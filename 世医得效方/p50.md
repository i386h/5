<!-- { "loadSidebar": true } -->
　　人自觉自形作两人并卧，不别真假，不语，问亦无对，乃是离魂。用辰砂、人参、茯苓浓煎男子自幼喜饮酒，至成丁后，日饮一二斗不醉，片时无酒，叫呼不绝，全不进食，日就羸弱开，其酒气冲入口中，病者必欲取饮，坚不可与之，须臾口中忽吐物一块，直下坛中，即用纸封孔如夜间饮水，误吞水蛭入腹，经停月余，日必生下小蛭，能食人肝血，腹痛不可忍，面目黄瘦用须臾大小水蛭一时皆泻出。却以正方四物汤加黄 煎服，生血补理。（方见妇人科通治类。）

　　妇人产后忽两乳伸长，细小如肠，垂下直过小肚，痛不可忍，危亡须臾，名曰乳悬。将川芎、当归各二斤，半斤锉散，于瓦石器内用水浓煎，不拘时候多少，温服。余一斤半锉作大块，用香炉慢火逐旋烧烟，安在病患面前桌子下，要烟气直上不绝。令病患低头伏桌子上，将口鼻及病乳常吸烟气，直候用此一料药尽。看病证如何，或未全安，略缩减，再用一料，如前法煎服及烧烟熏吸，必安。如用此二料已尽，虽两乳略缩上，而不复旧，用冷水磨蓖麻子一粒，于头顶心上涂片时即洗去，则安全矣。

　　妇人临产，服催生药惊动太早，未尝离经，而用力太过，以致肓膜有伤，产后水道中垂出肉服，焦为纳有越则有人患劳瘵两年，诸药不效，一日无肉味，其腹痛不可忍。又恐传染，移在空房，候其自终火。

　　鼻中铫欲弃之于居民逃避石室中，贼以烟火熏之欲死，迷闷中摸索得一束萝卜，嚼汁下咽而苏。又炭烟熏人烂干自行被 ，穿断舌心，血出不止。以米醋用鸡翎刷所断处，其血即止。仍用真蒲黄、杏仁去身上及头面肉上浮肿如蛇状者，用雨滴阶砖上苔痕一钱，水化开，涂蛇头，立消。

　　卷第十一　小方科

　　活幼论

　　当谓木有根 ，水则有源。根 盛则枝叶畅茂，源深则其流必长。小儿禀父母元气而生成，元气盛则肌肤充实，惊，疳，积，热，无由而生，风寒暑湿，略病即愈。元气虚则体质怯弱，诸证易生，所患轻则药能调治，所患重则可治者鲜。故试 之后，或不能言，或不能行，或手拳不展，发不生，斯犹可治。甚则初生之时，脐风撮口，吊肠等证，锁肚，重舌无声，舌焦，遍体青黑，如此症状，非急疗则百无一活。若其余诸病不一，治之之道，当观形、察色、听声、切脉。观形则先观其眼，若两眼无精光，黑睛无运转，目睫无锋芒，如鱼眼、猫眼睛鼠视，此为惊邪入肝。面红眼赤，惕惕夜啼，则惊邪入心。面青恶叫，啮奶切牙，乃惊邪入肾。面色淡白，喘息气乏，则惊邪入肺。面黄，呕吐不食，虚汗多睡，乃惊邪入脾。皆随其状而治之。若夫听声，则睡中惊啼声浮者易治，声沉不响者难痊，或声如鸦中弹者不治。

　　至于切脉，虚则细而迟，实则洪而数。次当看纹，候男左女右手辨之，从虎口内至第一节是风关，第二节是气关，第三节是命关。第一节风关，赤纹乃飞禽内外人惊，赤纹微乃火惊；黑则水惊，兼打扑惊；青色乃天雷四足惊，内隐青纹微屈，则是急风候，纹弯乃停食候。第二节气关，紫色纹是惊疳，青色纹乃疳传肝经，白则疳传肺经，若黄色乃传脾经，黑色难安。

　　第三节命关，青黑纹现三关通度，斜归指甲则不治。至于惊、疳、积、热四证，惊者虚惕怔忪，气怯神散，痰涎来去，其泻必青，积渐生风，其证有冷热虚实。冷则燥之，虚则温之，实则利之，热则凉之，是为活法。急惊之候，通关截风，定搐去痰，其热尚作，则当下之，一泄已后，又急须和胃镇心，不可过用寒凉等剂。其或口中出血，两足摆跳，腹肚搐动，摸体寻衣，神昏气促，喷药不下，通关不嚏，心中痛绝，忽大叫者难愈。慢惊之候，宜于生胃气药，和以截风定搐，不可太燥。其或四肢厥冷，吐泻加嗽，面黯唇惨，胃痛鸦声，口生白疮，发直摇头，喘急涎鸣，口眼手足一边牵引者，难愈。慢脾十救一二，只当生胃回阳。如太冲脉在，则取百会穴多灸之。若身冷粘汗，直卧如尸，喘嗽头软，大小便不禁，虚痰上攻，呼吸气粗，脉来浮数，是谓阴盛强阳。错认阳气已复，直与峻药下痰，痰随气下，人以医杀咎之。此则覆灯将绝之证，虽不药亦无生意矣。又有喉中痰涎声如曳锯，一两日间闭目不开，此为虚痰，保养其气，凌遽下痰，亦未可保，苏合香、白丸子辈姑与之。（男子、妇人有此证，亦当守此二药。以上惊风本证各见后。） 病发痫天钓，亦风之种类。举身僵仆，有汗不恶寒，手足冷，口噤，为柔 。无汗恶寒，身反张，咬齿为刚 。得之未易施治。诸痫八证：马痫张口摇头，马鸣反折；羊痫喜扬吐舌；犬痫手屈，两足拳挛；鸡痫摇头反折；（并属阳。）猪痫口吐涎沫，振目视人；牛痫目视腹胀；乌痫唇口撮聚，手足俱摇；蛇痫身软头举，吐舌视人。（并属阴。）治法，须辨其冷热，顺气平血，豁痰除风。其或目睛不转，口噤无声，唇面青黑，肚胀不乳，身热下血，厥逆吐利，汗出壮热不止，体软不睡，眼生白障，不治之候。天钓者，壮热翻眼，手足搐掣，如鱼之上钓，皆由乳母过 热毒，遄复乳儿，兼挟风邪所致。但当解利风热，则应手而愈。惊风诸证，有不可治者。总而论之，项筋无力，鱼口气粗，啮齿咬人，泻下如瘀血，手足搐搦不停，目似开不开，身软口噤，不食，木舌干涩，反张脊强，卤陷不动，啼不作声，冷汗如雨；慢脾灸不醒，视物不转睛，眼上赤脉。虽卢、扁复生，亦无如之何。若疳候，儿童二十岁以下为疳，二十岁以上为痨。痨与疳皆气血虚惫，脏腑受伤，故有肝心脾肺肾五疳；外有蛔疳、脊疳、脑疳、干疳、疳渴、疳泻、疳痢、肿胀、疳劳、无辜疳、丁奚、哺露，治之各有方。其病多因乳哺失常，肠胃停滞，或妄服吐下药，津液内竭而得之。故其为候，头皮光急，毛发焦稀，腮缩鼻干，口淡唇白，两眼昏烂，揉鼻 眉，脊耸体黄，斗甲切牙，焦竭自汗，漩白泻酸，肚胀肠鸣，癖结潮热。或身多疮疥，酷嗜瓜果咸酸炭米泥土，多饮水者，皆其证也。惟肾疳害人最速者，盖肾虚受邪热，疳气奔上焦，故以走马为喻。初作口气，次第齿黑，盛则龈烂，热血迸出，甚则齿脱，宜急治之，纵得全活，齿不复生。其余诸疳，如或饮水不已，滑泄不休，舌上黯黑，目睛青筋，眼角黑气，小便如乳，牙黑骨枯，脱肛，咳逆气促，身上粟生斑黑，唇白腹高，人中平满，抱着手足，垂 无力，衬着脚心，全不知疼，身体变冷，为五绝，岂有瘳乎。积者面目浮黄，肚紧胀痛，覆睡多困，酷啼不食，或大肠秘涩，小便如油，或便利无禁，粪白酸秽，此皆其证也。

　　其或面黑泻黑，肚胀，泄下不止，气粗，手心有疮，瘦弱柔软，亦莫能疗。热之为病，有实有虚。实者两脸深红，唇口红紫，燥渴焦烦，大小便难，啼叫无时，时发极热。虚者面色青白恍惚，微潮，口中清冷，泄泻，虚汗，或乍冷乍温，上壅下利，水谷不分，乃冷热不调。

　　外有十证：热者潮热如疟；风热不减乳食；积热多吐；伤寒脚手冷；耳、鼻、脚梢、手指尖冷，乃麻疹之证；唇汗口珠，乃变蒸候也；多泻多渴，疳之为热；面青脉大，惊热的矣；脾痛啼声不息；瘅毒嘹然，目闭，面如丹。胎中全不受热，诸吐乳食不化，面色黑，随食随吐，通身冷则为不治。诸泻日久，不宜紧涩之药卒止，先须调气和中。若洞泻不止，乳食不进，无有愈期。汗多舌出，唇红眼闭，摇头气粗，两肋动，口生血疮，吐泻得之，名曰胃烂，夭亡转盼。至于八痢，则有鱼口，噤口，五色，脱肛，脏毒，脾毒，冷积，疳痢，无非便下脓血，里急外重，脐腹急痛，日夜无度。治之当何如？须究其因，先以去积、宽肠、通气之剂，续为之断下，鲜有不愈。其或所下如鱼肠血水，壮热，烦渴，不食，自汗，小便不利，未知有瘳。疮疹一证，乃表虚里实，其根于脏腑，所患重。麻疹表实里虚，其根于皮肤，所患轻，不治亦自愈。至若痘疹，多因时令不正，气候传染，加之外感风寒，内积邪热而得，大抵与伤寒相类。发热烦躁，脸赤唇红，身痛头疼，耳、鼻、脚梢、手中指俱冷，喷嚏呵欠，喘漱痰涎，或乍寒乍热，疑似之间，当视其耳后有红脉赤缕，及见心胸间细点如粟起为真。首尾不可汗下，宜温凉之剂，解毒和中安表。大要如 人作灶炊样，务得松耳。其或热极生风，或发惊搐，但当清心散风，切不可投冷惊之药及灼艾，盖灸则火助热炽，投冷惊药则毒瓦斯内伏，反为大害。仍忌诸般臭秽，煎炒油烟，父母行房梳头等触犯。未发而触，则毒瓦斯入心，闷乱而死。已发而触，则疮痛如割，以致黑烂，切宜禁戒。仍烧带诸香，及打醋炭，喷胡荽酒于遍房，以辟秽浊之气。却不可以田舍儿不忌无恙为常法。病此者多不服药，岂知未发、已发则合解散，正发则合活气血。若根据此，非惟出疏，亦易干敛，仍免后惫。若不根据此，则邪盛疮密，收亦费力。余毒为患，致生痈疽疥痨，赤眼咽喉口疮之疾。至于善恶之证，犹当细认。如善证，则乳食如常，大便或一日一次，或两日一次通者，只须用和，不冷不热之药，自保十平全。如恶证，则春夏属阳为顺，秋冬为逆。冬月寒，肾水得时，多归于肾。或先如疟，后发渴，其疮色如黯血，此肾证也，不治。春脓 为金克木，夏黑陷为水克火，秋斑子为火克金，冬疹子为土克水，并逆。鼻有黑气，或舌黑，疮已出而谵语燥渴，小便涩，泄泻，不入食；疮成饼搭，黯惨不发，其声焦哑，两眼闭而黑睛 ，面肿鼻陷，目闭，频啮齿，头面肿大；疮尽抓破，或臭不可近，或脚冷至膝；疮小黑而焦，风攻颐颔，唇项肿硬，胸高而突。以上症状，均不可治。外此，至于风寒暑湿之感，与大人无异治之法，特剂量差少耳。

　　杂症则随方备治。吁，为医之道，大方脉为难，活幼尤难。以其脏腑脆嫩，皮骨软弱，血气未盛，经络如丝，脉息如毫，易虚易实，易冷易热。兼之口不能言，手不能指，疾痛之莫知，非观形、察色、听声、切脉，究其病源，详其阴阳表里虚实，而能疗之者，盖亦寡矣。若妄投药饵，即生他证，可不戒之！

　　卷第十一　小方科

　　初生

　　婴儿在胎，口中有恶物，才生不候声出。疾用软帛或绵里手指，蘸黄连、甘草汁，拭口恶汁。稍定，更以蜜少许调朱砂末一字，抹入口中，镇心安神，解恶物之毒，一生免疮豆之患。妊娠临月预辨之！

　　卷第十一　小方科

　　初生

　　小儿才生下即死，用此法可救活。急看儿口中悬壅、前 上有泡，以手指摘破，用拭血令净。若血入喉，即不可治。

