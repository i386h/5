<!-- { "loadSidebar": true } -->
　　炼钟乳粉法：钟乳一斤不问浓薄，但取匀净十分好者即任用，非此者不堪用。先泥铁铛可受四五斗者为灶，贮水令满，去口三寸，内乳着金银瓷KT 内任有用之，乃下铛中令水没KT 上一寸余即得，常令如此，勿使出水也。微火烧，日夜不绝，水欲竭即添成暖水，每一周时，辄易水洗铛并洮乳，七日七夜出之。净洮干，内瓷钵中玉椎缚格，少着水浸之，一日一夜，急着准前法研之。凡五日五夜，皆细遂粉作粉，好用澄炼取曝干，即更于银钵中研之一日，候入肉水洗不落者佳。

　　钟乳散钟乳粉（成炼者三两） 上党人参 石斛 干姜（各三分）

　　上四味捣下筛，三味与乳合和相得，均分作九贴，平旦空腹温淳酒服一贴，日午后服一贴，升肉熏补药三准斤西岳真人灵飞散方云母粉（一斤） 茯苓（八两） 钟乳粉 柏子仁 人参 续断 桂心（各七两） 菊花（十五两）

　　上九味为末，生天门冬十九斤取汁溲药，内铜器中蒸一石二斗黍米下，米熟，曝干为末，先奔梧桐子大，作八十一枚，曝干，丸皆映彻如水晶珠。欲令发齿时生者吞七枚，日三，服即出。发未白齿未落者，但服散五百年乃白，如前法服，已白者饵药至七百年乃落。入山日吞七丸，绝谷不饥。余得此方以来，将逾三纪，顷者但美而悦之，疑而未敢措手，积年询访，屡有好名人曾饵得力，遂服之一如方说，但能业之不已，功不徒弃耳。

　　卷第二十　孙真人养生书（节文）

　　黄帝杂忌法

　　旦起勿开目洗面，令人目涩失明饶泪。清旦常言善事，勿恶言，闻恶事即向所来方唾之，吉覆凡欲行来，常存魁罡在头上，所向皆吉。若欲征战，存斗柄在前以指敌，吉。勿面北冠带，凶。勿向西北唾，犯魁罡神，凶。勿咳唾，唾不欲远，成肺病，令人手足重及背痛咳嗽。亦勿向西北大小便。勿杀龟蛇。勿怒目视日月，喜令人失明。行及乘马不用回顾，则神去人不用鬼行 粟。凡遇神庙，慎勿辄入，入必恭敬，不得举目怒意顾瞻，当如对严君焉，乃享其福耳，不尔速获其祸。亦不得返首顾神庙。忽兴龙蛇，勿兴心惊怪，亦勿注意瞻视。忽有鬼怪变异之物，即强抑之，勿怪，咒曰：见怪不怪，其怪自坏。又路行及从中见殊妙美女，慎勿熟视而爱之，此当魑魅之物，使人深爱。无问深山旷野稠人广众之中，皆亦如之。凡山水有沙虱处，勿在中浴，害人。欲渡者，随驴马后急渡不伤人。有水弩处射人影即死，欲渡水者以物打水，其弩即散，急渡不伤人。诸山有孔云人采宝者，惟三月、九月，余月山闭气交死也。凡人空腹有用见尸臭气入鼻，舌上白起口常臭，欲见尸者皆须饮酒见之，有辟毒远行触热。涂中逢河，勿洗面，生乌点。

　　卷第二十　孙真人养生书（节文）

　　房中补益法

　　论曰：人年四十以下，多有放恣，四十以上，即顿觉气力一时衰退，衰退既至，众病蜂起，年过诣余云是大久此其不慎之效也。如斯之辈非一，且疏一人以最将来耳。所以善摄生者，凡觉阳事辄盛，必谨而抑之，不可纵心竭意以自贼也。若一度制得，则一度火灭，一度增油。若不能制，纵情施泻，即是膏火将灭，更去其油，可不深自防。所患人少年时不知道，知道亦不能信行之，至老乃知道便以晚矣，病难养也。晚而自保，犹得延年益寿，若年少壮而能行道者，神仙速矣。或曰：年未六十，当闭精守一为可尔否？曰：不然。男子不可无女，女不可无男。无女则意动，意动则神劳，神劳则损寿，若念真正无可思者，则大佳长生也。然而万无一有，强抑郁闭之，难持易失，使人漏精尿浊，以致鬼交之病，损一而当百也。交会者当避丙丁日，及弦望晦朔，大风、大雨、大雾、大寒、大暑、大雷电大霹雳，天地晦冥，日月薄蚀，虹霓地动，则损人神，不吉。损男有倍，令女得病，有子必癫痴、顽愚、喑 、聋 、挛跛、盲眇，多病短寿，不孝不仁。又避日月星辰，火光之下，神庙佛寺之中，井栏圊厕之侧，冢墓尸柩之旁，皆所不可。夫交合如法，则有积德，大智善人降托胎中，仍令性行调顺，所作和合，家道日隆，祥瑞竞集。若不如法，则有薄福愚痴恶人来托胎中，仍令父母性行凶险，所作不成，家道日否，殃咎屡至，虽生成长，家国灭亡。夫祸福之应有如影响，此乃必然之理，可不再思之。若欲求子者，但待妇人月经绝后一日三日五日，择其王相日，如春甲乙、夏丙丁、秋庚辛、冬壬癸，以生气时夜半后乃施泻，有子皆男，必寿而肾明高爵也。以月经绝后二日四日六日施泻，有子必女。过六日后勿得施泻，既不得子也不成人。人有所怒，血气未定，因以交合，令人发痈疽。又不可忍小便交合，使人淋茎中痛，面失血色，及远行疲乏来入房，为五劳虚损，少子。妇人月事未绝而与交合，令人成病得白驳也。

　　
