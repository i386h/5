<!-- { "loadSidebar": true } -->
　　上研匀，每用一钱，生蜜调如稀糊，扫口疮咽喉内，咽了药，来日大便，退了疮皮为验。

　　口齿门

　　齿论治

　　夫齿乃骨之余气，骨乃肾之所主，呼吸之户门者也。精气强则齿自坚，肾气衰则齿自豁，且矣药，其

　　口齿门　齿论治

　　牢牙散

　　治一切齿痛，不问久新。

　　全蝎（七个，去毒） 细辛（洗净，三钱） 草乌（二个，去皮） 乳香（二钱，别研）

　　上为细末，每用少许擦患处，须臾以温盐水盥漱。

　　口齿门　齿论治

　　莽草散

　　治风壅热气上攻，齿龈浮肿，或连颊车疼痛，或宣露血出。

　　莽草 川升麻 柳枝 槐角子 鹤虱 地骨皮 本（去芦） 槐白皮上 咀，每服一两，水一盏，入盐少许，煎至七分盏，去滓，热含冷吐之，日用三次。

　　口齿门　齿论治

　　蟾酥丸

　　治牙疼不可忍。

　　蟾酥（一字） 生附子角（二豆大） 巴豆（一枚，去皮，研） 麝香（少许）

　　上件药都研令匀，蒸饼为丸，黍豆大，以新绵裹一丸，咬之，有涎即吐之。

　　口齿门　齿论治

　　香盐散

　　此药常用牢牙，去风冷，蛀龋宣露，一切齿疾。

　　大香附子〔炒令极黑，三钱（两）〕 青盐（半两，别研）

　　上为细末，和匀，用如常法。乃铁瓮先生良方也。

　　口齿门　齿论治

　　安肾丸

　　治虚热，牙齿浮肿疼痛。

　　肉苁蓉（酒浸，焙） 桃仁（麸炒） 破故纸（炒） 白术 干 山药（锉，炒） 石斛（去根） 白上为细末，炼蜜为丸，如梧桐子大，每服七十丸，空心，盐汤下。

　　口齿门　齿论治

　　必胜散

　　治齿衄。

　　蒲黄（略炒） 螺儿清（等分）

　　上为细末，每用少许，擦患处，少待，用温盐水漱之。

　　口齿门　齿论治

　　驱毒饮

　　治热毒上攻，宣露血出，齿龈肿痛不可忍者。屋游（即瓦屋上青苔，不拘多少，上煎汤，澄清，入盐一小撮，放温，频频漱之。

　　口齿门　齿论治

　　麝香散

　　治急疳，恶蚀内损。

　　枯白矾（一两） 黄丹（一钱半，炒） 麝香（一字）

　　上为细末，研匀，干擦牙疳处，频上。

　　口齿门　齿论治

　　朱粉散

　　治白口疮恶，及牙疳蚀。

　　枯白矾（一两） 干胭脂（一钱半） 轻粉（半钱） 麝香（少许）

　　上研匀，油调，扫口疮，或干贴。

　　口齿门

　　唇论治

　　唇者，脾之所主。胃者，脾之所合。其经起于鼻，环于唇，其支脉络于脾。脾胃受邪，则唇色。

　　口齿门　唇论治

　　泻黄饮子

　　治风热蕴于脾经，唇燥坼裂，口舌生疮。

　　白芷 升麻 枳壳（去瓤，麸炒） 黄根。各一两） 甘草（生用，半两）

　　上 咀，每服四钱，水一盏半，姜五片，煎至八分，去滓，温服，不拘时候。

　　口齿门　唇论治

　　薏苡仁汤

　　治风肿在脾，唇口 动，或生结核，或为浮肿。

　　薏苡仁（炒） 防己 赤小豆（炒） 甘草（炙。各等分）

　　上 咀，每服四钱，水一盏半，生姜三片，煎至八分，去滓，温服，不拘时候。

　　口齿门　唇论治

　　橄榄散

　　治唇紧燥裂生疮。

　　橄榄（不拘多少，烧灰）

　　上为细末，以猪脂和，涂患处。

　　口齿门

　　舌论治

　　经云：心气通乎舌，舌和则知五味矣。盖舌者，脾脉之所通，心气之所主，和则知味，资于更又论：舌者心之所候，脾气之所通。摄养违理，二脏不和，风热内蕴，舌为之病焉。遂致舌法，例用并以参沉汤送下，用之多效。医疗之方，并载于后。

　　口齿门　舌论治

　　玄参升麻汤

　　治心脾壅热，舌上生疮、木舌、重舌、舌肿、或连腮颊两边肿痛。

　　玄参 赤芍药 升麻 犀角（镑） 桔梗（去芦） 贯众（洗） 黄芩 甘草（炙。各等分）

　　上 咀，每服四钱，水一盏半，姜五片，煎至八分，去滓，温服，不拘时候。

　　口齿门　舌论治

　　蒲黄散

　　治舌忽然硬肿，或血出如涌。

　　乌贼鱼骨 蒲黄（炙。各等分）

　　上为细末，每用少许，涂舌上，瘥。

　　口齿门　舌论治

　　杏仁膏

　　治口舌热，干燥，或舌上生胎，语言不真。

　　升麻 杏仁（去皮尖） 甘草（炙。各一两） 黑豆（五十粒，炒，去皮）

　　上为细末，入白蜜五合，生地黄汁五合，慢火熬成膏子，丸如鸡头大，常噙一丸，津化咽下

　　口齿门　舌论治

　　烙肿法

　　凡舌肿，舌下必有噤虫，状如蝼蛄，或似卧蚕子，亦有头尾，其头少白，可烧铁筋烙肿，则自消也。

　　口齿门　舌论治

　　百草霜散

　　治舌忽然肿硬，逡巡塞闷杀人。

　　百草霜 食盐上等分，用井华水调涂舌上，良久，消愈。

　　口齿门　舌论治

　　必胜散

　　治舌衄。（方见齿论治）

　　口齿门　舌论治

　　如神散

　　治伤寒热毒攻心，舌出过寸。

　　梅花片脑（不拘多少）

　　上为细末，以一字掺于舌上，未和再掺，则愈。

　　口齿门　舌论治

　　小续命汤

　　治心脾虚，中风寒，舌强不能语言。（方见诸风门中风论治）加荆沥煎服。

　　耳门

　　耳论治

　　夫耳者，肾之所候。肾者，精之所藏。肾气实则精气上通，闻五音而聪矣。若疲劳过度，精出耳内辉辉 也。手太阳脉动厥而聋者，耳内气满也。大抵气厥耳聋尚易治，精脱耳聋不易药愈。诸证既殊，治各有法。

　　又论：夫耳者肾之候，肾乃宗脉之所聚，其气通于耳。肾气和平则闻五音而聪矣，肾气不平燥聋乎调

　　耳门　耳论治

　　塞耳丸

　　治耳聋无不效。

　　石菖蒲（一寸） 巴豆（一枚，去皮） 全蝎（一枚，去毒）

　　上为细末，葱涎打和，如枣核大，绵裹纳耳中。

　　耳门　耳论治

　　苁蓉丸

　　治肾虚耳聋，或风邪入于经络，耳内虚鸣。

　　肉苁蓉（酒浸，切片，焙） 山茱萸（浸，蒸焙） 川羌活（去芦） 鹿茸（燎去毛，切，醋淬七次，水飞） 附子（炮，去皮脐。各一两） 全蝎（去毒，二七个） 麝香（一字，旋入）

　　上为细末，炼蜜为丸，如梧桐子大，每服七十丸加至一百丸，空心，盐酒、盐汤任下。

　　耳门　耳论治

　　磁石散

　　治风虚耳聋无闻。

　　磁石（火 ） 防风（去芦） 羌活（去芦） 黄 （去芦，盐水浸粗皮） 白芍药 桂心（不见火。各一两） 人参（半两）

　　上 咀，每服四钱，水一盏半，羊肾一对，切片去脂膜，煎至七分，去滓，食前温服。

　　耳门　耳论治

　　犀角饮子

　　治风热上壅，耳内聋闭，脊肿掣痛，脓血流出。

　　犀角（镑） 菖蒲 木通 玄参草（炙，半两）

　　上 咀，每服四钱，水一盏半，姜五片，煎至八分，去滓，温服，不拘时候。

　　耳门　耳论治

　　立效散

　　治 耳底耳，有脓不止。

　　真陈橘皮（灯上烧黑，一钱，为末） 麝香（少许，别研）

　　上二味和匀，每用少许，先用绵蘸耳内，脓净上药。

　　耳门　耳论治

　　鸣聋散

　　治耳中如潮声蝉声，或暴聋。（一称通耳法，治耳聋无所闻。）

　　磁石（一块如豆大） 穿山甲（烧存性，为末，一字）

　　上用新绵子裹了，塞于所患耳内，口中衔小生铁，觉耳内如风声即住。

　　耳门　耳论治

　　烟脂散

　　治 耳。

　　烟脂 白矾（火上熬干）

　　上等分，为细末，每用少许，以绵杖子蘸药， 在所患耳中。

　　耳门　耳论治

　　杏仁饮

　　治耳卒痛，或有水出。

　　杏仁〔一（五）钱，炒令焦〕上研为末，葱涎搜和，捏如枣核大，绵裹，塞耳中。

　　鼻门

　　鼻论治

　　夫鼻者，肺之候。职欲常和，和则吸引香臭矣。若七情内郁，六淫外伤，饮食劳役，致鼻气不得宣调，清道壅塞。其为病也，为衄、为痈、为息肉、为疮疡、为清涕、为窒塞不通、为浊脓，或不闻香臭。此皆肺脏不调，邪气蕴积于鼻，清道壅塞而然也。治之之法，寒温之，热则清之，塞则通之，壅则散之，无越于斯。但时气鼻衄不可遽止。如出三升以上恐多者，方可断之。活人书所谓衄血者乃解，盖阳气重故也。不可不知。

　　又论：夫鼻者，肺之所主，职司清化，调适得宜，则肺脏宣畅，清道自利；摄养乖方，则清气蕴鼻以为备治之要。

　　鼻门　鼻论治

　　辛夷散

　　治肺虚，风寒湿热之气加之，鼻内壅塞，涕出不已，或气息不通，或不闻香臭。

　　辛夷仁 细辛（洗去土叶） 本（去芦） 升麻 川芎 木通（去节） 防风（去芦）

　　羌活（去芦） 甘草（炙） 白芷（各等分）

　　上为细末，每服二钱，食后茶清调服。

　　鼻门　鼻论治

　　香膏

　　治鼻塞不利。

　　当归（去芦） 木香（不见火） 通草 细辛（洗） 蕤仁（去壳） 川芎 白芷（各三钱）

　　上七味， 咀，和羊髓，微火合煎三、五沸，白芷色黄，膏成，去滓，取如小豆，内鼻中。

　　鼻门　鼻论治

　　龙骨散

　　治时气鼻衄三升以上，恐多，宜此药止。

　　龙骨（不拘多少）

　　上为细末，用少许吹入鼻中。九窍出血者，皆用此药吹之。

　　鼻门　鼻论治

　　通草膏

　　治痈鼻者，有息肉，不闻香臭。通草 附子（炮，去皮脐） 细辛（洗）

　　上等分为细末，以蜜和，绵裹少许，纳鼻中。

　　鼻门　鼻论治

　　栀子仁丸

　　治肺热鼻发赤瘰，俗名酒 鼻。

　　栀子仁（不拘多少）

　　上为细末，溶黄蜡等分为丸，如梧桐子大，每服二十丸，食后空心，茶酒嚼下，半月效，忌又方枇杷叶（去毛，焙干）

　　上为末，茶调一、二钱，日三服。

　　鼻门　鼻论治

　　苍耳散

　　治鼻流浊涕不止，名曰鼻渊。

　　辛夷仁（半两） 苍耳子（炒，二钱半） 香白芷（一两） 薄荷叶（半钱）

　　上并晒干，为细末，每服二钱，用葱茶清，食后调服。

　　鼻门　鼻论治

　　山栀散

　　治鼻衄不止。

　　山栀子（不拘多少）

