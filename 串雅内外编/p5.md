<!-- { "loadSidebar": true } -->
　　上药为末，米醋调成如浓糊，涂于多骨疽之四周，中留一穴如豆大，以醋用鹅翎不时扫之，一日夜即内消。若不扫，虽涂亦无益。其余痈疖亦以此药敷之，极神效。

　　庚生按：多骨疽属阴者多，初起往往不疼不痛，此方只宜于痈疖等阳毒，但不可施之阴症，似于多骨疽不甚相宜。

　　串雅内编 卷二

　　截药外治门

　　治发背、痈疽、疔疮、恶疖一切无名恶疮肿毒， 热疼痛，初起未溃者。锦纹大黄不拘多少，一半火煨熟，一半生用；甘草节等分。

　　上为细末，每服一匙，空心温酒调服，以疏利为度。

　　串雅内编 卷二

　　截药外治门

　　此方创于疡医公孙知，点一切痈疽，无不神效。丹砂养血益心，雄黄长肉补脾，矾石理脂膏助肺，磁石通骨液壮肾，石胆治筋滋肝。

　　上药各等分，入阳城罐，盐泥固济，升炼，取飞霜用。

　　串雅内编 卷二

　　截药外治门

　　此方甚奇，以千金得之，用无不效。

　　滴乳香四两（箬包烧红，用砖压出油），净没药四两照前式去油，鲜油血竭四两，白色儿茶四两，上好银朱四两，杭州定粉四两，上好黄丹四两，上铜绿三钱。

　　上药各另碾至无声为度，筛极细末，拌匀，临时照所患大小，用夹连泗油纸一块，以针多刺小孔，每张用药末五钱，以真麻油调摊纸上，再用油纸一块盖上，周遭用线缝好，贴患处，用软绢扎紧，自然止痛，化瘀生新。过三日将膏药翻过，用针照前多刺小孔贴之。因药品甚贵，取其可得两面之药力也。无火之人内服十全大补汤，有火之人减肉桂、姜、枣，按日煎服，兼以饮食滋补，无不取效。至重者用膏二张，百无一失。

　　庚生按：此方破溃后用之最效，若未溃未出大脓，非所宜也。

　　串雅内编 卷二

　　截药外治门

　　炉甘石一两，黄连一钱，黄柏、黄芩各二钱。

　　上药将黄莲、黄柏、黄芩浸汁，将甘石放倾银罐内烧红，投以药汁，分作九次收干，以甘石烧酥为度。晒干研细末，加冰片五分。治口碎、点眼最妙。加珍珠少许，治下疳亦验，可生肌长肉。凡有热毒，配三白升药，人乳调敷，立愈。

　　串雅内编 卷二

　　截药外治门

　　（亦名五灵升药）水银、白矾各五钱，朱砂、雄黄各二钱五分，火硝八钱。

　　上照升药法升之。凡一切无名肿毒，如溃久内败，四边紫色黑色，将药用水调稀，以鸡毛扫点，肉色立刻红活，死肉即脱去，再上生肌散，即可收功。凡通肠痔漏等症，将此药以纸卷成条，插管内七日，其管即随药条脱去。

　　庚生按：此法即外科一条枪法，不可乱用。近时疡医每见疮疡不收口，动辄指为有管，遂用插药烂化，一而再，再而三，愈拔管，愈不收功，因而成为痼疾者有之，因而用刀开割，用线扎破者有之。不知脓出之路即名为管，管者非真有是物也。予手治外疡不少，从未知拔管割管之事，而生肌长肉，奏效如常，用特志此以破世医之惑。至升丹为外科要药，不能不用，然总宜陈至五、七年者方可用，且须少用为妙。如系背疮及胸腹诸处疮之溃大者更须慎用。往往有疮未愈，而升药热毒攻入腹内，以至口干，喉破者，人多不知也。

　　串雅内编 卷二

　　截药外治门

　　水银、火硝、白矾、皂矾、炒白盐各九钱。

　　上药共研细，至不见水银星为度，盛于新大倾银罐内，以微火熔化。火急则水银上升，防其走炉，须用 炭为妙，熬至罐内无白烟起，再以竹木枝拨之，无药屑拨起为度，则药吸于罐底，谓之结胎。胎成，用大木盆一个盛水，水盆内置净铁火盆一个。木盆内水须及铁盆之半，然后，将前结成之胎，连罐覆于铁盆内，外以盐水和黄土将罐口封固，勿令出气，出气亦即走炉。再用净灰铺于铁盆内，灰及罐腰，将灰平铺，不可动摇药罐，封口碰伤，亦要走炉。铺灰毕，取烧红栗炭攒围罐底，用扇微扇，烧一炷香，谓之文火；再略重扇炼一炷香，谓之武火。炭随少随添，勿令间断而见罐底，再炼一炷香，即退火。待次日盆灰冷定，用帚扫去，并将封口之土去尽，开看铁盆内所有白霜即谓之丹，将瓷瓶收贮待用，愈陈愈妙。其罐内原胎研掺癣疮神效之至。若恐胎结不老，罐覆盆内，一遇火炼，胎落铁盆，便无丹降，亦谓之走炉。法用铁丝做一三脚小架，顶炉内撑住丹胎，最为稳妥。此丹如遇痈疽发背疔毒一切恶疮，用一厘许，以口津调点毒顶上，再以膏药盖之，次日毒根尽拔，于毒顶上结成黑肉一块，三四日即脱落，再用升药数次即收功。

　　此丹用蒸粉糕以水少润，共和极匀，为细末，搓成条子，晒干收贮。凡毒成管者，即约量管之深浅，将药条插入，上贴膏药，次日挤脓，如此一二次，其管即化为脓。管尽，再上升药数次，即收功矣。此丹比升丹功速十倍，但性最烈，点毒甚痛，法用生半夏对搀，再加冰片少许，能令肉麻不痛。

　　庚生按：降丹乃治顽疮、恶毒、死肌之物，万万不可多用乱用，务宜慎之。

　　串雅内编 卷二

　　截药外治门

　　治无名肿毒。当归八钱，黄 五钱，粉甘草二钱，金银花一两，用水一碗，陈酒一碗，合煎，空心服。

　　串雅内编 卷二

　　截药外治门

　　治无名肿毒、痈疽发背等症，三日即愈。穿山甲（炙研）、黄 、白芷、当归、生地各三钱，用黄酒三碗或酒水各半煎一碗服之，在头面者加川芎五钱，在身上者加杜仲五钱，在两腿者加牛膝五钱，在肢臂手足者加桂枝五钱。

　　串雅内编 卷二

　　截药外治门

　　治一切赤热肿痛，并痔漏诸毒。

　　京墨、熊胆、胡连、儿茶、牛黄各三钱，冰片一钱，麝香五钱。

　　上药各研末，用猪胆汁加生姜、大黄水浸取汁，酽醋各少许，相对和药为锭，用时以冷水磨浓，用笔涂之，立愈。

　　串雅内编 卷二

　　截药外治门

　　治痈疽肿毒。重阳取芙蓉叶研末，端午前取苍耳烧存性研末，等分，蜜水调涂四周，其毒自不走散。

　　串雅内编 卷二

　　截药外治门

　　桑木灰七钱，矿子灰五钱，荞麦秸灰一两，茄科灰一两，放锅内用水五碗，滚十数次，用布袋滤去渣，用铁勺熬成一小杯，存用。如肿毒不得破头，将此药在所患顶上画一十字，即出脓。诸般大疮有疔角腐肉不脱者，用此药水洗之。如点面上黑痣雀斑，尤神效。

　　庚生按：用此破头虽效，然往往内溃太甚，沿烂好肉，不若待其脓足时，以刀针穿破为妙，至用此方，洗腐肉，痛不可当，切弗轻用。

　　串雅内编 卷二

　　截药外治门

　　（一名海龙粉）龙骨、血竭、红粉霜、乳香、没药、海螵蛸、赤石脂各一分，嫩石膏二分。

　　上药研细末，敷上极效。大凡生肌散内要配粉霜，若要去腐肉，每一两配入粉霜三分、五分；如治下疳等疮，每两配一、二分。

　　串雅内编 卷二

　　截药外治门

　　草乌、川乌、半夏、生南星、蟾酥各一钱，番木鳖、白芷、牙皂各三分。

　　上药共为末，临时水调，敷一饭时，开刀不疼。

　　庚生按：草乌、川乌宜用尖，半夏宜用生，或胡椒末亦可，用烧酒调更速。

　　串雅内编 卷二

　　截药外治门

　　凡欲去皮之疮癣，先服此药，使其不知痛苦，然后开刀，掺生肌药。羊踯躅三钱，茉莉花根一钱，当归一两，菖蒲三分，水煎服一碗，即如睡熟，任人刀割不痛不痒。换皮后三日，以人参五钱，生甘草三钱，陈皮五分，半夏一钱，白薇一钱，菖蒲五分，茯苓五钱，煎服即醒。

　　庚生按：茉莉花根务宜慎用，本草言其醉人每至不醒。

　　串雅内编 卷二

　　截药外治门

　　兼治割瘤，敷之生皮。凡去皮后敷药末五钱，不但不痛，反能作痒。人参一钱，三七根末三钱，轻粉五分，麒麟血竭三钱，象皮一钱，乳香（去油）一钱，没药一钱，千年锻石三钱，广木香末一钱，冰片三分，儿茶二钱。

　　上药各为极细末，以研至无声为度。修合须用端午日，不可使一人见之。

　　串雅内编 卷二

　　截药外治门

　　凡人痈疽，发于背上，或生于头顶，或生于胸腹，或生于手、足、臂、腿、腰、脐之间，前阴粪门之际，一服立消，已溃者即敛。

　　金银花四两，蒲公英一两，当归二两，元参一两，水五碗，煎八分，空心服，一剂，尽化为无有矣。切勿嫌其药料之重，减去分两，则功亦减半矣。

　　庚生按：此方消散红肿、痈毒、疔疖及高肿疼痛之症极效，如平塌麻木色白之症不可用。

　　串雅内编 卷二

　　截药外治门

　　治痈脓不出。人乳汁，和面敷之。

　　串雅内编 卷二

　　截药外治门

　　治便毒痈肿如神。全蝎（炒）、核桃（去壳肉，只用膈膜，炒）等分为末，空心温酒调服三钱，午后再服三钱，三日痊愈。

　　串雅内编 卷二

　　截药外治门

　　贴疮疖风癣、杨梅疮毒、鹅掌风等症极效。千里光采茎叶捣汁，沙锅内熬成膏。防风、荆芥、黄柏、金银花、当归、生地各二两，川椒、白芷、大黄、红花各一两，苦参四两，用麻油浸三日，熬枯黑色，去滓，每油二碗，配千里光膏一碗，再熬，滴水成珠，飞丹收成羔，入乳香、没药各一两，轻粉三钱，槐枝搅匀，庚生按：千里光，一名黄花演，生浅山及路旁，叶似菊而长，背有毛，枝干青圆，立夏后生苗，秋有黄花，不结实，为外科圣药。俗谚云：“有人识得千里光，全家一世不生疮”，亦能明目去翳，活蛇咬伤，又名金钗草。

　　串雅内编 卷二

　　截药外治门

　　又名内托散、乳香万全散，凡患痈疽三日之内，连服十余剂，方免变证，使毒瓦斯外出。

　　稍迟，毒瓦斯内攻，渐生呕吐或鼻生疮菌，不能饮食即危矣。四、五日后，亦宜频频服之。

　　绿豆粉一两，乳香五钱，灯芯同研和匀，以生甘草浓煎汤调下一钱，时时呷之。若毒瓦斯冲心，有呕逆之状，最宜服此，盖绿豆清热下气，消肿解毒；乳香消诸痈肿毒，服至一两，则香彻疮孔中，真圣药也。

　　串雅内编 卷二

　　截药外治门

　　治跌扑损伤，深入骨髓，或隐隐疼痛，或天阴则痛，或年远四肢沉重无力，此神方也。

