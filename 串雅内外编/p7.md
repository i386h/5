<!-- { "loadSidebar": true } -->
　　治癣。好铜青二、三两研细，好烧酒拌之，候至不干不湿，涂于粗碗底内，翻转合地上，以砖垫好，露一线，下以蕲艾熏之，再抄再熏，如此九次，至少亦要七次，约以青色带黑为度，然后研细，将烧酒拌成锭子。用时以醋磨擦，每日三、五次，五日后，若嫌干裂，以菜油少许润之，七日即愈。

　　串雅内编 卷二

　　截药外治门

　　灰苋菜（晒干烧灰）半碗，荞麦（烧灰）半碗，风化锻石一碗，和一处淋汁三碗，慢火熬成霜取下，加番木鳖三个，巴豆六十粒（去油），胡椒十九粒（去粗皮），明雄黄一钱，人信一钱为末，入前药和匀，瓷瓶收用，不可见风。以滴醋调匀，用新羊毛笔蘸药点瘤上，瘤有碗大，则点如龙眼核大；若茶杯大，则点如黄豆大。干则频点之，其瘤干枯自落。如血瘤破，以发灰掺之，外以膏护好，自能敛口收功。

　　庚生按：瘿瘤二症虽异实同，有痰瘤、有渣瘤、有虫瘤，此瘤之可去者也；有气瘤、有血瘤、有筋瘤、有骨瘤，此瘤之不可去者也。瘿亦如之。近来西医不问可破与否，一概刀割线扎，其立除患苦者固多，而气脱血尽而毙者亦复不少。西医器精手敏，而又有奇验之药水药散以济之，尚复如此，瘤固可轻言破乎！？予在沪与西人相处最久，目击心伤，因志此以告世之治此症者，宜加慎焉！

　　串雅内编 卷二

　　截药外治门

　　治瘿瘤枯落后，用此搽贴生肌收口。海螵蛸、血竭、轻粉、龙骨、象皮、乳香各一钱，鸡蛋五个（煮熟用黄熬油一小钟）。

　　上各研细末，将蛋油调匀，用甘草汤洗净患处，以鸡毛扫敷，再将膏药贴之。

　　串雅内编 卷二

　　截药外治门

　　鲜紫苏、鲜凤仙花。二味洗净，连根叶捣拦，放木盆内，以滚水冲入，将脚架盆上熏至可洗，以软棉洗之，立愈。数十年者不过三、四次，永不发矣。

　　串雅内编 卷二

　　截药外治门

　　糯米百粒、锻石拇指大、巴豆三粒（去壳）研为末，入瓷瓶同窨三日，每以竹签挑粟许，用碱水点上，自落。

　　庚生按：痣之为物，有有根无根之分，有有血无血之别，人每不察其所以然。予在孟河见一丹徒田姓老人，印堂生痣一粒，意欲去之。予师马培之先生告以此乃血痣，不可破，破则不治。田不信，别求某医破之。越日来见，意颇自得。乃旬日而如豆矣，一月而如钱矣，翻花出血，眼鼻均伤，百药不效，未及三月而死矣。大凡痣之大者，隆起者，黑者及有毫毛者，皆不宜点破，惟初起未久及色浅不凸者可去耳。

　　串雅内编 卷二

　　截药外治门

　　主治疣痣及息肉、鸡眼。桑柴灰、风化锻石各一斤；鲜威灵仙六两煎浓汁，淋二灰，取汁熬成稀膏，瓷器收贮。用点患处，不必挑破，应手而除。

　　串雅内编 卷二

　　截药外治门

　　李仁为末，鸡蛋清调点，一宿自落。

　　串雅内编 卷二

　　截药外治门

　　先将棉纸看疮大小裁成块，十二张，四角以纸捻钉住，听用。再以麻油二两，川椒四十九粒，入铜杓内煎黑色取起；次入槐枝一寸长者四十九根，再煎枯黑色取起，次入黄蜡一两，加轻粉二分，枯矾一钱，俟溶化，即以前纸入油内少煎即取起，但令油掺透，勿使纸焦黄色。

　　贴时先将槐枝葱椒煎汤洗疮，用绢拭净后，将所制纸齐沓贴之，面加油纸一张，用红绢紧缚，每周时去纸一张，待纸取尽，则疮自愈矣。

　　串雅内编 卷二

　　截药外治门

　　治夹打损伤神效。血竭、乳香、没药各三钱，地龙十条，自然铜一两，无名异五钱，木鳖子五个，为末，蜜为丸如弹子大。临用好酒化下一丸，如不打，用红花、苏木煎汤服，即解。

　　串雅内编 卷二

　　截药外治门

　　草乌三钱，当归、白芷各二钱五分。

　　上药为末，每服五分，热酒调下，麻倒不知痛苦，然后用手如法整理。

　　串雅内编 卷二

　　截药外治门

　　凡刀斧损伤，跌扑打碎，敷上，立时止痛止血，更不作脓，胜于他药多矣。其伤处切不可见水。

　　公猪油一斤四两，松香六两，面粉四两（炒筛），麝香六分，黄蜡六两，樟脑三两，冰片六分，血竭一两，儿茶一两，乳香一两（箬皮上烘取油），没药一两。以上药研极细，先将猪油、松香、黄蜡三味熬化，滤去渣，待冷，再入药末，搅匀，瓷器收贮，不可泄气。按：午日收青蒿捣合锻石，阴干，为末。又午日收苎叶，晒干，为末。二方治金疮皆验，且不费钱，可予备济人。

　　庚生按：金疮方药效者亦多，然往往有应，有不应，非症之不同，亦方之未善尔。予尝见金姓伤科，常用黑白二药，功效如响，因求得其方，试用神验，药虽平淡，实有奇功，不可忽视。录此以济世，如能遍传，亦功德也，黑药方：松木桴炭十数块，烧红乘热于石臼内杵细。另用红糖二、三两，铜铫内化烊，将炭末合入，调匀，摊于布上，乘热贴于伤处（需温热得中，不可过热），以帛扎好，二、三日后解开看之。如不青黑，即用原药熨热贴之。倘或血瘀结肿，即以后开白药敷之，仍用原布包好（如白药方：白附子十二两，天麻、白芷、羌活、防风、南星各一两，均生晒，研极细末，和匀。青肿者童便调涂，破则干掺之，虽肾子破出可治，立能止痛生肌、止血去瘀，且不忌风，真良药也

　　串雅内编 卷二

　　截药外治门

　　治跌伤、打伤、手足断折，急以杉板夹住手足，扶正凑合，再用此药。羊踯躅三钱（炒黄），大黄三钱，当归三钱，芍药三钱，丹皮二钱，生地五钱，土狗十个（槌碎），土虱三十个（捣烂），红花三钱，自然铜（末）一钱。先将前药酒煎，然后入自然铜末，调服一钱，连汤吞之，一夜即能合笋，不必再服。

　　串雅内编 卷二

　　截药外治门

　　止留二子者。凤仙花子、甘草等分为末，麻油调敷，即便生肉。

　　串雅内编 卷二

　　截药外治门

　　治小儿白秃癞疮。百草霜一两，雄黄一两，胆矾六钱，轻粉一钱，榆树皮三钱，用锻石窑内烧红流结土渣四两，共为细末，猪胆汁调，剃头后搽之，神方也。

　　串雅内编 卷二

　　截药外治门

　　大萝卜一个，内雕空，放入地沥青五钱，安炉火上炖（原书作顿）熟，候冷，取油搽患处，即愈。

　　串雅内编 卷二

　　截药外治门

　　蚯蚓三、四条（炙干为末），葱数茎（火上炙干为末），蜜一碗煮成膏，将药搅匀，纳入阴户，虫尽死矣。

　　串雅内编 卷二

　　截药外治门

　　田螺（大者）一个，巴豆（去壳）一粒（研碎），胆矾一豆许（研），麝香少许，研细共拌匀。将螺用水养三日，去泥土，揭起螺靥，入胆矾等三味在内，以线拴住，置磁器中，次日化成水。五更时将药水以手自抹两腋下，不住手抹，直待腹内欲行，却住手。先择深远无人空地内大便，下黑粪极臭，是其验也。以土盖之，勿令人知。不尽，再抹药水，仍照前大便。次用白矾一两，蛤粉五钱，樟脑一钱，为末，搽之，病根永绝。

　　串雅内编 卷二

　　截药外治门

　　喉中略痛，即用灯草一把煎汤，沙糖调饮。一日即止痛，立愈。

　　串雅内编 卷三

　　截药杂治门

　　大鲫鱼一个去肠，以砒霜纳入鱼腹，露干放阴地，待有霜即刮下，用瓶收贮，以针搜净牙根，点少许，咳嗽自落；或以少许药置膏药上，贴蛀牙上，即落。

　　庚生按：砒宜用白者，每鱼一两，纳入白砒一钱，不可过多。

　　又方：活鲫鱼一尾，约四五两，白砒六钱，将砒末纳入鱼腹中，待鱼烂之后，将鱼骨洗净，晒干为末，每用少许点所患牙根上，自落。

　　串雅内编 卷三

　　截药杂治门

　　熟地一斤，万年青三斤（小用五斤），桑椹一斤，黑芝麻八两，山药二斤，南烛皮四两，花椒一两，白果一两，巨胜子三两（连壳），蜜丸，早晚以酒送下各五钱，忌食萝卜。

　　又方：熟地一斤，苡仁、山药、桑叶各八两，白术、生何首乌各二两，巨胜子、白果各三两，黑芝麻四两，北五味二两，山药一斤，花椒一两，乌头皮四两，胡桃肉三两，加参片三两（无亦可），蜜丸，每日用开水，吞服五钱。

　　串雅内编 卷三

　　截药杂治门

　　葱根、荸荠捣汁一碗。以松香膏四两，并麻油煎至滴水成珠，方入前汁，摊膏贴患处，即愈。

　　串雅内编 卷三

　　截药杂治门

　　作痛作疮，地骨皮同红花研细敷之，次日即愈。

　　串雅内编 卷三

　　截药杂治门

　　治小儿耳内湿烂。上梅冰片二分， 芦甘石一钱，枯矾三分， 龙骨一钱，海螵蛸一钱，桔皮炭三钱，赤石脂上药为细末，加胭脂边二钱，用纸包固，以水浸湿，用火煨炭存性，和匀，再研吹之，极效。

　　串雅内编 卷三

　　顶药

　　（主上吐药也）

　　串雅内编 卷三

　　顶药

　　治缠喉风闭；先胸膈气紧，蓦然咽喉肿痛，手足厥冷，气不能通，顷刻不治。雄黄一钱，郁金五分，巴豆七粒（去皮壳），冰、麝各少许为皮，醋糊为丸，如麻子大，清茶下五分；如喉缠嗓塞，用竹管纳药入喉中，须臾吐痰立解，未吐再服。

　　庚生按：巴豆宜去油取霜，方可用。

　　串雅内编 卷三

　　顶药

　　治气筑奔冲不可忍，兼追虫取积，亦消水肿。黑牵牛五钱（炒），槟榔二钱五分，为末，每服一钱，紫苏汤下，虫积及水肿用酒下。

　　串雅内编 卷三

　　顶药

　　治顽痰不化。石青一两，石绿五钱，水飞为末，曲糊丸绿豆大，温水下十丸，吐出痰二三碗，不损人。风痰猝中，方用生石绿二两，乳细，水化去石，慢火熬干，再研入麝香一分，糯米粉糊丸弹子大，阴干。猝中每丸作二服，薄荷酒下；余风朱砂酒下。吐青涎、泻下恶物立效。小儿用铜绿研粉，醋面糊丸芡实大，每服薄荷酒下一丸，须臾吐痰如胶，神效。

　　庚生按：生石绿细绎方意，疑即生铜绿。盖铜绿酸平，主治风痰卒中也。此方本名碧林丹，见药谱明疗铜绿条下，治小儿名绿云丹，亦载此书内。

　　串雅内编 卷三

　　顶药

　　治腰痛如神。黑牵牛半生半炒，取头末，水和丸，梧子大，硫黄末为衣，空心用盐汤并酒下五十丸。

　　庚生按：此方用意极妙，惟须体实而年久湿重者为宜，亦不可骤投至五十丸之多，当量症加减为妥。

　　串雅内编 卷三

　　顶药

