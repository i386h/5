<!-- { "loadSidebar": true } -->
　　粟壳（四两，蜜炒去蒂膜） 乌梅（一两） 人参（半两） 款花（半两） 桔梗（半两） 兜铃（一两） 南星（姜制，一两）上为末，蜜丸弹子大。噙化。

　　苍莎丸  调中散郁。

　　苍术 香附（各四两） 黄芩（二两）上为末，蒸饼丸梧子大。每服五十丸，食后姜汤下。

　　人参清肺散 治痰嗽咽干，声不出。

　　人参（一钱半） 陈皮（一钱半） 半夏（一钱） 桔梗（一钱） 麦门冬（半钱） 五味（十个） 茯苓（一钱）甘草（半钱） 桑白皮（一钱） 知母（一钱） 地骨皮（一钱） 枳壳（一钱） 贝母（一钱半）杏仁（一钱） 款花（七分上水煎，生姜三片。

　　六味地黄丸  见诸虚。

　　千缗汤 坠痰丸  见痰类。

　　肺痿治法，在乎养血、养肺、养气、清金。曾治一妇人，二十余岁，胸膺间一窍，口中所咳脓血，与窍相应而出，以人参、黄 、当归，补气血之剂，加退热排脓等药而愈。

　　〔附录〕《金匮方论》曰：热在上焦者，因咳为肺痿，得之或从汗出，或从呕吐，或消渴小便利数，或从便难，又被快药下利，重亡津液，故寸口脉数，其人咳，口中有浊唾涎沫者，为肺痿之病，其人脉数虚者是。

　　附方  海藏紫菀散  治咳中有血，虚劳肺痿。

　　人参（一钱） 紫菀（半钱） 知母（一钱半） 贝母（钱半） 桔梗（一钱） 甘草（半钱） 五味（十五个） 茯上 咀。水煎。

　　知母茯苓汤  治咳嗽不已，往来寒热，自汗肺痿。

　　甘草 茯苓（各一两） 知母 五味 人参 薄荷 半夏 柴胡 白术 款花 桔梗 麦门冬黄芩（各半两） 川芎（二钱） 阿胶（三钱）上水煎，生姜三片。

　　肺痈已破，入风者不治，用《医垒元戎》搜风汤吐之，或用太乙膏成丸，食后服。收敛疮口，欢树皮白敛煎饮之。合欢，即槿树皮也，又名夜合。

　　〔附录〕肺痈为何？口中辟辟燥，咳即胸中隐隐痛，脉反滑数或数实者，此为肺痈也。

　　附方  桔梗汤  治肺痈咳嗽脓血，咽干多渴，大小便赤涩。

　　桔梗 贝母 当归（酒洗） 栝蒌仁 枳壳（炒） 桑白（蜜炙） 薏苡仁（炒） 防己（一两）甘草节（生） 杏仁（炒） 百合（炙，各半两） 黄 （两半）上 咀。每服五钱，生姜五片，水煎。大便秘，加大黄；小便秘，加木通。

　　团参饮子  治七情及饥饱失宜，致伤脾肺，咳嗽脓血，渐成劳瘵。

　　人参 紫菀 阿胶（蛤粉炒） 百合 细辛 款花 经霜桑叶 杏仁（炒） 天门冬（去心）半夏 五味（各一两） 甘草（半两）上每服四钱，水煎，生姜五片。气嗽，加木香；唾血而热，加生地黄；唾血而寒，加钟乳粉；疲极咳嗽，加黄 ；损肺咳血，加没药、藕节；呕逆腹满不食，加白术；咳而小便多者，加益智；咳而面浮气逆，加沉香、橘皮。

　　卷二

　　劳瘵十七

　　劳瘵主乎阴虚，痰与血病。虚劳渐瘦属火，阴火销烁，即是积热做成。始健，可用子和法，后若羸瘦，四物汤加减，送消积丸，不做肠虚。蒸蒸发热，积病最多，劳病，四物汤加炒柏、竹沥、人尿姜汁，大补为上。肉脱热甚者难治。

　　入方 青蒿一斗五升，童便三斗，文武火熬，约童便减至二斗，去蒿再熬。至一斗，入猪胆汁七枚，再熬数沸。甘草末收之。每用一匙，白汤调服。

　　〔附录〕劳瘵之证，非止一端。其始也，未有不因气体虚弱，劳伤心肾而得之，以心主血，肾主精，精竭血燥，则劳生焉。故传变不同，骨蒸，复连尸疰。夫疰者，注也，自上至下，相传骨肉，乃至灭门者有之。其证脏中有虫啮心肺间，名曰瘵疾，难以医治。传尸劳瘵，寒热交攻，久嗽咯血，日见羸瘦，先以三拗汤与莲心散煎，万不一失。

　　附方  莲心散  治虚劳或大病后，心虚脾弱，盗汗遗精。

　　人参 白茯苓 莲肉（各二两） 白术 甘草 白扁豆（炒） 薏苡（炒） 桔梗（炒） 干葛（炒） 黄 （各一两，炒） 当归（各半两） 桑皮 半夏曲 百合 干姜（炮） 山药（炒） 五味木香 丁香 杏仁（炒） 白芷 神曲（炒，各一两）上锉。每服五钱，生姜三片，枣同煎，空心温服。

　　乐令建中汤  治脏腑虚损，身体消瘦，潮热自汗，将成劳瘵。此药退虚热，生血气。

　　前胡（一两） 细辛 黄 人参 橘皮 麦门冬 桂心 当归 白芍 茯苓 甘草（炙，一两） 半夏（七钱）上锉。每服四钱，姜三片，枣一枚，水煎服。

　　黄 鳖甲散  治虚劳客热，肌肉消瘦，四肢烦热，心悸盗汗，减食多渴，咳嗽有血。

　　生地黄（三两） 桑白 半夏（三两半） 天门冬（五两） 鳖甲（醋煮，五两） 紫菀（二两半） 秦艽（三两三钱） 知母 赤芍 黄 （各三两半）人参 肉桂 桔梗（二两六钱半） 白茯苓 地骨皮柴胡（三两三钱） 甘草（二两半）上锉。每服三钱，水煎服。

　　清骨散  治男子妇人五心烦热，欲成劳瘵。

　　北柴胡 生地黄（各二两） 人参 防风 熟地黄 秦艽（各一两） 赤苓（一两） 胡黄连（半两）薄荷（七钱半）上每服四钱，水煎温服。

　　三拗汤  见喘类。

　　〔附录〕葛可久先生劳症《十药神书》内，摘书七方。夫人之生也，禀天地氤氲之气，在真元，固守根本，则万病不生，四体康健。若曰不养真元，不固根本，疾病由是生焉。且真元根本，则气血精液也。余尝闻先师有言曰：万病莫若劳症最为难治。盖劳之由，因人之壮年，气血完聚，精液充满之际，不能保养性命，酒色是贪，日夜耽嗜，无有休息，以致耗散真元，虚败精液，则呕血吐痰，以致骨蒸体热，肾虚精竭，面白颊红，口干咽燥，白浊遗精盗汗，饮食艰难，气力全无，谓之火盛金衰。重则半年而毙，轻则一载而亡。况医者不穷其源，不穷其本，或投之以大寒之剂，或疗之以大热之药，妄为施治，绝不取效。殊不知大寒则愈虚其中，大热则愈竭其内，所以世之医劳者，万无一人焉。先师用药治劳，如羿之射，不中的。今开用药次第于后。用药之法，如呕吐咯嗽血者，先以十灰散遏住，如甚者，须以花蕊石散止之。

　　大抵血热则行，血冷则凝，见黑必止，理之必然。止血之后，其人必倦其体，次用独参汤一补，令其熟睡一觉，不要惊动。睡起，病去五六分，后服诸药。

　　保和汤止嗽宁肺，保真汤补虚除热，太平丸润肺除痿，消化丸下痰消气。

　　保和汤内，分血盛、痰盛、喘盛、热盛、风盛、寒盛六事，加味和之。保真汤内，分惊悸、淋浊、便涩、遗精、燥热、盗汗六事，加味用之，余无加用。服药之法，每日仍浓煎薄荷汤灌嗽喉用太平丸先嚼一丸，徐徐咽下，次噙一丸，缓缓溶化。至上床时，亦如此用之。夜则肺窍，药必流入窍中，此诀要紧。如痰壅却先用饴糖拌消化丸一百丸吞下，次又根据前噙嚼太平丸，令其仰面卧而睡。服前七药后，若肺有嗽，可煮润肺丸食之。如常七药之前有余暇，煮此服之，亦可续煮白凤膏食之，固其根源，完其根本。病可之后，方可合十珍丸服之，此为收功起身之妙用也。

　　十灰散  治劳症呕血、咯血、嗽血，先用此遏之。

　　大蓟 小蓟 柏叶 荷叶 茅根 茜根 大黄 山栀 牡丹皮 棕榈灰上等分，烧灰存性，研细，用纸包碗盖地上一夕，出火毒。用时先以白藕捣碎绞汁，或萝卜 又方 花蕊石（烧过存性研如粉）上用童子小便一盏煎。醋调末三钱，极甚者五钱，食后服。如男子病则和酒一半，妇人病则和醋一半。一处调药立止。其瘀血化为黄水，服此药后，其人必疏解其病体，却用后药而 独参汤  治劳症后，以此补之。

　　人参（一两，去芦）上 咀。水二钟，枣五个煎，不拘时，细细服之。

　　保和汤  治劳嗽肺燥成痿者，服之决效。

　　知母 贝母 天门冬 麦门冬 款花（各三钱） 天花粉 薏苡 杏仁（炒，各二钱） 五味粉草（炙） 兜铃 紫菀 百合 桔梗（各一钱） 阿胶（炒） 当归 生地黄 紫苏 薄荷（各半钱） 一方无地黄有百部上以水煎，生姜三片，入饴糖一匙，入药内服之，每日三服，食后。进加减于后血盛，加蒲黄、茜根、藕节、大蓟、茅花；痰盛，加南星、半夏、橘红、茯苓、枳壳、枳实、栝蒌实（炒）；喘盛，加桑皮、陈皮、大腹皮、萝卜子、葶苈、苏子；热盛，加山栀子、炒黄连黄柏、连翘；风盛，加防风、荆芥、金沸草、甘菊、细辛、香附；寒盛，加人参、芍药、桂皮、五味、蜡片。

　　保真汤  治劳症体虚骨蒸，服之决补。

　　当归 生地黄 熟地黄 黄 人参 白术 赤苓 白苓（各半钱） 天门 麦门 赤芍知母 黄柏（炒） 五味 白芍 柴胡 地骨 甘草 陈皮（各二钱） 莲心（半钱）上以水煎，生姜三片，枣一枚。食后服。

　　惊悸，加茯神、远志、柏子仁、酸枣仁；淋浊，加萆 、台乌药、猪苓、泽泻；便涩，加木通、石苇、 蓄；遗精，加龙骨、牡蛎、莲须、莲子；燥热，加滑石、石膏、青蒿、鳖甲；盗汗，加浮麦子、炒牡蛎、黄 、麻黄根。

　　太平丸  治劳症咳嗽日久，肺痿肺壅。考宜噙服。

　　天门 麦门 知母 贝母 款花 杏仁（各二钱） 当归 生地黄 黄连 阿胶（炮，各两半蒲黄 京墨 桔梗 薄荷（各一两） 北蜜（四两） 麝香（少许，一方有熟地黄）上将蜜炼和丸，如弹子大。食后浓煎薄荷汤，先灌漱喉中，细嚼一丸，津唾送下。上床时再 消化丸 白茯（二两） 枳实（一两半） 青礞石（ 黄金色二两） 白矾（枯） 橘红（二两） 牙皂（二两火炙） 半夏（二两）上为末，以神曲打糊丸，如梧桐子大。每服一百丸，上床时，饴糖拌吞，次噙嚼太平丸。二药相攻，痰嗽扫迹除根。

　　润肺膏 羊肺（一具） 杏仁（一两，净研） 柿霜 真酥 蛤粉（各一两） 白蜜（二两）上先将羊肺洗净，次将五味入水搅粘，灌入肺中，白水煮熟，如常服食。与前七药相间服之，亦佳。

　　卷二

　　吐血十八

