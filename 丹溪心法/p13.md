<!-- { "loadSidebar": true } -->
　　吐血，阳盛阴虚，故血不得下行。因火炎上之势而上出，脉必大而芤，大者发热，芤者血滞之动，痰不下降，四物汤为主，加痰药、火药；先痰嗽后见红，多是痰积热，降痰火为急；痰嗽涎带血出，此是胃口清血热蒸而出，重者栀子，轻者蓝实；或暴吐紫血一碗者无事，吐出为好。此热伤血死于中，用四物汤、解毒汤之类。吐血挟痰，积吐一二碗者，亦只补阴降火，四物加火剂之类。挟痰若用血药，则泥而不行，只治火则止。吐血，火病也。大吐红不止，以干姜炮末，童便调从治。喉腕痰血，用荆芥散。舌上无故出血，如线不止，以槐花炒末干掺之。若吐血，一方：童便一分，酒半分，擂柏叶温饮，非酒不行。呕吐，血出于胃也。实者，犀角地黄汤主之；虚者，小建中汤加黄连主之。

　　入方  二黄补血汤  治初见血，及见血多，宜服。

　　熟地黄（一钱） 生地黄（五分） 当归（七分半） 柴胡（五分） 升麻 白芍（二钱） 牡丹皮（五分） 川芎（七分半） 黄 （五分）上以水煎服。血不止，可加桃仁半钱，酒大黄酌量虚实用之，内却去柴胡、升麻。

　　又方  治见血后，脾胃弱，精神少，血不止者。

　　人参（一钱） 黄 （三钱） 五味（十三个） 芍药 甘草（五分） 当归（五分） 麦门冬（五分）上 咀。水煎服。加郁金研入亦可。

　　又方 人参（一钱） 白术（一钱） 茯苓（一钱） 半夏曲（五分） 陈皮（一钱） 甘草 青皮（三分） 川芎（五分）上 咀。水煎服。如胃不和，加藿香；如渴者，加葛芩半钱，去白陈皮半钱；若小便赤色，加炒黄柏半钱；若大便结燥，加当归七分；心烦，加黄连（酒拌晒干）半钱；若小便滑，加 牡蛎；如见血多，去半夏，恐燥，加生地黄一钱，牡丹半钱，桃仁三分；若胃中不足，饮食少进，加炒山栀子仁八分；若血溢入浊道，留聚膈间，满吐血，宜苏子降气汤加人参、阿胶各半钱；上膈壅热吐血者，以四汤仁加荆芥、阿胶各半。更不止，于本方中加大黄、滑石各半钱；胃伤吐血，宜理中汤加川芎、干葛各半钱。此饮酒伤胃也。吐血不止，用生茜根为末二钱，水煎，放冷，食后服良。白芨末调治治吐血。

　　以上诸方，虽非丹溪所出，以其药同，故录于前。

　　〔附录〕凡血证上行，或唾或呕或吐，皆逆也；若变而下行为恶痢者，顺也。上行为逆，其治难；下行为顺，其治易。故仲景云：蓄血证，下血者，当自愈也。与此意同。若无病患忽然下痢，其病进也。今病血证上行，而复下行恶痢者，其邪欲去，是知吉也。诸见血，身热脉忽然浮大即倾危。

　　附方  四生丸  治吐血，阳乘于阴，血热妄行，服之良。

　　生荷叶 生艾叶 生柏叶 生地黄（等分）上烂研如鸡子大。服一丸，水三盏，煎一盏，去滓服。

　　大阿胶丸  治肺虚客热，咳嗽咽干，多唾涎沫，或有鲜血。劳伤肺胃，吐血呕血，并可麦门冬（去心） 茯神 柏子仁 百部根 杜仲（炒） 丹参 贝母（炒） 防风（各半两） 山药五味 熟地黄 阿胶（炒，各一两） 远志 人参（各二钱半） 茯苓（一两）上为末，炼蜜丸如弹子大。每服一丸，水煎六分，和渣 犀角地黄丸  治伤寒，汗下不解，郁于经络，随气涌泄，为衄血。或清道闭塞，流入胃腹，吐出清血，如鼻衄。吐血不尽，余血停留，致面色痿黄，大便黑者，更宜服之。

　　犀角（镑） 生地黄 白芍 牡丹（等分）上 咀。每服五钱，水煎温服，实者可服。

　　桃仁承气汤 芒硝（三钱） 甘草（二钱半）大黄（一两） 桂（三钱） 桃仁（半两，去皮尖）上 咀。每两入姜同煎。

　　斛毒汤  见中暑。

　　荆芥散 荆芥穗（半两） 炙草（一两） 桔梗（二两）上 咀。姜煎，食后服。

　　小建中汤 桂枝 甘草（炙，三钱） 大枣 白芍（六钱） 生姜（二钱） 阿胶（炒，一合）上 咀。水煎。

　　苏子降气汤  见气类。

　　理中汤  见中寒。

　　卷二

　　咳血十九

　　衄血、火升、痰盛、身热，多退血虚，四物汤加减用。戴云：咳血者，嗽出，痰内有血者是；呕血者，呕全血者是；咯血者，毋咳出皆是血疙瘩；衄血者，鼻中出血也；溺血，小便出血也；下血者，大便出血也。惟有各名色分六，俱是热证，但有虚实新旧之不同。或妄言为寒者，误也。

　　入方 青黛 栝蒌仁 诃子 海粉 山栀上为末，以蜜同姜汁丸。噙化。咳甚者，加杏仁去皮尖，后以八物汤加减调理。

　　附方  黄 散  治咳血成劳。

　　甘草（四钱） 黄 麦门冬 熟地黄 桔梗 白芍（各半两）上 咀。每服半两，水煎服。

　　茯苓补心汤  治心气虚耗，不能藏血，以致面色痿黄，五心烦热，咳嗽唾血。

　　茯苓 半夏 前胡 紫苏 人参 枳壳（炒） 桔梗 甘草 葛根（各半分） 当归（二两） 川芎（七钱半）陈皮 白芍（各二两） 熟地黄上 咀。水姜枣煎。

　　卷二

　　呕血二十

　　呕血，火载血上，错经妄行。脉大发热，喉中痛者，是气虚，用参、 、蜜炙黄火载血上，错经妄行，用四物汤加炒山栀、童便、姜汁服。

　　又方：山茶花、童便、姜汁，酒服。又郁金末，治吐血，入姜汁、童便良。又方：用韭汁、童便二童，血溢鼻口，但怒气致血证者则暴甚，故经曰：“抑怒以全阴”者是也，否则五志之火动甚载血上，错经妄行也。用柴胡、黄连、黄芩、黄 、地骨、生熟地黄、白芍，以水煎服。

　　虚者以保命生地黄散，再加天门冬、枸杞、甘草等分，水煎服。

　　附方  治呕血 黄柏（蜜炙）上捣为末。煎麦门冬汤调二钱匕，立瘥。

　　《圣惠方》治呕血。

　　侧柏叶上为末。不计时，以粥饮调下二钱匕。

　　《保命》 生地黄散 生地黄 熟地黄 枸杞 地骨皮 天门冬 黄 白芍 甘草 黄芩上 咀。水煎，食前。

　　卷二

　　咯血二十一

　　（附痰涎血）咯血，痰带血丝出者，用姜汁、青黛、童便、竹沥入血药中用，如四物汤加地黄膏、牛膝膏之类。咯唾，血出于肾，以天门冬、麦门冬、贝母、知母、桔梗、百部、黄柏、远志、熟地黄牡蛎、姜、桂之类；痰涎，血出于脾，以葛根、黄 、黄连、芍药、当归、甘草、沉香之类 入方  治痰中血。

　　白术（一钱半） 当归（一钱） 芍药（一钱） 牡丹皮（一钱半） 桃仁（一钱研） 山栀（炒黑，八分）桔梗（七分） 贝母（一钱） 黄芩（五分） 甘草（三分） 青皮（五分）上以水煎服。

　　又方  治痰中血。

　　白术（一钱半） 牡丹皮（一钱半） 贝母（一钱） 芍药（一钱） 桑白（一钱） 山栀（炒黑，一钱一分）桃仁（一钱，研） 甘草（三分） 又方  治痰中血。

　　橘红（二钱） 半夏（五分） 茯苓（一钱） 甘草（三分） 白术（一钱） 枳壳（一钱） 桔梗（一钱） 五味（十上以水一钟，生姜三片，煎服，或加青黛半钱。

　　又方 橘红（一钱半） 半夏（一钱） 茯苓（一钱） 甘草（五分） 牡丹（一钱） 贝母（一钱） 黄连（七分） 桃仁上以水煎，生姜三片。

　　附方：治咯血。

　　荷叶（不以多少，焙干）上为末。米汤调二钱匕。

　　初虞世方  治咯血并肺痿多痰。

　　防己 葶苈（等分）上为末。 米饮调下一钱。

　　又方  治咯血及衄血。

　　白芍（一两） 犀角末（二钱半）上为末。新汲水服一钱匕，血止为限。

　　天门冬丸  治咯血并吐血。又能润肺止嗽。

　　阿胶（炮，各半两） 天门冬（一两） 甘草 杏仁（炒） 贝母 白茯苓（各半两）上为末。蜜丸如弹大。服一丸。噙化。

　　又方  治咯血。

　　桑皮（一钱半） 半夏（一钱，炒） 知母（一钱） 贝母（一钱） 茯苓（一钱） 阿胶（炒，半钱） 桔梗（七分） 陈皮（一钱） 甘草（五分） 杏仁（五分，炒） 生地黄（一钱） 山栀（七分，炒）柳桂（二分，即桂之嫩小枝条也，宜入上焦）上以水煎。生姜三片。

　　卷二

　　衄血二十二

　　衄血，凉血行血为主，大抵与吐血同，用山茶花为末，童便、姜汁酒调下。犀生地黄汤，入郁金同用，如黄芩、升麻、犀角能解毒。又以郁金末、童便、姜汁并酒调服血逆行，成血腥，或吐血，或唾血，用韭汁服之，立效。治血汗血衄，以人中白，新瓦上火逼干，入麝香少许，研细，酒调下，经验。人中白，即溺盆白 秋石也。衄血出于肺，以犀角、升麻、栀子、黄芩、芍药、生地黄、紫菀、丹参、阿胶之类主之。《原病式》曰：衄者，阳热怫郁，干于足阳明而上，热则血妄行，故鼻衄也。

　　附方  河间生地黄散  治郁热衄血，或咯吐血，皆治之。

　　枸杞 柴胡 黄连 地骨 天门冬 白芍 甘草 黄芩 黄 生地黄 熟地黄（等分）上 咀。汤煎服。若下血，加地榆。

　　又方  治衄血。

　　伏龙肝（半升）上以新汲水一大碗，淘取汁，和蜜顿服。

　　茜根散  治鼻不止。

　　茜根 阿胶（蛤粉炒） 梅芩（各一两） 甘草（炙，半两） 侧柏叶 生地黄上以水一钟，姜三片，煎服。

　　黄芩芍药汤  治鼻衄不止。

　　黄芩 芍药 甘草（各等分）上以水煎服。或犀角地黄汤，如无犀角，以升麻代之。鼻通于脑，血上溢于脑，所以从出。凡鼻衄，并以茅花调止衄散，时进淅二泔，仍令其以麻油滴入鼻，或以萝卜汁滴入亦可。又茅花、白芍药，对半尤稳。外迎法：以井花水湿纸，顶上贴之。左鼻，以线札左手中指；右出，札右手；俱出，两手俱札，或炒黑蒲黄吹鼻中，又龙骨 止衄散 黄 （六钱） 赤茯苓 白芍 当归 生地黄 阿胶（各三钱）上为末。每服二钱，食后黄 汤调服。

　　芎附饮 川芎（二两） 香附（四两）上为末。每服二钱，茶汤调下。

　　又法  治心热吐血，及衄血不止。

　　百叶榴花（不以多少）上干为末。吹出鼻中，立瘥。

　　卷二

　　溺血二十三

　　溺血属热，用炒山栀子，水煎服，或用小蓟、琥珀。有血虚，四物加牛膝膏；实者，用当归承气汤下之，后以四物加山栀。

　　入方  小蓟饮子  治下焦结热血淋。

