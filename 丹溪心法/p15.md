<!-- { "loadSidebar": true } -->
　　橘皮 枳壳（炒） 川芎 槐花（炒，各半两） 槟榔 木香 桃仁（炒去皮） 紫苏茎叶 香附 甘草（炙，各二分半）上锉。每服八钱，姜枣煎服。

　　熏洗方 槐花 荆芥 枳壳 艾叶 又方 土矾末（二钱） 木鳖子（七个，取仁研）上以水煎，熏洗三两次。如肛门肿热，以朴硝末水调，淋之良。

　　又方  治肠痔，每大便常有血。

　　上以蒲黄末方寸匕，米饮调下。日三顿，瘥。

　　又方 捣桃叶一斛蒸之，纳小口器中，以下部榻上坐，虫自出。

　　地黄丸  治五痔，滋阴必用之。

　　地黄（酒蒸熟，一两六钱） 槐角（炒） 黄柏（炒） 杜仲（炒） 白芷（各一两） 山药 山茱萸独活（各八钱） 泽泻 牡丹 茯苓（各六钱） 黄芩（一两半） 白附子（二钱）上炼蜜丸如梧子大。空心服五十丸，米汤下。

　　熏痔方 用无花果叶煮水熏。少时再洗，又好醋沃烧新砖，如法坐熏，良。

　　又方 大黄（三钱，煨） 牡蛎（一两， ）上为末。作十服，空心服。

　　又方 大蒜一片，头垢捻成饼子，先安头垢饼于痔上，外安蒜艾灸之。

　　翻花痔 荆芥、防风、朴硝煎汤洗之，次用木鳖子、郁金研末，入龙脑些少，水调敷。又方：熊胆、片脑和匀，贴之。

　　卷二

　　漏疮二十七

　　漏疮，先须服补药生气血，用参、术、 、芎、归为主，大剂服之。外以附子末，津唾和作饼子，如钱浓，以艾灸，漏大炷大，漏小炷小。但灸令微热，不可使痛。干则之，则再研如末，作饼再灸。如困则止，来日再灸，直至肉平为效。亦有用附片灸，仍用补剂作膏贴之，尤妙。痔漏，凉大肠，宽大肠，用枳壳去穣，入巴豆，铁线缠，煮透去巴豆，入药用，丸子则烂捣，用煎药，干用宽肠。涩窍用赤石脂、白石脂、枯矾、黄丹、脑子。漏窍，外塞用童子小便 炉甘石、牡蛎粉。

　　入方  黄连散  元有痔漏，又于肛门边生一块，皮浓肿痛作脓，就在痔孔出，作食积注下治。

　　黄连 阿魏 神曲 山楂 桃仁 连翘 槐角 犀角（等分）上为末。以少许置掌心，时时舐之，津液咽下，如消三分之二，止后服。

　　〔附录〕漏者，诸痿之溃漏也，野狼痿、鼠痿、蝼痿、蛄 、蜂 、蚍蜉 、蛴螬 、浮蛆 、是尔。析而言之，三十六种，其名目又不同焉。大抵外伤四气，内窘七情，与夫饮食乖常，染触蠢动含灵之毒，未有不变为 疮。穿孔一深，脓汁不尽，得冷而风邪并之，于是涓涓而成漏矣。然有近年漏者，有久年漏者，近则带淡红，或微肿，或小核；久则上而槁白，内而黑烂，淫虫恶臭生焉。

　　附方  猪肾丸  通行漏疮中，恶水自大肠中出。

　　黑牵牛碾细末二钱半，入猪肾中，以线扎，青竹叶包，慢火煨熟。空心温酒嚼下。

　　乳香丸  治冷漏。

　　乳香（二钱半） 牡蛎粉（一钱二分半）上为末，雪糕糊丸麻子大。每服三十丸，姜汤空心。

　　生地黄膏  治漏疮通用。

　　露蜂房（炙） 五倍子 木香（三钱） 乳香（一钱） 轻粉（一字）上为末，用生地黄一握，捣细，和为膏。摊生绢上贴。

　　蛇蜕散  治漏疮血水不止。

　　蛇皮（焙焦） 五倍子 龙骨（各二钱半） 续断（五钱）上为末。入麝香少许，津唾调敷。

　　熏漏疮方 艾叶 五倍子 白胶香 苦楝根（等分）上锉碎烧香。法置长桶内，坐熏疮处。

　　洗漏疮方  治漏疮孔中多有恶秽，常须避风洗净。

　　露蜂房、白芷煎汤洗，或大腹皮、苦参煎汤洗。

　　上洗毕，候水出拭干，先用东向石榴皮晒为末，干掺以杀淫虫，少顷，敷药。

　　久痿方 九孔蜂房（炙黄）上为末，腊月独脂研敷，候收汁，以龙骨降香节末入些乳香硬疮。

　　漏疮，或腿足，先是积热所注，久则为寒。

　　附子破作两片，用人唾浸透，初成片，安漏孔上，艾灸。

　　又方 川芎（半两） 细辛 白芷梢（一钱半）上为末。每日作汤服之。病在下，食前服；在上，食后服。看疮大小，讨隔年黄麻根，刮去皮，捻成绳子，入孔中，至入不去则止，疮外膏药贴之。

　　卷三

　　脱肛二十八

　　脱肛属气热、气虚、血虚、血热。热虚者，补气，参、 、芎、归、升麻。血虚，四物汤；血热者，凉血，四物汤加炒柏；气热者，条芩六两，升麻一两，曲糊丸，外用五倍子为末，托而上之。一次未收，至五七次，待收乃止。又东北方壁土泡汤，先熏后洗。

　　〔附录〕肺与大肠为表里，故肺藏蕴热，则肛门闭结；肺藏虚寒，则肛门脱出。又有妇人产育用力，小儿久痢，皆致此。治之必须温肺藏，补阳胃，久则自然收矣。

　　附方  香荆散  治肛门脱出，大人小儿皆主之。

　　香附子 荆芥（等分） 砂仁上为末。每服三钱，水一碗，煎热，淋洗；每服三钱，煎服亦可。

　　又方 五倍子为末，每用三钱，煎洗。

　　又方 木贼不以多少，烧灰为末。掺肛门上按入，即愈。

　　卷三

　　呕吐二十九

　　凡有声有物，谓之呕吐；有声无物，谓之哕。胃中有热膈上有痰者，二陈汤加炒山栀、黄连、生姜；有久病呕者，胃虚不纳谷也，用人参、生姜、黄 、白术、香附之类。呕吐，朱奉议以半夏、橘皮、生姜为主。刘河间谓呕者，火气炎上，此特一端耳。有痰膈中焦，食不得下者；有气逆者；有寒气郁于胃口者；有食滞心肺之分，而新食不得下而反出者；有胃中有火与痰而呕者。呕吐药，忌栝蒌、杏仁、桃仁、萝卜子、山栀，皆要作吐，丸药带香药行散，不妨。注船大吐，渴饮水者即死，童便饮之，最妙。

　　附方  理中加丁香汤  治中脘停寒，喜辛物，入口即吐。

　　人参 白术 甘草（炙） 干姜（炮，各一钱） 丁香（十粒）上 咀。生姜十片，水煎服。或加枳实半钱亦可。不效，或以二陈汤加丁香十粒，并须冷服，盖冷遇冷则相入，庶不吐出。又或《活人》生姜橘皮汤。

　　《活人》 生姜橘皮汤 橘皮（四两） 生姜（半斤）上 咀。水七盏，煮至三盏，去滓，逐旋温服。

　　热呕《济生》竹茹汤、小柴胡加竹茹汤，见疟类。

　　上并用生姜多煎服。

　　《济生》 竹茹汤 葛根（三两） 半夏（炮七次，二两） 甘草（炙，一两）上 咀。每四钱，水一盏，入竹茹一小块，姜五片。

　　加味二陈汤  治停痰结气而呕。

　　半夏 橘皮（各五两） 白茯苓（三两） 甘草（炙，一两半） 砂仁（一两） 丁香（五钱） 生姜（三两上水煎服。

　　吐虫而呕方 黑铅炒成灰 槟榔末米饮调下。

　　卷三

　　恶心三十

　　恶心有痰、有热、有虚，皆用生姜，随证佐药。

　　戴云：恶心者，无声无物，心中欲吐不吐，欲呕不呕。虽曰恶心，实非心经之病，皆在胃口上，宜用生姜，盖能开胃豁痰也。

　　〔附录〕恶心，欲吐不吐，心中兀兀，如人畏舟船，宜大半夏汤，或小半夏茯苓汤，或理中汤加半夏亦可。又胃中有热，恶心者，以二陈加生姜汁炒黄连、黄芩各一钱，最妙。

　　附方  大半夏汤 半夏 陈皮 茯苓（各二钱半）上 咀。水二盏，姜二钱半，煎八分，食后服。

　　小半夏茯苓汤 半夏（五两） 茯苓（三两）上 咀。每服八钱，用水一盏半，煎至一盏，入生姜自然汁投药中，更煎一两沸，热服，无时，或用生姜半斤同煎。

　　理中汤  见中寒。

　　卷三

　　咳逆三十一

　　咳逆有痰、气虚、阴火，视其有余不足治之。其详在《格致余论》。不足者，人参白术汤下大补丸；有余并有痰者吐之，人参芦之类。痰碍气而呃逆，用蜜水吐，此乃燥痰不出。痰者，陈皮、半夏；气虚，人参、白术；阴火，黄连、黄柏、滑石；咳逆自痢者，滑石、甘草、炒黄柏、白芍、人参、白术、陈皮，加竹荆沥服。戴云：呃逆者，因痰与热胃火者极多。

　　〔附录〕咳逆为病，古谓之哕，近谓之呃，乃胃寒所生，寒气自逆而呃上，此证最危。亦有热呃。已见伤寒证，其有他病发呃者，宜用半夏一两，生姜半两，水煎热服，或理中汤加壳、茯苓各半钱、半夏一钱。不效，更加丁香十粒。吐利后，胃虚寒咳逆者，以羌活附子或丁香十粒。柿蒂十个，切碎，水煎服；吐利后，胃热咳逆者，以橘皮竹茹汤。亦无别病，偶然致呃，此缘气逆而生，宜小半夏茯苓汤加枳实、半夏，又或煎汤泡萝卜子，研取汁，调木香调气散热服之。逆气用之最佳。

　　附方  橘皮干姜汤  治咳逆不止。

　　橘皮 通草 干姜 桂心 甘草（炙，各二两） 人参（一两）上用五钱，水煎服 生姜半夏汤  通治咳逆欲死。

　　半夏（一两） 生姜（二两）上以水煎，温作三服。

　　阴证咳逆 川乌 干姜（炮） 附子（炮） 肉桂 芍药 甘草（炙） 半夏 吴茱萸 陈皮 大黄（等分上为末。每服一钱，生姜五片煎服。

　　人参白术汤 人参 黄芩、柴胡 干葛 栀子仁 甘草（炙，各半两） 白术 防风 半夏（泡七次） 五上 咀。每服四钱，姜三片煎。

　　羌活附子汤  治呃逆。

　　木香 附子（炮） 羌活 茴香（炒，各半两） 干姜（一两）上为末。每服二钱，水一盏半，盐一捻，煎二十沸，和渣热服，一服止。《三因》加丁香。

　　橘皮竹茹汤 橘皮（一升） 竹茹（一升半） 甘草（炙，二两） 人参（半两） 枣子（三十个） 生姜（半两）上 咀。水十盏。煎至三盏。作三服。

　　小半夏茯苓汤 二陈汤加黄芩煎。

　　木香调气散 白蔻仁 丁香 檀香 木香（各二两） 藿香 甘草（炙，各八两） 砂仁（四两）上为末。每服二钱，入盐少许，沸汤点服。

　　大补丸  见补损。

　　理中汤  见中寒。

　　卷三

　　翻胃三十二

