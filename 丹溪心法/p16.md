<!-- { "loadSidebar": true } -->
　　翻胃大约有四，血虚、气虚、有热、有痰兼病。必用童便、韭汁、竹沥、牛羊乳、生姜汁。气虚，入四君子汤，右手脉无力；血虚，入四物汤加童便，左手脉无力。切不可用香燥之药若服之必死，宜薄滋味。治反胃，用黄连三钱，生姜汁浸，炒山楂肉二钱，保和丸二钱，为末，糊丸如麻子大，胭脂为衣，人参汤入竹沥再煎一沸，下六十丸。有痰，二陈汤为主寸关脉沉或伏而大；有气结，宜开滞导气之药，寸关脉沉而涩；有内虚阴火上炎而反胃者作阴火治之。年少者，四物汤清胃脘，血燥不润便故涩，《格致余论》甚详；年老，虽不用参术，关防气虚胃虚。气虚者，四君子汤加芦根、童便，或参苓白术散，或韭汁、牛羊驴尿。又有积血停于内而致，当消息逐之，大便涩者难治，常令食兔肉，则便利。

　　翻胃即膈噎，膈噎乃翻胃之渐。《发挥》备言年高者不治。粪如羊屎者，断不可治，大肠戴云：翻胃，血虚者，脉必数而无力；气虚者，脉必缓而无力；气血俱虚者，则口中多，但见沫大出者必死。有热者，脉数而有力；有痰者，脉滑数，二者可治。血虚者，四物为主；气虚者，四君子为主；热以解毒为主；痰以二陈为主。

　　又方 用马剥儿烧灰存性一钱，好枣肉平胃散二钱。

　　上和匀，温酒调服，食即可下，然后随病源调理。

　　又方 茱萸 黄连 贝母 栝蒌 牛转草 治翻胃 韭菜汁（二两） 牛乳（一盏）上用生姜汁半两，和匀温服，效。

　　治翻胃、积饮通用益元散生姜自然汁澄白脚，丸小丸子。时时服。

　　附方  烧针丸  此药清镇，专主吐逆。

　　黄丹（不以多少）上研细，用去皮小枣肉，丸如鸡头大。每用，针签于灯上，烧灰为末，乳汁下一丸。

　　枣肉平胃散 浓朴（姜制） 陈皮（去白，各三斤，二两） 甘草（炙） 红枣 生姜（各二斤） 苍术（泔浸一宿炒，五斤）上锉，拌匀，以水浸过面上半寸许，煮干，焙燥为末。

　　每服二钱，盐汤空心点服。

　　参苓白术散  见脾胃类。

　　保和丸  见积聚类。

　　卷三

　　吞酸三十三（附嗳气）

　　吞酸者，湿热郁积于肝而出，伏于肺胃之间，必用 食菜蔬自养。宜用炒吴茱萸，顺其性而苍术、茯苓为辅佐。冬月倍茱萸，夏月倍黄连，汤浸炊饼，丸如小丸吞之。仍教以 食蔬菜自养，即安。

　　戴云：湿热在胃口上，饮食入胃，被湿热郁遏，其食不得传化，故作酸也。如谷肉在器，湿热则易为酸也。

　　入方 茱萸（一两，去枝梗，煮少时，浸半日，晒干） 陈皮（一两） 苍术（米泔浸，一两） 黄连（二两陈壁土炒，去土秤） 黄芩（一两，如上土炒）或加桔梗一两，茯苓一两。

　　上为末，神曲糊丸，绿豆大。每服二三十丸，时时津液，食后服。

　　〔附录〕吞酸，与吐酸不同，吐酸《素问》以为热，东垣又为寒，何也？吐酸是吐出酸。平时津液，随上升之气郁积而久，湿中生热，故从火化，遂作酸味，非热而何？其有郁之久，不能自涌而出，伏于肺胃之间，咯不得上，咽不得下，肌表得风寒则内热愈郁，而酸味刺心，肌表温暖，腠理开发，或得香热汤丸，津液得行，亦可暂解，非寒而何？《素问》言热，言其本也；东垣言寒，言其末也。

　　附方  曲术丸  治中脘宿食留饮，酸，蜇心痛，或口吐清水。

　　神曲（炒，三两） 苍术（泔浸炒，一两半） 陈皮（一两）上为末，生姜汁煮神曲糊为丸。每七十丸，姜汤下。

　　加味平胃散  治吞酸或宿食不化。

　　生料平胃散加神曲、麦芽炒，各半钱，术、朴不制。上生姜三片，水煎五钱服。

　　嗳气 胃中有火有痰。

　　入方 南星 半夏 软石膏 香附一本有炒栀子上作丸，或作汤服之。盖胃中有郁火，膈上有稠痰故也。

　　软石膏丸亦不可服，本方痰条下云：噫气吞酸，此系食郁有热，火气冲上，黄芩为君，南星、半夏、陈皮为佐，热多加青黛。

　　卷三

　　痞三十四

　　痞者有食积兼湿。东垣有法有方。心下痞，须用枳实、炒黄连。如禀受充实，面苍骨露，气，而心下痞者，宜白术、山楂、曲 、陈皮；如肥人心下痞者，乃是湿痰，宜苍术、半夏砂仁、茯苓、滑石；如瘦人心下痞者，乃是郁热在中焦，宜枳实、黄连、葛根、升麻；如食后感寒，饮食不化，心下痞，宜藿香、草豆蔻、吴茱萸、砂仁；痞挟血成窠囊，用桃仁、红 入方 吴茱萸（三两，汤浸煮少时） 黄连（八两）粥糊为丸。每服五七十丸，白术陈皮汤下。

　　玉液丸 软石膏（不以多少，又云火焰红出火毒）上为末，醋糊丸如绿豆大。服之专能泻胃火，并治食〔附录〕痞者，与否同，不通泰也，由阴伏阳蓄，气与血不运而成。处心下，位中央，满痞塞者，皆土之病也，与胀满有轻重之分。痞则内觉闷，而外无胀急之形者，是痞也。有中气虚弱，不能运化精微为痞者；有饮食痰积，不能化为痞者；有湿热太甚为痞者。古方，治痞用黄连、黄芩、枳实之苦以泄之；浓朴、生姜之辛以散之；人参、白术之甘苦以补之；茯苓、泽泻之淡以渗之。既痞，同湿治，惟宜上下分消其气。如果有内实之证，庶可略与疏导。世人苦于痞塞，喜行利药，以求其速效，暂时快通，痞若再作，益以滋甚。

　　附方  加味补中益气汤  治内伤，心下痞。方见内伤。

　　脉缓有痰而痞，加半夏、黄连；脉弦，四肢满闷，便难，而心下痞，加柴胡、黄连、甘草；大便秘燥，加黄连、桃仁，少加大黄、归身；心下痞，瞀闷者，加白芍药、黄连；心下痞，中寒者，加附子、黄连；心下痞，腹胀，加五味子、白芍、砂仁；天寒，少加干姜，或；心下痞，呕逆者，加黄连、生姜、陈皮如冬月，加黄连，少入丁香、藿香；心下痞，如腹中气上逆者，是冲脉逆也，加黄柏三分，黄连一分半以泄之；如食已，心下痞，别服橘皮枳 枳实消痞丸  治右关脉浮弦，心下虚痞，恶食，懒倦。开胃进食。

　　枳实 黄连（各五钱） 干生姜（二钱） 半夏曲（三钱） 浓朴（四钱） 人参（三钱） 甘草（炙，二钱）白术（三钱） 茯苓 麦芽（各二钱）上为末，水浸蒸饼，丸如梧桐子大。服三五十丸，温水下。

　　橘皮枳术丸 橘皮 枳实 白术（等分）上为末，荷叶裹烧饭为丸。每服五十丸，白汤下。

　　枳术丸  助胃消食，宽中，去痞满。

　　白术 枳实（各二两）上为末，荷叶裹烧饭为丸。

　　卷三

　　嘈杂三十五

　　嘈杂，是痰因火动，治痰为先，姜炒黄连，入痰药。用炒山栀子、黄芩为君，南星、半夏、陈皮为佐，热多加青黛。

　　嘈杂，此乃食郁有热，炒栀子、姜炒、黄连不可无。肥人嘈杂，二陈汤少加抚芎、苍术、、炒山栀子。嘈杂，若湿痰气郁，不喜食，三补丸加苍术，倍香附子。医按：蒋氏子条云：心嘈索食，以白术、黄连、陈皮作丸，白汤下，七八十丸，数服而止。又云：眩运嘈杂，是火动其痰，二陈汤加栀子、芩、连之类。

　　戴云：此则俗谓之心嘈也。

　　三补丸  见补损。

　　卷三

　　伤食三十六

　　伤食，恶食者，胸中有物，宜导痰补脾，用二陈汤加白术、山楂、川芎、苍术服之。忧抑伤脾，不思饮食，炒黄连、酒芍药、香附，同清六丸末，用姜汁浸蒸饼丸服。

　　入方 治气抑痰，倦不思食。

　　白术（二两） 苍术 陈皮 黄连 黄柏 半夏（各二两） 扁柏（七钱半） 香附（一两半） 白芍（一两半）上为末，姜汁面糊丸。

　　治心腹膨肉多食积所致。

　　南星（一两半，姜制） 半夏 栝蒌仁（研和润，一两半） 香附（一两，童便浸） 黄连（三两，姜炒） 礞石（硝 ） 萝卜子 连翘（半两） 麝（少许） 又方加陈皮半两上为末，曲糊丸。

　　一人因吃面内伤，肚热头痛。

　　白术（一钱半） 白芍 陈皮 苍术（各一钱） 茯苓 黄连 人参 甘草（各五分）上作一服，姜三片煎。如口渴，加干葛二钱，再调理。

　　补脾丸 白术（半斤） 苍术 茯苓 陈皮（各三两）粥为丸。

　　清六丸  见泄泻。

　　〔附录〕伤食之证，右手气口必紧盛，胸膈痞塞，噫气如败卵臭，亦有头痛发热，但身不痛为异耳，用治中汤加砂仁一钱，或用红丸子。

　　附方  加味二陈汤  治中脘闻食气则呕。

　　本方加砂仁一钱，青皮半钱。

　　红丸子  治伤食。

　　京三棱 蓬术（煨） 青皮 陈皮（五两） 干姜（炮） 胡椒（三两）上为末，用醋糊丸如梧子大，矾红为衣。服三十丸，食后姜汤下。

　　治中汤  见脾胃。

　　卷三

　　疸三十七

　　疸不用分其五，同是湿热，如 曲相似。轻者，小温中丸；重者，大温中丸。热多，加芩、连；湿多者，茵陈五苓散，加食积药。温热因倒胃气，服下药，大便下利者，参、加山栀、茵陈、甘草。

　　戴云：五疸者，周身皮肤并眼，如栀子水染。因食积黄者，量其虚实，下其食积。其余但利小便为先，小便利白，其黄则自退矣。

　　入方  小温中丸  治疸，又能去食积。

　　苍术 川芎 香附 神曲 针砂（醋炒红）春，加芎；夏，加苦参或黄连；冬，加吴茱萸或干姜。

　　大温中丸  治食积与黄肿，又可借为制肝燥脾之用。脾虚者，以参、术、芍药、陈皮、甘草作汤使。

　　陈皮 苍术 浓朴 三棱 蓬术 青皮（五两） 香附（一斤） 甘草（一两） 针砂（二两，醋炒红）上为末，醋糊丸。空心姜盐汤下，午后饭食，可酒下。忌犬肉果菜。

