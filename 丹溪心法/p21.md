<!-- { "loadSidebar": true } -->
　　麻黄根 黄 （各一钱） 羌活（七分） 生甘草 归梢 生黄芩 半夏（各五分） 麦门冬 生地黄（各三分） 猪苓（二分） 苏木 红花（各二分） 五味（七个）上作一服，水煎热服。

　　温粉 牡蛎 麦皮 麻黄根 本 糯米 防风 白芷上为末。周身扑之。

　　又方 何首乌末。津调封脐，妙。

　　黄 建中汤 黄 肉桂（各三两） 甘草（二两） 白芍药（六两）每服五钱，姜三片，枣一个，入饧少许，水煎服。

　　凉膈散 连翘（一两） 山栀 大黄 黄芩 薄荷叶（各半两） 甘草（一两半） 朴硝（一分）上以水煎服。

　　卷三

　　盗汗五十

　　盗汗属血虚、阴虚。小儿不须治，忌用生姜。东垣有方，用当归六黄汤，甚效但药性寒，人虚者只用黄 六一汤。盗汗发热，因阴虚，用四物加黄柏；兼气虚，加人参、黄 、白术。

　　戴云：盗汗者，谓睡而汗出也，不睡则不能汗出。方其睡熟也，凑凑然出焉，觉则止而不矣。非若自汗而自出也。杂病盗汗，责其阳虚，与伤寒盗汗非比之，亦是心虚所致。宜敛心气，益肾水，使阴阳调和，水火升降，其汗自止。

　　附方  当归六黄汤  治盗汗之神剂。

　　当归 生地黄 熟地黄 黄连 黄芩 黄柏 黄 （加倍）上用五钱，水煎服。或加甘草、麻黄根、炒栀子，去归。

　　黄 六一汤 黄 （六两） 甘草（一两）上各用蜜炙十数次，出火毒。每服一两，水煎。

　　又方 白术四两，分作四分，一分用黄 同炒，一分用石斛同炒，一分用牡蛎同炒，一分用麸上各微炒黄色，去余药，只用白术研细。每服三钱，粟米汤调下，尽四两妙。

　　正气汤  治盗汗。

　　黄柏（炒） 知母（炒，各一钱半） 甘草（炙，五分）上作一服，水煎。食前热服。

　　麦煎散  治荣卫不调，夜多盗汗，四肢烦疼，肌肉消瘦。

　　知母 石膏 甘草（炙） 滑石 地骨皮 赤芍 葶苈 杏仁（炒，去皮尖） 人参 白茯苓麻黄根上为末。每服一钱，煎浮麦汤调下。

　　又方  治别处无汗，独心孔一片有汗。思虑多则汗亦多，病在用心，宜养心血，以艾煎，调茯苓末一钱服之。名曰“心汗”，又青桑第二叶，焙干为末，空心米饮调服，最止盗汗

　　卷三

　　补损五十一

　　大补丸  去肾经火，燥下焦湿，治筋骨软。气虚以补气药下，血虚以补血药下，川黄柏（炒褐色）上以水丸服。

　　龙虎丸  补下焦。

　　白芍 陈皮（各二两） 锁阳 当归（各一两半） 虎骨（酒浸，酥炙，各一两） 知母（酒炒） 熟地黄（各三两） 黄柏（半斤，盐炒） 龟板（四两，酒浸，酥炙）上为末，酒煮羊肉捣汁，丸服。冬月加干姜半两。

　　补肾丸  治痿厥之重者，汤使与大补丸同。此冬令之正药，春夏去干姜。

　　干姜（二钱） 黄柏（炒） 龟板（一两半，酒炙） 牛膝（一两） 陈皮（半两）上为末，姜汁和丸，或酒糊丸。每服七十丸，白汤下。

　　补天丸  治气血俱虚甚者，以此补之，多与补肾丸并行。若治虚劳发热者，又当以骨蒸紫河车洗净，用布缴干，同前补肾丸捣细，焙碾末，酒米糊丸。夏加五味子半两。

　　虎潜丸  治痿与补肾丸同。

　　黄柏（半斤，酒炒） 龟板（四两，酒炙） 知母（二两，酒炒） 熟地黄 陈皮 白芍（各二两） 锁阳（一两半） 虎骨（一两，炙） 干姜（半两）上为末，酒糊丸，或粥丸。一方加金箔一片，一方用生地黄。懒言语者，加山药。加炒酒知母、炙龟板各等分，干姜三分之一，酒糊丸，名补血丸。一方无干姜。冬月方，加有当归一两半，熟地黄比前多一两，余同。

　　补虚丸 人参 白术 山药 枸杞 锁阳上为末，面糊丸服。

　　汤药  补心肝脾肾。

　　莲肉（去心） 枸杞 山药（炒） 锁阳（各等分）上为细末，沸汤调服。若加酥油些少，尤妙。

　　补阴丸 侧柏 黄柏 乌药叶（各二两） 龟板（酒炙，五两） 苦参（三两） 黄连（半两）冬，加干姜；夏，加缩砂。上为末，地黄膏丸如梧子大。

　　又方 黄柏（半斤，盐酒炒） 知母（酒浸炒） 熟地黄（各三两） 龟板（四两，酒浸炙） 白芍（炒） 陈皮牛膝（各二两） 锁阳 当归（各一两半） 虎骨（一两，酒浸，酥炙）上为末，酒煮羊肉和丸。每服五十丸，盐汤下。冬，加干姜半两。

　　又方 下甲（二两） 黄柏（炒） 牛膝 人参（各半两） 香附 白芍（各一两） 甘草（二钱） 砂仁（三钱，春不用）上为末，酒糊丸。

　　又方 下甲（二两） 黄柏（一两）上细切地黄，酒蒸熟，擂细丸。

　　又方 龟板（二两，酒炙） 黄柏（七钱半） 知母（半两） 人参（三钱） 牛膝（一两）上为末，酒糊丸。

　　又方 龟板（一两，酒煮） 黄柏（半两） 知母（三钱） 五味（三钱）上为末，酒糊丸。

　　又方  治抑结不散。

　　下甲（五两） 侧柏（一两半） 香附（三两）上为末，姜汁浸地黄膏为丸。空心服。

　　三补丸  治上焦积热，泄五脏火。

　　黄芩 黄柏 黄连（各等分）上为末，蒸饼丸。

　　又方  治酒色过伤少阴。

　　黄柏（炒，一两半） 黄连（炒，一两） 条芩（炒，半两） 龟板（酒炒黑色，五两）冬，加干姜炒黑色三钱；夏，加砂仁三钱，五味五钱。

　　上用蒸饼丸。每三十丸，食前白汤下。

　　又方  治阴虚。

　　人参（一钱） 白术（三钱） 麦门冬（半两） 陈皮（二钱）上作一服，水煎，吞补阴丸。

　　又方  治体弱，肌肥壮，血虚脉大。

　　龟板（二两） 侧柏（七钱半酒浸） 生地黄（一两半） 白芍（一两炒） 乌药叶（酒蒸，七钱半）上除生地黄细切熬膏，余皆作末，同捣为丸。以白术四钱，香附一钱半，煎汤下。

　　又方  益少阴经血，解五脏结气。

　　山栀子（炒令十分有二分焦黑）上为末，以姜汁入汤煎饮之。此方甚验于他方也。

　　五补丸 枸杞 锁阳（各半两） 续断 蛇床（微炒，各一两） 两头尖（二钱半）上为未，糊丸。每服三十丸，淡盐汤下。

　　锁阳丸 龟板（炙） 知母（酒炒） 黄柏（酒炒，各一两） 虎骨（炙） 牛膝（酒浸） 杜仲（姜炒） 锁阳（酒浸，五钱） 破故纸 续断（酒浸，各二钱半）当归 地黄（各三钱）上为末，酒糊丸，梧子大。服五十丸。

　　诸补命门药，须入血药则能补精，阳生阴长故也。阳药若多则散火。

　　补心丸 朱砂（二钱五分） 栝蒌（五钱） 黄连（三钱） 归身尾（三钱五分）上为末，猪心血为丸。

　　又方  宁心益智。

　　人参 茯苓 茯神 牡蛎 酸枣仁 远志 益智（各半两） 辰砂（二钱半）上为末，枣肉丸。

　　大补丸  降阴火，补肾水。

　　黄柏（炒褐色） 知母（酒浸炒，各四两） 熟地黄（酒蒸） 龟板（酥炙，各六两）上为末，猪脊髓蜜丸。服七十丸，空心盐白汤下。

　　济阴丸 黄柏（二两七钱，盐酒拌炒） 龟板（炙，一两三钱半） 陈皮（七钱） 当归（一两，酒浸） 知母（一两，酒炒）虎骨（七钱，酥炙） 锁阳（一两） 牛膝（一两三钱半） 山药 白芍 砂仁 杜仲（炒） 黄（各七钱，盐水拌炒） 熟地黄（七钱） 枸杞（五钱） 故纸（三钱半，炒） 菟丝子（酒浸，两三钱半）上为末，以地黄膏如丸。每服七十丸。

　　附方 充按：丹溪书并无补损专条，诸补阴药，兼见于各症之下。杨氏类集于此，又取燥热兴阳诸方，混于其间。殊不知丹溪之补，乃滋阴益血之药，与燥烈壮阳之剂，其意天壤悬隔。

　　欲并去之，而用者既久，今明白疏出，俾观者知其旨而自采择焉。

　　十全大补汤  治男子妇人，诸虚不足，五劳七伤。

　　人参 肉桂 川芎 地黄 茯苓 白术 甘草 黄 当归 白芍（等分）上锉。水煎，姜三片，枣一个。

　　茯神汤  治脉虚极，或咳则心痛，喉仲介介或肿。

　　茯神 人参 远志 通草 麦门 黄 桔梗 甘草（等分）上锉。水煎，入姜三片。

　　《金匮》 肾气丸  即六味地黄丸（加桂、附、车前、牛膝，是《金匮》肾气丸。此方名六味丸）。治形体瘦弱，无力多困，肾气久虚，久新憔悴，寝汗发热，五脏齐损，瘦弱下血干山药 山茱萸肉（各四两） 泽泻 牡丹皮 白茯苓（各三两） 熟地黄（八两）上为末，蜜丸梧子大。服五六十丸，空心温水下。

　　三才封髓丹  降心火，益肾水。

　　天门冬 熟地黄 人参（各五钱） 黄柏（炒，三两） 砂仁（一两半）甘草（七钱半，一方无）上为末，水糊丸梧子大。服五十丸，用苁蓉半两，切作片子，酒一盏，浸一宿，次日煎三四沸，去滓，空心送丸子。

　　八物汤  治心肺俱损，皮聚毛落，血脉虚损，妇人月水愆期，宜益气和血。

　　四君子合四物汤 上以水煎，温服。

　　八味丸  治肾气虚乏，下元冷惫，脐腹疼痛，夜多旋溺，脚膝缓弱，肢体倦怠，面皮痿黄或黧黑，及虚劳不足，渴欲饮水，腰重疼痛，少腹急痛，小便不利。

　　熟地黄（八两） 泽泻 牡丹皮 白茯苓（各三两） 山茱萸肉 山药（各四两） 附子（炮一两） 桂心（一两）上为末，蜜丸梧子大。每五十丸，温酒送下，或盐汤下；妇人淡醋汤下。

　　无比山药丸  治诸虚百损，五劳七伤，肌体消瘦，肤燥脉弱。

　　赤石脂 茯苓（各一两） 山药（三两） 苁蓉（四两，酒浸） 巴戟（去心） 牛膝（酒浸） 泽泻（一两）山茱萸肉（一两） 五味（二两） 杜仲（炒去丝） 菟丝子 熟地黄（各三两）上为末，炼蜜丸梧子大。每服五十丸，空心温酒下。

　　还少丹  大补真气虚损，肌体瘦弱。

　　肉苁蓉 远志（去心） 茴香 巴戟 山药 枸杞 熟地黄 石菖蒲 山茱萸肉 牛膝杜仲（炒） 楮实 五味 白茯苓（各等分）上为末，炼蜜同枣肉为丸，梧子大。每服三五十丸，温酒或盐汤送下，日三服。此药平力衰体倦，小便混浊，最宜服之。有热，加山栀子一两；心气不宁，加麦门冬一两；少精神，倍加五味一两；阳弱，加续断一两。

