<!-- { "loadSidebar": true } -->
　　凡郁皆在中焦，以苍术、抚芎开提其气以升之。假如食在气上，提其气则食自降矣。余戴云：郁者，结聚而不得发越也。当升者不得升，当降者不得降，当变化者不得变化也，传化失常。六郁之病见矣。气郁者，胸胁痛，脉沉涩；湿郁者，周身走痛，或关节痛，遇寒则发，脉沉细；痰郁者，动则喘，寸口脉沉滑；热郁者，瞀闷，小便赤，脉沉数；血郁者四肢无力，能食便红，脉沉；食郁者，嗳酸，腹饱不能食，人迎脉平和，气口脉繁盛者是 又方 气郁香附（童便浸） 苍术（米泔浸） 抚芎湿郁白芷 苍术 川芎 茯苓痰郁海石 香附 南星（姜制） 栝蒌（一本无南星、栝蒌，有苍术、川芎、栀子）热郁山栀（炒） 青黛 香附 苍术 抚芎血郁桃仁（去皮） 红花 青黛 川芎（抚芎亦可） 香附食郁苍术 香附 山楂 神曲（炒） 针砂（醋炒七次研极细）春，加芎；夏，加苦参；秋冬，加吴茱萸。

　　越鞠丸  解诸郁。又名芎术丸。

　　苍术 香附 抚芎 神曲 栀子（各等分）上为末，水丸如绿豆大。

　　卷三

　　内伤五十三

　　东垣《内外伤辨》甚详，世之病此者为多。但有挟痰者，有挟外邪者，有热郁者，皆以补元气为主，看所挟而兼用药。如挟痰者，则以补中益气汤加半夏、竹沥，仍少姜汁传送。凡内伤发斑，因胃气虚甚，是火游行于外，亦痰热所致。火则补而降之，痰热微汗以散之，切不可下，恐生危证。内伤病退后，燥渴不解者，有余热在肺家，可用参、苓、甘草、少许姜汁，冷服，或茶匙挑姜汁与之。虚者可用人参。

　　〔附录〕内伤者，其源皆由喜怒过度，饮食失节，寒温不适，劳役所伤而然。元气者，乃生发诸阳上升之气。饮食入胃，有伤则中气不足，中气不足则六腑皆绝于外，是六腑之元病也。气伤脏乃病，脏病形乃应，是五脏六腑真气皆不足也。惟阴火独旺，上乘阳分，故卫失守，诸病生焉。始受饮食劳倦所伤之病，必气高而喘，身热而烦，及短气上逆，鼻息调，怠惰嗜卧，四肢困倦不收，无气以动，亦无气以言，皆为热伤元气。以甘温之剂以补气，即是泻火之药。凡所受病，扪摸之，肌肤间必大热，必燥热闷乱，心烦不安，或渴久病必不渴，或表虚恶风寒，慎不可以寒凉药与之。经言劳者温之，损者温之，惟以补中益气汤温药，以补元气而泻火邪。《内经》云温能除大热，正谓此也。

　　附方  补中益气汤 黄 （劳役病甚可用一钱半，嗽者减去一钱） 人参（一钱，有嗽去之） 甘草（炙，一钱）以上三味除燥热肌热之圣药） 当归身（酒洗，焙干，半钱，以和血脉） 柴胡（半钱引清气行少阳之气上升腾而复其本位） 葛根（半钱，如渴用之，不渴不用，一方有白芍半钱，秋冬不用 红花三分 少加黄柏三分，以救肾水，泻伏火上作一服，水煎，午前稍热服。若病日久者，以权立加减法。若头痛，加蔓荆子三分；痛甚重懒倦者，乃太阴厥阴头疼，加半夏半钱或一钱，生姜三片；若耳鸣、目黄、颊颔肿，颈肩肘臂外后廉痛、面赤、脉洪大者，加羌活一钱，防风七分，甘草三分， 本五分，通其经血，加黄芩、黄连各三分消其肿；嗌痛颔肿，脉洪大，面赤，加黄芩三分，桔梗七分，甘草三分；口干嗌干或渴者，加葛根五分，升胃气上行以润之；心下痞，瞀闷者，加芍药、黄连各一钱；如痞腹胀，加枳实三分，浓朴七分，木香、砂仁各三分；如天寒，加干姜；腹中痛，加白芍药炒半钱，炙甘草三分；如恶寒觉冷痛，加中桂（即桂心）半钱；夏月腹中痛，不恶寒不恶热者，加五分，芍药一钱，甘草五分，以治时热；脐下痛者，加真熟地黄半钱；如胸中滞气，加莲花青皮一分或二分，壅滞可用，气促少气者去之；如身体重疼，乃风湿相搏，加羌活半钱，风半钱，升麻一钱，柴胡半钱， 本根半钱，苍术一钱。如病去，勿再服。若大便秘涩，加当归梢一钱；若久病痰嗽者，去人参，冬月加不去节麻黄，秋凉亦加不去根节麻黄，春月天温，只加佛耳草三分，款花一分，勿加麻黄。若初病之人，虽痰嗽不去人参，必不增添。

　　久病肺中伏火者，去人参，以防痰嗽增益耳。长夏湿土，客邪大旺，加苍术、白术、泽泻，上下分消其湿热之气。湿热大胜，主食不消，故食减不知谷味，则加曲以消之，加五味子麦门冬，助人参泻火，益肺气，助秋损也，在三伏中为圣药。胁下急或痛，俱加柴胡、甘草、人参；多唾，或唾白沫，胃口上停寒也，加益智仁；若胃脘当心痛，加草豆仁三分。

　　疲甚之人，参、 、术有用至一两二两者。

　　枳术丸 治痞，消食强胃。又云食过伤损元气，以此主之。

　　枳实（炒，一两） 白术（二两）上用荷叶裹烧饭丸。白术者，本意不取其食速化，但久令人胃气强实，不复伤也。

　　卷三

　　积聚痞块五十四

　　痞块在中为痰饮，在右为食（一云痰）。积在左为血块。气不能作块成聚，块有形之物也，痰与食积死血而成也。用醋煮海石、醋煮三棱、蓬术、桃仁、红花、五灵脂香附之类为丸，石碱白术汤吞下。瓦楞子能消血块，次消痰。石碱一物，有痰积有块可用洗涤垢腻，又能消食积。治块，当降火消食积，食积即痰也。行死血块，块去须大补。凡积病不可用下药，徒损真气，病亦不去，当用消积药使之融化，则根除矣。凡妇人有块，多是血块。

　　戴云：积聚 瘕，有积聚成块，不能移动者是 ；或有或无，或上或下，或左或右者是瘕。

　　积聚 瘕，朱先生医台州潭浦陈家，用蜀葵根煎汤，去渣，再入人参、白术、青皮、陈皮、甘草梢、牛膝煎成汤，入细研桃仁、玄明粉各少许，热饮之，二服当见块下。如病重者，须补接之，后加减再行。

　　入方  消块丸  即《千金方》硝石大黄丸，止可磨块，不令人困，须量度虚实。

　　硝石（六两） 人参（三两） 甘草（三两） 大黄（八两）上为末，以三年苦酒三升（又云三斗），置瓷器中，以竹片作准，每入一升，作一刻，柱中，先纳大黄，不住手搅，使微沸。尽一刻，乃下余药。又尽一刻，微火熬，使可丸，则丸如鸡子中黄大。每一丸，米饮下。如不能大丸，作小丸如桐子大。每三十丸，服后当下如鸡肝，如米泔，赤黑等色。下后避风冷，啖软粥将息之。

　　三圣膏 未化锻石半斤为末，瓦器中炒令淡红色，提出火，候热稍减。次下大黄末一两，就炉外炒，候热减。下桂心末半两，略炒，入米醋熬搅成黑膏，浓纸摊贴患处。

　　痞块在皮里膜外，须用补气药香附开之，兼二陈汤加补气药，先须断浓味。

　　又方 琥珀膏 大黄 朴硝（各一两）上为末，大蒜捣膏和贴。

　　又方  治茶癖。

　　石膏 黄芩 升麻上为末。砂糖水调服。

　　又方  一人爱吃茶。

　　白术 软石膏 片芩 白芍 牛胆星 薄荷（圆叶大者）上为末，砂糖调作膏。食后津液化下。

　　又方  治胁下有块。

　　龙荟丸（二钱半） 姜黄（五钱） 桃仁（五钱）上为末，蜜丸服。

　　又方：龙荟丸和鹁鸽粪，能大消食积。或入保和丸治块，看在何部分。

　　治血块丸  瓦楞子能消血块。

　　海粉（醋煮） 三棱 莪术（醋煮） 红花 五灵脂 香附 石碱上为丸。白术汤吞下。

　　又方  治妇人血块如盘，有孕难服峻利。

　　香附（醋煮，四两） 桃仁（去皮） 白术（各一两） 海粉（醋煮，二两）上为末，神曲糊丸。

　　又方  治妇人食块，死血痰积成块，在两胁动作，腹鸣嘈杂，眩晕身热，时作时止。男黄连（一两半，一半用吴茱萸炒，去茱萸；一半用益智炒，去益智） 山栀（炒） 川芎 三莪术（醋煮） 神曲 桃仁（去皮，各半两） 香附（童便浸，一两） 萝卜子（炒，一两半） 山楂（一两上为末，蒸饼丸服。

　　又方：有青皮半两，白芥子一两半炒。

　　保和丸  治一切食积。

　　山楂（六两） 神曲（二两） 半夏 茯苓（各三两） 陈皮 连翘 萝卜子（各一两）上为末，炊饼丸如梧子大。每服七八十丸，食远白汤下。

　　又方 山楂（四两） 白术（四两） 神曲（二两）上为末，蒸饼丸如梧子大。服七十丸，白汤下。

　　又方 山楂（三两） 白术（二两） 陈皮 茯苓 半夏（各一两） 连翘 黄芩 神曲 萝卜子（各半两）上为末，蒸饼丸梧子大。每服五十丸，食后姜汤下。

　　阿魏丸  治肉积。诸阿魏丸，脾虚者，须以补脾药佐之，切不可独用。虚虚之祸，疾如连翘（一两） 山楂（二两） 黄连（一两三钱） 阿魏（二两，醋煮作糊）上为末，醋煮阿魏作糊丸。服三十丸，白汤下。

　　小阿魏丸 山楂（三两） 石碱（三钱） 半夏（一两，皂角水浸透晒干）上为末，粥糊丸。每服三十丸，白汤下。

　　又方  治饱食停滞，胃壮者宜此，脾虚勿服。

　　山楂 萝卜子 神曲 麦芽 陈皮 青皮 香附（各二两） 阿魏（一两，醋浸软另研）上为末，炊饼丸。

　　又阿魏丸  去诸积聚。

　　山楂 南星（皂角水浸） 半夏（皂角水浸） 麦芽（炒） 神曲（炒） 黄连（各一两） 连翘阿上为末，姜汁浸蒸饼丸。一方加香附、蛤粉，治嗽。

　　佐脾丸 山楂（三两） 半夏 茯苓（各一两） 连翘 陈皮 萝卜子（各半两）上为末，粥丸服。

　　小温中丸 青皮（一两） 香附（四两，便浸） 苍术（二两） 半夏（二两） 白术（半两） 陈皮（一两） 苦参（半两）黄连（一两，姜汁炒） 针砂（二两，醋炒）上为末，曲糊为丸。

　　又方 针砂（醋煮三次） 香附（童便浸，四两） 山楂（二两） 神曲（炒，二两） 黄连（姜汁炒，一两半山栀（炒） 浓朴（姜汁炒） 苍术（一两） 半夏（一两） 台芎（半两）一方加人参、炒白术一两半，有苦参用白术，用苦参不用黄连。

　　枳实丸 白术（二两） 枳实 半夏 神曲 麦芽（各一两） 姜黄 陈皮（各半两） 木香（一钱半） 山楂（一上为末，荷叶蒸饭为丸，梧子大。每服一百丸，食后姜汤下。

　　大温中丸  又名大消痞丸。

　　黄连（炒） 黄芩（六钱） 姜黄 白术（一两） 人参 陈皮 泽泻（二钱） 炙甘草 砂仁 干生姜炒曲（二钱） 枳实（炒，半两） 半夏（四钱） 川朴（三钱） 猪苓（一钱半）上为末，炊饼丸。

