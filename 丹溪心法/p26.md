<!-- { "loadSidebar": true } -->
　　龟板（酒浸，一两） 酒柏叶 香附（半两） 辣芥子 凌霄花上为末，酒糊丸如梧子大。煎四物汤加陈皮、甘草汤下。

　　附方  控涎丹  治一身及两胁走痛，痰挟死血者。

　　甘遂（面裹煨） 大戟（制） 真白芥菜子（炒，各等分）上为末，加桃仁泥糊丸，如梧子大。每服五七丸，渐加至十丸，临卧姜汤下。

　　龙虎丹  治走注疼痛，或麻木不遂，或半身痛。

　　草乌 苍术 白芷（各一两，碾粗末拌发酵， 过入后药） 乳香 没药（各二钱，另研） 当归牛膝（各五钱）上为末，酒糊丸如弹大。每服一丸，温酒化下。

　　〔附录〕遍身骨节疼痛，昼静夜剧，如虎啮之状，名曰白虎历节风，并宜加减地仙丹，或青龙丸、乳香丸等服之。

　　又有痛风而痛有常处，其痛处赤肿灼热，或浑身壮热，此欲成风毒，宜败毒散。凡治臂痛以二陈汤加酒炒黄芩、苍术、羌活。

　　如肢节痛，须用羌活，去风湿亦宜用之。如肥人肢节痛，多是风湿与痰饮，流注经络而宜南星、半夏；如瘦人肢节痛，是血虚，宜四物加防风、羌活；如瘦人性急燥而肢节痛发，是血热，宜四物汤加黄芩、酒炒黄柏；如肢节肿痛脉滑者，当用燥湿，宜苍术、南星，行气药木香、枳壳、槟榔，在下者加汉防己；若肢节肿痛脉涩数者，此是瘀血，宜桃仁、花、当归、川芎及大黄微利之；如倦怠无力而肢节痛，此是气虚，兼有痰饮流注，宜参、术、星、半。丹溪无肢节痛条，此文又纯似丹溪语，姑书以俟知者。

　　小续命汤 地仙丹  并见中风类。

　　舟车丸  见中湿类。

　　导水丸  见痢类。

　　神芎丸  见发热类。

　　败毒散  见瘟疫类。

　　乳香丸 白附子（炮） 南星 白芷 没药 赤小豆 荆芥 藿香（去土） 骨碎补（去毛） 乳香（，各一两） 五灵脂 川乌（炮，去皮脐尖） 糯米（炒，各二两） 草乌头（炮，去皮尖） 京墨（，各五两） 松脂（半两，研）上为末，酒糊丸梧子大。每服十丸至十五丸，冷酒吞下，茶亦得，不拘时。忌热物。

　　卷四

　　疠风六十四

　　（附身上虚痒）大风病，是受得天地间杀物之风，古人谓之疠风者，以其酷烈暴悍可畏耳。人得之在上在下。夫在上者，以醉仙散取臭涎恶血于齿缝中出；在下者，以通天再造散取恶物陈于谷道中出。所出虽有上下道路之殊，然皆不外乎阳明一经。治此病者，须知此意。看其瘩与疮，若上先见者，上体多者，在上也；若下先见者，下体多者，在下也；上下同得者在上复在下也。阳明经，胃与大肠也，无物不受，此风之入人也。气受之则在上多，血受则在下多，气血俱受者甚重。自非医者神手，病者铁心，罕有免此。夫或从上或从下，以而来者，皆是可治之病。人见病势之缓多忽之，虽按此法施治，病已全然脱体。若不能绝味色，皆不免再发，再发则终不救矣。某曾治五人矣，中间唯一妇人得免，以其贫甚且寡，无物可吃也。余四人，三两年后皆再发。孙真人云：“吾尝治四五百人，终无一人免于死”。

　　不能治也，盖无一人能守禁忌耳。此妇人，本病外，又是百余帖加减四物汤，半年之上，方得月经行，十分安愈。

　　醉仙散 胡麻仁 牛蒡子 蔓荆子 枸杞子（各半两，同炒黑色） 防风 栝蒌根 白蒺藜 苦参（各上为末，每一两半，入轻粉二钱拌匀。大人每用一钱，空心、日午临卧各一服，茶汤调吃后五七日间，先于牙缝内出臭涎水，浑身觉疼，昏闷如醉，利下臭屎为度。量大小虚实减与之。证候重而急者，须先以再造散下之，候补养得还，复与此药吃。须断盐、酱、醋、诸般肉、鱼腥、椒料、水果、煨烧、炙爆及茄子等物，只宜淡粥，煮熟时菜，并乌梢菜花蛇用淡酒煮熟食之，以助药力也。

　　再造散 锦纹大黄，（一两） 皂角刺（一两半，独生经年黑大者） 郁金（半两，生） 白牵牛（头末六钱，半生半上为细末。每服二钱（一云五钱），临卧冷酒调服（一云日未赤面东服），以净桶伺候，泄出虫。如虫黑色，乃是多年，赤色是为方近。三四日又进一服，真候无虫则根矣。后用通圣散调理，可用三棱针刺委中出血。终身不得食牛马驴骡等肉，大忌房事，犯者必不救。

　　黄精丸 苍耳叶 紫背浮萍 大力子（各等分） 乌蛇肉（中半酒浸去皮骨） 黄精（倍前三味生捣汁，和四味研细焙干）上为末，神曲糊丸如梧子大。每服五七十丸，温酒下。一方加炒柏、生地黄、甘草节。

　　又方 苍耳叶 浮萍 鼠粘子 乌蛇肉（等分）上用豆淋酒炒等分为末。每服一二钱，豆淋酒调下。

　　治麻风脉大而虚者。

　　苦参（七钱半） 苍耳 牛蒡子 酒蒸柏（一作酒柏，各二两） 黄精 浮萍（各一两）上为末。用乌蛇肉酒煮，如无蛇，以乌鲤鱼亦可，糊丸服之。候脉实，再用通天再造散 治麻风 四物汤加羌活、防风、陈皮、甘草。

　　又方 大黄 黄芩 雄黄（三两）上为末。用樟树叶浓煎汤，入药蒸洗。

　　〔附录〕此疾非止肺脏有之，以其病发于鼻，从俗呼为肺风也。鼻准肿赤胀大而为疮，乃血随气化也。气既不施，则血为之聚，血既聚，则使肉烂而生虫也。生虫者，厥阴主之，以药缓疏之，煎《局方》升麻汤下泻青丸。余病各随经治之。

　　附方  凌霄花散  治疠风。

　　蝉壳 地龙（炒） 僵蚕（炒） 全蝎（各七个） 凌霄花（半两）上为末。每服二钱，酒调下。于浴室内，常在汤中住一时许，服药效。

　　东坡四神丹  治大风。

　　羌活 玄参 当归 熟地黄上等分，炼蜜丸，梧子大。每服七十丸。

　　浮萍散  治癞及风癣。

　　浮萍（一两） 荆芥 川芎 甘草 麻黄（去根节，以上各半两或加当归、芍药。

　　上为末。每服一两，水二盏煎。入葱白、豆豉亦可。汗出则愈。

　　通圣散  见斑疹类。

　　《局方》 升麻汤 熟半夏 茯苓 白芷 当归（各三钱） 苍术 干葛 桔梗 升麻（各一两） 熟枳壳 干姜（各半钱） 大黄（蒸，半两） 芍药（七钱半） 陈皮 甘草（各一两半）上 咀。每服四钱，生姜灯心同煎，食前服。

　　泻青丸  见中风类。

　　身上虚痒，血不荣于腠理，所以痒也。

　　上用四物汤，加黄芩煎，调浮萍末服之。

　　又方 凌霄花末一钱酒调下。

　　卷四

　　缠喉风喉痹六十五

　　附咽痛咽疮喉痹，大概多是痰热，重者用桐油探吐。一方，射干，逆流水吐之。又方，李实噙口内，更用李实根研水敷项上一周遭（用新采园中者）。缠喉风，属痰热，戴云：“谓其喉里外皆肿者是也”，用桐油，以鹅翎探吐。又法，用灯油脚探吐。又用远志去心为末，水调敷项上一遭，立效，亦可吐。咽喉生疮痛，是虚热血虚，多属虚火游行无制，客于咽喉也人参、荆芥、蜜炙黄柏。虚火用人参、竹沥；血虚，四物加竹沥；实热者，黄连、荆芥、薄硝，蜜、姜汁调，噙化。治咽喉，用倒滴刺根净洗，入些少好酒同研，滴入喉中，痛立止痹风热痰，先以千缗汤，后以四物加黄芩、知母，养阴则火降。又方，猪牙皂角为末，和霜梅噙。又方，木鳖子用盐水浸，噙一丸。又方，茜草一两，一服，降血中之火。又方，焰半钱，枯矾半钱， 砂一钱为末，杜仲、牛膝捣汁调。喉闭，或有中垂一丝，结成小血珠垂在咽喉中，用杜牛膝根，即鼓槌草直而独条者，捣碎，用好米醋些少和研，取汁三五滴，滴在鼻中，即破。喉痛，必用荆芥。阴虚火炎上，必用玄参。又喉痹，陈年白梅，入蚰蜒 入方  雄黄解毒丸  治缠喉急喉风，双蛾肿痛，汤药不下。

　　雄黄（一两） 巴豆（去油，十四个） 郁金（一钱）上为末，醋糊丸如绿豆大。热茶清下七丸，吐出顽涎即苏，大效。如口噤，以物斡开灌之，下咽无有不活者。

　　润喉散  治气郁夜热，咽干硬塞。

　　桔梗（二钱半） 粉草（一钱） 紫河车（四钱） 香附（三钱） 百药煎（一钱半）上为末，敷口内。

　　又方  喉痛。

　　硼砂 胆矾 白僵蚕 陈霜梅上为末，和噙。

　　卷四

　　头风六十六

　　属痰者多。有热，有风，有血虚。在左属风，荆芥、薄荷；属血虚，川芎、当归在右属痰，苍术、半夏；属热，酒芩为主。又属湿痰，川芎、南星、苍术。偏头风，在左属风者，用荆芥、薄荷。此二味，即是治之主药。有君臣佐使之分，凡主病者为君而多，次之，佐又次之，须要察其兼见何症而佐使之。如有痰，即以二陈汤治痰而佐之，他症皆仿此。又须察识病情，全在活法，出入加减，不可执方。

　　入方 酒片芩（一两） 苍术 羌活 防风（各五钱） 细辛（二钱） 苍耳（三钱）上为末。每服三钱，生姜一大片，同擂匀。茶汤荡起服之。

　　又方 酒片芩（五钱） 苍术（二钱半） 羌活 苍耳 川芎 生甘草 酒黄连（各一钱半） 半夏曲（炒三钱半）上为末。服法同前。

　　又方酒片芩（一两） 苍术 羌活 川芎（各五钱） 苍耳 细辛（各三钱）上为末。服法同前。

　　又方  湿痰头风。

　　片芩（酒炒，三钱） 苍术（酒炒，一两） 川芎 细辛（各二钱） 甘草（一钱）上为末。服法同前。

　　瘦人搐药软石膏 朴硝（各五钱） 脑子 荆芥 檀香皮 薄荷（各一钱） 白芷 细辛（各二钱）上为末。搐鼻内。

　　头痒风屑发黄方 用大黄酒浸炒为末，茶调服。

　　一粒金搐鼻方 治偏头风。

　　荜茇（不以多少，研细，用 猪胆汁拌匀，再入胆内，悬阴干） 本 玄胡索 白芷 川芎（各一两） 青黛（二两）上为末，入制荜茇末一两半，用无根水丸。每用一粒，长流水化开鼻。以铜钱二三文口咬定，出涎。

　　治头风 乌头尖（七个） 荆芥 防风 甘草 蔓荆子 台芎 桔梗 麻黄上为末。茶调。

　　一人头风鼻塞。

　　南星 苍术 酒芩 辛荑 川芎上为末。茶调。

　　〔附录〕头风用热药多，间有挟热而不胜热剂者，宜消风散、茶调散服之。头风发动，顶后两项筋紧吊起痛者，看其人挟寒挟虚，宜三五七散。头风，九月取菊花作枕，最良。《素论头风者，本于风寒入于脑髓耶。《本事方》论妇人患头风者，十居其半，或者妇人无巾以御风寒焉耳。男子间有患者。若经年不愈者，宜灸囟会、百会、前顶、上星等穴，瘥。

