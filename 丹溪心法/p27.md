<!-- { "loadSidebar": true } -->
　　附方  消风散 荆芥穗 甘草（炙） 川芎 羌活 人参 茯苓 防风 白僵蚕（炒） 藿香 蝉蜕（去土，炒，各二两） 浓朴（姜制，半两） 陈皮（去白，半两）上为末。每服二钱，荆芥汤或茶清调下。

　　茶调散 薄荷（去梗不见火，八两） 川芎（四两） 羌活 甘草 白芷（各二两） 细辛（去叶，一两） 防风二两半） 荆芥（去梗，四两）上为细末。每服二钱，食后，茶清调下。常服清头目。

　　三五七散 细辛（一斤半） 干姜（炮，二斤） 防风（四斤） 山茱萸（去核） 茯苓（各三斤） 附子（三十五个炮，去皮脐）上为细末。每服二钱，温酒食前调下。

　　卷四

　　头眩六十七

　　头眩，痰，挟气虚并火。治痰为主，挟补药及降火药。无痰则不作眩，痰因火动。又有湿痰者，有火痰者。湿痰者，多宜二陈汤。

　　火者，加酒芩。挟气虚者，相火也，治痰为先，挟气药降火，如东垣半夏白术天麻汤之类不可当者，以大黄酒炒为末，茶汤调下，火动其痰，用二陈加黄芩、苍术、羌活，散风行湿。左手脉数热多，脉涩有死血；右手脉实有痰积，脉大是久病（久一作虚）。久病之人，气血俱虚而脉大，痰浊不降也。昔有一老妇，患赤白带一年半，头眩，坐立不得，睡之则安。专治赤白带，带愈，其眩亦安。

　　〔附录〕眩者，言其黑晕转旋，其状目闭眼暗，身转耳聋，如立舟船之上，起则欲倒。盖虚极乘寒得之，亦不可一途而取轨也。又风则有汗，寒则掣痛，暑则热闷，湿则重滞，此四乘虚而眩晕也，又或七情郁而生痰动火，随气上厥，此七情致虚而眩运也。淫欲过度，肾不能纳气归元，使诸气逆奔而上，此气虚眩运也；吐衄漏崩，肝家不能收摄荣气，使诸血失道妄行，此血虚眩运也。要寻致病之因，随机应敌。其间以升降镇坠行汗为最，不可妄施汗下。识者将有采薪之忧。有早起眩运，须臾自定，日以为常者，正元饮下黑锡丹。伤湿头运，肾着汤加川芎，名除湿汤。疏风，川芎茶调散；有痰，青州白丸子。

　　附方  头晕方  利痰，清热，降火，或滚痰丸亦可。

　　南星（五分，制） 半夏（一钱） 桔梗（七分） 枳壳（一钱） 陈皮（一钱） 甘草（五分） 茯苓（一钱） 黄芩（七分）上作一服，生姜七片，水煎，食后服。

　　香橘饮  治气虚眩晕。

　　木香 白术 半夏曲 橘皮 茯苓 砂仁（各半两） 丁香 甘草（炙，二钱半）上锉散。水二盏，生姜五片，煎服。加当归、川芎、 白附子丸  治风痰上厥，眩晕头疼。

　　全蝎（半两，炒） 白附子（炮） 南星（炮） 半夏 旋复花 甘菊 天麻 川芎 橘红 僵蚕（炒） 干姜（生，各二两）上为末，生姜半斤取汁，打糊丸梧子大。煎荆芥汤下五十丸。

　　人参前胡汤  治风痰头晕目眩。

　　半夏曲 木香 枳壳（炒） 紫苏 赤茯苓 南星（炮） 甘草（炙，各五钱） 人参（三钱） 前胡（五钱） 橘红（五钱）上锉散。每服五钱，生姜五片，水煎服。

　　芎术除眩散  治感湿感寒，头重眩晕。

　　附子（生） 白术 川芎（各半两） 官桂 甘草（炙，各二钱半）上锉。每服三钱，姜七片，水煎服。

　　茯苓桂枝白术甘草汤  治气上冲胸，战摇眩晕。

　　茯苓（一两） 桂枝（七钱半）白术 甘草（炙，各半两）上锉。每服四钱，水煎服。风症，加川芎、细辛；湿症，加川芎、苍术；寒症，加干姜、良姜。

　　半夏白术天麻汤  见头痛类。

　　正元散 红豆（炒，三钱） 人参（二两） 肉桂（半两） 附子（炮，去皮尖） 川芎 山药（姜汁炒） 乌药（各一两） 川乌（炮，去皮脐，半两） 干姜（炮，三钱） 白术 甘草（炙） 茯苓（各二两） 陈皮（二钱） 黄 （炙，一两半）上 咀。每服三钱，水一盏，姜三片，枣一个，入盐 黑锡丹 肉桂（半两） 沉香 附子（炮，去皮脐） 故纸 胡芦巴（酒浸炒） 茴香（炒） 肉豆蔻（面裹煨） 阳起石（研细水飞） 金铃子（蒸去皮核） 木香（各一两） 硫黄 黑锡（去滓，各二两）上用黑盏或新铁铫内，如常法，结黑锡、硫黄、砂子，地上出火毒，研令极细，余药并，罗为末，一处和匀，自朝至暮，以研至黑光色为度，酒糊丸如桐子大，阴干，入布袋内，擦令光莹。每服四十粒，空心盐姜汤或枣汤下；女人艾枣汤下。

　　肾着汤  见腰痛类。

　　川芎茶调散  见头痛类。

　　卷四

　　头痛六十八

　　头痛多主于痰，痛甚者火多。有可吐者，可下者。清空膏治诸头痛，除血虚头痛不可治（出《东垣试效方》）。血虚头痛，自鱼尾上攻头痛，用芎归汤。古方有追涎药。

　　〔附录〕头痛须用川芎，如不愈，各加引经药。

　　太阳川芎，阳明白芷，少阳柴胡，太阴苍术，少阴细辛，厥阴吴茱萸。

　　如肥人头痛，是湿痰，宜半夏、苍术；如瘦人，是热，宜酒制黄芩、防风。如感冒头痛防风、羌活、 本、白芷；如气虚头痛，宜黄 酒洗、生地黄、南星、秘藏安神汤；如风在上头痛，宜天麻、蔓荆子、台芎、酒制黄芩；如苦头痛，用细辛；如形瘦苍黑之人头痛，乃是血虚，宜当归、用芎、酒黄芩；如顶颠痛，宜 本、防风、柴胡。东垣云：顶颠痛须本，去川芎。且如太阳头痛，恶风，脉浮紧，川芎、羌活、独活、麻黄之类为主；少阳，脉弦细，往来寒热，柴胡为主；阳明头痛，自汗，发热恶寒，脉浮缓长实，升麻、葛根、石膏、白芷为主；太阴头痛，必有痰，体重或腹痛，脉沉缓，以苍术、半夏、南星为主；少阴头痛，足寒气逆，为寒厥，其脉沉细，麻黄、附子、细辛为主；厥阴头痛，或吐痰沫，厥冷，其脉浮缓，吴茱萸汤主之，血虚头痛，当归、川芎为主；气虚头痛，人参、黄 为主；气血俱虚头痛，调中益气汤内加川芎三分，蔓荆子三分，细辛二分，其效如神。又有痰厥头痛，所感不一。是知方者验也，法者用也，徒知体而不知用者弊，体用不失，可谓上工矣。

　　附方  清空膏  治偏正头痛，年深不愈者。又治风湿热，头上壅，及脑痛，除血虚头痛不治。

　　川芎（五钱） 柴胡（七钱） 黄连（酒炒） 防风 羌活（各一两） 炙甘草（一两五钱） 细挺子黄芩（三两，去皮，一半酒制，一半炒）上为末，每服二钱，热盏内入茶少许，汤调如膏。抹在口内，临卧少用白汤送下。如苦，每服加细辛二分；痰厥头痛，脉缓，减羌活、防风、川芎、甘草，加半夏一两五钱；如正头痛，服之不愈，减羌活、防风、川芎一半，加柴胡一倍；如发热、恶热而渴，此阳明头痛，只与白虎汤，加好吴白芷， 安神汤  治头痛，头旋眼黑。

　　生甘草 炙甘草（各二钱） 防风（二钱五分） 柴胡 升麻 酒生地黄 酒知母（各五钱） 酒柏羌活（各一两） 黄 （二两）上锉，每服五钱，水煎。加蔓荆子五分，川芎三分， 彻清膏 蔓荆子 细辛（各一分） 薄荷叶 川芎（各三分） 生甘草 炙甘草（各五分） 本（一钱）上为末。茶清调下二钱。

　　顺气和中汤  治气虚头痛，此药升阳补气，头痛自愈。

　　黄 （一钱半）人参（一钱） 甘草（炙，七分） 白术 陈皮 当归 芍药（各五分） 升麻 柴胡（各三分） 细辛 蔓荆子 川芎（各二分）上作一服，水煎。食后服。

　　不卧散  治头痛。

　　猪牙皂角（一钱） 玄胡 青黛（些少）上为末。吹鼻中取涎。

　　半夏白术天麻汤  治脾胃证，已经服疏风丸，下二三次，元证不瘳，增以吐逆，痰唾稠粘，眼黑头旋，目不敢开，头苦痛如裂，四肢厥冷，不得安卧。

　　黄柏（二分，酒洗） 干姜（三分） 泽泻 白茯苓 天麻 黄 人参 苍术（各五分） 炒神曲白术（各一钱） 麦芽 半夏（汤洗） 陈皮（各一钱半）上每服五钱，水煎热服。

　　芎归汤  见肠风类。

　　调中益气汤  见脾胃类。

　　治头痛 片苓酒浸透，晒干为末，茶清调。治诸般头痛，亦治血虚头痛。

　　治头痛连眼痛  此风痰上攻，须用白芷开之。

　　雨前茶 川芎 白芷 防风 本 细辛 当归治头痛如破酒炒大黄半两，一半茶煎。

　　卷四

　　眉眶痛六十九

　　眉眶痛，属风热与痰。作风痰治，类痛风。

　　入方 黄芩（酒浸炒） 白芷（一本作白术）上为末。茶清调二钱。

　　又方 川乌 草乌（二味为君，童便浸，炒去毒） 细辛 羌活 黄芩 甘草（等分，为佐）上为细末。茶清调服。一本加南星。

　　〔附录〕痛有二证，眼属肝，有肝虚而痛。才见光明，则眶骨痛甚，宜生熟地黄丸。又有骨痛，眼不可开，昼静夜剧，宜导痰汤，或芎辛汤入芽茶，或二陈汤，吞青州白丸子，良。

　　附方  选奇方  治眉骨痛不可忍，大有效。

　　羌活 防风（各二钱） 甘草（二钱，夏月生冬炒） 酒黄芩（一钱，冬月不用有热者用）上每服三钱，水煎，食后温服。

　　生熟地黄丸 生地黄 熟地黄（各一两） 玄参 金钗石斛（各一两）上为末，蜜丸。

　　导痰汤  见痰类。

　　芎辛汤 附子（生，去皮脐） 乌头（生） 天南星 干姜 甘草（炙） 川芎 细辛（等分）上锉。每服四钱，姜五片，芽茶少许，煎服。

　　青州白丸子  见《和剂》及《瑞竹堂方》。

　　四神散  治妇人血风，眩晕头痛。

　　菊花 当归 旋复花 荆芥穗上等分，为细末。每服二钱，葱白三寸，茶末二钱，水一盏半，煎至八分，去滓，食后

　　卷四

　　心脾痛七十

　　心痛，即胃脘痛，虽日数多，不吃食，不死。若痛方止便吃物，还痛。必须三服药后，方吃物。痛甚者，脉必伏，用温药附子之类，不可用参术。诸痛不可补气。大凡心，须分新久。若明知身受寒气，口吃寒物而得病者，于初得之时，当与温散或温利之药。

