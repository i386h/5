<!-- { "loadSidebar": true } -->
　　肾囊湿疮 密陀僧 干姜 滑石上为末。擦上。

　　又方  先用吴茱萸煎汤洗。

　　吴茱萸（半两） 寒水石（三钱） 黄柏（二钱） 樟脑（半两） 蛇床子（半两） 轻粉（十白矾（三钱） 硫黄（二钱） 槟榔（三钱） 白芷（三钱）上为末。麻油调搽。

　　又方  治肾上风湿疮及两腿。

　　全蝎（一钱） 槟榔（一钱） 蛇床子（一钱） 硫黄（一钱）上四味，研如细末。用麻油调入手心搽热，吸三口，用手抱囊一顷。次搽药两腿上。

　　卷四

　　耳聋七十五

　　耳聋皆属于热，少阳厥阴热多，当用开痰散风热，通圣散、滚痰丸之类。大病后耳聋，须用四物汤降火。阴虚火动耳聋者，亦用四物汤。

　　因郁而聋者，以通圣散纳大黄酒煨，再用酒炒二次后，入诸药，通用酒炒。耳鸣因酒遏大剂通圣散加枳壳、柴胡、大黄、甘草、南星、桔梗、青皮、荆芥。不愈，用四物汤妙。

　　耳鸣必用龙荟丸食后服。气实，入槟榔丸或神芎丸下之。聋病必用龙荟丸、四物汤养阴。

　　湿痰者，神芎丸、槟榔丸。耳湿肿痛，凉膈散加酒炒大黄、黄芩、酒浸防风、荆芥、羌活服，脑多射少。湿加枯矾吹。耳内哄哄然，亦是阴虚。

　　戴云：亦有气闭者，盖亦是热，气闭者，耳不鸣也。

　　入方 蓖麻子（四十九粒） 枣肉（十个）上入人乳汁，捣成膏，石上略晒干，便丸如指大。绵裹，塞于耳中。

　　又方 鼠胆汁滴入耳中，尤妙。

　　又方 将龟放漆桌上，尿出用绵渍之，捏入青葱管中，滴入耳中。

　　〔附录〕耳，属足少阴之经，肾家之寄窍于耳也。肾通乎耳，所主者，精。精气调和，肾气充足，则耳闻而聪。若劳伤气血，风邪袭虚，使精脱肾惫，则耳转而聋。又有气厥而聋者，有挟风而聋者，有劳损而聋者。盖十二经脉上络于耳，其阴阳诸经适有交并，则脏气逆而为厥，厥气搏入于耳，是谓厥聋，必有眩晕之证。

　　耳者，宗脉之所附。脉虚而风邪乘之，风入于耳之脉，使经气痞而不宣，是谓风聋。必有头痛之证。劳役伤于血气，淫欲耗其精元，瘦悴力疲，昏昏 ，是为劳聋。有能将息得所，血气和平，则其聋暂轻。

　　又有耳触风邪，与气相搏，其声嘈嘈，眼见光，为之虚聋。热气乘虚随脉入耳，聚热不散浓汁出，为之脓耳。人耳间有津液，轻则不能为害，若风热搏之，津液结成核塞耳，亦令暴聋，为之耵耳。前是数者，肾脉可推。风则浮而盛热则洪而实，虚则涩而濡。风为之疏散，热为之清利，虚为之调养，邪气屏退，然后以通耳调气安肾之剂主之。于此得耳中三昧。

　　附方 《和剂》 流气饮  治厥聋。

　　方见气类，内加菖蒲、生姜、葱，同煎服。治聋皆当调气。

　　桂星散  治风虚耳聋。

　　辣桂 川芎 当归 细辛 石菖蒲 木通 白蒺藜（炒） 木香 麻黄（去节） 甘草（炙，各二钱半） 南星（煨） 白芷梢（各四钱） 紫苏（一钱）上锉。每服二钱，水煎，葱二茎，食后服。

　　地黄丸  治劳损耳聋。

　　熟地黄 当归 川芎 辣桂 菟丝子 川椒（炒） 故纸（炒） 白蒺藜（炒） 胡芦巴（炒）杜仲（炒） 白芷 石菖蒲（各一钱半） 磁石（火烧醋淬七次，研，水飞，一钱二分半）上为末，炼蜜丸，如桐子大。服五十丸，葱白温酒下。

　　益智散  治肾虚耳聋。

　　磁石（制如前） 巴戟（去心） 川椒（各一两，炒） 沉香 石菖蒲（各半两）上为末。每服二钱，用猪肾一枚细切，和以葱白少盐，并药湿纸十重裹煨令熟。空心嚼，以酒送下。

　　芎芷散  治风入耳虚鸣。

　　白芷 石菖蒲（炒） 苍术 陈皮 细辛 浓朴 半夏 桂 木通 紫苏（茎叶） 甘草（炙，各二钱半） 川芎（五钱）上锉散。每服三钱，姜三片，葱二枝，水煎，食后临卧服 耳鸣方 草乌（烧） 石菖蒲上等分为末。用绵裹塞耳，一日三度。

　　耳鸣暴聋方 川椒 石菖蒲 松脂（各二钱半） 山豆肉（半钱）上为末，溶蜡丸如枣核大。塞入耳。

　　蔓荆子散  治内热，耳出脓汁。

　　甘草（炙） 川升麻 木通 赤芍 桑白皮（炒） 麦门冬（去心） 生地黄 前胡 甘菊赤茯苓 蔓荆子上等分，每服三钱，姜三片，枣一枚煎，食后温服。

　　又方  治耳内出脓。

　　真龙骨 枯白矾 赤小豆 黄丹 乌贼骨 胭脂（一钱一分）上为末掺耳。

　　又方  治耳内脓出或黄汁。

　　石膏（新瓦上 ） 明矾（枯） 黄丹（炒） 真蚌粉 龙骨（各等分） 麝香（少许）上为末。绵缠竹签拭耳，换绵蘸药入耳。

　　耵耳方  治风热搏之，津液结 成核塞耳。

　　生猪脂 地龙 釜下墨（等分）上件细研，以葱汁和捏如枣核。薄绵裹入耳，令润，即挑出。

　　耳烂贝母为末，干糁。

　　桃花散  治耳中出脓。

　　枯矾 干胭脂（各一钱） 麝香（一字）上为末。绵杖子蘸药捻之。

　　通圣散  见斑疹类。

　　滚痰丸 大黄（半斤） 黄芩（半斤） 青礞石（一两） 沉香（五钱）上为末，水丸，桐子大。

　　龙荟丸  见胁痛类。

　　槟榔丸  见痢类。

　　神芎丸  见痛风类。

　　凉膈散  见自汗类。

　　卷四

　　鼻病七十六

　　酒 鼻，是血热入肺。治法：用四物汤加陈皮（又云柏皮）、红花、酒炒黄芩煎。

　　入好酒数滴，就调炒五灵脂末同服，《格致论》中，于上药有茯苓、生姜。气弱者，加黄 入方 用桐油入黄连末，以天吊藤烧灰，热敷之。一云用桐油入天吊藤烧，油熟，调黄连末拌 又方 用山栀为末，蜜蜡丸弹子大。空心嚼一丸，白汤送下。

　　治鼻中 肉，胃中有食积，热痰流注，治本当消食积。

　　蝴蝶矾（二钱） 细辛（一钱） 白芷（五钱）上为末。纳鼻中。

　　治鼻渊 南星 半夏 苍术 白芷 神曲 酒芩 辛夷 荆芥上水煎，食后服。

　　〔附录〕酒 者，此皆壅热所致。夫肺气通于鼻，清气出入之道路，或因饮酒，气血壅滞，上焦生热，邪热之气，留伏不散，则为之鼻疮矣。又有肺风不能饮而自生者，非尽因酒耳，宜一味淅二泔，食后用冷冻饮料，外用硫黄入大菜头内，煨碾涂之。若鼻尖微赤及鼻中生疮，辛夷碾末，入脑射少许，绵裹纳之。或以枇杷叶拭去毛锉，煎汤候冷，调消风散，食后服。一方，以白盐常擦妙。又以牛马耳垢敷，妙。

　　附方 白龙丸末，逐日洗面，如澡豆法。更罨少时，方以汤洗法，食后常服龙虎丹一帖，方见和剂风门。

　　白龙丸 川芎 本 细辛 白芷 甘草（各等分）上为细末，每四两入 石膏末一斤，水丸。

　　又方  黄柏、苦参、槟榔等为末。敷以猪脂调，尤妙。

　　又方  以青黛、槐花、杏仁研，敷之。

　　又方  以杏仁研乳汁，敷之。

　　铅红散  治风热上攻，面鼻紫赤刺瘾疹，俗呼肺风。

　　舶上硫黄 白矾（枯，各半两）上为末。黄丹少许，染与病患面色同。每上半钱，津液涂之，临卧再涂。兼服升麻汤下泻青丸，服之除其根本也。一方见 风类。

　　轻黄散  治鼻中 肉。

　　轻粉（一钱） 雌黄（半两） 杏仁（一钱，汤浸，去皮尖、双仁） 麝香（少许）上于乳钵内，先研杏仁如泥，余药同研细匀，瓷合盖定。每有患者，不问深浅，夜卧用箸点粳米许 鼻中。隔夜一次，半月效。

　　消风散  见中寒类。

　　卷四

　　眼目七十七

　　眼黑，睛有翳，皆用黄柏、知母。眼睛痛，知母、黄柏泻肾火，当归养阴水，眼中风泪出，食后吞龙荟丸数粒，日三次。冬月，眼暴发痛，亦当解散，不宜用凉药。

　　入方  神效七宝膏  治暴发眼热壅有翳膜者。

　　蕤仁（去油、心、膜） 白硼砂 朱砂 片脑蜜调成膏。点眼。

　　烂眶眼。

　　薄荷 荆芥 细辛上为粗末，如烧香状烧之。以青碗涂蜜少许于内，覆香烟上，取烟尽之。后以小青罐收烟藏之，凡眼有风热多泪者，皆可点。此是阳明经有风热所致。

　　生熟地黄丸  治血虚眼。方见眉眶痛类。

　　龙荟丸  见胁痛类。

　　一人病眼，至春夏盒饭作郁治。

　　黄芩（酒浸） 南星（姜制） 香附（童便浸） 苍术（童便浸，各二两） 川芎（便浸，两半） 山栀（炒，一两） 草龙胆（酒浸） 陈皮 连翘 萝卜子（蒸） 青黛（各半两） 柴胡（三钱）上为末，神曲糊丸。

　　附方  泻热黄连汤  治眼暴发赤肿疼痛。

　　黄连（酒炒） 黄芩（酒炒） 草龙胆 生地黄（各一两） 升麻（半两） 柴胡（一两）上 咀。每服四钱，水煎，日午前饭后热服。

　　上清散  治上热鼻壅塞，头目不清利。

　　川芎 薄荷 荆芥穗（各半两） 盆硝 石膏 桔梗（各一两）上为末。每服一字，口噙水，鼻内搐之，神效。加龙脑三分尤妙。

　　东垣熟干地黄丸 人参（二钱） 炙甘草 天门冬（去心） 地骨皮 五味子 枳壳（炒） 黄连（各三钱） 归身（酒洗，焙） 黄芩（各半两） 生地黄（酒洗，七钱半） 柴胡（八钱） 熟干地黄（一两）上为末，炼蜜丸桐子大。每服百丸，茶清下，食后，日二服。

　　卷四

　　口齿七十八

　　口疮，服凉药不愈者，因中焦土虚，且不能食，相火冲上无制，用理中汤。人、白术、甘草补土之虚，干姜散火之标。甚则加附子，或噙官桂，亦妙。一方，生白矾末贴之，极效。或噙良久，以水漱之，再噙。一方，治口疮甚者，用西瓜浆水，徐徐饮之。冬月无此，用西瓜皮烧灰敷之。又方，黄连好酒煮之，呷下立愈。又方，远志，醋研，鹅毛扫患处，出涎。

　　入方 细辛 黄柏（炒，一云黄连，等分）上为末。贴之，或掺舌上，吐涎水再敷，须旋合之。

　　治满口白烂荜茇（一两，为末） 浓柏（一两）上用柏，火炙为末，米醋煎数沸，后调上药。漱涎，再用白汤漱口即愈。重者三次。

　　舌上生疮 用白荷花瓣贴之。

　　〔附录〕口舌生疮，皆上焦热壅所致，宜如圣汤，或甘桔汤加黄芩一钱。仍用柳花散掺之 附方  黑参丸  治口舌生疮，久不愈。

　　黑参 天门冬 麦门冬（去心，各炒一两）上为末，炼蜜丸如弹子大。每用一丸，绵裹噙化，咽津。

