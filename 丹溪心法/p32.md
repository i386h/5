<!-- { "loadSidebar": true } -->
　　木香（三分） 浓朴（四分） 青皮 陈皮 益智 茯苓 泽泻 生姜 吴茱萸 半夏（各二分）当归（五分） 升麻 柴胡（一分） 草豆蔻（三分，煨） 苍术（三分）上作一服，水煎温服。

　　匀气散  治气滞不匀，胸膈虚痞，宿食不消，心腹刺痛，胀满噎寒，呕吐恶心。调脾胃生姜 沉香 丁香 檀香 木香（各一两） 藿香（四两） 甘草（炙，四两） 砂仁（二两） 白果仁（二两）上为末。每服二钱，沸汤调下；或水煎服。

　　顺气木香散  治气不升降，胸膈痞闷，时或引痛，及酒食过伤，噫气吞酸，心脾刺痛，女人一切血气刺痛。

　　砂仁 官桂 甘草（炙） 陈皮 浓朴 丁皮 茴香 桔梗 苍术 木香 干姜 良姜上以水煎服。

　　快气散  治一切气，心腹胀痛，胸膈噎塞，噫气吞酸，胃中痰逆呕吐，及宿酒不解。

　　砂仁 甘草（炙） 香附 生姜上为末。盐汤调下。

　　异香散  治肾气不和，腹胁胀满，饮食难化，噫气吞酸，一切冷气，结聚腹中刺痛。

　　石莲肉（一两） 莪术（炮） 益智 甘草（炙） 三棱（各六两） 青皮 陈皮（各三两） 浓朴（二两上锉。每服三钱，水煎，姜三片，枣一枚，入盐一捻， 化气汤  治一切气逆，胸膈噎塞，心脾卒痛，呕吐酸水，丈夫小肠气，妇人血气。

　　沉香 胡椒（各一两） 砂仁 桂心 木香（各二两） 陈皮（炒） 干姜（炮） 莪术（炮） 青皮（去穣炒） 茴香（炒） 甘草 丁皮（各四两）上为末。每服二钱，姜苏盐汤调下；妇人淡醋汤下。

　　降气汤  治中脘不快，心腹胀满，气不升降，噎塞喘促，干哕咳嗽，嗜卧减食，停积不消。专治香港脚上冲，肢体浮肿，有妨饮食。

　　紫苏 浓朴 官桂 半夏 当归 前胡 柴胡 甘草 姜上以水煎服。

　　木香化滞汤  治因忧气，食湿盐面，结于中脘，腹皮底微痛，心下痞满不食。

　　草豆蔻 甘草（五钱，炙） 半夏（一两） 当归梢 枳实（炒，各二钱） 红花（半两）上每用五钱，水煎，姜三片，枣一个，热服。

　　卷四

　　附脾胃八十

　　（附胃风） 附方  调中益气汤 升麻（二分） 黄 （一钱） 甘草（五分） 苍术（五分） 木香（二分） 人参（五分） 柴胡（五分） 陈皮（二水煎服。

　　四君子汤  治脾胃不调，不进饮食。

　　人参 白术 茯苓 甘草（炙）上以水煎服。

　　六君子汤  治脾胃不和，不进饮食，上燥下寒，服热药不得者。

　　人参 白术 茯苓 甘草 砂仁 陈皮又方加半夏。

　　上以水煎，姜三片，枣一枚。

　　胃苓汤 甘草 茯苓 苍术 陈皮 白术 官桂 泽泻 猪苓 浓朴上锉。每服五钱，水煎，姜五片，枣二枚。

　　参苓白术散  治脾胃虚弱，饮食不进，或致呕吐泄泻，及大病后调理脾胃。

　　白扁豆（一斤，炒） 白茯苓 山药 人参 白术（各二斤） 莲子 砂仁（一斤） 甘草（炙，二斤薏苡 桔梗（各一斤，炒黄色）上为末。每服二钱，煎枣汤调下。

　　治中汤  治脾胃不和，呕逆霍乱，中满虚痞，或泄泻。

　　人参 甘草（炙） 干姜（炮） 白术 青皮 陈皮（等分）上每服五钱，水煎。如呕，加半夏等分。加丁香，减半夏，名丁香温中汤。

　　丁沉透膈汤  治脾胃不和，痰逆恶心，或时呕吐，饮食不进，十膈五噎。

　　白术（二两） 香附（炒） 砂仁 人参（各一两） 丁香 麦芽 木香 肉豆蔻 白豆蔻 青皮（各半两） 沉香 浓朴 藿香 陈皮（各七钱半） 甘草（炙，一两） 半夏 神曲（炒） 草果（各二钱半）上锉。每服四钱，水煎，姜三片，枣一个，不拘时候温服。忌生冷瓜果。

　　五膈宽中散  治七情四气，胸膈痞满，停痰气逆，遂成五膈。

　　青皮 陈皮 丁皮 浓朴 甘草（炙） 白果 香附 砂仁 木香上以水煎，生姜三片，入盐少许。

　　枳缩二陈汤  理脾胃，顺气宽膈，消痰饮。

　　砂仁 枳实 茯苓 半夏 陈皮 甘草（炙）水煎，生姜五片。

　　八珍汤  和血气，理脾胃。

　　当归 赤芍 川芎 熟地黄 人参 白茯苓 甘草 砂仁（等分）上以水煎，姜三片，枣二枚。

　　凝神散  收敛胃气，清凉肌表。

　　人参 白术 茯苓 山药（各一两） 粳米 扁豆（炒） 知母 生地黄 甘草（炙，半两） 淡竹叶 地骨 麦门冬（各二钱半）上水煎，姜三片，枣一枚。

　　胃风  此因初饮食讫乘风凉而致。其证胀满，食饮不下，形瘦腹大，恶风，头多汗，膈寒不通，胃风汤正治。然此亦看挟证加减，脉右关弦而缓带浮。

　　胃风汤  见痢证类。

　　卷四

　　瘿气八十一

　　（附结核）瘿气先须断浓味。

　　入方 海藻（一两） 黄连（二两，一云黄柏，又云黄药）上为末。以少许置掌中，时时舐之，津咽下。如消三分之二，止后服。

　　结核或在项、在颈、在臂、在身，如肿毒者，多是湿痰流注，作核不散。

　　入方：治耳后项间各一块。

　　僵蚕（炒） 酒大黄 青黛 胆南星上为末，蜜丸。噙化。

　　又方  治项颈下生痰核。

　　二陈汤加大黄（酒炒） 连翘 桔梗 柴胡上以水煎。食后服。

　　又方  治臂核作痛。

　　二陈汤加连翘 防风 川芎 皂角刺 酒黄芩 苍术上以水煎服。

　　卷四

　　跌扑损伤八十二

　　跌扑损伤，须用苏木和血，黄连降火，白术和中，童便煎，炒。在下者，可先须补接，后下瘀血；在上者，宜饮韭汁，或和粥吃。切不可饮冷水，血见寒则凝，但一丝血 入方 治 扑伤损。

　　跌伤出血者，姜汁、香油各四两，酒调服之。

　　治 伤骨折及血出者。

　　用滑石、甘草为末，人参汤调服。次用生姜自然汁一盏，米醋一盏，独核肥皂四个敲破于姜汁米醋中，纱片滤过，去渣，入牛皮胶，煎成膏药贴之。遍身者皆可。

　　接骨散 没药 乳香（各半两） 自然铜（一两， 淬） 滑石（二两） 龙骨（三钱） 赤石脂（三钱） 麝香（一字另研）上为末。好醋浸没，煮多为上，干就炒燥为度，临睡服。时入麝香，抄以茶匙，留舌上，温酒下。分上下食前后服。若骨已接尚痛，去龙骨、赤石脂而服多尽好，极效。

　　世以自然铜为接骨药，然此等方尽多，大抵在补气、补血、补土。俗工惟在速效以罔利，迎功，而燥散之祸，甚于刀剑，戒之！ 又方 冬瓜皮 阿胶（等分）上炒干为末。以酒调，饮醉为度。

　　卷四

　　破伤风八十三

　　破伤风多死。防风、全蝎之类。非全蝎不开，十个为末，酒调，日三次。

　　破伤风，血凝心，鸦翅烧灰存性，研细，酒调一钱。

　　入方：破伤风发热。

　　栝蒌子（九钱） 滑石（一钱半） 南星 苍术 赤芍 陈皮（一钱） 黄连 炒柏 黄芩 白芷（五分） 甘草（些少）上姜一片，煎服。

　　附方  天麻丸  治破伤风神效。

　　天麻 川乌（生去皮，各三钱） 草乌（生） 雄黄（各一钱）上为末，酒糊丸梧子大。每服十丸，温酒下，无时。

　　《元戎》治破伤风欲死者。

　　川乌 南星 半夏（并生） 天麻（去芦，等分）上为细末。每服一钱，豆淋酒调下，稍温服，次以酒三盏投之。

　　卷四

　　诸疮痛八十四

　　（附天泡疮、冻疮）诸疮痛不可忍者，用苦寒药加黄连、黄芩，详上下根稍用，及引经药则可。又云：诸疮以当下之；若性急面黑瘦，血热之人，因疮而痛，宜四物加黄连、黄芩、大力子、甘草。在下焦者其气能胜湿。

　　诸疮药  脓窠，治热燥湿为主，用无名异。干疥，开郁为主，用茱萸。虫疮如癣状，退虫为主，芜荑、黑狗脊、白矾、雄黄、硫黄、水银。杀虫、樟脑、松香。头上多，加黄连、方解石，蛇床定痒杀虫，松皮炭主脓。肿多者，加白芷开郁；痛多，加白芷、方解石；虫，加藜芦、斑蝥；痒多，加枯矾；阴囊疮，加茱萸；湿多，香油调；干痒出血多，加大黄、黄连，猪脂调；红色，加黄丹；青色，加青黛；虫多，加锡灰、芜荑、槟榔。在上多服通圣散，在下多须用下。脚肿出血，分湿热用药。

　　入方：疮有三种。

　　脓泡疮，治热为主。

　　黄芩 黄连 大黄（各三钱） 蛇床 寒水石（三两） 黄丹（半钱） 白矾（一钱） 轻粉 白芷 无名异（少许，炒） 木香（少许，痛者用）上为末。油调敷。

　　痧疮芜荑（二钱） 剪草（二钱） 蛇床（三钱） 白矾（枯） 吴茱萸 黄柏（各一钱） 苍术 浓朴 雄黄（各五分） 寒水石（二钱） 轻粉（十帖）上为末。油调敷。

　　疥疮药  春天发疮疥，开郁为主，不宜抓破敷。

　　白矾（二钱） 吴茱萸（二钱） 樟脑（半钱） 轻粉（十 ） 寒水石（二钱半） 蛇床（三钱） 黄柏 大黄 又方 芜荑 白矾（枯） 软石膏 大黄 樟脑（各半两，另入） 贯众 蛇床（各一两） 硫黄 雄黄（各二钱半）上为末。香油调。须先洗疮去痂，敷之。

　　一上散 雄黄（三钱半） 寒水石（一两） 蛇床 白胶香 黑狗脊（各一两） 黄连（五钱） 硫黄（三钱半） 吴茱萸（三钱） 白矾（枯，五钱） 斑蝥（十四个，去翅足）上硫黄、雄黄、寒水石，另研如粉，次入斑蝥和匀，蛇床、狗脊等为极细末同研匀。洗疮，令汤透去痂，用腊猪油调，手心中擦热，鼻中臭三二次，却擦上。一上即愈。如痛甚肿满高起，加水石一倍；如不苦痒，只加狗脊；如微痒，只加蛇床子；如疮中有虫，加雄黄；如喜火炙汤洗，加硫黄。口臭不止，亦可愈也。

　　附方  四物汤  见妇人类。

　　大承气汤  见痢类。

　　郭氏升麻牛蒡子散  治时毒疮疹，脉浮，红在表者，疮发于头面胸膈之际。

　　升麻 牛蒡子 甘草 桔梗 葛根 玄参 麻黄（各一两） 连翘（一钱）上 咀。姜三片，水二盏，作一服。

　　升麻和气饮  治疮肿疖疥痒痛。

　　甘草 陈皮（各一两半） 芍药（七钱半） 大黄（半两，煨） 干葛 苍术 桔梗 升麻（各一两）当归 半夏 茯苓 白芷（各二钱） 干姜 枳壳（各半钱，）《三因》有浓朴半两上 咀。每服一两，水煎。

