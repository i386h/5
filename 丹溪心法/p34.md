<!-- { "loadSidebar": true } -->
　　官桂 砂（各半钱） 赤小豆 粳米（各四十九粒） 斑蝥（四十九个，不去翅足）上五味，研为末。初服一字，次服二字，次服三字，次服四字，煎商陆根汤送下，空心服，小便淋沥为效。如恶心呕吐黄水，无妨。瘰 日日自消矣。

　　玉烛散  治瘰 ，和血通经，服之自消。日进一服，七八日取效。方见妇人类。

　　东垣升阳调经汤 治瘰 绕颈，或至颊车，此皆出足阳明胃经中来。若疮深远，隐曲肉底，是足少阴肾经中升麻（八钱） 葛根 草龙胆（酒制） 酒芩 莪术（酒洗，炒） 三棱（酒炒） 甘草（炙） 黄连（酒洗）洗，炒，一两）上另秤一半作末，炼蜜为丸绿豆大。每服百余丸。一半作 。

　　咀，每服五钱。若能食，大便硬，可旋加至七八钱，水二盏，先浸半日，煎至一盏，去渣，临卧热服。足高去枕仰卧，噙一口，作十次咽下，留一口在后送下丸药。服毕，其卧如常。

　　卷五

　　金汤疳癣诸疮八十七

　　金疮 五倍子、紫苏等分。

　　又方  白胶香三钱，龙骨一钱。

　　金疮狗咬。

　　五月五日午时，用陈锻石一斤，捣为末，韭一斤，捣汁，和成饼，阴干为细末。敷之。

　　治阳证肿毒并金疮。

　　大粉草锉细，用竹筒一段，割去青，两头留节，节上开一窍，入粉草在内。满后，用油灰塞孔窍，从立冬日放粪缸内，待立春先一日取起，竖立在有风无日阴处二十一日，多最好。却破竹取草为细末，用敷金疮。干者水调。

　　火烧桐油（二钱） 水（二钱）上二件，以桃柳枝不住手搅成膏，再入少水溶。外用猫儿肚底毛细剪掺上。

　　汤浇 以淋了茅三次灰渣敷患处。

　　汤火疮 腊月猪胆，涂黄柏，炙干为末，傅之。

　　疮 乳香 没药 水银 当归（各半两） 川芎 贝母 黄丹（二钱半）真麻油（五两）上 咀。除黄丹、水银外，先将余药用香油熬黑色，去渣 又方 龙骨（生用） 血竭 赤石脂（共一两） 头发（如指大） 黄蜡（一两） 白胶香 香油（不拘多少上件，先以香油煎头发三五沸，去发，入黄蜡、白胶香，却入龙骨、血竭、赤石脂搅匀安在水盘内。候冷取起，以瓷器盛之。每遇一疮，捻作薄片，贴疮口，以竹箬贴在外。三日后翻过再贴。仍服活血药。

　　又方 用砂糖水煎冬青叶三五沸，捞起，石压平，将叶贴疮上，日换二次。

　　又方 以头垢烧灰，和枣肉，捣作膏。先以葱椒叶煎汤洗净，用轻粉掺上，却以前膏，雨伞纸摊贴之。

　　又方 地骨皮（一两） 白蜡（半两） 甘草节（半两）上以香油入地骨皮、甘草节，文武火熬熟，去渣，入黄丹一两半，紧火熬黑提起，白纸摊贴之，次用冬青叶醋煎过，以药贴之。

　　杖疮疼 黄柏、生地黄、紫荆皮，皆要药。热血作痛，凉血、去瘀血为先，须下鸡鸣散之类。生地黄、黄柏为末，童便调敷，或加韭汁。不破者，以韭菜葱头舂碎炒热贴。冷则易。膏药，紫荆皮、乳香、没药、生地黄、黄柏、大黄之类。

　　又方 用大黄、黄柏为末，生地黄汁调敷，干即再敷。

　　又方 野生苎麻根，嫩者不拘多少，洗净，同盐擂，敷疮上，神效。伤重多用盐。

　　癣疮 防风通圣散去硝黄，加浮萍、皂角刺。又紫苏、樟树、苍耳、浮萍煎汤洗。

　　又方 浮萍（一两） 苍耳 苍术（二两） 苦参（一两半） 黄芩（半两） 香附（二钱半）上为末，酒糊丸。

　　又方 芦荟 大黄 轻粉 雄黄 蛇床子 槿树皮 槟榔上为末。先刮癣，用米醋调药末涂之。

　　又方 芦荟（研，三钱） 江子（去壳，十四粒） 蓖麻子（去壳，十四粒） 斑蝥（七个，去翅、足） 白蜡上以香油二两，熬江子、蓖麻、斑蝥三药，以黑为度。去药，入蜡并芦荟末在内，用瓷罐盛贮。微微刮癣令破，以油涂上。过夜略肿，即愈。

　　下疳疮 蛤粉 蜡茶 苦参 密陀僧上为末。河水洗净，腊猪油调敷。兼治 疮。

　　又方 米泔水洗疮净。用头发，以盐水洗净，去油，再用清汤洗，晒干烧灰，敷疮上，实时生 附方  冰霜散  治火烧燎损伤，油热浇伤，皮烂肉大痛。

　　寒水石（生） 牡蛎（ ） 明朴硝 青黛（各一两） 轻粉（一钱）上为末。新水调或油调，湿则干贴痛处，立止如神。

　　圣粉散  治下注疳疮，蚀臭腐烂，疼痛不可忍者。

　　黄柏（蜜炙） 密陀僧 黄丹 高末茶 乳香（各三钱） 轻粉（一钱半） 麝（少许）上为末。用葱汤洗疮后次贴此药。兼治小儿疳疮。

　　下疳疮洗药 黄连 黄柏 当归 白芷 独活 防风 朴硝 荆芥上等分，水煎，入钱五十文，乌梅五个，盐一匙，同煎，温洗，日五七次。用下药敷：木香 槟榔 黄连 铜青 轻粉 枯矾 螵蛸 麝（各等分两）上为极细末。洗后，至夜敷上。

　　卷五

　　妇人八十八

　　妇人经水过期，血少也，四物加参、术；带痰，加南星、半夏、陈皮之类。经水不及期而来者，血热也，四物加黄连。过期，紫黑有块，亦血热也，必作痛，四物加香附、黄连；过期，淡皮、之玄胡物、玄多服之，肥人不及日数而多者，痰多血虚有热，亦用前丸，药中更加黄连、白术丸服。血枯经闭者如用，以姜汁炒。肥胖饮食过度之人，而经水不调者，乃是湿痰，宜苍术、半夏、滑石、茯苓、白术、香附、川芎、当归。临经来时肚痛者，四物汤加陈皮、玄胡索、牡丹、甘草。痛甚者，豆淋酒；痛缓者，童便煮莎，入炒条芩末为丸。经水去多不能住者，以三补丸加莎根龟板、金毛狗脊。阴虚，经脉久不通，小便涩，身体疼痛，以四物加苍术、牛膝、陈皮、生甘草。又用苍莎丸加苍耳、酒芍药为丸，就煎前药吞下。

　　入方 治经水过多。

　　黄芩（炒） 白芍（炒） 龟板（炙，各一两） 黄柏（炒，三钱） 椿树根皮（七钱半）香附子（二钱上为末，酒糊丸。空心温酒或白汤下，五十丸。

　　又方  治积痰伤经不行，夜则妄语。

　　栝蒌子（一两） 黄连（半两） 吴茱萸（十粒） 桃仁（五十个） 红曲（二钱） 砂仁（三两）上为末，生姜汁化炊饼为丸桐子大。服百丸，空心。

　　又方  治一切瘀血为痛。

　　香附（四两，醋煮） 瓦楞子（ ，二两，醋煮一昼夜） 桃仁（二两） 牡丹皮 大黄（熟蒸） 当归（各一两） 川芎 红花（各半两）上为末，蒸饼丸如桐子大。空心温酒下，三五十丸。

　　附方  四物汤  治冲任虚损，月水不调，脐腹 痛。

　　当归 川芎 芍药 熟地黄（等分）上以水煎服。加减于后：若经候微少，渐渐不通，手足烦疼，渐瘦，生潮热，脉微数，本方去地黄、芎，加泽兰叶三倍，甘草半分；经候过多，本方去熟地黄，加生地黄，或只加黄芩、白术；经行身热，脉数，头昏，本方加柴胡、芩；经行微少，或胀或疼，四肢疼痛，加延胡、没药、白芷与本方等，淡醋汤调下末子。经候不调，心腹 痛，只用芎、归二味，名君臣散。气冲经脉，故月事频并，脐下多痛，加芍药；经欲行，脐腹绞痛，加玄胡、槟榔、苦楝，炒木香减半；经水涩少，加葵花、红花；经水适来适断，或有往来寒热，先宜服小柴胡汤，后以四物和之；经候过而作痛，血气俱虚也，宜本方对四君子汤服之。

　　治经事过期不行。

　　玄胡索（一钱） 香附 枳壳（各半钱）上为末，杜牛膝捣汁半钟，空心调服。

　　交加地黄丸  治经水不调，血块气痞，肚腹疼痛。

　　生地黄（一斤） 老生姜（一斤） 玄胡索 当归 川芎 白芍（二两） 没药 木香（各一两） 桃仁（去皮尖） 人参（各一两半）香附子（半斤）上先将地黄、生姜各捣汁，以姜汁浸地黄渣，地黄汁浸渣，皆以汁尽为度，次将余药为末，共作一处，日干，同为末，醋糊丸如桐子大。空心服五十丸，姜汤下。

　　当归散  治经脉不通。

　　当归 穿山甲（灰炒） 蒲黄（各半两，炒） 辰砂（一钱） 麝香（少许）上为末。酒调服二钱。

　　琥珀散  治月水不通，心膈迷闷，腹脏撮痛。

　　台乌（二两） 当归 莪术（各一两）上为末。空心温酒调二钱，以食压之。产后诸疾，炒姜酒调下。

　　通经丸  治妇人室女，经候不通，脐腹疼痛，或成血瘕。

　　川椒（炒） 莪术 干漆（炒烟尽） 当归 青皮 干姜 大黄（煨） 桃仁（去皮尖，炒）川乌（炮） 桂心（各等分）上为末，将一半用米醋熬成膏子，和余药成剂，臼中杵之，丸如桐子，阴干。每服三五十丸，醋汤下。严氏方无川乌，有红花。

　　红花当归散  治妇人血脏虚竭，或积瘀血，经候不行，时作痛腰胯重疼，小腹坚硬，及室女经水不行。

　　红花 当归尾 紫葳（即凌霄花） 牛膝 甘草（炙） 苏木（各三两） 白芷 桂心（一两半）赤芍（九两） 刘寄奴（五两）上为末。空心热酒调三钱服。一名凌霄花散。

　　导痰汤  见痰类。

　　三补丸  见诸虚类。

　　苍莎丸  见咳嗽类。

　　越鞠丸  见六郁类。

　　卷五

　　崩漏八十九

　　血崩，东垣有治法，但不言热，其主在寒。学人宜寻思之。急则治其标，用白汤调百草霜末，甚者用棕榈灰。后用四物汤加炒干姜调理。因劳者，用参 带升补药；因者，用干姜；因热者，黄芩；崩过多者，先用五灵脂末一服，当分寒热。盖五灵脂能行能止，紫色成块者热，以四物汤加黄连之类。妇人血崩，用香附白芷丸服。气虚血虚者，皆以四物汤加参、 。漏下乃热而虚，四物加黄连。崩中白带，用椒目末，又用白芷、锻石炒去灰末，茜草少许，粥丸服。一方，用生狗头骨烧灰存性，或酒调服，或入药服。一方，五灵脂半生半炒为末酒调服。经血逆行，或血腥，或吐血，或唾血，用韭菜汁服效。夫妇人崩中者由脏腑伤损，冲任二脉，血气俱虚故也。二脉为经脉之海，血气之行，外循经络，内荣脏。若气血调适，经下根据时。若劳动过极，脏腑俱伤，冲任之气虚，不能约制其经血，故忽然而下，谓之崩中暴下。治宜当大补气血之药，举养脾胃，微加镇坠心火之药，治其心，补阴泻阳，经自止矣。

　　附方  小蓟汤  治崩中不止。

　　小蓟茎叶（研取汁，一盏） 生地黄汁（一盏） 白术（半两）上三件，入水一盏煎，温服。

　　荆芥散  治妇人崩中，连日不止。

