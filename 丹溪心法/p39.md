<!-- { "loadSidebar": true } -->
　　法曰：肠胃为市，以其无物不有，而谷为最多，故曰仓。仓，积谷之室也。倒者，倾去而涤濯使之洁净也。经曰：胃为受盛之官。故五味入口，即入于胃，留毒不散，积聚既久，致伤冲和，诸病生焉。今用黄牯牛肉，其义至矣。夫牛，坤土也，黄上之色也。以顺为，而效法乎健以为功者，牡之用也。肉者，胃之药也，熟而为液，无形之物也。横散入肉，由肠胃而渗透肌肤毛窍爪甲无不入也。积聚久则形质成，根据附肠胃，回薄曲折处，以为栖泊之窠旧，阻碍津液血，熏蒸燔灼成病。自非剖肠刮骨之神妙，孰能去之？又岂合勺铢之丸散，所能窍犯其藩墙户牖乎？夫牛肉全重浓和顺之性，润枯泽槁，岂有损也？其方出于西域之异人，人于中年后行一二次，亦却疾养寿之一助也。

　　卷五

　　论吐法九十七

　　凡药能升动其气者，皆能吐。如防风、山栀、川芎、桔梗、芽茶，以生姜汁少许，醋少许，入齑汁捣服，以鹅翎勾引之。附子尖、桔梗芦、人参芦、瓜蒂、藜芦、砒茶，此皆自吐之法，不用手探，但药但汤皆可吐。吐时先以布答膊勒腰腹，于不通风处行此法。一法，用萝卜子五合擂，入浆水滤过，入清油白蜜少许，旋半温，用帛紧束肚皮然服，以鹅翎探吐。其鹅翎，平时用桐油浸，皂角水洗，晒干待用。又法，用虾带壳半斤，酱葱姜等料物煮汁，先吃 ，后饮汁，以鹅翎勾引即吐，必须紧勒肚腹。又法，苦参末、赤小豆末，各一钱，齑汁调，重则宜用三钱。吐法取逆流水。益元散吐湿痰。白汤入盐，方可吐。人参芦煎汤，吐虚病。凡吐，先饮二碗，隔宿煎桔梗半两，陈皮二钱，甘草二钱。凡吐不止，麝香解藜芦瓜蒂；葱白汤亦解瓜蒂；甘草总解诸药；白水总解。

　　充按：三法中惟涌剂为难用，有轻重卷舒之机；汗下，则一定法也。故先生特注吐为详者，恐人不深造其理，徒仓皇颠倒，反有害于病耳。今总列诸法于此，使临病随机应变，披卷了然，不必搜检而便于施治也。

　　卷五

　　救急诸方九十八

　　鱼骨鲠  用砂糖、白炭皮末、紫苏叶、滑石末和丸，含口中，津液咽下，骨自下 蕈毒  用木香、青皮等分，作汤饮之。

　　众药毒  用五倍子二两重研细，用无灰酒调服。毒在上即吐，在下即泻。

　　解一切毒  用粉草五两重细切，微炒捣细，量病患吃得多少酒，取无灰酒一处研，去渣，温服。须臾，大吐泻，毒亦随去。虽十分渴，不可饮水， 解九里蜂  用皂角钻孔，贴在蜂叮处，就皂荚孔上，用艾灸三五壮，即安。

　　天蛇头  用落苏即金丝草、金银花藤、五叶紫葛、天荞麦切碎，用十分好醋浓煎，先熏后洗。

　　又方  用人粪杂黄泥捣之，裹在患处，即安。

　　又方  用扑蛇烧为炭存性，地上出火毒，研为细末，用香油调敷。如洗，只用井花水。

　　天火带  用白鲜泥炒研细，香油敷之。

　　又方  雉鸡毛及鹅毛烧灰敷之，用香油调。

　　治蜈蚣全蝎伤 方同九里蜂灸法。

　　治一切蛇咬 用金线重楼，水磨少许敷咬处。又为细末，酒调饮。

　　又方 树叶、鱼胎草、皱面草、草决明，一处研细，敷咬处佳。

　　中牛马肉毒 方同解一切毒法。

　　狗咬  以紫苏口嚼碎涂之。

　　风狗咬 取小儿胎发、炒新香附、野菊花，研细，酒调服，尽醉。

　　卷五

　　拾遗杂论九十九

　　小便黄，用黄柏；涩者数者，或加泽泻。又云：小便不利，黄柏、知母为君，茯苓、泽泻为使。若湿热流注下焦，小便赤黄，兼之涩滞，用黄柏、泽泻甚当；若禀受甚壮，酒食过度，寡欲无虑之人，小便涩滞鹅翎探而入，呕吐数十声，其小便自通；若是下焦无血，小便涩数而赤，宜四物加黄柏、知母、牛膝、甘草梢。

　　凡用引经药，正药六两，引经药只可用半两。白蜡属金，禀收敛坚凝之气，外科之要药，生肌止血，定痛接骨，续筋补虚，与合欢树皮同入长肌肉膏药，用之神效。

　　凡制玄明粉，朴硝一斤，萝卜一斤，同煮，萝卜熟为度。取出，用白皮纸滤在瓷器中，露一宿收之，冬月可制。

　　凡治上升之气，大概用香附、黄连、黄芩、山栀。

　　凡补中气药，必多服而效迟；劫药必速效，如汗下之法。

　　白芍药酒浸炒，与白术同用则补脾，与川芎同用则泻肝，与参术同用则补气。能治血虚腹痛，余腹痛皆不可用。

　　凡面黑人，不可多服黄 ，以其气实而又补之也。面白人不可多发散，以其气虚而又亏之也。面白人不可饮酒，以酒耗血故也。气实人因服黄 过多喘者，用三拗汤以泄其气。

　　用椒叶升起胃气之后，胸中满闷，旧有痰之故，以二陈加白术、香附、炒曲。

　　二陈汤治浊，加升提之药，能使大便润而小便长。

　　腰曲不能伸者，针人中妙。

　　恶寒久病，亦可解郁。

　　中焦有食积与痰而生病者，胃气不虚，卒不便死。

　　人有病，面皮上忽见红点者，多死。

　　凡治病，必先问平日起居饮食如何。

　　气属阳，无寒之理，上升之气觉恶寒者，亢则害，承乃制故也。

　　人卧则气浮于肺。

　　凡治病必先固正气。

　　升降浮沉即顺之，此必先岁气，毋伐天和。

　　寒热温凉则逆之，以寒治热之法。

　　凡看脉，如得恶脉，当覆手取。如与正取同，乃元气绝，必难治矣；如与正取不同者，乃错综，未必死。弦坚之脉，虽是有积，亦带阴虚，脉无水不软之意。脉紧指者，其气大虚多死，峻补气，无水，参、术、归之类；形脱者，必补气，参、术；面白补气；肥人补气针法浑是泻而无补，妙在押死其血气则不痛，故下针随处皆可。

　　灸法有补泻火，若补火，艾 至肉；若泻火，不要至点三里穴，随意根据古法点，但趺阳脉不应即是穴，盖三里属阳明经也。

　　灸疮不收口  用黄连、甘草节、白芷、黄丹，香油煎膏贴。

　　一妇人十九岁，气实，多怒事不发。一日，忽大叫而欲厥，盖痰闭于上，火起于下而上冲。始用香附五钱，生甘草三钱，川芎七钱，童便姜汁煎服；又用青黛、人中白、香附末为丸。稍愈，不除。后用大吐乃安。吐后用导痰汤加姜炒黄连、香附、生姜煎，下龙荟丸。

　　狐臭  用 砂、蜜陀僧、明矾、铜青、白附子、辰砂为末，先以皂角水洗二三次，后敷上，，以蒸饼蘸药擦之。

　　治赤游风  用二蚕砂炒研细，用剪刀草根、自然汁调匀，先涂腹了，却涂患处，须留一面出处。患处移动为效。剪刀草根即野茨菇。

　　金钗石斛，每二钱洗净，生姜一片，擂细，水荡起，煎沸去渣食前饮之，补脾清肺甚妙。

　　酒风多搐，用白术半两，人参二钱半，甘草三钱，陈皮、苍术、天麻细切，酒浸、白芍一钱酒浸，防风、川芎一钱半。若小便多，加五味子。上为末，作丸服。

　　卷五

　　秘方一百

　　清六丸 治三焦湿止泄泻、产后腹痛并自利者，以补脾补血药送之。治血六一散（一料） 红曲（炒，半两）上为末，陈仓米饭丸。并不单用，与他丸同行。又加五灵脂一两，名灵脂丸，能行血。

　　参萸丸  治湿而带气者，湿热甚者，用之为向导，上可治酸，下可治自利。

　　六一散（一料） 吴茱萸（一两，制）上为末，饮丸。若去茱萸加干姜半两，名温清丸，治痢效。

　　固肠丸  见妇人类。

　　补脾丸  有脾虚而恶汤药者，制此丸，用汤吞，省口苦而易于从也。

　　白术（半斤） 苍术（三两） 茯苓 陈皮（各三两） 芍药（半两）上为末，粥糊丸。加润下丸，可作催生用。上热甚者，加清金丸尤妙。与此药必无产患 白术丸 白术（一两） 芍药（半两）冬月不用芍药，加肉豆蔻，泄者炒丸服。上为末，粥丸。一方，枯矾、半夏各一钱半。

　　润肠丸  能润血燥、大便不通。

　　麻子仁 当归 桃仁 生地黄 枳壳（各一两）上为末，蜜丸。

　　回令丸  泻肝火，行湿为之反佐，开痞结，治肝邪，可助补脾药。

　　黄连（六两） 茱萸（一两）上为末，粥丸。一方名左金丸，治肺火，茱萸或半两，水丸，白汤下。

　　抑青丸  泻肝火。方见胁痛类。

　　龙荟丸  泻肝火，治胁痛。方见胁痛类。

　　清金丸  泻肺火，热嗽。方见嗽类。

　　清化丸  治热嗽。方见嗽类。

　　咽酸方  方见吞酸类。

　　黄连清化丸 黄连（一两） 吴茱萸（浸炒，一钱） 桃仁（二十四个，研） 陈皮（半两） 半夏（一两半）上为末，神曲糊丸绿豆大。每服百丸，姜汤下。

　　加减补阴丸 熟地黄（八两） 菟丝子（四两，盐酒浸一宿） 当归（三两，酒浸） 白芍（三两，炒） 锁阳（三两，酥炙） 杜仲（二两，炒） 牛膝（四两，酒浸） 破故纸 枸杞（一两半） 虎骨（二两，酥炙） 龟板（一两酥炙） 黄柏（二两，炒） 山药 人参 黄 （各二两） 冬加干姜二两上为末，猪骨髓入蜜丸，桐子大。空心服一百丸，盐汤下。

　　又方 白术 白芍 人参 莲肉 知母 黄柏（等分）上为末，糊丸，朱砂为衣。服法如前。

　　清膈丸 黄芩（半斤，酒浸炒黄） 南星（四两，生用） 半夏（汤洗七次）上为末，姜糊丸。

　　宽中丸  治胸膈痞闷停滞饮食。

　　山楂（不以多少，蒸熟晒干）上为末，作丸服。

　　温清丸  治翻胃，伐肝邪。

　　干姜（一两） 滑石 甘草（各二两）上为末，丸服。

　　大安丸  脾经消导之药。

　　山楂（二两） 神曲（炒） 半夏 茯苓（各一两） 陈皮 萝卜子 连翘（各半两） 白术（二两）上为末，粥糊丸服。

　　上丹溪秘撰方，已散于各类甚多，如阿魏丸、保和丸、小胃丹、越鞠丸、大补丸、参术饮、束胎丸、血、痰为主。凡病血虚，四物；气虚，四君子；有痰，二陈。酌量轻重，加入主病引经之药，一循活法，不执专方。学人推此求之，则达其蹊径矣。

　　附录

　　故丹溪先生朱公石表辞

