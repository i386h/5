<!-- { "loadSidebar": true } -->
　　乌药顺气散 麻黄 陈皮 台乌（各二两） 白僵蚕（炒） 川芎 枳壳（炒） 甘草（炙） 白芷 桔梗（各一两） 干姜（炮，半两）上为末。每服三钱，水二盏，生姜三片，枣一枚，煎服。

　　星香汤 南星（八钱） 木香（一钱）分二服，水一钟，姜十片，煎服。

　　省风汤 南星（生，八两） 防风（四两） 独活 附子（生，去皮脐） 全蝎（炒） 甘草（生，各二每服四钱，水一钟半，生姜十片，煎服。

　　小省风汤  与导痰汤相合，煎服。导痰汤见痰类。

　　防风 南星（生，各四两） 半夏（米泔浸） 黄芩 甘草（生，各二两）每服四钱，姜十片。

　　小续命汤 麻黄（去节） 人参 黄芩 芍药 川芎 甘草（炙） 杏仁（炒，去皮尖） 防己 桂（各一两） 防风（一两半）附子（炮，去皮脐，半两）每服五钱，水一盏半，姜五片，枣一枚，煎。温服，取微汗。随人虚实与所中轻重，加减于后：若热者，去附子，入白附子亦可；筋急拘挛，语迟，脉弦，加苡薏仁；若筋急，加人参，去黄芩、芍药，以避中寒，服后稍轻，再加当归；烦燥不大便，去附、桂，倍加芍药、竹沥；如大便三五日不去，胸中不快，加枳壳、大黄；如言语謇涩，手足颤掉，加菖蒲、竹沥；若发渴，加麦冬、葛根、栝蒌根；身体痛，加羌活；搐者亦加之；烦燥多惊者，加犀角、羚羊角；汗多者，去麻黄。

　　家宝丹  治一切风疾瘫痪，痿痹不仁，口眼 僻者，邪入骨髓，可服。

　　川乌 轻粉（各一两） 五灵脂（姜汁制，另研） 草乌（各六两） 南星 全蝎 没药 辰砂（各二两） 白附子 乳香 僵蚕（炒，三两） 片脑（五钱） 羌活 麝香 地龙（四两） 雄黄 天麻（三两）上为末，作散。调三分，不觉，半钱。或蜜丸如弹子大，含化茶调皆可。

　　如神救苦散  治瘫痪，风湿痹走注，疼痛不止。此劫剂也，非痛不可服米壳（一两，去顶膜，蜜炒） 陈皮（五钱） 虎骨（酥炙） 乳香（研） 没药（研） 甘草（各二钱上为末。每服三钱，水一盏煎。连渣服，病在上食后，在下食前，煎时须顺搅之。

　　大秦艽汤  治中风，外无六经之形证，内无便溺之阻隔，知血弱不能养筋，故手足不能运动，舌强不能言语，宜养血而筋自荣。

　　秦艽 石膏（各二两） 甘草 川芎 当归 白芍 羌活 防风 黄芩 白芷 白术 生熟地黄 茯苓 独活（各一两） 细辛 春夏加知母（一两）上 咀。每服一两，水煎服，无时。如遇天阴，加生姜七片；心下痞，加枳实一钱。

　　三化汤  外有六经之形证，先以加减续命汤治之。若内有便溺之阻隔，以此汤主之。

　　浓朴 大黄 枳实 羌活（等分）每服三两，水煎服，以利为度。

　　〔附录〕法曰：四肢不收举，俗曰瘫痪，故经所谓太过则令人四肢不举。又曰：上太过则敦阜。阜，高也；敦，浓也。既浓而又高，则令除去，此真所谓膏粱之疾，非肾肝经虚。何以明之？经所谓三阳三阴发病，偏枯痿易，四肢不举。三阴不足，则发偏枯；三阳有余，则为痿易，易为变易，常用而痿弱无力也。其治则泻令气弱，阳衰土平而愈，故以三化汤下之。若脾虚则不用也，经所谓土不及则卑陷。卑，下也；陷，坑也。故脾病四肢不用，四肢皆禀气于胃，而不能至经，必因脾方可得禀受也。令脾不能与胃行其津液，四肢不得禀水谷，气日以衰，脉道不利，筋骨肌肉皆无气以生，故不用焉。其治可大补十全散、加减四物汤，去邪留正。

　　愈风汤  中风症，内邪已除，外邪已尽，当服此药以行导诸经。久服大风悉去，纵有微邪，只从此药加减治之。然治病之法，不可失于通塞，或一气之微汗，或一旬之通利，如此乃常治之法也。久则清浊自分，营卫自和。如初觉风动，服此不至倒仆。

　　羌活 甘草（炙） 防风 防己 黄 蔓荆子 川芎 独活 细辛 枳壳 麻黄（去根）地骨皮 人参 知母 甘菊 薄荷（去梗） 白芷 枸杞子 当归 杜仲（炒） 秦艽 柴胡半夏 浓朴（姜制） 前胡 熟地黄（各二两） 白茯苓 黄芩（三两） 生地黄 苍术 石膏芍药（各四两） 桂（一两）上锉。每服一两，水二钟，生姜三片煎，空心一服，临卧煎渣。空心一服，吞下二丹丸，为之重剂。临卧一服，吞下四白丹，为之轻剂。立其法，是动以安神，静以清肺。假令一气之微汗，用愈风汤三两，加麻黄一两，匀作四服，加生姜空心服，以粥投之，得微汗则佳。如一旬之通利，用愈风汤三两，加大黄一两，亦匀作四服，如前服，临卧服，得利为度。此药常服之，不可失四时之辅。如望春大寒之后，本方中加半夏、人参、柴胡各二两，通前四两，谓迎而夺少阳之气也；如望夏谷雨之后，本方中加石膏、黄芩、知母各二两，谓迎而夺阳明之气也；季夏之月，本方中加防己、白术、茯苓各二两，谓胜脾土之湿也；初秋大暑之后，本方中加浓朴一两，藿香一两，桂一两，谓迎而夺太阴之气也；望冬霜降之后，本方中加附子、官桂各一两，当归二两，谓胜少阴之气也。如得春气候，减冬所加，四时类此。此虽立四时加减，更宜临病之际，审察虚实寒热，土地之宜，邪气多少。此药具七情六欲四气，无使五脏偏胜，及不动于荣卫，如风秘服之，永不结燥。此药与天麻丸相为表里，治未病之圣药也。若已病者，更宜常服，无问男女老幼，惊痫搐搦，急慢惊风，四时伤寒等病，服之神效。

　　四白丹  能清肺气，养魄。谓中风者，多昏冒气不清利也。

　　白术 砂仁 白茯苓 香附 防风 川芎 甘草 人参（各半两） 白芷（一两） 羌活 独活薄荷（各二钱半） 藿香 白檀香（各一钱半）知母 细辛（各二钱） 甜竹叶（二两） 麝香（一钱，另研） 龙脑（另研） 牛黄（各半钱，另研）上为末，炼蜜丸，每两作十丸。临卧嚼一丸，分五七次细嚼之，煎愈风汤咽下。能上清肺气，下强骨髓。

　　二丹丸  治健忘。养神定志和血，内以安神，外华腠理。

　　丹参 天门冬 熟地黄（各一两半）甘草 麦门冬 白茯苓（各一两） 人参 远志朱砂（各半两研为末） 菖蒲上为末，炼蜜丸，如梧桐子大。每服五十丸至百丸，空心食前煎愈风汤送下。

　　泻青丸  治中风，自汗昏冒，发热不恶寒，不风安卧，此是风热烦燥之故也。

　　当归 川芎 栀子 羌活 大黄 防风 龙胆草（等分）上末，蜜丸弹子大。每药一丸，竹叶汤化下。

　　天麻丸  治风因热而生，热胜则动，宜以静胜其躁，是养血也。

　　天麻 牛膝（二味用酒同浸三日，焙干） 萆 元参（各六两） 杜仲（炒去丝，七两） 附子（炮，一两） 羌活（十四两） 川归（十两） 生地黄（一斤）一方有独活五两，去肾间风。

　　上为末，蜜丸如梧桐子大。每服五七十丸，空心温酒白汤皆可下。

　　藿香正气散 大腹皮 茯苓 白芷 紫苏（各一两） 陈皮 苦梗 白术 浓朴 半夏曲 甘草（各二两）藿香（三两）上为末。每服二钱，姜三片，枣一枚，煎服。

　　地仙丹 牛膝 苁蓉 附子 川椒（各四两） 地龙 木鳖子（各二两） 覆盆子 白附子 菟丝子 赤豆南星 骨碎补 羌活 何首乌 狗脊 萆 防风 乌药（各二两） 白术 甘草 白茯苓川乌（各一两） 人参 黄 （各一两半）上为末，酒糊丸。每服三四十丸，空心酒下。

　　活络丹 南星（炮） 川乌 草乌（并炮，去皮尖） 地龙（去土，各六两） 乳香（研） 没药（研，各二两二钱）上为末，酒糊丸桐子大。每服二十丸，空心日午冷酒下，荆芥茶亦得。

　　不卧散 （子和方）川芎（两半）石膏（七钱半）藜芦（五钱） 甘草（生，二钱半）上为细末。口噙水搐之。

　　子和搜风丸 人参 茯苓 南星 薄荷（各半两） 干姜 寒水石 生白矾 蛤粉 黄芩 大黄（各一两）滑石 牵牛（各四两） 藿香（一分） 半夏（一两）上为末，水丸如小豆大。生姜汤下，日三。

　　润肠丸 麻子仁（另研） 大黄（酒煨，各一两半） 桃仁泥 归尾 枳实（麸炒） 白芍 升麻（半两）人参 生甘草 陈皮（各三钱） 木香 槟榔（各二钱）上除麻仁、桃仁外，为末，却入二仁泥，蜜丸梧子大。每服七八十丸，温水食前下。

　　卷一

　　中寒二（附伤寒、伤风）

　　主乎温散  有卒中天地之寒气者，有口得寒物者。

　　从补中益气汤中加发散药，属内伤者十居八九。其法，邪之所凑，其气必虚，只用前汤中，从所见之证，出入加减。必先用参耆托住正气。气虚甚者，少加附子以行参耆之剂，如果气虚者，方可用此法。胃气大虚，必当温散，理中汤相宜，甚者加附子。仓卒感受大寒之气，其病即发，非若伤寒之邪，循经以渐而深也。以上治法，宜用于南，不宜北。

　　戴云：此伤寒，谓身受肃杀之气，口伤生冷物之类。因胃气大虚，肤腠疏豁，病者脉必沉细，手足厥冷，息微身倦，虽身热亦不渴，倦言动者是也，宜急温之，迟则不救矣。与热症若相似而实不同，凡脉数者，或饮水者，烦燥动摇者，皆热病。寒热二证，若水火然，不可得而同治，误即杀人。

　　〔附录〕凡症与伤寒相类者极多，皆杂证也，其详出《内经热论》，自长沙以下，诸家推明甚至，千世之下，能得其粹者，东垣也。其曰：内伤极多，外伤间而有之。此发前人之所未发，后人 俗，不能真切，雷同指为外伤，极谬。其或可者，盖亦因其不敢放肆，而多用和解及平和之药散之尔，若粗率者，则必杀人。初有感冒等轻症，不可便认作伤寒妄治，西北二方，极寒肃杀之地，故外感甚多；东南二方，温和之地，外伤极少，杂病亦有六经所见之证，故世俗混而难别。

　　正治温散，宜桂枝汤、四逆汤辈，甚者三建汤、霹雳散。从治用热药加凉剂引之，或热药须俟冷冻饮料最妙。经曰：从而逆之，此之谓也。反攻用煎乌头之类。

　　伤风属肺者多，宜辛温或辛凉之剂散之。

　　戴云：新咳嗽鼻塞声重者是也。

　　附方： 补中益气汤  见内伤类。

　　理中汤 人参 甘草 干姜 白术（等分）上锉。每服五钱，水煎温服。

　　桂枝汤 桂枝 赤芍（各一两半） 甘草（一两） 生姜（一两半）大枣上锉。每服五钱，水煎温服。

