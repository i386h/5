<!-- { "loadSidebar": true } -->
　　今茅触之使怒耳。”父以为不然。翁入而掌其面者三，责以不当有外思，女子号泣大怒，怒已，进食。翁复潜谓其父曰：“思气虽解，然必得喜，则庶不再结。”乃诈以夫有书，旦夕且归。后三月，夫果归而病不作。一妇人产后，有物不上如衣裾，医不能喻。翁曰：“此子宫也，气血虚，故随子而下。”即与黄 当归之剂，而加升麻举之，仍用皮工之法，以五倍子作汤洗濯，皴其皮。少选，子宫上。翁慰之曰：“三年后可再生儿，无忧也。”如之。一贫妇寡居病癞，翁见之恻然，乃曰：“是疾世号难治者，不守禁忌耳。是妇贫而无浓味，寡而无欲，庶几可疗也。”即自具药疗之，病愈后复投四物汤数百，遂不发动。翁之为医，皆此类也。盖其遇病施治，不胶于古方，而所疗皆中。然于诸家方论，则靡所不通。他人靳靳守古，翁则操纵取舍而卒与古合。一时学人咸声随影附，翁教之 忘疲。一日，门人赵良仁问大极之旨。翁以阴阳造化之精微与医道相出入者论之，且曰：“吾于诸生中，未尝论至于此。今以吾子所问，故偶及之，是盖以道相告，非徒以医言也。赵出语人曰：“翁之医其始橐 于此乎！罗成之自金陵来见，自以为精仲景学，翁曰：“仲景之书，收拾于残篇断简之余，然其间或文有不备，或意有未尽，或编次之脱落，或义例之乖舛，吾每观之，不能以无疑。”因略摘疑义数条以示，罗尚未悟。及遇治一疾，翁以阴虚发热而用益阴补血之剂疗之，不三日而愈。罗乃叹曰：“以某之所见，未免作伤寒治。今翁治此，犹以芎归之性辛温，而非阴虚者所宜服，又况汗下之误乎！”翁春秋既高，乃徇张翼等所请，而着《格致余论》《局方发挥》《伤寒辨疑》《本草衍义补遗》《外科精要新论》诸书，学人多诵习而取则焉。翁简悫贞良，刚严介特，执心以正，立身以诚，而孝友之行，实本乎天质。奉时祀也，订其礼文而敬泣之；事母夫人也，时其节宣以忠养之。宁歉于己而必致丰于兄弟；宁薄于己子而必施浓于兄弟之子。非其友不友，非其道不道。好论古今得失，慨然有天下之忧。世之名公卿，多折节下之，翁谓直陈治道，无所顾忌。然但语及荣利事，则拂衣而起。与人交，一以三纲五纪为去就。尝曰：“天下有道，则行有枝叶；天下无道，则辞有枝叶。”夫行，本也；辞，从而生者也。苟见枝叶之辞，去本而末是务，辄怒溢颜面，若将浼焉。翁之卓卓如是，则医又特一事而已。然翁讲学行事之大方，已具吾友宋太史濂所为翁墓志，兹故不录。

　　而窃录其医之可传者为翁传，庶使后之君子得以互考焉。

　　论曰：昔汉严君平，博学无不通，卖卜成都。人有邪恶非正之问，则根据箸龟为陈其利害。与人子言，根据于孝；与人弟言，根据于顺；与人臣言，根据于忠。史称其风声气节，足以激贪而厉俗。翁在婺得道学之源委，而混迹于医。或以医来见者，未尝不以葆精毓神开其心。至于一语一默，一出一处，凡有关于伦理者，尤谆谆训诲，使人奋迅感慨激厉之不暇。左丘明有云：“仁人之言，其利博哉！”信矣。若翁者，殆古所谓直谅多闻之益友，又可以医师少

　　
