<!-- { "loadSidebar": true } -->
　　四逆汤 甘草（炙，二两） 干姜（一两半） 附子（半两）上锉。每服五钱，水煎温服。

　　三建汤 大川乌 附子 天雄（并炮，等分）上锉。每四钱，水二盏，姜十五片，煎服。

　　霹雳散 附子（一枚，及半两者，炮熟取出，用冷灰焙之）细研，入真腊茶一大钱同和。分二服，每服水一盏，煎六分，临熟，入蜜半匙，放温服 姜附汤  治中寒身体强直，口噤不语，逆冷。

　　干姜（一两） 附子（生，去皮脐，一斤）上锉。每服三钱，水煎服。挟气攻刺，加木香半钱；挟气不仁，加防风一钱；挟湿者，加白术；筋脉牵急，加木瓜；肢节痛，加桂二钱 消风百解散 荆芥 白芷 陈皮 麻黄 苍术 甘草（等分）上锉。用姜三片，葱白三根，水煎服。

　　神术散  治伤风头痛，鼻塞声重。方见痢类。

　　卷一

　　中暑三

　　（附暑风、注夏）暑证，用黄连香薷饮。挟痰，加半夏、南星；虚，加人参、黄 。暑病内伤者，用清暑益气汤，着暑气是痰，用吐。注夏属阴虚，元气不足，夏初春末，头疼脚软，食少体热者是，宜补中益气汤，去柴胡、升麻，加炒柏、白芍药。挟痰者，加南星、半夏、陈皮，煎服，又或用生脉汤。暑风挟痰挟火，实者可用吐法。

　　暑乃夏月炎暑也，盛热之气者火也，有冒、有伤、有中，三者有轻重之分，虚实之辨。

　　或腹痛水泻者，胃与大肠受之，恶心者，胃口有痰饮也。此二者冒暑也，可用黄连香薷饮、清暑益气汤，盖黄连退暑热，香薷消蓄水。或身热头疼，燥乱不宁者，或身如针刺者，此为热伤在分内也，当以解毒汤、白虎汤，加柴胡，气如虚者，加人参。或咳嗽发寒热，盗汗出不止，脉数者，热在肺经，用清肺汤、柴胡天水散之类急治则可，迟则不救，成火乘金也，此为中暑。凡治病，须要明白辨别，慎勿混同施治。春秋间亦或有之，切莫执一，随病处方为妙。戴云：暑风者，夏月卒倒，不省人事者是也。有因火者，有因痰者。火，君相二火也；暑，天地二火也。内外合而炎烁，所以卒倒也。痰者，人身之痰饮也，因暑气入而鼓激痰饮，塞碍心之窍道，则手足不知动蹑而卒倒也。此二者皆可吐。《内经》曰：火郁则发之。

　　吐即发散也。量其虚实而吐之，吐醒后，可用清剂调治之。

　　〔入方〕 暑渴 生地黄 麦冬 牛膝 炒柏 知母 葛根 甘草上锉。水煎服。

　　〔附录〕中 是阳证，中暑是阴证。脉沉弱者，切不可用寒凉药。清热宜天水散、五苓、白虎汤皆可。热闷恍惚，辰砂五苓散。脉弦实，黄连香薷汤。热甚，自汗而渴，便涩者，五苓分利之，或桂苓甘露饮。吐泻，脉沉微甚者，可用附子大顺散。伏热伤冷，缩脾饮、冷香饮子皆可浸冷服之。或剥蒜肉入鼻中，或研蒜水解灌之，盖蒜气臭烈，能通诸窍故也。

　　〔附方〕 生脉汤 人参 麦冬 五味子上锉。水煎服。

　　黄龙丸  治一切暑毒。

　　赤亮雄黄（五钱） 硫黄 硝石（各一两） 滑石 明矾（各半两） 好面（四两）上为末，丸梧子大。每服五七十丸，白汤下。

　　却暑散  治冒暑伏热，头目眩晕，呕吐，泄痢，烦渴，背寒，面垢。

　　赤茯苓 生草（各四两） 寒食面 生姜（各一斤）上为末。每服二钱，白汤调下。

　　香薷饮  治伤暑，脏腑不和调，霍乱吐利，烦渴引饮。

　　白扁豆（炒） 川朴（姜制，八两） 香薷（一斤）上水煎，入酒少许，沉冷服。

　　黄连香薷饮 香薷（一斤） 川朴（制，半斤） 黄连上 咀。每二三钱，水煎服。

　　大顺散 甘草（断寸长，三两） 干姜 杏仁 桂（四两）上将甘草用白沙炒黄，次入干姜同炒，令姜裂，次入杏仁同炒，不作声为度。筛去沙，入桂为末，每服二三钱，水煎温服，如烦燥，井花水调服，以沸汤点服亦得。

　　十味香薷饮 香薷（一两） 人参 陈皮 白术 茯苓 黄 木瓜 川朴（姜炒） 扁豆 甘草（炙，各半上为末。每二钱，热汤或冷水调服， 咀煎亦得。

　　清暑益气汤  治长夏湿热蒸人，人感之四肢困倦，精神少，懒于动作，胸满气促，支节疼，或气高而喘，身热而烦，心下膨闭，小便黄而数，大便溏而频，或痢或渴，不思饮食，自汗体虚。

　　黄 苍术（锉） 升麻（各一钱） 人参 白术 神曲 陈皮（各半钱） 甘草（炙） 酒柏 麦冬当归（各三分） 葛根（二分） 五味子（九个） 泽泻（五分） 青皮（二分半）上 咀。作一服，水二大盏，煎至一盏，去渣，大温服，食远。

　　补中益气汤  见内伤类。

　　天水散 滑石（六两） 甘草（炙，一两）上为极细末。水调服。

　　五苓散 白术 猪苓 茯苓（各一两半） 桂（一两） 泽泻（二两半）加辰砂，名辰砂五苓散。

　　人参白虎汤  治暑热，发渴，脉虚。

　　人参（一钱半）知母（二钱） 石膏（半两） 甘草（一钱）上 咀。入粳米一合，水煎服。

　　桂苓甘露饮 （《宣明方》）茯苓 泽泻（各一两） 石膏 寒水石（各二两） 滑石（四两） 白术 桂 猪苓（各半两）上为末。每服三钱，白汤调下。

　　缩脾饮  解伏热，除烦渴，消暑毒，止吐泻霍乱。

　　砂仁 草果 乌梅肉 甘草（炙，各四两） 扁豆（炒） 葛根（各一两）上 咀。每服四钱，水煎冷服。

　　冷香饮子  治伤暑渴，霍乱腹痛烦躁，脉沉微，或伏。

　　草果仁（三两） 附子 陈皮（各一两） 甘草（半两）上 咀。每服一两，入姜煎，水旋冷服。

　　黄连解毒汤 黄连 黄柏 黄芩 栀子（等分）上 咀。水煎。

　　卷一

　　中湿四

　　《本草》云：苍术治湿，上下部皆可用。二陈汤中加酒芩、羌活、苍术，散风行湿。脾胃受湿，沉困无力，怠惰好卧。去痰须用白术。上部湿，苍术功烈；下部湿，宜升麻提之。

　　外湿宜表散，内湿宜淡渗。若燥湿，以羌活胜湿汤、平胃散之类；若风湿相搏，一身尽痛，以黄 防己汤；若湿胜气实者，以神佑丸、舟车丸服之；气虚者，桑皮、茯苓、人参、葶苈、木香之类。凡肥人沉困怠惰，是湿热，宜苍术、茯苓、滑石；凡肥白之人，沉困怠惰，是气虚，宜二术、人参、半夏、草果、浓朴、芍药；凡黑瘦而沉困怠惰者，是热，宜白术、黄芩；凡饮食不节，脾胃受伤，不能递送，宜枳术丸。去上焦湿及热，须用黄芩，泻肺火故也。又如肺有湿，亦宜黄芩；如肺有虚热，宜天门冬、麦门冬、知母，用黄芩多则损脾。去中焦湿与痛热，用黄连，泻心火故也。如中焦有实热，亦宜黄连。若脾胃虚弱，不能运转而郁闷，宜黄芩、白术、干葛；若中焦湿热积久而痛，乃热势甚盛，宜黄连用姜汁炒。去下焦湿肿及痛，并膀胱有火邪者，必须酒洗防己、黄柏、知母、草龙胆。又云：凡下焦有湿，草龙胆、防己为君，甘草、黄柏为佐，如下焦肿及痛者，是湿热，宜酒防己、草龙胆、黄芩、苍术。若肥人气虚之人，肿痛，宜二术、南星、滑石、茯苓；黑瘦之人，下焦肿痛，宜当归桃仁、红花、牛膝、槟榔、黄柏。

　　戴云：湿有自外入者，有自内出者，必审其方土之致病源。东南地下，多阴雨，地湿，凡受必从外入，多自下起，以重腿香港脚者多，治当汗散，久者宜疏通渗泄；西北地高，人多食生冷、湿面、 酪，或饮酒后寒气怫郁，湿不能越，以致腹皮胀痛，甚则水鼓胀满，或通身浮肿，按之如泥不起，此皆自内而出也。辨其元气多少，而通利其二便，责其根在内也。

　　此方土内外，亦互相有之，但多少不同，须对症施治，不可执一。

　　附方  二陈汤  见中风类。

　　羌活胜湿汤 羌活 独活（各一钱） 本 防风 甘草（炙） 川芎（各五分） 蔓荆子（三分）上 咀。作一服，水二盏，煎至一盏。去渣，大温服，空心。如身重，腰沉沉然，加酒洗防己五分，轻者附子五分，重者川乌五分。

　　平胃散  见厥类。

　　防己黄 汤  治风温脉浮，身重汗出恶风或痛。

　　防己（一两） 甘草（炙，半两） 白术（七钱半）黄 （一两一钱）上 咀。每服一两，入姜枣煎。喘者，加麻黄；胃气不利，加芍药；气上冲，加桂枝；下有寒，加细辛。

　　三花神佑丸  治一切水湿肿病，大腹实胀，喘满。

　　轻粉（一钱） 大黄（一两，为末） 牵牛（二两） 芫花（醋拌炒） 甘遂 大戟（各半两）上为末，滴水丸小豆大。初服五丸，每服加五丸，温水下，无时，日三。

　　舟车丸 大黄（二两） 甘遂 大戟 芫花 青皮 陈皮（各一两） 牵牛（头末，四两） 木香（半两）上为末，水丸如梧子大。每服六七十丸，白汤下。随证加减。

　　枳术丸  见内伤类。

　　升阳除温汤  见泄泻类。

　　卷一

　　瘟疫五

　　（附大头天行病）瘟疫，众人一般病者是，又谓之天行时疫。治有三法，宜补、宜散、宜降，热甚者加童便三酒中。

　　入方 大黄 黄连 黄芩 人参 桔梗 防风 苍术 滑石 香附 人中黄上为末，神曲糊丸。每服六七十丸，分气血与痰，作汤使。气虚者，四君子汤；血虚者，四物汤；痰多者，二陈汤送下；热甚者，童便下。

　　又方  温病，亦治食积痰热，降阴火。

　　人中黄 饭为丸，绿豆大。下十五丸。

　　又  时病。

　　半夏 川芎 茯苓 陈皮 山楂 白术 苍术（君） 甘草如头痛，加酒芩；口渴，加干葛；身痛，加羌活、薄桂、防风、芍药。

　　大头天行病，此为湿气在高颠之上，切勿用降药，东垣有方。

　　羌活 酒黄芩 酒蒸大黄 附方 治大头病，兼治喉痹歌。

　　人间治疫有仙方，一两僵蚕二大黄，姜汁为丸如弹子，井花调蜜便清凉。

　　冬温为病，非其时而有其气也。冬时严寒，当君子闭藏，而反发泄于外，专用补药而带表药，如补中益气之类。

　　作人中黄法 以竹筒两头留节，中作一窍，纳甘草于中，仍以竹木钉闭窍，于大粪缸中浸一月，取出晒干，大治疫毒。

　　左手脉大于右手，浮缓而盛，按之无力。

　　大病虚脱，本是阴虚，用艾灸丹田者，所以补阳，阳生阴长故也。不可用附子，止可多服人参。

　　附方  漏芦汤  治脏腑积热，发为肿毒，时疫疙瘩，头面洪肿，咽嗌填塞，水药不下，一切危恶疫疠。

