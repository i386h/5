<!-- { "loadSidebar": true } -->
　　〔附录〕寒泄，寒气在腹，攻刺作痛，洞下清水，腹内雷鸣，米饮不化者，理中汤，或吞大烦渴，小便不利，宜五苓散，吞香连丸；湿泻由坐卧湿处，以致湿气伤脾，土不克水，梅雨久阴，多有此病，宜除湿汤，吞戊己丸，佐以胃芩汤，重者术附汤；伤食泻，因饮食过多，有伤脾气，遂成泄泻，其人必噫气，如败卵臭，宜治中汤加砂仁半钱，或吞感应丸尤当；有脾气久虚，不受饮食者，食毕即肠鸣腹急，尽下所食物，才方宽快，不食则无事，俗名禄食泻，经年不愈，宜快脾丸三五粒；因伤于酒，每晨起必泻者，宜理中汤加干葛，或吞酒煮黄连丸；因伤面而泻者，养胃汤加萝卜子（炒研破）一钱。痛者，更加木香半钱；泻甚者，去藿香，加炮姜半钱。有每日五更初洞泻，服止泻药，并无效，米饮下五味丸，或专以五味子煎饮，亦治脾肾泻。虽省即饮食忌口，但得日间上半夜无事，近五更其泻复作，此病在肾，俗呼为脾肾泻，分水饮下二神丸，及椒朴丸，或平胃散下小茴香丸。病久而重，其人虚甚，宜椒附汤；暑泻，因中暑热者，宜胃芩汤或五苓散，加车前子末少许甚效。世俗类用涩药，治痢与泻。若积久而虚者，或可行之；初得之者，必变他疾，为祸不小。殊不知多因于湿，惟分利小水，最为上 附方  四苓散 （即五苓散内去桂） 五苓散 益元散  并见中暑类。

　　理中汤  见中寒类。

　　大已寒丸 荜茇 肉桂（各四两） 干姜（炮） 高良姜（各六两）上为末，水煮，面糊丸梧子大。每三十丸，空心米饮吞下。

　　八味汤 吴茱萸（汤洗七次） 干姜（炮，各二两） 陈皮 木香 肉桂 丁香 人参 当归（洗焙，各上锉。每四钱，水一盏，煎七分，温服。

　　香连丸 黄连（去须，十两，用吴茱萸五两同炒赤色，去茱萸不用） 木香（二两四钱，不见火）上为末，醋糊丸梧子大。每二十丸，空心米饮下。

　　升阳除湿汤 升麻 柴胡 防风 神曲 泽泻 猪苓（各半两） 苍术（一两） 陈皮 甘草（炙） 大麦面（各三钱）上作一服，水煎，饭后热服。胃寒肠鸣，加益智仁、半夏各半钱，姜枣煎。非肠鸣不用 戊己丸  治胃经受热，泄痢不止。

　　黄连 吴茱萸（去梗，炒） 白芍（各五两）上为末，面糊丸梧子大。每三十丸，米饮下。

　　胃苓汤  夏秋之间，脾胃伤冷，水谷不分，泄泻不止。

　　五苓散 平胃散 上合和姜枣煎，空心服。

　　术附汤 （《和剂》）甘草（二两，炙） 白术（四两） 附子（炮，一两半）上锉。每服三钱，姜五片，枣一枚煎，空心服。

　　治中汤  见脾胃类。

　　感应丸 （出《宝鉴》）木香 肉豆蔻 丁香（各一两半）干姜（炮，一两） 巴豆（七十个，去皮、心、膜，研出油） 杏仁（百四个汤浸，去皮尖研）上前四味为末，外入百草霜二两研，与巴豆、杏仁七味同和匀，用好蜡六两，溶化成汁，以重绢滤去渣，更以好酒一升，于银石器内煮蜡数沸，倾出待酒冷，其蜡自浮于上，取蜡称用。春夏修合。用清油一两，铫内熬令末散香熟，次下酒煮蜡四两，同化成汁，就铫内乘热拌和前项药末。秋六修合。

　　清油一两半同煎，煮熟成汁，和匀药末成剂，分作小铤子，油纸裹，旋丸服之。每三十丸，空心姜汤下。

　　保和丸  见积聚类。

　　酒蒸黄连丸 黄连（半斤，净酒二升浸，以瓦器置甑上蒸至烂，取出晒干）上为末，滴水丸。每五十丸，食前温水下。

　　养胃汤  见疟类。

　　五味子散  治肾泄。

　　五味子（二两） 吴茱萸（半两，细口绿色者）上二味炒香熟为度，细末。每服二钱，陈米饮下。有一亲识，每五更初晓时，必溏泄一次，此名肾泻，服此愈。

　　椒附丸 （《微义》）椒红（炒） 桑螵蛸（炙） 龙骨 山茱萸（取肉） 附子（炮） 鹿茸（酒蒸，焙）上为末，酒糊丸。每六十，空心。

　　二神丸 破故纸（炒，四两） 肉豆蔻（二两，生）上为末，以大肥枣四十九个、生姜四两，切，同煮，枣烂，去姜取枣肉，研膏入药，和丸。每五十丸，盐汤下。

　　卷二

　　燥结十一

　　燥结血少，不能润泽，理宜养阴。

　　入方 治大肠虚秘而热。

　　白芍（一两半）陈皮 生地黄 归身（一两） 条芩 甘草（二钱）上为末，粥丸。白汤下七八十丸。

　　〔附录〕凡人五味之秀者养脏腑，诸阳之浊者归大肠，大肠所以司出而不纳也。今停蓄蕴结，独不得疏导何哉？抑有由矣！邪入里，则胃有燥粪，三焦伏热，则津液中干，此大肠挟热然也。虚入脏冷而血脉枯，老人脏寒而气道涩，此大肠之挟冷然也。亦有肠胃受风，涸燥秘涩，此证以风气蓄而得之。若夫气不下降而谷道难，噫逆泛满，必有其证矣。

　　东坦诸论，原附于此，今节不录，观者宜于东垣书中求之。

　　附方 理宜节去，姑存以便阅者。

　　导滞通幽汤  治大便难，幽门不通，上冲，吸门不开，噎塞不便，燥秘，气不得下。治在幽门，以辛润之。

　　归身 升麻 桃仁泥（各一钱） 生地黄 熟地黄（各半钱） 甘草（炙） 红花（各三分）上作一服，水煎。食前调槟榔末半钱，或加麻仁泥一钱。加大黄，名当归润燥汤。

　　润燥汤 升麻 生地黄（各二钱） 归梢 生甘草 大黄（煨） 熟地黄 桃仁泥 麻仁（各一钱） 红花上除桃仁、麻仁另研，作一服，水煎，次下桃仁、麻仁煎。空心热服。

　　活血润燥丸  治大便风秘血秘，常常燥结。

　　归梢（一钱） 防风（三钱） 大黄（纸裹煨） 羌活（各一两） 桃仁（二两，研如泥） 麻仁（二两五钱研） 皂角仁（烧存性，一两五钱，其性得温则滑，温滑则燥结自通）上除二仁另研外，余为末后和匀，蜜丸梧子大。空心服五十丸，白汤送下。三两服后，以苏子麻子粥，每日早晚食之，大便不致结燥。以瓷器盛之，纸封无令见风。

　　半硫丸  治冷秘，风秘结，老人秘。

　　透明硫黄（研） 半夏（洗七次，等分）上为末，生姜糊丸梧子大。服二十丸，姜汤下；或用一葱白一条，姜三片煎，入阿胶二片溶开，食前空心送下。

　　麻仁丸  治大便秘，风秘，脾约。

　　郁李仁 麻子仁（各六两，各研） 大黄（二两半，以一半炒） 山药 防风 枳壳（炒，七钱半槟榔（五钱） 羌活 木香（各五钱半）上为末，蜜丸梧子大。服七十丸，白汤下。

　　脾约丸 麻仁（一两一钱半，研） 枳实 浓朴 芍药（各二两） 大黄（四两，蒸） 杏仁（去皮麸炒，一两二钱，研）上为末，炼蜜丸，梧子大。服三五十丸，温水下。

　　凡诸秘，服药不通，或兼他证，又或老弱虚极不可用药者，用蜜熬入皂角末少许作□以导之。冷秘生姜□亦佳。

　　卷二

　　霍乱十二

　　内有所积，外有所感，致成吐泻，仍用二陈汤加减作吐以提其气。此非鬼神，皆属饮食，前人确论，乃阳不升，阴不降，垂隔而成。切莫与谷食，虽米饮一呷，入口即死。必待吐泻过二三时，直至饥甚，方可与稀粥食之，脉多伏欲绝。见成吐泻不彻，还用吐提其气起不透或用樟木煎汤，吐之亦可。大法：生姜理中汤最好，不渴者可用。如渴者用五花散，有吐者二陈汤探吐，亦有可下者。转筋不住，男子以手挽其阴，女子以手牵乳，近两边，此千金妙法也。转筋皆属乎血热，四物汤加酒、芩、红花、苍术、南星煎服。干霍乱者，最难治，在须臾。升降不通，当以吐提其气，极是良法，世多用盐汤。此系内有物所伤，外有邪气所遏。有用吐者，则兼发散之义；有用温药解散者。不可用凉药，宜二陈汤加解散药。

　　二陈汤 加川芎 苍术 防风 白芷（又云白术）上锉。姜五片，煎服。

　　治霍乱方 苍术 浓朴 陈皮 葛根（各一钱半） 滑石（三钱） 白术（二钱） 木重（一钱） 甘草（炙）上锉。入姜煎汤，下保和丸四五十丸。

　　戴云：霍乱者，吐也，有声有物。凡有声无物而躁乱者，谓之干霍乱也。

　　〔附录〕霍乱之候，挥霍变乱，起于仓卒，多因夹食伤寒，阴阳乖隔。上吐下利，而燥扰是其候也。偏阳则多热，偏阴则寒，卒然而来，危甚风烛。其湿霍乱死者少，干霍乱死者多。盖以所伤之物，或因吐利而尽，泄出则止，故死者少也。夫上不得吐，下不得利，所伤之物或有寒腹满而痛，四肢拘急，转筋下利者，以理中汤加生附子、官桂；中暑霍乱，烦燥大渴，心腹撮痛，四肢冷，冷汗出，脚转筋，用藿香散。《千金》云：转筋者，用理中汤加火石膏。若霍乱吐泻，心腹 痛，先以盐汤探吐，后服藿香正气加木香半钱。若频欲登圊不通者更加枳壳一钱。人于夏月多食瓜果，多饮冷乘风，以致食留不化，因食成痞，隔绝上下，遂成霍乱，以六和汤，倍加藿香煎服，皆要药也。

　　附方  六和汤 砂仁 半夏 杏仁 人参 甘草（炙，各一两） 赤茯苓 藿香 扁豆（炒） 木瓜（各二两）上锉。每服五钱，水二钟，生姜三片，枣一个煎，温服。一本有香薷、浓朴各四两。

　　二陈汤  见中风。

　　五苓散  见中暑。

　　理中汤  见中寒。

　　藿香正气散  见中风。

　　通脉四逆汤  治霍乱多寒，身冷，脉绝。

　　吴茱萸（二两，炒） 附子（炮，一两） 桂心 通草 细辛 白芍甘草（炙，各半两） 当归（二钱）上咀。每四钱，水酒各半，加生姜煎。

　　木瓜汤  治霍乱吐下，举体转筋，入腹则闷绝。

　　干木瓜（一两） 吴茱萸（半两） 茴香 炙甘草（各一钱）上咀。每服四大钱，姜三片，苏十叶，煎。

　　卷二

　　痰十三

