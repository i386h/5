<!-- { "loadSidebar": true } -->
　　苦酒汤敛咽疮；猪胆汁汤润便硬。

　　卷之中 发明五味阴阳寒热伤寒汤丸药性（二）

　　〔建中焦之邪〕

　　胶饴甘温 补虚止渴，健脾胃补中，故建中汤用以温中散寒而健脾。

　　甘草甘平 安和药石解诸药毒，调和脏腑神养脾胃。治五劳七伤，通九窍百脉，发散方解表，厥逆方温里，承气汤调胃，白虎汤清肺，柴胡汤缓中，泻心汤导热。中满相反不用，内外上下中无所不至。

　　凡四十九方同用。

　　大枣甘温 安中缓脾润经，益胃补养不足，调和百药。

　　桂枝汤发表；附子汤除湿；十枣汤益土胜水；小青龙滋荣和卫；柴胡汤调寒热；建中汤缓脾胃；复脉汤补不足；吴茱萸汤止呕逆，治客噫能补胃弱。

　　凡二十九方同用。

　　芍药味苦酸 专入太阴经，除湿益津液，缓中通五脏，止腹痛，利膀胱，赤者泻，白者补。

　　越婢汤益津液；甘草汤益阴血；建中汤收正气；小青龙主气逆；黄芩汤固胃；麻仁丸敛津液；大柴胡挟阴；真武汤除湿。

　　下后胸满，当去；传经腹满宜加。

　　凡二十一方同用。

　　卷之中 发明五味阴阳寒热伤寒汤丸药性（二）

　　〔安蛔虫之厥〕

　　乌梅酸缓 主劳热虚烦，收肺气喘急，治下利不止，除口干好唾，故乌梅丸以安蛔厥。

　　蜀椒辛温大热 温中利关节，止利消宿食，开腠理发汗，逐寒湿通经，合和于乌梅丸中温藏寒安蛔。

　　祖按：伤寒方论一章，是据古方升降补泻以为主治之本，乃定局也。伤寒药性一章，是详品味阴阳良毒，以为佐治加减之用，乃活机也。学人熟读而深省焉，治伤寒无余蕴矣。

　　卷之中

　　杂病分气血阴阳（三）

　　日增夜静，是阳气病，而血不病；夜增日静，是阴血病，而气不病。

　　夜静日恶寒，是阴上溢于阳；夜静日热，是阳盛于本部；日静夜恶寒，是阴旺于本部；日夜并恶寒是阴部太盛兼有其阳，当泻其寒，峻补其阳。

　　日安夜躁烦是阳气下陷于阴中，当泻其阳，峻补其阴。

　　日恶寒，夜躁烦，为阴阳交，饮食不入死。

　　阴盛格阳，目赤烦躁不渴，或渴不欲水，脉七八至，按之不鼓，姜附主之。

　　又伤寒二三日，身冷额上汗，面赤心烦者亦是。

　　阳盛拒阴，表凉身痛，四肢冷，脉沉数而有力，承气汤主之。

　　阳厥极深，或时郑声，指甲面色青黑，势困，脉附骨取之有，按之无，乃阳气拂郁不能运于四肢，故身冷。先凉鬲，以待心胸微暖，可承气主之。

　　阴证 身重，语无声，气难布息，目睛不了了，口鼻气冷，水浆不入，二便不禁，面刺。

　　阳证 身轻动语有声，目睛了了，鼻中呼吸利，口鼻气热。

　　内伤 见于右手关前气口，躁作寒，已寒作躁，已不相并，但有间，晡时必减，潮作之时神倦。

　　外伤 见于左手关前人迎，无问，晡时必剧，潮作之时，精神有余。

　　卷之中

　　恶寒（四）

　　有湿痰抑遏其阳气不得外泄，脉沉缓，治宜江茶香油姜汁同服，吐其痰；以通圣去芒硝大黄麻黄加四物汤。

　　伏脉有热甚而血虚，脉沉而涩，宜四物四君子陪地黄黄柏。

　　战栗有热

　　卷之中

　　热烦（附劳五）

　　内热曰烦，外热曰热脉浮大而里虚为虚；细小而实为实。暴热病在心肺；积热病在肝肾；虚热不食自汗气短属脾虚；实热能食渴便难属胃实；火郁而热、五心热，乃心火陷于脾；血中伏火，心神烦乱不安，宜镇阴火；阴虚热；酒食肉热。

　　肺热 日西而甚，喘咳寒热，轻者泻白散，重者凉鬲、白虎、地骨皮散。

　　心热 日中甚，烦心、心痛，掌中热而 ，以黄连泻心汤、导赤散、安神丸。

　　肝热 寅卯时甚，脉弦，四肢困，热满、转筋，筋痿不起，以泻青丸、柴胡饮子。

　　脾热 夜甚，怠惰嗜卧，以泻黄散、调胃承气治实热，补中治虚热。

　　肾热 如火，因热不任起床，以滋肾丸、六味地黄丸木香金铃子散 治暴热心肺上喘。

　　大黄（五钱） 金铃子（三钱） 木香（三钱） 轻粉（一钱） 朴硝（一钱） 柳白皮汤下三钱。

　　地黄丸 治肾热不能运动。

　　熟地（八钱） 茯苓 泽泻 牡丹皮（各三钱） 山茱萸 山药（各四钱） 蜜丸酒下。

　　柴胡饮子 治肝热，两胁下肌热，脉浮弦，寅申候者。

　　柴胡 人参 黄芩 甘草（一两） 大黄 川归 芍药（半两） 活石（三钱又方三两）三黄丸 治胃实热。

　　四物四君子加升柴 治脾虚热。

　　补中益气汤人参 白术 黄 陈皮 甘草 川归 升麻（三分） 柴胡（三分） 水煎。

　　火郁汤 治四肢热、五心烦热，因热伏土中，抑遏阳气。

　　羌活 升麻 葛根 芍药 人参（五钱） 柴胡 甘草（三钱） 防风（三钱）上葱白三寸煎。

　　朱砂安神丸 治血中伏火，心神烦乱，蒸蒸不安，兀兀欲吐。

　　朱砂（一钱） 黄连（一钱半酒炒） 生地 甘草 川归（半钱） 心下痞除地黄加大黄并丸。

　　四物补阴丸 治阴虚。

　　四物汤 人参 白术 黄柏 龟板 青黛 栝蒌 姜汁丸治酒肉热。

　　凉鬲散 退六经热。

　　连翘 栀子 薄荷 大黄 黄芩（半两） 朴硝（二钱半） 甘草（两半）上酒下八钱。咽不利、肿痛并涎嗽，加桔梗、荆芥；咳而呕，加半夏；鼻衄呕血，加归芍；淋闭，加滑石、茯苓；痛秘，加木香、沉香。

　　六一加辰砂薄荷丸 治表里热。

　　活石（六两水飞） 甘草（一两） 共为末。

　　朱砂凉鬲丸 治上焦虚热，肺脘有气如烟上。

　　黄连 栀子（一两） 人参 茯苓（五钱） 脑（五钱） 朱砂（三钱） 蜜丸。

　　黄连清鬲丸 治心肺间热及经中热。

　　麦门冬 黄芩 黄连当归承气汤 治狂热甚。

　　四顺饮子 治血热日晡热者。

　　桃仁承气汤 治血热夜热者。

　　潮热者 芩连甘草汤；平旦发，阳分也，白虎加芩；日晡潮，阴分也，肾主之，用滋肾丸；辰戌时，加羌活；午间加黄连；未时石膏；申时柴胡；酉时升麻；夜间当归；有寒加四君子。平旦热属肺，日晡热肾主之。

　　五蒸汤 治蒸劳。

　　人参 知母 黄芩（钱） 石膏（二钱） 甘草（五分） 地黄 竹叶 葛根 茯苓（钱半）粳米 以小麦煮水煎，随虚实加减。

　　实热加芩连柏大黄；虚热加秦艽、柴胡、乌梅、蛤蚧、青蒿、牡丹皮、鳖甲、小麦。

　　肺，鼻干 乌梅 天门冬 麦门冬 柴胡 紫菀。

　　大肠，右鼻孔干痛 大黄 芒硝舌白唾血 石膏 桑白皮气身热喘促鼻干 人参 栀子 黄芩 石膏。

　　昏昧嗜卧 牡丹皮心，舌干 黄连 地黄小肠，下唇焦 地黄 赤茯苓 木通脉，唾白脉不调 归 生地黄 血发焦 地黄 桂 童便脾，唇焦 芍药 木瓜 苦参胃，舌下痛 石膏 粳米 大黄 芒硝 葛根内食无味而呕烦躁不安 芍药肝，眼黑 川芎 川归 前胡胆，眼白 柴胡 栝蒌筋，甲焦 川芎 当归三焦，乍寒乍热 石膏 竹叶肾，二耳焦 石膏 知母 地黄 寒水石膀胱，左耳焦 泽泻 茯苓 活石脑，头眩热闷 地黄 防风 羌活髓，骨中热 地黄 当归 天门冬骨，齿黑腰痛足逆 当归 地骨皮 牡丹皮 鳌甲 地黄肉，支细趺肿，腑脏俱热 石膏 黄柏胞，小便赤黄 泽泻 茯苓 活石 沉香 生地黄参归散 治骨蒸劳。

　　人参 柴胡（同川归炒） 鳖甲（麦芽汤浸七日） 秦艽 川归（同柴胡炒） 川常山（酒浸三日）甘草 前胡（半两） 茯苓（七钱半） 地骨皮 北知母（炒） 乌梅（二个） 煎服牛膝丸 治肾肝损，骨痿筋缓不能收持，亦治腰痛。

　　萆 （炒） 苁蓉（酒浸） 菟丝子（酒浸） 牛膝（酒浸治肾） 杜仲（炒） 蒺藜（治肝等分） 桂（一钱半）上以酒煮猪腰子丸，酒下。

　　脾胃虚 四君子主之。

　　肝乘之胁痛、口苦、寒热而呕，四肢满，淋溲、便鸡、转筋、腹痛 宜用柴胡 防风川芎 独活 羌活 芍药 白术 桂心乘之宜 黄芩 黄连 黄柏 芍药 地黄 石膏 知母肺受病 咳嗽寒热，懒语嗜卧短气，宜补中益气。

　　水浸侮 作涎清涕，冷泄，肩甲腰脊痛，宜姜附桂。

　　诸病能发热 风寒、水湿、火燥、七情，皆能发热也。

　　五心烦热 小肠热、心虚热、日晡热（女疸），胸中烦热、肝中寒、足下热（酒疸）

　　卷之中

　　疸（六）

　　疸 有酒疸、女劳疸、女疸，日晡热、足下热，皆湿热为之。有谷疸、酒疸、黄汗，前治相同，宜五苓散、茵陈汤下。

　　卷之中 疸（六）

　　不治证

　　女疸其症额黑，日晡热，小腹急，足下热，便黑时溏，此大热交接入水肾虚流湿于脾也，脉寸口无脉，口鼻气冷者死。

　　卷之中

　　疟（七）

　　疟脉弦数者多热，又风痰也。弦迟者多寒。风宜汗之；寒宜温之；痰宜吐之。弦小紧者可下之；紧数者可汗之灸之。浮大者可吐之。

　　太阳经谓之风，宜汗。阳明经谓之热，宜下。少阳谓之风热，宜和解之。三阳经谓之温疟，宜从太阴论之不可早截，寒之不久，肾之虚，热之不久，心之虚，截之早，其邪不尽，正气愈胜矣，当先服小柴胡一二帖，扶正散邪，方可截。夜间发者属阴，加升麻、桔梗开提之，至于阳分截。

　　补发丹 治久疟痰邪相合者带虚。

　　小柴胡 二陈汤 苍术 葛根 常山虚加人参 白术老疟丹 治风水入阴在脏用气血间日发。

　　川芎 台芎 白芷 苍术 桃仁 红花 川归 白术 黄柏 甘草 露星月饮常山饮 黎芦散

　　卷之中

　　中暑（八）

　　中暑脉虚身热，头痛恶热，躁热大渴，自汗怠惰嗜卧，四肢不收，精神不足，两脚痿弱，烦躁，状如伤寒。辛苦之人，动而火胜，热伤气也，脉洪而大，白虎加参主之，安佚之人，静而湿胜，头痛恶寒，拘急支节疼，大热无汗，火胜金位，脉沉而实，白虎加苍术主之。

　　阴胜阳之极，甚则传肾肝，为痿厥，清暑益气汤主之，虚也。

　　黄连香薷饮 治暑身热。

　　挟痰加半夏，虚加参 。

　　清暑益气汤 治暑伤金虚甚 五苓散

　　卷之中 中暑（八）

　　不治证

　　四日之外，谵语、口干、潮热、失视、失溲者死。

　　卷之中

　　厥（九）

