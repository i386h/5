<!-- { "loadSidebar": true } -->
　　荆芥（四钱） 旋复花 前胡 麻黄（各三钱） 半夏 甘草（一钱）升麻柴胡汤 治心脾虚热上攻，舌上疮，舌本强，两颊肿痛。

　　石膏（ 二钱） 升麻 芍药 栀子 木通（一钱） 杏子 大青 黄芩（三分） 柴胡（一钱）敷舌肿 破锅底黑，醋盐调敷。

　　出血如泉 白胶香 五倍子 牡蛎糁。

　　白胎语涩 薄荷汁 白蜜（姜汁揩敷）

　　卷之中

　　目（四十九）

　　因风热、血少、神劳 肾虚。

　　病在腑，则为表，除风散热。在脏则为里，宜养血安神。

　　如暴失明，昏涩，翳膜，眵泪，班入眼，皆表也，宜发表以去之。

　　如昏弱不欲视物，内障见黑花，瞳散，皆虚也，血少、神劳、肾虚也，宜养血、补水、安神。

　　拨云汤羌活 防风（钱半） 本 川芎 荆芥（一钱） 葛根 细辛 柴胡 升麻（五分） 川归知母 黄柏 黄 甘草（一钱）内障是虚火盛，加四君子汤、五味、茯苓。

　　湿热加黄芩、黄连、生地。

　　睛痛加四物汤。

　　胸中不利加槐子。

　　水翳加羚羊角，大府秘加大黄。

　　凡目暴赤肿，以防风、黄芩为君以泻火，黄连、当归为佐以养血，使以羌活、升麻、柴胡、白芷、甘草。白睛红加白豆蔻少许。

　　凡目久病昏暗，以熟地、川归为君，以羌活、防风、干菊之类为佐。

　　退云丸 治一切翳晕、内外障昏无睛，屡效。

　　川归（酒洗） 川芎（两半） 犀角 楮实 蝉蜕 黄连 薄荷（各五钱） 干地黄（酒浸一两） 栝蒌根（一两） 羌活（一两） 川木贼（一两半童便浸一宿去节火干用之）上炼蜜丸，米饮下，妇人川归汤下，有气木香汤下。

　　泻青丸 治风热。

　　熟地黄丸 治血少。

　　驻景丸 补肾水。

　　车前子（三两） 熟地（三两） 菟丝子（五两）槐子散 治体肥气盛，风热上行，目昏涩。

　　槐子 黄芩 木贼 苍术 末之，茶点服之。

　　桔梗丸 治太阳卫虚血盛，瞳人肿痛，眼黑肝风盛。

　　桔梗（一斤） 牵牛（头末三两） 蜜丸水下。

　　羊肝丸 治一切目病，不问盲障。

　　白乳羊肝（一具以竹刀去膜） 黄连（一两） 川归 干菊 防风 薄荷 荆芥 羌活 川芎（三钱）上为末，羊肝捣丸，浆水下。

　　地芝丸 治不能远视，能近视，此除风热。

　　地黄 天门冬（四两） 枳壳（炒） 干菊（二两）上蜜丸，茶酒任下。

　　定志丸 治不能近视，能远视。

　　人参 远志 菖蒲 茯苓 蜜为丸下。

　　治瞳子散大 此辛热之为也。

　　黄芩 黄连（除风热） 归身 地黄（养血凉血） 地骨皮 五味（收散） 天门冬（泻热补气）点方 百点膏黄连（二钱 水大碗以火熬至一半） 加川归（六分） 防风（三分） 蕤仁（去皮尖三分）上熬水中不散，加蜜少许点之。蔓荆子、椒根、地黄、甘草、荆芥、麻黄、升麻，随所长加之。

　　金丝膏 七宝膏真珠 珊瑚 芦干石（二味俱 七次以连水浸七次） 辰砂 脑 麝 蕤仁（去壳）上研末点。

　　眼稍赤 白矾（飞过三钱） 铜绿（五分） 蜜陀僧（一钱） 轻粉少许末贴之。

　　豆后上翳谷精草 蛇壳 绿豆粉 天花粉上等分，粟米泔浸煮蜜服。

　　烂翳 茜藤灰 灯草 点须臾，大痛，百节草刮去。柿干为度食之。

　　春雪膏 朴硝，置豆腐上蒸，待流下，用瓦器承之，点赤眼。

　　又黄丹、白矾点赤眼。

　　卷之中

　　耳（五十）

　　因风热、气虚火胜、风耳痛，全蝎（一两）、生姜（三两）切作框同炒熟去姜，末之，汤点 耳出脓 桑螵蛸（一介火炙） 麝（一字另研掺之），又加染坯枯矾吹之。

　　虫入耳中 麻油灌耳中，虫出。

　　耳痛甚 茱萸、乌附尖、大黄，同为末，盒涌泉即脚底心也。

　　卷之中

　　鼻（五十一）

　　肺窍也，心肺有病而鼻为之不利也。有寒、有热。

　　寒则表之 羌活 独活 防风 升麻 干葛 白芷 黄 苍术 甘草 川椒热则清之 黄芩 黄连酒 鼻乃血热入肺 四物加酒芩、酒红花煎服。

　　敷 乳香 硫黄（酥调敷）。萝卜内煨乌尖。又鸭嘴、胆矾敷。

　　鼻乃肺气盛也 枯矾研为面，脂绵裹塞自消。

　　瓜蒂末，绵裹塞亦可。

　　又 木通 细辛 附子（炮蜜和绵裹塞鼻亦可。）服用防风通圣散。 加好山棱、茱萸、海藻并酒浸，炒干为末，每一钱五分，任汤下。

　　鼻渊乃胆移热于脑 通圣散，加薄荷、黄芩、黄连、辛夷。又孩儿茶服妙。

　　卷之中

　　齿（五十二）

　　夫齿肾之标，骨之余，上龈胃络贯也，喜热恶寒；下龈大肠络也，恶热喜寒。

　　盖因肾衰则豁。

　　大肠壅，齿为之浮。大肠虚，齿为之宣露。热甚则齿动龈脱，作痛不已；寒邪气邪客脑则脑痛，袒露疼痛。

　　羌活散麻黄（去根节） 羌活（一钱） 防风（三钱） 细辛 升麻 柴胡 当归 苍术（一钱五分）白芷（三钱） 黄连 骨灰（二钱） 桂枝上为末，先以汤嗽口净，擦之漱之。

　　又 蒺藜（五钱） 青盐（三钱） 浆水二碗，煎半，热漱。

　　又 乌豆 熟艾 葱 川椒 浓煎漱，有浓痰出则安。

　　治虫散气 荜茇 木鳖 同研搐鼻。

　　因气走注 本 煎草 细辛 热漱。

　　治骨槽风 皂角，不蛀者去子，入杏仁在子位上。

　　上烧存性，每两入青盐一钱，揩用。

　　治风蛀牙 北枣一个去核，入巴豆一粒，合成，文武火上炙焦成灰样，放地上良久，研细，以纸捻入蛀孔十次。

　　卷之下

　　咳逆痰嗽（一）

　　脉出鱼际，逆气喘息。脉浮为风紧为寒，数为热，细为湿，此生于外邪之所搏。脉浮紧则虚寒，沉数则实热，弦数则少血，洪滑则多痰，此皆生于内气之郁。又弦为饮，人壮吐之而愈，沉者不可发汗。

　　风寒为病，主乎肺，以肺主皮毛而司于外，伤之则腠理不疏，风寒内郁于肺，清肃之气不利，而生痰动嗽。又寒饮食入胃，从脾脉上至于肺，则肺寒，内外相合邪，因而嗽之。

　　火盛炎烁肺金，遂成郁遏胀满，甚则干咳无痰，或吐血痰。好色肾虚，阴虚生火，肺津耗散，津液气血皆化为痰矣。痰则气滞，妨碍升降。

　　有论咳者，卫气之失嗽者，荣血之失，外伤六气，随风寒暑湿燥火，感其部位，察而表之，内伤七情，皆胃受之，而关于肺。

　　伤风咳者 增寒壮热，自汗恶风，口干烦躁，宜麻黄汤。遗屎，赤石脂。

　　伤寒咳者 发热无汗恶寒，无渴。

　　伤暑咳者 烦热引饮，或吐沫、声嘶、咯血。

　　伤湿咳者 骨节烦疼，四肢重着，洒洒淅淅。

　　喜伤心咳者 喉仲介介如肿状，甚则咽肿喉痹，又自汗咽干，咯血，此劳伤心，小肠受之咳与气俱失，宜芍药甘草汤。又心咳桂枝汤。

　　怒伤肝咳 而两胁下痛，不可转侧或则两 下满，左胁偏痛，引少腹，此怒伤肝。宜小柴胡汤；胆受之，呕苦汁，宜黄芩半夏汤，加甘草治之。

　　思伤脾咳 而两胁下痛，引肩背，又腹胀，心痛不饮食，此饥饱之伤，宜升麻汤。胃受之，呕长虫，乌梅汤，又云人参主之。

　　忧伤肺咳 而喘息有声，甚则吐血，或吐白沫，口燥声嘶，此叫呼伤肺；大肠受之，遗屎，治同气下条，又云枳壳治之。

　　恐伤肾咳 而腰背相引痛，甚则咳涎，或寒热喘满引腰背，此房劳伤肾，宜麻黄细辛附子汤；膀胱受之，遗溺，宜茯苓甘草汤治之。

　　久嗽不已三焦受之 腹满不欲食，此皆聚于胃关于肺，令多涕唾而面浮肿，气逆也，宜异功白术散。

　　张论 有贫者外感之由，经曰：秋伤于湿，冬必咳嗽。又曰：岁火太过，肺金受邪，病嗽是也。有富贵者，多食浓味，热痰所成也。谓之涎嗽是也。

　　李论 皆脾弱受病，肺金受邪，饮食不行，留积而成痰，冲肺道而成嗽。

　　刘论 皆脾虚而成痰，伤肺风而成嗽。

　　有论痰嗽潮热四证：因痰嗽者，潮热大体虽同，动作有异，或因虚伤冷，则先痰嗽，嗽久而不已，血形如线，随痰而出，恶寒发热，右寸脉浮而数，外证日轻夜重，面白痰清。

　　因忧愁大怒则吐血，而后痰嗽，少寒多热，左寸脉沉小而数，外证心下噎塞，情思不乐，饮食不下。

　　或蛊注相搏，或死魂相逐，则先呕血，不知来处，微有痰嗽，渐生寒热，两手脉弦细而数，外证食不为肌，烦乱动变不常，身体酸疼倦，久久嗽搐痰多，或喘、或泻即死。

　　或先因伤寒伤湿，解利不尽，虽病退人起，饮食减少，不生肌肉，身倦无力，劳力则热，身体酸疼如劳状，但不吐血、不发潮热，经二三年，医无验，此是余毒伏在经络，其脉弦也，再发即愈。

　　治法论 咳嗽痰嗽分而为二。

　　咳者，谓无痰而有声，乃肺气伤而不清，关于肺也，宜以辛润其肺，青陈皮以散三焦之气壅。

　　嗽者，谓有痰而无声，乃脾湿而为痰，而以嗽，皆积于肺也。盖因伤于肺气，动于脾湿咳而为嗽也，盖脾无留湿，虽伤肺气而不为痰。然寒暑燥湿风火皆令人嗽，独湿病痰饮入胃留之而不行，上入于肺则为咳嗽也。宜以化痰为先，下气为上。假令湿在心经谓之热痰，湿在肝经谓之风痰，湿痰湿在肺经谓之气痰，湿在肾经谓之寒痰。

　　能食者下之；不能食者浓朴汤主之。

　　痰而热者，柴胡汤加石膏主之。

　　痰而寒者，小青龙加杏仁主之。

　　张之治风痰，以通圣散加半夏。

　　暑痰以白虎、凉膈。

　　火痰以黄连解毒。

　　湿痰以五苓白术。

　　燥嗽以木香葶苈散。

　　寒嗽以宁神宁肺散，更分吐、汗、下也。

　　又大热大饮，凝于胸中而成湿，故作痰矣。宜吐之。

　　方 南星 半夏 枳壳 陈皮风痰脉弦加通圣散，热痰脉洪，加小柴胡、青黛、黄连；湿痰脉缓，加苍术、防己；寒痰脉沉，加桂、杏仁、小青龙；气痰脉涩，加青皮、陈皮；气上逆，加苦葶苈；气促加人参、桔梗；发热加黄芩、桔梗；热上喘涌，加寒水石、石膏；痞加枳实，重加茯苓；浮肿加郁李仁、杏仁、泽泻、茯苓；大便秘，加大黄；能食，加承气；不能食，加川朴。

　　利膈丸 治胸中不利，痰嗽喘促。

