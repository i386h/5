<!-- { "loadSidebar": true } -->
　　脾 肿，骨节腰脊头顶痛，大便难，积饮痞鬲，霍乱吐下，飧泄肠鸣，脾热生虚。

　　肺 骨节内变，左 胁肋痛，寒积于中，咳逆 溏，心胁满引小腹，不可反侧，嗌干面尘脱色，丈夫 疝，妇人小腹痛，实则咳逆肩背痛，虚则少气不能报息，耳聋咽干。

　　肾 腿腰痛，大关节不利，屈身不便，腹满痞坚寐汗，实则股胫肿身重，虚则胸中痛，大小腹痛清厥。

　　怒 为呕血飧泄，胸满胁痛，食则气逆而不下，为喘渴烦心，为消瘅肥气，目盲，耳闭，筋缓。怒伤肝，为气逆，悲治怒。

　　喜 为笑不休，毛革焦，阳气不收，甚则狂，喜伤心，为气缓，恐治喜。

　　悲 为阴缩筋挛，肌痹脉痿，男为数溲，女为血崩，酸鼻辛额，汗则臂麻，悲伤肺，为气消，喜治悲。

　　惊 为潮涎，目HT 吐，痴痫不省人事，惊伤心，为气乱，习治惊。

　　劳 为咽噎，喘促嗽血唾血，腰痛骨痿阴痿，男小精，女不月，劳伤筋，为气耗，逸治劳。

　　思 为不眠好卧，昏瞀，三焦痞塞，咽喉不利，呕苦，筋痿目淫，不嗜饮食，思伤脾，为气结，怒治思。

　　恐 为破 脱肉，为骨酸痿厥，为暴下渌水，为面热肤急，为阴痿，为惧而脱颐，恐伤肾，为气不行，思治恐。

　　治血用行气；治气用行血。

　　卷之上

　　汗吐下温水火刺灸八法（四）

　　可汗脉浮大可汗（问病者设利为虚，不可汗。）浮而紧可汗。

　　太阳病，脉浮弱数者，可汗。

　　阳明脉迟，汗出多，微恶寒，表未解，可汗。

　　日晡发热如疟，此属阳明，脉浮虚，可汗。

　　下利后，身痛清便自调，可汗。

　　不可汗脉沉细（为在里）不可汗。

　　濡弱（为血气虚）不可汗。

　　脉浮而紧，法当身痛，当以汗解，假令尺脉迟者，不可汗。尺迟则血少故也。

　　伤寒有风温、湿温二症，忌汗见后伤寒类。

　　伤寒头疼，形象中风，常微汗出，又自呕者，心懊 ，发汗则痊。

　　伤寒脉弦细，头痛而反热，此属少阳，不可汗。

　　太阳与少阳并病，头项强痛，或眩冒，心下痞坚，不可汗。

　　少阴病，咳而下利谵语者，此强汗之故也。

　　气动一切左右上下，不可汗。

　　咽中闭寒，不可汗，汗之则吐血。

　　亡血家不可汗，汗则虚栗。

　　厥不可汗，汗则声乱咽嘶。

　　衄不可汗，汗则耳聋目直。

　　口疮不可汗，汗则 。

　　淋不可汗，汗则便血。

　　冬时发汗，则吐利。汗家不可重汗，汗必恍惚，脉短者死。下利清谷，不可汗，汗必腹胀满。

　　咳而小便利，不可汗，汗之则厥逆。

　　诸逆发汗剧者，言乱睛眩者死。

　　可吐寸口脉微细，胸中痞坚，气上冲咽喉不得息，此为胸有寒，可吐。

　　病胸上诸实，胸中郁郁而痛，不能食，欲使人按之，而反有浊唾，下利日十余行，脉反迟，寸口微滑，可吐。

　　病者手足厥冷，脉乍紧，邪结在胸中，心下满烦，饥不能食，可吐。

　　伤寒脉浮滑，可吐。

　　杂病脉沉可吐。

　　不可吐诸四逆厥者，不可吐。

　　虚家不可吐。

　　胸 膈上有寒饮，干呕者，不可吐，法当温之。

　　可下脉滑而数者，有宿食可下。

　　脉双弦迟，心下坚；脉大而紧者，阳中有阴，可下。

　　下利，三部脉皆平，按其心下坚者，可下。

　　伤寒后，脉沉，为内实，可下。

　　病无表、里证，发热七八日，虽脉浮数，可下。

　　伤寒有热，而小腹满，应小便不利，今反利者，此为血蓄，可下。

　　伤寒六七日结胸实热，脉沉紧，心下痛，按之如石，可下。

　　太阳中风，下利呕逆，表解汗出，发作有时，头痛心下痞坚，可下。

　　太阳病不解，热结膀胱，其人如狂，其血自下，可下。

　　阳明证喜忘，必有瘀血，大便虽坚必黑，可下。

　　阳明证发热汗出则解，复如疟，日晡发热，脉实，可下。

　　阳明证谵语潮热，而反不能食，必有燥屎可下，脉滑实，可下。

　　阳明证，发热汗多者，急下之。

　　不吐而心烦者，可下。

　　二阳并病，太阳证罢，但发潮热，手足汗出，大便难，谵语，可下。

　　少阴病得之二三日，口燥咽干，急下之；又六七日腹满不大便，可下。

　　少阴病，下利清水色青者，心下必痛，口干燥者，可下。

　　不可下脉濡而弱，气血虚，不可下。

　　脉浮而大，气血虚，不可下。

　　尺脉弱涩者，不可下。

　　趺阳脉浮而数（浮伤胃，数动脾，此非本病，医下之使然也。）诸外实，不可下，下之微发热，亡脉则厥。

　　诸虚不可下，下之则渴引水者易愈，恶水者剧。动气不可下。

　　咽中闭塞不可下，下之上轻下重，水浆不下，体痛腹下利。结胸证，其脉浮大不可下，下之则死。

　　太阳与阳明合病，必喘而胸满，不可下。

　　太阳与少阳合病，心下痞坚，项强而眩，不可下。

　　太阳病，有外证未解或阳多者热，不可下。

　　太阴病，腹满而吐，食不下，下之则甚。

　　厥阴病，消渴、气上冲，心中疼热，饥不食，甚下之不肯止。

　　少阴病，饮食入则吐，脉弦迟，胸中寒也，不可下。

　　阳明证，潮热，有燥屎，可下；不坚，不可下。

　　阳明病，身合赤色者，不可下，必发热身黄，小便不利。阳明病，当心下坚满，不可攻，攻之遂利不止者死，止者愈。

　　阳明病，自渴，若发汗，小便自利，此为内竭，虽坚不可攻，宜导之。

　　伤寒五六日，不结胸，脉虚，复厥者，不可下，下之亡血死。

　　伤寒呕多，虽有阳明症，不可攻。

　　藏结无阳证，寒而不热，其人反静，舌上胎滑，不可下。

　　诸四逆厥，不可下。

　　病欲吐者，不可下。

　　下利，脉浮大，为虚，强下之故也。设脉浮革，肠鸣，属当归四逆汤。

　　可温病发热头痛，脉反沉，身更疼，宜温之。

　　下利，身痛腹满，宜湿之。脉迟紧，为痛未欲止，宜温之。

　　少阴病，脉沉者，宜温之。

　　少阴下利，脉微涩者，即呕，汗出，必数更衣，反小，宜温之。

　　自利不渴属太阴，其藏有寒，宜温之下利欲食者，宜温之。

　　不可温可水太阳病，发汗后，若大汗出，胃中干燥，烦不得眠，欲饮水者，少与之愈。

　　厥阴病，渴欲饮水，少与之，宜服五苓散。

　　霍乱，头痛、发热、体疼、热多、欲饮水，属五苓散。

　　呕吐而病在膈上，后必思水，急与之，五苓散。

　　不可水发汗后，饮水多者必喘，以水灌之亦然。

　　大吐、大下之极虚，复极汗，与水即哕，所以然者，胃中虚冷故也。

　　可火不可火太阳中风，或在表，或脉浮，皆不可火。若以火劫汗，而两热相搏，则津液枯竭。

　　可灸少阴，得之一二日，口中和，背恶寒者，可灸。

　　少阴吐利，手足不逆反热，脉不至，可灸。

　　少阴伤寒六七日，脉微手足厥、烦躁，可灸。其厥阴不还者死。

　　伤寒脉促，手足厥逆，可灸，少阴厥阴主逆。

　　诸下利，手足厥，无脉，可灸，灸之不温，反微喘者死。可灸足大敦、阴凌泉、商丘。

　　不可灸微数之脉不可灸，因火为邪。

　　浮脉当汗不可灸，因火而盛。

　　可刺不可刺

　　卷之上

　　五脏虚实(五)

　　肝虚 胁下坚胀，寒热，腹满不食，如人将捕，目暗黑花，筋挛节痛，爪枯青色。善恐。脉沉细而滑。

　　实 胁下痛，寒热，心下坚满，气逆，头晕，颈直背强筋急，目赤，颊肿，耳聋。善怒。脉浮大而数。

　　中风 左部浮弦；中寒，左关紧弦。胀水，恶血。胆主呕汁。肝主胀。

　　心虚 心腹暴痛，心膈胀满，时唾清涎，多惊悲恍惚，少颜色。舌本强。脉浮虚。

　　实 心神烦乱，面赤，身热，口舌生疮，咽燥，头痛，手心热，衄血。喜笑。脉洪实。

　　中风 中风本位浮洪。中寒本位洪紧。小肠胀水主宿食胀。忧思。

　　脾虚 四肢不举，饮食不化，吞酸或不下食，食则呕吐，腹痛肠鸣，溏泄。脉沉细软弱。

　　实 心胸烦闷，口干身热，颊肿，体重腹胀寒饥，舌根肿，四肢怠堕，泄下利。脉紧急实。

　　中风 中风本位浮迟。中寒本位沉紧细。胀水。醉饱。胃主癖胀。

　　肺虚 语嘶，用力棹颤，少气不足，咽中干无津液，咳喘鼻流清涕，恐怖耳聋。脉沉缓。

　　实 胸膈满，上气喘逆，咽中不利，鼻赤口张，饮食无度，痰粘，肩背痛。脉不上不下。

　　中风 中风本位浮涩短。中寒本位紧涩。胀水。大肠主宿食胀溏泄。

　　肾虚 腰背切痛，不得俯仰，足腿酸，手足冷，呼吸少气，骨节痛，腹结痛，面黑，耳鸣，小便数。脉浮细而数。

　　实 舌燥咽干肿，心烦，胸膈时痛，喘嗽，小腹满，腰强痛，体重，骨节下热，小便黄，腹腰肿，盗汗，胀泄。

　　中风 中风本位浮滑。中寒本位沉紧而滑。冷湿，房劳，胀水。

　　膀胱虚 面赤色无液，尿多寐中不觉，小腹气痛，攻冲腹胁。

　　实 小便不通，或涩，尿血，淋闭，茎中痛。脉沉濡滑。

　　六腑虚 水谷不化，肠鸣泄利，吐逆，手足冷。

　　实 粪结，皮肤瘙痒，致厕艰难。

　　卷之上

　　五脏绝死（六）

　　心绝 肩息，回眄目直，掌肿，狂乱心闷绝热，一日死。心头痛而咳不止，关节不通，身重不已，三日死。

　　肝绝 汗出如水，恐惧不安，伏卧，四肢乏力，目直如盲，面青舌卷苍黑，泣下，八日死。

　　头痛目眩，肢满囊缩，小便不通；又云：身热恶寒，四肢不举，脉当弦长，今反短涩，十日死。

　　脾绝 口冷足肿，胀泄不觉，面浮黄，唇反，十二日死。色黄、体重、失便，目直视，唇反张，爪甲青，四肢节痛，吐食，脉当大缓反弦，死。

　　肺绝 口如鱼口，气出不快，唇反无纹，皮毛焦，三日死。足满泄利不觉，鼻孔开而黑枯，喘而目直，言音喘急短气。

　　肾绝 大便赤涩，耳干，下血，舌肿，足浮，齿痛，目肓，腰折，汗如水，发无泽，面黑，腿筋痛，小便闭，两胁胀，目肓。又云：阴缩小便不出，出而不快。

