<!-- { "loadSidebar": true } -->
　　下焦吐者，从于寒也。脉沉迟，朝食暮吐，暮食朝吐，小便清利，大便不通，治宜毒药通其闭塞，温其寒气。

　　治方安胃散 治呕吐哕胃寒所致。

　　茱萸 草豆蔻 人参 苍术（各一两） 甘草（炙） 黄 （二钱） 川归（一钱半） 升麻（七分） 柴胡 丁香 陈皮（五分） 黄柏（五分）呕吐痰涎痰饮为患，加二陈汤。

　　二陈汤加黄连、栀子（炒）、姜汁、香附 治痰呕吐。虚加苍术。

　　桔梗汤 治上焦热气所冲。

　　半夏面（二两） 陈皮 茯苓 枳壳（炒） 浓朴（制各一两） 白术 桔梗（一两五钱）上煎调槟榔木香末一钱。

　　荆黄汤 治前证甚者。

　　荆芥穗（一两） 人参（五钱） 甘草（炙） 大黄（三钱）上调下槟榔木香末二钱，大府燥结加承气。

　　清镇丸 治前证头痛、有汗脉弦。

　　柴胡（二两） 黄芩（七钱半） 半夏 甘草（一两半） 人参（五分） 青黛（二钱半）姜汁炊饼丸。

　　紫沉丸 治中焦积气相假，故吐而哕。

　　半夏曲 代赭石 乌梅 宿砂（各三钱） 杏仁（去壳皮） 沉香（一钱） 木香（一钱）槟榔（二钱） 丁香（二钱） 陈皮（五钱） 术（一钱） 白豆蔻（五分） 巴豆霜（五分另入）醋糊丸米大，姜汤下五十丸。

　　木香白术散 治前证腹中痛，是脾实击强，宜和之。

　　木香（一钱） 白术（五钱） 半夏曲（一两） 槟榔（二钱） 茯苓（五钱） 甘草（四钱）上浓煎，芍药姜汤下，无积者宜之。

　　附子丸 治下焦吐，大便不通。

　　附子（炮五钱） 巴豆霜（一钱） 砂（五分另研）上黄蜡丸，桐子大，每二丸，以利为度，更服紫沉丸，不令再闭。

　　卷之下 呕吐哕（十）

　　三因论六证

　　寒 因胃寒伤食，四肢厥冷，脉弱，宜四逆汤。（又云，今吐先觉咽酸，然后吐食，脉滑小者，是伤寒汗下过多，食久反吐，亦属于冷也。

　　热 食入即吐，烦躁，脉数，柴胡汤下主之。（又云：闻谷气则呕，药下则吐，关脉洪，亦属于热，宜凉药。）痰 昔肥今瘦，肠间有声，食与饮并出，宜半夏人参汤。（又云：痰食脉沉伏，宜吐之。）食 因胃虚，寒气在上，忧气在下，朝食暮吐不消，宜养胃汤。

　　血 因瘀蓄，冷血聚于胃口，忧怒气攻，血随食出。宜茯苓汤。

　　气 胃者阳明，合荣于足，今随气上逆，心膈胀满，呕吐却快，宜人参茱萸。

　　哕 有二证，胃中虚甚，鬲上热也，陈皮竹茹汤主之。

　　陈皮 竹茹 人参 甘草痰则半夏汤主之；呕而心下痞，半夏泻心汤；呕吐病在鬲上，猪茯苓汤；干呕而利者，黄芩半夏汤；胃反，吐而渴者，茯苓泽泻汤；呕吐谷不得入者，小半夏汤；似呕不呕，似哕不哕，无奈，姜汁半夏；食已则吐者，大黄甘草汤；先吐却渴，为水停心下，五苓主之；有伤寒瘥后呕者，当去余热；有酒呕者，当解酒；有脚弱脾疼而呕者，根据香港脚治；有中毒而呕者，解毒治之；有怀孕恶阻者，从痰治。

　　有漏气 病则身背热，肘臂挛痛，其气不续，鬲间厌闷，食入则先吐而后下，名曰漏气。此由上焦伤风开其腠理，经气失道，邪气内着，麦门冬汤主之。

　　麦门冬 生芦根 葳蕤 竹茹 陈皮 甘草 茯苓 参术有走哺 病者下焦实热，大小便不通，气逆不续，呕逆不禁，名曰走哺，人参汤主之。前方内去竹茹、麦门冬，加知母、石膏、黄芩、山枝。

　　有人恶心吐虫数条后，乃屡作，服杀虫药，吐虫愈多，六脉皆细，此非虫也，乃藏寒而虫不安矣。

　　有人呕，饮食皆不进，治呕愈呕，此胃风也。

　　卷之下 呕吐哕（十）

　　不治证

　　脉弱小便复利，身有微热，见厥者死。

　　脉紧而涩者难治。

　　趺阳脉浮，胃虚不食，恐怖，死；宽，缓生。

　　卷之下

　　噎膈（十一）

　　脉涩小，血不足。大而弱，气不足。又脉同胃反。

　　盖因脉虚火起，气虚火炽，血液既耗，肠胃津涸，传化失宜。或因痰隔，妨碍升降，气不交通，皆令食而复出也。大概因津血俱耗，胃脘亦槁，在上近咽之下，水饮可行，食物难入，间或可入，入亦不多，曰噎。其槁在下，与胃为近，食虽可进，难尽入胃，良久复出，曰膈，即翻胃也。大便秘如羊屎，小便热，各虽不同，病则一也。三阳结，谓之膈（三阳，大肠、小肠、膀胱也。）小肠结热则血脉燥；大肠结热则后不通；膀胱结热则津液涸。三阳既结，前后闭，必反而上。

　　治宜润血降火解结。牛羊乳、韭汁、竹沥、童便、蜜（润燥），姜汁（去秽，）甘蔗汁（解酒毒），气虚以四君子为君，血虚四物为君。或加桃仁、红花，驴溺（防其生虫）。

　　三因有五噎五膈气噎者，心悸上下不通，噫哕不彻，胸背痛。

　　忧噎者，遇天阴冷，手足厥冷不能自温。

　　劳噎者，气上鬲，胁下支满，胸中填塞，攻背痛。

　　思噎者，心怔忡，喜忘，目视慌慌。

　　食噎者，食无多少，胃中苦寒痛，不得喘息。

　　忧膈者，胸中气结，津液不通，饮食不下，羸瘦短气。

　　思膈者，中脘逆满，噫则酸心，饮食不消，大便不便。

　　怒膈者，胸膈逆满，噫塞不通，呕则筋急，恶闻食臭。

　　喜膈者，五心烦热，口舌生疮，四肢倦重，身常发热，胸痹引背，食少。

　　恐膈者，心腹胀满，咳嗽气逆，腹中逆冷雷鸣绕脐痛，不能食。

　　有人血耗，便如羊屎，病胃反半年，脉涩不匀，先服六君子汤，加甘蔗汁、附子、大黄、童便。便润，服牛乳愈。

　　卷之下

　　跌坠（十二）

　　脉坚强者生；小弱者死。

　　李论 凡治恶血归内，归于肝经，胁痛自汗，宜破血行经。

　　张论 坠堕便生心HT ，痰涎发于上也，治宜三圣散，吐痰壅。

　　神应散 治瘀血大便不通。

　　大黄（酒浸一两） 桃仁 红花 栝蒌根 穿山甲（炮炙二钱） 归（三钱） 柴胡（引经）麝（透）热酒下。

　　紫金丹 治折伤骨节疼痛。

　　川乌（炮二两） 草乌（炮一两） 自然铜（ 淬） 禹余粮（淬各四两） 威灵仙 骨碎补金毛狗脊 麝 没药 红娘子（各二钱半） 木鳖子（去壳） 五灵脂 黑丑 防己 地龙乌药 青皮 陈皮 茴香（各一钱半）上醋糊丸，桐子大，酒下十丸。

　　杖打闪肭痛，皆同血滞证，可下之，凡忍痛则伤血，余同上治。

　　卷之下

　　中毒（十三）

　　脉微细者死。

　　续随子 五倍子 甘草上茶清下一二碗，取吐，治中药毒。

　　板蓝根（四两） 贯众（一两去土） 甘草 青黛上为末，蜜丸如桐子大，青黛为衣，治食毒物。

　　局方解毒丸 治中药甚者，大戟吐之。

　　有人用肉豆蔻、宿砂、甘草为末，入大戟、麝香、五倍、细茶服之，能大吐下。

　　卷之下

　　癫狂（十四）

　　脉大坚疾者癫病。沉数为痰热。虚弦为惊。

　　盖因痰者，乃血气俱亏，痰客中焦，妨碍升降，视听言语皆有虚妄，宜吐之。

　　因火者，乃火入于肺气主鼓舞，火传于肝，循衣摄空，胃中大热，治宜降火。

　　因惊者，惊则心血不宁，（心者神之本），积痰郁热随动而迷乱心神，有似邪鬼。

　　治宜先吐之，而后以安神丸主之，佐以平肝之药，胆主惊故也。治法，痰则吐之，以三圣散。火则降之，承气汤。惊则平之，安神丸。

　　总治 黄连 辰砂（降火） 栝蒌 南星 半夏（行痰） 川芎（平肝） 青黛 柴胡局方妙香丸 治洪长伏三脉诸痫狂者，令水浸服之。

　　李和南五生丸 治弦细缓三脉诸痫狂者。

　　卷之下 癫狂（十四）

　　不治证

　　脉沉小急实者死。

　　虚而弦急者死。

　　循衣缝者死。

　　身热手足冷者死。

　　阴附阳则狂；阳附阴则癫。

　　脱阳见鬼；脱阴目盲。

　　卷之下

　　惊悸（十五）

　　肝脉惊暴，有所惊骇。惊生病者，其脉止而复来（目睛不转，呼吸不能，气促，）寸口脉动而弱，动为惊，弱为悸。

　　寸口脉紧，趺阳脉浮，胃气则虚，是为悸。

　　趺阳微而浮，浮为胃虚，微则不食，此恐惧之脉，忧迫所作也。

　　盖因血虚，肝生血，无血则木盛，易惊，心神忤乱，气与涎结，遂使惊悸，血虚宜朱砂安神丸；气涎心郁在心胆经，宜温胆汤。忪悸在心脾经，因失志气郁涎聚，宜定志汤。

　　小儿惊搐涎潮如死，乃母胎时受怖，为腹中积热，宜坠涎镇火清心也。

　　朱砂安神丸 治血虚惊悸，凡血虚则木火盛也。

　　朱砂（一钱另研） 黄连（一钱半） 甘草 地黄 川归（五钱） 炊饼丸。

　　温胆汤 治心胆怯，易惊。

　　半夏 竹茹 枳实 陈皮 茯苓（一钱） 甘草（五分）寒水石散 治因惊，心气不行，郁而生涎，结为饮。

　　寒水石（ ） 活石（水飞各一两） 甘草 龙脑（少许）上热则水下，寒则姜汤下。

　　三因论悸 有悸然而心筑筑动，有惊悸忪悸，痰饮闭于中脘，其证短气、自汗、四肢浮肿、饮食无味，心虚烦闷，坐卧不安。外有肝痹、肺 。心中虚寒亦似惊也。

　　治惊悸癫痫狂妄，大率痰宜吐之，火则下之，血虚宜补血、平木降火。

　　卷之下

　　疝（十六）

　　脉寸口弦紧为寒疝（弦则卫气不行，不行则恶寒。）寸口迟缓为寒疝（迟为寒，缓为气，气寒相搏故痛。）脉沉紧豁大者为虚。脉滑为疝。急为疝。搏为疝。见于何部而知其藏所病。

　　盖病全在厥阴肝经。有因湿热在经，抑遏至久，又感外寒，湿热被郁而作痛，或大劳则火起于筋，醉饱则火起于胃，房劳则火起于肾，大怒则火起于本经。

　　凡火郁之甚，湿气便盛，浊气凝聚，并入血隧，流于肝经，为寒所束，宜其痛甚。

　　有因痰饮食积，流入厥阴，聚结成核。

　　有因痰血结于本经。

　　有因本经虚或寒，然肝经与冲任督所会聚于阴器，伤于寒则阴缩入，伤于热则缓挺不收，盖木性速急也。

　　丁香练实丸川归（酒洗） 附（炮去皮脐） 川楝子 茴香（各一两以酒三升煮尽焙干作入下药） 丁香木香（五分） 蝉蝎（十三个） 玄胡（五钱）上同为末，酒糊丸，梧子大，酒下百丸。

　　参术丸 治虚疝脉豁者死。

　　人参 白术 栀子 香附秘方 治诸症。

