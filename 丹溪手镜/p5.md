<!-- { "loadSidebar": true } -->
　　湿温 吐利，大烦大渴，冷汗转筋，但尺脉沉弱，手足微厥，先伤于湿，因而中暑，治宜五苓。又胫冷胸满，头目痛，妄言，多汗，阳脉濡弱，阴脉小急，治宜茯苓白术汤、白虎加苍术汤，忌汗，汗之 死。

　　一  发热恶寒身重，脉弦细芤迟，小便已洒然毛耸，手足冷，劳则热，口开，前板齿燥，白虎加参；小便不利及赤，五苓散；不恶寒，竹叶石膏汤；昏愦不省，葱饼熨法。

　　中之候，自汗面垢烦热脉虚，若脉洪浮，伏暑也，宜辛温散之。若病如痫者，风暑也。

　　一  状与伤寒相似，但项背反张强硬，口噤，如发痫状，头摇，此太阳中风，重感寒湿而然。无汗，脉弦长劲急，名曰刚 ，为表实感寒也，治宜葛根麻黄，便秘宜大承气；有汗，脉迟濡弱弦细，名曰柔 ，为表虚感湿也，治宜桂枝栝蒌葛根汤，便秘宜大承气，二症通用小续命。大发湿家汗，亡阳亦作 。

　　卷之上

　　寒热往来（十三）

　　往来寒热者，日至四五套或十套也，皆正邪分争也。

　　表也，寒热，热多寒少，无里证，宜桂枝麻黄各半汤。

　　半表半里也，寒热宜小柴胡，有里证宜大柴胡。

　　亡阳也，脉微弱，热多寒少，不可汗，宜桂枝二越婢一汤。

　　血少也，尺脉迟涩，热多寒少，宜建中汤加 。

　　已汗已下，寒热往来者，桂枝干姜汤。

　　卷之上

　　恶寒（十四）

　　不待风而寒，虽身大热而不欲去衣，浓衣犹言冷也，向火不能遏其寒。又云：身大热不欲去衣，表热里寒也；身大寒不欲衣者，表寒里热也。

　　有虚实之别：汗出恶寒表虚也，可解肌；无汗恶寒，表实也，可汗。

　　有阴有阳之别：恶寒而蜷，脉沉细而紧者，发于阴也，可温之；寒热相继者，发于阳也，可发汗。

　　有气虚，因吐下、因发汗后，反恶寒，脉微弱，宜芍药附子甘草汤。

　　卷之上

　　背恶寒（十五）

　　有阴盛阳盛。

　　阴寒气盛，阳气不足则口中和也，处以附子汤。

　　阳气内陷，阴气不足，口中干燥，白虎加参，复津液。

　　卷之上

　　恶风（十六）

　　见风至则恶矣，得以居密室帐中则坦然自舒无畏，或扇或当风则淅淅然而恶矣。又云：天本无风，病患自恶，谓无风而皮毛粟起也。盖三阳有恶风，三阴并无也。

　　有伤寒、中风之别：无汗伤寒，有汗中风。

　　有亡阳、风湿之别：发汗多，亡阳漏汗不止，外不固也，以附子桂枝汤，温经固卫也。风湿相搏，骨节烦疼，湿胜，自汗腠理不密恶风也，以甘草附子汤。

　　卷之上

　　发热（十七）

　　日三四五发者，谓之发热。寅卯太阳表也，桂枝麻黄；巳午少阳柴胡。

　　热在外也，若翕翕覆热而不炽，即风寒怫郁阳气所致。

　　热在内也，若火之蒸灼然而热，即阳气下陷入阴中，热先自里而表。

　　表里俱热，则半表半里也，但热有轻于纯在表者也。

　　不治症阴阳俱虚，热不止者死。

　　下利热不止者死。

　　汗后复热而脉躁疾，狂言不能食，名曰阴阳交死，乃肾虚感邪，则阴邪与真阳交合，伏入于心包络之间，先用三黄泻心汤加参附三服，和其心包。病若静，次用知母麻黄汤三服，开泄心包之邪，又次用竹叶石膏汤，复其津液。

　　卷之上

　　潮热（十八）

　　一日一发，止于未申之时，属阳明也，可下之，热已入胃故也。

　　卷之上

　　烦热（十九）

　　无时而歇，非比发热时发时止。

　　烦热与发热，二者俱表也。

　　曰病患烦热汗出而解；又曰发热已解，半日许复烦，再与桂枝汤；又曰，服桂枝反烦不解，先刺风池、风府，再与桂枝。

　　卷之上

　　汗后热（二十）

　　发汗不入格病不解，宜再汗，汗后再伤风寒而热，宜再汗。

　　汗后温温而热，脉弦小而数，有余热也，宜和解之。

　　汗后温温而热，脉静身无痛处，虚热也，宜平补之。

　　汗后温温而热，或渴，或胸满，或腹急，有里证，脉沉数，宜下之。

　　卷之上

　　自汗（二十一）

　　风邪干卫，自汗表虚，脉浮而无力，桂枝和之。

　　暑邪干卫，中 自汗，恶寒身热而渴，脉虚，白虎主之。

　　湿邪干卫，多汗而厥，脉濡沉，此其风湿甚者，白虎加苍术。

　　风湿自汗，脉弦，宜葳蕤汤，彻其热也。

　　寒渐入里，传而为热，亦使自汗。

　　以上皆表邪未解也。

　　漏不止而恶风自汗亡阳，脉沉细，宜桂附汤温经，此表之虚也。

　　阳明发热，其汗如雨，则胃汁内干，急下之，下迟津液内涸，黑斑而死。

　　自汗脉沉数有力，宜下之。

　　柔 自汗，脉沉，宜小续命，散其风邪。

　　霍乱自汗，脉细紧，宜四逆回阳也。

　　少阴病反自汗，脉沉细，宜四逆汤，补其肾也。

　　卷之上 自汗（二十一）

　　不治证

　　汗出发润及如油，或大如贯珠，着身出而不流者死。

　　发湿温汗，名曰重 死。乃人素有湿，因而中暑，暑温相搏。

　　自汗属太阴脾经，脾之真气随汗而泄，复以热药汗之，两热相攻，热旺脾脱，口不能言，而耳聋身不知痛，身青面变而死，有白虎加苍术，救其在表里者，可保十死一生。

　　卷之上

　　盗汗（二十二）

　　睡中出，曰盗汗。

　　盗汗，邪气在半表半里也。

　　睡则卫气行于里，乘表中阳气不密，故自汗，觉则气散于表，故汗止。

　　卷之上

　　头汗（二十三）

　　头汗，邪热内蓄不得越，蒸于阳经，且头汗为里虚表实，玄府不开则阳气上蒸于头。头汗则五脏枯干，心包络中空虚，至此则津液竭也，切勿下之，下之则肠胃真气大泄，津液外亡，故曰重虚，凡头汗忌下。

　　一表也，头汗，往来寒热，宜柴胡桂枝干姜汤。

　　一半表半里，头汗，名曰阳微结则阳气衰而肠胃燥，大便秘结矣，宜小柴胡，次与脾约丸润之。

　　又有胸胁满微结，小便不利，呕而渴，但头汗，往来寒热，及微恶寒、手足冷、大便硬，脉细，亦是也。

　　一里也，头汗，名曰纯阴结，不热但烦渴，便秘不通，宜大柴胡下之，不热者，热在内。

　　热入血室，头汗，谵语，宜小柴胡加生地黄。

　　瘀热在里，渴而小便不利，发黄，头汗，宜茵陈五苓散。

　　阳明病，心下懊 ，宜栀子豆豉汤，吐其胸胃之邪也。

　　水结胸，头汗，心下紧满，宜小半夏加茯苓。

　　寒湿相搏，头汗，欲得被覆向火。

　　阳明被火。

　　虚烦。

　　卷之上 头汗（二十三）

　　不治证

　　小便不利，头汗者死（阳脱也）。

　　湿家误下，额上汗，微喘者死（阳脱也）。

　　卷之上

　　手足汗（二十四）

　　手足汗属阳明胃。

　　热聚于胃，是津液傍达，必大便硬，或谵语，可下。

　　寒中于胃，阳明中寒，不能食，小便不利，大便初硬后溏，不可下。

　　卷之上

　　无汗（二十五）

　　邪在表无汗，六脉浮而有力。

　　太阳 无汗，脉浮紧，宜麻黄。

　　阳明 无汗，小便利，呕而咳，手足厥逆。

　　刚  无汗，脉弦，宜葛根汤。

　　邪内传。

　　阳明 无汗，小便不利，心中懊 发黄。

　　伤寒发热 无汗，大渴，无表证，白虎加人参主之。

　　冬阳明 无汗，脉洪实，下其热也。大便不通，口噤胸满者，下之。潮热谵妄便秘，脉沉数而洪大，下之。

　　太阴 无汗，脉沉细，宜桂枝汗之。

　　少阴 无汗，脉沉，宜四逆温之。

　　厥阴病 无汗，脉微缓，宜桂枝麻黄各半汤，以和其荣卫也。

　　水饮内蓄而不行，则津液不足，心下满微痛，小便不利。

　　亡阳 无汗，阳虚则津液少，脉浮而迟，其身必痒，又云宜桂枝麻黄各半汤。

　　阴阳易 无汗，脉紧则阳虚，无阳作汗，宜烧 散、鼠屎汤以和之。

　　卷之上 无汗（二十五）

　　不治证

　　热病脉躁盛，不得汗者，阳之极也，死；尽药三剂，发汗不出者死。

　　卷之上

　　头痛（二十六）

　　三阳俱头痛。太阳脉浮，葛根葱白汤；少阳脉弦，柴胡汤；阳明脉长，承气汤。

　　三阴无头痛，惟厥阴脉会于巅，有头痛干呕涎沫，吴茱萸汤主之。

　　小便清者，热不在里，可发散之。

　　不大便者，有热头痛，可下之。

　　卷之上 头痛（二十六）

　　不治证

　　真头痛，甚入连于头脑，而手足冷者死。

　　卷之上

　　项强（二十七）

　　表邪也，太阳证。

　　亦项强，因太阳中风加之寒湿，宜发散之。

　　结胸项亦强，如柔 状，宜大陷胸丸下之。

　　卷之上

　　头眩（二十八）

　　眩者非玄，而见其玄。

　　者非毛，而见其毛。

　　者，目摇动也。

　　运者，运转，世谓之头旋。

　　冒者，蒙冒，世谓之昏冒。

　　皆阳虚也。

　　风亦头眩。

　　卷之上 头眩（二十八）

　　不治证

　　属性原缺。

　　卷之上

　　胸满（二十九）

　　属性原缺。

　　卷之上

　　胁满（三十）

　　属性原缺。

　　卷之上

　　心下满（三十一）

　　……虚气上逆也，旋复代赭石汤主之。痞与泻心不解，渴而小便不利为水饮内蓄，五苓散主之，泻心汤并治痞虚气。

　　卷之上 心下满（三十一）

　　不治证

　　结胸证悉具而加之烦躁者死，邪胜也。

　　脏结亦如结胸，邪结于阴也。寸脉浮而关小细沉紧，饮食如故，而阴结阳不结也。时自利，是阴乘阳虚而下也。舌上白胎滑者难治，白胎寒多也。脏结，于法当下，若无阳证寒热，其人反静，胎滑，不可攻也，宜刺关元，小柴胡汤也。

　　又，病患胁下旧有痞，连在脐旁，痛引小腹入阴筋者死，积与真藏气结也。

　　卷之上

　　腹满并痛（三十二）

　　大满大痛，或潮热大便不通，腹满不减者，实也，可下之。曰阳热为邪者，腹满而咽干，方可下之。又曰，痛而不满为实，宜大柴胡、承气辈下之。满而且痛，内外表里俱有证，宜桂枝加大黄汤，以和其内外，以上皆热病也。

　　有冷痛者，痛而大便利，手足冷，恶寒，脉细，面青者，温之，四逆也。

　　有下寒上热痛者，腹中痛，欲呕吐，黄连汤主之。

