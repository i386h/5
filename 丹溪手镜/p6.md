<!-- { "loadSidebar": true } -->
　　腹满不痛或时减者，为虚。此虚寒从上下也，当温之。盖虚气留滞，亦为之胀，比之实，但不坚痛为异，宜桂枝半夏汤、小建中汤，以和之。又曰，阴寒为邪者，腹满而吐，食不下，自利益甚，时腹自痛，属太阴也，可温之。

　　汗吐下后胀满。

　　发汗后不解，腹满痛者，急下之。

　　发汗后腹胀满（是膀胱虚也）者，浓朴生姜甘草半夏人参汤主之。此因表邪发散去津液少，胃主津液，胃虚不能宣布诸气，当温散之。

　　吐后腹满者，邪气不去，下传入胃，承气主之。

　　太阳病反下，因而腹满时痛，桂枝加芍药主之。大实痛，桂枝加大黄主之。

　　伤寒下后，腹胀心烦，卧不安，热乘虚，郁于中，气不得上下，栀子浓朴汤主之。

　　卷之上

　　小腹满（三十三）

　　谓脐下满也。是在上而满者，气也；是在下而满者，物也。小腹下，溺与血也，若从心下至小腹皆硬满而痛者，实也，大陷胸汤下之。但小腹硬满而痛，小便利者，蓄血之证，曰热结膀胱，其人如狂，桃仁承气主之。小便不利者，则是溺涩之证，此皆邪气聚于下焦，津液血气不行，留滞故也。

　　卷之上

　　虚烦（三十四）

　　谓心中郁郁而烦也。烦者，热也。欲吐不吐，心中无奈。胸中烦、心烦、虚烦，三者皆邪热传里，心烦喜呕，胸中烦不喜呕，小柴胡主之。

　　少阴病二三日，心中烦，不得卧，黄连阿胶汤主之。少阴病，胸满而烦，猪肤汤主之。以上皆彻热而和解也。如作膈实者，可瓜蒂散吐之。如不因汗吐下实也，可以重剂吐之。

　　足阳明病，不吐不下心烦者，实也，可下之。

　　又伤寒二三日，心中悸而烦者，虚也，与小建中汤补之。大抵先烦而悸者，热也；先悸而烦者，虚也。如因吐下汗后而烦者，虚也。可以轻剂吐之，则是内陷之烦也，栀子豉汤主之，少气者加甘草，呕者加生姜，腹满加浓朴。凡药大下后，热不去微烦，加干姜。

　　卷之上

　　烦躁（三十五）

　　烦而扰，扰而烦，阳也。为热之轻者，烦躁谓先烦而渐至躁也；躁为愤躁而躁阴也，为热之重者。躁烦谓先躁而后烦者也。

　　有不烦而躁者，怫怫然便作躁闷，此为阴盛格阳也。虽大躁欲于泥水中卧，但饮水不得入口者是也，治宜温之。

　　有邪气在表而烦躁者。太阳中风，脉浮紧，不汗烦躁，大青龙主之。曰当汗不汗，其人烦躁。

　　有邪气在里而烦躁者。大便六七日绕脐痛，烦躁发作有时，此燥屎也，可下。有火劫而烦躁。太阳病，以火熏之，大热入胃。

　　有伤寒乍解，胃气尚弱，强食过多，因而烦闷，胃脉浮洪，宜损谷。

　　有因虚而烦躁。阳微发汗，躁不得眠。下后复发汗，昼日烦躁不得眠，夜则安静，不渴不呕，无表证，身无大热，脉沉微，姜附汤主之。发汗若下之烦躁，病仍不去者，茯苓四逆主之。

　　汗吐下，脏腑俱虚，余热相协，因虚而烦，以身不疼、脉不紧不数，宜补其虚。

　　有阴盛而烦躁。少阴吐利，手足冷，烦躁欲死，茱萸汤主之。

　　卷之上 烦躁（三十五）

　　不治证

　　结胸证悉具，烦躁者死。

　　发热下利，厥逆，躁不得卧者死。

　　少阴病，吐利烦躁，四逆者死。

　　少阴恶寒而蜷，四逆脉不出，不烦而躁者死。

　　少阴六七日自利，复烦躁不得卧寐者死。

　　卷之上

　　懊（三十六）

　　谓郁闷不舒畅也，无奈也，比之烦闷而甚。

　　由下后，表邪未解，阳邪内陷，结伏于心胸之间，邪热郁于胸中，宜栀子豉汤吐之。

　　或发汗吐下后，及阳明病下之，其外有热，手足温，不结胸，饥不饮食，头汗，邪热结于胸中，宜承气茵陈下之。

　　阳明下之，胃中有燥屎，及阳明病无汗、小便不利、心懊 ，必发黄。

　　卷之上

　　不得眠卧（三十七）

　　眠者，常睡熟也。不得眠者，虽睡不熟，且安静不烦也。卧者，欲睡着而复醒也。不得卧者，欲安卧而烦闷不能安也。二者皆由汗吐下而生。胃虚则不得眠。心虚则不得卧。汗吐下后不得眠，枝豉主之。日烦夜静，姜附主之。

　　不眠。少阴病，心烦不得眠，宜黄连阿胶汤。大热错语不眠，宜黄连解毒汤。下利而渴不眠，宜猪苓汤利其水。吐下后，虚烦不得眠，酸枣仁汤导其热。

　　下后不眠同前。

　　不卧。身热目疼，不卧有汗，宜桂枝柴胡汤；无汗，宜麻黄加白虎。误服青龙，汗多亡阳，先与防风白术牡蛎散，收其汗，次用小建中，养其心血。风温误汗不卧者死。热病余热入心包络，不卧，宜知母麻黄汤小汗之，次用小柴胡乌梅栀子汤，散心经之热，差后阴未复不卧，宜栀子乌梅汤。

　　卷之上

　　喜眠（三十八）

　　一忽又一忽，终日睡着沉沉不醒，惟狐惑二证有之，乃因下利后，内热乘虚生虫，杀人甚急，宜桃仁汤，黄连犀角汤。

　　终日终夜常眠不寤，惟少阴下后，心肾虚寒，宜四逆温之。

　　有欲幽静而但不能眠熟，惟百合、风温二症有之。百合因汗下后，内外俱虚，气无以守，心神不宁，汗后成者，百合知母汤；下后成者，滑石代赭汤。吐后成者，鸡子汤。不曾汗吐下，自成者，百合地黄汤。

　　卷之上

　　舌上胎（三十九）

　　热也，津液结搏为膜在舌上。

　　白滑者，邪气初传入里，客于胸中，栀子豉汤主之。

　　又阳明误下，白胎者，同治。

　　半表半里者，小柴胡汤主之。

　　不滑而涩，是结热在里，表里俱热，口大干，舌上干燥，白虎汤加参主之。

　　黄者热邪入里，可下之。

　　黑者热极也死。

　　卷之上 舌上胎（三十九）

　　不治证

　　藏结白胎滑者死，其候如结胸，饮食如故，时时下利。

　　卷之上

　　衄（四十）

　　热在表也，是经络热盛，阳气拥，重迫血妄行，衄乃自解，忌汗。

　　卷之上 衄（四十）

　　不治证

　　衄，头汗出，身无汗，死。及汗出不至足者死。

　　发衄家汗，则额上陷，脉紧急，直视不得 ，不得眠。

　　少阴病，但厥无汗，强汗之，因致衄者，难治，名曰下厥上竭。

　　卷之上

　　哕（四十一）

　　KT 者，但胸喉间气塞不得下通然，而无声也。

　　哕者，吃吃然有声也。二者皆胃受疾也，趺阳浮为KT ，滑为哕。KT 者，胃虚水寒相搏，宜小青龙去麻黄加附子；哕者，因大吐大下，胃虚之极也，此妄下之过，多不治。

　　又有热气拥，郁气不得通而成轻者，有和解之证，重者有攻下之候，非比大下后。

　　卷之上 哕（四十一）

　　不治证

　　太阳中风，以火劫发汗，阴阳俱虚竭，身体枯烦头汗至颈而还，腹满微喘，口干咽烂不便，谵语至哕者死。

　　又不屎腹满加哕者死。

　　卷之上

　　咳（四十二）

　　咳，嗽也，肺主也。肺主气，形寒饮冷则伤之，使气上而不下，逆而不收，冲击膈咽，令喉中如痒，习习如梗，治宜发散。小便利者，不可发汗，发汗则四肢厥冷，咳而发汗，蜷而苦满，腹复坚为逆。

　　肺寒而咳者，皮毛之寒内合饮食之寒，则为咳嗽。

　　停饮而咳者，伤寒表不解，心下有水气，干呕发热而咳，小青龙主之，此为水饮与表寒相合也。

　　又有少阴病，腹痛小便不利，四肢沉重痛，自利，此为有水气，其咳者，真武主之，此为水饮与里寒相合也。表传里而咳者。

　　少阴病四逆，其人或咳，四逆散加干姜五味子主之，此为阴邪动肺而咳也。

　　少阳证，其人或咳者，小柴胡去参加干姜五味子，此为阳邪动肺而咳也。

　　卷之上 咳（四十二）

　　不治证

　　脉散者死，是心火刑于肺金也。

　　卷之上

　　喘（四十三）

　　喘，肺主也。谓气逆而上行，息数、气急、张口、抬肩、摇身、滚肚。

　　有邪气在表而喘者，心腹必濡而不坚。

　　太阳恶风无汗而喘，桂枝加浓杏汤主之。

　　喘而汗出者，邪气在里也，且邪气内攻，气逆不利而喘，以葛根黄芩黄连汤以利之。

　　汗出而喘者，邪气在表也，邪气外盛，拥遏诸气不利而喘，与麻黄杏子甘草石膏以发之。

　　有里证而喘者，心腹坚满短气，有潮热，此外欲解，可攻里也。

　　有水气而喘者，心下有水气，干呕发热而咳或喘，小青龙去麻黄加杏子主之。

　　又水停心下则胸膈满而喘，宜利其小便。

　　卷之上 喘（四十三）

　　不治证

　　直视谵语喘满者死。

　　身汗如油，喘而不休，肺绝也，死。

　　因药下之，泻止而喘者，气已脱也，死。

　　喘而噫者死。

　　喘而四逆者死。

　　喘而鱼口者死。

　　喘而口闭面里者死。

　　卷之上

　　吐呕（四十四）

　　吐，物出也，胃中虚冷。吐血有热毒，宜犀角地黄汤；有虚寒，宜理中汤。

　　呕，有声也。干呕有寒，宜姜附；有热，宜五苓；有水气，宜小青龙也。

　　有热呕者，呕而发热，少阳证具及呕不止，心下急，郁郁微烦，宜大柴胡。

　　有寒呕者，膈上有寒饮干呕者，不可吐，宜温之，呕涎沫头痛，茱萸汤主之。

　　有停饮呕者，先呕后渴，此为欲解；先渴后呕，为水停心下，此属饮家。

　　有胃脘有脓而呕者，不须治，脓尽自安。

　　表邪传里必致呕也，阴不受邪而不呕也。呕家用半夏以去其水，用生姜以散其逆气。

　　呕多，虽有阳明证，不可攻之，谓邪气未收敛也。

　　卷之上 吐呕（四十四）

　　不治证

　　呕而脉弱，小便微利，身有微热见厥者死，此虚寒之甚也。

　　卷之上

　　悸（四十五）

　　悸，心忪也，惕然动而不安矣。

　　有停饮者，饮水多必心下悸，心火恶水，心不安也。凡治悸者，必先治饮，以水停心下，散而无所不至。浸于肺则喘咳，浸于胃则哕噎，溢于皮肤则肿，渍于肠间则利下，可以茯苓甘草汤治之。

　　有气虚者，由阳明内弱，心下空虚，正气内动，心悸脉代，气血内虚也，宜炙甘草汤补之。

　　又伤寒二三日，心悸而烦，小建中主之。

　　少阴病四逆或悸，四逆加桂五分主之。

　　有汗下之后，正气内虚，邪气交击，又甚于气虚者也。

　　太阳病发汗过多，其人叉手自冒，必心下悸。

　　又太阳病，若下之身重心下悸者，不可发汗。

