<!-- { "loadSidebar": true } -->
　　少阳病不可吐下，吐下则悸而惊。又少阳不可汗，汗则谵语，此属胃，胃和则愈，胃不和则烦而悸，治法宜镇固之或化散之，皆须定其气浮也。

　　卷之上

　　渴（四十六）

　　渴，热也，在里也。

　　渴小，热小，宜五苓散；渴大，热深，宜白虎加参。

　　舌干咽焦，乃肾汁干也，可急下之，肾经上属舌本，盖热入，肾水为所烁，无以灌注咽喉，失下则舌焦而死矣。

　　卷之上

　　振（四十七）

　　振，谓森然，若寒耸然，振动皆虚寒也。至于欲汗之时，其人必虚，必蒸蒸而振，却发热汗出而解，比战为之轻者。

　　下后复发汗，必振寒者，谓其表里俱虚也。

　　亡血家发汗则寒栗而振，谓其血气俱虚也。

　　发汗过多亡阳，经虚不能自主持，故身为振摇也，宜茯苓桂枝甘草白术汤。

　　有振振欲擗地者，真武汤主之。二者皆温经益阳滋血助气。

　　卷之上

　　战栗（四十八）

　　战者，身摇，外也。栗者，心战，内也。微则振，甚则战，又甚则栗。其人本虚，邪与正争。邪与外正气争则战，邪与内正气争则栗。

　　卷之上

　　四逆（厥附四十九）

　　四逆 四肢厥冷也。

　　若手足自热而至温，自温而至厥，传经之邪也。治宜寒冷四逆散柴胡芍药枳壳甘草。

　　若始得之手足便冷而不温，而阳气不足，阳经受邪，宜四逆汤温之，姜附是也。

　　厥 厥冷甚于四逆也。厥有阴阳气不相顺接。

　　先热而后厥者，热伏逆于内也，阳气内陷也。

　　阳厥 身热便秘，宜下之。

　　先厥而后热者，阴近而阳气得复也。

　　阴厥逆冷脉沉细，宜温之。

　　若始得之便厥者，则是阳气不足，阴气胜也，主寒多矣。

　　厥小热多，其病则愈；厥多热小，其病为逆。至于下利，先厥后热，利必自止，阳气得复，见厥复利，阴气还胜，有邪结胸中，阳气不得敷布而手足冷，当吐之，为阴盛矣，加之恶寒而蜷阴极也。

　　卷之上 四逆（厥附四十九）

　　不治证

　　少阴病，恶寒身蜷而利，手足厥冷者不治。

　　又少阴病，但厥无汗，不当发汗，强发之则真阳之气绝，阳无所养，血上溢矣。故两足逆冷，名曰下厥上竭，尺脉得微有宜脐下灸千壮，服回阳辈，脉不回，人不省死。

　　卷之上

　　郑声（五十）

　　郑声 乃声转而不正也，以身凉脉小，自利不渴而多言者，为郑声，虚也，宜凉补之。

　　谵语 乃妄有所见而言，皆真气昏乱，神识不清之所致。

　　并热在胃中，上乘于心也，有言语差谬，睡中呢喃，独语不休乱言皆热，分轻重。

　　有被火劫谵语者，大热入胃中，水竭水燥，又腹满微喘，口干咽烂不便，久必谵语。

　　有汗出谵语者，风也，须过经，可下之，若下之早，言语必乱，以表虚里实故也。

　　有下利谵语者，有潮热谵语者，皆胃中有燥屎，可下之，承气汤。

　　有下血谵语者，热入血室，当刺期门，宜小柴胡桃仁承气辈。

　　有三阳合病谵语者，腹满身重，难以转侧，口中不仁，面垢遗屎。

　　有发汗多，亡阳谵语者，不可下，以桂枝柴胡汤，和其荣卫也。

　　卷之上 郑声（五十）

　　不治证

　　脉短者死。

　　逆冷脉沉细者死。

　　上气喘满直视者死。

　　自痢下夺者死。

　　卷之上

　　短气（五十一）

　　短气，乃气急而短促，呼吸频数而不能相续，似喘而不能摇肩，似呻吟而无痛，腹心满胀而短气者，里也，实也。又短气不足以息者，实也，十枣、陷胸也。

　　心腹濡满而短气者，表也，虚也。

　　有水饮短气者，食少，饮多，水停心下，宜五苓。

　　卷之上

　　摇头（五十二）

　　摇头，有摇头言者，里痛也，痛使之然。

　　有口噤背反张者， 也，风使之然。

　　卷之上 摇头（五十二）

　　不治证

　　有形体如烟熏，头摇直视，此心绝也，乃阴极阳无根矣死。

　　卷之上

　　螈（五十三）

　　螈 ，螈者，筋脉缩急也。 者，筋脉伸缓也，伸缩不止，俗曰发搐，并邪热盛也，热盛则风搏并经络。风主动，四肢动而不宁，若以祛风涤热治之亦有可生，若妄加灼火发表之药则死矣。

　　卷之上

　　不仁（五十四）

　　不仁，谓不柔和，不知痛痒，不知寒热也。

　　由气血虚少，邪气拥盛，正气不能通行而致也。

　　卷之上

　　直视（五十五）

　　直视 视物而目睛不转动也，能转动者非也。

　　直视为不治之疾，由正气已脱，邪气极盛也。

　　有目中不了了，睛不和者，无表里证，大便难，身微热者，此内实也，可下之。

　　卷之上

　　郁冒（五十六）

　　郁冒 昏迷也。郁则气不舒，冒则神不清。

　　由虚极而乘寒，如少阴病下痢止而头眩而冒者死，此虚极也。

　　卷之上

　　动气（五十七）

　　动气 脐傍筑筑然动跳也。

　　由真脏之气虚发动也，虽有攻里发表之证，不可汗下。

　　肝内证，脐左有动气，肺脐右；心脐上；肾脐下，并按之牢，若痛，必待问而知。

　　卷之上

　　自利（五十八）

　　自利 有热，肠垢也。有寒，鸭溏也。有湿毒，利脓血也。有合病自利。

　　太阳与阳明合病，必自利，在表也，以葛根汤发之。

　　太阳与少阳合病，必自利，在半表半里也，以黄芩汤和之，呕加半夏。

　　阳明与少阳合病，必自利，邪入府也，以承气下之。

　　有热利者，不应下而下，表邪乘虚入里，内虚协热遂自利。又下利欲饮水者，热也。发热复重，泄色黄赤者，热也。大热内结，注泄不止，治宜寒疗，结伏虽除，以寒下之，又热则分利之。

　　有寒利者，自利不渴属太阴，以藏寒故也。又小便色白，少阴病形悉俱，寒也。又恶寒脉微，自利清谷，寒也。并宜理中温之。又大寒凝内，久痢溏泄，绵历岁年，宜热下之。

　　有湿毒利，脓血，宜地榆散。

　　有结积利者。

　　少阴病自利清水，心下必痛，口干燥，必下利，三部皆平，按之心下硬，或脉沉而滑，或不欲食而谵语，或作复年月，宜攻之、逐之。

　　治下利，虽有表证不可发汗，为邪内攻，走津液而胃虚，表之必胀满。

　　卷之上 自利（五十八）

　　不治证

　　下利身凉脉小为顺。身热脉大为逆。下利脉反实者死。

　　发热下利至甚厥不止者死。

　　直视谵语下利者死。

　　手足厥冷无脉，灸之不温，脉不还者死。

　　少阴证自利，复烦躁不得卧寐者死。

　　以上皆邪拥盛，正气下脱而死者也。

　　曰六腑气厥于外，手足寒；五脏气绝于内，下利不禁。

　　又下利右关脉弦者死，是胃虚不胜也，治以理中辈，得胃脉缓者生。

　　又伤寒六七日，脉迟下利而热，当与黄芩汤彻其热。

　　腹中应冷当不能食，今反能食，名曰除中死。能食者是热，热未去也，此脾经邪热未去，而胃气去矣。

　　卷之上

　　筋惕（五十九）

　　筋惕 跳也，肉 动也。

　　由发汗过多，津液枯少，阳气大虚，筋肉失养。

　　太阳病脉微弱，汗出恶风，不可服青龙，服之则筋跳肉动。

　　又太阳病发汗，汗出不解，仍发热头眩，身动振振欲擗地，真武主之。动气在左右不可汗，汗则头眩身动，治宜温经益阳。

　　有吐下后发汗，表里俱虚，此又甚也。

　　吐下后发汗，虚烦，脉甚微，八九日心下痞，胁下痛，气上冲咽喉，眩冒，筋脉动惕，久而成痿，此逆甚也。

　　又太阳病发汗复下之，肤动胸烦，面青黄者，难治。此阳气太虚也。若面黄手足温者，易治，此阳气复也。

　　卷之上

　　热入血室（六十）

　　热入血室 血室乃经脉留止之处，血海也，冲脉也。

　　男子 由阳明内热，方得而入，感则下血谵语。

　　妇人 由太阳经便得，而入则有月水适来适断为异。

　　中风发热，经水适来，热除脉迟，胸胁下满如结胸状，谵语，此乃邪留于胸胁不去，当刺期门。

　　中风七八日，经水适断，寒热有时如疟，此乃血不行也，小柴胡散之。

　　伤寒发热，经水适来，昼日明了，暮则谵语如见鬼，以血自下无留，邪热随血散，必自愈也。

　　卷之上

　　发黄（六十一）

　　发黄 由湿热相交也，主在脾经。

　　有热盛而黄者 身黄色如橘子，甚者染衣如柏。

　　阳明病无汗，小便不利，必发黄。

　　又头汗，身无汗，小便不利，渴饮水浆，此为瘀热在里也，茵陈汤、五苓散。

　　又有内热已盛，被火者，亦发黄也。

　　邪风被火热，两阳相熏灼，其身黄也。

　　伤寒身黄发热者，此外热也，宜栀子柏皮汤以散之。

　　有湿黄者 身如熏黄，虽黄而色暗不明也。

　　伤寒发汗后，身目为黄者，寒湿在里不解故也。

　　有蓄血下焦，身黄者 脉沉结，小腹硬，而小便自利，如狂，宜抵当汤下之。

　　卷之上 发黄（六十一）

　　不治证

　　寸口无脉，鼻气出冷者死。

　　体如烟熏，直视摇头，为心绝也死。

　　环口黧黑，柔汗发黄，为脾绝也死。

　　卷之上

　　狂（六十二）

　　狂 谓少卧不饥而自高贤也，自辨智也。曰重阳者狂，重阴者癫，由邪热至极也，宜大下之。

　　又有热在下焦膀胱，如狂而未至于狂，但卧起不安耳。

　　又狂见蓄血，下焦蓄血亦狂也。

　　卷之上 狂（六十二）

　　不治证

　　狂言目反直视，肾绝也，死。

　　汗出复热，狂言，不食，为失志，死。

　　卷之上

　　霍乱（六十三）

　　霍乱，谓邪在上焦则吐，邪在下焦则下利，邪在中焦，胃气不治，为邪所伤，阴阳乖鬲，遂上吐而下利。若呕吐而利，谓之吐利；躁扰烦乱，谓之霍乱。

