<!-- { "loadSidebar": true } -->
　　伤寒吐利者，邪气所伤也。霍乱吐利者，饮食所伤也。其有兼伤寒之邪，内外不和者，加之头痛发热，热多欲饮水者，五苓散主之。寒多不欲饮水者，理中汤主之，理中加减。脐上动者，肾气动也，去术加桂；吐多者，去术加生姜辛散也；悸者，加茯苓，以导其气也；寒加干姜温也；腹痛加参以补之；腹满者，此胃虚气壅也，去术甘人人满也，加附辛以散壅；吐利止而身痛者，宜桂枝汤，以和之；吐利寒热，手足冷与下利清谷，脉微，四逆汤主之。

　　卷之上 霍乱（六十三）

　　不治证

　　干霍乱者死。乃躁扰不安，喘胀不得吐下者也。

　　卷之上

　　蓄血（六十四）

　　蓄血谓血结下焦不行也。

　　由太阳随经瘀血在里，血为热所搏。

　　太阳病七八日，表证仍在，脉微而沉，反下，结胸，其人如狂，以热在下焦，小腹当硬满，小便自利者，蓄血也，抵当主之。小便不利，非血蓄也，是津液内结也。

　　又阳明病，其人喜忘，屎虽硬，其色必黑，亦蓄血也。喜忘者，瘀血也，此又甚也，轻则桃仁承气，重则抵当丸下之。

　　又如病患无表里证，发热七八日，虽脉浮数者，可下之。假令已下，脉数不解，浮则伤气，下后脉浮是荣间热去而卫间热在矣；数则伤血，下后脉数是卫间热去而荣间热在矣。合热则消谷善饥，邪热不杀谷也。至六七日不大便者，瘀血也，抵当汤主之。

　　凡看伤寒，先观两目，次看口舌，又次以手自心下至小腹按之，如觉有满硬者，审之问之，而治之。

　　卷之上

　　劳复（六十五）

　　劳复谓瘥后血气未平，余热未尽，劳动其热，热还经络复作也。

　　脉当浮数而硬，若余热未除再热者，则非劳复也。

　　治法非比伤寒次第，可速下之。曰大热瘥后劳复者，栀子豉汤主之，若有宿食加大黄。又曰，劳力而耳热者，宜柴胡鳖甲散平解之。

　　过食而热者，宜消之。

　　又曰，伤寒瘥后，更发热者，小柴胡主之。脉浮汗之。沉实下之。

　　又麦门冬汤治劳复。竹叶石膏汤治食复。

　　卷之上

　　易（六十六）

　　（即阴阳易也，以大病瘥后，男女相易而复作也）易 谓男女相易则为阴阳易，不易自病谓之女劳复，以其内损真气，外动邪热，真虚邪盛，不可治矣。

　　其证身体重少气（乃损真气也），小腹里急，引阴中拘挛，膝胫拘急（阴气极也），热上冲胸，头重不欲举，眼中生花（乃所易之毒瓦斯上蒸也）。

　　舌卷卵缩（附）舌卷卵缩，谓肝热也。

　　卷之上

　　目瞪（六十七）

　　目瞪，伤寒目瞪口噤，不省人事，此中风 ，宜开关吐痰，痰退眼开，观证治之。

　　伤寒过经，疾退无热，人困不语，脉和目瞪，下虚戴阳故也。

　　阳毒不解，热伏太阳，故使目瞪，六脉弦劲，渐作鱼口，气粗者死。

　　卷之上

　　发斑（六十八）

　　发斑，热炽也。

　　舌焦黑，面赤，阳毒也。治宜阳毒升麻汤、白虎加参汤。

　　冬月大暖，至春发斑，阳脉浮数，阴脉实大，温毒也，治宜承气黄连汤。

　　卷之上

　　狐惑（六十九）

　　狐惑，舌上白，唇青，有疮，四肢沉重，忽忽喜眠，因失汁致之。

　　卷之上

　　蛔厥（七十）

　　蛔厥，藏寒也，治宜乌梅丸、理中丸。

　　卷之上

　　两感（七十一）

　　两感，一日双传，脉沉而大；二日沉长；三日沉弦，在里证宜四逆汤，表证桂枝汤也。

　　卷之上

　　咽痛（七十二）

　　咽痛，有少阴有热，宜黄连龙骨汤。有少阴无热宜四逆散。有口疮宜蜜渍连汁。

　　卷之上

　　身痛（七十三）

　　身痛，有阳，宜麻黄桂枝。有阴，宜真武。有湿，宜术附五苓也。

　　卷之上

　　小便不利数（七十四）

　　小便不利数，热宜五苓承气，湿宜姜附，寒热宜柴胡桂枝干姜汤也。数宜干姜甘草芍药汤、承气类也。

　　卷之上

　　四证类伤寒（表里附七十五）

　　伤食 右寸脉紧盛，痞满，又口无味液不纳谷，息匀。

　　痰证 呕逆头痛，脉浮而滑，痞满。

　　虚烦 不恶寒，不头痛，身疼。

　　香港脚 但疾起于脚。

　　卷之上 四证类伤寒（表里附七十五）

　　表里附

　　无表里，至十三日后，大柴胡主之。脉数，不大便，瘀血也，抵当主之；过经不解，承气主之。

　　表里双见脉浮大表也，又烦渴小便赤，心下痞，治宜大柴胡、桂枝汤、五苓散。

　　脉浮紧，咽燥，口苦，腹满而喘，发热汗出，不恶寒而反恶热，治宜栀子豉汤。

　　脉（迟弦）细，里也，又有里证，治宜小建中、小柴胡。

　　误下表未解，下之协热利不止，宜桂枝人参汤。腹痛喘渴，见各门下。

　　祖按：伤寒第九至此条款，俱系伤寒变症，后有言及伤寒者，乃论杂症中参及之耳。凡治病辩得伤寒明透，则杂症皎然矣。盖伤寒专言足六经：足太阳膀胱经、足少阳胆经、足阳明胃经、足太阴脾经、足少阴肾经、足厥阴肝经。杂症则兼及手六经：手太阳小肠经、手少阳三焦经、手阳明大肠经、手太阴肺经、手少阴心经、手厥阴心包络。此之谓十二经配脏腑也，故分言之，以便览者。

　　卷之中

　　伤寒方论（一）

　　李论太阳证，脉浮紧无汗，名伤寒，宜麻黄汤。脉浮缓自汗，名伤风，宜桂枝汤。

　　阳明证，不恶风寒，自汗，脉长，宜白虎汤，浮沉按之有力，宜大承气汤。

　　少阳证，脉弦，宜柴胡汤。

　　太阴证同前脉沉细，宜四逆，浮宜桂枝汤。

　　少阴证，脉沉实，宜大承气，脉细沉迟宜四逆汤。身凉脉沉细而虚，宜泻心汤。身热而烦躁，二便自利，脉浮洪无力，按之全无，宜附子泻心汤。吐泻不渴，脉微弱，宜理中汤。渴而脉沉有力而疾，宜五苓散。脉沉发热当汗，宜麻黄细辛附子汤。下利青色口燥，宜下。不渴，温之。

　　厥阴证，脉俱微沉实，按之有力，宜下。无力，宜温。

　　刘论表证宜麻黄汤发之。内证之外者，麻黄细辛附子汤渍形以为汗，里证根据方加大黄下之。

　　肾外证，脉浮，前方加姜附。内证泄利，后方加同。

　　肝外证，面青，脉弦，前方加羌活、防风。内证便秘淋溲，沉弦后方加同。

　　心外证，面赤，脉浮洪，前方加石膏、黄芩。内证烦心心痛而哕，脉沉，后方加同。

　　肺外证，面白，嚏悲，脉浮而涩，前方加桂姜。内证喘咳，脉沉，后方加同。

　　脾外证，面黄，善噫，脉浮缓，前方加白术、防己。内证腹满，脉沉，后方加同。

　　羌活汤 治一切伤寒及两感。出刘。

　　羌活 防风 川芎 甘草 地黄 黄芩（各一两） 白术（二两） 细辛（二钱五分）如身热加石膏四钱，腹满加芍药三钱，寒热加柴胡一两、半夏五钱，心下痞加枳实一钱，里证加大黄三钱，邪尽止之。

　　大羌活汤 治同上方。出李。

　　防风 羌活 川芎 甘草 黄芩 细辛 独活 苍术 防己 白术 黄连（各一钱） 知母地黄（各三钱） 白芷（阳明加之）双解散 混治。出刘张。

　　春夏不服麻黄 秋冬不服桂枝夏不服青龙 冬不服白虎桂枝汤 解肌和卫也，治太阳中风自汗浮桂枝（君也，风淫于内，平以辛） 芍药 甘草（臣也，酸收甘缓） 姜枣（使也，辛散甘缓） 各三钱此方，西北可常行之，惟江淮间冬春可行之。自春末夏至前用，加黄芩，谓之阳旦汤，夏至后，加芩二钱半、知母半两、石膏一两。若病患素虚寒，不必加减。

　　加芍药一两，治腹痛下后脉浮。

　　加大黄，治大实腹痛。

　　加附子一枚，治风湿身疼，又治汗漏不止。

　　加干姜治已汗、已下，又寒热往来。

　　加栝蒌、葛根，治有汗柔 。

　　加麻黄二钱、杏仁十二枚，治寒热往来，名桂麻各半汤。

　　加麻黄二分、石膏三钱，治寒热往来，脉微弱，不可汗，名桂枝三越婢一汤。

　　加浓朴、杏仁，治喘恶风无汗，表也。

　　去芍药，治下后，脉促胸满。

　　麻黄汤 治寒邪。

　　麻黄（君也，三钱散寒） 桂枝（臣也，二钱解肌） 甘草（佐也，一钱，寒伤荣，荣主肝，肝苦急，以甘缓之） 杏仁（使也，利气，二十个）加知母（一钱五分） 石膏（三钱） 治夏至前后无汗热病。

　　加杏仁五十枚、麻黄半两、甘草二钱、石膏八钱半，治喘。

　　加麻黄、薏苡二钱、甘草一钱、杏仁十枚，治风湿相搏身疼。

　　加麻黄细辛二钱、附子十枚，治少阳证脉沉。

　　加芍药、葛根、姜枣，治刚 无汗，名葛根麻黄汤。

　　解肌汤 治春温，又治疫。

　　葛根（二钱） 麻黄（三钱） 桂枝 甘草（一钱） 芍药 黄芩（二钱） 枣同煎。

　　升麻葛根汤 治春冬时行。

　　升麻 葛根 甘草 芍药（各等分）又治太阳阳明合病自利 葛根（一两） 黄芩 黄连 甘草（各二钱）汤，治喘汗出里也。又治误下协热利不止。

　　阳毒升麻升麻（二钱） 犀角 射干 黄芩 人参 甘草（各一钱）大青龙汤 治风寒两伤，寒脉浮紧中风证，风脉浮缓伤寒证是也。

　　麻黄（君也，六钱，散寒。） 桂枝（臣也，二钱，祛风。） 甘草（二钱） 杏仁（四十枚，甘苦助之佐麻黄也。） 姜枣（辛甘合之佐桂枝也。） 石膏（使也，使荣卫之气俱和而又专达肌表者也。）上一服止，若再服汗多则亡阳也，若脉微弱汗出恶风不可服，服之则厥逆筋惕肉 也，大青龙不可误服，误服则厥逆。

　　小青龙汤 治风寒两伤，加之心下有水气，乃除表里之邪耳。

　　麻黄（君也，发散表之风寒。） 芍药 五味（佐也，寒饮伤肺咳逆而喘以酸收肺逆也。）干姜 细辛 半夏（辛热心下有水，津液不行，则肾气燥，以辛润之，以热散之。）若渴者，去半夏加栝蒌根。渴者气燥也，栝蒌根苦寒润燥也，若微利去麻黄，加芫花，水入肠间则利下，不可攻表，芫花下水，若噎者去麻黄加附子，噎者水寒与虚，麻黄非宜，附热温气辛散寒，若小便不利、小腹满，去麻黄，加茯苓，若喘者去麻黄，加杏仁泄逆气。

　　大承气汤 治邪结入胃，又治阳明少阳合病自利，治久痢热利腹胀。

　　枳实（君也，十枚，苦寒溃坚破结为之主。） 大黄（使） 浓朴（臣也，苦湿泄满除燥。）芒硝（佐以治热。）桃仁承气汤 治蓄血。

