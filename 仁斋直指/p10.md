<!-- { "loadSidebar": true } -->
　　丹溪云案内经已下皆谓外中风邪然地有南北之殊不可一途而论往刘守真作息失宜水不能制火极是由今言之西北二方亦有真为风所中者但极少尔东南之人多是湿土生痰痰生热热生风也邪之所辏其气必虚风之伤人在肺脏为多○许学士谓气中者亦有此七情所伤脉微而数或浮而缓而迟必也脉迟浮可治大数而极者死若果外中者则东垣所谓中血脉中府中藏之理其于四肢不举亦有与痿相类者当细分之局方风痿同治大谬发挥甚详子和用三法如的系邪气卒中痰盛实热者可用否则不可
　　河间曰中风之人不宜用龙麝【阙】硃譬之提铃巡于街使盗者伏而不出益使风邪入于骨髄如油入而莫能出也此之类焉若痰潮不省昏愦不知事宜用药下其痰涎故风者乃百病之长虽审经意故莫不有疑者也吁医之不明运气造化地理病机之微而欲行通变之法者难矣哉
　　附诸方
　　防风通圣散【宣明方】论曰风寒热诸疾之始生也人之藏府皆风之起谓火热阳之本也谓曲直动摇风之用也运呕吐谓风热之甚也夫风热拂郁风火生于热以热为本而风为标凡言风者即风热病也气壅沸筋脉拘倦肢体焦痿头目昏腰脊彊痛耳鸣鼻塞口苦舌干咽嗌不利胷隔痞闷咳呕喘满涕唾稠粘肠胃燥热结便溺淋闭或夜卧寝汗咬牙唾语筋惕惊悸或肠胃拂郁结水液不能浸润于周身而但为小便多出者或湿热内余而时有汗泄者或因亡液而成燥淋闭者或因肠胃燥郁水液不能宣行于外反以停湿而泄或燥湿往来而时结时泄者或表之阳和正气【衞气是也】与邪热相合并入于里阳极似阴而战烦渴者【表气寒故战里热甚则渴】或虚气人不已者【经言与衞气并入于里则寒战也并出邪热于表则发热大则病作离则病也】或风热走注疼痛麻痹者或肾水真阴衰虚心火邪热暴甚而僵仆或卒中久不语或一切暴瘖而不语语不出声或暗风癎者或洗头风或破伤风或中风诸潮搐并小儿诸疳积热或惊风积热伤寒疫疠不能辨者或热甚怫结而反出不防者或热极黑陷将死或大人小儿风热疮疥及久不愈者或头生屑徧身黑黧紫白斑驳或面鼻生紫赤风刺瘾疹俗呼为肺风者或成风疠世传为大风疾者或肠风痔漏并解酒过热毒兼解利诸邪所伤及调理伤寒未发汗头项身体疼痛者并两感诸证兼治产后血液损虚以致阴气衰残阳气郁甚为诸热证腹满澁痛烦渴喘闷谵妄惊狂或热极生风而热燥郁舌彊口噤筋惕肉瞤一切风热燥证郁而恶物不下腹满撮痛而昏者【恶物过多而不吐者不宜服之】兼消除大小疮及恶毒兼治堕马打扑伤损疼痛或因热结大小便澁不通或腹急痛腹满喘闷者并皆治之
　　防风　　　　川芎　　　　当归
　　芍药　　　　大黄　　　　薄荷叶
　　麻黄　　　　连翘　　　　芒硝【朴硝制过者是已上各半
　　两】　　　　　石膏　　　　黄芩
　　桔梗【各一两】　　滑石【三两】　　　甘草【二两】
　　荆芥　　　　白术　　　　栀子【各二钱五分】
　　右为末每服三钱水一大盏生姜三片煎至六分温服涎加半夏五钱姜制此药不可无生姜同前刘廷瑞方有缩砂无芒硝其余皆同
　　加减防风通圣散　顶防风疾常服取効
　　防风　　　　川芎　　　　当归
　　芍药　　　　薄荷　　　　麻黄
　　连翘【各半两】　　黄芩　　　　桔梗【各一两】
　　甘草【二两】　　　荆芥　　　　白术【各二钱半】
　　乌药　　　　羌活　　　　天麻
　　僵蚕【等分】
　　体弱气虚者磨木香　痰涎壅盛者加南星半夏枳实
　　搜风顺气圆【圣惠方】治肠胃积热以致膈间痞闷大便结燥小便亦澁肠风痔痛腰膝酸疼肢节顽麻手足瘫痪行步艰辛语言蹇澁三十六般风及七十二般气无不治之此药宣通气血清热润燥通利大小便则诸病自愈
　　车前子【一两半】　白槟榔　　　大麻子【微炒去殻别研】牛膝【酒浸宿】　　干山药【各二两】　枳殻【去穰麸炒】
　　防风【去芦】　　　独活【各一两】　　郁李仁【汤泡去皮研】大黄【五钱半生半熟】
　　右为细末练蜜丸如梧桐子大每服二十丸茶酒米饮任下早晨临卧各一服久觉大肠微动以羊肚肺羹补之此药膏粱之家肥甘大过以致大便结燥尤宜服之老人大肠无血大便结燥最宜
　　苏合香圆　疗传尸骨蒸殗殢肺痿疰忤鬼气卒心痛霍乱吐痢时气鬼魅瘴痞赤白暴痢瘀血月闭痃癖丁肿惊癎及小儿吐乳大人狐狸等病○小儿用大绯绢袋盛当心带之一切邪鬼不敢近○凡人痰气及中风痰涎壅上喉中有声不能下者用青州白丸子同丸生姜自然汁化下立効○产妇中风小儿惊风牙闗硬不开及不省者擦牙即开然后用风药治之○小儿吐泻惊疳先用火焙此药然后用生姜白自然汁化开白汤调灌○脚气冲心用萆蔴子去殻槌碎和丸敷则脚心疼痛立止○心腹绞痛中满呕吐姜汤化服○大人小儿伤风咳嗽姜葱汁白汤调下○中风狂乱如见鬼神白汤调服【方见咳门】
　　白圆子【和剂方】治男妇风痰壅盛手足瘫痪呕吐涎沫及小儿惊风并皆治之【方见痰类】
　　大秦艽汤【拔粹方】治中风外无六经之形证内无便溺之阻隔知为血弱不能养于筋故手足不能运动舌彊不能言宜养血而筋自荣
　　秦芁　　　　石膏【各三两】　　甘草
　　川芎　　　　当归　　　　羌活
　　独活　　　　防风【去芦】　　　黄芩
　　白芍药　　　吴白芷　　　白术
　　生地黄　　　熟地黄　　　白茯苓【各二两】细辛【五钱】
　　右防咀每服一两水二盏煎至一盏去滓通口服如天阴加生姜七片如心下痞加枳实一钱煎服
　　羌活愈风汤【抜粹方】治肝肾虚筋骨弱语言难精神昏溃及治风湿内弱风热体重或瘦而一肢偏枯或肥而半身不遂心乱则百病生静则万病息此药能安心养神调阴阳无偏胜
　　羌活　　　　甘草【炙】　　　防风【去芦】
　　黄芪【去芦】　　　人葠【去芦】　　　蔓荆子
　　川芎　　　　细辛【去芦】　　　枳殻【去穰麸炒】
　　地骨皮　　　麻黄【去根】　　　知母【去皮】
　　独活　　　　白芷　　　　杜仲【炒断丝】
　　秦芁【去芦】　　　柴胡【去苗】　　　半夏【汤洗姜制】
　　厚朴【姜制】　　　防己　　　　熟地黄
　　前胡【各二两】　　芍药【去皮】　　　黄芩【去腐】
　　白茯苓　　　石膏　　　　生地黄
　　苍术【各四两】　　桂【一两】
　　右剉每服一两水二盏煎至一盏去查温服如遇天阴加生姜三片煎空心一服临卧再煎查服○常服之药不可失四时之辅如望春大寒之后加半夏柴胡人葠各二两望夏糓之后加石膏黄芩知母各二两季夏之月加防己白术茯苓各二两望秋大暑之后加厚朴藿香各二两桂一两望冬霜降之后加附子官桂各一两当归二两
　　大乌药顺气散　治诸风气手足瘫痪
　　归芍地黄芎乌药陈地龙香附缩砂枳芩半与防风苏桔并甘草乳没沈香停姜枣均煎服诸风气立通
　　当归　　　　芍药　　　　生地黄
　　川芎　　　　乌药　　　　陈皮
　　地龙　　　　香附子　　　砂仁
　　枳殻　　　　黄芩　　　　半夏
　　防风　　　　紫苏　　　　桔梗
　　甘草【各半两】　　乳香　　　　没药
　　沉香【各二钱五分此三味为末煎熟药加内服】
　　右用姜枣同煎
　　匀气散【瑞竹方】治腰腿疼痛手足挛拳及治中风不语口眼防斜半身不遂等证前代曽服有效
　　白术【二两煨】　　天台乌药【一两】　天麻【半两】
　　沈香　　　　青皮【去穰】　　　白芷
　　人葠【去芦】　　　甘草　　　　紫苏
　　木【各二钱半】
　　右防咀作十服每服水一盏生姜三片煎至半盏去查温服
　　换骨丹【宣明方】治瘫痪风中风口眼防斜半身不遂并一切风癎暗风并宜服之
　　我有换骨丹传之极幽秘疎开病者心扶起衰翁臂气壮即延年神清日不睡南出张仙翁三百八十嵗槐皮芎术芷仙人方首蔓十伴各停匀苦味香减半龙麝即少许硃砂作衣纒麻黄煎膏丸大小如指弹脩合在深房勿令阴人见夜卧服一粒遍身汗津满万病自消除神仙为侣伴
　　麻黄【煎膏】　　　仙术　　　　槐角子【取子】
　　桑白皮　　　川芎　　　　香白术
　　威灵仙　　　人葠　　　　防风
　　何首乌　　　蔓荆子【各一两】　苦葠
　　五味子　　　广木香【各半两】　麝香
　　龙脑【少许研】　　硃砂【研为衣不拘多少】
　　右为末桑白单捣细秤以麻黄膏和就杵一万五千下每两分作十丸每服一丸以硬物击碎温酒半盏浸以物葢不可透气食后临卧壹呷咽之衣葢覆当自出汗即差【和胃汤调补】及避风寒茶下半丸葢出汗入膏时如稠再入水少许煎动入药唯少为妙其麻黄膏不可多其麻黄膏炼法见后
　　袐传祛风散
　　羌活　　　　独活　　　　山栀
　　半夏　　　　苍术　　　　苍耳子
　　甘草　　　　茯苓　　　　陈皮
　　当归　　　　生地黄　　　防风
　　荆芥　　　　汉防己　　　白芍药
　　牙皁　　　　威灵仙【各等分】
　　右防咀每服水二盏姜三片煎至一盏不拘时服加减于后
　　御风丹【圣惠方】治一切中风半身不遂神昏语蹇口眼防斜妇人头风血风暗风倒仆呕哕涎痰手足麻痹
　　川芎　　　　白芍药　　　桔梗
　　细辛　　　　白僵蚕　　　川羌活
　　天南星【姜制各半两】麻黄【去根节】　　防风【去芦】
　　白芷【各一两半】　　干生姜　　　甘草【炒各七钱半】硃砂【二钱半为衣】
　　右为细末炼蜜为圆如弹子大每服一圆熟酒化下食前日三服神昏有涎者加硃砂二钱半
　　续命煮散【大全良方】治风气留滞心中昏愦四肢无力口眼瞤动或时搐搦亡失津液渴欲饮水此药能扶荣衞去虚风中风自汗及产后中风自汗尤宜服之
　　防风　　　　独活　　　　当归
　　人葠　　　　细辛　　　　葛根
　　芍药　　　　川芎　　　　甘草
　　地黄　　　远志【去心】　　　荆芥【各五钱】
　　官桂【七钱半】　　半夏【五钱】　　　汗多不止加牡蛎粉
　　右防咀每服一两生姜三片水二盏煎至一盏去滓通口服
　　独活汤【大全良方】治虚风昏愦不自知觉手足瘈疭坐卧不宁或发寒热若血虚不能服发汗药及中风自汗尤宜服之
　　川独活　　　羌活　　　　人葠【去芦】
　　防风　　　　当归　　　　细辛
　　茯神【去木】　　　半夏　　　　桂心
　　白微　　　　逺志　　　　菖蒲【去毛】
　　川芎　　　　甘草【各五钱】
　　右防咀每服一两水一盏生姜五片煎至八分去滓食后温服
　　川芎石膏汤【宣明方】治风热上攻头目昏痛闷风痰喘嗽鼻塞口疮烦渴淋闷眼生翳膜此药清神爽志宣通气血治中风偏枯解中外诸邪调理诸病劳复传染
