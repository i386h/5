<!-- { "loadSidebar": true } -->
　　半夏【汤泡七次姜制】　前胡【去苗】　　　人参【去芦】
　　茯苓【去皮各七钱半】　枳殻【去穰麸炒】　　桔梗【去芦】
　　甘草【炙】　　　陈皮【去白各半两】
　　右防咀每服四钱水一盏半姜七片枣一枚煎六分去滓热服不拘时【易简方以气盛不用木香】
　　冲和散【简易方】治感冒风湿之气头目不清鼻塞声重肢体倦怠欠伸出泪
　　苍术【米泔浸炒六两】　荆芥穗【二两】　　甘草【一两一钱半】
　　右防咀每服五钱水壹盏煎八分去滓热服不拘时
　　消风百解散【和剂方】治四时伤寒头疼发热恶寒及风壅咳嗽鼻塞声重
　　荆芥　　　　白芷　　　　陈皮【去白】
　　麻黄【去节】　　　苍术【各四两】　　甘草【炙二两】
　　右防咀每服五钱水一盏姜三片葱白三茎煎七分不拘时服如咳嗽再加乌梅煎
　　川芎茶调散【和剂方】治诸风上攻头目昏重偏正头疼鼻塞声重
　　薄荷【去梗不见火八两】川芎【四两】　　　活【二两】
　　甘草【二两】　　　细辛【去叶一两】　　防风【去芦一两半】白芷【二两】　　　荆芥【去梗四两】
　　右为末每服二钱食后茶清调下常服清头目一方无细辛
　　消风散【和剂方】治诸风上攻头目昏项背拘急鼻嚏声重耳作蝉鸣及皮肤顽麻瘙痒瘾疹妇人血风头痛肿痒并皆治之
　　荆芥穗　　　甘草【炒各二两】　　陈皮【半白半两】
　　人葠【去芦】　　　茯苓【去皮用白者】　白僵蚕【炒】
　　防风【去芦】　　　芎防　　　　藿香叶【去梗】
　　蝉蜕【去土炒各一两】　厚朴【去皮姜制半两】　羌活【一两】
　　右为细末每服二钱感风头痛鼻流清涕者用荆芥汤茶清调下遍身疮癣温酒下
　　大辰砂圆【御药院方】清头目化痰涎及感冒风寒声重头目昏项背拘急皮肤瘙痒并皆治之
　　天麻【去苗一两】　　防风【去芦二两】　　细辛【去叶土半两】
　　薄荷叶【半两】　　川芎　　　　甘草【炙】
　　吴白芷　　　朱砂【各一两为衣】
　　右以七味为细末炼蜜丸如弹子大朱砂为衣每服一丸细嚼食后生姜汤下茶清亦可
　　人葠败毒散【和剂方】治伤寒头痛壮热恶寒及风痰痎嗽鼻塞声重如心经蕴热口舌干燥者加黄芩
　　柴胡【去苗】　　　甘草【炙】　　　桔梗
　　人葠【去芦】　　　羌活【去苖】　　　芎防
　　茯苓【去皮】　　　枳殻【去穰麸炒】　　前胡【去苗洗】
　　独活【去芦各等分】
　　右防咀每服三钱水一盏姜三片薄荷少许同煎七分去滓温服
　　羌活散【和剂方】治风气不调头目昏痰涎壅滞遍身拘急及风邪塞壅头痛项彊鼻塞声重肢节烦疼天阴风顿觉不安
　　前胡【去芦】　　　羌活【去芦】　　　麻黄【去根节】
　　白茯苓【去皮】　　川芎　　　　黄芩
　　甘草【炙】　　　蔓荆子【去白皮】　枳殻【去穰麸炒】
　　细辛【去苗】　　　石膏【别研】　　　菊花【去便】
　　防风【去芦各一两】
　　右防咀每服一两姜四片薄荷三叶水二盏煎至一盏温服
　　附破伤风
　　破伤风方论
　　病机云破伤风者同伤寒证治通于表里分别阴阳有在表有在里有在半表半里者在里宜下在表宜汗在表里之间宜和解不可过其治也
　　河间曰破伤风者从外至内甚于内者则病也因此卒暴伤损风袭之间传播经络至使寒热更作身体反彊口噤不开甚者邪气入脏则分汗下之治诸疮不差荣衞虚肌肉不生疮眼不合者风邪亦能外入于疮为破伤风之候故诸疮不瘥吁世皆言着灸为上是为热疮而不知火热客毒逐经诸变不可胜数微则发热甚则生风而搐或角弓反张口噤目邪皆因疮郁结于荣衞不得宣通而生亦有破伤不灸而病此者疮着白痂疮口闭塞气难通泄故阳热亦为郁结而热甚则生风也故表脉浮而无力太阳也脉长而有力者阳明也脉浮而小者少阳也太阳宜汗阳明宜下少阳宜和若明此三法而治不中病者未之有也
　　羌活防风汤【拔粹方】治破伤风邪初传在表
　　羌活　　　　防风　　　　川芎
　　藁本　　　　当归　　　　芍药
　　甘草【各一两】　　地榆　　　　细辛【各二两】
　　右防咀每服五七钱水一盏半同煎至七分去粗热服不拘时候量慢加减用之热则加大黄二两大便秘则加大黄一两缓缓令过
　　白术防风汤【拔粹方】若服前药之过有自汗者宜服此药
　　白术　　　　黄茋【各一两】　　防风【二两】
　　右防咀每服五七钱水一盏半煎至一盏去粗温服不拘时候○脏腑和而有自汗可用此药○破伤风脏腑秘小便赤自汗不止者因用热药汗出不休故知无寒也宜速下之先用芎黄汤三二服后用大芎黄汤下之
　　芎黄汤【拔粹方】
　　川芎【一两】　　　黄芩【六钱】　　　甘草【二钱】
　　右防咀每服五七钱水一盏半同煎至七分去滓温服不拘时候三服即止再用下药
　　大芎黄汤【拔粹方】
　　川芎　　　　羌活　　　　黄芩
　　大黄【各一两】
　　右防咀依前煎服宜利为度
　　羌活汤【拔粹方】治半在表半在里
　　羌活【去芦】　　　菊花【去梗】　　　麻黄【去根节】
　　川芎　　　　白茯苓【去皮】　　防风【去芦】
　　石膏【研】　　　前胡【去芦】　　　黄芩
　　蔓荆子　　　细辛【去叶】　　　甘草【炙】
　　枳殻【各一两】　　薄荷　　　香白芷【各半两】
　　右防咀每服一两水二盏生姜五片煎至一盏去滓通口服食后滓再煎服
　　白术汤【拔粹方】治破伤风大汗不止筋挛搐搦
　　白术　　　　葛根　　　　芍药
　　升麻　　　　黄芩【各五钱】　　甘草【炙二钱半】
　　右防咀每服一两水二盏煎至一盏去滓温服不拘时
　　江鳔丸【拔粹方】治破伤风惊而发搐脏腑秘澁知病在里可用江鳔丸下之
　　江鳔【剉炒】　　　野鸽粪【炒】　　白姜蚕【各五钱】雄黄【一两】　　　蜈蚣【一对】　　　天麻【一两】
　　右为末作三分二分用烧饭丸桐子大硃砂为衣一分巴豆霜二钱半亦烧饭丸桐子大每服硃衣丸三十丸加巴豆霜丸一丸第二服加贰丸加至利为度再服硃砂丸病愈止
　　蜈蚣全蝎散治破伤风搐搦角弓反张
　　蜈蚣【去毒炒一条】　全蝎【一对炒去毒并头足】
　　右为细末如发时用一字或二字擦牙缝内或吹鼻中
　　防风汤【拔粹方】治破伤风同伤寒表证未传入里宜急服此药
　　防风　　　　羌活　　　　独活
　　川芎【各等分】
　　右防咀每服五钱水一钟半煎至七分去滓温服二三服后宜调蜈蚣散大効
　　蜈蚣散【拔粹方】
　　蜈蚣【一对】　　　江鳔【三钱】
　　右为细末用防风汤调下如前药解表不已觉转入里当服左盘龙圆微利看大便硬软加巴豆霜服之
　　左龙丸【抜粹方】
　　左盘龙　　　白姜蚕　　　鳔【各五钱炒】
　　雄黄【一钱】
　　右为细末烧饼为丸如桐子大每服十五丸温洒下如里证不已当于左龙丸一处半内入巴荳霜半钱烧饼为丸如桐子大每服一丸同左龙丸一处合服每服药中一丸如此渐加服至利为度若利后更服后药若搐痓不已亦宜服后药羌活汤也
　　羌活汤【拔粹方】
　　羌活　　　　独活　　　　防风
　　地榆【各一两】
　　右防咀每服五钱水一盏半煎至一盏去柤温服如有热加黄芩○有涎加半夏○若病日久气血渐虚邪气入胃宜养血为度
　　养血当归地黄汤
　　当归　　　　地黄　　　　芍药
　　川芎　　　　藁本　　　　防风
　　白芷【各一两】　　细辛【五钱】
　　右防咀依前煎服
　　地榆防风散治破伤中风半在表半在里头微汗身无汗不可发汗宜表里治之
　　地榆　　　　防风　　　　地丁香
　　马牙苋【各等分】
　　右为细末每服三钱温米调下
　　秘传止血定痛生肌散专治跌打损伤牙咬刀伤出血诸般肿毒出脓后肌肉不生痛不止者并皆治之真龙骨【煆三钱】　白芷【二钱五分】　　黄丹【飞过五钱】
　　软石膏【煆去火毒一两】血结【二钱】　　　乳香【三钱】
　　没药【三钱】　　　朝脑【少许】
　　右为细末磁礶掺患处血止痛定肌生累用应効如神如若肿毒顽疮収口先用此药掺疮口再用白膏药贴之肌生收口【方见肿毒门】
　　秘传破伤风方
　　初觉有风急取热粪堆内蛴螬虫一二个用手揑住待虫口中吐出水就抹在破处身穿稍厚衣裳待少时疮口觉麻两脇微汗风出立効如风急速取此虫三五个剪去尾肚内黄水自出涂疮口再滴些少入热酒饮之汗出立効
　　秘传独圣散治破伤风五七日未愈已至角弓反张牙闗急服之立有神効
　　蝉退【去头足土净五钱】
　　右为末用好酒壹碗煎滚服之立苏为妙
　　已上三方秘传累用得効故附于末
　　如圣散【圣惠方】治破伤风止血定痛
　　苍术【六两】　　　川乌头【炮去皮四两】防风
　　草乌头【炮去皮】　细辛【各二两半】　　两头尖【炮去皮四两】
　　天麻　　　　川芎　　　　白芷【各两半】
　　蝎稍【微炒】　　　雄黄【各半两】　　损骨加乳香【半两】
　　右为细末每服一钱酒调下不拘时服
　　蜈蚣散治破伤风搐搦角弓反张
　　蜈蚣【去毒炒一条】　全蝎【一对炒去毒】
　　右为细末如发时用一字或二字擦牙缝内或吹鼻中
　　一方治破伤风欲死者
　　川乌　　　　南星　　　　半夏【并生】
　　天麻【去芦等分】
　　右为细末每服一钱豆淋酒调下稍温服次以酒三盏投之
　　寒
　　中寒方论
　　寒者严凝杀厉之气也人以肾为根本惟肾则受寒惟寒则伤肾肾气一虚寒邪交作急痛拘挛战掉彊直昏迷厥冷口噤失音此中寒也无汗恶寒头疼面惨发热拘急手足微寒此伤寒也霍乱转筋洞泄下痢干呕吐逆积饮停痰此寒邪入肠胃也以至为咳嗽为虚劳为疝瘕为脚气为带漏为遗精为咳疟为诸痛寒亦主之人惟肾气不充疎于谨防非特霜凝冰之谓寒或者炎天暑月当风取凉卧地受冷使寒邪之气自皮肤而达经络自经络而入脏腑如前数证皆得以恣睢四出矣温肾御寒如干姜附子川乌天雄辈佐之以养正灵砂此固药笼中物然寒伤荣气徒知温肾而不知温血恐未必有十全之功是则官桂当归又温血之上药也不然古人何以致意于寒泣血云
　　中寒证治
　　不换金正气散解散寒邪
　　苍术【炒】　　　橘红　　　　半夏麯
　　厚朴【制】　　　藿香叶【各一两】　甘草【炒三分】
　　右剉散每服三钱姜五片枣二枚煎服
　　养胃汤治外感寒邪内伤生冷
　　苍术【炒】　　　厚朴【制】　　　半夏麯【各一两】
　　人葠　　　　伏苓　　　　草果
　　藿香【各半两】　　橘红【七钱半】　　甘草【炒三钱半】
