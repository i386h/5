<!-- { "loadSidebar": true } -->
　　右剉每服三钱加桂半钱姜七片乌梅半个煎服
　　姜桂散温中散寒生
　　干姜　　　　良姜【各半两】　　辣桂
　　木香　　　　半夏麯　　　甘草【炒各二钱半】
　　右剉散每服三钱姜五片枣二个煎服
　　附诸方
　　生料五积散【和剂方】治感冒寒邪头疼身痛项彊拘急恶寒呕吐或有腹痛又治伤寒发热头疼恶风无问内伤生冷外感风寒及寒湿客于经络腰脚酸疼及妇人经泄腹痛并皆治之
　　苍术【米泔浸去粗皮二十四两】　　　　　桔梗【去芦十二两】陈皮【去白】　　　麻黄【去根节】　　枳殻【去穰麸炒各六两】
　　厚朴　　　　干姜【各四两】　　白芷
　　川芎　　　　甘草【炙】　　　茯苓【去皮】
　　肉桂　　　　芍药　　　　当归【各三两】
　　半夏【汤泡七次二两】
　　右防咀每服四钱水一盏半生姜三片葱白三根煎七分热服冒寒用煨姜挟气加吴茱萸妇人调经则用艾醋
　　按此药气味辛温发表温中开郁行气有殊功去寒湿之圣药也夫寒湿属阴热燥属阳人之为病不过二者而已矣善用药者以苦寒而泻其阳以辛温而散其阴病之不愈者未之有也予尝以防风通胜散防热燥之药也生料五积散为散寒湿之药也不识明哲以为何如
　　理中汤【和剂方】治脏腑中寒口噤失音四肢彊直兼治胃脘停痰冷气刺痛
　　人葠　　　　干姜【炮】　　　甘草【炙】
　　白术【各等分】
　　右防咀每服四钱水一盏煎服
　　四逆汤【和剂方】治伤寒自利脉微欲絶手足厥冷【四逆名者四肢逆冷也】
　　甘草【炙二两】　　干姜【一两半】　　附子【去皮半两】
　　右防咀每服五钱水一盏煎七分温服不拘时
　　白术散【活人方】治阴毒伤寒　干烦燥四肢逆冷
　　川乌【炮去皮脐】　　桔梗【去芦】　　　白术
　　附子【泡去皮脐】　　细辛【各一两】　　干姜【炮半两】
　　右为末每服二钱水一盏煎六分热服不拘时
　　补中益气汤【方见内伤】
　　附子理中汤治中寒中湿呕逆虚弱
　　人葠　　　　白术　　　　干姜【炒】
　　熟附子【各一两】　甘草【炒半两】
　　右防咀每三钱姜五片食前煎服少血加当归
　　沈附汤治虚寒无阳胃弱干呕
　　熟附子　　　干姜【炮各半两】　　沈香
　　白术【各一分】　　甘草【炒一钱半】
　　右剉每三钱姜五片煎食前服
　　姜附汤治中寒厥冷彊直失音口噤吐沫或阴盛发燥
　　熟附子　　　干姜【炮等分】
　　右防咀每服三钱水盏半煎半空心温和服亦治洞泄呕吐
　　附子散伤寒阴证唇青面黑身背彊痛四肢厥冷及诸虚沈寒
　　熟附子【三分】　　官桂　　　　当归
　　白术【各二分】　　干姜【炮】　　　半夏麯【各一分】
　　右剉每服三钱姜五片枣二枚食前煎服
　　五丹圆治沈寒痼冷方见血证类
　　应梦人葠散治伤寒身热头疼亦主痰嗽
　　人葠　　　　白术　　　　白芷
　　干葛　　　　北梗　　　　青皮【各三分】
　　甘草【炒一两】　　干姜【一钱半】
　　右为末每服二钱姜枣煎服
　　败毒散伤寒热证通用
　　人葠　　　　赤茯苓　　　川芎
　　北梗　　　　羌活　　　　独活
　　前胡　　　　柴胡　　　　枳殻【制】
　　甘草【炒等分】
　　右剉散每服三钱姜五片煎服人参羌活散用药亦同
　　伤寒证治格法活人摠括备述其详
　　暑【附　暑风注夏】
　　中暑论
　　人有常言伤暑做出百般病其果厚诬哉盖暑之入人伏于三焦肠胃之间至有兼旬累月而不可测识者如呕吐如中满如泄防如下痢如焦渴如发疟如腹痛如下血以至诸热等证茍因暑得之其根未除虽百药遍尝难施其巧夫人心胞络与胃口相应胃气稍虚或因饥冒暑故暑气自口鼻而入凝之于牙颊达之于心胞络如响应声遇暑以还急漱口而勿咽可也若觉暑毒逼塞咽喉尤当灌涤而吐之伤暑脉虚面垢自汗身热背寒烦闷大渴倦怠少气毛耸恶寒或头疼或霍乱或四肢厥冷但身体无痛经云热则诸毛孔开故洒然恶寒体认不精妄以伤暑为伤寒误人不小然而暑家何以脉虚暑能消气气消则血散脉安得而不虚其或六脉沈伏冷汗自出闷絶而昏不知人此则中暑证候又加重耳治法大要虽贵于驱暑尤贵于和中二者并行则其间杂证不战而自屈若汗若下若用药差冷古人戒之虽然夏月伏隂在内暑家气虚脉虚或饮水过多或冷药无度伤动其中呕吐不食自利不渴此则外热里寒无惑乎伤暑伏热之説非理中汤不可也又有冷药过度胃寒停水潮热而呕或身热微烦此则阳浮外而不内非小半夏茯苓汤不可也抑犹有戒焉暑家脉虚面黧冷汗洒然毛耸手足微寒茍不明辨其里热之证误以刚剂投之抱薪救焚不发黄则发斑甚者蓄血闷乱而毙矣吁可畏哉
　　中暑证治
　　五物香薷汤驱暑和中通用
　　香薷【三两】　　　白扁豆【姜制】　　厚朴【制】
　　白茯苓【各一两半】　甘草【炙一两】
　　右剉每服三钱水煎温服
　　香薷缩脾饮驱暑和中除烦止渴
　　缩砂仁【二两】　　草菓仁　　　乌梅肉
　　香薷　　　　甘草【炒各两半】　　白扁豆【姜制】
　　白干葛【各一两】
　　右剉每服三钱姜五厚片水煎微温服
　　香薷剉散解暑毒止霍乱
　　香薷【二两】　　　厚朴【制一两】　　茯苓
　　陈皮　　　　甘草【炙各半两】　　良姜【三钱】
　　右剉细每服二钱半盐一捻水煎服
　　五苓散治伤暑烦渴引饮过多小便赤澁心下水气【方见水饮门】
　　小柴胡汤治伤暑外热内渴【方见血证类】于内更加生姜为妙
　　竹叶石膏汤治伏暑内外热炽烦燥大渴
　　石膏【半斤】　　　半夏【荡洗七次切焙一两二钱半】
　　麦门冬【去心二两七钱半】　　　　　人葠
　　甘草【炒各一两】
　　右麄末每服二钱姜五片青竹叶七片粳米百粒水煎服
　　六和汤治暑证身热呕不甚渴
　　人葠　　　　半夏麯　　　杏仁【去皮微炒】
　　甘草【炒】　　　缩砂仁【各一两】　茯苓
　　藿香　　　　宣木　　　扁豆【制各二两】
　　厚朴【制三两】　　香薷【四两】
　　右剉每服三钱姜五片煎服内伤生冷通用
　　二陈汤【见痰涎类】治伤暑复感冷及内伤生冷
　　半夏【制】　　　橘红【各五两】　　茯苓【三两】
　　甘草【炙一两】
　　右防咀每服三钱姜七片小乌梅一枚煎服感冷更添生姜
　　小半夏茯苓汤【方见水饮类】
　　消暑圆治伤暑伏热生痰以致头痛中痞
　　半夏【半斤洗浄醋二升半煮干别碾】　　　　茯苓
　　甘草【生各四两】
　　右末之用醋并姜汁调半夏煮糊圆桐子大每服七十圆熟水下暑药皆可下
　　来复丹均平隂阳治中暑昏迷霍乱吐泻
　　透明硫黄　　硝石【各一两并为细末入定磁内以微微火慢炒用栁不住手搅令阴阳气相入再研极细】元精石【一两研细水飞】五灵脂【五台山者水澄去砂
　　石日干】　　　　陈橘皮【去白】　　青橘皮【去白各二两】
　　右灵脂二橘皮为细末次入元精末及硫黄硝石末和毕以好醋打糊圆豌豆大每服五十圆空心米饮下或五苓散下或水研灌亦得
　　大黄龙圆治中暑昏溃晕分利阴阳
　　透明硫黄　　硝石【各一两】　　白矾【枯】
　　雄黄　　　　石【各半两】　　飞罗白麫【四两】
　　右为细末入麫拌和滴水圆桐子大每服十五圆至二三十圆新汲水下昏塞者水研灌下如无硝石以盆硝代来复黄龙大扺性温
　　道途中暑昏仆即扶起以手巾蘸热汤暖其脐腹即渐苏醒次以来复丹为末井水调下无中则以大蒜细研新水调与之仍以蒜少许置鼻中或谓中暑最忌得冷来复黄龙并蒜以水调下者何葢其药性温因寒而发用也
　　附诸方
　　香薷饮【和剂方】治伏暑引饮口燥咽干或吐或泻并皆治之
　　一方加黄连四两用姜汁同炒令老黄色名黄连香薷饮
　　厚朴【去皮姜汁炙熟半斤】白扁豆【微炒半斤】　香薷【去土一斤】
　　右防咀每服三钱水一钟入酒少许煎七分沈冷不拘时服热则作泻香薷须陈者佳
　　缩脾饮【和剂方】消暑气除烦渴止吐泻霍乱
　　缩砂仁【四两】　　干葛【二两】　　　白扁豆【二两】
　　乌梅肉　　　草果【炒去皮】　　甘草【炙各四两】
　　一方无干葛有干姜
　　右防咀每服四钱水一大椀煎七分以水沈冷服
　　加味五苓散【济生方】治伏暑热二气及冒湿泄泻注下或烦或小便不利
　　赤茯苓【去皮】　　泽泻　　　　猪苓【去皮】
　　白术【各一两】　　官桂【不见火】　　车前子【各半两】
　　生脉汤生津止渴
　　人葠　　　　麦门冬　　　五味子
　　右剉水煎服
　　人葠白虎汤【徐同知方】治伏暑发渴呕吐身热脉虚自汗人葠【一钱半】　　知母【二钱】　　　石膏【半两】
　　甘草【炙一钱】
　　右防咀入粳米一合水二钟煎至一钟不拘时热服如伏暑作寒热未解宜和五苓散同煎服伏热后或冷水沐浴或吃冷物清气在脾不觉散令日晡作寒惨壮热浑身洒浙宜加桂煎服出汗便解
　　大顺散【和剂方】治胃暑伏热引饮过多脾胃受湿水谷下分霍乱呕吐脏腑不调
　　甘草【三斤】　　　干姜　　　　杏仁【去皮尖炒】
　　肉桂【去皮各六两四钱】
　　右先将甘草用白砂蜜炒及八分黄熟次入干姜同炒却入杏仁候杏仁不作声为度用筛筛浄后入内桂一处捣罗为末每服三钱水一盏煎至七分温服如烦燥井花水调下不拘时候以沸汤服亦可
　　十味香薷饮【百一选方】消暑气和脾胃
　　香薷【一两】　　　人葠【去芦】　　　陈皮【去白】
　　白术　　　　黄茋【去芦】　　　白扁豆【炒去殻】甘草【炙】　　　厚朴【去皮姜汁炒黑色】干木
　　白茯苓【去皮各半两】
　　右为末每服二钱热汤冷水任调下
　　清暑益气汤【东垣方】治长夏湿热蒸人人感之四肢困倦精神减少懒于动作胷满气促肢下疼痛或气高而喘身热而烦心下膨闷小便黄而数大便溏而频或痢或渴不思饮食自汗体虚
　　黄茋　　　　苍术【米泔制】　　升麻【各一钱】
　　人葠　　　　白术　　　　神麯
　　陈皮　　　　泽泻【各五分】　　甘草【炙】
　　酒柏　　　　麦门冬　　　当归【各三分】
　　葛根【三分】　　　五味子【九粒】　　青皮【二分半】
　　右防咀作一服水二大钟煎至一钟去查大温服食远
　　益元散【即天水散又名六一散】治中暑身热小便不利此药性凉除胃脘积热又淡能渗湿故利小便而散湿热也滑石【六两桂府者为効非桂府则不为佳】　　　甘草【微炒一两】
　　右为末每服三钱蜜少许热汤冷水任下如欲发汗以葱白豆防汤调下
