<!-- { "loadSidebar": true } -->
　　牵牛【头末四两】　　木香【五钱】
　　右为细末水丸如梧桐子大每服六七十丸白沸汤下随时加减
　　经验祛湿煮酒方治风湿相抟遍身手足疼痛者服之神効
　　川芎　　　　威灵仙　　　荆芥
　　麻黄　　　　防风　　　　天麻
　　青木香　　　金毛狗脊　　羌活
　　独活　　　　枳殻【各五钱】　　川乌
　　草乌【各四钱】　　苍术　　　　陈皮
　　川当归【各五钱】
　　右防咀用好头酒五壶将药用绢袋悬于壜口再用重纸褁壜口再用面糊蜜糊勿令泄气用文武火煮热每服五盏为度
　　附瘟疫
　　瘟疫方论
　　内经曰苍天之气清净则志意治顺之则阳气固虽有贼邪弗能害也又曰冬不藏精者春必病瘟是以多感于房劳辛苦之人安乐者未之有也俗名瘟病杂著云冬温为病此乃天时不正阳气反泄药忌温热时行寒疫却在温暖之时时本温暖而寒反为病此亦天时不正阴气反逆药忌寒凉又云此病多发于春夏一槩相同者此天地之厉气当参运气而施治也
　　东垣云阳明邪热太甚资实少阳相火而为之视其种势在何部随经治之当缓勿令重剂过其病所阳明为邪首大肿少阳为邪出于耳前后先以酒炒芩连炙甘草煎少少不住服再用大黄鼠粘子煎入芒硝等分时时呷之毋令饮食在后及邪气已只服前药未已再煎次第服之取大便邪气已即止阳明渴加石膏少阳渴加蒌根阳明行经升麻芍药葛根甘草太阳行经羌活防风荆芥并与上药相合用之
　　十神汤治时令不正瘟疫妄行
　　升麻葛根汤治大人小儿时气瘟疫头痛发热
　　柴胡升麻汤治时瘟疫壮热恶风头痛体疼鼻塞咽干干咳涕唾稠粘【俱见伤寒门】
　　小柴胡汤治瘟疫内虚发热胷脇痞闷渴加蒌仁【方见血门】
　　竹叶石膏汤伤寒时气表里俱虚遍身发热心胸烦闷得汗已解内无津液虚羸少气欲吐【方见暑门】
　　大青丸治时行瘟疫发热并劳役发热上膈一切结热神効
　　薄荷　　　　甘草　　　　栀子
　　黄芩　　　　黄连【各三钱】　　大黄【八钱】
　　明粉　　　连翘【各六钱】
　　右为细末用青蒿自然汁为丸如菉豆大用雄黄为衣治杂病发热者硃砂青黛为衣每服五六十丸白滚汤送下
　　黄连解毒汤治时役三日已汗解或因饮酒复剧若烦闷干呕口燥呻吟错语不睡【方见眼目门】
　　荆防败毒散【蕴要方】
　　独活　　　　前胡　　　　人葠
　　茯苓　　　　川芎　　　　枳殻
　　桔梗　　　　甘草　　　　荆芥
　　牛旁子　　　薄荷【各一钱】　　防风【一钱半】
　　羌活【一钱】
　　右防咀水煎服如内热加黄芩一钱口渴加天花粉一钱
　　四君子汤四物汤【俱见补损门】补中益气汤【方见内伤门】
　　岭南诸病【出明医杂著】
　　春秋时月人感山岚瘴雾毒气发寒热脇膈饱闷不思饮食此毒气从鼻口入内也治当清上焦解内毒行气降痰不宜发汗
　　黄连【一钱姜水洗】　升麻　　　　苍术【各一钱半米泔浸盐水炒】
　　黄芩【酒拌炒】　　木香　　　　厚朴【姜制】
　　枳实【麸炒】　　　半夏【汤泡七次】　　桔梗【去芦】
　　柴胡　　　　木通【各一钱】　　生甘草【七分】
　　生姜五片水一钟半煎七分食前热服滓煎四分继服
　　寒温不节汗身脱衣巾感冒风寒之气气闭发热头疼此伤寒类也但岭南气温易出汗故多类疟重则寒热不退轻则为疟南方气升故岭南人得此病者卒皆胷满痰涎壅塞饮食不进与北方伤寒只伤表而里自和者不同治当解表清热降气行痰此方用于寒凉时月及虽在温暖时而感冒风寒者
　　羌活【一钱半】　　苍术【泔浸】　　　柴胡
　　黄芩　　　　橘红【去白】　　　半夏【汤洗】
　　枳实　　　　甘草【炙】　　　川芎【各一钱】
　　生姜五片水一钟半煎七分食前温服渣煎四分随服取汗出止服
　　瘴疟时疟寒热往来
　　柴胡　　　　知母【炒】　　　半夏【汤洗各一钱半】苍术【泔洗】　　　黄芩【酒炒】　　　干葛
　　陈皮　　　　川芎　　　　甘草【炙七分】
　　生姜三大片乌梅肉二个水一钟半煎七分食前清晨服滓煎四分午前服
　　疟久者加人葠【一钱半】当归【一钱】汗多者去苍术换白术加酒炒白芍药【各一钱半】
　　后变成痢疾疟后之痢从虚治用补脾胃药
　　黄连【炒】　　　木香　　　　宿砂
　　黄芩【炒】　　　橘皮　　　　当归【酒洗各一钱】白术【一钱半】　　白芍药【炒二钱】　甘草【炙五分】
　　生姜三片水二钟煎八分食前热服
　　温暑之月民病大行瘟疫热病治宜清热解毒兼治内外
　　枯黄芩【酒炒】　　知母【酒炒】　　　干葛【各一钱】
　　石膏　　　　白芍药【酒炒】　　人葠【各一钱半】
　　黄连【酒炒】　　　生地黄【酒洗各五分】升麻【一钱】
　　生甘草【七分】　　羌活【三钱】
　　生姜三片水一钟半煎七分食前热服滓煎四分继服若胸膈痞闷痰涎壅塞者加枳实半夏【各一钱】生姜汁四五匙若脾胃不实加白术【一钱半】
　　时气发热变为黄病所谓瘟癀也宜治内泻湿热
　　茵蔯　　　　黄连【姜水炒】　　山栀仁
　　白术　　　　白茯苓【去皮】　　厚朴【姜水炒】
　　木通【去皮】　　　人葠【各一钱】　　白芍药【酒炒】
　　干葛【各一钱半】
　　生姜三大片水二钟煎七分食前温服查煎四分继服
　　附运气证治【出乾坤生意】
　　运气证治者所以参天地阴阳之理明五行衰旺之机考气候之寒温察民病之凶吉推加临补泻之法施寒热温凉之剂古人云治时病不知运气如涉海问津诚哉言也今遵先贤图诀撮其要领使人一覧而知其悉也矣
　　五运配十干之年
　　甲巳得合为土运　　乙庚得合为金运
　　丁壬得合为木运　　丙辛得合为水运
　　戊癸得合为火运
　　六气为司天之嵗
　　子午少阴君火　　　丑未太阴湿土
　　寅申少阳相火　　　夘酉阳明燥金
　　辰戌太阳寒水　　　己亥厥阴风木
　　南政北政
　　甲巳土运为南政葢土居中央君导南面而行余四运以臣事之面北面受令所以有别也
　　十二支年分运气
　　子午年少阴君火司天嵗气热化之候
　　司天者天之气候也
　　君火者手少阴心经也心者君主之官神明出焉君火乃主宰阳气之本余象生土乃发生万物之源
　　阳明燥金在泉
　　在泉者地之气候也
　　初之气厥阴风木用事子上父下益辛泻苦
　　自年前十二月大寒节起至二月惊蛰终止天时　寒风切冽霜雪水氷蛰虫伏藏
　　民病　闗节禁固腰腿疼中外疮伤
　　二之气少阴君火用事火盛金衰补肺泻心
　　自二月春分节起至四月立夏终止
　　天时　风与时寒生羽虫
　　民病　淋气郁于上而热令人目赤
　　三之气少阳相火用事君相二火泻苦益辛
　　自四月小满节起至六月小暑终止
　　天时　大火行热气生羽虫不鸣燕百舌杜宇
　　之类
　　民病　厥热心痛寒更作咳喘目赤
　　四之气太阴湿土用事子母相顺泻肺补肾
　　自六月大暑节起至八月白露终止
　　天时　大时行寒热互作
　　民病　黄疸衂血咽干呕吐痰饮
　　五之气阳明燥金用事心盛肺衰火怕水复
　　自八月秋分节起至十月立冬终止
　　天时　温气乃至初冬尤暖万物尚荣
　　民病　寒热伏邪于春为疟
　　六之气太阳寒水用事火衰心病泻醎益苦
　　自十月小雪节起至十二月小寒终止
　　天时　暴寒劲切火邪恣毒寒气暴止
　　民病　生肿咳喘甚则血溢下连小腹而作寒
　　中
　　丑未年太阴湿土司天嵗气湿化之候
　　太阴湿土者足太阴脾经也脾属中央戊巳土每季寄旺一十八日合为七十二日以应一歳六六三十六十日之成数也
　　太阳寒水在泉
　　初之气厥阴风木用事主旺客衰泻酸补甘
　　自年前十二月大寒节起至闰二月惊蛰终止天时　大风发荣羽生毛虫
　　民病　血溢经络拘彊闗节不利身重筋痛
　　二之气少阴君火用事以下生上泻甘补醎
　　自二月春分节起至四月立夏终止
　　天时　大火至疫疠君令宣行湿蒸相暴
　　时降
　　民病　瘟疫盛行逺近咸若
　　三之气少阳相火用事土旺冠水补肾泻脾
　　自四月小满节起至六月小暑终止
　　天时　雷电雹地气腾湿气降
　　民病　身重跗肿胸腹满感冒湿气
　　四之气大阴湿土用事甘旺醎衰补胃益膀胱自六月大暑节起至八月白露终止
　　天时　炎热沸腾地气升湿化不流
　　民病　腠理热血暴溢寒疟心腹胀浮肿
　　五之气阳明燥金用事土能生金益肝泻肺
　　自八月秋分节起至十月立冬终止
　　天时　大凉雾露降
　　民病　皮肤寒疟痢甚行
　　六之气太阳寒水用事以上尅下泻脾补肾
　　自十月小雪节起至十一月小寒终止
　　天时　大寒凝冽
　　民病　闗节禁固腰腿拘痛
　　寅申年少阳相火司天嵗气火化之候
　　少阳相火者三焦浮流之火火邪炎上上尅肺金金受尅肾水失母则上盛下虚虚阳上攻变生诸疾致伤元气
　　厥阴风木在泉
　　初之气厥阴风木用事子父相逢泻苦益辛
　　自年前十二月大寒节起至二月惊热终止天时　热风伤人时气流行
　　民病　寒热交作咳逆头痛血气不调心腹不
　　快
　　二之气少阴君火用事肺衰心盛制苦益辛
　　自二月春分节起至四月立夏终止
　　天时　暴风疾温湿相蒸
　　民病　上热咳逆胸膈不利头痛寒热
　　三之气少阳相火用事夏旺火炽补肺益大肠自四月小满节起至六月小暑终止
　　天时　炎暑亢旱草萎河输
　　民病　烦热目赤喉闭失血热渴风邪人多暴
　　死
　　四之气太阴温土用事火能生土泻甘补醎
　　自六月大暑节起至八月白露终止
　　天时　风时降炎暑未去
　　民病　疟痢交作寒热头疼
　　五之气阳明燥金用事肺金受邪泻苦补辛
　　自八月秋分节起至十月立冬终止
　　天时　寒热风草木黄落
　　民病　寒邪风热君子周蜜
　　六之气太阳寒水用事心火受尅泻醎补苦
　　自十月小雪节起至十一月小寒终止
　　天时　寒温无时地气正寒霜露乃降
　　民病　感冒寒邪闗节不利心腹痛
　　夘酉年阳明燥金司天嵗气燥化之候
　　阳明燥金者肺与大肠之气象庚辛金也
　　少隂君火在泉
　　初之气厥隂风木用事金木相尅补酸泻辛
　　自年前十二月大寒节起二月惊蛰终止
　　天时　隂始凝风始肃水乃氷寒多花开迟民病　寒热浮肿失血呕吐小便赤淋
　　二之气少隂君火用事火盛金衰泻苦益辛
　　自二月春分节起至四月立夏终止
　　天时　臣居君位大热早行
　　民病　疫疠流行人多卒暴
