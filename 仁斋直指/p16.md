<!-- { "loadSidebar": true } -->
　　三之气少阳相火用事主盛客衰泻心补肺
　　自四月小满节起至六月小暑终止
　　天时　燥热交合风暴至
　　民病　寒热头疼心烦作渴
　　四之气太阴湿土用事以下生上泻辛益酸
　　自六月大暑节起至八月白露终止
　　天时　早秋寒有伤苗稼
　　民病　卒暴寒热风邪伤人心疼浮肿疮疡失
　　血
　　五之气阳明燥金用事金盛木衰泻肺补肝
　　自八月秋分节起至十月立冬终止
　　天时　冬行春令草木生青风生虫
　　民病　寒热作痢气血不和
　　六之气太阳寒水用事客来助主益苦泻醎
　　自十月小雪节起至十二月小寒终止
　　天时　气候反温蛰虫出现反行春令
　　民病　疫疠温毒寒热伏邪
　　辰戌年太阳寒水司天歳气寒化之候
　　太阳寒水者足膀胱经也与足少阴肾经合为表里属北方壬癸水
　　太隂湿土在东
　　初之气厥阴风木用事脾胃受邪泻醎助甘
　　自年前十二月大寒节起至二月惊蛰终止天时　气早暖草早荣温风至
　　民病　瘟疫寒热头痛呕吐疮疡
　　二之气少隂君火用事心火受邪泻醎补甘
　　自二月春分节起至四月立夏终止
　　天时　春寒多寒湿无时
　　民病　气郁中满浮肿寒热
　　三之气少阳相火用事以上尅下泻醎助苦
　　自四月小满节起至六月小暑终止
　　天时　暴热乍凉疾风暴
　　民病　寒热吐利生烦闷乱痈疽疮疡
　　四之气太阴湿土用事木旺土衰泻甘补酸
　　自六月大暑节起至八月白露终止
　　天时　风湿交争生羽虫暴风疾
　　民病　大热短气赤白痢泻
　　五之气阳明燥金用事金生水旺制醎益苦
　　自八月秋分节起至十月立冬终止
　　天时　湿热而行客行主令
　　民病　气虚客热血热妄行肺气壅盛
　　六之气太阳寒水用事水盛火衰泻醎助苦
　　自十月小雪节起至十二月小寒终止
　　天时　凝寒雪地气正湿令行
　　民病　病乃凄惨孕妇多灾脾受湿肺旺肝衰
　　己亥年厥阴风木司天歳气风化之候
　　厥阴风木者足厥阴肝经也肝属东方甲乙木春旺七十二月也
　　少阳相火在泉
　　初之气厥阴风木用事脾胃受邪泻酸补甘
　　自年前十二月大寒节起至二月惊蛰终止天时　寒始肃客行主令杀气方至
　　民病　寒居右脇气滞脾胃虚壅
　　二之气少阴君火用事火旺金衰泻心补肺
　　自二月春分节起至四月立夏终止
　　天时　寒不去霜雪水杀气施水草焦寒至民病　热中气血不升降
　　三之气少阳相火用事肺气受邪泻苦益辛
　　自四月小满节起至六月小暑终止
　　天时　风热大作生羽虫
　　民病　泪出耳鸣掉
　　四之气太阴湿土用事木土相刑泻酸孟甘
　　自六月大暑节起至八月白露终止
　　天时　热气返用山泽浮云暴溽温
　　民病　心受邪黄疸面为浮肿
　　五之气阳明燥金用事以金刑木泻肺益肝
　　自八月秋分节起至十月立冬终止
　　天时　燥湿更朦沈阴乃布风乃行
　　民病　寒气及体肺受风脾受湿发为疟
　　六之气太阳寒水用事主助客胜泻酸补甘
　　自十月小雪节起至十二月小寒终止
　　天时　畏火司令阳乃火化蛰虫出现流水不
　　水地气大发草乃生
　　民病　瘟疫心肾相制
　　谨按运气之説内经言之详矣夫人在气交之中与天地相为流通茍不先立其年以明其气临病施治之际乌乎以用补泻之药哉此运气证治不可不知也又尝按而验之多有不应何则隂阳之消长寒暑之更易或失其常在智者通其活变岂可胶柱鼓瑟按图索也耶


　　仁斋直指卷三
<子部,医家类,仁斋直指>
　　钦定四库全书
　　仁斋直指卷四　　　　　宋　杨士瀛　撰
　　明　朱崇正　附遗
　　风缓【附　痿证】
　　风缓方论
　　风缓者风邪深入而手足为之缓弛也夫人四肢百脉逢寒则挛急遇热则柔缓病在阳经气行迟而闗以纵病在阴经气行疾而闗以収此物理之常然也然脾主肌肉四肢胃为水谷海所以流布水谷之气周养一身脾胃既虚肢体失其所养于是风邪袭虚由腠理而入肌肉由肌肉而入脾胃安得不为之缓废乎若曰驱风之剂与助胃之剂不同亦顾吾活法用之何如耳抑余闻人之一身筋骨为壮肝主筋肾主骨肝肾气虚风邪袭之亦有肢体缓弱之证然则先散其风而后益之于此尤当加意
　　风缓证治
　　排风汤续命汤【方见风类】加制半夏鸡心大槟榔増姜煎先以此散风毒邪气
　　苏合香圆用沸汤泡生姜汁调开吞真料白圆子二十圆日二服治手足风缓或白圆子安肾圆夹用食前服【方见嗽门○身疼门○水饮门】
　　不换金正气散【方见寒类】加川芎官桂煎食前吞安肾圆治脾胃肝肾俱虚风入四体筋骨缓弱不仁仍早辰常服炒黑豆淋酒
　　大圣一粒金丹治中风昏仆舌彊涎潮瘫痪偏枯顽痒麻痹癫癎倒地闭目作声项彊反张口噤直视
　　大川乌【炮】　　大附子【炮去皮脐】　新罗白附子【炮各二两】川五灵脂　　白僵蚕【炒去丝觜】　白蒺防【炒去刺各一两】
　　白矾【枯】　　　朱砂　　　　没药
　　麝香【别研各半两】
　　右细末合和用松烟墨半两新汲水磨汁搜圆每两作六圆金箔二百片为衣令自干每服一圆以生姜半两取自然汁磨开温酒半盏调服盖取微汗为効
　　大鐡弹圆治中风瘫缓口眼防斜筋骨挛疼肢体麻木
　　自然铜【烧红醋淬七次一两半】　　　　虎胫骨【酒浸炙黄】当归【酒浸焙】　　白附子【炮】　　川乌【炮去皮脐】
　　五灵脂【炒】　　麻黄【去节各一两】　没药
　　乳香　　　　全蝎【焙】　　　安息香
　　白芷　　　　直僵蚕【炒去丝各半两】乌蛇肉【酒浸焙干三分】
　　木鼈【二十一个去殻炒熟】朱砂　　　　麝香【各一分】
　　右为末以酒煮安息香入飞白麫为糊圆弹子大每一圆温酒磨下
　　蝎附散治肝肾气虚风入筋骨手足缓弱
　　小附子【去皮】　　生草乌头【炮去皮脐】苍术【炒】
　　牛膝【酒浸焙】　　川芎　　　　当归
　　天麻【各半两】　　防己　　　　白芷
　　黄【蜜炙】　　　全蝎【焙各一分】
　　右末每一钱黒豆淋酒调下兼用核桃肉研酒下食前服
　　四斤圆治风寒湿毒与血气抟筋骨缓弱四肢酸疼痒痹
　　宣木【去穰切焙】　天麻【剉】　　　牛膝【剉焙】
　　苁蓉【洗切焙四味各一斤用好酒五升浸三日】　　熟附子
　　虎骨【酥炙各二两】
　　右为末用浸药酒调麫糊圆桐子大每服三四十圆食前温酒或豆淋酒下
　　又方加当归三分乳香没药五灵脂各半两麝香一钱名大四斤圆用木煎汤下亦治脚气
　　虎骨酒治诸风缓弱及歴节风骨节酸疼
　　虎胫骨【酥炙黄】
　　右捶碎如米每骨一升以酒三升浸五日空心服一盏冷则暖之
　　铁骨丹铁弹圆【方并见风类】治诸风缓弛其他用药风类甚详也矣
　　附痿证
　　痿证方论
　　内经曰肺热乗焦五脏因而受之发为痿蹶心气热生脉痿故胫纵不任地肝气热为筋痿故宗筋弛纵脾气热生肉痿故痹而不任肾气热生骨痿故足不任身然治痿独取阳明阳明者五脏六腑之海主润宗筋宗筋主束骨而利机闗也云云故阳明则宗筋纵带脉不引故足痿不用也或曰手阳明大肠经肺之腑也足阳明胃经脾之腑也治痿之法取阳明一经何也愿明以吿我丹溪先生曰内经云诸痿生于肺热只此一句便见治法大意经曰东方实西方虚防南方补北方此固是就生尅言补防而大经大法不外于此东方木肝也西方金肺也南方火心也北方水肾也五行之中惟火有二肾虽有二水居其一阳常有余阴常不足故经曰一水不胜二火理之必然肺金体燥而居上主气畏火者也脾土性湿而居中主四肢畏木者也火性炎上若嗜欲无节则水失所养火寡于畏而侮所胜肺得火邪而热矣木性刚急肺受热则金失所养木寡于畏而侮所胜脾得木邪而伤矣肺热则不能管摄一身脾伤则四肢不能为用而诸痿之病作矣泻南方则肺经清而东方不实何脾伤之有补北方则心火降而西方不虚何肺热之有故阳明实则宗筋润能束骨而利机闗矣治痿之法无出于此骆隆吉亦曰风火既炽当滋肾水东垣先生取黄柏为君黄芪等补药之辅佐以治诸痿而无一定之方有兼痰积者有湿多者有热多者有湿热相半者有挟气者临病制方其善于治痿者乎虽然药中肯綮矣若将理失宜圣毉不治也天产作阳厚味发热先哲格言但是患痿之人若不淡薄食味吾知其必不能安全也
　　丹溪云痿证断不可作风治而用风药有湿热湿痰气虚血虚瘀血湿热东垣健步丸加燥滋降隂火药苍术黄芩黄柏牛膝之类湿痰二陈汤加苍术白术黄芩黄柏竹姜汁气虚四君子汤加黄芩黄柏苍术之类血虚四物汤加黄柏苍术煎送补阴丸【方见虚损门】亦有食积死血妨碍不得下降者大率属热用参术四物汤黄柏之类
　　清燥汤【东垣方】治温热成痿以燥金受温热之邪是絶寒水生化之源絶则肾亏痿厥之病大作腰以下痿软瘫痪不能动
　　黄茋【一钱半】　　苍术【一钱】　　　白术
　　橘皮　　　　泽泻　　　　五味子【九个】
　　人参　　　　白茯苓　　　升麻【各三分】
　　麦门冬　　　当归身　　　生地黄
　　麯末　　　　猪苓　　　　酒黄柏【各二分】
　　柴胡　　　　黄连　　　　甘草【炙各一分】
　　右防咀每半两水煎空心热服
　　健步圆治膝中无力伸而不得屈屈而不得伸腰背腿脚沈重行步艰难
　　羌活　　　　柴胡【各半两】　　防风【三钱】
　　川乌头【一钱】　　炒滑石　　　炙甘草【各半两】防己【一两】　　　苦参【一钱酒制】　　肉桂【半钱】
　　蒌根【半两酒制】　泽泻【三钱】
　　右为末酒糊圆如桐子大每服七十圆煎愈风汤空心送下
　　愈风汤【方见风门】
　　二陈汤【方见疟门】四君子汤四物汤【方并见虚劳门】
　　谨按风痿之别痛则为风不痛则为痿经曰痛则为实不痛则为虚曰风曰痿虚实二者而已矣东垣曰气盛病盛气衰病衰何则人之气血充实而风寒客于经络之间则邪正交攻而疼痛作矣人之气血弱虚而痰火起于手足之内则正不能胜邪而痿痹作矣丹溪先生曰痿症切不可作风治而用风药葢以风为实而痿为虚也曰散邪曰补虚岂可紊乱矣乎厯节风【附　痹证】
　　厯节风方论
