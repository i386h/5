<!-- { "loadSidebar": true } -->
　　羌活汤治白虎歴节风毒注骨髄疼痛不定【方见痹门】乌头汤治歴节痛不可伸屈
　　川乌【一枚用蜜四合煮二合去乌】　　　　甘草【炙】
　　麻黄【去节】　　　芍药　　　　黄茋【各等分】
　　右水煎蜜一合再煎至八分去渣空心服最治脚气不可屈伸
　　附痹症
　　痹证方论
　　袖珍方曰凡痹疾病目有五种筋痹脉痹骨痹皮痹肌痹是也多由体虚之人腠理空疎为风寒湿三气所侵不能随时驱散流注经络久而为痹病者也风多则引注寒多掣痛湿多则重着治之当辩其所感风寒湿三气注于何部分其表里须从偏胜者主之药饵如有此证治之宜早为贵乎
　　五痹汤【和剂方】治风寒湿之气各留肌体手足缓弱麻顽不仁
　　羌活　　　　白术　　　　防己【各一两】
　　片子姜黄【一两洗去灰土】　　　　　甘草【微炙半两】
　　右防咀每服四钱水一盏半姜七片煎八分去柤病在上食后服病在下食前服
　　防风汤【宣明方】风寒湿三气合为痹风气胜者行痹上下左右无留随所至作防风汤主之　治行痹行走无定
　　防风　　　　甘草　　　　当归
　　赤茯苓【去皮】　　杏仁【去皮炒熟】　　桂【各一两】
　　黄芩　　　　秦芁　　　　葛根【各三钱】
　　麻黄【去节半两】
　　右为末每服五钱酒水各二盏枣三枚姜伍片煎至一盏温服
　　茯苓汤【宣明方】寒气胜者为痛痹大宜宣通阴寒为痛宜通气温经而愈茯苓汤加减主之　治痛脾四肢疼痛拘倦浮肿
　　赤茯苓【去皮】　　桑白皮【各二两】　防风
　　官桂　　　　川芎　　　　芍药
　　麻黄【去节各一两半】
　　右为末每服五钱水一盏枣一枚煎至八分温服以姜粥投之汗泄为度効矣
　　茯苓川芎汤【宣明方】湿气胜者为着痹湿地水气甚重着而不去多汗而濡者茯苓川芎汤主之　治着痹留注不去四肢麻木拘挛浮肿
　　赤茯苓　　　桑白皮　　　防风
　　官桂　　　　川芎　　　　麻黄
　　芍药　　　　当归　　　　甘草【炙各五分】
　　右为末每服四钱半水二盏枣三枚同煎至一盏去滓空心温服如欲出汗以粥投之
　　蠲痹汤【济生方】治手足冷痹腰腿沈重及身体烦疼背项拘急
　　当归【去芦酒洗】　　赤芍药　　　黄茋【去芦】
　　防风【去芦】　　　片子姜黄　　羌活【各一两半】
　　甘草【炙半两】
　　右防咀每服四钱水一盏半姜五片枣一枚煎八分去柤温服
　　防风汤【济生方】治血痹皮肤不仁
　　川当归【去芦洗】　赤茯苓【去皮】　　川独活【各一两】甘草【炙半两】　　防风【一两】　　　赤芍药
　　黄芩【各一两】　　杏仁【去皮尖半两】　秦芁【去芦一两】
　　桂心【不见火半两】
　　右防咀每服四钱水一盏姜五片煎七分去柤温服不拘时
　　续断丸【本事方】治风湿流注四肢浮肿肌肉麻痹
　　当归【炒】　　　川续断　　　萆薢【各一两】
　　川芎【七钱半】　　乳香【半两】　　　天麻
　　防风　　　　附子【各一两】　　没药【半两】
　　右为末炼蜜丸如梧桐子大每服四十丸温酒呆饮任下
　　黄耆酒【济生方】治风湿痒痛筋脉挛急或身体顽痹当归【去芦】　　　云母粉　　　茵芋叶
　　白术　　　　虎骨　　　　萆薢
　　木香【不见火】　　仙灵皮　　　川续断
　　甘草【炙】　　　白芍药　　　黄蓍【去芦】
　　防风【去芦】　　　官桂【不见火】　　天麻
　　石斛【去根各一两】
　　右防咀用绢袋盛以好酒一斗浸之春五夏三秋七冬十日每服一盏温暖服之常令酒气相续为佳
　　茯苓汤【济寸方】治停蓄支饮手足麻痹多睡冒
　　半夏【汤洗七次】　　赤茯苓【去皮】　　陈皮【各一两】
　　枳实【去穰麸炒】　　桔梗【去芦】　　　甘草【炙各半两】
　　右防咀每服四钱水一盏半姜七片煎七分温服损续断丸【本事方】治寒湿之气痹滞闗节麻木疼痛
　　人参　　　　防风　　　　鹿角胶
　　白术【炮各七两】　　麦门冬　　　干地黄
　　黄茋　　　　续断　　　　薏苡仁
　　山芋　　　　牡丹皮　　　桂心
　　山茱萸　　　白茯苓　　　石斛【各二两】
　　右为末炼蜜丸如梧桐子大每服五十丸温酒空心下
　　羌活汤【济生方】治白虎歴节风毒攻注骨节疼痛发作不定
　　羌活【去芦二两】　　附子【炮皮脐】　　秦芁【去芦】
　　桂心　　　　木香【不见火】　　川芎
　　当归【去芦】　　　牛膝【川者去芦酒洗】　甘草【炙各半两】
　　桃仁【去皮尖麸炒】　骨碎补　　　防风【去乂各一两】
　　右防咀每服四钱水一盏半姜五片煎七分温服
　　虎骨散【济生方】治白虎风肢节疼痛发则不可忍【方见白虎歴节风门】
　　谨按痹病葢因风寒温三气客于经络为病不一或为痛或为痒或为麻痹不仁或为手足缓弱所以然者有新久轻重之分有温痰死血之异济生防风汤茯苓汤所治已露端倪也学者细心求之仁斋先生不言痹病盖已中风白虎歴节风条内矣但所言病之见证古人所言病之原因即中庸费隠之义也脚气
　　脚气方论
　　肾司于下一身之根本系焉脚者肾之外候也夫人为嗜欲所戕苦不自觉肾气内虚真元不守凡骤立冷地久坐卑湿暴热濯水凌晨履霜感受四气于冥防之中不为脚气者鲜矣脚气为病虽起于足实周乎身或壮热头痛或身体冷疼或百节拘挛或十指走注或转筋急痛或小腹不仁以至胷满喘息烦闷怔忪昏溃羞明误忘错语腹痛下利呕哕痰涎食气恶闻见食即吐大便小便多是秘澁自腿至膝自胫及踝屈弱顽痹挛急酸疼或焮不焮或肿不肿皆其候也其自汗恶风无汗恶寒乍寒乍热传足六经外证与伤寒类焉但卒然脚痛为异耳治法究其所自来挟风者游走有汗挟寒者掣痛挛疼挟暑者大渇热烦挟湿者肿满重滞其间四气兼有则惟其多者解之对病施药固在权衡然古人以此名为缓风谓其感于风毒所致则总治之法大要疏导大便使毒气得泄而后愈但分剂不可过焉其补汤淋洗皆医家之大戒也虽然脚气治法以疏利毒气为先盖虑乎气实而死矣然表里之有异经冷热之有异证或因他病而后发或致他病之续生又不可以不通其变所谓寒则温之热则寒之在表则散在里则下太虚气乏扶养其中凝阴蕴毒为之温利是又胷中之活法矣其或疗治不早使毒气入复冲心攻筑作痛喘满上气呕吐异常此则渐入顿深或者自贻奄忽
　　脚气证治
　　二十四味轻脚圆治脚气通用
　　当归【酒浸晒】　　川芎　　　　萆薢【盐水煮干】
　　羌活　　　　杜仲【姜制炒】　　石南叶
　　薏苡仁　　　大鸡心槟榔　华阴细辛
　　枳殻【各一两】　　苍术【炒】　　　五加皮
　　防风　　　　独活　　　　续断【洗晒】
　　牛膝【酒浸晒】　　威灵仙　　　海桐皮
　　木香　　　　木　　　　麻黄【去节】
　　川五灵脂　　没药【别研各三分】　滴乳香【半两】
　　右细末酒浸雪糕为圆桐子大每服五十圆细剉辣桂荆芥穗食前煎汤下或枳殻木煎汤下
　　木散脚气通用
　　大腹　　　　紫苏　　　　羌活
　　木香　　　　茯苓　　　　陈皮
　　甘草【炙各半两】　　宣木干【一两】
　　右细末每三钱姜枣煎服
　　降气汤脚气通用
　　半夏【制】　　　真苏子【防炒各五两】当归
　　厚朴【制】　　　甘草【炙】　　　北前胡【各二两】
　　肉桂　　　　陈皮【各三两】
　　右剉散每三钱姜五片枣两枚煎服如无苏子以苏叶二两代之
　　槟榔散治风毒脚气肿痛
　　橘叶　　　　杉木节【各一握】
　　右童子尿一盏醇酒半盏煎六分滤清乗热调槟榔末二钱食前服排风汤通用【方见风类】
　　生木圆脚气通用
　　宣州生木【就蒂切一葢取出穰以生艾叶塞蒲合葢竹针插定蒸透去艾其木去
　　皮研烂】
　　右入五积散末和圆桐子大日干每服七十圆食前醇酒下
　　止呕汤治脚气呕逆吐泻转筋
　　宣木一味细剉每服四钱新水煎服神効
　　槟榔一物汤治脚气攻注手足不能举
　　鸡心大槟榔
　　右末每服三钱用紫苏七叶连梗橘皮一全个不去白姜五片煎汤乘热调下治脚气冲心痛闷用童尿煎服治脚心串痛温酒调下
　　海桐皮酒治风毒脚气膝胫疼痛
　　海桐皮　　　五加皮　　　川独活
　　枳殻【制】　　　防风　　　　杜仲【姜制炒】
　　牛膝【酒浸晒】　　薏苡仁【炒各一两半】生地黄【二两半】
　　右末用绵褁以醇酒一斗春浸七日秋浸十四日每日空心温服一盏午前一盏
　　杉节汤治脚气攻心痛闷胀满不食
　　青皮　　　　陈皮　　　　天台乌药
　　鸡心槟榔　　宣木　　　干杉木节
　　半夏【制】　　　枳殻【制】　　　缩砂仁
　　赤茯苓【各半两】　丁香　　　　茴香【微炒】
　　大腹皮　　　紫苏子【微炒】　　罗卜子【微炒】
　　北梗　　　　甘草【炙各一分】
　　右剉每三钱姜五片煎
　　三和散加木香枳殻【方见水饮门】和剂流风散【方见胀满门】分气紫苏饮【方见喘门】乌药顺气散【方见中风门】脚气通用枳殻散疏导毒气
　　枳殻【制五两】　　甘草【炙一两半】
　　右末每服二钱浓煎木汤调下如要【阙】利更加麻仁
　　脾约圆治脚气大便秘澁
　　麻仁【别研】　　　杏仁【浸去皮炒各五两半】枳实【制】
　　厚朴【制】　　　芍药【各半斤】　　大黄【一斤蒸切晒】
　　右末炼蜜圆桐子大每二十圆食后熟水下或败毒散加大黄通用
　　大黄汤治脚气风热烦闷发渴大便不通
　　木香　　　　大黄【各半两】　　黑豆【一两】
　　升麻【三分】
　　右剉每服三钱乌梅二个新水煎服
　　追风毒剉散治脚气热多证疎泄风毒
　　羌活【一两】　　　鸡心槟榔　　防风
　　桑白皮【炒各半两】　郁李仁【炒】　　大黄【生各一分】
　　右剉散每服三钱黑豆百粒煎服热甚大便秘更加大黄
　　败毒散【方见寒类】治脚气热证或自汗恶风则加桂无汗恶寒则加去节麻黄又治风湿脚气发热焮肿加苍术槟榔大黄微利为效
　　竹茹汤治脚气胃热烦燥呕吐【方见积热门】加乌梅煎豆苏【方见血类】加生甘草治热证脚气
　　木香饮治脚气入腹攻心呕闷
　　南木香　　　甘草【炙】　　　青木香
　　吴茱茰【荡洗七次炒干各半两】　　　　宣木
　　真橘皮　　　紫苏茎叶　　鸡心槟榔【各一两】
　　右剉散每服三钱姜五片乌梅一枚煎服
　　降气汤【方见前】吞养正丹【方见痼冷门】治脚气冲心筑痛呕吐涎沫和剂流气饮通用【方见胀满门】
　　椒圆治脚气寒证
