<!-- { "loadSidebar": true } -->
　　治脚气筋骨疼痛用金银花为末每服二钱热酒调下或剉碎同木瓜白芍药官桂当归甘草酒水各半钟煎去滓空心热服
　　仁斋直指卷四
<子部,医家类,仁斋直指>
　　钦定四库全书
　　仁斋直指卷五　　　　宋　杨士瀛　撰
　　明　朱崇正　附遗
　　诸气【附　梅核气积聚症瘕痞块】
　　诸气方论
　　人以气为主一息不运则机缄穷一毫不续则穹壤判阴阳之所以升降者气也血脉之所以流行者亦气也荣衞之所以运转者气也五脏六腑之所以相养相生者亦此气也盛则盈衰则虚顺则平逆则病气也者独非人身之根本乎人有七情病生七气七气者寒热怒恚喜忧愁或以为喜怒忧思悲惊恐皆通也然则均调是气将何先焉曰气结则生痰痰盛则气愈结故调气必先豁痰如七气汤以半夏主治而官桂佐之葢良法也况夫冷则生气调气虽用豁痰亦不可无温中之剂其间用桂又所以温其中也不然七气相干痰涎凝结如絮如膜甚如梅核窒碍于咽喉之间咯不出咽不下或中满艰食或上气喘急曰气隔曰气滞曰气秘曰气中以至五积六聚疝癖瘕症心腹块痛发即欲絶殆无往而不至矣○冷气者生冷伤脾风冷入胃或血海虚冷冷则生气用和剂七气汤治中汤沈香降气汤大沈香圆○痰结者三因七气汤指迷七气汤易简二陈汤○中满者痞满不食水气肿胀面目俱浮枳殻散加南木香大流气饮指迷七气汤顺气木香散三和散五皮散加半夏茯苓○上气者气逆而上呼吸喘促分气紫苏汤苏子降气汤或嚼苏合香圆以秘传降气汤送下○气隔者阴阳不和中脘窒塞五隔吐噫食不能下五鬲寛中散和剂七气汤加木香缩砂间以红圆子佐之○气滞者滞于胷膈则胀满滞于手足则浮肿滞于腰间则坠痛胀满用异香散调气散沈香降气汤仍与神保圆或少蓬煎圆利之浮肿用三和散夹生料五苓散或五皮散加桂吞青木香圆局方流气饮加赤茯苓枳殻腰痛俞山人降气汤局方七气汤加橘核或辣桂煎汤调气散吞青娥丸○气秘者停宿不消肠胃留滞大便不通苏合香圆夹和感应圆或杨氏麝香圆局方麻仁圆并用枳殻散送下○气疾之人多因气不归元遂成气中状如中风仆倒昏迷牙闗急只是无痰此为气中不得误用风药及通闗利腠等辈先以姜汁泡汤调苏合香圆次用七气汤大流气饮加石菖蒲继之气顺而苏即以治中汤加木香以和其中使气归常道若更不能调则气逆而厥又有变证○五积者五臓之所积其病难医六聚者六腑之所聚其病易治挟水为癖挟血为症气血水饮皆能结块轻者神保圆以麝香汤送下或少与蓬煎圆撞气阿魏圆三棱煎圆重者如意圆顶珠圆酌量用○又一证漉漉作声腹中滞他无所苦此为水饮消饮圆倍术圆【方并见水饮类】二姜圆夹和用之○人有血气心知之性而无哀乐喜怒之常一种妇人平时任气易为七情所伤适月事经季不行一身百病胷臆气填呕恶全不入食入食则吐痰涎或一块如核窒塞胷喉而痛或一块如卵筑触心下而疼或腹中块物动而作痛攻刺腰背时发閧热四肢乏力脚不能行小便白浊浮油带下淋沥日就瘦弱全似虚劳然而谷虽不入果子杂物常喜食之却只是有孕谚所谓孕妇做得百般病者此也用药但以二陈汤加缩砂桔梗姜枣乌梅同煎半夏理气消痰缩砂安胎顺气北梗以开胷喉之隔服之自然安平若妄以刚剂温胃胎气必烦病无由愈白浊一节谨勿燥澁二陈汤加白茯苓以下白圆子【方并见痰涎类】可也若夫七情所发逆气填胸不惟核膜上塞咽喉甚者攻击满闷欲絶产后尤多有之故曰产前安胎产后调气【男女或有胸喉间梅核作恙者触事勿怒饮食勿冷】
　　诸气证治
　　和剂七气汤治七气所伤痰涎结聚心腹刺痛不能饮食
　　半夏【制焙五两】　　人参　　　　辣桂【去麄皮各一两】甘草【炙半两】
　　右剉散每服三钱水大盏姜五片枣一枚煎至七分食前服
　　和剂治中汤【方见脾胃门】
　　沈香降气汤治阴阳交滞心腹胀满留饮停酸积冷诸证
　　沈香【一两二钱】　　缩砂仁【三两】　　甘草【爁二两半】
　　香附【炒浄一斤】
　　右末每一钱盐一沸汤下
　　大沈香圆治一切冷气攻心腹刺痛胷膈噎塞妇人血气刺痛并宜服之【方见心气类】
　　三因七气汤证治如前有热者可用此
　　半夏【五两】　　　茯苓【四两】　　　厚朴【制三两】
　　紫苏叶【二两】
　　右剉散每服四钱水盏半姜七片枣二枚煎六分不时服
　　易简二陈汤【方见痰涎门】
　　枳殻散【方见脚气门】治证同前加南木香煎服
　　和剂流气饮调荣衞利三焦行痞滞消肿胀
　　橘红　　　　青皮　　　　紫苏叶
　　厚朴【制】　　　香附【炒浄】　　　甘草【炙各四两】
　　木通【二两】　　　大腹皮　　　丁皮
　　槟榔　　　　辣桂　　　　木香
　　草果仁　　　蓬术【煨】　　　霍香叶【各一两半】
　　麦门冬　　　人参　　　　白术
　　木　　　　赤茯苓　　　石菖蒲
　　白芷　　　　半夏【制】　　　枳殻【制各一两】
　　右剉散每服三钱姜四片枣二枚煎服【余见水肿门】
　　指迷七气汤治七情相干阴阳不得升降气道壅滞攻冲作疼
　　青皮　　　　陈皮　　　　桔梗
　　蓬莪术　　　辣桂　　　　藿香
　　益智仁【各一两】　香附【一两半】　　甘草【炙三分】
　　加半夏【制三分】
　　右剉散每服三钱水一盏姜四片枣一枚煎七分不时服
　　顺气木香散治冷证肿胀泄泻
　　良姜　　　　干姜【炮】　　　茴香【炒】
　　缩砂仁　　　辣桂　　　　橘红
　　厚朴【姜汁汁焙】　　甘草【爁】　　　苍术【炒】
　　丁皮　　　　桔梗【各等分】
　　右末每二钱半姜枣煎食前服
　　三和散和畅三焦治痞胀浮肿
　　大腹皮【炒】　　紫苏茎叶　　沈香
　　宣木【切焙】　　羌活【各一两】　　白术
　　川芎　　　　木香　　　　甘草【炒】
　　陈橘皮【去白】　　槟榔【湿纸煨各三分】
　　右麄末每二钱煎服加赤茯苓可以和气利水
　　五皮散治皮肤水气
　　大腹皮【炒】　　桑白皮【炒】　　茯苓皮
　　生姜皮　　　陈橘皮【等分】
　　右麄末每三钱煎服
　　分气紫苏汤治腹胁疼痛气促喘急
　　五味子【去梗洗浄】　桔梗【剉】　　　茯苓
　　大腹皮　　　陈橘皮【洗浄】　　草果仁
　　桑白皮【炙剉】　　甘草【炙各三斤】
　　右八味防咀为麄末秤二十斤净入拣嫩枝叶干紫苏十五斤捣碎同一处拌匀每服四钱水一大盏姜钱三片入盐少许同煎至七分去滓空心食前服常服和胃进食
　　苏子降气汤治心腹胀满喘促短急
　　苏子【浄炒】　　　半夏【洗七次各二两半】甘草【炙二两】
　　前胡【去芦】　　　陈皮【去白】　　　厚朴【姜汁制各一两】桂【一两去麄皮不见火】　川当归【去芦一两半】
　　右为防咀每服二钱至三钱水一大盏生姜三片煎至七分去滓温服不拘时常服消痰饮散滞气进饮食
　　苏合香圆疗疰忤鬼气卒心痛霍乱吐利时气鬼魅瘴疟赤白暴利瘀血月闭痃癖丁肿惊癎鬼忤中人小儿吐乳大人狐狸等疾【方见类】
　　袐传降气汤治同前
　　五加皮【半两酒浸半日炒黄色】　　　　枳殻【洗浸去穰麸炒】柴胡【去芦洗各一两】　骨碎补【燎去毛括浄剉炒半两】
　　地骨皮【半两炒黄】　桔梗【半两炒黄色】　桑白皮【二两剉炒】陈皮【一两炒黄色】　诃子【炮取肉半两炒】　甘草【一两炒】
　　半夏【半两生为末生姜自然汁为饼再碎炒】　　草果【去皮膜半两浄洗炒黄】
　　右为麄散和匀以碗盛就饭甑上蒸一伏时倾出摊令冷収之每服二钱紫苏三叶姜钱三片水一盏同煎七分食后通口服痰嗽加半夏麯煎心肺虚加人参茯苓煎上膈热加北黄芩煎下部大叚虚加少许炮附子煎如使附子多加生姜妇人血虚加当归煎
　　五膈寛中散治七气留滞饮食不下谷胀气胀通用
　　白豆防仁　　丁香　　　　木香
　　缩砂仁　　　甘草【炙】　　　青皮
　　陈皮【各二两】　　川厚朴【姜汁炙焙】　香附【浄各四两】
　　右麄末每三钱姜三片盐一煎服
　　红圆子治丈夫脾积气滞胷膈满闷酒积不食妇人脾血积气诸般血症气块【方见痎疟门】
　　异香散治腹脇膨胀痞闷噎塞噫气吞酸一切气痞腹中刺痛
　　蓬莪茂【煨】　　益智仁　　　甘草【爁】
　　京三棱【煨各六两】　青皮【去白】　　　陈皮【去白各三两】石莲肉【一两】　　厚朴【去麄皮姜汁浸二两】
　　右为细末每服二钱水一盏姜三片枣一枚盐一捻煎七分通口服不计时或盐汤或盐酒调皆可服
　　调气散治气滞不匀宿食不消
　　白豆防【用仁】　　丁香　　　　檀香【剉】
　　木香【各二十两】　　藿香叶　　　甘草【爁各五斤】
　　缩砂仁【二斤半】
　　右为细末每服一钱入盐一捻沸汤服不计时或用姜枣略煎服
　　神保圆
　　木香　　　　胡椒【各一分】　　巴豆【十枚去皮心研】干蝎【七枚】
　　右件汤释蒸饼圆如麻子大朱砂为衣每服三粒心膈痛柿蒂灯心汤下腹痛柿蒂煨姜煎汤下血痛炒姜醋汤下肺气盛者白矾蛤粉各三分黄丹一分同研为散煎桑根白皮糯米饮调三钱下小喘止用桑皮糯米饮下肾气脇下痛炒香酒下大便不通蜜汤调槟榔末一钱下气噎木香汤下宿食不消茶酒浆饮任下诸气惟膀胱气脇下痛最难治独此药辄能去之有人病项筋痛诸医皆以为风治之数月不瘥乃流入背膂乆之又注右脇挛痛甚苦乃合服之一投而瘥后尝再发又一投瘥
　　蓬煎圆利大腑去积气
　　舶上茴香【炒】　附子【炮去皮脐】　　枳殻【浸一宿去穰麸炒】
　　川练子【去核】　　槟榔　　　　山药【各二两】
　　碙砂【半两】　　　京三棱　　　蓬莪术【二味各四两醋煮令透切焙为术】　　　猪胰【一具入碙砂并三棱莪术末同熬膏】
　　右为末入膏内同醋麫糊为圆如梧桐子大每服十圆至十五圆生姜汤下妇人淡醋汤下不拘时候更量虚实加减常服顺气寛中消积滞化痰饮
　　生料五苓散去水退肿
　　泽泻【剉二十五两】　猪苓【去皮】　　　赤茯苓【去皮】
　　白术【去芦各一十五两】桂【去麄皮一十两】
　　右为细末每服二钱热汤调下不拘时又治瘀热在里身发黄疽浓煎茵蔯蒿汤下食前服疸病发渴及中暑引饮亦可用水调服小儿加白术末少许如发虚热加绵黄耆人参末少许
　　俞山人降气汤治气不升降痰实喘满
　　紫苏子【微炒】　　前胡【去芦】　　　厚朴【姜汁浸一宿炒香】半夏麯【炙】　　甘草【炙】　　　橘皮【去白】
　　五加皮【姜汁涂炙】　当归【洗去芦】　　桂心【不见火】
　　黄耆【去芦各一两】　人参【去芦】　　　附子【炮去皮尖】
