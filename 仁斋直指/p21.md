<!-- { "loadSidebar": true } -->
　　桔梗【炒】　　　羌活　　　　干姜【炮各半两】
　　右麄末每服三钱水一盏半紫苏三叶生姜三片枣子一枚同煎七分去滓食后服
　　青娥圆治气滞不散兼治腰痛
　　破故纸【酒浸炒八两】胡桃【二十个去皮殻】　蒜【四两熬膏】
　　杜仲【十六两去皮姜汁浸炒】
　　右为细末蒜膏为圆每服三十圆空心温酒下妇人淡醋汤下常服壮筋骨活血脉乌髭须益顔色
　　感应圆治积冷伤胃腹脇胀痛【方见胀满门】
　　麻仁圆顺三焦润五脏治大便秘塞不通年高人尤宜服之
　　白槟榔【半煨半生】　羌活【去芦】　　　木香【各一两】
　　肉桂【去麄皮】　　兔丝子【酒浸一宿别研为末】
　　山茱萸　　　车前子　　　枳殻【去穰麸炒】
　　防风【去芦头及义枝】　山蓣【各一两半】　　麻仁【别捣研】
　　大黄【半蒸半生】　　郁李仁【去皮别捣碎各四两】
　　右为细末入别研药匀炼蜜和圆如梧桐子大每服十五圆至二十圆温水吞下临卧服
　　撞气阿魏圆治五种噎疾九般心痛痃癖气块冷气攻刺
　　茴香【炒香】　　　陈橘皮【洗】　　青橘皮【洗】
　　川芎　　　　丁香皮【炒】　　蓬莪术【炮】
　　甘草【炒各一两】　　缩砂仁　　　肉桂【去麄皮】
　　白芷【炒各半两】　　生姜【四两切作片子用盐半两淹一宿炒黑色】
　　胡椒【二钱半】　　阿魏【二钱半醋浸一宿以麫同为糊】
　　右为末用阿魏糊和圆如鸡头大每药圆一斤用朱砂七钱为衣丈夫气痛炒姜盐汤下一粒至二粒妇人血气醋汤下常服一粒烂嚼茶酒任下
　　三棱煎圆治中脘气痞心腹坚胀胷中痞塞喘满短气大便不调或泄或秘
　　京三棱【生细剉半斤捣罗为末以好酒三升石器内熬成膏】
　　青橘皮【去白】　　杏仁【汤浸去皮麸炒令黄】萝卜子【微炒】
　　干漆【炒各二两】　　神麯【焠炒】　　　麦蘖【炒各三两】
　　碙砂【研飞一两】
　　右为末以三棱膏搜和圆如梧桐子大每服十五圆至二十圆温米饮下食后服
　　二姜圆养脾温胃去冷消痰大治心脾疼痛寛胷下气一切冷物所伤
　　良姜【去芦】　　　干姜【炮】
　　右件等分为细末麫糊为圆如梧桐子大每服十五至二十圆食后橘皮汤下孕妇不宜服
　　香橘圆治七情所伤中脘不决腹脇胀满
　　香附【炒】　　　半夏【制】　　　橘红【各二两】
　　甘草【炒三分】
　　右剉散每三钱姜五片枣二枚煎服
　　桔梗枳殻汤治诸气痞结满闷
　　枳殻【制】　　　桔梗【各二两】　　甘草【炒半两】
　　右剉散每四钱水盏半姜五片煎至中盏温服
　　姜桂散治心中卒痛腹脇气滞
　　辣桂　　　　川白姜【不炒各一两】蓬莪术【半两】
　　右末每一钱温酒调下
　　沈香开膈散治五膈五噎痞满呕吐心腹刺痛脇肋胀拒
　　沈香　　　　荆三棱　　　蓬莪术
　　白豆仁　　荜澄茄　　　缩砂仁
　　草果仁　　　益智仁　　　川白姜
　　丁香　　　　人参　　　　丁皮【各半两】
　　木香　　　　白茯苓　　　香附【炒】
　　霍香叶　　　半夏麯　　　青皮
　　陈皮【各一两】　　甘草【炒一两一分】
　　右麄末每三钱水盏半姜五片枣二枚煎至中盏食前服
　　良姜汤治冷气腹痛
　　良姜　　　　辣桂【各一两】　　半夏【制三分】
　　木香　　　　当归　　　　厚朴【制各半两】
　　甘草【炒一分】
　　右麄散每三钱姜四片水大盏煎六分食前服
　　白豆散治七气所伤滞于胸膈窒于咽喉胀痛于心下噫气吞酸不能饮食
　　白豆仁　　缩砂　　　　荜澄茄
　　丁香　　　　木香　　　　甘草【炒各一分】
　　青皮　　　　陈皮　　　　辣桂【各二分】
　　厚朴【制】　　　香附【炒各三分】
　　右末每三钱水一盏姜三片盐一捻煎七分不时服
　　如意圆治积聚块痛疝瘕症癖等疾
　　沈香　　　　木香　　　　大丁香
　　荜澄茄　　　史君子　　　辣桂
　　川白姜【炒】　　桃仁【炒】　　　五灵脂【炒】
　　碙砂【醋浸半月】　　雄黄　　　　没药
　　大防　　　　牵牛【炒取末】　　巴豆【去油各一两】荆三棱　　　蓬莪术　　　肉豆【炮各半两】
　　右末研细水煮面糊圆麻子大每服二圆加至三圆止温酒送下
　　顶珠圆治积气块痛久年脾积癖瘕之疾
　　木香　　　　丁香　　　　淡豉
　　碙砂【醋浸半日并日干】朱砂【研细各一分】　巴豆【去油一钱半】
　　右末陈米饭为圆桐子大轻者一圆重者二圆临睡先嚼煨姜如指许咽下次以冷熟水吞药不得嚼破上项两圆子请酌量用
　　杨氏麝香圆治停宿积聚能寻诸处痛凡膀胱气脇下痛最难治此药主之
　　麝香【一钱】　　　木香　　　　胡椒【各一两】
　　全蝎【去毒微炒】　　巴豆【去皮心各四钱】
　　右为末汤泡蒸饼糊圆麻子大朱砂衣每三圆常服熟水下心腹痛研煨姜泡汤下血痛炒姜醋泡汤下肾气脇疼茴香酒下大便秘蜜汤下
　　橘皮一物汤治诸气攻刺及感受风寒暑湿初证通用凡酒食所伤中脘妨满呕吐吞酸悉疗之
　　陈橘皮洗浄新汲水煎服屡效
　　气块石燕散治饮食伤冷心下结块状如伏梁又攻左脇
　　车蛾殻　　　蛤蜊殻【并烧灰存性为末各一两】
　　干姜【生】　　　官桂　　　　甘草【炙各一分】
　　右为末每服二钱临发时沸汤服车蛾蛤蜊殻治块
　　分心气饮真方治忧思郁怒诸气痞满停滞通利大小便
　　紫苏茎叶【三两】　半夏【制】　　　枳殻【制各一两半】青皮【去白】　　　陈橘皮　　　大腹皮
　　桑白皮【炒】　　木通【去节】　　　赤茯苓
　　南木香　　　槟榔　　　　蓬莪术【煨】
　　麦门冬【去心】　　桔梗　　　　辣桂
　　香附　　　　藿香【各一两】　　甘草【炙一两三分】
　　右剉散每服三钱水大盏姜三片枣二枚灯心十茎煎七分不时服里人瘴疟经年虚肿腹胀食不知饱以此药吞温白圆【见浮肿门】初则小便数次后则大便尽通其病顿愈
　　附梅核气
　　梅核气方论
　　梅核气者窒碍于咽喉之间咯之不出咽之不下如梅核之状者是也始因恚怒太过积热蕴隆乃成厉痰郁结致有斯疾耳治宜导痰开郁清热顺气如半夏陈皮香附川芎山枝仁黄芩枳殻苏子之类是也如老痰凝结不开以醎软之坚海石是也
　　加味二陈汤
　　半夏　　　　陈皮　　　　茯苓
　　甘草　　　　黄芩　　　　枳殻
　　真苏子　　　桔梗　　　　白豆仁
　　山栀子仁【各等分】
　　右防咀每服五钱加生姜一片水一盏煎六分食后徐徐服
　　附积聚症癖痞块
　　积聚症癖痞块方论
　　内经云积者葢厥气生足悦悦生胫寒胫寒则血脉凝濇凝濇则寒气上入于肠胃则防胀防胀则肠外之汁沫迫聚不得散日以成积卒然多饮食则肠满起居不节用力过度则络脉伤阳络伤则血外溢血外溢则衂血隂络伤则血内溢血内溢则后血肠胃之络伤则血溢于肠外有寒汁沫与血相抟则并合凝聚不得散而成积矣或外中于寒内伤于忧怒则气上逆气上逆则六输不通温气不行凝血蕴褁不散津液凝濇渗着而不去而成积矣故曰肝之积名曰肥气在左脇下如覆杯有头足久不愈令人发欬逆疟疟连嵗不已心之积名曰伏梁起脐上大如臂上至心下久不愈令人烦心脾之积名曰痞气在胃脘右侧覆大如盘乆不愈令人四肢不収发黄疸饮食不为肌肤肺之积名曰息奔在右脇下大如覆杯久不愈令人洒浙寒热喘咳发肺壅肾之积名奔豚在小腹上至心下若豚状或下或上无时久不愈令人喘逆骨痿少气
　　难经曰积者隂气也聚者阳气也故隂沈而伏阳浮而动气之所积名曰积气之所聚名曰聚故积者五脏所生聚者六腑所成也积者隂气也其始发有常处其痛不离其部上下有所终始左右有所穷处聚者阳气也其始发无根本上下无所留止其痛无常处谓之聚故以是别知积聚也矣
　　原病式曰症者腹中坚硬按之应手然水体柔顺而今反坚硬如地者亢则害承乃制也瘕者腹中虽硬而忽聚忽散无其常故其病未及症也经曰血不流而滞故血内凝而为瘕也小肠移热于大肠乃为虚瘕大肠移热于小肠谓两热相则血移而为伏瘕血澁不利月事沈滞而不行故云为瘕为与伏同传写误尔陈无择云症瘕属肝部积聚属肺部夫症者坚也瘕者假也假物而成形然七症八瘕之名经论亦不详出虽有蛟蛇鼈肉发虱米等七证初非定名偶因食物相感而致患尔若妇人症瘕则由内外不内外因动伤五脏气血而成古人谓为痼疾以蛟蛇等为生瘕然亦不必泥此并属血病蛇发等事皆出偶然但饮食间误中之留聚假血而成自有活性亦犹永徽中僧病噎者腹中有一物其状如鱼即生瘕也防古云养正积自除譬如满座皆君子纵有一小人自无容地而出令其真气实胃气彊积自消矣防古之言岂欺我哉内经曰大积大聚衰其大半而止满实中有积气大毒之剂尚不可过况虚中有积者乎此乃治积之一端也邪正虚实宜详审焉丹溪云凡积病不可用下药徒损真气病亦不去当用消积药使之融化则根除矣又云气不能作块成聚块乃有形之物也痰与食积死血而成也在中为痰饮在右为食积在左为死血大法醎以软之坚以削之行气开痰为主用海石三棱蓬术【已上俱用醋煮】香附桃仁红花五灵脂之类为丸石白术汤送下
　　凡妇人腹中有块多属死血
　　丹溪方治一妇人死血食积痰饮成块在两脇动作雷鸣嘈杂运身热时作时止
　　黄连【一两半一半以吴茱萸半两同炒去茱萸一半以益智半两同炒去益智】
　　莱菔子【一两半炒】　台芎　　　　栀子
　　三棱　　　　莪术【醋煮】　　　麦麯
　　桃仁【去皮尖各五钱】　香附【童便浸焙干】　山查【各一两】
　　右为末蒸饼丸如梧桐子大每服五十丸姜汤下
　　撞气阿魏圆治五种噎疾九般心痛痃癖气块冷气攻刺如意圆治积聚块痛疝瘕症癖等疾顶珠圆治积气块痛久年脾积癖瘕之疾蓬煎圆利大腑去积气调气散治气滞不匀宿食不消红圆子治丈夫脾积气滞胷膈满闷酒积不食妇人脾血积气诸般血症气块气块石燕饮治饮食伤冷心下结块状如伏梁又攻左脇杨氏麝香圆治停宿积聚能寻诸处痛凡膀胱气脇下痛最难治此药主之【已上八方并见前诸气门】
　　肥气圆【东垣方】治肝之积在脇脇下如覆杯有头足久不愈令人发欬逆防疟连嵗不已
　　厚朴【五钱】　　　黄连【七钱】　　　柴胡【二两】
　　川乌头【炮去皮脐一钱一分】　　　　　巴豆霜【五分】
　　椒【四钱】　　　　干姜【炮五分】　　皁角【去皮煨一钱五分】白茯苓【一钱半】　甘草【三钱炙】　　广木【炮】
　　人参　　　　昆布【各二钱五分】
