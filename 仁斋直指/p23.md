<!-- { "loadSidebar": true } -->
　　血气痰水皆能作痛而食积伤脾风冷入脾与夫脾间虫动其为痛也居多血气痰水食积风冷诸证之痛每每停聚而不散惟虫动则乍作乍止来去无定又有呕吐清沫之为可验焉俗谓脾家疼痛出于胃虚大率用养脾之剂而不知受病各有自来茍不能推究其原则和养等剂掩防邪气非徒无益而又害之况夫风冷入脾尤念虑之所不到至有荏苒歳月而不可揣度者有一田夫醉饱之余露星取快一枕天明自此脾疼攻刺百药罔功淹淹数载后遇至人授以和气抽刀散温酒调下数服顿愈则知风露之根入胃良姜菖蒲为能散其邪巴猫借气为能伐其根观此可以通一毕万矣然而痛不复作养脾之剂独不可继是调理之乎疗病如濯衣必去其垢汚而后可以加浆饰医言意也请借是以为喻
　　脾疼证治
　　良姜拈痛散治脾疼妙甚
　　良姜【切作大片先用吴茱茰慢火炒少顷次入东畔当日壁土须无处者同炒次以米醋酒
　　同炒至茱萸黒】
　　右只用良姜为末每服一钱重温米饮调空心服
　　和剂抽刀散治脾胃积冷中满疼痛
　　川白姜【五两剉入巴豆肉一钱一字同炒至巴黒去巴】石菖蒲【五钱半不炒】良姜【剉五两入班猫二十五个同炒至猫黒去班猫不用】糯米【六两一分炒黄】
　　右为末每服二钱空心温酒调下
　　调痛散治脾疼气隔
　　木香　　　　丁香　　　　檀香
　　大香附　　　天台乌药　　蓬术【煨】
　　辣桂　　　　片姜黄　　　生白姜
　　白豆仁　　缩砂仁　　　甘草【炙各等分】
　　右剉每服二钱半紫苏四叶煎服
　　桂花散治脾积气痛
　　香附【五两炒赤去毛】　蓬术【醋煑焙干】　　良姜
　　甘草【炙各三两】　　桂花【一两】
　　右末每二钱盐一沸汤热调食前服
　　秽迹脾疼方
　　香附【净】　　　良姜【等分】
　　右为末每服二钱空心陈米汤热调服
　　沉麝圆灵脂酒治气血攻刺脾疼【方见心疼类】
　　和剂七气汤治痰水攻脾作痛【方见气门】夹和剂流气饮煎亦得【方见胀满门】
　　苏合香圆【方见门】夹感应圆【方见胀满门】等分用沉香降气汤下【方见诸气门】治食积脾痛
　　独桂汤治风冷入脾逆气上攻作痛
　　辣桂【去麄皮】
　　右细剉每二钱食前煎服或为末紫苏煎汤乘热调下腹痛通用
　　姜桂饮治风冷入脾作痛【方见心疼类】姜桂散治心腹痛【方见气类】
　　防榔散治虫动脾痛乍去乍来呕吐清沫
　　鸡心大防榔　贯众【各二分】　　石菖蒲
　　木香【各一分】　　甘草【炙一钱】
　　右剉每三钱水煎空心吞灵砂十圆或金液丹盖灵砂金液有流黄水银能杀虫也
　　金液丹壮阳道健胃气除冷癖杀诸虫
　　好硫黄【十两飞炼去砂石研细末入磁合水调赤石脂封口盐泥固济日干于地内埋小罐子盛蒲水安磁合在上再用泥固济慢火养七日七夜续加顶火一通冷取出研末】
　　右药一两用蒸饼一两汤浸握去水为圆桐子大每三十圆空心米饮下
　　二物汤治脾痛
　　鸡心大防榔　良姜【等分】
　　右细剉每服三钱陈米百粒煎服
　　干姜甘草汤治脾中冷痛呕吐不食
　　川白姜【防炒一两】　甘草【炙二钱】
　　右剉散每服二钱大枣一枚同煎食前温服
　　脾痛方治脾痛胀满
　　大草果【二个去殻】
　　右剉用酒煎痛时服酒能饮一盏以两盏煎一盏能饮两盏以三盏煎两盏欲其中节也
　　脾痛气痛方
　　良姜　　　陈皮【各半两】　　丁香
　　石菖蒲　　甘草【炙各一分】
　　右剉散每服三钱水大盏煎八分入鸡舌香散二钱再煎少顷滤清汁服
　　和胃证治
　　治中汤【方见呕吐门】加肉豆缩砂温脾止痛
　　沉香磨脾散治脾胃虚寒腹中胀满
　　人参　　　　沉香【各一分】　　丁香
　　檀香　　　　木香　　　　白豆
　　缩砂仁　　　半夏麯　　　辣桂
　　乌药【各半两】　　藿香叶【三分】　　甘草【炙三钱半】
　　右细剉每二钱姜五片枣二枚煎服
　　安胃散开胃和中止呕进食
　　人参　　　　白术　　　　木香
　　防榔　　　　丁香　　　　半夏麯
　　肉豆【湿纸煨】　橘红　　　　藿香
　　白伏苓　　　青皮　　　　甘草【炙等分】
　　右剉散每三钱姜四片煎服
　　人参开胃汤助胃进食
　　人参　　　　橘红　　　　丁香
　　木香　　　　藿香　　　　神麯【炒】
　　麦孽【炒】　　　白术　　　　伏苓
　　缩砂仁　　　莲子肉　　　厚朴【制】
　　半夏麯　　　甘草【炙等分】
　　右剉散每三钱姜四片煎服
　　助胃膏治呕吐不食
　　人参　　　　白术　　　　白伏苓
　　橘红　　　　缩砂仁【各一分】　木香
　　丁香　　　　肉豆【防煨】　　草果仁【各一两半】白豆仁【一钱】
　　右末炼蜜圆弹子大每一圆姜三片煎汤下
　　宫方七香圆消食快膈和胃止痛
　　木香　　　　丁香　　　　檀香
　　甘松【浄】　　　丁皮　　　　橘红
　　缩砂仁　　　白豆仁　　三棱【醋煑】
　　蓬术【醋煑焙干各半两】大香附【炒去毛二两半】
　　右为末研米糊圆菉豆大每三四十圆姜汤下
　　丁香半夏圆治脾胃宿冷呕吐痰水噫闷吞酸
　　人参　　　　丁香　　　　木香
　　肉豆　　　陈橘红【各一分】　藿香叶【半两】
　　半夏【汤洗七次用姜汁淹炒黄用三两】
　　右细末姜汁煑麫糊圆小豆大每二十圆姜汤下
　　千金五套圆治胃虚膈满宿滞不消停痰留饮头臂疼辟雾露风冷岚瘴之气
　　南星【每个切十余块】　半夏【切破各二两以水同浸三日逐日换水次用白矾二两研
　　调水再浸三日洗焙】　　良姜　　　　干姜【炮】
　　白术　　　　伏苓【各一两】　　丁香
　　木香　　　　青皮　　　　橘红【各半两】
　　右末用神麯一两大麦蘖二两同末为糊圆桐子大每五七十圆米汤下
　　附诸方
　　烧脾散【济生方】治饮啖生冷菓菜停留中焦心脾冷痛
　　干姜【炮】　　　厚朴【姜汁炒】　　草果
　　缩砂仁　　　甘草【炙】　　　神麯【炒】
　　麦蘖　　　　陈皮　　　　髙良姜【炒各等分】
　　右为末每服三钱热盐汤服不拘时
　　草豆丸治客寒犯胃痛者宜此丸【方见内伤门】
　　二姜圆治心脾冷痛【方见诸气门】
　　家秘祛痛散治诸般心气疼痛气滞不行攻刺心腹痛连胸脇小肠吊疝及妇人血气刺痛立有神効【方见心痛门】
　　感应圆治积冷伤胃腹脇胀痛【方见诸气门】
　　温胃汤【拔粹方】治服寒药多致脾胃虚弱胃脘痛
　　益智【五钱】　　　砂仁　　　　甘草【各二分】
　　姜黄【三分】　　　白豆【三分】　　陈皮【一分】
　　泽泻　　　　干姜【各三分】　　黄耆【七分】
　　厚朴【二分】　　　人参【二分】
　　右防咀每服八钱水二盏煎至八分食前服
　　蟠葱散【和剂方】治男子妇人脾胃虚冷气滞不行攻刺心腹痛连胸脇膀胱小肠疝气及妇人血气刺痛
　　延胡索　　　肉桂　　　　干姜【炮各二两】
　　甘草【炙】　　　缩砂【去皮】　　　苍术【制各半两】
　　丁皮　　　　防榔【各四两】　　蓬术
　　三棱【煨】　　　茯苓　　　　青皮【去白各六两】
　　右为末每服二钱水一盏防白一茎煎七分空心热服
　　乌梅丸治胃冷虫攻心痛呕吐四肢冷
　　乌梅【三百个】　　黄栢【炙】　　　细辛
　　肉桂　　　　附子【炮各六两】　　黄连【十六两】
　　人参【六两】　　蜀椒【炒去闲口者及目】当归【各四两】
　　干姜【炮十两】
　　右为末取乌梅肉和蜜丸梧子大每服五十
　　秘防榔散治男妇心脾痛
　　五灵脂　　　防榔
　　右为末煎菖蒲汤调三钱服隔夜先将猪肉盐酱煑熟令患人细嚼休吞了吐出却服前药空心食前服谨按用肉味所以引防头向上用药所以杀防也
　　螺蛳殻丸【丹溪方】治痰饮积胃脘当心而痛【方见心气门】桂丸【丹溪方】治死血留胃脘当心作痛【方见心气门】
　　谨按痛则不通通则不痛夫胃脘心脾痛者或因身受寒邪口食冷物内有鬰热素有顽痰死血或因恼怒气滞虫动作痛种种不同若不分而治之何能愈乎予曰是寒则温之是热则清之是痰则化之是血则散之是气则顺之是虫则杀之庶乎临证不惑也夫
　　附腹痛【脇痛　新増】
　　腹痛方论
　　内经曰寒气入经而稽迟涩而不行客于脉外则血少客于脉中则气不通故卒然而痛按内经举痛论言寒邪外客而痛者甚为详悉未能尽述学者自冝检阅外有因虚因实因伤寒因痰火因食积因死血者种种不同原病式曰热鬰于内而腹满坚结痛者不可言为寒也东垣曰腹中诸痛皆因劳役过甚饮食失节中气不足寒邪乘虚而入客之故卒然而作大痛经言得炅则止炅者热也以热治寒治之正也此事难知集论曰伤寒中脘痛太隂也理中汤黄茋建中汤之类脐腹痛者少隂也四物汤真武汤附子汤之类小腹痛厥隂也重则正阳散回阳丹轻则当归四逆汤之类若夫杂病腹痛四物苦练汤酒煮当归丸之类夏月腹痛肌热恶热脉洪数属手太隂足阳明黄芩芍药汤主之秋月腹痛肌寒恶寒脉沉疾属足太隂足少隂桂枝芍药汤主之四时腹痛芍药甘草汤主之丹溪曰腹痛有积热有食积有痰有死血脉者多属食积宜温散之如干姜炒苍术川芎白芷香附姜汁之类是也不可用峻利药攻下之盖食得寒则凝热则化更兼行气快气药助之无不可者脉滑者是痰痰因气滞宜导痰解鬰二陈汤加台芎苍术香附之类是也脐下忽大痛人中黒色者多死腹中水鸣乃火击动其水也凡腹痛以手不可按者属实宜大黄芒硝下之实痛不可用参芪白术盖补其气气旺不通而痛愈甚也
　　草豆方【东垣方】治脐腹虚胀疼痛
　　泽泻【一钱】　　　木香【三分】　　　神麯【四分】
　　半夏　　　　枳实【麸炒黄色】　　草荳仁
　　黄茋【春夏勿用】　　益智仁　　　甘草【炙各半钱】
　　青皮　　　　陈皮【各六分】　　川归【七分】
　　茯苓【七分】
　　右细切作一服加生姜三片水一盏半煎至一盏温服
　　小建中汤治伤寒阳脉濇隂脉腹中急痛者【方见虚劳门】真武汤治腹痛下利四肢沉重【方见咳门】理中汤治霍乱头疼身寒腹痛四逆汤治伤寒下利腹痛四肢逆冷
　　附子汤【方并见中寒类】四物苦练汤治脐下虚冷腹痛【方见疝门】芍药甘草汤治四时腹痛
　　芍药　　　　甘草【炙】
　　右等分每服五钱生姜三片水一盏半煎至一盏温服
　　元戎云腹痛脉伤气用本药○脉洪伤金加黄芩○脉缓伤水加桂枝○脉濇伤血加当归○脉迟伤寒加干姜
　　酒煮当归圆治小腹下痛
　　茴香【五钱】　　　良姜　　　　附子【各七钱】
