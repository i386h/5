<!-- { "loadSidebar": true } -->
　　内经曰胃为水谷之海又云肠胃为市无物不包无物不入寒热温凉皆有之其为病也不一故随时证于补中益气汤中权立四时加减法于后
　　以手扪之而肌表热者表热也只服补中益气汤一二服得防汗则已非正发汗乃隂阳气和自然汗出也○若更烦乱如腹中或周身有刺痛皆血涩不足加当归身【五钱或一钱】○如精神短少加人参【五分】五味子【二十个】○头痛加蔓荆子【三分】痛甚加川芎【五分】○顶痛脑痛加藁本【五分】细辛【三分】诸头痛并用此四味足矣○如头痛有痰沈重懒倦者乃太隂痰厥头痛加半夏【五分】生姜【三分】○耳鸣目黄颊颔肿颈肩臑肘臂外后亷痛面赤脉洪大者以羌活【一钱】防风藁本【已上各七分】甘草【五分】通其经血加黄芩黄连【已上各三分】消其肿人参【五分】黄芪【七分】益元气而泻火邪另作一服与之○嗌痛颔肿脉洪大面赤者加黄芩甘草【已上各三分】桔梗【七分】○口干嗌干者加葛根【五分】升引胃气上行以润之○如夏月咳嗽者加五味子【二十五个】麦门冬【去心五分】○如冬月咳嗽加不去根节麻黄【五分】○如秋凉亦加○如春月天温只加佛耳草欵冬花【已上各五分】
　　若久病痰嗽肺中伏火去人参以防痰嗽増益耳食不下乃胸中胃上有寒或气澁滞加青皮木香【已上各三分】陈皮【五分】此三味为定法○如冬月加益智仁草豆
　　仁【已上各五分】○如夏月少加黄芩黄连更加防榔草豆仁缩砂仁白豆防仁【已上各五分】○如春初犹寒少加辛热之剂以补春气之不足为风药之佐益智草豆可也○心下痞夯闷者加芍药黄连【已上各一钱】○如痞腹胀加枳实木香缩砂仁【已上各三分】厚朴【七分】如天寒少加干姜或中桂【桂心也】○心下痞觉中寒加附子黄连【已上各一钱】不能食而心下痞加生姜陈皮【已上各一钱】能食而心下痞加黄连【五分】枳实【三分】脉缓有痰而痞加半夏黄连【已上各一钱】脉四肢满便难而心下痞加黄连【五分】柴胡【七分】甘草【三分】○腹中痛者加白芍药【五分】甘草【三分】如恶寒觉冷痛加中桂【五分】○如夏月腹中痛不恶寒不恶热者加黄芩甘草【已上各五分】芍药【一钱】以治时热也○腹痛在寒凉时加半夏益智草豆之类○如腹中痛恶寒而脉者是木来尅土也小建中汤主之盖芍药味酸于土中泻木为君如脉沈细腹中痛是水来侮土以理中汤主之干姜辛热于土中泻水以为主也如脉缓体重节痛腹胀自利米谷不化是湿胜以平胃散主之苍术苦辛温防湿为主也○脇下痛或脇下缩急俱加柴胡【三分甚则五分】甘草【三分】○脐下痛者加真熟地黄【五分】如不已者乃大寒也加肉桂【伍分】
　　硃砂安补丸
　　硃砂【五钱别研水飞为衣】甘草【五钱五分】　　黄连【去须净酒洗六钱】当归【去芦二钱五分】　生地黄【一钱五分】
　　内经曰热湿所胜治以甘寒以苦泻之以黄连之苦寒去心烦除湿热为君以甘草生地黄之甘寒泻火补气滋生隂血为臣以当归身补其血不足硃砂纳浮溜之火而安神明也
　　右件除硃砂外四味共为细末汤浸蒸饼为丸如黍米大以硃砂为衣每服十五丸或二十丸津唾咽下食后或温水凉水少许送下亦得此近而竒偶制之缓也
　　参术调中汤防热补气止定喘和脾胃进饮食白术【五分】　　　黄耆【四分】　　　桑白皮
　　甘草【炙】　　　人参【已上各三分】　麦门冬【去心】
　　青皮【去白】　　　陈皮【去白】　　　地骨皮
　　白茯苓【已上各二分】五味子【二十个】
　　右件防咀如麻豆大都作一服水二盏煎至一盏去滓大温服早饭后忌多语言劳役
　　升阳补气汤治饮食不时饥饱劳役胃气不足脾气下溜气短无力不能寒热早饭后转増昏闷湏要眠睡怠惰四肢不収懒倦动作及五心烦热
　　厚朴【姜制五分】　　升麻　　　　羌活
　　白芍药　　　独活　　　　防风
　　甘草【炙】　　　泽泻【已上各一钱】　生地黄【一钱五分】柴胡【二钱五分】
　　右件为麤末每服五钱水二盏生姜三片枣二枚煎至一盏去滓大温服食前
　　加腹胀及窄狭加厚朴○如腹中似硬加砂仁【已上各三分】
　　双和散治虚劳少力补血益气
　　白芍药【二两五钱】　黄茋　　　　熟地黄
　　川芎　　　　当归【已上各一两】　甘草【炙】
　　官桂【已上各七钱五分】
　　右为麤末每服四钱水一盏半生姜三片枣二枚煎至七分去滓温服
　　如大病之后虚劳气乏者以此调治不热不冷温而有补
　　升阳顺气汤治因饮食不节劳役所伤腹脇满闷短气遇春则口淡无味遇夏虽热犹有恶寒饥则常如饱不喜食冷物
　　黄茋【一两】　　　半夏【三钱汤洗七次】　草豆【二钱】
　　神麯【一钱五分炒】　升麻　　　　柴胡
　　当归身　　　陈皮【已上各一钱】　甘草【炙】
　　黄蘖【已上各五分】　人参【去芦三分】
　　右件防咀每服三钱水二盏生姜三片煎至一盏去滓温服
　　升阳益胃汤治脾胃虚则怠惰嗜卧四肢不収时值秋燥令行湿热少退体重节痛口干舌干饮食无味大便不调小便频数不欲食食不消兼见肺病洒浙恶寒惨惨不乐面色恶而不和乃阳气不伸故也当升阳益气也
　　黄茋【二两】　　　半夏【洗此一味脉澁者用】人参【去芦】
　　甘草【炙已上各一两】　黄连【一钱】　　　白芍【何故秋旺用人参白术芍药之类反补肺为脾胃虚则肺最受邪故因时而补也】　独活
　　防风【以秋旺故以辛温溺之】　　　　　羌活【已上各五钱】橘皮【四钱】　　　茯苓【小便利不渴者勿用】柴胡
　　泽防【不淋勿用】　　白术【已上各三钱】
　　右防咀每服秤三钱生姜五片枣二枚煎至一盏去查温服早饭后或加至五钱
　　门冬清肺饮治脾胃虚弱气促气弱精神短少衂血吐血
　　紫菀茸【一钱五分】　黄耆　　　　白芍药
　　甘草【已上各一钱】　人参【去芦】　　　麦门冬【已上各五分】当归身【三分】　　五味子【三个】
　　右防咀分作二服每服水二盏煎至一盏去柤温服食后
　　○局方中大阿胶丸亦宜用
　　升阳散火汤【方见火门】
　　当归补血汤【方见热门】
　　饮食所伤论
　　隂阳应象论云水谷之寒热感则害人六府痹论云隂气者静则神藏躁则消亡饮食自倍肠胃乃伤此乃混言之也分之为二饮也食也饮者水也无形之气也因而大饮则气逆形寒饮冷则伤肺病则为喘咳为肿满为水泻轻则当发汗利小便使上下分消其湿解酲汤五苓散生姜半夏枳实白术之类是也如重而畜积为满者芫花大防甘遂牵牛之属利下之此其治也食者物也有形之血也如生气通天论云因而饱食筋脉横解汤澼为痔又云食伤太隂厥隂寸口大于人迎两倍三倍者或呕吐或痞满或下痢肠癖当分寒热轻重而治之轻则内消重则除下如伤寒物者半夏神麯干姜三棱广木巴豆之类主之如伤热物者枳实白术青皮陈皮麦蘖黄连大黄之类主之亦有宜吐者隂阳应象论云在上者因而越之苽蒂散之属主之然而不可过剂过剂则反伤肠胃盖先因饮食自伤又加之以药过故肠胃复伤而气不能化食愈难消矣渐至羸困故五常政大论云大毒治病十去其六小毒治病十去其七凡毒治病不可过之此圣人之深戒也
　　论饮食自倍肠胃乃伤分而治之
　　痹论云隂气者静则神藏躁则消亡饮食自倍肠胃乃伤此混言之也分之为二饮也食也又经云因而大饮则气逆因而饱食筋脉横解则肠癖为痔饮者无形之气伤之则宜发汗利小便使上下分消其湿解酲汤五苓散之类主之食者有形之物伤之则宜损其谷其次莫若消导丁香烂饭丸枳术丸之类主之稍重则攻化三棱消积丸木香见睍丸之类主之尤重者则或吐或下苽蒂散备急丸之类主之以平为期盖脾已伤又以药伤使营运之气减削食愈难消故五常政论云大毒治病十去其六常毒治病十去其七小毒治病十去其八无毒治病十去其九谷肉果菜食养尽之无使过之伤其正也不尽行复如法圣人埀此严戒是为万世福也如能慎言语节饮食所谓治未病也
　　辩内伤饮食用药所宜所禁
