<!-- { "loadSidebar": true } -->
　　神麯【炒四钱】　　木香【五分】　　　草荳仁【五钱】枳实【炒四钱】　　半夏【七钱】　　　甘草【炙一钱】
　　人参　　　　干生姜　　　青皮
　　猪苓【各一钱】　　陈皮　　　　白术
　　白茯苓　　　泽防【各二钱】　　砂仁【一钱半】
　　大麦芽【一两】
　　右为末汤浸蒸饼丸如梧桐子大毎服三四十丸温米饮下食逺服之
　　八珍汤【御药院方】治血气理脾胃
　　当归　　　　赤芍药　　　川芎
　　熟地黄　　　人参　　　　白茯苓
　　甘草　　　　砂仁【各等分】
　　右防咀每服三钱水一盏姜七片枣二枚煎至七分空心温服
　　凝神散病后収敛胃气清凉肌表
　　人参　　　　白术　　　　茯苓
　　山药【各一两】　　粳米　　　　扁豆【炒】
　　知母　　　　生苄　　　　甘草【炙各五钱】
　　淡竹叶　　　地骨皮　　　麦门冬【各二钱半】
　　右防咀每服五钱水盏半姜三片枣一枚煎至一盏去渣温服
　　加减保和丸消痰利气扶脾胃进饮食
　　山查　　　　神麯【炒】　　　半夏【汤泡七次】
　　茯苓【去皮各三两】　陈皮【洗】　　　连翘
　　萝卜子【各二两】　白术【五两】　　　苍术【米泔浸去粗皮】枳实【去白各一两】　香附【去皮酒浸】　　厚朴【姜制各二两】黄芩【去腐酒浸炒】　黄连【去须酒浸炒各一两】
　　右为细末姜汁面糊为丸如梧子大每服五十丸渐加至七八十丸食后茶汤任下
　　加味枳术丸【明医杂著】论曰人之一身脾胃为主胃阳主气脾隂主血胃司纳受脾司运化一纳一运化生精气津液上升糟粕下降斯无痛矣人惟饮食不节起居不时损伤脾胃胃损则不能纳脾损则不能化脾胃俱损纳化皆难元气斯弱百邪易侵而饱闷痞积关格吐逆腹痛泄痢等证作矣况人于饮食岂能一一节调一或有伤脾胃便损饮食减常元气渐惫矣故洁古制枳术之丸东垣发脾胃之论使人常以调理脾胃为主后人称为医中王道厥有防哉近世论治脾胃者不分隂阳气血而率皆理胃所用之药又皆辛温燥热助火消隂之剂遂致胃火益旺脾隂愈伤清纯中和之气变为燥热胃脘干枯大肠燥结脾脏渐絶而死期廹矣殊不知脾胃属土属温位居长夏故温热之病十居七八况土居四季寒热温凉各依其时岂可偏用辛热之剂哉今举枳术丸方立加减法于后
　　白术【二两去梗】　　枳实【一两麸炒】
　　右为细末荷叶包饭烧取出杵烂和药杵匀丸如菉豆大每服五六十丸清米汤下此法一补一消取饮食缓化不令有伤东垣加陈皮一两名橘皮枳术丸治老幼元气衰弱饮食少进久服令人多食而不伤若元气素弱饮食难化食多即腹中不和疼痛泄泻此虚寒一也加人参白芍药【酒炒】神麯【炒】大麦芽【炒杵去皮各一两】宿砂木香【各五钱】
　　若素有痰火胸膈郁塞咽酸噎气及素有吞酸吐酸之证或有酒积防结痛此皆温热也加黄连【姜汁炒】白芍药【酒炒】陈皮【各一两】石膏生甘草【各五钱】缩砂木香【各二钱】川芎【四钱】
　　若伤食饱闷痞塞不消加神麯大麦芽山查子【各一两】如有食积痞块在腹者再加黄连厚朴蒌【制各五钱】积坚者再加蓬术【醋煑】昆布【各三钱】
　　若伤冷食不消腹痛溏泄加半夏【姜制一两】缩砂干姜【各炒】神麯大麦芽【各五钱】
　　若人性多气恼夹气伤食气滞不通加川芎香附米【各一两】木香黄连【姜制各五钱】
　　若胸膈不利人过服辛香燥热之药以致上焦受伤胃脘干燥呕吐膈噎反胃加黄连【姜炒】山栀子【炒各五钱】白芍药当归【各一两】桔梗生甘草石膏【各五钱】胸膈顽痰胶结及大便燥秘再加芒硝【五钱】
　　若素有痰者加半夏【姜炒】橘红白茯苓【各一两】黄芩【炒】黄连【姜炒各五钱】
　　若人能食好食但食后反饱难化此胃火旺脾隂虚也加白芍药【酒炒一两半】人参【七钱】石膏【火煅一两】生甘草【五钱】黄连【炒】香附米【炒】木香【各四钱】
　　若年髙人脾虚血燥易饥易饱大便燥难加白芍药当归【各一两】人参【七钱】升麻甘草【炙各四钱】山查子大麦芽桃仁【去皮尖各五钱】此老人常服药也




　　仁斋直指卷六
<子部,医家类,仁斋直指>
　　钦定四库全书
　　仁斋直指卷七　　　　　宋　杨士瀛　撰
　　明　朱崇正　附遗
　　痰涎
　　痰涎方论
　　惟气与血能生诸病痰亦如之夫痰者津液之异名人之所恃以润养肢体者也血气和平关络条畅则痰散而无气脉闭塞脘窍凝滞则痰聚而有痰之所以发动者岂无自而然哉风搏寒凝暑烦湿滞以至诸热蒸郁啖食生冷煎煿鯹羶咸藏动风发气等辈皆能致痰也是痰作恙为喘为为壅为呕为晕为风癎为狂迷为忪悸或吞酸或短气或痞隔或肿胀或寒热或疼痛痰实主之人知痛生于气血孰知痰涎流注亦能纒滞而为痛乎如头风证眉棱耳角俱痛投以风药不效投以痰药収功如患眼证赤肿羞明而痛与之凉剂弗瘳与之痰剂获愈如酒家手臂痛重时或麻痹二陈汤加片子姜黄下白圆子消饮圆倍术圆辈每每就安如鬭家胸骨扑伤刺痛无已散血之剂罔功续以自己溲便饮之须臾吐痰其痛立止此皆痰涎作痛之眀证也然而顽痰满胷上脘填塞其髙者因而越之法当从权取吐或者津液不守所以痰多吐甚痰脱则精竭而毙矣疗痰之法理气为上和胃次之若风若寒若湿若热如前数者亦当推寻所受之因和胃谓何涎者脾之液也脾胃一和痰涎自散故治痰多用半夏盖半夏能利痰故也
　　痰涎证治
　　橘皮汤治胸膈停痰
　　半夏【制五两】　　茯苓　　　　陈皮【各三两】
　　细辛　　　　青皮　　　　桔梗
　　枳殻　　　　甘草【炒各二两】　　人参
　　旋覆花【去叶各一两】
　　右剉散每服三钱姜五厚片煎服
　　前胡半夏汤治痰盛
　　北前胡　　　半夏【制】　　　茯苓【各三分】
　　陈皮　　　　木香　　　　紫苏
　　枳殻【制】　　　甘草【炒各二分】
　　右剉散每服三钱姜五片乌梅少许煎服
　　人参饮治痰亦治
　　人参　　　　桔梗　　　　半夏麯
　　五味子　　　细辛　　　　枳殻【制】
　　赤茯苓【各一分】　甘草【炒半分】
　　右剉散每服三钱姜五片煎服痰加紫苑添甘草
　　星姜汤治痰去风
　　丸白南星【半两者一个】　　　　　老生姜【三钱半】
　　右各切片以水三盏磁器内煎取其半逐旋温服
　　二圣饮治风痰
　　南星　　　　半夏【各二两切片】
　　右用生姜一斤捣取自然汁浸药磁器盛之顷在锅内隔汤熬烑令姜汁尽焙干为末每挑二钱入生姜甘草少许煎汤调下或用糕糊小丸姜汤下三十丸入煅白矾少许同丸亦得
　　大半夏汤治痰饮
　　半夏【制】　　　茯苓　　　　生姜【等分】
　　右剉碎每服三钱水二盏煎至一小盏温服如热痰加甘草少许胃不和去甘草加陈皮
　　半夏丸消下痰涎
　　丸白半夏　　老生姜【等分捣如泥焙干】
　　右为末煑姜汁为糊丸桐子大每三十丸姜汤下
　　豁痰丸治顽痰壅盛
　　南星【三两】　　　半夏【二两各剉作大片用浓皂角水浸一宿焙干为末】白附子　　　川灵脂　　　直僵蚕【炒去丝】华隂细辛　　白矾【煅枯各一两】　全蝎【三钱半焙】
　　右为末皂角浆煑面糊为丸桐子大每二三十丸姜汤下
　　神术丸治痰饮妙
　　茅山苍术【一斤米泔浸一宿去皮切片焙干为末】生油麻【半两水二盏研细取
　　浆】　　　　　大枣【十五个煑取肉研旂入麻浆拌和药】
　　右末为丸桐子大日干每五七十丸空心温汤下
　　辰砂化痰丸驱风化痰
　　辰砂【研细】　　　白矾【煅枯各半两】　半夏麯【三两】
　　南星【炮一两】
　　右为末姜汁调麫煑糊丸桐子大别用朱砂衣每十丸姜汤下小儿风痰一二丸
　　强中二姜汤温脾胃消寒痰
　　良姜　　　　干姜　　　　青皮
　　陈皮　　　　大半夏【切开沸汤荡浸七次焙干各一两】
　　南星【炮半两】
　　右为末姜汁调麫煑糊丸桐子大每三十丸姜汤下
　　养正丹治肾虚气不归元痰涎上壅亦治寒痰每服二十丸用降气汤送下
　　二陈汤吞白丸子【方见小儿类】治痰饮一证眉心眉梁骨痛状如头风
　　二陈汤【方见疟类】加苍术片子姜黄制枳殻各少许治酒麫积毒热生痰攻眼肿痛
　　控痰良方喘嗽通用
　　虢丹　　　　白矾【各二两】
　　右以钱王剜一火孔先入虢丹次以白矾盖顶用炭一斤煅至火尽矾枯丹黒出火毒研细煮稀麫糊丸麻子大每服十五丸沸汤泡生姜汁送下诸顽痰迷塞关窍不通声音不出以三十丸研末入全蝎少许用自然姜汁澄取清者调灌须臾吐痰立愈凡喘促胷膈膨湃寸脉急数湏从权吐之中满内实而喘者与解毒雄黄丸【方见积热门】
　　附诸贤论
　　刘宗厚曰痰之为病仲景论四饮六证无择叙内外三因俱为切当盖四饮则叙因痰而显诸证者三因则论其因有所伤而生痰者也惟王隐君论人之诸疾悉出于痰此发前人所未论可谓深识痰之情状而得其奥者矣制滚痰丸一方丝治斯疾固为简便较之仲景三因有表里内外而分汗下温利之法则疎濶矣况又有虚实寒热之不同者哉夫痰病之原有因热而生痰者亦有因痰而生热者有因风寒暑湿而得者有因惊而得者有因气而得者有因酒食而得者有因食积而得者有脾虚不能运化而生者有肾虚不能降火而生者若热痰则多烦热风痰多成瘫痪竒证冷痰多成骨痹湿痰多倦怠软弱惊痰多成心痛癫疾饮痰多成脇痛臂痛食积痰多成癖块痞满其为病状种种难名王隐君论中颇为详尽学者但察其病形脉证则知所挟之邪随其表里上下虚实以治之若夫子和谓饮无补法必当去水故用吐汗下之三法治人常愈又论热药治痰之误固为详切亦有挟寒挟虚之证不可不论夫久痰凝结胶固不通状若寒凝不用温药引导必有拒格之患况有风寒外来痰气内郁者不出温散亦何以开郁行滞又有血气乏之人痰客中焦闭塞清道以致四肢百骸发为诸病理宜导去痰滞必当补接兼行又难拘于子和之三法也大凡病久淹延卒不便死者多因食积痰饮所致何以然者盖胃气亦頼痰积所养饮食虽少胃气卒不便虚故也亦有治痰用峻利过多则脾气愈虚津液不运痰反生而愈盛法当补脾胃清中气则痰自然运下此乃治本之法也谓医中之王道者正此类也
　　附诸方
　　金沸草散治外感风寒痰气内郁咳唾稠粘参苏饮亦治外感风寒痰饮停积胸膈咳嗽气促言语不能相续【并见伤风门】小青龙汤治外感风寒内生溢饮支饮倚怠喘满【方见咳嗽门】苏子降气汤治虚阳上攻气不升降上盛下虚痰涎壅盛【方见诸气门】
　　中和丸治湿痰气热
　　苍术　　　　黄芩　　　　半夏
　　香附【等分】
　　右为末粥丸如梧桐子大每服五七十丸姜汤下
　　导痰汤
