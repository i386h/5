<!-- { "loadSidebar": true } -->
　　夏多火热炎上最重宜清金降火加桑白皮知母炒黄芩麦门冬石膏【各一钱】
　　秋多湿热伤肺宜清热防湿加苍术桑白皮【各一钱】防风黄芩山栀【各五钱炒】
　　冬多风寒外感宜解表行痰加麻黄桂枝半夏生干姜防风【各一钱】肺经素有热者再加酒炒黄芩知母【各五分】若发热头疼鼻塞声重再加藁本川芎前胡柴胡【各一钱】
　　若有痰加半夏枳殻风痰再加南星【姜汁炒】湿痰脾困少食加白术苍术有痰而口燥咽干勿用半夏南星宜加知母【蜜水拌炒】贝母蒌仁黄芩【炒】
　　若夏月热痰或素热有痰加黄芩黄连知母石膏上半日欬者胃中有火加贝母石膏黄连五更嗽者同治
　　黄昏欬者火浮于肺不宜正用寒凉药宜加五味子诃子皮敛而降之
　　若咳嗽久肺虚滋气补血加人参黄芪阿胶当归生姜天门冬欵冬花马兠铃酒芍药之类肺热咳喘去人参用沙参此兼补气血也
　　若午后欬者属隂虚即劳嗽也宜补隂降火如川芎当归芍药熟地黄黄栢知母竹沥姜汁天门冬蒌仁贝母此専补隂血也
　　若火郁嗽谓痰郁火邪在中宜开郁消痰用诃子皮炒香附蒌仁半夏麯海石青黛黄芩为末蜜调为丸噙化仍服前补隂降火汤药失治则成劳
　　若痰积食积作咳嗽者用香附蒌仁贝母海石青黛半夏麯软石膏山楂子枳实姜炒黄连为末蜜调噙化
　　若劳嗽见血加阿胶当归芍药天门冬知母贝母桑白皮亦于前肺虚隂虚二条择用大抵咳嗽见血多是肺受热邪气得热而变为火火盛而隂虚不得安寜从火上升故治宜防火滋隂忌用人参等甘温补气之药然亦有气虚而咳血者则宜用人参黄茋欵冬花之药但此等证不多耳
　　因咳而有痰者欬为重主治在肺因痰而致欬者痰为重主治在脾但是食积成痰痰气上升以致欬嗽只治其痰消其积而欬自止不必用肺药以治嗽也
　　针灸法风门二穴【在背二椎下各开寸半】肺俞二穴【三椎下各寸半】三里二穴【见前】
　　附肺痿肺痈
　　肺痿方论
　　金匮曰热在上焦者因欬为肺痿得之或从汗出或从呕吐或从消渇小便利数或从便难又被快药下利重亡津液故得之寸口脉数其人欬口中反有浊唾涎沫者为肺痿若口中辟辟燥咳即胸中隐隐痛脉反滑数此为肺痈欬唾脓血脉数虚者为肺痿数实者为肺痈欬伤肺叶成也丹溪云宜补血养肺养气清金虚者用人参平肺散治之
　　紫苑散【防粹方】治咳嗽唾中有脓血虚劳证肺痿变痈
　　人参　　　　桔梗　　　　茯苓【各一钱】
　　知母　　　　贝母【各一钱半】　　紫苑
　　甘草　　　　阿胶【炒各五分】　　五味子【十五粒】
　　右防咀水煎服一云各等分水二盏生姜三片煎至一盏食前服
　　人参平肺散【拔粹方】治心火尅肺传为肺痿咳嗽喘呕痰涎壅盛胸膈痞满咽嗌不利
　　桑白皮【炒一两】　知母【七钱】　　　甘草【炙】
　　地骨皮【各半两】　青皮　　　　五味子【三百个】
　　茯苓　　　　人参【各四钱】　　陈皮【去白半两】
　　天门冬【去心四钱】
　　如热加黄芩【四钱】紫苏叶半夏【各半两】
　　右防咀每服五钱水二盏生姜三片煎至八分去滓温服或为末姜汁丸弹子大噙化亦得食后
　　知母茯苓汤【宣明方】治肺痿喘嗽不已往来寒热自汗
　　茯苓　　　　甘草【炙各一两】　　知母
　　五味子　　　人参【去芦】　　　薄荷
　　半夏【洗七次】　　柴胡【去苗】　　　白术
　　欵冬花　　　桔梗　　　　麦门冬【去心】
　　黄芩【各半两】　　川芎　　　　阿胶【各二钱炒】
　　右防咀每服一两水二盏生姜十片煎至一盏去滓通口服食后
　　生姜甘草汤【千金方】治肺痿咳唾涎痰不止咽燥而渇生姜【五两】　　　人参【二两】　　　甘草【四两】
　　大【十五枚】
　　右四味以水七升煮取三升分温三服
　　七寳散治肺痿劳嗽久嗽【方见前咳嗽门】
　　保和丸【葛氏方】治劳嗽肺成痿者服之决効
　　润肺膏【葛氏方】治久肺燥成痿【并见劳瘵门】
　　葶歴大防肺汤治肺痈喘不得卧
　　葶歴【熬令黄色捣丸如弹子大】　　　　　大【十二枚】
　　右先以水三升煑枣取二升去枣内葶歴煮取一升顿服
　　桔梗汤【金匮方】治欬而胸满振寒脉数咽干不渇时出浊唾腥臭久久吐脓如米粥者为肺痈
　　桔梗【二两】　　　甘草【二两】
　　右二味以水三升煮取一升分温再服则吐脓血也
　　桔梗汤【济生方】治肺痈咳嗽脓血咽喉多渇大小便赤澁桔梗【去芦】　　　贝母【去心膜】　　当归【去芦酒浸】
　　蒌子　　　枳殻【去穰麸炒】　　薏苡仁【炒】
　　桑白皮【蜜水炙】　防己【各二两】　　黄茋【去芦一两半】甘草节【生用】　　杏仁【去皮尖麸炒】　百合【蒸各半两】
　　右防咀每服五钱水盏半生姜五片煎八分不拘时服如大便秘加大黄小便赤少加木通
　　消脓饮治肺痈脓腥气上冲而呕欬嗽【方见前咳嗽门】
　　针灸法肺俞二穴【穴法见前】膻中一穴【在两乳相系玉下一寸六分又名元儿仰取之】
　　喘嗽
　　喘嗽方论
　　肺主气也一呼一吸上升下降荣卫息数往来流通安有所谓喘惟夫邪气伏藏痴涎浮涌呼不得呼吸不得吸于是上气促急填塞肺脘激乱争鸣如鼎之沸而喘之形状具矣有肺虚挟寒而喘者有肺实挟热而喘者有水气乘肺而喘者有惊忧气郁肺胀而喘者又有胃络不和喘出于阳明之气逆真元耗损喘生于肾气之上奔如是等类皆当审证而主治之肺虚肺寒必有气乏表怯冷痰如氷之证法当温补如官桂阿胶之类是也肺实肺热必有壅盛胸满外閧上炎之状法当清利如桑白皮葶苈之类是也水气者漉漉有声怔忪浮肿与之逐水利小便如小半夏茯苓汤五苓散辈惊忧者惕惕闷闷引息鼻张与之寛中下气如四七汤桔梗枳殻汤辈阳明之气下行今逆而上行古人以通利为戒如分气紫苏饮指迷七气汤加半夏二陈汤加缩砂施之为当真阳虚惫肾气不得归元固有以金石镇坠助阳接真而愈者然亦不可峻骤且先与安肾圆八味圆辈否则人参煎汤下养正丹主之雄黄麻黄马兠铃汉防己鸡内金诸品非不主喘也如前治法大要究其受病之原至若伤寒发喘表汗里下脚气喘满疏导収功此则但疗本病其喘自安圆机之士可以举隅而反矣虽然喘有利下而愈者亦有因防而殂者喘有数年沉痼而复瘳者亦有忽因他疾大喘而不救者汗出髪润喘者为肺絶身汗如油喘者为命絶直视讝语喘满者不治诸有笃病正气欲絶之时邪气盛行多壅逆而为喘然则喘之危恶又安可以寻常目之
　　喘证治
　　九寳汤经年喘嗽通用常服屡效
　　麻黄【去节】　　　橘红　　　　脑荷【各一两】
　　辣桂　　　　紫苏　　　　桑白皮【炒】
　　杏仁【去皮尖】　　大腹子【连皮】　　甘草【炙各半两】
　　右细剉每服三钱姜五片乌梅一个水煎食后临卧服或入童子小便半盏同煎尤妙
　　定肺汤治上气喘嗽
　　紫苑茸　　　北五味子　　橘红
　　杏仁【去皮尖略炒】　甘草【炙】　　　真苏子【炒】
　　桑白皮【炒】　　半夏【制】　　　枳殻【制等分】
　　右细剉每三钱姜五片紫苏五叶食后煎服
　　调降汤治喘嗽
　　枳殻【制一两】　　半夏【制】　　　北梗
　　青皮　　　　陈皮　　　　真苏子
　　防榔　　　　茯苓　　　　葶苈【隔纸炒各半两】
　　木香　　　　白豆仁　　缩砂仁
　　紫苏叶【各二钱半】　甘草【炙三分】
　　右剉散每三钱姜五片煎服
　　杏苏饮治上气喘嗽浮肿
　　紫苏叶【二两】　　五味子　　　大腹皮
　　乌梅肉　　　杏仁【去皮尖各一两半】陈皮
　　北梗　　　　麻黄【去节】　　　桑白皮【炒】
　　阿胶【炒各三分】　　紫苑　　　　甘草【炒各一两】
　　右防咀每三钱姜五片煎服
　　五味子汤治寒喘
　　北五味子　　杏仁【去皮麸炒】　　橘红【各一两】
　　麻黄【去节一两半】　甘草【炙】　　　生干姜
　　辣桂【各半两】
　　右麤末每服二钱半苏三叶煎服肺虚加炒阿胶喘甚加马兠铃
　　人参胡桃汤治肺虚发喘气乏
　　人参【一寸拣者】　　胡桃肉【二个去殻不去皮】
　　右切碎姜钱五片枣二枚食后临卧煎服盖人参定喘带皮胡桃敛肺夷坚志方
　　三物汤【方见咳嗽门】寒证喘者加生干姜辣桂热证喘者加葶苈脑荷煎毕入朴硝少许
　　玉华散清肺定喘
　　甘葶苈【焙香】　　桑白皮【炒】　　天门冬【去心】
　　马兠铃　　　半夏【制】　　　紫苑
　　杏仁【去皮尖】　　贝母【炮】　　　百合
　　人参【各半两】　　百部　　　　甘草【炙各一分】
　　右剉散每服二钱半姜四片大枣三枚煎服
　　小青龙汤【方见水饮门】本方去麻黄加杏仁去皮三两治水气喘嗽若小腹满更加茯苓
　　郁李仁圆治水气乘肺动痰作喘身体防肿
　　葶苈【隔纸炒】　　杏仁【去皮尖】　　防己
　　郁李仁【炒】　　真苏子　　　陈皮
　　赤茯苓【各半两】
　　右末炼蜜圆桐子大每三四十圆食后生姜紫苏汤下
　　神秘汤治水气作喘
　　陈皮　　　　北梗　　　　紫苏
　　人参　　　　五味子　　　防榔
　　桑白皮【炒】　　半夏【制】　　　甘草【炙等分】
　　右剉散每服三钱姜五片煎服
　　小半夏茯苓汤五苓散【方见水饮门】
　　四七汤治惊忧气遏上喘
　　半夏【制二两半】　　茯苓【二两】　　　厚朴【制一两半】
　　紫苏叶【一两】
　　右防咀每服三钱半姜七片二枚煎服
　　桔梗枳殻汤指迷七气汤分气紫苏汤【方见气门】
　　二陈汤【方见疟类】
　　安肾圆【方见水饮门】八味圆养正丹【见痼冷门】治肾虚上喘凡肾虚而喘湏以人参为佐
　　五灵圆治久喘
　　木香【半两】　　　马兠零【去殻炒】　葶苈【防炒各一分】川五灵脂【二两】
　　右为细末炼蜜圆桐子大每二十圆杏仁三个捶碎姜三片煎汤下
　　雄黄圆至诚修合治喘
　　雄黄【研】　　　白矾【煅】　　　木香
　　生葶苈【各一分】　马兠零【去殻】　　鸡内金
　　淡豆防【各三钱半】　信砒【锋芒莹者研生研一钱半】
　　右八味各取实分数并细末研米浆煮糊圆如胡椒大每服五圆茶清稍冷临卧送下加至七圆而止次日饮食勿用热菉豆生嚼解砒霜毒
　　控痰良方【方见痰饮门】治喘
　　虚劳喘运方
　　灵砂【一两研细】　　人参　　　　木香【各二钱半】
　　大香附【抃净】　　大红川椒【去合口并子焙出汗各半两】
　　右细末糕糊圆麻子大每服二十圆空心食前橘皮汤下【川椒引气归元】
　　附诸方
