<!-- { "loadSidebar": true } -->
　　人参固本圆【简易方】夫人心藏血肾藏精精血充实则须髪不白顔貌不衰延年益夀其夭阏者多由服性热之药不能滋生精血也而药之滋补精血者无出于生熟二地黄世人徒知服二地黄而不知服二门冬为引也盖生地黄能生心血用麦门冬引入所生之地熟地黄能补肾精用天门冬引入所补之地四味互相为用本草又以人参为通心气之主故宜加焉生地黄　　　熟地黄【各酒洗浸】　天门冬【去心酒浸】
　　麦门冬【去心酒浸各二两】　　　　　人参【一两】
　　右为末炼蜜为丸如梧子大每服五十丸空心温酒淡盐汤任下如有痰者生熟地黄各用姜汁炒过恐泥隔故也
　　三才封髓丹降心火益肾水
　　天门冬【去心】　　熟地黄【酒洗】　　人参【各五钱】
　　黄栢【炒褐色三两】　砂仁【一两半】　　甘草【七钱半一方无】
　　右为末水糊丸如梧子大每服五十丸用苁蓉半两切作片子酒一盏浸一宿次日煎三四沸去滓空心送丸子
　　固真丹治诸虚百损五劳七伤水火不升下元虚冷脐腹疼痛
　　人参【一两】　　　干山药【一两半炒】　当归【酒浸】
　　黄茋【炒】　　　黄栢【炒】　　　白术【各一两】
　　杜仲【酒炙炒断丝】　补骨脂【炒各一两】　五味子【半两炒】泽防【半两】　　　白茯苓　　　牡丹皮
　　山茱茰【肉各一两】　熟地黄【四两汤头阑膏于石臼内捣如泥】
　　右前药为极细末和地黄膏拌匀却入炼蜜为丸如梧桐子大每服八九十丸空心淡盐汤送下腰腿无力加牛膝一两酒炒败板一两半酥炙夏天服加桂半两脉弱食少再加附子半两【炮】
　　沉香大补丸専治下焦虚弱补益元气久服身轻軆徤五臓调和血脉通泰功効甚妙
　　黄栢【四两酒浸炒褐色】知母【一两半酒浸焙】　熟地黄【酒浸二两】
　　芍药　　　　陈皮【去白】　　　牛膝【酒浸】
　　锁阳【酒浸】　　　当归【酒浸各一两】　败板【酥炙二两】虎胫骨【酥炙七钱半】山茱茰【肉一两】　山药
　　沉香　　　　白茯苓　　　牡丹皮
　　杜仲【酥炙】　　　泽防　　　　大茴香【各一两】人参【二两】
　　右件各要制度如法晒干碾为细末酒煮黒羊羔肉熬为膏去骨内加猪脊髓二寸再加火熬和药为丸如梧桐子大每服四五十丸空心温酒送下干物压之
　　仙传班龙圆蜀中有一道人童顔漆发眉宇疎秀自歌曰尾闾不禁沧海竭九转神丹都漫説惟有班龙顶上珠能补玉堂关下穴仙人许仲逺得受其方道人曰吾饵此药今夀四百二十三嵗縁汝有仙骨故此相授言讫化白鹤飞去许仙后于世此药理百病养五臓补精髓壮筋骨益心志安魂魄令人悦泽驻顔轻身延年益夀久服成地仙矣
　　鹿霜【十两】　　　鹿胶【十两】　　　兎丝子【十两酒浸一日蒸焙
　　干为末】　　　　栢子仁【十两去壳净另研】
　　熟地黄【十两酒浸一宿蒸焙干为末】
　　右为细末先将鹿胶用无灰酒扵磁器内慢火化开却将胶酒煮糊和杵二千下丸如梧子大每服四五十丸空心盐汤下或酒亦可
　　煮炼鹿霜胶法
　　用新鹿角三对每对各长二寸截断长流水浸三日刷去垢每一斤用楮实子一两桑白皮黄蝎各二两以铁锅器内以水煮三昼夜鱼眼汤慢火煑不可断火常添热汤不可添冷水毋令露角三日取出角削去黒皮薄切晒干碾为末即成鹿霜也
　　右将煮鹿角汁滤去滓如熬胶法同却以慢火熬倾磁盆内冷凝切作片隂干成胶
　　经验养荣丸治男妇气血两虚精神短少脾胃不足形軆羸乏
　　白术【土炒】　　　黄茋【蜜炙】　　　芍药【酒炒】
　　逺志【甘草畧煑去心各一两半】　　　　　当归身【酒洗】
　　山药　　　　熟地黄【酒洗】　　五味子
　　人参【去芦各一两】　白茯苓【二两】　　山茱茰【去梗】
　　生地黄【酒洗各五钱】陈皮【泡八钱】
　　右为细末用鸭一只取血入蜜炼和前药为丸如梧桐子大每服八十丸白盐汤送下寒月盐酒送下○如咳嗽加麦门冬贝母紫苑欵冬花各一两热加黄栢知母各一两遗精带浊加牡蛎一两真龙骨五钱吐衂血腥加牡丹皮赤芍药各一两
　　秘传大补元圆治男妇诸虚百损五劳七伤形体羸乏腰背疼痛遗精带浊
　　黄栢【蜜炒褐色】　　知母【乳汁浸炒】　　板【酥炙各三两】淮熟地黄【酒洗五两】牛膝【酒洗】　　　麦门冬【去心】
　　肉苁蓉【酒洗】　　虎胫骨【好酒炙】　淮山药
　　茯神【去心】　　　黄芪【蜜炙各一两半】　杜仲【去粗皮好酒炒断丝】枸子【甘州者佳】　何首乌【篾刮去皮】　人参【去芦各二两】当归身【酒洗】　　天门冬【去心】　　五味子【去枝核】
　　淮生地黄【酒洗各一两】　　　　　白芍药【酒炒二两冬月只用
　　一两】　　　　　冬加干姜【五钱炒黄色】
　　紫河车一具一名混沌皮即今之胞衣【取初产者为佳如无初产者或壮盛妇人胎者亦可取一具用线吊于急流水中漂一昼夜去其汚浊血系取起再用净米泔水一碗许扵小礶内防火煮一沸取出勿令泄气再用小蓝一个四围用帋宻糊将河车安于蓝内用慢火烘干为末入前药】
　　右共为极细末炼净蜜入猪脊髓三条和前药杵匀丸如梧桐子大每服八十丸空心淡盐汤下寒月可用温酒送下○如梦遗白浊加牡蛎一两白术山茱茰各一两五钱茯苓二两
　　秘传当归膏治五劳七伤诸虚劳极脾胃虚弱养血和中滋荣筋骨养隂抑阳
　　当归【酒洗一斤六两】　生地黄【一斤酒洗】　熟地黄【三两酒洗】薏苡仁【八两米粉同炒】白芍药【一斤粉炒】　白茯苓【十二两】白术【一斤】　　　莲子【四两去心】　　山药【五两】
　　人参【四两加洗用】　甘草【三两】　　　枸子【一斤四两甘州者佳】贝母【三两去心】　　地骨皮【四两】　　麦门冬【五两去心】天门冬【二两去心】　五味子【一两】　　琥珀【一钱二分】
　　右各细剉和足以水十斤防火煎之如再加水十斤如此四次如法滤去滓取汁文武火煎之渐加至三分后以文武火煎之如法为度每斤加炼熟浄蜜四两春五两夏六两共熬成膏如法吐血加牡丹皮二两骨蒸加青蒿汁二碗童便二碗劳痰加钟乳粉一两
　　秘传逺志养心丹治心虚手振
　　生地黄【酒洗】　　逺志【甘草汤煮去心】　当归【酒洗】
　　甘草【炙各一两五钱】　栢子仁　　　酸仁【各三两】
　　川芎　　　　人参【去芦各一两】　茯神【去木七钱】
　　半夏【姜汁泡七次】　南星【炮】　　　硃砂【研末为衣巳上各五钱】麝香【一钱】　　　石菖蒲【六钱】　　琥珀【三钱】
　　真金箔【二十片】
　　右为细末汤浸蒸饼为丸如菉豆大每服四五十丸津唾咽下痰用姜汤送下
　　茯苓补心汤治心虚耗不藏精血以致面色黄悴五心烦热咳嗽唾血及妇人怀姙恶阻呕吐亦服之
　　人参　　　　茯苓　　　　陈皮
　　桔便　　　　枳殻　　　　前胡
　　川芎　　　　地黄　　　　川归
　　芍药　　　　甘草【减半】　　　半夏
　　紫苏　　　　干葛【各等分】
　　右防咀水二盏姜三片一枚煎服
　　平补镇心丹【和剂方】治心血不足时或怔忡夜多异梦如堕层崖常服安心肾益荣卫
　　白茯苓【去皮】　　五味子【去梗】　　车前子
　　茯神【去皮木】　　肉桂　　　　麦门冬【各一两二钱半】逺志【去心甘草汤煮两半】天门冬　　　山药【洗姜制】
　　熟芐【酒蒸各一两半】　酸仁【去殻炒二钱半】人参【去芦五钱】
　　龙齿【二两半】　　硃砂【半两别研为衣】
　　右为末炼蜜丸如梧桐子大每服二十丸空心米饮温酒下
　　八物定志圆【防粹方】补益心神安定魂魄去邪热治痰人参【一两半】　　石菖蒲　　　逺志【去心】
　　茯苓【去皮】　　　茯神【去心各一两】　硃砂【一钱】
　　麦门冬【去心】　　白术【各半两】　　牛黄【二钱别研】
　　右为细末炼蜜为丸如梧子大米饮下五十丸无时
　　天王补心丹寜心保神益血固精壮力强志令人不忘清三焦化痰涎去烦热除惊悸疗咽干育养心神熟地黄　　　白茯苓　　　人参
　　逺志【去心】　　　石菖蒲　　　参
　　栢子仁　　　桔梗　　　　天门冬【去心】
　　丹参　　　　酸枣仁【炒】　　麦门冬【去心】
　　甘草【炙】　　　百部　　　　五味子
　　茯神　　　　当归　　　　杜仲【姜汁炒断丝】
　　右各等分为细末煑蜜丸如弹子大每两作十丸金箔为衣每服一丸用灯心汤化下食逺临卧服或作小丸亦可
　　灸法膏肓俞二穴百劳一穴心俞二穴肾俞二穴三里二穴关元一穴三焦俞二穴皆可灸之
　　虚汗
　　虚汗方论
　　汗者表虚而津液为之发泄也夫人以卫气固其表卫气所以温肌肉充皮肤肥腠理司开阖衞气一虚则肌肉不温皮肤不充腠理不肥而开阖失其司耳或昏或醒浸浸而出者曰自汗睡困则出醒而复収者曰盗汗若风若暑若湿邪气与卫气相干以至喜怒惊恐嗜欲劳伤皆能致之表虚者与之黄耆芍药官桂之剂邪气相袭者与之防防解散之剂惊恐劳伤者养心补肾之剂独不可调理之乎然而人之一身负隂抱阳平则寜偏则病隂虚阳必凑故发热汗出如水热而涌阳虚隂必乘故发厥汗出如水溢而流要之汗者血之异名阳主气气为卫隂主血血为荣气血二者俱不可一日馁矣抑余闻之汗出髪润一不治也汗出如油二不治也汗凝如珠三不治也君子见几辩之不可不早
　　虚汗证治
　　建中汤治表虚自汗
　　官桂【三分】　　　芍药【一两半】　　甘草【炙半两】
　　右剉散每服四钱姜五片二枚食前煎服本方加黄耆一两名黄耆建中汤治虚劳自汗加当归一两名当归建中汤治妇人血虚自汗其自汗漏不止者加桂半两熟附子半个名桂枝附子汤每服四钱姜七片二枚空心煎服
　　黄耆六一汤加白术芍药治诸虚自汗【方见虚劳门】
　　当归散治虚汗盗汗【方见虚劳门】
　　术苓汤治虚汗盗汗
　　黄耆【炙】　　　防风　　　　白茯苓
　　白术　　　　麻黄根节【各半两】甘草【炙二钱】
　　右剉细每服三钱入小麦百粒同煎临卧服加牡蛎亦得
　　牡蛎散治诸虚軆常自汗惊惕不寜
　　左顾牡蛎【米泔浸洗煅透】　　　　　麻黄根
　　黄耆【蜜炙各一两】　加白术【半两】　　甘草【炙一分】
　　右剉每服三钱小麦百余粒同煎服
　　龙胆散治盗汗有热
　　龙胆草　　　防风【等分日干】
　　右为末每服一钱温米饮调下临卧服
　　防风散治盗汗
　　川芎【一分】　　　人参【半分】　　　防风【二分】
　　右为末每服一钱临卧米饮调下
　　温粉止汗法
　　川芎　　　　白芷　　　　白术
　　藁本【等分】
　　右为末每药末一两入米粉三分夹和扑身无槀本亦得
