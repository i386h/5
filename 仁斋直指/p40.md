<!-- { "loadSidebar": true } -->
　　四味制净去骨存肉用酒一大碗于沙瓮内煮熟擂细再入后药
　　大山药【五条】　　莲肉【半斤】　　　京枣【一百枚】
　　柿霜【十枚】
　　四味修制净用井花水一大瓶于沙瓮内煮熟擂细与前熟肉一处再用慢火熬之却下
　　明胶【四两】　　　真黄蜡【三两】
　　右二味逐渐下与前八味和一处擂成膏子和平胃散末四君子汤末知母黄栢末各一两共一十两搜和成剂如十分硬再入白蜜同熬取起放青石上用木捶打如泥丸如梧桐子大每服一百丸不拘时汤下












　　仁斋直指卷九
<子部,医家类,仁斋直指>
　　钦定四库全书
　　仁斋直指卷十　　　　宋　杨士瀛　撰
　　明　朱崇正　附遗
　　漏浊
　　漏浊方论
　　精之主宰在心精之藏制在肾凡人酒色无度思虑过情心肾气虚不能管摄往往小便频数漏浊之所由生也因小便而出者曰尿精因见闻而出者曰漏精心不足而挟热者为赤浊心不足而肾冷者为白浊隂不升阳不降上下乖暌是以有清浊不分之证药法品量条列于下要必体认之精而后发用之审欤外此又有脾精不禁小便漏浊淋沥不止手足力乏腰背酸疼盍用苍术等剂以敛脾精敛脾谓何精生于谷也
　　漏浊证治
　　约精圆治小便中泄精不止
　　白龙骨【贰两研细】　　新韭子【冬霜后采者壹斤好酒浸壹宿次日捣细】
　　右末酒调糯米为糊圆桐子大每服叄拾圆空心塩汤下
　　莲子六一汤治心热赤浊
　　石莲肉【连心用陆两】甘草【炙壹两】
　　右末每服贰钱食后灯心壹小撮煎汤调下
　　清心莲子饮治心中客热烦燥赤浊肥脂
　　石莲肉　　　白伏苓【各壹两】　益智仁
　　逺志【水浸取肉姜制炒】麦门冬【去心】　　人参【各半两】
　　石昌蒲　　　车前子　　　白术
　　泽泻　　　　甘草【防炙各壹分】
　　右剉散每服叄钱添灯心壹握煎服有热加薄荷
　　辰砂妙香散【方见疸门】蜡苓圆【方见消渇门】治小便赤浊又五苓散【方见水饮门】可夹和辰砂妙香散每服壹钱用灯心并去心麦门冬煎汤调下男女通用
　　鸡清圆便浊通用
　　圆白半夏【生】
　　右为末用鸡子清圆桐子大稍干以木猪苓末夹和慢火同炒圆子裂为度留木猪苓末养药磁器宻收每叁拾圆食前白伏苓煎汤下或用盐汤
　　寜志膏调平心气赤白浊通用【方见心疼门】
　　十四友圆治心虚便浊【方见惊悸门】
　　妙应圆赤白浊通用
　　真龙骨　　　辰砂　　　　厚牡蛎【以腐草鞋重包挿定火煅并研细】　　　石昌蒲【各贰钱半】　白伏苓
　　益智仁　　　石莲肉　　　缩砂仁【各叁钱半】川练子【蒸去皮取肉焙】桑螵蛸【瓦上焙】　兔丝子【酒浸一宿焙杵各半两】
　　右末以山药碎炒末为糊圆桐子大每伍拾圆日间煎人参酸枣仁汤下临卧粳米汤下
　　逺志圆治心气不足遗精白浊
　　逺志【水浸取肉姜淹焙干】山药【炒熟】　　　地黄【洗晒】
　　天门冬【去心】　　龙齿【研细各壹阙半】　麦门冬【去心】
　　北五味子　　车前子【略炒】　　白伏苓
　　伏神【去木】　　　地骨皮【各壹两贰钱半】辣桂【陆钱壹字】
　　右末炼蜜圆桐子大每五十圆食前粳米汤下
　　伏兔丹赤白浊通用【方见消渴门】赤浊灯心煎汤下白浊白伏苓煎汤下
　　平补圆治肾虚心热小便急而数澁而沥如水窦欲渗之状又且油浊【方见消渇门】兼用辰砂妙香散佐之【方见疸门】牡蛎圆治精气不禁白浊梦遗
　　圆白半夏【壹两荡洗拾次每个作两片以木猪苓去皮贰两为麄末同半夏慢火炒黄放
　　地出火毒壹宿】
　　右未用木猪苓入煅过厚牡蛎粉壹两同末以山药糊圆桐子大留木猪苓养药磁器宻收每叁拾圆伏苓煎汤下
　　金樱子圆治诸虚漏精白浊
　　真龙骨　　　厚牡蛎【煅】　　桑螵蛸【各壹两】
　　右以雄黒豆壹盏淘湿将前叁件置豆上蒸半日去豆焙叄件为末入白伏苓壹两末金樱子肆拾枚去刺幷穰蒂洗净捶碎磁器内入水一盏煮浓汁滤清调伏苓末为糊圆桐子大每叄拾圆食前用益智伍枚连殻捶碎北五味子拾粒缩砂仁叄个煎汤下
　　小兎丝子圆用北五味子煎汤下治诸虚白浊【方见疸门】桑螵蛸散治心肾不和小便白浊或如米泔或为梦泄
　　桑螵蛸【蒸过略焙】　逺志【水浸取肉晒姜汁和焙】
　　石昌蒲　　　人参　　　　白伏神
　　当归　　　　龙骨【别研】　　　鼈甲【炙黄各半两】甘草【炙贰钱】
　　右为末每服贰钱人参伏苓煎汤调下夜卧服
　　生料四君子汤【方见疽门】生料五苓散【方见水饮门】贰药夹和每服贰钱用灯心壹撮同煎服治小便白浊
　　龙齿补心汤治诸虚不足虚热潮来心神惊惕睡卧不宁小便油浊
　　龙齿【煆别研】　　人参　　　　当归【酒浸壹宿焙】熟地黄【洗焙】　　北梗【焙】　　　酸仁【炒】
　　白伏苓　　　白伏神【去木】　　逺志【水浸取肉晒姜汁淹焙】枳殻【去穰麸炒】　　麦门冬【去心】　　半夏麯
　　白术　　　　甘草【炙各半两】　　肉桂【贰钱半】
　　绵黄耆【防钱半蜜炙】
　　右麄末每服叄钱水盏半姜五片粳米一小撮同煎不时服临卧服
　　炼盐方治漏精白浊
　　雪白盐【入磁瓶内筑十分实以瓦盖顶黄泥涂封火煆壹日取出放隂地上壹夜宻器收】白伏苓　　　山药【炒各壹両】
　　右为末入塩壹两研和用沸汤浸枣取肉研夹炼蜜再研为圆桐子大每服叄拾圆空心枣汤下盖欲甘以济咸脾肾两得也
　　山药圆
　　干山药【贰两】　　北五味子　　苁蓉【酒浸焙各肆两】兎丝子【酒浸散研焙三两】牛膝【酒浸焙】　　泽泻
　　熟地黄【洗】　　山茱茰　　　伏神【去木】
　　巴防【去心】　　　赤石脂【各壹两】　杜仲【剉姜汁淹炒壹两】
　　右末炼蜜圆桐子大常服叄拾圆盐汤下
　　安肾圆【方见水饮门】白圆子【方见身疼门】山药圆【方见前】三药夹和每服防拾圆食前煎双和汤送下【方见虚劳门】治虚劳羸痩浮腻白浊
　　还少丹治心肾俱虚漏精白浊【方见虚劳类】
　　鹿茸益精圆治心虚肾冷漏精白浊
　　鹿茸【去皮酥炙防黄】　桑螵蛸【瓦上焙】　肉苁蓉
　　当归　　　　巴防【去心】　　　兎丝子【酒浸软研】杜仲【截碎姜汁淹炒断丝】川练子【蒸去皮取肉焙】益智仁
　　禹余粮【煆红醋淬以碎为度各叄分】　　　韭子【防炒】
　　故纸【炒】　　　山茱茰　　　赤石脂
　　龙骨【别研各贰分】　滴乳香【壹分】
　　右细末酒调糯米糊圆桐子大每防拾圆食前白伏苓煎汤下
　　家韭子圆治阳气衰败白浊遗精
　　家韭子【陆两炒】　鹿茸【肆两酥炙】　　苁蓉【酒浸焙】
　　牛膝　　　　熟地黄【洗晒】　　当归【各贰两】
　　巴防【去心】　　　兎丝子【酒浸研焙各壹两半】
　　杜仲【剉姜淹炒】　　石斛　　　　桂心
　　干姜【生各一两】
　　右末酒调糯米为糊圆桐子大每服防拾圎空心塩汤下亦治胞冷遗尿
　　震灵丹治肾经虚惫漏浊不止【方见防门】用二陈汤加白伏苓送下【方见疟类】
　　白圆子治隂阳不调清浊相干小便浑浊【方见身疼门】用伏苓汤送下
　　分清饮治思虑过度清浊相干小便白浊
　　益智仁【壹两醋浸壹】川萆薢　　　石昌蒲【去毛】
　　天台乌药　　白伏苓【各壹两】　甘草【肆钱】
　　右为末每贰钱塩少许同煎食前服
　　苍术难名丹治元阳气衰脾精不禁漏浊淋沥腰痛力疲
　　苍术【杵去麄皮壹斤米泔浸壹日夜焙干】　　　舶上茴香【炒】
　　川练子【蒸去皮取肉焙干各叁两】　　　　川乌【炮去皮脐】
　　故纸【炒】　　　白伏苓　　　龙骨【别研各贰两】
　　右末酒麫糊圆桐子大朱砂为衣每服伍拾圆空心缩砂煎汤下粳米汤下苍术收敛脾精
　　附诸方
　　妙应圆治赤白浊
　　真龙骨　　　辰砂　　　　石昌蒲【各贰钱半】川练子【取肉半两】　白伏苓　　　益智仁
　　石莲肉　　　缩砂仁【各壹钱半】　桑螵蛸【瓦上焙】兔丝子【酒浸一宿焙各半两】牡蛎【破草鞋包火煅细研三钱】
　　右以山药碎炒为糊丸如桐子大每服五拾丸间日煎人参酸枣仁汤下临卧粳米饮汤下
　　逺志圆【济生方】治因事有惊心神不定夜梦惊堕小便白浊逺志【去心煮汁奄】　石昌蒲【各贰两】　伏神【去木】
　　白伏苓【去皮】　　人参　　　　龙齿【各壹两】
　　右为末炼蜜丸梧子大以辰砂为衣每服防拾丸热汤下
　　一方治心经伏暑小便赤浊
　　人参　　　　白术　　　　赤伏苓【去皮】
　　香薷　　　　泽泻　　　　木猪苓【去皮】
　　莲肉　　　　麦门冬【去心各等分】
　　右防咀每服肆钱水壹盏煎服
　　一方治小便白浊出髓条
　　酸枣仁【炒】　　白术　　　　白伏苓
　　破故纸　　　人参　　　　益智【洗净】
　　大茴香　　　左顾牡蛎【童便煆各等分】
　　右为末加青塩酒丸如梧子大每服叄拾丸温酒米饮任下
　　秘传金鎻思仙丹治男子嗜欲过多精气不固澁以去脱之剂
　　莲花蕋拾两【暖无毒镇心忌硫黄蒜】　　石莲子拾两【味甘平温无毒经秋正黒次水者是也本功益气安心澁精止痛取净粉用】
　　鸡头实拾两【味甘平无毒益精气强志取其实并中子捣烂曝干再捣筛取净粉】
　　右以金樱子三斤取霜后半黄者木臼中转杵却刺勿损擘为两片去水淘净烂捣入大锅以水煎不絶火约水耗半取出滤过重煎如稀饧市肆干者焙之用水浸软去子煎令如法入前药末和丸桐子大每服叄拾丸空心塩汤下
　　针灸法隂交一穴【在脐下一寸】气海一穴【在脐下一寸半】闗元【在脐下三寸】
　　梦泄
　　梦泄方论
　　邪客于隂神不守舎故心有所感梦而后泄也其有三年少气盛鳏旷矜持强制情欲不自觉知此泄如瓶之满而溢者也人或有之是为无病勿药可矣心家气虚不能主宰或心受热阳气不收此泄如瓶之侧而出者也人多有之其病犹轻合用和平之剂脏腑积弱真元久亏心不摄念肾不摄精此泄如瓶之罅而漏者也人少有之其病最重须当大作补汤或谓梦泄尤甚于房劳此世俗习闻其説也独不观证之有重轻乎外此又有一辈神气消靡怪异横生风邪乘其虚鬼气干其正往往与妖魅交通是又厄运之不可晓者也法药相助诚哉是言
　　梦泄证治
　　伏苓圆治心虚梦泄
　　白伏苓
　　右为末每服肆钱粳米汤调下间用温熟水调下空心食前临卧日叄服
　　莲子六一汤鸡清圆【方见漏浊门】辰砂妙香散【方见疸门】治心热梦泄并用灯心一握煎汤下
　　鹿角散治脏腑久虚梦泄
　　鹿角屑　　　鹿茸【去皮酥炙各壹两】白伏苓【叄分】
