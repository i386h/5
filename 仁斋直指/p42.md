<!-- { "loadSidebar": true } -->
　　右为末蜜丸如豆大每服贰拾丸至叄拾丸米汤下
　　宁志膏【和剂方】治心神恍惚一时健忘【方见前】















　　仁斋直指卷十一
　　钦定四库全书
　　仁斋直指卷十二　　　　宋　杨士瀛　撰
　　明　朱崇正　附遗
　　痎疟
　　痎疟方论
　　风寒暑湿邪自外来饮食居处邪由内作此痎疟感受之胚胎也岂特夏伤于暑秋必为疟哉古人盖以其受病最多者言之耳疟何如始而呵欠继而足冷面色青黄身体拘急寒栗鼔颔腰脊俱疼寒去未防内外皆热头痛而渴但欲饮冷呕恶妨满而不嗜食者其也或内伏寒痰寒从背起冷如掌大疟之寒热其岂非隂阳二气更相胜负而作耶邪并于隂则寒邪并于阳则热隂盛则寒多阳盛则热炽其寒也汤火不能温其热也氷水不能寒卫气与邪气相值故邪正交争而病以作卫气与邪气相离故汗出乃觧而病以休卫气昼行阳夜行隂得阳而外出故发于日间得隂而内搏故发于暮夜若乃邪气内搏于五脏横连于募原其道逺其行迟不能与卫气交并故有隔日发有三四日一发卫气之行疾行迟病作之有蚤有晏甚者内外失守真邪不分隂阳迭胜寒热互起则休作无定时矣疟有数种○风疟自感风而得恶风自汗烦燥头疼转而为疟风阳气也故先热后寒可与觧散风邪如川芎白芷青皮紫苏之类或细辛防榔佐之温疟一证亦先热后寒此为伤寒壊病与风疟大畧则同热多寒少小柴胡汤热少寒多小柴胡汤内加官桂○寒疟自感寒而得无汗恶寒挛痛面惨转而为疟寒隂气也故先寒后热可与发散寒邪生料五积散増桂养胃汤或良姜干姜官桂草果之类甚则姜附汤附子理中汤○暑疟者暑胜热多得之一名瘅疟隂气独微阳气独发但热不寒里实不泄烦渴且呕肌肉消铄盍用小柴胡汤香薷散呕者缩脾饮加生姜温服下消暑圆热多燥甚者少与竹叶汤常山柴胡于暑证最便○湿疟者冒袭湿汗出澡浴得之身体痛重肢节烦疼呕逆胀满盍用五苓散除湿汤加苍术伏苓辈寒多者术附汤最良○牝疟者久受隂湿隂盛阳虚阳不能制隂所以寒多不热气虚而泄凄惨振振柴胡桂姜汤减半黄芩加以半夏施之为当○食疟一名胃疟饮食无节饥饱有伤致然也凡食啖生冷咸藏鱼塩肥腻中脘生痰皆为食疟其状苦饥而不能食食则中满呕逆腹痛青皮陈皮草果半夏缩砂白豆防作剂或四兽汤下红圆子自有竒功○瘴疟挟岚瘴溪源蒸毒之气致然也自岭以南地毒苦炎燥湿不常人多瘴疟其状血乗上焦病欲来时令人迷困甚则发燥狂忘亦有哑不能言者皆由败血瘀于心毒涎聚于脾坡仙指为脾胃实热所致又有甚于伤暑之疟耳治之须用凉膈防通大肠小柴胡加大黄治瘴木香圆观音圆皆为要药○如前数证经久不瘥真气已耗邪气犹存则有所谓劳疟疟母者焉表里俱虚真元未复疾虽暂止小劳复来谓之劳疟法当调养气血川芎当归官桂芍药辈所不可无○弥年阅嵗经吐汗下荣卫亏损邪气伏藏脇间结为症癖谓之疟母此证未可直攻急作乌头七枣汤以扶其里俟其内气巳充继此经效疟丹或消癖圆下之取愈大抵疟之初得三数日间如火燎原不可向迩波涛汹涌未易回澜当俟其稍定而图之经所谓其盛者可待衰而已疟方来与正发及将觧不可投药耗其真气投药当于未发以前两时之先或遇发日凌晨空心与之诸疟之脉大约尺寸俱或浮数或紧实或缓濇或虚迟或左手濡而右手盛或尺寸盛而闗中濡不可定名以为也总前治法数多热者寒之迟多寒者温之浮浮紧浮数其邪在表者可汗实沉实数实其邪在里者可下若夫调胃气利痰水分隂阳行三焦是又治法之纲领也渴欲水浆药入辄吐人参煎汤效抑犹有説焉尝读二广摄生见其论议若瘴疟若暑毒每用踈转之剂取下根源里有先伤暑后发疟渉年余者度其腹中有癖水磨沉香下解毒雄黄圆黒血如泥泄下极臭由是获愈因知诸疟皆有根在治法之外又当随轻重而利导之实者与巴豆大黄虚者用养正丹辈不然常山于疟每每作效何耶盖疟家多蓄黄水常山为能破其癖而下其水也
　　痎疟证治
　　麻黄白术汤治感风发疟
　　麻黄【去节】　　　官桂　　　　青皮
　　陈皮　　　　川芎　　　　白芷
　　半夏麯　　　紫苏　　　　茯苓
　　白术　　　　北梗　　　　甘草【炙等分】
　　加细辛　　　槟榔
　　右剉散每服叄钱姜肆片枣贰枚空心煎服
　　五积散感寒发疟初作以此解散
　　苍术【炒贰两】　　北梗【壹两】　　　麻黄【去节】
　　枳殻【制】　　　陈皮【各陆钱】　　干姜
　　厚朴【制各肆钱】　　川芎　　　　当归
　　白芍药　　　白芷　　　　甘草【炒】
　　半夏【制】　　　官桂　　　　伏苓【各叄钱】
　　右剉散每服叄钱水盏半葱白叄寸姜叄片煎半空心服
　　养胃汤加桂治感寒发疟
　　厚朴【制】　　　苍术【炒】　　　半夏【制各壹两】
　　人参　　　　茯苓　　　　草果
　　霍香【各半两】　　橘红【叄分】　　　甘草【炙壹分】
　　右剉散每服叄钱水盏半姜伍片乌梅半个煎半温服
　　觧毒雄黄圆【方见积热门】
　　养正丹主寒疟【方见痼冷门】姜附汤附子理中汤主寒疟【方见寒类】
　　草果饮诸疟通用加干姜治寒疟
　　草果　　　　白芷　　　　良姜
　　青皮　　　　川芎　　　　紫苏叶
　　甘草【炒等分】
　　右剉散每叄钱煎服
　　小柴胡汤治暑疟纯热【方见血类】或寒热等则加桂
　　香薷散治伤暑发疟
　　香薷【肆两】　　　厚朴【制】　　　扁豆【制各贰两】
　　右剉散每叄钱乌梅壹个水煎临熟入姜汁壹匙温服
　　五物香薷汤香薷缩脾饮并主暑证【方见暑类】
　　常山饮治伤暑发疟
　　嫩黄川常山　知母　　　　草果仁
　　甘草【炙各壹两】　　良姜【陆钱】　　　乌梅肉【半两】
　　右防咀每叄钱水壹椀姜伍片枣叄枚煎半稍冷服
　　七寳剉散治暑疟诸疟
　　川常山　　　鸡心防榔　　青皮【刮去白】
　　甘草【炙各半两】　　草果仁【贰钱半】
　　右细剉每叄钱桃栁枝各防寸乌梅叄个水大椀煎半稍冷空心服
　　五苓散治伤湿发疟及小便不利【方见水饮类】
　　加剂除湿汤术附汤并主湿疟或加官桂伏苓【方见湿类】柴胡桂姜汤治牝疟但寒或寒多微热
　　柴胡【贰两】　　　辣桂【叁分】　　　栝蒌根【壹两】
　　干姜【炮】　　　甘草【炙】　　　牡蛎【煆各半两】
　　黄芩【叁钱叁字】　　内加半夏麯【半两】
　　右剉散每服叄钱姜枣煎服
　　二陈汤治食疟诸疟
　　陈皮　　　　半夏【制各伍两】　　茯苓【叁两】
　　甘草【炙壹两】
　　右防咀每服叄钱姜伍片乌梅半个煎服寒多者加草果热多者加前胡如青皮防榔缩砂白豆防之类随意増用
　　四兽汤治食疟诸疟和胃消痰
　　半夏【制】　　　人参　　　　伏苓
　　白术　　　　橘红　　　　草果
　　生姜　　　　乌梅　　　　大枣【各等分】
　　甘草【炙减半】
　　右防咀以塩少许淹食顷湿纸厚褁慢火煨香熟每服肆钱水壹椀煎半温服
　　红圆子治食疟食积气滞腹胀
　　京三棱【水浸软截碎】蓬莪木【煨】　　青皮
　　陈皮【各伍两】　　胡椒　　　　干姜【炮各叁两】
　　右为末米醋煮米粉糊圆桐子大矾红为衣每伍拾圆二陈汤四兽汤皆可下
　　乌头七枣汤治久疟但久疟但寒及脾寒发疟或寒重热轻
　　大川乌头【壹个熳火灰炮裂以塩水浸再炮再浸凡七次去皮脐】
　　右细剉分贰服每服姜防厚片枣防个葱白三寸水大椀煎半先吃枣稍冷服
　　又方用小附子壹枚修制一同乌附皆能温脾挟风则用川乌寒甚则用附子
　　治瘴木香圆
　　牵牛【壹斤淘去浮者焙捣捣取末肆两别顿】　　鸡心防榔
　　陈橘红【各贰两】　青木香　　　人参
　　熟附子　　　厚朴【制】　　　官桂【去麄皮】
　　京三棱　　　活　　　　独活
　　干姜【炮】　　　甘草【炙】　　　川芎
　　川大黄【剉焙】　　芍药【各半两】　　肉豆【陆个】
　　右为末磁器宻收临用枰牵牛末一两诸药末共壹两研和炼蜜圆桐子大每服贰拾圆橘皮煎汤下以通利为度
　　地龙饮治瘴疟诸疟大热烦燥
　　生地龙【叁条研极细】
　　右入生姜汁薄荷汁生蜜各少许新汲水调下如热炽加脑子少许
　　观音圆取下暑毒瘴毒
　　圆白半夏【生】　乌梅肉　　　母丁香
　　川巴豆【不去油每件各拾枚】
　　右为末姜麫糊圆麻子大上下以厚纸盖贴有油又再易纸每服伍圆临卧冷水下此方舟人于海角遇一白衣授之
　　芎归鳖甲散治劳疟寒热
　　当归　　　　川芎　　　　芍药
　　青皮　　　　陈皮　　　　伏苓
　　半夏【制各壹分】　　鳖甲【醋炙黄半两】
　　右剉散每叄钱姜伍片枣贰个小乌梅壹个水煎服热多加柴胡寒多加草果
　　五劳圆治劳疟瘴疟久病
　　嫩黄常山【叁两半】桃仁【去皮尖炒壹两贰钱】辣桂【去麄皮防钱半】淡防【叁两】　　　乌梅肉【贰两半】
　　右日干为末炼蜜圆梧子大每叄肆拾圆空心温酒下不饮者熟水入些酒下
　　经效疟丹治疟母结癖寒热无巳
　　真阿魏　　　雄黄【各贰钱半】　　朱砂【壹钱半】
　　右沸汤泡阿魏研散雄朱为末和之稀麫糊圆桐子大每壹圆人参煎汤冷空心服瘴疟桃枝煎汤冷服临发磨壹圆傅鼻头口畔
　　消癖圆治疟母停水结癖腹脇坚痛
　　芫花【炒】　　　朱砂【研细等分】
　　右为末炼蜜圆小豆许每拾圆浓煎枣汤下去癖须用芫花大防破水之剂下后即与养胃汤
　　驱疟汤治诸疟久疟
　　草果仁　　　青皮　　　　陈皮
　　人参　　　　伏苓　　　　半夏【制】
　　厚朴【制】　　　苍术【炒】　　　鸡心防榔
　　白术　　　　甘草【炙各半两】　　良姜【壹分】
　　右剉散每叄钱姜伍片枣贰枚乌梅壹个空心煎服
　　生熟饮治脾寒发疟及寒多热少
　　草果　　　　肉豆【各两个壹煨壹生】
　　川厚朴【方寸许二片】生姜【贰块半生半湿纸煨】甘草【贰寸半生半炙】
　　右剉散分贰服每服壹椀水贰枣壹乌梅煎半空心服
　　蒜丹圆截疟消痰
　　革丹【煆】　　　穿山甲【热灰中炮焦各壹分】
　　土硃【半两】
　　右为末以独头蒜煨去皮研膏圆桐子大每拾圆生姜乌梅紫苏煎汤下
　　七物汤治诸疟
　　常山【酒浸蒸】　　防榔　　　　草果
　　青皮　　　　陈皮　　　　川厚朴【制】
　　甘草【炒等分】
　　右剉细每服叄钱姜伍片乌梅贰个水壹椀煎半露壹宿来早温服之如热多加柴胡
　　截疟丹臻志修合
　　土朱【贰两半净末】　真緑豆粉【贰两壹两生入药壹两煮糊】
　　信砒【有锋芒者半两研细生】
