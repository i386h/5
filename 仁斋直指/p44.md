<!-- { "loadSidebar": true } -->
　　胃为水谷之海其精英则流布以养脏腑其糟粕则送以归大肠肠胃虚弱或挟风挟寒或伤暑伤湿停冷蓄热冷热不调泄泻诸证皆能致之挟风者自汗恶风痛引腰背挟寒者筋节拘急身体怯寒伤暑者面垢燥渇泛引水浆伤湿者肌肉虚浮肢体重着冷则肠鸣肚冷而手足清热则烦燥肚热而手足温冷热不调者由热积于内不能去其积徒以冷药氷之热气无所发泄故冷与热搏而下注其或冷积于中不能去其滞徒以热药压之冷积不得宣行故热与冷干而成泄或澁或溏里急后重是其也外此则伤食一证失饥伤饱胃不能消心腹膨胀所下酸臭可验焉治法当究其感受之源然后为之固实不窒其源吾恐决溃四出莫知其终者矣虽然脾胃合气以消水谷水谷既分安有所谓泄人皆以泄为脾恙而不知肾病有泄焉肾泄何如曰腹痛无定处似痢非痢骨弱面黧脚下时冷者是也前件诸方条例于后至若泄利之后腹满身疼是则为表里俱病先当温里急与四逆汤然后解表急以桂枝汤与之活人书言之详矣抑犹有绪余之论焉肝者脾之贼木能胜土古人虑之固也经曰肝肾气虚为病泄泻亦孰知肾者所以守司于下而肝者又门户要束之具束则不泄也不然泄泻而面色青惨者古书谓肝经受寒所致特设当归厚朴汤以主之果何意哉【下利恶证具载活人总括】
　　泄泻证治
　　理中汤治肠胃虚弱渗漉有声泄泻频并
　　人参　　　　白术　　　　干姜【炒】
　　甘草【炒各壹两】　　加伏苓　　　川厚朴【制各叁分】
　　右剉细每服叄钱空心煎服
　　调中散治肠虚泄泻止呕进食
　　霍香叶　　　缩砂　　　　蓬术【炮】
　　干姜【炮】　　　肉桂　　　　茴香【炒】
　　草果【各半两】　　麦牙【炒】　　　益智仁
　　橘红【各叁分】　　苍术【炒】　　　神麯【炒】
　　甜梗【各壹两】　　甘草【炙叁钱】
　　右末每服叄钱姜并少盐煎服
　　肉散治脾虚肠鸣泄泻不食
　　大肉豆【壹枚剜小窍子入乳香三小块在内以麫褁煨麫熟为度去麫】
　　右末每壹钱水饮调下
　　治要除湿汤治风邪泄泻加辣桂寒邪泄泻加干姜良姜通用加木香【方见吐泻门】
　　香薷剉散【方见暑门】治伤暑泄泻更増伏苓
　　平胃散治伤湿泄泻
　　橘红　　　　厚朴【制各叁两半】　苍术【炒伍两半】
　　甘草【炙壹两】
　　右剉细每服叄钱姜煎服
　　又法以生料五苓散对夹平胃散用陈米煎暑泻湿泻诸证皆验
　　黄连阿胶圆治暑泻热泻【方见嗽门】用五苓散送下【方见水饮门】又洞泄方车前子末米饮下
　　蘖皮汤治协热泄泻亦治血痢
　　蘖皮【叁两】　　　黄芩【贰两】　　　黄连【壹两】
　　右剉每服肆钱水大盏煎防分入阿胶末半钱再煎少顷温服
　　姜附汤治冷证泄泻【方见寒类】米附汤【见湿类】通用
　　大已寒圆治虚冷肠鸣滑泄
　　良姜　　　　干姜【炮各陆两】　　肉桂
　　荜拨【各肆两】
　　右末麫糊圆桐子大每伍拾圆米饮下
　　戊己圆治冷热不调泄泻
　　吴茱茰【炒】　　黄连【去须】　　　白芍药【等分】
　　右末米糊圆桐子大每叄拾圆空心米饮下
　　真人养脏汤治冷热不调泄泻里急后重
　　罂粟殻【去筋蕚蜜炙壹两捌钱】　　　　木香
　　白芍药【各捌钱】　诃子肉【六钱】　　人参
　　白术　　　　当归【各叁钱】　　甘草【炙】
　　肉桂【各肆钱】
　　右麄末每服贰钱姜枣煎食前服先用缩砂煎汤下感应圆【方见胀满门】俟其积消然后服此
　　鸡舌香散治飱食生冷久为冷积
　　良姜　　　　辣桂　　　　香附【净炒】
　　益智仁　　　天台乌药【各壹两】甘草【炙半两】
　　右末每贰钱入少盐沸汤防吞感应圆
　　三棱散酒食伤积用此
　　京三棱【炮】　　蓬莪术【炮】　　益智仁
　　甘草【炙】　　　青皮【去白各贰两】　白茯苓【肆两】
　　右末每贰钱少盐煎吞感应圆治伤食泄泻俟酸臭出尽即服固肠散止之
　　固肠散治冷泻肠滑及下痢频并
　　罂粟殻【去筋蕚壹两蜜炙】　　　　　陈米【炒壹两】
　　干姜【炮】　　　甘草【炙各贰钱半】　肉豆【生贰钱】木香【壹钱】
　　右末每贰钱姜煎食前服
　　实肠散治泄泻不止
　　川厚朴【制壹两半】　肉豆　　　诃子【炮】
　　缩砂　　　　橘红　　　　苍术【炒】
　　伏苓【各壹两】　　木香【半两】　　　甘草【炒肆钱】
　　右麄末每叄钱姜枣煎服手足冷加炒干姜
　　安肾圆【方见水饮门】治肾泄腹痛无定防似痢非痢骨痛面黧腰脚时冷用和剂七气汤送下【方见气门】
　　震灵丹治肾泄证同前
　　禹余粮【火煆醋淬不计遍次手撚得碎为度】　　丁香代赭石【如上修制】赤石脂　　　紫石英【杵碎以上各肆两入甘锅内以瓦盖口盐泥固济干用硬炭壹拾斤煆通红火尽为度入地坑埋出火毒贰宿研末】
　　的乳香【别研】　　没药　　　　五灵脂【并去砂石研各贰两】朱砂【壹两研】
　　右并为细末糯米粉糊圆小鸡头大风干每服叄圆用炒故纸入枣煎汤调钟乳粉少许空心送下小儿肾泄白脓褐汁靣黯齿脱猥人怯寒震灵丹末入些钟乳粉以枣煎炒故纸取热汁调下
　　木香散治脾肾俱虚泄泻
　　肉豆【麫褁纸煨】　故纸【炒】　　　白术
　　白伏苓【各半两】　木香　　　　甘草【炙各壹分】
　　右剉细每叄钱食前姜煎温服
　　二神圆治脾肾俱虚泄泻不食
　　破故纸【肆两炒】　肉豆【贰两生】
　　右末用肥蒸烂取肉研膏夹和杵圆桐子大每服肆拾圆清米汤下若饭食后常一泄服此顿愈
　　当归厚朴汤治肝经受寒面色青惨厥而泄利
　　当归【炒】　　　厚朴【制各贰两】　　官桂【叁两】
　　良姜【伍两】
　　右剉散每叄钱食前服
　　附诸方
　　白术芍药汤【机要方】治太隂脾经受湿水泄注下体重防满困弱无力不欲饮食暴泄无数水谷不化
　　白术　　　　芍药【各壹两】　　甘草【伍钱】
　　右防咀每服壹两水煎
　　升阳除湿汤【拔粹方】治脾胃虚弱不思饮食肠鸣腹痛泄泻无度小便黄色四肢困弱
　　升麻　　　　柴胡　　　　防风
　　神麯　　　　泽泻　　　　猪苓【各半两】
　　苍术【壹两】　　　陈皮　　　　甘草【炙】
　　大麦芽【各叁钱】
　　右防咀水煎食后热服
　　升阳除湿防风汤【东垣方】如大便闭塞或里急后重数至圊而不能便或有白脓或血慎勿利之利之则必致重病及郁结而不通也又此道举其阳则隂气自降矣
　　苍术【米泔浸去皮干净肆两】　　　　　防风【贰钱】
　　白术　　　　白伏苓　　　白芍药【各壹钱】
　　右防咀除苍术另作片子水壹碗半煎至贰盏内诸药同煎至壹大盏食前热服
　　益胃汤【拔粹方】治头闷劳动则防痛不喜饮食四肢怠惰燥热短气口不知味肠鸣大便防溏黄色身体皆闷口干不喜饮冷
　　黄茋　　　　甘草　　　　半夏【汤泡各贰分】
　　黄芩　　　　柴胡　　　　人参
　　白术　　　　益智【各叁分】　　当归梢
　　升麻【各半钱】　　陈皮【半钱】　　　苍术【壹钱半】
　　右防咀水盏半煎捌分食前通口服
　　胃苓汤治感暑夹食泄泻烦渇平胃散五苓散相合
　　苍术　　　　陈皮　　　　厚朴【姜制】
　　甘草　　　　白术　　　　伏苓
　　猪苓　　　　泽泻　　　　桂
　　右防咀水煎入盐少许服如作末药汤服亦可
　　柴苓汤分理隂阳治泻解热
　　柴胡　　　　黄芩　　　　半夏
　　甘草【减半】　　　人参　　　　猪苓
　　白术　　　　伏苓　　　　泽泻【各等分】
　　水贰钟姜叄片煎服
　　养胃汤治脾胃虚寒呕逆恶心腹脇胀痛肠鸣泄泻【方见痎疟门】
　　五苓散益元散【并见暑门】
　　丹溪方治一老人奉养太过饮食伤脾常常泄泻亦是脾泄
　　黄芩【炒半两】　　白术【炒贰两】　　白芍药【酒拌炒】半夏【泡各半两】　　神麯【炒】　　　山查【炒各壹两半】霍香【壹两】
　　右为末青荷叶包饭烧熟研丸如梧子大食前白汤下
　　钱氏白术散治气血俱虚神弱之人或吐泻
　　人参　　　　白伏苓　　　白术
　　木香　　　　甘草　　　　霍香【各壹两】
　　干姜【半两】
　　右为粗末每服伍钱水壹钟煎防分食前温服
　　参苓白术散治脾胃气虚饮食不进或致吐泻【方见虚劳门】温脐止泻散治大人小儿久泻滑脱不止
　　干姜【防炒】　　　白芷　　　　附子【生各壹钱】
　　右为细末用生白蜜丸如弹子大按入内一二日即止
　　泄泻治例【出明医杂著】
　　王节斋曰泄本属湿然多因饮食不节致伤脾胃而作须看时令分寒热新乆而施治治法补脾消食燥湿利小便亦有升提下陷之气用风药以胜湿亦有久泄肠胃虚滑不禁者宜收澁之
　　主方
　　白术【贰钱】　　　白伏苓　　　白芍药【炒各壹钱半】以上三味泄泻必用之药
　　陈皮【壹钱】　　　炙甘草【去皮伍分】
　　若伤食泄黄或食积加神麯大麦芽山查子【各壹钱】炒黄连【防分】消之腹中窄狭饱闷再加厚朴枳实木香【各伍分】
　　若小便赤澁短少加泽泻猪苓木通【各壹钱】以分利之夏月再加茵蔯【防分】炒山栀仁【肆分】
　　若口渇引饮加干葛【壹钱半】人参麦门冬【各壹钱】升麻滑石【各肆分】乌梅肉【贰个】
　　若夏秋之间湿热大行暴注水泄加炒黄连苍术泽泻【各壹钱】升麻木通【各伍分】发热燥渇加干葛石膏【各壹钱】黄疸小便黄赤加茵蔯【壹钱】山栀木通【各伍分】
　　若饮酒便泄此酒积热泻也加炒黄连茵蔯干葛【各壹钱】木香【伍分】神麯麦芽【各捌分】
　　若寒月溏泄清冷腹痛或伤生冷饮食加神麯麦芽炙干姜【各壹钱】砂仁益智木香【各防分】
　　若久泄胃气下陷服利小便之药而不效宜加人参黄茋【各壹钱】以补中气升麻柴胡【各肆分】以升提之加羌活防风藁本白芷等风药【各叄肆分】助风以平之更加炙干姜【伍分】以固之
　　若久泄脾胃虚弱食少难化加炙黄茋人参【各壹钱】神麯麦芽【各壹钱贰分】木香【煨过】干姜【炙各伍分】
　　若久泻肠胃虚滑不禁加肉豆【壹钱】诃子皮赤石脂【各壹钱】煨木香炙干姜【各伍分】
　　针灸法脾腧二穴【在十一推下两傍各开寸半主泄泻】中脘一穴【在脐上四寸主腹痛泄泻】闗元一穴【在脐下三寸疗腹泄不止】天枢二穴【在脐傍各开三寸治腹满脾泄泻痢】大肠俞二穴【在十六推下各开寸半灸三壮治肠鸣腹防胀暴泻】




　　仁斋直指卷十三
　　钦定四库全书
　　仁斋直指卷十四　　　　宋　杨士瀛　撰
　　明　朱崇正　附遗
