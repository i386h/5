<!-- { "loadSidebar": true } -->
　　泻痢
　　泻痢方论
　　痢与泻名目不同而感受之源一也风邪得之鼻壅恶风腰背强痛寒邪得之面惨恶寒肢体拘挛受暑得之面垢背寒自汗发渴受温得之一身尽痛重着浮黄或停冷则凄清肠鸣或蕴热则发热烦燥冷热不调者乍澁乍溏饮食伤饱者注下酸臭诸有积以肚热纒痛推之诸有气以状如蟹渤验之究其受病之源决之对病之剂大要以散风邪行滞气开胃脘为先不可遽用肉豆苛子白术辈以补住寒邪不可遽投罂粟殻龙骨牡蛎辈以闭澁肠胃邪气得补而愈盛补之愈盛而愈作不为纒扰撮痛则为里急后重所以日夕淹延而未已也痢之赤白其赤者热乗于血血渗大肠则赤也若风邪挟热则所下黄而赤焉其白者冷搏肠间津液凝滞则白也若寒邪并之则所下白而黒焉冷热相交故赤白相半重者状若脓涕而血杂之轻者白涕中间微有赤缕是也内挟风邪故清血流注或湿毒乗虚入肠胃之间则下如豆汁或有瘀血是也论者以手足寒为冷手足温为热于理甚当亦当合赤白而并观之庶乎其的矣虽然风寒暑湿感之于外者也其有大嚼伤饱宿酒浆醯醢以成积滞房闼纵情加奔走劳役以耗精血此非病生于内者乎必明白内外而权度之则受病浅深用药轻重知有定向矣毋槩曰无积不成痢○下痢壮热须用败毒散加陈米间与五苓散黄连阿胶丸○下痢虽曰有积有暑如用药不效即是肠胃有风邪热者赤者与败毒散冷者白者不换金正气散加木香
　　泻痢证治
　　败毒散治风邪寒邪壮热下痢【方见寒类】陈米饮调五苓散佐之【方见水饮门】
　　不换金正气散治风邪寒邪冷证下痢【方见寒类】
　　治要除湿汤【方见吐泻门】加官桂木香治风寒冷证下痢加干姜伏苓治伤湿下痢仍以五苓散利其小便
　　理中汤【方见泻门】加厚朴木香伏苓治湿冷下痢
　　艾姜丸治湿冷下痢脓血腹痛妇人下血
　　干艾叶【肆两炒焦存性】川白姜【壹分炮】
　　右为末醋煮麫糊丸桐子大每防拾丸食前清米饮下
　　人参豆散冷证泻痢通用
　　木香　　　　厚朴【制】　　　苍术【米泔浸晒】
　　干姜【炮】　　　肉豆【生各贰两】　半夏麯
　　陈皮　　　　阿胶【炒各肆两】　　缩砂
　　甘草【炒各贰两半】　罂粟殻【去筋蕚醋淹炒肆两】
　　右剉每叄钱姜枣煎食前服
　　香薷剉散五物香薷汤六和汤【方见暑门】治伤暑下痢五苓散佐之
　　升麻汤
　　升麻　　　　白芍药　　　甘草【炙各拾两】
　　白干葛【拾伍两】
　　右麄末每叄钱姜叄片同煎吞感应丸治伤暑下痢痛
　　黄连阿胶丸【方见嗽门】蘖皮汤【方见泻门】治热证发热下痢亦治暑痢
　　香连丸治冷热不调泻痢
　　黄连【壹两用茱茰半两炒去茱茰不用】　　　木香【壹分】
　　右取香连为末醋糊丸桐子大每叄拾丸米饮下前戊己丸通用
　　真人养脏汤治冷热不调下痢【方见泻门】依前法用之三棱散治食积下痢腹痛【方见泻门】依前法用之
　　感应丸【方见诸气门】觧毒雄黄丸【方见积热门】治诸积下痢用五苓散送下
　　和剂流气饮大异香散五膈寛中散【方见诸气门】治诸气痢牛乳汤治气痢泄如蟹渤
　　荜拨末【贰钱】　　牛乳【半升】
　　右同煎减半空腹服
　　茱连丸治赤白下痢
　　吴茱茰【拣净】　　黄连【去须半寸一截同炒熟分为二处】
　　右各碾末醋麫糊丸桐子大赤痢专服黄连白痢专服茱茰赤白并服或多或少以意増减每服防拾丸陈米饮下以愈为度
　　胃风汤治风冷客入肠胃泄下鲜血及肠胃湿毒下如豆汁或下瘀血
　　人参　　　　白伏苓　　　川芎
　　当归　　　　辣桂　　　　白术
　　白芍药【等分】
　　右剉每服叄钱粟米百余粒同煎食前热服腹痛加木香
　　肉散治冷证久痢不止【方见泻门】
　　附子理中汤姜附汤【方见寒类】术附汤【方见湿类】治虚损久痢四肢厥冷以意择用
　　禁口痢方
　　石莲肉【日干】
　　右为末每服贰钱陈米饮调下便觉思食仍以日照东方壁土炒真橘皮为末姜枣略煎佐之
　　断下汤止赤白痢
　　伏苓　　　　白术【各壹钱】　　甘草【半钱】
　　草果【连皮壹枝】　　大罂粟殻【拾肆枝去筋蕚剪碎醋浸炒燥】
　　加木香【半钱】
　　右为麄末分作两服每服姜伍片大枣叄个大乌梅叄个食前煎服固肠散【方见泻门】通用
　　玉华白丹治脏腑久虚止泻止痢
　　阳起石【入干锅煆通红酒淬顿隂地令干莫见日】　白石脂【煆红】
　　左顾牡蛎【塩泥周济煆红取白者各半两】　　钟乳粉【壹两】
　　右研极细如粉和毕糯米糊圆空心米饮下渴者人参汤下亦治肠风下血又震灵丹【方见泻门】通用
　　赤石脂禹余粮汤治防痢诸药不效以此固其下焦
　　赤石脂【剉小块】　禹余粮【煆醋淬以碎为度】
　　右等分夹和每服肆钱空心煎温服
　　泻痢须要衣服周宻恐伤风冷凡蕴热血痢里急而痛甚虽已踈通荡涤然其痛不减者非热亦非积也荣血亏少阳刚胜隂故尔用药当以川芎为佐荣血一调其痛立止
　　附诸方
　　防风芍药汤【防粹方】治泄痢飱泄身热脉腹痛而渴及头痛微汗
　　防风　　　　芍药　　　　黄芩【各壹两】
　　右防咀每服壹两水贰钟煎至壹钟去滓食前通口服
　　经验栢皮汤治伤寒下痢亦治久血热痢
　　蘖皮【叁两】　　　黄芩【贰两】　　　黄连【壹两】
　　右防咀每服壹两水贰钟煎至壹钟去滓通口服腹痛加山栀子小便不利加赤伏苓阿胶煎服
　　芍药蘖皮汤【子和方】治一切温热恶心痢频并窘痛无问脓血
　　芍药　　　　黄蘖【各壹两】　　当归
　　黄连【各半两】
　　右为末水丸豆大温水下叄肆拾丸等服忌油腻生冷热物
　　黄连香薷饮治感暑下痢鲜血
　　清暑益气汤治暑病内伤下痢不思饮食发热【并见暑门】白术芍药汤【机要方】治老人奉养太过饮食伤脾时或泻痢
　　钱氏白术散治气血俱虚之人或泻或痢【并见泄泻门】苍术芍药汤【粹粹方】治痢疾痛甚者
　　苍术【贰两】　　　芍药【壹两】　　　黄芩
　　官桂【各伍钱】
　　右防咀每壹两水贰钟煎至壹钟温服
　　芍药黄芩汤【防粹方】治泄痢腹痛或后重身热久不愈脉洪疾者及下痢脓血稠粘
　　黄芩　　　　芍药【各壹两】　　甘草【炙半两】
　　右防咀每服壹两水贰钟煎至壹钟去滓通口服食前
　　调胃承气汤小承气汤大承气汤【俱见伤寒门】
　　四物汤【保命集】治下痢纯血
　　川芎　　　　当归【酒洗】　　　白芍药
　　生地黄　　　槐花　　　　黄连
　　御米殻【等分】
　　右防咀水煎服
　　地榆芍药汤【防粹方】治泄痢脓血乃至脱肛
　　苍术【捌两】　　　地榆【贰两】　　　卷栢
　　芍药【各叁两】
　　右防咀每服壹两水贰钟煎至壹钟食前通口服
　　阿胶梅连丸【宣明方】治下痢无问久新赤白靑黒疼痛诸证
　　金井阿胶【净草灰炒透明白别研细】　　　赤伏苓
　　乌梅肉【去核炒】　赤芍药　　　黄栢【剉炒】
　　黄连【去须】　　　干姜【炮】　　　当归【酒洗各等分】
　　右为细末入阿胶研匀水丸梧子大温米饮下拾丸食前连夜伍陆服小儿丸如菉豆大忌油腻脂肥诸物
　　石榴皮散【经验方】治暴泻不止及痢赤白
　　用酸石榴皮烧存性不以多少空心米饮调下贰钱
　　保和丸专治脾虚因积作后重者不可下用此消导【方见积聚门】
　　秘传香连丸治男妇小儿诸般痢疾作痛并久痢虚脱浓血不止者服之神效如初痢一二日之间不可服恐拦住积滞热毒他证愈剧反为咎矣
　　川黄连【酒润炒伍两】木香　　　　白豆【各壹两半】
　　乳香　　　　没药【各伍钱】
　　右为细末麫糊丸如弹子大每服壹丸赤者甘草汤下白者生姜汤下
　　黄连汤治痢疾
　　黄连　　　　滑石　　　　生地黄
　　白芍药　　　苍术　　　　台术
　　当归　　　　青皮　　　　条黄芩【各等分】
　　右防咀每服防钱水贰盏煎捌分去滓食逺温服
　　大柴胡汤治下痢舌黄口燥胷满作渴身热腹胀谵语此必有燥屎宜下后服木香黄连苦坚之三乙承气汤暑毒温热伤后下痢脓血宜服二方【见伤寒门】
　　针灸法见前泄泻门详施
　　脱肛
　　脱肛方论
　　四十八难曰病之虚实出者为虚入者为实肛门之脱非虚无故然哉盖惟实则温温则内气充而有所蓄惟虚则寒寒则内气馁而不能收而况大肠之厚薄膏脂之瘠肥亦视夫内气之虚实何如耳大凡脱肛须以温汤浇令和软然后摩挲而入治法以温敛行之其有产妇用力过多及小儿呌号弩气久痢不止风邪袭虚亦有此证○凡肠头作痒即是腹中有虫生艾苦练根煎汤熏洗仍以干艾生姜煎服其脱肛肠风痔漏者登溷不可用旧纸若包褁汤药杂物尤不可用才有一毫染汚其间立见痛肿如此急以温汤涤之患在肛肠登溷后须用一洗
　　脱肛证治
　　猬皮散治肛门脱出不收
　　猬皮【壹个火内烧令焦黄存性】　　磁石【半两法醋煎数沸焦磁石防次为末】
　　辣桂【叄钱】　　　　　　鳖头【壹枚慢火炙令焦黄】
　　右细末每服贰钱食前米饮调下仍以破草鞋底炙上面熨按令入
　　鳖头散治脱肛
　　鳖头【慢火炙焦黄】
　　右为末涂傅肠头用软纸衬轻轻按入仍以方寸匕食前米饮调下
　　磁石散治脱肛
　　磁石【半两焦入煎沸醋中凡防次】
　　右为末每服壹钱空心米饮调下
　　香荆散治脱肛
　　大香附　　　荆芥穗【各半两】　缩砂【贰钱半】
　　右末每服叄钱食前新水煎数沸即服小儿通用
　　钓肠丸治大肠空冷脱肛不及肠风诸痔
　　白矾【枯】　　　緑矾【枯】　　　诃子【煨取肉】
　　枳殻【去穰麸炒】　　白附子　　　生南星
　　生半夏　　　生附子【去皮脐已上各壹两】
　　黄瓜蒌【壹个烧存性】猬皮【壹个剉碎磁鑵烧存性】
　　鸡冠花【剉炒贰两半】胡桃仁【防个不用油者鑵内烧存性】
　　右细末醋煮麫糊丸桐子大每服贰拾丸空心温酒下或枳殻散送下
　　缩砂汤治大肠虚而浃热脱肛红肿
　　缩砂　　　　黄连　　　　木贼
　　右末每贰钱米饮调下
　　黄连阿胶丸【方见嗽门】治肠虚为暑热所攻脱肛红肿肛门热痛仍以荆芥穗朴硝泡汤温洗次用薄荷煎鹏砂丸津液调傅
　　鐡粉散治大肠本虚风毒客热乗之脱肛红肿
　　鐡粉【研细】
　　右入白敛末夹和傅之即按入
　　蒲黄膏治脱肛热痛
　　生蒲黄以猪膏和即按入
　　桑螺膏治脱肛
　　桑上縁桑螺子【烧存性】
　　右末以猪膏和涂后縁桑者佳
　　橡斗膏治脱肛
　　橡斗子烧存性猪脂和傅
　　木贼散治脱肛不热
　　木贼烧存性为末糁以帛按入
