<!-- { "loadSidebar": true } -->
　　刘宗厚曰火之为病其害甚大其变甚速其势甚彰其死甚暴何者盖能燔灼焚熖飞走狂越消铄于物莫能御之逰行乎三焦虚实之两途曰君火也犹人火也曰相火也犹龙火也火性不妄动能不违于道常以禀位听命运行造化生存之机矣夫人在气交之中多动少静欲不妄动其可得乎故凡动者皆属火化火一妄行元气受伤势不两立偏胜则病移害他经事非细故动之极也病则死矣经所谓一水不胜二火之火出于天造君相之外又有厥阳脏腑之火根于五志之内六欲七情激之其火随起盖大怒则火起于肝醉饱则火起于胃房劳则火起于肾悲哀动中则火起于肺心为君主自焚则死矣丹溪又启火出五脏主病曰诸风掉属肝火动之类经所谓一水不胜五火之火出自人为又考内经病机一十九条内举属火者五诸热瞀瘈皆属于火之类而河间又广其説火之致病者甚多深契内经之防曰诸病喘呕吐酸暴注下迫转筋小便浑浊腹胀大鼔之有声如鼔痈疽疡疹瘤气结核吐下霍乱瞀鬰肿胀鼻塞鼽衂血溢血泄淋闭身热恶寒战栗惊惑悲笑谵妄衂蔑血汚此皆少隂君火之热乃真心小肠之气所为也若瞀瘈暴瘖冐昧操扰狂越骂詈惊骇胕肿疼酸气逆冲上禁栗如防神守呕疮疡喉痹耳鸣及聋呕涌溢食不下目抹不明暴注瞤瘈暴病暴死此皆少阳相火之热乃心包络三焦之气所为也是皆火之变见为诸病也为脉虚则浮大实则洪数药之所主各因其属君火者心火也可以湿伏可以水灭可以直折惟黄连之属可以制之相火者龙火也不可以水湿折之从其性而伏之惟黄栢之属可以降之噫泻火之法岂止如此虚实多端不可不察以脏气司之黄连防心火黄芩泻肺火芍药泻脾火大柴胡防肝火知母防肾火此皆苦寒之味能防有余之火耳若饮食劳倦内伤元气火不两立为阳虚之病以甘温之剂除之如黄茋人参甘草之属若隂防阳强相火炽盛以乗隂位日渐煎熬为血虚之病以甘寒之剂降之如当归地黄之属若心火亢极鬰热内实为阳强之病以醎冷之剂折之如大黄朴硝之属若肾水受伤真隂失守无根之火为隂虚之病以壮水之剂制之如生地黄参之属若右肾命门火衰为阳脱之病以温热之剂济之如附子干姜之属若胃虚过食冷物抑遏阳气于脾土为火鬰之病以升散之剂发之如升麻葛根之属不明诸此之类而求火之为病施治何所依据故于诸经集略其説备处方之用庶免实实虚虚之祸也滑氏曰虚劳证中多云相火为患者何气使然是为火也请明议焉对曰华陀云三焦者相火也相火之相者譬之如丞相之相也善政之道辅佐周身维持纲纪所接元阳以为一身綂领使百脉舒和上焦曰膻中之属宣行气血中焦曰中脘之縁腐熟水谷下焦曰膀胱之所溲便精溺无形而有用焉故曰三焦盖三焦者为诸阳升降之方呼吸发源之所三元有道九窍流通神志相闗命脉相继周身有倚血气无偏治化宣和是无虞矣又曰于火为患者何以验云对曰于斯者是因体虚之人房劳过损肾水干枯无因既济相火顿生或因七情所感或因怒火伤肝肝木相乗为热为风风邪鼔舞火性上炎为百病之长也华陀云三焦积热于火生焉六腑颠危从权所化且如脉来洪数者热之有准芤浮中空者吐血无疑咳嗽咯痰须明虚实欲知治嗽先补其源身热者滋隂清气恶寒者和阳挽隂治寒逺寒治热逺热甘缓温和调虚之则丹溪云隂虚火动证难治用四物汤加炒黄栢降火补隂龟板补隂乃隂中之至隂也又云气从脐下起者隂火也气从脚下起入腹如火者乃虚之极也盖火起于九泉之下多死一法用附子末津调塞涌泉穴以四物汤加降火药服之妙
　　东垣防隂火升阳汤治肌热烦热面赤食少喘咳痰盛脉右闗缓弱或或浮数
　　羗活　　　　甘草【炙】　　　黄茋【蜜炙】
　　苍术【各壹两】　　升麻【捌钱】　　　柴胡【壹两半】
　　人参　　　　黄芩【各防钱】　　黄连【酒炒半两】
　　石膏【半两秋深勿用】
　　右防咀每服壹两或半两水煎服
　　升阳散火汤治男子妇人四肢发热肌热筋痹热骨髓中热发困热如燎扪之烙手此病多因血虚而得之或胃虚过食冷物抑遏阳气于脾土火鬰则发之
　　升麻　　　　葛根　　　　独活
　　羗活　　　　人参　　　　白芍【各半两】
　　防风【贰钱半】　　柴胡【捌钱】　　　甘草【炙叁钱】
　　甘草【生贰钱】
　　右防咀每服半两或壹两水煎积热服
　　柴胡饮子治一切肌热蒸热积热或汗后余热脉洪实数
　　八正散治大人小儿心经蕴热咽干口燥目赤睛痛脏腑秘结小便赤澁
　　三黄汤治积热结滞脏腑大便秘结心膈烦燥
　　三黄丸治男子妇人三焦积热咽喉肿闭心膈烦燥小便赤澁大便秘结并宜治之
　　大金花丸治中外诸热寝汗咬牙时语惊悸溺血淋闭咳衂血痩弱头痛并骨蒸肺痿喘嗽去大黄加栀子名曰栀子金花丸又曰既济解毒丸
　　加味金花丸治内外诸热气壅痰涎溺血淋闭火证【方并见积热门】
　　黄连觧毒汤治伤寒杂病热毒烦燥干呕口渴喘满阳厥极深畜热内甚【方见眼目门】
　　大青丸治上焦热结劳役发热并痰火瘟疫发热【方见疫门】凉膈散治大人小儿脏腑积热口舌生疮痰实不利煊烁多渴肠胃秘澁便溺不利【方见积热门】
　　神芎丸治一切热证常服保养除痰饮消酒食清头目利咽膈能令遍身结滞宣通气利而愈神强体健耐伤省病
　　大黄　　　　黄芩【各贰两】　　牵牛
　　滑石【各肆两】　　黄连　　　　薄荷
　　川芎【各半两】
　　右为末水为丸如小豆大温水下拾丸至拾伍丸贰拾丸
　　清心汤即凉膈散料内加黄连伍钱用蜜与竹叶同煎
　　连翘　　　　山栀子　　　大黄
　　薄荷叶　　　黄芩【各伍钱】　　甘草【壹两半】
　　朴硝【贰钱伍分】　　加黄连【半两】
　　右为细末每服伍钱水壹盏蜜少许竹叶拾片同煎防分服
　　黄芩汤治心肺蕴热口疮咽痛膈闷小便淋浊不利
　　泽泻　　　　栀子仁　　　黄芩
　　麦门冬【去心】　　木通　　　　生地黄
　　黄连　　　　甘草【各等分】
　　右防咀每服壹两水贰盏姜伍片煎至壹盏食前温服
　　明粉【御药院方】此药大治邪热所干膈上气滞脏腑秘澁并宜服之以朴硝煎过澄滤伍防遍至夜于星月下露至天明自然结作青白块子用磁礶子按实于炭火内从慢至自然成汁煎沸直不响再加顶火一煆便取出于净地上倒下用盆合盖以去火毒然后研为细末每贰斤入甘草生熟贰两为末一处搅匀临睡斟酌用之或壹钱贰钱以桃花煎汤或葱白汤下
　　防风通圣散【方见风门】清燥汤【方见痿门】龙脑鸡苏圆【方见鼻门】地骨皮散治虚潮热骨蒸壮热
　　六味地黄丸治肾气虚久新憔悴寝汗发热五脏齐损痩弱虚烦骨蒸下血
　　补隂丸降隂火治发渴骨蒸补肾水真隂不足【俱见虚劳门】大补丸【丹溪方】去肾经火燥下焦湿治筋骨软气虚以补气药下血虚以补血药下并不单用
　　川黄栢【炒褐色】
　　右以水丸服
　　六物汤滋隂血降肾火
　　川芎　　　　白芍药【酒炒】　　生地黄【酒洗】
　　当归【酒洗】　　　黄栢【蜜炒】　　　知母【酒炒各等分】
　　右防咀用水壹钟半煎至捌分食前温服
　　当归龙胆圆治肾水隂虚风热蕴积时发惊悸筋惕搐溺神志不宁荣卫壅滞头目昏肌肉瞤瘈胸膈咽嗌不利肠胃燥澁躁扰狂越骂詈惊骇火热等证
　　当归　　　　草龙胆　　　山栀仁
　　黄连　　　　黄栢　　　　黄芩【各壹两】
　　大黄　　　　芦荟　　　　青黛【各半两】
　　木香【壹钱】　　　麝香【伍分】
　　右为末炼蜜为丸如小豆大姜汤下叄贰拾丸此药泻肝心脾肺肾胃火之神药也
　　麦门冬汤【千金方】治诸疾后火热乘肺咳唾有血胸脇胀满上气羸痩五心烦热渴而烦闷
　　麦门冬　　　桑白皮　　　生地黄【各壹两】
　　半夏　　　　紫苑　　　　桔梗
　　淡竹茹　　　麻黄【各七钱半】　　五味子
　　甘草【各伍钱】
　　右防咀每服伍钱或壹两入姜煎
　　防风当归饮子【宣明方】治烦渴发热虚烦火证
　　柴胡　　　　人参　　　　黄芩
　　甘草【各壹两】　　滑石【叁两】　　　大黄
　　当归　　　　芍药　　　　防风【各伍钱】
　　右防咀每服壹两水贰钟生姜叄片煎至壹钟去滓通口服不拘时如有痰嗽加半夏泄者去大黄
　　左金圆【丹溪方】治肝火
　　黄连【陆两】　　　吴茱茰【壹两】
　　右为末水丸或蒸饼丸白汤下伍拾丸
　　滋隂降火汤养血降火之圣药也
　　川归身【酒洗】　　地黄【凉血用生补血用熟】天门冬【去心】
　　白芍药【薄荷炒】　白术【各壹钱】　　麦门冬【去心】
　　甘草【炙各伍钱】　　知母　　　　黄栢【俱蜜水蒸】
　　逺志　　　　陈皮【洗】　　　川芎【各陆分久病去之】
　　右防咀姜水煎服气血虚加人参黄茋嗽加五味阿胶痰加瓜蒌贝母吐血加丹皮藕汁热加地骨皮痼冷
　　痼冷方论
　　茍得其养无物不长茍失其养无物不消人之处世饮食为上汤药次之惟其口腹不充嗜欲无节所以脏中停寒而为之沉痼也男子精流女子带下骨寒脑冷气乏血衰呕吐恶心久泄暴下皆其证耳疗治之法虽贵乎温补不贵乎大刚惟于滋血养气中佐以姜桂雄附为愈抑古人所谓精不足者补之以味继此尤当加意焉若夫执剂刚燥亟欲阳气顿回吾恐肾水易涸心火独炎识者未保其往
　　痼冷证治
　　十补汤治诸虚百损
　　人参【壹分】　　　白术　　　　白伏苓
　　甘草【炙】　　　辣桂　　　　黄蓍【蜜炙】
　　当归　　　　川芎　　　　熟地黄
　　白芍药【各半两】
　　右剉散每服叄钱半姜枣煎空心食前服加熟附子温之
　　附子理中汤沉附汤姜附汤并主痼冷须加当归【方见寒类】麝香鹿茸圆治真元虚惫精血耗少
　　熟地黄　　　山药【各叁两】　　杜仲【炒断丝】
　　鹿茸【酒炙各壹两半】　北五味子　　肉苁蓉
　　牛膝【并酒浸焙各壹两】沉香【半两】　　　麝香【半钱】
　　右末炼蜜圆桐子大每叄伍拾圆食前塩汤下
　　八味圆治下元冷惫腰脚痠重虚劳消渴
　　熟地黄【肆两】　　山药　　　　山茱茰【各贰两】
　　辣桂　　　　熟附子【各壹两】　泽防
　　牡丹皮　　　白伏苓【各壹两半】
　　右为末炼蜜圆桐子大每服叄拾圆食前盐汤下
　　黒锡丹治脾肾俱虚冷气刺痛止汗坠痰除湿破癖黒锡【洗镕取净】　　透明硫黄【结砂各贰两】金铃子【蒸熟去皮核】
　　沉香　　　　木香　　　　　熟附子
　　葫芦巴【酒浸炒】　肉桂【各半两】　　　舶上茴香【炒】破故纸【酒浸炒】　阳起石【研细水飞】　　肉豆【麫褁煨各壹两】
