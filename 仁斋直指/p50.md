<!-- { "loadSidebar": true } -->
　　生车前草最治黄疸解诸热淋研细井水调下
　　又方
　　车前子炒末之米饮调立止洞泄
　　附诸贤论
　　此事难知云色如重火黄乃湿病也一身尽痛色如橘子黄乃黄病也一身不痛干黄燥也小便自利四肢不沉重渴而引饮者栀子蘖皮汤湿黄脾也小便不利四肢沉重似渴不欲饮者大茵蔯汤若大便自利而黄者茵蔯栀子黄连三物汤往来寒热一身尽黄者小柴胡加山栀子汤略例云内感伤寒劳役形体饮食失节中州变寒之病生黄非伤壊之而得只用建中理中大建中足矣不必用茵陈也
　　附诸方
　　茵蔯大黄汤治伤寒大热发黄面目悉黄小便赤
　　茵蔯蒿　　　栀子　　　柴胡
　　栢皮　　　　黄芩　　　　升麻
　　大黄【炒各壹两】　　龙胆草【半两】
　　右为粗末每服伍钱水煎服
　　茵蔯五苓散【局方】治伤寒或伏暑发黄小便不利烦渴【方见湿门】
　　加减五苓散【济生方】治饮食伏暑鬰发为疸烦渴引饮小便不利
　　茵蔯　　　　赤伏苓【去皮】　　猪苓【去皮】
　　白术　　　　泽泻【各等分】
　　右防咀每服肆钱水壹盏姜伍片煎捌分温服不拘时
　　葛根汤【济生方】治酒疸
　　枳实【去白】　　　栀子仁　　　豆防【各壹两】
　　甘草【炙半两】　　葛根【贰两】
　　右防咀每服肆钱水壹盏煎捌分温服不拘时
　　伏苓渗湿汤治黄疸寒热呕逆渴饮冷水身体面目俱黄小便不利
　　白伏苓【伍分】　　茵蔯【陆分】　　　猪苓
　　泽泻　　　　黄连　　　　黄芩
　　栀子　　　　汉防己　　　白术
　　苍术　　　　陈皮　　　　青皮
　　枳实【麸炒各叁分】
　　右防咀每服水贰钟煎至壹钟去滓食前温服
　　小温中丸治疸又能去食积
　　苍术　　　　川芎　　　　香附
　　神麯　　　　针砂【醋炒红】
　　春加芎夏加苦参或黄连冬加吴茱茰或干姜
　　大温中丸治食积与黄肿又可借为制肝燥脾之用脾虚者以参术芍药陈皮甘草作汤使
　　陈皮　　　　苍术　　　　厚朴
　　三棱　　　　蓬术　　　　青皮【各伍两】
　　香附【壹斤】　　　甘草　　　　针砂【醋炒红各贰两】
　　右为末醋糊丸空心姜塩汤下午后饭食可酒下忌大肉果菜
　　搐药瓜蒂散【防粹方】治黄疸遍身如金色累效
　　瓜蒂【贰钱】　　　母丁香【壹钱】　　黍米【肆拾玖粒】
　　赤小豆【伍分】
　　右先将瓜蒂为末次入三味再碾至夜令病人先含水壹口次将药半字搐入鼻内待下或吐去水便睡至半夜或次入取下黄水直利水止即服黄连散或茵蔯五苓散病轻者五日病重者半月见效
　　黄连散【防粹方】治黄疸大小便秘澁脏腑壅热
　　黄连【贰两】　　　川大黄【好酒拌炒贰两】黄芩【去黒心】
　　炙甘草【各壹两】
　　右为极细末每服贰钱食后温水调下日叄服
　　一方治黄肿及积滞浮肿
　　皂矾【半斤醋煮干】　胶枣仁【二斤煮去皮核】平胃散【肆两】
　　右用枣捣烂入矾丸如梧桐子大以平胃散为衣每服叄伍拾丸临卧以温酒送下
　　针砂圆治黄病助脾去湿
　　用针砂不拘多少以水擂尽淘洗白色为妙就用米醋于铁铫内浸过壹指深炒干再炒叄伍次铫内通红方可取出又用陈粳米半升隔夜以水浸次日漉起于臼内捣为粉就作成块如鸭蛋大入釡中煮如粉剂又以生熟相停再杵调粘为度却入百草霜炒过壹两半针砂贰两半于粉内仍捣数百下为丸如梧桐子大每服伍拾丸用五加皮牛膝根木瓜浸酒吞下初服若泄泻其病源去也
　　肾疸汤【东垣方】治肾疸目黄甚至浑身黄小便赤遗【方见秘澁门】
　　一方治遍身黄不浮肿手足怠倦
　　针砂【用水擂净醋煮】　陈皮【去白炒】　　苍术【米泔水净焙干】青皮【去白炒各肆两】　青矾【炒令赤黒陆两】　飞罗麫【炒黄】
　　百草霜【炒】　　三棱【煨】　　　莪术【煨各贰两】
　　右为末麫糊丸如梧桐子每服叄拾丸米汤温酒任下
　　緑矾丸治黄胖
　　针砂【贰两炒醋汁】　緑矾【肆两姜汁煮】　五倍子
　　神麯【各半斤】
　　右为末大枣半斤取肉为丸此方神効但愈后宜忌食荞麦母猪肉诸毒物若犯之即死余尝见一人服此药后二年下因食所犯忽无故而就死
　　一方治黄胖
　　用明亮緑矾壹斤锅内镕化次下多年黄陈米肆升慢火煮炒约壹时许烟尽为度摊于地上出火毒为末另用苍术壹斤贰两米泔水浸壹昼夜刮净剉晒干为末壹斤和前药以陈米醋为丸如梧桐子大每服防捌拾丸空心临卧温酒送下陈米汤亦可忌糯米麫生冷
　　一方
　　用丝瓜全者烧灰为末病因麫伤麫汤下因酒伤酒调下
　　针灸法至阳一穴【在第七推下灸二七壮治浑身发黄谷疸酒疸黄汗心中痛女劳疸发热】脾俞二穴【在十一推下】胃俞二穴【在十二推下】胆俞【在十推下已上各开寸半】百劳一穴【在第一推骨尖上】中脘一穴三里二穴【穴法见前】
　　诸淋
　　诸淋方论
　　诸淋所发皆肾虚而膀胱生热也水火不交心肾气鬰遂使隂阳乖舛清浊相干蓄在下焦故膀胱里急膏血砂石从小便道出焉于是有欲出不出淋不断之状甚者窒塞其间则令人闷絶矣大凡小肠有气则小便胀小肠有血则小便澁小肠有热则小便痛痛者为血淋不痛者为尿血败精结者为沙精结散者为膏金石结者为石揣本揆原各从其类也执剂之法并用流行滞气踈利小便清觧邪热其于调平心火又三者之纲领焉心清则小便自利心平则血不妄行最不可姑息用补气得补而愈胀血得补而愈澁热得补而愈盛水窦不行加之谷道闭遏未见其有能生者也虽然肾气虚弱囊中受寒亦有挟冷而小便淋澁者其状先寒战而后溲便盖冷气与正气交争冷气胜则寒战而成淋正气胜则寒战觧而得便溺也况又有胞系转戾之不通者乎是不可以无辩胞转证脐下急痛小便不通凡强忍小便或尿急疾走或饱食忍尿饱食走马忍尿入房使水气上逆气廹于胞故屈戾而不得舒张也胞落即殂
　　诸淋证治
　　消石散治诸淋
　　消石白者为细末每服贰钱○血淋山栀仁煎汤调下○热淋小便赤而淋脐下急痛新水调下或黄芩煎汤下○气淋小腹胀满尿后常有余沥木通煎汤下○石淋茎内痛割尿不能出尿中有沙石令人闷絶此证将消石用抄纸隔炒纸焦为度再研细蜀葵子叄拾粒打开煎汤下
　　二神散治诸淋急痛
　　黄色海金沙【防钱半】　　　　　滑石【半两】
　　右为细末每服贰钱半多用灯心木通麦门冬草新水煎入蜜调下
　　五淋散治诸淋
　　赤伏苓　　　赤芍药　　　山栀仁
　　生甘草【各叄分】　当归　　　　黄芩【各贰分】
　　右为细末每服贰钱半水壹盏煎至捌分空腹服或以五苓散和之用竹园尿门冬草葱头灯心煎汤调下
　　车前子散治诸淋小便痛不可忍
　　车前子【不炒半两】　淡竹叶　　　荆芥穗
　　赤伏苓　　　灯心【各贰钱半】
　　右件分作两剂多用新汲水煎恁意服荆芥通窍
　　血余散治诸血下【见血类】白茅花灯心各壹握新汲水煎汤调下若血淋妇人髪更好加海金砂佐之切不可用百草霜莲蓬止澁之剂
　　黄芩一物汤治血淋热痛
　　黄芩细剉新水煎通口服
　　八正散治热淋【方见积热门】
　　琥珀饮治尿血
　　琥珀为细末每服贰钱灯心壹握脑荷少许煎汤调下
　　増味导赤散血淋尿血通用
　　生干地黄【洗晒】　木通　　　　黄芩
　　生甘草　　　车前子【不炒】　　山栀仁
　　川芎　　　　赤芍药【已上等分】
　　右件为末每服叄钱入竹叶拾叶姜叄片煎服
　　车前草方治小肠有热血淋急痛
　　生车前草洗净臼内捣细每服准壹盏许井水调滤清汁食前服若沙石淋则以煆寒水石为末和之新水调下
　　瞿麦汤血淋尿血通用
　　烂滑石　　　赤芍药　　　瞿麦穗
　　车前子【不炒】　　赤伏苓　　　石韦【去毛】
　　桑白皮【炒】　　阿胶【炒酥】　　　黄芩
　　生干地黄【洗焙】　甘草【炙】　　　白茅根【已上并等分晒干】
　　右为细末每服贰钱入生髪烧灰壹钱沸汤调下如无茅根止用茅花
　　海金散治血淋沙淋小便澁痛
　　黄烂浮石于草隂地为末每服贰钱生甘草煎汤调下亦治小肠气茎缩囊肿用木通灯心赤伏苓麦门冬煎汤调下
　　五苓散治尿血【方见水饮门】内加辰砂少许用灯心壹握新水煎汤调下
　　伏苓调血汤治酒麫过度房劳后小便下血
　　半赤伏苓【壹两】　赤芍药　　　川芎
　　半夏麯【各半两】　前胡　　　　柴胡
　　青皮　　　　枳殻　　　　北梗
　　桑白皮【炒】　　白茅根　　　灯心
　　甘草【炙各贰钱半】
　　右剉细每服叄钱姜伍片蜜贰匙新水煎服
　　姜蜜汤治小便出血【方见疸门】加白茅根煎
　　甘豆汤治血淋诸淋小便痛不可忍【方具积热门】
　　导赤圆治心肾气鬰膀胱有热小便淋痛及诸热壅滞生干地黄【洗焙】　木通【去节各贰两】　山栀仁【叁两】
　　赤伏苓【壹两半】　赤芍药　　　滑石【各壹两】
　　大黄【湿纸褁煨叁两半】
　　右为末炼蜜圆桐子大每服贰拾圆食后煎导赤散送下熟水亦得
　　秋石圆治浊气干清精散而成膏淋黄赤白黯如肥膏油蜜之状
　　白伏苓【壹两】　　桑螵蛸【蜜炙】　　鹿角胶【捣碎炒黄焦末之】秋石【各半两】
　　右末研和糕糊圆桐子大每服伍拾圆人参煎汤下
　　滑石散治沙石淋痛割
　　烂滑石　　　烂石膏【各半两】　石韦【去毛】
　　瞿麦穗　　　木通【去节】　　　蜀葵子【各叁钱】
　　右细末每服贰钱半用葱头贰片灯心壹握新水壹大盏蜜贰匙煎汤调下
　　鹏砂散治沙石淋急痛
　　鹏砂【细研】　　　琥珀　　　　赤伏苓
　　蜀葵子　　　陈橘皮【不去白等分】
　　右末每服贰钱半用葱头贰片去心麦门冬贰拾壹粒蜜贰匙新水煎取清汁调下或菉豆水浸和皮研清汁调下
　　木香汤治冷气凝滞小便淋澁作痛身体冷清
　　木香　　　　木通　　　　防榔
　　舶上茴香【焙】　当归　　　　赤芍药
　　青皮【去白】　　　泽泻　　　　辣桂
　　橘红　　　　甘草【炙】
　　右剉散每服叄钱姜五片煎服
　　沙石淋方
　　黒豆【壹百贰拾粒】　粉草【壹寸生剉】
　　右以新水煎乗热入滑石末壹钱调和空腹服
　　附诸方
　　琥珀散【宣明方】治五淋沙石淋
　　滑石　　　　琥珀【各壹两】　　木通
　　当归　　　　木香　　　　鬰金
　　萹竹【各半两】
　　右为末每服伍钱以芦苇叶煎汤空心调服如无芦苇叶以竹叶煎汤送下
　　参苓琥珀汤治淋茎中痛不可忍相引脇下痛
