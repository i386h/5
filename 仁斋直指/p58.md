<!-- { "loadSidebar": true } -->
　　薄荷【各两】二　　荆芥【二十枚】　　茵蔯【半两】
　　苍术【泔浸】　　　川芎【各两】
　　右为末每服二钱茶清调下妇人产后当归石膏末调下
　　宝鉴石膏散治头疼
　　川芎　　　　石膏　　　　白芷【各等分】
　　右为末每服四钱热茶清调下
　　豆粉丸【圣惠方】治风热头疼
　　川芎　　　　细辛　　　　甘草
　　白芷　　　　豆粉【各二钱半】　　薄荷
　　石膏【各半两】　　朴硝【二钱】
　　右为细末炼蜜和丸如弹子大石膏末为衣每服一丸细嚼茶清下
　　彻清膏
　　蔓荆子　　　细辛【各一分】　　薄荷叶
　　川芎【各二分】　　生甘草　　　炙甘草【各五分】藁本【一钱】
　　右为末茶清调二钱下
　　半夏白术天麻汤治脾胃证已经服踈风丸下二三次元证不瘳増以吐逆痰唾稠粘眼黒头旋目不敢开头苦痛如裂四肢厥冷不得安卧此气虚头痛也黄栢【二分酒洗】　　干姜【三分】　　　泽泻
　　白茯苓　　　天麻　　　　黄耆
　　人参　　　　苍术【各五分】　　炒神麯
　　白术【各一钱】　　麦芽　　　　半夏【汤洗】
　　陈皮【各一钱半】
　　右每服五钱水煎热服
　　顺气和中汤治气虚头痛此药升阳补气头痛自愈黄耆【一钱半】　　人参【一钱】　　　甘草【炙七分】
　　白术　　　　陈皮　　　　当归
　　芍药【各二分】　　升麻　　　　柴胡【各一分】
　　细辛　　　　蔓荆子　　　川芎【各二分】
　　右作一服水煎食后服亦治气血俱虚头痛
　　安神汤治头旋眼黒头痛
　　羗活【一两】　　　防风【二钱半】　　柴胡
　　升麻【各半两】　　黄蘖【酒制一两】　　知母【酒制一两】
　　生地黄【半两】　　黄耆【二两】　　　炙甘草
　　生甘草【各二钱】
　　右件每服秤半两水二盏煎至一盏半加蔓荆子半钱川芎三分再煎至一盏去滓临卧热服
　　芎归汤治血虚头痛
　　川芎　　　　当归【各等分】
　　右每服五钱水煎服
　　调中益气汤治气血俱虚头痛【方见脾胃门】
　　内加川芎三分蔓荆子三分细辛二分
　　眉眶痛
　　丹溪云眉眶痛者属风热与痰作风痰治类痛风一方
　　黄芩【酒浸炒】　　白芷
　　右为末茶清调二钱
　　选竒汤治眉骨痛不可忍大有効
　　羗活　　　　防风　　　　甘草【各二钱】
　　酒黄芩【一钱冬月不用】
　　右每服三钱水一钟煎七分食后温服
　　一方治头痛连眼痛此风痰上攻须用白芷开
　　前茶　　　川芎　　　　白芷
　　防风　　　　藳本　　　　细辛
　　当归
　　右用水煎服











　　仁斋直指卷十九
<子部,医家类,仁斋直指>
　　钦定四库全书
　　仁斋直指卷二十　　　　宋　杨士瀛　撰
　　明　朱崇正　附遗
　　眼目
　　眼目方论
　　眼者五脏六腑之精华如日月丽天着明而不可揜者也其首尾赤眦属心其满眼白睛属肺其乌睛圆大属肝其上下肉胞属脾而中间黒瞳一防如漆者肾实主之是虽五脏各有证应然论其所主则瞳子之闗系重焉何以言之目者肝之外候也肝取木肾取水水能生木子肝母肾焉有子母而能相离者哉故肝肾之气充则精彩光明肝肾之气乏则昏防晕乌轮赤晕刺痛浮浆此肝热也胆生清泪枯黄绕睛此肝虚也瞳人开大淡白斜此肾虚也瞳人焦小或带微黄此肾热也一虚一实以此验之然人知肝肾之气相依而行孰知心者神之舎又所以为肝肾之副焉所谓一而二二而三者也何则心主血肝藏血血能生热凡热冲发于眼皆当清心凉肝又不可固执水生木之説特眼者轻膜裹水照彻四方遡源反本非天一之水又果孰为之主宰乎析而论之则拘急牵飕瞳青胞白痒而清泪不赤不疼是之谓风眼乌轮突起胞硬肿红眵涙湿浆里热刺痛是之谓热眼眼浑而泪胞肿而软上壅防胧酸澁防赤是之谓气眼其或风与热并则痒而浮赤风与气抟则痒澁昏沉血热交聚故生肤粟肉红缕偷针之类气血不至故有视胞垂雀眼盲障之形淡紫而隐红者为虚热鲜红而妬赤者为实热两眦呈露生弩肉者此心热血旺白睛红膜如纸伞者此气滞血凝热证瞳人内涌白睛带湿色浮而赤也冷证瞳人青緑白睛枯槁气沉而浊也眼热经乆复为风冷所乗则赤烂眼中不赤但为痰饮所注则作疼肝气不顺而挟热所以羞明热气蓄聚而伤饱所以胞合吁此外证之大概然尔五脏不可阙一脾与肺独无预何耶曰白睛带赤或红筋者其热在肺上胞下胞或目唇间如疥防者其热在脾脾主味也五味之秀飬诸中则精华发见于外肺主气也水火升降荣卫流转非气孰能使之前所谓五脏各有证应者于此又可推矣虽然眼之为患多生于热其间用药大抵以清心凉肝调血顺气为先有如肾家恶燥设遇虚证亦不过以当归地黄辈润飬之轻用温药不可也况夫肺能发燥肝亦好润古方率用杏仁柿干饴糖砂蜜为佐果非润益之意乎至于退翳一节尤闗利害凡翳起于肺家受热轻则防胧重则生翳眞珠翳状如碎米者易散梅花翳状如梅花叶者难消虽翳自热生然治法先退翳而后退热者谓热极生翳若先去赤热则血为之水而翳不能去其有赤眼与之凉药过多又且涤之以水不反掌而氷凝眼特一团水耳水性清澄尤不可规规于防洗喜怒失节嗜欲无度穷役眼力泣涕过伤淩寒冲风当暑冒日不避烟火饮啖热多此皆患生于腑脏者也专事防洗可乎哉有能静坐澄神爱护目力放懐息虑心逸日休调和饮食以飬之斟酌药饵以平之明察秋毫防可必矣谚曰眼不防不害耳不斡不聋请以为戒【风眼肿则软热眼肿则硬】
　　眼目证治
　　人参羌活散治风眼热眼澁痒昏防
　　羗活　　　　独活　　　　柴胡
　　人参　　　　川芎　　　　枳殻【麸炒】
　　茯苓【各半两】　　前胡　　　　北梗
　　天麻　　　　地骨皮　　　甘草【炙各二钱半】
　　右末每服一钱半荆芥煎汤调下
　　菊花散【方在后】夹和亦得
　　败毒散【方见伤寒类】加荆芥性效同
　　消风散【方见头风门】治眼风痒昏澁荆芥煎汤下
　　治眼壅热赤肿方
　　山茵陈　　　车前子
　　右煎汤下本门川芎茶调散通用食后临卧服
　　磨光散治诸风攻眼消磨翳膜
　　沙苑蒺防【形如羊肾慢火畧炒杵去刺】　　防风
　　羗活　　　　甘草【盐水炙】　　石决明【捣碎研水飞过】草决明　　　蝉蜕【去足】　　　蛇皮【剪碎和麻油新瓦炒】川芎【各半两】　　甘菊
　　右末每一钱半用麦门冬去心煎汤下食后临卧服
　　菩萨散治风毒攻眼昏泪飕痒
　　苍术【日换童尿浸二宿挫晒】　　　　　防风
　　白蒺防【炒捣去刺各二两】　　　　　荆芥穗【一两半】甘草【盐水炙七钱半】
　　右末每服一钱入盐少许沸汤防下或用消风散夹和尤佳
　　羗活散治风气攻眼昏澁涙花
　　羗活　　　　川芎　　　　天麻
　　旋覆花　　　甘菊　　　　藳本
　　防风　　　　蝉殻【洗晒】　　　细辛
　　杏仁【浸去皮各一两】　甘草【半两炙】
　　右为末每二钱新水畧煎服
　　菊花散治肝受风毒眼目昏防渐生翳膜
　　蝉殻【去足】　　　木贼【去节童尿浸一宿晒】白蒺防【炒捣去刺】羗活【各三两】　　甘菊【去萼四两】　　荆芥穗
　　甘草【炙各二两】
　　右末每服二钱食后茶清下
　　白蒺防散治肾经风毒攻眼昏泪澁痒
　　白蒺防【炒捣去刺】　防风　　　　甘草
　　生直僵蚕【炒去觜各一两】
　　白南星【一两半用黒豆二合青盐半两水煑透焙去盐豆】
　　甘菊【去萼一两半】
　　右末每二钱沸汤少盐防下
　　开明散风毒气眼朦澁障膜通用
　　蒺防【炒去刺】　　防风　　　　羗活
　　川芎　　　　天麻　　　　茯苓
　　蝉殻【去足】　　　苍术【童尿浸一宿焙各半两】
　　华隂细辛　　荆芥　　　　荒蔚子
　　甘草【炙各一分】　　甘菊【去萼二两】
　　右末每二钱盐一防食后沸汤调下
　　海明散治风眼昏泪翳膜
　　川芎【一两】　　　苍术【童尿浸一宿去皮焙】木贼【去节童尿浸晒】蝉殻【洗晒】　　　蛇皮【皂角水洗新瓦焙】羗活
　　防风　　　　茺蔚子　　　楮实
　　地骨皮　　　荆芥穗　　　旋覆花
　　白蒺防【炒去刺】　烂石膏　　　细辛
　　杏仁【浸去皮晒】　　甘草【盐水炙各半两】　全蝎【五枚】
　　右细末每服一钱半食后临卧服或秦皮煎汤下
　　蝉花无比散治风眼气眼昏泪痒翳膜或头风牵引眼小胞烂
　　石决明【用东流水入盐煑一伏时捣研如粉】　　当归
　　防风　　　　羗活【各三两】　　蝉殻【洗晒】
　　甘草【炙各二两】　　蛇皮【皂角水洗新瓦焙】荆芥
　　细辛【各一两】　　茯苓【四两】　　　蒺防【炒去刺八两】
　　芍药　　　　苍术【童尿浸二宿去皮切晒各十两】
　　右细末每二钱食后米泔茶清任下
　　蝉花散治风眼热眼昏澁肿疼渐生翳膜
　　蝉殻【洗晒】　　　甘菊　　　　川芎
　　防风　　　　羌活　　　　山栀仁
　　白蒺防【炒去刺】　草决明【炒】　　荆芥穗
　　蔓荆子　　　谷精草【洗晒】　　蜜花
　　木贼【去节童尿浸晒】　苍术【米泔浸焙】　　甘草【炙等分】
　　右末每二钱食后米泔茶清任下
　　治眼流气饮治风热攻眼赤肿
　　荆芥穗　　　栀子仁　　　牛蒡子【炒】
　　蔓荆子　　　甘菊　　　　细辛
　　甘草【炙】　　　防风　　　　白蒺防【炒去刺】
　　参　　　　川芎　　　　大黄
　　黄芩　　　　木贼【去节童尿浸晒】　草决明【各一两】苍术【米泔浸一宿焙二两】
　　右末每服二钱食后临卧紫苏煎汤调下或蜜汤下
　　千金漏芦汤治热眼赤肿朦雾
　　白及　　　　漏芦　　　　黄芩
　　麻黄【去节】　　　川升麻　　　芍药
　　白防　　　　枳殻【麫炒】　　　大黄
　　甘草【炙等分】
　　右粗末每三钱新水煎热服以通利为度
　　八珍饮治热眼肿痛
　　车前子　　　龙胆草　　　谷精草
　　仙灵脾　　　威灵仙　　　藁本【各半两】
　　荆芥穗　　　秦皮　　　　甘草【炙各二钱半】
　　右细剉每服二钱食后煎服
　　黄连解毒汤治诸热眼赤肿羞明冐暑饮酒患眼通用
　　黄连【去须捣碎色红者随意新水浸半日】
　　右以磁椀盛重汤烑食后服滓再烑
　　泻肝散治肝热赤眼肿痛
　　栀子仁　　　荆芥　　　　大黄
　　甘草【等分】
　　右剉每服二钱水煎食后服
　　洗肝散肝盛风热攻眼赤肿眵泪浮雾蔽明
　　当归　　　　川芎　　　　防风
　　羗活　　　　山栀仁　　　薄荷叶
　　大黄【焙】　　　甘草【炙等分】
