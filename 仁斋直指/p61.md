<!-- { "loadSidebar": true } -->
　　右八味同一处入阳城礶内用盐泥固济于蜜升打一炷官香候冷取出聴用将前制炉甘石研细再入五两在阳城礶底次将前灵气七钱五分亦研细上又安甘石五两盖定亦严封固打一炷官香冷定出火毒研极细纸罗过如防翳膜加白鹏砂五钱硇一钱五分火硝一钱五分照前制过名曰卷帘散如防昏防加氷片名曰光明散
　　至宝琥珀锭子
　　炉甘石【童便煅七次】府丹【各四两水飞过】　鹏砂【四钱】
　　琥珀　　　　硇砂　　　　珎珠
　　硃砂　　　　明矾　　　　熊胆
　　轻粉　　　　海漂硝　　　净皮硝
　　防黄　　　　乳香　　　　没药【各四钱】
　　氷片【五分】　　　麝香【四分】
　　右为极细末又黄连黄栢黄芩白蒺防栀子仁谷精草菊花各一两五钱诃子三个共味防咀滚水浸一昼夜铜器熬成老膏又蜜一斤六两熬成老膏滴水成珠去火为度同煎成膏和均下前末药令匀梨子三个取汁通和前药成锭子用乳汁银簮蘸防一切眼疾如神
　　倒睫拳毛
　　因邪风攻入脾经致使两皮风痒不住双手背揉目久赤烂拳毛入眼内将木龞子去殻捶烂用丝绵包撚成条左患塞右鼻右患塞左其毛自分上下次服五退散
　　五退散
　　蝉退【二钱】　　　猪退【四钱】　　　蚕蜕【三钱】
　　穿山甲【炙焦五钱】　防风【二两去芦】　　荆芥【一两半】
　　石决明　　　川乌【炮去皮脐】　　草决明【炒各五钱】甘草【三钱】　　　蛇蜕【醋煮竹筒盛焙干一钱五分】
　　右为末每服二钱盐汤送下
　　针法攅竹二穴【在两眉头内尖防中是穴宜以细三棱针刺之宣泄热气三度刺目大明】丝竹空二穴【在两眉后尖髪际　防中针三分宜泻不宜补禁炙】
　　灸法三里二穴【穴法见前治眼目昏暗】
　　风翳在左灸右手中指本节头骨上灸五壮炷如小麦大右患灸左




　　仁斋直指卷二十
<子部,医家类,仁斋直指>
　　钦定四库全书
　　仁斋直指卷二十一　　　宋　杨士瀛　撰
　　明　朱崇正　附遗
　　耳
　　耳论
　　耳属足少隂之经肾家之寄窍于耳也肾通乎耳所主者精精气调和肾气充足则耳闻而聪若劳伤气血风邪袭虚使精脱肾惫则耳转而聋又有气厥而聋者有扶风而聋者有劳损而聋者葢十二经脉上络于耳其阥阦诸经适有交并则脏气逆而为厥厥气入于耳是为厥聋必有时乎晕之证耳者宗脉之所附脉虚而风邪乗之风入于耳之脉使经气痞而不宣是为风聋必有时乎头痛之证劳役伤于气血淫欲耗其精元瘦悴力疲昏昏瞆瞆是为劳聋有能将适得所血气和平则其聋暂轻其或日就劳伤风邪停滞则为久聋之证矣外此又有耳触风邪与气相击其声嘈嘈眼或见光谓之虚鸣热气乗虚随脉入耳聚热不散脓汁出焉谓之脓耳人耳间有津液轻则不能为害若风热之津液结成核塞耳亦令暴聋谓之耵耳前是数者肾脉可推风则浮而盛热则洪而实虚则濇而濡风为之踈散热为之清利虚为之调飬邪气屏退然后以通耳调气安肾之剂主之于此得耳中三昧
　　耳病证治
　　治厥聋方和剂流气饮加石菖蒲每服三钱以生姜葱白同煎食后服沉香降气汤【方见胀满门】或降气汤【方见脚气门】不换金正气散【方见寒门】指迷七气汤【方见气门通用】轻者吞来复丹【方见暑门】重者吞飬正丹【方见痼冷门】凡治耳聋皆当调气桂星散治风虚耳聋
　　辣桂　　　　川芎　　　　当归
　　细辛　　　　净石菖蒲　　白蒺防【炒杵去刺】
　　木通　　　　木香　　　　麻黄【去节】
　　甘草　　　　大南星【煨裂】　　白芷稍【各四钱】
　　右件剉碎每服三钱水盏半葱白二片紫苏五叶姜五片食后煎服晩少食临卧加些全蝎服排风汤亦可用【方见风类】
　　加味宣风散通利肾脏风气
　　鸡心防榔【三个】　橘皮　　　　桃仁【浸去皮焙】
　　白芷　　　　枳殻【制各半两】　　牵牛【二两重半炒半生】
　　右为末每服二钱蜜汤调下食前服
　　地黄丸治劳损耳聋
　　大熟地黄【洗焙】　当归　　　　川芎
　　辣桂　　　　兎子【酒浸三日防干捣末】
　　大川椒【出汗】　　故纸【炒】　　　白蒺防【炒杵去刺】葫芦巴【炒】　　杜仲【姜制炒去丝】　白芷
　　石菖蒲【各一分】　磁石【火烧醋淬七次研细水飞一分半】
　　右为细末炼蜜为丸如梧桐子大每服五十丸以葱白温酒空心吞下晩饭前又服
　　益肾散治肾虚耳聋
　　磁石【制度如前】　　巴防　　　　大川椒【开口者各一两】
　　沈香　　　　石菖蒲【各半两】
　　右为细末每服二钱用猪肾一只细切和以葱白少盐并药湿纸十重裹煨令香熟空心嚼以酒送下
　　芎芷散治风入耳虚鸣
　　白芷　　　　石菖蒲【炒】　　苍术
　　陈皮　　　　细辛　　　　厚朴【制】
　　半夏【制】　　　辣桂　　　　木通
　　紫苏茎叶　　甘草【炙各一分】　　川芎【二分】
　　右剉散每三钱姜五片葱白二片水煎食后临卧服
　　耳鸣方
　　草乌头【烧带生】　石菖蒲
　　右等分为末用绵裹塞耳一日三度
　　耳鸣暴聋方
　　川椒　　　　石菖蒲　　　旧松脂【各一分】巴豆肉【五分】
　　右为细末镕蜡圆如核大塞入耳
　　蔓荆子散治内热耳出浓汁
　　川升麻　　　木通　　　　赤芍药
　　桑白皮【炒】　　麦门冬【去心】　　生地黄
　　前胡　　　　甘菊　　　　赤茯苓
　　蔓荆子　　　甘草【炙等分】
　　右件剉散每服三钱姜枣煎食后临卧服
　　耳热出汁方
　　消石　　　　烂石膏　　　天花粉
　　防风【已上各一钱】　脑【少许】
　　右件为末掺耳立止
　　脓耳方
　　真龙骨　　　白矾【煆】　　　赤小豆
　　黄革丹【煆】　　乌贼骨【各一分】　胭脂【半分】
　　右为细末掺耳
　　又方
　　烂石膏【于新瓦上煆出火毒】　　　　　明矾【煆】
　　黄革丹【煆】　　真蚌粉　　　真龙骨【各等分】麝【少许】
　　右为细末用绵竹防拭耳换绵蘸药入耳
　　耵耳方
　　生猪脂　　　生地龙　　　釡丁墨【等分】
　　右件细研以葱汁和揑如枣核薄绵包入耳令润即挑出
　　耳聋方
　　明硫黄　　　雄黄【各研细】　　逺志【去心】
　　皂角肉【等分】
　　右为细末葱白捣粘入麝少许绵包入耳
　　又方
　　萆麻子肉　　巴豆【去膜油】　　杏仁【去皮】
　　滴乳香　　　松脂【各别研等分】　青盐【半分】
　　右件细研镕蜡圆如核大入耳
　　又方
　　以生鼠取胆汁尽入耳又以生鼠取脑髓绵包入耳生鲤鱼脑通用
　　鸡峰方
　　菖蒲【一寸】　　　巴豆【一个去心膜】　麝【少许】
　　右为末合研作七圆绵包入耳日一圆
　　久聋方
　　萆麻子【两个一个去油用】　　　　　逺志【去心】
　　乳香　　　　磁石【烧如前各二钱】　皂角【煨取肉半铤】生地龙【中者一条】　全蝎【二个焙】
　　右为细末入蜡捣圆柱入耳
　　耳痛方
　　白盐炒热重帛包熨
　　又方
　　杏仁炒焦研细帛包塞
　　虫入耳方
　　桃叶挼细塞其耳自出○或以蓝青研汁滴入耳又以川椒为末法醋浸一宿滴耳
　　蚁入耳方
　　猪脂一指许炙令香置耳孔邉其蚁自出
　　蜈蚣入耳方
　　用生姜取汁灌放耳中少时自出或以桑皮捣汁灌入耳即自出
　　耳聋方
　　用大蒜一瓣从一头开孔以巴豆肉一粒慢火煨极热入蒜孔中以新绵包塞耳逐日换
　　又方
　　用猛熁石半钱捶碎生研细入聋耳孔别用针砂末入不聋耳孔自然通透然后倾出
　　大治耳聋通神散
　　全蝎【一枚】　　　土狗【二枚】　　　中地龙【二条】
　　防黄　　　　明矾【半生半煆各半钱】麝【一字】
　　右研细葱白引药入耳闭气面壁坐一时三日一次
　　脓耳方
　　明白矾【煆】　　黄虢丹【煆】　　龙骨
　　胭脂【等分为末】　　麝【少许】
　　右件研为细末用绵杖干换绵杖蘸药入耳入麝香轻粉各少许掺入耳
　　又方
　　蝎梢【七个去毒焙】　胭脂【半钱】　　　乳香
　　麝香【各少许】
　　右研为细末以斡子挑入耳
　　耳鸣方论肾者宗脉所聚耳为之窍血气不足宗脉乃虚风邪乗虚随脉入耳气与之故为耳鸣先用生料五苓散加制枳殻橘皮紫苏生姜同煎吞青木香圆【方并见水饮门】散邪踈风下气续芎归饮和飬
　　川芎　　　　当归　　　　华隂细辛【各半两】
　　辣桂　　　　石菖蒲　　　白芷【各三钱】
　　右剉细每服三钱入紫苏姜煎服如虚冷甚者酌量加生附子
　　附诸方
　　犀角散子【济生方】治风热上壅两耳聋闭内外肿痛脓水流出
　　犀角【镑】　　　菖蒲　　　　木通
　　参　　　　赤芍药　　　赤小豆【炒各一两】甘菊花【去梗一两】　甘草【炙半两】
　　右防咀每服四钱水一盏半生姜五片煎七分温服
　　清神散治风气壅上头目不清耳常重聴
　　僵蚕【炒去丝嘴】　　干菊花【各一两】　荆芥穗
　　活　　　　木通　　　　川芎
　　防风【各五钱】　　木香【一钱】　　　石菖蒲
　　甘草【各三钱】
　　右为末每服三钱食后临卧茶清调下
　　复聪汤【姚方伯】治痰火上攻耳聋耳鸣
　　半夏【制】　　　陈皮【去白】　　　白茯苓【去皮】
　　甘草【炙】　　　瞿麦　　　　萹蓄
　　木通　　　　黄栢【去粗皮炒褐色各一钱】
　　右用水二茶钟生姜三片煎至一茶钟空心临卧各一服
　　凉膈散治风热上攻耳聋【方见积热门】
　　通圣散治风热上攻耳聋【方见风门】
　　滚痰丸治热痰湿痰耳聋【方见痰门】
　　神芎散治湿热湿痰耳聋
　　防榔丸治湿热湿痰耳聋【方见积聚门】
　　龙防丸治肝火上升耳聋【方见脇痛门】
　　一方治耳聋久不闻
　　磁石【一块如豆大】　川山甲【烧存性为末一字】
　　右用新绵子裹塞于患耳内口中含些生铁觉耳内如风声即愈
　　一方治耳作脓者
　　用甘遂一块如核大以绵裹塞耳中以甘草含口中徐徐嚼下
　　一方治冻耳
　　用橄防核烧灰清油调敷雀脑亦可
　　鼻
　　鼻论
