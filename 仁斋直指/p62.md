<!-- { "loadSidebar": true } -->
　　肺为气之主通窍于鼻鼻者清气出入之道路也隂阳升降气血和平则一呼一吸荣卫行焉其或七情内蠧六气外伤则清浊不分泥丸汨乱诸证迭起矣夫血之与气相随而行若脏腑生热乗于血气故热气迫血妄行自鼻孔出谓之鼻衂热则津液中干冷则髓涕流注若风冷随气乗于鼻脑则津液交涕不能自收谓之流涕肺为风寒所伤津液冷滞鼻气不宣香臭不闻于是壅作鼻齆冷气停聚血脉隂凝歳月淹延转加壅结于是变生息肉或风邪入鼻于正气邪正相击鼻道不通则为鼻痛或气血壅滞上焦生热邪热之气留伏不散则为鼻疮叠是数证七情六气皆当究其感受之原用药有序痊愈可期执方无权迄未有所济也外此更有湿防一证鼻烂汁臭下部生疮详于后篇疳论见之
　　鼻病证治
　　生地黄汤治上热衂血
　　生地黄【洗浄二两】　阿胶【炒酥一两】　　川芎
　　北梗　　　　蒲黄　　　　甘草【生各半两】
　　右剉碎每服三钱水煎熟入生姜汁二匙温服
　　麦门冬散治鼻衂
　　生地黄　　　生麦门冬【三钱】　生姜【一钱】
　　白药　　　　蒲黄【各二钱】　　白蜜【一合】
　　右捣细以井水二大椀煎七分两服
　　川芎三黄散治实热衂血
　　大黄【湿纸裹蒸】　　川芎　　　　黄连【浄】
　　黄芩【等分】
　　右为末每服二钱井水调服食后
　　败毒散【方见寒类】吞鸡苏丸治肺热胷中鬰热衂血兼治血淋吐血口臭
　　鸡苏【即脑荷半斤】　真蒲黄【一两焙】　麦门冬【浸去心晒二两】阿胶【一两炒】　　甘草【七钱半焙】　　人参
　　黄耆【各半两】　　木通　　　　柴胡【各一两】
　　生地黄末【三两】
　　右研为细末用冬蜜一斤熬一二沸即入地黄末频搅得所次将余药和圆如桐子大每服三十圎食后下
　　苏子降气汤治虚壅鼻血【方见脚气门】
　　血方
　　川郁金末井水调下亦治吐血○又茅花煎汤通口服○又方血余散【方见血类】曽服烧炼药致鼻血者山栀煎汤解之仍烧山栀存性为末入鼻○又方乌贼骨槐花等末入鼻○又方槐花半生半炒末入鼻○又方成片人中白烧去秽为末入麝少许入鼻或加油髪灰○又方萝卜汁或藕汁滴入鼻○又方大蒜煨香取三瓣研脚底鼻中有蒜气即去之
　　川椒散治流涕
　　大红开口川椒【微炒盖出汗】　　　苛子【煨取肉】
　　川白姜【生者】　　辣桂　　　　川芎
　　细辛　　　　净白术【等分】
　　右件为末每服二钱温酒调下
　　南星饮治风邪入脑宿冷不消鼻内结硬物窒塞脑气不宣遂流髓涕
　　上等大白南星切成片用沸汤荡两次焙干每服二钱用七个甘草少许同煎食后服三四服后其硬物自出脑气流转髓涕自收仍以大蒜荜拨末杵作饼用纱衬炙热贴顖前熨斗火熨透或香附荜拨末入鼻
　　芎防散治鼻塞为齆
　　芎穷　　　　防榔　　　　麻黄【去节】
　　肉桂　　　　防已　　　　木通
　　细辛　　　　白芷　　　　石菖蒲【各一分】
　　木香　　　　川椒　　　　甘草【焙各半分】
　　右剉每三钱生姜紫苏煎服
　　通顶散治鼻齆
　　瓜蒂　　　　防芦【各一分】　　皂角肉【半分】
　　麝【少许】
　　右为末吹些入鼻
　　鼻齆雄黄丸
　　雄黄【半钱】　　　蒂【二个】　　　緑矾【一钱】
　　麝【少许】
　　右为细末搐些入鼻亦治息肉
　　又方
　　蒂　　　　明矾　　　　华隂细辛【各一钱】雄黄【半钱】
　　右为末以防犬胆汁和圆绵包塞鼻
　　千金息肉方
　　蒂　　　　华隂细辛【等分】
　　右末绵包少许塞鼻
　　又息肉方
　　甘遂　　　　明矾【煆】　　　朱砂
　　雄黄　　　　雌黄　　　　防芦
　　蒂【等分】
　　右为末清蜜调傅前齆二药通用
　　人参顺气散【方见风类】霍香正气散【方见呕吐类】皆治鼻痛又方
　　杏仁【水浸去皮焙】　细辛　　　　白芷【各一钱】
　　全蝎【两个焙】
　　右为末麻油调傅
　　甘露饮【方见积热门】黄连阿胶丸【方见门】共治鼻疮
　　又方
　　用杏仁研乳汁傅之○或以乌牛耳垢傅○或黄栢苦参防榔等为末以猪脂研傅○或青黛槐花杏仁研
　　酒查鼻并鼻上赘肉面粉刺雀斑方
　　黄革丹【二钱半】　硇砂【半钱】　　　巴豆肉【十个纸压去油】饼药【一盏半】
　　右件同入鑵子中以慢火熬三四沸取下续入研细石灰三钱和毕酒查鵞毛蘸扫红处日一次粉刺雀斑小竹杖挑药才见微肿便洗去鼻上赘肉傅之半月取出脓血自成痂落矣
　　又酒查鼻面上肺风疮方
　　白龙圆末逐日洗面如澡豆法更罨少时方以汤洗去食后常服龙丹一贴【并见和剂方】半月莹洁
　　酒查鼻方
　　白盐常擦妙
　　鼻血方
　　发灰入鼻磨好墨入法醋井水调下
　　附诸方
　　茜根散治鼻衂不止
　　茜根　　　　阿胶【蛤粉炒】　　黄芩
　　侧栢叶　　　生芐【各一两】　　甘草【半两】
　　右以水煎服加姜三片
　　黄芩芍药汤治鼻衂不止
　　黄芩　　　　芍药　　　　甘草
　　右以水煎服或犀角地黄汤如无犀角以升麻代之
　　一方治鼻血不止
　　用头髪烧灰以竹管吹入鼻中即止或以酒调亦可
　　御寒汤治寒邪伤于皮毛令人鼻塞咳嗽上喘
　　黄蘖【二分】　　　黄耆【一两】　　　人参【五分】
　　炙甘草　　　欵冬花【各三分】　羗活
　　黄连【各二分】　　白芷　　　　防风【各三分】
　　陈皮【五分】　　　佛耳草【三分】　　升麻【半钱】
　　苍术【七分】
　　右防咀如麻豆大都作一服水二大盏煎至一盏去滓稍热服
　　菖蒲散【御药院方】治鼻内窒塞不通不得喘息
　　菖蒲　　　　皂角【等分】
　　右为末每用一钱绵裹塞鼻中仰卧片时
　　増损防风通圣散治鼻塞不利肺气不清
　　鼠粘子　　　桔梗　　　　桑白皮
　　紫苑　　　　荆芥穗【各三两】　甘草【生二两】
　　右防咀每服八钱水一钟半姜五片煎八分食后温服
　　羗活散治脑有郁热遇寒鼻塞【方见伤风门】
　　苍耳散【三因方】治鼻流浊涕不止名曰鼻渊
　　辛荑仁【半两】　　苍耳子【炒二钱半】　香白芷【一两】
　　薄荷叶【五分】
　　右为末每服二钱葱茶清食后调下
　　辛荑散【济生方】治肺虚为四气所干鼻壅塞涕出不已或气息不通或不闻香臭
　　川芎　　　　木通【去节】　　　防风【去芦】
　　甘草　　　　辛荑　　　　细辛【洗去土】
　　藁本　　　　升麻　　　　香白芷【各等分】
　　右为末每服三钱茶清调下
　　防风汤治鼻渊脑热渗下浊涕不止久而不已必衂血
　　防风【二两半】　　黄芩　　　　人参
　　甘草【炙】　　　川芎　　　　麦门冬【去心各一两】
　　右为末每服二钱沸汤调食后服
　　丹溪方治鼻中瘜肉胃中有食积热痰流注治本当消食积
　　蝴蝶矾【二钱】　　细辛【一钱】　　　白芷【半钱】
　　右为末内鼻中
　　治鼻渊方
　　南星　　　　半夏　　　　苍术
　　白芷　　　　神　　　　酒芩
　　辛荑　　　　荆芥【各等分】
　　右为末水调食后服
　　白黄散【简易方】治鼻齆瘜肉鼻痔等证
　　雄黄　　　　白矾　　　　细辛
　　瓜子【各等分】
　　右为末搐入鼻中
　　辛荑膏【御药院方】治鼻生瘜肉窒塞不通有时疼痛
　　辛荑叶【二两】　　细辛　　　　木香
　　木通　　　　白芷　　　　杏仁【汤泡去皮尖研各五钱用】
　　右用羊髓猪脂二两和药于石器内慢火熬成膏取赤黄色放冷入龙脑麝香一钱为丸绵裹塞鼻中数日肉脱即愈
　　又方治鼻中瘜肉
　　蝴蝶矾【二钱】　　细辛【一钱】　　　白芷【五分】
　　右为末内鼻中
　　唇舌
　　唇舌论
　　心之所司者舌脾之所司者唇口是虽各有司存然心之气未尝不通于脾脾之气未尝不通于心也夫舌者心之官尝五味之秀以荣飬一身资脾胃之藏以分布水谷故心之本脉系于舌根脾之络脉系于舌傍或风寒暑湿之所中伤则舌缩卷而不能言或忧怒思恐之所郁闭则舌肿满而不得息心热则破裂生疮脾闭则白胎如雪舌之为病合心脾而主治之故曰心之气未尝不通于脾者此也口者一身吐纳之都门百物荣飬之要道节宣少舛病必生焉故热则苦寒则咸宿食则酸烦燥则澁虚则淡疸则甘脏气偏胜则其味必偏应于口咸酸甘苦非舌味之而谁欤若夫上池津液出于舌端心实主之也津液流布非胃而何故曰脾之气未尝不通于心者此也或问口臭一证可得闻乎曰脏腑异气燥腐不同是气蕴积胷膈之间挟热而冲发于口人将掩鼻而过之信夫医不难于处方惟难于识证受病源流懵不及究律以古方尝试一中不几费人乎此辩之不可不早
　　唇舌证治
　　升麻散治心脾有热口舌破裂生疮
　　川升麻　　　参　　　　川芎
　　生地黄【洗晒】　　麦门冬【去心各半两】大黄
　　黄连　　　　浄黄芩　　　甘草【焙各三钱】
　　右件剉碎每服三钱姜煎食后服
　　龙石散治口舌生疮喉间肿痛
　　寒水石【烧红半斤】　朱砂【六钱】　　　脑【半钱】
　　右为细末日三五次掺
　　五福化毒丹治唇舌肿破生疮烦渇
　　参【洗焙】　　　北梗【各三两】　　茯苓【二两半】
　　人参【半两】　　　马牙硝【枯】　　青黛【各一两】
　　甘草【七钱半焙】　　麝【一字】　　　　金银箔【用四十片为衣】
　　右为细末炼蜜圆如皂子大以脑荷泡汤冷调下如口臭以生地黄汁调下
　　生地黄膏治口舌疮肿
　　生地黄　　　蓝青叶【各等分】
　　右入蜜杵细每服半两井水煎食后服
　　萍草圆治口舌疮
　　浮萍草【晒】　　黄栢【并末】　　　杏仁
　　青黛【等分】　　　轻粉【少许】
　　右炼蜜研圆皂子大以绵裹含有涎吐之
　　洗心散治心热四顺清凉饮治脾热甘露饮治血热牛黄凉膈丸治唇焦口疮咽痛【并见积热门】
　　舌出血
　　槐花晒为末傅舌上或眞蒲黄生傅
　　黄连阿胶丸治心热口疮【方见嗽门】可择用
　　鹏砂圆治口臭口干口舌疮
　　寒水石【烧红十两】　鹏砂【二两】　　　脑
　　麝【各二钱】　　　马牙硝【枯四钱】　甘草【浸汁熬膏二两】
　　右为细末甘草膏搜圆麻子大含咽
　　鸡苏圆治胷中郁热口臭烦渇【方见鼻门】
　　舌肿大方
　　真蒲黄掺傅
　　又方
　　鹏砂末姜钱蘸擦
　　舌肿强方
　　蛇皮【烧存性】　　全蝎
　　右为末少许掺傅
　　治舌疮肿方
　　大山豆根剉细含咽或末掺傅
　　口疮方
　　正黄连　　　厚黄栢　　　鸡心防榔
　　右等分为细末傅之即可
　　又方
