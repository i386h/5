<!-- { "loadSidebar": true } -->
　　荜拨　　　　川椒　　　　香附
　　蜂房【炒】
　　右件等分为末擦牙搐鼻
　　皂荚散治风齿动摇
　　长肥皂荚【二钱】　白盐【半两】
　　右二件同烧赤研细常擦
　　一陈汤【方见疟类】加细辛枳殻用姜乌梅煎治毒痰齿痛仍以片子姜黄荜拨等分井水煎温以舌浸其中涎自流出
　　甘露饮治毒血齿痛【方见积热门】加升麻煎
　　荆槐散治牙宣出血或痛
　　槐花　　　　荆芥穗
　　右等分为末擦牙仍煎服
　　郁金散治齿出血
　　郁金　　　　白芷　　　　细辛
　　右件等分为末擦牙仍以竹叶竹皮浓煎入盐少许含咽或炒盐傅
　　灵脂醋治恶血齿痛
　　川五灵脂以米醋煎汁含咽
　　鹤虱圆治虫蚀齿痛
　　猪牙皂角【三钱】　川椒【一钱半】　　生明矾
　　鹤虱【各一钱】
　　右为末蒸饭捜圆如麻子大纳于孔中有痰吐之
　　椒盐散治齿虫痛
　　川椒　　　　白盐　　　　蜂房【炒】
　　右件剉碎等分每服二钱以井水葱白煎热含冷吐
　　虫蛀牙痛方
　　川巴豆肉【三枚】　明乳香【一钱】
　　右同研溶防圆麻子大每服一圆塞孔
　　又虫痛方
　　红川椒末【一钱】　大巴豆肉【一粒】
　　右件研细蒸饭圆如麻子大以薄绵包塞孔
　　又方
　　明矾【煆二钱】　　滴乳香【一钱】
　　右为细末饭圆塞孔
　　又方
　　蜘蛛殻一个揉软以薄绵包塞痰吐之○又方米醋煮川椒入蜂房蘸软撚塞○又方蚕纸烧存性擦少时盐汤潄口○又方雄黄末入麝研傅痛处
　　又方
　　直僵蚕　　　蜂房【炒二件各等分】　樟脑【半之】
　　右为末皂角肉挼浓浆煮少顷和作小圆塞痛孔
　　齿痛通用方
　　荜拨　　　　生地黄　　　当归须
　　荆芥穗　　　白芷　　　　桑白皮【炒】
　　蜂房【炒】　　　赤芍药　　　姜黄
　　细辛　　　　藁本　　　　赤甘草【生等分】
　　右为粗末每服三钱井水煎频潄齿
　　归荆散齿痛通用
　　当归　　　　荆芥穗　　　川升麻
　　川郁金　　　细辛　　　　白芷
　　荜拨【等分】
　　右为末每服半钱揩痛处良久盐汤灌潄
　　齐峰川椒散齿痛通用
　　红川椒【四钱】　　樟脑　　　　赤小豆
　　缩砂仁【各二钱】　明矾【煆一钱】
　　右为末少许塞傅咽不妨齿痛惟借川椒麻痹
　　又方蜂房【三钱炒】全蝎【二个焙】为末傅亦治风疼
　　又通用方丝干烧存性为末擦傅
　　又方
　　蜂房【炒】　　　明矾【煆】　　　黄革丹【等分】
　　右为末饭为小圆塞齿
　　麝香散治疳防龂烂口臭
　　白矾【煆】　　　青黛　　　　胡黄连
　　芦荟【各一分】　　虾蟇【炙焦半分】　　麝【一字】
　　右为末每服半钱患处
　　又牙疳臭方以蜘蛛殻为末入咽脂麝傅之或用大蜘蛛一枚以湿纸裹又用荷叶外包煨令焦存性为末入少麝研傅○又蚕退纸烧入麝亦治牙疳○香附末可为齿药
　　牙痈方
　　朱砂　　　　雄黄　　　　磁石
　　石胆　　　　礜石【即银星石】
　　右件等分入磁合盐泥涂烧两日夜覆地出火毒两日细末鸡羽蘸傅疮恶肉朽骨损牙俱出而愈此周官五毒攻正方诸恶肉朽骨疮毒通用
　　牙蛀痛方
　　蚕纸【烧存性】　　直僵蚕【炒等分】
　　右为末擦傅良久盐汤潄口
　　又方鹤虱为细末擦良久盐汤洗口
　　又牙宣出血方
　　明白矾【煆二钱】　乳香【半钱】　　　少麝
　　右件同硏细轻手擦良久盐汤灌潄
　　酒齿痛方以井水洗口频换且含且潄或百药煎泡汤微冷含咽或缩砂嚼齿痛通缩砂
　　附诸方
　　羌活散治客寒犯脑风寒湿脑痛项筋急牙齿动摇肉断脱疼痛苦楚
　　麻黄【去节根三两】　羌活【一钱半】　　防风【三分半】
　　藁本【三分】　　　细辛【少许】　　　升麻【五分】
　　柴胡【半两】　　　当归身【六分】　　苍术【五分】
　　白芷　　　　桂枝【三分】　　　骨灰【即羊胫骨灰也二钱】草荳【二钱】
　　右为细末先用温水潄口净擦之其痛立止
　　草荳散治寒多热少牙疼痛
　　草荳【一钱二分不去皮】　　　　　黄连【一钱半】
　　升麻【二钱半】　　细辛叶　　　防风【各二分】
　　骨灰　　　　熟地黄【各五分】　当归【六分】
　　右为细末擦之同前
　　立效散治牙齿疼不可忍痛及头脑项背微恶寒饮大恶热饮
　　防风【一钱】　　　升麻【七分】　　　　炙甘草【三分】细辛叶【二分】　　草龙胆【酒制四分】
　　右防咀如麻豆大都作一服水一盏煎至五分去滓以匙抄在口中煠痛处待少时立止如多恶热饮更加草龙胆【一钱】此法不定随寒热多少临时加减若更恶风作痛加草荳【五分】黄连【五分】却勿加草龙胆累用得効
　　秘方治风牙疼痛用芒硝食盐川椒等分为末用肥皂一个去子将药末安于肥皂内用线定用炭火烧存性为末擦于患处立効久擦齿白牙坚
　　一方治隂虚牙出鲜血
　　四物汤赤牛膝香附生甘草侧栢
　　秘方治牙落重出
　　公鼠骨【一付取骨法用鼠一个剥去皮用硇砂擦上三日肉烂化尽取骨瓦上焙干用】
　　香附【一两】　　　白芷　　　　川芎
　　桑叶　　　　地骨皮　　　川椒
　　蒲公草　　　青盐　　　　川槿皮【各三钱】旱莲草
　　右为细末擦百日复出固齿无不效验










　　仁斋直指卷二十一
<子部,医家类,仁斋直指>
　　钦定四库全书
　　仁斋直指卷二十二　　　宋　杨士瀛　撰
　　明　朱崇正　附遗
　　痈疽
　　痈疽方论
　　痈疽五发发脑发鬓发眉发頥发背是也人之一身血气周流而无间稍有壅聚莫不随所至而发见焉又岂特五者而已哉俗以癌痼瘭附于痈疽之列以是为五岂知瘭与痼癌不过痈疽之一物古书所载仅有所谓瘭疽则瘭亦同出而异名也若癌若痼前未之闻合是以为五发其可乎痈者壅也疽者沮也血气壅沮寒热不散隂滞于阳则发痈阳滞于隂则发疽而所发无定处也盖衣服厚暖则表易招寒滋味过多则里易生热感受日久热胜于寒寒化为热六腑蕴热腾出于肤肉之间其发暴盛肿而光软皮薄以泽侵展广大者为痈其患浮浅不伤筋骨此可治也五脏蕴热攻焮乎肌骨之内其发停蓄状如防防皮厚以坚淡白焦枯者为疽其患沈深伤筋蚀骨此不可治也凡发热憎寒头痛恶心筋节拘牵气急闷闷或病渇经年是皆欲发痈疽之证发于喉舌头面脑项肩背胷腹四肢大节女子姤乳数者为险其他为缓肿髙而软者发于血脉肿下而坚者发于筋骨肉皮色不变者发于骨髓近骨者多冷近虚者多热近骨久不愈则化血成虫近虚久不愈则气成漏成虫则多痒少痛或先痒后痛成漏则多痛少痒或不痛不痒若形状肿大按而后痛者其脓深小按即痛者其脓浅按之软而即复者有脓按之强而不复者无脓疮浅者欲在厚处疮深者欲在薄处肿起坚硬脓稠者为实肿下软慢脓稀者为虚有实热者易疗虚寒而邪热多者难瘳痈疽已决去其脓而烦疼尚未全退其脉洪粗者又难为力要之痈疽脉来带澁但得和缓为平若洪粗则鋭毒不收鲜有济也然则治疗之法将何如曰血得温则流行气得温则和畅服饵贴傅药用和平初觉则散肿内消已溃则排脓敛毒脓尽则去腐内塞恶肉尽则生肌傅痂此定则也疮家脏腑生热热蒸其血血败则腐肉肉腐则成脓当脓血焮聚之时所赖朝夕洗疮以外舒其毒气才觉有脓即暖醋蘸熨而破之才见败肉即煑药荡射而去之稍或稽延不反掌而侵蚀筋骨是必腐败尽除庶几真气得复好肉得生耳而况痈疽险恶古人以虎口鸩毒喻之一芽初萌炙熨宣散急作主张殆有甚于拯溺救焚之不可缓也柰何人多玩忽荏苒成形溃裂四出往往不救伊谁咎欤大抵痈疽自内发外最不可服冷药亦不可傅冷药但以温和调治使毒气自内发出可也若服冷药则必至伤动脏腑若傅冷药则逼令毒气内行内气有亏毒从外入冲心烦燥呕吃喘以至泄泻此为内壊杀人无疑或不随顺疗理妄以急澁澁剂行之敛口太速毒气舒泄未尽必于其傍复发大疽活血排脓敛毒去腐生新收口人所共知也孰知诸痛痒疮皆属于心心主血脉心通诸窍如茯苓茯神逺志益智石菖蒲等辈又当佐助于其间抑使病人不得忧惊嗔怒劳精疲神有触于心尤闗利害五脏六腑所包者一膜耳人有患疽医疗两月新肉已平夜寐中干者攻击疾呼惊触入心新肉开裂医者谓其肉膜已破而后肉开神仙莫救果非心乎于此又能精加饮食使胃气有所充和剂救里使内气得所飬有诸中形诸外理势必然切戒痈疽成形以后不得通利大便上医宣毒盖用车蒌甘草紫草等类以乳香没药佐之若大黄则不敢轻用也如其有热即以赤茯苓麦门冬桑白皮灯心草利其热于小便之中或以杯勺黒豆入紫苏生姜如豆汤法亦能防导若夫疮口瘀热而焮疼却暂用升麻山豆根厚黄蘖煎汤入麝为之熏洗或疮口敛平尚留一窍经时汁水不干者其中必有淫虫朽骨当以药消蚀而尽除之妇人患此适值月候不行尤当急为调血所谓大寒大热大渇大吐大痛狂言无事喜笑鼻青唇惨赤晕不收脓青血黯脓血腥臭血流不止小便如淋结硬过月方发硬如石榴不破多日不肿不疼昏睡不知痛痒患热恣意取凉沈重痿弱气乏肩项运掉不便心病脸如脂坯贴药鲜血常流脓如赤白下痢眼小窜视而白睛青黒脓血大泄而焮肿且坚声嘶色脱而肢体肿浮气短喘粗赤恍惚嗜肿烦燥时而腹痛渇甚饮食不下而服药即呕与热吃逆喘大便泄泻皆恶证也抑犹有内外之别焉疽初发来一粒如麻豆许身体即热患处亦热肿大而髙多生疼痛破后肉色红紫此为外发纵使极大用药有条百无一失自发疽以来不问小大身体无热但觉倦怠疮亦不热数日之间渐渐开濶不肿不髙不焮不痛低防而坏烂肉色紫黒此为内发卢扁无如之何盖其未发以前脏腑已先溃烂矣此又善恶之衡鉴云虽然痈疽治法已条列于前矣究其病源有风有气有食有药毒有劳损而所受不同焉风则多痒气则多痛食则发寒热药毒则坚硬劳损则瘦弱此外证之为可验也风气食三种易疗药毒劳损二者难医大概风毒当驱风气毒当调气食毒当消积劳损当补虚药毒则黒豆汁利之甘草生姜觧之丹砂则羊血菉豆可以为佐登山到须酌水问源故推明本始以为医一髪之助
　　痈疽证治
