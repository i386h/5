<!-- { "loadSidebar": true } -->
　　炙法痈疽初发小一二日间急以大蒜头横切如钱贴其中心顿小艾柱灸之五壮而止若形状稍大以黄秆纸蘸酒全贴认先干处为筋脚于先干处灸之或两处先干皆灸但五七壮而止又法屈指从四围寻按遇痛处是根就此重按深入自觉轻快即此灸之更于别处寻灸若或大肿即捣蒜为饼焙干蘸法醋炙热更换频罨或以熨汁火于蒜饼上熨之更换热饼频熨如觉患处走散即以绵帛覆盖勿令气泄俟少间药凡痈疽展大如之形且防头向上下先灸其前两脚次灸其尾或红筋走而长从尽处灸之须留头并后两脚勿灸若尽灸之不惟火气壅聚彼毒无所走散又攻入里也或辨认不明以
　　白芷【三分】　　　汉椒　　　　桑白皮【各一分】连根葱白【十片】
　　右取新水煎汤入酸醋半盏淋洗少顷其筋自现可以辨认头尾
　　速消方痈疽发背已发未结已结未溃急以黄明牛皮胶新水溶令稀稠得所摊在抄纸上贴之良久以软布二条于酽醋中煑热互换漉出罨在胶纸上蒸熨常要热气相接若患处痒乃药气透须忍痒频蒸熨直至消散或破而脓出将尽即以贯众煎汤洗去胶纸用退肿散蠲毒散沈水膏等类掺傅或便用拔毒散随意急服万金一醉膏或内消散乳粉托里散破后以洗疮方荡洗发散毒气
　　拔毒散痈疽肿结通用能散能溃
　　南星【上等大白者一两】草乌头　　　白芷【各半两】
　　木鳖子仁【一个研】
　　右细末分两次法醋入蜜调傅纱贴之
　　蠲毒散治痈疽肿毒未结则散已结则溃去风排脓
　　大南星【一两】　　贝母【三分】　　　白芷
　　赤小豆　　　直僵蚕【焙各半两】　雄黄【二钱研】
　　右细末初用醋调后用蜜水调
　　痈疽宣毒方诸痈疽已破未破通用
　　蒌【一个去皮剉细】　紫车蛾殻【一个黄泥和盐涂傅煆通红用三钱】皂角刺　　　甘草【防灸各二钱】　乳香
　　轻粉【各半钱】
　　右细末先用老酒二椀煎蒌滤清取一大椀五更暖蒌酒调上项药末空心服大便自下恶物如鱼涎状
　　宣毒一醉膏
　　蒌【一个去皮】　　老翁须【一倍半】
　　右剉酒水等分同煎少顷入开口真川椒四十九粒临熟又入乳香没药末少许任意服
　　痈疽宣毒方
　　黒牵牛【去皮】
　　右取仁入猪肾中线札湿纸包热火灰内煨香熟候冷温酒嚼下
　　宣毒方
　　斑猫【一枚只去翅】
　　好大【一枚去核包裹斑猫入猪肾中线扎青竹叶重包湿纸裹煨熟去猫】
　　右空心吃猪肾温酒下
　　又方宣散痈疽肿毒
　　老翁须草【亦名金银花忍冬草鹭鸶藤水杨藤其藤左花五出而白防香蒂带红色野
　　生延蔓】
　　右花与叶生捣暖酒调服无花只用叶酒和叶烘暖可疮
　　穿山甲散痈疽托毒排脓治五毒附骨在脏腑里托出毒气止痛内消
　　蜂房【一两】　　　蛇退　　　　穿山甲
　　油发【并烧带生存性各一分】
　　右为末每服二钱入乳香末半钱暖酒调下
　　皂棘散托毒排脓
　　川芎【半两】　　　甘草【生一两】　　乳香【一分】
　　皂荚刺【烧带生存性四两】
　　右末每二钱温酒调下
　　芎归托里散托里排脓生肌
　　川芎　　　　当归　　　　白芍药【炒】
　　木香　　　　白芷　　　　茯苓【各半两】
　　人参　　　　辣桂　　　　丁香
　　甘草【生各一分】
　　右末每二钱食前米汤调下
　　痈疽毒入脏腑呕吐恶食方
　　甘草【焙半两】　　丁香【三钱半】
　　右剉每服二钱水煎入麝少许温服
　　痈疽肿毒傅药仙灵散收肿敛毒排脓
　　滑兰皮【末】　紫贝草【捣】
　　右二味同捣酒调为膏傅或蜜水调亦好滑兰托毒紫贝散血或单用紫贝草亦效
　　妙胜散收肿敛毒排脓
　　落地茄花【去心】　黄蜀葵花【去心并蕚日干磁器收】
　　右为末井水稀调鸡羽扫放患处干则再傅或收毒平散或破溃出脓神效如疮口开用末掺亦敛毒不急澁
　　消肿散痈疽通用
　　滑兰皮　　　大南星　　　赤小豆
　　白芷　　　　姜黄【各一分】　　白芨【半分】
　　右细末酒调或蜜水醋同调傅
　　退毒散痈肿通用
　　木鳖子【去油】　　大南星　　　半夏【生】
　　赤小豆　　　白芷　　　　草乌【连皮尖等分】
　　右细末硬则法醋调傅热焮则蜜水调傅
　　川乌散痈肿初发急用
　　川乌　　　　螟蛉窠土【等分】
　　右细末法醋调傅未结则散已结则溃
　　夜明砂膏溃肿排脓
　　夜明砂【一两】　　辣桂【半两】　　　乳香【一分】
　　右细末入干砂糖半两硏和用井水调膏傅
　　乳豆膏治痈疽肿节疼痛入门先用此止痛
　　緑豆【去皮取肉一两】　乳香【竹叶裹熨斗熨一分】
　　右末酒调傅伞纸贴干则再傅续后却换消肿排脓药
　　星乌散治痈疽已结未作穴溃
　　大南星　　　草乌头　　　辣桂【等分】
　　右末用酒或醋调傅软白纸贴未穴再用
　　敛毒散傅四围收毒
　　南星　　　　赤小豆　　　白芨【等分】
　　右末井水调傅四围软帛贴上
　　退肿散痈疽肿毒通用
　　大南星【圆白者】　半夏【生各半两】　　赤小豆
　　五倍子　　　白芷　　　　贝母【各二钱半】
　　右细末蜜醋调傅
　　收毒外消膏
　　黄明牛皮胶【以长流水半升溶开一两】　　虢丹【再煎栁枝急搅五六沸一两】
　　右候冷收入磁合以鸡羽摊于疮上留口如未破傅肿自消
　　乳香膏治痈疽肿毒恶疮排脓止痛收缩筋脚
　　乳香【竹叶包熨研】　没药【各一分】　　轻粉【一钱】
　　麝【半钱】　　　　黄蜡【二钱】　　　萆麻子仁【一两】
　　右捣研极细成膏以抚纸折薄摊药留眼贴之日二换或纯用萆麻子仁入没药研细傅贴
　　保安妙贴散治痈疽发背肿毒
　　透明硫黄【为细末】乔麦麫【各二两】
　　右用井花水调和作饼焙干收下要得硫黄性和用时再末之入乳香少许井水调厚傅疮上如干以鸡羽蘸新水润之如此至疮愈方歇痛则不痛不痛则痛神验
　　蜀葵膏治痈疽肿毒恶疮
　　黄蜀葵花
　　右用盐掺取入磁器宻封经年不坏患处之自平自溃蜀葵子炒碎入宣毒药中尤验
　　皂角膏痈疽肿结通用
　　不蛀皂角【满尺者捶碎去核】
　　右以法醋煑烂研膏之自消
　　四虎散治发疽肿硬厚如牛皮按之方痛
　　大南星　　　草乌头　　　半夏【生】
　　狼毒【等分】
　　右细末醋蜜调留头出毒气
　　沈水膏痈疽发背排脓敛毒
　　大南星【三分】　　白芨　　　　白芷
　　赤小豆　　　半夏【生】　　　贝母【各半两】
　　木鳖子仁【去油】　乳香　　　　没药【各二钱半】
　　雄黄【一钱】
　　右细末井水入蜜调傅纱贴
　　炉峯散治痈疽肿毒等患
　　炉甘石【緑者十分细一两】　　　　　大南星
　　半夏【生各半两】　　五倍子　　　赤小豆
　　片姜黄　　　直僵蚕　　　贝母
　　白芨【各四钱】　　乳香【二钱半】
　　右细末未破者酸醋调傅已溃者清蜜调傅半干湿只掺若红肿多汁生地黄研汁调傅仍煎苦参桑白皮汤淋
　　麝香散痈疽已结而头不破用此
　　直雀屎【研一钱】　斑猫【去头足翅一钱半】脑
　　麝【随意】
　　右细末法醋调少许防在有头处立破急用煎黄连汤洗去
　　涌泉膏治痈疽软而疮头不破或已破而疮头肿结无脓
　　斑猫【去头足翅焙】
　　右为末揉和蒜膏似小豆许在膏药中准疮口处贴之少顷脓出即去药或用緑矾直雀屎少许用饼药调一疮头软处亦破须四围涂药防之
　　蚣蝎散治痈疽疮口小而硬贴膏药脓不出是为风毒所胜用
　　赤足蜈蚣【一条去头足】全蝎【三枚实全尾者并生用】木香【一钱】
　　右细末每用一字掺于膏药钱上准疮口贴如疮口开濶不硬勿用若是风邪所搏即煎连根葱白五茎次入白芷末半两少顷滤清淋洗明日又洗仍服不换金正气散
　　防肌膏收晕敛毒
　　大南星【二两】　　明白矾【并生用七钱半】白敛
　　白芨　　　　雄黄
　　右细末每半两生地黄取汁调疮晕外旧肉上自外圆而促敛之又验疮用新水调笔醮傅疮药力胜则肿消皮皱易疗若肿处皮急晕开难疗
　　神功妙贴散涂痈疽晕内使脓血化为水出收晕敛毒大南星【圆白者】　萆麻子仁【各四钱】半夏【生】
　　白芷【消片】　　　姜黄　　　　五倍子【淡红者】
　　贝母　　　　白芨【各三钱】　　没药
　　乳香【各三钱】　　花蘂石散【二贴】
　　右细末夹和井水入蜜调傅疮色黯晦姜汁调傅从晕边抹收入里留中间如钱大贴膏药若疮开大全用纱摊药以旧茶笼内白竹叶尾煎两片如疮势先贴药上然后贴疮久年蓬仰上竹叶亦得竹叶出水借药以行之凡傅药须是细末则不痛
　　内消散痈疽恶疮方萌才觉便服
　　穿山甲【挿入谷芒热灰中候焦黄】
　　右为末入麝随意每服二钱半温酒调下或蒌煎酒调下尤妙日两服
　　大全内消散内消痈疽恶毒才觉便服
　　穿山甲【截片以谷芒防炒脆一两】　　　　当归【半两】
　　甘草【二钱半生】
　　右末每服三钱温酒调下
　　小车散内消痈疽取下恶毒首初便服
　　紫贝大车【生取殻一合盐泥塞满相合麻线纒盐泥涂外日干炭火煆通红去泥冷
　　地出火毒一伏时】
　　右细末每服三钱入生甘草末一钱轻粉一字用瓜蒌一枚灯心三十茎分两次煎酒乗热调下五更温服天明又服日中大便下黒苔恶物或不用甘草入蜜二匙
　　皂刺散治痈疽等患宣毒排脓首初便服
　　皂角刺【紫黒色者】　连皮瓜蒌【等分】　北五灵脂【减半】
　　右剉细每服四钱酒二大盏煎六分入乳香少许温服皂刺亦能宣毒
　　万金一醉膏治痈疽发背宣导恶毒始初便服神妙瓜蒌【一个去皮碎研】　甘草【生粗末半两】　没药【水中硏二钱半】
　　右用红酒三大椀煎取其半分两服温服之在上食后服在下食前服重者再剂以瘥为度又方加当归白芷并些乳香更要宣毒加紫皂角刺一分
　　粉乳托里散痈疽初发便服或毒气入里冲心烦闷吃呕嗽喘以至泄泻急用此频服托里返出毒气自内发起于外此药又能消已发未发皆可服神妙
　　真菉豆粉心【二两】明乳香【半两以竹叶包熨斗火熨乃研细】
　　右末每服二钱熟新水调下或生甘草煎汤调食后少时细呷常要药味在胷膈间则毒气不能攻心或疮已沈晦用当归一钱辣桂二钱煎汤调下仍以加味不换金正气散为佐小儿豆疮防入粉乳散能救之瘰疬攻心呕闷通治
　　蜡矾圆治痈疽发背瘰疬漏疮恶疮卫防内膜驱解诸毒自然内消神妙
　　通明白矾【生用二两】
