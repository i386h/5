<!-- { "loadSidebar": true } -->
　　右细末黄蜡一两二钱溶汁就炉上入矾拌和众手圆桐子大每服十五圆熟水下或冷酒下常常服之漏疮用油发又和鸡内金末外塞
　　明胶酒治痈疽等患使毒气不攻于内不转恶证
　　通明牛皮胶【每用一两截片】
　　右醇酒一大椀入胶重汤烑令溶散通口服
　　排脓内消散治痈疽发背活血排脓消毒红内消即红
　　何首乌【一两】　　当归　　　　川芎
　　生地黄　　　川续断【各洗焙】　茯苓
　　芍药　　　　白芷　　　　半夏麯
　　霍香叶【各半两】　紫草茸　　　甘草【灸各三钱半】
　　右粗末每服三钱新水二分酒一分姜枣煎服有热者加灯心只用水煎
　　究原排脓内补散活血排脓扶飬内气或大溃开烂用此救里内塞【方见肠痈门】以加味不换金正气散佐之有热证者勿用以排脓内消散加灯心服
　　五香散治痈疽须用香气透逹经络
　　木香　　　　丁香　　　　霍香叶【各一分】
　　沈香　　　　乳香　　　　连翘
　　木通　　　　续防　　　　桑寄生
　　甘草【微灸各半分】
　　右细剉每服三钱井水一椀煎七分入麝少许患在上食后服患在下食前服五发证皆令人头痛恶心寒热气急拘挛此药疗之如有热加灯心桑白皮
　　加味不换金正气散治痈疽寒热往来或内挟风邪或内气虚馁通用最能发出风毒可与排脓内补散并行
　　苍术【麸炒】　　　橘红　　　　半夏麯
　　霍香叶　　　厚朴【制各一两】　　甘草【灸七钱半】
　　白茯苓　　　川芎【各半两】　　木香【二钱半】
　　右为末每服三钱姜五片二枚煎服若疮陷不发多加辣桂当归
　　二香散风气食三证通用调畅胃气须兼服之
　　木香　　　　霍香叶　　　白豆仁
　　半夏麯　　　厚朴【制】　　　橘皮
　　茯苓　　　　苍术【炒】　　　甘草【灸各半两】
　　益智仁　　　缩砂仁【各一两】　丁香【二钱半】
　　右粗末每二钱半姜煎服
　　黄耆托里散托里内虚止痛
　　黄耆　　　　白茯苓【各一两】　甘草【生二钱半】
　　乳香【别研一钱半】
　　右末每服二钱酒小盏慢火煎如膏再添酒调服内虚加当归
　　当归酒治痈疽隂证头平向内沈黯不疼浑身患处不热
　　辣桂【去粗皮半两】　当归【四钱】　　　木香
　　白芷【各二钱】
　　右细剉每服三钱半醇酒一椀慢火煎七分入乳香末半钱不饥饱温服以排脓内补散加味不换金正气散为佐以熟餔猪蹄膂肉为飬乔麦麫能起发可煑食之如更不发起用局方姜附汤加当归木香灸甘草煎服又更不发起用
　　穿山甲【头截片蘸醋炒焦】　　　　　生人牙【煆留性各一分】
　　右为末分作两服用辣桂当归去节麻黄煎酒食前调下患处用生姜汁和麫厚涂或用川乌硫黄人牙煆并细末酒调之
　　神授香附汤治痈肿结硬聚毒作痛
　　香附【杵去皮用生姜汁浸一宿晒干】
　　右末每一钱半米饮调下或紫苏甘草煎汤调下进数服肿硬自消有脓即出于气证尤便急用只小乌沈汤
　　消毒散内消痈疽恶毒
　　当归　　　　白芷　　　　甘草【生】
　　赤小豆　　　紫草茸【各半两】　贝母【一两】
　　右末每二钱半水酒煎日二服
　　瞿麦散排脓止痛通利小便从小便出毒气
　　瞿麦穗　　　赤小豆　　　当归
　　川芎　　　　白芷　　　　黄耆
　　赤茯苓【各半两】　辣桂　　　　甘草【各二钱半】
　　右末每二钱半酒调下
　　万病解毒圆治痈疽发背鱼脐毒疮药毒草毒挑生毒蛇兽毒蛊毒瘵虫诸恶病
　　文蛤【即五倍子一两半】山茨菰【即金灯花根一两洗焙】
　　红牙大防【洗焙七钱半】　　　　　全蝎【五枚】
　　大山豆根　　续随子【取仁去油留性各半两】
　　麝香【一钱】　　　朱砂　　　　雄黄【各二钱】
　　右件先以前五味入木臼捣罗为细末次研后四味夹和糯米糊圆分作三十五圆端午七夕重阳腊日浄室修合每服一圆生姜蜜水磨下井水浸研傅患处解毒收疮救病神妙朱砂雄黄功能医五毒攻中物也
　　红内消散痈疽内蕴热外发热用此
　　红何首乌【半两】　逺志【水浸取肉蘸姜汁焙】赤茯苓
　　川芎　　　　北梗　　　　苦参
　　赤小豆　　　赤芍药　　　蔓荆子
　　威灵仙【各三钱】　生甘草【半两】
　　右末每服二钱麦门冬十四粒煎汤调下
　　清心散治痈疽有热证
　　逺志【制】　　　赤茯苓　　　赤芍药
　　生地黄　　　麦门冬【去心】　　知母
　　甘草【生各等分】
　　右剉每三钱姜煎服小便秘加灯心木通
　　痈疽大便秘导毒方
　　紫草　　　　蒌【连皮】
　　右剉新水煎服或用黒豆一盏入生姜紫苏煎汤亦得
　　痈疽烦渇方
　　参苓白术散
　　右以蒌根菉豆乌梅煎汤调下
　　加味八味九降心火生肾水治诸渇疾痈疽未发前已瘥后渇证通用
　　好熟地黄【洗焙二两】山药【剉微炒】　　山茱茰【蒸取肉焙各一两】辣桂【去粗皮半两】　泽防【截作块酒蘸磁器盛甑内蒸五次剉焙】
　　牡丹皮【焙】　　白茯苓【各八钱】
　　真北五味子【熳火焙透别研一两半】
　　右为末炼蜜候冷和圆桐子大每服三十圆空心盐汤下
　　痈疽腹痛方
　　辣桂【一分】　　　木香　　　　芍药
　　北五灵脂【各半分】
　　右剉散每服三钱姜煎服
　　痈疽泄泻方
　　粉乳托里散
　　右用木香白茯苓煎汤调下加味不换金正气散佐之呕恶通用
　　痈疽虚证寒战方
　　明乳香【研细半两】
　　右每服一钱熟水调下战发于肝乳香着肝而温之寒战随止
　　山药丸【见□浊门】治痈疽因肾虚劳损所发每服七十圆五更初肾气开时端坐勿言勿动勿咳勿唾侍侧有人进药盐汤下日间以排脓内补散加川芎当归白茯苓佐之最疗劳损证
　　内托黄耆丸痈疽因针砭锥割伤其经络白脓赤汁逗留不止用此
　　黄耆【二两】　　　当归【生七钱半】　　肉桂
　　木香　　　　沈香　　　　乳香【别研各二钱半】
　　右末菉豆粉一两生姜汁煑糊圆桐子大每服七十圆温熟水下
　　特异万灵散治痈疽发背肿毒等患神妙
　　软石膏【烧通红椀覆在泥地上一宿】　　　大白南星
　　赤小豆　　　草乌【连皮尖各半两】　乳香【别研二钱】
　　右细末蜜水调膏从外抹收入留最髙处如钱勿傅如已破切忌药入疮口恐痛敛毒排脓不致溃烂屡效
　　洗疮方
　　莽草　　　　苦参　　　　贝母
　　射干　　　　木通　　　　蜂房
　　大腹皮　　　桑白皮　　　汉椒
　　连根葱白【多用】　白芷
　　右煎汤宻室中淋洗
　　又方
　　白芷【一两】　　　新桑白皮【三分】　贝母【半两】
　　汉椒【三钱】　　　紫苏【三茎】
　　右剉碎分两次入连根葱煎以葱蘸汤洗溃烂者猪蹄煎汤洗或水胶煎汤洗亦好
　　北艾汤痈疽疮口冷滞脓血少肉色白久不合逐日用
　　北艾【一把】
　　右煎汤宻室中洗仍以白胶烧烟熏之续贴膏药仍多服排脓内补散加味不换金正气散
　　又方疮口已成大窟以
　　桑白皮【一分】　　当归【半分】
　　右为末干掺外用北艾蘸蜜水研细塞口
　　桑皮散治疮口有热攻焮作痛亦烂淫汁
　　桑白皮【新者一两】　苦参　　　　槐花
　　天花粉【晒各半两】
　　右杵细末干掺仍煎苦参桑白皮汤荡洗痒者加防榔轻粉
　　又痈疽方
　　白芷　　　　桑白皮
　　右煎汤洗以桑白皮末掺效
　　又疮口大窟专以
　　大桑叶【日干】
　　右末之频掺効经霜黄桑叶尤好掺傅煎汤皆可用
　　又方
　　生丝瓜或生地黄或芭蕉根取汁笔蘸抹
　　消蚀散消蚀恶肉淫虫朽骨先用洗疮方然后傅此明白矾【入银内瓦盖煆令性尽一两】　　　緑矾【煆热】
　　雄黄　　　　乳香　　　　好胭脂
　　逺志【水浸取肉焙各二钱】
　　右细末蜜水研膏恶肉上麻油调亦得
　　又消蚀方腊月收獖猪粪烧存性
　　獖猪粪【腊月取一两】雄黄【研】　　　鸡心防榔【各二钱】
　　右细末湿者掺干者麻油轻粉调抹蚀恶肉防茹好
　　茶蜡圆诸疮溃后孔中以镕蜡和好茶揑尖圆塞其中以牛角内粉屑夹天花粉真蚌粉干掺消毒生肌敛疮散
　　软滑石　　　花蘂石　　　鸡内金【各半两】白芨【三钱半】　　白敛【二钱半】　　虢丹【煆】
　　滴乳香【各一钱】
　　右滑石花蘂石炭烧通红椀覆泥地一伏时为细末次入余药末研和干掺神妙
　　保安敛疮方
　　白敛　　　　白芨【各一两】　　鸡内金【二两】
　　厚黄蘖【半两】
　　右细末井水调傅须脓尽乃用溃者亦能敛
　　硬疮生肌方
　　降真香【一两紫赤大片者油处更好】　　　桑白皮【新者】
　　半夏【生各半两】　　乳香　　　　当归
　　五倍子【各二钱】
　　右细末干掺
　　又方
　　大南星　　　半夏【生】　　　五倍子
　　鸡内金【各半两】　南木香　　　当归
　　厚黄蘖　　　降真香节　　白敛
　　白芨【各二钱半】
　　右细末先荡洗后掺药伤扑通用
　　生肌散
　　老狗头生脑骨【截碎新瓦煆透二两】　　桑白皮【新者一两】当归【二钱半】
　　右细末麻油调傅疮深则掺纸防之
　　太乙膏治痈疽发背恶毒
　　好虢丹【二两半】　男生发【洗焙二钱】　木鳖仁【碎三枚】肥白巴豆肉【十八粒】
　　右用麻油四两慢火先煎巴豆木鳖发团更换桞枝搅准发耗五分顿冷炉绢滤再暖入浄虢丹换栁枝频搅候色变滴入水成珠随意入乳香末再煎沸倾入磁器候凝覆泥三日贴用凡修合膏药宻室中勿令猫犬妇人见之
　　神应膏治痈疽发背恶毒
　　龙泉好光粉【二两】真麻油【三两】
　　右慢火同熬更换桞枝频搅滴入水成珠方入白胶末少许徐徐倾入磁器以水浸两日抄纸摊贴
　　神异膏治痈疽发背恶毒疮疖
　　黒参　　　　白芷实　　　露蜂房
　　杏仁【不去皮】　　木鳖仁　　　男生发【洗焙各二钱】蛇退【盐水洗焙一钱】　肥白巴豆【一十五粒】
　　右剉细麻油五两同药入磁铫浸一宿慢火煎更换栁枝搅候药色焦黒顿冷炉生绢滤再入铫暖入净虢丹二两桞枝急搅候黒滴入水成珠入乳香末二钱拌和倾入磁器候凝覆泥地三日贴用
　　遇仙膏治痈疽发背毒疮等
　　川五灵脂　　白芷　　　　贝母【各半两】
　　当归【二钱半】
