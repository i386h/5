<!-- { "loadSidebar": true } -->
　　治小瘤方先用甘草煎膏笔蘸妆瘤傍四围干而复妆凡三次后以
　　大防　　　　芫花　　　　甘遂
　　右等分为细末米醋调别笔妆傅其中不得近着甘草处次日缩小又以甘草膏妆小晕三次中间仍用大防芫花甘遂如前自然焦缩
　　又治瘤方旧牛皮鞋皮洗煎冻常食之瘤若破如豆腐极臭
　　附诸方
　　破结散治五瘿
　　海藻【洗】　　　龙胆草　　　海蛤
　　通草　　　　昆布　　　　明矾【枯】
　　松萝【各三分】　　麦【四分】　　　半夏
　　贝母【各二分】
　　右为末酒调服日三食忌甘草鲫鱼猪肉五辛生菜毒物
　　昆布丸治一切瘿瘤
　　昆布【洗】　　　海藻【洗】　　　小麦【醋煮干各一两】
　　右为末炼蜜丸如杏核大每一丸食后噙咽
　　秘传治瘿方治一切瘿瘤神効
　　干猪唵【七个用灯盏火烘过干为末】　　　海漂硝
　　木香　　　　青木香　　　孩儿茶【各五钱】
　　雄黄　　　　神　　　　麦芽
　　辰砂【各一钱】
　　右为细末用酒送下食后令睡时服之即睡再不可言语戒恼怒房室此方系累用无不効验
　　海带丸治瘿气久不消者
　　海带　　　　贝母　　　　青皮
　　陈皮
　　右各等分为末炼蜜丸如弹子大每服一丸食后噙化
　　一方治颏下结核不消经効
　　大蜘蛛【不计多少】
　　右以好酒浸过研烂同酒调开澄去滓临卧服
　　外台秘要治项下卒结囊渐大欲成瘿者
　　昆布　　　　海藻【各等分】
　　右为末蜜丸如杏核大含稍稍咽津
　　针灸法天突一穴【在结喉下宛宛中灸三七壮治诸般瘿疾】
　　肩禺二穴在膊骨头肩端两骨间防宛中举臂取之男左十八壮右十七壮女左十七壮右十八壮又灸
　　两耳后【发际七壮】
　　漏疮
　　漏疮方论
　　漏者诸瘘之溃漏也狼瘘鼠瘘蝼蛄瘘蜂瘘蚍蜉瘘蛴螬瘘浮蛆瘘瘰疬瘘转筋瘘古所谓九瘘是尔析而言之三十六种其名目又不同焉大抵外伤四气内窘七情与夫饮食乖常染触蠢动含灵之毒未有不变为瘘疮穿孔一深脓汁不尽得冷而风邪并之于是防防而成漏矣漏喜发于顷腋亦喜发于隂僻肛门之间疗治失时即生寒热不特瘘能为漏凡痈疽诸发随所在处茍有宿脓败肉朽骨停蓄其间皆一切漏疮之萌蘖也治法温散风冷为急收水次之生肌又次之霍香厚朴半夏橘皮苍术细辛川芎白芷以官桂干姜一已佐之此足以温散风冷矣然有近年漏者有久年漏者近则或带淡红或带微肿或留小核久则上而槁白内而黒烂淫虫恶臭生焉近者不过前药数品而已久者复其元阳亦当以漏监辈加减而用之如其不当用而轻用又恐热气乗虚变移结核旁縁相通而孔窍为尤甚若夫收水一节则有司存水属肾也肾虚不能导而后水溢于肾水溢则渗漉于漏疮行肾之水无如黒牵牛必以牵牛取末入于猪肾慢火煨熟而温酒下之则借肾入肾一纵一擒两得其便恶水既泄不复淋漓继以当归黄耆川芎官桂川续断葫芦巴等修治细末佐以发灰空心温酒调下仍以安肾圆山药圆兼而济之庶几肾得所飬真元凝合夫然后龙骨牡蛎人齿犬牙加之血竭乳麝发灰内外相维生肌必矣然而新肉方生又当以膂肉猪蹄米餔为飬不惟滋味益肾而阳明之主肌肉亦借谷气以充之此则自本自根之论也虽然漏已息矣疮已平矣衾帏动念可乎否乎曰始焉之漏者沟浍之细流也终焉之犯者江河之浚决也知而故作卢扁其如之何
　　漏疮证治
　　温解散温散漏疮风冷
　　霍香叶　　　厚朴【制】　　　半夏麯
　　橘皮　　　　苍术【炒】　　　细辛
　　川芎　　　　白芷【各一分】　　辣桂
　　川白姜【生】　　甘草【灸各半分】
　　右剉散姜煎服
　　猪肾酒通行漏疮中恶水自大肠出
　　黒牵牛碾细去皮取末一分入猪肾中以线扎青竹叶包
　　右慢火煨熟空心温酒嚼下
　　续断散止漏活血益肾气续筋脉
　　榼藤子【去穰酥灸】　当归　　　　川芎
　　黄耆【微灸】　　　川续断【洗晒】　　葫芦巴【炒】
　　紫金皮　　　生干地黄【洗晒】　牡蛎粉【研细各半两】
　　木香　　　　辣桂【各三钱】　　甘草【灸二钱】
　　右为末每二钱空心温酒调下或加发灰佐之
　　保安炙甘草方治漏疮内外痈【方见乳痈门】
　　乳麝云母膏治漏疮効
　　穿山甲【浸一宿去肉用一片】
　　真蚌粉【同炒香熟起泡去粉以甲为末四两】
　　右入乳香末一钱麝香半钱夹和云母膏十五贴为圆桐子大每服三十圆温酒下仍以鹿角胶调盐酒服神授圆川椒方见虚劳门兼服之
　　代赭石圆治漏疮脓血不止【方见痔门】
　　冷漏乳香圆
　　白净滴乳香【一分】牡蛎粉【半分】
　　右细末雪糕糊圆麻子大每服三十圆道地川白姜生用煎汤空心下
　　雄黄膏治积年冷漏黄水不止
　　防黄　　　　硫黄【研细各一分】　头发
　　黄蜡【各半两】
　　右用麻油二两煎熬头发溶尽去滓次入雄黄硫黄碎片黄蜡慢火上桑枝频搅为膏摊生绢贴用药先以赤甘草头煎汤洗或露蜂房白芷煎汤常洗常贴
　　黒灵散漏疮通用
　　露蜂房【剉净二分】　牡蛎粉　　　虢丹
　　硫黄【研各一分】
　　右同炒令烟尽为细末入发灰一分麝少许拌和傅患处麝能引药透逹亦杀虫
　　血竭散治痔漏痛不可忍
　　血竭　　　　牡蛎灰　　　发灰【各等分】
　　右细末入麝香少许自以津唾调傅如更痛硏杏仁膏调药傅之
　　生地黄膏漏疮通用
　　露蜂房【灸黄】　　五倍子　　　木香【各三钱】
　　滴乳香【二钱】　　轻粉【一字】
　　右细末用生地黄一握捣细和为膏摊生绢上贴疮
　　蜂房散治久年漏疮或暂瘥复发或移于别处
　　多孔露蜂房【炙黄三分】穿山甲【炙焦】　龙骨【各一分】
　　右末入麝香用腊月猪脂调傅湿则掺
　　蛇蜕散治漏疮血水不止
　　蛇皮【洗焙焦】　　五倍子　　　龙骨【各一分】
　　川续防【洗晒二分】
　　右细末入麝香少许津唾调傅
　　人牙散治漏疮恶疮生肌里欲干则用
　　人牙　　　　油发【各烧存性】　　雄鸡内金【各等分】
　　右为末入麝香轻粉少许湿则掺干则麻油调傅
　　平肌散治漏疮久不合露干则用
　　老狗骨头　　露蜂房　　　生发【各烧存性一分】新桑白皮【半分】
　　右细末入轻粉麝香少许津唾调傅干则掺
　　铁屑膏治漏疮露干则用
　　鍜落铁屑【半两】　狗头连齿骨【炙黄一两】
　　鹿角【烧灰一两】　　真轻粉【一钱】
　　右细末用猪脂调傅
　　薰漏疮方
　　艾叶　　　　五倍子　　　白胶
　　苦练根【等分】
　　右剉碎如烧香法置长桶内坐薰疮处
　　洗漏疮方漏疮孔中多有恶秽常须避风洗净
　　露蜂房白芷煎汤洗　或大腹皮苦参煎汤洗
　　右洗毕候水出拭干先用东向石榴皮晒为末干掺以杀淫虫少顷傅药
　　诸漏疮方
　　百日儿屎宻器封五日取涂疮
　　恶核漏疮并戒怒气不然核则大漏则水多
　　漏疮方
　　真龙骨　　　蜂房【炙黄各二钱】　黄丹【煆】
　　五倍子　　　降真香节　　枯骸骨【瓦煆各一钱】
　　右为细末傅之
　　久瘘方
　　九孔蜂房炙黄为末腊月猪脂研傅俟收汁以真龙骨降真香节细末入些乳香硬疮
　　附诸方
　　盖漏疮须先服补药以主血
　　人参　　　　黄耆　　　　白术
　　当归　　　　川芎【各等分】
　　右防咀为一大剂服之外以附子末唾调作饼如钱厚以艾炷灸之漏大艾炷亦大但灸令微热不可令痛干则易之如困倦则止来日又灸直至肉平为効仍用好膏药贴之
　　翠霞锭子治年深冷漏日乆恶疮有反肉用之
　　铜録　　　　寒水石【煆】　　滑石【各三钱】
　　明矾　　　　腻粉　　　　砒霜
　　云母石【研如粉各钱二分半】
　　右为细末擦百日便愈














　　仁斋直指卷二十二
<子部,医家类,仁斋直指>
　　钦定四库全书
　　仁斋直指卷二十三　　　宋　杨士瀛　撰
　　明　朱崇正　附遗
　　肠痈
　　肠痈论
　　痈发于外人可得见者犹为危急之疾而况隐伏肠间痛无定处人不可得而见者乎盖痈疽五发在外则为发背发脑发眉发须发頥在内则为肠痈心痈肾痈肺痈脐痈等患治之得法尚庶几焉一着少差枰碁去矣何则肠痈为病身皮甲错腹皮急如肿之状而按之濡体无閧热腹无积聚者此积隂冷之所致也当以温药调之发热无汗洒淅恶寒小腹肿强而按之痛小便澁数其候如淋者此内结热之所致也当以凉剂利之其脉迟脓未成者可下其脉洪数脓已成者不可下甚者腹肚胀大转侧闻有水声或绕脐生疮脓汁穿出或脐中常常出脓或大便屡下脓血凡此皆为恶证其间寒热气急烦渇惊悸呕恶唾脓咳嗽痰涎自汗自利如寻常发痈之状亦类有此妇人尤多得之但恐世俗不识其证耳抑余闻焉内经有曰息贵病有人得之二三年遍身防肿其后大肠与脐俱出脓血遂至不救此亦肠痈类也又可不审思而明辨之乎
　　肠痈证治
　　牡丹散治肠痈冷证腹濡而痛时时利脓
　　人参　　　　牡丹皮　　　白伏苓
　　天麻　　　　黄耆　　　　木香
　　当归　　　　川芎　　　　辣桂
　　桃仁【浸去皮炒各三分】白芷　　　　薏苡仁
　　甘草【炙各二分】
　　右末每服三钱井水煎食前服
　　木通散治肠痈热证腹痛而强发热恶寒小便似淋浓未成者用此
　　木通　　　　薏苡仁　　　葶苈【炒】
　　甘草【炙】　　　川升麻　　　北梗
　　桃仁【侵去皮炒】　　赤伏苓　　　牡丹皮【各一两】生干地黄　　甜子　　　败酱
　　赤芍药【各一两半】　大黄【半两】　　　朴消【一分】
　　右剉为散每服三钱井水一盏半姜五片煎服
　　四圣散治肠痈痈疽便毒神效
　　生黄蒌【一枚去皮】粉草末【四钱】　　没药末【三钱】
　　乳香末【一钱】
　　右件用好红酒二大椀慢火煎至一椀分作两服两日服尽大便顺导恶物妙若干蒌则用两枚
　　薏苡汤治肠痈冷热证通用【方见血类】加北梗甘草煎服究原排脓内补散治肠痈冷证及痈疽等患
　　人参　　　　当归　　　　川芎
　　厚朴【姜制】　　　防风　　　　北梗【焙】
　　白芷　　　　辣桂　　　　黄耆【炙】
　　甘草【炙】　　　白伏苓【等分】
　　右为末每服三钱温酒调下如不饮酒南木香煎汤下诸痈热证黄蒌煎汤下
　　云母膏治内外一切痈肿结毒冷热证通用药料四十件【修制法度详见和剂方】每服一钱圆如梧桐子大冷证以酒送下热证甘草煎汤送下○又肺痈胷膈间隐痛而咯脓血鯹气上冲浓煎北梗甘草汤送下服毕皆就枕蜡矾丸治诸痈肿毒痔瘘恶疮【方见痔门】
　　烧散治肠痈
