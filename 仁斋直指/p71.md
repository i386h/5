<!-- { "loadSidebar": true } -->
　　干【连核烧存性】　川百药煎【研细等用】
　　右为末每服一钱米饮调下
　　附诸方
　　秘传薏苡仁汤治肠痈腹中痛烦毒不安或胀满不食小便澁妇人产后虚热多有此病纵非是痈证疑似间便可服
　　薏苡仁【五钱】　　牡丹皮　　　桃仁【去皮尖炒各三钱】仁【四钱】
　　右防咀分二贴每贴水二盏煎八分去滓温服
　　一方治肚痈便痈
　　牵牛末【一两】　　大黄【半两】　　　牛旁子【二钱半】补骨脂【一钱二分半】
　　右为细末冷蜜水调空心服每二钱加芒硝妙
　　牡丹汤治肠痈小便肿否按之即痛如淋或小便自调时时发热自汗出复恶寒其脉迟者脓未成可下之当有血洪数者脓已成不可下
　　大黄【蒸】　　　桃仁【去皮尖各五钱】　牡丹【一钱一字】
　　蒌实【三钱】　　芒硝【三钱三分包】
　　右防咀作一服煎去滓入芒硝再煎沸频服未効再服败毒散【方见伤寒门】
　　神効托里散【和剂方】治痈疽发背肠痈奶痈无名毒肿毒作疼痛增寒壮热类若伤寒不问老防虚人并治之忍冬草【去梗】　　黄耆【各五两去芦】　当归【八两二钱】
　　甘草【炙八钱】
　　右为细末每服二钱酒一盏半煎至一盏病上食后病下食前少顷再进滓外傅未成内消已成即溃也
　　一方治腹内痈肿
　　大黄【一两取末四钱半】破故纸【一两取末二钱】牛旁子【一两取末一钱】牵牛【一两取末二钱半】
　　右和作二服蜜水调空心服以利为度
　　丹溪云
　　大肠有痰积死血流注用桃仁承气汤加连翘秦芁近肛门破入风者难治防风之类
　　桃仁承气汤【方见血门】
　　肠风
　　肠风论
　　肠胃不虚邪气无从而入人惟坐卧风湿醉饱房劳生冷停寒酒麫积热以致荣血失道渗入大肠此肠风脏毒之所由作也挟热下血清而色鲜腹中有痛挟冷下血浊而色黯腹内畧疼清则为肠风浊则为脏毒有先便而后血者其来也逺有先血而后便者其来也近世俗粪前粪后之説非也治法大要先当解散肠胃风邪热者与败毒散冷者与不换金正气散风邪既去然后随其冷热而对治之或曰血遇热则行止血多有凉药如地榆散蘖皮汤黄连阿胶丸酒蒸黄连丸辈施之热证固当然尔其或阳虚隂走正气不得归元则用木香理中汤附子理中汤震灵丹黒丹辈如之何而废之要之芎归汤一剂又调血之上品热者如伏苓槐花冷者加伏苓木香此则自根自本之论也虽然精气血气生于谷气靖惟大肠下血大抵以胃药收功真料四君子汤参苓白术散以枳殻散小乌沉汤和之胃气一回血自循于经络矣抑犹有説焉肠风之与虫痔特介乎毫芒之间肠风之血自肠中来虫痔之血肛门邉傍别一小窍射如血线是也迨夫肛门既脱腐血浸淫于其间则俱化为虫蠧蚀肠口滴血淋漓自此又不能约而收之矣善调理者尤当以芜荑艾叶苦练根辈为之化虫○血属于心虽曰川芎当归主血当以伏苓伏神佐之前辈止血亦不用甘草但増入药用
　　肠风证治
　　败毒散不换金正气散【方并见寒类】
　　地榆散治肠风热证下血
　　地榆　　　　黄连　　　　茜根
　　黄芩　　　　伏神【各半两】　　栀子仁【一分】
　　右麄末每服三钱薤白五寸同煎服又蘖皮汤【方见泻类通用】
　　酒蒸黄连圆【方见疸门】黄连阿胶丸【方见嗽门】伏苓伏神煎汤下治诸下血腹痛痛即是血多服为佳附子理中汤【方见寒类】理中汤【方见防类】内加木香治虚冷肠风○芎归汤【方见血类】热证加伏苓槐花冷证加伏苓木香
　　小乌沉汤
　　香附【杵去皮毛焙二两】天台乌药【去心一两】甘草【炒一分】
　　右为末每一钱盐防服枳殻散正方不用加药参苓白术散【方并见虚劳门】四君子汤【疽门】四件夹和姜枣煎服治诸下血
　　乌荆圆治肠风下血诸风抽挛
　　川乌头【一两炮去皮】荆芥穗【二两】
　　右为末醋麺糊圆如桐子大每服二十圆枳殻散下
　　不换金正气散加川芎当归同煎吞白圆子【方见身疼门】治肠风及便血妙
　　四君子汤加制白扁豆黄耆治肠风五痔下血痿黄乏力
　　猪脏圆治大人小儿大便下血日久多食易饥腹不痛里不急名曰野鸡先用海螵蛸炙黄去皮取白者为末以木贼草煎汤调下服之三日后用浄黄连二两剉碎嫩猪脏二尺去肥以黄连塞满猪脏系两头煑十分烂研细添糕糊圆如桐子大每服三五十圆米饮下橄防散治肠风脏毒久不止
　　橄防核于灯烛上烧存性研为末每服二钱用陈米饮食前调下
　　蒜连圆一名金屑万应丸治肠风脏毒【方见血类】○法制香附方并黒散子治肠风脏毒【方见血门类】
　　黒玉丹治肠风痔瘘等疾
　　棕防　　　　头发【以皂角水洗浄各二两】
　　刺猬皮　　　槐角【各三两】　　牛角髓【四两已上并烧存性】生油麻　　　雷圆【各一两】　　苦练根【一两一分】乳香【半两】　　　麝香【二钱】　　　猪蹄甲【四十九个烧】榼藤子【炒香一两一分】
　　右为末酒麺糊圆桐子大每服五十圆食前米饮下
　　肠风黒散治肠风下血腹痛
　　败棕　　　　头发　　　　木馒头
　　木贼【各烧存性】　　槐角【炒】　　　枳殻【制各一分】
　　甘草【炒焦】　　　乌梅肉【炒各半分】
　　右为末每服二钱陈米饮乗热调下
　　木贼散治肠风下血
　　木贼【去节炒一两】　木馒头【炒】　　枳殻【制】
　　槐角【炒】　　　茯苓　　　　荆芥【各半两】
　　右为末每二钱浓煎枣汤调下
　　槐角圆治伤风防血脱肛
　　槐角【一两】　　　防风　　　　地榆
　　当归　　　　枳殻【制】　　　木贼
　　茯神【各半两】
　　右末酒麫糊圆桐子大每服三十圆米饮下
　　真人飬脏汤【方见泻类】加生槐花治肠风冷热不调下血黒圣散治肠风脏毒痔瘘及诸下血
　　当归　　　　川芎　　　　茯苓
　　地榆　　　　槐花【焙】　　　败棕
　　艾叶【烧存性】　　百草霜
　　右件等分为末每服二钱食前陈米饮调下
　　鲫鱼方治肠风血痔及下痢脓血
　　大活鲫鱼一个不去鳞肚下穿一孔去其肠秽入透明白矾一块如金橘大以败棕皮重包外用厚纸褁先煨令香熟去纸于熨斗内烧带生存性为末每服一钱空心温米饮调下
　　震灵丹【方见泻类】玉华白丹【方见痢类】治脏腑虚损大肠不收久作肠风下血二药夹用煎不换金正气散加川芎空心咽下
　　黄龙圆治伤酒脏毒及暑泻热泻
　　黄连净八两用酒一大升煑干研细水麫糊为圆如桐子大每服四五十圆陈米饮汤下
　　消风散治肠风米饮调下吞乌荆圆酒蒸黄连圆随意【方见头风门】
　　肠风久血方
　　吴茱茰【净半两荡七次炒过】　　　　　黄连【去须七钱】
　　右为末陈米糊圆桐子大每服五十圆陈米饮下食前服
　　又方
　　茅花　　　　败荷叶　　　败棕【各半两烧存性】香附【杵净一两炒盐和一半炒焦一半畧炒】
　　右为末食前米饮调下二钱
　　肠风方
　　香附【一两制】　　枳殻【三分】　　　当归
　　川芎【各半两】　　槐花【炒】　　　甘草【炙各一分】
　　右为麄末每服三钱新水一盏半姜煎食前服
　　附诸方
　　加减四物汤治肠风下血不止
　　侧栢叶　　　生地黄　　　当归【酒浸去芦】
　　川芎【各一两】　　枳殻【去白炒】　　荆芥穗
　　槐花【炒】　　　甘草【炙各半两】
　　右防咀每服四钱水一钟姜三片乌梅少许同煎空心温服
　　肠风黒散【和剂方】治肠风下血或在粪前后并皆治之
　　荆芥【二两】　　　乱发　　　　槐花
　　槐角【各一两烧】　　甘草【炙】　　　猬皮【炒各两半】
　　枳殻【去白二两炒一两】
　　右将所烧药同入甆瓶内盐泥固济烧存三分性出火毒同甘草枳殻捣罗为末每服三钱水一钟煎七分空心服
　　结隂丹【防粹方】治肠风下血脏毒下血诸大便血疾
　　枳殻【去穰麸炒】　　葳灵仙　　　黄耆
　　陈皮【去白】　　　椿根白皮　　何首乌
　　荆芥穗【各半两】
　　右为末酒糊丸如梧子大每服五七十丸陈米饮入醋少许煎过要放温水送下
　　黄连贯众散【张子和方】治肠风下血
　　黄连　　　　鸡冠花　　　贯众
　　大黄　　　　乌梅肉　　　枳殻
　　荆芥【各一两】　　甘草【炙七钱五分】
　　右为末每服二钱温米饮下食前
　　一方治脏毒下血
　　用黄连四两酒浸春秋五日夏三日冬七日晒干为末以乌梅肉六两同捣为膏丸如梧子大每二三十丸空心白汤下
　　一方治肠风下血
　　滑石　　　　当归　　　　生芐
　　黄芩　　　　苍术【各等分】
　　右以水煎服或以苍术生芐不犯铁器为末丸服
　　一方治肠风脏毒
　　用茄蒂烧灰存性为末米饮调下二钱小儿服半钱诸痔
　　诸痔论
　　脏腑本虚外伤风湿内蕴热毒醉饱交接多欲自戕以故气血下坠结聚肛门宿滞不散而冲突为痔也肛边发露肉珠状如鼠乳时时滴溃脓血曰牡痔肛边生疮肿痛突出一枚数日脓溃即散曰牝痔肠口颗颗发防且痛且痒出血淋沥曰脉痔肠内结核有血寒热往来登溷脱肛曰肠痔若血痔则每遇大便清血随下而不止若酒痔则每遇饮酒发动疮肿而血流若气痔则忧恐郁怒适临乎前立见肿痛大便艰难强力则肛出而不收矣此诸痔之外证然也治法总要大抵以解热调血顺气先之盖热则血伤血伤则经滞经滞则气不运行气与血俱滞乗虚而坠入大肠此其所以为痔也诸痔出血肛门间别有小窍下如血线不与便物共道痔久不愈必至穿穴疮口不合漏无已时此则变而为瘘矣前乎治法之外抑犹有説焉肠风脏毒之与痔瘘同出而异名也歳积月累淫蚀肠头湿烂可畏此果何物致然哉虫是也其间执剂乂当为之化虫不然古书何以谓之虫痔○气血下坠冲突为痔既不能坐又不容行立行立则愈坠矣惟髙枕偃仰心平气定其肿自收
　　诸痔证治
　　清心汤素问云诸痛痒疮皆属于心心主血热诸痔受病之源也此药主之
　　黄连【浄一两】　　茯神【去木】　　　防赤茯苓【各半两】
　　右为末炼蜜圆如桐子大每服一百圆食前米饮下患痔只是吃白米稀粥防其肠胃
　　黄连阿胶圆治诸痔解热调血【方见嗽门】用枳殻散送下【方见虚劳门】或黑豆煎汤下解里热先用此○追风毒剉散治诸痔蕴热肿痛大便不通加枳殻煎【方见脚气门】
　　清凉饮治诸痔热证大便秘结
　　当归　　　　赤芍药　　　甘草【炙】
　　大黄【米丄蒸晒等分】
　　右为粗末每服二钱新水煎服
　　五痔散治诸痔不问冷热内外
　　鳖甲【醋浸炙焦】　　猬皮【剉碎炒焦】　　猪甲【剉碎炒焦】
　　蜂房【炒各半两】　　蛇皮【一条烧并各存性】
　　右为末入麝少许每服一钱半食前米饮调下
　　圣圆子诸痔通用
