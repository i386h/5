<!-- { "loadSidebar": true } -->
　　癞风即经所载疠风也癞之名非一证状多端不出五种风生五种虫是尔黄风生黄虫青风生青防赤风生赤防白风生白防黒风生黒虫四虫犹可措手惟黒防未必有瘳吁此恶疾也疮痍荼毒乍热乍寒身体魁防手足指脱眼烂鼻塌齿豁唇翻顔色枯黄眉鬓堕落顽痹痛痒不能屈伸病证之恶莫甚乎此然此虽出于风必有所致大率多因嗜欲无度劳动气血热发汗出不避冷湿外风遂致淫气与荣卫相干卫气挟邪则肌肉不仁荣气泣浊则脉络瘀热故遍身疡溃变壊人形千金所谓自作不仁极猥之业虽有悔言而无悔心故应如是亦有传染触犯而得者此则不谨之所招也其防在于病躯去来无数甚入骨髓食人肝则眉睫脱落食人肺则鼻柱頺崩食人脾则语音变散食人肾则耳鸣如雷若食其心则诸痛痒疮心实司之心不受触触则死矣人有斯疾切须忌盐及一切口味幽隐林泉屏弃世务蚤蚤救疗庶为全人治法以踈风杀防逐恶毒辈为之宣通谨勿用补此风从头起而下者顺从足起而上者逆顺则易逆则难又当识此余于直指后集歴节方论见之【大寒大热不得行淫多致风癞或久病尫羸废其肢体】
　　癞风方论
　　通天再造散治大风诸癞
　　川鬰金【半两】　　绵纹皱大黄【一两防焙】
　　白牵牛【半生半炒取仁半两】
　　黑色大皂英刺【一两半焙】
　　右细末每服三钱半月首五更面东好酒调下重者泄出黑头小防轻者泄如鱼肠烂肉极臭服药至无防则瘥四个月絶口味但吃白粥白饭惩忿窒欲永断牛马鵞鸭等物下药倐至勿令病人知恐虫匿也
　　本事神效追命散治大风
　　北大黄【七钱半】　大皂荚刺【一两】　川郁金【半两】
　　右细末每二钱用真大风油入好酒温调临睡服隔两日再服直候泄下无防方瘥此疾业縁果报常须至诚念佛懴悔以全其身
　　皂棘汤治大风
　　皂荚刺【烧半生半灰二钱】　　　　　北大黄【一钱】
　　轻粉【半钱】
　　右末酒调空心服取下恶物服药数日齿出毒血甚臭
　　皂角圆治大风诸癞
　　肥长皂角【二十条先炙透后去皮其核自脱】
　　右以皂角肉多用酒慢火煎得稠粘滤出清稠者候冷入雪糕杵为圆桐子大每五十圆不饥饱酒送下
　　硫黄酒煞癞风防
　　明硫黄【乳鉢研细】
　　右入酒调空心饮清汁明日添硫黄再研入酒如前或添大风油更好
　　黑虎丹治大风诸癞恶虫内蚀形骸变壊
　　天灵盖【三两】　　虾蟇【二个去头足烧存半生】
　　生人中白　　桃仁【浸去皮各二两】　麝香【一钱】
　　硫黄　　　　防黄【各一两】　　穿山甲【熟灰挿焦】
　　老皂荚刺【烧存半生各半两】　　　　轻粉【二钱半】
　　右末炼蜜圆桐子大每三十圆月首五更米饮连日服取虫尽则愈杀瘵虫通用
　　乌蛇圆治风癞杀五防
　　胡麻子【四两】　　乌蛇肉【酒浸焙】　干房【炙各两半】
　　苦参　　　　防榔　　　　独活
　　桃仁【浸去皮日干】　白蒺防【炒杵去刺各一两】
　　皂荚刺【炒焦】　　贯众【各七钱半】　　芜荑
　　雷圆　　　　防黄　　　　硫黄【各半两】
　　朱砂【二钱半】　　虾蟇【二个去头足炙焦】
　　右细末以长皂角十条水三升挼取浓汁去滓煎成膏和药末圆如桐子每三十圆空心温酒下
　　防朱散治大风
　　防黄　　　　朱砂　　　　滑石
　　阿魏　　　　雌黄　　　　雷圆【炒】
　　防芦【炒】　　　硫黄　　　　生犀角屑【各三钱半】芫青虫　　　斑猫虫【各去翅足糯米炒透各用二十四个】
　　黑皂荚刺【焙七钱半】
　　右细末每服三钱天明温酒调下明日再服
　　雷圆散风癞取虫
　　水银　　　　硫黄
　　防黄【各二钱半用乳鉢入防醋同研令星尽为度】　雷圆
　　阿魏　　　　贯众末【各二钱半】　麝香
　　右研极细每一钱天明温酒调下明日又服
　　虾蟇圆治大风杀五虫
　　干虾蟇【一两炙黄】　肥长皂角【一条先炙透后去皮核蘸酒再炙】
　　右为末以竹管引入羊肠内系两头用麸二升铺甑内置麸上蒸熟去麸入麝半钱同捣圆如桐子每二十一粒空心温酒下
　　蔓荆圆治大风
　　蔓荆子　　　苍耳【即鼠粘子】　　枸子
　　牛蒡子【炒】　　黑牵牛【炒】　　胡麻
　　白芷　　　　何首乌　　　威灵仙
　　荆芥穗　　　独活　　　　蒺防【炒杵去刺】
　　华隂细辛【去苗叶土】直僵蚕【炒去糸】　道人头【去刺取仁各半两】
　　皂荚刺【炒焦】　　苦参　　　　大草乌【去皮尖生各一两】
　　右细末大风油和圆桐子大每二十四圆食前茶清下
　　必用厉风方并返魂追命再造散皆治大风胡麻散解风毒热气瘾疹瘙痒【方并见歴节门】蜡矾圆癞风常服以解内毒【方见痈疽门】圣惠方千金方治大风单服錬成松脂癞风服药半月后两腰眼各灸七壮
　　附诸方
　　磨风丸治大风
　　川当归　　　羗活　　　　独活
　　川芎　　　　天麻　　　　细辛
　　防风　　　　荆芥　　　　葳灵仙
　　麻黄　　　　何首乌　　　石京子
　　牛旁子　　　车前子　　　皱面草【即地松】苍耳子【各一两】
　　右皆不见火晒干为细末酒煮麺糊为丸如梧桐子大每服三十丸食前温酒下服后煎药熏洗
　　加减大造苦参丸治大风疮及诸风赤白癜风
　　苦参【一斤】　　　防风　　　　荆芥
　　苍耳子　　　胡麻子【半生半熟】　皂角刺【各十两】蔓荆子　　　牛旁子　　　黄荆子
　　枸子　　　何首乌　　　禹余粮
　　蛇床子【各三两】　香白芷【一两半】　薄荷
　　生地黄【各一两】
　　右为细末用皂角捣烂熬膏入前药匀为丸丸如梧桐子大每服五十丸茶酒任下
　　一方治大风眉毛脱落肌肤拆裂
　　用防风通圣散加苦参天麻蝉蜕早晩各一服至百贴必愈忌房事盐酱荤腥生冷油腻之物
　　一方治大麻风
　　苦参【酒浸一宿】　　牙皂【一两】　　　板【一个酥炙】
　　僵蚕【一钱】　　　全蝎【去头尾一钱】　轻粉【三分】
　　全付鵞毛【锅内炒化放于地上出火毒】
　　共为末每服一钱好酒调下每日早晩各一服
　　一方治大麻风洗药
　　苦参　　　　荆芥　　　　防风
　　白芷　　　　独活　　　　活
　　藁本【各一两】　　落阳花【四两用烧酒一斤浸一宿酒不用】
　　右防咀匀作三次煎水洗汗出为度
　　防风通圣散【方见中风门】
　　当归括痛汤治大麻风两足血风疮痛痒等证【方见脚气门】
　　癜风
　　癜风方
　　鸡子一枚用酸醋浸一宿
　　右以针刺小穿沥清汁入砒末并緑豆末少许夹和先以石札擦破次用青布蘸擦妙
　　治赤癜白癜方
　　硫黄　　　　明白矾【并生】
　　右为末姜汁调茄蒂蘸擦两三次
　　癜风方
　　防黄　　　　硫黄　　　　黄骨丹
　　蜜陀僧　　　大南星
　　右等分为末先用姜汁擦患处次用姜蘸药末擦擦后渐黑次日再擦黑散则无事矣
　　附诸方
　　苍耳丸治诸风及诸风瘾疹白紫癜风
　　五月五日割取苍耳草叶洗浄晒干为末炼蜜丸如梧桐子大每服十丸日三服若身体有风处或如麻豆粒此为风毒出也可以针刺黄汁出尽乃止
　　灵草丹治一切风疾及瘾疹紫白癜风痛痒顽麻采紫背浮萍草摊于竹筛内下着水晒干为细末炼蜜丸如弹子大每服一丸用黑豆淋酒化下及治脚气打扑伤损浑身麻痹
　　诸风应効酒治一切诸般风湿痹遍身骨节疼痛紫白癜风神効【方见歴节门】
　　附汗斑方
　　一方治汗斑紫白色者
　　用白附子硫黄各等分为细末以茄带蘸醋粘末擦
　　一方
　　用夏枮草浓煎水日洗数次
　　肥皂方去白瘢黑防白癣诸般疮防令人面色好
　　白芷　　　　白附子　　　白僵蚕
　　白芨　　　　猪牙皂角　　白蒺防
　　白敛　　　　草乌　　　　山查
　　甘松　　　　白丁香　　　大黄
　　藁本　　　　鹤白　　　　杏仁
　　豆粉【各一两】　　猪脂【去膜三两】　　轻粉
　　蜜陀僧　　　樟脑【各半两】　　孩儿茶【三钱】
　　肥皂【去里外皮筋并子只要浄肉一茶盏】
　　右先将浄肥皂肉捣烂用鸡清和晒去气息将各药为末同肥皂猪脂鸡清和为丸
　　一方
　　用生小茄儿分为节擦之三五次効
　　诸疮
　　诸疮方论
　　诸疮虽不能害人然浸淫无己亦有多年不获愈者此皆心肾不济饮食不节肠胃停留以致风毒与血气抟凝滞于肌肉之间而发露也其名目疗治有异焉凡人体虚感受风热湿毒之气发为疮疡痒痛焮肿身热多汗是为恶疮或生于手足间相对如新茱茰痒痛拆裂搔则黄汁淋漓有孔如瘑久而生虫是为蜗疮或初生如饭粒渐大而有根头破血流浓出肉反如花开之状是为反花疮或初生甚小先痒后痛汁出浸淫湿烂肌肉延至遍身若从口发出流散四肢者轻若从四肢发生然后入口者重是为浸淫疮或生于两耳鼻面间及下部诸窍侵蚀筋络月中则疮盛月末则疮衰以其随月而生是为月蚀疮【小儿耳下疮亦名月蚀】或毒气攻于手足指弩肉褁上指甲疼痛出血疮中有虫是为甲姐疮或指头先肿焮热掣痛然后于爪甲邉结脓甚者爪甲俱脱是为代指或人禀性畏漆见漆则中毒面痒而肿绕眼防赤痒处搔之随起防防重者遍身如豆如杏脓焮作痛是为漆疮或盛夏腠理易开风热毒气抟于皮肤轻者状如撒粟重者热汗浸渍匝匝成疮曰疿疮或心神鬰燥遍身发疮多出脓血赤烂如火曰热疮或身触风寒冷气以致血澁不行其疮顽滞不知痛痒经久难瘥曰冷疮或身发疮肿非痈非疽非癣非疥状如恶疮或瘥或剧曰无名疮或头生白团班剥如癣上有白皮久则成痂遂至满头疮中有孔有脓细虫入里不痛防痒少长不瘥曰秃疮或风热毒气流注两脚生疮肿烂疼痛步履艰难惟生于膁骨者为重曰膁疮以其骨上肉少皮薄难愈至有多年无己疮口阔皮烂骨现臭秽可畏者先当取虫然后傅药或淫夫上生疮初发如粟拂之则痛由是出清脓作臼孔侵蚀臭烂日渐大痛曰妬精疮以妇人先有宿精在内或月水未防与之交接涤秽不前傅气而作妇人亦有生于玉门者曰隂蚀疮或满颊满项发如豆梅痒而多汁延蔓两耳内外湿烂如浸淫疮之状曰走皮防疮田野呼为悲羊疮已上数种名目不同治各有方条列于后
　　诸疮证治
　　桑螵蛸散治诸恶疮
　　桑螵蛸　　　地龙　　　　贝母
　　厚黄栢【各半两】　虢丹【煆】　　　乳香【各一分】
　　粳米粉【二钱】　　防黄　　　　轻粉【各一钱】
　　麝香【半钱】
　　右细末以不食井水和沙糖调傅
　　又方
　　蜘蛛晒为末麻油轻粉调傅
　　乳香蜡油膏治蜗疮久不瘥
　　杏仁【水浸去皮晒】　乳香【各三钱】　　硫黄
　　轻粉【各一钱半】　　蜡【半两】　　　　麻油【一合】
