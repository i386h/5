<!-- { "loadSidebar": true } -->
　　下部出血不止谓之崩中秽液常流谓之带下崩中失血多因冲任虚损荣道受伤得之冷带杂下多因下焦不固内挟风冷得之是固然尔然崩中者投以当归川芎香附诸黒药之属血暂止而终不止带下者投以熟艾余粮母蛎海螵蛸之类带暂歇而终不歇其故何哉经曰卫气者所以温分肉充皮肤肥腠理司阖卫气若虚则分肉不温皮肤不充腠理不肥而开阖失其司耳况胃为血海水液会焉胃者中央之土又所以主肌肉而约血水也卫气与胃气俱虚则肌弱而肤空血之与水不能约制是以防防漏巵休作无时而不暂停矣然则封之止之其可不加意于固卫厚脾之剂乎此桂枝附子汤以之固卫【见活人书】而人参白术茯苓草果丁香木香以之厚脾二者俱不可阙也○虽然酒家嗜好炙煿亦有恊热而下血者此则黄连圆辈所不可无肺经脉防亦主带下此则草果白术虽可燥水亦湏以阿胶佐之若夫带之为患出于风冷停宿官桂干姜细辛白芷先与散其寒邪然后为之封固所贵择之精而用之审云○一应妇人大小产及诸下血新瘥未得经久遽触房事皆作崩中漏下二带之疾又有月事久闭才得一通下部为风邪所致使败瘀出而未尽亦作崩中漏下黄水或粉红渗漏无时其崩中下血不止者震灵丹三粒陈米并香附煎汤食前送下又方人参白术炮干姜炒甘草制半夏缩砂香附木香等分姜煎服又方圆白半夏剉碎以姜汁和面揑饼包褁炙令香熟去面取半夏末之糯米稀糊圆麻子大每服伍十圆芎归汤沉香降气汤各半食空送下此皆止血之圣药
　　附诸方
　　胶艾汤【和剂方】治劳伤血气冲任虚损月水过多淋沥不防及姙娠调摄失宜胎气不安或因损动漏血伤胎并宜服之
　　阿胶　　　　芎防　　　　甘草【炙各二两】
　　当归　　　　艾叶【炒各二两】　　熟干地黄
　　白芍药【各四两】
　　右防咀每服三钱水一盏酒半钟煎八分热服
　　当归芍药汤【东垣方】治妇人经脉漏下不止其色鲜红饮食减
　　黄耆　　　　橘皮　　　　熟地黄【各半钱】
　　苍术　　　　白术　　　　当归
　　白芍药【各一钱】　炙甘草　　　柴胡
　　生地黄【各二分】
　　右防咀煎服空心食前
　　柴胡调经汤【试効方】治经水不止鲜红项筋急脑痛骨强痛不思饮食
　　羗活　　　　苍术【各一钱】　　独活
　　藁本　　　　升麻【各半钱】　　柴胡【七分】
　　干葛　　　　当归　　　　甘草【各三分】
　　红花【少许】
　　右防咀水煎去滓空心稍热服取防汗立止
　　艾煎圆治崩伤淋沥不已小腹满痛常服益荣调经吴茱茰【汤炮】　　当归【各七钱半】　　熟地黄
　　白芍药【各一两半】　石菖蒲【炒】　　川芎
　　人参　　　　熟艾【四两熟米饮调作饼子】
　　右为末酒糊为丸如梧桐子大每服五十丸酒饮任下
　　鹿茸丸【大全良方】治冲任虚损以致经候过多又为风冷所乗尺脉防细甚者可灸闗元百壮
　　鹿茸【火去毛醋炙煮】　赤石脂　　　禹余粮【各一两】
　　艾叶　　　　栢叶　　　　附子【焙去皮脐各半两】熟地黄【酒洗】　　当归【酒浸】　　　续防【各二两】
　　右为末酒糊为丸如梧桐子大每服五十丸空心温酒下
　　凉血地黄汤【拔萃方】治妇人血崩是肾水真隂不能镇守包络相火故血走而崩也
　　生地　　　　当归【各五分】　　黄连
　　黄栢　　　　知母　　　　藁本
　　川芎　　　　升麻【各二分】　　柴胡
　　羗活　　　　防风【各三钱】　　黄芩
　　甘草【炙】　　　细辛　　　　荆芥
　　蔓荆子【各一分】　红花【少许】
　　右防咀水煎通口服食前
　　一方治妇人血崩不止
　　槐花【一两】　　　棕毛灰【五钱】
　　右为末水一钟盐少许煎七分去滓温服
　　一方【大全良方】
　　用棕白矾煆为末酒调二钱服
　　带下方
　　暖宫妙丸治妇人赤白带下
　　艾叶　　　　龙骨　　　　当归
　　川芎　　　　牡蛎　　　　白芍药
　　牡丹皮　　　茯苓　　　　赤石脂
　　熟地黄【各等分】
　　右为末糊为丸梧桐子大服五十丸空心艾醋汤下
　　白芷散【大全良方】治妇人赤白带下
　　白芷【一两】　　　海螵蛸【二个烧】　胎发【一个烧】
　　右为末空心酒调服二钱
　　当归煎【济生方】治妇人赤白带下腹内疼痛不欲饮食日渐羸瘦
　　当归【酒洗】　　　赤芍药　　　牡蛎【火煆取粉】
　　熟地【酒洗蒸焙】　　阿胶　　　　白芍药
　　续防【酒浸各一两】　地榆【半两】
　　右为末醋糊丸如梧桐子大每服五十丸空心米饮下
　　一方【丹溪方】治白带因七情所伤而脉数者
　　黄连【炒】　　　匾栢【酒蒸】　　　黄栢【炒各半两】
　　香附【醋炒】　　　白芍药　　　白术【各一两】
　　椿根皮【二两炒】　白芷【烧存性三钱】
　　右为末粥糊丸梧子大每服五十丸食前米饮下
　　伏龙肝散治妇人五色带下
　　伏龙肝【即灶心土】　麦门冬【去心】　　赤石脂【各一两】
　　甘草　　　　肉桂【各五钱】　　川芎【三两】
　　艾叶　　　　熟地黄【各二两】　干姜【烧七钱】
　　当归头【七钱半】
　　右防咀水煎服或作末子米饮调下
　　一方【丹溪方】治妇人有孕白带
　　苍术【三钱】　　　白芷【二钱】　　　黄连【炒二钱】
　　黄芩【炒二钱】　　白芍药　　　山茱【各二钱半】
　　椿根皮【炒】　　黄栢【炒各一半】
　　右为末糊丸空心温酒下
　　一方【丹溪方】治白带兼风痛
　　半夏　　　　茯苓　　　　川芎
　　陈皮　　　　甘草　　　　苍术
　　黄栢【酒炒】　　　南星　　　　牛膝【各等分】
　　右防咀水姜煎服
　　一方治妇人白带
　　板【炙】　　　枳子【各二两】　　黄栢【炒一两】
　　白芍药【七钱半】　香附【半两】　　　干姜【炒二钱半】
　　山茱茰　　　苦参　　　　椿根皮
　　贝母【各半两】
　　右为末酒糊丸梧子大每服五十丸空心米饮下
　　一方治白带或时腹痛
　　板【酒炙二两】　　黄栢【炒两】　　　干姜【炒一钱】
　　枳子【二钱半】
　　右为末酒糊丸梧子大每服七十丸日服二次
　　桂枝附子汤【方见伤寒门】
　　黄连丸【方见痢门】
　　芎归汤【方见痔类】
　　沉香降气汤【方见诸气门】
　　血【附　诸血】
　　血论
　　人具此隂阳即有此血气气阳也血隂也男以阳为主则阳胜乎隂女以隂为主则隂胜乎阳气血之为病男女则同耳人皆知百病生于气又孰知血为百病之胎乎血犹水也水行乎地中百川理则无壅遏之患人之血脉一或凝滞于经络肠胃之间百病由此而根矣乍寒乍热发黄发斑讝妄惊狂烦闷呕恶痴痰自汗閧热虚劳尿淋漏崩吐衂咳唾以至运厥冷昏遗迷忘块痛瘀疼起止遗溺凡此数证非血而何经所谓先去其血然后调之良有以也夫血得寒则闭澁得热则宣流荣气虚竭风冷交侵固易为虚劳月闭之证其若出血等类大抵多因蓄热致之荣道一开解血亦为之不禁矣川芎当归血中上药也出血诸证每每以胃药收功盖心主血肝藏血胃者又所以生其血而能使真气归元故其血自止经又云乎血随气行气逆则血逆于此尤当加意
　　血疾证治
　　血崩芎归汤加南木香下震灵丹
　　血崩带下胶艾汤以海螵蛸炙黄刮碎和入同煎吞产宝固经圆并局方泽兰丸
　　血气虚损腰腹疼痛当归建中汤加南木香若自汗则去木香加人参白术
　　嗽血咯血局方大阿胶圆加木香末少许畧煎食后服肺热嗽血金沸草散【方见咳类】加桑白皮天门冬去心同煎乗热调大阿胶圆服
　　霍乱吐防防血不止正料治中汤【方见诸气类】
　　大便下血芎归汤加炒槐花
　　口舌出血槐花日干为末傅之
　　血遇热则宣流故止血多用凉药然亦有气虚挟寒隂阳不相为守荣气虚散血亦错行所谓阳虚隂必走是尔外证必有虚冷之状法当温中使血自归于经络可用理中汤加南木香或局方七气汤【方见诸气类】加川芎或甘草干姜汤其效甚着又有饮食伤胃或胃虚不能化其气逆上亦令吐衂木香理中汤甘草干姜汤通用五丹圆治虚极而壅气不归元衂血喘嗽痰作来复丹黒丹震灵丹金液丹各一贴飬正丹二贴右件别研细末米糊圆桐子大每服三十圆空心生料理中汤加木香送下或沸汤调苏合香圆下【方见诸气类】
　　出血诸证每以胃药收功用木香理中汤或参苓白术散二分枳殻散一分【方见诸气类】夹和米汤乗热调下或真方四君子汤夹和小乌沉汤米汤调下已上并用姜畧煎亦得右药不惟飬胃盖以调气辈与之并行若夫桔梗枳殻汤【方见诸气类】夹和二陈汤【方见诸气类】姜枣同煎入苏合香圆少许佐之又调气之上药也
　　苏没沉麝丸治诸血诸气痛不可忍
　　血竭　　　　没药　　　　沉香
　　辰砂【各一分】　　木香　　　　麝香【各半分】
　　右生为末磁器熬生甘草膏丸如皂子大每一丸姜盐汤嚼下产后血痛气痛并主之亦治脾痛
　　桂香丸治月事不调心腹刺痛寒热间作
　　当归须　　　川芎　　　　赤芍药
　　牡丹皮　　　南木香　　　细辛
　　辣桂【并日干】　　延胡索【畧炒】　　乳香
　　没药【等分】
　　右煮米醋将乳香没药为膏余药末之揉和为丸桐子大每服七十丸续防煎汤送下有热多加生槐花煎汤
　　调荣汤治瘀血不消脐腹引腰背俱痛
　　川芎　　　　当归　　　　芍药
　　生干地黄　　三棱　　　　莪术
　　白芷　　　　延胡索　　　蒲黄
　　香附子　　　泽兰　　　　细辛
　　川白姜　　　厚朴【制】　　　桃仁【浸去皮焙各二分】
　　辣桂　　　　半夏【制】　　　甘草【炙各三分】
　　右剉散每服三钱姜枣煎食服
　　缩砂汤治胎动腹脇腰痛或忍痛失气胎又不动或血水间下
　　缩砂　　　　桑寄生【各半两】　当归
　　川芎　　　　艾叶【炒】　　　阿胶【炒酥各三钱】南木香　　　甘草【炙各二钱】
　　右剉散每服三钱姜五片两枚煎服下血水者更以真料理中汤加缩砂佐之
　　交济散治血结作痛
　　生地黄【生取半斤】　生姜【四两各洗净同杵治留一夕焙干】
　　右末每服二钱温酒调下或男女血热心烦或产后伤风则以荆芥煎汤调下
　　小柴胡汤男女诸热出血血热蕴隆
　　柴胡【二两】　　　黄芩　　　　人参
　　甘草【炙各七钱半】　半夏【制六钱一字】
　　右剉散每服三钱姜五片枣二个乌梅一个煎服
　　桃仁承气汤治男女下焦蓄血小腹急痛内外有热大便秘结
　　大黄【半两】　　　桂枝　　　　甘草【炙各二钱半】桃仁【浸去皮炒】　　芒硝【别下各一钱半】
