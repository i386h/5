<!-- { "loadSidebar": true } -->
　　牡丹皮【各五分】　升麻　　　　芍药【二钱】
　　右以水煎服血不止可加桃仁五分酒大黄斟酌虚实用之内却去柴胡升麻
　　人参饮子治脾胃虚弱气促气弱精神短少衂血吐血人参【去芦三分】　　黄耆【一钱】　　　五味子【五个】
　　白芍药　　　甘草【各一钱】　　当归身【三分】
　　麦门冬【二分】
　　右件为粗散分作二服每服水一盏八分煎至一盏去滓稍热服
　　麦门冬饮子【拔粹方】治脾胃虚弱气促气弱精神短少衂血吐血【方见内伤门】
　　归脾汤治思虑伤脾不能统摄心血以致反行或吐血下血【方见惊悸门】
　　是斋白术散【简易方】治积热吐血咳血若因饮食过度负重有伤脾胃而吐血者最宜服之惟忌食热煎一切发风之物
　　白术【二两】　　　人参【去芦】　　　白茯苓【去皮】
　　黄耆【蜜浸各一两】　山药　　　　百合【去心各七钱半】
　　甘草【炙半两】　　柴胡　　　　前胡【各二钱半】
　　右防咀每服三钱水一钟姜三片枣一枚煎六分温服
　　黄连解毒汤三黄丸治积热吐血咽膈不利【并见火门】龙脑鸡苏丸治膈热咳嗽或吐血衂血【方见积热门】
　　茯苓补心汤治心虚为邪气所伤吐血【方见虚劳门】
　　四生圆【良方】治吐血衂血阳盛于隂血热妄行
　　生荷叶　　　生艾叶　　　生栢叶
　　生地黄【各等分】
　　右研烂丸如鸡子大每服一丸水三钟煎至一钟滤过温服
　　藕汁散【济生方】治吐衂不止
　　生藕汁　　　生地黄汁　　大蓟汁【各三合】生蜜【半匙】
　　右件药汁调和令匀每服一小钟不拘时候
　　双荷散【圣惠方】治卒暴吐血
　　藕节【七个】　　　荷叶顶【七个】
　　右同蜜擂细水二钟煎八分去滓温服或研末蜜调下
　　枇杷叶散治暑毒攻心呕吐鲜血【方见中暑门】
　　侧栢散治内损吐血下血因酒太过劳伤于内血气妄行其血如涌泉口鼻皆流湏臾不救服此即安又治男子妇人九窍出血
　　人参【去芦】　　　荆芥穗【烧灰各一两】侧栢叶【蒸干一两五钱】
　　右为末每服三钱入飞罗三钱拌和汲水调粘相似啜服
　　一方治饮酒过多蕴热胸膈以致吐血衂血
　　葛花【二两】　　　黄连【四两】
　　右为末以大黄末熬膏子丸如梧桐子大每服一百丸温汤下或煎服亦可
　　衂血
　　丹溪云凉血行血为主大抵与吐血同
　　犀角地黄汤入鬰金黄芩升麻煎服
　　金液丹【和剂方】固真气治衂血【方见气血门】
　　生地黄散【河间方】治鬰热衂血或咯吐血皆治之
　　枸　　　　柴胡　　　　黄连
　　地骨　　　　白芍　　　　甘草
　　天门冬　　　黄芩　　　　黄耆
　　生地　　　　熟地【各分】
　　右防咀水煎服若下血加地榆
　　茜根散黄芩芍药汤治鼻衂不止【方并见鼻门】
　　鼻通于脑血上溢于脑所以从鼻而出凡鼻衂并以茅花调止衂散时进折二泔仍令以麻油滴于鼻或以萝卜汁滴入亦可又茅花白芍药对半尤好外迎法以井花水湿纸顶上贴之左鼻衂以线扎左手中指右出扎右手中指俱出两手俱扎或炒黒蒲黄吹鼻中或龙骨末亦可
　　止衂散
　　黄耆【六钱】　　　赤茯苓　　　白芍药
　　当归　　　　生芐　　　　阿胶【各三钱】
　　右为末每服二钱食黄耆汤调下
　　麦门冬饮治鼻衂川芎三黄散治实热衂血【并见鼻门】清肺饮【试効方】治衂血吐血久不愈者
　　五味子【十个】　　麦门冬　　　当归身
　　人参　　　　生地黄【各五分】　黄耆【二钱】
　　右防咀作一服水二钟煎至一钟去滓食后温服用三棱针气街出血立愈
　　一方治鼻防不止
　　用茅花塞鼻中外用茅花浓煎汤服
　　咯唾血
　　咯唾血者由于肾也又有瘀血内积肺气壅遏不能下降用天门冬麦门冬知母贝母桔梗黄栢熟地黄逺志百部或加干姜丹溪云痰带血丝出者用姜汁青黛童便竹沥入血药中用如四物汤加地黄膏牛膝膏之类主之
　　阿胶圆治肺破嗽血唾血【方见前气血门】
　　一方治痰中见血
　　牡丹皮　　　白术【各一钱五分】　当归
　　芍药　　　　桃仁【研】　　　贝母【各一钱】
　　山栀【炒黒】　　　黄芩【各八分】　　桔梗【七分】
　　甘草【三分】　　　青皮【五分】
　　右以水煎服
　　又方治痰中血
　　牡丹皮　　　白术【各一钱五分】　贝母
　　芍药　　　　桑白皮　　　桃仁【研各一钱】
　　甘草【三分】　　　山栀【炒黒一钱一分】
　　右以水煎服
　　又方治痰中血
　　橘红【二钱】　　　五味【十五个】　　甘草【三分】
　　人参【五分】　　　半夏　　　　茯苓
　　白术　　　　枳殻　　　　桑白皮
　　黄芩【各一钱】
　　右以水一钟姜三片煎服或加青黛二钱
　　鸡苏散【济生方】治劳伤肺经唾内有血咽喉不利
　　鸡苏叶　　　黄耆　　　　生地黄【洗浄】
　　阿胶　　　　贝母【去心】　　　白茅根【各一两】麦门冬【去心】　　桔梗【去芦】　　　甘草【炙各五钱】
　　右防咀每服四钱水一钟姜三片煎七分温服
　　黄连阿胶丸【济生方】治劳嗽血唾血【方见咳嗽门】
　　咳嗽血
　　丹溪云火升痰盛身热多是血虚用青黛蒌仁诃子贝母海石山栀子为末蜜同姜汁丸噙化嗽盛者加杏仁后以八物汤加减调理痰盛者更加痰药主之大阿胶丸【局方】治嗽血咯血金沸草散治肺热嗽血【并见咳嗽门】
　　茯苓补心汤治心气虚耗不能藏血以致面色黄瘁五心烦热咳嗽唾血及妇人懐姙恶阻呕吐亦宜治之【方见虚劳门】
　　人参芎归汤治虚劳少血津液内耗心火自炎燥热乗肺咳嗽咯血及血不荣肌动輙毛寒咳嗽【方见咳嗽门】
　　鸡苏圆【拔粹方】治虚热昏冒倦怠下虚上壅嗽血衂血
　　黄耆　　　　防风　　　　荆芥【各一两】
　　鸡苏叶【八两即金钱薄荷】　　　　　桔梗
　　川芎　　　　甘草　　　　菊花
　　生地黄【各半两】　片脑【五分】
　　右为末炼蜜丸如弹子大每服一丸用麦门冬去心煎汤送下
　　牙宣血
　　戴氏曰牙宣有二证有风壅牙宣有肾虚牙宣风壅宣消风散擦之仍服肾虚牙宣以肾主骨牙者骨之余虚而上炎故宣服凉剂而愈甚者此属肾经下虚上盛宜盐汤下安肾丸间黒丹仍用姜盐炒香附黒色为末揩擦其妙不可言也
　　消风散【方见伤风门】安肾丸【方见水饮门】黒丹【方见痼冷门】
　　肌衂
　　巢氏曰肝藏血心之液为汗言肝心俱伤于邪故血从肤腠而出也名曰肌衂
　　一方治肌衂
　　用男胎发烧灰盦之立效
　　溺血
　　巢氏云心主于血与小肠合若心家有热结于小肠故小便血也血虚者四物汤加牛膝膏实者当归承气汤下之
　　琥珀散治尿血増味赤散治血淋尿血瞿麦汤姜蜜汤五苓散并治小便尿血【方并见诸淋门】
　　小蓟饮子治下焦结热血淋尿血
　　生芐　　　　小蓟　　　　滑石
　　通草　　　　淡竹叶　　　蒲黄【炒】
　　藕节　　　　当归【酒浸】　　　栀子【炒】
　　甘草【炙各半两】
　　右用水煎空心服
　　当归承气汤
　　当归　　　　厚朴　　　　枳实
　　大黄　　　　芒硝
　　右剉水煎
　　便血
　　大便下血者皆由五脏伤损所为脏气既伤则风邪易入积热在内而大便下血治宜四物汤加炒山栀升麻秦芁阿胶虚者加干姜温散之
　　法制香附方治诸下血【方见气血门】黄连香薷饮治伏暑纯下鲜血【方见暑门】败毒散治风热流入大肠经下血不止【方见中寒门】胃风汤治风湿乗虚入于肠胃或下瘀血【方见痢门】当归和血散治肠癖下血湿毒下血
　　槐花　　　　青皮【各六钱】　　当归身
　　升麻【各二钱】　　荆芥穗　　　熟地黄
　　白术【各六分】　　川芎【四分】
　　右为末每服二三钱清米饮调下
　　一方治中毒下血
　　用猬皮烧存性研细每服二钱水调下日进三服
　　肠风下血方别有肠风门类故不载矣
　　拾遗
　　腋气方
　　明白矾　黄丹入麝少许末之傅
　　又方
　　白矾研飞过临卧以纸衬棹上伸手托壁柱以矾擦腋下令热痛即换衣着旧衣用灰汁洗
　　又方
　　好緑矾半生半煆为细末入少轻粉研细每半钱匕浴后以生姜汁调擦候十分热痛即止
　　又方治腋下遗臭不可向迩
　　大蜘蛛一个以黄泥入少赤石脂并盐杵为窠子纳褁蜘蛛烧令通红候冷取蜘蛛研细入轻粉一字米醋调膏临卧浴净傅之腋下来早防黒汁恶物为効埋之僻处
　　又方夜明砂为末用豉汁调傅
　　跌破出血方乌贼鱼骨细末傅亦治汤火伤烂
　　头破伤风方大南星末水调涂四围水出为効
　　失欠颊骨差方恣酒令醉通闗散入鼻即止
　　脚筋冷缩顽痹方大川椒【去肉二分炒出汗】
　　辣桂　　　　川白姜　　　华隂细辛【各一分】
　　右为末酒麫糊圆桐子大每七十圆食前温酒下
　　附诸杂方
　　体气方
　　田螺散治体气【患此疾者因内有油湿是】
　　用大田螺一枚水中飬之俟靥开以巴豆一粒去殻将针挑巴豆放在内取去拭干仰蝢盏内夏月一宿冬月五七宿自然成水取搽腋下絶根
　　一方先用胭脂搽腋下其出狐臭之处黄色就将前説巴豆田螺去靥掩于狐臭之上绢帛勒其狐臭从大便出则絶根矣
　　一方
　　用熟蒸饼一个擘开作两邉掺蜜陀僧细末一钱急夹在腋下畧睡少时候冷热之除根
　　附倒仓法
