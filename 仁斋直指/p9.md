<!-- { "loadSidebar": true } -->
　　胃中风腹满填胀隔塞不通张口喘息额上多汗孙地仙所谓新食竟取风为胃风是也或曰风中诸臓不闗诸府是亦一説然胃为水谷之海五脏皆取气于胃故并存之三因云胃俞二冘在第十二椎骨下两傍各一寸半
　　中风恶证
　　中风恶证细推求　　口噤须迟脉数忧眼合不开并窜瞪　　面绯面黑手难収口开吐沫气麄大　　发直摇头汗不流鼾防喉鸣兼鼻冷　　遗尿泻血并皆休
　　中风多是恶风自汗心风脉浮洪肝风脉浮肾风脉浮滑肺风脉浮濇脾风脉浮缓或以三部候之或以本臓取之不可一槩论也医者当明辨之
　　治卒中法
　　圆白天南星【湿纸裹煨】　　　　　南木香
　　苍术【生】　　　白羊眼半夏【用百沸汤就跳蘸少顷各一钱半】辣细辛　　　甘草【生】　　　石昌蒲【细切各一钱】
　　右件剉散分作二服水一盏半生姜七厚片煎取其半乘热调苏合香圆三圆灌下痰盛者加全蝎二枚灸治一切卒中不论中风中寒中暑中湿中气及痰厥饮厥之类初作皆可用此先以皁角去皮细辛或生南星半夏为末揭以管子吹入鼻中俟其喷嚏即进前药牙噤者中指防南星细辛末并乌梅肉频擦自开
　　又法
　　南木香【细剉贰钱】　生南星【七片】　　生姜【七片】
　　石昌蒲【二寸捶碎】
　　右煎取清汁乘热调南木香末壹钱苏合香圆三圆与之
　　小续命汤治中风诸风迷仆涎潮舌彊语蹇或昏溃痿防或厥冷拘挛不论表里浅深服之皆验
　　麻黄【去节】　　　人葠　　　　防己
　　官桂　　　　黄芩　　　　杏仁【去皮尖焙】
　　白芍药　　　芎防　　　　甘草【炒各壹两】
　　防风【壹两半】　　附子【炮去皮脐只用半两】
　　右剉散每服三钱姜五厚片枣二枚水盏半煎一盏温服恍惚加白伏苓骨节烦疼素有热去附子倍芍药烦燥大便秘去附子倍芍药加竹大便利素有寒去黄芩加白术附子骨肉冷疼加辣桂附子呕逆腹胀加人葠半夏自汗去麻黄加芍药大便结热去附子加枳殻大黄痰多加南星炮切数片风虚加当归渴加栝蒌根身疼加秦艽喘急加炒桑白皮
　　排风汤治五脏风诸风亦治风毒脚气肿痛
　　白鲜皮　　　白术　　　　白芍药
　　辣桂　　　　当归　　　　川芎
　　杏仁【去皮尖微炒】　防风　　　　甘草【各贰两炒】
　　独活　　　　麻黄【去节】　　　白茯苓【各叁两】
　　右麄末每服三钱水盏半姜四片煎一盏温服
　　良方人葠顺气散治诸风战掉拳挛晕防邪麻痹疼痛
　　川芎　　　　桔梗　　　　白术
　　白芷　　　　陈皮　　　　枳殻【炒】
　　甘草【各壹两炒】　　麻黄【去节】　　　天台乌药【去心各壹两半】
　　人葠　　　　白姜【炮各半两】
　　右为末每二钱姜枣煎服
　　乌药顺气散证治同前亦主脚气
　　乌药【去心】　　　麻黄【去节】　　　陈皮【各贰两】
　　川芎　　　　枳殻【炒】　　　北梗
　　白芷　　　　直僵蚕【炒去丝】　甘草【炒各壹两】
　　白姜【炮半两】
　　右为末每二钱姜枣煎服
　　摄生饮治一切卒中不论中风中寒中暑中湿及痰厥饮厥气厥之类初作即用此
　　圆白南星【湿纸裹煨】南木香　　半夏【用百沸汤就跳蘸少顷各
　　壹钱半】　　　　辣细辛　　苍术【生】
　　甘草【生】　　　细节石菖蒲【各壹钱】
　　右剉分贰服每服水盏半姜七厚片煎取其半乘热调苏合香圆【方具诸气门】参圆灌下痰盛加炙全蝎贰枚先以皁角肉细右为末管子堨些吹入鼻中侯喷即进药牙噤者乌梅肉揉和南星细辛末以中指频擦自开
　　三生饮治卒中昏迷痰盛喉呜口眼防斜半身不遂但脉沈无热者可服
　　南星【壹两】　　　川乌【生】　　　附子【生各去皮脐半两】南木香【贰钱半】
　　右防咀每服三钱水壹盏半姜十厚片煎取半微温服
　　附香饮证治如前
　　附子【生四钱】　　木香【贰钱】
　　右防咀分两服每用水盏半姜十片煎取半微温服虚人可用
　　星香饮证治如前
　　南星【捌钱】　　　木香【贰钱】
　　右剉分生服每用水盏半姜十片煎六分温服气盛人用此
　　大醒风汤治卒中诸风涎潮痰厥语澁神昏
　　附子【生】　　　南星【生各叄分】　　全蝎
　　川芎　　　　防风【各壹分】
　　右剉散每三钱姜十片煎服气不和加木香
　　省风汤
　　南星【炮壹两】　　防风【半两】　　　甘草【炒壹分】
　　右剉每服三钱姜十片煎服气虚人加生附子沈香气逆加紫苏木香头痛而晕加全蝎多痰加半夏
　　左经圆治诸风瘫痪拘挛彊直疼痛或跌扑伤损亦主之
　　草乌【炮去尖四两】　川乌【炮去皮脐贰两】　没药【壹两半】
　　乳香【壹两】　　　黑豆【生壹升以班猫贰拾壹个去头足翅同煮候豆熟为度去班犹取豆焙干用】
　　右细末醋和豆为糊圆桐子大每服三十圆温酒下
　　铁骨丹治诸风瘫痪拳挛半身不遂
　　川乌头　　　草乌头【各炮去皮脐尖】川芎
　　当归【酒浸】　　辣桂　　　　川续断【洗防】
　　华阴细辛　　补骨脂【炒】　　乌蛇【洗酒浸取肉防干柒钱半】直僵蚕【炒去丝】　木鼈子【去殻炒熟】　天麻【酒浸防】
　　巴防【酒浸去心防】　防风　　　　滴乳香
　　没香　　　　麻黄【去节】　　　羌活
　　独活　　　　坚白南星【炮熟】　白蒺防【炒捣去刺】薏苡仁　　　苍术【炒各半两】　　薢【盐水煮干】
　　杜仲【去麄皮剉葢注制炒焦】　　　　　牛膝【酒浸防各一两】虎胫骨【洗酒浸炙焦】自然铜【烧红醋淬化次各三两】
　　白附子【炮】　　川五灵脂【各四钱】秦芁
　　全蝎【去毒微炒各二钱半】麝香【半钱】
　　右细末乳香没药麝别研渐入拌和以浸药酒调飞麫煮糊研筑圆弹子大每服一圆温酒磨下或宣木煎汤下黑豆淋酒下不拘时服仍间用高良姜碎壹升煎汤围熏荡浴最妙未服药前须以班猫二十一个去翅足用黑豆一建盏慢火同炒焦只用七个并豆入全蝎十四枚微炒五灵脂二钱半为末糕糊圆麻子大每二十一圆老酒下先去其风根
　　鐡弹圆治诸风瘫痪
　　川乌【炮去皮脐一两半】川五灵脂【四两】　乳香
　　没药【各一两】　　麝【一钱】
　　右乳香以干竹叶包褁用熨斗火熨过即研成末余药末之拌和再碾滴水为圆弹子大每一圆薄荷酒磨下
　　拒风丹治一切风
　　川芎【四两】　　　防风【一两半】　　天麻
　　甘草【炒各一两】　　细辛　　　　荜拨【各半两】
　　右末炼蜜和杵每两作三十圆每服一圆细嚼荆芥酒下伤风鼻塞项彊头疼姜汤下
　　麝香圆治白虎疖风走注疼痛遍身瘙痒如虫啮昼静夜剧
　　川乌【大八角者三个】　全蝎【二十一个】　地龙【半两】
　　黑豆【并生用二钱半】　麝香【半字】
　　右细末糯糊圆菉豆大每服七圆甚者十圆夜卧令膈空温酒下微出冷汗便瘥
　　増味五痹汤治风寒湿合而为痹肌体麻痹不仁
　　羌活　　　　防己　　　　片子姜黄
　　白术　　　　海桐皮　　　当归
　　白芍药【各一两】　甘草【炒七钱半】
　　右剉每服三钱姜十厚片煎服病在上食后病在下食前
　　蒂散吐法
　　右蒂末一钱熟水调下若风颠证须以蒂散吐痰
　　稀涎散治风涎潮塞上膈气闭不通
　　猪牙皁角【四条肥实不蛀者去黑皮】　　　光明晋矾【一两】
　　右细末轻者半钱重者三字熟水调下但少吐之弱者不可吐用养正丹三十圆研细南木香煎汤调下仍与南星附子豁痰归经鸡心宾榔亦能疎风顺气
　　鹤膝风挛方真紫金皮老酒煎候温常服
　　急风方
　　朱砂【一字】　　　轻粉【一防】　　　巴豆【去油如霜些儿】全蝎【一枚】　　　蝉殻【两枚去土】
　　右末之研和大人尽剂用薄荷泡汤调下小儿分半用乳汁调下或吐痰或泄毒物皆效
　　乌龙丹治诸风瘫痪口眼防斜语言蹇澁
　　真川乌【生去皮脐】　好五灵脂【各二两】
　　右末入脑麝半钱同研滴水圆小弹大阴干每一圆先姜汁研开次好酒调下空心食前日两服似鐡弹圆
　　庐江刘宝治痓良方
　　归荆汤治风痓昏迷吐沫抽掣背脊彊直产后中痓通用
　　当归　　　荆芥穗
　　右等分末之每二钱水一盏酒少许煎七分灌下如牙用铜匙斡以鸡羽蘸药入口或用童尿调下或以川芎代当归亦妙
　　又方
　　黑豆【炒焦好酒淋之取淸汁】
　　右每酒一盏独活剉三钱煎七分温服又连续进剂以瘥为度
　　太阳风痓证候始则发热腹痛喘息涎浮次则牙紧头揺十指微动渐加项背彊直转侧不仁甚者昏困失音目睛直视滑泄不禁身腰反张如此则十不救一新产血虚汗出伤风亦作痓证凡产后发热若舌蹇唇急手指微动便急作风痓疗之荆归汤独活酒【方见在湿门】人为邪气所干则发而为病若气若血若痰若水若风若寒若暑若湿腑臓表里冷热虚实各有受病之处用药之法必究其原而后可以起病否则前贤所谓猎不知兔广络原野冀一人获之术亦疎耳是可以人试技乎哉
　　附诸贤论
　　病机机要曰治风须分在臓在腑在经之异云风本为热热胜则风动宜以静胜其燥是养血也治须少汗亦宜少下多汗则虚其衞多下则损其荣宜治在经虽有汗下之戒而有中臓中腑之分中腑者多着四肢有表证而脉浮恶风拘急不仁中臓者多滞九窍唇缓失音耳聋鼻塞目瞀大便结闭中腑者宜汗之中脏者宜下之表里已和宜治之在经当以大药养之
　　发明云中血脉则口眼防斜中腑则肢节癈中臓则性命危三治各不同中血脉外有六经之形证则从小续命加减中腑内有便溺之阻隔宜三化汤等通利之外无六经之形证内无便溺之阻隔宜养血通气大秦芁汤羌活愈风汤主之
　　刘宗厚曰按此分在表在里在经之三证立汗下调养之三法可谓开后世之盲聋但所用诸方学者宜详审之河间曰风病多因热甚俗云风者言末而忘其本也所以中风有瘫痪者非谓肝木之风实甚而卒中之也亦非外中于风良由息失宜而心火暴甚肾水虚衰不能制之则阴虚阳实而热气怫郁心神昏冒筋骨不用而卒倒无知也多因喜怒悲忧恐五志过极而卒中者皆为热甚故也若微则但僵仆气血流通筋脉不挛缓者发过如故或热气大盛郁滞不通阴气暴絶阳气后竭而死○痰涎者由热甚则水化制火而生○偏枯者由经络一侧得通否者痹而瘫痪也○口筋噤急者由风热太甚以胜水湿又津液滞于胸膈以为痰涎则筋太燥然燥金主于収敛劲切故也○或筋反缓者乃燥之甚血液衰少也诸筋挛易愈诸筋痿难复以见燥之微甚也
