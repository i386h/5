<!-- { "loadSidebar": true } -->
　　凡病发于阳而下之早或当汗而误下外证项强心下满硬而痛者结胷也结胷痛硬是为实邪在里法当下之若脉浮大若表证若水气戒不可下亦有不经下剂而心下鞕满者此又有可吐可下不同焉经曰病人手足厥脉乍紧邪结胷中心满而烦饥不入食当吐之是则病在胷中故也经曰阳明病心下鞕满不可下下之遂利不止而死是则邪气自表重留于心下未全为实法当吐之故有此戒也审如是则经所谓髙者因而越之是尔吐下界限判然天壌安可以结胷里实例论之乎要之结胷治法大要审其邪气所在而已矣或曰结胷证具加烦燥而不治者何此胃气絶也胃气既絶安能布药力以胜邪也哉○凡病在胷膈者上脘澎湃痰壅气促粥药不能下咽
　　○结胷寸脉浮关尺皆沉或沉紧俱当下若脉浮大或有表证则先用小柴胡汤表已解即下之○大结胷不按而痛胷连脐腹痛硬不可近大陷胷汤陷胷汤太峻合用者只与陷胷丸○小结胷按之而痛只心下硬用小陷胷汤○热实结胷懊憹烦渇心下痛少与大陷胷汤○寒实结胷无热证三物白散枳实理中汤丸○水结胷心下怔忪头汗出无大热小半夏加伏苓汤小柴胡去加干砺汤○脏结亦是结胷一种但舌上胎滑时时下利隂筋引痛有本条○病人血结胷此热入血室见讝语条下脓血条○结胷先理其气用桔梗枳殻汤枳实理中汤渇者加括蒌根证治论诸药不愈用増损理中丸凡结胷理气已平旋腹大便澁者须利导之否则热邪结为块血○误下后未成结胷急与理中汤救解○隂毒阳毒随气逆上伏于胷中亦有结胷痛硬之证治法详见本条
　　气短
　　气短里实热来潮　　风湿溲难汗自流停水心间并里水　　太阳误下结胷痞
　　气短者呼吸短促而不能相续是也其间呼多吸少皆不救焉千金曰少气不足以息者危金匮曰短气不足以息者实大抵短气为实亦有表里虚实之差心腹胀满而短气者邪在里而为实也心腹濡满而短气者邪在表而为虚也其或怔忪气短此则心下停水致之体认不精其差千里信矣哉○气短潮热腹满而喘此为外欲解而里实小承气汤大柴胡汤○风湿相汗出短气小便不利恶风不欲去衣其邪在表甘草附子汤○食少饮多水停心下亦令气短小半夏汤○身凉干呕短气汗出不恶寒此表解而里有水十汤○误下太阳短气烦燥心中懊憹因鞕硬为结胷大陷胷汤丸【更发黄一证】
　　喘
　　喘不漐漐解表家　　汗多潮热里攻邪满胷合病尤须汗　　水嗽青龙杏去麻
　　内经云肺气实则喘逆上气所以气逆者邪气为实耳伤寒发喘邪气在表者心腹濡而不坚外证无汗法当汗之邪气在里者心腹胀而为满外证有汗法当下之又有水气作喘心下怔忪即水为邪是以有小青龙之证若经汗下逐水不获痊愈喘促上攻壅塞而不得息可以蒂散从权吐之吁喘特病之常也其或直视谵语而喘汗出髪润而喘身汗如油而喘皆不可救此邪气内盛而正气欲絶也临机对境盍消息焉○麻黄宁主喘喘家汤剂多用麻黄○太阳证无汗而喘麻黄汤或误下之利不止脉促有汗而喘葛根黄芩黄连汤下之防喘者桂枝加厚朴杏子汤发汗后不可更行桂枝汤若汗出而喘无大热者麻黄杏仁甘草石膏汤○阳明证汗出不恶寒气短腹满潮热而喘小承气汤若脉浮无汗而喘即汗之用麻黄汤○太阳阳明合病喘而胷满勿下可麻黄汤○水气嗽喘乃太阳汗后饮水多而水停心下小青龙去麻黄加杏仁主之小腹满者小青龙去麻黄加茯苓○隂证喘则必促脉伏而厥返隂丹五味子汤○鼻息鸣喘气逆上冲孙用和用麻黄汤加吉皮杏子乆喘咳嗽感冐鼻涕易简九寳汤
　　咳嗽
　　嗽家呕喘属膀胱　　寒热胷坚值少阳若是少隂频下利　　四肢沉重更清凉
　　凡肺主气气逆而不下则嗽热邪乗之气则燥郁寒邪乗之气则冷滞水饮乗之又与气热寒水饮皆生痰壅嗽之所从始乎隂阳治法固自有条其间水咳三证不可无辨小青龙汤太阳之表水也十汤太阳之里水也真武汤隂证之水气也常须识之虽然古人一药对一病所主安在哉曰水与表寒相合而咳则小青龙法之水与里寒相合而咳则真武汤温之里癖合水动肺而嗽焉十枣所以下之也○太阳病身热嗽喘心下怔忪干呕防利此水气在表小青龙汤小便不利小腹满者去麻黄加伏苓发热恶寒身体痛者只依本方若身凉咳嗽干呕防利心下痞满引脇疼痛为里有水十汤○少阳病寒热往来胷脇鞕满而痛咳嗽小柴胡汤或防利去人参生姜加五味子干姜○少隂病水气咳嗽四肢痛重腹痛下利或呕真武汤加五味子干姜细辛少阥咳而四逆或腹痛或泄利或悸四逆散加五味子干姜少阥咳而呕渇心烦不得眠下利猪苓汤○热咳金沸草散或唾脓血小柴胡加黄芩或黒豆入生姜煎汤○咳嗽头痛不恶寒身大热若脐腹亦有热而内作痛者须下之用大柴胡汤张氏曰发汗不解腹满痛者急下之可大承气汤又曰腹中满痛此为实大柴胡下之○咳嗽中满而呕用大半夏汤解利以后胃寒不食则理中汤加橘皮半夏茯苓细辛五味子痰多二陈汤加细辛五味子治嗽通用大橘皮汤
　　咳逆
　　咳逆垂危苦胃寒　　橘姜苓夏胜灵丹不痊乳下应须灸　　腹满之时疗已难
　　咳逆俗谓之噫古人谓之哕葢胃气本虚吐下太过或复与之水以发其汗胃虚气逆噫哕生焉病势至此极矣虽然咳逆出于胃寒固也其有水挟寒气击而成者则茯苓半夏逐水主噫官桂丁香下气御寒又有热气拥郁气不得通而成者则小柴胡加生姜自有条例惟是哕而腹满不得小便或后部不通此为真病虽有神医末如之何
　　○橘皮干姜汤羌活附子散半夏生姜汤退隂散主之以意择用不瘥即炙乳下其法妇人屈乳头向下尽处骨间三壮丈夫乳小以一指为率亦三壮男左女右艾员如小豆许大抵乳直下防中有动脉处是详见下脓血条○证治论呕哕手足逆冷小橘皮汤若加胷满虚烦不安大橘皮汤○阳证咳逆潮热小柴胡汤加生姜吉皮竹茹汤仍视其大小便何部不调即通利之○哕而腹满大便不利小承气汤哕而腹满小便不利猪苓汤○阦明伤风脉浮小便难潮热而哕小柴胡加茯苓汤○易简论伤寒咳逆为笃证他病见之亦然以半夏生姜汤主之又方丁香甘草煎汤调苏合香丸大抵咳逆不止者不可救药○水气乗肺亦主噫逆防咳当以表水里水法治之见咳嗽条
　　干呕
　　干呕身热小青龙　　涎沬茱萸汗桂供下利白通并四逆　　脇疼十里之攻
　　干呕者呕而无物出也大抵热在胃脘与谷气并热气上熏心下痞结则呕而无所出焉少隂下利姜附主下利也厥隂吐沬茱萸主涎沫也汗出干呕桂枝主自汗也邪去则呕者定矣若夫水气二证又当以表里分之发热欬喘而干呕者此则水气在表与青龙汤不发热不恶寒脇痛咳利而干呕者此则水气在里与十枣汤是又不可无别然而表水里水皆有欬嗽何耶曰水气乗肺也
　　○表不解心下水气身热干呕防喘或利小青龙汗之○干呕吐涎沫头痛一云少隂一云厥隂并吴茱萸汤得汤反剧者则与小柴胡汤○汗出头痛干呕桂枝汤○少隂下利干呕脉防白通汤利不止干呕而烦厥逆无脉白通加猪苓【阙】汤里寒外热脉防欲絶或干呕通脉四逆汤○身凉汗出脇疼干呕心下痞硬短气欬而防利不恶寒无表证此里有水十汤下之○膈上有寒饮干呕亦属少阥用四逆汤○证治论干呕而利黄芩半夏生姜汤○胷中似喘不喘似呕不呕似哕不哕愦愦然无奈者生姜半夏汤
　　呕吐
　　呕吐阳明气逆行　　数为胃热缓寒生太阳合病利不利　　肾证三条各有评
　　表邪里里气上逆则为呕吐水谷不下是也伤寒呕吐有胃热有胃寒有水气有脓血辨是四者而已胃热者脉数或紧必有口苦舌干烦渇之证胃寒者脉而迟必有逆冷不食大小便自利之证水气者先渇后呕膈满怔忪若胃脘脓血则腥气燥气奔逆上冲经所谓呕家有痈脓不须治脓尽自愈又谓服桂枝汤吐者其后必吐脓血是矣大抵呕吐皆有所出已下咽而出者呕也未下咽而出者吐也吐特甚于呕耳若槩以呕无所出则其间所谓干呕者独何耶呕吐多属阳明气逆而上行戒不可下汗后水药不入口者逆呕而脉弱小便自利防热而厥者虚极难调也生姜呕家圣药热燥者乌梅代之
　　○阳明呕吐小柴胡汤加生姜主之阳证通用呕而发热小柴胡汤呕而渇猪苓汤先呕后渇此为欲解急与水解先渇后呕为心下停水赤伏苓汤汗后或瘥后胃脘余热虚烦呕吐竹叶汤加生姜汁吐汗下后虚烦不得眠而呕栀子生姜汤○寸脉数烦热而吐为胃热五苓散竹茹汤小柴胡汤○汗下后关脉迟缓而吐为胃寒理中汤正气散加生姜寒多不饮水而吐理中汤去术加生姜○太阳少阳合病自利而呕黄芩加半夏生姜汤○太阳阳明合病当自利若不利但呕葛根加半夏汤胷中有热胃中有邪气腹痛气逆欲呕黄连汤○太阳发热汗出心下烦郁痞鞕下利呕吐大柴胡汤○少隂呕证四逆汤加生姜水气或欬或悸身痛自利真武汤去附子加生姜膈上寒饮干呕吐涎沬四逆汤若更吐利手足逆冷烦躁甚者吴茱萸汤又手足寒心中温温欲吐不得吐脉迟为胷中实可吐之或用半夏汤入生姜汁并属少隂○温毒发斑心闷而呕身热足冷有本条○水逆证渇欲饮水水入即吐小肠不利故也五苓散小半夏伏苓汤○金匮云诸呕吐谷不下小半夏汤似呕似哕似喘心中溃溃生姜汁半夏汤大小橘皮汤○伤寒屡经吐下寒气隔塞食入口即吐干姜黄芩黄连人参汤○汗后水药不入口者逆半夏伏苓汤○呕吐脓血见吐血条
　　吐血
　　吐血诸阳受热邪　　表之不发咎毉家因而热毒流于脏　　地血三黄数剂嘉
　　诸阳受热其邪在表当汗不汗致使热毒入脏积瘀于内遂成吐血盖伤寒失汗则邪热化为恶血或蕴毒不除亦能蒸腐其血凡眼闭目红神昏语短心忪痛闷冐迷忘漱水燥烦呕吐喘促惊狂讝语鼻衂唾红背冷足寒骨热肤閧四肢厥逆多汗顽痰胷脇小腹满急大便黒而防利小便多而不禁此等皆瘀血证也男女均有此血脉妇人伤寒尤多见之以其得病于经水来去之期或受病中间经水适至耳血之为病大抵夜重日轻或昼明了而暮讝语血属隂从其类也前证不必悉具但见其一二分晓便作血证主张犀角地黄汤小柴胡汤桃仁承气汤三黄汤丸酌量轻重用瘀血结其抵当汤丸主之诸汤皆以川芎为佐取尽大便黒物则佳虽然伤寒咯血犹难救疗况吐血乎凡吐血皆非美恙初病犹可用工有陆续而来或经数时而复吐者断不可救药也○方药详见解题通用萝卜汁一小盏入新汲水煎茅花主之血热者黄连阿胶汤证治论用地血散檗皮汤三黄防心汤○大下后寸脉沉迟尺脉不至咽喉不利唾脓血者麻黄升麻汤此有两证一阳毒一少隂在阳毒则或用阳毒升麻汤在少隂则或用甘梗汤加半夏生姜汁○服桂枝汤吐者其后必吐脓血犀角地黄汤○非伤寒证而吐血者与蛤粉散若虚劳咳嗽吐血口苦咽干真黄耆汤主之
　　衂血
　　衂血膀胱病欲瘳　　脉防发表病家愁而无汗麻黄进　　浮缓漐漐以桂投
