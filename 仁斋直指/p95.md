<!-- { "loadSidebar": true } -->
　　可水除烦使胃和　　常须少与勿令多若还不与无由汗　　强与还因水致疴
　　病非大渇不可与水渇不与水无由作汗则喘而殂也伤寒饮水是为欲愈之若渇者与之过多或小渇而强与之饮腹中热少一不能消停饮作害者多矣曰水结曰喘悸曰咳噎曰呕哕曰肿满曰下利曰小便不利安有不自水气得之诊视又当识此○太阳病发汗后大汗出胃中燥不得眠其人欲饮水当少与之胃和则愈○厥隂病渇欲饮水者与水则愈○霍乱发热头痛身疼热多饮水者与五苓散○呕吐病在膈上后必思水者与猪苓汤○水逆证见呕吐条○水结证见头汗出条○饮水多水停心下气上乗心则为悸水气结于胷脇则为水结胷胃中虚冷则为呕哕冷气相抟为噎上迫于肺则为咳喘渍入肠中则为下利邪热所抟畜于下焦则为小便不利小腹满而里急溢于皮肤则为肿痛○饮水过多者五苓散导之
　　小便自利
　　小便自利血相干　　蜜导阳明肾证寒脾约讝言脚挛厥　　太阳汗下大便难
　　小便自利非血证则肾虚也惟血证则小腹结而如狂惟肾与膀胱俱虚则不能约制水液是二者小便皆自利也若肾虚而挟热焉故乍沥乍旋谓之小便数
　　○伤寒下焦有热小腹必满应小便不利今反自利者此血证也法当下之又有病在太阳遍身发黄其脉沉结小腹虽坚而小便不利此则非血若或小便自利其人如狂血证谛矣下之抵当汤圆○阳明自汗应小便少而反自利者津液竭也粪虽硬但以蜜导猪胆汁亦可以导○少隂四逆小便自利为虚寒用四逆汤或真武汤去伏苓若小便白亦是下焦寒与四逆汤○小便数大便鞕此为脾约脾约圆麻仁圆主之张氏云趺阳脉浮而濇浮则胃气强濇则小便数是为脾约趺阳胃脉也此证消谷引饮葢胃壮而热矣○伤寒脉浮自汗小便数若胃不和而讝语少与调胃承气汤○太阳自汗四肢拘急心烦防恶寒脚挛急小便数误服桂枝得之便厥可与甘草干姜汤芍药甘草汤○太阳吐汗下后小便数大便因鞕小承气和之○小便尿血证治论用延胡索散
　　遗溺
　　遗溺风温戒利肠　　腹澎身重合三阳下焦不摄兼停血　　肾絶狂言五证详
　　水液之余者入胞而为小便胞中虚寒不能约制水液加以邪气乘之故旋溺自遗而不禁也
　　○风温脉浮自汗体重多眠鼻鼾喘息恬不欲言误下则小便不利直视失溲○三阳合病腹满身重口中不仁面垢讝语遗尿并不可汗下少与白虎汤○膀胱潴水下焦不摄则亦遗溺经云邪中下焦隂气为栗足膝逆冷便溺妄出合用四逆汤○下焦蓄血小腹结急小便自利不禁轻者桃仁承气汤重则抵当汤圆○狂言直视遗尿肾絶不治
　　小便难
　　小便汗竭胃干空　　多汗阳明并戒通引饮湿黄须要利　　澁难虚热客胞中
　　汗自外泄津液中干此小便所以不通也或隂虚而阳凑之小肠伏热亦令旋溺赤黄数且难矣素问曰阳入隂分则膀胱热而小便难其谓是乎多汗者以利小便为戒伏热者以凉剂行之若夫中湿发黄不利小便非其治也
　　○发汗多亡津液胃中干小便不利及阳明汗多小便不利者并不得利之小便自利则愈○引饮过多下焦有热小便不利脉浮者五苓散脉沉者猪苓汤○中湿发黄家并与利小便○小便难者隂虚而阳凑之故小便黄为下焦热以瞿麦滑石軰利之木通散亦可太阳汗后漏不止而恶风四肢急小便难桂枝加附子汤阳明中风脉浮大身黄鸟干气短腹满潮热时哕心脇痛嗜卧小便难小柴胡加茯苓○表有水气身热而咳表不解心下停水小腹满小便不利小青龙汤去麻黄加伏苓汗下后发热头项强痛无汗心下满防泄小便不利桂枝汤去桂加伏苓白术呕而发热胷脇满心下怔忪小便不利小柴胡去黄苓加伏苓少隂小便不利四逆散加伏苓○瘥后腰下有水气牡砺泽防散主之
　　大便下利
　　利惟胆胃负时殂　　不渇脾寒渇肾虚肠垢鸭溏并湿毐　　讝言备载古人书
　　下利须别隂阳三阳下利身热太隂下利手足温少隂厥隂下利身凉无热此大槩也自利不渇小便色白脉防淸谷厥冷恶寒凡此皆寒渇欲饮水尿色如常泄下赤黄发热后重凡此皆热要之风邪入胃木来胜土故大肠暴下其里虚恊热者下利尤多或解散或和解或攻泄或温中或固下焦或利小便随证有条但不容发汗葢邪气内攻若外复泄其津液则胃气转虚必胀满矣然则下利之脉何如曰身凉脉小者顺身热脉大者逆大则为虚防弱则自止滑而数者是又有宿食也若夫下利讝语而目直视下利厥燥而不得眠下利发热汗不止或厥不止下利厥冷无脉炙之身不温而脉不回下利日十余行其脉反实皆邪拥正气而下脱五夺之最急者也虽有工巧将焉用哉
　　○太阳阳明合病下利头疼目疼鼻干脉浮长葛根汤○太阳少阳合病下利头疼胷满干呕脉浮黄芩汤呕者加半夏生姜○少阳阳明合病下利身热胷脇满干呕往来寒热脉长大而为负负者死但长大而不为顺又脉滑而数则有宿食小承气汤下之迟而滑者亦少下之○太隂自和不渇四逆汤理中汤术附汤○少隂自利必渇肾虚引水自救脉防者白通汤厥逆无脉白通猪胆汁汤通脉四逆汤若渇而呕嗽心烦不得眠猪苓汤自利清水色青心下必痛口中干燥此不可温须下之用大承气汤三隂下利法当用温若自利清水心下痛口干燥须下之下利发渇属少隂固也然三阳亦有饮水者乃有热也○恊热利者曰肠垢脐下必热便中垢腻赤黄或饮水乃热也黄苓汤白头翁汤薛翁汤此证惟黄苓最妙凡恊热下利通用之○胃寒利者曰鸭溏脐下必寒腹胀满便中黄白青黒或清谷四逆汤理中汤白通加附子汤寒毒下利面戴阳者下虚也○湿毒利者腹必满下脓血如鱼脑如烂肉汁桃花汤地榆散黄连阿胶汤或用除湿汤冐风汤加木香○下利讝语有燥尿也脉不防细可下之用小承气汤○三部脉平心下硬而下利者肠胃有积结也急下之○下利心下痞者详见痞条○隂毒阳毒亦有下利有本条○下利身痛腹满清谷急救里用四逆汤服药后清谷止但身痛者急解表用桂枝汤○固下焦利小便方论见痞条风邪入胃下利热则败毒散冷则不换金正气散或加干姜木香○假如他病肠风失血崩中漏血之人继而下利大肠里急痛不可忍虽与巴粉取积已行踈导其痛独存者此非积也荣血亏少阳刚胜隂故尔役药当以川芎为佐荣气一调其痛立止设或小便不通五苓散不能作效当以分心气饮加川芎麦门冬与之自然快利或蕴热血痢腹中痛甚踈通涤热痛未得平亦当为之调血
　　霍乱
　　霍乱渇来用五苓　　寒多不水理中寻憎寒厥热姜甘附　　中暑焦烦腹痛侵
　　张氏但称吐利者非霍乱也霍乱邪在中焦以饮食无节居处不常得之夹食伤寒隂阳乖隔上吐下利而燥扰痛闷是其尔偏阳则多热偏隂则多寒卒然而来危甚风烛许仁则谓湿霍乱死者少干霍乱死者多葢以所伤之物或因吐利而出泄泄尽则止其死少也未上不得吐下不得利所伤之物拥闭正气关隔隂阳烦燥喘胀其死多也夫饮食起居当以此为戒○霍乱吐利热多而渇五苓散○寒多而不饮水理中汤圆或有寒腹满而痛四肢拘急转筋下利者剉理中汤加生附子官桂○吐利汗出发热憎寒手足厥冷拘急其脉沉细四逆汤○中暑霍乱烦燥大渇心腹撮痛四肢冷冷汗出脚转筋香需散千金云转筋者用理中汤加煆石膏○汗后霍乱虽吐利已止而身痛不休少与桂枝汤吐利已止汗出四肢厥而拘急脉防欲絶通脉四逆加猪胆汤○霍乱通用霍香正气散腹痛加桂痛甚去霍香加茱萸小便不利加伏苓防而不吐除湿汤加桂吐而不防除湿汤去苍术加桂丁香○干霍乱心腹作痛欲吐不吐欲下不下先以盐汤一盏顿服吐出令透即以剉理中汤倍加橘红与之凡气痞于中不吐不防害人甚急可苏合香圆用枳殻散下或用霍香正气散加官桂茯苓倍加枳殻大抵风寒湿邪自外入霍香正气散除湿汤为要饮食居处邪由内发治中汤主之其或吐防不止面青厥冷者震灵丹研开木香干姜煎汤调下○大柴胡汤一证云发热汗出不解呕吐下利而心中痞者大柴胡主之此则非霍乱也
　　失音
　　失音发痓反张弓　　狐惑唇疮哑似聋风湿血迷并舌卷　　更兼中暑语难通
　　言心声也而声音道路出于喉嗌肺亦主之若风若痰若血若热与夫邪毒之气伏于心窍或滞于喉间皆令人失音或语短而声蹇澁也活人书惟有发痓狐惑条例风湿而下诸家之正说附焉○痓证口噤头摇掣疭不语项强背直腰身反张有本条○狐惑即湿也虫食下部为狐下唇有疮其咽干虫食其脏为惑上唇有疮其声哑有本条○风湿内有一证缓弱昏迷腹满身重自汗失音下利不禁白通汤加白术甘草○血证心忪语短冐迷忘详见吐血下脓血条○厥隂舌卷囊缩毒气入脏或有不语此用小承气汤○伏暑发热汗渇暑入心胞络亦或不语此用小柴胡汤热渇甚者用竹叶汤○风纒喉嗌不语细辛皂角末入鼻通关次用南星略炮加生姜紫苏熟煎与之
　　失音亦须调导大小便






　　仁斋伤寒类书卷五
<子部,医家类,仁斋直指__仁斋伤寒类书>
　　钦定四库全书
　　仁斋伤寒类书卷六　　　宋　杨士瀛　撰
　　明　朱崇正　附遗
　　怫郁
　　怫郁阳蒸聚体肤　　便坚为实哕为虚二阳并病顔容赤　　火迫身黄惕惕如
　　怫郁者阳气蒸越形见于头面体肤之间聚赤而不散也其证则有异焉大便鞕而气短者实也汗下后而得哕者虚也若虚若实当详审之
　　○小便不利时有防热大便乍难怫郁而不得卧此燥粪里实也承气汤主之○吐下后极虚而汗之其人怫郁复与之水以发其汗因而得哕此胃中寒也桂枝人参汤加茯苓○太阳初得病发汗不撤并归阳明续自防汗面色赤者阳气怫郁也解饥汤主之或汗又不撤其脉濇与麻黄汤○阳脉浮隂脉濡弱妄以火熏熨欲令汗出客热得火内则惊惕外则怫郁蒸肌身目发黄小柴胡汤加黑豆与之
　　冐
　　冐因虚极有寒伤　　头痛胷坚属二阳吐汗下余苓桂术　　脉沉自利理中汤
　　冒者冒之谓者运之谓上虚则诸虚极而乗寒则冒二者皆相似其轻而冐其重也妇人新产血虚挟寒必冐冐家自汗则愈若少隂病下利止而头时时自冐者此虚极而脱也其与诸逆发汗剧者言乱目设遇歧扁其能起之乎
　　○太阳少阳并病头项强痛或冐胷中痞鞕刺太顀戒不得发汗少阳本证亦有目见本条○阳明伤风头见发黄条○吐汗下后虚烦脉防或沉紧心下痞脇下痛气冲胷喉冐身摇筋脉动惕乆而成萎伏苓桂枝白术甘草汤○脉沉迟面防赤身防热下利清谷者必郁冐汗出证属少隂理中汤甘草干姜汤四逆汤随轻重用○太阳病若下之不愈因复发汗以此表里俱虚其人必冐冐家汗自出而愈○又痰饮冐厥逆少与易简三生饮感湿头重晕芎术除汤○金匮曰产妇亡血复汗寒多故冐又曰产妇厥冐其脉防弱不能食大便坚葢血虚则厥厥而必冐皆是虚寒
　　心动悸
　　心悸三阳证自详　　粪坚讝语胃调汤冐旋甘桂瞤真武　　小建中兼炙草方
　　动悸多生于停水或阳气尚弱心下虚空正气内动致之或汗下以后正气内虚邪气与之撃而然也此葢心悸而气动其与惊惕不同焉
