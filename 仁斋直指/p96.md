<!-- { "loadSidebar": true } -->
　　○太阳病小便利者以饮水多故心下悸小便少者必膀胱里急也并用五苓散小半夏伏苓汤主之○阳明病壮热往来心下悸小便不利心烦喜呕小柴胡汤伤风往来寒热或心下悸小柴胡汤○少阳病脉细头痛发热误汗之必讝语转属胃胃和则愈胃不和则烦悸而大便鞕属调胃承气汤然调胃承气汤太峻证治论只用小柴胡汤粪鞕者可加大黄烦燥者可入芒消些少凡调胃承气证以此法代之尤为穏当○太阳发汗过多其人义手自旋冐心下悸欲得按者桂枝甘草汤○太阳病发汗不解仍发热心下悸头肌体瞤动振振欲擗地者真武汤主之或理中汤加茯苓○伤寒二三日心中悸而烦与小建中汤经云先烦而后悸者为热先悸而后烦者为虚惟虚则小建中主之○少阳病耳聋目赤胷满而烦妄加吐下则悸而惊可与小建中汤如有热证即以小柴胡继之○伤寒脉结代心动悸炙甘草汤○少隂四逆证其人或悸以四逆散加桂主之○心下水气厥而悸当先治水茯苓甘草汤然后治厥有本条不然水入胃必下利也○伤寒多因吐下或火熏或温针以致惊惕○太阳病若下之胷满烦惊小便不利讝语身重难以转侧用柴胡牡砺龙骨汤不可发汗○风温妄用火薫以致发狂剧则如惊癎时时瘈疭此为逆也金匮风引汤
　　发狂
　　发狂面赤属重阳　　葶苈升麻及大黄血证身黄仍漱水　　尿多承气地黄汤
　　隂邪并于隂则颠阳邪并于阳则狂伤寒热毒在胃并入于心遂使神志昏乱言动急速而发狂也狂之发作少卧不饥妄语妄笑妄倨妄辩妄起妄行弃衣而走登髙而歌甚则逾垣上屋皆独阳亢热使之非吐下不能止亦有当汗不汗瘀热在里下焦蓄血而如狂者小便必利特如狂而未至于狂耳其或熏熨迫汗灼艾烧针令人烦燥卧起不安则谓之火邪惊狂凡是数者各有条例若夫狂言直视旋溺自遗其与汗后热多脉躁狂言不食智者寒心焉
　　○重阳即阳毒脉实数狂走错语烦燥干呕面赤咽痛潮热发斑亭苈苦酒汤阳毒升麻汤栀子仁汤三黄汤大黄散升麻葛根汤加大黄狂走者水调蔕末吐痰蔕散亦可吐○血证如狂脉防而沉身黄唇燥漱水不欲下咽无寒热小腹鞕满小便利大便防利而黒轻者犀角地黄汤重者桃仁承气汤或抵当圆取尽黑物为効张云太阳病不解热结膀胱其人如狂而血自下下者愈若外不解可与桂枝汤外已解但小腹结急乃以桃仁承气汤攻之大抵伤寒当汗不汗热蓄在里热化为血故喜忘如狂○阳狂寒水石黄连末各一钱冷水调下皆效发斑妄语未可下者龙胆草一物汤
　　○火邪惊狂者医家以火熏熨迫汗及烧针灼艾而然也其人亡阳烦燥卧起不安金匮风引汤柴胡加龙骨牡砺汤桂枝甘草龙骨牡砺汤柴胡加龙骨牡砺汤
　　又火刼腹满防喘口干咽烂或不大便讝语用小柴胡汤黑豆解火邪汤
　　直视
　　直视无神不转睛　　衂兼少血汗犹轻遗尿喘泄摇头证　　脉濇循衣并卒倾
　　水之精为志火之精为神五脏六腑之精皆上注于目病人邪气极盛冐其正气遂使神志不慧目不转睛而为之直视伤寒至于直视证最逆不救者多亦有反目倒窜眼睛上腾此则肾絶虽昌阳引年亦不及新矣
　　○衂血不可汗汗之则额上防脉紧急直视不能眴不得眠○少血者肝气虚目力弱若又发汗亡阳则隂阳俱虚必至直视二者虽逆犹未甚也○狂言遗尿反目直视肾絶不治○直视讝语喘满者不治下利者亦不治○摇头直视形如烟熏心絶不治○循衣摸床惕惕不安防喘直视日晡潮热下之后脉者生脉濇者不治为阳濇为隂是阳病见隂脉邪盛而正脱也○无表里证目中不了了睛不和大便难身防热此非直视葢内实也小承气汤大柴胡汤
　　讝语
　　讝言脉数郑声虚　　胃实身和热有无下利湿温并血证　　三阳合病各殊途
　　实则讝语虚则郑声经曰邪气盛则实精气夺则虚伤寒胃中热盛上乗于心心为热冐则神识昏迷呢喃谵妄此邪气盛而语言差也若汗后若病乆本音失而正气亏则郑重语散不知髙下此精气夺而声不正也讝语为热独语亦热若狂语则其热加多至于言乱恶骂又剧甚而难制矣大抵大热入胃水涸粪燥必发讝语当下误汗当汗过多亦发讝语讝语属阳见隂证者逆讝语喘满气逆而上奔也讝语下利气脱而下夺也真气离絶谓之何哉
　　○讝语为实脉洪数大便秘小便赤手足温少与调胃承气汤阳实讝语脉短促者不治若逆冷而脉沉细者即死○郑声为虚脉防细大小便自利手足冷用白通汤○胃实讝语身热汗多胃中燥大便硬或潮热少与调胃承气汤大小承气汤酌量用○身和讝语以发汗多亡阳津液不和致之不可下只与柴胡桂枝汤○下利讝语为有燥屎脉不防细即须下之用小承气汤讝语而利不止则不治又汗出讝语者风也须俟其过经乃下之○湿温苦妄言证有本条○瘀血讝语狂言漱水大便黒小便多遍身黄小腹满縁当汗不汗蓄热在里热化为血故尔轻者犀角地黄汤重者桃仁承气汤抵当圆○热入血室讝语昼静夜讝如见鬼状速与小柴胡汤稍迟则热入胃津液燥中焦上焦不荣必为血结胷当针期门或脉迟身凉无热胷满如结胷状亦刺期门若血热犯于胃气小腹急满小便自利喜忘如狂昼夜讝语抵当圆主之○三阳合病讝语脉滑实身重难以转侧口中不仁而垢遗尿不可汗下少与白虎汤○发少阳汗则讝语经云汗之则讝语甚谓有少阳也下之则额上汗手足逆冷谓下之早也○太阳病八九日下之胷满烦惊小便不利讝语身重不可转侧柴胡龙骨牡砺汤○发汗多亡阳讝语不可下柴胡桂枝汤主之○火刼讝语口干烦燥喘满小柴胡加黑豆
　　摇头
　　摇头直视似烟熏　　真病心家已絶根痊证反张并口噤　　头中痛者战而言
　　头者诸阳之会阳脉有乖则头为之摇动然有心絶而摇头者有风盛而摇头者有里痛而摇头者形证皆不类焉葢隂根于阳阳根于隂隂阳互根气血所以周流而无间若心絶则神去而隂竭阳独无根不能自主是以头摇经法谓阳反独留形体如烟熏直视摇头者此也至于太阳发痓则风盛于上风主乎动是以头摇经所谓独摇头卒口噤项背反张者此也言而摇头者头中有痛言则痛甚痛则必摇经所谓摇头言者里痛也乂谓言者为虚不言者为实是也合是言之均是摇头耳析而分之曰实邪曰虚邪曰真病又当明其臧否云○摇头直视形如烟熏心家絶也真病不治○太阳发痓摇头噤口颔背反张身热足冷有本条○摇头言者其里有痛言者虚也可与如圣饼易简芎辛汤
　　战栗
　　战动于身栗动心　　正邪胜负两般寻振振汗出将痊愈　　鼓颔虚寒病已深
　　战栗皆隂阳之争战者身为之摇也栗者心战而惕也邪气外与正气争则为战邪气内与正气争则为栗战者正气胜栗者邪气胜战则欲愈栗其已甚乎○振振汗解者葢邪气欲出其人不虚故邪与正争发为振战正气胜则得汗而解矣○伤寒六七日欲愈必振振汗出而解其有身不战而但鼓颔心栗者遂成寒逆此隂气内盛正气内虚不能胜邪反为邪所胜当以四逆汤姜附汤并御文御之理至明矣经云隂中于邪心内栗也又云邪中下焦隂气为栗足胫逆冷便溺妄出此合用四逆汤姜附汤仍与养正丹
　　瘈疭
　　瘈为引缩疭为伸　　热极风生并在经涤热祛风犹可望　　火熏发表定归
　　瘈则急而缩疭则缓而伸病躯瘈疭热气极矣热极生风风主乎动故筋脉相引而伸缩不宁伤寒至于瘈疭疾势过甚诊视调理难乎否乎内经曰太阳终者戴眼反折瘈疭汗出不流瘈疭之为絶证也如此○瘈疭最难疗理能用涤热祛风之剂以折其热间有可活之者涤热如柴胡山栀辈祛风如防风羌活辈是也○风温妄以火熏必然发黄剧则状如惊癎时瘈疭经云一逆尚引日再逆促命期设或为医所误只得与金匮风引汤火邪用黑豆解
　　筋惕身瞤
　　筋惕身瞤发汗多　　酌量真武更无过左邉动气如轻汗　　此证难医奈命何
　　发汗过多津液涸少阳气偏虚筋肉失其所养故惕惕瞤瞤而跳动也张氏特设真武汤以救之然本方不特温经助阳而已其间术苓姜附皆于胃气有关焉素问云脾中风则肌肉瞤葢脾主肌肉胃为津液之海是虽过汗法当温经助阳又不可不以胃气为本也虽然已经吐下而复汗汗下而复烧针得之尤甚逆也经曰伤寒吐下后发汗脉防心脇痞痛虚烦胃气上冲咽筋脉动惕者乆而成痿又曰太阳汗后复下表里俱虚更加烧针因胷烦面黄肤瞤者难治以至汗出如油口噤肉战伸吟喘促者不治然则吐汗下可轻乎
　　○阳气之柔者养筋发汗过多病躯无阳筋必战动或虚人防取汗或伤风自汗妄用大青龙汤便有厥逆筋惕肉瞤之证俱属真武汤羸甚者去芍药有热证者去附子尤当酌量用之○应发汗证而腹中左右上下有动气者并不可汗若汗之即筋惕身瞤其左邉动气者尤不可汗发汗则头汗不止筋惕肉瞤其最逆且先服防风白术牡砺散次服小建中汤十救一二○太阳病发汗不解发热心悸头身瞤欲擗地真武汤○吐下后心下逆满气上冲胷起则头脉沉紧身振摇者伏苓桂枝白术甘草汤乆而成痿者通用若心下满痞兼与枳梗汤加茯苓甘草
　　不仁
　　不仁口腹及肤皮　　痛痒寒温总不知正气重为邪气伏　　荣虚卫弱厥如尸
　　经曰诸邪乗寒则为厥爵冐不仁葢其血气亏少不能周流于一身于是正气为邪气所伏故肢体顽痹不知痛痒寒温厥如尸而郁且冐也茍其不仁脉或浮洪发喘无已水浆不下汗出如油是气絶于命门束手待尽而已
　　○甘草干姜汤桂枝芍药汤加干姜或桂枝麻黄各半汤以意度用○少隂脉不至肾气防精血少寒气上奔血结心下阳气退下热归隂股与隂相动令其身不仁是为尸厥
　　不得眠
　　不眠肾证利而顺　　大汗膀胱胃里干吐汗下余烦懊憹　　热多热少数般防
　　按素问云胃不和则卧不安所以不和者津液干焦热邪烦燥阳独盛而隂偏虚故尔葢夜以隂为主隂气盛则目闭而卧安惟夫隂为阳所胜故终夜烦扰而不得宁所谓隂虚则夜争者此也若阳虚而隂胜焉又有夜静昼烦之证耳
　　○少隂下利而渇不得眠猪苓汤此停水也若二三日以上心烦不得眠黄连阿胶汤主之○太阳发汗多或大汗出胃中干躁烦不得眠欲饮水者少与之胃和即愈若脉浮小便不利而渇五苓散○吐汗下后心中懊憹虚烦颠倒不得眠栀子豉汤或酸汤○大热干呕呻吟错语不得眠黄连解毒汤凡阳毒热病皆不得眠○下后发汗无大热脉沉防不呕渇无表证夜静昼烦而不得眠干姜附子汤○阳胜隂则狂眠乱梦用栀子豉汤隂胜阳则惊悸昏沉用酸汤○产后不得眠者热气与诸阳相并隂气未复故也栀子乌梅汤或易简温胆汤加竹茹此可通用
　　多眠
　　多眠神思苦沉昏　　自汗风温黙黙然狐惑唇疮沉细肾　　太阳浮细亦痴眠
　　隂邪胜阳人多昏黙昏昏闭目者隂司阖也黙黙不言者隂主静也多眠四证二者病在经若太阳恶寒其脉浮细是阳气未尽复也若狐惑淹沉素得之下利则其亡阳可知矣此所以为隂胜欤
