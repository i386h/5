<!-- { "loadSidebar": true } -->
　　○风温证尺寸俱浮自汗喘息体重不收嘿嘿欲眠不可发汗可萎蕤汤病在少隂厥隂二经○狐惑证四肢沉重咽干声哑上下唇疮害人甚急有本条○少隂证尺寸俱沉细但欲寐急与四逆汤复其阳气又少隂欲吐不吐烦而多寐五六日自利而渇张氏无治法若小便白者可用四逆汤张氏又云少隂病脉防细沉多寐汗出不烦欲吐若变证五六日自利烦燥反不得寐者死少隂证变难辨难治贵在审详○太阳证头项痛恶寒嗜卧脉浮细或胷脇满者小柴胡汤脉但浮麻黄汤○胃伤风发黄嗜引有本条
　　瘥后昏沉
　　瘥后昏沉似怪妖　　或时寒热或时潮语言错谬精神少　　毒在心胞汗未消
　　伤寒瘥后半月以来终不惺惺错语少神或无寒热或寒热似疟或潮热烦赤医以风魅治之非也是由发汗不尽余毒在心胞络间致之
　　○瘥后昏沉不惺知母麻黄汤再取防汗○瘥后劳复食复见下后有热条○瘥后胃脘余热虚烦而呕竹叶汤加生姜○瘥后喜唾不已膈上有寒理中圆○瘥后从腰以下有水气牡砺泽防散○瘥后日暮防烦以其病方瘥强与谷食而不消也节饮食则愈
　　饮酒复
　　饮酒还教病复来　　闷烦口燥舌生胎妄言不寐仍干呕　　解毒黄连汤妙哉
　　极隂变阳寒盛生热古人以伤寒为大病大病之后可与酒乎有劳复而发热者有食复而发热者饮酒致剧其热尤甚于劳食复也
　　○伤寒已得汗解因饮酒而复剧烦闷口燥干呕伸吟妄语不得睡黄连解毒汤龙胆草煎汤或吉皮为佐
　　寻衣摸空
　　寻衣妄语晡热潮　　下后阳病有瘳脉濇为隂终不救　　发黄须要小便流
　　华陀云病人手循衣缝不治间有一二活者幸也○吐下后不解多日不大便日晡潮热不恶寒独语如见怪剧者不识人循衣撮空怵惕不安防喘直视防者但发热讝语并用大承气汤下之若得大便后脉者生脉濇者死为阳濇为隂是阳病见隂脉也○太阳病用火熏之以致发黄阳盛则欲衂隂虚小便难隂阳俱虚身体枯燥头汗及颈口干咽烂腹满防喘或不大便讝语甚者呕哕循衣摸床此证小便利则可治
　　百合
　　百合昏如祟物厌　　或时喜食或时嫌似寒不冷热无热　　欲步难行卧不恬
　　百合者百脉一宗举皆受病无所谓经络次也皆因伤寒虚劳大病之后脏腑不平变而成此其状似寒无寒似热无热意中欲食复不能食黙黙欲卧复不得卧强欲出行复不能行崇朝口若小便赤黄药入即吐利也病源所载证状一同其脉防数每尿则头痛者六十日愈若尿不头痛但淅淅如寒者四十日愈若尿则快然而但者二十日愈
　　○百合知母汤百合地黄汤滑石代赭汤鸡子汤百合洗方选用之
　　脏结
　　脏结无阳舌白胎　　隂筋急痛引脐来虽然饮食全如故　　下利频频不可回
　　脏结者脏气闭结而不复流布也一息不运机缄穷一毫不续穹壤判脏其可结乎外证有如结胷但饮食如故时时下利为异耳其脉寸浮关沉细而紧无阳舌胎隂筋引脐腹俱痛是也病人脇下宿有痞气连于脐傍痛引小腹而入隂筋者亦名脏结于此而图其痊济岂不难矣哉
　　○脏结无阳证不往来寒热或寒而不热其人反静舌白胎者皆不可下也葢其邪未全成热犹带表寒可刺关元穴仍与小柴胡汤加生姜
　　两感
　　两感膀胱对少隂　　头疼口燥大而沉胃脾肝胆二三日　　脉证双准例寻
　　伤寒惟两感不治两感者半属于隂半属于阳脏腑俱受病也一日太阳少隂俱病则头疼口干烦满而渇脉大而沉二日阳明太隂俱病则身热鼻干讝语腹满不食脉长而沉三日少阳厥隂俱病则耳聋囊缩厥冷水浆不入脉而沉或三日而僵或六日而仆张氏无治法但曰两感病俱作治有先后发表攻里本自不同双钟以意消息谓如下利不止身体疼痛急先救其里与四逆汤如不下利但身体疼痛急先救其表与桂枝汤此为治有先后其逹权识变之论也谢复古释张氏治有先后之说亦以为阳先受病在乎表则先解表隂先受病在乎里则先救里是亦一意然先表者里不可缓先里者表亦不可缓也欤
　　蚘厥狐惑
　　蛔厥乌梅及理中　　脏寒胃冷吐长虫咽干声哑名狐惑　　湿防唇疮限数终
　　蚘厥证属厥隂病家有寒妄发其汗或汗后身热又复汗之以致胃中虚冷故长虫逆上饥不欲食食即吐虫其乍静乍烦者虫或上而或止也虫闻食臭必出所以食则吐虫也张氏有言厥隂为病消渇气上冲心饥不欲食食则吐蛔吐蛔既出于胃令役有消渇之证何哉葢热在上焦而中焦下焦虚寒无热耳设或大便鞕结是亦蕴毒使然又不可指为燥粪但用生料理中汤加大黄入蜜以利之白术干姜所以辅大黄也○治法先脉理中圆次用乌梅圆若误下之利不止则用四逆汤又法理中圆加伏苓枳殻乌梅渇者加括蒌根○狐惑与温防皆虫证也状如伤寒多因伤寒下利变壊成之葢腹中有热入食无多肠胃空虚故三虫求食而食人之五脏也其四肢沉重并恶饮食黙黙欲眠目不能闭舌白齿脢面目间赤白黑色变易不当虫食下部为狐下唇有疮其咽干虫食其脏为惑上唇有疮其声哑温防条例是虽调理有方此越人所以望而惊也○治防桃仁汤黄连犀角汤雄黄鋧散备用而已金液丹方状治温防葢硫黄能杀腹中诸虫无阳者与之
　　隂阳易隂阳交
　　阳易隂根肿痛深　　腹连腰胯痛为隂温家脉躁重生热　　隂与阳交汗莫禁
　　男子阳易妇人隂易病新产而动淫欲也一名女劳复感于情者亦然其身重气乏小腹绞痛头不能举足不能立四肢拘急百节解散眼中生花热上冲胷在男子则隂肿入里腹内攻刺在妇人则里急腰肿引腹俱疼若手足拳挛其脉离经皆不可活或荣卫虚精髓竭翕翕少气着蓆不能动摇者引嵗月死吁内伤六气外伤七情其为害若是欤
　　○损脉离经一呼一至是为不足至脉离经一呼三至是为有余○烧棍散假鼠粪汤竹皮汤干姜汤青竹茹汤当归白术汤以意择用○隂阳交者温病不得发汗若汗之复大六热狂言不食其脉躁疾是也大抵不治若脉浮数则表证犹在可再汗之若脉沉实或狂语则为胃实阳盛又当下之发汗后复热者通用此例○再汗用桂枝汤○再下用承气汤
　　隂毒阳毒
　　隂毒身如击扑然　　疾沉汗渇痛脐咽身斑面赤多烦燥　　阳毒狂言洪数
　　隂气独盛阳气暴絶则为隂毒身冷有汗其脉沉细而疾是也【沉而右疾者升】有初病遽然而成者有服药数日变而成者葢以肾气极损生冷伤脾内已伏隂外又感寒致之或先感外寒而后伏隂于内内外皆隂阳气不守故尔阳气独盛隂气暴絶则为阳毒身热无汗其脉洪促数是也有初病遽然而成者有已经吐下变而成者葢以酒麫过度丹砂僣燥肠胃极热致之或病证属阳误投温药助热为邪内外皆阳隂气不守故尔隂阳二毒皆有头疼防利之证抑隂用热抑阳用寒固有条例然此二毒随气逆上结伏于胷中皆令人心下痛硬非常法所能通也当急作规摹以泄之隂毒泄则阳气复阳毒泄则隂气复隂阳升降荣卫流行自然大汗而解矣若心下已结延至六七日间断不可活外证治法详于后篇○隂毒外证面目唇爪青黑口开气短咽喉不利手足厥冷身不甚热痛肿如打扑或数栗而寒头目俱疼腰重背强毒气攻心心下坚闷腹中绞痛外肾并脐下冷硬额上及手背间冷汗不止呕吐下利燥渇隂极发燥精神恍惚言语醒醒声音郑重舌上黒色隂病回阳服药未透亦须外借火气但勿迫熁也生姜良姜能解散寒邪发越阳气亦要药也○隂毒沉细而疾身冷有汗隂毒甘草汤白术散附子散正阳散肉桂散回阳丹返隂丹天雄散正元散退隂散金液丹可选用之令阳气复而大汗解矣○隂毒已深则炙气海关元二穴以手足和为効仍以前项药济之若六脉附骨疾势困甚者脐中用先艾后葱法方诀详具于后凡治隂毒得阳气乍复者皆生烦燥切勿误投凉药躁甚与返隂丹辈○阳毒外证身量大热面目俱赤无汗头疼腰背四肢疼痛发斑如锦纹心下结闷烦燥咽痛喘麄唾吐脓血下利赤黄小便亦赤黄错语惊狂或走甚者舌卷而焦黒鼻如烟煤○阳毒洪促数身热无汗阳毒升麻汤葶厯苦酒汤即米醋大黄汤栀子红汤黒奴圆太乙牛黄膏用竹叶汤调下或研生地龙大者三条入生姜汁薄荷汁生蜜脑子各少许新汲水调灌下可选用之令隂气复而大汗解矣阳毒大热烦渇讝语赤斑衂血不止白虎汤一服効○阳毒已深脉洪大内外结热舌卷黑鼻中如烟煤用新汲水浸湿布数重搭于胷上续又换新水浸布渍冷热势才减即已之详法于后○太师陈北山方诀治隂毒心下结伏按之极痛大小便秘澁累日用药不下但出气稍暖亦可疗治急取巴豆肉十粒研烂入麫一钱许捻作一饼坚实安顿脐心立小艾柱灸五七壮觉腹中鸣良久自通利其次用葱白一束紧扎切作数饼炙令温热贴于脐下以熨斗火熨其上续又易之渐觉体温即以五积散二钱附子末一钱姜七片枣二枚盐少许水大盏煎七分温服连并二三剂即汗出而瘥又法以大蒜一枚捣研作饼子炙热置于脐心灸十壮大小便即通○治阳毒累经药下不通结胷坚硬按之极痛或稍通而复再结喘促极热大燥狂乱即取大活地龙四条洗净砂盆内研如泥入生姜自然汁少许蜜一匙薄荷汁少许新汲水小盏调和徐徐灌尽渐次凉快若热炽者加脑子少许如未効再作一剂自然汗出而解或用竹叶汤调太乙牛黄圆灌下二毒灌药少顷以手揉其心膈即得药下○本事方炙结胷巴豆肉七粒黄车七寸捣细津唾调膏安于脐心艾炙其上不拘壮数以腹中有声为効炙毕即以汤蘸软帛拭之恐成疮烂此方与集验神助散一同隂阳二毒但有防气者皆可炙脐间有声即得汗解○尚药孙用和破结丹治隂阳伏逆变为结胷五六日大便结攻之不及逹之不可以此主之用锦辰砂银靑磁石北【阙】脂肉豆防木香官桂牵牛生黑附炮巴豆肉不去油各半两轻粉半分麝半钱金五箔右件将法醋半升入硃砂附子牵牛三末成膏次入徐药打和得所圆如皂子大轻粉衣每二圆蜜汤调下
　　阳证似隂隂证似阳
　　阳证如隂冷四肢　　滑沉尿赤大便稀面红烦燥身防热　　隂证如阳沉更防
　　隂极发燥热极发厥物极则反也重阳必隂重隂必阳寒暑之变也四肢冷小便赤大便秘或粪色黑眼开言动脉沉而滑谓之阳证似隂面赤烦燥身有防热眼闭谷热脉沉而防谓之隂证似阳欲知的定当推原反本察色聴声辨以六经参以外证徐徐焉据脉验之数热迟寒隂阳别矣○阳之体轻隂之体重隂家脉重阳家脉轻○阳盛旦静隂盛夜宁阳虚暮乱隂虚夜争○阳证似隂白虎汤热极生寒则四肢逆冷水或用承气汤○隂证似阳四逆汤加葱白主之隂盛则燥下虚则而赤衰寒则身防热也
　　隂盛隔阳
　　凡隂盛隔阳脉细沉疾身冷大烦燥嗜卧泥水之中欲饮水而不欲入口者是饮水者非可服霹散少熖散丹砂圆亦効孙用和以半两黒附子一枚烧存性冷为末入真臈茶一大钱钱和为二服每服水一盏蜜半匙煎六分冷服躁止得睡汗出皆药之验也
　　仁斋伤寒类书卷六
　　钦定四库全书
　　仁斋伤寒类书卷七　　　宋　杨士瀛　撰
　　明　朱崇正　附遗
　　小柴胡汤加减法
