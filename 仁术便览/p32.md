<!-- { "loadSidebar": true } -->
　　当归 川芎（各八分） 阿胶（炒） 人参（各六分） 艾叶（四分） 茯苓（二钱）

　　大枣二枚 水煎服。

　　卷四　产前

　　【胶艾漏胎方】

　　熟地 艾叶（炒） 白芍 川芎 黄 阿胶（炒） 归头 甘草 续断白术 有热加条芩。

　　空心水煎服。

　　卷四　产前

　　【人参橘皮散】

　　治妊娠恶心阻食，安胃和中化痰。恶阻多从痰治。止呕吐，效。

　　白术 麦冬（去心） 橘红 茯苓 浓朴（姜制。各一钱） 甘草（三钱） 人参（去芦，一钱） 竹茹（一团）

　　上每服四钱，水一钟半，生姜三片，食远热服，渣再煎服。痰多加半夏姜制。

　　卷四　产前

　　【全生茯苓散】

　　治妊娠小便不通，或赤涩。

　　车前子 赤茯苓 葵子（研） 条芩（各等） 加发灰少许，水煎，空心服。

　　卷四　产前

　　【竹叶汤】

　　治妊娠心惊胆怯，终日烦闷，名曰子烦。

　　白茯（四两） 防风 麦冬（去心） 黄芩（各三两） 竹叶五大片 每四钱，水煎服。

　　卷四　产前

　　【羚羊角散】

　　治妊娠中风。头项强直，筋脉挛急，语言謇涩，痰涎不利，或时发搐，不省人事，名曰子痫。

　　羚羊角 川独活 酸枣仁（炒） 五加皮（各五分） 薏苡仁 防风 当归 川芎 茯神杏仁（各四分） 木香 甘草（各二分） 姜五片，水煎服。

　　一方 治妊娠无故尿血。

　　龙骨（一两） 蒲黄（五钱）

　　上为末，每服三钱，温酒调服，一日三次。

　　卷四　产前

　　【全生白术散】

　　治妊娠面目虚浮，肢体肿胀如水气，名曰子肿。

　　白术（一两） 生姜皮 大腹皮 陈皮 白茯苓皮（各半两） 喘加桑白皮。

　　上为末，每服二钱，米饮调，一日三次服。

　　卷四　产前

　　【防己汤】

　　治脾虚身面浮肿，心腹胀满，喘促，小便不利。

　　防己（七钱半） 木香（一钱） 桑白皮 紫苏 大便不通加枳壳、槟榔。

　　上水一钟半，生姜三片，煎服。

　　卷四　产前

　　【紫苏饮】

　　治子悬，胎气不和，凑上心腹，或胀满疼痛。

　　大腹皮 川芎 白芍 陈皮 紫苏叶 当归（各一钱） 人参 甘草（各五钱） 上每服四钱，生姜五片，葱白七寸，水煎，空心温服。

　　卷四　产前

　　【斩鬼丹】

　　治鬼胎如抱一瓮。

　　吴茱萸 川乌 秦艽 柴胡 白僵蚕上为末，蜜丸梧子大。每服七丸，空心温酒下。取出恶物，即愈。

　　一方 治儿在腹中哭。多年空房下鼠穴中土一块，令妇人噙之，即止。

　　卷四　产前

　　【难产三合济生汤】

　　以枳壳、达生、芎归三方，抽其精粹而合此汤。临产一二日不下者枳壳（二钱，麸炒） 香附（一钱，炒） 粉草（七分） 川芎（二钱） 当归（三钱） 艾叶（八分） 大腹皮（姜汁洗，一钱半）

　　上水二钟，煎至一钟，待腰腹痛甚，服之即产。

　　卷四　产前

　　【如圣膏】

　　治难产兼治胞衣不下，又治死胎。用萆麻子去壳四十九粒，细研成膏，涂脚心，胞衣即下，速洗去。不洗去，肠出不收，却用此膏涂头顶，即缩入。

　　一方 治产数日，子死腹中不出，母气欲绝。瞿麦六两，通草三两，桂心三两，牛膝四两，水九升，煎至三升，分三服，一日尽，自产。

　　卷四　产前

　　【猪肝蜜汤法】

　　治妇人胞水早行，治胎涩难产不下。

　　猪肝 白蜜 醇酒（各一升）

　　上三味，同煎至二升，分作二三服，徐徐服亦可。

　　卷四　产前

　　【催生散】

　　白芷（炒） 百草霜 滑石上为末，煎芎归汤调下。

　　卷四　产前

　　【催生如圣散】

　　治逆产，横生，瘦胎，兼产前产后月水不调，崩漏等症。

　　百草霜 白芷不见火。

　　上等分，每服二钱，临产时以童子小便并小米醋，打糊为膏，温汤调下。

　　卷四　产前

　　【催生丹】

　　治产妇生理不顺，临蓐艰难。

　　十二月兔脑髓（去皮膜，研） 乳香（研，一分） 母丁香（一钱） 麝香（细研，一字） 上研匀，兔脑为丸鸡头子大，阴干，油纸封，破水后，温水下一丸，立生。

　　卷四　产前

　　【催生铅丹】

　　治横逆难产，用黑铅一钱，小铫子火上熔化，投水银一钱，结成沙子，以熟绢衣角钮作丸，如绿豆大。临产时，麝香水吞下二丸，立下。

　　一方 治难产，三日不下。用伏龙肝细研，每服一钱，酒调服。

　　又方 治子死腹中。调伏龙肝末三钱，儿头顶土出。亦治胎衣不下。

　　卷四　产前

　　【香桂散】

　　下死胎。

　　麝香（半钱，另研） 官桂（二钱，末）

　　上调匀，酒调下，须臾，如手推下。

　　一方 治胎死腹中，或半产不下。

　　官桂（五钱） 川芎 葵子（各一钱二分半）

　　每服末三钱，葱白汤调下。

　　一方 治死胎不出，产妇面青，指甲青，舌青，口臭。用朴硝二钱，顺流水调下。甚者温童便调服，胎下母活。亦治胎衣不下，好。

　　卷四　产前

　　打死胎即【黑神丸】

　　百草霜（一两） 巴豆（五钱）

　　上为末，面糊丸绿豆大。每服九丸，煎红花汤下。

　　一方 治妊妇嗽而痰中见血。

　　当归 地黄 天冬 麦冬 紫菀 桑白皮 杏仁 甘草 桔梗 黄芩 五味子 阿胶小蓟 姜三片，水煎服。

　　一方 治妊娠 疾。

　　良姜 白术 草果 陈皮 藿香 砂仁 白茯 甘草 姜三枣二，水煎服。

　　一方 妊娠下痢，状如鱼脑，小腹绞痛，赤白相杂。

　　地榆 黄连 石榴皮 阿胶 白术水煎，空心温服。

　　一方 妊娠下痢白脓，腹中绞痛。

　　赤石脂（六分） 干姜（四分） 糯米（多）

　　水煎，空心，连三服。

　　一方 治妊娠痢血。

　　黄连（八分） 浓朴（制） 阿胶 当归（各六分） 艾叶 黄柏（各四分） 干姜（五分） 为末，米饮调下。

　　卷四　产前

　　半产后【芎补中汤】

　　干姜（炮） 阿胶（炒） 川芎 五味子（各一两） 黄 当归 白术 赤芍（各一两半） 木香 人参 杜仲（炒） 甘草（各五钱）

　　每服五钱，水煎服。

　　佛手散亦好。见前。

　　卷四　产前

　　【立圣散】

　　治胎动不安，下血不止。

　　用雄鸡肝二具，好黄酒一斤煮熟，共酒食之，大效。

　　又方 治胎动出血，产门痛。

　　用黄连为末，温米饮调服一钱，一日三次。

　　卷四

　　产后

　　脉平，吉；洪数，凶。左手脉不足，用血药多；右手脉不足，用气药多。以此为则，当大补气血为先，虽有他症，以末治之。冬月不可用芍药，大忌发表。

　　卷四　产后

　　【主方】

　　白术 归身尾 陈皮 川芎 甘草（炙） 黄 人参（各等） 大热加炒黑干姜，轻则加茯苓淡渗。

　　上用水一钟半，食前煎服。忌腥酸、粘硬。

　　一方 产后气血虚甚，发热恶寒，切不可发表。

　　川芎 当归 熟地 白术 茯苓 人参 甘草 陈皮 黄上各等，水煎服。

　　一方 治产后恶露未尽，腹中刺痛。 心痛加五灵脂（半生半炒） 玄胡索 当归川芎 熟地 桃仁 红花 陈皮 甘草 香附（童便炒） 水煎服。

　　又方 恶露不尽，腹痛，或有血块作痛。

　　用五灵脂、香附米、留尖、桃仁为末，醋丸，空心酒下三四十丸。

　　卷四　产后

　　【黑神散】

　　治胎前产后诸症。

　　当归 熟地 白芍 甘草 蒲黄 干姜（炒黑，各一两） 雄黑豆（二两，炒有烟） 人参（七钱） 川芎（五钱） 香附（五钱）

　　上为末，每服三钱，温酒和童便调服。 热甚减干姜，加黄芩。

　　卷四　产后

　　【人参当归散】

　　治产后去血过多。血虚则阴虚，阴虚生内热。其证心胸烦满，吸吸短气，头痛闷乱，晡时转甚，与大病后虚烦相类，急宜服之。

　　熟地 人参 当归 肉桂 白芍 麦冬（各二两） 热甚加生地黄。

　　每服四钱。水二钟，先以糯米一合，竹叶十片，煎一钟，去米叶入药，加枣三枚，煎服。

　　一方 治产后血晕，以旧漆器烧烟薰之。

　　又方 以鹿角烧童便，和酒调服。

　　又方 治血晕。荆芥穗研细末，吹鼻，效。

　　又方 烧铁器入醋中，薰鼻，妙。

　　卷四　产后

　　【清魂散】

　　治血迷，血晕。

　　人参 泽兰（各一钱） 荆芥 川芎（各半钱） 甘草（二钱）

　　上作一服，滚水和，温酒各半钟，调服。

　　卷四　产后

　　【郁金散】

　　治大小产后血上心，已死。

　　用郁金烧灰存性，为末。每服二钱，米醋汤调下，神效。

　　一方 产后发热，头痛身痛，筋脉拘急，饮食少进，寒热往来。或咳嗽吐痰，胸膈痞闷。

　　或泄泻痢疾，腹痛。俱可服。 又名柴胡四物汤。

　　当归（酒制） 芍药（酒炒，冬去） 川芎 人参 白术 茯苓 甘草 羌活 防风 白芷（如无头疼拘急，去此三味） 官桂（夏去） 柴胡 半夏 黄芩 干姜（炒黑）

　　上水一钟半，火烧生姜三片，煎至一钟，食前。

　　卷四　产后

　　【孤凤散】

　　治产后闭口不语，是热痰迷塞心窍。

　　上用白矾研细，熟水调下一钱。

　　卷四　产后

　　【当归血竭丸】

　　治产后恶露不下，结聚成块，心胸痞闷，脐腹坚痛。

　　当归（炒） 血竭 蓬术 芍药（各一两） 五灵脂（四两）

　　上为末，醋糊丸，温酒或米汤空心下五十丸。

　　卷四　产后

　　【玉散】

　　治产后恶露不尽，脐腹疼痛，时发寒热。非大便燥结不可用。

　　当归 川芎 赤芍 熟地 大黄 甘草 硝（各一钱半）

　　上水二钟，煎至一钟，空心热服。渣再煎服。

　　一方 治小产下血不止。

　　人参 黄 当归 白术 芍药 艾叶 甘草 阿胶 川芎 青皮 香附 砂仁 生地水煎，空心温服。

　　卷四　产后

　　【趁痛散】

　　治产后血滞，筋脉拘挛，腰背强直，遍身疼痛。

