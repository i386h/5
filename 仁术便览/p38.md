<!-- { "loadSidebar": true } -->
　　栝蒌仁去皮，炒研如泥用。有连皮连穣全用者。

　　天花粉即栝蒌根，有姜汁浸用，有为细末，水澄去黄浆，数次成粉晒收者。

　　远志甘草汤浸一宿，去心，晒干。苗即小草，去苗用者多。

　　天麻爪者佳。有生用，有火煨用。羊角者次之。

　　天门冬、麦门冬，水润略蒸去心，有酒浸，有姜汁浸，免恋膈，伏日洗，抽心，极妙。

　　益智仁去皮，焙，研用。

　　薏苡仁微炒用，研。

　　酸枣仁好睡，用生；夜不能眠，炒熟用，俱研碎。

　　红花头次采者佳。酒浸，醋浸者，略焙。

　　贝母去心及嘴上白丹如米颗者，姜汁浸，焙。有同糯米炒，去米用。

　　知母南者佳。去皮毛，酒浸炒。有蜜水浸炒者。

　　款冬花去枝梗，甘草汤浸一宿，晒干用。

　　菊花黄色、白色者入药，南者尤好。去枝萼，有酒洗者。青茎不应时开者不用。

　　阿魏真者少，惟马肉色者好。醋浸用，有生用者，另研。

　　大麦芽焙干，有为面用者。

　　神面六月六日水六品药味全踏收用。青蒿、蓼子、苍耳苗叶各取汁，赤小豆、杏仁研烂，和大茴、小茴香，去枝梗，青盐水拌炒，入肾经。

　　干山药肥白大者佳。焙。夏日晒，不生虫。

　　连翘去枝、梗、心，研。

　　干葛南产有粉者好。水洗，晒干，切。

　　干漆烧烟尽，研细用。

　　仙灵脾即淫羊藿，去叶边上刺，羊油炒。

　　香薷去枝土，用穗叶。

　　莲肉去皮，微焙，研。

　　玄胡南产紧小者佳。微焙。

　　常山鸡骨者，锉。

　　白扁豆炒去皮，研碎。

　　阿胶明脆者真，蛤粉炒，成珠，研。

　　前胡去芦毛，姜制用。

　　蒲黄黄细者好。微焙秦艽去芦毛，酒洗浸。

　　百部去枝土，酒浸一宿，焙。

　　琐阳酥油炙，或羊油炙透用。

　　瓜蒂焙，另研。

　　乌头、草乌川产者佳。湿纸包，慢火炮，裂去皮脐尖用。

　　肉苁蓉酒浸一宿，去鳞甲，及心中白丝，焙。不去膈人心气不散，正气不出。酥炙者。

　　米壳水润去顶膈，蜜炒黄色。有生用者，不可轻用。

　　百合蜜拌蒸软，切，有炒黄色者。

　　本去枝叶，洗去土，晒。

　　木瓜酒浸，切，晒。

　　木贼去节，焙。

　　巴戟连珠者佳。甘草汤浸去心。有酒浸者，有枸杞汤浸者。

　　石斛去根毛，酒浸一宿，晒。有酥油拌蒸三时者。

　　芫花醋浸，微火焙黄色，去毒。

　　甘遂面裹，煮透用。

　　三棱去毛，有火煨，切，有醋煮，醋炒、酒炒者。

　　莪术同三棱制法。

　　何首乌酒浸软，切大片，黑豆一层，何首乌一层，蒸晒各七遍，听用。忌铁器。

　　牵牛黑者利水，白者亦利水。不损气，焙，取头末用。

　　萆 川者佳。有酒浸、泔浸、童便浸、盐水浸之别。

　　香附米制法同，当炒。

　　龙胆草去芦土，酒浸，晒。

　　蛇床子有生用，有生地汁拌蒸三时。

　　益母草五月五日，七月七日五更采，去根枝叶子全用。忌铁器。

　　谷精草立夏前采，去根叶土，晒干。

　　茵陈蒿谷雨前后采，酒洗，阴干。因有宿根复生，色白者是，有角者非。

　　夏枯草花盛吐时采，去根土，洗净熬膏用。有生用，煎汤用者。

　　赤白葵花去萼，略焙。小葵子去苞，焙，研用。

　　草豆蔻、白豆蔻、去皮膜，略焙，研用。

　　乌梅、小枣，俱去核用肉。枣有煮去皮核用者，有生用者。

　　地骨皮洗去土骨，甘草水浸一宿，焙。

　　破故纸用东流水洗净，同盐酒浸一宿，同芝麻焙，声绝去麻。

　　续断去芦丝，酒浸一时，晒，焙。

　　孩儿茶研细，隔纸略焙。

　　浓朴去粗皮洗，紫浓香者佳。有生用，有姜汁浸炒者。

　　黄柏去粗皮，洗，切。有酒炒，蜜炙，盐水炒，有生用，有腊月猪胆炙透用者。

　　青皮四花圆紧者好。水泡去穣，切，焙。有晒干用，有醋炒用。

　　大腹皮揉去土，有酒洗，有姜汁浸去毒，有连子用者。

　　牡丹皮去木，水洗。有醋浸焙，有酒拌蒸用者。

　　桑根白皮刮去赤，有蜜拌炒。忌铁器。东行根出土者，有毒。

　　茯苓赤者利水，白者亦利水，带补。去皮。有焙用，有为末。水澄去筋膜，晒干用。

　　槟榔白而坚者好。有火煨，切，有酸米饭裹，湿纸包，火煨者，有生用，有锻石制者。

　　枸杞子甘州红小者佳。去萼，酒浸，用同菊花拌，焙，去菊花。

　　山楂南者佳，水润蒸，去核。

　　草果去皮膜，切，焙，有面裹煨者。

　　山栀子红小者佳。有用仁、用皮，有仁皮同用者。炒，研碎。

　　川楝子去皮核，焙。

　　槐花水洗，去枝，焙干收。

　　诃子去皮核，煨。有生用者。

　　郁李仁泡去皮，压去油，研。

　　杜仲去粗皮，切。姜汁拌炒，丝尽。有酥油拌炒者，有酒浸炒者。

　　桃仁、杏仁汤泡，去皮尖，炒。有生用，有连皮尖用者。各研，双仁有大毒，不可用。

　　皂角炙，去黑皮子，另研。大小不等各有用。皂角刺，切，焙。

　　木通大者、色黄白者佳。去皮。

　　通草白者佳。二味通气。

　　木香广者佳。有不见火为末用者，有火煨，有水研用者。

　　青木香同制法。

　　吴茱萸去枝，滚水加盐，泡五次，去毒炒用。

　　山茱萸水泡去核，用肉焙。

　　侧柏叶按四时方位采，焙。有阴干生用者。

　　柏子仁水浸略蒸，晴日晒爆，开口取仁，焙，另研。

　　川椒去枝梗，合口及黑子，焙。出汗，地上盆合一时，去火毒，为末用。

　　巴豆去皮、心、膜，有生用，焙用，连皮用，压去油取霜用，有醋煮用者。

　　陈皮广者、红者佳。去白利痰，用连白入脾胃。有盐水浸焙者。

　　丁香去顶上小泡子及枝梗，另研。母丁香，力大。

　　肉豆蔻面裹，煨，去油，切。

　　椿根白皮切，焙。

　　乳香明净者佳，粘则难研。同灯草研，或隔纸略焙，研。

　　琥珀同豆腐浆水煮百沸，略炙另研，拾芥者真。

　　官桂补用肉浓者。下行和荣卫，上行，横行用枝。俱锉，有不见火用者。

　　石膏软白者佳。有同甘草水澄用，有生用者，有火 用，俱研细。

　　赤石脂火 ，研细，有生用者。

　　寒水石有姜汁煮用，有火 ，有生用者，俱为末。

　　自然铜火 ，红醋淬七次，研细用。

　　砂醋和，面包，慢火煨面熟杀毒。

　　针砂倾银锅内，火 红，醋淬。

　　人言醋浸一宿，除毒，不可轻用，亦不可买卖。

　　人手足甲新瓦上焙，存性，另研。

　　人粪干者，研水调服，杀杏仁毒，极效。有烧用者。

　　人发童子年壮少者好，烧研。

　　人小便，二三岁以上，十岁以下，色清者佳。

　　天灵盖年久者好，火 ，另研。

　　人牙火烧，另研。

　　龙骨五色具者佳，白者粘舌者好。火 ，另研。亦有生用者。

　　虎骨前腿胫骨髓满者佳。酥油炙透，有酒炙者。

　　象牙生者好。烧存性，另研。年久有油者不堪。

　　龟板去裙，酥油炙透。有酒炙者。

　　鳖甲醋炙或酒炙透，去裙。

　　全蝎去毒，水洗去盐，焙。

　　五灵脂为末，水澄去土，焙。有生用者。

　　蜈蚣金头赤足者佳。去头足炙透。

　　蝉蜕去嘴足翅土，焙，研。

　　白花蛇、乌梢蛇，酒浸，去皮骨，焙。

　　穿山甲沙土炒，另研。

　　珍珠新鲜者，用绵絮包裹，火烧不振，另研。

　　牡蛎左顾者佳。 研。

　　斑蝥、红娘子去头足翅，水略润，同糯米微火炒，透熟去米，另研。

　　酒用无灰酽者佳。

　　醋用米造陈者佳。

　　油用白芝麻者佳。

　　水用甜井新汲者佳。

　　凡治病在头面手梢上部者，用酒炒药；治咽喉以下，肚脐以上，中焦者，用酒浸晒；在脐下至足者，多用生药。凡熟升生降之意。

　　制药用心不可太过，过则反失药力。

　　凡炒药大中小分三等，作三次炒，庶无生熟之患。

　　凡七八九月，遇晴明天气，预制咀片过冬。冬月天寒，水冰制则失药力。

　　万历十三年春仲月吉临邑清泉张洁选集

　　题仁术便览后

　　昔陈师文、裴宗元尝定大观二百九十七方，得丹溪订其说。一断于《内经》《素》、《难》，遂为医术宗旨。是知疾非术罔医，术非达至道者传之罔重。何者？道能术术，故人信术以道也。兹不佞 恒郡侍太尊王公，窃睹其迥然应旁午，神裕精朗，色泽气固，谭吐多根极《内》《素》，娓娓剖至道玄旨。一日聚和衷堂，视以《仁术便览》云：此同里张氏辑，试之一一验，斯刻而传。噫嘻，是盖能重张氏者哉？且不佞闻医家呼壅阏 痿痹曰不仁，海寓览斯术者，诚融所不仁而仁之，则术繇道立，道繇术广，将补苴造化，纳大众春壹台。胡如丹溪子，仅仅以医鸣邪。故曰道之真以治身，道之绪余以治天下国家，王公有之。

　　万历乙酉冬十月朔杞人周九皋书

　　
