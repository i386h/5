<!-- { "loadSidebar": true } -->
　　有痘四围干平不起中心突起或里红外黑者由平日受风寒皮肤坚以致毒郁而不散也宜解表邪用桂枝葛根汤十宣散外浴水杨汤
　　四围干枯中心防起含水者由毒蒸津竭也急以疔法治之有痘聨串皮肿肉浮者或四旁旋出小痘攒聚长胖渐成一片者此候最重用快斑汤合消毒饮加烧人屎更宜严守禁忌以防触变
　　有糊涂聨串痘色灰白面目浮肿如锡饼様能食便调别无他症者此不过痘出太多气血难周耳往往绵延日久浑身脱皮而愈倘食少而渇却无吐泻里虚之症用保元汤加当归　芍药　防风　桔梗　牛蒡若有吐防用木香散温之
　　有七八日后面疮赤肿是血未尝化水遽然成浆也后必溃烂而死
　　托腮痘见点脚塌但正面光泽起发亦不至危若时日已多发犹不透急导心经热毒用导赤散送下牛黄清心丸若毒蕴谵狂此阳气独盛无隂以和之也用退火回阳丹大便不利用当归丸防利之或胆导法甚则用防风通圣散若毒郁蕴蒸神不守舍或啼笑者用导赤散送下安神丸通关散
　　起胀三日症治
　　总之初治归正永无外症故起胀三日内尚可挽回至灌浆期内则无及矣
　　起胀第一日　痘先出者当起顶高如粟米者为顺不起顶者为逆方起顶半日一日即塌陷淡白者虚寒也宜温补之用人参　黄茋　川芎　当归　丁香　姜附子焦紫气粗者实热也宜清解之用蝉蜕汤下大
　　无比散以退热再加大成散乌金膏以退形大皮薄起绉纹者毒重气虚也补兼解散焦紫者毒重血热也宜清之满顶红者血滞也宜活之　于此时痘既出之后当闭走泄之路庶无后来坏症
　　起胀第二日　痘当长大有腹痛叫呼膨胀身热者毒未尽也用木香汤下大成散腹痛而身安者易治不过袪虚寒温中而已腹痛而身热者邪毒内蕴为难治以清解内托为主用翘查消毒饮下大成散最良
　　起胀第三日　此时宜行浆助胃勿轻用滑泄之药如枳殻紫草之类　身犹热者毒未尽也止用内托散热则去热药加紫草　红花寒则去防风　白芷加肉桂木香　广皮喉痛者火盛薰蒸也用甘桔汤加元参
　　少许调下大无比散身凉无他症而喉痛者毒气郁结也用大成散泄泻者速止之以固元气为本勿单用澁药兼身热者清解之中畧加固澁之剂身凉者以斩固丹为要药
　　胖期主方　胖期四五日内以生津解毒为主加白芍川芎　麦冬　当归　黄连　莲子　粘米之类自
　　标痘至起胀六日内以玉液至宝丹为发药之主方桔梗【利咽喉载气血上行为舟楫之剂】前胡【能托痘除内外痰热】山查【初时多用最能生肌发痘】木香【少用以提肾毒二帖后不用】茯神【安神养心血】红花【少用以活血多则逐血四五帖后不用】青皮【能清臓腑免后生痰三帖后换陈皮】通草【能通闗节三贴后换木通小便清不必换】牛蒡子【五分】粘米【一撮】灯心【七根】煎服
　　胖期热症加减法　胖期四五日内热症未除以十神解毒汤加减　当归　川芎　白芍　丹皮　红花连翘　木通　甘草　桔梗　竹叶　腹皮　灯心热症已除不易长大治宜保养元气活血行滞助痘成功以排脓解毒汤加减　当归　白芍　川芎　人参陈皮　甘草　山查　白芷　桔梗　木通　黄豆
　　【二十五粒】笋尖【五六日后换粘米】　色尚烦红焦紫用主方加紫草红花　满天秋　气热者连顶紫黑用黄芩　紫草知母　元参　血热者根窠焦枯用红花　生地
　　犀角　丹皮　知母大抵头顶属气分脚根属血分初胖作痒风也用防风　白芷　蝉蜕　僵蚕　不甚兴发用蝉蜕　牛蒡　起发不匀用防风　头面不起用川芎　白芷　不起服马乳可起　胎舌黑白用犀角　黄连　猪尾膏　弄舌卷舌用犀角　山栀　黄连　喉痛用桔梗　牛蒡子　元参　山豆根　有痰用胆星　花粉痘枯者用贝母　寻衣摸床谵语用六一散　猪尾膏　泄泻用升麻　泽防　咳嗽用甜桔梗　前胡　五味子　呕用竹茹　渇用五味子　麦冬　泡母用陈皮　茯苓　知母　萆薢　水泡用白术　茯苓　泡漫多用官桂　腹皮破烂之　五六日不起用独圣散防心散　六日内发喘必食毒物所致多加川芎　桔梗　枳殻以防火毒　壮热焦紫塌陷肉肿不起者毒滞肌肉也板硬不起腹胀身热者风寒阻塞也加赛春雷此攻发壅遏不可缺赛春雷也只板硬不灌者痰滞经络也加一丸春此托里停浆不可缺一丸春也
　　胖期虚症加减法　胖期遇虚症仍用益元汤为主加减白术　当归　陈皮　川芎　桔梗　甘草　升麻五六日不起皮薄易破色不红活用人参　黄茋加
　　肉桂　白芷　人乳酒浆服　血不归根用红花　白芍　四肢不起用桂枝　防风　头面不起用川芎白芷　咳嗽用麦冬　前胡　五味子　水泡用白术加白芍　防风　白芷　皮薄陷塌用黄茋　白术　天虫　痒甚大加温补重法用猪鬃箒拂之　泄泻用参茋白术散加猪苓　泽防　白扁豆　苡仁　莲肉茯苓　山药甚者用肉菓　诃子　升麻　木香　附子　肉桂　生姜　呕吐用藿香　丁香　砂仁　煨姜　白荳蔻　元气下陷用保元汤　六日尚不起壮服前药后饭顿桑虫酒浆服下或保元汤加穿山甲末
　　起胀期内杂症　腹痛　腹胀　不食　便血
　　便黑　呕嗽　吐泻　痘痛　痘痒　贼痘
　　蛀痘　发泡　水痘　赤痘　水晶痘　发
　　疹　余丹　发斑　大便闭　小便赤少【详各】
　　【症门】
　　起胀杂症治法
　　表虚毒重一齐拥出　表虚不能收摄以致皮
　　肉虚肿毒气奔溃一齐掀发必主痒塌或成溃
　　烂急宜救表用十宣散调无价散活血散兼消毒散
　　里虚壅遏留伏不起　将成血泡之际或出而不起起而不透尚有一半红点者此里虚毒未发尽留伏壅遏也必不能乳食急宜救里用十全大补汤合匀气散或参苓白术散合无价散大便如常宜半温里半助养之剂若吐泻口渇而不长发者用陈氏木香散主之芫荽酒噀之鸡冠血和酒桑虫浆酒浆发之或人参透肌散参苓内托散加升麻　防风　前胡　柴胡　甘草以发之
　　毒为寒郁不起　痘为时令大寒所折不能起发者并宜温肌透表用桂枝葛根汤去石膏　杏仁合服畧起再以十宣散发表托里外用芫荽酒噀以助之　风寒所侵鼻塞声重咳嗽不起者用人参败毒散　若只为冷气所侵肌肤粟起不发者用陈氏木香散加紫苏桔梗　附寒折痘案　一痘五日形色少神腹胀喘急肠鸣肢冷或疑内伤或疑陷伏殊不知内伤者按必痛陷伏者必烦闷今便利安宁而虚鸣者乃隂阳二气不和伤冷症也或服凉药也经曰中气不足则腹满肠鸣以理中汤加木香　陈皮　官桂疏逐冷气诸症悉平又以补中益气汤调理而愈　一因春夏久雨寒湿所侵不能起发以五苓散加苍术　防风多服平胃快斑汤而愈
　　毒为热蒸不起　婴儿纯阳痘疮未出之先或遇天气炎热当与疎利庶几起发之时其热稍轻疎者疏散其热气利者清利其九窍只用轻清之剂使无壅遏而已断不可用猛烈之药　夏秋之间热气蒸灼痘色变赤掀发或糜烂不坚实者先用黄连解毒汤合五苓散合升麻葛根汤合人参白虎汤以解热次以调元汤加麦冬五味子以补气外用天水散调百花膏涂之　炎蒸
　　烦躁发渇痘不起者用五苓散加木通　葛根或人参竹叶汤
　　气虚　痘起发迟顶平色白者气虚也用四君子汤加人参　黄茋　官桂　色白顶陷用雄鸡冠血入酒浆服或鸡附汤伏雌汤鸽附汤　若素食少脾弱用人参白术散去葛根加官桂十全大补汤去肉桂加木香因吐防以致气弱者用四君子汤合益黄散泻未止用荳甚者用陈氏木香散　痘半起忽陷白者急用内托散或补中益气汤白而嗽者急用保元汤加丁香川芎　白术　粘米　虚寒症俱见用保元汤加肉桂伤食加香附　山查呕吐加藿香　半夏腹痛加砂仁膨胀加山查　厚朴胃寒呕清水加丁香防不止加诃子　肉菓或用补中益气汤去当归加桂枝　蝉蜕或保元汤加川芎　白术　肉桂须令便实痘红绽失此不治后难收功　有痘粒通红止成血泡而不能成浆嫩薄光亮平而不尖圆此气虚血溢娇红晃痘也失治则气愈虚而成血陷变痒塌矣宜大补气血用参茋汤主之或四君子汤合匀气药加黄茋　肉桂　川芎丁香　人乳酒浆和服但血陷虽红淡而不紫也紫陷属热身热气粗血陷属虚气少身凉相似而大异不可不辨　皮嫩色娇淫淫而湿者此气不胜血也用四君子汤加肉桂　荆芥　防风　黄茋　当归　芍药根窠虽红顶不圆满或红活粗肥而皮薄易破后必痒塌难收用保元汤或十全大补汤
　　血虚　痘起发而根盘不聚或淡白干枯谓之不肥泽带青紫黯色谓之不红活此气至而血不荣也活血中须加调气气调则血活也用四物汤加人参　麦冬骨皮　紫草　红花外浴水杨汤涂油胭脂间服无价散或补元汤夺命丹或当归活血汤加山查　木香【各一二分】　脚地红而血散用保元汤大加白芍　当归以敛之使血得附气又能活血化浆此心法也　有虽不陷顶而色不光润或虚泡而浆只三四分或有浆而清薄二三日尚不充满此皆血虚难收急用芎归鹿茸汤以催足其浆
　　气血两虚　平陷灰白根血不聚必难灌浆成内攻喘胀声哑而死用十全大补汤合无价散或人参归茋汤或内托散送下保生散泄防加诃子有斑去肉桂加紫草　黄芩　痘空囊加蝉蜕麸皮中无水色者气血俱虚也用十全大补汤去白术加防风　牛蒡子　烧人粪　起发迟根脚不红活用好酒下无价散或保元汤加丁香　粘米　山查　人乳服后转色有浆者生血热　有痘红鲜反干燥而不充肥者火盛而血不足也宜退火凉血用快斑汤　干　不起用水杨汤浴四五日红紫掀肿毒未化也用四物汤合消毒饮加红花　丹皮　骨皮　红焦不起口渇用紫草饮加红花连翘　黄芩　根顶赤艶者火胜也用解表散火汤红紫黑陷热甚者用保元汤加紫草　生地　木通川芎　红花或无价散内托散去肉桂加紫草　红
　　花　黄芩下四牙散　有痰先用抱龙丸降痰后煎紫草汤加蝉蜕末调四牙散　紫黑焦陷惟无比散至宝丹为圣药
　　毒重　颗粒分明面上皮肉皆红或间有小红点如麻子大此风毒上攻也急用红花灯心紫草汤紫草膏解退其毒　惨暗不明用升麻汤加黄芩　黄连　红花紫草　丹皮　四日稀疎红绽惟正额平塌少神照
　　之隠隠皮肤中密如蚕种干紫不润烦躁不宁乃气虚而毒盛至六朝渐紫黑而平是火极反兼水化逆也急宜发之　面上痘少内多红点者不治面上痘好间有一二块无缝者可治
　　养浆赋
