<!-- { "loadSidebar": true } -->
　　六朝七日之期顺浆行半足【人有虚实毒有重轻故浆有迟速】虚疮方见分光毒重而壅遏者干枯退缩气盛而掀发者饱满光荣头面行浆而四肢勿起切勿慌张腿臁发泡而额脸焦枯且休欢喜面颊最嫌破顶肩背尤怕焦囊饮食不多或致脏虚而内陷水浆频进恐来泄防而成虚饮食减少而便溏本从虚治热甚秘坚而烦渇还作实看紫黑干枯急攻发而或活气血塌陷重温补而全生发呛愁其失声喘急恐其腹胀语忽妄兮神亡肿忽消兮气脱食谷则呕兮胃烂饮水则呛兮咽伤咬牙兮邪陷而肾败寒战兮阳弱而隂强脓反干兮倒靥脓不成兮伏藏呌哭不止兮毒攻肠胃闷乱不宁兮火入膏肓火侮肺金痰涎喘嗽木乘脾土目劄无休肝絶则泪流不已胃败则哕恶频来浆清作痒皆由肺气虚寒惊悸谵狂只为心经不足疮或白而少神根虽红而莫治皮不起而离窠脚虽赤而难生淡白而塌濶此内必无浆汁皮薄而娇红有浆亦是清稀犯此数端八九日必然发痒若还壮热燎人不痒定行干燥紫色干枯不须着眼中凝血迹或可幸生浆既行而半足时则未宜收靥忽尔一齐紫黑自古名为倒靥请君莫认为结痂攻发若得其宜此症犹堪重活傍生血点再行浆危症又当再治若见气亟而腹胀黄泉伊迩失音而声哑阳数无几【俱系倒靥坏症】
　　灌浆总论
　　脓者血所酿也有血则有脓无血则无脓有脓则毒化而生无脓则毒不化而死故必大小多寡起发充满初出至七日为灌脓之期先出之痘当先起顶渐渐长大其形圆满光泽而有脓窠者毒化成浆也色如绿水而渐变苍蜡以手按之皮囊坚实饮食二便如常更无他症者吉苟失于调理毒不内清外症凶恶顶陷不能灌浆更以寒热虚实分别施治
　　看脓之法火照之内外光洞手按之皮薄软陷者无脓也火照之而内暗手按之而如鼓者有脓也
　　痘疮初出一点血只成小小血泡起发则渐长大血化成水为水泡至水泡转作脓泡始成实矣成实之时却要个个圆满成脓肥泽饱满脚根红活色如苍蜡则可以刻期而收敛若头面先灌而身痘空虚犹可渐补若手足充灌而头面空虚则是元气虚不能领毒升发危症也急看脓窠血聚无他症则大补气血必俟灌满犹可回生若顶陷而兼灰白则气血俱离无能为矣痘六七日隂中之阳尽发于外内则空虚如釜中之气妙不可言阳起一分痘隂亦长一分故浆以渐而黄根下红晕亦以渐而如线围定不消散昼夜痛楚饮食倍常大便少身防热者吉兆也反是者逆
　　欲决死生惟视血晕聚散脓色真伪耳真脓实色烨烨手揑粘丝伪脓则土黄色聚则气拘血而化毒散则气拘血散而真气将絶故血晕全无者多死
　　六日以后耑看脓色若或有或无而根脚不红或连肉灰红痒作烦躁目合复开作防不食干呕少睡是气虚不能拘血化毒也亟峻补之倘此时舌上尚有黑胎芒刺则生意已絶补之无益也
　　根窠者血之晕脓者血之腐故六日之前耑看根窠无根窠必不灌脓六日之后耑看脓色无脓色必不收靥无形者依有形有形者依无形气血之道也气血交防后看根窠为慿凖粗红活生意沛然若防细不现不敛色久黯淡则气血离去必不能制毒矣是故内攻而根散者死内攻而根血犹附者非毒作楚必三因致之【三因详见二卷】
　　浆行七日肿要过颈浆要过胞肿者毒外出也言过颈胞者从上而下也至阳物亦要灌乃宗筋之防也两脚不灌不妨两臂亦要灌满脾经所主故也不灌者收时必不食而生变
　　痘至八九日或土黄色而硬者不可妄为正浆此是隂阳失其正浆阻于中板腻而黄硬也名板黄痘急须治之经曰珠不在大在乎体之明浆不在足在乎色之正八九日最忌浆清皮薄书曰浆以毒成毒从浆化不由此而徼幸收功者未之有也一岁半岁者即七日即蹭打不定揩破不痂万无一救年大者亦止九日死盖痘以七日为期界七日以前气血外行七日以后气血内入方外行时尚不可留毒况内入时乎故七日后躁乱者毒攻内也毒既内攻必死矣
　　顶白根红气血分光也在四五日间不分则后必作痒顶充根附气血交防也在六七日间不交则后必有变至是而根白地清起势勃勃可不药而愈若犹深红壮热则疔将作也四日用清六日用补乃治痘之常法若随机应变是在灵心慧眼矣
　　凡形色大恶气血不变脓浆不成似乎必死矣若精神爽朗便食如常天庭上有一二恱目者犹可攻发或作臭烂而愈盖以毒在外而不在内也
　　一痘至十三朝壮热干红势甚危一医至闻其声音清亮饮食不减用攻发药倍加山甲作臭而愈正审其在外不在内也　毒停肌肉则发肿毒滞皮肤则作臭肌肉阳明主之属土壅肿土之象皮肤太隂主之属金腥臭金之象各从其类也　滞比停觉流动些臭则肿之腐也皮肤比肌肉又自内而之外也然则肺比阳明又外之外乎即此可以知浅深又阳明多气血易肿肺金主从革故变臭
　　凡调脓期收功之时务要手足和暖过热过寒者变也人事常要安静烦躁闷乱者变也六腑常要充实忽吐忽泻者变也声音常要清亮喑哑者变也饮食常要渐进忽作渇不食者变也或触风寒禁忌或伤饮食汤药皆当审而治之
　　灌期顺症
　　六七日肥满光泽八九日浆足渐厚如黄蜡色敛如螺靥此气血归内毒气散外全功收矣
　　灌期险症
　　元气已漏泄药力不中病故皮破有用药纸封之攻补得宜而生者擦破而疮痕隠然有生意者秽触也不当便作死症看
　　皮薄浆清厚薄不均而作痒此元气不足而虚痒也难治若痘色红紫皮薄浆浓是血热实痒也易治
　　灌时脓已充满口角转黄上下身俱好只有数粒结靥忽然平伏脓反铺开口臭恶心眼白小毒已归内不治若眼睛清明喉音响亮饮食如常者不妨
　　灌时声哑气急者不治如痘色好而气急伤风所致也不妨
　　灌时尚未起顶但脚渐濶至八九日干枯疮皮绉起误认为结痂者多不可救急用补血解毒庶可囬生灌时吐利不止五窍出血乳食不化者死除二便不下血犹可用止防消食药治之泻不止者不治
　　痘色虚明如水晶十一二朝防痒塌用内托散加干姜丁香或木香散加粘米　人乳　酒
　　灌期逆症
　　灌时平塌不起淫湿不坚者至十二三朝尚有变灌时灰白惨黯皮薄擦破无脓血者死亦有有脓血而亦死者
　　灌时忽然失气者脾败而谷气下陷也肠鸣者胃败而中气下陷也皆死症也浆足后大便忽欲去不去者阳明血燥也不治
　　带热便出红色透顶而虚绽至八九日干枯无脓者死灌时而疮未尽成脓或鼻凖头先干如橘子色或眉心焦黑或耳轮先收或面颊两边先干陷者此名倒靥非正收也
　　诸痘才灌而两唇先黄破者死
　　灌时先如疟后渇血死而色黯不时努气如欲大便口舌牙龈多白色难进乳饮食唶喉不已发大痒颠倒闷乱抓破不复灌肿即成坑窟面部痘如火烧汤浇之状不待抓破而烂皆危症也
　　痘脚青色背心无脓吐泻蜖多脓不过膝痘多目闭
　　灌浆三日症治
　　行浆第一日　乃标后第七日也前六日有热者即解热无热者即调理脾胃至此自然充灌若此时无脓顶陷不起者由前失治故也用保元汤加川芎　当归粘米有热症者去肉桂加乳酒调下五仙散或大成散空殻痘由元气虚脱须固元气此时脓露者用保元
　　汤不应加还元汤合大成散
　　行浆第二日　灌脓宜浆满若有他症不过外邪耳惟无脓而色白晦陷者虽饮食如常别无他证亦必死用调元汤加川芎当归粘米救之　腹痛用丁香咳嗽用桔梗贝母浆难充灌用保元汤合大成散此时犹身热无脓者多死
　　行浆第三日　气血形色已定灌脓宜满形色宜不变即使脓虽不满但润泽光明犹可救也惟干枯灰白遍身如汤泡火烧或腹胀气粗手足皮绉不肿痛者皆死盖痘有脓者必肿痛若不肿痛定无脓也
　　浆期杂症主方　治宜托里化浆以保元汤无上饮为主然后辨气血表里之虚实寒热加减治之
　　浆期杂症加减法　气虚用催蛰丹震蛰丹保元汤白术散送下　血热用催蛰丹同退火散无比散凉血地黄汤四物汤送下　初热表闭用黄金散同蝉蜕紫草汤送下　黑陷无浆用排脓散同老酒送下　黑陷带水不起用震蛰丹同人参老酒送下已上各方皆朱恒田三神散中方也以此而再变通之则善矣　若毒未解尤宜凉血解毒用人参黄茋甘草加当归川芎白芷桔梗僵蚕粘米　六七日火不尽退胭脂红而血不燥用干菊黄芩银柴胡干红枯燥用补元汤加红花丹皮生地鸡冠血　血滞用黄芩山查红花紫草　渗脚红无火者用白芍有火者用屋游　血游用槐花红花地骨皮　毒盛色暗用连翘牛蒡犀角黄连紫草　溺赤澁用灯心　发痘用桑虫浆同酒浆芫荽汁隔汤顿热服煎药过一时然后服　燥后借托用猪尾膏虚寒症亦宜温补　头面不灌用川芎　督脉未透用皂角刺背枯燥用知母　脓清顶陷用人参黄茋　下脸不灌
　　用川芎当归　上下俱不灌用人参当归鹿茸　足不灌用归尾牛膝　足冷用桂枝牛膝　根窠枯热用红花麦冬　淡白用川芎当归　口渇用花粉麦冬生地红花丹皮　虚痒用白芷丁香首乌官桂　火痒用黄芩骨皮　托脓止痒用僵蚕桑虫白芷　抓破出血或破伤风用保元汤加山甲　痛如刀割用黄芩白芍骨痛用银柴胡　壮热不退用柴胡麦冬　十日前后转渇用花粉知母黄芩　头痛用川芎　气不顺用木香　寒呕用干姜附子丁香砂仁　热呕用山栀黄连竹茹伏龙肝　喉痛用甘桔元参牛蒡山豆根　热噫气粗烦渇用山栀黄连竹茹　手足厥冷用白荳丁香　气盛发泡用茯苓白术渗之　四肢水泡用茯苓白术芍药青皮苡仁　发疔用生地元参紫草犀角紫花地丁　痰盛带水用油炒半夏　枯燥结痰用贝母牛黄热者用八宝丹　半脓血少用丹皮红花山查隂症用附子防风石菖蒲白术丁香丹皮红花　虚寒泄泻用保元汤加诃子荳甚者用荳丸固本丸吐泻少食用煨姜陈皮缩砂仁　抓破出血用荆芥川芎防风白芷丝瓜旧囊烧灰敷之　七日痘大防者急补澁之若精神徤浆色正饮食进根血乃阳症也虽泻无妨看舌色用药止之防手足有疔起挑破去其恶血用四圣散敷之　热泻者痘色光明润泽此余毒入大肠自行自止泄一次痘长一次切不可用止澁药痘色好便实能食者宜用四顺大承气汤之力宣通
　　之使毒不留于大肠而生他变　凡重痘十日内浑身壮热饮食少进只要大便黄稠目见物色能知滋味不痒不呛不渇舌尖红润手足心隂囊胸部俱得靥实皆有生意可以审而治之
　　附金液无上饮方　此补药之主方自灌脓至结靥皆用之加减黄茋【必生用补表托毒灌至手足方用蜜炙】人参【补中气生津液通血脉】陈皮【量人参多寡用】桔梗【行浆至腹男换牛膝女换苡仁】贝母【消痰化毒】川芎【头面浆足去之】当归【按身尾用之】桂圆【五个】姜皮【二分】山药　灯心　粘米浆期应用药方　人牙散　独圣散　二仙散　催蛰丹　震蛰丹　猪尾膏　大无比散　小无比散　参归鹿茸汤　参麦清补汤　周天散　宣毒膏　倍金散　硃砂散　牛黄八宝丹　夺命散　木香散　异攻散　荳丸　固本丸
　　灌浆期内杂症　寒战　咬牙　倒靥　发　呕哕欬逆　呛水　吐食　泄防　发渇　痒塌　肿痛便秘　溺赤【俱详各门】
　　灌浆杂症治法
