<!-- { "loadSidebar": true } -->
　　当灌不灌　气血流畅则毒化成脓若至八九日起发之后当灌不灌者与不起发而陷伏者分虚实治之凡痘无脓不拘寒热症俱用丹皮生脓　大凡气血虚寒者不能运化成脓宜用温补过十二三朝必至喘渇泻痢而死葢虚寒者必延久而后内攻也用参茋芎归汤千金内托散十全大补汤异攻散木香散　气血实热亦不能运化成浆初宜清气凉血解毒利小便使无干浆空仓之患五六日火盛者宜凉血活血解毒透毒托里以免干枯过六日即死葢实热攻冲臓腑最速也妄用攻补必虚擡空殻以致于死用清毒活血汤紫草汤连翘汤大小无比散大灵丹以退热大成散紫草膏以退紫如黄芩　黄连　犀角　荆芥　防风　蝉蜕川芎　当归　人参　知母　麦冬　山查　木通红花　地龙　丹皮　山豆根皆可选用大便闭用
　　宣风散承气汤紫姑夺命丹　热极毒炽恐复入心昏闷而死非虚寒陷伏之比急用龙脑猪尾膏以解之风寒感冐者当温散用桂枝葛根汤加黄茋　防风白芷　秽气触冐者当薰解用紫草饮及薰法　初时起发脓期变坏症者必因脾胃虚不能食或自利也若出未匀发未透致毒陷者必误认稀疎之过也　水泡须以银针挑看若有水无脓当温补以防作泻用四君子汤兼无价散　空殻无脓全属气分因产母弱不能防养儿所致用异攻散愈后再补之
　　虽灌不满　痘至九日浆虽灌而不稠脓虽满而不圆顶或平陷脚或濶塌者此气弱不能领血也用保元汤合四物汤加肉桂十全大补汤加干姜　木香若无脓之陷逆症也亟用保元汤加川芎　当归　芍药　肉桂　木香　粘米　人乳　酒浆　脓不甚满必饮食少痰涎多用养胃开痰汤服内托药顶暂起不久又陷者脓未充足也用内托散倍加人参　黄茋　川芎当归　肉桂　升麻　乳酒或囘阳丹罗浮方　若气虚不能领血成浆乃于灌脓七八分之际忽然顶陷脚濶浆水铺开痘颗既破元气益泄决不成靥矣儿防者不治三四岁外者用无上饮加白术　芍药　黄茋人参可救若塌与肉平者不治
　　形色忽变　灌脓忽变者当辨其色变红紫黑陷者血热盛也用当归活血汤合解毒汤加升麻　葛根　浆虽满而色太红根脚散漫无一线红绕者血热盛而未解也九十朝必发痒用参茋内托散保元汤加蝉蜕木通　荆芥　芍药　山甲　浆满为寒冷所郁忽变青紫黑色如葡萄者必惊恐所致也亟服肉桂即可转色若灌脓既足必无再陷之患　四五日顶渐平六七日脚愈濶顶愈陷色全白如荳者乃气血大虚也八九朝兼寒战者是为倒靥用参归鹿茸汤加肉桂　川芎　白术或田单火牛汤　灌浆大半之际元气弱阳日消隂日长色灰白寒症悉具名反隂症宜开窍补精温药救之用夺命丹或保元汤加二神散大补化毒汤固本化毒汤淫羊补浆汤或保元汤加川芎　当归丁香　肉桂　升麻　鹿茸　人乳　酒浆服药后必大渇索饮切勿与之俟索三四次方与之即刻顿成一身血浆葢此药勇烈不及化水成浆故色不黄而红乃血之正色也此后连服加味参茋白术散防不止兼用厚脾散荳丸或炼脐法无不愈者　又当看其皮之厚薄薄者不过半浆厚者用保元汤加红花　紫草连翘　桔梗　当归　木通八九日浆似足眼忽开陷毒内攻也内攻者必闷乱烦躁根晕飞散若无此症而唇舌滋润用内托散加肉桂附子唇舌燥赤者用黄芩黄连
　　皮软绉嫩　痘虽起而皮嫩按之水浆就出内色不暗名假壮痘必不能成浆毒必内攻用保元汤加丁香川芎　粘米以提其气服后有脓者可救一二　痘虽胀摸过即绉此血至而气不相依也必难收靥亦险逆之症用参茋内托散加木香　肉桂　粘米或七珍汤加山甲　粘米　乳酒　痘光泽如珠者嫩也脸必油红或初标有痰碎小摊红痘色不坚若两颧畧见苍老者亦有生意用保元汤加川芎　当归　苍术以徤脾脓时最防痒塌抓破闷乱口噤揺头手足乱舞直视
　　若精神清爽自误抓破或痒不止要人按捺者亦不妨宜大补以防痒塌用保元汤加川芎　当归　僵蚕白芷　干姜　肉桂
　　虚人似实血热似虚　有痘密毒盛气血弱或烦渇或咽痛或鼻衂此元气不胜毒气禀弱者多有此症既忌寒凉又难温补十无一生宜用参麦清补汤救之　根窠红甚壮热壅遏黑白相兼色暗而肌表不达形似虚寒宜凉血助痘使毒气流畅
　　手足不充灌　时已过尚未充灌终为不美若四肢已灌膝下流通亦无害矣若因脾胃弱而不灌者用越脾快斑汤纵得收功日后手足关节腕膝处必发毒若破烂成片而不灌者不治
　　腰背肩臂破损　数处久着床席乌得不损但破损定须肿灌若干枯黧黑如火烧汤泼者必死　附案　一痘七朝红绽匀朗能食便调有行浆之势但臂胯肿痛如此手三阳虚而毒凝不散也补阳气而肿自消矣用人参　黄茋　当归　芍药　羌活　防风　橘红白芷　山药　人中黄
　　痘顶有孔　脓未成忽顶有孔出水堆结在外囊空自干黑者此漏疮也必死脓熟后窠皮亦熟水沸出因而结痂头额者有之此名堆屎收不与漏疮同例葢漏疮者脓未成也堆屎收者脓过熟也
　　养浆先靥　痘正养浆面上诸部眉心鼻凖耳轮口唇颊辅先干黑者毒火内攻也宜攻补兼用服药后干者复灌未干者充满空地出小赠痘上也不作脓不补空或发毒者次也否则不治用人参　黄茋　当归芍药　生地　连翘　银花　红花子　山甲得手足发后用十全大补汤加连翘　金银花若脓未熟两颊先干皮肉未硬兼烦哭者毒入肺肝魂魄不清也欲解毒则中气反伤欲补中则邪气正盛必死症也实热变虚寒　脓期有见实热症而过用寒凉变出寒症如氷硬呕防唇舌淡白浆清痒塌之类延绵不治则腹胀闷乱寒战咬牙而死矣宜托里汤为主加减　附方　黄茋　人参　甘草　肉桂　当归　白芍　白芷　木香　陈皮　山药　粘米　酒浆　人乳　寒症重者木香散异攻散皆可选用　泄防去当归加升麻　诃子　肉　呕用煨姜　腹痛用煨姜神麴咳嗽用麦冬　五味子　水泡用防风　白术　白芷抓爬烂用松花乔麦粉掺之　益元汤为元气虚者
　　设也元气素虚则火不易动故终始不移者若元气素实过用寒凉以致变寒者是火由寒伏也若又过于温剂则药下咽而无实之火炎炎起矣故立此托里汤令医者斟酌施治如浆足而不减参茋唇舌红而不除桂附必有实实之祸失明肢废夭扎者皆从此始也医贵识病故六日前看唇舌六日后看舌胎此用药之枢机也有舌胎者清之下之胎白者温之补之不胎不燥不淡白者平之调之当此毒盛之后概用温补焉能无悔乎
　　虚寒变实热　脓期纯虚症仍用益元汤为主　人参黄茋　白术　甘草　广皮　当归　川芎　桔梗升麻九十朝加黄芩　芍药虽有加减皆是补气血
　　之药十神汤切不可用　虚症如寒战泄泻痒塌之类亟用木香散异攻散酌治之如脓色一定唇舌转红又须除去惟照益元汤加升麻　桔梗　白芍　茯苓以助收敛不可偏执温补也　若虚症而反见腹胀喘急便闭而渇用麦冬汤主之　咽喉干燥此是虚症变实非实症也用滋隂润燥汤倘误用疎利则方生之气又转而虚脱矣　或问益元汤首尾不可易得毋太泥用补殊不知用药有诀惟舌为凖能识唇舌而进退之多用少用均无不可何泥之有
　　脓期治案　一痘窠空无脓此气虚伏陷也幸人事清宁饮食如常用补中益气汤归茸汤而愈　一浆满而根血淡红痰涎涌盛日晡潮热咸以虚治用保元汤加川芎　当归　陈皮　贝母不效不知此隂虚火盛生痰也用六味地黄丸加人参　肉桂　附子温之而痰絶热退又用补中益气汤而愈　一浆满痰盛食少便溏此脾胃弱不能运化精防使津液凝滞用六君子汤加炮姜而愈　一浆足忽防身冷自汗此虚症也以保元汤附子理中汤加肉果而愈　一浆足色不苍蜡此脾弱也脾主结痂用保元汤加白术　陈皮　白芍莲肉　官桂收厚靥而好若痂薄如麸只以参苓白术散主之　一九日无浆倒靥独根窠敛束以保元汤加山甲　官桂又以水杨汤浴洗头面手足复起成脓而愈　一九日正面无脓自口以下皆红绽能食便溏乃气弱不能升于面以保元汤加白术　白芍官桂　肉果　升麻十一朝补出赠痘各部浆俱足又服小异攻散而愈　一正面浆足四肢身体无浆能食便溏完谷不化此脾隂弱不充灌用参苓白术散加附子　兎丝子　肉果又用河车散而愈　一八日空殻无浆此气血弱不能发毒用补中益气汤发疔四五而安　一八日倒靥泄泻烦渇寒战咬牙此虚寒症用异攻散而愈一八朝顶陷浆滞焦紫此风寒郁闭也宜升散用紫
　　苏饮水杨汤浴使药借汤浴上升毒随暖气而发而愈若小儿即浴头面手足用补中益气汤调理　一浆期昏睡不醒便溏能食乃脾弱倦也用归脾汤加白芍　山药　苡仁　莲肉　一浆不易充根血赤色烦渇溺澁舌燥便闭咸谓气虚不足于津液用保元汤加麦冬愈不行浆不知此血热未解温补反助火邪用犀角地黄汤又四顺清凉饮利之浆足而愈　一浆足忽一齐结痂干紫能食调和此火迫而收之太急倒靥症也用补兼攻发之剂十四日四肢肿痛发脓成毒化而愈一痘九朝毒火闷瞀死弃之沙滩视其手足动掣色虽焦紫形尚绽突得水气而火衰故复苏也治以犀角地黄汤而愈亦有得土气而解者　一七朝根窠赤痛便闭溺澁烦躁饮水用清解药不效此热毒内蕴也用大黄　当归　赤芍　甘草及犀角地黄汤而愈　一浆足紫黑热盛便闭乃毒壅也以黄连解毒汤加连翘牛蒡而愈　一浆期便血溺血多睡神昏此邪乘血虚而入心也用犀角地黄汤安神丸得毒尽外出以补中益气汤加麦冬　枣仁而愈　一季春患痘妄言昼夜不眠七朝尚未宁其形色俱顺此心胆二经火炽也以犀角地黄汤加龙胆　柴胡而愈









　　仁端録卷六
<子部,医家类,仁端录>
　　钦定四库全书
　　仁端录卷七
　　明　徐谦　撰
　　陈葵　删定
　　收靥赋
