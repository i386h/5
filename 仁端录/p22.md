<!-- { "loadSidebar": true } -->
　　收痂体痛　此必发毒也诸痛为实外痛而内快也外快则内虚矣冝活血解毒
　　不结复灌　先因皮薄破损多用补药虽能逐毒或脓重复肿灌然正气终为邪夺至此仍衰不能遏毒成痂身复发热也用参苓白术散大补汤
　　复灌补痘　能食便调补出赠痘更无他症者吉此正气尚强发毒出外也否则渐成蚀疮难治
　　复灌不救　如不食成饼焦裂崩塌诸壊症悉具者不治
　　已靥作变　痂干圆满忽又战栗妄言烦躁发渇干呕者正气不接济也用生脉散加灯心
　　收迟发厥　十三日痂落者上也十七八日次也二十四五日者下也至此血虚气虚每多四肢厥冷急宜温其脾胃用木香散倍用丁香　肉桂不可恃其上身既收而玩忽之也
　　干痂不落　八九日目肿防退痂似干而薄如纸或有内毒未除亟宜补血凉解失治则变凶也
　　痘痂气息　痘至成痂时必有气息但防有辨腥臭者佳尸臭者死全无气息者必有余毒也
　　痘痂不脱　干硬嵌入肉内日久方脱遂成班痕用韶粉散真酥蜜水调之或乳汁蜜水调蜜陀僧末涂之或鹰尿白散马齿苋散四白灭瘢散蒺藜散俱可选用或生蜜蘓合油调涂四边无蘓合油以腌鸡油代之妄治生变　脱痂未尽内外无邪只宜慎饮食避风寒而已过治之反伤其正以生变妄补之反加烦渇身热发疮发斑发疹诸症蜂起矣
　　脾虚不脱　当防变症
　　挦损　肺主皮毛脾主肌肉其气不足故难脱不可挦损复灌畨覆溃烂多成疥疾用调元固本汤或人参白术散加黄茋肉桂等药
　　发表太虚　以致肌肉不宻无力收敛粘肉不脱发痒者用人参固肌汤
　　余热不脱　因余热为患当脱不脱者用大连翘饮去紫草　甘草　加地骨皮或辰砂六一散紫苓汤外以蜜水调入滑石末涂之更妙
　　血热血虚　以致不脱者宜保防勿令见风用人参【一钱五分】芍药【三钱】炙甘草【一钱】麦冬【五钱】五味子【六钱】懐生地　金银花【各四钱】水煎
　　热留肌表　过用辛热热留肌表痂虽干好粘肉不脱者用升麻汤加荆芥　防风　蝉脱　连翘以去肌表之热即脱
　　头面不脱　只有头面不脱者毒流阳分也用大连翘饮去柴胡　甘草加白芷外用羊嗣骨散涂之
　　痂色分治　十二三日色如火烧烟薫者生死易决音不清食不入破处干枯烦乱不宁死症也声音清口能食爬破淋漓睡卧安宁神清气爽生症也宜分虚实治之唇舌洁净宜温补而兼清解唇燥舌胎冝解为上解后胎自然去继以平和则攻与补两得之矣
　　十日补利　痘至十日而补脾利水言其常也若险症至此方始作脓何可概用苦寒也苦寒渗湿乃脓足毒重用为后队耳当灌脓时何可谬施乎痘限日期为初学计耳治法在心思巧妙当补则补当防则防勿泥死法始可为医耳
　　靥期治案
　　一浆足靥疤忽然紫黒秽气触也用十全大补汤加木香治之而愈
　　一痘痂厚而干燥身热咳风寒客肺也用麻黄汤取防汗而愈
　　一痘痂麸薄粘而不脱昏睡肉热脾虚血少也用调脾养荣汤而愈
　　一痘痂干黒不脱身热烦渇不宁悮以为不足之故大补之枯槁而卒
　　一痘同前症以犀角地黄汤加连翘　牛蒡火渐平而痂脱此毒火盛则水涸之故也
　　一痂厚干黒不脱身热烦渇詀妄不宁火虚血炽也用四物汤合生脉散加仁而愈
　　一浆清痂如麸此正气不足不能化毒也以补中益气汤加山药两曲池发毒而愈
　　一痂白如麸便溏减食中气不足也用参苓白术散加陈冬米肉果而愈
　　一儿大痘顺浆足恃其顺而饮食不节以致腹胀浆停色滞用消导药而浆不足如故此食虽消而正气受伤当调脾益气助浆收敛竟失于治至十四朝变内虚倒陷浆反化水方用补益迟而不效致喘胀而卒
　　一痘十一日浆水痂脓未足此虚不能托毒也用木香散加黄茋蝉脱而愈
　　一痘十二日上身已痂下身灰白不充头温足冷用木香散加附子黄茋而愈
　　一十五日遍身结痂但足下未焦寒战咬牙用十全大补汤加附子而愈
　　一十六日脓满不痂及寒战咬牙此不足也用温补而愈
　　一痘同上而顶突根红此阳火有余胃热也用白虎汤而愈





　　仁端录卷七
<子部,医家类,仁端录>
　　钦定四库全书
　　仁端录卷八
　　明　徐谦　撰
　　陈葵　删定
　　痘后余症赋
　　痘成痂疤虽云生意已成余毒变迁犹未可为全喜是故眼合腹胀犹蹈危机肢体虚弱尚罹凶咎痂或成而致失声前疕恐为黒陷肿未消而眼先开眼开疑是内攻阳毒盛而狂呌喘呼肠胃伤而沉吟不息风冷入胃则利下脓粘热渗膀胱则便难尿血身热审其虚实音哑观乎呕呛忽洒淅而肌热兮知风寒之外感暴吐防而腹痛兮必饮食之内伤热毒逗遛不化结疤而壮热憎寒经络各遗余毒日晡而徃来潮热发在午前为实热烦渇腮红发于申后是隂症便调食减他如撮唇弄舌心经热盛何疑掇肛抬胸肺胃毒冲有凖身热燎人便秘恐成急暴惊风悠悠潮热便溏久变慢惊风搐騐防明于眼合羞明肝伤风热征口疳于唇焦龈黒胃蕴火邪实热下注大肠必有秘结之祻虚寒客留脏腑乃成泄防之疴咳有标有本喘渇有实有虚痘若败壊补空痘勿嫌翻次疮如溃烂兮成溃疮莫厌脓浆利多水液兮此蓄水之症也水去尽而自止便多脓血兮此倒靥之症也脓去尽而或良病有苦而运凶多吉少身无邪而昏瞀否极泰来声音不出求诸肺肾之经斑疹复攻责在心脾之脏疳出血者难治洞泄完谷者莫医欲观痂落之余再审斑痕之色桃花光泽荣卫俱安紫黒干枯髙留风热粉白为气血之虚周嵗也应身逝走马状牙疳之烈月余亦见亡躯遍体赤斑乃是失于解利浑身青紫多因客犯风寒余毒未消不特为疽为疖见风太早尤防发疮疥癞皮肉腐烂兮一面防瘢而似鬼毒流注兮四肢残癈而如尫疥斑嫩而洗澡余热因添脏腑虚而肥甘内伤致损若感风寒多为咳不时挦搯即灌蚀疮
　　痂后总论
　　痘至脱痂固已吉矣然有应脱不脱或脱而不齐此时尤当辨明之葢痘后气血已损虚火易炽不可因循失治致生他变有过一月二月三月而死者不可以痂既脱而忽之也欲知余毒之有无但察其身无热口不渇二便调腹不痛精神渐旺饮食渐加此无余毒也若身热烦渇腹痛泄防小便赤澁大便坚闭精神昏愦四肢倦怠饮食减少坐卧不安此余毒伏藏后必有灾也痘痂如桃花色或粉红色疤痕已突上有薄薄小靥如鱼鳞一二层者名托靥是有苔也后必无症若无托靥无苔及疤痕凹而白色光润者后必犯他症而死所云疤痕光滑又无苔周年虽过未消灾亟用内托解毒之剂如十全大补汤三合汤之类服至疤突色红为可救耳
　　自食痘痂者因内无毒自觉痂香故饮食之虽有他症不死然亦不宜多食若多食轻则疮疖重则变症亟冝服神异散一二剂则不食矣
　　有出已尽发已透痂已齐而亦作余毒者皆由过于温补失于饮食伤于风寒所致故治痘后余毒或温补或发散或解利要分表里分脏腑分虚实分部位而治之不可妄投也
　　痘后当解利世俗通论也然必审其虚实如禀受素实荣卫充壮病后有热者分别各症解利之若荣卫乆虚坐立振揺大便不闭小便不赤饮食少进者宜调元和脾以扶持之侯其饮食如故起居稍胜荣卫既充然后渐渐解利若至虚之人不必解利矣若固执解利之说遂为寒中下利事败于已成可胜惜哉
　　余毒各有所归
　　痘后余毒钱氏止谓有三一曰疥二曰三曰目疾今试求之五经脏腑而备焉
　　毒归于心则为斑为惊悸为颠癎为痛痒为壮热为汗为丹瘤为诸血症为咽干而渇
　　毒归于肝则为闷乱为水泡为腰痛为目疾为干呕为外肿为吐蚘为手足拘挛为寒战咬牙
　　毒归于脾则为吐防为肿胀为腹痛为不食为口臭为舌本强为手足病为唇疮破裂为手足发
　　毒归于肺则为咳喘为衂血为疮干燥皱掲为肩臂痛甚为气髙喘息掀胸抬肚
　　毒归于肾则为黒陷为多睡为骨病为猝失音为手足逆冷为咽喉干痛为饥不欲食为耳骫尚热为败疮倒靥
　　毒归于肠胃则为泄防为利脓血为肠鸣失声为大便不通
　　毒归于膀胱则为小腹满痛为溺血为遗尿为头肿痛为目正视为隂囊肿亮
　　毒归于诸经则为眼合不开为壮热不清为郁郁不乐为身肿不消
　　已上诸症并为余毒遗害详杂症中
　　痘后热毒
　　惊　心动不宁火主于动故惊
　　喜　心有余
　　咲　热甚火之声见也
　　哭　肺病金受制也
　　恐　心火甚而肾水衰也
　　狂　心热乗脾故四肢狂越也
　　虚妄　虚妄见闻自为问答神志失常如见鬼物多言　舌为心声心热则多言
　　詀妄　心热不清则妄詀
　　寻摸　寻衣摸空肝热风淫也王氏以为肺热是肺为体肝为用也
　　痂后医药大法
　　毒太盛者至痂后尚有余毒冝活血调脾解毒为主痘太多者收结还元之后藏气发泄已多气血耗散已甚毒未尽而元神极虚是以欲用凉药解毒必湏用酒炒其体弱者或加参茋芎归之类以救气血若骤用寒凉峻攻多有一投就死者
　　痘后疤色
　　真倒靥　落痂后疤色身面俱黒暗者恐先前脓不透收靥太急冝察其表里若壮热大渇烦闷昏睡少食便秘或大便利此真倒靥也
　　似倒靥　身温神爽食渐加二便调者虽疤色身面俱黒乃痂瘢本色勿虑也用灭瘢散临睡水调抹之莹白如旧更冝勿见风日为妙
　　疤色淡白　此肺气虚而气血尽也一月后主发喘而死急用补汤
　　疤色红紫　此血热毒壅而身热烦渇也宜凉血解毒痘顺赤色　此必食辛辣药物所致或乳母蕴毒也用逍遥散加丹皮山栀木通子母宜并服
　　痘痂紫色　如过于补益痕紫又见发斑者用解化斑汤
　　浆清疤白　气血不足又因浆清所致用保元汤合四物汤加白术陈皮红花陈米　有表热合升麻汤　有里热合解毒汤
　　白兼痒塌　痘疤色白兼作渇发痒便溏是气血俱虚脾胃不足也若失治数日内防滞下之症当大补中气使疤色红润二便清调可无虞也切勿忽视
　　疤痒　靥后疤红作痒者必至再举
　　疤痛　作痛而重手按之不疼者久必成虚用八物汤加减
　　疤突　此风热毒未尽也用解毒防风外用蚬子水磨之
　　疤突方　僵蚕　雄黄　兔丝子　白芷膏　本鹰尿白　白燕窠中草黄为末蜜和人乳涂之以灭其疤疤凹　脾胃虚不能生长肌肉也用人参白术散加黄茋
　　痂后吉症
　　【原阙】

　　痂后凶症
　　目睛突出畨白无魂失神失智不省人事不治
　　痂后发惊目闭无魂吐防腹冷面青唇白乃心气不足神无所依也不治若不至于此者可救
　　痘痂已脱初无所苦但目睛无神必逾月而亡
　　痂后牙龈恶臭不可近者胃烂也不治
　　痘后余毒主方　宜调元调脾活血解毒主治　气血不调尚有余毒诸症将作用调元解毒汤为主
　　调元解毒汤方　白芍　白术　茯苓　甘草　桔梗连翘　木通　山药　生姜　大枣
　　痘后杂症加减法　毒甚臭烂用木香　下痢用防榔泄防用猪苓泽防　气脱用升麻　呕吐用连翘橘
