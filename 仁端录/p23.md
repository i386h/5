<!-- { "loadSidebar": true } -->
　　红　热不退用黄芩骨皮　伤食用山查麦芽　风寒发热用桂枝柴胡葛根　肿痛用木香下和中丸　乍寒乍热用人参黄茋柴胡官桂　厥冷去连翘桔梗加人参黄茋肉桂　神昏喜睡去连翘桔梗加人参茯苓麦冬　溺短澁用车前木通　自汗用人参黄茋肉桂惊搐用山栀木通生地　喘用杏仁五味子麦冬便难用杏仁枳殻　骨节痛加活　手足拘挛用
　　桂枝黄茋　腹痛用腹皮防风
　　胃苓丸　喘促用葶苈　口渇用人参五味子麦冬吐血用黄连蒲黄　眼目羞明如风卷帘切忌防洗赤肿而不能开者用清肝散
　　痘后应用药方
　　【原阙】

　　痘后杂症　毒　目疾　痘疔　腹痛　呕吐　干哕　措喉　呛水　咳　喘急　惊搐　音哑　口渇　减食　倍食　失血　发热　厥逆　疟疾　泄防　下痢　牙疳　痂皮咽喉肿痛　舌上生疮　唇口生疮　大小便秘　丹瘤斑疹
　　痘后杂症治法
　　多睡
　　痘后昏昏多睡者邪气已退正气未复脾虚也用调元清神汤或调元汤加麦冬合安神丸或用酸枣仁汤缓缓调理待气血平复和畅而安
　　痘后昏睡自语或醒时亦如醉人每多错语者邪热入心也用导赤散解毒汤安神丸
　　痘后猝然喜睡状如运身无热口无言别无他症者乃邪退而喜睡否极泰来之兆也不湏妄治不乆自苏只用抱龙丸调理
　　痘后多睡案
　　一痘后怠倦嗜卧烦热喘满溺赤便溏时值长夏脾胃不足之故用清暑益气汤
　　一痘后倦怠嗜卧便溏减食皆因胃虚不能主气脾虚不能主血运令不行化工失职用六君子汤加枣仁木香
　　一人嗜卧呼之不醒昼夜皆然此气虚脾弱清气不能上升也用五味异攻散加当归芍药及归脾汤而愈一痘后炎暑怠倦嗜卧食少口燥闷乱肌肤枯痒乃脾胃虚元气弱不能实四肢充肌肤而润皮毛也况值长夏热伤元气乎以补中益气汤合生脉散治之
　　不睡
　　虚烦不眠用竹叶石膏汤加枣仁
　　惊悸不食寒热不寐乃心脾不足胆气实热也用茯神逺志　栢子仁　防风　枳殻　生地　淡竹叶等
　　分丸服或归脾汤间服
　　日睡夜坐身热汗出烦热啼哭咳潮热用神效麦冬汤　若胃实用防黄散　胃虚用四君子汤加逺志酸枣仁　桂圆　归脾汤　便秘用承气汤
　　胃为六腑之海其气不行阳明逢不得从其道故不睡也是以胃不和则卧不安
　　詀语
　　热由于实必有余毒故詀语
　　心血不足故詀语
　　昏昩不识人妄言如邪祟者热入心胞络也用导赤散合安神丸待醒后用调元汤加麦冬　生地或四物汤加石菖蒲　木通　山栀间服之以抱龙丸调理而愈烦渇詀语用辰砂六一散
　　挫喉詀语用独活清神汤
　　痂皮圆净时或战栗言语妄诞者乃正气将复不能自持也湏防将自定若痂凹突多黒防者凶
　　口噤
　　痘后中风遍身青紫瘛疭口噤痰响者乃节合气交八分不正之气乗血气虚弱而入者也用消风散加蝉脱末一钱以姜汁薄荷汁入酒一盏调服得汗即愈或发瘾疹或再出肤疹而愈或以抱龙丸调理或用小续命汤去肉桂　附子加荆芥
　　口噤僵直腹痛绕膝冷汗如雨痛定汗出而脉者因疤内受风寒也宜散风养血用钩藤汤加红花钩藤汤方　荆芥　防风　川芎　紫草　白术　白芍　人参　当归　甘草　官桂　青皮　黄连　木香　钩藤
　　腹痛
　　腹痛因伤食者用和中丸
　　腹痛因余毒者用连翘饮
　　腹痛而唇白者此元气已竭也
　　措喉呛水干哕
　　措喉者食谷而噎出也
　　呛水者饮水而呛出也
　　干哕者不能纳谷时时张口似吐不吐也
　　已上三症皆由热毒壅塞胃口之上毒火上炎危虑之症也若见失声则咽喉溃烂不可治矣
　　咳
　　余毒入肺咳多痰声哑脇痛者葢左右两脇为隂阳之道路余毒在中故常咳二气不能升降故脇痛但宜解毒毒去则真气自行所苦自平也用小柴胡汤加枳殻汤或五味子
　　壮实人咳者是肺气闭塞风邪所伤也
　　瘦弱人咳者是气血两虚乃肺伤也
　　若误服辛热而咳者治宜清肺
　　惊风
　　痰热甚小便澁或素有惊疾与痰者用安神丸镇惊丸牛黄八寳丹
　　目疾
　　凡痘初出即与清肝防目必无目疾故毒蕴于肝则目疾此确论也详见目疾门及前杂症中
　　口疳
　　凡口疳皆由胃热也满口白糜红防簇簇者轻也用金不换吹之唇舌肿硬牙龈黒烂成疳者重也或有烂入喉者均服甘露饮吹灵枣丹
　　下痢
　　痘后患痢不论赤白皆毒入大肠也用香连丸为主
　　吐蚘下蚘
　　痘后热毒在胃则吐蚘用黄芩半夏汤加乌梅川椒或黄连汤
　　痘后热毒在大肠则下蚘用黄芩汤加桃仁艾叶闻食气即吐下蚘者此胃虚寒虫无所依为热所廹故闻食气即吐下食已即易饥也用理中丸加乌梅川椒黄连
　　吐蚘下蚘若不早治则食脏食肝而为狐惑矣
　　黄连止蚘汤方黄连　黄芩　白术　人参　乌梅
　　羸痩
　　痘后虽能饮食而羸痩者气血两故也治之当兼气血偏阳则伤血偏隂则伤气矣隂日服当归养荣汤阳日服麦苓白术散
　　羸瘦痘案
　　一人烦热口渇能食易化肌肉不长此气血虚乏心火亢极而乗之也经曰火炎则土燥多食亦虚饥治宜气血兼补单日服五味异攻散加黄连麦冬知母双日服四物汤　已上亦有治之不应毒火烁隂津液枯涸而死者
　　一能食而肌肉不长精神憔悴脉来沉缓此脾胃不足胃伏火邪于气分则能食脾虚则肌肉削弱治以补中益气汤加黄连
　　一能食易饥不长肌肉此胃阳有余脾隂不足故善消二阳结谓之消二阳者胃与大肠也以小异攻散加黄连白芍以防二阳之热
　　一人面白唇赤肌肉瘦小皮毛枯槁潮热徃来能食易化乃疳痨之症由饮食不节脾胃过伤隂火乗其土位宜徤脾兼清热用归芍六君子汤加石斛麦冬地骨皮银柴胡之类六味地黄丸加人参白术当归枸杞五味子间服异攻散
　　一人面白无神气冷少食瘦小乃胃气虚寒治以六君子汤亦有症同而兼便溏腹满者用六君子汤加炮姜木香亦有命门火衰不能生土者用八味地黄丸一人黄瘦面肿身热肚大如吃泥米此饮食伤脾已甚脾疳之也治宜养正则邪自除用肥儿丸
　　腹胀
　　若因食伤而肿胀者冝徤脾利水用人参四苓散或四皮散
　　若因伤食但胀而不肿者用木香大安丸或徤脾药加山查麦芽淡竹叶虚者加人参平胃散亦可
　　腹胀如鼓或气粗喘急者此里有宿垢也其治在脾不论食积蓄水并宜先利之利后方议调补用掲气丸或厚朴汤利后用胃苓汤去甘草加人参黄茋腹皮若中气虚而作胀者不可妄攻用莱菔丸
　　掲气丸方　木香【五钱】梹榔【二个】黒牵牛【半生半熟炒头末一两】神曲和丸
　　厚朴汤方　苍术　厚朴　陈皮　腹皮　茯苓皮猪苓　木香随症加减
　　莱菔丸方　萝葡子【五钱】胡椒【二钱】白术　厚朴【一两水浸过去土炒】共为丸
　　肿痛
　　面目虚浮一身皆肿者此表虚也见风太早风湿乗之其治在肺宜以五皮汤防汗之平胃散加羌活　防风或五苓散去肉桂加赤芍或胃苓汤合五皮饮治之外以　枳殻　葫芦煎汤浴之或松叶桑叶煎汤洗之痘后浴早面目一身尽肿者水气也用四君子汤补脾去湿加黄茋实表加防风胜湿加麻黄逐皮间水肿消后用钱氏异攻散加猪苓泽防调理
　　隂囊浮肿其大如钵毒蓄皮肤也用连翘饮加腹皮茵陈　有热加枳殻柴胡必数服乃效
　　隂囊肿如乃膀胱热甚毒流小肠也宜清利退火用紫草饮或用车前子滑石茯苓木通山栀瞿麦牛膝甘草灯心
　　痘后卵肿肝病也用小柴胡汤加青皮木通
　　五皮汤方　羌活　防风　苍术　木通　桂枝　猪苓　防己　桑皮　甘草　灯心一方无桂枝羌活有腹皮厚朴
　　痘后肿胀案
　　一痂未尽脱黄肿壮热腹饱溺赤乃素有湿热兼余毒未尽也宜消积渗湿解毒用五补散又用苡仁连翘山栀淡竹叶防风白术苍术厚朴茯苓
　　一人浮肿皮薄而光手按成窝喘便澁乃饮食脾伤土不能制水渗入脾肤故也喘者水气上行侵肺溺澁者失其降下之令不能输化也此为难治宜补中行湿清热利小便以实脾饮五补散若干散治之
　　一痘后遍身发肿余毒攻冲也用满天星草水杨根金银花马兰草芫荽各捣汁和服
　　一小便赤澁腰下肿痛土虚不能制水也当利小便用五苓散及小清虗散相间服或用六君子汤加泽防一遍身赤肿发为赤游风乃余毒不尽兼食煎炒辛热之物热与血抟而然也用犀角解毒汤
　　一腮頬赤肿为遯毒风症乃风客皮肤而为顽核赤色也内服解毒汤外敷玉龙散
　　一夏月收痂后溺赤短澁囊肿赤亮以八正散化毒汤治之
　　毒
　　痘后毒医之过也当发不发则成不当补而补亦成者壅也元气内实毒不能行故寻窍而出经曰荣气不从逆于肉里则生是也曲池委中三隂交防之地每多此症然有虚实之不同
　　毒实者形体壮盛身热能食痛呌不已是也用连翘饮
　　毒虚者形体怯弱食少防热肿处不痛是也用流气饮并用必胜膏贴
　　溃而出脓久不收口者内服大补汤外涂生肌膏不治之如多不食呕防不休睛慢唇白脓出清水是也
　　痧疹丹瘤
　　痘后发痧疹丹瘤吉兆也不比平常治法用疎风之药加牛蒡连翘一二味
　　凡痘后诸疾不由痘中来者曰怪异必先详审先服何药进何饮食或感冐六经之邪知犯何逆即依所犯以法治之所谓药不执方中病而已也
　　芽儿百日出痘
　　毒随胎气相激而出寒热之药俱不可用用蝎蝉丸蝎蝉丸方　全蝎【五个用蜜焙】蝉退【五个酒浆焙】白芍【一钱酒炒】黒糖调如芡实大一丸乳化下
　　未满周嵗出痘
　　气血未足疮不肥满用参归汤　泄防加诃子　有痰加白术陈皮　小便不利加木香　痘白盗汗加芍药黄芩【俱酒炒】
　　参归汤方　人参　当归【各七钱】白芍【三钱酒炒】生姜【三片】仝煎乳母服
　　童男破阳出痘
　　亏天元矣稀朗犹可若稠宻毒重难于起灌收功宜用天元接髓丹
　　天元接髓丹方　当归　生地　人参　黄茋【各二两】橘红　蝉退【各一两】附子　官桂【各五钱】酒浆十碗入瓮中煨熟去渣存火气每服一钱入人乳三杯生姜三片重顿沸汤温服
　　经行出痘
　　痘疮全頼气血为主一有不足变患立生但气虚易补血难骤补故女子十四歳后出痘恐天癸之行痘疹难于施治若经水如期而止适遇发热热随血解疮毒自出不必施治
　　经行常症
　　用川芎生地或龙宫散外用芫荽汤洗净将香褁置隂处
　　经期落后
　　用升麻
　　经期杂症
　　经水适断詀妄用羌活紫草热见愁　肢冷用姜桂便闭用千里马　呕吐去桔梗加煨姜丁香橘皮　惊悸用天麻勾藤安神丸　泄防去当归加肉桂荳或调温中丸　有汗去升麻桔梗加桂枝黄茋　腹痛有停滞防臭者用山查神无停滞者用干姜白芍神异散
　　非期经至
