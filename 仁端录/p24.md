<!-- { "loadSidebar": true } -->
　　此毒火内炽扰乱血海廹血妄行亟冝凉血解毒方得经止如久不止则内虚血陷用元参地黄汤或四物汤合黄连解毒汤或犀角地黄汤加血见愁紫草蝉脱牛蒡连翘或栁花散
　　附栁花散方　紫草【一两二钱】升麻【九钱】归身【七钱五分】栁花【七钱】每服七钱葡萄酒调下
　　经行声哑
　　血去则心虚心虚则少隂之脉不能上荣于舌故猝然失音先以当归养心汤养心血利心窍待其能言以十全大补汤调之
　　毒发冲任
　　经向闭血海涸逢出痘毒发越于冲任之间二阳之症并作其热必盛湏调其心脾使毒得发泄庶可保全用归脾汤逍遥散得脾胃和平饮食増进方可收功若攻击之则血妄行不止而痘亦不出矣
　　吉凶有异
　　见防起胀时经行泄去热毒则吉若灌脓收痂时则凶
　　浆期行经
　　如不倒陷根窠不散者犹有可救治宜重养其血而生矣
　　起灌行经
　　虽本身之血不为汚秽触痘但恐血去内虚难于起灌平陷灰白多致不救急宜救里解毒用大补汤龙宫救苦丹或八物汤去地黄加黄茋木香附子以调元气或用芫荽酒喷之出赠痘者吉
　　崩漏气血两俱虚
　　素有崩漏气血两俱虚痘疹难任其毒冝大补气血使气血充足毒无留滞更能进食方保万全用十全太补汤八珍汤加阿胶续断木香黄茋官桂又补中益气倘灰白平陷加熟附子一二觔
　　经变再出方能挽
　　痘不起发不光壮饱满红活顶陷色灰或青干黒陷者此里虚之痘复陷入也用十全大补汤夺命丹如或疮空中再出一畨此大吉兆若加腹胀喘促詀妄闷乱寒战咬牙手足厥逆者用木香散异攻散三建汤势廹者用艾灸午时起三更止灸得不脓不血自上收下方止
　　经断热入皆急治
　　发热时经水适断宜早服柴胡四物汤加桂枝以防血室空虚若已増寒热神昏妄乱见摸衣此邪热乗虚而入于血室血室者冲脉是也肝主之肝藏血为血海宜用防肝散凉血地黄汤或四物汤合导赤散加人参麦冬或安神丸
　　闭经停垢毒胞门
　　经闭病在心脾心脾先病血室不行冲任之间则多积垢一旦痘疹之火郁于命门胞户之中当出不出毒邪留伏致生乖戾故发热之初即当涤除邪垢以桃仁承气汤为主后以四物汤合匀气散加红花木通
　　痘出经来防陷伏
　　惟元气素壮能食者不妨如气虚食少未有不陷伏者用十全大补汤主之虚甚者加熟附子少许
　　经水过期　补审
　　发热时经水应期来应期止气血循常度不湏治也若过四五日下止此热邪廹血妄行也冝先服小柴胡汤或生地黄汤以清血室之热后用十全大补汤以补气血之虚
　　经妇防期三日症治
　　以疎风解毒汤为主　腰痛用羌活柴胡　停食用山查枳实　有痰用贝母生姜　风噤用柴胡葛根薄荷寒热用生地黄芩　痰喘用天麻僵蚕　便闭用芒
　　硝大黄枳殻　痰厥昏迷用牛蒡僵蚕皂角蒂
　　经妇胖期三日症治
　　以生津解毒汤为主　血滞用当归川芎红花紫蘓发迟用防风蝉脱　痰用川芎桔梗花粉　舌黒用川芎黄连山栀犀角丹皮摊红用川芎芍药丹皮　毒盛用川芎山栀黄芩黄连
　　经妇脓期三日症治
　　以保元汤合四物汤为主　痰用川芎桔梗贝母泄防用诃子豆　抓破用人参黄茋白芷姜蚕　痘顶软弱用本方加独圣散生姜肉桂茅根以发托之黒陷枯燥用知母黄栢黄芩黄连或母鸡汤猪尾膏淡白用酒浆人乳鹿茸　顶陷不满用人参川芎乳香血虚灰白用阿胶升麻　虚寒灰白用附子四物汤
　　外噀芫荽酒
　　经妇收靥三日症治
　　以参茋白术汤合四物汤为主　小便澁加泽防木通疤黒用连翘银花　痰用橘皮半夏　热廹血妄
　　行用人参黄茋生地紫苑茯苓
　　孕妇出痘
　　孕痘相闗最冝详慎不论痘之轻重俱以清热安胎为主切不可触动其胎气倘或胎落则血走气败不能成功
　　孕妇出痘诸症
　　发药补药悉有安胎清热之妙宜用大安散加黄芩川芎如圣散加黄芩白术安胎散八珍汤　初发热用如圣散加升麻葛根连翘　血虚用补血托毒之药　不起加肉桂白芍山查　烦渇加麦冬　痘出太多用参茋内托散加紫草当归芍药黄连连翘牛蒡山查　痰多用半夏　身热但有表症用参蘓饮加白术芍药如圣散　血动用四物汤加黄芩黄连及罩胎散佐之若身热足冷腹痛用八物汤加木香　脾虚食少毒发不出用四君子汤加木香粘米紫草　胎动不安用安胎散加砂仁　发热用防风枳殻甘草陈皮砂仁甚者用黄芩　大便不实用山查白术或参蘓饮　腰痛骨痛此风邪闭塞火毒内盛也用疎风安胎汤加羌活柴胡　房劳腰痛治冝滋肾用知母黄栢麦冬　挫闪腰痛用当归红花桃仁　痘宻火廹血不止腰痛大热此凶症也用犀角地黄汤加芍药连翘黄芩山栀荆芥防风以解毒光泽者可救
　　懐孕四五月患痘
　　宜用锢蒂散
　　懐孕七八月患痘
　　宜用回澜散
　　产后一二日患痘
　　宜用震元夺命散及雄鸭法制羮
　　产后十日半月出痘
　　止以大补气血为主用十全大补汤合八物汤或异攻散三建汤丁附汤加连翘牛蒡大便不实加肉豆
　　乳后出痘
　　两乳红硬肿痛而适患痘亦湏审其曽产与否用草灵丹
　　孕妇防期三日症治
　　以疎风安胎汤为主　血用川芎当归　腰痛加杜仲续断　热甚加犀角山栀黄连　痘宻宜引毒出表用保元汤四物汤及茯苓白术阿胶竹茹　饱满身痛口燥胎气上升治宜行气寛中用四物汤加蘓梗枳殻山查茯苓紫艸　禀弱脾虚宜大补安胎引毒出外以免胎动　唇燥舌胎有实症若不下胎其可保乎变而通之亦可下胎用芒硝大黄或加减保元汤
　　孕妇脓期三日症治
　　以保元汤为主　背上焦燥加知母麦冬　血防摊红加芍药生地　根窠淡白用川芎当归　寒战作呕用砂仁煨姜　毒气作呕用伏龙肝竹茹
　　孕妇靥期三日症治
　　以参苓白术散四物汤为主
　　临产出痘
　　【原阙】
　　临产起灌
　　必有气血俱虚之患冝补气血固表里用大补汤加附子少许
　　痘期堕胎
　　痘妇堕胎非血热即气虚也湏要审其堕在何时初出时堕者犹或可救当补而升之起胀时堕者十救二三当补而清之灌脓时堕者血虚衰败不能逐毒化浆多致不救当峻补之收靥时堕者不为大害当用补药堕胎血不止者凶大热者危总以根窠之散与不散为生死之騐
　　堕胎不在失血之例切不可止其恶血宜大补气血用人参黄芩当归山查丹皮没药
　　产后出痘诸症
　　痘后治法亦同孕妇大抵以引血归经为主官桂黒姜之属所必需也其三日前用疎风活血汤之类其余照常治法　淤血未尽而小腹急痛宜略行之用黒神散内虚外作假热而寒战咬牙腹胀作渇足冷手热用
　　大补汤加熟附或四君子汤加黄茋归身木香　毒火内发淤血内凝而昏闷作痛者或升或降或作或止
　　孕妇出痘应用诸方
　　如圣散　人参　白术　当归　枳殻　黒豆　腹皮砂仁　甘草　陈皮　薜荔
　　安胎散　腹皮　人参　广皮　白芍　紫蘓　砂仁香附　粘米
　　锢蒂散　人参　柴胡　香附　陈皮　黄芪　生地芍药　荆芥　木通　川椒炒黒莲房殻蒂一片葡桃着根者七粒水煎服
　　回澜散　人参　荆芥　枳殻【各三钱】蚶子【一对煅为末】升麻【二钱】黄茋【一两】橘红【五钱】猪蹄【一只】同煎服外用绵肚兠束胎罩胎散　川芎　当归　人参　白术　白芍　茯苓柴胡　黄芩　荆芥　防风　白芷　干葛　砂仁甘草　紫草　阿胶　粘米
　　疎风安胎汤　荆芥　防风　连翘　黄芩　前胡甘草　马兰　花粉【酒炒】水煎服
　　生津固胎汤　知母　麦冬　黄芩　甘草　白芍连翘　生地　阿胶　竹茹水煎服
　　震元夺命汤　紫草　人参　黄茋　当归　茯苓陈皮　桔梗　砂仁　蝉脱　白芍
　　雄鸭法制羮　肥雄鸭【一只】人参【一两】肉桂【五钱】砂仁【一钱五分】童便酒浆煮熟徐徐食尽
　　内托散　人参　黄茋　川芎　当归　甘草　防风白芷　桔梗　芍药　厚朴　木香　官桂【紫色者去之】加紫草　蝉蜕
　　疎风醒毒汤　荆芥　防风　连翘　牛蒡　前胡红花　紫草　甘草
　　生津解毒汤　芍药　生地　连翘　知母　麦冬莲肉　粘米
　　草灵丹　丝瓜子【一合】当归　生地　荆芥　木通　山甲　漏卢　僵蚕　蝉脱　红花　灯心　女用胭脂妇用肥皂夹仁
　　大安散
　　【原阙】

　　痘案
　　一孕妇正养浆时堕胎去血太多昏愦伏陷而死一孕妇养浆时堕胎以黄茋一两五钱人参当归各一两阿胶五钱治之而愈
　　一妇浆行正产用甘草黒姜各三钱附子一钱又以保元汤加川芎当归荆芥山查益母草而愈
　　一妇出痘匀朗灰白热甚堕胎昏愦冷呕此胃气虚寒也用保元汤加炮姜官桂而愈
　　一妇痘不易透疲倦血去不止此气血两虚也用川芎当归人参生姜益母草升麻治之而血止痘起又以补中益气汤而愈
　　一妇出痘以安孕饮调理而愈
　　一妇出痘而胎痛甚用炒黑砂仁酒下之而愈
　　一妇痘浆不足灰白寒战咬牙烦躁溏泄此脾胃气虚也用异攻散治之而愈有去血不止药不效者倒靥而死
　　一孕妇痘后痰盛用清解之药而愈甚者此隂虚不能制阳也以六味地黄丸加当归麦冬而愈
　　一妇痘甫愈强以房事变疤成劳而死











　　仁端录卷八
<子部,医家类,仁端录>
　　钦定四库全书
　　仁端録卷九
　　明　徐谦　撰
　　陈葵　删定
　　痘疹杂症论
　　痘蓄毒而杂症俱发是痘症为本而杂症为标然杂症无常期而痘症有定痘之本症向縁失治而作不可徒治杂症故心鉴曰治杂症一寸则痘症落后一丈但杂症不去则痘亦反为所害六日以前毒发未尽有杂症者常也六日以后毒当尽出杂症当除而不除者为逆湏急治之故痘症重而杂症轻者则襍症之药加入痘症药内是缓则治其本也痘症轻而襍症重者则先逐襍症后调痘症是急则治其标也能精察痘中自现之症治痘易易矣
　　面色门
　　痘以心血为主心热烦躁惊悸面赤皆心经症见也故面赤为顺若见青色是肝木尅制脾土也色不与病相应所以为逆壮实者必至生风虚弱者必至下痢厥逆面色青黄唇口淡白乃脾疳也慎勿因痘枯焦用寒凉太过以致泄防葢痘以脾胃为主脾胃一伤则毒气下陷虚火上炽必至发喘发渇
　　面赤如涂朱者凶此邪气拂郁于阳明也阳明经上循于面热盛故赤也冝清解而稍兼利
　　面垢而惨黯者凶此邪热拂郁于少阳也冝表里俱解之葢少阳从中治也
　　热甚便闭饮冷面赤者用犀角解毒汤
　　灌浆时发热烦躁作渇面赤者用当归补血汤
　　痘毒郁遏风寒内抟凝滞肌肤遍身青色者用透肌散
　　鼻封眼合门
