<!-- { "loadSidebar": true } -->
　　心肝脾肺肾应耳目口舌鼻鼻乃肺窍肺主气痘頼气以拓充鼻封则气外束而不泄眼乃肝窍肝藏血痘頼血以滋养眼合则血内荣而不滞如是则毒为制化矣若痘顺而稀则隂阳相辅鼻不封而气自充眼不合而血自荣若痘逆而宻则隂阳不和鼻不封则气不充眼不合则血不荣故犯于血分者必有焦皮鐡叶之色犯于气分者必有蛈蓬房之形
　　三日而封合者易充易靥六日而封合者难足难痂封而不合则隂不滋阳合而不封则阳欠卫隂封者十之三四合者十之七八十三日是眼开之期若过期而不开必热毒未尽解也当防其坏目
　　若封而有涕合而有泪者生全之兆
　　若鼻封而窍外干黒眼合而眶上如煤者必死
　　头痛门
　　痘中杂症只有头疼为轻
　　发热时风邪入于诸阳之防故令头疼用清彻汤有因气血俱虚而痛者用补中益气汤
　　发热恶寒咳而疼者用参苏饮
　　热气上攻痰壅头疼者用二陈汤加山栀荆芥黄芩薄荷石膏
　　目疾门
　　眼闗五脏痘发时五脏之火皆动故两目防胧神倦不开者痘也目中汪汪若水者疹也诸疮皆属心火故其见于目目赤者心热甚也目连剳者肝有风也目直视者肝有热也因而揺动者肝风与心火相抟也痘疹发搐此其常但防心肝二火搐止者吉不止者凶未出之初即与清肝必无目疾
　　痘前目疾
　　此时眼中无痘常泪出多眵者肝热盛也早服防肝火之药以解之
　　发热时果系痘症即防痘疮入眼用防眼法用蝉脱散或洗肝明目散加蝉脱
　　痘疮入眼用鳝血或象牙磨水抹之或生地附子捣烂贴足心即愈
　　风肿翳膜余热攻目用蝉脱散
　　痘中目症
　　发热及见防时风热上攻两目红肿用芎苏散加荆芥防风蝉脱
　　痘已尽出而目泪不止痘不起胀者肝热也宜补脾滋肾以培其根令肝木自旺不然则木絶而火无生气不能起胀而死矣朝服补中益气汤暮服六味地黄丸以滋肾
　　痘已出齐因血热毒盛而上攻于目以致两目赤肿痘色干红二便闭塞睡卧不宁用犀角地黄汤加连翘牛蒡荆芥
　　眼胞肿者必伤于饮食脾经热毒食积发热而然也
　　露白
　　七日前露睛者毒尚未解痘少者可勿药若痘宻而露睛者宜重温补得目闭者生不闭者母气离子气败必不能灌浆而死
　　起胀灌浆时两眼不合而光烁者死
　　两目闭而露睛或如鱼眼猫眼者不治
　　目无魂失意智不省人事者不治
　　露神
　　眼乃神光神者心之主毒气入心亦伤神故神为毒廹而离本位现为眼光异于常时者名曰露神一时精彩倍常身体神气卓然有余此灯欲灭而复明之象也须臾即死
　　落日栖霞
　　双目倒停不转动或转掣如电光闪烁或忽红忽白经云落日栖霞人不识等闲停闪难推测忽红忽白如电光骤然死去谁留得此症多于将靥及痂时见之葢初时失解火毒复入内伤五脏至落痂时二十四朝忽然而死
　　痘后目症
　　目病多属风热血少痘蕴热毒自里达外苟气血弱而不能逐毒则火内蕴而热极生风血脉遂行斯入眼矣故痘疮入眼不在于初多在于收靥不齐之时或还元之后其时满面痘疮破烂重复肿灌者脓血胶固毒蒸入眼或同痘疮倒陷复起多致入目以其归毒于肝肾也或痘出多成就迟医用辛药发之令痘入目或靥期喜啖辛热谓之干浆内外火煽亦令入目或失于清解或逼于火气或衣被过暖或客冐风寒或恣食鹅鸭鸡蛋皆能令气滞血凝毒存生障为眼之患葢其翳膜遮睛有似痘疮而实非也此毒气留于气血之分耳有靥时翳起眼白捱至黒珠渐至瞳神者有痘后三五日而红肿疼痛者在白睛者久当自去惟黒珠上或掩瞳神者当调治收功于数十剂之后勿骤用寒凉药峻攻其里而疎利其下又勿轻用防洗令郁火不收后复肿作瞳神或突凹或损破则难治大抵痛者易治不痛者难治早用竹叶汤调防青丸加砂糖连进二服微利即愈又用洗肝散宻防花散通圣散兔粪丸外用吹耳丹灸大杼穴一壮或水磨象牙汁防眼或水磨新橄榄核汁或水磨雌雄二槟榔汁以津润开眼缝鸭羽拖防眼痘后眼闭虽暗中亦不开者防目中有疮用望月砂散痘后目胞髙肿而不流泪乃脾经湿热非翳也用苍术浸润炒干黄连加防风升麻生甘艸为末蜜水调服痘后头忽肿两目不开乃风热非痘毒也用袪风汤加竹叶若肝经风热先用柴胡麦冬汤次用四物汤加山栀或犀角地黄汤加柴胡或消毒化斑汤
　　风毒肿痛生翳用蝉脱散
　　肿痛眼流眵泪昬暗羞明用秦皮散
　　痘后眼胞红肿不开靥后复灌难收乃血热毒壅不解也用犀角解毒汤
　　肿胀不开外突如桃用鸡蛋清调黄连末涂两太阳穴及两足心外用防眼膏
　　痘后目赤肿痛疤痒紫色身体烦躁毒郁心肝二经火盛尅金金不能平木木胜则火亦炎上而冲于目矣用犀角地黄汤加连翘牛蒡草决明龙胆草
　　痘后心热盛而生肝风上攻眼痛红丝绕睛大便坚闭用凉肝丸或洗肝散加黄芩黄连芒硝下之或柴胡栀子散防黄散后用柴胡麦冬散秦皮散
　　昬暗用柴胡栀子散加石决明石膏羌活谷精草菉豆皮甘菊金银花
　　翳膜用本方倍加石决明谷精艸白蒺藜蝉退为末羊肝汤调服或蒌散威灵仙散
　　青翳用谷精草散蝉脱散
　　赤翳用地黄散倍加谷精草
　　赤脉侵睛用羚羊角散
　　木火相用四物汤加山栀丹皮继用加味逍遥散虚翳用滋隂地黄九益气汤
　　痛极用浮萍散
　　肝肾热毒治冝活血解毒活血不至太热解毒不至太冷五脏平和则目翳自去用蝉脱散四物汤加柴胡痘后目闭羞明泪出暗处能开此肝虚带火邪也冝凉肝养血用洗肝明目散加宻蝉蜕黄芩或凉肝明目散防青丸猪蝉散
　　肝虚热用羊肝丸
　　只羞明不红赤者肾水不足血少神劳也冝壮水主以镇阳用益隂地黄丸
　　肝肾俱虚用羚虎丸
　　脾虚右闗脉弱者朝用益气汤夕用五味异攻散痘后眼胞红肿不开口舌生疮咽喉疼痛曽服过辛热药者须用清解黄连解毒汤犀角地黄汤
　　因食毒物致目睛突出者湏宜解利用二仙方
　　患半年一年余者用蝉脱散曽服过通利药者量脾补胃
　　若向有疳积肝肾因而患目者用九味芦荟丸六味地黄丸
　　翳渐退用柴胡麦冬散
　　凡儿乳食者当令母服清解药用柴胡栀子散加味逍遥散
　　痘后未满二十一日而余毒患眼者用消毒化斑汤二十一日后而患眼者用柿干通圣散羚羊角散痘后血热病目脾胃壮实者用【原阙】
　　痘后毒太盛眼热或服攻药太过眼珠突出者亟用上好西牛黄半分清水调涂眼珠上外贴薄竹纸又以甘草甘遂煎水用毫笔缓缓涂竹纸上即得平愈
　　痘后目痛生白翳而不见物色者用缪仲淳方
　　痘疮攻目坏眼用蛇殻一条洗净焙燥加蝉脱蛤粉花粉等分为末入羊肝内每用药二钱加谷精同煮食痘眼葡萄花第一服用蝉脱黄连甘菊连翘【各一钱】宻防【八分】草决明【七分】荆芥胆草白蒺藜谷精草【各六分】蔓荆子木贼川芎甘草【各三分】灯心葱白煎服　第二服用蝉脱黄连川芎生白芍木贼荆芥甘菊生甘草车前子宻防花白蒺藜防风胆草灯心煎服
　　治案
　　一儿痘后黒睛初起细白防大便顺而日晡潮热有用鸡肝花粉威灵仙煮食其瞳神即髙肿突出白睛红肿余用防青丸及羽皇散五六剂而愈
　　一儿白睛生翳渐掩黒睛连用袪风去翳凉血清热等药不効即用防青丸及羽皇散间服而愈
　　蝉脱　治【原阙】
　　蝉脱　宻花　兔粪　黒豆殻等分为末毎用四钱以羊肝割开入药肝内泔水煮肝熟同药食
　　洗肝明目散方　治【原阙】
　　川芎　当归　羌活　防风　山栀　柴胡　木贼龙胆草　宻防花等分为末每用一钱荆芥汤下防眼方
　　胭脂取汁蒸熟防入眼中痘出齐乃止
　　又方
　　蜜调济宁油胭脂涂眼眶三四次永不伤目
　　又方
　　菉豆粉【一两】红花　甘草【各二两】胭脂【二两】水五碗煎至二碗去渣再煎成膏子涂眼眶四围
　　又方
　　蜜调牛蒡子末涂防门
　　又方
　　白芥子末敷贴足心引热归下
　　又蝉脱散　治风肿翳膜余热攻目
　　蝉脱　丹皮　黄连　白术　苍术　甘草　甘菊丝子【各一两】龙胆草【五钱】共为末毎服一钱用荆芥汤调下
　　防青丸方　治【原阙】
　　防风　羌活　川芎　当归　山栀　大黄　龙胆草蜜丸薄荷汤送下
　　保赤洗肝散　治肿痛红丝绕睛
　　川芎　当归　羌活　防风　山查　薄荷　痛加石膏　谷精草　菉豆皮　翳膜加蝉脱　白蒺藜　热痛便闭加黄芩　黄连　大黄
　　秘要洗肝散
　　白芍　川芎　当归　石膏　蝉退　龙胆草　金银花　石决明　谷精草　茯苓　木贼　甘菊　菉豆皮
　　金镜洗肝散　治痘后羞明翳泪赤肿
　　羚羊角　黄茋　黄芩　大黄　升麻　防风　朴硝草决明　车前子
　　洗肝明目散　治【原阙】
　　川芎　当归　羌活　防风　山栀　柴胡又加木贼胆草宻防花等分毎服一钱荆芥汤送下
　　宻防花散
　　宻花【二两五钱】青葙子　决明　车前【各五钱】共为末毎服四钱用羊肝一两批开掺药肝内湿纸包褁煨熟食之干柿通圣散
　　白菊花　菉豆皮　谷精草【一两为末】　干柿【不拘几只】用粟泔水同煮至干将柿再烘燥为末与药和匀每服一钱用金银花汤调下一方用宻防花旋覆花
　　神翳蛤粉散
　　蛤粉　谷精草等分为末六七钱雄猪肝片以前药二钱掺入肝内米泔水一盏煮肝熟细嚼吃之即用原汁送下或磨石燕末槟榔末同服尤妙　疳眼加夜明砂兔粪丸
　　兔粪【四两】石决明　草决明　木贼　白芍　防风　谷精【各一两】当归【五钱】蜜丸用荆芥汤送下
　　又方
　　兔屎【四两】甘菊【二两】白蒺藜　甘草　蝉退【各一两】蜜丸羊肝丸
　　羊肝【一具】当归　川芎　夏枯草【各一两】甘菊　柏子仁【各七钱】蜜九
　　吹耳丹
　　轻粉　黄丹【一钱】加麝香　冰片　雄黄【各三分】为末左吹右右吹左内服石燕　槟榔
　　望月砂散
　　防花　谷精　蝉蜕【各五钱】望月砂【一两】猪肝【一个】每服一钱掺肝内扎好米泔水煮食
　　【原阙】　　方　治痘后头肿目闭风热之症
　　羌活　防风　升麻　柴胡　川芎　当归　藁本蔓荆子　细辛　甘菊　黄芩
　　消毒化斑汤
　　升麻　柴胡　桔梗　甘草　牛蒡　连翘　防风胆草　羌活　蝉脱　宻花　淡竹叶
　　又方　治痘未满二十一日而患目
　　羌活　升麻　麻黄　防风　藁本　黄芩　生地苍术　川芎　柴胡【各五分】细辛　白术　陈皮　甘草蘓木　葛根【各二分】黄连　黄柏　当归　连翘【各五分】
　　吴茱茰　红花【各一分】
　　秦皮散　治眼流眵泪昏暗羞明
　　秦皮　滑石　黄连等分煎服
　　【原阙】　　方　治痘后眼胞红肿复灌难收血热之症当归　赤芍　连翘　防风　牛蒡　荆芥　甘草黄连　花粉　生地
　　凉肝丸
