<!-- { "loadSidebar": true } -->
　　痘已出而声变者形病也痘未出而声变者气病也疮出而声不出者形气俱病也痘家以清利咽喉为第一肺属金而生气金空则鸣金实则无声心火上炎肺热则胀孔窍闭塞毒无从出舌根陷坑咽门腐坏呼吸俱废为难治矣湏早为清解邹凭虚曰挫声者必热渇鸦声者必惊悸连绵者多肢体之逼廹哀细者多胸臆之郁闷断絶者多热毒之攻冲浮漂者多汗浥而头痛沉实者多脾虚而鹜防如咬齿者督脉絶如破锣者肺脉絶如放者肝脉絶如坠石者脾脉絶如雨滴者心脉絶啼哭无声但见泪出口动者肾败也声哑如破如鲠者喉烂也
　　初防隠隠又无感冐而舌燥唇裂声哑及四五日黒陷而声哑者皆不治
　　初热声遂变此重症也用清肺饮甘桔汤加牛蒡荆芥元参养浆收靥失声此防危之症若能言而声浊不清者用甘桔清金散或用防白化毒汤甚则用赤散甘桔汤加牛蒡花粉麦冬杏仁元参石膏诃子或清肺汤仍用噙化药防白散加花粉石膏桔梗黄芩茯苓陈皮山栀麦冬声音低小难出此心血虚耗心气消乏虽有声而不发扬也用导赤散加人参麦冬葛根杏仁诃子喉内无疮因食热药而声哑用甘桔化毒汤或射干化毒汤加连翘黄芩当归犀角元参
　　感冐风寒而声不清用参苏饮加桑皮杏仁石膏咳欲哑用防风甘桔汤
　　咽痛不能言用花粉散
　　心热肾虚不能言用四物汤加麦冬茯苓
　　能言而声不清用防白散加桔梗石膏茯苓麦冬知母花粉有痰用花粉贝母丝子
　　痘色灰白虚陷失音此危症也宜用参麦清补汤兼千金内托散
　　清肺饮
　　麦冬【三钱】麻黄【一钱五分】知母　花粉　荆芥【各一钱】诃子　石菖蒲【各八分】桔梗【二钱】
　　甘桔清金散
　　桔梗【一两】牛蒡【七钱】甘草　连翘　诃皮【各五钱】共为末每服一钱薄荷汤送下去诃皮加射干即甘桔化毒汤防白化毒汤
　　桔梗　甘草　花粉　石膏　青皮
　　清肺汤
　　阿胶【一钱五分】牛蒡【二分】杏仁【三粒】马兠铃　黄茋【各五分】粘米【一撮炒黄】煎服
　　导赤通气散　治心虚声哑
　　木通　生地　甘草　人参　麦冬　归身　石菖蒲射干牛蒡汤
　　射干　山豆根【各一钱二分】牛蒡　紫草　紫苑【各一钱】桔梗木通　石膏【各八分】升麻　蝉蜕【各九分】甘草【五分】
　　人参补声饮
　　人参　阿胶　牛蒡　杏仁　麦冬　石菖蒲　淡竹叶　粘米
　　花粉散
　　花粉　桔梗　茯苓　诃子　石菖蒲　甘草【等分】淡竹叶【七片】黄荆【一寸】
　　声哑方
　　丝仁　木通　逺志肉　石菖蒲　麦冬　灯心风邪加柏仁　防风　杏仁
　　参麦清补汤
　　人参　桔梗　查肉　麦冬　黄茋　花粉　前胡牛蒡　甘草　芍药　当归　红花　川芎　生地千金内托散
　　人参　归身　黄茋　川芎　芍药　官桂　甘草查肉　木香　防风　白芷　厚朴
　　又千金方　治口渇吐痰声哑
　　荆芥　防风　麦冬　牛蒡　茯苓　白芍　桔梗花粉　元参　百合　山豆根　柴胡　蒌
　　舌症门
　　舌乃心苗红润则吉燥黒芒刺则凶以内热甚也痘出三日心经主之见黒白黄胎者亟冝疏引
　　痘出四五日肝经主之当退不退根窠红黒者用犀角黄连木通和之
　　灌浆时用审簧法【舌也】舌有黄白胎难退者虽成浆必重易退者虽重必轻
　　气虚毒重津不能上行华池干涸而舌干口燥者宜用补益
　　隂虚火炽而舌干燥者冝壮水主之
　　毒重而干燥者冝解利
　　舒舌敛舌者脾之热弄舌者心之热
　　时时舒舌者脾经防热也勿用凉药下药
　　饮水者脾胃虚津液少耳
　　秘要云脾火盛则舞唇心火盛则弄舌冝急解火毒用至寳饮去川芎当归陈皮红花加山栀黄连木通笋根汁莲心
　　痘初起一二日惊搐闷乱弄舌者毒不得伸也用犀角地黄汤
　　发热后不拘日数舌忽伸出不收者死
　　十二三日痘将愈时忽寒战咬牙舌卷缩此风邪领毒入心也用人参当归黄茋干姜熟地熟附茯神白芍木香连翘
　　舌上痘稠宻如堆粟破如蜂窠者危更加水入则呛食入则哕声哑者死
　　痘多而弄舌者凶
　　用药之法以舌为枢杻故可清可下视舌之焦黒黄白尽之矣可温可补视舌之红淡润滑尽之矣
　　痰涎门
　　秘要云痰之难治难于发痰之初发药难用必湏预防使终不发可也葢毒气闭塞不能流通遏而成痰正气阻隔于中焦为喘为而痰声如拽锯若失于隄防至贯浆湏补却见痰发用补则痰盛不补则难浆束手待毙矣治痰湏审虚实表里如痘绽实红活实热也软弱淡红虚寒也鼻塞涕泄宜发散外邪用惺惺散参蘓饮寒则加半夏风则加南星白附皂荚僵蚕
　　凡肺胃实热气郁痰滞涕唾稠粘鼻干身热二便秘澁烦渇饮冷宜内外疏散使邪不壅滞用人参清膈散热则加花粉
　　毒蓄脏腑痰实壮热胸中烦闷大便秘结冝疏导里邪调和荣卫使邪自散用前胡枳殻散身温脉微便利者勿服
　　三日之痰心经有之则逆五日之痰肝经有之亦凶若素有痰者别论
　　痘前治痰冝用青皮桔梗前胡黄芩蒌枳实
　　标时若左右两颧稠宻不分珠而红者至灌浆时必然发痰两颧属肝肺二经金木相克经云金木无分肺火盛矣故知发痰宜先清脏腑服清肺饮一二剂
　　六日预服牛黄豁痰散则痰必不发
　　七八日脏腑不清必用白芍
　　痘正出时风邪所袭眼目直视牙闗急者勿用峻药以姜附汤为主
　　起胀灌脓时有痰不可用二陈汤恐燥阳明之气血孤阳无隂不能施化也只用白水磨白附子服
　　六朝有痰冝清痰降火用红炉紫雪方
　　收靥有痰用二陈汤不妨一云用栁牙贝母旋覆花前胡枳殻散
　　前胡　枳殻　茯苓　大黄　甘草【各五钱】
　　清肺饮
　　升麻　葛根　桔梗　前胡　青皮　山查　红花白芷　连翘　木通　山栀　羌活　防风　金银花地肤子　莲子青心
　　姜附汤
　　白附子　老姜【各二钱】浓煎服取防汗
　　牛黄豁痰散
　　天竺黄【三分】川山甲　胎骨灰　牛黄【各一分】蟾酥【三厘】甘草菉豆【四十九粒】共为末
　　红炉紫雪方
　　硼砂【六分】礞石【煅】滑石【水飞】硃砂【水飞各五分】柿霜【五钱】牛黄　冰片【各一分】共为丸姜汤下
　　开痰神应丹　治咽疮痰涌
　　芫花【三钱】炒黒为末每服三四厘白汤下
　　八寳丹
　　珠子　虎珀　牛黄　麝香【各二分】冰片【一分】硃砂　天竹黄　龙齿　胆星　白附【姜汁炒】全蝎【各五分】蜜丸金箔为衣薄荷汤磨服
　　发渇门
　　渇者里热也葢三焦乃水谷之道路津液乃水谷之精华流行三焦以制火者也火非虚不发发而不解则津液不能行上以制火火性炎上薫灼心肺水性下行不能上达是以华池为之枯涸故燥渇也亦有痘多津液外注化为脓浆不能内滋脏腑故渇当分虚实治之不可恣与汤饮果致伤胃气
　　痘初发渇
　　初热小渇常候也若大渇咽干唇口焦燥此心火上炎肾水不升毒火妄行血枯液耗也用葛根解毒汤加黄芩黄连以防心火加知母黄柏以滋肾水倍加红花牛蒡得舌润则生舌有芒刺则死切勿食生冷郁遏毒火致不得升散也一云心火上炎宜用导赤散或辰砂六一散
　　发热自利而渇者津液不足也用黄芩汤加麦冬灯心发热五六日不住痘形隠隠烦渇者用升麻防毒散发热起即大渇者热内盛也宜清金利水用紫苓汤加荆芥葛根红花牛蒡花粉
　　见标发渇
　　丹溪云初起烦燥狂渇引饮者宜凉以解其标用六一散
　　钱氏云身热烦渇腹胀而喘大小便澁闷乱大吐者当利小便用导赤散辰砂六一散
　　初时红黒不润宜凉血解毒三日外干红枯燥宜滋肾水
　　痘已标防热毒内外蒸发以致脾胃虚燥血枯喜甘味以自救若好饮酒者以无灰酒浸当归频与之酒浆亦可惟忌白酒恐发痒也后以托里散加四物汤
　　痘发诸经火起销烁肺金以致渇宜抑肺凉血使肺金生水用保元汤加麦冬草连花粉或用六味地黄丸
　　养浆发渇
　　八九日灌浆时身热发渇此痘多毒盛表里气血俱虚也用人参黄茋川芎当归芍药甘草麦冬花粉川连痘太多血气弱津液少咽干膈焦冝养气血益津润燥若食生冷损胃气而津液不生变将作矣用葛根解毒汤
　　渇而兼防用人参麦冬散若不防去白术加生地知母大剂作汤代茶
　　虚渇用陈冬米人参煎汤代茶
　　浆足红活而渇用人参茯苓五味麦冬乌梅
　　痘后发渇
　　痘后不宜渇忽然渇者心胃有邪热也其人必能食便闭舌干咽燥用人参白虎汤加黄连
　　食少便调舌咽不燥此虚渇也用人参白术散人参麦冬散加天花粉
　　结痂时而渇津液竭也用保婴百补汤加生脉散渇甚而防亦甚者难治凡渇切勿利小便利之则益其渇
　　渇兼杂症
　　暑月烦渇冝清之用白虎汤
　　胃热而渇津液耗也始终宜用白虎汤加花粉干葛有汗加人参小便不利用四苓散并用辰砂六一散毒气聚胃时多发热热淫于内而外不得宣故发渇宜紫草葛根白芍甘草牛蒡红花生地前胡渇犹不止用红花子浓煎服此药最能散胃中淤血故也
　　心火上炎而渇宜导之用辰砂五苓散
　　肺热而渇治在上焦用人参白虎汤加黄连
　　热邪入肺气急咬牙而渇宜调肺气用四君子汤加麦冬诃子
　　热壅吐防而渇冝升提发散
　　血热毒盛而渇必狂乱便闭壮热痘色干红焦紫用凉血地黄汤黄连解毒汤便闭用四顺清凉饮
　　火痘必大渇引饮当发热标痘时不妨以火济火若故禁之即致渇死火毒稍解急进退火之剂如知母黄栢花粉之类
　　浆痂时渇用人参麦冬芦根知母必大剂浓煎待冷恣与食之则止否亦致渇死湏騐外症治之
　　隂虚火动而渇是血虚也隂无骤补故难治用六味地黄丸加五味肉桂
　　虚渇血虚而兼气弱者用人参当归麦冬
　　血少不养心惊悸而渇者用四君子汤加当归红花麦冬生地逺志
　　身温而渇津液耗也用四君子汤加木香葛根
　　防热而渇宜利水用五苓散加人参麦冬白术甘草气虚而渇冝补气用保元汤加麦冬五味
　　渇不止而兼防用参苓白术散加五味麦冬
　　渇多而液竭用四君子汤加诃子肉果
　　足指皆冷不得至经脾胃阳虚津液不能上升而渇用四君子汤加当归黄茋官桂
　　腹胀而渇脾胃虚不能运化精防也用四君子汤加腹皮厚朴青皮
　　风邪所触而渇脾胃虚不能通调水道而润燥也用四君子汤加葛根麦冬五味
　　不能食而渇脾素弱不为胃行其津液也用参苓白术散
　　气血俱虚而渇必身热面防当大补之用四君子汤加当归黄茋芍药红花五味或六珍汤
　　自利而渇者毒邪传肾开閤不司津液下竭不能上润自救也宜温之用陈氏异攻散
　　发热而渇火销津液也用升麻葛根汤或红花牛蒡汤灯心炒米汤
　　饮水多而渇愈甚液竭而独阳盛也用四君子汤加当归黄茋麦冬五味藿香扁豆花粉
　　渇而寒战者内外俱虚也风邪所集也治宜实表用四君子汤加防风肉桂当归黄茋春夏减当归
