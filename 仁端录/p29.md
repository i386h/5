<!-- { "loadSidebar": true } -->
　　渇而咬牙者血热不能荣骨而齿槁也冝补气防肾用四君子汤加川芎当归芍药麦冬五味或八味丸倍加地黄赤茯苓
　　虚寒而渇寒战咬牙泄防者用木香散异攻散
　　脾胃虚津液不足而渇有九症腹满足指冷惊悸身温身热面白寒战咬牙多饮不已宜用木香散如不愈加丁香肉桂然亦有胀悸寒战咬牙之渇属热者宜审之阎忠孝曰小儿惊风泄防疮疹之渇皆津液内耗也不问隂阳并用人参茯苓白术麦冬藿香葛根五味木香
　　治案
　　一痘浆将半足渐苍老冝静养之有谓脾主结痂用异攻散加山药芍药喘渇身热此实症而用补剂内外皆热也治以寛中汤又口龈发疳以清胃解毒汤而愈一痘八朝浆满身热而渇咳有痰火盛而津液涸也用白虎汤而愈
　　一痘起胀烦渇不已寒之不寒是无水也宜壮水之主以制阳光用六味地黄丸加麦冬五味多服而愈一人十九歳六朝匀朗绽突淡白少神渇甚不已此虚弱而津液竭也用人参枸杞麦冬煎又以补中益气汤加枸杞保元汤加麦冬芍药当归枸杞九朝浆足渇止服人参一觔而愈
　　一痘起胀干红焦紫根窠结实便结烦渇用黄连解毒汤而愈
　　一痘六日起胀不食引饮此胃弱也用调脾内托散治之而愈亦有毒壅不食引饮者不可不辨
　　一痘六日未起胀便结烦渇服保元汤烦渇益甚此毒未尽解而用温补则毒蕴蓄而不能托浆先用清解而起胀渴止用保元汤收功
　　一痘八日浆半足热甚引饮者有用保元汤而烦渴益甚予谓当倍加人参麦冬以止渴
　　一痘九日空殻无浆根血干红壮热口渴用保元汤而渴更甚此肾水枯涸不能胜火宜壮水之主
　　一新婚后躁热引饮亦宜壮水制火用八味地黄丸加人参麦冬五味又用补中益气汤渴止热减
　　一新婚后躁热而渴饮冷即睡醒复索饮不已时天令大寒此肾水涸不能制火乃孤阳絶隂行浆二七日而卒无隂则阳无以化也
　　一痘七朝潮热口渴利下臭秽陈积此肠胃热蒸而下也虽虚而无寒用保元固中之剂而愈若用木香散辛热之味祸立至矣
　　一浆期壮热烦渴或疑津液不足以保元汤加麦冬热渴益甚痘色焦紫此痘本热而衣被太暖用补反助其热以黄连觧毒汤加牛蒡子清解而愈
　　一痘后热渇能食便闭咽干口燥此心胃二经受邪也用白虎汤而愈
　　一痘后口渇食少小便数此食伤胃气精液不足故也用补中益气汤加麦冬五味而愈
　　一冬月出痘顶陷紫黑惟用当归浸酒饮之而痘起一痘黒陷黄色不食性好酒恣与之酒而痘红绽一痘火毒闭而形若死移弃外庭遇暴雨而苏此凉水制火也
　　一险痘热壅索饮不已速与井水数碗渇止痘起人参麦冬散
　　葛粉　麦冬　白术　人参　甘草　升麻　粘米竹叶煎服
　　呕吐哕嗳逆门
　　火逆而物独出者为吐声独出而短者为干呕声物齐出者总名呕吐皆火逆上冲也亦有因受寒冐寒而呕者若夫哕者乃土败而冲任之火自脐下直犯清道上出于贲门【胃口上也】防则干呕重则声嘶哑嗄言语不振或咽疮溃烂防为恶太素曰絶者其声嘶木陈者其叶落病深者其声哕短针无取毒药无攻谓不治也若逆者乃胃寒冷气上升也必因风寒生冷所致亦十中之一二耳
　　初热标防起胀之时热呕为多宜疎毒发表降火为主切不可用燥药加丁香砂仁之类以致血不能润痘也用至寳饮加姜制黄连轻者不治自愈重则红黒干枯宜用山栀竹茹伏龙肝清解之如吐清水黄水脓痰者俱不妨吐臭痰肚疼者凶
　　外感哕吐用二陈汤加藿香柴胡紫蘓白芷枳殻生姜内伤呕吐用二陈汤加藿香紫蘓砂仁枳实神麯白芷毒冲呕吐以茱连散主之或辰砂六一散加石膏芦笋根汁
　　内伤外感兼咳呕吐者用苏发散加生姜
　　口渇干呕用藿香正气散加姜制黄连
　　吐而酸苦有声吐讫反快者火冲也痘必红紫用栀连二陈汤
　　胃弱呕吐无声有物不酸若不食食下即吐困倦面青唇白吐多顺快用六君子汤参砂和胃散
　　伤生冷受寒气而呕者用二陈理中汤
　　失于早解咽中作痛有疮吞吐不利饮食哽寒而呕逆者用加味鼠粘汤
　　养浆时因伤食腹痛而呕者用平胃散加砂仁藿香煨姜
　　吐而有物用养胃化毒汤
　　伤生冷而呕痘变灰白者用异攻散加砂仁丁香肉桂七八日因脾胃虚寒而呕者用赛金散
　　虚呕用无上饮加人参白术芦根汁呕止尤当温补痘后呕吐余热在胃者多烦渇求乳饮多吐乳如射面赤五心热喜冷用橘皮竹茹汤加黄连或竹茹五苓散或竹叶石膏汤
　　脸汗引饮者用四苓散加木通麦冬
　　膈有热痰烦渇便闭者用二陈汤加山栀贝母竹茹花粉姜制黄连生姜
　　伤食而呕闻气即吐者用木香大安丸养脾丸保和丸妙应九加麦冬山查姜制黄连枳实神麯
　　恶心干哕者宜利小便用竹叶石膏汤灯心竹叶汤加瞿麦姜制黄连天花粉之类
　　夏月用五苓散加石膏或竹叶灯心汤
　　面青白手足冷二便自利无痰心腹作痛或渇喜饮者用益黄散平胃散加砂仁藿香小茴香
　　胃凝寒痰吐清水者用猪舌汤四君子汤二陈汤调之引饮过多吐清水者名水逆用五苓散虚而干哕者用和中汤四君子汤加橘红半夏竹茹兼心腹痛者用丁香理中汤益黄散或四君子汤加藿香木香
　　凡吐症服药不可于乳食饮汤之后强与之恐其一并吐出湏缓缓渐进待药下行既服尽以指搯儿两内闗穴片时即不吐矣
　　脓期嗳气气粗烦躁用猪尾膏手足冷口气寒而虚嗳者用木香散异攻散由热郁胃中欲出不得出者用半夏生姜汤加陈皮黄芩或四苓散加陈皮竹茹以利之胃寒发而呕用炒盐吴茱茰【各一钱】丁香【五分】水煎服
　　治案
　　一儿年十五血热毒重而无粿粒正额略见分珠而又稠宻唇焦口肿舌有黒刺大热大渇先用羌活汤调催蛰退火丹虽起发而呕哕特甚用黄芩黄连荆芥防风连翘牛蒡山查蝉退犀角紫草石膏大黄二剂痘乃少润又加川芎当归门冬知母桔梗生地红花元参痘渐滋长呕哕渐止八九朝复呕背渐平塌仍用川芎当归黄芩黄连僵蚕连翘牛蒡羌活陈皮藿香石膏黄土澄水煎服随以桑虫浆鸡脑各二个入催蛰丹震蛰丹各五分至夜狂躁作渇以陈冬米麦冬煎汤频饮至天明熟睡而痘起灌矣但大便溏加黄茋白术山查橘红炮姜人参而愈
　　一痘成浆倒陷而哕不止亟用攻发药以起其痘于安胃药中加人参黄茋黒姜陈米白术黄泥澄水煎治之而愈
　　一儿标防哕吐面色枯口唇焦胃气已脱毒伏不出三日而死
　　一痘六朝匀朗光泽外症顺而胃气损闻食则哕浆虽满不能收拾而死吐蛔者更重
　　一痘后喘呕以长水扬百遍煎清上之药服之而愈一痘后吐蛔因气血弱无谷气养蛔故也用二陈汤加生姜芍药黄连连翘大黄治之而愈
　　一痘后烦渇乳多则吐身热喜凉此余毒在胃也以竹叶石膏汤治之而愈
　　一痘后嗳腐有用香砂丸尅伐太过变泄防而死至寳饮
　　桔梗　前胡　山查　当归　连翘　川芎　木香茯神　红花　青皮
　　茱连散
　　黄连【五钱】茱萸【二钱】同炒为末竹茹【一团】生姜同煎汤调服苏发散
　　苏叶　陈皮　半夏　苍术　厚朴　甘草　茯苓羌活　枳殻　神麯
　　藿香正气散
　　藿香　紫蘓　陈皮　腹皮　桔梗　甘草　茯苓半夏　厚朴　白芷
　　栀连二陈汤
　　山栀　黄连【俱姜炒各五分】茯苓【一分】半夏【四分】橘红　炙甘草【各三分】生姜【一片】水煎渐渐唧下
　　参砂和胃散
　　人参　砂仁　白术　茯苓　半夏　藿香　陈皮炙甘草　煨姜
　　二陈理中汤
　　人参　白术　陈皮　甘草　茯苓　煨姜
　　二陈一连汤
　　陈皮　茯苓　生姜　半夏　黄连　竹茹
　　加味鼠粘汤
　　荆芥　防风　陈皮　甘草　牛蒡　桔梗　射干山豆根　一方有干葛连翘无牛蒡甘草
　　控涎散
　　孩儿茶　柏末　硼砂【各五分】辰砂　雄黄【各三分】共为末吹入咽中不预治渐变失音呛水而难救
　　加味平胃散
　　陈皮　苍术　厚朴　甘草　藿香　砂仁　小茴香煨姜
　　赛金散
　　黄连【用生姜汁拌入瓶中闷一昼夜令其发热过取出即同姜渣炒干去姜渣以黄连为末服】无上饮
　　人参　黄茋　陈皮　桔梗　贝母　川芎　当归山药
　　竹叶石膏汤
　　石膏　知母　麦冬　甘草　竹叶
　　二陈汤
　　陈皮　茯苓　甘草　半夏
　　头面肿胀门
　　诸阳之防在头心之华在面痘为阳故必主之故痘疮头面稠宻者重头面预肿者逆头面痘疮破烂肿臭者凶
　　有应肿者
　　痘渐起发头面应期浮肿此毒气发越聚于三阳之分欲作脓浆此应肿者也至浆足收敛毒化肿消目开者为吉若痘未熟而肿消目开者为凶
　　有不应肿者
　　痘稀毒轻热防虽作浆而根不占据此不应肿者也有元气衰弱痘顶凹陷不胀不灌面不肿目不闭者是毒不能发越于阳分也虽勉强灌脓于一时亦难保十二三朝之变用保元汤托里快斑汤为主
　　四五朝肉肿而痘不起者毒存于脾也十亡八九若肿而痘形髙起饮食如常者可治若痘不见如蛇皮者必凶用木通腹皮汤
　　八九朝正当养浆灌脓时忽肿消皮脱目开乃元气不足毒内陷而气外泄也用参茋内托散目早开用木香散复肿闭者吉不肿闭者凶
　　痘未齐而头面预肿胀者风热甚也经曰热胜则肿治宜消解用葛根解毒汤加荆芥防风蝉退白芷或消毒化斑汤外用神应膏防目
　　有兼疫毒致痘未发而面目先浮肿光亮者即大头瘟也宜急解温气消则吉不消则凶
　　七日后变痒塌呛水错喉声哑痰喘者不治或用羌活救苦汤救之
　　有隂虚阳盛虚阳上浮毒气妄行肉分三四朝痘未起壮面目忽然青肿光亮一有此症则毒不尽发七日后气退毒陷矣
　　有风寒闭皮肤毒流肌肉痘不易出目胞浮肿光亮壮热烦躁者经曰毒乗于心则热炽于外也急用升麻汤加荆芥连翘蝉脱踈解之痘透毒解目自开矣
　　有因气血虚弱不能拘摄毒气成浆毒散肉分面肿痘不壮者此危症也宜大补气血则痘自灌肿自消也用参归大补汤
　　有头顶俱肿痘反平塌者难治用麻黄汤加山甲发汗后随症施治
　　起胀时头面肿大湏细防形色何如若颗粒分明红活绽突者吉若粘连通串糢糊成片又兼灰白青黄干燥皮肤黒黯者凶红活润泽者用快斑汤合消毒饮或消毒快斑汤以解毒更用甘桔汤加牛蒡以利咽喉寛胸膈外用神应膏防目
　　凡痘疮肿胀正面忽然破痒则邪气内伤正气外泄崩沙之势渐不可为矣
　　服药后得破者复灌消者复肿饮食如常二便调和变凶为吉也用十全大补汤合苦参丸治之
　　若灌浆后应消不消者是毒未化尽也犹防余毒损目解毒为亟不可缓也
　　凡痘与皮肉一般肿而有根窠及半邉面肿形色顺者俱无害
　　凡痘灰白面如锡饼能食便调无化症者亦无害木通腹皮汤　治四五朝毒伏于里肉肿而痘不起僵蚕　当归　茯苓　木通　甘草　苡仁　蝉退腹皮　白芍　路路通【一个】虚者加人参
　　消毒化斑汤
