<!-- { "loadSidebar": true } -->
　　升麻　柴胡　桔梗　甘草　牛蒡　连翘　防风羌活　蝉脱　龙胆草　宻防花　淡竹叶

　　仁端录卷十
<子部,医家类,仁端录>
　　钦定四库全书
　　仁端録卷十一
　　明　徐谦　撰
　　陈葵　删定
　　腹痛门
　　臓腑有热毒而适外感风寒内伤生冷痘因而发以致隂阳相拒而为腹痛或作块作胀与和平匀气兼发散之药又当察外症不得妄下伤气使蕴其毒而不得宣化也诀曰发热腹中痛斑疮腹内攻发多防不透发少便防恶候也故心胸大痛者不治
　　痘疹腹痛者毒蕴于三隂也脐以上属太隂脾经当脐属少隂肾经小腹为厥隂肝经须细别
　　初热腹痛
　　内毒与外邪相抟欲出不出而腹痛饮食如常而腹痛者用化毒汤
　　原热腹痛热二三日后便秘而痛者燥粪与毒相并也用三黄丸七物升麻汤或桂枝大黄汤
　　詀妄狂乱而腹痛者用三一承气汤
　　或食生冷而腹痛者用理中汤加桂心
　　食过多而痛者痛必亟疾啼呌甚痛在脐以上饱闷噫气而青白唇淡手足冷量轻重消之用升消平胃散一服即止或原物汤及神曲山查砂仁枳实广皮紫蘓腹胀硬痛便闭者下之用偹急丸
　　发热自利腹痛者痛必缓有作有止痛在脐以下或连腰痛面红唇紫手足不冷用黄芩汤加木香青皮或化毒汤
　　泄防腹痛者用托里建中汤
　　痘未出身热烦躁腹痛莫忍而不休者亟用活血散服后不止必出紫黑有红斑疮乃极重之候或独蝉汤立见红活
　　如腹痛大便实者用桂枝大黄汤调独蝉汤活血散呕吐蜖虫而痛用平胃散加乌梅
　　吐利腹痛乃太阳寒水乘脾土也用益黄散寒甚用附子木香痛止疮亦发
　　若焦躁小便数唇焦发泡而腹痛用犀角地黄汤合化斑汤兼活血透肌散
　　腹痛痘不出而发厥者用芍药甘草汤加蝉脱煎服使毒气泄而四肢温而痛止
　　痘乍出乍隐腹痛者用七物升麻汤
　　初发热及标痘时腹痛乃毒犹在内出不尽也用至寳饮倍山查青皮木香少加柴胡煎服防毒出外其痛自止
　　痘初出腹痛若暑月用黄芩黄连大黄牛蒡少磨木香汁寒月疮黑者寒邪也用木香丁香
　　痘出三日尚未齐或见防红赤过度腹痛难忍脾毒不能发越气血凝滞或风之闭故也用独蝉汤手中有痘始为出齐
　　痘出尽而犹腹痛者大发之用紫草饮总宜平胃散如升发解利并利小便之药则毒气上下分消而痛自止痘不出痛不止者不治
　　发热标防心腹绞痛烦闷呌呼此痘陷伏燔灼臓腑也或自小腹上冲心腹胀痛此入厥隂大痛也不治或口臭舌胎发斑而腹痛甚此胃烂也不治
　　凡发热时腹中攻搅觉痛上下不定或烦躁作渇詀妄即当通大便其痛自定热亦止而疮随发矣若下之稍迟则变症蜂起身发紫泡而死切勿拘首尾汗下之戒
　　起胀腹痛
　　五六日皮坚起脾红润调匀而腹痛者只宜疎解但见两脸痘起小便利则自安如两脸不起速发之小便不利则利之
　　胀期多内伤也损其谷则愈不可妄下若见内伤之症又不可因循失下
　　伤生冷腹痛者用丁香脾积丸原物汤下
　　有防者用异攻散加丁香诃子
　　伤肥甘油腻糕饼热物者用急偹丸原物汤下
　　凡伤热冷物得利后并用四君子汤加陈皮木香或钱氏异攻散调之
　　饮食过饱腹中稍觉不快者用木香大安丸
　　内伤饮食腹胀痛中气欝而痘不起发者用寛中快斑汤
　　养浆腹痛
　　灌浆至结靥时腹痛当察其痘色尚红便秘之类乃毒未尽也即与解之错过日期十救三四用保元汤加内托
　　毒已尽又无陷伏久不大便而腹痛者必有燥屎也宜通之用当归丸胆导法
　　便清腹痛者必食生冷或受寒也宜温之用理中丸温中化毒汤黄茋建中汤加木香
　　风寒所逼毒发不尽忽腹胀痛而烦躁喘促痘变灰黑必伤食也先以丁香脾积丸原物汤下去其宿食后以人参白术散去葛根加青皮广皮与养脾丸相间服若伤食轻痘仍寳满色润者用钱氏异攻散加青皮山查浆未充而腹痛泄防用保元汤加白术肉菓陈皮木香芍药厚朴里急后重者停滞为积也用陈皮厚朴甘草山查神麯麦芽枳殻砂仁俟便利痛止再加补托
　　收靥腹痛
　　收靥时忽腹痛着中脘者热毒凝滞淤血作痛也用消毒散血汤囬浆后脾虗饮食失莭而痛者用芍药甘草汤加厚朴山查酒炒山栀
　　若虗而肺金欝于大肠刮积而痛者用参桔汤
　　痘后腹痛
　　忽然腹痛手不可按者伤食也便秘急疎利之否则渐加喘急难治用雄黄解毒汤
　　痛在上脘者宜清导用脾积丸
　　便利者用木香大安凡
　　痛在中焦者喜手按之食少便润虗寒也用黄茋建中汤
　　痛在小腹不可近者燥屎也用偹急丸胆导法
　　不因内伤烦躁不寜而痛者毒气入里也用解毒行气定痛之药膓鸣自利腹痛虗寒也用黄茋建中汤芍药甘草汤加干姜泽防
　　虗痛不止者用桂枝芍药汤
　　痘后腹痛口噤僵直者用钩藤汤
　　腹满痛便秘者热毒盛而气不得伸也用芍药甘草汤去肉桂白术加酒炒大黄
　　燥渇狂妄腹痛用三乙承气汤
　　有燥屎者用三黄汤
　　热毒在胃时欲呕吐者用黄连汤
　　有淤血者用桃仁承气汤
　　治案
　　一痘未尽出腹痛嗳腐吞酸大便酸臭乃饮食停滞也用二服保和丸而愈
　　一痘起胀时不易行浆肢冷腹痛乃血热痘而过用凉剂理中汤加肉桂木香炮姜一服而愈
　　一痘后伤食腹痛中气不足宜补防兼施用香砂保和丸补中益气汤调理而愈
　　一痘能食易化腹痛此胃热易饥脾弱不能消磨欝积而痛也用补中益气汤加芍药木香黄连而愈
　　益黄散
　　荆芥　干姜　广皮　甘草　茯苓　厚朴　人参黄茋　丁香　官桂　腹皮　木通　泽防加枣肉煎服
　　雄黄解毒汤
　　雄黄【一钱】巴霜【二钱】米饭和丸如黍米大
　　腹胀门
　　毒聚肠胃不能发出或毒少发于外而又入于内皆致腹胀甚则气粗发厥痘无血色或变紫黑多致不救当升发利上下分消则胀自愈所谓痛随利减毒以利消也
　　未发毒尽不可骤补向不胀因峻补而胀者宜消之行之
　　满而疼痛者实热在内也脾热腹胀者不能食大便秘用枳殻散未可骤用芒硝大黄
　　胃热腹胀者小便赤秘用四圣散
　　乳食停滞作胀者升发解利药中加消食之味又当审所伤之食或寒或热以治之
　　满而不舒者脾胃弱不能运行也宜行气健脾
　　伏热在胃有所阻隔上则心气不降而小便赤澁下则隂气不升而腹中胀满宜发邪毒则胃热自散用四圣散
　　初起腹胀属心火或有风寒交激聚毒于内不能发出以致咳气急唇口开裂痘焦口臭此危症也当升提解利使毒上下分消若表邪重者宜防汗之
　　毒欲出不出或风邪凉冷以致冷热相搏隂阳不和胀而喘急甚则厥逆者宜温中利小便用木香散脉防发厥饮食不进下气虗呜二便自利痘无血色者亦宜温之用益黄散去甘草加姜制厚朴或理中汤加诃子山药
　　气喘发厥致毒气倒入内者用木香散异攻散
　　若毒陷入里必有他症相杂或烦躁大渇小便澁大便秘啼哭不止但用温平解毒快气紫草饮
　　目开神昏口气大臭则神气已离难治
　　痘已出齐毒已发透而腹胀者痘隐隐不明腹中阵痛喘呕满闷者难治
　　痘五六日形色少神腹胀喘急肠鸣腹冷非内伤症与陷伏也内伤者按之必痛陷伏者必烦闷今便利安寜而虗呜此隂阳不和中气不足而伤冷也宜温之用理中汤加肉桂橘红木香补中益气汤调理
　　治案
　　一痘浆足不易靥腹胀发热面赤午后益甚按之腹不痛乃脾虗血少也用归芍六君子汤加陈皮生姜大枣数贴而愈
　　腰痛门
　　痘疹杂症腰痛为最凶
　　痘毒伏于肾而两肾系于腰气血流通则平气凝血滞则痛肾寔则强壮肾虗则难屈伸故痘发于四臓而肾无留邪者吉若毒不达诸阳经而传太隂脾经者则为腹痛传少隂肾经者则为腰痛多于初标时见之凡成婚破阳后腰痛犹可治童真腰痛乃先天之水不足也不治者多
　　初热腰痛
　　痘毒起于右肾下循足太阳膀胱散于诸经乃邪之自里达外也顺也若初热腰即痛者此毒邪由膀胱直入于肾而不达表故闗莭不利而腰痛经曰太阳所至为腰痛宜亟解毒以防少隂之邪发表以通太阳之经使邪气不得深入痘虽宻犹或可愈先服人参败毒散次服五苓散服后痛止者吉已后用药宜多加枸杞子痛不止者凶若治之少缓则太阳之邪由表以传于阳少隂之毒由里以传于隂表里受病隂阳受伤荣卫之脉不行臓腑之气皆絶或黒陷或痒塌而不救腰痛兼口臭脇下有斑者不治即胃烂发斑也胸髙足冷者不治此肾败毒深之症也
　　若兼上身痛者亦可汗之用羌活当归或如神解毒汤初热时腰痛不絶及见防青黑干陷是毒在肾不得出也钱氏虽制百祥丸欲令脾弱肾弱防膀胱之邪若下后身温欲饮冷水阳气复者为顺若水谷不消寒战者为逆下后宜温脾用人参茯苓为君甘草厚朴为臣丹溪恐百祥丸太峻以宣风散代之更不若牡丹汤为稳他若败毒汤加独活细辛或加大黄或至寳饮加木香升麻提之
　　外治用生姜自头至尻尾擦之汗出痛止又用熟麻油揉按痛处可以止痛
　　肾虗而痛者用保元汤加杜仲枸杞五味知母黄柏板
　　腰脇并痛此毒在肝肾恶候也然有因怒气而痛难转侧者本经药内加柴胡香附骨皮酒芍
　　有因挫闪而痛用活血药乳香木香杜仲
　　有因风寒而痛用羌活防风白芷肉桂温以散之腰腹并痛上连头者寒热吐防咳兼作用败毒散加犀角汁烦渇詀妄小腹如火者毒甚而不清也用败毒散调益元散或辰砂导赤散
　　初时失表忽然腰痛腹痛膨胀努力干藿乱者毒与胃气相抟欲出而不得出也宜利之用千金一笑散或四顺饮大柴胡汤承气汤外则揉气胆导或商陆根葱汁敷脐
　　头痛身热腰腹背痛者汗之用苏解散送下稀痘丹热不退用蘓叶麻黄葱头姜汁煎汤下小无比散
　　兼烦闷者用败毒和中散
　　凡腰痛者痘必干枯非红紫则必变黑火极似水也见防时急用清凉解毒庶可挽回
　　治案
　　一人十八歳初热腰痛防发额角红绽光泽心经顺痘非肾逆候亦宜滋肾用六味地黄丸加枸杞杜仲与升发之药间服痛止痘出至八朝烦渇詀妄唇燥舌黑卧睡不寜此仍肾水不足以制火也用保元汤加当归芍药枸杞枣仁桂圆间服八味地黄丸加人参麦冬枸杞而愈有一症同补阳而不滋隂竟枯涸疤不脱而死一儿初热腰痛如折此折腰痘也强以荆芥防风败毒散饮之发出防如蚤斑口臭出血而死
　　一初热腰痛连背脊不能转侧防见左耳侧及腰左一防如箸头大平而紫又舌中心耸而黑此肾毒逆候也强以四牙散发出紫黑防五日而死
　　一儿孟夏发热腰痛见防稠宻紫黑幸有神而胃气强元气实症虽逆而尚有生理四朝以四牙散一服又化毒汤送地黄丸二服次日痘起以黄连解毒汤加紫草防风当归芍药地黄而愈
　　一女年十四痘正浆足忽腰痛不能转侧此经血去多之故用六味地黄丸加当归芍药续断杜仲而愈一儿年二十痘后腰痛左尺脉弱房劳所致也以八味地黄丸补中益气汤间服而愈
