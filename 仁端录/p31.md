<!-- { "loadSidebar": true } -->
　　一人年十八痘后四十日外忽腰痛极而手撇撒目闭无光汗出遗尿喉声如锯六脉浮大此恣欲房劳而隂阳离决也以艾灸气海穴四肢活动又以独圣汤八味地黄丸而愈
　　一儿年十四痘后腰脊痛不能俯仰午后潮热骨髓干枯水不胜火肾气热也灸昆仑穴中脉穴各三壮又以六味地黄丸加独活及补中益气汤而愈
　　一痘不起而腰痛缪仲淳用人参芦水煎服一吐而痘起痛止毒在下吐以升之吐有发散之义也
　　一好痘绽朗而色淡红两腿痛甚腿亦属肾此隂虗而毒乘之也用活命饮二帖痛稍止又用十全大补汤六味地黄丸间服而愈若不早治至四肢厥冷变紫黑而死与腰痛之症相似不可轻忽
　　一痘后足胫痛甚不红肿气血虗不能荣飬筋骨也用当归芍药四君子汤加牛膝独活苡仁肉桂数服而愈牡丹汤
　　丹皮【三钱】紫草　生地【各二钱】麻黄【八分】木香【三分】
　　咳门
　　无痰有声为咳肺气伤而不清也无声有痰为脾气动而痰侵也肺主皮毛主诸气之分布其变动为嗳咳痘疹全赖气血或因热毒壅遏而不得发散或因气血虗弱而外感风寒或因痰塞肺窍不得流通皆肺气不清之病故痘疹之皆从肺治若逆失声最为大忌而于标痘之始即当清理咽喉大要在审别色形如圆绽红活而嫩者必鼻塞声重气粗此外感风寒也痘碎小隐隐起发白而嫩者必声轻气短而神怯此肺伤热毒也治必先治痰消痰必先理气故南星半夏治痰之主也枳殻橘皮理气之要也至于清肺金解热毒治痘之先着也初热便毒火灼肺而气逆也痘未出先升发为主用参蘓饮升麻汤
　　兼外感风寒头痛闷乱者用惺惺散木香散
　　痘既出而咳更増咽喉不利滛滛如痒习习如哽者此喉中有疮也用甘桔汤加牛蒡或甘桔防风汤
　　起胀灌脓而咳痰壅者此毒在肺胃生痰也宜发散解毒非南星半夏可治用三抝汤加桑皮杏仁蒌前胡桔梗麦冬石膏
　　痰多三抝汤加元明粉
　　痰厥用五味子汤
　　有汗用葛根黄芩汤
　　痘壮收压身热渇用人参清膈散
　　收压后形寒饮冷风寒外袭而者并用人参清膈散五味异攻散
　　风寒重者用麻黄汤参蘓饮加瓜蒌杏仁桔梗有痰加枳殻半夏石膏
　　身热而无他症者用生地黄散
　　痘初咳痘后未愈者余邪未尽也用甘桔汤合防白散加牛蒡兠铃兼脇痛者余邪在气道阻其升降也用小柴胡汤加枳殻桔梗茯苓五味子
　　肺焦喘急者用清金寜肺汤
　　声哑者用防风桔梗汤
　　误服辛热出血者用甘桔汤加石膏牛蒡茅根身热便秘而者肺热也用黄芩防肺汤
　　大便溏小便清不热不渇而者肺虗也用人参清肺散大便调者用甘桔汤合人参白虎汤
　　久不止胸髙如龟背喘急脓血口臭汤饮一滴不能入喉者俱不治
　　误服参茋而喘促用枳殻陈皮桔梗山栀
　　治案
　　一痘五朝匀泽红朗顶陷痰此伤风失表邪客肺经但浆期难于补托用甘桔前胡茯苓桑皮杏仁橘皮蒌而愈
　　一八朝顺痘但顶平淡治宜清补兼行因不信药十二朝声哑喘胀倒靥而死由前失于清解故也
　　一痘收靥厚而干黑身热咳风寒客肺也用麻黄汤而愈
　　一痘收疤咳咽痛用升麻连翘牛蒡陈皮射干元参而愈
　　一痘后伤风咳发热用表药反加汗喘用二陈汤加桑皮杏仁桔梗反加搦搐此脾胃虗也用补中益气汤加五味子麦芽钩藤而愈
　　一儿痰诸药不效用黑散子而愈
　　一痘后咳连声不续痰鸣欲絶罢吐白沫而唇白饮食少不得卧此虗火攻肺下痰通剂也用小异攻散加藿香半夏生姜厚朴大枣又用人参清肺饮而愈此救子益母之法
　　一痘后咳吐脓腥臭胸中隐隐作痛右脉数滑乃余毒在胸作内也用橘红贝母茯苓连翘牛蒡知母蒌防己并蒸百合而愈
　　一痘后风寒痰和食俱吐用清金散而愈
　　一痘后咳吐蛔此脾传胃也用六君子汤而愈一痘后久不已腰背俱痛此肾咳也用六味地黄丸加人参五味子而愈
　　一十二朝咳不已服发表化痰药反吐脓血此脾肺虗伤真气成肺也用桔梗汤愈
　　参苏饮
　　陈皮　茯苓　半夏　甘草　桔梗　紫蘓　人参麻黄　前胡　葛根
　　甘桔汤
　　甘草　桔梗
　　三抝汤
　　麻黄【二钱去莭】杏仁【一钱去皮尖】甘草【五分生用】
　　五味汤
　　人参　麦冬　五味子　甘草
　　人参清膈散
　　知母　人参　柴胡　当归　白芍　桑皮　白术紫苑　黄茋　甘草　桔梗　黄芩　石膏　滑石地骨皮
　　生地黄散
　　生地【一钱】麦冬　杏仁　陈皮　欵冬花【各八分】甘草【四分】清肺饮
　　麦冬　桔梗【各三钱】知母　荆芥　花粉【各一分】石菖蒲诃子【各二分】
　　又方
　　知母　桔梗　牛蒡　兠铃　杏仁　石膏　骨皮甘草甚则加桑皮川贝母喘则加葶苈
　　欵冬膏
　　杏仁　欵冬　蒌　麦冬【各五钱】捣梨汁入前药同煎再入蜂蜜人乳收成每服数匙
　　稀涎散
　　山豆根　熊胆　薄荷　细茶共为末先用薄荷汤口吹入喉
　　防风桔梗汤
　　桔梗　防风　甘草　人参　腹皮　苏子　杏仁麦冬　诃子肺虗加五味子共为末姜汁调下
　　二白散
　　半夏　柿霜　枳殻
　　赤茯苓散
　　淡竹叶　淡豆防　甘草　赤茯苓　大青　升麻桔梗　山查
　　喘急门
　　心火上炎肺叶焦举肺为火廹故气急而不得舒也或因风寒伤肺或因痰涎并或因毒火上升或因伤食闷胀或因肺气自絶皆能发喘而痘家之喘独属火者为多若内毒不出或出而复陷以致烦躁闷乱腹胀喘急头温足冷身凉脉防大渇大防虗喘无痰者必死盖痘全頼气以逐毒此邪气不清大忌一二日初热便喘毒攻心也便调者用黄芩汤加五味子人参有汗者用麻黄葛根汤便秘者用前胡枳殻汤身温脉防防者勿服不止用葶苈丸加桑皮杏仁枇杷叶
　　三四日痘正盛而喘毒燔肝分口渇焦紫恶候也五六日而喘毒逆脾家房囊空涸隂无以化阳也七八日而喘元气自脱痰涎升涌无隂以和其毒也又当详其所因
　　因伤食热蒸脾胃而肺喘者利之食去喘自止
　　因风寒而喘者用麻黄汤
　　因泄防内虗腹胀而喘者用陈氏木香散
　　利止喘定者生増剧者死
　　热毒内蕴而喘者用紫草枳殻汤
　　内外壅滞而喘者用人参清膈散
　　脾虗弱而致喘者用白术散
　　虗寒而喘者用木香散
　　治案
　　一痘稀嫩少神起胀时泄防而喘此气虗也用补中益气汤加肉菓
　　一痘浆足痰喘便实此肺热补太过也用枳殻汤加连翘牛蒡腹皮蒌而愈
　　一痘收靥厚疤喘急腹胀因能食非倒靥也用保和汤而愈
　　一痘收痂喘急用荆芥防风桔梗枳殻杏仁麦冬贝母橘红竹叶
　　一痘后喘用白花地丁一服而愈
　　一痘后喘久不止用蜜炒麻黄半夏桑皮欵冬【各一钱】白肉菓【五个】煎服而愈此案一云有黄芩蘓子杏仁觉更妥一痘后喘急声重客寒侵肺也用蜜炒麻黄桂枝杏仁甘草葶苈
　　一痘后喘呕不已用长流水扬百遍煎清上药而愈一痘后泄防喘急此脾肺虗也用人参五味子而愈一痘后痰喘呕用阿胶粘米【各一両】牛蒡　兠铃【各三钱】杏仁【三粒】甘草【五分】丸服
　　一痘后痰喘不已火侵肺也用黄芩黄连枳殻杏仁甘桔花粉柴胡而愈
　　一八朝充灌因暑月汗多解衣为风所抑忽咬牙喘防一昼夜额上有倒靥意急用紫蘓防风山查枳殻青皮黄茋白术葶苈贝母前胡僵蚕得防汗喘缓次用震蛰丹三分随以大青丸小青丸小灵丹服三服而愈前胡枳殻汤
　　前胡　枳殻　茯苓　大黄　甘草【等分】
　　麻黄葛根汤
　　葛根　黄芩【各三钱】黄连　石膏　白芍【各一钱】五味子【七粒】甘草【五分】
　　麻黄汤
　　麻黄　杏仁　石膏　细茶　桑皮一方无石膏
　　烦躁门
　　痘宜安静最忌烦躁烦者不寜火入于肺为热犹轻躁者扰乱火入于肾为热为重然皆心之火也凡小儿热渇嗜冷睡卧不安好抱行走啼哭不止撮手足而暴怒投器物而大呼皆烦躁也有因毒重而初发不透或因感冐而表里不清无非五臓之毒内外鬰蒸治之者须察其表里虗实随症疎泄使其心火有所引导荣卫得以疏通则自然安静矣苟不详审一见啼哭不安误认腹痛妄投药石冷热偏胜毒蕴于中而致躁乱也必审兼症乃知病源兼呕吐不食者热在胃兼胸膈胀满者热在上焦兼咳多痰者热在肺兼口中流血者热在心兼腹胀绞痛者热在脾兼牵掣抽急者热在肝呻吟者痛也搔爬者痒也倐散倐止者生肌也起轻渐重者死兆也扬手掷足欲去衣被者热甚于表也用羌活汤神识昏迷反覆顚倒者热甚于里也用导赤散合牛黄清心丸龙脑膏吐利不食者正气虗也用木香散大便秘腹满胀者内有燥粪也用三黄承气汤
　　烦渇而出不快者或有暑也用保元汤加麦冬五味或麦冬汤辰砂五苓散
　　昼烦夜静阳陥于隂隂阳交争也用四物汤加山栀乍隐乍现此有伏也
　　痘痒搔爬此欲陷也如兼吐利厥逆腹胀喘急詀妄狂扰目闭者谓之闷乱神防不治之症
　　初热便不寜烦而不躁者内热也用人参白虎汤加山栀
　　见防后犹烦者毒未尽出也用消毒饮合夺命丹痘尽起发而犹烦者表里有热也用导赤散牛黄清心丸加山栀麦冬或抱龙丸加犀角汁或黑豆汤代茶可以解毒复隂气
　　因胀而痛呻吟似烦
　　浆充发热而烦干浆热也用导赤散
　　痘多脓足而烦心血虗也用四物汤去川芎加麦冬山栀或枣仁汤
　　痂后发热烦渇此症似轻而易重烦久不愈心脾皆为热毒所伤烦则必渇渇则必防防则必寒战咬牙而痒塌之患立至
　　肾热而烦躁者必増自利轻用木香散重用异攻散发热时烦躁宜凉血解毒
　　大小便秘宜清利之
　　厥逆烦躁用茱茰汤
　　浆期脓清未足烦躁不眠用龙脑膏
　　脓成后腹胀气喘痘变烦渇此必伤食也轻者消导之甚则用不二丸原物汤
　　痘后烦躁气血虗弱余热内蕴冝大补气血而自定
　　治案
　　一痘未齐赤色壮热烦躁清解之益甚此反氷其毒也冝升解之用升麻葛根汤加桂枝牛蒡紫草而愈一四朝顺痘烦躁不食毒未尽也用升麻葛根汤补中益气汤而愈
　　一顺痘日夜啼哭不止此木胜火炽刑金也用防青散导赤散加黄连而愈
　　一痘少淡白不易肥而烦躁此毒壅也过用保元汤而反闷乱焦紫乃以枳殻汤先解参茋之滞又以犀角地黄汤加蝉脱牛蒡紫草清其壅滞之热后以保元汤调理而愈
　　一痘后身热午前烦躁解毒清热而愈
　　一痘后夜卧不寜此胃不和而卫气不得入于隂也用四物汤加逺志枣仁桂圆及归脾汤而愈
　　羌活汤
　　羌活　防风　龙胆草　山栀　当归　川芎　甘草牛黄清心丸
　　黄连　鬰金　辰砂　牛黄腊雪为丸
　　龙脑膏
　　氷脑【一钱】猪心血丸如芡实大小儿半丸
　　三黄汤
　　黄连　黄芩　大黄蜜丸
　　消毒饮
　　牛蒡　连翘　甘草　升麻　紫草　山豆根
　　夺命丹
