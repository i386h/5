<!-- { "loadSidebar": true } -->
　　胸腹痛甚而吐泻感寒停食也用升消平胃散
　　痘见标吐泻不止用人参调中汤和中汤七味豆蔲丸吐泻少食为里虚陷伏倒陷灰白为表虚俱见全者为表里俱虚通用十二味异攻散表虚去豆蔲里虚去肉桂
　　吐泻蛔虫
　　初吐二三条无害吐多则凶吐泻喘渴蛔虫已出目直视下利肠垢者死蛔生者可治蛔死者不救
　　三日已前热毒内攻肠胃不能容蛔而出痘色明润宜安蛔疎邪用平胃散加乌梅史君子川连防风
　　痘色焦紫稠密者危
　　五六日后根窠防红蛔出者多脾虚也用保元汤加肉桂或伏龙肝泡汤煎药或冲乌梅生姜汁
　　十三四日泻出蛔多者凶吐出蛔多者死
　　治案
　　一痘不易出吐泻不已此虚症也宜温补兼升发用透肌散六君子汤加升麻蝉脱生姜肉桂大枣陈米而愈以其热静痘娇也若执痘未齐而不补真元反致陷伏矣一痘后吐泻似乎霍乱此外感兼内伤也用藿香正气散藿香五苓散然而更宜详者此症因兼暑食用加味二陈汤而愈
　　一痘起胀吐蛔乃胃热不能食虫为热迫但闻食气则上涌出用安蛔汤而愈然多有不治者痘虽匀朗浆半足若乆不食而眼劄不止者土虚而木乗之必至肿消目开倒陷而死
　　一痘后吐蛔乃气血虚无谷食以养蛔求食而出也用二陈汤加连翘芍药生姜大枣而愈
　　黄芩汤
　　白芍【六钱】黄芩【一钱五分】炙甘草【一钱】加大枣
　　黄芩半夏汤
　　白芍【二钱】黄芩【一钱五分】炙甘草　半夏【各一钱】生姜
　　四苓散
　　茯苓　猪苓　白术　泽泻
　　和中汤
　　人参　甘草　茯苓【各五分】白术【七分】半夏【八分】陈皮　砂仁藿香【各一钱】
　　理中汤
　　人参　白术　干姜　甘草
　　藿香正气散
　　藿香　紫苏　腹皮　陈皮　桔梗　甘草　茯苓半夏　厚朴　白芷
　　豆蔲丸
　　木香　砂仁　龙骨　诃子　枯矾　赤石脂　肉菓黄连止蛔汤
　　人参　白术　黄芩　黄连　乌梅
　　泄泻及下痢脓血水谷泄屁门
　　阳气在下则生渗泄湿胜则濡泄诸病水液清冷皆属于寒又曰泻青白为寒泻红黄为热泻黒色者脏腑壊又曰初时泻黒为热浆痂时泻黑是肾泄也凡六腑气絶于外者手足寒五脏气絶于内者则不止五夺之中此为最甚故痘疮大忌内虚泄泻也
　　初出及收靥时偶泄不妨起胀灌浆时大忌泄泻须急治之正气内脱者淹延而死邪气内陷者烦渴而死陈文秀曰痘疹泄多内耗精液气血不荣痘虽起发亦不能靥若身温腹胀咬牙喘渴者难治因水谷去多津液枯竭引饮不止荡散真火也速与木香散异攻散薛理斋曰前症若兼手足冷面青白属虚寒者急用木香散阳气脱陷急用异攻散泻下水谷或白或黄急用木香送一分七味豆蔲丸
　　若唇青指冷睡而露睛口鼻气冷泻青白色肾气虚寒也用六君子汤加骨脂豆蔲脏寒下利不渴用四君子汤加干姜身凉渴虚也用理中汤加风药升提
　　泻而渴不止者用黄芩芍药汤甚则豆蔲丸
　　脾气虚弱用六君子汤
　　血气虚弱用八珍汤十全大补汤
　　身热颊赤睡不露睛泻黄赤色脾经实热也用泻黄汤一云痘家泻多因热毒蕴于肠胃故投以热剂则泻尤甚虽用燥湿健脾之药亦不能止如二术二芩诃子之类比之夏月伏暑多泻者温热补澁之药不相宜也宜用茯苓黄连猪苓白术苍术扁豆山药苡仁渗湿健脾一服而止再用升提痘毒出外若竟以泻药治之恐毒不能生发必致倒塌已出未出俱不可温塞遗害至七八日宜补而止
　　钱氏云黑陷青紫者用百祥丸下之不黑者禁用其所下者膀胱之邪也又云下后身热气温欲饮水者可治水谷不消或寒战者为逆乃知脾土强者可以制肾水也朱丹溪以百祥丸太峻用宣风散代之
　　泻后温脾用人参白术厚朴木香脾土既温胃气随转胃主肌肉能制已泻之肾此钱氏秘防也
　　凡伤食泄泻酸臭不化宜先去积用丁香脾积丸随用补脾益黄散
　　凡湿胜濡泻者宜温中渗水用理中丸兼五苓散痘未出而泄泻腹中不痛原无内伤也此毒气内动与外邪搏激传化失常名曰阳泄阳气在下则生渗泄也误止必变重矣但用轻扬拔毒升发之剂其泻自止黄芩汤或合升麻汤
　　泻下黄赤肛门如火热小便赤澁身热而渴脉洪数者用四苓散加木通或柴苓汤
　　泻至四五日不止者须见清水方可用止药用至寳饮加诃子
　　阳热甚而泄泻谵妄者用辰砂五苓散
　　脾胃素弱余食不化自利清白者用术苓调脾散四君子汤豆蔲理中汤
　　初泄泻黑水宜从火治用黄芩之类
　　起胀泄泻若能食者大便欲其常润则脏腑流利气血和平不可妄用温补反増内热
　　若脾胃怯弱神倦少食其泻为虚治宜温养用益黄散若身热中满渴而能食者其泻为实宜清利之用五苓散
　　若手足冷滑利清白痘色白者其泻为寒用参术散益黄散豆蔲丸理中汤七味豆蔲丸木香异攻散
　　手足心热渴而面赤利下黄臭小便赤澁痘红掀发者其泻为热用黄芩五苓散或加减四苓散胃苓中和汤痘从见防起发以来元自忌泻恐里虚毒不得出反成陷也七日成浆尤大忌前此病浅而脾胃尚强至此病深而脾胃已弱若又泄泻是仅存之元气重竭于内而方张之邪毒难化于外脾虚不能运毒肺虚不能排脓必痒塌倒陷寒战咬牙而死矣故泄泻能食者可救不食者难保所谓浆粥进泄泻止虚者可治也急宜助脾化浆而兼举发用保元汤异攻散或豆蔲丸然须审别不可槩用止澁
　　协热而泻者必肠垢宜清通之用香连化毒汤
　　协寒而泻者必骛溏宜温澁之用理中化毒汤轻者用人参白术散去葛根加木香黄茋肉桂甚则木香异攻散肉豆蔲丸并进
　　内伤生冷致渴而泻用人参黄茋山查白术豆蔲诃子肉桂泽泻
　　内蓄水饮过多大渴而泻清水者待其自愈水尽则止误澁反凶
　　浆靥期内泻黑水者肾泄也用无上饮加荜拨骨脂隂泻者亦水泻也下清水白沫完谷不化身凉不渴小便白此虚寒也用理中汤兼渴者加人参去干姜或豆蔲丸止之
　　身热痘多元气不胜其毒虽上攻扶其起灌至半气竭必泻色如松花乃土之正色中气甚矣用无上饮加人参黄茋山药诃子莲肉
　　虚而痘陷者用保元汤加诃子丁香
　　痘自见防至收痂有泻皆从虚治邪既并于外则里自虚故作泻用理中汤若又不止用木香散异攻散兼豆蔲丸澁之
　　痘后泄泻余毒入大肠而泻属火急欲如厠者自行不止不必澁止惟元气不足者补之
　　食少不渴脉防细者里气虚不能禁锢水谷也用四君子汤加诃子豆蔲或理中丸加熟地附子或五苓散肉蔲丸止之水谷不分者为逆候亦用理中汤肉蔲丸四苓散
　　能食热渴脉盛而泻亦热入大肠热邪不杀谷也用黄芩汤加黄连白虎汤合四苓散
　　痘中泄屁此脾胃弱谷气虚故频频撒屁最忌以泄其气也用参苓内托散加升麻防风
　　凡参茋肉菓术苓木香辈但能止泻补脾惟加砂仁一二粒能止撒屁肠鸣滑泻骛溏俱宜补胃不可单用消导腻湿之药惟痘陷者难治
　　利下脓血未收靥以前者为倒靥收靥以后者为痘痢故起胀时其人脏气自脱或过服寒凉致毒陷入大肠泻如豆汁黑汁或脓血口臭唇焦目开胀消者死浆期而利脓血者因痘不收毒不得留乃从大便而出此倒靥也中气充实者不妨泄尽自愈误澁反害有倒靥虽黑陷而为顺者以能食脾强而肾弱土足以制水故也若乳食不消下痢不化是脾虚为逆候痂后遗下脓血者热毒遗于大肠也勿作倒靥及误用刼塞药此名痘痢又名滞下必肠鸣腹痛里急后重如杂症痢疾之素有积热因气血衰不能运化而成积同论用四物汤加枳殻荆芥黄芩黄连或黄连解毒汤加生地脓血已尽用和中汤
　　若大孔如筒垢如鱼肠者不治
　　大抵红积属热白积属寒治宜温补转白为红用酒制黄连腹痛加防榔余毒加石莲
　　痘痢比杂症痢不同大忌下药如巴豆大黄芒硝之类须提正气以扶元使痘不下陷用保元汤加升麻丹溪云赤痢属血自小肠来白痢属气自大肠来然皆湿热欝于大肠有伤气血也但痘疹以气血为主又不可令其受伤于热毒也
　　红痢用四物汤加黄芩黄连木香炙甘草或黄芩芍药汤
　　白痢用四君子汤加黄连木香陈皮滑石或厚朴黄连汤
　　红白相兼并用香连丸黄连橘皮汤
　　腹痛本方加当归砂仁木香白芍厚朴
　　后重本方加枳殻黄芩生白芍木香升麻炒滑石虚者用补中益气汤
　　乆不愈红痢加阿胶黑姜白术白痢加黄茋砂仁甘草夹食积者加山查麦芽
　　过伤饮食热毒乗虚入里下脓血者名肠垢先用调胃承气汤次用黄芩汤
　　冷热不和余毒未解或伤食所致不问红白并用和中汤或四君子汤再不止用豆蔲丸香连丸
　　痘未满月痂未尽落泄泻而兼利下脓血者用香蔲丸灸脐上七壮脓血黄白者用薤白汤胃风汤
　　小便赤澁烦渴者用犀角地黄汤导赤散
　　挟外感者用小柴胡汤加苍术川芎芍药生姜
　　水谷不分里急后重者用四制术附散或陈皮甘草甘菊白芍木香山药肉菓赤痢加黄连生地地榆苡仁白痢加木通扁豆泄不止加人参诃子噤口用莲肉散加川椒人乳
　　钱氏曰痘疮自内出外者曰正出自外而内者曰倒陷从外收曰正靥从内收曰倒靥倒陷者必死倒靥者十救二三故豆黑而忽自泻或下脓血痂皮者为顺此倒靥也痘黑本死症里实者下之用百祥丸或宣风散加青皮若不急下转増烦闷而死若忽自泻火性急速故暴注而下然下之中火亦少泄矣便脓血者亦内溃其邪也泻痂皮者内靥自出也此皆脾强肾弱土可制水故顺泄泻水谷不消为逆邪在脏腑不得从肠胃出今去者是肠胃之水谷其不消化非寒也乃邪热不杀谷火迫之而遽出也此皆肾强脾弱土不能制水故逆盖脾主运化肾主闭藏肾若受邪则不能闭藏而泛滥土亦不安其位安能制水故五虚以泻为最重无不丧元气者全在能食肾旺或可望生
　　治案
　　一儿甫半嵗身热即见痘皆以树心花多顶平脚塌根窠浇薄为十死一生之症拟以六朝多用人参附子施季泉曰此险症发痒必甚须防守严密竟用凉药与前论大异七朝果发痒乳药汤饮倾注而不变色季泉加炒黒黄连而泻止十三朝复发痒口渴唇焦舌生白胎仍用炒黑黄连而胎渴愈十九朝季泉别而诫曰慎防发疔疳疔必发脑后顶骨间待自溃以收口膏贴禁用掺药口疳只用人中白散又授余毒一方【详痘毒门】前后毫不用补何其识明而见确也
　　一儿痘泻投以升澁药不效黄绮云用酒炒白芍三两煎服即止此脾虚有热也
　　一痘虚寒将行浆时作泻用炒莲肉一两云南真鸦片五分共为末米汤下三分至五分其泻立止虚疮烦泻保元汤不可用
　　一血热兼气虚痘先用解毒药毒消忽泻痘渐平塌缪仲淳以炒莲肉五分真鸦片半分米汤下立止王宇泰复用人参二两黄茋三两鹿茸三钱煎服补其元气浆顿足而愈盖因先解毒尽故可补而无他症
　　一痘后脾虚作泻用莲肉人参黄茋五味山萸肉扁豆白术枣肉为丸姜汤下此方移治老年肾气衰弱而脾虚泄泻者大効
　　一女痘后泄泻亦以莲肉鸦片治之不止更以莲内粘米煮粥服之而愈
