<!-- { "loadSidebar": true } -->
　　痘时过于温补以致毒乗肺胃发疹而壮热痰喘谵烦者先用三黄丸次用竹叶石膏汤加黄连人中黄发疹而失音泄泻名漏底瓮疹虽散而痘必空殻矣痘后余毒未尽风火相搏身热咳用发疹药不现不没者用芎苏汤或防风葛根汤外敷天水散蚬殻中水夹斑疹　皆由邪毒蒸肺故斑疹与痘一齐涌出宜觧毒凉血先消斑疹始可收功若邪正夹杂不起发者凶夹肤疹　痘初出时肤如汤沸泡防鲜红成片现没无定者是心腑热毒所发只以正痘为主则毒散随没矣用败毒散解毒防风汤
　　夹瘾斑　隐隐在皮肤间不胖不灌不痂成疙瘩多则发痒者是也其治在脾若麻木者兼痰兼风也色红者兼火也用解毒防风汤因内伤外感而发者用调中汤夹痧　如细粟尖圆而破内含清水热毒所发也用四苓散色白者名曰白痧治宜养血用养血化毒汤
　　治案
　　一疹后报痘不易长大干咳连声不断此过于发散所致也用保元汤加贝母五味子桔梗橘红甘草而愈一痘后出疹失于解散咽喉肿痛声哑水呛饮食不进倒靥而死
　　一疹后出痘失于解散痰喘急用甘草桔梗牛蒡连翘蝉脱苏子疎邪解毒之药而愈
　　一痘出数颗而夹疹遍身圆朗红活两日尽没有识者曰痘没必闷乱烦躁此却安静且正痘宛在乃疹没非痘伏也以平剂而愈
　　一儿身热咳痘出隐隐以药发之而不见不没此风寒欝而不散乃隐疹也非正疹也用芎苏散而愈败毒散
　　蝉脱　牛蒡　荆芥　桔梗　葛根　升麻　紫苏川芎　羌活　薄荷　前胡　枳殻　山查　青皮甘草
　　解毒防风汤
　　黄茋　防风　荆芥　牛蒡　枳殻　白芍　地骨皮调中汤
　　陈皮　白术　半夏　藿香　砂仁　人参　茯苓甘草
　　养血化斑汤
　　归身　生地　红花　蝉脱　枳殻　人参
　　清和汤
　　紫草　生地　贝母　麦冬　陈皮　茯苓　牛蒡红花　当归　甘草
　　夹丹门
　　红肿疼痛逰走上下如红蛇盘绕如钱如带如索如叶赤色成片手不可近葢毒欝于心经故发此丹也初时宜轻剂散其火邪兼活血解毒痘后宜用解利大约与治疹叅用
　　有烦躁肿胀者切忌寒凉及寒药涂敷往往有治丹而痘反陷者不可不慎故治丹只宜托痘痘出则丹自淡外用生地防风汤或化斑汤浴之内服元参升麻汤六味化毒丹或芍药生地甘草木通荆芥防风升麻元参痘前丹瘤心肝热也用乳磨犀角丹皮芍药生地灯心痘后丹瘤此恶候也头面起者过心则死足下起者过心肾而死内服元参化毒汤小柴胡汤合生地黄汤一云宜去当归黄茋人参芍药外用砭法以泄其热或用蜞针法
　　发丹部位
　　眼眶发丹肿似胡桃者宜清肝以防伤目
　　腮脸发丹肿似涂硃者宜清心以防卷帘
　　颈项头面发丹痰咽痛者宜清肺以防声哑又用黄连紫草山栀车前
　　胸膛发丹壮热呕逆者宜和胃
　　肚腹发丹肠鸣绞痛者宜和脾
　　背脊发丹虚惊多汗者宜镇心
　　手足发丹阳明毒重不能灌浆者宜理脾胃
　　治案
　　一痘感暑毒痂后头发珠子火丹用香薷饮合犀角地黄汤加荆芥防风连翘薄荷而愈
　　夹瘿门
　　瘿为痰毒风热血热凝结而成结于头项耳后两脇如桃如如如枣破溃泄气其势甚危当审日期先后气血厚薄然后施治痘渐起发瘿渐退者吉瘿自起突而痘反退伏者凶痘与瘿一齐起发者成脓亦无害瘿已红肿而痘即标防恐瘿脓一溃元气耗散不能成功起发治宜表托毒盛则消其毒元虚则补其元用荆芥防风桔梗木通蝉脱芍药生地
　　痘出而随发瘿宜补托消痰解毒忌用寒凉燥耗之味痘三四日而瘿作毒随痘泄脓随痘灌挽囬获全用三消散
　　七日灌脓黄蜡而瘿作宜保防元气而兼消毒用冲和饮
　　痘子初标瘿溃流脓泄气致元气虚弱宜用黄茋衞生汤加人参当归芍药川芎红花防风桔梗
　　治案
　　一痘匀朗红润腮肿青紫热甚烦躁此痘先块后名鬼捏恶候亟与紫金救焚散而愈此症若缓治则毒气攻心惊撺而死
　　一痘三日耳前红肿如桃用葛根汤加荆芥防风桔梗牛蒡而愈
　　三消汤
　　花粉　蝉脱　半夏　川芎　当归　茯苓　甘草木通　红花　生地　芍药　牛蒡
　　冲和饮
　　人参　黄芪　麦冬　柴胡　防风　荆芥　桔梗连翘　当归　花粉
　　发瘿方
　　木通　生地　黄茋　桔梗　当归　芍药　牛蒡蝉脱　甘草　茯苓　僵蚕上加升麻麦冬下加牛膝山茨菇
　　夹疫疠门
　　痘原于胎毒必感不正之气而出如冬温阳气暴泄来嵗必感痘疹小雪后为气之终太阳寒水主之冬温则水德不彰木火反乗之痘毒藏至隂之下发于太阳之经当其时而动真气毒乃为邪疫传染不正之气所发矣治者勿犯嵗气发之泄之解之平之以解毒为主用代天宣化丸升麻葛根汤
　　遍体蒸蒸发热秽气冲人大小传染口不言眼不睁食不思沉沉昏睡手足牵掣者虾蟆瘟也痘症值此易于变动朝荣夕萎宜慎审治用苍术硃砂黄连藿香茯苓桔梗木通生地陈皮
　　口吐白沫烦躁谵语用前方加麦冬紫草石膏
　　见邪见鬼不治之症
　　治案
　　一儿季春出痘疫气亢极便秘用十神解毒汤及升发之药而愈
　　一季春出痘七朝顺朗亢极便秘狂烦芒刺黑胎空处隐有黑防此感疫气也用大承气汤利之及理气血之药而愈
　　夹风寒伤寒门
　　风寒壅塞腠理痘毒无从出路宜审日期施治未发痘之初宜疎解微汗用升麻汤和解汤参苏饮既发痘之后宜凉血滋隂疎表用保元汤加生姜肉桂
　　灌浆之时风寒未解不可峻用解散发泄之剂用保元汤加生姜肉桂次用水杨浴法以散其表盖内外相攻风寒易出痘亦易浆也一云须少用柴胡而兼举法滋隂八九日痘疮本虚又感风寒切不可因外邪而失调元气用保元汤加柴胡
　　痘初出夹伤寒伤寒之邪自表而入里痘家之毒自里而达表当治痘而兼治伤寒用柴胡葛根麦冬茯苓山查木通蝉脱有食加广皮
　　伤寒后元气虚弱而痘随出乃危症也用滋隂三寳饮伤寒四五日而出痘烦躁谵语者用小柴胡汤竹叶石膏汤加犀角紫草兼疫疠者加青蒿桃核代天宣化丸兼停食喘胀者略用小承气汤微下之隂症加人参附子
　　夹内伤门
　　痘夹内伤须防顔色
　　初标时宜疎表化食解毒升发
　　痘齐时根颗淡白软弱宜滋水疎发少用补药
　　灌期时痘色红紫宜凉血解毒补养举发内托
　　将痂时根颗淡红灰白软弱法宜重补用保元汤加当归鹿茸
　　痂后日多寒热并作不宜重补用四制白术散
　　治案
　　【原阙】



　　四制白术散
　　白术一斤分四处　一用砂仁同炒　一用麸皮同炒一用东壁土同炒　一用【缺二字】同炒为末人乳冲酒
　　服
　　夹痨门
　　素患痨怯而出痘咳壮热羸瘦一切大寒大热之味俱不可用用天阳丹若极难睡加欵冬花梨汁天阳丹
　　紫河车【炙干】人参　生地　麦冬　茯苓　当归　人乳蜜煎膏子



　　仁端録卷十四
<子部,医家类,仁端录>
　　钦定四库全书
　　仁端録巻十五
　　明　徐谦　撰
　　陈葵　删定
　　疥癣门
　　痘痂虽落失于调理毒滞不散风邪不清拂欝既久渐生疥癞须分虚实施治先阳明而后太隂以防火凉血袪风拔毒为主用连翘散升麻葛根汤解毒防风汤苦参丸外用摩风膏敷之
　　先有疥疮痘后虚处而发则气血为疮所发至六七朝疮盘先黒不能起灌连服内托散庶免坐陷之患若手足项颈胸背要害之处不黒或疮颗发白水泡者肺气虽散犹或可救
　　痘发诸毒疮新愈之处者阳毒重也若痘不干红虽重不死用
　　三朝期内气虚血痒自作者用苏叶荆芥汤浴之内服芍药地黄黄茋白术防风牛蒡蝉蜕僵蚕
　　梅疮破烂倍用牛黄土茯苓若痛极略加乳香平常药味一毫勿用
　　挦搯成疮者用百花膏涂之丝瓜叶为末掺之
　　痘疤紫突身热烦渴便秘者余邪盛也用四顺清凉饮犀角解毒汤
　　疤白凹陷疮溃不收潮热便溏者脾虚也用四君子汤加黄茋防风川芎苡仁黄连外敷绵茧散
　　二便清调者余毒在里也治宜解托用黄茋防风当归芍药连翘金银花
　　疮久羸瘦潮热烦渴者气血虚津液枯也用十全大补汤补中益气汤
　　风寒在表者宜解散之
　　衣被过暖炙发疮者宜清解之
　　过用清凉毒为寒抑隠现者宜发其汗使疮再发然后调理用百解散
　　遍身脓水淋漓者用加味解毒饮外敷茅屋末益元散当归膏
　　治案
　　一痘遍身脓疮久而肌瘦潮热此毒已外泄宜固正气为主用补中益气汤加苡仁芍药茯苓防风金银花石斛外用水银膏
　　一女十七嵗痘后脓疥逢时即发用苦参当归芍药川芎防风荆芥白芷枸杞连翘蔓荆薄荷蒺藜蒌丹参胡麻首乌黄米为丸服之而愈
　　一顺痘十二朝成脓疥身热烦躁此毒壅失解也用当归金银花芍药连翘防风牛蒡白芷苡仁而愈若失于解散多有损其肢目者
　　一痘正面匀朗绽哭少神四肢平塌色黯浆虽满而难收功因手足脓疥肿痛泄气故也用保元汤加黄茋芍药当归牛蒡白术陈皮防风肉桂而愈此症若单补而不保脾决不收功
　　一痘出脓疥后疤痕黒大有似痘疔而头面分明初即疎解凉血七八日后根窠红黒不清又用凉解十一二日根颗淡红用生血温补之味
　　一痘后手掐搔痒遂发风血疮用苦参山栀连翘防风独活苡仁黄芩蜡丸服并灸三里风池二穴各五七壮而愈一痘匀朗不易胖大淡白少神烦躁不宁因头上素患肥疮太盛耗泄元气故也先用白芨膏纸封头疮后用保元汤而愈
　　一痘后遍身生肥疮忽自愈而喘胀搐搦此仝倒靥论先用升发疮再作后用犀角解毒汤加人参而愈此症亦有用百解散发为丹肿者
　　连翘散
　　防风　荆芥　连翘　当归　生地　羌活　牛蒡薄荷　蔓荆子
　　苦参丸
　　黄连　苦参　黄芩　大黄　甘菊　栀子　防风枳实　元参　独活蜜丸
　　摩风膏
　　无荑　苦参　川椒　硫黄　轻粉　巴豆　松香黄占　麻油煎成调涂擦之
　　金花散
　　黄栢　东丹　黄连　黄芩　大黄　轻粉　麝香腌猪油调涂
　　莲花散
　　莲花　白芷　川芎　当归　荆芥　牛蒡　紫草木通　甘草　生地水煎
　　治痘风疮方
　　杨树头二十四个捣入鸡子青桐油调涂
　　百草膏
　　羊粪煆清油调搽
　　头项发核门
　　三阳之脉自头而上三隂之脉自颈而还项者隂阳之道路咽喉之管束也痘发颈项须疎若密则名锁项其道路上不降下不升内不出外不入经曰出入废则神机化灭升降止则气立孤危
　　玉髓云患痘时有核发于头项不拘定处或发于末痘之先或与痘并发名曰诃核葢痘毒也因风寒闭塞腠理内虚不能送毒而出火炎上而为阳毒慎勿先治其毒
