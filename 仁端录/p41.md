<!-- { "loadSidebar": true } -->
　　治毒之药寒凉能氷毒使住外毒虽平内痘不出三四日死矣故阳谷用木香散加气血药并解其毒痘大发绽而毒亦自退次用人参黄茋当归芍药川芎麦冬白术连翘半夏腹皮桔梗木香生姜生地大枣连进四剂痘色红活苍蜡重出赠痘毒散喉不痛痒而全愈虽当夏月亦以非丁香不能攻里驱血非大补气血如四物汤加黄芪白术白芷桔梗之类不能托发痘疮非清凉如减去官桂半夏诃子前胡腹皮加入连翘黄芩射干之类不能治咽喉痛也
　　治案
　　一痘十朝外左边上龈溃烂外颊红肿外用抑扬散同葱汁酒浆捣敷每日一换不用纸封内服紫花地丁连翘牛蒡山茨菇花粉白芍生地丹皮甘草元参桔梗贝母黄连黄芩川芎当归先以金银花一两煎汁服颊肿口疳渐平月余忽发夜热左腮下生一核大如李色白按之而疼外用硼砂【一钱五分】胆矾【五分】麝香【半分】烧酒薄薄调匀新笔蘸涂上内服黄芩元参羌活前胡连翘牛蒡贝母龙草甘草白芍山栀先以夏枯草一两煎汁服连进四五剂而愈
　　一耳后赤肿结核寒热头疼体痛此感冒不正之气所结乃时毒也用十神解毒汤治之而愈
　　发泡门
　　发泡肺热也肺主气合于皮毛热毒在肺传至皮毛故津液沸起而为泡白而空者气虚也白而清水者气实也红紫血泡者血热也气之过盛也必噎气之振作如风之挠物无所不入七日及于膈则呵欠噎其气渐泄痘即不能起发圆晕七日后若入于腹则如雷鸣便气不泄尤难成浆此由气盛而血不足故发为水泡乃若气虚空泡因脾胃虚弱不能制水亦能发泡土虚水渍之义也当补脾顺虚利水而泡自实用补中益气汤加川芎芍药茯苓车前木通或保元汤加白芍
　　白泡有水者乃气实也用清肺饮或升麻汤加生地黄芩
　　气实血热发红紫泡者乃毒在肝经火炽若釜中之沸汤发泡也用清肺饮加当归生地热甚加黄芩黄连气虚畧有水者用四君子汤合清肺饮
　　有血多而不能化浆成泡者宜峻补其血用参归鹿茸汤
　　脓窠与水泡相半者葢肺主气为囊胞主血为脓小儿痘多气血有限故如是不足为异
　　十分之中一二分有脓者犹有生意
　　浑身皆泡此危症也但胃气好而能食者亦可医治然毒气未散防发毒若光明磊落形如银杏殻者内虽溃而可敛
　　紫黑血泡前后连络此毒盛外溢肺气絶也不治灌脓将收时有大泡无分红白有痘多而相并此似是而非不必虑
　　有向来生疮或破伤未痊新结痕迹一旦发痘四围丛集作泡宜细辨之此症又易作痒勿令抓破变为蚀疮多致不治宜先以针刺破其泡吮去恶血后用胭脂涂法合百花膏敷之痒则用茵陈熏法
　　初起于手足见一二粒比众痘更觉颗大色白按之甚软刺破乃一包清水是泡母也若失治则水泡泛溢难制初起治之无不见效用至寳饮加萆薢减去川芎桔梗
　　肾火盛而成水泡因曽用过升提之药提起肾火故成水泡也用知母黄栢
　　痘功将半而发水泡用救破烂法治之加桂皮腹皮泡至脑背者不治若标时失于解毒降火至此又不可用桂皮腹皮矣所以痘初以解毒降火为大闗要也泡破掀殻宜重用补剂泡殻之下必脓厚痂厚者方吉初起细密糊涂后成大泡清水虚浆此卫气不敛之逆痘不久皮脱肉干而死
　　灌脓时发白泡如弹子大者宜刺破以滑石末敷之仍服利皮肤间水之药用保元汤加白术茯苓榴皮前后发水泡是毒盛溢于皮肤之上不治
　　七朝不灌脓而起水泡乃肝虚为肺所凌也当峻补其血用三化汤或参归鹿茸汤
　　至宝饮
　　桔梗　前胡　山查　当归　连翘　川芎　木香茯神　红花　青皮
　　手足水泡方
　　荆芥　防风　牛蒡　甘草　白芍　银花　升麻羌活　首乌　山茨菇在身上加川芎
　　痘疔门
　　气弱血滞毒聚不化而成疔有之则诸毒沮而为痘害疔有黒白二种
　　黒疔者黒陷焦枯如螺蛳靥陷下四围起水如新炙疮内有一粒硬核指按不动不疼或黒髙如痣有根者即俗名鹅眼疔也若黒大而软无根盘者是血热焦紫之黒痘
　　白疔者色白脚硬是也色白而无根者是泡母不可误治以致伤泄元气
　　疔宜速治迟则毒透内膜须用银针挑断其根吮去恶血血红易治血黒难治
　　疔结四肢不近脏腑者虽穿筋骨可治
　　疔结腹背者恐穿脏腑难治
　　疔结闗辖难治疔结显处易治
　　疔结方广其毒峻宜解下之
　　疔在各部其毒缓但须解毒
　　自初防至收痂皆有疔患宜分虚实位次以治之虚痘发疔若浆清结疤能食便调四肢发疔脾胃尚强者可治用内托解毒散服之使溃出疔根外敷生肌散有浆清结疤食减便溏发疔脾胃既虚毒反胜正十四五日干陷而死
　　热毒发疔浆足靥厚壮热烦渴能食便秘为有余之毒不尽用四顺清凉饮或神功散加雄黄大黄黄芩黄连煎服外以拔毒膏防之立见红活
　　痘破出黒血诸痘不起此症难治用月仙方活命饮外用隔蒜灸法
　　初防起胀时痘疔黒陷闭塞毒出之路而烦躁喘渴者以针挑破吮出恶血用胭脂纳入四圣膏或四圣快斑散或凉血解毒汤加红花木通茜根仍以保元汤调理若二便秘结用宣风快斑汤解之
　　收靥后有数块水出按指不动不痛或陷下有水或疔溃成坑内见筋骨者此余毒在心心经失解故也用人参败毒散加连翘银花上加升麻白芷手加桂枝腰加杜仲足加牛膝木外用珍珠膏四圣膏赵氏敷药方臭加阿魏为末掺之力壮用硼砂一二厘入四圣膏腐去其根用象皮散敷万应膏贴可收功
　　内治法
　　内治须服调气养血之药用无比散加猪尾血三五滴调下服后下恶血如烂鱼肠葡萄穂者吉如紫黒恶血者凶
　　外治法
　　将药填疔孔中以满为度其毒自散痘仍灌浆用四圣膏或二圣散或飞过雄黄同蟾酥拌匀为丸挑疔防入力壮者用巴豆一粒硃砂一分研烂防入一时突出随以生肌散敷之长肉膏贴之收功
　　肺疔　先灰后黑多见于腮颊中庭嘴角手足腰腹肾疔　色黒多见于地阁后颈耳窖肾俞腰脊阳物豢虎疔　生于耳窍以吸其髓必烦躁詀语脑痛垂头叫掣亟以鹅管石女贞子薄荷研末吹入再以马兰根寸断塞耳门
　　亡汲疔　生于眼沿以烁其血必睛赤肿胀脸赤詀烦瞠啼号怒治如鼻疔法外挑破处用瓦松捣烂罨之卷帘疔　肿于舌根以耗其元必烦渴詀狂怒啼手足掣舞脸赤舌卷喉锁难食用银钩挑破出恶血苦茶潄浄敷龙宫丹
　　燕窝疔　匿于腋下以耗其气必手垂刺痛腋下肿胀眼碧渴饮吐沫詀烦挑去其根出尽恶血用珍珠油胭脂涂之又服消毒饮
　　伏矶疔　驻于阳物马口以熬其血痛极叫呼小便肿闭不通烦躁眼直竖倐时焦黒则危亟用银硃氷片蟾酥牛黄麝香为末将黄连浓煎冷调药蘸纳窍中外以油菜子搓捋其皮内服木通败毒散
　　虺毒疔　结于尾闾以残督脉必大便秘腹胀呕吐恶渴胸如坠石
　　火珠疔　填于鼻孔以锢其枭必热渴眼冷烦燥眼赤痰并气难出入痘紫钩破用黄连膏氷片调防眼角服防金散
　　虾毒疔　盘于膝间湾处以烁其隂必眼赤筋束痘色焦紫宜亟用
　　匣石疔　生于手缝指阳明受毒治宜拔毒延至传脾难救
　　注命疔　生于足心以戕其肾必腮黒瞳神碧色手掣筋抽直透过足膝盘处钩去其根尽毒血用田螺吐水调氷片防之次以慎火紫菉豆浸烂去其皮捣罨患处内服化毒丹
　　透肠疔　簇于肛门以伤其胃必极痛腹胀肠鸣大便秘结烦躁不思饮食宜挑破之用金银花防风煎汤次以轻粉氷片珍珠白敛蘸涂
　　蜂螫疔　纒于足指缝此五气已离也必抽筋骨硬疼痛难行两太阳脸痘如椒皮恶渴烦躁
　　治案
　　一痘浆清四肢发疔数处能食便调因脾胃实强以内托解毒散治之溃出疔根又用生肌散而愈
　　一痘浆清便防减食发疔二十余处因脾胃虚弱正不胜邪毒反内攻解不致十四日死
　　一痘浆足发疔数处壮热烦渴便秘能食此余毒未尽也以四顺清凉饮治之而愈
　　内托解毒散
　　人参　黄茋　当归　甘草　白芍　白芷　连翘金银花　川芎　牛蒡　上部倍川芎下部加牛膝木苡仁独活足加防风未溃加穿山甲
　　生肌散
　　象皮　白占　龙骨【煆】血蝎　白石脂　乳香　没药末药　氷片　地鼈虫　赤石脂　轻粉为末渗之
　　神功散
　　益母草花　紫草茸　蜂房　过山龙　白芍　青黛滑石　甘草水煎调下治胎膏末二三分立见红活
　　灸法
　　大蒜一片小艾炷灸五壮换蒜再灸炙后挑破出血四圣膏　治唇口咽喉疔毒口牙疳
　　珍珠【七粒】　头发【二分】　氷片【半分】　豌豆灰【四十九粒】共为末一方有血竭硃砂雄黄
　　凉血解毒汤
　　归尾　生地　地丁花　紫草　蝉退　畨白草人参败毒散
　　人参　赤茯苓　羌活　独治　前胡　柴胡　薄荷枳殻　川芎　桔梗　甘草　牛蒡加荆芥防风即
　　荆防败毒散
　　赵氏敷药方
　　赤石脂　官粉　黄柏　血竭　伏龙肝　飞丹　髪灰　蜜陀僧　乳香　没药　氷片
　　无比散
　　腻粉　硃砂　氷片　麝香　牛黄一方有蟾酥长肉膏
　　防风　荆芥　白芷　生地　当归　香油一觔煎加黄占白占松香煎成入没药赤石脂蜜陀僧血竭龙宫丹
　　氷片　硼砂　青黛　薄荷　荆芥　僵蚕　黄连为末吹入

　　牛蒡　甘草　木通　茯苓　生地　红花　荆芥连翘　灯心水煎
　　解毒汤
　　归尾　生地　紫花地丁　番白丁　蝉脱
　　救焚散
　　地蜈蚣草　晒干楝树根　扁蓄　益母草　大血结草　尖刀草【一名地青】　紫草茸　紫花地丁干水煎服奇功散
　　紫草茸　制胎骨服仝神功散法
　　疽诸毒门
　　凡痘初失解发中失补托终失消散或过于温补致余毒蕴留阳明肌肉间骨节内幸正气不亏内不容邪故得发出肌表轻则疮重则痘毒总是余毒血热所致须分隂阳虚实痘期前后部位经络治之
　　不治之毒有十二处
　　百会　印堂　咽喉　耳后　手心　足心　背脊心窝　两肋　六脉　隂脏
　　按脓用针法
　　轻按便痛者脓浅也针不可深重按方痛者脓深也针不可浅按之不起者脓未成也针不可早按之随指即起者脓已成也针不可迟后以纸撚条蘸香油纳入针口外贴膏药使脓流尽
　　初起治法治宜发散用和解升麻汤
　　未成脓治法用犀角地黄汤
　　毒多治法要用罨法留一二处出脓弗贴膏药服参茋内托散
　　移毒法毒发闗节致命处将罨毒药作膏敷上移下敷左移右
　　徐氏治法初起活剥虾蟇皮加氷片麝香少许贴毒上即时拔出毒气
　　七日前发宜任之
　　七日后发疔不可峻攻用牛蒡荆芥当归助气逐毒当自解也
　　红肿掀痛色赤热渴脉数有力此毒盛而正气足乃阳毒也用活命饮清凉解毒汤能食便秘者下之用四顺清凉饮外敷抑扬散发热者用犀角消毒饮便秘而发热者用清热消毒饮发渴用麦冬散
　　坚硬微痛或不痛肉色如故痘根白色不溃不敛食少便溏此脾胃气虚乃发毒也散其寒气则阳自敛矣用托里回阳散外敷玉龙膏若其势欲溃者用铁篐散围方欲元气虚寒不能消散溃烂或溃而肿不消口不敛者必须温补
