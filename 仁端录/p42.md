<!-- { "loadSidebar": true } -->
　　隂毒脓虽已成但皮肉肿厚不甚红色如牛皮橘皮不即溃者须量浅深破去其脓贴膏药引出脓血则无内攻脓腐伤筋之患用反阳汤贴辟隂膏
　　隂毒用寒凉则气血滞而毒益深好肉反死如内胀凉药败毒之剂胃寒不能运行淤血寒不能消散死肉寒不能溃腐新肉寒不能生化矣
　　未发痘未发热之先而发毒此名元阳毒宜活血解肌发表令其自散俟痘胀而毒自消如用敷贴之药则痘发必重反致伤命用人参芎归汤当归活血汤和解升麻汤
　　痘起发灌浆而发毒者宜活血解毒托里大发其痘使其自愈用参茋托毒饮亦不用敷药
　　儿若痘多力不胜毒凉血温补俱不可用多致不治若痘色红润不犯火症者须乘六七朝时六经传遍周而复始之亟用托毒法托出毒一二处即保全矣连进醍醐饮二三贴方效若见标太重者用当归桔梗白术川芎熟地桂枝水酒仝煎但不宜多用若非六七朝之期并犯火症者托亦不效
　　用身毒发初时热甚须内外夹攻急消散之若成脓则不堪矣内服大连翘饮外涂三豆浆
　　毒游走不定亟内托之迟则攻心必死经云自隂成阳必生成阳复隂必死
　　气血凝滞于闗节则毒必发于曲池委中而不散用十三味败毒散
　　手足腕腿掀赤强不能举动用活命饮外用黄豆末调敷
　　腿膝流注肿痛者脾虚也先用活命饮后用补中益气汤六味地黄丸
　　腿膝肿痛脓水不止内热晡热体倦肌瘦此元气复伤也用补隂八珍汤六味地黄丸久服自愈
　　掀肿而软者发于肌肉也
　　肉色不变者发于骨也
　　根赤而作痒者血虚也用四物汤加丹皮
　　根赤而作痛者血热也用四物汤加金银花连翘色白而作痒者气虚也用四君子汤加芍药当归色白而作痛者气热也用四君子汤加金银花连翘黄芩
　　色白而不掀痛者气血俱虚也用托里散
　　毒头红肿者宜凉血
　　卵色白者宜温补
　　痘多红活发毒则生根颗灰白毒多难治
　　未成脓而肿痛者用荆芥败毒饮或仙方活命饮活血解毒汤解毒内托散败毒散排毒散
　　气虚食少者用十宣散流气饮
　　毒浅小者用小柴胡汤加生地黄汤又加神功散不成脓不作腐者用八珍汤
　　已成脓者用消毒饮加黄芩连翘当归芍药上引用升麻下引用牛膝或托里会脓散加人参连翘川芎当归已溃而脓厚不痛者用十全大补汤加金银花连翘脓清反痛热渴倦怠者此气血虚甚也用十全大补汤脓尽而不敛者脾气虚也用六君子汤
　　脓不干而烦闷者用黄茋六一汤
　　痘后疽手足相发内服五香归茋散外用熨洗法肝虚则毒入目肺虚则毒成疥肾虚则毒发骨节脾虚则毒壅肌肤
　　毒流入脾则发于足腕腘用消毒饮解毒内托散必胜膏
　　毒流入肺则发于手腕臑必气粗喘急胸突或发口唇用如圣散五福化毒丹觧毒内托散雄黄解毒丸十奇汤
　　毒流大肠则便垢脓血用驻车丸阿胶丸
　　毒流三阳经则为瘰疬结核必腮颊疼痛头痛用宣风散荆防败毒散外用抑扬散同葱头酒浆捣敷
　　落痂时预觇发毒
　　绕唇靥起上下两分然后徧靥尽者无余毒如靥有间断或花靥或痘颗边有一线红晕者此毒未尽也虽轻头上亦必发小毒用参茋内托散
　　痘毒流注
　　痘后元气不足不能逐毒归并一处故致流散漫肿结块多是余毒血热所成当别类而治
　　烦渴壮热左尺脉浮而无力此火炽血燥也用六味地黄丸
　　眼合不开身肿不消壮热不清此毒在诸经也
　　盗汗发热口渴此毒在心也
　　睡中惊悸多怒此毒在肝也
　　耳尻尚热此毒在肾也
　　毒不赤肿不痛成脓不溃皆元气虚也当先补而后针之不使毒气内攻气血脱陷用人参托里散
　　不赤肿而清水奔流用十全大补汤
　　肿硬未成脓者浸生豆捣涂膏汁或鸡子清调涂脓厚而元气不脱者用元参赤芍人参官桂连翘花粉甘草节角刺山甲
　　脓出而内热晡热者血气亏也用八珍汤加金银花凡诸毒只宜留一二处出脓以泄其毒余当围退用玉龙膏毒法
　　凡药以固元气凉血解毒为主用十宣托里散分上下用药一日不可缓上引用赤芍甘草节连翘桔梗升麻下引用葛根梹榔牛膝助以贝母白芷金银花蒌根发寒热用知母黄芩黄栢便秘用大黄
　　治案
　　一痘浆足为尸秽气触倒靥焦黒四肢肿痛幸其能食便调正不容邪发一疽用内托解毒之味而愈一儿七朝顺痘有行浆之势两臂肿大如幸能食便调此少阳经虚毒滞而不散也补其阳则肿自愈用人参茯苓肉桂当归芍药白芷羌活防风人中黄治之浆足肿消而愈
　　一痘症仝前浆虽满痂肿处成脓竟损一目
　　一痘症同前两臂肿痛用解药而不充毒不退反寒战危笃此治其标而失于补托也以保元汤加丁香肉桂白术橘红治之浆足而痂厚解托成脓而愈
　　一痘浆虽满而四肢清水痂薄如麸二十日而肩臂肿痛有谓余毒而用飬血解血毒毒不退而反倦怠此隂虚而毒滞不化也大补气血解毒使气血调畅毒一处出脓则化矣用四君子汤加陈皮芍药当归白芷羌活连翘金银花调理而愈此症若耑用解毒则伤脾胃若呕防厥逆耗散元气者用附子理中汤加肉菓木香肢热肿痛者用四君子汤加金银花黄茋白芷若耑解毒不固元气只以围药涂敷肿虽退而毒内蕴非损手足则肠胀喘急而死
　　一痘密而内强过补而生烦燥口渴先以三黄丸利之再用清解之味肿消而愈
　　一儿发于小腿下年余尚溃腐不能收口此至隂之下无阳气充托脓血气寒虚弱也宜补助元气用千金内托散加牛膝梹榔首乌土茯苓溃出嫩骨收口而愈葢毒久不散凝结成骨与地四生金之义同断
　　一痘毒流注四五个于臂肩之上痂薄少神粘着不脱此气虚不足也用十宣托里散外用针刺破用吸筒吸脓以玉龙膏围之而愈
　　一痘毒出清水六脉微弱卫气虚寒用保元汤加肉桂附子白术而愈
　　一痘大腿肿痛此蓄毒欝于肉分丹肿也用当归地黄丹皮连翘白芷木大黄
　　清凉解毒汤
　　当归　生地　丹皮　连翘　木通　桔梗　牛蒡四顺清凉饮
　　赤芍　独活　白芷　菖蒲　紫荆皮
　　清热消毒饮
　　黄连　栀子　连翘　归尾　川芎　白芍　生地金银花　甘草
　　托里回阳散
　　陈皮　升麻　柴胡　白术　人参　附子　黄茋甘草　当归　肉桂
　　玉龙膏
　　草乌　南星　良姜　白芷　赤芍　肉桂葱酒调涂铁篐散围方
　　广胶　大黄　南星　半夏　白敛　黄丹　乳香没药好醋半椀化胶为丸临用醋化围之
　　又方
　　鳯凰退烧灰调涂
　　又方
　　白芨　白敛　贝母　菉豆粉　黄栢　芙蓉叶好醋调涂围
　　反阳汤
　　紫花地丁晒干八两酒三觔煮至觔半随量与服酒醉为度
　　辟隂膏
　　铁锈　轻粉　麝香　白松香　麻油煎膏
　　和解升麻汤
　　羌活　防风　人参　芍药　甘草　川芎
　　当归活血汤
　　当归　赤芍　紫草　川芎　红花　木香　血竭参芪托毒散
　　人参　黄茋　白术
　　罨毒方
　　橘叶捣自然汁白酒药等分捣成膏罨毒上
　　醍醐饮
　　退术　生地　桂枝　防风　僵蚕　白芍　落花生熟地
　　消毒饮
　　荆芥　牛蒡　生姜一方有金银花雄黄
　　解毒内托散
　　荆芥　防风　当归　黄茋　赤芍　木通　连翘甘草节　金银花
　　必胜膏又名拔毒膏
　　马齿苋汁　猪油蜜共煎膏一方有菉豆赤小豆又方
　　葱白捣如泥加蜜贴之误食之则杀人
　　又方
　　贝母　赤石脂　白石脂　白芨　白敛　龙骨　猪脊髓共捣为膏
　　雄黄解毒丸
　　雄黄　欝金　巴豆
　　十奇方
　　人参　黄茋　川芎　当归　防风　白芷　厚朴桔梗　甘草　官桂
　　驻车丸
　　当归　川连　阿胶　干姜
　　阿胶丸
　　阿胶　茯苓　川连
　　托里散
　　人参　陈皮　川芎　白芍　熟地　茯苓　黄茋当归　甘草
　　荆芥败毒饮
　　升麻　干葛　前胡　紫苏　川芎　羌活　防风荆芥　薄荷　桔梗　枳殻　牛蒡　蝉退　山查甘草　地骨皮
　　排毒散
　　大黄　归尾　白芷　沉香　木香　炒黒穿山甲共为末
　　流气饮
　　人参　黄茋　当归　桔梗　厚朴　白芷　甘草防风　川芎　桂心
　　小柴胡汤
　　人参　柴胡　黄芩　生地　半夏　甘草
　　方
　　干丝连皮子烧灰研末糖调服
　　敷毒方
　　蜒蚘捣敷
　　又方
　　磁器末　松香　脂油调涂
　　又方
　　嫩松香仝蜜捣敷
　　又方
　　南星　五棓子　大黄　硝　醋调敷
　　托里会脓散
　　川芎　芍药　红花　桃仁　防风　白芷　乳香没药　大黄
　　秘叶散
　　水龙骨　白敛　蚯蚓泥　白芨　芙蓉叶　皂角山茨菇　葱头　生姜　萆麻　乳香　没药　黄豆末　黒豆末　菉豆末共捣温汤炖热涂围中留一孔五香归茋散
　　沉香　木香　丁香　芸香　藿香　桂枝　蝉退当归　黄茋　炙甘草　连翘　防风　升麻　白芍甜蒂水煎
　　洗法
　　干荷叶　甜蒂　芫荽子浓煎洗之
　　十宣托里散
　　人参　黄茋　当归　白芍　茯苓　白术　白芷连翘　甘草　角刺　金银花
　　元海痘毒膏
　　蜈蚣【三条】蛇殻【一条】川山甲【五片】铜青　飞丹【各一两】元参　丹皮【各五钱】炼白松香【六两】菜油【半觔】煎膏一方加磁器
　　王临川方
　　陈年芸香纸卷蘸油烧滴下如漆者加磁椀砂少许调涂
　　许玉华方
　　广胶【一两顿化】　炼松香　猪板油煎膏
　　褚少泉方
　　五棓子【入银硃在内封煆】板尖【煆】面粉【升】松香【醋苋汁制】黄占白占　麻油一觔煎膏
　　太乙膏
　　元参　白芷　当归　肉桂　赤芍　大黄　生地紫草　女发灰　荆芥　防风　桑枝　槐枝　桃枝栁枝　麻油　黄丹　松香　乳香　没药　铅粉黄占　白占煎膏
　　破棺丸
　　大黄【二两半生半熟】朴硝　甘草【各一两六钱】蜜丸冲酒服
　　提毒散
　　桑寄生　生姜　人参　参　白术　续断
　　鳯凰散　治不收口
　　晕死鹅【煆】鳯凰花　氷片　黄丹　轻粉　枯矾为末掺之
　　平肺散
　　桑皮　杏仁　半夏　苏梗　荆芥　广皮　茯苓青皮　人参　地骨皮　知母　五味子　甘草　生姜煎服
　　参茋汤
　　人参　白术　苍术　陈皮　当归　神曲　甘草【炙】五味子　黄茋【炙】黄栢　升麻
　　加味解毒散
　　金银花　黄连　连翘　漏芦　栀子　白芷　当归防风　甘草
　　倪心宇内清痘毒方
　　黒黄牛屎尖【煆】血余灰　大黄黒糖为丸每服一丸白汤化下
　　独活汤
　　羌活　独活　荆芥　防风　牛膝　紫草煎服一提金
　　乳香　没药　牙皂　人涎　麝香　琥珀　硃砂雄黄　蝉蜕　僵蚕　蜈蚣【炙】每服半分至二分酒下施季泉余毒方
　　人参　犀角　茯苓　金银花　甘草　羚羊角　珍珠蜜丸日进二服
　　托里挑肌散
