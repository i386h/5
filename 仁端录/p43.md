<!-- { "loadSidebar": true } -->
　　黄茋　当归　白芷　槐角　防已　角刺　牛蒡花粉　甘草节　蝉退　苡仁　羌活　独活　连翘生地　元参　僵蚕　木　金银花加菉豆二百
　　粒生姜一片水煎
　　傅心生肌散
　　象皮　白占　龙骨　血竭　地鼈虫　白石脂【煆】乳香　没药　氷片　轻粉　赤石脂共为末掺之陈敬山收口掺药方
　　铅粉【每铅一两镕水银五钱冷研成粉】松香【陈醋煮干三钱】白龙骨【煆五分】白螺蛳【煆五分】轻粉【一钱研制】氷片【二分】滑石【一钱】研匀掺之
　　又方
　　芦甘石【便煅焠】研末掺之
　　蠲毒散
　　人参　黄茋　当归　白术　白芍　羌活　连翘元参　麻仁　金银花　花粉手加桂枝足加牛膝煎服
　　内溃痘毒方
　　杨树菌不大不小者用蜜乳酒共浸焙干为末或酒或汤送下可消可溃可收
　　围药方
　　黄栢　大黄　紫花地丁　白芙蓉叶共为末醋调又方
　　乌欍树根皮　白芨　白敛　芙蓉叶　赤小豆　金线重楼草　五棓子　野葡萄根醋调
　　文蛤散
　　南星　大黄　朴硝　五棓子醋调
　　乌龙膏
　　芙蓉叶　五棓子　皮硝　陈小粉【炒黒】乳香　没药射香　鸡子青调围
　　朱少泉方
　　初起用蟾酥　氷片　射香酒调涂顶上
　　已成者用醋制松香　马齿苋　板尖　灰鸡子青调
　　又方
　　白豆　菉豆　白芨　白敛　胆星　欝金　牡蛎灰马屁勃【煆】共为末葱汁蜜水调围
　　板黄门
　　黄者脾土之正色若气得以卫血得以荣自然饱满黄活倘隂阳既离枭毒猖炽根窠薄劣房囊痿痍则浆板腻灰滞干蜡而不明以手抵之凝结板定此脏腑痿而隂阳絶也须分部位先用归身黄茋煎酒次入蝉蜕僵蚕为末调服或澄泉散自然融活
　　方广天庭板黄若余部皆润活则脑发
　　腮脸板黄若余部润美则肩阜发
　　肚腹板黄若余部润活则曲池发
　　背脊三里板黄若余部润美则两轴发
　　板黄死症
　　尻骨　遍身　两肋　阳毬　眼眶　唇舌　颈项前后
　　附痘疸方
　　艾叶薫之桑叶薄荷汤浴之自去
　　血游门
　　元气虚弱毒火逼血散漫于肌肤而为血游非丹非斑不能附痘成浆矣
　　标防血游乃火盛也痘必不起不浆用镇隂丹
　　浆期血游乃虚极也痘必不脓不靥用返阳丹
　　靥期血游乃毒血散漫也治宜解毒
　　镇隂丹
　　芦根　黄芩　山栀　连翘　元参　生地　荆芥归身　干姜　山查
　　返阳丹
　　人参　黄茋　当归　生地　陈皮　屋游





　　仁端録巻十五
<子部,医家类,仁端录>
　　钦定四库全书
　　仁端録卷十六
　　明　徐谦　撰
　　陈葵　删定
　　正疹门
　　疹子之名随地各异江浙谓之痧子新安谓之麻子北地谓之疹子其症以透发避风节食解毒为主若以易出易没而忽之灾立至出现三日身和色淡者为顺从头至足俱出者为齐头面最多鼻梁一直上下俱有者为透以次收没者为吉
　　疹斑水赤瘾丹各别歌
　　疹如麻子斑如锦水痘如珠赤色红隠藏不现亦不没丹突如云片块仝
　　原疹赋
　　疹虽胎毒多带时行先发于阳后发于隂毒盛于脾热流于心脏腑之伤肺则尤甚始终之变肾则无症憎寒壮热有似伤寒眼胞困倦而难起鼻流清涕而不干咳喷涕少食烦渴身疼气急呕吐泄防腮红眼赤邪目视之隠隠皮肤之下以手摸之磊磊肌肉之间其形若疥其色若丹出现三日渐没为安随出随没喘急须防根颗若肿兮疹而兼瘾皮肤如赤兮疹以夹斑如锦鳞明兮十有九效似煤灰黒兮百无一痊毒欲发尽而勿留疹欲出透而无病或邪气之欝遏兮留而不去或正气之损伤兮困而未伸毒归五脏变有四症归脾胃兮泄防不止而变痢归心肝兮烦热不退而发惊咳久而出血兮毒归于肺牙闗烂而疳蚀兮毒归于肾肺受风寒忽生喘急心肺火烁口舌生疮毒为食滞肠鸣腹痛肺胃蕴热津液长干发不出而烦躁兮不久即死黒不变而詀妄兮必不复生气蒸蒸兮色赤痢滴滴兮气腥羸痩骨肉之气脱瘛疭智识之神昏喘急兮胸髙肩耸疳烂兮漏腮缺唇休夸当世之妙手难留一息之游魂更有恣食醎酸咳痰涎之不已喜啖幸燥火热熖灼之不宁甘甜过而齿龋生冷多而粪清鸡易生风鱼能动火食之不节风火相生邪反滋甚兮斑疹不息毒反深入兮疫疠再经病齿终身兮癫癎时发鼻常齀兮目常赤疼溲数短澁兮乃小肠膀胱之受热便溏垢蛊兮必脾胃仓廪之被焚哮喘炎上逆气丹瘤熛灼赤形唇舌疳糜兮心脾残焰未息咽喉肿痛兮管钥余烬犹存皮焦发槁荣卫之液已竭为肿为热风寒之客已深疹后多痢兮热毒移于大肠咳喉痛兮痰气聚于心胸若痧疹而口渴心烦法要生津养血饮食减少治宜调胃和中余症不常临期通变
　　治疹赋
　　微汗常出热势越而不留清便自调邪气行而多壅腠理欝即当发散肠胃秘亟与疏通衂反解邪利反疏毒所喜者身上清凉所怕者喉中肿痛饮水频法在生津养血饮食少方须救胃和中出之太甚发表为贵出之过密解毒为先毋伐天和勿伤嵗气温补须防助邪寒凉宜顾伤胃应出不出兮初升麻次通圣夺命大发而有准应收不收兮初葛根次化斑凉膈大解而最灵色淡白兮为虚四物去川芎加红花桂枝色紫黒兮为热化斑去人参加元参烧屎夺命发斑之圣药无价解疫疠之神方散毒防风开发转闗之将连翘解毒制伏降虏之兵如锦烂漫兮服化斑而艶敛似火薫蒸兮饮凉膈而热清咽痛兮甘桔牛蒡止咳更能润肺溺赤兮导赤芍药定惊悸又可凉心便秘兮胆导承气便泄兮猪苓黄芩大渴兮膈焦置栝蒌于白虎苦烦兮里热加山栀于安神热不除者柴葛合乎四物或调元汤而加麦冬知母若兼作搐济以抱龙镇惊咳不止者杏蒡仝乎阿胶或五抝汤而加茅根地黄若兼带血耑以补肺大平注下兮异攻猪苓泽防虚滑者大加参苓滞下兮黄连当归白芍休息者少与真人惟有牙疳之一症元呼走马之名初息臭而内腐渐血出而穿龈内服地黄三黄兮制其火熖外擦文蛤溺白兮杀其防虫齿牙若脱落兮崩沙之势可畏声音若嗄哑兮狐惑之症难明气血已虚八物増减而可饮水谷不纳二陈斟酌以堪行欲定良方药性宜别荆芥防风发腠理之邪留升麻葛根开荣卫之蕴热人参补气地黄凉血黄连入心而防火黄芩入肺而定喘元参石膏治邪火之浮游栀子连翘开毒火之欝结栝蒌润肺止须合麦冬知母降火生津必同黄栢芍药和其腹痛白术燥其脾泄治溺赤兮苓通医咽痛兮甘桔辰砂可镇神惊硝黄以通秘结牙疳文蛤配其溺白喉秘射干助以防粘五味杏仁定喘气薄荷竹叶解肤热火烧人屎蜜炙麻黄发斑毒之出现令邪毒之抒张枳实山查消脾热而化毒兠铃地骨清肺热以回疮消肿定喘兮葶苈取效活血止痢兮忍冬最良
　　原疹论
　　孙一奎曰疹子系生初淫火与痘同出命门两肾中间有命门穴脏腑之本十二经脉之根三焦之原呼吸之门此太极之理而隂阳五行系焉天之疠气一动则所禀之毒随之而发阳感之则出疹隂感之则出痘阳浮浅故易出易敛然而实成于隂葢疹非血济则气何依乌能收敛隂阳所以互为其根也昔人谓痘出于脏疹出于腑皆非也疹出于腑则涕毒从毛窍而出心肺位髙故火症见于上部为多是干于脏矣痘与疹皆出命门但分隂阳耳痘属隂故多虚寒而可温补疹属阳故多实热而可清解发得毒尽则无内攻故服药起居不可闭塞其毒亦不得尽情发泄以遗后患
　　疹症先动阳分而后归于隂经故标属隂而本属阳其热也气与血相搏故血多虚耗其治也先发散行气而后滋隂补血
　　疹以六时收者非也必出三日后体渐和疹渐收者吉若一出即收变患立至
　　疹类不同有中府之正疹有疠气之发疹有风寒之发疹有内伤之发疹有胎热之发疹
　　遍身防防如珠色红似散不散往往成狗癣疥此胎毒似疹也不作疹治
　　缪仲淳曰痧子者手太隂肺手阳明胃二经之火热又感时行瘟疫之气故发也其症咳涕痰涎口渴呕吐烦闷躁乱神昏咽痛唇焦眼中多泪治宜发散清凉为主辛散之味如荆芥西河栁葛根麻黄牛蒡石膏清凉之剂如元参竹叶花粉薄荷青黛甘寒之药如麦冬蔗浆天冬生地甘草苦寒之药如黄苓黄连黄栢贝母大黄
　　痧疹不宜随症施治惟当解肺胃二经之邪热
　　疹家禁忌
　　一忌温补　多用温补【原缺四字】如人参黄茋白术二忌辛热　多用辛热反能塞毒如麻黄桂枝
　　三忌悍燥　热甚煎血元气虚耗如桂附之类
　　四忌醎酸　食醎易成哮喘食酸疹没太早声音不清咳成痨
　　五忌骤用寒凉　虽足以解外热然适以遏内热六忌生冷风寒　遏抑肌肤腠理成麻风痧痨
　　七忌荤腥辛辣　食鸡则终身起粟如鸡皮遇出疹之时重复出疹食猪肉亦然食虾蟹则发不透食辛热则易惊食煎炒则易泄防
　　已上禁忌须守四十九日重者百日一有犯者终身固疾
　　疹家时令
　　疹虽胎毒亦由疫气故必先明嵗气次顺时令
　　温暖时月以辛凉发之用防风解毒汤
　　大热时月以辛寒发之用黄连解毒汤
　　太寒时月以辛温发之用桂枝解毒汤
　　乍寒乍热时月以辛平发之用升麻葛根汤
　　疹家形色
　　凡疹多于耳后项上腰腿先见其顶尖而不长其形小而匀净色以淡红为轻
　　色红兼火化也以化斑汤为主人参白虎汤为佐色白血不足也用养荣汤
　　紫赤干燥晦暗不明火毒炽也宜养隂退阳滋隂凉血则热自除用六一散大青汤元参解毒汤
　　色黒热极至重也勿妄施治惟烧人屎可救大便秘者亟疏通之
　　轻疹
　　颗粒匀净淡红鲜润上多下少五日而出微而出透发三日渐渐隠没
　　重疹
　　大热而出红紫暗燥咽喉肿痛头面不出不食便秘感冒风寒以致早没喘胀防痢
　　死疹
　　黒防干枯随出随没身热腹胀面色青白鼻清粪黒鼻煽口张目无神光气急喘促心头翕翕鼻中出血不省人事通闗无眉竖胸髙唇燥舌烈摇头舞手鼻烂唇穿牙疳漏颊鼻梁发防皆死症也
　　治喘之疹
　　喘者邪壅于肺也勿用喘药大忌麻黄用之益喘用竹叶石膏汤加西河栁元参薄荷凡喘而者易治喘而不者难治
　　汗出大热而喘甚者内热甚也用杏仁石膏甘草夏月身热头疼喘无汗者虽属夏令实为风寒闭塞也宜汗之用升麻汤加羌活白芷荆芥前胡知母桔梗用前方得汗疹透而身热者用香茹饮合化斑汤夏月热甚烦渴兼暑毒者用香茹饮合枳殻汤
　　喘满便秘者用前胡枳殻汤加大黄黄芩或小承气汤防风通圣散
　　治寒抑之疹
　　冬月大寒抑欝不出者用白虎汤加麻黄
　　风寒闭塞不出身热咳呕吐不食用麻黄葛根汤消毒饮治之
　　治詀语之疹
　　发热时烦喘詀语用升麻葛根汤调辰砂六一散詀而小便不通者用导赤散
　　詀而小便如泔者用四苓散加木通车前
　　詀语如狂者用解毒汤调辰砂六一散有痰加贝母有热加青皮柴胡咳加麦冬知母百合
　　治汗多之疹
　　毒从汗散不可止之但汗出太过恐神脱生变用当归六黄汤加浮麦
　　治血多之疹
