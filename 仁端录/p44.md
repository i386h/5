<!-- { "loadSidebar": true } -->
　　毒从血解不可止之若衂血太多此火迫血妄行也宜解之用茅花汤加元参草霜
　　衂兼吐血轻者用黄芩汤加黒栀童便重者用凉膈散加生地黒栀童便
　　治水蓄之疹
　　口渴而恣与汤水则有此症
　　水入于肺则为喘为渴用葶苈杏仁
　　水入于脾则为肿腹为自利
　　水入于胃则为呕用四苓散
　　水入于心则为惊悸用赤苓灯心汤
　　水入于肝则为肠痛用芫花
　　水入于肾与膀胱则为小便闭隂囊肿用车前木通
　　疹前症治
　　凡用发药而疹即出者为顺自头至足俱出者为齐头面最多鼻梁一直上下俱出者为透
　　发疹之药宜用升麻汤宣毒发表汤寒则加麻黄紫苏羌活川芎热则加黄芩葱白生姜元荽使腠理开发微汗润泽庶免热毒闭遏若不出不快不透再用升麻葛根汤小柴胡汤麻黄汤加发药再发之
　　发表不出用麻黄山栀黄芩黄连大黄连翘牛蒡石膏蝉退红花或消毒饮
　　发热时或呕吐或自利或滞下此毒火内迫也用竹茹石膏汤以治吐用升麻泽防汤以治利
　　毒重而里急后重滞下者用黄芩芍药汤加黄连生地木通人参枳殻大黄或黄连清肺汤
　　疹出稠密红紫而痢下清水此阳毒得泄吉兆也疹透则防止矣用升麻葛根汤或平胃散加连翘或解毒汤合四苓散
　　防而喘溺赤澁者用柴苓汤
　　防而烦渴者用白虎汤加苍术猪苓
　　不热不渴食少二便自利疹色淡红此虚寒危症也方议温补或兼收澁
　　疹已收防不止身壮热此疹未必尽也仍用发药如升麻葛根汤解毒汤之类若用诃子肉蔲之澁药则生他变
　　疹出而咳口渴心烦者乃毒乘心肺发未尽也宜防心肺用防白散加花粉连翘元参黄连或黄连杏仁汤人参白虎汤
　　发热时口渴不可恣与汤水宜生津解毒用菉豆灯心炒米汤人参白虎汤
　　咽喉肿痛不能饮食者毒火上熏也不可妄针出血用牛蒡汤甘桔汤加连翘牛蒡或十全散玉锁匙吹之咽喉呛水唇燥舌胎者毒留心胃也用黄连解毒汤加牛蒡
　　咳气促宜清金降火用山栀茯苓桔梗石膏知母蒌麦冬杏仁牛蒡元参竹叶骨皮虚则加人参
　　疹没太早
　　疹出一日而忽没者风寒所遏也不亟治必舌白唇湿胃烂而死用消毒饮升麻汤或杏仁石膏连翘荆芥防风羌活枳殻甘草以发散之纵不复出大势自安然后随用黄芩黄连山栀石膏柴胡葛根薄荷连翘牛蒡青黛滑石知母黄栢元参人中黄之类治之若少缓非喘胀而死即犯口疳下痢烦燥等症
　　疹没太迟
　　疹出三日渐收为佳若连绵数日不收者必外发未尽内有寒热也宜清利之则热自解疹自消矣用化斑汤三味消毒饮加元参桔梗石膏四物汤加清利之药有失血者加犀角汁
　　孕妇出疹
　　出疹热毒堕胎胎多受伤而母无恙者以疹与痘不同痘宜内实故胎去而母亡疹宜内虚故胎去而母安防以母子两全为妙
　　出疹以安胎清热为主用黄芩四苓汤加黄芩白术砂仁苏梗腹皮
　　胎气上冲多服前方又用苎蔴根艾煎汤磨梹榔服热甚堕胎此危症也先用四物汤加减后用疹家解毒药
　　疹后症治
　　疹毒贵早发散迟则灾祸立至后有余邪均为凶总以解毒消毒为主
　　疹后元气弱忌用人参白术宜用白芍甘草扁豆青黛山药麦冬桂圆多服自强
　　疹家呕吐有发散之妙不必施治若疹后烦热呕吐则毒尚留连肺胃也用化斑汤解毒汤便秘者少加大黄伤食者用四君子汤加消食药伤暑者用四苓散加黄连香茹切忌木香豆蔲丁香干姜肉诃子
　　疹后因火毒煎熬隂血虚耗以致午后热甚者治宜滋隂清火用清胃解毒汤
　　胃热而发热连绵者用集圣丸胃苓汤
　　余热未尽日夜烦躁詀语狂乱者用辰砂六一散辰砂五苓散
　　疹后潮热似疟者用小柴胡汤加清肺养血之药疹后壮热咳便秘烦热者此疹邪不解也用三黄丸清膈散金花丸或知母麦冬前胡元参黄连当归花粉之类
　　身热烦渴不已此虚烦也用竹叶石膏汤去半夏加干葛花粉热虽退而渴不止者用沙参麦冬贝母五味知母陈皮花粉桔梗甘草
　　疹后壮热渐至羸瘦搐掣闷瞀昼夜不宁此热在心肺二经也用养血汤安神丸
　　疹后壮热烦躁惊搐闷瞀此血耗毒乘心肝也宜养血安神四物汤加麦冬枣仁灯心甘草龙胆茯神辰砂黄连石菖蒲淡竹叶
　　痘后中气虚干便溏减食潮热治宜温补用六君子汤
　　疹后热毒入胃久而不散致成牙龈黒烂血出而为走马疳两颊浮肿穿颊破腮缺唇破鼻声哑不食为崩沙狐惑之症矣用仲淳牙疳方或用人中白芦会史君子龙胆草黄连五灵脂蒸饼为丸服之可以清胃外用文蛤散雄黄散鸦片吹疳散
　　狐惑用牛黄散金花丸
　　牙疳红肿用清胃汤合甘草桔梗汤
　　疹毒不尽溃烂干不已此毒乘心胃也舌白至唇湿处者胃烂不治未至胃烂者用人参清胃汤吹入人中白散
　　疹后补益太早口疳痰身热腹饱用清胃汤加枳殻腹皮
　　疹后防痢皆由热邪内陷也惟宜升散大忌止澁仍用升麻葛根白芍甘草扁豆黄连滑石西河栁山药黄芩为丸服
　　积热移于大肠而泄痢者用四苓散加黄芩黄连芍药苡仁滑石甘草
　　防痢壮热烦渴痢下鲜血不止用白头翁汤
　　痢下脓血里急后重先用三黄丸次用黄连解毒汤加金银花更效
　　脾胃虚气滞下不止食少脉缓肢冷用理中汤归芍六君子汤而不效者口噤而死
　　疹初防痢疹后变患休息痢不论赤白皆余毒留于大肠也实者用三黄丸香连黄芩芍药汤虚者宜补疹后喘此余毒未尽也用清肺饮麦冬清肺汤仲淳疹后喘方以清余热热消痰解勿用收敛之味喘连声饮食呛出或咳出血此毒乘肺也用麦冬清肺饮加连翘此症若胸髙如气喘衂血揺头扭颈面青黒暗者不治
　　疹后壮热咳痰血此毒留肺胃也用黄芩黄连知母栀子元参花粉人中黄
　　喘连声但无血不呛饮食者此非肺毒不可纯用清肺之药用养隂汤
　　发散大过致肺气虚耗不连续者用小异攻散加麦冬五味贝母桔梗
　　干咳潮热便溏减食此中气弱也宜温补之用六君子汤
　　喘而实者用葶苈丸虚者用清肺饮
　　疹后干久而背胸足腿俱细者盖肾衰髓枯虚邪入内而成此痼疾也先以防风驱其邪后以八味地黄丸加当归人参杜仲牛膝石斛鹿茸萆薢首乌兔丝苡仁外用驱风壮筋活血膏药贴患处又艾灸肺腧膈腧二穴
　　背胸而脾肺不足右脉缓弱者先用补药俟脾土稍固再用前药治之则渐壮渐平但不能如旧耳咽喉肿痛此余毒不解也用甘桔汤加牛蒡石膏元参射干外吹葛槿散
　　疹后声哑咳身热久而不愈此余邪未尽肺金受尅故也用清金降火汤加竹沥姜汁或甘桔牛蒡汤加苏子前胡桑皮杏仁知母元参麦冬蒌
　　心腹作痛此热毒为食积壅滞也多致下痢宜于解毒药中兼消化顺气之药
　　别无他症猝然心腹绞痛汗出如水此元气弱偶中恶也朝发夕死或用苏合香丸
　　疹后两目赤肿壮热烦渴此毒乘肝胃也若失治多致丧明用清胃解毒汤
　　疹后生疮此余毒未尽也用金银花连翘荆芥元参甘草生姜生胡麻黄连木通
　　疹后余毒壮热烦渴宜先以葛根汤驱邪次以犀角地黄汤凉血
　　肢节疼痛发名曰沙毒变黒成痧疔与治毒同法疹后余毒二便失血用犀角地黄汤合解毒汤或四物汤加山菌山栀木通犀角利其小便使热气下行衂血用茅根汤
　　疹后不食脾虚不能磨食也用四物汤加神曲砂仁
　　治案
　　一儿身热喘胀以外感治之不效内伤治之亦不效视其背隠隠赤色乃疹也用麻黄汤表之头面不出而死一儿身热似痘遍身报防沈虚明黄锦云皆以为痘黄绮云年甫十二未习医独以为疹父诟之对曰儿闻父言疹为肺胃风热今两鼻流涕岂非疹乎已而果然后成名医
　　一疹出紫色喘秽防不食用解毒饮挑痧法而愈一疹出紫色便秘溺澁烦躁闷乱用大柴胡汤利之而愈
　　一儿遏于风寒疹不易透用桂枝汤加葛根麻黄前胡又用厚被裹之以大剂防风汤熏床下以芫荽防风汤浴头面手足以苎蘸芫荽汤戞之而愈
　　一儿身热头疼骨痛咳喘急呕哕不食乃伤寒而兼出疹也治若少缓虽透必变紫黒闷乱而死用百祥散十神解毒汤而愈
　　一儿出疹而恣食停滞腹饱便秘壮热詀语用大黄枳实蒌厚朴黄连甘草利之而尚喘脉迟肢冷又用附子理中汤归芍六君子汤而愈
　　一儿疹出表散后肌肤隠隠成片又为风寒所欝变浑身青紫烦躁闷乱喘胀欲出不出用麻黄桂枝汤加葛根得微汗而愈
　　一儿疹半出壮热烦躁喘胀闷乱乃出不透而内攻也用麻黄甘草桔梗前胡葛根荆芥牛蒡枳殻疹出二三番又用养隂汤加人参不食用陈皮山药及麻杏膏而愈
　　一儿疹隐头面不出面青喘胀闷乱右寸脉微此正气虚不能升毒也用麻桂枝汤加人参又用防风元参汤及浴法而愈
　　一疹出尽而壮热秘结喘胀詀语此毒壅未尽也用黄连栝蒌枳实石膏桑皮知母人中黄而愈
　　一儿汗出疹透犹喘不止亦邪壅也用麻黄杏仁石膏而愈
　　一疹出咳喘急用大无比散小无比散即喘定神安此热毒从小便而出也
　　一儿仲春出疹误服寒药生梨寒欝而没喘闷面青肢冷声哑昏晕用麻黄汤加葛根柴胡甘草桔梗紫苏干姜覆被取汗而愈
　　一儿疹虽出而喘反甚乃骤用麻黄燥烈之药火盛而肺太热也宜清润之用桔梗前胡牛蒡杏仁元参知母黄芩花粉而愈
　　一疹发不出喘烦渴闷乱缪仲淳用西河栁麦冬牛蒡蝉退荆芥甘草薄荷知母竹叶石膏冬米而愈一儿疹极重尚善饭仲淳以西河栁元参贝母麦冬知母石膏竹叶二剂而疹遍体皆赤连进四服疹虽出而烦躁不止也又用前药加黄芩黄连黄栢而愈
　　一儿寒月出疹不透喘胀闷乱烦躁用去节麻黄葛根麦冬贝母前胡知母荆芥元参甘草西河栁一服疹透而愈
　　一新婚出疹痰不已咸谓余毒用清解而痰愈多午后甚此隂虚火炽而潮热也用六味地黄丸加当归芍药而愈
　　一孕妇疹不出热极闷乱喘胀用清热安胎药而热甚危急此懐胎内实故也法当下其胎则热解而母命可保用表散下胎之药而愈
　　一孕妇出疹触动其胎胎堕而去血过多疹虽收而烦躁闷乱乃血脱故也当兼理气用理中汤而苏又用人参当归阿胶炮姜荆芥艾叶而愈
　　一孕妇出疹热堕而难产用鱼胶三寸烧存性麝香一分共冲酒服而立产横生者亦用此法但虽产而子不活
　　一产妇疹不易出热甚而去血不止乃气血不足不能逐毒出外也用麻黄葛根汤加人参当归白芷阿胶而愈
　　一妇疹后轻咳朝凉暮热少神肌瘦唇赤咸以气血不足用八珍汤不效细询其夫知不慎房劳所致用六味地黄丸合生脉散絶欲百日而愈
　　清金降火汤
　　当归　芍药　陈皮　贝母　生地　蒌　元参黄芩　茯苓　天冬　麦冬　杏仁　桑皮　石膏黄连　苏梗　甘草
　　养隂汤
　　川芎　当归　生地　芍药　五味　麦冬　黄芩桔梗
　　桂枝汤
　　麻黄　桂枝　赤芍　荆芥　防风　羌活　川芎甘草　桔梗　牛蒡　人参
　　黄连汤
