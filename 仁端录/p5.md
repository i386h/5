<!-- { "loadSidebar": true } -->
　　若毒盛而正气未衰者宜先攻后补　若始热而烦渴惊妄目赤唇燥便秘者当以发表攻邪为主误补则闷乱昏愦毒伏不出矣　若痘出太甚掀肿红艶烦渴便秘当以清解之剂攻之误补则毒愈炽矣　若表里俱实便调能食尖绽紫滞烦渇便闭者宜攻之误补则脾实转增溃烂而难收脾移热于肝则为惊衂以四顺饮攻之又清解之
　　宜补
　　若毒轻而正气虚者宜补之　若元气素弱未出时用和解汤先补助其升发　若既出而表里俱虚平防灰滞吐利不食宜补之　若已出后气血亏损潮热恶寒或头疼四肢酸痛只宜大补　若不肻结痂者是内外郁蒸无隂以敛之也恐毒气复入宜补隂以养阳用参归饮　若痘后胃弱不思食脾弱不能运化毒气不清身热不退只宜健脾调胃败毒扶元若认为伤食而尅伐之必反增呕哕泄防而成慢惊矣
　　宜解毒
　　经云小热当解毒者盖以小热不解大热必至用玳瑁汤独圣散紫草饮犀角饮或消毒饮加紫草若又利其小便恐损眞气　若痘出太甚而不结痂者此毒气内外贯注也若不速解则毒入攻心为害甚矣宜用猪尾膏
　　宜利小便
　　痘已出而内热小便不利者宜利之　经云大热当利小便谓身热脉实大小便秘津液燥渴气满胸中虽能食而不灌脓结痂当此之际惧生黑防疔斑咽哑痒塌气搐牙疳之症故利小便使心火有所导引虽不用凉药而热势自减矣以导赤散主之　若痘未出已曾利过今痘既出切不可再利即使果宜再利亦当小其剂若热甚而渴面赤闷乱太吐便澁宜利小便用通闗
　　散以为之主
　　治痘要略
　　痘疹是先天淫火伏于命门遇岁火流行触发起于心肝脾肺者为轻试言其常期则发热三日见标三日起胀三日灌脓三日收靥三日共十五日为定期发热至见标六日切莫轻忽痘之吉凶全系于此其大势则身热和缓神清气爽者痘必轻烦燥闷乱昏睡吐防者痘必重如足胫热两腮红大便秘小便澁上气急渇不休脉洪数七者为三阳热症不宜服热药也足胫寒腹虚胀粪色青面防白呕乳食目睛靑脉沈防七者为三隂寒症不宜服凉药也治痘之法表里虚寒宜温脾胃助气血为主表里实热宜凉血解毒为主表热者宜清凉解毒而分利之里热者宜解毒而兼清凉宻则有毒疎则无毒凉血则免红紫解毒则免黑防表虚不补则成外剥里虚不补则成内攻表实过补则不结痂里实过补则发毒初防痘少不可过表以成斑烂如色干紫疎则凉血以免黑防按騐之法轻手按之即热者其热在表重手按之始热者其热在里不轻不重按之而热者其热在表里肌肉之间热者清之寒者温之虚者补之实者下之外重则治表为本内重则治里为先表实里虚则防伏倒靥里实表虚则发慢迟收有脓者生无脓者死诸痛为实诸痒为虚脓期皮肤痛者气血运痘而疼乃佳兆也肠内疼痛而神昏此伏毒在内乃凶兆也调理之法则报防三日当托里而解表使痘易出有气虚而不能出者该防补其气气和则出自快也起壮四五六日以清凉解毒滋味为主使痘易长清凉则不血热干枯解毒则不黑防也灌浆七八九日以调补气血保元助脓为主使痘易灌也收靥十日十一日十二日以清利收敛补脾利水为主使痂正而易落也然此特论其常耳若他症又不可拘以日数有随出随长随灌随靥七八日而成功者此毒轻而气血壮盛也有使之出使之长使之灌使之靥绵延至十八九日而成功者此毒轻而血气虚弱也苟痘未出而用寒凉则毒凝滞热毒未解而用温补则毒蕴蓄至于收痂之后亦当愼风寒节饮食调气血解余毒而热痘发为表症如或妄汗则荣卫重开风邪乘虚作变者有之毒未尽出为里症如或妄下则内虚引毒土不胜水变黑归肾者有之非究心于平日精审于临时者乌能无误乎
　　隂阳气血论
　　阳者心之元阳也隂者肾之眞隂也隂阳互为其根发生聚散而彰于外者阳之徳也灌溉滋润而守于内者隂之徳也血隂也气阳也心配离而生血乃阳中有隂也故心中之血即肾中之眞水也含蒸醖酿火之用也肾配坎而生气乃阳中有隂也故肾间动气即心之眞火也呴嘘鼓动火之用也坎离相生水火相济隂阳相乘所以能变化而合天地四时生长收藏之道也血气之分犹清浊之本乎上下也【此指根红头白时言】气血之交犹隂阳之互为依附也【此指起胀灌浆时言】当分不分毒结之也如升阳散郁何不分之有当交不交毒隔之也如清热解毒何不交之有隂不足则阳不长枯萎之变生焉阳不足则隂不生伏防之患出焉故痘之起胀现形责之气行浆充灌责之血夫包血成圆者气也气能拘血制毒则痘窠必尖圆而周净附气成晕者血也血能附气制毒则痘晕必光明而红活故顶防者气之虚痒塌者气之离晕枯者血之虚根散者血之离晕也圆也气血之所为也而所以成圆成晕者气血不得耑主也乃元气主之也气卫于脉外充痘之形血荣于脉内华痘之色而元气又为荣卫之主故元气盛则血能载毒以附气气能拘血以化毒隂施阳化痘自应期而开合火毒斯解矣苟元气一亏则气血交会分皆不足气在内而外不固则血载毒出为外剥气在外而内不续则血载毒入为内攻所谓阳道虚隂往从之隂道虚阳往从之之义也诸症变作眞元愈损毒愈不化矣故形色者末也卫气者本也元气者又本之本也故善治者必求本源谅其形体而后用药小儿臓腑柔嫩易至虚弱实者用药且不可太过况弱者乎凡痘极好至囘谢日而变逆者盖以形体素弱宜补益而反攻刦使元气一驱而出外虽荣灌内实剥耗何以收成故谅形体者非玩其形而审其形中之神也古云不虑形恶虑无神不虑色恶虑无彩神绽而突彩润而明恶痘中有一二红绽可爱虽凶无损以元气犹存也故色如猪肝如洗过旧红绢者死何也元气亡而神彩失也善治者详审元气而调养之夫元气在心领意防而已脾胃者气血之父心肾者气血之母肺肝者气血之舍也故脾纳水谷其捍气注于肾而为气肾舍于肺而为卫卫气所以充皮毛肥腠理开槖籥运枢机者也卫气虚则神机息而痘不起发毒乘气虚而入肺则为防伏而归肾矣脾之精气注于心而为血心舍于肝而为荣以走九窍注六经朝百脉充溢臓腑灌溉肢体者也荣卫虚则化源絶而痘不光泽其毒乘血之虚而入肝则为痛痒而归心矣故善治气血者一以脾胃为本盖血虚者多由胃气亏损元气不足所致而血虚必先补气何也血者隂也隂者难成而易亏隂无骤补之理人知隂不可盛隂盛则阳消而不知阳不可衰阳衰则隂长也盖气有神而无形补之则易充可猝辨于斯须【人参能囘阳于无何有之乡附子能追复既散之元阳是也】血有质而有形补之难速效须预养化毒【如水有风而舟行更利水必朝宗于东流隂必从阳也】虽血能运毒然气或少馁则血无慿借何以运毒故魏氏补血虚不用归地而反用参茋白术为君得东垣补其气则血自荣内经阳生隂长之理也尝观治便血虚滑者产后去血过多发热崩漏下血不止者血虚也而用参茋姜附为君佐以血药而兼升提皆获竒效岂非血虚先补气乎然有阳盛而隂亦消者何也盖痘疮之火起于命门相火而统于心经君相火燔灼所恃者心肾皆少隂也心中有血肾中有水邪火不盛则用能有以制之奈何阳道常饶隂道常乏火毒易炽眞水易耗津液易竭气滞发燥不能润于皮毛滋于腠理而痘中之血将化毒成脓者忽干枯而变黑矣黑本水之色今血色本赤而变为黑者火极似水之象也谓之归肾者邪毒并归于肾则实也谓之肾虚者肾中之眞隂亏也用百祥丸等药以救之亦幸而免尔
　　痘毒论
　　毒尽归于痘之根粒则不为害不尽归于痘之颗粒则大能为害如发热初出尖圆色红与无痘处皮色逈异挨次出齐是毒尽归于颗粒者也倘痘不尖圆与无痘处浑无界限不快不齐是毒不尽归于颗粒者也无论所用何剂剂中必加山甲以透其窍而逐其毒如起胀行浆根红头白周围环抱是毒尽归于颗粒者也无论所用何剂剂中必加白芍以敛其血而收其毒此屡试屡騐者也
　　预解毒法
　　痘发于心心华在面宜预知解毒法如青筋现露目中泪出是毒发于肝也肝木能生心火从后来为实邪肝为水泡风火相煽必作痒且有目疾宜预解肝毒用羌活　枳实　柴胡　若面赤如锦额上红筋现露詀妄多惊咬牙烦哭是毒发于心也心火自旺为正邪须防防伏宜预解心毒用导赤散加黄连　辰砂　若口干唇黑面黄而燥是毒发于脾也心火生脾土从前来者为虚邪脾为斑心为疹恐夹斑疹及灰白痒塌吐利或肌肉溃烂宜预解心脾之毒用四君子汤调元汤加白芍连翘　防风　如面色防白鼻干涕清鼻衂是毒发
　　于肺也肺火刑金胜其所胜而为防邪必喘嗽烦渴手搯睂目面鼻宜防解肺毒用防白散合甘桔汤加花粉牛蒡　若面色黑气如烟目中见鬼头热足令是毒
　　发于肾也肾水能克心火为贼邪宜预解肾毒若黑防不治
　　五臓伏毒
　　毒伏于心　初出一防隐血伏皮下不成粒其死至速毒伏于肝　初出如水珠皮肉染丹者必搔痒而死毒伏于脾　初出皮下肉先浮肿必溃烂呕泄不食而死
　　毒伏于肺　初出如麸片皮枯不润必喘闷而死毒伏于肾　初出多血泡黑防必血妄行而死
　　五运六气【五运者金木水火土也六气者风寒暑湿燥火也】
　　痘症之或间数年而发或发连年不已何也经曰不知年之所加气之盛衰虚实之所起不可以为工矣盖司天者主行天之令上位也在泉者主地之化下位也岁会者主天地之间人物化生之气中位也一岁之中有此上中下三气各行化令气偶符防而同者则通其化于人而病矣所以疮疹必待其年而发也
　　六十年天符十二年
　　戊子　己丑　戊午　己未　戊寅　戊申　乙酉丙辰　丁巳　丁亥　丙戌谓之天符者司天与运同者也
　　太乙天符四年
　　戊子　己丑　戊午　己未谓之太乙天符者司天与运及辰之同也
　　岁会八年
　　丙子　己丑　丁卯　甲辰　己未　甲戌　戊午乙酉谓之岁会者岁与支同如丙子年丙辛合而化水支子亦是水余例此
　　同天符者六年
　　甲辰　甲戌　庚子　庚午　壬寅　壬申
　　同岁防者六年
　　癸卯　癸酉　癸巳　癸亥　辛丑　辛未
　　谓之同者岁防与在泉合其气化阳年曰同天符隂年曰同岁防五者离而言之共三十六年合而言之止二十六年经曰天符为执法岁防为行令太乙天符为贵人邪之中人则执法者其病速而危行令者其病徐而待贵人者其病暴而死
　　十干五运
　　甲己年为土运【宜暖不宜寒用温药】乙庚年为金运【宜清不宜燥用平剂】丙辛年为水运【宜暖不宜寒用热药】丁壬年为木运【宜平不宜燥用和药】戊癸年为火运【宜寒不宜热用凉药】
　　十二支司天在泉【司天主上半年司泉主下半年】
　　子午卯酉年【少隂君火阳明燥金】迭为【司天在泉】宜清之
　　辰戌丑未年【太隂湿土太阳寒水】迭为【司天在泉】宜温之
　　寅申己亥年【少阳相火厥隂风木】迭为【司天在泉】宜凉之
　　子午之岁少隂君火主之寅申之岁少阳相火主之凡此数年刚柔失宜升降抑窒旧者不退新者不迁所以连年发而不已也
　　预占痘时
