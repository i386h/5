<!-- { "loadSidebar": true } -->
　　凡冬温来岁必发痘痘毒藏于寒水在右肾之下煎熬左肾足太阳膀胱【左肾为水右肾为命门相火】寒水夹脊逆流上头下额手太阳小肠不得传遍逆于面上发于太阳之经壬癸水尅丙子火也当寒水司令而反温则其毒动矣
　　騐出痘
　　两耳垂珠冷鼻尖尻尾寒中指与足指一様似冰然或鼻梁黄而呕吐或眼昏花而蒙焉颧脸红睡而闪缩头垂作痛而睂促不开呵欠频撮睡常剉声梦常惊摄体时热舌常唺睛转白痘疹也口热醋气妳瓣不消项急腹疼伤寒也身热无时肢节头疼时疫也汗出涕清伤风也午后发热右额有纹伤食也伤寒发热则面红手足防温伤食发热则面黄白手足壮热痘疹发热男则面黄体重女则面赤腮燥男左女右耳尖手足騐之　痘疹与伤寒相似而治法与伤寒不同伤寒从表入里止现一臓之症而逓传痘则从里出表而各臓之症并形有因伤风伤寒而发有因时气传染而发有因伤食呕吐而发有因跌蹼惊恐而发症多端须以两眼防胧羞澁耳垂冷骫骨冷鼻冷中指尖冷騐之盖属阳出则肾臓无症耳与骫足俱属于肾部独冷又须视其耳后有红纹赤缕颧间有花纹为騐
　　按方异治
　　西北　天不足于西北西北地势髙燥风气猛烈水涸而木枭故患痘多眼疾
　　东南　地不足于东南东南地势卑湿风气柔弱土虚而金枭故患痘多手足肿烂
　　两广　广地淫热而风枭啖腥而嗜辣故患痘多癣癞两浙　浙地浴阳而蕴酷好油煎而嗜辛辣故患痘多疔
　　黄石峰曰北人医痘要清肝清肝不怕眼膜缦南人治痘要理脾理脾何愁肿烂肢广人治痘要戒腥戒腥不怕癣来生浙人治痘要解毒解毒何愁疔似簇观此则知治痘者当随地以制宜矣
　　陈氏钱氏立方
　　昔陈氏适遇寒水司天时令又値严冬故立木香散异攻散二方以救肺肾之痘灰白沈匿者
　　昔钱氏适遇君相火司天时令又値酷暑故立紫草汤四圣汤二方以救心肝之痘焦紫不起者　后人不知立方之意一概用之误人多矣此书开载气运图说使触类而引伸之
　　加减古方法
　　用方必先量儿厚薄病之浅深预将主方撮起然后加减加不可过于本方减不可失去本方不然脱尽本方则不合制方伐病之本防矣
　　古方不可执用
　　世多用陈仲文之方不分表里虚实寒热在初则用升麻葛根汤在后则用木香异攻散殊不知表实者用升麻葛根汤试为发散之剂若表虚用之益虚其表痒将随作能无杀人表里虚寒者暂用木香异攻散以治触冒寒邪背阳反隂可也如或狂渴有痰二便秘结具诸火症者亦用之则内有附子　肉桂　半夏燥热助火之味以火济火能无杀人　如保元汤世称王道若用于热实未解之前亦能助邪杀人若火毒既解而虚者用之方当
　　审元禀强弱静怯勇躁肥白痩黑
　　看痘于见防论血气不若从发热时先别其形气以定虚实素壮实者用加味升麻葛根汤素怯弱者用加味升麻饮不可出汗太多恐表虚难起灌　静怯不惊者此元气不足作虚寒治标必灰白宜补元散热又有热而怯静者亦为虚【此最难看最要细心】勇躁不安者为邪热壅闭作实热治标必多而红紫宜解毒退热故曰痘疮在形体上别勇怯也　别肥白定气血痰热肥白之人多痰而气虚痘毎不起发而灰白宜于解毒药中加理痰补气之味如六君子汤二陈汤是也　别瘦黑定气血寒热痩黑之人多热而血少痘毎不红润而干枯宜于解毒药中加散热补血之剂如荆蒡翘防四物汤是也能察其气血痰热之多少而预防之则后易为力矣
　　治痘分别用药
　　虚脱者使其毒尽出然后可补补中宜兼升发　形似虚寒者宜凉血助痘使毒气流畅　气血不足又为热毒销烁阳防隂弱者虽当发泄火毒然亦不宜过于疎解　色不红活碎小稠宻者虽宜温补但浓煎可免滑肠　脓期少食又吐色白者始宜温补　浆足之后无他症者不拘症并用保婴百补汤
　　诸臓引经药
　　小肠膀胱属太阳羌防藁本是其乡膀共麻黄柏桂泽手兼赤茯地黄良　阳明大肠并足胃升麻白芷葛根最加入石膏及大黄胃内还须苍半防若问大肠何所共秦芃连翘麻仁当
　　少阳经属胆三焦青皮柴胡用不饶胆还胆草连半夏芎茋熟地附辛焦　太隂经属脾与肺升麻麻黄葱白芷脾叅芍术与归防砂草吴茱茋与次肺加桔梗共天冬桑皮栀芩杏仁治
　　少隂经属肾与心独活还须兼细辛桂茋丁附肾家胜归地黄连桂向心　厥隂肝与心包络青皮柴胡亦用着羌甘龙胆共归肝熟地丹皮还向络
　　寒热药暂用
　　峻热之药初起用之能助邪火而为害峻寒之药浆后用之能伤胃气而作防然有大寒大热之症亦当暂用经云痘要温和疹寒凉惟适中而已
　　用药总诀
　　凡药过于热必涸过于寒必凝过于润必滑肠过于攻必损元过于补必助邪气古云药随病转机非在我医者须以舌为枢纽盖舌通五内视舌以用药则纵横自如临难无疑矣
　　用药
　　凡用药须用甘润清轻之味大忌酸燥重浊之品甘润能润肌肤清轻能走经络燥味能燥肌肤浊味能滞经络肌肤湿则痘易浆肌肤燥则痘易焦经络通畅则血脉荣润经络凝滞则气阻隔直待腐底靥烂不干以致痘痂多日不落然后用燥敛之药斯为宜耳如熟地苍术　厚朴多令痘沈不可擅用如五味子　枣仁白芍酸敛大能为害如瓜蒌仁　穿山甲　牛蒡子虽不可无须防滑肠如赤茯苓　大腹皮能燥皮肤即僵蚕　砂仁亦能发痒其余俱载气虚痘症后　凡用地黄宜姜制以防腻膈用芍药宜酒炒以防酸寒伐胃用黄芩宜酒炒
　　用药须审天时
　　凡发热疑似之间一发便见方用发表之剂务察天时若遇寒冷不拘春冬腠理常宻气血凝滞痘出必迟迟则温热热不得汗必成壅遏亟用辛热之味以发之桂枝葛根汤或五积散去干姜
　　若遇暄热则腠理疏通气血淖浊发泄太过恐有溃烂之患必以辛凉之剂以发之升麻葛根汤
　　若遇温和之令用人参败毒散双解散最佳
　　四季用药治法
　　春里痘须看蛰前与蛰后治宜疎畅抑肝荣　青皮紫草扶助脾元厚炙甘草　白术　大枣兼用肺药花粉　贝母取金以平之不致于伤大补荣血不宜投惊搐本常防吐衂因内冦须要防斑疔脇井血盆搆夏里痘须看至前与至后治宜和解清心炎黄连　黑栀　木通　灯心荡涤阳明垢　牛蒡子再兼滋肾人参　地黄取水以养之不致于烈升阳酷热毋妄投烦詀是时防指冷为迍咎须防鸩疔斑胸脸封蛇凑秋里痘须看露前与露后治宜发散理太隂桔梗　门冬　桑皮滋肾天癸茂　参　制黄柏再兼肝药当归　生地取木以扶之免致虚汗泄伐之剂不宜投吐本常征噎呛刀兵鬬此时泡若形枢翕居恶纣冬里痘须看至前与至后治宜暖活滋天元丁香　人参　黄茋振托阳明宙川芎　牛蒡　　当归兼以升峻　升麻　干姜　蝉脱取火以炎上不致伏匿寒凉坠下不宜投腹痛是时征柱折为尸此时若发丹背俞莫驰骤
　　严寒运遇寒水毒郁肌肤起粟出不快
　　痘必面青喘急精神昏冐寒热交作四肢厥冷宜辛热以发之毒得寒则凝得热则行也用陈氏木香散加苏梗或五积散桂枝葛根汤如兼詀语宜解肌发散而兼温养用紫草　蝉脱活血散
　　酷暑遇君相火运毒为热助隂水干涸烦闷昏愦
　　此水不制火阳独治不能生长宜清暑益气为主如满天秋人参白虎汤或五苓散抱龙丸之类加木通　葛根主之
　　暴寒折毒壅肤如隠疹如黑痣或青或紫【俗名鬼捏】
　　壮年肌厚腠宻尤多此痘必壮热烦燥鼻塞声重咳头疼喜盖覆倚偎怀中宜却寒温肌如赛春雷透肌散牛蒡僵蚕散紫背荷叶散参苏饮败毒散
　　看痘法
　　先去小儿肚兠使其胸中毒气易泄冬寒方令衣暖夏月房中宜置水缸恐痘为热蒸腐烂
　　看痘须闭门用草纸撚作条子蘸清菜油防火照之观两颧宜以条子照两耳邉及鼻梁平照观中庭宜以两目角邉平照斜目注视皮中肉内影影跃跃是何色防自当歴歴明白若是麻疹则生于皮外若是痘疮则根于肉内【如笋根在土内】设当头直照反黯而不见天光日色下亦不见先以灯光照确然后再以日光覆看则痘色根脚无遗漏盖灯之色易红下之色易白必须合而观之
　　看痘要诀
　　先看部位知属何经气血多少次看形色后看症知毒气浅深然后合勇怯肥痩岁气方宜调理防持而斟酌投剂方可为人之司命然形色只论神彩症先观静躁
　　看聫舌　初标有三五粒相连近者后必宻逐防单见稀逺者后必少毒之浅深决矣【盖痘先细后大加后倍后并片故预量其后之稀宻可也】
　　防正面五岳粗细　起发粗绽者轻若碎小粘连且缓缓而发者势必稠宻见防日余依然隠隠不发起者危【好痘易发易起朝夕换眼】
　　看睂以上　防防形色神彩可爱既不琐碎又不歪斜纵遍身稠宻襍乱百出终无大咎
　　看任督二经部位　任脉自承浆以下至心际督脉自人中以上从顶而下脊至于尾闾光润疎朗为吉枯燥稠密为防
　　看胸背　宜疎不宜宻若见面上多心胸脐腹俱有而先吐先防者毒气上下分消而能食者亟与清凉解毒防利可免困顿
　　看头眼　头面肿目开痘多有色泽毒气已充可兼补益解毒亦不为害【六七日眼不闭者凶】
　　看头面四肢先后　头靣先标后及四肢者可治【反是不治】看舌上　未见标防大热蒸郁难决其轻重看舌上有痘否常有舌上见标舌色无黑能乳食者调治之痘亦散出于外也用升麻汤加连翘　牛蒡　细辛
　　看坚实　头面痘细碎坚实摸之碍手火毒有余虽或烦燥不食或泄防亦无妨只取坚实为生意也急与四物汤加黄芩　黄连　犀角　麦冬　木通
　　看根脚　若晕起红活虽顶防而则髙者此生意也虽灰紫可治若根脚不起血死不活虽轻难治凡脚散者断不可用升麻葛根汤
　　看头面并斑色　头面少色红活虽遍身有斑疹但以头面诸阳为主尚有生意用犀角汤次四物汤酒炒黄芩　黄连解毒之品有黑斑者难治
　　看痘次序　未出看其两目不肿皮肉不红出后看其红润绽突脓黄浆老收靥看其痂落瘢红不赤不黑无凸无凹反此则危　前人谓初出为血泡以纸撚照之内里红色非水非脓是也至于起发化而为水泡以纸撚照之内理光莹非血非脓是也至于承浆化而为脓泡以纸撚照之内里纯白是也








　　仁端録卷二
<子部,医家类,仁端录>
　　钦定四库全书
　　仁端録卷三
　　眀　徐谦　撰
　　陈葵　删定
　　眀辨痘形
　　色者血之华形者气之充也气血和平隂阳调畅痘自然小大适中位置匀朗如过于大者非发药之多即禀受之弱过于小者非毒气之深伏必邪火之浮防皆非痘之正形也故约言之不外气血毒三者博求之则千态万状局局不同苟非阅歴之多考究之深筹策之熟鲜有不当局而迷者也
