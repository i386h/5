<!-- { "loadSidebar": true } -->
　　此编外尚有《知医必辨》，林谨遵遗命未敢付梓。先君晚年见医学日杂，多狃于积习，防后人习此亦为所误，特明辨若干条，以除其惑。所辨切中时弊，皆有所见。大抵类吴又可之粗率，则动用攻发，致犯虚虚。不善读《景岳全书》，过信其偏论，则动用温补，致犯实实。其他或误会古方，转致贻害。更有不得不明辨者(如肝阳不敛，认作肾气不纳，妄投金匮肾气汤之类是也)，惟误者不察，明辨何益，将徒肆讥评耳。故此卷只合传家，难以问世。数十年来，知己争相传钞，辄云获益，此不梓尤梓矣。至邑乘列我先君知医，不办于书目，而不及《仿寓意草》，是亦传闻失实之一证。闻同人疑之，爰谨陈其颠末云。

　　男士林敬跋

　　
