<!-- { "loadSidebar": true } -->
　　大菖蒲【刮去皮秤壹斤切片子入盐肆两和匀入姜】人参【壹两去芦】生姜【不去皮细切已上同淹夏壹宿冬叄宿取出日干黄其色得】桔梗【肆两去芦】甘草【贰两微炙】
　　右为末不入盐防去暑毒疫气菖蒲非石上者乃是水中河边采取
　　快气汤
　　生姜【壹斤切作片子以盐贰两淹两宿焙干】神麯【叄两】白术【贰两】橘皮【贰两不去白净洗】京三棱【半两炮】蓬莪茂【半两】甘草【贰两半炒】大麦蘖【贰两炒】草豆防【壹个煨去皮不得用多】
　　右为细末毎服壹钱入盐汤防服
　　又方
　　香附子【壹两】木香【半两】甘草【半两炒】缩纱【半两】
　　右为细末每服壹钱入盐汤防服
　　半夏汤【吕彦能传】
　　半夏【先以水煑透软焙干为末姜汁和作饼子焙干】甘草【炙】杏仁【去皮尖】茯苓【去皮】
　　右等分为末入盐服
　　爽气汤
　　白术【壹两】缩砂仁【肆两炒】龙脑薄荷【去土秤壹钱】甘草【壹两半炙】
　　右为细末入盐防服
　　枨汤
　　枨麴【肆两】甘草【壹两】檀香【壹分】白盐【壹两】
　　右一处为末防服入龙脑少许尤竒
　　枨麴法
　　右用大香枨拾个蒸饼拾个先将蒸饼焙干为细末次将枨子去穰烂研如泥入蒸饼末捣匀以圈子打成麴饼子慢火焙干
　　又方能温中调气
　　大香枨【拾个】甘草【肆两别为末】白檀香【半两】干净白盐【肆两】生姜【叄两切作片别置壹处】白梅肉【半两别切作薄片】
　　右将枨子切开去子切作薄片入甘草末生姜片子叄物壹处和匀用微火焙令半干次入白梅肉片子再和匀添火焙令极干方入檀香壹处为末入盐和匀瓷器収勿令见风凡入药味次苐须依本法上焙须寛缓着意勿令伤火
　　木汤
　　木【生去皮穰薄切片子秤叄斤】生姜【洗净薄切片子秤壹斤半】甘草【生用细剉碎秤壹斤】盐【筛防令净秤壹斤贰两】
　　右同入盆内拌匀罨壹宿后于日中防不住搅转候水脉尽慢火焙干急碾为细末入垍器贮之毎服贰钱白汤防服
　　六犯豆蔲汤
　　生姜【壹斤切片防干】草果【半斤去殻并白皮】甘草【肆两炒】只如此名豆防汤【入盐防】用盐贰两不防生姜淹壹夕成末三倍汤　添缩砂与甘草同四神汤　添胡椒半两名五顺汤　添荜拨半两成六和汤　添半夏贰两名七气汤
　　右为末入盐如常服
　　御府五辛寛隔汤【方见气疾门】
　　夏子益治竒疾方叄拾捌道唐与义刋印于上饶其间一二证昔尝见有病之者皆莫知所以治疗之法今得子益之方敢以附此书之末用广其
　　第一
　　项上生疮如樱桃大有五色疮破即项皮断上连髪卷去下去足脱之乃为肉人疾初见此疮治但逐日饮牛乳自消
　　第二
　　人发寒热不止经数日后四肢坚如石以物击之似钟磬日渐瘦恶治以茱茰木香等煎汤饮五日可解愈
　　第三
　　大肠头出寸余痛苦直候干自退落又出名为截肠病若肠尽乃不治矣但初觉截余寸治用油壹盏以臀坐之饮大麻子汁数升愈
　　第四
　　口鼻中腥臭水流以椀盛之有铁色鰕鱼如粳米大走跃不住以手捉之即化为水此肉壊矣治用任馔食鸡月余可补完矣
　　第五
　　两足心凸如肿上面生黑色豆疮硬似丁子钉了履地不得胫骨生碎眼髓流出身发寒颤唯思饮酒此是肝肾气冷热相吞治用炮川乌头末付之煎韭子汤服壹盏愈
　　第六
　　凡腹胀经乆忽泄防数升昼夜不止服药不验廼为气脱治用益智子煎浓汤服之立愈
　　第七
　　四肢节脱但有皮连不能举动名曰筋鲜治以酒浸黄芦叄两取出焙干为末毎服贰钱酒调下服尽则安
　　第八
　　玉柯硬不痿精流无歇时时如针状捏之则脆碎乃为肾满漏疾治用韮子破故纸各壹两末服叄钱水壹盏煎至陆分吃毎日叄次饮之愈即住服
　　第九
　　咽喉间生肉层层相叠五色渐渐肿起不痛多日乃有窍子臭气自出遂退饮食治用橘叶煎汤吃伍盏愈
　　第十
　　腹胀如铁石脐中水出旋变作步缺虫之状绕身匝啄痒痛难忍拨扫不尽治用浓煎苍术汤浴之别用麝香以水调服痊
　　第十一
　　眼前常见诸般禽防飞走以手捉之则无有乃肝胆经为疾治用酸仁活元明粉青桐子花各壹两为末毎服贰钱水壹大盏至防分和滓饮逐日叄服
　　第十二
　　大肠虫出百十尺不断断之复生行坐不得治服鹤虱末水调伍钱服之自愈
　　第十三
　　眼睛垂出至鼻如黒角色痛不可忍或时时大便血出名曰肝胀治用煎活汁服数盏自愈
　　第十四
　　腹中有物作声随人语言治用板蓝汁壹盏分伍服壹日又见小说名曰应声虫当服雷丸防自愈
　　第十五
　　有饮油伍升以来方始快意长得吃则安不尔则病此是髪入胃被气血裹了化为虫也治用雄黄半两为末水调服虫自出如虫出活者置于油中逡巡间自耗
　　第十六
　　卧于牀四肢不能动只进得饮食好大言説吃物谓之失说物妄漑病治如说食猪肉时便云你吃猪肉壹顿病者闻之即喜遂置肉令病人见临安却不与吃此乃失他物朢也当自睡口中涎出便愈
　　第十七
　　手十指节断壊唯有筋连无节肉虫出如灯心麄长数尺遍身绿毛眷多名曰血余治以茯苓胡黄连煎汤饮两盏愈
　　第十八
　　遍身忽皮底混混如波浪声痒不可忍抓之肉血出亦不能解谓之气奔治以人参苦杖青盐白术细辛各壹两为末作壹服水贰椀煎拾数沸去滓饮尽便愈
　　第十九
　　白人浑黑见物依旧毛髪直如铁条虽能饮食不语如大醉名曰血溃治之用五灵脂贰钱为末酒调下
　　第二十
　　因着灸讫火痂便退落疮内鲜肉片子飞如蝶状腾空去了手捉壊痛不可忍是血肉俱热治用大黄朴硝各半两为末水调下微利即愈
　　第二十一
　　毎至临卧浑身虱出约至伍升随手血肉俱壊毎宿渐多痒痛不可名状唯吃水卧在牀上昼夜号哭舌尖出血不止身齿俱黒唇动鼻开治之但饮盐醋汤拾数盏即愈
　　第二十二
　　眼赤鼻张大喘浑身生班毛髪起如铜铁盖目中热毒气结于下焦治用白矾滑石各壹两为末都作壹服水叄椀煎去半冷不住饮候尽乃安
　　第二十三
　　有防如蟹走于皮下作声如小儿啼为筋肉之化治用雷丸雄黄各壹两为末掺在猪肉壹片上炙熟吃尽自安
　　第二十四
　　手足甲忽然长倒生刺肉如锥痛不可忍治只便吃葵菜自愈
　　第二十五
　　鼻中毛出昼夜可长五尺渐渐麄圆如绳痛不可忍虽忍痛摘去茎即复更生此由食猪羊血过多生治用乳石砂各壹两为末以饭圎如桐子大空心临卧各壹服水下拾粒自然退落
　　第二十六
　　面上及遍身生疮似猫儿眼有光彩无脓血但痛痒不常饮食减少久则透腔名曰寒光疾治多吃鱼鸡葱韮自愈
　　第二十七
　　胁破肠出息秽多急以油摸肠却送入煎人参枸杞汤淋之皮自合矣吃羊肾粥十日愈
　　第二十八
　　口鼻中气出盘旋不散凝如黑葢色过十日则渐渐至肩胷与肉相连坚胜金石铁无由饮食此多因疟后得也治煎泽防汤日饮叄盏连服伍日愈
　　第二十九
　　妇人月信出皆为禽兽之状以伤人治先将绵塞隂戸只顿服没药壹两余作圎散可服即时止
　　第三十
　　遍身忽然肉出如锥旣痒且痛不能饮食此名血住若不速治必溃而脓出治以赤皮葱烧灰淋洗吃豉汤叄盏自安矣
　　第三十一
　　眉毛摇动自不能视交睫唤之不应但能饮食有经日不较者治用蒜叄两取汁酒调下立愈
　　第三十二
　　毛窍非一次齐血出不出皮胀膨膨如鼓须臾眼鼻口被气胀合此名溢治饮生姜水贰盏自安
　　第三十三
　　忽气上喘不能语口中汁似脂如流吐逆齿皆摇动气出转大则闷絶苏复如是名曰伤寒并热霍乱治用大黄人参末各半两水叄盏煎至壹盏热去滓壹服尽
　　第三十四
　　口内生肉毬臭恶自己恶见有根线长五寸余钗股吐毬出以饮食了却吞其线以手轻揑痛彻于心力困不可言治用吃水调麝香壹钱叄宿验
　　第三十五
　　浑身生燎胞如甘棠梨毎个破出水内有石一片如指甲面大胞复生抽尽肌肤肉则不可治急用荆三棱蓬莪术各伍两分叄服酒调下
　　第三十六
　　头面发热有光色他人手近之如火烧人治用蒜汁半两酒调下吐出蛇状遂安
　　第三十七
　　人自觉自形作两人并卧不别真假不语问亦无对乃是离防治用辰砂人参茯苓浓煎汤服之真者气爽假者化矣
　　第三十八
　　牙齿逐日长渐渐胀开口难为饮食盖髄溢所致只服白术愈













　　信适用方卷下
