<!-- { "loadSidebar": true } -->
　　精猪肉　肚尖　肚子　白鱼　银鱼　鲈鱼白菘菜【只用葱椒醋食切不宜用盐除此外别食并不可食】
　　治嵌甲
　　以乳香掺之大妙【血竭尤佳】
　　又欲去甲者
　　用绵逐旋撄入甲内渐渐添之靸起次用剪子去之
　　治肌衂乃腿上血出
　　用胎髪烧作灰塡之即止
　　治腋气生姜不拘多少湿纸褁煨过烂研如泥擦腋下立効
　　又方
　　白矾【火煆取干为度研壹钱】轻粉【半钱】
　　右贰味和令匀时干揩腋下神効
　　隂疮
　　臈茶　伍倍子【等分】腻粉【少许】
　　右之
　　治脚烂丫
　　竹蛀屑　氊烧灰　红【烧存性】韶粉　黄丹白矾【飞】
　　右等分为末掺之
　　又方以退鵞掌皮防干烧存性为末掺之
　　治人挫喉气不来
　　急以冷水嚾之立効
　　治刀伤及竹木刺血出急以自己小便淋洗叄两次立止不妨入水
　　醉乡寳屑
　　能寛中化痰治呕吐恶心解酲醉后雅宜随意服之陈皮【肆两】缩砂【肆两】红豆【壹两陆钱】甘草【贰两肆钱】生姜【壹斤已上并防咀】盐【壹两】丁香【壹钱剉】白豆蔲仁【壹两碎】巴豆【捌粒不去皮殻用铁线串定】
　　九味同用水煑焙干去巴豆不用
　　遇春仙方
　　丁香沉檀麝壹钱更兼香附半钱先饮时少许投壶内席上春风正遇仙
　　人适它方不伏水土
　　故鞋底下土刮取末和水服之
　　专治吐酒【邓尉谦之传二方】
　　桑树上木耳以新瓦焙干为末糯米饮调服之
　　治恶指
　　烂嚼黒豆傅之
　　止夜起方
　　益智贰拾个和皮剉碎用水壹椀煎至陆分临卧热服
　　又方胡桃慢火炮熟温酒同嚼临卧下
　　治妇人众疾
　　治妇人经寒月闭湛浊无时血滞四肢或时结痛子宫乆冷诸虚不足并宜服此益血温补调经养气思进饮食大効琥珀散【王稚川传】
　　琥珀【半两不见火】南木香【半两纸褁煨熟】血竭【半两不见火】延胡索【半两】川当归【壹两】川芎【半两不见火】肉桂【半两不见火】赤芍药【半两】荆芥穗【半两】枳殻【壹两温汤浸去穰麦麸炒黄色】生地黄【贰两用生姜壹两切同炒黄干】
　　右为细末每贰钱用温麝香红酒调下空心日午各壹服
　　治妇人偏头疼香附子炒去毛末之每服贰叄钱建茶调下
　　露华汤治妇人赤白带下神妙
　　干莲房【隔年者良】
　　右为细末每服贰钱以麝香米饮下空心食前日叄服不数日见効去麝即不効切不可减去
　　治孕妇风秘大便不通
　　川当归【酒浸】枳殻【去穰炒】甘草【炙已上各壹两】川芎【半两】
　　右件为末毎服贰钱水壹大盏煎至防分去滓空心午食前服忌动风物如未通加少防风通即不用
　　治产难等方【庆育集所论及集验方所载甚详可参用之】一滑胎榆白皮为末毎服壹钱空心白汤调下自入月每日叄服令易产儿生下药皆涂身上
　　一催生并死胎不下萆麻子叄个巴豆肆个研细入麝香少许贴脐心上须臾间便下
　　一难产方黄蜀葵子贰拾壹粒细研热酒调下或只以蜀葵花为末毎服贰钱熟汤放温调下并进叄服亦佳
　　一难产叄两日不生以蚕种纸半张烧灰熟水调下【系已出蚕种纸亦名马明月】
　　一治横生逆生灸产妇右脚小指尖头如麦大叄壮立产
　　又方蛇退皮烧灰酒调贰钱面东服
　　又方盐涂儿足底急去之
　　又车前子末酒调服贰钱
　　一妊娠烦闷胎热卧睡不得并腹中痛及难产知母新白者焙干为末炼蜜圎如小弹子大毎服壹圎温酒调下
　　一妊娠偶因所触或坠高伤打致胎动不安腹中痛不可忍者缩砂不以多少和皮炒令热透去皮为细末每服贰钱热酒调下胎即安神効
　　一胎动日夜呌呼口噤唇青及下痢不止者熟艾壹两酒伍盏煑肆盏去滓再煎至贰盏服口闭者灌之亦治腰痛下血
　　一胎动及下血心腹胀者当归贰两川芎壹两为麄末水肆盏酒伍盏煎至伍盏分叄服若胎未死即安已死即便下
　　一产后血晕五灵脂炒令烟尽为细末温酒调下壹钱童子小便尤佳
　　又方干荷叶为细末毎服壹钱温酒调下
　　又方生半夏为末壹大豆许吹鼻中
　　又方红花或苏枋木酒水浓煑汁饮
　　一产后中风眼上视四肢搐搦荆芥穗为末每服贰钱温酒调下如不饮酒只浓煎汤服
　　治妇人产后发狂每用大香附子去须皮净为细末每用贰钱入研极细真辰砂末壹钱以烧通红秤磓侵好酒调药服之神妙
　　催生灵符治一切产难横逆于端午日以露水或雨飞好朱砂至诚书龙字勿令笔画连接毎临产时即旋圎壹字以温水吞下随男左女右持符出是验然须直候腰作阵痛上草欲产时方服不可太早【甲子庚申日亦可书】
　　治产妇渴疾神効【杜仲文传】
　　缩砂皮不拘多少煎汤百沸候通口饮之不过一盏渴疾自止
　　芎防汤治妇人产后血迷血晕及失血过多虚悬瞀闷
　　当归【切洗焙干】川芎【各等分】
　　右为麄末或剉如麻豆尤佳每服伍钱水贰盏慢火煎至壹盏去滓温服如热闷冷吃亦得若妇人胎产危恶用半两作壹剂以水贰盏酒壹盏慢火煎至壹盏半温服一切不顺自然安适
　　治产后恶心
　　白术【壹分】生姜【减半】
　　右并咬咀水壹盏煎至防分温服神効
　　治妇人妳痈痛甚无比散
　　右用蛇蜕皮烧灰壹钱炒甘草末半钱同和暖酒下如破用生油调涂
　　治小儿众疾
　　乌蛇圎治小儿慢惊风【徐成和需传】
　　乌蛇【壹两酒浸壹宿】天浆子【叄拾个去殻】天麻【半两】干蝎【壹分】天南星【半两炮】白附子【半两】川附子【壹两炮】防风【半两】半夏【半两洗防次用】已上并酒浸防日焙干为细末入后药
　　牛黄　珠砂　麝香　雄黄【已上各壹钱】
　　右并研腻以糯粥圎如黄米大每服拾圎不计时候煎荆芥汤下以风搐止为度
　　治小儿因惊中风角弓反张及慢脾风追风散【南华椿老传三方】全蝎【壹个】母丁香【壹个】蔕【防枚】赤小豆【肆拾玖粒】
　　右为细末小大加减壹字许米饮调灌之吐出风涎方可治然后服后药
　　天麻圎
　　天麻【壹钱】白附子【壹钱】大附子【炮去皮脐壹钱】赤脚蜈蚣【壹钱】白花蛇项肉【壹钱】羌活【壹钱】麻黄【半两槌碎水煎去查熬成膏】
　　右为末以麻黄膏搜为圎如梧桐子大每服壹圎薄荷汤酒磨化咽下立愈
　　治小儿急慢惊风
　　天南星【壹个】全蝎【壹个】
　　右为末用父母津唾调膏稀稠得所涂顋上防顋大小涂之移时惊住不须涂之若未住再涂之
　　治慢惊风
　　附子【炮去皮尖脐】
　　右用半个切片用生姜叄片丁香伍粒水壹盏半煎半盏灌之令睡醒来安乐神妙急切无丁香亦可
　　人参膏治小儿泄防烦渴呕逆【但季良传】
　　人参【壹两】白术【半两】丁香【半两】藿香【半两】白匾豆【壹分】
　　右为细末蜜圎如菉豆或麦粒大量儿大小以生姜汤下五七圆至十圆
　　益中汤治小儿呕吐泄痢
　　丁香【半两】草果子【叄枚去皮炒】人参【半两】青皮【半两】阿黎勒【壹分】桂心【壹分】
　　右为细末毎服半钱或壹钱米饮调下
　　益胃汤治小儿胃虚身热呕吐不止
　　丁香　人参　桂心　阿胶
　　右各等分为细末每服壹钱水陆分盏生姜叄片同煎至肆分温服
　　人参豆蔲散治小儿霍乱烦渴
　　藿香叶【壹两】肉豆【壹两】甘草【壹分】白匾豆【半两】人参【半两】
　　右为细末毎服壹钱水陆分入生姜贰片煎至肆分温服
　　治小儿惊防不定
　　蝎梢【防个】胡椒【肆拾玖粒】
　　右为细末毎服半钱荆芥汤调下
　　三和散治小儿吐利津液燥少
　　茯苓【壹钱】乌梅肉【半钱】木【半钱】
　　右为细末毎服壹钱水半盏煎至叄分温服
　　肥儿圎治小儿五疳八痢隂阳气不顺虚痞腹胀呕逆腹痛防痢消化乳癖积聚肥肌退面黄瘦杀虫安胃虫进饮食此药应有小儿疳病累服药未効者不问虚实便与数服即安【荆南侯医传】
　　槟榔【用麪剂褁煨熟去麪剉焙】陈皮【洗去白】青皮【洗去白】胡黄连宣连【去须剉碎微炒】白芜荑【炒去扇】史君子【煨去皮】肉豆蔲【加槟榔法煨】人参【去芦】夜明沙【防炒】赤芍药　龙胆草【洗净剉炒】
　　右拾贰味各等分为末薄面糊为圎如萝卜子大每服叄伍拾圎用紫苏木汤下防痢米饮下不计时候日贰叄服
　　姑熟李氏小儿保生要方三卷其论议治疗之法甚详审兼有钱氏所未及言者予家常用之无不取効今摭其间论证及八方附见于此
　　常用朱砂膏安神鎭惊心去痰退热
　　人参　茯神　防风　山药　甘草【炙】黄耆【蜜炙】麦门冬【去心】已上各半两
　　朱砂【陆钱研】麝香【半字】
　　右为细末研匀炼蜜圎如樱株大金箔为衣毎服半粒或壹粒薄荷汤化下不拘时
　　欢喜散治小儿感外风发热头痛无汗恶风或眦小温热鼻塞清涕泪出喷并皆治之
　　防风　人参　甘草【炙】天麻　前胡【已上各贰钱半】细辛【壹钱半】柴胡【壹钱半】白茯苓【贰钱】桔梗【贰钱】枳殻【去白麦麸炒秤贰钱半】川芎【叄钱】
　　右为细末每服叄嵗已上抄壹钱匕水陆分盏薄荷两叶同煎叄两沸通口服不拘时更量力加减
　　惺惺散治小儿时行温壮及伤风发热应表证未解者悉主之【亦见和剂方】
　　桔梗　细辛　人参　甘草【炙】白茯苓　苽蒌根白术【各等分】
　　右为细末毎服壹钱匕用水壹小盏入蔢荷叄叶同煎至肆分温服不拘时
　　六神散治小儿胃气不和表里俱虚脏腑冷防不欲饮食及治因身热服药既表解后再发热者盖气不归元而阳浮于外故耳此非热证也当此用药加粳米煎和其胃气归内身体自凉如治胃冷及冷防即加附子治风证加天麻治痢加甖粟殻同煎服之
　　人参　白茯苓　干山药　白术　白匾豆甘草【炙】
　　右陆味等分为细末每服壹大钱水半盏壹个生姜贰片同煎至叄分通口服
　　小儿青粪者冷也亦是肝尅脾之证也肝属木其色青脾属土其色黄粪黄者脾家之本色也若脾受肝尅则其粪青肝木主风宜早治之不尔成脾风发癎也然所谓青粪下便青若初下时黄良乆乃青小儿安乐者皆然不可认为青粪也可服白附子圎活膏
　　白附子圎治小儿青粪及吐而有冷证多者
　　白附子【壹分为末】蝎梢【壹分为末】舶上硫黄【半两细研】半夏【半两生为细末用生姜自然汁和成剂拍作小钱大饼子沸汤内下煑熟不麻人爲度取起研成胶】
　　右将前叄味壹处研匀入在半夏胶内和得所干即添汤圎如萝卜子大毎服叄伍拾粒米汤或乳汁下
　　活膏治小儿胃虚吐防生风
　　活　天麻　防风【各半两】人参　　全蝎【酒炒】桂【各壹分】朱砂【壹钱研】水银【壹钱】硫黄【壹钱已上贰味同研如泥】
　　右先将捌味为细末入水银硫黄研匀炼蜜为膏每服壹匙匙大用荆芥薄荷汤化下食前服更量度加减
