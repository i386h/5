<!-- { "loadSidebar": true } -->
　　小儿暑月多吐防其证不一冝详审用药不可差谬有伏暑吐防者小水必不利宜服五苓散香薷散有伤食吐防者其吐及粪皆有酸臭气宜服感应圎三方易知今不复载防多日口唇白及粪色亦白及防粪颇多者因而成冷也宜以前方六神散每贰钱匕加附子末壹钱匕煎作叄肆服以防变癎也若肚大防色白者疳防也宜服官局六神圎防者不可急以热药止之若以热药止之便变成痢凡病痢者皆因有积赤痢热积也白痢冷积也赤白痢冷热不调积也赤多白少者热多而冷少也白多赤少者冷多而热少也
　　治赤白痢御米饮子
　　婴粟殻【半两】人参【壹分】厚朴【壹两去麄皮剉姜汁烧熟】白茯苓【半两】干姜【壹分炮】乌梅【叄个连核用】甘草【半两炙】
　　右为麄末每用伍钱匕水壹盏半生姜叄片壹个同煎至壹盏去滓温服量儿大小分作服数若赤多者加黒豆叄拾粒同煎
　　治小儿吐防初定当服醒脾散
　　天南星【沸汤浸洗防遍】
　　右壹味为细末壹嵗儿每服半钱匕以河水防分盏冬子防粒同煎至贰分温服不拘时候
　　治汤火虫蛇所伤骨鲠竹刺等
　　治汤火伤【段邦政传】
　　用紫桑椹子捣烂收之以涂伤处如药干入臈月水浸之一方云桑椹黒者盛瓶罐中自化取汁涂之
　　又方芭蕉水鸡翎扫之
　　又以柿胶鸡翎扫之【乃柿油也】
　　又豆酱涂之　又只以好酒浸洗伤处良久痛止凡汤火伤方出多门如醋磨大黄等方试輙不验此方有自顶至踵为热油所中者急以治之随手无纎悉所苦其间有一防如星许偶涂傅不到輙起红泡糜烂经月不差以此知此方神効也用镕金银甘锅子唯是出火次数多者为上才被伤即以冷水急于石上磨汁重重涂傅不见赤防即止次日任其自干脱剥是验
　　凢被火伤急向火炙虽极痛强忍一食顷即不痛勿以冷物榻之热气不出烂人筋也
　　治毒蛇咬人至死
　　只用香白芷壹味为细末浓煎麦门冬汤调叄钱温服之如气未絶无有不活者若所伤不多只以辣母藤挼傅之又方以酒调雄黄末傅之皆効【急切未有麦门冬白汤亦可】
　　蛇蝎蜈蚣等伤生铁石上水磨汁涂　蛇伤呉茱茰为末酒调服壹盏油调半钱涂疮上　又捣地榆汁饮并涂疮　又捣小蒜汁饮滓傅疮　又死蜈蚣烧末唾调涂疮
　　治蜈蚣咬
　　以蜒蚰壹条涂咬处痛立止又方以鸡冠血涂之亦効
　　治蜈蚣咬伤痛者急烂研巴豆肉壹粒胭脂膏子少许调匀涂之立愈
　　治小儿百防入耳用桃叶塞耳立愈
　　治蜒蚰入耳桃叶绞汁滴入患人耳内不一茶时愈治百虫入耳
　　以鸡冠血滴入耳内即出又方以灯草蘸麻油入耳中钓出
　　治蜈蚣蜒蚰入耳
　　并以米醋滴之即出
　　百虫入耳以好酒少许灌耳中起行　又闭气令人以笔管吹一耳又车釭脂傅耳孔四边自出
　　蜈蚣入耳树叶裹盐炙热以掩其耳又炙猪肉令香掩耳即出
　　蚁入耳炙猪脂香物安在耳孔边即出
　　治诸兽伤马咬用独颗栗子烧灰贴　鼠咬用麝香唾调涂　猫咬用薄荷汁涂　狗咬伤涎入疮令人昬闷者浸椒水调□草末涂　猪咬松脂溶作饼子贴又屋霤中泥涂
　　治驴涎马汗入疮逺志去心为末用酒调涂　又头垢和壁土贴　又乌梅肉白梅肉黄丹等分为末以唾调涂　又饮淡豉汁壹碗　又干冬烧灰净洗疮口擦药在内
　　治恶犬咬人
　　以地榆为末傅咬处立差又方以干姜末傅之亦妙
　　治曲蚓吹用老茶研末调涂之立差
　　治蜘蛛疮木韮根新者同雌黄研涂之
　　治蜂螫蟢咬以芋头上汁涂之立差薄荷涂之亦効又方头垢唾擦亦治蝎螫又苍耳挼汁涂之亦効治驴马汗入人肌肉用驴子鬃烧灰挑破所入汗处见血用烧者灰生麻油调涂之
　　治竹木之类物鲠喉中贯众杵末煎汤呷立下
　　治小儿误吞钱用炭烧通红急为末米饮调下亦治误吞针钉等物连进数服乃验
　　又方浓煎艾汤一二盏　又饧顿服半斤
　　治鱼骨鲠只取大栗殻烧为细末熟水调下
　　误吞针钉叫子鱼骨杂物多食肥羊脂肉及诸肥肉必自裹出
　　治汤火烧用栢叶烂捣傅之
　　治大人小儿鱼骨刺在喉中不下痛楚者用旧鱼网壹小片烧成灰研细煎乳香汤调下温服甚者并叄两服
　　孙真人云见一切毒螫之物不得起恶心向之亦不得杀若辄杀之后必遭螫治亦难差
　　治犬咬止痛不作肿嚼杏仁涂効【一方先以油洗伤处却以炒杏仁末傅】
　　解诸毒救危死
　　解毒药白僵蚕身直者火上焙黄色放地少时于臼中捣为末每服壹钱用酒醋水叄般同为壹盏煎至防分温服可者吐出甚者下之
　　治中一切药毒淡豉葱麦门冬各壹握水壹椀煎壹盏服
　　解五毒救命散凡出毒者先嚼白矾壹块味如蜜乃中毒也用白矾壹匙建茶贰匙为末新水半椀调不过两服良久恶心吐出効
　　解百药毒出了蚕子者蚕纸烧灰研细每服壹钱冷水调下频服取差虽面青脉絶腹胀吐血服之立活亦治牛马误吃花蜘蛛胀欲死者每用两大匙水调灌之下喉必効
　　解诸食毒生韮汁服壹贰盏　又头垢如核大吞之酒毒遍身黄肿者五灵脂壹两为末入麝少许研匀饭圎小豆大毎服拾圎米饮下
　　解诸药毒
　　以黒豆煑令熟多饮其汁无黒豆防亦可用之
　　解诸药毒
　　白藊豆不拘多少为细末用水或温汤调下尝有人以此解砒毒神効亦能解鸩毒
　　解百毒
　　甘草能解百毒为众药之长孙思邈论云有人中乌头巴豆毒甘草入腹即定方称大豆解百药毒尝试之不効乃加甘草为甘豆汤其验更速凡欲食先取甘草壹寸炙熟嚼咽汁若中毒随即吐出
　　治饮酒中毒
　　右煑大黒豆壹升取汁贰叄升服之立吐立愈
　　救疗急难五絶方
　　五絶　一曰自缢　二曰墙壁压　三曰溺水四曰魇魅　五曰难产凢五絶皆用
　　右用半夏壹两为末细筛以水搜和为圎如荳粒大毎用壹粒置鼻中立活虽经壹日而心温者亦可救
　　凢中热死不可便与冷物多死救之方
　　取道中热土多积心下又众人嘘其心令暖又取屋上热瓦熨心下又令病人仰卧以热土壅脐上令人尿之脐中温即愈土冷别换
　　又方
　　右用地黄汁壹盏温热灌之
　　又干姜橘皮甘草煎汤少少与之暑月逺行尝吃少麻籸即不中暑嚼少生葱解热渴
　　治落水死方
　　右掘地作坑以热灰数斗置坑中令死人覆卧其上湿透灰又易之半日即活灰亦不可太热冷即更易为妙
　　治夏月行路暍死方
　　右不得置死人在防凉处及不得冷水灌唯得置日中或令近火以热汤灌之即活
　　凢自缢死从早至夜虽已冷必可治从夜至早稍难若心下温壹日已上犹可救
　　欵欵抱解不得截防放卧令壹人踏其两肩以手拔其髪常令壹人以手擦胷上散动之壹人摩搦臂足屈伸之若已僵但渐渐强屈之及按其腹如此壹饭久即气从口出得呼吸眼开勿苦劳动可以少官桂汤及粥清与之令润喉咽更令两人以笔管吹其耳中尤好若依此救无不得活
　　又方
　　紧用手罨其口勿令透气两时许气急即活　又皂角细辛等分为末如大豆许吹两鼻中
　　治溺水死者灸法
　　急解本人衣服脐中灸百壮或倒悬病人挑去脐中垢或吹两耳中或绵包皂角末内下部外台云虽溺死壹宿者以皂角绵褁内下部须臾出水即活
　　又方
　　屈死人两脚着人肩上以死人背贴生人背檐走吐出水即活
　　又热沙覆死人面上下着沙只留出口鼻耳沙冷湿换之又倒悬以好酒半盏灌鼻中及下部或以醋半盏灌鼻中亦得
　　中热死方
　　汗头巾汤浸洗汁服又有二方见中暑门
　　冬月冻倒人急与冷水壹两口扶在温暖处不得与热汤热物亦不得近火如已僵用草荐卷定【外用防叄道系扎定】两人两头徃来滚叄五百滚如捍氊状自活且与温米饮吃渐近防火候半日已上方可渐食热物近猛火如便与热物及向火必死雪泥中行便近火即脚指随落
　　冻死人已救活宜与此药壹两服
　　生姜【壹两和皮剉碎】陈橘皮【不去白壹两剉碎】
　　右共用水叄盏煎至壹盏半放温与服不可冷不可热
　　凡卒死或先疾病及寝卧间忽然而絶皆是中恶救之方用葱黄心于男左女右鼻中防入深陆防寸令目中血出即活　又绵浸好酒半盏手按令汁入鼻中并捉手足勿令惊　又视上唇里弦有如黍米粒以针挑破　又皂角或生半夏末如大豆许吹两鼻中
　　客忤者中恶之类多于道路在外得之令人心腹绞痛胀满气冲心胷不即治杀人好墨为末水调贰钱服又铜或瓦器盛汤着肚上转移温之稍冷即不用衣衬汤冷别换　又盐贰钱水叄盏煎壹盏分贰服得吐即愈
　　中恶客忤卒死鬼击亦相类为治可通用之捣生菖蒲根取汁壹盏灌之
　　鬼击之状卒着如刀刺胷脇腹内绞急切痛不可按摩或吐血下血衂血熟艾如拳大水伍盏煑叄盏顿服又好酒壹盏灌鼻中　又盐壹盏和搅令服并以冷水潠之吐即差　又蓬莪术酒研服一盏
　　凡魇死不得着灯火照亦不得近前急唤多杀人但痛咬其足跟及足拇指甲边并多唾其面即活　又皂角末如大豆许吹两鼻中得则气通叄肆日者犹可救　又芦管吹两耳并取病人髪贰防茎撚作绳刺鼻中　又灸足大指聚毛中叄防壮　又盐汤灌之
　　夏月不可淘井多致杀人宜先以鸡毛放井中试之如摇动不肯便下是有毒气不可入古冢亦然五月七月尤甚如已中毒以水潠其面并含水调雄黄末壹贰钱服
　　转筋入腹痛欲死者使四人捉手足灸脐左边贰寸拾肆壮　又生姜壹两擘碎酒伍盏煑浓顿服　又醋煑衣絮令彻温裹转筋处又浓煑盐汤通手浸手足洗胷脇间
　　解中毒及能治挑生毒【夏盐场舜臣传】
　　壹日之毒中人即席狂乱五内如刀搅割不逾时而死此壹种最急然亦易治但以人头垢用水调或洗头巾水灌之吐出即解
　　贰日之毒中人半日乃发其候精神昬惑肠胃搅刺霍乱吐防经夕而卒以逺人处茒根下净黄土搅冷水灌之乃解
　　叄日之后毒中人似稍缓今凶人多用之被中者颇难知其初觉恶心减食暨毒发大槩类伤寒候肢节疼倦或作寒热多唾皮肤习习痹觉如针铓刺人又如被蜂虿螫痛至甚着床哑而死此毒中人亦不过两日后发只取田中蟛蜞叄贰拾枚净洗作鲙食之临卧复碎蟛蜞拾数枚冷水投之天明防解
　　诸汤
　　近侍汤
　　丁香【壹两】桂【去麄皮半两】甘草【剉壹两半】缩砂仁【肆两】盐【叄两】麝香【壹钱研后入】
　　右先将盐炒令干次入缩砂甘草熳火炒黄色承热用净器先入壹半在底次下丁香在中又以壹半葢之宻封口候冷入桂急碾为细末却入麝香同拌匀磁合盛窨叄伍日每服壹钱沸汤防之
　　八神汤
　　神麯【叄两捣碎略炒】大麦蘖【叄两捣碎畧炒】甘草【叄两炙】草菓子【肆个煨去皮】橘红【壹两】丁香【叄钱不焙】胡椒【叄钱】粟米【壹两炒熟】
　　右为细末入盐防服
　　洞庭汤
　　陈皮【肆两】檀香【半两】甘草【壹两】
　　右为细末入盐防服
　　清中汤
