<!-- { "loadSidebar": true } -->
　　八、服桂枝汤，大汗出，脉洪大者①，与桂枝汤，如前法。若形似疟，一日再发者，汗出必解，宜桂枝二麻黄一汤。
　　
　　①脉洪大：脉形盛大如洪水泛滥，但来盛去衰，是其特点。
　　
　　郑论：此条既服桂枝汤，大汗出，而病岂有不解之理乎？既已大汗而脉见洪大，若再用桂枝汤，能不虑其亡阳乎？条中大字，定有错误，想是服桂枝汤而汗不出，故可以用桂枝汤，方为合理。至形如疟状，是表里之寒热尚未尽解，故仍以桂枝〔二〕麻黄一汤主之，俾邪外出无遗，故决之曰：汗出必解，方为合式。
　　
　　㈠或者汗出而邪未尽解，脉见洪大，邪仍欲出表之意，理亦不错，但大字不能无疑（顶批）。
　　
　　【阐释】郑注文“既以大汗而脉见洪大，若再用桂枝汤；能不虑其亡阳乎？
　　
　　条中大字，定有错误。”其顶批亦云：“或者汗出而邪未尽解，脉见洪大，邪仍欲出表之意，理亦不错，但大字不能无疑？＂曹颖甫对本条订正为“脉不洪大，故仍宜桂枝，传写者脱去不字耳。”若如此订正，则可释郑书之疑。
　　
　　桂枝二麻黄一汤方（校补）
　　
　　桂枝一两十七铢（去皮）芍药一两六铢麻黄十六铢（去节）杏仁十六个（去皮尖）甘草一两二铢（炙）大枣五枚（擘）生姜一两六铢（切）上七味，以水五升，先煮麻黄一、二沸，去上沫，内诸药，煮取二升，去渣，温服一升，日再服，本云桂枝汤两分，麻黄汤一分，合为二升，分再服，今合为一方，将息如前法。
　　
　　【方解及其应用范围】本方与桂枝麻黄各半汤药同而量异，麻、杏两味再减轻，则名桂枝二麻黄一汤，为辛温、微发汗之轻剂。其方解可参看桂枝汤、麻黄汤。现今用治风寒感冒之轻者，但风重于寒，用此方和其营卫，略佐疏表，大多汗出而愈。
　　
　　九、伤寒不大便六七日，（若）头痛有热者，与承气汤。其小便清者，知不在里，仍在表也，当须发汗。若头痛一者，必衄，宜桂枝汤。
　　
　　郑论：按伤寒六七日不大便，有热结寒结之分，务要察其果系热结，方可以大承气汤施之；头痛亦必审其脑后，方是太阳的候，有热而必兼见恶寒者为确，有不恶寒而独发热者为非。又曰其小便清者，知不在里而在表也，理宜解表。头痛而衄者，是邪从外解，仍以桂枝汤治之，是随机斡旋之意，真立法之妙也。
　　
　　【阐释】伤寒六七日不大便，头痛有热者，此因大便不通，由浊阴之气与里热上犯，用大承气下之，热清浊降，大便通畅，头痛发热，随之而愈。如果头痛身热，而小便清利如常的，虽然不大便六七日，是邪不在里而仍在表；既然在表，就是桂枝汤证仍未罢，用桂枝汤解表，表解则头痛发热自愈。若头痛而衄者，此久不大便，其热较一般表证头痛之热为重，伤及阳络而衄血，则邪亦从外解也。至郑氏所言不大便有热结寒结之分，临证时，必须细心分辨，若系寒结，则当用四味回阳饮加安桂治之。
　　
　　十、服桂枝汤，或下之，仍头痛、项强、翕翕发热，无汗，心下满，微痛，小便不利者，桂枝汤去桂加茯苓白朮汤主之。
　　
　　郑论：按此条虽云服桂枝汤，或下之，而仍头痛、项强、翕翕发热、无汗，是邪尚在表而未解，仍宜发表为是。至于心下满而痛，小便不利，是太阳之气，不从小便而下趋，逆从于上而为心下满痛，何也？太阳之气，是由下而上至胸腹也，今既心下痛而小便不利，理应以五苓散方施之，化太阳之气，俾邪从下解，此方去桂枝加白朮、茯苓，亦是五苓之意。以予拙见，桂枝似不宜去。
　　
　　【阐释】历代注家对于本条的注释，各有见解，去桂去芍，尤为争辨的焦点。郑氏认为邪尚在表而未解，仍宜发表为是。又云：太阳之气，是由下而上至胸腹也，今既心下痛而小便不利，理应以五苓散方施之，化太阳之气，俾邪从下解，……以予拙见，桂枝似不宜去，这是郑氏独特的见解。笔者认为去桂去芍皆非，用桂枝汤以解表，加苓、朮以利水，岂五苓散方中，用桂枝以化气行水，桂枝岂能去耶？郑氏之说为妥。
　　
　　桂枝去桂加茯苓白朮汤方（校补）
　　
　　芍药三两甘草二两（炙）生姜（切）白朮、茯苓各三两大枣十二枚（擘）上六味，以水八升，煮取三升，去渣，温服一升，小便利则愈。本云桂枝汤，今去桂枝加茯苓白朮。
　　
　　【方解及其应用范围】本方即桂枝汤原方去桂加苓、朮而成。此方末云，小便利则愈，重在利水，故去桂枝。加白朮、茯苓健脾除水而利小便，使内停之水饮，尽从下去，则心下满头项强痛发热诸证，皆可随之而解。此和里而表自解之法也。
　　
　　十一、伤寒脉浮，医以火迫劫之①，亡阳②，必惊狂，起卧不安者，桂枝去芍药加蜀（膝）〔漆〕牡蛎龙骨救逆汤主之。
　　
　　①火迫劫之：以火法强迫其发汗。凡烧针、火熏、炙法，皆属火法。
　　
　　②亡阳：此处的阳，指心阳而言。亡阳即心阳外亡，神气浮越之谓。
　　
　　郑论：按伤寒脉浮，而医以火迫劫之，浮为阳，邪火亦阳，两阳相会，邪火内攻，扰乱心君，故惊狂不安之象所由来。致于亡阳二字，所论不切，当是亡阴，庶于此条方为合法，主以救逆汤，亦是敛阴、祛邪、安神之意也。
　　
　　【阐释】郑氏所云“亡阳二字，所论不切，当是亡阴，庶于此条方为合法。”上篇以火劫而致变者，皆为亡阴，但头汗出颈项而还，其不得汗显然矣，观本条之去芍药，其为无汗之故，更显然矣。篇首误服大青龙汤而亡阳者，乃为汗多所致，以皆为无汗而致也，岂有无汗而亡阳之理哉？
　　
　　桂枝去芍药加蜀漆龙骨牡蛎救逆汤方（校补）
　　
　　桂枝三两（去皮）甘草二两（炙）生姜三两（切）大枣十二枚（擘）牡蛎五两（熬）蜀漆三两（洗去腥）龙骨四两上七味，以水一斗二升，先煮蜀漆二升，内诸药，煮取三升，去渣，温服一升。本云桂枝汤，今去芍药，加蜀漆、龙骨、牡蛎。
　　
　　【方解及其应用范围】用桂枝汤去芍药之阴柔以助心阳，以治其本；蜀漆辛苦微寒，可涤痰消饮，重用牡蛎助蜀漆消痰饮，配龙骨镇纳浮阳安神而止惊狂，卧起不安。全方共奏温补心阳，涤痰镇惊之功，而收调和阴阳之效。用以治疗各种原因引起的心阳骤伤，兼痰浊阻窍，神志不宁，甚至惊狂等为主的症候。
　　
　　十二、火逆下之，因烧针烦（燥）〔躁〕者，（当用）桂枝甘草龙〔骨〕牡蛎汤主之。
　　
　　郑论：按火逆则伤阴，未见下症而下之，则伤阴，复又烧针而阴又伤，此烦（燥）〔躁〕之症所由生，而阴虚之象所由见，主以桂枝〔甘草〕龙骨牡蛎者，是取其调中而交心肾也。
　　
　　【阐释】此先火后下，又加烧针，是经过三误。故郑氏说：“此烦躁之症所由生，而阴虚之象所由见。”亦即心阳受伤，而见烦躁不安之状。故用桂枝甘草以助心阳，龙、牡以止烦躁。
　　
　　桂枝甘草龙骨牡蛎汤方（校补）
　　
　　桂枝一两（去皮）甘草二两（炙）牡蛎二两（熬）龙骨二两上四味，以水五升，煮取二升半，去渣，温服八合，日三服。
　　
　　【方解及其应用范围】本方以桂枝入心助阳，甘草以补养心气，龙骨牡蛎以收敛浮越之正气，安神镇惊，全方有调和阴阳，潜镇心神之功。陈修园说；此为火逆烦躁者，立交通心肾之法也。”用以治疗某些心悸、怔忡、自汗、盗汗、遗精、滑精等证。近人推广用于治疗某些心血管系统和神经系统疾病，都有很好疗效。
　　
　　十三、伤寒脉浮，自汗出，小便数，心烦，微恶寒，脚挛急①，反与桂枝（汤）欲攻其表，此误也，得之便厥①，咽中干，烦（燥）〔躁〕吐逆者，作甘草干姜汤与之，以复其阳；若厥愈足温者，更作芍药〔甘草〕汤与之，其脚即伸；（者）〔若〕胃气不和、谵语者②，少与〔调胃〕承气汤；若重发汗，复加烧针者，四逆汤主之。
　　
　　①脚挛急：就是脚伸展不利之意。
　　
　　①厥：手足发冷。
　　
　　②谵语：神昏妄言，也就是说胡话。
　　
　　郑论：据脉浮自汗至（拘）〔脚〕挛急，症中并无发热、恶寒、身疼，而独见自汗出者，卫外之阳不足也，小便数者，气化失机也，心烦、微恶寒者，阳衰之征也，拘挛急者，由血液外亡，不能滋润筋脉也。本非桂枝汤症，而曰欲攻其表，此误也，实为有理。至于得之便厥，咽中干，烦（燥）〔躁〕吐逆者，大抵此症先因吐逆太过，中宫转输之机，卒然错乱，不能输精气于心肾，故烦（燥）〔躁〕，吐则亡阳，故四肢厥也。咽中干者，肾阳衰不能升腾津液于上也。以甘草干姜汤与之，此是守中复阳之法也，何愁脚之不伸也？原文又以芍药甘草汤，此汤本为火盛灼筋者宜，而用之于此症，殊非正论。若胃气不和，谵语者，少与承气汤，此说觉得支离，又并无胃实足征，何得有谵语之说？即果谵语，务必探其虚实真伪方可。若重发汗，复加烧针者，主以四逆汤，此是何病情？而重汗，而又烧针耶？一条之中，东一若，西一若，吾甚不解。
　　
　　㈠厥症原有热厥寒厥之分，原文主甘草干姜，是定非热厥也。总之㈠〔医〕家临症时，务宜下细探求阴阳实据方可。此论是就原文主方说法也（顶批）。
　　
　　【阐释】本节“伤寒脉浮……脚挛急”，为未治以前的证状，类似桂枝汤证，但小便数，心烦，脚挛急则不是桂枝汤证所应有，与太阳上篇条的太阳病，发汗，遂漏不止，其人恶风，小便难，四肢微急，难以屈伸等证，基本是一致的。此为表阳虚，腠理不固所致，法当温经复阳，用桂枝加附子汤治疗。但辨证不明，反与桂枝汤攻其表，耗散真阳，得之便厥，咽中干，烦躁、吐逆者，此又重伤其阳，原文主以甘草干姜汤，以守中复阳，其脚即伸，是为正治。至原文所列之芍药甘草汤、调胃承气汤、四逆汤等，有如郑氏所说：“一条之中，东一若，西一若，吾甚不解。”可见条文有误，姑存之。
　　
　　甘草干姜汤方（校补）
　　
　　甘草四两（炙）干姜二两（炮）上二味，以水三升，煮取一升五合，去渣，分温再服。
　　
