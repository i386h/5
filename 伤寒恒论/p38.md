<!-- { "loadSidebar": true } -->
　　郑论：按下利清谷，脉现沉迟，其里寒甚矣。况面戴赤，身有微热，诚元阳外越之候也。以为郁冒汗出解，脉证不孚，大非确论。此证所幸者未出汗，阳尚在躯壳，可招而回，今既汗出，则阳露于外，诚死机也。既知面赤下虚，何得妄云〔汗出而解〕？仲景当不说此。
　　
　　【阐释】郑氏说：“原文以为郁冒汗出而解，脉证不孚，大非确论”。盖肾阳发露，则面赤而为戴阳。戴阳证为里阴盛而隔阳于上也。此时微阳仅存一线，最忌汗出，汗出而阳散矣，何得谓汗出而解也。诚不若于汗未出之际，急以通脉四逆汤挽之。
　　
　　十一、下利清谷，里寒外热，汗出而厥者，通脉四逆汤主之。
　　
　　郑论：按下利清谷，里寒外热，汗出而厥，此阴盛逼阳于外之候，主以通脉四逆，诚不易之法也。
　　
　　【阐释】下利清谷，是阴寒内盛；汗出而厥，是真阳外竭。此阴盛逼阳于外，虚阳欲脱的危症。与少阴前篇条的主要证状相同，所不同的，此为汗出，彼为面色赤，但总是虚阳欲脱的现象，所以都用通脉四逆汤。
　　
　　十二、下利（而）手足厥冷，无脉者，灸之不温，若脉不还，反微喘者，死。前段
　　
　　郑论：按下利厥冷无脉，阳将尽也，灸之而温，阳回也。灸之不温，反见微喘者，阳将脱也，不死何待？
　　
　　【阐释】此条乃阳气衰微欲绝，阴寒邪气充斥内外，病情已十分危急，当此时机，用汤药来挽救其阳，恐怕是缓不济急，所以用灸法急救，可灸关元、气海二穴。除用灸法以外，亦可用白通加猪胆汁以回阳救急。
　　
　　十三、下利后脉绝，手足厥冷，晬频率还③，手足温者生，脉不还者死。
　　
　　③晬（zuì罪）时：一昼夜时间。
　　
　　郑论：按脉绝，手足厥冷，有频率还，手足温，阳尚未亡也；若脉不还，阳已尽矣，故知其必死。
　　
　　【阐释】此条乃寒中厥阴的泄泻，非久利也。惟暴注下利，津液骤然大泄，阳气乍脱，故手足厥冷，脉一时隐伏不见。如此危证，非大剂四逆汤不可。并可外灸关元、气海穴，以救欲绝之阳。
　　
　　十四、下利，腹胀满，身体疼痛者，先温其里，乃攻其表，温里宜四逆汤，攻表宜桂枝汤。
　　
　　郑论：按下利，腹胀满，纯是阳衰，而阴气上逆聚于中耳。身体疼痛，乃阴邪阻滞筋脉所致，并非外感身疼可比。外感者，必有风寒病形足征，若此故知其为阴寒阻滞无疑，法宜温里，里寒得温，胀满与身疼，亦自灭亡。以先温其里，后攻其表，温里以四逆汤，实属合法，攻表以桂枝汤，殊非正论，学者宜细察之。
　　
　　【阐释】本条乃虚寒下利兼有表证的治法。郑氏则解“身体疼痛乃阴邪阻滞筋脉所致，并非外感身疼可比，……攻表以桂枝汤，殊非正论”，是有见地的。
　　
　　但服四逆汤后，如下利止，胀满除，而身体仍然疼痛，并有头痛、项强、脉浮等表证，则桂枝汤又为对证之方。
　　
　　十五、下利清谷，不可攻表，汗出必胀满。
　　
　　郑论：按下利清谷，里寒之极也，原文不可攻表，此是正论。
　　
　　攻之必汗出胀满，是教人不可妄攻也。攻之岂仅汗出胀满可患哉？
　　
　　【阐释】下利清谷是完谷不化，胃肠虚寒，里虚之征，纵有表证，不可误汗，严重者可以虚脱，故郑氏说：“攻之岂仅汗出胀满可患哉？”故一切腹痛呕泄诸证，严戒不可发汗。
　　
　　十六、伤寒下利，日十余行，脉反实者①，死。
　　
　　①脉反实：实脉是长大而有力，多见于大热大实的证候，虚证而见脉实，所以说反。
　　
　　郑论：按下利之脉，大半微细，今见脉实，是脉不合病，邪甚正虚，恐难获效，故决其死也。
　　
　　【阐释】下利日十余行，正气甚虚，脉当沉微弱，今脉反实，是邪实，脉证不符，攻之不行，温之则生燥，故决其死也。
　　
　　十七、下利有，微热而渴，脉弱者，（令）〔今〕自愈。下利，脉数而渴者，（令）〔今〕自愈，设不差，必圊脓血，以有热故也。下利脉数，〔而）有微热，汗出，（令）〔今〕自愈，设复紧为未解。、、
　　
　　郑论：按下利一证，以脉象求之，脉弱而渴，里有寒也，寒邪下泄，而津液不上潮，故口渴，有微热者，是阴症而得阳也，故曰自愈。脉数而渴，里有热也，热邪下行，热伤津液，故口渴，邪脉相合，故曰自愈；设不差，而圊脓血，是余热未尽故也。至于下利脉数，有微热汗出，是气机鼓动，有上升之机，故不利可自愈；设脉紧，紧为寒邪，寒伏于内，故为未解。
　　
　　【阐释】本条在伤寒论中分列为三条。第一节从“下利有微热而渴”至“今自愈”，指阴盛下利将愈的脉证；第二节从“下利”至“有热故也”，指阳复自愈与阳复太过之便脓血证；第三节从“下利脉数”至“为未解”，指阴盛下利将愈的脉证及未解的脉象。郑氏对此，详为注释，简明扼要，故不赘述。
　　
　　厥阴下篇
　　
　　计十法
　　
　　一、下利，寸脉反浮数，尺中（有）〔自〕涩者，必清脓血。
　　
　　郑论：按寸为阳，尺为阴，寸见浮数，阳邪之征，尺见（浮）〔自〕涩，血虚之验。清脓血者，邪气太盛，逼血下行耳。
　　
　　【阐释】厥阴下利本属虚寒，今脉反见浮数，是阴病转阳的脉象。本条阳复太过，由于邪无出路，热不得泄，以致内伤阴络，血为热蒸，腐化为脓，故大便脓血，亦即郑氏所说：“清脓血者，邪气太盛，逼血下行耳”。
　　
　　二、下利，脉沉弦者，下重也①；脉大者，为未止；脉微弱数者，为欲自止，虽发热，不死。
　　
　　①下重：指肛门有重滞之感。
　　
　　郑论：按下利一证，原有因寒、因热、因湿、因膀胱失职、因中虚、因饮食、种种不一，总要认证分别阴阳实据，学者一见，自有定法，若只见一脉而论证，未免不恰。况脉只数十端，而病有千万，何得只凭脉一端立法？仲景当不若此，定有遗误。
　　
　　【阐释】下利一证，应如郑氏所说：“总要认证分别阴阳实据”，对证用药，无不立应。但仅凭一脉立说，玄渺难凭，不足为法。
　　
　　三、热利下重者，白头翁汤主之。
　　
　　郑论：按下利而曰热，法宜清热，不独白头翁汤可治，学者总宜圆通，认理为要。
　　
　　【阐释】下利而有各种热性证状的，称为热利，有别于寒利。下重则邪滞下焦，不独白头翁汤可治，应如郑氏说“总宜圆通，认理为要。”
　　
　　白头翁汤（校补）
　　
　　白头翁二两黄柏三两黄连三两秦皮三两上四味，以水七升，煮取二升，去渣，温服一升，不愈，更服一升。
　　
　　【方解及其应用范围】白头翁清热活血止腹痛；黄连、黄柏清湿热，厚肠胃，泻下焦之火；秦皮亦属苦寒，有收涩之功。合之有清热平肝止利之功。本方用于治疗细菌性痢疾有特效；凡属热性下痢，无论肠炎痢疾疗效都很高。
　　
　　四、下利欲饮水者，以有热故也，白头翁汤主之。
　　
　　郑论：按下利饮水，明是热伤津液也，故以白头翁汤清热之剂主之。
　　
　　【阐释】此条与上条同，凡属清热之剂，可随宜选用，不可执定白头翁汤为是。
　　
　　五、下利谵语者，（以）有燥屎也，宜小承气汤（主之）。
　　
　　郑论：按下利谵语一证，亦有虚实之不同，不得尽为有燥矢而用小承气汤，但利有新久之分，谵语有虚实之异，务在临时斟酌，于饮冷、饮热、舌润、舌干、小便清、黄，如此求之则得矣。
　　
　　【阐释】用承气汤之目的，是泻阳明里实，而不是泻厥阴之热，本证所以列入厥阴篇中，一方面因为下利的辨证，连类而及，一方面因为病变源于厥阴，实际上病仍属阳明。今下利而见谵语，主有燥屎，则下利为热结旁流，谵语为里有实热。里有实热，用小承气汤下其实热，则下利自止。故郑氏：“利有新、久之别，谵语亦有虚、实之异。”则治阳虚者，急当回阳止泄，以固其脱；若阴虚者，自当急下存阴”，斯为得矣。
　　
　　六、下利（后）更烦，按之心下濡者，为虚烦也，宜栀子（豆）豉汤。
　　
　　郑论：按下利过甚，中气骤伤，阴阳不交，故见虚烦，用药宜慎，不可执一栀豉汤，为不可易，当细辨之。
　　
　　【阐释】此承上节而来，乃厥阴下利后虚烦之证也，与上节之燥屎实邪迥别。与太阳汗、吐、下后，心中懊憹，虚烦不得眠；以及阳明下早，以致虚烦的机转是一致的。故用栀豉汤以上清包络胸膈之余热，下启肾脏寒水之阴津，则正气复而烦自去也。
　　
　　七、呕而发热者，小柴胡汤主之。
　　
　　郑论：按呕（而发热，但呕）有寒呕、热呕之不同；发热有外入、内出之各别，不得统以小柴胡汤论，当辨明为是。
　　
　　【阐释】关于呕而发热，郑氏曰：“不得统以小柴胡汤论”，是正确的。如选用柴胡汤，必兼口苦、咽干、目眩、胸胁苦满等证，方为合法。
　　
　　八、呕而脉弱，小便复利，身有微热，见厥者，难治，四逆汤主之。
　　
　　郑论：按呕而脉弱，虚寒上逆也；小便复利，身有微热，真阳有外亡之机也；更加以厥，阴盛阳微也。故为难治，此际非大剂四逆不可。
　　
　　【阐释】本条叙述阴盛阳虚，呕逆的证治，郑氏所按甚当。笔者再为之细析，胃中虚寒，则呕而脉弱；下焦虚寒，故小便自利；阳气浮于外，故身有微热；阴寒据于里，故手足见厥。若阴盛格阳，阳气将脱，此乃危候，故云“难治”。“难治”并非不治，可用大剂四逆汤温经回阳以救之。
　　
　　九、干呕，吐涎沫①，头痛者，吴茱萸汤主之。
　　
　　①吐涎沫：指味出清稀涎沫。
　　
　　郑论：按呕吐涎沫，而巅顶痛者，则是厥阴头痛无疑，何也？厥阴脉会顶巅故也。条内只言一头痛，夫头痛六经皆有，不将巅顶指出，则厥阴之证，尚属含糊，主以吴茱萸汤，一定不易之法。
　　
