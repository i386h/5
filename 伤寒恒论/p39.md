<!-- { "loadSidebar": true } -->
　　【阐释】本论中用吴茱萸汤凡三见：一为阳明中篇条，二为少阴前篇条，三即本条。证状虽有不同，而其为肝胃虚寒，浊阴上逆所致则同。干呕，吐涎沫，是肝胃寒邪挟浊阴之气上逆，头痛多在巅顶部位，为阴寒上逆之征。治以吴茱萸汤散寒止呕，温胃降逆，则诸症自愈。笔者曾治一巅顶头痛之患者，四肢冰凉，面容苍白无神，食少，一身都痛，恶寒特甚，呕吐涎沫，经中西医治疗，经年累月无效。余综合分析，断为厥阴头痛。先服麻附细辛汤加味四剂，一身痛等有所减轻；继服四逆汤以扶阳祛阴，恶寒等又有减轻；最后治以吴茱萸汤加附片，吐涎沫、头痛诸症悉愈，复以理中汤善其后。
　　
　　十、呕家，有痈脓〔者〕，不可治呕，脓尽自愈。
　　
　　郑论：按呕出痈脓，大半多属热壅于内，在厥阴篇中，用药多居辛燥，故教人不治吐脓，盖慎用辛燥之意也。
　　
　　【阐释】厥阴寒尽阳回之后，阳热太甚，伤及血分，下行则便脓血，上出则呕痈脓。若强止其呕，则脓不得出，反生他变。郑氏曰：“在厥阴篇中，用药多居辛燥，故教人不治吐脓，盖慎用辛操之意也”。既禁辛燥之剂，其治当辛凉以开其结，苦泄以排其脓，甘寒以养其正，使脓尽而呕自止，可用排脓汤加味治之。
　　
　　过经不解
　　
　　四法，附三阴经后（据舒本校补）
　　
　　一、太阳病，过经十余日②，反二三下之，后四五日，柴胡证仍在者，先与小柴胡。呕不止，心下急③，郁郁微烦者④，为未解也，与大柴胡汤下之则愈。
　　
　　②过经：此处含有病传他经之意。
　　
　　③心下急：胃院部有窘迫的感觉。
　　
　　④郁郁：言烦闷之状。
　　
　　郑论：按太阳过经不解，延至十余日，反二三下之，此际邪仍在太阳，方可云过经不解。若是柴胡证，十余日后，邪仍在少阳，方可言过经不解。此说一呕不止，心下急，郁郁微烦病情，乃系太阴中宫不宣，阴邪上逆之象，若只据一呕，而即云柴胡证仍在，殊属不当。
　　
　　总要寒热往来，口苦、耳聋、喜呕全在，用小柴胡汤，乃为恰切，不得草草了事。
　　
　　【阐释】过经不解计四条，他书俱载在太阳中篇，舒驰远将此四条，附在三阴经后，郑氏从之。太阳病，过经十余日而不解，或为桂枝汤证，或为麻黄汤证，皆无可下之理，此际邪仍在太阳，故可云过经不解。郑氏辨过经不解与其它注家随文释义不同，是有见地的。至论“呕不止，心下急，郁郁微烦病情，乃系太阴中宫不宣，阴邪上逆”之征，则大柴胡汤不可用，法当温中降逆散邪，理中汤加砂仁半夏治之。
　　
　　大柴胡汤方（校补）
　　
　　柴胡半斤黄芩三两芍药三两半夏半升（洗）生姜五两（切）大枣十二枚（擘）枳实四两（炙）上七味，以水一斗二升，煮取六升，去渣再煎，温服一升，日三服。一方加大黄二两①，若不加，恐不为大柴胡汤。
　　
　　①大黄：晋葛洪《肘后方》载大柴胡汤都有大黄二两，当从之。
　　
　　【方解及其应用范围】本方有柴胡、半夏、生姜之辛以解表，黄芩、芍药、枳实、大黄之苦以涤除里热，是两解表里之剂。若无大黄，原文何云与大柴胡汤下之愈。
　　
　　二、太阳病，过经十余日，心下温温欲吐②，而胸中痛，大便反溏，腹微满，（而）郁郁微烦，先此时，自极吐下者③，与调胃承气汤。若不尔者，不可与，但欲呕，胸，中痛，（而）微溏者，此非柴胡〔汤〕证，以呕，故知极吐下也。
　　
　　②温温：同愠愠，言烦愦之状。
　　
　　③极吐下：大吐下的意思。
　　
　　郑论：按太阳过经十余日，所现病情，皆正气不足之候，何也？心下温温欲吐者，中宫不宣，而阴邪滞也；大便溏而微满者，中宫有寒湿弥漫之象也；郁郁微烦，正气不畅达也。此皆由吐、下失宜，方有此候。
　　
　　【阐释】诸家注解此条，纷纷聚讼，其实难从。唯郑氏能独抒己见云：“太阳过经十余日，所现病情，皆正气不足之候”。此皆由吐、下失宜，既非柴胡证，亦非调胃承气汤所能治。所现诸证，无非内脏虚寒，或为吐下所伤，或为中气素弱，或为寒湿弥漫，法宜温中散寒祛湿，理中汤加砂仁、半夏、茯苓治之。
　　
　　三、伤寒十三日〔不解〕，胸胁满而呕，日晡所发潮热，已而微利，此本柴胡证，下之（而）〔以〕不得利；今反利者，知医以丸药下之，〔此〕非其治也。潮热者实也，先宜服小柴胡〔汤〕以解外，后以柴胡（汤）加芒硝〔汤〕主之。
　　
　　郑论：按胸胁，乃肝胆地界，今见病而呕，邪气拂郁也。日晡发热而微利，本有热也，此乃柴胡的候，下之本非其治。学者总宜相机施治为是。至原文所主之方，亦不可固执。
　　
　　【阐释】胸胁满而呕，日晡发潮热等证，是少阳兼阳明内实之证，故郑氏曰：“下之本非其治。”上证既兼里实，大便应见秘结，今反下利，此是误用丸药所致，虽有微利而病不解，柴胡证仍在；潮热为里实。故先用小柴胡汤以解外；再用柴胡加芒硝汤兼治里实。郑氏又曰：“原文所主之方，亦不可固执”，示人以活法圆通之妙。
　　
　　柴胡加芒硝汤方（校补）
　　
　　柴胡二两十六铢黄芩一两人参一两甘草一两（炙）生姜一两（切）半夏二十铢本云二十铢五枚（洗）大枣四枚（擘）芒硝二两上八味，以水四升，煮取二升，去渣，内芒硝，更煮微沸，分温再服。不解，更作。
　　
　　【方解及其应用范围】此为少阳，阳明兼治的方剂，和解清里之方也，治小柴胡汤证兼胃有实热者。
　　
　　虽有微利，燥结仍留。加芒硝者，泄热软坚，胃实可除，潮热微利自止。亦即本方证之少阳证及阳明证均较大柴胡汤证为轻者适用之。可以推广用于小柴胡汤证，而腹有坚块苦满难解者；或小柴胡汤证，发潮热，大便不通者。此用咸寒之芒硝以润燥软坚之效也。
　　
　　四、伤寒十三日（不解），过经谵语言①，以有热也，当以汤下之。若小便利者，大便当鞕，而反下利，脉调和者，知医以丸药下之，非其治也。若自下利者，〔脉〕当微厥；今反和者，此（谓）〔为〕内实也，调胃承气汤主之。
　　
　　①过经：此处是病已离开太阳经的意思。
　　
　　郑论：按谵语而称内热，下之理也；大小便利者，里气通也；脉调和者，气机顺也。此以为医以丸药下之，非其治，殊非正论。又若自下利，当微厥者，正虚之征也；而反和者，正未大虚也。何得此为内实，当下之，非正论，决非仲师所语也。
　　
　　【阐释】历代注家对本条大多只是随文顺释，殊觉含糊。郑氏对原文提出疑问，不同于历代注解者。第一段“伤寒十三日”至“知医以丸药下之，非其治也”；第二段“若自下利”至“此为内实，当下之”。郑氏均斥为非正论。最后归结为“决非仲师所语也”。郑论按过经不解一语，似非确论，如太阳病有十余日，仍在太阳者；阳明病有下而再下，十余日仍未解。总之不必专拘时日，务以认证为妥，辨明虚实为要。
　　
　　【阐释】本节郑论，系概括前四节而言。虽曰过经，究竟仍在六经之内，辨其证在何经，即用何经之法以治之，无所往而不得之矣，又何必用此过经不解之法哉？
　　
　　差后劳复
　　
　　计五法（据舒本校补）
　　
　　一、大病差后②，劳复者③，枳实栀子豉汤主之（若有宿食者，加大黄，如博棋子大五六枚）④。
　　
　　②大病：诸病源候论云：“大病者，中风、伤寒、热劳、温疟之类是也”。
　　
　　③劳复：疾病新愈，因劳又发的，叫劳复。
　　
　　④若有……五六枚三句：据成无己本增。其它诸书，此十六字皆在枳实栀子鼓汤后。
　　
　　郑论：按大病差后，稍有劳动，而病依然复初，此皆元气薄弱之故，不得按前法治之。但病（果按）劳复一证，果系何脏损伤，何经为病？病差后，稍有劳动，其病依然，应按脏经施治，原文所主之方，大非确论，恐有遗误。
　　
　　【阐释】大病新差，真元大虚，气血未复，过劳了可能复发旧病，与前无异，自当照前用药，此一定之理也。而郑氏则说：“而病依然复初，此皆元气薄弱之故，不得按前法治之”。何其自相矛盾？过劳了既可能复发旧病，亦可能新感为病，仍应以随证施治为准。故郑氏又谓：“原文所主之方；大非确论，恐有遗误”。其质疑是正确的。
　　
　　枳实栀子豉汤方（校补）
　　
　　枳实三枚（炙）栀子十四个（擘）豉一升（绵裹）上三味，以清浆水七升①，空煮取四升，内枳实栀子，煮取二升，下豉，更煮五六沸，去渣，温分再服，复令微似汗。若有宿食者，内大黄如博棋子大五六枚②，服之愈。
　　
　　①清浆水：徐灵胎曰：浆水即淘米泔水，久贮味酸为佳。
　　
　　②博棋子大：千金方：羊脂煎方后云，棋子大小如方寸匕。
　　
　　【方解及其应用范围】体虚劳复，热气浮越，所以用枳实宽中下气，栀子泄热除烦，香豉宣泄陈腐，兼解其表，更用浆水煮药，以开胃调中，所以具有泄热除烦，散表和中的作用。假如兼有宿食停滞，再加大黄以荡涤肠胃，推陈致新，所谓邪去则正自安。
　　
　　二、伤寒差以后，更发热（者），小柴胡汤主之。脉浮者，以汗解之；脉沉实者，以下解之。
　　
　　郑论：按病既称差已，何得更现发热乎？又并未现出柴胡证，何得以小柴胡汤主之？即脉浮、沉、实，亦当审其何部何经，应表解、应下解、方可定（按）〔案〕，此以笼统言之，定非确论。
　　
　　【阐释】伤寒差已，则大邪已去，后更发热者，表里之气未和也，脉当微弦，必兼有口苦、咽干、胸胁满等证，否则不能投以小柴胡汤。至以汗解、以下解，亦当审其何部何经，兼辨其证状，对证下药，始为适当。故郑氏曰：“此以笼统言之，定非确论”。
　　
　　三、大病差后，从腰以下有水气者，牡蛎泽泻散主之。
　　
　　郑论：按大病差后，从腰下有水气者，是病不责之太阳，而责之于肾也。太阳底面，即是少阴，太阳病已，而少阴肾气发泄于外，故现腰以下有水气，法当温肾收纳，若牡蛎泽泻散，是亦利水之一法也，似非正论。
　　
