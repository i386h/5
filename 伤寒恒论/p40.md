<!-- { "loadSidebar": true } -->
　　【阐释】本条原文甚简，必须结合其它证状来辨别水气之属性，是否可用牡蛎泽泻散治疗。如下焦气化失常，湿热壅滞，膀胱不泻，水性下流，故但从腰以下，水气壅积，膝胫足跗，皆肿重也。此属有余之邪，脉必沉数有力，二便不利，方可用此排决逐水之剂。若脾胃气虚，不能升清降浊；肾气涣散，膀胱气化不行，水邪泛滥而为肿。牡蛎泽泻散决不可用，当如郑氏所说：“当温肾收纳”。兼以化气，四逆汤加肉桂、砂仁、白蔻、破故纸治之。
　　
　　牡蛎泽泻散方（校补）
　　
　　牡蛎（熬）泽泻蜀漆（暖水洗去腥）葶苈子（熬）商陆根（熬）海藻（洗去咸）栝蒌根各等分上七味，异捣，下筛为散，更于臼中治之，白饮和服方寸匕，日三服，小便利，止后服。
　　
　　【方解及其应用范围】牡蛎软坚行水，泽泻渗湿利水，蜀漆祛痰逐水，葶苈子宣肺泄水，商陆、海藻专于润下行水，共使水邪从小便排出。栝萎根止渴生津液，为本方之反佐，使水去而津液不伤。此方施之于形气实者，其肿可随愈也，若病后土虚不能制水，肾虚不能行水，则又当别论，慎不可服也。
　　
　　四、大病差后，喜唾①，久不了了（者）②，（胃）〔胸〕上有寒，当以丸药温之，宜理中丸。
　　
　　①喜唾：实时时泛吐唾沫。
　　
　　②久不了了：延绵不已的意思。
　　
　　郑论：按病后喜唾不了，中宫有寒湿未尽也。寒湿上逆而不降，故唾不止，法宜温中降逆，是一定之理也。
　　
　　【阐释】郑氏所论极是，法宜温中降逆。笔者将理中丸改为汤剂，再加砂仁、半夏，增强其效，轻者一二剂，重者五六剂，即竟全功。
　　
　　理中丸方（校补）
　　
　　人参、干姜、甘草（炙）、白朮各三两上四味，捣筛，蜜和为丸，如鸡子黄许大，以沸汤数合，和一丸，研碎，温服之，日三四，夜二服，腹中未热，益至三四丸，然不及汤。汤法：以四物依两数切，用水八升，煮取三升，去渣，温服一升，日三服。若脐上筑者，肾气动也，去朮，加桂四两；吐多者，去朮加生姜三两；下多者，还用朮；悸者，加茯苓二两；渴欲得水者，加朮，足前成四两半；腹中痛者，加人参，足前成四两半；寒者，加干姜，足前成四两半；腹满者，去朮，加附子一枚。服汤后如食顷，饮热粥一升许，微自温，勿发揭衣被。
　　
　　【方解及其应用范围】本方乃温中之剂。白朮甘温，燥湿而健脾，主治风寒湿痹。干姜辛温，主胸满咳逆上气，又能暖中宫之气。徐灵胎曰：“凡味厚之药主守，气厚之药主散，姜气味俱厚，故散而能守，夫散不全散，守不全守，则旋转于经络脏腑之间，驱寒除湿，和血通气，所必然矣。”甘草与辛药同用，便可化周身之阳气，阳气化行，阴邪即灭。但恐辛热太盛，故用人参之微寒继之，有刚柔相继之意，阴阳庶几不偏。仲景在前太阳中篇条曾云：“理中者，理中焦”，中焦是脾胃所司，乃《伤寒论》太阴病温中散寒之主方，原文已有几种加减法，参看前面所述，此处不再赘叙。郑氏在《医法圆通》中说：“理中汤所治的主症是腹满而吐，食不下，时腹自痛，不利，口不渴。”是太阴病的典型证候。其基本病理是脾胃虚寒，气机阻滞，故以温中散寒补脾之理中汤为首选方，其圆通应用法，郑氏举出：（l）治吐血，（）治四肢浮肿，（）治心下嘈杂吐水，（）治咳嗽吐清水，（）治唾水不休，（）治呃逆不休，（）治手足微冷少神。以上七症，皆由脾胃虚寒，转输失职所引，故能治之而愈。笔者经验用此方加味治疗脾脏咳嗽。其因脾脏阳虚而咳嗽者，乃脾脏之阳不足，不能转输津液水谷而作，理中汤能温阳利湿，益气化痰，故可治之而愈。如由于胃寒发吐而咳嗽者，则加砂、蔻、半夏，其效始着。
　　
　　今人用本方加减化裁以治虚寒性的消化道疾病，如慢性胃炎、肠炎及胃痛、胃溃疡、多见良效。
　　
　　五、伤寒解后，虚羸少气①，气逆欲吐，竹叶石膏汤主之。
　　
　　①虚羸：虚弱消瘦之意。
　　
　　郑论：按寒邪既称解后，人既虚羸少气，本属不足，气逆欲吐，大半阴邪上逆，正气不支，法宜温中、扶阳、降逆为是。以竹叶石膏汤，是为胃热上攻者说法，若施之于虚羸少气之人，断乎不可。学者务宜于病情或寒或热上体会，庶不致误。
　　
　　【阐释】伤寒解后，无论汗解、下解，其为伤胃阴则一。胃虚津伤，余热未除，方可用竹叶石膏汤。若病后虚羸少气者，元气衰乏，肾气不足也，病属少阴；气逆欲吐者，脾虚不能摄饮，饮邪上逆，病属太阴，法当扶阳补气，理脾固肾，竹叶石膏万不可用，可选用附子理中汤加砂仁、故纸等药。故郑氏曰：“学者务宜于病情或寒或热上体会，庶不致误。”
　　
　　竹叶石膏汤方（校补）
　　
　　竹叶二把石膏一斤半夏半升（洗）人参二两麦门冬一升（去心）甘草二两（炙）粳米半升上七味，以水一斗，煮取六升，去渣，内粳米，煮米熟，汤成去米，温服一升，日三服。
　　
　　【方解及其应用范围】本方为白虎人参汤加减而成。竹叶、石膏除烦清热，人参、甘草益气生津，麦冬，粳米滋养胃液，半夏降逆。合之能生津益气，清热养阴。本方推广应用于急性热病，肺热、胃热之咳喘或呃逆，受暑之吐泻，以及热病后期津气两伤，余热未尽各症。笔者用治小儿麻疹已出透，仍继续高热，咳嗽剧烈者，则热去而津生，咳嗽自愈。
　　
　　差后食复
　　
　　计一法（据舒本校补）
　　
　　病人脉已解①，而日暮微烦，以病新差，人强与谷，脾胃气尚弱，不能消谷，故令微烦，损谷则愈②。
　　
　　①脉已解：病脉已除，即脉搏平和的意思。
　　
　　②损谷：即节制食物的意思。
　　
　　郑论：按胃气旺，则食谷易消，胃气弱，则食难化，此亦理之常也。今日暮而微烦，正阴长阳消之时也。损谷则愈，使其食不骤，而胃气宽舒，自可无虞矣。
　　
　　【阐释】病人已愈，尚见日暮微烦，因病当新愈，正气未复，勉强进食，脾胃虚弱，只要减食则愈。此即揭示病愈后，应注意饮食调护，不可过食也。
　　
　　阴阳易病
　　
　　计一法
　　
　　伤寒阴阳易之为病，其人身体重，少气，少腹里急，或引阴中拘挛①，热（气）〔上〕冲胸，头重不欲举，眼中生花，膝胫拘急者，烧裈散主之。
　　
　　①引阴中拘挛：牵引阴部拘急痉挛。
　　
　　郑论：按阴阳易病，皆由新病初愈，余邪尚未大尽，男与女交则女病，女与男交则男病，以致一线之余毒，势必随气鼓荡，从精窍而发泄也。治之不外扶正为主。至于烧裈散一方，男用女裈，女用男裈，近阴处布方寸，烧灰兑药服之，亦是取阴阳至近之气机，必引药深入，亦是近理之论。余于此等证，在大剂扶阳，取童便为引，服之屡屡获效。
　　
　　【阐释】阴阳易病者，是男子或妇人伤寒病新差未平复，而与之交接得病者。其证状是身体重，少气、少腹里急等，这是下寒证；热上冲胸，头痛不欲举等，这是上热证。下寒是真寒，上热是假热。郑氏认为治之不外扶正为主，用大剂回阳扶阳，取童便为引，服之屡屡获效，诚不易之治法矣。笔者从之，并认为烧裈散决不可用。
　　
　　烧裈散方（校补）
　　
　　妇人中裈近隐处，取烧作灰。
　　
　　上一味，水服方寸匕，日三服。小便即利，阴头微肿，此为愈矣。妇人病，取男子裈烧灰服。
　　
　　【阐释】笔者对此证此方，体会很少，不作强解。
　　
　　外附
　　
　　太阳少阴总论
　　
　　夫阳者，即坎中真阳也；少阴者，即坎水也。阳居二阴之中，阴含一阳之内。人身中一水一火，即在此处攸分。故太阳为人身纲领，主皮肤，统营卫者是也。太阳之气上升，则水精之阴，即从太阳而上行，从皮肤而出水气。太阳为外邪干犯，必由毛窍而入，仲景所以着《伤寒》，皆是从根底上来也。故太阳之底〔面〕是少阴，少阴之底面即是太阳，所以太阳发汗有亡阳之虞，即此是也。后学不知根底，着春温，着利证，种种不一，自以为补仲景之不逮，而不知仲景列六经，早已发明其要，惜后人之学识未到，功力未深，自诩以为独得之秘，而其中亦有好处，不得即为之无用也。总之根底未澈，源头未清，不得不直言之也。
　　
　　【阐释】郑氏于书末附太阳少阴总论者，何故？《医理真传》一书，首揭乾坤大旨，而以坎、离为人生立命之根。坎水在人身虽属阴血，但中有真阳，在人身为肾，一点真阳，含于二阴之中，为人立命的真种子。离为火，属阳，气也，在人身为心。而中一爻来自坤元，真阴寄在其中。在人身则肾中真阳升发，能使水上交于心，心中真阴能使火下交于肾。气血循环，周流不息，水升火降，阴平阳秘，使人身体健康，心智焕发，都是坎离互济交融，一升一降，往来不穷，性命于是乎立。伤寒六经中之太阳，即坎中真阳也；少阴者，即坎水也。六经以太阳为首，凡病邪初入，必由太阳，以太阳为寒水之区，主皮肤，统营卫，为一身纲领。然太阳底面，即是少阴肾经，相为表里也。若太阳病过发汗，则伤少阴肾中真阳，而有亡阳之虞。太阳一经为病，有经病，有伤风症，有伤寒症，有两感症，有腑症。腑症之中，又有蓄尿症，蓄热症，蓄血症，癃闭症。在六经病证中，最为繁多，变化亦大，其治似简实难。至少阴一经之病，有由传经而来，亦有外邪直中少阴经。少阴经兼属手少阴心及足少阴肾，系上火下水，而下水中复有真阳，故本经之病，除经症外，尚有协火、协水两症。在六经中，除太阳经外，本经较其它诸经为复杂，因其为水、火交会之地，元气之根，人身立命之主也。病至此际，是元气衰极，剥至于根，故少阴病中，重症、死症较多。仲景立四逆，是专为救这一点元气说法。又云治三阴厥逆，可知这一点元气，澈上澈下，包罗天地，此方不独专为少阴立法，而上中下三部之法俱备，知得此理，便知得姜附之功用也。笔者数十年之经验，对治阳虚诸种病症，用姜、附少则克，多达克，从未发生任何副作用，真是药到病除。不敢自秘，愿与同人共享之，以救世之阳虚患者，功莫大焉。
　　
　　麻脚瘟说
　　
