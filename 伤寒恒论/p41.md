<!-- { "loadSidebar": true } -->
　　余自幼小时，即闻老人相传，有麻脚瘟证，终不知此证是何也？今者历医有年，始得其要。夫曰麻脚瘟者，人身卫外之阳不足，卒为阴邪所闭也。然有吐有泻，皆是阴邪已犯中宫，上下逼迫，而人身元气系在后天，顷刻将元气剥尽，能令人死。余曾救多人，一见此症，即用大剂回阳，可以移危为安。如斩关丸、四逆汤，皆神效之品。设穷乡僻壤，觅药维艰，一遇此等证候，即速捣生姜汁同红糖服之，如无红糖，即姜汁亦可；如姜不便，而胡椒亦可，速速吞之，皆能获效。昧者不识，胡乱施治，未有不速其死者也，愿诸公熟记之，至切至切。
　　
　　【阐释】郑氏释麻脚瘟病为人身卫外之阳不足，卒为阴邪所闭也，是经验有得之言。因其病来势凶猛，顷刻将元气剥尽，能令人死。即用大剂回阳，如四逆汤、斩关元服之，可以转危为安。对缺医少药之穷乡僻壤，提出简便易行之姜汁同红糖服之，或胡椒速吞之，皆能获效，足以补医药之不逮，弥足珍贵。
　　
　　斩关丸方
　　
　　舒驰远自制（据舒本少阴前篇五条补入）
　　
　　硫磺五两，研细末，贯入猪大肠，线札煮去肠滚水淘数次晒干肉桂一两白蔻、生附子、花椒、生白朮、吴萸、半夏、鸡内金各五钱以上共为末，饭碾成丸。
　　
　　辨认内外发热证至要约言
　　
　　医家治病，务要识得内外两法，邪有由外而入者，有由内而出者，大有分别。如发热一证，无论男妇老幼一见发热，鲜不以为外感也，不知大有分别。余阅历数十年，方始识得，不敢自秘，以公诸世，亦救世之意也。千古以来，名贤迭出，惜此未剀切详明也。曰内曰外，何以辨之？证之？由外感者，无论男妇老幼，一经外感，邪从毛窍而入，闭其外出之气机，人即沉迷倒卧不起，所现头疼、身痛、恶风、畏寒等等情状。若由内而出者，无论男妇老幼，人不困倦，起居一切如无病者，但发热而已。其间有手心独发热者，有上半日发热者，有下半日发热者，有夜间发热者，种种不一。但其人面白、唇青、口不渴、满口津液，饮食无味，大小便利，不思水饮为据。即有面赤如朱，口红唇裂、皆在舌上，津液满口，小便清长，喜饮热汤上辨之，万无一失。
　　
　　【阐释】发热有内、外之分，郑氏原文剀切详明，无庸赘述。但笔者认为将《医理真传》认病捷要总诀发热类与之合参，则更为全面，故不惮繁而录之，以供辨证。发热而身疼者，外感也（自汗桂枝汤，无汗麻黄汤）。发热而身不疼，饱闷吞酸者，内伤于食也（平胃散加消食行气之药）。发热身疼，不恶寒，舌黄而饮冷者，热伤于里也（白虎汤加桂枝干葛）。发热身疼，恶寒，口不渴者，邪入少阴也（麻黄附子细辛汤）。素禀不足，无故身大热，舌青欲饮极热者，元阳外越也，亦有口不渴者，皆同（吴萸四逆汤）。小儿发热，气粗口热者，表里俱病，内有热也（人参败毒散加芩、连、栀子）。发热出气微温，而口不热，小便清长，大便不实，素有疾者，元气不固也（理中汤、六君子汤之类）。
　　
　　问答计三条
　　
　　问曰：俗云服姜附烧干肾水，果有是说乎？
　　
　　答曰：子不观仲景之用姜附，所以回阳也，阳回则津液自生，何以不烧干肾水而反生津液，生死人而肉白骨乎？此其中大有关键，昧者不明阴阳底蕴，畏姜附视若砒霜，不敢轻用，病家亦不敢轻服，相沿成风，牢不可破。犹其不知姜附乃少阴主药，仲景用之以扶少火而生气者也。曰：然则姜附其可恒用欤？曰：可。曰：何以知其可恒用也？曰：凡一切阳虚诸症，如少气、懒言、身重、恶寒、声低、息短、舌润、舌黑、二便清利、不思水饮、心悸、神昏、不语、五心潮热，喜饮热汤、便血、吐血、闭目妄语，口臭难禁，二便不禁，遗尿遗屎，手足厥逆，自汗，心慌不寐，危候千般，难以枚举，非姜附何以能胜其任，而转危为安也乎？曰：然则世之用大黄芒硝以治病者，其故何也？曰：大哉斯问也？曰：夫大黄芒硝乃治壮火食气之症也。曰：壮火之为病若何？曰：壮火者，是外来之邪热，入与阳明之燥热相合，盘据于中，若不急为扑灭，顷刻将真阴灼尽而性命不保，故曰壮火食气即此。仲景于此，轻则以人参白虎，重则以大承气、小承气汤，与夫六味、麦味、鸡子黄连润燥、养阴、救阴诸法，皆一辙也。至所现病情，如气粗口热、大渴饮冷、壮热、烦躁、汗多、身轻、张目不眠、声音响亮、口臭、芒刺满口，谵语神昏，二便不利，胸腹痞满，狂叫不休，便血，吐血，种种危候，难以枚举。如此之病，不惟姜附不用，即一切辛燥之品，皆当禁服也。由是观之，则医亦可学也，而用药之宜热宜凉，有一定之理也。噫！先生此论，其可为医门之一助也，实快事也。
　　
　　【阐释】郑氏此条采取问答形式，说明姜附之功用，并斥服姜附烧干肾水之说。仲景伤寒论方中，用附子者有方，盖附子纯阳之性，能补坎中真阳。《医理真传》一书中，有坎卦解、离卦解、气血两字作一卦解，君相二火解等，都是说明气血周流五脏六腑，以及全身，必须相应平衡，始能健康长寿。如有偏盛，必发而为病。“气有余便是火，气不足便是寒”。“火旺者阴必亏，寒甚者阳必衰”。此阳虚阴虚之所由来也。姜附乃阴症主药，用之以扶少火而生气者，凡一切阳虚诸症，皆可服之。附子为热药之冠，能扶欲绝之火种，又必佐干姜之辛散，以荡尽阴邪，迎阳归舍，故曰回阳。凡阳虚阴盛为病，皆可放胆使用，能早用善用，即不致酿成危候。盖邪火始能伤阴，真火实能生阴，火盛则水盛，火衰则水衰，故烧干肾水之说，实属无稽。笔者临证数十年来，以善用姜桂附闻于世，用附片少则数十克，多则达二三百克，从未发生任何副作用，盖即本诸邪火始能伤阴，真火实能生阴之理论。又曰：“然则世之用大黄，芒硝以治病，其故何也＂？盖硝、黄乃治壮火食气之药也，食气者，食尽元阴之气也。若不急为扑灭，顷刻将真阴灼尽而命不永。至其所现症状，如气粗口热，大渴饮冷等，非但姜附不可用，即一切辛燥之品，皆当禁服，此又白虎、承气之用矣。
　　
　　或问：俗云小儿纯阳之体，不宜服姜附，是耶？非耶？
　　
　　答曰：小儿者，稚阳也，如初生之萌芽，其质娇嫩，用药稍差，即祸生不测，便酿出阳虚种种危候，非姜附何能扶少火而生气，以助先天危亡之机乎？世人动曰纯阳，岂非见之左耶。总之用姜附亦必究其虚实，相其阴阳，观其神色，当凉则凉，当热则热，何拘拘以姜附为咎哉？
　　
　　【阐释】俗说“小儿纯阳之体，有热无寒”。其实此语非是。有初生小儿，生下后其身体即为阳虚者，由其母在妊娠期中，喜食生冷；或因营养不良，以致胎儿在母腹中，即未健康成长，发育不好，其面容皎白，额上显出青纹，口唇青白，哭时声不洪亮，舌质淡红，苔白腻等。亦有小儿患病，注射青链霉素，或过服寒凉之剂，有如郑氏所说：“用药稍差，即祸生不测，便酿出阳虚种种危候。”
　　
　　上述两种症状，则非用姜附以扶少火而生气，以救危亡不可。总之用姜附必辨其阴阳虚实，何能拘泥于小儿纯阳之体，不宜服姜附哉！笔者曾治患儿戴某，生下后三月，即患咳嗽，病势严重，送医院治疗，经注射青霉素半月，病愈出院。在一年中，咳喘断续发作，住医院四次。最后一次诊断为肺气肿，虽注射针药及输液治疗，未见减轻，已下病危通知书。患儿面容乌黑，咳时头倾胸曲，气喘促，出冷汗，手足冰凉，舌质淡红，苔白腻。其母在妊娠期中，喜吃生冷瓜果以及冰糕汽水等饮料。根据上述诊断，胎儿在母体内即受损伤，生下后即现阳虚之象。加之三月即住医院治疗，共有五次，注射青霉素及输液，损伤阳气。现已见种种危候，非用姜附以扶阳止咳喘不可。先用四逆汤加麻黄治之；继用真武汤，最后以理中汤善其后，共服药三十剂而痊愈。今十年，小孩健康成长，已读小学矣。
　　
　　或问：俗云小儿初生，先服开口药，以下胎毒，免生疮症，用药不外大黄、银花、勾藤、防风、巴豆、大枣等，果可服否？
　　
　　答云：小儿下地，定要服开口药，以下胎毒，免生疮、风症，此皆不经之论。夫小儿居母腹中，母呼一呼，母吸一吸，十月功圆，破衣而出，此时一团真气养成，有何胎毒？如果有毒，小儿尚可活乎？既经下地，如初出土萌芽，此则一身真气，本是并无一毫外邪，何得即以戕伐生气之药而施之，则无疾反生有疾，不生风因而生风，故有四六风、七天风，十有九死，难以枚举。此千古之流弊，实千古小儿之大厄也。噫！何世人之不讲究理法耶？
　　
　　【阐释】郑氏认为小儿初生下地，不可妄施药品，力斥世俗用大黄、银花等药以下胎毒之非是，并指出其流弊，在当时是很有见地的。现今产科医院林立，妇女生育小孩多在医院，此种陋习，已随之而消失矣。
　　
　　附录
　　
　　《伤寒论》原文，有《伤寒恒论》中所无者，补上备考。
　　
　　○太阳病，发热而渴，不恶寒者，为温病。若发汗已，身灼热者，名风温。风温为病，脉阴阳俱浮，自汗出，身重，多眠睡，鼻息必鼾，语言难出。若被下者，小便不利，直视失溲。若被火者，微发黄色，剧则如惊痫，时瘈疭。若火熏之，一逆尚引日，再逆促命期。
　　
　　○问曰：症象阳旦，按法治之而增剧，厥逆，咽中干，两胫拘急而谵语。师曰：夜半手足当温，两脚当伸。后如师言，何以知此？
　　
　　答曰：寸口脉浮而大，浮为风，大为虚，风则生微热，虚则两胫挛，病形象桂枝，因加附子参其间。增桂令汗出，附子温经，亡阳故也。
　　
　　厥逆，咽中干，烦躁，阳明内结，谵语烦乱，更饮甘草干姜汤。夜半阳气还，两足当热，胫尚微拘急，重与芍药甘草汤，尔乃胫伸；以承气汤微溏，则止其谵语，故知病可愈。
　　
　　○太阳病，十日以去，脉浮细而嗜卧者，外已解也，设胸满胁痛者，与小柴胡汤；脉但浮者，与麻黄汤。
　　
　　○病发热头痛，脉反沉，若不差，身体疼痛，当救其里，宜四逆汤。
　　
　　○得病六七日，脉迟浮弱，恶风寒，手足温，医二三下之，不能食，而胁下满痛，面目及身黄，颈项强，小便难者，与柴胡汤，后必下重，本渴饮水而呕者，柴胡不中与也，食谷者哕。
　　
　　○条前段。伤寒中风，有柴胡证，但见一证便是，不必悉具。
　　
