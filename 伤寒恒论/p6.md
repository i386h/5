<!-- { "loadSidebar": true } -->
　　故郑氏曰：“夫脉之变化无穷，现证亦多不测，学者不必执脉以求病。总在临时随机应变为是。”斯为得矣。
　　
　　三十八、太阳病不解，热结膀胱，其人如狂①，血自下，下者愈。其外不解者，尚未可攻，当先解〔其〕外，外解已，但少腹（结急）〔急结〕者①，乃可攻之，宜桃核承气汤。
　　
　　①如狂：是狂而不甚，较发狂为轻。
　　
　　①少腹：脐以下腹部称少腹，亦称小腹。一说脐以下称小腹脐两旁称少腹。
　　
　　郑论：按太阳蓄血，其人如狂，理应化气从小便以逐瘀，此既已趋大肠，血自下，故断其必自愈。但外邪未解者不可攻，恐攻而邪下陷也。外邪既已解，而独见少腹急结者，是瘀尚未尽也，故可以逐瘀攻下之法施之，方不致误。鄙意以桃仁承气汤，乃阳明下血之方，而用之于太阳，似非正法，理当分别处究，血从大便则宜，血从小便则谬，学者宜细心求之，庶不误人。
　　
　　【阐释】太阳病表病不解，邪热与瘀血互结在下焦少腹部位，以致造成蓄血的证候。一是血结较浅，血被热邪所迫，其所蓄之血，方能够自下，邪热亦可随瘀血下趋而解除；一是病情较重，邪热与瘀血相结不解，血不能自下，势非用攻下药不可。但表证没有解除的，就不可先攻下，因为表里同病，里证实的当先解表，是伤寒治法的定例。解表可用桂枝汤；然后才针对里热证，处以桃核承气汤。膀胱腑之卫为气分，营为血分。热入而犯气分，气化不行，热与水结者，谓之犯卫分之里，五苓散证也。热入而犯血分，血蓄不行，热与血结者，谓之犯营分之里，桃核承气汤证也。二方皆治犯本之剂，而一从前利，一从后攻，水与血主治，各不同也。故郑氏说：“血从大便则宜，小便则谬。”可谓洞悉窍要。
　　
　　桃核承气汤方（校补）
　　
　　桃仁五十个（去皮尖）大黄四两桂枝二两（去皮）甘草二两（炙）芒硝二两上五味，以水七升，煮取二升半，去滓，内芒硝，更上火微沸，下火，先食温服五合，日三服，当微利。
　　
　　【方解及其应用范围】本方为调胃承气汤加桃仁、桂枝，为破瘀逐血之剂。大黄之苦寒，荡实除热为君，芒硝之咸寒，入血软坚为臣；桂枝之辛温，桃仁之辛润，擅逐血散邪之长为使；甘草之甘，缓诸药之势，俾去邪而不伤正为佐也。除治少腹急结，其人如狂，小便自利的下焦蓄血证外，笔者推广以治阳虚体质的妇女月经不调，先期作痛者有良效。近代用之不仅可治瘀血，也能治出血；不仅治下部之瘀血出血，也能治上部之瘀血出血。
　　
　　三十九、太阳病六七日，表证仍在，脉微而沉，反不结胸，其人发狂者，以热在下焦，少腹当鞕满，小便自利者，下血乃愈。所以然者，以太阳随经，瘀热在（表）〔里〕故也①，抵当汤主之。
　　
　　①太阳随经，瘀热在里：就是太阳本经邪热，由表入里，并未传入他经，但蓄于下焦血分的意思。
　　
　　郑论：按此条所现，实属瘀热在腑，理②应以行血之品，从腑分以逐之，方于经旨不错，此以抵当汤治之，较前颇重一格，取一派食血之品以治之，俾瘀血去而腑分清，其病自愈。此方可为女科干血痨对症之方也。但此方施于果系腑分有瘀血则宜，蓄血则谬；干血则宜，血枯则谬。总在医家细心求之，否则方不可轻试也。
　　
　　②“理”：原书为“里”
　　
　　【阐释】太阳随经瘀热在里，深入下焦，与血搏结而成蓄血之证，实属瘀热在腑，自应以行血之品，从腑分以逐之。郑氏曰：“此方可为女科干血痨对症之方也。”所谓干血痨者，多见于妇女。因五劳所伤，虚火久蒸，干血内结，瘀滞不通，久则瘀血不去，新血难生，津血不能外荣。症见经闭不行，身体羸瘦，不思饮食，骨蒸潮热，肌肤甲错，面目黯黑等。继而郑氏又言：“此方施于果系腑分有瘀血则宜，蓄血则谬，干血则宜，血枯则谬”。确属经验有得之言，殊堪宝贵。
　　
　　抵当汤方（校补）
　　
　　水蛭三十条（熬）虻虫三十个（去翅足熬）桃仁二十个（去皮尖）大黄三两（酒洗）上四味，以水五升，煮取三升，去滓，温服一升，不下更服。
　　
　　代抵当汤桃仁归尾生地肉桂大黄芒硝穿山甲
　　
　　【方解及其应用范围】本方为行瘀逐血的峻剂，药力猛于桃核承气汤，方中除大黄桃仁外，更有水蛭、虻虫，水蛭即蚂蝗，虻虫是牛马身上之蝇也。二味食血去瘀之力，可以直入血络。惟水蛭、虻虫二药，人所罕用，王肯堂《证治准绳》中，订代抵当汤（丸）：桃仁、生地、归尾，润以通之；肉桂热以动之；大黄、芒硝以推荡之；穿山甲引之以达瘀所也。代抵当汤常用于热与瘀血结于下焦有症瘕积聚者，以及妇人经水闭滞者，对肝脾肿大等有一定疗效。
　　
　　四十、太阳病身黄，脉沉结，少腹鞕，小便不利者，为无血也。小便自利，其人如狂者，血证谛也①，抵当汤主之。
　　
　　①谛（dì帝）：审也，证据确实的意思。
　　
　　郑论：按此条只以小便之利与不利，判血之有无也。其人少腹满而小便不利者，是蓄尿而非蓄血也；若少腹满而小便利，其人如狂者，蓄血之验也。苟其人不狂，小便利而腹满，别无所苦，则又当以寒结热结下焦处之，分别施治，庶可言活人也。
　　
　　【阐释】本条承上条辨蓄血与蓄水证。若其人少腹满而小便不利，是太阳腑证中之蓄尿证，治以五苓倍桂。若少腹满而小便利，其人如狂，此非膀胱蓄水，是蓄血也，所以仍用抵当汤破瘀逐血。郑氏曰：“苟其人不狂，小便利而腹满，别无所苦，则下焦又有寒结热结之分。”笔者认为寒结治以苓桂朮甘汤加附片、白蔻、砂仁；热结可用黄连解毒汤加滑石、木通。
　　
　　四十一、太阳病，小便利者，以饮水多，必心下悸②；小便少者，必苦里急也③。
　　
　　②心下悸：指心下胃脘部筑筑而动。
　　
　　③苦里急：小便欲下不能，小腹部有急迫的感觉。
　　
　　郑论：按饮水多而小便亦多，此理之常。但既称小便多，水以下行，又何致上逆凌心而为悸乎？必是小便少而水道不畅，上逆以凌心而为悸，与理方恰。小便不畅，里必苦急，势所必然。以饮水多，致心下悸，理亦不差，仍不若小便之多少处求之，更为恰切。或曰：太阳行身之背，水气何得凌心？余以为凌心者，诚以太阳之气，由下而至胸腹也。
　　
　　【阐释】本条从小便之利与不利，以辨别水停的部位。饮水多，小便利者，心下胃脘部筑筑而动，此水停中焦所致，可用茯苓甘草汤治疗。饮水多，小便不利者，少腹急急迫，是水停下焦之故，可用猪苓汤治之。
　　
　　四十二、大下之后，复发汗，小便不利〔者〕，亡津液故也，勿治之；〔得〕小便利，必自愈。凡病若④发汗、若吐、若下、若亡血⑤、亡津液，阴阳自和者，必自愈。、
　　
　　④若：应作“或”字解。
　　
　　⑤亡：应作“丧失”解。
　　
　　郑论：据所言汗、吐、下，以致亡血，亡津液，只要其人无甚大苦，可以勿药，俟正气来复，必自愈。明明教人不可妄用药，误用药，恐生他变也。
　　
　　【阐释】此条在《伤寒论》中为两条。“大下之后，……必自愈。”按此节乃下后复汗，俟其自愈之证也。“勿治之”三字，诸家皆谓不可用利药。惟大下之“大”字，均未注明，所谓大下者，即用大承气法是也。盖大承气直泻君相二火，既伤津液中之阳，复发汗又伤津液中之阴，此小便所以不利也，亦必待其阴阳自和，斯小便得利，而自愈矣，“凡病若发汗，……必自愈”。按此节乃诸治后自愈之总纲也。阴阳自和者，即不能再用汗、吐、下之法，但当调其阴阳，则未尽之邪，从外解者，必自汗而解；从上解者，必自吐而解；从下解者，必自利而解。此即阴阳和，必自愈之真谛也。诚如郑氏所言；“教人不可妄用药、误用药、恐生他变也。”
　　
　　四十三、太阳病，〔先〕下之而不愈，因复发汗，〔以此〕表里俱虚，其〔人〕因致冒，冒家汗出自愈①，所以然者，汗出表和故也，（待）里未和，然后〔复〕下之。
　　
　　①冒家：指头昏目眩的病人。
　　
　　郑论：据下后复发汗，以致表里俱虚，其伤正也太甚，虚则易于感冒，此理之常，此刻应于补正药中，加解表之品，必自愈。推其故，汗出表和，待里未和，然后下之，待字不可忽略，实有斟酌可否之意，学者宜细求之。
　　
　　【阐释】太阳病本不应下，先行误下，里气先虚；又复发汗，表气再虚。
　　
　　则病者发生头目昏冒，若正气旺，必大汗出，汗出表和则自愈。否则应如郑氏所说，于补正药中加解表之品，如理中汤加苏叶、防风等，则自愈。若里未和，可酌用调胃承气汤以下之，方为正治。
　　
　　四十四、太阳病未解，脉阴阳俱停②，必先振栗汗出而解。但阳脉微者③，先汗出而解；但阴脉微者④，下之而解。（而解）若欲下之，宜调胃承气汤。
　　
　　②脉阴阳俱停。阴阳作尺寸解，停是停止，脉阴阳俱停是尺寸的脉搏均隐伏而诊之得。
　　
　　③阳脉微：是指寸部脉，微见搏动。
　　
　　④阴脉微：是指尺部脉，微见搏动。
　　
　　郑论：按太阳病，当未解之先，而有此阴阳俱停之脉，便见振栗汗出者，是邪由战汗而解也。条中提出阳脉微者，汗之而解，阴脉微者，下之而解。余谓阳脉微者，表分之阳不足也，法宜辅正以祛之；阴脉微者，里分之阴不足也，只当温里以祛之。何得云汗之而解？下之而解？如果宜汗宜下，务要有汗下实据方可，若只凭一脉而定为可汗可下，况脉已云微，亦非可汗可下之例，学者亦〔不〕必执原文为不可易之法也。
　　
　　【阐释】太阳病未解，其脉一定呈现浮缓或浮紧，此则谓脉阴阳俱停为不通，停应是微字之误，观下文阳脉微、阴脉微可知。应是营卫之气，被邪遏阻，正邪互争战汗前的暂时现象，与正气将绝的停脉，应该作出严格的区别。郑氏云：“阳脉微者，表分之阳不足也，法宜辅正以祛之；阴脉微者，里分之阴不足也，只当温里以祛之”。是有见地的。况此病在太阳，不在阳明，总不宜下，其理甚明，何得云阴脉微者下之而愈。则原文所云若欲下之，宜调胃承气汤为不可通。故郑氏又云；“学者亦不必执原文为不可易之法也”。调胃承气汤方解，见后阳明上篇。
　　
