<!-- { "loadSidebar": true } -->
　　此言二阳并病，涉于经脉而宜刺也。太阳与少阳并病，言太阳之并病于少阳也；头项者，太阳、少阳经脉所循之部署也；强痛者，邪实于经也；眩冒者，经气之虚也。邪薄于经，经气不能从心主以外达，故时如结胸而心下痞（革更）也，当泻在经之邪，而气机自转矣。大椎第一间，乃督脉与太阳所循之经俞肺俞者，肺主皮毛刺之所以泻太阳之邪也；肝俞者厥阴，乃少阳中见之气，刺之所以泻少阳之邪也。慎不可发汗以夺心液，夺心液则谵语。夫一日大阳。三日少阳，少阳之脉弦，至五日而谵语不止，当刺肝之期门，使邪不传厥阴，亦所以泻少阳之意也。
　　妇人中风，发热恶寒，经水适来，得之七八日，热除而脉迟身凉，胸胁下满，如结胸状，谵语者，此为热入血室也，当刺期门，随其实而取之。
　　合下三节，论妇人中风伤寒成热入血室之证，亦经脉结邪而为小结胸之义也。妇人素不足于血，若中于风，则血虚而不能热肉、充肤，淡渗皮毛，是以发热恶寒，外伤风动之邪，内动肝藏之血。故经水适来，得之七八日之期。夫七日太阳，八日阳明，血气虚而不能来复于阳。故热除身凉者，气虚也；脉迟者，血虚也；太阳正气不能循胸胁以外出，故胸胁下满；阳明正气不能循膺胸而内入，故如太阳结胸之状；谵语者，非阳明之为病，此为热入血室之病也；夫经水之血，肝所主也，热入血室当刺肝之期门，随其邪之所实而取之也
　　妇人中风，七八日，续得寒热，发作有时，经水适断者，此为热入血室，其血必结，故使如疟状，发作有时，小柴胡汤主之。
　　上文刺期门，言热邪从血分而出，此主小柴胡汤，言结血从气分而散，以徵气血相通之义。妇人中风七八日，承上文而言也，上文云经水适来，得之七八日，此即申言七八日，经水来而适断也。曰续得寒热，言因经水适断而复得也；发作有时者，邪干血分如潮候之发而有信也，此亦为热入血室。经水适断而其血必结，故使如疟状之发作有时也，小柴胡汤主之。达太阳之气从胸膈外出，则胞中之血结自解，而三阳之气和矣。愚按经水适断四字，当在七八日之下。
　　妇人伤寒发热，经水适来，昼日明了，暮则谵语，如见鬼状者，此为热入血室。无犯胃气及上二焦，必自愈。
　　妇人有余于气，不足于血者也。妇人伤寒发热者，寒邪在气、在表也；经水适来，则在气之邪入于血分，在表之邪入于里阴矣；夫气属阳而主日，血属阴而主夜，昼日明了者，邪不在气分也；暮则谵语如见鬼状者，邪入于血分也，此亦为热人血室。盖胞中之血，生于胃腑水谷之精，故无犯胃气及上二焦者，以上焦出胃上口，中焦亦并胃中也，胃气和而三焦通畅，则流溢于中，布散于外，血室不虚而外邪自散矣。
　　伤寒六七日。发热微恶寒，支节烦疼，微呕，心下支结，外证未去者，柴胡桂枝汤主之。
　　
　　柴胡桂枝汤方
　　柴胡四两  黄芩  人参各一两半  半夏二合半  甘草一两  桂枝花 芍药  生姜各一两半  大枣六枚
　　上九味，以水七升，煮取三升，去渣，温服一升。
　　此言病厥阴、太阳之气于支节间，结于内而病于外也。伤寒六七日，乃从厥阴而来复于太阳之期也；发热微恶寒者，太阳之气化也：支节烦疼者，厥阴太阳经脉之为病也。盖厥阴心胞主脉络而通贯于支节，太阳合心主之神而游行于支节，病则不能通贯游行，故烦疼也。微呕者，胃络之气不和也；心下支结者，亦厥阴之愆于历络，而太阳之滞于出入也。夫结于内而病于外，外证未去者，柴胡桂枝汤主之。柴胡汤达太阳之气，桂枝汤达厥阴之气，脉络内通而外证自去矣。
　　伤寒五六日，已发汗而复下之，胸胁满，微结，小便不利，渴而不呕，但头汗出，往来寒热心烦者，此为未解也，柴胡桂枝干姜汤主之。
　　
　　柴胡桂枝干姜汤方
　　柴胡半斤  桂枝三两  干姜二两  黄芩三两  牡蛎二两  甘草二两  括蒌根四两
　　上七味，以水一斗二升，煮取六升，去滓，再煎，取三升，温服一升，日三。初服微烦，复服汗出，便愈。
　　愚按上节六日厥阴属心包，此节六日厥阴合少阳，以证六气变通，不可执一之义。伤寒五六日，当少阴、厥阴主气之期，夫厥阴不从标本，从中见少阳之化，少阳、少阴并主神机枢转者也。如已发汗而复下之，则神机内郁，不能枢转于外，胸胁满者，少阳之气不能合太阳而外出也；微结者，少阴之气不能合太阳而外出也；三焦不和，故小便不利；结在君火之分，故渴；不涉于中胃，故不呕也；但头汗出者，心液上蒸也；往来寒热者，少阳欲出而不能也；心烦者，少阴欲出而不能也；故曰此为未解也。宜柴胡桂枝干姜汤，牡蛎启厥阴之初阳，蒌根起少阴之阴液，柴胡、桂枝、黄芩从少阳而达两阴之气于太阳，干姜、甘草和中胃而资其土气，病虽不涉中土，必藉土灌四旁，后能阴阳和，枢机转而汗出愈。
　　伤寒五六日，头汗出，微恶寒，手足冷，心下满，口不欲食。大便（革更）脉细者，此为阳微结，必有表复有里也。脉沉，亦在里也。汗出为阳微，假令纯阴结，不得复有外证，悉入在里，此为半在里半在外也。脉虽沉紧，不得为少阴病。所以然者，阴不得有汗，今头汗出，故知非少阴也，可与小柴胡汤。设不了了者，得屎而解。
　　此承上文伤寒五六日，头汗出，言少阴心液上蒸为阳气微结，亦为小结胸证，而非少阴纯阴之脏结也。伤寒五六日，头汗出者，承上文而言也；少阴心液上蒸，不能合太阳而外出，故微恶寒；阳气不能周遍于四肢，故手足冷；心下满者，小结胸病也；口不欲食大便（革更）者，邪结于中而上下否塞也；脉细者，少阴之脉也。少阴君火内郁，故此为阳气微结于内，必有在表之头汗、微恶寒、手足冷，而复有在里之心下满、口不欲食、大便（革更）之证也。《结胸章》云：关脉小细沉紧者名日脏结。不但脉细在里，脉沉亦在里也。但头汗出，为阳气外微；假令少阴之纯阴结，不得复有头汗之外证，当痛引少腹，入阴筋而悉入在里，以上诸证则为半在里半在外也。脉虽沉紧，亦不得为少阴脏结之病，所以然者，阴不得有汗。今头汗出，故知非少阴也，可与小柴胡汤以治半里半外之证。设外已解而里证不了了者，更得屎而解。曾氏曰：纯阴结，脏结之结于胁下，而属三阴者也。阳微结，脏结之结于心下，而为痞气者也。此节隐寓痞证，下节明言痞证，并示小柴胡不中与，而治以半夏泻心汤，学者须体认章法昭应之意。
　　伤寒五六日，呕而发热者，柴胡汤证具。而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满，而（革更）痛者，此为结胸也。大陷胸汤主之；但满而不痛者，此为痞，柴胡部中与之，宜半夏泻心汤。
　　半夏泻心汤方
　　半夏半升 黄岑 干姜 甘草 干姜 人参各三两 黄连一两 大枣十二枚，
　　上七味，以水一斗二升，煮取六升，去滓，再煎，取三升，温服一升，日三服。
　　此承上文可与小柴胡汤之意，而申言痞证之不可与也。此节分三段，上段言柴胡汤证具，虽下不为逆，复可与柴胡汤；中段言下之而成结胸，大陷胸汤；下段言痞证但满不痛，不可与柴胡，而宜半夏泻心汤。黄岑、黄连泻心下之痞热，半夏、人参宜补中胃之气，甘草、干姜、大枣助脾土之气以资少阴心主之神，土气益而中膈舒，火热清而痞气愈矣。莫氏日：此心下满而鞕痛，小结胸证也，大陷胸汤亦可治小结胸证，于此见之。沈氏日：言痞证但满不痛，所以别小结胸之按之而痛，又离濡软气痞之意。
　　太阳少阳井病，而反下之，成结胸，心下鞕，下利不止，水浆不下。其人心烦。
　　此节言太阳不能合少阳之枢转，而游行于内外，并又不能并三焦之真气，而出入于经脉，以结小结胸之义。太阳少阳并病，则太阳之病并于少阳，治宜从枢达表而反下之，则神机内郁，故成结胸。心下鞕者，正在心下，出入有乖也；下利不止者，下焦之气虚寒也；水浆不下者，上焦之气衰微也；其人心烦者，中焦之心脉不舒也；小结胸病正在心下，心合三焦故言此以结之。
　　脉浮而紧，而复下之，紧反入里，则作痞。按之自濡，但气痞耳。
　　自此以下凡十六节皆论痞证，其中有虚实寒热之分，三阳三阴之别。下十二节皆言心下痞，至十四、五、六节则言心中痞、胸中痞、肪下痞。所以结痞证、结胸、脏结之意，而复有至义焉。此节言病发于阴而反下之，因作痞。脉浮言表也。紧者，少阴之邪外与太阳相搏，故浮而紧也；病发少阴而复下之，则挟邪内陷，故紧反入里，则作痞；邪正之气并陷于内，不同太阳之结胸，故按之自濡。濡，软也，虚寒之象也。但气痞耳。不涉于有形也，于泻心汤中求之，首节但言气痞，以明心下痞鞕之属于气也
　　太阳中风，下利，呕逆，表解者，乃可攻之。其人垫垫汗出，发作有时，头痛，心下痞鞭满，引胁下痛，干呕，短气，汗出不恶寒者，此表解里未和也，十枣汤主之。
　　
　　
　　十枣汤方
　　莞花熬 甘遂 大戟
　　上三味等分，各别捣为散。水以一升半，先煮大枣肥者十枚，取八合，去滓，内药末。强人服一钱匕，赢人服半钱匕，得快下利后，糜粥自养。
　　此言大阳痞鞕之证，表解而邪实于内，乃可攻之。大阳中风，表证也；下利呕逆，则太阳之邪陷于中土，似乎可攻，然表解者，乃可攻之；其人垫浆汗出者，风伤肌肉也；发作有时，头痛者，随太阳气旺之时而头痛也；心下痞鞕满，引胁下痛，干呕短气，乃大阳之邪逆于中土而不能枢转于外。夫染袋汗出而不恶寒，虽头痛时作，此为表解。其痞鞕满痛，干呕等证，为邪实于内，而里未和也，十枣汤主之。莞花气味辛温，花性在上，熬令赤色，皆取象心从上而下之意；甘遂、大载其味苦寒，其性下泄，心下之痞鞕满痛，可以直遂而下，邪气下行太阳正气上出；用十枣者，助脾土之气也；魔粥自养者，养其胃气焉。观此则凡攻痞鞕者，虽有实证，须顾其脾胃之土气矣。愚按头痛。表证也，然亦有在里者，如伤寒不大便，五六日，头痛有热者，与承气汤与此节之汗出，不恶寒而头痛为表解，则凡遇风寒头痛之证可审别矣。
　　太阳病，医发汗，遂发热恶寒，因复下之，心下痞，表里俱虚，阴阳气并竭，无阳则阴独，复加烧针，因胸烦，面色青黄，肤晌者，难治；今色微黄，手足温者，易愈。
