<!-- { "loadSidebar": true } -->
　　此言太阳表气虚微，下之成痞，不可更伤其血脉也。太阳病，医发汗，遂发热恶寒者，太阳表虚之证也；因复下之，则正气益虚，故心下痞。不曰结胸，而日痞者，以既汁复下，表里俱虚阴阳气并竭，无太阳之表阳有阴邪之独陷也，此言太阳表虚，下之成痞。然大阳之气又合心主之神，行于脉中，复加烧针更伤其血脉之气，故胸烦。夫心之合脉也，其荣色也，面色青黄乃土虚木乘之色，肤明者，血气虚而不能热肉充肤，此阴阳血气皆虚，故为难治。今色微黄，土气复也；手足温，血气和也；夫阳气从地而出，自阴而生，故色微黄，手足温者，易愈。愚按：病发于阴，下之成痞，须知太阳表虚即为阴证，不必泥定少阴矣。
　　心下痞，按之濡，其脉关上浮者，大黄黄连泻心汤主之。
　　
　　
　　大黄黄连泻心汤方
　　大黄二两 黄连一两
　　上以麻沸汤二升渍之，须臾纹去滓，分温再服。
　　大黄、黄连气味苦寒，其性善泄，生则易行，热则迟缓，故麻沸汤渍之。
　　此病少阴君火之气。而为热痞之证也。少阴之上，君火主之，病气与君火之气结于心下，而为瘩。火热伤气，故按之濡；其脉关上浮者，神机欲转而未能也，以大黄、黄连泻心火之邪，热下行则水火交而既济，无咎矣。
　　心下痞而复恶寒，汗出者，附子泻心汤主之
　　
　　
　　附子泻心汤方
　　大黄二两 黄连 黄岑各一两 附子一枚，炮，去皮，破，别煮取汁。
　　上四味，切，三味以麻沸汤二升溃之，须臾纹去滓，内附子汁，分温再服。
　　此承上文心下痞而言，更病太阳寒水之证也。心下痞者，少阴君火内结也；复恶寒者，太阳本寒之气呈于表；汗出者，太阳标阳之气脱于外。故以附子泻心汤救太阳之标阳，而泻少阴之大热，用三黄以治君火之内结，熟附以固标阳之外脱。夫太阳、少阴标本相合，水火相济，有是证用是方，非明乎阴阳水火之至义，何能用此以活人？
　　本以下之，故心下痞，与泻心汤；痞不解，其人渴而口燥烦，小便不利者，五苓散主之。
　　此言土气不升而为燥痞之证也。以因也。本因下之，则中土内虚，故心下痞。与泻心汤，以治心下之邪，则痞不解，其人渴而口燥烦，小便不利者，乃津液不升，由于土气之不能游溢于上通调于下也。五苓散主之，泽泻、猪苓、白术主助地气上升，桂枝、茯苓、归伏心气，主助天气下降，天地水火不交而成痞，交则津液通而为泰矣。
　　伤寒汗出，解之后，胃中不和，心下痞鞕，干噫，食臭，胁下有水气，腹中雷鸣下利者，生姜泻心汤主之。
　　  
　　
　　生姜泻心汤方
　　生姜四两 甘草 人参各三两 干姜一两 黄岑三两 半夏半斤 大枣十二枚 黄连一两
　　上八味，以水一斗，煮取六升，去滓，再煎，取三升，温服一升，日三。
　　合下七节，首二节言胃中不和而为痞，胃中者，阳明也；中三节言三焦不和而为痞，三焦者，少阳也；末二节言表证未解而为痞，表者，太阳也。夫上章病发于少阴，有脏结之结胸；此言病发于三阳，有心下之痞证；此节言胃气不和，而成痞鞕之证也。伤寒汗出，解之后，其病当愈；胃中不和者，汗出而津液虚也；胃络上通于心，胃中不和，故心下痞鞕；干噫者，脾胃不相运而上走心为噫也；食臭者，脾不磨而胃谷不消也；胁下有水气者，胃气之不能上输于脾也；然不言胃而言胁，以明游溢散精，必本乎枢胁也；腹中雷鸣下利乃邪在大肠而属于胃，生姜泻心汤主之。生姜、半夏宣达阳明胃气上输于脾，干姜、大枣资益脾气以行于胃，甘草、人参补助中土，配岑、连以泻心下之痞鞕。
　　伤寒中风，医反下之，其人下利，日数十行，谷不化，腹中雷鸣，心下痞鞕而满，干呕，心烦不得安。医见心下痞，谓病不尽，复下之，其痞益甚，此非结热，但以胃中虚，客气上逆，故使鞕也。甘草泻心汤主之。
　　
　　   甘草泻心汤方
　　甘草四两 黄岑 干姜各三两 半夏半斤 黄连一两 大枣十二枚
　　上六味，以水一斗，煮取六升，去滓，。再煎取三升，温服一升，日三。
　　合上两节皆言阳明胃气不和，而为痞也。伤寒中风，宜从汗解，医反下之，则气机下陷，故其人下利，日数十行；挟邪内入有乖蒸变，故谷不化而腹中雷鸣；邪气内入则正气不能上升，故心下痞鞕而满；胃气不能横遍于外。故干呕心烦不得安。凡此痞鞕等证，乃正气仍欲从下而上，从中而外也，医见心下痞，谓病不尽复下之，其痞益甚炙。然此不尽之证，非为结热，但以下利而胃中虚，客气因虚上逆，故使鞕也。甘草泻心汤主之，甘草、大枣甘以补中，干姜、半夏辛以上达，岑、连苦寒以泻邢热，邪热清而正气外达矣。
　　伤寒服汤药，下利不止，心下痞鞕。服泻心汤巳，复以他药下之，利不止。医以理中与之，利益甚。理中者，理中焦，此利在下焦，赤石脂禹余粮汤主之。复利不止者，当利其小便。
　　
　　赤石脂禹余粮汤方
　　赤石脂 太乙禹余粮各一斤
　　上以水六升，煮去二升，去滓，分温三服。
　　按《神农本经》太乙余粮、禹余粮各为一种，既云太乙、禹余粮，此方宜于三味，或相传有误。
　　合下三节，皆论三焦不和而为痞。此节言下焦主决读，次节言上焦主经脉，三节言中焦主中胃。伤寒服汤药者，言外邪已解也；下利不止，心下痞鞕者，言胃气空虚而三焦不和也；服泻心汤已，谓上焦之病气已去；复以他药下之，谓中焦之病气已和；尤利不止者，此利在下焦，若医以理中与之，温其中焦则利益甚。夫理中者，理中焦，此利在下焦，必治其下焦而中上皆和，方为有济，其庶乎赤石脂禹余粮汤主之。石性镇坠，。主治在下而各有所司，石脂乃石中之脂，气味甘温，主养心气，能调上焦之气而下交者也；太乙余粮得土气之专精而和中焦；禹余粮得水气之专精而和下焦，三焦通畅人即安和。复利不止者，当利其小便，盖下焦主济泌别汁而渗入膀胱，赤石脂禹余粮汤非分别水谷者也，而况理中乎意谓治三焦者，当审别其上下焉。
　　伤寒吐下后，发汗，虚烦，脉甚微。八九日，心下痞鞕，胁下痛，气上冲咽喉，眩冒。经脉动惕者，久而成痿。
　　此言上焦之主经脉也。伤寒吐下后，谓中气已虚，若更夺其心液而为汗，则上焦心气虚烦而脉甚微。八九日。当阳明主气而过在少阳之期，心下痞鞕者，阳明土气不和也；胁下痛者，少阳枢转不利也；夫少阳属肾，肾上连肺气，上冲咽喉者，上焦心气虚徽，宗气上逆而不能交会于下也；眩冒者，少阳虚风上乘也；经脉动惕者，心血虚而筋无所养也。盖少阳主枢机，阳明主四肢，心气虚则两阳之气亦虚，久久必枢机内废，四肢外驰，故久而成痿。痿者，如委弃而不为我用之意。凡此皆上焦心血虚，而那干经脉之所致也。
　　伤寒发汗，若吐若下，解后，心下痞鞕，噫气不除者，旋复代赭汤主之。
　　
　　   旋覆代赭汤方
　　旋覆花三两 代赭石一两 人参二两 甘草三两生 半夏半斤 生姜五两 大枣十二枚
　　上七味，以水一斗，煮取六升，去滓，再煎取三升，温服一升，日三。
　　此言中焦之主中胃也。伤寒发汗，若吐若下，解后，谓表里之病气已除；心下痞硬，噫气不除者，中胃之不和也。夫中焦之气并胃中，中焦不和，上下皆否。故以旋复代赭汤主之。旋覆花主旋转其逆气以下行，代赭石主解心下之痞结，人参、甘草、大枣补中焦之正气，生姜、半夏宣中胃之逆气，中焦和而上下通矣。
　　太阳病，外证未除而数下之，遂协热而利。利下不止，心下痞鞕，表里不解，桂枝人参汤主之。
　　
　　   桂枝人参汤方
　　桂枝四两 人参 白术 干姜各三两
　　甘草四两
　　上五味，以水九升。先煮四味，取五升，内桂枝，更取三升，去滓，温服一升，日再、夜一服。
　　合下两节，皆言太阳表证不解而为痞。太阳病外证未除而数下之，则亡伤其中土；土气虚微，遂协大阳之热而利；气机内陷，故利下不止而心下痞鞕。夫外证未除，利下痞鞕，此即表里不解，故用桂枝解肌而达表，参、术、姜、草甘温以补中，中气和而表里之邪自解矣。
　　伤寒大下后，复发汗，心下痞，恶寒者，表未解也。不可攻痞，当先解表，表解乃可攻痞。解表宜桂枝汤，攻痞宜大黄黄连泻心汤。
　　此言太阳表邪未解，不可攻痞之意。伤寒大下后。复发汗，则心液内竭；心下痞者。心气虚而神机内郁也；恶寒者，表未解也；表未解而里不和，故不可攻痞，当先解表，表解乃可攻痞。解表宜桂枝汤，助心主之神气以外浮；攻痞宜大黄黄连泻心汤，清内陷之邪热以和平。
　　伤寒，发热，汗出不解，心中痞鞕，呕吐而下利者，大柴胡汤主之。
　　合下三节，首节言心中痞者，所以结痞证之义，意谓凡心下痞而用泻心诸方，乃泻其邪而使正气从心中以外出也；次节言胸中痞者，所以结结胸之义，夫邪陷于胸而用陷胸汤方，乃使邪热下泄，而正气从胸上出也；末节言胁下痞者，所以结脏结之义，夫脏结之结胸，若不能上达于胸，从胁下而入阴筋，则为脏结之死证，所以重气机上行之意也；此节言心中痞鞕而气机仍欲上出者，宜大柴胡汤以达之。伤寒，发热，汗出而外邪不解，徒伤心液，故心中痞鞕。愚按：以上十二则皆言心下痞，至此则曰心中，以明正气仍若上达之意。呕吐而下利者，邪从下泄而气欲上腾也，故以大柴胡汤主之。芍药、积实泻心中之痞鞕，黄岑清中膈之余邪，柴胡、半夏、生姜、大枣从中土而达太阳之气于外，病从下解而气仍上出，由此可以知痞证之气机矣。
　　病如桂枝证，头不痛，项不强，寸脉微浮，胸中痞鞕，气上冲咽喉，不得息者，此为胸有寒也，当吐之，宜瓜蒂散。
　　
　　瓜蒂散方
　　瓜蒂一分，熬黄 赤小豆一分，分音问
　　上二味，各别捣筛，为散已，合治之，取一钱匕。以香豉一合，用热汤七合，煮作稀糜，去滓，取汁和散，温顿服之。不吐者，少少加，得快吐乃止。诸亡血虚家，不可与之。
