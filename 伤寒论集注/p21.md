<!-- { "loadSidebar": true } -->
　　此下凡四节皆论伤寒发黄，以见阳明主经脉而外合大阳，阳明主中土而内合太阴之义，伤寒发汗已，则表邪已尽；身目俱黄者，太阴之气主周身，太阳之脉起目眺；所以然者，太阳之上寒气主之，太阴之上湿气主之，以寒湿在里不解故也；非阳明之为病，故为不可下也。于太阳、太阴寒湿中求其义而治之。
　　伤寒七八日，身黄如橘子色，小便不利，腹微满者，茵陈篙汤主之。
　　上文言发黄乃寒湿在里，非关阳明为不可下，此则合阳明而成湿热发黄也。伤寒七八日，当太阳阳明主气之期；身黄如橘子色者，太阳阳明之热与太阴脾土之湿相脾成黄，故如橘色之明亮；小便不利者，脾气之不输也；腹微满者，太阴之气逆也，宜茵陈蒿汤导湿热之邪从小便气分而出。愚按：潮热乃脾家实，故当从腐秽而出；燥鞕乃肠胃实，故当从后便而出；湿热成黄乃大阳阳明之热与太阴脾湿相清，故当从小便而出。
　　伤寒身黄发热者，桅子粟皮汤主之。艾柏同
　　
　　     桅子桑皮汤方
　　桅子十五枚 甘草一两 黄莱二两
　　上三味，以水四升，煮取一升半，去滓，分温再服。
　　此言阳明合太阳标本之寒热，而为火热发黄之证也。伤寒身黄发热者，身黄乃阳明中土之色，伤寒发热乃太阳标本之气，然无太阳本气之寒，而但有身黄发热之证，是为火热发黄，宜桅子菜皮汤起阴气而清太阳、阳明之火热于内外。
　　伤寒淤热在里，身必发黄，麻黄连招赤小豆汤主之。
　　     麻黄连招赤小豆汤方
　　麻黄二两 连招二两 赤小豆一升 生梓白皮一斤 杏仁四十枚 大枣十二枚 生姜二两 甘草二两
　　上八味以潦水一斗，先煮麻黄，再沸，去上沫，内诸药，煮取三升，去滓，分温三服，半日服尽。降注雨水，谓之潦；又淫雨谓潦。用潦水者，取其从下而升，盖地气升而为雨也。
　　此言太阳随经淤热，合阳明土气而发黄也。伤寒淤热在里，乃太阳伤寒不解，随经而淤热在里，循普内入，合阳明中土之气于内，身必发黄，宜从里而达太阳之气于肌表，麻黄连相赤小豆汤王之。用连招、赤小豆启下焦之阴气、甘草、大枣以和中，麻黄、杏仁、生姜、白皮通上焦之气，导淤热外出于皮毛。《本经》连翘主治寒热鼠痿、心气客热，今连貂乃连翘之根，能启阴气而上滋心火者也；赤小豆主治水肿消渴、小便胀满，亦能启下焦之阴气以解留中之淤热；梓术名掀皮。色白而气味苦寒，乃秋金之凉品；杏仁利肺气麻黄开毛窍，使在里之淤热仍从皮毛而外出于太阳也。愚按：太阳之气外行于三阳，内行于三阴，如天气之环绕出入，故首论阳明，而曰病有太阳阳明；中论阳明受病，从肌表内入而有用桂枝麻黄汤者；有太阳病不解而转属阳明者，有未宜承气而先宜小柴胡达太阳之气于外者。盖太阳为诸阳主气，太阴坤土尚为太阳出入之地，况阳明主经脉，阳明属胃土，阳明悍气外与卫气相合，而皆在太阳范图之内，故篇终论太阳随经淤热在里，而以麻黄连招赤小豆汤主之。不但从中土而达太阳于肤表，且从少阴水脏而达太阳于肤表，所以尊太阳于上，抑与“太阳篇‘终而结以结代之脉，同一先天水火之义也。
　　  
　　
　　        辨少阳病脉证篇
　　少阳之为病。口苦、咽乾、目眩也。
　　此论少阳风火主气。夫少阳之上，相火主之，标本皆热，故病则口苦、咽干。“六元正纪论”云：少阳所至为飘风，潘燎，故目眩。目眩者，风火相煽也。
　　少阳中风，两耳无所闻，目赤胸中满而烦者，不可吐下，吐下则悸而惊。
　　此少阳自受之风邪，盖少阳初阳之气自下而上，由内至外，则耳目聪明。若中于风，则少阳之气反从上而下。从外而内，故两耳无所闻；目赤者，风动火炎也；胸中满而烦者，三焦之气不和也。此少阳风火之气病于上，三焦之气逆于中，故不可吐下。吐下则津液虚而风火内入，留于心包则心悸，合于肝木则发惊，盖少阳木火之气内合于手足厥阴也。
　　伤寒，脉弦细，头痛，发热者属少阳。少阳不可发汗，发汗则澹语。此属胃。胃和则愈，胃不和则烦而悸。
　　此少阳自受之寒邪。伤寒，脉弦细者，少阳之脉弦，气为邪伤，则弦细，夫脉弦细而头痛发热，此属寒伤少阳，少阳主枢转出入，故不可发汗，发汗则心液虚而神机内逆，故谕语。夫神机出入由于中土，今发汗循语此不属少阳，而属于胃，胃和则神机旋转而病自愈，胃不和则心气益虚，故烦而悸也。此言少阳合神机出入，而由于中土之意。
　　本太阳病不解，转入少阳者，胁下鞕满，干呕不能食，往来寒热，尚未吐下，脉沉紧者，与小柴胡汤。
　　此太阳受病而转入少阳也。胁下者，少阳所主之分部，病人少阳枢转不得，故胁下鞕满；干呕不能食者，上下之气不和也；往来寒热者，开合之机不利也。故吐下而脉沉紧。则病入于阴，今尚未吐下，中土不虚，脉沉紧者，乃太阳本寒，内与少阳火热相搏，故与小柴胡汤从枢转而达太阳之气于外也。小柴胡汤详列“太阳篇”中，至“少阳篇”则云本太阳病不解，转入少阳云云，则与小柴胡汤，前人何据，谓小柴胡为少阳之主方耶？
　　若已吐、下、发汗、温针，谙语，柴胡汤证罢，此为坏病，知犯何逆，以法治之。
　　此总结上文之意。夫少阳不可吐下，吐下则悸而惊；少阳不可发汗。发汗则谕语。若已吐下、发汗则温针，诌语。夫温针者，惊也。本论云：太阳伤寒，加温针必惊。故仲祖以温针为惊也。夫惊而谕语。病非少阳，如柴胡汤证罢者，此为里虚自败之病。知犯何逆，随其病之所在而以法治之，又不可与小柴胡汤，所以结上文三节之意也。
　　三阳合病，脉浮大，上关上，但欲眠睡，目合则汗。
　　此三阳合病，而太阳阳明之气从少阳之枢转以出入也。三阳合病者，三阳之气合病于太阳也；脉浮大者，太阳之脉浮，阳明之脉大；上关上者。二阳之气从少阳之枢转而出入也；三阳之气主外，病则反从外而内，是以但欲眠睡；夫阳加于阴谓之汗，目合则阳气归阴，阳盛阴虚，是以目合则汗，而为三阳合病之证也。
　　伤寒六七日，无大热，其人躁烦者，此为阳去入阴故也。
　　此病少阳而入于少阴也。伤寒六七日，少阳之邪当从太阳而外出；无大热，则不能外出于阳；其人躁烦者，病少阴标本之气化；此为去太阳，故无大热；入于少阴，故躁烦也。夫七日乃再经之第一日，盖太阳、少阴标本相合，雌雄相应，故七日而不出乎太阳，即可入乎少阴也。
　　伤寒三日，三阳为尽，三阴当受邪。其人反能食而不呕，此为三阴不受邪。
　　此病少阳而不入于三阴也。夫六日六气，三日三阳，三日三阴，伤寒三日，则三阳为尽，其人不能食而呕，则病入三阴，今反不然，故知三阴不受邪而病气但在于三阳也。
　　伤寒三日。少阳脉小者，欲已也。
　　此承上文而言伤寒三日，乃少阳主气之期，若少阳脉小者，小则病退，其病欲已，不但三阴不受邪也
　　少阳病，欲解时，从寅至辰上。
　　日出而阳气微，少阳之所主也。少阳乃阴中之初阳，秉阳春之木气，从寅至辰上乃寅卯属木，又得少阳气旺之时而病解也。
　　
　　伤寒论卷第四
　　辨太阴少阴厥阴病脉证篇
　　太阴之为病，腹满而吐，食不下，自利益甚，时腹自痛。若下之，。必胸下结鞕。
　　太阳之气若天日，太阴之气犹地土，此言太阴受病，地气不升而自利、自痛也。太阴为病，腹满者，腹为脾土太阴之所居也。脾气不能上交于胃，故腹满；胃气不能下交于脾，故吐；脾胃之气不相通贯，故食不下；自利益甚者，湿气下注也；时腹自痛者，脾络不通也。若下之，则更伤阳明胃土之气，故必胸下结鞕。
　　太阴中风，四肢烦疼，阳徽阴涩而长者，为欲愈。
　　此言风为阳邪，得太阴土旺之脉而欲愈也。经云：风淫末疾。又云：脾主四肢。故太阴中风而四肢烦疼也，阳微阴涩，病脉也。阳微阴涩而长，得太阴土旺之脉，土气充溢于四肢，故为欲愈。
　　太阴病欲解时，从亥至丑上。
　　太阴为阴中之至阴，而主开。亥者，阴之极，丑者，地气开辟矣。
　　太阴病，脉浮者，可发汗，宜桂枝汤。
　　太阴在内主募原，太阴在外主肌膝，故病太阴而脉浮者。宜桂枝汤以解肌而发汗也。《金匾要略》云：腆者，三焦通会元真之处；理者。皮肤脏腑之纹理。盖皮肤有此纹理，而脏腑之募原亦有此纹理，外内相通，太阴主之。程氏曰：纹理即肌腆也，其曰皮肤之纹理，以肌膝外连于皮肤，而脏腑之纹理可意会矣。
　　自利不渴者，属太阴，以其脏有寒故也。当温之，宜服四逆辈。
　　上节病太阴之在外，此节病大阴之在内，在外故宜桂枝汤，在内故宜四逆辈。愚按：上文病太阴在外，此病太阴在内，下文病在外而转系于内，太阴主外主内，而外内相通者如此。
　　伤寒脉浮而缓，手足自温者，系在太阴。太阴当发身黄；若小便自利者，不能发黄。至七八日，虽暴烦，下利日十余行，必自止，以脾家实，腐秽当去故也。
　　上文病太阴而属脏寒，此言系在太阴而为脾实也。伤寒脉浮而缓至不能发黄，解同“阳明篇“。七八日，乃太阳阳明主气之期；暴烦下利者，太阴承阳热之邪而下利也；故虽烦利，必自止，所以然者，以脾家受盛实热，而腐秽当去故也。
　　本太阳病，医反下之，因尔腹满时痛者，属太阴也，桂枝加芍药汤主之。大实痛者。桂枝加大黄汤主之。
　　桂枝加芍药汤方
　　桂枝三两 芍药六两 甘草二两 生姜三两 大枣十二枚
　　上五味，以水七升，煮取三升，去滓，分温三服。
　　
　　     桂枝加大黄汤方
　　即前方加大黄二两
　　此承上文腐秽当去之意，而推言本太阳病，医反下之，因尔腹满时痛者，乃太阳之邪入于地土，而脾络不通，故宜桂枝加芍药汤主之，此即小建中汤治腹中急痛之义也。大实痛者。，乃腐秽有余而不能去，故以桂枝加大黄汤主之。
　　太阴为病，脉弱，其人续自便利，设当行大黄芍药者，宜减之。以其人胃气弱，易动故也。
　　此因上文加芍药大黄，而申言胃气弱者，宜减也。太阴为病，脉弱，其人续自便利，乃太阴阴湿为病，土气内虚不得阳明中见之化。设客邪内实而当行大黄芍药者，亦宜减之。减者，少其分两也。以其人胃气虚弱而易动故也，治太阴者，尤当以胃气为本矣。
　　太阴篇终
　　
　　辫少阴病脉证篇
　　少阴之为病，脉微细，但欲寐也。
