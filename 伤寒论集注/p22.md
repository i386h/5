<!-- { "loadSidebar": true } -->
　　合下三节皆论少阴标本、水火、阴阳之气，少阴之上，君火主之，本热而标阴。。火上而水下，火之精为神，水之精为脉。徽者，神气微也，细者。精气虚也，此少阴水火为病而见于脉也。少阴主枢，外内出入，但欲寐，则神气不能外浮而阴阳枢转不利，此少阴阴阳为病而见于证也。少阴标本，不外水火阴阳，故此节首论水火阴阳而为少阴病之总纲也。太阳、少阴本于先天一气，并主寒水之精，君火之神，夫精取汁于中焦，神内藏于血脉是以太阳少阴为病而言脉也。
　　少阴病，欲吐不吐，心烦，但欲寐，五六日，自利而渴者，属少阴也，虚故引水自救。若小便色白者，少阴病形悉具。小便白者，以下焦虚有寒，不能制水，故令色白也。
　　此言少阴标本水火之为病也。少阴病欲吐不吐者，病少阴寒水之气则欲吐，得少阴君火之气则不吐；心烦者，水不济其火也；但欲寐者，神气逆于阴也；若至五日，当少阴主气之期，病在少阴不复更传厥阴矣，故五六日自利而渴者。属少阴水火之为病也；夫自利者，水寒；渴者，火热；然由肾气内虚，故引外水以自救。若更小便色白，为少阴病形悉具而无火热之证，夫小便白以下焦虚而有寒。不能壮火之原以制其水，故令色白，由是而知少阴水火之气上下交济。而后可以无咎也。莫氏曰：病属太阳，其小便清者，知不在里，仍在表也，病属少阴，小便色白。乃下焦虚寒不能制水。则表里阴阳不可执一而论，或曰清与白，亦各有别也。
　　病人脉阴阳俱紧，反汗出者，亡阳也，此属少阴，法当咽痛，而复吐利。
　　此言少阴标本阴阳之为病也。病人脉阴阳俱紧者，少阴本热之阳与少阴标寒之阴相搏而为病也；阴阳相搏是当无汗，反汗出者，阳气外亡也；夫阳气外亡而曰此属少阴，乃无阳则阴独之义也；咽痛者，少阴阳热之气也；吐利者，少阴阴寒之气也；法当咽痛而复吐利者，先病阳而后病阴也。
　　少阴病，咳而下利，澹语者，被火气劫故也，小便必难，以强责少阴汗也。
　　此下三节皆言少阴不可发汗之意。少阴病咳者，乃肾精下竭，奔气上迫于肺也；下利者，水气不升；语语者，火气不降；所以致咳利语语者，被火气劫故也；火劫其汗，小便必难，以强责少阴肾藏之精而为汗故也。愚按此论少阴肾藏之精气上通心肺，真气上蒸而后汗出溱溱，非可以火劫夺之意。赵氏曰：强责少阴之汗，而小便必难，则小便不但属三焦、属膀胱，而又属少阴之肾脏矣。管氏曰：观其语意，乃强责少阴之汗而小便难，小便难而后咳利语语，证属乎阳而本乎阴，病在于上而因于下也。
　　少阴病，脉细沉数，病为在里，不可发汗。
　　夫脉者，气血之先，生于中焦之谷精，主于少阴之心肾。少阴病脉细者，中焦之精血虚也；沉者，肾水不升；数者，君火不降。此病少阴，而中焦心肾之经脉内虚，病在里，不可发汗而更伤其心肾也。
　　少阴病，脉微，不可发汗，亡阳故也。阳已虚，尺脉弱涩者，复不可下之。
　　“平脉篇”曰：寸口脉微亡阳。故少阴病脉微不可发汗者，以亡阳故也。夫阳亡则阳已虚，尺脉弱涩者，乃下焦精血不足，故复不可下之。愚按：寸为阳，尺为阴，阳已虚，言寸脉已虚，以明脉徽之在寸口，观尺脉弱涩而复不可下之句，其义明矣。
　　少阴病脉紧，至七八日，自下利，脉暴微，手足反温，脉紧反去者，为欲解也，虽烦下利，必自愈。
　　此下五节，皆论少阴欲解之证，此言少阴病气得阳明之热化而可愈也。少阴病脉紧者。阴寒为病而外搏于阳也；七八日，当太阳阳明主气；自下利者，邪从阳明之合而下利也；脉暴微者，暴虚而脉应之也。夫脉暴微则手足宜冷，自下利则邪气宜陷，今手足反温。脉紧反去者，寒邪从肠胃而出，此为欲解也。虽烦下利，乃少阴得阳热之气而烦，从阳明之合而下利，故必自愈。
　　少阴病，下利，若利自止，恶寒而蜷卧，手足温者，可治。
　　此病少阴而得火土之生气者，可治也。下利者，病少阴阴寒在下，若利自止，下焦之火气自生矣；恶寒而缝卧者，病少阴阴寒在外；手足温者，中焦之土气自和矣，火土相生故为可治。
　　少阴病，恶寒而蜷，时自烦，欲去衣被者，可治。
　　上文恶寒踌卧，手足温而土气和者，可治；此言恶寒而蹬，但得君火之气者，亦可治也。夫恶寒而路，病少阴阴寒在外，时自烦而欲去衣被者，自得君火之气外浮也，故为可洽。朱氏曰：以上三节，每节中自字宜玩，谓少阴之阴寒自得三阳之气化者，皆为可治也。
　　少阴中风，脉阳微阴浮者，为欲愈。
　　此言风为阳邪，得阴浮之脉而可愈也。少阴中风者，风动少阴君火之气也；脉阳微者，寸为阳，而火气虚微也；阴浮者，尺为阴，而水气外浮也。夫风火为阳，今阳脉内微，而阴脉外浮，乃阳病而得阴气，以和之，故为欲愈。
　　少阴病欲解时，从子至寅上。
　　少阴乘先天之水火，主后天之阴阳，病则阴阳水火不交，从子至寅乃一阳渐生，三才气合，故邪不能容而病解矣。
　　少阴病，吐利，手足不逆冷，反发热者，不死。脉不至者，灸少阴七壮。
　　此下三节病少阴而及于三阳也，此言病少阴之阴寒得太阳之阳热者不死。少阴病吐利，少阴阴寒为病也；手足不逆冷，则中土之气自和。夫病发于阴当无热矣，反发热者，得太阳之阳热也。阴病而得阳热，故不死。脉不至者，少阴生气下陷，当灸少阴七壮。以启阴中之生阳。愚按阴中之生阳，乃少阳初阳之气也。
　　少阴病，八九日，一身手足尽热者，以热在膀胱，必便血也。
　　此言少阴得三阳之气而热入膀胱也。少阴病八九日，当阳明少阳主气；一身手足尽热者，阳明少阳之气合并于太阳通体而为热也；夫太阳秉膀胱之气而周遍一身，今一身手足尽热，以热在太阳之膀胱，膀胧受热，散入胞中，故必便血也。
　　少阴病，但厥无汗，而强发之，必动其血，未知从何道出，或从口鼻，或从目出者，是名下厥上竭，为难治。
　　此言强发少阴之汗而动胞中之血也。少阴病但四肢厥冷，则无汗矣；若强发之，则血液内伤，故必动其血。胞中者，血海也。经云：冲脉任脉，皆起于胞中。未知从何道出者，未知从冲脉而出，从任脉而出也？冲脉会于咽喉别而络唇口，出于顽顺，颇领乃口鼻交通之窍，或从口鼻者，从冲脉而出也；任脉从少腹之内上行，系两目之下中央至目下之承泣，或从目出者，从任脉而出也。此生气厥于下，血出竭于上，是名下厥上竭，经脉内伤，为难治。愚按：上文一身手足尽热，以热在膀胱，散入胞中，必便血；此强发其汗而动胞中之血，以徽太阳之气，表里上下相通，而出入于膀胱之义。
　　少阴病恶寒身碍而利，手足逆冷者，不治。
　　此下六节言少阴阴寒为病而涉于外内上下，此节病少阴之在外，二节病少阴之在内，三节在上，四节在下，五节合上下，六节合外内，皆言不得阳热之化者，死不治也。少阴病恶寒者，少阴标阴外呈而不得太阳之表阳也；身路者，少阴神机内逆而不得君火之本热也；若更下焦生气不升而利，中焦土气不和而手足逆冷，此病阴寒而不得阳热之化，故为不治。愚按：此节不言死而但言不治者，乃少阴死证之总纲。夫少阴阴寒为病，得太阳之表阳者不死。得君火之本热者不死，下焦生气上升者不死，中焦土气自和者不死，今四者全无，故言不治而为死证之总纲。其下则分言死证之条目，再按手足逆冷者，手足厥逆而冷，与厥冷相同，故逆冷、厥冷，但至腕踝而止，若四逆则冷至肘膝矣。或问恶寒，身蜷手足冷，病少阴之在外，利非在外，何以称焉？曰：仲祖不径言下利，而言身踏而利，则在外之意，盖可见矣。
　　少阴病，吐利，躁烦，四逆者死。
　　此病少阴在内，而土气内绝者死。少阴病吐利者，阴阳之气不归中土，故上吐而下利也；躁烦者，水火之气不归中土，故下躁而上烦也。夫阴阳水火之神机，皆从中土而交会，今土气内绝而四逆，四逆者，冷至膝肘也，故死。愚按《灵枢经》曰：人之所受气者，谷也；谷之所注者，胃也；胃者，水谷血气之海也；海之所行云气者，天下也；胃之所出血气者，经隧也；经隧者，五脏六腑之大络也。盖胃腑所出之血气，从脏腑之大络而外注干孙络、皮肤，充肤、热肉，冷渗皮毛，复从指井而溜于荣，注于俞，行于经，与脏腑经脉之血气相合于肘膝之问，是以胃腑之谷气内绝，则为四逆。夫君火之神，肾藏之精，皆本阳明水谷以资生，而复交会于中土，今土气内绝，故吐利、躁烦，四逆而死也。
　　少阴病，下利止而头眩，时时自冒者死。
　　此病少阴在上，而阳气上脱者死。少阴病，下利止者。气机从下而上也；头眩者，阳气虚于上：时时自冒者，迫阳于上而阳气欲脱也；阴寒上承，头眩自冒，则孤阳上出，有上无下，故死
　　少阴病，四逆恶寒而身踌，脉不至，不烦而躁者死。
　　此病少阴在下。而神机下陷者死。夫少阴之神机从中土而周追于一身，少阴病四逆者，神机不达于中土；恶寒而身路者，不能从中土而周遍于一身；脉不至，则血气下脱；不烦而躁，则生气下陷而神机不转，故死。愚按土气内绝，阳气上脱，生气下陷。皆为死证，不必言矣。然医者知死之所从去，即知生之所从来，得一线生机，而挽回之功德莫大矣。
　　少阴病，六七日，息高者死。
　　此言少阴不能从下而上，由阴而阳，故六七日息高而死也。夫六七日，乃由阴出阳之期；息高乃肾气绝于下，而肺气脱于上，故死。
　　少阴病，脉微细沉但欲卧，汗出不烦，自欲吐，至五六日，自利复烦躁，不得卧寐者死。
　　此言少阴不能从外合内，由阳入阴，故五六日，烦躁不得卧寐而死也。少阴病脉微细沉但欲卧者，少阴神气精气内虚而阴寒外呈之象也；汗出者，阳气外浮也；不烦自欲吐者，不得君火之烦热，自得阴寒之欲吐也；至五六日，乃三阴主气之期；自利者，少阴不得阳热之气而阴津下泄也。其未至五六日之时，少阴阴寒为病、故不烦但欲卧，至此而复烦躁，不得卧寐，乃虚阳外浮，真阴内竭，不能从阳入阴，而外内离脱，故死。莫氏日：此节死证在复烦躁，不得卧寐二语，乃少阴神机外脱而不内归于阴也。
　　少阴病，始得之，反发热，脉沉者，麻黄附子细辛汤主之。
　　
　　麻黄附子细辛汤方
　　麻黄 细辛各二两 附子一枚炮
　　上三味，以水一斗。先煮麻黄，减二升，去上沫，内诸药，煮取三升，去滓，服一升，日三服。
