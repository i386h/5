<!-- { "loadSidebar": true } -->
　　此下八节论少阴始得之，那不能上合太阳之阳，不能上济君火之热，随其在气、在经而施救治之法也，此言始病少阴而阴阳外内之气贵相接也。少阴病始得之，言寒邪始伤少阴；是当无热，反发热者，太阳标阳外呈也；脉沉者，少阴生气不升也。夫标阳外呈，生气不升，阴阳外内不相接矣，故以麻黄附子细辛汤主之。炮热附子助太阳之表阳而内合于少阴，细辛、麻黄启少阴之水阴而外合于太阳。按《本草》细辛气味辛温，一茎直上，端生一叶，其色赤黑，黑属水而赤为阳，一主天而辛上达，能启水中之生阳，上与天气相合，植麻黄之地。冬不积雪，其体空通亦主从里阴而外达于毛窍。盖少阴之气主水阴，太阳之气主天表也。“少阴篇”中凡云反发热者，皆在太阳上看。
　　少阴病，得之二三日，麻黄附子甘草汤微发汗。以二三日无里证，故微发汗也。
　　
　　麻黄附子甘草汤方
　　麻黄 甘草炙，余同，各二两 附子一枚炮
　　上三味，以水七升，先煮麻黄一两沸，去上沫，内诸药，煮取三升，去滓，温服一升，日三服。
　　上文言始得之，此言二三日乃承上文而言也。夫二三日无里证，则病少阴而外合于太阳，。故以麻黄附子甘草汤微发其汗也。夫少阴之气外合太阳，三日在外，三日在内，少阴之汗乃心肾精血所化，故用熟附以资肾藏之精，麻黄以开心藏之血，合并于中胃而为汗，故用炙草和中以滋其微汗。上节麻黄附子细辛汤主助太阳之阳，内归于少阴，少阴之阴外通于太阳，非为汗也；此麻黄附子甘草汤主开通心肾之精血。合于中土而为汗，故此则曰微发汗，而上文不言也。宋元诸家谓麻黄配细辛乃发汗之重剂，麻黄配甘草乃发汗之轻剂，又谓生附配干姜补中有发，熟附配麻黄发中有补。是皆不明撰论本义，不体立方大旨而妄生臆说，后人从而和之，此又不能探本澄源，而随人攀笑耳。夫舍正路而不由，蔽其心而不知求，哀哉!高子曰：阴阳表里主肌腆之第二层，惟少阴、阳明之气与太阳相合而出表，盖少阴主太阳之君火，阳明主秋金之天气也。
　　少阴病，得之二三日以上，心中烦，不得卧，黄连阿胶汤主之。
　　
　　      黄连阿胶汤方
　　黄连四两 阿胶三两 黄岑 芍药各二两 鸡子黄二枚
　　上五味，以水六升，先煮三物，取二升，去滓，内胶烊尽，小冷，内鸡子黄。搅令相得，温服七合。日三。
　　首节言始得之，次节言二三日，此言二三日以上，乃通承上文而亦始得之之意也。少阴病，得之二三日以上，则始病少阴而少阴之气不能上济，君火之阳热伤经脉，故心中烦，烦则不得卧，故以黄连阿胶汤主之。黄岑、黄连清心中之烦热，芍药、阿胶养心主之神血，卵乃未分之形，白象天而主气，黄象地而主血，用鸡子黄二枚合地二之数，以资中土，助其四散，心气和而脉络通，不致有下文下利脓血之证矣。
　　少阴病，得之一二日，口中和，其背恶寒者，当炙之，附子汤主之。
　　
　　
　　附子汤方
　　附子二枚 白术四两 人参二两 茯苓 芍药各三两
　　上五味，以水八升，煮取三升，去滓，温服一升，日三。
　　承上文二三日以上，而言二三日以上则为一二日，不但为始得之之意也。经云：心气通于舌，舌和则知五味矣。一二日而口中和，则不病君火之热，所以然者，少阴水阴之气能上济其君火也。其背恶寒者，乃太阳阳虚不与君火相合，故当炙之，以益大阳之阳，更以附子汤主之。用熟附二枚者，一助太阳之真阳，一助少阴之生阳，人渗、白术补中焦之谷精，芍药、茯苓资心主之神气，则少阴神机外盛，而太阳表阳内合矣。
　　少阴病，身体疼，手足寒，骨节痛，脉沉者，附子汤主之。
　　上文言附子汤助太阳之阳，此言附子汤助君火之热，所以足上文之意也。少阴病身体疼者，君火之气不能周追于一身；手足寒者，君火之气不能充达于四肢；骨节痛者，君火之神机不能游行以出入；脉沉者，君火之神机不能自下以达上。此少阴为病而君火内虚，神机不转，故亦以附子汤主之，所以足上文之意者如此。
　　少阴病，下利便脓血者，桃花汤主之。
　　
　　桃花汤方
　　赤石脂一斤，一半全用，一半筛末。干姜一两 粳米一升 
　　上三味，以水七升，煮米令熟，去滓，内赤石脂末，方寸匕，温服七合，日三。若一服愈，余勿服。
　　合下三节言少阴水阴之气，不能上济其君火，热伤经脉下入募原，而为下利脓血之证也。桃花汤主之者，赤石脂气味甘温，主养心气，疗腹痛。治下利脓血。一半全用者，取其圆赤象心以养心气，心主血也；一半筛末者，取其散于经脉，而外达于孙络；配干姜、粳米以温养其中土。盖血脉本于中焦所化也。赤石脂色如桃花，故名桃花汤，或日赤石脂即桃花石也。
　　少阴病，二三日至四五日，腹痛，小便不利，下利不止，便脓血者，桃花汤主之。
　　少阴病得之二三日，不从徽汗而解，则内伤经脉；至四五日入于太阴之脾络，故腹痛；脾不转输，故小便不利；经脉伤而下入募原，故下利不止便脓血，桃花汤主之。
　　少阴病，下利便脓血者，可刺。
　　此承上文两节，言病在经脉而为下利，便脓血者可刺，以明便脓血之在经脉也。
　　少阴病，吐利，手足逆冷，烦躁欲死者，吴茱萸汤主
　　吴茱萸汤方
　　吴茱萸一升洗 人参三两 生姜六两 大枣十二枚
　　上四味，以水七升，煮取二升，去滓，温服七合，日三。
　　此下五节论少阴神机逆于经脉而为病，首节言不能会合于中土，二节言不能通贯于三焦，三节言不能自内而外，四节言不能自下而上，五节言或从经脉而出，或从中土而出，所以总结上文之意也。少阴病吐利者，神机不能交会于中土，故上吐而下利；土气内虚不能充达于四肢，故手足逆冷；烦躁欲死者，少阴神机挟寒邪而逆于经脉，。心脉不能下交于肾则烦，肾脉不能上通于心则躁，上下经脉之气不交故烦躁欲死。吴茱萸汤主之，吴茱萸具木火之性能温中土而使神机内转，姜、枣、参秉辛甘之味，能补精汁而使经脉流通，神机转而吐利除，经脉通而烦躁宁矣。
　　少阴病，下利，咽痛，胸满心烦者，猪肤汤主之。
　　
　　
　　猪肤汤方
　　   猪肤一斤
　　上一味，以水一斗，煮取五升，去滓，加白蜜一升，白粉五合，熬香，和令相得，温分六服。
　　夫少阴神机内合三焦，少阴病下利，则下焦生气不升；咽痛，则上焦火气不降；胸满，则中焦枢转不利；心烦者，神机内逆于经脉也；神机内逆，不能合三焦而游行旋转，故以猪肤汤主之。猪乃水畜，能助水精而上滋其火热；肤遍周身，能从皮肤而通于腆理；蜂采四时之花，以酿蜜；粉为中土之谷而四散；熬香者，稼穑作甘，其臭香，温分六服者，温暖经脉而分布上下四旁。土气充盛则三焦之气外行肌膝，而内通经脉矣。
　　少阴病，二三日，咽痛者，可与甘草汤；不差，与桔梗汤。
　　
　　
　　甘草汤方
　　甘草二两生用
　　上一味，以水三升，煮取升半，去滓，分温再服。
　　
　　
　　     桔梗汤方
　　即前方加枯梗一两煎法同前
　　此言少阴神机不能从内而达外也。夫少阴之气外合太阳，三日在外，三日在内。今少阴得病二三日而咽痛者，少阴神机逆于经脉循经挟咽，故痛也，此二三日有经脉之里证，故可与甘草汤，甘草生用主调经脉而清火热。不差者，言甘草但主和中不能达外，故与桔梗汤方中更加桔梗开达肺气，使少阴之气外出皮毛，则神机外转而咽痛可愈，以明少阴之气当随经脉而外出也。愚按：本论汤方甘草俱炙，炙则助脾土而守中，惟此生用，生则和经脉而流通，学者不可以其近而忽之也。
　　少阴病，咽中伤生疮，不能语言，声不出者，苦酒汤主之。
　　
　　
　　苦酒汤方
　　半夏十四枚。七乃水之生成致。十四乃偶七而成俩中之奇升也。鸡子一枚去黄
　　上二味，内半夏，着苦酒中，以鸡子壳置刀环中，安火上，令三沸，去滓，少少含咽之。不差，更作三剂。
　　此言少阴神机不能自下而达上也。少阴病，咽中伤，则甚于咽中痛矣，痛极咽伤，火热久炎；故生疮不能语言者，少阴之生阳不升；声不出者，肺管之会厌不发，故以苦酒汤主之。苦酒，碗也。具春生之木味，主达生阳之气以上升；半百生当丰半，能启一阴之气；鸡必中酉金，卵白象夭，主助肺天之气；刀乃金类，环者，还也，取金声之还转也；火上三沸者，金遇火而三伏，则金气盛矣。苦酒汤方主引水气上升而上清其火热，水气上济于肺则能言而声出，上交于心则咽清而火降以明少阴之气，当从下而达上也。
　　少阴病，咽中痛，半夏散及汤主之。
　　
　　      半夏散及汤方
　　半夏洗 桂枝 甘草
　　上三味，等分，各别筛已，合治之，白饮和，服方寸匕，日三服。不能散服者，以水一升煎七沸，内散两方寸匕，更煎三沸，下火，令小冷少少篇之。
　　此节总结上文言少阴神机循行于中土三焦，出入于外内上下，尤贵经脉之流通也。少阴病咽中痛者，统承上文而言也。半夏散用半夏，启一阴之气，桂枝助心主之神，炙甘草补中。用散者，取其从经脉而四散于皮肤。不能散服者，寓言也。意谓用散不能从经脉而散其病，则以火煎汤。取其从中土而外达于肌表。盖神机出入，环转无方，或从经脉，或从中土，而不可执一者如此。愚按：以上五节，皆论少阴之神机出入，与“辨脉篇”论寸口跌阳四节同义。其言少阴脉如经，又言浮则伤胃，数则动脾。夫脾胃者，中土也。经云：根于中者，命曰神机，出入废则神机化灭。故留于中则为屎脓，逆于上则生恶疮，出游不归则无以返其真，不归于心则神不守舍，是皆少阴神机之为病也。孔子曰：出入无时，莫知其乡，惟心之谓舆。学者能从正气之出入以识邪，因邪气之为病以悟正。则取之左右逢其原，而过人远矣。
　　少阴病，下利脉微者，与白通汤；利不止，厥逆无脉，干呕烦者，白通加猪胆汁汤。服汤，脉暴出者死，微续者生。
　　
　　白通加猪胆汁汤方
　　即白通汤加人尿五合 猪胆汁一合
　　上五味。以水三升，煮取一升，去滓，内胆汁。人尿和令相得，分温再服，无胆汁亦可。
