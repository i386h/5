<!-- { "loadSidebar": true } -->
　　冬伤于寒即病者，名为伤寒；不即病者，至春随阳气而发，变为温病。温病者，热病也。邪病太阳之标阳，故但发热而渴，不恶寒。所谓冬伤于寒，春变为温者是也。此言寒邪伏匿而变为温病也。夫寒邪伏匿，寒出必解，若发汗已而身反灼热者。此非寒邪伏匿，乃风邪伏匿而名为风温也。风邪从内以出表，故脉阴阳俱浮；腠理开，故自汗出。身重者，风伤通体之肌肉也；多眠者，风邪壅滞而神机不出也。邪薄于阴，致颃颡不通，故睡息必鼾；邪薄于阴，致生气不达，故语言难出，此风温危险之证。若被下则水津内竭、始则小便不利，继则津液不濡于上，而目直视矣，水道不约于下而小便失溲矣。若被火攻，风火交炽，微则身必发黄，剧则火热伤神，故如惊痫病之手足时瘛瘲也。此被火为一逆，火熏为再逆。一逆尚引日，再逆促命期。由是而知风热之证，当滋养其血液，不宜汗下火攻也。
　　病有发热恶寒者，发于阳也；无热恶寒者，发于阴也。发于阳者，七日愈，发于阴者，六日愈，以阳数七，阴数六故也。
　　此言太阳、少阴之标阳、标阴为病也。以寒邪而病太阳之标阳，故发热恶寒，而发于太阳也；以寒邪而病少阴之标阴，故无热恶寒，而发于少阴也。成氏日：阳法火，阴法水，火成数七，水成数六。发于阳者，七日愈，火数周也；发于阴者六日愈，水数周也。此下凡四节皆论愈证。
　　太阳病，头痛至七日以上自愈者，以行其经尽故也。若欲作再经者，针足阳明，使经不传则愈。
　　此论太阳为诸阳之首，六气运行，七日来复，环转之无端也。大阳病头痛者，  所谓阳因而上，病气随太阳之在高也；七日以上自愈者，以六气已周而行其经尽，太阳之气来复于高表故也。若太阳为邪所薄，不能上出于高表，而欲作再经者，针足阳明。盖阳明主经脉，经脉流通而使表邪不传则愈。高子曰：以行其经尽，言六气之环绕于外内也，使经不传，言使经无病邪之传也，故传经者言邪，而纪日者论正，于此可见矣。
　　太阳病欲解时，从巳至未上。
　　午乃太阳中天之时，巳未，前后之气交也。夫天有六气，人有六气。人得天时之助则正气盛而邪病鲜矣。
　　风家，表解而不了了者，十二日愈。
　　风乃阳邪。六为阴数。表解而不了了者，里邪未尽也，故遇重阴则愈。“辨脉篇”曰：以阳得阴则解也。
　　病人身大热，反欲得近衣者，热在皮肤，寒在骨髓也；身大寒，反不欲近衣者。寒在皮肤，热在骨髓也。
　　此言太阳之根于少阴也。皮肤者，太阳表气之所主也；骨髓者，少阴里气之所主也。身大热而反欲近衣。太阳标阳外呈而少阴之阴寒方盛于内，故反欲近衣也；大寒而反不欲近衣，太阳本寒外呈而少阴之火热方盛于里，故反不欲近衣也。此申明太阳主皮肤，少阴主骨髓与发热、无热，而太阳、少阴并呈乎外者之不同也。
　　太阳中风，阳浮而阴弱。阳浮者，热自发；阴弱者。汗自出。啬啬恶寒，淅淅恶风，翕翕发热，鼻鸣干呕者，桂枝汤主之。
　　桂枝汤方
　　桂枝三两去皮  桂枝止取稍尖嫩枝，内外如一，若有皮者去之，非去枝上之皮也，后仿此。芍药三两  甘草二两炙  生姜三两切  大枣十二枚劈
　　上五味，（口父）咀以水七升，微火煮取三升，去滓，适寒温，服一升。服已须臾，戳热稀粥一升余，以助药力，温覆令一时许，遍身絷絷微似有汗者益佳，不可令如水流漓，病必不除。若一服汗出病差，停后服，不必尽剂；若不汗，更服，依前法；又不汗，后服小促其间，半日许，令三服尽；若病重者，一日一夜服，周时观之，服一剂尽，病证犹在者更作服；若汗不出乃服至二三剂。禁生冷、粘滑、肉面、五辛、酒酪、臭恶等物。
　　此论风邪薄于太阳通体之肌表。而为桂枝汤证也，盖风寒之那必先毫毛而入干肌腠。太阳中风阳浮而阴弱者，太阳主表、故阳气外浮而热发；风伤肌腠，故阴气内弱而汗出，此风伤太阳之肌腠而然也。若风邪始薄于毫毛而未入于机腾之际，则有啬啬、淅淅、翕翕之象。啬啬者，皮毛栗栗之状。邪在皮毛，故啬啬恶寒；淅淅者，洒淅不宁之貌，肌腠未开，故淅淅恶风；翕翕者，动起合聚之意，太阳邪正之气相持，故翕翕发热。夫风邪从表入肌，在皮毛则肺气不利而鼻鸣，入于肌腠则三焦不和而干呕，桂枝汤主之。本论云：桂枝本为解肌，盖三焦木火之气通会于肌腠，桂为百木长，气温色赤，秉木火之性，主助肌中之气，以解肌表之邪；芍药气味苦平，花开赤白，放于二气之中，得少阴君火之气，主益神气以助肌中之血，肌腠之血气调和而邪自不能容矣；甘草、生姜宣达中胃之气，而辛甘发散；大枣色黄，味甘，脾之果也，主助脾气之转输而为胃行其津液。汗乃水谷之津，故啜热稀粥以助药力。中焦之津液外布，即有留舍之邪与汗共并而出矣。津液外泄，则中气暴虚，故忌食生冷、肉面、酒酪、臭恶等物，使勿伤脾胃之气。
　　太阳病，头痛发热。汗出恶风者，桂枝汤主之。
　　太阳病头痛者，风伤大阳高表之气而循经上行也。发热、汗出、恶风与名为中风节相同，咸属风伤肌腠之为病，前节未立汤方，故于此复言之，而宜桂枝汤以解肌也。金氏日：自此以下凡八节，皆明桂枝本为解肌之义。
　　太阳病，项背强几几，反汗出恶风者，桂枝加葛根汤主之。
　　
　　桂枝加葛根汤方
　　葛根汤有麻黄桂枝加葛根者，以桂枝汤加葛根而无麻黄也。
　　桂枝三两去皮  芍药三两  甘草二两炙  生姜三两切  大枣十二枚劈  葛根四两  桂枝去皮、甘草炙、生姜切、大枣劈、后不赘俱仿此。
　　上六味，以水七升，内诸药，煮取三升，去滓。温服一升，不须啜粥，余如桂枝将息及禁忌法。
　　此承上文头痛而及于项背，以见太阳循经自上而下之义也。几几者，乃短羽鸟之伸颈、鼓翼、飞翔不能之状。太阳经脉循于脊背之间，今风邪涉于分部，而经气不舒，故项背强而几几然也。循经下入，是当无汗，反汗出者，分部受邪而肌腠不密也，肌腠虚故恶风。用桂技汤以解太阳肌中之邪，加葛根宣通经脉之气而治太阳经脉之邪。
　　太阳病，下之后，其气上冲者，可与桂枝汤。若不上冲者，不得与之。
　　金氏日：此亦明桂枝本为解肌之用也。气上冲者，谓太阳之气从下而上，根气盛，不因下后内陷，故上冲也，可与桂枝汤以解肌中之邪。若不上冲者，太阳之气下陷，邪亦从之内入，无庸桂枝以解肌，故曰不得与之。
　　太阳病三日，已发汗，若吐、若下、若温针，仍不解者，此为坏病，桂枝不中与也。观其脉证，知犯何逆，随证治之。
　　太阳病，至三日而已发汗，则肌表之邪已去。假使里证未除。若吐之而治其中膈，若下之而清其肠胃，若温针而理其经脉，里证仍不解者，此为坏病。夫自败曰坏，言里气自虚而自败也。但胸隔肠胃经脉非肌腠之病，桂枝本为解肌，故不中与也。观其脉证，知犯何逆，或逆在膈，或逆在胃，或逆在经脉、随其证之所在而治之可也。
　　桂枝本为解肌，若其人脉浮紧，发热汗不出者，不可与之。常须识此，勿令误也。
　　其人脉浮紧，发热汗不出，乃寒伤太阳，邪正相持拒于肤表，非桂枝解肌者所宜与也，常须识此，勿令误也。
　　若酒客病，不可与桂枝汤。得之则呕，以酒客不喜甘故也。
　　经云：饮酒者，随卫气先行皮毛，先充络脉。若酒客病者，盖假酒客以喻病在皮毛络脉也。在皮毛则涉肌腠之外；在络脉则涉肌腠之内，故不可与桂枝汤。盖桂枝本为解肌又主辛甘发散之剂，得之则皮毛之邪从肌腠而入于中胃，故呕，夫辛走气而甘缓中，得之则呕者，以酒客不喜甘味，以缓中故也。张氏日：此节言甘味以缓中，下节几服桂枝汤吐者，言辛味以走气。此节言皮毛之邪。入于中胃而呕；下节言络脉之邪，散于经脉而吐脓血。
　　喘家作，桂枝汤加厚朴、杏子佳。
　　此承上文言皮毛之邪，不从肌腠而入于中胃，则闭拒皮毛而为喘。夫喘家肺气之不利，由于脾气之不输，故作桂枝汤，必加厚朴以舒脾气，杏子以利肺气乃佳，不宜但用桂枝以解肌也。
　　凡服桂枝汤吐者，其后必吐脓血也。
　　此承上文得之则呕，而言凡服桂枝汤吐者，不但甘味以缓中，而辛味更走气，则络脉愈伤，故其后必吐脓血也。按经云：阳络伤则吐血。“厥阴篇”云：呕家有痈脓，盖厥阴亦主包络也。莫氏曰：此节当在喘家之前，疑编次之误也。
　　太阳病，发汗，遂漏不止，其人恶风，小便难；四支微急，难以屈伸者，桂枝加附子汤主之。桂枝汤加附子一枚炮
　　按此节至证象阳旦节，一气相承，论太阳之气从肤表而肌腠。从肌腠而外行于三阳，内行于三阴，有出有入有升有降，故末二节论太阳之气入于太阴坤土之地中，而见三阴之证也。大阳病发汗漏不止者，阳气外弛而致津液漏泄也；恶风者肌腠虚也；津液漏泄，故小便难；四肢为诸阳之本，阳气虚故微急；液脱者，骨属屈伸不利，宜桂枝汤助心主之神，资中焦之精。加熟附子固补其表阳，盖太阳之气合神气以外浮，阳气外脱宜熟附以固补，阳气欲绝于下而手足厥冷又宜生附以回阳。
　　太阳病，下之后，脉促胸满者，桂枝去芍药汤主之。若微寒者，桂枝去芍药加附子汤主之。汤方明晰故不复赘。
　　太阳病下之后则内亡其阴矣，脉促胸满者，太阳之气不得阴气相接而仍在于外也。故宜桂枝汤调和太阳之气于肌腠间，芍药苦泄。恐更亡其阴，故去之。若微寒者，阳气益虚，故加熟附以固补其生阳。曾氏日：微寒者，乃脉微而身寒，故加附子。愚按：上节论太阳之气运行于肤表，此论出入于外内，上节论阳在外为阴之固，此论阴在内为阳之守。
　　太阳病，得之八九日，如疟状，发热恶寒，热多寒少，其人不呕，清便欲自可，一日二三度发，脉微缓者，为欲愈也。脉微而恶寒者，此阴阳俱虚，不可更发汗、更下、更吐也。面色反有热色者，未欲解也，以其不能得小汗出，身必痒，宜桂枝麻黄各半汤。
　　桂枝麻黄各半汤方
　　桂枝一两十六铢  芍药  生姜  麻黄去节后仿此  甘草各一两  大枣四枚杏仁二十四枚  汤浸去皮尖及两仁者后仿此
　　上七味，以水五升，先煮麻黄一二沸，去上沫，内诸药，煮取二升。去渣，温服一升。
