<!-- { "loadSidebar": true } -->
　　荣气微者，加烧针，则血留不行，更发热而躁烦也。
　　上文论荣卫之气，此节申明荣主血，而卫主气也。荣气微者，承上文而言也，复加烧针伤其经脉，则血留泣而不行，阴虚阳无所附，更发热而躁烦也。承上文而申言荣主血，则知卫之主气矣。
　　脉蔼蔼，如车盖者，名曰阳结也。
　　合下五节承上文阳结、阴结，阳气虚微、阴血不足之愈。谓有是证。必有是脉，故为效象形容以言脉也。脉蔼蔼，如车盖者，柔软、摇荡、虚浮于上，不能内归于阴，故名曰阳结也。
　　脉累累，如循长竿者，名曰阴结也。
　　脉累累然，如循长竿之节，弦坚而涩不能上达于阳，故名曰阴结也。此拟脉象而申明上文之阳结、阴结者如此。
　　脉瞥瞥，如费上肥者，阳气微也。
　　脉瞥瞥然如羹上之肥，浮泛于上，难以寻按，故曰阳气微也。
　　脉萦萦，如蜘蛛丝者，阳气衰也。
　　脉萦萦然，如蜘蛛之丝，细而极微，难以把握。故曰阳气衰也。此拟脉象而申明上文之寸口脉徽、尺脉弱，并荣气微、卫气衰者如此。
　　脉绵绵，如泻漆之绝者，亡其血也。
　　脉绵绵然，如泻漆之绝，头大而末小，此阳气外越，阴血内虚不和于阳，故曰亡其血也。此拟脉象而申明上文之血虚筋急，血留不行者如此。
　　脉来缓，时一止，复来者，名曰结。脉来数，时一止复来者，名曰促。脉阳盛则促。阴盛则结，此皆病脉。
　　合下三节，首节言阳盛则促，阴盛则结；次节言阴阳相搏，其脉则动；末节言阴阳同等，其脉则缓也。脉来缓者，一呼一吸不及四至也；时一止者，暂有停止不相续也；复来者，暂一止而复来也。此缓而时止，乃阴气有余，阳气不足，故此名为结脉。脉来数者，六至为数，亦时一止复来者，乃阳气有余阴气不足，故此名为促脉。夫阴虚阳盛则促，阳虚阴盛则结，故曰此皆病脉。
　　阴阳相搏，名曰动。阳动则汗出，阴动则发热，形冷、恶寒者，此三焦伤也。若数脉见于关上。上下无头尾，如豆大，厥厥动摇者，名曰动也。
　　阴阳相搏，名日动者，言阴阳皆盛，两相搏激而为动脉也。两相搏激必有后先，若阳气先动而搏阴则汗出，阴气先动而搏阳则发热。若阳动无汗，阴动无热，但形冷、恶寒者，乃三焦阳热之气不能外出以温肌肉、充皮肤，故曰此三焦伤也。夫有动脉之义，必有动脉之形，若数脉见于关上，上下无头尾如豆大，厥厥动摇者，名日动也，此因动脉之义而更为效象形容者如此。
　　阳脉浮大而濡，阴脉浮大而濡，明脉与阳脉同等者，名曰缓也。
　　浮大，阳也。浮大而濡，则阳中有阴，阳脉如是，阴脉亦如是，阴脉与阳脉同等，故名日缓也。缓者，和缓舒徐，不数、不动、不结、不促，非不及四至之谓也。
　　脉浮而紧者，名曰弦也。弦者状如弓按之不移也。脉紧者，如转索无常也。
　　合下二节，申明弦脉有虚实之不同，而其体皆劲急，故此节以弦脉合紧脉，下节以弦脉合革脉也。脉浮而紧者，弦脉之象，故名日弦也。弦者状如弓弦之劲急，虽按之而不移，所以申明浮紧名弦之义也。若但紧者如转索之无常，非若弓弦之一线。此言正气受邪，其脉则弦。弦脉似紧而究不同于紧脉者如此。
　　脉弦而大，弦则为减，大则为芤。减则为寒，芤则为虚。寒虚相搏，此名为革。妇人则半产、漏下，男子则亡血、失精。
　　此言正气自虚，其脉弦大，弦减大芤，而究同于革脉也。脉弦而大者，正气自虚也，故弦则为气减，大则为脉芤，气减则为寒，脉芤则为虚，寒虚相搏，此名为革。革者，外劲内空，如按鼓革。妇人脉革则半产、漏下，男子脉革则亡血、失精，此弦减大芤，而致精血两虚者如此。
　　问曰：病有战而汗出，因得解者，何也，答曰：脉浮而紧。按之反芤，此为本虚，故当战而汗出也。其人本虚，故当发战。以脉浮，故当汗出而解也。若脉浮而数，按之不芤，此人本不虚，若欲自解，但汗出耳，不发战也。
　　合下七节皆言病解，此节言战而汗出，病因得解，又申明本虚则战，不虚则但汗出也。脉浮而紧，邪正相持之脉也，脉紧则按之当实，今按之反芤，芤则为虚，故云此为本虚，本虚故当战而汗出也。夫本虚但当发战，不能汗解，故申言其人本虚，故当发战，以脉兼浮，故当汗出而解也。夫脉非但浮，浮而芤也，故设言若脉浮而数，按之不芤，此人本不虚，若欲自解，但汗出耳，不发战也。
　　问曰：病有不战而汗出解者，何也？答曰：脉大而浮数，故知不战汗出而解也。
　　此节言不战而汗出，病得解也，上文言脉浮而数，此言脉大而浮数，同一义也。
　　问曰：病有不战，不汗出而解者，何也？答曰：其脉自微，此以曾经发汗、若吐、若下、若亡血，以内无津液，此阴阳自和，必自愈，故不战、不汗出而解也。
　　此节言不战、不汗出而病得解也。其脉自微，气血本虚也；此以曾经发汗、若吐、若下、若亡血者，言未病之先或始病之初，曾有发汗、吐、下、亡血之证；以内无津液，故其脉自微；其脉虽微，非关病过，故言此阴阳自和，亦必自愈，所以不战、不汗出而解者，以此故也。
　　问曰：伤寒三日，脉浮数而微，病人身凉和者，何也？答曰：此为欲解也。解以夜半。脉浮而解者，滋然汗出也；脉数而解者，必能食也；脉微而解者，必大汗出也。
　　此言伤寒三日，少阳内外枢转而病解也。伤寒三日，乃少阳主气之期；脉浮数者，病在阳也；浮数而微，则得阴气以和之，且身凉和，故曰此为欲解也。夜半乃阴尽之时，以阳得阴则解，故解以夜半。又申明脉浮而解者，少阳枢转从外，故濈然汗出也。濈然者，微微外注也。若脉数而解者，少阳三焦气盛，故必能食也。能食者，三焦和也。若脉微而解者，少阳之气内入于阴，故必大汗出也。大汗者，阳加于阴而为汗也。夫六篇中论邪病、论治法，故皆言发汗而解；“辩脉篇”论正气、论脉体，故皆言自汗而解。
　　问曰：脉病，欲知愈未愈者，何以别之？答曰：寸口、关上、尺中三处，大小、浮沉、迟数同等，虽有寒热不解者，此脉阴阳为和平，虽剧当愈。
　　此言三部脉平而病解也。
　　师曰：立夏，得洪大脉，是其本位。其人病，身休苦疼重者，须发其汗；若明日身不疼不重者，不须发汗；若汗濈濈自出者，明日便解矣。何以言之，立夏得洪大脉，是其时脉，故使然也。四时仿此。
　　此言得四时之旺脉而病解也。
　　同曰：凡病欲知何时得？何时愈？答曰：假令夜半得病，明日日中愈；日中得病，夜半愈。何以言之？日中得病，夜半愈者，以阳得阴则解也。夜半得病，明日日中愈者，以阴得阳则解也。
　　此言阴得阳，阳得阴而病解也。
　　寸口脉浮为在表，沉为在里，数为在腑，迟为在腑。假令脉迟，此为在脏也。
　　合下四节，言心主之神机彻上、彻下、彻内、彻外，故上举脉之寸口，下举足之趺阳以论神机之升降出入也。寸口脉浮为在表者，言寸口脉浮，主神机外行于肤表；沉为在里者，言寸口脉沉，主神机内入于中土，数为在腑者，言寸口脉数，主神机在六腑之阳；迟为在脏者，言寸口脉迟，生神机在五脏之阴。又日假令脉迟，此为在脏者，言神机不仅见于寸口，不过假寸脉之迟，此明神机之在脏而在表、在里、在腑亦犹是也。
　　趺阳脉浮而涩，少阴脉如经者，其病在脾，法当下利。何以知之？若脉浮大者，气实血虚也。今趺阳脉浮而涩，故知脾气不足，胃气虚也。以少阴脉弦而浮才见此为调脉，故称如经也。若反滑而数者，故知当屎脓也。
　　此言少阴如经则神机内转，而病在趺阳之脾胃也。趺阳者，足阳明冲阳之脉动于足趺，故名趺阳。趺阳脉浮而涩，则土气不和；少阴脉如经者，则神机自转；其病在脾，病在于脾，故法当下利。又设言若脉浮大者，乃阳明土气实而少阴精血虚也。今趺阳脉浮而涩，故知脾气之不足，胃气之内虚，而病趺阳之脾胃也。夫所谓如经者，以少阴脉弦而浮，得春生上达之象，故称如经之调脉，而神机自转。若脉不弦而浮，反滑而数，则少阴君火之气留滞于内。不能循经出入，故知当屎脓也。屎脓者，火热之气内伤经脉也。
　　寸口脉浮而紧，浮则为风，紧则为寒。风则伤卫，寒则伤荣。荣卫俱病。骨节烦疼，当发其汗也。
　　上文假寸脉之浮、沉、迟、数，以明神机之外应，此言寸脉浮紧，荣卫受邪，而神机不能外应也。寸口脉浮而紧，浮者阳脉也，风者阳邪也，故浮则为风；紧者阴脉也，寒者阴邪也，故紧则为寒。风邪为阳，故风则伤卫；寒邪为阴，故寒则伤荣。荣卫俱病，则神机不能从骨节而外出于皮毛，故骨节烦疼，当发其汗则神机外应，而风寒之在荣卫者，亦藉汗出而外解矣。愚按：仲祖撰论，汇节分章各有照应。并非散叙平铺。如此章四节，两举寸
　　口趺阳所以明神机之出入，上节举表里脏腑以明神机之外应，此节举荣卫骨节以明神机之不能外应，故曰骨节烦疼当发其汗，言邪气去则神机旋转，可从骨节而外应于皮毛之意。后人不参旨义，谓风必伤卫，寒必伤荣，欲以一言而该全论，不思寒亦可以伤卫，风亦可以伤荣，不思既在荣卫，何以复病骨节，既病骨节何以复当发汗？只袭糟粕而亡神理，致本论之终于蒙蔽也。门人曹自玉因愚言而请日：先生开讲本论，发前人所未发，精义入神，至真至妙。第此章论神机出入，何所据焉？愚日：试思在表、在里、在腑、在脏，何者在焉？是必神机之旋转矣。自玉抚掌叹日：诚哉!精义入神，至真至妙也!鄙意谓风寒之邪在表、在里、在腑、在脏，今荷师教因思风寒之邪既如是之在矣，何以又云风则伤卫，寒则伤荣，若表里胜腑荣卫皆可伤也。后人亦不当泥定风伤卫，寒伤荣失。不探其源，只泥其语，一人倡之，千百人和之，害滋大矣!使成无已在今日，亦当佩服师言而易其说。
　　
　　趺阳脉迟而缓，胃气如经也。趺阳脉浮而数，浮则伤胃，数则动脾，此非本病，医特下之所为也。荣卫内陷，其数先微，脉反但浮；其人必大便鞭，气噫而除，何以言之？本以数脉动脾，其数先微，故知脾气不治，大便鞭，气噫而除。今脉反浮。其数改微，邪气独留，心中则饥。邪热不杀谷，潮热发渴，数脉当迟缓脉，因前后度数如法，病者则饥。数脉不时，则生恶疮也。
