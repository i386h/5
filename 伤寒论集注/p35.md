<!-- { "loadSidebar": true } -->
　　上节言少阴脉如经，则神机内转，病在趺阳之脾胃；此言胃气如经，则脾胃无病，荣卫内陷而致少阴神机之病也。趺阳脉迟而缓，则土气柔和，故曰胃气如经也。若趺阳之脉不缓而反浮，不迟而反数，浮而为虚，故浮则伤胃，数为热，故数则动脾。夫日伤胃、曰动脾，此非脾胃之本病，必治之失宜，故曰医特下之所为也。夫下之则荣卫之气不能外行肌表，故荣卫内陷而致神机之逆也。又申明所以致荣卫内陷者，其数先微而脾脉不和，脉反但浮而胃脉不和，其人必大便鞭，则病在胃气，噫而除则病在脾也。何以言之者，言脾胃本无病，今何以言其病，故又为反复申明之。夫数则动脾，故曰本以数脉动脾，今其数先微，故知脾气之不治也，大便之鞭也，故知气噫而除也。今脉既反浮而胃脉不和，其数既改微而脾脉不和，夫脉主于手少阴心，脾胃之脉不和故邪气独留于脉，心中则饥者，心主脉也。邪气者，邪热也，邪热故不杀谷，所以心中则饥而少阴火热内盛也。潮热者，脾病也，发渴者，胃病也，此非脾胃之本病，荣卫内陷，邪热留心而致脾胃之病也。又推言数脉当迟缓之时，胃气如经，是脉因前后度数如法，今病者则饥，乃因数脉不时之故。夫数脉不时，则火热内逆，故生恶疮，此少阴神机之所以致病也，由是而知脾胃无病，因荣卫内陷致少阴神机之病，而及于脾胃者如此。
　　
　　师曰：病人脉徽而涩者，此为医所病也。大发其汗，又数大下之，其人亡血病当恶寒，后乃发热，无休止时。夏月盛热，欲着复衣，冬月盛寒，欲裸其身，所以然者，阳微则恶寒，阴弱则发热。此医发其汗，使阳气徽，又大下之，令阴气弱，五月之时，阳气在表，胃中虚冷，以阳气内微，不能胜冷，故欲着复衣；十一月之时，阳气在里，胃中烦热，以阴气内弱，不能胜热，故欲裸其身。又阴脉迟涩，故知亡血也。
　　合下两节皆言汗下宜慎之意，此言汗下失宜，阴血内虚而脉微涩也。病人脉微而涩，阴血虚也，医大发汗，又数大下，
　　其人亡血，夫亡血阴虚，阳无所守，故病当恶寒，后乃发热无休止时。其恶寒也，虽夏月盛热，而欲着复衣，寒之极矣；其发热也，虽冬月盛寒，而欲裸其身，热之极矣。所以致此者，乃阳微则恶寒，阴弱则发热。又申明所以阳微者，此医发其汗而使阳气微；所以阴弱者，此医又大下之而令阴气弱，所云汗下失宜而为医所病者是也。夫夏月欲着复衣者，如五月之时，外阳内阴，故阳气在表而胃中虚冷。五月一阴初生，以阳气内微不能胜冷，故欲着复衣也；夫冬月欲裸其身者，如十一月之时，外阴内阳，故阳气在里而胃中烦热，十一月一阳来复，以阴气内弱不能胜热故，欲裸其身也。所谓其人亡血者，通体脉微而涩，其阴脉又兼迟涩，故知亡血也，由是而知汗下之宜慎矣。
　　脉浮而大，心下反鞭，有热属脏者，攻之，不令发汗。属腑者，不令溲数。溲数则大便鞭，汗多则热愈。汗少则便难，脉迟尚未可攻。
　　此言太阳上合少阴心脏，下合膀胱水腑，而汗下宜慎也。脉浮而大，阳气浮而外盛也，浮大之脉病为在表，今心下反鞭，太阳之气不能从胸出入矣。若有热属少阴心脏者，当攻下之，以泻心下之热，不令发汗而夺其心液也。有热属膀胱水腑者，当发汗而运行于肤表，不令利小便而溲数，若溲数则津液去而大便鞭。夫有热属脏，虽曰不令发汗，然亦有汗多则热愈者；夫溲汗皆属水津，虽曰溲数则水津去而大便鞭，然亦有汗少水津不去而便难者；夫有热属脏，虽日攻下之，然亦有脉迟尚来可攻下者，属脏、属腑所当慎其汗下者如此。
　　脉浮而洪，身汗如油，喘而不休，水浆不下，形体不仁，乍静乍乱，此为命绝也。又未知何脏先受其灾，若汗出发润，喘不休者，此为肺先绝也。阳反独留，形体如烟熏，直视摇头者，此为心绝也。唇吻反青，四肢集习者，此为肝绝也。环口黧黑，柔汗发黄者，此为脾绝也。溲便遗失、狂言、目反直视者，此为肾绝也。又未知何脏阴阳先绝，若阳气前绝，阴气后竭者，其人死，身色必青；阴气前绝，阳气后竭者，其人死，身色必赤，腋下温，心下热也。
　　此一节论死绝之脉证。脉浮而洪，阳气驰也；身汗如油，阴精泄也；喘而不休，真气脱也，水桨不下，中土败也；形体不仁，血气尽也；乍静乍乱，阴阳离也，此为命绝也。又未知何脏先受其灾，夫肺主气而主皮毛，若汗出发润，喘不休者，此阴液上脱，生气下竭，此为肺先绝也。心为阳中之太阳，下交于坎水，可相济而不可独留，今阳反独留，有阳无阴也；形体如烟熏，色不荣于身也；心脉上系于目，心系绝故直视；火炎上而阳气孤，故摇头，此为心绝也。唇吻者，脾之开窍，反受木克而色青，四肢者，肝血所养，血液亡而四肢漐习，此为肝绝也。脾色华于唇四白，环口黧黑者，土不制其水也；柔汗发黄者，土虚水溢，真色外陈，此为脾绝也。少阴肾脏下水上火，主神机出入，溲便遗失，水气泄也；狂言，神气亡也；夫水之精火之神共凑于目，目反直视，精神失也，精神失而水火离决，此为肾绝也。夫五脏者主藏精、神、魂、魄、志、意者也，又未知何脏阴阳先绝，当验死后身色之青赤，青色为阴，故主阴气。后竭赤色为阳故主阳气后竭。阳气、阴气者，神气、精气也。不曰绝而曰竭者，有余不尽之意，故腋下温，心下热也。愚按：仲祖本序云：神明消灭，变为异物。今必青、必赤、腋下温、心下热者，神明不消灭也。夫心下者，神所聚；
　　腋下者，气所出，言神气从此归天，此即凝聚为精，流行为气，妙用为神之义。
　　寸口脉浮大，而医反下之，此为大逆。浮则无血，大则为寒，寒气相搏，则为肠鸣，医乃不知，而反饮冷水，令汗大出，水得寒气，冷必相搏，其人即(食訇) 噎同。
　　合下二节言寸口趺阳之脉浮大而虚，医者不宜汗下也。寸口脉浮大是为阳气有余，而医反下之以泄其阴，此为大逆。夫气浮于外则血虚于内，故浮则无血；阳大于外则阴乘于内，故大则为寒。夫在内之寒与在外之阳气相搏，则中土虚而为肠鸣，是浮大之脉不可下也，而浮大之脉亦不可汗，医乃不知血虚内寒，而但知阳气有余，反饮冷水令汗大出，则里气本寒而水得寒气，两冷相搏，阴盛阳衰，经气内阻，故其人即(食訇)。(食訇)者，微呃无声之谓。
　　趺阳脉浮，浮则为虚，浮虚相搏故令气(食訇)，言胃气虚竭也。脉滑，则为哕，此为医咎，责虚取实，守空迫血，脉浮、鼻中燥者,必衄也。
　　此言趺阳经气相搏而为(食訇)，气虚则哕，经虚则衄，医者不宜汗下也。趺阳者，阳明之胃脉也。趺阳脉浮，阳明经脉之不足也，浮则为虚，阳明胃气之不足也，浮虚相搏，经脉之浮、胃气之虚两相搏激，故令气(食訇)。又申言所谓虚者，言胃气虚竭也，胃气虚竭而脉滑则为哕，聚而忽沉曰滑，呃而有声哕。此为医咎者，言经气皆虚而医汗下之所致也；责虚取实者，当责其虚而取其实，取实者，下之之意也；守空迫血者，守空于内而迫其血，迫血者，下之之意也。夫胃气虚则哕，经脉虚则衄，若趺阳脉浮而鼻中燥者,必衄也。
　　诸脉浮数，当发热，而洒淅恶寒，若有痛处、饮食如常者。畜积有脓也。
　　合下两节，此节言从肌表而入于经脉，故云畜积有脓；下节言从经脉而出于肌表，故云不能作汗，以徽经气相通之意。诸脉浮数者，概三部而言也。浮为在表，数为在肌，故当发热而洒淅恶寒。若从肌表而入于经脉，血气凝滞故有痛处；饮食如常者，胃气无伤；经脉受邪，故畜积有脓也。愚按：太阳脉浮，少阳脉数，少阳属三焦，通会元真于肌腠，故数为在肌。
　　脉浮而迟，面热赤而战惕者，六七日当汗出而解。反发热者，差迟。迟为无阳，不能作汗，其身必痒也。
　　脉浮而迟者，阳气盛而阴血虚也；面热赤而战惕者，阳气盛故热赤，阴血虚故战惕；六七日乃从阴出阳之期，故当汗出而解；至此不解反发热者，阳气偏胜不能即痊，故曰差迟。差迟者，为阳气外浮而不加于里阴。无阳者，里无阳也，盖阳加于阴谓之汗，无阳则阴无以化，故不能作汗，夫不能作汗则经脉不外通于肌表，故其身必痒也。一说差当作X，言反发热者。所X在迟脉。
　　寸口脉阴阳俱紧者。法当清邪中于上焦，浊邪中于下焦。清邪中上，名曰洁也；浊邪中下，名曰浑也。阴中于邪，必内栗也，表气微虚，里气不守，故使邪中于阴也。阳中于邪，必发热、头痛、项强、颈挛、腰痛、胫酸，所谓阳中雾露之气，故曰清邪中上。浊邪中下，阴气为栗，足膝逆冷。便弱妄出，表气微虚里气微急，三焦相混，内外不通，上焦怫郁，脏气相熏，口烂食断也。中焦不治，胃气上冲，脾气不转，胃中为浊，荣卫不通，血凝不流。若卫气前通者，小便赤黄。与热相搏，因热作使，游于经络，出
　　入脏腑，热气所过，则为痈脓。若阴气前通者阳气厥微，阴无所使，客气内入，嚏而出之，声嗢咽塞，寒厥相逐。为热所立，血凝自下，状如豚肝，阴阳俱厥，脾气孤弱，五液注下，下焦不阖，清便下重，令便数、难，脐筑湫痛，命将难全。
