<!-- { "loadSidebar": true } -->
　　余每览越人入虢之诊，望齐侯之色，未尝不概然叹其才秀也。怪当今居世之士，曾不留神医药，精究方术，上以疗君亲之疾，下以救贫残之厄，中以保身长全，以养其生。但竞逐荣势，企踵权豪，孜孜汲汲，惟名利是务，崇饰其末，忽弃其本，华其外而悴其内，皮之不存，毛将安附焉？卒然遭邪风之气，婴非常之疾，患及祸至，而方震栗。降志屈节，饮望巫祝，告穷归天，束手受败。赍百年之寿命，持至贵之重器，委付凡医，恣其所措。咄嗟呜呼!厥③身以毙，神明消灭，变为异物，幽潜重泉，徒为啼泣。痛夫!举世昏迷，莫能觉悟，不借其命，若是轻生，彼何荣势之云哉，而进不能爱人知人，退不能爱身知己，遇灾值祸，身居厄地，蒙蒙昧昧，蠢若游魂。衰乎!趋世之士，驰竞浮华，不固根本，忘躯徇④物，危若冰谷，至于是也!余宗族素多，向⑤余二百。建安纪年以来，犹未十稔⑥，其死亡者，三分有二，伤寒十居其七。感往昔之沦丧，伤横夭之莫救，乃勤求古训，博采众方，撰用《素问》、《九卷》、《八十一难》、《阴阳大论》、《胎胪药录》，并平⑦脉辨证，为《伤寒杂病论》，合十六卷。虽未能尽愈诸病，庶可以见病知源。若能寻余所集，思过半矣。夫天布五行，以运万类。人察五常，以有五藏。经络府俞，阴阳会通，玄冥幽微，变化难极。自非才高识妙，岂能探其理致哉!上古有神农、黄帝、岐伯、伯高、雷公、少俞、少师、仲文，中世有长桑、扁鹊，汉有公乘阳庆，及仓公。下此以往，未之闻也。观今之医，不念思求经旨，以演其所知，各承家技，终始顺旧。省疾问病，务在口给，相对斯须，便处汤药。按寸不及尺，握手不及足，人迎趺阳，三部不参，动数发息，不满五十，短期未知决诊，九候曾⑧无仿佛，明堂阙庭，尽不见察，所谓窥管而已。夫欲视死别生，实为难矣!孔子云：生而知之者上，学则亚之。多闻博识，知之次也。余宿尚方术，请事⑨斯语。
　　
　　
　　                                                         
　　伤寒论宗印卷一
　　南阳张仲景 钱塘后裔志聪隐庵甫注
　　辨脉法第一
　　凡一十五章
　　问曰：脉有阴阳，何谓也？答曰：凡脉大浮数动滑，此名阳也。脉沉涩弱弦徽。此名阴也。凡阴病见阳脉者生，阳病见阴脉者死。
　　首章日凡脉、日凡病，盖言平辨二篇，非止论伤寒之脉证也。
　　经脉者，所以行气血而荣阴阳。阴阳者，万物之生始也。夫天地之间，六合之内。不离于五，人亦应之。是以首论阴阳，而分阳数五，阴数五焉。大浮数动滑，阳脉之象也。阳生于阴，阳渐长而阴渐消，阳常有余也。沉涩弱弦微，阴脉之象也。阴生干阳，阴渐长而阳渐消，阴常不足也。几阴病见阳脉者生，阳病见阴脉者死。阴阳两病，咸欲得生阳之气也。盖病者邪气也，脉者正气也，人气长，则胜邪，人气衰，则邪胜矣。如病发于阴，得阴中之生阳，或病寒化热，或病藏溜府，或从内出外，皆由正气以化邪，阴病而见阳脉矣。如阳病而脉反沉，热病而脉反厥，病发于阳。而反见阴寒之脉证，此阴气盛而阳气衰，邪反盛而正自虚矣。夫脉有正脉，有病脉，此十脉者，皆论阴阳之正气，故先论其脉，而后论其病焉。(眉批：大过者先天，不及者后天。下而上者先天，上而下者后天。)按“顺气篇。云：朝则人气始生，病气衰，故旦慧。日中人气长，长则胜邪，故安；夕则人气始衰，邪气始生，故加；夜半人气入藏，邪气独居于身，故甚。此重生阳胜邪之义也。
　　再按：阳者，由下而上，从内而外，阳生于阴也。阴者，从外而内，由上而下，阴生于阳也。少阴为阴阳气血之主宰，故脉生于肾，而主于心，翕奄沉，名日滑。沉为纯阴，翕而正阳，少阴之气，上与趺阳相合而为滑也。阴阳相搏，是则为动。动者，滑之甚也。数则为热，戊癸合而化火。气之盛也。气盛而能北水谷之精微，荣卫克行于外，其脉则大。阳盛则浮，浮而大，大为阳也。心为阳中之太阳，太阳离中虚，阴生于阳也。微为阴阳和平之脉，阴气渐长，故脉平而等也。弦则为减，阳渐消而阴渐盛也。弱为荣气衰，荣气者，阴中之阳也。涩为多血少气，气少，则脉自沉，沉则为阴也。夫气长，则神转不回。阳消，则沉以内薄。故曰凡阴病见阳脉者生，阳病见阴脉者死，重生阳之气也。经云：天以阳生阴长，地以阳杀阴藏。故凡病重阳生之气，而非止于伤寒也。阴阳消长之道，当以平、辨二篇，前后细参，其义自得。(眉批：涩为多血少气，详《灵枢》。脉之上下来去者阴阳之气消长也，故诸经以尺脉为根)夫脉始于足少阴肾，生于足阳明胃，主于手少阴心，盖足少阴主先天之生气，阳明化水谷之精微，心蔽血脉之气，是脉生于下，而藏于上，转而不迥者也。
　　问曰：脉有阳结阴结者，何以别之？答曰：其脉浮而数，能食，不大便者，此为实，名曰阳结也，期十一日当剧；其脉沉而迟，不能食。身体重，大便反鞍，名曰阴结也，期十四日当剧。
　　阳结者，阳气独治，阴气弗能荣之，阳气盛，故浮数而能食，气结，故不大便，此为实，名日阳结也。夫火为阳，水为阴，阳结而至十七日，遇水不解，则当剧炎。阴结者，阴气独治，阳气不能以和之，阴气盛，故脉沉迟而不能食，阴气结，则经脉凝泣，故身体重。气不通而大便反软，名阴结也。阴结而至十四日。遇火不解，则当剧矣。夫气呈天象，脉乃地形，是以本经凡曰脉有者，论五行而无关乎六气者也。五行者，木火土查水火，地之阴阳也。经曰：一候后则病，二候后则病甚，三候后则病危炎。(眉批：阳结，故曰此为实。阴结，故曰反软。十四、十七，皆三候矣)
　　问曰：病有洒淅恶寒而复发热者何？答曰：阴脉不足，阳往从之，阳脉不足，阴往乘之。曰何谓阳不足。答曰：假令寸口脉微，名曰阳不足，阴气上入阳中，则洒淅恶寒也。曰何为阴不足。答曰：尺脉弱，名曰阴不足。阳气下陷入阴中。则发热也。阳脉浮。阴脉弱者则血虚，血虚则筋急也。其脉沉者，荣气微也，其脉浮而汗出如流珠者，卫气衰也。荣气激者，加烧针则血流不行，更发热而躁烦也。
　　特设问答而曰“病有”者，谓脉不足而致阴阳之气相乘，非邪病之为寒热也。夫阴阳和则平，偏胜则病。上章论结而不和，此论因虚而乘侮，皆阴阳不和之气，过犹不及也。夫阳虚生外寒，阴往乘之也。阴虚生内热，阳气下陷于阴中也。洒淅恶寒而复发热者，有余而往，不足随之，升已而降，降已而升也。以论阴阳之气，因脉虚而相乘。后节论经脉之本气虚弱，盖乘者，乃通体阴阳之气，非荣卫气血之为阴阳也。阳脉浮，阴脉弱者则血虚，血虚不能濡养筋脉，故筋急也。荣气弱，名日卑，卑下而不能章盛于脉，故脉沉也。阳气者，卫外而为固者也，卫气衰。不能为阴之固，故汗出如流珠，而脉虚浮也。夫荣者，乃精气之荣行于脉中，若加烧针，火热伤气，气伤，则血流不行矣。盖血随气而行，行者行也，有常度而有行次也。火热入经，则血气流溢，而失其常度矣。经气热，更发热而躁烦也。夫荣卫血循于经脉，行阳而行阴者也。三者皆虚，不能荣行于阳，则阳脉不足而阴往乘之，不能荣行于阴，则阴脉不足而阳往从之。是以首论阴阳之气相乘，后言经脉中之虚象。(眉批：行也之行，行次之行，叶杭。血随气行，荣气微而反伤之则血失其常度，故言荣微而反为血眚③)后节论荣卫血之度，而复言烧针伤荣者，谓火热伤气，以明荣乃经脉中之阳气也。
　　脉蔼蔼如车盖者，名曰阳结也。
　　以下五章，复形容阳结阴结，荣卫血虚之脉象。蔼蔼如车盖者，浮大而张也，状阳气摇漾于高表，阴气不得以荣之，故名阳结。阳气结于脉外也。
　　脉累累。如循长竿者，名曰阴结也。
　　累累如循长竿者，沉弦而长，如竿之有节，状阴气累结于脉中，阳气不得以和之，故名日阴结，阴气结于脉内也。前章曰“脉有”，后章日“病有”，各宜体晰明白。
　　
　　脉瞥瞥如赞上肥者，阳气微也。
　　瞥瞥如羹上肥者，轻浮聚散状，卫气之微也。
　　脉萦萦，如蜘蛛丝者，阳气衰也。
　　萦萦如蜘蛛丝者，纤细之极状，荣气之衰也。经曰：荣卫者，精气也，不循经者为卫气。行于经者为荣气，是则荣卫皆精阳之气，而分走于阴阳之道，故曰阳气衰也。气虚不能荣贯于脉中，故微细之极也。(眉批：脉中之气衰，故细。若脉外之气则微而不细矣。是以上章不曰卫而曰阳气者，盖以荣卫之气皆为阳也)经云：人气之清浊，受气者清，受谷者浊。清者注阴，浊者注阳。夫荣气与宗气同行于脉中，诸气为阳，故曰阳气衰也。又按本经曰：阴阳气并竭，无阳则阴独。盖以荣卫之气为阳，血为经中之独阴耳。
　　脉绵绵。如泻漆之绝者，亡其血也。
　　绵绵，细而连络之象，如泻漆之绝者，细大不匀，欲绝未断，状亡血之难续也。夫阴阳气血，脉所主也。五者，状阴阳之结，气血之虚，因气分荣卫，故有五焉。
　　脉来缓，时一止复来者，名曰结。脉来数，时一止复来者，名曰促。脉阳盛则促，阴盛则结，此皆病脉。
　　结者，阴盛而阳不能相续，故脉迟而有止也。促者，阳盛而阴不能相续，故脉数而有止也。盛者，因邪而气偏盛也。此皆病脉。亦致阴阳之不和也。夫以促结之脉为病脉，是首章之阴脉阳脉，乃正脉也。阴结阳结，阴动阳动，阴阳相乘，皆本气之不和，非病邪之所致。按结脉有炙甘草汤，促脉有桂枝汤，余皆无方剂，则非病脉可知。
　　阴阳相搏，名曰动。阳动则汗出，阴动则发热，形冷恶寒者，此三焦伤也。
　　此阴阳之搏击而不相和也。如阳动，浮以候之，动于阳，则阳少负，故汗出。阴动，沉以候之，动于阴，则阴少却，故发热也。如脉动而形冷恶寒者，此三焦之气伤也。夫三焦者，元气之别使，与荣气俱行阳行阴者也。阴阳相搏，则荣卫不能相将，而三焦无所归仰。三焦受伤，不能出气以温肌肉，故形冷而恶寒也。
　　若数脉见于关上，上下无头尾，如豆大，厥厥动摇者，名曰动也。
　　此复申明动脉之象。而不相上下者也。阴阳相搏。故脉数急。关者，阴阳之界畔，见于关上。上下无头尾者。搏结于中也。如豆大而厥厥动摇者，结而不散也。此复释明阳动阴动，当于浮沉取之非上下之为阴阳也。
