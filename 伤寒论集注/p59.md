<!-- { "loadSidebar": true } -->
　　此言经络之邪盛者，又宜小建中之所主也。阳脉涩，寒在外之阳络也。阴脉弦，。邪在里之阴络也。经云：夫气之在脉也。邪气在上者，邪气之中人也高，故邪气在上也。经脉内连脏腑，故脏腑相连，而痛于下也。邪在经络之外内，故阳脉涩而朋脉弦，法当腹中急痛，先与小建中汤，以解其经邪。芍药苦走血，桂枝辛走气，故易以芍药为君，配甘草化土而止腹痛。桂枝甘草，发散其寒邪，加胶饴以固其中胃。名曰小建中者，建立其中，以御外侮，盖经脉荣血，乃中胃之所生也。若不差者，尚有气分之邪未尽，又当以小柴胡汤解之。夫小柴胡汤，乃枢机气分之剂，故柴胡汤证皆不言脉。此以阳脉涩，阴脉弦，故先与小建中汤焉。(眉批：外为阳，里为阴)小建中汤，即桂枝汤也。桂枝解肌，而不能解枢，故复与小柴胡汤。当知肌气枢气，各有别也。
　　伤寒中风，有柴胡证，但见一证便是。不必悉具。
　　此复申明首章之义。伤寒中风，言毋论其风寒，即所谓伤寒五六日中风是也。有柴胡证，但见一证即是，即所谓或胸中烦而不呕，或渴，或腹中痛是也。盖太阳之气，在于枢胁之问，可及于三阴，可及于三阳，或干脏腑之一气，而不必悉具也。
　　凡柴胡汤病证而下之，若柴胡证不罢者，复与柴胡汤，必燕燕而振，却复发热汗出而解。
　　此言阳气之从外也。夫下之，则虚其肠胃。那在于经络者，多因虚而入，盖经络内连脏腑，阴气沉而内薄也。凡柴胡汤病证，乃太阳之气，而涉乎枢，借枢转而主开。是虽下之，而多有仍在不罢者，小柴胡汤亦从内达外之剂，故复与柴胡汤必蒸蒸而振，却发热汗出而解。是以柴胡证下之，多用二三两字
　　伤寒二三日，心中悸而烦者，小建中汤主之。
　　此论邪在经，而不关乎气者，小建中之所主也。伤寒二三日，阳明当受邪阳明之气主经络也。邪入于经，则随枢而内入，胃不和，则烦而悸，盖络脉入于胃，而胃络通于心也。宜小建中汤，固补其中，而解散其经那。夫小柴胡章，分别邪之外内上下，在气在经。如在气分者，柴胡汤之所主也。在气分而兼乎经者，亦柴胡汤之所主也。如经络之邪盛者，先与小建中汤。不差者，与小茱胡汤。在经而无关气分者，小建中之所主也。是以本章列小建中、桃仁承气二条，以分别邪之在气在经，而汤剂之各有所主也。(眉批：胶饴，米造而为稼穑之至味。)经脉者，阳明之所主。是以血弱气尽章，兼有经络之邪故服汤已渴者，属阳明也。
　　太阳病，过经十余日，反二三下之，后四五日，柴胡证仍在者，先与小柴胡汤。呕不止，心下急，郁郁微烦者，为未解也。与大柴胡汤，下之则愈。
　　
　　
　　大柴胡汤方
　　柴胡半斤 芍药三两 半夏半升 黄芩三两 生姜五两 枳实四枚，炙大枣十二枚。
　　上七味，以水一斗二升，煮取六升，去滓，再煎，温服一升，日三服。
　　此病在太阳，邪随经气环转，反二三下之。以致邪留于胁膈之间也。太阳病过经者，太阳之病气，随经而环转也。十余日，经转一周，而又当少阳所主之时，反二三下之，则邪留其处矣。后四五日，乃再经已周，而余三四日，又当少阳所主之时，如柴胡证仍在者，先与小柴胡汤，使邪从外出而解。若呕不止者，在隔之邪，为未解也。隔之上心主之分，邪薄于下，故心下急而郁郁微烦也，宜大柴胡汤下之则愈。夫大柴胡汤，解内脂之剂也。内隔外连千胸胁，故仍用柴胡半夏黄芩，以解外入之邪。诸脉贯膈，故用芍药枳实以破经，使邪随经气而下泄耳。(眉批：柴胡证下之多有仍在不昙者，故本章皆用二三两字。月尾气逆，故呕不止。邪在有形之隔，故为未解。如桅子证之未欲解也，同义。脂者，胸胁内之肌肉也。然诸脉贯膈，故亦有络脉。)
　　伤寒十三日不解，胸胁满而呕，日喃所发潮热，已而微利，此本柴胡证，下之而不得利，今反利者，知医以丸药下之，非其治也。潮热者，实也，先宜小柴胡汤以解外。后以柴胡加芒硝汤主之。
　　
　　柴胡加芒硝汤方
　　柴胡半斤 半夏半升 黄芩三两 芍药三两 生姜五两 枳实四枚，炙大枣十二枚 芒硝二两
　　上八味，以水四升。煮取二升，去滓，内芒硝更煮，微沸，分温再服。
　　此承上文之义。上章以二三下之。致邪留于心下之膈间。此因丸药下之，虚其中腑，而溜于膈下之阳明矣。十三日，再经不解，又当主于阳明，胸胁满而呕，此本柴胡证，日晡所发潮热，又系转入于阳明。几柴胡汤证，邪不在经，虽下之而不得利，今反利者，知医以丸药下之，非其治也。凡缓留中，虚其中气，致邪实于阳明，而发潮热也。胸胁满呕之外证未解，故先以小柴胡汤以解外，后以大柴胡汤以泄在里之经邪，加芒硝以清阳明之热。按此章乃承上章大柴胡证，更深入于阳明，故加芒硝。先日小柴胡汤，则后之大义在矣。今方本复以小柴胡汤加芒硝。夫小柴胡汤，乃从内解外之剂。大柴胡汤，乃从上泄下之剂，既加芒硝，而又复从外解耶。有阳明之实热，而又重用人参耶。于理欠通，故改正之。
　　伤寒十三日不解，过经谵语者，以有热也。当以汤下之。若小便利者，大便当鞭，而反下利。脉调和者，知医以丸药下之，非其治也。若自下利者，脉当微厥，今反和者，此为内实也，调胃承气汤主之。
　　此亦寒伤太阳，六经之气环转，十三日不解，欲作再经矣。过经谵语者，又过于阳明之经，以有热于里，当以汤下之。若小便利者，大便当鞭，今反利而脉调和者，知医以丸药下之所致，非其治也。设若自下利者，此正气虚寒，脉当微厥，今反和者，此因丸药虚中，以致传经之邪入腑，而为内实也。当以调胃承气汤，以和润其胃气焉。按：本经曰过经，谓寒伤太阳，而六经之气环转。前章因二三下之，致邪留于脂间。上章因丸药下之，致邪留于阳明。此章邪传阳明，复以丸药下之，致邪入于胃腑。盖言太阳之邪入腑，从气而经，从外而内，从上而下，然非出于本气之自然，皆因妄下之所致，故先用小柴胡汤，次用大柴胡汤，次加芒硝，次用硝黄也。(眉批：厥者，伏逆也。详不可下幸。)芒硝解经热。大黄涤肠胃。
　　太阳病不解，热结膀胱，其人如狂，血自下，下者愈。其外不解者，尚未可攻，当先解外。外解已，但少腹急结者，乃可攻之，宜桃核承气汤。
　　
　　桃核承气汤方
　　桃仁五十个 大黄四两 甘草二两 桂枝二两 芒硝二两
　　上五味，以水七升，煮取二升半，去滓，内芒硝，更上火微沸，下火，先食，温服五合，日三服，当微利。
　　此论太阳之邪，自入于本经也。夫太阳之气，涉于胸之经络者，阳明之所主也。如自入于本经者。则从背膺而内络于膀胱矣。经曰：三阳为经，二阳为维，谓太阳之脉行于背，而与身为经，阳明之脉行于胸腹，而维于前也。夫邪去络入于经也，舍于血脉之中。阴不胜其阳，则脉流薄疾，并乃狂，热迫所生，其血自下。热随血而下解矣。其外不解者，尚未可攻，盖以经脉之络于形身者为外，络于脏腑者为内也。故当先解其外，如外已解，但少腹急结者，此旅血在里，乃可攻之，宜桃核承气汤。桃仁乃厥阴血分之药，味苦泄而破病，盖桃为肺之果，故其核在肝。杏为心之果，故其核在肺，此受气于所生，而传之于所胜也。大黄味苦性寒，苦走血而寒清热，故主下病血，而推陈致新。甘草甘平而通理，桂枝辛赤而走经，盖腠理经络宣通，而所瘀之血自下。芒硝感天地之气而生，性味苦寒，能下推血分之热，上清气分之热。膀胱之瘀热已清，得以上承阳气，故名之曰桃核承气汤。(眉批：“太阳篇”止此章，乃邪自入于本经而归本府，其余皆通体之经脉，故属阳明所主。)五果以助五脏者也。如瓜蒂之苦，生极甘之瓜，西瓜极凉，瓜子大热，是受气于所生，而传之于所胜也。
　　伤寒八九日下之，胸满烦惊，小便不利，谵语。一身尽重。不可转侧者，柴胡加龙骨牡蛎汤主之。
　　柴胡加龙骨牡蛎汤方
　　柴胡四两 龙骨黄芩 生姜 人参 牡蛎熬 桂枝各一两半  半夏二合大枣六枚劈 大黄二两 铅丹一两半 茯苓一两半
　　上十二味，以水八升，煮取四升，内大黄，更煮一二沸，去滓，温服一升。
　　此论邪在于内膈之上下也。膈之上，心主也。膈之下，胃腑也。邪在上，故胸满，侵心主，故烦惊也。夫饮入于胃，游溢精气，上输于脾肺，下输于膀胱。邪侵胃腑，而精气不愉，故小便不利也。热干阳明，故谵语也。夫气主煦之，血主濡之，气血皆由胃腑谷精之所生，胃气受邪，荣卫之气不行，故一身尽重而不可转侧也。用柴胡汤以清外入之邪，加龙骨牡蛎，以解上下之热。夫龙为心主之神，水族之长，能保心君以清烦热。胃主中海，而外合海水，牡蛎乃咸水结成，用之以清胃海之热，仍化有而为无也。铅为金水之汞，火煅而成丹色，能安神镇惊以清邪热。茯苓乃松灵潜伏而生，能养虚灵之气，以伐水邪。桂枝保心主以清上。大黄涤胃腑以和中。
　　伤寒腹满谵语，寸口脉浮而紧。此肝乘脾也，名曰纵，刺期门。
　　此胸胁气分之邪，而入于胸胁之络脉也。夫胸胁，太阳气之所由出也，厥阴经脉之所循也。此太阳之那不解，而入于厥阴之经。经云：脉有纵横，此邪在于经脉，故有纵横之害，不涉阴阳之气，故宜刺以泻之。伤寒腹满谵语，病在脾之经也。寸口脉浮而紧，名曰弦也。以脾土之证，而反见风术之脉，盖脾为肝乘而致病也。此名曰纵。因其可欺而纵行也。当刺期门，以清厥阴经络之邪。按小柴胡章，邪干少阳之枢胁，而反不及少阳之经者何也？盖少阳主枢者气也。借此枢气，而得以上下出入。如涉于经，则为大少之并病，而反不能枢转突。是以前论经脉属于阳明，后论入于厥阴，而反不及于少阳也。在经脉而不涉气，故曰肝、曰脾，而不曰太阴厥阴。如“平脉篇”脉有纵横，亦止言五行，而不言六气也。盖有形者，地之五行也，人之五脏也。无形者，天之六气也。邪入于有形之经脉，不转于六气之阴阳，是以刺之而即解也。夫邪在太阳阳明之经，及二阳并病，宜汤而不用刺。邪入厥阴之经，及太少并病，宜刺而不用汤者，太阳阳明之主气也。
　　伤寒发热，嗇嗇恶寒。大渴欲饮水，其腹必满，自汗出小便利，其病欲解。此肝乘肺也。名曰横，刺期门。
