<!-- { "loadSidebar": true } -->
　　伤寒发热，邪在外也。大渴欲饮，热在里也。此邪在外之络，而乘于里之经也。嗇嗇恶寒者，风木之邪，在于络脉也。大渴欲饮水，其腹必满者，肺气伤而不能输布水液也。此肺为肝木之所乘，名曰横。横者，俊行而无忌惮也。如自汗出而小便利，此肺气化而水津布行，病欲解矣。盖从所不胜来者为微邪，故虽病而自欲解，亦当以经取之，以泄肝木之横。(眉批：痞证亦然。)柴胡汤章首论太阳，末结厥阴。盖以太阳主气，厥阴主血，先为是动，后及所生。如“结胸篇”，亦首提太阳之气，末结二阳之经。
　　太阳病，二日反躁，反熨其背，而大汗出，火热入胃，胃中水竭躁烦，必发语语。十余日振栗自下利者。此为欲解也。故其汗从腰以下不得汗，欲小便不得，反呕，欲失溲。足下恶风，大便鞭，小便当数，而反不数及多。大便已，头卓然而痛。其人足心必热，谷气下流故也。故其汗以下，乃复释上文之义。
　　太阳病，二日反躁，此邪伤太阳之标阳，而反动本气之寒水也。邪在外之高，病在里之下，反熨其背，以攻其中，使阳热在上，水寒在下，以致阴阳相隔，必侯自和而后愈焉。夫太阳之汗，出自荣液，克身泽毛，若雾露之溉。反大汗出者。非太阳之汗，乃阳明水谷之津液也。致火热入胃，胃中水竭，躁烦而必发谵语矣。十余日，振栗自下利者，津液还入胃中，此为欲解也。夫火热在中，气惟上达，故其汗从腰以下不得汗。阳气在上，不能施化于下，故欲小便不得也。水液不得下输，而反逆于经，故呕。水性惟下，故欲失溲。经气寒于下，故足下恶风也。胃中水竭，故大便鞭。津液还入胃中，故小便反不数及多也。大便已，则中谷之气下流。阳气一时虚陷，故头卓然而痛。足心者，足少阴之井穴，热则阳气下交，阴阳和调，故自愈炙。〔眉批：利当作通利，非泄利也。气在上而不得为阴之固，故欲失溲。此皆言其自下利也。)
　　太阳病中风，以火劫发汗，邪风被火热，血气流溢，失其常度。两阳相熏灼，其身发黄，阳盛则欲衄，阴虚则小便难阴阳俱虚竭，身体则枯燥。但头汗出，齐颈而还，腹满微喘，口干咽烂，或不大便，久则谵语，甚者至哕，手足躁扰，捻衣摸床，小便利者，其人可治。
　　此论风邪之大忌火攻也。太阳病中风。经气并受其邪矣。以阳那而又以火劫发汗，以致血气流溢，而失其行阴行阳之常度矣。风火之两阳相灼，则其身发黄，阳热甚，则迫血妄行，故欲衄，阴液亡，则小便难也。阴阳惧虚揭，不能充肤泽毛，濡养经脉，身体则枯澡矣。阴液燥竭，火热惟上攻，故但头汗出而不能周追于通体矣。夫脾主为胃行其津液而上精于肺，津液燥竭，金土之气，不能转输，故腹满而喘也。水津不布，风火上攻，故口干咽烂也。或不大便者，风火热邪，或行于下也。下行久，则肠胃燥热，故谵语也。金土气郁，不能转输胃气，故甚则邪从肌腠而出，故用桂枝汤以解肌。热不在经，故去其芍药。夫阳气受邪，复用火攻，此为逆也，故名曰救逆汤。
　　形作伤寒，其脉不弦紧而弱。弱者必渴，被火者必谵语。弱者发热脉浮，解之当汗出而愈。
　　此言寒伤于经形者，不宜火攻也。经曰寒伤形，又曰寒伤荣。形作伤寒。谓病经形而不伤乎气也。盖气伤则脉弦，阳气与寒邪相搏则脉紧，荣气伤则脉弱，今病荣而不伤气，故脉不弦紧而弱也。邪热在经，故必渴，若以火攻之，则经气燥热，而必发诊语矣。弱者，得发热脉浮，此经形受邪，而得气以应之。浮则气机外达，邪随气而外出矣，解之当汗出而愈。(眉批：凡经邪则入腑，此得气化，故当汗愈。)
　　太阳病，以火熏之不得汗，其人必躁，到经不解，必圊血，名为火邪。
　　太阳之汗，从荣液而生，以火琪之下不得汗，反追其经气下逆炎。太阳经脉，络肾而下属膀胱，火入于肾则躁，盖经络之气相通，故其人必躁也。如经气致哕。经云：人之哕者，谷气入胃，胃气淫于肺，胃为气逆则哕也。手足躁扰。捻衣摸床，邪热盛而血气亡也。小便利者，阴气尚存，故为可治，否则引日而已。手足为诸阳之本，阳热甚，故躁扰。
　　伤寒脉浮，医以火迫劫之，亡阳必惊狂，起卧不安者，桂枝去芍药加蜀漆牡蛎龙骨救逆汤主之
　　桂枝去芍药加蜀漆牡蛎龙骨救逆汤方
　　桂枝三两 甘草二两，炙大枣十二枚 生姜三两 牡蛎五两 熬蜀漆三两，洗去腥 龙骨四两
　　上七味，以水一斗二升，先煮蜀漆，减二升，内诸药，煮取三升，去滓，温服一升。
　　此论寒伤阳气者，不宜火攻也。伤寒脉浮，邪在阳也。以火劫之，必致阳亡而惊狂矣。阳气者，精则养神，柔则养筋，输气化薄，及为惊骇，盖神失其养也。夫邪入于阳则狂。狂者，火邪份其阳也。神气浮越，故起居如惊而不安也。用龙骨以养心神，牡蛎以固阴液。蜀漆性寒清热，味辛走气，根名常山，山泽通气，取生发之苗，以通泄阳热之气焉。盖气分之一周，而复到于太阳，不能出表而解，必随经迫血而下圊矣。此因火为邪，非热邪也。(眉批：固阴液以制火热之邪)
　　脉浮热甚，反灸之，此为实。实以虚治，因火而动，必咽澡唾血。
　　脉浮热甚，气分之热菩也。经云：盛则泻之，虚则补之，陷下则灸之，不虚不实，以经取之，盖气虚而下陷者宜灸。今气实而反以虚陷之法治之。则因火而动其经血矣。火热甚而阳络伤，是必咽澡而唾血。(眉批：上章圊血，此章唾血，后章腰以下重而痹，火攻同而致证有上中下之别。)
　　微数之脉，慎不可灸，因火为邪。则为烦逆，追虚逐实，血散脉中，火气虽微，内攻有力，焦骨伤筋，血难复也。
　　微为正虚，数为邪实，邪实正虚，慎不可灸，因火而为邪之助，则为烦逆尖。正虚而反追之，邪实而反逐之，以致血散于经脉之中。火气虽微，逐邪内攻。则为有力矣。经脉者，所以行气血而荣阴阳，濡筋骨利关节者也。血散于经脉之中，筋骨无以濡养而焦伤矣。散失之血，因火为邪，而难复于经脉中矣。(眉批：追送也，逐走也。)
　　脉浮宜以汗解，用火灸之，邪无从出，因火而盛，病从腰以下必重而痹，名火逆也。欲自解者，必当先烦，乃有汗而解，何以知之？脉浮，故知汗出解也。
　　本经曰：脉浮者可发汗，宜麻黄汤。脉浮宜以汗解者，邪伤卫气也。卫气者，阳明之气也。夫邪在悍热之气，必借阴液以和之，而后得以汗解，用火灸之，则反伤其阴，而邪无从出矣。经脉之气，有不因火而盛乎？经曰：阳明者胃脉，其气下行。又曰：腰以下者，足太阴阳明皆主之，火迫其经气下逆，故病从腰以下重而痹也。经气虽逆，而仍欲上行，阳明之脉，上通于心，故欲自解者，必当先烦，乃有汗而解也。何以知之？以脉浮，乃邪病阳明之卫气，卫气行阳而外出者也。经随气转，故知汗出而解也。《内经》日阳明络属心。《甲乙经》曰：阳明经脉，上通于心，循咽出于口。
　　烧针令其汗，针处被寒，核起而赤者，必发奔豚。气从少腹上冲心者，灸其核上各一壮，与桂枝加桂汤，更加桂二两。
　　
　　桂枝加桂汤方
　　桂枝五两 去皮 芍药三两 生姜三两 甘草二两 大枣十二枚
　　上五味，以水七升，煮取三升，去滓，温服一升。
　　烧针令其汗，攻发其荣液，而经脉之气虚矣。火热之气在经，针处被寒，寒气外闭，寒热相搏，故核起而赤也。心主脉，而肾脉贯心，心血经气并虚，则闭吸其肾气，而为奔豚矣。如气从少腹下冲心者，灸其核上各一壮，以通泄其经气，仍以桂枝汤清解其寒邪，加桂保心气以制水逆。
　　火逆下之，因烧针烦躁者，桂枝甘草龙骨牡蛎汤主之。
　　桂枝甘草龙骨牡蛎汤方
　　桂枝一两。去皮甘草二两，炙  牡蛎二两，煞  龙骨二两
　　上四味，以水五升，煮取二升半，去滓，温服八合。
　　火逆则伤阳，下之则伤阴，阴阳之气，心肾之所主也。心肾气虚，是以因烧针而烦躁。盖妄用烧针，则热伤经脉。经脉者，亦心肾之所主也。故用龙骨以保心神，牡蛎以固肾气，桂枝甘草之辛甘，以调补其阴阳气血焉。(眉批：心为阳中之太阳。)
　　太阳伤寒者，加温针必惊也。
　　曰太阳伤寒者，寒邪始伤太阳之气也。邪之中人始于表气，次及于肌腠络脉，故曰伤寒一日太阳受之，盖过则涉于肌络矣。今始伤皮毛气分，而即以温针加于经脉，无故而损，必发惊也。(眉批：太阳病则兼气与经，太阳伤寒，盖止在气也。)心主脉而恶火，故惊以上十一章，统论火攻之误。
　　太阳病，当恶寒发热。今自汗出，反不恶寒发热，关上脉细数者，以医吐之过也。一二日吐之者，腹中饥，口不能食三四日吐之者，不喜糜粥，欲食冷食，朝食暮吐，以医吐之所致也，此为小逆。
　　此论吐之不当而为病也。夫邪在胸中则吐，是以瓜蒂散二条，止曰病如，曰病人而不曰某经之伤寒也。太阳病。则邪在表而发于阳，非吐证炎。医反吐之，以致自汗出反不恶寒发热而关上脉细数也。盖妄吐则伤中上二焦之气，里气微虚，表邪内入，故自汗出而不恶寒发热也。关以候中，中焦气伤，故脉细也。阳气微，邪气入，脉乃数也。一二日吐之者，热尚未盛，里气虚寒。中焦虚故饥，上焦虚，故不能纳也。三四日吐之者，邪已化热，故欲冷食，邪热不杀谷，故不喜糜粥也。中焦吐伤，不能主化，至暮而阳气衰，故存而复出也。此以医吐之过也然太阳病，乃在经气之上，因而越之，故为小逆。本经曰：应发汗而反下之，此为大逆。
　　太阳病吐之，但太阳病当恶寒，今反不恶寒，不欲近衣，此为吐之内烦也。
　　此承上章之意，较之热更深者也。入于中焦之那热更甚，故不欲近衣而内烦也。(眉批：吐伤中气。不能胜邪，故内烦。胃中烦热，阴气内弱，故欲裸其身)
　　病人脉数，数为热，当消谷引食，而反吐者，此以发汗，令阳气微，脯气虚，脉乃数也。数为客热不能消谷。以胃中虚冷，故吐也。
　　病人脉数，数则为热，当消谷善饥，而反吐者，此以发汗，令阳气微，气虚，脉乃数也。夫脆之上，心肺也。肠之下，肝肾也。呼吸者，脉之头也。呼出心与肺，吸入肝与肾，脂气居其间，而交接阴阳呼吸之出入也。阳气微则脆气虚，膈气虚则上下呼吸之气，不相顺接而脉乃数也。即数热，亦为邪热不能消谷，而胃中真气虚冷，故吐也。
