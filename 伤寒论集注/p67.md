<!-- { "loadSidebar": true } -->
　　此承上文而复问也。夫阳明之外证，固身热汗自出，不恶寒。反恶热。然病有得之一日，不发热而恶寒者，何也？夫得之一日，乃本经始受于邪，邪在表则恶寒，表罢而入于肌层，则恶热。然阳明主阗而反开，故得之一日，即去表而为外证，非若太阳之主开而反阗，至八九日之久，而邪仍在于表也。
　　问曰：恶寒何故自罢？答曰：阳明居中土也，万物所归，无所复传，始虽恶寒，二日自止。此为阳明病也。
　　此复论阳明之无所复传，是以始虽恶寒，二日自止。夫阳明问于二阳之间，为阳热之经，邪感气化，而自能为热。复曰阳明居中土，为万物之所归者，盖借此问答，以申明阳明之无所复传，而别经之有复传也。(眉批：无所复传者，谓本经自得之邪而言也。若论传经则二日阳明，三日少阳矣。)按脏腑阴阳之经气，交相贯通，除六经相传，及太阳转属之外，假如少阳受病，复入于厥阴，厥阴受病，复出于少阳者有之，此阴阳经气之相通也。至于在表不解，而入于里，虽胸腹之邪。亦必从肠胃而出，诚阳明为万物之所归也。
　　本太阳病初得时，发其汗，汗先出不彻，因转属阳明也。伤寒发热无汗，呕不能食，而反汗出Al取然者。是转属阳明也。
　　此转属阳明之卫气，即二阳并病是也。本太阳初得病时，发其汗，汗先出不彻，因转属阳明，而阳明之卫气。亦在表也。伤寒发热无汗，呕不能食，邪在太阳之表，反汗出滚滚然者，是转属阳明也。上节论转属之因，下节论转属之证，后第十七章复论太阳证罢，而又当攻下之也。iki成，汗注貌，又和也。盖阳明富于水谷，而津液皆多，与悍热之气相和，故有该遗之汗。(眉批：曰初曰先，皆在表上看。)按本篇转属有二证，止以亡津液而转属胃气者，为太阳阳明。此转属卫气，故不为太阳阳明也。
　　伤寒三日，阳明脉大
　　伤寒三日，阳明当受邪，阳明脉大者，谓足阳明之动脉也。黄帝曰：足之阳明，何由而动？岐伯曰：胃气上冲于肺，其悍气上冲头者，循咽上走空窍，循眼系入络脑。出咸页。下客主人，循牙车，合阳明，并下人迎，此胃气之别走于阳明者也。故阴阳上下，其动也若一。如阳病而阳脉小者为逆，故曰伤寒三日，阳明脉大者，谓本经气血皆多，病则脉气之自然也。是以特提此二句，与别经论脉之文义不同。
　　伤寒脉浮而缓，手足自温者，是为系在太阴。太阴者，身当发黄，若小便自利者，不能发黄，至七八日大便鞭者，为阳明病也。
　　此外受之邪，而入系于阴分也。伤寒脉浮，发于外也。缓则邪入于阴，而表气虚也。手足温者，是为系在太阴之分，而脾气之禀于四肢也。太阴湿土主气，湿热不攘，则身当发黄，若小便利者，湿气下泄，故不能发黄。至七八日，一经已周，而又当阳明主气，大便鞭者，为阳明病也。此外邪而入系于阴分，病大阴而后溜腑者也。是以此章见于“太阴篇”中，以溜腑，故列于“阳明篇”内。(眉批：后章汗出，表虚则寸缓。)经云：邪之中人也，无有恒常。中于阴，则溜于腑。又曰：邪入于阴，不必动脏，此在太阴之气分，故为系在太阴。
　　伤寒转系阳明者，其人滩然微汗出也。
　　此论寒邪转系于阳明之悍气者，有该然之微汗出也。曰伤寒，则非太阳之转属矣。而曰转者何？盖六经之阴阳，皆属本经之气，惟阳明之又有别气故曰志转也。夫卫气虽下人迎，与阳明相合，然仍行脉外，而不涉于经，故曰系也。该然者，卒然而出也。盖汗之所出，必借阳气之宣发。是以汗出而必协乎发热。惟阳明卫气之为病，有潮热而无发热，有l成滚自出之汗，故伤寒转系阳明，不待潮热，而即有遗然之微汗出也。(眉批：经曰：迟为无阳，不能作汗。)
　　阳明中风，口苦咽干，腹满微喘，发热恶寒，脉浮而紧，若下之，则腹满，小便难也。
　　此亦病发于阳，而入于阴分也。天之风邪，贼伤土气。伤于风者，阳先受之，太阴与其为表里也。盖脏腑阴阳之气相通，是以阳明中风。而反有腹满紧脉之脉证焉。口者脾之窍，咽乃胃之门，风热盛而口苦咽干也。邪干阴土则腹满，太阴之气上通于肺，故微喘也。风邪伤气，故发热恶寒，入于阴分，故脉紧也。若下之，则愈伤土气，不能转输津液，致腹满而小便难也。夫邪在阳明下之，实则燥结，虚则下利，此邪在太阴之气分。故复曰：若下之，则腹满而小便难。盖谓邪虽始中于表阳，而转入于阴分，不涉阳明之经络胃腑，故下之则腹满而小便难也。(眉批：此章与大青龙章相同。脉证不相应，其间必有因。近有舍脉从证、舍证从脉之论，非正论也。如在阳明之下，不成燥鞭，即成协热利矣。)后第二十一章，太阳中风，即复论此章之证，而并立救治之方。
　　阳明病，若能食。名中风。不能食，名中寒。
　　此论胃腑直中之风寒也。夫阳明之为病，邪在表，始得之则不发热而恶寒，邪伤卫则脉浮，无汗而喘。今不曰伤寒，而曰中风中寒，又以胃家之能食不能食，而分别其风寒，此胃腑直中之邪也。后第十八章下利清谷，四逆汤王之，即此证也。此章始论受病之因，后复结已病之证，即如“太阳篇”首论本气次分风寒，后复列桂枝麻黄汤证。
　　阳明病，若中寒者，不能食，小便不利，手足滩然汗出，此欲作固痕，必大便初鞭后塘。所以然者，以胃中冷，水谷不别故也。
　　此复论胃腑中寒。而审别本气之强弱也。若中寒而不能食者，此胃气虚而不胜其邪矣。小便不利者，胃中冷而水谷不别也。手足A然汗出者，寒邪在中，而阳明之经气，反发越于外也。胃中虚冷，又不得阳明之气以和之，是欲固结而成瘕聚矣。阳热在外，胃冷于中，故必大便初鞭后溏。夫中焦之气并胃中，泌糟粕，蒸津液，化其精微，胃中冷而中气虚寒，以致水谷之不别也。
　　阳明病，初欲食。小便反不利，大便自调，其人骨节疼，翁翁如有热状，奄然发狂，滩然汗出而解者，此水不胜谷气，与汗共并，脉紧则愈。
　　此承上文而言。上章以胃中冷，水谷不别，而欲作固瘕。此则有胃气，而邪不胜正，虽直中于中胃之邪，复能由经形而外出也。谷气者，胃气也。不能食者，寒也。能食者，风也。欲食者，胃气也。以有胃气，故虽始中于寒，而初亦欲食也。有胃气，则能济泌水谷，而小便反不利者何？此在内之邪，而侵涉于经，气不输化故也。大便自调者，胃气与阳明之气相合，不初鞭后溏也。其人骨节疼者，邪复出于形层支节间也。翕翕如有热状者，胃气与阳明相合而为热也。奄然发狂者，阳热之气，与邪共出，故忽焉而狂也。滚然汗出者，得阳明之热化也。此直中之寒邪，不能胜谷精之正气，与汗共并而出，故其脉亦如蛇之纡回而欲出也。(眉批：此邪复入于经，故脉紧则愈。)夫阳明病，有太少正之阳明，有本气、有别气、有并病、有转属。因证多端，是以以上十章先分别始受之因，以后各章又复释前章，而并立救治之法。
　　阳明病，欲解时，从申至戌上。
　　申酉者，阳明所主之时也。三阳从寅而至戌者，阳长而阴短也。
　　或问曰，阳明属卯属辰，今又主于申酉日出少阳所主，是少阳主初生之气，而本经又首以太阳者何也？夫阳明主于卯辰者，先天之阴阳也。脏腑之配合支干，合先天之气也。夫水生于申酉，火生于戌亥。此混沌未分之明阳也。天开于子。地辟于丑。天地开辟，而即风水化生，是以子丑属木，寅卯属金，辰巳属土。乃天一生水，地二生火，天三生木，地四生金，天五生土，水火木金土，先天之五行也。至于午未，太阳君主之火，乃属后天。盖天地开辟而有太阳也。其寅卯主日出而主春，巳午主日中而主夏，申酉主日晡而主秋，亥子主日入而主冬，此后天之四时也。故木火土金水，后天之五行也。盖天地开辟而后分四时也。是以阳明属卯属辰，而又主于申酉也。太阳主诸阳之气。阳者，天气也，主外。阴者，地气也，主内。是以太阳之气主表，少阴之气主内者，天地之阴阳也。故曰：阴阳之道，数之可十，推之可百，数之可千，推之可万。(眉批：胎形未分之前，脏腑阴阳之气先生，故人合先天之气。)
　　阳明病不能食，攻其热必哕，所以然者，胃中虚冷故也。以其人本虚，攻其热必哕。
　　此论邪正新故之虚实也。前章以食辨风寒，此复以食审虚实。盖胃为水谷之所主也。夫阳明病，阳热证也。不能食者，此因胃本虚寒，虽有邪热，不能杀谷，若攻其热，必致哕矣。盖其人素本虚弱，不可概以热入阳明而妄攻也。经曰：胃气逆则哕。又曰：病深者，其声哕，缘胃气本虚故也。此证当以寒热补泻兼之，温补其正，清解其邪，攻其贼而抚其民，用兵之良法也。
　　阳明病，脉迟，食难用饱，饱则微烦，头眩，必小便难，此欲作谷瘅，虽下之，腹满如故。所以然者，脉迟故也。
　　上下三章论阳明素本虚弱。上章胃腑虚，此章经气虚，后章中气虚，皆不可妄攻者也。脉迟者，阳明之气虚也。夫不能食者，胃中虚也。今能食而难于用饱，盖经气虚，而不能升运故也。伤中伤饱，则胃络脉绝，故饱则络脉气绝而烦闷也。谷精之气不升，则土虚而头眩也。经气虚而不输，故必小便难，谷气不化。是以郁黑贞  而作疸黄矣。即虽下之，亦腹满如故。其所以然者，乃经气虚而脉迟故也。按《金匮》谷疸有二证，此则虚寒而冷顺者也。
　　阳明病，法多汗，反无汗，其身如虫行皮中状者，此久虚故也。
　　此阳明之中气虚也。夫汗生于谷精，故阳明病而法多汗。然必借阳气以宣发，中气久虚，故反无汗也。其身如虫行皮肤中者，以其不能得小汗出。经曰：迟为无阳，不能作汗，其身必痒，此之谓也。(眉批：胃气虚者，慎不可妄攻，人以胃气为本也。)首章不能食，上章脉迟，此章无汗。此三证者，皆缘阳明之胃气本虚。是以列此三章，而不立方者，盖谓本经有此证者，皆宜在胃气虚寒上看。
　　阳明病，反无汗而小便利，二三日呕而咳，手足厥者，必苦头痛。若不咳不呕，手足不厥者，头不痛。
