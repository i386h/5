<!-- { "loadSidebar": true } -->
　　此论阳明之气，不能发越，但惟下惟上惟中而已。夫阳明为水谷之海，海之所行云气者，天下也。是以阳明法多汗，今反无汗而小便利者，不能四布于六合，而惟下泄矣。夫水谷入口，输于肠胃，其液别为二：天寒衣薄则为溺，天热衣厚则为汗，是汗溺为一液，是以无汗而小便利也。二三日，阳明当受邪，反无汗而小便利，呕而咳，手足厥者，中气虚陷于下也。中气虚，故手足厥逆而呕，肺气虚寒故咳也。夫胃气通于肺，中气虚则肺寒。经云：气陷泄。令人喘咳逆也。中谷之气下流，故头卓然而痛也。若不呕不咳不厥，津液虽下泄，而中气尚存。故头不痛也。
　　阳明病，但头眩，不恶寒，故能食而咳，其人咽必痛。若不咳者，咽不痛。
　　此邪热在内而惟上攻也。热在内，故不恶寒而能食，邪气上攻，故但头眩而咳。上章阳气下脱，致头痛而咳者。故手足厥冷。此热在内，而上攻头眩，故能食而咳。头痛头眩，一主正虚，一主邪实也。胃气上通于肺，咽为胃腑之门，故能食而咳者，其人咽必痛。若不咳者，热不上攻，咽亦不痛矣。
　　阳明病无汗，小便不利，心中懊侬者，身必发黄。
　　阳明病无汗，则邪热不能发越矣。小便不利，又不得下泄矣。热邪不能泄越，而但郁结于中，故心中懊侬也。土郁不夺，身心发黄。
　　阳明病被火，头上微汗出，而小便不利者，必发黄。
　　阳明病，阳热之气，水谷之津，从内而外，被火劫之，反外而内炎。火热内攻，不能汗越，而止微出于头，小便不利者，湿热在内，是必发黄。上章无汗，此章被火，皆论热郁于中。，
　　阳明病，脉浮而紧者，必潮热，发作有时。但浮者，必盗汗出。
　　此论潮热之发作有时者，属阳明之卫气也。夫荣气、宗气、卫气、三焦之气，皆从胃气所生。荣气随宗气以上注于肺而行之。其悍气者，卫气也，卫气受气于上焦，为纯阳之气，漂悍滑利，天明目张，则上冲于头，循内咽喉，上走空窍，循于眼系，以出于足太阳膀胱经之睛明穴，历攒竹、曲车、五处、承光、通天、络却等穴，入络于脑，复出于颔，下足少阳胆经之客主人。循胃经之牙车合于阳明之经，并下胃经之人迎，此虽卫气所行，实内之胃气，出而别走于阳明者也。是以阳明病，其脉浮而紧者，卫气之为病也。浮为在表，紧则卫气强而与寒邪相搏，故心发潮热。盖卫气循经环转，哺时行于阳明，是以如潮之发作有时，而非若别气之发热也。若但浮者，卫气虚也。目合则卫气复归于阴，而表气愈虚，故必盗汗出。盖谓潮热者，乃邪与卫气相持于外也。“二阳并病篇”曰：脉浮者，可发汗，宜麻黄汤。盖言脉浮，乃卫病之在表也。“平脉篇”云：浮者卫气虚，盖以浮紧为卫持于外。但浮者，为卫气虚耳。
　　阳明病，口燥，但欲漱水不欲咽者，此必衄。
　　此论衄者，属阳明在外之经络也。足阳明之脉，起于鼻交安页  中，下循鼻外，入上齿中，还出挟口，环唇下，交承浆。口燥，但欲漱水，不欲咽者，热在经络之外也。经云：胃主血所生病者鼽衄，热盛而经血妄行也。上章论潮热，乃邪主阳明卫气之外。此章论鼽衄，乃热在阳经气之外，如热在里之经脉。则脉滑而大渴欲饮矣。不欲咽，乃热不在里而不渴，不可认作里气虚寒。
　　阳明病，本自汗出，医更重发汗，病已差，尚微烦不了了者，此必大便鞭  故也。以亡津液，胃中干澡，故令大便鞭  。当问其小便日几行，若本小便日三四行，今日再行，故知大便不久出。今为小便数少，以津液当还入胃中，故知不久必大便也。
　　以下五章论阳明本气之为病。而不可攻者也。本气者，胃气也。其在气，则从胸胁而出于肤表。其在经络，则为宗为荣，皆胃腑所生之气也。如病在悍热之气者，宜大下急下。若在本气，及经络胃腑者，不可妄攻下也。是以此章胃中干燥者，俟津液还而自愈。后章之在气在经在胃，有不可攻者，有攻之而死者，有止以调胃承气汤，微和润其胃气者，此皆不涉阳明悍热之经，当顾胃气为本也。是以“阳明章”旨：凡邪在阳明悍热之气者，所重在邪。如在胃腑之本气者，所重在正气焉。夫津液生于胃腑，藏于膀脆，藏而不泻，则还入于所生之原。若小便数少，是津液还而大便当解矣。
　　伤寒呕多，虽有阳明证不可攻之。
　　此论邪在经络者，不可攻也。伤寒呕多，经络之邪盛也。经络之气，胃气之所主也。虽有阳明燥热之证，不可攻之。攻之必溏，而反伤胃气矣。(眉批：呕乃胃腑之证，经络受邪则病及于腑。胃气虚则多呕，故不可攻。)不曰阳明病者，盖经络统属阳明之所主，非止谓阳明之经络也。夫胃为海，经络为支流，荣血宗气，皆胃腑之所生，如海水之灌溉百川，而百川之流注于海。是以通体之经络，皆属阳明之所主。按小柴胡证，气分之邪困于经络，则曰喜呕；入于经络，则曰使呕。又曰：但欲呕，胸中痛，微溏者，此非柴胡证。盖呕证之多属于经也。
　　阳明病，心下鞭  满者，不可攻之。攻之，利遂不止者死，利止者愈。
　　此论表气受邪，而结于胸者，不可妄攻下也。阳明之本气在表，而内则入胸，心下鞭  满者，表气内结于胸中也。若妄下之。则伤其胃腑之根原，表气结于上，根气泄于下，标本皆伤，上下离脱，故为死也。利止者，邪从下泄，根气不作，故为自愈。夫胃气者，人之本也。故始曰不可攻之，继日攻之利遂不止者死。虽曰利止者愈，亦冀其侥幸耳。攻邪伤正，可不慎诸!阳明之气，亦如太阳从胸出表，内则反入于胸，是以二经，皆有心中懊依之桅子豉证。
　　阳明病，面合赤色，不可攻之。必发热，色黄者，小便不利也。
　　此论邪在表者，不可攻也。经曰：中于面，则下阳明。盖阳明之表气，上出于面也。合，通也。面通赤色，此邪在阳明之表，不可妄攻下也。邪在气，必发热也。黄者，中土之本色也。热在气而小便不利，湿热不攘，而黄色见于面矣。故曰必发热者，以言其邪在气而必发热也。色黄者，以言其气分热而小便不利故也。本经凡发黄证，皆热在气分。
　　阳明病，不吐不下。心烦者，可与调胃承气汤。
　　此论邪在胃腑者，不可攻也。吐下则伤其经气，邪入于经，则有烦热等证。不吐不下而心烦者，邪不在经，而在于胃腑矣。胃络上通于心，故心烦也。可与调胃承气汤，微和润其胃气焉。首章以胃中干燥，俟津液还入胃中。此章邪热在胃，而止用其和润。盖攻下之有缓急，汤剂之有大小，皆当详审而分别者也。(眉批：吐下后则为虚烦，不吐不下而烦者，邪实于里也。)
　　阳明病，脉迟，虽汗出不恶寒者，其身必重，短气，腹满而喘。有潮热者，此外欲解，可攻里也。手足V胶然汗出者，此大便已鞭  也，大承气汤主之。若汗多，微发热恶寒者，外未解也。其热不潮，未朱可与承气汤。若腹大满不通者。可与小承气汤微和胃气，勿令大泄下。大承气汤方
　　大黄四两，酒洗厚朴半斤，炙，去皮枳实五枚，炙芒硝三合
　　上四味，以水一斗，先煮二物，取五升，去滓，内大黄，煮取二升，去滓，内芒硝，更上微火一两沸，分温再服，得下，余勿服。
　　
　　
　　小承气汤方
　　大黄四两，酒洗厚朴二两，炙，去皮枳实三枚，炙
　　上三味，以水四升，煮取一升二合，分温二服。初服汤，当更衣，不尔者，尽饮之，若更衣，勿服。
　　此论经气之相通也。夫阳明者，燥金之气也。胃之悍气，别走阳明者，悍热之气也。如病在阳明之本气经气者，则为脉迟身重，发热汗出，腹满燥屎等证。如病在悍热之气者，则为潮热。为便鞭  ，为峨之汗。然悍气之走于阳明，是与本气经气之相通也。是以有先后交变之证焉。阳明病脉迟，经气受邪也，虽有汗出不恶寒，而兼本气之外证，然经脉受伤，其身必重。盖经脉者，所以行气血，营阴阳，濡筋骨，利关节者也。胃气逆，故气短而喘满也。有潮热者，此外欲解，可攻里也。手足遭然汗出者，此病涉阳明悍热之气，而大便已鞭  ，大承气汤主之。若汗出，微发热恶寒者，本气之外证未解也。其热不潮，未可与承气汤。若腹大满不通者，此又邪实于胃腑也，然不涉阳明悍热之气，止可与小承气汤，微和胃气，勿令大泄下。此始论邪伤表气经气，转干悍气。后复归论于本气胃腑也。所谓承气者，热气在上，寒气承之。承气汤，大寒苦泄。能上承阳热之气，下泄坚实之邪故曰承气也。芒硝感天地之气而生，性寒，能承宣燥热之气。苦盐能荡涤有形之邪。大黄苦泄肠胃，推陈致新。枳实破邪，厚朴降沉，此急方之泄剂也。然大小桃仁调胃，分属四腑。腑者，胃与大肠、小肠、膀胱也。惟此四腑，独受其浊，秽浊疏通，得以上承阳气矣。调胃承气，胃腑之剂也，胃中燥热者宜之。故止用芒硝大黄。承经气之热，和胃腑之燥，去积朴之破泄，加甘草以缓中，取其和润燥热，而不致下泄者也。桃仁承气，膀胱之剂也。膀胱多血少气，经血有瘀，故用桃仁为君以破血也。小承气者，小肠之剂也。小肠上接胃腑，下通大肠，为受盛之腑，胃有所阻，则小肠之气不通，故取其通泄小肠，转行胃气。是以止用大黄、枳朴之苦泄，无芒硝之宣承，失气转而胃腑和，亦得以转承其气矣。大承气者，大肠之主剂也。大便通，而胃与小肠之气皆通矣。故热实而大便鞭者，宜之。夫调胃承气，和剂也。小承气者，通剂也。大承气者，泄剂也。故热实而当急下者宜之。胃中有燥屎者亦宜之。(眉批：大黄止苦泄肠，芒硝乃承上宣下之品。)
　　阳明病，潮热，大便微鞭者，可与大承气汤。不鞭者，不可与之。若不大便六七日，恐有燥屎，欲知之法，少与小承气汤。汤入腹中，转失气者，此有燥屎也，乃可攻之。若不转失气者，此但初头鞭，后必溏。不可攻之。攻之必胀满，不能食也。欲饮水者，与水则哕，其后发热者，必大便复鞭而少也，以小承气汤和之。不转失气者，慎不可攻也。(眉批：燥屎属本气，故必试而后攻。若误攻之，则伤其胃矣。)
