<!-- { "loadSidebar": true } -->
　　此论阳明悍气，而转及于本气也。夫人与天地参也，胃为水谷之海，而外合海水。天地之气，随时消长，日晡而潮，胃气之所发也。然邪在阳明燥热之气，方知其有潮热，无病者，日日有潮，而不知其为热也。是以阳明受邪，无分深浅，其气随潮而发见于外。邪在里而入深者，必大便鞭，在外而浅者，大便溏也。故后章曰：阳明病。发潮热，大便溏，小便自可，胸胁满而不去者，小柴胡汤主之。此邪虽在阳明而发潮热，然尚在于枢形之问、不可攻里者也。故曰大便微鞭者，可与大承气汤。盖虽微救，未成实坚，然热已在里，即可攻之，故曰可与也。不鞭者，虽有潮热，邪不在里，不可攻之。此又以大便而识邪热之浅深，不可以潮热而概为可攻下也。若不大便六七日者，此悍气之邪，又转入于本经，以成胃家燥实，巩有燥屎在胃。先与小承气汤。汤入腹中，小肠气通，而胃中有燥实之气者，必下转矣。故转失气者，此有燥屎也，乃可攻之。若不转失气者，胃无燥屎，客热在外，而中气虚寒，此但初头鞭，后必溏，不可攻之。攻之，则虚寒其胃气，必致胀满而不能食矣。下之，则津液干燥，而欲引水以自救，胃中虚冷，故与之即哕也。其后发热者，复感阳明悍热之气，故必大便夏鞭、然下后，故少也。虽复感阳热之气，然肠胃已虚，止可与小承气汤以和之，不可财令其泄下。不转失气者，慎不可攻，深戒之辞也。夫阳明之本气，与悍热之卫气，皆由胃脏之所生，始虽各走其道，后必合于阳明。是以上章先论阳明本气，而后论悍气者，病本气而转属悍气，后复归于本气之胃腑也。此章先论阳明悍气，而后论本气者，乃病卫气而转属于本气之胃腑，后复归于悍气也。当知二阳之气。总属阳明之所生，可分而可合者也。(眉批：不大便六七日，当知不发潮热矣。曰汤入腹中，谓通小肠之气也。此章与后得病二三日，大意相同。荣卫谐行，在气则急。入于经荣则转属阳明之本气，而反成缓证，故必俟胃家实而后可攻。)
　　夫实则谵语，虚则郑声。郑声者，重语也。直视谵语喘满者死，下利者亦死。
　　以下十二章，因证各有不同，总论谵语之虚实。夫实者邪气实，而虚者正气虚也。谵语者，妄语也。盖阳明乃燥热之经，阳热甚而神谵昏乱，故语言谵妄也。甚则登高弃衣。妄言骂詈，皆阳热之盛也。郑，重也，即语声之重浊而频烦也。夫声音之道。阴清而阳浊，阳热盛而阴气亡，故不能清正其音声也。神气不足，不能更易，故言而复言也。经云：阳盛则嗔。直视者，阳热甚而目嗔也。喘满者，正气脱也。下利者，阴液亡也。邪甚正亡，故皆为死证。(眉批：声即语中之声，故首提郑声而后无郑声之证。盖即以谵语之声，而分虚实也。直视谵语，邪实也。喘满下利，正虚也。)夫阳明热甚则狂，伤寒有狂病，而本经无狂证。盖总属谵语中之实热证也。后人复添狂证一条，是三百九十七法之外，又增一法矣。
　　发汗多，若重发汗者，亡其阳，谵语脉短者死，脉自和者不死。
　　发汗多而又重发其汗，则亡阳矣。正气虚而邪热盛，则神志昏而谵语矣。夫荣卫气血，阳明之所生也，故阳明脉长而大，短则生气虚矣。阳气亡于外，根气绝于内，是以命将难全。脉自和者，根本尚存，故为不死。
　　伤寒若吐若下后不解，不大便五六日，上至十余日，日哺所发潮热、不恶寒、独语，如见鬼状。若剧者，发则不识人，循衣摸床，惕而不安，微喘直视，脉弦者生，涩者死。微者，但发热谵语者，大承气汤主之。若一服利，止后服。
　　伤寒若吐若下后不解，乃亡其阴而伤其血液，正气虚而邪反实也。血液燥竭，以致不大便五六日而上至十余日也。日哺所发潮热者，津液亡而阳明之气热也。不恶寒、独语，如见鬼状者，阴血伤而病不在气也。盖气病则恶寒，热入血室，则如见鬼状，神气虚，故独语也。脱阴者目盲，故不识人也。循衣摸床者。津液燥竭，四肢不能禀水谷之气，而手足躁扰也。惕而不安者，血液亡而阳明之脉病也。喘者，阳明之气厥也。直视者，阴气亡而目系绝也。脉弦者，阴气尚在，犹有可生之机。涩者，血液已绝，难免于死亡矣。微者，止发热谵语而无此危剧之证者，大承气汤主之。若一服通利，即止后服，不可再伤其阴也。夫大承气汤，如用之切当，所以攻热邪而养阴气者也。若妄下之，则亡其阴而邪反填于内矣。此章因吐下亡阴，而复用大承气者，正见其先后之妙用焉。(眉批：血者神气也。阳明脉病，详《素问•阳明篇》。)
　　阳明病，其人多汗，以津液外出，胃中燥，大便必鞭，鞭则谵语，小承气汤主之。若一服谵语止者，更莫再服。
　　此肠胃燥实而谵语也。然非阳明经气之热实，故止宜小承气汤以和之，又不可令其过服。盖凡关阳明悍热之气者，宜大方急剂。如肠胃燥实，虽致谵语者，不可大泄下也。
　　阳明病，谵语、发潮热、脉滑而疾者，小承气汤主之。因与承气汤一升，腹中转失气者，更服一升。若不转失气，勿更与之。明日不大便，脉反微涩者，里虚也，为难治，不可更与承气汤也。
　　此病阳明之热气，而反伤胃气者也。夫潮热者，阳明之悍气也。经脉者，胃气之所主也。是以阳明燥热之病，止论证而不言脉，言脉则关于胃气矣。谵语潮热，病阳明之热气也。脉滑而疾，邪侵经脉，百胃气伤也。脉者，阴也。阳热之邪入于经脉，阴阳邪正之相搏，其脉则滑，阴不胜其阳，则脉流薄疾也。是以虽有谵语潮热之热实，止可与小承气汤以和之。若转失气者，胃中燥热，更服一升。不转失气者，勿更与之，恐其泄下而愈伤其阴也。明日不大便，而脉反微涩者，邪热实而正气虚也。微为气虚涩则无血，此胃气虚于里，虽有热实，不可攻之，故为难治。夫阳明之为病。论邪重在阳明，论正气重在胃气。故邪在阳明之悍气者，宜急下，宜大下。邪在胃气，无燥屎者，止宜和润而顾其正气也。至于脉迟、脉滑、脉微涩，皆重在胃腑之本气。此章邪实正虚，不可更与承气，是以难治。
　　阳明病，谵语，有潮热，反不能食者，胃中必有燥屎五六枚也。若能食者，便鞭耳。宜大承气汤下之。
　　谵语潮热，阳明之热证也。反不能食者，此经气热而成胃燥，必有燥屎五六枚。若能食者，但鞭在大便耳。夫胃中有燥屎者宜下，谵语潮热，大便鞭者亦宜下。故总结日：宜大承气汤，谓无论其能食不能食，而皆当攻下之也。谵语潮热，热在悍气也。燥屎，热在胃气也。如止病燥屎者，宜小承气汤试之，不可妄下。此兼有潮热谵语之热证，故无论燥屎之有无，并宜攻下之也。
　　阳明病，下血语语者，此为热入血室。但头汗出者，刺期门，随其实而泻之，浪然汗出则愈
　　阳明病，阳热证也。下血，则经脉空虚，而热入于室矣。邪入于经，热不得越，故但头汗出。血伤，故谵语也。期门者，足三阴阴维之会，刺之以泻其阴中之热邪，则气血和而汗出自愈矣。按冲任二脉，起于胞中，为经络之海，并足阳明少阴之间，循腹上行，会于咽喉，络于唇口。惟女子月事以时下，则血室空虚，名曰热入血室。今不曰妇人者，盖男女经脉气血所同。惟女子以月经，数脱于血，冲任之脉不荣口唇，故须不生焉。
　　汗出谵语者，以有燥粪在胃中，此为风也。须下者，过经乃可下之，下之若早，语言必乱，以表虚里实故也。下之则愈，宜大承气汤。
　　此风邪伤气，而转于胃土也。夫汗出。非汗多，津液非竭。而发谵语者，以有燥粪在胃中，此为风也。盖风伤表气，故汗出。风木之邪，贼伤土气，以致燥而成粪也。然此因风燥而非热燥。须下者，过经乃可下之，使风热之邪，仍随经转而外解，胃中燥粪，然后从而下之。若下之早，则风热表邪，尽入于里，胃中热甚，语言必乱，以表虚里实故也。仍宜下之则愈，宜大承气汤。
　　伤寒四五日，脉沉而喘满，沉为在里，而反发其汗，津液越出，大便为难，表虚里实。久则谵语。
　　伤寒四五日，邪当入里之期，脉沉而喘满，邪为在里，反发其汗，致津液越出，燥久而成热实矣。以上二章论表虚里实而谵语。表为阳，阳虚则神昏，里为阴，邪并于里，阴不胜其阳，而语言妄乱也。夫谵语多用承气，此章不立方者，系燥实而非热实，在于里而不涉阳明也。上章因风而即发谵语，必俟过经，方可下之。此因津液燥久，而后谵语者，不立下方，皆审证之因，而治分缓急，不可概以谵语燥鞭为热实。而即攻下之也。(眉批：曰伤寒是非阳明本经之证。)
　　三阳合病，腹满，身重，难以转侧，口不仁，面垢，谵语，遗尿，发汗则谵语，下之则额上生汗，手足逆冷，若自汗出者，白虎汤主之。
　　三阳合病者，合病三阳之气也。列于“阳明篇”中者，以位居中土，间于二阳之间，而阳明之证居多也。胃病者腹满，胃气伤，则身重也。经曰：足阳明是动病，不能转侧，甚则面有微尘，盖枢折故不能转侧，风木伤而土垢不去也。夫浊气出于胃，走唇舌而为味，胃气伤，故口不仁也。谵语者，阳明经气热也。遗尿者，太阳膀脆不约也。发汗，则虚其表，津液越出而发谵语。下之，则虚其里，热邪内入，热不得越，而但额上生汗也。热入深，故手足厥冷也。若自汗出者，三阳气分之邪，而转入于经矣。经脉者，阳明之所主也，故宜白虎汤以解之。(眉批：额上为三阳之会。)三阳合病而归于阳明，诚为万物之所归也。
　　二阳并病，太阳证罢，但发潮热，手足染泉汗出，大便难而谵语者。下之则愈。宜大承气汤。
　　太阳证罢，尽属于阳明矣。但发潮热，无外证矣。染染，水注貌。热入深而汗大泄，津液亡而大便难，燥实热盛，则谵语矣。下之则愈，宜大承气汤。
　　阳明病，脉浮而紧，咽燥口苦，腹满而喘，发热，汗出，不恶寒，反恶热，身重。若发汗则躁，心愦愦，反谵语。若加温针，必怵惕烦躁不得眠。若下之，则胃中空虚，客气动膈，心中懊侬，舌上苔者，桅子豉汤主之。
