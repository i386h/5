<!-- { "loadSidebar": true } -->
　　此承上文而申言汗后亦有胃实之证也。发汗后恶寒者，虚故也，此上文所已言者也。若不恶寒但热者，乃里气有余而阳热过盛，是为实也。夫实则泻之，热则凉之，故当与调胃承气以和其胃气焉。愚按：《灵》、《素》中凡论五脏必兼言胃，几论虚寒必结实热一证而本论亦然。
　　太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者五苓散主之。
　　
　　
　　五苓散方
　　猪苓十八铢泽泻一两六铢白术十八铢  获苓十八铢  桂枝半两
　　上五味，捣为末，以白饮和，服方寸匕日三服，多饮暖水，汗出愈。
　　徐氏曰：此下凡七节，皆言发汗后不能转输其津液，以致胃中干烦渴者。前四节皆五苓散主之，后三节乃复申前四节之意，言发汗后不但胃燥烦渴。而更有虚其心气、肺气、胃腑之真气者，首尾皆言胃气，伤寒以胃气为本也。太阳病，发汗后，大汗出者，竭中焦水谷之津，故胃中干；津液不能滋溉于上，则烦躁；胃不和，则不得眠也。欲得饮水者，不可恣其所欲，须少少与饮之，盖阳明乃燥热之气，水乃阴寒之质，令阴阳合而胃气和则愈，使胃气不能自和，必因脾气之并虚矣。若脉浮者，浮则为虚，脾虚不能为胃行其津液，故小便不利也；身微热者，脾气虚而身热也；消渴者，津液不输而消渴也。五苓散主之，白术助脾土之上输，苓、泽运水道之升已而降。桂枝助三焦之气以温肌肉，用散者取其四散之意，多饮暖水汗出者，助水津之四布也。
　　发汗已，脉浮数，烦渴者，五苓散主之。
　　承上又而言，不但脾气虚微。小便不利者五苓散主之，即脉浮数而证烦渴者，亦五苓散主之。盖发汗而渴，津液渴于胃。必藉脾气之转输而后能四布也。
　　伤寒汗出而渴者，五苓散主之。不渴者，茯苓甘草汤主之。
　　
　　茯苓甘草汤方
　　茯苓二两  桂枝二两  甘草一两  生姜三两
　　上四味，以水四升，煮取三升，去滓，分温三服。
　　此释上文之义，而申明助脾调胃之不同也。夫汗出而渴者，乃津液之不能上输，用五苓散主之以助脾。不渴者，津液犹能上达，但调和中胃可也，茯苓甘草汤主之。方中四味主调和中胃而通利三焦。
　　中风发热，六七日不解而烦，有表里证，渴欲饮水，水入则吐者，名曰水逆。五苓散主之。
　　此言不因发汗，若欲作再经而烦渴者，亦主五苓散，以别上三节发汗而渴之意。中风发热，至六七日不解，夫六日一周，七日来复而不解，将值阳明主气之期。烦渴者，胃络不上通于心则烦，风热交炽于内则渴。发热不解，表证也；渴欲饮水而烦，里证也；水入则吐者，胃气之不舒，名日水逆。夫胃既不能游溢精气上输于脾，仍藉脾气之散精，通调输布。五苓散主之，是其义也。
　　未持脉时，病人叉手自冒心，师因教试令咳而不咳者，此必两耳聋无闻也。所以然者，以重发汗，虚故如此。重去声
　　此言大汗出后，匪只虚其心液而为烦渴，更有虚其心气者也。病人叉手自冒心者，心气虚而欲得自按也；今咳不咳耳聋者，以心开窍于耳，重发汗而心气虚，故如此。
　　发汗后，饮水多，必喘，以水灌之，亦喘。此言水精四布，匪只脾气转输，更由肺气之通调也。是以发汗后则肺气已虚，若再饮冷、寒形，则肺脏伤而必喘。
　　发汗后，水药不得入口为逆，若更发汗必吐下不止。此言发汗后，匪只胃亡津液而为烦为渴，更有伤其胃腑之真气者，水药不得入口，则胃腑真脏之气将虚，是为逆矣。若更发汗，必上虚下竭而吐下不止。丘氏曰：为逆者，为之吐逆也，即水药不得入口之义。
　　发汗吐下后，虚烦不得眠，若剧者，必反覆颠倒心中懊浓，栀子豉汤主之。若少气者，栀子甘草豉汤主之。若呕者，栀子生姜豉汤主之。
　　
　　
　　栀子豉汤方
　　栀子十四枚  香豉四合，绵裹余仿此
　　上二味，以水四升，先煮栀子，得二升半，内豉，煮取升半，去滓，分温二服。旧本有一服得吐止后服七字。此因瓜蒂散中有香豉而误传于此也，今为删正。
　　
　　
　　栀子甘草豉汤方
　　栀子十四枚  甘草二两  香豉四合
　　上三味，以水四升，先煮栀子、甘草，取二升半，内豉，煮取升半，去滓，分温二服。
　　
　　
　　栀子生姜豉汤方
　　栀子十四枚  生姜五两  香豉四合
　　
　　上三味，以水四升，先煮栀子、生姜，取二升半，内豉，煮取升半，去滓分温二服。
　　自此以下凡六节，皆论栀子汤之证治。夫少阴主先后天之阴阳、水火、心肾二气上下时交，下焦之阴气上交于心，以益离中之虚；上焦之君火下交于肾，以助坎中之满；中焦之津汁上资于心而为血，下藏于肾而为精。发汗、吐下后则中上两虚。是以虚烦不得眠也。不曰伤寒中风，亦不曰太阳病，而曰发汗、吐、下后，谓表里无邪而为虚烦也。心气虚则烦，胃不和则不得眠也。剧，甚也。反覆颠倒者，不得眠之甚也。澳侬者，烦之甚也。栀子豉汤主之，栀子凌冬不凋，得冬令水阴之气，味苦色赤形图小而象心，能启阴气上资于心复能导心中之烦热以下行。豆乃肾之谷色，黑性沉等，熟而成轻浮，王启阴藏之精上资于心、胃，阴液上滋于心而虚烦自解，津液还入胃中而胃气自和。夫气发原于下而生于中，若少气者，加甘草以和中，呕者，中气逆也，加生姜以宣通。日少气者，谓栀子豉汤之从下而中；曰呕者，由中而上也。本方栀子原无“炒黑”二字，栀子生用，其性从下而上，复从上而下若炒黑则径下而不上矣。陆氏曰：首节论栀子从下而上，以下论栀子从上而下，故末结日：病人旧微唐者，不可与服之。按：元人王好古曰：本草中并不言栀子能吐，奚仲景用为吐药，嗟!嗟!仲祖何曾为吐药耶？即六节中并不言一吐字，如瓜蒂散证，则曰：此为胸有寒也，当吐之。况既汗、吐后，焉有复吐之理？此因讹传讹、宜为改正。沈氏日：治伤寒虽有汗、吐、下三法，而本论四百七十四证，内用吐者，止二三证，复列医吐之过者数条，盖吐则伤膻中之宗气，伤中焦之胃气，故不轻用也。
　　发汗，若下之而烦热，胸中窒者，栀子豉汤主之。
　　此言香豉之能上，而栀子之能下降也。发汗，若下之则虚其中矣。烦热胸中窒者。余热乘虚而窒塞于心下也。宜栀子导君火之气以下行，香豉启阴中之液以上达，阴阳上下相和而留中之虚热自解矣。
　　伤寒五六日，大下之后，身热不去，自中结痛者，未欲解也，栀子豉汤主之
　　此言外邪未尽而心中结痛者，栀子豉汤能解表里之余邪也。伤寒五六日，病当来复于太阳，大下之则虚其中而热留于内，是以心中结痛而身热不去，此未欲解也。宜栀子豉汤清表里之余热，从外内以分消。盖栀子苦能下泄，以清在内之结痛，香豉甘能发散，启阴液为微汗，以散在外之身热。按：葛翁《肘后方》用淡豆豉治伤寒，主能发汗。
　　伤寒下后，心烦、腹满、卧起不安者，栀子厚朴汤主之。
　　栀子厚朴汤方
　　栀子十四枚  厚朴四两  枳实四枚炒，沙浸去穰后仿此。
　　上三味，以水三升半，煮取一升半，去滓，分温二服。
　　此言伤寒下后，余热留于胸腹胃者，栀子厚朴汤主之也。夫热留于胸则心烦，留于腹则腹满，留于胃则卧起不安。栀子之苦寒能泄心下之热烦，厚朴之苦温能消脾家之腹满，枳实之苦寒能解胃中之热结。高子曰：枳实按《神农本经》主阴寒热结气，长肌肉，利五脏，益气轻身，盖枳实臭香，色黄味辛，形圆宣达中胃之品也，炙香而配补剂，则有长肌益气之功，生用而配泄剂，则有除邪破结之力。元人谓枳实泻痰，能冲墙倒壁，而后人即为破泄之品，不可轻用。且实乃结实之通称，无分大小，宋开宝以小者为实，大者为壳，而后人即谓壳缓而实速，壳高而实下，此皆不明经旨，以讹传讹耳。
　　伤寒，医以丸药大下之，身热不去，微烦者栀子干姜汤主之。
　　
　　栀子干姜汤方
　　栀子十四枚  干姜二两
　　上二味，以水三升半，煮取一升半，去滓分温二服。
　　愚按：本论中凡日丸药下之者，乃假丸药以言邪留于脾胃也，仲祖取意以脾胃属土，形如弹九，类相感尔。伤寒，医以丸药大下之，则余邪下留于脾矣；身热不去者，太阴外主肌肉也；微烦者，脾是动病则上走于心，故微烦也。用干姜温脾而治身热，栀子泻心以除烦。陈氏日：栀子、干姜一导心热下行，一宣脾气上达，火土相生亦交（女后）坎离之义也。
　　凡用栀子汤，病人旧微溏者，不可与服之。
　　此言栀子而不言豉者，申明栀子之苦能下泄，故病人旧微溏者，不可与服之。丘氏曰：至此，亦结胃气一条。
　　伤寒论卷第二
　　钱塘 张志聪隐庵注释
　　同学 高世栻士宗纂集
　　辨太阳病脉证篇第二
　　太阳病，发汗，汗出不解，其人仍发热，心下悸，头眩，身（目闰）动，振振欲擗地者，真武汤主之。方载少阴篇
　　愚按：自此以下凡八节皆言汗后变证，以示不可轻汗之意，此言发汗夺其心液而致肾气虚微也。太阳发汗仍发热者，太阳之病不解也；心下悸者，夺其心液而心气内虚也；头眩者，肾精不升太阳阳气虚于上也；身（目闰）动，振振欲擗地者，生阳之气不充于身，筋无所养，故有经风不宁之象也；夫发汗则动经，身为振振摇者，乃中胃虚微以致肝气上逆，故但以苓桂术甘调和中土。此身（目闰）动，振振欲擗地者，乃心肾两虚，生阳不能充达于四体，故以真武汤主之。真武者，北方元武七宿镇水之神也。用熟附壮火之原，温下焦之寒水，白术补中焦之土气，生姜达上焦之阳气，茯苓归伏心气，芍药通调经脉，三焦和而元真通畅，心气宁而经脉调和矣。
　　咽喉干燥者，不可发汗。
　　高子曰：此足上文之意，故无下文。夫心脉从心系入肺，上挟咽，咽干而燥，心血虚也。肾脉入肺中，循喉咙，喉干而燥，肾精虚也。若咽喉干燥者，心肾之精血皆虚，故不可发汗，发汗则心下悸，而有上文之变证矣。上文言汗后之变证，此乃未发之先机，本论错宗之妙，读者以意会之。
　　淋家不可发汗，发汗必便血。
　　太阳之表汗，膀胱之津液也。淋家者，病五淋之人，膀胱之津液已虚，故不可发汗，发汗必动胞中之血而下便。夫膀胱者，胞之室也。
　　疮家虽身疼痛，不可发汗，汗出则痉。
