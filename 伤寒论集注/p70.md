<!-- { "loadSidebar": true } -->
　　此病发于表阳而有里也。盖表气者，胃气也。胃气之从胸而达于肤表，是以亦如太阳证之有表复有里也。脉虽紧，亦不得为太阴证，盖阴不得复有发热汗出，不恶寒反恶热之外证也。阳明病脉浮，邪在表也，紧则又入于里阴之分矣。咽燥口苦，腹满而喘。邪在里也。发热汗出，不恶寒，反恶热，邪在表也。身重，表气受邪而胃气伤也。此胃气之外内相通。有表里之兼证，故难从汗下而解。若发汗，则反伤心肾之血液，胃腑之谷津。肾气伤则躁，心气伤则愦愦，津液燥竭则反谵语也。此邪在气而不在经。若加温针，则反伤其经脉。经脉者，亦胃腑心肾之所主也。心肾之气伤，必怵惕而烦躁，胃气不和，则不得眠也。若下之，则胃中空虚，客气动膈，在表之邪，尽入于胸内矣。邪入于胸，则心中懊侬，舌上苔者，君火之气郁于上也，宜桅子鼓汤。吸阴液以上滋，泻邪热以下泄，则在内之邪，尽从清凉而解散矣。(眉批：前五句与阳明中风相同，但不恶寒、反恶热，外证未去耳。“阳明篇”凡言脉，皆在胃气上论。用而字，则两脉可分论，本经之虚字不可轻忽。里为阴。经云：胃病者腹满，阳明气厥则喘，胃气逆则呕苦。阳明病发，其谷津之汗则当解矣。不解而谵语，故曰反。)“太阳篇”之阳微结，有表复有里，而用小柴胡汤者，涉于枢胁之间。而太阳又主开也，阳明主阖。而邪又在胸腹，故止可从乎里解。
　　若渴欲饮水，口干舌澡者，白虎加人参汤主之。
　　此承上文而复率邪热之入于经也。经气燥热，故渴欲饮水，胃脉环唇口。胃络通于心，故口干舌燥也。用白虎汤，清解经络之热邪，加人参以滋津液。按上章以谵语，故列于“谵语篇”中。，以下三章，复申明在气在经之各有分别，故即附次于后。咽燥口苦，口干舌燥，各有分别。
　　若脉浮，发热，渴欲饮水，小便不利者，猪苓汤主之
　　
　　
　　猪等汤方
　　猪苓去皮泽泻茯苓滑石阿胶各一两
　　上五味，以水四升，先煮四味，取二升，去滓，内阿胶，烊消，温服七合，日三。
　　上章以邪入于经，而经气燥热者，宜白虎加人参汤主之。此复论经气受伤，不能转输水液，而亦致渴欲饮水者，又宜猪苓汤之所王也。脉浮发热，邪在外也。浮则为虚，经气伤也。夫饮入于胃，上输于脾肺，通调于膀胱，若渴欲饮水，而小便不利者，经气不能输化也。用猪苓、茯苓、泽泻，平淡而能上渗下泄；阿胶助肺气以通调；滑石利小便而清胃热、水津布泄，则邪热清而渴自解矣。
　　阳明病，汗出多而渴者，不可与猪苓汤。以汗多，胃中燥，猪苓汤复利其小便故也。
　　此复中明猪苓汤乃渗泄之剂，而胃中干燥者。非所宜也。
　　
　　辨阳明病脉证篇第二
　　脉浮而迟，表热里寒，下利滑谷者，四逆汤主之。
　　此即直中之风寒，而先论其胃气焉。浮则为风，迟则为寒，兼之胃气受伤，故脉虚浮而迟矣。邪中于里，故表虽热而里气寒，即风为阳邪，而亦贼伤土气也。如不能化热，而下利清谷者，四逆汤主之。(眉批：邪在胃，虽风亦不能化热。)
　　若胃中虚冷，不能食者，饮水则哕。
　　上章总论胃腑之气，此分论风寒之邪。夫不能食者名中寒，若胃中虚冷，而不能食者，此胃中于寒，胃气虚而不能为热，与之水则哕，以言其虚冷之征验也。四逆汤王之。
　　脉浮发热，口干鼻燥，能食者则衄。
　　夫能食者名中风，脉浮发热，此直中之风邪，化热而发越于外也。口干鼻燥，风热之邪，迫于经也。“辨脉篇”云：脉浮鼻中燥者必衄，盖阳明之经脉起安页中也。以上三章论胃腑直中之风寒，故不曰阳明病。(眉批：此言寒凝之邪在胃，风动之邪能复出于经。在经则化热矣。)
　　阳明病，下之，其外有热，手足温，不结胸，心中懊侬，饥不能食，但头汗出者，桅子豉汤主之。
　　此释明阳明胃气之从胸而出表也。夫表邪内陷则入于胸，结于有形之间者，为结胸入于无形之内者，为桅子鼓证。是以太阳阳明之皆有桅子豉证也，盖太阳王开，病则反阖；阳明主间，病则反开。是以太阳有结胸，而阳明之不结胸也。其外有热、手足温者，阳明之气在表，下之而入于肌腠之间也。不结胸，心中懊侬者，不结于有形，而入于宫城之内也。邪热内入，则有余于胃而善饥，邪碍于胸，故不能食也。热郁于中，而不得越，故但头汗出，宜桅子豉汤以解之。(眉批：在肌层，故曰外。)此论阳明之气从胸，下章在胁。
　　阳明病，发潮热，大便溏，小便自可，胸胁满而不去者，小柴胡汤主之。
　　此论邪伤阳明卫气，尚在于枢胁之问，而未入于内也。阳明病，发潮热，邪伤悍热之气也。如大便清，小便自可，胸胁满而不去者，此尚在于枢胁之问，而未入于里，虽有潮热，止宜小柴胡汤以和解之。(眉批：阳明者，两阳合于前，而阳明主阖。是以涉于少阳之枢，反结而无往来出入也。
　　阳明病，胁下鞭满。不大便而呕，舌上白苔者，可与小柴胡汤。上焦得通，津液得下，胃气因和，身傲然而汗出解也。
　　此论邪伤阳明之本气，而在于枢胁之间也。上焦出胃上口贯膈，布胸中而走腋，腋之上际为胁，胁下鞭满，则上焦之气不通矣。夫水谷入口，其味有五，各注其海。津液各走其道，故三焦出气，以温肌肉，充皮肤为其津，其流而不行者为液。上焦之气不通，则上之津液不得下和于胃，是以舌上白苔而不大便也。上焦气逆，故使呕也，可与小柴胡汤，解其枢胁。上焦得通，津液得下，胃气因和，身成然而汗出解也。以上三章论阳明之二气，亦如太阳之气，从胸胁而出入也。上章论卫气，故曰潮热。此章论胃气，故曰津液。
　　阳明中风，脉弦浮大而短气，腹都满，胁下及心痛。久按之，气不通，鼻干不得汗，嗜卧，一身及面目悉黄，小便难，有潮热，时时哕，耳前后肿，刺之小差，外不解。病过十日，脉续浮者，与小柴胡汤。脉但浮，无余证者，与麻黄汤。若不尿，腹满，加哕者不治。
　　此节第九章之阳明中风证也。前章始论阳邪入于阴分，脏腑阴阳之气，因邪而见证。此复论风邪在内之为患，而并立救治之方焉。阳明中风，脉弦浮大而短气者，在内之邪。复从膈胁而欲外出，故脉弦浮大，膈气伤，故气短也。入腹之邪，充塞于上下之间，是以腹都满，欲出而不能，故胁下及心痛，久按之气不通也。经气燥热而不通，故鼻干不得汗，卫气不得行于阳，故嗜卧也。热郁于太阴之分，故一身及面目悉黄。气不输化，故小便难也。邪干阳明，是有潮热，哕为气逆，故时时哕也。此风邪始入于中焦空郭之间，干大阴而腹满，久则充塞乎上下，三焦之气咸伤，阳明胃气皆病，欲出不能，故见此证也。耳前后，乃阳明经络之所循，刺则微泄其气，故小差，而外不解也。病过十日，又当少阳之所主，得少阳之枢转，而脉续浮者，与小柴胡汤，使邪从枢气而出。若但浮，无余证者，牙卜已外出矣，与麻黄汤以表散之。若不能出而不尿，下焦阖炙。腹满，中焦不通矣。加哕，胃气伤而上焦逆矣。邪不外出，上下不通，不治之证也(眉批：此阳明之气同邪入于阴分，故与青龙同。内脂上连于胸，下连于胁，邪在膈下，故必从枢胁而出。)此与大青龙证相似，然太阳主开，而气机外达，虽曰烦躁，而未涉乎少阴，此邪在于脆下太阴之分。太阴气伤，而不能输转，以致腹都满而面目身黄。若不能从枢气以外转，则邪无从出矣。
　　阳明病，自汗出，若发汗、小便自利者，此为津液内竭。虽鞭，不可攻之。当须自欲大便，宜蜜煎导而通之。若土瓜根及大猪胆汁，皆可为导。
　　
　　
　　蜜煎方
　　蜜七合
　　上一味，于铜器内，微火煎之，凝如饴状，搅之勿令焦着，欲可丸并，手捻作挺，令头锐大如指，长二寸许。当急造，冷则鞭，以内谷道中，以手急抱。欲大便时，乃去之。
　　
　　
　　猪胆汁方
　　大猪胆一枚，泻汁，和醋少许，以灌谷道中。如一食顷，当大便，出宿食恶物甚效。
　　此论燥实之不可攻也。阳明病，因汗出多而又小便自利，以致津液内竭，然此非热实，虽鞭。不可攻之，当须自欲大便。然小便自利，恐津液不能还入胃中，故宜蜜煎导而外取之。蜜乃稼穑之至味，滑润而利；土瓜根气味苦寒，而性欲蔓行于上；水畜之甲胆，汁苦泄而性升，咸能上行而复导其下泄，故皆可为导。
　　阳明病，脉迟、汗出多、微恶寒者，表未解也。可发汗，宜桂枝汤。
　　此阳明表气之为病也。表气者，胃气也。胃气伤，故脉迟也。夫阳明主阖，病则阖折而反开，是以汗出多。微恶寒者，表气虚也。盖开则表气与邪，同陷于肌腠之间，故为表未解也。宜桂枝汤发汗，以解肌中之表邪。阳明阖折而反开，无在表之热证，故虽有表气在肌，而止用桂枝汤以解表，非若太阳之加厚杏子也。
　　阳明病，脉浮无汗而喘者。发汗则愈，宜麻黄汤。
　　此阳明卫气之为病也。卫气在表，故脉浮。邪正之气，相拒于肤表之间。故无汗而喘也。宜麻黄汤以发散其表邪。夫邪于本气，阖则反开，故汗出多。而为桂枝汤证。邪干卫气，则卫外而同，不容于邪，故始则无汗而喘也。(眉批：“太阳篇”并病章曰：脉浮者可发汗。宜麻黄汤。)夫无汗而喘，有类太阳之伤寒。然脉但浮，而无阴阳俱紧之寒脉，无头痛恶寒之气化，无项强腰痛之经证，是以为阳明病也。
　　阳明病，发热汗出者，此为热越，不能发黄也。但头汗出，身无汗，剂颈而还，小便不利，渴饮水浆者，此为瘀热在里。身必发黄，茵陈篙汤主之。
　　
　　
　　茵陈蒿汤方
　　茵陈篙六两桅子十四枚，炒大黄二两
　　上三味，以水一斗，先煮茵陈，减六升，内二味，煮取三升，去滓，分温三服。小便当利，尿如皂角汁状，色正赤，一宿腹减，黄从小便去也。
