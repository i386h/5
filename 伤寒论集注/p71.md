<!-- { "loadSidebar": true } -->
　　此表邪内郁，而不得发越者也。夫桅子豉证，其外有热，手足温，不结胸，心中懊侬，乃从外以及胸，此则从胸而及腹，较之桅子豉证，而更深下者也。膈之下，肠胃之郛郭也。阳热之气，郁结于内，而不得越，是以身无汗，而但上蒸于头也。小便不利。气不化也。渴饮水浆，腑气燥也。此为瘀热在里，不得从乎汗出，而阳明之色，必发见于形身矣，茵陈篙汤主之。茵陈，虽属篙类经冬不死，因旧茵而生，故名因陈。性味苦寒，能解结热，取其性之发陈，则陈郁之热，得以发泄矣。配桅子以清上，佐大黄以涤下。(眉批：故仍用桅子。里者，形身之内，肠胃之外也。邪不入腑，故从小便而出。色主天，脉主地，故在气者见于色，在经者见于脉。)夫太阳阳明之气，皆从胸膈而出。、太阳之本在下，故止有抵当桅子豉证。阳明之本在腹，故多有苗陈篙之证也。
　　阳明证，其人喜忘者，必有蓄血。所以然者，本有久瘀血，故令喜忘。屎虽鞭，大便反易。其色必黑，宜抵当汤下之
　　此承上气分之邪，而下及于所生也。盖血者，神气也。神气伤，故喜忘也。夫血瘀久，而后喜忘，故曰：本有久瘀血也。此与“太阳篇”之抵当汤证相同。总属热在下焦，而伤其血，盖太阳之气起于膀胱，故验其小便；阳明之气本于肠胃，故验其大便焉。(眉批：承上之病，故曰证。心主血，下瘀久则心气虚，故喜忘。此章所谓阳明之为病，胃家实是也。)“太阳篇”之虽瘀而不久，故无喜忘之证。
　　阳明病下之，心中懊侬而烦，胃中有燥屎者可攻。腹微满，初头鞭，后必溏，不可攻之。若有燥屎者，宜大承气汤。
　　此论阳明之经证也。盖阳明之邪，在气而内入，则为心中懊侬、为腹满，在经则入腑而为燥屎也。夫邪有在气者，有在经者，有先病气而后入于经者，有经气之兼病者，盖气虽行于脉外，而经气外内之相通也。是以心中懊依，邪尚在气，胃中有燥屎。邪入于经矣。盖阳明之经脉，从缺盆而入胸，下络于腑。阳明主秋金之燥气，故热在经，而腑则有燥屎矣。若膜微满，此又在气而不涉经，不涉经则不溜腑，故但初头鞭，后必溏，不可攻也。若有燥屎者，宜大承气汤。(眉批：阳明之经从胸络胃，阳明之气从胸归腹。胃者，阳明之腑也。如太阳之邪在经，而后热结膀胱。)夫气分之邪，入经而后入腑。是以小柴胡汤证，虽二三下之，而多有仍在不罢者，邪在气也
　　病人不大便五六日。绕脐痛、烦躁、发作有时者，此有燥屎，故使不大便也。
　　上章分论邪之在气在经，以下四章证经邪之热实，而成燥屎也。曰病人者，承上文而言也。阳明经脉，入缺盆下膈，属胃络脾。其直者，从缺盆下乳内廉，下挟脐，入气街中。其支者，起于胃口，下循腹里，下至气街中而合。夫腹气有街，气在腹者，与冲脉于脐左右之动脉间。盖脐之左右，腹街之分也。阳明经脉，入于气街。绕脐痛者，阳明腹中之经气实也。经脉热实，故烦躁也。发作有时者，经气之外内也。邪入于经而在腹，则及于腑而成燥屎，故使不大便也。此言经气实而致有燥屎，有燥屎而致不大便也。
　　病人烦热，汗出则解。又如疟状，日晡所发热者，属阳明也。脉实者，宜下之；脉浮虚者，宜发汗。下之，与大承气汤；发汗，宜桂枝汤。
　　此言经气之外内也。病人烦热，邪在表阳，汗出则解。又如疟状者，表邪已解，而入于经也。邪随经络沉以内薄，与卫气相应乃作，故如疟状也。卫气日晡而行于阳明，日晡所发热者，属阳明也。邪在经，故当审春脉之虚实，而别其邪之外内焉。脉实者，邪实于里，宜下解之。脉浮虚者，邪浮于外，宜汗解之。盖经络受邪，入脏腑为内所因，邪入于阳明之经络，而实于里，则转及于肠胃矣。故可与大承气汤。邪在外之经络，宜从汗解，故当与桂枝汤。(眉批：不曰潮热，而曰日晡所，盖非病卫气之阳明也。经曰：疟气随经络，盖邪在经而与气相乘，则如疟状。此章与太阳并病章：伤寒不大便六七日，头痛有热者，与承气汤大意相同。但此经中无太阳之表气，为少别耳。)此章无燥屎、无便鞭，止邪实于经，而用大承气者，盖经脉络腑、经气热实，即可攻之。无燥屎而不可攻者，此邪尚在气分，而未入乎经也。
　　大下后，六七日不大便，烦不解，腹满痛者，此有燥屎也。所以然者，本有宿食故也。宜大承气汤。
　　此论下后而复有燥屎也。夫大下之后，多以为虚烦虚满，亡血亡津液，致燥结而不大便者。然又有因宿食所致，而仍宜攻下之。盖胃为水谷之海，而属燥气之腑也。夫六七日之久，津液当还入胃中，而仍然不大便也。下后而致烦者为虚烦，今烦不解者，实也。攻之必胀满者，虚也。今满而且痛者，实也。盖中焦之经气受伤，不能主化，案饪之邪积于胃腑，虽大下之，推新而陈盆未去也，仍宜大承气汤以攻之。前章腹微满，邪在气也。此腹满而痛，邪实于腑也。
　　病人小便不利，大便乍难乍易，时有微热，喘冒不能卧者，有燥屎也，宜大承气汤。
　　此因燥屎，而阻碍上下之经气也。夫水谷入胃，淫精于经脉，胃气燥实，经气不输，故小便不利也。经云：经溲不利者，土气实也。不大便鞭而曰难者，盖气化则易，气逆则难也。时有微热者，经气外出，而不得发越也。胃气逆，故喘冒，不得从其故道，故不得卧也。此缘燥屎实于胃中，致碍经气不能输转，宜大承气汤下之则愈。前章论经邪及腑。此章论腑邪及经。盖经与腑，气相交通，不待邪入腑，而后成燥屎。是以前章邪在经者，说可与大承气汤。
　　食谷欲呕者，属阳明也，吴茱黄汤主之。得汤反剧者，属上焦也。
　　此言胃气之属阳明也。阳明者，燥金之气也。又胃之悍气，别走阳明，即卫气也。卫气者，悍热之气也。卫气受气于上焦，上焦之气，与荣俱行阳二十五度，行阴亦二十五度，是上焦之气与卫气相合也。吴茱萸汤，辛热之剂也。食谷欲呕者，乃胃腑虚寒，故当与吴茱萸汤。若因上焦不纳而致呕，此病悍热之气，而投以辛热之剂，是以得汤反剧也。此章论阳明属秋金之燥令，有余则成燥屎之实证，不足则为欲呕之虚证。盖谓胃气之属阳明，非阳明之为卫气也。“阳明篇”中毋分燥气、悍气，概曰阳明病。故释明于燥屎章末，以分别之。(眉批：论实证反结虚证一条，乃本经之章法。)前五章论阳明之燥实，此复结虚寒一条，盖言胃腑之虚买，皆属阳明，与卫气无涉。是以此章句法，无起无结，盖借吴茱萸汤，以分别阳明与上焦耳。
　　太阳病，寸缓、关浮、尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必鞭，不更衣十日，无所苦也。渴欲饮水者，少少与之，但以法救之。渴者，宜五苓散。
　　此论太阳阳明也。寸缓者，阳气衰也。尺弱者，荣气微也。关浮者，胃气强也。其人发热汗出，而复恶寒者，表气虚也。不呕者，邪不涉经也。夫表阳气分之邪，下之则入于心下而成痞。如其不下者，病人不恶寒而渴者，是转属阳明也。盖言太阳之气，从胸膈而达于皮肤，如转属于阳明之经，由皮肤而入于经络。如太阳之气，反入于胸，则无转属之证矣。故曰：但心下痞者，此以医下之，而太阳气分之邪，自入于胸，非转属也。如其不下，而病人不恶寒口渴者，此为转属阳明之经。盖太阳之气在表。而六经之络皆在于皮部故也。若小便数者，大便当鞭，然此系燥鞭，而非热鞭，属阳明之经，而不涉悍热之气，虽不更衣十日，无所苦也。渴欲饮水者，此经液燥竭，少少与之，而和润其燥，但当以法救之。盖言如小便数而津液内竭者，宜和润其燥，麻仁丸主之是也。如经气受邪所伤，不能转输津液，以致经脉燥竭而渴者，又宜五苓散以宣散之。此治燥渴之一法也。(眉批：更衣句，照应第三章之太阳阳明。下之而心下痞者，言邪在太阳之气分。借医下一句，单分别太阳转属阳明，在皮肤络脉之间，而不在胸膈之里。(素问•皮部论》曰：阳明之络，名曰害蜚。盖邪始于皮毛以及于络脉，如入于胸则不转入于经络矣。)
　　脉阳微而汗出少者，为自和也。汗出多者，为太过。阳脉实，因发其汗，出多者，亦为太过。太过为阳绝于里，亡津液，大便因鞭也。
　　以下三章分释上文之义。此章阳气微而汗出多，寸缓也。下章阴气乳而生热，尺弱也。末章胃气生热而强，关浮也。皆缘太阳之阳微阴弱，以致胃强而脾约也。阳脉微者，太阳之表气虚也。气虚而汗出少者，为自和也。出多者，为太过。阳脉实者，邪实于表也。应当发汗，出多者亦为大过。盖阳气微而汗出多，则愈亡其阳。阳气外亡，与里阴相绝，阳绝于里，而不能为阴之守，津液亡而大便因鞭也。
　　脉浮而乳，浮为阳，尤为阴，浮布相搏，胃气生热，其阳则绝。
　　浮为阳虚，乳为阴弱，浮乳相搏，乃气血两虚，则胃气虚而生热矣。胃之阳热独强，阴土之气不相交接而为转输，其阳则与阴相绝矣。
　　趺阳脉浮而涩，浮则胃气强。涩则小便数，浮涩相搏，大便则难，其脾为约，麻仁丸主之。
　　
　　
　　麻仁丸方
　　麻仁二升芍药半斤枳实半斤大黄一斤厚朴一斤杏仁一斤，去皮尖，熬。另研如脂胳
　　上六味为末，炼蜜为丸，如梧子大，饮服十丸，渐加以和为度。
　　趺阳者，足阳明胃脉也。其脉属胃络脾，胃为阳，脾为阴，浮为阳气盛，胃气生热而强甚也。涩为阴液虚，小便数而津液亡也。浮涩相搏，大便则难矣。夫脾主为胃行其津液者也。胃气独强，而与阴相绝，则脾无所转输而穷约矣。麻仁丸主之。麻仁补中益气，润燥利阴。大黄芍药，和胃热以养阴气。枳实厚朴，破泄其敦阜之强。杏仁利肺气，以滋金水之母。
　　太阳病三日。发汗不解，蒸蒸发热者，属胃也，调胃承气汤主之。
　　前章论转属阳明之经，此论转属阳明之胃，而皆为太阳阳明也。太阳病三日，阳明当受邪，发汗不解，而蒸蒸发热者，属胃也。盖胃腑气血并殷，热入于内，而有如甄簇之蒸发也。与调胃承气汤，和其胃热则愈。
　　伤寒吐后，腹胀满者，与调胃承气汤。
　　此因吐伤中气，而邪入于内也。伤寒吐后，虚其中矣。腹胀满者，邪内入矣。经云：胃病者腹填胀，邪伤胃气，故胀满也。盖邪发于外，是蒸蒸而不胀，热郁于内，则胀满而不蒸，故并宜调胃承气汤以和之。
　　太阳病若吐若下。若发汗后，微烦，小便数，大便因鞭者，与小承气汤和之愈。
