<!-- { "loadSidebar": true } -->
　　此过亡津液，而致阳明之腑燥也。足阳明之腑者胃也，手阳明之腑者大肠也，并属燥金之气，而肠胃之相通也。经云：手阳明大肠，是主津液，若吐若下，若发汗，小便数，皆所以亡津液也。津液亡而大便因鞭矣。盖热在胃腑者，宜调胃承气汤，和润其胃澡。燥在大肠者，宜小承气汤，以润泄其大便焉。然非悍热之便鞭，故不宜用大承气也。夫胃与大肠，皆属阳明。本经止言胃者，以足阳明之主气也。是以大便鞭而属气者，仍属于足阳明。大便鞭而属腑者，属手阳明也。
　　得病二三日，脉弱，无太阳柴胡证，烦躁，心下鞭。至四五日，虽能食，以小承气汤少少与微和之，令小安。至六日，与承气汤一升。若不大便六七日，小便少者，虽不能食，但初头鞭，后必溏。未定成鞭，攻之必溏，须小便利，屎定鞭，乃可攻之，宜大承气汤。
　　此论正阳阳明也。正阳阳明者，邪病阳明之悍气也。悍气者，卫气也。卫气循经而行于脉外，是以得病二三日而脉弱者，卫受邪而伤及于经荣也。无太阳柴胡证者，非太少之阳明也。经气伤，故烦躁而心下鞭也。盖气分之邪，则转及于经，邪入于经，而后溜腑，至四五日，虽邪不在胃而能食，然邪已在经，少与小承气汤以和之。至六日经尽，再与承气汤一升。若不大便六七日，邪虽入腑而不能食。然小便少者，此又气分之邪未尽，而气不化也。邪虽及腑，而尚在气，但初头鞭，后必溏。未定成鞭，攻之必溏，须气分之邪已尽，而小便利，屎定鞭，乃可攻之，宜大承气汤。(眉批：始得之为麻黄汤证，二三日则涉于经矣。涉经则转属阳明之本气，而反成缓证。故必俟胃家实而后可攻。若不大便六七日句，亦与前相同。盖阳胃皆属阳明之腑，止不大便而无潮热等证，当知转属阳明之本经矣。)此章与前第十六章：阳明病潮热，大便微鞭者，可与大承气汤。大略相同。
　　伤寒六七日，目中不了了，睛不和，无表里证，大便难，身微热者，此为实也。急下之，宜大承气汤。病在卫气，故止曰得病、曰伤寒。而不曰阳明病也。
　　上章论气分之邪转入于经，此则病气而不病经也。盖气者，悍热之气也。经者，燥金之经也。上章以操经，而又并于热气，反以小方缓用者，盖阳明富于水谷而荣血津液皆多，是以气病急而经证缓也。目者，经脉精血之所注，其精阳气上走于目而为睛，邪热甚则精阳荣血，并受其伤，是以目中不了了，而睛不和也。邪热在气，故无表之经证，里之腑证也。气伤而不能化，故大便难也。身微热者，热实于里也。急下之，宜大承气汤。(眉批：在腑则日鞭，在气故曰难。)
　　阳明病。发热，汗多者，急下之，宜大承气汤。
　　此承上文而言，止发热汗出而无经脉之证者，邪在气也。气分之邪热过甚，则迫其阴液外亡，亡则不祥莫大矣。急宜大下其邪热，以养其阴焉。此章病卫气，而伤阳明之液，故曰阳明病
　　发汗不解，腹满痛者，急下之，宜大承气汤。
　　卫邪在表者，宜麻黄汤以发汗，发汗不解而腹满痛者，邪实于内矣。若不急下，肠胃皆伤。
　　腹满不减，减不足言，当下之，宜大承气汤。
　　腹满痛者急下之，腹满不减者当下之，虽减亦不足论，亦当下之，宜大承气汤。盖谓急下之证。皆非肠胃实坚，乃阳明悍热之气与邪相并，缓则遂成不救，故虽减，亦不足论也。成氏引(要略》之腹满时减，当用温药。盖失体认于时不二字。
　　阳明少阳合病，必下利，其脉不负者，为顺也。负者，失也。互相克贼，名为负也。脉滑而数者，有宿食也。当下之，宜大承气汤。(眉批：即纵横之意。)
　　合病者，合病二阳之气也。二阳之气受邪。则里气微虚，故必下利。夫少阳主水，阳明主土，二气不和，故有纵横之害。如二部之脉，彼此不相乘侮，此为顺也。若水乘土而土负，土侮水而水负，此乃互相克贼。失其正矣。如下利而反见滑数之实脉者，有宿食也，宜大承气汤下之。夫胜者邪胜，负者正虚，如下利则少阳邪胜，阳明气虚，水克土也。有宿食，乃阳明邪盛，少阳气虚，土侮水也。盖食入于胃，散精于肝，淫气于筋，土邪盛而反侮其水，水气负而不能制化其土，输散谷精，以致宿食留中，抑亦互相克贼之证欲。(眉批：经曰：胆者筋其应。)
　　病人无表里证，发热七八日，虽脉数者，可下之。假令已下，脉数不解，合热则消谷善饥，至六七日不大便者，有瘀血也，宜抵当汤。
　　此分释阳明与卫气也。所谓阳明者，两阳合明，为二阳也。在经为腑，在气为阳明，王秋金之燥令也。卫气者，胃之别气也。经曰：胃之悍气，别走阳明。又曰：下客主人，循牙车，合阳明，并下人迎，是卫气之走于阳明，非阳明之为卫气也。是以阳明病，无关于卫气者，则为燥证，为缓证；涉于悍热之气者，则为热证，为急证。是病阳明而有及于卫气者，又非病卫气而为阳明也。是以前章曰：食谷欲呕者，属阳明，谓胃气胃腑之为阳明也。此章曰：病人者。谓病卫气而非阳明也。然通篇无分胃气卫气，概曰阳明病。是以结于篇末，以申明之。病人无表里证者，即如前章之伤寒六七日，无表里证。谓病在卫气，而无表里之经证也。然止发热六七日，而无目中不了了，睛不和之急证。故曰可下之也。邪在卫气则脉浮，热盛于里则脉数，此热在气而不在经与腑，故虽脉浮数者，亦可下之。假令已下，脉数不解，此悍热之气不清，必与阳明之气相合，二气合热则有余于胃。而为消谷善饥。至六七日不大便者，则热入于下焦，而伤及所生矣，宜抵当汤主之。(眉批：抵当证，乃气邪而伤下焦之血，非经证也。)
　　若脉数不解，而下不止，必协热而便脓血也。
　　此承上文而言气分之邪，转入于经也。上章论悍热之气，与阳明之气相合，在中焦则为消谷善饥，在下焦则为抵当汤证。如下不止，则热邪入经，而必便脓血矣。(眉批：下不止者，便下不止也。)按“太阳篇”二阳并病章中，论阳明卫气“阳明篇”反不言卫气者，盖卫气总属阳明所生之气，故概曰阳明病。然恐后学误认卫气为阳明，故以卫病曰病人。又恐误认燥热为一气，故复申明曰合热。读论者，当以此章同“太阳篇”二阳并病章合参，其义理自得。“太阳篇”云：脉浮者，可发汗，宜麻黄汤。脉浮而数者，可发汗，宜麻黄汤。此幸曰：脉虽浮数者，可下之。在“太阳篇”则曰可汗，在“阳明篇，则曰可下。盖卫气行阴而行阳，可汗而可下者也。始得之则可汗，七八日则可下。
　　伤寒发汗已，身目为黄，所以然者，以寒湿在里，不解故也。以为不可下也，于寒湿中求之。
　　伤寒发汗则表邪已解，而反身目俱黄者，此表虽解而寒湿在里不解故也。湿家下之，额上汗了微喘，小便利者死。若下利不止者亦死。是以身目俱黄者，以为不可下也，当于寒湿中求之。
　　伤寒七八日，身黄如橘子色，小便不利，腹微满者，茵陈蒿汤主之。
　　首章论寒湿之总因，以下三章分证治之各别。伤寒七八日，身黄如橘子色，小便不利，腹微满者，寒湿郁于中焦，而不得发越也。夫阳明居中上，为燥热之经，寒湿不攘，则化而为热，是以身黄如橘色也。宜菌陈蒿汤，清解湿热，利决渎而出焉。
　　伤寒身黄发热者，桅子檗皮汤主之。
　　
　　  桅子檗皮汤方
　　桅子十五妆，炒甘草一两黄檗二两
　　上三味，以水四升。煮取一升半，去滓，分温再服。
　　身黄发热，湿热之气，发越于外矣。故用桅子以清上，黄檗以清下，甘草补土，取其制胜以和中，上下清而土气胜，则湿热攘而余孽尽矣。
　　伤寒瘀热在里，身必发黄，麻黄连轺赤小豆汤主之。
　　  麻黄连轺赤小豆汤方
　　麻黄二两，去节连轺二两赤小豆一升  甘草二两生梓自皮一斤杏仁四十枚。去皮尖大枣十二枚，劈生姜二两
　　上八味，以潦水一斗，先煮麻黄再沸，去上沫，内诸药，煮取三升，去滓，分温三服，半日服尽。
　　伤寒瘀热在里，无但头汗出，无小便不利，而身必发黄者，热入于里之下也。盖下焦，乃湿土寒水之分，热入而不得越，是必湿热而成黄，宜麻黄连轺赤小豆汤主之。麻黄能通泄阳热于至阴之下。赤小豆，水谷而色赤，能导热湿，从下而出阳。连轺貂者，翘之根也。连翘轻清凉薄，味苦性升，取其根性之从下而达上也。梓味苦寒，能解结热，而为百木之长，亦取其甲水之气，从下而升也。潦水者，地气升而为雨也。盖此瘀热，在气而不在经，在里而不涉腑，故宜从下而上，自内而外，使仍从其表出也。配姜枣甘草，和中气以宣通。杏子利肺气以达表，盖肺气开发于皮毛而主周身之气也。(眉批：阳明湿证之外因，祸从口入。与太阳之外因不同。)按“太阳篇”之湿证，无身黄者，盖太阳之湿，寒水之本气也。阳明之有身黄者，稼穑之本色也。前章湿热在里者，外因之湿也。此章瘀热在里，而身必发黄者。热郁于下，动阴湿之气也。
　　辨少阳病脉证篇第一
　　
　　凡六章
　　
　　少阳之为病，口苦咽干目眩也。
　　此论少阳气之为病也。少阳相火主气，口苦咽干者，火热之气化也。目眩者，邪热上攻也。少阳初阳而主春令。经云：春脉太过，则令人眩冒而巅疾，盖初阳之气土升故也。此亦前论其气，而后分风寒之那。
　　少阳中风，两耳无所闻，目赤，胸中满而烦者，不可吐下。吐下，则悸而惊。
　　少阳中风，本经自受之风那也。两耳无所闻者，少阳经脉出于耳，盖风邪伤气，而及乎经也。目赤者，风为阳邪，乘火化也。胸中满而烦者，盖气为邪伤，而诸阳之气皆从胸隔而出也。吐下，则内中空虚，客气动脆，风热上攻，必口口主而悸动矣。
　　伤寒脉弦细，头痛发热者，属少阳。少阳不可发汗，发汗则谵语，此属胃。胃和则愈。胃不和，则烦而悸。
