<!-- { "loadSidebar": true } -->
　　动气者，脏气不调，筑筑然而动也。盖气伤则痛。气虚则动，动气在右，肺气虚也，不可发汗。发汗，则虚气上奔，而血随之，肺开窍于鼻，故至衄也。夫饮入于胃。上归于肺，通调水道，下输膀胱，肺气消，则不能通调四布，是以渴而心苦烦，饮即吐水也。夫动气之在左右上下，而不及中者何？按《内经》曰：百病生于气也。怒则气上，肝气伤也。喜则气缓，心气伤也。悲则气消，肺气伤也。恐则气下，肾气伤也。亦首论四情所伤。而不及中之脾脏。至末句复曰：思则气结，盖结亦不动类。是以伤寒之有动气者，其人外感而兼内伤者也。
　　动气在左，不可发汗。发汗，则头眩，汗不止，筋惕肉瞤。
　　动气在左，肝之分也。肝气伤，则气上，故不可发汗。发汗。则肝气上逆，而头眩也。经曰：诸风眩掉，皆属于肝，盖风气直上于巅也。肝主硫泄，气上而更发之，是以汗出不止。汗不止，则阳气外亡，故筋肉皆为动惕矣。陶氏曰：其人必先有痞。按本经曰：病胁下素有痞，连在脐傍，痛引少腹，入阴筋者死。此动气而非痞积也，或气聚而有似乎痞者也。
　　动气在上，不可发汗。发汗则气上冲，正在心端。
　　动气在上，心之分也。心气伤则气缓，发汗则心气虚缓，不能为汗，而反动其肾气矣。心肾上下相通，是以气上冲，而正在心端。
　　动气在下，不可发汗。发汗则无汗，心中大烦，骨节苦疼，目运，恶寒，食则反吐，谷不得前。
　　动气在下，肾之分也。肾气伤则气下，气下则无汗也。夫肾主液，入心为血，血之液为汗，肾液不能上周，而强发之，则反伤其心气，故心中大烦。肾主骨而本气在节，心主脉而上系于目，肾气伤。故骨节疼。心气伤，故目运也。生阳之气虚于下，而反发其汗，则愈亡其阳，表气虚则恶寒，里气虚则食入反吐，谷不得前。夫肾主液，而入心为汗，心肾之气交也。故心气虚则反动其肾气，肾气虚则反伤其心焉。
　　咽中闭塞，不可发汗。发汗则吐血，气欲绝，手足厥冷，欲得蜷卧，不能自温。
　　咽中闭塞，少阴证也。经云：心是动病则咽干，是以咽痛蜷卧，皆见于少阴证焉。阴不得有汗，而强发之，必动其血，未知从何道出？吐则从口出也。少阴主生气之原，发汗则亡阳而伤气，故气欲绝。阳气外亡，里气虚冷，故厥冷蜷卧，不能自温。
　　诸脉得数动微弱者，不可发汗。发汗，则大便难，腹中干，胃燥而烦。其形相象，根本异像。
　　诸脉者，凡脉也，谓十二经之动脉，亦无分寸关尺也。数动微弱者，气盛而血虚也。荣血微弱，不可发汗。发汗，愈亡其血液，则肠胃干燥而心烦矣。夫荣血生于阳明之谷精，谷入于胃，乃传之肺，流溢于中，布散于外。精专者，行于经隧，常荣无已。五脏六腑，皆以受气，荣周不休，五十而复大会，阴阳相贯，如环无端，此经气之常也。然脏腑经络之外，又有奇经之冲任，为十二经络之海，主渗灌溪谷，乃流溢之精气留于奇经。如江汉之外，别有江河也。此因血海源穷，以致经脉微弱，其形相像。阳明之谷精操竭，而经血之根本又有异源也。夫妄汗而伤阳明之津液者则胃中干燥，亡经脉之血液者则心中悸烦，此因源穷于下。故从便而腹，腹而胃，胃而心，自下以及上。盖冲任之脉，起于至阴，而上及于心胸也。(眉批：数，为阳气盛搏于阴荣，其脉则动。奇经故为异源。)夫水谷之精，淫精于脉，循经而转。脏腑经脉有虚有实，如血海源穷，则十二经脉皆虚矣。故曰诸脉、曰得，此三字者亦宜体会者也。
　　脉濡而弱，弱反在关，濡反在巅，弦反在上，微反在下。弦为阳运，微为阴寒，上实下虚，意欲得温。微弦为虚，不可发汗，发汗则寒栗不能自还。
　　此论伤寒之脉濡弱者，不可发汗也。脉濡而弱，弱反在关，濡反在炭。四章咸重此因者，以阳明为阴阳气血之根源也。脉浮而紧，名曰弦也。弦反在上者，寒邪在表也。微反在下者，阴气虚微也。弦为阳运者，因于寒，欲如运枢，阳运于外也。微为阴寒者，阳浮在外，而阴气虚寒也。邪实于上，阴虚于下，不可发汗。盖弦为阳气虚，微为阴气虚，阴阳之正气皆虚，若再发汗，必至寒粟而不能自止矣。(眉批：阳运于外，与寒邪相搏，其脉则紧。今弦反在上，弦则为减，阳气虚也)
　　咳者则剧，数吐涎沫，咽中必干，小便不利，心中饥烦。晬时而发，其形似疟，有寒无热，虚而寒栗，咳而发汗，蜷而苦满。腹中复坚。
　　咳者则剧，咳之剧也。此肺气受寒，不能通调水道，是以数吐涎沫，咽中必干，而小便不利也。夫谷入于胃，乃传之肺，肺气伤而不能流溢精气，故心中饥而虚烦也。夫经气流行，水下百刻，一周循环，始于手太阴肺，五十度而复大会于寸口。肺朝百脉。而主周身之气。经气虚伤，是以晬时而发，其形似疟，有寒无热，虚而寒栗也。咳则肺伤而损气，咳而发汗则阳气愈伤，是必虚寒而蜷，气不输化而苦满，决渎癃闭而腹坚。夫脾主唾而主涎沫。盖饮入于胃，游溢精气，上输于脾。脾气散精，上归于肺，通调水道，下输膀胱，咳则肺气伤而不能通调，故涎沫反从脾窍而出。
　　厥脉紧，不可发汗。发汗则声乱呕嘶，舌萎，声不得前。
　　厥而脉紧，寒伤少阴也。阴不得有汗，而强发之，则反伤少阴之生气矣。夫肺主声，心主言，然由肾间动气，而后张发之，少阴之脉入肺中，循喉咙，挟舌本，从肺出络心。肾为之本，肺为之标，本伤则标败，是以声乱咽嘶，舌萎而声不得前也。
　　诸逆发汗，病微者难差，剧者言乱。目眩者死，命将难全。
　　诸逆者，诸四逆厥，阴寒证也。阴寒发汗，其阳则亡，是以病虽微者亦难差矣。心者神明之主，阳中之太阳也。心脉上系于目，言乱、目眩者，神亡而系绝也。复曰：命将难全者，谓即不至于言乱目眩之剧，而亦命将难全。盖凡病重阳，而矧系厥逆，深戒警之辞也。
　　咳而小便利，若失小便者不可发汗，汗出则四肢厥逆冷。
　　咳者，肺气伤也。州都之官，气化而出，肺主气而主化也。咳而便利，气惟上逆，而水惟下泄矣。甚至失泄，是气虚而失所主矣。气虚发汗，其阳则亡，必致四肢服逆而冷。
　　伤寒头痛，翕翕发热，形象中风，常微汗出。自呕者，下之益烦，心中懊（忄农）如饥，发汗则致痊，身强难以屈伸。熏之则发黄，不得小便。久则发咳吐。 
　　伤寒头痛，寒伤太阳之气也。翕翕发热，形象中风，邪入于经输也。常微汗出，表气虚也。自呕者，里气虚也。下之则里气愈虚，外邪内薄，是以心中懊（忄农）如饥。而益烦也。经气两虚，发汗则致痊矣。经脉者，所以濡筋骨而利关节，邪入经俞者更发其汗，以致身强而难以屈伸也。经俞者，太阳阳明之所主也。熏之，则火热随经入里而发黄。经气不化。是以不得小便，久则胃气上逆，而发咳吐矣。经邪入胃。胃气上通于肺。
　　
　　辨可发汗
　　
　　大法春夏宜发汗
　　大法者，大约也。春夏宜汗吐，而秋时宜下者，春夏之气，从内而外，自下而升；秋时之气，从外而收。自上而降。盖升降浮沉则顺之也。大约随时以顺气又非待时而后行，虽然，人与天地参也。天地之有四时，而人之亦有四时也。如在表者宜汗，在里者宜下，在上者因而越之，在下者引而竭之，气机上下出入，亦有升降浮沉之义。若不随病之变通，何异于胶柱而鼓瑟？
　　凡发汗，欲令手足俱周时出，似絷泉然，一时间许益佳，不可令如水淋漓。若病不解，当重发汗。汗多必亡阳。阳虚，不得重发汗也。
　　阳之汗，以天之雨名之，宜普遍于四方。又若雾露之溉，充身泽毛。气之周也。故欲令手足俱周而时出之，如絷絷然一时许益佳。盖涣汗其大号，而使邪之易却也。虽然，不可令如水淋漓，腠理开而汗大泄，则正气外亡，邪反不能其并而出矣。若病不解者，当重发汗，而阳虚者又所不宜，此之不可不慎也。(眉批：絷絷，汗盛貌。) 
　　凡服汤发汗。中病即止。不必尽剂。
　　汤药，攻疾之剂也。经云：有故无琐。盖有邪则邪受之，邪退则反伤其正，故曰中病即止，不必尽剂。
　　凡云可发汗，无汤者，丸散亦可用，要以汗出为解。然不如汤，随证良验
　　此权宜之论也。宣发之剂，原宜于汤，汤能助阳气通经络。如无汤者，丸散亦可用，要以汗出为解，谓不如汤之易得也。然丸散，定剂也，又不若汤之随证加减，更为良验。
　　失病脉浮大，间病者言但便鞭耳。设利者，为大逆。鞍为实，汗出而解，何以故，脉浮当以汗解。
　　浮为在表，大则为虎，盖气实而血虚也。邪在表者宜汗，血虚不可下也。且但鞭而无满痛之苦，设通利之，此为大逆。盖鞭为实，血虚而燥实也。汗出而解，汗出表和故也。夫脉浮当以汗解。虽有里实，亦当从脉，况但鞭耳。(眉批：本经曰：浮为气实，大为血虚。)本经曰：此为无血，下之死。盖亡血者，不可下也。故虽利之，亦为大逆。
　　下利后身疼痛，清便自调者，急当救表，宜佳枝汤发汗。
　　下利，里证也。利后身疼痛，清便自调者。里和而表未解也。当急救其表，否则表邪乘虚内入，而里气不堪再伤矣。此章即“太阳篇”之欲救邪风者，宜桂枝汤。盖风伤卫，故曰表。卫气不和，先其时发汗则愈。
　　
　　伤寒论宗印卷八
　　
　　南阳张仲景著 钱塘后裔志聪隐庵前注
　　
　　辨发汗后病脉证
　　
　　发汗多，亡阳论语者不可下，与柴胡桂枝汤和其荣卫，以通津液，后自愈。
　　阳气者，精则养神，汗多亡阳，则神昏而谵语矣。然阳生于阴，此虽亡其标，不可再伤其本，而致阴阳之离脱也。夫津液藏于阴府，荣胡汤能启发阴中之阳，桂枝汤调和荣卫。津液通而气血调，则阴阳和而后自愈矣。
　　本篇凡三十一证，已见于“六经篇”中。今止补集汗后亡阳谵语一章。
　　
　　辨不可吐脉证
　　本篇几四证，已具“太阳篇”中。
　　
　　辨可吐脉证
　　大法春宜吐。
　　春宜吐者，春时之气从下而升，随时顺气，无伐夭和也。(眉批：柴胡启阳，半夏启阴。邪结于有形之胸，尚属陷胸汤之下证，而况入于无形之胸内耶。)按本经瓜蒂散证及少阴病，饮食入口则吐，心中温温欲吐，此胸中实，当吐之，皆邪从下而上实于胸中者也。如太阳病吐之，皆为医之过。盖邪从肌表而内入于胸中者，非吐证也。故曰：春宜吐，盖春时之气，从下而升。寓义于人之气，邪从下而上者，宜吐之也
　　凡用吐汤，中病即止。不必尽剂也。
