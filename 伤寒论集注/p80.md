<!-- { "loadSidebar": true } -->
　　邪实于脚中者宜吐，少有过误，大伤中气。用法者慎之。胸中，膻中也，宗气之所聚。吐则伤宗气胃气，故不可过服
　　病胸上诸实，胸中郁郁而痛，不能食，欲使人按之。而反有涎唾，下利日十余行，其脉反迟，寸口脉微滑，此可吐之，吐之利即止。
　　诸实者，谓有形之邪也。邪实于胸。则中气不通，是以郁郁而痛，不能食也欲使人按者，气不疏畅也。夫地气上升，天气下降，邪实于胸，则升者不能上，而降者不得下矣。脾主涎沫，按之而唾者，是肺气不能通调，而反从口出矣。下利日十余行，是地气不升，而反从下泄矣。脉反迟者，中气阻隔也。寸脉微滑者，隔上有邪也。此当吐之，吐之则气机旋转，升降和而下利即止。肺主天，脾属地。脾气散精，上归于肺，肺气不能通于下，是天气之不降也。(眉批：或痰或水或食，皆为有形之邪)
　　宿食在上脘者，当吐之。
　　胃为中焦水谷之海。而有上脘、中脘、下脘之分。宿食留于上，是当因而越之。中焦者，在胃中脘，不上不下，主腐化水谷。食在上脘，是未入于中，而不得腐化，故成宿食也。
　　病人手足厥冷，脉乍结，以客气在胸中，心下满而烦，欲食不能食者，病在胸中。当吐之。
　　手足诸脉，皆受气于胸中，客气留中，是以手足厥逆，脉迟而有止也。心下满而烦者，中气不舒也。欲食不能者，中焦和而上焦有所阻也。此病在胸中，当须吐之而解。
　　
　　辨不可下病脉证
　　脉濡而弱，弱反在关，濡反在巅，微反在上，涩反在下。微则阳气不足，涩则无血。阳气反微，中风汗出，而反躁烦，涩则无血，厥而且寒。阳微不可下，下之，则心下痞鞭
　　此章与“不可汗篇”首章同义，亦因风邪伤气。愈虚其阳，故偏于论阳也。阳微者不可下，下之则愈伤其中气，而成心下之痞鞭矣。 
　　动气在右，不可下。下之，则津液内竭，咽燥鼻干，头眩心悸也。
　　动气在右，肺气虚也。夫气为阳，血液为阴，阴阳之道，阳密乃固。肺主气，肺气虚消，不能流溢精气，而为阴之固，下之则阴液惟下而内竭矣。津液下竭而不能上资，是必咽燥鼻干，头为之眩，而心为之悸矣。
　　动气在左，不可下。下之，则腹内拘急，食不下，动气更剧，虽有身热，卧则欲蜷。
　　动气在左，肝气虚也。肝主东方春生之气，虚而下之则生阳气绝，里气虚寒，是以内拘急而食不下也。生气虚脱，故动气更剧，虽有孤阳之外热，而卧则欲蜷。夫阳生于阴者，论先天之生气也。东方生木，木生肝，主春生之气者，乃后天之生阳也。
　　动气在上，不可下。下之，则掌握热烦，身上浮冷，热汗自泄，欲得水自灌。
　　动气在上，心气虚也。下之，则心肾之气不交，而虚火惟上矣。火热在上，故掌握热烦，火郁于内，故身上浮冷。而热汗自泄，火水不相交济，故欲得水以自灌。(眉批：君相二火之经络，循掌中)
　　动气在下，不可下。下之。则腹胀满，卒起头眩，食则下清谷，心下痞也。
　　动气在下，肾气虚而惟下矣。若再下之，则少阴之生气不能上与阳明相合，釜底无燃，则水谷不化，是以腹满而食则下清谷也。谷气下流则头为之眩，上下不交，故心下痞也。
　　咽中闭塞者，不可下。下之，则上轻下重，水浆不下，卧则欲蜷，身急痛，下利日数十行。
　　咽中闭塞，少阴之经证也。夫十二经脉。三百六十五络，皆借少阴之生气，上与阳明合化，而后能资养充溢。少阴经病而反下之，则经气俱下，是以下重上轻。少阴之气不升，则生阳下绝，里气惟阴，以致水桨不下，卧则欲蜷，而身痛下利也。夫少阴主先天之生气，为经脉之根原，故不可妄施汗下。如妄汗，则经气惟上而吐血，阳气外亡气欲绝。妄下，则经气惟下而为下重上轻，生阳不升，而成里气寒冷。
　　诸外实者，不可下。下之，则发微热，亡脉厥者，当脐握热
　　诸外实者，几邪实于外，宜汗而不宜下者也。下之则经气内陷，外邪内侵，是以外热微而里厥深也。经气内陷，则脉走于腹街，故无脉而当脐握热。夫气有四街，气之径路也。盖络绝则径通，气街之在腹者，与冲脉于脐左右之动脉间。下之则经邪内入。脉走腹中之气街。是以无脉而当脐握热也。
　　诸虚者不可下，下之则大渴。求水者易愈，恶水者剧。
　　诸虚者，该阴阳气血而言也。正气虚微，不可妄下，下之则津液内竭，必致大渴。求水者，经气燥而阳气盛，故为易愈。恶水者，阳气内脱，危哉殆矣
　　脉漏而弱，弱反在关，濡反在坛，弦反在上，微反在下。弦为阳运，微为阴寒，上实下虚，意欲得温。微弦为虚，虚者不可下也。
　　此论伤寒之脉虚者，不可下也。弦为阳运者，寒邪中上，而阳运于外也。微为阴寒者，阳在外而阴气虚寒也。夫寒邪在表。阳运于外，与邪相持，其脉则紧，今弦反在上，是虽阳运，而弦则为减，故为阳气虚也。上实下虚，意欲得温，上弦下微，微弦为虚不可下也。(眉批：邪实于上，正虚于下。)
　　微则为咳，咳则吐涎。下之，则咳止而利因不休。利不休则胸中如虫留，粥入则出，小便不利，两胁拘急，喘息为难，颈背相引，臂则不仁。极寒反汗出，身冷若冰，眼睛不慧，语言不休，而谷气多入，此为除中。口虽欲言，舌不得前。
　　微为气虚，微则为咳者，阳气虚而肺气寒也。咬则吐涎者，肺气虚而不能通调于下也。下之，则气惟下泄，咳虽止而利不休矣。利不休，则下焦之生气绝炙。胸中如虫蕃者，胃气寒而蛔不安也。粥入则出者，中气虚冷也。小便不利者，经气虚而不化也。两胁拘急，喘息为难，肠气虚而艰于呼吸也。颈背相引，臂则不仁，荣气绝也。极寒而反汗出，身冷若冰，卫气脱也。眼晴不慧，精气亡也。语言不休，此夺气也。腹中寒冷，当不能食，而谷气多入者，此为除中，孤阳去有期，除谢中胃而出也。口虽欲言。舌不得前。心肾之气绝也。夫气者，生之本也。肺王周身之气，而发原于肾，始因咳而病标，下之复伤其本，本末并伤，生气下绝，是以至于此剧也。〔眉批：经云：肾为本，肺为未。)《内经•咳论)曰：微则为咳。甚则为泄为痛。盖谓病甚则为泄痛，未有若此之危剧。此章下之，遂成死证。后章至其年月日复发者，当下之。成氏皆引咳论注释，不无自相矛盾炙。
　　脉濡而弱，弱反在关，濡反在巅，浮反在上，数反在下。浮为阳虚，数为无血。浮为虚，数为热。浮为虚，自汗出而恶寒。数为痛。振寒而栗。微弱在关，胸下为急，喘汗而不得呼吸。呼吸之中，痛在于胁，振寒相搏，形如疟状。医反下之，故令脉数发热，狂走见鬼。心下为痞。小便淋沥，小腹甚鞭，小便则尿血也
　　此复论伤寒之热邪，而气血虚弱者，不可下也。浮反在上则为阳虚，数反在下，则为无血，盖阳气虚则脉浮，阴血虚，故脉数也。浮为虚，数为热者，阳气虚而阴血弱，故邪热入于阴也。浮为表虚，故自汗而恶寒，邪热入阴而血少，胡为痛而寒栗也。微弱在关，则胃中空虚。客气动脆，是以胸下为急，喘汗而不得呼吸，呼吸之中，而痛在胁下也。此阴阳之气血两虚，客气薄于枢胁经气之问，故振寒相搏形如疟状也。医反下之，愈伤其阴，则阳热内陷，热入于经，阴不胜其阳，故令脉数发热，而狂走见鬼也。经邪上下相逆，逆于上则心下痞，陷于下则小便淋沥，小腹甚捉而尿血也。(眉批：内PA外连于胁，脆气通呼吸。详“太阳篇”柴胡章。)经云：胞移热于膀胱则尿血冲任起于胞中，为经血之源，热入于经而在下。故尿血矣。热入血室，则如见鬼状。冲脉者。血室也。起于下而上至于必—胸，故心下痞而小便血也。
　　脉濡而紧，濡则卫气微，紧则荣中寒，阳微卫中风，发热而恶寒。荣紧胃气冷，微呕心内烦。医为有大热，解肌而发汗，亡阳虚烦躁。心下苦痞坚，表里俱虚竭，卒起而头眩，客热在皮肤，怅快不得眠。不知胃气冷，紧寒在关元，技巧无所施，汲水灌其身。客热因时罢，栗栗而振寒，重被而筱之，汗出而冒对，体惕而又振，小便为微难，寒气因水发，清谷不容间，呕变反肠出，顺倒不得安，手足为微逆，身冷而内烦。迟欲从后救，安可复追还!
　　此言荣卫化薄，皆由胃气虚冷，虽有客热，不可妄攻者也。夫荣出中焦，荣为根，卫为叶。荣寒则胃气冷，正气虚寒，是以客热不去。医妄攻之，则愈亡其阳，客热虽除，而正气寒冷，即欲追救，末由也已。夫脉紧者宜发汗。此章因脉紧而反不宜汗，甚至于不可追救，当知紧脉之有不同也。有邪正相持而紧者，有邪入于阴而紧者，有肺气寒而紧者，有胃中虚冷而紧者，盖有邪正虚实之分焉。脉濡而紧，是非有力之紧炎。兼之中风恶寒，微呕内烦。学者当于脉证中，细加体析。邪正虚实之间，关系甚大，不可略而忽之也。
　　脉浮而大，浮为气实，大为血虚，血虚为无阴。孤阳独下阴部者，小便当赤而难，胞中当虚，今反小便利而大汗出，法应卫家当微，今反更实，津液四射，荣竭血尽，千烦而不得眠，血薄肉消，而成暴液。医复以毒药攻其胃，此为重虚，客阳去有期，必下如污泥而死。
　　此阴阳两虚，相乘而偕亡者也。浮为气实，邪实于气也。大为血虚，阴气虚也。阴虚则阳往乘之。如孤阳独下阴部者，则小便当赤而难，胞中当虚，今小便反利而大汗出，此阳气反虚泄炙。阳虚则卫家当微，今反更实，此阴复乘于阳，A液四射，故卫反更实也。津液四射，则荣竭血尽炙。荣血燥竭，是以干烦而不得眠也。血薄而肌肉消疏，则四射之津液，又外泄而成暴脱炙。盖此因胃气虚微，以致无根之阴阳，上下相乘，孤阳下阴部，而即从下亡。阴液复射于外，而即从外脱，相乘而相偕亡也。医复以毒药攻其胃，此为重虚其本，客阳去有期，土气己败，必下污泥而死。(眉批：亡阴则阳独，故曰孤阳，胞中故曰阴部。古者以毒药攻疾，虚而反攻，于毒更甚。客阳孤阳也，无阴配合如孤客也。)以小便胞中，而论阴部荣血者，盖胞中乃津液之所藏。而冲任起于胞中，是胞中为荣血津液之根原。是以津液四射，则荣竭血尽而干烦矣。夫荣血津液，生于中胃水谷之精，谷入于胃，乃传之肺，流溢于中。布散于外。精专者，行于经隧，常荣无已，盖布做者荣干经隧，而流溢于中者入于奇经。今胞中之津液，奇经之荣血，已四射而内竭，若再攻其胃，是重虚其本炙。
