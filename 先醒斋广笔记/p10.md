<!-- { "loadSidebar": true } -->
　　木【一钱】天门冬　黄耆　白芍药【各三钱】麦门冬【五钱】鼠粘子【一钱】金银花　甘菊花　石斛　懐生地【各三钱】连翘【一钱】炙甘草【一钱】贝母【二钱】砂仁【一钱】人参【一钱五分】河水二大碗煎八分食逺温服服至百帖神效
　　治小儿脐风撮口孕时母服可预解一切胎毒
　　甘草【二钱生用】懐生地【四钱】连翘【二钱】黄连【一钱酒炒】参【二钱】括娄根【二钱】木通【一钱】贝母【二钱】牡丹皮【一钱五分】金银花【四钱】荆芥穗【一钱】羚羊角【磨汁入药汁中二十匙约五分】河水二钟煎八分空心饥时服【仲淳传自京华祝生试之神验】
　　催生累验方
　　鱼膘【四钱切碎每块针刺灯火上炙脆研】柞枝【四两蚕食者一叶一刺者是即凿子木五月开白花不结子其里纯白】白芷【一钱五分】百草霜【山家者良一钱】千里马【男子左足旧草鞋烧灰存性二钱】水酒各钟半将柞枝白芷煎浓至一碗去渣滤清入胶同煮化调二末服之【已上调经胎产诸方仲淳手定】
　　琥珀丸【専治妇人生产艰难下胎衣血晕服之即活　李白传神验】
　　胡索【六钱】懐熟地【八钱】当归身　川续断【酒洗炒】川芎【各六钱】川牛膝　人参　沈香　乳香　没药【去油各五钱】真阿胶【蛤粉炒八钱】辰砂【水飞】大附子　五味子【各五钱】金石斛【六钱】肉苁蓉【八钱酒洗】琥珀　珍珠【上上者各五钱】极细末炼蜜丸如圆眼大以好辰砂飞过为衣蜡丸
　　家宝丹【马铭鞠传不如李白方妙】
　　専治妇人产难胎衣不下血晕胎死腹中及产后小腹痛如刀刺兼治胎前产后一切诸病杂症诸气中风乳肿血淋胎孕不安平时赤白带下呕吐恶心心气烦闷经脉不调或不通畨胃饮食无味面唇焦黒手足顽麻一切风痰俱效髙存之每年修合普施
　　何首乌【二两取鲜者竹刀切片晒干】川乌【四两先用湿纸包煨去皮留待草乌同煮】草乌【四两温水浸半日洗去黒毛刮去皮与川乌同切厚片将无灰酒和匀入砂器中炭火慢煮渐渐添酒一日夜以入口不麻为度】苍术【四两米泔浸一宿去皮切片酒炒】大当归【二两酒洗】白附子【二两去皮】麻黄【去头节滚汤炮去沫】桔梗【炒】粉草【炙】防风　白芷　川芎　人参　天麻　大茴香【炒】荆芥【炒】白术【麪炒各四两】木香　血竭　细辛【各一两】共极细末蜜丸弹子大每丸重二钱酒化开和童便下　如不能饮者酒化开白汤下产后腹痛者酒化开益母汤下　更有男妇年久腹
　　痛诸药不效者服两三丸即愈　室女经脉不通者用桃仁苏木红花当归煎汤下惟劳热有肺火者不宜服
　　治横生【髙存之试验】
　　益母草【六两】酒煎浓汁加童便一大杯
　　治胞衣不下【髙存之屡试验】
　　芒硝【三钱】酒煎服宜加牛膝当归各五钱然芒硝咸寒太甚用时极宜斟酌
　　产后调理方【仲淳立　如产时恶露过多无儿枕痛者不可用此方】
　　当归身【三钱】川芎【一钱五分】生地【二钱】赤芍药【一钱五分】延胡索【醋煮二钱】牛膝【五钱】蒲黄【一钱五分】干姜【炒黒七分】肉桂【七分火盛者并夏月勿用】山查肉【三钱】五灵脂【醋煮去沙一钱】桃仁【去皮尖】红花【各八分】黒豆【炒一合】杜仲【炒去丝二钱】续断【二钱】益母草【五钱瘀血行腹痛去之】泽兰叶【一钱】荆芥穗【一钱炒】水煎入童便服过五七日觉少腹已软无块按之不痛即将赤芍药蒲黄肉桂五灵脂桃仁红花六味尽去之另加白芍药【二钱】麦门冬【三钱】五味子【七分】　如虚汗去荆芥川芎加枣仁【五钱】惊悸亦加之　汗不止加黄茋人参【各二钱】　虚甚作喘倍加人参黄耆倍麦门冬去生地当归桃仁红花　如脾胃弱不食泄泻加人参【多少量人】肉果【一钱五分】砂仁【七分】橘红【八分】　腰痛无力是血虚以鹿角胶【五钱】酒浆化空心温服血晕及血不止发热作渴用童便一味是产后圣药
　　预防血晕神方【古方】
　　将产预将荆芥穗末【三钱】童便沸汤各一杯聴用儿一产下即将前末同童便入汤调服永无血晕之病荆芥能引血归经也虚脱者人参【五钱】干姜【二钱】肉桂【二钱】虚甚者参至【一加两力】附子【童便制过一钱夏月去姜桂附子之半】
　　治产后虚脱兼防血晕【予家素试之神验】
　　人参【一两】真苏木【打碎二两】鹿角胶【五钱】水二碗酒一碗煎至一碗加童便一杯预煎候产下即服
　　治产后虚喘
　　己丑予妇产后五日食冷物怒伤脾作泄乃微嗽又三日泄不止手足冷发喘床亦动摇神飞荡不守一医以人参【五钱】附子【五钱】疗之如故加参附又不效渐加至参【三两】附子【三钱】一剂霍然起
　　于中甫夫人产后气喘仲淳投以人参【五钱】苏木【五钱】麦门冬【五钱】一剂愈五日后忽自汗无间昼夜闻响声及饮热茶汤即汗徧体投以人参【五钱】黄茋【五钱】加当归身生地黄二剂不効即令停药弥日金坛俗忌未弥月不得诊视仲淳徧检方书至证治要诀治汗门内有凡服固表药不效者法当补心汗者心之液也洒然曰是已于夫人素禀有火气非不足也产后隂血暴亡心主血故心无所养而病汗亟以炒酸枣仁【一两】为君生地黄白芍药麦门冬五味子枸杞牛膝杜仲当归身阿胶牡蛎龙眼肉大剂与之至三十二剂罔效中甫惧曰得无不起乎或药应更改乎仲淳曰非也吾前所以投参茋不应而遽止之者以参茋为气分药剂且大其不应者必与证不合也兹得其情复何惑乎盖隂血者难成易亏者也不可责效旦夕仍投前剂至四十二帖忽得睡汗渐收睡愈熟睡至四日夜一醒霍然顔色逾常血足则色华也王善长夫人产后腿疼不能行立久之饮食不进困惫之极仲淳诊之曰此脾隂不足之候脾主四肢隂不足故病下体向所饮药虽多皆苦燥之剂不能益隂用石斛木牛膝白芍药酸枣仁为主生地黄甘枸杞白茯苓黄檗为臣甘草车前为使投之一剂辄效四剂而起昔人治病必求其本非虚语也
　　施灵修乃正产后发寒热咳嗽不止因本元虚弱误用姜桂势甚剧数剂辄定
　　鳖甲【四钱】山查肉【五钱】橘红【二钱】当归【二钱】青蒿子【二钱五分】白芍药【四钱】牛膝【四钱】杜仲【二钱五分】枣仁【八钱】逺志肉【一钱】麦门冬【五钱】五味子【一钱】生地黄【四钱】茯神【三钱】益母草【五钱】竹叶【三十片】　偶伤风加荆芥【一钱】防风【五分】　咳嗽甚加桑白皮【三钱】　有痰加苏子贝母【各二钱】　腰痛加枸杞子【五钱】　阏血未尽加黒豆炒一大把　脾胃不佳去牛膝生地益母草
　　丸方
　　鳖甲【六两】牛膝【酒蒸六两】青蒿子【四两】懐生地　白芍药　枣仁【各六两】当归身　真阿胶【重荡酒顿化入药各四两】白茯苓【六两】逺志肉杜仲【各三两】麦门冬【六两】五味子【四两】枸祀子【六两】懐山药【切片】
　　【炒黄四两】牡丹皮【酒蒸二两五钱】山茱萸肉【四两】砂仁【炒二两】牡蛎粉【火煅通红淬入醋中如此七次研如飞面三两】细末炼蜜丸如梧子大每五钱空心白汤吞饥时更进一服
　　黄桂峯乃正产后头疼大便秘用生料五积散一剂不效仲淳加归身【一两】一服大便通头疼立止
　　张璇浦乃正产六朝发狂持刀杀人隂血暴崩肝虚火炎故也仲淳令先饮童便一瓯少止再服
　　龙齿　泽兰　生地　当归　牛膝　茯神　逺志酸枣仁　大剂仍加童便顿服而止
　　王六息乃正产后惊悸闻声辄死非用力抱持则虚烦欲死如是累月仲淳曰此心脾肝三经俱虚也用人参酸枣仁茯神逺志芍药石斛甘草麦门冬五味丹砂为丸以龙眼汤吞弥月而愈
　　贺函伯乃正小产后隂血暴崩作晕恶心牙龈浮肿喉咙作痛日夜呌号不絶仲淳曰此证因失血过多隂气暴亏阳无所附火空则发故炎上胸中觉烦热所谓上盛下虚之候也法当降气气降则火自降矣火降则气归元而上焦不烦热齿龈肿消喉咙痛止阳交于隂而诸病自已尔
　　苏子【研细二钱五分】麦门冬【去心四钱】白芍药【酒炒四钱】青蒿子【二钱五分】牛膝【四钱】五味子【打碎五分】鳖甲　生地黄　甘枸杞【各四钱】枇杷叶【三大片】川续断【二钱】酸枣仁【炒爆研五钱】橘红【二钱】河水二钟半煎一碗加童便一大杯欝金汁十二匙空心服时进童便一杯
　　庄敛之次女产后恶露未浄至夜发热脾胃却弱腰腹大痛时师谓产后气血俱虚投以人参当归诸补剂转剧敛之深以为忧恐其成蓐劳也余诊视之谓不数帖即痊矣安用过虑为为疏一方白芍药【二钱】红麯【二钱】山茱萸肉【四钱】橘红【一钱五分】麦门冬【四钱】苏子【二钱】车前子【二钱】炙甘草【八分】干葛【一钱半】白稨豆【三钱】杜仲【三钱】牛膝【五钱】黒豆【八钱】泽兰【一钱】青蒿子【四钱】十剂而恶露浄发热已腹痛亦止但腰痛尚未尽除而脾胃尚未健更为改定一方白芍药【一钱】山查肉【三钱】橘红【三钱】砂仁【二钱】麦芽【三钱】石斛【三钱】莲肉【四十粒】白稨豆【三钱】杜仲【二钱】五味子【一钱】山茱萸肉【二钱】炙甘草【五分】沙参【三钱】牛膝【五钱】十余剂脾胃亦佳其疾遂瘳
　　调理丸方
　　懐生地　熟地【各五两】麦门冬【去心】甘枸祀【去枯者及蒂各六两】杜仲【如法】川续断【去芦各五两】五味子【三两】栢子仁【如法六两】酸枣仁【炒爆研六两】茯苓【三两】青蒿子【四两】山药【五两炒】山茱萸肉【五两】牡丹皮【濶而厚者三两半】鹿角胶【酒化入药六两】橘红【三两】砂仁【炒二两】细末炼蜜和丸如梧子大每服五钱空心淡盐汤吞忌食鲫鱼子白莱菔
　　治女人血崩
　　人参　黄茋　麦门冬【各三钱】五味子【七分】杜仲　熟地山茱萸【各二钱】枸杞子【三钱】续断【一钱】荆芥穗【八分炒】阿胶【二钱】河水煎日进三服
　　又丸方
　　黄耆【二两蜜炙】人参【一两】熟地【二两】白芍药【一两五钱酒浸切片半生半炒】五味子　懐山药　续断【酒洗】杜仲【酥炙】栢子仁【酒浸二宿蒸捣如泥】青蒿子【童便浸隂干】麦门冬　酸枣仁【各一两五钱炒】鹿角胶【三两酒顿化】共末将酒化鹿角胶栢子仁泥同炼蜜丸如梧子大每服五钱空心白汤下
　　董龙山夫人患血崩由于中年欝怒诸医百药不効用大剂参耆徧覔胎发百余丸火煅调入药服久之渐愈火煅髪用小砂罐盐泥炼极熟将发入罐中封固隂干以炭火围之俟黒烟将尽即起若青烟出发枯不可用矣非细心人不可任盖火候不可过也
　　顾太学叔夏内人舟中为火所惊身热羸弱几成瘵羣医误投参茋势危甚仲淳以清肌安神之剂与之戒以勿求速效凡数十剂而安
　　麦门冬【二钱】鳖甲【小便炙三钱】青蒿子　银柴胡　桑白皮【自采忌铁蜜炙各二钱】五味子【一钱】枇杷叶【二钱】白芍药【一钱】生地黄【酒洗一钱】薏苡仁【三钱】
