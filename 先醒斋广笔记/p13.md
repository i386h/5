<!-- { "loadSidebar": true } -->
　　长儿痘初热即泄日十数行见痘泄不止时医以脾胃药止之愈甚施季泉曰是在不治予强之曰止泄不难发药中加黄连【二钱】黄芩【一钱】一剂泄止予喜甚施君曰非也毒火太炽故泄初泄时即以解利药乘热导之或可望生今迟矣过四日即欲解毒无及矣坐视七日死臧玉涵防儿甫半周身热一日即见痘郡有专门知名者延治之云树小花多顶平脚塌根窠薄百死一生之症也五朝固辞去药以保元汤为主拟六朝多用人参加附子疑虑间施季泉忽至曰此险症且诫云必发痒异常须看守严密药用凉剂与前治大别七朝大发痒作泻一日夜二十余行或药水或乳或汤饮俱倾注不变色举家谓必无幸矣季泉怡然自若因强之用参必不许药内加炒黒黄连泻止十三朝复发痒口渴唇燥舌生白胎又加炒黄连白胎去到底不用参十九朝季泉别又诫曰慎防痘疔口疳疔之发也必在脑后枕骨间当以収口膏药贴之禁用掺药口疳惟君家人中白散为妙不数日发疔口生疳如其言治之辄効季泉口授一家传秘方治痘后余毒如神
　　人参　白茯苓　金银花　犀角【各三钱】甘草【一钱五分】羚羊角【一钱】珍珠【八分】蜜丸每服一钱日二服
　　一小儿痘泄诸毉以升澁之剂投之不効黄绮云至以白芍药约三两余酒炒一剂即止此脾虚有热故也治痘虚寒将行浆时作泄【若系火热泄者不可用】
　　莲肉【炒去心】一味为末每末一两加云南鸦片五分研匀儿大者用末五分儿小者三分白汤调下立止虚痒或虚烦躁不止亦如之
　　于中甫长郎痘患血热兼气虚先服解毒药后毒尽作泄日数次不止痘平陷矣仲淳以眞鸦片【五厘】加炒莲肉末【五分】米饮调饮之泄立止王宇泰继以人参【二两】黄茋【三两】鹿茸【三钱】煎服补其元气浆顿足盖以先服解毒药已多无余毒矣故可补而无余证
　　存之孙女痘后泄以鵶片如法饮之不止仲淳更以糯米莲肉作糜一瓯立愈
　　一老医有孙痘已脱痂少腹胀小水不通众毉以为痘后余毒以利水解毒药投之愈胀老医忽悟曰痘后无实证土坚则水清脾虚下陷故也用后方一服立效人参【一两】大枣【五枚】水姜【五片】
　　治痘后脾虚作泄老人脾虚作泻亦甚效
　　黄耆【四两】人参【四两】肉豆蔲【二两】五味子【四两】山茱萸肉【四两】莲肉【六两】白稨荳【四两】白术【三两】为细末枣肉捣膏和丸如弹子大每用一丸姜汤磨化下
　　一小儿痘已脱痂初无他苦一毉视其目精无神白曰不可为已逾日亡
　　治痘痂艰脱【血热又兼血虚故艰脱也尚宜保养俟脱尽乃可见风】
　　人参【一钱五分】白芍药【酒炒三钱】甘草【炙一钱】麦门冬【去心五钱】五味子【六钱】怀生地【四钱】金银花【四钱】水煎饥时服
　　痘毒非元气壮实者不可外治大忌围敷药戒之
　　痘疳神效方
　　雄黄牛粪尖烧灰存性为末每一钱加冰片【二分】研细吹患处立愈
　　治痘后翻瘢【不拘上下部肿烂淋漓者俱效】
　　象牙末【三钱】真珠末【三钱】白僵蚕【二钱炒】孩儿茶【一钱五分】为极细末以济寜胭脂调敷毒水如注渐渐収口
　　防痘伤目方　呉季泉传自王府
　　雌雄槟榔二枚每枚用清水粗碗上磨一百转随将痘儿目闭者以口津润开用鸡毛蘸槟榔水拖眼稍三四次其痘痂即落永不伤目
　　又方
　　用真济寜油胭脂涂眼腔周遭三四次永不伤目试之累验
　　治痘后病目兼治血热病目而脾胃壮实者
　　天门冬【四两】麦门冬【四两】枸杞子【四两】甘草【一两】生地黄【八两】五味子【二两五钱】甘菊花【三两】参【三两】地骨皮【二两】白蒺藜【炒去刺五两】谷精草【三两】木贼草【三两】蜜蒙花【二两】草决明【二两】女眞实【同黒豆九蒸九晒六两】槐角【四两】羚羊角【三两】蜜丸
　　梁溪一女子痘后目痛上白靥不见物服二十剂全愈　仲淳立
　　谷精草【二钱】草决明【炒研一钱五分】川黄连【酒炒一钱五分】怀生地【二钱】川芎【八分】甘草【六分】白蒺藜【炒研一钱】柴胡【七分】甘菊花【二钱】石菖蒲【一钱】木贼草【一钱五分】参【一钱五分】连翘【一钱】麦门冬【二钱】
　　痧论并治法
　　痧者手太阴肺足阳明胃二经之火热发而为病者也小儿居多大人亦时有之殆时气瘟疫之类欤其证类多咳嗽多啑眼中如泪多泄泻多痰多热多渴多烦闷甚则躁乱咽痛唇焦神昏是其候也治法当以清凉发散为主药用辛寒甘寒苦寒以升发之惟忌酸収最宜辛散误施温补祸不旋踵辛散如荆芥穗干葛西河柳石膏麻黄鼠黏子清凉如参括楼根薄荷竹叶青黛甘寒如麦门冬生甘草蔗浆苦寒如黄芩黄连黄檗贝母连翘皆应用之药也量证轻重制剂大小中病则已母太过焉
　　痧续论
　　痧乃肺胃热邪所致初发时必咳嗽宜清热透毒不得止后咳嗽但用贝母括娄根甘草麦门冬苦梗参薄荷以清余热消痰壅则自愈慎勿用五味子等収敛之剂多喘喘者热邪壅于肺故也慎勿用定喘药惟应大剂竹叶石膏汤加西河柳两许参薄荷各二钱如冬天寒甚痧毒为寒气郁于内不得透出者加蜜酒炒麻黄一剂立止凡热势甚者即用白虎汤加西河柳切忌过用升麻服之必喘多泄防慎勿止防惟用黄连升麻干葛甘草则泻自止家不忌泻泻则阳明之邪热得解是亦表里分消之义也痧后泄泻及便脓血皆由热邪内陷故也大忌止澁惟宜升散仍用升麻干葛白芍药甘草白稨豆黄连便脓血则加滑石末必自愈痧后牙疳最危外用雄黄牛粪尖煅存性研极细加真片脑一分研匀吹之内用连翘荆芥穗参干葛升麻黄连甘草生地黄水煎加生犀角汁二三十匙调服缓则不可救药痧后元气不复脾胃虚弱宜用白芍药炙甘草为君莲肉白稨豆山药青黛麦门冬龙眼肉为臣多服必渐强慎勿轻用参术痧后生疮不已余热未尽故也宜用金银花连翘荆芥穗参甘草怀生地鼈虱胡麻黄连木通浓煎饮之良
　　痧不宜依证施治惟当治本本者手太阴足阳明二经之邪热也解其邪热则诸证自退矣
　　治痧发不出喘烦闷躁乱
　　西河柳叶风干为细末水调四钱顿服立定此神秘方也砂糖调服兼可治后痢去岁铭鞠救呉少海子及其侄汤水不入矣逐口强灌之而生今岁张守为长郎初婚亦危矣治之亦愈皆仲淳法也
　　又方　仲淳立
　　蝉蜕【一钱】鼠黏子【炒研一钱五分】荆芥穗【一钱】参【二钱】甘草【一钱】麦门冬【去心三钱】干葛【一钱五分】薄荷叶【一钱】知母【蜜炙一钱】西河柳【五钱】竹叶【三十片】甚者加石膏【五钱】冬米【一撮】又方加三黄
　　贺知忍少子病痧家人不知尚以肉饭与之仲淳适至惊曰此痧症之极重者何易视之遂以西河柳两许杂以参【三钱】知母【五钱】贝母【三钱】麦门冬【两许】石膏【两半】竹叶【七十片】二剂而痧尽现徧体皆赤连进四剂薄暮矣知忍曰儿今无恙乎仲淳曰痧虽出尽烦躁不止尚不可保再以石膏【三两】知母【一两】麦门冬【三两】加黄芩　黄连　黄栢【各五钱】西河柳【一两】竹叶【二百片】浓煎饮之烦躁遂定而瘥冬月痧因寒不得发透喘渴闷乱烦躁不定用麻黄去节汤泡过以蜜酒拌炒加一钱或七八分于治痧药中一服立透药用干葛麦门冬贝母前胡荆芥参西河柳甘草知母
　　治痧后下积滞　仲淳立
　　川黄连【酒炒一两】升麻【七分】干葛【八钱】甘草【四钱】黄芩【八钱】白芍药【酒炒八钱】滑石【如法一两】怀山药粉和丸白汤吞三五钱
　　治痧后口疮
　　雄黄牛粪尖一个【火煅过研细】明矾【五分】冰片【一分五厘】皮硝【一钱】白硼砂【三钱】铜青【三分能作痛可去之】研细以鹅翎管吹入患处
　　治痧后疟　仲淳立
　　鼈甲【如法二钱】山查肉【三钱】橘红【二钱五分】贝母【三钱】竹叶【五十片】炙甘草【七分】麦门冬【去心三钱】知母【一钱二分】白茯苓【二钱】干葛【一钱五分】柴胡【一钱】　如不渴去知母渴甚加石膏【五钱】
　　顾鸣六乃郎禀赋素弱年数岁患脾虚证饮食絶不沾唇父母强之终日不满稀粥半盂形体倍削鸣六深以为忧予为之疏一九方以人参为君茯苓山药橘红白芍药莲肉扁豆为佐更定一加味集灵膏相间服之百日后饮食顿加半年肌体丰满世人徒知香燥温补为治脾虚之法而不知甘寒滋润益阴之有益于脾也治病全在活法不宜拘滞【附】
　　肿毒
　　疔疽一切肿毒神方　仲淳立屡试神验
　　生甘菊【连根打碎一两五钱】紫花地丁【五钱】甘草【水炙三钱】鼠黏子【砂研一钱五分】括娄根【二钱】贝母【去心三钱】金银花【五钱】白芷【一钱五分】怀生地【三钱】白芨【三钱】连翘【二钱五分】五爪龙【五钱即茜草】先用夏枯草六两河水六碗煎三大碗去渣入前药煎一碗不拘时服溃后加盐水炒黄茋【五钱】麦门冬【五钱】五味子【一钱】
　　秘传治痈疽诀
　　凡未发疽大热作渴及愈后作渴大小便秘神昏作呕不食不知痛全犯者不治腰痛者不治清便自调神思清爽能食知痛不呕夜能睡微发热者易治
　　痈疽发热作渴不知痛用黄茋【君】麦门冬【上】五味【中】甘草【下】煎汤服大小便秘用大黄下之毒气攻心神昏作呕不食用防心托里散菉豆粉【上】硃砂【中】乳香【下】俱为极细末和匀每服三钱白滚汤下
　　围阴症疮疡【外势平而不起色黒黯其痛沉在肉里者用此】
　　红药子【四两】白芨【一两五钱】白蔹【一两五钱】乳香【六钱】没药【六钱】硃砂【三钱】雄黄【三钱】麝香【一钱】冰片【一钱】黒狗下颏【一个煅存性】豌豆粉【一两】各另研为极细末和匀以醋蜜调敷四围以极滚热醋蘸润兼可服
　　围阳症疮疡【外势高肿散大色红甚者紫但发亮鲜明发热大小便不利用此】
　　大同堿【以桑皮绵纸衬滚汤淋下十分】加桑灰淋汁【三分】下硃砂　雄黄乳香　没药　冰片　白芨　白蔹　蟾酥【俱中】　麝
　　香　牛黄【俱下】明矾【上】五倍子　大黄【上上】各药另碾为细末待汁冷和匀入上好小口磁器礶中口上用铅套套上外以黄蜡封好令固密聼用
　　灸痈疽药饼
　　夜明砂【五钱】月经布灰【存性一钱】麝香【三分】冰片【三分】乳香【一钱】没药【一钱】明矾【研细一钱五分】雄黄【一钱】荞麦麪拌匀做薄饼放疽头上加大炷艾火灸之先令病者吃些米饮及托里等汤药每灸至百壮痛者灸至不痛不痛者灸至痛但得一爆其疮立愈元气弱者停一会再灸镇日夜灸方好
　　治发背及肿毒围药
　　腾黄【三钱五分研细】五倍子末【二两】米醋调敷围
　　治发背神方
　　一法单用败龟板一味去肋涂黄蜡炙透内服外敷锡山保安寺僧秘诀也有奇效　马铭鞠传
　　又方
