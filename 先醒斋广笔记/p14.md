<!-- { "loadSidebar": true } -->
　　血竭【一钱】雄黄【一钱】没药【五分】麝香【五厘】研细末用绵纸为燃长一尺二寸将药四五分以真蔴油润燃着灯头令病人避风处端坐执燃者离疮四五分自外而内徐徐照之疮上微微觉热即心神快爽不可太过恐伤好肉初用三条每日加一条渐加七条势消每日减一条直熏至红肿消尽为度可贴太乙膏加琥珀熏一次随用敷药日日如此熏时将猪蹄汤掠去油用新羊毛笔润汤将敷药洗净始熏熏罢用后敷药车前子【连根叶】莃莶草金银花　五爪龙【俱用鲜者】各等分捣烂加多年陈小粉调敷四围红肿处中留一孔恐出脓如疮口大用葱叶滚水泡批开去内涎水拍熟贴之如疮口久不合恐流脓水再以药敷之
　　太乙膏方
　　参白芷生地甘草当归血余【多】大黄【多】
　　治背毒初起【由于郁者逺志一味可治】
　　逺志肉【甘草汁煮去骨五钱】甘草【一钱五分】甘菊花叶【一两鲜】贝母【三钱】鲜忍冬藤【五钱】紫花地丁【五钱鲜】连翘【一钱】白芨【三钱】
　　托里败毒散
　　绵黄茋【盐水炒三钱或五钱或八钱或一两】甘草节【水炙二钱可加至四五钱】赤芍药【二钱】金银花【三钱】茜草【江西出细如灯心者佳三钱】何首乌【鲜者五钱】真白僵蚕【炙研六分】白芨【二钱五分】皂角刺【一钱】贝母【去心二钱】括娄根【三钱】穿山甲【土炒研一钱】鼠黏子【炒研一钱】蝉蜕【去翅爪一钱】先用夏枯草五两河水五大碗煎三碗入前药同煎至一碗不拘时服阴症去后五味加人参【三钱】麦门冬【五钱】
　　溃后服药
　　人参【三钱】麦门冬【五钱】绵黄茋【蜜炒五钱或一两】甘草【炙二钱】五味子【蜜蒸一钱】白药【酒炒三钱】金银花【三钱】山药【三钱炒】水二钟煎一钟难得収口加肉桂胃气弱加生姜【三五片】大枣【三枚】痈疽溃疡忌术肿疡忌当归
　　替针散
　　蠒殻一个煅存性为末酒调下不可多服
　　去烂肉方
　　用巴豆炒烟起焦黒为度碾极细末敷上去旧生新
　　长肉方
　　用无人见处自死竹蘸菜油烧滴下油用磁碟盛之搽上即生肉神验
　　防膜矾蜡丸
　　白矾【明亮者研二两】黄蜡【一两熔化提起待稍冷入矾末不住手搅匀加蜜五六钱和匀】众手丸如梧子大蜡冷不能丸以滚汤燖之便软硃砂为衣每二十丸渐加至三四十丸白汤或酒吞此药防膜防毒气内攻未破即内消已破即便合一日之中服百粒方有功终始服过半觔必万全病愈后服之尤佳
　　又方
　　白矾【生研末四两】眞黄腊【二两半】加炼蜜七八钱硃砂研如飞麪水飞如法六钱搅匀急须众手为丸如梧子大每四钱白酒吞
　　治痈疽对口疔疮发背一切无名恶肿毒方名无敌大将军
　　桑柴灰【将柴另烧取其炭火置一大缸内待其自化成白灰取一斗绵纸衬入淘箩内清滚水淋下汁磁缸盛贮淋至汁味不苦澁醎则止将汁入磁碗中重汤燖浓如稀糊为度】茄杆烧灰【淋制如前法用一斗】矿灰【即石灰须柴烧者佳一斗淋汁如前法】三味熬调和匀名三仙膏亦可防痈疽之稍轻者再和堿水熬膏一两加入后开细药则成全方每三仙膏五两眞正自収蟾酥【三钱五分酒化令匀】梅花冰片【二钱】眞正牛黄【一钱】珍珠【二钱三味俱研如飞麪】透明雄黄【二钱】明矾【三钱】硃砂【一钱五分】白硼砂【二钱】八味另研如飞麪方妙眞麝香须用当门子【即麝香最上乗者一钱碾匀】铜青【一钱五分】硇砂【二分五厘】火硝【三钱】轻粉【二钱】乳香【二钱打碎人乳浸烂研匀】没药【一钱五分制法同前】各药研细末和匀再碾数千下将前膏加入搅得极匀入磁罐内罐须小口者妙以乌金纸塞口封以好黄蜡勿令一毫气走每遇毒取少许涂其顶干则以米醋和蜜少许润之其毒黒血或毒水爆出即时松解切忌不可着在好肉上或用荞麦麪调若系疔疮加铁锈黄一分研如麪和入多涂其正顶信宿其根烂出内服紫金锭一锭须内府者方効若系痈疽等症别服蜡矾丸及托里解毒之剂此药有夺命之功难以尽述倘一时无许多好药即制半料亦救人无算矣
　　治疔丸
　　蟾酥【三钱】冰片【一钱】麝香【七分】眞白僵蚕【一钱五分】明矾【三钱】牛黄【一钱】硃砂【一钱五分】黄白占溶成油须令软冷定加前药末和丸如麻子大每七分葱头白酒吞下取汗汗后即以半枝莲为君连翘【上】赤药甘草白芨白蔹金银花【俱中】紫花地丁【五钱】生甘菊【二两】河水二钟煎一钟下大黄随病势加之一滚即起服后必行然须察病人胃气壮者可用后方用败毒托里之药调理之可不死矣大抵治疔毒在急急则毒气未走若走黄多不可治走黄后发狂咬人便能发疔汗下时其秽气触人亦能发疔宜谨避之看疮疡疔毒须饮酒以麻油涂鼻
　　治疔膏　金太初传神验
　　以透明松香沥青【各五钱】麻子肉【二钱如冬季加五分】三味大青石上以铁锤锤细锤至前药粘在锤上拈起如清水一般为度又加飞丹【一钱】再锤数百下取収小磁杯内如遇初起疔毒以新青布照疔疮一般大小摊膏药贴之痛即止少顷毒水渐渐流尽疔根如灯心一条拔出仍用原旧膏贴上至重者再换一膏药全痊矣摊膏药小磁杯隔汤燖化竹筯摊膏约一文钱厚
　　疔毒神騐方
　　用陈年露天铁锈碾如飞麪将金银簪脚挑破毒处一孔纳铁锈末于内仍将皮盖好少顷黒水流尽中有白丝如细线慢慢抽尽此疔根也尽即立愈
　　又方用甘菊花并根叶捣汁以酒下之立消
　　顾圣符防弟患髭疔医者先用火针围药肿胀至目与鼻俱隐入肉牙关急马铭鞠用患者耳垢齿垢刮手足指甲屑和匀如豆大放茶匙内灯火上炙少许取作丸令洗净围药将银簪挑开疔头抹入外用绵纸一层津湿覆之痛立止半日肿半消目可开次日服仙方活命饮二剂愈此法兼可治红丝疔长洲华承溪指节间患之得此而痊又云可治面白疔未试也此方传自道人
　　顾博士伯钦内人左耳患疔时方孕仲淳先以白药子末鸡子清调涂腹上防胎次以夏枯草甘菊贝母忍冬地丁之属大剂饮之一服痛止疔立拔胎亦无恙白药子疗马病者也
　　治耳边发肿连太阳腮齿俱痛不可忍
　　大黄【一两】青木香【三钱】姜黄【三钱】槟榔【三钱】为末醋蜜调匀贴患处中留一孔出气
　　治乳鵞
　　芒硝【研细一钱五分】胆矾【八分】雄黄【八分】明矾【八分】俱研细和匀吹入喉中
　　又方
　　用蛤蚆草【即土牛膝叶如荔枝】捣汁灌鼻内右鵞灌左鼻内左鵞灌右一吐而愈或急不及药以针或芦管刺喉令出黒血复以蚰蜒加乌梅少许捣烂取乱发裹箸上涂前药搅患处去其腻痰则愈矣蚰蜒不能卒办梅雨时取贮磁瓶内封固久而不坏
　　纒喉风方【即喉痹仲淳试过有验】
　　明矾【三钱】巴豆【去殻七粒】溶矾入巴豆烧至矾枯去巴豆研细吹入喉中流出热涎立开
　　治喉癣内热
　　贝母【去心三钱】鼠黏子【酒炒研二钱】参【二钱五分】射干【二钱不辣者是】甘草【二钱五分】括娄根【二钱】怀生地【三钱】白僵蚕【一钱畧炒研】连翘【一钱】竹叶【二十片】水二钟煎八分饥时服
　　倪仲昭患喉癣邑中治喉者遍矣喉渐渐腐去饮食用粉麪之烂者必仰口而咽每咽泣数行下马铭鞠曰此非风火毒也若少年曾患霉疮乎曰未也父母曾患霉疮乎曰然愈三年而得我铭鞠以为此必误服升药之故凡患此疮者中寒凉轻粉之毒毒发于身升药之毒毒发于愈后所生子女毒深者且延及于孙若甥倘不以治结毒之法治之必死以甘桔汤为君少入山豆根草龙胆麝干每剂用土茯苓半觔浓煎送下牛黄二分半月而痊竟不用吹药既而询之云父母病时果服丸药而痊痊后曾口碎非升药而何今毉家恬然用之不晓其中毒之深故特明其说
　　喉痹
　　雄黄　芒硝【各一钱】研细以鵞毛管吹少许数吹立散但待其肿甚而吹为妙
　　又方用半枝莲捣汁吃立散其渣须藏于家中勿令见风
　　吹喉方【治双鵞单鵞神效】
　　火硝【一钱五分】官硼砂【五分】片脑【三厘即冰片】雄黄【一分不用亦可】鵞管芦管银管共可盛吹前药用三匙吹上喉即吐痰涎愈从鼻孔中吹入亦效
　　瘰疬丸方
　　贝母【去心二两】天花粉【一两五钱】参【一两五钱】甘草【一两五钱】斑猫【古米炒去头足听用】肥皂【二觔毎一肥皂去核入斑猫四个线缚蒸取出去斑猫并肥皂皮觔净肉十两】前药为末共捣如泥丸如梧子大每服一钱白滚汤吞服后腹疼勿虑此药力追毒之故
　　又方
　　取过冬靑【即荔枝草正名天明精】五六枝同鲫鱼入锅煮熟去草及鱼食汁数次即愈
　　朱文学鏕患疬仲淳为灸肩井肘尖两穴各数壮而愈
　　治瘰疬【囘燕膏仲淳试之有效】
　　真芝蔴油【二觔】胎发【四两如无以童男发洗净代之】川山甲【五钱】白矾【飞过一两】黄蜡【四两】飞丹【二两】松香【六两】轻粉【五钱研】乳香　没药【各五钱另研】燕窝泥【朝北者二两微炒】五灵脂【淘净五钱】麝香【另研五钱】蜜陀僧【五钱】将川山甲五灵脂煎数沸下胎发熬溶滤去渣称净熟油二十四两仍入锅内下白矾煎二三沸下黄腊黄丹煎一沸下松香官粉六两再煎一沸下燕土如沉香色滴水成珠住火方下乳香没药搅匀少顷下轻粉桃柳枝搅温可入手然后投麝香搅匀水浸去火毒七日用贴瘰疬未破者软已溃者干内服夏枯草汤
　　夏枯草汤
　　金银花【五钱】夏枯草【二两】柴胡【七分】贝母【二钱】土茯苓【白色者二两】鼠黏子【一钱微炒】鼈虱胡麻仁【二钱微炒】酸枣仁【二钱】娄仁【二钱畧炒】陈皮【一钱】皂角子【一钱】白药【酒炒一钱】当归身【二钱】粉甘草【一钱】荆芥穗【一钱】连翘【一钱五分】何首乌【五钱】漏芦【二钱】水煎食后服
　　又方
　　夏枯草　蛇苗草　紫背天葵　紫花地丁　金银花九龙草或汁者汁或末者末俱要以好酒调服
　　又方【藻星膏兼治鱼口一切等疮】
　　巴荳【一两炒黄色复以纸条防火烧之候黒色用】海藻【二钱炒】昆布【一钱炒产海中】天南星【一钱切碎醋浸二日炒】升麻【五分】天花粉【五分炒】各为极细末以香油和成稀膏用文火熬候烧干入巴荳下巴荳后畧熬退火冬月加巴荳【五钱】南星【一钱】夏月减南星【五分】加天花粉【一钱】
　　治热疖　廖宪副梦衡传
　　黄梅水时取新出虾蟆【黒而细者是】置瓶内木盖口蜡封埋地下久化成清水取出蘸抹之兼可治疔疽
　　治对口疖【试之神效】
　　鲜茄蒂【七个】鲜何首乌【轻重等分】水二钟煎八分一服出脓再服収口
　　又方
　　金银花【一两净】木槿树根皮【一两切片】酒水各一碗煎食后服面上疔加白芷【一钱】蒲公英【即直下根】和黄蚬打烂罨患处以真麻布包之三日立愈
　　梁谿一女子颏下发一硬块而不痛有似石瘿仲淳疏方服十剂全消
