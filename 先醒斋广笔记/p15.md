<!-- { "loadSidebar": true } -->
　　贝母【去心三钱】连翘【二钱】鼠黏子【酒炒研一钱五分】括娄根【二钱】金银花【五钱】何首乌【去皮竹刀切片三钱】白芨【二钱】苍耳子【研细一钱五分】生甘菊【五钱】青木香【一钱五分】紫花地丁【五钱】先用夏枯草【五两】河水五碗煎至三碗去渣纳煎药同煎至一碗
　　敷药方
　　南星【三两】海藻　昆布　槟榔　姜黄　白蔹　猪牙皂角【各一两】细末醋调敷
　　梁谿一妇人生疖臂上服此半日立出血脓愈
　　连翘【二钱】白芷【二钱】甘菊【一两】紫花地丁【五钱】白芨【二钱】粉甘草【三钱】金银花【五钱】生地【三钱】地榆【四钱】皂角刺【一钱】括娄根【二钱】茜草【三钱】鼠黏子【一钱】
　　治肺痈　马铭鞠传
　　其法用百年芥菜卤久窨地中者数匙立起此卤嘉兴府城中大家多藏之目击神效
　　又方
　　鱼腥草水煑不住口食之治肺痈吐脓血神方也正名蕺草　兼治鱼口
　　又方
　　金丝荷叶捣汁同生白酒数饮立效
　　乳癖乳痛方　神验
　　用活鲫鱼【一个】山药【一段如鱼长】同捣汁敷乳上以纸盖之立愈
　　乳癖方　张王屋屠后江孟脩兄验过
　　白芷【一钱】雄鼠粪【一钱】二种晒干为末用好酒调服必多饮取一醺睡而愈　雄鼠粪尖者是
　　又方
　　顾文学又善内人患左乳岩仲淳立一方夏枯草蒲公英为君金银花漏芦为臣贝母橘叶甘菊花雄鼠粪连翘白芷紫花地丁山茨菰炙甘草蒌茜根陈皮乳香没药为佐使另用夏枯草煎浓汁丸之服觔许而消三年后右乳复患用旧存余药服之亦消后以此方治数人俱效
　　里中妇沈姓者患乳疬溃烂经年不见脏腑者一膜尔马铭鞠用鼠粪【三钱】土栋树子【三钱经霜者佳川栋不用】露蜂房【三钱】俱煅存性各取净末和匀每服三钱酒下间两日一服痛即止不数日脓尽収敛此方传自江西贩糖客因治祝氏喉证得之
　　围药
　　白芨【研末一两】水调敷乳癖处候干再以水润二三次愈
　　防脓散　治腹中肿毒
　　川山甲【炙】白僵蚕【炒去丝嘴】白芷【各五钱】大黄【二两】乳香　没药五灵脂【各五钱】为末每服五钱酒服脓从大便出防者
　　用三钱
　　治脇痈【杜武服之甚验】
　　金银花【五钱】贝母【二钱】皂角刺【一钱五分】连翘【一钱五分】穿山甲【三钱】赤芍药【三钱】白芷【一钱五分】地榆【五钱】甘草节【一钱】当归【二钱】夏枯草【一两煎汁和药复煎】鼠黏子【一钱五分】紫花地丁【一两】生甘菊花根【二两】捣汁和药内服
　　一人患肠痈伛偻痛不能伸有道人敎以饮纯黄犬血二碗和白酒服其人遂饮至四碗次日下脓血尽而瘳治便毒【仲淳亲试之甚验加穿山甲同患处者二片土炒引经更妙】
　　棉地榆【四两】白酒三碗煎一碗空心服虽有脓者亦愈
　　又方
　　全蝎　生矾　贯众　等分为末空心调下
　　又方
　　棉地榆【四两】粉甘草【一两】金银花【一两】白芷【三钱】皂角刺【二钱五分】水二钟煎一钟空心温服
　　治下疳
　　仲淳治数友下疳用黄栢官粉腻粉杏仁珠末冰片敷之无不愈者后去腻粉杏仁加黄芩更以小大蓟地骨皮汤洗净敷之效更良
　　又方
　　蝉蜕【七分】眞白僵蚕【紫蘓叶包蜜炙七个】杏仁【七粒去皮尖】芭蕉根【五钱捣烂】独核肥皂仁【七粒】雪里红【一把打烂】土茯苓【白色者去皮二两】白藓皮【一钱】牛膝【二钱】黄栢【一钱】木通【七分】皂荚核【七粒】薏苡仁【二钱】连翘【一钱】汉防已【酒浸六分】甘草节【一钱】石斛【三钱】柴胡【六分】萆薢【二钱】地骨皮【二钱】水三大碗煎不拘时饥则服日三服气虚脾弱加蜜炙黄茋【三钱】血虚加生地【三钱】
　　又极秘神方【治一切极痛下疳仲淳屡用甚效】
　　鲜小蓟　鲜地骨皮【各五两】煎浓汁浸之不三四日即愈
　　治蛀疳服药
　　珍珠【生研细】牙末　牛黄　冰片【各一钱】眞白僵蚕　皂角【各二钱】滴乳石【一两研细如飞麪】细末每服九厘土茯苓汤吞下以干物压之
　　蛀疳掺方
　　橄榄烧灰研细末掺上
　　治痔疮出血过多【东垣名黒地黄丸臧晋叔试之效】
　　生怀庆【一觔酒洗净用水煑连汁磨为末重汤熬成膏听用】茅山苍术【一觔切片用眞麻油浸一日夜去油晒干为末】北五味【半觔晒干为末】炒黒干姜【净末八钱】用黒枣肉半觔去皮入前药捣丸空心白汤每服三钱
　　治痔疮　归安陈汝良传
　　用荔枝草即天明精一名地菘煎汤洗仍以草手搓软塞患处
　　治漏
　　铅花【四两研如麪】黄牛腮边合扇骨【二两酥炙燥为末】雄猪前脚跲【二两酥炙燥为末】青黛【二两】槐花【二两】人中白【煅过五钱】将药总置阳城礶内用铁油盏盐泥封好置淘湿大米数粒于盏上四面用火煅以米熟为度取出研细炼蜜丸如梧子大每五钱空心下午各进一服淡盐汤吞水白酒二杯以猪蹄下酒醋紫蘓畧吃些亦可
　　坐板疮方　丁右武亲验有效
　　松香【五钱研细】雄黄【一钱研细】如湿痒加苍术【三钱】各末和匀以绵纸包裹撚成纸撚二条腊月猪油浸透防火烧着取滴下油搽上立效
　　治臀痈
　　一人患臀痈用五爪龙连枝捣汁酒漉服日进四五次脓从大便出未成脓者内消如有头以渣敷上立散治鱼口极效
　　治下部火丹　马铭鞠传
　　用蚕砂山栀黄连黄芩黄檗大黄寒水石共末水调敷上立效【切勿用芭蕉根】
　　又方
　　川黄连末蜜和鸡子清调敷　马铭鞠云若遇抱头火丹必砭去恶血方效毎用此法治人其不肯砭者多误事　予家儿辈试之甚验
　　煎方
　　牛膝【三钱】木【二钱】石斛【三钱】生地【五钱】连翘【三钱】黄檗【二钱】甘草【一钱】金银花【五钱】地榆【三钱】茜草【三钱】赤芍药【二钱】水煎服
　　治悬痈【一名鹳口疽生在阴囊后谷道前疗之不早变为漏则难治矣一仆试之立消】
　　大粉甘草【一觔】每根劈作四片或二片用泉水二碗轮流蘸炙以水尽为度切片河水十碗熬至一碗空腹服尽即愈　此孙眞人方
　　谈公武患跨马痈外势不肿毒内攻脓多疮口甚小突出如指大一块触之痛不可忍多饮寒剂外敷凉药毒内攻胃气俱损铭鞠尽去围药洗净疮口但用一膏药以防其风用大剂黄茋山药怀生地白芷牛膝米仁金银花杂以健脾药十余剂脓尽再数剂肉长突出者平矣后服六味丸觔许精神始复
　　江都尹奉麓乃尊毙于腿痈其子九嵗亦患之就医弥月势渐盛铭鞠按之坚如石幸儿气厚可内消用牛膝薏苡地榆生地鼠黏子金银花连翘粉草皆仲淳常用法也初剂加利药微利之即稍寛过两剂加汗药微汗之势益寛至数剂取穿山甲末【五钱】半入煎半调药送下儿善饮令儿一醉自此顿消半月地下行矣初一医欲开刀遇铭鞠中止凡外科宜以开刀为戒
　　梁谿一男子生疖膝下楚甚仲淳适至即于席间作剂服之饮酒数杯疖立破出鲜血愈
　　连翘【二钱】白芷【二钱】粉甘草【水炙三钱】金银花【五钱】牛膝【三钱】怀生地【三钱】地榆【四钱】皂角刺【一钱】鼠黏子【酒炒研一钱】
　　陆封公养质患腿痈疡医用忍冬花角刺连翘白芷贝母天花粉陈皮乳香没药治之不效仲淳即前方加绵地榆炙甘草紫花地丁服三四剂愈
　　治鹤膝风【一人患此五年敷药三日即愈王心涵传】
　　乳香　没药【各一钱五分】地骨皮【三钱】无名异【五钱】麝香【一分】各为末用车前草捣汁入老酒少许调敷患处
　　疮方【章宇泰传六郎乳母试之神效】
　　松香【一两】轻粉【三钱】乳香【五钱】细茶【五钱】四味共打成膏先将葱头花椒煎浓汤熏洗净用布摊膏厚贴患处以绢缚定黄水流尽烂肉生肌
　　又方　曹和尚传
　　松香【四两】好韶粉【二两】先将松香投入滚水中一捞即起另研如飞麫后加韶粉研匀入真麻油勿令太薄调如极稠糊用筯挑起以不断丝为度仍用极细松江布摊成膏贴于疮上将寸许濶绢条紥急勿使泄气一日収三次三日一换膏药半月必愈
　　疮久不愈方
　　黄占　白占　轻粉　韶粉　腊月猪板油麻油各半化匀调和前药用薄油纸摊贴疮上血风疮久不结痂亦妙【入芝蔴油乳香更妙】
　　足指疔毒
　　生甘菊【一两五钱】紫花地丁【八钱】金银花藤【一两】穿山甲【三片土炒研细】木【二钱】牛膝【五钱】薏苡【一两】生地【五钱】连翘【三钱】白芨【三钱】夏枯草【六两】
　　李行甫患霉疮【俗呼广疮】误用水银番硗等药搓五心三日间舌烂齿脱喉溃秽气满室吐出腐肉如猪肝色汤水不入腹胀二便不通医皆谢去独用治喉药吹喉痰壅愈甚痛难忍几死铭鞠按其腹不痛虽胀满未坚犹未及心知水银毒入腹未深法宜以铅収之急用黒铅觔余分作百余块加大剂甘桔汤料金银花粉草各用四五两水二三十碗锅内浓煎先取三四碗入汤注中徐灌之任其自流逾时舌渐转动口亦漱净即令恣饮数盏另取渣再煎连前浓汁频濯手足次日二便去黒水无算始安方用吹口药及败毒托里药数剂而愈后贾仆有顔孝者亦患霉疮误用水银薰条其证一如行甫即以前法治之次日立起
　　治霉疮
　　猪胰脂【二两】金银花【二钱】皂角刺【一钱】芭蕉根【一两】雪里红【五钱】五加皮【二钱】土茯苓【白色者二两】皂荚子【七粒打碎】独核肥皂仁【七粒切片】白僵蚕【炙七分】木【一钱】白藓皮【一钱】蝉蜕【一钱】年久力衰者加薏苡仁【五钱】甘草节【二钱】绵黄茋【三钱】怀生地【二钱】人参【二钱】久不愈加胡黄连【三钱】胡麻仁【二钱】全蝎【七枚】水三大碗煎一碗不拘时饥则服
　　又方
　　棉花子仁一味研如泥入细槐花末和丸如菉荳大每四钱空心及饥时吞
　　治结毒
　　独核肥皂仁【七粒】千年矮【即雪里红一两】皂荚子【七粒】甘草节【一钱五分】木【一钱五分】蝉蜕【一钱】青木香【一钱】土茯苓【白色者二两】绵黄茋【盐水炒三钱】白僵蚕【蜜炙炒研七分】鼈虱胡麻仁【炒研三钱】白芷【一钱】何首乌【三钱】金银花【三钱】连翘【一钱】水三大碗煎一碗不拘时饥则服
　　结毒丸方
　　钟乳石【研如飞麪水飞一两五钱】眞牛黄【研如飞麪三钱】珍珠【研如飞麪四钱】猪牙皂角【去皮膜为极细末七钱】桦皮灰【存性研如飞麪四钱】百草霜【庄家锅底者佳七钱】
　　牛黄丸　神效
　　牛黄【眞者研细三钱】象牙末【三钱】白僵蚕【二钱】红铅【二钱】冰片【五分】明矾【二钱】极细末炼蜜丸如麻子大每服五分土茯苓【白色者木槌打碎三两】砂锅内煮汁吞丸药空心上下午饥时日三次
　　洗方
　　五倍子【四两】地骨皮【四两】皮硝【五钱】甘草【二两】苦参【四两】葱头【十个】河水煎浓汤一锅于无风处乘热蘸日浴三次浴时先吃饱或服煎药一贴忌食茶醋牛肉麸河鲀火酒
