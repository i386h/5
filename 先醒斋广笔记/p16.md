<!-- { "loadSidebar": true } -->
　　掺方
　　粉霜【一钱五分甘草汁飞过】眞冰片【三分另研】二味和匀洗净掺上立瘥
　　浸酒方
　　防风　当归　羌活　白芷　白藓皮　五加皮　苍术　牛膝【各二两】荆芥　薏苡　蔓荆子　木　白蒺藜【去刺各一两】生地黄【三两】乌稍蛇【出呉江尹山方额者佳一尾】好酒十觔浸煮三炷香卧时服丸亦可
　　治头面结毒
　　蕲艾【去筋膜一两】川椒【去核八钱】麻黄【去节二钱】川芎【二钱】猪头天灵葢【火煅存性五钱】白茯苓【二两】极细末蒸饼丸如菉荳大饭后白汤送下每服三钱服后二三日疮口干燥不臭是其效也服至疮口平复方住　忌牛羊鱼腥房欲患久者宜间服十全大补汤十数剂【川椒出桃花洞者佳嚼半粒口辣不能言者眞】
　　又治结毒方　兼治积年虚劳痰火健脾进食
　　极木一名十大功劳一名猫儿残【俗呼光菰枥】黒子者是红子者名枢木亦可用取其叶或泡汤或为末不住服谭公亮患结毒医用五宝丹饵之三年不效仲淳云五宝丹非完方也无红铅灵柴不能奏功时无红铅姑以松脂铅粉麻油调敷应手而减公亮先用乔伯珪所赠乳香膏止痛生肌甚防及用此二味功效弥良乃知方药中病不在珍贵之剂也
　　又方
　　银硃【三钱】轻粉【三钱】白占【三钱】黄占【三钱】用麻油【三两】先将二占化匀调前药末摊成膏贴之戒房事必效
　　凡父母正患霉疮时育儿鲜有免者其证浑身破烂自顶至踵两目外几无完肤日夜号泣或吐或泻似疟似惊变态百出父母不知见有他证别作治疗十无一生治法以牛黄为君再加犀角羚羊角硃砂冰麝和入土茯苓粉生蜜调服使儿日日利去恶毒见有他证随宜治之母亦随宜用药加以散毒剂不住口服其外用大粉草金银花为极细末二三升破烂处洗净大握敷之半月后方易神效敷药再敷数日自愈愈后一两月当复发再后两三月当再复发发渐轻仍如法治之自愈愈后或口角眉角或肛门存二三余毒不必治矣其浑身或癣或疮忽聚忽散敷之便愈大抵年余始得除根若母不禁口或儿渐大不能禁口有延至二三年者然不毙足矣胎中之毒彻骨入髓焉能旦夕除哉　马铭鞠传
　　升药五灵散　马铭鞠传
　　胆矾【治筋而滋肝其色青应东方木】辰砂【养血而益心其色赤应南方火】雄黄【长肉而补脾其色黄应中央土】明矾【理脂膏而助肺其色白应西方金】磁石【荣骨液而壮肾其色黒应北方水】此方见焦氏笔乘喜其不用水银制而用之功效迟缓后因加水银一两与前五味等分和匀入阳城礶内打火三香取出加敷药中用之效如神
　　神效敷药方　马铭鞠传
　　夜合花【白者良阴干】象皮【同黄砂炒候软切片再炒候脆方研】栙香【炒研】乳香没药【各去汗】血竭　孩儿茶【湿纸包煨】花蕋石　五倍子【色红者良半生半煅各一两】白占【八钱】珍珠【五钱】冰片【一钱】各极细末方入白占研匀最后入冰片如欲去腐每两加五灵散【二钱】欲生肌每两加前散三分或五分如治痘后脓水淋漓下疳等疮只加一二分治汤火伤每两加丝绵灰【二钱】剔牙松皮【煅存性五六钱】韶粉雄黄【五六钱】或干掺或香油调一切外症俱效
　　附海上单方
　　里中有周七者少年曾患毒左腋下得一异方用糯米炊饭乗热入盐块夹葱管少许捣极烂如膏贴患处辄消至中年腰间忽生一毒热如火板硬痛不可忍佝偻局蹐自分必死屡药不效急思前方如法贴之未几大便去粪如宿垢甚多硬者渐软数日而起
　　杂症
　　脑漏
　　脑者诸阳之防而为髓之海其位高其气清忽下浊者其变也东垣云上焦元气不足则脑为之不满经云胆移热于脑为鼻渊夫髓者至精之物为水之属脑者至阳之物清气所居今为浊气邪热所干遂下臭浊之汁是火能消物脑有所伤也治法先宜清肃上焦气道继以镇坠心火补养水源此其大畧耳药多取夫辛凉者辛为金而入肺有清肃之义故每用以引散上焦之邪如薄荷荆芥甘菊连翘升麻鼠黏天麻之属镇坠心火补养水源如犀角人参天冬麦冬五味朱砂甘草山药生地茯苓牡丹皮之属然须兼理乎肺肝盖鼻乃肺之窍而为脑气宣通之路又治乎上焦而行清肃之令胆为春升少阳之气与厥阴为表里而上属于脑戴人有云胆与三焦寻火治内经谓胆热所干义亦明矣理肺用桑皮鼠黏桔梗二冬花粉竹沥清肝胆以柴胡白芍羚羊竹茹枣仁川芎或者又谓世人多用辛温辛热之药取效此义何居盖辛热甘温多能宣通发散故病之微者亦能奏效耳此从治刼法非不易常经明者察之头风神方【沈观颐中丞传自一道人予仆妇患此痛甚欲自缢服二剂数年不发】
　　土茯苓【忌铁四两】金银花【三钱】蔓荆子【一钱】参【八分】防风【一钱】明天麻【一钱】辛夷花【五分】川芎【五分】黒豆【四十九粒】灯心【二十根】芽茶【五钱】河水井水各一钟半煎一钟服
　　治半边头痛【属火证者用之妙】
　　大黄末【三分】黄芩末【一钱】二味和生白酒一碗顿热调匀服之即愈
　　又方
　　用芝蔴炒热舂碎乘热将好烧酒入磁器中重汤热入芝蔴扎只用一葱管孔揷入磁瓶口内引鼻吸其气左则薫左右亦如之虚寒用烧酒虚热用好米醋代之内服对病方药
　　郁证
　　纪华山先生雅自负数奇更无子时邑邑不快渐至痞胀四年肌肉尽削自分死矣姑蘓张涟水胗而戏之曰公那须药一第便当霍然以当归【六钱】韭菜子【一两】香附【童便炒八钱】下之纪有难色不得已减其半张曰作二剂耶一服夜梦遗举家恸哭张拍案曰吾正欲其通尔仍以前半剂进胸膈间若勇士猛力一拥觧黒粪数升寻啜粥二碗明日巾栉起见客矣逾年生一子即表弟汝占也治筋骨疼甚如夹板状痛不可忍者【李景渠中丞传】
　　将骡子脩下蹄爪烧灰存性研末或酒白汤调服立愈
　　癎症方【名补心寜志丸】
　　天竺黄【另研如麫五钱】沉香【另研如麫三钱】天门冬【去心酒洗蒸二两】白芍药【酒炒三两】白茯神【去心四两】逺志肉【甘草汁浸蒸二两】麦门冬【去心二两】炙甘草【六钱】旋覆花【一两五钱】眞苏子【研一两】香附【醋浸晒干童便拌瓦上炒三两】半夏【姜汁拌以明矾末少许同浸二两】皂角荚【不蛀者去黒皮酥炒去子取末二两】为末和匀怀山药粉糊丸如豌豆大硃砂一两研如法为衣每服三钱用竹沥防汤下
　　风癫病神方
　　好生犀角【四两】剉末每用一两加清水十碗入砂锅内熬至一碗滤净再加水十碗熬至二酒杯加淡竹叶【四两】水六碗煎二碗去渣加犀角汁同服尽四剂即愈
　　治火上升有痰留滞喉间如有核上法宜降气清火
　　眞苏子【研二钱】广橘红【三钱】贝母【三钱】括蒌根【三钱】白茯苓【三钱】麦门冬【五钱】白芍药【三钱酒炒】黒连翘【一钱五分】黄檗【蜜炙一钱五分】五味子【一钱打碎】水煎加竹沥服
　　施灵修有一里人善酒卧床褥者三年灵修怜而索方于仲淳仲淳亲胗之知其酒病也夫酒湿热之物多饮者湿热之邪贯于阳明湿热胜则下客于肾而为骨痿昔人治痿病取阳明以五味子为君黄连为臣麦门冬干葛白稨豆为佐服之立起
　　治血痞沉香丸
　　沉香　血竭　辰砂【各二钱五分】木香【一钱三分】眞麝香【一钱三分】琥珀【五分】当归尾【二钱五分】牡丹皮【二钱五分】延胡索【一钱五分】为细末用磁器煎甘草汤打糯米糊为丸凡气痛酒磨葱汤亦可产后血块酒磨服
　　乌须神方
　　女贞实一斗如法去皮每斗用马料黒豆一斗拣净淘洗晒干同蒸透九蒸九晒先将女贞实为末加生姜自然汁三两好川椒去闭口者及蒂为末三两同黒豆末和匀蜜丸如梧子大先食服四五钱白汤或酒吞
　　又方
　　将鳢肠草采鲜者二三十觔捣汁入九蒸九晒过女贞实末再晒干如前为丸亦佳但服之腹痛作泄不若姜汁椒末为佳蒸女贞实先将上好老酒浸一宿次日用黒豆蒸如此者九以其性寒故也更服八珍丸以实根本
　　又方【旧传女贞实旱莲草二方试之甚验苦于腹痛作泄仲淳再为更定凉血兼理脾】
　　何首乌【勿去皮乌豆同牛膝蒸制如常法最后用人乳浸晒三四十次赤白各二觔】女贞实【酒拌九蒸九晒二觔】旱莲草【熬膏十二两】乌饭子膏【即南竺枝子也十二两】茅山术【米泔浸蒸晒三次去皮切片十二两】眞川椒红【十二两去白膜闭口勿用】没石子【十两】为细末以旱莲草膏乌饭子膏同炼蜜和丸如梧子大毎五钱空心饥时各一服白汤吞
　　碧霞丹【治内障外障暴赤眼眵泪昏花翳膜】
　　当归　没药【各二钱】血竭　白丁香　硼砂　冰片　麝香【各一钱】马牙硝　乳香【各五分】俱极细末比飞麪更细三五倍以川黄连去须切片三钱熬成膏子和前药为丸如豆大用铜绿一两五钱为衣毎用一丸以新汲水半盏浸磁盒内日洗五六次一丸可洗七日重者半月轻者七日迎风冷泪三日见效【贺知忍传】
　　洗眼方　仲淳立予亲试验
　　皮硝【一两】杏仁【去皮尖】铜绿　明矾【各三分】侧栢叶【三钱】甘菊花【三钱】桑白皮【五钱】河水五碗煎至二大碗置铜盆内洗眼及眉棱骨两太阳涕出即爽然矣日夜不拘次数一服冬可半月夏十日
　　牙痛方　邓定宇先生传
　　经霜西皮烧灰敷患处牙缝内立效
　　擦牙散　章泰宇传
　　石膏【半觔火煨熟】白蒺藜【去刺四两】为极细末每日擦牙漱口牙痛时频频擦之立愈
　　又方【陈筠翁传自江阴云旱莲草开红花者与此地不类】
　　旱莲草以青盐腌一二宿晒干为极细末置磁罐内擦牙以沸汤漱口咽下久久兼能乌须种子
　　治胃火牙疼
　　马兰头叶并放水沟内青苔捣烂以丝绵卷之左齿痛塞左耳右亦然
　　治聋　王槐亭服之验
　　白蒺藜【炒去刺】为末蜜丸空心服　沈四明相公专服此方延年益寿
　　治耳中瘇痛或出水出脓
　　金丝荷叶【即名虎耳草】捣汁滴入耳中如有脓可加枯矾未及干胭脂末各少许
　　又方
　　用鲜薄荷叶同蜗牛捣汁滴耳中亦妙
　　顾奉常女臂患紫云风仲淳用稀莶苍耳雄黄末之醇漆为丸或疑漆有毒竞沮之然竟以此药収功【制漆用生蟹黄搅和可化作水入药】
　　稀莶丸　治烂风及风作痒如神
　　稀莶草取末调吞治瘫痪甚验初时以人参蘓木等分熬膏和酒吞伤损皆除曾有八十老人试过五七九月采近根处剥开有小虫一条能治小儿疳症
　　解牛肉毒
　　取虾蟆一只置滚酒内数沸去虾蟆饮酒一吐即愈
　　又方　马铭鞠传
　　用甘菊花连根叶捣烂和酒服一两碗立愈
　　治疝气痛方【顾冲吾司马传表兄李瀛洲试之神验】
　　六味地黄丸古方加北五味【三两】肉桂【二两味甘者真】枸杞子【去蒂四两】车前子【米泔浸蒸三两】将糯米一斗炊饭乗热下白酒药并前药料和匀如常制白酒法三两日后浆来用上好镜面烧酒五十觔连酒浆并糟入大瓮内泥封固一月开去糟滤清酒味甘香异常空心或饥时随量饮饮多不渴
　　疝攻上作痛秘方　陈敬泉亲验
