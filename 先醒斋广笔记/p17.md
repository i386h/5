<!-- { "loadSidebar": true } -->
　　【阙】　子根有叶时用根叶捣烂绞汁和好酒服之覆被出汗永不发
　　木肾方
　　用豆田中菟丝子草【一名黄丝草】煎浓汤洗之时以手搓之随消
　　治便红或因酒毒发者　南昌邓思济传
　　先用川黄连【去须切片酒炒】细末一服三钱空心白酒调下忌晕腥一日服连末后必腹痛去血愈多复用白芍药【一两】白术【五钱】甘草【三钱】同炒拣开先用白药煎汤服腹痛自止后以白术甘草同煎服遂愈又一法以粳米三分糯米七分煑粥空腹服遂愈此无他补胃气则阳明调所以便红自除也
　　肠风
　　黄茋【蜜炙三钱】白芍药【酒炒三钱】炙甘草【一钱】麦门冬【去心五钱】生地【酒洗四钱】当归【酒洗二钱】荆芥【一钱炒】白芷【一钱】柴胡【五分】地榆【酒洗三钱】人参【一钱】五味子【八分去枯者打碎蜜蒸】河水二钟煎八分空腹饥时服
　　治肠风【因饮酒过多得之者效甚】
　　专服北五味打碎蜜蒸为细末蜜丸每清晨服三钱服至半年因味酸甚服后喉中觉吞酸加熟地黄等分为丸服久肠风顿止
　　治猘犬伤
　　野葡萄根捣汁酒服
　　治蜈蚣伤
　　用旧竹筯火中将头上烧黑取下少许研细敷患处立愈
　　又方　马铭鞠传
　　一法取蜒蝣涂上其痛立止屡试神验
　　治蛇伤
　　雄黄　雌黄　等分极细末先以白芷磨菜油调涂患处以温火薫之滴尽黄水为度水出肿渐消
　　又方
　　明矾　麝香　二味为末掺上以艾炙之随炙随消
　　又方
　　慎火草【即墙头草色绿极脆】捣汁同酒饮一面捣敷咬伤处立愈一妇人于壁上取鸡翎卷耳适蜈蚣生子在翎上入耳中生小蜈蚣穿脑内且痛且痒百药莫效梦神人传一方令炒鸡肉热置一器内留一小孔盖上令病者以耳受之鸡气薰入蜈蚣悉攒鸡肉上其病立愈
　　跌打秘方
　　用露天粪窖中砖瓦块多年者或碗架浊水长流处砖瓦块火煅红研极细跌打伤者酒调服五分立愈未打服之可不痛不宜多服令人骨软
　　金疮并跌打破损出血方
　　炼过云母粉菜油调敷立止痛更不作脓
　　金疮止血方
　　眞番降香【紫糖色者眞切如豆大炒畧焦研再炒】五味子【一两】二味共研敷上
　　又方
　　旧毡帽檐烧灰敷上　旧网巾灰亦好
　　金石汤火跌损方
　　用花蕋石旧家有用为几上小屏风者取三钱为极细末真麻油调敷患处当日者立愈隔日敷之痛轻易收口　亦治产后瘀血攻心血晕神丹
　　桃花散治跌损刀伤狗咬烂脚
　　用陈年风化石灰一官升锦纹大黄【一两焙燥研末】并石灰炒桃花色存性真麻油调敷患处当日敷之更妙
　　火伤兼治汤泡方
　　大松树皮　川大黄　二味等分为细末生桐油调敷立愈
　　又方
　　用大黄一味为细末砂糖调敷立愈
　　火烧烂神方
　　将好煮酒一二瓮入浴缸内令患者浸酒中极重不死
　　又方
　　用鼠初生者以真麻油浸之入磁瓶内封固患者将油搽上痛处即愈
　　汤火神验方
　　猪毛煆存性研细末加轻粉白硼砂少许麻油调和敷之立效无癍痕
　　治水渰【出说海】
　　凡遇溺水者视其心坎尚温以圆器覆地下置门一扇于上令溺者仰卧以鸭血灌之口中或大小便出水即苏
　　临杖预服药【湖州司狱司内杖单神效】
　　胎元【一个煅存性】黒犬对前脚上边顶骨一副【酥炙存性】川麻皮【煅存性】麝香【五分】乳香　没药【各五钱】炼蜜丸如梧子大毎服三钱酒吞
　　杖后煎剂
　　红花　红麯【各一钱】延胡索　牛膝【各三钱】牡丹皮　五灵脂　赤药　番降香【各二钱】炙甘草【七分】桃仁【七分】肉桂【五分】水酒煎若伤重出虚汗加参耆
　　杖丹
　　风化石灰【君】眞畨降香末【上】半夏末【上】黄芩　黄连黄檗　大黄【俱中】为细末麻油调敷患处
　　杖丹散血
　　龙须草【二两】大黄【三两】二味为末用麻油一觔蒸大黄焦色滤净去渣加后药　樟脑【一两五钱】麝香【四钱】冰片【四钱】降香末【一两】乳香　没药【各五钱】自然铜【烧红醋淬九次研细如烟六钱】共熬成膏药先划碎杖处用软帛摊成膏紥于杖处蒸熟热韭菜熨之黒血出尽愈
　　杖丹长肉
　　腊月猪油【一觔】白占　黄占【各二两】黄连【四两】以猪油熬黄连转焦色去渣下占熬敷上帛紥自愈
　　汤洗
　　用葱头煑烂揩洗杖疮伤
　　治杖夹神方
　　狗胎【封固煆五分】逺年粪缸内瓦片【醋淬七次二钱】雄黄【一分】硃砂【一分】木香【五分】麝香【三厘】细末和匀用芊芊活【最能活血】捣烂绞汁和丸金箔为衣酒磨下
　　杖伤丸方
　　乳香　没药　血竭　孩儿茶　自然铜【煆】川木鼈人中白　孩儿骨【如无以狗胎代之倍加】地龙　土木鼈　无名异　为细末炼蜜丸如梧子大杖过酒服百丸
　　杖癣方
　　水银【五分】轻粉　乳香　象牙末【各一钱】细茶【二钱】木香【五分】麝【少许】为细末鸡子黄蜡羊油调搽
　　杖丹
　　如遇打出即将松香【四两】溶化又将葱一握捣入松香内搅匀摊一膏药贴患处外以绵帛掩上紥定五六日愈
　　又方　朱南溪传
　　杖伤及跌磕者用落得打草【似孩儿菊对节生枝】不拘多少捣烂酒服　如伏天杖伤出蛆　真麻油浇之立尽
　　附海上单方
　　颠犬咬方
　　先用蓑衣草紥住患处两头以众人热小便捻洗去血水次用胡桃殻半个以本人热粪装满盖患处艾火灸七壮如本人不欲大便傍人者亦可急取斑猫七个去头足并翅酒洗和湿糯米铜杓内炒米熟为度随将二物研成细末加六一散三两分作七服每清晨一服白滚汤调下本人头顶心必有红发一根要不时寻觅拔去
　　刘襟湖验过颠犬咬方
　　防风【五钱】黒牵牛【三钱】雄黄【三钱】斑蝥【一钱占米炒】眞麝香【三分】锦纹大黄【三钱】右为末温滚水调下空心每日服二钱　先将斑猫去头翅足【一两】和白粘米【半升】共炒去斑猫食米二撮许后服前药其斑猫即合入前药内服一料后斑猫不可用外加雄黄【一钱】或蜜或米粉丸药再服即间二三日服亦可每服【三分】茄子茄地切不可践食即茄浆水亦须忌之二三年后不必忌也　此刘友自患颠犬咬三日内即服此方小便下血块有形得以全愈有一人患犬吠六日服此方小便下血块竟似犬状亦终不救矣然刘友所伤不曾破皮或毒轻而得愈总不如前方歴试歴验且犬咬之毒入心经则以益元散为引经之药甚为有理山乡一时无处买药多蓄斑猫预制益元散以救人大是恩徳
　　治酒疸
　　用苜蓿煎汤渐饮之愈
　　治刀疮
　　化尸塲取烧过人骨【不化者更佳】研细末敷刀疮患处立愈
　　治小儿疳症方
　　用天南竺煎汤饮神效　以上二方俱冯权奇传
　　治蛔结丸方
　　胡黄连【八钱】白芍药【一两五钱】槟榔【八钱】粉草【五钱】广陈皮【二两】肉豆蔲【不油不蛀者五钱】史君子肉【五钱】为细末白糖调服






　　先醒斋广笔记卷三
<子部,医家类,先醒斋广笔记>
　　钦定四库全书
　　先醒斋广笔记卷四
　　明　缪希雍　撰
　　炮炙大法
　　按雷公炮制法有十七曰炮曰爁曰煿曰炙曰煨曰炒曰煅曰炼曰制曰度曰飞曰伏曰镑曰摋曰防曰曝曰露是也用者宜如法各尽其宜
　　水部
　　雨水【立春节雨水　梅雨水芒种后逢壬为入梅小暑后逢壬为出梅　液雨水立冬后十日为入液至
　　小雪为出液得雨谓之液雨】
　　冬霜【凡收霜以鸡羽扫之瓶中密封隂处久亦不壊】
　　腊雪【用净瓶收净雪筑实宻封瓶口置于隂室中不见日色春雪有虫水亦便败所以不收】神水【五月五日午时有雨急伐竹竿中必有神水取为药】
　　半天河【此竹篱头水及空树穴中水也】
　　流水【千里水东流水二水皆堪荡涤邪秽煎煮汤液劳水即泛水张仲景谓之甘烂水用流水二斗置大盆中以杓高扬之千万遍有沸珠相逐乃取煎药盖水性本盐而体重劳之则甘而轻取其不助肾气而益脾胃也虞抟医学正传云甘烂水甘温而性柔故烹伤寒隂证等药用之顺流水性顺而下流故治下焦腰膝之证及通利大小便之药用之急流水湍上峻急之水其性急而下达故通二便风痹之药用之逆流水洄澜之水其性逆而倒上故发吐痰饮之药用之也】
　　井泉水【反酌而倾曰倒流出未放曰无根无时初出曰新汲将旦首汲曰井华】
　　地浆【此掘黄土地作坎深三尺以新汲水沃入搅浊少顷取清用之】
　　热汤【须百沸者佳若半沸者饮之反伤元气作胀】
　　生熟汤【以新汲水百沸汤合一盏和匀故曰生熟今人谓之隂阳水】
　　菊潭水【山涧两岸有天生甘菊花其下流泉是也】
　　浆水【浆酢也炊粟米热投冷水中浸五六日味酢生白花色类浆故名若浸至败者害人】
　　米泔水【即淘米汁也】
　　缫丝汤【以磁瓶收宻封埋净土地中任经年久而愈妙】
　　火部
　　桑柴火【凡一切补药诸膏宜此火煎之】
　　炭火【栎炭火宜煆炼一切金石药烰炭火宜烹煎焙炙百药丸防】
　　芦火竹火【宜煎一切滋补药　凡服汤药虽品物専精脩治如法而煎药者卤莾造次水火不良火失度则药亦无功观夫茶味之美恶饭味之甘餲皆系于水火烹饪之得失即可推矣是以煎药须用小心老成人以深罐宻封新水活火先武后文如法服之未有不効者火用陈芦枯竹取其不强不损药力也】
　　土部
　　黄土【三尺以上曰粪三尺以下曰土凡用当去上恶物勿令入客水】
　　东壁土【此屋之东壁上土尔当取东壁之东边谓常先见目光刮取用之】
　　伏龙肝【凡使勿悮用灶下土其伏龙肝是十年以来灶额内火气积久自结如赤色石中黄其形貎八棱取得后细研以滑石水飞过两遍令干用熟绢裹却取子时安于旧额内一伏时重研了用】
　　自然铜【生出铜处方圆不定色青黄如铜凡使用甘草汤煮一伏时至明漉出摊令干入臼中捣了重筛过以醋浸一宿至明用六一混泥瓷盒子盛二升文武火养三日夜才干用盖盖了火】
　　墨　【陈久而料精者入药新而粗者不堪】
　　百草霜【此乃灶额及烟炉中墨烟也其质轻细故谓之霜山庄人家者良】
　　梁上尘【须去烟火逺高堂殿上者拂下筛用之一云凡用倒挂尘烧令烟尽筛取末入药雷氏所説似
　　是梁上灰尘今人不见用】
　　金部
　　金银铜铁【凡使只可浑安在药中借气生药力而已勿入药服能消人脂】
　　赤铜屑【即打铜落下屑也或以红铜火煅水淬亦自落下以水淘净用好酒入砂锅内炒见火星取研
　　末用】
　　【煅两伏时去上研如粉用凡修事五两以醋两镒为度今人只以火煅醋淬七次研细水飞过用一云制后半年方可入药否则杀人】
　　铜青【生熟铜皆有青则铜之精华大者即空绿以次空青也铜青则是铜器上绿色者淘洗用之近时人
　　以醋制铜生绿取收晒干货之】
