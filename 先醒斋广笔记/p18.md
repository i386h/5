<!-- { "loadSidebar": true } -->
　　铅　【凡用以铁铫镕化防瓦上滤去渣脚如此数次收用其黒锡灰则以铅沙取黑灰白锡灰不入药】铅霜【以铅打成钱穿成串瓦盆盛生醋以串横盆中离醋三寸仍以瓦盆覆之置隂处生霜刷下仍合
　　住】
　　铅丹【即黄丹也生铅一味火煅研成细末水飞过用今货者多以盐消砂石之凡用以水漂去消盐飞
　　去砂石澄干微火炒紫色地上去火毒入药】
　　宻陀僧【凡使捣细安瓮埚中重纸袋盛柳蛀末焙之次下东流水浸满火煑一伏时去柳末纸袋取用近人以煎银罏底代之误矣罏底能消炼一切衣帛焉可服耶如无真者勿用　制狼毒】
　　古文钱【周秦汉五代者方可用以火煅微红淬醋中六七次用入目者磨用入防者用胡桃研成粉】铁锈【此铁上赤衣也刮下用】
　　石部
　　丹砂【即朱砂也有数种硫砂如拳许大或重一镒有十四靣靣如镜若遇隂沉天雨即镜靣上有红浆汁出有梅栢砂如梅子许大夜有光生照见一室有白庭砂如帝珠子许大靣上有小星现冇神座砂又有金座砂玉座砂不经丹灶用之而自延夀命次有神锦砂芙蓉砂箭镞砂已上九种皆可入药用丹砂入药秪宜生用慎勿升炼一经火炼饵之杀人研须万遍要若轻尘以磁石吸去铁气　恶磁石　畏盐水车前石韦皂荚决明瞿麦南星乌头地榆桑椹紫河车地丁马鞭草地骨皮隂地厥白附子忌诸血】
　　云母【凡使色黄黒者厚而顽赤色者经妇人手把者并不中用须要光莹如氷色者为上几脩事一斤先用小地胆草紫背天葵生目草地黄汁各一镒干者细剉湿者收汁了于甆埚中安云母于诸药了下天池水三镒着火煑煑一日夜水火勿令失度其云母自然成碧玉浆在锅底却以天池水猛投其中将物搅之浮如埚涎者即去如此三度淘净了取沉香一两捣作末以天池水煎沉香汤三升已来分为三度再淘云母浆了日中晒任用之泽防为之使　恶徐长卿羊血　畏鮀甲矾石东流水百草上露茅屋漏水　制汞　伏丹砂】
　　石钟乳【凡使勿用头粗厚并尾大者为孔公石不用色黑及经大火惊过并久在地上收者曽经药物制者并不得用须要鲜明薄而有光润者似鵞翎筒子为上有长五六寸者凡修事法以五香水煑过一伏时然后漉出又别用甘草紫背天葵汁渍再煑一伏时凡八两钟乳用沉香零陵藿香甘松白茅等各一两以水先煮过一度了第二度方用甘草等二味各二两再煮了漉出拭干缓火烘之然后入臼杵如粉筛过却入鉢中令有力少壮者三两人不住研三日夜勿歇然后用水飞澄了以甆盒子収贮用之令干又入鉢中研二万遍后以甆盒子收贮用之　蛇牀为之使　恶壮丹石牡蒙人参二术　忌羊血　畏紫石英蓑草韭实独蒜胡葱胡荽麦门冬猫儿眼草】
　　矾石【生用解毒煆用生肌　甘草为之使　恶牡蛎　畏麻黄红心灰藋】
　　芒硝【水飞过用五重纸滴过去脚于铛中干之方入乳鉢研如粉任用芒硝是朴硝中炼出形似麦芒者
　　号曰芒硝　火为之使　恶苦参苦菜　畏女菀杏仁竹叶】
　　滑石【以刀刮去浮靣黄者研如粉以牡丹皮同煑一伏时出去牡丹皮取滑石却用东流水淘飞去下脚七次于日中晒干方用　白如凝脂软滑者良　石韦为之使　恶曽青　制雄黄】
　　赤石脂【研如粉新汲水飞过三度晒干用亦有火煅水飞者　恶大黄松脂　畏芫花豉汁　畏黄芩
　　大黄官桂】
　　白石英【可煑汁用张仲景只令吺咀不为细末　恶马目毒公】
　　紫石英【煑汁用或火烧醋淬为末传毒　长石为之使得茯苓人参芍药主心中结气　得天雄菖
　　蒲主霍乱　恶鮀甲黄连麦旬姜　畏扁青附子及酒】
　　炉甘石【以炭火煅红童便淬七次水洗净研粉水飞过晒用】
　　绿矾【火煅通红淬入米醋中烘干研如飞粉　畏醋】
　　雄黄【取透明色鲜红质嫩者研如飞尘水飞数次　畏南星地黄莴苣地榆黄芩白芷当归地锦苦参五
　　加皮紫河车五叶藤鵞肠草鸡肠草鵞不食草圆桑叶猬脂】
　　石硫黄【研如飞尘用以杀虫行血　曽青石亭脂为之使　畏细辛朴硝铁醋黒锡猪肉鸭汁余甘子桑灰益母天盐车前黄蘖石韦荞麦独帚地骨皮地榆蛇牀蓖麻兎丝蚕沙紫河波棱桑白皮马鞭草】
　　食盐【凡盐多以矾消石灰之类杂之入药须用水化澄去脚滓煎链白色乃良　漏芦为之使】水银【凡使草中取者并旧朱漆中者经别药制过者在尸过者半生半死者俱勿用在朱砂中产出者其色微红收得后用葫芦收免遗失先以紫背天葵并夜交藤自然汁二味同煑一伏时其毒自退若修十两用前二味汁各七镒和合煑足为度　畏磁石砒石黑铅硫黄大枣蜀椒紫河车松脂松叶荷叶谷精草金星草萱草夏枯草莨菪子鴈来红马蹄香独脚莲水慈姑瓦松冬】
　　水银粉【凡水银一斤用明矾熖硝皂矾食盐冬二两同一处硏以不见汞星为度用乌磁盒二个以药铺盆内上用一盆合定以盐泥石膏蜜醋调封盆口勿令泄气下盆底用铁钉三脚支住四五寸高用炭火先文后武蒸半日次日冷定轻轻取起上盆则轻粉尽腾其上以鵞翎扫下听用此乃真正轻粉生肌立效市肆多搀寒水石银母石石膏焉得有用乎　黄连土茯苓陈醤黑铅铁浆可制其毒】
　　戎盐【即青盐温水洗去尘土净晒干入药】
　　石膏【雪白有墙壁者真即市之寒水石也石臼中捣成粉以宻绢罗过生甘草水飞过了水澄令干重研用之作防者煅熟入煎剂半生半熟鸡子为之使　畏铁　恶莾草巴豆马目毒公】
　　磁石【欲验者一斤磁石四只吸铁一斤者此名延年沙四只吸得铁八两者号曰续末石四只吸得五两已来者号曰磁石修事一斤用五花皮一镒地榆一镒故绵十五两三件并细剉以槌于石碎作二三十块子磁石于甆瓶中下草药以东流水煑三日夜然后漉出拭干以布裹之向大石上再槌令细了却入乳鉢中研细如尘以水沉飞过了又研如粉用之　柴胡为之使　杀铁毒消金　恶牡丹莾草　畏黄石脂　伏丹砂养永去铜晕】
　　阳起石【用火煅透红研极细如麫　桑螵蛸为之使恶泽防雷丸菌桂石葵蛇蜕皮　畏兎丝子
　　忌羊血】
　　玛瑙【犬肉内煑之火煅红醋淬用试玛瑙法以砑木不者为真】
　　石【凡使用醋浸一宿漉出待干下火煅令腥□之气出用瓶盛着宻盖放令拭上令浮细研用　去
　　锡晕　制三黄硇砂消石】
　　砒霜【凡使用小甆瓶子盛后入紫背天葵石龙芮二味三件便下火煅从已至申便用甘草水浸从申至子出拭干入瓶盛于火中锻别研三万下用之一法每砒霜一两打碎用明矾一两为末盖砒上贮礶中入明火一煅以枯矾为度砒之悍气随烟而去驻形于矾中者庶几无大毒用之不伤也用砒霜即用矾霜是也似简便　畏菉豆冷水　青盐鹤顶草消石蒜水蓼常山益母独帚木律菖蒲二角酸鵞不食草波棱莴苣皆能伏砒】
　　礞石【与火硝相半入阳成鑵封固煅存性研如飞尘入药　得焰硝良】
　　花乳石【出陜华诸郡色正黄形之大小方圆无定凡入丸散以罐固济顶火煅过出火毒研细水飞晒
　　干用】
　　蓬砂【即硼砂也白如明矾者良研如飞尘　畏知母芸薹紫苏甑带何首乌鵞不食草】
　　草部
　　人参【色微黄皮薄滋润明亮濶而独株味甘囘味不苦者良去芦　茯苓马蔺为之使　恶卤咸溲疏
　　畏五灵脂】
　　天门冬【劈破去心用柳木甑烧柳木柴蒸一伏时洒酒令逼更添火蒸出曝　地黄贝母垣衣为之使
　　忌鲤鱼　畏曽青浮萍　制雄黄硇砂】
　　麦门冬【产杭州苋桥细白而皱者良水洗去心大抵一斤须减去五六两凡入汤液或以水润去心或以瓦焙乗去心若入丸防须瓦焙熟即于风中吹冷如此三四次即易燥且不损药力或以汤浸捣膏和药亦可滋补药则以酒浸擂之　地黄车前为之使　恶欵冬苦芙苦瓠　畏苦参青葙木耳　伏石钟乳】
　　甘草【须去头尾尖处头尾土人截作三寸长劈破作六七片以甆器盛之用浸蒸从巳至午出曝干或用清水蘸炙或切片用水拌炒如防火生用术苦参干漆为之使　恶逺志　忌猪肉】
　　生地黄【大如大指坚实者佳酒洗晒干以手擘之有声为度好酒拌匀置甆瓮内包固重汤煑一昼夜胜于蒸者名熟地黄生者酒洗用　得酒麦门冬姜汁缩沙良　恶贝母　畏芜荑　忌葱蒜萝卜诸血制地黄勿犯铜铁器令人肾消并白髪男损荣女损卫也】
　　菖蒲【勿用泥菖夏菖其二件相似如竹根鞭形黑气秽味腥不堪用石上生者根条嫩黄坚硬节稠长一寸有九节者是真也用铜刀刮上黄黒硬节皮一重了用嫩桑枝条相拌蒸出曝干　秦皮秦艽为之使　恶麻黄地胆忌饴糖羊血铁器】
　　黄连【非真川黄连不効折之中有孔色如赤金者良去须切片分开粗细各置姜汁拌透用绵纸衬先用山黄土炒干研细再炒至将红以连片隔纸放上炒干再加姜汁切不可用水纸焦易新者如是九次为度赤痢用湿槐花拌炒上法入痢药中至于治本脏之火则生用之治肝胆之实火则以猪胆汁浸炒治肝胆之虚火则以醋浸炒治上焦之火则以酒炒治中焦之火则以姜汁炒治下焦之火则以盐水或朴硝炒治气分湿热之火则以茱萸汤浸炒治血分块中防火则以干漆水炒诸法不独为之导引盖辛热能制其苦寒咸寒能制其燥性在用者详酌之　黄芩龙骨理石为之使　忌猪肉　畏牛膝欵冬　恶冷水菊花参白姜蚕白鲜芫花】
　　胡黄连【似干柳枝心黑外黄折之尘出如烟者真　忌恶同黄连　忌铁】
　　菊花【真者味甘色黄单瓣光心去蒂用术枸杞根桑根白皮青葙叶为之使】
　　白术【米泔浸去油者山黄土裹蒸晒九次洗净去皮切片晒干　防风地榆为之使　忌桃李雀肉菘菜
　　青鱼】
　　苍术【出茅山细而带糖香味甘者真米泔浸洗极净刮去皮拌黒豆蒸又拌蜜酒蒸又拌人乳透蒸凡三次
　　蒸时须烘晒极干气方透忌同白术】
　　兔丝子【米泔淘洗极净畧晒拣去稗草子磨五六次酒浸一宿慢火煑干木槌去殻一法用酒煮一昼夜捣作饼晒干然后复研方细一法以白纸条同研方细　薯蓣松脂为之使　得酒良　恶雚菌】
　　牛膝【酒浸蒸曝干形长二尺五寸已上者方佳蜀地及懐庆产者良　恶萤火甲陆英　畏白前　忌
　　牛肉】
　　茺蔚子【花红者良　忌铁制三黄砒石】
　　柴胡【凡使茎长软皮赤黄防须出在平州平县即今银州银县也西畔生处有白鹤緑鹤于此翔处是柴胡香直上云间若有过徃闻者皆气爽此种治骨蒸不入发表药去髭并头勿令犯火立便无効也半夏为之使　恶皂荚　畏女菀藜芦】
　　前胡【切开白色者良水洗用竹刀刮去苍黒皮并髭上了细剉以甜竹浸令润日中防干用　使恶畏
　　同柴胡】
　　独活羌活【细剉拌滛羊藿裛二日后曝干去滛羊藿用免烦人心此服食家治法防常去皮或焙用
　　尔　蠡实为之使】
　　升麻【緑色者良治滞下用醋拌炒】
　　车前子【自收色者良卖家多以葶苈子代充不可不辨使叶勿使蕋茎入补益药中用米泔淘净蒸
　　入利水治泄防药炒为末用　常山为之使】
