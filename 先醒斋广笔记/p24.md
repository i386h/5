<!-- { "loadSidebar": true } -->
　　凡汤液一切宜用山泉之甘冽者次则长流河水井水不用
　　服药序次
　　病在胸膈已上者先食后服药病在心腹已下者先服药而后食病在四肢血脉及下部者宜空腹而在旦病在头目骨髓者宜饱满而在夜虽食前食后亦停少顷然后服药食不宜与药并行则药力稍为混滞故也汤液云药气与食气不欲相逢食气稍消则服药药气稍消则进食所谓食先食后盖有义在其中也又有酒服者饮服者冷服者暖服者服汤有疎有数者煮汤有生有熟者各有次第并宜详审而勿略焉
　　清熟汤宜凉服如三黄汤之类消暑药宜冷服如香薷饮之类防寒药宜热服如麻黄汤之类温中药宜熟而热补中药皆然利下药宜生而温如承气汤之类病在上者不厌频而少病在下者不厌顿而多少服则滋荣于上多服则峻补于下
　　凡云分再服三服者要令势力相及并视人之强弱羸瘦病之轻重为之进退増减不必局于方説则活泼泼地也又云晬时周时也从今旦至明旦亦有止一宿者
　　服药禁忌
　　服柴胡忌牛肉　　　　服茯苓忌醋
　　服黄连桔梗忌猪肉　　服乳石忌参术犯者死服丹石不食蛤蜊腹中结痛
　　服大黄巴豆同剂反不防人
　　服皂矾忌荞麦面　　　服天门冬忌鲤鱼
　　服牡丹皮忌胡荽　　　服常山忌葱
　　服半夏菖蒲忌饴糖羊肉
　　服白术苍术忌雀蛤肉青鱼鲊胡荽大蒜桃李
　　服鼈甲忌苋莱马齿苋尤甚
　　服商陆忌犬肉　　　　服地黄忌萝卜
　　服细辛忌生莱　　　　服甘草忌菘莱
　　服粟殻忌醋　　　　　服芫花甘遂忌盐忌甘草服荆芥忌驴马肉黄颡鱼
　　服柿蒂忌蠏犯者木香汤能解
　　服巴豆忌芦笋　　　　服牛膝忌牛肉牛乳
　　服蜜及蜜煎菓食忌鱼鲊
　　服藜芦忌狐狸肉
　　若疮毒未愈不可食生姜鸡子犯之则肉长突出作块而白
　　凡服药不可襍食肥猪犬肉油腻羮脍腥臊陈臭诸物凡服药不可多食生蒜胡荽生葱诸果诸滑滞之物凡服药不可见死尸产妇淹秽等事
　　姙娠服禁
　　蚬班水蛭及防虫乌头附子配天雄葛根水银并巴豆牛膝薏苡与蜈蚣三棱代赭芫花射大防蛇蜕黄雌雄牙硝芒硝牡丹桂槐花牵牛皂角同半夏南星与通草瞿麦干姜桃仁通碙砂干漆蟹甲地胆茅根都不中姙娠禁忌前歌所列药品未尽特为拈附
　　乌喙　侧子　藜芦　薇蓹　厚朴　槐实　欓根防茹　茜根　赤箭　□草　鬼箭　红花　苏木麦孽　葵子　常山　锡粉　硇砂　砒石　硫黄石蚕　芫青　班蝥　蜘蛛　蝼蛄　衣鱼　蜥蜴飞生　防虫　樗鸡　蚱蝉　蛴螬　猬皮　牛黄兎肉　犬肉　马肉　驴肉　羊肝　鲤鱼　虾蟇羊踯躅　葛上亭长　鳅　鱓　　鼈　生姜小蒜　雀肉　马刀
　　六陈
　　枳殻陈皮并半夏茱萸狼毒及麻黄六般之药宜陈久入用方知功效良
　　十八反
　　本草明言十八反逐一从头説与君人参芍药与沙参细辛参与紫参苦参丹参并前药一见藜芦便杀人白芨白敛并半夏蒌贝母五般真莫见乌头与乌喙逢之一反疾如神大防芫花并海藻甘遂已上反甘草若还吐蛊用翻肠防常犯之都不好蜜蜡莫与葱相覩石决明休见云母藜芦莫使酒来浸人若犯之都是苦
　　当禁不禁犯禁必死
　　张子和云病肿胀既平当节饮食忌盐血房室犯禁者病再作乃死不救
　　病痨嗽忌房室膏粱犯者死
　　伤寒之后忌荤肉房事犯之者不救
　　水肿之后忌油盐
　　病脾胃伤者节饮食
　　滑防之后忌油腻此数者决不可轻犯也
　　时病新差食蒜鲙者病发必致大困
　　时病新愈食犬羊肉者必作骨蒸热
　　时病新愈食新枣及羊肉必作鬲上热蒸
　　时病新愈食生莱令人顔色终身不平复
　　病人新愈饮酒食韭病必复作
　　不必忌而忌之过
　　张子和曰脏毒酒毒下血呕血等症如妇人三十已下血闭及六七月间血痢妇初得孕择食者已上皆不禁口
　　凡久病之人胃气虚弱者忽思荤茹亦当少少与之图引浆水谷气入胃此权变之道也若专以淡粥责之则病不悦而食减不进胃气所以难复病所以难痊此忌之之过也智者通之



　　先醒斋广笔记卷四
