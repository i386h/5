<!-- { "loadSidebar": true } -->
　　真川黄连【真姜汁浸隔土如法炒九次不拘觔两】细末姜汁和水跌丸如梧子大贮磁器中封固如胃弱以莲子四十粒橘红【二钱】人参【二钱】升麻【醋炒七分】煎汤吞四钱　腹痛以白芍药【三钱】炙甘草【一钱】黄檗【一钱】升麻【醋炒七分】煎汤吞四钱已后各条加减皆以丸药四钱为率　里急甚以白芍药【三钱】炙甘草【一钱】当归【二钱】升麻【醋炒七分】煎汤吞四钱　后重甚加防榔【一钱五分】枳殻【一钱】木香汁【七匙】调入　口渴及发热调滑石末【三钱】去木香　小便赤澁短少或不利加滑石末【三钱】调入各症汤中吞药　赤多加乌梅肉【二钱】山查肉【三钱】红麯【二钱】　兼里急用当归等加入如前方　白多加吴茱萸【汤泡一次七分】黄芩【酒炒一钱五分】　恶心欲吐即噤口痢多加人参石莲肉绿色升麻【醋炒可用至八分或一钱】白藊豆【炒三钱】白芍药【酒炒三钱】　乆痢不止加肉荳蔲【一钱】莲肉【去心炒黄三钱】砂仁【炒一钱五分】人参【三钱】白藊荳【炒去殻二钱】炙甘草【一钱】橘红【二钱】白芍药【酒炒三钱】白茯苓【二钱】细末炼蜜丸如梧子大每服三钱米汤下若积滞未尽加滑石末【三钱】每服四钱白汤吞　水泻无积滞者用人参橘红炒砂仁汤吞三钱　凡治滞下非元气壮实多噉能食之人慎勿轻用大黄巴豆牵牛甘遂大防等下药　凡产后滞下积滞虽多腹痛虽极不可用大黄等药行之致伤胃气遂不可救但用人参白芍药当归红麯升麻【醋炒】益母草加炙甘草一倍滑石末四五钱足矣　若恶露未尽兼用乳香没药【各七分五厘】炒砂仁末【一钱】乆之自愈血虚可加阿胶【二钱蛤粉炒】　凡胎前滞下宜用黄芩黄连白芍药炙甘草橘红赤麯枳殻莲肉【炒】畧用升麻未满七月勿用滑石证急者必须用之不拘此例防心夺命丹【治虚弱人患痢及痢乆脾胃虚者】
　　肉豆蔲【一两五钱】白药【酒炒六两】炙甘草【一两】广橘红【三两】白藊荳【炒三两】滑石【六两】赤麯【炒研四两】莲肉【去心炒焦黄五两】绿色升麻【醋炒二两五钱】川黄连【切片拌好酒同吴茱萸浸二宿瓦上炒干分开连萸各贮净黄连三两白痢加茱萸一两】细末炼蜜丸如菉豆大每服三钱白汤吞　如噤口痢并虚弱人即以前方中去豆蔲另用人参三钱煎浓汤吞
　　加味滞下丸
　　川黄连【白痢如前法赤痢用湿槐花炒去槐花八两】白药【酒浸切片炒五两】乌梅肉【二两】滑石【水飞如法六两】炙甘草【二两】升麻【緑色者醋炒三两】莲肉【去心炒如法六两】白藊豆【炒去殻三两】红麴【簸净炒五两】干葛【二两】为细末蜜丸每五钱白汤吞饥时服证重者日三服
　　又滞下丸
　　川黄连【如法制一觔】滑石末【八两】防榔【四两】炙甘草【三两】木香【为末和水隔汤燖二两五钱】枳殻【炒五两】白药【酒炒五两】细末荷叶汤稍加姜汁糊成丸如菉豆大每服三四钱乌梅汤吞　若加吴茱萸白藊豆陈皮各三两治白痢作四様一无木香一无防榔枳殻一加当归一加吴茱萸白藊豆橘红去防榔枳殻　燥热烦渴恶心者勿用木香　元气虚弱者勿用防榔枳殻　积滞多而后重者用防榔枳殻　里急色赤者用当归惟恶心呕吐及不思食者勿用　乆痢加肉豆蔲
　　治血痢痛甚汤液【仲淳传自包瑞溪学宪试之神效】
　　白芍药【酒炒五钱此一味仲淳加入者】枳殻【槐花同炒去槐花五钱】升麻【醋炒七分】真川黄连【姜汁炒五钱】滑石末【三钱】乳香　没药【各七分五厘】山查肉【三钱】甘草【五分】
　　治噤痢神效
　　绿色升麻【醋炒一钱】人参【三钱】莲肉【去心炒焦黄三十枚】水一钟煎半钟饮之蜜和为丸更妙每四钱一服白汤吞
　　治乆痢红中兼有青色白痰间发热
　　真川黄连【槐花炒一钱五分】白芍药【酒炒二钱】广陈皮【三钱】人参【一钱】莲肉【炒十二枚】肉豆蔲【八分】炙甘草【五分】山查肉【二钱】绿升麻【醋炒五分】砂仁【炒一钱】滑石末【二钱五分】调服
　　治噤口痢吐不纳药者
　　人参【一两】川黄连【姜汁制五钱】石莲子【炒去心五钱】水二钟煎八分小杯缓服之吐止痢亦止
　　大黄丸【痢初起壮实者可用胃弱者禁施】
　　川大黄【切片蜜蒸一觔】白芍药【酒浸切片炒六两】甘草【炙三两】防榔【四两】木香【切片不见火为末一两】枳殻【炒四两】细末炼蜜同水煎木香和捣为丸如菉豆大白莱菔汤吞三钱重者五钱以行两三次腹中爽快为度胃气虚极之人勿轻用之积滞重而元气虚者以人参汤吞　孕妇以人参缩砂汤吞行后另用人参丸补之
　　予家夏秋患此甚众辄依前方疗之歳为常并以应里中之索方者一一神验黄聚川年兄太夫人年八十余偶患痢胷膈胀絶粒数日予以升麻人参黄连莲肉方授之参至一两诸子骇甚再问予予曰迟则不救矣一剂啜粥再剂腹中响一泄痢即止今年九十余尚健也陈赤石督学因校士过劳感暑遂滞下纯血医皆难之陈刺史曰此非缪仲淳莫能疗也使者旁午得之吴门一日夜驰至武林仲淳诊得其所由遂用人参【五钱】升麻【七分】炙甘草【一钱五分】乌梅【二枚】红麯【一钱五分】川黄连【三钱】白药【二钱】莲肉【四十粒】煎调滑石末【五钱】二剂而愈督学曰痢止矣心揺揺不能阅卷奈何仲淳曰此劳心太过暑因客之故尔加竹叶干葛酸枣仁一剂遂平
　　姚公远防子病痢一医误下之遂下纯血气喘身热不思食仲淳偶至亟以人参【四五钱】石莲子白药升麻橘红草石蚕白藊豆滑石末炙甘草投以一剂喘平血止又数剂痢止仲淳临别嘱公远曰儿百日内不出痘则生以下多元气未复故也未几即痘果殇
　　家弟稚端防病痢甚日夜数十次服数剂即愈
　　人参【三钱】吴茱萸【滚汤泡七次一钱】川黄连【姜汁炒一钱】后二味饭锅上蒸水煎至八分温服如不受以药一匙间米汤一匙渐渐饮之胃气渐复如头痛发热前方中加寒水石【六钱即硬石膏】干葛【一钱】别调六一散四钱冷水服
　　庚子秋华氏妹归宁忽痢日夜几百行身热发呕一呕数十声不絶吴医争欲下之且曰补即死矣时仲淳以先王母病留湖濵怜其促治后事甚亟曰既已知危何不以药试之服如金丸因思饮予固守仲淳前方以人参【五钱】炒黄连　白藊豆　升麻　滑石　炙甘草　橘红　再进如金丸二剂势稍定更数服愈华水部至今感服
　　友人虞元静房中人方孕五月患滞下腹痛日不下数次为定此方甫服一钟觉药行至腹即解一次痛亦随已滞下全愈
　　川黄连【四钱】白芍药【三钱】黄芩【三钱】白藊豆【二钱】莲肉【四十粒】橘红【一钱半】枳殻【三钱】红麯【二钱】干葛【一钱半】升麻【五分】炙甘草【一钱】乌梅肉【一枚】
　　治毒痢及发疹时疹毒下利方
　　鲜金银藤【即忍冬藤】数两煎浓汁三大碗入地榆【五钱】川黄连【槐花湿拌炒四钱】黄檗【二钱】黄芩【二钱】白药【酒炒三钱】炙甘草【二钱】升麻【绿色者醋炒六分】同煎至一碗调水飞过滑石末五钱不拘时服
　　治湿热腹痛
　　一少年贵介暑月出外饮食失宜兼以暑热遂患滞下途次无药病偶自止归家腹痛不己徧尝诸医之药药入口痛愈甚亦不思食仲淳视之曰此湿热尔其父曰医亦以湿热治之而转剧仲淳曰投何药曰苍术黄连厚朴枳殻陈皮等仲淳曰误也术性温而燥善闭气故滞下家忌之郎君隂虚人也尤非所宜更以滑石一两为细末以牡丹皮汁煮之别以白药【酒炒五钱】炙甘草【二钱】炒黑干姜【五分】水煎调滑石末服之须臾小便如注痛立止
　　秦公蕃病痢医误投澁剂一服痢止湿热无自而出遍攻肢体骨节间以致项强目赤肩臂腕膝足胫俱发肿痛甚不能转侧仲淳疏方寄之用白芍药石斛牛膝木瓜黄檗薏苡仁炙甘草车前子茯苓痛虽止尚不能转侧更用蒺藜菊花何首乌胡麻黄檗炙甘草复逾年愈其始病时一医稍投参术痛极欲死此系本证隂虚有火又加湿热暑湿交攻故现此证名痢风隂虚火多故不受补又不宜燥惟微寒清平之剂调之乆之自愈凡治滞下与大肠滑泄自利不止不同滑泄自利不止有可澁之道故古人有间用罂粟殻及诃利勒以止其滑泄若夫滞下本属湿热濇滞不行法宜疏利药忌兜澁大肠者肺之腑也大肠既有湿热留滞则肺家亦必有热肺乃华盖之藏经曰脾气散精上归于肺通调水道下于膀胱是肺气喜通利恶闭澁故古人药性中每云通肺气其意槩可见已倘误用罂粟殻诃利勒使湿热无所宣泄肺气不得下行非惟滞下增剧湿热熏蒸上干乎肺则胀闷气逆不得眠不思食诸证至矣　又有乆不愈縁于肺虚有火法当清肺润肺忌用澁闭气之药设若误用粟殻诃子俾火壅于肺不得下降若兼参术半夏即死不旋踵矣世医往往蹈此覆辙相寻卒无悟者聊为论著敢告方来
　　已上疟痢二门诸方皆仲淳斟酌所定因证加减与时消息可谓详且尽矣然不尽用方书所载投之辄效百不爽一盖独开门户者也
　　外有时行疫痢一证三十年前间或有之今则往往夏末秋初沿门阖境患此其证大都发热头疼口渴烦躁下痢溺濇甚者一日夜行百次或兼发斑疹势甚危迫世医妄指为漏底殊不知此是时气使然因世人禀赋渐薄积感湿蒸厉气所致治法当清热解毒表散为急如升麻葛根柴胡黄连黄芩之类或热甚渴甚前药中可加寒水石更有别证以意加减切忌下行破气收濇如大黄芒硝防榔枳实乌梅粟殻等犯此者多致不救【上一条附】


　　先醒斋广笔记卷一
<子部,医家类,先醒斋广笔记>
　　钦定四库全书
　　先醒斋广笔记卷二
　　明　缪希雍　撰
　　脾胃
　　黄病有积神方【一平头试之神验】
　　苍术【炒】厚朴【姜汁炒】橘红　甘草　山查肉　白茯苓麦芽【各二两】防榔【一两】緑矾【火煅研细一两五钱】为末枣肉丸如梧子大每服一钱白汤吞日三服凡服矾者忌食荞麦河豚犯之即死
　　治老人伤冷食及难化之物
　　生姜或紫苏煎汤置浴锅内令病者乘热浸汤内以热手揉心胃肚腹气通食化矣
　　又方
　　蕲艾灸胃脘并肚气从口鼻出立愈
　　治胃脘痛属火证者【一女婢患此数十年一剂良已】
　　橘红　淡豆豉　山栀仁【炒黒各三钱】生姜【五片】枳殻【一钱】水一钟半煎七分服
　　又治胃脘痛　仲淳疗瑀母方
　　橘红【二钱】白豆蔲仁【五分】香附【童便炒忌铁研细三钱】延胡索【醋煮切片粒粒金黄色者良二钱五分】白芍药【酒炒四钱】甘草【四分炙】白茯苓【三钱】白木香【五分磨汁入煎药肉】紫苏子【研二钱】紫苏梗【二钱】河水二钟煎一钟不拘时服【豆蔲仁口嚼之下药】
　　又方　口渴肩骨疼酸痛不能饮食者神效
　　真紫苏子【隔纸焙研细】橘红　白茯苓【各三钱】竹茹【二钱】白芍药【酒炒四钱】木【忌铁三钱】石斛【酒蒸三钱】酸枣仁【炒爆研四钱】麦门冬【五钱】甘草【五分】白豆蔲仁【四分先嚼下】饥时服
