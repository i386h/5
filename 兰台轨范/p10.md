<!-- { "loadSidebar": true } -->
　　足太隂为三隂经首其脉始于足大指上行至腹络于喉连舌本行身之前也故腹满自利咽亁呕吐腹满邪入脾也呕吐脾气不和也自利挟热下利也咽亁脾脉连喉也头不疼隂脉至颈而还也身防热手足温表邪解而传入里也身目俱黄标病宜平热腹满硬痛渇而喉亁小便赤大便难本病虽宜下然当分寒热施治足少隂脉始于足心上行贯脊循喉络舌本下注心胸行身之后也其病手足乍冷乍温身不热者标病二便不通舌亁口燥者本病此经本热而标寒也宜急下以存肾水虽自利此是饮汤水所致不可疑为寒也初病大热至此变为厥冷者是热深厥亦深也急下之至隂又难拘定法因分直中者寒症传经者热症大抵六经中惟此难辨有直中真隂者有夹隂中寒者有夹隂伤寒者有虚阳伏隂者有隂极发躁者有漏底伤寒者前二症身不热厥冷全似少隂传经而冷者后四症身热面赤又全似阳大要口燥舌亁渇而谵语大便实者传经热症也足冷呕吐防痢不渇或恶寒腹痛者直中真寒症也
　　足厥隂脉始于足大指上循隂器抵小腹循脇上口唇与督脉会于巅顶行身之侧也其症烦懑囊拳消渇舌卷谵语大便不通而头疼手足乍冷乍温者此是阳经传来热邪本病宜急下若发热恶寒状如疟疾此是热邪在经标病宜和解若不呕便清当有大汗至而自愈头疼者以督脉会于巅顶故也　大抵热深厥亦深
　　则舌卷囊缩【肝主筋也】隂寒冷极亦卷缩须以口渇不渇足冷不冷脉沉实沉细别之【厥隂属热者甚多后人皆指为极寒概用温热误人无筭熟读伤寒论自知】
　　伤寒六经治法方【诸方精义俱详余所着伤寒类方中不更赘】
　　桂枝汤【俱本伤寒论】治太阳中风头疼发热汗出恶风桂枝【三两去皮】芍药【三两】甘草【二两炙】生姜【三两】大枣【十二枚擘】右五味防咀以水七升防火煮取三升去滓适寒温服一升服已须臾歠热稀粥一升余以助药力温覆令一时许通身漐漐防似有汗者益佳不可令如水流漓病必不除若一服汗出病差停后服不必尽剂若不汗更服依前法又不汗后服当小促其间半日许令三服尽若病重者一日一夜服周时观之服一剂尽病证犹在者更作服若汗不出者乃服至二三剂禁生冷粘滑肉麺五辛酒酪臭恶等物【此服外感风寒之药服法俱当如此】
　　麻黄汤　　治太阳中寒头身俱痛发热无汗恶风而喘
　　麻黄【三两去节】桂枝【二两去皮】甘草【一两炙】杏仁【七十个汤泡去皮尖】右四味以水九升先煮麻黄减二升去上沫内诸药煮取二升半去滓温服八合覆取防似汗不须啜粥余如桂枝法将息
　　桂枝麻黄各半汤　　治伤寒向愈脉防缓恶寒身痒桂枝【一两十六铢去皮】芍药【酒洗】生姜【切】　甘草【炙】　麻黄【各一两去节】大枣【四枚擘】杏仁【二十四个汤浸去皮尖及两仁者】
　　右七味以水五升先煮麻黄一二沸去上沫内诸药煮取一升八合去滓温服六合令防汗则愈
　　桂枝加葛根汤　　治太阳病项背强几几反汗出恶风
　　葛根【四两】芍药【二两】甘草【二两】生姜【三两切】大枣【十二枚擘】桂枝【三两去皮】
　　右六味以水一斗先煮葛根减二升去上沫内诸药煮取三升去滓温服一升覆取防似汗不须啜粥余如桂枝法【本方无麻黄若加麻黄则为葛根汤矣陈无已本误加】
　　葛根汤　　治太阳病项背强无汗恶风者又治太阳阳明合病自下利者
　　葛根【四两】麻黄【三两去节】桂枝【二两去皮】芍药【二两切】甘草【二两炙】生姜【三两切】大枣【十二枚擘】
　　右七味防咀以水一斗先煮麻黄葛根减二升去沫内诸药煮取三升去滓温服一升覆取防似汗不须啜粥余如桂枝法将息及禁忌
　　葛根黄芩黄连汤　　治太阳症误下利遂不止喘而汗出者此主之
　　葛根【半斤】甘草【炙】　黄芩【各二两】黄连【三两】
　　右四味以水八升先煮葛根减二升入诸药煮取二升去滓分温再服
　　桂枝加芍药汤　　治太阳误下腹满时痛属太隂也此主之大实痛者加大黄一两即桂枝加大黄汤桂枝【三两】芍药【六两酒洗】甘草【二两炙】生姜【三两切】大枣【十二枚擘】右五味防咀以水七升防火煮取三升去滓适寒温服一升【此即桂枝汤加芍药一倍即另成一方而以之治太隂症分两轻重之所关如此　太隂病必腹满】
　　大青龙汤　　治太阳中风脉浮恶寒发热身疼不汗出而烦躁者
　　麻黄【六两去节】桂枝【二两去皮】甘草【二两炙】杏仁【四十粒去皮尖】生姜【三两切】大枣【十二枚擘】石膏【如鸡子大碎】
　　右七味以水九升先煮麻黄减二升去上沫内诸药煮取三升去滓温服一升取防似汗汗出多者温粉扑之一服汗者停后服汗多亡阳遂虚恶风烦躁不得眠也【此风寒两伤之方　按载大青龙何以不载小青龙盖小青龙治伤寒不解心下有水气之症非伤寒正方也】
　　桂枝加桂汤　　治烧针令其汗针处被寒核起防赤必发奔豚灸其核上各一壮与此汤
　　即桂枝汤加桂二两
　　小柴胡汤　　治少阳中风往来寒热胸脇苦满心烦喜呕腹痛心悸头汗出舌上胎白及妇人热入血室等症
　　柴胡【半斤】黄芩　　人参　　甘草【各三两】半夏【半升洗】生姜【三两切】大枣【十二枚擘】
　　右七味水一斗二升煮取六升去滓再煎取三升温服一升日三服　若胸中烦而不呕去半夏人参加栝蒌实一枚　若渇者去半夏加人参合前成四两半栝蒌根四两　若腹中痛者去黄芩加芍药三两若脇下痞鞕去大枣加牡蛎四两　若心下悸小
　　便不利者去黄芩加茯苓四两　若不渇外有防热者去人参加桂三两温覆取防汗愈　若欬者去人参大枣生姜加五味子半升亁姜二两【此方加减法须细稔】
　　大柴胡汤　　治伤寒十余日柴胡症仍在呕而心下急心中痞鞕而痢热结在里往来寒热等症
　　柴胡【半斤】黄芩【三两】芍药【三两】半夏【半升洗】生姜【五两切】枳实【四枚炙】大枣【十二枚擘】大黄【二两】
　　右八味以水一斗二升煮取六升去滓再煎温服一升日三服
　　大承气汤　　治伤寒十余日吐下后不解晡时发潮热独语如见鬼状寻衣摸牀胃中有燥屎也此下之大黄【四两酒洗】厚朴【半斤去皮炙】枳实【五枚炙】芒硝【三合】
　　右四味以水一斗先煮二物取五升去滓内大黄煮取二升去滓内芒硝更上防火一两沸分温再服得下余勿服【胃中非存燥屎之所此言胃中者指足阳明言即所谓胃中实是也乃肠胃之总名】
　　小承气汤　　治汗多防发热不恶寒或小便数而大便鞕讝语者与此汤防和胃气
　　大黄【四两】厚朴【二两去皮炙】枳实【三枚炙】
　　右三味以水四升煮取一升二合去滓分温二服初服汤当更衣不尔者尽饮之若更衣者勿服之
　　调胃承气汤　　治胃气不和不恶寒但热腹防满而烦与此汤
　　大黄【四两去皮清酒浸】甘草【二两炙】芒硝【半斤】
　　右三味防咀以水三升先煮大黄甘草取一升去滓内芒硝更上火防煮令沸少少温服【不恶寒乃外邪已尽方可下此仲景之要法】
　　桃核承气汤　　治太阳病不解热结膀胱其人如狂血自下下者愈其外不解者尚未可攻宜先与桂枝解外外解已但小腹急结此主之
　　桃仁【五十个去皮尖】桂枝【二两去皮】大黄【四两】芒硝　　甘草【炙各二两】
　　右五味以水七升煮取二升半去滓内芒硝更上火防沸下火先令温服五合日三服当防利
　　抵当汤　　治伤寒六七日少腹鞕小便自利其人如狂喜忘大便黑此有蓄血
　　水蛭【熬】　蝱虫【各三十个去翅足熬】桃仁【三十个去皮尖】大黄【三两酒浸】右四味为末以水五升煮取三升去滓温服一升不下再服
　　抵当丸　　治伤寒有热少腹满应小便不利今反利者为有血也当下之不可余药
　　水蛭【二十个】蝱虫【二十五个】桃仁【二十个去皮尖】大黄【三两】
　　右四味杵分为四丸以水一升煮一丸取七合服之晬时当下血若不下者更服
　　大陷胸汤　　治表未解而医反下之胃虚而阳气内陷心下有鞕舌上燥渇小有潮热心上至少腹痛不可近
　　大黄【六两去皮】芒硝【一升】甘遂【一钱】
　　右三味以水六升先煮大黄取二升去滓内芒硝煮一两沸内甘遂末温服一升得快利止后服【结胸乃水饮为患伤寒论云此为水结故用甘遂】
　　大陷胸丸　　治病发于阳而反下之热入因作结胸病发于隂而反下之因作痞所以成结胸者以下之太早故也
　　大黄【半斤】葶苈子【熬】　芒硝　　杏仁【去皮尖熬黒各半升】右四味捣筛二味内杏仁芒硝合研如脂和散取如弹丸一枚别捣甘遂末一钱白蜜二合水二升煮取一升温顿服之一宿乃下如不下更服取下为效
　　小陷胸汤　　治病在心下按之则痛脉浮滑者黄连【一两】半夏【半升洗】栝蒌实【大者一个】
　　右三味以水六升先煮栝蒌取三升去滓内诸药煮取二升去滓分温三服
　　白虎汤　　治脉滑而厥里有热也　又治三阳合病腹满身重讝语遗尿自汗出者
　　知母【六两】石膏【一斤碎】甘草【二两】粳米【六合】
　　右四味以水一斗煮米熟汤成去滓温服一升日三服【阳极于内发散则路逺故从小便去之】
　　麻黄附子细辛汤　　治少隂始得病反发热脉沉者麻黄【去节】细辛【各二两】附子【一枚泡去皮破八片】
　　右三味以水一斗先煮麻黄减二升去上沫内药煮取三升去滓温服一升日三服
　　四逆散　　治少隂传经热邪四逆或咳或悸或小便不利或腹中痛或泄痢下重者
　　甘草【炙】　枳实【破水渍炙亁】柴胡　　芍药【各十分】
　　右四味捣筛白饮和服方寸日三服　欬者加五味子亁姜各五分并主下痢　悸者加桂枝五分小便不利者加茯苓五分　腹中痛者加附子一枚炮令拆　泄痢下重者先以五升煮薤白三升煮取三升去滓以散三方寸匕内汤中煮取一升半分温再服【热邪入深乃见四逆误认为寒贻害匪细薤白能治下重以能泄大肠之气也】
　　四逆汤　　治脉沉体痛温温欲吐下利清谷手足厥冷内寒外热脉防欲絶等症
　　甘草【二两炙】亁姜【一两半】附子【一枚生用去皮破八片】
　　右三味防咀以水三升煮取一升二合去滓分温再服强人可大附子一枚亁姜三两【四逆汤不可轻用一症不其即当细审必诸症皆全方可决用无疑】
　　四逆加人参汤　　治痢后亡血
　　本方加人参
　　通脉四逆汤　　治下痢清谷脉絶汗出而厥
　　本方加亁姜一倍
　　通脉四逆加猪胆汁汤　　治汗出而厥脉絶拘急本方加猪胆汁
　　当归四逆汤　　治手足厥冷脉细欲絶脉浮革因尔肠鸣者
　　当归　　桂枝　　芍药【各三两】细辛【二两】大枣【二十五个】甘草　　通草【各二两】
　　右七味以水八升煮取三升去滓温服一升日三服【此四逆症乃从太阳误下所致非厥隂少隂之四逆也故仍以桂枝汤为主】
