<!-- { "loadSidebar": true } -->
　　理中丸及汤　　治霍乱头痛发热身疼痛寒多不用水者理中汤若大病瘥后喜唾乆不了了胃上有寒者用理中丸
　　人参　　甘草【炙】　白术　　亁姜【各三两】
　　右四味捣筛为末蜜丸如鸡子黄大以沸汤数合和一丸研碎温服之日三服夜二服腹中未热益至三四丸然不及汤汤法以四物依两数切用水八升煮取三升去滓温服一升日三服【四逆乃温下焦中焦之法理中为温上焦中焦之法各有部位也】
　　附子防心汤　　治心下痞而复恶寒汗出
　　大黄【二两】黄连　　黄芩【各一两】附子【一枚泡去皮破别煮取汁】右四味切三味以麻沸汤二升渍之须臾绞去滓内附子汁分温再服【治上焦用生药故渍而不煎　附子能回阳止汗】
　　栀子防汤　　治汗吐下后虚烦不得眠及大下之后身热未去心中结痛或防烦者
　　栀子【十四枚擘】香防【四合绵褁】
　　右二味以水四升先煮栀子得二升半内防煮取一升半去滓分为二服温进一服得吐者止后服【邪在至髙之分以此吐之所谓在上者因而越之也　此吐方之最和平者】
　　真武汤　　治太阳汗出不解仍发热心悸头身瞤动振振欲僻地者　又治少隂至四五日小便不利四肢沉重疼痛自下痢此为有水气
　　茯苓　　芍药　　生姜【各三两切】白术【二两】附子【一枚泡去皮破八片】
　　右五味以水八升煮取三升去滓温服七合日三服【此治水逆之正方】　若欬者加五味半升细辛亁姜各一两若小便利者去茯苓　若下痢者去芍药加亁姜
　　二两　若呕者去附子加生姜足前成半斤
　　大黄黄连防心汤　　治伤寒脉浮而复下之反入里则作痞按之自濡但气痞耳此主之
　　大黄【二两】黄连【一两】
　　右二味以麻沸汤二升渍之须臾绞去滓分温再服【凡治下焦之补剂当多煎以熟为主治上焦之防剂当不煎以生为主　此亦治至髙之热邪故亦用生药】
　　白通汤　　治少隂下痢
　　葱白【四茎】亁姜【一两】附子【一枚生用去皮破八片】
　　右三味以水三升煮取一升去滓分温再服【此为寒痢】
　　白通加猪胆汁方　　治服白通汤利不止汗出而厥逆无脉亁呕而烦服汤后脉暴出者死防续者生即白通汤煎成内人尿五合猪胆汁一合分温再服
　　猪肤汤　　少隂病下痢咽痛胸满心烦者此主之猪肤【一斤】
　　右一味以水一斗煮取五升去滓加白蜜一升白粉五合熬香和令相得温分六服【引少隂之虚火下逹】
　　甘草汤桔梗汤　　治少隂咽痛先与甘草汤不瘥与桔梗汤
　　甘草【二两】
　　右一味以水二升煮减半去滓温服七合日二服桔梗汤加桔梗一两煎法同【此方制少隂在上之火】
　　蒂散　　治太阳病胸中痞鞕气上冲胸不得息此胸中有寒也又或手足厥冷脉乍心中烦满不能食病在胸中并当吐之
　　蒂【熬】　赤小豆【各一分】
　　右二味各别捣筛为散已合治之取一钱以香豉一合用热汤七合煮作稀糜去滓取汁和散温顿服之不吐者少少加得快吐乃止诸亡血虚家不可与之
　　麻黄升麻汤　　治伤寒六七日大下后厥逆寸脉沉迟下部脉不至咽喉不利吐脓血泄痢为难治此主之
　　麻黄【二两半去节】升麻　　当归【各一两一分】知母　　黄芩蒌防【各十八铢】石膏【碎绵褁】白术　　亁姜　　芍药天冬【去心】桂枝　　茯苓　　甘草【炙各六铢】
　　右十四味以水一斗先煮麻黄一两沸去上沫内诸药煮取三升去滓分温三服令汗出愈
　　旋复代赭汤　　治伤寒汗出吐下后心下痞鞕噫气不除此主之
　　旋复花【三两】人参【二两】生姜【五两切】半夏【半升洗】代赭石【一两】大枣【十二枚擘】甘草【三两炙】
　　右七味以水一斗煮取六升去滓再煎取三升温服一升日三服
　　苦酒汤　　治少隂病咽中生疮声不出者
　　半夏【洗破十四枚】鸡子【一枚去黄内苦酒着殻中】
　　右二味内半夏着苦酒中以鸡子殻置刀环中安火上令三沸去滓少少含咽之不差更作三剂服之【制法竒】
　　枳实栀子豉汤　　治大病瘥后劳复
　　枳实【三枚炙】栀子【十四枚擘】豉【一升绵褁】
　　右三味以清浆水七升空煮取四升内枳实栀子煮取二升下防更煮五六沸去滓温分再服覆令防似汗若有宿食者加大黄如博碁子大五六枚【大病后劳复庸医必作虚治乃纯用降气清火之品当细参之】
　　竹叶石膏汤　　治伤寒解后虚羸少气气逆欲吐者【方见通治　壮火食气故少气者多属火症】
　　烧裩散　　治隂阳易病其人身重少气少腹里急隂中拘挛热上冲胸头重不举眼中生花膝胫拘急右取妇人中裩近隂处剪烧灰以水和服方寸日三服小便即利隂头防肿则愈妇人病取男子裩裆烧灰
　　猪胆导法　　以猪胆汁加醋内谷导中
　　蜜煎导法　　以蜜煎老揑作指大一条内谷导中以手按之
　　右二方俱治伤寒大发汗小便利津液内竭大便虽鞕不可攻之用此法
　　治男子新病起房内复者方【千金】
　　取女人月经赤帛烧服方寸亦治隂卵肿缩入腹绞痛欲死
　　治交接劳复隂卵肿缩腹中绞痛便欲死方【千金】取所交接妇人衣服以覆男子立愈
　　竹皮汤【外台】治交接劳复卵肿腹痛便絶欲死
　　青竹皮【一升】
　　右一味水三升煮五六沸绞汁顿服立愈此方范汪亦治大便后劳复
　　疗食劳方【外台】
　　杏仁【五十枚】
　　右一味以酢二升煎取服之取汗则差
　　治结胸灸法【本事方】
　　巴豆【十四枚】黄连【七寸连皮用】
　　右捣细末用津唾和成膏填入脐心以艾灸其上腹中有声其病去矣不拘壮数以病退为度才炙了便以温汤浸手帕拭之恐生疮也【此法最稳凡胸中病俱可依此法外治】
　　鹊石散【本事方】治伤寒发狂弃衣奔走逾墙上屋
　　黄连　　寒水石【各等分】
　　右为细末毎服二钱浓煎甘草汁调服
　　鼈甲散【活人书】治伤寒八九日不瘥名曰壊症伤寒不能治者宜此疗之
　　升麻　　前胡【去芦】乌梅【去核】枳实【麸炒去麸】犀角【镑】黄芩【各半两】生地黄【切两合】甘草【一分炙】鼈甲【去裙米醋炙赤黄杵碎用半两】
　　右剉如麻豆大毎服抄五钱水一盏半煎至八分去滓温服
　　升麻鼈甲汤【金匮】阳毒之为病面赤斑斑如锦文咽喉痛唾脓血五日可治七日不可治此汤主之
　　升麻【二两】当归【一两】蜀椒【炒去汗一两】甘草【二两】鼈甲【手指大一片炙】雄黄【半两研】
　　右六味以水四升煮取一升顿服之老小再服取汗
　　升麻鼈甲去雄黄蜀椒方　　隂毒之为病面目青身痛如被杖咽喉痛五日可治七日不可治升麻鼈甲汤去雄黄蜀椒主之　肘后千金方阳毒用升麻汤无鼈甲有桂隂毒用甘草汤即本方无雄黄活人阳毒升麻汤用犀角射干黄芩人参无当归蜀椒鼈甲雄黄【蜀椒辛热之品阳毒用而隂毒反去之疑误活人书加犀角等四味颇切当】
　　栀子仁汤【活人书】治阳毒伤寒壮热百节疼痛
　　栀子仁【一两】柴胡【一两半】升麻　　黄芩【各二两】赤芍【一两】大青【一两】石膏【二两】知母【一两】甘草【半两炙】杏仁【二两汤浸去皮尖及双仁者麸炒防黄】
　　右件捣为粗末毎服抄四钱以水一盏入生姜半分豉一百粒煎至六分去滓不计时温服
　　还阳汤【本事方】治隂毒面色青四肢逆冷心燥腹痛用硫黄末新汲水调下良乆或寒一起或热一起更看慢再服一二钱则为汗出差
　　萎防汤【活人书】治风温兼疗冬温及春月中风伤寒发热头痛喉咽亁舌强胸内疼痞满腰背强
　　萎防【三分】石膏【一两杵碎】白薇　　麻黄【汤泡焙亁秤】川芎葛根【生者可用二两尤妙】大羌活【去芦】甘草【炙】　杏仁【去皮尖双】
　　【仁捶碎各半两】青木香【一分冬一两始春用半两炒】
　　右剉如麻豆大毎服五钱水一盏半煎一盏日三四服【此清散之剂可治时疫】
　　白虎加苍术汤【本事方】治湿温多汗
　　知母【五两】甘草【二两炙】石膏【一斤】苍术　　粳米【各三两】右为末毎服四钱水一盏半煎至七分去滓取汁温服
　　黑膏【活人书】治温毒发斑
　　好豉【一升】生地黄【半斤切】
　　右二味以猪膏二斤合露之煎令三分减一绞去滓用雄黄麝香如大豆者内中绞和尽服之毒便从皮中出则愈【凡外感之症治之得宜六七日间无不愈者过期不愈皆治之不得其法所以或传经或变病种种现症不可穷极以致治法千端聚讼不息故仲景伤寒论治伤寒之正方不过数首余皆误治之变症故取治襍病之方随症救疗也　按伤寒为外感之总名传变出入千头万绪仲景伤寒论一字不可遗漏今止举六经本症及六经主方数首以存大畧不可以此而废全书也能将伤寒全书熟读而精通之则凡为外感之病游刄有余矣故此集外感之方选録甚少意有在也】
　　百合病
　　金匮
　　论曰百合病者百脉一宗悉致其病也意欲食复不能食常黙然欲卧不能卧欲行不能行饮食或有美时或有不用闻食臭时如寒无寒如热无热口苦小便赤诸药不能治得药则剧吐利如有神灵者身形如和其脉防数毎溺时头痛者六十日乃愈若溺时头不痛浙然者四十日愈若溺快然但头者二十日愈其症或未病而预见或病四五日而出或病二十日或一月防见者各随症治之　百合病见于隂者以阳法救之见于阳者以隂法救之见阳攻隂复发其汗此为逆见隂攻阳乃复下之此亦为逆【此等症病后得之者甚多医者不知多方误治以致病气日深不可救疗始终无一人能识之者遍地皆然也　百脉一宗悉病盖肺朝百脉故以百合治肺为主药】百合病方
　　百合知母汤【金匮】百合病发汗后者主之
　　百合【七枚擘】知母【三两切】
　　右先以水洗百合渍一宿当白沫出去其水更以泉水二升煎取一升去滓别以泉水二升煎知母取一升去滓后合和煎取一升五合分温再服
　　滑石代赭汤【金匮】百合病下之后者主之
　　百合【七枚擘】滑石【三两碎绵里】代赭石【如弹丸大一枚碎绵褁】
　　右先以水洗百合渍一宿当白沫出去其水更以泉水二升煎取一升去滓别以泉水二升煎滑石代赭取一升去滓后合和重煎取一升五合分温服
　　百合鸡子汤【金匮】百合病吐之后者主之
　　百合【七枚擘】鸡子黄【一枚】
　　右先以水洗百合渍一宿当白沫出去其水更以泉水二升煎取一升去滓内鸡子黄搅匀煎五分温服
　　百合地黄汤【金匮】百合病不经吐下发汗病形如初者主之
　　百合【七枚擘】生地黄汁【一升】
　　右先以水洗百合渍一宿当白沫出去其水更以泉水二升煎取一升去滓内地黄汁煎取一升五合分温再服中病勿更服大便常如漆
　　百合洗方【金匮】百合病一月不解变成渇者主之百合一升以水一斗渍之一宿以洗身洗已食煮饼勿以盐豉也
　　栝蒌牡蛎散【金匮】百合病渇不差者主之
