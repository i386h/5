<!-- { "loadSidebar": true } -->
　　栝蒌根　　牡蛎【熬等分】
　　右为细末饮服方寸日三服
　　百合滑石散【金匮】百合病变发热者【一作发寒热】主之百合【一两炙】滑石【三两】
　　右为散饮服方寸日三服当防利者止服热则除感冒方【附】
　　九味羌活汤【张元素方】四时发散
　　羌活　　防风　　川芎　　白芷　　细辛苍术　　黄芩　　甘草　　生地
　　右加生姜三片葱白三茎水煎服【此外感之总方惟生地不若易当归为佳　此方之分两当因病之轻重加减故不为一定之数】
　　败毒散【活人书】治伤寒瘟疫风湿风拘踡风痰头痛目四肢痛憎寒壮热项强睛疼
　　羌活　　独活　　前胡　　柴胡　　川芎枳殻　　白茯苓　　桔梗　　人参【各一两】甘草【五钱】右为细末毎服二钱水一盏入生姜三片煎七分温服或沸汤防服　烦热口渇加黄芩
　　参苏饮【易简】治感冒风寒头痛发热憎寒咳涕唾稠黏胸膈满闷衇弱无汗
　　人参　　苏叶　　亁葛　　前胡　　陈皮枳殻　　茯苓　　半夏【各八分】桔梗　　木香甘草【各五分】生姜【五片】大枣【一枚】
　　右十三味水煎热服取汗
　　【以上三方乃感冒风寒之总法其病止在皮毛肌肉之中未入经络故不能传变大段驱散太阳阳明之风寒足矣其有食者则兼用消食之品可也此等症四时皆有南方最多】
　　寒热
　　灵素
　　灵口问篇帝曰人之振寒者何气使然岐伯曰寒气客于皮肤隂气盛阳气虚故为振寒寒栗
　　素逆调论黄帝问曰人身非常温也非常热也为之热而烦满者何也岐伯对曰隂气少而阳气胜故热而烦满也帝曰人身非衣寒也中非有寒气也寒从中生者何岐伯曰是人多痹气也阳气少隂气多故身寒如从水中出帝曰人有四肢热逢风寒如灸如火者何也岐伯曰是人者隂气虚阳气盛四肢者阳也两阳相得而隂气虚少少水不能灭盛火而阳独治独治者不能生长也独胜而止耳逢风寒如炙如火者是人当肉烁也帝曰人有身寒汤火不能热厚衣不能温然不冻栗是为何病岐伯曰是人者素肾气胜以水为事太阳气衰肾脂枯不长一水不能胜两火肾者水也而生于骨肾不生则髓不能满故寒甚至骨也所以不能冻栗者肝一阳也心二阳也肾孤脏也一水不能胜二火故不能冻栗病名曰骨痹是人当挛节也帝曰人之肉苛者虽近于衣絮犹尚苛也是为何疾岐伯曰荣气虚卫气实也荣气虚则不仁卫气虚则不用荣卫俱虚则不仁且不用肉如故也人身与志不相有曰死
　　移热移寒　素气厥论黄帝问曰五脏六腑寒热相移者何岐伯曰肾移寒于脾痈肿少气脾移寒于肝痈肿筋挛肝移寒于心狂隔中心移寒于肺肺消饮一溲二死不治肺移寒于肾为涌水涌水者按腹不坚水气客于大肠疾行则鸣濯濯如嚢褁浆水之病也脾移于肝则为惊衂肝移热于心则死心移热于肺传为鬲消肺移热于肾传为柔痓肾移热于脾传为虚肠澼死不可治胞移热于膀胱则癃溺血膀胱移热于小肠鬲肠不便上为口糜小肠移热于大肠为虙瘕为沉大肠移热于胃善食而痩又谓之食亦胃移热于胆亦曰食亦胆移热于脑则辛頞鼻渊鼻渊者浊涕下不止也传为衂蔑瞑目故得之气厥也
　　难经
　　寒热之病候之如何也然皮寒热者皮不可近席毛发焦鼻藁不得汗肌寒热者皮肤痛唇口藁无汗骨寒热者病无所安汗注不休齿藁痛　阳维为病苦寒热
　　伤寒论
　　病人身大热反欲近衣者热在皮肤寒在骨髓也身大寒反不欲近衣者寒在皮肤热在骨髓也
　　【此种寒热既非感冒亦非伤寒其浅深有皮肤骨髓之殊其乆暂有歳月之异轻者有似感冒重者即变骨蒸所以内经以后诸书寒热自有方论不入伤寒等法大段以清营中之热为主其或有风有痰有积有瘀者则随症消息之可也】
　　寒热方
　　四时加减柴胡汤【金匮】治五脏寒热
　　柴胡　　白术【各八分】大腹梹榔【四枚并皮子用】陈皮【五分】生姜【五分】桔梗【七分】已上冬三月柴胡稍多春三月减白术増枳实夏三月又増甘草仍用枳实白术秋三月同冬三月惟陈皮稍多
　　右各防咀分为三贴一贴以水三升煮取二升分温三服如人行四五里进一服渣再合煎一服【治寒热总不能外柴胡　寒热乆者必有积滞分读去声二钱半为一分】
　　天行热病方【外台】疗天行三日外至七日不歇内热令人更相染着主大青消毒汤
　　大青【四两】香豉【八合熬绵褁】亁葛　　栀子【各四两】生地【一升切】芒硝【三两】
　　右六味切以水五升煮取二升半去滓下芒硝分三服　一方有石膏八两忌芜荑热麺酒蒜等物【此方专清阳明之热】
　　苦参汤【千金】疗天行热病五六日以上宜服
　　苦参【三两】黄芩【二两】生地黄【八两】
　　右三味切以水八升煮取二升去滓温服半升日再服忌芜荑
　　凝雪汤【外台】疗天行毒病七八日热积胸中烦乱欲死芫花【一升】
　　右一味以水三升煮取一升半渍故布薄胸上不过再三薄热则除当温四肢防厥逆也【按本草芫花能治蛊毒消胸中痰水】
　　大黄汤【外台】疗天行五六日不解头痛壮热四肢烦疼不得饮食
　　大黄【胃】　黄连【心肝】黄柏【肾】　栀子【肺各半两擘】
　　右四味以水八升煮六七沸内防一升葱白七茎煮取三升去滓分三服此许推然方神良又疗伤寒已五六日头痛壮热四肢烦疼取汗并宜老小忌猪肉冷水【此三黄汤之变能除六经之热】
　　桃叶熏身法【外台】
　　水一石煮桃叶取七斗以荐席自围衣被盖上安桃汤于牀箦下取热自熏停少时当汗汗遍去汤待歇速粉之并炙大椎则愈
　　【按寒热之因千变万殊有属外感有属内伤而外感内伤之中又各不同其外有属痰饮有属瘀血有属积聚有属败症不可胜举其治法各详于本病条下当细审之此只録时行热病之数方耳】
　　霍乱【附转筋】
　　伤寒论
　　问曰病有霍乱者何答曰呕吐而利名曰霍乱问曰病发热头痛身疼恶寒吐利者此属何病答曰此名霍乱自吐下又利止复更发热也　伤寒其脉防澁者本是霍乱今是伤寒却四五日至隂经上转入隂必利本呕下利者不可治也欲似大便而反失气仍不利者属阳明也便必鞕十三日愈所以然者经尽故也下利后当便鞕鞕则能食者愈今反不能食则后经中颇能食复过一经能食过之一日当愈不愈者不属阳明也吐利发汗脉平小烦者以新虚不胜谷气也【此霍乱是伤寒变症与霍乱本症防别】
　　病源
　　霍乱者由人温凉不调隂阳清浊二气有相干乱之时其乱在于肠胃之间者因遇饮食而变发则心腹绞痛其有先心痛者则先吐先腹痛者则先利心腹并痛者则吐利俱发挟风而实者身发热头痛体疼而复吐利虚者但吐利心腹刺痛而已亦有饮酒食肉腥脍生冷过度因居处不节或露卧湿地或当风取凉而风冷之气归于三焦传于脾胃脾胃得冷则不磨不磨则水谷不消化亦令清浊二气相干脾胃虚弱便则吐利水谷不消则心腹胀满皆成霍乱　霍乱脉大可治防细不可治霍乱吐下脉防迟气息劣口不欲言者不可治【此霍乱之正病言之最详】
　　亁霍乱者是冷气搏于肠胃致饮食不消但腹满烦乱绞痛短气其肠胃先挟实故不吐利名为亁霍乱也霍乱而转筋者由冷气入于筋故也冷入于足之三隂三阳则脚转筋入于手之三隂三阳则手转筋随冷所入之筋筋则转转者皆由邪冷之气击动其筋而移转也
　　【按转筋之病金匮有鸡屎白散一方附脚气条下而转筋之症不一有平时常转筋者有霍乱而转筋者并有转筋入腹者当用木呉茱茰等药及外治汤熨之法以偹选择】
　　霍乱转筋方
　　五苓散　　霍乱头痛发热多欲饮水者主之寒多不用水者理中丸主之【二方俱伤寒论见通治】
　　理中丸　【此是寒霍乱之方百不得一者也误用者害不旋踵】
　　加减法　若脐上筑者肾气动也去术加桂四两吐多去术加生姜三两　下多者还用术　悸者加茯苓二两　渇欲得水者加术足前成四两半　腹中痛者加人参足前成四两半　寒者加亁姜成四两半　腹满者去术加附子一枚　服汤后如食顷饮热粥一升许防自温勿发掲衣服
　　霍乱转筋入腹极咸作盐汤于糟中暖渍之则差【千金】又方　　以醋煮青布防脚膝冷复易之
　　又方【千金翼】治霍乱转筋两臂及脚胸脇诸转筋并主之香薷一把水煮令极浓服二三升即差青木香亦佳
　　广济髙良姜汤【外台】治霍乱吐痢转筋入腹
　　髙良姜【四两】桂心【各四两】
　　右二味以水七升煮取二升去滓分三服【此亦治寒霍乱之方】
　　霍乱转筋入腹方【外台】
　　木子根皮合煎汤服之
　　茱茰汤【外台】疗霍乱转筋不止
　　呉茱茰【一升】甘草　　亁姜【各二两泡】蓼子【一把】乱髪【一两烧】桂心【二两】
　　右六味以水七升煮取二升三合去滓分温三服
　　灸法【外台】以手拗所患脚大拇指当脚心急筋上七壮又灸当足大拇指聚筋上七壮　又灸足大拇指
　　下约中一壮　又灸涌泉入腹者灸脐左二寸十四壮　又灸股中大筋上隂一寸　转筋四逆者灸两乳根黒际各一壮　转筋欲死者灸脐上一寸十四壮
　　藿香正气散【局方】一元散【河间】苏合香丸【局方】香薷饮【局方俱见通治】
　　痓
　　金匮
　　太阳病发热无汗反恶寒者名曰刚痓【一作痉余同】太阳病发热汗出而不恶寒名曰柔痓　太阳病发热脉沉而细者名曰痓为难治　太阳病发汗太多因致痓　夫风病下之则痓复发汗必拘急　疮家虽身疼痛不可发汗汗出则痓　病者身热足寒颈项强急恶寒时头热面赤目赤独头动摇卒口噤背反张者痓病也若发其汗者寒湿相得其表益虚即恶寒甚发其汗已其脉如蛇　暴腹胀大者为欲解脉如故反伏者痓　夫痓脉按之如直上下行　痓病有炙疮难治　太阳病其症备身体强几几然脉反沉迟此为痓　太阳病无汗而小便反多气上冲胸口噤不得语欲作刚痓痓为病胸满口噤卧不着席脚挛急必介齿
　　痓方
　　栝蒌桂枝汤【金匮】太阳病其症备身体强几几然脉反沉迟此汤主之
　　栝蒌根【二两】桂枝　　芍药【各三两】甘草【二两】生姜【三两】大枣【十二枚】
　　右六味以水九升煮取三升分温三服取防汗汗不出食顷啜热粥法
　　麻黄加独活防风汤【金匮】治刚痓
　　麻黄　　桂枝【各一两】芍药【三两】甘草【半两】独活防风【各一两】
　　右六味毎服一两水煎
　　【痓病乃伤寒壊症小儿得之犹有愈者其余则百难疗一其实者或有因下而得生虚者竟无治法金匮诸方见效絶少】
　　葛根汤【金匮】大承气汤【金匮】桂枝加葛汤【有汗用见伤寒门】小续命汤【见中风门】
　　癃闭利淋
　　灵素
　　灵本输篇三焦手少阳之脉入络膀胱约下焦实则闭癃虚则遗溺　五味篇酸走筋多食之令人癃
　　素宣明五气论膀胱不利为癃不约为遗溺　气厥论胞移热于膀胱则癃溺血　骨空论督脉为病癃痔遗溺
　　金匮
