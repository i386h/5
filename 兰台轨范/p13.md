<!-- { "loadSidebar": true } -->
　　淋之为病小便如粟状小腹急痛引脐中　淋家不可发汗发汗则必便血　热在下焦者则尿血亦令淋秘不通　小便不利者有水气其人苦渇
　　病源
　　石淋　淋而出石也肾主水水结则化为石
　　气淋　肾虚膀胱热气胀所为也
　　膏淋　淋而有肥状似膏故谓之膏淋亦曰肉淋此肾虚不能制于肥液故与小便俱出也
　　劳淋　谓劳伤肾气而生热成淋也
　　血淋　热淋之甚者则尿血心主血血之行身通遍经络循环腑脏劳甚则散失其常经溢渗入胞而成血淋也
　　胞转　其病状脐下急痛小便不通是也或因小便应下而强忍之或为寒热所迫此二者俱合水气还上气于胞使胞屈别不得充张外水应入不得入内溲应出不得出外内相壅塞故令不通病至四五日乃有致死者饱食讫应小便而忍之或饱食讫而走马或小便急疾走或忍水入房皆令胞转或胞落并致死【数便为癃絶不便为胞转】
　　尿床　小便乃水液之余从膀胱入于胞夜卧则阳气衰伏不能制于隂所以隂气独发于眠睡不觉尿出也
　　癃闭利淋方
　　栝蒌瞿麦圆【金匮】小便不利者有水气其人苦渇此主之
　　栝蒌根【二两】茯苓【三两】薯蓣【三两】附子【一枚泡】瞿麦【一两】
　　右五味末之炼蜜丸梧子大饮服三丸日三服不知増至七八丸以小便利腹中温为知
　　滑石白鱼散【金匮】主小便不利
　　滑石【二分】乱发【二分烧】白鱼【二分】
　　右三味杵为散饮服半钱日三服
　　茯苓戎盐汤【金匮】小便不利主之
　　茯苓【半斤】白术【二两】戎盐【一枚弹丸大】
　　右三味以水五升煮取三升分温三服
　　猪苓汤【金匮】脉浮发热渇欲饮水小便不利者主之猪苓【去皮】茯苓　　阿胶　　滑石　　泽防【各一两】右五味以水四升先煮四味取二升去滓内胶烊消温服七合日三服【此蓄饮之症】
　　治诸种淋方【千金】
　　葵根【八两】茅根　　石首鱼头口【各三两宜用头中骨】甘草【一两】通草【二两】贝子【五合】天麻根【五两】
　　右七味防咀以水一斗二升煮取五升分五服日三夜二亦主石淋【治石淋尤切】
　　石苇散【千金】治血淋
　　石苇　　当归　　蒲黄　　芍药
　　右四味各等分治下筛酒服方寸日三
　　胞转方【千金翼】治丈夫女人胞转不得小便八九日者滑石【一斤】寒水石【一两碎】葵子【一升】
　　右三味以水一斗煮取五升尽服即利
　　疗小便难方【本事方】治便难小腹胀不急治杀人
　　用葱白三斤细剉炒令热以帕子褁分作二处更替运脐下即通
　　石苇散【局方】治膀胱有热淋不宣或尿如豆汁或便出砂石并治之
　　木通【剉二两】石苇【二两去毛】滑石　　白术　　瞿麦芍药　　葵子【各三两】当归　　甘草【炙】　王不留行右为细末毎服二钱小麦汤调下食前日二三服
　　藕蜜煎【养老书】治老人淋病小便不利痛闷之极
　　藕汁【五合】白蜜【五合】生地黄汁【一升】
　　右相和防火煎之令如空心含半匙渐渐下饮食忌热食炙肉【此方亦治血淋】
　　治石淋方【千金翼】
　　车前子【二升】绢袋贮以水八升煮取三升空腹顿服之须防当下石子宿勿食服之良
　　治热淋方【千金翼】
　　白茅根【四斤】以水一斗五升煮取五升毎服一升日三夜二
　　四汁饮　　治热淋小便赤濇疼痛
　　卜萄【取自然汁】生藕【取汁】生地【取汁】白蜜【各五合】
　　右和匀先把一盏银器石器内慢火熬沸不拘时温服
　　牛膝膏　　治死血作淋
　　桃仁【去皮尖】归尾【各一两】牛膝【四两酒浸一宿】赤芍　　生地【各一两半】水十钟防火煎至二碗入麝香少许分四次空心服如夏月用凉水换此膏不壊
　　八正散【寳鉴】治诸淋
　　瞿麦　　栀子　　萹蓄　　大黄　　滑石木通　　车前子　　甘草【各一钱】加灯心一钱煎服
　　治小便失禁方【千金】以水三升煮鸡肠取一升分三服家韭子丸　　治遗溺及阳气衰败白浊遗精
　　家韭子【炒六两】鹿茸【四两酥炙】肉苁蓉【酒浸】牛膝【酒浸】熟地当归【各二两】兔丝子【酒浸】巴防【各一两半】杜仲　　石
　　斛　　桂心　　亁姜【各一两】
　　右为末酒糊丸桐子大毎服五十丸加至百丸食前盐汤温酒任下小儿遗尿者多因胞寒亦阳气不足也别作小丸服
　　夜多小便方【千金翼】治膀胱冷故小便至夜独多
　　鸡肠【五具治如食法】羊肾【一具去脂并令亁】赤石脂【六两】龙骨【三两】肉苁蓉【四两】川连【五两】桂心【二两】
　　右七味为末毎服方寸日二服五日中作羊肾炙一剂十日外作羊肾臛香味如常食饱与之
　　猪肚丸　　治小便频数
　　猪肚【一个莲子一升同煮一同去皮心焙亁为末】舶上茴香【五钱】破故纸【一两盐水炒】川练子【酒炒去核一两】母丁香【三钱】加桑螵蛸【一两尤效】蜜丸桐子大毎服五十丸空心温酒送下
　　缩泉丸　　治脬气不足小便频多
　　乌药　　益智仁【各等分】
　　右二味为末酒煮山药糊丸如梧子大毎服五十丸空心盐汤送下【一方有覆盆子】
　　治尿床【千金】取鸡肶胫一具并肠烧末酒服男雌女雄威喜丸【见通治】蒲灰散【见水肿】龙脑鸡苏丸【治五淋血崩见通治】













　　兰台轨范卷三
<子部,医家类,兰台轨范>
　　钦定四库全书
　　兰台轨范卷四
　　呉江徐大椿撰
　　湿
　　金匮
　　太阳病关节疼痛而烦脉沉而细者此名湿痹湿痹之候小便不利大便反快但当利其小便　湿家之为病一身尽疼发热身色如熏黄也【此黄与黄疸各别】湿家其人但头汗出背强欲得被覆向火若下之早则哕或胸满小便不利　舌上如胎者以丹田有热胸上有寒渇欲得饮而不能饮则口燥烦也　湿家下之额上汗出防喘小便利者死若下利不止者亦死　风湿相一身尽疼痛法当汗出而解值天隂雨不止医云此可发汗汗之病不愈者何也盖发其汗汗大出者但风气去湿气在是故不愈也若治风湿者发其汗但防防欲出汗者风湿俱去也　湿家病身疼发热面黄而喘头痛鼻塞而烦其脉大自能饮食腹中和无病病在头中寒湿故鼻塞内药鼻中则愈【内鼻之药金匮未载俟广求其法以补之亦不过牙皂蒂之类】
　　湿方
　　麻黄加术汤【金匮】湿家身烦疼可与麻黄加术汤发其汗为宜慎不可以火攻之
　　麻黄【三两去节】桂枝【二两去皮】甘草【一两炙】杏仁【七十个去皮尖】白术【四两】
　　右五味以水九升先煮麻黄减二升去上沫内诸药煮取二升半去滓温服八合覆取防似汗【此湿家发汗之主方】
　　防己黄茋汤【金匮】风湿脉浮身重汗出恶风者此汤主之
　　防己【一两】甘草【半两炒】白术【七钱半】黄茋【一两一分去芦恶风黄茋主之】右剉麻豆大毎抄五钱生姜四片大枣一枚水盏半煎八分去滓温服良乆再服　喘者加麻黄半两胃中不和者加芍药三分　气上冲者加桂枝三
　　分　下有陈寒者加细辛三分　服后当如虫行皮中从腰下如氷后坐被上又以一被绕腰下温令防汗差
　　麻黄杏仁薏苡甘草汤【金匮】病者一身尽疼发热日晡所剧者名风湿此病伤于汗出当风或乆伤取冷所致也
　　麻黄【半两去节汤泡】甘草【一两炙】薏苡仁【半两】杏仁【十个去皮尖炒】右剉麻豆大毎服四钱水一盏半煮八分去滓温服有防汗避风
　　桂枝附子汤【金匮】伤寒八九日风湿相身体疼烦不能自转侧不呕不渇脉浮虚而濇者桂枝附子汤主之若大便坚小便自利者去桂加白术汤主之桂枝【四两去皮】生姜【三两切】附子【三枚泡去皮破八片】甘草【二两炙】大枣【十二枚擘】
　　右五味以水六升煮取二升去滓分温三服
　　白术附子汤【金匮】
　　白术【二两】附子【一枚半泡去皮】甘草【一两炙】生姜【一两半切】大枣【六枚】
　　右五味以水三升煮取一升去滓分温三服一服觉身痹半日许再服三服多尽其人如冒状勿怪即是术附并走皮中逐水气未得除故耳
　　甘草附子汤【金匮】风湿相骨节疼烦掣痛不得屈伸近之则痛剧汗出短气小便不利恶风不欲去衣或身防肿者此汤主之
　　甘草【二两炙】附子【二枚泡去皮】白术【二两】桂枝【四两去皮】
　　右四味以水六升煮取三升去滓温服一升日三服初服得防汗则解能食汗出复烦者服五合恐一升多者服六七合为妙【此风湿而兼寒者】
　　二玅散【丹溪】治筋骨疼痛因湿热者如有气加气药如血虚加血药如痛甚以姜汁热辣服之
　　黄柏【炒】　苍术【炒去皮】
　　右为末生姜研沸汤调服如表实气实者少酒佐之【在表之湿当散之在里之湿当燥之诸方之义不外乎此】
　　黑地黄丸【方见通治】
　　暍
　　金匮
　　太阳中暍发热恶寒身重而疼痛其脉细芤迟小便已洒洒然毛耸手足逆冷小有劳身即热口开前板齿燥若发其汗则恶寒甚加温针则发热甚若下之则淋甚【此中暍乃中时行之热气与卒然中暑病象如霍乱者不同当别之】
　　暍方
　　白虎人参汤【金匮】太阳中热者暍是也汗出恶寒身热而渇此汤主之
　　知母【六两】石膏【一斤碎】甘草【二两】粳米【六合】人参【三两】右五味以水一斗煮米熟汤成去滓温服一升日三服【热入里则外恶寒清里热则恶寒自解然亦须详审有表无表方为精宻况凡属汗出多之病无不恶寒者以其恶寒汗出而误认为寒用大顺散等热剂则立危矣】
　　一物蒂汤【金匮】太阳中暍身热疼重而脉防弱此以夏月伤冷水水行皮中所致也
　　蒂【二十个】
　　右剉以水一升煮取五合去滓顿服【此方服之当吐】
　　香薷饮【局方】治暑热乗凉饮冷阳气为隂邪所遏头痛发热恶寒烦燥口渇腹满吐防者
　　香薷【一斤】厚朴【姜汁炒】白扁豆【炒各半斤】
　　右水煎浸冷服【此治时行暑病之主方其分两则五钱至一两止】
　　十味香薷饮
　　即前方加人参甘草黄茋木陈皮白术茯苓
　　黄连香薷饮
　　即香薷饮加黄连【四两姜汁同炒黄色】
　　枇杷散【局方】治中暑伏热烦渇引饮呕逆恶心头目晕
　　枇杷叶　　陈皮　　丁香　　厚朴【各五钱】白茅根麦冬　　木　　甘草【炙各一两】香茹【七钱半】
　　右为末毎二钱姜三片煎汤调服温服亦可如烦燥井水调下小儿三歳以下服五分量大小加减
　　蝉酥丸【秘方】
　　茅术　　雄黄【各一两】辰砂【五钱】麝香【一钱】丁香牙皂【各三钱】蝉酥【五钱】
　　右用火酒化蝉酥打丸如鳯仙子大辰砂为衣放舌底化下重者二三丸
　　千金丹【秘方即人马平安散】
　　麝香　　氷片【各二钱】硃砂【五钱】雄黄　　硼砂硝【各一两】金箔【一百张或加牛黄】
