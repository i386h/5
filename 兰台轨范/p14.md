<!-- { "loadSidebar": true } -->
　　右七味为末或水服二三分或嗅少许于鼻内
　　又刮法
　　用薄钱醮香油刮胸背及臂股湾令色紫疹起为度或用妇人缚发油绳醮油刮亦可
　　紫金锭　　苏合丸【局方】藿香正气散【局方】生脉饮六一散【以上俱见通治】
　　痎疟
　　素问
　　疟论黄帝问曰夫痎疟皆生于风其畜作有时者何也岐伯曰疟之始发也先起于毫毛伸欠乃作寒栗鼓颔腰脊俱痛寒去则内外皆热头痛如破渇欲冷饮帝曰何气使然岐伯曰隂阳上下交争虚实更作隂阳相移也阳并于隂则隂实而阳虚阳明虚则寒栗鼓颔也巨阳虚则腰背头项痛三阳俱虚则隂气胜隂气胜则骨寒而痛寒生于内故中外皆寒阳盛则外热隂虚则内热外内皆热则喘而渇故欲冷饮也此皆得之夏伤于暑热气盛藏于皮肤之内肠胃之外此营气之所舍也此令人汗空疎腠理开因得秋气汗出遇风及得之以浴水气舍于皮肤之内与卫气并居卫气者昼日行于阳夜行于隂此气得阳而外出得隂而内薄内外相薄是以日作帝曰其间日作者何也岐伯曰其气之舍深内薄于隂阳气独发隂邪内着隂与阳争不得出是以间日而作也帝曰其作日晏与日早者何气使然岐伯曰邪气客于风腑循膂而下卫气一日一夜大防于风腑其明日日下一节故其作也晏此先客于脊背也毎至于风腑则腠理开腠理开则邪气入邪气入则病作以此日作稍稍益晏其出于风腑日下一节二十五日下至骶骨二十六日入于脊内注于伏膂之内其气上行九日出于缺盆之中其气日髙故作日益早其间日发者由邪气内薄于五脏横连募原其道逺其气深其行迟不能与卫气俱行不得皆出故间日乃作也帝曰夫子言卫气毎至于风腑腠理乃发发则邪气入入则病作今卫气日下一节其气之发也不当风腑其日作者奈何岐伯曰此邪气客于头项循膂而下者也故虚实不同邪中异所则不得当其风腑也故邪中于头项气至头项而病中于背气至背而病中于腰脊气至腰脊而病中于手足气至手足而病卫气之所在与邪气相合则病作故风无常腑卫气之所发必开其腠理邪气之所合则其腑也帝曰善夫风之与疟也相似同类而风独常在疟得有时而休者何也岐伯曰风气留其处故常在疟气随经络沉以内薄故卫气应乃作帝曰疟先寒而后热者何岐伯曰夏伤于大暑其汗大出腠理开发因遇夏气凄沧之水寒脏于腠理皮肤之中秋伤于风则病成矣夫寒者隂气也风者阳气也先伤于寒而后伤于风故先寒而后热病以时作名曰寒疟帝曰先热而后寒者何也岐伯曰此先伤于风而后伤于寒故先热而后寒亦以时作名曰温疟其但热而不寒者隂气先絶阳气独发则少气烦寃手足热而欲呕名曰瘅疟【内经之文亦论其理如此其实病变不同不可执一而论此等极多不独论疟为然故学者当以意防也】岐伯曰疟之且发也隂阳之且移也必从四末始也阳已伤隂从之故先其时坚束其处令邪气不得入隂气不得出审候见之在孙络盛坚而血者皆取之此真往而未得并者也帝曰时有间二日或至数日发或渇或不渇其故何也岐伯曰其间日者邪气与卫气客于六腑而有时相失不能相得故休数日乃作也　其以秋病者寒甚以冬病者寒不甚以春病者恶风以夏病者多汗　疟脉缓大虚便宜用药不宜用鍼凡治疟先发如食顷乃可以治过之则失时也诸疟而脉不见刺十指间出血血去必已先视身之赤如小豆者尽取之【疟疾药当在未来时前服刺疟之法简易可学不必习针法皆能之亦治疟之要诀也】
　　风疟　素生气通天论魄汗未尽形弱而气烁穴腧以闭发为风疟　又云夏伤于暑秋为痎疟【二日一发者为痎疟痎与防同】
　　似疟　素生真要大论帝曰火热复恶寒发热如有疟状或一日发或间数日发其故何也岐伯曰胜复之气防合之时有多少也隂气多而阳气少则其发日逺阳气多而隂气少则其发日近此胜复相盛衰之节疟亦同法【疟亦同法则非疟可知】
　　金匮
　　师曰疟脉自数者多热迟者多寒小者下之差迟者可温之者可发汗针灸也浮大者可吐之数者风发也以饮食消息止之　但热不寒者邪气内藏于心外舍分肉之间令人消烁肌肉
　　牡疟　疟多寒者名曰牡疟【似当作牝字诸本皆作牡存考】
　　疟方
　　鼈甲煎圆【金匮】病疟以月一日发当以十五日愈设不差当月尽解如其不差当云何师曰此结为症瘕名曰疟毋急治之宜此方
　　鼈甲【十一分炙】乌扇【三分烧】黄芩【三分】柴胡【六分】鼠妇【三分熬】亁姜【三分】大黄【三分】药【五分】桂枝【三分】葶苈【一分熬】石韦【三分去毛】厚朴【三分】牡丹【五分去心】瞿麦【二分】紫威【三分】半夏【一分】人参【一分】虫【五分熬】阿胶【三分】蜂窠【四分炙】赤消【十二分】蜣蜋【六分熬】桃仁【二分】
　　右二十三味为末取鍜灶下灰一斗清酒一斛五斗浸灰酒尽一半着鼈甲于中煮令泛烂如胶漆绞取汁内诸药煎为丸如梧子大空心服七丸日三服
　　白虎加桂枝汤【金匮】温疟者其脉如平身无寒但热骨节疼烦时吐此汤主之
　　知母【六两】甘草【二两炙】石膏【一斤】粳米【二合】桂枝【三两去皮】右剉毎五钱水一盏半盏至八分去滓温服汗出愈【内经以先热后寒为温疟但热不寒为瘅疟】
　　蜀漆散【金匮】疟多寒者名曰牡疟此汤主之【牡宜作牝】蜀漆【洗去腥】云母【烧二日夜】龙骨【等分】
　　右三味杵为散未发前以浆水服半钱　温疟加蜀漆半分临发时服一钱
　　柴胡去半夏加栝蒌汤【金匮】治疟病发渇者亦治劳疟柴胡【八两】人参　　黄芩　　甘草【各三两】栝蒌根【四两】生姜【二两】大枣【十二枚】
　　右七味以水一斗二升煮取六升去滓煎取三升温服一升日二服
　　柴胡桂姜汤【金匮】治疟寒多防有热或但寒不热柴胡【半斤】桂枝【三两去皮】亁姜【二两】栝蒌根【四两】黄芩【三两】牡蛎【二两熬】甘草【二两炙】
　　右七味以水一斗二升煮取六升去滓再煎取三升日三服初服防烦复服汗出便愈
　　蜀漆丸【千金】主痎疟连年不差服三七日定差方蜀漆　　知母　　白薇　　地骨皮　　麦门冬【去心】升麻【各五分】恒山【一两半】石膏【二两研】香豉【一合】萎蕤
　　乌梅肉　　鼈甲【各一两炙】甘草
　　右十三味捣筛为末炼蜜和丸如桐子大空腹饮服十丸日再加至二三十丸【此方治三日疟为宜】
　　陵鲤汤【千金】主疟疾江南瘴疟方
　　陵鲤甲【四十枚炙】乌贼鱼骨　　附子【泡各一两去皮】恒山【三两】右五味防咀以酒三升渍一宿未发前稍稍啜之勿絶吐之并涂五心一日断食过时乆乃食【用生药探吐法】
　　疗疟病医不能救者方【千金翼】外治截疟法
　　以绳量病人脚围绕足跟及五指一匝讫截断绳取所量绳置项上着反向背上当绳头处中脊骨上灸三十壮则定看复恶寒急灸三十壮则定氏至过发一炊乆之虽饥勿与食尽日此神騐男左足女右足
　　疗疟常山汤【外台】吐法
　　常山【三两】
　　右一味切以浆水三升浸经一宿煎取一升欲发前顿服之后防吐差止忌生葱生菜
　　牡蛎汤【外台】治牡疟
　　牡蛎【四两】麻黄【四两去节】甘草【二两】蜀漆【二两】
　　右四味以水八升先煮蜀漆麻黄去上沫得六升内诸药煮取二升温服一升若吐则勿更服
　　清脾汤【济生】治热多阳疟
　　青皮　　厚朴　　柴胡　　黄芩　　半夏甘草　　茯苓　　白术　　草果【煨】
　　右九味加姜三片水煎服
　　常山饮【局方】治痰疟
　　常山【火酒炒】知母　　贝母　　草果　　梹榔【各一钱】乌梅【三个】
　　右六味加姜枣煎疟未发时面东温服
　　乌梅引子　　疗温疟劳疟
　　乌梅【七个】桃柳心【各七茎】葱白【七茎】豆防【一合】甘草【四分】柴胡【四分】知母【四分】大黄【三分】
　　右八味各细剉以童子小便两茶碗宿浸明旦早煎三二沸去滓顿服差未差更作服三服永差忌海藻菘菜
　　集騐疟必从四肢始疗方
　　先其时一日顷用细左索绳束其手足十指过发时乃解之【此即内经之法】
　　四兽汤【易简】治食疟诸疟和胃消痰
　　半夏　　人参　　茯苓　　白术　　橘红草果　　生姜　　乌梅　　大枣　　甘草【各等分】右以盐少许淹食顷湿纸厚褁慢火煨香热毎服四钱温服
　　小柴胡汤【见伤寒】
　　【治疟之法不外诸方惟三日疟则煎剂不能取效宜病日用煎方以驱邪余两日用温补以扶元气又加避风静养则庶几矣】
　　痢
　　素问
　　通评虚实论帝曰肠澼便血何如岐伯曰身热则死寒则生帝曰肠澼下白沫何如岐伯曰脉沉则生脉浮则死帝曰肠澼下脓何如岐伯曰脉悬絶则死滑大则生帝曰肠澼之属身不热脉不悬絶何如岐伯曰滑大者曰生悬濇者曰死以脏期之　气厥论肾移热于脾传为虚肠澼死不可治　大竒论肾脉小沉为肠澼下血血温身热者死心肝澼亦下血二脏同病者可治其脉小沉濇为肠澼其身热者死　太隂阳明论犯贼风虚邪阳受之饮食不节起居不时者隂受之阳受之则入六腑隂受之则入五脏入六腑则身热不时卧上为喘呼入五脏则填满闭塞下为飱泄乆为肠澼【此俗所谓肠红病也】
　　金匮
　　六腑气絶于外者手足寒上气脚缩五脏气絶于内者痢不禁下甚者手足不仁　下痢脉沉者下重脉大者为末止脉防弱数者为欲自止虽发热不死　下痢手足厥冷无脉者炙之不温若脉不还反防喘者死少隂负跌阳者为顺也　下痢有防热而渇脉弱者令自愈【下痢渇者自愈以阳气复而寒邪去也】下痢脉数有防热汗出令自愈设脉为末解下痢脉数而渇者令自愈设不差必清脓血以有热故也　下痢气者当利其小便　下痢清谷不可攻其表汗出必胀满　下痢脉沉而迟其人面少赤身有防热下痢清谷者必郁冒汗出而解病人必防厥所以然者其面阳下虚故也　下痢后脉絶手足厥冷晬时脉还手足温者生不还者死　下痢腹胀满身体疼痛者先温其里乃攻其表【以上诸症皆属隂寒之痢非暑毒之痢也治法大相悬殊】
　　病源
　　痢而赤白者是热乘于血血渗于肠内则赤也冷气入肠肠间津液凝滞则白也冷热相交故赤白相杂重者状如脓涕而血杂之轻者白脓上有赤脉薄血状如鱼脂脑世谓鱼脑痢也
　　血痢者热毒折于血入大肠故也
　　休息痢者胃腕有停饮因痢积乆或冷气或热气乘之气动于饮则饮动而肠虚受之故为痢也
　　痢如膏由脏腑虚冷气入于大肠成痢冷气积肠又虚滑脂凝如膏也
　　蛊蛀痢毒气侵于脏腑如病蛊蛀之家痢血杂脓瘀黒有片如鸡肝与血俱下是也
　　杂痢谓痢色无定或水谷或脓血或青或黄或赤或白变杂无常或杂色相兼而痢也挟热则黄赤热甚则变脓血也冷则白冷甚则青黒皆由饮食不节冷热不调胃气虚故变易
　　痢方
　　桃花汤【金匮】下痢便脓血者此汤主之
　　赤石脂【一斤一半剉一半筛末】亁姜【一两】粳米【一升】
