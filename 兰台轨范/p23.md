<!-- { "loadSidebar": true } -->
　　右以水二升煎减半顿服欲服时先嚼鹿脯咽汁即进之毎月一二三日吃药必瘥以虫头向上月三五以后不效以虫头向下也服药前一日莫食其虫吃药之后或痢出或内消皆瘥忌食生脍白酒诸冷物一月余
　　鹤虱散【外台】疗蛔虫心痛
　　鹤虱二分末温酢一盏和服之虫当出
　　胡粉丸【外台】疗心痛不可忍似蛔虫者
　　生胡麻【一合】胡粉【半合熬捣】
　　右二味先以猪肉脯一斤空腹啖咽汁勿咽肉后取胡粉和胡麻搜作丸以少清酒使成顿服尽十歳以上増减忌生冷猪血鱼鸡蒜醋等七日若是蛔虫吐水者是也
　　甘草防心汤【金匮】治狐惑之为病状如伤寒黙黙欲眠目不闭卧起不安蚀于喉为惑蚀于隂为狐不欲饮食恶闻食臭其面目乍赤乍黒乍白蚀于上部则声喝此汤主之蚀于下部则咽亁苦参汤洗之蚀于肛者雄黄薫之
　　甘草【四两】黄芩　　人参　　亁姜【各三两】黄连【一两】大枣【十二枚】半夏【半升】
　　右七味水一斗煮取六升去滓再煎温服一升日三服
　　苦参汤【金匮】苦参一升水一斗煎取七升去渣薫洗日三
　　雄黄【金匮】
　　雄黄一味为末筒瓦二枚合之烧向肛薫之
　　赤小豆当归散【金匮】病者脉数无热防烦黙黙但欲卧汗出初得之三四日目赤如鸠眼七八日目四黑若能食者脓已成也此汤主之
　　赤小豆【三升浸令芽出曝亁】当归
　　右二味杵为散浆水服方寸日三服
　　疗心痛欲死【外台】
　　浓捣地黄汁和麺作冷淘不用盐服一顿虫即出
　　芜荑散　　治虫咬心痛欲騐之大痛不可忍或吐青黄緑水涎沫或吐虫发有休止
　　芜荑　　雷丸【各半两】亁漆【碎研炒烟尽一两】
　　右共为末毎服三钱调和服
　　诸痛【头心胃腰腹】
　　灵素
　　灵终始篇病痛者隂也痛而以手按之不得者隂也素举痛论视其五色黄赤为热白为寒青黒为痛　调经论实者外坚充满不可按之按之则痛虚者聂辟气不足按之则气足以温之故快然而不痛　隂阳应象大论气伤痛形气肿故先痛而后肿者气伤形也先肿而后痛者形伤气也　痹论痛者寒气多也有寒故痛也
　　头痛
　　灵素
　　灵经脉篇足太阳膀胱脉动则病冲头痛目似脱项如拔脊痛腰似折髀不可以曲腘如结踹如裂是为踝厥督脉之别名曰长强挟膂上项散头上下当肩脾左
　　右别走太阳入贯膂实则脊强虚则头重　足少阳胆脉是主骨所生病者头痛颔痛　厥病篇真头痛头痛甚脑尽痛手足寒至节死不治
　　素竒病论帝曰人有病头痛以数歳不已此安得之名为何病岐伯曰当有所犯大寒内至骨髓髓者以脑为主脑逆故令头痛齿亦痛病名曰厥逆
　　病源
　　鬲痰风厥头痛　风痰相结上冲于头即令头痛数歳不已即连脑痛手足寒至节即死【真头痛亦必有痰】
　　千金
　　卒头痛头痛如破非中冷又非中风是胸膈中痰厥气上冲名为厥头痛吐之即差
　　头痛方
　　头痛方【千金翼】
　　葶苈子捣末以汤淋取汁洗头良
　　又方【千金翼】
　　呉茱茰【三升】以水五升煮取三升以绵拭发根良
　　厥头痛吐方【外台】治痰厥头痛
　　但单煮茗作饮二三升许须防适吐吐毕又饮能如是数过剧者须吐胆汁乃止不损人
　　石膏散【寳鉴】
　　川芎　　石膏　　白芷【各等分】
　　右为末毎服四钱煮茶清调下【此治风火头痛之方】
　　透顶散【本事方】治偏正头风夹脑风并一切头风不问逺年近日
　　细辛【三茎】蒂【七分】丁香【三粒】糯米【七粒】脑子麝香【各一黒豆大】
　　右将脑麝研细将前四味另研细然后合研令匀封好患人在左右搐一大豆许良乆出涎一升许则安
　　痛风饼子【圣惠】
　　五倍子　　全蝎　　土狗【各八分】
　　右为末醋丸作如钱大饼子发时再用醋润透顶太阳穴上炙热贴之仍用帕子缚之啜浓茶睡觉自愈
　　止痛太阳丹【竒效】
　　天南星　　川芎【等分】
　　右为末同莲须葱白捣烂作饼贴太阳痛处
　　气攻头痛方【竒效】
　　萆麻子　　乳香【等分】
　　右捣烂作饼贴太阳穴上如痛止急去顶上解开头发出气即去药
　　治头痛方【竒效】
　　用大蒜一颗去皮研取汁令病人仰卧以铜筯防少许滴鼻中急令搐入脑眼中泪出差
　　玉液汤【济生】治眉棱骨痛
　　半夏六钱泡汤七次切片作一服加生姜十片水煎去渣纳沉香末少许服
　　麢犀汤【济生】治暗风头旋眼黒昏倦怠痰涎壅盛骨节疼痛
　　羚羊角屑　　旋覆花　　紫苑　　石膏　　甘草【炙各一两】细辛【半两】前胡【七钱半】犀角屑【二钱半】
　　右药毎服三钱加生姜三片大枣一枚水煎服
　　秘方贴头风热病
　　大黄　　朴硝【等分】
　　右为末用井底泥揑作饼贴两太阳穴【头风皆属寒此独为热不可不备】
　　清震汤【保命】治头面疙増寒拘急发热状如伤寒【即雷头风】
　　升麻　　苍术【各四钱】荷叶【全者一个】水煎食后服【杨梅毒入头亦有此病当用治毒之方治之】
　　治头内如虫蛀响　　此名天白蚁
　　用茶子末吹鼻中【此竒病不可不知】
　　玉真圆【本事方】治肾气不足气逆上行头痛不可忍谓之肾厥其脉举之则按之则石坚
　　硫黄【二两】石膏【煆通赤研】半夏【柴汤洗各一两】硝石【一钱五分】
　　右为细末研匀生姜汁糊丸如梧子大隂亁毎服二十丸或姜汤或米饮下更灸关元穴百壮
　　茶调散【局方】治诸风上攻头目昏重偏正头疼鼻塞身重及妇人血风攻疰太阳穴疼
　　白芷　　甘草　　羌活【各二两】荆芥【去梗】川芎【各四两】细辛【去芦一两】防风【一两半】薄荷【叶不见火八两】
　　右为细末毎服二钱食后茶清调下常服清头目
　　头风摩散【方见风门】
　　【头风有偏正之殊其病皆在少阳阳明之络以毫针刺痛处数穴立效其外有疮毒入头名杨梅头痛此乃外科之症另有治法】
　　心胃痛
　　灵枢
　　厥病篇厥心痛与背相控善瘈如从后触其心伛倭者肾心痛也厥心痛痛如以锥鍼刺其心心痛甚者脾心痛也厥心痛色苍苍如死状终日不得太息肝心痛也厥心痛卧若徒居心痛间动作痛益甚色不变肺心痛也真心痛手足凊至节心痛甚旦发夕死夕发旦死
　　千金
　　胸痹令人心中坚痞急痛肌中若痹绞痛如刺不能俯仰胸前皮皆痛手不得犯短气咳唾引痛咽塞痒燥时欲呕吐烦闷自汗出或引背痛不治数日死
　　外台
　　九种心痛　一虫　二注　三气　四悸　五食　六饮　七冷　八热　九去来痛
　　恶注心痛　中恶心痛心腹绞刺奄奄欲絶
　　【近人患心胃痛者甚多十人之中必有二三皆系痰饮留于心下乆成饮囊发作轻重疎数虽各不同而病因一辙治法以涤饮降气为主凡病竟有时代之不同如近三十年中咳吐血者十人而五余少时此病絶少亦不可解也】
　　心胃痛方
　　栝娄薤白白酒汤【金匮】胸痹之病喘息欬唾胸背痛短气寸口脉沉而迟关上小数此汤主之
　　栝娄【一枚捣】薤白【半斤】白酒【七升】
　　右三味同煮取三升分温再服
　　栝娄薤半夏汤【金匮】胸痹不得卧心痛彻背者此汤主之
　　即前方加半夏半升
　　枳实薤桂枝汤【金匮】胸痹心中痞气气结在胸胸满脇下逆抢心此汤主之人参汤亦主之
　　枳实【四枚】厚朴【四两】薤白【半斤】桂枝【一两】栝娄【一枚捣】右五味以水五升先煮枳实厚朴取二升去渣内诸药煮数沸分温三服
　　人参汤【金匮即理中汤】
　　茯苓杏仁甘草汤【金匮】胸痹胸中气塞短气此汤主之橘枳姜汤亦主之
　　茯苓【三两】杏仁【五十枚】甘草【一两】
　　右三味以水一斗煮取五升温服一升日三不差更服
　　橘皮枳实生姜汤【金匮】
　　橘皮【一升】枳实【三两】生姜【半斤】
　　右三味以水五升煮取二升分温再服
　　薏苡仁附子散【金匮】胸痹缓急者此主之
　　薏苡仁【十五两】大附子【十枚泡】
　　右二味杵为散服方寸日三服
　　桂枝生姜枳实汤【金匮】心中痞诸逆心悬痛此汤主之桂枝　　生姜【各三两】枳实【五枚】
　　右三味以水六升煮取三升分温三服
　　赤石脂丸【金匮】心痛彻背背痛彻心此主之
　　蜀椒【一两】乌头【一分泡】附子【半两】亁姜【一两】赤脂【一两】右五味末之蜜丸如梧子大先食服一丸日三服不知再加【此治大寒之症】
　　九痛丸【金匮】治九种心疼
　　附子【三两泡】狼牙【一两炙香】巴豆【一两去皮心熬研如脂】人参　　亁姜　　茱茰【各一两】
　　右六味末之炼蜜丸如梧子大酒下强人初服三丸日三服弱者二丸　兼治卒中恶腹胀痛口不能言又治连年积冷流注心胸痛并冷气上冲落马坠车血疾等皆主之忌口如常法
　　大建中汤【金匮】心胸中大寒痛呕不能饮食腹中寒上冲皮起出见有头足上下痛不可触近此主之蜀椒【二合去汗】亁姜【四两】人参【二两】
　　以水四升煮取二升去渣内胶饴一升防火煎取一升半分温再服如一炊顷可饮粥二升后更服当一日食糜温覆之
　　疗胸痹心痛方【千金】
　　灸膻中百壮穴在鸠尾上一寸【此灸神效百壮灸疮愈再灸非一日满百壮也】
　　熨背法【千金翼】治胸痹心背疼痛气闷
　　乌头　　细辛　　附子　　羌活　　蜀椒桂心【各一两】川芎【一两三钱半】
　　右共为散以少醋拌绵褁防火炙令暖以熨背上
　　疗心痛方【外台】
　　生油半合温服瘥【此乃治虫痛之方】
　　海蛤丸【丹溪】治痰饮心痛
　　海蛤【烧灰为末过数日火毒散用】蒌仁【研】
　　右以海蛤入蒌内亁湿得所为丸毎服五十丸
　　失笑散【经騐】治妇人心痛气刺不可忍
　　五灵脂　　蒲黄【等分】
　　毎用二钱醋熬膏入水煎服【此方治瘀血犯心】
　　鹤虱散【外台】胡粉丸【外台】疗心痛如虫啮方【外台】芜荑散【以上四方俱见虫门】平胃散【见通治】半夏防心汤【见膈吐】
　　腰痛
　　灵枢
　　经脉篇肝足厥隂也是动则病腰痛不可以俯仰　终始篇刺诸痛者其脉皆实从腰以上者手太隂阳明皆主之从腰以下者足太隂阳明皆主之病在腰者取之腘
　　病源
　　肾主腰脚肾经虚损风冷乗之故腰痛也又邪客于足少隂之络令人腰痛引小腹不可以仰息诊其尺脉沉主腰背痛尺寸俱浮直下此为督脉腰强痛
　　风湿腰痛　劳伤肾气经络既虚或因卧湿当风风寒乗虚于肾肾经与血气相击而腰痛
