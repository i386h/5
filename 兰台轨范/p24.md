<!-- { "loadSidebar": true } -->
　　肾着腰痛　肾主腰脚肾经虚则受风冷内有积水风水相搏浸积于肾肾气内着不能宣通故令腰痛其痛状身重腰冷腹重如带五千钱如坐于水形状如水不渇小便自利饮食如故乆乆变为水病肾湿故也背倭　肝主筋而藏血血为隂气为阳阳气精则养神柔则养筋隂阳和同则血气调适共相荣养也邪不能伤若虚则受风风寒于脊膂之筋冷则挛急故令背倭
　　脇痛　邪气客于足少阳之络令人脇痛欬汗出隂气击于肝寒气客于脉中则血泣脉急引脇与小腹诊其脉而急脇下如刀刺状如飞尸至困不死【脇痛属足少阳不属足厥隂】
　　腰痛方
　　甘姜苓术汤【金匮】肾着之病其人身体重腰中冷如坐水中形如水状反不渇小便自利饮食如故病属下焦身劳汗出衣里冷湿乆乆得之腰以下冷痛腹重如带五千钱
　　甘草　　白术【各二两】亁姜　　茯苓【各四两】
　　右四味以水五升煮取三升分温三服腰中即温
　　青娥丸【局方】治肾虚为风冷所乗或处湿地或坠堕伤损或因风寒皆令腰间似有物垂坠也悉主之胡桃【二十个去殻皮】破故纸【酒炒六两】蒜【四两熬膏】杜仲【姜汁炒十六两】右共为末丸如桐子大温酒下妇人淡醋汤下三十丸
　　加味小柴胡汤【良方】治伤寒脇痛
　　柴胡【二钱】半夏【一钱半】黄芩【二钱】人参【一钱五分】牡蛎粉【一钱】枳殻【一钱】甘草【一钱】
　　右作一服姜五片红枣二枚煎服
　　摩腰膏【丹溪】治老人腰痛妇人白带
　　附子尖　　乌头尖　　南星【各二钱半】硃砂　　雄黄樟脑　　丁香【各一钱半】亁姜【一钱】麝香【大者五粒】
　　右共为末蜜丸龙眼大毎一丸用生姜汁化开如厚粥火上烘热放掌上摩腰中药尽贴腰上即烘绵衣缚定腰热如火间二日用一丸【此法近有人专用此治形体之病凡虚人老人颇有效騐其术甚行　又此方加入倭硫黄人参鹿茸沉香水安息等大补之品摩虚损及老人更妙　又一法以蔴油黄蜡为丸如胡桃大烘热摩腰上俟腰上热然后紥好一丸可用数十次　腹中病亦可摩】
　　疗腰痛方【良方】
　　杜仲　　肉苁蓉　　破故纸　　人参　　当归
　　秋石　　川巴防　　鹿角霜【各等分】
　　右后末用猪腰子一个洗净淡盐汤泡过劈开两边中间勿断细花开用前药渗入另用稀绢一块包褁绵紥外用小灌入酒少许纸封毋令走泄药气煮熟取食之饮醇酒三杯立愈
　　又方【竒效】
　　胡桃肉　　补骨脂　　杜仲【各四两】
　　右作二贴毎贴用水二盏煎服
　　麋茸丸【本事】治肾虚腰痛
　　麋茸【一两鹿角亦可】免丝子末【一两】舶上茴香【半两】
　　右为末用羊肾一对酒煮烂去膜研和丸桐子大如羊肾少入酒糊佐之毎服三五十丸温酒或盐汤下
　　药碁子【本事方】治腰腿痛气滞
　　牵牛不拘多少用新瓦入火煿得通红便将牵牛顿在瓦上自然半生半熟不得拨动取末一两入细研硫黄一钱同研匀分三分毎用白麺一匙水和捍开切作碁子大五更初以水一盏煮热连汤温送下如住即己未住隔日再作予尝有此疾毎发止一服痛止
　　二神丸【本事方】左金丸【俱见通治】
　　【按腰痛属虚者固多而因风寒痰湿气阻血凝者亦不少一概蛮补必成痼疾不可不审】
　　腹痛
　　金匮
　　趺阳脉防法当腹满不满者必便难两胠疼痛此虚寒从下上也当以温药服之　病者腹满按之不痛为虚痛者为实可下之舌黄者下之黄自去　腹满时减复如故此为寒当与温药　夫中寒家喜欠其人清涕出发热色和者善　中寒其人下痢以里虚也欲不能此人肚中寒　夫痩人绕脐痛必有风冷谷气不行而反下之其气必冲不冲者心下则痞
　　伤寒论
　　病人不大便五六日绕脐痛烦躁发作有时者此有燥屎故使不大便也　太隂之为病腹满而吐食不下自痢益甚时腹自痛若下之必胸中结鞕　伤寒五六日腹中痛若转气下趣少腹者此欲自痢也
　　腹痛方
　　厚朴七物汤【金匮】病腹满发热十日脉浮而数饮食如故此汤主之
　　厚朴【半斤】甘草　　大黄【各三两】大枣【十枚】枳实【五枚】桂枝【二两】生姜【五两】
　　右七味以水一斗煮取四升温服八合日三服呕者加半夏五合下痢去大黄寒多者加生姜至半斤
　　附子粳米汤【金匮】腹中寒气雷鸣切痛胸脇逆满呕吐此汤主之
　　附子【一枚泡】半夏【半升】甘草【一两】大枣【十枚】粳米【半升】右五味以水八升煮米熟汤成去滓温服一升日三服
　　蒸脐法　　亦可随病所在蒸之外科寒症亦能蒸散丁香　　木香　　半夏　　南星　　川乌归身　　肉桂　　麝　　氷　　乳香　　大黄硝　　山甲　　雄黄　　蟢窠　　白蔲
　　右为粗末放麺圏内上用铜皮一片多钻细眼用艾火灸铜皮上毎日十余火满三百六十火病除药味亦可因症加减其药用烧酒姜汁等拌湿
　　厚朴二物汤【金匮】痛而闭者此汤主之
　　厚朴八【两】大黄【四两】枳实【五枚】
　　右三味以水一斗二升先煮二味取五升内大黄煮取三升温服一服以痢为度
　　大黄附子汤【金匮】脇下偏痛发热其脉此寒也以温药下之宜此汤
　　大黄【三两】附子【三枚泡】细辛【二两】
　　以水五升煮取二升分温三服强人煮取二升半分温三服服后如人行四五里进一服
　　黄连汤【见呕吐】小建中汤【见虚劳】桂枝加大黄汤　　大柴胡汤　　小柴胡汤　　大承气汤　　桂枝加芍药汤　　理中汤　　四逆汤【以上俱见伤寒】苏合丸【见通治】脚气【附转筋】
　　千金
　　诸经方有脚气之论古人少有此疾【脚气之名金匮已载但患者少耳】自永嘉南渡衣缨士人多有遭者有支法存仰道人等并留意经方偏善斯术多获全济又宋齐之间释门深师述二公等诸家旧方为二十卷其脚弱一方近百余首魏周之代盖无此病所以姚公集验殊不慇懃徐王撰録未以为意特以三方鼎峙风教未一霜露不均寒暑不等关西河北不识此疾自圣唐开辟无外南极之地作镇于彼往往皆遭近来中国士大夫亦有患者良由今代风气混同所致耳此病先从脚起因即胫肿时人号为脚气深师云脚弱者即其义也　问风毒中人随处皆得作病何偏着于脚答曰人有五脏心脉经络所起在手十指余三脏经络所起在足十趾地之寒暑风湿皆作蒸气足常履之所以风毒之中人必先中脚乆而不瘥徧及四肢腹背头项经云次传间传是也凡脚气皆感风毒所致【治脚气必兼风此乃要诀】人多不即觉防因他病一度始发或奄然大闷经两三日乃觉庸医不识作余病治莫不尽毙始起甚防饮食如故惟卒起脚屈弱不能动为异耳黄帝云缓风湿痹是也　有脚气未觉而头项臂防已有所苦诸处未知而心腹五内已有所困或呕食臭腹痛下痢二便不通冲悸不欲见光精神昏愦迷忘错乱壮热头痛身体酷冷疼痛转筋顽痹缓纵百节挛急小腹不仁等症皆脚气状貌也亦云风毒脚气之侯妇人亦尔又有产后取凉多中此毒其热闷掣疭惊悸心烦呕吐气上皆其候也又但觉脐下冷痞愊愊然不快小便淋沥即是其候顽弱名缓风疼痛为湿痹　热者治以冷药冷者疗以热药以意消息之【诸病皆然】心下急气喘不停自汗脉促呕吐不止者死　凡脚气皆由气实而死终无一人服药致虚而殂故不得大补亦不可大防【凡治病大段相同】脚气其人黑瘦者易治肥大肉厚赤白者难治瘦人肉硬肥人肉软也【外症亦同】脚气有肿者有不肿者其小腹顽痹不仁者脚多不肿小腹顽后不过三五日即令人呕吐名脚气入心如此者难治以肾水尅心火也　初得脚弱便速灸之服竹沥汤灸讫服八风散无不瘥者若但灸不服药但服药不灸后必更发
　　脚气当灸之穴
　　初灸风市　次伏兔　次犊鼻　次膝两眼　次三里次上亷　次下亷　次絶骨
　　病源
　　脚气疼不仁　由风湿毒气与血气相故疼邪在肤腠则血气澁而皮肤厚搔之如膈衣故不仁
　　脚气痹挛风毒于经风湿乗于血故令痹挛也脚气心腹胀急　风湿毒气从脚上入于内与脏气相搏结聚不散故心腹胀急
　　脚气肿满　由风湿毒气搏于肾经则肾气不能宣通水液使传于小肠反渍于皮肤故肿满也
　　脚气惊悸　由温湿挟风毒初客肤腠后经腑脏与神气相搏则心惊悸也
　　脚气转筋　灵枢四时气篇转筋于阳治其阳转筋于隂治其隂　本输篇转筋者立而取之可令遂已
　　脚气方
　　矾石汤【金匮】治脚气冲心
　　矾石【二两】以浆水一斗五升煎浸脚良
　　第一竹沥汤【千金】治两脚痹弱或转筋皮肉不仁腹胀起如肿按之不陷心中恶不欲食或患冷方
　　竹沥【五升】甘草　　秦芄　　葛根　　黄芩麻黄　　防己　　细辛　　桂心　　亁姜【各一两】防风　　升麻【各一两半】茯苓【二两】附子【二枚】杏仁【五十枚】右十五味以水七升合竹沥煮取三升分三服取汗【此脚气主方多治风之药】
　　乌麻酒【千金】治风虚气满脚疼痹挛弱不能行
　　乌麻【五升】防熬捣酒渍一宿随所能饮之尽更作
　　茱茰木汤　　治脚气冲心闷乱不识人手足脉欲絶
　　呉茱茰【半两】木【一两】梹榔【二两】生姜【五片】水煎服
　　苏子粥【养老书】治老人脚气毒闷身体不仁行履不能紫苏子【五合熬研细以水投取汁】粳米【四合净洗淘】
　　右煮作粥临熟下苏汁调之空心食之日一服亦温中
　　杉木汤【本事方】唐柳栁州云元和十二年二月得脚气夜半痞絶脇有块大如石且死困塞不知人三日荥阳郑洵美杉木汤服半日食顷大小便三次气通块散用杉木节一大升橘叶一升无叶以皮代之大腹梹榔七个合子碎之童子小便三大升共煮一升半分二服若一服得快痢停后服
　　梹榔散【活人书】治脚肿
　　橘叶【一大握】沙木【一握】小便【一盏】酒　【盏同以药煎】
　　右煎数沸调梹榔末二钱食后服【即前方变法】
　　木散【活人书】治脚气
　　大腹皮【一枚】紫苏【一分】亁木【一分】甘草【一分炙】木香【一分】羌活【一分】
　　右细剉为散分作三服毎用白水一盏煎至半盏去滓通口服
　　鸡屎白散【金匮】转筋之为病其人臂脚直脉上下行防转筋入腹者
　　鸡屎白一味为散取方寸匕以水六合和温服
　　疗转筋方【外台】
　　以盐一升水一升半作汤洗渍良
　　延效疗转筋【外台】并治浑身转筋
　　暖水稍热于浴斛中坐浸须防便差如汤沃雪
　　转筋灸法【外台】
　　转筋在两臂若胸脇者灸手掌白肉际七壮　在十指者灸手踝骨上七壮　在胫骨者灸膝下亷筋上三壮　又法灸涌泉七壮亦可灸大都七壮【穴在足大母指本节内侧白肉际】腹胀转筋者灸脐上一寸十四壮
　　乌头汤【见风痹】麻豆汤【见水肿】大活络丹　　崔氏八味丸【即肾气丸俱见通治】










　　兰台轨范卷六
<子部,医家类,兰台轨范>
　　钦定四库全书
　　兰台轨范卷七
