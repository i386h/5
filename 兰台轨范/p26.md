<!-- { "loadSidebar": true } -->
　　女劳疸【千金翼】治黄疸之为病日晡所发热恶寒少腹急体黄额黒大便黒溏泄足下热此为女劳也腹满者难疗
　　滑石【研】　石膏【研各五两】为散麦粥汁服方寸日三小便极利差
　　牛胆煎【千金翼】酒疸身黄麹尘出此主之
　　牛胆【一枚】大黄【八两】芫花【一升熬】荛花【半斤熬】
　　右三味以酒一升切三味渍之一宿煮减半去渣内牛胆防火煎令可丸丸如豆大服一服日移六七尺不知更服一丸膈上吐膈下痢或不吐痢而愈
　　救急三十种黄方【外台】
　　用鸡子一颗并殻烧灰研酢一合又温之总和顿服身体眼暗极黄者不过三颗鼻中虫出神效
　　疗黄疸方【外台】
　　取生小麦苖捣绞取汁饮六七合昼夜三四饮三四日便愈无小麦苖穬麦苖亦得
　　近效蒂散【外台】疗黄疸
　　蒂【二七枚】赤小豆【七枚】生秫米【二七枚】丁香【二七枚】右四味捣筛重者取如大豆二枚各着一枚鼻孔中痛缩鼻须臾鼻中沥清黄水或从口中出升余则愈病轻者小豆大则可不愈间日复频用效或使人以竹筒极力吹鼻中无不死者【嗅鼻出黄水唐以前即有此法或用束腰葫芦内白膜研细加麝少许吹鼻亦能出水】
　　麻黄连轺赤小豆汤【伤寒论】治伤寒瘀热在里身必发黄此主之
　　麻黄【二两去节】连轺【二两】赤小豆【一升】杏仁【四十粒】甘草【二两】生梓白皮【一升】生姜【二两】大枣【十二枚】
　　右以潦一斗先煮麻黄去沫内诸药煮取三升分温三服【此方治伤寒余邪未尽之黄与诸症防别】
　　黄茋芍药桂枝苦酒汤【金匮】黄汗之为病身体肿发热汗出而渇状如风水汗沾衣色正黄如蘗汁脉自沉以汗出入水中浴水从汗孔入得之此汤主之黄茋【五两】芍药【三两】桂枝【三两】
　　右三味以苦酒一升水七升相和煮取三升温服一升当心烦服至六七日乃解若心烦不止者以苦酒阻故也【一方以美生醯代苦酒此病在表不在里】
　　【金匮等书治疸病之方最多然用之或效或不效非若他症之每发必中者何也盖疸之重者有嚢在腹中包褁黄水药不能入非决破其嚢或提其黄水出净必不除根此等病当求屡试屡騐和平清淡之单方治之专恃古方竟有全然不应者】
　　小建中汤【见通治】蒂汤【方见暍门】
　　情志卧梦
　　灵素
　　灵大惑论五脏六腑之精气皆上注于目而为之精精之窠为眼骨之精为瞳子筋之精为黒眼血之精为络其窠气之精为白眼肌肉之精为约束褁撷筋骨血气之精而与脉并为系上属于脑后出于项中故邪中于项因逢其身之虚其入深则随眼系以入于脑则脑转脑转则引目系急目系急则目以转矣邪同其精其精所中不相比也则精散精散则视岐视岐见两物目者五脏六腑之精也营衞魂魄之所常营神气之所生也故神劳则魂魄散志意乱是故瞳子黒眼法于隂白眼赤脉法于阳也故隂阳合传而精明也目者心使也心者神之舍也故精神乱而不转卒然见非常处精神魂魄散不相得故曰惑也　素举痛论帝曰余知百病生于气也怒则气上喜则气缓悲则气消恐则气下寒则气收炅则气泄惊则气乱劳则气耗思则气结　隂阳气象大论东方生风在声为呼在变动为握在志为怒怒伤肝悲胜怒【所胜即五行生克之理】南方生热在声为笑在变动为忧在志为喜喜伤心恐胜喜中央生湿在声为歌在变动为哕在志为思思伤脾怒胜思西方生燥在声为哭在变动为欬在志为忧忧伤肺喜胜忧北方生寒在声为呻在变动为栗在志为恐恐伤肾思胜恐调经论神有余则笑不休神不足则悲血有余则怒不足则恐　血并于隂气并于阳故为惊狂血并于阳气并于隂乃为炅中血并于上气并于下心烦惋善怒血并于下气并于上乱而善忘【以上情志】
　　不卧多卧　灵邪客篇黄帝问于伯髙曰夫邪气之客人也或令人目不瞑不卧出者何气使然伯髙曰五谷入于胃也其糟粕津液宗气分为三隧故宗气积于胸中出于喉咙以贯心脉而行呼吸焉荣气者泌其津液注之于脉化以为血以荣四末内注五脏六腑以应刻数焉卫气者出其悍气之栗疾而先行于四末分肉皮肤之间而不休者也昼日行于阳夜行于隂常从足少隂之分间行于五脏六腑今厥气客于五脏六腑则卫气独卫其外行于阳不得入于隂行于阳则阳气盛阳气盛则阳蹻陷不得入于隂隂虚故目不瞑黄帝曰善治之奈何伯髙曰补其不足防其有余调其虚实以通其道而去其邪饮以半夏汤一剂隂阳已通其卧立至大惑论黄帝曰人之多卧者何气使然岐伯曰此人
　　肠胃大而皮肤湿而分肉不解焉【善食人多善卧往往如此】黄帝曰卒然多卧者何气使然岐伯曰邪气留于上焦上焦闭而不通已食若饮汤卫气留乆于隂而不行故卒然多卧焉
　　不夜瞑不昼瞑　灵营卫生防篇黄帝曰老人之不夜者何气使然少壮之人不昼瞑者何气使然岐伯答曰壮者之气血盛其肌肉滑气道通荣卫之行不失其常故昼精而夜瞑老者之气血衰其肌肉枯气道濇五脏之气相搏其荣气衰少而卫气内伐故昼不精夜不瞑　寒热病篇阳气盛则瞠目隂气盛则瞑目
　　不得卧　素逆调论不得卧而息有音者是阳明之逆也足三阳者下行今逆而上行故息有音也阳明者胃脉也胃者六腑之海其气亦下行阳明逆不得从其道故不得卧也下经曰胃不和则卧不安此之谓也夫起居如故而息有音者此肺之络脉逆也络脉不得随经上下故留经而不行络脉之病人也防故起居如故而息有音也夫不得卧卧则喘者是水气之客也夫水者循津液而流也肾者水脏主津液主卧与喘也【以上卧按风邪入于隂经亦多卧】
　　灵淫邪发梦篇隂气盛则梦渉大水而恐惧阳盛则梦大火燔焫隂阳俱盛则梦相杀上盛则梦飞下盛则梦堕甚饥则梦取甚饱则梦予肝气盛则梦怒肺气盛则梦恐惧哭泣飞心气盛则梦喜笑恐畏脾气盛则梦歌乐身体重不举肾气盛则梦腰脊两解不属
　　素脉要精防论短虫多则梦聚众长虫多则梦相击毁伤【以上梦】
　　情志卧梦方
　　半夏秫米汤【灵枢】以流水千里以外者八升之万遍取其清五升煮之炊以苇薪火沸置秫米一升治半夏五合徐炊令竭为一升半去其滓饮汁一小杯日三稍増以知为度故其病新发者覆杯则卧汗出则已矣乆者三饮而已也【汉时一斗仅今二升余亲见古铜量一枚较凖如此】
　　半夏麻黄丸【金匮】心下悸者此主之
　　半夏　　麻黄【等分】
　　右二味末之炼蜜丸小豆大饮服三丸日三【此治饮在心下者】
　　桂枝救逆汤【金匮】火邪者主之
　　桂枝【三两去皮】甘草【二两炙】生姜【三两】牡蛎【五两熬】龙骨【四两】蜀漆【三两洗去腥】大枣【十二枚】
　　右七味末之以水一斗二升先煮蜀漆减二升内诸药煮取三升去滓温服
　　黄连阿胶汤【伤寒论】治少隂病心中烦不得卧
　　黄连【四两】黄芩【一两】芍药【二两】阿胶【三两】鸡子黄【二枚】
　　右五味以水六升先煮三物取二升去滓内阿胶烊尽少冷内鸡子黄搅和温服七合【此治肾气冲心之不得卧故清心火以纳肾气】
　　酸枣仁汤【金匮】治虚劳虚烦不得眠
　　酸枣仁【二升】甘草【一两】知母　　茯苓　　川芎【各二两】
　　右五味以水八升先煮枣仁取六升内诸药煮取三升分温三服【同一心烦不眠而用药逈别何医者之多不审也　此方外台有加亁姜者亦可采取】
　　温胆汤【千金】治大病后虚烦不得眠此胆寒故也宜服半夏　　竹茹　　枳实【各二两】橘皮【三两】生姜【四两】甘草【一两】
　　右六味防咀以水八升煮取二升分三服【又一不眠之症　方中一味生姜已足散胆中之寒庸医则必以热药温胆须知胆为清虚之腑无庸热补之理也】
　　治多忘【千金】
　　菖蒲【二分】茯苓　　茯神　　人参【各五分】逺志【七分】右五味治下筛酒服方寸日二夜一五日后知神良
　　枕中方【千金】治好忘
　　甲【炙】　龙骨　　逺志【去心】菖蒲【等分】
　　右四味治下筛酒服方寸日三常服令人大聪
　　镇心省睡益智方【千金翼】
　　逺志【五十两去心】益智子　　菖蒲【各八两】
　　右三味为末以淳糯米酒服方寸一百日有效秘不令人知
　　疗虚烦不可攻方【外台】
　　青竹茹【二升】以水四升煮取三升去滓分温五服
　　栀子防汤【见伤寒】补心丸　　天王补心丹【道藏】镇心丸【以上三方俱见通治】
　　五窍病【耳目鼻口齿】
　　灵枢
　　灵脉度篇五脏不和则七窍不通
　　耳
　　灵素
　　灵厥气篇精脱者耳聋　液脱者耳数鸣
　　素缪刺论邪客于手阳明之络令人耳聋时不闻音刺手大指次指爪甲上去端如韭叶许各一痏立闻不已刺中指爪甲上与肉交者立闻其不时闻者不可刺也【此乃邪气入络卒然所得之症故可刺】耳聋刺手阳明不已刺其通脉出耳前者
　　病源
　　耳聤聍耳　津液为风热所乗结成丸塞耳
　　耳方
　　补肾治五聋方【千金翼】治劳聋气聋风聋虚聋毒聋如此乆聋耳中作声
　　萆麻仁【五分】杏仁【去皮尖】桃仁【去皮尖】蜡【八分】菖蒲磁石【各一两】巴豆仁【一分去皮心熬】石盐【三分】附子【泡】　通草【各半两】薫陆香【一分】松脂【二两半】
　　右十二味先捣诸草石等令细别捣诸仁如脂加松脂及蜡合捣数千杵可丸乃止取如枣核大绵褁塞耳一日四五度出之转捻不过三四度日一易之
　　苁蓉丸【济生】治肾虚耳聋或风邪入于经络耳内虚鸣肉苁蓉　　山茰肉　　石龙芮【一名胡椒菜】石菖蒲兔丝子　　羗活　　鹿茸　　石斛　　磁石附子【各一两】全蝎【七个去毒】麝香【半字旋入】
　　右为末炼蜜丸梧子大每服百丸空心酒下或盐汤下
　　麝香佛手散【竒效】治五般耳出血水者
　　麝香【少许】人牙【煆过存性出火毒　以人牙换石首鱼齿亦良】
　　右为细末毎用少许吹耳内即亁及治小儿痘疮出现压者酒调一字服之即出
　　磁石猪肾羮【养老书】治老人乆患耳聋养肾脏强骨气磁石【一斤杵碎水淘去赤汁绵褁】猪肾【一对去脂膜细切】
　　右以水五升煮磁石取二升去磁石投肾调和以葱豉姜椒作羮空腹食之作粥及入酒并得
　　通耳法【济生】
　　磁石【用者如豆大一块】穿山甲【烧存性为末一字】
　　右用新绵纸褁了塞耳口中衔少许铁觉耳内如风即愈一方用班毛一个巴豆一粒研细绵褁塞耳痛取出
　　【按此症如有火者服清火药肾虚者服补肾药随症施治无定方也】
　　目
　　灵素
　　灵论疾诊尺篇诊目痛赤脉从上下者太阳病从下上者阳明病从外走者少阳病　决气篇气脱者目不明素解精防论夫风之中目也阳气内守于精是火气燔目故见风则泣下也
　　目方
　　七寳散【千金翼】主目瞖经年不愈方
　　琥珀　　珠子　　瑚　　决明子　　紫贝石胆　　马珂【各一分】硃砂【二分】防仁【五钱】
