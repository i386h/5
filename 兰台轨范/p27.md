<!-- { "loadSidebar": true } -->
　　右为细末傅目中如小豆大日三大良
　　去瞖方【千金翼】
　　贝子【十枚烧灰】为末取如胡豆着瞖上日正仰卧令人傅之如炊一石米乆乃拭之有息肉者加珍珠如贝子等分研如粉
　　补肝丸【千金翼】主明目
　　地肤子　　蓝子　　蒺藜子　　车前子　　子　　兔丝子　　茺蔚子【各二两】黄连【一两半】青葙子【一合】大黄【二两】决明子　　细辛　　萤火虫【各五合】桂心【五分】
　　右十四味捣筛炼蜜和丸饮服如桐子大下十五丸可加至二十丸慎生冷油蒜等物眼暗神方也
　　磁味丸【倪防德原机启防集】治神水寛大渐散昏如雾露中行渐覩空中有黒花覩物成二体及内障神水淡緑色淡白色及治耳鸣及聋
　　磁石【二两】辰砂【一两】神麹【三两生】
　　右三味更以一两水和作饼煮浮入煎药炼蜜丸每服十丸加至三十丸空心米汤下
　　石斛夜光丸　　治神水寛大渐散昏如雾露空中有黒花覩物成二神水淡緑淡白色者
　　天门冬【二两】兔丝子【七钱】人参　　茯苓【各二两】甘菊山药　　枸杞　　石斛　　杏仁【各七钱】草决
　　明【八钱】麦冬　　熟地　　生地【各一两】肉苁蓉青葙子　　羚羊角【镑】　蒺藜　　川芎　　甘草【炙】　黄连　　防风　　枳殻　　乌犀【镑各五钱】牛膝【七钱半】
　　右二十四味为细末炼蜜丸如桐子大毎服三十五丸温酒盐汤送下【眼科药不外此诸味】
　　羚羊角散【局方】治风热毒上冲眼目暴发赤肿或生疮疼痛隠涩羞明
　　羚羊角【镑】　车前子　　甘草　　黄芩　　川升麻【各二两】决明子【二十四枚】草龙胆【去芦】山栀仁【各五两】右为细末每服一钱食后温熟水调下日进三服小儿亦可服五分
　　蝉花散【局方】治肝经蕴热风毒上攻眼目翳膜遮睛赤肿疼痛昏暗视物不明隠澁难开多生眵泪内外障眼
　　草决明【炒】　甘菊花　　川芎【不见火】蝉退【洗去土】山栀子　　谷精草　　防风【不见火】黄芩【去土】蔓荆子木贼草　　羗活【不见火】荆芥　　蜜防花　　白
　　蒺藜【炒去刺】甘草【各等分】
　　右为末毎服二钱用茶清调服或用荆芥汤入茶少许调服亦得食后及临卧时服【此去翳通治方】
　　洗眼药【养老书】
　　胆矾【一两煆令白去火毒用】滑石【一两研】秦皮【半两】腻粉【二钱】右四味毎用一字汤泡温闭目洗两眦头以冷为度【胆矾入目极痛煆用颇宜】
　　【按五窍之病惟目病最多所以另有专科此集畧述内治数方以备拣取至于全体治法则当广求眼科诸书而探讨之风火时眼煎方即于丸散中择对症之药酌用可也】
　　鼻
　　灵素
　　灵忧恚无言篇人之鼻洞涕出不收者颃颡不开分气失也
　　素五脏别篇五气入鼻藏于心肺心肺有病而鼻为之不利也
　　辛頞鼻渊　素气厥论胆移热于脑则辛頞鼻渊鼻渊者浊涕下不止也传为衂蔑瞑目【蔑血汗也】故得之气厥也
　　鼻方
　　通草散【千金翼】治鼻中息肉
　　通草【半两】矾石【一两烧】真珠【一铢】
　　右三味下筛撚绵如枣核取药如小豆着绵头内鼻中日三次【真珠能去一切息肉】
　　齀鼻方【千金翼】治鼻中息肉不得息
　　矾石【烧】　藜芦【各半两】蒂【二七枚】附子【半两泡】
　　右四味各捣下筛合和以竹管取药如小豆大内孔中吹之以绵絮塞鼻中日再以愈为度【吹不如吸】
　　消鼻痔方
　　苦丁香　　甘遂【各二钱】青黛　　草乌尖　　枯矾【各二分半】
　　右为细末麻油搜令硬不可烂旋丸如鼻孔大小用药内鼻内令至痔肉上每日一次
　　凌霄花散【百一选方】治酒齄鼻
　　凌霄花　　山栀【等分】
　　右为末毎服二钱食后茶汤调下
　　苍耳散　　治鼻流涕不止名曰鼻渊
　　辛夷仁【半两】苍耳子【炒二钱半】香白芷【一两】薄荷【五分】右为末毎服二钱用葱茶汤食后调服
　　治鼻渊方【本事方】
　　山栀子【不拘多少烧存性】末之搐人鼻中立愈
　　又方
　　藿香为末用猪胆汁或牛胆汁丸毎服一钱
　　【按鼻病惟鼻渊最重当博求效方不得徒恃外治法也】
　　又方
　　丝连根处藤炙为末酒服【此治鼻中有虫者】
　　鼻中瘜肉
　　硗砂　　雄黄　　巴豆炭　　制信　　提硝珠　　氷片　　硼砂　　苦丁香　以上俱可
　　选用耳痔及诸瘜肉皆同
　　口齿
　　灵素
　　口苦　灵邪气脏腑病形论胆病者善太息口苦呕宿汁心下澹澹恐人将捕之嗌中吤吤然数唾
　　齿痛　灵襍病篇齿痛不恶清饮取足阳明恶清饮取手阳明
　　重舌　灵终始篇重舌刺舌柱以披针也
　　瘖　灵忧恚无言篇人卒然无音者寒气客于厌则厌不能发发不能下至其开閤不致故无音　肝脉暴有所惊骇脉不至若瘖不治自己【惊骇而瘖者与有娠之瘖皆不必治】口糜　素气厥论膀胱移热于小肠鬲肠不便上为口糜
　　齿寒　素缪刺论邪客于足阳明之经令人鼽衂上齿寒
　　病源
　　齘齿者　睡眠而齿相磨切也此由血气虚风邪客于牙车筋脉之间故因睡眠气息喘而邪动引其筋脉故上下齿相磨切有声谓之齘齿
　　滞頥　脾冷不能收摄唌唾渍于頥也
　　口齿方
　　口甘方【素问】有病口甘者此五气之溢也名曰脾痹夫五味入口藏于胃脾为之行其精气津液在脾故令口甘也此肥美之所发也此人必数食甘美而多肥者也肥者令人内热甘者令人中满故其气上溢转为消渇治之以兰除陈气也【兰草性味甘寒能利水道辟不祥除胸中痰癖其气清香能生津止渇润肌肉故可除陈积蓄热之气】
　　口苦方【素问】有病口苦者病名胆痹夫肝者中之将也取决于胆咽为之使此人者数谋虑不决故胆虚气上溢而口为之苦治之以胆募俞【数谋虑不决肝胆俱劳劳则必虚虚则气不固故胆气上溢而口苦胆募在肋本经之日月也胆俞在背足太阳之穴也经又云口苦取阳陵泉亦胆经之穴在委中之外亷】
　　疗口疮【千金】治口疮乆不差入胸中并生疮三年已上不瘥者
　　浓煎蔷薇根汁含之又稍稍咽之日三夜一冬用根夏用茎叶【冬青叶汤亦可潄】
　　推颊车法【千金】治失欠颊车蹉开张不合
　　一人以手指牵其頥以渐推之则复入矣推当疾出指恐误囓伤人指也【外涂南星末】
　　口气鼻秽方【千金】
　　常以月旦日未出时从东壁取步七步回头向垣立含水噀壁七遍口即美香【此名禁法】
　　口中臭方【千金】
　　细辛豆蔲含之甚良
　　口香去臭方【千金】
　　井花水三升潄口吐厠中良
　　治唇方【千金】
　　取蛇皮拭净烧为灰敷之
　　又方
　　灸虎口男左女右
　　涂唇方【千金】治唇黒肿痛痒不可忍
　　烧乱发及蜂房六畜毛作灰猪脂和敷之亦治沈唇
　　刺舌法【千金】治舌卒肿满口溢如吹猪胞气息不得通须臾不治杀人
　　刺舌两边大脉血出勿使刺着舌下中央脉血出不止杀人如上治不愈或血出数升则烧铁箆令赤熨疮数过以絶血也
　　疗舌肿方【千金】治舌肿起如猪胞
　　釡下墨末以酢厚傅舌上下脱去更傅须臾即消若先决出血汁竟傅之弥佳凡此患人皆不识或错治益困杀人甚急但看其舌下自有噤虫形状或如蝼蛄或如蚕子细看之有头尾其头少白烧銕钉烙头上使热即自消
　　疗舌肿方【千金】治舌上黒有数方大如筋出血如涌泉此心藏病
　　戎盐　　黄芩　　黄柏　　大黄【各五两】人参桂心　　甘草【各二两】
　　右七味蜜丸梧子大以饮服十丸日三亦烧銕篦烙之
　　疗重舌【千金】并治舌上生疮涎出
　　以蒲黄末傅之不过三度差
　　疗舌胀方【千金】
　　用雄鸡冠血盏盛浸舌咽下即缩
　　疗舌肿胀【本事方】治心脾壅热生木舌肿胀
　　元参　　升麻　　大黄　　犀角　　甘草【各等分】右为细末毎服三钱水一盏煎至五分温服不拘时
　　治失音【养老书】
　　皂角【一挺刮去黒皮并子】萝卜【一个切作片】
　　右以水二碗同煎至半碗服之不过三服便语吃却萝卜更妙【此方乃去喉间之痰涎也】
　　疗马喉痹【千金】治喉痹深肿连颊吐气数者名马喉痹马鞭草根一握【一名杜牛膝】勿中风截去两头捣取汁服之
　　琥珀犀角膏　　治咽喉
　　真琥珀【研】　犀角【屑生用各一钱】人参　　枣仁　　茯苓
　　辰砂【研各二钱】片脑【研一钱】
　　右为末研匀蜜为膏以磁器收贮其疾作毎服一弹子大以麦冬浓煎汤化下一日连进五服【此治隂火上炎之喉痛】
　　喉肿刺法【千金翼】治咽痛不得息若毒气硬咽毒攻咽喉刺手小指爪文中出血即愈逐左右刺出血神秘立愈一法刺两手少商穴出血其穴在大指内廉去爪甲如韭叶
　　口旁恶疮方【千金翼】
　　乱发灰　　故絮灰　　黄连末　　亁姜末【等分】右四味合和为散以粉疮上不过三遍
　　敷面靥方【千金】治防乌靥令面洁白
　　马珂【二两】白附子　　鹰屎白　　珊瑚【各一两】右四味研成粉和匀用人乳调毎夜取傅面明旦温浆水洗之
　　又方【千金】
　　李子仁为末和鸡子白傅一宿即落　一方用白附子末酒和傅之即落
　　止牙痛方
　　蟾酥【七分】硃砂　　雄黄【各三分】甘草【一分】
　　右研极细以飞麺为丸如菜子大丝绵褁包塞在痛处
　　治牙痛仙方
　　以羊前蹄膝合盘骨以酥涂炙黄为末入细辛末一钱雄黄末五分共三味研极细末擦患处立愈
　　治牙疼方【千金翼】
　　苍耳子【五升】
　　右一味以水一斗煮取五升热含之疼则吐吐复含不过三剂愈无子茎叶皆得用之
　　如神散【局方】治风牙蚛牙攻疰疼痛牙龂动摇连颊浮肿
　　露蜂房【防炙】川椒【去目及闭口防炒出汗】
　　右为末毎用一钱水一盏入盐少许同煎八分乗热潄之冷即吐一服立效【二味炙灰为末擦亦效】
　　细辛散【局方】治风蚛牙疼牙龂宣烂牙齿摇动腮颔浮肿
　　红椒　　砂【去殻】鹤虱　　牙皂　　荜拨【各半两】荆芥　　细辛【各一两】白芷　　川乌【各二两】
　　右为细末毎用少许于痛处擦之有涎吐出不得咽少时用温水潄口频频擦之立有神效【治风寒牙疼之症按牙疼有数种寒热风火虫虚治各不同非对症则不愈故有效有不效至于喉痹一症病变各殊此属外科病变无穷兹偶録一二方未及万一若欲专治此症非广求博识不可】
　　襍病
　　灵素
