<!-- { "loadSidebar": true } -->
　　灵口问篇黄帝曰人之欠者何气使然岐伯对曰卫气昼日行于阳夜半则行于隂隂者主夜夜者卧阳者主上隂者主下故隂气积于下阳气未尽阳引而上隂引而下隂阳相引故数欠阳气尽隂气盛则目瞑隂气尽而阳气盛则寤矣　黄帝曰人之哕者【亁呕为哕或云即嗳气】何气使然岐伯曰谷入于胃胃气上注于肺今有故寒气与新谷气俱还入于胃新故相乱真邪相攻气并相逆复出于胃故为哕　黄帝曰人之唏者何气使然岐伯曰此隂气盛而阳气虚隂气疾而阳气徐隂气盛而阳气絶故为唏　黄帝曰人之振寒者何气使然岐伯曰寒气客于皮肤隂气盛阳气虚故为振寒寒栗　黄帝曰人之噫者【噫呃逆也】何气使然岐伯曰寒气客于胃厥逆从上下散复出于胃故为噫　黄帝曰人之者何气使然岐伯曰阳气和利满于心出于鼻故为　黄帝曰人之亸者何气使然岐伯曰胃不实则诸脉虚诸脉虚则筋脉懈惰筋脉懈惰则行隂用力气不能复故为亸　黄帝曰人之哀而泣涕出者何气使然岐伯曰心者五脏六腑之主也目者宗脉之所聚也上液之道也口鼻者气之门户也故悲哀愁忧则心动心动则五脏六腑皆摇摇则宗脉感宗脉感则液道开液道开故泣涕出焉液者所以灌精濡空窍者也故上液之道开则泣泣不止则液竭液竭则精不灌精不灌则目无所见矣　黄帝曰人之太息者何气使然岐伯曰忧思则心系急心系急则气道约约则不利故太息以伸出之黄帝曰人之涎下者何气使然岐伯曰饮食者皆入于胃胃中有热则虫动虫动则胃缓胃缓则亷泉开故涎下　黄帝曰人之耳中鸣者何气使然岐伯曰耳者宗脉之所聚也故胃中空则宗脉虚虚则下溜脉有所竭者故耳鸣　黄帝曰人之自齧舌者何气使然此厥逆走上脉气辈至也少隂气至则齧舌少阳气至则齧颊阳明气至则齧唇矣凡此十二邪者皆竒邪之走空窍者也故邪之所在皆为不足【经气为邪所据则正气不能复归故为不足当引本经之正气以逐邪出外所谓正气者即本经之气故能御邪此指针法言之庸医不知竟用补药于邪气所留之经则是补住其邪矣害忍言哉】故上气不足脑为之不满耳为之苦鸣头为之苦倾目为之中气不足溲便为之变肠为之苦鸣下气不足则乃为痿厥心悗　五味篇酸走筋多食之令人癃醎走血多食之令人渇辛走气多食之令人洞心苦走骨多食之令人变呕甘走肉多食之令人闷心　师传篇岐伯曰入国问俗入家问讳上堂问礼临病人问所便【此句为万世辨症之秘诀】黄帝曰便病人奈何岐伯曰夫中热消痹则便寒寒中之属则便热胃中热则消谷令人悬心善饥脐以上皮热肠中热则出黄如糜脐以下皮寒【按寒字当作热字】胃中寒则腹胀肠中寒则肠鸣飱泄【凡胀满宜温药飱泄亦同】胃中寒肠中热则胀而且泄胃中热肠中寒则疾饥小腹痛胀　黄帝曰胃欲寒饮肠欲热饮　百病始生篇阳络伤则血外溢血外溢则衂血隂络伤则血内溢血内溢则后血肠胃之络伤则血溢于肠外肠外有寒汁沫与血相则并合凝聚不得散而积成矣　邪客篇黄帝问于岐伯曰人有八虚各何以岐伯答曰以五脏黄帝曰之奈何岐伯曰肺心有邪其气留于两肘肝有邪其气留于两腋脾有邪其气留于两髀肾有邪其气留于两腘凡此八虚者皆机关之室真气之所过血络之所游邪气恶血固不得住留住留则伤筋络骨节机关不得屈伸故痀挛也　大惑篇黄帝曰人之善饥而不嗜食者何气使然岐伯曰精气并于脾热气留于胃胃热则消谷谷消故善饥胃气逆上则胃脘寒故不嗜食　宣明五气论五味所入酸入肝辛入肺苦入心醎入肾甘入脾是谓五入五气所病心为噫肺为欬肝为语脾为吞肾为欠为胃为气逆为哕为恐大肠小肠为泄下焦溢为水膀胱不利为癃不纳为遗溺胆为怒是为五病五精所并精气并于心则喜并于肺则悲并于肝则忧并于脾则畏并于肾则恐是为五并虚而相并者也五脏所恶心恶热肺恶寒肝恶风脾恶湿肾恶燥是为五恶五脏化液心为汗肺为涕肝为泪脾为涎肾为唾是为五液五味所禁辛走气气病无多食辛醎走血血病无多食醎苦走骨骨病无多食苦甘走肉肉病无多食甘酸走筋筋病无多食酸是为五禁无令多食五病所发隂病发于骨阳病发于血隂病发于肉阳病发于冬隂病发于夏是为五发五邪所乱邪入于阳则狂邪入于隂则痹阳则为癫疾隂则为瘖阳入之隂则静隂出之阳则怒是为五乱五邪所见春得秋脉夏得冬脉长夏得春脉秋得夏脉冬得长夏脉名曰隂出之阳病善怒不治是谓五邪皆同命死不治五脏所藏心藏神肺藏魄肝藏魂脾藏意肾藏志是为五脏所藏五脏所主心主脉肺主皮肝主筋脾主肉肾主骨是谓五主五劳所伤乆视伤血乆卧伤气乆坐伤肉乆立伤骨乆行伤筋是谓五劳所伤五脉应象肝脉心脉钩脾脉代肺脉毛肾脉石是谓五脏之脉　至真要大论大要曰君一臣二竒之制也君二臣四偶之制也君二臣三竒之制也君三臣六偶之制也故曰近者竒之逺者偶之汗者不以竒下者不以偶补上治上制以缓补下治下制以急急则气味厚缓则气味薄适其至所此之谓也是故平气之道近而竒偶制小其服也逺而竒偶至大其服也大则数少小则数多多则九之少则二之竒之不去则偶之是谓重方偶之不去则反佐以取之所谓寒热温凉反从其病也　岐伯曰辛甘发散为阳酸苦涌泄为隂醎味涌泄为隂淡味渗泄为阳六者或收或散或缓或急或燥或润或耎或坚以所利而行之调其气使其平也岐伯曰有毒无毒所治无主适大小为制也帝曰请言其制岐伯曰君一臣二制之小也君一臣三佐五制之中也君一臣三佐九制之大也寒者热之热者寒之防者逆之甚者从之坚者削之客者除之劳者温之结者散之留者攻之燥者濡之急者暖之散者收之损者益之逸者行之惊者平之上之下之摩之浴之薄之刼之开之发之适事为故　帝曰反治何谓岐伯曰热因寒用寒因热用塞因塞用通因通用必伏其所主而先其所因其始则同其终则异可使破积可使溃坚可使气和可使必已　岐伯曰主病之谓君佐君之谓臣应臣之谓使非上下三品之谓也　岐伯曰诸寒之而热者取之隂热之而寒者取之阳所谓求其属也帝曰善服寒而反热服热而反寒其故何也岐伯曰治其王气是以反也　五味入胃各归所喜攻酸先入肝苦先入心甘先入脾辛先入肺醎先入肾乆而増气物化之常也气増而乆夭之由也　隂阳应象大论因其轻而之因其重而减之因其衰而彰之形不足者温之以气精不足者补之以味其髙者因而越之其下者引而竭之中满者冩之于内其有邪者渍形以为汗　五常政大论岐伯曰大毒治病十去其六常毒治病十去其七小毒治病十去其八无毒治病十去其九谷肉果菜食养尽之无使过之伤其正也不尽行复如法必先歳气无伐天和　至真要大论帝曰愿闻病机何如岐伯曰诸风掉皆属于肝诸寒收引皆属于肾诸气膹郁皆属于肺诸湿肿满皆属于脾诸热瘛皆属于火诸痛痒疮皆属于心诸厥固泄皆属于下诸痿喘呕皆属于上诸禁鼓栗如丧神守皆属于火诸痓项强皆属于湿诸逆冲上皆属于火诸胀腹大皆属于热诸燥狂越皆属于火诸暴强直皆属于风诸病有声鼓之如鼓皆属于热诸病胕肿疼酸惊骇皆属于火诸转反戾水液浑浊皆属于热诸病水液澄澈清冷皆属于寒诸呕吐酸暴注下迫皆属于热　生气通天论阳因而上卫外者也因于寒欲如转枢起居如惊神气乃浮因于暑汗烦则喘喝静则多言体若燔炭汗出而散因于湿首如褁湿热不攘大筋緛短小筋防长緛短为拘防长为痿因于气为肿四维相代阳气乃竭阳气者烦劳则张精絶辟积于夏使人煎厥目盲不可以视耳闭不可以聴溃溃乎若壊都汨汨乎不可止阳气者大怒则形气絶而血莞于上使人薄厥有伤于筋纵其若不容汗出偏沮使人偏枯汗出见湿乃生痤疿髙粱之变足生大丁受如持虚劳汗当风寒薄为皶郁乃痤阳气者精则养神柔则养筋开阖不得寒气从之乃生大偻陷脉为痿留连肉腠俞气化薄传为善畏及为惊骇营气不从逆于肉理乃生痈肿魄汗未尽形弱而气烁穴俞以闭发为风疟故风者百病之始也清静则肉腠闭拒虽有大风苛毒弗之能害此因时之序也　春伤于风邪气留连乃为洞泄夏伤于暑秋为痎疟秋伤于湿上逆而欬发为痿厥冬伤于寒春必温病四时之气更伤五脏　通平虚实论黄帝问曰何为虚实岐伯对曰邪气盛则实精气夺则虚　刺志论气盛身寒得之伤寒气虚身热得之伤暑谷入多而气少者得之有所脱血湿居下也谷入少而气多者邪在胃及与肺也　玉肌真脏论黄帝曰余闻虚实以决死生愿闻其情岐伯曰五实死五虚死帝曰愿闻五实五虚岐伯曰脉盛皮热腹胀前后不通闷瞀此谓五实脉细皮寒气少泄痢前后饮食不入此谓五虚帝曰其时有生者何也岐伯曰浆粥入胃泄注止则虚者活身汗得后痢则实者活此其也脏气法时论肝苦急急食甘以缓之肝欲散急食辛以散之用辛补之酸冩之心苦缓急食酸以收之心欲耎急食咸以耎之用醎补之甘冩之脾苦湿急食苦以燥之脾欲缓急食甘以缓之用苦冩之甘补之肺苦气上逆急食苦以泄之肺欲收急食酸以收之用酸补之辛冩之肾苦燥急食辛以润之开腠理致津液通气也肾欲坚急食苦以坚之用苦补之醎冩之　夫邪之客于身也以胜相加至其所生而愈至其所不胜而甚至于所生而持自得其位而起必先定五脏之脉乃言间甚之时死生之期也　毒药攻邪五谷为养五果为助五畜为益五菜为充气味合而服之以补精益气【以上皆辨病治病之总诀能精通其理方能识症择方】
　　解防　素玉肌真脏论冬脉太过则令人解防脊脉痛而少气不欲言　刺疟论足少阳之疟令人身体解防寒不甚热不甚恶见人见人心惴惴然热多汗出甚食防　素气厥论大肠移热于胃善食而痩又谓之食防胃移热于胆亦曰食防
　　膈洞　灵根结篇太阳为开开折则食廪无所输膈洞故开折者气不足而生病　邪气脏腑病形篇肾脉防缓为洞洞者食不化下嗌还出
　　重强　素玉机真藏论脾脉不及则令人九窍不通名曰重强
　　龋齿　灵论疾诊尺篇诊龋齿痛按其阳之来有过者热在左左热在右右热在上上热在下下热　缪刺论齿龋刺手阳明不已刺其脉入齿中者立已【手阳明之脉贯颊入于齿中故当刺商阳穴不已则刺其痛脉之入齿中者按甲乙经注手阳明脉商阳二间三间合谷阳谿偏歴温溜七穴主齿痛】
　　金匮
　　跌蹶　其人但能前不能却刺腨入二寸此太阳经伤也
　　【所载杂病其方俱散见于各证条内兹不复赘按病施治无遗法矣】




　　兰台轨范卷七
<子部,医家类,兰台轨范>
　　钦定四库全书
　　兰台轨范卷八
　　呉江徐大椿撰
　　妇人
　　素问
　　六元正纪大论黄帝问曰妇人身重毒之何如岐伯曰有故无殒亦无殒也帝曰愿闻其故岐伯曰大积大聚其可犯也衰其大半而止过者死　腹中论帝曰何以知懐子之且生也岐伯曰身有病而无邪脉也　竒病论黄帝问曰人有重身九月而瘖此何为也岐伯曰胞之络脉絶也帝曰何以言之岐伯曰胞络者系于肾少隂之脉贯肾系舌本故不能言帝曰治之奈何岐伯曰无治也当十月复　平人气象论妇人手少隂脉动甚者姙子也
　　难经
