<!-- { "loadSidebar": true } -->
　　姙之为病其内苦结女子为瘕聚　左者为肾右者为命门命门者诸精神之所舍原气之所系也男子以藏精女子以系胞
　　金匮
　　问曰新产妇人有三病一者病痓二者病郁冒三者大便难何谓也曰新产血虚多汗出喜中风故令病痓亡血复汗寒多故多郁冒亡津液胃燥故大便难产妇郁冒其脉防弱呕不能食大便反坚但头汗出所以然者血虚而厥厥而必冒冒家欲解必大汗出以血虚下厥孤阳上出故头汗出所以产妇喜汗出者亡隂血虚阳气独盛故当汗出隂阳乃复大便坚呕不能食小柴胡汤主之【虽当汗出不宜太过】师曰产妇腹痛法当以枳实芍药散假令不愈者此为腹中有瘀血着脐下宜下瘀血汤主之亦主经水不利
　　产后七八日无太阳证少腹坚痛此恶路不尽不大便烦燥发热切脉防实再倍发热日晡时烦燥者不食食则讝语至夜即愈宜大承气汤主之热在里结在膀胱也
　　妇人伤寒发热经水适来书日明了暮则讝语如见鬼状者此为热入血室治之无犯胃气及上二焦必自愈妇人中风发热恶寒经水适来得七八日热除脉迟身凉和胸脇满如结胸状讝语者此为热入血室也当刺期门随其实而取之【期门二穴在乳头直下四寸第二肋端此等刺法最易学也】妇人之病因虚积冷结气为诸经水断絶至有歴年血寒积结胞门寒伤经络凝坚在上呕吐涏唾乆成肺痈形体损分在中盘结绕脐寒疝或两脇疼痛与脏相连或结热中痛在关元脉数无疮肌若鱼鳞时着男子非止女身在下未多经不匀令隂掣痛少腹恶寒或引腰脊下根气冲气冲急痛膝胵疼烦奄忽冒状如厥癫或有忧惨悲伤多嗔此皆带下非有鬼神乆则羸痩脉虚多寒三十六病千变万端审脉隂阳虚实行其针药治危得安其虽同病脉各异源子当辨记勿谓不然
　　问曰妇人年五十所病下痢数十日不止暮即发热小腹里急腹满手掌烦热唇口亁燥何也师曰此病属带下何以故曾经半产瘀血在少腹不去何以知之其证唇口亁燥故知之当以温经汤主之
　　妇人陷经漏下黒不解胶姜汤主之【方无考校本云宜是胶艾汤】妇人懐娠六七月脉发热其胎愈胀腹痛恶寒者少腹如扇【形容恶寒之盛】所以然者子脏开故也当附子汤温之【方无考】
　　妇人伤胎懐身腹满不得小便从腰以下重如有水气状懐身七月太隂当养不养此心气实当刺防劳宫关元小便防利则愈
　　病源
　　姙娠数堕胎　血气虚损子脏为风冷所居则血气不足故不能养胎所以致胎数堕姙娠而恒腰痛者喜堕胎也【按堕胎皆由于血热】
　　两胎一死一生　阳施隂化精盛有余者则成两胎其两胎而一死者其胎上冷是胎已死也
　　姙娠过年不产　由挟寒冷宿血在胞而有胎则冷血相令胎不长产不以时若其胎在胞日月虽多其胎翳小转动劳羸是挟于病必过时乃产
　　胞转　脐下急痛小便不通是也其病由不同胞转及胞落并致死
　　带下三十六疾　诸方説三十六疾者是十二症九痛七害五伤三固是也十二症者是所下之物一如膏二如青血三如紫汁四如赤皮五如脓痂六如豆汁七如葵根羮八如凝血九如青血血似水十如米汁十一如月浣十二经度不应期也九痛者一隂中伤痛二隂中淋痛三小便即痛四寒冷痛五月水来腹痛六气满并痛七汁出隂中如虫囓痛八脇下皮痛九腰痛七害者一害食二害气三害冷四害劳五害房六害姙七害睡五伤者一穷孔痛二中寒热痛三小腹急牢痛四脏不仁五子门不正引肾痛三固者一月水闭塞不通其余二固文缺不载
　　与鬼交　脏腑虚神守弱鬼气得病之也其状不欲见人独言笑悲泣脉来迟伏或如鸟啄
　　恶阻　心中溃闷头四肢烦疼懈惰不欲执作恶闻食气欲噉食咸酸果食多睡少起乃至三四月以上大剧者不能自胜举也此由妇人元本虚羸血气不足肾气又弱兼当风食冷太过心下有痰气挟之而有姙也子满　此由脾胃虚弱有停水而挟以姙娠也水渍于胞则令胎壊惟将产之月而脚防肿则其产易盖胞藏水血多也初姙娠者则反壊胎
　　胎漏　此由冲任脉虚不能约制太阳少隂之经血也亦名胞阻漏血尽则人毙也
　　鬼胎　正虚则妖魅精入脏状如懐娠
　　胎疸　其母脏气热熏蒸于胎
　　血分　是经血先断而后成水病以其月水壅塞不通经血分而为水故曰血分
　　胞络伤损　子脏虚冷气下冲则隂挺出谓之下脱亦有因产用力偃气而隂脱者
　　隂臭　由子脏有寒寒于津液蕴积气冲于隂故变臭也【此亦由内热所致】
　　子脏开　由子脏宿虚因产冷气乗之血气得冷不得相容故令开也
　　妇人方
　　桂枝茯苓圆【金匮】治妇人宿有症病经断未及三月而得漏下不止胎动在脐上者为症痼害姙娠六月动者前三月经水利时胎也下血者后断三月衃也所以血不止者其症不去故也当下其症此主之桂枝　　丹皮　　茯苓　　桃仁【去皮尖熬】芍药【各等分】右五味末之炼蜜丸如兔屎大毎日食前服一丸不知加至三丸
　　当归芍药散【金匮】治妇人懐娠腹中防痛
　　当归【三两】芍药【一斤】茯苓【四两】白术【四两】泽防【半斤】芎防【三两】杵为散取方寸匕酒和日三服
　　亁姜人参半夏丸【金匮】治姙娠呕吐不止
　　亁姜　　人参【各一两】半夏【二两】
　　右三味末之生姜汁糊丸如梧子大饮服十丸日三
　　葵子茯苓散【金匮】治姙娠有水气身重小便不利洒淅恶寒起即头
　　葵子【一斤】茯苓【三两】
　　右二味杵为散饮服方寸日三服小便利则愈
　　当归贝母苦参丸【金匮】治姙娠小便难饮食如故当归　　贝母　　苦参【各等分】
　　右三味末之蜜丸如小豆大饮服三丸加至十丸
　　当归散【金匮】妇人姙娠宜常服
　　当归　　黄芩　　芍药　　芎防【各一斤】白术【半斤】右五味杵为散酒服方寸日再服姙娠常服即易产胎无苦疾产后百病悉主之
　　白术散【金匮】姙娠养胎
　　白术　　芎防　　蜀椒【三分去汗】牡砺
　　右四味杵为散酒服一钱日三服夜一服但苦痛加芍药心下毒痛倍加芎防心烦吐痛不能饮食加细辛一两半夏大者二十枚服之后更以酸浆水服之若呕以醋浆水服复不解者小麦汁服之以后渇者大麦粥服之病虽愈服之勿置【原本无分两】
　　枳实芍药散【金匮】治产后腹痛烦满不得卧
　　枳实【烧令黒勿太过】芍药【等分】
　　右二味杵为散服方寸日三服并主痈脓以麦粥下之假令腹痛不愈此为腹中有瘀血着脐下宜下瘀血汤主之亦主经水不利
　　下瘀血汤【金匮】
　　大黄【三两】桃仁【二十枚】虫【二十枚去足熬】末之蜜和为四丸以酒一升煎一丸取八合顿服之新血下如豚肝【以丸作煎又一法　按新字当作瘀字】
　　竹叶汤【金匮】治产后中风发热面正赤喘而头痛竹叶【一把】葛根【三两】防风　　桂枝　　桔梗人参　　甘草【各一两】附子【一枚泡】大枣【十五枚】生姜【五两】右十味水一斗煮取二升半分温三服温覆取汗出颈项强用大附子一枚破之如豆入前药去沫呕者加半夏半升洗
　　竹皮大丸【金匮】治妇人乳中虚烦乱呕逆安中益气生竹茹【二分】石膏【二分】桂枝【一分】甘草【七分】白薇【一分】
　　右五味末之枣肉丸如弹子大饮服一丸日三夜二有热倍白薇　烦喘者加柏实一分
　　白头翁加甘草阿胶汤【金匮】治产后下痢虚极
　　白头翁　　甘草　　阿胶【各二两】秦皮【三两】黄连【二两】蘗皮【三两】
　　右六味水七升煮二升半内胶令消分温三服
　　半夏厚朴汤【金匮】治妇人咽中如有炙脔
　　半夏【一升】厚朴【三两】茯苓【四两】生姜【五两】亁苏叶【一两】
　　右五味水七升煮取四升分温四服日三夜一
　　甘麦大枣汤【金匮】治妇人脏燥悲伤欲哭象如神灵所作数欠伸此主之
　　甘草【三两】小麦【一升】大枣【十枚】
　　右三味水六升煮取三升分温三服亦补脾气
　　温经汤【金匮】主妇人曽经半产瘀血在少腹不去其证唇口亁燥
　　呉茱茰【三两】当归【二两】芎防【二两】芍药【二两】人参【二两】桂枝【二两】阿胶【二两】丹皮【二两】生姜【三两】甘草【二两】半夏【一升】麦冬【一升去心】水一斗煮取三升分温三服亦主妇人少腹寒乆不受胎兼治崩中去血或月
　　水来过多及至期不来【调经总方】
　　土根散【金匮】治带下经水不利少腹满痛经一月再见
　　土根　　芍药　　桂枝　　虫【各三两】
　　右三味杵为散酒服方寸日三服【此治瘀血伏留在冲脉之方】
　　旋复花汤【金匮】寸口脉而大则为减大则为芤减则为寒芤则为虚寒虚相此名曰革妇人则半产漏下此汤主之
　　旋复花【三两】葱【十四茎】新绛【少许】水三升煮取一升顿服
　　大黄甘遂汤【金匮】治妇人少腹满如敦状小便防难而不渇此为水与血俱结在血室也此主之
　　大黄【四两】甘遂【二两】阿胶【二两】
　　右三味以水三升煮取一升顿服其血当下
　　矾石丸【金匮】治经水闭不利脏坚癖不止中有亁血下白物
　　矾石【三分烧】杏仁【一分】
　　右二味末之炼蜜丸枣核大内脏中剧者再内之
　　红蓝花酒【金匮】治妇人六十二种风腹中血气刺痛红蓝花【一两】酒【一大升】煎减半顿服一半未止再服
　　蛇床子散【金匮】治妇人隂寒温隂中坐药
　　蛇床子一味末之以白粉少许和合相得如枣大绵褁内之自然温
　　狼牙汤【金匮】治妇人隂中生疮蚀烂者
　　狼牙三两水四升煮取半升以绵纒筯如茧绞汤沥隂中日四遍
　　三物黄芩汤【千金】治妇人在草蓐自发露得风四肢苦烦热头痛者与小柴胡汤头不痛但烦者此汤主之黄芩【一两】苦参【二两】地黄【四两】
　　右三味水六升煮取二升温服一升多吐下虫
　　当归建中汤【千金】治产后虚羸不足腹中刺痛不止吸吸少气或苦少腹中急摩痛引腰背不能食饮产后一月日得服四五剂为善令人强壮宜
　　当归【四两】桂枝【三两】芍药【六两】生姜【三两】甘草【二两】大枣【十二枚】
　　右六味水一斗煮取三升分温三服一日令尽　若大虚者加饴糖六两汤成内之火上暖令饴消　若去血过多崩伤内衂不止加地黄六两阿胶二两
　　佛手散【本事方又名芎归汤】调经
　　芎防【二两】当归【二两】
　　右为细末毎服二钱水一盏酒二分煎七分温服
　　回生丹　　此催生之圣药
