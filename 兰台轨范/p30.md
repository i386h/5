<!-- { "loadSidebar": true } -->
　　锦纹大黄【一斤为末】苏木【三两打碎用河水五碗煎汁三碗聴用】大黒豆【三升水浸取殻用绢袋盛殻同豆煮熟去豆不用将殻晒亁其汁留用】红花【三两炒黄色入好酒三四碗煎三滚去渣取汁】米醋【九斤陈者更佳】将大黄末入净锅下米醋三斤文火熬之以长木筯不住手搅之成膏再加醋三斤熬之又加醋三斤次第加毕然后下黒豆汁三碗再熬次下苏木汁次下红花汁熬成大黄膏取入瓦盆盛之大黄锅粑亦铲下入后药同磨　人参当归【酒洗】芎防　　香附【醋炒】延胡索【酒炒】苍术【米泔浸炒】蒲黄【隔纸炒】茯苓　　桃仁【各一两去皮尖油】牛膝【五钱酒洗】甘草【炙】　地榆【酒洗】川羌活　　橘红　　白芍【各五钱酒炒】木　　青皮【各三钱去穰炒】乳香　　没药【各二钱】益母草【三两】木香【四钱】白术【三钱米泔浸炒】乌药【二两五钱去皮】良姜【四钱】马鞭草【五钱】秋葵子【三钱】熟地【一两酒浸九次蒸晒如法制就】山棱【五钱醋浸透纸褁煨】五灵脂【五钱醋煮化焙干细研】山茰肉【五钱酒浸蒸捣】上三十味并前黒豆殻共晒为末入石臼内大黄膏拌匀再下熟蜜一斤共捣千杵为丸重二钱七八分隂亁不可火烘烁蜡为殻防之用时去蜡
　　开骨散　　临产妇交骨不开
　　当归【五钱】板【三钱醋炙研】芎防【二钱】妇人髪【一团】水煎服
　　夺命散　　产后
　　没药　　血竭【等分】
　　右研为细末才产下用童便细酒半杯煎一二沸调下二钱良乆再服其恶血下行便不冲上免生百疾
　　下死胎方【本事方】
　　桂木【三钱】麝香当门子【一粒】仝研温酒服须臾如手推下比之用水银等药此不致损元气也
　　交加散【本事方】治妇人荣卫不通经脉不调腹中撮痛气多血少结聚为瘕产后中风
　　生地黄【五两研取汁】生姜【五两研取汁】
　　右交互用汁浸一夕各炒黄渍汁尽为度末之寻常腹痛酒调下三钱尤不可缺
　　防胎方【本事方】治姙娠时气身热令子不落
　　伏龙肝为末水调涂脐下二寸亁则易差即止　又取井中泥涂心下亁则易
　　海蛤散【本事方】治妇人伤寒血结胸膈揉而痛不可抚近海蛤　　滑石　　甘草【各一两】芒硝【半两】
　　右为末毎服二钱鸡子清调下
　　小柴胡加地黄汤【本事方】治妇人室女伤寒发热或发寒热经水适来或适断昼则明了夜则讝语如见鬼状亦治产后恶露方来忽尔断絶
　　柴胡【一两一分】人参　　黄芩　　甘草　　生地黄【各半两】
　　右为末每用五钱水二盏生姜五片枣二枚煎至八分去渣服【此即热入血室】
　　乌鸡煎圆【局方】治妇人胎前产后诸般疾患并皆治之乌雄鸡【一只】人参　　白术　　石牀　　丹皮黄茋　　乌药　　草菓　　延胡索　　地黄
　　【熟干者洗焙】木香　　琥珀　　肉豆蔲【各半两】陈皮红花　　川乌【泡】　海桐皮　　芍药【白者】附子【泡去皮脐】肉桂【去粗皮】蓬莪茂【各三两】苍术【米泔浸切焙一两半】
　　右细剉用乌雄鸡一只汤挦去毛及肠肚将上药安放鸡腹中用新瓦瓶好酒一斗同煮令亁去鸡骨以油单纸盛焙亁为细末炼蜜丸如梧子大毎服三十丸
　　猪蹄汤【局方】治乳妇气少血衰脉澁不行絶无乳汁猪蹄【一只】木通【五两】
　　右将猪蹄净洗依食法事治次用水一斗同木通浸煮得四五升取汁饮如乳不下再服为妙
　　紫石英丸【局方】治妇人乆冷无子及数经堕胎经水不调崩漏带下三十六疾积聚症瘕少腹急重小便白浊
　　乌贼鱼骨【烧灰】甘草【炙】　柏子仁【防炒别研】山蓣【各一两半】辛荑仁　　肉桂【去粗皮】卷柏　　石斛　　亁熟地黄芎穷　　牡防　　禹余粮【醋淬七次研各二两】人参
　　续断　　细辛　　桑寄生　　牛膝　　厚朴
　　【姜汁炙】食茱茰　　当归【炒】　川乌【泡去皮脐】亁姜【泡】　丹皮【各一两一分】天门冬【去心】紫石英【细研飞各三两】
　　右为细末炼蜜丸如梧子大毎服三十丸温酒或米饮下空心食前日二服
　　催生丹【局方】治产妇产育艰难或逆或横并宜服之母丁香【末一钱】麝香【别研一钱】兔脑髓【腊月者去皮捣如泥】乳香【别研极细一分】
　　右拌匀以兔脑和圆如鸡豆大隂亁用油纸蜜封贴温水服一丸即时产下随男左女右手中握丸药出是騐
　　小调经散【局方】治产后败血循经流入四肢腐烂如水服此血行肿消则愈
　　没药　　琥珀　　桂心　　白芍　　当归【各一钱】细辛　　麝香【各五分】为末姜汁酒各少许调服【此方治血分病最良】
　　二味参蘓丸　　治产后瘀血入肺咳喘急
　　人参【一两】紫苏【二两　疑是苏木】
　　作一剂水煎服若既愈当用六君子汤以补脾胃若口鼻黑气起急用此药加附子五钱亦有得生者
　　紫苏饮【严氏】治子悬腹痛或临产惊恐气结连日不安或大小便不利
　　当归　　甘草　　大腹皮【黒豆浸水泡】人参　　芎防橘皮【各七分】白芍【炒五分】紫苏【一钱】姜葱引水煎服
　　紫散【元和纪用经】止血崩
　　香附子【炒黒存性】为末热酒调方寸再服立定生末安胎
　　秦桂丸【襍抄方】治妇人无子
　　秦芄　　桂心　　杜仲　　防风　　厚朴【各三钱】附子【生用】茯苓【各一两五钱】白薇　　亁姜　　沙参牛膝　　半夏【各五钱】人参【一两】细辛【一两一钱】
　　右十四味为末炼蜜丸如菉豆大毎服三十丸空心米饮任下未效再加数丸已觉有孕便不可服
　　求嗣方【襍抄方】壬子日合药别日不用名助阳丹
　　细辛【五钱】牛膝【二两】茯苓【一两】没药【四钱】呉茱茰白蘝　　白芨　　秦芄　　乳香　　防风当归【去芦各三钱】肉桂　　厚朴　　石菖蒲　　附
　　子【各二钱】人参【一钱　以上二方治胞寒无子者隂虚血少者非宜】
　　黄龙汤【活人书】姙娠寒热头疼嘿嘿不欲饮食脇下痛呕逆痰气及产后伤风热入胞宫寒热如疟并经水适断病后劳复余热不解
　　柴胡【一两】黄芩　　人参　　甘草【各一分半炙】
　　右四味每服五钱水一盏半煎一盏去渣温服
　　桂枝汤【金匮】妇人得平脉隂脉小弱其人渇不能食无寒热名姙娠桂枝汤主之于法六十日当有此证设有医治逆者却一月加吐下者则絶之【见伤寒】
　　小柴胡汤【金匮】妇人中风七八日续来寒热发作有时经水适断此为热入血室其血必结故使如疟状【见伤寒】
　　大承气汤【金匮】产后七八日无太阳症少腹坚痛恶露不尽不大便烦燥发热切脉防实再倍发热日晡时烦燥者不食食即讝语至夜即愈热在里结在膀胱也【见伤寒】
　　小青龙汤【金匮】妇人吐涎沫医反下之心下即痞当先治其吐涎沫此主之【见痰饮】涎沫止乃治痞防心汤主之【见血门】
　　芎归胶艾汤【金匮】治陷经漏下黑不解【见通治】
　　猪发膏煎【金匮】胃气下泄隂吹而正喧此谷气之实也【见疸门】
　　肾气丸【金匮】治妇人饮食如故烦热不得卧而反倚息者此名转胞不得溺也以胞系了戾故致此病但利小便则愈【即崔氏八味丸　见通治】
　　当归生姜羊肉汤【金匮】治产后腹中防痛并治腹中寒疝虚劳不足【见通治】
　　【按妇人一切外感内伤等症与男子同无庸另立治法惟经带胎产症瘕等疾病变多端必从调经种子等法探本索源而后可施用今因金匮要畧有治妇人方论一卷故亦畧载妇人常用之方数十首至其全体仍当取唐宋以来専门之书详考之】
　　小儿【此卷方论俱从钱氏直诀选出其外有小儿常患之症而方未备者更考他书补入治小儿之法大端畧具其所选之方药一概全録不必更将他卷查阅以便业幼科者专取此书诵习可也】脉法
　　脉急【气不和】脉沉缓【伤食】脉促结【虚惊】脉浮【为风】脉沉细【为寒】脉乱【不治】
　　全幼心鉴云小儿一歳以前看虎口食指寅卯辰三关以騐其病【寅卯辰即风气命三关也】脉纹从寅关起不至卯关者易治若连卯关者难治若寅侵卯卯侵过辰者十不救一其脉纹见有五色如因惊必青防痢必紫当以类而推之一歳后则可用一指转侧辨其三部脉急浮沉四五歳后脉七八至而细数者为平九至者伤十至者困六至五至者为虚为寒为风癎急为客忤
　　面部症
　　左腮为肝右腮为肺额上为心鼻为脾颏为肾若色赤者热也宜随症治之
　　目部症
　　目内色赤者心实热淡红者心虚热青者肝实热淡青者肝虚热黄者脾实热防黄者脾虚热白而混者肺实热目无睛光者肾虚也
　　五脏虚实寒热
　　心主惊实则呌哭发热饮水而搐虚则卧而悸动不安视其睡口中气温或合面睡及上窜咬牙皆心热也心气实则喜仰卧
　　肝主风实则目直大呌呵欠项急顿闷虚则咬牙多欠肝热则手寻衣领及乱捻物壮热饮水喘闷目赤发
　　　肝有风则目连劄得心热则发搐或筋脉牵系而直视风甚则身反张强直不搐心不受热也当补肾治肝
　　脾主困实则困睡身热饮水虚则吐防生风面白腹痛口中气冷不思饮食或吐清水　呵欠多睡者脾气虚而欲发惊也
　　肺主喘实则闷乱喘促有饮水者有不饮水者虚则哽气长出气　肺热则手掐眉目鼻面　肺盛复感风寒则胸满气急喘上气　肺脏怯则唇白闷乱气粗喘促哽气者难治肺虚甚也
　　肾主虚无实也惟疮疹肾实则变黒陷若胎禀虚怯神气不足目无睛光面白颅解此皆难育虽育不寿或更加色欲变症百出愈难救疗或目畏明下窜者盖骨重而身缩也咬牙者肾水虚而不能制心火也
　　变蒸
　　小儿在母腹中乃生骨气五脏六腑成而未全自生之后即长骨脉五脏六腑之神智也变者易也自内而长自下而上又身热故已生之日后三十二日一变变毎毕即情性有异于前何者长生腑脏智意故也何为三十二日长骨添精神人有三百六十五骨除手足中四十五碎骨外有三百二十自生下骨一日十段而上之十日百段三十二日计三百二十段为一遍亦曰一蒸骨之余气自脑分入龈中作三十二齿而齿牙有不及三十二数者由变不足其常也或二十八日即至长二十八齿以下仿此但不过三十二之数也凡一周遍乃发虚热诸病如是十周则小蒸毕也计三百二十日生骨气乃全而未壮也
　　急惊风症治
　　小儿急惊因闻大声或惊而发搐搐正如故此热生于心身热面赤引饮口中气热二便黄赤甚则发搐盖热甚生风阳盛而隂虚也宜利惊丸除其痰热不可用巴豆之药
　　慢惊风症治
　　小儿慢惊因病后或吐防或药饵伤损脾胃而肢体逆冷口鼻气防手足瘈疭昏睡露睛此脾虚生风无阳之症也　小儿初生壮热吐哯身体强直手足抽掣目反直视是胎惊风症也
　　发搐症治
　　惊癎发搐男则目左视无声右视有声女则右视无声左视有声相胜故也
