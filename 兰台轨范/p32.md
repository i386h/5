<!-- { "loadSidebar": true } -->
　　四物汤　　治肝经血虚发热日晡益甚或烦燥不寐当归　　熟地黄【各二钱】白芍药【一钱】芎防【五分】右作二剂水煎服
　　八珍汤　　治气血俱虚或因失血过多或因克伐元气以致内热发热肢体痩瘁
　　即四物四君子二汤合服
　　十全大补汤　　治气血虚热或因病后恶寒发热或自汗盗汗食少体倦或发热作渇头痛运等症即八珍汤加黄茋肉桂
　　六君子汤　　治脾胃虚弱体痩面黄或久患疟痢不思乳食或呕吐泄防饮食不化或时患饮食停滞或母有前症致儿为患
　　人参　　白术　　茯苓【各二钱】陈皮　　半夏甘草【炙各一钱】
　　右毎服二三钱姜枣水煎
　　补中益气汤　　治中气不足困睡发热或元气虚弱感冐风寒诸症或乳母劳役发热致儿为患
　　黄茋【炙】　人参　　白术【炒】　甘草【炙】　当归陈皮【各五分】升麻　　柴胡【各二分】
　　右七味加姜枣水煎
　　香砂助胃膏　　治胃寒吐防乳食不化
　　人参　　白术【炒】　白茯苓【各五钱】甘草【炙】　丁香【各一钱去胃中寒】砂仁【四十粒下气消食】白豆防【十四粒寛胃暖脾胃进食】肉豆蔲【四个煨温中补脾下气运化非比香附陈皮之駚泄也】亁山药【一两】
　　右为末炼蜜丸芡实大毎服二三丸米饮磨化
　　肥儿丸　　治食积五疳颈项结核髪稀成穗发热作渇等症
　　黄连【炒】　神麹【炒】　木香【各一两五钱】梹榔【二十个破滞气】肉豆蔲【二两泡】史君子【酒浸】麦芽【炒各四两】
　　右为末麫糊丸如麻子大毎服三五十丸米饮下良乆用五味异功散一服以助胃气
　　九味芦荟丸　　治肝脾疳积体痩热渇大便不利或瘰疬结核耳内生疮等症
　　芦荟　　胡黄连　　黄连　　木香　　芜荑【炒】青皮　　白雷丸　　鹤虱草【各一两】麝香【三钱】
　　右为末蒸饼糊丸如麻子大毎服一二钱空心白汤下
　　木香丸　　治冷疳
　　木香　　青黛　　梹榔　　肉豆蔲　　麝香【各一钱半】续随子【一两去油】虾蟆【三个烧存性】
　　右为末蜜丸如菉豆大每服三五丸煎薄荷汤下
　　胡黄连丸　　治热疳
　　胡黄连　　黄连【各五钱】硃砂【二钱另研】
　　右为末填入猪胆内以线扎悬挂铫中淡浆水煮数沸取出研入芦荟麝香各二钱饭和丸如麻子大毎服一二十丸米饮下
　　如圣丸　　治冷热疳防
　　史君子【取肉一两】胡黄连　　川黄连　　白芜荑【炒各二两五钱】麝香【五分另研】亁虾蟆【五个酒煮杵膏】
　　右为末以虾蟆膏杵丸麻子大毎服一二十丸煎人参汤下
　　兰香散　　治鼻疳赤烂
　　兰香叶【二钱烧灰】铜青　　轻粉【各五分】为末亁贴
　　白粉散　　治诸疳疮
　　海螵蛸【三分】白芨【二分】轻粉【一分】
　　右为末先用浆水洗拭亁贴
　　蟾蜍丸　　治无辜疳症一服虚热退二服烦渇止三服防痢愈
　　蟾蜍【一枚夏月沟渠中取腹大不跳不鸣身多防者】
　　右取粪蛆一杓置桶中以尿浸之却将蟾蜍跌死投与蛆食一昼夜用布袋盛蛆置急流中一宿取出瓦上焙亁为末入麝香一字粳米饭丸麻子大毎服二三十丸米饮下其效如神
　　芜荑散　　治虫动口内流涎
　　白芜荑　　亁漆【炒各等分】
　　右为末毎服五六分米饮下
　　安虫散　　治虫动心痛
　　胡粉【炒黄】梹榔　　川练子　　鹤虱【各三钱】枯白矾【二钱五分】
　　右为末毎服五六分痛时米饮调下
　　白玉散　　治丹瘤
　　白土【二钱五分】寒水石【五钱】为末用米醋或新水调涂
　　柳华散　　治热毒口疮
　　黄柏【炒】　蒲黄　　青黛　　人中白【煆各等分】为末敷
　　仙方活命饮　　治一切疮毒未成内消已成即溃此消毒排脓止痛之圣药也若脓出而肿痛不止者元气虚也当补之
　　穿山甲　　白芷　　防风　　没药　　甘草赤芍药　　归尾　　乳香　　花粉　　贝母
　　【各一钱】金银花　　陈皮【各三钱】皂角刺【二钱】
　　右毎服二三钱酒水各半煎
　　消积丸　　治食积大便酸臭发热
　　丁香【九粒】缩砂【十二粒】巴豆【二粒去皮心膜】乌梅肉【三个】右为末麫糊丸黍米大每服五七丸温水下
　　保和丸　　治食积
　　山查【二两】神麹【二两】半夏　　茯苓【各一两】陈皮连翘　　萝卜子【各五钱】
　　右为末粥糊丸如桐子大毎服一二十丸白汤下
　　四神丸　　治脾肾禀虚泄防不食或乳母患此致儿为患
　　肉豆蔲【二两】补骨脂【四两】五味子【二两】呉茱茰【一两】右为末用水二碗生姜八两红枣一百枚煮熟用枣肉和末丸如麻子大毎服二三十丸空心食前白汤下子母并服
　　五苓散　　治霍乱吐防燥渇饮水小便不利
　　泽防【五钱】猪苓　　官桂　　赤茯苓　　白术【各三钱】
　　右为末毎服一二钱白汤调下
　　白虎汤　　治伤暑烦燥身热痰盛头痛口燥大渇知母【一两五钱】石膏【四两】白粳米【八钱】甘草【炙五钱】
　　右为末毎服一二钱水煎
　　地黄清肺饮　　治肺疳咳痰唾禂粘
　　阿胶【一钱麫炒】鼠粘子【二分炒】马兠铃　　甘草【各五分炙】杏仁【七枚去皮尖】糯米【十粒炒】
　　右毎服一钱水煎【此方似脱地黄一味否则即前阿胶散方矣】
　　参蘓饮　　治感冐风寒或腹胀少食泄防呕吐或手足并冷喘促痰涎
　　人参　　紫苏　　陈皮　　半夏　　茯苓枳殻【麸炒】桔梗【炒】　前胡　　干葛　　甘草【炒各五分】木香【三分】为末每服一二钱水煎
　　小柴胡汤　治伤寒温热患身热恶风头痛项强四肢烦疼寒热往来呕吐痰实及治中暑病疟
　　柴胡【八钱】半夏【汤泡】黄芩　　人参【各三钱】甘草【炙二钱】右毎服一二钱姜枣水煎
　　加味逍遥散　　治乳母肝脾气血虚弱发热致儿为患
　　当归　　白术　　茯苓　　芍药【炒黄各一钱】柴胡牡丹皮　　山栀【炒】　甘草【炒各五分】水煎服
　　龙胆防肝汤　　治肝经湿热或嚢痈便毒小便澁滞龙胆草【酒炒五分】车前子【炒】　木通　　归尾　　泽防甘草　　黄芩　　生地　　山栀【各三分】水煎
　　服
　　茵陈汤　　治身热鼻亁汗出二便赤澁湿热发黄茵陈【六钱】栀子【二个】大黄【二钱】毎服一钱水煎
　　黄连香薷饮
　　香薷【四两】厚朴【二两】黄连
　　右毎服一二钱将朴连同生姜炒令紫色入香薷水酒各一盏煎冷服
　　金匮加减肾气丸　　治脾肾虚腰重脚轻小便不利或吐腹肿胀四肢浮肿喘急痰盛已成蛊者此症多因脾胃虚弱治失其宜元气复伤而变者非此药不救
　　白茯苓【三两】附子【泡五钱】川牛膝　　肉桂　　泽防车前子　　山茰肉　　山药　　牡丹皮【各一】
　　【两】熟地黄【四两掐碎酒拌杵膏】
　　右为末和地黄膏加炼蜜杵丸如桐子大每服一二十丸空心米汤下
　　五色丸　　治五癎
　　硃砂　　真珠【各五钱】水银　　雄黄【各一钱】黒铅【三两同水银结成砂】
　　右为末炼蜜丸麻子大每服三四丸煎银花薄荷汤下
　　断癎丹　　治癎差后变症不止
　　黄茋【蜜炙】钩藤钩　　细辛　　甘草【炙各五钱】蛇退【三寸酒炙】蝉蜕【去土四个】牛黄【一字另研】
　　右为末煮枣肉为丸麻子大毎服五七丸人参煎汤下
　　褊银丸　　治风涎膈热及乳食不消腹胀喘促巴豆　　水银【各五钱】京墨【八钱火烧醋淬研】黑铅【二钱半水银煎】麝香【五分另研】
　　右为末陈米粥丸如菉豆大毎服二三丸煎薄荷汤下
　　利惊丸　　治急惊
　　天竺黄【二钱】轻粉　　青黛【各一钱】黒牵牛【炒五钱】右为末蜜丸豌豆大毎歳服一丸薄荷汤化下
　　小续命汤　　治中风不省人事涎鸣失音肢体反张或时厥冷
　　麻黄【去节】人参　　黄芩　　芎防　　芍药甘草【炒】　杏仁【去皮尖研】汉防已　　官桂【各五钱】防风【七钱五分】附子【泡去皮脐二钱】
　　右各另为末和匀毎服一钱姜枣水煎有热减桂附
　　钩藤钩饮　　治吐利脾胃亏损虚风慢惊
　　钩藤钩【三分】蝉蜕　　防风【炒】　人参　　麻黄白僵蚕【炒】　天麻　　蝎尾【去毒炒各五钱】甘草【炙】　芎
　　防【各二钱五分】麝香【一钱叧研】为末毎服一二钱水煎
　　大青膏　　治伤风吐防身温气热惊搐
　　天麻　　青黛【各一钱】白附子　　亁蝎【去毒】乌稍蛇【肉酒浸焙】硃砂　　天竺黄【二钱】麝香【二分】
　　右为末生蜜和膏毎服一豆粒许月中儿用半粒薄荷汤化下
　　百祥丸　　治痘疮黒陷及而吐青緑水
　　红牙大防【隂亁浆水煮软去骨复入原汁中煮】
　　右焙亁为末水丸粟米大毎服十丸赤芝蔴汤送下
　　牛李膏　　治痘疮黒陷
　　牛李子一味杵汁石器内熬膏毎服皂子大煎杏胶汤化下
　　雄黄散　　治痘后牙龈生疳蚀疮
　　雄黄【一钱】铜緑【二钱】同研细量疮大小亁糁其上
　　归脾汤　　治乳母脾经气郁致儿为患
　　人参　　白术　　茯神　　黄茋　　龙眼肉【各二钱】逺志【一钱】酸枣仁　　木香　　甘草【炙三分】右姜枣水煎服加柴胡山栀名加味归脾汤
　　越鞠丸　　治乳母六郁传儿为患或胸满吐酸齿痛疮疥等症
　　苍术　　神麹【炒】　香附子　　山查　　山栀【炒】芎防　　麦芽【炒各等分】
　　右为末水调神麹糊丸桐子大毎服二三十丸白滚汤下子母并服
　　安神丸　　治邪热惊啼心肝壮热面黄颊赤
　　麦门冬【去心焙】牙硝　　白茯苓　　亁山药　　寒水石　　甘草【各五钱】硃砂【一两】龙脑【二分半】
　　右为末炼蜜丸芡实大毎服半丸砂糖水化下
　　花火膏　　治夜啼
　　灯花一颗涂乳上令儿吮之
　　蝉蜕钩藤散　　治肚疼惊啼
　　钩藤　　天麻　　茯苓　　芎防　　白芍药【各二钱】甘草　　蝉蜕【各一钱】毎服一钱灯心汤下
　　羚羊角丸　　治行迟
　　羚羊角【镑】虎胫骨【醋炙黄】生地黄【焙】　酸枣仁
　　白茯苓【各五钱】肉桂　　防风　　当归　　黄茋【各二钱五分】
　　右为末炼蜜丸毎服一皂子大白汤化下
　　止汗散　　治睡而自汗
　　故蒲扇一把烧存性研为末毎服三钱温酒调下
　　当归六黄汤　　治血虚不足虚火内动盗汗不止当归　　熟地黄　　黄茋【炒】　黄柏【以下俱炒黒】黄芩黄连　　生地黄【各等分】毎服二钱水煎服
　　团参汤　　治心血虚热自汗盗汗
　　人参　　当归【各等分】
　　右用猪心一片毎服三钱水煎服
　　参附汤　　治禀赋不足上气喘急自汗盗汗或病乆阳气脱陷急宜服之
　　人参【五钱】附子【泡一两】毎服一钱姜水煎
