<!-- { "loadSidebar": true } -->
　　天水散【河间一名益元散一名六一散】治夏时中暑热伤元气内外俱热无气以动烦渇欲饮肠胃枯涸者又能催生下乳积聚水畜里急后重暑注下迫者宜之
　　桂府滑石【六两水飞】甘草【一两】辰砂【三钱】
　　右为细末新汲水一碗调服三钱【滑利清凉通逹水道而不伤隂所以为佳】
　　二气丹【局方】治内虚里寒胸腹满痛泄利无度呕吐自汗小便不禁阳气渐微手足厥冷及伤寒隂症霍乱转筋乆下冷痢少气羸困一切虚寒痼冷
　　肉桂　　硫黄【细研各二钱半】亁姜【炮】　硃砂【另研为衣各二钱】黒附子【制五钱】
　　右为末麺糊丸桐子大毎服三十丸艾汤或盐汤下【此治下焦无阳积寒犯肾之症】
　　防白散【钱乙】治肺热咳
　　桑皮【炒】　地骨皮【各一两】甘草【五钱】
　　右为末毎服一二钱入粳米百粒水煎【此方能治肺中之饮】
　　三黄汤【本事方】治三焦实热一切有余火症大便秘结者黄芩　　大黄　　黄连【各等分】
　　右三味水煎服
　　凉膈散【局方】治心火上盛中焦燥实烦躁口渇目赤头口疮唇裂吐血防血大小便秘诸风瘛疭发斑发狂及小儿惊风痘疮黒陷
　　连翘【四两】大黄【酒浸】芒硝　　甘草【各二两】黄芩【酒炒】薄荷　　栀子【各一两】
　　右为末毎服三钱加竹叶生蜜煎【此防中上二焦之火即调胃承气加疎风清火之品也】
　　四物二连汤【元戎】治血虚五心烦热昼则明了夜则发热
　　当归　　白芍【炒】　生地【各一两】川芎【七分】黄连【炒五分】胡黄连【三分】
　　右六味水煎服【血中有实热此方主之】
　　左金丸　　治肝藏火实左脇作痛
　　黄连【六两】呉茱茰【一两洗泡】
　　右为末作丸【呉茰仲景用以治呕逆吐涎等症脇痛亦痰饮为害也两脇皆属于肝此方亦不专治左脇】
　　龙胆防肝汤【局方】治脇痛口苦耳聋耳肿筋痿隂湿热痒隂肿白浊溲血
　　龙胆【酒炒三分】黄芩【炒】　栀子【酒炒】泽防【一钱】木通车前子【各五分】当归【三分炒酒洗】柴胡【一钱】甘草　　生地【酒炒各三分】
　　右十味水煎服【此防中上焦之火纯用苦味】
　　甘露饮【局方】治丈夫小儿胃中客热牙宣齿烂目垂欲闭饥不欲食及目赤肿痛口疮咽肿疮疹已发未发又疗脾胃湿热醉饱房劳黄疸腹满或时身热并宜服之
　　枇杷叶　　熟地　　天冬　　枳殻　　茵蔯生地　　麦冬　　石斛　　甘草【炙】　黄芩【各等】
　　【分】
　　右为末毎二钱水一盏煎七分去滓食后临卧温服本事方去麦冬加犀角名加减甘露饮【此乃以散作饮者】
　　清心莲子饮【局方】治心虚有热小便赤澁
　　黄芩　　麦门冬【去心】地骨皮　　甘草【炙】　车前子【各半两】石莲肉【去心】白茯苓【去皮】黄茋【蜜炙】人参【各七钱半】
　　右剉散毎三钱另用麦冬十粒水煎八分水中沉冷空心服发热加柴胡薄荷【亦以散作饮者】
　　防热栀子煎【外台】治胆府实热精神不守
　　栀子【二十一枚】竹茹【一两】香豉【六合】大青　　橘【各二两】赤蜜【三合】
　　右六味以水六升煮取一升七合去滓下蜜再微煎二三沸分再服
　　大顺散【局方】治胃暑伏热引饮过多脾胃受湿水谷不分霍乱呕吐藏腑不调
　　甘草【三十斤剉寸长】亁姜　　杏仁【去皮尖】肉桂【去麤皮各四斤】右先将甘草用白砂糖炒及八分黄熟次入亁姜同炒令姜裂次入杏仁又同炒不作声为度筛净后入肉桂一处捣为散毎服二钱水煎温服如烦躁井花水调下不拘时沸汤调亦得【此治暑天内伤冷饮之症非治暑也又甘草多于诸药八倍亦非法此等病百不得一偶用之耳而制药四十二斤又止服二钱其意何居其方本不足取而后之庸医竟以此治燥火之暑病杀人无筭故録此以证其非】
　　十精丸【又名保真丸元和纪用经】
　　兎丝子【人精长隂发阳酒浸一宿湿捣】甘菊花【月精二味春加一倍】五加皮【草精益肌去皮用】柏子仁【木精明目通气二味夏加】白术【日精长肌肉】人参【药精镇心疗惊癎二味秋加】石斛【山精治筋骨如金钗者酥炙】鹿茸【血精止腰痛益精酥炙】肉苁蓉【地精破症消食酒浸一宿蒸用】巴防【天精治精冷益智紫色者去心酒浸一宿四味冬加】右十味等分随四季各加分两为末炼蜜丸梧桐子大空心温酒或盐汤下二十五粒至三十粒忌牛肉生葱【此世所谓丹药也温平补益】
　　成炼钟乳粉【千金翼】主五劳七伤欬逆上气治寒通音声明目益精安五藏通百节利九窍下乳汁益气补虚疗脚弱冷疼下焦伤竭强隂乆服延年益寿令人有子
　　钟乳【不拘多少】
　　右取韶州钟乳顔色明净光泽者不拘多少置钟乳于金银器中即以大铛着水沉金银器于铛中煮之常令如鱼眼沸水减即添薄乳三日三夜麤厚管者七日七夜乳色变黄白即熟如疑生更煮满十日最佳出金银器中更着清水更煮经半日许即出之水色清不变则止即于磁鉢中用玉锤着水研之毎日着水搅令匀勿使着锤鉢勿使纎尘入内研觉亁澁即更添水常令如稀米泔状乳细者皆浮在上麄者沉在下复绕锤鉢四边研之状若乳汁研指上如书中白鱼腻即成澄取曝亁毎服秤半两分为三服用温酒调下空腹服更量病轻重加减服之亦可和为丸服之【此镇心强肾之圣药唐人最重之】
　　玉霜圆【局方】治真气虚下焦伤竭脐腹急腰脚疼痛精神困倦面色枮槁或亡血盗汗遗沥失精二便滑数肌消阳痿乆服续骨聨筋秘精坚髓安魂定魄轻身壮阳
　　白龙骨【一斤细捣罗研水飞三次晒亁用黒豆一斗蒸一伏时以夹袋盛晒亁】牡蛎【火煆成粉】紫稍花【如无以木贼代之各三两】牛膝【酒浸炙亁秤】磁石【醋淬七次】紫巴防【穿心者】泽防【酒浸一宿炙】石斛【炙】　硃砂【研飞】肉苁蓉【去皮酒浸一宿炙亁各二两】茴香【防炒】肉桂【去皮各一两】兎丝子【酒浸一伏时蒸杵为末】鹿茸【半两酒浸一伏时慢火炙脆】韭子【微炒五两】天雄【十两酒浸七日掘一地坑以炭烧赤速去火令净以醋二升沃于坑亁乗热便投天雄在内以盆合土拥之经宿后取出去皮脐】
　　右为细末炼酒蜜各半和圆如桐子大毎服三十丸空心晩食前温酒下【按此药澁精纳气肾中阳虚者最宜亦丹药也】
　　礞石滚痰丸【养生主论】治实热老痰之峻剂虚寒者不可用黄芩　　大黄【酒蒸各八两】礞石【一两焰消煆过埋地内七日】沉香【五钱忌火】
　　右四味为细末水丸川椒大量人大小用之用温水一口送过咽即仰卧令药徐徐而下半日不可饮食勿起身行动言语待药气自胃口渐下二肠然后动作饮食服后喉间稠黏壅滞不快此药力相攻故痰气从上也少顷药力至而渐逐恶物入腹下肠效如响应【下结痰之主方】
　　黒丹【局方】治脾元乆冷上实下虚胸中痰饮或上攻头目及奔豚上气两脇膨胀并隂阳气不升降五种水气脚气上攻或卒暴中风痰潮上膈等症
　　沉香　　附子　　胡芦巴　　肉桂【各半两】茴香破故纸　　肉豆蔲　　金铃子　　木香【各一两】
　　黒锡　　硫黄【与黑锡结炒子各三两】
　　右为末同研酒煮麺糊为丸梧子大隂亁以布袋擦令光莹毎服四十丸姜汤下【此镇纳上越之阳气为医家必备之要药　按黒锡成砂最难加水银少许为妙】
　　龙脑鸡苏丸【局方】治上焦热除烦解劳去肺热咳衂血热惊悸脾胃热口甘吐血肝胆热泣出口苦肾热神志不定上而酒毒膈热消渇下而血滞五淋血崩薄荷【一斤】生地【另为末六两】黄芩　　新蒲黄【炒】　麦冬阿胶【炒】　人参【俱为末】木通　　银柴胡【各二两木通沸】
　　【汤浸一日夜绞汁】甘草【一两半】黄连【一两】
　　右为末好蜜二斤先煎一二沸然后下生地末不住手搅时加木通柴胡汁慢火熬膏勿令火膏成然后加药末和丸豌豆大毎服二十丸白汤下【此方制法精妙】虚劳虚烦栀子汤下肺热黄芩汤下心热悸动恍惚人参汤下衂血吐血麦冬汤下肝热防风汤下肾热黄柏汤下已上并食后临卧服治五淋及妇人漏下车前汤下痰者生姜汤下茎中痛者蒲黄滑石水一钟调下气逆橘皮汤下室女虚劳寒热潮作柴胡人参汤下【生地末不若鲜者一斤同蜜熬成膏尤妙此方能治血中之热骨蒸病最宜惟薄荷太多宜减十分之九想制方之人所用薄荷乃他处之薄荷非苏州之真龙脑也真龙脑芳烈透脑发泄太过反有所害故医者不可不知药也】
　　至寳丹【局方】治中恶气絶中风不语中诸物毒热疫烦躁气喘吐逆难产闷乱死胎不下以上并用童便一合生姜自然汁三五滴和温化下三圆至五丸神效又治心肺积热呕吐邪气攻心大肠风秘神魂恍惚头目昏口亁不眠伤寒狂语并治之
　　生乌犀屑　　生玳瑁屑　　琥珀【研】　硃砂【研飞】雄黄【研细各一两】龙脑　　麝香【研各一分】牛黄【五钱研】安息香【一两半为末酒研飞净一两熬膏用水安息尤妙】银箔金箔【各五十片研细为衣】右将生犀玳瑁为细末入余药研匀将安息香膏重汤煮凝成后入诸药中和捜成剂丸如桐子大用人参汤化下三丸至五丸又治小儿诸癎急惊心热卒中客忤不得眠烦躁风涎搐搦毎二歳儿服二丸人参汤下本事方中多人参南星天竺黄【安神定魄必备之方真神丹也】
　　苏合香丸【局方】疗传尸骨蒸殗殜肺痿疰忤鬼气卒心痛霍乱吐利时气瘴疟赤白暴利瘀血月闭痃癖丁肿惊癎小儿吐乳大人狐狸等疾
　　苏合香油【五钱入安息香内】安息香【一两另为末用无灰酒半斤熬膏】丁香青木香　　白檀香　　沉香　　荜拨
　　香附子　　诃子【煨取肉】乌犀【镑】　硃砂【水飞各一两】薫陆香　　片脑【研各五钱】麝香【七钱半】
　　右为细末入安息香膏炼蜜和剂圆如芡实大毎四丸空心用沸汤化下温酒下亦得【此辟邪驱秽之圣方惟氷麝太多宜减大半】
　　琼玉膏【申先生方】治虚劳亁欬
　　生地黄【四斤若取鲜生地汁须用十斤】白茯苓【十二两】白蜜【二斤】人参【六两有加沉香血珀粉各一钱五分】
　　右以地黄汁同蜜熬沸用绢滤过将参茯为细末入前汁和匀以磁瓶用绵纸十数层加箬叶封瓶口入砂锅内以长流水没瓶颈桑柴火煮三昼夜取出换纸紥口以蜡封固悬井中一日取起仍煮半日汤调服【此方别本制法各殊　此为血症第一方按亁淮生地四斤浸透可取自然汁一斤若浙地则十斤祗取自然汁一斤须三十斤方可配诸药故修合之法当随时随地变通也】
　　大活络丹【圣济】治一切中风瘫痪痿痹痰厥拘挛疼痛痈疽流注跌扑损伤小儿惊癎妇人停经
