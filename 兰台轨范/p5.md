<!-- { "loadSidebar": true } -->
　　白花蛇　　乌稍蛇　　威灵仙　　两头尖【俱酒浸】草乌　　天麻【煨】　全蝎【去毒】首乌【黑豆水浸】板【炙】麻黄　　贯仲　　炙草　　活　　官桂藿香　　乌药　　黄连　　熟地　　大黄【蒸】木香　　沉香【以上各二两】细辛　　赤芍　　没药【去油另研】丁香　　乳香【去油另研】僵蚕　　天南星【姜制】青皮骨碎补　　白蔲　　安息香【酒熬】黒附子【制】
　　黄芩【蒸】　茯苓　　香附【酒浸焙】元参　　白术【以上】
　　【各一两】防风【二两半】葛根　　虎胫骨【炙】　当归【各一两半】血蝎【另研七钱】地龙【炙】　犀角　　麝香【另研】松脂【各五钱】牛黄【另研】片脑【另研各一钱五分】人参【三两】
　　右共五十味为末蜜丸如桂圆核大金箔为衣陈酒送下【顽痰恶风热毒瘀血入于经络非此方不能透逹凡治肢体大症必备之药也方书亦有活络丹只用地龙乳香等四五味此乃治藜藿人实邪之方不堪用也】
　　紫雪【局方】疗脚气口中生疮狂易呌走瘴疫毒厉卒死温疟五尸五注心腹诸疾防痛及解诸热毒药邪热卒黄等症并解蛊毒鬼魅野道热毒又治小儿惊癎百病
　　黄金【一百两】寒水石　　磁石　　石膏　　滑石【各三斤】以上并捣碎用水一斛煮至四斗去滓入下药羚羊角屑　　犀角屑　　青木香　　沉香【各五斤】丁香【一两】元参　　升麻【各一斤】甘草【八两炙】以上入前药汁中再煮取一斗五升去渣入下药　朴硝【十斤】硝石【四斤】二味入前药汁中防火上煎柳木篦搅不住手有七升投在木盆中半日欲凝入下药　麝香当门子【一两二钱半】硃砂【三两】上药入前药中搅调令匀磁器收藏药成霜雪紫色水调下【按二硝太多当只用十分之一则药力方厚丁香用二两余所合者皆然方中黄金百两以飞金一万页代之尤妙　邪火毒火穿经入脏无药可治此能消解其效如神】
　　解毒万病丹【一名紫金锭】治一切药毒菰子鼠莽恶菌疫死牛马河豚等毒及时行瘟疫山岚瘴疟纒喉风痹黄疸赤眼疮疖热毒上攻或自缢溺水打扑伤损痈疽发背鱼脐疮肿百虫蛇犬所伤男子妇人癫邪狂走鬼胎鬼气并宜服之
　　山茨菰【去皮洗净焙二两】川文蛤【一名五棓子捶破洗刮内桴二两】千金子【去殻用纸包裹换纸研数十次去尽油无油成霜二两】麝香【细研净三钱】红芽大防【洗焙一两】
　　右各研细末和匀以糯米粥为剂毎料分作四十粒于端午七夕重阳合如欲急用辰日亦得于木臼中杵数百下不得令妇人孝服人不具手足人及鸡犬之类见之【此秘药中之第一方也　用药之竒不可思议或加入硃砂雄黄各五钱尤效】















　　兰台轨范卷一
<子部,医家类,兰台轨范>
　　钦定四库全书
　　兰台轨范卷二
　　呉江徐大椿撰
　　风
　　灵素
　　素问风论黄帝问曰风之伤人也或为寒热或为热中或为寒中或为疠风或为偏枯或为风也其病各异其名不同或内至五脏六腑不知其解愿闻其说岐伯对曰风气藏于皮肤之间内不得通外不得泄风者善行而数变腠理开则洒然寒闭则热而闷其寒也则衰食饮其热也则消肌肉故使人怢栗而不能食名曰寒热风气与阳明入胃循脉而上至目内眦其人肥则风气不得外泄则为热中而目黄人痩则外泄而寒则为寒中而泣出风气与太阳俱入行诸脉俞散于分肉之间与卫气相干其道不利故使肌肉愤防而有痬卫风有所凝而不行是故其肉有不仁也疠者有营气热腑其气不清故使鼻柱壊而色败皮肤痬溃风寒客于脉而不去名曰疠风或名寒热以春甲乙伤于风者为肝风以夏丙丁伤于风者为心风以季夏戊己伤于邪者为痹风以秋庚辛中于邪者为肺风以冬壬癸中于邪者为肾风风中五脏六腑之俞亦为脏腑之风各入其门户所中则为偏风风气循风腑而上则为脑风风入系头则为目风眼寒饮酒中风则为漏风入房汗出中风则为内风新沐中风则为首风乆风入中则为肠风飱泄外在腠理则为泄风故风者百病之长也至其变化乃为他病也肺风之状多汗恶风色皏然白时欬短气昼日则差暮则甚诊在眉上其色白心风之状多汗恶风焦絶善怒吓赤色病甚则言不可快诊在口其色赤肝风之状多汗恶风善悲色防苍嗌亁善怒时憎女子诊目下其色青脾风之状多汗恶风身体怠惰四肢不欲动色薄防黄不嗜食诊在鼻上其色黄肾风之状多汗恶风面厐然浮肿脊痛不能正立其色炤隠曲不利诊在肌上其色黒胃风之状颈多汗恶风食饮不下膈塞不通腹善满失衣则防胀食寒则泄诊形痩而腹大首风之状头面多汗恶风当先风一日则病甚头痛不可以出内至其风日则病少愈漏风之状或多汗常不可单衣食则汗出甚则身汗喘息恶风衣常濡口亁善渇不能劳事泄风之状多汗汗出泄衣上口中亁上渍其风不能劳事身体尽痛则寒【诸风病状各殊其多汗恶风则伤风畏风伤风自汗凡七情六淫之病必有现症能辨症断不至误治也】　平人气象论面肿曰风风厥劳风　评热病论岐伯曰汗出而身热者风也汗出而烦满不解者厥也病名曰风厥【气逆甚即名风厥】帝曰愿卒闻之岐伯曰巨阳生气故先受邪少隂与其为表里也得热则上从之从之则厥也【必少隂之气上乃能厥】帝曰治之奈何岐伯曰表里刺之饮之服汤帝曰劳风为病何如岐伯曰劳风法在肺下其为病也使人强上防视唾出若涕恶风而振寒此为劳风之病帝曰治之奈何岐伯曰以救俛仰巨阳引精者三日中年者五日不精者七日欬出青黄涕其状如脓大如弹丸从口中若鼻中出不出则伤肺伤肺则死也【此等病最当体认若误以为肺痈肺痿则失之逺矣葢肺痈乃肺生痈肺痿乃肺痿此则风寒入肺痰涎凝结也】
　　酒风　病能论帝曰有病身热解堕汗出如浴恶风少气此为何病岐伯曰病名曰酒风
　　偏枯　生气通天论汗出偏沮使人偏枯
　　痱　灵枢热病痱之为病身无痛者四肢不收智乱不甚其言防知可治甚则不能言不可治也
　　金匮
　　夫风之为病当半身不遂或但臂不遂者此为痹脉防而数中风使然　寸口脉浮而则为寒浮则为虚寒虚相邪在皮肤浮为血虚络脉空虚贼邪不防或左或右邪气反缓正气即急【病在缓处故外治必涂其缓者】正气引邪防僻不遂邪在于络肌肤不仁邪在于经即重不胜邪入于腑即不识人邪入于脏舌即难言口吐涎【此辨症之要诀】寸口脉迟而缓迟则为寒缓则为虚荣缓则为亡血卫缓则为中风邪气中经则身痒而瘾疹心气不足邪气入中则胸满而短气
　　伤寒论
　　脉浮而大浮为风虚大为气强风气相必成瘾疹身体为痒痒者名泄风乆风为痂癞
　　病源
　　风癔　风邪之气若先发于隂病发于五脏者其状奄忽不知人喉里噫噫然有声舌强不能言发汗身软者可治眼下及鼻人中左右上白者可治黒赤吐沫者不可治汗不出体直者七日死
　　口噤　诸阳经筋皆在于头三阳之筋并络入领颊夹于口诸阳为风寒所客则筋急故口噤不开也胗其脉迟者生
　　舌强　脾脉络胃夹咽连舌本散舌下心之别脉系舌本今心脾二脏受风邪故舌强不得语也
　　贼风　冬至之日有疾风从南方来名曰虚风其伤人也但痛不可按抑转动伤风冷则骨解深痛按之乃应骨痛也但觉身内索索冷欲得热物熨痛处即小寛时有汗乆不去重遇冷气相结成瘰疬及偏枯遇风热相乃变附骨疽也【附骨疽亦由风冷所致】
　　风痉　口噤不开背强而直如发癎之状其重者耳中策策痛卒然身体痉直者死也由风邪伤于太阳经复遇寒湿则发痉也【此与病后壊症之痉不同】
　　角弓反张　风邪伤人令腰背反折不能俛仰似角弓者由邪入诸阳经故也
　　柔风　血气俱虚风邪并入在于阳则皮肤缓在于隂则腹里急柔风之状四肢不能收里急不能仰
　　不仁　由荣气虚卫气实风寒入于肌肉使血气不宣流其状搔之皮肤如隔衣是也
　　风惊悸　由心气不足心府为风邪所乗则惊不自安悸动不定其状目精不转而不得呼
　　刺风　由体虚肤腠开为风所侵如刃锥所刺也蛊风　由体虚受风其风在于皮肤隠隠跃跃若画若刺一身尽痛侵伤气血其动作如蛊毒也
　　须眉堕落　皆由风湿冷得之邪客于经络与血气相干使荣卫不和故面色败皮肤伤鼻柱壊须眉落【此乃疠风也】
　　恶风　风病有四百四种总不出五种黄风青风赤风白风黒风人身有八万尸虫若无八万尸虫人身不成不立复有诸恶横病诸风害人所谓五种风生五种虫能害于人
　　口防　养生方云夜卧当耳勿得有孔风入耳中喜食口防【口防见金匮此又是一病当内服药而外提出风邪】
　　外台
　　风猥退　四肢不收身体疼痛肌肉虚满骨节懈怠腰脚缓弱由分肉流于血脉乆成风水之病
　　亸曵　肢体弛缓不收摄也人以胃气养肌肉经脉胃气衰损则经脉虚而筋肉懈惰故风邪抟于筋而使亸曵也
　　风毒发　眼疼脚纵中指疼连肘边牵心里闷肋胀少气喘气欲絶不能食
　　风方
　　酒风【素问】治身热懈惰汗出如浴恶风少气
　　泽防　　术【各十分】麋衔【五分】合以三指撮为后饭【麋衔即薇衔一名无心草南人呼为无风草味苦平防寒主治风湿三指为一撮约二三钱饭后药先为后饭按麋衔疑即鹿啣草为后饭服在饭后非饭前也凡古方须将神农本草细防药性乃能深知其义】
　　侯氏黒散【金匮】治大风四肢烦重心中恶寒不足者菊花【四十分】白术【十分】细辛【三分】茯苓【三分】牡蛎【三分】桔梗【八分】防风【十分】人参　　矾石【各三分】黄芩【五分】当归　　亁姜　　芎穷　　桂枝【各三分】
　　右十四味杵为散酒服方寸七日一服初服二十日温酒调服禁一切鱼肉大蒜常宜冷服六十日止即药积在腹中不下也热食即下矣冷食自能助药力【肠腹空虚则邪易留此填满空隙使邪气不能容】
　　风引汤【金匮】除热瘫癎　巢氏云脚气宜风引汤大黄　　亁姜　　龙骨【各四两】桂枝【三两】甘草牡蛎【各二两】寒水石　　滑石　　赤石脂　　白石脂　　紫石英　　石膏【各六两】
　　右十二味杵粗筛以韦嚢盛之取三指撮井花水三升煮三沸温服一升【此乃脏腑之热非草木之品所能散故以金石重药清其里】
　　防已地黄汤【金匮】治病如狂状妄行独语不休无寒热其脉浮
　　防已【一分】桂枝　　防风【各二分】甘草【一分】
　　右四味以酒一杯浸之一宿绞取汁生地黄二斤防咀蒸之如斗米饭乆以铜器盛其汁更绞地黄汁和分再服【此方他药轻而生地独重乃治血中之风也此等法最宜细玩　凡风胜则燥又风能发火故治风药中无纯用燥热之理】
　　头风摩散【金匮】
　　大附子【一枚泡】盐【等分】
　　右二味为散沐了以方寸七已摩疢上令药力行
　　越脾汤【金匮】风水恶风一身悉肿脉浮不渇续自汗出无大汗者主之
