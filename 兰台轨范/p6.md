<!-- { "loadSidebar": true } -->
　　麻黄【六两】石膏【半斤】生姜【三两】甘草【二两】大枣【十五枚】右五味以水六升先煮麻黄去上沫内诸药煮取三升分温三服恶风加附子一枚本方加白术四两即越脾加术汤【越脾寒散之方也治风热在表之症】
　　小续命汤【千金】治卒中风欲死身体缓急口目不正舌强不能言奄奄忽忽神精闷乱诸风服之皆騐麻黄　　防已　　人参　　黄芩　　桂心芍药　　甘草　　川芎　　杏仁【各一两】防风【一两半】附子【一枚】生姜【五两】
　　右十二味防咀以水一斗二升先煮麻黄三沸去沫内诸药煮取三升分三服不瘥更合三四剂随人风轻重虚实脚弱服之亦瘥恍惚者加茯神逺志骨节疼烦有热者去附子倍芍药外台加白术一两石膏当归各二两无防已【续命为中风之主方因症加减变化由人而总不能舍此以立法后人不知此义人自为説流弊无穷而中风一症遂十不愈一矣　人参附桂何尝不用必实见其有寒象而后可加然尤宜于西北人若东南人则当详审勿轻试】
　　録騐续命汤　　治中风痱身体不能自收口不能言冒昧不知痛处或拘急不得转侧
　　麻黄　　桂枝　　当归　　人参　　石膏亁姜　　甘草【各三两】川芎　　杏仁【四十枚】
　　右九味以水一斗煮取四升温服一升当小汗薄覆脊凭几坐汗出则愈不汗更服无所禁勿当风并治但伏不得卧咳逆上气面目浮肿【虚而感风则成痱此治痱症之主方】
　　近效术附汤　　治风虚头重苦极不知食味暖肌补中益精气
　　白术【二两】附子【一枚半泡去皮】甘草【一两炙】
　　右三味剉毎五钱七姜五片枣一枚水盏半煎七分去滓温服【此治中风后阳虚之症　按古今録騐近效二种乃唐以前之方书今全本末见外台中引二书之方极多金匮要畧宋人校书者往往以本集中载方太少故亦采取二书并千金外台之方择其精要者附一二方于毎病之后而方首亦必不没其所本之书古人之不苟如此今人见其方载入金匮中即以为仲景所定之方误矣须知之】
　　地黄煎【千金】治热风心烦闷及脾胃间热不下食方生地黄汁　　枸杞根汁【各二两】生姜汁　　酥【各三升】荆沥　　竹沥【各五升】天门冬　　人参【各八两】茯苓【六两】大黄　　栀子【各四两】
　　右十一味捣筛五物为散先煎地黄等汁成膏内散搅匀毎服一日再渐加至三觉利减【风行必燥古人治风必用润药乃真诀也今人反以刚燥辛热之品治之是益其疾矣】
　　三黄汤【千金】治中风手足拘急百节疼痛烦热心乱恶寒经日不欲饮食
　　麻黄【五分】独活【四分】细辛　　黄茋【各二分】黄芩【三分】右五味以水六升煮取二升分温三服一服小汗二服大汗心热加大黄二分腹满加枳实一枚气逆加人参三分悸加牡蛎三分渇加栝蒌根三分先有寒加附子一枚【此方专以驱风为治】
　　风痱方【千金】治手足不遂僵直
　　伏龙肝五升为末冷水八升搅取汁饮之能尽为善
　　蒸半身不遂方【千金】
　　蚕沙两石熟蒸分作直袋三枚热盛一袋着患处如冷换热者数易之瘥后须羊肚酿粳米葱白姜椒豉等烂煮热吃日食一具十日止【按此法熨痹症亦良】
　　治风懿方
　　竹沥【一升】治半身不遂手足拘急身冷强直不语或狂言角弓反张或食或不食或大小便不利【治风懿之法与治风痱之法不相逺】
　　口眼防僻方【千金翼】治中风面目相引偏僻牙车急舌不转
　　牡蛎【熬】　矾石【烧】　附子【泡去皮】伏龙肝【等分】
　　右四味捣筛为散以三歳雄鸡血和药敷上预看勿令太过偏右涂左偏左涂右正则洗去之
　　又方
　　大皂荚【五两去皮子】捣筛以三年大醋和涂缓处
　　又方【千金翼】治风着人面引口偏着耳牙车急舌不得转生地黄汁　　竹沥【各一升】独活【三两切】
　　右三味合煎取一升顿服之即愈【驱风舒经活血】
　　开心肥徤方【千金翼】
　　人参【五两】大猪肪【八枚】
　　右二味捣人参为散猪肪煎取凝毎服以人参一分猪脂十分以酒半升和服之一百日骨髓充盈日记千言身体润泽去热风冷风心头等风月服二升半即有大效【此方治老人及风燥者最宜】
　　一切风虚方【千金翼】
　　杏仁【九升去尖及两仁曝亁】
　　右一味捣为末以水九升研滤如作粥法缓火煎令如麻浮上匙取和羮粥酒内一匙服之毎食即服不限多少服七日后大汗出二十日后汗止慎风冷猪鱼鸡蒜大醋一剂后诸风减差春夏恐酸少作服之秋九月后煎之此法神妙可深秘之【此即作杏酪之法服食最宜】
　　竹沥汤【外台】治诸中风
　　竹沥【二升】生葛根【一升　按亦当用汁】生姜汁【三合】
　　右三味分三服日三【此通经络之法】
　　卒不得语方【外台】
　　以苦酒煮芥子薄颈一周以衣包之一日一夕乃解瘥
　　中风不语方【宝鉴】
　　取尿舌　取尿法置于新荷叶上以猪发鼻内戳之立出
　　地黄饮子【宣明】治中风舌瘖不能言足废不能行此少隂气厥不至名曰风痱急当温之
　　熟地　　山茱茰　　五味子　　苁蓉【酒浸】石斛麦冬　　石菖蒲　　逺志　　茯苓　　桂
　　心　　附子【炮】　巴防【去心等分】薄荷【七叶】
　　右十三味毎服三钱生姜五片枣一枚煎服【风气甚而有火多痰者忌服　此治少隂气厥之方所谓类中风也故全属补肾之药庸医不察竟以之治一切中风之症轻则永无愈期甚则益其病而致死医者病家终身不悟也】
　　稀涎散【局方】治中风牙关急并治单蛾双蛾
　　江子仁【六粒】牙皂【三钱】明矾【一两】
　　右先化开矾入二味待矾枯为末毎用三分吹入喉中【此急救吊痰开喉之法】
　　豨莶丸【本事方】治口眼防斜偏风失音不语时时吐涎乆服并眼目清明髭须乌黒筋骨强徤
　　豨莶　　五月中取叶及嫩枝洗九蒸九晒防焙为末炼蜜丸桐子大温酒或米饮下三四十丸【按余取豨莶沥汁熬膏打末为丸尤有力　此缓治之剂非一时救病之法】
　　控涎丹【三因方】
　　甘遂　　大防　　白芥子【等分】
　　右为末煮糊丸桐子大晒亁卧时淡姜汤或热汤下五七丸至十丸【此乃下痰之方人实症实者用之】
　　涤痰散【严氏】治中风痰迷心窍舌强不能言
　　南星【姜制】半夏【各二钱半】枳实　　茯苓【各二钱】橘红【一钱五分】石菖蒲　　人参【各一钱】竹茹【七分】甘草
　　右九味加姜五片水煎服【此治心经之痰】
　　胜金丸【本事方】治中风忽然昏倒若醉形体昏闷四肢不收风涎潮于上膈气闭不通
　　生薄荷【半两】猪牙皂角【二两捶碎水一升二味一处浸取汁研成膏】蒂末【一两】藜芦【二两】硃砂【五钱许研】
　　右将硃砂末二分与二味研匀用膏子搜和丸如龙眼大以硃砂一分为衣温酒化下一丸甚者二丸以吐为度得吐即醒不醒者不治【实见其痰在上膈则可用否则提气上升反成厥冐等疾】
　　银液丹【局方】治诸风痰涎蕴结心膈满闷头痛目运面热心忪痰唾稠黏精神昏及风涎潮搐并宜服之天南星【三分为末】硃砂【半两研飞】铁粉　　水银【各三两结砂子】腻粉【一两研】黒铅【炼十遍三两与水银结沙为小块同甘草十两水煮半日候冷研】
　　右研匀麺糊丸梧桐子大毎服二丸同薄荷蜜汤下生姜汤亦可防为度食后服如治风癎不计时服【痰涎逆上用此镇压亦不可少　前方提之使出此方镇之使下随宜施治全在辨症之确】
　　疠风方　　治眉落鼻壊徧体生疮　出神仙感遇传角刺【一二升烧灰】大黄【九蒸晒】
　　右为末再煎大黄汤服方寸旬日即愈
　　青州白圆【局方见通治】
　　痹歴节
　　灵素
　　灵周痹论黄帝曰愿闻众痹岐伯对曰此各在其处更发更止更居更起以右应左以左应右非能周也更发更休也帝曰善愿闻周痹何如岐伯对曰周痹者在于血脉之中随脉以上随脉以下不能左右各当其所帝曰善此痛安在何因而有名岐伯对曰风寒湿气客于外分肉之间迫切而为沫沫得寒则聚聚则排分肉而分裂也【经中无痰字沫即痰也】分裂则痛痛则神归之神归之则热热则痛解痛解则厥厥则他痹发发则如是此内不在脏而外未发于皮独居分肉之间真气不能周故曰周痹
　　深痹　九鍼十二原篇八风伤人内舍于骨解腰脊节腠理之间为深痹
　　风痹　寿夭刚柔篇病在阳者命曰风病在隂者命曰痹隂阳俱病者命曰风痹【二病之殊两言而定】
　　寒痹　寿夭刚柔篇寒痹之为病也留而不去时痛而皮不仁
　　素问痹论帝问痹之安生岐伯对曰风寒湿三气杂至合而为痹也其风气胜者为行痹寒气胜者为痛痹湿气胜者为着痹也凡痹之客五脏者【客五脏痹气入内而生内症矣】肺痹者烦满喘而呕心痹者脉不通烦则心下鼓暴上气而喘嗌亁善噫厥气上则恐肝痹者夜卧则惊多饮数小便上为引如懐肾痹者善胀尻以代踵脊以代头脾痹者四肢解堕发欬呕汁上为大塞肠痹者数饮而出不得中气喘争时发飱泄胞痹者少腹膀胱按之内痛若沃以汤澁于小便上为清涕隂气者静则神藏躁则消亡饮食自倍肠胃乃伤淫气喘息痹聚在肺淫气忧思痹聚在心淫气遗溺痹聚在肾淫气乏竭痹聚在肝淫气肌絶痹聚在脾诸痹不已亦益内也其风气胜者其人易已也帝曰痹其时有死者有疼久者有易已者其故何也岐伯曰其入脏者死其留连筋骨间者疼久其留皮肤间者易已帝曰其客于六腑者何也岐伯曰此亦其食饮居处为其病本也帝曰荣卫之气亦令人痹乎岐伯曰荣者水谷之精气也和调于五脏洒陈于六腑乃能入于脉也故循脉上下贯五脏络六腑也卫者水谷之悍气也其气慓疾滑利不能入于脉也故循皮肤之中分肉之间熏于盲膜散于胸腹逆其气则病从其气则愈不与风寒湿气合故不为痹帝曰善痹或痛或不痛或不仁或寒或热或燥或湿其故何也岐伯曰痛者寒气多也有寒故痛也其不痛不仁者病乆入深荣卫之行濇经络时疎故不通皮肤不营故为不仁其寒者阳气少隂气多与病相益故寒其热者阳气多隂气少病气胜阳遭隂故为痹热其多汗而濡者此其逢湿甚也阳气少隂气盛两气相感故汗出而濡也帝曰夫痹之为病不痛何也岐伯曰痹在于骨则重在于脉则血凝而不流在于筋则屈不伸在于肉则不仁在于皮则寒故具此五者则不痛也凡痹之类逢寒则虫逢热则纵
　　隂痹　至真要大论隂痹者按之不得腰脊头顶痛时大便难隂气不用饥不欲食欬唾则有血心如悬病本于肾
　　筋肌骨痹　长刺莭论病在筋筋挛莭痛不可以行名曰筋痹病在肌肤肌肤尽痛名曰肌痹病在骨骨重不可举骨髓酸痛寒气至名曰骨痹
　　肉苛　逆调论帝曰人之肉苛者虽近于衣絮犹尚苛也是为何疾岐伯曰营气虚卫气实也营气虚则不仁卫气虚则不用营卫俱虚则不仁且不用肉如故也人身与志不相有曰死
　　金匮
