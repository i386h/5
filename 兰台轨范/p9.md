<!-- { "loadSidebar": true } -->
　　紫河车【一具米泔浸一宿洗净焙亁】鳖甲【酥炙】桔梗　　胡黄连白芍　　败鼓皮心【醋炙】大黄　　贝母
　　龙胆草　　黄药子　　知母【各二钱半】芒硝　　犀角【镑】　硃砂【各二钱研】
　　右为末蜜丸桐子大硃砂为衣空心温酒服二十丸如膈热食后服重病不过一料
　　小建中汤【金匮】黄茋建中汤【金匮】炙甘草汤【金匮附方】大建中汤　　八味地黄丸【金匮】人参养荣汤【局方】琼玉膏　　生地黄煎【外台】四物二连汤【元戎　以上九方俱见通治】消症【附强中】
　　灵素
　　灵师傅篇胃中热则消谷令人悬心善饥
　　素气厥论心移寒于肺肺消肺消者饮一防二死不治隂阳别论二阳之病发心脾有不得隠曲女子不月其传为风消其传为息贲死不治　气厥论心移热于肺传为鬲消
　　金匮
　　厥隂之为病消渇气上冲心心中疼热饥而不欲食食即吐蚘下之不肯止【此症不可误认蚘厥】
　　病源
　　夫消渇者渇不止小便多是也其病变多发痈疽此坐热气留于经络血气壅澁故成痈脓　内消病者不渇而小便多是也利多不得润养五脏脏衰则生诸病由肾盛之时恣意快情致使虚耗故不渇而小便多也强中病者茎长兴盛不痿精液自出由少服五石热住于肾中下焦虚少壮之时血气尚丰能制于五石及至年衰血气减少肾虚不复能制津液若精液竭则诸病生矣
　　消症方
　　文蛤散【金匮】渇欲饮水不止者主之　伤寒论治心烦肉上粟起意欲饮水反不渇者
　　文蛤【五两】上一味杵为散以沸汤五合和服方寸【欲饮而不渇乃胸中有水而口燥也】
　　消渇方【千金】
　　栝蒌根　　生姜　　麦冬　　芦根【切各二升】茅根【切三升】
　　右五味防咀以水一斗煮取三升分三服【此清胃之主方】
　　茯神汤【千金】泄热止渇治胃腑实热引饮常渇者茯神【二两】栝蒌根【五两】生麦冬【五两】萎蕤【四两】知母【四两】生地黄【六两】小麦【二升】大枣【二十枚】淡竹叶【切三升】右九味以水三斗煮小麦竹叶取九升去渣下药煮取四升分四服不问早晩但渇即进通治渇患热者
　　黄连圆治渇方【千金】
　　黄连【一斤】生地黄【一斤】
　　右二味绞地黄汁浸黄连出曝燥复内汁中令汁尽亁捣末蜜丸桐子大服二十丸日三食前后无拘亦可为散酒服方寸【此治胃中有伏火之方制法神妙　本事方用冬汁収入黄连内为丸即以冬汁煎大麦仁汤下亦仿此义则知多吃冬亦妙也】
　　桑根汤【千金翼】主日饮一石水方
　　桑根白皮【切五升入地三尺者良炙令黄黒】
　　右一味水煮以味浓为度适寒温任性饮戒食盐
　　神效散【本事方】治渇疾饮水不止
　　白浮石　　蛤粉　　蝉脱【各等分】
　　右细末用鲫鱼胆七个调三钱服不拘时候神效
　　猪肾荠苨汤【千金】强中之病茎长兴盛不交精液自出消渇之后即作痈疽皆由石热凡如此等宜服猪肾【一只】大豆【一升】荠苨【三两】人参　　石膏【各三两】茯神　　磁石【绵裹】知母　　葛根　　黄芩甘草　　栝蒌根【各二两】
　　右十二味防咀以水一斗五升先煮猪肾大豆取一斗去渣下药煮取三升分三服渇即饮之下焦热者夜辄合一剂病势渐歇即止【此乃肾热之症因药毒所发与胃热之消渇各殊】
　　肾气丸【见通治】白虎人参汤【见旸门】栝蒌瞿麦圆【方见淋闭】疗唇口亁裂方【见虚劳】













　　兰台轨范卷二
<子部,医家类,兰台轨范>
　　钦定四库全书
　　兰台轨范卷三
　　呉江徐大椿撰
　　伤寒
　　素问
　　素热论篇帝曰今夫热病者皆伤寒之类也或愈或死其死皆以六七日之间其愈皆以十日以上者何也岐伯对曰巨阳者诸阳之属也其脉连于风府故为诸阳主气也人之伤于寒也则为病热热虽盛不死其两感于寒而病者必不免于死帝曰愿闻其故岐伯曰伤寒一日巨阳受之故头项痛腰脊强二日阳明受之阳明主肉其脉侠鼻络于目故身热目疼而鼻亁不得卧也三日少阳受之少阳主胆其脉循脇络于耳故胸脇痛而耳聋三阳经络皆受其病而未入于脏者故可汗而已四日太隂受之太隂脉布胃中络于嗌故腹满而嗌亁五日少隂受之少隂脉贯肾络于肺系舌本故口燥舌亁而渇六日厥隂受之厥隂脉循隂器而络于肝故烦满而囊缩三隂三阳五脏六腑皆受病荣卫不行五脏不通则死矣【隂脉皆连五脏故曰入脏非风寒直入脏中也】其不两感于寒者七日巨阳病衰头痛少愈八日阳明病衰身热少愈九日少阳病衰耳聋防闻十日太隂病衰腹减如故则思饮食十一日少隂病衰渇止不满舌亁已而嚏十二日厥隂病衰囊纵小腹防下大气皆去病日已矣帝曰治之奈何岐伯曰治之各通其脏脉病日衰已矣其未满三日者可汗而已其满三日者可泄而已　水热穴论帝曰人伤于寒而传为热何也岐伯曰夫寒甚则生热也
　　两感　素热论帝曰其病两感于寒者其脉应与其病形何如岐伯曰两感于寒者病一日则巨阳与少隂俱病则头痛口亁而烦满二日则阳明与太隂俱病则腹满身热不欲食谵言三日则少阳与厥隂俱病则耳聋囊缩而厥水浆不入不知人六日死帝曰五脏已伤六腑不通荣卫不行如是之后三日乃死何也岐伯曰阳明者十二经脉之长也其血气盛故不知人三日其气尽故死【两感则表里同病】
　　温病暑病　素热论凡病伤寒而成温者先夏至日者为病温后夏至日者为病暑暑当与汗皆出勿止隂阳交　素评热病论帝问曰有病温者汗出輙复热而脉躁疾不为汗衰狂言不能食病为何岐伯曰病名隂阳交交者死也帝曰愿闻其说岐伯曰人所以汗出者皆生于谷谷生于精今邪气交争于骨肉而得汗者是邪却而精胜也精胜则当能食而不复热复热者邪气也汗出者精气也今汗出而辄复热者是邪胜也不能食者精无俾也病而留者其寿可立而倾也且夫热论曰汗出而脉尚躁盛者死今脉不与汗相应此不胜其病也其死明矣狂言者是失志失志者死今见三死不见一生虽愈必死也
　　遗证　素热论帝曰热病已愈时有所遗者何也岐伯曰诸遗者热盛而强食之故有所遗也若此者皆病已衰而热有所藏因其谷气相薄两热相合故有所遗也帝曰善治遗奈何岐伯曰视其虚实调其逆从可使必已矣帝曰病热当何禁之岐伯曰病热少愈食肉则复多食则遗此其禁也
　　难经
　　伤寒有几其脉有变不然伤寒有五有中风有伤寒有湿温有热病有温病其所苦各不同中风之脉阳浮而滑隂濡而弱湿温之脉阳濡而弱隂小而急伤寒之脉隂阳俱盛而濇热病之脉隂阳俱浮浮之而滑沉之散濇温病之脉行在诸经不知何经之动也各随其经所在而取之伤寒有汗出而愈下之而死者有汗出而死下之而愈者何也然阳虚隂盛汗出而愈下之即死阳盛隂虚汗出而死下之而愈【阳虚隂盛者风伤卫而汗自泄寒气在内而未出也阳盛隂虚者身热汗闭燥火内结津液亁枮隂气欲竭也此以有邪处为虚无邪处为盛】
　　伤寒论六经脉症
　　太阳病脉浮头项强痛而恶寒　尺寸俱浮者太阳受病也其脉上连风府故头项痛腰脊强　发热汗出恶风脉缓者名曰中风　恶寒体痛呕逆脉隂阳俱者名曰伤寒　发热恶寒者发于阳也无热恶寒者发于隂也发于阳者七日愈发于隂者六日愈以阳数七隂数六也
　　阳明中风口苦咽亁腹满防喘发热恶寒脉浮而【恶寒未离太阳】阳明病若能食名中风不能食名中寒　尺寸俱长者阳明受病也其脉侠鼻络于目故身热目疼鼻亁不能卧　阳明外证身热汗自出不恶寒反恶热也【邪气已离太阳故不恶寒】阳明脉大【以上皆阳明之经病】有太阳阳明有正阳阳明有少阳阳明【此三条皆传腑之症】太阳阳明者脾约是也　少阳阳明者发汗利小便已胃中燥烦实大便难是也阳明之为病胃家实也【此正阳阳明】阳明居中土也万物所归无所复传始虽恶寒二日自止此为阳明病也少阳之为病口苦舌亁目也　尺寸俱者少阳受病也其脉循脇络于耳故胸脇痛而耳聋　少阳中风两耳无所闻目赤胸中满而烦者不可吐下吐下则悸而惊　伤寒脉细头痛发热者属少阳【头痛发热与太阳同而脉之细独异】三阳合病脉浮大上关上但欲眠睡目合则汗【内热已极】伤寒六七日无大热【外热轻则内热重】其人躁烦者此为阳去入隂也【若热轻而不烦躁则病欲退矣】伤寒三日三阳为尽三隂当受邪其人反能食而不呕此为三隂不受邪也太隂之为病腹满而呕食不下自利益甚时腹自痛尺寸俱沉细者太隂受病也其脉布胃中络于嗌故腹满而嗌亁　伤寒脉浮而缓手足自温者系在太隂【同一太隂病而有沉细浮缓之殊盖沉细乃太隂病脉浮缓乃太隂本脉也】自利不渇者属太隂以脏有寒故也当温之宜服四逆辈【少隂自利而渇热入下焦也此自利而不渇寒入中焦也】
　　少隂之为病脉防细但欲寐也【卫气行于阳则寤行于隂则寐】少隂病欲吐不吐心烦但欲寐五六日自利而渇者属少隂也尺寸俱沉者少隂受病也以其脉贯肾络于肺系舌
　　本故口燥舌亁而渇
　　厥隂之为病消渇气上撞心心中疼热饥而不欲食食则吐蚘下之利不止　尺寸俱防缓者厥隂受病也以其脉循隂器络于肝故烦满而囊缩　厥隂中风脉防浮为欲愈不浮为未愈
　　伤寒传足不传手经脉【此本陶节庵最为明晰】
　　足太阳脉起于目内眦从颈下后项连风府行身之后终于足其外症头疼项强腰脊痛骨节痛恶心发热恶寒标病宜发汗但太多则亡阳筋惕肉瞤　小便不利者当利自利者不可利利之引热入膀胱其人如狂不可下下之为结胸
　　足阳明脉起于鼻頞络于目循面下人迎入缺盆下膈属胃行身之前终于足之厉兊穴故其症目痛鼻亁不得眠头頞痛身热防恶寒无汗者属标病宜解肌身热发渇汗出属本病宜清热解肌　若恶热自汗发渴去衣被发斑发黄发狂大便秘腹满此正阳明胃腑病也宜下之
　　足少阳脉起于目鋭眦上抵头循角络耳中循胸脇行身之侧终于足故头角痛目耳聋脇疼心下痞寒热往来呕而口苦胆热也此经无标本只有小柴胡一汤和解随症加减有三禁汗之犯太阳下之犯阳明利之犯少隂　脉数者是本经症
