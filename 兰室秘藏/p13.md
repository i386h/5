<!-- { "loadSidebar": true } -->
　　治瘰 马刀挟瘿从耳下或耳后下颈至肩上或入缺盆中乃手足少阳之经分其瘰 在颏下或至颊车乃足阳明之经分受心脾之邪而作也今将二证合而治之黄 (一钱)护皮毛实腠理虚及活血脉生血亦疮家圣药也又能补表实元气之弱也人参(三分)补肺气之药也如气短不调及喘者加之炙甘草(五分)能调中和诸药泻火益胃气亦能去疮邪真漏芦 升麻(各一钱) 葛根(五分)此三味俱足阳明本经药也连翘(一钱)此一味十二经疮中之药不可无者能散诸血结气聚此疮家之神药也牡丹皮(三分)去肠胃中留滞宿血当归身 生地黄 熟地黄(各三分)此三味诸经中和血生血凉血药也白芍药(三分)如夏月倍之其味酸其气寒能补中益肺之虚弱治腹中痛必用之冬寒则不可用肉桂(二分)大辛热能散结积阴证疮疡须当少用之此寒因热用之意又为寒阴覆盖其疮用大辛热以消浮冻之气如有烦躁者去之柴胡(八分)功同连翘如疮不在少阳经则去之黍粘子(三分)无肿不用羌活(一钱) 独活 防风(各五分)此三味必关手足太阳证脊痛项强不可迥视腰似折项似拔者是也其防风一味辛温若疮在膈以上虽无手足太阳经证亦当用之为能散结去上部风邪病患身拘急者风也昆布(二分)其味大咸若疮坚硬结硬者宜用咸能软坚京三棱(煨二分) 广术(煨三分)此二味若疮坚硬甚者用之如不坚硬勿用益智仁(二分)如唾多者胃不和也或病患吐沫吐食胃上寒者加之无则去之大麦 面(一钱)治腹中缩急兼能消食补胃神曲末(炒黄色二分)为食不消化故也黄连(去须三分)以治烦闷黄柏(炒三分)如有热或腿脚无力加如有躁烦欲去衣者肾中伏火也更宜加之无此证勿用浓朴(三钱二分姜制)如腹胀者加之无则勿用上为细末汤浸蒸饼和丸捻作饼子日干捣如米粒大每服三钱白汤下如气不顺加橘皮甚者加木香少许量病患虚实临时斟酌与之无令药多妨其饮食此治之大法也如止在阳明分为瘰 者去柴胡黍粘子二味余皆用之如在少阳分为马刀挟瘿者去独活漏芦升麻葛根更加瞿麦穗三分如本人素气弱其病势来时气盛而不短促者不可考其平素宜作气盛而从病变之权也宜加黄芩黄连黄柏知母防己之类神邪气在上中下三处假令在上焦加黄芩(一半酒洗一半生用)在中焦加黄连(一半酒洗一半生用)在下焦则加酒制黄柏知母防己之类选而用之如本人大便不通而滋其邪盛者加酒制大黄以利如血燥而大便燥干者加桃仁酒制大黄二味如风结燥不行者加麻仁大黄如风涩而大便不行加煨皂角仁大黄秦艽以利之如脉涩觉身痒气涩而大便不通者加郁李仁大黄以除气燥也如阴寒之病为寒结闭而大便不通以局方中半硫丸或加煎附子干姜冰冷与之大抵用药之法不惟疮疡一说诸疾病量人素气弱者当去苦寒之药多加人参黄 甘草之类泻火而先补其元气余皆仿此

　　卷下　疮疡门

　　柴胡连翘汤

　　治男子妇人马刀疮中桂(三分) 当归梢(二钱五分) 黍粘子(二钱) 炙甘草 酒黄柏 生地黄(各三钱)柴胡 黄芩(炒) 酒知母 连翘(各五钱) 瞿麦穗(六钱)上锉如麻豆大每服五水二大盏煎至一盏去渣稍热食后服之

　　卷下　疮疡门

　　黍粘子汤

　　治耳痛生疮昆布 苏木 生甘草 蒲黄 草龙胆(各一分) 黍粘子 连翘 生地黄 当归梢 黄芩炙甘草 黄连(各二分) 柴胡 黄 (各三分) 桔梗(三钱) 桃仁(三个) 红花(少许)上锉如麻豆大都作一服水二盏煎至一盏去渣稍热食后服忌寒药利大便

　　卷下　疮疡门

　　净液汤(一名连翘防风汤)

　　治皮肤痒腋下疮背上疮耳聋耳鸣桂枝(二分) 连翘 生地黄 桔梗 升麻 甘草(各五分) 当归梢(七分) 麻黄 草豆蔻仁 羌活 防风 柴胡 苍术(各一钱) 酒黄芩(一钱) 红花(少许)上锉如麻豆大都作一服水二盏煎至一盏去渣食后热服

　　卷下　疮疡门

　　消肿汤

　　治马刀疮黍粘子(炒) 黄连(各五分) 当归梢 甘草(各一钱) 栝蒌根 黄 (各一钱五分) 生黄芩 柴胡(各二钱) 连翘(三钱) 红花(少许)上 咀每服五钱水二盏煎至一盏去渣稍热食后服忌酒湿面

　　卷下　疮疡门

　　内托羌活汤

　　治足太阳经中左右尺脉俱紧按之无力尻臀生痈坚硬肿痛大作肉桂(三分) 连翘 炙甘草 苍术 橘皮(各五分) 当归梢 防风 本(各一钱) 黄(一钱五分) 黄柏(酒制) 羌活(各二钱)上 咀都作一服水二盏酒一盏煎至一盏去渣稍热空心服以夹衣盖痈上使药力行罢去盖之衣

　　卷下　疮疡门

　　升麻托里汤

　　治妇人两乳间出黑头疮疮顶陷下作黑眼子其脉弦洪按之细小黄柏(二分) 肉桂(三分) 黍粘子(五分) 黄 炙甘草 当归梢(各一钱) 连翘 升麻葛根(各一钱五分)上 咀都作一服水一大盏酒半盏同煎至一盏去渣稍热食后服

　　卷下　疮疡门

　　内托黄汤

　　贾德茂小男于左大腿近膝股内出附骨痈不辩肉色漫肿皮泽木硬疮势甚大其左脚乃肝之脾土也更在足厥阴肝经之分少侵足太阴脾经之分其脉左三部细而弦按之洪缓微有力此药主之生地黄(一分) 黄柏(二分) 肉桂(三分) 羌活(五分) 当归梢(七分半) 土瓜根(酒制) 柴胡梢(各一钱) 连翘(一钱三分) 黄 (二钱)上 咀都作一服酒一盏水二盏煎至一盏去渣空心热服

　　卷下　疮疡门

　　柴胡通经汤

　　治小儿项侧有疮坚而不溃名曰马刀疮柴胡 连翘 当归梢 生甘草 黄芩 黍粘子 京三棱 桔梗(各二分) 黄连(五分)红花(少许)上锉如麻豆大都作一服水二大盏煎至一盏去渣稍热食后服忌苦药泄大便

　　卷下　疮疡门

　　白芷升麻汤

　　尹老家素贫寒形志皆苦于手阳明大肠经分出痈幼小有 疝其臂外皆肿痛在阳明左右寸脉皆短中得之俱弦按之洪缓有力此痈得自八风之变以脉断之邪气在表其证大小便如故饮食如常腹中和口知味知不在里也不恶风寒止热躁脉不浮知不在表也表里既和邪气在经脉之中内经云凝于经络为疮痈其痈出身半以上故风从上受之故知是八风之变为疮者也故治其寒邪调其经脉中血气使无凝滞而已炙甘草(一分) 升麻 桔梗(各五分) 白芷(七分) 当归梢 生地黄(各一钱) 生黄芩(一钱五分) 酒黄芩 连翘 黄 (各二钱) 中桂(少许) 红花(少许)上 咀分作二服酒水各一大盏半同煎至一盏去渣稍热临卧服一服而愈

　　卷下　疮疡门

　　保生救苦散

　　治火烧或热油烙及脱肌肉者生寒水石 大黄(火煨) 黄柏(油炒各等分)上为细末用油调涂之或干用此药涂之其痛立止日近完复永无破伤风之患

　　卷下　疮疡门

　　一上散

　　治诸般疥癣必效雄黄(通明手呵破者) 黑狗脊 蛇床子(炒) 熟硫黄(各五钱) 寒水石(六钱) 斑蝥(十三个去翅足毛研碎)上另研雄黄硫黄寒水石如粉次入斑蝥和蛇床子黑狗脊为细末同研匀先洗疥癣令汤透去痂油调手中擦热以鼻中臭三两次擦上可一上即愈如痛甚及肿满高起者加寒水石一倍如不苦痒只加黑狗脊如微痒只加蛇床子如疮中有虫加雄黄如喜火灸汤浴者加硫黄

　　卷下　疮疡门

　　圣愈汤

　　治诸恶疮血出多而心烦不安不得睡眠亡血故也以此药主之生地黄 熟地黄 川芎 人参(各三分) 当归身 黄 (各五分)上 咀如麻豆大都作一服水二大盏煎至一盏去渣稍热无时服

　　卷下　疮疡门

　　独圣散

　　治汤泡破火烧破疮毒疼痛生白矾上为细末芝麻油调扫疮破处不拘时候

　　卷下　疮疡门

　　黄肉桂柴胡酒煎汤

　　治附骨痈坚硬漫肿不辨肉色行步作痛按之大痛黄 当归梢(各二钱) 柴胡(一钱五分) 黍粘子(炒) 连翘 肉桂(各一钱) 升麻(七分) 炙甘草 黄柏(各五分)上 咀好糯酒一大盏半水一大盏半同煎至一大盏去渣空心温服少时便以早饭压之不致大热上攻中上二焦也

　　卷下　杂病门

　　安神丸

　　治心神烦乱怔忡兀兀欲吐胸中气乱而热有似懊 之状皆膈上血中伏火蒸蒸然不安宜用权衡法以镇阴火之浮越以养上焦之元气经云热淫所胜治以甘寒以苦泻之以黄连之苦寒去心烦除湿热为君以甘草生地黄之甘寒泻火补气滋生阴血为臣以当归补血不足以朱砂纳浮留之火而安神明也黄连(一钱五分酒洗) 朱砂(一钱水飞) 酒生地黄 酒当归身 炙甘草(各五分)上件除朱砂水飞外捣四味为细末同和匀汤浸蒸饼为丸如黍米大每服十五丸津唾咽下食后

　　卷下　杂病门

　　朱砂安神丸

　　治心烦懊 心乱怔忡上热胸中气乱心下痞闷食入反出朱砂(四钱) 黄连(五钱) 生甘草(二钱五分)上为末汤浸蒸饼为丸如黍米大每服十丸食后津唾咽下

　　卷下　杂病门

　　补气汤

　　治皮肤间有麻木乃肝气不行故也白芍药 橘皮(不去白各一两五钱) 炙甘草 黄 (各一两) 泽泻(五钱)上 咀每服一两水二盏至一盏去渣温服

　　卷下　杂病门

　　当归补血汤

　　治妇人肌热躁热目赤面红烦渴引饮昼夜不息其脉洪大而虚重按全无内经曰脉虚血虚脉实血实又云血虚发热证象白虎惟脉不长实为辨也若误服白虎汤必死此病得之于饥困劳役黄 (一两) 当归身(二钱酒制)上 咀都作一服水二盏煎至一盏去渣稍热空心服

　　卷下　杂病门

　　柴胡升麻汤

　　治男子妇人四肢发热肌热筋骨热表热如火燎以手扪之烙人手夫四肢者属脾土也热伏地中此病多因血虚而得之又有胃虚过食冷物郁遏阳气于脾土之中此药主之升麻 葛根 独活 羌活 白芍药 人参(各五钱) 炙甘草 柴胡(各三钱) 防风(二钱五分) 生甘草(二钱)上 咀每服五钱水二大盏煎至一盏去渣热服忌寒冷之物

　　卷下　杂病门

　　火郁汤

　　治五心烦热是火郁于地中四肢者脾土也心火下陷于脾土之中郁而不得伸故经云火郁则发之升麻 葛根 柴胡 白芍药(各一两) 防风 甘草(各五钱)上 咀每服五钱水二大盏入连须葱白三寸煎至一盏去渣稍热不拘时候服

　　卷下　杂病门

　　小黄丸

　　化痰涎和胃气除湿治胸中不利黄芩(一两) 半夏(姜汤制) 白术(各五钱) 陈皮 青皮(去白) 黄 (各三钱) 泽泻(二钱) 干姜(一钱五分)上为末汤浸蒸饼为丸如绿豆大每服五十丸食远温水下

　　卷下　杂病门

　　黄芩利膈丸

