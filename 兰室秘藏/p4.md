<!-- { "loadSidebar": true } -->
　　上部有脉下部无脉其人当吐不吐者死何谓下部无脉此谓木郁也饮食过饱填塞胸中胸中者太阴之分野经曰气口反大于人迎三倍食伤太阴故曰木郁则达之吐者是也瓜蒂 赤小豆(各等分)上二味为极细末每服二钱匕温浆水调下取吐为度若不至两手尺脉绝无不宜便用此药恐损元气令人胃气不复若止是胸中窒塞闷乱不通以指探去之如不得吐者以物探去之得吐则已如食不去用此药吐之解云盛食填塞于胸中为之窒塞两寸脉当主事两尺脉不见其理安在胸中有食故以吐出之食者物也物者坤土也是足太阴之号也胸中者肺也为物所填肺者手太阴金也金主杀伐也与坤土俱在于上而旺于天金能克木故肝木生发之气伏于地下非木郁而何吐去上焦阴土之物木得舒畅则郁结去矣食塞于上脉绝于下若不明天地之道无由达此至理水火者阴阳之征兆天地之别名也故曰独阳不生独阴不长天之用在于地下则万物生长矣地之用在于天上则万物收藏矣此乃天地交而万物通也此天地相根之道也故阳火之根本于地下阴水之源本于天上故曰水出高源故人五脏主有形之物物者阴也阴者水也右三部脉主之偏见于寸口食塞其二是绝五脏之源源绝则水不下流两尺竭绝此其理也何疑之有假令所伤前后不同以分为率伤热物二分伤生冷硬物一分用寒药三黄丸二停热药巴豆三棱丸一停合而服之如热物伤少而寒物伤多则寒药少而热药多也假令夏月大热之时伤生冷硬物当用热药巴豆三棱丸治之须加三黄丸谓天时不可伐故加寒药以顺时令若热物只用三黄丸何谓此三黄丸时药也假令冬天大寒之时伤羊肉湿面等热物当用三黄丸治之须加热药少许草豆蔻丸之类是也为引用又为时药经云必先岁气无伐天和此之谓也余皆仿此

　　卷上　消渴门

　　消渴论

　　阴阳别论云二阳结谓之消脉要精微论云瘅成为消中夫二阳者阳明也手阳明大肠主津病消则目黄口干是津不足也足阳明胃主血热则消谷善饥血中伏火乃血不足也结者津液不足结而不润皆燥热为病也此因数食甘美而多肥故其气上溢转为消渴治之以兰除陈气也不可服膏粱芳草石药其气剽悍能助燥热也越人云邪在六腑则阳脉不和阳脉不和则气留之气留之则阳脉盛矣阳脉大盛则阴气不得荣也故皮肤肌肉消削是也经云凡治消瘅仆系偏枯痿厥气满发逆肥贵人则膏粱之疾也岐伯曰脉实病久可治脉弦小病久不可治后分为三消高消者舌上赤裂大渴引饮逆调论云心移热于肺传于膈消者是也以白虎加人参汤治之中消者善食而瘦自汗大便硬小便数叔和云口干饮水多食亦肌虚瘅成消中者是也以调胃承气三黄丸治之下消者烦躁引饮耳叶焦干小便如膏叔和云焦烦水易亏此肾消也以六味地黄丸治之总录所谓末传能食者必发脑疽背疮不能食者必传中满鼓胀皆谓不治之证洁古老人分而治之能食而渴者白虎加人参汤不能食而渴者钱氏方白术散倍加葛根治之上中既平不复传下消矣前人用药厥有旨哉或曰未传疮疽者何也此火邪胜也其疮痛甚而不溃或赤水者是也经云有形而不痛阳之类也急攻其阳无攻其阴治在下焦元气得强者生失强者死未传中满者何也以寒治热虽方士不能废其绳墨而更其道也然脏腑有远近心肺位近宜制小其服肾肝位远宜制大其服皆适其至所为故知过与不及皆诛罚无过之地也如高消中消制之太急速过病所久而成中满之病正谓上热未除中寒复生者也非药之罪失其缓急之制也处方之制宜加意焉。

　　卷上　消渴门

　　消渴论

　　治口干舌干小便数舌上赤脉此药生津液除干燥生肌肉柴胡 炙甘草 生甘草(此味治口干舌干也) 麻黄根(各三分) 酒当归梢(四分) 酒知母酒汉防己 羌活(各五分) 酒生地黄(七分) 升麻(一钱) 杏仁 桃仁(各六个) 红花(少许) 酒黄连(八分治舌上赤脉也) 石膏(六分治小便赤色) 酒黄柏(一钱)上 咀都作一服水二大盏煎至一盏去渣温服忌热湿面酒醋等物

　　卷上　消渴门

　　消渴论

　　治消渴大便闭涩干燥结硬兼喜温饮阴头退缩舌燥口干眼涩难开及于黑处见浮云细辛(一分) 生甘草 炙甘草(各三分) 柴胡(七分) 熟地黄(三分) 黄柏 知母 石膏桃仁(泥子) 当归身 麻子仁 防风 荆芥穗(各一钱) 升麻(一钱五分) 红花(少许) 杏仁(六个) 小椒(三个)上 咀都作一服水二大盏煎至一盏去渣热服食远忌辛热物

　　卷上　消渴门

　　消渴论

　　治消中能食而瘦口舌干自汗大便结燥小便频数升麻(四分) 防风 生甘草 汉防己 生地黄(各五分) 当归身(六分) 柴胡 羌活炙甘草酒黄芩 酒知母 黄芩(各一钱) 石膏 酒龙胆草 黄柏(各一钱五分) 红花(少许)桃仁(五个) 杏仁(十个)上 咀都作一服水二盏酒一匙煎至一盏稍热服食远

　　卷上　消渴门

　　消渴论

　　前消渴证才愈止有口干腹不能努此药主之生地黄 细辛(各一分) 熟地黄(三分) 石膏(四分) 黄柏(酒制) 黄连(酒制) 生甘草知母(各五分) 柴胡(七分) 当归身 荆芥穗 桃仁 防风(各一钱) 升麻(一钱五分) 红花(少许) 杏仁(六个) 小椒(二个)上 咀都作一服水二大盏煎至一盏食远稍热服之

　　卷上　消渴门

　　消渴论

　　渴病久愈又添舌白滑微肿咽喉咽津觉痛嗌肿时时有渴喜冷冻饮料口中白沫如胶生地黄 细辛(各一分) 熟地黄 黄连(各三分) 甘草(五分) 石膏(六分) 柴胡(七分)黄柏 知母 当归身 桃仁(炒去皮尖) 荆芥穗 防风(各一钱) 升麻(一钱五分) 红花(少许) 杏仁(六个)小椒(二个)上如麻豆大都作一服水二盏煎至一盏食后温服

　　卷上　消渴门

　　消渴论

　　治消渴饮水极甚善食而瘦自汗大便结燥小便频数半夏(二分汤洗) 熟甘草 白豆蔻仁 人参 兰香 升麻 连翘 桔梗(各五分) 生甘草防风(各一钱) 酒知母(一钱五分) 石膏(三钱)上为极细末汤浸 饼和匀成剂捻作薄片子日中晒半干擦碎如米大每服二钱淡生姜汤送下食后

　　卷上　消渴门

　　消渴论

　　治消渴上下齿皆麻舌根强硬肿痛食不能下时有腹胀或泻黄如糜名曰餐泄浑身色黄目睛黄甚四肢痿弱前阴如冰尻臀腰背寒面生黧色胁下急痛善嚏喜怒健忘藿香(二分) 柴胡 黄连 木香(各三分) 白葵花 麦门冬 当归身 兰香(各五分)荜澄茄生甘草 山栀子 白豆蔻仁 白芷 连翘 姜黄(各一钱) 石膏(一钱二分) 全蝎(二个去毒) 炙甘草 酒知母 升麻 人参(各二钱) 桔梗(三钱) 杏仁(去皮) 酒黄柏(各一钱五分)上为细末汤浸 饼和匀成剂捻作片子日中晒半干擦碎如黄米大每服二钱津唾下或白汤送下食远服

　　卷上　眼耳鼻门

　　诸脉者皆属于目论

　　阴阳应象论云诸脉者皆属于目目得血而能视五脏六腑精气皆上注于目而为之精精之窠为眼骨之精为瞳子筋之精为黑眼血之精为络其窠气之精为白眼肌肉之精则为约束里撷筋骨血气之精而与脉并为系上属于脑后出于项中故邪中于项因逢其身之虚其入深则即随眼系入于脑则脑转脑转则引目系急目系急则目眩以转矣邪中其精其精所中不相比也则精散精散则视岐故见两物目者五脏六腑之精荣卫魂魄之所常营也神气之所主也故神劳则魂魄散志意乱是故瞳子黑眼发于阴白眼赤脉发于阳故阴阳合传而为精明也目者心之使也心者神之舍也故神精乱而不转卒然见非常之处精神魂魄散不相得故曰惑也夫十二经脉三百六十五络其血气皆上走于面而走空窍其清阳气上散于目而为精其气走于耳而为听因心事烦冗饮食失节劳役过度致脾胃虚弱心火大盛则百脉沸腾血脉逆行邪害空窍天明则日月不明矣夫五脏六腑之精气皆禀受于脾上贯于目脾者诸阴之首也目者血脉之宗也故脾虚则五脏之精气皆失所司不能归明于目矣心者君火也主人之神宜静而安相火化行其令相火者包络也主百脉皆荣于目既劳役运动势乃妄行又因邪气所并而损血脉故诸病生焉凡医者不理脾胃及养血安神治标不治本是不明正理也

　　卷上　眼耳鼻门

　　内障眼论

　　凡心包络之脉出于心中以代心君之行事也与少阳为表里瞳子散大者少阴心之脉挟目系厥阴肝之脉连目系心主火肝主木此木火之势盛也其味则宜苦宜酸宜凉大忌辛辣热物以助木火之邪也饮食中常知此理可也夫辛主散热则助火故不可食诸酸主收心气泻木火也诸苦泻火热则益水也尤忌食冷水大寒之物此则能损胃气不行则元气不生元气不生胃气下流胸中三焦之火及心火乘于肺上入脑灼髓火主散溢瞳子开大大热之物又助火邪此盖不可食验也药中云茺蔚子一味辛及主益睛辛者是助火也故去之乃加黄芩黄连泻中焦之火芩能泻上焦肺中之火以酒洗之乃寒因热用也又去青葙子为助阳火也加五味子以收瞳人间大且火之与气势不两立故内经曰壮火食气气食少火少火生气壮火散气诸酸之物能助元气孙真人云五月常服五味助五脏气以补西方肺金法云以酸补之以辛泻之辛泻气则明矣或曰药中有当归其味亦辛而甘其不去者何此辛甘一味以其和血之圣药况有甘味又欲以为向导为诸药之使耳

　　卷上　眼耳鼻门

　　内障眼论

　　治两眼昼夜隐涩难开羞明恶日视物昏暗赤肿而痛细辛(二分) 芎 蔓荆子(各五分) 甘草 白芷(各一钱) 防风(一钱五分)上 咀都作一服水二盏煎至一盏临卧温服

　　卷上　眼耳鼻门

　　内障眼论

　　治目疾累服寒凉药不愈两眼蒸热如火之熏赤而不痛满目红丝血脉贯睛瞀闷昏暗羞明畏日或上下睑赤烂或冒风沙而内外 皆破洗之神效枯白矾(二分) 铜绿(七分研) 瓦粉炒黑(一两)上先研白矾铜研令细旋旋入粉同研匀熟水和之共为一百丸每用一丸热汤半盏浸一二个时辰洗至觉微涩为度合半时辰许临卧洗之瞑目便睡一丸可洗十遍再用汤内坐令热此药治其标若里实者不宜用

　　卷上　眼耳鼻门

　　内障眼论

　　治两目睑赤烂热肿疼痛并稍赤及眼睑痒痛抓之至破眼楞生疮目多眵泪隐涩难开龙胆草 防风 生甘草 细辛(各一钱)上锉如咀内甘草不锉只作一折先以水一大碗半煎龙胆一味至一半再入余三味煎至少半碗滤去渣用清带热洗以重汤坐令热日用五七次但洗毕合眼一时去 肉泛长及痒亦验

　　卷上　眼耳鼻门

　　内障眼论

