<!-- { "loadSidebar": true } -->
　　治六脉俱大按之空虚心动面赤善惊上热乃手少阴心脉也此气盛多而亡血以甘寒镇坠之剂大泻其气以坠气浮以甘辛温微苦峻补其血牡丹皮 黄 升麻(各一钱) 当归 柴胡(各一钱五分) 熟地黄 川芎(各二钱) 生地黄(三钱) 白芍药(五钱)上 咀如麻豆大每服五钱水二大盏煎至一大盏去渣稍热服食前如两寸脉芤血在上焦或衄血或呕血与犀角地黄汤则愈

　　卷中　衄血吐血门

　　救脉汤(一名人参救肺散)

　　治吐血甘草 苏木 陈皮(各五分) 升麻 柴胡 苍术(各一钱) 当归梢 熟地黄 白芍药黄 人参(各二钱)上为粗末都作一服水二大盏煎至一盏去渣稍温食前服

　　卷中　衄血吐血门

　　麻黄桂枝汤

　　人参(益上焦元气不足而实其表也) 麦冬(保肺气各三分) 桂枝(以补表虚) 当归身(和血养血各五分) 甘草(补其脾胃之虚) 麻黄(去根节) 黄 (实表益卫) 白芍药(各一钱)五味子(五个安其脉气)上以水三盏先煮麻黄一味令沸去沫至二盏入余药同煎至一盏去渣热服临卧只一服而愈更不再作

　　卷中　衄血吐血门

　　黄芍药汤

　　治鼻衄血多面黄眼涩多眵手麻木葛根 羌活(各五钱) 升麻(一两) 炙甘草(二两) 白芍药 黄 (各三两)上 咀每服五钱水二盏煎至一盏食后六脉弦细而涩按之空虚其色必白而天不泽者脱血也此大寒证以辛温补血益血以甘温甘热滑润之剂以佐之则愈此亡血亦伤精气

　　卷中　衄血吐血门

　　止衄血法

　　治鼻血久不止素有热而暴作者诸药无验神法以大纸一张作八折或十折于水内湿置顶中以热熨斗熨至一重或二重纸干立止

　　卷中　腰痛门

　　川芎肉桂汤

　　丁未冬曹通甫自河南来有役人小翟露宿寒湿之地腰痛不能转侧两胁搐急作痛已经月余不愈矣腰痛论中说皆为足太阳足少阴血络中有凝血作痛间有一二证属少阳胆经外络脉病皆去血络之凝乃愈其内经有云冬三月禁不得用针只宜服药通其经络破其血络中败血以此药主之酒汉防己 防风(各三分) 炒神曲 独活(各五分) 川芎 柴胡 肉桂 当归梢 炙甘草苍术(各一钱) 桃仁(五个去皮尖) 羌活(一钱五分)上 咀都作一服好酒三大盏煎至一大盏去渣稍热食远服

　　卷中　腰痛门

　　独活汤

　　治因劳役腰痛如折沉重如山炙甘草(二钱) 羌活 防风 独活 大黄(煨) 泽泻 肉桂(各三钱) 当归梢 连翘(各五钱) 酒汉防己 酒黄柏(各一两) 桃仁(三十个)上 咀每服五钱酒半盏水一大盏半煎至一盏去渣热服

　　卷中　腰痛门

　　破血散疼汤

　　治乘马损伤跌其脊骨恶血流于胁下其痛苦楚不能转侧妨于饮食羌活 防风 中桂(各一钱) 苏木(一钱五分) 连翘 当归梢 柴胡(各二钱) 麝香(少许另研) 水蛭(三钱炒去烟尽另研)上件分作二服每服酒二大盏水一大盏除水蛭麝香另研如泥煎余药作一大盏去渣上火令稍热调二味空心服之两服立愈

　　卷中　腰痛门

　　地龙散

　　治腰脊痛或打扑损伤从高坠下恶血在太阳经中令人腰脊痛或胫 臂股中痛不可忍鼻塞不通当归梢(一分) 中桂 地龙(各四分) 麻黄(五分) 苏木(六分) 独活 黄柏 甘草(各一钱) 羌活(二钱) 桃仁(六个)上 咀每服五钱水二盏煎至一盏去渣温服食

　　卷中　腰痛门

　　苍术汤

　　治湿热腰腿疼痛防风(风能胜湿) 黄柏(各一钱始得之时寒也久不愈寒化为热除湿止痛) 柴胡(二钱行经) 苍术(三钱去湿止痛)上都作一服水二大盏煎至一盏去渣空心服

　　卷中　腰痛门

　　麻黄复煎散

　　治阴室中汗出懒语四肢困倦无力走注疼痛乃下焦伏火而不得伸浮而躁热汗出一身尽痛盖风湿相搏也以升阳发汗渐渐发之火郁及湿在经者亦宜发汗况正值季春之月脉缓而迟尤宜发汗令风湿去而阳升以此困倦乃退气血俱得生旺也白术 人参 生地黄 柴胡 防风(各五分) 羌活 黄柏(各一钱) 麻黄(去节微捣不令作末水五大盏煎令沸去沫煎至二盏入下项药再煎) 黄 (各二钱) 甘草(三钱) 杏仁(三个去皮)上 咀都作一服入麻黄汤煎至一盏临卧服之勿令食饱取渐次有汗则效

　　卷中　腰痛门

　　缓筋汤(一名羌活汤)

　　治两目如火肿痛两足及伏兔筋骨痛膝少力身重腰痛夜恶寒痰嗽颈项皆急痛目外眵目丝急食不下熟地黄(二分) 生甘草 柴胡 红花 炙甘草 苏木 独活(各二分) 本 升麻 黄芩草豆蔻仁 酒黄柏 生地黄 当归身 麻黄(各三分) 羌活(三钱) 苍术(五分)上为粗末都作一服水二大盏煎至一盏去渣食远服之

　　卷中　腰痛门

　　拈痛汤

　　治湿热为病肩背沉重肢节疼痛胸膈不利白术(五分) 人参(去芦) 苦参(酒炒) 升麻(去芦) 葛根 苍术(各二钱) 防风(去芦) 知母(酒洗) 泽泻 黄芩(炒) 猪苓 归身(各三钱) 炙甘草 黄芩(酒洗) 茵陈(酒炒) 羌活(各五钱)上 咀每服一两水二大盏煎至一盏去渣食远服

　　卷中　腰痛门

　　苍术复煎散

　　治寒湿相合脑右痛恶寒项筋脊骨强肩背胛眼痛膝膑痛无力行步沉重红花(一分) 黄柏(三分) 柴胡 本 泽泻 白术 升麻(各五分) 羌活(一钱) 苍术(四两水二碗煎二盏去渣入药)上 咀先煎苍术汤二大盏复煎前项药至一大盏稍热空心服取微汗为效忌酒湿面

　　卷中　腰痛门

　　羌活苍术汤

　　治脚膝无力沉重炙甘草 黄柏 草豆蔻 生甘草 葛根(各五分) 橘皮(六分) 柴胡(七分半) 升麻独活缩砂仁 苍术(各一钱) 防风(一钱五分) 黄 (二钱) 知母(二钱五分) 羌活(三钱)上 咀分作二服水二大盏煎至一盏去渣空心服

　　卷中　妇人门

　　经闭不行有三论

　　阴阳别论云二阳之病发心脾有不得隐曲女子不月其传为风消为息贲者死不治妇人脾胃久虚或形嬴气血俱衰而致经水断绝不行或病中消胃热善食渐瘦津液不生夫经者血脉津液所化津液既绝为热所烁肌肉消瘦时见渴躁血海枯竭病名曰血枯经绝宜泻胃之燥热补益气血经自行矣此证或经适行而有子子不安为胎病者有矣或心包脉洪数躁作时见大便秘涩小便虽清不利而经水闭绝不行此乃血海干枯宜调血脉除包络中火邪而经自行矣内经所谓小肠移热于大肠为 瘕为沉脉涩不利则月事沉滞而不利故云为 瘕为沉也或因劳心心火上行月事不来安心和血泻火经自行矣故内经云月事不来者胞脉闭也胞脉者属心而络于胞中令气上迫肺心气不得下故月事不来也

　　卷中　妇人门

　　经漏不止有二论

　　阴阳别论云阴虚阳搏谓之崩妇人脾胃虚损致命门脉沉细而数疾或沉弦而洪大有力寸关脉亦然皆由脾胃有亏下陷于肾与相火相合湿热下迫经漏不止其色紫黑如夏月腐肉之臭中有白带者脉必弦细寒作于中中有赤带者其脉洪数疾热明矣必腰痛或脐下痛临经欲行先见寒热往来两胁急缩兼脾胃证出见或四肢困热心烦不得眠卧心下急宜大补脾胃而升举血气可一服而愈或人故贵脱势人事疏少或先富后贫心气不足其火大炽旺于血脉之中又致脾胃饮食失节火乘其中形质肌肉容颜似不病者此心病也不形于诊故脾胃饮食不调其证显矣而经水不时而下或适来适断暴下不止治当先说恶死之言劝谕令欢死而心不动以大补气血之药养脾胃微加镇坠心火之药治其心补阴泻阳经自止矣痿论云悲哀太甚则胞络绝也阳气内动发则心下崩数溲血也故本病曰大经空虚发则肌痹传为脉痿此之谓也

　　卷中　妇人门

　　经漏不止有二论

　　治女子漏下恶血月事不调或暴崩不止多下水浆之物皆由饮食不节或劳伤形体或素有心气不足因饮食劳倦致令心火乘脾其人必怠惰嗜卧四肢不收困倦乏力无气以动气短上气逆急上冲其脉缓而弦急按之洪大皆中指下得之脾土受邪也脾主滋荣周身者也心主血血主脉二者受邪病皆在脉脉者血之府也脉者人之神也心不主令包络代之故曰心之脉主属心系心系者包络命门之脉也主月事因脾胃虚而心包乘之故漏下月事不调也况脾胃为血气阴阳之根蒂也当除湿去热益风气土伸以胜其湿又云火郁则发之当归(酒洗) 独活(各五分) 蔓荆子(七分) 防风 炙甘草 升麻 本(各一钱)柴胡 羌活 本 黄 (各一钱五分)上锉如麻豆大勿令作末都作一服以洁净新汲水三大盏煎至一大盏去渣空心热服待少时以早饭压之可一服而已如灸足太阴脾经中血海穴二七壮亦已此药乃从权之法用风胜湿为胃下陷而气迫于下以救其血之暴崩也并血恶之物住后必须黄人参炙甘草当归之类数服以补之于补气升阳汤中加以和血药便是也若经血恶物下之不绝尤宜究其根源治其本经只益脾胃退心火之亢乃治其根蒂也若遇夏月白带下脱漏不止宜用此汤一服立止

　　卷中　妇人门

　　经漏不止有二论

　　治妇人血崩是肾水阴虚不能镇守包络相火故血走而崩也黄芩 荆芥穗 蔓荆子(各一钱) 黄柏 知母 本 细辛 川芎(各二分) 黄连 羌活柴胡 升麻 防风(各三分) 生地黄 当归(各五分) 甘草(一钱) 红花(少许)上 咀都作一服水三大盏煎至一盏去渣稍热空心服之足太阴脾之经中血海二穴在膝膑上内 白肉际二寸中治女子漏下恶血月事不调逆气腹胀其脉缓者是也灸三壮足少阴肾之经中阴谷二穴在膝内辅骨后大筋下小筋上按之应手屈膝取之治膝如锥不得屈伸舌纵涎下烦逆溺难少腹急引阴痛股内 痛妇人漏血不止腹胀满不得息小便黄如蛊女子如妊身可灸二壮

　　卷中　妇人门

　　经漏不止有二论

