<!-- { "loadSidebar": true } -->
　　拯救之法妙用者针 言劫病之功莫妙于针刺 察岁时于天道 夫人身有十二经三百六十节以应一岁十二月三百六十日岁者素问云必先岁气兼代天和是谓至治时者四时也经六四时者所以分春夏秋冬之气所在以调之也天道者经云天气温和则经水安静天寒地冻则经水凝滞天暑地热则经水沸溢卒风暴热则经水沸而HT 起又天温日明则人血淖液而卫气浮故血易泄气易行天寒日阴则人血凝滞而卫气沉月始生则气血始精卫气始行月廓满则气血实肌肉坚月廓空则肌肉减经络虚卫气去形独居是以因天时而调气血也 定形气于予心 此言用针者当识岁时之气候察天道之寒温月廓之盈亏以定患人形之肥瘦气之虚实于我心实则泻之虚则补之以平调为期斯则形气已得予心而所谓顺天之道也 春夏瘦而刺浅秋冬肥而刺深 内经云病有浮沉刺有深浅各正其理兼过其道过之则内伤不及则外壅壅则邪从之深浅不得及为大贼内伤五脏后生大病故曰春病在毫毛腠理夏病在皮肤故春夏之气在外人之气亦轻浮肌肉瘦薄血气未盛凡刺者应当浅取之秋病在肌肉冬病在筋骨故秋冬之气收藏在内人气亦藏肥肉肥浓血气充满凡刺者故当深取之不穷经络阴阳多逢刺禁经有十二经络有十五络阴阳者天之阴阳平旦至日中天之阳阳中之阳也曰中至黄昏天之阳阳中之阴也合夜至鸡鸣天之阴阴中之阴也鸡鸣至平旦天之阴阴中之阳也人之阴阳则外为阳内为阴身之阴阳则背为阳腹为阴手足皆以赤白际分之言脏腑之阴阳则脏为阴府为阳是以春夏之病在阳秋冬之病在阴皆视其所在与施针后也 既论脏腑虚实须向经寻 脏居乎内经络行乎外其脏腑之虚实既定乃取其经而治之虚则补其母实则泄其子如心病虚则补肝木实则泄脾土又本经亦有子母如心之虚取少海以补之实则取少府泄之又如太阳肺属金病实则泄本经之合水尺泽水是子虚则补本经之俞土太渊上是母故曰须向经寻诸经皆然并不离五形相生之理也 原夫起自中焦水初下漏太阴为始至厥阴而方终穴出云门抵期门而最后 此言平人气血气脉行于十二经为周身除任督之外计三百九十三穴一日一夜有百刻分于十二时每一时有八刻二分每一刻计六十分一时共计五百分起至中焦者盖中焦在胃中腕当脐上四寸不上不下之分五脏皆禀于胃胃者五脏之本故五脏气不能自致于手太阴肺经必因胃气乃致于手太阴肺经经云谷入于胃播气于肺故脉假胃气自寅时起沿中焦上注于肺初行一时呼吸气计一千一百二十五息血行计六十七丈五尺至卯时注大肠经呼吸气计二千二百五十息血行一百三十五丈至辰时注于胃经呼吸气计三千三百七十五息血行二百二丈五尺己时注于脾经呼吸气计四千五百息血行二百七十丈午时注于心经呼吸气计五千六百二十五息血行三百三十七丈五尺未时注小肠经呼吸气计六千七百五十息血行四百五文申时注于膀胱经呼吸气计七千八百七十五息酉时注于肾经呼吸气计九千息血行五百四十丈戌时注于心包络呼吸气计一万一百二十五息血行六百七丈五尺亥时注于三焦经呼吸气计一万一千二百五十息血行六百七十五丈子时注于胆经呼吸气计一万二千三百七十五息血行七百四十二丈五尺丑时注于肝经呼吸气计一万三千五百息血行八百一十丈故曰太阴为始至厥阴而方终矣手太阴肺经自寅时起从中府穴出注于手阳明经历胃脾心小肠膀胱中焦胃腕致于肾心包络三焦胆至厥阴肝经而终此盖引其经之传注而言则云门而如其经传注从第其穴则自期门而止所谓穴出云门抵期而最后也 正经十二别络走三百余支凡人手足三阴三阳之脉各为正经其经之别走者为络盖三百六十五支而络三百六十五穴故曰正经十二别络走三百余支也。

　　铜人指要赋

　　行针之士要辨沉浮脉明虚实针别浅深经脉络脉之别巨刺缪刺之分经络闭塞须用砭针疏导脏腑寒温必明浅深补泻经气之正自有常数漏水百刻五十度周经络流注各应其时先脉诀病次穴蠲左手掐穴右手置针刺荣无伤卫刺卫无伤荣气悍则针小而入浅气涩则针大而入深气滑出疾气涩出迟深则欲涩浅则欲疾候其气至必辨于针徐而疾者实实而迟者虚虚则实之满则泄之宛陈则除之邪胜则虚之刺虚者须其实刺实者须其虚经气已至慎守勿失谨守其法勿更变也贼邪新客未有定处推之则前引之则至其来不可逢其往不可追损其有余补其不足先去血脉而后调之无问其病以平为期若有若无若得若失五脏已定九候已 诊脉病明行针疾愈众脉不见众凶不闻外内相得无以形先可玩往来乃施于人手动若务针耀而匀伏如横弩起若发机见其乌乌见其稷稷从见具飞不知其谁静意是义观适之变是谓冥冥莫知其形如临深渊手如握虎如待所贵不知日暮其气已至适而自护五虚勿近五实不远扪而循之切而散之推而接之弹而弩之爪而下之通而取之阴募在腹阳俞在背脏病取原府病取合脏病腑募治腑病脏募治出入导气补泄同精善行水者不能注冰善穿地者不能凿冻权衡以平气口成寸以决死生饮食入胃游溢精气上输于脾脾气散精上归于肺通调水道下输膀胱食气入胃散精于肝淫气于筋食气入胃浊气归心淫精于肺五劳五痹九气七情六淫六腑九窍九州四气三因伤风伤寒杂病奇病妇人小儿盛则泻之虚则补之不实不虚以经取之

　　手太阴肺经之图

　　（凡十一穴左右云门共二十二穴）

　　手太阴肺经之图　太阴肺兮出中府云门之下一寸许云门气户旁二寸人迎之下二骨数天府腋下三寸求侠白肘上五寸主尺泽肘中约纹论孔最脘中七寸取列缺腕侧寸有半经渠寸口陷中取太渊掌后横纹头鱼际节后散脉奉少商大指内侧寻此穴若针疾减愈手太阴肺中焦生下络大肠出贲门上膈属肺从肺系系横出腋 中行肘臂寸口上鱼际大指内侧爪瞀为臂厥所生病者为气喘咳渴烦心胸满结 臂之外前廉痛小便频数掌中热气虚肩背痛而寒气盛亦疼风汗出火神少气不足息遗失无度溺色赤

　　手阳明大肠经之图

　　（凡二十穴左右共四十）

　　手阳明大肠经之图　手阳明经属大肠食指内侧起商阳本节前取二间定本节后取三间强岐骨陷中寻合谷阳溪腕中上侧详腕后三寸定偏历五寸之中温溜当下廉上廉各一寸上廉此下一寸方屈肘曲中曲池得池下二寸三里场肘 大骨外廉陷五里肘上三寸量臂 下一寸取肩 肩端两骨当巨骨肩端叉骨内天鼎缺盆之上藏扶突曲颊下一寸禾 五分水沟旁鼻孔两旁各五分左右二穴皆迎香阳明之脉手大肠次指内侧起商阳循指上廉出合谷两筋岐骨循臂 入肘外廉循 外肩端前廉柱骨旁从肩下入缺盆内络肺下膈属大肠支沿缺盆直上颈斜贯颊前下齿当环出人中交左右上侠鼻孔注迎香此经气盛血亦盛是动颈 并齿痛所生病者为鼻衄目黄口干喉痹生大指次指难为用肩前外痛相仍气有余兮脉热肿虚则寒栗病偏增

　　足阳明胃经之图

　　（凡四十五穴左右共九十）

　　足阳明胃经之图　胃之经兮足阳明头维本神寸五寻下关耳前动脉是颊车耳下八分针承泣目下七分取四白一寸不舍上人迎气舍迎下夹天突缺盆横骨陷中亲气口俞府旁二寸至乳六寸又四分库房屋翳膺窗近乳中正对乳中心次有乳根出乳下各一寸无不相侵穴夹幽门一寸五是穴不容根据法数其下承满至梁门关门太乙从颈峰节次续排滑囟门各各一十为君数天枢正在夹脐旁外陵枢下一寸当二寸大巨五水道归来七寸以寻将气冲曲骨旁二寸来下鼎上腋中央髀关兔后六寸分伏兔市上三寸强阴市膝上三寸许梁丘二寸得其场膝膑 下寻犊鼻膝眼二灾分两旁膝下三寸求三里、下三寸上廉地条系陷谷内庭后寸半内庭次指外间是厉兑大指次指端去爪如韭胃所起胃是阳明交鼻起下循鼻外下入齿环出侠口绕承浆 后大迎颊车里耳前发际至额 支下人迎缺盆底下膈入胃络脾宫五者缺盆下乳内一交幽门循腹里下行直令气冲中遂由髀关抵膝膑 HT 中指内关同一支下膝注三里别出中指外关通一支别走足跗指大指之端经尽矣此经多气复多血是动欠伸面颜黑凄凄恶寒畏见人忽闻木声心惊惕登高而歌弃衣走甚则腹胀仍贲响凡此诸疾皆 厥所生病者为狂疟湿温汗出鼻流血口 唇裂又喉痹膝膑疼痛腹胀结气膺伏兔 外廉足跗中指俱痛彻有余消谷溺色黄不足身前寒振栗胃房胀满食不消气盛身前皆有热

　　足太阴脾经之图

　　（凡二十一穴左右共四十二穴）

　　足太阴脾经之图　拇指内侧隐白位大都节后陷中赵太白核骨下陷中公孙节后一寸止商丘有穴属经金踝下微前陷际二十地箕门血海上六寸筋间动脉须详谛冲门五寸大横下三寸三分寻府舍腹结横下寸三分大横夹脐非此假腹哀寸半去日月直与食窦相连并食窦天溪及胸乡周荣各一寸六者大包渊液下三寸出九筋间当记也太阴脾起足大指上循内侧白肉际核骨之后内踝前上 循 胫膝里股内前廉入腹中属脾络胃与膈通侠喉连舌散舌下支络从胃经心宫此经气盛而血衰是动其病气所为食下即吐胃脘痛更兼身体痛难移腹胀善噫舌本强所生病者舌亦痛体重不食亦如之烦心、下仍急痛泄水溏瘕寒疟随不卧强立股膝肿胆发

　　手少阴心经之图

　　（凡九穴左右共十八穴）

　　手少阴心经之图　少阴心起极泉中腋下筋间脉入胸青灵肘节上三寸少海肘内节后容灵道掌后一寸半通里腕后一寸同阴 五分取动脉神门掌后兑冲隆少府节后劳宫直小指内侧取少冲手少阴经起心中下膈直与小肠通支者还从肺系走直上咽喉系目瞳直者上肺出夜下 后肘内少海从臂内后廉抵掌中锐骨之端注少冲多气少血属此经是动心疲痛难忍渴欲饮水咽干燥所生胁痛目如金胁臂之内后廉痛掌中有热向经寻

　　手太阳小肠经之图

　　（凡一十九穴左右共三十八穴）

　　手太阳小肠经之图　手小指端为少泽前谷外侧节前索节后陷中寻后溪腕骨陷前看外侧脘中骨下阳谷讨腕上一寸名后举有空曲垣肩中曲脾里外俞脾后一寸从肩中二寸大杼旁天窗颊下动脉详天容耳下曲颊后颧面颊锐端详听宫耳端大如菽此一为经手太阳手太阳经小肠脉小指之端起少泽循手外廉出踝中循臂骨出肘内侧上循 外出后廉直过肩解绕肩甲交肩下入缺盆内向腋络心循咽嗌下膈低胃属小肠一支缺盆贯颈颊至目锐 却入耳复从耳前仍上颊抵鼻外至目内 斜络于颧别络接此经少气还多血是动则病痛咽嗌颔下肿兮不可顾肩如拔兮 如折所生病生肩 痛耳聋目黄肿腮颊肘之外后廉痛部分犹当细分别

　　足太阳膀胱经图

