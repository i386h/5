<!-- { "loadSidebar": true } -->
　　又小柴胡汤加法　若胸中烦不呕者去半夏人参加括蒌实二枚　若渇者去半夏加人参合前成四两半括蒌根四两　若腹中痛者去黄芩加芍药三两　若脇下痞鞕者去大枣加牡蛎四两　若心下悸小便不利去黄芩加茯苓四两　若不渇外有微热去人参加桂三两温覆取微汗愈　若嗽去人参大枣生姜加五味子半两干姜二两　血弱气虚腠理间邪气因入与正气相结于脇下正邪分争徃来寒热发作有时黙然不欲饮食臓腑相连其痛必下邪髙痛下故使呕也小柴胡汤主之
　　易简小柴胡汤
　　治伤寒温病身热恶风头项强胸满脇痛烦渇呕哕小便不利大便秘鞕或过经未觧潮热不除非汗非下之证并宜服之及产后劳复发热头疼徃来寒热妇人伤寒经水适来适防发热发寒昼则明了夜则讝语此为热入血室则血必结故使寒热如癗状此药主之小儿温热悉能疗
　　柴胡【二两】　半夏　黄芩　人参　甘草【各二两】
　　右防咀每服五钱水钟半生姜五片枣一枚煎至六分去滓食前服　若腹痛去黄芩加药半两心悸去黄芩加茯苓一两　若不渇外有热者去人参加桂三分温服令有汗则解　若咳嗽去枣加五味子三分亁姜半两　胸中烦而呕者去半夏人参加括蒌实半两　渇者去半夏加括蒌根一两胸中痞鞕者加煆了牡蛎一两伤寒十三日不解胸脇满而呕者晡则发热已微利医以丸药利之非其治也宜加芒硝一两　伤寒十余日结热在里徃来寒热或心下急鬰鬰微烦或口生白胎大便不通或发热汗出或胸中满痛或日晡发热如疟或六七日目中不了了晡不饥无里证大便难身发热者实也去人参加枳实大黄一两名大柴胡汤服之以利为度热除不宜遽用补药仍忌羊肉腰子酒并难化之物或有所伤是名食复难以治疗切宜忌之
　　逍遥散【主治修制并见局方】
　　柴胡【二两】　当归　药　白术　茯苓
　　薄荷【少许】　甘草【各半两】
　　右防咀生姜煎服　丹溪云治妇人大人小儿男女同法
　　易简逍遥散
　　治血虚劳倦五心烦热肢体疼痛头目昏重心忪颊赤口燥咽干发热盗汗减食嗜卧及血热相搏月水不调脐腹胀痛寒热如疟又疗室女荣卫不和痰嗽潮热肌体羸瘦渐成骨蒸
　　白茯苓　白木　当归　白药　柴胡【各一两】甘草【半两】
　　右防咀毎服四钱水一钟煨生姜一块切片煎至六分去滓热服无时　一方名人饮治妇人血热虚劳骨蒸兼治邪热客于经络肌热痰嗽五心烦躁头目昏疼夜多盗汗补正气解劳倦用人参白术茯苓柴胡半夏当归赤药干葛甘草黄芩各等分防咀每服四钱水钟半生姜四片枣二枚煎至六分不拘时应有劳热证者皆可服之热退即止但妇人寒热亦因有经血结闭者致令五心烦热及骨节间热或作虚劳治之反以为害积日既久乃成真病法当行其经血若月事以时自然平治或以局方大圣散用红花煎酒调服不能饮者以醋代之仍以红丸子醋汤咽下此二药大治经事不调或腹有血块若久无子息服之数月其效特异非可数服责其无功　或因下血过多发为寒热当用当归地黄之类如大建中药令养劳双和辈是也　然有痰饮停积之人则难用此盖当归地黄与痰饮不得其宜反伤胃气因是不进饮食遂成真病至于不救者多矣　痰饮中积致生寒热者宜以二陈汤参苏饮等药疗之应手有效　更或有服退热冷药太过因而咳嗽下利发热自汗皆不可用之惟真武汤增损名固阳汤仍以震灵丹服之病轻者可疗重者当别求治法
　　钱氏地骨皮散
　　秦芁鳖甲柴胡甘草汤
　　秦芁青蒿乌梅甘草汤
　　文潞公药凖注李琬方
　　柴胡　连翘　山栀子　防风　甘草
　　活人连翘栀子防风甘草汤　连翘饮子
　　四顺饮子　一名清凉饮子治夜则在血热而不厥
　　加荆芥　白术　麻黄　为洗心散
　　守真柴胡饮子便鞕气血各半　柴胡煮散
　　钱氏黍粘子荆芥防风甘草汤
　　局方消毒散减防风余三味
　　古卿举拜散【治妇人产后伤寒风痉角弓反张】
　　柴胡桂枝汤小柴胡加桂枝药是也
　　柴胡桂枝干姜汤
　　柴胡　黄芩　甘草　括蒌根　桂枝　干姜牡蛎
　　柴胡龙骨牡蛎汤小柴胡去甘草加鈆丹桂枝龙骨牡蛎茯苓大黄
　　小柴胡加芒硝汤
　　治十三日过经不解大抵须看少阳不退而臓结宜用小柴胡加桂汤治疟疾兼便结
　　大柴胡汤【主治数条并见本经并活人药证】
　　柴胡　黄芩　半夏　生姜　大枣　药枳实　大黄
　　活人举伊尹汤液大柴胡汤八味今监本无黄芩脱落之也
　　洁古老人云治表证仍在里证已急不如此不可用小柴胡去参草加枳实大黄如缓治不减人参甘草
　　深师黄芩汤
　　治伤寒六七日发汗不解呕逆下利小便不利胸脇痞满微热而烦
　　柴胡【八钱】　半夏【八钱】　茯苓【四钱】　桂心【三钱】　黄芩【三钱】
　　右防咀生姜水煎服之
　　易简参苏饮
　　治感冐发热头疼或因痰饮凝积发而为热并宜服之若感冐发热亦如服养胃汤法以被盖卧连进数服微汗即愈尚有余热更宜徐徐饮食服之自然平治因痰饮发热但连日频进数服以热退为期不可豫止虽有前胡干葛但能解肌耳既以枳殻橘红辈自能寛中快膈不至伤脾兼大治中脘痞闷呕逆恶心开胃进食无以逾此毋以性凉为疑一切发热皆能作效不必拘其所因也小儿室女尤宜服耳
　　前胡【加三分】　橘红　紫苏　干葛　半夏
　　茯芩　　　　枳殻　陈皮　甘草　桔梗木香【各半两】
　　右防咀每服四钱水一钟半生姜七片枣一枚煎至六分去滓不拘时服素有痰饮者俟热退以二陈汤或六君子汤间服　本方治痰饮停积中脘闭塞晕嘈烦忪悸呕逆及痰气中人停留闗节手脚亸曵口眼防斜半身不遂食已即呕头疼发热状如伤寒者悉主之一方用此药三两加四物二两合和名茯苓补心汤大治男子妇人虚劳发热或五心烦热并治吐血衂血便血并妇人下血过多致虚热者并得其宜　亦有用心过度发热者用之亦有神效徃来寒热尤宜治之
　　易简温胆汤
　　治大病后虚烦不得睡兼治心胆虚怯触事易惊或梦寐不祥或异象惑遂致心惊胆慑气鬰生涎涎与气搏变生诸证短气悸乏或复自汗或四肢浮肿饮食无味心虚烦闷坐卧不安悉能主之
　　半夏【一两】　枳实【二两】　橘红【二两半】　甘草【四钱半】茯苓【三钱】
　　右防咀毎服四钱水一钟半生姜七片枣一枚竹茹一块如钱大煎至六分去滓食前热服竹茹即刮竹青也大治伤寒后虚烦　若伤寒后尚有余热并热在上焦兼汗下后表里俱虚不可攻者宜用人参竹叶汤下利者于竹叶汤中去石膏加熟附名既济汤呕者二陈汤一法治伤寒壊证时或发热消渇烦
　　躁用新罗参不拘多少煎汤浸冷水令盛渇之时与之顿服热则随去矣大抵伤寒渇者不可多与水水多积胸中便为结胸矣然亦濡沬之可也　伤寒之后有吃逆者此证最危其他证有此亦然当用半夏一两生姜半两白水煎服　一方用丁香十粒柿蒂十五枚煎汤半钟乗热顿服无时
　　易简降气汤
　　治虚阳上攻气滞不快上盛下虚隔塞痰实咽干不利咳嗽中满喘急气麄脐腹膨胀满闷虚烦微渇引饮头目昏腰痛脚气四肢倦怠此药专治脚气上攻中满喘急下元虚冷服补药不差者立效
　　前胡　厚朴　甘草　当归【各一两】　肉桂【三两】陈皮【三两】半夏【五两】
　　右防咀七味并紫苏子五两縁难得真者不若用紫苏如前胡之数代之共为八味每服四钱水一钟半生姜五片枣一枚煎至七分去柤食后服　凡人中风中气肿满及脚气等患多是虚气上攻胸膈不快不进饮食此药大能降气真俞山人降气汤后加参附五加大腹皮之类却非其真　若素脚气只是上气喘急不得卧者宜用橘皮紫苏人参五味子桔梗各等分名神秘汤甚者用此调钟乳粉下养正丹脚气入腹大便秘不任冷药者宜用养正丹以温利之　一方以八味丸加川芎细辛桔梗茯苓共十二味名大降气汤治法一同若尊年人虚气上壅当间以生附加生姜煎临熟磨以沉香服之尤为穏当
　　许学士地黄丸【此方当在大薯丸后】
　　生姜【二两】　秦芁　黄芩【各半两】　柴胡【半两】
　　赤药【半两】
　　右细末蜜为丸乌梅汤下三十丸无时日二服学士云褚澄治寡妇僧尼室女别得其法诊其脉左手闗独出寸口过鱼际乃知女子思男而不可得也　或云寡妇师尼不可言僧字然要当以经证之二阳病发心脾不得隠曲故女子不月此一条本为女子而言王注内复云男子少精是经言女而注言男皆劳也言僧一字亦兼男之义　仓公传济北王侍人女病腰膝疼热仓公曰病得之欲男不可得何以知之诊其脉出寸口是知之妇人以血为本血盛所以思男也　褚澄云僧尼则异妻妾学士改僧字为师字甚当经云女子不月条下王注云男子少精兼之意也又知僧字兼男之义　易老云仲景治妇人经不调尽在小柴胡调治条下以此推之
　　活人栀子乌梅甘草黄芩柴胡汤
　　治懊憹烦躁不得眠右五味麤末生姜水煎加竹叶盐防三十粒
　　仲景治少隂心悸不致水火调其中而治本也仲景云少隂证四逆条下言或咳嗽或悸或自便是假令一证并不是上下一条通为一证也或悸而反举之言姑以四逆散主之若果四逆必不用于此也何以然下文云悸者加桂腹痛不利者加附子即知云岐子于此正条内去或悸二字并散便用四逆汤下所主甚当
　　金匮大薯蓣丸【治虚劳诸不足风气百病】
　　薯蓣【三十分】　当归【十分】　桂枝【十分】　麴【十分】
　　干地黄【十分】　大豆黄卷【十分】　甘草【二十分炙】
　　人参【七分】　　芎防【六分】　　　药【六分】
　　白术【六分】　　麦门冬【六分去心】　柴胡【五分】
　　茯苓【五分】　　干姜【三分】　　　阿胶【七分蛤粉炒成珠】杏仁【六分去皮尖炒】白敛【二分】　　　桔梗【五分】
　　防风【六分】　　大枣【百枚为膏】
　　右二十一味细末炼蜜丸弹子大空心酒下一丸一百丸剂
　　外台秘要仲景病源小品方
　　太阳病过经十余日及二三下之后四五日柴胡汤证仍在者先与小柴胡呕不止心下急【一云呕不安】鬰鬰微烦者为未解也可与大柴胡汤下之即愈
　　柴胡【半斤】　黄芩【三两】　药【三两】　半夏【半斤汤洗】
　　大枣【二十个擘破】　　　生姜【五两】　枳实【四个炙】
　　右七味切以水一斗二升煮取六升去滓更煎取三升温服一升日服一方加大黄二两今不加大黄恐不名为大柴胡汤也忌羊肉汤兼治天行千金翼肘后同　海藏云正经呕家虽多阳明证不可下大柴胡主治但言呕不止心下急大柴胡汤下之不可疑也及防示正方即内无大黄却与本条相合　注中小字亦作呕止小安仍未解者即宜大黄也故注后有加大黄一句若全用有大黄却是易老法治表证仍在里证已急者也古人用药其精妙如此
　　龙脑鸡苏丸【增损比之御药院尤妙】
