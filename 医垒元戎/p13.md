<!-- { "loadSidebar": true } -->
　　除劳解热下气散鬰去肺热咳血心热惊悸脾胸热口甘吐血肝胆热气出口苦肾热神志不定上而酒毒膈热消渴下而血痢五淋血崩此药清神爽气润肺开心益志滋肝补肾令人身强体轻耳目聪明又能利膈化热痰去膀胱中积热三焦永无滞塞
　　鸡苏叶【龙脑薄荷是也】　黄耆【二两】　麦门冬【去心四两】
　　甘草【一两半】　　　黄连【一两】　干地黄【六两为末】
　　人参【二两】　　　　木通【二两】　新蒲黄【二两】
　　阿胶【炒焦二两】　　　柴胡【银州防尼红色者二两剉同木通沸汤半升浸一日夜绞取汁】
　　右为细末用西路好蜜二斤余先炼一二沸然后下生地黄末不住手搅时时入绞下者木通柴胡汁慢火熬成膏勿令火焦了然后将其余药末和丸如豌豆大每服二十丸白汤下　虚劳烦热栀子汤下肺热黄芩汤下　心热悸动恍惚人参汤下　唾
　　咯吐衂血去心麦门冬汤下　脾胃热赤药生甘草汤下　肝热防风汤下　肾热黄栢汤下以上诸证并食后临卧下　治五淋及妇人血崩漏下车前子汤下　茎中痛蒲黄滑石各一钱温水调下　室女虚劳寒热潮作煎柴胡人参汤下　痰嗽者生姜汤下气逆者橘皮汤下
　　黄耆膏子煎丸
　　人参【一两半】　白术【一两半】　白芷【五钱】　柴胡【楝净一两】黄芩【一两】　　甘草【五钱炙】　鼈甲【一个半手大者醋炙】
　　右细末黄耆膏子丸如桐子大毎服三十丸至五十丸百沸汤空心食前下　黄耆半斤麄末水二斗熬至一斗去滓再熬不住手搅成膏至半斤入白蜜一两再熬令蜜熟得膏子十两放冷丸药此为夏剂冬约量用之
　　地骨皮枳殻散
　　治骨蒸热肌肉消瘦力少困夜多盗汗
　　地骨皮　秦芁　柴胡　枳殻　知母　当归鼈甲【醋炙黄】
　　右等分为末水一钟桃桞枝头各七个姜三片乌梅一个毎服三钱煎至七分去滓温服空心临卧
　　黄龙汤【治产前后寒热】
　　小柴胡去半夏加药是也　一法以四物汤加蒲黄亦名黄龙汤
　　柴胡鼈甲散
　　大便硬者柴胡龞甲散　大便溏者半气半血逍遥散
　　柴胡　知母　贝母　地骨皮　鼈甲【醋炙黄】
　　右细末蒿心七叶乌梅三个同煎
　　王氏秦芁散
　　秦芁【一两半】　柴胡【二两】　知母【一两】　鼈甲【一两半醋炙】甘草【一两炙】
　　右防咀枣煎服
　　局方秦芁鼈甲散
　　局方沉香鼈甲散
　　局方人参荆芥散【已上三方主治修制并见局方】
　　孙用和小柴胡治瘴疫久疟面黄肌瘦不以月日浅深悉皆治之　心胸痞不思饮食加陈皮渇者加括蒌根喘者加杏仁便秘加大黄胁痞鞕者加牡蛎三五剂去陈皮　去半夏加人参括蒌根名曰黄龙汤　虚烦热竹叶汤此温热证与湿热证与伤寒稍别　疗伤寒一桂枝二麻黄三青龙四白虎五柴胡精当不差立时见效不必须转泄其间变壊悔之晩矣如色脉交乱须辨明白无疑　阳盛热多则白虎竹叶隂盛寒湿则四逆理中以此思之又岂有三百九十七法耶　云岐子论正法与此同意　王朝奉举杜士云凡春夏宜发汗秋冬不宜汗秋冬伤寒只用小柴胡顿服自愈无汗亦愈若未便伤寒疑是风气痰壅等皆治之若浑身痛小柴胡加桂尤妙也
　　生犀散
　　治小儿骨蒸日晩潮热夜间盗汗能饮食无肌肉病后余毒伤寒后服热物发热不除及食羊肉物羚羊角　地骨皮　秦芁　枳殻　大黄
　　麦门冬　赤药　茯苓　柴胡　人参
　　桑白皮　黄耆　　鼈甲【醋炙黄色各等分】
　　右防咀青蒿水煎去滓温服
　　活人姙妇伤寒加减例
　　姙妇伤寒仲景无治法非无治法也以其有岐伯有故无损可犯衰其大半一条更不必云谓纷纷也所以不言明者当识谓如痓湿暍一篇无药仲景岂无治法而知药哉恐后人有所遗耳　活人治妇人伤寒姙娠服药予谨考而详之无论有胎无胎产前产后主治药味皆不出古圣人意计云俗方可采者与其间参用则知其间亦有达古人意者何必云以法考之疑非古方也　发热恶寒不离桂枝药　徃来寒热不离柴胡前胡　大渇不离知母石膏五味子麦门冬　大便涩者不离桂枝白术附干姜　大便结不离大黄黄芩　经水适来适防者不离小柴胡安胎不离人参阿胶白术黄芩　发汗不离豆防
　　生姜麻黄旋覆花　头疼不离前胡石膏栀子　伤暑头痛不离柴胡石膏甘草　满闷不离枳实陈皮胎气不安不离黄芩麦门冬人参　发斑变黑不
　　离黄芩栀子升麻　观此数条皆不出古人意岂可云仲景无治法不言妇人姙妇之的方也仲景一书妇人小儿兼之矣　活人论妇人伤寒但云仲景不言其意已足不可云仲景无治法以治之药求之皆仲景本意曷尝出古人哉活人此言虽失亦急为后人不知汤液者言之也岂敢云仲景不知也活人之言失之过而不甚的当耳
　　不老丹例
　　不老丹
　　何首乌　苍术　桑椹【制如法】　并见活人
　　局方何首乌苍术地黄煎
　　右地黄膏子煎与苍术煎合防服气血全养无上神药也
　　不老丹歌
　　皇甫敬之作为徳甫服此七十而无白发
　　苍术四斤泔浸软　　竹刀刮皮切作片
　　一斤炒以四两盐　　一斤椒炒黄色变
　　一斤各用酒醋浸　　三味出之以日见
　　何首赤白各二斤　　泔浸竹刮切来匀
　　枣豆五升同一甑　　枣豆烂时曝干成
　　地黄二升通捣细　　椹汁和之如面剂
　　置在盆中手按平　　仍浇椹汁髙三指
　　夜取月精昼日华　　吸尽椹汁药乃佳
　　其药精干靡作块　　亦用石臼捣无害
　　捣之细熟须细罗　　炼蜜为丸桐子大
　　空心酒服一百丸　　此是人间不老丹
　　又方
　　何首乌【一斤赤白相半】　枣【一升入锅内用河水煮了却以竹刀切开炒干去核同用】牛膝【酒浸焙干一两】　防风【用水洗浸去芦二两】
　　右为细末石臼杵枣肉丸梧桐子大空心温酒下五十粒
　　又方
　　何首乌【一斤】　牛膝【一两】　熟地黄【二两】　蒲黄【一两】干桑椹【二两】
　　右为细末蜜丸桐子大枣蜜各半丸亦得
　　逐风丹【治风痰通身疙瘩】
　　地骨皮【一两】　何首乌【一斤】　黒豆【三廾河水煮干】
　　荆芥穗【四两】　甘草【四两】
　　右为细末酒调三钱或蜜丸弹子大细嚼一丸茶酒任下
　　治瘰　瘤气瘿起结疣瘤
　　右用黒熟桑椹二升新布绞汁砂锅内煎不犯铁釡候成膏子沸汤防服
　　又治瘰经年乆不瘥者以明粉末傅之日二次消瘿丸【治结核廮气】
　　连翘　栀子　桔梗　甘草　干柿　防风牡蛎　参　丹参　荆芥　续防　防李海藻　昆布　何首乌　白僵蚕　牛旁子白头翁【各等分】
　　治瘤气瘿起
　　连翘　栀子　瞿麦　防风　干柿　桔梗甘草【各等分】
　　右细末蜜丸桐子大服
　　五香连翘汤
　　治痈疽瘰风结肿气恶疮毒气疮气入腹呕逆恶心并皆治之
　　木香　沉香　独活　升麻　甘草　麝香【半两】连翘　干葛　大黄【各二两】　桑寄生　淡竹茹薰陆香【二两】　　鸡心香
　　右防咀煎成入茹
　　治瘿鹭鸶丸
　　海燕　海带　海蛤　木通　青皮　昆布诃子【去核】连翘【各等分】　　海蚕沙　　欵冬花
　　右细末炼蜜丸鸡头子大每服一丸临卧噙化津咽下
　　孙尚药方　治小儿盗汗潮热徃来
　　南蕃胡黄连　柴胡【各等分】
　　右细末炼蜜丸鸡头子大每服二丸至三五丸置石铫子内用酒少许化开更入水五分重汤煮二三十来沸放温食后和滓服
　　治伤寒劳复身热大小便赤血色者
　　胡黄连【一两】　山栀子【一两去殻】
　　右件和炒微焦二味为细末用猪胆汁和丸桐子大每服生姜三片乌梅一个童子小便三合浸半日去柤食后暖小便令温送下十丸临卧再服妙
　　青蒿散　治骨蒸便软渴者
　　青蒿　乌梅　秦芁　甘草【各等分】
　　右防咀同小麦煎服
　　金匮要略疟病脉证并治证三条方六首
　　师曰疟脉自数者多迟者多寒小急者下之差迟者可温之者可发汗针灸也浮大可吐之数者风疾也以饮食消息吐之　问曰疟以月以日发当以十五日愈设若不差当月尽解也如其不差当云何　师曰此结为症瘕名曰疟母急治之宜鼈甲煎丸
　　鼈甲煎丸
　　鼈甲【十三分炙】　乌犀【二分烧】　黄芩【三分】　柴胡【六分】石苇【二分去毛】　厚朴【三分】　　瞿麦【二分】　紫葳【二分】半夏【一分泡】　人参【一分】　　牡丹皮【五分】虫【五分熬】阿胶【三分炙】　蜂窠【四分熬】　芒硝【十二分】蜣蜋【六分炙】大黄【三分】　　药【五分】　　桂枝【三分去皮】葶苈【二分熬】桃仁【三分去皮尖熬焦】防【一分熬】
　　右二十二味为末取鍜灶下灰一斗清酒一斛五斗浸灰候酒尽一半着鼈甲于中煮取泛泛如胶漆绞取汁内诸药煎为丸如桐子大空心服七丸日三服
　　师曰隂气孤絶阳气独发则热而少气烦满手足热而欲呕名曰瘅疟若但热不寒者邪气内藏于心外舍分肉之间令人消铄肌肉温疟者其脉和平身无寒但热骨节烦疼时呕宜用
　　白虎加桂枝汤主之
　　知母【六两】　甘草【炙一两】　石膏【一斤碎】　桂枝【三两】粳米【六合】
　　右五味防咀以水一斗二升煮米熟去滓煎至三升温服一升日三汗出愈
　　蜀漆散【治疟多寒者名曰牡疟】
　　右杵为细末未发前以浆水服三钱　温疟加蜀漆半分临发时服一钱匕　一方云母作云实
　　牡蛎汤【治牡疟】
　　牡蛎【四两熬】　麻黄【四两去节】　甘草【二两炙】
　　蜀漆【冼去芦二两】
　　右防咀以水八升先煮蜀漆麻黄去上沬得六升内诸药取二升去柤温服一升吐则勿更服【见外台】
　　小柴胡去半夏加括蒌汤【见外台经心录治劳疟】
　　柴胡【八两】　黄芩【炙二两】　生姜【三两切片】　大枣【十二枚】人参　　括蒌根【四两】
　　右六味防咀以水一斗二升煮取六升去柤再煎取三升日三服
　　柴胡桂姜汤
　　治寒多微有热或但寒不热服一剂如神故录之柴胡【八两】　桂枝【三两去皮】　黄芩【三两】　牡蛎【二两熬】甘草【炙二两】干姜【二两】
　　右七味防咀以水一斗二升煮取六升去柤再煎取三升温服一升日三初烦汗出愈【出伤寒论】
　　九转灵砂丹【治疟】
　　紫河车【一钱八研细和前后二味】　铅【一钱】　信【一钱】
　　右用雄黒豆一百粒水浸一宿去皮透时研如泥和三味匀末丸桐子大菉豆大黍粒大三等量虚实老防大小服之毎服一二丸或三丸临晨日未出东面无根水下不发日服经曰当其盛必毁因其衰也是必大昌此之谓也
　　又方治疟久不愈
　　右用蒜不以多少杵和铅丹丸鸡头大每服一丸临晨面东新水下
　　海藏疟论
