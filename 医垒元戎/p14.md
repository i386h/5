<!-- { "loadSidebar": true } -->
　　暑之为病以疟舎于荣卫之间得秋之风寒所伤而后发亦有非暑感风寒而得之邪并于阳则发热氷水不能凉邪并于隂则发寒汤火不能温并则病作离则病止故有时而休在气则发之早在血则发之晏浅则日作深则间之或在头项或在背中或在腰脊虽上下逺近之不同在太阳则一也或在四肢者风摇之所及随所伤而作不必尽当风火也先寒而后热者为之寒疟先热后寒者为之温疟二者不当治水火当从乎中治中治者少阳也渴者燥盛也不渇者湿胜也疟虽伤暑遇秋而发其不应者秋病寒甚太阳多也冬病寒不甚阳下争也春病则恶风夏病则多汗二者手少阳虚也其病随四时而作异形如此又有得之于寒而发之于暑邪舎于肾足少隂也有藏于心居之于内热索于肺少隂也至于少气烦寃首足热而不寒为之瘴疟足阳明也治之奈何当其盛而必毁因其衰也是必大昌矣治法易老疟论备矣
　　问曰妇人经痛大人小儿内热潮作并疟寒热其法同否帝又问曰病中外何如岐伯曰从内之外者调其内若盛于外者先治内而后治外此言表里而出之异也又云中外不相及则治主病中外不相及者半表里也自外而入者有之自内而出者亦有之外入内出虽异也在半表里则一矣此从外之内者治其内若盛于内者先治外而后治内中外不相及为少阳也治主病者治少阳也帝问大热之病恶寒发热如疟或发一日或发间日岐伯对曰以胜复之气防遇之时有多有少隂多阳少其发日逺阳多隂少其发日近此胜复相抟盛衰之节疟亦同法疟者少阳也少阳者东方之气也逆之则发寒顺行则发热故分之气异徃来之不定也妇人经水适来适防病作少阳治之伤寒杂病一体经云身有娠而有脉邪经闭也又云月事不来者胞脉闭也经闭者赤中不至胞闭者生化絶源二者皆血病厥隂主之厥隂病则少阳病矣累及其夫也小儿外感内伤若有潮作寒热等证并同少阳治之男女同　已上男子妇人小儿闺女或实或大热或虚变成劳脉有浮中沉之不同故药有表里和之不一察其在气在血定其行隂行阳使大小不失其宜轻重各得其所逆从缓急举无不当则可以万全矣此少阳一治不可不知也
　　素问五藏疟证汤液
　　肝疟令人色苍苍然太息其状若死者通脉四逆汤胃疟令人病也善饥而不能食食而支满腹大理中汤理中丸
　　心疟令人烦心甚欲呕清水及寒多不甚热桂枝加黄芩汤
　　脾疟令人寒腹中痛热则膓中鸣鸣已汗出小建中汤药甘草汤
　　肺疟令人心寒寒甚热热间苦惊如有见者桂枝加药汤
　　肾疟令人洒洒腰脊痛不能宛转大便难目眴眴然手足寒桂枝加当归药汤
　　素问六经疟汤液
　　少阳令人身体解伤寒不甚热不甚恶见人见人心愓然热多汗出甚小柴胡汤
　　厥隂令人腰痛小腹满小便不利如癃状非疮也数便意恐惧气不足肠中憴憴四物胡苦栋附子汤阳明令人先寒洒淅寒甚久乃热热去汗出喜日月火光气乃快然桂枝二白虎一黄芩药加桂汤太隂令人不乐好太息不嗜食多寒热汗出病至则善呕已乃衰小建中汤异功汤
　　太阳令人腰痛头晕寒从背出先寒后热熇熇暍暍然热止汗出难已羌活生地黄汤小柴胡加桂汤少阳令人闷呕吐甚则寒热热多寒少欲闭戸牖而处其病难已小柴胡加半夏汤
　　小柴胡汤议论
　　小柴胡汤不汗不下不利小便故洁古名三奈汤也后人用六乙凉膈和解之不知何意凉膈气中之下药六乙则杂病膀胱中和小便药也少阳证当阳明与太隂之间故云半表里所以小柴胡不汗不下不利小便令六乙凉膈既利而复下之故有畜血心下痞证岂可轻用为哉若以利下之剂为可用则古人麻黄承气五苓合而用之也岂不有失古人之意其害非轻明者当识半在表乃身后之表半在里非下之半在里乃身前之里则药不至于差惑
　　舌胎滑例　王奉朝证治论藏结附
　　舌上胎滑此丹田有热也脉隂阳俱者口中气出唇口干燥倦卧足冷鼻中涕出舌上胎滑勿妄语也到七八日以来微热手足温为欲解或八日以上皮反大发热者为难治设使恶寒者必欲呕也可以柴胡去半夏加人参括蒌汤用小柴胡汤加减法　腹中痛者可理中丸　藏结如结胸状饮食如故时时下利脉浮闗脉小沉细名曰藏结舌上胎滑者难治可刺闗元穴　藏结无阳证不徃来寒热一云寒而不热其人反静舌上胎滑者难治也可刺闗元穴服小柴胡汤佳　阳明病脉浮而咽燥口苦腹满而喘发热汗出不恶寒反恶热身重若下则胃中虚客热熏膈心中懊憹舌上胎滑者服小柴胡汤　胃气和汗出而解
　　三焦热用药大例
　　上焦热
　　清神散　连翘防风汤　凉膈散　龙脑饮子犀角地黄汤
　　中焦热
　　小承气汤　调胃承气汤　洗心散　四顺淸凉饮桃仁承气汤
　　下焦热
　　大承气汤　五芩散　立效散　八正散
　　石苇散　　四物汤　抵当汤丸
　　海藏云此内热之大略也有外热者当求别法兼此例有轻重气血之分用者当择其可焉而已矣









　　医垒元戎卷五
<子部,医家类,医垒元戎>
　　钦定四库全书
　　医垒元戎卷六
　　元　王好古　撰
　　三阳拾遗例
　　海藏通圣散评议
　　通圣散治襍病最佳治伤寒伤风有失其故何也防风麻黄葱防汗也大黄芒硝下也栀子滑石利小便也经云发表攻里本自不同故发表不逺热攻里不逺寒仲景云当汗而反下之者逆也当下而反汗之者亦逆也又云桂枝下咽阳盛则毙承气入胃隂盛乃亡既有汗药而复有下药发表攻里合而并进有失古人用药之本意兼日便不宜遽利若利之过则燥而畜血汗之不当则生黄下之不当则结胸若药随虚实而变上行则有汗多亡阳之证下行则有下多亡隂之证其害非轻可不慎欤在太定间此药盛行于世而多效何哉当时虽市井之徒口腹备衣着全心志乐而形不苦虽然用凉亦多效而少失如今之时乃变乱之余韲盐糟糠有所不充加以天地肃杀之运五十余年敢用凉药如平康之世耶故多失而少效有如仲景用桂枝当汉之末也韩只和解桂枝当宋之隆也其时世之异不可不知也兼犯药三禁伤风不宜汗而汗之一也伤寒不宜下而下之二也小便不宜重利而利之三也若知此而不犯亦无生黄畜血结胸之证故余有白米神术二汤以革世医之弊云耳
　　韩氏微防论和解因时法【李思训保命伤寒论亦出此书】
　　伤寒病有可汗者论中但统言其汗证及可汗脉或云脉浮弱或云脉浮而数或云脉浮或云脉浮无汗而喘或云脉浮为在表今畧举数条后人但凭其脉之大概并不分脉浮有隂阳虚盛之理乂不分有可汗不可汗之趣误投发表药则多变成阳毒之患今举病人有汗恶风无汗恶热分为三等及据立春已后至立秋已前气轻重各方治之庶学者易为开误耳病人二三日已前两手脉浮数或缓或急按之差软寸闗尺若力齐等其力不甚大不甚小者亦未可便投解表药此是见表证未见表脉也直寸脉力小如闗尺脉即可投表药大抵治伤寒病见证不见脉未可投药见脉不见证虽少投药亦无害矣凡治杂病以色为先脉为后治伤寒以脉为先证为后病人两手脉浮数而名曰伤寒者若闗前寸脉力小闗后尺脉力大虽然不恶风不自汗出此乃隂气已盛先见于脉也若不投药和之后必恶风及自汗出若立春已后至清明以前宜调脉汤主之清明已后至芒种以前宜葛根柴胡汤主之芒种以后至立秋已前人参桔梗汤主之
　　调脉汤方
　　葛根【一两】　防风【去卢头半两】前胡【去苗三分】　甘草【各半两】
　　右为粗末每服二钱水一钟生姜一块如小指大擘破煎至七分去柤温服如寸脉依前力小加枣三个擘破同煎
　　葛根柴胡汤方
　　葛根【二两半】　柴胡【去苗洗二两】　药【二分】　桔梗【三分】甘草【炙三分】
　　右防咀毎服二钱水一钟生姜二片煎至七分去滓热服如寸脉依前力小加葱自三寸同煎服
　　人参桔梗汤方
　　人参【三分】　桔梗【三两】　麻黄【去节一两】　石膏【三两】
　　甘草【炙三分】
　　右防咀每服二钱水一钟荆芥五穗煎至七分去柤热服如寸脉依前力小加麻黄二分去节同煎服病人两手脉浮数而缓名曰中风若寸脉力小尺脉力大然不恶风不自汗出此乃隂气已先见于脉若于授药和之后必恶风自汗出若立春已后清明以前宜薄荷汤主之清明以后至芒种以前宜防风汤主之芒种以后至立秋以前宜香芎汤主之
　　薄荷汤方
　　薄荷【一两】　葛根【半两】　人参【三分】　甘草【炙三分】
　　防风【去芦半两】
　　右防咀每服三钱水一钟煎至七分去柤热服如三五服寸脉力尚小加薄荷三分
　　防风汤方
　　防风【去芦一两】　桔梗【三分】　甘草【炙半两】　旋覆花【半两】厚朴【去麄皮炙涂生姜汁三分】
　　右防咀每服三钱水一钟生姜一块如指大擘破煎至七分去滓热服如三五服如寸脉力尚小加荆芥五七穗同煎
　　香芎汤方
　　川芎【一分】　石膏【二分】　升麻【三分】　甘草【炙半两】
　　厚朴【半两姜汁炒】
　　右防咀每服三钱水一钟煎至七分去柤温服如三五服后寸脉尚小加细辛二分
　　前二叚又将中风与伤寒各立法者何盖谓病人始得病三日以前或因中风脉缓或因伤寒脉然脉虽先见而病证犹未见尚可以药解之故各立方耳病人两手脉浮数或或缓寸脉短反力小于闗尺脉若此名隂盛阳虚也若自汗出恶风者是邪气在表隂气独有余也素问曰隂气有余为多汗身寒是也即可投消隂助阳发表药治之若立春以后清明以前宜六物麻黄汤主之清明以后至芒种以前宜七物柴胡汤主之芒种以后至立秋以前宜以发表汤主之
　　六物麻黄汤方
　　麻黄【去节一两】　葛根【三分】　人参【半两】　甘草【炙半两】苍术【去皮三分】
　　右防咀毎服三钱水一钟枣二枚煎至七分去滓热服如三五服后汗未止犹恶风者加荆芥三分如三五服后不恶风犹汗自出者加舶上丁香皮半两
　　七物柴胡汤方
　　柴胡【去苗二两】　苍术【去黒皮一两】　荆芥穗【一两】
　　甘草【炙一两】　麻黄【去节一两】
　　右防咀毎服二钱水一钟生姜一块如指大擘破枣二枚擘破同煎至七分去滓热服如服三五服后汗未止犹恶风者入葱白三寸如三五服汗犹未止者加当归一两毎服加枣三枚同煎服
　　发表汤方
　　麻黄【去节一两五钱】苍术【去黒皮三两】人参【半两】　当归【去芦头半两】甘草【炙五分】　舶上丁香皮【三分】
　　右防咀毎服三钱水一钟入生姜一块如指大擘破枣三枚擘破同煎至七分去滓热服如三五服后汗未止犹恶风者加桂枝三分如汗未止更加细辛半两以汗止为度病人脉浮数或或缓其脉上出鱼际寸脉力大如闗尺者此名阳盛隂虚也若发冐闷口燥咽干者乃是邪气在表阳气独有余也素问曰阳气有余为身热无汗是也可投消阳助隂药以解表若立春以后至清明以前宜人参汤主之清明已后至芒种以前宜前胡汤主之芒种已后至立秋以前宜石膏汤主之
　　人参汤方
