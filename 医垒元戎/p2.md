<!-- { "loadSidebar": true } -->
　　金匮小建中汤
　　治虚劳急悸衂腹中痛梦失精四肢酸疼手足烦热咽亁口燥宜此方主之
　　桂枝【三两去皮】芍药【六两】　甘草【三两煮】生姜【三两切】
　　右六味防咀以水七升先煮五味取三升去滓内胶饴令消温服一升曰三服呕家不可用此汤以其有甘草故也
　　千金疗男女因积劳虚损或大病后小腹作疼四体沈滞骨内疼酸吸吸少气行动喘惙或小腹拘急腰背强痛心中虚悸咽亁唇燥面目少色或饮食无味阴阳癈弱悲忧惨戚多卧少起久者积年轻者有日渐致瘦削五藏气竭则难可复根又治肺与大肠俱不足虚寒之气小腹拘急腰痛羸瘠百病肘后黄耆建中汤有人参二两
　　金匮黄耆建中汤
　　虚劳里急诸不足宜此方主之
　　黄耆　　桂枝【去皮】　生姜【各一两切】芍药【六两】
　　甘草【三两煮】大枣　　胶饴【一升】
　　右七味防咀以水七升先煮六味取三升大滓内胶饴令消温服一升日三服　集验云呕者加生姜腹满去枣加茯苓四两一方疗肺虚损不足痞气加半夏五两
　　金匮黄耆桂枝五物汤
　　血痹病从何得之师曰夫尊乐人骨弱肌肤盛重因疲劳血出卧不得时动摇加被微风遂得之但以脉自濇在寸曰开上下宜针阳气令脉和去则愈血痹阴阳俱微寸口关上微尺中小外证身体
　　不足如风状宜此方主之
　　黄耆【三两】　芍药【三两】　桂枝【三两去皮】生姜【六两切】
　　大枣
　　右五味防咀以水六升煮取二升去滓温服七合作三服一方有人参
　　金匮桂枝加龙骨牡蛎汤天雄散亦主之
　　夫男子平人脉大为劳极虚亦为劳　男子面色薄者主浊及亡血卒喘悸浮者里虚也　男子脉虚沈无寒热短气里急小便不利面色白时日暝兼衂少腹满此为劳使之然劳之为病其脉浮大手足烦春夏剧秋冬差阴寒精自出酸削不能行　男子脉微弱而濇为无子精清冷夫失精家小腹急阴头寒目【一作眼胀胀痛也】髪落脉极虚芤迟为清谷亡血失精脉得之芤动微男子失精女子梦交并以此方主之
　　桂枝【去皮】　芍药　　生姜【各二两切】甘草【二两煮】
　　大枣【十二枚】龙骨【煆】　牡蛎【各三两熬】
　　右七味防咀以水七升煮取三升去滓分温三服少诺云虚羸浮热汗出者除桂加白薇附子各一分故云加龙骨汤
　　天雄散
　　天雄【三两去皮】白术【八两】　桂枝【六两去皮】龙骨【一两煅】
　　右四味捣为末酒服方寸匕日三服不如稍增之
　　易简建中汤
　　治腹中切痛増损治疗各各不同并见于后此药饮酒人不喜甘者不宜服此药与桂枝汤用药一同但减芍药加官桂枝数専治伤风发热自汗用此药表之无汗者不宜服此
　　官桂【三分】　白芍药【一两半】甘草【半两】
　　右防咀毎服四钱水一盏半生姜五片枣二枚煎至六分去滓服
　　大治妇人血痛男子心腹疼痛并四肢拘急疼痛心腹疼痛甚者加远志半两或吐或泻状如霍乱及冐湿寒贼风入腹拘急切痛加附子三分　痛气发作当归附子建中汤煎时加蜜一匙头许　一方治男子妇人诸虚不足小腹急痛脇肋膨胀脐下虚满胞中烦悸面色痿黄唇口亁燥少力身重胞满短气腰背强痛骨肉酸疼行动喘乏不能饮食或因劳伤过度或因病后不复加黄耆一两半名黄耆建中汤一方治妇人一切气血虚损及产后劳伤虚羸不足腹中疼痛呼吸少气小腹拘急痛引腰背时自汗出不思饮食加当归一两
　　柴胡桂枝汤　　　　　　桂枝人参汤
　　桂枝附子去桂加白术汤　桂枝芍药汤【若误下传里表也】桂枝加大黄汤【去枝加大黄与大柴胡法有表有里同例　已上诸汤并见活人旧小本中】主朝奉桂枝白虎问答
　　云春初秋末冬月方用桂枝麻黄五六月壮热不用白虎若诺用桂枝麻黄则内热发黄生班必死二月三月四月温病宜阳旦汤七月八月犹热病壮热尚宜白虎自然汁解或问孙曰杜张皆言变苦果见桂枝麻黄证亦岂得不用只用白虎也孙曰此説甚妙但临时看证用之老弱之人不宜白虎白虎治伤寒亦治渴证
　　桂枝例
　　活人阳旦汤
　　治中风伤寒脉浮发热往来汗出恶风项强鼻鸣亁呕
　　桂枝【三】　芍药【三】　甘草【二】　黄芩【二】
　　右剉如麻豆大毎服五钱水一盏半枣一个生姜三片煎至一盏取八分清汁温服
　　自汗者加附子渴者加桂加括蒌主利者去芍药名当归建中汤若产后半月毎日三服令人可壮
　　黄耆建中汤
　　桂　　　芍药　　甘草　　加黄耆
　　当归建中汤
　　桂　　　芍药　　甘草　　加当归
　　局方药令黄耆汤　范汪当归汤皆出桂枝建中例大建中汤【主治并见局方】
　　桂心【三钱】　芍药【二钱】　甘草【八钱】　枣【二枚擘破】
　　生姜【八钱】　加黄耆【二钱】当归【一钱】　人参【一钱】
　　附子【半钱】　半夏【三钱】
　　右防咀水五盏煎至三盏去滓分作三服
　　桂枝加葛根汤　　　　　桂枝加厚朴杏仁汤
　　桂枝加附子汤　　　　　桂枝去桂加白术茯苓汤
　　桂枝加芍药汤　　　　　桂枝去芍药加附子汤
　　桂枝甘草汤　　　　　　桂枝白术甘草汤【四味】茯苓桂枝甘草大枣汤【四味漫水】茯苓桂枝生姜甘草汤【四味】桂枝加桂汤
　　桂枝去芍药加蜀葵牡蛎龙骨救逆汤
　　桂枝甘草龙骨牡蛎汤　　柴胡桂枝甘草汤
　　桂加亁姜三心下悸者去芍药加茯苓三虚劳里急者正阳旦汤主之煎时入胶饴住　若脉浮无汗发热者不可与服也
　　活人阴旦汤【王朝奉阴旦阳旦汤与活人同】
　　治伤寒股节疼痛内寒外热虚烦
　　桂心【三】　芍药【三】　甘草【一】　大枣【十五枚】
　　亁姜【一】　黄芩【二此一味酌量加减】
　　右剉如麻豆大毎服五钱水一盏半煎至八分去滓温服日三夜二
　　活人解肌汤【治温病头疼壮热】
　　桂心【一分】　芍药【半两】　甘草【一分】　麻黄【三分】
　　葛根【一两】　黄芩【半两】
　　右剉如麻豆大毎服五钱水一盏半枣一枚煎至八分日三服三日后不解者再服脉浮者宜再服脉沈实者下
　　仲景麻黄汤【治伤寒无汗脉浮而】
　　麻黄【去节一钱】官桂【去浮皮一钱】甘草【半钱煮】杏仁【三个半】
　　右为麤末毎服五钱水一盏半煎至八分去滓温服夏加知母黄芩石膏恐有斑黄之变惟冬与春病人素虚寒者不宜加此
　　仲景桂枝各半汤
　　桂枝【一钱半】芍药【一钱】　生姜【一钱】　甘草【一钱】
　　麻黄【一钱】　杏仁【二枚半】枣【半枚】
　　右为麤末毎服五钱水一盏半煎至八分去滓温服
　　奉议先生云治伤风得伤寒脉伤风脉证脉不同故宜各半汤
　　桂枝二麻黄一汤　　　　桂枝二越婢一汤
　　大青龙汤【麻黄杏仁甘草石膏汤大青龙汤去桂是也】
　　麻黄【三钱】　桂【一钱】　　杏仁【二枚】　生姜【五钱】
　　枣【一枚】　　甘草【一钱】　石膏【一钱半】
　　右为麤末毎服五钱水一盏半煎至八分去滓温服汗周止后服
　　小青龙汤
　　麻黄　　细辛　　亁姜　　甘草
　　桂枝　　芍药【各三字】五味子【各半钱】半夏【一钱一字】生姜【三片】　枣【一枚】
　　右为麤末水一盏半煎至八分去滓温服日三夜二后人增损为葢散大青龙去桂石膏倍杏仁治
　　仲景杂方治客忤
　　麻黄【四两】　杏仁【七十枚】甘草【三两】
　　右以水八升煮取三升服之
　　又方
　　桂【一两】　　生姜【三两】　栀子【十四枚】防【五合】
　　右以酒三升搅煮之去滓顿服取差一法用桂枝一法用麻黄以其有汗无汗也
　　仲景麻黄升麻汤
　　治坏证伤寒六七日大下后寸脉沈而迟手足厥下部脉不至咽喉不利唾脓血泄利不止者为难治升麻【一两一钱】麻黄【去节二两】知母　　黄芩
　　葳蕤【各十八铢】石膏　　白术　　亁姜
　　芍药　　天门冬　桂枝　　茯苓
　　当药【一两一钱】甘草【六铢】
　　右十四味以水一斗先煮麻黄一两沸去上沫内诸药煮取三升去滓分温三服相去如炊三斗米顷令尽汗出愈寸脉沈迟下部又不至泄利久不止不可轻用此药
　　海藏云仲景麻黄升麻汤条下为下之而寸脉沈迟或厥或咽喉不利咳下脓血或下利不止断作难治此药有桂枝有麻黄汤有亁姜芍药甘草汤有白虎汤内更有少阳药黄芩是也此是三阳合而标病不应不应下而下之坏而成肺痿也若脉不迟者去亁姜官桂不下利者亦去之寸口脉小者去黄芩此随证而加减之也前人全用药以某前证悉备故用三阳标药以治之经曰治病必求其本是也
　　肺痿之源
　　衍义云有一温病已十二日诊之其脉六七至而濇寸稍大尺稍小发寒热颊赤口亁目不了了耳聋问之病后数日经水乃行此属少阳热入血室也若治不对病则必死乃按其证与小柴胡服之二日又与小柴胡汤加桂亁姜也一日寒热遂止又云我脐下急痛又与抵当丸微利脐下痛痊身渐凉脉渐匀尚不了了乃复与小柴胡汤次日云我但胞中热燥口鼻亁又少与调胃承气汤不得利次日又云心下痛又与陷胞丸半服利三行之日虚烦不宁时妄有所见时复狂言虽知其中有燥屎以其极虚不敢攻之遂与竹叶汤去其烦热其夜大便自通至晓两次有燥屎数枚而狂言虚烦尽解但咳唾此肺虚也若不治恐乘虚而成肺痿遂与小柴胡去人参大枣生姜加亁姜五味子汤一日咳减二日而病悉愈以上皆用张仲景方
　　王朝奉阳毒条下有金匮千金唾脓血二条内有吐血肺痿失治久不愈变肺痈为难治孙真人详説并药证具见甘桔例少阴条下并出仲景金匮祖方
　　仲景麻黄杏仁甘草石膏汤
　　麻黄附子细辛汤　　　　麻黄连翘赤小豆汤麻黄附子甘草汤【主治修制并见活人】
　　易简杏子汤
　　治一切咳不问外感风寒内伤生冷及虚劳咯血痰饮停积悉皆治疗
　　人参　　半夏　茯苓　干姜　甘草
　　官桂　　芍药　五味子　细辛
　　右防咀毎服四钱水一盏半杏仁去皮尖剉五枚姜五片煎至六分去滓食前服
　　若感冐得之加麻黄等如脾胃素实者用罂粟殻去筋膜碎剉以醋淹炒等分加之毎服添乌梅一枚煎服其效尤验若呕逆恶心者不可用此法又云杏仁人参倍加麻黄添芍药加麻黄之数亁姜五味子各増一半名小青龙汤大治久年咳气虚喘急皆得其宜二方中有麻黄有汗人不宜服此剂
　　仲景麻黄汤例
　　仲景麻黄杏仁薏苡仁汤【治风湿身烦疼曰脯剧者】
　　麻黄【三两】　杏仁【三枚】　甘草　　薏苡仁【各一两】
　　右四味以水四升煮取二升分温服
　　仲景薏苡仁附子汤【治胸痹偏缓急者】
　　薏苡仁【一十五两】附子【十枚炮】
　　右二味杵末毎服方寸日三
　　活人麻黄葛根葱防汤
　　治伤寒三二日头项腰脊痛恶寒脉浮而四味随定夺分两
