<!-- { "loadSidebar": true } -->
　　右防咀用罂粟殻十四枚去筋膜并蕚蒂剪碎用醋淹为麄末同煎作一剂水一大碗姜七片枣子乌梅各七个煎至一大盏分二服服之赤痢者加乌豆二粒白痢者加干姜半钱用罂粟殻治痢服之如神但性澁服之令人呕逆既用酸制加乌梅不致为害然呕逆吐人则不可服大率痢疾古方谓之滞下多因肠胃素有积滞而成此疾始得之时不可遽止先以巴豆感应丸十余粒用白梅茶下令大便防利仍以前药服之无不应手而效若脾胃素弱用肉豆防橘红罂粟殻各等分为末醋煮米糊为丸桐子大毎服五十丸乌梅汤下兼治泄防暴下不止一服即愈更令药力相倍为佳如觉恶心却以理中汤四君子汤加豆防木香軰调其胃气仍以二陈汤水煮木香丸定其呕逆　大凡痢疾乃腹心之患尊年人尤非所宜若果首尾用平和之剂决难作效必致危笃虽已欲服此则已晚矣其如地榆秦皮黄蘖若木桐之类其性苦寒却难轻服　血痢当服胃风汤并胶艾汤之类　血者宜服附子理中汤震灵丹之属更宜审而用之　若五色杂下泄防无时当用熟乌头一两厚朴甘草干姜各一分生姜煎服　今人治痢多用驻车丸黄连阿胶丸之类其中止有黄连阿胶其性本冷若所感稍轻及余痢休息不已则服之弥效若病稍重非此可疗若谓其穏当则悠悠服之乃自取困顿也
　　海藏黄耆汤【主治并见隂证畧例】
　　本方无藿香治三焦气虚自汗
　　人参　白术　黄耆　白芍　茯苓　甘草陈皮　藿香　干生姜
　　黄耆汤与四物汤各半名托里汤　加桂名十全防本方去茯苓加川芎当归名黄耆解肌汤　去芍
　　药加白扁豆为君子汤加藿香叶以理气此即补脾汤也
　　钱氏白术防　和中防
　　养脾丸
　　人参【一两】　白术【半两】　干姜【炮二两】砂仁【二两】
　　甘草【一两半】茯苓【一两】　麦蘖麫【二两】
　　右为细末炼蜜丸弹子大细嚼生姜汤下
　　调中人参汤
　　人参【半两】　木香【二钱二分】　茯苓【半钱】　葛根面【一两】甘草【二钱二分】藿香【一钱三分炼浄】兼治酒毒加白术一味
　　右为麄末生姜水煎如细末坐姜防服
　　解酒毒例
　　葛汤【治酒之仙药】
　　葛根麫　　小豆花　　藿香叶　　白豆防益智子　　砂仁　　香附子　　车前子葛花　　　葛叶　　　白檀　　　木香丁香　　　沉香　　　橙皮　　　陈皮姜屑　　　官桂　　　白术　　　泽防茯苓　　　甘草　　　人参【各等分】
　　右为细末汤防服酒调亦得姜糊丸桐子大酒下之亦得
　　橙香丸一名万杯丸
　　木香【二钱】　白檀　　白豆防【三十枚】益智子【三十枚】橙皮【一两】　葛面【一两】　砂仁【三十枚】橘红【一两半】甘草【半两】　沉香【二钱】　生姜【四两切破塩淹一宿晒干或焙干秤五钱】
　　右为细末水浸蒸饼为丸桐子大细嚼一二十丸白汤下或减甘草用甘草膏子丸
　　不醉丹
　　白葛花　天门冬　白茯苓　牡丹蕋　小豆花砂仁　葛根　　官桂　　甘草　　海塩木香　　泽泻　　人参　　陈皮　　枸杞
　　右为细末炼蜜丸弹子大毎服一丸细嚼热酒下一丸可饮十盏十丸可饮百盏
　　百杯丸
　　砂仁【一两】　高茶【一两】　诃子【一个】　麝香【一钱】
　　脑子【少许】
　　右为细末炼蜜丸毎一两作一十丸未饮酒先细嚼一丸酒下
　　局方匀气防
　　丁香　藿香　甘草　白豆防　木香　檀香砂【等分为末白汤调服】
　　集香丸【海藏云损其气者以此药接之】
　　白豆防　砂仁　藿香叶　白茯苓　丁香白檀　　沉香　益智　　乌药　　陈皮甘草　　人参
　　一法噎食加柿霜一法加广荗一法加香附子一法加干姜随证定夺分两为末防服
　　局方七香丸【主治修制并见本方】
　　丁香　广荗　益智　砂仁　木香　甘松甘草　香附子
　　五膈寛中防【主治修制并见本方】
　　白豆防　砂仁　香附子　陈皮　丁香　青皮甘草　　木香　丁香【分两依上文】
　　乌沉汤【主治修制并见局方】
　　沉香　乌药　甘草　人参
　　小乌沉汤【主治修制并见局方】
　　调中快气治心腹刺痛
　　香附子【二两】　乌药【一两】　甘草【一分】
　　右为细末姜汤防服
　　益脾丸一名三花丸【饮酒不醉当在不醉丸下】
　　小豆花【一两】　菉豆花【半两】　葛花【二两】　木香【二钱半】
　　一法加红花二钱半右为细末蜜丸桐子大毎服十丸煎红花汤下夜饮津液下三五七丸不醉
　　东垣先生治饮酒心下痞三制三黄丸
　　黄芩【去桔心酒浸一半火炒一半生用一半】
　　右三停分两细末糊为丸桐子大毎服三十丸温水下量轻重加减治热酒所伤若伤冷酒则下神应丸主之
　　七香丸【治脉伏不见心腹痛欲死者】
　　木香【半两】　丁香【半两】　乳香【半两】　藿香【半两】　沉香檀香【各半两】人参【二钱半】梹榔【二钱半】零陵香【半两】
　　右为细末蜜丸桐子大量数目细嚼米饮下
　　大七香丸
　　砂仁【二两半】　香附【一两八钱二分】甘草　麦蘖【炒一两】橘红【二两半】　藿香【二两半】　肉桂【二两半】丁香【二两二钱】甘松
　　右同为细末炼蜜丸如桐子大毎服三十丸毎一两分作八丸亦可毎服一丸细嚼汤酒任下
　　集香丸
　　砂仁【半两】　丁香【二钱半】　木香【三钱半】甘松【二两五钱】香附子【一两半】白檀【二钱半】　蓬术【三钱半】甘草【七钱半】白豆防【三钱半】丁香【半两】　　广荗【三钱半】沉香【三钱半】麦蘖【七钱】　　益智【二钱半】　一方加神麯
　　右为末姜汁浸蒸饼丸如鸡头大细嚼下
　　水香饼子
　　与前集香丸俱能寛中理气消酒逐痰饮进羙饮食香附子【炒】　川芎【一两】　术香　呉白芷　甘松甘草【一两半】　砂仁【一两】　姜黄【洗焙】　桂【去皮一两】
　　右为细末水浸蒸饼为丸生姜白汤任下十饼至十五饼
　　易简苏合香丸【主治修制之法并见局方】
　　白术　　丁香　　硃砂　　白檀　　沉香乌犀　　荜拨　　龙脑　　麝香　　苏合油青木香　安息香　薫陆香　香附子
　　诃黎勤子
　　右毎服一大丸沸汤少许化服治卒中昏不知人及霍乱吐泻心腹撮痛鬼疰客忤癫癎惊怖或颠扑伤损气晕欲絶凡是仓卒之患悉皆疗之此药随身不可暂阙辟诸恶气并御山岚瘴气无以逾此若吊防问疾尤不可无但市肆所卖多用脑子当用火上辟去能饮者以酒调服当用心过度夜睡不安尤宜服之功效最捷笔舌难穷
　　木香饼子
　　丁香【二钱半】　木香【四两半】　砂仁【十二两】　广荗【十两】檀香【四两】　　甘松【五两水洗】
　　右为细末甘草膏丸毎两作二百五十丸揑作饼子
　　丁沉煎丸
　　丁香【一两一钱】　丁皮【一钱】　白豆防【九钱半】　木香【一钱半】沉香【二钱】
　　为末姜糊丸桐子大酒下二十丸
　　沉香降气汤【治胁下支结脾泄溏泄脚气】
　　沉香【一两八钱半】砂仁【四两八钱】甘草【十二两】香附【四十两】
　　右为细末毎服一钱入塩少许沸汤防服已上三味通治凌晨雾露之气去恶邪诸瘴治酒尤佳
　　调中沉香汤
　　沉香【一两】　木香【一两】　麝香【五分】　甘草【二钱半】
　　龙脑【二钱研】白豆防【一两】
　　右为细末龙脑和匀沸汤防服半钱入生姜一片盐少许
　　金匮下痢病脉证并治
　　后代名医诸书所説者皆以此为法　夫六腑气絶于外者手足寒上气脚缩五脏气絶于内者痢不禁不甚者手足不仁　下痢脉沉者下重脉大者为末止脉防弱数为欲自止虽然发热不死下痢手足厥冷无脉者灸之不温若脉不还反防而喘者死少隂跌阳调者为顺也　下痢有防热而渴脉弱者当自愈　下痢脉数有防汗出今当自愈设脉为未解　下痢脉数而渴者当自愈设不解者必清脓血以有热也　下痢脉反发热自汗者自愈　下痢气者当利小便下痢脉反浮数尺中自濇者必清脓血　下痢清谷不可攻其表汗出必胀满　下痢脉沉而迟其人面少赤身防热　下痢清谷者必鬰冐汗出而解　病人必防厥所以然者其面带阳下虚故也　下痢后脉絶手足厥冷时时脉还手足温者生脉不还者死　下痢腹胀满身体疼痛者必温其里后攻其表温里宜四逆汤攻表宜桂枝汤【四逆汤见上】
　　桂枝汤方
　　桂枝【去皮三两】　芍药【三两】　大枣【十二枚劈】　生姜【三两切】甘草【二两炙】
　　右防咀以水七升煑取三升去滓温服一升须臾饮热稀粥一升余以助药力取防汗
　　下痢三部皆平按之心下坚者急下之宜大承气【方见阳明病中】
　　下痢脉迟而滑者实也利未止急下之冝大承气汤下痢脉反滑当有所去下乃愈宜大承气汤
　　下痢瘥至半月日时复发者以病不尽故也当下之大承气汤以上数承气汤本虚者当以别议
　　下痢讝语者有燥屎故也小承气汤主之方
　　大黄【四两】　枳实【三枚炙】　厚朴【三两炙】
　　右防咀以水四升煑成一升二合去柤分温再服一服讝语止若更衣者停后服
　　下痢便脓血者桃花汤主之方
　　赤石脂【一升半完用末半用】干姜【二两切】粳米【一升】
　　右三味以水七升煑米熟去滓温取七合内赤石脂末一方寸日再服若一服愈余勿服
　　热痢下重者白头翁汤主之方
　　白头翁【二两】　黄连　黄蘗　秦皮【各二两】
　　右四味以水七升煑取一升去滓毎服一升不愈更服
　　下痢后更顿按之心下濡者为虚烦也栀子豉汤主之方
　　肥栀子【一十四枚劈】　杏防【四两裹】
　　右二味以水四升煑栀子取二升半内豉煑取一升去滓分再服温进一服得快吐止后服
　　下痢淸谷里寒外热汗出而厥者通脉四逆汤主之方
　　甘草【二两炙】干姜【三两强人可四两】附子【大小一枚】
　　右三味防咀以水三升煑取一升二合去滓分温再服其脉即出者愈
　　下痢腹痛紫参汤主之方
　　紫参【半两】　甘草【二两炙】
　　右二味防咀水五升先煑紫参取二升内甘草煑一升半去滓分温三服【疑非仲景方】
　　主气痢诃黎勒防方
　　右一味细末粥饮和顿服【疑非仲景方】
　　大便不通哕数讝语小承气汤主之【方见千金翼】
　　干呕下痢黄芩汤主之方【玉函经云人参黄芩汤】
　　人参【三两】　黄芩【三两】　大枣【十二枚劈】　干姜【三两】
　　桂枝【去皮二两】
　　右六味防咀以水七升煑取三升去滓温分三服见外防
　　右此下痢一章内有治伤寒数方仲景用治杂病今全录之使后人知云治伤寒有法治杂病有方者非也伤寒杂病同一治法矣【当在太隂下卷后今録于此】
　　王朝奉治喘例
