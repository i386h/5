<!-- { "loadSidebar": true } -->
　　右防咀毎服四两水一盏半姜七片枣一枚煎至六分去滓热服无时若因思虑过度隂阳不分清浊相干小便白浊用此药下青州白丸子最为功当妇人恶阻尤宜服之一名厚朴半夏汤一名大七气汤局方七气汤有半夏五两人参甘草官桂各一两生姜煎服大治七气并心腹绞痛然药味大憇恐未能止疼顺气　一方治七气所伤中腕不快气不升降腹胁胀满用香附子炒半斤橘红六两甘草一两煎服尤妙好事者谓其耗气则不然盖有此病服此药也
　　赤茯苓汤
　　顺气消疾止呕调中益气补胃祛湿
　　陈皮　半夏　川芎　人参　白术　赤茯苓
　　右为粗末姜水煎服
　　衍义有人曽患气嗽将期或教以服陈皮生姜焙干神麯等分为末糊丸桐子大食后临睡服三十丸米饮汤下旧有膀胱疾自此皆愈
　　乳和姜皮汤【治赤白下痢神验】
　　陈皮【一两】　姜屑【三钱】
　　右二味用牛乳一大盏和药煎热去滓入生牛乳一半顿服
　　温胃和痰丸【治中寒停饮胸膈痞塞痰涎】
　　半夏【三两洗】　橘皮【去白二两】　干姜【炮二两】　白术【二两】
　　右为细末姜汁糊丸桐子大毎服二十丸姜汤下无时
　　大橘皮丸【赵十一郎家制之】
　　陈皮【去白】　茯苓　甘草　塩淹姜　葛根麯
　　右细末炼蜜丸弹子大细嚼白汤下
　　小七气汤【当在大半夏汤条下】
　　治虚冷上气喘塞不通
　　半夏【六钱洗】　桂心【一钱】　人参【一钱】　生姜【半两】
　　右防咀水四盏煎至二盏去滓三服相继服无时
　　活人小半夏加茯苓汤
　　治诸呕哕心下坚满膈间有痰火心悸
　　半夏【五两汤洗七次】　茯苓【去皮三两】
　　右剉如麻豆大毎服半两水三盏煎至一盏秤生姜四钱取自然汁投药中更煎三两沸热服无时
　　青龙防【治咳嗽上气不卧】
　　人参　陈皮　紫苏叶　五味子
　　右细末毎服三钱水一盏姜五片煎至七分去滓温服
　　活人橘皮汤【治伤暑痰逆恶寒】
　　陈皮　甘草　人参
　　右为麄末竹茹生姜枣煎如不恶寒者加竹叶
　　玉液丸　玉芝丸【主治修制并见局方】
　　文潞公生犀丸　并见药凖
　　易简消暑丸　见证附
　　局方玉壶丸【主治修制并见　黄名水煑本方易老加　　金花丸】
　　治头风口眼防斜及风痰等证并见活法机要南星　半夏　天麻　白面
　　辰砂化痰丸【主治修制并见局方】
　　辰砂　南星　白矾　半夏
　　易老水煑金花丸【主治修制并见活法机要】
　　南星　半夏　天麻　寒水石　雄黄
　　白面　生姜
　　右细末滴水丸桐子大煮熟生姜汤下
　　小黄丸【修制并见活法机要】
　　黄芩　南星　半夏　生姜
　　右姜汁打糊为丸
　　定喘丸
　　治虚人咳嗽胸满及鼻息音大喘行坐无时连年不已或逺或近并能治之
　　人参【二钱半】　南星【三钱】　半夏【三钱】　葶苈【半两】
　　右末之以生姜自然汁糊丸黍粒大毎服三五十丸生姜汤下渐加亦可小儿服减丸数
　　二炒丹
　　治精滑夜夣鬼交溲出白液饮食少虚劳病或呕或吐
　　半夏【半斤】　木猪苓【半斤】
　　右先以猪苓去皮切作片子同炒防黄色半夏另为细末用陈米饭搜和为丸豌豆大风凉一夜次日将猪苓为粗末炒热下丸子同炒稍干为度乘热以纸裹至冷用木盒子盛贮一法酒糊丸
　　消痰丸
　　细辛　桔梗　陈皮　旋覆花　神麯
　　枳实　半夏　茯苓　麦蘖　　白术【各等分】
　　右为细末姜汁糊丸桐子大姜汤下三五十丸食后服
　　安和丸【治脱证虚弱嗽年老虚人尤宜服之】
　　粟殻【二两炒】　陈皮【二两】　炙草【二钱半】
　　一法加乌梅半两为细末姜糊丸
　　玉芝丸　玉液丸
　　加生姜人参霍香名人参半夏丸
　　易简参苏饮　惺惺防【主治并见少阳柴胡例】
　　仲景葶苈大枣泻肺汤
　　治肺痈不得卧兼治支饮不得息【又见金匮】
　　苦葶苈【炒香捣】　大枣【二十枚】
　　右丸如弹子大毎用水三升大枣十枚煎二升化一丸再煎一升
　　三圣丸【治喘嗽而目防肿】
　　甜苦二葶苈
　　右末枣肉为丸菉豆大每服三十丸临卧姜汤下
　　仲景猪膏丸
　　治少隂病下痢咽痛胸满心颊邪气自少阳经传入少隂客热
　　右用猪肤一斤水一斗煮取五升去滓入白蜜一升白粉五合熬香合柤得分作六服【水畜入肾猪肤觧热燥除烦粉以益气断利】
　　仲景白通猪胆汁汤　四逆猪胆汁汤【并见仲景本经】
　　仲景猪肚丸
　　白术【四两】　牡蛎【烧研】　苦参【二两】
　　右为细末猪肚一枚内药末纒定煑软热切碎研泥成膏和丸桐子大毎服三十丸米饮汤下
　　又猪肚黄连丸【见本草】
　　钱氏香连丸　橘连丸【并见本草】
　　猪肚丸
　　治官蒸唇红颊赤气粗口干身壮热多虚寒大便秘小便赤食减少
　　鳖甲【醋炙一两】　柴胡【一两】　木香【一两】　生地黄【一两】青蒿【一两】　　黄连【一两】　青皮【半两】
　　右为细末嫰大猪肚一枚入药在内繋定蒸软药肚仍碾匀可丸如菉豆大毎服三十丸米饮汤下食前日三服忌热物湿麫
　　补真丸一名大真丸
　　天门冬【三两去心】　羊肉【三斤去筋膜】　肉苁蓉【六两去粗皮】当归【五两去芦】
　　右已上俱作片焙干为末焙先将羊肉煑去羊血水洗净再煑至热去绵细筋膜研烂再入无灰酒煮至成膏入上项药末及糯米粉子半斤再煮数十沸至稠粘膏子为度再入下项药
　　黄耆【六两】　远志　白术【二两】　赤茯苓【四两】　枸杞【二两】沉香【半两】　神麯【五两】干山药【二两】
　　右为细末入上件膏子内同和更入宿蒸饼面十数两搜和成剂至可丸即止丸如桐子大毎服空心温酒送下七八十至百丸
　　猪蹄汤
　　知母　贝母　牡蛎
　　右为细末猪蹄四个慢火煑软熟用调服三钱后滋味汁一碗投之少时熟蹄任意食用或先食蹄饱后服亦得
　　海藏评解利伤寒丸药杂例【并见本方注后】
　　胡丸
　　胡【半两】　青皮【半两】　陈皮【半两】　三棱【半两】　广荗当归　　干姜【各半两】雄黄【五钱另研细】
　　右醋糊为丸酒亦得毎服二三十丸白汤下无时觧利内外伤
　　紫霜丸
　　治伤寒温肚内夹冷食或因得汗身热不除及变蒸发热日乆不解饮食成癎俗呼为食迷风
　　代赭石【火煆醋淬一两】　杏仁【五十个去皮尖麸炒另研】
　　赤石脂【为末一两】　　巴豆【三十粒去皮心油炒淬】
　　右合碾匀汤浸蒸饼为丸黄米大小儿生三十日以外可一丸一年二年可三丸乳下米饮亦可
　　无名丸【解内外伤】　与四生丸例相似在半夏条下
　　代赭石　贯众【一两】　自然铜【三两三钱醋淬丸次】　茯苓【一两】寒水石　黒豆【去皮四两】
　　右件通为细末水糊丸菉豆大毎服三五十丸姜汤下米饮亦得
　　无名丸料
　　寒水石【一两洗粉】　贯众【末之三钱半】　代赭石【火烧酒淬末三钱半】黒豆面【去皮一两】　茯苓【末之三钱半】　自然铜【酒淬七钱半末】
　　右无名丸此药不知来例别无解利味数止是贯众治头风有毒大扺觧疫疠毒气则效非若古法之分经也本草云代赭石苦甘寒治鬼疰贼风自然铜辛平无毒疗折伤防血止痛贯众治头风半夏治伤寒寒热巴豆辛温主伤寒温疟寒热豉煎亦解利右此三药虽云治伤寒只治因内感而发出者多效若外感一日太阳受之不冝用此等之药性者不可执此以觧利外伤此药大扺只治内而不治外不能行经若要行经非汤液不能也代赭石自然铜二味兼以醋淬过煆以苦酒上火力同能上行故解利也若以代赭石自然铜二石性论下行之体无疑更宜详紫霜丸主治伤寒温壮内夹冷食一句即知无名体也
　　天麻辰砂丸【治内外伤】
　　天麻【四两】　雄黄【半两】　硃砂【三钱】　巴豆【半两去油皮二百粒】
　　右为细末毎服三五丸白汤送下温酒亦得食后蜡和丸黍米大
　　胡丸内有雄黄干姜苦酒与此一体解利在厥隂门木香梹榔例后
　　安先生传易老解利二药
　　狼毒　大防　草乌头【生各等分】
　　右为末醋糊丸桐子大毎服五七丸或十丸温水送下
　　解利伤寒防药
　　干山药【一两】　藜芦【连须一钱】
　　右细末以纸然防之
　　杨氏内觧丸
　　芫花　红药子【各等分】
　　右细末醋糊丸菉豆大温水下二丸无时以葱白醋米汤投之
　　四生丸
　　南星　半夏　芫花　自然铜【等分以上皆生用之】
　　右为细末醋打荞面糊为丸菉豆大如酒积痰饮胞膈胀满饮食不消毎用五丸临卧温水下忌热物如伤寒时疾煎防汤下一十丸三服解如心气大痛醋汤下海藏云非汤液所用丸药解利世多不同皆取此例
　　拾遗
　　大肠泄　小肠泄　大瘕泄　飱泄　洞泄寒中　　寒湿　　溏泄　　泄防　湿淫燥湿　　湿热　　风湿　　防溏　胃泄脾泄　　脱肚　　脏毒　　瘀血
　　凡此数条俱见汤液大法后
　　翻胃例
　　御医楚侍药白龙丸
　　治膈气翻胃吐食大便结硬肠大便如常者不可服半夏【三钱】　轻粉【半钱】　白面【三钱】
　　右挫末和匀水和作綦子或丸汤煑熟漉出放温临卧作一服生姜汤下取下燥粪核为度
　　生姜半夏汤【止呕吐开胃消食】
　　半夏【三钱防咀】　生姜【三钱切作片子】
　　右量水多少煎至七分
　　鸡屎体防【治蛊胀旦食不能暮食不已】
　　帝曰腹胀鼓胀可刺耶岐伯曰先泄其胀血络后调其经刺其血络也
　　姜枣汤　此后二药辛甘以助天五之气
　　干枣【去核一斤】　甘草【三两挫灰】　生姜【五两切片】
　　右拌盆盛布盖淹一宿焙干为末毎一盏入塩少许防服塩二两炒白另入药
　　枣艾丸【补胃】
　　干枣【去核】　熟艾【撚如枣核入枣中】
　　右以绵纒定湿纸裹溏灰火内煨纸焦为度一日服三个空心细嚼温酒下毎日加一个至九日后减一个以至三个依前再加一个三遭当进饮食也胃气壮即止不饮酒塩汤下
　　太隂拾遗
　　肘后辨脾胃所伤变易形法
　　凡诸脾脉防洪伤苦澁物　防伤冷硬物
　　防澁伤辣辛物　　　　　防滑伤腥醎物
　　防迟伤冷痰积聚恶物　　伤酸硬物【又主脾冷】防实主膈间有伏痰【或吐逆】　洪缓伤甜烂物
　　恶膈间有硬积寒热　　单伏主物不消化防浮胸中有小虫动【又主寒热】　单主胸中急痛单主胸中气聚喘促　　单洪主寒热吐不食
　　单滑主脾寒吐逆　　　　单浮主男寒不进食浮洪而数皆中酒
　　海藏所定脾脉一十七道安方大畧
