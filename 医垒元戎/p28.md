<!-- { "loadSidebar": true } -->
　　右细末炼蜜丸桐子大毎服三十五丸温酒下
　　乌白散【治大风徧身生疮累医不效者】
　　白花蛇【酒浸焙干三两】　乌蛇【同上】　地龙【三两去土】
　　白芷【二两】　细辛【去上】天麻【各一两】荆芥【二两】
　　当归【一两】　蔓荆子【二两】　苦参【二两】　杜蒺藜
　　不灰木　菖蒲　天门冬【去心】　　红芍药
　　定风草　川芎　胡麻子【炒】　　何首乌
　　木鳖子【去皮油】　　羌活　　　　草乌头
　　苍术【制各二两】威灵仙【去上】甘菊花　　沙苑蒺藜木贼　　甘草　　沙参　　　紫参【各二两】
　　治细末毎用二三钱温酒调服日二三服忌动风之物并房事
　　大偻方阳气者精则养神气则养筋开阖不得寒气从之乃生大偻
　　羌活　防风　细辛　附子　当归　甘草川芎　续断　白芍　白术　桂　　麻黄黄耆　熟地黄
　　此药当与鲁山骨碎补丸相表里
　　仲景旋覆花条下注痤疿二证
　　龙蛇散
　　治风虚顽麻遍身白癜紫癜瘾疹痒痛者
　　白花蛇【去骨炒】　乌稍蛇【去骨炒】　萆薢
　　天麻　骨碎补　金毛狗脊　自然铜【醋淬】
　　黄耆　枫香【研】　地龙【去土】　　草头乌【塩水浸各一两】乳香　没药【各三钱】麝香【二钱】
　　右细末酒糊丸桐子大毎服一十五丸酒下食后为细末酒调亦得内有佐经丸亦可例草乌后
　　复肌丸
　　治肺气赤白癜蜜痒耳鸣瘫痪口眼防斜
　　白花蛇【酒浸去骨】　乌蛇【同】　天麻　牛膝【酒浸一两】白附子【炮】　　白僵蚕【各一两半】　　白芷【一两】
　　右为细末炼蜜丸桐子大硃砂为衣毎服二十丸温酒下
　　退风散
　　治痹肺风攻注皮肤瘾疹痛痒一切肺风
　　苦参　白蒺藜
　　右等分为细末酒调下食后
　　黄蘗例
　　大鳯髓丹
　　半夏【炒】　木猪苓　茯苓　红莲蘂
　　黄蘗【炒二两】缩砂仁【一两】　甘草【半两】　益智仁【各一钱半】
　　治心火狂阳大盛补肾水真隂虚损心有所欲逮于盛动应之于肾疾于施世固真元防心火益肾水大有神效
　　正鳯髓丹
　　黄蘗【二两】　缩砂仁【一两】　甘草【半两】
　　经云肾恶燥以辛润之缩砂味辛以润肾燥又云急食苦以坚之黄蘗味苦以坚肾水又云以甘缓之甘草味甘以缓肾急又云甘补之甘味以生元气古人云泻心者非也乃泻相火益肾水之剂若以黄蘗泻心火则黄连当泻何经【二药并用酒主糊为丸如桐子大温酒下三十丸晨服】
　　小鳯髓丹【一名养真丹】
　　甘草【一两】　黄蘗【二两】
　　栀子金花丸　即活人解毒汤也
　　加芦防沈香为芦防丸青黛为衣　去大黄加防风为五黄丸　加连翘为连翘金花丸芦荟丸治小儿疳热发黄糊丸黍米豆大温水下二十丸无时
　　解毒丸
　　治大小积热咽防目赤痈肿心忪不安中暑发热渴寒水石【一两六钱】　青黛【八钱】　石膏【一两一钱已上各研细】
　　右和匀蒸饼丸鸡头子大毎服一二丸新水化下姜汤亦得
　　抜毒丹【一名抜毒散】
　　治肉色变赤四肢胞背防走焮热肿痛
　　黄栢　甘草【各一钱】石膏【二钱】　寒水石【七钱】
　　右细末水调扫
　　海藏云子观此方极有理不惟外治内治亦效量儿大小以水调服方寸匕更与扫之内外俱治也凝水泄肾石膏泄三焦大热黄蘗又治命门相火之本甘草以消毒缓急所以多效故入小鳯髓丹例
　　固元丹
　　治血枯大脱血崩中漏下不止房屋过度气竭肝伤五心烦热或劳保真益血脉尺中及三部而实膏粱有余者主之
　　黄蘗【四两】　生地黄【三两】　缩砂仁【二两】　益智仁【一两】甘草【生用二两】
　　右为极细末滴好醇酒为丸桐子大每服三十丸空心淡益汤下渐加至八十丸以意消息治之加真续防二两治心火加黄连一两治风加当归川芎各一两代赭为衣
　　易老珍珠丸
　　黄蘗【二两】　蛤粉【二两】
　　右剉黄蘗新瓦上炒细末水凢塩酒温任下治阳盛隂虚精不禁之竒方也
　　秘真丸
　　红莲蕋【一两】　益智子【一两】　猪苓【半两】　缩砂仁【一两】半夏【半两】　　黄栢【一两】　　茯苓【一两酒浸隂干】
　　右细末蒸饼丸桐子大毎服五十丸空心米饮下
　　保真丸【脱精命门相火盛服此方上之】
　　黄蘗　黄连　黄岑　栀子　大黄　缩砂仁甘草　生地黄　白茯苓　　益智　人参地骨皮　莲子皮
　　右为细末生地黄汁糊丸桐子大
　　贺兰先生解毒丸【一名保命丹一名化毒丹】
　　善治毒诸药山岚瘴气鱼果肉麫莱毒冬丹毒夏月暑毒伤寒余毒小儿疹疮防毒热毒防痹急毒凢有名之毒悉皆治之
　　黄蘗　管仲　茯苓　蓝根　干葛　地黄雄豆　甘草　滑石　缩砂　隂地厥
　　薄荷【各二两】　　山豆根　土马鬃　　豆粉益智　大黄　寒水石【生】紫河车　马勃
　　龙胆　白僵蚕　百药煎　山栀子【各一两】
　　右为细末炼蜜丸毎一两作十丸细嚼新水下一丸津咽亦得　小儿惊风薄荷汤下　或蜜水浸蒸饼为丸亦可夏月尤宜时服永无热病冬服无伤寒防云贺兰仙人也有日帝问曰朕闻卿能防化瓦烁为黄金然否公雍容对曰陛下贵为天子冨有四海臣愿以尧舜之道防化天下帝惭　子尝以此推之先生望明君犹存此心术后之人当如何耶
　　清心丸
　　黄蘗【生二两】麦门冬　龙脑
　　一法加天门冬黄连　右细末炼蜜丸桐子大毎服十丸麦门冬酒下薄荷汤亦得
　　钱氏泻心汤【泻丁也】　赤散【泻丙也】
　　火府丹【丙丁俱泻】
　　黄芩【一】黄连【一】生地黄【二】木通【三】
　　右细末蜜丸桐子大每服二三十丸温水临卧
　　经进十精丸
　　赐紫金鱼袋监中岳重福宫臣览诸方一千余卷检见此方其功大如臣服半料多病眼昬而复明气冲而实四肢轻徤百节舒畅万病消除臣今进方于后【皇祐二年正月进】
　　枸杞【天之精】熟地黄【地之精】干山药【土之精】兎丝子【金之精浸】桂【木之精】　栢子仁【隂之精】甘菊花【阳之精】肉苁蓉【水之精浸】茯苓【千年之精】汉椒【火之精】
　　右件十味各拣净择制造如法捣罗为细末就药酒打糊为丸桐子大毎服二十丸茶酒塩汤任下空心日进二服男子元气损耗精神虚弱面色痿黄肢体疫乏脐腹久冷五淋损伤夜梦遗精五劳七伤上实下虚行歩艰难小肠疝气肾虚脚弱及妇人子宫久冷血气滞多真胎石结饮食无味四肢沈困夜梦难分脐腹虚痛心疼头痛此药服之立有神效
　　神仙六子丸
　　治男子血气衰败未及五十歳髪班白若服此药百日黒如漆
　　兎丝子　金铃子　枸杞子　覆盆子
　　五味子　蛇床子　何首乌　舶茴【各一两】
　　牛膝　　地骨皮　木【各一两】熟地黄【三两】
　　右蜜为丸毎服五十丸空酒下要髪黒前件药内别加人参茯苓石菖蒲各一两忌萝卜生韮薤菜蒜
　　十补丸
　　治男子肾藏虚精气寒滑妇人血海冷经衇不调除寒湿养脾胃手足温和
　　胡索　胡芦巴　破故纸　茴香　川芎附子　　桂　　　当归　　紫巴防
　　肉苁蓉
　　右等分酒糊为丸毎服三五十丸温米饮下空心食前酒塩汤亦可
　　神虚五味子丸【主治修制并见局方】
　　治妇人五淋小便赤
　　古方鹿角霜丸乃骊珠太和之祖也并见汤液本草白胶条下白胶阿胶皆鹿角胶也
　　太和膏
　　刘快活仙进方补其壮下元治本藏虚弱进食强筋骨助脾胃补损伤久服延年益夀长生不老消除百病
　　当归【酒浸】　川芎【四两】　苁蓉【酒浸四两】　舶茴【六两】
　　川楝子　破故纸　猪实子　　远志【去心】
　　白术【各二两】防白【十根】　韮子【三两】　　胡桃【五十个切作片】黄蜡【一两半】白茯苓　枸杞子　　胡芦巴【各三两】
　　右用鹿角三十斤东流河水三十担铜灶铁锅二只靠鹿顶截角用赤石脂塩泥于截动处涂固之勿令透气于甑内煎一炊时用马蔺刷就热汤刷去鹿角上血刺尘垢讫可长三四寸截防鹿角外将前件药一十六味拌和匀停先铺一层角于锅内角上铺一层药如此匀三层铺之将河水添在药锅内其水于角上常令髙三寸无烟木炭熬令常小沸勿令大沸外一锅内专将河水煎汤亦勿令大滚如药锅内水积下却与热汤内取添上令三寸却取河水添在热汤内续续倒添至二十四时住火候冷时将鹿角捞出用白绢滤取汁其药滓不用外将药汁如煎法再煎更不用加水如膏滴水不散凝结方成
　　骊珠丹
　　鹿角霜　白茯苓【一斤】　泽泻【四两】　白龙骨【二两水飞】
　　再同为细末以醇酒一斤镕开太和膏六两入炼蜜四两更熬令匀搜和前药成剂丸如桐子大毎服三十七丸空心温酒下渐至百丸其效不可具述海藏云大抵益阳之药本为命门相火衰阳事不举有误子孙计故圣贤著书立意扶虚补不足也后人躭嗜色欲防身夭命惜哉
　　肾气内消丸
　　山茱萸　食茱萸　马蔺花　川楝子【炒】
　　陈皮　　呉茱萸　茴香　　木香【各等分】
　　右为细末醋糊丸桐子大毎服二三十丸空心塩汤送下
　　又方
　　青皮　川乌　葫芦巴　萆拨　木香
　　茴香　红皮　破故纸　桃仁【各等分】
　　右细末酒糊丸桐子大每服三十丸塩汤下
　　金铃子丸【治小肠气疼不已或肿徧火】
　　金铃子　茴香　当归　葫芦巴　蝎稍【各等分】
　　右为末酒调下一二钱
　　枳殻五倍丸【治痔漏】
　　枳殻【炒】　五倍子【炒各等分】
　　右蜜丸空心温酒下三五十丸一本枳殻五两五倍子一两蜜丸米饮下
　　硕夫枳殻茴香丸
　　枳殻【二两麫炒去攘另为末】　茴香【一两另为末塩炒】
　　好酒半碗入茴香末熬成膏子次入枳殻末丸桐子大却用龙骨末一二两磁鉢内培养服时去龙骨末毎服三十丸塩汤任下
　　又一法用
　　枳殻【二两】　茴香【一两】　龙骨【半两】
　　酒糊为丸如用噙五味子数枚咽津
　　香殻丸
　　枳殻【麸炒去皮】　茴香【炒黄各等分】
　　右为细末酒糊丸桐子大空心酒下二三十丸亦得
　　局方桔梗枳殻汤【主治修制并见本方】
　　易简枳殻汤
　　服之缩胎易产姙妇临月服之特有神效丈夫妇人寛中下气治肠中诸痛尤得其宜
　　枳殻【五两】　甘草【五两】
