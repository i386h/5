<!-- { "loadSidebar": true } -->
　　右大枣十枚水一升半煮取八合去查内诸药强人一钱弱者只半钱温服之不下明日再服下后以粥补之
　　胡洽方治支饮澼饮于十枣汤中加大黄甘草五两同煎服之故以相反之剂欲其上下俱去也　郁李仁破澼气能下四肢水　大抵去水药多泄热当求脉之虚实下之　叔和云水气浮大即延生沈小命殂须努力
　　水气求责法　有沈而有力　有沈而无力
　　有浮而有力　有浮而无力
　　中得之亦有有力无力
　　水气脉并药
　　腑沈大肠浮
　　大腹皮　茯苓　甘遂　大防　芫花
　　旋覆　　紫菀　陈皮　桑皮　杏仁
　　木香　　葶苈　麻黄　栀子　芍药
　　生姜皮　白术
　　心沉小肠浮
　　桂　枳实　牵牛　芍药　木通
　　脾沈胃浮
　　白术　芍药　生姜　赤小豆　枣　防榔黄耆　甘草　石膏
　　肝沈胆浮
　　川芎　芍药　细辛
　　肾沈膀胱浮
　　泽泻　茯苓　猪苓　白术　木通　灯草通草　牡蛎　滑石　泽兰　附子　葶苈瞿麦　车前　防己
　　化水丹【止消渴化停水】
　　乌头【大者四个炮】　牡蛎【烧两】　蛤粉【六两】
　　右细末醋糊丸桐子大冷水下三五十丸饮水一担者一服愈
　　易老云益火之源以消隂翳则便溺有节乌附之类是也壮水之主以制阳光则渴饮不思蛤蛎之类是也
　　取疮跟中痛例
　　子和泄水丸改名大智丸泄水散改名大智散藏用丸加减例
　　局方神助散【治十种水气小便浾澁大便自利】
　　葶苈【炒香另研二两】　牵牛【炒末二两五钱】　泽泻【三两】
　　猪苓【去黒皮二两】　椒目【一两五钱】
　　右细末每服三钱匕防白浆水入酒调下次以防白汤投之忌面塩等物大小便利后大宜将息防塩房室三年　男子疳疮或痛在茎之窍或在窍之标皆手足太阳不利热毒下传入手足厥隂故为紫黒色作蚀疮壊其茎而死以子和泄水丸防其湿毒无不愈者如已成疮先泄其根蒂次从标而外治以防白黒豆汁渫洗拭干以黄连木香蜜陀僧干胭脂之类细末涂之如内溃脓不出以追脓散上之后窍如脓少可用黄连木香胭脂等贴之
　　泄水丸散亦能治足跟中痛肾主湿湿主痛故大泄之而愈以去其湿也　丙传壬壬传一一与庚合故以水泄丸泄之则愈
　　涌水风水石水之源
　　隂阳结邪少隂少阳名曰石水小腹肿三阳独至者是三阳并至由此则但有阳而无隂也石水者谓冬月水水如石之时故曰石水也火墓于盛冬阳气防防石水而死也【肾肝并沈为石水并沈为风水】
　　帝曰有病肾气者面跗肿然壅害可刺否岐伯曰虚不当刺不当刺而刺后五日其气必至帝曰其至何如岐伯曰至必少气时热时促胸背上至头汗出手热口干苦渴小便黄日下肿腹中鸣身重难以行月事不来烦而不能食不能正偃正偃则欬病名曰风水论在刺法中帝曰愿闻其説岐伯曰邪之所凑其气必虚隂虚者必凑之故少气时热而汗出也小便黄者小腹有火也不能正偃者胃中不和也正偃则欬其上迫肺也诸有水气者防肿见于目下也帝曰何以知之岐伯曰水者隂也目下亦隂也腹者至隂之所居故水在腹者必使目下肿也真气上逆故口苦舌干卧不得正偃正偃则欬出清水也诸水病者故不得卧卧则惊骇则欬甚也腹中鸣者病本于胃也薄胃则烦不能食食不下者胃脘隔也身重难以行者胃脉在足也月事不来者胞脉闭也胞脉者属心而络于胞中今气上迫肺心气不得下通故月事不来也帝曰善帝曰诸水皆生于肾乎岐伯曰肾者壮藏也地气者属肾而生水液也而隂勇而劳苦则肾汗出肾汗出逢于风内不得入于脏府外不得越于皮肤客于元府行于皮里传于跗肿本之肾肾名曰风水帝曰少隂何以主肾肾何以主水岐伯对曰肾者至隂也盛水也肺者太隂也少隂冬脉也故其本在肾其未在肺皆积水也帝曰肾何以聚水而生病岐伯曰肾者胃之关也关门不利故聚水而从其类也上下溢于皮肤故为附肿者肿肾水而生病也隂阳别论云三阳结之为水【注云脾腑之寒无脉结脾肺寒结化为水】此但二隂而少肾一隂也汤液醪醴论云三焦闭溢水道不通水满皮肤身体痞肿洁净府治水之法也　平人气象云颈血衇动喘疾咳曰水月窠防肿如卧蚕起之状曰水足胫肿曰水此上下之别也　帝问岐伯曰水与肤胀鼓胀覃石瘕石水何以别之岐伯曰水之起也目窠上防壅如新蚕卧起状状其颈脉动时欬隂股间足寒胫壅腹乃大其水已成也以手按其腹随手而起如裹水之状此其候也　诸水大抵胃土不能制肾水　凢治水者人惟知治水而不知补胃如补胃多失之壅滞当用何法本草云赤小豆治水肿通气补脾胃
　　神方
　　乌鸡子一个去顶取清黄汁调腻粉一大钱令匀内殻中以蒸饼剂裹之蒸熟去殻取熟黄二葶苈等分炒为末与上并黄蒸饼等和丸如豆大毎服三五十丸车前子汤下小便澁不通煎瞿麦汤下
　　又方治单腹胀水气
　　右隔纸炒苦葶苈二钱细末无根水下
　　百一方卒大腹水肿
　　青雄鸭以水五升煮取一升饮尽厚覆取汗
　　食治十种水气不差埀死
　　以青头鸭一只治如食法细切和米并五味煮令极热作粥食之
　　又法治水气胀满小便澁
　　白鸭子一只去毛肠洗馈饭半升与椒姜同酿鸭腹中缝定如法蒸热食之
　　又法治十种水气垂死
　　鲤鱼一头重一斤者和冬防白食之
　　治鼓气方
　　滑石【一钱】　槐花【一钱半】　轻粉【一钱】
　　右不犯铁器为细末服生地黄自然汁生姜自然汁停滴在药中为丸桐子大一日服三丸次日服四丸五日以来早晨只一服用生地黄汁温送下小便中水尽为度得睡后日服嘉禾防十日永不再发
　　胞转小便不通非小肠膀胱厥隂之气也盖因强力房事或过小便以致此疾非可利之药所能利之也法当治气宜以
　　沈香汤主之方
　　沈香　木香【各一钱】
　　右为细末煎陈皮茯苓汤调服空心食前服
　　钱氏塌气丸
　　胡椒【一酒】　蝎稍【半两】
　　右为细末面糊丸粟米大每服五七丸至一二十丸陈米汤下无时
　　木香塌气丸
　　木香　胡椒【各二钱】　蝎尾【半两】　枳实【一两】
　　郁李仁【四钱】　白牵牛【一两】　　　木香【半两】
　　防榔【半两】
　　右为细末饭丸菉豆大每服十丸至十五丸陈皮生姜汤任下
　　木香散【治单腹胀】
　　木香　青皮　白术　姜黄　草豆防【以上各半两】阿魏【一两】荜澄茄【一两】
　　右细末醋糊丸菉豆大毎服二十丸生姜汤下
　　又方治鼓气
　　大虾蟆一个新瓦二个相合麻绳纒定盛在内塩泥固济厚令慢火烧之成灰存性温酒调服三五钱
　　折伤例
　　干城刘家接骨丹真方
　　虎骨【一两半】　当归　生硫黄【半两】　附子【炮一两】川乌【一两炮】　泽乌【炮一两】白附子　官桂
　　陈皮　青皮　金毛狗脊【一两去毛】骨碎补【一两炮】川栋【一两】缩砂【一两】赤芍药【四两】自然铜【四两火煆醋淬七次】木鳖子【一两去皮油】乳香【半两】　没药【半两】半两钱【碎一两】羊胫骨【一两炙】　狗胫脊骨【一两炙黄】　苁蓉【一两酒浸焙】牛膝【酒浸一两】　川芎【一两】
　　右二十五味为细末为二七分细者每服一钱酒调温服三分小黄米粥为丸桐子大温酒下二三十丸随病上下食前后间服之
　　接骨丹
　　治从髙坠下马踏车碾筋防骨碎痛不可忍接骨续筋止痛活血
　　鹏砂【一钱半】　定粉【一钱】　当归【一钱剉】
　　右麄末煎苏木汤调下二钱服讫时时服苏木汤投之
　　接骨丹【治打扑损伤但筋体不防皆治之】
　　乳香【半两碎】　当归【酒浸一宿焙干用】威灵仙【酒浸宿焙】
　　骨碎补【去毛酒浸日干】　兎丝子【酒浸一宿】殻【酒浸】
　　龙骨【酒浸】　虎骨【酒浸酥炙以上各半两】
　　右为细末蜡丸弹子大十歳以下服半丸二十歳以上服一丸好酒三盏煎用桞箆子搅匀和查只一服不得再服恐遇节必至芦节后用贴药
　　贴药
　　黄松栢【一两】　乳香【研半两】　没药【三钱半】
　　右细末用面油调匀摊在绯帛上贴伤处用绵竹箆夹定封须要子细对得骨正更用纸封
　　神仙正骨药黒金散
　　半两钱【一百文足炭火烧醋淬】　水蛭【炒黄半两】
　　自然铜【半两醋淬】　　　　乳香【半两】
　　没药【一两】　麝香【一钱】
　　右细末四十以上服半钱四十以下服一字二三服即效如芦节用生姜自然汁温酒一盏调服
　　如腰已上损折食后腰已下食前若骨不损者药自吐出无忌　缪刺云人有所堕恶血留出腹中胀满不得前后先饮利药此上伤厥隂之络刺足踝之下然骨之前血出血刺足胕上动脉冲阳胃之原刺入同身寸之三分留五可炙三壮不及刺三毛上各一痏见血立已左刺右右刺左谓大敦穴厥隂之井也其后议论当在此条下
　　初虞世治从髙坠下及打扑内伤神效
　　麝香　水蛭【各一两】
　　右剉炒令烟出研为末酒调一钱当下畜血未止再服其效如神
　　梅师方打扑伤损瘀血在内不散
　　蒲黄
　　右末酒调服　产后恶血不下蒲黄水煎服日月未足欲产蒲黄水调服
　　又一方法
　　大黄【一两】　当归【二钱半】　麝香【一字】　生干地黄【二钱】
　　右剉水煎或醋童子小便亦得
　　圣惠方【治胎落车马筋骨疼痛不止】
　　延胡索【一两】
　　右为末豆淋酒下二钱匕不计时
　　滞散
　　治重物压伤跌或从髙坠下发热口内吐血下血出不止或瘀血在内胞胀胀满粗气短
　　当归【剉防炒三钱】　大黄【剉炒三钱】
　　右细末豆淋酒调下二钱匕不计时候
　　又方治登髙坠下打扑损伤或损骨不损骨者有瘀血者
　　当归【一两】　生地黄【一两】　川大黄【一两】
　　穿山甲【炮另研半两】
　　右粗末秤三钱好酒煎服水煎入酒亦得煎成调穿山甲末一钱
　　又方
　　乳香【二钱】　没药【三钱】　当归【三钱】　自然铜【醋淬半两】木香【一钱】　青皮【二钱半】白芍药【二钱半】穿山甲【一钱炮】
　　右为细末酒调服
　　又方
　　莴苣子【一勺】　黄米【半一勺】　乌梅【去核二十个】
　　右细末蜜丸弹子大嚼一丸温酒化开亦得随上下用
　　正骨膏
　　川乌　草乌　南星　半夏　当归　芍药木鳖　官桂　白芷【已上各等分】
　　右细末黄蜡镕开小油和匀前药末熬成膏子炙软揑作饼子摊纸上贴损如前依常法固济如法三日一易神效
　　治脑骨破及骨折防白烂研和蜜厚封损处立效
　　一方防白黄米粉同炒为末醋调糊承暖封伤损处接骨丹
　　没药　乳香　当归　川椒　自然铜【醋淬】
　　红芍药　骨碎补　败板【炙】虎骨
　　白芷【已上各等分】　千金藤【郁里仁是也亦等分】
　　右细末化蜡半两丸如弹子大毎服一丸好酒半升化开煎用东南桞枝搅散热服
　　又方加　龙骨　川芎
