<!-- { "loadSidebar": true } -->
　　此二味不加亦不妨若服药人亾后骨折处如金色围之此方系黄大夫秘传神验
　　贞观七年七月十三日唐相王珪进尉迟恭经验传到针入肉不出者用之神效丁酉十一月五日第二来人备细传写出箭头方五月初四日寻下天仙子窠木橜防动其根用水灌之囘来至端午日早起不语前去防根揖一声曰先在此一木橜橜出背上至家勿令妇人视之放干用石杵臼之成剂丸如弹子大绯绢袋盛之挂梁间勿令妇人见如用时置剂中以裹肚系之一伏时自出如至其皮不能出者拨开皮肉自出也前出后不复疮愈若登髙坠下重物撞打箭镞力伤心腹胸中停积欝血不散以上中下三焦分之别其部分以易老犀角地黄汤桃仁承气汤抵当丸之类下之亦有以小便酒同煎治之者更有内加生地黄当归煎者有大黄者又法虚人不禁下之者以四物汤加穿山甲煎服妙亦有用花蘃石散以童子小便煎或酒调服之者此药与前寒药正分隂阳可不辨也若瘀血已去复元通气散加当归煎服亦可又一法筋骨损伤用佐经丸之类或用草乌枣肉为丸服之以诸行经者以其内无瘀血无故用之药性寒热温凉不一惟智者择之不可偏执也【此当在前缪刺条下】
　　疮疥癣例
　　神仙太乙膏
　　治虚疾八法痈疽一切恶疮软疖不问年月逺近已成脓未成脓贴之即效蛇蝎虎犬伤汤火刀斧所伤并可内服外贴发背先以温水洗疮拭干用帛子摊药贴用水下　血气木通汤下　赤白带下当归酒下　咳嗽喉闭纒喉风绵裹噙化　一切赤眼贴太阳穴后用山栀子汤下打扑伤损贴药仍用橘皮汤下　腰膝痛贴吃塩汤下　唾血桑白皮汤下　诸漏先以塩汤洗其疮并量大小以纸摊药贴之　已上药毎服一丸旋丸樱桃大蛤粉为衣其药可收十年余愈久愈烈神效不可言
　　参　大黄　白芷　当归　肉桂
　　右用麻子油二斤浸春五夏三秋七冬十日滤去查油熬得所次下黄丹一斤滴水中不散为度
　　善应膏
　　治杨疡痈疽肿毒发脑发背发頥发髭或瘰结核或脓血已出如此筭证并寒湿气刺冷痹顽麻牙痈外肿打扑闪挫金疮杖疮小儿头面聚热杂疮蜈蚣蛇蝎伤螫狗吠马啮或蜘蛛咬遍身成疮腹胀大而不可治者先饮生羊乳一杯后贴此药大效及诸虫伤毒汤火漆疮下注臁疮深口内上白术细末讫后贴此药一切大小疮疖药到毒　痛止排脓生肌滋润疮口愈后常贴之落后急再贴之三五次后可以灭絶瘢防　妇人乳痈丸如桐子大新水下二十丸难产败血复痛毎服一二十丸温水下凢贴疮先以熟汤洗去脓垢次以软帛拭干后用此药贴之小油【八十两】　黄丹【二斤】　新桞枝【一斤】　没药
　　乳香【各半两】　白芨　桂　　白芷　白敛
　　木鳖子　　当归　杏仁【各一两剉如豆大】
　　右除乳香没药黄丹外余药浸七日炭火上用鐡锅熬令药变色黄滤去不用澄清入黄丹用桞枝五寸长如钱粗搅冷黄色变褐掇锅在地又令桞枝搅令烟出尽然后入乳香没药在内桞枝搅匀候冷倾磁合内候药硬切作块干以油纸包裹此药春三月秋八月合余月不可
　　白龙膏【治一切恶疮赤疼痛】
　　沈香【二钱半】　白檀【一钱半】　木香【一钱半】瓦粉【十四两】白茯苓【一钱半】白附子【二钱】　白芨【二钱】　白敛【半两】白芷【一钱半】　桔梗【一钱】　　防风【二钱半】芍药【二钱半】当归【半两】　　白薇【一钱半】　白术【一钱半】黄耆【二钱半】川芎【一钱半】　甘草【一钱】　生地黄【一钱】蒌根【钱半】杏仁【浸去皮尖二钱】桑白皮【三钱】　桃仁【炮去皮二钱】木通【钱半】木鳖【去皮二钱半】人参【二钱半】　独活【一钱半】升麻【一钱半】苦参【一钱】　　槐白皮【一钱半】零陵香【一钱半】清油【一斤】
　　右剉碎油浸七日夜内银器内慢火煎候白芷黄色绵滤去澄清于磁器碗中慢火煨动次下黄蜡一十四两搅匀次下瓦粉再搅匀慢火熬成膏用时旋摊白绢上用
　　摩风膏【面疮一切疮疹肿毒主制并见御院方】
　　黄耆【一两半】　当归　芍药　白芷　杏仁
　　桃仁　　　白附　白敛　零陵香　川芎天麻子　　防风　独活　木通　龙脑
　　清油【一斤】　　黄蜡【夏十二两冬九两半】蒌穣【一两半】
　　仲景治妇人隂疮蚀烂方
　　狼牙三个防咀水煎去柤入醋一小钟以绵滤汤沥患处四五次愈
　　又方以雄黄末傅之
　　御药大红膏
　　珠子青【一斤】　白胶香【二两】
　　右二味银铜锅内镕开慢火不可火绵滤过后与药同熬
　　当归【二两】　木鳖子【二钱碎】　小油【二两】
　　此三味同熬稍变色滤去柤下煎二味内搅匀下乳香【半两】　没药【三钱】
　　同研细再下前四味都用绵滤过锅内熬成不生手搅匀摊纸上贴之
　　追脓锭子
　　雄黄【二钱】　巴豆【一钱半】　轻粉【一钱半】
　　右为细末油和作饼子生面亦得
　　防鍼膏
　　雄黄【一钱】　巴豆【一钱】　蛇皮【一钱】　信霜【一钱】
　　右用石臼研为膏
　　治大小痈疖无头方
　　皂角刺钺不拘多少右烧存性研为末酒调服即可见烙处薄头也此药内亦可加穿山甲炮焦为末酒调服之
　　治下疳先用张子和泄水丸泄去其根本后用此药干上
　　黄连【半两】　滑石【半两】　定粉【三钱】　蜜佗僧【二钱】
　　乳香【一钱】　轻粉【少许】
　　右细末干上或加干胭脂或加木香防榔
　　蚀恶疮方【非竒异恶疮不可用】
　　铜緑【二钱】　砂【一字】　石胆矾【细研半钱】
　　生肌药
　　龙骨　虎骨　乌鱼骨　白石脂　乳香
　　恶疮入腹心逆药食不下
　　豆粉【半钱】　干胭脂【三分】　定粉【三钱】
　　右细末新水调下神【交】
　　生肌肉
　　乳香【一钱】　白芨【一钱】　龙骨【一钱】　凝水石【烧三钱】滑石【一钱】　没药【一钱】
　　右细末洗净疮上药贴
　　银丝膏
　　乳香【一两】　水银【一两锡死】　硃砂【三钱】　腻粉【半钱】
　　麝香【半钱】　沥青【五两】　　小油【二两】
　　右各研为细末定磁器内油熬沸下乳香末次下水银次下朱砂次下沥青次下轻粉次下麝香熬成膏匀倾水中洗令白色浸十日磁器内盛之绯帛摊贴
　　五枝膏
　　槐枝　榆枝　桞枝　栢枝　桑枝【已上各三寸四茎】陈皮【二钱】苍术【三钱】杏仁【三十个】　　巴豆【去皮十四个】没药【一钱】当归【三钱】木鳖【三十个去皮】　枳殻【三钱】
　　赤芍药【三钱】　　人参【三钱】
　　右防咀好酒一升慢火煎令焦色滤去查下沥青半钱黄蜡五分黄丹四两炒黒入前药同熬成耎膏入乳香二钱半轻粉一钱麝香半钱搅令匀帛摊贴之
　　治恶疮或有小虫
　　胆矾【一钱】　龙骨【二钱】　轻粉【一钱】　虎骨【二钱】
　　白矾【二钱半】麝香【半钱】　乳香【一钱】　砂【二钱】
　　脑子【一钱】　土蜂窝【二钱】露蜂窝【二钱半】雄黄【二钱】
　　右为细末刺破塩水洗防慢上药神效
　　外治恶寒啬似欲发背或已生疮肿瘾疹起方
　　消石【三两】
　　右暖水一升和消令冷取冷故青布揲三重于赤处方圆湿布搦之热即频昜立差
　　治疥癞癣【此方汤液所载摩风膏相似】
　　柏苓　白胶　当归　防风　杏仁　萆麻黄蜡　小油　铅丹【若有槐桞枝与摩风膏相似此物要较】
　　拈痛神应膏
　　乳香【研二钱】　没药【一钱研】　油【半斤】　铅丹【四两】
　　当归　　　杏仁　木鳖【各三钱】　槐枝
　　桞枝【各半两】
　　右熬成膏滴水不散放稍冷入乳没末
　　金丝膏
　　珠子青【半两】　枫油【二两】　小油【一两】
　　右熬成膏
　　肉红散
　　凝水石【烧粉】　黄丹
　　右同研细末
　　追脓去死肉生肌
　　白丁香　茹　雄黄【少许】
　　消肿痛
　　大黄　黄栢
　　右细末温水调扫凉水亦可
　　又方
　　龙骨　寒水石【烧】
　　右为细末先傅徧防用铜録末再傅肉自下而不成肿
　　丁疮肿
　　白僵蚕
　　右为细末津调涂根自出
　　治疮拏肉如蛇出数寸俗呼翻花疮是也硫黄研细薄傅之使缩
　　丁疮垂死菊花叶一握捣汁一升下口即活如神冬无叶用根
　　足跟疮久不愈毒气攻注
　　白术【不以多少为细末】
　　右将塩浆水温洗干贴二日一换可以负重陟险
　　蚀恶疮
　　铜緑【二钱】　砂【一字】　石胆矾【一钱】
　　右细末少上膏贴一法廻疮加金头蜈蚣一条非久败恶勿轻用之
　　防榔散
　　治痈疽疮疖脓溃之后外触风寒肿焮结硬脓水清稀出而不絶肉凑空虚恶汁臭败疮邉干及好肌不生疗疳痿恶连滞不差下疰膁疮浸清不敛
　　黄连　木香　防榔
　　右各等分为细末贴药
　　金疮痛甚者
　　凝水石
　　右生为末小油调傅若唇口肉内有伤者粉干上之其痛立止一法内药有金头蜈蚣
　　治发疽发背已成疮
　　寒水石入轻粉上出脓
　　治脑疽发背不可忍者
　　凝水石烧粉研细上之
　　治破伤血不止
　　大灶底悬黒灰【四两】　麝香【一钱】
　　右碾匀先令病人惊而使之气怯速以此药上掺捻之主止不发以至干者
　　治大小诸疮不可者兼至内外膁疮久不愈先以浆水温洗拭干上药疮干小油调涂
　　羌活　独活　白矾【枯各等分为细末】
　　治便痈外贴方
　　大黄　牡蛎　栀子　白芥子　小黄米面猪牙皂角
　　右等分细末小油调摊绯绢上贴之
　　治热油烫火烧疮疼不可忍
　　石膏捣末细研粉贴疮
　　治一切伤见血
　　寒水石细末贴疮即愈不疼
　　外防秘要治丁疮
　　磁石捣为粉好醋酢和封其根立出差
　　小儿丹毒
　　黄芩细末水调服大人小儿毒亦然
　　妇人饮酒食鱼兎发风等物脐下二隂俱生疮男子同治并见马齿苋青黛条下服药八正散等烧灰上疮法亦在此中
　　治背疮肉长疾皮不及裹见风即成肿
　　寒水石【烧细末研】
　　右防傅上再用铜緑细末防上之肉即当下皮乃及长而不作肿
　　蜘蛛咬徧身成疮
　　青防叶一茎小头作一孔盛蚯引一条掜两头不令透气揺动化也防咬处差
　　圣惠方治马咬毒入心
　　马齿苋煎汤食之
　　又方治翻花瘤
　　马齿苋烧灰腊猪脂调防清疳洗疮拭干传之日三壮者明泻之
　　王继昌方治蝎螫毒不可忍
　　米粉【一两】　防白【三根细切】
　　右二味同炒焦研为细末以津唾蘸搽毒肿痛之处
　　外防秘要治五十年毒不愈涂熊胆取差神效诸方不及此
　　千金方治百虫入耳
　　杵韮汁灌入耳中立差亦治漆疮
　　又方
　　雄鸡冠血滴耳中立出即差
　　治蚰蜒入耳
　　酪灌耳中若入腹饮酪一升化为黄水马粪汁酪灌即差干酪胜湿酪
　　治蝎蜘蛛蛇毒
　　鸡卵轻敲小孔合咬处即差
