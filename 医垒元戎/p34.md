<!-- { "loadSidebar": true } -->
　　右三味相合温暖分三服平旦日晡各一服讫觉四肢有异风疾人多欲者加薏苡仁人参不能屈伸者加牛膝文潞公药凖所载外台荆沥竹沥法并大续命后竹沥法并见前
　　四季之风其伤人也各舍本藏先外后内难经云妄不受邪者乃是也
　　金匮要略中风厯节病脉证治【后代明医诸书所説皆取此为法】夫风之为病半身不遂或但臂不遂者此为痹脉微数中风使然寸口脉浮而则为寒浮则为虚寒则搏邪在皮肤浮者血虚脉络空虚邪贼不泻或左右邪气反缓正气即急正气引邪防僻不遂邪在于络肌肤不仁邪在于经即重不胜邪入于腑则不识人邪入于脏则舌强难言口吐涎沫
　　侯氏黑散【外台治风痼治大风四肢烦重心中恶寒不足者】
　　菊花【四分】　白术【十八两】　细辛【五分】　牡蛎【烧三分】桔梗【八分】　防风【十八两】　人参【三分】　白矾【枯三分】黄芩【五两】　当归【十八两】　干姜【三分】　川芎【三分】
　　桂枝【去皮三分】茯苓【去皮三分】
　　右十四味为散酒服方寸日一服初服二十日温酒下之禁一切鱼肉大蒜当宜冷食六十日止即药查在腹中不下也热食即下矣冷食自能助药【外台有钟乳二分无桔梗】
　　主癫癎方
　　大黄　干姜　龙骨【各四两】　桂枝【去皮一两】
　　甘草【炙二两】　　牡蛎【烧二两】　滑石　石膏
　　凝水石　赤石脂　紫石英　白石脂【各四两】
　　右十二味杵麄筛以韦囊盛之取三指撮井花水三升煮三沸去柤温服一升深师云大人风强少水惊癎瘈疭日数十发医所不治除热方效宜风引也
　　防己地黄汤
　　治病如强状妄行独语不休无寒热其脉浮者防己【一分】　桂枝【去皮三分】　防风【三分】　甘草【炙二分】
　　右四味防咀以酒一杯渍之一宿绞取汁取生地黄二斤防咀蒸之如粟米烂饭以铜器盛其汁更绞地黄等汁和分再服
　　头风摩散方
　　大附子【炮去皮脐】　盐【各等分】
　　右二味为散沐了以方寸摩脐上令药行
　　寸口脉浮而弱沈即主筋浮即主肾弱即主肺出入水中如水泻心歴节黄汗出故曰歴节
　　少阳脉浮而滑滑则谷气实浮则汗自出少阴脉浮而弱则血不足浮则为风血风相搏即疼如掣盛人脉濇小短气自汗出歴节疼不可屈伸此皆饮酒汗出当风所致节即疼身体块瘰脚肿如脱头短气温温欲吐者以
　　桂枝芍药知母汤主之
　　桂枝【四两去皮】　芍药【三两】　甘草【炙二两】　麻黄【一两去节】白术【五两】　　防风【四两】　生姜【五两切】　川子【三两炮去皮脐】知母【四两】
　　右防咀以水七升煮取三升去柤温服七合日三服
　　乌头汤治歴节疼痛不可屈伸
　　乌头【防咀以蜜三升煎至一升即取乌头】　甘草【炙一两】麻黄【去节】芍药　黄茋【各二两】
　　右四味防咀以水三升煮取一升去查内蜜煎熟温服七合不知再服之
　　治脚气冲心方
　　右以矾石二两将水一升五合煎数沸浸脚良
　　附方续命汤
　　治中风排身不能自収口不能言冒昧不知痛处或拘急不得转侧
　　麻黄【三两去节】　桂枝【去皮】　当归　人参　干姜石膏【碎绵裹】　甘草【炙各三两】川芎【一两】杏仁【十四枚去皮尖】
　　右九味防咀水一斗煮取四升去查温服一升当小汗薄覆被凭几坐汗出即愈不汗更服无所禁勿当风　姚云与大续命汤同兼治妇人产后去血者及老人小儿尤宜服　并治但伏不得卧欬逆上气面目浮肿古今録验方　范汪云是仲景方欠两味
　　三黄汤
　　治中风手足拘急百节疼痛烦热心乱恶寒不下食麻黄【去节五分】　独活【四分】　细辛【二分】　黄茋【二分】
　　黄芩【三分】
　　右五味防咀以水七升煮取二升去查分温三服一服小汗两服大汗心热加大黄二分腹痛加枳实一枚气逆加人参三分悸加牡蛎三分渴加括蒌根三分先有寒加附子一枚【见千金方】
　　八味丸
　　治风虚头苦极口不知味腹饥温中益精气附子汤方见风湿中见近效治脚气上入小腹不仁熟地黄【八两】　薯蓣【四两】　泽泻【二两】　山茱萸【四两】牡丹皮【二两】　桂枝【去皮三两】　茯苓【三两】　附子【去皮脐三两】
　　细末炼蜜丸桐子大酒下十五丸日再服加至二十五丸【易催氏】
　　越婢加术汤
　　治内极热则身体津脱腠理开汗大濡厉风下焦脚气并治之
　　麻黄【去节六两】　石膏【半斤】　生姜【三两切】　甘草【炙二两】大枣【十枚擘】　白术【四两】
　　右六味以水六升先煮麻黄再沸去上沫内诸药煮取三升去查分温三服恶风加附子一枚炮【见千金方】
　　风癎例
　　经云因母腹中感惊风气而得后成人至欲壮才发是其源也
　　五癎五兽
　　犬癎反折上窜犬叫肝也　鸡癎惊跳反折鸡叫肺也　羊癎目瞪吐舌羊叫心也　蛇癎弄舌摇头心也　牛癎目直视腹满牛叫脾也　猪癎如尸吐沫猪叫肾也　已上五癎重者死病侈甚者亦死　钱氏云大喜后食乳食多成惊癎　大哭后食乳食多成吐泻　服冷乳则青　食热乳则泻黄　男发搐目左视无声右视有声　女发搐目右视无声左视有声相胜故也别有发时证
　　炒香丸【并见局方】
　　后有蝎稍丸　一名灵砂归命丹
　　治小儿每一粒分作一十五丸每服二丸蜜水下此治脉有力内热无力外寒五生丸治之
　　鹤顶丹　硃砂丸　钱氏抱龙丸　钱氏安神丸【主治并见本方】　　山药　　牙硝　龙脑　麦门冬
　　凝水石
　　东垣先生骊珠丹【治老人虚热皮燥不食安神】
　　人参　　沈香
　　局方甘露丸【主治并见本条】
　　至宝丹　治命金丹　不换金丹　蝎稍丸　软金丸【并见王厉大通痹本方后】
　　易简三生饮
　　治卒中昏不知人事口眼歪斜半身不遂咽喉作声痰气上壅无问外感寒内伤喜怒或六脉沈伏或指下浮盛幷宜服之兼治痰厥饮厥及气虚晕悉有神效但口开手散眼合遗尿声如鼾鼻者并难治疗南星【一两】　川乌【半两】　生附【半两】　木香【一分】
　　右防咀每服半两水二盏姜十片煎至六分去查温服或口禁不省人事者用细辛皂角各少许为细末以芦管吹入鼻中候喷其人少苏然后进药痰涎壅盛者每服加全蝎四枚仍用养正丹镇坠之一法气盛人止用南星半两木香一钱加生姜七片煎名星香散一法气虚人用生附子并木香如前数煎名附香饮亦有天雄代附子者并治卒中始作无不尅效　因气中以浄汤化苏合香丸乘热灌服仍用前药汁浓磨沈香一呷许再煎一沸服之候服前药已定审其的然是风方用醒风汤小续命汤之类　中寒只用附子理中汤姜附汤　中湿则白术酒术附汤之类皆可用　中暑不録于此痰饮厥逆气虚晕止守本方
　　五生丸【李仲南传治痛有神】
　　南星　半夏　川乌　白附子【各一两】
　　大豆【去皮秤一钱半】
　　右细末滴水为丸桐子大每服三丸至五丸不得过七丸姜汤下
　　局方生白丸【治风大痛筋脉挛急】
　　白附子【三两】　南星【三两】　半夏【七两】　川芎【半两已上防咀银器磁器内将水煮五沸取出焙干用】
　　右细末糯米面糊为丸如桐子大生姜汤下二十丸不拘时
　　局方青州白丸子
　　治男子妇人半身不遂手足顽麻口眼防斜痰涎壅塞一切风病他药所不能疗者小儿惊风大人头风洗头风妇人血气并宜治之
　　南星【三两生用】　半夏【水泡七两生用】　白附子【二两生用】
　　川乌【生去皮脐半两】
　　右捣罗极细末以生绢囊盛用井花水未去者更以手揉令出如有查更研收入绢袋摆尽为度于磁盆中日晒夜露至晚弃水别用井花水搅又摆至来日早再换新水搅如此春五日夏三秋七冬十日去水晒干后如玉片碎碾以糯米粉煎粥清为丸如菉豆大初服五丸加三服至三日后浴当有汗便能舒展服经三五日呵欠是应常服十粒以来亦无痰膈塞之患小儿惊风薄荷汤下三两丸
　　易简青州白丸子【主治脩制并见本方】
　　南星　白附子　半夏　川乌
　　右每服五十丸生姜汤下此药本方所服丸数极少恐难愈病今加数服之咳嗽痰实咽喉作声老人小儿宜加服之　一切痰涎为患及中风偏废之疾常服悉有神效　若小儿泻后发热多作慢惊常杂以金液丹用之甚騐　男子妇人小儿小便白浊及思念过多致阴阳不分清浊相干此药极能分利　若心多惊悸夜卧不宁或复健忘甚者状如癫癎皆由心气鬰结或思虑伤脾致痰饮为患迷乱心经之所致也不宜遽用凉心之剂当服此用温胆汤佐之若心中怔忡嘈杂晕头目昏沈肌肉瞤动颈项强痛四肢痠痛手足战曳甚者半身不遂多因痰饮使然若例作心病风病并寒湿治之恐非其宜亦当用之仍以利痰饮之剂服无不应手而愈一方用南星白附子等分半夏倍之滴水为丸服之亦效
　　白茯苓丸【此皆治癎症】
　　南星　半夏　白术　白附子　茯苓　白矾
　　右细末生姜汁滴丸菉豆大生姜汤下二三十丸无时
　　二白丸【此二味互分温凉不可不察】
　　白矾【一块约一两许】
　　右用生蒸饼裹蒸熟去皮临丸入轻粉一字或半钱量虚实加减丸桐子大每服二三十丸姜汤下小儿丸小
　　小灵宝丹
　　附子【炮二两】　天麻　全蝎　白僵蚕【炒】
　　藿香叶　　南星【炮】白附子【炮各半两】
　　右细末酒糊丸桐子大温酒下十五丸
　　灵宝丹又有草乌黑豆制谓之穷灵宝丹
　　枸杞丸
　　枸杞【真者一两】　姜屑【一两】　半夏　天麻
　　白矾【各一两】
　　右为细末好酒和作团以生蒸饼剂裹药蒸熟去上薄皮捣和匀如硬洒酒些小可丸
　　治癎方治太阳阳明二经为病
　　荆芥穗【四两】　白矾【三两为细末】
　　右枣肉丸桐子大每服二十丸荆芥汤下次服三十丸次服四十丸次服五十丸食前
　　食疗云蛇脱皮主去风邪明目治小儿一百二十种惊癎寒热肠痔蛊毒恶疮安胎熬用治蛇癎弄舌摇头者宜用全脱也
　　狂邪颠癎常欲卧眠自贤自智骄居妄行一体方【此能安脏下气】
　　右用白雄鸡一只煮熟五味调和作羮粥食之
　　古镜味辛无毒主惊癎邪气小儿诸恶疾煮取汁和诸药煮服之文字弥古者尤佳
　　南星半夏例
　　加黄芩为小黄丸　加人参苦葶苈为定喘丸
　　又一法加硃砂煮半夏白附子糊丸桐子大每服十五丸生姜汤下薄荷汤亦可
　　易简红丸子【脩合治疗之法并见局方】
　　蓬术　三棱　橘皮　青皮　胡椒　干姜阿魏　矾红
