<!-- { "loadSidebar": true } -->
　　右极细末每服三五钱好酒调下能破血积米饮调下能止血冷气姜汤下带下艾汤下醋少许妇人一切心腹诸疾并治之粥饮下许学士治妇人血气不调有积血者能破之若血崩者能止之
　　立应散治心腹急痛
　　香附子【炒半两】　良姜
　　右细末每用二钱七沸汤防服立效
　　治血崩脐腹痛
　　当归　木贼【去节】　香附子　熟地黄　赤芍药牡丹皮【各二两】　　没药　　丁香　　桂【各三钱】
　　右细末酒调三钱温服
　　立效散【治妇人脐腹痛】
　　香附子【三两炒】当归【一两】　赤芍药【半两】　良姜【半两】五灵脂【半两】
　　右细末三钱酒一盏童子小便少许同煎服
　　香附子例　寒则加干姜　热则加黄芩
　　立应散【治妇人血海崩败又治男子妇人伤风下血】
　　香附【三两半炒】　防皮【一两烧取存性】
　　右为细末每五钱酒半盏童子小便半盏煎至七分温服无时如肠风不用童便用酒一盏煎至八分服
　　霹雳散【治经脉妄行】
　　香附子【三两】　川芎【一两炮】　石灰【一两油炒】
　　右细末烧秤锤淬酒调服二钱匕甜酒亦得
　　定血散【此四方当在后】
　　治妇人血海崩漏小产血不止
　　乌梅【烧存性】　防布【烧】　甘草【二寸一半生一半烧】
　　右为细末每服二三钱淡醋汤调服立止
　　灵苑内补丸
　　温中调血治妇人久病血崩不止累医不效宜此立验
　　黄连　山茱萸　干姜　当归鼈甲
　　芫花【防浸湿】白芷　干漆【油浸令湿】　　川乌头【去皮脐九味各一分】　巴豆【大者连殻】　桃仁【和皮】　　　乱发【三味各半两】
　　已上十二味同入一瓶子内用泥固济顶上留一眼子火煅候白烟出急取候冷取细碾
　　官桂【一分去皮】　陈橘皮【一分碎剉炒】　芸台子【一分炒取白色】
　　右四味为细末同前碾药都作一处拌合再研令匀炼蜜为丸桐子大每服一丸临卧温酒下久患甚者不过四服
　　又方
　　巴豆【纸裹蒸熟】　　芫花【酒拌炒黄】　砂　白芷
　　槟榔【面裹厚烧熟】　干漆【油润炒微烟】　当归头
　　大黄【蒸】　　　干姜【炒制剉再炒】
　　又方
　　木香　梹榔　缩砂仁　神麯【炒黄】　麦蘖【炒黄】诃子【麪裹炒】　　当归　　干漆【油涂炒】　金丝水蛭【火灰中煨去黒或盐炒微焦赤】
　　交感丸
　　茯苓【四两】　　香附子【一斤炒黄】
　　右细末炼蜜丸弹子大每晨一丸
　　降气汤
　　茯神【二两】　香附子【半斤炒】　甘草【一两】
　　右细末防服
　　又方
　　香附子【五两生姜三两汁浸三两炒存性细末】　青盐【一钱】
　　右同为细末擦牙
　　孙思邈九窍血出方
　　荆叶捣取汁酒和服之
　　小乌沈汤【当在前为沈汤后】
　　香附子【二两】　乌药【一两】　甘草【二两半生】
　　右细末盐少许汤防服
　　千金白垩丸【在四物后】
　　螵蛸散【治血崩漏下久不止脐腹疼痛】
　　乌鱼骨烧存性细末二两煎木贼汤调下
　　又方
　　蚕退纸【烧灰一两】　木贼【烧灰一两】　寒水石【烧一分】
　　黒附子【炮半斤】　白矾【枯半两】　乌鱼骨【炙一两】
　　右为细末水一盏煎四五沸食前和滓服效
　　又方
　　龙骨　蒲黄【各半两】　艾叶　附子【炮二钱半】
　　当归【七钱半】
　　右为细末水煎三钱
　　又方
　　当归　川芎　黄芩　芍药【等分】
　　右麄末水煎
　　柱烧灰酒调下立愈
　　五灵脂末炒出烟尽当归酒煎如血室干醋煎和滓服空心
　　血崩如流防风炙焦为末每二钱白面半钱酒调下昼夜不止者丁香二两酒煮服之
　　又黄芩粗末水煎
　　右并治血崩如流药异不一随经可择是为知本
　　地榆条唐本注云出孔氏音义玉带十二病
　　一曰多赤　　二曰多白　　三曰水不通四曰阴蚀　　五曰子藏坚　六曰子门辟七曰合阴阳患痛　八曰小腹寒
　　九曰子门闭　　　十曰子宫冷
　　十一曰梦与鬼交　十二曰五脏不定
　　用地榆作饮代茶甚解
　　无湿不成泻无积不成痢大肠泄者小便少湿在后也小肠有败血久有积滞崩漏不已随带而下大便燥结湿在前也湿在后当利小便湿在前当利大便此其法也
　　或因胎产而得或因酒色而得山崩海岳前后脱血漏不已元由子藏侵入赤肠泽液恶秽前行大过滓粪燥结后滞不通此胎肠俱病治宜推去败血脓积益血而致新也心所不生脾所不裹肝所不藏此三焦经纪也崩虽为病亦有浅深新久治从而轻重之
　　张仲景云三焦絶经是为血崩又经云血得热而妄行又云血枮前后血得之年少时有所火得脱血醉以入房气竭肝肠久久成血闭略举于此皆有热也脉或洪大而有力或能食不能食漏下不止或阴中如有疮扑或大便难因而暴下或触之而不定内外俱治慎勿遗一
　　王叔和曰微脉主败血面无色泽者从指下寻之有若无漩之败血小肠虚崩中日久为白带漏下多时骨脉枯此脉有濇之貌芤之体皆血病也此皆阴脉而为冷证寒热即分药不可执一所以有连蘗生地黄四物牡丹芍药续防缩砂香附乌贼血竭干姜之分也明者其择之
　　产宝方【疗崩中不止不问年深月逺】
　　槐木耳烧灰为末酒服方寸
　　简要方【治妇人漏下血不絶】
　　槐花蕚不以多少烧灰细碾食前温服二钱
　　正经云治妇人乳痴子藏急痛
　　槐实以七月七日取入捣取汁铜盂内盛之日煎令可丸大如鼠矢内窍中三易愈又主堕胎
　　千金方【治妇人无故尿血】
　　龙骨二两以酒调服方寸空心日三
　　又方治崩中昼夜不止
　　芎穷八两清酒五斤煎取二升半分三服徐徐饮之
　　又治胎妇忽然倒地举惊重促损腹中不安及子死腹中
　　川芎生末酒服方寸须臾一二服出
　　治崩中
　　防风去芦头炙赤色为末每服二钱以面糊酒调下更以面糊酒投之
　　治妇人经血不止
　　五灵脂末炒令过熟出尽烟每服五六钱当归二片酒一盏与药同煎至六分去滓温服连三五服效
　　治产妇血晕昏迷上冲闷絶不知人事者
　　五灵脂【二两五钱一半生用一半熟炒】
　　右为细末每服一钱温熟水调下如口噤者以物干开灌之入喉即愈谓之独胜散
　　又治血崩不止
　　五灵脂【十两】
　　右为细末水五盏煎至三盏去滓澄清再煎为膏入神麯末二两和丸桐子大每服二十丸空心温酒下便止
　　正元广利方【治妇人赤白带下年深月久不差者】
　　白芍药【二两】　　干姜【半两】
　　右细剉炒令黄捣罗细空腹利饮汁服之二钱匕
　　治妇人本脏虚损元气冷败崩中漏下经岁不止服诸药不效极甚者宜服此药
　　龙骨【一两煅】　蒲黄【一两】　艾叶【二两】　当归【半两】
　　五灵脂【半两炒去烟】　黑附子【炮半两】　香附子【炒紫色半两】
　　右件同为末水一盏半药秤三钱同煎至六分去滓食前空心日三病轻者二服重者一料
　　雷氏方【治妇人逺年近日医不差血崩或血气不止】
　　木贼【二两】　香附子【一两】　朴硝【半两】
　　右三味为细末色黑者好酒一盏煎三五沸和滓温服色红赤者水一盏煎至七分和滓温服忌生冷硬猪鱼肉杂物每服三钱空心每日二如脐下作痛乳香没药当归各一钱剉细入上药一处同煎不痛勿用
　　论伤寒杂病分二科
　　海藏云世之治伤寒有法疗杂病有方是则是矣然犹未也吾谓治杂病亦有法疗伤寒亦有方方即法也法即方也岂有异乎要当全识部分经络表里脏腑岂有二哉以其后世才智之不及古也所以分伤寒杂证为二门故有长于此而短于彼者亦有长于彼而短于此者逮夫国家取士分科为此宜乎愈学而愈陋愈专而愈粗也试以伤寒杂病二科论之伤寒从外而之内者法当先治外而后治内杂病从内而之外者法当先治内而后治外至于中外不相及则治主病其方法一也亦何必分之为二哉大抵杂病之外不离乎表伤寒之内不离乎里表则汗里则下中则和不易之法也剂之寒热温凉在其中矣余风产二条目疾疮肿小儿等科各自专门无怪其工之陋且粗也是以知证不知脉知药不知性是岂真知而全识者哉耳熟目厌习坏多经涉久误合则病愈契则不疾甚所常见所常闻者粗有晓防其所未常见未常闻则有所不知也此继述而不及于物者逺矣呜呼天之所锡其智识有限量故邪哀哉庸夫以衣食迫以口舌争视学业如雠隙妬忌为能干误人性命恬不知恤甘为忍火不顾道理其教之有所失邪时世之所有俾邪抑疾者之不幸而有所自致邪处暑后叹而书
　　是书已成于辛卯至丁酉春为人阴取之元藁已絶更无余本予职州庠杜门养拙虀盐之暇无可用心想像始终十得七八试书首尾仅得复完犹遗一二尚未之偹故今日得而今日録明日得而明日书待以岁月久则方成无欲速无忌心也好古再题














　　医垒元戎卷十二
