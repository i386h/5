<!-- { "loadSidebar": true } -->
　　右麤末毎服二大钱水一钟煎至七分去滓热服
　　百解散
　　升麻汤【六两】苍术【四两】　菖蒲【一两】
　　右同为末水煎服
　　又百解散【治太阳阳明合病】
　　麻黄　　荆芥　　石膏　　川芎
　　苍术　　甘草
　　又百解散【治证同前】
　　麻黄　　菖蒲　　苍术　　甘草
　　不卧散
　　苍术【半两】　甘草【一两】　菖蒲【三钱】
　　右以水同生姜枣煎服
　　荡邪散
　　藁本　　苍术　　甘草【各等分】
　　右以水一盏煎服之
　　和解散
　　苍术【半斤制】藁本　　桔梗【微炒】　厚朴【制各二两】
　　陈皮【去白】　甘草【煮各四两】
　　右为麤末毎服三钱水一大盏生姜三片枣一枚去滓服
　　易简王氏生料五积散
　　治感冐风寒肩背拘急发热头疼或为寒所搏一身凛然急用此药如服养胃汤法以被覆汗出即愈苍术　　桔梗　　枳殻　　麻黄
　　陈皮【各六钱】白芷　　川芎　　当归
　　甘草　　官桂　　半夏　　白芍
　　茯苓【各二钱】亁姜　　厚朴【各四钱】
　　右防咀毎服四钱水一盏半生姜三片葱白一根煎至六分去滓食前热服寻常被风寒湿气交互为病颈项强直或半身偏疼或麻痹但服此药加麝香末少许煎服自能平治妇人经候不调心腹撮痛或闭塞不通加醋一合煎服　产后催生及胎死腹中亦如前法能饮者更加酒半盏　产后发热及往来寒热不问感冐风寒及恶露为患均可治疗腹中血块尤宜热醋调服　伤寒手足逆冷面青呕吐宜加附子　或痃癖症瘕膀胱小膓气痛加炒茱萸半钱盐少许　脚气加茱萸木大便秘者加大黄　脚气下注焮然赤肿者以大便流利为度　脚气初发増寒壮热者亦宜此药利之　又一方治浑身疮疥脓血水淋经时不愈加升麻大黄名升麻和气饮葢疮癣为患多因内有所蕴发在皮肤若只傅以药何由得愈不若以此药涤之若寒湿之气注下作疮疮愈则毒气入腹为害不浅此药尤妙若有热证则以败毒饮亦加大黄煎服
　　海藏五积论
　　麻黄桂芍药甘草即麻黄桂枝各半汤也苍术甘草陈皮厚朴即平胃　枳殻桔梗陈皮茯苓半夏即枳梗半夏等汤也　又川芎当归汤治血　又加亁姜为厚朴散　右此数药相合为解表温中泄热之剂去疾消痞调经之方虽为内寒外感表里之分所制实非仲景表里麻黄桂枝姜附之的方也至于冷积呕吐泄痢症瘕时疾疫气项背拘急加葱白豆防厥逆加吴茱萸寒热咳逆加枣妇人难产加醋始知用之非一途也惟知活法者择之
　　仲景五苓散
　　治太阳病后汗后大汗出胃中亁烦燥不得眠欲得饮水者少少与之令胃气和则愈若脉浮小便不利微热消渴者与五苓生之
　　猪苓【十八铢去皮】泽泻【一两一铢】茯苓【十八铢】桂【半两去浮皮】白术【十八铢】
　　右五味为末以白米饮调服方寸匕日三服多饮暖水汗出即愈　胃弱小便少亦宜少减二苓泽泻加白木桂便以生姜之类　若水停心下煎生姜三钱或半夏入煎浓调服五苓散秤三钱或半两亦可太阳标病入标之本发渴溺不利以此散导之邪自膀胱而出也若未渴妄用五苓散反引邪气入里而不能解也故易老云即太阳经之一药也若伤寒太阳脉而渴者不宜用此　阳明证后有仲景五苓散一条甘露饮枳术汤梅师方一以其消痞去水故入阳明例　饮酒而泄泻者脾胃受湿也何以知之仲景厥而心下悸者宜先治水当服茯苓甘草汤却治其厥不尔水渍入胃必作利也故饮而泻者五苓散甘露饮子神效饮酒若过度必作利者里急后重者温热之毒浸渍膓胃也当作别治　甘露饮即五苓散去猪苓【阙】



















　　附子散
　　治伤寒手足逆冷筋脉拘急汗出不止头强摇头口噤桂心【二钱】　附子【一两炮】　白术【一两】　川芎【三钱】
　　独活【半两】
　　右各防咀毎服三钱水一钟枣一枚同煎至五分去滓温服
　　桂心白术汤
　　治伤寒阴痓手足厥冷筋脉拘急汗出不止
　　白术　　防风　　甘草　　桂心
　　附子　　川芎【各等分】
　　右剉如麻豆大水五盏姜五片枣一枚同煎七分去滓温服
　　附子防风散
　　治伤寒阴痓闭目合面手足厥逆筋脉拘急汗出不止
　　白术　　防风　　甘草　　桂心
　　附子　　亁姜　　柴胡　　茯苓
　　五味子
　　右防咀毎服三钱水一盏生姜四片煎至七分去滓温服无时
　　八物白术散
　　治伤寒阴痉三日不差手足厥冷筋脉急汗不出阴气内伤
　　白术　　茯苓　　桂心　　麻黄
　　羌活　　良姜　　附子　　五味子
　　右防咀毎服四钱水一大钟姜五片同煎至五分去滓温服无时无论有汗无汗药并下药中总加羌活
　　王朝奉刚柔二痓三药
　　金匮括蒌桂枝汤【有汗者弱也属阴】
　　太阳证其证备身体强兀兀然脉沈迟为痓
　　括蒌根【三两】桔梗【去浮皮三两】芍药【三两】　甘草【炙二两】
　　毎服五钱水二小盏姜七片枣二枚煎至一盏去滓服汗不出食顷啜热粥以发之
　　桂枝加葛根括蒌汤【治症如前】
　　桂枝　　芍药【各一两】甘草　　葛根
　　括蒌根【各二钱半】
　　右防咀毎服五钱水二盏姜五片枣二枚煎至一盏去滓服
　　金匮葛根汤【无汗者刚也属阳】
　　太阳病无汗而小便少反气上冲胞口噤不得语欲作刚痓
　　葛根【四两】　麻黄【三两去节】桂枝【二两去浮皮】甘草【煮二两】生姜【三两切】芍药【三两】　大枣【二十枚】
　　右防咀水一斗先煮麻黄葛根一二沸去上沫内诸药煮取三升去滓温服取微汗王朝奉云芍药二两
　　活人举败散【治新产血虚痓者】
　　右以荆芥穗不以多少微炒为细末好酒调五钱服之
　　或云仲景痉病无药今王朝奉治痉葛根汤即桂枝汤内加葛根麻黄是也治后有金匮芍药三两一句即是仲景有本方也叔和编次仲景言证而无药金匮以有也活人百合证数药以为活人药而不知本草所载皆金匮方当知仲景有本方矣金匮玉函即仲景之昔称也金匮要畧亦出玉函故朝奉但言金匮处便为仲景方也故文潞公辈皆称仲景为羣方之祖葢本此也
　　海藏痓湿暍别法
　　神术汤【治风湿恶寒脉】
　　苍术　　防风　　甘草
　　右防咀葱白煎去滓服　解利无汗治刚痓加羌活　　独活　　麻黄
　　白术汤【治风湿恶寒脉缓】
　　白术　　防风　　甘草
　　右防咀生姜煎去滓服　解利有汗治柔痓加桂心　　黄耆　　白术
　　太阳阳明加川芎荆芥穗　正阳阳明加羌活酒大黄少阳阳明加防风柴胡　热而在表者加黄芩
　　寒而在表者加桂枝黄茋附子热而在里者加大黄寒而在里者加亁姜良姜附子以上数经寒热当
　　以脉别之
　　汗少者加苍术　　　　阳濡而弱湿温也
　　先伤湿　后伤暑　　　脉虚名曰重暍
　　汗多者加白虎桂枝　　阴小而急
　　先伤寒　后伤热
　　身热脉虚　自汗恶寒　　中暑也
　　白虎加桂汤
　　身热脉浮　自汗欲睡　　风湿也
　　白术防已汤
　　先伤风　后伤热
　　先饮冷后伤暑五苓散主之此必心下痞也浓煎生姜汤调服或四君子汤调中汤亦可若中和后或小便不利或茎中痛以蒲黄三钱滑石五钱甘草一钱为细末热水调送金华丸三五十丸　太阳中热者暍病也　中暑亦暍病也太热中热发热恶寒身重反痛脉细芤迟小便洒洒然毛耸少有劳忽然身热口开齿燥此有三忌　忌发汗【一】忌温针【二】忌大下【三】若犯此三忌则有三甚　发汗恶寒愈甚【一】湿针发热愈甚【二】大下小便淋甚【三】
　　问细芤迟当用何药答曰海藏黄茋汤主之
　　海藏黄耆汤
　　人参　　黄耆　　白术　　茯苓
　　芍药　　甘草【各等分】
　　右防咀毎服三钱水一大盏生姜三片煎至六分去滓温服
　　东垣李明之先生云如治风先浸防风二两次煎余药与同例
　　苍术不以多少泔浸透刮去皮切作片子晒亁毎服四两水三大碗煎至二大盏去滓煎用下项药白术　　白茯　　黄耆　　白芍
　　右四味各等分细剉毎服一两以苍术水煎至一盏去滓温服食远可用若三焦气弱中土不能营饮食心下痞内外三焦之气絶也　当先浸黄耆二两水二碗煎至一碗再煎正药黄耆汤一大服用接内外三焦元气同东垣先生法
　　上浸苍术煎药燥湿也下浸黄耆煎药接气也
　　易简白术汤
　　治小儿泄泄胃热烦渴不问阴阳并宜服之
　　人参　　白术　　术香　　茯苓
　　甘草　　黄耆【各两】　亁葛【二两】
　　右防咀毎服二钱水一盏煎至半盏量大小与服仍用香连丸间之渴欲饮水者时时煎服任意饮之弥多弥佳　白术汤一方治呕吐白术人参各一两半夏一两半茯苓甘草亁姜各半两姜煎服钱氏谓小儿吐泻当温补之毎用理中丸以温其中五苓散以导其逆连进数服兼用四君子汤加陈皮调之若已虚损用金液丹杂以青州白丸子为末米饮调服多服乃效若吐泻之后发热必作惊风二药服之累有神效　若胃气已生则旋减金液丹却以异功散等药徐徐调之　若食不消脾胃虚寒呕吐恶心者当服益黄散用陈皮半夏青皮诃子肉甘草各一分丁香一钱量大小煎服小儿暑月吐泻其证不一宜详审用之不可差谬有伏暑者小便必不利宜五苓散香茹散　有伤食者其吐并粪必酸臭气宜服感应丸　有虚冷者泄泻必多宜以六神汤加附子服之用人参茯苓山药白术扁豆甘草等分姜枣煎服风证加天麻痢加罂粟殻　吐泻初定当以天南星为末毎服加冬子仁七粒煎服以防变癎　若泻色青当用惊药小儿之病与大人无异用药亦同量力用之　惟风气脐风夜啼重舌变蒸客忤惊癎解颅魃病疳气不行数证钱氏方甚详
　　消暑丹
　　半夏【一斤】　茯苓【半斤】　甘草【生半斤】
　　右以醋五升煮半夏葢醋煞亁姜汁作糊无见生水为丸毎服五十丸热水咽下精意脩治用之极效中暑为患药下即苏　伤寒发热头疼服尤妙　夏月常服止渴利小便虽饮水多亦不为害应是暑药皆不及此　若痰饮停节并用生姜汤下入夏之后不可缺此
