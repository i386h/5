<!-- { "loadSidebar": true } -->
　　霍乱证夫呕吐而利者霍乱也三焦者水谷之道路邪在上焦者则吐而不利邪在下焦者则利而不吐邪在中焦既吐则利以饮食不节冷热不调清浊相干阴阳乖隔遂成霍乱挥霍撩乱重也吐利而已轻也霍乱吐泻者风湿暍外至生冷硬内生内外合而为病谓如风寒湿暑热暍所伤各有先后食饮菜果各有多少内外变各有轻重以六经脉并何经何藏以随所应见活之或表或下或和或收燥润分利温之属浮实细迟缓宜求此之谓也外邪入里伤于脾胃上吐下利名为霍乱吐利止后见外证者只作外伤治之外证不已复于里呕利再作上下邪甚先吐利里气已虚伤寒再而又吐利是谓重虚故不可治而死也先伤寒而为吐利既吐利而再伤寒今伤寒却吐利虽曰重虚前后乱经浑浊不已外则难解内则难温药饵难为功矣　若饮冷过多或有所伤心下痞腹痛不能食或泄防不止若不呕者化水丹呕吐者半硫丸右二药效后服五苓梅等药不复再饮也
　　化水丹
　　川芎　　蛤粉　　牡蛎粉
　　右为细末醋糊为丸
　　半硫丸【此丸古时用今时气薄不用】
　　硫黄　　半夏　　并依局方脩制服饵
　　三宝丹【治积冷暴泻不止不嗜饮食】
　　硫黄　　半夏　　牡蛎【各等分】
　　右为细末姜糊丸桐子大朱砂为衣生姜汤下二十丸空心服此上三药并有消暑之意
　　活人发斑诸药
　　葛根橘皮汤【癍在肌】
　　治冬温未即病至春被积寒所折不得发至夏得热其寒解冬温始发肌中癍烂穏疹如锦文而欬心闷但呕吐清汁服此药即静
　　葛根　　橘皮　　杏仁　　知母
　　黄芩　　麻黄　　甘草【各等分】
　　右剉如麻豆大毎服五钱匕水一盏半煎去查温服
　　阳毒升麻汤【癍在面】
　　治伤寒一二日变成阳毒或服药吐下之后变成阳毒腰背痛烦闷不安面赤狂言或见鬼或下利脉浮大数面赤癍癍如锦文咽喉痛下脓血五日可治七日不可治
　　升麻【二分】　犀角　　射干　　黄芩
　　人参　　甘草【各一两】
　　右剉如麻豆大水三升煎取一升半去滓饮一盏顷刻再服以衾覆手足出汗则愈不愈再服
　　阳毒参升麻汤【癍抂身】
　　治发汗吐下后毒不散表虚里实热发于外故身癍癍如锦纹甚则烦燥谵语兼治咽闭肿痛
　　参　　升麻　　甘草【各等分】
　　右剉毎服五钱以水煎去滓温服
　　阳毒栀子仁汤
　　治少阳阳明合病阳毒伤寒壮热百节疼痛并宜服之
　　升麻　　黄芩　　芍药　　石膏　　知母甘草　　杏仁　　柴胡　　栀子仁【各等分】
　　右麤末五钱水一盏生姜五片防百粒煎至六分去柤温服无时
　　四物解肌汤
　　芍药　　黄芩　　升麻　　葛根【各等分】
　　右防咀毎服三钱水一盏煎至七分去滓服内伤腹中有宿食不得大便而发热当以食药去其物则可便后仍发暑者在表也亦宜解表此皆钱氏朱氏升麻汤去甘草加黄芩尤妙
　　洁古老人凉膈散去大黄硝解六经中热亦治小儿癍欲发之则加防风荆芥二物尤妙　守真説凉膈散亦妙大便结小便赤者宜用大小便已通者不宜也朱氏钱氏王氏所论皆平易老亦平守真微凉南
　　北之地法方宜不同也　折中汤液万世不易之法当以仲景为祖
　　金匮要畧方【阳毒之为病面赤癍癍如绵纹咽喉痛唾脓血五日可治七日不可治阴毒之为病也面目青身痛如被杖咽喉痛死生与阳毒同升麻鼈甲汤并主之此王朝奉治阴阳毒升麻鼈甲汤俱出仲景祖法】
　　癍疮豌豆疮
　　千金方热病后豌豆疮黄连一物煮浓汁服　又好青黛大如枣水服之差　又法木香一物煮浓汁服
　　五物木香汤【治疮烦疼】
　　青木香【二两】丁香【一两】　薰陆香　白矾【各一两】
　　麝香
　　右防咀毎服四钱水一盏半煎至一盏去滓温服热盛者加犀角一两无则以升麻代之轻者去矾大效
　　犀角大青汤
　　大青【三两】　栀子【四十枚】犀角
　　右防咀毎服五钱入防半合水一小盏半煎至一盏去滓服　初虞世云小儿疮疹之与伤寒温疫相似疑似之间可先与解肌汤大人伤寒中风温疫疮于已发热未退并可用鲜肌汤　小儿疮疹出不快浓煎紫草汁服又牛旁子炒熟为末同荆芥煎服
　　消毒犀角饮子【治癍】
　　牛旁子　　荆芥　　甘草
　　右麤末水煎服
　　钱氏消毒散
　　牛旁子　　荆芥　　甘草
　　右麤末水煎服
　　王朝奉癍论
　　发癍者下之太早热气乘虚入胃故也下之太迟热留胃中亦发癍或服热药过多亦发癍微者赤癍出五死一生剧者黒癍出十死一生也皆当用白虎人参汤一名化癍汤及阿胶大青汤孙兆云兼与紫雪大妙可下者用调胃承气汤暑月病阳重常宜体后见微癍当急治之
　　阿胶大青汤
　　大青【四两】　甘草【二两】
　　右为麤末毎服四钱水一盏半入防半合煎至一盏去柤入煮过阿胶二片再至胶消服　华陁方又主热病不解下利笃困者又主伤寒热病十余日以上发汗吐下后热不除利不止癍出黄疸皆可疗之神效
　　王朝奉议论并方
　　阴阳毒不可以常法治之金匮云阳毒之为病面赤癍癍如绵纹咽喉痛唾脓血五日可治七日不可治阴毒之为病面目青身疼如被杖咽喉痛死生与阳毒同升麻鼈甲汤并主之　千金阳毒汤治伤寒一二日变成阳毒或服药吐下后变成阳毒身重腰脊背痛烦闷不安狂言或走或见鬼或吐血下利其脉浮大面赤癍癍如锦纹咽喉痛吐脓血者五日可治七日不可治宜升麻汤　阴毒汤治伤寒初病一二日变成阴毒或服药六七日已上至十日变成阴毒身重背强腹中纹痛咽喉不利毒气攻心心下坚强短气不得息呕逆唇青面黒四肢厥冷其脉沈细数仲景云此阴毒之身如被杖五六日可治七日不可治也方一百七甘草汤
　　又阴疸汤治伤寒肢节疼痛内寒外热虚烦者
　　阴阳毒升麻鼈甲汤
　　升麻　　当归　　甘草【各三两】蜀椒【去汗一两】
　　鼈甲【煮】　雄黄【半两研】
　　右防咀毎服五钱水二盏煎至一盏去滓温服肘后千金阳疸用升麻无鼈甲有桂阴毒用甘草无雄黄
　　阳毒升麻汤　此二药与活人特异当有别议
　　升麻【半两】　当归　　蜀椒　　雄黄
　　桂【各一两】
　　右毎服五钱水一盏半煎至一盏去滓温服覆手足取汗得吐亦佳
　　阴毒甘草汤
　　甘草　　升麻【各半两】当归　　蜀椒
　　鼈甲【一两】
　　右毎服五钱水一盏半煎至一盏去滓服不一丹作【王朝奉阴阳二毒升麻等汤俱出金匮议论与活人同活阳毒升麻等汤特异用者当择】
　　阳疸汤【二疸方皆出活人大同小异】
　　桂枝汤加黄芩二两余同本方加减法　自汗者去桂加附子一枚　暍者去桂加括蒌根三两　利者去芍药加亁姜三两附子一枚炮　心下悸者去芍药加茯苓四两　虚劳里急正阳疸汤主之　若脉浮者不可与之
　　阴疸汤
　　芍药　　甘草【各二两】亁姜　　黄芩【各三两】
　　桂【四两】
　　右毎服五钱水二盏半煎至一盏去滓服
　　治伤寒肢节疼内寒外热虚烦者
　　甘草汤治咽喉痛阴阳毒未较甘草一味五钱水一盏煎去滓服
　　沈香连翘散【治一切肿毒疼痛欲死者立止】
　　青木香　沈香　　升麻　　麝香
　　乳香　　丁香　　独活　　桑寄生
　　连翘　　木通【各一两】川大黄【煨五两】
　　右为麤末毎服三钱水二盏煎至一盏空心热服半日以上未利再服本方有竹沥芒硝斟酌虚实用之
　　内化丹
　　治脑背疮疽初觉肿硬未有头脑并诸肿不消始觉便服此药微利数行其肿免致出脓
　　南乳香【半两】没药【半两另研】泽乌【大者水浸一夕炮去皮脐半两】
　　海浮石【醋淬七次半两】巴豆【四十九粒去皮不出油】
　　右为细末将乌头末余药和研匀以浮石醋打面糊丸如桐子大量虚实加减空心五七丸温酒下忌热物
　　夺命丹【治恶疮脑疽发背】
　　大黄【切作块大砂器内盛之搅九九八十一徧如此飞过一两】牡蛎【一两】
　　生姜【一两】　没药　　乳香【各一钱】
　　右为麤末转作丸子用好酒一升木炭火熬一沸耗三分用碗盛之夜露一宿早晨去滓空心服之不可乱
　　治发背疮方
　　苍耳子炒黄擦去其刺再炒深黄不见风碾细末毎服五钱　好热酒调服食前临卧
　　一则用大黄牡蛎二则用苍耳则知有内外之不同也　前有夺命丹二药表里不同何以然乃膏粱之变脉沈而滑地之湿气害人皮肉筋脉脉浮而滑所以有泄之发之之异也煮法一同与前内托散论议相通
　　大补十全散
　　参茋木茯草　芍地桂归川　三五钱秤用生姜枣水煎　妇人虚弱用　名美号十全
　　治妇人诸虚不足五劳七伤不进饮食久病虚损时发潮热气攻骨脊拘急疼痛夜梦遗精面色痿黄脚膝无力一切病后气不和失精忧愁思虑伤动血气喘嗽中满脾胃气弱五心烦闷并皆治之此药性温不热平补有效养气育神醒志止渴顺正辟邪温暖川芎　　官桂　　芍药　　甘草
　　黄耆　　当归　　人参　　白术
　　茯苓　　熟地【各等分】
　　右麤末毎服二大盏水一盏生姜三片枣二枚同煎至七分无时温服参术茯苓甘草四君子汤也川芎芍药当归地黄四物汤也以其血气俱衰阴阳并弱天得地之成数故名曰十全散　保命救生丹出十全例
　　内托散【此方在补虚门】
　　当官人芷桔　芎耆草厚风　可治膏粱变补托有神功
　　本方注云未发者消散已发者早脓兼治时气服者当求脉之源若其人本虚脉虚宜用此若脉不虚不宜用此反此则害人多矣经云地之湿气感则害人皮肉筋脉而生疽者宜此药托之右膏粱之变饶生大疔者不宜用之宜以羌活连翘大黄生地黄汤下之荣气不从逆于腠理乃生痈肿荣逆血郁郁则热聚为肿正理论曰热之为过则为痈肿荣气不从亦有不热者乎答曰膏粱之变芳草之美金石之过气血太盛荣卫之气充满而抑遏不能行故闭塞血气腐而为痈也当泄之以夺盛热之气若其人饮食疎精神衰气血弱肌肉消薄荣卫之气促短而濇滞故寒薄腠理闭郁而为痈肿也当补之以接虚怯之气亦当以脉之浮沈别之既得盛衰之异泄之则连翘大黄补之则内托散之类是也故经云膏粱之变饶生大疔陷脉为瘘留连肉腠此之谓欤　疮痬自外而入者不宜灸自内而出者宜灸外入者托之而不内内出者接之而令外故经云陷者灸之　灸而不痛痛而后止其灸灸而不痛者先及其溃所以不痛而后及良肉所以痛也　灸而痛不痛而后止其灸灸而痛者先及其未溃所以痛而次及其将溃所以不痛也　圣惠治脑疽发背用阳明药如犀角麻黄石膏之类以其变在手太阴发渴或相火在中故不用太阳药只用阳明也　海藏黄耆汤与四物汤相合亦名托里汤也内加桂沙参尤佳以其气血齐补也
　　易简胃风汤
　　治大人小儿风冷乘虚入客肠胃水谷不化泄防注下及膓胃湿毒下如豆汁或下瘀血日夜无度人参　　茯苓　　川芎　　桂
　　当归　　芍药　　白术【各等分】
