<!-- { "loadSidebar": true } -->
　　问曰：尺寸俱长，何以知邪在阳明经也？答曰：长者，泛溢也，言脉过于本位也。阳明为气血俱多之经，邪一传之，则血气淖溢，故尺寸俱长。又问曰：脉长者，邪在阳明，而用药有葛根、承气、白虎不等者，何也？答曰：阳明用葛根者，治阳明经病也；阳明用承气者治阳明腑病，邪气结实也；不用葛根、承气而用白虎者，治阳明经病，初传于腑，邪未结实也。阳明经病，目痛鼻干，漱水不欲咽，而无便闭、谵语、燥渴之症，是为表病里和，则用葛根汤散之；假如邪已入腑，发热转为潮热，致有谵语、燥渴、便闭、腹胀等症，是为邪气结聚，则用承气汤下之；假如阳明经病，初传于腑，蒸热自汗，燥渴谵语，而无便闭、腹胀之症，是为散漫之热，邪未结实，则用白虎汤清中达表而和解之，此治阳明三法也。倘经腑不明，临证差忒，误人非浅。因知仲景用攻者，攻阳明之腑，不攻阳明之经；用表者，表阳明之经，非表阳明之腑；辛凉和解者，治腑病散漫之邪，大便未结，腹无所若也。此阳明经腑之说，所宜急讲也。

　　卷二

　　少阳经证

　　少阳经病，目眩，口苦，耳聋，胸满，胁痛，寒热往来，呕吐，头汗，盗汗，舌滑，脉弦。此少阳经受病，宜用小柴胡汤和解之。仲景云：少阳证，但见一二症即是，不必悉具。

　　此经有三禁，吐、汗、下是也。然少阳有兼表、兼里者，务在随时变通，不得以三禁之说而拘泥也。

　　卷二　少阳经证

　　小柴胡汤

　　柴胡（二钱） 赤芍（一钱五分） 甘草 半夏（各一钱） 黄芩（一钱五分） 人参（五分） 生姜（二片）

　　大枣（去核，三个）

　　水四钟，煎二钟半，温服。

　　若胸中烦而不呕，是热气结聚，去半夏、人参，加栝蒌实以泻热；若渴者，是津液少，去半夏，加栝蒌根，倍人参以生津液；若腹中痛，是邪气壅，去黄芩，加白芍药以通壅；若胁下痞硬，去大枣，加牡蛎以 坚；若心下悸，小便不利，是水气，去黄芩，加茯苓以渗泄；若不渴，外有微热，是表邪未解，去人参，加桂枝以解肌；若咳者，为肺寒气逆，去人参、大枣、黄芩，加前胡、橘皮、干姜以散寒降气。

　　卷二　少阳经证

　　耳聋

　　问曰：耳聋何以是少阳证？答曰：足少阳胆经，上络于耳，邪在少阳，则耳聋也。又问曰：厥阴亦耳聋，何也？答曰：肝胆相为表里，肝病连胆，故亦耳聋也。但少阳耳聋，必往来寒热；厥阴耳聋，则舌蜷、囊缩，自有别耳。

　　卷二　少阳经证

　　胸满

　　问曰：胸满何以是半表半里证？答曰：胸半以上，乃清阳之分，正在半表半里，邪至此将入里而未深入于里也。故胸满而腹未满者，乃邪气而非有物也。若腹中胀满，则为有物矣。又问曰：痞气亦胸前胀满，何以别之？答曰：邪入三阴经，而未结聚成实，医遽下之，致成痞气，必须问其曾经下否，若经下而后胸满者，痞气也。若未经下而胸前胀满，即属少阳也。陶氏治法，少阳证兼胸满者，小柴胡加枳桔，如未效，本方对小陷胸汤一服，如神为妙。是知用药，亦自有相通者。

　　卷二　少阳经证

　　胁痛

　　问曰：胁痛何以是半表半里证？答曰：足少阳胆经，布之胁下，故有胁痛。至于他经，或出于巅背，或布于面目，则无此症。又问曰：水气亦有胁痛，何也？答曰：水气胁痛，必见干呕，咳引胁下痛，小半夏加茯苓汤主之，极重者，十枣汤攻之。若半表半里胁痛，外必兼见少阳证。

　　卷二　少阳经证

　　目眩口苦

　　问曰：目眩口苦，何以是半表半里证？答曰：目者，肝之窍也，胆附于肝，今少阳胆病故目眩。口苦者，胆之汁也，热泄胆汁，故口苦。凡目眩、口苦者，即是少阳半表半里证当和解之。

　　卷二　少阳经证

　　呕吐

　　问曰：呕吐何以是半表半里证？答曰：邪气将入里，里气上冲，邪正分争，故呕吐。仲景云：伤寒三日，三阳为尽，三阴当受邪，其人反能食而不呕，此为三阴不受邪也。由此观之，是知呕吐者，邪气入阴之机，然犹在将入未入之间，故和解可愈也。然亦有胃热而呕者有胃寒而呕者，有停饮而呕者，有食积而呕者。病患口燥渴，呕吐黄水者，胃热也；呕吐清涎沫，口鼻气冷，手足厥冷者，胃寒也；渴饮水而复呕，咳引胁下痛者，停饮也；呕吐饮食，胸膈胀痛，吞酸嗳腐者，食积也。以此为别。

　　卷二　少阳经证

　　往来寒热

　　问曰：寒热往来，何以是半表半里证？答曰：人身外阳内阴，足少阳胆经，正阴阳交界之所，邪传至此，阴阳相争，故寒热往来。又问曰：阳明亦有寒热往来，何也？答曰：阳明经病，邪在肌肉中，则身发热，焉得有往来寒热？由少阳传入阳明之腑，表证未除，里热已结，故兼见往来寒热，当用大柴胡汤攻之。书曰：阳明内实，则为寒热往来，此说非也。盖由少阳邪气未除，故见寒热，并非阳明正病也。

　　卷二　少阳经证

　　头汗

　　问曰：头汗何以是半表半里证？答曰：诸阳经上至于头，则有头汗，若诸阴经，皆至颈而还，则头无汗，故见头汗出，即半表半里证。又问曰：诸阳脉上至于头，今头汗出，当是表证，何以为半表半里也？答曰：若是表证，尚有寒邪闭塞，焉得有汗？今既有汗，是寒邪将化为热也。但名曰里证，则头与身皆出汗，但名曰表证，则头无汗，故曰半表半里也。又问曰：瘀血、发黄、水气，皆有头汗出，何也？答曰：瘀血头汗出，小便自利，小腹满痛，大便黑色；发黄头汗出，小便不利，目珠黄；水气头汗出，胸胁痞满，咳引胁下痛。若少阳证头汗出，必见往来寒热诸证，以此为别。

　　卷二　少阳经证

　　盗汗

　　问曰：盗汗何以是半表半里证？答曰：热邪熏灼，腠理开，令人自汗，寒则腠理闭塞而无汗。今汗睡而出，觉而收，是邪将盛于阴，而未深入于阴，故曰半表半里也。又问曰：杂症盗汗，何也？答曰：杂症盗汗，乃阴虚之证。伤寒盗汗，乃外感之邪，自不同类。

　　卷二　少阳经证

　　舌苔滑

　　问曰：舌苔滑，何以是半表半里证？答曰：舌司肠胃寒热之变，在表则津液如常，在里则胎燥黄黑。今舌苔滑，尚有津液，但不如常，是邪将入腑，而未深入于腑也。既不在表，亦不在里，故曰半表半里证。

　　卷二　少阳经证

　　脉弦

　　问曰：脉弦，何以是半表半里证？答曰：弦者，肝之本脉也。肝胆相为表里，且胆为乙木，木主风，于时为春，故脉弦也。太阳脉浮，阳明脉长，少阳脉弦，此三阳诊候之法也。

　　卷二

　　太阴经证

　　太阴经病，自古混同立言，故方药多错乱，今细按之，有三法焉。夫太阴有传经之邪，有直中之邪，有误下内陷之邪，不可不辨也。如经所谓腹满嗌干者，此传经之阳邪也，法当用小柴胡去人参，加芍药以和之。不已，则下之。经又谓腹满而吐，食不下，自利益甚，时腹自痛者，此直中之寒邪也，法当理中汤以温之。又谓太阳证，医反下之，因尔腹满时痛者此误下内陷之邪也，法当用桂枝加芍药，大实痛者，桂枝加大黄汤。以是知传经之邪，宜用大、小柴胡辈，直中之邪，宜理中，误下内陷之邪，宜用桂枝汤加减法。今先举传入太阴者言之，其见症也。腹满痛，嗌干，脉沉实，大柴胡汤主之。若自利，去大黄，加黄连以清之。

　　卷二　太阴经证

　　大柴胡汤

　　柴胡（一钱五分） 半夏（洗，七分） 黄芩 芍药（各二钱） 枳实（一钱） 大黄（二钱）

　　水煎服。

　　若兼寒热往来，加生姜五分，大枣三个。

　　卷二　太阴经证

　　腹满痛

　　问曰：腹满痛，何以是太阴证？答曰：脾为坤土，坤为腹，阴中之至阴也。邪气传之，则腹满而痛。又问曰：腹痛既为里证，当投大黄，而先用柴胡、芍药者，何也？答曰：此少阳传入太阴者也。少阳之邪，传入太阴，肝木乘脾，致成腹痛，故用柴胡加芍药以和之。痛甚者，加大黄以下之。又如太阳证，为医误下，以致邪气内陷而成腹痛，用桂枝汤加芍药，大实痛者，桂枝汤加大黄，意正相等。然腹痛虽属太阴，又有传经、直中之分，大抵传经之邪，由三阳传入；直中之邪，猝然骤至也。传经之邪，则脉沉实；直中之邪，则脉沉细也。

　　传经之邪，则嗌干口燥；直中之邪，则口鼻气冷也。以此为别。

　　卷二　太阴经证

　　下利

　　问曰：自下利，何以是太阴证？答曰：下利出于肠胃，热传脾脏，熏灼肠胃，故有下利又问曰：三阳合病，以及少阳阳明合病，俱有下利，何也？答曰：三阳合病有下利者，外合三阳之经，内合阳明之腑也。少阳阳明合病，自下利者，亦合阳明之腑也。阳明内主胃腑故有下利。若不入腑，必无下利。今少阳之邪，传入太阴，太阴为脏，与腑相连，故有下利也。但宜分传经、直中。传经则下利肠垢；直中则下利清谷。寒热之药，由此而分，不可不谨。

　　卷二　太阴经证

　　脉沉实

　　问曰：脉沉实，何以是太阴热证？答曰：沉者，病脉也，主病在里；实者，有力也，主病为热。今脉沉实，故知太阴经有实热也。

　　卷二

　　少阴经证

　　少阴经病有传、有中。今先举传经者言之，其见症也，口燥、咽干而渴，或咽痛，或下利清水、色纯青，心下硬，或下利肠垢，目不明。大、小承气汤并主之。

　　卷二　少阴经证

　　小承气汤

　　治邪传少阴，口燥咽干而渴，或目不明，宜急下之。

　　大黄（酒洗，三钱） 浓朴（一钱） 枳实（一钱五分）

　　水煎服。加芒硝三钱，即大承气汤。

　　卷二　少阴经证

　　甘桔汤

　　治少阴咽痛。

　　甘草（炙，三钱） 桔梗（三钱水煎服。按本方加大力子（炒研，三钱），薄荷叶（五分），更效；若不瘥，对前小承气汤服

　　卷二　少阴经证

　　口燥咽干而渴

