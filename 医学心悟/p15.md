<!-- { "loadSidebar": true } -->
　　人参（三钱） 白术 白茯苓 干姜（各一钱五分） 川椒（十粒） 乌梅（二个）

　　上作一服，水二钟，煎七分服。

　　凡治蛔，不可用甘草，及甜物。盖蛔得甘则动，得苦则安，得酸则静故也。如未止，加黄连、黄柏各三分，川椒倍之。若足冷，加附子五、七分，甚者倍之。

　　卷二　直中三阴诸证

　　腹中冷痛

　　问曰：腹中冷痛，何以属直中寒证？答曰：寒气内攻，腹中骤然暴痛，手足口鼻俱冷，或腹中寒冷，欲得热物熨之，不比传经腹痛，由渐而至也。且寒痛绵绵不止，热痛时作时止也。

　　卷二　直中三阴诸证

　　呕吐清涎沫

　　问曰：呕吐清涎沫，何以是直中寒证？答曰：胃腑寒热之气，必见于涎沫，经曰诸水浑浊，皆属于热，诸病水液，澄彻清冷，皆属于寒。今见呕吐清涎沫，故知为直中寒证。

　　卷二　直中三阴诸证

　　下利清谷

　　问曰：下利清谷，何以是直中寒证？答曰：寒邪内侵，真阳衰少，无以营运三焦，腐化水谷，经曰：食下即化腐臭而出是有火也，食下不化，完谷而出是有寒也。又曰天寒则水清天热则水浊。今见下利清谷，即是直中寒证，若传经热证，则下利肠垢而不下利清谷矣。

　　又问：书云邪热不杀谷，何谓也？答曰：邪热不杀谷者，乃火性急速，不及变化而出，然必杂于肠垢之中，不比直中寒邪，谷和清水，形如鸭溏也。

　　卷二　直中三阴诸证

　　但欲寐

　　问曰：但欲寐，何以是直中寒证？答曰：寒邪属阴，阴主静，静则多眠；若传经热证，则属阳，阳主动，则令人烦躁不眠也。又问曰：表证多眠者，何也？答曰：表证多眠，是寒邪外束，阳气不舒，必见头痛发热诸证。若直中多眠，则见下利清谷，手足厥冷诸证，与表邪自是不同。至于传经里证，则心烦恶热，揭去衣被，甚则谵语发狂，安得多眠？又问曰：热证亦有昏昏而睡者，何也？答曰：此热邪传入心胞，令人神昏不语，或睡中独语一二句，与之以水则咽，不与则不思，此乃热甚神昏，非欲寐也。又风温证，风热相搏，亦令神气昏愦，其证鼻鼾，语言难出，与直中寒邪，厥逆清谷诸证，迥然大异矣。

　　卷二　直中三阴诸证

　　蜷卧

　　问曰：蜷卧何以是直中寒证？答曰：热则手足舒伸，寒则手足敛束，譬如春夏则万物发舒，秋冬则万物收藏，此定理也。又问曰：表证亦蜷卧，何也？答曰：表证有蜷卧者，表受寒侵，经络因而敛束，法当温散。至于直中蜷卧，必有厥逆清谷诸证相兼，须温中为主也。又问曰：热证亦蜷卧，何也？答曰：此热邪消烁津液，不能荣养于筋，致有挛急之象，乃肝脏将绝，名曰搐搦，不得与蜷卧同语矣。

　　卷二　直中三阴诸证

　　四肢厥冷

　　问曰：四肢厥冷，何以是直中寒证？答曰：四肢为阳，寒邪属阴，今中寒邪，则阳衰不能温其四肢，故厥冷。其甚者，过乎肘膝，肘膝为人之四关，今冷过之，则阴寒极矣。宜大温之。又问曰：阳证亦厥逆，何也？答曰：此物极则反，热极而反见厥也。别之，凡病初起即厥者寒厥也，初起发热日久变厥者热厥也。且热厥必烦躁口渴，恶热，小便短赤，大便或闭，或下利肠垢，脉必沉实有力。寒厥则不渴，必恶寒身痛，小便清长，或下利清谷，脉必沉细无力。安危之机，祸如反掌，不可不辨。

　　卷二　直中三阴诸证

　　身痛如被杖

　　问曰：身痛如被杖，何以是直中寒证？答曰：寒邪客于人，则身痛。痛如被杖，寒之极甚者也。又问曰：表证亦身痛，何也？答曰：表证身痛，痛如绳缚也；里证身痛，痛如被杖也。虽为表里之殊，而为寒则一也，宜急温之。表寒则温散，里寒则温中，寒气散，痛自除

　　卷二　直中三阴诸证

　　囊缩

　　问曰：囊缩何以是直中寒证？答曰：热主舒，寒主敛，定理也。春夏则万物发舒，秋冬则万物敛藏，即此观之，可见囊缩为寒矣。又问曰：《指掌》用承气治囊缩，何也？答曰：此传经厥阴证也。伤寒传至厥阴，六经已尽，厥阴者，肝也，肝主周身之筋，又厥阴之脉络阴器，因热邪烁其津液，筋脉不荣，故舌卷而囊缩。其证必口渴烦满，唇焦舌燥，与直中阴寒之证，迥然不同尔。

　　卷二　直中三阴诸证

　　舌黑而润

　　问曰：舌黑而润，何以是直中寒证？答曰：黑者，北方水色也，黑而且润，则知其为寒证矣。若传经热邪，舌苔先黄而后黑，必干燥而无津液，此火极似水之象，譬如燔柴变炭之意，乃热甚也。若舌黑而润，津液如常，乃寒气乘心，北方之水色见也，宜急温之。故曰舌黑而润，为直中寒证也。

　　卷二　直中三阴诸证

　　脉沉细无力

　　问曰：脉沉细无力，何以是直中寒证？答曰：脉者，阳气主之也，气盛则脉旺，气弱则脉细。今脉沉细无力，则为中寒无疑矣。又问曰：经云：诸紧为寒，何也？答曰：紧者，脉如引绳转索，有风起水涌之象，北方刚劲之气也，与数脉不同。数以至数名，紧以形象论也经云：诸紧为寒。寒之诊不一，紧为寒，沉细无力亦为寒，迟为寒，又脉洪大搏指，按之空虚者，亦为寒。譬如数则为热，洪大为热，沉实有力为热，脉涩滞，郁而不通者，亦为热全在以证互相参考，时而舍脉从证，时而舍证从脉，活活泼泼不胶己见。其于诊法庶矣乎

　　卷二　直中三阴诸证

　　吐蛔

　　问曰：吐蛔何以是直中寒证？答曰：病患胃寒食少，蛔泛上隔，闻食臭而出，故吐蛔也宜用理中安蛔散以温之，不可轻用凉药。又问曰：阳证亦有吐蛔者，何也？答曰：病久胃空，既无谷气，蛔上隔求食，至咽而出，须看兼证如何，若阳黄发斑，口疮咽燥，大渴消水或用清剂，可以收功。然而寒证吐蛔者多，热证吐蛔者少，最宜斟酌。

　　卷二

　　两感

　　两感者，表里双传也，一日太阳与少阴同病，二日阳明与太阴同病，三日少阳与厥阴同病，如在太阳，则发热头痛；在少阴，则咽干口燥；在阳明，则目痛鼻干；在太阴，则腹满自利；在少阳，则耳聋胁痛；在厥阴，则烦满囊缩。表里并传，为祸最速，此论传经之两感也。又如仲景所谓少阴证反发热，用麻黄附子细辛汤者，此论直中之两感也。传经两感，以解表为主而清里佐之；直中两感以温中为主而发表次之。此治两感之大法也。或问曰：太阳初得病，尚未传经，何以即有少阴热证也？答曰：此温热之候多有之，本有积热在内，而外为风寒鼓之，故表里并见，阴阳双传也，其病至暴，倘治失其宜，去生远矣。

　　卷二

　　伤寒兼症

　　伤寒兼症者，非传经六经之正病，亦非直中三阴之正病，而实为伤寒所恒有之症，故皆以兼症名之。其间有见于手经者，有因误治而变症者，有病中调摄失宜而变症者，有病气相传染而变症者，临症之工，按法取之，曲尽其情，则伤寒无余蕴矣。

　　卷二　伤寒兼症

　　咳嗽

　　咳嗽者，肺寒也。经云：形寒饮冷则伤肺是也。肺主皮毛，寒邪侵于皮毛，连及于肺，故令人咳。宜用止嗽散，加荆芥、防风、紫苏子主之。或问曰：少阳证与直中证，水气证，皆令咳嗽，何也？答曰：少阳证兼咳嗽者，以其肺有寒也，仲景用小柴胡去参、枣加干姜者所以温肺散寒也。直中证兼咳嗽者，亦寒气上束于肺也，但温其中而咳自止。水气证兼咳嗽者，以寒水上射于肺也，宜分表里水气治之：表有水气而发热，用小青龙汤发散以行水；里有水气而下利，则用本方去麻黄，加荛花，以攻之；轻则用小半夏加茯苓汤，以疏之，俾水饮流通，而咳自止矣。以上三证，皆感寒水之气而咳，故谓咳为肺寒也。又问曰：俗称热伤风咳嗽者，何也？答曰：热伤风者，如冬温之候、天应寒而反温，自人受之，则为头痛喉肿，咽干咳嗽之属，与正风寒之咳稍异。又或其人素有郁热，而外为风寒束之，热在内而寒在外，谚云寒包火是也。又问曰：咳嗽有不兼风寒，而专属火者，何也？答曰：此杂证嗽也或夏令暑热之火，或饮食辛辣之火，或脾肺气虚之火，或龙雷 上之火，皆令咳嗽，各有兼证，与伤寒鼻塞声重，头痛发热恶寒之状，自是不同，并与热伤风之咳迥别，宜于本门求之，不得与伤寒同日语矣。

　　卷二　伤寒兼症

　　止嗽散

　　桔梗（一钱五分） 甘草（五分，炙） 白前（一钱五分） 橘红（一钱） 百部（一钱五分） 紫菀（一钱五水煎服。风寒初起，加防风、荆芥、紫苏子。

　　卷二　伤寒兼症

　　小半夏加茯苓汤

　　半夏（姜汁炒，三钱） 茯苓（三钱） 甘草（炙，一钱） 生姜（三片）

　　水煎服。

　　卷二　伤寒兼症

　　咽痛

　　咽痛有表里寒热之分，不可不辨也。风寒在表而兼咽痛者，此风火聚于肺也，宜用甘桔汤，加荆芥、防风、薄荷、牛蒡之类以散之。少阴里证兼咽痛者，以少阴之脉，循喉咙，挟舌本也，宜分寒热治之。凡传经少阴，口燥舌干而痛者，热也，甘桔汤主之，甚至加黄连、元参、牛蒡之属。凡咽痛，以蒡子为主。直中少阴，肾气虚寒，逼其无根失守之火，浮游于上，以致咽痛，必兼下利清谷，手足厥冷诸症，但温其中而痛自止，姜附汤加桔梗主之。夫同一少阴咽痛，而寒热之别相隔千里，不可不察。复有阴毒、阳毒咽痛者，治如少阴证。更有发汗过多，遂至汗多亡阳，内损津液，而成咽痛者，宜用参、 、归、术，调补元气，收敛汗液而痛自除。凡咽痛，通用甘桔汤，在表者，加散药，在里者，分别寒热而加入温凉之剂。仲景立法精粹，学人宜致思焉。

　　甘桔汤

　　 （见前少阴证。

　　卷二　伤寒兼症

　　伤寒吐血

　　伤寒吐血者，热迫血而上行也。然有表里之殊，如当汗失汗，以致邪蕴于经而吐血者，用麻黄汤散之，后人以加味参苏饮代之，其法至稳。若邪气入里，酝酿成热，以致吐血者，宜用犀角地黄汤清之。若大便闭结，热邪上攻者，生地四物汤加大黄下之，釜底抽薪，则火气顿平，而釜中之水，无腾沸之患矣。切忌寻常滋补药，姑息容奸，使邪气流连，反成败症更有以热济热而为动阴血者，详辨于后。

　　卷二　伤寒兼症

　　犀角地黄汤

　　犀角（镑，一钱五分） 生地黄（四钱） 牡丹皮 麦冬 白芍（各一钱五分）

　　水煎服。

　　卷二　伤寒兼症

　　衄

