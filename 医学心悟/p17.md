<!-- { "loadSidebar": true } -->
　　经云：病发于阳而反下之，热入，因作结胸；病发于阴而反下之，因作痞。阳、三阳也阴、三阴也。伤寒邪在三阳，固不可下，下之则为结胸之恶候。即邪已入三阴，而未结聚成实，犹宜清解之，若下之太早，尚不免于痞气。结胸证重，痞气较轻也。大抵从胸至腹，硬满而痛，手不可近者，为结胸；胸前痞满不舒者，为痞气。结胸证，先用小陷胸汤，如或结实难解，更用大陷胸汤攻之。痞气证，半夏泻心汤主之。又有水结胸证，水饮停蓄也，小半夏加茯苓汤主之。复有寒实结胸证，乃寒气结聚不应误下而成，须用白散主之。凡一切结胸、痞气等证，服药不效者，乃浊气结而未散，《活人》俱用枳实理中丸，应手而愈。

　　卷二　伤寒兼症

　　小陷胸汤

　　本太阳证，为医误下，从心下至少腹硬满而痛，手不可近者，为结胸，应服大陷胸汤。若不按不痛者，为小结胸，应服本方。然用药之道，宜先缓后急，有如探试之法上三味，以水六钟，先煮栝蒌，减半、去渣，纳诸药煮取二钟，温服。

　　按此方，加枳实一钱五分，更效。

　　卷二　伤寒兼症

　　大陷胸汤

　　结胸证，服前药不效，须用此方。

　　大黄（去皮生用，六钱） 芒硝（四钱） 甘遂（为末，二分五厘）

　　上三味，以水六钟，先煮大黄，减半，去渣，纳芒硝，煮二三沸，和甘遂末，温服，得快利，止后服。

　　卷二　伤寒兼症

　　半夏泻心汤

　　伤寒传入三阴，而未结聚成实，医早下之以致胸中痞闷不舒者，为痞气。

　　半夏（洗） 黄芩 干姜（各一钱五分） 人参 甘草（炙，各五分） 黄连（一钱） 大枣（去核，二个）

　　水煎服。本方加枳实五、七分为妙。

　　卷二　伤寒兼症

　　白散

　　治寒实结胸，无热证者。此寒痰积食结于胸中，故用此方，亦救急之良法。

　　桔梗 贝母（各三钱） 巴豆（去皮、心，熬黑，研如脂，一分）

　　上三味为末，纳巴豆、更于臼中杵之，以白饮和匀，分二服，病在膈上必吐，在膈下必利。如不利，进热粥一杯。若利不止，进冷粥一杯，即止。

　　卷二　伤寒兼症

　　枳实理中丸

　　枳实（面炒，一两五钱） 茯苓 白术（陈土炒，各二两） 甘草（炙，七钱五分） 人参（五钱） 干姜（炮，四钱）

　　上为末，米饮糊丸，如绿豆大。每服三钱，开水下，日二、三服，以瘥为度。

　　卷二　伤寒兼症

　　脏结

　　病患素有宿积，连于脐旁，更加新邪，痛引阴筋。此邪气结实之候，为难治。

　　卷二　伤寒兼症

　　振战栗

　　振者，耸动也；战者，战摇也；栗者，心跳也。虚证多有之，而邪正交争，亦发战栗也须按兼症治之。

　　卷二　伤寒兼症

　　筋惕肉

　　经云：阳气者，精则养神，柔则养筋。发汗多，津液枯少，阳气大虚，筋肉失养，故惕惕而跳， 然而动也。急宜温经益阳。真武汤主之。

　　卷二　伤寒兼症

　　真武汤

　　治伤寒发汗后，筋惕肉 ，并治中寒下利，里有水气而发咳，或呕吐腹痛水煎服。

　　若咳者，加五味子十粒，干姜一钱五分；若小便利，去茯苓；若下利，去芍药；若呕者去附子，加生姜一倍。

　　卷二　伤寒兼症

　　义手冒心

　　发汗过多，义手自冒心，心下悸，欲得按者，桂枝甘草汤主之。

　　卷二　伤寒兼症

　　惊悸

　　心忪也，惕惕然跳动也。有气虚者，有汗下过多，损津液者，有水气者，当按兼症施治可也。

　　卷二　伤寒兼症

　　小便不利

　　小便不利，有数种。因汗下而小便不利者，津液不足也。黄胆热病，小便不利者，郁热内蓄也。风湿相搏，与夫阳明中风而小便不利者，寒气所乘也。更有气虚而小便不利者，宜详辨之。

　　卷二　伤寒兼症

　　遗溺

　　伤寒遗溺，乃危急之候。下焦虚寒，不能摄水，多致遗溺，理中、四逆辈主之。然三阳合病，每兼此症，有用白虎汤者，此热甚而阴挺失职也。大抵热甚神昏者可治，虚寒逆冷为难治也。若杂症遗尿，多属气虚，参、 、归、术主之。

　　卷二　伤寒兼症

　　呃逆

　　即KT 也，气自脐下直冲胸也。或谓咳逆即呃逆，非也，咳逆为咳嗽，与呃逆有何干涉？大法伤寒当下失下，胃火上冲而呃者，其证燥渴内热，大便闭结，大柴胡汤下之。便不结，泻心汤主之。三阴中寒，胃气欲绝而呃者，其证厥冷恶寒，下利清谷，附子理中汤，合丁香散温之。呃止则吉，不止则凶也。

　　卷二　伤寒兼症

　　扁鹊丁香散

　　丁香（五个） 柿蒂（五个） 甘草（炙，五分） 干姜（一钱为末，沸汤点服，为妙。

　　卷二　伤寒兼症

　　懊

　　（ 即恼字，古通用）

　　懊 ，心中郁郁不舒，比之烦闷有甚焉者。由表邪未尽，乘虚内陷，结伏于心胸之间也

　　卷二　伤寒兼症

　　栀子豉汤

　　栀子（三钱） 香豉（五钱水煎服，服后，随手探吐之。若加枳实，名枳实栀子豉汤，治前证，并伤饮食。

　　卷二　伤寒兼症

　　郁冒

　　昏冒而神不清，俗谓昏愦是也。经云：诸虚乘寒者，则为厥，郁冒不仁，此寒气上逆也法当温补。又阳明证，小便不利，大便乍难乍易，时有微热，喘冒不得卧，有燥屎也，法当下之。又伤寒传至五六日间，渐变神昏不语，形貌如醉，或睡中独语一二句，与之以水则咽，不与则不思，医者不识，投以承气则误矣。盖不知此热传手厥阴心胞络经也。与食则咽邪不在胃也。不与则不思，神昏故也。邪热既不在胃，而在心胞，宜用导赤散，合黄连解

　　卷二　伤寒兼症

　　导赤散

　　木通（一钱五分） 生地（三钱） 赤茯苓（二钱） 灯心（二十节水煎服。

　　卷二　伤寒兼症

　　奔豚

　　气从少腹上冲心而痛，如江豚之上窜，此下焦阴冷之气，宜用姜附汤，加肉桂、吴萸肉、茯苓主之。或以橘核、小茴、川楝子佐之，尤效。

　　卷二　伤寒兼症

　　身热恶寒身寒恶热

　　病患身大热，反欲得近衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。

　　窃谓身热，反欲得近衣者，伤寒外感之属也；身寒，反不欲近衣者，热邪内郁之候也。

　　然亦有欲得近衣而为内热者，火极似水也；亦有不欲近衣而为里寒者，水极似火也。是

　　卷二　伤寒兼症

　　风温湿温

　　伤寒发汗已，更感于风，身灼热者，名曰风温。风温为病，脉阴阳俱浮，自汗身重，多眠，鼻息鼾，语言难出，葳蕤汤主之。湿温者，其人常伤于湿，因而中暑，名曰湿温。两胫逆冷，胸满，头目痛，妄言，多汗，其脉阳浮而阴小，切忌发汗，汗之名重 ，为难治苍术白虎汤主之。

　　卷二　伤寒兼症

　　风湿相搏

　　伤寒八九日，风湿相搏，身体烦疼，不能自转侧，不呕不渴，脉虚浮而涩者，桂枝附子汤主之。此症脉虚浮而涩，且不渴，故用此汤，若兼口渴者，则不可用也。

　　卷二　伤寒兼症

　　劳复、食复、女劳复

　　大病后，不宜劳动，若劳倦伤气，无力与精神者，名曰劳复，补中益气汤主之。若饮食伤脾，名曰食复，宜调胃气，以消积食，枳实栀子豉汤主之。若病后犯房事，以致病复，名曰女劳复，其症头重不举，目中生花，腰背疼痛，小腹里急绞痛，以人参三白汤主之。

　　卷二　伤寒兼症

　　人参三白汤

　　人参（二钱） 白术 白芍 白茯苓（各一钱五分） 甘草（炙，五分） 附子（炮，一钱） 枣（二枚）

　　水煎服。

　　卷二　伤寒兼症

　　阴阳易

　　男子病新瘥，与女子接，其病遂遗于女，女子病新瘥，与男子接，其病遂遗于男，名曰阴阳易。其症头重不举，目中生花，腰背疼痛，小腹里急绞痛，与女劳复证候相似，间有吐舌数寸者，为大危，人参三白汤主之。

　　卷二　伤寒兼症

　　狐惑

　　狐疑不决之状，内热生虫之候也。上唇有疮，则虫蚀其肺，名曰惑；下唇有疮，则虫蚀其肛，名曰狐。雄黄丸主之。

　　卷二　伤寒兼症

　　雄黄丸方

　　雄黄（研） 当归（炒，各七钱五分） 槟榔（五钱） 芦荟（研） 麝香（研，各二钱五分）

　　上捣研为末，煮面糊为丸，如桐子大。每服二十丸，粥饮下，日三服。

　　卷二　伤寒兼症

　　阳毒阴毒

　　热之极，寒之甚，至极而无复加者也。阳毒则斑黄，狂乱；阴毒则厥逆，清谷，身痛如被仗。阴阳二毒，多有兼咽痛者，各宜按证投剂，大抵五日内可治，过此恐难为力。阳毒，栀子汤加人中黄主之。阴毒，四逆汤加葱白主之。

　　卷二　伤寒兼症

　　栀子汤

　　治阳毒升麻 黄芩 杏仁 石膏（各二钱） 栀子 赤芍 知母 大青（各一钱） 甘草（五分） 柴胡（一钱五分） 豆豉（百粒水煎服。加人中黄一钱尤效。

　　卷二　伤寒兼症

　　百合病

　　行住坐卧，若有神灵，其人默默然意趣不乐，谓之百合病。用百合知母汤主之。

　　卷二　伤寒兼症

　　百合知母汤方

　　百合（一枚） 知母（二钱水煎服。

　　卷二　伤寒兼症

　　坏病

　　本太阳病，若发汗，若吐，若下，若温针，仍不解者，此为坏病，桂枝不中与也，知犯何逆，随证治之。按，逆者，治不如法也。随证治之者，见某证用某药以救之也。古人悉以羊肉汤主之。恐未尽然。又是斋方，不论阴阳二症，或投药错误，致患人沉困垂危，七日后皆可服，传者云：千不失一。用好人参一两，去芦、薄切，水一大升，于银石器内，煎至一盏，坐新汲水内，取冷，作一服，汗不自他出，只在鼻尖上涓涓如水，是其验也。余尝用之，屡效。

　　卷二　伤寒兼症

　　羊肉汤方

　　当归 白芍（各一钱五分） 牡蛎（ 赤，一钱） 生姜（二钱） 桂枝（五分） 龙骨（ 赤，四分） 黑附子（炮，去皮、脐，五分上为末。羊肉二两，葱白二寸，以水二碗，熬减一半，以布滤绞去渣，温服。

　　卷二　伤寒兼症

　　热入血室

　　妇人伤寒，经水适来适断，邪气乘虚内陷于血海之中，以致昼则明了，夜则谵语，如见鬼状者，是为热入血室。治法，无犯胃气，及上二焦，必自愈。宜用小柴胡汤，去半夏，加桃仁、红花、生地、丹皮之类主之。

