<!-- { "loadSidebar": true } -->
　　卷二　伤寒兼症

　　阴躁似阳躁

　　阴极反发躁也。伤寒阳证发躁，必口渴便闭，下利肠垢，或谵言妄语，脉必沉实有力。

　　若直中阴寒，不应有躁，今反烦躁者，是物极则反，水极似火也。其证口燥渴，思得水而不能饮，欲坐卧泥水之中，脉必沉迟无力，名曰阴躁，宜用温剂。设或认为阳躁而清之，误之甚矣。

　　卷二　伤寒兼症

　　阳厥似阴厥

　　阳厥者，热极而反发厥也。直中寒邪，则手足厥冷，今传经热证而亦发厥者，乃物极则反，火极似水也。书曰：热深厥亦深，热微厥亦微是也。但寒厥初病即见，热厥则渐次而至大不同尔。

　　卷二　伤寒兼症

　　肿

　　肿有三证，太阳风湿相搏，身微肿者，宜疏风去湿。阳明风热，耳前后肿者，宜刺。大病瘥后，腰以下肿者，宜利小便。

　　卷二　伤寒兼症

　　除中

　　伤寒六七日，脉迟，迟则为寒，医者不察，反以凉药彻其热，腹中应冷不能食，今反能食，名曰除中。言食下即除去也。为难治。试与素饼食之，得饼发热者除中，不发热者，非除中也。

　　卷二　伤寒兼症

　　气上冲心

　　腹里时时上冲也。伤寒传至厥阴，消渴，气上冲心，热证也。经云：诸逆冲上，皆属于火是也。病如桂枝证，头不痛，项不强，寸脉微浮，胸中痞硬，气上冲咽喉，不得息者，此为胸有寒也，当吐之，宜瓜蒂散（按寒字，当作痰）。

　　卷二　伤寒兼症

　　瓜蒂散

　　瓜蒂（炒黄） 赤小豆（等分）

　　上研为细末，取一钱，用豉一撮，汤一碗，先渍之，须臾煎成稀糜，去渣，取汁和末药五分，温服，药下便卧，欲吐，且忍之，良久再吐，如不吐，复如前进一服，以手指探之即吐。如过时又不吐，饮热汤一升，以助药力。吐讫，便可食。若服药过多者，饮清水解之。

　　卷二　伤寒兼症

　　姜附汤

　　温中回阳。

　　干姜（三钱） 熟附子（三钱）

　　水煎服。

　　香薷饮

　　 （见伤暑）

　　卷二　伤寒兼症

　　桂枝附子汤

　　（即桂枝汤加附子，见太阳经证。

　　藿香正气散

　　 （见伤暑）

　　保和汤

　　 （见心痛。

　　补中益气汤 见类中。

　　二陈汤

　　 （见中风。

　　槟榔散

　　 （见香港脚）

　　四物汤

　　 （见虚证。

　　泽兰汤

　　 （见腰痛）

　　卷二　伤寒兼症

　　甘草附子汤

　　治风湿小便不利，大便反快。

　　甘草（炙） 熟附子（各一钱） 白术 桂枝（各一钱五分水煎温服。

　　卷二　伤寒兼症

　　麻黄附子细辛汤

　　温经发表。

　　麻黄 附子（各一钱） 细辛（五分） 生姜（三片水煎服。

　　八味汤

　　 （见类中）

　　卷二　伤寒兼症

　　十枣汤

　　水停胁下，硬满而痛，不可忍，干呕，气短，自汗出，不恶寒。

　　芫花 甘遂 大戟（等分为末）

　　水一钟半，先煎大枣十枚，取八分，入药末三分，温服。若病不除，再服三分。

　　桂枝加芍药汤

　　 （见太阳经证

　　卷二　伤寒兼症

　　人参膏

　　用顶参六两，水五碗，煎取二碗；复渣用水二碗，煎取一碗，去渣，将三碗参汁合为一处，缓火煎熬。以箸常常搅之，候汁稠浓，即成膏矣，凡救虚危将脱之证，得此为

　　六味汤

　　 （见类中。

　　卷二　伤寒兼症

　　当归补血汤

　　治血虚燥热，证象白虎。误服白虎者，不治。

　　黄 （八钱） 当归（二钱） 大枣（五枚水煎服。

　　卷二　伤寒兼症

　　酸枣仁汤

　　治汗下后，虚烦不得眠。

　　枣仁（炒透，一钱） 甘草 知母 麦冬 茯苓（各六分） 干姜（三分）

　　水煎服。

　　卷二　伤寒兼症

　　小青龙汤

　　治表不解，有水气，干呕发热而咳。

　　麻黄 桂枝 芍药（各一钱） 半夏（姜汁炒，一钱五分） 甘草（炙） 干姜 细辛（各五分）

　　水煎服。

　　逍遥散

　　 （见类中）

　　五味异功散、归脾汤、十全大补汤

　　 （并见虚证。

　　卷二　伤寒兼症

　　桂枝甘草汤

　　（即桂枝汤倍甘草，见太阳经证）

　　代抵当丸

　　 （见淋症）

　　卷三

　　中风门

　　中风者，真中风也，有中腑、中脏、中血脉之殊。中腑者，中在表也，外有六经之形证与伤寒六经传变之证无异也。中太阳，用桂枝汤。中阳明，葛根汤加桂枝。中少阳，小柴胡汤加桂枝。其法悉具伤寒门，兹不赘。中脏者，中在里也，其人眩仆昏冒，不醒人事，或痰声如曳锯，宜分脏腑、寒热而治之。假如其人素挟虚寒，或暴中新寒，则风水相遭，寒冰彻骨，而风为寒风矣；假如其人素有积热，或郁火暴发，则风乘火势，火借风威，而风为热风矣。为热风多见闭症，其证牙关紧急，两手握固，法当疏风开窍，先用搐鼻散吹之，次用牛黄丸灌之。若大便闭结，腹满胀闷，火势极盛者，以三化汤攻之。为寒风，多见脱证，其证手撒、脾绝，眼合、肝绝，口张、心绝，声如鼾、肺绝，遗尿、肾绝，更有两目直视，摇头上窜，发直如妆，汗出如珠，皆脱绝之证，法当温补元气，急用大剂附子理中汤灌之。若痰涎壅盛，以三生饮加人参灌之。间亦有寒痰壅塞，介乎闭脱之间，不便骤补者，用半夏、橘红各一两，浓煎至一杯，以生姜自然汁对冲，频频灌之，其人即苏，然后按其虚而调之。

　　然予自揣生平，用附子理中治愈者甚多，其用牛黄丸治愈者，亦恒有之，惟三化汤一方，并未举用。此必天时、地土、人事之不同。然寒热之剂，屹然并立，古方具在，法不可泯，故两存之，以备参酌。中血脉者，中在经络之中也。其证口眼歪斜，半身不遂是也，大秦艽汤主之。偏在左，倍用四物汤；偏在右，佐以四君子汤。左右俱病，佐以八珍汤，并虎骨胶丸此治真中之大法也。

　　卷三　中风门

　　口噤、角弓反张

　　口噤、角弓反张，痉病也。但口噤而兼反张者，是已成痉也，小续命汤。口噤而不反张者，是未成痉也，大秦艽汤。其痉病俱见前伤寒兼证中，宜细加查核。

　　卷三　中风门

　　不语

　　不语有心、脾、肾三经之异，又有风寒客于会厌，卒然无音者。大法，若因痰迷心窍，当清心火，牛黄丸，神仙解语丹。若因风痰聚于脾经，当导痰涎，二陈汤加竹沥、姜汁，并用解语丹。若因肾经虚火上炎，当壮水之主，六味汤加远志、石菖蒲。若因肾经虚寒厥逆，当益火之源，刘河间地黄饮子，或用虎骨胶丸加鹿茸。若风寒客于会厌，声音不扬者，用甘桔汤加疏散药。

　　卷三　中风门

　　遗尿

　　遗尿谓之肾绝，多难救，然反目遗尿者，为肾绝，若不反目，但遗尿者，多属气虚，重用参、 等药，补之则愈。

　　桂枝汤、葛根汤、小柴胡汤

　　 （俱见伤寒）

　　卷三　中风门

　　搐鼻散

　　治一切中证，不醒人事，用此吹鼻中，有嚏者生，无嚏者难治。

　　细辛（去叶） 皂角（去皮弦，各一两） 半夏（生用，五钱）

　　为极细末，瓷瓶收贮，勿泄气，临用吹一、二分入鼻孔中取嚏。

　　卷三　中风门

　　牛黄丸

　　治中风痰火闭结，或螈 瘫痪，语言謇涩，恍惚眩晕，精神昏愦，不省人事，或喘嗽痰壅，烦心等症。

　　牛黄（六钱） 麝香 龙脑（以上三味另研） 羚羊角 当归（酒洗） 防风 黄芩 柴胡 白术麦冬（去心） 白芍（各七钱五分） 桔梗 白茯苓 杏仁（去皮尖） 川芎 大豆黄卷 阿胶（各八钱五分） 蒲黄 人参（去芦） 神曲（各一两二钱五分） 雄黄（另研，四钱） 甘草（二两五钱）

　　白蔹 肉桂（去皮） 干姜（各三钱七分） 犀角（镑，一两） 干山药（三两五钱） 大枣（五十枚，蒸烂去皮核） 金箔（六百五十片，内存二百片为衣）

　　为细末，炼蜜同枣膏丸，每两作十丸，用金箔为衣，每服一丸，温水化下。

　　卷三　中风门

　　三化汤

　　治中风入脏，热势极盛，闭结不通，便溺阻隔不行，乃风火相搏而为热风者本方主之。设内有寒气，大便反硬，名曰阴结。阴结者，得和气暖日，寒冰自化，不可误用攻药，误即不能复救，慎之慎之。

　　浓朴（姜汁炒） 大黄（酒蒸） 枳实（面炒） 羌活（各一钱五分水煎服。

　　卷三　中风门

　　附子理中汤

　　（见中寒）

　　治寒风中脏，阴冷极盛，脱证随见，此风水相遭而为寒风者急服此药，犹可得生。夫病属脱证，设误用疏通开窍之药，如人既入井而又加之以石也，必须参、附大剂饮之，方为合法。

　　卷三　中风门

　　三生饮

　　治寒风中脏，六脉沉细，痰壅喉响，不省人事，乃寒痰厥逆之候。

　　生南星 生乌头（去皮尖） 生附子（各一钱五分） 生姜（五片） 生木香（五分）

　　水煎服。

　　薛立斋云：三生饮，乃行经络，治寒痰之良药，斩关夺旗之神剂，每服必用人参两许驾驭而行，庶可驱外邪而补真气，否则不惟无益，适以取败。观先哲用 附、术附、参附等汤，其义可见。

　　卷三　中风门

　　大秦艽汤

　　治风中经络，口眼歪斜，半身不遂，或语言謇涩，乃血弱不能养于筋，宜用养血疏风之剂，经云：治风先治血，血行风自灭是也。

　　秦艽（一钱五分） 甘草（炙） 川芎 当归 芍药 生地 熟地（自制） 茯苓 羌活 独活白术 防风 白芷 黄芩（酒炒，各八分） 细辛（二分）

　　水煎服。

　　如或烦躁口渴，加石膏一钱五分；阴雨，加生姜三片；春夏，加知母八分。

　　窃谓本方，初时宜用，若日久，则以四物、四君为主，而以风药佐之，庶收全功。

　　四物汤、四君子汤、八珍汤

　　 （俱见虚证。

　　虎骨胶丸

　　 （见痹证。

　　小续命汤

　　 （见伤寒发痉）

　　卷三　中风门

　　神仙解语丹

　　白附子（炮） 石菖莆（去毛） 远志（去心，甘草水炮炒） 天麻 全蝎（去尾，甘草水洗） 羌活南星（牛胆制多次更佳，各一两） 木香（五钱上为末，面糊丸，龙眼大。每服一丸，薄荷汤下。

　　卷三　中风门

　　二陈汤

