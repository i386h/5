<!-- { "loadSidebar": true } -->
　　陈皮 茯苓 半夏（姜汁炒） 甘草（炙，各一钱五分水煎服。

　　六味汤

　　 （见后类中门）

　　卷三　中风门

　　地黄饮子

　　熟地（九蒸晒，二钱） 巴戟（去心） 山萸肉（去核） 肉苁蓉（酒浸焙） 石斛 附子（炮） 五味子（杵炒） 白茯苓（各一钱） 石菖蒲（去毛） 桂心 麦冬（去心） 远志（去心，甘草水炮炒入薄荷少许，姜一片，枣二枚，水煎服。气虚，加人参二钱。

　　甘桔汤

　　 （见伤寒咽痛。

　　卷三

　　类中风

　　类中风者，谓火中、虚中、湿中、寒中、暑中、气中、食中、恶中也，共有八种。与真中相类而实不同也。然类中有与真中相兼者，须细察其形证而辨之。凡真中之证，必连经络多见歪斜偏废之候，与类中之专气致病者，自是不同。然而风乘火势，邪乘虚入。寒风相搏，暑风相炫，饮食招风，种种变证，所在多有，务在详辨精细，果其为真中也，则用前驱风法，果其为类中也，则照本门施治，果其为真中、类中相兼也，则以两门医法合治之，斯无弊耳。兹举类中诸证，详列于下，俾学人触目洞然也。

　　一曰火中。火之自外来者，名曰贼，实火也。火之自内出者，名曰子，虚火也。中火之证，良由将息失宜，心火暴盛，肾水虚衰，不能制之，故卒然昏倒，不可作实火论。假如怒动肝火，逍遥散。心火郁结，牛黄清心丸。肺火壅遏，贝母栝蒌散。思虑伤脾，加味归脾汤肾水枯涸，虚火上炎者，六味地黄汤。若肾经阳虚，火不归原者，八味地黄汤，刘河间地黄饮子并主之。此治火中之法也。或问：火中而用桂、附者，何也？答曰：肾阳风越，则丹田虚冷，其痰涎上壅者，水不归原也。面赤烦躁者，火不归原也。惟桂附八味能引火归原火归水中，则水能生木，木不生风，而风自熄矣。

　　二曰虚中。凡人体质虚弱，过于作劳，伤损元气，以致痰壅气浮，卒然昏倒，宜用六君子汤主之。中气下陷者，补中益气汤主之。

　　三曰湿中。湿中者，即痰中也。凡人嗜食肥甘，或醇酒乳酪，则湿从内受。或山岚瘴气久雨阴晦，或远行涉水，坐卧湿地，则湿从外受。湿生痰，痰生热，热生风，故卒然昏倒无知也。苍白二陈汤主之。

　　四曰寒中。凡人暴中于寒，卒然口鼻气冷，手足厥冷，或腹痛，下利清谷，或身体强硬口噤不语，四肢战摇，此寒邪直中于里也。宜用姜附汤，或附子理中汤加桂主之。

　　五曰暑中。凡人务农于赤日，行旅于长途，暑气逼迫，卒然昏倒，自汗面垢，昏不知人急用千金消暑丸灌之，其人立苏。此药有回生之功，一切暑药，皆不及此，村落中各宜预备。灌醒后，以益元散清之，或以四味香薷饮，去浓朴，加丹参、茯苓、黄连治之。虚者，加人参。余详论伤暑门。

　　六曰气中。七情气结，或怒动肝气，以致气逆痰壅，牙关紧急，极与中风相似，但中风身热，中气身凉。中风脉浮，中气脉沉。且病有根由，必须细究。宜用木香调气散主之。

　　七曰食中。醉饱过度，或着恼怒，以致饮食填塞胸中，胃气不行，卒然昏倒，宜用橘红二两，生姜一两，炒盐一撮，煎汤，灌而吐之，次用神术散和之。其最甚者，胸高满闷，闭而不通，或牙关紧急，厥晕不醒，但心头温者，即以独行丸攻之，药即下咽，其人或吐或泻自应渐苏。若泻不止者，以冷粥汤饮之，即止。

　　八曰恶中。登冢入庙，冷屋栖迟，以致邪气相侵，卒然错语妄言，或头面青黯，昏不知人，急用葱姜汤灌之，次以神术散调之。苏合丸亦佳。

　　卷三　类中风

　　加味逍遥散

　　治肝经郁火，胸胁胀痛，或作寒热，甚至肝木生风，眩晕振摇，或切牙发痉，一目斜视，一手一足搐搦，此皆肝气不和之证。经云：木郁达之是已。

　　柴胡 甘草 茯苓 白术 当归 白芍 丹皮 黑山栀（各一钱） 薄荷（五分）

　　水煎服。

　　牛黄清心丸

　　 （见真中门。

　　卷三　类中风

　　贝母栝蒌散

　　贝母（二钱） 栝蒌仁（一钱五分） 胆南星（五分） 黄芩 橘红 黄连（炒，各一钱） 甘草 黑山栀（各五分水煎服。

　　卷三　类中风

　　加味归脾汤

　　黄 （一钱五分） 人参 白术 茯神 当归 枣仁（炒，各一钱） 远志（去心泡） 甘草（炙，各七分） 丹皮 黑山栀（各八分） 元眼肉（五枚）

　　水煎服。

　　卷三　类中风

　　六味地黄汤

　　滋水制火，则无上盛下虚之患。

　　大熟地（四钱） 山萸肉（去核） 山药（各二钱） 丹皮 茯苓 泽泻（各一钱五分）

　　水煎服。

　　本方加肉桂、熟附子各五分，各八味地黄汤。若为丸，十倍其药，炼蜜丸，如梧桐子大。

　　地黄饮子

　　 （见真中）

　　卷三　类中风

　　六君子汤

　　理脾祛痰。

　　人参 茯苓 白术（陈土炒） 陈皮（去白） 甘草（炙） 半夏（汤泡七次，各一钱） 生姜（五分大枣（二枚水煎服。

　　卷三　类中风

　　补中益气汤

　　中气下陷，宜服此以升举之。

　　黄 （一钱五分） 白术（陈土炒） 人参 当归 甘草（炙，各一钱） 柴胡 升麻（各三分） 陈皮（五分） 生姜（一片） 大枣（二枚水煎服。

　　卷三　类中风

　　苍白二陈汤

　　（见中风）

　　即二陈汤，加苍术、白术（各一钱）。

　　姜附汤

　　 （见诸方补遗。

　　附子理中汤

　　 （见真中。

　　卷三　类中风

　　千金消暑丸

　　治中暑昏闷不醒，并伏暑停食，呕吐泻利，一切暑药，皆不及此。

　　半夏（醋煮，四两） 茯苓 甘草（各二两共为细末，生姜自然汁糊丸，如绿豆大。每服五、六十丸，开水下，若昏愦不醒，碾碎灌之。予用此药，治中暑证，累效。有一老人，厥去半日，药下即苏，随以香薷饮去浓朴，加丹参、茯苓与之，遂愈。因劝各村落中，预备应用，以为救济之法，并嘱同道中预备此药以广活人之术。

　　卷三　类中风

　　益元散

　　通利九窍，清暑热，除烦渴，为治暑之圣药。

　　甘草（一两） 滑石（白腻者，水飞过，六两）

　　上为末。每服三、五钱，新汲水调服，或用灯心煎汤，待冷调服。

　　四味香薷饮

　　 （见伤暑。

　　卷三　类中风

　　木香调气散

　　平肝气，和胃气。

　　白蔻仁（去壳研） 檀香 木香（各一两） 丁香（三钱） 香附（五两） 藿香（四两） 甘草（炙） 砂仁陈皮（各二两）

　　上为细末。每服二钱，入盐少许，点服。

　　卷三　类中风

　　神术散

　　此药能治时行不正之气，发热头痛，伤食停饮，胸满腹痛，呕吐泻利，并能解秽驱邪，除山岚瘴气，鬼疟尸注，中食、中恶诸症，其效至速。予尝合此普送，药到病除，苍术（陈土炒） 陈皮 浓朴（姜汁炒，各二斤） 甘草（炙，十二两） 藿香（八两） 砂仁（四两共为末。每服二、三钱，开水调下。

　　卷三　类中风

　　独行丸

　　治中食至甚，胸高满闷，吐法不效，须用此药攻之。若昏晕不醒，四肢僵硬，但心大黄（酒炒） 巴豆（去壳，去油） 干姜（各一钱研细，姜汁为丸，如黄豆大。每服五、七丸，用姜汤化下。若服后泻不止者，用冷粥汤饮

　　卷三　类中风

　　苏合丸

　　治劳瘵骨蒸，疰忤心痛，霍乱吐利，时气鬼魅，瘴疟疫疠，瘀血月闭， 癖疔肿，惊痫中风，中气痰厥，昏迷等证。

　　白术 青木香 犀角 香附（炒去毛） 朱砂（水分） 诃黎勒（煨、取皮） 檀香 安息香（酒熬膏） 沉香 麝香 丁香 荜茇（各二两） 龙脑 薰陆香（别研） 苏合香（各二两上为细末，研药匀，用安息香膏，并苏合香油，炼蜜和剂，丸如弹子大。以腊匮固，绯绢当心带之，一切邪祟不敢近。

　　卷三

　　伤暑（霍乱、搅肠痧

　　古称静而得之为中暑，动而得之为中热，暑阴而热阳也。不思暑字，以日为首，正言热气之袭人耳。夏日烈烈，为太阳之亢气，人触之，则生暑病。至于静而得之者，乃纳凉于深堂水阁，大扇风车，嗜食瓜果，致生寒疾，或头痛身痛，发热恶寒者，外感于寒也，或呕吐腹痛，四肢逆冷者，直中于寒也。与暑证有何干涉？大抵暑证辨法，以自汗、口渴、烦心、溺赤、身热、脉虚为的。然有伤暑、中暑、暑闭之不同。伤暑者，感之轻者也，其症烦热口渴，益元散主之。中暑者，感之重者也，其症汗大泄，昏闷不醒或烦心、喘 、妄言也。昏闷之际，以消暑丸灌之，立醒。既醒，则验其暑气之轻重而清之，轻者益元散，重者白虎汤闭暑者，内伏暑气，而外为风寒闭之也。其头痛、身痛、发热恶寒者，风寒也。口渴、烦心者，暑也。四味香薷饮加荆芥、秦艽主之。又有暑天受湿，呕吐泻利，发为霍乱，此停食伏饮所致，宜分寒热治之。热者，口必渴，黄连香薷饮主之。寒者，口不渴，藿香正气散主之。更有干霍乱证，欲吐不得吐，欲泻不得泻，搅肠大痛，变在须臾，古方以烧盐合阴阳水引而吐之，或以陈皮同煎吐之，或用多年陈香橼煎汤更佳，俗名搅肠痧、乌痧胀，皆此之类，此系秽气闭塞经隧，气滞血凝，脾土壅满，不能转输，失天地营运之常，则胀闭而危矣是以治法宜速，切戒饮粥汤，食诸物，入口即败，慎之慎之。

　　消暑丸、益元散

　　 （见类中。

　　白虎汤

　　 （见阳明腑病）

　　卷三　伤暑（霍乱、搅肠痧

　　四味香薷饮

　　治风寒闭暑之证，头痛发热，烦心口渴，或呕吐泄泻，发为霍乱，或两足转筋。凡闭暑而不能发越者，非香薷不可。香薷乃消暑之要药，而方书称为散剂。俗称为夏月之禁剂，夏即禁用，则当用于何时乎？此不经之说，致令良药受屈，殊可扼腕，故辩之香薷 扁豆 浓朴（姜汁炒，各一钱五分） 甘草（炙，五分水煎服。

　　若兼风寒，本方加荆芥、秦艽、蔓荆子；若兼霍乱吐泻，烦心口渴，本方加黄连。若两足转筋，本方加木瓜、茯苓；木瓜治转筋之神剂。若风暑相搏，而发搐搦者，本方加羌活、钩藤；凡暑症不宜发汗，今用风药者，因其暑中挟风也。若暑湿相搏，名曰湿温，误汗则名重、多难治，宜用苍术白虎汤。时医不论暑湿，概行发散，伤生匪浅。

　　卷三　伤暑（霍乱、搅肠痧

　　藿香正气散

