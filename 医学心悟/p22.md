<!-- { "loadSidebar": true } -->
　　若夫七情气结，郁火上冲者，疏而达之，加味逍遥散。肾水虚而火上炎者，壮水制之，知柏八味丸。肾经真阳不足而火上泛者，引火归根，桂附八味丸。若因脾虚不能生肺而喘者五味异功散加桔梗，补土生金。此内伤之治法也。

　　夫外感之喘，多出于肺，内伤之喘，未有不由于肾者。经云：诸痿喘呕，皆属于下。定喘之法，当于肾经责其真水、真火之不足而主之。如或脾气大虚，则以人参、白术为主。参、术补脾土以生肺金，金旺则能生水，乃隔二、隔三之治也。更有哮症与喘相似，呀呷不已喘息有音，此表寒束其内热，致成斯疾，加味甘桔汤主之，止嗽散亦佳。古今治喘哮症方论甚繁，大意总不出此。

　　加味逍遥散

　　 （见类中。

　　知柏八味丸

　　 （即六味丸加知母，黄柏。

　　桂附八味丸

　　 （俱见类中）

　　五味异功散

　　 （见虚证。

　　卷三　喘

　　加味甘桔汤

　　治喘，定哮。

　　甘草（五分） 桔梗 川贝母 百部 白前 橘红 茯苓 旋复花（各一钱五分水煎服。

　　止嗽散

　　 （见伤寒咳嗽。

　　卷三

　　吐血

　　暴吐血，以祛瘀为主，而兼之降火；久吐血，以养阴为主，而兼之理脾。古方四生丸、十灰散、花蕊散，祛瘀降火之法也；古方六味汤、四物汤、四君子汤，养阴补脾之法也。

　　散之。务农赤日，行旅长途，口渴自汗而吐血者，此伤暑也，益元散清之。夏令火炎，更乘秋燥，发为干咳，脉数大而吐血者，此燥火焚金也，三黄解毒汤降之。此外感之治法也。

　　又如阴虚吐血者，初用四生丸、十灰散以化之，兼用生地、黄汤以清之。吐止，则用地黄丸补之。阳虚大吐，血成升斗者，初用花蕊石散以化之，随用独参汤以补之，继则用四君、八珍等以调之。脏寒吐血，如天寒地冻，水凝成冰也，用理中汤以温之。其或七情气结，怒动肝火者，则用加味逍遥散以疏达之。伤力吐血者，则用泽兰汤行之。此内伤之治法也。

　　行。病势既久，气血衰微，饮食渐减，大便不实，法当养阴血兼补脾气。大凡吐血、咯血，须用四君子之类以收功，盖阴血生于阳气，脾气旺则能生血耳。治者念之。

　　四生丸

　　 （见虚证。

　　卷三　吐血

　　十灰散

　　祛瘀生新，止血之良剂。

　　大蓟 小蓟 茅根 茜根 老丝瓜 山栀 蒲黄 荷叶 大黄 乱发烧灰，存性。每服二、三钱，藕汤调下。

　　花蕊石散、六味汤、四物汤、四君子汤

　　 （并见虚证。

　　加味香苏散

　　 （即香苏散加山栀、丹皮、丹参。方见伤寒太阳证。

　　益元散

　　 （见类中。

　　三黄解毒汤

　　 （见伤寒。

　　生地黄汤

　　 （见虚证。

　　独参汤、八珍汤

　　 （见虚证。

　　理中汤

　　 （见中寒。

　　加味逍遥散

　　 （见类中）

　　泽兰汤

　　 （见后腰痛。

　　卷三

　　头痛

　　头为诸阳之会，清阳不升，则邪气乘之，致令头痛。然有内伤、外感之异，外感风寒者宜散之。热邪传入胃腑，热气上攻者，宜清之。直中证，寒气上逼者，宜温之。治法详见伤寒门，兹不赘。然除正风寒外，复有偏头风，雷头风，客寒犯脑，胃火上冲，痰厥头痛，大头天行，破脑伤风，眉棱骨痛，眼眶痛等证。更有真头痛，朝不保暮，势更危急。皆宜细辨。

　　偏头风者，半边头痛，有风热，有血虚。风热者，筋脉抽搐，或鼻塞，常流浊涕，清空膏主之；血虚者，昼轻夜重，痛连眼角，逍遥散主之。雷头风者，头痛而起核块，或头中雷鸣，多属痰火，清震汤主之。客寒犯脑者，脑痛连齿，手足厥冷，口鼻气冷，羌活附子汤主之。胃火上冲者，脉洪大，口渴饮冷，头筋扛起者，加味升麻汤主之。痰厥头痛者，胸膈多痰，动则眩晕，半夏白术天麻汤主之。肾厥头痛者，头重足浮，腰膝酸软，经所谓下虚上实是也。肾气衰，则下虚，浮火上泛，故上实也，然肾经有真水虚者，脉必数而无力；有真火虚者，脉必大而无力。水虚，六味丸，火虚，八味丸。大头天行者，头肿大，甚如斗，时疫之证也，轻者名发颐，肿在耳前后，皆火郁也，普济消毒饮主之，更加针砭以佐之。破脑伤风者，风从破处而入，其症多发搐搦，防风散主之。眉棱骨痛，或眼眶痛，俱属肝经，见光则头痛者，属血虚，逍遥散。痛不可开者，属风热，清空膏。真头痛者，多属阳衰。头统诸阳而脑为髓海，不任受邪，若阳气大虚，脑受邪侵，则发为真头痛，手足青至节，势难为矣速用补中益气汤，加蔓荆子、川芎、附子、并进八味丸，间有得生者，不可忽也。

　　卷三　头痛

　　清空膏

　　羌活 防风（各六分） 柴胡（五分） 黄芩（半生、半炒，一钱二分） 川芎（四分） 甘草（炙，一钱薄荷（三分） 黄连（酒炒，六分水煎服。

　　逍遥散

　　 （见虚劳。

　　卷三　头痛

　　加味清震汤

　　升麻（一钱） 苍术（一钱） 青荷叶（一个，全用） 甘草（炙） 陈皮（各八分） 蔓荆子 荆芥（各一钱五分） 薄荷（五分水煎服。

　　卷三　头痛

　　羌活附子散

　　羌活（一钱） 附子 干姜（各五分） 炙甘草（八分水煎服。

　　卷三　头痛

　　加味升麻汤

　　升麻 葛根 赤芍 甘草（各一钱） 石膏（二钱） 薄荷（三分灯心二十节，水煎服。

　　卷三　头痛

　　半夏白术天麻汤

　　半夏（一钱五分） 白术 天麻 陈皮 茯苓（各一钱） 甘草（炙，五分） 生姜（二片） 大枣（三个蔓荆子（一钱）

　　虚者，加人参。

　　水煎服。

　　六味丸、八味丸

　　 （见类中。

　　卷三　头痛

　　普济消毒饮

　　治大头症。肿甚者，宜砭之。

　　甘草 桔梗 黄芩（酒炒） 黄连（酒炒，各一钱） 马勃 元参 橘红 柴胡（各五分） 薄荷（六分） 升麻（二分） 连翘 牛蒡子（炒，各八分水煎服。体虚，加人参五分；便闭，加大黄（酒煨，一钱）。

　　愚按：此症须用贝母、人中黄、荷叶为妙。发颐症，倍柴胡，加丹皮。喉咙肿痛，倍桔梗、甘草。

　　砭法，以上细瓷锋，用竹片夹定，紧扎，放锋出半分，对患处，另以箸敲之，遍刺肿处俾紫血多出为善。刺毕，以精肉贴片时，再用鸡子清，调乳香末润之。此地不宜成脓，头内中空，耳前后更多曲折，提脓拔毒，恒多不便，故针砭断不可少。

　　针法，以小布针两枚，手法扣定，露锋纤少，遍刺肿处，血出立松。更敷前药，自然消散，用针砭时，须正心诚意，咬定牙齿，下手刺之。

　　卷三　头痛

　　防风散

　　治破脑伤风。

　　防风 生南星（炮，等分上为末。每服二钱，童便冲酒调服。

　　补中益气汤

　　 （见类中。

　　卷三

　　心痛

　　当胸之下，岐骨陷处，属心之部位，其发痛者，则曰心痛。然心不受邪，受邪则为真心痛，旦暮不保矣。凡有痛者，胞络受病也。胞络者，心主之宫城也。寇凌宫禁，势已可危，而况犯主乎？故治之宜亟亟也。心痛有九种，一曰气，二曰血，三曰热，四曰寒，五曰饮，六曰食，七曰虚，八曰虫，九曰疰，宜分而治之。

　　气痛者，气壅攻刺而痛，游走不定也，沉香降气散主之。血痛者，痛有定处而不移，转侧若刀锥之刺，手拈散主之。热痛者，舌燥唇焦，溺赤便闭，喜冷畏热，其痛或作或止，脉洪大有力，清中汤主之。寒痛者，其痛暴发，手足厥冷，口鼻喜冷，喜热畏寒，其痛绵绵不休，脉沉细无力，姜附汤加肉桂主之。饮痛者，水饮停积也，干呕吐涎，或咳，或噎，甚则摇之作水声，脉弦滑，小半夏加茯苓汤主之。食痛者，伤于饮食，心胸胀闷，手不可按，或吞酸嗳腐，脉紧滑，保和汤主之。虚痛者，心悸怔忡，以手按之则痛止，归脾汤主之。虫痛者，面白唇红，或唇之上下有白斑点，或口吐白沫，饥时更甚，化虫丸主之。疰痛者，触冒邪祟，卒尔心痛，面目青暗，或昏愦谵语，脉来乍大乍小，或两手如出两人，神术散、葱白酒、生姜汤并主之，此治心痛之大法也。

　　或问：久痛无寒，暴痛无火，然乎？否乎？答曰：此说亦宜斟酌。如人宿有积热，或受暑湿之热，或热食所伤而发，则暴痛亦属火矣，岂宜热药疗之。如人本体虚寒，经年累月，凭发无休，是久痛亦属寒矣，岂宜寒药疗之。且凡病始受热中，末传寒中者，比比皆是。必须临症审确，逐一明辨，斯无误也。又或谓：诸痛为实，痛无补法。亦非也，如人果属实痛则不可补，若属虚痛，必须补之。虚而寒者，则宜温补并行，若寒而不虚，则专以温剂主之。丹溪云：温即是补。若虚而兼火，则补剂中须加凉药。此治痛之良法，治者宜详审焉。

　　卷三　心痛

　　沉香降气散

　　治气滞心痛。

　　沉香（细锉，三钱） 砂仁（七钱） 甘草（炙，五钱） 香附（盐水炒，五钱） 元胡索（酒炒，一两）

　　川楝子（煨去肉净，一两共为末。每服二钱，淡姜汤下。

　　卷三　心痛

　　手拈散

　　治血积心痛元胡索（醋炒） 香附（酒炒） 五灵脂（去土醋炒） 没药（箬上炙干，等分共为细末。每服三钱，热酒调下。血老者，用红花五分，桃仁十粒，煎酒调下。

　　卷三　心痛

　　清中汤

　　治热厥心痛。

　　香附 陈皮（各一钱五分） 黑山栀 金铃子（即川楝子） 元胡索（各八分） 甘草（炙，五分）

　　川黄连（姜汁炒，一钱）

　　水煎服。

　　姜附汤

　　 （见诸方补遗）

　　治寒厥心痛。又真心痛，手足青至节，宜用本方大剂饮之，或救

　　小半夏加茯苓汤

　　 （见伤寒咳嗽。

　　卷三　心痛

　　保和汤

　　治伤食心痛。

　　麦芽 山楂 卜子 浓朴 香附（各一钱） 甘草 连翘（各五分） 陈皮（一钱五分水煎服。

　　卷三　心痛

　　归脾汤

　　治气血虚弱，以致心痛。

　　黄 （一钱五分） 白术 人参 茯神 枣仁 当归（各一钱） 远志（七分） 木香 甘草（炙，各五分） 元眼肉（五枚水煎服。

　　若挟肝火，加柴胡、山栀、丹皮各一钱。

　　卷三　心痛

　　化虫丸

　　治虫啮心痛。

