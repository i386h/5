<!-- { "loadSidebar": true } -->
　　芜荑（去梗） 白雷丸（各五钱） 槟榔（二钱五分） 雄黄（一钱五分） 木香 白术 陈皮（各三钱神曲（炒，四钱以百部二两，熬膏糊丸，如桐子大。每服一钱五分，米饮下。

　　如取下虫积，加大黄五钱

　　神术散

　　 （见中食。

　　卷三

　　胸痛

　　胸者，肺之分野。然少阳胆经受病，亦令胸痛，此邪气初传入里，而未深入于里，故胸痛也，古方用柴胡汤加枳壳治之。如未应，本方兑小陷胸汤一服，其效如神。又风寒在肺，胸满痛，气喘，宜用甘桔汤，加理气散风之剂。又饮食填塞者，宜用吐法。其肺痈、肺痿二证，详见虚劳，兹不赘。

　　柴胡汤

　　 （见伤寒少阳证。

　　甘桔汤

　　 （见伤寒咽痛。

　　卷三

　　胁痛

　　伤寒胁痛，属少阳经受邪，用小柴胡汤。杂症胁痛，左为肝气不和，用柴胡疏肝。七情郁结，用逍遥散。若兼肝火、痰饮、食积、瘀血、随症加药。右为肝移邪于肺，用推气散凡治实证胁痛，左用枳壳，右用郁金，皆为的剂。然亦有虚寒作痛，得温则散，按之则止者，又宜温补，不可拘执也。

　　小柴胡汤

　　 （见伤寒。

　　卷三　胁痛

　　柴胡疏肝散

　　治左胁痛。

　　柴胡 陈皮（各一钱二分） 川芎 赤芍 枳壳（麸炒） 香附（醋炒，各一钱） 甘草（炙，五分）

　　唇焦口渴，乍痛乍止者，火也，加山栀，黄芩；肝经一条扛起者，食积也，加青皮、麦芽、山楂；痛有定处而不移，日轻夜重者，瘀血也，加归尾、红花、桃仁、牡丹皮；干呕，咳引胁下痛者，停饮也，加半夏、茯苓；喜热畏寒，欲得热手按者，寒气也，加肉桂、吴茱萸。

　　逍遥散

　　 （见虚劳。

　　卷三　胁痛

　　推气散

　　治右胁痛。

　　枳壳（一钱） 郁金（一钱） 桂心 甘草（炙，各五分） 桔梗 陈皮（各八分） 姜（二片） 枣（二枚水煎散

　　卷三　胁痛

　　栝蒌散

　　治肝气燥急而胁痛，或发水泡。

　　大栝蒌（连皮捣烂，一枚） 粉甘草（二钱） 红花（七分水煎服。

　　按：郁火日久，肝气燥急，不得发越，故皮肤起泡，转为胀痛。经云：损其肝者，缓其中。栝蒌为物，甘缓而润，于郁不逆，又如油之洗物，滑而不滞，此其所以奏功也。

　　卷三

　　胃脘痛

　　胃脘痛，治法与心痛相仿，但停食一症，其胀痛连胸者，吐之，胀痛连腹者，下之。其食积之轻者，则用神术散消之。又有胃脘痈症，呕而吐脓血者，不得妄治。书云：呕家有脓不须治呕，脓尽自愈。

　　神术散

　　 （方见食中。

　　卷三

　　腹痛

　　腹中痛，其寒热、食积、气血、虫蛊，辨法亦与心痛相符。惟有肝木乘脾、搅肠痧、腹内痈，兹三症有不同耳。经云：诸痛皆属于肝，肝木乘脾，则腹痛，仲景以芍药甘草汤主之甘草味甘，甘者，己也，芍药味酸，酸者，甲也，甲己化土，则肝木平，而腹痛止矣。伤寒症中，有由少阳传入太阴而腹痛者，柴胡汤加芍药。有因误下传入太阴而腹痛者，桂枝汤加芍药，即同此意。寻常腹痛，全在寒热、食积，分别详明为主。凡腹痛乍作乍止，脉洪有力，热也，以芍药甘草汤加黄连清之。若嗳腐吞酸，饱闷膨胀，腹中有一条扛起者，是食积也，保和丸消之。消之而痛不止，便闭不行，腹痛拒按者，三黄枳术丸下之。设或下后仍痛以手按其腹，若更痛者，积未尽也，仍用平药再消之。若按之痛止者，积已去而中气虚也五味异功散补之。若消导攻下之后，渐变寒中，遂至恶冷喜热，须易温中之剂。此火痛兼食之治法也。若腹痛绵绵不减，脉迟无力者，寒也，香砂理中汤温之。若兼饱闷胀痛，是有食积，不便骤补，香砂二陈汤，加姜、桂、楂、芽、浓朴，温而消之。消之而痛不止，大便反闭，名曰阴结，以木香丸热药下之，下后，仍以温剂和之。如寒痛兼食之治法也。若因浊气壅塞，走注疼痛，木香调气散散之。若因瘀血积聚，呆痛不移，泽兰汤行之。虫啮而痛，唇有斑点，饥时更甚，化虫丸消之。伤暑霍乱，四味香薷饮解之，更有干霍乱症，欲吐不得吐欲泻不能泻，变在须臾，俗名搅肠痧是也，更有遍体紫黑者，名曰乌痧胀，急用烧盐，和阴阳水吐之。或用四陈汤服之，外用武侯平安散，点左右大眼角，其人即苏。其腹内痈一症当脐肿痛，转侧作水声，小便如淋，千金牡丹皮散化之。古方治腹痛症，多以寒者为虚，热者为实，未尽然也，盖寒证亦有实痛者，热证亦有虚痛者，如寒痛兼食，则为实矣，挟热久痢，则为虚矣，凡看症之法，寒热虚实，互相辨明，斯无误也。

　　卷三　腹痛

　　芍药甘草汤

　　止腹痛如神。

　　白芍药（酒炒，三钱） 甘草（炙，一钱五分水煎服。

　　脉迟为寒，加干姜；脉洪为热，加黄连；脉缓为湿，加苍术、生姜；脉涩伤血加当归；脉弦伤气，加芍药。

　　保和丸

　　 （见心痛）

　　消食积，清湿热，腹中有一条扛起者，是食积也。舌干口燥，是湿热也，本方主之，有热，加黄连。

　　卷三　腹痛

　　三黄枳术丸

　　消热食，除积滞，腹痛拒按，便闭溺赤，名曰阳结，宜用本方。若冷食所伤，宜用木香丸。若冷热互伤，须酌其所食冷热之多寡而并用之。此东垣法也。

　　黄芩（一两） 黄连（五钱） 大黄（七钱五分） 神曲 白术 枳实 陈皮（各五钱荷叶一枚，煎水迭为丸，量虚实用。

　　五味异功散

　　 （见虚寒。

　　香砂理中汤

　　 （见中寒）

　　治客寒犯胃，其症手足厥冷，口鼻气冷，其痛绵绵不止，喜热畏寒，脉沉细，不比热痛乍止乍作，喜冷畏热，唇焦舌燥，口渴脉洪也。寒热之别，相隔千里

　　香砂二陈汤

　　 （见类中，即二陈汤加木香、砂仁。

　　卷三　腹痛

　　木香丸

　　治寒积冷食，腹痛拒按，或大便闭结，谓之冷闭，名曰阴结，本方攻之。

　　木香 丁香（各一钱五分） 干姜（三钱） 麦芽（炒，五钱） 陈皮（三钱） 巴豆（去壳炒黑，三十粒神曲煮糊为丸。每服十丸，或二十丸，开水下，痛甚者倍之。所食之物，应随利出，如利不止，以冷粥饮之，即止。

　　木香调气散

　　 （见类中。

　　泽兰汤

　　 （见吐血。

　　化虫丸

　　 （见心痛。

　　四味香薷饮

　　 （见伤暑）

　　卷三　腹痛

　　诸葛武侯平安散

　　共研极细末，用小瓷罐收贮。每用清水，以骨簪点二、三厘在大眼角内，如点眼药法。

　　点后，忌热茶、饮食半日，即愈。

　　卷三　腹痛

　　四陈汤

　　陈皮（去白） 陈香橼（去穣） 陈枳壳（去穣面炒） 陈茶叶等分为末。每服三钱，开水点服。

　　卷三　腹痛

　　千金牡丹皮散

　　治腹内痈。

　　牡丹皮（三钱） 苡仁（五钱） 桃仁（十粒） 栝蒌仁（去壳去油净，二钱）

　　水煎服。

　　卷三

　　小腹痛

　　书云：大腹属太阴，当脐属少阴，小腹属厥阴。伤寒传至厥阴，少腹痛甚，此热邪也，宜下之。若热结在里，蓄血下焦，亦宜下之。若直中厥阴，小腹冷痛，则为寒邪，宜温下。

　　治法已详本门。寻常少腹痛，多属疝瘕，奔豚之类。书云：男子外结七疝，女子带下瘕聚。

　　古人更有 癖、 瘕之名。皆一类也。 如弓弦，筋扛起也，癖者、隐辟，沉附着骨也。 则有块可征，犹积也，多属于血。瘕者，假也，忽聚而忽散，气为之也。奔豚者如江豚之上窜，冷气上冲也。其 瘕之气，聚于小肠，则曰小肠气，聚于膀胱，则曰膀胱气也。小肠气，失气则快。膀胱气，少腹热，若沃以汤，涩于小便也，凡治少腹痛，当用坠降之药，其行气皆当用核，乃能宣达病所，以取效也。橘核丸，奔豚丸并主之。

　　卷三　小腹痛

　　橘核丸

　　通治 瘕、 癖、小肠、膀胱等气。

　　橘核（盐酒炒，二两） 川楝子（煨去肉） 山楂子（炒） 香附（姜汁浸炒，各一两五钱） 荔枝核（煨研） 小茴香（微炒，各一两） 神曲（四两寒甚，加附子五钱，肉桂三钱，当归一两。有热加黑山栀七钱；又疝气症，表寒束其内热，丹溪以黑山栀、吴茱萸并用。按此二味，若寒热不调者，加入丸中更佳。若胞痹小便不利，去小茴，加茯苓、车前子、丹参、黑山栀。

　　卷三

　　身痛

　　身体痛，内伤外感均有之。如身痛而拘急者，外感风寒也。身痛如受杖者，中寒也。身痛而重坠者，湿也。若劳力辛苦之人，一身酸软无力而痛者，虚也。治法，风则散之，香苏散。寒则温之，理中汤。湿则燥之，苍白二陈汤。虚则补之，补中益气汤。大抵身痛多属于寒，盖热主流通，寒主闭塞也。无论风湿与虚，挟寒者多，挟热者少，治者审之。

　　香苏散

　　 （见太阳证。

　　理中汤

　　 （见中寒。

　　苍术二陈汤

　　 （即二陈汤加苍术、白术，见类中。

　　补中益气汤

　　 （见类中）

　　卷三

　　肩背臂膊痛

　　肩背痛，古方主以茯苓丸，谓痰饮为患也，而亦有不尽然者。凡背痛多属于风，胸痛多属于气，气滞则痰凝，脏腑之病也。背为诸 之所伏，凡风邪袭人，必从 入，经络之病也间有胸痛连背者，气闭其经也。亦有背痛连胸者，风鼓其气也。治胸痛者，理痰气；治背痛者，祛风邪，此一定之理。理痰气，宜用木香调气散，并前丸。祛风邪，宜用秦艽天麻汤挟寒者，加桂、附。挟虚者，以补中益气加秦艽、天麻主之。如或风邪痰气，互相鼓煽，痰饮随风走入经络，而肩臂肿痛，则煎、丸二方，须酌量合用，治无不效矣。

　　卷三　肩背臂膊痛

　　茯苓丸

　　茯苓 半夏（姜汁炒，各二两） 风化硝 枳壳（面炒，各五钱姜汁糊丸，如桐子大。每服二、三十丸，淡姜汤下。

　　木香调气散

　　 （见类中。

　　卷三　肩背臂膊痛

　　秦艽天麻汤

　　秦艽（一钱五分） 天麻 羌活 陈皮 当归 川芎（各一钱） 炙甘草（五分） 生姜（三片） 桑枝（酒炒，三钱水煎服。

　　挟寒，加附子、桂枝。

　　补中益气汤

　　 （见类中。

　　卷三

　　腰痛

