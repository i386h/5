<!-- { "loadSidebar": true } -->
　　腰痛，有风、有寒、有湿、有热、有瘀血、有气滞、有痰饮，皆标也，肾虚其本也。腰痛拘急，牵引腿足，脉浮弦者，风也；腰冷如冰，喜得热手熨，脉沉迟，或紧者，寒也，并用独活汤主之。腰痛如坐水中，身体沉重，腰间如带重物，脉濡细者，湿也，苍白二陈汤加独活主之。若腰重疼痛，腰间发热，痿软无力，脉弦数者，湿热也，恐成痿症，前方加黄柏主之。若因闪挫跌扑，瘀积于内，转侧如刀锥之刺，大便黑色，脉涩，或芤者，瘀血也，泽兰汤主之。走注刺痛，忽聚忽散，脉弦急者，气滞也，橘核丸主之。腰间肿，按之濡软不痛脉滑者，痰也，二陈汤加白术、萆 、白芥子、竹沥、姜汁主之。腰痛似脱，重按稍止脉细弱无力者，虚也，六君子汤加杜仲、续断主之。若兼阴冷，更佐以八味丸。大抵腰痛悉属肾虚，既挟邪气，必须祛邪，如无外邪，则惟补肾而已。然肾虚之中，又须分辨寒热二证，如脉虚软无力，溺清便溏，腰间冷痛，此为阳虚，须补命门之火，则用八味丸。若脉细数无力，便结溺赤，虚火时炎，此肾气热，髓减骨枯，恐成骨痿，斯为阴虚，须补先天之水，则用六味丸，合补阴丸之类，不可误用热药以灼其阴，治者审之。

　　卷三　腰痛

　　独活汤

　　治肾虚兼受风寒湿气。

　　独活 桑寄生 防风 秦艽 威灵仙 牛膝 茯苓（各一钱） 桂心（五分） 细辛 甘草（炙，各三分） 当归 金毛狗脊（各二钱生姜二片，水煎服。

　　丹溪云：久腰痛，必用官桂开之，方止。寒甚者，更加附子。但有湿热，则二者皆不宜

　　苍白二陈汤

　　 （见类中）

　　卷三　腰痛

　　泽兰汤

　　治闪挫跌扑，瘀血内蓄，转侧若刀锥之刺。

　　泽兰（三钱） 丹皮 牛膝（各二钱） 桃仁（去皮尖研，十粒） 红花（五分） 当归尾（五钱） 广三七（一钱） 赤芍药（一钱五分水煎，热酒冲服。

　　如二便不通，加酒蒸大黄三钱；凡跌扑伤重，便溺不通者，非大黄不救。若大便已通，则用广三七煎酒，或山羊血冲酒，青木香煎酒，随用一味，皆可立止疼痛

　　橘核丸

　　 （见小腹痛。

　　茯苓丸

　　 （见臂肩痛。

　　六君子汤

　　 （见类中）

　　六味丸、八味丸

　　 （见虚劳。

　　卷三　腰痛

　　补阴丸

　　治肾气热，腰软无力，恐成骨痿。

　　熟地（三两） 丹皮 天冬 当归 枸杞子 牛膝 山药 女贞子 茯苓 龟板 杜仲 续断（各一两二钱） 人参 黄柏（各五钱）

　　卷三

　　痹（鹤膝风

　　痹者，痛也。风寒湿三气杂至，合而为痹也。其风气胜者为行痹，游走不定也。寒气胜者为痛痹，筋骨挛痛也。湿气胜者为着痹，浮肿重坠也。然即曰胜，则受病有偏重矣。治行痹者，散风为主，而以除寒祛湿佐之，大抵参以补血之剂，所谓治风先治血，血行风自灭也。治痛痹者，散寒为主，而以疏风燥湿佐之，大抵参以补火之剂，所谓热则流通，寒则凝塞，通则不痛，痛则不通也。治着痹者，燥湿为主，而以祛风散寒佐之，大抵参以补脾之剂盖土旺则能胜湿，而气足自无顽麻也。通用蠲痹汤加减主之，痛甚者，佐以松枝酒。复有患痹日久，腿足枯细，膝头 大，名曰鹤膝风。此三阴本亏，寒邪袭于经络，遂成斯症，宜服虎骨胶丸，外贴普救万全膏，则渐次可愈。失此不治，则成痼疾，而为废人矣。

　　卷三　痹（鹤膝风

　　蠲痹汤

　　通治风寒湿三气，合而成痹。

　　羌活（行上力大） 独活（行下力专，各一钱） 桂心（五分） 秦艽（一钱） 当归（三钱） 川芎（治风先治血，七分） 甘草（炙，五分） 海风藤（二钱） 桑枝（三钱） 乳香（透明者） 木香（止痛须理气水煎服。

　　风气胜者，更加秦艽、防风；寒气胜者，加附子；湿气胜者，加防己、萆、苡仁。痛在上者，去独活，加荆芥；痛在下者，加牛膝；间有湿热者，其人舌干、喜冷、口渴、溺赤、肿处热辣，此寒久变热也，去肉桂，加黄柏三分。

　　卷三　痹（鹤膝风

　　松枝酒

　　治白虎历节风，走注疼痛，或如虫行，诸般风气。

　　松节 桑枝 桑寄生 钩藤 续断 天麻 金毛狗脊 虎骨 秦艽 青木香 海风藤菊花 五加皮（各一两） 当归（三两每药一两，用生酒二斤，煮，退火七日，饮。痛专在下，加牛膝。

　　卷三　痹（鹤膝风

　　虎骨膏丸

　　治鹤膝风，并治瘫痪诸症。

　　虎骨（二斤，锉碎、洗净，用嫩桑枝、金毛狗脊去毛、白菊花去蒂各十两，秦艽二两，煎水，熬虎骨成胶、收起如蜜样，和药为丸，如不足量加炼蜜） 大熟地（四两） 当归（三两） 牛膝山药 茯苓 杜仲 枸杞 续断 桑寄生（各二两） 熟附子（七钱） 浓肉桂（去皮，不见火，五钱） 丹皮 泽泻（八钱） 人参（二两，贫者以黄 四两代之）

　　上为末，以虎骨胶为丸。每早开水下三钱。

　　卷三　痹（鹤膝风

　　普救万全膏

　　治一切风气，走注疼痛，以及白虎历节风，鹤膝风，寒湿流注，痈疽发背疔疮瘰 ，跌打损伤，腹中食积痞块，多年疟母，顽痰瘀血停蓄，腹痛泄利，小儿疳积，女人 瘕诸症，并贴患处。咳嗽疟疾，贴背脊心第七椎。予制此膏普送，取效神速。倘贴后起泡出水，此病气本深，尽为药力拔出，吉兆也，不必疑惧，记之、记之。

　　藿香 白芷 当归尾 贝母 大枫子 木香 白蔹 乌药 生地 萝卜子 丁香 白芨僵蚕 细辛 蓖麻子 檀香 秦艽 蜂房 防风 五加皮 苦参 肉桂 蝉蜕 丁皮白鲜皮 羌活 桂枝 全蝎 赤芍 高良姜 元参 南星 鳖甲 荆芥 两头尖 独活 苏木枳壳 连翘 威灵仙 桃仁 牛膝 红花 续断 花百头 杏仁 苍术 艾绒 本骨碎补 川芎 黄芩 麻黄 甘草 黑山栀 川乌（附子） 牙皂 半夏 草乌 紫荆皮 青风藤（以上各一两五钱） 大黄（三两） 蜈蚣（三十五条） 蛇蜕（五条） 槐枝 桃枝 柳枝 桑枝 楝枝榆枝 楮枝（以上各三十五寸） 男人血余（三两，以上俱浸油内） 真麻油（十五斤，用二十两秤称） 松香（棕皮滤净，一百斤） 百草霜（细研、筛过，十斤）

　　冬浸九宿，春秋七宿，夏五宿，分数次入锅，文武火熬，以药枯油黑，滴水成珠为度，滤去渣，重称，每药油十二两，下滤净片子松香四斤，同熬至滴水不散，每锅下百草霜细末六两，勿住手搅，俟火候成，则倾入水缸中，以棒搅和成块，用两人扯拔数次，瓷钵收贮，治一切风寒湿气、疮疽等症，其效如神。

　　又法：治疮疽，用血丹收，更妙，每油一斤，用丹六两。

　　卷三

　　痿

　　痿，大症也。诸痿生于肺热。经云：五脏因肺热叶焦，发为痿 。肺气热，则皮毛先痿而为肺鸣。心气热，则脉痿，胫纵不任地。肝气热，则筋痿，口苦而筋挛。脾气热，则肉痿肌肤不仁。肾气热，则骨痿，腰脊不举。丹溪治法：泻南方，补北方。泻南方，则肺金不受刑，补北方则心火自下降，俾西方清肃之令下行，庶肺气转清，筋脉骨肉之间，湿热渐消而痿可愈也。然经云：治痿独取阳明，何也？盖阳明为脏腑之海，主润宗筋，宗筋主束骨而利机关也，阳明虚，则宗筋纵，带脉不引，故足痿不用也，由前论之，则曰五脏有热，由后论之，则曰阳明之虚，二说似异而实同，盖阳明胃属湿土，土虚而感寒热之化，则母病传子，肺金受伤，而痿症作矣。是以治痿独取阳明也。取阳明者，所以祛其湿。泻南补北者，所以清其热。治痿之法，不外补中祛湿，养阴清热而已矣。

　　卷三　痿

　　五痿汤

　　治五脏痿。

　　人参 白术 茯苓（各一钱） 甘草（炙，四分） 当归（一钱五分） 苡仁（三钱） 麦冬（二钱） 黄柏（炒褐色） 知母（各五分水煎服。心气热，加黄连三分，丹参、生地各一钱；肝气热，加黄芩、丹皮、牛膝各一钱；脾气热，加连翘一钱，生地一钱五分；肾气热，加生地、牛膝、石斛各一钱五分；肺气热，加天冬、百合各二钱；挟痰，加川贝、竹沥；湿痰加半夏曲；瘀血，加桃仁、红花；如气血两虚，另用十全大补汤；肾肝虚热，髓减骨枯，兼用虎潜丸主之。

　　十全大补汤

　　 （见虚劳。

　　卷三　痿

　　虎潜丸

　　龟板（四两） 杜仲 熟地（各三两） 黄柏（炒褐色） 知母（各五钱） 牛膝 白芍药 虎骨（酒炙酥） 当归（各二两） 陈皮（四钱） 干姜（二钱为末，酒糊丸。每服二钱，淡盐水下。加人参一两，尤妙。

　　卷三

　　脚气

　　香港脚者，脚下肿痛，即痹症之类也。因其痛专在脚，故以香港脚名之。其肿者，名湿香港脚；不肿者，名干香港脚。湿香港脚，水气胜也，槟榔散主之。干香港脚，风气胜也，四物汤加牛膝

　　卷三　脚气

　　槟榔散

　　香港脚谓之壅疾，不宜骤补。

　　槟榔 牛膝 防己 独活 秦艽（各一钱） 青木香 天麻 赤芍（各八分） 桑枝（二钱） 当归水煎服。

　　四物汤

　　 （见虚证。

　　卷三

　　疠风

　　疠风，癞也，俗称大麻风。湿热在内，而为风鼓之，则肌肉生虫，白屑重迭，搔痒顽麻甚则眉毛脱落，鼻柱崩坏，事不可为矣。治法，清湿热，祛风邪，以苦参汤、地黄酒并主之。外以当归膏涂之，往往取效。未可遽视为废疾而忽之也。

　　卷三　疠风

　　苦参汤

　　苦参（一钱五分） 生地（二钱） 黄柏（五分） 当归 秦艽 蒡子 赤芍 白蒺藜 丹参 丹皮银花 贝母（各一钱加甘菊三钱，水煎服。

　　卷三　疠风

　　地黄酒

　　生地（二两） 黄柏 苦参 丹参 萆 菊花 银花 丹皮 赤芍 当归 枸杞子 蔓荆子赤茯苓（各一两） 秦艽 独活 威灵仙（各五钱） 桑枝（一两五钱） 乌梢蛇（去头尾，一具上煮好头生酒五十斤，退火七日用。

　　卷三　疠风

　　加味当归膏

　　治一切疮疹，并痈肿，收口皆效。

　　当归 生地（各一两） 紫草 木鳖子肉（去壳） 麻黄 大枫子肉（去壳、研） 防风 黄柏元参（各五钱） 麻油（八两） 黄蜡（二两）

　　先将前九味，入油熬枯，滤去渣，再将油复入锅内，熬至滴水成珠，再下黄蜡，试水中不散为度，倾入盖碗内，坐水中出火三日，听搽。

　　卷三

