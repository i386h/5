<!-- { "loadSidebar": true } -->
　　噎膈

　　古方治噎膈，多以止吐之剂通用，不思吐，湿症也，宜燥。噎膈，燥症也，宜润。经云：三阳结谓之隔。结，结热也，热甚则物干。凡噎膈症，不出胃脘干槁四字。槁在上脘者，水饮可行，食物难入。槁在下脘者，食虽可入，久而复出。夫胃既槁矣，而复以燥药投之，不愈益其燥乎？是以大、小半夏汤，在噎膈门为禁剂。予尝用启膈散开关，更佐以四君子汤调理脾胃。挟郁者，则用逍遥散主之。虽然，药逍遥而人不逍遥，亦无益也。张鸡峰云：此症乃神思间病，法当内观静养。斯言深中病情。然其间有挟虫、挟血、挟痰与食，而为患者皆当按法兼治，不可忽也。

　　卷三　噎膈

　　启膈散

　　通噎膈，开关之剂，屡效。

　　沙参（三钱） 丹参（三钱） 茯苓（一钱） 川贝母（去心，一钱五分） 郁金（五分） 砂仁壳（四分）

　　荷叶蒂（二个） 杵头糠（五分水煎服。

　　虚者，加人参。前症若兼虫积，加胡连、芜荑，甚则用河间雄黄散吐之。若兼血积，加桃仁、红花，或另以生韭汁饮之。若兼痰积，加广橘红。若兼食积，加卜子、麦芽此症有生蛇 者，华佗以醋蒜食之，令饱，则吐物而出，真神法也。

　　四君子汤

　　 （见虚证）

　　卷三　噎膈

　　调中散

　　通噎膈，开关和胃。

　　北沙参（三两） 荷叶（去筋净，一两） 广陈皮（浸去白，一两） 茯苓（一两） 川贝母（去心，粘米拌炒，一两） 丹参（三两） 陈仓米（炒熟，三两） 五谷虫（酒炒焦黄，一两共为细末。每用米饮调下二钱，日二服。

　　逍遥散

　　 （见类中。

　　卷三　噎膈

　　河间雄黄散

　　雄黄 瓜蒂 赤小豆（各一钱共为细末。每服五分，温水调，滴入狗油数匙，服下，以吐为度。吐去膈间小虫，随用五味异功散安之，续用逍遥散调之。

　　卷三

　　痢疾

　　古人治痢，多用坠下之品，如槟榔、枳实、浓朴、大黄之属。所谓通因通用，法非不善矣，然而效者半，不效者半。其不效者，每至缠绵难愈，或呕逆不食，而成败症者，比比皆是。予为此症，仔细揣摩不舍置，忽见烛光，遂恍然有得，因思火性炎上者也，何以降下于肠间而为痢？良由积热在中，或为外感风寒所闭，或为饮食生冷所遏，以致火气不得舒伸，逼迫于下，里急而后重也。医者不察，更用槟榔等药下坠之，则降者愈降而痢愈甚矣。予因制治痢散，以治痢症初起之时，方用葛根为君，鼓舞胃气上行也。陈茶、苦参为臣，清湿热也。麦芽、山楂为佐，消宿食也。赤芍药、广陈皮为使，所谓行血则便脓自愈，调气则后重自除也。制药普送，效者极多。惟于腹中胀痛，不可手按者，此有宿食，更佐以朴黄丸下之若日久脾虚，食少痢多者，五味异功散，加白芍、黄连、木香清而补之。气虚下陷者，补中益气汤升提之。若邪热秽气，塞于胃脘，呕逆不食者，开噤散启之。若久痢变为虚寒，四肢厥冷，脉微细，饮食不消者，附子理中汤加桂温之。夫久痢必伤肾，不为温暖元阳，误事者众矣，可不谨欤！

　　卷三　痢疾

　　治痢散

　　专治痢疾初起之时，不论赤白皆效。

　　葛根 苦参（酒炒） 陈皮 陈松萝茶（各一斤） 赤芍（酒炒） 麦芽（炒） 山楂（炒，各十二两上为细末。每服四钱，水煎，连药末服下，小儿减半。忌荤腥、面食、煎炒、闭气、发气诸物。本方加川连四两，尤效。

　　卷三　痢疾

　　朴黄丸

　　治痢疾初起，腹中实痛，不得手按，此有宿食也，宜下之。

　　陈皮 浓朴（姜汁炒，各十二两） 大黄（酒蒸，一斤四两） 广木香（四两荷叶水迭为丸，如绿豆大。每服三钱，开水下，小儿一钱。

　　五味异功散

　　 （即六君子汤除半夏。见类中门。

　　补中益气汤

　　 （见类中。

　　卷三　痢疾

　　开噤散

　　治呕逆食不入，书云：食不得入，是有火也，故用黄连。痢而不食，则气益虚人参 川黄连（姜水炒，各五分） 石菖蒲（不见铁，七分） 丹参（三钱） 石莲子（去壳，即建莲中有黑壳者） 茯苓 陈皮 陈米（一撮） 冬瓜仁（去壳，一钱五分） 荷叶蒂（二个水煎服。

　　附子理中汤

　　 （见中寒门。

　　卷三

　　泄泻

　　书云：湿多成五泻，泻之属湿也，明矣。然有湿热，有湿寒，有食积，有脾虚，有肾虚皆能致泻，宜分而治之。假如口渴、溺赤、下泻肠垢，湿热也。溺清、口和、下泻清谷，湿寒也。胸满痞闷、嗳腐吞酸、泻下臭秽，食积也。食少、便频、面色 白，脾虚也。

　　五更天明，根据时作泻，肾虚也。治泻，神术散主之。寒热食积，随症加药。脾虚者，香砂六君子汤，肾虚者，加减七神丸。凡治泻，须利小便，然有食积未消者，正不宜利小便，必俟食积既消，然后利之斯为合法。

　　神术散

　　 （见类中）

　　燥湿理脾，消积滞，为止泻之良药。湿热，加连翘；湿寒加炮姜、木

　　香砂六君子汤

　　 （见类中）

　　治脾虚作泻。挟寒者，加姜、桂，甚加附子。

　　卷三　泄泻

　　加味七神丸

　　止肾泻如神。

　　肉豆蔻（面裹煨） 吴茱萸（去梗、汤泡七次） 广木香（各一两） 补骨脂（盐酒炒，二两） 白术（陈土炒，四两） 茯苓（蒸，二两） 车前子（去壳，蒸，二两大枣煎汤迭为丸。每服三钱，开水下。

　　卷三

　　疟疾

　　疟者，暴疟之状，因形而得名也。经曰：阴阳相搏而疟作矣，阴搏阳而为寒，阳搏阴而为热。如二人交争，此胜则彼负，彼胜则此负，阴阳互相胜负，故寒热并作也。善治疟者，调其阴阳，平其争胜，察其相兼之症，而用药得宜，应手可愈。大法，疟症初起，香苏散散之，随用加减小柴胡汤和之。二三发后，止疟丹截之。久疟脾虚，六君子汤加柴胡补之。中气下陷，补中益气汤举之，元气即回，疟症自止。书云：一日一发者，其病浅，两日一发者其病深，三日一发者，其病尤深。然而寒热往来，总在少阳，久而不愈，总不离乎脾胃，盖胃虚亦恶寒，脾虚亦发热也，疏理少阳，扶助脾胃，治疟无余蕴矣。

　　香苏散

　　 （见伤寒太阳证。

　　卷三　疟疾

　　加减小柴胡汤

　　治疟症之通剂，须按加减法主之。

　　柴胡 秦艽 赤芍（各一钱） 甘草（五分） 陈皮（一钱五分）

　　生姜一片，桑枝二钱，水煎服。

　　热多者，加黄芩一钱；寒多者，加黑姜五分；口渴甚者加知母一钱，贝母一钱五分；呕恶，加半夏、茯苓各一钱，砂仁七分，生姜二片；汗少者加荆芥一钱，川芎五钱；汗多者，去秦艽，减柴胡一半，加人参一钱，白术一钱五分；饮食停滞，胸膈饱闷，加麦芽、神曲、山楂、浓朴各一钱；如欲止之，加白蔻仁八分，鳖甲（醋炙）二钱，更另用止疟丹一、二丸截之，神效；若体虚气弱，加人参、黄 、白术各二钱当归、茯苓各一钱；久病成疟母，加白术一钱，木香、枳实各五分，鳖甲二钱。

　　卷三　疟疾

　　止疟丹

　　治疟症二、三发后，以此止之，应手取效。

　　常山（火酒炒） 草果仁（去壳） 半夏曲（姜汁炒） 香附米（酒炒） 青皮（去穣醋炒，各四两） 真六神曲（十二两为末，用米饮煮糊为丸，如弹子大，朱砂为衣。轻者一丸，重者二丸，红枣五、六枚，煎汤化下，清晨面东空腹服。

　　六君子汤、补中益气汤

　　 （俱见类中。

　　疟久变虚，宜用前二方主之，但真虚者多挟寒，须用肉桂、附子、炮姜、砂仁之类，温

　　卷三

　　论水肿鼓胀

　　问曰：水肿、鼓胀，何以别之？答曰：目窠与足先肿，后腹大者，水也；先腹大，后四肢肿者，胀也。然水肿亦有兼胀者，胀亦有兼水者，须按其先后多寡而治之，今分为两门，

　　卷三

　　水肿

　　水肿症，有表里、寒热、肾胃之分，大抵四肢肿，腹不肿者，表也。四肢肿，腹亦肿者，里也。烦渴口燥，溺赤便闭，饮食喜凉，此属阳明，热也。不烦渴，大便自调，饮食喜热，此属阴水，寒也。先喘而后肿者，肾经聚水也。先肿而后喘，或但肿而不喘者，胃经蓄水也。经云：肾者，胃之关也。关闭则水积，然胃病而关亦自闭矣。治胃者，五加皮饮加减主之。治肾者，肾气丸加减主之。或问：书云：先喘后肿，其病在肺，何也？答曰：喘虽肺病其本在肾，经云：诸痿喘呕，皆属于下是也。若外感致喘，或专属肺经受邪，内伤致喘，未有不由于肾者，治者详之。

　　卷三　水肿

　　五皮饮

　　治胃经聚水，乃通用之剂，华佗《中藏经》之方也。累用累验。

　　大腹皮（黑豆汁洗） 茯苓皮 陈皮 桑白皮（各一钱五分） 生姜皮（八分水煎服。

　　仲景云：腰以上肿，宜发汗，加紫苏、秦艽、荆芥、防风。腰以下肿，宜利小便，加赤小豆、赤茯苓、泽泻、车前子、萆 、防己。若大便不通，宜下之，加大黄、葶苈。腹中胀满，加卜子、浓朴、陈皮、麦芽、山楂。体虚者，加白术、人参、茯苓。审是阴水，加附子、干姜、肉桂；审是阳水，加连翘、黄柏、黄芩。挟痰者，加半夏、生姜。既消之后，宜用理中汤健脾实胃，或以金匮丸温暖命门，或以六味加牛膝、车前，滋肾水，清余热，庶

　　附子理中汤

　　 （见中寒）

　　卷三　水肿

　　金匮肾气丸

　　治肾经聚水，小便不利，腹胀肢肿，或痰喘气急，渐成水蛊，其效如神。然肾经聚水，亦有阴阳之分，不可不辨也。经云：阴无阳，无以生；阳无阴，无以化经又云：膀胱者，州都之官，津液藏焉，气化则能出矣。假如肾经阳虚，阴无以生，真火不能制水者，宜用此丸。假如肾经阴虚，阳无以化，真阴不能化气者，宜用本方去附、桂主之。东垣云：土在雨中化为泥，阴水之象也。河间云：夏热之甚，庶土蒸溽，阳水之象也。

　　知斯意者，可以治水矣。

　　大熟地（八两） 山药（四两） 山萸肉 丹皮 泽泻 车前子 牛膝（各二两） 茯苓（六两） 肉桂（一两） 附子（一两，虚寒甚者倍之）

　　用五加皮八两，煮水一大碗，滤去渣，和药，加炼蜜为丸，如梧桐子大，每早开水下四钱。

　　前症若属阴虚，本方去桂附，盖文蛤、牡蛎各二两；湿热甚者，加黄柏五钱，不用五加皮，以萆 八两熬汁代之。

