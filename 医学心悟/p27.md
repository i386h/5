<!-- { "loadSidebar": true } -->
　　前症若脾胃虚弱，加人参、白术。若寒气所侵，加姜、桂，甚加附子。若饮食所伤，加山楂、麦芽、神曲、香附、砂仁、藿香。若饮食冲口而出，不得入者，是为有火，加黄连、山栀。若大便结燥，加当归、黄芩、知母。若有积滞，且兼服和中丸。

　　理中汤

　　 （见中寒。

　　和中丸

　　 （见蛊胀。

　　八味丸

　　 （见类中。

　　扁鹊丁香散

　　 （见伤寒呃逆。

　　卷三　呕吐哕、呃逆

　　橘皮竹茹汤

　　陈皮（去白，二钱） 竹茹（一团） 半夏 人参 甘草（各一钱水煎服。

　　卷三

　　三消

　　经云：渴而多饮为上消，消谷善饥为中消，口渴、小水如膏者，为下消。三消之症，皆燥热结聚也。大法，治上消者，宜润其肺，兼清其胃，二冬汤主之；治中消者，宜清其胃，兼滋其肾，生地八物汤主之；治下消者，宜滋其肾，兼补其肺，地黄汤、生脉散并主之。

　　夫上消清胃者，使胃火不得伤肺也；中消滋肾者，使相火不得攻胃也；下消清肺者，滋上源以生水也。三消之治，不必专执本经而滋其化源则病易痊矣。书又云：饮一溲一，或饮一溲二，病势危急，仲景用八味丸主之，所以安固肾气也。而河间则用黄 汤和平之剂。大抵肺肾虚而不寒者，宜用此法。又按仲景少阴篇云：肾经虚，必频饮热汤以自救，乃同气相求之理，今肾经虚寒，则引水自灌，虚寒不能约制，故小便频数，似此不必与消症同论，宜用理中汤，加益智仁主之。然予尝见伤暑发喘之症，小便极多，不啻饮一而溲二者，用六味加知柏而效，可见此症，又由肾经阴虚而得，治宜通变，正当临证制宜，未可一途而取也。

　　卷三　三消

　　二冬汤

　　治上消。

　　天冬（去心，二钱） 麦冬（去心，三钱） 花粉（一钱） 黄芩（一钱） 知母（一钱） 甘草（五分） 人参（五分）

　　荷叶（一钱）

　　水煎服。

　　卷三　三消

　　生地八物汤

　　治中消。

　　生地（三钱） 山药（一钱五分） 知母（一钱五分） 麦冬（三钱） 黄芩（一钱） 黄连（一钱） 黄柏（一钱荷叶二钱，水煎服。

　　六味地黄汤

　　 （见类中。

　　卷三　三消

　　生脉散

　　麦冬（二钱） 人参（一钱） 北五味（十五粒水煎服。

　　八味丸

　　 （即六味加桂、附。

　　卷三　三消

　　黄汤

　　治肺肾两虚、饮少溲多。

　　黄 （三钱） 五味子（一钱） 人参 麦冬 枸杞子 大熟地（各一钱五分水煎服。

　　理中汤

　　 （见中寒。

　　卷三

　　热淋

　　淋者，小便频数，不得流通，溺已而痛是也。大抵由膀胱经湿热所致。然淋有六种，一曰石淋，下如砂石，有似汤瓶久在火中，底结白碱也，益元散加琥珀末主之。二曰膏淋，滴下浊液，如脂膏也，萆 饮主之。三曰气淋，气滞不通，水道阻塞，脐下妨闷胀痛是也，假苏散主之。四曰血淋，瘀血停蓄，茎中割痛难忍是也，生地四物汤加红花、桃仁、花蕊石主之或兼服代抵当丸。五曰劳淋，劳力辛苦而发，此为气虚，以至气化不及州都，补中益气汤主之。六曰冷淋，寒气坚闭，水道不行，其症四肢厥冷，口鼻气冷，喜饮热汤是也，金匮肾气丸主之。更有过服金石热药，败精流注，转而为淋者。又老人阴已痿而思色以降其精，则精不出而内败，以致大小便牵痛如淋，愈痛则愈便，愈便则愈痛，宜用前萆 饮，去黄柏，加菟丝、远志导去其精，然后用六味地黄汤补之，方为有益，淋症多端，未可执一而论也。

　　益元散

　　 （见类中。

　　卷三　热淋

　　萆饮

　　治膏淋，并治诸淋。

　　萆 （三钱） 文蛤粉（研细） 石苇 车前子 茯苓（各一钱五分） 灯心（二十节） 莲子心 石菖蒲 黄柏（各八分

　　卷三　热淋

　　假苏散

　　治气淋。

　　荆芥 陈皮 香附 麦芽（炒） 瞿麦 木通 赤茯苓各等分为末。每服三钱，开水下。

　　生地四物汤

　　 （即四物汤以生地易熟地见虚劳。

　　卷三　热淋

　　代抵当丸

　　生地 当归 赤芍（各一两） 川芎 五灵脂（各七钱五分） 大黄（酒蒸，一两五钱砂糖为丸。每服三钱、开水下。

　　补中益气汤

　　 （见类中。

　　金匮肾气汤

　　 （见水肿。

　　卷三

　　小便不通

　　（关格 孕妇转脬小便不通，谓之癃闭。癃闭与淋症不同，淋则便数而茎痛；癃闭则小便点滴而难通。东垣云：渴而小便不利者，热在上焦气分也，宜用四苓散加山栀、黄芩等药以分利之。若大便亦闭，加大黄、元明粉之类。不渴而小便不利者，热在下焦血分也，宜用滋阴化气之法，若滋肾丸之类是已。大法，无阳，则阴无以生；无阴，则阳无以化。下元真阴不足，则阳气不化，必滋其阴；若下之真阳不足，则阴气不生，必补其阳。譬如水肿鼓胀，小便不通者，服金匮肾气丸，而小便自行，阴得阳以生也；复有除桂、附服之而亦效者，阳得阴而化也。

　　此阴阳气化之精义也。更有小便不通，因而吐食者，名曰关格。经云：关则不得小便，格则吐逆，关格者，不得尽其命矣。宜用假苏散治之。又丹溪治孕妇转脬，小便不通者，用补中益气汤，随服而探吐之，往往有效。譬如滴水之器，上窍闭则下窍不通，必上窍开然后下窍之水出焉。丹溪初试此法，以为偶中，后来屡用屡验，遂恃为救急良法。每见今人治转脬症投补中益气，而不为探吐，且曰古法不效，有是理乎？予尝用茯苓升麻汤，治此有验。盖用升麻以举其胎气，用茯苓以利小便，用归、芎以活其胎，用苎根理胞系之撩乱，此以升剂为通之法也。附录于此以俟明哲。

　　四苓散

　　 （即五苓散去桂枝 方见太阳腑病。

　　卷三　小便不通

　　滋肾丸

　　黄柏（炒褐色） 知母（蒸，各二两） 肉桂（去皮，一钱炼蜜丸，如梧桐子大。每服七、八十丸，开水下。

　　金匮肾气丸

　　 （见水肿。

　　假苏散

　　 （见淋症。

　　补中益气汤

　　 （见类中。

　　卷三　小便不通

　　茯苓升麻汤

　　茯苓（赤、白，各五钱） 升麻（一钱五分） 当归（二钱） 川芎（一钱） 苎根（三钱急流水煎服，或琥珀末二钱服，更佳。

　　卷三

　　大便不通

　　（大小肠交 遗尿 脱肛经曰：北方黑色，入通于肾，开窍于二阴。是知肾主二便，肾经津液干枯，则大便闭结矣。然有实闭、虚闭、热闭、冷闭之不同。如阳明胃实，燥渴、谵语，不大便者，实闭也，小承气汤下之。若老弱人精血不足，新产妇人气血干枯，以致肠胃不润，此虚闭也，四物汤加松子仁、柏子仁、肉苁蓉、枸杞、人乳之类以润之，或以蜜煎导而通之；若气血两虚，则用八珍汤。热闭者，口燥、唇焦，舌苔黄，小便赤，喜冷、恶热，此名阳结，宜用清热攻下之法，三黄枳术丸主之。冷闭者，唇淡、口和，舌苔白，小便清，喜热、恶寒，此名阴结宜用温药而兼润燥之法，理中汤加归、芍主之。凡虚人不大便，未可勉强通之。大便虽闭腹无所苦，但与润剂，积久自行，不比伤寒邪热，消烁津液，有不容刻缓之势也。予尝治老人虚闭，数至圊而不能便者，用四物汤及滋润药加升麻，屡试屡验，此亦救急之良法也。

　　干枯，大肠结燥，便溺俱自前出，此非交肠，乃血液枯涸之征，气血衰败之候也。多服大剂八珍汤，或可稍延岁月耳。

　　遗尿有二症，一因脾胃虚弱，仓禀不固，肠滑而遗者；一因火性急速，逼迫而遗者，宜分别治之。脾虚，理中汤；火盛，芍药甘草汤加黄连。

　　脱肛也有二症，一因气虚下陷而脱者，补中益气汤；一因肠胃有火，肿胀下脱者，四物加升麻、黄芩、荷叶之属。

　　小承气汤

　　 （见伤寒少阴经证。

　　四物汤

　　 （见虚劳。

　　蜜煎导法

　　 （见伤寒。

　　八珍汤

　　 （见虚劳）

　　三黄枳术丸

　　 （见腹痛）

　　理中汤

　　 （见伤寒中寒门。

　　五苓散

　　 （见太阳腑病。

　　芍药甘草汤

　　 （见腹痛。

　　补中益气汤

　　 （见类中。

　　卷三

　　小便不禁

　　经云：膀胱不利为癃，不约为遗溺。所以不约者，其因有三。一曰肝热，肝气热则阴挺失职，书云：肝主疏泄是已，加味逍遥散主之。二曰气虚，中气虚则不能统摄，以致遗溺，十补汤主之。大抵老幼多见此症，悉属脬气不固。老人挟寒者多，婴儿挟热者众，挟寒者，用本方，挟热者，六味地黄丸。三曰肾败，狂言反目，溲便自遗者，此肾绝也。伤寒曰久见之，多难救。中症见之，随用大剂附子理中汤，频灌间有得生者，盖暴脱者可以暴复，若病势曰深则不可为也。然中症亦有阴虚而遗溺者，不宜偏用热药，治者详之。

　　加味逍遥散

　　 （见类中。

　　十全大补汤

　　 （见虚劳。

　　六味地黄丸

　　 （见虚劳。

　　附子理中汤

　　 （见中寒。

　　卷三

　　便血

　　便血症，有肠风、有脏毒，有热、有寒。病患脏腑有热，风邪乘之，则下鲜血，此名肠风，清魂散主之。若肠胃不清，下如鱼肠，或如豆汁，此名脏毒，芍药汤主之。凡下血症，脉数有力，唇焦、口燥、喜冷、畏热，是为有火，宜用前方加黄芩、丹皮、生地之属。若脉细无力，唇淡、口和，喜热、畏寒，或四肢厥冷，是为有寒，宜用温药止之，理中加归、芍主之。若便久不止，气血大虚，宜用归脾、十全辈统血归经。血本属阴，生于阳气，治者宜

　　卷三　便血

　　清魂散

　　荆芥（三钱） 当归（五钱水煎服。

　　芍药汤

　　 （见腹痛。

　　理中汤

　　 （见中寒。

　　归脾汤、十全大补汤

　　 （俱见虚劳。

　　卷三

　　尿血

　　心主血，心气热，则遗热于膀胱，阴血妄行而溺出焉。又肝主疏泄，肝火盛，亦令尿血。清心，阿胶散主之；平肝，加味逍遥散主之。若久病气血俱虚而见此症，八珍汤主之。

　　凡治尿血，不可轻用止涩药，恐积瘀于阴茎，痛楚难当也。

　　卷三　尿血

　　阿胶散

