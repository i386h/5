<!-- { "loadSidebar": true } -->
　　阿胶（水化开冲服，一钱） 丹参 生地（各二钱） 黑山栀 丹皮 血余（即乱发烧灰，存性）

　　麦冬 当归（各八分水煎服。

　　加味逍遥散

　　 （见类中。

　　八珍汤

　　 （见虚劳。

　　卷四

　　遗精

　　梦而遗者，谓之遗精；不梦而遗者，谓之精滑。大抵有梦者，由于相火之强；不梦者，由于心肾之虚。然今人体薄，火旺者，十中之一，虚弱者，十中之九。予因以二丸分主之，一曰清心丸，泻火止遗之法也；一曰十补丸，大补气血俾气旺则能摄精也。其有诵读劳心而得者，更宜补益，不可轻用凉药。复有因于湿热者，湿热伤肾，则水不清，法当导湿为先湿去水清，而精自固矣，秘精丸主之。

　　卷四　遗精

　　清心丸

　　清心火，泻相火，安神定志，止梦泄。

　　生地（酒洗，四两） 丹参（二两） 黄柏（五钱） 牡蛎 山药 枣仁（炒） 茯苓 茯神 麦冬（各一两五钱） 北五味 车前子 远志（各一两用金樱膏为丸，每服三钱，开水下。

　　卷四　遗精

　　十补丸

　　大熟地（四两） 当归（二两） 白芍（二两） 黄 （四两） 人参（二两） 白术（四两） 茯苓（二两） 山药（三两） 枣仁（二两） 远志（一两） 山萸肉（三两） 杜仲（三两） 续断（二两） 北五味（一两） 龙骨（一两用石斛四两熬膏，和炼蜜为丸。每早开水下四钱。凡使煎剂，仿佛丸方。

　　秘精丸

　　 （见虚证。

　　卷四

　　赤白浊

　　浊之因有二种，一由肾虚败精流注；一由湿热渗入膀胱。肾气虚，补肾之中必兼利水，盖肾经有二窍，溺窍开则精窍闭也。湿热者，导湿之中必兼理脾，盖土旺则能胜湿，且土坚凝则水自澄清也。补肾，菟丝子丸主之；导湿，萆 厘清饮主之。或问：浊有赤者，何也？答曰：此浊液流多，不及变化也，又或心火盛，亦见赤色，宜加入莲子心、灯心、丹参等药

　　卷四　赤白浊

　　菟丝子丸

　　菟丝子（四两） 茯苓 山药 沙苑蒺藜（蒸） 车前子 远志肉（去心甘草泡炒，各二两）

　　牡蛎（ 醋碎，一两用石斛四两，熬膏，量加炼蜜为丸。每服三四钱，开水下。

　　卷四　赤白浊

　　萆厘清饮

　　川萆 （二钱） 黄柏（炒褐色） 石菖蒲（各五分） 茯苓 白术（各一钱） 莲子心（七分） 丹参车前子（各一钱五分水煎服。

　　卷四

　　黄疸

　　黄胆者，目珠黄，渐及皮肤，皆见黄色也。此湿热壅遏所致，如 曲相似，湿蒸热郁而黄色成矣。然湿热之黄，黄如橘子、柏皮，因火气而光彩，此名阳黄。又有寒湿之黄，黄如熏黄色，暗而不明，或手脚厥冷，脉沉细，此名阴黄。阳黄者，栀子柏皮汤，若便闭不通，宜用茵陈大黄汤。阴黄者，茵陈五苓散，如不应，用茵陈姜附汤。其间有伤食者，名曰谷疸，伤酒者，名曰酒疸，出汗染衣名曰黄汗，皆阳黄之类也。谷疸，胸膈满闷，嗳腐吞酸以加味枳术汤，加茵陈治之，应手辄效。酒疸，更加葛根。黄汗，用栀子柏皮汤加白术。

　　其间有女劳疸，乃阴黄之类，宜用姜附汤加参、术补之。复有久病之人，及老年人，脾胃亏损，面目发黄，其色黑暗而不明，此脏腑之真气泄露于外，多为难治，宜用六君子汤主之。

　　栀子柏皮汤 茵陈大黄汤 茵陈五苓散 茵陈姜附汤

　　（俱见伤寒发黄。

　　卷四　黄疸

　　加味枳术汤

　　白术（二钱） 枳实 陈皮 麦芽 山楂 茯苓 神曲 连翘（各一钱） 茵陈 荷叶（各一钱五分） 泽泻（五分水煎服。

　　如兼伤酒，加葛根一钱；若便闭，去白术，加卜子、黄芩。

　　六君子汤

　　（见类中。

　　卷四

　　不能食

　　有风寒食不消者，病气退而食自进。有积滞食不消者，祛其积而食自消。古方神术散、保和汤、枳术丸，皆消积进食之法也。然有脾气虚弱不能消化者，有命门火衰，不能生脾土而食不消者。东垣云：胃中元气盛，则能食而不伤，过时而不饥。脾胃俱旺，则能食而肥脾胃俱衰，则不能食而瘦。坤土虚弱不能消食，岂可更行克伐，宜用六君子、补中益气汤补之。许学士云：不能食者，未可专责之脾，肾经元阳不足，不能熏蒸腐化，譬如釜中水谷底下无火，其何能熟？火为土母，虚则补其母，庶元气蒸腾，饮食增益，八味丸主之。世俗每见不能食症，辄用枳、朴、黄连，实者当之犹可，虚人得之，祸不旋踵矣。大凡不能食而吞酸嗳腐，胸膈满闷，未必尽属积食也，多有脾虚、肾弱而致此者，治者详之。

　　神术散

　　（见类中。

　　保和汤

　　（见心痛。

　　枳术丸

　　（见鼓胀。

　　六君子汤

　　 

　　补中益气汤 八味丸

　　（俱见类中。

　　卷四

　　不得卧

　　有胃不和卧不安者，胃中胀闷疼痛，此食积也，保和汤主之。有心血空虚，卧不安者，皆由思虑太过，神不藏也，归脾汤主之。有风寒邪热传心，或暑热乘心，以致躁扰不安者，清之而神自定。有寒气在内而神不安者，温之而神自藏。有惊恐不安卧者，其人梦中惊跳怵惕是也，安神定志丸主之。有湿痰壅遏，神不安者，其证呕恶气闷，胸膈不利，用二陈汤导去其痰，其卧立至。更有被褥冷暖太过，天时寒热不匀，皆令不得安卧，非关于病，医家慎

　　保和汤 归脾汤

　　（俱见心痛。

　　卷四　不得卧

　　安神定志丸

　　茯苓 茯神 人参 远志（各一两） 石菖蒲 龙齿（各五钱炼蜜为丸，如桐子大，辰砂为衣。每服二钱，开水下。

　　二陈汤

　　（见中风。

　　卷四

　　自汗盗汗

　　自汗症，有风伤卫自汗出者、有热邪传里自汗出者、有中暑自汗出者、有中寒冷汗自出者，治法俱见本门。然风火暑热症，自汗太多，犹恐亡阳，尚当照顾元气，矧在虚寒者乎？是以人参、 、术，为敛汗之圣药。挟寒者，则以附子佐之。轻剂不应，则当重剂以投之，设仍不应，则以龙骨、牡蛎、北五味等收涩之品，辅助而行。或以人参养荣汤，相兼而用。

　　盖补可去弱，涩可固脱，自然之理也。其盗汗症，伤寒邪客少阳则有之，外此悉属阴虚。古方当归六黄汤，药味过凉，不宜于阴虚之人，阴已虚而更伤其阳，能无损乎？宜用八珍汤加黄、麦冬、五味主之。方有参、 以气旺则能生阴也。

　　人参养荣汤

　　 （见虚劳。

　　卷四　自汗盗汗

　　当归六黄汤

　　当归 黄 黄芩 黄柏 黄连 甘草各等分

　　八珍汤

　　 （见虚劳。

　　卷四

　　癫狂痫

　　经云：重阴为癫，重阳为狂。而痫症，则痰涎聚于经络也。癫者，痴呆之状，或笑或泣如醉如梦，言语无序，秽洁不知，此志愿太高而不遂所欲者，多得之，安神定志丸主之。

　　狂者，发作刚暴，骂詈不避亲疏，甚则登高而歌，弃衣而走，逾垣上屋，此痰火结聚所致，或伤寒阳明邪热所发。痰火，生铁落饮、滚痰丸，并治之；伤寒邪热，大承气汤下之。痫者，忽然发作，眩仆倒地，不省高下，甚则螈 抽掣，目斜、口 ，痰涎直流，叫喊作畜声。医家听其五声，分为五脏，如犬吠者、肺也，羊嘶者、肝也，马鸣者、心也，牛吼者、脾也，猪叫者、肾也。虽有五脏之殊，而为痰涎则一，定痫丸主之。既愈之后，则用河车丸以断其根。以上三症，皆频治取验者也，若妄意求奇，失之远矣。

　　安神定志丸

　　（见不得卧。

　　卷四　癫狂痫

　　生铁落饮

　　天冬（去心） 麦冬（去心） 贝母（各三钱） 胆星 橘红 远志肉 石菖蒲 连翘 茯苓茯神（各一钱） 元参 钩藤 丹参（各一钱五分） 辰砂（三分用生铁落、煎熬三炷线香，取此水煎药，服后安神静睡，不可惊骇叫醒，犯之则病复作难乎为力。凡狂症，服此药三十余剂而愈者多矣，若大便闭结，或先用滚痰丸下之。

　　滚痰丸

　　（见痰饮。

　　大承气汤

　　（见伤寒少阴证。

　　卷四　癫狂痫

　　定痫丸

　　男、妇、小儿痫症，并皆治之。凡癫狂症，亦有服此药而愈者。

　　明天麻（一两） 川贝母（一两） 胆南星（九制者，五钱） 半夏（姜汁炒，一两） 陈皮（洗去白，七钱） 茯苓（蒸，一两） 茯神（去木蒸，一两） 丹参（酒蒸，二两） 麦冬（去心，二两） 石菖蒲（石杵碎取粉，五钱） 远志（去心，甘草水泡，七钱） 全蝎（去尾、甘草水洗，五钱） 僵蚕（甘草水洗，去嘴炒，五钱） 真琥珀（腐煮灯草研，五钱） 辰砂（细研，水飞，三钱用竹沥一小碗，姜汁一杯，再用甘草四两熬膏，和药为丸，如弹子大，辰砂为衣，每服一丸，照五痫分引下。犬痫，杏仁五枚，煎汤化下。羊痫，薄菏三分，煎汤化下。马痫，麦冬二钱，煎汤化下。牛痫，大枣二枚，煎汤化下。猪痫，黑料豆三钱，煎汤化下。日再服。

　　卷四　癫狂痫

　　河车丸

　　紫河车（一具） 茯苓 茯神 远志（各一两） 人参（五钱） 丹参（七钱炼蜜为丸。每早开水下三钱。

　　卷四

　　惊悸恐

　　惊者，惊骇也。悸者，心动也。恐者，畏惧也。此三者皆发于心，而肝肾因之。方书分为三门，似可不必。经云：东方青色，入通乎肝，其病发惊骇。惊虽属肝，然心有主持则不惊矣。心惊然后胆怯，乃一定之理。心气热，朱砂安神丸主之。心气虚，安神定志丸主之。

　　悸为心动，谓之怔忡，心筑筑而跳，摇摇而动也。皆由心虚挟痰所致，定志丸加半夏、橘红主之。恐为肾志，亦多由心虚而得，经云：心怵惕思虑则伤神，神伤则恐惧自失。十全大补汤主之。若肾经真阳不足以致恐者，更佐以八味丸加鹿茸、人参之类。予尝治惊悸恐惧之症有用大补数十剂，或百余剂而后愈者，毋谓七情之病而忽视之也。

　　卷四　惊悸恐

　　朱砂安神丸

　　黄连（酒炒，一钱五分） 朱砂（水飞，一钱） 甘草（五分） 生地黄（酒洗，五钱） 当归（酒拌，二钱蒸饼丸，绿豆大。每服十丸，开水下。

　　安神定志丸

　　（见不得卧。

　　十全大补汤

　　（见虚劳。

　　八味丸

　　（见类中。

　　卷四

　　眩晕

