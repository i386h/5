<!-- { "loadSidebar": true } -->
　　川芎（酒拌） 荆芥 白芷 桔梗（炒） 甘草 黄芩（酒炒） 川贝母（去心，各一两） 黑山共为细末。每服二钱，食后，陈松萝细茶调下，日三服。

　　卷四　鼻

　　白矾散

　　白矾（ 枯，二钱） 砂（五分共为细末。每用少许，点鼻痔上，即消。

　　四生丸 生地六味汤

　　（俱见虚劳。

　　卷四

　　耳

　　耳者，肾之外候，《中藏经》曰：肾者，精神之舍，性命之根，外通于耳。然足厥阴肝足少阳胆经，皆络于耳。凡伤寒邪热耳聋者，属少阳证，小柴胡汤主之。若病非外感，有暴发耳聋者，乃气火上冲，名曰气闭耳聋，宜用逍遥散，加蔓荆子、石菖蒲、香附主之。若久患耳聋，则属肾虚，精气不足，不能上通于耳，宜用六味地黄丸加枸杞、人参、石菖蒲、远志之类。其患耳鸣如蝉声、如钟鼓声，皆以前法治之。若风热相搏，津液凝聚，变为停豆抵耳之患，或脓水淋漓或痒极疼痛，此皆厥阴肝经风热所致，宜用加味逍遥散，去白术，加荷叶、木耳、贝母、香附、菖蒲之属，外用红棉散吹之。若耳内生疮，并用前药加金银花主之。又百虫入耳，宜用猫尿滴之，次则葱汁犹可。若用麻油，恐虫陷耳中不得出也。

　　又法，以猪肉炙香，置耳边，诈就寝，令虫闻肉香，则出矣。

　　小柴胡汤

　　（见少阳经病。

　　逍遥散

　　（见类中。

　　六味地黄丸

　　（见虚劳。

　　卷四　耳

　　红棉散

　　白矾（二钱） 胭脂（烧灰存性，一钱上研匀，先用棉杖子，搅去脓水，更另用棉杖子蘸药，掺入耳底即干。若停豆抵耳，加

　　卷四

　　痔疮

　　方书有牝、牡、虫、血之异名，而其实皆大肠经积热所致。大法，宜用石菖蒲、忍冬藤煎水，以瓦罐盛药，对痔熏透，然后倾入盆中浸洗之，冷则加水，如此频频熏洗，并服加减六味丸，及国老散，自然渐次消散，可免刀针药线之苦，此亦医痔之良法也。又肛门之前肾囊之后，此间若有肿胀出脓，名曰悬痈，又名海底漏，最难收功。若生于肛门之两傍，则曰脏毒，较悬痈为轻耳，并用前药主之。此症皆由肾水不足，相火内烁庚金而致然也，患者速宜保养真元，用药扶持，庶可延生，辛毋忽视是祷。

　　卷四　痔疮

　　加减六味丸

　　大熟地（九蒸晒） 大生地（酒洗，各三两） 山药（乳蒸） 茯苓（乳蒸） 丹皮（酒蒸，各一两五钱） 泽泻（盐水蒸，一两） 当归（酒蒸） 白芍（酒炒） 柏子仁（去壳，隔纸炒） 丹参（酒蒸），各二两） 自败龟板（浸去墙，童便炙酥，研为极细末） 远志（去心，甘草水泡蒸，各四两共为末，用金钗石斛四两，金银花十二两，熬膏，和炼蜜为丸。每早淡盐汤下四钱。

　　卷四　痔疮

　　国老散

　　治悬痈、脏毒，神效。

　　甘草七段，用急流水一碗，浸之，炙干，又浸，又炙，以水尽为度，研细末，每日空心开水调下一钱。忌煎炒、烟、酒、炙爆、辛辣、发气等物。

　　卷四

　　内痈

　　口中咳，胸中隐隐而痛，吐痰腥臭者，肺痈也，桔梗汤主之。当脐而痛，腹皮膨急，溺数如淋，转侧摇之则水声者，肠痈也，千金牡丹皮散主之。胃脘胀痛，手不可按，时吐脓者，胃脘痈也，忍冬汤主之。书云：呕家有脓，不须治呕。脓尽自愈。是胃脘痈之已溃者

　　桔梗汤

　　（见虚劳。

　　卷四　内痈

　　千金牡丹皮散

　　丹皮（五钱） 苡仁（五钱） 栝蒌仁（一钱五分） 桃仁（去皮尖，及双仁者研，十二枚水煎服。

　　若大便闭结不通，加大黄一钱五分，当归三钱，得利，止后服。

　　卷四　内痈

　　忍冬汤

　　一切内外痈肿，皆可立消，但宜早服。

　　金银花（四两） 甘草（三钱水煎，顿服。能饮者，用酒煎服。

　　卷四

　　诸虫

　　虫之名有九，而犹不足以尽其状也，然总不外乎湿热所生。凡物湿蒸热郁，则生虫矣。

　　书云：虫长尺许，则能杀人。虫痛贯心，伤人甚速，宜急治之，追虫丸主之。但胃寒吐蛔，宜用理中安蛔散，与治别虫之法不同，医者志之。

　　卷四　诸虫

　　追虫丸

　　大黄（酒拌，三蒸三晒，一两） 木香（五钱） 槟榔（一两） 芜荑（去梗，一两） 白雷丸（一两） 白术（陈土炒，七钱） 陈皮（七钱） 神曲（炒，五钱） 枳实（面炒，三钱五分上为末，用苦楝根皮、猪牙皂角各二两，浓煎汁一碗，和前药为丸，如桐子大，每服五十丸，空心砂糖水送下。

　　若大便不实者，本方内除大黄。

　　理中安蛔散

　　（见中寒。

　　又方，用榧子数斤，陆续去壳，空心服一、二十枚。一月之后，其虫尽去，神色大转矣岭南之地，多有埋蛊害人之法，其法取毒物之毒，暗置饮食中，其人即中毒矣。但中毒之人，不知解法，发时即不可救，惟太乙紫金丹，可以立解之。是以远游川广，不可无此药

　　卷四

　　五绝

　　五绝者，一自缢、二摧压、三溺水、四魇魅、五服毒也。

　　卷四　五绝

　　自缢

　　自缢者，自旦至暮，虽已冷必可治；自暮至旦，则难治，阴气盛也。然予尝见自暮至旦而犹救活者，不可轻弃也。救治之法，先将人抱下，以被褥塞住谷道，次将绳索徐徐解去不得遽然截断，然后将手按摩胸堂，若有气自口出，微有呼吸，即以好肉桂心二、三钱，煎汤灌之。若已僵直，令两人以竹管吹其两耳，然后以半仙丸，纳鼻孔中，并研末，吹入耳中。但心头温者，虽一日犹可活也。

　　卷四　五绝

　　摧压

　　摧压者，或坠堕，压复打伤，心头温者，皆可救也。将本人如僧打坐，令一人提住头发用半仙丸纳入鼻中，并以广三七二、三钱，煎酒灌之。青木香煎酒灌之亦佳。

　　卷四　五绝

　　溺水

　　溺水者，捞起，以其人横伏牛背上，如无牛，以凳代之，沥去其水，用半仙丸纳入鼻中或用搐鼻散吹之，仍以生姜自然汁灌之，但鼻孔无血出者，皆可救也。

　　卷四　五绝

　　魇魅

　　魇魅者，梦而不醒也。此浊气顽痰闭塞所致。先用通天散吹鼻中，随用苏合香丸灌之。

　　或用韭根捣汁灌之，或用姜汁，或用葱白酒灌之。但卧处原有灯，则存，如无灯，切不可以灯照其面，只可远远点灯耳。一法，令人痛咬其大拇指，而唾其面，即活。

　　卷四　五绝

　　服毒

　　服毒者，砒信为重也。用小蓟根捣汁饮之，立救。或用黄矾散治之，据云奇效。

　　又救自刎法，若喉管未断，急以麻线缝定，用金疮药浓敷之，以布缠定，旬日自愈。

　　卷四　五绝

　　半仙丸

　　半夏为末，水丸，如黄豆大。每用一丸，纳鼻中，男左、女右。

　　搐鼻散

　　（见真中风。

　　卷四　五绝

　　黄矾散

　　大黄（一两） 明矾（五钱共为末。每服三、四钱，冷水调下。

　　卷四　五绝

　　天下第一金疮药

　　凡刀斧损伤，跌扑打碎，敷上实时止痛止血，更不作脓，胜于他药多矣。其伤处不可见水。予制此药普送，因路远者一时难取，故刻方广传之。今并笔之于书，则所传益广矣。各乡有力之家，宜修合以济急也。

　　雄猪油（熬化去渣，一斤四两） 松香（熬化去渣，六两） 黄蜡（熬化去渣，六两） 面粉（炒，筛，四两） 樟脑（研极细，三两） 麝香（六分） 冰片（六分） 血竭（一两） 儿茶（一两） 乳香（箬皮上烘去油，一两） 没药（箬皮上烘去油，一两以上药研极细，先将猪油、松香、黄蜡三味熬化，合为一处，待将冷，再入药末搅匀，瓷瓶收贮，不可泄气，用时即知其神妙也。

　　又方：用降真香为末，敷上即愈。广三七末，敷之亦效。

　　妇人之症，多与男子同，惟经行胎产，与男子异耳。兹特举其异者，详述于后，以备参考。其同者，悉照前法主之，不复赘及。

　　卷四

　　月经不调

　　经，常也，一月一行，循乎常道，以象月盈则亏也。经不行，则反常而灾 至矣。

　　方书以趱前为热，退后为寒，其理近似，然亦不可尽拘也。假如脏腑空虚，经水淋漓不断，频频数见，岂可便断为热？又如内热血枯，经脉迟滞不来，岂可便断为寒？必须察其兼症，如果脉数内热，唇焦口燥，畏热喜冷，斯为有热；如果脉迟腹冷，唇淡、口和，喜热、畏寒，斯为有寒。阳脏、阴脏，于斯而别。再问其经来，血多色鲜者，血有余也。血少色淡者，血不足也。将行而腹痛拒按者，气滞血凝也。既行而腹痛，喜手按者，气虚血少也。予以益母胜金丹，及四物汤加减主之，应手取效。

　　卷四　月经不调

　　益母胜金丹

　　大熟地（砂仁酒拌，九蒸九晒） 当归（酒蒸，各四两） 白芍（酒炒，三两） 川芎（酒蒸，一两五钱） 丹参（酒蒸，三两） 茺蔚子（酒蒸，四两） 香附（醋、酒、姜汁、盐水各炒一两，四两） 白术（陈土炒，四两）

　　以益母草八两，酒水各半熬膏，和炼蜜为丸，每早开水下四钱。血热者，加丹皮、生地各二两。血寒者，加浓肉桂五钱。若不寒不热，只照本方。

　　卷四　月经不调

　　四物汤

　　（见虚劳）

　　调经养血之要药，其地黄须九蒸九晒，方能取效，否则滞膈生痰，妨碍饮食，乃制药之过，非立方之罪也。血热者，加丹参、丹皮、益母草。血寒者，加桂心、牛膝。经行而腹痛拒按者，加延胡、香附、木香。经既行而腹痛喜按者，加人参、白术。血少色淡者，亦并加此。若腹中素有痞，饮食满闷者，本方内除熟地，专用三物加丹参、陈皮

　　卷四

　　室女经闭成损

