<!-- { "loadSidebar": true } -->
　　妇人经闭，其治较易，室女经闭，其治较难。妇人胎产乳子之后，血气空虚，经水一时不至，俟其气血渐回，而经脉自通矣。室女乃浑全之人，气血正旺，不应阻塞，其闭也，若非血海干枯，则经脉逆转。血海枯，则内热咳嗽，鬓发焦，而成怯症；经脉逆转，则失其顺行之常，而为吐为衄。夫血以下行为顺，上行为逆，速宜调其经脉，俾月水流通，庶几可救；予以益母胜金丹，加牛膝主之。若其人肝经怒火炽盛者，则颈生瘰 ，或左胁刺痛，更佐以加味逍遥散，及消瘰丸。若其人脾气虚弱，不能消化饮食，血无从生，更佐以五味异功散若其人精神倦怠，晡热、内热，此气血两亏，无经可行，更佐以八珍汤。此治室女经闭之良法。倘妄行霸道，破血通经，其不偾事者几希矣。

　　益母胜金丹

　　（见前

　　加味逍遥散

　　（见类中

　　消瘰丸

　　（见瘰 门）

　　五味异功散 八珍汤

　　（俱见虚劳

　　卷四

　　暴崩下血

　　经云：阴虚阳搏谓之崩。此言热迫血而妄行也。又曰：阳络伤，则血外溢，阴络伤，则血内溢。外溢者，从上出，内溢者，从下流也。病患过于作劳，喜怒不节，则络脉伤损而血妄行矣。前症，若因热迫血而妄行者，用加味四物汤。若因络脉伤损者，用八珍汤。若瘀血凝积，佐以独圣丸。若因肝经火旺，不能藏血者，加味逍遥散。若因脾气虚，不能统血者，四君子汤加归、芍主之。若因思虑伤脾，不能摄血归经者，归脾汤。若气血两亏，血崩不止更用十全大补汤。丹溪云：凡血症，须用四君子之类以收功。若大吐、大下，毋以脉论，当急用独参汤救之。若潮热、咳嗽、脉数，乃元气虚弱假热之象，尤当用参术调补脾土。若服参术不相安者，即专以和平饮食调理之。此等症候，无不由脾气先损，故脉息虚浮而大，须令脾胃健旺，后天根本坚固，乃为可治。设或过用寒凉，复伤胃气，反不能摄血归经，是

　　加味四物汤

　　 本方内加丹皮、阿胶、黄芩、黑山栀（方见虚劳）。

　　八珍汤

　　（见虚劳

　　卷四　暴崩下血

　　独圣丸

　　治瘀血凝积，瘀血不去则新血不得归经，此丸主之。虚人以补药相间而用。

　　五灵脂（去土，炒烟尽）

　　为末，醋丸，绿豆大。每服一、二钱，淡醋水下，清酒亦得。

　　加味逍遥散

　　（见类中

　　四君子汤 归脾汤 十全大补汤

　　（并见虚劳）。

　　卷四

　　带下

　　带下之症，方书以青、黄、赤、白、黑，分属五脏，各立药方。其实不必拘泥，大抵此症不外脾虚有湿。脾气壮旺，则饮食之精华生气血而不生带；脾气虚弱则五味之实秀，生带而不生气血。南方地土卑湿，人禀常弱，故浊带之症，十人有九，予以五味异功散，加扁豆、苡仁、山药之类，投之辄效。倘挟五色，则加本脏药一、二味足矣。夫带症似属寻常，若崩而不止，多至髓竭骨枯而成损。治此者，宁可忽诸！

　　五味异功散

　　（见虚劳） 健脾止浊带，前症若专下白色，属肺，倍用苡仁。若兼赤色，属心，加丹参、当归。若兼青色，属肝，加柴胡、山栀。若兼黄色，属脾，加石斛、荷叶、陈米。若兼黑色，属肾，加杜仲、续断。若脉数有热，加炒黄柏、莲子心。若脉迟厥冷，加黑

　　卷四

　　求嗣

　　子嗣者，极寻常事，而不得者，则极其艰难。皆由男女之际，调摄未得其方也。男子以葆精为主，女子以调经为主。葆精之道，莫如寡欲。远房帏，勿纵饮，少劳神，则精气足矣如或先天不足，则用药培之。大抵左尺无力，或脉数有热，此真水虚也，六味丸，合五子丸以补天一之水。若右尺无力，或脉迟厥冷，此真火衰也，八味丸，合五子丸，以补地二之火。若二尺俱无力，或中气馁弱，是水火两亏，气血并虚也，用十补丸合五子丸，而大补之倘精薄不凝，更加鱼螵、鹿角胶之属。精不射远，更用黄 斤许熬膏为丸，以益其气，此治男子之法也。调经之道，先在养性。诗云：妇人和平，则乐有子。和则气血不乖，平则阴阳不争。书云：和平之气，三旬一见是已。如或经事愆期，则用药调之。大抵先期而至，或脉数有热，此血热也，益母胜金丹加生地、丹皮主之。若后期而至，或脉迟厥冷，此血寒也益母胜金丹加肉桂主之。若将行而腹痛者，是气滞也，更加顺气之药。若食少气虚，面色白，四肢无力，是为气血两亏，即用前方减香附一半，加人参、黄 、河车、茯神、枣仁、远志之属。俾其气血充旺，则经脉自调。譬如久旱不雨，河道安得流通，河道不通，而欲其润泽万物，不亦难乎？女人经水不通，或淋漓希少，而欲其生子，何可得耶？此论女子之治法也。是以葆精之道，责之男子；调经之要，责之女子。各有病处，须细心体认，不可蒙混而失生生之理也。求嗣者，念之哉！

　　卷四　求嗣

　　六味合五子丸

　　大熟地（八两） 山药（四两） 山萸肉（四两） 茯苓 丹皮 泽泻（各三两） 枸杞子 菟丝子（各四两） 五味子 车前子 覆盆子（各二两石斛六两，熬膏，和炼蜜为丸。每早开水下四钱。

　　八味丸

　　（见类中门。

　　十补丸

　　（即十全大补汤为丸，见虚损门。

　　益母胜金丹

　　（见月水不调。

　　卷四

　　转女为男说

　　《易》曰：干道成男，坤道成女。干刚用事，得阳气之专者，则多男；坤柔用事，得阴事之全者则多女，此定理也。男子平时，清心寡欲，养其干健之体，则所感而生男矣。至于受胎时日之法，谓断经一、二日，感者成男，三、四、五日，感者成女。诚以一、二日间阴气方亏，则阳气当胜，故生男。三、四、五日，阴血既回，则阳气不胜，故生女。此乾坤之性情，刚柔之体用也。今方家备载转女为男之法，有束皮革者，有佩雄黄者，有暗藏雄鸡羽于席下者，有暗藏斧于床下，而系刃向下者，种种诸法，或验或不验。其验者，安知其非幸中耶？终不若讲究本原为合理也。

　　卷四

　　诊妇人有孕法

　　经谓妇人有孕者，身有病而无邪脉也。有病，谓经闭。无邪脉，谓脉息如常，不断绝也经又云：手少阴脉动甚者，孕子也。少阴，心也，心主血脉，心脉旺则血旺，而为孕子之兆。经又云：阴搏阳别，谓之有子。言二尺脉旺，与两寸迥别，亦为有孕。以上三者，但得其一，即为孕脉。分而占之，合而推之，而孕脉无遁情矣。或谓流利雀啄，亦为孕脉，何也？答曰：流利者，血正旺；雀啄者，经脉闭塞不行，故脉疾而歇至，此数月之胎也。不知者断为病脉，则令人耻笑。或谓：孕有男女，何以脉而知之也？答曰：左寸为太阳，脉浮大，知为男也。右寸为太阴，脉沉实，知为女也。若两寸皆浮大，主生二男。两寸皆沉实，主生二女。凡孕脉，弦紧滑利为顺，沉细微弱为逆也。

　　卷四

　　验胎法

　　妇人经水不行，已经三月，或脉不应指，或经事偶见，法当验之。用川芎为细末，煎艾汤，空心调下二钱，腹内微动，则有胎，不动者，非胎也。

　　卷四

　　食忌

　　有孕之后，凡忌食之物，切宜戒谨：一食鸡子、糯米，令子生寸白虫。一食羊肝，令子多疾。一食鲤鱼，令儿成疳。一食犬肉，令子无声。一食兔肉，令子缺唇。一食鳖，令子项短。一食鸭子，令子心寒。一食螃蟹，多致横生。一食雀肉，令子好淫。一食豆酱，令子发哮。一食野兽肉，令子多怪疾。一食生姜，令子多指。一食水鸡、鳝鱼，令子生癞。一食骡如此之类，无不验者，所当深戒。

　　卷四

　　药忌

　　娠孕药忌歌，凡数十种。推之尚不止此，然药中如斑蝥、水蛭、蛇蜕、蜈蚣、水银、信砒等药，皆非恒用之品，姑置勿论。兹特选其易犯者，约纂数语，俾医家举笔存神，免致差误。其他怪异险峻之品，在有孕时，自应避忌，不待言也。

　　乌头附子与天雄，牛黄巴豆并桃仁，芒硝大黄牡丹桂，牛膝藜芦茅茜根，槐角红花与皂角，三棱莪术薏苡仁，干漆 茹瞿麦穗，半夏南星通草同，干姜大蒜马刀豆，延胡常山麝莫闻，此系妇人胎前忌，常须记念在心胸。

　　上药忌禁犯，似矣。然安胎止呕，有用半夏者，娠孕热病，有用大黄者，娠孕中寒，有用干姜、桂、附者，是何说也？昔黄帝问于岐伯曰：妇人重身，毒之如何？岐伯对曰：有故无殒，亦无殒也，大积大聚，其可犯也，衰其大半而止。有故者，谓有病。无殒者，无损乎胎也。亦无殒者，于产母亦无损也。盖有病则病当之，故毒药无损乎胎气。然必大积大聚，病势坚强，乃可投之，又须得半而止，不宜过剂，则慎之又慎矣。用药者，可不按岐黄之大法耶？

　　卷四

　　恶阻

　　娠妊之际，经脉不行，浊气上于清道，以致中脘停痰，眩晕呕吐，胸膈满闷，名曰恶阻。法当理脾化痰，升清降浊，以安胃气，用二陈汤加枳壳主之。若脾虚者，用六君子汤，加苏梗、枳壳、砂仁、香附主之。其半夏，虽为妊中禁药，然痰气阻塞中脘，阴阳拂逆，非此不除。以姜汤泡七次，炒透用之，即无碍也。若与参、术、同行犹为稳当。凡安胎气，止呕、定眩，须用白术为君，而以半夏、茯苓、陈皮、砂仁佐之，往往有效。夫妊娠恶阻，似属寻常，然呕吐太多，恐伤胎气，医者可不善为调摄乎！

　　二陈汤 六君子汤

　　（俱见类中。

　　卷四

　　胎动不安

　　娠妊胎动不安，多因起居不慎，或饮食触犯禁忌，或风寒搏其冲任之脉，或跌仆伤损，或怒动肝火，或脾气虚弱，宜各推其因而治之。大法，若因母病而胎动，但治其病而胎自安若因胎动而致病，但安其胎而母病自愈。再诊其色，若面赤舌青，则子难保，若面青舌赤吐沫，母亦难全。娠妊中切宜戒谨。

　　卷四　胎动不安

　　安胎饮

　　当归 川芎 白芍药（酒炒） 大熟地（九制） 茯苓 阿胶（各一钱） 甘草（炙） 艾叶（各三分） 白术（二钱水煎服。

　　若起居不慎，加人参、黄 、杜仲、续断；若饮食触犯，加人参、倍加白术；若风寒相搏，当按经络以祛风寒；若跌仆伤损，另用佛手散，加青木香、益母草；若怒动肝火，本方加柴胡、山栀；若脾气虚弱，去熟地，加人参、扁豆、陈皮。然因时调治，对证处方，全在

　　卷四　胎动不安

　　佛手散

　　当归（五钱） 川芎（二钱五分水煎，酒冲服。若跌仆伤重，加青木香一钱五分，益母草三钱。

　　卷四
