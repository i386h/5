<!-- { "loadSidebar": true } -->

　　胎漏

　　女人之血，无孕时，则为经水；有孕时，则聚之以养胎，蓄之为乳汁。若经水忽下，名曰漏胎，血沥尽，则胎不保矣。大法，若因风热动血者，用四物汤，送下防风黄芩丸。若因血虚，用本方加茯神、阿胶、艾叶。若因怒动肝火，用加味逍遥散。若去血太多，用八珍汤如不应，用补中益气汤。凡脾虚下陷、不能摄血归经者，皆宜补中益气。假如气血俱盛而见血者，乃小儿饮少也，不必服药。

　　四物汤

　　（见虚劳。

　　卷四　胎漏

　　防风黄芩丸

　　细实条芩（炒焦） 防风（各等分上为末，酒糊丸，桐子大。每服二钱，食前开水送下。

　　加味逍遥散

　　（见类中。

　　八珍汤

　　（见虚劳。

　　补中益气汤

　　（见类中。

　　卷四

　　子悬（子眩

　　子悬者，胎上逼也。胎气上逆，紧塞于胸次之间，名曰子悬。其症由于恚怒伤肝者居多亦有不慎起居者，亦有脾气郁结者，宜用紫苏饮加减主之。更有气逆之甚，因而厥晕，名曰子眩。并用前药主之。然子眩有由脾虚挟痰者，宜用六君子汤。若顽痰闭塞，而脾气不虚者，二陈汤加竹沥、姜汁。虚实之间，所当深辨也。

　　卷四　子悬（子眩

　　紫苏饮

　　治子悬，并催生顺产，神效。

　　当归 川芎 紫苏（各一钱） 甘草（炙） 人参 白芍药（酒炒，各五分） 大腹皮（黑豆煎水上生姜一片，葱白一寸，水煎服。

　　前症，若因恚怒伤肝者，加柴胡。若因不慎起居者，加白术、砂仁。若因脾气郁结者，

　　六君子汤 二陈汤

　　（俱见类中）

　　卷四

　　胎不长

　　娠妊胎不长者，多因产母有宿疾，或不慎起居，不善调摄，以致脾胃亏损，气血衰弱，而胎不长也。法当祛其宿疾，补其脾胃，培其气血，更加调摄得宜，而胎自长矣。补脾胃，五味异功散主之。培气血，八珍汤主之。祛宿疾，随症治之。

　　五味异功散 八珍汤

　　（俱见虚劳。

　　卷四

　　半产

　　半产者，小产也。或至三、五月而胎堕；或未足月而欲生，均谓之小产。小产重于大产盖大产如瓜熟自落，小产如生断其根蒂，岂不重哉？其将产未产之时，当以安胎为急，安胎饮主之。既产而腹痛拒按者，此瘀血也，法当祛瘀生新，当归泽兰汤主之。若小产后血不止，或烦渴、面赤，脉虚微者，此气血大虚也，八珍汤加炮姜以补之。若腹痛呕泻，此脾胃虚也，香砂六君子汤加姜、桂以温之。其在产母，更宜慎风寒，节饮食，多服补药，以坚固气血，毋使轻车熟路，每一受孕，即至期损动，而养育维艰也。戒之，慎之。

　　安胎饮

　　（见前胎动不安。

　　卷四　半产

　　当归泽兰汤

　　当归 泽兰 白芍（酒炒） 川芎 大熟地（九制，各一钱五分） 延胡索（酒炒） 红花 香附丹皮（各五分） 桃仁（去皮尖及双仁者，炒、研，七粒水煎，入童便、热酒各半盏，热服。

　　八珍汤

　　（见虚劳。

　　六君子汤

　　（见类中。

　　卷四

　　子烦

　　娠妊子烦者，烦心闷乱也。书云：孕四月，受少阴君火以养精；六月，受少阳相火以养气。子烦之症，大率由此。窃谓妇人有孕，则君相二火，皆翕聚以养胎，不独四、六两月而已。大法，火盛内热而烦者，淡竹叶汤。若气滞痰凝而闷乱者，二陈汤，加白术、黄芩、苏梗、枳壳。若脾胃虚弱，呕恶食少而烦者，用六君子汤。子烦之候，不善调摄，则胎动不安

　　卷四　子烦

　　淡竹叶汤

　　淡竹叶（七片） 黄芩 知母 麦冬（各一钱） 茯苓（二钱水煎服。

　　二陈汤 六君子汤

　　（俱见类中。

　　卷四

　　子痫

　　娠妊中，血虚受风，以致口噤，腰背反张，名曰子痫。其症最暴且急。审其果挟风邪，宜用羚羊角散定之。若兼怒动肝火，佐以逍遥散加人参。若兼胎气上逆，佐以紫苏饮。若兼脾虚挟痰，佐以六君子汤。若因中寒而发者，宜用理中汤，加防风、钩藤。此症必须速愈为善，若频发无休，非惟胎妊骤下，将见气血随胎涣散，母命亦难保全。大抵此症，胎气未动以补气、养血、定风为主；胎气既下，则以大补气血为主。此一定之理，予尝屡治屡验矣

　　卷四　子痫

　　羚羊角散

　　羚羊角（镑） 独活 当归（各一钱） 川芎 茯神 防风 甘草（炙，各七分） 钩藤（三钱） 人参（八分） 桑寄生（二钱姜五分，枣二枚，水煎服。

　　逍遥散

　　（见类中。

　　紫苏饮

　　（见前胎动。

　　六君子汤

　　（见虚劳。

　　理中汤

　　（见中寒。

　　卷四

　　子鸣

　　娠妊腹内自鸣，系小儿在腹内哭声也。谓之子鸣，又谓之腹内钟鸣。古方用鼠穴中土二钱，加麝香少许，清酒调下。或用黄连浓煎呷之，即止。但黄连性寒，麝香开窍，不宜轻用此症乃脐上疙瘩，儿含口中，因孕妇登高举臂，脱出儿口，以此作声。令孕妇曲腰就地，如拾物，一、二刻间，疙瘩仍入儿口，其鸣即止。可服四物汤加白术、茯苓一、二剂，安固

　　四物汤

　　（见虚劳。

　　卷四

　　子喑

　　娠妊至八、九月间，忽然不语，谓之子喑。但当饮食调养，不须服药。昔黄帝问于岐伯曰：人有重身，九月而喑，何也？岐伯对曰：胞胎系于肾，肾脉贯系舌本，故不能言。十月分娩后，自为之言也。愚按肾脉贯系舌本，因胎气壅闭，肾脉阻塞，致不能言，自应调摄以需之，不必惊畏。或用四物汤加茯神、远志数剂，亦可。倘妄为投药，恐反误事，慎之！

　　四物汤

　　（见虚劳。

　　卷四

　　孕妇内痈

　　孕痈，腹内生痈也。生于有妊之时，犹为可畏，宜用千金牡丹皮散，或神效栝蒌散治之。但丹皮、苡仁、桃仁，皆动胎之药，因有病则病当之，故无损也。

　　卷四　孕妇内痈

　　千金牡丹皮散

　　治肠痈之圣药。

　　丹皮（三两） 苡仁（四两） 栝蒌仁（去壳去油） 桃仁（去皮尖，双仁者，各一两上为末。每服五、七钱，水煎服。若肠痈大便闭结，小腹坚肿，加大黄一钱五分；但有孕时，大黄不宜轻用，须斟酌投之

　　卷四　孕妇内痈

　　神效栝蒌散

　　治肠痈，并乳痈，及一切痈疽初起，肿痛即消，脓成即溃，脓溃即愈。

　　栝蒌（烂研，一枚） 生粉草 当归（酒洗，各五钱） 明乳香 没药（各一钱水煎，热酒冲服，如量，渣再煎服，即消。

　　卷四

　　鬼胎（梦与鬼交

　　凡人脏腑安和，血气充实，精神健旺，荣卫条畅，则妖魅之气，安得而乘之？惟夫体质虚衰，精神惑乱，以致邪气交侵，经闭腹大，如怀子之状。其面色青黄不泽，脉涩细，或乍大乍小，两手如出两人，或寒热往来，此乃肝脾 郁之气，非胎也。宜用雄黄丸攻之，而以各经见症之药，辅助元气。大法，肝经郁火，佐以逍遥散。脾气郁结，佐以归脾汤。脾虚挟痰，佐以六君子汤。此症乃元气不足，病气有余，或经事愆期，失于调补所致。不可浪行攻击而忘根本，则鬼胎行而元气无伤矣。复有梦与鬼交者，亦由气血空虚，神志惑乱，宜用安神定志丸主之。

　　卷四　鬼胎（梦与鬼交

　　雄黄丸

　　明雄黄 鬼臼（去毛） 丹砂（细研，水飞，各五钱） 延胡索（七钱） 麝香（一钱） 川芎（七钱）

　　半夏（姜汁炒，一两上为末，蜜丸，桐子大。每服三十丸，空心，温酒送下。

　　逍遥散

　　（见类中。

　　归脾汤

　　（见虚损。

　　六君子汤

　　（见类中。

　　安神定志丸

　　（见不得卧。

　　卷四

　　热病胎损

　　娠妊热病不解，以致胎损腹中，不能出者。须验其产母，面赤舌青者，其子已损；若面青舌赤，母亦难全。古方通用黑神散下之，然药性燥烈，不宜于热病，应用平胃散加朴硝五

　　卷四　热病胎损

　　黑神散

　　隆冬寒月，及体气虚寒者，须此。

　　桂心 当归 芍药 甘草（炙） 干姜（炒） 生地黄（各一两） 黑豆（炒去皮，二两） 附子（炮，去皮脐，五钱上为细末，每服二钱，空心，用牛膝三钱，煎水调下。

　　平胃散

　　（见类中）

　　又方朴硝三钱，童子小便一钟，和热酒调下，立出。

　　卷四

　　娠妊小便不通转胞胞损

　　娠妊中，小便不通，乃小肠有热，古方用四物汤加黄芩、泽泻主之。然孕妇胞胎坠下多致压胞，胞系撩乱，则小便点滴不通，名曰转胞，其祸最速，法当升举其胎，俾胎不下坠，则小便通矣。丹溪用补中益气，随服而探吐之，往往有验，予用茯苓升麻汤，亦多获效皆升举之意也。然则仲景治转胞，用桂附八味汤，何也。予曰：此下焦虚寒，胎气阴冷，无阳则阴不化，寒水断流，得桂、附、温暖命门，则阳气宣通，寒冰解冻，而小便行矣。况方内复有茯苓、泽泻为之疏决乎！然亦有阳亢阴消，孤阳无阴，不能化气者，必须补其真阴，古方用滋肾丸，予尝用六味加车前、牛膝收功。斯二者，一阴一阳，一水一火，如冰炭相反，最宜深究。大抵右尺偏旺，左尺偏弱，脉细数而无力者，真水虚也；左尺偏旺，右尺偏弱，脉虚大而无力者，真火虚也。火虚者，腹中阴冷，喜热、畏寒，小便滴沥而清白；水虚者，腹中烦热，喜冷、畏热，小便滴出如黄柏。脉症自是不同，安危在于反掌，辨之不可不早辨也。复有分娩之时，稳婆不谨，伤损尿胞，以致小便滴沥淋漓，不知约束，因思在外肌肉，尚可补完，腹中之肉，独不可补乎？遂用大剂八珍汤，加紫河车三钱，而以猪胞中汤煎药饮之，如此数服即愈。但须早治，不可轻忽。

　　八味汤

　　（见类中。

　　卷四　娠妊小便不通转胞胞损

　　滋肾丸

　　黄柏 知母（各二两） 肉桂（一钱炼蜜丸。每服三钱，开水下。

　　八珍汤

　　（见虚证）

　　卷四

　　胎水肿满

　　娠妊胎水肿满，名曰子肿，又名曰子气。其症多属胞胎壅遏，水饮不及通流，或脾虚不能制水，以致停蓄。大法，胎水壅遏，用五皮饮加白术、茯苓主之；脾虚不能制水，用六君子汤主之。凡腰以上肿，宜发汗，加秦艽、荆芥、防风。腰以下肿，宜利小便，加车前、泽泻、防己。胎水通行，生息顺易，宜先时治之，不可俟其既产而自消也。

　　五皮饮

　　（见水肿。

