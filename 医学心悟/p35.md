<!-- { "loadSidebar": true } -->
　　卷四　产后将护法

　　生化汤

　　凡产后服一、二剂，祛瘀生新，为妙。

　　当归（三钱） 黑姜（五分） 川芎（一钱五分） 益母草（一钱） 桃仁（去皮尖、及双仁者，炒，研，七粒水煎服。入童便少许，尤佳。

　　卷四　产后将护法

　　归姜汤

　　治产后心慌自汗，用此安之。

　　当归（三钱） 黑姜（七分） 枣仁（炒，一钱五分） 大枣五枚去核，水煎服。若服后，自汗仍多，心慌无主，恐其晕脱，即加人参二钱，熟附子一钱，先顾根本。方内重用当归，则瘀血不得停留。人参可用，世人狐疑不决，多致误事。予尝治新产大虚之人，有用人参数两而治愈者，更有用十全大补加附子，数十剂而治愈者。倘瘀血作痛即以失笑丸间服，攻补并行，不相妨也。

　　十全大补汤

　　（见虚损。

　　卷四

　　产后血晕

　　产后血晕，宜烧漆器，熏醋炭，以开其窍。若瘀血上攻，胸腹胀痛拒按者，宜用归芎汤下失笑丸。若去血过多，心慌自汗，用归姜饮加人参。虚甚者，更加熟附子。若脾胃虚弱痰厥头眩而呕恶者，用六君子汤。大抵产后眩晕，多属气虚，察其外症，面白、眼合、口张、手撒，皆为气虚欲脱之象。若兼口鼻气冷，手足厥冷，此为真虚挟寒，速宜温补，每用人参两余，而以姜、附佐之，庶得回春，不可忽也。

　　失笑丸

　　（见胎衣不下。

　　归姜汤

　　（见前。

　　六君子汤

　　（见类中。

　　卷四

　　产后不语

　　不语之症，有心病不能上通者，有脾病不能运动舌本者，有肾病不能上交于心者。虽致病之因不同，而受病之处，总不出此三经耳。产后不语，多由心肾不交，气血虚弱，纵有微邪，亦皆由元气不足所致。古方七珍散主之。若兼思虑伤脾，倦怠少食，更佐以归脾汤。

　　若兼气血两虚，内热晡热，更佐以八珍汤。若兼脾虚生痰，食少呕恶，更佐以六君子汤。若兼肾气虚寒，厥冷痹痛，更佐以地黄饮子。若兼水虚火炎，内热面赤，更佐以六味地黄汤。

　　如此调治，自应渐愈，倘妄行祛风攻痰，失之远矣。

　　卷四　产后不语

　　七珍散

　　人参 石菖蒲 生地黄 川芎（各一两） 防风 辰砂（另研，水飞，各半两） 细辛（一钱上为末。每服二钱，薄荷汤调下。

　　归脾汤 八珍汤

　　（俱见虚证。

　　六君子汤 地黄饮子 六味汤

　　（俱见类中。

　　卷四

　　产后发热

　　产后若无风寒而忽发热者，血虚也。宜用四物汤补阴血，加以黑干姜之苦温从治，收其浮散，使归根据于阴，则热即退矣。如未应，更加童子小便为引，自无不效。然产后多有脾虚伤食而发热者，误作血虚，即不验矣。法当调其饮食，理其脾胃，宜用五味异功散加神曲、麦芽。大凡风寒发热，昼夜不退；血虚与伤食，则日晡发热，清晨即退，是以二症相似也。

　　然伤食之症，必吞酸嗳腐，胸膈满闷，显然可辨。若血虚证，则无此等症候。然产后复有气血大虚，恶寒发热，烦躁作渴，乃阳随阴散之危症，宜用十全大补汤，如不应，更加附子。

　　若呕吐泻利，食少腹痛，脉沉细，或浮大无力，更佐以理中汤。此皆虚寒假热之候，设误认为火而清之，祸如反掌。

　　四物汤 五味异功散 十全大补汤

　　（俱见虚劳。

　　理中汤

　　（见中寒。

　　卷四

　　产后颠狂

　　产后颠狂，及狂言谵语，乍见鬼神，其间有败血上冲者，有血虚神不守舍者。大抵败血上冲，则胸腹胀痛，恶露不行，宜用泽兰汤，并失笑丸。若血虚神不守舍，则心慌自汗，胸腹无苦，宜用安神定志丸，倍人参，加归、芎主之，归脾汤亦得。此症多由心脾气血不足，神思不宁所致。非补养元气不可，倘视为实证而攻之，祸不旋踵。

　　卷四　产后颠狂

　　泽兰汤

　　泽兰 生地（酒洗） 当归 赤芍（各一钱五分） 甘草（炙，五分） 生姜（一钱） 大枣（四枚） 桂心（三分水煎服。

　　失笑丸

　　（见胞衣不下。

　　安神定志丸

　　（见不得卧。

　　归脾汤

　　（见虚证。

　　卷四

　　心神惊悸

　　产后心神惊悸，或目睛不转，语言健忘，皆由心血空虚所致。夫人之所主者心，心之所主者血，心血一虚，神气不守，惊悸所由来也。法当补养气血为主。

　　卷四

　　汗多变痉

　　产后汗出不止，皆由阳气顿虚，腠理不密，而津液妄泄也。急用十全大补汤止之。如不应，用参附、 附、术附等汤。若病势危急，则以参、 、术三汤合饮之。如或汗多亡阳，遂变为痉，其症口噤切牙，角弓反张，尤为气血大虚之恶候。更当速服前药，庶可救疗。或问：无汗为刚痉，有汗为柔痉，古人治以小续命汤者，何也？答曰：此外感发痉也，病属外感则当祛邪为急。若产后汗多发痉，此内伤元气，气血大亏，筋无所养，虚极生风，借非十全大补加附子，安能敛汗液，而救此垂危之症乎？且伤寒汗下过多，溃疡脓血大泄亦多发痉，并宜补养气血为主，则产后之治法更无疑矣。甚矣！察证宜明，而投剂贵审也

　　卷四

　　产后身痛

　　产后遍身疼痛，良由生产时百节开张，血脉空虚，不能荣养，或败血乘虚而注于经络，皆令作痛。大法，若遍身疼痛，手按更痛者，是瘀血凝滞也，用四物汤，加黑姜、桃仁、红花、泽兰，补而化之；若按之而痛稍止，此血虚也，用四物汤，加黑姜、人参、白术，补而养之。其或有兼风寒者，则发热恶寒，头痛鼻塞，口出火气，斯为外感，宜用古拜散，加当归、川芎、秦艽、黑姜，以散之。散后痛未除，恐血虚也，宜用八珍汤以补之。此治身痛之

　　四物汤

　　（见虚证。

　　卷四　产后身痛

　　古拜散

　　治产后受风，筋脉引急，或发搐搦，或昏愦不省人事，或发热恶寒，头痛身痛上为末。每服三钱，生姜汤调下。

　　又方：加当归等分为末。治症如前，名清魂散。

　　八珍汤

　　（见虚证。

　　卷四

　　产后腰痛

　　书云：腰以下，皆肾所主。因产时劳伤肾气，以致风冷客之，则腰痛。凡腰痛上连脊背下连腿膝者，风也；若独自腰痛者，虚也。风用独活寄生汤；虚用八珍汤加杜仲、续断、肉桂之属。若产后恶露不尽，流注腿股，痛如锥刺，手不可按，速用桃仁汤消化之，免作痈肿。凡病，虚则补之，实则泻之，虚中有实，实中有虚，补泻之间，更宜斟酌焉。

　　独活寄生汤

　　（见腰痛。

　　八珍汤

　　（见虚证。

　　卷四　产后腰痛

　　桃仁汤

　　桃仁（炒，研，十粒） 当归（三钱） 牛膝（二钱） 泽兰（三钱） 苏木（一钱水煎，热酒冲，空心服。

　　卷四

　　恶露不绝

　　产后恶露不绝，大抵因产时，劳伤经脉所致也。其症，若肝气不和，不能藏血者，宜用逍遥散。若脾气虚弱，不能统血者，宜用归脾汤。若气血两虚，经络亏损者，宜用八珍汤。

　　若瘀血停积，阻碍新血，不得归经者，其症腹痛拒按，宜用归芎汤，送下失笑丸，先去其瘀

　　逍遥散

　　（见类中。

　　归脾汤 八珍汤

　　（俱见虚证。

　　卷四　恶露不绝

　　归芎汤

　　（又名佛手散当归 川芎（等分上每服五钱，水煎，热酒冲服。

　　失笑丸

　　（见胞衣不下。

　　卷四

　　产后心腹诸痛

　　产后心腹诸痛，若非风冷客之，饮食停之，则为瘀血凝积。然产后中气虚寒，多致暴痛宜各审其因而药之。大法，风寒者，口鼻气冷，停食者，吞酸满闷，俱用二香散主之。瘀血者，转侧若刀锥之刺，手不可按，痛不可移，失笑丸主之。中气虚寒者，腹中冷痛，按之稍止，热物熨之，稍松，理中汤加桂心主之。若小腹痛，气自脐下逆冲而上，忽聚忽散者，此瘕气也，橘核丸主之。若小腹痛处有块，不可手按，此瘀血壅滞，名曰儿枕痛，并用前失笑丸，瘀血行而痛止矣。

　　卷四　产后心腹诸痛

　　二香散

　　散寒、消食。

　　砂仁 木香 黑姜 陈皮 炙甘草（各一两） 香附（三两，姜汁炒）

　　共为末，每服二钱，生姜汤调下。

　　失笑丸

　　（见胞衣不下。

　　理中汤

　　（见中寒。

　　橘核丸

　　（见杂症小腹痛。

　　卷四

　　蓐劳

　　产后气血空虚，真元未复，有所作劳，则寒热，食少，头目、四肢胀痛，名曰蓐劳，最难调治。大法，阳虚则恶寒，阴虚则发热，清气不升则头痛，血气不充则四肢痛，宜用大剂八珍汤以补之。若脾虚食少，即用六君子加炮姜以温补之，诸症自退。凡产后调治之法，或补养气血，或温补脾土，虽有他症，从末治之。此一定之法也。

　　八珍汤

　　（见虚证。

　　六君子汤

　　（见类中。

　　卷四

　　喘促

　　新产后，喉中气急喘促，因荣血暴竭，卫气无根据，名曰孤阳，最为难治。宜用六味汤加人参，以益其阴。若脾肺两虚，阳气不足，宜用四君子汤，加黑姜、当归，以益其阳。若自汗、厥冷，更加附子。若兼外感，即于四君方内，加荆芥、陈皮、炮姜、川芎、当归，以散之。若瘀血入肺，口鼻起黑气，及鼻衄者，此肺胃将绝之候，急服二味参苏饮，间有得生者

　　六君子汤

　　（见类中。

　　卷四　喘促

　　二味参苏饮

　　人参（一两） 苏木（杵细，三钱水煎，顿服。若厥冷自汗，更加附子二、三钱。

　　卷四

　　鼻黑鼻衄

　　足阳明胃脉，起于鼻，交 中，还出挟口，交人中，左之右，右之左。盖鼻准属脾土，鼻孔属肺金，而胃实统之。产后口鼻起黑气，及鼻衄，皆由气血空虚，荣血散乱，乃胃败肺绝之危症也。急用二味参苏饮加附子，间有得生者。

　　二味参苏饮

　　（见前。

　　卷四

　　产后乳疾

