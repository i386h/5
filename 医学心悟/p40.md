<!-- { "loadSidebar": true } -->
　　百部 白藓皮 蓖麻子（去壳） 鹤虱 黄柏 当归 生地（各一两） 黄蜡（二两） 明雄黄末（五钱） 麻油（八两先将百部等七味，入油熬枯，滤去渣，复将油熬至滴水成珠，再用黄蜡，试水中不散为度，端起锅来，将雄黄末和入，候稍冷，便入瓷盆中收贮，退火听用。

　　卷六　外科症治方药

　　自刎

　　救自刎法，凡自刎喉管未断者，不可见水，急用麻线缝之，外以血竭细末搽之，随用天下第一金疮药浓涂之。绵纸盖定，然后用挟布裹脚缠住，线扎之，间日加敷药，头不可动摇

　　卷六　外科症治方药

　　竹木刺入肉

　　竹木刺入肉，拔不出者，用象牙磨水滴之，良久自出。或用蝼蛄捣烂敷之亦出。若日久血凝肿胀者，以花蕊散，用象牙水调敷，瘀血散而刺并出矣。

　　卷六　外科症治方药

　　竹木刺入肉

　　花蕊石为末八两 硫黄末四两和匀，瓦罐盛之，封口，盐泥固，须晒干，安风炉中，上下着火，炼二炷香，候冷打开研筛为极细末，收贮。此散瘀血之神药也。

　　卷六　外科症治方药

　　疯犬咬（毒蛇、蜈蚣咬）

　　疯犬咬，用明雄黄末五钱，杏仁去皮尖一百粒，炒研，每服二钱，虎骨煎酒送下。服尽必愈。外并用此敷患处。毒蛇、蜈蚣咬，用明雄黄细末，用蒜捣烂敷之，内服白芷护心散

　　卷六　外科症治方药

　　疯犬咬（毒蛇、蜈蚣咬）

　　白芷（一两） 乳香（三钱） 雄黄（五钱） 甘草（五钱共为细末。每服四钱，清酒调下。

　　卷六　外科症治方药

　　误服砒毒（野菌毒）

　　误服砒毒，小蓟根捣汁灌之，或用金汁灌之，或用明矾、大黄为末，新汲水调灌之，得吐利为效。野菌毒，亦用金汁解之，紫金丹亦佳。

　　卷六　外科症治方药

　　自缢

　　救自缢，抱下解除绳索，用好肉桂三钱，煎汤灌之。

　　卷六　外科症治方药

　　落水

　　救落水，以其人横伏水牛背上，沥出腹中之水，如无牛以凳代之，随用通天搐鼻散，吹鼻孔中，得嚏则活。独用半夏末吹之亦佳。

　　卷六　外科症治方药

　　魇梦不醒

　　魇梦不醒，吹以通天散，更用葱白、生姜煎汤灌之。

　　卷六　外科症治方药

　　魇梦不醒

　　猪牙皂角（去皮弦，一两） 细辛（去叶） 半夏（各五钱共为极细末，每用一、二分，吹鼻中，得嚏则苏。

　　卷六　外科症治方药

　　补遗

　　在鬓疽门。

　　甘草 桔梗（各三钱） 蒡子（炒二钱） 荆芥（三钱） 薄荷（五分） 贝母（一钱五分水煎服。若两颐肿盛者，加柴胡一钱五分，丹皮三钱。

　　
