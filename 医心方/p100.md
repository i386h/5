<!-- { "loadSidebar": true } -->
　　又方：故衣带饶垢者，切一升，水三升，煮取一升，分三服。

　　《葛氏方》：粉及盐分等，合熬，令变色，以磨腹上，即愈。

　　卷第二十五

　　治小儿痞病方第七十二

　　《病源论》云：小儿胸膈热实，腹内有留饮，致令营卫痞塞；腑脏之气不宣通，其病（痛）

　　腹内结。胀满，或时壮热是也。

　　《葛氏方》方：若患腹中痞结常壮热者方：生鳖血，和桂屑涂痞上。

　　又方：末麝香，服如大豆者。

　　又方：大黄（炙，令烟出） 龟甲（炙令黄） 茯苓凡三物，分等蜜丸，服如大豆一枚，日三。（以儿大小增减也。）

　　又方：捣白头翁，练右囊盛以掩痞上。

　　《产经》云：治小儿痞，面黄羸瘦，丁奚不欲食，食不生肌肤；心中嘈嘈，烦闷，发时寒热五脏胪胀，腹中绕脐痛，常苦下，八痞丸方：桂心 曾青（无代空青） 牡丹 鳝头甲（头渍，炙令黄色） 干姜（各三分） 蜀漆（七分） 细辛（六分） 龙胆（五分） 附子（四分，炮）

　　凡九物，冶下筛，蜜和如梧子，服二丸，日三，禁如药法。

　　《本草拾遗》云：小儿痞，三白草捣汁，服之令人吐。

　　卷第二十五

　　治小儿瘕方第七十三

　　《病源论》云：五脏不和，三焦不调，有寒冷之气容之。则令乳哺不消化，结聚成 瘕癖结也。其状按之不动，有形段者，微也，推之浮移者，瘕也。

　　《千金方》：灸两乳下一寸三壮。

　　又方：桃树青皮捣，和酢，涂，日二。

　　又方：枸杞根捣作末，和猪脂敷之，和酢亦佳。

　　《医门方》：捣蒜和酢敷，如移余处，随就拊之，验。

　　《本草拾遗》云：苦瓠取未硬者，煮令热，解开，熨小儿闭癖。

　　卷第二十五

　　治小儿米症方第七十四

　　《产经》云：治少小米症恒欲食米方：鸡屎（一升） 白术（五合）

　　凡二物，合炒，取米焦，捣末，以水一升，顿服取尽；斯须即吐出症，吐出症如研米末为症，若无症而吐出白痰水，增米须食米。

　　卷第二十五

　　治小儿土症方第七十五

　　《产经》：治少小食土，腹中作土瘕，恒欲食土，啖肉方：生肉一斤，以绳系曳地行数里，勿洗便炙，啖之即愈。

　　卷第二十五

　　治小儿腹中有虫方第七十六

　　《耆婆方》：治小儿腹中有虫方：芜荑作末，每食随多少和，少少水食之乃止。（百无所禁。）

　　卷第二十五

　　治小儿阴肿方第七十七

　　《病源论》云：小儿下焦热，热气冲阴，阴头勿肿合，（令）不得小便，乃至生疮。俗云尿火所为也。

　　《千金方》：捣芜菁敷之。

　　又方：书鱼磨之。

　　又方：捣苋菜根敷之。

　　又方：熬桃仁末，酒服方寸匕，日三。

　　卷第二十五

　　治小儿阴痛方第七十八

　　《千金方》云：猝阴痛如刺，汗出如雨方：小蒜 韭根 杨柳根（各一斤）

　　凡三味，合烧，以酒灌之，及热以气重之。

　　又方：甘草末和乳洗之。

　　又云：玉茎痛方：甘草 石蜜末，和乳洗之。

　　《极要方》：浓煮野狼牙根，洗之，甚良。

　　卷第二十五

　　治小儿阴疮方第七十九

　　《产经》云：治小儿阴疮烂痛方：浓煮野狼牙根，洗之，甚良。

　　又云：小儿阴头生疮，似石榴花者方：虎牙 犀角凡二物，刀刮，以猪脂煎，令变色，去滓，涂上，神，良。

　　《千金方》云：治小儿阴痒生疮方：嚼胡麻敷之。

　　又方：蜜煎甘草，末之涂上。

　　又方：黄连，胡粉分等和，面脂涂之。

　　《葛氏方》：取灶中黄土，末，以鸡子白和，敷之。

　　又方：浓煮黄柏汁渍之。

　　卷第二十五

　　治小儿阴伤血出方第八十

　　《产经》：治女小儿为物触伤，阴道血出不止方：人头发并青布烧作灰，以麻油和涂之，亦可仍以粉，良。

　　又云：若深刺触药涂不及方：蒲黄，水和服之，即止。

　　卷第二十五

　　治小儿阴囊肿方第八十一

　　《千金方》：酢和面涂之。

　　又方：釜月下土，和鸡子白敷之。

　　《医门方》：末桂心，涂，良。

　　又方：末大黄，和酢涂，良。

　　卷第二十五

　　治小儿阴颓方第八十二

　　《病源论》云：颓者，阴核气结肿大也。小儿患此者，多因啼怒， 气不止，动于阴气，下击，结聚不散所致也。

　　《千金方》：灸足厥阴大敦，左灸右，右灸左。

　　又方：三月上除日，白头翁末敷之，一宿作疮，二十日愈。

　　《产经》云：牵阴头正丁上行，灸头所极。又牵下行向谷道，灸所极。

　　《短剧方》云：小儿颓方：先将儿至碓头祝之曰：坐汝令儿某甲称儿名也，阴称故灸汝三七一，灸讫，便牵小儿令茎以下向佳囊缝，当阴以所着处灸缝上七壮即消，有验。

　　又：左右髀直行，灸所极，皆四处，随年壮。

　　又方：小儿骑碓轴前齐阴茎头前灸，有年壮。

　　又云：《葛氏方》：但灸其上，又灸茎上向小肠脉。

　　又方：灸手小指头七壮，随瘥左右也。

　　《经心方》：灸两足内踝上七寸，日七壮。

　　又方：但灸其上也。

　　卷第二十五

　　治小儿差颓方第八十三

　　《病源论》云：差颓者，阴核偏肿大也，其偏虚者，气虚而行，故偏结肿也。

　　《千金方》：五等丸治小儿阴偏大，卵核及颓方：香豉 牡丹 防风 桂心 黄柏（各二两）

　　凡五味，丸如大豆，儿三岁饮五丸，日三，儿小者，以意减之，着乳头与之。

　　卷第二十五

　　治小儿脱肛方第八十四

　　《病源论》云：小儿患脱肛门，（脱）出多因利，大肠虚冷兼因 气故也。

　　《苏敬本草注》云：烧鳖头为灰涂（服）之。

　　《本草拾遗》云：有以似为药者，蜗牛鳖头，脱肛皆烧末，敷之自缩。

　　《录验方》：取铁精粉推纳之。

　　又方：宜灸龟尾骨上三七丸。

　　《葛氏方》：熬锻石令热，故绵（帛）裹坐其上，冷复易之。

　　《僧深方》：取蒲黄一两，以猪膏和，敷之，不过三，愈。

　　《千金方》：灸顶上施毛中即入。

　　《产经》云：生铁三斤，以水一斗，煮取五升，以汁洗，日三，乃以蒲黄敷上，良。

　　卷第二十五

　　治小儿谷道痒方第八十五

　　《子母秘录》云：小儿谷道虫痒方：大枣取膏和，捻长三寸，绵裹，纳孔中，明日出之，虫死。

　　又方：胡粉，雄黄分等着中。

　　今按：煮桃皮洗之，煮枸杞洗亦良。

　　卷第二十五

　　治小儿谷道疮方第八十六

　　《葛氏方》治猝下部有疮方：煮豉以渍之。

　　又方：KT 汁以磨墨，导也。

　　卷第二十五

　　治小儿甘湿方第八十七

　　《病源论》云：甘湿之病，多因久利，脾胃虚弱。肠胃之间，虫动侵食五脏，使人心烦懊闷；其上食者，则口鼻齿龈生疮；其下食者，则肛门伤烂，皆难治。或因久利，或因脏热嗜眠，或好食甘美之令蒸，令血动，致生此病患。

　　《子母秘录》云：羊胆和浆灌下部，用猪胆亦佳。

　　《千金方》：细和胡粉涂之。

　　又方：嚼麻子涂之。

　　又方：以铁衣着下部中即瘥。

　　卷第二十五

　　治小儿寸白方第八十八

　　《病源论》云：小儿寸白者，九虫之内一虫是也。因腑脏虚弱而能发动也，食生栗所成。

　　又食生鱼后即食乳酪，亦令生。

　　《葛氏方》：薏苡根二斤，细锉，水七升，煮取二升，分再服。又可作糜也。

　　《极要方》云：东行茱萸根白皮四两，桃白皮三两。上，切，以酒一升渍一宿，去滓，顿服良验。

　　又方：煮扁竹汁饮之，有验。

　　今按：蒸之当上。

　　又方：浓煮猪，槟榔，饮三升，虫则出尽。

　　又方：多食榧子。（今按：《千金方》：榧子四十九枚去皮，以月上旬，旦，空腹服七枚，七日服尽，虫消成水，永瘥。）

　　今按：研胡桃仁敷。

　　《产经》云：练皮，削去上皮，取中白者，切五升，以水五升，煮得二升。先令小儿食饧令渴，因饮之。今按：《子母秘录》：练实一枚，纳孔中。

　　又方：研芥子敷之。

　　又方：研雄黄，和酢敷之，槟榔子亦佳。

　　卷第二十五

　　治小儿痫病方第八十九

　　《病源论》云：痫，小儿病也。十岁以上为癫，十岁以下为痫。其发之状，或口眼相引而目精上摇，或手足掣纵，或背脊强直，或颈项反折。诸方诸（说）痫（癫），名证不同，大较其发之源，皆因三种。三种者风痫、惊痫、食痫是也。风痫因衣浓行出，出而风入为之；惊痫因惊怖大啼乃发；食痫因乳哺不节所成。然小儿气血微弱，易为伤动，因此三种变作诸痫也。

　　凡诸痫正发，手足掣缩，慎勿捉持之，捉则令曲戾不随也。

　　《短剧方》云：《玄中记》云：天下有女鸟，一名姑权，又名钩皇鬼也；喜以阴雨夜过飞鸣，徘徊人村里，唤得来者是也。是鸟专雌无雄，不产，喜落毛羽中尘，置人儿衣中，便使儿作痫，病必死，便化为其儿也。是以小儿生至十岁，衣被不可露，七八月尤忌。

　　《神农本草经》云：小儿惊痫，有百二十种，其证候异于常。

　　《千金方》云：所以有痫病，痉病（者），皆由脏气不平故也。新生即痫者，是其五脏未收敛，血气不聚，五脉不流故也。

　　又云：灸痫法：囟中末合，骨中随息动者，是最要处也。（灸五壮。）

　　又云：顶上回毛中、膻中、巨阙、脐中，毛尺泽、劳宫、伏兔、三里、然谷穴，灸之。

　　今按：《明堂经》伏兔穴禁灸。

　　又云：灸痫当先下，使儿虚，乃承虚灸之。未下有实而灸者，气逼前后不通，杀人。

　　又云：龙胆汤主之。（其方在本书第五卷。）

　　《广利方》：核子惊痫不知人，迷闷嚼（舌）作目方：牛黄一大豆许，和蜜，水服之，立效。

　　又方：乌犀角失（尖），研，并水二大合，服之立效。

　　《枕中方》：取纸中白鱼，随羊乳和之即愈。

　　卷第二十五

　　治小儿魃病方第九十

　　《病源论》云：小儿所以有魃病者，妇人怀娠，有恶神道（导）其腹中胎，如娠（妒）

