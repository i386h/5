<!-- { "loadSidebar": true } -->
　　嫉而制伏他小儿令病也。妊娠妇不必悉能（制）魃，人时有此耳。魃之为疾，喜生微下，寒热有去来，毫毛发KT KT 不悦，是其证也。魃音制。

　　《千金方》灸（炙）伏翼，熟嚼哺之。

　　篇KT 〔切，一升（斤）〕 冬瓜〔切，一升（斤）〕以水五六升，煮六七沸，去滓，稍以浴之出。（出《新录方》。）

　　《苏敬本草注》云：白马眼疗小儿魃，母带之。

　　卷第二十五

　　治小儿客忤方第九十一

　　《病源论》云：小儿中客忤者，是小儿神气嫩（软）弱，忽有非常之物，或者未经识见之人触之，与儿（鬼）神气相忤而发病，谓之客忤也。又名中客，又名中人。其状吐下青黄白色水谷，解离，腹痛反倒夭矫，面变易五色，状似痫，但眼不上，摇耳，其脉弦（强）急数者是也。若失时不治，小久则难治。若乳母饮酒过醉及房劳喘后乳者最剧，能杀儿也。

　　《千金方》云：少小所以有客忤病者，是外人来气息忤之，一名中人，是为客忤也。虽是家人或别房异户，虽是乳人父母，或从外还，衣服或经履鬼神，粗恶异气，牛马之气，皆为忤也。

　　又云：凡小儿衣，布帛绵中不得有头发，履中亦尔，白衣青带，青衣白带，皆令儿中忤。

　　又云：凡非常人及物从外来，亦惊小儿。欲防之法，诸有从外来人及异物，当持儿避之，勿令儿见也。若不避者，烧牛屎灰令常烟，置户前，则善。治之方：马屎三升，烧令烟绝，以酒三升煮三沸，去滓，浴儿。

　　又方：烧母衣带三寸并发，合服汁，服之。

　　《极要方》：蚯蚓屎，灶中黄土，等分为散，水和涂儿头上及手心。

　　又方：取铜镜鼻烧令赤，着小许酒中代饮之，小儿又能饮合之，即愈。取热马屎一丸，注取汁饮之，儿下便愈。

　　《短剧方》：吞麝香如大豆，立愈。

　　又方：取衣中白鱼十枚，末，以涂母乳头令儿饮之，入咽即愈。

　　《葛氏方》：令儿仰卧，以小盆着胸上，烧甑蔽于盆中，火减即愈。

　　《产经》云：牛黄如大豆研，饮之即效。

　　卷第二十五

　　治小儿夜啼方第九十二

　　《病源论》云：小儿夜啼者，脏冷故也，夜阴气盛，与冷相并则冷动，冷动与脏气相搏，或烦或痛，令儿夜啼也。亦有犯触禁忌，令儿夜啼。

　　《龙门方》：取镜系床脚即止。

　　又方：书脐上作田字，瘥。

　　《短剧方》少小夜啼至明安寝，夜辄啼，芎 散方：芎 （二分） 术（二分） 房己（二分）

　　凡三物，捣下筛，二十日儿未能服散者，以乳汁和之，服如麻子一丸，儿大能散，散者，服之多少，以意节度。

　　《产经》：真珠少许，以水和，涂腹上。

　　又方：取车膏着脐中。

　　《集验方》取空井中草，悬户上，勿令母知。

　　今按：《本草拾遗》云：井口边草，潜着母卧席下，勿令知。

　　《玄感方》取干（牛）屎手许，安母卧席下，（卧上）勿令母子俱知，吉。

　　《葛氏方》：取犬颈下毛，缝囊裹以系儿两手立止。

　　又方：暮取儿衣，以系柱。

　　《千金方》：以妊身时，食饮偏有所思物，（以此）哺儿愈。

　　《本草拾遗》云：灶中土及四交道中土，合末以饮小儿，辟夜啼。

　　卷第二十五

　　治小儿惊啼方第九十三

　　《病源论》云：小儿惊啼者，是于眠睡里忽然啼而惊与觉也；由风热邪气乘于心脏，生热，精神不定，故卧不定，则惊而啼也。

　　《产经》云：真珠少许，以水和，涂腹，良。

　　《葛氏方》捣柏子仁以一刀圭饮之。

　　《千金方》酒服乱发灰。

　　又方：车辖肪，纳口中脐中。

　　又方：烧 皮三寸灰，着乳头饮之。

　　卷第二十五

　　治小儿啼方第九十四

　　《病源论》云：小儿在胎时，其母将养，伤于风冷，邪气入胞，伤儿脏腑。故儿生之后，邪犹在儿腹内，邪动与正气相搏则腹痛，故儿 张蹙气而啼也。

　　《千金方》：取新出马屎一丸，绞取汁，含之。

　　又方：烧猪屎沸汤，淋取汁，浴之，并与少许饮之。

　　卷第二十五

　　治小儿疟病方第九十五

　　《病源论》云：疟病者，夏伤于暑，至秋风邪乘之发。小儿未能触胃于暑亦病疟者，是乳母抱持解脱，不避风也。

　　《千金方》：生鹿角末，发先时便服一钱匕。

　　又方：烧鳖甲，酒服方寸匕，至发时服三匕，并火灸身。

　　《葛氏方》云：临发时，捣大附子，下筛和苦酒涂背上。

　　又方：石上菖蒲浓煮，浴儿。（三四时亦佳也）。

　　今按：《集验方》：桃叶二七枚按心上，艾灸叶上十四壮。

　　《葛氏方》云：恒山四分，小麦三合，淡竹叶切一升。上，以水三升，煮取一升，服之。

　　（今按：《产经》云：儿生四十余日至六十日者，分三服，或至百日服二合半，或于二百日一服三合。）

　　《产经》云：师左手持水碗，右持刀子，正面于北儿曰：北斗七星，主知一切死生之命，属北斗之君王某甲病疟，勿令流行。诵三遍讫，禹步就病儿前，令视碗中，师则吐呵，以其持刀刺碗中儿影，急急如律令，勿令及顾。甚秘验，过病发后取刀子。（《范汪方》同之。）

　　又法：头面胸背上皆笔作“天公”字，胸上书作咒日：太山之下有不流水，上有神龙，九头九尾；不食余物，正食疟鬼，朝食一千，暮食五百，一食不足，遣我来索。疟鬼闻之，亡魄走行千里。用朱书之。

　　卷第二十五

　　治小儿伤寒方第九十六

　　《产经》云：治小儿伤寒头痛方：生葛汁（六合） 竹沥（六合）

　　凡二物，相不（和）煮，两三岁儿，分三服。

　　卷第二十五

　　治小儿猝死方第九十七

　　《葛氏方》：治小儿猝不知何所疾，痛而不知人，便绝死方：取雄鸡冠血，临儿口上割，令血出，沥儿口，入喉便活。

　　《子母秘录》：盐汤极咸，作服一升，取吐即活。

　　又方：热汤和灰拥封之即活。

　　《范汪方》：热马屎一丸，绞取汁吞，儿下喉愈。

　　卷第二十五

　　治小儿注病方第九十八

　　《病源论》云：注之言住也，谓其风邪气留人身内也。

　　《千金方》云：取灶突中灰三指撮，盐末等服之。

　　卷第二十五

　　治小儿数岁不行方第九十九

　　《病源论》云：小儿生，自变蒸至于能语，随日数血脉骨节备成。其髌骨成则能行，骨是髓之所养。若禀生血气不足者，即髓不死强，故其骨不即成，而数岁不能行也。

　　《千金方》：取丧家未闭户时，盗取其饭以哺儿，不过三日即行，勿令人知之。（今按：《短剧方》取束哺之，日三便起。）

　　卷第二十五

　　治小儿四、五岁不语方第百

　　《病源论》云：人之五脏有五声，脾之声为言，小儿四五岁而不能言者，内在胎之时，其母猝有惊怖，内动于儿脏，邪气乘其脾，使脾气不和故也。

　　《千金方》：灸足两踝上三壮。

　　又方：末赤小豆，和酒涂舌下。

　　卷第二十五

　　治小儿无辜方第百一

　　《病源论》云：小儿面黄发直，时壮热，饮食不生肌肤，积经日月，遂致死者，谓之无辜。言天上有鸟，名无辜，昼伏夜游，儿洗小儿衣席，露之经宿。此鸟则飞从上过，而取此衣与小儿着，并席与儿卧，便令儿着此病也。

　　《崔侍郎方》：以酢煮大黄末为丸，服之甚验

　　卷第二十五

　　治小儿大腹丁奚方第百二

　　《病源论》云：小儿大腹丁奚病者，由哺食过度；而脾胃尚弱，不能磨消故也。其病腹大、颈小、黄瘦是也。

　　《葛氏方》：取生韭根，捣，以猪膏煎，稍稍服之。

　　又方：熟炙鼠肉若伏翼肉，以哺饮之。

　　《苏敬本草注》云：牛脐中毛烧服之。

　　《录验方》：甘草十八分。一物下筛，蜜和为丸。一岁儿服如小豆粒二十九，日二三，不妨食及乳，服尽更合。

　　卷第二十五

　　治小儿霍乱方第百三

　　《病源论》：小儿肠胃嫩弱，因解脱逢风冷，乳哺不消，而变吐利也。或乳母触冒风冷，食生冷物，皆冷气流入乳，饮之亦成霍乱。

　　牛涎灌口中一合也。

　　又：热牛屎汁含之。

　　又方：研KT 滓乳上服之三刀圭，日三。（出《千金方》。）

　　《产经》：人参汤方：人参（四分） 浓朴（二分） 甘草（二分，炙） 白术（三分）

　　凡四物，以水一升二合，煮取五合，五十日儿服一合，百日儿分三服之。

　　《千金方》治小儿吐利方：乱发烧之二分，鹿角一分，末，米汁服之三刀圭，日三。

　　《录验方》：煮浓朴服之。

　　又方：煮梨叶服之。

　　卷第二十五

　　治小儿泄利方第百四

　　《病源论》云：甚冷气盛，利甚为洞泄，洞泄不止，为注下。

　　《千金方》：小儿洞泄下利方：炒仓米，末，服之。

　　又方：石榴石榴烧末，服一钱匕，日三。

　　《产经》云：小儿洞利，昼夜不止。黄芩丸方：黄芩（二分） 干姜（二分） 人参（二分）

　　下筛，蜜丸如大豆，服三丸，日三。

　　《录验方》治小儿患利腹内不调方：薤白（切，七合） 人参（切，八分） 浓朴（四分，切） 粟（三合）

　　凡四物，以水四升，煮取二升，稍饮之。

　　《葛氏方》下利不止方：末赤小豆，和苦酒涂践下。

　　又方：猪肉炙哺之。

　　《本草拾遗》云：食菰鸟郁甚良。

　　卷第二十五

　　治小儿白利方第百五

　　《病源论》云：凡利色青白黑皆为冷色，黄赤色，是热也。

　　《产经》云：治小儿白利：灸足内踝下骨际三壮，随儿小大增减。

　　《子母秘录》云：治小儿冷利方：浓朴 人参（各四分）

　　以醋浆半大升，煮取二合，母含吐与之。

　　卷第二十五

　　治小儿赤利方第百六

　　《龙门方》：孩子赤利方：薤白（切，三合） 栀子（七枚） 香豉（二合）

　　水二升，煎取六合，去滓，分三服之。

　　《博济安众方》蓝青汁五合，分服。

　　卷第二十五

　　治小儿赤白滞下方第百七

　　《千金方》：捣石榴汁服之。

　　又方：蜂房灰服之。

　　又方：鲤鱼一头，烧末服之。

　　又方：烧骨末服之。

　　《极要方》：薤白一把，香豉一升，水三升，煮取一升，（分）三服之。

