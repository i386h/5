<!-- { "loadSidebar": true } -->
　　《本草拾遗》云：鲫鱼脍主水谷不调，下利。

　　又方：柿，小儿食之，止下利。

　　《产经》云：龙骨三两，研如米粒，以水三升，煮取一升五合，服。（多少任意。）

　　又方：大枣三十枚，以水三升，煮取二升，去滓，热服之。

　　《子母秘录》云：孩子赤白利方：犀角一两，甘草二两，以水一大升，煮取一大合，饮多少。

　　卷第二十五

　　治小儿蛊利方第百八

　　《产经》：治小儿蛊利血尿方：取生地黄汁一升，分四五服之。

　　《千金方》云：蛊利以蛊法治之，其方在治蛊毒方中。蓝青汁一合，分四服之。

　　卷第二十五

　　治小儿大便不通方第百九

　　《病源论》云：小儿大便不通者，腑脏有热，乘于大肠故也。

　　《葛氏方》：取蜂房熬末，以酒若水，服少许。

　　又方：以白鱼虫磨脐下至阴。

　　卷第二十五

　　治小儿小便不通方第百十

　　《葛氏方》：取衣中白鱼虫，涂脐中，纳尿道中（横骨又佳也）。

　　又方：取故席多垢者，锉一升，以水三升，煮取一升，去滓，饮之。

　　《千金方》车前子半升，小麦一升。二味煮为粥服，日三。

　　又方：葵茎子久在一升，水四升，煮取一升，纳滑石一分，研服半合，日三。

　　《子母秘录》治小儿尿不通符：KT 墨书脐下，亦朱书甚验。

　　《效验方》蒲黄，滑石各一分，下筛，以酒服方寸匕，日二。

　　《产经》治小儿未满十日（腹满）烦不得小便方：烧蜂房服之。

　　又方：蒲黄一升，以水和，涂横骨上良。

　　《短剧方》治少小小便不利，茎中痛欲死方：牛膝大把无多少，煮作饮，饮之立愈，有验。

　　卷第二十五

　　治小儿大便血方第百十一

　　《葛氏方》大便血方：刮鹿角作屑，以米汁服五分匕。（日三四之。）

　　又方：烧鹊巢为屑，饮之少少许。

　　《千金方》大便竟出血方：烧甑带末涂乳饮之。

　　又方：烧车 一枚赤，纳一升水中，分二服。

　　《僧深方》茅根二把，以水四升，煮取二升，服之。

　　卷第二十五

　　治小儿小便血方第百十二

　　《产经》云：小便血方：末龙骨，温酒服方寸匕。

　　又方：煮大麻根饮之。

　　又方：煮白 根饮之，多少任意。

　　《千金方》小儿尿血方：烧鹊巢灰，井花水服之。

　　卷第二十五

　　治小儿淋病方第百十三

　　《病源论》云：少儿淋者，肾与膀胱热也。其状小便出少起数，小腹急痛引脐是也。

　　《千金方》：车前子一升，水四升半，煮取一升半，分三服。

　　又方：滑石水煮服之。

　　又方：蜂房，乱发分等烧末，水服两钱匕。

　　《效验方》陈葵子一升，水二升，煮取一升，分三服之。

　　《短剧方》治少小淋沥，形羸不堪，大汤药者：枳实三两，炙，筛，儿三岁以上服方寸匕，儿小以意稍服之。有验。

　　《僧深方》云：车前子，滑石分等，冶筛，麦粥清和，服半钱匕。

　　《产经》治少小石淋方：蜂房（一分），炙 桂心（一分）

　　凡二物，冶筛，服一刀圭，以铜器承尿，尿与石俱出。

　　卷第二十五

　　治小儿遗尿方第百十四

　　《病源论》云：遗尿者，此由膀胱有冷，不能约于水故也。

　　《千金方》：灸脐下一寸半，随年壮。

　　又方：小豆叶捣汁服之。

　　《葛氏方》：取燕巢中蓐烧，服一钱匕即瘥。

　　卷第二十五

　　治小儿身黄方第百十五

　　《病源论》云：小儿在胎，其母脏气有热，熏蒸于胎；至生儿皆体黄，谓之胎疸。

　　《千金方》治小儿身黄方：捣土瓜根汁五合服之。

　　又方：麦青汁服之。

　　又方：捣韭根汁， 滴儿鼻口，大豆许。

　　卷第二十五

　　治小儿身有赤处方第百十六

　　《病源论》云：小儿因汗，为风邪热毒所伤，与血气相搏，热气蒸发放外，其肉色赤而壮热是也。

　　《千金方》治小儿身有赤处者方：熬米粉令黑，唾和涂之。

　　又方：伏龙肝、乱发灰、猪脂，和，涂之。

　　《葛氏方》：烧牛屎涂之。

　　又方：鸡冠血涂之。

　　卷第二十五

　　治小儿腹皮青黑方第百十七

　　《病源论》云：小儿因汗，腠理则开，而为风冷所乘，冷搏于血，随肌肉虚处停之，则血气沉涩，不能荣其皮肤，而风冷客之于腹皮，故青黑。

　　《千金方》治小儿猝腹皮青黑方：炙脐上下左右，各去脐半寸，并鸠尾下一寸，五处三壮。

　　又方：酒和胡粉涂上，若不急治，须臾即死。

　　卷第二十五

　　治小儿赤疵方第百十八

　　《病源论》云：小儿有血气不和，肌肉变生赤色，染渐长大无定，或如钱大，或阔三数寸。〔今按：小儿蓝注有《病源》死（无）治方。〕《千金方》：治小儿体有赤疵，赤黑方：摘父脚中，取血贴疵上，渐消。

　　又方：狗热屎涂之，皮自卷落。

　　《产经》云：小儿赤斑驻方：唾、胡粉和，从外向内涂之。

　　又方：屋尘，腊月猪膏和，敷之。

　　又方： 铁屎，以猪膏敷之。

　　卷第二十五

　　治小儿疠疡方第百十九

　　《产经》云：治小儿身上疠易方：石硫黄以苦酒研之，涂病上，日三。（出《产经》。）

　　又方：生栝蒌切一升，以验苦酒三升，煎取一升汁，涂病上良。此是德家秘方不传。（出《产经》。）

　　卷第二十五

　　治小儿疣目方第百二十

　　《病源论》云：人有附皮肉生，与肉色无异，如麦豆大，谓之疣子，即疣目也。此多由风邪客于皮肤，血气变化所生。故亦有药治之瘥者，亦有法术治之瘥者，而多生于手足。

　　《千金方》方：以刀子决目根四面，令血出。取患疮人疮中黄脓敷之，勿近水，三日即脓溃、根动、自脱。

　　《产经》：以松脂涂疣上一宿，即落。良。

　　又方：以矾石拭疣上七过，即去。

　　又方：艾柱小作，可灸始生疣上三壮，即自去。良。

　　又方：月晦日于厕前取故草二七枚，拭目上，讫，祝曰：今日晦疣惊去。勿反顾之，不过十日枯死。

　　今按：俗人以赤苋汁敷之即落，或以煮荒布之汁洗之。

　　卷第二十五

　　治小儿身上KT方第百二十一

　　《千金方》治小儿体上KT 方：取马尿洗之，日三四度。

　　又方：揩破以牛鼻津涂之。

　　卷第二十五

　　治小儿身热方第百二十二

　　《病源论》云：小儿血气盛者，表里俱热。则烦躁不安，皮肤壮热。

　　《千金方》治少小身热李叶汤方：李叶无多少， 咀，以水煮，去滓，浴儿。（今按：《短剧方》：避目反阴处。）

　　《苏敬本草注》云：梓白皮主小儿热疮，身头热烦，煮汤浴并散敷之。

　　《葛氏方》：治小儿猝身热如火，不能乳哺方：猝急断犬耳，取血以涂儿面及身也。

　　《本草拾遗》云：小儿暴热，搏（捣）水芹，取汁涂之。

　　又方：生银，小儿诸热，以水磨服，功胜紫雪。

　　卷第二十五

　　治小儿盗汗方第百二十三

　　《病源论》云：小儿盗汗者，眠睡而汗自出也。若将养过温，因于睡卧阴阳气交，津液发泄，而眠卧汗自出也。

　　《葛氏方》；以干姜末一分，粉三分，合以粉之。

　　又方：石膏一两，麻黄二两，蜜和如小豆，服一丸。

　　《短剧方》：黄连三分，贝母三分，牡蛎二分。凡三物，粉一升，合捣下筛，以粉身。

　　《集验方》：麻黄根三分，故扇烧作屑一分。冶合乳汁，饮三分匕，大人方寸匕，日三。

　　（《短剧方》同之。）

　　卷第二十五

　　治小儿隐疹方第百二十四

　　《病源论》云：小儿因汗而解脱衣裳，风入腠理。与血气相搏成之，结聚起相连，成隐疹。风气止在腠理浮浅，其势微，故不肿不痛，但成隐疹痒耳。

　　《千金方》治隐疹方：盐汤极咸，洗，绞蓼涂之。

　　又方：蚕砂（二升），水（二升），煮，去滓，洗之。

　　《产经》云：治小儿风瘙隐疹入腹，身体肿强舌干燥。肿方：末芜菁子，酒服方寸匕，日三。

　　《极要方》：芒硝二两，清酒三升，煮取二升，洗痒上，良。菁子酒服存匕日三。

　　卷第二十五

　　治小儿丹疮方第百二十五

　　《病源论》云：风热毒客在腠理，热毒搏于血，蒸发于外，其皮上热而赤，如涂丹，故谓之丹也。若久不歇，则肌肉烂伤也。

　　《产经》云：夫丹者，恶毒之气，五色无常，不即治，转坏肌肉，治之方；则去脓血。

　　或发于节解间，多断人四肢，治之方：赤小豆作屑以甘草汤和涂之。

　　今按：《录验方》：和麻油（经温）涂之。

　　又方：升麻汤，大黄汤主之。

　　《录验方》治小儿丹毒方：取甘蕉根敷之，亦宜服少许汁。

　　又方：捣慎火草敷之。

　　又方：取白鹅血敷之。

　　《千金方》捣赤小豆和鸡子白涂之。

　　又方：牛屎涂之（干复易）。

　　又方：伏龙肝下筛，鸡子白和油敷之。

　　又方：和油涂之。

　　《短剧方》：水中苔捣敷之。

　　又方：芒硝纳汤中取汁拭上。

　　《新录方》：水若油研（和）栀子仁，采汁洗之。（ 取浓汁，洗涂，日二三易）。

　　又方：生蓝汁涂之。

　　《范汪方》：以生鱼血涂之。（《葛氏方》干更涂之。）

　　《苏敬本草注》涂鲤血，良。

　　又云：捣 菜敷之。

　　又方：煮栗毛壳洗之。

　　《本草拾遗》云：鲫鱼脍，主小儿大人丹毒。

　　又云：淬铁水，主小儿丹毒，饮一合，是打铁槽中水也。

　　卷第二十五

　　治小儿赤游肿方第百二十六

　　《病源论》云：小儿有肌肉虚者，为风毒热气所乘，热毒搏于血气，则皮肤赤而肿起，其风随气行游不定，故名赤游肿也。

　　《千金方》：凡小儿赤游行于体上，不治入腹即死。治之方：用伏龙肝，末，和鸡子白涂，干易之。

　　《葛氏方》：糯米研，和粥敷之。

　　又方：米粉熬唾，和涂之。

　　《华佗方》云：芸苔捣敷之。

　　卷第二十五

　　治小儿身体肿方第百二十七

　　《病源论》云：小儿肿满，由将养不调，肾脾二脏俱虚也。其狭水肿者，皮薄如熟梨（李）

