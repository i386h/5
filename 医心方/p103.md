<!-- { "loadSidebar": true } -->
　　之状。若皮肤受风，风搏血气致肿者，但虚肿如吹，此风气肿也。

　　《产经》云：少小儿中风，水中身体肿满浴方：取香 以水煮取汁，以渍浴之。良。

　　又方：赤小豆煮取汁，渍浴，甚良。

　　《千金方》云：小儿手足身体肿方：以小便温渍之，良。

　　《僧深方》云：少小手足身体肿方：取咸菹汁温渍之。汁味尽易。

　　卷第二十五

　　治小儿恶核肿方第百二十八

　　《产经》：治小儿恶核肿，壮热欲死，升麻汤方：升麻（一两） 夜干（半两） 沉香（一分） 黄芩（一分） 丁子（三铢）

　　凡五物，切，以水一升五合，煮取六合，分三服，一岁儿一服半合，随儿大小，增减水药，神验。

　　卷第二十五

　　治小儿瘰方第百二十九

　　《产经》云：治小儿瘰 如梅李海藻酒方：海藻一斤，切，以酒二斗渍之，稍稍饮之。

　　卷第二十五

　　治小儿诸方第百三十

　　《产经》云：治小儿诸 方：以大膏和胡粉磨疮，良。

　　卷第二十五

　　治小儿瘿方第百三十一

　　《产经》云：治少小瘿瘰 ，久年不瘥海藻酒方：海藻一斤，去咸，切，好酒二斗渍，服二合，日二三，酒尽滓干作散，服方寸匕。

　　卷第二十五

　　治小儿附骨疽方第百三十二

　　《产经》云：凡小儿有附骨疽者，招抱才近其身，便大啼唤，即是肢节有痛处，或四肢有不欲动摇，如不随状。治之方：初得即服漏芦汤下之，敷小豆薄。

　　卷第二十五

　　治小儿疽方第百三十三

　　《产经》云：凡 疽喜着指，与代指相似，人不知不忽治，其毒入脏，杀人。更审之，疽着指端者，先作黑 ，痛入心也。先刺指头，去恶血，以艾灸七壮，良。

　　又方：服犀角汁，佳。

　　又方：服升麻汁。

　　又方：服葵根汁。

　　又方：服竹沥汁。

　　又方：服蓝青汁。

　　卷第二十五

　　治小儿代指方第百三十四

　　《产经》云：代指者，先肿，欣欣热色不黯也。然后缘爪甲结脓，剧者脱爪也。治之方：甘草汤热渍之。

　　又方：芒硝汁渍之。

　　又方：刺去血，渍热汤。

　　又方：以猪膏和盐热纳指甲，须臾即安。若已脓者，针去脓血。

　　卷第二十五

　　治小儿疥疮方第百三十五

　　《病源论》云：饶虫多变化所作，其疮里有细虫，甚难见。小儿因乳养之人疥而染着。

　　《千金方》：烧竹叶末，和鸡子白敷，日二三。

　　又方：酥和胡粉涂之。

　　又方：乱发灰和腊月猪脂敷，之。

　　《产经》：蜀椒五合，捣末，以水一斗，煮三沸，去滓，温洗浴，良。食顷良，若痒不止，复渍之。食顷良。

　　卷第二十五

　　治小儿癣疮方第百三十六

　　《病源论》云：癣疮由风邪与血气相搏为癣。小儿面上生癣谓之为乳癣，言乳汁潜秽儿面而生，仍以乳汁洗之便瘥。

　　《产经》：凡癣不揩破上皮而药涂者不除，用黑毛牛矢温洗之。良。

　　又方：末桃白皮，以苦酒和涂之。

　　又方：胡粉熬令黄色，和酢涂上，燥复涂，良。

　　《千金方》湿癣方：桃青皮，捣，和酢涂之。

　　又云：干癣方：枸杞根，捣，以猪脂和敷之。又以醋和佳。

　　《集验方》以水银合胡粉敷之。

　　又方：蛇床子末和白膏敷之。

　　卷第二十五

　　治小儿浸淫疮第百三十七

　　《病源论》云：小儿五脏有热，外为风湿所折，发疮。

　　《千金方》：灶中土二分，发灰一分，末，下筛，猪脂和敷之。

　　《产经》：取牛屎，绞取汁，涂之。

　　又方：以干牛屎烧熏，良。

　　又方：胡燕巢，末，和水敷之。

　　卷第二十五

　　治小儿疮方第百三十八

　　《病源论》云： 者，风湿搏于血气所成，多着手足节腕间匝匝然，搔之痒痛，浸淫生长，呼之为 ，以其疮有细虫，如蜗虫。

　　《产经》治小儿大人蜗疥百疗不瘥方：地榆（五两） 楝实（一升） 桃皮（五两） 苦参（五两）

　　凡四物，以水一斗，煮取五升，温洗良，并治癣。

　　又方：谷树白皮一合，腊月猪脂一合，苦酒二合，小蒜半合，釜下土半合。凡五物，捣如泥，以敷上，密裹，干复涂之。

　　卷第二十五

　　治小儿王灼疮方第百三十九

　　《病源论》云：腑脏有热，热熏皮肤，外为湿气所乘，则变生疮。其热偏盛者，其疮发热亦盛。初生如麻子，须臾王大，汁流溃烂，如汤火所灼，故名王灼疮。

　　《千金方》：小儿王灼疮者，一身尽有如麻子小豆者，戴脓汁出，乍痛乍痒乍热方：又方：桃仁熟捣，和面脂，涂之。

　　又方：牛KT 灰敷之。

　　又方：烧艾灰敷之。

　　《产经》治小儿黄烂疮方：黄连 胡粉上二物，冶下筛，分等，以麻油和涂之。

　　卷第二十五

　　治小儿月蚀疮方第百四十

　　《病源论》云：小儿耳鼻口间生疮，其谓月食疮，其疮随月生死，因以为名也。世云：小儿见月初生，以手指指之，则令耳下生疮，故呼为月食疮也。

　　《千金方》：治小儿疥月蚀月死方：酥和胡粉涂之。

　　又云：月蚀九窍皆有者方：又方：烧蚯蚓令赤，屎末和膏敷之。

　　《葛氏方》：以五月五日虾蟆屑和膏敷之。

　　《产经》；取萝摩草汁涂上。

　　又方：锉槐枝煮取汁洗之。

　　《龙门方》：猪脂和杏仁敷之。

　　《徐之才方》：小柏皮捣为末敷之。

　　卷第二十五

　　治小儿冻疮方第百四十一

　　《病源论》云：小儿冬月，为寒气伤于肌肤，寒气搏于血气，血气壅涩，因即生疮，其疮肿而难瘥，乃至皮肉烂，谓之为冻瘃（烂）疮。

　　《产经》云：小儿冬月涉水，冻手足，瘃坏疼痛方：取麦穣，煮（令浓）热，洗渍之（即愈）。

　　又方：栎木灰和热汤（取汁，清）洗之，良。

　　《千金方》：生胡麻捣敷之。

　　卷第二十五

　　治小儿漆疮方第百四十二

　　《病源论》云：人无问男女大小，有禀性不耐漆者，见漆及新漆器，便着漆毒，令头身面体肿，起隐疹色赤，生疮痒痛是也。

　　《产经》云：治小儿犯触漆器，面目皆肿，身体作疮，烂方：嚼KT 涂之。

　　又方：芒硝若矾石一一着盐汤中令消，以洗之。

　　又方：煮柳叶洗之。

　　又方：捣薤以涂之。

　　卷第二十五

　　治小儿蠼尿疮方第百四十三

　　《千金方》捣梨叶敷之。

　　又方：燕巢土酢浆和敷，干，易。

　　《产经》云：初得便以犀角水磨涂上。

　　又方：鹿角烧末，苦酒和敷之。

　　又方：小豆屑苦酒和敷之。

　　又方：大麦饭嚼敷之。

　　又方：胡粉以生油和涂之。

　　卷第二十五

　　治小儿恶疮久不瘥方第百四十四

　　《病源论》云：夫身体生疮，皆是脏热冲外，外有风湿相搏所生。而风湿之气有挟热毒者，其疮则痛痒肿 ，久不瘥，名为恶疮。

　　《产经》烧蛇蜕末，以猪膏和敷之。

　　又方：豆豉熬（令黄），末，敷上。

　　《集验方》：浣其父 ，取汁，以浴儿，勿令儿及母知，大良。

　　《葛氏方》烧乱发并釜月下土，猪膏和敷之。

　　又方：梁上尘敷之。

　　又方：黄连、胡粉、水银末，和敷之，若疮燥，和猪肪敷之。

　　《随时方》：取桑树孔中水洗之，立瘥。

　　《范汪方》：烧鸡屎敷之。

　　《本草拾遗》云：厕中泥敷之。

　　卷第二十五

　　治小儿金疮方第百四十五

　　《病源论》云：小儿为金刃所伤，谓之金疮。

　　《产经》云：以灶灰敷疮中。

　　又方：马屎烧末，着疮中。

　　又方：烧绵末，着疮孔中。

　　又方：烧青布烟绝敷之。

　　今按： 地菘敷之。

　　卷第二十五

　　治小儿汤火灼疮方第百四十六

　　《千金方》：熟煮大豆浓汁，温涂之，无瘢。

　　又方：白蜜涂，日十遍。（《僧深方》：十余口之。今按：《经心方》：以蜜解，冷水饮之。）

　　今按：《经心方》以蜜斛（解），冷水饮之。

　　《产经》：石膏末敷之立止。

　　又方：桑灰水和敷之。

　　卷第二十五

　　治小儿竹木刺方第百四十七

　　《产经》治小儿竹木刺及针不出方：烧鹿角末水和涂疮口立出，不过一夕，良。

　　又方：生牛膝根捣敷疮口，令自出。

　　又方：嚼白梅，乌梅敷之，水和涂之。

　　又方：王不留行，瞿麦随在，服方寸匕，日三，自出。

　　卷第二十五

　　治小儿落床方第百四十八

　　《葛氏方》：治小儿落床堕地，腹中有瘀血、壮热、不欲乳哺、啼唤方：大黄 黄连 蒲黄（各二分） 芒硝（一分半）

　　以水二升，煮取一升，去滓，纳芒硝，分二三服，当大小便去血。（《产经》同之。）

　　卷第二十五

　　治小儿食不知饱方第百四十九

　　《病源论》云：小儿有嗜食，食已仍不知饱足。又不生肌肉，亦腹大，其大便数而多（泄，又呼为豁泄），此肠胃不守故也。

　　《千金方》治小儿食不知饱方：鼠屎二七枚，烧末服之。

　　卷第二十五

　　治小儿吐食方第百五十

　　《千金方》：取肉一斤，绳系曳地行数里，勿洗，火炙啖之，良。

　　卷第二十五

　　治小儿吐血方第百五十一

　　《病源论》云：小儿吐血者，是有热气盛而血虚，热乘于血，血性得热则流散妄行，气逆即血随气上，故吐血也。

　　《千金方》：油三分，酒一分，和，日再服之。

　　卷第二十五

　　治小儿咳嗽方第百五十二

　　《病源论》云：小儿咳逆，由乳哺无度，因挟风冷，伤于肺故也。

　　《产经》治少小十日以上至五十日猝得KT 咳，吐乳，呕逆。昼夜不息方：牡桂（三分） 甘草（十分） 紫菀（三分） 麦门冬（七分）

　　凡四物，以水二升，煮取半升，以绵着汤中，漉儿中口，昼夜四五过与之，即乳哺。

　　《千金方》云：主小儿大人咳逆短气，胸中吸吸，吐出涕唾。出臭脓方：烧淡竹沥，煮十沸，小儿一服一合，日五。大人一升，日五。今按：大枣丸尤验。（其方在第九卷大人方。）

