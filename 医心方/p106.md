<!-- { "loadSidebar": true } -->
　　又方：七月七日，麻勃一升，真人参八两，末之，蒸令气遍，夜欲卧，服一刀圭，尽在四方之事。

　　又方：常以五月五日取东桃枝，日未出时作三寸木人着衣带中，令人不忘。

　　《金遗录》云：真人开心聪明不忘方：菖蒲 远志（各二十两） 茯苓（八两）

　　冶合，服方寸匕，后食，日二三。十日诵经千言，百日万言过是不忘一字。

　　又方：菖蒲根 远志 茯苓（各六分） 石苇 甘草（各四分）

　　凡五物，捣下筛，后食服方寸匕，日三。十日问一知十。

　　孔子练精神聪明不忘开心方：远志（七分） 菖蒲（三分） 人参（五分） 茯苓（五分） 龙骨（五分） 蒲黄（五分）

　　凡六物，冶合下筛，以旺相日以井花水服方寸匕，日再。二十日闻声知情不忘。

　　《葛氏方》云：孔子枕中神效方：龟甲 龙骨 远志 石上菖蒲分等，末，食后服方寸匕，日三。

　　〔（注也）今按：《灵奇方》以茯苓代龟甲。《集验方》：酒服令（人）大圣。〕治人心孔 塞，多忘善误方：七月七日取蜘蛛网，着衣领中，勿令人知，则不忘。

　　又方：丙午日取鳖爪着衣领带中。

　　又方：商陆花多采阴干百日捣末，暮水服方寸匕。暮卧思念所欲知事，即于眠中自悟。

　　《如意方》云：令人不 忘术：菖蒲、远志、茯苓，分等，末，服方寸匕，日三。

　　《医门方》云：开心丸令人不忘方：菖蒲、茯苓（各三两） 人参（二两） 远志（四两）

　　蜜丸，后饭服三十丸，丸如梧子，加至四五十丸，恒服之佳。〔（注也）今按：《集验方》：散服方。〕《灵奇方》云：达知术：取葛花阴干百日，日暮水服方寸匕而卧；心思念所欲为事，卧觉心开而知，或梦中大来吉。

　　卷第二十六

　　相爱方第五

　　《千手观音治病合药经》曰：若有夫妇不和如火水者，取鸳鸯尾于大悲像前咒一千八十偏，身上带彼，是终身欢喜相爱敬。

　　《龙树方》云：取鸳鸯心阴干百日，系在臂，勿令人知，即相爱。

　　又云：心中爱女无得由者，书其姓名二七枚，以井花水东向正视，日出时服之，必验。

　　密不传。

　　《如意方》云：令人相爱术：取履下土作三丸，密着席下，佳。

　　又方：戊子日，取鹊巢屋下土烧作屑，以酒共服，使夫妇相爱。

　　又方：取妇人头发二十枚烧，置所眠床席下，即夫妇相爱。

　　《灵奇方》云：取黄土酒和，涂帐内户下方圆一寸，至老相爱。

　　又方：取猪皮并尾者，方一寸三分，纳衣领中，天下人皆爱。

　　又方：取灶中黄土，以胶汁和着屋上，五日取，涂所欲人衣，即相爱。

　　又方：庚辛日取梧桐木东南行根长三寸，克作男人。以五色彩衣之着身，令亲疏相爱。

　　《枕中方》云：老子曰：欲令女人爱，取女人发二十枚烧作灰，酒中服之，甚爱人。

　　又云：五月五日，取东引桃枝，日未出时作三寸木人，着衣带中，世人语贵，自然敬爱。

　　又云：夫妇相憎之时，以头发埋着灶前，相爱如鸳鸯。

　　又云：嫁妇不为夫所爱，取床席下尘着夫食，勿令知，即敬爱。

　　又云：孔子曰：取三井花水作酒饮，令人耐老，常得贵人敬念。复辟兵、虎、野狼。

　　又云：人求妇难，得取雄鸡毛二七枚，烧作灰末，着酒中，服必得。

　　《龙树方》云：取鸳鸯心阴干百日，系左臂，勿令人知即相爱。

　　又云：心中爱女无得由者，书其姓名二七枚。以井花水东向正视，日出时服之必验。密不传。

　　《延龄经》云：取未嫁女发十四枚为绳带之，见者，肠断。

　　又方：取雄鸡左足爪，未嫁女右手中指爪，烧作灰，敷彼人衣上。

　　又方：取己爪，发烧作灰，与彼人饮食中，一日不见如三月。

　　又方：蜘蛛一枚，鼠妇子十四枚，上置瓦器中阴干百日，以涂女人衣上，夜必自来。

　　《陶潜方》云：戊子日书其姓名著足下，必得。

　　《如意方》云：令人相憎术：取马发，犬毛，置夫妇床中即相憎。

　　又云：令人不思术：远行，怀灶土，不思故乡。

　　《灵奇方》云：以桃枝三寸书其姓名埋四会道中，即相憎。

　　《如意方》止淫术：三岁白雄鸡两足距烧末，与女人饮之，淫即止。

　　又云：欲令淫妇一心方：取牡荆实与吞之，则一心矣。

　　又云：“KT KT （阳符，朱书之入心。）KT KT ”（阴符，此欲绝淫情，入肾，朱书之，可服。）

　　此二符，以丹涂竹里白淫令赤，乃以空青书符，吞之淫即绝矣。

　　又云：验淫术：五月五日若七月七日取守宫，张其口，食以丹，视腹下赤，上罂中，阴干百日出，少少冶之，敷女身。拭，终，不去。若有阴阳事便脱。〔（注也）曰：守宫， 蜓也，牝牡新交，三枚良之。〕又方：白马右足下土，着妇人所卧席床下，勿令知，自呼外夫姓名也。

　　《延龄经》云：疗奴有奸事令自道方：以阿胶、大黄磨敷女衣上，反自说。

　　《如意方》云：止妒术：可以牡薏苡二七枚与吞之。（牡薏苡，相重者是也。）

　　又方：其月布裹虾蟆一枚，盛着瓮中，盖之，埋厕左则不用夫。

　　《灵奇方》云：解怒：埋其人发于灶前入土三尺，令不怒。

　　《延龄经》云：疗奴恶妒方：取夫脚下土烧，安酒中与服之，取百女亦无言。

　　卷第二十六

　　求富方第六

　　《枕中方》云：烧牛马骨于庭中，令人大贵。

　　又方：立春日，取富家土涂仓，立富。

　　又方：埋蚕砂着亥地，令家大富。

　　《如意方》云：埋牛角宅中，富。

　　又方：埋鸟于庭中令富。

　　又方：埋鹿鼻舍角致财。

　　又方：埋鹿骨门中，厕，得钱。

　　又方：五谷各二升埋堂中，聚钱财。

　　又方：以李木炭三斤，掘门中三尺，埋之，令富百倍。

　　又方：立春日取富家田中土，涂灶。令人得富。

　　又方：春甲午乙亥，夏丙辰丁丑，秋庚子辛亥，冬壬寅癸卯，夜半向北斗祝欲得某物，即自得。

　　又方：二月上壬日，取道中土，井花水和为泥，涂屋四角，宜蚕。

　　《灵奇方》云：欲得人家好田，以戊子日密作买券，埋着田中央，其主必来卖之。

　　《枕中方》云：老子曰：常戊子日买马，巳丑日乘之，令人世世有马不绝。

　　《如意方》云：以黄石六十斤置亥子间地及鸡栖下，宜六畜。

　　卷第二十六

　　断谷方第七

　　《葛氏方》云：粒食者，生民之所资。数日令绝，便能致病。《本草》有不饥之文，医方莫言斯术者；当以其涉在仙奇之境，庸俗所能遵故也，遂使荒KT ，委尸横路，良可衰乎？今略载其易者云。

　　又云：若脱值奔窜在无人之乡及堕涧谷、空井、深冢之中，四顾迥绝，无可苏日者，便应服气法：开口以舌KT 上下齿，取津液而咽之。一日得三百六十咽便佳，渐习乃至千，自然不饥。五三日中小疲极，过此渐轻强。

　　又云：若得游涉之地周所山泽间者方：但取松柏叶细切，水服一二合，日中二三升，便佳。

　　又方：掘取白茅根，净洗，切服之。

　　或方云：三月三日若十三日，取茅根，曝干服。

　　又方：有大豆者，取三升， 令光明遍热，以水服之，赤小豆亦佳。

　　又方：有术、天门冬、麦门冬、黄精、土 贝母，或生或熟，皆可单食。

　　又方：树木上白耳及桓榆白皮并皆辟饥。

　　又云：若遇荒年谷贵，无以充粮，应预合诸药以济命方。取稻米洮汰之，百蒸曝捣一日食以水得三十日都止，则可终身不食，日行三百里。

　　又方：粳米、廪米、小麦、麻子熬、大豆黄卷各五合，捣末，以白蜜一斤，煎一沸，冷水中丸如李，顿吞之，则终身不复饥方。

　　《陶潜方》云：避饥方：青粱米一升，以淳酒渍之三日，百蒸白露，善裹藏之，欲远行入山食之。一食，十日不饥。

　　《大清经》云：茯苓，削去黑皮，捣末，以淳酒于瓦器中渍令淹。又瓦器覆上密封，涂十五日，发收饼食，如博棋，日三。亦可取屑，服方寸匕，不饥渴，除百病，延年不老。

　　又方：茯苓，水煮数沸，干之。酒渍，渍五六日出，干捣，筛，半升屑纳，熬胡麻末一升，合和，一日服尽之渐渐不饥。

　　服黄精法：《大清经》云：取黄精根，刮去须毛，净洗，细切，使得一斛，以水二斛五斗，煎之，微火，从旦至夕。药熟出，手 悉令破，以囊漉之，得汁还着釜中煎令可丸，取其滓，捣作末，纳着釜中，和合相得，药成，宿不食，旦服如鸡子，日三，绝谷不饥。取黄精三月七日为上时矣。（中岳仙人方。）

　　以春取根，洗，切，熟蒸曝干，末服方寸匕。

　　采黄精，常以八月二日为上时，山中掘而生食，渴饮水，黄精生者捣取汁三升。于汤上煎令可丸，如鸡子。食一枚。日再，二十日不知饥。（老子服方。）

　　服松脂法：《大清经》云：取成练者，捣筛，蜜和纳筒中，勿易令见风日，食博棋一枚，日三。不饥，延年，亦可淳酒和服三两至一斤。

　　服松叶法：《大清经》云：四时随壬方面采延上去地丈余者，细切如粟米。若薄粥服二三合，日三。

　　亦可捣碎曝干，更末服之。亦可捣末酒溲曝干，更捣筛以酒饮及水，无在干不及生。并令人轻身延年，体香少眠，身生绿毛，还白绝谷，不觉饥。

　　服松实法：《大清经》云：七月未开口时啖水沉。取沉者，去皮，末，酒服方寸匕，日三四。亦松脂丸如梧子十丸，日三。 服之明眼瞳。一方云：服之一岁以上白发更黑，身有光。

　　服松根法：《大清经》云：取东行根，剥取白皮，细锉曝燥，捣筛饱食之，可绝谷，渴则饮水。

　　凡采松柏叶，勿取冢墓上者。当以孟月采，春秋为佳。

　　服柏脂法：《大清经》云：亦同松脂欲绝谷，日服二两至六两，可绝谷，但一两半两耳。

　　凡服松柏脂，禁食五肉鱼菜盐酱辈，唯得饮水并脯耳。

　　服柏叶法：《大清经》云：但取叶，曝燥为散，蜜丸服之则不饥。亦可水服之，亦可酒服，亦以白酒和散曝干。又捣服益体佳。

