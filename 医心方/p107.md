<!-- { "loadSidebar": true } -->
　　服柏实法：《大清经》云：八月合房取曝令开圻子脱，水泛取沉者。砻（卢红反）其人，末，酒服二方寸匕，日三。稍增至四五合，绝谷者恣口取饱，渴则饮水。亦可以松脂及白蜜丸，服如梧子十丸、二十丸，日三。亦可加菊花蜜丸服之。

　　服巨胜法：《大清经》云：或方云：茯苓、泽泻各八两，巨胜一斤，凡三物，捣茯苓泽泻二分下筛。

　　然有合巨胜捣三千杵，药成丸如梧子。巨胜子一斗二升取纯黑者，茯苓二十两，泽泻八两，冶，三万杵，以水服如弹丸，日三。遇食不食，无食复取。百物无禁，可作务从军涉路，不令（音宵，音所又反）瘦方。言皆冶捣三万杵，熬巨胜令香，亦可蜜丸。

　　服麻子法：《大清经》云：麻子二升，大豆一升，各熬之合则熟香美，去皮， 令下筛，捣麻子，令下筛合和，使相得，服一升，日三。水浆无在，务令寒能久之，冬不寒，夏不暑，颜色光泽，气为百倍，走及驷马。时人命尽已独长在，服之，令恒耳。

　　或方云：真人断谷，服麻子豆法。取麻子一升，大豆一，皆熬令熟，大豆去皮作末，和合竟食，后服方寸匕，日三。和用酒水，服久令不气力强，日行三百里，大神良。

　　又法：麻子二升，大豆二升，各熬令香，捣筛服一升，日三，令不饥，耐寒暑，益气力。

　　一方用大豆一升，麻子五升，合蜜丸服，以如鸡子一枚。

　　卷第二十六

　　去三尸方第八

　　《仙经》曰：欲求长生，先去三尸，三尸去则志意定，志意定则嗜欲除。三尸在人身，令人多嗜欲喜怒悖恶，令人早死。故仙人服药求仙，先去三尸，三尸不去，则服药无效焉。

　　《河图纪命符》曰：天地有司过之神，随人所犯轻重以夺其算，纪。恶事大者夺纪（纪一年也，）小者夺算（算，一日也。）随所犯轻重，所夺有多少也。人受命得寿，自有本数，数本多者，纪算虽尽，故死迟；若所禀本数少而所犯多者，则纪算速尽，而死早也。又人身中有三尸，三尸之为物，实魂、魄、鬼神之属也。欲，使人早死，此尸当得作鬼，自放纵游行餮食人祭 ，每到六甲穷日辄上天白司命道：人罪过，过大者夺人纪，小者夺人算。故求仙之人，先去三尸，恬淡无欲，神静性明，积众善，乃服药有益，乃成仙。

　　《大清经》曰：三尸，其形颇似人，长三寸许，上尸名彭倨（蒲庚反，音据），黑色，居头，令人好车、马、衣服；中尸名彭质，青色，居背，令人好食五味；下尸曰彭矫（举夭反），白色，居腹，令人好色淫 （音逸）。是以真人先去三尸，恬淡无欲，精神清明，然后药乃有效。故庚申日夜半之后，向正南再拜咒曰：彭侯子彭常子命儿子悉入窈冥之中，去离我身。三度言。每至庚申日勿寝，面呼其名，三户即永绝去。当用六甲穷日者，庚申日也，六甲六十日至庚申日且适（音释），勿寝，皆再拜而呼其字，至鸡鸣，乃去一尸一虫，后庚申日亦用前法三过止，三虫伏尸即永绝去矣。试之皆验。心恒呼此三尸字，即去离我身。三日取桃叶，热烧石令热，以叶着上坐，去三尸。

　　又云：真人去伏尸三虫方用：三月三日取桃叶捣取汁七升，以苦酒合，煎得五合，先食顿服之，令人百病愈。

　　又方：道迹神人曰：欲求长生，先去三尸，欲去之法：狗脊（七枚） 干柒（二两） 芜荑（三升）

　　凡三物，末，筛，以水服一合，日再，七日上尸去，九日中尸去，十二日下尸去。其尸形似人，以绵裹之，埋于东流水上尖之，咒曰：子应属地，我当升天。乃易（年益反）道而归。勿复后顾，三日之中，当苦恍惚，后乃佳。

　　仙人吉周君曰：三虫未坏，三尸未死，故导引服气不得其理者是也。三虫，一名青古，一名白古，一名血尸，谓之三虫。令人心烦萧（苏雕反）意志不开，所思不固，失食则饥，悲愁感动，精志不定，仍以服食不能即断也。虽复断谷，人体重，奄（衣俭反）奄淡闷，所梦非真倒错，不除虫在其内摇动五脏故也。故服削虫细丸，以杀谷虫也。

　　又云：去三尸酒方：小麦面十斤，东流水三斗，渍之。春夏二三日，秋冬四五日，视面起，乃绞碎沛去滓，炊稻米五升，依常法纳之，捣细筛，茯苓，天门冬各十斤合和，熟，搅令调，乃以商陆根削皮，薄切五斤，绢囊盛置酿下，封涂，二十日出囊 汁纳酒中，去滓，又熬大豆黄卷捣末一升纳酿中，封涂，五日出，服如枣核一枚，日三，至二十日后服如鸡子黄，日三。上尸百日出，中尸六十日出，下尸三十日出。其形颇似人，长三寸许，上尸黑，中尸青，下尸白，即衣五彩藏笥中。明日夜葬之于东流水傍，如冢墓状，悲哭以已名字呼祝之曰：人生于天，精神受于阳，形骨受于阴，今以精神归于天，形骨归于地。与子长决于无间之野，吾将去子，翱（五劳反）翔（似羊反）于九天之上。毕，即洒身易道而归，勿反顾。常作三日惆（直由反）怅，如失魂魄，过此乃佳。

　　卷第二十六

　　避寒热方第九

　　《灵奇方》避寒术：雄黄、泽泻、椒、附子，分等冶末，井花水服之，冬可单衣。〔（注也）《枕中方》同之。

　　〕又方：术三升、防风二升、莨菪子半升，熬之合末，服方寸匕，酒粥无在，连服勿废，日尽一剂，冬不用衣。

　　又方：雄黄、丹砂、赤石脂、干姜，各四分，合以白松脂，令如梧子大，日吞四丸，十日止，即不寒，冬日常不欲衣，可入水中。一方：加桂四分。（《枕中方》同之。）

　　又方：门冬、茯苓分等末服方匕寸，日二，寒时单衣汗出。《枕中方》同之。

　　又云：避热术：雄黄、白 石、黑石脂分等，白松脂丸如小豆，吞五丸，此雌黄丸。

　　又方：雄黄、丹砂、赤石脂分等冶和松脂如小豆，名曰：雄丸，吞雌三丸、雄一丸，不热。

　　又方：矾石、白石脂、丹砂、磁石、桂，各四两，和以松脂如小豆、暮吞四丸，夏可重衣。（《枕中方》同之。）

　　卷第二十六

　　避西雨湿方第十

　　《如意方》云：雨不湿衣术：取蜘蛛置瓦瓮中，食以猪脂百日，杀蜘蛛以涂手巾，大雨不能濡。

　　又方：赤腹蜘蛛二七枚，捣取汁以染布巾以覆身，即不沾也。

　　《灵奇方》云：不沾法：蜘蛛涂布巾，天雨不能濡。

　　卷第二十六

　　避水火方第十一

　　《得富贵方》云：大火之精名曰完无，见火畏，呼宗无火即止。大水之精名曰KT 像，入水畏，呼KT 像，即水不能害人。

　　又云：欲入水，手中作王字，又呼弘张。

　　《抱朴子》云：得真犀角尺以上则为鱼，而衔以入水中，水常为开三尺，可得气息水中也。

　　又云：以葱涕和桂，服如梧子大七丸，日三，满三年则能行水上。

　　《灵奇方》云：蜘蛛二七枚，盆盛，食以膏，埋之垣下三十日，以涂足，行水上不没。

　　又云：天雄末以涂船头，千里不遇风浪。

　　卷第二十六

　　避兵刃方第十二

　　《录验方》（《九药》）云：入军丸主辟五兵、弓弩、箭矢、诸刀刃令不伤人，若人入山泽能辟虎野狼毒虫，及重财宝贾贩出入辟奸人方：雄黄（三两） 石（二两，炮） 矾石（二两，烧） 鬼箭（一两） 雄柄〔一分（注也：烧令焦）〕 羊角（一分半） 灶中灰（二分）

　　凡七物，捣筛，合和，以鸡子中黄并丹雄鸡冠血丸如杏仁。以绛囊盛一丸，系左肘后，辟诸兵刃、虎野狼、盗贼。从军持药，系臂若置腰间，勿令离身。居家中者以药涂门上，辟患害，及涂舍中堂室户，诸邪恶鬼不敢近。若为蛇 蜂所中，以一丸涂毒上，立已。数试有验。

　　《灵奇方》云：五月五日取梧桐西南向枝长五寸，以为人，螈蚕二枚，并以彩衣之，系在臂，入军不畏流矢也。

　　又方：云母、矾石、磁石分等，冶之、合煮以为汤，浴之不畏五兵。

　　卷第二十六

　　避邪魅方第十三

　　《延寿赤书》云：夜行当鸣天鼓无至限数，辟百鬼邪。

　　（注也）今按：《大清经》云：天鼓，谓齿也，兼名菀。云：宗定伯夜行，道逢鬼，问曰：我，新鬼，不知鬼法，鬼所畏何物乎？鬼云：唯畏人唾之。定伯便担鬼项上行，间，鬼唤求下，定伯不听，至于曙下置地，鬼即化为一羊，定伯恐其变形。唾之，即卖得千五百钱。

　　《抱朴子》云：古之入山道士，皆以明镜纵横九寸以上悬于背后，能识百邪精魅。

　　又云：林卢山下有一亭，其中有鬼，每有宿者，或死或病。后有伯夷者过宿，明灯烛而坐，诵经，至夜半，有十余人与来伯夷对坐共樗蒲博戏，伯夷密以镜照之乃是群犬也。伯夷乃以烛烧来人衣，作焦毛气，伯夷怀小刀捉一人而刺之，初作人声，死而成犬也，余犬悉走。

　　是镜之力也。

　　又云：昔张盍蹋，偶豪成二人，并精思于蜀灵台山石室中。忽有一人暑黄练单衣到前曰：劳乎？道士，辛苦幽隐于是。二人顾视镜中，乃是鹿也。因问之曰：汝是草中老鹿也，何诈为人形？来人即成鹿而走去。

　　又云：鬼魅知其形，呼其名，不敢犯人。

　　又云：山精形如小儿而独足，足向后，来犯人，其名曰 。

　　山中有大树能语者，其精曰云阳，见火光古枯木所作也。夜见胡人者，铜铁之精也。见秦人者百岁木精也。

　　又云：山中寅日称虞吏者，虎也。称当路君者，野狼也。言令长者，狸也。

　　卯日言丈人者，兔也。言东王父者，糜也。言西王母者，鹿也。

　　辰日言雨师者，龙也。言河伯者，鱼也。言先腹公子者，蟹也。

　　巳日言时君者，龟也。言寡人者；社中蛇也。

　　午日言三公者，马也。言仙人者，老树也。

　　未日言主人者，羊也。

　　申日言人君者，野狼也。言九卿者，猴也。

　　酉日言将军者，老鸡也。言贼捕者，雉也。

　　戌日言人姓者犬也。言成阳翁仲者，狐也。

　　亥日言臣君者，猪也。妇人字者，金玉也。

　　子日言社君者，鼠也。言老神人者，伏翼也。

　　丑日言青生者，豺也。

　　《得富贵言》云：雷电精名曰闪（失册反）题；大道精曰庆 （都黎反）；大山精曰善善；大泽精曰委邪；大树精曰彭候；空室精曰曹羊。

