<!-- { "loadSidebar": true } -->
　　《吕氏春秋》云：圣人养生适性，室大则多阴，台高则多阴（阳）。多阳生 ，多阴则生痿，皆不适之患也。味众肉充则中气不达，衣热则理塞，理塞则气不固，此皆伤生也。故圣人为苑囿园池，足以观望劳形而已矣，为宫观台榭，足以避燥湿。为舆马衣裘逸身，足以暖骸而已；为饮醴，足以适味充虚；为声色音乐，足以安生自娱而已。五者，圣人所养生也。

　　又云：靡曼皓齿，郑卫之音，务以自乐，命曰伐命之斧。肥肉浓酒，务以相强，命曰烂肠之食。（靡曼：细理弱肌美也。皓齿，所谓齿如瓠犀也。《老子》云：五味实口，使口爽伤，故谓之烂肠之食。）

　　《颜氏家训》云：夫养生者，先须虑祸求福，全身保性，有此生然后养之，勿徒养其无生也。单豹养于内而丧外，张毅养于外而丧内，前贤之所诫也。稽康着养生之论，而以傲物受刑；石崇冀服饵之延，而以贪溺取祸，往世之所迷也。

　　卷第二十七

　　谷神第二

　　《老子道经》云：谷神不死。（谷，养也。人能养神则不死也。神谓五脏之神。肝藏魂，肺藏魄，心藏神，肾藏精，脾藏志，五脏尽伤则五神去也。）是谓玄牝。（言不死之道在于玄牝。玄，天也，于人为鼻；牝，地也，于人为口。天食人以五气，从鼻入脏于心，五气精微。

　　为精神聪明音声五性，其鬼曰魂，魂者雄也，主出入于鼻，与天通气，故鼻为玄也。地食人以五味，从口入藏于胃，五味浊辱，为形骸骨肉血脉六情，其鬼曰魄，魄者雌也，主入出于口，与地通气，故口为牝也。）玄牝之门，是谓天地之根。〔根，元也。言鼻口之门是为（乃）天地之元气所从往来也。〕绵绵乎若存。（鼻口嘘吸喘息，当绵绵微妙，若可存。复若无有也。）用之不勤。（用气当宽舒。不，当急疾，勤，劳也。）

　　《史记》云：人所以生者，神也；所 者形也。神大用则竭，形大劳则蔽，形神离则死，故圣人重之。由是观之，神者生之本也，形者神之具也，不先定其神。而曰我有以治天下，何由乎？《抱朴子》云：夫有因无而生焉，形须神而立焉，有者无之宫也，形者神之宅也，故譬之于堤，堤坏则水不留矣。方之于烛，烛麋（糜）则火不居矣。身劳则神散，气竭则命终，根拔蝎繁，则青青去木矣。器疲欲胜，则精灵离逝矣。

　　《养生要集》云：颖川胡照（昭）孔明云：目不欲视不正色，耳不欲听丑秽声，鼻不欲（嗅）腥气，口不欲尝毒刺味，心不欲谋欺诈事，此辱神损寿。又居常而叹息，晨夜吟啸于正来邪矣。夫常人不得无欲，又复不得无事，但常和心约念静身损物，先去乱神犯性者，此即啬（所力反）神之一术也。

　　又云：钜鹿张 子明曰：思念不欲专，亦不欲散，专则愚惑，散则佚荡。又读书致思，损性尤深。不能不读。当读己所解者，己所不解而思之不已，非但损寿，或中戆（《玉》都绛反，愚也；）疣（涉降反，愚也，音尤）失志，或怅恍不治，甚者失性，世谓之经逸。

　　《延寿赤书》云：三魂名：爽灵、胎光、幽精。七魄神名：尸苟、伏矢、雀阴、吞贼、非毒、除秽、臭肺。（巳上名夜半五更诵两遍，魂魄不离形神也。）

　　五脏神名：心神赤子字朱灵，肺神诰华字虚成，肝神龙烟字含明，肾神玄KT 字育婴，脾神常在字魂庭。（以上神名，日别诵之，神不离形也。）

　　《圣记经》云：人身中有三无宫也，当两眉却入三寸为泥丸宫，此上丹田也；中有赤子字符先，一名帝卿人，长三寸，紫衣也。中心为绛宫，此中丹田也；其中真人字子丹，一名光坚，赤衣也。脐下三寸为命门宫，此下丹田也；其中婴儿字符阳，一名谷玄黄衣也，皆如婴儿之状。凡欲拘制魂魄，先阴呼其名，并存服色，令次第分明。

　　卷第二十七

　　养形第三

　　《素问》云：春三月，此谓发陈，天地俱生，万物以荣，夜卧蚤起，广步于庭，被发缓形，以使志生，生而勿杀，与而勿夺，赏而勿罚，此春气之应也。养生之道也。

　　夏三月，此谓蕃秀，天地气交，万物华实，夜卧早起，毋厌于日，使志莫怒，使英华成秀，使气得泄，若所爱在外，此夏气之应也，养生之道也。

　　秋三月，此谓容平。天气以急，地气以明，早卧早起，与鸡共兴，使志安宁，以缓秋刑。

　　收敛神气，使秋气平；毋外其志，使肺气精。此秋气之应也。养收之道也。

　　冬三月，此谓气闭藏。水冰地坼，毋扰于阳。早卧晚起，必待日光。使志若伏匿，若有私意，若已有德，去寒就温，毋泄皮肤，便（使）气极。此冬气之应也。养藏之道也。

　　夫四时阴阳者，万物之根气也。所以圣人春夏养阳，秋冬养阴，以顺其根。故与万物沉浮于生长之门。

　　《圣记经》云：夫一日之道，朝饱暮饥；一月之道，不失盛衰；一岁之道，夏瘦冬肥；百岁之道，节谷食米。千岁之道，独男无女。是谓长生久视。

　　《养生要集》云：青牛道士云：人不欲使乐，乐人不寿。但当莫强健为其气力所不任，举重引强掘地，若作倦而不息，以致筋骨疲竭耳。然过于劳苦，远胜过于逸乐也。能从朝至暮常有所为，使足不息乃快。但觉极当息，息复为，乃与导引无异也。夫流水不垢，户枢不腐者，以其劳动之数故也。

　　又云：《中经》曰：人常欲数照镜，谓之存形。形与神相存，此照镜也。若务容色自爱玩，不如勿照也。

　　又云：大汗出，急敷粉。着汗湿衣，令人得疮，大小便不利。

　　《养生志》云：KT 热来勿以水临面，若临面不久成痫，或起即头眩。

　　又云：足汗入水，令人作骨痹病，凶。

　　《千金方》云：人欲少劳，但莫大疲及强所不能堪耳。

　　又云：凡大汗，勿即脱衣。喜得偏风，半身不遂。

　　又云：人汗勿跋床悬脚，久成血痹，两足重，腰疼。

　　又云：每至八月一日以后，即微火暖足，勿令下冷。（先生意常欲使气在下，勿欲泄之于上。）

　　又云：冬日温足冻KT ，春秋KT 足俱冻，此凡人常法。

　　又云：勿举足向火。

　　又云：忍尿不便，膝冷成痹。出（忍）大便不出，成气痔。

　　又云：久坐立尿，久立坐尿。

　　又云：人饥，须坐小便。若饱，立小便。慎之。无病，除虚损。

　　又云：小便勿怒，令两足及膝冷。

　　又云：大便不用呼气，乃强怒。令人腰疼目涩，宜任之。

　　《眼论》云：夫欲治眼，不问轻重，悉不得涉风霜、雨水、寒热、虚损、大劳并及房室。

　　饮食禁忌悉不得犯。

　　《千金方》云：凡少时不自将慎，年至四十即渐渐眼暗。若能依此将慎，可得白首。无他，所以人年四十以去，恒须KT 目，非有要事不肯辄开，此之一术，护慎之极也。

　　又云：生食五辛，接热食饮，刺头，出血过多。

　　极目视 夜读细书 久处烟火 抄写多年 博弈不休 日没后读书 饮酒不已 热食面食 雕镂细作 泣泪过度 房室无节 夜远视星火 数向日月轮看 月中读书 极目瞻视山川草木上一十七件（其辈反，分也），并是丧明之由。养生之士，宜熟慎焉。

　　又云：有驰骋田猎。冒涉霜雪，迎风追兽，日夜不息者，亦是伤目之媒也。

　　又云：凡旦起勿开目洗，令目涩，失明、饶泪。

　　又云：凡熊、猪二脂不作灯火，烟气入目光，不能远视。

　　《养生要集》云：《中经》云：以冷水洗目，引热气，令人目早瞑。

　　《养性志》云：日月勿正怒目久视之，令人早失其明。

　　《靳邵服石论》云：凡浇（洗）头勿使头垢汁入目中，令人目早瞑。

　　《晋书》云：范宁字武子，患目痛，就张湛求方。答云治以六物：损读书一，减思虑二，专内视三，简外观四，旦晚起五，夜早眠六。凡六物，熬以神火，下以气筛，蕴于胸中七日。

　　然后纳诸方寸修之，非但明目，乃亦延年。

　　《养生要集》云：《中经》曰：发，血之穷也。千过梳发，发不白。

　　《千金方》云：凡旦，欲得食讫，然后洗梳也。

　　《唐临香港脚论》云：数须用梳拢头，每梳发欲得一百余，梳亦大去气。

　　《延寿赤书》云：《大极经》曰：理发宜向壬地。当数易栉，栉处多而不使痛。亦可令侍者栉之。取多佳也。于是血流不滞，发根当坚。（令侍者濯手，然令栉。不然污天宫也。）

　　又云：《真诰》曰：栉发欲得弘多。通血气，散风湿也。数易栉逾良。

　　又云：《丹景经》曰：以手更摩发反理栉，但热，令发不白也。

　　《太素经》杨上善注云：齿为骨余，以杨枝若物资齿，则齿鲜好也。

　　《养生要集》云：《中经》曰：齿，骨之穷也。朝夕喙齿，齿不龋。

　　又云：食毕当嗽口数过，不尔令人病齿龋（丘禹反。《说文》云：齿蠹也。）

　　又云：水银近牙齿，发龈肿，喜落齿。

　　《颜氏家训》云：吾尝患齿动摇欲落，饮热食冷皆苦疼痛，见《抱朴子》云牢齿之法，旦朝建齿三百下为良。行之数日，即便平愈。至今恒将之。此辈小术，无损于事，亦可修之。

　　《千金方》云：食毕当嗽口数过，令人牙齿不败，口香。

　　《延寿赤书》云：郑都记曰：夜行当鸣天鼓，无至限数也。辟百鬼邪。凡鬼畏 齿之声，是故不得犯人。（今按：《大清经》云：天鼓谓齿也。）

　　《养生要集》云：《中经》曰：爪，筋之穷也。爪不数截筋不替。

　　《千金方》云：凡寅日剪手甲，午日剪足甲。（今按：《唐临香港脚论》云：丑日手甲、寅日足甲割之。）

　　《养生要集》云：《中经》曰：人不欲数沐浴，数沐浴动血脉，引外气。

　　又云：饱食即沐发者，作头风病。

　　又云：青牛道士曰：汗出不露卧及澡浴，使人身振及寒热，或作风疹。

　　又云：新沐头未干不可以卧，使人头重身热，及得头风烦满。

　　又云：《抱朴子》云：月宿东井日可沐浴。令人长生无病。

　　又云：正月十日人定时，二月八日黄昏时，三月六日日入时，四月七日日 时，五月一日日中时，六月二十七日日食时，七月二十五日小食时，八月二十五日日出时，九月二十日鸡三鸣时，十月十八日鸡始鸣时，十一月十五日过夜时，十二月十三日夜半时，闰月视日入中时。可沐浴，得神明恩，除百病。

　　又云：道士斋戒，沐浴兰菊花汤，令人老寿。

