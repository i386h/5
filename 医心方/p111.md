<!-- { "loadSidebar": true } -->
　　《千金方》云：自按摩法：日三遍，一月后百病并除，行及走马，此是婆罗门法。一两手相捉向戾如洗手法。一两手浅相叉，翻覆向胸；一两手相捉，共按髀（左右同。）一两手相重按髀，徐徐戾身。一如挽五石弓力左右同。一作拳向前筑（左右同。）一如拓石法（左右同。）一以拳却顿，此是开胸（左右同。）一太坐殿身，偏 如排山。一两手抱头，宛转髀上，此是抽胁。

　　一两手 地，缩身曲脊向上三举。一以手反捶背上（左右同。）一大坐曳脚，三用当相手反制向后（左右同。）一两手拒地回顾，此是虎视（左右同。）一立地反拗三举。一两手急相叉，以脚蹋手中（左右同。）一起立以脚前后踏（左右同。）一太坐曳脚，用当相手拘所曳脚，着膝上，以手按之（左右同。）

　　凡一十八势，但老人日别能依此法三遍者，如常补益延年续命，百病皆除，能食，眼明轻健，不复疲。

　　又云：每日恒以手双向上招下傍下傍，招前招后，下又反手为之。

　　又云：人无问有事无事，恒须日别一度遣人踏背及四肢颈项。若令熟踏，即风气时气不得着人，此大要妙，不可具论之。

　　《唐临香港脚论》云：每旦展脚坐。手攀脚七度，令手着指渐至脚心，极踏手用力攀脚，每日如此，香港脚亦不能伤人。

　　《苏敬香港脚论》云：夏时腠理开，不宜卧眠。眠觉令人 按，勿使邪气，稽留，数劳动开节常令通畅，此并养生之要，提拒风邪之法也。

　　卷第二十七

　　行止第六

　　《千金方》云：凡人有四正：行正、坐正、立正、言正。饥须止，饱须行。

　　又云：凡行立坐，勿背日月。

　　又云：寒跏趺坐，暖舒脚眠，峻坐以两足作八字，去冷，治五痔病。

　　又云：或行及乘马不用回顾，回顾则神去人。

　　《养生志》云：旦起勿交臂膝上坐，凶。

　　卷第二十七

　　卧起第七

　　《养生要集》云：内解曰：卧当正偃正四肢，自安无侧无伏无劬无倾，常思五脏内外昭明。欲卧，无以人定时加亥，是时天地人万物皆卧为一死与鬼路通，人皆死吾独生矣。欲卧，常以夜半时加子，是时天地人万物皆卧 ，为一生生气出还，不与人同卧息，常随四时八节。

　　春夏蚤起，与鸡俱兴；秋冬晏起，必得日光。无逆之，逆之则伤。

　　《千金方》云：春欲兴卧早起，夏及秋欲偃息侵夜乃卧早起，冬欲早卧而晏起，皆益人。

　　虽云早起，莫在鸡鸣前。虽言晏起，莫在日出后。

　　又云：人卧，春夏向东，秋冬向西，此为常法。

　　又云：暮卧常习闭口，口开即失气，又邪恶从入。

　　又云：屈膝侧卧，益人气力，胜正偃卧。

　　又云：睡不厌KT ，觉不厌舒。（凡人舒睡则有鬼物魇邪得便，故逐觉时乃可舒耳。）

　　又云：丈丈夫头勿北首卧，卧勿当梁脊下卧讫勿留灯烛，令魂魄及六神不安，多愁怨。

　　又云：行作鹅王步，眠作师子眠。（右胁着地屈膝。）

　　又云：凡眠，先卧心，得卧身。

　　又云：人卧一夜，作五覆恒遂更转。

　　又云：人卧讫，勿张口，久成消渴，及失血色。

　　又云：不得尽眠，令人失气。

　　又云：夜卧勿覆其头，得长寿。

　　又云：夜卧当耳，勿有孔吹耳聋。

　　《枕中方》云：勿以冬甲子夜眠卧。

　　《千金方》云：凡人厌，勿燃明唤之定厌死不疑暗唤之吉，亦不得近而急唤。

　　又云：人眠，勿以脚悬蹋高处，久成肾水及损房，足冷。

　　又云：夏不用屋上露面卧，令面皮肤喜成癣。（一云面风。）

　　又云：人头边勿安火炉，日别承火气，头重目精赤及鼻干。

　　卷第二十七

　　言语第八

　　《养生要集》云：《中经》曰：人语笑欲令少，不欲令声高，声高由于论义理，辨是非相嘲调说秽慢，每至此会，当虚心下气与人不竞。若过语过笑，损肺伤肾，精神不定。

　　《千金方》云：冬日正可语，不可言。（自言曰言，答人曰语。有人来问，不可答，不可发也。）

　　又云：冬日触冷行，勿大语言开口。

　　又云：语作含钟声。

　　又云：行不得语，欲语须作立乃语。（行语令人失气。）

　　又云：纵读诵言语，常想声在气海中。（脐下也。）

　　又云：旦起欲得专言善事，不欲先计钱财。

　　又云：旦下床勿叱吐呼，勿恶言。

　　又云：旦勿嗟叹。

　　又云：凡清旦恒言善事，闻恶事即向所来方三唾之，吉。

　　又云：日初入后勿言语读诵，必有读诵，宁待平旦。

　　又云：寝不得语。（言五脏如钟磬，不悬不可出声。）

　　又云：夜梦不可说之，旦以水向东方 之，咒曰：恶梦着！草木好梦成宝玉，即无咎。

　　又云：梦之善恶，勿说之。

　　《养生志》云：旦起勿言奈何，亦勿歌啸，名曰请福吉。

　　又云：眠讫，勿大语，损气少气力。

　　又云：眠时不得歌咏，歌咏不详事起。

　　《枕中方》云：夫学道者，每事欲密，勿泄一言，一言辄减一算，一算三日也。

　　卷第二十七

　　服用第九

　　《太素经》云：歧伯曰：衣服旦欲适寒温，寒无凄凄，暑无出汁。

　　《养生要集》云：青牛道士曰：春天天气虽阳暖，勿薄衣也。常令身辄辄微汗乃快耳。

　　《千金方》云：衣服器械，勿用珠玉金宝增长过失。

　　又云：春天不可薄衣，令人得伤寒霍乱，不消食，头痛。

　　又云：春冰未泮，衣欲下浓上薄，养阳收阴，继世长生。

　　又云：湿衣及汗衣皆不可久着，令人发疮及风瘙。大汗能易衣佳，不易者，急粉身，不尔令人小便不利。

　　又云：旦起衣有光者，当户三振之，咒云：殃去，殃去，吉。

　　《养生志》云：旦起着衣，反者更正，着，吉。

　　又云：旦起衣带抱人，或结三振云：殃去，殃去吉。

　　又云：高枕远唾损寿。

　　《本草食禁杂法》云：勿向北冠带，大凶。

　　卷第二十七

　　居处第十

　　《养生要集》云：河图帝视萌日，违天地者，凶。顺天时者吉。春夏乐山高处，秋冬居卑深藏，吉。利多福老寿。无穷。

　　《千金方》云：凡居处不得绮美华丽，令人贪婪（力男反，贪也，）无厌损志，但令雅素净洁，免风雨暑湿为佳。

　　又云：凡人居止之室必须周密，勿令有细 ，致有风气得入，久而不觉，使人中风。

　　又云：觉室有风，勿强忍久坐，必须起行避之。

　　又云：凡墙北勿安床，勿面向坐久思，不祥，起。

　　又云：上床先脱左足。

　　又云：凡在家及行猝逢大飘风、豪雨、大雾者，此皆是诸龙鬼神行动经过所致。宜入室闭户烧香静坐，安心以避，待过后乃出，不尔损人，或当时虽未有，若于后不佳。

　　又云：家中有经像者，欲行来先拜之，然后拜尊长。

　　又云：凡遇（过）神庙，慎勿辄入，入必恭敬，不得举目恣意顾瞻，当如对严君焉，乃享其福耳。

　　《延寿赤书》云：南岳夫人云：卧床务高，高则地气不及，鬼吹不干。鬼气侵人，常依地面向上。（床高三尺六寸，而鬼气不能及也。）

　　卷第二十七

　　杂禁第十一

　　《养生要集》云：《神仙图》云：禁无施精，命夭；禁无大食，百脉闭；禁无大息精漏泄；禁无久立神绻极；禁无大温，消髓骨；禁无大饮，膀胱急；禁无久卧，精气厌；禁无大寒，伤肌肉；禁无久视，令目 ；禁无久语，舌枯竭；禁无久坐，令气逆；禁无热食，伤五气；禁无咳唾，失肥汁；禁无恚怒，神不乐；禁无多眠，神放逸；禁无寒食，生病结；禁无出涕，令涩溃；禁无大喜，神越出；禁无远视，劳神气；禁无久听，聪明闭；禁无食生，害肠胃；禁无嗷呼，惊魂魄；禁无远行，劳筋骨；禁无久念，志恍惚；禁无酒醉，伤生气；禁无哭泣，神悲感；禁无五味，伤肠胃；禁无久骑，伤经络。二十八禁，天道之忌，不避此忌，行道无益。

　　又云：《中经》云：射猎鱼捕敷喜而大唤者，绝脏气，或有即恶者，复令当时未觉，一年二年后发病，良医所不治。

　　《抱朴子》云：才所不逮，而困思之，伤也。力所不胜，而强举之，伤也。深忧重恚，伤也。悲哀憔悴，伤也。喜乐过差，伤也。吸吸所欲，伤也。戚戚所患，伤也。久谈言笑，伤也。寝息失时，伤也。挽弓引弩，伤也。沉醉呕吐，伤也。饱食即卧，伤也。跳走喘乏，伤也。唤呼哭泣，伤也。阴阳不交，伤也。积阳至尽早已，尽早已非道也。是以养生之方，唾不延远，行不疾步，耳不极听，目不久视，坐不至疲，卧不及疲，先寒而衣，先热而解，不欲极饥而食，食不可过饱，不欲极渴而饮，饮不可过多。凡食过则结积聚，饮过则成痰癖也。不欲甚劳，不欲甚逸，不欲流汗，不欲多唾，不欲奔车走马，不欲极目远望，不欲多啖生冷，不欲饮酒当风，不欲数数沐浴，不欲广志远愿，不欲规造异巧。冬不欲欲极温，夏不欲穷凉，不欲露卧星下，不欲眠中见扇，大寒大热、大风、大雾，皆不欲冒之。

　　又云：或云：敢问欲修长生之道，何所禁忌。抱朴子曰：禁忌之至急者，不伤不损而已。

　　按：《易内戒》及《赤松子经》及《河图纪命符》皆云：天地有司过之神，随人所犯轻重以夺其算。诸应夺算有数百事，不可具论。若乃憎善好杀，口是心非，背向异辞，及（反）戾真正，虐害其下，欺内其上，叛其所事，受恩不感，弄法受赂，纵曲枉直，废公为私，刑加无辜，破人之家，收人之宝，害人身，取人之位，侵克贤者，诛降戮服，谤讷仙圣，伤残道士，弹射飞鸟，刳胎破卵，春夏獠猎腊，骂詈神灵，教人为恶，蔽人之善，减人自益，危人自安，佻（音条）人之功，坏人佳事，夺人所爱，离人崩肉，辱人求胜，取人长钱，决水放火，以行害人，迫胁 弱，以恶易好，强取强求，虏掠致富，不公不平，淫 倾邪，凌劣暴寡，拾遗取侈，欺殆诳诈，好说人私。持人长短，招天援地，祝祖求直，假借不还，换贷不偿，求欲无已，憎距忠信，不顺上命，不敬所师，笑人作佳，败人果稼，损人器物，以穷人用，以不清洁饮食他人，轻称小斗狭 短度，以伪杂真，采取奸利，诱人取物，越井跨灶，晦歌朔哭。此一句辄是一罪，随事轻重司命夺其算纪，算纪尽则人死，若算纪未尽而不自死，殃及子孙也。

