<!-- { "loadSidebar": true } -->
　　又云：王母无夫，好与童男交，是以不可为世教。何必王母然哉。

　　又云：与男交，当安心定意，有如男子之未成。须气至乃小收，情志与之相应，皆勿振摇踊跃，使阴精先竭也。阴精先竭，其处空虚，以受风寒之疾。或闻男子与他人交接，嫉妒烦闷，阴气鼓动，坐起 恚，精液独出，憔悴暴老，皆此也，将宜抑慎之。

　　又云：若知养阴之道，使二气和合，则化为男子。若不为子，转成津液，流入百脉，以阳养阴，百病消除，颜色悦泽，肌好，延年不老，常如少童。审得其道，常与男子交，可以绝谷，九日而不知饥也。有病与鬼交者，尚可不食而消瘦，况与人交乎？

　　卷第二十八

　　和志第四

　　《洞玄子》云：夫天左转而地右回，春夏谢而秋冬袭，男唱而女和，上为而下从，此物事之常理也。若男摇而女（不）应，女动而男不从，非直损于男子，亦乃害于女人，此由阴阳行很，上下了戾矣。以此合会，彼此不利，故必须男左转而女右回，男下冲女上接，以此合会，乃谓天平地成矣。凡深浅迟速、捌捩东西，理非一途，盖有万绪。若缓冲似鲫鱼之弄钩，若急蹙如群鸟之遇风，进退牵引，上下随迎，左右往还，出入疏蜜，此乃相持成务，临事制宜，不可胶柱宫商，以取当时之用。

　　又云：凡初交会之时，男坐女左，女坐男右，乃男箕坐，抱女于怀中，于是勒纤腰，抚玉体，申 婉，叙绸缪。同心同意，乍抱乍勒，二形相搏，两口相 。男含女下唇，女含男上唇，一时相KT 茹其津液，或缓啮其舌，或微 其唇，或邀遣抱头，或逼命拈耳，抚上拍下， 东KT 西，千娇既申，百虑竟解。乃令女左手抱男玉茎，男以右手抚女玉门，于是男感阳气则玉茎振动。其状也：哨然上耸，若孤峰之临迥汉。女感阳气，则丹穴津流，其状也：涓然下逝，若幽泉之吐深谷。此乃阴阳感激使然，非人力之所致也。热至于此，乃可交接。或男不感振，女无淫津，皆缘病发于内，疾形于外矣。

　　《玉房秘诀》云：黄帝曰：夫阴阳之道，交接奈何？素女曰：交接之道，固有形状。男以致气，女以除病。心意娱乐，气力益壮，不知道者，则侵以衰。欲知其道，在安心和志，精神宛归，不寒不暑，不饱不饥，定身正意，性必舒迟。滑纳徐动，出入欲稀，以是为节。

　　慎无敢违。女即欢喜，男则不衰。

　　又云：黄帝曰：今欲强交接，玉茎不起，面惭意着，汗如珠子，心情贪欲，强助以手，何以强之，愿闻其道。素女曰：帝之所问，众人所有。凡欲接女，固有经纪，必先和气，玉茎乃起，顺其五常，存感九部。女有五色，审所KT 扣，采其溢精，取液丁口，精气还化，填满髓脑，避七损之禁，行八益之道，无逆五常，身乃可保。正气内充，何疾不去。腑脏安宁，光泽润理，每接即起。气力百倍，敌人宾服，何惭之有。

　　《玉房指要》云：道人刘京言：凡御女之道，务欲先徐徐嬉戏，使神和意感，良久乃可交接。弱而纳之，坚强急退，退进之间，欲令疏迟，亦勿高自投掷，颠倒五脏，伤绝路脉，致生百病也。但接而勿施，能一日一夕数十交而不失精者，诸病甚愈，年寿日益。《玄女经》云：黄帝曰：交接之时，女或不悦，其质不动，其液不出，玉茎不强，小而不势，何以尔也。

　　玄女曰：阴阳者，相感而应耳。故阳不得阴则不喜，阴不得阳则不起。男欲接而女不乐，女欲接而男不欲。二心不和，精气不感，加以猝上暴下，爱乐未施，男欲求女，女欲求男，情意协议，俱有悦心，故女质振感男茎盛，男热营扣俞鼠，精液流溢，玉茎施纵，乍缓乍急，王户开翕，或实作而不劳，强敌自佚，吸精引气，灌溉朱室，今陈九事，其法备悉。伸缩俯仰，前劫屈折，帝审行之，慎莫违失。

　　卷第二十八

　　临御第五

　　《洞玄子》云：凡初交接之时，先坐而后卧，女左男右。卧定后，令女正面仰卧，展足舒臂，男伏其上，跪于股内，即以玉茎坚拖于玉门之口，森森然若偃松之当邃谷洞前。更拖碜勒，鸣口嗍舌，或上观（欢）玉面，下视金沟，抚拍肚乳之间，摩挲琼台之侧，于是男情既或，女意当迷，即以阳锋纵横攻击，或下冲玉理，或上筑金沟，击刺于辟雍之旁，憩息于琼台之右（以上外游，未内交也。）女当淫津，湛于丹穴，即以阳锋投入子宫，快泄其精，津液同流，上灌于神田，下溉于幽谷，使往来KT 击，进退揩磨，女必求死求生，乞性乞命。即以帛子干拭之，后乃以玉茎深投丹穴，至于阳台。

　　然若巨石之壅深溪，乃行九浅一深之法，于是纵柱横桃，旁牵侧拔，乍缓乍急，或深或浅，经二十一息，候气出入，女得快意也。男即疾纵急刺，碜勒高抬，候女动摇，取其缓急，即以阳锋攻其谷实，捉入于子宫，左右研磨，自不烦细细抽拔。女当津液流溢，男即须退，不可死还，必须生返。如死出，大损于男，持宜慎之。

　　《素女经》云：黄帝曰：阴阳贵有法乎？素女曰：临御女时，先令妇人放手安身，屈两脚，男人其间，衔其口，吮其舌，拊搏其玉茎，击其门户东西两旁，如是食顷徐徐纳入，玉茎肥大者纳寸半，弱小者入一寸，勿摇动之，徐出更入，除百病，勿令四旁泄出。玉茎入玉门自然生热，且急妇人身当自动摇，上与男相得，然后深之。男女百病消灭。浅刺琴弦入三寸半当闭口。刺之一二三四五六七八九回，深之至昆石旁往来，口当妇人口而吸气，行九九之道讫，乃如此。

　　卷第二十八

　　五常第六

　　《玉房秘诀》云：黄帝曰：何谓五常？素女曰：玉茎实有五常之道。深居隐处，执节自守，内怀至德，施行无行无已。夫玉茎意欲施与者，仁也；中有空者，义也。端有节者，礼也；意欲即起，不欲即止者，信也。临事低仰者，智也。是故真人因五常而节之，仁虽欲施予，精若不固，义守其空者，明当禁。使无得，多实既禁之道矣。又当施与，故礼为之节矣。

　　执诚持之，信既着矣。即当知交接之道。故能从五常，身乃寿也。

　　卷第二十八

　　五征第七

　　《玉房秘诀》云：黄帝曰：何以知女之快也。素女曰：有五征五欲，又有十动，以观其变，而知其故。

　　夫五征之候，一曰面赤，则徐徐合之；二曰乳坚鼻汗，则徐徐纳之；三曰嗌干咽唾，则徐徐摇之；四曰阴滑，则徐徐深之；五曰尻传液，徐徐引之。

　　卷第二十八

　　五欲第八

　　素女曰：五欲者，以知其应。一曰意欲得之，则屏息屏气；二曰阴欲得之，则鼻口两张；三曰精欲烦者，振掉而抱男；四曰心欲满者，则汗流湿衣裳；五曰其快欲之，甚者身直目眠。

　　卷第二十八

　　十动第九

　　素女曰：十动之效：一曰两手抱人者，欲体相薄阴相当也；二曰伸云其两髀者，切磨其上方也；三曰张腹者，欲其浅也；四曰尻动者，快善也；五曰举两脚拘人者，欲其深也；六曰交其两股者，内痒淫淫也；七曰侧摇者，欲深切左右也；八曰举身迫人，淫乐甚也。九曰身布纵者，肢体快也；十曰阴液滑者，精已泄也。见其效，以知女之快也。

　　卷第二十八

　　四至第十

　　《玄女经》云：黄帝曰：意贪交接而茎不起，可以强用不？玄女曰：不可矣。夫欲交接之道，男洼四至，乃可致女九气。黄帝曰：何谓四至？玄女曰：玉茎不怒，和气不至；怒而不大，肌气不至；大而不坚，骨气不至；坚而不热，神气不至。故怒者精之明，大者精之关，坚者精之户，热者精之门。四气至而节之以道，开机不妄开，精不泄矣。

　　卷第二十八

　　九气第十一

　　《玄女经》云：黄帝曰：善矣！女之九气，何以知之？玄女曰：伺其九气以知之。女人大息而咽唾者，肺气来至；鸣而吮人者，心气来至；抱而持人者，脾气来至；阴门滑泽者，肾气来至；殷勤咋人者，骨气来至；足拘人者，筋气来至。抚弄玉茎者，血气来至；持弄男乳者，肉气来至。久与交接，弄其实以感其意，九气皆至。有不至者，则容伤。故不至可行其数以治。（今检：诸本无一气。）

　　卷第二十八

　　九法第十二

　　《玄（素）女经》云：黄帝曰：所说九法，未闻其法，愿为陈之，以开其意，藏之石室，行其法式。

　　玄女曰：九法，第一曰龙翻。令女正偃卧向上，男伏其上，股隐于床，女举其阴以受玉茎，刺其谷实，又攻其上，疏缓动摇，八浅二深，死往生返，热壮且强，女则烦悦，其乐如倡，致自闭固，百病消亡。

　　第二曰虎步。令女俯俯，尻仰首伏，男跪其后，抱其腹，乃纳玉茎，刺其中极，务令深密。进退相薄，行五八之数。其度自得，女阴闭张，精液外溢，毕而休息，百病不发，男益盛。

　　第三曰猿搏。令女偃卧，男担其股，膝还过胸，尻背俱举，乃纳玉茎，刺其臭鼠，女烦动摇，精液如雨，男深按之，极壮且怒，女快乃止，百病自愈。

　　第四曰蝉附。令女伏卧，直伸其躯，男伏其后，深纳玉茎，小举其尻，以扣其赤珠，行六九之数，女烦精流，阴里动急，外为开舒，女快乃止，七伤自除。

　　第五曰龟腾。令女正卧，屈其两漆，男乃推之，其足至乳，深纳玉茎，刺婴女，深浅以度，令中其实，女则感悦，躯自摇举，精液流溢，乃深极纳，女快乃止。行之勿失精，力百倍。

　　第六曰凤翔。令女正卧，自举其脚，男跪其股间，两手授席，深纳玉茎，刺其昆石，坚热内牵。令女动作，行三八之数，尻急相搏，女阴开舒，自吐精液，女快乃止，百病消。

　　第七曰兔吮毫。男正反卧，直伸脚，女跨其上，膝在外边，女背头向足，据席俯头，乃纳玉茎，刺其琴弦，女快，精液流出如泉，欣喜和乐，动其神形，女快乃止，百病不生。

　　第八曰鱼接鳞。男正偃卧，女跨其上，两股向前，安徐纳之，微入便止，才授勿深，如儿含乳，使女独摇，务令迟久，女快男退，治诸结聚。

　　第九曰鹤交颈。男正箕坐，女跨其股，手抱男颈，纳玉茎，刺麦齿，务中其实。男抱女尻，助其摇举，女自感快，精液流溢，女快乃止，七伤自愈。

　　卷第二十八

　　三十法第十三

　　《洞玄子》云：考核交接之势，更不出于三十法。其间有屈伸俯仰，出入浅深，大大是同，小小有异，可谓哲囊都尽，采摭无遗，余遂像其势而录其名，假其形而建其号，知音君子，穷其志之妙矣。

　　一、叙绸缪。

　　二、申缱绻（不离散也）。

　　三、曝鳃鱼。

　　四、骐麟角。

