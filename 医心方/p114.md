<!-- { "loadSidebar": true } -->
　　（以上四势之外，游戏势皆是一等也。）

　　五、蚕缠绵。

　　（女仰卧，两手向上抱男顿，以两脚交于男背上，男以两手抱女项，跪女股间，即纳玉茎。）

　　六、龙宛转。

　　（女仰卧，屈两脚，男跪女股内，以左手推女两脚向前，令过于乳，右手把玉茎纳玉门中。）

　　七、鱼比目。

　　（男女俱卧，女以一脚置男上，面相向， 口嗍舌，男展两脚，以手担女上脚，进玉茎。）

　　八、燕同心。

　　（令女仰卧，展其足，男骑女，伏肚上，以两手抱女颈。女两手抱男腰，以玉茎纳于丹穴中。）

　　九、翡翠交。

　　（令女仰卧拳足，男胡跪，开着脚，坐女股中，以两手抱女腰，进玉茎于琴弦中。）

　　十、鸳鸯合。

　　（令女侧卧，举两脚安男股上，男于女背后骑女下脚之上，竖一膝置女上股，纳玉茎。）

　　十一、翻空蝶。

　　（男仰卧，展两足，女坐男上正面，两脚据床，乃以手助为力，进阳锋于玉门之中。）

　　十二、背飞凫。

　　（男仰卧，展两足，女背面坐于男上，女足据床，低头抱男玉茎，纳于丹穴中。）

　　十三、偃盖松。

　　（令女交脚向上，男以两手抱女腰，女两手抱男项，纳玉茎于玉门中。）

　　十四、临坛竹。

　　（男女俱相向立，呜口相抱于丹穴，以阳锋深投于丹穴，没至阳台中。）

　　十五、鸾双舞。

　　（男女一仰一覆，仰者举脚，覆者骑上，两阴相向，男箕坐，看玉物攻击上下。）

　　十六、凤将雏。

　　（妇人肥大，用一小男共交接，大俊也。）

　　十七、海鸥翔。

　　（男临床边，擎女脚以令举，男以玉茎入于子宫之中。）

　　十八、野马跃。

　　（令女仰卧，男擎女两脚，登左右肩上，深纳玉茎于玉门之中。）

　　十九、骥骋足。

　　（令女仰卧，男蹲，左手捧女项，右手擎女脚，即以玉茎纳入于子宫中。）

　　二十、马摇蹄。

　　（令女仰卧，男擎女一脚置于肩上，一脚自攀之，深纳玉茎，入于丹穴中，大兴哉。）

　　二十一、白虎腾。

　　（令人伏面跪膝，男跪女后，两手抱女腰，纳玉茎于子宫中。）

　　二十二、玄蝉附。

　　（令女伏卧而展足，男居股内，屈其足，两手抱女项，从后纳玉茎入玉门中。）

　　二十三、山羊对树。

　　（男箕坐，令女背面坐男上，女自低头视纳玉茎，男急抱女腰碜勒也。）

　　二十四、 鸡临场。

　　（男胡蹲床上坐，令一小女当抱玉茎，纳女玉门。一女于后牵女裙衿，令其足快，大兴哉。）

　　二十五、丹穴凤游。

　　（令女仰卧，以两手自举其脚，男跪女后，以两手据床，以纳玉茎于丹穴，甚俊。）

　　二十六、玄溟鹏翥。

　　（令女仰卧，男取女两脚置左右膊上，以手向下抱女腰，以纳玉茎。）

　　二十七、吟猿抱树。

　　（男箕坐，女骑男髀上，以两手抱男，男以一手扶女尻，纳玉茎，一手据床。）

　　二十八、猫鼠同穴。

　　（男仰卧，以展足，女伏男上，深纳玉茎；又男伏女背上，以将玉茎，攻击于玉门中。）

　　二十九、三春驴。

　　（女两手两脚俱据床，男立其后，以两手抱女腰，即纳玉茎于玉门中。甚大俊也。）

　　三十、秋猫。

　　（男女相背，以两手两脚俱据床，两尻相拄，男即低头，以一手推玉物，纳玉门之中。）

　　卷第二十八

　　九状第十四

　　洞玄子云：凡玉茎，或左击右击，若猛将之破阵，（其状一也；）或缘上蓦下，若野马之跳涧，（其状二也；）或出或没，若波之群鸥，（其状三也；）或深筑浅桃，若鸦臼之雀喙，（其状四也；）或深冲浅刺，若大石之投海，（其状五也；）或缓耸迟推，若冻蛇之入窟，（其状六也；）或疾纵急刺，若惊鼠之透穴，（其状七也；）或抬头扬足，若苍鹰之揄校兔，（其状八也；）或抬上顿下，若大帆之遇狂风，（其状九也。）

　　卷第二十八

　　六势第十五

　　洞玄子云：凡交接，或下捺玉茎往来据其玉理，其热若割蚌而取明珠，（其状一也；）或下抬玉理，上冲金沟，其势若割石而寻美玉，（其势二也；）或以阳锋冲筑琼台，其势若铁杵之投药臼，（其势三也；）或以玉茎出入，攻击左右辟雍，其势若五锤之锻铁，（其势四也；）

　　或以阳锋来往，磨耕神田，幽谷之间，其势若农夫之垦秋壤，（其势五也；）或以玄圃、天庭两相磨搏，其势若两崩岩之相钦，（其势六也。）

　　卷第二十八

　　八益第十六

　　《玉房秘诀》云：素女曰：阴阳有七损八益。一益曰固精。令女侧卧张股，男侧卧其中，行二九数，数猝止，令男固精。又治女子漏血，日再行，十五日愈。

　　二益曰安气。令女正卧高枕，伸张两髀，男跪其股间刺之，行三九数，数毕止，令人气和。又治女门寒，日三行，二十日愈。

　　三益曰利脏。令女人侧卧，屈其两股，男横卧却刺之，行四九数，数毕止，令人气和。

　　又治女门寒，日四行，二十日愈。

　　四益曰强骨。令女人侧卧，屈左膝，伸其右髀，男伏刺之，行五九数，数毕止，令人关节调和。又治女门闭血，日五行，十日愈。

　　五益曰调脉。令女侧卧，屈其右膝，申其左髀，男据地刺之，行六九数，毕止，令人脉通利。又治女门辟，日六行，二十日愈。

　　六益曰蓄血。男正偃卧，令女戴尻，跪其上，极纳之，令女行七九数，数毕止。令人力强。又治女子月经不利，日七行，十日愈。

　　七益曰益液。令女人正伏举后，男上往，行八九数，数毕止。令人骨填。

　　八益曰道体。令女正卧，屈其髀，足迫尻下，男以髀胁刺之，以行九九数。数毕止，令人骨实。又治女阴臭，日九行，九日愈。

　　卷第二十八

　　七损第十七

　　《玉房秘诀》云：素女曰：一损谓绝气；绝气者，心意不欲而强用之，则汗泄气少，令心热目冥冥。治之法，令女正卧，男担其两股深按之，令女自摇，女精出止，男勿得快。日九行，十日愈。

　　二损谓溢精。溢精者，心意贪爱、阴阳末和而用之，精中道溢。又醉而交接，喘息气乱，则伤肺，令人咳逆上气，消渴喜怒，或悲惨惨，口干身热而难久立。治之法，令女人正卧，屈其两膝侠男，男浅刺纳玉茎寸半，令女子自摇，女精出止，男勿得快。日九行，十日愈。

　　三损谓夺脉。夺脉者，阴不坚而强用之，中道强泻，精气竭。及饱食讫交接，伤脾，令人食不化，阴痿无精。治之法，令女人正卧，以脚钩男子尻，男则据席纳之，令女自摇，女精出止，男勿快。日九行，十日愈。

　　四损谓气泄。气泄者，劳倦汗出，未干而交接，令人腹热，唇焦。治之法，令男子正伸卧，女跨其上向足，女据席，浅纳茎，令女自摇，精出止，男子勿快。日九行，十日愈。

　　五损谓机关厥伤。机关厥伤者，适新大小便，身体未定而强用之，则伤肝。及猝暴交会，迟疾不理不理。劳疲筋骨，令人目茫茫，痈疽并发，众脉槁绝，久生偏枯，阴痿不起。治之法，令男子正卧，女跨其股，踞前向，徐徐按纳之，勿令女人自摇。女精出，男勿快。日九行，十日愈。

　　六损谓百闭。百闭者，淫佚于女，自用不节，数交失度，竭其精气，用力强泻，精尽不出，百病并生，消渴，目冥冥。治之法，令男正卧，女跨其上，前伏据席，令女纳玉茎自摇，精出止，男勿快。日九行，十日愈。

　　七损谓血竭。血竭者，力作疾行，劳因汗出，因以交合，俱已之时，偃卧推深没本暴急，剧病因发，连施不止，血枯气竭，令人皮虚肤急，茎痛囊湿，精变为血。治之法，令女正卧，高枕其尻，伸张两股，男跪其间深刺，令女自摇，精出止，男勿快。日九行之，十日愈。

　　卷第二十八

　　还精第十八

　　《玉房秘诀》云：采女问曰：交接以泻精为乐，今闭而不泻，将何以为乐乎？彭祖答曰：夫精出则身体怠倦，耳苦嘈嘈，目苦欲眠，喉咽干枯，骨节懈堕，虽复暂快，终于不乐也。

　　若乃动不泻，气力有余，身体能便，耳目聪明，虽自抑静，意爱更重，恒若不足，何以不乐耶。

　　又云：黄帝曰：愿闻动而不施，其效何如？素女曰：一动不泻，则气力强；再动不泻，耳目聪明；三动不泻，众病消亡；四动不泻，五神咸安；五动不泻，血脉充长；六动不泻，腰背坚强；七动不泻，尻股益力；八动不泻，身体生光；九动不泻，寿命未失；十动不泻，通于神明。

　　《玉房指要》云：能一日数十交而不失精者，诸病皆愈，年寿日益，又数数易女，则益多，一夕易十人以上尤佳。

　　又云：《仙经》曰：还精补脑之道，交接精大动欲出者，急以左手中央两指却抑阴囊后大孔前，壮事抑之，长吐气，并喙齿数十过，勿闭气也。便施其精，精亦不得出，但从玉茎复还上，入脑中也。此法仙人吕相授，皆饮血为盟，不得妄传，身受其殃。

　　又云：若欲御女取益而精大动者，疾仰头张目，左右上下视，缩下部，闭气，精自止。

　　勿妄传。人能一月再施、一岁二十四施，皆得寿一二百岁，有颜色无病 。

　　《千金方》云：昔贞观初，有一野老可七十余，诣余曰：近数十日来，阳道益盛，思与家姥昼夜春事皆成，未知垂老有此，为益为恶耶？余答之曰：是大不祥也。子独不闻膏火乎？夫膏火之将竭也，必先暗而后明，明止即灭也，今足下年迫桑榆，久当用精，兹忽春情猛发，岂非反常耶。窃为足下忧之。子（其）勉欤，后四旬发病而猝。此其不慎之效也。所以善摄生者，凡觉阳道盛，必谨而抑之，不可纵心竭意以自贼也。若一度制得不泄，则是一度大增油。若不能制得，纵情施泻，则是膏火将灭，更去其油，不可不深以自防也。

　　卷第二十八

　　施泻第十九

　　《玉房秘诀》云：黄帝问素女曰：道要不欲失精，宜爱液者也。即欲求子，何可得泻？素女曰：人有强弱，年有老壮，各随其气力，不欲强快，强快即有所损。故男年十五，盛者可一日再泻，瘦者可一日一泻；年二十岁者，日再施，羸者可一日一施；年三十，盛者可一日一施，劣者二日一施；三十，盛者三日一施，虚者四日一施；五十，盛者可五日一施，虚者可十日一施；六十，盛者十日一施，虚者二十日一施；七十，盛者可三十日一施，虚者不泻。

