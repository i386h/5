<!-- { "loadSidebar": true } -->
　　凡五物捣末、下筛，治合后食，以酒服方寸匕，日三华，浮合此药未及服病殁故浮有奴字益多，年七十五病，腰屈发白，横行伛偻，外家怜之，以药与益多服。廿日腰申白发更黑，颜色滑泽状若卅时。外家有婢字，番息谨善二人，益多以为妻生男女四人。

　　益多出饮酒醉归趣取。谨善善善在外家傍卧，益多追得谨善与交通。外家觉偷闻多气力壮动，又微异于他男子，外家年五十，房内更开而懈怠，不识人，不能自 断女，情为生。二人益多与外家番息。等三人合阴阳无极时，外家识耻与奴通即煞，益多折胜视中有黄髓，更死满是以知此方有验。陛下御用膏髓随而满，君宜良方以外家死罪顿首再拜以闻。

　　《极要方》云：疗丈夫欲健，房室百倍胜常，多精益气起阴阳，得热而大方。

　　蛇床子二分 菟丝子二分 巴戟天皮二分 肉苁蓉二分 远志一分（去心）五味子一分防风一分以上为散酒服半钱许二十日益精气。

　　葛氏方治男阴痿女阴 无复人道方。

　　肉苁蓉 蛇床子 远志 续断 菟丝子（各一两）

　　捣末酒服方寸匕日三又云若平常自强就接便弱方蛇床子 菟丝子 末酒服方寸匕日三。

　　耆婆方云治阴痿方枸杞 菖蒲 菟丝子（各一分）合下筛以方寸匕服，日三坚强如铁杵又方，早旦空腹温酒内好苏饮之。

　　又方，单末蛇床子酒服之。

　　苏敬本草注云阴痿薯蓣日干捣筛为粉食之新罗法师流观秘密要术方云：大唐国沧州景城县法林寺法师惠忠传曰：法藏验记曰：如来为利门，门门HT 不传。回无有世间利王王，西天竺国之时，东婆台人名阿苏，高尺有二寸，乘风飞来献十二大愿，三秀秘密要术方。王龚视储旨药师，如来教喻储也。王好时治术乃得验，历数之外，更美广运，封十六大国御百万妃。妃各为芳饧悦，一适胜莫两心。奸魏乎德荡荡乎仁千金莫传。新罗法师秘密方云：八月中旬取露蜂房，置平物，迫一宿，宿后取内生绢袋，悬竿阴干十旬。限后为妙，药夫望覆合时，割取钱六枚许内清埴瓮煎过。黑灰成白灰，即半分内温酒吞半分，内温酒吞半分，内乎以唾泥和涂。髁自本迄末涂了俄干，干了覆合，任心服累四旬，渐腴肥验终。十旬调体了，迄终身无损有益。福德复万倍气力七倍所求皆得无病，长命盛夏招冷，隆冬追温，防邪气不遭殃。所谓增益之积，髁纵广各百八十铢，强如铁锤，长大三寸，屎自成香缩之器。男女神静心敏，耳聪目明，口鼻气香，若求强者内温酒，常吞求长者涂末求，大者，涂周服中禁忌。（大哀 大悦 大惊 大恐 大 污本洪流 范高五辛 董冷 生菜 醉酒）

　　今案既有强阴之方，豫可储萎顿之术。

　　《葛氏方》云：欲令阴痿弱方。

　　取水银鹿茸巴豆杂捣末和调，以真麋脂和，敷茎及囊帛苞之，若脂强以小麻油杂，煎此不异阉人又方灸三阴交穴使阳道衰弱（今案此穴在内踝上八寸）

　　《苏敬本草注》云：鹿脂不可近丈夫阴。

　　《陶景本草注》云：芰实被霜之后食之令阴不强。

　　卷第二十八

　　玉茎小第二十七

　　《玉房指要》云：治男子令阴长大方。

　　柏子仁五分 白蔹四分 白术七分 桂心三分 附子一分上五物为散，食后服方寸匕，日至十日廿日长大。

　　《玉房秘诀》云：欲令男子阴大方。

　　蜀椒 细辛 肉苁蓉 凡三味，分等冶下筛，以内独瞻中，悬所居屋上卅日以磨阴长一寸。

　　洞玄子云长阴方肉苁蓉三分 海藻二分 上捣筛为末，以和正月白犬肝汁涂阴上，三度平旦新汲水洗却即长

　　卷第二十八

　　玉门大第二十八

　　《玉房指要》云：令女玉门小方硫黄四分 远志二分 为散绢囊盛，着玉门中即急。又方硫黄三分，蒲华二分，为散，三指撮着一洞玄子云：疗妇人阴宽冷急小，交接而快方。

　　石硫黄二分 青木香二分 山茱萸二分 蛇床子二分上四味，捣筛为末，临交接，内玉门中，少许不得过多恐最孔合。

　　又方，取石榴黄末，三指撮内一升，汤中以洗阴，急如十二三女。

　　《录验方》云：令妇人阴急小热方。

　　青木香二分 山茱萸四分凡二物为散，和唾如小豆，内玉门中神验。

　　卷第二十八

　　少女痛第二十九

　　《集验方》云：治童女始交接，阳道违理，及为他物所伤，血流不止方。

　　烧乱发并青布末，为粉粉之立愈。

　　又方以麻油涂之。

　　又方取釜底黑断葫磨以涂之。

　　《千金方》云：治小户嫁痛方。

　　乌贼鱼骨二枚烧为屑，酒服方寸匕日三。

　　又方牛膝五两以酒三升煮至沸去滓分三服。

　　《玉房秘诀》云：治妇人初交伤痛积日不歇方：甘草（二分） 芍药（二分） 生姜（三分） 桂（十分）

　　水三升，煮三沸，一服。

　　卷第二十八

　　长妇伤第三十

　　《玉房秘诀》云：女人伤于夫，阴阳过患，阴肿疼痛方：桑根白皮（切，半升） 干姜（一两） 桂心（一两） 枣（二十枚）

　　以酒一斗，煮三沸，服一升，勿令汗出当风。亦可用水煮。

　　《集验方》云：治女子伤于丈夫，四体沉重，虚（吸）头痛方：生地黄（八两） 芍药（五两） 香豉（一升） 葱白（切，一升） 生姜（四两） 甘草（二两，炙）

　　各切，以水七升，煮取三升，分三服。不瘥重作。

　　《千金方》治合阴阳辄痛不可忍方：黄连（六分） 牛膝（四分） 甘草（四分）

　　上三味，水四升，煮取二升，洗之，日四。

　　《刘涓子方》云：女人交接辄血出方：桂心（二分） 伏龙胆（三分）

　　二味，酒服方寸匕，日三。

　　卷第二十九

　　调食第一

　　《黄帝养身经》云：食不饥乏、先衣不寒之前，其半日不食者，则肠胃虚，谷气衰；一日不食者，则肠胃虚劳，谷气少；二日不食者，则肠胃虚弱，精气不足 ；三日不食者，则肠胃虚燥，心悸气紊，耳鸣；四日不食者，则肠胃虚燥，津液竭，六腑枯；五日不食者，则肠胃大虚，三焦燥五脏枯；六日不食者，则肠胃虚变，内外变乱，意魂疾；七日不食者，则肠胃大虚竭，谷神去，眸子定然而命终矣。

　　陈延之《短剧方》云：食饮养小至长，甚难逆忤致变甚逆，岂可不慎。

　　《养生要集》云：频川陈纪万云：百病横生，年命横夭，多由饮食。饮食之患，过于声色；声色可绝之俞年，饮食不可废。一日当时可益，亦交为患，亦切美物，非一滋味百品，或气势相伐，触其禁忌成瘀毒，缓者积而成 ，急者交患暴至，饮酒啖枣，令人昏闷，此其验也。

　　又云：已劳勿食，已食勿动，已汗勿饮，已汗勿食，已怒勿食，已食勿怒，已悲勿食，已食勿悲。

　　又云：青牛道士言：食不欲过饱，故道士先饥而食也。饮不欲过多，故道士先渴而饮也。

　　食已毕，起行数百步中益人多也。暮食毕，步行五里乃卧，便无百病。

　　又云：青牛道士云：食恒将热，宜人易消，胜于习冷也。

　　又云：郜仲堪曰：坚细物多燥涩。若不能不啖，当吐去滓，万不一消生积聚；柔脆物无贞，常啖令人骨髓不充实。

　　又云：鱼、肉诸冷之物多损人，断之为善，不能不食，务节之。

　　又云：《神仙图》曰：禁无大食，百脉闭，禁无大饮，膀胱急；禁无热食，伤五气；禁无寒食，生病结；禁无食生，害肠胃；禁无酒醉，伤生气。

　　孙思邈《千金方》云：食欲少而数，不欲顿多难消也。常欲令如饱中饥，饥中饥。

　　又云：当熟嚼食，使米脂入肠，勿使酒脂入肠。

　　又云：人食毕，当行步踌躇，有所修为为快也。

　　又云：食毕当行，行毕使人以粉摩肠上数百过，易消，大益人。

　　又云：食讫，以手摩面，令津液消调。

　　又云：厨膳勿脯肉丰盈，恒令俭约，饮食勿多食肉，生百病。少食肉，多食饭及菹菜，每食不用重肉。

　　又云：多食酸，皮槁而毛夭；多食苦，则筋急爪枯；多食甘，则骨痛而发落；多食辛，则肉胝而唇骞；多食咸，则脉凝而变化。此以五味所伤也。（今按：《太素》杨上善云：多食咸，则脉凝泣而变色；多食苦，则皮槁而毛夭；多食辛，则筋急之而爪枯；多食酸，则肉KT肥而唇 ；多食甘，则骨痛而发落。）

　　又云：食上不得诸，诸而食者，常患胸背疼痛。

　　又云：食不得语，每欲食，先须送入肠也。

　　又云：食竟仰卧成气痞，作头风。

　　又云：凡人常须日在己前食讫，则不须饮酒，终身不干呕。

　　又云：日入后不用食，鬼魁游其上。

　　又云：夏热，常饮食暖饮；冬，长食细米稠粥。

　　《抱朴子》云：五味入口，不欲偏多。故酸多则伤脾，苦多则伤肺，辛多则伤肝，咸多伤心，甘多则伤肾。此五气自然之理也。

　　又云：不欲极饥而食，食不可过饱；不欲极渴而饮，饮不可过多。

　　凡食过则结聚，饮过则成痰 也。

　　《马琬食经》云：凡食，欲得安神静气，呼吸迟缓，不用吞咽迅速，咀嚼不精，皆成百病。

　　《延寿赤书》云：九华安妃曰：临食勿言配牵。（《曲礼》云：临食不欢，良有以焉。）

　　又云：勿露食，来众邪也。（露食谓特造失覆之谓也。）

　　《养生志》云：食冷勿令齿疼，冷则伤肠，食热灼加唇，热则伤骨。

　　又云：食热食，汗出荡风，发头病，发堕落，令人目涩饶睡。

　　又云：凡饮食无故变色，不可食，杀人。

　　又云：诸食热食讫，枕毛卧，久成头风，令人目涩。

　　《食经》云：凡饮食衣服，亦欲适寒温。寒无凄沧，暑无出汗。食饮者，热毋灼之，寒无沧之。

　　又云：凡饮食调和，无本气息者，有毒饮食，上有蜂 并有仓蝇者有毒。

　　《膳夫经》云：凡临食不用大喜大怒，皆变成百病。

　　《七卷食经》云：非来哭讫，即勿用食，反成气满病。

　　《服气导引抄》云：凡食时恒向本命及王气。

　　又云：临食勿道死，事勿露食。

　　《朱思简食经》云：经宿羹 ，不可更温食之，害人。

　　崔禹锡云：人汗入食中者，不可食，发恶疮，其女人尤甚。宜早服鸡舌香饮，即瘥。

　　卷第二十九

　　四时宜食第二

　　《崔禹锡食经》云：春七十二日宜食酸咸味，夏七十二日宜食甘苦味，秋七十二日宜食辛咸味，冬七十二日宜食咸酸味。四季十八日宜食辛苦甘味。

