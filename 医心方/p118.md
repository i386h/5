<!-- { "loadSidebar": true } -->
　　上，相生之味，其能生长化成。

　　《千金方》云：春七十二日，省酸增甘以养脾气；夏七十二日，省苦增辛以养肺气；秋七十二日，省辛增酸以养肝气；冬七十二日，省咸增苦以养心气。四季十八日，省甘增咸以养肾气。

　　卷第二十九

　　四时食禁第三

　　《崔禹锡食经》云：春七十二日，禁辛味，黍、鸡、桃、葱是也；夏七十二日，禁咸味，大豆、猪、栗、藿是也；秋七十二日，禁酸味，麻子、李、菲是也；冬七十二日，禁苦味，麦、羊、杏、薤是也；四季十八日土王，禁酸咸味，麻、大豆、猪、犬、李、栗、藿是也。

　　上，食禁可慎。相贼之味，其伤生气，故不成王相也。

　　《膳夫经》云：春勿食肝，须增咸苦，禁食脾肺及辛甘。

　　夏勿食心，须增酸甘，得食肝脾，禁食肾肺及苦辛。

　　秋勿食肺，须增甘咸，得食脾肾，禁食肝心及苦酸。

　　冬勿食肾，须增辛酸，禁食心脾及甘苦。

　　四季勿食脾，须增苦辛，得食心肺，禁肝肾酸咸。

　　《养生要集》云：高本王KT 升和日夏至迄秋分，节食肥腻饼 之属，此物与酒水瓜果相妨，当时不必皆病，入秋 变阳消阴息，气 至，辄多诸暴猝病疠。由于此涉夏取冷大过，饮食不节故也。而或人以病至之日便谓是受病之始，不知其由来者渐也。

　　又云：南阳张衡平子云：冬至阳气归内，腹中热，物入胃易消化；夏至阴气潜内，腹中冷，物入胃难消化。距四时不欲食迎节之物，所谓不时伤性损年也。

　　卷第二十九

　　月食禁第四

　　《本草食禁》云：正月，一切肉不食者（吉）。

　　《养生要集》云：正月勿食鼠残食，立作鼠 ，发出于头顶。或毒入腹脾，下血不止；或口中生疮，如月蚀，如豆许。

　　又云：不食生葱，发宿病。

　　又云：二月行久，远行途中勿饮阴地流泉水。复发疟久，喜作噎，损脾，令人咳嗽少气，不能息。

　　《本草食禁》云：二月寅日食，不吉。

　　又云：二月九日食鱼鳖，伤人寿。

　　《养生要集》云：三月勿食陈齑，一夏必遭热病，发恶疮，得黄胆，口中饶唾，齑者，蔓菁菹之属。

　　《崔禹锡食经》云：三月芹子不可食，有龙子，食之杀人。

　　又云：三月三日食鸟兽及一切果菜五辛，伤人。

　　《枕中方》云：三月一日勿食一切肉及五辛。

　　《养生要集》云：四月不食大蒜，伤人五内。

　　又云：四月八日勿食百草菜肉。

　　《食经》云：四月建巳勿食雉肉。

　　《养生要集》云：五月勿食不成果及桃李，发痈疖，不尔，夜寒极，作黄胆，下为泄利。

　　又云：五月五日，食诸菜至月尽，令冷阳，令人短气。

　　又云：五月五日，猪肝不可合食鲤子，鲤子不化成瘕。

　　又云：五月五日不可食芥菜及雉肉。

　　崔禹云：五月不可食韭，伤人目精。

　　又云：五月五日，莫食一切菜，发百病。

　　《食经》云：五月五日勿食青黄花菜及韭，皆不利人，成病。

　　《本草食禁》云：不食獐鹿及一切肉。

　　《养生要集》云：六月勿饮泽中停水，喜食鳖肉，成鳖瘕。

　　又云：不得食自落地五果，经宿者蚍蜉、蝼蛄、蜣螂游上，喜为漏。

　　雀禹：勿食鹰鹈，伤人精气。

　　又云：五六月芹菜不可食，其茎孔中有虫之令人迷闷。

　　《养生要集》云：七月勿食生蜜，令人暴夏发霍乱。

　　又云：不食生麦，变为蛲虫。

　　《朱思简食经》云：七月不得食落地果子及生麦。

　　《养生要集》云：八月勿食猪肺及胎胙，至冬定发咳。若饮阴地水，定作 疟。

　　《本草食禁》云：不食葫，令人喘。

　　又云：不食姜，伤神。

　　《孟诜食经》云：四月以后及八月以前，鹑肉不可食之。

　　《千金方》云：八月勿食雉肉，损人神气。

　　《养生要集》云：九月勿食被霜草，向冬发寒热及温病。食欲吐，或心中停水不得消，或为胃反病。

　　又云：不食姜，令人魂病。

　　又云：勿食猪肉。

　　《本草食禁》云：九月不食被霜瓜及一切肉，大吉。

　　《养生要集》云：十月勿食被霜生菜，面无光泽。令目涩，发心痛腰疼，或致心疟手足清。

　　又云：不食椒，令人气痿。

　　又云：禁螺 猪肉。

　　《千金方》云：十月十一月十二月勿食生韭，令人多涕唾。

　　《养生要集》云：十一月勿食经夏臭肉、脯肉。动于肾，喜作水病及头眩，不食螺 着用之物。

　　又云：十二月不食狗鼠残之物，变成心痫及漏。若小儿食之，咽中生白疮死。

　　又云：正月二月水旺，勿食其肝。食肝伤其魂，魂伤狂妄。

　　四五月火旺，勿食心。伤其神，神伤多悲惧。

　　七八月金旺，勿食其肺，食肺伤魄，魄伤狂妄。

　　十月十一月水旺，勿食其肾，食肾伤其志，志伤五脏不安。

　　三、六、九月、十二月土旺，勿食其脾。食脾伤其意，意伤四肢不遂。

　　卷第二十九

　　日食禁第五

　　《养生要集》云：凡六甲月勿食黑兽。

　　又云：壬子日勿食诸五脏。

　　《本草食禁》云：甲子日勿食一切兽肉，伤人神。

　　又云：月建日勿食雄 肉，伤人神。

　　又云：子日勿食诸兽肉，吉。

　　又云：午日勿食祭肉，吉。

　　《枕中方》云：勿以六甲日食鳞甲之物。

　　卷第二十九

　　夜食禁第六

　　《养生要集》云：凡人夜食伤饱，夜饮大醉，夏日醉饱。流汗来 冷水洗渍，特扇引风，当风露卧，因醉媾精；或和冰和食，不待消释，以块吞之，是以饮食男女，最为百 之本焉。

　　又云：夜食恒不饱满，令人无病。此是养性之要术也。

　　又云：夜食夜醉，皆生百病，但解此慎之。

　　又云：夜食饱讫，不用即脾眠，不转食不消，令人成百病。

　　《七卷食经》云：夜食饱满，不媾精，令成百病。

　　又云：夜食不用啖生菜，不利人。

　　夜食啖诸兽脾，令人口臭气。

　　夜食不用诸兽肉，令人口臭。

　　夜食不须禽膊，不利人。

　　夜中勿饮新汲水，被吞龙子生肠胀之病。

　　夜食不用啖蒜及薰辛菜，辛气归目，不利人。

　　夜食啖芦茯根，气不散不利人。

　　卷第二十九

　　饱食禁第七

　　《养性志》云：食过饱，伤膀胱，百脉闭不通。

　　《本草杂禁》云：饱食，夜失覆为霍乱。

　　《千金方》云：养性之道，不欲饮食便卧及终日久坐，皆损寿。

　　《养生要集》云：青牛道士云：饱食不可疾走，使人后日食入口则欲如厕。

　　又云：青牛道士云：饱食而坐，乃不以行步及有所作KT ，不但无益而已，乃使人得积聚不消之病及手足痹蹶，面目梨 ，损贼年寿也。若不得常有所为又不能食毕行者，但可止家中大小KT 述如手博 戏状，使身中小汗乃傅粉而止，延年之要也。

　　又云：饱食即饮水，谷气即散，成癖病腰病。

　　又云：饱食即浸水两脚，肾胀成水病。（水病者，四服皆肿，成水胀病也。）

　　又云：伤饥，猝饱食，久久成心瘕及食癖病。

　　《七卷食经》云：饱食构精，伤人肝；面目无泽，成病伤肌。

　　又云：饱食即沐发者，作头风病。

　　《神农食经》云：饱食讫，多饮水及酒。成痞癖，醉当风。

　　卷第二十九

　　醉酒禁第八

　　《养生要集》云：频川韩元长曰：酒者，五谷之华，味之至也。故能益人，亦能损人。

　　节其分剂而饮之，宣和百脉，消邪却冷也。若升量转久，饮之失度，体气使弱，精神侵昏，物之交验，无过于酒也。宜慎无失节度。

　　又云：饱食醉酒，酒食未散以仍构精，皆成百病，一日令儿癫瘕病。

　　又云：饱食夜醉，皆生百病。但能慎此，养生之妙也。

　　又云：酒已醉，勿强饱食之，不幸则发疽。

　　又云：大醉不可安卧而止，当令人数摇动反侧之，不尔成病。

　　又云：酒醉不可当风，当风使人发喑不能言。（一曰不可向阳。）

　　又云：饮酒醉，灸头杀人。

　　又云：酒醉热未解，勿以冷水洗面，发疮。轻者渣 。

　　又云：酒醉眠黍穣上，汗出，眉发交落，久还生。（此事难，然不可信。）

　　又云：大饮酒、饱，不可大呼唤及大怒，奔车走马KT 距，使人五脏颠倒，或致断绝杀人。

　　又云：夏日饮酒大醉流汗，不得以水洗泼及持扇引风，成病。

　　又云：醉不可露卧，使人面发 ，不幸生癫（癞）。

　　又云：凡祭酒，自动自竭，并不可饮伤人。

　　又云：祭酒肉 ，回有气，勿饮之，弃去江河中。

　　又云：锡姜多食饮，酒醉杀人。

　　又云：蒜与食饱，饮酒醉，不起步。死。

　　又云：饮酒醉，合食蒜，令人伤心至死。

　　又云：食麻子饮酒，令人胀满，为水病。

　　又云：食猪肉饮酒，卧秫稻穣中见星者，使人发黄。

　　又云：饮酒不得用合食诸兽肾，令人腰病。

　　又云：饮酒不用饮乳汁，令人气结病也。

　　又云：饮酒不用食生胡 ，令人心疾。

　　又云：茄芦合，多食饮酒杀人。

　　卷第二十九

　　饮水宜第九

　　《养生要集》云：凡煮水饮之，众病无缘得生也。

　　《崔禹锡食经》云：春宜食浆水，夏宜食蜜水，（今安：《大清经》云：作蜜浆法，白粳米二斗，净洮汰，五蒸五露竟，以水一石、白蜜五斗，合米煮之。作再沸止。纳瓮器中成，香美如乳汁味。夏月作此饮之佳。）秋宜食茗水。（今按：《□食经》云：采叶茗苗叶，蒸，曝干，杂米捣为饮粥食之，神良。）冬宜食白饮，是谓为调水养性矣。

　　卷第二十九

　　饮水禁第十

　　《养生要集》云：酒水浆不见KT 者，不可饮，饮之杀人。

　　又云：凡井水无何沸，勿饮，杀人。

　　又云：井水无故变急者不可饮之，伤人。

　　又云：井水阴日涌者，其月勿饮之。令人得温病。

　　又云：夜勿饮新汲井水，吞龙子，杀人。

　　又云：鸟中出泉流水，不可久居，常饮作瘿。

　　又云：山水其强寒，饮之皆令人利、温疟、瘿瘤肿。

　　又云：夏月勿饮山中阴下泉水，得病。

　　又云：夏月不得饮田中聚水，令人成鳖瘕。

　　又云：凡立秋后不得饮水浆，不利人。

