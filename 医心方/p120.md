<!-- { "loadSidebar": true } -->
　　又云：凡鸟兽身毛羽有成文本者，食之杀。

　　又云：飞鸟投人者，不可食。必者口中喜有物，若无，拔毛放之。

　　又云：鸟有三足，鸡两足有四距，食杀人。

　　《膳夫经》云：鸟死目不可合，食杀人。

　　又云：诸卵有文如八字，食杀人。

　　又云：凡鸟卵有文食之杀人。

　　卷第二十九

　　虫鱼禁第十六

　　《食经》云：凡鱼不问大小，其身体有赤黑点者，皆不当啖，伤人。

　　又云：凡勿食诸生鱼，目赤者生瘕。

　　又云：鱼身白首黄，食之伤人。

　　又云：凡鱼有角不可食，伤人。

　　又云：凡鱼头中鳃者不可食，杀人。

　　又云：鱼有目KT ，食之伤人。

　　又云：鱼二目不同色，食之伤人。

　　又云：鱼死二目不合，食之伤人。

　　又云：鱼腹下有丹字，食伤人。

　　又云：鱼鳞逆生，食之杀人。

　　又云：鱼肠无胆，食之杀人。

　　又云：鱼腹中有白如膏状者，食之令人发疽。

　　又云：凡鱼头有正白色如连珠至脊上者，食之破煞人心。

　　又云：鱼子未成者，食伤人。（正月鱼怀子未成粒者是也。）

　　又云：生鱼肉投地，（鹿）尘芥不着，食之伤人。

　　又云：凡鱼肉脍、诸生冷，多食损人。断之为佳。而不能食，务食简少为节食之。若多食不消成瘕。

　　又云：食鱼不得并厌骨，食之不利人。（厌骨在鲤后，大如榆荚。）

　　又云：虾无鬓亦腹下通黑，食之杀人。

　　又云：蜚虫赤足者，食之杀人。

　　又云：诸飞虫有三足者，食之杀人。

　　《膳夫经》云：凡食鱼头，不得并乙骨，食之不利人。（今按：《礼记》云：鱼去乙。

　　郑玄云：鱼体中害人者也，今东海KT 鱼有骨在目旁，状如篆乙，食哽人不可出也。）

　　又云：鱼腹中正白，连珠在脐上，食之破心杀人。

　　卷第二十九

　　治饮食过度方第十七

　　《病源论》云：夫食，食过饱则脾不能磨消，令气急烦闷，眠卧不安。

　　《医门方》云：治贪食多不消，心腹中坚痛方：盐一升，水三升，煮令盐消。分三服。当吐食出，便瘥。

　　《经心方》凡所食不消方：取其余类，烧作末，服方寸匕；便吐出。

　　《养生要集》云：凡人饮食过度方：可生嚼菜菔根，咽之即消。又研汁服之。

　　《葛氏方》治食过饱，烦闷，但欲卧而腹胀方：熬面令微香，捣服方寸匕，得大麦、生面益佳。无面者孽可用之。

　　《新录方》治食伤饱为病，胃胀心满者方：十沸汤，生水共三升饮之，当吐食出。

　　又云：灸胃管七壮。

　　卷第二十九

　　治饮酒大醉方第十八

　　《病源论》云：饮酒过多，酒毒渍于肠胃。流溢经络，便（使）血脉充满，令人烦毒、昏乱、呕吐无度乃至累日不醒，往往有腹背穿穴者，是酒热毒瓦斯所为，故须摇动其身以消散之。

　　《千金方》云：饮酒则速吐为佳。

　　《葛氏方》云：饮酒大醉，不可卧而上，当令数摇动转侧。

　　又云：勿鼓扇当风，席地及水洗、饮水也，又最忌交接。

　　又云：张华饮九酎，辄令人摇动取醒；不尔，肠即烂背穿达席。

　　《养生要集》治大醉烦毒不可堪方：芜菁菜并小米，以水煮令熟，去滓，冷冻饮料之则解，此方最良。

　　又方：以粳米作粥取汁冷冻饮料之，良又云：赤小豆以水煮取汁一升，冷冻饮料之即解。

　　又云：生葛根，捣绞取汁，饮之。

　　《集验方》治人大醉欲死，恐烂肠胃方：作温汤着大器中渍之，冷则易。（今按：《葛氏方》云：夏月用汤无苦。）

　　《录验方》治饮酒大醉方：煮菘汁饮之最良，人好轻其近易之。

　　《耆婆方》治饮酒连日不解，烦毒不可堪方。

　　取水中生虾蚬，若螺蚌辈，以 豉合煮，如常食法，亦饮汁。

　　又云：食瓜及大麦餐。

　　又云：食粟餐食并粟粥。

　　《短剧方》云：饮酒醉吐，牙后诵血射出，不能禁者方。

　　取小钉，烧令赤，往血孔上一注即断。

　　《陶景本草注》云：大醉，煮田中螺食之，又饮汁。

　　《苏敬本草注》云饮酒连日不解方。

　　食软熟柿。

　　《崔禹锡食经》云大醉方：煮鲶食之，止醉，亦治酒病。

　　今按：《食经》云解酒毒物：龙蹄子（醒酒） 寄居（醒酒） 蟹（醒酒） 田中羸子（醒酒） 蛎（主酒热） 丹黍（醒酒） 胡麻（杀酒） 熟柿（解酒热毒） 葵菜（主酒热不解） 苦菜（醒酒） 水芹（杀酒毒） 菰根（解酒消食）

　　卷第二十九

　　治饮酒喉烂方第十九

　　《葛氏方》治连日饮酒，喉咽烂，舌上生疮方。

　　捣大麻子一升，末，黄柏二两，蜜丸合之。

　　卷第二十九

　　治饮酒大渴方第二十

　　《葛氏方》治饮酒后大渴方。

　　栝蒌（三两） 麦门冬（三两，去心） 桑根白皮（三两，切，熬）

　　水六升，煮取三升，分再服，不止，更作之。

　　卷第二十九

　　治饮酒下利方第二十一

　　《葛氏方》治酒后下利不止方。

　　陟KT 纸二十枚，水KT 之，无者用黄连三两；牡蛎四两，末之；麋脯一斤，无者用鹿，若无者，当归、龙骨各四两。合水一斗五升，一煮取八升，分三四服，不止更作之。又方云：寸单服龙骨末，亦单可煮饮之。

　　卷第二十九

　　治饮酒腹满方第二十二

　　《千金方》云：饮酒腹满不消方：煮盐以小竹管灌大孔中。

　　卷第二十九

　　治酒病方第二十三

　　《病源论》云：酒者水谷之精也，其气 悍而有大毒，入于胃则胀气逆，满于胸内，焦（蘸）于肝胆，故令肝浮胆横而狂悖变怒，失于常性，故云恶酒也。

　　《千金方》治恶酒健嗔方：空井中倒生草，服之勿令知。

　　又方：取其秫上尘，和酒饮之。

　　《苏敬本草注》恶酒病方：鹰矢白灰，酒服方寸匕，勿使饮人知之。

　　卷第二十九

　　治饮酒令不醉方第二十四

　　《千金方》饮酒不醉方。

　　柏仁、麻子仁各二合，一服乃进酒三倍。

　　又方：小豆若花叶，阴干百日，末，服之。

　　又云：饮酒令无酒气方。

　　干芜菁根二七枚，三蒸，末两钱，饮酒后水服之。

　　《葛氏方》欲饮酒便难醉，难醉则不损人方：葛花并小豆花，干末为散，服三方寸匕。

　　又方：先食盐一合以饮酒，倍能。

　　又方：进葛根饮、芹根饮之。

　　又方：胡麻能杀酒。

　　《枕中方》老子曰：人欲饮酒不醉，大豆三枚，先服之讫，饮酒不醉也。

　　《灵奇方》止醉方：七月七日取小豆花，干之百日，末之。欲饮酒，先取门冬十四枚，与小豆花等纳口中，井花水服之，则不醉。

　　卷第二十九

　　断酒令不饮方第二十五

　　《千金方》断酒方：白猪乳汁一升饮之，永不用酒。

　　又方：刮马汗和酒与饮，终身不饮。

　　又方：自死蛴螬，干，捣末和酒与饮，永代闻酒名呕吐，神验。

　　又方：酒渍汗靴沓一宿，旦空腹与即吐，不喜见酒， 取佛体上尘入酒服之，永不欲饮酒。（《灵奇秘方》。）

　　卷第二十九

　　治饮食中毒方第二十六

　　《病源论》云：人往往因饮食忽然困闷，少时致甚乃至死者，名为饮食中毒，故（言）

　　人假以毒投食令裹而杀人，但其病颊内或悬膺（壅）内物，（初）如酸枣大，渐渐大是也。

　　急治则瘥，久不治，毒入腹即死也。

　　《医门方》云：凡煮药以解毒者。虽救急不可热饮之；诸毒得热更甚，宜令冷冻饮料之。

　　《短剧方》治诸食中毒者，唯黄龙汤及屎汁，无不治也。饮马尿汁亦良。（《千金方》同之。）

　　《本草》云：饮食中毒烦满方：煮苦参饮之，令吐出。

　　《葛氏方》云：诸馔食直氽何容有毒，皆是假以投之耳。既不知何毒，便应作甘草荠汤通治也。汉质帝啖饼死，即其事矣。

　　《经心方》食毒方：白盐一升，以水三升煮消，分三服。

　　《集验方》食诸饼 百味毒若急者方：单饮土浆。

　　又方：单服犀角末方寸匕。

　　《千金方》治饮食中毒方：苦参三两，酒二升半，煮取一升，顿服，取吐愈。

　　《养生要集》治食诸饼 百物中毒方。

　　取贝齿一枚，含之须臾，吐所食物，良。

　　又方：捣韭汁饮之良。（以上《葛氏方》同之。）

　　卷第二十九

　　治食噎不下方第二十七

　　《病源论》云：食噎，此由脏气冷而不理，津液涩少不能传行，饮食入则噎寒（塞）不通，故谓之食噎。胸内痛，不得喘息，食不下是也。

　　《葛氏方》治食猝噎方：以针二（三，或本）七过，刺水中，东向饮其水，良。

　　又方：衔鸬 喙即下。

　　又方：以羚羊角摩噎上。

　　又方：生姜五两，橘皮三两，水六升，煮取二升，再服。

　　《僧深方》治食噎不下方。

　　旁人缓解衣带，勿合（令）噎者知，即下。

　　又方：水一杯，以刀横书，水已复纵尽饮即下。

　　《救急单验方》：取鸡尾（若）雉尾，深纳喉中即通。

　　《枕中方》治人噎欲死方。

　　使人吹耳中，女则男，男则女，吹便出，良。

　　《耆婆方》治食噎方：取盘中酢，三咽，良。

　　《如意方》治噎术：舂杵头糠，置手巾角以拭齿，立下。（陶公云：刮取糠含之。）

　　《千金方》治猝噎方：取饭留边零饭一粒吞之。

　　《广利方》理猝食噎不下方：蜜一匙含细细燕（咽）则下。

　　《医门方》疗饮食噎不下或呕逆延沫、胸膈不理、脏腑气所致方：半夏（三两，洗） 生姜（五两） 橘皮（三两） 桂心（二两）

　　水七升，煮取二升半，分三服，气下瘥。

　　卷第二十九

　　治食诸果中毒方第二十八

　　《养生要集》云：凡治一切果物食不消化方。甘草，贝齿，粉，凡三物，分等作末，以水服，良。

　　又方：以小儿乳汁二升服之，良。

　　又方：含白蜜嚼之，立愈。

　　卷第二十九

　　治食诸菜中毒方第二十九

　　《病源论》论：野菜芹荇之类，多有毒虫、水蛭附之，人误食之便中其毒，亦能闷乱烦躁不安也。

　　《本草》方：食诸菜中毒方：以甘草、贝齿、粉三种末，和水服，小儿尿、乳汁服一升亦佳。

