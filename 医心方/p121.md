<!-- { "loadSidebar": true } -->
　　《葛氏方》治食诸菜中毒发狂、烦闷吐下欲死方：煮豉汁，饮一二升。

　　又方：煮葛根饮汁，亦可生嚼咽汁。

　　又：治食苦瓠中毒方：煮黍穣令浓，饮其汁数升。

　　《养生要集》云：捣胡麻，以水服（洗，《葛氏方》）二合。

　　卷第二十九

　　治误食菜中蛭方第三十

　　《养生要集》治食野菜误食蛭，蛭在胃中及诸脏间食人血，令人消瘦欲死方：可饮新刺牛血一升许。停一宿，烦，猪膏一升饮之。蛭便从大孔出。已用有验，所刺牛不杀，但取血。

　　《崔禹锡食经》云：食菹菜，误吞水蛭方：服马蓼汁甚效。

　　卷第二十九

　　治食菌中毒方第三十一

　　《病源论》云：菌是郁蒸湿气变化所生，故或有毒者，人食过（遇）此毒多致死甚急速，其不死者由能令烦闷吐利，良久始醒也。

　　《葛氏方》：食山中 树所生菌，遇毒者则烦乱欲死方：掘地作坎，以水满中，搅之，服一二升。

　　又方：浓煮天（大）豆饮之。

　　又云：食枫菌甚笑，又野芋毒并杀人，治之与毒菌同之。

　　《录验方》云：服诸吐利丸药除之。

　　卷第二十九

　　治食诸鱼中毒方第三十二

　　《病源论》云：凡食诸鱼，有中毒者，由鱼在水内食毒虫恶草；则有毒，人食之，不能消他（化），即令闷乱不安也。

　　《短剧方》治食鱼中毒方：煮橘皮，淳饮之佳。（今按：《食经》云：治食脍及生肉太多妨闷者。）

　　又云：治食鱼脍及生肉经胸膈中不化吐之不出便成症方。

　　浓朴（二两） 大黄（一两）

　　凡二物，以酒二升；煮得一升，尽服之，立消。（《葛氏方》同之。）

　　《千金方》治食脍不消方。

　　烧鱼灰，水服方寸匕。

　　又方：烧鱼鳞灰，水服方寸匕。

　　《葛氏方》食脍多、过冷不消、不治女成虫 方。

　　捣马鞭草，绞，饮汁一升。亦可服诸吐药以吐之。

　　又云：治食鱼中毒面肿烦乱方。

　　浓煮橘皮，去滓，饮汁。

　　《集验方》治食鱼中毒方。

　　煮芦根，取汁饮之。

　　《本草》云：食诸鱼中毒方：煮橘皮及生芦苇根汁、朴硝、大黄汁，烧末鲛鱼皮并佳。

　　《崔禹锡食经》食鱼中毒方：犀角二两，细切，以水四升，煮取二升，极冷顿服。

　　《录验方》食鱼中毒方：煮甘草二两，饮之，良。

　　卷第二十九

　　治食鲈肝中毒方第三十三

　　《病源论》云：鲈鱼此由肝有毒，人食之中其毒者，即面皮剥落，虽尔不致（至）于死也。

　　《短剧方》云：食鱼中毒，面肿烦乱及食鲈鱼肝中毒欲死方：锉芦根，春取汁（一二升《葛氏方》）。多饮乃良，并治蟹毒。（《千金方》同之。）

　　卷第二十九

　　治食鲐鱼中毒方第三十四

　　《病源论》云：鲐鱼，此肝及腹内子有大毒，不可食，食之往往致死。

　　《短剧方》云：中 鲐鱼毒方：烧 鱼皮，水服之，无见皮坏，刀浆取之，一名鲛鱼皮。食诸鲍鱼中毒亦用之。（《千金方》同之。）

　　《玉葙方》云：水中大鱼 骨伤人，皆有毒，治之方：烧獭毛皮骨，以傅矢涂亦佳。

　　卷第二十九

　　治食鱼中毒方第三十五

　　《玉葙方》治 鱼及水中物所伤方：嚼粟涂之。

　　又方：煮汁洗之。

　　卷第二十九

　　治食诸肉中毒方第三十六

　　《病源论》云：凡可食之肉。无毒（甚）有毒自死者，多因疫气所毙，其肉则有毒，若食此毒肉，便令人困闷，吐利无度。

　　《葛氏方》治食诸生肉中毒方。

　　以水五升，煮三升土，五六沸下之。食须（顷）饮上清一升。

　　《录验方》治食诸生中毒方。

　　水六升，煮大豆三升，取汁二升服之。

　　又方：服土浆一二升。

　　《千金方》治食生肉中毒方：掘地深三尺，取下土三升，以五升水煮土五六沸，取上清，饮一升立愈。

　　又方：烧猪屎末服方寸匕。

　　《短剧方》治食六畜肉中毒方。

　　取其畜干屎末，水服佳。

　　又云：若自死六畜毒方。

　　水服黄柏末方寸匕。

　　《养生要集》云：食肥肉、饮水浆咽喉中妨闷以有物状方：取生姜汁一合，和豉粥食，立愈。

　　《本草食禁》云：凡食煮炙肉，大多腹中胀闷者；还取煮肉汁，去脂，热饮一升即消。

　　卷第二十九

　　治食郁肉漏脯中毒方第三十七

　　《病源论》云：生肉就肉，肉器裹密（闭），其气不泄，则为郁肉有毒也。肉脯（若）

　　为（久故茅）草屋雨漏所湿，则有大毒。（食之三日乃成暴 。）

　　《本草》云：食诸肉、马肝、漏脯中毒方：生韭汁服之，烧末猪骨头垢。烧犬屎，酒服之。豉汁亦佳。

　　《僧深方》治郁肉漏脯中毒方：莲根，捣，以水和绞汁服之。

　　《葛氏方》治食郁肉漏脯中毒方：煮猪肪一斤，尽（服）之。

　　又方：多饮人乳汁。

　　《集验方》食漏脯毒方：捣生韭汁服之。多小以意（《葛氏方》一二升），冬月无韭，捣根取汁。（今按：《葛氏方》云：用韭亦善。）

　　《千金方》治漏脯毒方：服大豆汁，良。

　　卷第二十九

　　治食诸鸟兽肝中毒方第三十八

　　《病源论》云：凡禽兽六畜自死者，肝皆不可轻食，往往有毒，伤人。其疫死者弥甚。

　　被其毒者，多洞利、呕吐而烦闷不安是也。

　　《葛氏方》食诸六畜鸟兽肝中毒方：服头垢一钱匕。

　　又方：水渍豉，取汁，饮数升。

　　又云：禽兽有中毒箭死，其肉毒方：以蓝汁、大豆汁解之。

　　《千金方》治百兽肝毒方：顿服猪脂一斤，沼陈肉毒。

　　卷第二十九

　　治食蟹中毒方第三十九

　　《病源论》云：蟹食水茛，水茛有大毒，故蟹亦有毒者。中其毒则烦乱欲死，若被霜以后遇毒，不能为肉（害）。

　　《本草》云：食蟹中毒方。

　　捣生苏汁，煮干。煮苏汁、冬瓜汁并佳。

　　《葛氏方》治食蟹及诸膳中毒方：浓煮香苏，去滓，饮其汁一升。

　　《僧深方》治食蟹中毒方。

　　煮芦蓬茸饮汁之。

　　《千金方》治食蟹中毒方：冬瓜汁，服二升，亦可食冬瓜。（《葛氏方》捣汁饮一二升。）

　　卷第二十九

　　治食鱼骨哽方第四十

　　《葛氏方》治诸鱼骨哽方。

　　烧鱼骨，服少少。

　　又方：以鱼骨摇头即下。

　　又方：以大刀环摩喉二七过。

　　又方：烧鱼网服之。

　　又方：鸬 羽烧末，水服半钱匕。（今按：《集验方》用屎，《如意方》用骨。）

　　《龙门方》治食诸鱼骨哽方：取纸方寸，书作“甲子”二字，以水服即下，神验。

　　又方：取一杯水着前，张口向水即出。

　　又方：鱼网覆头，立下。

　　又方：取獭骨含之，立出。

　　《僧深方》治骨哽方：水一杯，以笔临水上，书作“通达”字，饮之便下，书“羹”亦好。（尽不着水）。

　　又方：葵薤羹饮之，即随羹出，有验。

　　《录验方》治食诸鱼骨哽方：取饴糖，丸如鸡子黄大，吞之，不去更吞，至数十枚得效。

　　又方：取薤白汤，煮半熟小嚼之；以柔绳系中央吞薤白下喉，牵出哽（鲠），即随已出上方。（《短剧》同之。）

　　《集验方》咽哽方：传呼鸬 鸬 ，即下。

　　《短剧方》治鲠鱼骨横喉中、六七日不出方：鲤鱼鳞皮合烧作屑，以水服即出。

　　《 玄子张食经》治鱼骨在腹中痛方。

　　煮吴茱，服一盏汁。

　　又方：在肉中不出方：捣吴茱萸对上，即烂出。

　　《孟诜食经》云：鱼骨哽方：取 去皮，着鼻中，少时瘥。

　　卷第二十九

　　治食肉骨哽方第四十一

　　《葛氏方》治食诸肉骨哽方：白雄鸡左右翮大毛各一枚，烧末，水服一刀圭。

　　又方：烧鹰、燕、狸、虎头诸食肉者，服方寸匕。

　　《僧深方》治食诸肉骨哽方：烧鹰屎，下筛，服方寸匕。

　　《新录方》治肉在喉中不下方：服酱渍一升。

　　又方：熬大豆三升，半熟，纳酒二升，煮三四沸，服一升，日二。

　　又方：酒服盐灰，方寸匕。

　　卷第二十九

　　治草芥杂哽方第四十二

　　《短剧方》治诸鲠方：猪膏如鸡子大吞之，不瘥复吞，不过再三便去。（今按：《葛氏方》治草芥诸噎。）

　　又方：取薤白汤，煮半熟，小嚼之令柔，以系绳系中央。提绳置，即吞薤白下喉，牵出哽，即随出也。

　　又方：取虎骨烧作屑，温白饮服方寸匕，良。若无骨，可用虎牙齿亦佳。

　　《葛氏方》治杂哽方：作竹篾，刮，令弱滑以绵，缠纳喉中至哽处， 之，哽当随出。（今按：《短剧方》云：进退牵引。）

　　又方：刮东壁土，以酒和服。

　　又方：蝼蛄，炙燥，末为屑，东流水服之即出。

　　又云：治饮食遇草芥诸物哽方：随哽所近边耳，令人吹。

　　又方：好蜜匕抄稍咽之，令下。

　　又方：解衣带因， 下部即出。

　　又方：末瞿麦，服方寸匕。

　　又方：以皂荚屑，少少吹纳鼻中，使得嚏哽出，秘方。

　　卷第二十九

　　治误吞竹木叉遵（导）方第四十三

　　《葛氏方》治误吞竹木叉遵辈者方：吞蝼蛄脑即出。

　　又方：但数多食白糖，自消去。

　　卷第二十九

　　治误吞环钗方第四十四

　　《葛氏方》治误吞钗方：取韭，曝令萎，煮令熟，勿切食之。入东钗随出。

　　又方：生麦菜，若薤蓟缕皆可食。若是竹钗者；但数数多食白糖，自随去。

　　又方：以银钗竹替筋物摘吐，因气吸吞不出方。

　　多食白糖渐渐至十斤，当裹物自出。

　　《短剧方》治吞银环及钗者方。

　　取白糖二斤，渐食尽即出。

　　又方：取水银一两，分三服，银环便下去。

　　又方：以胡粉一两，和水银一两，治调，分再服。水银能消金银。

　　卷第二十九

　　治误吞金方第四十五

　　《短剧方》治服金屑，取死未绝者方：知觉是服金者，可以一两水银泻其口中，摇动令人喉咽里便微接死人，如坐形，令水银下流，金则消成泥，须臾从下部出也。未出之，须死人，亦苏醒矣。可三过，服之便活也。

　　今按：《本草》云：水银杀金银铜铁毒。

　　《本草》云：解食金毒方：服水银数两即出。

　　又方：鸭血及鸡子汁。

