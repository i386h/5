<!-- { "loadSidebar": true } -->
　　又方：水淋鸡屎汁并解。

　　卷第二十九

　　治误吞针生铁物方第四十六

　　《葛氏方》误吞钉针箭铁物辈方：但多食肥羊、肥牛肉，诸肥自裹之出。

　　《短剧方》治误咽针者方：取磁石末，温，白饮服方寸匕。

　　《僧深方》治误吞钉箭针铁物方。（今按：《本草》云：铁毒用磁石解。）

　　冶炭末，饮之即与针俱出。

　　卷第二十九

　　治误吞钩方第四十七

　　《葛氏方》误吞钩与绳，若犹在手中者莫引之。

　　但益以珠 ，若薏苡子辈；就贯着绳稍稍推令至钩处，小小引之则出。（《私迹方》同之。）

　　又方：但大戾头四（西向顾，或）领，少引之则出。

　　又方：取蝼蛄，摘去其身，但吞其头数枚。（今按：《私迹方》同之。）

　　卷第二十九

　　治误吞诸珠铜铁方第四十八

　　《葛氏方》吞珠 铜铁方（而咬方或）：烧弩铜令赤，纳水中，饮其汁，立出。

　　《千金方》治吞珠 铜铁方：烧鹰毛二七枚，末，服之。家所养鹅鸟羽亦可用。

　　卷第二十九

　　治误吞钱方第四十九

　　《葛氏方》治误吞钱方：捣火炭，服方寸匕即出。

　　又方：服蜜二升即出。

　　《短剧方》治吞钱留咽中者方：取白灰，捣下筛，温白饮，服方寸匕，即下去。

　　又方：艾蒿五两，细锉，水五升，煮取一升，顿服便下。

　　卷第二十九

　　治食中吞发方第五十

　　《短剧方》治食中吞发结喉不出方：取梳头发，烧服一钱匕。（《葛氏方》同之。）

　　卷第二十九

　　治误吞石方第五十一

　　《极要方》云：下石法：取肥猪脂成煎者一升，细切葱白一大升，和煮于微火上，首葱白色黄，以生布绞去滓，安瓷器中密盖。旦起空腹含咽之。可三合许即止。若一日服末得利。明日更服，取利为度。

　　又方：取露蜂房，碎，一大升，以水三大升煮取一大升汁，分温三服，当于小便中下如沙粉。若未尽，明朝更服。下石法有此二方，余皆不逮。

　　《慧日寺方》云：凡人服，小子欲下却者：以葵子三升，水四升，煮取三升，饮之。

　　又方：葵子、硝石（即朴硝也）等分两，末之。以粥清汁和，服方寸匕，日二。十日药下尽乃可食谷也。

　　又方：葵子、硝石各一升，水三升，煮取一升，日三进之。

　　卷第三十

　　五谷部第一

　　《太素经》云：五谷为养，五果为助，五畜为益，五菜为埤注云：五谷为养生之主也，五果助谷之资，五畜益谷之资；五菜埤谷之资也。五谷、五畜、五果、五菜，用之充饥则谓之食，以其疗病则谓之药，此谷畜果菜等二十物莫乃是咨五行五性之味、脏腑血气之本也。

　　充虚接气莫大于兹，奉性养生，可斯须离也。

　　胡麻 《本草》云：味甘平无毒，主伤中虚羸，补五内，益气力，长肌肉，填髓脑，坚筋骨，金创止痛及伤寒温疟，大吐后虚热羸困。久服轻身不老，明目耐饥，延年。以作油，微寒，利大肠，胞衣不落。《陶景注》云：八谷之中，唯此为良。淳黑者，名巨胜，是为大胜。又茎方名巨胜，茎圆名胡麻，服食家当九蒸九曝。熬捣饵之，断谷长生。《苏敬注》云：此麻以角作八棱者为巨胜，四棱者名胡麻。都以乌者良、白者劣耳。生嚼涂小儿头疮及浸淫恶疮，大效。《拾遗》云：油，大寒，主天行热，肠秘内结。热服一合，下利为度。食油损声，令体重。叶沐头长发。《崔禹锡食经》云：练饵之法，当九蒸九曝，令尽脂润及皮脱。

　　其不熟者，则令人发KT 落。（和名如字。）

　　大豆 《本草》云：生大豆味甘，平，涂痈肿，煮饮汁，杀鬼毒，止痛，逐水胀，除胃中热痹伤中，淋潞，下瘀血，散五脏结积内寒，杀乌头毒。久服令人身重。熬屑味甘，主胃中热，去肿，除痹，消谷，止胀。又云：扁豆，味甘，微温，主和中下气。孟诜云：平主霍乱吐逆。《拾遗》云：大豆炒及投酒中饮，主风痹瘫缓，口噤，产后血气。炒食极热，煮食极冷。又云：牛食温，马食冷，一体之中，用之不同也。孟诜云：大豆初服时似身重，一年之后便身轻，益阳事。又煮饮服之，去一切毒瓦斯。又生捣和饮，疗一切毒，服涂之。崔禹云：大豆少冷无毒，煮饮汁。疗温毒水肿，为验，除五淋，通大便，去结积。蒸煮食胜于米。

　　久啖浓肠胃，令人身重。大豆为孽取牙生便干者，即熬末食之，芳美味矣，名黄卷，味苦甘温，主湿痹筋膝挽痛。（和名末女。）

　　赤小豆 《本草》云：主下水，排痈肿脓血，味甘酸，平温，无毒，主寒热，热中消渴止泄，利小便，吐猝 ，下胀满。《拾遗》云：驴食脚轻，人食体重。《养生要集》云：味苦温，久食逐津液，令人枯燥。孟诜云：青小豆，寒，疗热中消渴，下胀满。（今按：损害物。

　　和名阿加阿以支。）

　　白角豆 崔禹云：味咸，少冷，无毒，主下气，治关格，蒸煮，食之，止饥，益人。又有一种，状亦相似，而子紫赤色好，止下利，浓肠胃，益气力。（和名志吕佐佐介。）

　　大麦《本草》云：味咸，温，微寒，无毒。主消渴，除热，益气调中（又云：令人多热。）

　　为五谷长。《苏敬注》云：大麦面，平胃止渴，消食，疗胀。《拾遗》云：作面食之，不动风气，调中止泄，令人肥健。孟诜云：暴食之，令脚弱。（为腰肾间气故也，）久服即好，甚宜人。崔禹云：主水胀，勿合白稻米食，令人多热。（和名不止矣支。）

　　麦 《本草》云：味甘，微寒，食之轻身除热。以作孽，温，消食和中。崔禹云：以作粥食之，益面色。（和名加知加多。）

　　小麦 《本草》云：味甘，微寒，无毒。主除热，止燥渴，利小便，养肝气，止漏血、唾血。以作面，温，消谷止利；以作面，温，消热止烦。《拾遗》云：此物秋种夏熟，受四时气足，自然兼有寒温，面热麸冷，宜其然也。《千金方》云：作面，消热止烦，不可多食，长宿癖。《膳夫经》云：多食壅气。（和名已矣支。）

　　乔麦 孟诜云：寒，难消，动热风，不宜多食。鱼玄子张云：乔麦虽动诸病，犹压丹石，能练五脏滓，续精神。其叶可煮作菜食，甚利耳目，下气。其茎为灰，洗六畜疮疥及马扫蹄至神，（今按：损害物。和名曾波牟支。）

　　青梁米 《本草》云：味甘，微寒，无毒，主胃痹，热中渴利，止泻，利小便，益气补中，轻身长年。《陶景注》云：粱米皆是粟类，唯其牙头色异为分别耳。《汜胜之书》云：粱是秫粟。苏敬云：夏月食之，极为凉清。（和名安波万与称）

　　黄粱米 《本草》云：味甘，平，无毒，主益气和中，止泻。《苏敬注》云：黄粱，穗大毛长，谷米但粗于白粱而收子少，不耐水旱，食之香美，逾于诸梁。

　　白粱米 《本草》云：味甘，微寒，无毒。主除热益气。《陶景注》云：夏月作粟餐，亦以除热。孟诜云：患胃虚并呕吐食水者，用米汁二合、生姜汁一合和服之。鱼玄子张云：除胸膈中客热，移易五脏气，续筋骨。（和名之吕阿波。）

　　粟米 《本草》云：味咸，微寒，无毒。主养肾气，去胃痹中热，益气。陈者味苦，主胃热，消渴，利小便。《陶景注》云：其粒细于粱米，阵者谓经三年、五年者，或呼为粢米，以作粉，尤解烦闷。《苏敬注》云：粟有多种，而并细于诸粱。其米泔汁主霍乱、夹热心烦渴，饮数升立瘥。臭泔止消渴尤良。崔禹云：常所啖食耳，益肾气。熟舂令白作粉，尤解烦闷。（和名阿波乃宇留之檷。）

　　秫米 《本草》云：味甘微寒，止寒热，利大肠，疗漆疮。陶景注云：方药不正用，唯嚼以涂疮。《苏敬注》云：此米功能是犹稻秫也，今大都呼粟糯为秫，稻秫为糯矣。凡黍稷、粟、秫、KT 、糯，此三谷之 秫也。马琬云：秫米，温，食之不及黍米，不妊进御也。（今按：损害物。和名阿波乃毛知。）

　　丹黍米 《本草》云：味苦，微温，无毒。主咳逆，霍乱，止泄，除热，止烦渴。陶景云：此即赤黍米也。多入神药用。崔禹云：食益人。又有 米，是乌黍耳，供酿酒祭祀用之。

　　人饮，好疗魂病，长生。（和名阿加支美。）

　　稷米 《本草》云：味甘，无毒。主益气，补不足。陶景注云：书多云黍稷。《苏敬注》云：《吕氏春秋》云：饭之美者，有阳山之 也。《传》云：本草有稷不载 ；即 也今楚人谓之稷，关中谓之糜，冀州谓之KT 。《广雅》云：KT ， 也。《尔雅》：粢，稷也。孟诜云：益气，治诸热，补不足。（和名支美乃毛知。）

　　粳米 《本草》云：味苦，平，无毒，主益气，止烦，止泄。《陶景注》云：此即今常所食米，但有白赤小小异挨四五种，犹同一类也。《拾遗》云：凡米，热食则热，冷食则冷，假以火气，体自温平。《七卷食经》云：味甘，微寒，止寒热；利大肠，疗漆疮。鱼玄子张云：性寒，拥诸经络气。使人四肢不收，昏昏饶睡，发风动气，不可多食。崔禹云：又有秕米，是被含稃壳未熟者曰秕，以水炙焦，舂成米者食之，补五脏，驻面色，不老衰也。（今按：米粉，崔禹云：性冷。一名烂米。止烦闷，服食及药石人亦将食之。丹经云：米粉汁，解丹之发热。和名宇留之称。）

　　稻米 《本草》云：味苦，主温中，令人多热，大便坚。《陶景注》云：稻米、粳米，此两物，今江东无此，皆呼粳米为稻耳。《苏敬注》云：稻者， 谷通名。崔禹云：稻米粳米同之一名， 米又有乌米，江东呼米，性冷，好治血气。又有 米，犹乌米耳。谓舂一斛之成八斗之米。（和名以称乃与称。）

　　糯米 《养生要集》云：味甘平，虽食亦不宜久食。《拾遗》云：性微寒，妊娠杂肉食之，亦不利，久食，令人身软。黍米及糯饲小猫犬，令脚屈不能行，缓人筋故也。（今按：损害物。和名毛知乃与檷。）

　　孽米 《本草》云：味苦无毒，主寒中下气，除热。《陶景注》云：此是以米为孽耳，非别米名也。末其米脂，和敷面，亦使皮肤悦泽。《苏敬注》云：孽者，生不以理之名也，皆当以可生之物为之。陶称以米为孽，其米岂更能生乎。崔禹云：味少苦冷，无毒，下气，去热，合乳作粥食之，益面色延年。（和名以檷乃毛也之。）

