<!-- { "loadSidebar": true } -->
　　饴糖 《本草》云：味甘微温，主补虚乏，止渴去血。《陶景注》云：今酒用曲，糖用孽犹同。是米麦而为中上之异，糖当以和润为优，酒以熏乱为劣。《七卷食经》云：置饴麋粥中食之，杀人，未详。（和名阿女。）

　　酒 《本草》云：味苦，大热，有毒，主行药势，杀邪恶气。《陶景注》云：大寒凝海唯酒不冰，明其热性独冠群物。人饮之使体蔽神昏，是其毒故也。昔三人晨行触雾，一人健，一人病，一人死。健者饮酒。病者食粥，死者空腹，此酒势辟恶胜于食。《拾遗》云：酒杀百邪，去恶气，通血脉，浓肠胃，润皮肤，散死气。愚人饮之则愚，智人饮之则智，消忧发怒，宣言畅意。《太素经》云：醪醴者，贤人以适性，不可不饮，饮之令去病，怡神，必此改性以毒也。《礼记》云：凡酒饮，养阳气也，故有乐。《养生要集》云：酒者，五谷之华，味之至也。故能益人，亦能损人。节其分剂而饮之，宣和百脉，消邪却冷也。若升量转久，饮之失度，体气使弱，精神侵昏，物之交验，无过于酒也。宜慎，无失节度。崔禹云：有大毒，行药力，饮之忘忧为基食家所重。（和名佐介。）

　　酢酒 《本草》云：味酸，温，无毒。主消肿，散水气，杀邪毒。《陶景注》云：酢酒为用，无所不入。《拾遗》云：酢破血止运，除 块坚积。消宿食，杀恶毒，破结气，心中酢水痰饮，多食损筋骨，杀药。孟诜云：多食损人胃，消诸毒瓦斯，杀邪毒，妇人产后血运含之即愈。（和名须。）

　　酱《本草》云：味咸酸，冷利，主除热止烦满，杀药及火毒。《陶景注》云：酱多以豆作，纯麦者少，今此当是豆者，又有肉酱、鱼酱，皆呼为醢不入药用也。（和名比之保。）

　　盐 《本草》云：味咸，温，无毒，主杀鬼蛊邪注毒瓦斯；下部 疮，伤寒寒热，吐胸中痰，止心腹猝痛，坚肌骨，多食伤肺喜咳。《陶景注》云：五味之中，唯此不可缺。然以泪（浸）鱼肉则能经久不败。以沾布帛则易致朽烂，所施之处，各有所宜耳。

　　《拾遗》云：五味之中，以盐为主；四海之内，何处无之。崔禹云：主杀鬼邪毒瓦斯，其为用，无所不入。（和名之保。）

　　卷第三十

　　五果部第二

　　橘《本草》云：味辛，温，无毒，主胸中痴 瘕、热逆气，利水谷，下气，止呕咳，除膀胱留热、停水，五淋，利小便。脾不能消，谷气充胸中，吐逆霍乱。止泄，去寸白，久服去臭，下气，通神，轻身，长年。《陶景注》云：此是说其皮功耳。其肉，味甘酸，食之令多痰，恐非益人也。崔禹云：食之利水谷下气。皮味辛苦，蒸可啖之。孟诜云：皮主胸中瘕气热逆。又云：下气不如皮也，性虽温，甚能止渴。《吴录地志》曰：建安郡有橘。冬月树覆之，至明年春夏，色变为青黑，味尤绝美。《上林赋》曰：庐橘夏熟者，色黑。朱思简曰：橘皮食杀虫鱼毒，啖脍必须橘皮为齑用。（和名多知波奈。）

　　柑子 《七卷食经》云：味甘酸，其皮小冷，治气胜于橘皮，去积痰。崔禹云：食之下气，味甘酸，小冷，无毒，主胸热烦满，皮主上气烦满。孟诜云：性寒堪食之。皮不任药用。

　　初未霜时亦酸，及得霜后方即甜美，故名之曰甘。和肠胃热毒，下丹石渴。食多令人肺燥冷，中发流癖病也。马琬曰：食之，胜橘，去积痰，兼即李衡木奴也，兼名菀云，一名金实。（和名加牟之。）

　　柚《本草》云：味辛，温，无毒，主胸中 瘕热逆气，利水谷下气，止呕咳，除膀胱留热、停水、五淋、霍乱，止泻，去寸白，去臭，通神，长年。《苏敬注》云：柚皮味甘，今俗人谓橙为柚，非《吕氏春秋》曰果之美者，有云梦之柚。崔禹云：多食之，令人有痰。孟诜云：味酸，不能食，可以起盘。按《七卷经》云：味酢，皮乃可食，不入药用。（今按：损害物。和名由。）

　　干枣 《本草》云：味甘平无毒，主心腹邪气，安中养脾，助十二经脉，平胃气，通九窍，补少气少津，身中不足，大惊，四肢重，和百药，调中益气强力，除烦，心下悬，肠 。

　　久服轻身长年，神仙。又，三载陈核中人，腹痛恶气猝痉，又疗耳聋鼻塞。《七卷经》云：食之轻身和百药。孟诜云：养脾气，强志。崔禹云：食之益气力，去烦。又有猗枣，甚甘美，大如鸡子，能益人面色，出猗氏县，故以名。朱思简曰：味甘令热虚冷，人食之补益。〔和名深（保）世留奈都女。〕生枣 《本草》云：味辛，令人热，寒热羸瘦者不可食。《陶景注》云：大枣杀乌头毒。

　　崔禹云：食生大枣者，令发人胃中热渴，蒸煮干食之益人。《膳夫经》云：不可多食。《七卷经》云：常服枣核中人，百邪不干也。孟诜云：生枣食之过多，令人腹胀，蒸煮食之，补肠胃肌中，益气。（和名奈未之支奈都女。）

　　李 《本草》云：味苦平，无毒，主除固热，调中。陶景注云：言京口有麦李，麦秀时熟，小而甜。崔禹云：小冷，又临水上，食之，为蛟龙被吞之。孟诜云：李，平，主猝下赤，生李亦去关节间劳热，不可多食之。《七卷经》云：味酸，熟实可食之。《神农经》云：微温，无毒，不可多食，令人虚。《要录》云：李实，临水不可食，杀人。（和名须毛毛。）

　　杏实 《本草》云：味酸，不可多食，伤筋骨。其两人者，杀人。《陶景注》云：核主咳逆上气，雷鸣，喉痹，下气。崔禹云：理风噤及言吮，不开者为最佳，味酸大热，有毒，不可多食。生痈疖，伤筋骨，《神农经》云：有热人不可食，令人身热，伤神寿。《七卷经》云：杏仁不可多食，令人热利。孟诜云：杏热，主咳逆，上气，金创惊痫，心下烦热，风头病。《养生要抄》云：治食杏仁中毒下利，烦苦方，以梅子汁解之。又方，以蓝青汁服之。（今按：损物。和名加良色色。）

　　桃实 《本草》云：味酸，多食令人有势。其核味苦，甘平，无毒，主瘀血闭瘕邪气，杀小虫，咳逆，消心下坚。《陶景注》云：仙家方言，服三树桃花尽，则面色如桃花，人亦无试之者。《神农经》曰：饱食桃入水浴，成淋病。孟诜云：温，桃能发诸丹石，不可食之，生食尤损人。《七卷经》云：桃两仁者，有毒，不可食。崔禹云：食之令下利，益面色，养肝气，今食桃仁忌术，非之，俗中用无害，又陈子皇啖术入霍山，霍山桃多食之，续气驻色，至三百岁还来，面色美泽，气力如壮时。（今按，损害物。和名毛毛。）

　　梅实 《本草》云：味酸，平，无毒，主下气，除热烦满，安心肢体痛，偏枯不仁，死肌，去青黑痣恶疾，止下利好唾口干。《陶景注》云：是今乌梅也。又，服黄精仁禁梅实。《苏敬注》云：利筋脉，去痹。崔禹云：味酸，大温，主安肝心下气。《药性论》云：黑穴服梅花，黄连登云台。孟诜云：食之除闷安神。《七卷经》云：味酸平。诗云：梅香类也。又可含以香口也。（和名宇米。）

　　栗子 《本草》云：味咸温，无毒，主益气。浓肠胃，补肾气，令人忍饥。《陶景注》云：有人患脚弱，往栗树下食数升便能起行，此是补肾之义也。然应生啖之。苏敬云：作粉胜于菱芰，嚼生者涂病，疗筋骨折碎、疼痛肿、瘀血，有效。饵孩儿令齿不生。崔禹云：食之益气力。《神农经》云：食疗腰脚烦，炊食之令气拥，患风水之人尤不宜食。孟诜云：今有所食生栗，可于热灰中煨之。令才汗出即啖之，甚破气，不得使通熟，熟即壅气，兼名菀云。一名撰子，一名掩子。（和名久利。）

　　柿 《本草》云：味甘，无毒，寒，主通鼻耳气，肠 不足。《陶注》云：火熏者性热，断下。日干者性冷，生柿弥冷。《苏敬注》云：火柿主杀毒、金火疮，生肉止痛，软熟柿解酒热毒，止口干，押胸间热。《拾遗》云：日干者，温补多食，去面 ，饮酒食。红柿令心痛，直至死，亦令易醉。《陶景注》云：解酒毒，误也。崔禹云：味甘冷，主下痢，理痈肿、口焦舌烂。孟诜云：柿主通鼻耳气，补虚劳。又干柿，浓肠胃，温中消宿血。《膳夫经》云：不可多食，令人腹痛下利，兼名菀云，一名锦叶，一名蜜丸，一名朱实。（和名加支）

　　梨子 《本草》云：味苦寒，令人寒中，金创，妇人尤不可食。《陶景注》云：梨种殊多，并皆冷利。俗人以为快果，不入药用，食之损人。苏敬云：梨削贴汤火疮不烂，止痛易瘥。又主热嗽止渴。《通玄经》云：梨虽为五脏之刀斧，足为伤寒之妙药。崔禹云：食之除伤寒时行为妙药，但不可多食。《神农经》云：味甘，无毒。不可多食，令人委困。孟诜云：胸中否塞热结者，可多食生梨便通。又云：寒除客热，止心烦。又云：猝喑失音不语者，捣梨汁一合顿服之。又云：猝咳，冻梨一颗，刺作五十孔，每孔中纳一粒椒，以面裹于热灰，烧令极熟出。停冷食之。又云：去皮割梨纳于苏中煎，冷食之。朱思简曰：食发宿病。又凡用梨治咳嗽，皆须持冷，候喘息，寒定食之。今愚夫以椒梨木冲气热食之，反成嗽，不可拔救也。兼名菀云，一名紫实，一名紫KT ，一名缥蒂，一名六俗，一名含须。（今按：损害物。和名奈之。）

　　柰 《本草》云：味苦寒，多食令人胪胀，病患尤甚。崔禹云：除内热，无毒。孟诜云：益心气。鱼玄子张云：补中焦诸不足。《广志》云：柰有白、青、黄三种也。（今按：损害物。和名奈以。）

　　石榴 《本草》云：味甘酸，损人，不可多食。根疗蛔虫、寸白，壳疗下痢，止漏精。

　　崔禹云：不可多食，损人气，世人云：石榴花赤赤皈皈可爱，故多植以为延年花也。孟诜云：温，实主谷利泄精。又云：损齿令黑。（今按：损害物。和名佐久吕。）

　　枇杷 《本草》云：叶平，主猝 不止，下气。崔禹云：子食之下气，止哕呕逆，味甘，生啖益人。《七卷经》云：味酸，食之安五脏。《膳夫经》云：益人。孟诜云：温，利五脏。

　　久食发热黄。（和名比波。）

　　猕猴桃 《七卷经》云：味甘，寒，无毒，食之无损益。《拾遗》云：味酸，温，无毒，主骨节风。瘫缓不遂，长生变白，肉，野鸡病。一名藤梨，又名羊桃。崔禹云：食之和中安肝。味甘，冷，主黄胆消渴，状似枣而青黑色；一节署数十茎，茎头生实，食之利人。（和名已久波。）

　　郁子 《本草》云：味酸，平，无毒，主大腹水肿，面目四肢浮肿，利小便水道。《七卷经》云：食之利水道。崔禹云：味酸，冷，未熟者有毒，食之发狂。熟者食之益人。（和名宇倍）

