<!-- { "loadSidebar": true } -->
　　蛎 《本草》云：牡蛎味咸，平，微寒，无毒，主伤寒、寒热、温疟，除拘缓、鼠 ，女子下血赤白。心痛气结，止渴，除老血。疗喉痹、咳嗽，久服强骨节延年。《陶景注》云：是百岁雕所化作。《拾遗》云：天生万物，皆有牝牡，唯蛎是咸水结成，块然不动，牝牡之事，何从而生？经言牡者应非其雄也。崔禹云：杀魇魅，治夜不眠；鬼语，错乱，志意不定。

　　冬时者为优，夏时者为劣，煮蒸食之。孟诜云：火上令沸，去壳，食甚美。令人细润肌肤，美颜色。《七卷经》云：有癞疮不可食。（和名加支。）

　　海蛤 《本草》云：味苦咸，平，无毒，主咳逆上气，喘，烦满，胸痛，寒热，主阴痿。

　　陶景注云：从鹰矢中得也。《说文》云：千岁燕化为海蛤、魁蛤。一名伏老伏翼，化为蛤，亦生子滋长。《拾遗》云：按海蛤是海中烂壳，久在泥沙。风陶沥自然圆净。文蛤是未烂时壳，犹有纹者。崔禹云：冷，主气劳，补气力。貌小者似臣胜而润泽，然鹅鹰所吞食。大者圆二三寸及五六寸，壳上有文理，而紫斑或彤黄彤黄、或渌斑渌斑，或KT 黑KT 黑，以纯黑为良。（和名波末久利。）

　　石决明 《本草》云：味咸，平，无毒，主目白翳痛，清盲，久服益精轻身。《陶景注》云：是鳆鱼甲者。《苏敬注》云：七孔者良。崔禹云：温，主腰脚诸病，补五脏，安中，益精气，貌细，孔离离，或九或七；以鳆为真，或作鲍字，亦为误。食之利九窍，心目聪了，故有决明之名。亦附石生，故呼曰石决明耳。秦皇之世，不死之药觅东海者，岂谓于斯欤。

　　（和名阿波比。）

　　灵羸子 崔禹云：味咸，甘，小冷，无毒。主下气补肝胆气，明目。东海多。貌似橘而圆。其甲紫色，生芒角，以角为脚，口似人脐，脐中有物如马齿而坚白，肠如蛭色赤黑，殊，疗喉痹，利丈夫。（和名宇仁。）

　　辛羸子 崔禹云：味辛KT ，大热，无毒，貌似甲螺而口有盖，盖似甲，香色如虎魄，薄光薄光是也。啖之为快味，师门得此而将食之，间夜中耳闻数十尼呗声，及觉而不闻，门即放生，不啖吃矣。（和名于保安支。）

　　甲羸子 崔禹云：味涩咸，小冷，无毒，主蛄毒，补中。貌似辛螺而口有角盖，盖上甲错，似鲛鱼皮，而KT 臌KT 臌者是也。昔烈真到于东海之碣陂而获巨螺，其大如十升器，将食之间，夜中化成女人，语云为夫妇，十日共俱游之，忽然不见，受真视羸中有光物，即败见有大珠作，未食之，登仙。（和名都比。）

　　小羸子 崔禹云：味涩咸，少冷，无毒，主赤白下利，补中，貌似甲羸而细小。口有白玉之盖，煮啖之。（和名之多多美。）

　　口广大辛螺 《七卷经》云：肉味甘冷。其胆味辛，形似大辛螺而稍小，其甲少薄，色小青黑。（和名于保尔之。）

　　石阴子 崔禹云：味酸，小冷，无毒，主消渴，渴利，黄胆，痈疮，明目补中，貌似人足而表黯黑生毛，是物生海中，有阴精，故名曰石阴子。（和名加世又伊芳加比。）

　　龙蹄子 崔禹云：味咸辛，冷，无毒，主黄胆，消渴，渴利，醒酒，貌似大蹄而附石生肉，头生黑发白卷曲者是也。（和名世。）

　　寄居 崔禹云：味咸，冷，无毒，主渴，醒酒，去烦热，貌似蜘蛸。是物好容他壳中居负壳行，人犯惊即缩足转坠似死乃过，人物行，行掇取啖之，以壳炙火即走出，亦拾掇食之。

　　《拾遗》云：食之益颜色。（和名加牟奈。）

　　拥剑 《膳夫经》云：不入药用。《七卷经》云：《广志》云：以蟹色黄方二寸，其一KT偏长三寸余，特有光，其短食物着口，一云其大KT 和利如剑，其爱如实也。（和名加佐女。）

　　虾 《七卷经》云：味甘，平，食之无损益，不可合梅李生菜，皆令人病。《养生要集》云：虾无鬓。又亦腹下通黑，食之杀人。又云：虾煮当赤而反白者，勿食之，腹中生虫。（和名衣比。）

　　蟹 《本草》云：味咸，寒，有毒，主疗胸中邪热气结痛， 僻面肿，散血气，愈漆疮。

　　崔禹云：主渣鼻恶血，明目醒酒，蟹类亦多。蔡谟初渡江不识而吃蟹几死，乃叹云：读《尔雅》不熟，为劝学所误耳。孟诜云：蟹脚中髓汲及脑能续断筋骨。人取蟹脑髓微熬之，令纳疮中，筋即连续。《七卷经》云：蟹目在下者，食伤人。马琬云：蟹有六足，腹下无毛，并杀人。《养生要抄》云：蟹目相向及目赤足斑，不可食。杀人。《食经》云：孪皆冷利动嗽不可多食。（和名加尔。）

　　河贝子 崔禹云：味咸，冷，无毒，主黄胆，消渴。（和名美奈。）

　　田中螺汁 《本草》云：大寒，主目热赤痛，止渴。《陶景注》云：生田水中及湖渎岸侧，形圆大如梨柿者人亦煮食之；疗热，醒酒，止渴。患眼痛，取真朱并黄连纳压裹，久汗出取以注目中，多瘥。《苏敬注》云：壳疗尸注，心腹痛。又主失精。《拾遗》云：煮食利之大小便，去腹中结热，目黄，香港脚冲上，少腹急硬，小便赤涩，手脚浮肿。生水浸取汁饮之，止消渴。此物至难死，有误泥于壁中二十岁犹活。崔禹云：田中羸子，味咸，小冷，无毒，主醒酒。冷补之。（和名多都比。）

　　卷第三十

　　五菜部第四

　　竹笋 《本草》云：味甘，无毒，主消渴，利水道，益气，可久食。崔禹云：味甘，少冷，主利水道，止消渴、五痔。孟诜云：笋动气，能发冷 ，不可多食。（和名多加半奈。）

　　白瓜子 《本草》云：味甘，平，寒，无毒。主令人悦泽，好颜色，益气不饥。久服轻身耐老。《陶景注》云：熟瓜有数种，除瓤食之，不害人。若觉食多。入水自渍即便消。又云：《博物志》云：水浸至项，食瓜无数。崔禹云：味甘冷无毒，食之利水道，去痰水。未熟者，冷，黄熟者平。其瓤甘，补中，除肠胃中风，杀三虫，止眩冒。《养生要集》云：瓜二蒂及二茎食之杀人。马琬云：有两鼻食之杀人。孟诜云：寒多，食发瘅黄，动宿冷病。又瘕癖人不可多食之。（和名宇利。）

　　冬瓜 《本草》云：白冬瓜，微寒，主除少腹水胀，利小便，止渴。《陶注》云：冬瓜性冷利，解毒消渴。《神农经》云：冬瓜味甘。无毒，止渴，除热。崔禹云：冬瓜除水胀风冷人勿食，益病。又作胃反病。鱼玄子张云：冬瓜食之压丹石，去头面热。（和名加毛宇利。）

　　越瓜 孟诜云：寒，利阳。益肠胃，止渴，不可久食。动气，虽止渴仍发诸疮，令虚，脚不能行立。《本草陶注》云：越瓜，人以作菹者，食之亦冷。《拾遗》云：食之利小使，去热，解酒毒。（今按：损害物。和名都乃宇利。）

　　胡瓜 孟诜云：寒，不可多食，动寒热，发疟病。鱼玄子张云：发 气，生百病，消人阴，发诸疮疥，发香港脚。天行后猝不可食之，必再发。（今按：损害物。和名加良宇利。）

　　茄子 崔禹云：味甘咸温，有小毒，主充皮肤，益气力，香港脚人以苗叶煮涛脚；皆除毒气，尤为良验也。《七卷经》云：温，平，食之多动气损阳。（和名奈须比。）

　　龙葵 《本草》云：味苦，寒，无毒，食之解劳少睡，去虚热肿。其子疗疔疮。崔禹云：食之益气力。孟诜云：其子疗甚妙，其赤其赤，珠者名龙珠，久服变发长黑，令人不老。《养生要集》云：补五脏，轻身明目。（和名己奈须比。）

　　若瓠 《本草》云：味苦，寒，有毒，主大水，面目四肢浮肿，下水，令人吐。《苏敬注》云：瓠与冬瓜瓠 全非别类，味甘，冷，通利水道，止消渴。《陶景注》云：又有瓠亦是瓠类。小者名瓢，食之乃胜瓠。《拾遗》云：煎汁滴鼻中，出黄水，去伤寒，鼻塞，黄疸。又云：食苦瓠中毒者，煮黍穣汁饮之，《埤苍》云：瓠者王瓜也。瓠瓢酌酒琴书自娱也。

　　（和名尔加比佐古。）

　　葵菜 《本草》云：味甘，寒，无毒。主恶疮，疗淋，利小便，解蜀椒毒，叶为百菜主。

　　《陶景注》云：以秋种，经冬至春作子，谓之冬葵，至滑利，能下石淋。《苏敬注》云：北人谓之兰香。常食中用之，云去臭（鼻）气。《神农经》云：味甘，寒，久食利骨气。崔禹云：食之补肝胆气，明目；主治内热消渴，酒客热不解。孟诜云：若热者食之，亦令热闷。

　　《膳夫经》云；葵叶尤冷利。《千金方》云：十日一食葵，葵滑，所以通五脏，拥气。马琬云：葵赤茎背黄，食之杀人。（和名安不比。）

　　山葵 崔禹云：味辛KT 作菹食益人。作齑为快味。（和名和佐比。）

　　兔葵 《本草》云：味甘，寒，无毒。主下诸石淋，止武蛇毒。崔禹云：味甘，大冷，食之下诸石及蛇毒。（和名以倍尔礼。）

　　苋菜 《本草》云：味甘，寒，无毒，主清盲白翳。明目，除邪，利大小便，去寒热，杀蛔虫，益气力。《苏敬注》云：主诸肿、 、疣目。《拾遗》云：食鳖所忌，今以鳖细锉和苋于水处置之，则变为生鳖。《七卷经》云：味甘，益气力，不饥。崔禹云：食之益气力。

　　信陵之女，时年十八未嫁而妊胎。父陵自迫问何有妊哉。因垂杀之。女答云：仆都无所为，但好啖此菜耳，不知所以然云云。父心含怪而取少年婢令食此苋菜，未出数十月而妊胎，遂KT净全之产。（和名比由。）

　　羊蹄 《本草》云：味苦，寒，无毒，主头秃疥瘙，除女子阴蚀、浸淫、疸、痔，杀三虫。《万毕方》云：疗蛊。崔禹云：补五脏，益气力。（和名志。）

　　荠 《本草》云：味甘，温，无毒，主利肝气，和中。孟诜云：补五脏不足。叶动气。

　　《陶景注》云：《诗》云：谁谓荼苦，其甘如荠。崔禹云：食之甘香，补心脾。（和名奈都奈。）

　　生姜 《本草》云：味辛，微温，主伤寒头痛、鼻塞、咳逆上气，止呕吐。久服去臭气，通神明。《神农经》云：令少志少智，伤心性，不可过多耳。（今按：《拾遗》云：今食姜处亦未闻人愚，无姜处未闻人智，为浪说。）《膳夫经》云：食甜粥讫，勿食姜。即交吐成霍乱。空腹勿食生姜，喜令渴。崔禹云：食之去痰下气，除风邪，味辛，KT 是物为调食之主。《食（KT ）》云：男子多食者，令人尻肛缓大，女人者令其阴器缓大。孟诜云：食之除鼻塞，去胸中臭气。《养生要集》云：微温，食之尤良。然不可过多耳。伤心气。又云：空腹食，喜令扬上，善为骨蒸及作痈疖。（和名都知波之加美。）

