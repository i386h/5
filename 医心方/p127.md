<!-- { "loadSidebar": true } -->
　　芜菁 《本草》云：味苦，温，无毒。主利五脏，轻身益气，可长食。《苏敬注》云：芜菁，北人名蔓菁。《拾遗》云：子主急黄、黄胆，肠结不通。又云：蔓菁园中无蜘蛛，是其相畏也。崔禹云：食之利五脏，其根蒸敷，脚肿即消。又，取得一斗捣研，以水三斗，煮取一斗汁，浓服之，除 瘕积聚及霍乱心腹胀满，为妙药。《神农经》云：根不可多食，令人气胀。《苏敬香港脚论》云：患香港脚人不宜食蔓菁。《七卷经》云：陈楚谓之KT ，鲁齐谓之荛，关之东西谓之芜菁，赵魏谓之大芥。（和名阿宇奈。）

　　菘菜 《本草》云：味甘，温，无毒，主通利肠胃，除胸中烦，解消渴。《拾遗》云：去鱼腥，动病。又，南土无姜，尽为此物所用。崔禹云：味甘，少冷，无毒，菜中菘尤血常食。和中，无余逆忤，令多食。孟诜云：腹中冷病者不服，有热者服之亦不发病。其菜性冷。

　　（和名大加奈。）

　　芦茯 《本草》云：味辛甘，温，无毒，主大下气，消谷去痰 ，服健人。生捣汁服，主消渴，诫大有验。崔禹云：味辛薰，温，消五谷反鱼肉毒。又云：其叶嫩美，亦为生菜之主，啖之消食和中，利九窍，益人。《七卷经》云：久在土中，食之不利人。马琬云：夜食不用啖芦茯根，气不散不利人。孟诜云：萝菔，冷，利五脏关节，除五脏中风，轻身，益气，根消食下气。又云：甚利关节，除五脏中风，练五脏中恶气，令人白净。（和名于保檷。）

　　芥 《本草》云：味辛，温，无毒，归鼻。主除肾邪气，利九窍，明耳目，安中，久食温中。《陶景注》云：似菘而有毛，味KT 。崔禹云：食之安中。又，芥类多，有鼠芥鼠食其花而皮毛皆KT 落，故以名之。又有雀芥，雀食，其子而KT 能飞翔，故以名之。《七卷经》云：芥有两种，大芥、小芥，是治无异之。孟诜云：生食发丹石，不可多食。（和名加良之。）

　　白苣 崔禹云：味苦，冷，无毒，主明目，进食者为要。孟诜云：寒，主补筋力。鱼玄子张云：利五脏，开胸膈，拥寒气，通经脉，养筋骨，令人齿白净，聪明少睡，可常食之。

　　有小冷气，人食之虽亦觉腹冷，终不损人。又，产后不可食之，令人寒中，少腹痛。（和名知佐。）

　　蓟菜 《本草》云：味甘，温，主养精保血。陶景注云：大蓟是虎蓟，小蓟是猫蓟。《苏敬注》云：大小蓟欲相似，功力有殊。《拾遗》云：破宿血，止新血，暴下血、血利、惊疮、出血、呕血等，取汁温服。又金疮，又蜘蛛、蛇、蝎咬毒，服之佳。崔禹云：食之养精神，令人肥健，主女子赤白沃，安胎，止吐血。孟诜云：叶亦堪煮羹，食甚除热风气。又，金创血不止，义叶封之即止。（和名安佐美。）

　　茎菜 崔禹云：食之止利，味甘苦，少冷，有小毒，主心热烦呕。一名 。又取根捣敷钉肿疮疮根即拔之。（和名不不支。）

　　薰蕖 崔禹云：味辛，温，无毒，食之止咳嗽、冷利，止哕。（和名曾良之。）

　　蘩蒌 《本草》云：味酸，平，无毒。主积年恶疮不愈。苏敬云：即是鸡肠。《七卷经》云：食之主消渴，杂疮。鱼玄子张云：煮作羹食之，益甚人。（和名波久倍良。）

　　兰鬲草 崔禹云：食之辛香，冷，平，无毒。主利水道，辟不祥不老，通神明。（和名阿良良支。）

　　胡KT 崔禹云：味辛臭，食之调食下气。凡河海之鸟鱼脍者尤是为要也。孟诜云：食之消谷，久食之多忘。鱼玄子张云：利五脏不足，不可多食。损神。（今按：损害物。和名已志。）

　　蓼 《本草》云：味辛温无毒，主明目温中。能风寒，下水气，面目浮肿痈疡。叶归舌，除大小肠邪气，利中益志。《拾遗》云：蓼主 癖，一名女憎，是其弱阳事也，不可近阴。

　　又蓼蕺俱弱阳。《七卷经》云：多食吐水。又多损阳事。《千金方》云：黄帝曰：蓼食过多有毒，发心痛。（和名多天。）

　　荷 《本草》云：微温，主蛊及疟。《陶景注》云：今人赤者为 荷，白者为覆菹叶。

　　同一种耳。于食用，赤者为胜；药用，白者中蛊。服其汁，卧其叶，即呼蛊主姓名。多食损药势。又不利脚人家种。白 荷亦云避蛇。苏敬云：主诸恶疮，杀螫蛊毒根，主稻麦芒入目者，以汁注中即出。崔禹云：今常食之，有益无损。（和名米加。）

　　芹 《本草》云：味甘，平，主疗女子赤沃，止血，养精，保血脉。益气，令人肥健嗜食。一名冰英。《拾遗》云：茎叶汁小儿暴热，大人酒热毒鼻塞身热，利大小肠。崔禹云：味甘，少冷，无毒，利小便，除水胀。孟诜云：食之养神益力，杀石药毒。鱼玄子张云：中醋中食之，损人，齿黑色。若食之时不如高由者，宜人。其水者，有虫生子食之，与人患。

　　《养生要集》云：芹菜（叶）细叶有毛，食之杀人。（和名世利。）

　　菜 《本草》云：味甘，寒，无毒，主暴热，喘，小儿丹肿。《七卷经》云：广陵人呼为接，一名KT 菜，一名水葱。（和名奈支。）

　　蕨菜 崔禹云：味咸，苦，小冷，无毒，食之补中，益气力。或云多食之睡，令人身重。

　　是物不宜阳人，即宜阴吒 人，食一两斤蕨，终身不病，作脯食之。又煮蒸于腊食之。孟诜云：令人脚弱不能行，消阳事，缩玉茎，多食令人发落、鼻塞、目暗小儿不可食之立行不得也。《拾遗》云：小儿食，脚弱不行，四皓食芝而寿，夷齐食蕨而夭，固非良物。《搜神记》曰：HT 鉴镇丹徒二月出猎，有田土折一茎蕨食之，觉心中淡淡成病，后吐一小蛇，悬屋前，渐干成蕨，视即遂瘥。明此物不可生食之。（和名和良比。）

　　荠蒿菜 《七卷经》云：冷，食之无损益。崔禹云：食之明目。味咸，温，无毒，主开胸府，状似艾草而香，作羹食之，益人。（和名于波支。）

　　《本草》云：味甘，寒，主消渴，热痹。陶景注云：下气。《苏敬注》云：久食大宜人。孟诜云：多食动痔。《拾遗》云：案物此虽水草，性热，拥气，温病起食者多死，为体滑，脾不能磨。常食壅气，令关节气急，嗜唾。苏敬云：上品，主香港脚。《香港脚论》中令人食此之误极深也。（和名奴奈波。）

　　骨蓬 崔禹云：味咸，大冷，无毒，主黄胆消渴。（和名加波保檷。）

　　头 《拾遗》云：味辛，寒，有毒，主痈肿风毒。磨敷肿上捣碎，以灰汁煮成饼，五味调为如食之，主消渴，生即戟喉出血。生吴蜀。叶如半夏，根如KT ，好生阴地，雨滴叶生子，一名 ，又有斑枝，根苗相似，至秋有花直出赤子，其根敷痈毒，于 不食。（和名古尔也久。）

　　牛蒡 《本草》云：恶实，一名牛蒡，一名鼠粘草，味辛，平，主明目，补中，中风，面肿，消渴。《苏敬注》云：根主牙齿痛，脚缓弱；痈疽，咳嗽，疝瘕。积血。（和名支多支须。）

　　骨蓬 崔禹云：味咸，大冷，无毒，主黄胆，消渴。（和名加波保檷。）

　　木菌 《七卷经》云：味甘，温，平，食之轻身，利九窍。凡诸有毒 木所生，人不识，煮食，无不死之。宜不可轻啖之。又云：石耳性冷，生于石上，食之为益。又云：地菌，温，平，食之补五脏，益气。崔禹云：菌茸，食之去热气，生冷干温。《拾遗》云：采归，色变者有毒，夜中有光者有毒，煮不熟者有毒。盖仰者有毒。又冬春无毒，秋夏有毒，为蛇过也。冬生白软者无毒，久食利肠胃。《养生要集》云：木菌味甘，温平，食之轻身，利九窍。

　　又云：菌赤色，不可食，害人。又云：菌生卷者，食之伤人。青色者亦不可食。木耳色青及仰生者不可食，伤人。又云：枫树所生菌，食之令人笑不止。又云：治食菌中毒，烦乱欲死方：煮大豆汁，饮之良。又土浆，饮之良。（和名支乃多介。）

　　榆皮 《本草》云：味甘，平，无毒，主大小便不通水道，除邪气、肠胃中热气，消肿。

　　性滑利，疗小儿头疮 ，久服轻身不饥。其实尤良。花主小儿痫、小便不利。《陶景注》云：令人睡眠。嵇公所谓：榆令人眠。《礼记》云：粉榆以滑之。（榆白曰粉）《养生要集》云：多睡，发痰。（和名尔礼。）

　　辛夷 《本草》云：味辛，无毒，主五脏身体寒风，风头脑痛，利九窍，生发鬓，去白虫，增年。崔禹云：食之利九窍，味辛香，温，无毒，其子可啖之。（和名也末安良良支。）

　　昆布 《本草》云：味咸，寒，无毒，主十二种水肿，瘿瘤，气 。陶景注云：干性热，柔甚冷。《拾遗》云：生颓卵肿，含汁咽之。崔禹云：治九 风热热瘅，手脚疼痹，以生啖之，益人。（和名比吕米。）

　　海藻 《本草》云：味苦咸，寒，无毒，主瘿瘤气，颈下核，破散结气，痈肿， 瘕，坚气，腹中上下鸣，下十二水，水肿，皮间积聚。暴颓留气，热结，利小便。崔禹云：味咸，小冷，一名海发，其状如乱发。孟诜曰：食之起男子阴，恒食消男子 。鱼玄子张云：瘦人不可食之。（和名尔支女。）

　　鹿角菜 《养生要集》云：味咸，冷利，食之动嗽。（今按：损害物。和名都乃未多。）

　　石 崔禹云：味咸至滑，滑然大冷，无毒，食之止口烂，治消渴，进食。（和名古毛）

　　紫苔 崔禹云：味酸，小冷，无毒，生水底石上，食之止消渴。（和名须牟乃利。）

　　蕺 《本草》云：味辛，微温，多食令人气喘。《陶景注》云：不利人肺，恐闭气故也。

　　（今按：损害物，和名之不支。）

　　葱 《本草》云：葱实味辛，温，无毒，主明目，补中不足。茎主伤寒，寒热，出汗，中风，面目肿，喉痹不通，安胎，除肝邪气，利五脏，杀百药毒。崔禹云：其茎白者，性冷，青者性热。根主伤寒头痛。《七卷经》云：味辛，温，不可食，伤人心气。（和名纯。）

　　薤 《本草》云：味辛苦，温，无毒，主金疮疮败，轻身，不饥，耐老，除寒热，温中，利病患。《拾遗》云：调中，主久利不瘥，大腹内常恶者，但多煮食之。苏敬云：薤有赤白二种，白者补而美，赤主金疮。崔禹云：食，长毛发。孟诜云：长服之可通神灵，甚安魂魄，续筋力。（和名于保美良。）

　　韭 《本草》云：味辛酸，温，无毒，主安五脏，除胃热，利病患，可久食。根主养发。

