<!-- { "loadSidebar": true } -->
　　《陶注》云：是养性所忌。孟诜云：冷，气人，可煮长服之。《拾遗》云：温中下气，补虚调和腑脏，令人能食，止泄白脓，腹冷痛，蒸煮食之。叶根捣绞汁，服解诸药毒狂犬咬人，亦杀蛇虺蝎恶虫毒。又汁多，服主胸痹骨痛。俗云韭菜是草钟乳，言其宜人信然也。（和名已美良。）

　　苏 《本草》云：味辛，温，无毒，归脾肾，主霍乱，腹中不安；消谷理胃，温中，除邪痹毒瓦斯。崔禹云：性温，薰臭中风冷霍乱，煮饮汁至良。或云：主腹中生疮及疝瘕。《七卷经》云：损人，不可长食。孟诜云：大蒜，热，除风杀虫毒瓦斯。（今按：损害物，和名已比留。）

　　葫 《本草》云：味辛，温，有毒，散痈肿 疮，除风邪，杀毒瓦斯。独子者亦佳。归五脏，久食伤人，损目明。《陶注》云：葫为大蒜，蒜为小蒜，俗人作齑，以啖脍肉，损性伐命，莫此之甚。《拾遗》云：葫大蒜去水恶、瘴气，除风湿，破冷气。烂 癖，伏邪恶，宣通温补，无已加之。初食不利目，多食却明，使毛发白。合皮截却两头吞之名为内灸。崔禹云：味辛KT ，大温，杀鬼毒诸气。云独子者曰葫，少者如百合。片者曰蒜，以作齑；合虫鱼肉鸟食之为快味。或云久食损性伐命者，今常啖之无有损，是事为不可信耳。但服药曰慎辟之。马琬云：不益药性，若直尔啖之，亦应通气。《千金方》云：多食生葫，行房伤肝气，令人面色无。（今按：损害物、和名于保比留。）

　　蜀椒 《本草》云：味辛，大热，有毒，主邪气咳逆，温中，下气，逐骨节皮肤肌寒温痹痛，除五脏六腑寒冷，心腹留饮宿食肠 下利， 结，水肿，黄胆，鬼注，蛊毒，杀虫鱼，久服头不白。轻身，增年，坚齿发，耐寒暑。崔禹云：食之温中五脏六腑冷风。孟诜云：除客热，不可久食，钝人性灵。《养生要集》云。椒，闭口及色白者，食蒸杀人。（今按：损害物，和名不佐波之加美。）

　　菊 《本草》云：味苦甘，平，无毒，主风头，头眩，肿痛，目欲脱，泪出，皮肤死肌，恶风，湿痹痛，去来陶陶，胸中烦热，安肠胃，利五脏，调四肢，久服轻身延年耐老。崔禹云：仙经以菊为妙药，吴孺子三月三日生，生日常摘菊苗蒸煮啖之，遇于青归子，俱共游于芳壶，一云石台，遂乘于紫云，升于青天。大补，成好，啖其花头不白筋不KT 之。（和名支久。）

　　跋

　　（半井氏藏有《医心方》二部，一为卷子本，盖是永观中丹波康赖所撰进原本，而间以他本补缀之，卷末有女医博士光成跋。一为粘叶本，即临写卷子本者。而卷子本之 蚀叵读者可据以补完也。惜此本乙卯冬罹池鱼之灾，独卷子本官有雕刻之举得以全然存于今日，殆亦非偶然。但粘叶本卷末记撰进岁月及康赖猝日寿数是他书所不载，唯此可据以征信，则真为可贵重。故今影刻二跋以示同好云。安政丁巳重五福山源立之。）

　　是书校刊未全，不幸会（臣琰）先人谢世。未及，（臣佶）先人亦复相继见背。不肖等恸哭之余，窃恐是刻之迁延不果，无以报二先人于地下。既而，不肖等承乏忝袭先职，乃孤陋不自揣，敢任校佳之佳之责，而二三子亦皆密勿从事，始能毕功。樱愉札记则小岛尚真、高岛久贯、涩江全善、森立之、佐藤苌等最与有力焉。既而，尚真、全善先没，而久贯、立之等专任其责，唯是，此书之成。距今九百年所，其所援引各书并系唐人旧帙。在今日大率散逸不传，或者其所依之本派别不一，或者今本经后人删改，猝难证明。矧乃其间字画僻异、不易识别者有之，文义晦涩、不易读定者有之；简断墨KT 、不可复问者有之。今不敢苟且迁就，妄为之说。半井氏所藏，别有延庆旧抄册子本，其第二十五、二十六、二十八卷系延享四年和气成庸所补抄，校以是本，亦互相出入，则爰从而疏记之。樱愉第三十卷末记是书撰进岁月及其猝岁月日，亦足以补史氏之缺，则并附刻以资考镜。他仁和王府所藏凡十六卷，旧藏零本凡四卷，亦时有异同。今皆一一条举之。若夫微作 、率作KT 、暑作署、覆作覆、枣作KT 、狗作KT 及偏旁之木手并通、 头、KT 头之互用。凡皆文本异构，非关指义，则均不敢辞费。樱愉背记数条，一从原帙影摹以附后。至于背纸，有用当时牒状者，有用具注历本者，诸古记遗文散出，各处固多，考古者所不废意者此类，与本书不相涉，一概滥载，极为不伦，则令皆从略。呜呼，自二先人有斯举，盍屡易裘葛其间存殁之感。有不堪 然者，（臣琰臣佶）自愿闻见 陋，曾不足窥先业万一，独是数百年欲见而不得之珍，一朝发光，医方之传，可沿溯以得其津涯，则庶几乎医道之日以益明，盍不唯见二先人所以拳拳校刻是书之功之伟。抑亦昭代休明之运，举一世而跻之于仁寿，其所沾被者远矣。万延纪元岁次上章 滩且月既望侍医医学教谕法眼（臣）多纪（元琰），侍医医学教谕兼督务法眠（臣）多纪（元佶）拜手同识。

　　
