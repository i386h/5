<!-- { "loadSidebar": true } -->
　　《葛氏方》治飞蛾入耳中方：以苇管吹之，立走出。

　　卷第五

　　治水入耳方第十一

　　《新录方》治水入耳方：取鱼目为灰，纳水中便出。

　　《龙门方》治水入耳方：取水银豆许，安耳边，水出。

　　卷第五

　　治耳中有物不出方第十二

　　《千金方》云：耳中有物不可出方：以麻 ，从一头令散，涂好胶柱，着耳中物令上，停之令相着，徐徐引之令出。

　　卷第五

　　治目不明方第十三

　　《病源论》云：夫目者，五脏六腑阴阳精气，皆上注于目。若为风邪所侵，则令目暗不明也《养生方》云：恣乐伤魂，魂通于目，损肝则目暗。

　　《靳邵服石论》云：凡洗头勿使头垢汁入目中，令人目痛。

　　《养生要集》云：以冷水洗目，引热气令人目早瞑。

　　《治眼方》云：治眼七病，一伤于房，精气虚竭；二伤大风；三伤于大寒；四伤于大热；五翳，或时苦疼痛，或但冥无所见。治之方：决明子（四分） 车前子（六分） 白术（六分） 地肤子（六分） 细辛（四分） 柏子仁（六分）

　　凡八物，下筛，服方寸匕，日三。百日后眼疾除，远视明。

　　又云：治眼失精，一岁二岁至三四岁，或目中无他病，但无所见，如绢中视。决明散方：马蹄决明（二斗）

　　凡一物，冶下筛，以粥清服方寸匕，日三。禁食生鱼猪肉辛菜。

　　《葛氏方》治目失明三十年不识人钟乳云母散方：钟乳（四分） 茯苓（四分） 远志（四分） 细辛（四分） 云母（四分）

　　上五物，捣下筛为散，服半钱匕，稍增至一钱。

　　又云：治目 不明方：决明子（一分） 蕤核仁（分） 黄连（二分） 秦皮（二分）

　　上四物，切，以水八合，煎取三合，沾绵洗目中。

　　又方：三岁雄鸡冠血，数数敷之自瘥。

　　《大唐延年方》治目茫茫无所见芜菁散方：芜菁子（小二升，以水一大斗，煮取令尽，汁出日干，熬散） 炼胡麻（小三升，熬为散）二味冶合，以饮苦酒服之。

　　《短剧方》治目卒不所见方：锉梓木，煮以洗目，日三。（《葛氏方》同之。）

　　《千金方》神曲丸主明目百岁可读细书方：神曲（四两） 磁石（二两） 光明砂（一两）

　　三味，饮服如梧子三丸，不禁。常服益眼力。众方不及，学人宜此知方神验，不可言。

　　又方：芜菁子三升，净淘，醋味清酒三升煮令熟，曝干，冶下筛，以井花水和服方寸匕，日又方：三月三日采蔓菁花，阴干，末之，空腹井花水服方寸匕。久服长生目明，可夜书。

　　又方：胡麻一石，蒸三十遍，末之，每日酒服一升。

　　又云：治目茫茫不明如年老方：鲤鱼胆一枚，取汁染绵，拭目。

　　又云：治眼暗灸方：灸大椎下，数取第十节。正当脊中央二百壮，唯多为佳，至验，不须方《录验方》黄连太一丸治肝气热冲目令视瞻 方：黄连（二斤）

　　凡一物，以好清酒一升，淹一宿，出曝之，干，复纳酒中。如是十过，酒尽为度。干捣筛，蜜和丸如梧子，一服七丸，日再。禁、猪、鱼、犬、马、鸡肉、五辛、生冷，余依药法。

　　《苏敬本草注》云：捣绞地肤汁洗之。（今按：《录验方》：捣筛，酒服方寸匕，日三。）

　　《范汪方》治目冥茫茫方：蕤核（三分） 黄连（二分） 干姜 细辛（各一分）

　　凡四物， 咀，蜜三合，水三合渍之一宿，煎得二合，如米注目 中，日三四。

　　《集验方》治目不明苦泪出方：用乌鸡胆，临眠敷之，良。

　　又方：摘小酸模茎汁注四 ，数为之。

　　《僧深方》治目盲十岁，百医不能治，郁金散方：郁金（二两） 黄连（二两） 矾石（二两）

　　凡三物，冶令筛，卧时着目中，如黍米，日一。

　　卷第五

　　治目清盲方第十四

　　《病源论》云：清盲者，谓眼本无异，瞳子黑白分明，直不见物耳。若脏虚有风邪痰饮乘之谓之《眼论》云：夫人苦眼无所因起，忽然幕幕，不痛不痒，渐渐不明，经历年岁，遂致失明。

　　要针又云：夫清盲之为病，发在于内。有障状似凝膏，大如楮子，浮在眼内，游泊水中，正障瞳虚谈， 辞妄说，徒施千万，竟不收一，虽复卢医起骨，华佗解KT ，此皆偏学一边，各善一术。至于清盲内障，则自拱手。

　　《治眼方》治眼清盲无所见斑浮鸠散方：斑浮鸠（一头，冶如食法，炙令熟） 决明子（半升） 细辛（二两） 防风（二两）

　　凡四物， 咀，合封十五日，干之，冶下筛，酒服方寸匕，日三夜二。

　　又云：治清盲无所见三十年方：细辛（一分） 荧火（十二枚） 芜菁子（一升） 鲤鱼胆（三枚）

　　凡四物，冶芜菁子，细辛，荧火下筛，以鱼胆和之，不足，人乳汁益之，服如梧子三丸，七又方：猪胆（一枚）

　　凡一物，微火上煎之，令可丸以如黍米，纳眼中食顷有验，如方始生翳宜少敷，不可过多。

　　《耆婆方》治人目清盲昼夜不见物方：秦皮、升麻、黄芩分等，以水三升，煮取一升半，沾绵，敷目中。

　　《短剧方》目清盲无所见方：以赤鲤鱼胆并脑，杂真珠合和，绵取注 中。

　　卷第五

　　治雀盲方第十五

　　《病源论》云：人有昼而睛明，至暮则不见物，世谓之为雀目。言如鸟雀，至暮无所见也。

　　《千金方》治雀目术：令雀盲人至黄昏时，看雀宿处，打惊之，雀起飞，乃咒曰：“紫公紫公，我还汝盲，汝还我明《葛氏方》治雀盲方：以生雀头血敷目，可比夕作之。

　　又方：鼠胆敷之，最良。

　　《新录单方》治雀盲方：鲤鱼、鲋鱼胆敷如粟并良。（今按：《葛氏方》：鲤胆若脑敷。）

　　《耆婆方》治雀盲方：取猪肝去上白幕，切作脍，以淡姜齑，三朝空腹食之，瘥。

　　《录验方》治雀盲方：小蒜一升， 咀，以水四升，煮令蒜熟，着小口器中，以目临上，当小辛，可无苦。

　　卷第五

　　治目肤翳方第十六

　　《病源论》云：阴阳之气，皆注于目。若风邪痰气乘腑脏，腑脏之气虚实不调，故气冲于目《眼论》云：若因时病后眼痛生白障，此为翳也；若因病后生赤肉者，此为肤障也。

　　又云：若已生翳者，当镰之。其中有赤脉处，当以钩钩甘刀割断也。日日针镰、敷散，若钩者，更甚割断甘刀势也《治眼方》治眼急生肤翳及赤肉上黑精上服此泻肝汤方：黄芩（二两） 夕药（二两） 芒硝（一两） 甘草（一两半） 大黄（二两） 大枣（十二枚）凡六物，以水六升，煮取二升五合，分为三服。

　　又方：卧时以胡粉注翳上，治三十年翳，甚良。

　　又云：眼中卒生肤覆瞳子赤白者盐散敷方：盐（一铢） 头垢（一铢） 干姜（一铢）

　　凡三物，盐烧合冶，取如小豆大着眼中，不过二。

　　又云：胡粉散治眼卒冥及生翳方：胡粉（一铢） 干姜（一铢）

　　凡二物，末之，以筒吹，少少着眼中，大良。

　　又云：治眼中生息肉并白赤障翳散方：贝齿（一分） 真珠（一分）

　　凡二物，冶下筛，爪取如小豆着翳上。病患正仰眼，他人与之，可再三。经一食久拭之。

　　神又云：治眼生淫肤覆瞳子上方：随眼痛左右，灸眉当中瞳子七壮，便愈。

　　《葛氏方》治卒生翳方：灸手大指节上横理三壮，左目灸右，右目灸左。

　　又方：烧贝齿，细筛，仰卧令人以着翳上，日二三，一时拭去。

　　《千金方》治目翳方：雄雀屎，人乳汁熟和，敷肤上，自消烂坏尽。

　　《僧深方》治目白翳方：牡蛎 乌贼鱼骨（分等）

　　下筛以粉目，日三。亦可治马翳。

　　又方：煮露蜂房，以汁洗之，数数洗良。

　　《范汪方》治目有热卒生翳方：取书中白鱼，曝令干，末，少少注翳上，一注便愈。

　　又方：捣枸杞汁，洗翳上，日五六良。

　　《录验方》治目翳干姜散方：干姜 雄黄（分等）

　　下筛取如米，着翳上，日二。

　　《集验方》治白翳覆瞳子黑精龙骨散方：龙骨（一分） 贝齿（三枚，烧） 矾石（一分，烧）

　　凡三物，冶下筛，着 头，日二。

　　《崔禹锡食经》云：纳鸳鸯肪良。

　　《极要方》记曰：有三人眼后肤肉生，前覆黑瞳子上，使割之，三日辄复生，不可止，有直

　　卷第五

　　治目赤白膜方第十七

　　《治眼方》治眼卒生肤翳赤白幕方：取薤白，弱刀截以注肤上，注之其使周遍，幕皆着薤头，去眼不耐辛，不过得再三注也。

　　又云：治目白膜覆瞳子无所见方：以鲤鱼胆涂铁镜面，一宿令干，刮取之，曝干。末涂目翳上，日再，神验。

　　《葛氏方》治目热生淫肤赤白膜方：取生瓜牛一枚，去其厌，纳朱于中，着火上，令沸，绵注取，以敷 中。

　　又方：取雀矢细直者，以人乳和，敷膜上，自消烂尽也。

　　又方：捣枸杞汁洗之，日五六。（《集验方》同之。）

　　卷第五

　　治目息肉方第十八

　　《病源论》云：息肉淫肤者，此由邪热在脏，熏于目，热气加于血脉，蕴积不散，结而成息《葛氏方》治目中生肉稍长欲满目及生珠管方：捣贝齿，绢筛真丹分等，搅令和，以注肉上，日三四。

　　《广利方》理目久风赤，生息肉，痛，开不得方：黄连（八分，碎） 大枣肉（四分） 竹叶（两握，切） 蜜（半合）

　　切，以水二大升先煎竹叶，取一大升。去竹叶，下枣肉，黄连，蜜半合，煎取四合，去滓，《苏敬本草注》云：雀矢和首生男乳如泥，点目中。怒肉赤脉贯上瞳子者即消，神效。

　　卷第五

　　治目珠管方第十九

　　《病源论》云：目珠管者，风热痰饮积于脏腑，使肝脏血气蕴积，冲发于眼，津液变生结聚《范汪方》治目卒生珠管方：以蜜涂目中，仰卧须臾，当汁出，随拭去之。半日乃可渗之，生蜜尤良。

　　又方：鲤鱼若鲭鱼胆注 中，以少真丹和胆缚尤佳。

　　《千金方》治目生珠管方：冷石 手爪甲 龙骨三味，分等末为散，以新笔着上，日三。

　　《葛氏方》治目卒生珠管方：捣牛膝根叶，取汁以洗目，亦入目中佳。

　　卷第五

　　治目珠子脱出方第二十

　　《病源论》云：风热痰饮积腑脏，则阴阳不和，肝气蕴积生热，热冲于目，使目睛疼痛，热《治眼方》目卒珠子脱出及青翳方：越燕矢（一分） 真丹（一分） 干姜（一分）

