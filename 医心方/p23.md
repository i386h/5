<!-- { "loadSidebar": true } -->
　　凡三物，捣细末，以管吹痛上，即愈。（今按：《本草》：越燕紫胸轻小也，胡燕胸斑黑，声大也。）

　　《医门方》眼睛无故突出一二寸者方：急以冷水灌渍眼中，数数易水，须臾睛当自入，平复如故也。

　　卷第五

　　治眼肿痛方第二十一

　　《眼论》云：若初患眼肿痛者，不可以物薄熨之。恐热势归里，当时虽好，久之不佳。

　　深可《治眼方》治眼肿痛方：大黄（八两）

　　以水五升渍之一宿，明旦绞取汁，分二服。

　　又方：以酢浆作盐汤洗之，日可十反。

　　又方：秦皮（二两） 黄连（一两） 苦竹叶（切一升）

　　以水二升，煮取七合，洗眼也。

　　又云：治眼暴天行风肿痒痛方：地骨白皮（三斤）

　　水三斗，煮取三升，绞去滓，更纳盐二合，取煎一升，敷目也。或加干姜一两。

　　又云：治眼风肿痒痛方：防风（二两） 地骨白皮（二两） 细辛（一两） 干姜（一两）

　　以水煮取七合，洗眼。

　　又云：治酒后热毒肿痛方：栀子仁（一升） 茈胡（三两） 石膏（三两） 芒硝（二两） 大黄（二两） 黄芩（一两） 甘草（以水五升，煮取一升半，洗眼。

　　卷第五

　　治目赤痛方第二十二

　　《病源论》云：目赤痛候，肝气通于目，言肝气有热，热冲于目，故令赤也。

　　《眼论》云：治目赤痛涩不得开方：鲤鱼胆（一枚） 黄连（二七枚）

　　凡二物，合和，淹于二斗米下蒸之，饭熟去滓，涂目 ，立愈。

　　又云：治眼卒掣痛方：灸当瞳子上入发际一寸七壮，痛即止。两眼痛，灸两眼处。甚良。

　　又云：治目中白精赤如血栀子煎方：黄连（一两，下筛） 肥栀子中仁（二分，研）

　　二物，研如上法，和以鸡子黄如泥，更熟研，以绢绞去滓，用注目，日七八。鸡子易臭，唯《博济安众方》治赤眼肿痛热泪下立验方：黄连为末，绵裹以甘蔗汁浸良，久点之。

　　又云：热毒风攻两眼并睑忽浮肿眼赤复欲上 肉等方：黑豆（一升，择）

　　上，分作十分，将软绵帛子逐分裹于沸汤，蘸过蒸热，慢慢熨之，每分三度入汤，尽其十分又云：治积年风赤眼方：上，取长明灯油盏，纳油少许。以一铜钱于覆钵内细细磨之，令油凝钵底，覆却，以艾烟微《葛氏方》治目卒赤痛方：捣荠菜根汁，洗之。

　　又方：当灸耳叶上七壮。

　　又方：鸡舌（二七枚） 黄连（一两） 大枣（一枚）

　　上三物，切，以水一升，煮取三合，先以冷水洗，染绵拭目，日三，大良。

　　《千金方》治目赤痛方：甘竹叶（二七枚） 乌梅（三枚） 古钱（三枚）。

　　凡三味，水二升，先渍药半日，东向灶煮三沸，三上三下，得二合，注目 。

　　《范汪方》治目赤痛方：干姜（二分） 黄连（四分）

　　凡二物，冶合已，乳汁和，如黍米，注四 ，昼夜无所在。

　　又方：黄连（一两） 丁香（二十枚）

　　以水八合，渍之三日，去滓，洗眼。

　　《短剧方》治目痛方：以盐汤洗之良。

　　又方：以 荷根取汁，着竹筒中，着目中，即愈。

　　《录验方》治目赤痛黄连汤方：黄连（二分） 大枣（十枚）

　　凡二物，切，以水五合，煮取一合半，注目中，日十夜二。

　　《耆婆方》治人眼赤痛方：秦皮（二两） 升麻（三两） 黄连（二两）

　　三味，以水三升，煮取二升，去滓，少少纳目中，洗之。

　　《集验方》治目痛三十年方：取虫螺一枚，以水洗之。纳燥杯中，使螺口开。以黄连一枚，纳螺口中，螺饮黄连，黄连苦

　　卷第五

　　治目胎赤方第二十三

　　《龙门方》疗大赤眼胎赤方：以绳从顶旋，量至前发际中，屈绳头，灸三百炷，验。

　　又方：青荆烧令出汁，点眼 ，验。

　　《广济方》疗目赤痛及胎赤方：以蚌蛤裹置蜜二分，绿盐一分，和，夜卧时火灸暖，着目 ，三四日愈。

　　又方：猪胆和绿盐敷，亦效。

　　卷第五

　　治目痒痛方第二十四

　　《疗眼方》治目茫茫痛痒泪出方：用新熟米酒，正仰面卧，以酒灌目令满；便急闭目，须臾开之。别使年少明目人看视，虫即自愈。

　　《治眼方》治目痒痛方：黄连（半两） 大枣（一枚）

　　凡二物，以水五合，煎取一合，绵缠簪纳煎中，敷目。日十过。

　　《集验方》治目中卒痒痛方：削干姜令圆滑，纳目 中，有顷复纳之，辛竭者更易。

　　《葛氏方》治风目常苦痒泪出方：以盐注 中。

　　卷第五

　　治目赤烂方第二十五

　　《病源论》云：目赤烂 候。风热伤于目， 则赤烂。其风热不去，故 常烂赤，积年不瘥。

　　《葛氏方》治数十岁铁眼烂 方：摘胡叶中心一把，着 中，以五升水煮之，小 覆上，穿 作孔目，临孔上痒痛，当饭顷泪出一二升，便瘥。

　　《千金方》治风眼烂 方：竹叶（四分） 柏树白皮（六分） 黄连（四分）

　　上，并切，以水二升，煎取五六合，稍用滴眼又方：三指撮盐置钱上，炭烧赤，投少醋中足淹钱，以绵沾汁注 中。

　　《录验方》治烂 神验方：黄连 干姜 雄黄凡三物，分等为散，着 ，日二。

　　《治眼方》眼铁烂赤方：淳苦酒（一升） 大钱（二七枚）

　　凡二物，烧钱令赤，投苦酒中，以着铜器中，覆头。着屋北阴地埋二十一日，出爆干，可丸又云：治目风烂赤眵 恒湿神明膏方：蜀椒（一升半） 吴茱萸（半升） 术（五合） 芎 （五合） 当归（五合） 附子（十五枚，去皮）

　　十物， 咀，渍着苦酒中一宿，明旦内药膏中，微火上煎之，三上三下之。留定之冷乃上也痛向《医门方》疗目赤 痛如刺，不得开，肝实热所致或障翳方：苦竹沥（五合） 黄连（二分）

　　捣碎薄绵裹纳竹沥中一宿许。卧以沥点眼中，日数度，泪下即瘥。涩痛加大枣五颗。忌热面

　　卷第五

　　治目泪出方第二十六

　　《病源论》云：目为肝之外候，若风邪伤肝，肝气不足，故令目泪出。

　　《眼论》云：若眼赤痒泪出，名为风眼也。

　　《治眼方》治眼中风寒， 赤痛泪出，乳汁煎方：乳汁（一升） 黄连（三分） 干姜（一分） 蕤核（二分）

　　凡四物，以乳汁渍药一宿，明旦于微火上，煎取三合，如黍米注眼四 。

　　又云治眼风泪出痒痛散方：决明子（一分） 黄连（一分） 细辛（一分） 干姜（一分）

　　凡四物，冶下筛，以爪取如麻子，注 中，日可再三。

　　又云：治中风泪出方：乌雄鸡三岁者，刀割冠取血，旦一敷，暮卧又一敷。良验。

　　《葛氏方》治目泪出不止方：黄连（四两）

　　以水二升，煮取一升，绵半两纳中曝；复纳尽汁，恒以拭目。

　　又云：风目常苦痒泪出方：以盐注 中。

　　又方：末黄连和乳汁敷 中。

　　又方：虎杖根煮汁，以洗目。

　　《范汪方》治目泪出不止方：烧马矢，细末，绢筛，以少少敷 中。

　　《食经》云：目涕出不止方：蒸煮百合，食止涕泣也。

　　卷第五

　　治目为物所中方第二十七

　　《疗眼方》治眼为物所触中疼痛肿赤结热甘草汤方：甘草（一分） 黄柏（一分） 苦参（一分） 当归（一分）

　　水一升二合，煎取七合，待冷洗眼，日五六夜一。

　　《千金方》治目为物所撞青黑方：炙羊肉熨之，勿令甚热，无羊肉用猪肝。

　　《葛氏方》治目为物所中伤有热痛而暗方：断生地肤草汁注之，冬日煮干，取汁注也。（《短剧方》同之。）

　　又方：以水和雀矢，以笔注之。

　　又方：乳汁和胡粉注，日五。（以上《范汪方》同之。）

　　《短剧方》治目为物所中方：羊胆、鸡胆、鱼胆，皆可用注之。（《葛氏方》同之。）

　　《广利方》疗眼目筑损 肉出方：生杏仁七枚，（去皮尖。）细嚼吐于掌中，反暖以绵缠箸头，点 肉上，不过三四度，即瘥。

　　卷第五

　　治竹木刺目方第二十八

　　《葛氏方》治竹木刺目不出方：取鲍鱼头二枚，合绳贯。以人溺煮令烂，取汁灌目中，即出。

　　《龙门方》疗眼刺不出方：烧甑带灰，少少服，立出。

　　又方：摩好书墨，以笔注目瞳子上，出。

　　卷第五

　　治稻麦芒入目方第二十九

　　《广利方》疗麦芒入目不出方：煮取大麦汁，注目中，即出。

　　《治眼方》治稻麦芒入目中方：取生蛴螬，以新布覆目上，以蛴螬从布上摩之，芒出着布已，效。

　　又云：麦芒入目方：破蝼蛄背，着眯上半日，则出眯物入目中也。

　　《龙门方》麦芒入眼方：以甑带汁洗出。

　　《范汪方》稻麦芒入目方：取麦汁注目中。

　　《苏敬本草注》云：稻麦芒入目中不出者，取 荷根汁注目中，即出。

　　卷第五

　　治芒草沙石入目方第三十

　　《葛氏方》目卒芒草沙上辈眯不出方：磨好书墨，以新笔染注瞳子上。

　　又方：盐豉各少少着水中，临视之，即出。

　　《广济方》疗眯目方：取少许甑带，烧作灰，水服方寸匕，立出。

　　《治眼方》治目中眯方：旦起对户门再拜已言：户门狭小，不足宿客，便愈。（《集验方》同之。）

　　又云：治芒物草沙辈落目中眯不出方：以鸡肝注之。

　　又方：吞蚕矢一枚，良。

　　又，灸足中指节上，随目左右。（以上《千金方》同之。）

　　《千金方》治目中眯方：书中白鱼，以乳汁和，注之。

　　《医门方》疗眯目不出视不见方：以酥纳鼻孔中，随左右垂头，淋前令流入眼，眼中泪出，眯逐出，无酥，猪脂亦佳。

　　《范汪方》治目眯不去生淫肤方：瞿麦 干姜凡二物，分等为散，以井花水服一刀圭，日三。

　　卷第五

　　治鼻塞涕出方第三十一

　　《病源论》云：夫津液涕唾，得热则干燥，得冷则流溢，不能自收。肺气通于鼻，其脏有冷《极要方》疗 鼻不闻香臭方：细辛，瓜蒂分等为末，以吹鼻中，须臾大涕出，恒能久自通。（今按：《经心方》：瓜蒂二《效验方》治鼻中不利干姜散方：干姜（二分） 桂心（一分）

　　凡二物，合下筛，取如大豆许。以绵裹塞鼻中，药行热物，便去之。

　　《录验方》治鼻塞不得喘息皂荚散方：皂荚（五分） 菖蒲根（五分）

