<!-- { "loadSidebar": true } -->
　　又云：渴利之家，大便亦难，为津液枯竭，致令肠胃干燥。

　　《葛氏方》云：脾胃不和，常患大便坚强难者：大黄（三两） 夕药（三两） 浓朴（三两） 枳实（六斤） 麻子仁（五合）

　　捣筛，蜜丸如梧子，服十丸，日三，稍增，以通利为度，可恒将之。

　　《千金方》治大便难方：单用豉、清酱、清羊酪、土瓜根汁，并单灌之，立出。

　　又方：酱清渍乌梅，灌下部中。

　　又方：麻油二升，纳葱白三寸，煮令黑，去滓，待冷顿服。

　　又方：灸承筋三壮。

　　又方：夹玉泉相去各二寸灸之。

　　《新录方》大便干骨立者方：灸胃脘穴千炷。

　　又方：生地黄切三升，韭切三升，以水一斗，煮取二升五合，分三服，相去十里。

　　又方：单服马苋汁一升，瘥止。

　　又方：捣蒜为泥，酒服如枣，日三。

　　又方：烧鱼为灰，酒服方寸匕，日二三。

　　又方：服甑带汁五六合，日二。

　　《承祖方》治大便 难腹热连日欲死方：甘遂 芫花 黄芩凡三物，分等，捣，蜜丸如小豆，服五丸，不通，更服三丸。

　　《华佗方》治大便坚，数清不能得出方：皂荚末，下筛，以猪脂和合，苇管长一寸，以指排纳谷道中齐指一节，须臾则去。

　　又云：二车丸主临饭腹痛不能食，复又大便难方：大黄（十三两） 柴胡（四两） 细辛（二两） 茯苓（一分） 半夏（一两）

　　凡五物，冶筛，丸以蜜，饮服如梧子五丸，日再。

　　《集验方》治大便 难，腹热连日欲死方：白蜜三升，于微火上煎之，使如强 以投冷水中，须臾当凝出丸，丸如手指大，长六寸七寸又云：不得大便十日或一月烦满欲死方：葵子二升，水以四升，煮取一升，去滓，顿服之。

　　卷第十二

　　治大便失禁方第十五

　　《病源论》云：大便失禁者，由大肠与肛门虚冷滑故也。肛门，大肠之侯也，俱主行糟粕（《千金方》治老人小儿大便失禁：灸大指奇间三壮，两脚。

　　又方：灸两脚大指去甲一寸三壮。

　　卷第十二

　　治大便下血方第十六

　　《病源论》云：此由五脏伤损所为。脏气既伤，则风邪易入，热气在内，亦大便下血。

　　其前《短剧方》云：诸下血者，先见血后见便，此为远血，宜服黄土汤。若先见便后见血，此是赤小豆散方：赤小豆（三升，熬） 当归（三两）

　　凡二物，冶筛，服方寸匕，日三。（今按：《令李方》：黄连二两酒服。）

　　黄土汤方：灶中黄土（半升，绵裹） 甘草（三两，炙） 干姜（二两） 黄芩（三两） 阿胶（三两） 干地黄凡六物，以水一斗，煮取三升，分三服。（今按：《集验方》有芎 、熟艾，无黄芩、干地《葛氏方》治卒下血方：豉一升，以水三升，渍，煮三沸，去滓，顿服汁一升，日三。冬天每服辄温。

　　又方：豉二升，以酒六升，合煮得三升，服一升，日三。

　　又方：煮香 极令浓，去滓，服一升，日三。

　　又方：乱发如鸡子大，烧末，水服之，不过三。

　　又方：三指撮盐，烧，向东服之。

　　又方：灸两足大指回毛中，追年壮即愈。

　　《僧深方》治卒下血蒲黄散方：甘草（一分） 干姜（一分） 蒲黄（一分）

　　凡三物，下筛，酒服方寸匕，日三。

　　又方：治卒注下并下血，一日一夜数十行方：灸脐中及脐下一寸各五十壮。（今按：《葛氏方》：以钱掩脐上，灸钱下际五十壮。）

　　《医门方》治卒下血或因吃热物而发方：生葛根汁 生地黄汁 生藕根汁各饮一升，日二，瘥。

　　又方：小豆末和水服方寸匕，日二服，立瘥。

　　《范汪方》治下血方：干地黄（五两） 胶（三两，炙）

　　凡二物，治筛，分三服。（《葛氏方》同之。）

　　又方：干地黄下筛，以酒服方寸匕，日三。

　　又云：治大便血诸血衄血方：乌贼鱼骨（五分） 桑耳（一分）

　　凡二物，冶筛，酒服方寸匕，日三。

　　《千金方》下血日夜七八十行方：黄连（四两） 黄柏（四两）

　　二味，淳酢五升，或煮取一升半，分再服。

　　《枕中方》治人下血方：取鸡苏绞取汁，多少任意服之，愈，（今按：《集验方》：治吐血，下血并妇人漏下。）

　　《新录方》治卒下血兼血痔方：栀子及皮一升，以水三升，煮取一升三合，分二服。

　　又方：桃奴，树上死桃子也。取一升，以水三升，煮取一升三合，分二服。

　　又方：取败船茹（音如）二升，以水三升，煮取一升二合，分二服。

　　又方：荆叶切三升，以酒五升，煮取一升六合，分二服。

　　又方：赤小豆三升，以水五升，煮取一升六合汁，渴饮汁，饥啖豆。

　　又方：以水三升煮葱白一升半，取一升二合汁，分三服。

　　又云：食热物下血方：捣生葛根，取七八合汁，饮之。

　　又方：捣生地黄取汁，饮七八合。

　　又方：捣生藕取汁，饮七八合。

　　又方：生 荷根汁，饮六七合。

　　又方：酒三升，煮大枣二十一枚，取汁分二三服。

　　又方：一（以）水服石榴皮末方寸匕，日二。

　　又方：捣蓟，无问大小猫虎羊等，取汁饮之，煎取，若冬月无生者，掘取根或干者切二升，

　　卷第十二

　　治小便不通方第十七

　　《病源论》云：小便不通者，由膀胱与肾俱有热故也。肾主水，膀胱为津液之腑，此二经为便不《葛氏方》治小便不通方：熬盐令热，纳囊中，以熨少腹上。

　　又方：以盐满脐，灸上三壮。（以上《短剧方》同之。）

　　又方：末滑石，水服方寸匕。

　　又方：以衣中白鱼虫纳小孔中。

　　《千金方》治小便不通方：水四升，洗甑带，取汁，煮葵子，取二升半，分三服。

　　又方：葵子、车前子，水五升，煮取二升半。三服。

　　又方：鲤鱼齿灰末，酒服方寸匕，日三。

　　又方：鱼头石末，水服方寸匕，日三。

　　《新录方》治小便不通方：水渍石，迭熨少腹下出，或烧石热熨少腹，以出为度。

　　又方：车前子一升，以水三升，煮取一升二合，再服。

　　《短剧方》小便不通及关格方：取生土瓜根，捣取汁，以少水解之于筒中，吹纳下部即通。秘方。

　　又云：治小便闭方：豉半升，水四升，煮一沸，去滓，一服立愈通。

　　《医门方》疗小便不通方：取乱发如拳大，烧作灰、末、筛，酒服方寸匕，立愈。

　　又云：疗小便不通、小腹满闷，不急疗杀人方：葱白切一合，盐少许，捣绞取汁，灌三五豆粒许入水道中，水便出。极效。

　　《集验方》：治淋、小便不利、阴痛，石苇散方：石苇（二两） 瞿麦（一两） 滑石（五两） 车前子（三两） 葵子（二两）

　　凡五物，下筛，先食服方寸匕，日三。

　　《令李方》治淋，胞满不得小便滑石散方：滑石（一两） 通草（半两） 石苇（一两）

　　凡三物，冶筛，酒服方寸匕，日三。

　　《范汪方》治小便不通方：取陈葵子一升，淳酒三升，煮之服尽。

　　卷第十二

　　治小便难方第十八

　　《病源论》云：小便难者，此亦是肾与膀胱热故也。

　　《录验方》治小便难淋沥方：通草（二两） 茯苓（二两） 葶苈子（二两，熬）

　　凡三物，下筛，以水服方寸匕，日三。

　　《新录单方》治小便不出、腹满气急者方：灸关元穴，在脐下三寸，依年壮。

　　又方：车前草切三升，以水五升，煮取二升，分二服，日一。

　　又方：甑带一枚，以水五升，煮取一升六合，再服。

　　又方：大麻子三升，以水五升，煮麻子腹破，分二服。

　　又方：煮滑石取汁，饮之立下。

　　又方：葵子二升，以水四升，煮取一升六合，分三服。

　　又方：茅根切二升，煮服依前，兼去渴，最妙。

　　《医门方》疗小便难方：以少盐纳茎孔中即通。

　　卷第十二

　　治小便数方第十九

　　《病源论》云：小便数者，膀胱与肾俱虚，而有客热乘之故也。

　　《范汪方》治小便一日一夜数十行方：菖蒲 黄连二物，分等，冶筛，酒服方寸匕。

　　又方：石膏半斤， 咀，以水一斗，煮取五升稍服。（以上《葛氏方》同之。）

　　《千金方》治小便利复非淋方：榆白皮二斤，水一斗，煮取五升，服三合，日三。

　　又方：三年重鹊巢烧末，服之。

　　《葛氏方》：治小便卒太数复非淋，一日数十过，令人疲瘦方：灸两足下第二指本节第一理七壮。

　　又方：不中水猪膏如鸡子者一枚炙，承下取肥汁尽服之，不过三。此二方并治遗尿也。

　　又方：鸡肠草一把，熟捣，酒一升渍一时，绞去滓，分再服。

　　《医门方》疗小便数日夜出无节度方：小豆苗叶，捣绞取汁，饮一二升，立止，极效。

　　卷第十二

　　治小便不禁方第二十

　　《病源论》云：小便不禁者，肾气虚，下焦受冷也。肾主水，其气下通于阴，肾虚下焦冷，《新录方》治小便不禁方：柏树白皮切三升，以水三升，煮取一升二合，分再服，相去十里。

　　又方：故甑带，以水三升，煮取一升二合，分二服。

　　又方：露蜂房灰，酒服方寸匕，日二。

　　又方：石榴皮子灰，酒服方寸匕。

　　又方：榆白皮切二升，水四升，煮取一升六合，二服。

　　《令李方》：小便不禁数行方：当归（二两） 甘草（五分）

　　凡二物，冶下筛，酒服半钱匕，日三，一月瘥。夏月纳茯苓，阴肿痛纳黄 分等。

　　《极要方》疗小便不禁或如血色方：麦门冬（八两，去心） 蒺藜子（二两） 甘草（一两，炙） 干姜（四两） 桂心（二两） 干地黄上，水一斗，煮取二升半，分三服。

　　卷第十二

　　治小便黄赤白黑方第二十一

　　《僧深方》治膀胱急热、小便黄赤滑石汤方：滑石（八两，碎） 子芩〔（一名黄芩）三两〕 车前子（一升） 葵子（一升） 榆皮（四两）

　　凡五物，以水七升，煮取三升，分三服。

　　《龙门方》疗人小便白稠方：取蜂房烧作灰，和水一服一匕，瘥。

　　《范汪方》治小便利多而或白精从尿后出方：栝蒌（三分） 滑石（二分） 石苇（一分）

　　三物，为散，麦粥服方寸匕，日三。

　　又云：治小便白浊而多方：桑茸（三分） 甘草（五分）

