<!-- { "loadSidebar": true } -->
　　又云：断温病令不相染着法：断汲水，绠长七寸，盗着病患卧席下。（《集验方》同之。）

　　又方：密以艾灸病患床四角各一丸，勿令病患知之。

　　又方：以鲫鱼密置病患卧席下，勿令知之。

　　又方：以附子三枚，小豆七枚，令女人投井中。

　　卷第十四

　　治伤寒困笃方第二十六

　　《葛氏方》治时行垂死者破棺千金汤方：苦参一两咀，以酒二升煮，令得一升半，尽服，当吐毒。（《千金方》同之。）

　　《本草》苏敬注云：人屎干者烧之烟绝，水渍饮汁名破棺汤也，主伤寒热毒。（今按：《葛氏方》：世人谓之为黄龙汤。）

　　《耆婆方》治热病困苦者方：生麦门冬小一升，去心捣碎，熬，纳井花水绞取一升半，及冷分三服，热甚者吐即瘥。

　　《集验方》云：凡除热毒无过苦酢之物。

　　《崔禹锡食经》云：梨除伤寒时行，为妙药也。

　　《通玄经》云：梨虽为五脏刀斧，足为伤寒妙药，云云。

　　卷第十四

　　治伤寒一二日方第二十七

　　《病源论》云：伤寒一日，太阳受病。太阳者，膀胱之经也，为三阳之首，故先受病。

　　其脉《葛氏方》云：伤寒有数种，庸人不能别。今取一药兼治者，若初举头痛，肉热，脉洪起一葱白（一虎口） 豉（一升）

　　以水三升，煮取一升，顿服取汗。（《集验方》：小儿屎三升。）

　　又方：葛根四两，水一斗，煮取三升，纳豉一升，煮取升半，一服。

　　又方：捣生葛根汁，服一二升佳。

　　《千金方》伤寒时气温疫，头痛，壮热，脉盛，如得一二日方：真丹一两，以水二升，煮得一升，顿服之，覆取汗。

　　卷第十四

　　治伤寒三日方第二十八

　　《新录方》治伤寒温疫三日，内脉洪浮，头痛，恶寒，壮热，身体痛者方：葱白（一升） 豉（一升） 栀子（三七枚） 桂心（二两，无，用生姜三两）

　　以水七升煮取二升，分三服之。

　　《千金方》治疫气伤寒三日以后不解方：以好豉（一升） 葱白（一升） 小儿尿（三升）

　　煮取二升，分再服，覆令汗，神验。

　　卷第十四

　　治伤寒四日方第二十九

　　《玉葙方》伤寒四日方：瓜蒂二七枚，以水一升煮取五合，一服当得吐之。

　　《葛氏方》三四日胸中恶汁欲令吐之：豉（三升） 盐（一升）

　　水七升，煮取二升半，去滓，纳蜜一升。又煮三沸，顿服，安卧，当吐之。

　　卷第十四

　　治伤寒五日方第三十

　　《范汪方》治伤寒五六日，呕而利者黄芩汤方：黄芩（三两） 半夏（半升） 人参（二两） 桂心（二两） 干姜（三累） 大枣（十二枚）

　　凡六物，水七升，煮得二升，分再服。

　　《通玄》云：五日外肉凉内热者泻之，宜服升麻汤方：升麻（二两） 黄芩（三两） 栀子（二两） 大青（二两） 大黄（二两，别浸） 芒硝（三两）

　　水八升，煮取二升半，分三服，如不利，尽服之。

　　卷第十四

　　治伤寒六日方第三十一

　　《范汪方》治伤寒六七日不大便有瘀血方：桃仁（二十枚，熬） 大黄（三两） 水蛭（十枚） 虻虫（二十枚）

　　凡四物，捣筛为四丸，卒服，当下血，不下复服。

　　卷第十四

　　治伤寒七日方第三十二

　　《千金方》伤寒吐下后七八日不解，结热在里，表里俱热，时时恶风，大温，舌上干燥而烦知母（六两） 石膏（一升） 甘草（二两） 粳米（六合）

　　四味，水一斗二升，煮米熟，去滓，分服一升，日三。

　　《葛氏方》：若已六七日，热盛心下烦闷，狂言见鬼欲走者方：绞粪汁饮数合至一升，世人谓之为黄龙汤，陈久者弥佳。

　　卷第十四

　　治伤寒八九日方第三十三

　　《录验方》治伤寒八九日腹满，外内有热，心烦不安茈（音柴）胡汤方：母（二两） 生姜（三两） 葳蕤（三两） 茈胡（八两） 大黄（三两） 黄芩（二两） 甘草（一凡十物，切，以水一斗煮得三升，温饮一升，日三。

　　卷第十四

　　治伤寒十日以上方第三十四

　　《千金方》治伤寒热病十日以上，发汗不解，及吐下后诸热不除，及下利不止皆治之方：大青（四两） 甘草（二两） 阿胶（二两） 豆豉（一升）

　　四味，以水八升，煮取三升，顿服一升，日三。

　　卷第十四

　　治伤寒阴毒方第三十五

　　《集验方》云：阴毒者，或伤寒初病一二日便成阴毒，或服汤药六七日以上至十日变成阴毒。身重背强，腹中绞痛，喉咽不利，毒瓦斯攻心，心下强，短气不得息，呕逆，唇青面黑，四肢厥冷，其脉沉细紧数，此阴毒侯。身如被打，五日可治，七日不治方。（《医门方》同之。）

　　甘草（二分，炙） 升麻（二分） 当归（一分） 蜀椒（一分） 鳖甲（四分）

　　凡五物， 咀，以水五升，煮取二升半，分三服，行五里复服，温覆，中毒当汗，汗则愈，若不汗，病除重服。

　　卷第十四

　　治伤寒阳毒方第三十六

　　《集验方》云：阳毒者，或伤寒一二日便成阳毒，或服药吐下之后变成阳毒，身重，腰背痛，烦闷不安，面赤狂言，或走，或见鬼，或下利，其脉浮大数，面斑斑如锦，喉咽痛，下脓血。五日可治，七日不可治方（《医门方》同之：）

　　甘草（二分，炙） 当归（一分） 蜀椒（一分，去目） 升麻（二分） 雄黄（二分）

　　桂心（一分）

　　凡六物， 咀，以水五升煮取二升半，分三服，行五里须复服，温覆手足，中毒则汗，汗则解，不解重作。今世有此病，此二方实未经用。

　　卷第十四

　　治伤寒汗出后不除方第三十七

　　《集验方》大汗出后，脉犹洪大，形如疟，日一发，汗出便解方：桂心（一两十六铢） 夕药（一两） 生姜（一两，炙） 甘草（一两，炙） 大枣（十四枚） 麻黄（一两，去节） 杏仁（二十三枚）

　　凡七物，切，以水五升，先煮麻黄再沸，下诸药，煎得一升八合，服六合。

　　卷第十四

　　治伤寒鼻衄方第三十八

　　《千金方》云：伤寒鼻衄，胁间有余热故也，热因衄自止，不止者方：牡蛎（十分，左顾者） 石膏（五分）

　　上二味，酒服方寸匕，先食，日三四。凡衄亦可用。一方以浆服之。（《集验方》同之。）

　　《僧深方》治热病鼻衄，多者出血一二斛方：蒲黄（五合）

　　以水和，一饮尽即愈。不瘥别依诸衄方。

　　又方：烧牛粪作灰，服方寸匕。

　　又方：以冷水洗佳。

　　卷第十四

　　治伤寒口干方第三十九

　　《集验方》治伤寒热病口干喜唾方：干枣（二十枚，擘） 乌梅（十枚，碎）

　　二物，合捣蜜和，含杏核大，咽其汁。

　　卷第十四

　　治伤寒唾血方第四十

　　《范汪方》治热病唾血方：白茅根一物，捣下筛为散，服方寸匕，日三。亦可绞取汁饮之。

　　卷第十四

　　治伤寒吐方第四十一

　　《集验方》治伤寒吐虚羸欲死方：鸡子（十四枚）

　　以水五升煮取二升，乃纳豉四合，复煮两三沸，去豉，分再服。

　　卷第十四

　　治伤寒哕方第四十二

　　《病源论》云：伤寒所以哕者，胃中虚冷故也。

　　《葛氏方》治伤寒哕不止方：甘草（三两） 橘皮（一升）

　　水五升，煮取一升，顿服之，日三四。

　　《短剧方》云：春夏时行寒毒伤于胃，胃冷 方：白茅根（切，一升） 橘皮（二两） 桂心（二两） 葛根（二两）

　　凡四物，以水六升，煮取三升，分三服。

　　《救急方》云：天行后干呕若哕手足冷方：橘皮（四两） 生姜（半斤）

　　上，以水七升煮取三升，分四五服，立验。

　　卷第十四

　　治伤寒后呕方第四十三

　　《集验方》治伤寒后干呕不下食，芦根饮方：生芦根（切，一升） 青竹茹（一升） 粳米（三合） 生姜（二两，切）

　　以水七升，煮取二升，随便饮，不瘥重作。

　　卷第十四

　　治伤寒下利方第四十四

　　《葛氏方》治热病不解而下利困笃欲死方：大青（四两） 甘草（二两） 胶（二两） 豉（八合）

　　以水一斗，煮取三升，分三服尽。更作，日夜两剂，愈。

　　又方：以水煮豉一升，栀子十四枚，葱白一把，取二升，分三服。

　　又方：龙骨半斤，捣碎，以水一斗煮取五升，使极冷，饮其间或得汗则愈。

　　卷第十四

　　治伤寒饮食劳复方第四十五

　　《病源论》云：夫病新瘥，血气尚虚，津液未复，因即劳动，使成病焉。若言语思虑则劳于《医门方》云：论曰：凡温病新瘥及重病瘥后，百日内禁食猪肉及肠、血、肥鱼、油腻，必栗、诸果子及坚实难消之物，胃气尚冷，大利难禁，不下之必死，下之后免，不可不慎也。

　　病新瘥后，但得食粥糜，宁少食令饥，慎勿饱食，不得辄有所食，虽思之勿与。引日转久，可渐食獐、鹿、雉、兔肉等为佳。

　　疗热病新瘥，早起及多食发复方：栀子十枚，水二升，煎取一升，去滓，顿服之。温卧令微汗佳。通除诸复。

　　又方：烧龟甲，末，服方寸匕。（《葛氏方》同之。）

　　《葛氏方》治笃病新起，早劳及饮食多致复欲死方：以水服胡粉少少许。

　　又方：烧饭箩末，服方寸匕。

　　《短剧方》治食劳复方：葛根五两，以水五升煮取二升，冷分三服。

　　《千金方》治食劳方：杏仁五枚，酢二升，煮取一升，服之取汗。

　　又方：烧人矢灰，水服方寸匕。

　　卷第十四

　　治伤寒洗梳劳复方第四十六

　　《千金方》云：洗手足复者，饮手足汁一合；梳头复者，吞头垢如枣大者一枚。

　　《千金方》治或因洗手足或流头劳复方：取洗手足汁饮一合。

　　又方：取头垢如枣大者吞一枚，大者一枚。

　　《医门方》云：温病瘥后当静卧，勿早起，自梳头澡洗。但非体劳，亦不可多言语用心使患又云：若欲令病不发复者，烧头垢如杏仁大服之。

　　卷第十四

　　治伤寒交接劳复方第四十七

　　《医门方》云：温病新瘥，未满百日，气力未平复，而已房室，无不死者。（今按：《葛氏方》云：余劳尚可，女劳多死。）

