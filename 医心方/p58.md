<!-- { "loadSidebar": true } -->
　　发于股（故户反）阴，名曰赤绝。不急治，六日死。在两股之内，不治，六十日而死。

　　发于膝，名曰疵疽。其状大痈，色不变，寒热而坚，勿破，破之死。须其柔，乃破之者生。

　　诸痈疽之发于节而相应者，不可治也。发于阳（丈夫阴器曰阳，妇人阴器曰阴）者百日死，发于阴者四十日死。

　　发于胫，名曰兔齿。其状赤至骨，急治，不治害人也。

　　发于踝，名曰走缓。其状色不变，数石其输而止其寒，不死。

　　发于足上下（足跌上下也），名曰四淫。其状大痈，不色变，不治百日死。

　　发于足旁，名曰厉疽。其状不大，初如小指发，急治之。去其黑者，不消辄益。不治，百日死。

　　发于足指，名曰脱疽。其状赤黑死不治，不赤黑不死。治之不衰，急斩去之活，不然则死矣。

　　又云：身有五部：伏菟一；腓二，腓者， （都馆反）也；背三；五脏之输四；项五。

　　五部有痈疽者死。

　　又云：杨上善曰：痈生所由，凡有四物也：喜怒无度，争气聚生痈，一也；饮食不依节度，纵情不择寒温为痈，二也；脏阴气虚，腑阳气实，阳气实盛生痈也，三也；邪客于血，聚而不行，生痈，四也。痈疽一也，痈之久者，败骨名疽也。

　　又云：夫积石成山，积气成痈，不从天下，不从地出，皆由不去脆（青碎反）微故也。

　　《病源论》云：痈者由六腑不和所生也；疽者，五脏不调所生也。

　　凡肿一寸至二寸，疖也；二寸至五寸，痈也；五寸至一尺，痈疽也。一尺至三尺者，竟体脓，脓成，九孔皆出。诸气愤郁，不遂志欲者，血气蓄积，多发此疾。

　　凡发肿高者，疹（耻忍反）源浅。肿下者，疹源深。大热者易治，小热者难治。

　　凡五月勿食不成核果及桃、枣，发痈疽疖。

　　凡人汗入诸食中，食之则作疔疮、痈疖。

　　凡铜器盖食，汗入食，食之令发恶疮内疽。

　　凡鲫鱼脍合猪肝肺，食发疽。

　　凡醉，强饱食，不幸发疽。

　　《医门方》云：凡痈肿发于背，欲得高，高即肿浮，浅在外，纵结脓者，亦多瘥；肿不高，沉在肉里者，其肿深，脓溃向内必死。

　　《范汪方》云：经言：五脏不调，致疽；六腑不和，生痈。疽急者，有十：一曰瘭疽者，急者二三日杀人，缓者十余日；二曰痈疽，急者十余日杀人，缓者一月；三曰缓疽，急者一年杀人，缓者数年；四曰水疽，所发多在手足，数年犹可治。疽者有数十种，要如此。痈之疾，所发缓地不杀人，所发若在险地，宜令即消，若至小脓，犹可治，至大脓者致祸矣。一为脑（乃道反）户，在玉枕下一寸；二为舌本；三为悬壅；四为颈节；五为胡脉；六为五脏俞；七为五系；八为两乳；九为心鸠尾；十为两手鱼际；十一为肠屈之间；十二为小道之后；十三为九孔；十四为两胁腹；十五为神主之舍。凡四十五处不可伤，而况于疽乎？若痈发此地，遇良医，能令不及大脓者，可救，至大脓者害及矣。

　　痈疽脉洪粗难治，脉微涩者易愈。诸浮数之脉，应当发热，而反恶寒，痈也。

　　痈起于节解过，遇顽医不能即消，令至大脓者，岂膏药可得生复？

　　卷第十五

　　治痈疽未脓方第二

　　《医门方》云：扁鹊曰：痈肿疖疽风肿恶毒肿等，当其头上灸之数千壮，无不瘥者；四畔亦灸三二百壮。此是医家秘法。小者灸五六处，大者灸七八处。疗痈疽肿一二日未成脓，取伏龙肝下筛，醋和如泥，涂烂布上，贴肿，燥即易，无不消。（今按：《葛氏方》和鸡子中黄涂。）

　　《刘涓子方》云：痈疽之甚，未发之兆，饥渴为始，始发之始，或发白疽似若小疖，或复大痛，皆是微候，宜善察之。欲知是非，重按其处，是便隐痛，复按四边，比方得失。审定之后即灸，第一便灸其上二三百壮，又灸四边一二百壮。少者灸四边，中者灸六处，大者灸八处，壮数、处所不患多也。灸应即贴即薄，令得即消，内服补暖汤、散。不已，服冷导外即冷薄。不已，用热薄帖贴之法，当开其口，泄热气也。

　　治痈疽始作肿不赤而热长甚速、非薄帖所制犀角拓汤方：犀角（三两） 大黄（三两） 升麻（三两） 黄芩（三两） 栀子（三两） 黄连（三两） 甘草（三两）

　　上七物，切，以水一斗二升煮取六升，使极冷，以故练两重入汤中，拓肿处，小燥易，恒令湿，一日，一夜数百过。

　　治痈肿黄 帖治痈肿瘰 及欲发背觉痛方：黄 （一两） 黄芩（一两） 芎 （一两） 当归（一两） 黄连（一两） 白蔹（一两） 夕药（一两） 防风（一两）

　　上八物，捣筛，以鸡子白和涂故布上，以贴肿上，燥复易。患热者加白蔹，患痛者加当归各一两。

　　《千金方》云：凡痈疽始发，或从小疖，或复大痛，或复小痛，或发米粒大白脓子，此皆微候，宜善察之。见有少异，即须大惊忙，急治之。及断口味，速服诸汤，下去热毒。若无医药处，即灸当头百炷，其大重者，灸四面及头二三百壮，壮数不必多也，复薄冷药帖。

　　种种救疗，必瘥速也。亦当头以大针，针入四分即瘥。

　　凡诸异肿种种不同者，无问久近，皆服五香汤，刺去血，小豆薄敷之，其间数数以针刺去血。若失治已溃烂者，犹服五香及漏芦汤下之，以升麻汤拓洗熨之，摩升麻膏。若生息肉者，白芦茹散敷之，青黑肉去尽即停之。好肉生，敷升麻膏；肌不生，敷一物黄 散。若敷白芦茹，青黑恶肉不尽者可以柒头、 茹半钱和三钱白 茹散稍敷。（今按：五香汤在丁肿方，漏芦汤、升麻汤、升麻膏在治丹之方；黄 散、 茹散在缓疽之方。）

　　内消散 凡是痈疽皆宜服之，方：赤小豆（一升，熬，纳酢中，往还七返） 人参（二两） 甘草（二两） 瞿麦（二两）

　　白蔹（三两） 当归（二两） 黄芩（二两） 猪苓（二两） 防风（一两） 黄 （三两）

　　薏苡仁（三两） 升麻（四两）

　　十二味，酒服方寸匕，日三夜二，长服取瘥。（今按：《广济方》同之。但《范汪方》云：内消散治痈肿不溃：白芷十分 白薇十分 芎 七分 夕药十分 椒七合 干姜七分 当归七分 草七分凡八物，冶合，以酒服五分匕，日再。

　　又《令李方》内消散治痈肿不溃方用：白芷十分 夕药十分 蜀椒七合 芒硝十分 芎 十分 当归七分 干姜七分七物，下筛，酒服五分匕，日二。一方有白蔹一分。）

　　治痈肿痛烦困方：生楸叶十重贴之，以布帛裹，缓勿令急，日二易。止痛消肿，食脓胜于众帖，冬以先干者，临时盐汤泼润用之。（《葛氏方》、《刘涓子方》同之。）

　　广济犀角丸 治一切毒肿痈乳发背，服之止痛化脓为水，遂大小便出神效方：犀角（十二分） 升麻（一两） 大黄（五分） 黄芩（五分） 防风（一两） 当归（一分） 黄 栀子仁 干姜 黄连 人参 甘草（各一两） 巴豆（二十三枚，去心、皮，熬）

　　凡十三物，冶下筛，以蜜和丸如梧子大，空腹以饮服十丸，取二三行快利，常服为微痢。

　　（忌生菜、热曲、酢蒜、海藻、猪肉、笋、粘食。）

　　《效验方》治卒痈肿白蔹帖方：大黄（三分） 黄芩（三分） 夕药（二分） 白蔹（三分） 赤石脂（一分）

　　凡五物，冶合下筛，以鸡子白和如泥，涂纸以薄肿上，燥易之。

　　《录验方》治痈肿运赤痛及已溃松脂帖方：成练松脂（一斤） 蜡蜜（半斤） 猪脂（四斤） 当归（二两） 黄连（一两） 黄柏（一两）

　　凡六物， 咀三物，尽合，煎三沸三下，候帖色变微紫色者药成，绞去滓。若初肿未有脓者涂纸贴肿上，日三易，夜再。若以溃有口者，穿纸出疮口，贴四边，令脓聚食旁肉速瘥。

　　（今按：诸方松脂帖已多，但《刘涓子方》松脂二斤，黄连一两，附子一两，黄芩一两，夕药一两，细辛一两，石膏二两也。又《效验方》杏仁一两，腊蜜一两，松脂一两，浓朴一两也。）

　　（今按：以下宇治本注也。）

　　千疮万病霜膏 治金木疮，痈疽恶疮，若始得痈，摩肿上五百过即消。若以溃者着疮中食脓云云，具在本方。

　　《短剧方》云：经言寒气客于经络之中，则血气凝（李亢反）涩不行，壅结则为痈疽也。

　　不言热之所作。其成痈，久寒化为热，热盛则肉腐烂为脓也。依经诊候之由，人体中有热，被寒冷搏之，血脉凝涩不行，热气壅结则为痈疽也。是以治痈疽方，有灸法者治其始，其始中寒未成热时也。其用冷薄帖者治其热已成，以消热，使不成脓也。今人多不悟其始，不用温治及灸法也。今出要方以治其成形者耳。赤色肿有尖头者根广一寸，以还名为疖，其广一寸以上者便为小痈也，其如豆粒大为 。

　　治作痈令消方：取鹿角就磨刀石上水摩之，以汁涂燥，复涂则消也；内宜服连翘汤下。

　　又方：生舂小豆下筛，鸡子白和如泥，涂之。

　　治始作痈正赤热痛方：单烧鹿角作末，苦酒和薄之，干复涂之自消。

　　又方：单捣大黄，苦酒和薄之，温则易。

　　治痈及疖始结肿赤热方：水摩半夏，涂之燥，更涂得皱，使消也。山草中自可掘取生半夏乃佳，神效。

　　《葛氏方》治诸痈疽背及乳房初起， 赤急痛，不早治杀人，使速消方：但灸其上百壮。

　　又方：釜底土，捣，以鸡子中黄和涂之。

　　又方：捣苎根薄之。

　　又方：捣黄柏下筛，以鸡子白和，浓涂，干复易，立愈。

　　治痈发背腹阴处通身有数十方：取干牛矢，烧，捣细，重绢筛下，以鸡子白和涂，干复易。秘方。

　　《范汪方》治痈肿初肿痛急方：以冷铁熨温辄易。

　　又方：取粢粉，熬令正黑，末作屑，以鸡子白和之。以涂练上敷肿上，小穿练上作小口以泄气，痈毒便消。当数易之，此药神秘方。（今按：《葛氏方》：治诸痈疽发背及乳房初起赤急痛，使速消。《尔雅》云菜□也。和名：支美乃毛知。）

　　《本草拾遗》云：水蛭（音质），人患赤白游疹及痈肿毒肿，取十余枚令KT 病处，取人皮皱肉白，无不瘥者。冷月无蛭，泥中掘取暖汤养令动，先洗人皮，咸以竹筒盛啜之，须臾咬血满，自脱，更用饥者。（今按：《经心方》云：以水蛭食去恶血。）

　　《僧深方》治痈方：梁上尘、烧葵末分等，苦酒和敷之，燥复敷。治乳痈亦愈。

　　卷第十五

　　治痈疽有脓方第三

