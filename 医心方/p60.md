<!-- { "loadSidebar": true } -->
　　《病源论》云：附骨疽者，由体热当风入骨解，风与热相搏，复遇凉湿；或秋夏露卧，为冷湿所折，风热伏结，壅遏附骨成疽。喜着大节解间，丈夫及产妇、女人，喜着鼠膝、髂头、髀膝间，婴孩、嫩儿亦着膊肘、背也。其大老子着急者，则先觉痛，不得转动，按之应骨痛，经日便觉皮肉微急，洪洪如肥状，则是也。其小儿不知字名，抱之才近其身便啼唤，则是肢节有痛处，便是其候也。大老子着缓者，则先觉如肥洪洪耳，经日便觉痹痛不随也。

　　其小儿则觉四肢偏有不动摇者，如不随状，看肢节解中，则有肥洪洪处，其若不知是附骨疽，乃至称身成脓，不溃至死，皆举体变青黯也，其大老子，亦有不别是附骨疽，呼急者为贼风，其缓者谓为风肿而已。皆不悟是疽，乃至于死。

　　《短剧方》云：附骨疽一名 （许及反）疽，其无头附骨成脓故也。又名痈疽。以其广大，竟体有脓故也。附骨急疽与贼风实相似也，其附骨疽者，由人体盛有热，久当风冷，入骨解中，风与热相搏。其始候为欲眠沉重、惚惚（音忽，恍恍也）耳，急者热多风少，缓者风多热少也；贼风者其人体平，无热，中暴风冷则骨解深痛。附骨疽久者则肿见结脓。贼风久则枯消，或结瘰 。以此为异也。是附骨疽而作贼风治，则益其病深，脓多也；是贼风而作附骨疽治，则加其冷风，增遂成瘰 偏枯挛曲之疾也。

　　附骨急疽者，其痛处壮热，体中乍寒乍热，痿痿恶寒，不用热，小便或赤，大便或难，无汗也，即得治下去热，便得消也。纵不消尽，亦得浮浅近，外易得坏溃，其不复附骨也。

　　贼风之证，但痛应骨，不可按仰痛处，不壮热，体不仁，乍寒乍热，但觉体KT 以冷，砍得热，热熨痛处即小宽，时有汗也，即得针、灸、熨，服治风温药便效也。初得附骨疽即服漏芦汤下之，敷小豆薄得消也；下利利已虚，而肿处未消者，可除大黄，用生地黄及干地黄也；热渐退，余风未歇者，可服五香连翘汤，除在黄也；余热未消可敷升麻膏佳；若失时不消成脓者，用火针膏散如治痈法也。（今按：漏芦汤、升麻膏在第十七卷治丹之方；五香翘汤在第十六卷治恶核肿方，皆出《短剧方》。）

　　《千金方》云：候附骨与贼风为异者，附骨之始未肿但痛而已，其贼风亦痛不热，附骨则其上壮热。

　　凡初得附骨疽即须急服漏芦汤下之。敷小豆散得消，可服五香连翘汤。

　　治骨疽方：又方：末芜菁子敷，帛裹，一日一易。

　　《葛氏方》治久疽附骨以积年，一合一发汁出不瘥方：火烊饴以灌疮中，日三。

　　又方：以白杨叶屑敷之。

　　卷第十五

　　治石痈方第六

　　《病源论》云：石痈者，亦是寒气客于肌肉，折于气血，结聚所成。其肿结确实，至牢有根，核皮相亲，不甚热，微痛，热时自歇。此寒多热少，坚如石，故谓之石痈也，久久热气乘之，乃有脓。

　　《短剧方》云：有石痈者，始微坚皮核相亲着，不赤头，不甚尖，微痛热，热渐自歇，便极坚如石，故谓石痈难消，又不自熟，熟皆可百日中也。初作便服防己连翘汤，自针气泻之，敷练石薄，积日可消，若失时不得治，不可消，已有脓者，亦用此薄，则速溃。脓浅易为火针，诸痈溃后用膏散，依治缓宜法，初作即以小豆薄涂之，亦消也。

　　治痈结肿，坚如石，或如大核，色不变，或作石痈不消者方：鹿角八两（烧作灰），白蔹二两，粗里黄色磨石片一斤，烧石极令赤，纳五升苦酒中复烧，烧竟复更纳苦酒中，令减半止，捣石作末，并鹿角屑、白蔹屑，余苦酒和如泥，浓涂痈上，才干更涂取消也。

　　《千金方》治石痈坚如石不作脓者方：生商陆根捣敷之，燥则易。又治漏疖。（《医门方》同之。）

　　又方：酢和莨菪子末敷，极亦得。

　　凡发肿至坚而有根者曰石痈。

　　又方：当上灸百壮，石子当出。

　　又方：梁上尘、葵茎灰分等，酢和涂。

　　又方：蜀桑根白皮，阴干，捣末，消胶，以酒和桑皮敷上，敷上即拔出。

　　卷第十五

　　治痤疖方第七

　　《病源论》云：痤疖者，由风湿冷气搏于血，结聚所成也。肿结如梅李也。

　　《养生方》云：人汗入诸食中，食之作痈疖。

　　又云：五月勿食不成核果及桃、枣，发痤疖之。

　　《太素经》云：汗出见湿，乃生痤疽。注云：痤痈之类，然小也，俗谓之疖子。

　　《短剧方》治痈及疖始结肿赤热者：水摩半夏涂之，燥更涂，得皱便消也。山草中自可掘取生半夏乃佳，神验。

　　《千金方》治疖子方：凡疖无头者，吞葵子一枚，多服头多。

　　又方：牛矢封之。

　　《徐伯方》治痈疖方：捣商陆根和糟敷之。

　　又方：捣百合根敷之，食之亦得蒸。

　　又方：捣苦苣叶敷上。又生仓食苦苣。

　　《徐伯方》云：捣商陆根和糟敷之。

　　又方：捣生牛膝根敷之。

　　《范汪方》云：痈疖初生即灸其头数百壮，即愈。

　　又云：痈疖初生尚微者，取如鸡子所石若瓦十余枚，烧，以布帛裹熨之，重按令极热，热微者辄易，二三十枚则消。

　　《删繁论》云：治痈疖方：捣生苎根以薄肿上乃止。

　　《救急单验方》疗初患似疖后破无痂，疼痛不可忍，名猪啄（竹角反）疮方：烧猪鼻作灰，附立瘥。

　　《陶景本草》注：伏龙肝捣筛，合葫涂甚效。

　　《刘涓子方》治痈疖虚肿方：当归（二两） 草（二两） 赤石脂（二两） 升麻（四两） 白蔹（四两） 芎（四两） 大节〔（黄）四两〕 干玄参（三两）

　　上八物，下筛，鸡子白和如泥（涂）故布上，随肿所大小作帖贴，燥复易之。

　　卷第十五

　　治疽方第八

　　《病源论》云： 疽之状，肉生小黯点，小者如粟米豆，大者如梅李，或赤或黑，乍青乍白，有实核，惨痛应心。或着身体，其着手指者，似代指，人不别者呼为代指。不急治，毒逐脉上，入脏则杀人。南方人得此疾，皆斩去指，恐其毒瓦斯上攻脏故也。

　　又云：十指端忽然策策痛，入心不可忍，向明望之，晃晃黄赤，或黯黯青黑，是 疽。

　　直斩后节，十有一冀。

　　又云：风疹痛不可忍者， 疸也。 疽，发五脏俞，节解相应通洞， 疽也。诸是 疽皆死。又齿间臭热，血不止， 疽也，七日死。治所不瘥，以灰掩覆其血，不尔着人。

　　又云：诸是 疽皆死，唯痛取利，十有一活耳。此皆寒毒之气客于经络，气血痞涩，毒变所生。

　　《短剧方》云：瘭疽者，肉中忽生一 子如豆粒，小者如米粒粟，剧者如梅李大，或赤或黑，或青或白，其黯状实核，核有根而不浮肿也，痛 应心，其根极深达肉肌也。小久不治，便四面悉肿，疮黯KT （丁甚反）紫黑色，能烂坏筋骨也，毒流散，逐脉走入脏腑，则杀人。南方人名为 ，着毒得着浓肉处皆即割去之，亦烧铁令赤，烁 上令焦如炭，亦灸黯疮上百壮为佳。单舂酸摹（和名之）叶薄其四面，以防其长也。饮葵根汁、蓝青汁、犀角汁、升麻汁、竹沥汁、黄龙汤诸单方，治能折其热耳，内外治法依治丹毒方也。

　　瘭疽着指头者，其先作黯疽，然后肿赤黑黯，（丁甚反），KT 痛入心是也。代指者，其先肿欣欣热痛，色不黯KT 也。（以上《千金方》同之。）

　　《千金方》云：瘰疽秘方世所不传，神良无比方：夜干（二两） 甘草（二两） 大黄（十分） 麝香（二分） 干地黄（二两） 枳实（二两） 犀角（六分） 前胡（三分）

　　八味，水九升煮取三升，分服，瘥止，不限剂。

　　治瘭疽着手足、肩背，累累（良伪反）如米起色白，刮之汁出，愈复发方：黄 （六分） 款冬花（二分） 升麻（四分） 赤小豆（一分） 附子（一分） 苦参（一分）

　　六味，下筛，酒服半钱匕，渐渐增至一钱，日三。

　　又方：熬芜菁子，熟捣，帛裹，辗转其上勿止。

　　又方：熬麻子，末，摩上，日五。

　　又方：鲫鱼（三寸长者），乱发如鸡子大，猪脂二升，煎涂。

　　《病源论》云：凡疽发诸节解及腑脏之俞，则猝急也；其久疽者，发身体闲处，故经久积年，致脓汁不尽，则疮内生虫，而变成 。

　　《范汪方》治久疽众医所不能治方：沸饴灌疮中，三灌即愈。《葛氏方》同之。

　　治久疽恶疮连年不瘥方：黄连（二分） 赤小豆（二分） 附子（半分，炮）

　　凡三物，各捣为屑，合药之，若疮有汁，以屑敷之；无汁皆以猪膏和屑，铜器中火上使一沸，以敷之。

　　《录验方》治 疽方：烧铁令赤烁之。

　　又方：蛭KT 尤佳。

　　又方：饮葵根汁。

　　又方：饮蓝青汁。

　　又方：饮犀角汁。

　　又方：饮黄龙汤。

　　《龙门方》治瘭疽彻骨痛方：取狗粪，当户根前烧作灰，涂之。烧时勿令患人知，验。

　　卷第十五

　　治久疽方第九

　　《千金方》治久疽方：取鲫鱼，破其腹，勿损肠脬，纳上白盐末，以针缝合，于铜器中火煎令干，末，着疮中，无脓者以猪脂和敷，小疼痛，勿怪也。

　　《令李方》治久痈疽漏夕药散方：夕药（三分） 大黄（三分） 白蔹（三分） 莽草（二分）

　　凡四物，冶合下筛，和调之，以酒服半钱匕，日二。不知可稍增至方寸匕。

　　卷第十五

　　治缓疽方第十

　　《病源论》云：缓疽者，由寒气客于经络，致营卫凝涩，气血壅结所成。其寒气盛者，则肿结痛深，而回回无头尾，大者如拳，小者如桃李，冰冰与皮肉相亲着。热气少，其肿与肉色相似，不甚赤，积日不溃，久乃变紫黯色，皮肉俱烂，如牛领疮，渐至通体青黯，不作头，而穿溃脓出是也。以其结肿积久，而其肉腐坏迟，故名缓疽；亦名肉色疽也。

　　《短剧方》治缓疽方：初作宜服五香连翘汤， 去血，以小豆薄涂之，其间数以 针去血。又敷之取消良也，不消色未变青KT 者，以练石薄敷之。若失时，不得消已烂者，犹服五香连翘汤及漏芦汤下之，随热多少投方也。外以升麻汤 洗之，敷升麻膏。若生臭恶肉者，可以单行一物白茹散敷之，青黑肉尽便敷也。好肉熟生但敷升麻膏良，肉不生敷单行一物黄 散也。若敷白茹散，积日青黑恶肉不尽者，可以柒头赤皮 茹散。取半钱匕和杂三大钱匕白 茹散中合，冶之，稍以敷之。恶肉去尽还淳用白 茹散也，视好肉欲生可敷黄 散也。

