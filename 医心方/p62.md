<!-- { "loadSidebar": true } -->
　　《崔禹锡食经》疔疮方：捣 茎叶根敷之，疮根即拨。

　　《耆婆方》治一切疔疮神方：以 末少少敷即瘥。（今按：以冷水泼之。）

　　又云：治人热毒疔疮在口中方：凝水石捣末研之，少少以敷疮上，日三、四敷，即瘥。

　　卷第十六

　　治犯疔疮方第二

　　《病源论》云：犯疔疮者，谓疔疮欲瘥，更犯触之。若大 及食猪鱼麻子并狐臭人气熏疮皆能犯之，则更剧乃甚于初。更令疮热 肿，先寒后热，四肢沉重，头痛心惊，呕逆烦闷则不可治之。

　　《千金方》云：欲知犯状，但脊强，疮痛极甚，不可得忍。是犯状，治之方：多捣苍耳汁饮并涂上。

　　又方：水四升，煮蛇蜕皮如鸡子大，三、四沸，去滓服，立愈。

　　又云：若犯者：取枸杞根切三升，以水五升，煮取一升。取滓研一钱，上和汁一盏服之，日二、三服。

　　并单饮冷汁一、二盏弥佳。

　　《医门方》疗犯疔肿欲死者方：捣菊叶取汁服之，冬月取根，神验。

　　《录验方》治患疔疮犯欲死方：取磁石和酢封，立拨根出。

　　又方：石硫黄烧铁着之。

　　又方：酢练磨 石遍敷之，立瘥。

　　又方：取冬葵子服方寸匕，日二。

　　《救急单验方》疗犯疔疮疮根入腹欲死方：取东行母猪粪和水绞汁饮一升，瘥。

　　又云：已死者：取大黄龙汤一升，暖之，以木拗口，灌即活，甚验。

　　卷第十六

　　治毒肿方第三

　　《病源论》云：毒肿之状，与风肿不殊，时令人壮热，其邪毒甚者，入腹杀人。

　　《经心方》治毒肿五香汤方：沉香 青木香 薰陆香 丁香（各一两） 麝香（半两）

　　五味，以水五升，煮取一升半，分三服。

　　《刘涓子方》五香丸治恶气肿毒方：薰陆香（二分） 藿香（二分） 青木香（二分） 鸡舌香（二分半） 鬼臼（二分） 大黄（八分） 当归（五分） 升麻（三分） 朱砂（一分半） 牡丹（二分） 雄黄（一分）

　　上十一物，捣，下筛，蜜和为丸，清白饮一服四丸，丸如小豆大，日再。

　　又云：五毒膏治恶气毒肿方：蜀椒（二两） 当归（二两） 朱砂（二两） 乌头（一升） 苦酒（一升半） 猪肪（六斤） 巴豆（一升去心） 雄黄（二两）

　　上八物， 咀，以苦酒淹一宿，纳猪肪，合煎微火上，三上三下，药成，向火摩肿上，日三。

　　《集验方》治风热毒肿结赤夜干膏方：夜干（二两） 常陆（切一升） 防己（四两） 升麻（三两）

　　四物，切，以猪膏三升，微火煎常陆小焦黄，绞去滓以摩病上。

　　《葛氏方》治猝患恶毒肿起稍广急痛方：烧牛屎末，以苦酒和敷上，燥复换之。

　　又方：捣荏子如泥涂上，燥复换之。

　　又方：以苦酒、升麻及青木香、紫真檀合磨以指涂痛处良。

　　又方：但以甘刀破上，泄去毒血及敷药，弥佳。今按：取水蛭令吮去恶血，其方在治痈疽之方。

　　《千金方》治恶毒肿，或着阴卵，或偏着一边，疼急痛变，牵入少腹不可忍，一宿杀人方：取茴香草捣取汁饮一升，日三、四服。滓敷肿。此外国神方，从元嘉末来，用之起死人，神验。

　　《救急单验方》疗一切恶肿疼痛不可忍无问冷热大小方：取莨菪子三枚，捻熟，捋勿令破，吞之验。

　　《孟诜食经》毒肿方：末赤小豆和鸡子白，敷之立瘥。

　　《陶景本草注》毒肿方：煮青木香浴大佳。

　　又方：服蓝汁。

　　卷第十六

　　治风毒肿方第四

　　《病源论》云：风毒肿者，其先赤痛飙热，肿上生瘭浆，如火灼是也。

　　《短剧方》云：有风热毒相搏为肿，其状先肿 热，上生瘭浆如火烁者名风热毒也。治之如治丹毒法也。

　　《葛氏方》若风毒兼攻通身渐肿者方：生苦参 菖蒲根 三白根锉，各一斗，以水一石五斗，煮取一斗，去滓纳好酒一升。温服半升，日三。又洗身。

　　《极要方》疗风毒初肿令消方：大黄（二两） 葶苈子（二两，熬） 通草（二两） 莽草（二两）

　　上为散，水和敷肿上，燥易之，神效。

　　《耆婆方》治人风肿在皮上发有时方：升麻（三两） 夜干（二两） 夕药（二两）

　　三味，切，以水三升，煮取一升，分三服。

　　卷第十六

　　治风肿方第五

　　《病源论》云：风肿者，肿无头无根浮在皮上如吹也，不赤不痛，移无常处而兼痒。由腠理虚而逢风所作。

　　《葛氏方》云：凡毒肿多痛，风肿多痒，按之随手起，或痱瘰、隐疹皆风肿。治之方：但令人痛以手摩将抑，按数百过自消。

　　又方：炒蚕矢并盐布裹熨之。

　　又方：苦酒摩，桂若独活以敷之。

　　又方：楸叶浸水中以裹肿上。

　　又方：以铍刀决破之出毒血便愈。

　　《经心方》白蔹贴治风肿毒核痈疽方：白蔹（二两） 黄芩（半两） 草（半两） 夕药（一两） 黄 （一两） 当归（一两） 大黄（半两） 赤石脂（二两）

　　八味，为散，以鸡子白和粥涂纸粘贴，燥复易。

　　《本草云》：柞蓖麻子油涂之。

　　卷第十六

　　治热肿方第六

　　《病源论》云：其热毒作者，亦无正头，但急肿色赤而时恶寒壮热，烦闷不安。

　　《极要方》疗热毒肿秘之不传方：皂荚刺（一握去两头）

　　上以水一大升，煮取半升，去滓顿服之，取利，其肿如汤沃雪。

　　又云：疗一切热毒肿忽发颈项胸背上即封不成脓方：生地黄（二升） 香豉（半升） 芒硝（五两）

　　上捣令熟，以敷肿上，浓二分，日五、六付，消止。

　　《救急单验方》疗热毒肿方：取桑树东南根下土，和水作泥饼安肿上，以艾灸之，取热应即止。男女并同。

　　《广济方》疗热毒肿方：取牛胁骨烧为灰，以大酢和如泥涂上，干易。

　　《耆婆方》治人热肿疼痛方：升麻（三两） 夜干（二两） 大黄（二两） 芒硝（二两） 青木香（一两） 栀子（一两） 甘草（半两）

　　七味，锉，以水六升煮取三升，纳芒硝搅令调。分三服，得下利即瘥。

　　卷第十六

　　治气肿方第七

　　《病源论》云：气肿病者，其状如痈，无头虚肿，色不变，皮上急痛，手才着便即痛是也。此风邪搏于气所生也。

　　《短剧方》云：有气肿病，其状如痈，无头虚肿，色不变，皮上急痛，手才着便觉痛。

　　此由体热当风复被暴冷凉折之，结成气肿也。

　　宜服五香连翘汤，白针气泻之，敷蒺藜薄，亦用小豆薄并得消也。（今按：五香连翘汤在治恶核之方中。）蒺藜薄方：蒺藜子二升，下筛，以麻油和如泥，熬令焦黑，以涂细故热布上，剪如肿大勿开头，拓之，无蒺藜可舂小豆下筛，鸡子白和涂肿上，干复涂之并得消也。（《集验方》同之。）

　　卷第十六

　　治气痛方第八

　　《病源论》云：气痛者，人身忽然有一处痛，发作有时，痛发则小热，痛静便如冰霜所加，故云气痛也。亦由体虚为风邪所侵，遇寒气而折之，邪气不出故也。

　　《短剧方》云：有气痛病，身中忽有一处痛如打掴之状，不可堪耐，亦左右走身中，发作有时，痛发时则小热，痛静时便觉其处如冷水霜雪所加。此皆由冬时受温风，至春复暴寒凉来折之，不成温病乃变作气痛也。

　　宜先服五香连翘汤数剂及竹沥汤，摩丹参膏及以白酒煮杨柳树皮，暖熨之，有赤气点点见处宜 去血也，其间将白薇散。

　　小竹沥汤 治气痛方：淡竹沥（二升） 夜干（二两） 杏仁（二两） 茵芋（半两） 黄芩（半两） 白术（二两） 木防己（二两） 防风（二两） 秦胶（二两） 茯苓（三两） 麻黄（一两） 独活（二两） 枳实（二两） 夕药（二两） 甘草（二两）

　　凡十五物， 咀，以水九升，煮药折半乃可纳竹汁，煮取三升，分四服，少嫩人分作五服。

　　白薇散 治风热相搏结，气痛，左右走身中，或有恶 疹起者，积服汤，余热未平复，宜此白薇散以消余热方：白薇（六分） 葳蕤（四分） 当归（四分） 麻黄（三分） 秦胶（五分） 天门冬（四分） 蜀椒（二分） 木防己（四分） 柴胡（三分） 草（二分） 独活（四分） 枳实（四分） 乌头（二分） 术（六分） 人参（四分） 夜干（六分） 山茱萸（四分） 防风（六分） 白芷（三分）

　　凡二十物，捣下绢筛，以酢浆服方寸匕渐至二匕，日三。少嫩人随长少减服之。毒微者可用酒也。（以上《集验方》同之。）

　　卷第十六

　　治恶核肿方第九

　　《病源论》云：恶核肿者，肉里忽有核，累累如梅李，小有如豆粒，皮内酸痛，左右走身中，猝然而起，此风邪挟毒所成。其亦似射工毒。初得无常处，多恻恻痛。不即治，毒入腹，烦闷恶寒即杀人也。久不瘥，则变作 。

　　《短剧方》云：有恶核病者，肉中忽有核累累如梅李核状，小者如豆粒，皮肉中酸痛，左右走人身中，壮热 KT 畏寒是也。与诸疮痕瘰 、结筋相似。其疮痕瘰 要因疮而生，是缓疾无毒。其恶核病，猝然而起，有毒，不治，入腹烦闷则杀人。南方多有此疾，皆是冬月受温风，至春夏有暴寒冷相搏，气结成此毒也。宜服五香连翘汤，以小豆薄涂之得消也。

　　亦煮五香汤，去滓，时时洗渍之，消化之后，以丹参膏敷余核令消尽，不消尽者，还敷小豆薄也。

　　五香连翘汤 治恶脉及恶核，瘰 、风结诸核肿气痛方：青木香（二两） 麝香（半两） 沉木香（二两） 薰陆香（一两） 鸡舌香（一两） 连翘子（二两） 夜干（二两） 升麻（二两） 独活（二两） 寄生（二两） 大黄（三两）

　　甘草（二两） 淡竹沥（二升）

　　凡十三物， 咀，以水九升煮药，计水减半许可纳竹沥汁，又克取三升，分三服。

　　丹参膏 治恶脉及恶核、瘰 、风结诸核肿气肿痛方：丹参（二两） 蒴 根（二两） 草（半两） 秦胶（一两） 独活（一两） 踯躅花（半两） 蜀椒（半两） 白芨（一两） 牛膝（一两） 菊花（一两） 木防己（一两）

　　乌头（一两）

　　凡十二物，细切为善，以苦酒二升渍之一宿，夏月半日。急疾即煎之，以猪膏四升煎苦酒竭，勿令暴焦熬也，去滓以膏涂诸疾上，日五、六，至良。

　　《葛氏方》治恶核肿结不肯散者方：乌 根 升麻（各二两）

