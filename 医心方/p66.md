<!-- { "loadSidebar": true } -->
　　《葛氏方》云：丹大者，恶毒之气，五色无常，不即治，既痛不可堪，又待怀，怀则去脓血数升，或发于节解，多断人四肢。盖痈疽之类。治之方。

　　又方：煮栗蒺有棘刺者以洗之（和名久利乃伊芳加。）

　　又方：取赤雄鸡血，和真朱以涂。

　　又方：猪膏，和胡粉涂之。

　　又方：捣麻子以涂之。

　　又方： 叶涂之。

　　又方：以慎火涂之。

　　又云：治白丹方。

　　又方：渍蛴螬涂之。

　　又方：末豉以苦酒和涂之。

　　又方：捣香 若蓼，敷之。

　　又方：烧鹿角，以猪膏和涂之。

　　又方：捣酸模草五叶者，饮汁，以滓敷之。

　　又云：治猝毒瓦斯攻身，或肿或赤，或痛或痒，淫弈分散，上下周匝烦毒欲死方：取生鱼切之如脍，以盐和敷之。通身赤者，KT 多作，令竟病上。干复易之，鲋鱼为佳。

　　《集验方》治丹若走皮中浸广者，名为火丹，入腹杀人。治之方：取蛴螬末，以涂之。

　　又云：若通身赤者方：取妇人月布敷之，又取汁以浴小儿。

　　又方：捣大黄，水和涂之。

　　又方：捣栀子，水解涂之。

　　又方：水和芒硝涂之。

　　《范汪方》治白丹方：破生鲤，热血敷之，良。

　　《千金方》治丹神验方：芸苔菜捣令熟，浓封，随手即瘥。余气未愈，三日来封，使醒醒好瘥止，干则封。

　　又方：牛屎涂之，干则易之。

　　又云：赤流肿者：榆根白皮末，鸡子白和，涂之。

　　《医门方》云：凡人面目忽得赤黑丹如疥状，不疗，遍身即死方：以猪槽下泥涂之。

　　又方：烧鹿角末，和猪脂涂之。

　　《苏敬本草注》云：捣茺蔚敷之。

　　又云：苎根捣贴之。

　　《极要方》丹肿方：生鲫鱼肉捣如泥涂之。

　　《博济安众方》云：以连钱草，以盐 敷之。

　　《崔禹锡食经》云：敷水中苔，良。

　　卷第十七

　　治癣疮方第二

　　《病源论》云：癣病之状，皮肉上隐疹如钱大，渐渐增长，或圆或斜，痒痛。有匡郭，里生虫，搔之有汁。此由风湿邪气客于腠理，复值寒湿与血气相搏，则血气痞涩阻绝。谓之发此病。按《九虫论》云：蛲虫在人肠内，变化多端，发动亦能为癣，而癣内实有虫也。

　　《养生方》云：夏不用屋而露面卧，露下堕面上，令面皮浓，喜成癣也。

　　干癣，但有匡郭，皮枯索，痒搔，搔之白屑出是也。皆是风湿邪气客于腠理，复值寒湿为血气相搏所生。若其风毒瓦斯多，湿气少，故风沉入深，故无汁，为干癣也。其里亦生虫。

　　湿癣亦有匡郭也，如虫行，浸淫，亦湿痒，搔之多汁成疮。是其风毒瓦斯浅，湿多风少，故为湿癣也。其里亦生虫之。

　　风癣是恶风冷气客在皮，折于血所生。亦作圆纹匡郭，但抓搔顽痹，不知痛痒是也，其里亦生虫。

　　白癣之状，白色淀淀然而痒。此亦是腠理虚受风，风与气并，血涩而不能荣肌肉故也。

　　牛癣，俗云以盆器盛水饮牛，用其余水洗手面，即生癣，名为牛癣。其状皮浓，抓之靳强而痒是也。其里亦生虫。

　　圆癣之状，作圆纹隐起，四畔赤，亦痒痛是也。其里亦生虫。

　　狗癣，俗云狗舐之水，用洗手面即生癣。其状瘢微。白点缀相连，亦微痒是也。其里亦生虫。

　　雀眼癣，亦是风湿所化。其纹细似雀眼，故谓之雀眼癣，搔之亦痒。其里亦生虫。

　　刀癣，俗云以磨刀水，用洗手面而生癣，名为刀癣。其状无匡郭，纵斜无定是也。其里亦生虫。

　　《葛氏方》治癣疮方：以好苦酒于石上磨桂，以涂之。

　　又方：苦酒磨柿根涂之。

　　又方：干蟾蜍烧末，以膏和，涂之立愈。

　　又方： 蓼叶涂之。

　　又云：治湿癣方：刮疮上，火炙麋脂涂之。末蛇床子，猪膏和，敷之。

　　又方：取 母草以刮癣上，取瘥止。

　　又云：治燥癣方：水银和胡粉涂之。

　　又方：雄鸡冠血涂之。

　　又方：熬胡粉令黄赤色，苦酒和如泥，敷上，以纸贴之，干更涂之。

　　又方：捣桃白皮，苦酒和，涂，瘥。

　　又方：以 树汁涂之。

　　《千金方》治癣秘方：捣羊蹄根，分着罂中，以白蜜和之，先刮疮边伤，先以蜜和敷之，若炊一石米顷拭去，更以三年大酢和，以敷癣上，燥便瘥。若刮疮少许处，不伤，即不瘥。

　　又云：凡癣积年不瘥，随有之处，皆用得愈方：取自死蛇，烧作灰，腊月猪脂和涂，即愈。

　　《范汪方》：治癣湿方：取羊蹄根，细锉数升，以桑薪灰汁煮四、五沸，绞去滓，以汁洗疮。

　　《僧深方》治癣方：末雄黄，酢和，先以布拭疮，令伤，以药涂上，神效不传。

　　又方：附子一枚，皂荚一枚，九月九日茱萸四合。

　　上三物，下筛为散，搔癣上令周遍汁出以散敷之。若干癣，以苦酒和散，以涂其上，神良，秘方。

　　又云：治癣积年不愈方：取鲶，炙而食之，勿食盐、酢。三过三食便愈，当时乃当小盛，此欲愈也。

　　又云：治蜗癣浸淫日长，痒痛，搔之黄汁出，瘥复发方：日未出时，北向取羊蹄根，勿令妇人、小儿见，洗去土，切捣，淳苦酒和洗疮，去痂以敷上一时，间以冷水洗之，日一敷。又可取根揩之，神良。日未出取者，不欲歇加根上。

　　《极要方》疗湿癣方：上，以日未出时。采取羊蹄根，其根须独，并不得有杈枝，不得令见风。切捣为末，和羊酪，着少盐，于日中曝雨食久，以涂癣上。

　　又方：取椿叶面着癣上，是匙背打，使极碎，即裹之，勿令叶落，无不瘥者。

　　又云：疗干癣积年痂浓，搔之黄水出，逢阴雨即痒方：上，取巴豆肥者一枚，于炭火上烧之，令脂出，即于斧上，以指研之，如杏子涂癣上。

　　薄涂不过一两度便愈。

　　又方：作艾炷以灸之，随灸随瘥。

　　又方：捣马齿汁，揩之，洗之，效。

　　《博济安众方》：一切 癣、恶疮、小儿头疮方：以水银、白矾石、蛇床子、黄连，和猪脂敷之。

　　《苏敬本草注》：东壁土摩之，干湿兼治也。

　　《陶景本草注》云：艾叶、苦酒煎涂之。

　　《本草经》云：捣酢浆草敷之，杀诸小虫，又治恶疮也。

　　《广利方》：疗诸癣疮，或湿痛，痒不可忍方：以醋磨石留黄，涂上。

　　又方：苦楝皮，烧作灰，和猪脂涂上。

　　卷第十七

　　治疥疮方第三

　　《病源论》云：疥有数种，有大疥，有马疥，有水疥，有干疥，有湿疥。多生手足，乃至遍体。大疥者，作疮有脓汁， 赤痒痛是也。马疥者，皮肉隐嶙起，作根 ，搔之不知痛，此二种则重。水疥者，作 如瘭浆，摘破有水出。此一种小轻。干疥者，但痒，搔之皮起作干痂。湿疥者，起小疮，皮薄，常有汁出，并皆有虫，人往往以针头挑得，状如水内 虫。

　　此悉由皮肤受风邪热气所致也。《九虫论》云：蛲虫多作 疥。

　　《葛氏方》治卒得蚧疮方：猪膏煎芫花以涂之。

　　又方：麻油摩硫黄涂之。

　　又方：锻石二斗，以水五斗，汤洗，取汁，先拭疮，以此灰汁洗之。

　　又方：东行练根刮末，苦酒和涂。通身者，浓煮，以浴佳。

　　又言：酒渍苦参饮之。

　　《集验方》治疥汤方：蜀椒四合，以水一斗，煮三沸，去滓，令温，洗疥。

　　又方：大麻子一升捣令破，煮如粥，以曲一斤着中，涂之，治马疥最良。

　　《删繁方》治癣及疥等乱发膏方：乱发（如鸭子大一枚） 鲫鱼（一头） 雄黄（二两） 八角附子（一枚） 苦参（一两） 猪膏（一枚）

　　凡六物，煎，捣附子三物为末，猛火煎猪膏、发、鱼，令尽，纳末药，敷疮上。

　　《范汪方》治疥水银膏方：水银（一两二分，一方二两） 黄连（一两） 黄柏（一两，炙） 蓝漆（一两） 乱发（二分，烧成灰）

　　凡五物，捣下筛，和以神明膏三合，令相得，涂疥上，日三。神良。

　　又方：羊蹄根捣，猪脂和涂，或小与盐。

　　《极要方》胡粉膏疗疥方：胡粉（三两） 水银（二两） 松脂（二两） 猪膏（六两）

　　上，煎成去滓，纳水银、胡粉，和调。涂疮上，日二。

　　又方：苦酒摩野狼跋子涂之，效。

　　又方：用椿木叶，以煮汁洗之。

　　又方：以酢磨练实根涂之。

　　《陶景本草注》：柳叶煮以洗之。

　　又方：漏芦根，苦酒磨以敷之。

　　《苏敬本草注》：取柏枝烧其下，承取汁名 （音诸），甚治疥也。

　　《本草稽疑》云：野狼血涂之久疥，良。忌食鱼一月，永瘥，效。

　　卷第十七

　　治恶疮方第四

　　《病源论》云：诸疮生身体，皆是体虚受风热，风热与血相搏，故发疮。若风热挟湿毒之气者，则疮痒痛 肿，而疮多汁，身体壮，谓之恶疮也。

　　《养生方》：铜器盖食，汗入食，发恶疮、内疽。

　　又云：醉而交接，或致恶疮。

　　又云：井水和粉洗足，不病恶疮。

　　又云：饮酒热未解，以冷水洗面，令人面发疮，轻者渣 。

　　《刘涓子方》治恶疮方：用杏仁熬令黄黑，豉熬令黑焦，膏和敷上。

　　《录验方》甘氏乌膏治天下众疮，医术不能瘥，有虫者，悉治之方：水银（一两） 黄连（二两） 墨（二分）

　　上三物，猪膏和，熟，研调如脂，敷不过二三，即愈。秘方。（《僧深方》于潜墨云云。）

　　《范汪方》治恶疮中生肉挺出方：末石留黄敷之，有汁着末，无汁以唾和，敷之。

　　《僧深方》治恶疮肉脱出方：乌头末，以敷疮中，恶肉立去。佳。

　　《千金方》治恶疮方：烧篇竹灰，和楮白汁封。

　　又方：河水煮白马屎，十沸，洗之。

　　又云：十年不瘥者方：盐汤洗，以地黄叶贴之。

　　又方：烧 猪屎一升，敷之。

　　又方：烧苦瓠子末，敷之。

　　又方：烧鲫鱼灰，和酱清敷之，主一切恶疮。

　　又方：以牛屎熏即愈。凡疮皆可熏。

　　又云：恶疮十年不瘥似癞方：蛇蜕皮一枚，烧之末，下筛，猪脂和敷之。

　　又方：苦瓠一枚， 咀，煮取汁洗疮，日三。

　　又云：恶疮名曰马疥，其大如钱方：以水煎自死蛇一头，令烂去骨，以汁涂之手下，瘥。

　　《葛氏方》治大人、小儿猝得诸恶疮，不可名识者方：烧竹叶，以鸡子中黄和涂之。

　　又方：取牛膝根，捣涂之。

