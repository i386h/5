<!-- { "loadSidebar": true } -->
　　又方：取 螂虫绞取汁，敷疮，疮中虫即走出。

　　又方：腊月猪膏一升，乱发如鸭子一枚，生鲫鱼一头。合煎令消尽，不沸止。又纳末雄黄、雌黄、苦参屑各二两，大附子一枚，令搅凝，盛器。以敷诸疮，无不瘥。

　　又云：若疮中恶肉突出者：末乌梅屑，敷疮中，佳。

　　《极要方》疗一切恶疮十年以上，并漏疮及疥癣作孔，久不瘥方：黄连（一两） 芦茹（一两） 蛇床子（一两） 石（一两，别捣） 水银（半两）

　　上捣筛，以腊月猪脂和如稀泥，下水银，令销尽即成，先以泔清洗疮，然涂药讫，仍以黄柏末，绵沾粉之，令不污衣。

　　《集验方》治恶疮身体面目皆烂有汁方：取生鱼三寸者，并少豉，合捣令熟，以涂之，燥复涂。

　　又云：治恶疮方：练子（一升） 地榆（五两） 桃仁（五两） 苦参（五两）

　　水一斗，煮取四升，温洗之。

　　又云：恶疮，人不能名者方：取头垢，猪脂和，涂疮中。

　　卷第十七

　　治热疮方第五

　　《病源论》云：诸阳气在表，阳气盛则表热，因运动劳役，腠理则虚而开，为风邪所客，风热相搏，留于皮肤则生疮。初作瘭浆，黄汁出，风多则痒，热多则痛，血气乘之，则多脓血，故名热疮之。

　　《短剧方》热疮者，起疮便生白脓是也。

　　《刘涓子方》治猝发热疮方：炭长二尺许，烧令赤，以水二升，灌之出炭，取汁浴之即愈。

　　《录验方》治热疮黄连粉散方：水银（熬） 黄连 胡粉（熬，各一两）

　　凡三物，先捣黄连，下筛。然后合三物熟和之，盐汤洗疮，拭令净，药敷之，日二。

　　卷第十七

　　治夏热沸烂疮方第六

　　《病源论》云：盛夏之月，人肤腠开，易伤风热，风热毒瓦斯搏于皮肤，则生沸疮。其状如汤之沸，轻者，匝匝如粟粒；重者，热汗浸渍成疮，因以为名，世呼为沸子。

　　《新录方》治夏月热沸疮方：细筛锻石粉上。

　　又方：以生桑叶揩上。

　　又方：酢浆煮洗之。

　　又方：以水萍揩涂之。

　　又方：捣菟丝苗揩涂之。

　　《令李方》治人身体热沸生疮方：矾石（四两，熬） 白善（六两，熬）

　　凡二物，冶筛，先以布拭身，乃以药粉之，日二。

　　今按：《师说》云：嚼疮者，风邪在皮肉间，夏时蒸热气时成疮，如风矢，先痒后痛。

　　色赤白，隐疹如粟米大，治之方：柚叶，煮水洗之。

　　又方：煮栀子叶洗之，亦研栀子粉之。

　　又方：粟粉敷之。

　　若热盛赤血者方： 草舂绞，涂，并煮洗之。

　　卷第十七

　　治浸淫疮方第七

　　《病源论》云：浸淫疮，是心家有风热，发于肌肤。初生甚小，先痒后痛而成疮。汁出浸淫肌肉，浸淫渐阔，乃至遍体。其疮若从口出流散四肢则轻，若从四肢生然后入口则重。

　　以其渐渐增长，因名浸淫疮也。

　　《葛氏方》治猝得浸淫疮，转广有汁，多起于心。不早治之，绕身周匝则杀人方：以鸡冠血涂之。

　　又方：新牛屎，绞取汁涂之，烧以熏之，佳。

　　又方：胡燕窠末，以水和敷之。

　　《录验方》天麻草汤方：天麻草切五升，以水一斗五升，煮取一斗，分洗，以杀疮痒也。

　　《极要方》疗身上疮，疮汁所着处即成疮，名曰浸淫，痒不止方：黄连（一两） 黄柏（一两） 芦茹（一两） 石（一两） 甘草（一两） 生胡粉（一两）

　　上捣甘草以上为散。胡粉于 子中着熬令黄，和之为散。欲敷药，先以苦参汁洗，故帛拭干即着药，不过三四度即瘥。

　　《苏敬本草注》云：生嚼胡麻涂之。

　　《集验方》治猝毒瓦斯攻身，或肿，或赤，或痛，或痒，淫并分散。上下周匝，烦毒欲死方：取生鱼，切之如作脍，以盐和敷之。若通身多作，令竟病上。干复易之。

　　《千金方》治浸淫疮方：以煎饼，热敷之取止，神良。

　　卷第十七

　　治王烂疮方第八

　　《病源论》云：王烂疮者，由腑脏实热，皮肤虚而受风湿，风湿与热相搏，故初起作瘭浆，渐渐王烂，大汗流浸渍，故曰王烂也。亦名王灼疮，以其初作瘭浆，如汤火所灼也。又名洪烛疮，其初生如沸汤洒，作瘭浆赤烂如火烛，故名洪烛也。

　　《葛氏方》治大人、小儿猝得王灼疮，一名 疮，一名王烂疮，此疮初起作 浆。似火疮，故以灼烂为名。

　　烧牛屎，筛下以粉之。

　　又方：熬秫米令黄黑，捣以敷。

　　又方：煮小豆汁，纳鸡子，绞以洗之良。

　　又方：末黄连、胡粉，油和涂之。

　　《短剧方》有洪烛疮，身上忽生瘭浆，如沸汤洒。剧者，竟头面，亦有胸胁腰腹通如火汤，瘭浆起者是也。治之法：急宜服漏芦汤下之，外宜以升麻汤浴，但倍分多煮之，以浴KT 之。其间敷升麻膏佳。

　　若穷地无药者，但依治丹法，用单行草菜方也。（《千金方》同之。）

　　《范汪方》治王烂疮方：大麻子，大豆等苇桶中纳之，热炙蒸篇头，取汁涂疮上，再过愈。

　　《僧深方》治王烂疮方：胡粉（烧令黄） 青木香 龙骨 滑石（各三两）

　　上四物，冶筛毕，以粢粉一升和之，稍稍粉疮上，日四、五愈。

　　卷第十七

　　治反花疮方第九

　　《病源论》云：反花疮者，由风毒热相搏所为。初生如饭粒，其头破即血出，便生恶肉，渐大有根，脓汁出，肉反散如花状，因名反花疮。凡诸恶疮，久不瘥者，亦恶肉反出，如反花形之。

　　《龙门方》治反花疮方：取柳树枝叶为煎，涂之，大验。

　　又方：烧马齿草灰敷之，验。（今按：《千金方》捣封之。）

　　《千金方》治反花疮，并治积年诸疮不瘥者：取鼠粘草根，细切，熟捣，和腊月猪膏封之，取瘥止。并一切久不瘥诸肿恶疮，漏疮皆瘥。大大神验。

　　又方：取蜘蛛膜贴疮上，数易之，神验。

　　《救急单验方》疗反花疮方：烧盐末，敷验。

　　卷第十七

　　治月蚀疮方第十

　　《病源论》云：疮生于两耳及鼻面间，并下部诸孔窍侧，侵食乃至筋骨。月初则疮盛，月末则疮衰，以其随月死生，因名之为月蚀疮也。

　　又云：小儿耳下生疮，亦名月蚀。世云小儿见月，以手指指之，则令病引疮也。其生诸孔窍，有虫，久不瘥，即变成 也。

　　《葛氏方》治大人小儿猝得月食疮方：于月望，夕取兔屎，仍以纳虾蟆腹中，合烧末，以敷疮上验。

　　又方：取罗摩草汁，涂。

　　又方：烧蚓矢令赤，猪膏和敷。

　　《集验方》治月蚀疮方：鼓皮如手，淳苦酒三升，渍一宿，以涂疮上。

　　又方：煮枯鲍鱼，以洒之。

　　《范汪方》：治月蚀疮，诸恶疮方：烧仇道末，敷之。疮无汁者，膏和涂。亦可以虾蟆膏涂之。

　　《令李方》治月食疮，茱萸根散方：用茱萸根、芦苇根各二两。凡二物，冶合，下筛，生盐作汤洗疮，以散粉上。日三。

　　《龙华方》治月蚀疮骨出方：猪脂和杏仁，敷之良。

　　卷第十七

　　治恶露疮方第十一

　　《短剧方》云：凡以八、九月刺手足，以犯恶露，杀人不轻也。治之方：用生竹若桑枝两三枚，郁着火中为推引之，令极热，研碎断之。正以头注疮口上，热尽复易着一枚，尽三枚，则疮当正白烂。乃取薤白，捣，以绵裹之，着热灰中，使极热，乃去绵，取薤以薄疮上，以布帛急包裹之。若疮故肿者，更为之。若已中水及恶露风寒肿痛者，以盐数合，急折着疮上，以火灸之，令热达疮中，毕，以腊纳竹管中，以管贮热灰中炮之，腊烊以灌疮。若无盐、薤者，但腊便可单用。

　　又云：治恶露疮方：取蒲若败青布，于小口器中，若坎中烧，以熏之，疮中汁出尽则愈。

　　《千金方》云：取韭捣之，以薄疮口上，以火炙之，令热彻疮中便愈。

　　卷第十七

　　治漆疮方第十二

　　《病源论》云：漆有毒，人有禀性畏漆，但见漆，便中其毒。喜面痒，然后胸臂髀 皆悉瘙痒，面为起肿，绕眼微赤，诸所痒处，以手搔之，随手辇展，起赤 ， 消已，生细粟疮甚微。有中毒轻者，证候如此。其有重者，遍身作疮，小者如麻豆，大者如枣杏，脓燃疼痛，摘破小定或小瘥，随次更生。若火烧漆，其毒瓦斯则厉，着人急重；亦有性自耐者，终日烧煮，竟不为害。

　　《广济方》疗漆疮肿痛方：嚼糯米敷上，四、五度瘥。忌热面、饮酒。

　　《葛氏方》治猝得漆疮方：以鸡子黄涂之，干复涂，不过三。

　　又方：煮柳叶，适寒温以洗之。

　　又方：捣韭，令如泥以涂之。

　　又方：捣蟹涂之。

　　又方：嚼秫米涂之。

　　又方：煮香 ，以渍洗之。

　　又方： 慎火若鸡肠草以涂之。

　　《极要方》疗漆疮方：盐汤洗之。

　　又方：马尿涂之。

　　《耆婆方》治漆疮方：荏菜汁涂之。

　　又方：煮生椒汤洗上。

　　又方：栀子和水涂之。

　　《范汪方》治漆疮方：芒硝二合（一方五两），以水一升，渍自消，色缥以洗之。

　　一方：汤渍。

　　《录验方》治漆疮方：黄栌木一斤，锉，盐一合，以水一斗，煮取五升，去滓，冷洗。神方。

　　《救急单验方》疗漆疮方：以水五升，煮椒一升，十余沸，去椒水，冷洗，立瘥。（今按：《耆婆方》煮生椒云云。）

　　《集验方》治漆疮洗汤方：莲叶燥者一斤，以水一斗，煮得五升，洗漆疮上，日二。

　　又方：取猪膏涂之。

　　又方：宜啖肥肉。

　　《陶景本草注》云：削 材作柿，煮洗，漆，无不瘥。

　　《崔禹食经》云：敷水中苔，良。

　　卷第十七

　　治疮方第十三

　　《病源论》云： 疮者，由肤腠虚，风湿之气，折于血气，结聚所生。多着手足间，匝匝相对，如新生茱萸子。痛痒抓搔成疮，黄汁出，浸淫生长，圻裂。时瘥时剧，变化生虫，故名 疮。又有燥 、湿 候。

　　《葛氏方》：治猝得 疮， 疮常对，在两脚及手足指，又随月生死方：以白犬血，涂之立愈。

　　又方：以苦酒，和黄灰涂之。

　　又方：捣桃叶，以苦酒和，疮上涂之。

　　又方：煮苦酒，沸，以生韭一把纳中，熟出，以敷疮上，即愈。

　　又方：乱发、头垢等分，蜗牛壳二七枚，合烧末，腊月猪膏和敷之。

　　《僧深方》治 方：取石上菖蒲，捣，猪膏和，敷疮，浓二分，先洗去痂。

