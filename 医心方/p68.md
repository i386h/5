<!-- { "loadSidebar": true } -->
　　又方：灸疮上最良。

　　《千金方》：凡一切 疮方：灸足大趾奇间二七壮。

　　又灸大指头亦佳。

　　又方：酢一升，炒薤一把笃之。

　　又方：炙 ，敷上。

　　又方：炒腊月糖敷上。

　　又方：烧故履系末敷之。

　　又方：烧肥松取脂涂之。

　　又云：燥 方：酢和灰涂。

　　又方：热牛屎涂之。

　　又云：湿 方：烧干虾蟆，猪脂和敷之。

　　《录验方》云：芜菁子一升，熬，下筛，以绢裹之，辗转疮上，日三。

　　《广济方》疗 久不瘥方：取豉熬为末，以泔渍洗，干拭。又和麻油涂上，以故油衣裹三日，开。

　　卷第十七

　　治疽疮方第十四

　　《病源论》云：疽疮，是 疮之类也，非痈疽之类。世云 疽即是此也。多发于肢节脚胫间，相对而生，匝匝作细孔，如针头，其里有虫，痒痛，搔之黄汁出，随瘥随发。皆风邪客于皮肤，血气之所变生。亦有因诸浅疮，经久不瘥，痒痛抓搔之，或衣揩拂之，其疮则经久不瘥，而变作疽疮者，而疮里皆生细虫。

　　《僧深方》治男女面疽 疥痈疽诸疮方：附子（十五枚） 蜀椒（一升） 冶葛（一尺五寸，去心）

　　上三物， 咀，以苦酒渍一宿，猪膏二升，煎附子，黄膏成，摩疮。亦治伤寒，宿食不消。酒服如枣，覆取汗。

　　《录验方》治疽疮有虫痒附子散方：附子（八分，炮） 藜芦（二分，熬）

　　凡二物，冶合下筛，纳疮中，当有虫出，日三。

　　《范汪方》治疽疮方：用胡粉，以猪膏和如泥，敷疮上，良。

　　《刘涓子方》治疽疮方：乌贼鱼骨作屑，鲫鱼胆十四枚，和取与散合，敷疮上不三，愈。

　　卷第十七

　　治蠼疮方第十五

　　《葛氏方》治猝得蠼 疮方：此疮绕人腰胁，甚急痛。

　　盐三升，以水一斗，煮取六升。及热，以绵浸汤中， 疮上。

　　又方：烧鹿角，苦酒和涂之。

　　又方：练皮及枝，烧作灰，敷之。

　　又方：末赤小豆，苦酒和涂。若燥者，猪膏和涂。

　　又方：胡粉涂之。

　　又方：末蚯蚓矢，敷之。

　　《短剧方》云：有 蝮虫尿人，歇便令人病也。其状，身中忽有处惨痛也。痛如芒刺，亦如虫所吮螫，然后起细 ，作聚如茱萸子状也。其 边赤，中央有白脓如粟粒是也。

　　亦令人皮肉急剧，恶寒壮热。剧者，连起竟腰、胁、胸、背也。

　　初得时便以水磨犀角涂之，以止其毒，治之如火丹法，并诸草药单行治也。

　　又云： 蝮尿人，初未发疮之时，欲与射公相似，射公疮，正有一处，黯黑， 蝮疮，KTKT 连聚作。痛法，亦小疹以为异耳，然非杀人疾也。

　　《千金方》 尿疮方：取厕前人尿泥涂，立瘥，绝验，更不须余方。

　　又方：嚼大麦，敷之，日三。

　　又方：捣豉封上。

　　又方：熟嚼梨叶涂。（《极要方》同之。）

　　《极要方》疗蠼 尿疮集集然黄水出方：甘草汤洗之。

　　又方：捣韭汁涂之。

　　又方：嚼麻子涂之。

　　又方：黄柏末，和猪脂涂上，明日以盐汤洗。

　　又方：嚼桂涂之。

　　《如意方》治蠼 疮术：鸡肠草敷之。

　　《广济方》疗蠼 尿绕腰欲死方：取败蒲扇，煮取汁洗之。

　　又方：取扁豆叶，捣汁涂之，立效。

　　《集验方》治蠼 方：槐白皮半斤，切，以苦酒二升渍半日，刮去疮处以洗，日五、六。

　　又方：以猪脂，燕巢中土，苦酒和以敷之。

　　卷第十七

　　治诸疮烂不肯燥方第十六

　　《医门方》云：诸疮烂燥方：柳白皮，烧末敷疮上。汤火疮用柏白皮亦佳。

　　《救急单验方》洗百疮方：取槐白皮、柏叶各一大握，锉。以水三升，煮取一升，洗百疮并瘥。

　　卷第十七

　　治诸疮中风水肿方第十七

　　《僧深方》治疮中风水肿方：炭白灰（一分） 胡粉（一分）

　　凡二物，以猪脂和涂疮肿孔上，即水出痛止，大良。

　　《葛氏方》治因疮而肿，皆坐中水及中风寒所作也，其肿入腹则杀人。治之方：桑灰汁，温以渍之，大良。

　　又方：烧白茅为灰，以温汤和之，以浓封，疮口干辄易之，不过四、五。（《千金方》同之。）

　　《范汪易方》治诸疮因风致肿方：取栎木根，便剥取皮三十斤，锉，煮令熟，纳蓝一把（一方，盐一升），令温温热以渍疮，脓血当出，日日为之则愈。（今按：《葛氏方》无蓝有盐。《千金方》以水三石煮。）

　　《龙门方》治凡疮中风水肿痛方：取青葱叶，及干黄叶，和煮作汤，热浸之。

　　又方：莨菪根烧令热，微切头热注疮上，冷易。

　　《集验方》治因疮肿剧者，数日死，或中风寒，或中水，或中狐屎棘刺方：烧穣（如关反，禾茎也）草及牛马屎、生桑条，趣得多烟者熏之，令汁出则愈。（今案《葛氏方》黍稻穣云云。）

　　卷第十八

　　治汤火烧灼方第一

　　《病源论》云：凡被烧者，初慎勿以冷物及井下泥及蜜淋KT 之，其热气得冷冷却，深搏至骨，烂人筋也。所以人中火汤疮后，喜挛缩者，良由此也。

　　《短剧方》治猝被火烧，苦剧闷绝，不识人方：冷水解蜜饮之。噤痉，挟口与之。

　　又方：栀子膏方：栀子（二十枚） 白 （五两） 黄芩（五两）

　　三物， 咀，以水五升，麻油一升，合煎令水气竭，去滓，冷之，以淋疮，火热毒则去，肌皮得宽。

　　《葛氏方》治汤火所灼，未成疮者方：取冷灰，以水和，沓沓尔以渍之。

　　又方：破鸡子白涂之。

　　又方：以豆酱涂之。

　　此三药皆能不痛、不成疮。

　　又方：末石膏涂之，立愈。

　　若已成疮者方：以白蜜涂之，竹中幕粘贴，日三。

　　又方：煮大豆，煎其汁以敷之。

　　又方：猪膏和米粉涂，日五、六。

　　又方：以好酒洗渍之。

　　《极要方》疗汤火烧灼烂方：削梨，贴，不烂易愈。

　　又方：猪膏煎柳白皮，涂上。

　　已成疮方：柳皮，烧作末，粉之。

　　《医门方》云：凡疗汤火疮，欲涂敷膏散，先取大豆煮。令汁浓，待冷洗疮。然后涂膏散，极佳，止痛无瘢。

　　疗热汤膏油，火烧疮痛不忍方：狗毛细剪，烊胶和毛涂上，痂落不痛，神秘。

　　《僧深方》治火疮方：酱清和蜜涂，良。一分酱，二分蜜合和。

　　又方：猪膏煮柏皮敷之。

　　《千金方》治火烧方：丹参无多少，以羊脂煎涂之，神良。（今按：无羊脂用猪脂。）

　　又方：死鼠一头，猪膏煎，令消尽，以敷即瘥，不作瘢。神妙。

　　又方：榆白皮，嚼，涂之。

　　《龙门方》火烧疮方：新出牛屎，涂，瘥。

　　又方：桑柴灰和水敷，瘥。

　　又方：栀子二七枚，蜜三合，渍涂，日三。

　　《新录方》：捣慎火草涂之。

　　《录验方》：锻石下筛，水和涂之。

　　《范汪方》治火烂疮蜜膏方：食蜜（一两） 乌贼鱼骨（二铢）

　　凡二物，冶，乌贼鱼骨下筛，纳蜜中。搅令相得，薄涂疮上，日二。

　　《耆婆方》治人火灼烂疮长毛发方：取柏白皮作末，和猪脂敷之，良。煮汁洗之。

　　《删繁方》治火疮、灸疮等膏方：柏树白皮（五两） 甘草（一两） 甘草（一两） 竹叶（三两） 生地黄（五两）

　　凡四物，切，绵裹，苦酒五合，淹渍一宿。用猪膏一升，煎取竹叶黄为度，去滓，摩敷疮。

　　卷第十八

　　治灸疮不瘥方第二

　　《病源论》云：夫灸之法，中病则止，病已则疮瘥。若病热未折，或中风冷，故经久不瘥也。

　　《葛氏方》治火疮、灸疮终不肯燥方：细末乌贼鱼骨，粉之。

　　又方：桑薪灰水和敷之。

　　《千金方》治灸疮不瘥方：日别灸上，六七壮自瘥。

　　《扁鹊针灸经》云：凡灸，因火生疮，长润，久久不瘥，变成火疽方：取谷树东边皮，煮熟去滓，煎令如糖，和散敷。

　　又方：牛屎烧作灰，敷之。

　　又方：兔毛烧灰，主灸疮不瘥。

　　《僧深方》治灸疮不瘥方：白蜜（一两） 乌贼鱼骨（二铢）

　　二物，和调，涂疮上。

　　《集验方》治灸疮，薤白膏生肉止痛方：薤白 当归 （各二两） 白芷（一两） 羊脂（一升）

　　凡四物， 咀，与脂和煎，去滓，敷之。日二。

　　卷第十八

　　治灸疮肿痛方第三

　　《病源论》云：夫灸疮，脓溃已后，更 肿急痛者，此中风冷故也。

　　《葛氏方》治灸疮及诸小疮，中水风寒，肿急痛方：灶中黄土，水和，煮令热，渍之。

　　又方：但以火灸之令热，热则蛘蛘止，日六七，大良，瘥。

　　《范汪方》治灸疮肿痛方：取韭，捣以敷上，以火灸，令热入疮中，日三。

　　《医门方》疗灸疮肿急痛方：柏白皮 当归（各三两） 薤白（切一升） 猪膏（一升）

　　切，以苦酒浸之三味一宿，以微火煎，三上三下，薤白黄为度。去滓，敷上，甚效。

　　又方：以艾灸疮口，日六七壮便瘥。

　　卷第十八

　　治灸疮血出不止方第四

　　《病源论》云：夫针灸，皆是节、穴、俞、募之处。若病甚，则风气冲击于疮。凡血与气相随而行，故风乘于气，而动于血，血从灸疮处出，气盛则血不止，名为发洪也。

　　《千金方》治针灸疮血出不止方：烧人灰屎敷之。（今按：熬马矢封之。）

　　又方：死蜣螂末，猪脂和涂。

　　《范汪方》治灸疮出血不止方：莲子草汁注中止，冬月未干者敷之。（今按：《本草》云：鳢肠，针灸疮、发洪血不可止者，敷之立已。一名莲子草。）

　　卷第十八

　　治金疮方第五

　　《病源论》云：夫被金刃所伤，其疮多变动。若按疮边干急，肌肉不生。青黄汁出，疮边寒清，肉消臭败，前出赤血，后出黑血。如熟烂者，及血出不止，白汗随出，如是者多凶。

　　若中络脉，髀内阴股，天窗眉角，横断腓肠，乳上乳下及与鸠尾、攒毛少腹，尿从疮出，气如奔豚，及脑出，诸疮如是者多凶少愈。

　　又云：夫金疮，冬月之时衣浓絮温，故裹欲薄；夏月之时，衣单且凉，故裹欲浓。

　　《范汪方》云：凡裹缚金疮，用故布帛，不宽不急，如系衣带。

　　《葛氏方》治金疮方：急且斫桑，取白汁，以浓涂之。

　　又方：烧马屎敷疮上。

