<!-- { "loadSidebar": true } -->
　　又方：以锻石浓壅裹之，止血速愈。无锻石，筛凡灰可用。

　　又方：山行伤刺血出，猝无药， 葛根叶敷之。

　　又方：紫檀屑敷之。

　　又方：即尿中良。

　　《千金方》云：凡金疮若刺痛不可忍，百方不瘥方：葱白一把，水三升，煮数沸，渍疮即止痛。

　　又云：金疮烦满方：赤小豆一升，以苦酒渍之，熬，燥复渍之，满三日，令色黑，冶，服方寸匕，日三。

　　《短剧方》金疮无大小，冬夏始伤血出方：便以白灰敷之，仍裹。若疮甚深不欲便，令合者，纳少滑石。滑石令疮不时合，又止痛。

　　亦可纳少少牡蛎。若猝无白灰，可用凡灰。已脓中有虫，白灰敷之。日三，虫当出。故并KT 刘田方，盖常秘之。

　　《刘涓子方》治金疮痈不可忍、烦疼不得住，止痛当归散方：当归（一两） 甘草（一两） 本（一两） 桂心（一两） 木占斯〔（形如浓朴，有纵横纹理）一两〕凡五物，合捣下筛，水服半方寸匕，日三夜一。

　　《龙门方》治金疮方：地菘草嚼敷之。（今按：《本草》云：路边地菘为金疮所秘。陶景注云：捣敷之。）

　　又方：烧青布作灰敷之。

　　《极要方》疗金疮方：生青蒿敷之，止痛，断血生肉。

　　又方：牡蛎二分，石膏一分，为散，以粉疮上即止。

　　又云：疮中有虫，熬杏仁捣着之。

　　又云：疗刀斧诸疮方：葛根为屑，疗金疮止血要药，亦疗虎， 狗啮，饮其汁，良。

　　又方：捣耐冬，封之立瘥。

　　《陶景本草注》治金疮方：捣景天叶敷之。

　　又方：捣薤白敷之。

　　《苏敬本草注》治金疮方：捣落石敷之。

　　又方：生 草蒿，敷之，止血生肉。

　　《医门方》金疮止痛止血方：艾叶熟 ，安疮上裹之，神验。

　　又方：桑柴灰敷疮，止痛止血极效。

　　《救急单验方》疗金疮方：嚼生粟黄敷之。

　　又方：锻石和猪脂，烧令赤，涂。

　　卷第十八

　　治金疮肠出方第六

　　《病源论》云：若中于腹，则气激，则肠随疮孔出也。

　　又云：肠但出不断者，当作大麦粥，取汁持洗肠，以水渍纳之，当作研米粥饮之。二十余日，稍作强糜食之，百日后可进饭耳。

　　《短剧方》金疮肠胃脱出欲令入法：取人粪干末，以粉肠上，即入。（《集验方》同之。）

　　《删繁方》治金疮肠出方：取桑皮线缝肠皮，用蒲黄粉之。

　　《刘涓子方》金疮中腹肠出不能纳方：小麦五升，水九升，煮取四升，去滓，以绵度（漉欤）之，使极冷，旁人含逊肠上自入。

　　又云：金疮肠出，欲入之磁石散方：磁石（三两） 硝石（三两）

　　凡二物，下筛，白饮服方寸匕，日五夜再，二日入。

　　《葛氏方》肠出欲燥，而草土着肠者方：作薄大麦粥，使才暖，以泼之，以新汲冷水之，肠则还入，草土辈当KT 。《玉》：从圣的反，又子陆反，畏敬也。《礼记》：KT 然避席是也，在皮外也。

　　卷第十八

　　治金疮肠断方第七

　　《病源论》云：夫金疮肠断者，视病深浅各有死生。肠一头见者，不可连也。若腹痛、短气、不得饮食者，大肠一日半死，小肠三日死。肠两头见者，可连续之。先以针缕如法，连续断肠，便取鸡血涂其际，勿令泄，即推纳之。

　　《葛氏方》若肠已断者方：以桑皮细线缝合，鸡热血涂之，乃令入。

　　卷第十八

　　治金疮伤筋断骨方第八

　　《病源论》云：夫金疮，始伤之时，半伤其筋，营卫不通，其疮虽愈，已后仍令痹不仁也。若被疮截断诸解、身躯，肘中及腕、膝、髀，若在踝际，亦可连续。须急及热疗之，其血气未寒，即去。碎骨，便缝连，其愈后，直不屈伸。若碎骨不去，令人痛烦，脓血不绝，不能得安。诸中伤人神，十死一生。

　　《短剧方》金疮被筋绝令还续方：取蟹头中脑及足中肉髓熬之，纳疮中，筋即生续之。

　　卷第十八

　　治金疮血出不止方第九

　　《病源论》云：金疮血出不断，其脉大而止者，三七日死。血出不可止，前赤后黑，或黄或白，肌肉腐臭，寒冷靳急者，其疮虽愈亦死。

　　《葛氏方》：金疮中筋交脉，血出不可止尔，则血尽杀人方：急熬盐三指撮，酒服之。

　　《千金方》：金疮血出不止，令唾之法。咒曰：某甲今日不良，为其所伤。上告天皇，下告地王，清血莫流，浊血莫扬，良药百裹，不如熟唾。日二七度，唾之即止。（今按：《如意方》作神若唾。）

　　又方：蒲黄（一斤） 当归（二两）

　　二味，筛，下酒，服方寸匕，日三。

　　又方：捣车前草汁敷之。

　　又方：以蜘蛛膜贴之，血即止。

　　《孟诜食经》治金疮血出方：蓟叶封之。

　　《范汪方》金疮血出方：以白灰浓裹之。

　　《耆婆方》治金疮血出方：口嚼薯蓣以敷之，避风早瘥。

　　《极要方》金疮血不断方：以熟艾敷之。

　　又方：麝香末敷之。

　　又方：干马矢掩之。今按：火灸掩之，良。

　　《广利方》：金疮血不止方：骐麟竭末敷之。

　　又方：斫桑树，取白汁涂之。

　　卷第十八

　　治金疮血内漏方第十

　　《病源论》云：凡金疮通内，血多内漏，若腹胀满，两胁胀，不能食者死。瘀血在内，腹胀，脉牢大者生，沉细者死。

　　《葛氏方》若血内漏者方：服蒲黄二方匕，血立下。

　　又方：煮小豆，服汁五升。

　　又方：以器盛汤，令热熨腹，达内则消。

　　又方：掘地作坎，以水泼坎中搅之。取浊汁，饮二升许。

　　《千金方》金疮内漏方：牡丹为散，水服三指撮，立尿血出。

　　《医门方》金疮血内漏，腹满欲死方：白芷 黄 当归 续断 芎 （各八分） 甘草（六分，炙） 蒲黄 干地黄（各十二分）

　　捣筛为散，空腹以酒服方寸匕，日三。瘀血化为水下。口噤，加大黄十二分。

　　卷第十八

　　治金疮交接血惊出方第十一

　　《病源论》云：夫金疮，多伤经络，去血损气，其疮未瘥，则血气尚虚。若因而房室者，致情意感动，阴阳发泄，惊触于疮，故血汁重出也。

　　《葛氏方》云：金疮未愈以交接，血漏惊出则杀人方：急以蒲黄粉之。

　　又方：取所交妇人中裙带三寸，烧末服之。

　　卷第十八

　　治金疮中风方第十二

　　《医门方》治金疮中风， ，欲死方：生葛根一斤，切，以水九升，煮取三升，去滓，分三服。无生葛，以干葛末，温酒服三指撮。若口噤，多饮竹沥亦佳。

　　卷第十八

　　治金疮禁忌方第十三

　　《葛氏方》云：金疮，忌 怒，大言，大笑，思想阴阳，行动作力，多食饮咸酸、饮酒、热羹 ，皆使疮痛。疮瘥后百日、半年，乃稍稍复常耳。

　　又云：若多饮粥辈，则血溢出杀人。

　　《陶景本草注》云：金疮禁食猪肉、梨。

　　卷第十八

　　治毒箭所伤方第十四

　　《病源论》云：夫被弓弩所伤，若箭镞有 药，入人皮脉，令人短气，须臾命绝。口噤唇干，血为断绝，肠满不言，其人如醉，未死之间，为不可治。若营卫青瘀，血应时而出，疮边壮热，口开能言，其人乃活。毒箭有三种：岭南夷俚，用焦铜作箭镞。次，岭北诸处，以诸蛇、虫毒螫物汁，着管中，渍箭镞。此二种才伤皮，便洪肿沸烂而死。唯射猪犬，虽困得活，以其啖粪故也。人若中之，便即食粪，或饮粪汁，并涂疮即愈。不尔，须臾不可复救。

　　箭着宽处者，虽困渐活，不必死；若近胸腹，便宜速治，小缓，毒入内，则不可救矣。

　　《葛氏方》云：治猝毒箭方：捣蓝青，绞饮汁，并薄疮。无蓝，可渍青布及绀辈，绞饮汁，亦以汁灌疮中。

　　又方：服竹沥数合至一、二升。

　　又方：煮藕饮汁，多多益善。

　　又方：以盐满疮中，灸盐上。

　　《千金方》毒矢方：煎地黄汁，作丸服百日，矢当出。

　　又方：煮芦根汁，饮一、二升。

　　《短剧方》猝被毒箭方：舂蓝汁饮之，亦灌疮 箭，得蓝即醒。

　　又方：服蒲黄二合许，血亦下。

　　又方：服麻子汁数升。

　　《范汪方》治毒箭所伤方：掘葛根食之，如常食法，务多为佳。（《千金方》饮汁。）

　　又方：干姜、蓝青、盐等分，捣和敷疮上，毒皆出。

　　又方：末雄黄，敷疮，疮当沸汗流便愈。

　　《集验方》治兵疮医不能治方：剥桑白皮，去上黑者，以裹之，桑白汁入疮。冬月用桑根皮汁。

　　卷第十八

　　治箭伤血漏瘀满方第十五

　　《录验方》治射箭HT 入腹破肠中血满葵子汤方：取葵子一升，小便四升，煮取一升，顿服下出，即瘥。

　　又云：治被箭血内漏、腹中瘀满瓜子散方：干姜（二两） 瓜子（二两）

　　凡二物，冶筛，先食，酒服方寸匕。

　　又方：芦茹散：芦茹（三两） 杏仁（二两）

　　凡二物，冶，先食，酒服方寸匕。

　　卷第十八

　　治箭镞不出方第十六

　　《病源论》云：箭中骨，骨破碎者，须令箭镞出，仍应除碎骨尽，乃敷药。不尔，疮永不合，纵疮合，常疼痛。若更犯触损伤，便惊血沸溃有死者。

　　《葛氏方》治箭镝及诸刀刃在喉咽胸膈诸隐处不出方：捣杏仁涂之。

　　又方：以蝼蛄脑涂之。

　　《千金方》治金箭不出方：白 、半夏等分，末。酒服方寸匕，日三。〔今按：《录验方》：白蔹三两，半夏（干）

　　三两。熬下筛，水服方寸匕，日三。轻浅疮十日出，深疮二十日出，终遂不得停肉中。〕《短剧方》治箭金在喉咽胸背膈中及在诸处不出方：牡丹（一分） 白 （一分）

　　末，酒服方寸匕，日三。自出。（今按：《千金方》白 二分。）

　　又方：取妇人月经衣已污者，烧末，酒服方寸匕，日三，立出。（《集验方》同之。）

　　《录验方》治箭镞入腹中不出瞿麦散方：末瞿麦，酒服方寸匕，日三，夜再，亦可治百刺。亦和酒涂。

　　又云：箭入人身，经三、五年不出方：麻子三升，作末，以水和，使得三升汁，温服之，须臾出。

　　《龙门方》疗箭镞入腹不出方：栝蒌捣敷疮上，日三，自出。

　　卷第十八

　　治铁锥刀不出方第十七

　　《葛氏方》治铁入骨不出方：取鹿角烧作灰，猪膏和敷之。

