<!-- { "loadSidebar": true } -->
　　《录验方》治箭镞及兵刃锥刀，刺折在身中，不出方：白芷（三分） 白蔹（三分）

　　凡二物，冶筛，酒服一刀圭，日三。

　　又云：治锥刀入腹方：梨花煮取汁，服之，大良。

　　卷第十八

　　治医针不出方第十八

　　《录验方》治医针不出方：捣杏仁涂之。

　　《短剧方》治箭金及折针不出方：以鼠脑涂之。

　　又方：以鼠妇涂之。

　　又方：以蝼蛄脑涂之。

　　《医门方》疗箭、医针在肉中方：细刮象牙屑，以水和之如杏，着折针上即出，亦疗竹木刺不出者。《短剧方》同之。

　　《龙门方》治针不出方：烧羊毛作灰，和猪脂敷上，半日自出。

　　卷第十八

　　治竹木壮刺不出方第十九

　　《葛氏方》诸竹木刺在肉中不出方：用牛膝根茎合捣以敷之，疮口虽合自出。

　　又方：烧鹿角末以水和涂之，立出。远久者，不过一宿。

　　又方：捣乌梅，水和涂上，立出。（今按：《集验方》用白梅。）

　　又方：嚼豉涂之。

　　《录验方》诸竹木刺壮不出方：末王不留行，服即出。

　　又方：鹿脑浓敷，干复易。无鹿脑者，用鼠脑。

　　卷第十八

　　治被打伤方第二十

　　《病源论》云：夫被打，陷骨伤脑，头眩不举，戴眼直视，口不能语，咽中沸声如豚子喘，口急，手为妄取，即日不死，三日少愈。

　　《短剧方》治为人所打击，若见镇 头破脑出已死，尚有气在胸心间方：取豚血，及热，以灌脑中，令满疮里。无豚者唯趣得热血而灌之。

　　又方：服水银，如大豆，即活。

　　《千金方》治头破脑出，中风口噤方：大豆一升，熬去腥，勿使太熟，捣末熟，蒸之，气匝合甑，下盆中，以酒一斗淋之。温服一升，覆取汗，敷杏仁膏。

　　又云：被打伤有瘀血方：蒲黄（一升） 当归（二两） 桂心（二两）

　　三味，酒服方寸匕，日三。

　　又方：豉一升，以水三升，煮三沸，分再服。

　　又方：生地黄汁三升，酒一升半，煮取二升合，分三服。

　　又云：治瘀血在腹，内服大小蓟汁五六合。

　　《葛氏方》治 蹴倒， 有损痛处气急面青方：干地黄半斤，酒一斗渍，火温。稍稍饮汁，一日令尽之。

　　又方：捣生地黄汁二升，酒二升，合煮三沸，分四、五服。

　　又方：干地黄六两，当归五两，水七升，煮取三升，分三服。若烦闷用生地黄一斤，代干者。

　　又云：治为人所玉摆搅举身顿仆垂死者方：取鼠李皮削去上黑，切，酒渍半日，绞去滓，饮一、二升。

　　又云：若为人所打、举身尽有瘀血者方：刮青竹皮二升，乱发如鸡子大四枚，火炙令焦，与竹皮合捣末，以一合纳酒一升中，煮三沸，顿服之，日四、五过。又纳蒲黄三两。

　　又云：血聚皮肤间不消散者方：取猪肥肉，炙令热，以拓上。

　　又方：马矢水，煮敷上。

　　又云：被击打瘀血在腹内，久不消，时时发动者方：大黄、干地黄末，为丸散，以酒服。

　　又方：蒲黄一升，当归二两，末，酒服方寸匕，日三。

　　又云：若久血不除，变成脓者方：大黄三两，桃仁三十枚，杏仁三十枚，酒水各五升，煮取三升，分三服，当下脓血。

　　《新录云》治头破方：猪脂和锻石及盐，烧为灰，敷上。

　　又方：生地黄不限多少，熟捣薄伤处。

　　《刘涓子方》治被打腹中瘀血白马蹄散方：白马蹄烧令烟尽，捣筛，温酒服方寸匕，日二夜一。（今按：《广利方》云：血化为水即下。）

　　《范汪方》去血汤，主肠中伤积血方：煮赤小豆二升，合得汁二升，以淳苦酒七升，合和汁中，饮一日尽之。状如热汤沃雪，即消下，甚良。

　　卷第十八

　　治折破骨伤筋方第二十一

　　《病源论》云：凡人伤折之法，即夜盗汗者，此髓断也，七日死；不汗者，不死。

　　《短剧方》治 折四肢骨方：若有聚血，在折上以刀破去之，不可冷食也。舂大豆，以猪膏和涂聚血上，燥复易之。

　　又方：烧鼠屎猪膏，和敷血上甚良。

　　《葛氏方》：凡 折折骨诸疮肿者，慎不可当风卧湿及自扇，中风则发痉口噤杀人。若已中此，觉颈项强，身中急者方：急作竹沥饮二、三升。若口已噤者，以物强开发内也，禁冷冻饮料食及饮酒。

　　又云： 折四肢破，骨碎及筋伤跌方：熟捣生地黄以敷折上，破竹简编之，令竟病上，急缚之。一日一夕，十易地黄，三日后则瘥。

　　又方：活鼠破其背，取血，及热以敷之，立愈。（今按：《极要方》：神方，云云。）

　　《千金方》：治四肢骨破碎筋伤蹉跌方：水二升，渍三升豉，取汁服之。

　　又方：初破时，以热马屎敷之，无瘢。

　　又方：大豆二升，水五升，煮取二升，淳苦酒六、七升合豆汁服之，一日尽之，如汤沃雪。

　　又方：生地黄，不限多少，熟捣用敷损伤处。

　　《极要方》疗手脚折方：取生地黄熟捣以敷折上，破竹木编之，急缚之，一日一夜十易地黄，三日后则瘥。

　　又云：疗伤折筋骨疼痛方：上以酒煮折伤木，浓汁饮之。

　　《新录方》：挫苏方木二升，以水二升，酒二升，煮取一升六合，二服。

　　又方：接骨木者，煮服依苏方木法。（今按：接骨木水煮洗之，又水扬煮汁洗浴之。）

　　卷第十八

　　治从高落重物所方第二十二

　　《葛氏方》治人从高堕下若为人重物所填 得瘀血方：豉三升，以沸汤二升，渍之食顷，绞去滓，以蒲黄三合投中，尽服，不过三、四服，神良。

　　又方：取茅、蓟、莲根叶捣绞，服汁一、二升，不过三、四服，愈。

　　又方：末鹿角，酒服三方寸匕，日三。

　　又云：猝从高落下，瘀血振心，面青短气欲死方：地黄干生无在，随宜用服，取消。

　　又方：煮大豆若小豆令熟，饮汁数升，酒和弥佳。

　　又云：为重物所填 欲死方：末半夏如大豆者，以纳其两鼻孔中，此即五绝法。

　　《短剧方》治从高堕下，腹中崩伤瘀血满，断气方：服蒲黄方寸匕，日五、六过。（今按：《龙门方》：和酒服。）

　　又方：舂生地黄酒沃取汁，稍服，甚良。

　　又云：治从高堕，若为重物所镇迮得瘀血方：作大豆紫汤，如产妇法服之。

　　《千金方》从高堕折，疼痛，烦躁，啼叫不得卧方：取鼠屎烧末，筛，以猪膏和涂痛上，即安。

　　又云：从高堕下崩中方：当归二分，大黄一分。二味，酒服方寸匕，日三。

　　《极要方》疗因堕损恐内有瘀血方：服虎魄屑，神验。能治瘀血。

　　《医门方》疗猝堕损，筋骨蹉跌或骨破碎方：熟捣生地黄敷之，日夜数数易之，若血聚者针决去之。

　　又方：浸地黄酒饮之，令酒气不绝，佳。

　　卷第十八

　　治从车马落方第二十三

　　《葛氏方》：治忽落马堕车及堕屋坑岸， 伤身体、头面四肢，内外切痛，烦躁叫唤者方：急多觅鼠屎，烧捣，以猪膏和涂痛处，急裹之。

　　《千金方》堕落车马，心腹积血，唾吐无数方：干藕根末，酒服方寸匕，日三。（今按：《苏敬本草经》：煮藕根汁三浸之。）

　　又方：酢和面敷上。

　　《极要方》疗堕马崩血，腹满短气欲死方：大豆五升，以水一斗，煮取二升半，一服令尽。剧者不过再服即愈。

　　《新录方》云：捣生地黄封之。

　　卷第十八

　　治犬啮人方第二十四

　　《病源论》云：凡 犬啮人，七日辄一发，过三七日不发，则无苦也。要过百日，方为大免耳。当终身禁食犬肉及蚕蛹，食此，发则死不可救矣。疮未愈之间，禁餐生鱼、猪、鸡、肥腻，过一年禁之乃佳。但于饭下蒸鱼，及于肥器中食便发。若人曾食落葵，得犬啮者，自难治。若疮瘥十数年后，食落葵便发。

　　《录验方》云：犬食马肉生疮者，当急杀之，多令犬 也。亦可捣枸杞根，取汁以煮米，与犬食之则不 。

　　《短剧方》云：禁饮酒、食猪肉、生菜、脍、 。

　　《葛氏方》云：凡狗春月自多 。治之方：以豆酱涂疮，日三、四过。

　　又方：末干姜，常服。少少并以纳疮中。

　　又方：即末矾石，纳疮中裹之，止痛不坏，速愈，最良。

　　又云：若重发者方：捣芦根饮汁即瘥。

　　又方：薤白捣饮汁良。

　　《经心方》治 犬啮人方：以人屎涂之，大良。

　　又方：验酢以壅疮上即瘥。

　　《短剧方》治 狗啮人方：嗽去其恶血，灸其处百壮，以后当日灸百壮。血不出者，小刺伤之，灸百壮乃止。（今按：《葛氏方》：顿灸十壮，明日以去日灸一壮，满百日乃止。）

　　又方：取杏仁，熬令黑，冶，着疮中佳。

　　《千金方》治 犬啮人方：捣韭，绞取汁，饮一升，日三，亦疗已愈而后发者。（今按：《葛氏方》又每到七日饮之。）

　　又方：取灯残油灌疮中。

　　《医门方》疗 犬咬人方：又方：栀子皮烧末，石榴黄末，等分，敷疮上，日二，速瘥。

　　又云：若诸疗不瘥，吐白沫，毒攻心，叫唤欲似犬声者方：取人髑髅骨，火烧作灰，下筛，以东流水服方寸匕，须臾二、三服，即瘥。起死人如神。

　　《极要方》狂犬伤人方：以蚯蚓屎封之，出犬毛，神效。

　　《新录方》云：捣生艾叶汁，服七八合。 又方：车 脂涂之。

　　又方：捣生葛根，取汁，服七合，又末敷之。

　　《录验方》云：取大蒜作饼，灸疮上，愈。

　　又方：火消腊蜜，着疮中。

　　卷第十八

　　治凡犬啮人方第二十五

　　《病源论》云：凡被狗啮疮，忌食落葵。虽瘥，经一、二年亦重发。

　　《葛氏方》治凡犬咋人方：以沸汤和灰，以涂疮上。又苦酒和涂之。

　　又方： 蓼，以敷疮。冬月煮洗之。

　　又方：以热牛屎涂之。

　　又方：捣干姜，服二方寸匕。

　　又方：生姜汁饮半升，佳。

　　又方：以头垢少少纳疮中。

　　《集验方》治凡犬咋人方：以火炙腊，灌疮中。

　　又取灶中热灰，粉疮中，裹敷，立愈。（《葛氏方》同之。）

　　《医门方》凡犬啮人方：取杏仁熬熟，捣敷疮，频易。

　　又方：鼠屎二七枚，烧灰之，敷上，永瘥。《经心方》：烧犬尾末敷疮上，日二，良。

　　卷第十八

　　治马咋人方第二十六

