<!-- { "loadSidebar": true } -->
　　《病源论》云：凡人被马啮 及马骨所伤刺，并马缰、 勒所伤，疮皆为毒疮。若肿痛致烦闷，是毒入腹，亦毙人也。

　　《葛氏方》治马咋人及 人，作疮有毒，肿热疼痛方：割鸡冠血，沥着疮中三下，若父马，用雌鸡；草马有雄鸡。

　　又方：灸疮中及肿上。

　　又方：以月经敷上最良。

　　《极要方》疗马啮人及踏人，作疮毒肿热疾痛方：马鞭梢长二寸，鼠屎二七枚，合烧末，以膏和涂之，立验。

　　《短剧方》治马咋 方：捣车前草叶敷之。

　　《经心方》治马咋 方：末雄黄，敷疮上，日一。

　　又方：用铜青，敷疮中好。

　　《陶潜方》云：制马啮人方：取僵蚕屑，涂马上唇，则不能啮也。

　　卷第十八

　　治马啮人阴卵方第二十七

　　《集验方》治马啮人阴卵脱出方：推纳之，以桑皮细缝缝之，取乌鸡肝，细锉涂之。且忍，勿即小便，便愈。（《千金方》同之。）

　　卷第十八

　　治马骨刺人方第二十八

　　《医心方》治马骨刺人毒欲死方：以妇人月经血，敷之即瘥。

　　《新录方》治马骨刺人方：松叶，水煮取汁洗之。

　　又方：水煮大豆，取浓汁洗之。

　　又方：煮蓝取浓汁洗之，并服汁五、六合。

　　《删繁方》治马骨刺人方：烧干马屎，粉疮孔中。

　　治马毛、血汗垢、屎、

　　卷第十八

　　尿入疮方第二十九

　　《短剧方》：治马骨所刺，及为马所 咋，为马汗、血、毛、垢、屎、尿入人疮中。及人有疮而近马物，毒瓦斯入疮中。先针刺伤出新血数过，漱去之。

　　研豉作汤，令小沸，以渍疮。

　　又方：可用热灰汁。

　　又方：煮马苋草洗之，并服汁。

　　又方：以车前草叶，捣敷之。

　　《集验方》治马血入人疮中方：以人粪敷疮中。

　　又云：治马汗、马毛入人疮中肿痛欲死方：以水渍疮。数易水，便愈。

　　《葛氏方》云：人体先有疮，而以乘马，马汗若马毛入疮。或为马气所蒸，皆致肿痛烦热，入腹则杀人方：大饮淳酒，取醉则愈。

　　又方：煮豉作汤，及热渍之，冷易。

　　又云：为马骨所刺及马血入人故疮中毒痛欲死方：以热灰汁，更燔渍之，常令热，竟日为之，冷即易，数日乃愈。若疮（痛欤）止而肿不消者。炙石熨之，灸上亦佳。

　　又方：捣麻子，绞饮其汁一升，日三。

　　卷第十八

　　治熊啮人方第三十

　　《葛氏方》治熊虎疮方：烧青布以薰疮口，毒即出，仍煮葛根令浓，以洗疮，日十过，并葛根捣筛，以葛根汁服方寸匕，日五。疮甚者，夕一服。

　　又方：削楠木，煮以洗疮，日十过。

　　卷第十八

　　治猪啮人方第三十一

　　《千金方》治猪啮人方：松脂炼之，粘贴。

　　又方：屋雷中泥敷之。

　　卷第十八

　　治虎啮人方第三十二

　　《短剧方》治虎毒方：烧青布以熏疮口，毒则出去。

　　又方：烧妇人月水污衣，末，敷疮中。

　　又方：嚼栗涂，神良。

　　《千金方》治虎疮方：煮葛根洗之，十遍，复饮汁。

　　又捣散，服方寸匕，日五夜二。

　　又方：煮铁令浓，洗之。

　　《医门方》疗虎咬人方：取青布急卷，为缠绕，一头令燃，纳竹筒中，注疮口，令烟熏入疮中。极佳。

　　又方：但饮酒，恒令醉，当吐毛出。

　　《枕中方》治虎野狼所啮疮方：取灶中黄土，好苦酒和，敷疮上，当有汁出。良。

　　卷第十八

　　治狐尿毒方第三十三

　　《病源论》云：夫野狐尿棘刺头，人误犯之者，则中其毒，多着手足指，肿痛 热，有端居不出。着此毒者，则不亦是狐尿刺也，盖恶气耳。故方亦云恶刺毒。

　　《葛氏方》治狐尿棘刺人肿痛欲死方：破鸡子以拓之，良。

　　又方：以热桑灰汁渍之，冷复易。

　　《集验方》治狐尿刺方：取猪脂，临烛上，以火烧之，令脂堕所患处一滴，愈。

　　又云：治恶刺方：取夜光骨、玉女臂烧作灰，和腊月猪脂敷之。夜光骨，烛烬是也，玉女臂，猪髀是也。

　　又方：取大豆汁，捣蓼和敷之。

　　又方：杏仁研和水煮浸之。

　　又方：取夜光骨捣，纳疮中，虫出即瘥。

　　《枕中方》治狐刺疮方：取葵子煮取汁洗之。

　　《龙门方》治狐尿刺方：取槐白皮，煮汤渍之，验。

　　又方：大麦烧灰和蜜涂。

　　又方：蚁穴中出土七粒，和酢涂，验。

　　《杂新录方》治狐尿刺方：生麻叶，捣封，数易。

　　又方：水煮蔓荆子汁，洗之。

　　又方：捣萝菔根封，日易。

　　又方：捣水杨叶，敷之。

　　又方：酢和鼠屎灰敷之。

　　又方：捣蒜如泥，熬热熨之。

　　又方：水煮苦参汁洗之。

　　又方：烧艾熏之。

　　又方：牛屎敷之。

　　卷第十八

　　治鼠咬人方第三十四

　　《医门方》：疗人被鼠咬，诸处皆肿，经年月不瘥，其咬处有赤脉者是也。

　　豆蔻十二枚，合皮切，以水二升，煮取一升，去滓，顿服了，并嚼敷疮上，立瘥。

　　卷第十八

　　治众蛇螫人方第三十五

　　《病源论》云：凡中蛇，不应言蛇，皆言虫，及云地索，勿正言其名也。恶蛇之类甚多，而毒差剧。时四月、五月，中青 ；三月，苍虺、白颈、大蜴；六月、七月，中竹狩、艾蝮、黑甲、赤目、黄口、反钩、白 、青角，此皆蛇毒之猛者，中人不即治多死。又云有赤 、黄颔之类，有六七种。水中黑色者，名公蛎，山中一种亦相似，并不闻螫人。

　　又云：有钩蛇，尾如钩，能倒牵人兽入水，没而食。

　　又云：南方有钩蛇人忽伤之，不死，则终身伺觅其主，不置。虽百人众中，亦直来取之，唯远去出百里乃免耳。

　　又云：有拖蛇，长七、八尺，如船拖状，毒人必死。即削取船 ，煮汁渍之，便瘥。

　　又云： 毒，此是诸毒蛇，夏日毒盛不泄，皆啮草木，及吐毒着草木上，人误犯着此者，其毒与被蛇螫不殊，但疮肿上有物如虫蛇眼状，以此别之。

　　又云：凡蛇疮未愈，禁热食，热食便发。

　　《本草》云：蛇虺、百虫毒，雄黄、巴豆、麝香、干姜并解。

　　《葛氏方》云：中蛇毒，勿得渡水，渡水则痛甚于初螫，虽车船亦不免。

　　又云：治众蛇螫人方：捣 草以敷疮上，立愈，神良。

　　又方：捣生蓼绞取汁饮少少，以滓敷之。

　　又方： 青蓝敷之。

　　又方：嚼干姜敷疮上。

　　又云：治蛇疮败经月不愈方：先以盐汤洗去疮中败肉，见血止，取千釜KT 草，捣筛以敷之则愈。

　　又云：治蛇螫人疮已合愈，而余毒在肉中淫之痛痒方：取小、大蒜各一升，合捣，热汤淋之，以汁灌疮良，舂薄亦良。

　　又云：治蛇螫人若通身洪肿者方：取糠四五斗，着大瓮中，以水泼之，令上未满五升许，又以好酒泼之，以置火上，令沸气出，熏疮口，使毒出则消。

　　《僧深方》治众蛇螫人方：以头垢着疮中，大良。

　　《极要方》蛇螫人方：含口椒、苍耳苗，合捣以敷疮上。

　　又方：生椒三合，好豉四两，以人唾和捣敷，立定。

　　《集验方》治众蛇螫人方：捣大蒜涂之即愈。

　　《广利方》蛇咬疮方：雄黄（四分） 干姜（六分） 麝香（一分，研）

　　捣，筛，以验醋和涂疮上。

　　又方：暖酒淋洗，日三，良。

　　《龙门方》蛇螫方：蜂巢烧灰封瘥。

　　又方：捣梨敷之。（《耆婆方》同之。）

　　又云：毒入腹者方：羊蹄草叶一握，捣汁饮，吐瘥。（《耆婆方》同之。）

　　《耆婆方》恶蛇所螫方：取苦莒菜，捣敷螫处。又饮汁一、二升即瘥。

　　又方：捣车前草根、茎，敷，验。

　　《苏敬本草注》云：众蛇螫人，捣茺蔚敷之。

　　又云：蛇螫人，通身肿，樱桃叶捣封之。又绞汁服之。

　　《医门方》治蛇虺螫人方：急灸螫处二七粒，燃以雄黄，麝香末敷之，日五、六，无药但灸之。

　　又方：荏叶熟捣，猪脂和敷上，立愈。

　　卷第十八

　　治蝮蛇螫人方第三十六

　　《病源论》云：凡蝮蛇中人，不治，一日死。若不早治之，纵不死者，多残断人手足。

　　蝮蛇形不乃长，头扁口尖，颈斑，身亦艾斑，色青黑，人犯之，颈腹贴着地者是也。其毒最烈。

　　又云：有一种，状如蝮而短，有四脚，能跳来啮人，东人名为千岁蝮，中人必死。然啮人竟，即跳上树，作声云：“斫（之若反）木、斫木”者，但营棺。若云：“博叔，博叔”者，犹可急治。

　　又云：虺形短而扁，身亦青黑色。六、七月中，夕时出路上，喜入车辙，腹破而子出。

　　人侵晨及冒昏行者，每须作意看之，其螫人有死者。

　　《葛氏方》治蝮蛇螫人方：捣小蒜，绞饮其汁，以滓敷疮。

　　又方：捣韭敷之又方：嚼盐，唾疮上讫，灸疮中三壮，复盐嚼以敷疮。

　　又方：细末雄黄以纳疮中，三、四敷之。

　　《集验方》治蝮蛇螫人方：令妇人溺所螫上。

　　又方：令妇人坐上。

　　《千金方》治蝮螫方：灸上三七壮。

　　又方熟捣葵，取汁服之。

　　《苏敬本草注》蝮蛇螫人方：捣落石，绞汁洗之，并服良。

　　《耆婆方》蝮蛇螫人方：干姜屑敷之。

　　《广济方》治毒蛇啮方：取慈菇草根，捣，敷之即瘥。其草生水中，如燕尾，大效，勿轻。

　　《极要方》疗蝮蛇疮方：酢磨蚤休敷之。

　　又方：捣水蓼敷之，并服汁。

　　《集验方》治蛇虺诸毒螫方：火消腊以着疮中。

　　卷第十八

　　治青蛇螫人方第三十七

　　《病源论》云：青 蛇者，正绿色，喜绿树及竹上，自挂树竹色一种，人看不觉，若人林中行，有落人颈背上者，然自不甚啮人，啮人必死。此蛇无正形，大者不过四、五尺，世人皆呼为青条蛇，言其与枝条同色，乍看难觉，其尾二、三寸，色黑者，名 。毒最猛烈，中人立死。

　　《葛氏方》云：青 中人，立死。竹中青 蛇螫人方：灸疮中三壮，毒即不行也。猝无艾，刮竹皮及纸，皆可以丸，又了无此者，便以火烬就热烧疮。

　　又方：破乌鸡冠血，及热以拓疮上。

　　《范汪方》治青 蛇螫人方：雄黄干姜末敷疮，良。

　　卷第十八

　　治蛇绕人不解方第三十八

