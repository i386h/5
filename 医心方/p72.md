<!-- { "loadSidebar": true } -->
　　《葛氏方》治蛇猝绕人不解方：以热汤淋之即解。若无汤者，令人就溺之亦解。（今按：《千金方》、《集验方》同之。）

　　卷第十八

　　治蛇入人口中方第三十九

　　《葛氏方》治蛇入人口中不出方：以艾灸蛇尾即出。若无火者，以刀周匝割蛇尾，裁令皮断，乃引之，皮倒脱得出。

　　《千金方》蛇入人口中不出方：以刀破蛇尾，纳生椒三、四颗，须臾即出。

　　卷第十八

　　治蛇骨刺人方第四十

　　《葛氏方》治蛇螫人，牙折入肉中，不出，痛不可堪方：取虾蟆肝，以敷上，立出。（《短剧方》同之。）

　　又云：蛇骨刺人，毒痛肿热，与蛇螫无异方：以铁精如大豆者，以管吹纳疮中。

　　又方：烧死鼠捣末敷疮中。

　　《僧深方》治蛇牙折肉中不出方：取生鼠热血涂疮，以绵包之，二日出。

　　又：蛇骨刺人，取雄黄中大豆，纳疮中。

　　卷第十八

　　治蜈蚣螫人方第四十一

　　《病源论》云：蜈蚣，此即百足虫也。虽复有毒，而不甚螫人。人误触之者，故时有中其毒者耳。

　　《本草》云：蜈蚣毒，用桑根汁解。（今按《新录方》云：立痛止。）

　　《葛氏方》：蜈蚣自不甚啮人，其毒亦微殊，轻于蜂。今赤足螫人，乃痛于黄足，是其毒烈故也。亦是雄故也。治之方：以盐拭疮上即愈。

　　又方：头垢少许，以苦酒和涂之。

　　又方：破大蒜以揩之。

　　又方： 蓝汁渍之即愈。

　　《短剧方》云：割鸡冠血涂之。

　　又方：以盐汤渍之即愈。

　　《新录方》蛇衔叶，捣如泥，封之。

　　又方：荏叶，捣如泥，封上。

　　《僧深方》云：消蜡蜜浸伤中良。

　　《医门方》云：鸡屎和醋，涂上便愈。

　　卷第十八

　　治蜂螫人方第四十二

　　《病源论》云：蜂类甚多，而方家不具显其名。唯地中大土蜂最有毒，一枚中人，便即倒闷，举体洪肿，诸药治之。皆不能猝止，旧方都无其法，然虽不能杀人，有以禁术封唾亦微效。又有瓠（胡故反），KT （落都反）蜂，即亦其次，余者犹瘥。

　　《本草》云：蜂毒用蜂房，蓝青解。

　　《葛氏方》治蜂螫人方：取人尿洗之。

　　又方：斫谷树，取白汁涂之。（《极要方》同之。）

　　又方：煮蜂房洗之，又烧末，膏和敷之。

　　又方：刮齿垢涂之。

　　又方： 蓝青尖叶者，涂之。

　　《短剧方》治蜂螫人方：取蜘蛛涂疮上。

　　又以活蜘蛛放毒上，其自嗽毒。

　　《千金方》蜂螫人方：蜜（五合） 腊（二合） 猪脂（五合）

　　和煎稍稍食之。

　　又方：烧牛屎灰，苦酒和涂之。

　　又方：嚼盐涂之。

　　《极要方》云：斫桑树白汁以涂之。

　　卷第十八

　　治蛎螫人方第四十三

　　《病源论》云：虿虫，方家亦不能的辨正，云是 蜒子，或云是小乌虫。尾有两岐者，恐非也，疑是蝎，蝎尾岐而曲上，故周诗曰：彼都人士，卷发如虿也。

　　《葛氏方》云：厉字应作虿字，所谓蜂虿。治之方：捣常思草，绞取汁以洗之。

　　又方：灸疮中十壮。

　　又方：炙屋瓦，若瓦器令热以熨之。

　　《短剧方》蛎螫人方：取屋雷下士，以水和，敷之立愈。

　　卷第十八

　　治蝎螫人方第四十四

　　《病源论》云：蝎此虫五月、六月毒最盛，云有八节、九节者毒弥甚。但中人毒热流行，牵引四肢皆痛，过一周时始定。

　　《葛氏方》：蝎，中国屋中多有，江东无也。其毒应微，今石榴树多有蚝虫云云。

　　治之方：温汤渍之。

　　又方： 马苋涂之。

　　又方：嚼大蒜涂之。

　　又方：嚼干姜涂之。

　　《千金方》云：取齿中残饭敷之。

　　又方： 砂和水涂，立愈。

　　又方：猪脂封上。

　　又方：以井底泥敷之。

　　《新录方》云：煮甘草汁服之。

　　又方：酱汁涂之。

　　又方：尿泥涂之。

　　又方：捣芥子末酢和涂之。

　　又方：浓煮盐汁洗之。

　　又方：艾灸上二七壮。

　　《广济方》云：半夏，以水研涂之立止。

　　又方：涂黄丹之。

　　《龙门方》云：温酢渍瘥。

　　《极要方》云：嚼人参敷之，立验。

　　又方：削桂心以酢磨涂之。

　　《广利方》云：猫儿粪涂螫处，日三。

　　又方：破蜘蛛汁涂，立止，时始定。

　　《集验方》云：蝎有雌雄，雄者，痛止在一处；雌者，痛牵诸处，若雄者用井底泥敷之，温复易。雌者，用当屋瓦沟下泥敷之，若不值天雨，无泥，可用新汲井水从屋上淋于下取泥敷之。

　　《苏敬本草注》云：捣麻叶敷之。

　　卷第十八

　　治蜘蛛啮人方第四十五

　　《本草》云：蜘蛛毒用蓝青、麝香并解。

　　《拾遗》云：芜菁子和油敷蜘蛛咬，毒入内。亦为末酒服，蔓荆园中无蜘蛛是其相畏也。

　　又云：土蜂赤黑色，烧末，油和敷蜘蛛咬疮，此物食蜘蛛，亦其相伏也。

　　《千金方》云：乌麻油和胡粉如泥涂之，干则易之。

　　《广济方》云：取生铁上衣，用醋研取汁涂之。

　　《医门方》云：蜘蛛咬人，经年不瘥方：半夏苗敷，大效。

　　《极要方》云：白僵蚕末，以唾和之涂上。

　　又方：取萝 草捣如泥封上。

　　又方：柳皮一两，半夏一两，烧作灰涂之。

　　《传信方》云：疗蜘蛛咬，遍身生丝方：取羊乳一味久服，愈为度。

　　贞元十一年，余偶到奚吏部宅坐客，有刑部崔从质因话此方。崔云，目击有人被蜘蛛咬腹，大如有娠，遍身生丝，其家弃之，乞食于道，有僧遇之，教饮羊乳，得俞平状。

　　卷第十八

　　治蛭啮人方第四十六

　　《病源论》云：山中草木及路上及石上，石蛭着人则穿啮肌皮，行人肉中浸淫起疮。

　　《千金方》云：灸断其道即愈。

　　又云凡山行草中，常以腊月猪膏和盐涂脚胫及足趾间，及着鞋，蛭不得着。

　　卷第十八

　　治蚯蚓咬人方第四十七

　　《传信方》疗蚯蚓咬方：常浓作盐汤，数浸洗而愈。

　　浙西军将张韶，为此虫所啮，其形如患大风，眉鬓皆落，每夕则蚯蚓鸣于体中，有僧遇诸途，教用此法，寻愈。

　　卷第十八

　　治蛞蝓咬人方第四十八

　　《本草拾遗》云：蛞蝓咬，取蓼捣敷疮上及浸之。今按：《本草》云：蛞蝓一名云蜗。（和名奈知女久知。）

　　卷第十八

　　治螈蚕毒方第四十九

　　《病源论》云：蚕既是人养之物，性非毒害之虫，然时有啮人者，乃令人憎寒壮热，经时不瘥，亦有因此致毙，斯乃一时之怪异，救解之方愈。

　　《新录方》云：螈蚕毒方：酢和鼠屎如泥，涂上。

　　又方：酢和鸡屎灰封之。

　　《广济方》疗蚕及蜘蛛啮方：葶苈子（四分） 蛇床子（四分） 菟丝子（四分） 盐（四分）

　　上捣筛，和三年验醋如泥，涂疮上，日三。

　　卷第十八

　　治射工毒方第五十

　　《病源论》云：江南有射工毒虫，一名短狐，一名蜮，常在山涧水内。此虫口中内有横骨，如角弓形，正黑，如大蜚，生齿发，而有雌雄。雄者，口边有两角，角端有桠，能屈伸，冬月在土内蛰，其上气蒸休休，有雪落其上不凝，夏月在水内，人行水上及以水洗浴，或因大雨潦时，逐水流入人家，或遇道上牛马迹内即停住，含沙射人影，便病。初得，或如伤寒，或如中恶，朝旦小苏，哺夕辄剧，始得三、四日，尚可治，急者七日，缓者二七日，远者三七日皆死。初未有疮，但恶寒 寒热，盛如针刺，甚成疮，或如豆粒黑子，或如火烧，或蠼尿疮，皆肉内有穿孔，如火针孔也。

　　《抱朴子》云：短狐，一名蜮，一名射工，一名射影。其实水中状，似鸣蜩而大如三合杯。有翼能飞，无目而利耳云云。

　　又云：射工，冬天蛰于谷间，大雪时索之此虫所在其上，无雪，气起如炊蒸，当掘之，不过入地一尺则得之，阴干末带之，夏天辟射工也。

　　《短剧方》云：射公，二名短狐，三名溪毒。其虫形如甲虫，有一长角横在口前，如弩檐临其角端，曲如上弩，以气为矢，因水势以射人。射人时，人或闻其在水中，铋铋作声也。

　　要须得水没其口，便能射人。在无水之地，便可捉持戏，无能为害也。此虫从四月始生，至五月，六月其毒尚微，中人犹缓。七月、八月其毒大盛，中人甚急。入九月许，有寒露微霜者，其毒向哀，至十月乃息也。此虫畏鹅，鹅能食之，闻鹅声便不敢来也。水上流，有鹅浴气响，鹅屎、毛羽流下，其便走去也。船行入溪，宜将鹅自随。山溪家居，皆养白鹅也。凡入山溪水中采伐者，装鹅屎，带鹅毛以避之也，此虫利耳而盲目，凡人入溪源取水及浴，经涉渡溪者，皆宜以木石遥掷水中作声，其虫应声虚射，毒便泄去也。掷水法，唯多过左右，广掷之，虫放毒尽，然后过溪也。山源之间，多有此虫，大雨洪潦之时，其逐水流落之人家，及道上牛、马迹小水中停住。人行陆地，多不意悟，或逐柴薪竹木，来人喜不觉之，得病便作他治，乃误致死也。射公中人，初始证侯，先寒热恶冷吹KT ，筋急痉强，头痛目疼，状中伤寒，亦如中尸，便不能语，朝旦小苏，晡夕辄剧，寒热闷KT ，是其证也。初得三、四日，尚可活，急者七日死，缓者至二七日，远不过三七日，皆死也。此虫有大小，小者毒微，射人不即作疮，人多不知是射公毒。其大者，毒猛，中人乃即成疮耳。其疮初或如豆粒黑子，或如火烧，或如 尿。或痛如针刺，而未见疮处，或成疮，皆肉中有穿空，如火针孔也。

　　其射人远者及中人影者，毒小宽也。射工中人腰以上，去人近者多死。中人腰以下者小宽也。

　　纵不死者，皆百日不可保瘥耳。治之如左。

　　治射公中人寒热，或发疮，或偏在一处有异于常方：取赤苋合茎叶捣之，绞取汁，服七合，日四、五服良。此是苋菜之赤大者也。

　　又方：单煮犀角，饮以折其毒热也。

　　治射工中人方：取鬼臼目叶一把，纳苦酒中沾湿之竟，熟捣绞取汁，服一升，日三。

　　又方：犀屑（二两） 乌扇根（二两） 升麻（三两）

　　凡三物， 咀，以水四升，煮取一升半，分再服，相去一炊顷，尽，更作。

　　又方：取水菘，捣绞取汁，服一升，日三即瘥。

