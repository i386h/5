<!-- { "loadSidebar": true } -->
　　又方：取生茱萸茎，叶一虎口，握之断去握前后，余握中央，便熟捣绞，以水三升，煮取一升七合，顿服之，神效。

　　治射公中人已有疮者方：取蜈蚣大者，一枚，小炙之，捣末，苦酒和敷疮上良。

　　又方：取斑蝥一枚，火烧捣末，苦酒和敷上。

　　又方：取芥子捣令熟，苦酒和浓涂疮上半日。

　　又方：取野狼牙叶，冬取根捣之令熟，敷所中处，又饮四、五、六合汁，防毒恐入内也。

　　《集验方》治射公中人疮，令人寒热方：乌扇根（二两） 升麻（二两）

　　凡二物，以水三升煮得一升，适寒温，尽服之，滓敷上。

　　《葛氏方》治射工中人方：初见此疮，便水摩犀角涂之，燥复涂勿住。

　　又方：急周绕去疮一寸，辄一灸，灸一处百壮，疮上亦灸百壮。

　　又方：切葫，拓疮上，灸葫上十壮，并取常思草捣绞汁，饮一、二升，以滓敷之。

　　又方：白鹅屎，取白者二枚，以少许汤和令相淹，涂上。

　　《枕中方》治一切虫蛇、射工、沙虱百毒方：生胡麻，捣，敷上吉，不过三度愈。

　　卷第十八

　　治沙虱毒方第五十一

　　《病源论》云：山内水间，有沙虱，其虫甚细，不可见人，入水浴及汲水澡浴，此虫着身，阴雨日行草间，亦着人。便钻入皮里。初得之，皮上正赤，如小豆黍，以手摩赤上，痛如刺，过三日之后，令百节强，疼痛寒热，赤上发疮。此虫渐入至骨，则杀人。人在山涧洗浴竟，巾拭如芒毛针刺，熟见，以竹簪挑拂去之。已深者用针挑取虫子，正如疥虫，挑不得，灸上三、四壮，则虫死云云。

　　《抱朴子》云：有沙虱水陆皆有，其新雨后及晨暮践涉必着人。唯日烈草燥时，瘥耳。

　　其大如毛发之端，初着人便入皮里，其所在，如有芒刺之状，小犯大痛，可以针挑取之，正赤如丹，着爪上行动也。若不即挑之，此虫钻至骨，便周行走人身中。其病与射工相似，皆杀人。人行有此虫之地，每还所住，辄当以火自灸疗，令遍身，则此虫堕地去也。若带入物麝香丸，玉壶丸，犀角丸等，兼避沙虱，短狐也。若猝不得此药者，但可带好生麝香亦佳。

　　以雄黄、大蒜分等，合捣，带一丸如鸡子者亦善。又可以此药涂疮，亦愈。又 咀赤苋根饮之，亦愈。

　　《葛氏方》治沙虱毒方：以大蒜十斤，着热灰中，温之令热，断蒜及热以注疮上，尽十斤，复以艾丸灸疮上七壮。

　　又方：斑蝥二枚，熬一枚，末服之，烧一枚令尽烟，末以着疮中，立愈。

　　又方：山行宜竹管盛盐，数视体足，见，以盐涂之。

　　《极要方》治沙虱毒方：以麝香、大蒜，和捣，以羊脂和，着以筒中带之，大良。

　　《苏敬本草注》云：煮葱茎，浸或捣，敷贴，大效。

　　卷第十八

　　治水毒方第五十二

　　《病源论》云：三吴以东及南，诸山郡山县，有山谷溪源处，有水毒病，舂秋辄得，一名中水，一名溪中，一名中洒，一名水中病，亦名溪温。今人中溪，以其病与射工诊侯相似，通呼作溪病，其实有异，有疮是射工，而无疮是溪病。

　　《葛氏方》云：水毒初得之，恶寒，头微痛，目匡疼，心中烦懊，四肢振 ，腰痛骨节皆强，两膝疼，或翕翕热，但欲眠，旦醒暮剧，手足指逆冷至肘膝上，二、三日则腹中生虫，食下部，肛中有疮，不痛不痒，令人不觉，视之乃知耳。不即治，过六、七日，下部便脓溃，虫上食五脏，热盛烦毒，注下不禁，八、九日死，良医所不能治。觉得之，急当视下部，若有疮正赤如截肉者，为毒最急；若疮如蠡鱼齿者，为阴毒，犹小缓，要皆杀人，不过二十日也。欲知是中水，非当作数斗汤，以小蒜五升 咀投汤中，莫令大热，热则无烈，去滓，适寒温，以自浴。若身体发赤斑纹者是也。其无异者，当以他病治之。治之方：取梅若桃枣，捣绞饮汁三升许，汁少以水解及绞之。

　　又方：常思草，捣绞饮汁一、二升，并以绵染汁导下部，日三。

　　又方：捣蓝青，与少水以涂头面身体，令匝匝。（《千金方》同之。）

　　又方：取蓼一把，熟捣以酒一杯，合和绞饮汁。

　　若下部生疮已决洞者方：桃皮叶，熟捣水渍令浓，去滓着盆中，坐自渍，虫出。

　　《千金方》治水毒方：捣苍耳汁，服之一升，以绵沾汁导下部，日三。

　　《集验方》治中水秘方：取水萍曝干，以酒服方寸匕。

　　又方：捣梅叶取汁，服半杯。小儿不能饮，敷乳饮之。

　　《范汪方》云：青龙汤，治中水寒热方：升麻（二两） 龙胆（一两） 葳蕤（一两） 大青（一两）

　　凡四物， 咀，以水四升，煮取二升，分作再服。不静复作，加小附子一枚，四破之，分作三服，良。

　　又云：治水中下部疮决洞，医所不能治方：灸穷骨五十壮，良。

　　卷第十八

　　治井冢毒第五十三

　　《病源论》云：凡古井冢及深坑、井，多有毒瓦斯，不可辄入，五月、六月间最甚，以其郁气盛故也。若事辄必须入者，先下鸡鸭毛试之，若毛旋转不下，即有毒，便不可入也。

　　《短剧方》云：凡五月、六月，深井中及深突深冢中皆有毒瓦斯，入令人郁KT ，能杀人，如其必宜入中者，当先以鸡鸭鹅毛及杂毛投其中，毛得自下至底者则无毒瓦斯也。毛若倒上不下，回旋四边者则有毒瓦斯，不可入也。亦可纳生鸡、鸭、鹅、豚、犬、羊生物居中，既有毒瓦斯，其生物须臾自死也。事计必宜入中不得已者，当先以酒，若苦酒数斗浇洒井冢坎中边，停小时，然后可入也。若觉中此气，郁闷奄奄，欲死者，还取其中水数斛，洒人面并水含饮之，又以灌其头身从头至足，须臾则活也。其中若无水者，乃取他水也。

　　《千金方》治入井冢毒方：取他井水灌身上，至三辰顷活。若东井取西井，西井取东，南取北，北取南。

　　《葛氏方》治入井及冢中，遇毒瓦斯，气息奄奄，便绝方：以水 其面，并令含水，又使汲其所入井若冢中水数斛以灌之，从头至足须臾活。

　　又方：服诸解毒犀角、雄黄、麝香之属，豉豆、竹沥、升麻诸汤。

　　卷第十八

　　辟蛊毒方第五十四

　　《病源论》云：凡蛊有数种，皆是变惑之气也。人有故造作之，多取虫蛇之类，以器盛贮，任其自相啖食，唯一物独在者，即名谓之为蛊，便能变惑。随逐酒食，为人患祸，祸于他人，则蛊主吉利。所以不羁之徒，而畜事之。

　　又云：面色青黄者，是蛇蛊也。腹内热闷，身体恒病，面色赤黄者，是蜴蛊也。腰背微满，舌上生疮，颜色乍白乍青，腹内胀满，状如虾蟆，是虾蟆蛊也。颜色多青，毒成吐出似蜣螂，是蜣螂蛊也。

　　又云：有飞蛊，来无由，渐状如鬼气者。

　　又云：氐羌毒者，犹是蛊类，于氐羌界城得之，故谓之氐羌毒病，状中中蛊，心腹刺痛。

　　又云：有野道者，是无主之蛊也，畜事蛊人，死灭无所，依止田野道路之间，犯害人者，故谓之野道。

　　又云：欲知是蛊与非，当令病患唾水内，沉者是蛊，浮者非蛊也。

　　又云：含大豆，若是蛊，豆皮脱；若非蛊，不烂脱也。

　　《葛氏方》云：欲知蛊主姓名方：取鼓皮，少少烧末，饮病患，病患须臾自当呼蛊主姓名，可语使呼取去，去即病愈（今按：《极要方》水饮。）

　　又方： 荷叶，密着病患卧席下，亦即呼蛊主姓名。

　　又云：治饮食中蛊毒，令人腹内坚痛，面目青黄，淋露骨立，色变无常方：雄黄、丹砂、藜芦各一两，捣筛，旦以井花水服一刀圭，当吐蛊毒。（今按：《集验方》云：三物各一分，有蛊当吐；不吐，非蛊之。）

　　又云：若蛊已食下部，肛尽肠穿者方；以猪胆淋内中，以绵染塞之。

　　又云：治中蛊吐血，或下血皆如烂肝方：盐一升，淳苦酒一升，和一服，立出，即愈。

　　又方：茜草根、 荷根各三两， 咀，以水四升，煮得二升，去滓顿服即愈。又自当呼蛊主姓名，茜草即染绛茜草也。

　　《短剧方》治蛊方：举树皮广五寸，长一尺，芦薇根五寸，如人足父指大者。凡二物切，以水一升，清酒三升，煮取一升，顿服当下蛊。

　　又方：土瓜根，大如母指，长三寸， 咀，以酒半升，渍一宿，去滓，一服。

　　《集验方》治下部若蛊食入，从后孔见肠方：虾蟆青背长身者，乌鸡骨各烧作屑，分等，合之以吹下部孔中，大良。

　　又云：治猝中蛊，下血如鸡肝者，昼夜去石余血，四脏悉坏，唯心未毁，或乃鼻破待死者方：桔梗，捣，下筛，以酒服方寸匕，日三。

　　又方：隐忍根，捣取汁二升，分三服。桔梗苗也。

　　《千金方》治蛊方：槲树北阴皮去苍大指长寸，水三升，煮取一升，空腹服之，蛊虫出。

　　又方： 皮灰，水服方寸匕。

　　《医门方》治蛊毒方：取巴豆一枚，去心，豉三粒，釜底黑方寸匕，合捣，分服一丸，吐虫，即服甚良。

　　又方： 荷煮汁饮，干湿根得用多少。

　　《极要方》疗蛊毒方：水煮独行根一、二两，取汁服之，吐蛊毒。

　　《救急单验方》治蛊毒方：捣药子三枚，服立验。

　　《徐伯方》治蛊方：取茜草，生捣绞取汁，日可服二、三升，复恒取汁，作食及煮粥。

　　《僧深方》治猝急蛊吐欲死方：生索濯名根茎，捣绞取汁得一升，顿服之，不过再三作，神良。

　　《范汪方》治蛊方：菖蒲二两 乌贼鱼骨二分上二物，捣下筛，以酒服方寸匕，日三。

　　卷第十九

　　服石节度第一

　　《服石论》云：中书侍郎薛曜云：凡寒食诸法，服之须明节度，明节度则愈疾，失节度则生病，愚者不可强，强必失身；智者详而服之，审而理之，晓然若秋月而入碧潭，豁然若春韶而洋冰积实，谓之矣。

　　凡服五石散及钟乳诸石丹药等，既若失节度，触动多端，发状虽殊，将摄相似，比来人遇其证，专执而疗之，或取定古法，则与本性有违；或取决庸医，则昧于时候，皆为自忤。

　　故陶贞白曰：昔有人服寒食散，捡古法，以冷水淋身满二百罐，登时僵毙。又有取汗不汗，乃于狭室中四角安火，须臾即殒，据兹将息，岂不由人，追之昔事，守株何甚。

