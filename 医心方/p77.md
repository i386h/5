<!-- { "loadSidebar": true } -->
　　亦有气已尽而药入口须臾即活者，亦有气未绝而药入口少时直瘥地，亦有经半日始瘳者，赤有终朝如愈者，大都神效之功，语不难尽。自斯以后，但有得此方及有过此药者，咸勿起谤心，但生信意，则必无横死之虑也。

　　卷第十九

　　诸丹服法第九

　　《服石论》云：凡服丹之体必须令其病者正意深信，不得于中持疑更怀他念。但想其药入口即愈，慎勿起不信心，其用丹之人亦须一心愿病立瘥。

　　凡有病服丹者，必须去其疑惑，起其信心，想其丹入口消病状如沸汤之泼冰雪，若此信者无不立愈。

　　凡服丹，先首于吉日清旦具服严 净嗽其口，面向东立再拜，一心发愿，愿服神药以后，千殃散灭，百病消除，志求长生，无违其愿，愿一切大圣加护，去老还年。发此愿已，又以净水嗽口，先含一枣核许蜜，次旦以一二丸服之。若无所觉触者，至他日又渐增之，以微觉触为度。

　　凡服丹，亦有先熟嚼半果许枣后，以丹和咽之者，有和蜜吞之者。亦有以白饮及酒送之者，亦有直尔引口中津 并以水下者，此等并得无在。

　　凡有病与丹相应者但着起首一二服，纵不得全除，即觉病热渐损，如此者宜服之勿止。

　　若已经三二服后不觉有异者，即知药病永背，不宜更将服之。

　　凡服丹皆须晚食，必须少不得过多，多则令药势不行，所以须少，少则易通，通则疾得药力。

　　凡服丹者，皆须调和神性，不得乍喜乍 ， 则令气脉壅塞。

　　《召魂丹方》云：凡人有老有少，有强有弱，有虚有实，有肥有瘦，质既有异，性亦不同，同服一药，其间则有多者，有少者，亦有服一二丸须臾即发者，亦有服三四丸久之始发者，亦有服五六丸少时便发者，亦有服十丸以来遂竟不发者，为此皆须从少至多，不得从多至少，但以斯法调节度，无失其理者。

　　卷第十九

　　服丹宜食法第十

　　《大清经·太一神精丹方》云：凡服丹人得食粳米、粱米、粟米粥、葱豉粥等，及苜蓿、蔓荆、葱曰、韭菜、生姜、瓜菹、酱豉、羊鹿、獐、雉、兔、少犊等，煮及脯，并得食其羊肉，虽得作脯食，不宜作羹食也。

　　卷第十九

　　服丹禁食法第十一

　　《召魂丹方》云：凡病多服丹，经三五以上者，不可食陈臭烂败之物，生肉蒜齑之类。

　　又云：勿犯肥鲜、生血、五辛、生菜等，食其余，一无所禁。

　　《大清经》云：凡当服丹时慎黄牛肉、羊血羹、白酒、仓米、麦，鲤鱼及尘臭烂败之物，并不得犯之，自余任情。

　　又云：服丹之时，不宜吃热食热羹，食必须冷，不宜过热，热即发动，其药令人吐逆。

　　诸服丹雄黄八石，皆宜断血食，不然者既不治为久久使人半身不随，慎之。

　　卷第十九

　　服丹禁忌法第十二

　　《召魂丹方》云：凡有一切丧、孝、亡、死之家，产妇淹秽之处，从始至末，并须慎忌。

　　卷第十九

　　服丹发热救解法第十三

　　《大清经》云：凡服药，药发动之时，即觉通身微肿或眼中泪下，或鼻内水流，或多呻吹，或 喷，此等并是药觉触之候，宜勿怪也。可停服三五日，将息时以生熟汤浴之为佳，啖冷麦粥一两顿亦好，得平复以后，依前更服。每一日服药宜三，二日或三五日停服，并应自斟酌其力。

　　凡服丹，不意过度热闷，垂犯者宜急散发低头，以冷水三二升细细淋顶上，须臾便定。

　　若更不定者，依前更淋之。远不过用三五升即定。唯不得饮冷水，若大困者，亦可饮土浆，又可饮蓝汁鸡子汁，亦可合食三二口酢饭、葵菹若金石凌，凝雪膏及朴硝粉等，宜蜜水各一鸡子许，先和之，令相得，因以朴硝粉大称半两，又合搅相得，服之立解。又可食冷葵菹、猪肉、酢饭、黄连汁、葛汁、大小豆汁、米泔、米粉水。

　　卷第十九

　　服金液丹方第十四

　　《服石论》云：金液华神丹无慎忌，疗万病。金液华神丹本是太上真人九元子之秘方，此药所合，非俗人所知。但以五阴相催，四时轮转，有生之类KT 忽如流。先贤愍而零涕往哲睹而兴威，感遂乃流传俗代，以救苍生之病，使百姓有病之徒咸能除愈。至如腐肠之疾，遇药便除，膏盲之 无不瘳愈。纤毫必遂，肌理无遗，此药力有越电之功，五石与大阴真别类，秋霜，一届松竹与兰艾何同害于人者，不日而除。损肌肤者，应时而遣。若服此药，有异于常，不问陈仓生冷，至于血食鱼蒜酢滑猪鹿，同时共餐唯多益善，并无禁忌。药之对病，如后所陈。

　　夫人受五常，非是一体，或患久冷滞疳，头面枯燥，身体焦干，唯皮与骨。食不消化，米粒浑出，复患心膈痰饮，食乃无味。假使食讫，复患恶气，上填胸喉，多呕吐冷沫。夜卧咽喉干燥，舌上皮颓，梦见雷电之声。或梦逾山越海，睡中厌，手足酸疼，背膊烦闷，蜚尸杂疰，中恶猝死，腰疼膝冷，天阴即发。或患五劳七伤，中寒痹湿，复有男子、妇女、僧尼、寡妇、少女之徒，梦与鬼神交接，真似生人初得，羞而不言，后乃隐而不说，往还日久，鬼气缠身，腹内病成，由惜鬼情，至死不遁鬼魅邪气所缠。眠多坐少，梦想飞扬，魂魄离散，昏昏常困，似瘥还KT 诸有读诵之人常吸，冷气冲心，腹肠雷鸣，镇如雷吼。复有百二十种风，十种水，谷赤白等利，多年不瘥之徒，此丹并皆治疗，此药所合，非是道（通）人不知其妙，自量其性，测其劳逸，临时斟酌，方委其功。诸方君子，无乃轻泄，弥秘之。

　　今按：服法对治并可依诸丹之法，但件药主治条云：或有服一二丸，或有服四五丸，病瘥即止，此非养生之丹。不可多服，云云。

　　卷第十九

　　服全阳丹方第十五

　　全阳丹主治：头风咳逆，喘息呕吐，腰脚疼痛，气力怯弱，一切风病，胸中 癖，宿食不消，见饭易饱，离垸还饥，瘦弱虚损，耳聋惊悸；阳道久衰，阴痿不起，益精驻颜，满髓轻身，能食有力，令人肥健。

　　服法：先吃泻药（用温白丸） 下去腹中宿秽，明日早朝空腹以酒若浆下一丸。从此每日服至三十丸以下，二十丸以上即止。若无效验，重加服二十丸以下，但病重者服五十丸以上，六七十丸以下。若犹无力，服至百丸以下，一切可随疾患轻重，岂可守株哉。患者若欲得早除，每日服二三丸亦得。然欲服时取二合以下饭净淘吞药后即吃三四口许压之，恐药气冲上头面，但病在胸膈以上者先吃淘饭，后服丹药；病在腰以下者，先吃药，后食饭。若在头面及遍身者，不用淘饭，只用酒浆。若患烦闷，时时服金汞丹、甘豆汤、芦根汤。药如有发动，可依治石发方。

　　禁忌：猪肉、油腻、陈臭、粘滑、海藻、五辛、血食、青菜等。

　　卷第十九

　　服石钟乳方第十六

　　性味功能：《本草经》云：石钟乳，味甘、温，无毒，主咳逆上气，明目益精，安五脏，通百节，利九窍，下乳汁，益精气，补虚损，疗脚弱疼冷，下焦伤竭，强阴，久服延年益寿，好色不老，令人有子。不练食之，令人淋。（陶注云：唯通中，轻薄如鹅管，碎之如爪甲，中无鹰齿，光明者为善。敬注云：虽浓而光明可爱，饵之。）

　　《耆婆方》云：夫钟乳者，取管成白光，润泽如虻翅蝉翼者，好得服，服即得力，浓者不可服之耳。但水而南流者上，东流者次，余方不中服之。凡钟乳白光者为上，黄光者为次，赤者不中服，性大热。诸长生补益之中不过乳也。须常服之。服乳人若多嗔，只得九年即死，好好慎之。唯不能禁嗔，勿服之。

　　《极要方》云：钟乳，所以仙人名之曰乳，此精膏所作，与一切凡石悬殊绝伦不比类也。

　　师云：服一斤乳尽，百病除；二斤乳尽，润及三代；三斤乳尽者，临死颜色不变。纵在土下，满百年后还穿冢出，即成僵人也。此人在俗及至千年，皆不得回顾者即是也。一千以外者，行日中，亦无歇，遂成真仙官也。

　　夫钟乳，此石之精膏也。不与土石杂。独生石室，宜神丹为地，所以然者，凡作丹法，皆飞诸石精以为霜雪，而遂成金银，服之立仙矣。是以服丹之士，先服石之精髓，与丹为地。

　　若乳与丹相兼而服之者，能理丹石，补虚益精，久服之即能变练骨髓，老而更少，令有子。

　　养性要药也。

　　服乳法：凡服乳，撰旺相日及建除开日，吉。又常以戊己日用之。

　　凡欲服药，须先服泻药，除去腹中恶秽。

　　凡服石者，若有 宜下之。若人疲弱者，未必下也。

　　凡服药，先首于吉日清旦具服严 净嗽其口，面东向立再拜，一心发愿，愿服神药以后，千殃散灭。百病消除，志求长生，无违其愿，三切大圣，加护去者还年。发此愿已，又以净水漱口，先含一枣核许蜜，次以一二丸服之。

　　凡服药者，旺日服泻药，而相日服药从一丸起，稍积日服之。可至二三丸重，以二两为一剂。

　　凡服乳之法，始以温酒服之二三丸，次日五丸，次日七丸，次日九丸，次日十一丸，次日十三丸，然后以十五丸为法，不过于焉。

　　凡服钟乳丸五六十丸未得力者，可服一二百丸，稍停，候气色。

　　《极要方》空腹服钟乳法：上取成练乳，称一两，分为再服。旦服暮令尽，无问乳之多少，此一两为度。

　　凡服乳，皆须温清酒服之，恒令酒气不绝为佳，不得醉吐。凡服乳之时，唯须少食，一日吃一升许饭，得满三日不出，即其乳。不随粪下，乳在腹内三日，练之便化为津液入人骨髓。若食多者，其乳未化，不至 时乃随大便而出，徒损功夫，不得其效，唯须少食，满三日外，待旧粪出讫，任意作美食补之，三日补之，更欲服者还依上法将息如前。其乳多少者，任人贫富云云。

　　鉴真服钟乳随年齿方：石钟乳，其味甘温无毒，年二十者服二两，乃至五十服五两，六十以上加至七两。各随年服之，吉。四十以下人，一两分为两服，五十以上，一服一两，两别和面三两搅溲面硬溲作 ，以五升铛中煮五，六沸即熟，和酒令汁尽服之，竟以暖饭押之七日以来，忌如药法。

　　李补阙练研钟乳法：取枣膏和乳研捣令相得，每旦空腹服十五丸如梧子，以暖酒下，待饥方食，食宜用少不令饱，每日数数，任性饮酒，令体中熏熏，恒有酒气，使气宣行。

　　当服乳时，三日五日吃一两口仓米饭及少许臭败脯肉，及见丧孝尸秽并不须避，令其惯习，每年恒服一大斤，以来四时并得服，夏秋料理，立冬服之。

