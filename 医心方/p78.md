<!-- { "loadSidebar": true } -->
　　《石论》云：若服药先后饮食相近者，难得药力。皆须晚食少食，不通过多，多则令药势不行，所以须少，少则易通，通则速得药力，宜慎之。空腹及下后不可服，更三日调养，然后始服石，若下后只服药，或药滞着曲奥之处经岁不解，亦服药之后仍行百步，即乳气入腹得力尤速。若觉热，进一两口冷饭行步消息，良之。

　　补乳法：《石论》云：凡服乳石十日，还十日补，百日、千日亦然，以此为率。坐卧起寝处必须香洁，衣服新鲜熏 如法，常侵早起服药导引，则神清而药行，每五更初即起扣天鼓三十六通。又酒是性命之本，朝暮常须饮热美酒，恒令体中熏熏，仍不得饮白酒。又澡浴勿向汤水中坐，宜以汤水淋之。

　　《极要方》云：凡三日服乳，还三日补之，十日服，十日补之，以为率。补乳法欲得饱食，服乳法欲得少食，补乳欲得食牛、羊、獐鹿等肉骨，煎取汁任意作美食啖之，不得食仓米臭肉等物。以外不忌。

　　凡初服乳至补讫，必不得行房出精。此最大忌，慎之。又服乳补日讫，亦可更一月许将养方可泄，不可顿泻。则令药气顿竭，慎之。

　　服乳得力候：《极要方》方：凡服乳得力之时，先觉脐下绕脐肉起，身体发热，食味甘美，其阳气日盛，数起之，慎不得近房。若后大起，唯行房慎不得出精，此为养其精气，令腹中肪成，乳气盈溢，遍流百脉，则令人阳盛而且热，百战不怠，永无五劳七伤。

　　服乳禁忌：《删繁论》云：凡禁之法，若药有乳石，须一月日外，若不如尔，非唯不得力翻致祸也。

　　《耆婆方》云：凡服乳药，通忌生冷、酢滑、尘臭、大饱、大饥及嗔忧悲泣愁不乐，不得冒诸风雪及淹秽之事。常令酒食气温温然，恒取暖常自逍遥适意。服乳忌五茄地榆，为药去之。

　　《极要方》云：不得眠嗔怒及大喜恐、房室，勿饮白酒冷醋等物，及多食饼热食及猪、鱼、酥、腐臭之物，亦不得食犬马百种杂肉及芸苔、胡荽、腻粉、面、饧、 之食，不入产、生、丧、孝之家，不语人我服此药。

　　《石论》云：凡服乳石，莫生嗔怒，调和情性，欢娱畅悦，节房室，省睡眠，不用大嗔，大喜、忧思哭泣，不宜食粗 冷硬难消之物，可食细软甘美之味以调之。

　　凡服此药，禁忌陈臭、生葫、蒜、杂生菜、猪肉、肥羹、诸滑物、生鱼、 脍、生冷油面等。

　　服乳发动对治法：释慧义云：钟乳发令人头痛，饮热酒即解。

　　《极要方》云：凡服乳以后，身中先有诸病，多者乳力共病相政。病气犹强，乳力未成，必相对作。

　　凡术动钟乳，两目疼痛；海蛤动乳，令人头痛脑闷；仓米臭肉动乳，令人骨节发疮及发背。

　　房动乳，令人少气力四肢顽痹，不尔，令人面目身肿痿黄。食饮不调动乳，乍寒乍热，腹中碎痛，或痢或吐，见食闻臭。

　　四时节气冷热不调动乳，状似疟发，不早治之，变为黄胆。

　　今皆疗之方，着上件发动形状，必须细意察其所患根本，须各相当。知其审候，疗无不验，勿令失之毫毛，差之千里。

　　若诸果动乳，取甘草一两炙，麻黄一两，去节，切，以水二升，煮取半斤，和清酒半升，先火边灸令遣热微，彻欲汗，因即热服之，令尽被覆卧取汗即瘥。

　　仓米臭肉动乳，必须以豉作汤，细细服之，可五六度许，仓米自消，所患目瘥。

　　房室损乳者，必须闭气调之一日一夜。又须牛羊骨煎作羹食之。男患之令妇人 KT身体，女患令男夫 KT 。必不得更犯。如此调之三日三夜，自然觉健。若食饮损乳者，以葱豉汤裹纳当归一两煮之去滓，温服之便瘥。仍未除者，可作芦根汤服之。

　　芦根（一握） 地榆（一握） 五茄（一握）

　　切，以水三升，煮取一升，一服。

　　若四时节气冷热不调动乳者，必须作生熟汤，以器盛之，入汤中坐，勿动。须臾百节所有寒热之气皆从毛孔而出变作汗。若心中热闷者，还服少许热汤即定。

　　《耆婆服乳方》云：若发热渴者，以生芦根一握，粟米一合，煮米熟饮之甚良。

　　又服乳讫，单服菟丝子三斤，大益人。又方：车前子亦佳。

　　卷第十九

　　服红雪方第十七

　　《服石论》云：八仙云：绛雪疗诸百病，八公所授淮南王绛雪方者即此是也。公曰：子得此方，当不夭不暴，神妙无比。大和先生名之曰通中散，深重此方每合之进上。又常劝人服之。世人或有窃得此方合之者，俗共名之曰红雪。皆尽不得其要决，又不经师口决，或药种短缺，分两参差，或合和失宜，煎练过度，故用之疗疾多不有效。今具载药数分两并四时合和方法口诀，要录，所主病状、服法、禁忌具件如后，合之者，不可率意加减，以误后人。

　　煎练过度，KT 于药力。此皆按经方承师口诀，既免暴夭之忧，实亦存生之至要，宜宝秘，慎勿轻泄。非道之者，无妄传也。所主疗病状如后：疗一切丹石发热，天行时行，温疟，疫疾，痈疽发背，上气咳嗽，香港脚风毒，肺气肺痈，涕唾涎粘，头风旋愤，面目浮肿，心胸伏热，骨热劳热，口干口臭，热风冲上，目赤热痛，四肢瘫痪，心忪惊狂，恍惚谬语，骨节烦疼，皮肤热疮，昏沉多睡，赤白热痢，大小便不通，解药毒、食毒、酒毒。

　　上患以前病者，并和水服之。

　　诸气结聚，心腹胀满，宿食不消，痰水积聚，醋咽呕吐，产后血运，中风闷绝，产后热病，坠堕畜血。

　　上患以前病者，并和酒服之。

　　又云：上与病相当者，取一匙绛雪，以新汲水二大合及蜜水，亦得纳于水中，令消顿服之。

　　今按：《外台方》云：凡服石之后，若觉大热者，可服紫雪或金石凌或绛雪或白雪等，但半大升，取瓷研，一大两，香汤浴后，顿服之。云云。

　　又，今时之人随身强弱，或三四两，或五六两，熟研空腹服之。又，本方载作日之忌无服时之禁，而药中有朱砂、甘草、槐花，可忌血食海藻、猪肉。又私记云：妇人有孕，不得服之。

　　卷第十九

　　服紫雪方第十八

　　《服石论》云：紫雪疗香港脚毒，遍身烦热，口 ，口中生疮，狂易叫走。并解诸石草散药热毒发，猝热黄胆，瘴疫，毒疠，猝死，温疟，五尸，五注；心腹诸疾，绞刺痛，蛊毒，鬼魅，野道尸，骨蒸热毒，诸热风，时行疫气，小儿热惊痫，利血，诸热毒肿疠子，一切热，主之尤良。

　　病者强人一服二分三分，和水服之；小、老、弱人或热毒微者，服之以意减少；香港脚病经服石药发，热毒闷者，服之如神，水和四分服之。（以上《极要方》。）

　　若香港脚冲心，取一小两和水饮之。若心战冲取半小两令消已，水下亦得。若有风痫，时时服之如前理丹石。若丹发头痛身体急或寒热不能饮食，即取一两加少芒硝和水饮之。若热痢，亦如前。若天行热病，亦如前。若欲痢者，加之一倍，空腹服之。若邪气者，渐渐服即并可也。《鉴真方》。

　　今按：今世以此药二分当红雪一两，又依如《外台方》，可服大一两。

　　卷第十九

　　服五石凌方第十九

　　《服石论》云：五石凌，食后以蜜水一杯，服方寸匕，大热者加至二匕。患热病黄者，服三匕即愈。初得热病，服二匕亦（立）愈。无禁忌。

　　私记云：治一切热病及服金石散动闷乱热困者，以水一杯，服方寸匕，大热者，加至二匕。

　　今按：今人或三两，或四两，水服之，吉。

　　卷第十九

　　服金石凌方第二十

　　《服石论》云：金石凌，若有温疫热黄病，取少称一两，水和服之，即得瘥。若金玉诸石等发热，以水和称一两，上凝者服之。若病上发，少食服。若病下发，空腹服之，不可多服。大大冷，无禁忌。

　　今按：《大清经》云：一鸡子许，宜蜜水和服。又《外台方》大一两水服。

　　卷第十九

　　服金汞丹方第二十一

　　《金汞丹》方：主解五石热毒发动，丈夫女人久患劳损。身体瘦薄，益气力，明眼睛，长发，悦泽颜色，兼除百草毒，除冷疾外无不治之。

　　服法：每日二三丸或五六丸，以冷水下之。若热气盛发，服十丸二十丸，亦不简空腹食后。

　　凡欲服药时，当先沐浴斋戒，燃香向生气方闭眼誓念，至心敬礼，天地祥感，万物应化，皆自勤致其灵应，以此言之。服石吞药之毕，敬信为先，不可轻蔑。

　　卷第十九

　　服银丸方第二十二

　　银丸主一切虚热，明目，押虚风惊痫心热，一切热病皆悉除之。其功效不可言尽之。但病瘥止之，不限丸数多少。无禁，如银不满五两，随多少亦得之。食后服五丸，必不服泻药。

　　医心方卷第十九医心方卷第十九背记宇治本目录次第服石节度第一服石发动救解法第二服石四时发状第三服石反常性法第四服石得力候第五服石禁忌法第六十九（以上相违，此校重基重志本之处如御本次第，仍宇治本次第所注付也。未考可里打）

　　卷第二十

　　治服食除热解发方第一

　　《庞（薄江反，姓也）氏论》云：凡药欲发之候，先欲频伸或苦头，头痛目疼，身体螈（尺制反） （子用反），或惊恐悸（其季反）动，周身而强，或耳中气满如 （子对反）

　　车之声，或体热剧于火烧，或如针刺噤燥（子老反，治也），恶寒，昧（莫贝反，目不明貌）

　　昧愦（古对反，心乱貌也）愦，不知病处，或腹中燠热如烧 （丁贯反） 怀之也。其发甚者，腹满坚于材石，绕口青黑，大小便血而多无脉也。如此之病，归于大浇（古尧反），以瘥为期也。

　　《病源论》云：夫服散之人，觉热即洗，觉饥则食，先食不时，失其节度，令石热壅（于容反）结，痞塞不解而生热也。故须以药除之。

　　《外台方》云：凡服石之后，若觉大热者，可服紫雪或金石凌或绛雪或白雪等，但半大升水，取瓷（才资反）研一大两，香汤浴后顿服之。候一两行，利热乃退矣。凡此救急中，紫雪为上。

　　《千金方》云：解一切药发，不问草石始觉恶方：生麦门冬（八两） 葱白（八两） 豉（三升）

　　三味，水七升，煮取二升七合，分三服。

　　又云：治服散忽发动葱豉汤方：香豉（二升） 葱白（切，一升） 干蓝（三两） 甘草（二两）

　　四味，切，以水七升，煮取三升半，分三服。

