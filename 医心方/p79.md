<!-- { "loadSidebar": true } -->
　　《短剧方》云：解寒食散发，或头痛，或心痛，或腹痛，或胸胁肿满，或寒，或热，或手足冷，或口噤，或口疮烂，或目赤，或干呕（乌后反，下同），恶食气便呕吐，或狂言倒错，不与人相当，或气上欲绝，进退经时。散发百端，服前胡汤得下便愈方：前胡（二两） 夕药（三两） 黄芩（二两） 大枣（二十枚） 甘草（二两） 大黄（二两）

　　凡六物，以水八升，煮取二升半，分三服。心胁坚满，加茯苓二两；胸中满塞急，加枳子一两；连吐，胸中冷，不用食，加生姜三两；虚乏，口燥，加麦门冬二两。若加药者，加水作九升也。（《录验方》：夕药二两。）

　　又云：解散三黄汤，治散盛热实不除，心腹满，小便赤，大行不利，圯逆充胸中，口焦燥，目赤熏热方：黄连（二两） 黄芩（二两） 大黄（一两） 甘草（二两） 芒硝（二两）

　　凡五物，以水五升，煮取二升半，纳芒硝，令烊，分三服。

　　又云：小三黄汤，是由来旧方，与前治同，煞石势胜前方，除实不如也。

　　大黄（一两） 栀子（十四枚） 黄芩（二两） 豉（三升）

　　凡四物，以水六升，先煮三物，令数沸，以 豉纳汤中，取二升，分再服。

　　又云：增损皇甫栀子豉汤，治人虚石盛，特折石势除热方：豉（一升半） 栀子（十四枚） 黄芩（二两半）

　　凡三物，以水六升，煮取三升，去滓，纳豉，令得二升，分三服。

　　又云：解散热发，身如火烧黄芩汤方：黄芩（三两） 甘草（一两） 枳实（二两） 浓朴（一两） 栝蒌（一两） 夕药（一两） 栀子（十四枚）

　　凡七物，以水七升，煮取二升半，分三服。

　　又云：解散、除热、止烦、杀毒、单行荠（音在） （音檷）汤方：荠 （半斤）

　　凡一物，以水一斗，煮取三升，分三服，停冷冻饮料之。

　　又云：解散除热单行凝水石汤方：凝水石（四两）

　　凡一物，以水四升，煮取二升半，服七合，日三。

　　《释慧义》云：解散麦门冬汤方：麦门冬（一升） 豉（二升） 栀子（十四枚） 葱白（半斤）

　　凡四物，以水六升，煮取二升，分再服。

　　《新录方》云：解散方：栀子仁（一升） 葱白（一升） 猪脂（四升）

　　煎葱白，焦布绞去滓，一服如桃李，日二三，石当如沙，尿中出。

　　又方：水服大麦、粳米 五合，日二三。

　　又方：饮热酒，使熏熏然醉。

　　又方：饮牛乳五六升勿绝，佳。

　　又方：数饮土浆，日一二。

　　《急药方》云：丹石立验方：甘草（二两，炙） 干葛（二两） 豉（一大合）

　　上，以水五升，煎取四升，食前温吃，食后冷吃，若不止，更吃。

　　《石论》云：除热调石芦根汤方：生地黄（四两，切） 麦门冬（二两，去心） 甘草（一两，炙） 芦根（四两） 茯苓（三两）

　　凡五物，细切，以水七升，煮取三升，去滓，冷，分三服。

　　又云：甘豆汤方：甘草（二两，炙） 大豆（五合，拭）

　　凡二物，以水五升，煮甘草，令减一升，纳大豆，煮取二升半，分三服。

　　卷第二十

　　治服石烦闷（莫围反）方第二

　　《病源论》云：将适失宜，冷热相搏，石势不宣，犯热气，乘于脏，故令烦闷也。

　　《僧深方》解散甘草汤治散发烦闷不解方：甘草（一两半） 茯苓（一两） 生姜（一两）

　　凡三物，以水三升，煮取一升半，分三服。（今按：《短剧方》：甘草二两、黄芩二两、大黄二两，水五升，煮取二升，分三服。）

　　张仲景云：解散发烦闷欲吐不得，单服甘草汤方：甘草（五两，切）

　　以水五升，煮取二升，服一升，得吐便止。

　　《新录方》云：烦热闷者方：荠 （切，三升）

　　水四升，煮取二升，分饮之。

　　又方：单饮生地黄汁，日二三升，佳。

　　又方：饮二三升生葛根汁良。

　　《极要方》治乳石发动，烦闷头痛，或寒热脚冷，气不通方：葱白（十四茎） 豉（二大合） 牛苏（一大两）

　　上，于铛中铺葱，即安苏于葱上，即着豉以物兼铺上，缓火煎，候苏气消尽。即淋好酒一升半，良久即得，取屑，冷热，顿服，随性多少饮之。

　　又云：石发烦闷者方：滑石（十二分，研，令面，分两服）

　　上，以水大升，合和滑石末，一帖，和搅，令散，顿服。

　　卷第二十

　　治服石头痛方第三

　　皇甫谧云：或头痛欲裂，坐服药食，温作 （普激反，漂谓之），急宜下之。曹歙云：头面苦眩冒者，则解头结散发扇之，热甚，头痛面赤者，以寒水淋头。不瘥，以油囊盛水着头结中。

　　《外台方》云：或头痛如刺，眼睛欲脱者，宜以香汤浴。须虚静大屋内，适寒温，先以汤淋大椎及KT 上三五十碗，然后乃浴。勿令见风。浴讫，覆被安卧取汗，仍须吃葱根葛豉粥法。

　　葛根（三大握） 干姜（六两） 豉（三合） 葱白（一大握） 生姜（少许） 椒（十五颗）

　　先以水五大升，煮葱根，减半去滓，下葛及豉，煮取二升，去滓，细研少许，米作稀粥，并着葱白等。煮熟蒸热啜服之讫，依前覆被取汗，讫令妇人以粉遍身揩（苦骇反，拭也）摩侯孔合，半日许始可出外，其病亦瘥。

　　卷第二十

　　治服石耳鸣方第四

　　皇甫谧云：或耳鸣如风声，汁出，坐自劳出力过瘥，房室不节，气并奔耳故也。勤好饮食，稍稍行步，数食节情即止。曹歙云：耳鸣汁出，数数冷食，步行。

　　卷第二十

　　治服石目痛方第五

　　皇甫谧云：或目痛如刺，坐，热气冒肝上奔两眼故也。勤冷食，清旦以温小便洗之。又云：或头痛项强，两目疼者，以水洗浴即瘥。

　　《释慧义》云：解散治目疼头痛方：芎 （三两） 葛根（二两） 细辛（二两） 防风（三两） 五味子（三两） 术（四两） 茯苓（四两） 黄芩（二两） 人参（二两）

　　凡九物，以水一斗三升，煮取三升，分三服。

　　《僧深方》治散家目赤痛KT （蕤，儒佳反）人洗汤方：KT 仁（二十枚） 细辛（半两） 苦竹叶（一枚） 黄连（一两）

　　凡四物，水三升，煮取一升半，一方取半升，可日三洗，亦可六七洗。

　　卷第二十

　　治服石目无所见方第六

　　皇甫谧云：或目冥无所见，坐饮食，居处温故也。脱衣自劳洗，促冷冻饮料食，须臾自明了。

　　《释慧义》云：散发，热气冲目，漠漠无所见方：黄连（去毛） 干姜 细辛 KT 核凡四物，等分， （音甫）咀（音沮，咀嚼也。殊伦反），绵裹，淳酒五升，以药纳中，于铜器中煮取二升半，绵注洗目，使入中，日再。

　　卷第二十

　　治服石鼻塞方第七

　　《病源论》云：发则将冷，其热尽之后冷气不退者。冷乘于肺，肺主气，开窍于鼻，其冷滞结，气不宣通，故鼻塞。

　　曹歙云：鼻口臭，冷冻饮料冷洗。

　　秦承祖云：治解散热势尽，肺冷鼻塞，宜服茱萸汤方：蜀椒（一升） 甘草（一两） 干姜（一两） 术（一两） 桂心（一两） 茱萸（一两）

　　凡六物，细切，以汤六升，煮取二升半，分为再服。

　　卷第二十

　　治服石齿痛方第八（十二）

　　皇甫谧云：或断肿唇烂，齿牙摇痛，颊（苦协反，面也）车噤，坐犯热不时救故也。当风张口，使冷气入咽，嗽（桑浓反）寒水即瘥。

　　卷第二十

　　治服石咽痛方第九（十三）

　　皇甫谧云：或咽中痛，鼻塞，清涕出，坐温衣近火故也。促脱衣，冷水洗，当风以冷石熨咽颊五六过自瘥。

　　卷第二十

　　治服石口干燥方第十（八）

　　《短剧方》治口干燥渴呕（乌后反，吐也）不下食方：芦根多少，煮取浓汁，以粟作粥浆，服多少任意。

　　《葛氏方》治口中热，干燥，乌梅枣膏分等，以蜜和丸如枣，含之。

　　《苏敬本草注》云：口干，食熟柿。

　　薛侍郎云：若口干，即绞甘蔗汁任服。

　　卷第二十

　　痛方第十一（九）

　　《僧深方》解散栀子汤方：黄芩（三两） 栀子（四枚） 豉（三升）

　　凡三物， 咀，以水五升，先煮栀子、黄芩，令得三升，绞去滓，乃纳豉，煮令汁浓，绞去滓，平旦服一升，日三，甚良。

　　卷第二十

　　治服石口中发疮方第十二（十）

　　曹歙云：口中生疮，舌强，服栀子汤，在上。

　　《僧深方》云：解散失节度，口中发疮方：黄芩（三两） 升麻（二两） 石膏（五两，末）

　　凡三物，以水六升，煮取三升，去滓，极冷，以嗽（桑浓反）口中，日可分十过。（《小品方》：若喉咽有疮，稍稍咽之佳。）

　　《短剧方》云：治口疮小柏汤方：龙胆（三两） 黄连（二两） 子柏（四两）

　　凡三物，以水四升，先煮龙胆、黄连，取二升，别渍子柏，令水淹潜（荚虚反），投汤中，和，稍含之。

　　卷第二十

　　治服石心噤方第十三（十一）

　　《病源论》云：其寒气盛胜于热，荣卫痞涩不通，寒气内结于心，故心腹痛而心噤寒也。

　　其状心腹痛而寒，噤不能言是也。

　　《僧深方》云：解散人参汤常用治心噤或寒噤不解方：人参（二两） 干姜（一两） 甘草（三两） 茯苓（一两） 栝蒌（二两） 白术（一两） 枳实（一两）

　　凡七物，水六升，煮取二升五合，分三服。

　　秦承祖云：疗散豉酒方：散发不解或噤寒，或心痛心噤，皆宜服之方。用：美豉（二升，勿令有盐）

　　凡一物，熬令香，以三升清酒，投之一沸，滤（胡移反）取温服一升，小自温暖，令有汗意。若患热不可取汗者，但服之，不必期令汗也。

　　卷第二十

　　治服石心腹胀满方第十四

　　《病源论》云：居处犯温，致令石势不宣，内壅腑脏与气相搏，故心腹胀满也。

　　皇甫谧云：或腹胀欲决，甚者断衣带。坐寝处久下热。又衣温、失食、失洗、不起行、促起行、饮热酒、冷食、冷洗、当风栉梳（所菹反）而立。

　　《僧深方》解散三黄汤治散发心腹痛，胀满猝急方：大黄 黄连 黄芩（各三两）

　　凡三物，以水七升，煮取三升，分三服，得下便止。

　　今按：三黄汤亦出《短剧方》，在上除热篇。

