<!-- { "loadSidebar": true } -->
　　曹歙论云：咳逆咽痛，鼻中窒塞，清涕出，本皆是中冷之常候也，而散热亦有此诸患冷咳者，得温是其宜也。若是热咳者，得酒于理，当瘥和也。欲分别之者，饮冷转剧，剧者果是冷咳也。饮冷觉佳者，果是药热咳也。

　　皇甫谧云：或咳逆，咽中伤，清血出，坐卧温故也，或食温故也。饮冷水，冷石熨咽外。

　　（今按：《红雪方》云：疗一切丹石发热，上气咳嗽等，病者并和水服之。）

　　秦承祖云：疗散咳嗽胆呕，胸中冷，先服散，散盛不得服热药杏仁煎方：杏子中仁（三十枚） 白蜜（六合） 紫菀（一两） 干姜（一两） 牛脂（一升）

　　凡五物，冶合下筛，和以蜜，微火煎，令可丸，丸如梧子，服一丸，日三，老小甚佳。

　　卷第二十

　　治服石上气方第二十八

　　《病源论》云：服散将适失所，取温大过，热搏营卫而气逆上，其状胸满短气是也。

　　《僧深方》竹叶汤治散发上气方：生竹叶（二两） 甘草（一两） 黄芩（一两） 大黄（一两） 栀子（十枚） 茯苓（一两） 干地黄（六分）

　　凡七物，以水五升，煮取二升一合，服七合，日三。

　　卷第二十

　　治服石痰方第二十九

　　《病源论》云：服散而饮过度，将适失宜，衣浓食温，则饮结成痰 。其状痰多则胸膈否满，头眩痛癖结则心胁弦急是也。

　　皇甫谧云：恶食如臭物，坐温衣作 也。当急下之。若不下，万救终不瘥也。薛公曰：以三黄汤下之。

　　《僧深方》服散家痰闷，胸心下有阻痰客热者。吐之方：甘草（五两）

　　以酒五升，煮取二升半，分再服。欲吐者，便快荡去。

　　《短剧方》云：白薇汤治寒食药发，胸中澹酢，干呕烦方：白薇（二两） 半夏（二两，洗） 干姜（一两） 甘草（半两）

　　凡四物，以酢五升，煮取三升，分服五合。夫酢酒能令石朽烂。

　　卷第二十

　　治服石不能食方第三十

　　张仲景云：半夏汤治散发，干呕不食饮方：半夏（八两，洗，炮） 生姜（十两） 桂心（三两） 橘皮（三两）

　　上四物，以水七升，煮取三升半，分三服，一日令尽。

　　卷第二十

　　治服石酒热方第三十一

　　《短剧方》：治酒热发热法：积饮酒石热，因盛数散行经络中，使气力强，肾家有热，欲为劳事，劳事多使肾虚，则热盛。热盛心下满，口焦燥欲饮，饮随呕吐，不安饮食也。宜饮葛根汤，安谷神，除热止吐渴也。

　　卷第二十

　　治服石淋小便难方第三十二

　　皇甫谧云：或淋不得小便，坐久坐下温及骑马鞍中热，热入膀胱故也。大冷食以冷水洗少腹，以冷石熨，一日即止。

　　《僧深方》治散发小便难。其状如淋方：葵子（五合）

　　凡一物，以水二升半，煮取一升，一服昼，须臾便利也。

　　《录验方》云：解散闭闷结，小便不通如淋方：大黄（一两） 麻子仁（半斤） 夕药（一两） 茯苓（二两） 黄芩（一两）

　　凡五物，以水五升，煮取二升半，分再服。（《短剧方》同之。）

　　《广利方》云：石气头痛、烦热、口干、小便赤少方：露蜂房（十二分，炙）

　　上，以水二大升，煎取八大合，分温二服。当利小便，诸恶石毒随小便出。

　　卷第二十

　　治服石小便不通方第三十三

　　《病源论》云：夫服散石者，石热归于肾而内生热，热结小肠，胞（被交反）内否涩，故小便不通也。

　　《短剧方》云：解散小便不通神良方：桑螵蛸（三十枚） 黄芩（一两）

　　凡二物，以水一升，煮取四合，顿服之。

　　《录验方》云：解散利小便致良葵子汤方：三岁葵子（一升）

　　上一物，以水三升，煮取一升半，冷暖随意，顿食饮。不能稍服。一方加滑石三两。

　　卷第二十

　　治服石小便稠数方第三十四

　　皇甫谧云：或小便稠数，坐热食及啖诸含热物饼黍之故也，以冷水洗少腹自止。不瘥者，冷水浸阴又佳。若复不解，服栀子汤即解。

　　《短剧方》云：解散除热，小便数少，单行葵子汤方。亦治淋闭不通，三岁葵子亦可用。

　　陈葵根（切，一升）

　　以水三升，煮取二升，暖如人肌，稍服之。

　　《外台方》云栀子汤：栀子仁（二合） 甘草（二两，炙） 黄芩（二两） 芒硝（二两，汤成纳之）

　　以水五升，煮取二升，分温二服，取利即瘥。

　　卷第二十

　　治服石小便多方第三十五

　　《病源论》云：将适失度，热在下焦，下焦虚冷，冷气乘于胞，故胞冷不能制于小便，则小便多也。

　　《新录单方》云：鸡肠草煮为羹啖之，捣汁服五六合，日二。

　　又方：棘直刺、枣针各三升，捣筛蜜丸，酒若饮服三十九，日二。

　　卷第二十

　　治服石大小便难方第三十六

　　《病源论》云：积服散盛在内，内热气乘于大小肠，肠否涩故大小便难也。

　　《华佗方》解散热胀满大小便不通方：枳实（四两） 由跋（四两）

　　凡二物，以水二升渍之，令药泽尔，乃煮得半升，去滓，稍稍饮，多少， （于云反）

　　自瘥。

　　《张仲景方》治寒散大小行难方：香豉（二升） 大麻子（一升，破）

　　上二物，以水四升，煮取一升八合，去滓，停冷，一服六合，日三。

　　《新录单方》云：大小便难，服葵子。

　　《录验方》云：若大小便秘塞不通，或淋沥，尿血，阴中疼痛，此是热气所致，熨之则愈。

　　熨法：先以冷物熨少腹，冷熨以后，复以热物熨之，用有热物熨已，复冷熨之。

　　卷第二十

　　治服石大便难方第三十七

　　《病源论》云：将适失宜，犯温过度，散热不宣。热气积在肠胃，故大便秘难也。

　　皇甫谧云：或大行难，腹中坚固，如蛇，盘，坐犯温久积，腹中干粪不去故也。消苏若膏，使寒服一二升，浸润则下。不下更服下药即瘥。薛公曰：若不下，服大黄朴硝等下之。

　　秦承祖云：朴硝、大黄煎治胃管中有燥粪，大便难。身体发疮解发方：大黄（金色者二两） 朴硝（细白者二两）

　　凡二物，以水一斗，煮减三升，去滓，着铜器中，于汤上微火上煎，令可丸。病患强者可顿吞，羸人中服可后，宜得羊肉若鸭麋肉羹补之。

　　《录验方》解散不得大行方：大黄（四两） 桃仁（三十枚）

　　凡二物，以水六升，煮取二升，二服。一方：大黄二两，桃仁五十枚。

　　卷第二十

　　治服石大便血方第三十八

　　《新录单方》云：散发大便血者方：葱白（切，一升） 豉（一升）

　　水四升，煮取二升，二服。

　　又方：车前草切三升，水五升，煮取二升，三服。

　　卷第二十

　　治服石下利方第三十九

　　皇甫谧云：或下痢如寒中，坐行止食饮犯热所致，人多疑是本疾，又有滞癖者，皆犯热所为，慎勿疑也。速脱衣冷食饮冷洗。或大便稠数，坐久失节度，将死之侯也。如此难治矣。

　　为可与汤下之。偿十得一生耳。不与汤必死，莫畏不与也。下已致死，令人不恨。

　　《短剧方》解散除热止利黄连汤方：甘草（一两） 黄连（二两） 升麻（一两） 栀子（十四枚） 豉（五合）

　　凡五物，以水五升，煮取一升半，分再服。

　　秦承祖云：黄连丸，解寒食散发大注下肠胃方：黄连（筛成屑，三升） 乌梅（百二十枚，去核）

　　凡二物，冶合下筛，以蜜和之，更捣三千杵，丸如梧子，服二十丸，日可十服。病甚者，一日可至三四百丸。

　　《新录方》云：散发下利者，服牛羊酪一升，日二。

　　又方：水和大麦及米 ，服一二升。

　　又方：致三升，水四五升，渍经宿或煮三四沸，冷服一升，日二三，即断。

　　卷第二十

　　治服石热渴方第四十

　　《病源论》云：夫服石之人，石热归于肾而热充腑脏，腑脏即热，津液竭燥，故渴引饮也。

　　《短剧方》治散热盛渴方：生地黄（一斤） 小麦（二升） 竹叶（切，一升） 枸杞根（一斤）

　　凡四物，切，以水一斗，煮取九升，渴者饮之。

　　又云：吕万舒解热止渴饮地黄汁方：生地黄（一斤） 小麦（三斤） 枸杞根（三斤）

　　凡三物，以水三斗，煮取二斗汁，渴者饮之。

　　又云：单行枸杞白皮汤解散除热止渴方：枸杞根白皮（十斤）

　　以水三斗，煮取一斗，分服一升。

　　卷第二十

　　治服石冷热不适方第四十一

　　《僧深方》解散人参汤治散发作冷热不适方：人参（二两） 白术（二两） 枳实（二两） 栝蒌（二两） 干姜（二两） 甘草（二两）

　　凡六物，以水八升，煮取二升半，分三服。

　　卷第二十

　　治服石补益方第四十二

　　秦承祖云：当归九治散发。

　　《录验方》解散除胸中热，益气竹叶汤方：竹叶（二两） 甘草（十两） 白术（一两） 大黄（二两）

　　凡四物，以水七升，煮取二升半，分五合，一服。

　　又云：生地黄煎补虚除热将和取利也。

　　《僧深方》解散内补治百病巨胜汤方：胡麻（一升，熬） 生地黄（一升，切） 大枣（二十枚） 夕药（一两） 生姜（四两） 甘草（一两） 麦门冬（四两） 桂心（一两） 人参（一两） 细辛（一两）

　　凡十物，以水九升，煮取四升，分四服。

　　《新录方》散发动后虚内补方：枸杞煎单含咽，如桃李许，日二三。粥饮中亦好，冷难散酒服。忌鲤鱼。虚热人并得饵之。

　　卷第二十

　　治服石经年更发方第四十三

　　《短剧方》云：荠 汤华佗解药毒或十岁或三十岁而发热或燥，燥如寒，欲得食饮，或不用饮食，华佗散法。有石硫黄热郁，郁如热浇洗失度，错服热药，剧者擗（房益反，抚也）

　　裂石热燥，燥如战，紫石英势闷暗喜卧起无气力，或时欲寒，皆是腑气所生，脏气不和，宜服此汤。

　　荠 （四两） 甘草（一两） 人参（一两） 蓝子（一两） 茯苓（一两） 夕药（一两） 黄芩（一两） 无菁子（三升）

　　凡八物，切，以水一斗，先煮芜菁子得八升，绞去滓，煮药得三升半，分服七合，日三。

　　若体寒倍人参，减黄芩，用半两也。若气嗽，倍茯苓，减荠 ，去一两。

