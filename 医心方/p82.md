<!-- { "loadSidebar": true } -->
　　又云：应杨州所得吴解散，单行葱白汤方，药沉体中数年更发。治之方：生葱白（一斤）

　　凡一物，以水八升，煮取四升，分服一升，使一日尽之，明日盒饭温食饮于被中，不后发便为知也。不过三剂都愈也。

　　又云：治散热气结滞，经年不解数发者方：胡 叶（半斤）

　　凡一物，以水七升，煮取二升半，分作三服，尽一剂便愈。

　　卷第二十一

　　治妇人诸病所由第一

　　《千金方》云：论曰：夫妇人所以有别方者，以其血气不调，胎妊产生，崩伤之异故也。

　　所以妇人之病，比之男子十倍难疗。若四时节气为病，虚实冷热为患者，与丈夫同也。唯怀胎妊挟病者，避其毒药耳。

　　又云：女人嗜欲多于丈夫，感病则倍于男子，加以慈恋、爱憎、嫉妒、忧恚、深着坚牢，情不自抑，所以为病根深，疗之难瘥。故傅母之徒亦不可不学。

　　《短剧方》云：古时妇人病易治者，嫁晚，肾气立，少病，不甚有伤故也。今时嫁早，肾根未立，而产伤肾故也，是以今世少妇有病，必难治也。早嫁早经产虽无病者，亦夭也。

　　卷第二十一

　　治妇人面上黑方第二

　　《病源论》云：妇人面上黑 者，或脏腑有痰饮，或皮肤受风邪，血气不调，致生黑 。

　　若皮肤受风外治则瘥；腑腑有饮，内疗方愈。

　　《僧深方》治妇人面 方：取茯苓，冶筛，蜜和，以涂面，日四五。

　　又方：取桃仁，冶筛，鸡子白和以涂面，日四五。

　　《经心方》治面 方：取杏仁末和鸡子白，敷之一宿，即落。

　　卷第二十一

　　治妇人面上黑子方第三

　　《病源论》云：妇人面上黑子者，风邪搏血气变化所生。

　　《如意方》去黑子方：乌贼鱼骨 细辛 栝蒌 干姜 蜀椒分等，苦酒渍三日，牛髓一斤煎黄色，绞以装面，令白悦，去黑子。（面 黑子方详在上帙四卷。）

　　卷第二十一

　　治妇人妒乳方第四

　　《病源论》云：妇人妒乳者，由新产后，儿未饮之，或饮不能泄，或新断儿乳，捻（都念反，下也。）其乳汁不尽，皆令乳汁蓄结，与血气相搏，则壮热大渴引饮， 强掣痛，手不得近是也。初觉便以手助将去其汁，并令旁人助KT 引之，不尔成疮有脓，其热势盛则结变成痈。

　　《短剧方》治妒乳方：以鸡子白和小豆散涂乳房，令冷以消结也。

　　又方：黄芩 白蔹 夕药三物，分等，下筛，以浆服一钱五匕，日五服。（《集验方》同之。）

　　又云：宜以赤龙皮汤，天麻草汤洗之，敷黄连胡粉膏。

　　赤龙皮汤：槲树皮切三升，以水一斗，煮取一斗五升，夏月冷用之，秋冬温之，分以洗乳。

　　天麻草汤：天麻草切五升，以水五升，煮取一斗，随寒温分洗乳。（今按：《耆婆方》茺蔚一名天麻草。）

　　《葛氏方》治妇人妒乳肿痛方：削取柳根皮熟捣，火温帛裹熨上，冷更易。

　　又方：梁上尘，苦酒和涂，又治阴肿。

　　又方：末地榆白皮，苦酒和敷。

　　又方：白芨、夕药。酒服方寸匕，又可苦酒和涂之。

　　又方：鼠妇虫，以涂之。

　　又方：车前草捣，苦酒和，涂之。

　　《产经》妒乳方：取牛屎烧末，以苦酒和，涂上。

　　又方：左乳结者，去右乳汁；右结者，可去左乳汁。（《集验方》同之。）

　　《集验方》治妒乳方：急灸两手鱼际，各二七壮，断痈脉也。

　　又方：以鸡子白和小豆散涂乳房，令消结也。

　　又方：取葵茎捣筛，服方寸匕，日三，即愈。

　　又方：捣生地黄，敷之，热则易。

　　卷第二十一

　　治妇人乳痈方第五

　　《病源论》云：妇人乳痈者，肿结皮薄以泽，是为痈也。寒搏于血则涩不通，而气积不散，故结聚成痈。亦因乳汁蓄结，与血相搏，蕴积而成痈也。乳痈年四十已还，治之多愈；年五十以上，慎，不当治之，多死。乳痈久不瘥，因变为 （章俱反）。

　　《养生方》云：妇人热食汗出，露乳荡风，喜发肿，名吹乳，因喜作痈。

　　《短剧方》治乳痈方：大黄（二分） 草（二分） 伏龙肝（二分） 生姜（二分）

　　凡四物，合筛，以姜并舂冶，以KT （呼鸡反）和，涂乳有验。

　　《范汪方》治妇人乳痈方：大黄，冶筛，和生鸡子，敷肿上，燥复更敷，不过三，愈。

　　又方：灶中黄土以鸡子黄和，涂之。

　　又方：熬粉水和，敷之。

　　又方：大黄、鹿角，二物分等，烧鹿角与大黄筛，以鸡子白和，贴之。

　　《僧深方》治乳痈方：末黄柏，鸡子白和，涂之。

　　又方：捣 根，敷之。

　　又方：赤小豆末，鸡子白和，敷之。

　　又云：治妇人乳痈生核，积年不除，消核防风敷方：草（八分） 芎 （八分） 大黄（十分） 当归（十分） 防风（十分） 夕药（十分） 白蔹（十分） 黄 （十二分） 黄连（十分） 黄芩（十分） 枳子中仁（四分）

　　十一物，冶筛，以鸡子白和，涂故布若练上，以敷肿上，日四五，夜三。

　　《千金方》乳痈二三百日，众疗不瘥，但坚紫色方：柳根削上皮，捣熬令温，盛囊熨乳上。（《集验方》云：一宿则愈。）

　　《医门方》疗妇人乳痈初得令消方：赤小豆， 草各分等，苦酒和，涂上立愈。

　　《龙门方》治乳热肿方：冷石熨之，瘥。

　　又方：取朱书乳，作鱼字，验。（《范汪方》同之。）

　　《录验方》治乳痈坚如石，众医不能治方：桂心（二分） 乌头（二分） 甘草（二分）

　　凡三物，冶合，淳酢和，涂肿上。

　　《产经》乳痈符KT （用新笔朱书肿上。）

　　又方：取焦瓦捣碎，和酢，涂之立瘥，干易。

　　卷第二十一

　　治妇人乳疮方第六

　　《病源论》云：此谓肤腠虚，有风湿亦气，乘虚客之。与血气相搏，而热加之，则生疮。

　　《范汪方》治乳端生气出汁痛方：鹿角（二分，烧） 甘草（一分）

　　冶合，和鸡子黄，置暖灰上，令温，日二敷之。

　　《医门方》疗乳头裂破方：捣丁香，敷之，立瘥。（今按：《崔侍郎方》同之。）

　　《僧深方》取韭根烧，粉疮，良。

　　《集验方》妇人女子乳头生小浅热疮，搔之黄汁出，浸淫为长。百种治不瘥者，经年月，名为乳病。

　　宜以赤龙皮汤及天麻草汤洗之。敷二物飞乌膏及飞乌散。

　　飞乌膏方：用烧朱砂作水银上黑烟，名汞（胡动反，卢谷反）粉者（三两） 矾石（三两，熬令焦）

　　二物，下筛，以甲煎和之，令如脂以敷乳疮，日三。作散不须和，有汁有自着者可用散。

　　亦敷诸热疮、黄烂、浸淫汁痒疮、丈夫阴蚀痒湿、小儿头疮、月食耳疮、口边肥疮、蜗疮，悉效。

　　又云：若始作者，可敷黄连胡粉散，佳。

　　黄连胡粉膏散方：黄连（二两） 胡粉（十分） 水银（二两）

　　凡三物，末黄连，令消，以二物相合，合皮裹熟 之，自和合也，纵不成一家，旦得水银细散入粉中也。以敷乳疮，诸湿痒疮，若着甲煎，为膏。

　　卷第二十一

　　治妇人阴痒方第七

　　《病源论》云：妇人阴痒，是虫食所为，其虫动作势微，故令痒，若重者则痛。

　　《葛氏方》妇人阴若苦痒搔者方：蛇床草、节、刺，烧作灰，纳阴中。

　　《孟诜食经》治妇人阴痒方：捣生桃叶，绵裹，纳阴中，日三四易。亦煮汁洗之。今按煮皮洗之，良。

　　《录验方》治妇人阴痒方：枸杞根切一斤，以水三升，煮，适寒温，洗之即愈。

　　《僧深方》妇人阴痒方：黄连 黄柏各二两，以水三升，煮取一升半，温洗，日三。

　　《极要方》阴中及外痒痛方：大黄（三两） 甘草（二两）

　　水三升，煮取二升，渍洗，日三。

　　《集验方》治妇人阴中痒如虫行状方：矾石（三分，熬） 芎 （四分） 真丹砂（少许）

　　三物，下筛，以绵裹，纳阴中，虫自死。

　　卷第二十一

　　治妇人阴痛方第八

　　《病源论》云：妇人阴痛之病，脏虚风邪乘之，冲击而疼痛而已。

　　《葛氏方》妇人阴燥痛者方：煮甘草，地榆，及热，以洗之。

　　又方：以盐汤洗之。

　　《延龄图》云：若阴中重痛，炙枳实熨之，良。

　　卷第二十一

　　治妇人阴肿方第九

　　《病源论》云：阴肿者，是虚损受风邪所为也。

　　《葛氏方》妇人阴肿痛者：熬矾石二分，大黄一分，甘草半分炙，末，以绵裹如枣核，以导之。（《延龄图》同之。）

　　又方：炙枳实熨之。

　　《僧深方》阴肿痛方：黄芩（一分） 矾石（一分） 甘草（二分）

　　下筛，如枣核绵裹，纳阴中。

　　卷第二十一

　　治妇人阴疮方第十

　　《病源论》云：妇人阴疮者，由三虫九虫动作侵食所为也。诸虫在人腹内，肠胃虚损。

　　则动作侵食于阴，轻者或痒或痛，重者生疮也。

　　《葛氏方》治妇人阴中疮方：末硫黄，敷疮上。

　　又方：烧杏仁，捣以涂之。

　　又方：末雄黄熬二分，矾石二分，麝香半分，和末敷之。（《延龄图》同之。）

　　《极要方》治妇人阴疮方：取桃叶，捣绞取汁，洗之，日三。

　　《录验方》治妇人阴疮方：蛇床子（一升，熬） 大黄（二分） 胡粉（半两）

　　下筛作散，先以温汤洗，以粉之。

　　《僧深方》女子阴中疮方：裹矾石末，如枣核，纳阴中。

　　《范汪方》妇人阴疮方：地榆（二分） 甘草（一分）

　　水煮，适寒温，洗之良《千金方》妇人阴疮方：野狼牙两把切，以水五升，煮取一升，湿洗之，日五。（今按：《广济方》取汁和苦酒煎，涂，洗。）

　　又云：治男女阴蚀略尽方：虾蟆 兔屎二味，分等，捣筛，以敷疮上。（《集验方》同之。）

　　《刘涓子方》治妇人阴蚀当归汤方：当归（二两） 甘草（一两） 芎 （一两） 夕药（一两） 地榆（三两）

　　上五物，以水五升，煮取三升，洗之，日三夜一。

　　《录验方》治妇人男子阴蚀及脓血不禁，男子茎尽入腹中，众医所不能治。大黄汤方：大黄（二两半） 黄芩（二两） 黄柏（二两） 半夏（二两） 细辛（二两） 生地黄（二两） 虎掌（一两半） 草（一两半）

