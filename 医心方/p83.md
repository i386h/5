<!-- { "loadSidebar": true } -->
　　凡八物，以新汲井水一斗，煮取三升，洗疮，若阴里病，取练沽汤中着阴道中，时复易，半日，久佳。恶汁尽当止，止浓剧当如针孔，勿怪也。

　　卷第二十一

　　治妇人阴中息肉第十一

　　《病源论》云：阴内息肉由胞络虚损，冷热不调，风邪客之；邪气乘阴，搏于血气，变生息肉也。其状如鼠乳。

　　《葛氏方》妇人阴中息肉突出者方：以苦酒三升渍乌喙五枚，三日，以洗之，日夜三四过之。（《延龄图》同之。）

　　又方：取猪肝炙热，纳阴中，即有虫出着肝。

　　卷第二十一

　　治妇人阴冷方第十二

　　《病源论》云：胞络劳伤，子脏虚损风冷客之，冷乘于阴，故令冷也。

　　《千金方》治阴冷令热方：纳食茱萸牛胆中令满，阴干百日，每取二七枚绵裹之，齿嚼令碎，纳阴中，良久热如火。

　　又妇人阴冷痛方：灸归来三十壮，三报，在侠玉泉五寸是也。

　　《延龄图》云：疗妇人阴冷方：石硫黄（三分） 蒲黄（二分）

　　上二味，捣筛为末，三指撮（粗括反）纳一升汤中，洗玉门。（当日急热。）

　　卷第二十一

　　治妇人阴臭第十三

　　《病源验》云：阴臭由子脏有寒，寒气搏于津液，蕴积，气冲于阴，故变臭也。

　　《延龄图》云：疗妇人阴臭方：槲皮（切，一升） 甘草（二两） 当归（三两）

　　上，以水一斗，煮取三升，去滓，洗玉门内。日二度洗，如冷，加蛇床子并根茎二分。

　　治女阴寒臭方：白蔹（一分） 桂心（五分） 苦参（一分） 甘草（一分） 附子（一分）

　　五物， 咀，水煮，洗之愈。

　　卷第二十一

　　治妇人阴脱方第十四

　　《病源论》云：胞络伤损，子脏虚冷，下脱，亦因产用力，阴下脱也。

　　《千金方》治下挺出方：蜀椒（二分） 乌头（二分） 白芨（二分）

　　三味，筛，以方寸匕绵裹，纳阴中，入三寸，腹中热，易之。

　　又治阴脱硫黄散方：硫黄（二两） 乌贼骨（二分） 五味子（三铢）

　　三味，冶，下筛，以粉其上，良，日再三。

　　《经心方》阴脱下方：矾石（鸡子大二枚） 盐（弹丸大一枚）

　　二味，以水三升，煮，洗之，自愈。

　　《葛氏方》治妇人阴脱出外方：水煮生铁，令浓，以洗之。矾石亦良。（《僧深方》同之。）

　　又方：烧蛴螬末，以猪膏和，敷上，蒲黄粉之。

　　《极要方》阴脱方：取蛇床子熬，布裹熨之。

　　《僧深方》治妇人子脏挺出蛇床洗方：蛇床子（一升） 酢梅（二七枚）

　　二物，水五升，煮取二升半，洗之，日十过。

　　《集验方》治妇人阴中痒脱下方：取车 膏，敷之，即瘥。

　　《经心方》治妇人阴挺出方：灸脐中二壮，愈。

　　卷第二十一

　　治妇人阴大方第十五

　　《延龄图》云：疗妇人阴宽冷，令急小，交接而快方：石硫黄（二分） 青木香（二分） 山茱萸（二分） 蛇床子（二分）

　　上四物，捣筛，为末，临交接，纳玉门中少许，不得过多，恐撮孔合。

　　又云：治妇人阴令成童女法：蛇床子（三分） 远志（三分） 石胆（三分） 山茱萸（三分） 青木香（三分） 细辛（半两） 桂心（二分）

　　上七味，捣筛为散，置狗胆中，悬于屋内。阴干六十日，药成，捣为末，可丸如枣核大，着妇人阴中，急小而热，不过三日。

　　又方：松上女萝（一分） 石〔（音预）一分〕 石硫黄（一分）

　　上三味，分等，捣筛为末，纳阴中，当日而急小，甚妙。

　　又方：取石硫黄末，二指撮，纳一升汤水中，以洗，阴急小，如十二三女。

　　《千金方》治阴宽大令迮小方：菟丝子（二分） 干漆（一分） 鼠头骨（二枚） 雌鸡肝（三枚，百日阴干。）

　　四味，丸如小豆，初月七日，合时一丸着阴头，徐徐纳之，三日知，十日小，五十日如十三女。

　　《录验方》治女急如童方：食茱萸（三两） 特牛胆（一枚） 石盐（一两）

　　捣茱萸下筛，纳牛胆中，又纳石盐着胆中，阴干百日，戏时取如鸡子黄末，着女阴中，即成童女也。

　　卷第二十一

　　治妇人小户嫁痛方第十六

　　《集验方》治童女始交接，阳道违理，及为他物所伤。血流离不止方：取釜底黑，断葫摩，以涂之。

　　又方：烧发，并青布末，为粉，粉之，立愈。（《葛氏方》麻油和涂。）

　　《千金方》治小户嫁痛方：乌贼鱼骨二枚，烧为屑，酒服方寸匕，日三。

　　又方：牛膝五两。一味，以酒五升，煮再沸，去滓，分三服。

　　《玉房秘诀》云：妇人初交，伤痛，积日不歇方：甘草（二分） 夕药（二分） 生姜（三分） 桂心（一分）

　　水二升，煮三沸，一服。

　　卷第二十一

　　治妇人阴丈夫伤方第十七

　　《集验方》治女子伤于丈夫，四体沉重，虚吸头痛方：生地黄（八两） 夕药（五两） 香豉（一升） 葱白（切，一升） 生姜（四两） 甘草（二两，炙，切）

　　以水七升，煮取三升，分三服，不瘥，重作。

　　《千金方》治合阴阳辄痛不可忍方：黄连（六分） 牛膝（四分） 甘草（四分）

　　三味，水四升，煮二升，洗之，日四。

　　又女人交接辄血出方：桂心（二分） 伏龙肝（三分）

　　二味，酒服方寸匕，日三。（《刘涓子方》同之。）

　　《玉房秘诀》云：女人伤于夫，阴阳过。患阴肿疼痛欲呕方：桑根白皮（切，半升） 干姜（一两） 桂心（一两） 枣（三十枚）

　　以酒一斗，煮三沸，服一升，勿令汗出当风，亦可用水煮。

　　卷第二十一

　　治妇人脱肛方第十八

　　《病源论》云：肛门，大肠候也。大肠虚冷，其气下冲者，肛门反出。亦有因产用力怒体，气冲其肛，亦令反出也。

　　《千金方》治脱肛若阴下脱方：以铁精敷上，灸布令暖，以熨肛上，渐推纳之。

　　《集验方》治妇人脱肛若阴下脱方：蛇床子布裹，灸熨之，亦治产后阴中痛。

　　卷第二十一

　　治妇人月水不调方第十九

　　《病源论》云：冲任之二经，上为乳汁，下为月水。若冷热调和，则血以时而下。寒温乖适，则月水乍多乍少，不调也。

　　《千金方》治月水不调，或在月前，或在月后，或多，或少。乍去乍来方：生地黄三斤，酒煮，取二升服之。

　　又方：地黄酒及大豆酒亦佳。

　　《极要方》治月水不调方：以酒服桂末方寸匕，日二。《玄感敷尸方》同之。

　　《新录方》治虚惫（蒲释反，病也），月经一月再至方：夕药三十二枚（重一斤，）酒一斗，渍夕药，令释濡出，曝之，干者复纳酒中，复曝之，如是令酒尽，燥，捣筛，服方寸匕，日三。

　　卷第二十一

　　治妇人月水不通方第二十

　　《病源论》云：妇人月水不通者，由劳损血气，致令体虚，受风冷也。

　　《千金方》治月水不通方：葶苈子一升，捣，蜜和，如弹丸三枚，绵裹，纳阴中，入三寸，一宿易，有汁出止。

　　《新录方》治月水不通方：麻子，捣绞取汁服，日三。

　　又方：芎 末，以酒服方寸匕。

　　又方：桂心一尺，末，以酒服，日三。

　　又方：当归，末，酒服方寸匕。

　　又方：小豆一升，苦酒一斗，煮取三升，服任意多少，立下。

　　《极要方》疗妇人月水不利，血瘀不通，或一月或一岁，令人无子，腹坚如石，亦如妊娠之状方：大黄（四两） 夕药（二两） 土瓜根（一两）

　　上，为散，酒服方寸匕，日三，血下，痛即愈。

　　《葛氏方》治妇人月水不利，结积无子方：大黄 桃仁 桂心（各三两）

　　捣末，未食，服方寸匕，日三。

　　又云：或至两三月、半年、一年不通者：桃仁（二升） 麻子仁（二升）

　　合捣，酒一斗，渍一宿，服一升，日三夜一。

　　卷第二十一

　　治妇人月水不断方第二十一

　　《病源论》云：冲任之气虚损，故不能制其经血，故令月水不改。

　　《僧深方》治妇人月水不止方：黄连，冶，下筛，以三指撮，酒和服，不过再三。

　　又方：服淳酢一坏，不瘥，更服。

　　《撰集要方》治月水不止方：服蒲黄良。

　　《千金方》月水不断方：灸内踝下白肉际青脉。

　　卷第二十一

　　治妇人月水腹痛方第二十二

　　《病源论》云：月水来腹痛者，由劳损血气，体虚受风冷，故令痛也。

　　《耆婆方》治妇人月节来腹痛血气方：防风（二两） 生姜（六两） 浓朴（三两，炙） 甘草（二两） 术（二两） 枳实（二两，炙） 桔梗（一两）

　　七味，切，以水六升，煮取一升半，去滓，分为三服。

　　《僧深方》治月经至绞痛欲死茯苓汤方：茯苓（三两） 甘草（二两） 夕药（二两） 桂心（二两）

　　凡四物，切，以水七升，煮取二升半，分三服。

　　《百病针灸》治月水来腹痛方：灸中极穴，在脐下四寸。

　　《广济方》治月水来腹痛方：当归 甘草（各八两） 夕药 茯苓 桂心（各十二分）

　　以水六升，煮取二升，绞去滓，分温三服，服别相去，如人行六七里，忌生冷、海藻。

　　卷第二十一

　　治妇人崩中漏下方第二十三

　　《病源论》云：崩中之病，是复损冲脉，任脉。冲任之脉，起于胞内，为经脉之海。劳伤过度，冲任气虚，不统制其经，故血忽然崩下，谓之崩中。而内有瘀血，故时崩时止，淋沥不断，名曰崩中漏下也。

　　又云：漏下不止，致损五脏，五脏之色，随脏不同，因虚其五色与血而俱下。其状，白者如涕，赤者如红汁，黄者如烂瓜汁，青得如蓝色，黑者如 血也。

　　《短剧方》治妇人崩中，昼夜十数行，医所不能治方：芎 （八两）

　　上一物，以酒五升，煮取三升，分三服，不耐酒者，随多少服之。（《千金方》同之。）

　　又治妇人五崩下赤白青黄黑大枣汤方：大枣（百枚） 黄 （三两） 胶（八两） 甘草（一尺）

　　凡四物，以水一斗，煮取三升半，内胶令烊，分三服。今按：《本草》云：甘草一尺者，重二两为正。

　　又治漏下神方：取槐耳，烧，捣，下筛，酒服方寸匕，日三，立愈。（今按：《千金方》：烧子酒服之。）

