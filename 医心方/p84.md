<!-- { "loadSidebar": true } -->
　　又治妇人漏下病不断，积年困笃方：取鹊重巢柴，合烧末，服方寸匕，日三。鹊重巢者，去年在巢中产，今岁更在其上复作巢是也。（《集验方》同之。）

　　又治崩中去血方：舂生蓟根汁一升，温顿服之，亦可以酒煮，随意服之。

　　又方：舂生地黄汁一升，顿温服之，即止。（已以《千金方》同之。）

　　《医门方》治久崩中昼夜不止，医不能疗方：芎 （八分） 生地黄汁（一升）

　　凡以酒五升，煮取二升，去滓，下地黄汁煎一沸，分三服，相去八九里。不耐酒者，随多少，数数服即止，但此二味可单用服之。

　　《千金方》治妇人漏赤不止，昼夜上气虚竭方：龟甲（炙） 牡蛎二味，分等，为散，酒服方寸匕，日三。

　　又方：烧乱发，服方寸匕，日三。

　　又治五色 下方：大豆紫汤，日三服，佳。

　　又方：煮甑 汁服之。

　　又方：服蒲。

　　又灸崩中方：灸小腹横纹，当脐孔直下，一百壮。

　　又方：灸关元两旁，相去三寸。

　　《葛氏方》治妇人崩中漏下及月，去青黄赤白使无子方：鹿茸（二两） 当归（二两） 蒲黄（二两）

　　捣筛，酒服五分匕，日三，加至方寸匕。（《录验方》同之。）

　　又方：赤石脂蜜丸，服如梧子三丸，日三。

　　又方：露蜂房烧末，三指撮，酒服之，良。

　　《广利方》治崩中漏下血方：凌霄花末，温酒服方寸匕，日三，即止。

　　《僧深方》治崩中方：桑耳 干姜（分等）

　　下筛，酒服方寸匕，日四五。

　　又方：白茅根二十斤，小蓟根十斤，捣，绞取汁，煮取五升，服一升，日三四。

　　《经心方》治长血芎 丸方：鹿茸（二两） 当归（二两） 蒲黄（二两） 阿胶（二两） 芎 （二两） 白术（三两） 干地黄（三两）

　　凡七物，捣，筛，和丸如大豆，服十丸，日三。

　　又方：生地黄，莲根分等，捣，绞取汁，煎，服任意。

　　龙骨丸治长血方：龙骨 阿胶（炙） 赤石脂 牡蛎 干地黄 当归 甘草（炙，各二两） 蒲黄（三两）

　　凡八物，捣，筛，丸如梧子，服十五丸，日三。

　　《龙门方》疗妇人 下方：人参（一两） 茯苓（二两） 牡蛎（五两，别研）

　　余者末，和，饮服酒亦得，日再，以瘥为度。

　　又方：灸脐左右各一寸五分，各三百壮。

　　《集验方》治妇人漏下不止散方：鹿茸（三两） 当归（二两） 蒲黄（一两） 阿胶（三两，炙） 乌贼骨（二两，去甲）

　　下筛，为散，酒服方寸匕，日三夜再。（《千金方》同之。）

　　《苏敬本草注》云：刮牛黄服之。

　　《崔禹锡食经》云：海髑髅子刮服之。

　　卷第二十一

　　治妇人下三十六疾方第二十四

　　《病源论》云：诸方说，三十六疾者，是十二症、九痛、七害、五伤，三固，谓之三十六疾也。十二 者，所下之物，一如膏白，二如清血，三如紫汁，四如赤肉，五如脓痂，六如豆汁，七如葵羹，八如凝血，九如清血，血似水，十如米汁，十一如月浣，十二经废不应期也。九痛者，一阴中痛伤，二阴中淋痛，三小便来即痛，四寒冷痛，五月水来腹痛，月水止则不止，六气满崩痛，七汗出，阴中如虫啮痛，八胁下引痛，九腰痛也。七害者，一害食，二害气，三害冷，四害劳，五害房，六害妊，七害睡也。五伤者，一穷孔痛，二中寒热痛，三少腹急 痛，四脏不仁，五子门不正，引背痛。三固者，一月水闭塞不通，其余二固者，谓子阙不载。（今按：《千金方》云：三固者，一羸瘦不生肌肤，二绝产乳，三月水闭塞也。

　　七害者，一穷孔痛不利，二中寒热痛，三少腹急坚痛，四脏不仁，五子门不端，六浣乍多乍少，七喜吐阳精也。五邪伤者，一两胁支满痛，二心痛引胁，三气结不通，四邪恶泄利，五前后固塞也云云。）

　　《千金方》白恶丸主妇人三十六疾病各异同。疗之方：白恶（三分） 龙骨（三分） 夕药（二分） 黄连（二分） 当归（二分） 茯苓（二分） 黄芩（二分） 瞿麦（二分） 白蔹（二分） 石苇（二分） 甘草（二分） 牡蛎（二分） 细辛（二分） 附子（二分） 禹余粮（二分） 白石脂（二分） 人参（二分）

　　乌贼骨（二分） 甘皮（二分） 本（二分） 大黄（二分）

　　二十一味，下筛，蜜丸如梧子，未食服十丸，日二，不知，稍增。服药，二十日知，三十日百病悉愈。（今按：《短剧方》有桂心四分、白芷四分，无甘皮、 本。）

　　卷第二十一

　　治妇人八瘕方第二十五

　　《病源论》云：八瘕病者，皆胞胎生产，月水往来，血脉精气不调之所生也。其八瘕者，黄瘕、青瘕、燥瘕、血瘕、脂瘕、狐瘕、蛇瘕、鳖瘕也。

　　《千金方》妇人血瘕痛方：干姜（一两） 乌贼鱼骨（一两）

　　二味，冶，筛，酒服二方寸匕，日三。

　　《录验方》治妇人脐下结物，大如杵升，月水不通，发热往来，下利羸瘦。此为气瘕也，故生肉瘕，不可治；未生肉瘕，可治。干漆丸方：生地黄（三斤，一方二十斤，取汁） 干漆（一斤，熬，捣，筛）

　　凡二物，地黄捣，绞取汁；漆冶，下筛，纳地黄汁中，微火煎令可丸，药成，酒服如梧子十五丸，当以食后服之。（《葛氏方》同之，《集验方》服三丸。）

　　《玄感敷尸方》治血症如四五月身大方：浸前件二味，五日以后取服，一服一盏，温服之良。

　　卷第二十一

　　治妇人遗尿方第二十六

　　《病源论》云：妇人遗尿候，肾虚冷，冷气入胞，胞虚冷，不能制小便，遗尿也。

　　《录验方》治妇人遗尿方：矾石（三两，烧令沸，汗尽） 牡蛎肉（三两）

　　下筛，为散，酒服方寸匕，日三。（《集验方》各二两。）

　　卷第二十一

　　治妇人尿血方第二十七

　　《病源论》云：血性得寒则凝涩，得热则流散，若劳伤经络，其血虚。热渗入于胞，故尿血。

　　《极要方》妇人无故尿血方：龙骨五两，为散，空腹，服方寸匕，日三。

　　《千金方》治妇人无故尿血方：取其夫爪甲，烧作末，酒服之。

　　又方：取船故竹茹，曝干，捣末为散，酒服方寸匕，日三。

　　《葛氏方》治妇人尿血方：车前草一斤，水一斗，煮取四升，分四服。

　　又方：葵根、茎、子，无在，取一升，水四升，煮取一升，纳书中白鱼虫十枚，研，服一合。

　　卷第二十一

　　治妇人瘦弱方第二十八

　　《玄感敷尸方》主妇人年老体渐瘦弱，头面风肿，骨节烦疼，冷，口干状如骨蒸者，是牛膝酒方：牛膝（一斤） 生地黄（切，三升） 牛蒡（切，曝干，一斤） 生姜（合皮切，一升）

　　凡四味，切，于绢袋盛之，以清酒一大升，浸七日，温服一盏，日三。

　　卷第二十一

　　治妇人欲男方第二十九

　　《太清经》云：皇帝问素女，对曰：女人年二十八九，若二十三四，阴气盛，欲得男子；不能自禁，食饮无味，百脉动体，候精脉实，汁出污衣裳，女人阴中有虫如马尾，长三分，赤头者闷（莫困反，烦也。），黑头者沫（莫葛反）。

　　治之方：用面作玉茎，长短，大小随意，以酱清及二辨，绵裹之，纳阴中，虫即着来出。

　　出复纳，如得大夫。其虫多者三十，少者二十。

　　卷第二十一

　　治妇人鬼交方第三十

　　《病源论》云：妇人梦与鬼交通者，亦由腑脏气弱，神守虚衰，致鬼灵因梦而交通也。

　　《玉房秘诀》云：采女曰：何以有鬼交之病。彭祖曰：由于阴阳不交，情欲深重，即鬼魅假像与之交通，与之交通之道，其有胜于人，久则迷惑，讳而隐之，不肯告人，自为佳，故至独死而莫之知也。

　　治之法：但令女与男交而勿泻精，昼夜勿息困者，不过七日，必愈；若身体疲劳，不能独御者，但深按勿动亦善。

　　又方：当以石硫黄数两，烧以熏妇人阴下体体，并服鹿角末方寸匕，即愈矣，当息，鬼涕泣而去。

　　一方云：服鹿角方寸匕，日三，以瘥为度。

　　《短剧方》别离散治男女风邪，男梦见女，女梦见男，悲愁忧恚，怒喜无常，或半年，或数月，日复发者方：杨上寄生（三两） 术（三两） 桂肉（一两一方三两） 茵芋（一两） 天雄（一两，炮） KT 根（一两） 蓟根 菖蒲（一两） 细辛（一两） 附子（一两，炮） 干姜（一两）

　　凡十物，合捣，下筛，酒服半方寸匕，日三。合药勿令妇人，鸡犬见之。又无令见病者，病者家人见合药，知药者，令邪气不去，禁之，为验。

　　《千金方》治妇人忽与鬼交通方：松脂（二两） 雄黄（一两）

　　二味，先烊松脂，乃纳雄黄末，以虎爪绞令相得。药成取如鸡子中黄，夜卧以着熏笼中，烧令病患自升其上，以被自覆，唯出头，勿令过热，及令气得泄也。

　　《玄感敷尸方》主妇人患骨蒸者，多梦与鬼夫交接。为之方：雄黄（一两，破） 虎爪（一枚，末） 沉香（一两，末） 青木香（一两，末） 松脂（二两，破）

　　凡五味，合，和以蜜丸，丸如弹丸，纳火笼中，以熏阴，夜别一度，大良。

　　卷第二十一

　　治妇人令断生产方第三十一

　　《短剧方》云：妇人欲断生方：故布方圆一尺，烧作屑，以酒饮之，终身不生产。

　　《千金方》云：断产方：灸右踝上一寸三壮，即断。

　　又方：蚕子故布方尺，烧末，酒服之。

　　卷第二十二

　　妊妇脉图月禁法第一

　　《产经》云：黄帝问曰：人生何如以成。歧伯对曰：人之始生，生于冥冥，乃始为形，形容无有扰，乃为始收，妊身一月曰胚（芳杯反），又曰胞，二月曰胎，三月曰血脉，四月曰具骨，五月曰动，六月曰形成，七月曰毛发生，八月曰瞳子明，九月曰谷入胃，十月曰儿出生也。（今按：《太素经》云：一月膏，二月脉，三月胞，四月胎，五月筋，六月骨，七月成，八月动，九月躁，十月生。）

　　夫妇人妊身，十二经脉主胎，养胎当月不可针灸其脉也，不禁皆为伤胎，复贼母也，不可不慎，宜依月图而避之。

　　怀身一月，名曰始形，饮食必精熟暖美，无御大（丈）夫，无食辛腥，是谓始载负也。

　　（《病源论》云：宜食大麦。）

　　一月足厥阴脉养，不可针灸其经也，厥阴者是肝，肝主筋，亦不宜为力事，寝必安静，无令恐畏。

