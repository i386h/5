<!-- { "loadSidebar": true } -->
　　《僧深方》云：治妇人妊身恶阻，酢，心胸中冷，腹痛不能饮食，辄吐青黄汁方。用：人参 干姜 半夏凡三物，分等，冶下，以地黄汁和丸如梧子，一服三丸，日三。今按：《极要方》云：各八分，稍加至十丸。《产经》云：人参丸神良。

　　《医门方》云：凡妊娠阻病恶食，以所思食任意食，必愈。（今检：《延龄图》云：令子聪明贤善端正也。）

　　卷第二十二

　　治妊妇养胎方第五

　　《僧深方》云：养胎易生丹参膏方：丹参（四两） 人参（二分，一方二两） 当归（四分） 芎 （二两） 蜀椒（二两）

　　白术（二两） 猪膏（一斤）

　　凡六物，切，以真苦酒渍之，夏天二三日，于微火上煎，当着底绞之，手不得离，三上三下。药成，绞去滓，以温酒服如枣核，日三。稍增可加。若有伤，动见血，服如鸡子黄者，昼夜六七服之，神良。妊身七月便可服，至坐卧忽生不觉。又治生后余腹痛也。（今检：《产经》云：丹参一斤，当归四两，芎 八两，白术四两，蜀椒四两，脂肪四斤。云云）

　　《千金方》云：安胎鱼 法：鲤鱼二斤，生者去鳞脏，粳米一斤，石相和作 ，少着盐，勿着豉酢，啖之，日别三过，食之满十个月。

　　又方：取鲤鱼长一尺者，水自没纳盐煮饮之。

　　《本草拾遗》云：鲤鱼肉主安胎动怀妊身肿煮为汤食。

　　卷第二十二

　　治妊妇闷冒方第六

　　《短剧方》云：妊身忽闷冒不识人，须臾醒，醒复发，亦仍不醒者，名为痉病。亦号子痫也，亦号冒也。治之方：急作淡竹沥汁与之。无淡竹者，桂竹亦善，复宜服治痉冒葛根汤。

　　《集验方》云：妊身恒苦烦闷者，此子烦也。治之方：时时服竹沥，随多少，良。

　　卷第二十二

　　治妊妇胎动不安方第七

　　《病源论》云：胎动不安者，多因劳役，或触冒冷热，或饮食不适，或居处失宜，轻者转动不安，重者便致伤胎。

　　《医门方》云：凡候胎动法：母唇口青者，儿死母活；唇口中青沫出者，子母俱死；口赤舌青沫出者，母死儿活。

　　又云：夫胎动不安方：煮好银，取汁煮葱羹，服之佳。（今按：《博济安众方》：胎动欲堕，腹痛不可忍方：苎根去皮，切一升，银五两，上以清酒一升，水一升，煎取一升，温分四服即止。）

　　又云：疗妊娠腹内冷，致胎动不安方：干姜（三两） 芎 （四两） 艾（二两）

　　水六升，煮取二升半，分二服。

　　又方：葱白（切，一升） 当归（四两） 清酒（五升）

　　煮取二升半，分温二服，大效。

　　又云：疗妊娠忽被惊愕，胎向下不安，少腹痛连腰。并下血方：当归 芎 （各八分） 阿胶（炙） 人参（各六分） 大枣（十二枚） 艾叶（八分）

　　茯苓（十分）

　　水七升，煮取二升半，分三服，服之相去八九里。

　　《短剧方》云：治妊身腹中冷，胎不安方：甘草 当归（各二两） 干姜（三两） 大枣（十二枚）

　　凡四物，以水五升，煮取三升，分三服。

　　又云：治母有劳热动胎，胎不安，去血。手足烦方：生甘竹皮（二升） 当归（二两） 芎 （一两） 黄芩（半两）

　　凡四物，以水一斗，煮竹皮取六升汁，去滓。纳煎取三升，分三服。

　　《葛氏方》云：妊身猝胎动不安，或胎转抢心，或下血不止方：葱白一把，以水煮令葱熟，饮其汁。（今按《本草》云：某草一把者二两为正。）

　　又方：生鱼二斤秫米一斤，调作 ，顿食之。

　　《集验方》云：治妊身胎动，昼夜叫呼。口禁唇寒及下利不息方：已冶艾叶一 ，以好酒五升，煮取四升，去滓，更煎取一升，一服。口闭者，开口灌之，药下即安。（今检：《僧深方》云：艾及叶物一 者，以二升，为正。）

　　又云：治妊身二三月至八九月，胎动不安。腰痛已有所见方：艾叶（三两） 阿胶（三两，炙） 芎 （三两） 当归（三两） 甘草（一两半，炙）

　　切，以水八升，煮取三升，去泽（滓），纳胶，更上火，胶消分三服。

　　《产经》云：治妊身七八月，腰腹痛，胎不安，汗出逆冷，饮食不下，气上烦满。四肢痹强当归汤方：当归（三两） 夕药（二两） 干地黄（三两） 生艾（一把） 甘草（一两） 胶（四两，炙） 生姜（一两） 橘皮（二分）

　　上八物，切，以水一升（斗），煮得三升，去滓，纳胶，令烊，分四服之。

　　又云：妊身临生月胎动不得生方：桑上寄生（五分） 甘草（二两） 桂心（五分） 茯苓（五分）

　　上四物，以水七升，煮得二升，分三服。

　　《录验方》治胎不安生鲤鱼汤方：生鲤鱼（一头，重五斤） 干姜（二两） 吴茱萸（一两）

　　凡三物，切，以水一升（斗），儿煮鲤鱼五沸，出鱼，纳药，煎取三升，服一升，日三。

　　卷第二十二

　　治妊妇数落胎方第八

　　《病源论》云：阳施阴化，故得有胎。营卫和调，则经养周之，故胎得安而能成长。若血气虚损者，子脏为风冷所伤，不能养胎，所以数堕胎。妊娠而恒腰痛者，喜堕胎也。

　　《产经》云治数落胎方：作大麦豉羹食之，即安胎。

　　又方：取母衣带三寸烧末，酒服即安。

　　《录验方》云：治妊身数落胎方：以生鲤鱼二斤，粳米一升，作 ，少与盐啖之，日（月）三过，食至儿生。

　　卷第二十二

　　治妊妇胎堕血不止方第九

　　《病源论》云：妊身胎堕损经脉，故血不止也。泻血多者致死。

　　《葛氏方》云：治胎堕血露不尽方：艾叶（半斤） 酒（四升）

　　煮取一升，顿服之。

　　《极要方》云：治胎堕血不止方：丹参（十二两） 酒（五升）

　　煮取三升，分三服即止。

　　又方：阿胶（五两，炙） 干地黄（五两）

　　以酒五升，煮取一升半，空腹分再服。（今按：《博济安众方》：药各二两，酒二升，煎取一升。）

　　《僧深方》云：生姜，切，五升，以水八升，煮取三升，分三服。

　　卷第二十二

　　治妊妇堕胎腹痛方第十

　　《病源论》云：此由堕胎之时，余血不尽，故令腹痛。

　　《葛氏方》云：治堕胎后心腹致绞痛方：豉（三升） 生姜（五两） 葱白（十四枚） 酒（六升）

　　煮取三升，分三服。

　　《千金方》云：治落胎后腹痛方：地黄汁（八合） 酒（五合）

　　合煮，分三服。

　　《僧深方》云：治堕身血不尽去留苦烦满方：香豉一升半，以水三升，煮三沸，滴取汁，纳成末鹿角一方寸匕，服须臾血下烦止。（今检：《千金方》云麻角一两。）

　　卷第二十二

　　治妊妇上迫心方第十一

　　《葛氏方》云：治妊身胎上迫心方：取弩弦急带之立愈。

　　又方：生曲半斤，碎，水和绞取汁三升，分二服。

　　又方：生艾捣，绞取汁三升，胶四两，蜜四两，合煎取一升五合，顿服之。

　　卷第二十二

　　治妊妇漏胞方第十二

　　《病源论》云：漏胞者，谓妊娠数月，经水时下也，亦名胞阻漏血尽则毙。

　　《医门方》云：夫漏胞者，妊娠下血如故，血下不绝，胞干便死。宜急治方：生地黄汁一升，酒五合，和煮一沸。分二服。（《广利方》同之。）

　　又云：疗妊娠下血如月水来，若胞干，非只杀胎。亦损其母方：干姜 干地黄（各五两）

　　末，酒服一匙，日夜三四服，即止。今检：《集验方》云：干地黄四两，干姜二两。酒服方寸匕，日三。

　　《葛氏方》云：妊身月水不止，名为漏胞。治之方：阿胶（五两） 干地黄（五两） 酒（五升）

　　煮取一升半，未食，温再服。

　　《千金方》云：妊身血下不止方：生艾叶一斤，酒五升，煮取二升，分二服。冬用茎。

　　又方：烧秤锤令赤，纳酒中沸定，出锤，饮之。

　　《集验方》云：治妊身血下不止。血尽子死方：干地黄捣末，以三指撮酒服，不过再三服。

　　《产经》云：治妊身血出不止方：干地黄十两，以酒三升，煮得二升，分二服，良。

　　又方：灸胞门七壮，关元左右各二寸是也。

　　卷第二十二

　　治妊妇下黄汁方第十三

　　《子母秘录》云：妊娠下黄汁如胶，及小豆汁方：糯米（一升） 黄 （五两）

　　上二物，切，以水七升，煮取三升，分四服。（今按：《产经》：捣地黄取汁，以酒合煎，顿服之。）

　　卷第二十二

　　治妊妇顿仆举重去血方第十四

　　《录验方》云：治妊身顿仆举重去血方：取淡竹断头，烧中央，以器承取汁一升，饮之。

　　《僧深方》云：治妊身由于顿仆及举重去血方：捣黄连下筛，以酒服方寸匕，日三乃止。

　　又云：取生青竹，薄刮取上青皮，以好酒一升和三合许，一服。

　　卷第二十二

　　治妊妇猝走高堕方第十五

　　《产经》云：治妊身妇人猝贲起，从高堕下暴大去血数斗。马通阳方：马通汁（三合，绞取） 干地黄（二两） 当归（二两） 阿胶（四两） 艾叶（三两）

　　上五物，切，以水五升，煮得二升半，去滓，纳胶，更上火令烊，分三服，大良。（马通是马屎。）

　　卷第二十二

　　治妊妇为男所动欲死方第十六

　　图　《产经》云：治妊身为夫所伤动欲死方：取竹沥汁，与饮一升则愈，不瘥，后作。（《千金方》云：立验。）

　　《医门方》云：若因房室下血，名曰伤胞。治之方：干地黄十两，末，酒服方寸匕，日三夜一。若腹内冷，加干黄服之。

　　卷第二十二

　　治妊妇胸烦吐食方第十七

　　《产经》云：治妊身胸中烦热，呕吐血，不欲食，食辄吐出，用诸药无利。唯服牛乳则愈方：牛乳微微煎，如酪煎法，适寒温，服之多少任意，初服少少，若减之良验。

　　卷第二十二

　　治妊妇心痛方第十八

　　《病源论》云：心痛者，多是因风邪痰饮，乘心之经故也。

　　《葛氏方》云：刮取青竹皮，以水煮令浓，绞去滓，服三升。

　　《耆婆方》云：高良姜三两，以水一升半，煮取半升，去滓，分三服。

　　《千金方》云：烧来二七枚末，以尿服之，立验。

　　《僧深方》云：吴茱萸五合，以酒煮三沸。分三服。

　　卷第二十二

　　治妊妇心腹痛方第十九

