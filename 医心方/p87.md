<!-- { "loadSidebar": true } -->
　　《产经》云：治妊身心腹刺痛方：烧枣十四枚，冶末，以小便服之，立愈。（《短剧方》同之。）

　　《短剧方》云：治妊身心腹刺痛方：盐烧令赤熟，三指撮，酒服之，立瘥。

　　卷第二十二

　　治妊妇腹痛方第二十

　　《病源论》云：妊身腹痛者，因风邪入于腑脏所成。

　　《葛氏方》云：秤锤烧正赤，以着酒中，令三沸，出锤饮酒。

　　《集验方》云：赤小豆，东向户中吞二七枚，良。

　　《产经》云：葱白，当归，切，酒五升，煎取二升半，分再服。

　　《耆婆方》云：熬盐令热，布裹与熨之，乃停。

　　《千金方》云：生地黄三斤，捣绞取汁，酒一升，合煎减半，顿服。

　　又方：烧车 脂末，纳酒中服之。

　　卷第二十二

　　治妊妇腰痛方第二十一

　　《病源论》云：肾主腰脚，风冷乘之，故腰痛。

　　《短剧方》云：治妊身腰痛如折方：大豆三升，以酒三升，煎取二升，服之。

　　《葛氏方》云：治妊身腰背痛如折方：末鹿角，酒服方寸匕。

　　又方：葱白煮汁，服之验。

　　又方：胶、桂各一尺，捣，以酒三升，煮得一升，去滓，尽服。

　　《医门方》云：疗妊娠猝腰背痛，反复不得，如折方：鹿角一枚，五寸截之，烧令赤，纳酒二大升中浸之；冷，又烧之。如此数度，便空腹饮此酒，极佳。

　　《僧深方》云：治妊身腰痛方：熬盐令热，布裹与熨之。

　　卷第二十二

　　治妊妇胀满方第二十二

　　《产经》云：治妊身猝心腹拘急痛胀满，气从少腹起上冲。心烦起欲死，是水饮，食冷气所为。茯苓汤方：茯苓（一两） 当归（三两） 甘草（二两，炙） 黄芩（一两） 术（三两） 石膏（如鸡子一枚） 杏仁（三十枚） 夕药（二两） 芒硝（一两）

　　上九物，切，以水八升，煮取三升，纳芒硝，上火令烊之，服一升，当下水或吐便解。

　　又云：治妊身腹痛，心胸胀满不调，安胎当归丸方：干姜（一分） 当归（二分） 芎 （二分） 胶（四分）

　　上四物，下筛，蜜丸如小豆，服五丸，日三。

　　卷第二十二

　　治妊妇体肿方第二十三

　　《病源论》云：此由脏腑之间有停水，而妊娠故也。

　　《录验方》云：治妊身体肿方：生鲤鱼一头，长二尺，完，用水二斗煮取五升，食鱼饮汁。

　　又方：葵子一升，茯苓三两，下筛，服方寸匕，先食，日三，小便利即止。

　　《医门方》云：治妊身四肢煎肿。皮肉拘急方：常陆根切，一升，赤小豆三升，桑根白皮切，一升，水一斗二升，煮二味取七升，去滓，纳小豆煮令熟，然食豆渴饮汁，小便利即瘥。

　　《千金方》云：治妊身手足皆肿挛急方：赤小豆（五升） 常陆根（一斤） 滓柒（一斤）

　　三味，水三升煮取一升，恒服。

　　《集验方》云：小豆五升，好豉三升，以水一斗煮取三升，分上服。

　　《葛氏方》治妇人妊身之肿方：大豆二升，酒三升，煮取二升，顿服之。

　　卷第二十二

　　治妊妇下利方第二十四

　　《产经》云：治妊身暴下不止腹痛石榴皮汤方：安石榴皮（二两） 当归（三两） 阿胶（二两，炙） 熟艾（如鸡子大二枚）

　　上四物，以水九升，煮取二升，分三服。

　　又云：治妊身下利赤白种种带下黄连丸方：黄连（一两） 甘草（一两） 干姜（二两） 吴茱萸（一两） 乌梅（三十枚） 熟艾（一两） 黄柏（一两）

　　上七物，下筛，蜜和丸如梅子，一服五丸，日三。

　　《医门方》疗妊娠注（治）下利下（不）止或水或脓血方：熟艾（二两） 石榴皮 阿胶（炙，各三两）

　　水四升，煮取一升半，分三服。（《集验方》同之。）

　　又云：疗妊娠利白脓，腹内冷方：干姜（四两） 赤石脂（二两） 粳米（一升，熬令黄）

　　水七升，煮取二升半，分三服。

　　《千金方》云：白杨皮一斤，水一斗，煮取二升，分三服。

　　卷第二十二

　　治妊妇小便数方第二十五

　　《病源论》云：肾气通于阴，肾虚而生热，热则小便涩数。

　　《录验方》云：治妊身猝暴小便数不能自禁止方：桑螵蛸（十四枚）

　　凡一物，作散，温酒服，分为再服。（《产经》同之。）

　　卷第二十二

　　治妊妇尿血方第二十六

　　《病源论》云：尿血者，有热气乘于血，血得热故尿血。

　　《产经》云：治妊身尿血方：取其爪甲及发烧作末，酒服之。

　　又方：龙骨，冶下，三指撮，先食酒服，日三。

　　又方：鹿角屑（一两，熬，）大豆卷（二两） 桂心（一两）

　　三味，下筛，酒服方寸匕，日三。

　　《葛氏方》云：治妊身尿血方：取黍、 烧末，服方寸匕，日三。

　　卷第二十二

　　治妊妇淋病方第二十七

　　《病源论》云：妊身之人胞系于肾，肾患虚热成淋，谓之子淋。

　　《录验方》云：葵子一升，以水三升，煮取二升，分再服，亦切根用之。

　　《千金方》云：葵子，茯苓一两为散，水服方寸匕，日三。

　　《医门方》云：治妊娠患淋，小便涩，水道热痛方：车前子五两，炙，葵子一升，水五升，煮取一升半，分二服。

　　《产经》云：妊身小便不利方：葵子一升，榆皮一把，以水二升，合煮三沸，去滓，服一升，日三。

　　又方：滑石以水和泥于脐中，浓二寸，良。

　　卷第二十二

　　治妊妇遗尿方第二十八

　　《产经》云：治妊身遗尿方：取胡燕巢中草，烧末，服半钱匕，水酒无在。

　　又方：龙骨冶末，三指撮，先食酒服，日三。

　　又方：白蔹十分，夕药十分，冶下，酒服方寸匕，日三。

　　卷第二十二

　　治妊妇霍乱方第二十九

　　《产经》云：治妊身霍乱甘草汤方：甘草（二两，炙） 浓朴（三两） 干姜（二两） 当归（二两）

　　上四味，切，以水七升，煮取二升半，分三服，日三。（今按：《博济安众方》：药各一两，水三升，煎取一升，分三四服。）

　　《极要方》云：妊娠饮食不销，成霍乱，心腹痛大吐胸心痰。浓朴汤方：当归（四两） 人参（三两） 浓朴（三两） 芎 （二两） 干姜（二两）

　　以水九升，煮取二升半，分三服，羸人分四服。

　　卷第二十二

　　治妊妇疟方第三十

　　《产经》云：恒山（一两） 甘葛（半两） 枳子（二两） 葱白（四株）

　　凡四物，水五升，煮取二升，未发服一升，临发复服一升，自断。

　　《僧深方》云：竹叶一升，细切。恒山一两，细切。水一斗半，煮竹叶，取七升半，纳恒山渍一宿，明旦煮取二升半，再服，先发一时一服，发一服尽，去竹叶纳恒山。

　　《集验方》云：恒山（二两） 甘草（一两） 黄芩（半两） 乌梅（十四枚，碎） 石膏（八两，碎，绵裹）

　　凡五物，切，以酒一升半，水一升半合。渍药一宿，煮三四沸，去滓，初服六合，复服四合，后服二合，凡三服。（今按：《博济要众方》：恒山二两，甘草半两，黄芩三两，乌梅半两、石膏半两，酒一升，浸一宿，煎一数沸，去滓，分三四服。）

　　卷第二十二

　　治妊妇温病方第三十一

　　《产经》云：治妊身温病不可服药方：取竹沥二升，煎之减半，适寒温服之，立愈，良。

　　又方：以井底泥涂病处，良。

　　又方：以人尿涂，随其痛处，良。

　　卷第二十二

　　治妊妇中恶方第三十二

　　《产经》云：治妊身中恶，心腹暴痛，逐动胎。少腹急，当归葱白汤方：当归（四两） 人参（二两） 浓朴（二两） 葱白（一虎口） 胶（二两） 芎 （二两）

　　上六物，以水七升，煮取二升半，分三服。

　　又云：吴茱萸酒方：吴茱萸五合，以酒三升，煮三沸，分三服，良。

　　卷第二十二

　　治妊妇咳嗽方第三十三

　　《产经》云：治妊身咳逆，若伤寒咳，人参汤方：人参 甘草（各一两） 生姜（五两） 大枣（十枚）

　　凡四物，切，以水四升，煮取一升半，分二服，良。

　　卷第二十二

　　治妊妇时病令子不落方第三十四

　　《千金方》云：灶中黄土水和涂脐，方五寸，干复涂之。（今检：《葛氏方》云：涂腹上。）

　　又方：泔清和涂之，和酒涂并良。（今按：《葛氏方》云：涂腹上。）

　　《葛氏方》云：取井中泥，泥心下三寸。

　　卷第二十二

　　治妊妇日月未至欲产方第三十五

　　《短剧方》云：捣知母，和蜜为丸，如梧子，服一丸，痛不止更服一丸。

　　《崔侍郎方》云：芦根下土三指撮，酒服之。

　　《葛氏方》云：灶中黄土末，以鸡子白丸如梧子，吞一丸。

　　卷第二十二

　　治妊妇胎死不出方第三十六

　　《短剧方》云：治月未足，胎死不出。母欲死方：大豆，醋煮，服三升，死儿立出，分二服之。（《千金方》、《葛氏方》同之。）

　　又方：好书墨三寸，末，顿服。

　　又方：桃白皮如梧子大，服一丸，立出。

　　又方：盐一升，鸡子二枚，和，顿服之。

　　又方：瞿麦一把，煮令二三沸，饮其汁立产。一方下筛服方寸匕。

　　《医门方》云：疗胎死腹中不出，其母气欲绝方：水银二两，吞之，儿立出。

　　又方：伏龙下土，下筛，三指撮，以酒服即出。

　　《产经》云：治妊身子死腹中不出方：取赤茎牛膝根，碎，以沸汤沃之，饮汁，儿立出。

　　又云：周德成妇怀身八月，状KT 缘之，其腹中儿背折，胎死腹中三日困笃方：取黑大豆一升，熬，以清酒一斗渍之须臾，择去豆，可得三升汁，顿服即下胎。

　　卷第二十二

　　治妊妇欲去胎方第三十七

　　《产经》云：治妊身胎二三月欲去胎方：大麦面五升，以清酒一斗合煮，令三沸，去滓，分五服，当宿不食。服之其子即麋腹中，令母不疾，千金不易。（《千金方》同之。）

　　《短剧方》云：妊身欲去子方：栝蒌（三两） 豉（一升） 桂心（三两）

　　凡以水四升，煮取一升八合，分三服。

　　又方：附子三枚，冶作屑，以好苦酒和，涂右足心即去，大良验。

　　又云：妇人得温病欲去腹中胎方：取鸡子一枚，扣之，以三指撮盐置鸡子中，服之，立出。

