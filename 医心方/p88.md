<!-- { "loadSidebar": true } -->
　　又方：取井底泥，手书其腹，立出。神良。

　　《千金方》云：妊身得病事烦去胎方：麦 一升，末，和蜜一升服之，神效。

　　《葛氏方》云：或不以理欲去胎方：斑蝥，烧末，服一枚郎下。

　　《录验方》云：煮牛膝根服之。

　　《如意方》云：去胎术：以守宫若蛇肝KT 和涂脐，有子即下，永无复有。

　　又煮桃根，令极浓，以浴及渍膝，胎下。

　　《极要方》云：妊娠欲去胎方：瞿麦（半斤） 桂心（三两） 蟹爪（一升） 牛膝（五两）

　　上，以水三升，酒五升，煮取一升，分三服。

　　又云：去胎后血下冲心方：生姜，切，五升，以水八升，煮取三升，分三服。

　　医心方卷第二十二医心方卷第二十二背记治妊妇中蛊方：《子母秘录》云：鼓皮烧，冶末，服方寸匕，须臾，自呼蛊主姓名。

　　卷第二十三

　　产妇向坐地法第一

　　《产经》云：按：产家妇人向坐之法，虽有其图，图多文繁难详求用，多生疑惑。故今更撰采其实录，俱载十二月图中也，一切所用晓然易解。凡在产者，宜皆依此，且余神图无复所用。然此亦不可不解，故以备载例焉。《生经》曰：妇人怀妊十月，俱已成子，宜顺天生，吸地之气，得天之虚，而避恶神，以待生也。

　　又云：黄帝曰：人生寿命长短吉凶者，皆在其母，初生向，天一八神产乳。为藏胎胞常避之大凶，若不避而犯者，或伤母子；或伤其父；或子虽长，终不全命；或子虽大，必有多病；或子贫贱；或子□罪，或子分离；或子不孝；或子狐独；或子顽愚。不可不慎。

　　又云：妇人产乳，先审视十二月神图，能顺天气，可向日虚月空。知天一日游八神，诸神所在方向，不可互向，大凶。或日虚之上恶神并者，当向天道天德为吉，无咎。今按：十二月图依繁不取，但避恶神在方，载天气行日虚、月空、并天道天德等吉地，以备时用也。

　　正月天气南行，产妇面向于南，以左膝着丙地坐，大吉也。（即日虚月德地。）

　　又，天道在辛，天德在丁。（是亦吉地）

　　二月天气西行，产妇面向于西，以右膝着辛地坐，大吉。（虽无吉神，本书载之。）

　　又，乙丁地无恶神可用之。

　　三月天气北行，产妇面向于北，以右膝着癸地坐，大吉。（虽无吉神，本书载之。）

　　又，日虚天道天德在壬，又丁地无恶神，吉也。

　　四月天气西行，产妇面向于西，以左膝着庚地坐，大吉。（即日虚月德地。）

　　又，天道在丁，天德在辛。

　　五月天气北行，产妇面于北，以右膝着癸地坐，大吉。（无吉神而本书载之。）

　　又，乙丁辛地，无恶神可用之。

　　六月天气东行，产妇面向于东，以左膝着甲地坐大吉。（即日虚天道地。）

　　又，乙辛地无恶神。

　　七月天气北行，产妇面向于北，以左膝着壬地坐，大吉。（即日虚月德地。）

　　又，天德在癸，天道在辛。

　　八月天气东行，产妇面向于东，以左膝着甲地坐，大吉。（虽有日虚月空，又□鬼道可忌。）

　　又，乙丁辛地无恶神。

　　九月天气南行，产妇面向于南，以左膝着丙地坐，大吉。（即日虚天道天德地。）

　　又，丁癸地无恶神。

　　十月天气东行，产妇面向于东，以左膝着甲地坐，大吉。（即日虚月德地。）

　　又，天道在癸。又，丁地无恶神。

　　十一月天气南行，产妇面向于南，以右膝着丁地坐，大吉。（无吉神而本书载之。）

　　又，乙辛癸地无恶神。

　　十二月天气西行，产妇面向于西，以右膝着辛地坐，大吉。（虽无吉神，本书载之。）

　　又，乙辛地无恶神。

　　卷第二十三

　　产妇反支月忌法第二

　　《产经》云：反支者，周来害人，名曰反支。若产乳妇人犯者，十死，不可不慎。若产乳值反支月者，当在牛皮上，若灰上，勿令污水血恶物着地，着地则杀人。又浣濯皆以器盛之，过此忌月乃止。

　　年立反支：年立子反支在申七月产忌；年立丑反支在酉八月产忌；年立寅反支在戌九月产忌；年立卯反支在亥十月产忌；年立辰反支在子十一月产忌；年立巳反支在丑十二月产忌；年立午反支在寅正月产忌；年立未反支在卯二月产忌；年立申反支在辰三月产忌；年立酉反支在巳四月产忌；年立戌反支在午五月产忌；年立亥反支在未六月产忌。

　　年数反支：女年十三反支七月忌申；女年十四反支八月忌酉；女年十五反支九月忌戌；女年十六反支十月忌亥；女年十七反支十一月忌子；女年十八反支十二月忌丑；女年十九反支正月忌寅；女年二十反支二月忌卯；女年二十一反支三月忌辰；女年二十二反支四月忌巳；女年二十三反支五月忌午；女年二十四反支六月忌未；女年二十五反支七月忌申；女年二十六反支八月忌酉；女年二十七反支九月忌戌；女年二十八反支十月忌亥；女年二十九反支十一月忌子；女年三十反支十二月忌丑；女年三十一反支正月忌寅；女年三十二反支二月忌卯；女年三十三反支三月忌辰；女年三十四反支四月忌巳；女年三十五反支五月忌午；女年三十六反支六月忌未；女年三十七反支七月忌申；女年三十八反支八月忌酉；女年三十九反支九月忌戌；女年四十反支十月忌亥；女年四十一反支十一月忌子；女年四十二反支十二月忌丑；女年四十三反支正月忌寅；女年四十四反支二月忌卯；女年四十五反支三月忌辰；女年四十六反支四月忌巳；女年四十七反支五月忌午；女年四十八反支六月忌未；女年四十九反支七月忌申。

　　生年反支：子生女反支正月；亥生女反支二月；戌生女反支三月；酉生女反支四月；申生女反支五月；午生女反支六月；午生女反支七月；巳生女反支八月；辰生女反支九月；卯生女反支十月；寅生女反支十一月；丑生女反支十二月。

　　日反支：子丑朔六日反支；寅卯朔五日反支；辰巳朔四日反支；午未朔三日反支；申酉朔二日反支；戍亥朔一日反支。

　　卷第二十三

　　产妇用意法第三

　　《千金方》云：论曰：产妇虽是秽恶，然将痛之时，及未产已产，并不得令死丧秽家之人来视之，则生难。若已产者，则伤儿。

　　又云：凡欲产时，特忌多人瞻视。唯三人在旁，待生 讫了，仍可告语诸人也。若人众看之，无不难耳。

　　又云：儿出讫，一切人及母忌问是男是女。又勿令母看视秽污。

　　又云：凡产妇慎热食热药，常当识此，饮食当如人肌。

　　《产经》云：凡妇人初生儿，不须自视。已付边人，莫问男女。边人莫言男女也。儿败。

　　《短剧方》云：凡妇人产暗秽血露未净，不可出户牖至井灶所也。不朝神祗及祠祀也。

　　卷第二十三

　　产妇借地法第四

　　《子母秘录》云：体女子法，为产妇借地百无所忌，借地文：东借十步、西借十步、南借十步、北借十步、上借十步、下借十步，壁方之中，三十余步。产妇借地，恐有秽污，或有东海神王，或有西海神王，或有南海神王，或有北海神王，或有日游将军，白虎夫人，横去十丈；轩辕招摇，举高十丈；天狗地轴，入地十丈。急急如律令。（入所指月一日即写一本，读诵三遍讫，贴在所居北壁正中。）

　　卷第二十三

　　产妇安产庐法第五

　　《产经》云：按月之方安产庐吉：正月、六月、七月、十一月作庐一户，皆东南向，吉。

　　二月、三月、四月、五月、八月、九月、十月、十二月作庐一户，皆西南向，吉。

　　凡作产庐，无以枣棘子、铤戟杖；又禁居生麦稼水树下，大凶。又勿近灶祭，亦大凶。

　　卷第二十三

　　产妇禁坐草法第六

　　《产经》云：铺草席咒曰：铁阳铁阳，非公当是王。一言得之铜，二言得之铁，母子相共，左王后西王母，前朱雀后玄武，仙人玉女来此护我，诸恶鬼魉，莫近来触，急急如律令。

　　（诵三遍。）

　　卷第二十三

　　产妇禁水法第七

　　《子母秘录》云：产时贮水咒曰：南无三宝水，水在井中为井水，水在河中为河水，水在盏中为盏水，水入腹中为佛水。自知非真水，莫当真水。以净持浊以正邪，日游月杀五十一将军、青龙、白虎、朱雀、玄武、招摇、天狗、轩辕、女妖，天吞地吞，悬尸闭肚六甲、六甲禁讳十二神王土府伏龙，各安所在，不得动静，不得妄干，若有动静，若有妄干，头破作七分，身完不具，阿法尼阿法尼，毗罗莫多梨婆地利沙呵。

　　卷第二十三

　　产妇易产法第八

　　《产经》云：妊身垂七月常可服丹参膏，坐卧之间不觉忽生也。以温酒服如枣核，日三。

　　其药在妊妇方中。

　　《葛氏方》云：密取马□毛系衣中，勿令知耳。

　　《短剧方》云：马衔一枚，觉痛时右手持之。

　　又方：蛇蜕皮头尾完具者一枚，觉痛时以绢囊盛，绕腰甚良。

　　《陶景本草经注》云： 皮毛以与产妇持之，令易产。

　　《千金方》云；临产时必先脱常所着衣，以笼罩头及口，令致密，易产。神验。

　　《子母秘录》云：易产法：带飞鸟毛及蜚生虫。（状如啮发。头上有一角者。）

　　又方：带獭皮，吉。

　　又云：古今方能令产安稳，以汤从心上洗，即平安。

　　卷第二十三

　　治产难方第九

　　《病源论》云：产难者，凡有数种，或先漏胞去血，子脏干燥；或子宫宿挟疾病；或触犯禁忌；或产时未至便即惊动，秽露早下，子道干涩，妇力瘦弱，皆令产难。凡腹痛腰未痛者，未产，腹腰连痛者，即产也。

　　《产经》云：夫产难者，胞胎之时诸禁不慎，或触犯神灵，饮食不节，愁思带胸，邪结脐下，阴阳失理，并使难产也。贤母宜豫慎之。

　　《医门方》云：产难死生候：若母面赤舌青者，儿死母活；唇口青，口两边沫出者，子母俱死；面赤舌青沫出者，母死儿活。（《集验方》同之。）

　　又云：产妇身重而寒热，舌下脉青黑及胎中冷者，子母并死矣。

　　《大集陀罗尼经》神咒：南天干陀天与我咒句如意成吉，祗利祗利，祗罗针陀施祗罗钵多悉婆诃。

　　上其咒，令产妇易生，朱书华皮上，烧作灰，和清水服之。即令怀子易生，聪明智慧，寿命延长，不遭狂横。（本在上易产篇。）

　　《子母秘录》云：防产难及运，咒曰：耆利暗罗拔施，罗拔施耆利暗罗河沙呵。

