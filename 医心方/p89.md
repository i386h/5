<!-- { "loadSidebar": true } -->
　　上，临产预至心，礼签诵满千遍，神验不可言，常用有效。

　　又云：若以色见我，以音声求我，是人行邪道，不能见如来。

　　上，临产墨书前四句，分为四符，脐上度至心，水中吞之，立随儿出，曾有效。

　　又云：古方酥膏，有难产者，或经三日五不日得平安，或横或竖或一手出或一脚出，百方千计，终不平安。服此酥膏，其膏 在孩儿身上立出。其方无比。初服半匙，渐加至一匙，令多恐呕逆。

　　好酥（一斤） 秋葵子（一升） 滑石 瞿麦（各一两） 好蜜（半升） 大豆黄卷皮（二两）

　　上六物（味），先用清酒一升，细研葵子，纳酥中 相和，微火煎，可强半升为度，忌生冷，余无忌。

　　《产经》云：产难时，皆开门户窗、瓮、瓶、釜、一切有盖之类，大效。

　　又云：产难时祝曰：上天苍苍，下地郁郁，为帝王臣，何故不出？速出速出，天帝在户，为汝著名，速出速出。

　　又方：〔图〕　以朱书吞之良。

　　又方：〔图〕　烧作灰，以水服即生。

　　又方：取真当归，使产者左右手持之即生。一云：用槐子矣。

　　又方：胡麻油服之即生。

　　又方：以大麻子二七枚，吞之立生。

　　又方：取弓弩弦令带产者腰中，良。

　　又方：取大豆中破，书左作日字，右作月字，合吞之，大吉。

　　又方：取夫裤带烧末酒服，良。

　　《葛氏方》云：吞大豆三枚。

　　又方：吞槐子三枚。

　　又方：芦根下土三指撮，酒服之。

　　又方：以水银如弹丸大，格口纳喉中，捧起令下，子立出。

　　《录验方》云：破大豆以夫名字书豆中，合吞之，即出。

　　《博济安众方》：取牛屎中大豆一粒，一片书“父入”字，一片书“子出”字，吞之。

　　《龙门方》云：取凿柄入铁裹者烧末，酒服之，立下。

　　《短剧方》云：取其父衣以覆井，即出，神良。

　　又方：小麦二七枚，吞之即出。

　　又方：出蚕种布三寸，烧作散，酒服方寸匕，立出。

　　又方：酥一合，以酒和服，即出。

　　又方：烧兔毛末服方寸匕，即生。

　　《僧深方》云：取猪肪煎吞如鸡子者（黄欤）一枚，即生；不生，复吞之。

　　又方：蒲黄大如枣，以井华水服之，良验。

　　又方：取灶中黄土末，以三指撮酒服，立生。土着儿头，出良。（今按：《博济安众方》：加灶突墨。）

　　又方：滑石末三指撮酒服。

　　《千金方》云：烧大刀环（户关反）令热以酒泼之，取一升服之，救死。（《短剧方》同之。）

　　《极要方》云：取赤小豆二枚吞之，立儿手持出。

　　《新录方》云：葵子二七枚服之。（今检：《短剧方》：陈葵子三指撮，酒服之。）

　　《集验方》云：令夫从外含水着妇口中二七过，立出。

　　《经心方》云：芎 为屑，服方寸匕，神良。

　　卷第二十三

　　治逆产方第十

　　《病源论》云：逆产犹初觉腹痛，产时未到，惊动复早，儿转未竟，便用力产，则令逆也。或触犯禁忌所为。

　　《集验方》云：逆生横生不出。手足先见方：其父名书儿足下，即顺。

　　又方：以盐涂儿足底。又可急搔爪之。

　　《产经》云：逆生符文〔图〕　（〔图〕　以朱书吞之大吉。）

　　又云：逆生手足先出者方：取三家饭置儿手内即顺。

　　又方：丹书左足下作“千”字，石（右）足下作“黑”字。

　　《葛氏方》云：盐以汤和，涂儿 下，并摩妇腹上。

　　又方：真丹涂儿 下。

　　又方：取釜月底墨以交牙书儿 下。

　　又方：丹书左足下作“千”字，右足下作“黑”字。

　　《短剧方》云：烧儿父手足十指爪甲，冶末服之。

　　又方：取生艾半斤，清酒四升，煮取一升，顿服之，则顺生，若不饮酒，用水。

　　《千金方》云：取三家盐，熬，涂儿手足立出。

　　又方：取车轮上土，三指撮服之。

　　《录验方》云：取盐，真珠各少许，合和，涂儿 下立顺。

　　《新录方》云：取三家水，服并洗手即顺生。

　　《僧深方》云：熬葵子令黄，三指撮酒服之。

　　卷第二十三

　　治横生方第十一

　　《病源论》云：横生者，产时未到，始觉腹痛，惊动伤损，儿转未竟，便用力产之，故令横生。

　　《产经》云：取舂杵头糠，刮如弹丸，酒服之即顺生。

　　《短剧方》云：栝蒌实中子一枚，削去尖者，以水浆吞之，立产。

　　《葛氏方》云：服水银如大豆二枚。

　　又方：取梁上尘，三指撮服之。

　　又方：烧铁杵，令赤，纳酒中饮之。

　　又方：烧斧如上。

　　《集验方》云：菟丝子，酒若米汁服方寸匕，即出。

　　又方：车前子服之如上法。

　　卷第二十三

　　治子上迫心方第十二

　　《病源论》云：子上迫心者，节适失宜，胎动气逆，故子上迫心，胎下者生。

　　《短剧方》云：子上迫心方：取弩弦缚心下即出。

　　《千金方》云：若子趋后孔者，熬盐熨之。（《葛氏方》同之。）

　　《葛氏方》云：子上迫心方，取乌犬血，小小饮之立下。

　　又云：先出手者，嚼盐涂儿掌中。

　　又云：先出足者，以丹书儿左足下作“千”字，右足下作“黑字”，即顺生。

　　卷第二十三

　　治子死腹中方第十三

　　《病源论》云：此或因惊动倒仆，或染温 伤寒，邪毒入于胞脏，致令胎死。其候当胎处冷为胎已死也。

　　《短剧方》云：吞水银二两，立出。

　　又方：捣芎 ，酒服方寸匕，神良。

　　《僧深方》云：取牛膝根两株，拍破以沸汤泼之饮汁，儿。（立出）

　　又方：以酒服蒲黄二寸匕。

　　又方：好书墨三寸，末，一顿饮之即下。

　　《博济安众方》：醋煮赤豆，服三升，儿立出。

　　又方：验醋一升，格口灌之。

　　又方：当归末，酒服方寸匕，立出。

　　《葛氏方》云：以苦酒煮大豆，令浓，漉取汁，服三升，死胎即下。

　　又方：饮夫小便一升。

　　《龙门方》云：桃根煮浓，用浴膝下，立出。

　　《苏敬本草注》云：伏翼屎灰，酒服方寸匕。

　　《千金方》云：以牛屎涂母腹上立出。

　　又方：蚁室土三升，熬令热袋盛 心下，胎即下。（《短剧方》同之。）

　　又方：葵子（一升） 胶（五两，炙）

　　水五升，煮取二升，顿服之。

　　《集验方》云：灶中黄土，三指撮，酒服之，立出。（《短剧方》同之。）

　　又云：治产难或半生，或胎不下，或子死腹中，或着脊及在草数日不产，血气上荡心。

　　女面无色气欲绝方：煎成猪膏（一升） 白蜜（一升） 淳酒（二升）

　　上三味，合煎，取三升，分五服，极验。

　　又云：产难，子死腹中。又妊两儿，一儿死腹中，一儿活腹中，死者出。生者安方：蟹爪（一升） 甘草（二尺，炙） 阿胶（三两）

　　上三味，以东流水一斗，煮取三升，纳胶令烊顿服。不能顿服，分再服，药入即活。（《千金方》同之。）

　　《产经》云：治子死腹中方：取瞿麦一把，煮二三沸，饮其汁立出。一方：冶，下服方寸匕。

　　又云：治胎死腹中符文：（此二符以朱书，吞之即生。）

　　卷第二十三

　　治胞衣不出方第十四

　　《病源论》云：有产儿出而胞不落者，世谓之息胞。由产出而体疲，不能更用气，胞经停之间外冷气乘之，则血道涩，故胞不出。

　　若挽其胞系断者，其胞上则毙人。

　　《产经》云：（胞衣不出时，吞之立下，大吉。）

　　又方：以水煮弓弦，令少少沸，饮之一升许。

　　又方：多服猪肪。

　　《陶景本草注》云：吞胡麻油少少。

　　又方：取弓弩弦缚腰。

　　《葛氏方》云：月水布烧末，以服少少。

　　又方：末皂荚，纳鼻中得嚏，即下。

　　又方：解发刺喉中，令得呕之，良。

　　《僧深方》云：水银服如小豆二枚。

　　又方：取夫单衣若巾，覆井立出。

　　《短剧方》云：小麦，小豆，合煮汁饮，立出。

　　又方：井中土如梧子大吞之。

　　《千金方》云：服蒲黄如枣大者。

　　又方：男吞小豆七枚，女吞十四枚。（《集验方》同。）

　　《集验方》云：牛膝半斤，葵子三升，切，以水七升，煮取三升，分三服。（《医门方》同之。）

　　《龙门方》云：取灶中黄土末，着脐中。（今按：《广济方》三指撮水服之。）

　　卷第二十三

　　藏胞衣KT理法第十五

　　《产经》云：凡欲藏胞衣，必先以清水好洗子胞，令清洁。以新瓦瓮，其盖亦新，毕乃以真绛缯裹胞讫，取子贡钱五枚，置瓮底中罗烈，令文上向。乃已取所裹胞盛纳瓮中以盖覆之，周密泥封，勿令入诸虫畜禽兽得食之，毕，按随月图以阳人使理之，掘深三尺二寸，坚筑之，不欲令复发故耳。能顺从此法者，令儿长生，鲜洁美好，方高心善，圣智富贵也。且以欲令儿有父才者，以新笔一柄着胞上藏之，大吉。此黄帝百二十占中秘文也。且藏胞之人当得令名佳士者，则令儿辨慧多智，有令名美才，终始无病，富贵长寿矣。

　　又云：一法先以水洗胞，令清洁讫，复用清酒洗胞，以新瓦瓮盛胞，取鸡雏一枚，以布若缯缠雏置胞上，以瓦盖其口埋之。按十二月图于算多上藏之吉。其地向阳之处，深无过三尺，坚筑之，勿令发也，大吉。男用雄雏。女用雌雏。（一说云：如来云：我不杀生，故得寿长，何杀生求寿命？故不疏之。）

　　又云：数数失子，藏胞衣法：昔禹于雷泽之上，有一妇人悲哭而来，禹问其由，答曰：外家数生子而皆夭死，一无生在，故哀哭也。禹教此法，子皆长寿，无夭失也。取产胞衣善择去草尘洗之清，作一土人，生儿男者作男像，生儿女者作女像，以绛衣裹土人。先以三钱置新瓮中已，取土人着钱上，复取子胞置钱上，以盖新瓯，令周密封泥之。按算多地上，使儿公自掘埋之，毕，祝曰：一钱为汝领地主，一钱为汝寿领算，一钱为汝领口食，讫，以左足蹈之。坚筑如上法。（今按：后条儿公者儿父也。）

　　卷第二十三

　　藏胞衣吉凶日法第十六

