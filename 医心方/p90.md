<!-- { "loadSidebar": true } -->
　　吉日《产经》云：正月亥子 二月丑寅 三月巳午寅 四月申酉卯 五月亥酉 六月寅卯辰七月午 八月未申 九月巳亥 十月寅申 十一月未午 十二月申酉又云：甲乙生丙丁藏 丙丁生戍巳藏 戊己生庚辛藏 庚辛生壬癸藏 壬癸生甲乙藏忌日《产经》云：春无以甲乙，夏无以丙丁，秋无以庚辛，冬无以壬癸。

　　上四时忌日，皆恶，不避，身子俱亡。

　　又云：甲辰、乙巳、丙丁、午未、戊申、戊戍上日勿藏胞，净洗十余过，置瓮中须待良日乃藏之。

　　又云：避月十日、二十日、月未尽一日，不可埋胞，大凶。

　　又云：当避月一日、十一日、二十一日，凶。

　　又云：避建、除、破、厄、闭日，大凶。

　　又云：勿以儿生日，令儿不寿。

　　又云：藏胞以 日，小儿死。（又 日法在《湛余经》中。）

　　又云：无以八魁日、复日、伯日、小儿生相克日，皆忌。

　　卷第二十三

　　藏胞恶处法第十七

　　《产经》云：藏胞阴地，不见日月，若垣壁下，若粪中，水渎，坑坎之旁，若清溷（胡困反）旁，皆不宜藏之。令儿多气疾，疮疥，痈肿也。

　　藏胞当道中，若四衢对间，令儿娄逢县官飞官，遇疫疾。藏胞近故井，若社稷旁，冢墓之边，祠神处所，所居近者，皆令狂痴不寿。

　　藏胞故器瓦瓮者，儿令五罪，凶。

　　藏胞火烧之处者，令儿则烧死，凶。

　　藏胞勿令入虫蛾草等入者，令儿丑恶，多死疡疮病，凶。

　　藏胞近社祠，若故社处旁，鬼神祭所，令儿魂魄飞扬不具恶梦，奔走如狂。痴癫，儿脉易惊恐啼，喜见鬼，生恶疮肿，肠痈。

　　藏胞勿令犬鼠猪食之，令儿惊螈多疾。

　　藏胞故垣墙下令儿常病腹肠。

　　藏胞中道令儿戮死不寿，后无子孙。

　　藏胞故坟井处，令儿耳目不聪，害孔窍。

　　藏胞当门户，令儿痴，失明，喑聋。

　　藏胞水旁故池处，令儿以为溺死不葬。

　　藏胞溜中令儿失精明而盲。

　　藏胞牛兰若故 窖处，令儿痴。

　　又云：勿以小儿行年上。（男寅女申为行年上。）又避小儿祸害绝命之地。（天门绝命地，鬼门祸害地。）

　　卷第二十三

　　藏胞衣吉方第十八

　　《产经》云：夫生之与死，夭之与寿，正在产乳藏胞。凡在产者，岂可不慎。敬神畏天者，典坟之所崇；避难推祸者，诸贤之所务也。是以顺天道者昌，逆地理者亡。古之常道也。

　　余以暗塞究搜百家之要，藏胞之道术于此备矣。使产生之场几得无咎也。

　　凡欲藏胞胎者，可先详视十二月图，算多处者有寿；算少处者不寿。或算多，地者忌神并者亦当避之。次取算多亦吉。又既得寿地，其日恶者，待以良日乃埋之，吉。又，虽为寿处，必得高燥向阳之地，能者寿长、智高、富贵无极也。其高燥地者，达近自在无苦。

　　又云：《经》曰：欲藏产子胞胎者，先视十二月神图，八神，诸神在方，不可KT （至也）犯，犯之咎重，不可不慎。

　　又云：未KT 子曰，凡欲藏子胞，直就天德月德之地者，子必富贵寿老无疾，最吉之地，故其利万倍也。若不得天德月德者，天道人道地亦吉，其利百倍。又不得此地者，亦可用反向大吉之地，亦吉利。若虽是吉地，而与恶神并者，不可藏胞，夫言吉地者，谓之无凶。

　　故虽云吉地而与恶神并者，此为凶地，宜慎择之。今按：藏胞衣法不载月图。但避八神等所在之凶地，取天德月德等吉方：正月藏胞衣：丁地吉，年一百，（即天德地；）丑地年百十而月杀并在，亦小儿祸害地，故不成其善，他皆效此。

　　又，日虚月德在丙，天道在辛。

　　二月藏胞衣：人门地吉，年九十，（即天德人道地；）天门鬼门虽有吉神而是小儿祸害绝命之地，故不吉；丑地寿多而小儿行年所立之地，故不可犯KT （都奚反）凶也。又，乙丁辛地无恶神，可用之。

　　三月藏胞衣：庚地吉，年九十二，（即天德人道地。）又壬地大吉，（是天道地。）又丁地吉。

　　四月藏胞衣：辛地吉，年八十，（是天德人道地，）又丁地，（是天道。）

　　五月藏胞衣：干地吉，年九十一，（是天德人道地。）又乙辛地无恶神。

　　六月藏胞衣：壬地吉，年七十八，（是天德人道地。）又乙辛地无恶神。

　　七月藏胞衣：癸地吉，年七十八，（是天德人道地。）又辛地（天道，）壬地大吉。

　　八月藏胞衣：艮地鬼门吉，年八十六，（是天德人道地。）又乙丁辛地无恶神。

　　九月藏胞衣：甲地吉，年八十五，（是天德人道地。）又丙地大吉（天道。）又丁癸地无恶神。

　　十月藏胞衣：乙地吉，年八十四，（即天德人道地。）又甲地大吉月德。癸地（天道。）

　　丁地无恶神。

　　十一月藏胞衣：巽地，户地吉，年百二十，（天德人道地。）又乙辛癸地无恶神。

　　十二月藏胞衣：丙地吉，年百天德人道地。又乙辛地无恶神。

　　卷第二十三

　　妇人产后禁忌第十九

　　《千金方》云：论曰：凡妇人，非止临产须忧，至于产后大须将慎，危笃之至，其在于斯。勿以产时无他乃纵心恣意，无所不犯，犯时微若秋豪，成病于嵩岱，何则？产后之病难治于余病也。妇人产讫，五脏虚羸，唯得将补，不可转泻。若其有病，即须快药。若行快药，转更增虚，虚中复虚，危殆甚矣。所以大也。

　　凡妇人产后百日以来，极须怖惧忧畏，勿浪犯触是等，犯触房事弥深，若有所犯，必身反强直犹如角弓反张，名曰褥风，则是其犯候也。若其如此，事同转烛。凡百女人，宜熟慎之。

　　凡产后满百日乃可行房，不尔至死虚羸，百病滋长。慎之慎之。

　　凡妇人皆患风脐下冷，莫不由此早行房也。

　　《短剧方》云：夫死生皆有三日也。古时妇人产下地坐草法如就死也。既得生产，谓之免难也。亲属将猪肝来庆之，以猪肝补养五内伤绝也。非庆其儿也。

　　又云：妇人产后盈月者，以其产生身经暗秽，血露未净。不可出户牖，至井灶所也。亦不朝神祗及祠祀也。盈月者，非为数满三十日，是跨月故也。若是正月产，跨二月，入三月，是跨月耳。

　　又云：妇人产时骨分开解，是以子路开张，儿乃得出耳。满百日乃得完合平复也。妇人不自知，唯盈月便云是平复，合会阴阳，动伤百脉，则为五劳七伤之疾。

　　《养生志》云：产妇食酢面无色。又云：食梨子伤，闭塞血结不利。

　　卷第二十三

　　治产后运闷方第二十

　　《病源论》云：运闷之状，心烦，气欲绝是也。亦有去血过多，亦有下血极少，皆令运。

　　若产去血过多，血虚气极，如此而运闷者，但烦闷而已。若下血过少而气逆者，则血随气上掩心，亦令运闷，则烦闷而心满气急。二者为异。亦其候。产妇血下多少，则知其应运与不运。凡产时当慎向坐卧。若触犯禁忌，多令运闷。

　　《经心方》：治产后忽闷冒汗出不识人者，是暴虚故也。

　　取验醋以涂口鼻，仍置醋于前，使闻其气，兼细细饮之。此为上法。（今按：《子母秘录》云：如觉运即以醋喷其面，苏来，即今饮醋。）

　　又方：破鸡子，吞之便醒。

　　又云：若不醒者可与男子小便，灌口得一升，入腹，大佳。

　　又云：若与鸡子等不醒者，可急与竹沥汁一升，一服五合。

　　《千金方》治产后血运，心闷气绝方：验醋一升，和所产血如枣大，服兼 面。

　　又方：大豆熬令烟绝，热，以清酒一升泼之，承其汁饮之。

　　《葛氏方》治血气逆，心烦满者方：生竹皮一升，水三升，煮取一升半，分三服。

　　《产经》治产后心闷，眼不得开方：赤小豆为散，东流水和，方寸匕服之。

　　《僧深方》治产后心闷腹痛方：生地黄汁一升，酒三合，和温服。（今按：《博济安众方》无酒。）

　　《集验方》治产后心闷，眼不得开方：即当头顶上取发如两指大，强人牵之，眼即开。

　　《孟诜方》治产后血运心闷气绝方：以冷水 面即醒。

　　《博济安众方》云：产后心闷不语烦热方：地黄汁（五合） 当归（一两，末） 清酒（五合） 姜汁（二合）

　　上，童子小便一升和煎去滓，分服。

　　《子母秘录》云：产后促迷不醒，唇口冷，已脉绝血青不语，此是晕鬼所出，血气上冲心方：取验醋二合，鸡子一颗。上，先破鸡子于垸中，煮醋一沸，投醋于鸡子中熟搅，与产者顿服之，立定。

　　卷第二十三

　　治产后恶血不止方第二十一

　　《病源论》云：产伤于经血，其后虚损不复。或劳役损动而血暴崩下，遂淋沥不断时来，故谓恶露不尽。

　　《葛氏方》治产后恶血不除方：生姜（三斤）

　　咀，以水一斗，煮取三升，分三服。当下恶血。

　　《千金方》治产后恶血不尽烦闷腹痛方：捣生藕，取汁，饮二升，甚验。

　　又方：捣地黄汁一升，酒三合，合温，顿服之。

　　《短剧方》治产后漏血不息方：蜂房 故 船竹茹凡二物，分等，皆烧末以酪及浆服方寸匕，日三。

　　《医门方》疗产后余血作 （疾）痛兼块者方：桂心 干地黄 （分等）

　　末，酒服方寸匕，日二三。

　　又云：疗产后血泄不禁止方：急以干地黄末，酒服一匙，二三服即止。

　　《产经》疗产后腹中秽汁不尽，腹满不减。小豆汤方：小豆五升，以水一斗，煮熟，尽服其汁，立除。

　　《耆婆方》治产后恶露不尽方：生姜（一斤） 蒲黄（三两）

　　以水九升，煮取三升，分三服，得恶血出即瘥。

　　《录验方》治产后余血不尽多结成 ，吴茱萸散方：吴茱萸（一两） 薯蓣（二两）

　　凡二物，冶下筛，酒服方寸匕，日三。

　　卷第二十三

　　治产后腹痛方第二十二

　　《病源论》云：产后脏虚或宿挟风寒，或新解触冷，与气相击搏，恒腹痛。若气逆上者，亦令心痛胸胁痛也。

　　《集验方》治产后腹痛方：当归（一斤） 酒（一斗）

　　煮取七升，以大豆四升熬，酒洗热豆，去滓，随多少服，日二。

　　《葛氏方》治产后腹瘕痛方：末桂，温酒服方寸匕，日三。

　　又方：烧斧令赤，以染酒中饮之。

　　《千金方》治产后腹痛不可忍方：牛膝（五两） 酒（五升）

　　煮取二升，分再服，若干，以酒渍之，然后可煮。

