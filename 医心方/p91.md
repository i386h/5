<!-- { "loadSidebar": true } -->
　　又方：吴茱萸一升，以酒三升，渍一宿，煎得半升，顿服。

　　又云：治产后腹中如弦，恒坚痛，无聊赖方：当归屑二方寸匕，纳蜜一升，煎之适口，一顿服之。

　　《产经》治产后腹中绞痛，脐下坠满方：以清酒煮白饴，令如浓白酒，顿服二升，不瘥复作，不过三，神良。

　　《僧深方》治产后余寒冷，腹中绞痛并上下方：吴茱萸 干姜 当归 夕药 独活 甘草（各一两）

　　凡六物，水八升，煮取三升，分三服。

　　卷第二十三

　　治产后心腹痛方第二十三

　　《病源论》云：产后气血俱虚，因遇风寒乘之；血气相击，随气乍上乍下上冲心下攻腹，故令心腹痛。

　　《产经》治产后腹中虚冷，心腹痛，不思饮食，呕吐厥逆，补虚除风冷理仲当归汤方：甘草（三两） 当归（二两） 人参（一两） 白术（一两） 干姜（半两）

　　凡五物，水七升，煮取二升半，分三服，神良。

　　《子母秘录》治产后心腹痛方：当归 芎 夕药 干姜（各六分）

　　为散，空腹温酒服一方寸匕，日二。

　　《耆婆方》治人心腹痛，此即产后血瘀方：生姜（三斤）

　　以水小三升，煮取一升半，分三服，当下血及恶水即愈。

　　卷第二十三

　　治产后腹满方第二十四

　　《经心方》治产后腹满方：黑豆（一升）

　　水五升，煮取三升，澄清，酒五升合煎，取三升，分三服。

　　《子母秘录》治产后腹中秽汁不尽，腹满不减小豆汤方：小豆（三升）

　　以水一斗，煮熟，尽服其汁，立除。

　　卷第二十三

　　治产后胸胁痛方第二十五

　　《经心方》治产后胸胁及腹壮热烦满方：羚羊角烧为末，以冷水服之。

　　《广济方》治产后心胸中烦闷，血气涩，肋下坊不能食方：生地黄汁（一升） 当归（一两，末） 清酒（五合） 生姜汁（五合）

　　上，和煎三四沸，去滓，温四五合服之，中间进少食。

　　卷第二十三

　　治产后身肿方第二十六

　　《病源论》云：夫产伤血劳气，腠理则虚，为风邪所乘，邪搏于气，气不得宣越，故令虚肿。轻浮如吹者，是邪搏于气，气肿也。若皮薄如熟李状，则变为水。

　　《短剧方》治产后中风冷，成肿欲死方：取鼠壤四升，熬令热，以囊贮着腹上，亦着阴上下，使热气入腹中良。

　　《录验方》治产后余痛及血兼风肿方：真当归一物切之，以酒一斗，煮取七升，以四升大豆熬令焦，及酒热（浇热）豆中，去滓，多少服，日二。

　　《千金方》治产后风肿面欲裂破者方：以紫汤一服即瘥，神效。

　　《经心方》治产后肿满方：乌豆一斗，水五升（二斗），煮取五升，以酒五升，煎取五升，分五服。

　　《子母秘录》治产后遍身肿方：生地黄汁一升，酒二合，温顿饮之。

　　《产经》治产后诸大风中缓急肿气百病独活汤方：独活 当归 常陆 白术（各二两）

　　凡四物，水一斗，煮取四升，服，且覆取汁。

　　卷第二十三

　　治产后中风口噤方第二十七

　　《病源论》云：产后中风口噤者，是血气虚而风入于 颊夹口之筋也。

　　《短剧方》云：大豆紫汤治产后中风困笃。或背强口噤，或但烦热苦渴，或头身皆重，或身痒，剧者。呕逆直视，此皆虚冷湿中风所为也。

　　大豆三升，熬令极熟，熟自无复声，豫便器KT 若 ，以清酒五升，泼热豆即漉得二升汁，尽服之，温覆小微汗出身体裁润则愈。今产后皆依常稍服之，一以防风气，二则消血结。云周德成妻妊胎触盆缘伤折胎，皆死肠腹中，三日困笃，服此酒即瘥。后以治不安亦佳。

　　（今按：《经心方》治产后中风百病。）

　　又云：产后忽痉口噤，面青手足强反张者方：与竹沥汁一升即醒，中风者尤佳。（今按：勘《葛氏方》多饮。）

　　《葛氏方》云：若中风，若风痉，通身冷直，口噤不知人方：作沸汤纳壶中令生，妇以足蹒壶上，冷复易之。

　　又方：吴茱萸一升，生姜五累，以酒五升，煮三沸，分三服。

　　今按：《录验方》干姜，生姜累数用者，以其一支为累，取肥大者。

　　《千金方》治产后百病并中风痉口噤不开，理血止痛独活紫汤方：独活（一斤） 大豆（一斤） 酒（一斗三升）

　　三味，先以酒渍独活再宿。若急须，微火煮之令减三升，去滓。别熬大豆极焦，以独活酒洗大豆，即去滓服一升，日三夜一。

　　《录验方》治产后中风及饮痛方：当归（二两） 独活（四两）

　　凡二物，以水八升，煮取三升，分服一升。

　　《僧深方》治产后中风口噤方：独活（八两） 葛根（六两） 甘草（二两） 生姜（六两）

　　四物，水七升，煮取三升，分四服。（今按：《博济安众方》：独活二两，葛根一两，甘草一两，生姜二两。上以水二升，煎取八合，分五六服。）

　　《博济安众方》产后中风，角弓反倒，口不语方：蒜（二十辨）

　　上，以水一升半，煎取五合，灌之，极验。

　　《产经》治产后中风，口噤独活汤方：独活（三两） 防风（二两） 干姜（二两） 桂心（二两） 甘草（二两） 当归（二两）

　　凡六物，以清酒三升，水七升，合煮，取二升半，分三服。

　　卷第二十三

　　治产后柔风方第二十八

　　《病源论》云：产后柔风者，四肢不收，或缓或急，不得俯仰也。产则血气皆损，未平复而风邪乘之故也。

　　《葛氏方》治产后若中柔风，举体疼痛自汗出者方：独活四两，以清酒二升合煮，取升半，分二服。

　　《产经》治产后中柔风，身体疼痛独活汤方：羌独活（三两） 葛根（三两） 甘草（二两，炙） 麻黄（一两） 桂心（三两） 生姜（六两） 夕药（三两） 干地黄（二两）

　　凡八物，以清酒二升，水八升，煮取三升，分五服。一方无夕药。

　　卷第二十三

　　治产后虚羸方第二十九

　　《病源论》云：夫产损动腑脏，劳伤血气。轻者节养将摄，盈月便得平复，重者其日月虽满，气血犹未调和，故虚羸也。

　　《千金方》治产后虚羸喘乏，或一寒一热，状如虚，名为劳积，猪肾汤方：猪肾（一具，去脂皮。无，用羊肾） 香豉（一升） 白粳米（一升） 葱白（切，一升）

　　四味，以水三升，煮取五升，去滓适性饮之，不瘥重作。

　　《葛氏方》治产后虚羸，白汗出鲤鱼汤方：鲤鱼肉（三斤） 葱白（一斤） 香豉（一升）

　　凡三物，水六升，煮取二升，分再服，微汗即止。

　　卷第二十三

　　治产后不得眠方第三十

　　《葛氏方》若产后虚烦不得眠者方：枳实，夕药分等并炙之，末，服方寸匕，日三。

　　卷第二十三

　　治产后少气方第三十一

　　《医门方》疗产后少气，无力困乏虚烦者方：人参 茯苓（各十分） 甘草（炙） 桂心 夕药（各八分） 生麦门冬（去心） 生地黄（各二十分）

　　水九升，煮取三升，分三服。

　　卷第二十三

　　治产后不能食方第三十二

　　《子母秘录》云：产后诸状亦无所异，但若不能食方：白术（四两） 生姜（六两）

　　上二味，细切，以水酒各三升，暖火煎药，取一升半，绞去滓，分温再服，许仁则与女。

　　《博济安众方》产后呕逆不能食方：浓朴（二两，炙） 白术（一两，炒）

　　上，以水二升，煎取一升，分四五服。

　　卷第二十三

　　治产后虚热方第三十三

　　《病源论》云：产腑脏劳伤，血虚不复，而风邪乘之；搏于血气，使气不宣泄，而痞涩生热，或肢节烦愦，或唇干燥，但因虚生热，故谓之虚热。

　　《葛氏方》治产后烦热，若渴或身重痒方：熬大豆，酒淋及热，饮二升，温覆取汗。

　　《千金方》治产后虚热头痛方：白夕药（五两） 桂心（三两） 干地黄（五两） 牡蛎（五两）

　　四味，以水五升，煮取二升半，分三服。

　　卷第二十三

　　治产后渴方第三十四

　　《病源论》云：妇人以肾系胞，产则血水俱下，伤损肾与膀胱之气，津液竭燥，故令渴。

　　《医门方》疗产后大渴不止方：芦根（切，一升） 栝蒌（三两） 人参 甘草（炙） 茯苓（各二两） 生麦门（各四两，去心） 大枣（十二枚）

　　水九升，煮取三升，分三服。

　　《子母秘录》云：产后渴方：新汲水和蜜饮之，仍不论多少李，温与大新妇服之。

　　卷第二十三

　　治产后汗出方第三十五

　　《病源论》云：凡产后皆血虚，故多汗。

　　《录验方》治产后虚劳，汗出不止牡蛎散方：牡蛎（二两） 干姜（二两） 麻黄根（二两）

　　凡三物，冶筛，杂白粉，粉身，不过三四便止。

　　《千金方》治产后虚羸，盗汗，时邑邑恶寒方：吴茱萸（如鸡子大）

　　一味，以酒三升浸之半日，煮得二升，顿服一升，日再。间日饮之。

　　《子母秘录》治产后汗出不止，兼腹痛虚乏劳方：通草 夕药 当归（各三两） 生地黄（切，一升）

　　上四味，切，以水六升，煮取二升半，去滓，分温三服。（今按：《博济安众方》：夕药，当归各一两，生地黄切半升。上，水二升，煎取一升，分服。）

　　卷第二十三

　　治产后无乳汁方第三十六

　　《病源论》云：妇人手太阳少阴之脉，下为月水，上为乳汁。经血不足者，故无乳汁。

　　《葛氏方》云：凡去乳汁，勿置地，虫蚁食之，令乳无汁，可以泼东壁上。

　　又云：治产后血乳无汁者方：烧鹊巢末，三指撮，酒服之。

　　又方：末蜂房，服三指撮。

　　《短剧方》下乳散方最验。

　　钟乳（五分） 通草（五分） 漏芦（二分） 桂心（二分） 栝蒌（一分） 甘草（一分）

　　凡六物，捣筛，饮服方寸匕，日三。

　　又方：石膏三两，以水三升，煮三沸，一日饮，令尽，良。

　　《集验方》治乳无汁方：取栝蒌根切一升，酒四升，煮三沸，去滓，服半升，日三。

　　《经心方》治妇人无乳汁方：赤小豆三升，煮取汁，顿服之。

　　又方：捣韭一把，取汁服，冬用根。

　　《千金方》治乳无汁方：取母猪蹄一具粗切，以水二升，煮饮汁，不出更作。

　　又方：烧鲤鱼头，末，酒服三指撮。

