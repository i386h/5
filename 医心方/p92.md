<!-- { "loadSidebar": true } -->
　　《僧深方》治乳不下方：取生栝蒌根，烧作炭，冶下筛，食已，服方寸匕，日四五服。

　　又方：冶下栝蒌，干者为散，勿烧，亦方寸匕，井华水服之。

　　《医门方》疗乳无汁方：母猪蹄（二枚，切） 通草（六两，绵裹）

　　和煎作羹食之。

　　（今按：《广利方》云：母猪蹄一具，通草十二分，切，以水大四升，煎二大升，去滓，食后服一盏，并取此汁，作羹粥煎得。《千金方》：母猪蹄一具，粗切，以水二升，煮饮汁，不不更作。）

　　《枕中方》治妇人无乳汁方：取母衣带，烧作灰，三指撮，酒服，即多汁。

　　卷第二十三

　　治产后乳汁溢满方第三十七

　　《病源论》云：经血盛者，则津液有余，故乳汁多而溢出。

　　《葛氏方》云：乳汁溢满急痛者，但温石以熨之。

　　又云：若因乳儿汁出不可止者，烧鸡子黄食之。

　　卷第二十三

　　治产后妒乳方第三十八

　　《子母秘录》云：产后妒乳，因乳汁不时泄，蓄积于内，遂成痈肿，其名妒乳；此甚急于痈疽，治之亦同痈结也。

　　《产经》云：凡产后妇人宜勤泄去乳汁，不令蓄积，蓄积不时泄，内结KT （尺制反）

　　痛发渴，因成脓也。

　　又云：治妒乳肿方：车前草熟捣，以苦酒和涂之。

　　《短剧方》治妒乳方：生地黄汁以敷之。

　　又方：葵根捣为末，服方寸匕，日三。

　　《华佗方》治妒乳方：生蔓荆根，和盐捣浆，水煮合，日五服，或滓封之。

　　《葛氏方》治妒乳方：梁上尘，醋和涂之。亦治阴肿。

　　又方：榆白皮，捣醋和封之。

　　卷第二十三

　　治产后阴开方第三十九

　　《病源论》云：子脏宿虚，因产冷气乘之，血气得冷不能相荣，故令开也。

　　《千金方》治产劳玉门开而不闭方：硫黄（四两） 菟丝子（五分） 吴茱萸（六分） 蛇床子（四分）

　　四味，捣，下筛，为散一升，以方寸匕投汤中洗玉门，日再。

　　又云：治产后阴道开不闭方：锻石（一升，熬之令能烧草）

　　一味，以水二升，投中，适寒温入汁中坐，渍之，须臾，复常。此是神方，秘不传。已治人验。（今按：《医门方》锻石一斗，水二斗，澄取一斗三升。）

　　卷第二十三

　　治产后阴脱方第四十

　　《病源论》云：产阴脱者，由宿有虚冷。因产用力过度，其气下冲，则阴下脱也。

　　《产经》：治产后阴脱下痛方：取蛇床子捣末，布囊盛之，炙令热熨阴，大良。

　　《短剧方》治产后阴脱方：以铁精敷上多少，令调，以火炙布，令暖，熨肛上渐纳之。

　　又方：用鳖血，烧地令热，血着上，使病患坐之良。

　　《千金方》治产后阴下脱方：熬锻石，绵裹，坐其上。冷即易之。

　　又方：灸脐下横纹中二七壮。

　　《极要方》治产后阴脱方：硫黄（二分） 乌贼鱼骨（三分） 五味子（三铢）

　　为散，粉阴上，日三。

　　《广济方》疗产后子脏挺出数寸痛方：蛇床子（一升） 酢梅（二七枚）

　　切，以水五升，煮取二升半，洗，日夜十度。

　　卷第二十三

　　治产后阴肿方第四十一

　　《病源论》云：产气宿虚，因产风邪乘于阴，邪与血气相搏；在其腠理，故令痛，血气为邪所壅否，故肿也。

　　《录验方》治产后阴肿痛方：取鼠壤四升，熬令热，以囊贮置阴上，使热气入中，良。

　　《千金方》治产后阴肿痛方：熟捣桃仁敷之。

　　卷第二十三

　　治产后阴痒方第四十二

　　《产经》治产后阴中如虫行痒方：枸杞（一斤）

　　以水三斗，煮十沸，适寒温，洗之，良。

　　又方：煮桃叶若皮洗之。

　　又方：烧杏仁作灰，绵裹纳阴中，良。

　　卷第二十三

　　治产后小便数方第四十三

　　《病源论》云：胞内宿有冷。因产气虚而冷发动，冷热入胞，虚弱不能制其小便，故令数也。

　　《短剧方》治产后小便数方：取衣书中白鱼虫三十枚末之，以绵裹纳阴中，良。

　　《广济方》疗产后小便不禁方：取鸡毛烧作灰，酒服方寸匕，日三。

　　卷第二十三

　　治产后遗尿方第四十四

　　《病源论》云：因产用气，伤于膀胱，而冷气入胞囊，胞囊决漏，不禁小便；故遗尿多因产难所为也。

　　《短剧方》治产后遗溺不知出时方：白薇（二分） 夕药（二分）

　　凡二物，捣筛，酒服方寸匕，日三。

　　又方：取胡燕巢中草烧末，服半钱匕，水酒无在。亦治男子。

　　又方：取矾石、牡蛎分等，下筛，酒服方寸匕，日三。

　　《产经》：治产后遗溺方：龙骨末，以酒服方寸匕，日三。

　　又方：夕药末，以酒服方寸匕，日二夜一。

　　卷第二十三

　　治产后淋病方第四十五

　　《病源论》云：因产虚损，而热气客胞内，虚则起数，热则溲少，故成淋。

　　《子母秘录》云：产后淋方：滑石（五分） 通草 车前子 葵子（各四分）

　　上四味，捣筛，以醋浆服方寸匕。

　　卷第二十三

　　治产后尿血方第四十六

　　《病源论》云：产伤损血气，血气则虚而挟于热，热搏于血，血得热流散渗于胞，故血随尿而出，为尿血也。

　　《产经》云：治产后溲有血不尽，已服朴硝煎宜服此蒲黄散方：蒲黄（一升） 生蓟叶（曝令干，成末，二升）

　　凡二物，冶，下筛，酒服方寸匕，日三。

　　卷第二十三

　　治产后下利方第四十七

　　《病源论》云：产后虚损未复而早起，伤于风冷，风冷乘虚入于大肠，肠虚则泄，故令利也。产后利，若变为血利则难治。

　　《产经》云：理中汤主之：干姜 人参 白术 甘草（各二两）

　　以水六升，煮取三升，分三服。

　　又方：药各一两，水三升，煮取一升半，分二服。

　　《极要方》云：产后诸痢方：宜煮薤白食之，唯多为好。（今按：《子母秘录》云：许仁则方。）

　　《医门方》疗产后利不禁止，困乏气欲绝，无问赤白水谷方：黄连 浓朴（各三两） 艾叶 黄柏（各二两）

　　水六升，煮取二升，去滓，分二服。

　　《子母秘录》云：产后痢，诸病无不效方：黄连（一升） 乌梅肉（三两，擘） 干姜（二两）

　　上三物，捣筛，蜜丸如梧子，一服二十丸。

　　卷第二十三

　　治产后月水不调方第四十八

　　《病源论》云：产伤动血气，虚损未复而风邪冷热之气客于经络，乍冷乍热，冷则血结，热则血消。故令血或多或少，乍在月前，或在月后，为不调也。

　　《子母秘录》云：产后月水闭，乍在月前，或在月后，腰腹痛，手足烦疼，唇口干，连年月水不通，血干着脊，牡丹丸方：苦参（十分） 牡丹（五分） 贝母（三分）

　　上三物，捣筛，蜜丸如梧子，先食以粥清汁，服七丸，日三。

　　卷第二十三

　　治产后月水不通方第四十九

　　《病源论》云：产后虚损未复，为风冷所伤。故令月水不通。

　　《葛氏方》云：产后月水不通方：桂心为末，酒服方寸匕。

　　又方：铁杵锤烧，纳酒中，服之。

　　《子母秘录》云：产后月事不通方：浓朴皮三大两，以水三大升，煮取一升，分三服。空腹服之，神验。

　　卷第二十三

　　治产后生疮方第五十

　　《录验方》治产后匝身生疮，状如灼疮，热如火方：桃仁，捣，和以猪膏，敷疮上，日二三过，便愈。

　　医心方卷二十三医心方卷二十三背记右KT KT （左右符俱以朱书之。）

　　东借十步西借十步南借十步北借十步上借十步下借十步壁方之中四十余步产妇借地恐有秽污或有东海神王北壁或有西海神王或有南海神王或有北海神王或有日游将军白虎夫人横去十文轩辕招摇举高十丈天狗地轴入地十丈急急如律令以上第七叶

　　卷第二十四

　　治无子法第一

　　《病源论》云：妇人无子，其事有三也。一者坟墓不嗣，二者夫妇年命相克，三者夫病妇疾，皆使无子。其若是坟墓不嗣，年命相克，此二者，非药能益。若夫病妇疾，须将饵，故得有效也。然妇人挟 无子，皆由劳伤血气，冷热不调。而受风寒，客于子宫，致胞内生疾。或月经涩闭，或崩内带下，致阴阳之气不和，经血之行乖候，故无子也。

　　又云：男人无子者，其精清如水，冷如铁，皆无子。

　　又云：泻精，精不射出，俱聚在阴头，亦无子也。

　　《千金方》云：凡人无子，当夫妻俱有五劳七伤所致。治之法，男服七子散，女服紫石门冬丸。

　　七子散方：五味（八分） 牡荆子（八分） 菟丝子（八分，渍酒三宿） 车前子（八分） 菥子（八分） 薯蓣（八分） 石斛（八分） 干地黄（八分） 杜仲（八分） 鹿茸（八分）

　　远志（八分） 附子（六分，炮） 蛇床子（六分） 芎 （六分） 山茱萸（五分） 天雄（五分，炮） 人参（五分） 茯苓（五分） 黄 （五分） 牛膝（五分） 桂心（十分） 巴戟天（三两） 苁蓉（七分） 钟乳（二两）

　　凡二十四味，酒服方寸匕，日二，以知为度，禁如法。不能酒者，蜜丸服。

　　紫石门冬丸方：紫石英（三两，七日研之，少得上浮即熟） 天门冬（三两） 当归（八分） 芎 （八分） 紫葳（八分） 卷柏（八分） 桂心（八分） 乌头（八分） 牡蒙（八分） 干地黄（八分） 石斛（八分） 禹余粮（八分） 辛夷心（八分） 人参（五分） 寄生（五分） 续断（五分） 细辛（五分） 浓朴（五分） 干姜（五分） 食茱萸（五分） 牡丹（五分） 牛膝（五分） 薯蓣（六分） 乌贼骨（六分） 甘草（六分） 柏仁（四分）

　　凡二十六味，捣筛，蜜和，酒服如梧子十丸，日三，渐增至三十丸，以腹中热为度，禁如药法。比来服者，皆不至尽剂即有身。

　　《僧深方》：庆云散治大（丈）夫阳气不足，不能施化，施化无所成方：天门冬（九两，去心） 菟丝子（一升） 桑上寄生（四两） 紫石英（二两） 覆盆子（一升） 五味子（一升） 天雄（一两，炮） 石斛（三两） 术（三两，熬，令反色）

　　素不耐冷者，去寄生，加细辛四两。

　　凡九物，冶合，下筛，以酒服方寸匕，先食日三。阳气少而无子者，去石斛，加槟榔十五枚。

