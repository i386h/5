<!-- { "loadSidebar": true } -->
　　《养生要集》云：大豆炒小麦，勿与一岁以上，十岁以下小儿，喜气壅而死也。

　　又云：凡男子年十五以下，不得饮冰沉浆，腠理未成，故成病。

　　又云：小儿未断乳，不可啖鸡肉，生蛔虫，亦令体瘦。

　　《崔禹锡食经》云：大麦面勿与一岁以上，十岁以下小儿，其喜气壅塞而死。

　　《孟诜食经》云：黍，不可与小儿食之，令不能行。

　　又云：小儿食蕺菜，便觉脚痛。

　　《苏敬本草注》云：粟（栗）饵孩儿，令齿不生。

　　《本草拾遗》云：虾，小儿食之，脚屈不能行。

　　又云：小儿食蕨，脚弱不行。

　　卷第二十五

　　治小儿解颅方第二十

　　《病源论》云：解颅者，其状小儿年大囟应合而不合，头缝开解是也。由肾气不成故也。

　　肾主骨髓，而脑为髓海，肾气不成，则髓脑不足，不能结成。

　　《产经》论云：细辛一分，桂心一分，干姜五分。凡三物，以乳汁和，涂上。干，复涂。

　　《僧深方》云：取猪牙车骨髓，涂囟上，日一，十日止。良。

　　《短剧方》云：生蟹骨、白 各二分。凡二物，下筛，以乳汁和，涂上立愈。

　　《千金方》云：熬蛇蜕末，和猪颊车中髓涂囟上，日三四。

　　《葛氏方》：烧蘩蒌末敷良。

　　《极要方》云：防风六分，白芨，柏子仁各二分。上为散，以乳汁涂囟上，日一，十日知，二十日合。

　　又方：灸脐上下半寸。（出《新录方》。）

　　卷第二十五

　　治小儿囟陷方第二十一

　　《病源论》云：小儿囟上陷，此谓囟陷下不平也。由腹（肠）内有热，热气熏脏，脏热则竭（渴），引饮而小儿（便）泄曳利者，则腑脏血气虚弱，不能上充髓脑，故囟陷也。

　　《千金方》云：灸脐上下各半寸，及灸足太阴各一壮。

　　今按：《玉遗针经》云：足太阴穴在内踝后白肉际陷骨宛中。

　　卷第二十五

　　治小儿摇头方第二十二

　　《子母秘录》云：治小儿长摇头方：狗脑以摩头，即瘥。

　　卷第二十五

　　治小儿发不生方第二十三

　　《病源论》云：小儿禀生足少阴之血气不足，则发疏薄不生，亦有因头疮而秃落不生。

　　《短剧方》楸叶中心无多少，捣绞取汁，涂头上。（《产经》同之。）

　　《新录方》云：以蜜和猪毛灰涂之，即生。

　　又方：莲子草汁涂之，验。

　　又方：桑上寄生汁涂，立生。

　　《千金方》云：枸杞根捣作末，和腊月猪脂敷。和酢亦佳。

　　卷第二十五

　　治小儿白秃方第二十四

　　《病源论》云：白秃之状，头上白点斑剥，初似癣，而上有白皮屑，生痂生疮。头发秃落，谓之白秃。

　　《葛氏方》云：烧鲫鱼末，以酱汁和敷之。

　　又方：末藜芦，猪膏和涂之。

　　《产经》云：先以桑灰汁净洗之，末，白焚灰，和涂之，良。

　　《短剧方》云：捣楸叶中心，取汁，以涂头，立生。

　　《极要方》云：捣芫花以猪脂和如泥，灸，洗去痂，涂之。

　　《录验方》云：取熊白脂敷之。

　　《千金方》云：不中水芜菁叶烧作灰，和猪脂涂之。

　　又方：葶苈子细末，先洗而洗之。

　　又方：桃树青皮，捣，和醋涂之。

　　卷第二十五

　　小儿鬼舐头方第二十五

　　《病源论》云：人有风邪在于头，有偏虚处那发落肌肉枯死，或如钱大，或如指大，发不生，故谓之鬼舐头。

　　《千金方》云：狸骨烧末，以猪脂和涂之。

　　《产经》云：乱发如鸭子大一枚，醋鲫鱼一头，苦参一两，附子一枚，雄黄二两，猪膏四升。凡六物，捣，筛下，用膏煎发，鱼令尽，纳诸药末绞之，敷疮上，良。

　　卷第二十五

　　治小儿头疮方第二十六

　　《病源论》云：腑脏有热，热气上冲于头，而复有风湿乘之，湿热相搏，折血气，血变生疮。

　　《极要方》云：胡粉膏主之。

　　胡粉 水银（各二两） 松脂 猪膏（各四两）

　　上，煎成去滓，纳水银，胡粉和调，涂疮上，日二，大人蒸治之。

　　今按：《千金方》云：银膏在下条。

　　《产经》云：梁上尘，下筛，麻油和，先洗疮毕，拭燥，敷上。

　　《僧深方》云：烧竹叶，和鸡子白，敷之，不过三愈。

　　《苏敬本草注》云：生嚼胡麻，涂之，大效。

　　《葛氏方》云：鸡屎烧冶为末，和猪脂，敷之。

　　《刘涓子方》云：取腊月猪屎烧末敷之，良。

　　《经心方》：治小儿一切头疮久，即疽痒不生痂，藜芦膏方：黄连（八分） 藜芦（二分） 黄柏（八分） 矾石（八两） 雄黄（八分） 松脂（八分）

　　六味，以猪膏二升，煎令调，先以赤龙皮汤洗，敷之。

　　《子母秘录》云：竹叶烧灰，和鸡子白敷之。（《僧深方》云：不过三，愈之。）

　　《范汪方》：治小儿头疮，面赤有疮，日月益甚方：黄连 赤小豆熬，分等作屑，和猪膏涂之。

　　《千金方》治小儿头疮经年不瘥方：松脂（六分） 大黄（四分） 苦参（五分） 黄连（六分） 胡粉（四分）

　　凡五味，下筛，以猪膏和研水银散敷上。

　　《徐之才方》云：白帝疮，小儿头上疮团团然白色者是也，大蒜揩白处，早朝敷之。

　　卷第二十五

　　治小儿头面身体疮方第二十七

　　《病源论》云：腑脏热盛，热气冲发皮肤而外有风湿折，与血气相搏则生疮。其状：初赤起 ，后乃生脓汁，随瘥随发。或生身体，或出头面，或身体头面皆有之者。

　　《千金方》云：水银膏主之。（今按《极要方》号胡粉膏在头疮条。）

　　《葛氏方》：取儿父 KT 汁以浴之，勿令儿及母知也。

　　《范汪方》：治小儿头疮面亦有疮，日月益甚方：黄连 赤小豆熬，分等作屑，和猪膏涂之。

　　《广利方》疗小儿面上忽生疮黄水土方：黄连（末三分） 胡粉（三分） 甘草（一分，炙）

　　三味，以猪脂和，以帛贴疮上，日一。

　　又方：鲫鱼一头，烧作灰，和酱汁涂上。

　　《集验方》治少小面疮方：丹茱萸叶，以东流水煮，以浴，良。

　　卷第二十五

　　治小儿面白屑方第二十八

　　《产经》云：吴茱萸根白皮，煮取汁，拭洗。

　　又方：以刀刃克KT 树，取其汁，涂白处上，日三四。

　　今按：矾石和酒敷之，尤良。

　　卷第二十五

　　治小儿耳鸣方第二十九

　　《病源论》云：小儿耳鸣，头脑有风，令耳鸣。

　　《产经》昌蒲散方：菖蒲 乌头（炮，各四分）

　　凡二物，为散，以绵裹，塞耳，日再易。

　　卷第二十五

　　治小儿耳疮方第三十

　　《病源论》云：小儿疮生于两耳，时瘥时发，亦有浓汁，是风湿搏于血气所生也。

　　《千金方》云：烧马骨灰敷之。

　　又方：敷鸡屎白。

　　《产经》云：小儿耳有恶疮及有恶害生耳中方：雄黄（六分） 曾青（二分） 黄芩（一分）

　　凡三物，合下筛，以敷耳中，以绵塞耳中，汁出，复敷，良。

　　卷第二十五

　　治小儿耳方第三十一

　　《病源论》云：小儿肾脏盛而有热者，热上冲于耳，津液壅结则生脓汁。亦有因沐浴，水入耳内而不顷沥停积，搏于血气，蕴结成热，亦令有脓汁。皆谓之 耳。（久不瘥变成聋。）

　　《集验方》云：桃核中仁，熟冶，末，（热）或以裹塞耳，常用，良。

　　《效验方》云：烧杏仁黄香塞耳。

　　又方：黄连、矾石各二两，下筛，如枣核，吹纳耳中，立止。

　　《产经》云：捣桂末，以鱼膏和，塞耳，不过三四日。

　　又方：釜下灰吹入耳中，令入深，无苦即自丸出，良。

　　卷第二十五

　　治小儿耳中百虫入方第三十二

　　《产经》云：以苦酒灌之便出。

　　又方：油脂灌耳中，良。

　　又方：水灌注之（佳）。

　　又方：熬麻子绵裹，塞耳即出。

　　又方：桃叶汁灌耳中。

　　又方：以革带 钩向耳孔，即诸虫皆出。

　　卷第二十五

　　治小儿耳蚁入方第三十三

　　《产经》云：炙猪膏，香物，安耳孔边，自出，良。

　　卷第二十五

　　治小儿耳蜈蚣入方第三十四

　　《产经》云：以KT 树叶裹盐炙，令热，掩耳孔，冷换之即出。

　　卷第二十五

　　治小儿耳蚰蜓入方第三十五

　　《产经》云：胡麻，熬，以葛囊盛，枕之，虫闻香，即出。

　　卷第二十五

　　治小儿目不明方第三十六

　　《录验方》：治小儿眼茫茫不见物方：鱼胆敷目，鲤鲋等良。

　　卷第二十五

　　治小儿目赤痛方第三十七

　　《产经》云：黄连七枚 人乳汁一合（半），渍敷之。（今按：《极要方》无人乳，黄连数分等用之。）

　　又方：竹沥汁三合，人乳汁一合，和以绵取药拭目。

　　又云：小儿目赤，泪出不止，灸足大指上丛毛中，名大都。

　　《葛氏方》云：捣荠菜取汁，以注目 中。

　　《录验方》云：鲤鱼胆敷之良。

　　卷第二十五

　　治小儿眼烂痒方第三十八

　　《产经》云：治小儿伤风， 间赤烂痒，经年不瘥，青铜散方：取大铜钱一百文，以好酒三升煎钱令干燥，刮取屑，下筛，稍以纳眼 。

　　卷第二十五

　　治小儿眼翳方第三十九

　　《产经》云：治小儿眼有障翳，大小儿年至七八岁，眼瞳子犹不坚，不宜辄敷食翳散，止单敷瑚瑚散，取如粟米大纳翳上，日再。

　　又方：宜单敷马珂散，皆令精细，好浓蜜。（绢筛用之。）

　　卷第二十五

　　治小儿雀盲方第四十

　　《病源论》云：人有昼而精明，至暝便不见物，谓为雀目，言如鸟雀，暝便无所见也。

　　《千金方》云：至黄昏时，看雀宿处，打惊之，雀起飞，乃咒曰：柴公，我还汝盲，汝还我明。如此三日暝三过为之，眼明也。秘法也。

　　《产经》云：见定雀宿处，夜令雀惊起之，曰：雀，汝目去之。如此三日，即愈。

　　又方：大豆七枚，稻一穗，以二物暮向于鼠穴，曰：穴公穴公，甚甲得雀目，夜无所见故欲汝眼，汝许与之，我获汝眼。诵三遍讫，则以稻置孔口，则曰：我得鼠目，暗夜能视。

　　豆穗置鼠窟而起，去之。如此三夕。验。秘术。

　　《新录方》云：鲤鱼、鲋鱼胆敷并良。

　　卷第二十五

