<!-- { "loadSidebar": true } -->
　　治小儿目昧第四十一

　　《产经》云：以猪脂着鼻孔中，随目左右以鼻嗡KT 之讫，闭目仰寤寐，须臾，不复知昧处，有验。

　　又方：早起对户门再拜跪言：户门狭小，不足宿客。愈之。

　　又方：吞蚕砂一枚，即出。

　　卷第二十五

　　治小儿目竹木刺方第四十二

　　《产经》云：鲍鱼二，以绳贯，以水煮，令烂，取汁灌目中，即出。

　　卷第二十五

　　治小儿目芝草沙石入方第四十三

　　《产经》云：研好墨，以新笔注瞳子上，良。

　　又方：取麦汁注目中。

　　又方：烧甑带末，服方寸匕，立出。

　　卷第二十五

　　治小儿眼为物撞方第四十四

　　《产经》云：炙羊肉慰之，勿令甚热，无羊用猪肉，良。

　　又方：好黄连去毛细切，以人乳汁渍令黄色，如大豆许，着目中，仰卧，勿覆之，甚佳。

　　卷第二十五

　　治小儿燕口方第四十五

　　《病源论》云：小儿燕口，两吻生疮，此由脾胃有客热，上气熏于口，两吻生疮。自白色如燕子之吻，故名为燕口。

　　《千金方》揪云：烧发灰和猪脂涂之。

　　又方：KT 白皮及湿粘贴，四五度。

　　卷第二十五

　　治小儿口疮方第四十六

　　《病源论》云：小儿口疮，由血气盛，兼将养过温，必有客热，热熏上焦，故口生疮。

　　《产经》云：取乌贼鱼骨烧作屑，以乳汁和，涂口中疮上。

　　《葛氏方》云：（治小儿口疮不得饮乳方）：桑白汁涂疮上，日夜十余过。（《产经》云：涂乳以饮儿，良。）

　　《博济安众方》：以白矾，锻石涂之。

　　又方：牛膝炙根，酒煎含之。

　　《极要方》云：取赤葵茎灸（炙）为末，蜜和含之。

　　《苏敬本草注》云：槟榔帽。作灰敷之。

　　卷第二十五

　　治小儿口下黄肥疮方第四十七

　　《病源论》云：小儿有涎唾多者，其汁流溢，浸渍于颐，生疮，黄汁出，浸淫肥烂，挟热者，疮汁则多。

　　《千金方》云：治小儿口下黄肥疮方：熬灶上饭令焦，末敷之。

　　卷第二十五

　　治小儿唇疮方第四十八

　　《葛氏方》云：葵根烧末敷之。

　　《经心方》云：蟾蜍烧末敷之。

　　卷第二十五

　　治小儿紧唇方第四十九

　　《单要方》云：泽兰心，嚼以敷之。

　　又方：肉机上垢涂之。

　　卷第二十五

　　治小儿口噤方第五十

　　《病源论》云：小儿中风口噤者，是风入颈项（颊）之筋故也。

　　《录验方》云：服竹沥汁二合，分温四分（服）。

　　又方：灸百会穴。

　　《僧深方》：取雀矢白，丸如麻子，服之即愈。

　　《千金方》：鹿角粉、大豆末分等和，涂乳饮儿。

　　卷第二十五

　　治小儿重舌方第五十一

　　《病源论》云：小儿重舌者，心脾热故也。

　　其状附舌下，如舌而短，故谓之重舌也。

　　《葛氏方》：以儿着箕中东向，纳中灸箕舌三壮，良。

　　又方：釜月下土苦酒和，敷舌下。

　　《短剧方》：以赤小豆屑洒和，敷舌上。又方：烧乱发作未，敷舌上，良。

　　又方：用以栗哺之，良。

　　《徐大山方》：甑带烧灰，末，敷之。

　　《极要方》：取蒲黄敷上，良。

　　又方：取衣中白鱼烧作屑，敷舌下。

　　《产经》云：以铍针刺舌上（下）肿者，令血，有刺大脉。

　　又方：烧乌扇根苦酒和，涂上。

　　《徐大山方》：甑带烧灰敷之。

　　卷第二十五

　　治小儿舌上疮方第五十二

　　《病源论》云：小儿苦心脏有热，舌上生疮也。

　　《短剧方》：用乌贼鱼骨烧屑，以鸡子黄和，涂喉下及舌下也。（今按：《产经》云：以乳汁和涂上。）

　　又方：清旦起，斫桑木令白汁出，涂乳以饮儿。（今按：《龙门方》：涂舌。）

　　卷第二十五

　　治小儿舌肿方第五十三

　　《病源论》云：小儿舌肿者，心脾俱热，气发于口，故香（舌）肿也。

　　《千金方》：釜月下墨末，和醋，涂舌上（下）。

　　又方：满口含糖醋，少时热气通，愈。

　　卷第二十五

　　治小儿齿晚生方第五十四

　　《病源论》云：齿是骨之所终，而为髓之所养也，小儿有禀气不足者，则髓不能充于齿骨，故久不生也。

　　《葛氏方》：以薄KT 编绳，向东磨齿处，微令破，即生，甚神验。

　　《极要方》：雌鼠屎二七枚，以一鼠屎拭齿处，尽二七枚止，二十一日齿当生。（今按：《短剧方》：雌鼠屎，一头大一头小是也。）

　　《苏敬本草注》云：人屎中竹木，以正旦刮之即生也。

　　卷第二十五

　　治小儿齿落不生方第五十五

　　《产经》云：取牛屎中大豆二七枚，小开儿口，以注齿处即生。（《葛氏方》同之。）

　　卷第二十五

　　治小儿齿间出血方第五十六

　　《范汪方》治少小龈齿间血出，龈皆赤黑色方：取生雀割之，以血涂龈上及齿间，便愈。

　　有验。

　　卷第二十五

　　治小儿鼻衄方第五十七

　　《病源论》云：小儿经脉血气有热，喜令鼻衄也。

　　《极要方》；取乌马屎，薄绵裹，塞鼻中。

　　又方：烧发作灰，少许吹纳鼻中。

　　《产经》云：阿胶令烊，水着贴额上良。

　　又方：书额上言“今日血忌”，即止。

　　又方：书额上言：“血出不止，流入东海”。良。

　　卷第二十五

　　治小儿鼻塞方第五十八

　　《病源论》云：小儿风冷气入于头脑，停滞鼻间，则气不宣和，结聚不通，故鼻塞也。

　　《产经》云：小儿患鼻不通有涕方：杏仁（二分） 蜀椒（一分） 附子（一分半） 细辛（一分）

　　凡四物， 咀，以淳苦酒五合，渍一宿，明旦以成；煎猪肪五两，微火上煎，令附子黄，膏成，绵絮绞去滓，以涂鼻中，日再。

　　又：披儿头发，囟上左右以膏摩十数过，良。

　　《千金方》：治鼻痛方：恒以油涂鼻内外。

　　又方：涂酥佳。

　　卷第二十五

　　治小儿鼻息肉方第五十九

　　《产经》云：治少小鼻息肉通草散方：通草（一两） 细辛（一两）

　　凡二物，下筛，展绵如枣核，取药如小豆着绵头纳鼻中，日二。

　　又方：矾石一两。（今按：《千金方》：细辛二两，云云。）

　　卷第二十五

　　治小儿喉痹方第六十

　　《病源论》云：小儿喉痹，是风毒之气客于咽喉之间，与血气相搏而细（结）肿痛，甚者，肿塞，饮粥不下，乃成脓血也。

　　《产经》：取乌扇烧灰，以水服，大良。

　　又方：甑带作绳系头，愈。

　　《千金方》：桂一分，杏仁一两，凡二味。为散，绵裹如枣大，咽其汁。

　　又方：煮大豆汁含之。

　　卷第二十五

　　治小儿哕方第六十一

　　《病源论》云：小儿哕，由哺乳冷。冷气入胃，与胃气相逆，冷折胃气，不通则哕也。

　　《千金方》云：生姜汁，生乳各五合，合煎，取五合，分二服。

　　卷第二十五

　　治小儿津颐方第六十二

　　《病源论》云：津颐之病，是小儿多涎唾流出，渍于颐下也。

　　《葛氏方》：取东行牛口中沫，涂儿口。

　　又方：捣鹿角，熬如豆，着舌下。

　　《千金方》：桑白汁涂之。

　　《玄感方》：牛口中饲草绞汁，涂口中。

　　卷第二十五

　　治小儿吐方第六十三

　　《病源论》云：小儿吐 者，由乳哺冷热不调故也。

　　《应验方》：取桑根汁，着汁口中，即瘥。

　　又方：取新牛屎，水绞汁，少少饮儿，大良。

　　《经心方》：当以空乳乳则消。

　　《圣惠方》：治吐乳黄色方：用韭根汁滴豆大，入口中，立瘥。

　　又方：用新热马粪绞取汁半合，灌之效。

　　卷第二十五

　　治小儿难乳方第六十四

　　《病源论》云：小儿初生恶血，儿咽入腹，令心腹痞满，儿不能饮乳，谓之难乳。

　　又：儿在胎之时，母取冷，冷气入胞，儿生则腹痛，不肯饮乳，亦名难乳。

　　《千金方》：炒鹿角末如小豆，着舌下，KT KT 与之。

　　又方：雀屎四枚，未着乳头饮之。大儿十枚。

　　卷第二十五

　　治小儿风不乳哺方第六十五

　　《录验方》：治小儿风，数十日口中寒，不能乳哺方：取生竹汁服之即瘥，炙（名）竹沥也。

　　《博济安众方》：小儿吐乳方：人参（二两） 橘皮（一两） 生姜（一两）

　　以水一升半煎取八合，细细服之。

　　卷第二十五

　　治小儿脐不合方第六十六

　　《千金方》：蜂房灰末敷之。

　　又方：烧甑带灰和膏敷之。

　　又方：大车辖脂，烧作灰，日一敷之。

　　卷第二十五

　　治小儿脐中汁出方第六十七

　　《千金方》：烧苍耳子粉之。

　　又方：烧蜂房灰粉膏中。《效验方》：甘草（二分） 椒（一分）

　　下筛，以粉之。

　　又方：矾石，附子各二分，下筛，粉脐中，日二。

　　卷第二十五

　　治小儿脐赤肿方第六十八

　　《千金方》：杏仁（二分） 猪颊车中髓（二分）

　　凡二味，先研杏仁如脂，敷上。

　　卷第二十五

　　治小儿脐疮方第六十九

　　《病源论》云：小儿脐疮，由初生断脐洗浴，拭不即拭燥，湿气在脐中，遇风湿相搏故也。

　　《本草》云：蒿艾茎间白毛敷之，立瘥。

　　《录验方》：可用姜黄柏散粉之。

　　《产经》云：黄柏，釜月下墨各四分，末，敷之。

　　《千金方》小儿风脐遂作恶疮，历年不瘥方：敷东壁土，大佳。

　　又方：蜂房灰末敷之。

　　《葛氏方》：小儿风脐及脐疮久不瘥方：烧甑带作灰和乳汁敷之。

　　又方：末当归粉之。

　　卷第二十五

　　治小儿腹痛方第七十

　　《病源论》云：小儿腹痛，多由冷热不调，冷热之气与脏相系故也。

　　《千金方》：梨叶浓煮，取汤，一服七合，可三四与之。

　　又方：半夏随多少微火炮之，末，酒和服如粟粒五合丸，日三。

　　卷第二十五

　　治小儿腹胀方第七十一

　　《病源论》云：小儿腹胀，是冷气客于脏故也。

　　《千金方》云：烧父母指甲灰，涂乳上，饮之。

　　又方：腹上磨书鱼。

