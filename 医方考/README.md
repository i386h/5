<!-- { "loadSidebar": true } -->


　　医方考 明 吴昆

　　序

　　上医治未病，方无尚也，垂经论焉。经论，医之奥者。中医治已病，于是乎始有方。方，医之粗也，非其得已，视斯民之疾苦，故因病以立方耳。季世人，知医尚矣。习方，其简也。穷经，其烦也。乃率以方授受，而求经论者无之。舍斯道之奥，宝斯道之粗，安望其术之神良也！余年十五志医术，逮今十有八稔，惧辱医名，蚤夜遑遑，惟经论是 ，不敢自是，游之方，犹弗达也。弗明方之旨与方之证及诸药升降浮沉、寒热温平、良毒之性，与夫宣、通、补、泻、轻、重、滑、涩、燥、湿，反正类从之理，而徒执方以疗病，恶能保其不殃人乎？乃为之悯恻，取古昔良医之方七百余首，揆之于经，酌以心见，订之于证，发其微义，编为六卷，题之端曰《医方考》。盖以考其方药，考其见证，考其名义，考其事迹，考其变通，考其得失，考其所以然之故，匪徒苟然志方而已。君子曰：夫夫也，弱龄谫陋，轻议古人，则昆有罪焉尔。世有觉者，触目而疵之，从而可否之，吾幸吾之得师也。游艺者，玩索而惜之，存而左右之，吾幸吾之朋与也。如山野之陬，湖海之远，求良医而不速，得开卷检方，能究愚论而斟酌自药焉，则吾济人之一念也。或者尚论千古，末张、孙而本轩、岐，劣群方而优经论，则孟轲氏所谓游于圣人之门者难为言矣，安用夫斯籍之赘也！

　　皇明万历十二年岁次甲申孟冬月古歙吴昆序

　　卷一

　　中风门第一

　　叙曰：风者，百病之长，得行天之象，故其发也暴。然上世论风，主于外感；乃河间主火，东垣主气，丹溪主湿，而末世之论纷然矣。今考名方二十三首，为风，为火，为气，为湿，皆时出而主之，初不泥于一说也。

　　卷一　中风门第一

　　乌梅擦牙关方

　　病患国中风筋急，口噤不开，便以铁物开之，恐伤其齿，宜用乌梅肉擦其牙关，牙关酸软，则易开矣！此酸先入筋之故也。其有中风证而口开不噤者，筋先绝也，不治。

　　卷一　中风门第一

　　稀涎散

　　猪牙皂角（四条，去果皮，炙） 白矾（一两，枯）

　　共为末，每进三字，水下。

　　病患国中风，暴仆，痰涎涌盛，此药与之，频吐涎沫，壅塞少疏，续进他药。

　　清阳在上，浊阴在下，则天冠地履，无暴仆也。若浊邪风涌而上，则清阳失位而倒置矣，故令人暴仆。所以痰涎壅塞者，风盛气涌而然也。经曰：病发而不足，标而本之，先治其标，后治其本。故不与疏风补虚，而先为之吐其涎沫。白矾之味咸苦，咸能软顽痰，苦能吐涎沫；皂角之味辛咸，辛能利气窍，咸能去污垢。名之曰稀涎，固夺门之兵也。师曰：凡吐中风之痰，使咽喉疏通，能进汤液便止。若攻尽其痰，则无液以养筋，能令人挛急偏枯，此大戒也！

　　卷一　中风门第一

　　通顶散

　　藜芦 生甘草 川芎 细辛 人参（各一钱） 石膏（五钱）

　　共为末。

　　病患国中风，不知人事，口噤不能开，用此药一字，吹入鼻中。有嚏者，肺气未绝，可治。

　　中风，不知人事，病则急矣。以平药与之，不能开其壅塞，故用藜芦与人参、细辛相反，使其相反而相用也，肺苦气上逆，故用石膏之重以坠之，甘草之平以缓之；乃川芎之用，取其清气利窍而已。

　　卷一　中风门第一

　　苏合香丸

　　沉香 青木香 乌犀角 香附子 丁香 朱砂 诃黎勒 白檀香 麝香 荜茇 龙脑白术 安息香 苏合油（各二两） 薰陆香（一两）

　　病患国中风，喉中痰塞，水饮难通，非香窜不能开窍，故集诸香以利窍；非辛热不能通塞，故用诸辛为佐使。犀角虽凉，凉而不滞；诃黎虽涩，涩而生津。世人用此方于国中之时，每每取效。丹溪谓辛香走散真气，又谓脑、麝能引风入骨，如油入面，不可解也。医者但可用之以救急，慎毋令人多服也。

　　卷一　中风门第一

　　许胤宗黄防风汤熏蒸法

　　许胤宗者，唐时常州义兴人也，初仕陈，为新蔡王外兵参军。时柳太后感风不能言，脉沉而紧，胤宗曰：口不下药，宜以汤气蒸之，令药入腠理，周时可瘥。遂造黄 防风汤数十斛，置于床下，气如烟雾，次日便得语。由是超拜义兴太守。昆谓鼻气通乎天，故无形之气，由鼻而入，呼吸传变，无处不之。黄 甘而善补，得防风而功愈速，驱风补虚，两得之矣。

　　自非胤宗之通达，不能主乎此法。医者能善用之，则亦可以治乎今之人矣！

　　卷一　中风门第一

　　二陈汤

　　半夏（姜制）、陈皮（去白）、白茯苓（去皮，各等分）、甘草（炙，减半）

　　风盛痰壅，既用稀涎等药开其气道，续以此方主之。

　　风干于脾则痰壅，然痰之生，本于湿，半夏所以燥湿也，茯苓所以渗湿也，湿去则痰无由以生；痰之为患，本于脾虚气滞，甘草所以补脾也，陈皮所以利气也，补脾利气，则土又足以制湿，而痰且无壅滞矣。此二陈之旨也。名曰二陈，以橘、半二物贵乎陈久耳。正考见痰门。

　　卷一　中风门第一

　　四君子汤加竹沥姜汁方

　　人参 白术 茯苓 甘草 竹沥 姜汁丹溪曰：半身不遂，在右者，属气虚，以此方主之。

　　经曰：左右者，阴阳之道路也。故左属血，而右属气。气虚者，补之以甘，故用人参、白术、茯苓、甘草。四件称其为君子者，谓其甘平，有冲和之德，而无克伐之性也。其加竹沥，谓其行痰；其加姜汁，所以行竹沥之滞，而共成夫伐痰之功耳。

　　卷一　中风门第一

　　四物汤加桃仁红花竹沥姜汁方

　　当归（酒洗） 川芎（洗去土） 白芍药（酒炒） 熟地黄 桃仁（去皮尖） 红花（酒洗） 竹丹溪曰：半身不遂，在左者，属瘀血，以此方主之。

　　芎、归、芍、地，生血药也，新血生，则瘀血滑而易去；桃仁、红花，消瘀药也，瘀血去，则新血清而易生。然亦加夫竹沥、姜汁者，以痰之为物，靡所不之，盖无分于左右而为患也。

　　卷一　中风门第一

　　八味顺气散

　　白术（炒） 白茯苓 青皮（去穣，炒） 白芷 陈皮（去白） 台乌药 人参（各一钱） 甘中风，正气虚，痰涎壅盛者，宜此方主之。

　　人参、白术、茯苓、甘草，四君子汤也。经曰：邪之所凑，其气必虚，故用四君子以补气。

　　治痰之法，利气为先，故用青皮、白芷、台乌、陈皮以顺气，气顺则痰行，而无壅塞之患矣。此标本兼施之治也。

　　卷一　中风门第一

　　乌药顺气散

　　麻黄（去节） 陈皮（去白） 乌药各一钱 枳壳（去穣，麸炒二两） 炙甘草 白芷 桔梗（各一两） 川芎（洗去土） 白僵蚕（炒） 干姜（炒黑，半两）

　　中风，遍身麻痹，语言謇涩，口眼 斜，喉中气急有痰者，此方主之。

　　遍身麻痹，表气不顺也，故治以麻黄、川芎；语言謇涩，里气不顺也，故治以乌药、陈、枳；口眼 斜，面部之气不顺也，故治以白芷、僵蚕；喉中气急，甘草可缓；肺气上逆，桔梗可下；痰之为物，塞则结滞，热则流行，佐以干姜，行其滞也。此治标之剂也，然必邪实初

　　卷一　中风门第一

　　牵正散

　　白附子 白僵蚕 全蝎（并生用，为末，每服酒调下二钱）

　　中风，口眼 斜，无他证者，此方主之。

　　艽、防之属，可以驱外来之风，而内生之风，非其治也；星、夏之辈，足以治湿土之痰，而虚风之痰，非其治也。斯三物者，疗内主之风，治虚热之痰，得酒引之，能入经而正口眼。又曰：白附之辛，可使驱风；蚕、蝎之咸，可使软痰；辛中有热，可使从风；蚕、蝎有毒，可使破结。医之用药，有用其热以攻热，用其毒以攻毒者，《大易》所谓同气相求，《内经

　　卷一　中风门第一

　　星香汤

　　牛胆南星（八钱） 木香（一钱）

　　中风，体肥痰盛，口不渴者，此方主之。

　　南星，燥痰之品也。曰体肥，曰痰盛，曰不渴，则宜燥也可知矣，故以南星主之。而必入于牛胆者，制其燥也。佐以木香者，利痰气也。

　　卷一　中风门第一

　　省风汤

　　防风（去芦） 半夏（姜制，各一钱） 全蝎（二钱） 胆南星 炙甘草 生白附 生川乌中风，口眼 僻，痰涎壅盛者，此方主之。

　　风涌其痰，干于面部，则口眼 僻；塞于胸中，则痰涎壅盛。是方也，防风、白附、全蝎、川乌，可以活经络之风痰而正口眼；南星、半夏、甘草、木香，可以疗胸次之风痰而开壅塞。方名曰省风者，省减其风之谓也。

　　卷一　中风门第一

　　改容膏

　　蓖麻子一两 真冰片三分共捣为膏。寒月加干姜、附子各一钱。

　　中风，口眼 僻在左，以此膏敷其右； 僻在右，以此膏敷其左。今日敷之，明日改正，故曰改容。若以蜣螂、冰片敷之，或以 血、冰片敷之，皆良。盖此三物者，皆引风拔毒之品也，佐以冰片，取其利气而善走窍；佐以姜、附，取其温热而利严寒，此惟冬月加之，他时弗用也。

　　卷一　中风门第一

　　小续命汤

　　麻黄（去节） 人参（去芦） 黄芩（酒炒） 芍药（酒炒） 川芎 炙甘草 杏仁（去皮，炒）

　　分）

　　古人以此方混治中风，未详其证。昆谓麻黄、杏仁，麻黄汤也，仲景以之治太阳证之伤寒。桂枝、芍药，桂枝汤也，仲景以之治太阳证之中风。如此言之，则中风而有头疼、身热、脊强者，皆在所必用也。人参、甘草，四君子之二也，《局方》用之以补气；芍药、川芎，四物汤之二也，《局方》用之以养血。如此言之，则中风而有气虚、血虚者，皆在所必用也。

　　风淫末疾，故佐以防风；湿淫腹疾，故佐以防己；阴淫寒疾，故佐以附子；阳淫热疾，故佐以黄芩。盖病不单来，杂揉而至，故其用药，亦兼该也。

　　热者，去附子，用白附子；筋急语迟、脉弦者，倍人参，加薏苡、当归，去黄芩、芍药以避中寒；烦躁、不大便，去附、桂，倍加芍药、竹沥；日久大便不行、胸中不快，加枳壳、大黄；语言謇涩，手足颤掉，加石菖蒲、竹沥；口渴，加麦门冬、栝蒌、天花粉；身疼、发搐，加羌活；烦渴、多惊，加犀角、羚羊角；汗多，去麻黄；舌燥，加石膏，去附、桂。

　　卷一　中风门第一

　　大秦艽汤

