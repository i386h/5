<!-- { "loadSidebar": true } -->
　　肾非独阴也，命门之火寄焉。肾水一亏，则命门之火无所畏而自炽矣，故龙雷之火从脐下动也。经曰：水郁则折之。水郁者，肾部有郁火也。折之者，制其冲逆也。柏皮味苦而浓，为此之谓也。气虚下以四君子汤，恐其寒凉而坏脾也；血虚下以四物汤，助其滋阴而制火也。

　　卷二　火门第八

　　滋肾丸

　　黄柏（十两，酒浸） 知母（六两，酒浸） 肉桂（五钱）

　　肾火起于涌泉之下者，此方主之。

　　热自足心直冲股内而入腹者，谓之肾火起于涌泉之下。知、柏苦寒，水之类也，故能滋益肾水；肉桂辛热，火之属也，故能假之反佐，此《易》所谓水流湿、火就燥也。

　　卷二　火门第八

　　三补丸

　　黄芩 黄连 黄柏（俱酒润，等分）

　　三焦有火，嗌喉干燥，小便赤涩，大便秘结，此方主之。

　　少火之火，无物不生；壮火之火，无物不耗，《内经》曰壮火食气是也。故少火宜升，壮火宜降。今以三物降其三焦之壮火，则气得其生，血得其养，而三焦皆受益矣，故曰三补。

　　黄芩苦而枯，故清热于上；黄连苦而实，故泻火于中；黄柏苦而润，故泻火于下。虽然火有虚实，是方但可以治实火，若虚者用之，则火反盛，谓降多亡阴也。丹溪曰：虚火可补，人参、黄 之类。则虚实之辨，若天渊矣，明者幸求之证焉。

　　卷二　火门第八

　　益元散

　　（即暑门六一散，又名天水散）

　　滑石（六两） 甘草（一两）

　　共为末，用蜜水调下三钱。

　　六腑有实火，上有烦渴，下有便秘、赤涩者，此方主之。

　　滑石性寒，故能清六腑之热；甘草性平，故能缓诸火之势。

　　卷二　火门第八

　　凉膈散

　　黄芩（酒炒） 栀子仁（炒黑） 薄荷（各一两） 连翘（四两） 大黄（酒浸） 芒硝甘草（各二两）

　　共为末，每服五钱。

　　火郁上焦，大热面赤者，此方主之。

　　黄芩、栀子，味苦而无气，故泻火于中；连翘、薄荷，味薄而气薄，故清热于上；大黄、芒硝，咸寒而味浓，故诸实皆泻；用甘草者，取其性缓而恋膈也。不作汤液而作散者，取其泥膈而成功于上也。

　　卷二　火门第八

　　清咽太平丸

　　薄荷叶（十两） 川芎 甘草 防风 乌犀角 柿霜（各一两） 桔梗（三两）

　　蜜丸噙化。

　　膈上有火，早间咯血，两颊常赤，咽喉不清者，此方主之。

　　消风清热，莫如薄荷，故用以为君；佐以乌犀，解心热也；入以柿霜，生津液也；用川芎，有清上之功；用防风，有解散之效；恐诸药之下流，故载以舟楫；因火势之急速，故缓以国老。师云：咽者胆之候，若只咽间痰热，膈内和者，宜以平胆之方主之。

　　卷二　火门第八

　　温胆汤

　　竹茹 枳实（麸炒） 半夏（制） 甘草（各二两） 陈皮（去白） 生姜（各四两）

　　胆热呕痰，气逆吐苦，梦中惊悸者，此方主之。

　　胆，甲木也，为阳中之少阳，其性以温为常候，故曰温胆。竹茹之清，所以去热；半夏之辛，所以散逆；枳实所以破实，陈皮所以消滞，生姜所以平呕，甘草所以缓逆。伤寒解后，多

　　卷二　火门第八

　　珍珠散

　　琥珀 珍珠粉 铁粉 天花粉 朱砂 寒水石 牙硝 大黄（酒浸） 生甘草各等分为末，每用薄荷汤调下三钱。

　　男、妇、小儿五脏积热，心胸闷乱，口干舌燥，精神恍惚，癫狂等证，此方主之。

　　明可以安神，琥珀、珍珠皆明物也，故用之以安神魄；重可以去怯，铁粉、朱砂皆重物也，故用之以定惊狂；寒可以去热，硝、黄、水石，皆寒物也，故用之以除积热；热之盛者必渴，天花粉可以生津；火之炽者必急，生甘草所以缓急。

　　卷二　火门第八

　　人参黄白术甘草考

　　实火可泻，宜用芩、连、栀、柏；虚火可补，宜用人参、黄 、白术、甘草，所谓温能除大热也。或者误用芩、连、栀、柏以治虚火，则火益炽。何以然哉？四件皆降下之品，降多则亡阴，阴亡则不足以济火，故令火益炽。

　　卷二　火门第八

　　天雄附子川乌硫黄考

　　诸证无火者，宜于四件斟酌之。

　　壮火固不可有，少火亦不可无，所谓天非此火不足以生万物，人非此火不足以有生。故凡诸证寒凉太过，几于无阳者，宜审择而用之。昔人以附子一物为太阳丹，以天雄、附子、川乌为三建汤，以硫黄为金液丹，皆所以养其真阳，壮其真火，而存此身之生气耳。

　　明变之士，幸教我哉。

　　卷二

　　斑疹门第九

　　叙曰：无热不斑，无湿不疹，此二言者，斑疹之大观也。其致疾之由，则有风、寒、暑、湿之殊；辨证之法，则有表、里、虚、实之异。此在人之自悟，非可以纸上尽也。

　　卷二　斑疹门第九

　　防风通圣散

　　防风 川芎 当归 大黄 芒硝 白芍药 连翘 薄荷 麻黄 石膏 桔梗 黄芩 白术栀子 荆芥 滑石 甘草失下发斑者，此方主之。

　　失下者，肠胃燥实，当下而失于下也。失下则热无所泄而结于胃，胃主肌肉，故肌肉之间见红斑也。红者，火之色，热之炽也。方中有大黄、芒硝、甘草，乃伤寒门调胃承气汤也，所以泻肠胃之实热；加连翘、栀子、黄芩、薄荷，乃火门之凉膈散也，所以散胸膈之热邪。

　　全方除芒硝、大黄，各曰双解散；解表有防风、麻黄、薄荷、荆芥、川芎；解里有石膏、滑石、黄芩、栀子、连翘；复有当归、芍药以和血；桔梗、白术、甘草以调气。营卫皆和，表里俱畅，故曰双解。本方名曰通圣散，极言其用之妙也。正考见中风门。

　　卷二　斑疹门第九

　　葛根橘皮汤

　　葛根 橘皮 杏仁 知母 麻黄 黄芩 甘草冬月肌中斑烂，咳而心闷者，此方主之。

　　冬月腠理闭密，故用麻黄以发表；肌属阳明，故用葛根以解肌；咳为肺气不利，故用橘皮、杏仁以利气；闷为心膈有热，故用黄芩、知母以清热；辛甘发散为阳，故佐以甘草，且调诸药而和中也。

　　卷二　斑疹门第九

　　阳毒升麻汤

　　升麻（半两） 生犀角（镑） 麝香 黄芩（炒） 人参 甘草（各二钱五分）

　　伤寒吐、下后，狂言面赤，阳毒发斑者，此方主之。

　　吐、下后中气必虚，故用人参、甘草以补中；升麻、犀角寒而不滞，故为散斑之要药。

　　佐以麝香，利气窍也。佐以黄芩，清阳毒也。

　　卷二　斑疹门第九

　　玄参升麻汤

　　玄参 升麻 甘草（各等分）

　　发斑咽痛者，此方主之。

　　升麻能散斑，甘草、玄参能清咽。散斑者取其辛温，谓辛能散而温不滞也。清咽者，取其甘苦，谓甘能缓可苦能降也。

　　卷二　斑疹门第九

　　消毒犀角饮子

　　牛蒡子（六钱） 荆芥（二钱） 防风（三钱） 甘草（一钱）

　　皮肤有斑疹，无里证者，此方主之。

　　辛甘发散为阳，故用防风、甘草；斑之为患，热药治之则血溢而益盛，寒药治之则血凝而不散，惟辛凉之药为宜，故用牛蒡、荆芥。无犀角而名犀角者，谓其功用同乎犀角也。

　　卷二　斑疹门第九

　　升麻葛根汤

　　升麻 葛根 白芍药 甘草麻疹已出、未出，此方皆主之。

　　诸疹未出，升麻、葛根能出之；诸疹已出，升麻、葛根能散之；芍药和营，甘草和卫。

　　卷二　斑疹门第九

　　消风散

　　荆芥穗 炙甘草 陈皮 浓朴（姜汤炒） 藿香 蝉蜕 人参 白僵蚕（炒） 茯苓 防风风热丹疹，此方主之。

　　风热则表实，实者宜散之，荆芥、芎 、防风、羌活皆辛散也。表实则里虚，虚者宜补之，人参、甘草、茯苓皆甘补也。风盛则气壅，浓朴所以下气，陈、藿所以泄气。风热生痰，治

　　卷二　斑疹门第九

　　化斑汤

　　石膏 人参 知母 甘草胃热发斑，脉虚者，此方主之。

　　胃热者，口燥烦渴也。胃主肌肉，故胃热则肌肉斑烂；脉虚者，壮火食气，而脉无力以充实也。惟其胃热，故用石膏之寒；惟其脉虚，故用人参之补；知母养其营，甘草养其卫。

　　此方即人参白虎汤尔。

　　卷二　斑疹门第九

　　调中汤

　　苍术（一钱半） 陈皮 砂仁 藿香 甘草 芍药（炒） 桔梗 半夏 白芷 枳壳（炒）

　　羌活（各一钱） 川芎 麻黄 桂枝（各五分）

　　内外、外感热而成斑者。此方主之。

　　内伤则里热，外感则表热，两热而无泄，故令斑烂。外伤者调其中，苍、陈、砂、藿、半、芍、枳、桔，皆调中药也；外感者疏其表，麻、桂、羌、芎、芷、草，皆疏表药也。表里治而斑自愈矣。

　　卷二　斑疹门第九

　　大建中汤

　　人参 黄 （炙） 当归 芍药（酒炒） 桂心 甘草（炙） 半夏（制） 黑附子（制）

　　中气不足，无根失守之火，出于肌表而成斑者，此方主之。

　　此是汗、吐、下后之证。中气虚乏，则余邪无所归附，隐隐然见于肌表，其色淡红而不甚显为辨也。人参、黄 所以补中，半夏、甘草所以调中，此皆健脾药也；复有当归、芍药之活血，则外溢之斑流而不滞；有桂心、附子之温中，则失位之火引而归原，此中营之帜一端，而失伍之师各就其列也。是方也，以附、桂、参、 而治斑，法之变者也。医而未至于可以权，则不足以语此。

　　卷二

　　疟门第十

　　叙曰：疟之理难言矣。知五运六气、十四经络，始能粗知其证。知阴阳进退消长之理，然后知夫疟疾变迁之妙。苟非精研斯道，则所知者肤浅而已，一有问难，犹然袖手解颐。今考名方十八首，说证用药，可为初学之启蒙也。

　　卷二　疟门第十

　　麻黄羌活汤

　　麻黄（去节） 羌活 防风 甘草（各三钱）

　　疟发时，头疼，身热，脊强，脉浮者，名曰寒疟，此方主之。

　　寒热一日一发，间日一发，三日一发，皆名曰疟，此云头疼、身热、脊强、脉浮，皆太阳证也。太阳乃寒水所化。故《机要》名为寒疟。麻黄、羌活，太阳经之汗药也。故以为君；防风乃诸风药之卒徒，故以为佐；甘草能和诸药而兼解散，故以为使。是方乃攻实之剂，若临病用药，则血虚者宜加四物，气虚者宜加参、术，全在活法，不徒执也。

　　卷二　疟门第十

　　白芷汤

　　白芷（二钱） 知母 石膏（各五钱）

