<!-- { "loadSidebar": true } -->
　　疟发时，目痛，鼻干，口渴，自汗，不得眠，脉长，有热无寒，或热多寒少者，名曰热疟，此方主之。

　　此条皆阳明证也，以其有热而无寒，或热多而寒少，故《机要》名为热疟。白芷所以解阳明之经，石膏所以清阳明之腑，知母所以养阳明之阴。虚者宜加人参，质实便燥者，此方不足与也，宜下之，用伤寒门大柴胡汤，后以本方调之。

　　卷二　疟门第十

　　小柴胡汤

　　柴胡（去芦） 黄芩（炒） 人参 甘草 半夏（法制） 生姜 大枣疟发时，耳聋，胁痛，寒热往来，口苦，喜呕，脉弦者，名曰风疟，此方主之。

　　此条皆少阳证也，以少阳为甲木，在天为风，故《机要》名为风疟。柴胡、黄芩能和解少阳经之邪，半夏、生姜能散少阳经之呕，人参、甘草能补中气之虚，补中所以防邪之入里也。正考见伤寒门。

　　卷二　疟门第十

　　清脾饮

　　青皮（去穣，炒） 浓朴（姜汤炒） 白术（炒） 黄芩（炒） 半夏（制） 柴胡（去芦） 茯苓（去皮） 草果 甘草疟发时，热多寒少，口苦咽干，大小赤涩，脉来弦数者，此方主之。

　　此条皆太阴证也，太阴脾主湿，湿生痰，痰生热，故见上件诸证。脉来弦数，弦为痰饮，数为热也。方曰清脾者，非清凉之谓，乃攻去其邪而脾部为之一清也。故青皮、浓朴清去脾部之痰，半夏、茯苓清去脾中之湿，柴胡、黄芩清去脾中之热，白术、甘草清去脾脏之虚，而《机要》云：疟在三阴经，总谓之湿疟，当从太阴经论之。此言可谓知要。今即古方审择而用焉，则本方为切当矣。

　　卷二　疟门第十

　　麻黄杏子甘草石膏汤

　　麻黄（去节，四两） 杏仁（去皮尖，五十枚） 甘草（二两） 石膏（半斤）

　　《伤寒例》云：若脉阴阳俱盛，重感于寒者，变为温疟。温疟先热后寒，宜此方主之。

　　脉阴阳俱盛者，旧有热也。重感于寒者，新有寒也。凡疟寒热相搏，邪正分争，并于表，则阳实而阴虚，阴虚生内热，阳实生外热，中外皆热，故见其烦渴而身热，恶热莫任也；并于里，则阴实而阳虚，阳虚生外寒，阴实生内寒，中外皆寒，故见其鼓颔而战栗，恶寒莫任也；若其邪正分争，并之未尽，则寒热交集，鼓颔战栗，烦渴身热并至矣。此论常疟寒热之理也。温疟先热后寒者，以其先有旧热而后伤寒也。方中有麻黄、杏仁，可以解重感之寒；有

　　卷二　疟门第十

　　香薷汤

　　香薷（二两） 白扁豆 浓朴（姜汁炒） 茯神（各一两） 炙甘草（半两）

　　疟发时，独热无寒者，名曰瘅疟，当责之暑，宜此方主之。

　　暑，阳邪也。《内经》曰：脉虚身热，得之伤暑，又曰：因于暑，汗，烦则喘喝，静则多言，体若燔炭。故独热无寒之疟，责其因于暑也。香薷味薄而气清，能解表里之暑；扁豆味甘而性平，能解肠胃之暑；浓朴苦辛，破暑饮也；甘草性平，解暑毒也。《易》曰：火就燥，则暑邪中人，先就于心，茯神之用，乃所以宁心耳。或问风亦阳邪也，瘅疟何以不责之风？余曰：风为少阳，又为厥阴，在六气犹未纯阳，若临证主方处治，辛热固不可用，如辛凉发散之剂，用之未为不可。此在医者潜心，初不必泥于一方也。

　　卷二　疟门第十

　　七枣汤

　　附子（一枚，盐水煮，去皮脐） 大枣（七枚）

　　疟发时，独寒无热，脉迟者，名曰牝疟，当责之寒，宜此方主之。

　　牝，阴也。王冰曰：益火之原，以消阴翳。故独寒无热之疟，用附子之辛以主之，佐以大枣七枚，取其能和附热，且引之入至阴耳。

　　卷二　疟门第十

　　蜀漆散

　　蜀漆（烧去腥） 云母（烧二日夜） 龙骨（ ，各等分）

　　共为末，于未发前浆水服下半钱。

　　此仲景治牝疟之方也，病原于顽痰 瘕者，此方主之。

　　牝，阴也，无阳之名。顽痰乃至阴所化， 瘕乃凝结之阴，故令人有寒无热。蜀漆、云母、龙骨，既经烧炼，则味涩而辛热，味涩可以固既脱之阳，辛热可以消固结之阴。仲景治火劫亡阳之证，于桂枝汤去芍药加蜀漆、龙骨辈，名曰救逆汤，是二物之为纯阳可知。云母烧二日夜，则寒性亦去而纯阳矣，宜仲景之用之也。

　　卷二　疟门第十

　　补中益气汤

　　人参（一钱） 升麻（三分） 甘草（一钱） 黄 （一钱五分） 陈皮（去白） 当归白术柴胡（各五分）

　　疟疾经年不愈者，名曰 疟，宜此方主之。

　　，老也。经年不愈，则气血皆虚，疟邪深入矣。气虚，则有参、 、术、草以补气；血虚，则有当归以养血；疟邪深入，则有柴胡、升麻以升举之，邪气可渐出之表也。方内有陈皮，可以消痰泄气，能助升、柴而成功。若疟发于夜者，丹溪所谓入阴分、血分也，宜于本方倍入当归，或兼四物可也。正考见脾胃门，互考见虚损门。

　　卷二　疟门第十

　　柴胡去半夏加栝蒌根汤

　　柴胡（八两） 人参 黄芩 甘草（各三两） 栝蒌根（四两） 生姜（二两） 大枣（十二枚）

　　疟疾，微劳不任，经年不瘥，前后复发者，名曰劳疟，此方主之。

　　任事之劳，责之筋力。筋属肝，少阳胆则其腑也。方中有柴胡、黄芩，可以清少阳之邪热；有栝蒌根，可以生液养筋；有人参、甘草，可以补虚祛劳；有大枣、生姜，可以调荣益胃。又曰：参、草、姜、枣，胃家药也。能精于肝，淫气于筋，惟胃能之，故用此方以调劳疟。

　　卷二　疟门第十

　　柴平汤

　　柴胡 人参 半夏 陈皮 黄芩 甘草 浓朴 苍术 生姜 大枣疟发时，一身尽痛，手足沉重，寒多热少，脉濡者，名曰湿疟，此方主之。

　　上件皆湿证也，故用小柴胡以和解表里，平胃散以健脾制湿。二方合而为一，故名曰柴平。小柴胡汤正考见伤寒门，平胃散正考见湿门。

　　卷二　疟门第十

　　红丸子

　　蓬莪术 京三棱（醋煮一伏时，各二两） 胡椒（一两） 阿魏（二分，醋化） 青皮（三两）

　　共为末，作丸矾红为衣。

　　疟疾，口亡五味，饮食腹痛膨胀者，名曰食疟，此方主之。

　　食疟者，食积成疟也。《内经》曰留者攻之，故用蓬术、三棱、阿魏以攻积；积之为患，气快则行，气滞则止，得热则行，得寒则结，故用青皮之辛以快气，胡椒之温以散结；复用矾红为衣者，假其土性以培脾胃云尔。

　　卷二　疟门第十

　　人参养胃汤

　　人参 茯苓 甘草 半夏 陈皮 苍术 浓朴 藿香 乌梅 草果疟因饮食饥饱伤胃而成者，名曰胃疟，此方主之。

　　《内经》曰：阴之所生，本在五味；阴之五宫，伤在五味。故饥则胃气弱，而阴无所生；饱则胃气强，而五宫因以损，是饥饱皆足以伤胃也。胃伤则营卫虚而谷气乖，乖则争，争则邪正分，寒热作，而成疟矣。方中有人参、茯苓、甘草之甘，可以补胃之不足；有陈皮、苍术、浓朴之辛，可以平胃之有余；半夏之辛，可使醒脾；藿香之香，可使开胃；乌梅之酸，可

　　卷二　疟门第十

　　太无神术散

　　苍术（泔浸） 浓朴（姜炒，各一两） 陈皮（三两，去白） 藿香 石菖蒲 甘草（炙，各一两五钱）

　　疟疾，因感山岚瘴气，发时乍寒乍热，一身沉重者，名曰瘴疟，此方主之。

　　山岚瘴气，谷气也。《内经》曰：谷气通于脾。故此方主以治脾。苍术、浓朴，平脾家之敦阜也；陈皮、甘草，调脾家之虚实也；藿香、石蒲，开脾家之障碍也。经曰治病必求其本，此之谓也。正考见瘟疫门。

　　卷二　疟门第十

　　五神丸塞鼻法

　　东方：青黛五钱 麝香二分西方：白矾五钱 白芷二钱南方：官桂五钱 朱砂一钱北方：巴豆四十九粒（去壳） 黑豆三十六粒中央：硫黄五钱 雄黄一钱上件各根据方位，以瓷盘盛之，于五月初一日，虔诚安于本家侍奉神前，至初五日午时，共研为末，用五家粽角为丸，如梧桐子大，阴干，收贮听用。凡遇患疟之人，于疟发之日清晨，用绵包裹塞于鼻中，男左、女右用之。

　　疟疾，一岁之中，长幼相似者，名曰疫疟，此法主之神良。

　　疫者，天地不正之气也，六位，胜复之气也。禽虫，吐毒之气也。大气之来，无人不受，壮者、逸者、居者则不病；怯者、劳者、出者遇之，则无形之气，由鼻而入，藏于分肉之间，与正气分争，则成疟矣。是方也，位按五方，药按五色，气按五气，味按五味，月按五月，日按五日，粽用五家，此医流而兼阴阳家之识也。故疟邪入于肝，则青黛之凉可以清肝，麝香之臊可使直达；疟邪入于肺，则白芷之辛可以泻肺，矾石之腥可以清燥；疟邪干于心，则丹砂之重可以镇心，官桂之焦可以益火；疟邪干于肾，则黑豆甘咸可以益肾，巴豆之腐可以泻邪；疟邪干于脾，则硫黄之温可使建中，雄黄之悍可使辟秽。以疫气无形，由鼻而入，故亦就鼻而塞之。塞其一窍，露其一窍者，围师必缺之道也。修剂之期，必于五者，病原于阴阳不正之气，故亦以阴阳之理胜之。盖曰五者，中宫甲己之数，南面之政也，诸气之变，虽有胜复、亢制之殊，要皆北面而臣，守位秉命之道也，故率以五数修剂焉。

　　卷二　疟门第十

　　三解汤

　　麻黄（去节） 柴胡（去芦） 泽泻（各三钱）

　　此治疟之套剂也，时行之疟，长幼相似者，主之神良。

　　病有三在：在表，在里，在半表半里也。人在气交之中，鼻受无形之气，藏于分肉之间，邪正分争，并于表则在表，并于里则在里，未有所并，则在半表半里。是方也，麻黄之辛，能散表邪，由汗而泄；泽泻之咸，能引里邪，由溺而泄；柴胡之温，能使半表半里之邪，由中以解。则病之三在，此方率治之矣。虽然，此方但可以泻实耳，虚者犹当辨其气血而补之，所谓虚者十补，勿一泻也。

　　卷二　疟门第十

　　截疟七宝饮

　　常山 浓朴 青皮 陈皮 甘草 槟榔 草果（等分）

　　先期用水、酒各一种煎熟，以丝绵裹之，露一宿，于当发之早温服。

　　疟疾三、四发后，寸口脉来弦滑浮大者，此方吐之。

　　三、四发后，可截之时也。脉弦为饮，滑为实，浮为表，大为阳，故在可吐。师云：无痰不作疟。疟痰为患，常山善吐，槟榔善坠，草果善消，浓朴、青皮亦理气行痰之要药；陈皮、甘草乃消痰调胃之上材也。是方也，惟脉来浮大弦滑者可用，若脉来沉涩细微者，与之则逆矣。慎之。

