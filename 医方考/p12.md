<!-- { "loadSidebar": true } -->
　　卷二　疟门第十

　　鳖甲煎丸

　　鳖甲（十三片） 蜂窠（四分，炙） 蜣螂（炙） 柴胡（各六分） 乌羽 瞿麦 桃仁干姜（各二分） 牡丹皮 芍药 虫（各五分） 赤硝（十二分） 黄芩 鼠妇（炙） 桂枝 石苇（去毛） 浓朴 紫盛 阿胶（炒） 大黄（各三分） 葶苈（熬） 半夏 人参（各一分）

　　上二十三味，取 灶下灰一斗，清洒一斛五斗，浸灰，候酒尽一半，着鳖甲于中，煮令泛烂如胶漆，绞取汁，内诸药煎，为丸如梧子大。空心服七丸。日三。

　　疟疾久不愈，内结 瘕，欲成劳瘵者，名曰疟母，此丸主之。

　　凡疟疾寒热，皆是邪气与正气分争，久之不愈，则邪正之气结而不散，按之有形，名曰疟母。始虽邪正二气，及其固结之久，则顽痰、死血皆有之矣。然其为患，或在肠胃之中，或薄肠胃之外，不易攻去，仲景公先取灰酒，便是妙处。盖灰从火化，能消万物，今人取十灰膏以作烂药，其性可知；渍之以酒，取其善行。若鳖甲、鼠妇、 虫、蜣螂、蜂窠者，皆善攻结而有小毒，以其为血气之属，用之以攻血气之凝结，同气相求，功成易易耳。乃柴胡、浓朴、半夏，皆所以散结气；而桂枝、丹皮、桃仁，皆所以破滞血；水谷之气结，则大黄、葶苈、石苇、瞿麦可以平之；寒热之气交，则干姜、黄芩可以调之。人参者，所以固元于克伐之场；阿胶、芍药者，所以养阴于峻厉之队也。乌羽、赤硝、紫盛，隋唐医哲，皆不知之，故以乌羽作乌扇，赤硝更海藻，紫盛更紫葳、紫菀。今详四物，亦皆攻顽散结之品，更之未为不可，然依旧本，仍录乌羽、赤硝、紫盛者，不欲遽然去之，盖曰爱礼存羊云尔。

　　卷二

　　痢门第十一

　　叙曰：始痢宜下，夫人之所共知也；久痢宜补，亦夫人之所共知也。至如二阳合病皆下痢，太阳、阳明合病自下痢者宜发汗，太阳、少阳合病自下痢者宜和解，阳明、少阳合病自下痢者宜攻里，非得伤寒之玄关者，不足以语此也。今考十方于后，大都口耳之见而已。

　　卷二　痢门第十一

　　芍药汤加芒硝方

　　白芍药（二钱） 当归尾 黄连 黄芩（各一钱） 木香（不见火） 桂心 槟榔 甘草（各五分） 大黄（七分） 芒硝（一钱）

　　痢疾便脓血，里急后重者，此方主之。

　　痢，滞下也。患痢大都责于湿热，热伤气，故下白；热伤血，故下赤；热伤大肠，则大肠燥涩，故里急后重。河间云：行血则便脓自愈，故用归、芍、硝、黄以行血；和气则后重自除，故用木香、槟榔、甘草以和气；苦能坚肠，寒能胜热，故用芩、连浓肠胃而去热；有假其气，则无禁也，故假桂心之辛热为反佐。

　　卷二　痢门第十一

　　桃仁承气汤

　　桃仁（二十五枚，去皮尖） 桂枝（七分，炒） 大黄（五钱，酒浸） 芒硝（五钱） 甘草（二钱）

　　痢疾初起，质实者，此方主之。若初间失下，反用固涩之药，以致邪热内蓄，血不得行，腹痛欲死者，急以此方主之。

　　《内经》曰：通因通用；又曰：暴者夺之。故用大黄、芒硝之咸寒以荡涤邪热；用桃仁之苦以逐败血；甘草之甘以调胃气。乃桂枝则辛热物也，用之者何？经曰：微者逆之，甚者从之，故用其引大黄、芒硝直达瘀热之巢穴，乃向导之兵也。

　　卷二　痢门第十一

　　清六丸

　　滑石（六两） 甘草（一两） 红曲（五钱）

　　血痢者，此方主之。

　　滑石能清六腑之热，甘草能调六腑之气，红曲能和六腑之血。

　　卷二　痢门第十一

　　温六丸

　　滑石（六两） 甘草（一两） 干姜（五钱）

　　姜汁为丸。

　　白痢者，此方主之。

　　白痢为寒，中世之谬论也。刘守真氏出，始以白痢责之热伤气，可谓开发群 。是方也。滑石寒而淡，寒则能除六腑之热，淡则能利六腑之湿；甘草得天地冲和之气，故性平而调六腑；干姜得天地正义之气，故入气而辟湿邪。又曰干姜性温，可使从治，经曰佐以所利，是故用之。

　　卷二　痢门第十一

　　香连丸

　　黄连（二十两，吴茱萸汤润过炒） 木香（四两八钱，不见火）

　　治噤口痢，加石莲肉八两。

　　下痢赤白相杂，里急后重者，此方主之。

　　黄连苦而燥，若能胜热，燥能胜湿；木香辛而苦，辛能开滞，苦能泻实；石莲肉味苦而浓，为阴中之阴，故能破噤口痢之结热。经曰有余者折之，此之谓也。

　　卷二　痢门第十一

　　木香槟榔丸

　　木香 槟榔 青皮（去穣，炒） 陈皮（去白） 枳壳（去穣，麸炒） 黄柏（炒） 丑末莪术（醋煮） 三棱（醋煮） 当归（酒洗） 香附 黄芩（酒炒） 大黄（酒浸） 黄连（吴茱萸汤润过炒）

　　水丸梧子大，每服五、六十丸。

　　痢疾初作，里急后重，肠胃中有积滞者，此丸主之。

　　《内经》曰湿淫所胜，平以苦热，故用木香；热者寒之，故用黄连、黄芩、黄柏；抑者散之，故用青、陈、香附；强者泻之，故用大黄、丑末；逸者行之，故用槟榔、枳壳；留者攻之，故用莪术、三棱；燥者濡之，故用当归。是方也，惟质实者堪与之，虚者非所宜也，故曰虚者十补，勿一泻之。

　　卷二　痢门第十一

　　败毒散

　　羌活 独活 柴胡 前胡 川芎 人参 茯苓 枳壳 桔梗 甘草（等分）

　　痢疾表热里虚者，此方主之。

　　皮肤受外感之邪，则表实而里虚。表实则发热，故用羌活、独活、柴胡、前胡、川芎以解表；里虚则痢不禁，故用人参、甘草、茯苓以补里。桔梗可以理气，枳壳可以破滞。昔人立此方非以治痢，而医者善用，则取之左右逢其源矣。仲景以葛根汤治太阳、阳明合病自痢，亦

　　卷二　痢门第十一

　　清暑益气汤

　　人参（去芦） 白术（炒） 陈皮（去白） 神曲（炒） 泽泻（各五分） 黄 （炙）

　　苍术（制）

　　升味子（九粒）

　　青皮（麸炒） 干葛（各二分）

　　痢疾已愈，元气虚弱，暑令尚在者，此方主之。

　　痢疾已愈，则不当用行血理气之物矣。中气虚弱，理宜补之，参、 、归、术、甘草，皆补虚也；暑令尚在，法宜清之，麦冬、五味，皆清药也；黄柏、泽泻，可以养阴水；升麻、干

　　卷二　痢门第十一

　　十全大补汤

　　人参 白术（炒） 白芍药（炒） 茯苓（去皮） 黄 （炙） 当归 甘草（炙） 熟地黄 川芎（各一钱） 桂心（二分）

　　痢疾已愈，气血大虚者，此方主之。

　　大虚者必大补，故用人参、黄 、白术、茯苓、甘草以补气；用当归、川芎、芍药、地黄、桂心以补血。

　　卷二　痢门第十一

　　真人养脏汤

　　人参 白术（炒） 白芍药（炒） 肉桂（炒） 诃子（面裹煨） 粟壳 甘草（炒） 木香（不见火） 肉豆蔻（面裹煨）

　　下痢日久，赤白已尽，虚寒脱肛者，此方主之。

　　甘可以补虚，故用人参、白术、甘草；温可以养脏，故用肉桂、豆蔻、木香；酸可以收敛，故用芍药；涩可以固脱，故用粟壳、诃子。是方也，但可以治虚寒气弱之脱肛耳。若大便燥结，努力脱肛者，则属热而非寒矣，此方

　　卷二

　　泄泻门第十二

　　叙曰：泄泻似乎易识，一遇盘根错节，良手犹难之。所以然者，脾为万物之母，泄泻能坏人之母气故也。今考名方十五首，用之者宜变通焉。

　　卷二　泄泻门第十二

　　白术茯苓汤

　　白术（土炒） 白茯苓（去皮，各七钱五分）

　　脾胃虚弱，不能克制水谷，湿盛作泻者，此方主之。

　　脾胃者，土也。土虚则不能四布津液，水谷常留于胃而生湿矣。经曰：湿盛则濡泻，故知水泻之疾，原于湿也。白术甘温而燥，甘则入脾，燥则胜湿；茯苓甘温而淡，温则益脾，淡则渗湿，土旺湿衰，泻斯止矣。戴氏云：水泻腹不痛者为湿，痛者为食积。河间云：泻而水谷变色者为热；水谷不变色，澄澈清冷者为寒。皆妙论也。若肛门燥涩，小便黄赤，则水谷虽不变，犹为热也。此由火性急速，食下即出，无容变化，仲景所谓邪热不杀谷是也。兹在临证精察，而加药物之所宜者尔。

　　卷二　泄泻门第十二

　　胃苓汤

　　苍术 浓朴 陈皮 甘草 白术 茯苓 猪苓 泽泻 桂此方亦治湿盛泄泻者也。

　　苍术、浓朴、陈皮、甘草，平胃散也，所以燥湿；白术、茯苓、猪苓、泽泻、桂，五苓散也，所以利湿。脾胃强健者，宜主此方；怯弱者，宜主前方。白术茯苓汤、平胃散正考见湿门，五苓散正考见伤寒门。

　　卷二　泄泻门第十二

　　益黄散

　　丁香（面煨） 木香 青皮（炒） 陈皮 诃子（面裹微煨）

　　胃寒，泄泻脉迟者，此方主之。

　　肠胃热，则大便燥结；肠胃寒，则洞泄不禁，大都然也，脉迟验其为寒。是方也，二香之辛热，所以温中；二皮之辛利，所以快脾；诃子之固涩，所以止泻。

　　卷二　泄泻门第十二

　　升阳除湿防风汤

　　苍术（四钱，制） 防风（二钱） 白术 茯苓 芍药（各一钱）

　　泄泻头痛者，此方主之。

　　阳陷于下，则成飧泄；湿犯于上，则令头痛，此清浊倒置而然也。风能胜湿，故用防风；燥能制湿，故用二术；淡能利湿，故用茯苓；土病木乘，故用芍药。又曰：久风入中，则为肠风飧泄，故用防风；伐肝疏脾，非酸不可，故用芍药。

　　卷二　泄泻门第十二

　　钱氏白术散

　　人参 白术 茯苓 甘草 木香 藿香 干葛脾虚肌热，泄泻者，此方主之。

　　脾虚者，补之以甘，故用人参、白术、茯苓、甘草；肌热者，疗之以清，故解以葛根；脾困者，醒之以香，故佐以藿、木。

　　卷二　泄泻门第十二

　　戊己丸

　　黄连（十两） 吴茱萸（泡） 白芍药（炒，各二两）

　　脾胃热泻不止者，此方主之。

　　热泻者，粪色黄褐，肛门敛涩也。苦从火化，火能生土，故用黄连浓肠胃而益土；臊酸从木化，木能疏土，故茱萸辛燥，能疏亢盛之肝，芍药味酸，能泻土中之木。戊为胃土，己为脾土，用是方以调脾胃，故曰戊己丸。

　　卷二　泄泻门第十二

　　诃黎勒散

　　诃子仁 肉豆蔻（面裹煨） 青皮（各四两） 附子（一两） 肉桂（五钱）

　　肠胃虚寒，滑泄腹痛者，此方主之。

