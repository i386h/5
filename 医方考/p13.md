<!-- { "loadSidebar": true } -->
　　虚寒者，中气虚而生内寒也；滑泄者，土虚不足以防水也；腹痛者，湿淫而木气抑也。

　　寒者温之，故用附子、肉桂；滑者涩之，故用诃子、肉蔻；抑者疏之，故用青皮。

　　卷二　泄泻门第十二

　　浆水散

　　半夏（一斤，制） 甘草（炙） 附子 肉桂 干姜（各五钱） 良姜（二钱五分）

　　每服三钱。

　　水泻澄澈清冷者，此方主之。

　　浆水者，泻利浆水而澄澈也。河间云：水液澄澈清冷，皆属于寒。寒者温之，故是方率用辛温之剂。析而论之，半夏、炙草，可使健脾，脾健则能防水矣；干姜、附子，可使回阳，阳

　　卷二　泄泻门第十二

　　刘草窗痛泻要方

　　炒白术（三两） 炒芍药（二两） 防风（一两） 炒陈皮（一两半）

　　痛泻不止者，此方主之。

　　泻责之脾，痛责之肝；肝责之实，脾责之虚。脾虚肝实，故令痛泻。是方也，炒术所以健脾炒芍所以泻肝，炒陈所以醒脾，防风所以散肝。或问痛泻何以不责之伤食？余曰：伤食腹痛，得泻便减，今泻而痛不止，故责之土败木贼也。

　　卷二　泄泻门第十二

　　五味子散

　　五味子（二两，炒香） 吴茱萸（五钱，炒）

　　共为末，每服二钱。

　　肾虚，子后泄泻者，此方主之。

　　肾主二便，开窍于二阴，受时于亥子，肾脏虚衰，故令子后常作泄泻。五味子有酸收固涩之性，炒香则益肠胃；吴茱萸有温中暖下之能，炒焦则益命门。命门火旺，可以生土，土生则泄泻自止；酸收固涩，可以生津，津生则肾液不虚。

　　卷二　泄泻门第十二

　　椒附丸

　　椒红（炒） 桑螵蛸（炙） 龙骨（火 存性） 山茱萸（炒） 附子（炮） 鹿茸（酒蒸，焙）

　　肾脏虚寒，大便滑泻者，此方主之。

　　虚者，肾精不足也；寒者，命门火衰也。肾主二便，肾脏虚寒则不能禁固，故令大便滑泻。味浓为阴中之阴，故用山茱萸、鹿茸以益肾家之阴；辛热为阳中之阳，故用椒红、附子以壮命门之火；味涩可以固脱，故用螵蛸、龙骨以治滑泻之脱。

　　卷二　泄泻门第十二

　　二神丸

　　破故纸（四两，炒） 肉豆蔻（二两，煨）

　　枣肉为丸。

　　脾肾二脏俱虚，泄泻不止者，此方主之。

　　脾主水谷，肾主二便，脾弱则不能消磨水谷，肾虚则不能禁固二便，故令泄泻不止。肉豆蔻辛温而涩，温能益脾，涩能止泻；破故纸味辛而温，辛则散邪，温则暖肾，脾肾不虚不寒，则泄泻止矣。

　　卷二　泄泻门第十二

　　补中益气汤去当归方

　　人参 甘草（炙，各一钱） 升麻（三分） 黄 （炙，一钱五分） 白术（炒） 陈皮（去白）

　　滑泻痞闷者，此方主之。

　　《内经》曰：清气在下，则生飧泄；浊气在上，则生 胀。病由中气不足，而不能升清降浊故耳。是方也，有人参、黄 、甘草、白术，所以补中；有陈皮，所以利气；有柴胡、升麻，所以升举陷下之阳，清阳升则浊阴自降。浊降则痞闷自除，清升则飧泄自止。去当归者，恶其滑利，而非飧泄所宜也，若西北高燥之区，则不必去矣。

　　卷二　泄泻门第十二

　　青州白丸子

　　半夏（七两） 南星 白附子（各三两） 川乌（去皮脐，五钱）

　　共为末，水中浸数日为丸。

　　痰积，滑泄不止者，此方主之。

　　肥人滑泄责之痰，脉滑不调责之痰，不食不饥责之痰，昔肥今瘦责之痰。痰之为物，湿土所化，故用半夏、南星以燥之；白附微温，能治风痰；川乌辛热，能攻痰积。

　　卷二　泄泻门第十二

　　木香豆蔻丸

　　青木香 肉豆蔻枣肉为丸，每下梧子大二十丸。

　　《稽神录》云：江南司农少卿崔万安，常苦脾泄困甚，家人为之祷于后土祠，万安梦一妇人，簪珥珠履，授以此方，如其言服之而愈。昆谓青木香能伐肝，肉豆蔻能温中，枣肉能健脾。久泄脾虚，中气必寒，肝木必乘其虚而克制之。此方之用，宜其效也。

　　卷二

　　秘结门第十三

　　叙曰：秘结，燥证也。然有火燥，有风燥，有水竭之燥，有血虚之燥。从容养血清燥为上手，急遽攻下通肠为下手。今考方药六条，古人之医法见矣。

　　卷二　秘结门第十三

　　润肠丸

　　（即脾约丸）

　　麻仁（十两，入百沸汤内泡浸一宿，次日曝干，砻之，粒粒皆完） 大黄（四两，酒蒸）

　　杏仁（一两二钱，去皮尖，炒） 芍药（酒炒） 枳实（麸炒） 浓朴（姜汁炒，各三两）

　　胃强脾弱，不能四布津液濡润大肠，后便燥结者，此方主之。

　　润可以去燥，麻仁、杏仁、芍药是也；苦可以胜燥、枳实、浓朴、大黄是也。

　　卷二　秘结门第十三

　　润燥汤

　　熟地黄 当归梢 大黄（酒浸，煨） 桃仁（去皮尖） 生甘草 麻仁（各一钱） 红花（五分） 生地黄 升麻（各二分）

　　大肠燥结，便出坚黑者，此方主之。

　　大肠得血则润，亡血则燥，故用熟地、当归以养血；初燥动血，久燥血瘀，故用桃仁、红花以去瘀。麻仁所以润肠，大黄所以通燥，血热则凉以生地黄，气热则凉以生甘草，微入升麻，消风热也。

　　卷二　秘结门第十三

　　通幽汤

　　生地黄 熟地黄 当归梢 大黄（酒浸，煨） 桃仁泥 红花 升麻结燥腹痛者，此方主之。

　　此即前方润燥汤去生甘草、麻仁也。胃之下口，名曰幽门。此方服之，可以通其留滞，故曰通幽。大便燥结，升降不通，故令腹痛。燥者濡之，生地、熟地，皆濡物也；逸者行之，大黄、归梢，皆行物也；留者攻之，桃仁、红花，皆攻物也；抑者散之，升麻之用，散抑郁也。

　　卷二　秘结门第十三

　　大补丸

　　黄柏一味，炒褐色，为末作丸。

　　大便燥结，睡中口渴者，此方主之。

　　肾主五液，肾水一亏，则五液皆涸，故上见口渴，下见燥结也。黄柏味苦而浓，质润而濡，为阴中之阴，故能滋少阴、补肾水。此经所谓燥者濡之，又谓之滋其化源也。他如六味地黄丸、虎潜丸，皆益肾之药，均可选用。二方见虚损门。

　　卷二　秘结门第十三

　　玄明粉散

　　玄明粉（三钱） 当归尾（五钱）

　　煎汤调服。

　　血热便秘者，此方主之。

　　玄明粉咸寒，取其软坚；当归尾辛利，取其破血。此攻下之剂也，宜量人之虚实而用之

　　卷二　秘结门第十三

　　导法

　　燥在广肠，欲其速出，气弱不能传送而出者，宜用蜜煎导法，或猪胆导法。二法皆见伤寒门。

　　卷二

　　霍乱门第十四

　　叙曰：霍乱有阴阳二证，夫人共知之。若霍乱未显之时，及霍乱始定之际，医者不察，而以逆剂左之；病者不识，而以腻食啖之，则死道也。今考古方八首以治霍乱，大都喜通而恶塞尔。

　　卷二　霍乱门第十四

　　理中丸

　　人参 白术（炒） 干姜（炒） 甘草（炙，各二两）

　　共为末，蜜丸如鸡黄大，每服一丸，沸汤和下。

　　寒犯太阴，腹痛，吐泻，霍乱，寒多不饮水者，此方主之。

　　寒犯太阴脾脏，非止外感寒径中太阴，凡吞寒饮冷，皆是寒气塞于中宫。中、下二焦之阳不得宣发，则乖隔而腹痛，而吐泻，而霍乱也。霍乱与吐泻有别，乃吐泻之久，亡其津液，手足抽掣而挥霍，眼目旋视而了乱也。寒者温之，故用干姜之辛热；邪之凑也，其气必虚，故用人参、白术、甘草之温补。

　　卷二　霍乱门第十四

　　五苓散

　　茯苓 猪苓 白术（各十八铢） 泽泻（一两六铢） 桂（半两）

　　霍乱热多欲饮水者，阳邪也，此方主之。

　　邪在上焦则吐，邪在下焦则泻，邪在中焦则既吐且泻，名曰霍乱。霍乱责之里邪，里邪责之水谷。是方也，桂能建中，术能安谷，茯苓、猪苓、泽泻能安水。水谷得其安，则霍乱自止矣。此五苓治霍乱之意也。正考见伤寒门。

　　卷二　霍乱门第十四

　　回生散

　　陈皮（去白） 藿香（各五钱，为末）

　　中气不和，吐泻霍乱者，此方主之。

　　中气者，脾气也。喜疏利而恶闭塞，喜香窜而恶腐秽，故用陈皮之辛以醒之，藿香之窜以开之。

　　卷二　霍乱门第十四

　　冷香饮子

　　草果仁（三两） 附子（一两） 橘红（一两） 甘草（五钱）

　　姜煎冷服。

　　夏月饮食，杂以水果、寒冰之物食之，胸腹大痛，霍乱者，此方主之。

　　肉食得冰寒、水果而冷，冰寒、水果因肉食而滞，由是填塞至阴，乖隔而成霍乱。草果辛温，善消肉食；附子辛热，能散沉寒；橘红之辛，可调中气；甘草之温，堪以益脾。而必冷服者，假其冷以从治，《内经》所谓必伏其所主，而先其所因也。

　　卷二　霍乱门第十四

　　华佗危病方

　　吴茱萸 木瓜 食盐（各一钱）

　　夏月过用水果，填塞至阴，抑遏肝气，霍乱转筋者，此方主之。

　　水果得食盐，则收敛而不为患；肝部得茱萸，则疏利而不为抑；转筋得木瓜，则筋舒而不复痛。

　　卷二　霍乱门第十四

　　六和汤

　　砂仁 半夏 杏仁 人参 甘草（各一两） 浓朴 木瓜 藿香 白术 白扁豆 赤茯苓（各二两）

　　夏月饮食后，六腑不和，霍乱转筋者，此方主之。

　　六和者，和六腑也。食饮为患，和以砂仁；夹涎吐逆，和以半夏；膈气不利，和以杏仁；胃虚不调，和以参、术；中气不快，和以藿香；伏暑伤脾，和以扁、朴；转筋为患，和以木瓜；三焦蓄热，和以赤苓；气逆急吐，和以甘草。正考见暑门。

　　卷二　霍乱门第十四

　　藿香正气散

　　藿香（三钱） 白术（炒） 浓朴（姜汤炒） 茯苓 紫苏 半夏（制） 大腹皮（净洗） 桔梗内伤、外感而成霍乱者，此方主之。

　　内伤者调其中，藿香、白术、茯苓、陈皮、甘草、半夏、浓朴、桔梗、大腹皮，皆调中药也，调中则能正气于内矣；外感者疏其表，紫苏、白芷，疏表药也，疏表则能正气于外矣。

　　若

　　卷二　霍乱门第十四

　　《三因》吐法

　　烧盐（十两）

　　热饮十五升，三饮而三吐之。

　　欲吐不得吐，欲泻不得泻，腹中大痛者。名曰干霍乱，令人暴死，急以此方探吐之。

