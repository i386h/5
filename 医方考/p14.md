<!-- { "loadSidebar": true } -->
　　盐，咸物也，多则苦矣。经曰咸能软坚，故可以开宿食顽痰；苦能涌泄，故探之则易吐矣。此法能回生起死，幸勿轻而忽之。

　　卷二

　　痰门第十五

　　叙曰：痰证显于外，夫人之所易知也；痰涎隐于内，而怪证百出，夫人之所难知也。显于外者，只根据常法调理而治；隐于内者，非控涎丹、神 丸，与夫倒仓之法，不能空其巢穴也。今考古方十一首以治痰，变而通之，在乎人耳。

　　卷二　痰门第十五

　　二陈汤

　　半夏（制） 陈皮（去白） 茯苓（去皮，各一钱五分） 甘草（炙，七分）

　　湿痰为患，此方主之。

　　湿痰者，痰之原生于湿也。水饮入胃，无非湿化，脾弱不能克制，停于膈间，中、下二焦之气熏蒸稠粘，稀则曰饮，稠则曰痰，痰生于湿，故曰湿痰也。是方也，半夏辛热能燥湿，茯苓甘淡能渗湿，湿去则痰无由以生，所谓治病必求其本也；陈皮辛温能利气，甘草甘平能益脾，益脾则土足以制湿，利气则痰无能留滞，益脾治其本，利气治其标也。又曰：有痰而渴，半夏非宜，宜去半夏之燥，而易贝母、栝蒌之润。余曰：尤有诀焉，渴而喜饮水者，宜易之；渴而不能饮水者，虽渴犹宜半夏也。此湿为本，热为标，故见口渴，所谓湿极而兼胜已之化，实非真象也，惟明者知之。气弱加人参、白术，名六君子汤。

　　卷二　痰门第十五

　　千缗汤

　　半夏（七枚） 皂角（一寸，炙） 甘草（一寸，炙）

　　痰涎上涌，喉中有声，不渴者，此方主之。

　　湿土生痰，故用半夏以燥湿；气塞则痰滞，故用皂角以利气；肺苦气上逆，故用甘草以缓急。又甘草能益脾，皂角能去垢，半夏能破逆。曰千缗者，重其效也。

　　卷二　痰门第十五

　　导痰汤

　　半夏（四物钱，制） 陈皮（去白） 枳壳（麸炒） 胆南星 赤茯苓 炙甘草（各一钱）

　　风痰涌盛者，此方主之。

　　风痰者，湿土生痰，痰生热，热生风也。半夏、陈皮、茯苓、甘草，前之二陈汤耳。加南星以治风痰；入枳壳，去痰如倒壁。

　　卷二　痰门第十五

　　九蒸苍术散

　　苍术一味，九蒸九晒，为极细末，每服浆水调下一钱。

　　湿痰腹痛者，此方主之。

　　湿痰腹痛，是土实也。经曰：土欲实，木当平之。苍术九蒸九晒，则其气轻清而薄，风木胜湿之品也，故治湿痰腹痛神良。

　　卷二　痰门第十五

　　三子养亲汤

　　紫苏子（沉水者） 白芥子 萝卜子（各三钱）

　　年高痰盛气实者，此方主之。

　　痰不自动也，因气而动，故气上则痰上，气下则痰下，气行则痰行，气滞则痰滞。是方也，卜子能耗气，苏子能降气，芥子能利气。气耗则邪不实，气降则痰不逆，气利则膈自宽，奚痰患之有？飞霞子此方，为人子事亲者设也。虽然，治痰先理气，此治标之论耳，终不若二陈有健脾去湿治本之妙也。但气实之证，则养亲汤亦径捷之方矣。

　　卷二　痰门第十五

　　润下丸

　　陈皮（一斤，去白，盐水洗） 甘草（二两，炙）

　　共为末所丸。

　　上而痰吐，下而痰泻，此方皆良。

　　陈皮有消痰泄气之功；食盐具咸能润下之性；甘草有和药调中之妙，炙之有健脾益胃之能。丹溪翁微加星、夏者，燥其生痰之源；微加芩、连者，扑其动痰之焰。

　　卷二　痰门第十五

　　顺气消食化痰丸

　　制半夏 胆南星（各三斤） 神曲（炒） 杏仁（去皮尖） 陈皮（去白） 萝卜子（生用） 葛根山楂肉（炒） 青皮（去穣，炒） 苏子（沉水者） 香附（制） 麦芽（各一两）

　　饮食生痰，胸膈膨闷者，此方主之。

　　星、夏之辛，能燥湿痰；葛根之清，能解酒热；山楂、麦芽、神曲之消，能疗饮食之痰；青皮、陈皮、苏子、杏仁、卜子、香附之利，能行气滞之痰。痰去，则胸膈之膨闷亦去矣。

　　卷二　痰门第十五

　　青州白丸子

　　半夏（七两） 南星 白附子（各三两） 川乌（去皮脐，五钱）

　　共为末，浸水数日为丸。

　　湿痰作眩者，此方主之。

　　痰之生也，由于湿，故用半夏、南星之燥；痰之滞也，本于寒，故用乌头、白附之温。

　　浸以数日，杀其毒也。

　　卷二　痰门第十五

　　清气化痰丸

　　陈皮（去白） 杏仁（去皮尖） 枳实（麸炒） 黄芩（酒炒） 栝蒌仁（去油） 茯苓（各一两）

　　姜汁为丸。

　　此痰火通用之方也。

　　气之不清，痰之故也，能治其痰，则气清矣。是方也，星、夏所以燥痰湿，杏、陈所以利痰滞，枳实所以攻痰积，黄芩所以消痰热，茯苓之用，渗痰湿也；若栝蒌者，则下气利痰云尔。

　　卷二　痰门第十五

　　指迷茯苓丸

　　半夏（二两，制） 茯苓（一两） 风化硝（二钱五分） 枳壳（五钱）

　　姜汁糊丸。

　　中脘停痰伏饮者，此方主之。

　　半夏燥湿，茯苓渗湿，湿去则饮不生，枳壳削坚，化硝软坚，坚去则痰不固。

　　卷二　痰门第十五

　　滚痰丸

　　大黄（酒蒸） 黄芩（去朽，各半斤） 礞石（硝 黄金色，一两） 沉香（五钱）

　　共为丸。

　　实热老痰，此方主之。

　　大黄能推荡，黄芩能去热，沉香能下气，礞石能坠痰。是方乃攻击之剂，必有实热者始可用之，若与虚寒之人，则非宜矣。又礞石由焰硝 炼，必陈久为妙，若新 火毒未除，则不宜服。

　　卷二　痰门第十五

　　控涎丹

　　甘遂（去心） 紫大戟（去皮） 真白芥子（各等分）

　　痰涎在心膈上下，使人胸背、手足、颈项、腰膝引痛，手足冷痹，气脉不通者，此方主之。

　　甘遂直达涎结之处，大戟能攻胸胁之涎，芥子能散支痛之饮，此攻痰之厉剂也。又曰：惊痰加朱砂；痛者加全蝎；酒痰加雄黄、全蝎；惊气成块者，加穿山甲、鳖甲、玄胡索、蓬莪术；臂痛，加木鳖霜、桂心；痰热加盆硝；寒痰加丁香、胡椒、肉桂。因其病证而药加焉，兵

　　卷二　痰门第十五

　　三花神丸

　　甘遂（面裹煨） 大戟（拌湿炒） 芫花（各半两，炒） 轻粉（一分） 大黄（一两）

　　黑丑（二两，取头末）

　　前药为末，滴水为丸，如小豆大。初服五丸，每服加五丸，温水下，日三服，以利为度。服后痞闷极甚者，此痰涎壅塞，顿攻不开，转加痛闷，即初服三丸，每加二丸，至快利即止。

　　痰饮变生诸病，风热郁燥，肢体麻痹，走注疼痛，痰嗽，气血壅滞，不得宣通，人壮气实者，此方主之。

　　甘遂能达痰涎窠匿之处，大戟、芫花能下十二经之饮，黑丑亦逐饮之物，大黄乃推荡之剂，佐以轻粉者，取其无窍不入，且逐风痰积热，而解诸药之辛烈耳。此大毒类聚为丸，善用之，则能定祸乱于升平；不善用之，则虚人真气。慎之。

　　卷二

　　哮喘门第十六

　　叙曰：膈有胶固之痰，外有非时之感，内有壅塞之气，然后令人哮喘。能温之、汗之、吐之，皆是良法。若逡巡调理，则虚喘宜之；人而羸瘦气弱，则宜灸其背 。今考古方七首，而

　　卷二　哮喘门第十六

　　麻黄汤

　　麻黄（去节，三钱） 桂枝（洗净，二钱） 杏仁（去皮尖，七枚） 甘草（一钱）

　　肺部原有风痰，背 复感寒邪而成哮喘者，此方主之。

　　背 者，背间之 穴，主输脏气者也。一受风寒，则脏气为寒邪所闭，不得宣越，故作哮喘。麻黄之辛，能开腠散寒；桂枝之温，能解肌疏表；杏仁微辛，入肺利气；甘草甘平，调中发散。

　　卷二　哮喘门第十六

　　瓜蒂散

　　甜瓜蒂七枚（为末）

　　大豆煎汤调下五分。

　　凡病 ，气塞不通者，此方三吐之。

　　苦能涌泄，故用瓜蒂以吐之；甘能调胃，故用大豆以和之。

　　卷二　哮喘门第十六

　　定喘汤

　　白果（二十一枚，炒黄色） 黄芩（炒） 杏仁（去皮尖，各一钱五分） 桑白皮（五钱，蜜炙） 苏子（二钱） 甘草（一钱） 麻黄（去节） 半夏（法制） 款冬花（各三钱）

　　肺虚感寒，气逆膈热，作哮喘者，此方主之。

　　声粗者为哮，外感有余之疾也，宜用表药。气促者为喘，肺虚不足之证也，宜用里药。

　　寒束于表，阳气不得泄越，故上逆；气并于膈。为阳中之阳，故令热。是方也，麻黄、杏仁、甘草，辛甘发散之物也，可以疏表而定哮；白果、款花、桑皮，清金保肺之物也，可以安里而定喘；苏子能降气，半夏能散逆，黄芩能去热。

　　卷二　哮喘门第十六

　　五味子汤

　　五味子（半两，炒） 人参（去芦） 麦门冬（去心） 杏仁（去皮尖） 陈皮（去白）

　　生姜（各二钱）

　　肺虚作喘，脉大者，此方主之。

　　喘则气耗，五味子所以收之；虚则喘促，人参所以补之；肺喜润，故用麦冬、杏仁；气喜利，故用陈皮、生姜。

　　卷二　哮喘门第十六

　　附子理中汤

　　人参 甘草（炙） 附子（制） 干姜（炒） 白术（炒，各一钱）

　　脾肺虚寒，痰涎壅塞，少有动作，喘嗽频促，脉来迟细者，此方主之。

　　此证为虚而脉为寒也。虚则宜补，参、术、甘草所以补虚；寒则宜温，干姜、附子所以温寒。

　　卷二　哮喘门第十六

　　六君子汤

　　人参 白术 茯苓 甘草 半夏 陈皮气虚痰喘者，此方主之。

　　气壮则痰行，气虚则痰滞。痰遮气道，故令人喘。甘者可以补气，参、苓、术、草，皆甘物也；辛者可以治痰，半夏、陈皮，皆辛物也。用甘则气不虚，用辛则痰不滞，气利痰行，胡

　　卷二　哮喘门第十六

　　久喘良方

　　用青皮一枚，展开去穣，入江子一个，将麻线系定，火上烧尽烟，留性为末，生姜汁和酒一杯，呷服之。

　　《名医录》云：李翰林，天台人，有莫生患喘病求医。李云：病日久矣，我与治之。乃用前方，过口便定，实神方也。昆谓久喘者，肺分有顽痰结气，青皮能破气，江子能攻痰，然其性悍厉，善于走下耳，未可以疗上部也。今用烧灰存性，则大毒已去，所存者几希耳。

　　新烧火性炎上，可使成功于膈；佐之以姜汁，则顽痰易利；行之以酒，则无所不之。姜、酒既行，二物善降，久喘之患，可使愈于一旦，非良方而何？

　　卷二

　　咳嗽门第十七

