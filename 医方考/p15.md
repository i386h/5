<!-- { "loadSidebar": true } -->
　　叙曰：新咳易愈，久咳难愈。所以难愈者，病邪传变而深入也。经曰：五脏六腑，皆令人咳，非独肺也。是受邪之原亦多矣，岂可以易与乎？今考十五方，率举其大耳。至于诸邪杂揉，则轻重标本，在人心权度而已，乌能编简尽耶？

　　卷二　咳嗽门第十七

　　消风百解散

　　荆芥 麻黄（去节） 陈皮（去白） 苍术（泔浸七日） 白芷 甘草（等分）

　　伤风咳嗽者，此方主之。

　　有头疼发热，鼻寒声重者，伤风咳嗽也。伤风宜解肌，咳嗽宜利气。荆芥、白芷、麻黄，可以解肌；陈皮、苍术、甘草，可以利气。经曰：辛甘发散为阳。夫六物皆辛甘，则皆解散矣。然能解散，便能利气；能利气，便能解散。其理恒相通者也。

　　卷二　咳嗽门第十七

　　金沸草散

　　前胡 旋复花（各一两） 赤芍药（炒） 甘草（各一钱） 半夏（五钱，制） 荆芥穗（一两半） 赤茯苓（六钱半）

　　因风咳嗽生痰者，此方主之。

　　风盛则气壅，气壅则痰上，痰上则咳嗽。前胡、旋复，治风而兼行痰；荆芥、甘草，消风而兼利气；半夏治痰，兼破气逆；赤芍调荣，兼能制急；茯苓用赤，入丙丁也。

　　卷二　咳嗽门第十七

　　五苓散

　　茯苓 猪苓 泽泻 白术 桂心水寒射肺而成咳者，此方主之。

　　上焦有火，渴饮凉水，水为火格，不得润下，停留于膈，水寒射肺，故令人咳。淡足以渗水，故用茯苓、猪苓、泽泻、白术；辛温足以散寒，故用桂心。向非水寒为患，则五苓非所宜矣。有表证者，以伤寒门小青龙汤主之。

　　卷二　咳嗽门第十七

　　丁香半夏丸

　　槟榔（三钱） 细辛 干姜（炒） 人参（各五钱） 丁香 半夏（各一两）

　　脾胃虚寒，痰饮积于胸膈之间，令人咳嗽者，此方主之。

　　脾胃温暖，则能营运痰饮；脾胃虚寒，则痰饮停于胸膈，肺气因之不利，乃作咳嗽。咳是有声，嗽是有痰，有声有痰，名曰咳嗽。经曰：治病必求其本。证本于脾胃虚寒，则脾胃为本，咳嗽为标。故半夏之辛，所以燥脾，人参之甘，所以养胃，脾胃治则不虚；丁、姜之温，所以行痰；细辛之辛，所以散饮。辛温用则不寒，不虚不寒，则脾胃治而痰饮散，咳嗽止矣，用槟榔者，取其性重，可以坠痰，经所谓高者抑之是也。

　　卷二　咳嗽门第十七

　　人参蛤蚧散

　　人参（二两） 真蛤蚧（一对，全者，河水浸五日，每换水洗，炙黄） 杏仁（去皮尖）

　　甘草（各五两） 茯苓 知母（炒） 桑白皮（蜜炙） 贝母（各二两）

　　二、三年肺气上喘，咳嗽脓血，满面生疮者，此方主之。

　　二、三年肺气上喘，则病久而肺损矣。咳嗽出脓者气病，出血者脉病也。面为清阳之分，六阳之气皆会于面，其气常实，不易受邪。今满面生疮，此正气衰而邪气盛，乃小人道长，君茯苓，乃调脾而益金之母也。又曰：蛤蚧为血气之属，能排血气之毒，故此方用之调脓理血，亦假其性而伏奇于正也。

　　卷二　咳嗽门第十七

　　补肺汤

　　人参 黄 （蜜炙） 川五味（炒） 紫菀（洗去土，各一两） 桑白皮（蜜炙） 熟地黄（各二两）

　　咳嗽肺虚者，此方主之。

　　参、 ，脾胃药也。肺虚而益脾胃，乃虚则补其母也。地黄，滋肾药也。肺虚而益肾，恐其失养而盗气于母也。五味子，酸收药也。咳多必失气，故用酸以收之。紫菀凉肺中之血，桑

　　卷二　咳嗽门第十七

　　犀角地黄汤

　　生犀角（镑） 牡丹皮（各二钱五分） 白芍药（二钱） 生地黄（一两五钱）

　　心移热于肺而咳嗽出血者，此方主之。

　　心，火也；肺，金也。火者金之畏，心移热于肺，乃咳嗽见火证，如吐血面赤是也，名曰贼邪，甚是难治。是方也，生犀能解心热，生地能凉心血，丹皮、芍药性寒而酸，寒则胜热，酸则入肝，用之者，以木能生火，故使二物入肝而泻肝。此拔本塞源之治也。

　　卷二　咳嗽门第十七

　　当归龙荟丸

　　当归（酒洗） 栀子（炒黑） 龙胆草（酒洗） 黄连（炒） 黄柏（炒） 黄芩（各一两） 木香（一钱） 麝香（五分） 大黄（酒浸） 青黛（水飞） 芦荟（各半两）

　　炼蜜丸之。

　　肝移热于肺而咳嗽者，此方主之。

　　咳嗽而两肋痛，多怒，脉弦者，病原于肝也。肝者将军之官，气常有余，气有余便是火，故宜泻之。是方也，芩、连、栀、柏、草龙、青黛、大黄，皆能泻火，而未必入肝；肝气臊，诸药得芦荟、麝香之臊，同气相求，可以入肝而平肝矣。然肝木为生火之本，而诸脏之火不无相扇，诸药虽因芦荟、麝香之引而入肝，然其性各有所属，则能兼五火而治之矣。用当归为君者，以其能和五脏之阴；以木香为佐者，以其能行诸药之滞也。正考见火门。

　　卷二　咳嗽门第十七

　　左金丸

　　黄连（六两） 吴茱萸（一两，汤泡）

　　肝热左胁痛，咳嗽，此方主之。

　　左金者，黄连泻去心火，则肺金无畏，得以行金令于左以平肝，故曰左金。吴茱萸气臊味辛性热，故用之以为反佐。此方君一臣一，制小其服者，肝邪未盛也；前方证邪盛矣，故用龙、荟诸药以平之。彼之为患滋甚，自不得不用夫大队之兵也。

　　卷二　咳嗽门第十七

　　六味地黄丸

　　熟地黄（八两） 山药 山茱萸（各四两，净肉） 牡丹皮 泽泻 白茯苓（各三两）

　　肾虚移热于肺，咳嗽者，此方主之。

　　有足心热，内股热，腰痛，两尺脉虚大者，病原于肾虚也。熟地黄、山茱萸，味浓者也，味浓为阴中之阴，故能益肾；肾者水脏，虚则水邪归之，故用山药、茯苓以利水邪；水邪归之则生湿热，故用泽泻、丹皮以导坎中之热。滋其阴血，去其热邪，则精日生而肾不虚，病根既去，咳嗽自宁矣。正考见虚损门。

　　卷二　咳嗽门第十七

　　顺气消食化痰丸

　　制半夏 胆南星（各一斤） 陈皮（去白） 香附（制） 苏子（沉水者） 青皮（去穣，炒）

　　神曲（炒） 萝卜子（生用） 棠球肉（炒） 麦 （炒） 杏仁（去皮尖） 葛根（各一两）

　　酒食生痰，五更咳嗽，胸膈膨闷者，此方主之。

　　痰之原，生于湿，故用半夏、南星以燥之；痰之滞，原于气，故用香附以开之，杏仁以利之，青皮、陈皮以快之，苏子、卜子以降之；食痰原于酒食，故用葛根以解酒，神曲、麦、棠球以磨食。

　　卷二　咳嗽门第十七

　　琼玉膏

　　生地黄（四斤） 白茯苓（十三两） 人参（六两） 白蜜（二斤）

　　四共熬膏。

　　干咳嗽者，此方主之。

　　干咳嗽者，有声无痰之名也。火乘于肺，喉咙淫淫而痒，故令有声。病原于脾者有痰，病不由脾，故无痰也。《易》曰：燥万物者，莫 乎火。相火一 ，则五液皆涸。此干咳之理也。生地黄能滋阴降火，白蜜能润肺生津；损其肺者益其气，故用人参；虚则补其母，故用茯苓。又地黄、白蜜皆润，铢两又多，茯苓甘而属土，用之以佐二物，此水位之下，土气乘之之义，乃立方之道也。他如火门阿胶散，主此证亦良。

　　卷二　咳嗽门第十七

　　润肺汤

　　诃子 五味子 五倍子 黄芩 甘草咳而失声音，此方主之。

　　咳而失声，危证也，有肺绝之兆。酸者能收，涩者能固，三子酸而涩，则能收其肺气而固其脱矣，故此方用之。黄芩能清肺热。甘草能调肺气。此方乃劫嗽之剂也。

　　卷二　咳嗽门第十七

　　劫嗽丸

　　诃子仁 百药煎 荆芥穗（等分）

　　共为末，蜜丸噙化。

　　久咳失气，此药亦宜用之；新咳者不宜用也。

　　《内经》曰：薄之劫之。薄者，雷风相薄之薄，药病摩荡之名也。劫者，曹沫劫盟之劫，取之不以正也。久咳失气，不用补剂，而用诃子、药煎之涩；肺有火邪，不用润剂，而用荆芥穗之辛，故曰劫也。

　　卷二　咳嗽门第十七

　　粉黛散

　　蚌粉（新瓦炒红） 青黛（少许）

　　用淡齑水滴麻油数点调服。

　　绶带李防御，京师人，初为入内医官。值嫔御阁妃苦痰嗽，终夕不寐，面浮如盘，时方有甚宠。徽宗幸其阁，见之以为虑，驰遣呼李。先数用药弗应。诏令往内东门供状，若三日不效，当诛。李忧技穷，与妻对泣，忽闻门外叫云：咳嗽药一文钱一帖，吃了今夜得睡。李使人市药十帖，其色浅碧，用淡齑水滴麻油数点调服。李疑草药性厉，并三为一自试之，既而无他，于是取三帖合为一，携入禁庭授妃，请分两服以饵。是夕嗽止，比晓面肿亦消。内侍走白，天颜绝喜，锡金帛厥值万缗。李虽幸其安，而念必宣索方书，何辞以对？殆亦死尔。

　　命仆侍卖药人过，邀入坐，饮以巨盅。语之曰：我见邻里服嗽药多效，意欲得方，倘以传我诸物，为银百两，皆以相赠不吝。曰：一文药，安得其值如此？防御要得方，当便奉告，只蚌粉一物，新瓦炒令通红，拌青黛少许耳。扣其所从来。曰：壮而从军，老而停汰，顷见主帅有此，故剽得之，以其易办，姑借以度余生，无他长也。李给之终身焉。昆谓：蚌粉咸而枯，能软坚痰而燥湿；青黛寒而苦，能清肺膈而除热；齑汁酸咸，亦以软痰；麻油之加，欲其就火而为向导之驱尔。

　　卷三

　　虚损劳瘵门第十八

　　叙曰：百病皆足以致虚损劳瘵，治之者必究其因。是疾也，自昔神良之医，每难措手，所谓病已成而后药之，譬之渴而穿井，斗而铸兵，不亦晚乎？以故历朝医哲，撰述劳瘵方论，往聊实诸证云尔，扩而充之，则变化百出，在人心而已。

　　卷三　虚损劳瘵门第十八

　　黄汤

　　黄 （四两） 人参 白术 桂心（各二两） 附子（二十铢） 生姜（八两） 大枣（十枚）

　　五脏皆有劳，劳其肺者，短气虚寒，皮毛枯涩，津液不通，气力损乏，脉来迟缓者，此方主之。

