<!-- { "loadSidebar": true } -->
　　肺主气，久于悲哀喘咳，则成肺劳。肺劳故令气短而声不长。气为阳，阳虚则寒，故令虚寒。肺主皮毛，肺劳则无津液以充肤泽毛，故令枯涩。气有余则物润，津气不足，则无以化液，故令口干而津液不通；气壮则强，气馁则弱，今肺为劳伤，故气力损乏。脉来迟者为寒，缓者为虚。黄 、人参，甘温者也，故能补气。经曰损其肺者益其气，是故用之。桂心、附子，辛热者也，气虚则阴凑之而为寒，热能壮气，是故用之。白术、姜、枣，脾胃药也。

　　经曰：虚则调其母，脾是肺之母，是故用之。是方也，以上件皆是虚寒之证，故为合宜。若肺热脉数者，非所宜也，合主二母散。

　　卷三　虚损劳瘵门第十八

　　二母散

　　知母（去毛，炒） 贝母（去心，略炒，各五钱）

　　共为末。

　　肺劳有热，不能服补气之剂者，此方主之。

　　治肺有二法：气虚而阴凑之，则如前方之温补。金衰而火乘之，则如此方之滋阴。宜温补者易愈，宜滋阴者难疗。盖火来乘金，谓之贼邪，将作肺痿，甚是难治。是方也，二母皆苦寒之品，苦能坚金，寒能胜热，故昔人主之。

　　卷三　虚损劳瘵门第十八

　　人参固本丸

　　人参（二两） 天门冬（去心，炒） 麦门冬（去心，炒） 生地黄（净洗） 熟地黄（各四两）

　　肺劳虚热，此方调之。

　　本，犹根也。肺主气，而气根于丹田。肺畏火，而制火必本于肾水。故用人参益气，二冬清气，熟地补肾，生地凉肾。制之为丸，用之于下，所谓壮水之主，以制阳光是也，非固本而何？或问：补肾何以用人参？余曰：大气周流，无脏不有，故人参之用，亦无处不宜。

　　今得滋阴之品以君之，则亦下行而补下矣。

　　卷三　虚损劳瘵门第十八

　　天王补心丹

　　人参（去芦） 白茯苓（去皮） 玄参（炒） 丹参（炒） 远志（炒） 桔梗（各五钱） 生地黄（四两，净洗） 五味子（炒） 当归（酒洗） 麦门冬（去心，炒） 天门冬（去心，炒）

　　柏子仁（炒） 酸枣仁（炒，各一两）

　　过劳其心，忽忽喜忘，大便难，或时溏利，口内生疮者，此方主之。

　　心者，神明之脏，过于忧愁思虑，久久则成心劳。心劳则神明伤矣，故忽忽喜忘。心主血，血濡则大便润，血燥故大便难。或时溏利者，心火不足以生脾土也。口内生疮者，心虚而火内灼也。人参养心气，当归养心血，天、麦门冬所以益心津，生地、丹、玄所以解心热，柏劳心之人宜常服也。此方之传，未考所自。偈云：昔者志公和尚，日夕讲经，邓天子悯其劳也，锡以此方，因得名焉，载在经藏，今未辨其真伪，异日广求佛典而搜之。

　　卷三　虚损劳瘵门第十八

　　犀角地黄汤

　　生犀角（镑） 生地黄 白芍药 牡丹皮劳心动火，吐血、衄血者，此方主之。

　　心属火而主脉，过劳其心，则火妄动而血涌溢，越窍而出，则为吐为衄者势也。经曰：治病必求其本，故以凉心之药主之。生犀能解心热，生地能凉心血，白芍、丹皮酸寒之物也，酸者入肝，寒者胜热。所以心病而治肝者，肝是心之母，木能生火，故从肝而治之，乃迎夺之兵也。

　　卷三　虚损劳瘵门第十八

　　四物粱米汤

　　粱米 稻米 黍米（各一升） 蜡（如弹丸大，后入，以化为度）

　　心劳吐衄，久服寒凉之剂，因坏脾胃者，此方主之。

　　心是脾之母，脾是心之子。脾因寒凉而坏，则必盗母气以自养，而心益病矣，求其不殆得乎？故宜调脾益胃。调脾者，莫如谷气，故用稻、粱、黍米。复用蜡者，取其浓肠胃云尔。

　　此

　　卷三　虚损劳瘵门第十八

　　半夏汤

　　半夏（制） 宿姜（各二两） 茯苓（去皮） 白术（土炒） 杏仁（去皮尖，炒） 橘皮（去白）

　　脾劳，四肢不用，五脏皆乖，胀满肩息，舌根苦直，不能咽唾者，此方主之。

　　脾主消磨水谷，若劳倦之后，病瘥之余，遇适口之味，过于餍饫，脾弱不能消磨，劳于运化，久久则成脾劳，脾主四肢，故令四肢不用；五脏皆受气于脾，脾劳而伤，则五脏皆无以禀气，故乖而失其常。经曰：脾主行气于三阴。脾劳，则三阴之气皆滞塞不行，故令胀满。

　　三阴之气至胸中而还，故令肩息。脾之经脉，上膈挟咽，连舌本，散舌下，故令舌根苦直，不能咽唾。半夏甘辛，甘则益脾，辛则散滞。宿姜等之，一以醒脾，一以制半夏之毒尔。脾喜燥而畏湿，故用白术燥脾，茯苓渗湿。脾喜通而恶塞，故用杏仁利气，橘皮泄气。竹叶气清，能去土中之火。芍药味酸，能泻土中之木。大枣之用，取其甘而益脾尔。

　　卷三　虚损劳瘵门第十八

　　补中益气汤

　　人参 甘草（炙，各一钱） 升麻（五分） 黄 （一钱五分，炙） 当归 白术（炒）

　　陈皮（去白） 柴胡（各五分）

　　劳倦伤脾，中气不足，懒于言语，恶食溏泄，日渐瘦弱者，此方主之。

　　脾主四肢，故四肢勤动不息，又遇饥馁，无谷气以养，则伤脾。伤脾故令中气不足，懒于言语。脾气不足以胜谷气，故恶食。脾弱不足以克制中宫之湿，故溏泄。脾主肌肉，故瘦弱。五味入口，甘先入脾，是方也，参、 、归、术、甘草，皆甘物也，故可以入脾而补中气。中气者，脾胃之气也。人生与天地相似，天地之气一升，则万物皆生，天地之气一降，则万物皆死。故用升麻、柴胡为佐，以升清阳之气，所以法象乎天地之升生也。用陈皮者，一能疏通脾胃，一能行甘温之滞也。是证黄 建中汤亦可主用，见伤寒门。

　　卷三　虚损劳瘵门第十八

　　枸杞酒

　　枸杞子（一斗） 酒（二斗，同煎）

　　肝劳，面目青，口苦，精神不守，恐畏不能独卧，目视不明者，此方主之。

　　肝者，将军之官，谋虑出焉，故谋而不决，拂而数怒，久久则劳其肝。肝，东方之色也，病则色征于面目，故令面目色青；口苦者，肝移热于腑而胆汁上溢也；肝藏魂，肝劳则邪居魂室，故令精神不守，且恐畏不能独卧也；肝气通于目，肝和则能辨五色矣，今肝为劳伤，故令目视不明。经曰：味为阴，味浓为阴中之阴，枸杞味浓，故足以养厥阴之阴；煮以纯酒，取其浃洽气血而已。他如六味地黄丸，亦可主用。古谓肝肾之病同一治，又谓虚则补其母，肾是肝之母，故地黄丸亦宜。

　　卷三　虚损劳瘵门第十八

　　六味地黄丸加黄柏知母方

　　熟地黄（八两） 山茱萸（去核，炙） 山药（各四两） 泽泻 牡丹皮（去木） 白茯苓（各三两） 黄柏（盐炒） 知母（盐炒，各二两）

　　肾劳，背难俯仰，小便不利，有余沥，囊湿生疮，小腹里急，便赤黄者，此方主之。

　　肾者，藏精之脏也。若人强力入房，以竭其精，久久则成肾劳。肾主精，精主封填骨髓，肾精以入房而竭，则骨髓日枯矣，故背难俯仰。前阴者，肾之窍，肾气足，则能管摄小便，而溺溺惟宜。肾气怯，则欲便而不利，既便而有余沥，斯之谓失其开合之常也。肾者水脏，传化失宜，则水气留之，水气留之，则生湿热，故令囊湿生疮也。小腹里急者，此真水枯而真火无制。真水枯，则命门之相火无所畏，真火无制，故灼膀胱少腹之筋膜而作里急也。便赤黄者，亦皆火之所为。熟地、山萸，味浓者也，味浓为阴中之阴，故足以补肾间之阴血。

　　山药、茯苓，甘淡者也，甘能制湿，淡能渗湿，故足以去肾虚之阴湿。泽泻、丹皮，咸寒者也，咸能润下，寒能胜热，故足以去肾间之湿热。黄柏、知母，苦润者也，润能滋阴，苦能济火，故足以服龙雷之相火。夫去其灼阴之火，滋其济火之水，则肾间之精血日生矣。王冰曰：壮水之主，以制阳光。此之谓也。

　　卷三　虚损劳瘵门第十八

　　猪膏酒

　　猪膏 姜汁（各二升，熬取三升再入酒） 酒（五合）

　　和煎，分三服。

　　五劳之外，又称六极。筋极之状，令人数转筋，十指爪甲皆痛，苦倦不能久立，宜此方主之。

　　筋极者，数劳四肢，筋液耗竭，名曰筋极。极者，甚于劳之名也。筋既竭其津液，则失其润养，而作劲急，故令人数转筋也。爪甲，筋之余也，筋属木，木极则金承之，故令十指爪甲皆痛，亦枝枯萌萎之象也。苦倦不能久立者，筋败不能束骨也。是疾也，若以草木之药治之，卒难责效。师曰：膏以养筋，故假猪膏以润养之。等以姜汁者。非辛不足以达四末故也。复熬以酒者，以酒性善行，能浃洽气血，无所不之，故用之以为煎也。

　　卷三　虚损劳瘵门第十八

　　人参养荣汤

　　人参（去芦） 黄 （炙） 陈皮 白芍药（酒炒） 当归（酒洗） 甘草（炙） 白茯苓 五味子（炒） 远志（去心） 白术（炒） 桂心 熟地黄脉极者，忽忽喜忘，少颜色，眉发堕落，此方主之。

　　脉者，血之府。脉极者，血脉空虚之极也，此由失血所致。心主血脉，脉极则无血以养心，故令忽忽喜忘。荣血有余，则令人悦泽颜色，荣血不足，则令人色夭而颜色少也。眉发者，血之所养，养血不足，故令眉发堕落。人参、黄 、白术、茯苓、甘草、陈皮，皆补气药也，荣血不足而补气，此《大易》之教，阴生于阳之义也。阴者，五脏之所主，故用当归泽脾，芍药调肝，熟地滋肾，五味益肺，远志宁心，五脏和而阴血自生矣。桂性辛热，热者入心而益火，辛者入经而利血，又心为生脉之原，故假之引诸药入心而养荣血于脉耳。

　　卷三　虚损劳瘵门第十八

　　十全大补汤

　　人参 黄 白术 白芍药 熟地黄 茯苓 当归 川芎 甘草（各等分） 桂心（少许）

　　肉极者，肌肉消瘦，皮肤枯槁，此方主之。

　　肉极由于阴火久灼者难治，宜别主六味地黄丸。若由饮食劳倦伤脾而致肉极者，宜大补气血以充之。经曰：气主煦之，血主濡之。故用人参、白术、黄 、茯苓、甘草甘温之品以补气，气盛则能充实于肌肉矣。用当归、川芎、芍药、地黄、肉桂味浓之品以补血，血生则能润泽其枯矣。

　　卷三　虚损劳瘵门第十八

　　生脉散

　　人参 麦门冬（去心） 五味子（炒，等分）

　　气极者，正气少，邪气多，多喘少言，此方主之。

