<!-- { "loadSidebar": true } -->
　　肺主气，正气少，故少言。邪气多，故多喘。此小人道长，君子道消之象也。人参补肺气，麦冬清肺气，五味敛肺气，一补一清一敛，养气之道毕矣。名曰生脉者，以脉得气则充，失气则弱，故名之，东垣云：夏月服生脉散，加黄 、甘草，令人气力涌出。若东垣者，可以医气极矣。

　　卷三　虚损劳瘵门第十八

　　虎骨酒

　　虎骨（一具，通炙，取黄焦，汁尽，碎如雀脑） 糯米（三石，入虎骨，倍用曲，如酿酒法酿之，酒熟封头，五十日开饮之）

　　骨极者，腰脊酸削，齿痛，手足烦疼，不欲行动，此方主之。

　　肾主骨，骨极者，骨内空虚之极也，故令腰脊酸削。齿者，骨之余，故齿亦痛。手足烦疼，不欲行动，皆骨内空虚之征也。以骨治骨，求其类也。以虎骨治骨，取其壮也。酿之以酒者，取酒性善渍，直澈于骨也。褚澄云：男子天癸未至而御女，则四肢有未满之处，异日必有难状之疾。其骨极之类乎。

　　卷三　虚损劳瘵门第十八

　　龟鹿二仙胶

　　鹿角（血取者，十斤） 龟板（五斤） 枸杞子（三十两） 人参（十五两）

　　上件用铅坛如法熬胶，初服酒化钱半，渐加至三钱，空心下。

　　精极者，梦泄遗精，瘦削少气，目视不明，此方主之。

　　精、气、神，有身之三宝也。师曰：精生气，气生神。是以精极则无以生气，故令瘦削少气。气少则无以生神，故令目视不明。龟、鹿禀阴气之最完者，其角与板，又其身聚气之最胜者，故取其胶以补阴精。用血气之属剂而补之，所谓补以类也。人参善于固气，气固则精不遗。枸杞善于滋阴，阴滋则火不泄。此药行则精日生，气日壮，神日旺矣。

　　卷三　虚损劳瘵门第十八

　　加味逍遥散

　　当归 白芍药 白术 柴胡 茯神 甘草（各一钱） 丹皮 山栀（各七分）

　　六极之外，又有七伤。一曰大怒逆气伤肝。肝伤则少血目暗，宜此方主之。

　　经曰：肝者，将军之官，故主怒。怒则气逆，气逆则血亦逆，故少血。眼者，肝之窍。

　　又曰：目得血而能视。今肝伤少血，故令目暗。越人云：东方常实，故肝脏有泻而无补，即使逆气自伤，疏之即所以补之也。此方名曰逍遥，亦是疏散之意。柴胡能升，所以达其逆也。

　　芍药能收，所以损其过也。丹、栀能泻，所以伐其实也。木盛则土衰，白术、甘草，扶其所不胜也。肝伤则血病，当归所以养其血也。木实则火燥，茯神所以宁其心也。

　　卷三　虚损劳瘵门第十八

　　安神丸

　　黄连（一两五钱，酒润） 朱砂（一两水飞） 当归（酒洗） 生地黄（酒洗） 炙甘草（各五钱）

　　二曰：忧愁思虑伤心。心伤则苦惊喜忘，夜不能寐，此方主之。

　　忧愁思虑，则火起于心，心伤则神不安，故苦惊。心主血，心伤则血不足，故喜忘。心愈生地凉心，当归养血。炙甘草者，所以益脾。脾是心之子，用之欲其不食气于母故尔。

　　卷三　虚损劳瘵门第十八

　　归脾汤

　　人参 白茯苓 龙眼肉 酸枣仁 黄 白术（各二钱） 远志（一钱） 木香 炙甘草当归（各五分）

　　三曰：饮食太饱伤脾。脾伤则面黄善卧，宜此方主之。

　　脾者，仓廪之官，故饮食太饱则伤之。中央土色，入通于脾，脾伤则其本色自见，故面黄。神者，中气之所生，脾伤则神亦倦，故善卧。《内经》曰：五味入口，甘先入脾。参、、苓、术、甘草，皆甘物也，故用之以补脾。虚则补其母，龙眼肉、酸枣仁、远志，所以养心而补母。脾气喜快，故用木香。脾苦亡血，故用当归。此主食去脾伤之方也，若停食之方，则以消磨之剂主之，而不专于补益矣。

　　卷三　虚损劳瘵门第十八

　　附子理中汤

　　人参 甘草（炙） 附子（制） 干姜（炒） 白术四曰：形寒饮冷伤肺。肺伤则短气咳嗽，脉来微迟者，宜此方主之。

　　形寒者，形气虚寒也。饮冷者，复饮冷物也。热则气壮，寒则气怯，今肺为寒冷所伤，故令气短；水寒射肺，肺不能容，故令咳嗽。脉来微者为虚，迟者为寒。损其肺者益其气，故用参、术、甘草。寒者温之，故用附子、干姜。

　　卷三　虚损劳瘵门第十八

　　白通加人尿猪胆汁汤

　　葱白（四茎） 干姜（一两） 附子（一枚） 人尿（五合） 猪胆汁（一合）

　　五曰：久坐湿地伤肾。肾伤则短气腰痛，厥逆下冷，阴脉微者，宜此方主之。

　　肾者，水脏；湿，其类也，故感之易入而易伤。凡人呼吸之气，呼出心与肺，吸入肾与肝，肾伤则吸微，故令短气。腰者，肾之府，肾伤而腰痛者，其势也。湿为阴，其气寒，阴并于下，则阳格于上，故厥逆而下冷。尺为阴，阴脉微者，下部寒也。干姜、附子，热物也，可以回阳燥湿。师曰：太阳中天，则寒者温，湿者燥。故姜、附可以治寒湿。葱白辛温，可使通肾气。人尿、猪胆，性寒而质阴，用之者，一可以制姜、附之热而不使其燥烈于上焦无病之分，一可以同寒湿之性而引姜、附直达下焦受病之区。此佐以所利，和以所宜，乃兵家之向导也。

　　卷三　虚损劳瘵门第十八

　　玉屏风散

　　黄 防风（各一两） 白术（二两）

　　六曰：风雨寒湿伤形。形伤则皮肤枯槁，宜此方主之。

　　外冒风雨，则寒湿不免矣，以外得之，故令伤形而皮肤枯槁。然皮肤之间，卫气之所居也。《灵枢经》曰：卫气者，所以温分肉，充皮肤，肥腠理，而司开阖者也。故峻补其卫气，而形斯复矣。黄 甘温，补表之圣药也，得防风而功愈速，故以防风等之。白术益脾，脾主肌肉，故以白术倍之。三药者皆补气之品。《内经》曰：形不足者，温之以气。此之谓也。

　　方名曰玉屏风，亦是以其补益卫气，足以为吾身之倚袭尔。

　　卷三　虚损劳瘵门第十八

　　升阳益胃汤

　　羌活 独活 防风 柴胡 白术 茯苓 黄 人参 半夏 甘草 陈皮 黄连 泽泻白芍药七曰：大怒恐惧伤志。志伤则恍惚不乐，宜此方主之。

　　怒则气上，恐则气下，一怒一恐，拂于膻中，则志意不得舒畅，故曰伤志。志者，肾之所主，而畅于膻中。膻中者，两乳之间，心君之分也。心者，神明之所出，故令恍惚；膻中者，喜乐之所出，故令不乐。下者举之，郁者达之，故用羌活、独活、防风、柴胡升举之品。

　　气乖于中，脾胃受病，故用参、 、苓、术、橘、半、甘、芍调胃之品。方内有泽泻，则陷下之邪可泄。方内有黄连，则膻中之逆可平。

　　磁石（火内 红，入醋淬七次，为末入药）

　　古人于肾虚腰疼方中每用磁石，时方多不用之。然磁石性能引铁，则用之者，亦是假其引肺金之气入肾，使其子母相生尔。水得金而清，则相火不攻自去矣。呜呼！医之神妙，在于幽微，此言可与知者道也。

　　卷三　虚损劳瘵门第十八

　　六味地黄丸

　　熟地黄（八两） 山茱萸肉 山药（各四两） 白茯苓（去皮） 牡丹皮 泽泻（各三两）

　　肾虚不能制火者，此方主之。

　　肾非独水也，命门之火并焉。肾不虚，则水足以制火，虚则火无所制，而热证生矣。名之曰阴虚火动。河间氏所谓肾虚则热是也。今人足心热，阴股热，腰脊痛，率是此证。老人得之为顺，少年得之为逆，乃咳血之渐也。熟地黄、山茱萸味浓者也。经曰：味浓为阴中之阴，故能滋少阴，补肾水。泽泻味甘咸寒，甘从湿化，咸从水化，寒从阴化，故能入水脏而泻水中之火。丹皮气寒味苦辛，寒能胜热，苦能入血，辛能生水，故能益少阴，平虚热。山药、茯苓，味甘者也，甘从土化，土能防水，故用之以制水脏之邪，且益脾胃而培万物之母也。互考见咳嗽门。

　　卷三　虚损劳瘵门第十八

　　崔氏八味丸

　　淮熟地黄（八两） 山茱萸肉 山药（各四两） 牡丹皮 白茯苓 泽泻（各三两） 肉桂附子（各一两）

　　肾间水火俱虚者，此方主之。

　　君子观象于坎，而知肾俱水火之道焉，故曰七节之旁，中有小心。小心，少火也。又曰：肾有两枚，左为肾，右为命门。命门，相火也，相火即少火耳。夫一阳居于二阴为坎，水火并而为肾，此人生与天地相似也。今人入房盛而阳事愈举者，阴虚火动也。阳事先萎者，命门火衰也。真水竭，则隆冬不寒。真火息，则盛夏不热，故人乐有药饵焉。是方也，熟地、山所以益命门相火。水火得其养，则二肾复其天矣。互考见小便不禁门。

　　卷三　虚损劳瘵门第十八

　　补肾丸

　　杜仲（姜汁炒） 牛膝 陈皮（各二两） 黄柏（盐酒炒） 龟板（酥炙，各四两） 夏加五味子（一两，炒） 冬加干姜（五钱）

　　此亦滋肾阴之方也。

　　黄柏、龟板、杜仲、牛膝，皆濡润味浓物也，故能降而补阴。复用陈皮，假以疏滞。夏加

　　卷三　虚损劳瘵门第十八

　　补天丸

　　黄柏 龟板（各四两） 杜仲 牛膝 陈皮（各二两） 夏加五味子（炒，一两） 冬加干姜（五钱） 人胞（一具，酒洗，蒸烂捣丸）

　　男女交合非时，天癸虚损者，此方主之。

　　此即前方补肾丸加人胞也。天癸者，男之精，女之血，先天得之以成形，后天得之以有生者也，故曰天癸。补肾丸，前考已悉。人胞者，亦精血之所融结，乃无极之极未生之天也。

　　已生之后，天癸虚损，补以草木之药，非其类也。卒难责效。人胞名曰混沌皮，则亦天耳。

　　以先天之天。而补后天之天，所谓补以类也，故曰补天。

　　卷三　虚损劳瘵门第十八

　　虎潜丸

　　（一名补阴丸）

　　黄柏（盐酒炒） 知母（炒） 熟地黄（各三两） 龟板（四两，酥炙） 虎胫骨（一两，酥炙）

　　羊肉为丸。

　　此亦治阴分精血虚损之方也。

　　虎，阴也。潜，藏也。是方欲封闭精血，故曰虎潜。人之一身，阳常有余，阴常不足，黄柏、知母，所以滋阴。地黄、归、芍，所以养血。牛膝能引诸药下行，锁阳能使阴精不泄。

　　龟得天地之阴气最浓，故用以补阴。虎得天地之阴气最强，故用以壮骨。陈皮所以行滞，而羊肉之用，取其补也。互考见疝门。

　　卷三　虚损劳瘵门第十八

　　滋阴大补丸

