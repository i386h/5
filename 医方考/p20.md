<!-- { "loadSidebar": true } -->
　　《内经》曰：壮者气行则愈，怯者着而成病。东南之土卑湿，人人有痰，然而不病者，气壮足以行其痰也。若中气一虚，则不足以运痰而痰证见矣。是方也，人参、白术、茯苓、甘草，前之四君子也，所以补气。乃半夏则燥湿以制痰，陈皮则利气以行痰耳。名之曰六君子者，表半夏之无毒，陈皮之弗悍，可以与参、苓、术、草比德云尔！

　　卷三　气门第二十

　　补中益气汤

　　人参（去芦） 炙甘草（各一钱） 黄 （一钱五分，炙） 升麻（三分） 白术（炒）

　　当归陈皮 柴胡（各五分）

　　困乏劳倦，伤其中气者，此方主之。

　　中，脾也，坤也，万物之母。气，阳也，干也，万物之父。过于困乏劳倦，则百骸皆虚。百骸既虚，必盗父母以自养，而中气大伤矣。不有以补之，则形气不几于绝乎？故用白术、甘草之平补者以补中；用人参、黄 之峻补者以益气。土欲燥，则当归随以润之。气欲滞，则陈皮随以利之。而升麻、柴胡者，所以升乎甲胆乙肝之气也。盖甲乙者，东方生物之始。

　　甲乙之气升，则木、火、土、金、水次第而生生矣。

　　卷三　气门第二十

　　二十四味流气饮《和剂》

　　陈皮 青皮 甘草（炙） 浓朴（姜制） 紫苏 香附（各四两） 大腹皮 丁香皮 槟榔木香 草果 莪术（炮） 肉桂 藿香（各一两半） 人参 麦门冬 白术 赤茯苓 枳壳（炒）

　　石菖上件每服五钱。

　　腹中气滞，痞闷不快，胸膈走痛者，此方主之。

　　气，阳也，升降出入，法干之行健不息，使气无留滞，斯无痛苦。若人也，以寒、热、怒、恚、喜、忧、愁七气干之，则痞闷痛楚之疾生尔。今夫寒则气收，收则气不流矣。故用丁皮、肉桂、草果之属温而行之。热则气亢，亢则气不流矣，故用麦门冬、赤茯苓、木通之属清而导之。怒则气逆，逆则气不流矣，故用槟榔、枳壳、浓朴、木瓜之属抑而下之。恚则气积，积则气不流矣，故用青皮、陈皮、腹皮、木香、莪术之属快而利之。喜则气缓，缓则气不流矣，故用人参、白术、甘草之属补而益之。忧则气沉，沉则气不流矣，故用白芷、紫苏之属升而浮之。愁则气郁，郁则气不流矣，故用香附、菖蒲、半夏、藿香之属利而开之。

　　或问：七气之来，岂能并至？方以二十四味，何示人以弗精专也？余曰：气证与诸证不同。

　　诸证者，痰、血、积、食属于有形，故着于一处，偏于一隅，可以单方治也。若夫七情之气，属于无形，上下左右散聚无常，故集辛香之品而流动之，虽二十四味，不厌其繁，譬之韩侯之兵，多多益善云尔。

　　卷三

　　血证门第二十一

　　叙曰：血营气卫，胥有义焉。阴在内，阳之守也，故曰营。阳在外，阴之卫也，故曰卫。二者宜调而不宜病，血一不调，则营守乎中者，反出于外而败之，微者迫于热，盛者真阳不足以运血，而卫亦败也。今考名方二十八首，酌而用之，则调元之手矣。

　　卷三　血证门第二十一

　　四物汤

　　当归（酒洗） 熟地黄（各三钱） 川芎（酒洗，一钱五分） 白芍药（酒炒，二钱）

　　血不足者，此方调之。

　　气、血，人身之二仪也。天地之道，阳常有余，阴常不足。人与天地相似，故阴血难成而易亏。是方也，当归、芍药、地黄，味浓者也，味浓为阴中之阴，故能生血。川芎味薄而气清，为阴中之阳，故能行血中之气。然草木无情，何以便能生血？所以谓其生血者，以当归、芍药，地黄能养五脏之阴，川芎能调营中之气，五脏和而血自生耳。若曰四物便能生血，则未也。师云：血不足者，以此方调之则可。若上下失血太多，气息几微之际，则四物禁勿与之。所以然者，四物皆阴，阴者天地闭塞之令，非所以生万物者也，故曰禁勿与之。

　　卷三　血证门第二十一

　　当归补血汤

　　当归（二钱） 黄 （一两）

　　男、妇肌热，目赤面红，烦渴引饮，脉来洪大而虚，重按全无者，此方主之。

　　血实则身凉，血虚则身热。或以肌困劳役虚其阴血，则阳独治，故令肌热、目赤、面红、烦渴引饮。此证纯象伤寒家白虎汤之证，但脉大而虚，非大而长，为可辨尔。《内经》所谓脉虚血虚是也。当归味浓，为阴中之阴，故能养血，而黄 则味甘补气者也。今黄 多于当归数倍，而曰补血汤者，有形之血不能自生，生于无形之气故也。《内经》曰：阳生阴长，是

　　卷三　血证门第二十一

　　独参汤

　　人参（去芦，二两）

　　凡上下失血过多，脉微欲绝者，急以此方主之。

　　血者气之守，气者血之卫，相偶而不相离者也。一或失血过多，则气为孤阳，亦几于飞越矣，故令脉微欲绝。斯时也，有形之血不能速生，几微之气所宜急固。故用甘温之参以固元气，所以权轻重于缓急之际也。故曰血脱益气，古圣人之法。或者不达此理，见其失血而主四物汤，则川芎之香窜，能散几微之气，而当归、芍药、地黄，皆滋阴降下之品，不能生血于一时，反以失救死之权，而遗人夭殃矣。医云乎哉？

　　卷三　血证门第二十一

　　八珍汤

　　人参（去芦） 白术（炒） 茯苓（去皮） 炙甘草 当归（酒洗） 川芎（酒洗） 芍药（酒炒）

　　地黄血气俱虚者，此方主之。

　　人之身，气血而已。气者百骸之父，血者百骸之母，不可使其失养者也。是方也，人参、白术、茯苓、甘草，甘温之品也，所以补气。当归、川芎、芍药、地黄，质润之品也，所以补血。气旺则百骸资之以生，血旺则百骸资之以养。形体既充，则百邪不入，故人乐有药饵焉。

　　卷三　血证门第二十一

　　犀角地黄汤

　　生犀角（镑） 生地黄 白芍药 牡丹皮吐衄不止者，此方主之。

　　口出血曰吐，鼻出血曰衄。火逆于中，血随火上，有此二证。然吐血责之腑，衄血责之经，求其实，则皆炎上之火也。火者，心之所司，故用生犀、生地以凉心而去其热。心者，肝之所生，故用丹皮，芍药以平肝而泻其母，此穷源之治也。今人治吐血者，以凉水濯其两足，此釜底抽薪之意也。治衄血者，以凉水拊其后颈，此责其火于太阳经也。皆是良法。互考见咳嗽门、痘门。

　　卷三　血证门第二十一

　　四生丸

　　生荷叶 生艾叶 生地黄 生柏叶四件烂捣，丸如鸡子大。每服一丸。

　　阳乘于阴，血热妄行，或吐或衄，此方亦良。

　　统而论之，生之则寒，则四生皆能去火。析而论之，则荷、艾轻香，去火于气。 、柏质实，泻火于阴。火去则血归经，而吐衄愈矣。

　　卷三　血证门第二十一

　　黄连解毒汤

　　黄连 黄芩 黄柏 栀子（各三钱，炒）

　　阳毒，上窍出血者，此方主之。

　　治病必求其本。阳毒上窍出血，则热为本，血为标。能去其热，则血不必治而自归经矣，故用、芩、栀、柏苦寒解热之物以主之。然惟阳毒实火用之为宜。若阴虚之火，则降多亡阴，苦从火化，而出血益甚，是方在所禁矣。

　　卷三　血证门第二十一

　　人中白

　　新瓦上逼干，温汤调下三钱。

　　衄血不止者，此方主之。

　　人中白，即《本草》溺白 也。其味咸寒，咸则能入血，寒则能胜热。其味浓于人便，故其奏功尤捷。

　　卷三　血证门第二十一

　　生地黄自然汁

　　取生 十余斤，只用新布拭净捣绞取汁，勿用生水洗之。

　　吐衄不止者，此方亦良。

　　东垣曰：生地黄，凉心火之血热，泻脾土之湿热，止鼻中之衄热，除五心之烦热。故吐衄之疾，取自然汁呷之，血凉而止。

　　卷三　血证门第二十一

　　茜根散

　　茜根 阿胶 黄芩 侧柏叶 生地黄（各一两） 炙甘草（五钱）

　　阴虚衄血者，此方主之。

　　阴阳之在人，平则治，偏则病。若肾阴一虚，则阳胜矣，故载血上行而令衄。是方也，阿胶能补虚，黄芩能养阴，甘草能缓急，茜根、侧柏、生地黄，则皆去血中之热，能生阴于火亢之时者也。

　　卷三　血证门第二十一

　　黄芩芍药汤

　　黄芩（炒） 白芍药（酒炒） 甘草（各三钱）

　　阴火载血上行，衄而不止者，此方亦主。

　　黄芩之苦能降火，芍药之酸能收阴，甘草之甘能缓急。

　　卷三　血证门第二十一

　　止衄散

　　黄 （六钱） 赤茯苓 白芍药 当归 生地黄 阿胶（各三钱）

　　饥困劳役，动其虚火，致衄不止者，此方主之。

　　饥困劳役而动其火，其人本虚可知矣。虚火可补，故用黄 、当归、阿胶甘温之品以补之。然赤茯苓能导丙丁，白芍药能收阴气，生地黄能凉血热。三物者，去血中之热，自是冲和，与芩、连苦寒之剂殊别。实火宜用连、芩、虚火则惟此类为宜也。或问：虚火、实火，何以辨之？余曰：声高气壮为实火，言而微终日复言为虚火。

　　卷三　血证门第二十一

　　人参饮子

　　人参 黄 （各一钱五分） 麦门冬 当归 甘草 白芍药（各一钱） 五味子（九粒）

　　暑月衄血，此方主之。

　　《内经》曰：必先岁气，无伐天和。故时当暑月，则肺金受克，令人乏气之时也，理宜清金益气。清金故用麦门、五味。益气故用甘草、参、 ；芍药之酸，所以收其阴。当归之辛，所以归其血。此亦虚火可补之例也。

　　卷三　血证门第二十一

　　榴花散

　　百叶榴花（晒干为末）

　　衄不止者，以此末吹入鼻中，立止。

　　榴花之红，有使入血。榴花之涩，可使止血。一夫当关，此药近之。

　　卷三　血证门第二十一

　　丹溪咳血方

　　青黛（飞） 栝蒌仁（去油） 诃子肉 海粉（去砂） 山栀（炒黑，等分）

　　咳嗽痰血者，此方蜜丸噙化。

　　肺者，至清之脏，纤芥不容，有气有火则咳，有痰有血则嗽。咳者有声之名，嗽者有物之义也。青黛、山栀所以降火，栝蒌、海粉所以行痰，诃子所以敛肺。然而无治血之药者，火去而血自止也。

　　卷三　血证门第二十一

　　人溺

　　咳血者，宜此一物饮之。

　　褚澄，齐之圣医也。其《遗书》曰：咳血不易医，喉不容物，毫发必咳，血渗入喉，愈渗愈咳，愈咳愈渗，饮溲溺则百不一死，服寒凉则百不一生。吾于是乎师其言矣。

　　卷三　血证门第二十一

　　圣饼子

