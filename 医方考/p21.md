<!-- { "loadSidebar": true } -->
　　青黛（一钱） 杏仁（四十枚，去皮尖）

　　以黄 煎汤炒黄色，二味研作饼子，入柿饼内，湿纸包煨，连柿饼研细，米饮调服。

　　咯血者，此方主之。

　　咯血者，咯而出血，责之脾胃也。青黛去土中之火，杏仁利中宫之气。气利火去则不咯，不咯则不血矣。

　　卷三　血证门第二十一

　　荷叶散

　　荷叶（不拘多少，焙干为末）

　　咯血，此方亦良。

　　气分有火，则令人咯，久久咯之，则动其血。褚氏曰：血虽阴类，运之者其和阳乎！荷叶有仰盂之形，得震卦之象，有轻香之气，得清和之体，故能和阳定咯而运血。

　　卷三　血证门第二十一

　　大补丸

　　黄柏（一物，炒褐色作丸）

　　呕血者，此方主之。

　　呕与咯不同，声出于上焦为咯，重而短也。声出于下焦为呕，浊而长也。黄柏苦而润，苦故能泻火，润故能就下也。

　　卷三　血证门第二十一

　　侧柏散

　　侧柏叶一味，为末。

　　米饮调下三钱。

　　此亦治呕血之方也。

　　侧，阴象也。柏，遇寒而不凋，得阴气之最浓也，故能入阴而泻呕逆之火。然其性微香，则其妙又能和阳，而不偏于阴矣。此其所以为良也。

　　卷三　血证门第二十一

　　晚漱治牙宣

　　牙宣者，齿根出血也，此以肥甘之热致病。每于晚膳后，以茶漱而洁之，则病愈矣。

　　卷三　血证门第二十一

　　小蓟饮子

　　小蓟 生地黄 滑石 通草 蒲黄（炒） 藕节 淡竹叶 当归 栀子（炒） 甘草（各半两）

　　下焦结热血淋者，此方主之。

　　下焦之病，责于湿热。法曰：病在下者，引而竭之。故用生地、栀子凉而导之，以竭其热。用滑石、通草、竹叶淡而渗之，以竭其湿。用小蓟、藕节、蒲黄消而逐之，以去其瘀血。

　　当归养血于阴，甘草调气于阳。古人治下焦瘀热之病，必用渗药开其溺窍者，围师必缺之义也。

　　卷三　血证门第二十一

　　小蓟琥珀散

　　小蓟 琥珀（等分，为末）

　　此亦治血淋之方也。

　　蓟根能治下焦瘀血，琥珀能治膀胱结热。

　　卷三　血证门第二十一

　　牛膝膏

　　牛膝（三斤，煎膏一斤，空心盐水化下四钱）

　　此亦血淋之方也。

　　牛膝质润而苦咸，形实而修长。质润故能活血，苦咸故能胜热，形实故能就下，修长，故能导小肠而利膀胱。

　　卷三　血证门第二十一

　　玄胡索散

　　玄胡索（一两） 朴硝（三分）

　　分二次服。

　　此治阳邪陷入下焦，令人尿血之方也。

　　阳邪者，热病伤寒之毒也。下焦者，阴血所居，阳邪入之，故令尿血。玄胡索味苦而辛，苦故能胜热，辛故能理血。佐以朴硝，取其咸寒，利于就下而已。

　　卷三　血证门第二十一

　　胃风汤

　　人参（去芦） 白术（炒） 茯苓（去皮） 川芎（洗净） 当归（酒洗） 白芍药（炒）

　　桂（炒，等分）

　　风邪入于肠胃，泄下鲜血，或肠胃湿毒，下如豆汁瘀血者，此方主之。

　　风，阳邪也，血得之则善行，故下鲜血。湿，阴邪也，血得之则败坏，故如豆汁。气血虚而后邪凑之，故用人参、白术、茯苓以补气。用川药、当归、芍药以养血。肉桂之辛，可以散风邪，肉桂之热，可以 湿毒，血药得之可以调营，气药得之可以益卫。又曰：白术、茯苓能壮脾而疗湿，川芎、肉桂能入血而驱风。

　　卷三　血证门第二十一

　　槐花散

　　槐花（炒） 侧柏叶 荆芥穗 枳壳（麸炒，等分）

　　共为末，每服三钱，空心下。

　　肠风、脏毒下血，此方主之。

　　槐花、侧柏能凉大肠之血，荆芥、枳壳能疗大肠之风。风热相搏者治之良。

　　卷三　血证门第二十一

　　酒煮黄连丸

　　黄连（十二两） 好酒（五升）

　　煮干，为末作丸。每服三钱。

　　湿热酒毒令人便血者，此方主之。

　　黄连，苦寒枯燥之物也。苦寒故能胜热，枯燥故能胜湿。而必煮以酒者，非酒不能引之入血也。

　　卷三　血证门第二十一

　　柏灰散

　　侧柏叶（一味，春东、夏南、秋西、冬北取来。）

　　烧灰调下三钱。

　　脏毒下血不止者，此方主之。

　　脏毒之初宜凉血，凉血皆苦寒之药，久久则气寒，而血益不固矣。法曰：涩可以固脱，故用柏灰之涩以止之。四时采之，必辨其方者，取其得气之浓也。他如干柿饼烧灰亦良。

　　卷三　血证门第二十一

　　人参樗皮散

　　人参（去芦） 樗根白皮（等分）

　　每末三钱。

　　脏毒挟热下血，日久不止者，此方主之。

　　脏毒，肠毒也。挟热者，谓挟客热与饮酒之类也。日久不止，则气亦虚，而不足以固血矣，故用人参之甘以补气，樗根之涩以固血。补以举之，涩以劫之，杂霸之治也。

　　卷三

　　脱肛门第二十二

　　叙曰：脱肛，一也，有寒热之判焉。又能进之而辨气血中之寒热，则精艺者也。今考古方三首，表其要者尔。

　　卷三　脱肛门第二十二

　　丹溪脱肛方

　　人参 黄 川芎 当归 升麻久泻脱肛者，此方主之。

　　泻久则伤气，下多则亡阴，是气血皆亏矣，故令广肠虚脱。气不足者，补之以甘温，故用参、 。阴不足者，养之以浓味，故用芎、归。下者举之，故用升麻。

　　卷三　脱肛门第二十二

　　举肛丸

　　半夏 天南星 枯白矾（各五钱） 枯红矾 鸡冠花（炒） 白附子（各五两） 诃子肉（ ）

　　黑附子（生） 枳壳（各一两） 皮（二枚，炙） 栝蒌（一枚，烧存性） 胡桃仁（十五枚，烧存性）

　　共为末，醋糊作丸。空心温酒下三十丸。

　　泄泻虚寒脱肛者，此方主之。

　　湿盛则濡泻，久泻则胃虚，胃虚则脏寒，脏寒则无阳以升举，故令肛肠脱而不上。燥能去湿，故用半夏、南星。枯能制湿、故用红、白枯矾。温能暖脏，故用黑、白附子。乃若鸡冠花、刺 皮、枳壳所以驱风。而诃子、栝蒌、胡桃仁之灰，取其涩以固脱也。

　　卷三　脱肛门第二十二

　　收肛散

　　熊胆（五分） 孩儿茶（三分） 冰片（一分）

　　共为细末，乳调涂肛上，热汁下而肛收矣。

　　热泻脱肛者，用此方涂之良。

　　热则肛门涩，涩则便不易出，不易出则令人努责，努责之久，则令脱肛。此与寒脱不同者，此则肛门涩，寒脱则洞泄而不涩也。苦可以胜热，故用熊胆。涩可以固脱，故用儿茶。

　　辛可以拔邪，故用冰片。

　　卷三

　　呕吐门第二十三

　　叙曰：呕有声长、声短之辨，吐有见痰、见食之分，参之以脉证，合之以颜色，问之以从来，始为无失。毋但曰呕吐小疾而忽之，常见肝实之证，令人呕吐不已而死者。兹考六方，志

　　卷三　呕吐门第二十三

　　二陈加山栀黄连生姜汤

　　半夏 陈皮（去白） 茯苓 甘草（炙） 山栀子（炒黑） 黄连（炒） 生姜（等分）

　　胃中有热，膈上有痰，令人呕吐者，此方主之。

　　有声之谓呕，有物之谓吐。声者，气与火也。物者，痰与涎也。半夏燥痰湿，茯苓渗痰湿，陈皮利痰气，甘草益脾气，此二陈治痰之旨也。苦可以泻火，故用栀子。辛可以行滞，故用生姜。

　　卷三　呕吐门第二十三

　　六君子汤

　　人参 白术 茯苓 甘草（各二钱） 半夏 陈皮（各一钱）

　　久病胃虚，闻谷气而呕者，此方主之。

　　胃者，水谷之海，仓廪之官也，故胃强则善谷，胃弱则闻谷而呕。经曰：安谷者昌，失谷者亡。奈之何而不急治乎？故人参、白术、茯苓、甘草，气味甘温，可以益胃。陈皮、半夏，气味辛利，可以破呕。

　　卷三　呕吐门第二十三

　　理中加丁香汤

　　人参 白术（炒） 甘草（炙） 丁香 干姜（炒）

　　呕吐，腹痛者，此方主之。

　　呕吐而痛即止者为火，呕吐而痛不止者为寒。然寒则收引，胡然能吐？师曰：寒胜格阳，故令吐也。治寒以热，故用丁香、干姜之温。吐多损气，故用人参、白术、甘草之补。

　　卷三　呕吐门第二十三

　　竹茹汤

　　葛根（三钱） 半夏（制） 竹茹（各二钱） 甘草（一钱）

　　伤寒正汗后，余热留于阳明、少阳，必令作呕，此方主之。

　　阳明，胃也。少阳，胆也。有辨焉，口渴者热在胃，口苦者热在胆也。兼而有之，则二经均有留热矣。是方也，干葛清胃，竹茹清胆，半夏破逆，甘草调阳。

　　卷三　呕吐门第二十三

　　雄矾瓜蒂散

　　雄黄 明矾 苦瓜蒂（炒，各五分）

　　共为末，酒服。

　　呕而流涎，脉平者，虫家证也。主此方吐之。

　　虫动则流涎，胃痒则令呕，脉平者，得平人无病之脉，不迟不数，无寒无热也。雄黄气悍，明矾苦涩，杀虫之品也。佐以瓜蒂之善涌，则虫立吐而出矣。又曰：实而能吐者，主以此方。虚而不能吐者，宜主伤寒门乌梅丸。

　　卷三　呕吐门第二十三

　　六味地黄丸

　　熟地黄（八两） 山茱萸 山药（各四两） 牡丹皮 白茯苓 泽泻（各三两） 蜜丸。

　　阴虚于下，令人多呕者，主此方盐汤吞之。

　　《脉解篇》曰：诸阳气浮，无所根据从，故呕、咳、上气喘。此阴虚于下，而令孤阳上浮尔。是方也，熟地、山萸，质润味浓，可使滋阴。丹皮、泽泻，气味咸寒，可制阳光。山药、茯

　　卷三

　　呃逆门第二十四

　　叙曰：呃逆一也，中下判焉。中焦呃逆其声短，水谷之病也。下焦呃逆其声长，虚邪相搏也。今考古方三首，辨其上下，察其虚实，则十全之工矣。若呃逆日久而且吞酸，则翻胃之前驱也，从火治之。

　　卷三　呃逆门第二十四

　　橘皮竹茹汤

　　橘皮 竹茹（各一升） 人参 生姜（各半两） 甘草（炙，二两） 大枣（三十枚）

　　大病后，呃逆不已，脉来虚大者，此方主之。

　　呃逆者，由下达上，气逆作声之名也。大病后，则中气皆虚，余邪乘虚入里，邪正相搏，气必上腾，故令呃逆。脉来虚大，虚者正气弱，大者邪热在也。是方也，橘皮平其气，竹茹清其热，甘草和其逆，人参补其虚，生姜正其胃，大枣益其脾。

　　卷三　呃逆门第二十四

　　丁香柿蒂竹茹汤

