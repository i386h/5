<!-- { "loadSidebar": true } -->
　　一妇正产之时，收生妇以温水进之，误进鹿角脂。鹿角脂，女子涂鬓物也。因哇而舌出，产后数日不能收，医药屡不应。甄立言最后至，以朱砂涂其舌，仍命作产子状，以两妇人掖之，乃使人潜于壁外，多捧缶器，向危处掷地作声，声闻而舌收矣。所以然者，恐则气下故也韩丞相疾，天方不雨，更十医罔效。左友信最后至，脉已，则以指计甲子曰：某日当雨，竟出。韩疑曰：岂谓吾疾不可为耶，何言雨而不及药我也？既而其夕果雨。韩喜，起而行乎庭，达旦，疾若脱去。乃召左至而问之，对曰：公相之疾，以忧得之。私计公相忠且仁，方今久旱，必为民忧，以旱为忧，必以雨而瘳，理固宜然，何待药而愈耶？此亦《素问》喜胜忧也。

　　一女许婚后，夫经商二年不归，因不食，困卧如痴，无他病，竟日向壁而卧。其父迎丹溪翁治之，告以故。翁脉毕，谓其父曰：此思则气结也，药难独治，得喜可解。不然，令其怒。于是，掌其面，诬以外情，果大怒而号泣者三时，令解之，即求食矣。所以然者，悲则气消，怒则胜思故也。翁谓其父曰：病虽瘥，得喜方已。乃谕以夫回，既而果然，疾亦不举。

　　一县差，拿犯人，以铁索项所犯至县，行至中途，其犯投河而死。犯家告差人索骗威逼至死，及能脱罪，未免破财，忧愤成病，如醉如痴，谬言妄语，无复知识。其主延戴念仁视之。戴云：此以费财而病，必以得财而愈。乃命作三锡锭如银状，预置于泥沟之中，候其至时，诈以锁钥误堕其中，命探之，乃出三锡锭。主曰：银也，吾不用此弗义之财，悉以与汝。

　　其一女子，母甚是相爱，既嫁而母死，遂思念不已，精神短少，恹恹嗜卧，诸药不应。其夫延韩世良治之。韩曰：此病得之于思，药不易愈，当以术治之。乃贿一巫妇，授以秘语。

　　一日，夫谓妻曰：汝之念母如此，不识彼在地下，亦念汝否，吾当他往，汝盍求巫妇卜之？妻欣诺，遂召巫至。焚者礼拜，而母灵降矣。一言一默，宛然其母之生前也。女遂大泣，母叱之曰：勿泣，汝之生命克我，我遂早死。我之死，皆汝之故，今在阴世欲报汝仇，汝病恹恹，实我所为，我生则与尔母子，死则与尔寇仇矣。言讫，女改容大怒，诟之曰：我因母病，母谭植，素谨言，为韶州佐。一日，会堂属官，筵中有萝卜颇大，众羡之。谭曰：尚有大如人者。众皆笑以为无。谭悔恨自咎曰：人不见如是大者，而吾以是语之，宜其以吾言为妄且笑也。因而忧愤，连日不能食。其子煌，读书达事，思父素不轻言，因愧赧成疾，必实所言，始可疗病，遂遣人至家，取萝卜如人大者至官所，复会堂属，强父扶疾而陪，酒至数巡，以何解，陈留人也。一日，与河南尹乐广会饮于赵修武宅，酒至数杯，忽见杯底有似一小蛇，咽之入口，亦不觉有物，但每每思而疑之。日久觉心疼，自思小蛇长大，食其五脏，医药不愈。久之，又会酒赵宅，才执杯，又见小蛇，乃置杯细视之，见赵宅梁上有角弓，却是弓梢影于酒底，因此解疑，其疾遂无。此以情疑而病，必以疑解而瘥，向来以药治之，皆无验也。

　　卷四

　　脾胃门第二十八

　　叙曰：脾胃，人身之坤元也。至哉坤元，万物资生，故脾胃为百骸之母。东垣所以擅名当世者，无他长焉，知脾胃之为要尔。庸师治病，坏人脾胃者多矣。此欲养其子者，先戕其母也，岂豫养之道哉！今考六方于下，庶几乎调元之补也。

　　卷四　脾胃门第二十八

　　参苓白术散

　　人参 茯苓（去皮） 白术（炒） 砂仁 甘草（炒） 山药 桔梗（炒） 薏苡仁（炒）

　　扁豆莲肉脾胃虚弱，不思饮食者，此方主之。

　　脾胃者，土也。土为万物之母，诸脏腑百骸受气于脾胃而后能强。若脾胃一亏，则众体皆无以受气，日见羸弱矣。故治杂证者，宜以脾胃为主。然脾胃喜甘而恶苦，喜香而恶秽，喜燥而恶湿，喜利而恶滞。是方也，人参、扁豆、甘草，味之甘者也。白术、茯苓、山药、莲肉、薏苡仁，甘而微燥者也。砂仁辛香而燥，可以开胃醒脾。桔梗甘而微苦，甘则性缓，故为诸药之舟楫，苦则喜降，则能通天气于地道矣！

　　卷四　脾胃门第二十八

　　钱氏益黄散

　　陈皮（十两） 丁香（一两） 青皮 诃子肉 甘草（各五钱）

　　每服末二钱。

　　小儿脾虚不实，米谷不化，滑肠滞颐者，此方主之。

　　胃主受纳，脾主消磨，故能纳而不能化者，责之脾虚。滑肠者，肠滑而飧泄也。滞颐者，颐颔之下多涎滞也，皆土弱不能制水之象。火能生土，故用丁香。甘能补土，故用甘草。

　　香能快脾，故用陈皮。涩能去滑，故用诃子。用青皮者，谓其快膈平肝，能抑其所不胜尔！

　　卷四　脾胃门第二十八

　　补中益气汤

　　人参 炙甘草（各一钱） 黄 （一钱五分） 陈皮 白术 当归 柴胡（各五分） 升麻（三分）

　　饥困劳倦，中气虚弱者，此方主之。

　　中气者，脾胃之气也。五脏六腑，百骸九窍，皆受气于脾胃而后治，故曰土者万物之母。

　　若饥困劳倦，伤其脾胃，则众体无以受气而皆病，故东垣谆谆以脾胃为言也。是方也，人参、微燥，故能健脾。当归质润辛温，故能泽土。术以燥之，归以润之，则不刚不柔，而土气和矣。复用升麻、柴胡者，升清阳之气于地道也。盖天地之气一升，则万物皆生。天地之气一降，则万物皆死，观乎天地之升降，而用升麻、柴胡之意，从可知矣。或曰：东垣谓脾胃一虚，肺气先绝，故用黄 以益皮毛，不令自汗而泄肺气，其辞切矣。予考古人之方而更其论，何也？余曰：东垣以脾胃为肺之母故耳。余以脾胃为众体之母，凡五脏六腑、百骸九窍，莫不受其气而母之，是发东垣之未发，而广其意耳，岂曰更论！

　　卷四　脾胃门第二十八

　　调中益气汤

　　黄 （一钱） 升麻（三分） 陈皮（六分） 木香（二分） 人参 甘草（炙） 苍术柴胡（各五分）

　　脾胃不调而气弱者，此方主之。

　　脾胃不调者，肠鸣、飧泄、膨胀之类也。气弱者，语言轻微，手足倦怠也。补可以去弱，故用人参、黄 、甘草，甘温之性行，则中气不弱，手足不倦矣。苍术辛燥，能平胃中敦阜之气。升麻、柴胡轻清，能升胃家陷下之气。木香、陈皮辛香，能去胃中陈腐之气。夫敦阜之气平，陷下之气升，陈腐之气去，宁有不调之中乎？

　　卷四　脾胃门第二十八

　　升阳顺气汤

　　升麻 陈皮（去白） 柴胡 草豆蔻 当归（各一钱） 黄 （四分） 甘草 柏皮（各五分）

　　半夏（姜制） 人参（各三分） 神曲（一钱五分）

　　清气在下，浊气在上，令人胸膈饱胀，大便溏泄者，此方主之。

　　上件病由于饮食伤其脾气，不能升清降浊故耳。是方也，升、柴辛温升其清，清升则阳气顺矣。柏皮苦寒降其浊，浊降则阴气顺矣。人参、黄 、当归、甘草补其虚，补虚则正气顺矣。半夏、陈皮利其膈，膈利则痰气顺矣。豆蔻、神曲消其食，食消则谷气顺矣。故曰升阳顺气。

　　卷四　脾胃门第二十八

　　升阳益胃汤

　　羌活 独活 防风 柴胡 白术 茯苓 泽泻 黄 人参 半夏 陈皮 黄连 甘草白芍药湿淫于内，体重节痛，口干无味，大便不调，小便频数，饮食不消，洒淅恶寒，面色不乐者，此方主之。

　　湿淫于内者，脾土虚弱不能制湿，而湿内生也。湿流百节，故令体重节痛；脾胃虚衰，不能运化精微，故令口干无味。中气既弱，则传化失宜，故令大便不调，小便频数，而饮食不消也。洒淅恶寒者，湿邪胜也，湿为阴邪，故令恶寒。面色不乐者，阳气不伸也。是方也，半夏、白术能燥湿。茯苓、泽泻能渗湿。羌活、独活、防风、柴胡能升举清阳之气，而搜百节之湿。黄连苦而燥，可用之以疗湿热。陈皮辛而温，可用之以平胃气，乃人参、黄 、甘草，用之以益胃。而白芍药之酸收，用之以和荣气，而协羌、防、柴、独辛散之性耳。仲景于桂枝汤中用芍药，亦是和荣之意。古人用辛散，必用酸收，所以防其峻厉，犹兵家之节制也

　　卷四　脾胃门第二十八

　　伏龙肝

　　伏龙肝者，灶中之土也。土性可以益脾，久于薪火，可以温中，脾胃虚弱者，药内宜加入之。

　　卷四

　　伤食门第二十九

　　叙曰：食以养生，夫人之所急也。食以伤生，夫人之所失也。炎帝教民耒KT ，为养生也。既而品尝百药，惧伤生也。养生之中，而有伤生之患，此君子所以慎口体之奉也。今考方药十九首，卫生者其小补哉！

　　卷四　伤食门第二十九

　　升阳顺气汤

　　升麻 柴胡 当归 草豆蔻 陈皮（各一钱） 黄 （四钱） 半夏 人参（各三钱） 甘草（炙） 柏皮（炒，各五分） 神曲（炒，各一钱五分）

　　食饮胸膈饱胀，大便溏泄者，此方主之。

　　《内经》曰：清气在下，则生飧泄；浊气在上，则生 胀。此由饮食伤脾，不能运化，失其升清降浊之令故耳。是方也，用升麻、柴胡以升其清阳之气，用柏皮以降其浊阴之 ，用半夏、陈皮以利其膈，用豆蔻、神曲以消其食，用人参、黄 、当归、甘草以益其脾。如此则清气升，浊气降，

　　卷四　伤食门第二十九

　　保和丸

　　山楂肉（二两） 神曲 半夏 茯苓（各一两） 萝卜子 陈皮 连翘（各五钱）

　　饮食内伤，令人恶食者，此丸主之。

　　伤于饮食，故令恶食，诸方以厉药攻之，是伤而复伤也。是方药味平良，补剂之例也。

　　故曰保和。山楂甘而酸，酸胜甘，故能去肥甘之积。神曲甘而腐，腐胜焦，故能化炮炙之腻。

　　卜子辛而苦，苦下气，故能化面物之滞。陈皮辛而香，香胜腐，故能消陈腐之气。连翘辛而苦，苦泻火，故能去积滞之热。半夏辛而燥，燥胜湿，故能消水谷之气。茯苓甘而淡，淡能渗，故能利湿伤之滞。

　　卷四　伤食门第二十九

　　枳术丸

　　白术（二两土炒） 枳实（一两，麸炒）

　　荷叶包陈米饭，煨干为末糊丸。

　　健脾消痞，此方主之。

　　一消一补，调养之方也。故用白术以补脾，枳实以消痞，烧饭取其香以益胃，荷叶取其仰以象震。象震者，欲其升生甲胆之少阳也。此易老一时之方，来东垣末年之悟，孰谓立方之旨易闻耶？

　　卷四　伤食门第二十九

　　枳实导滞丸

