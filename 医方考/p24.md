<!-- { "loadSidebar": true } -->
　　白术（土炒） 茯苓（去皮） 黄芩（酒炒） 黄连（酒炒，各三钱） 泽泻（二钱） 大黄（一两） 枳实（麸炒） 神曲（各五钱）

　　伤湿热之物，不得消化，而作痞满者，此方主之。

　　湿热之物，酒面之类也。燥以制湿，淡以渗湿，故用白术、茯苓、泽泻。苦以下热，寒以胜热，故用芩，连，枳实，大黄。 造变化者，可以推陈而致新，故用神曲。

　　卷四　伤食门第二十九

　　红丸子

　　京三棱（醋煮） 蓬莪术（醋煮） 陈皮（去白） 青皮（麸炒，各五两） 干姜（炮）

　　胡椒（各二两）

　　共为末，醋糊为丸，如梧桐子大，矾红为衣。每服三十丸。

　　伤寒冷之物，腹痛成积者，此方主之。

　　三棱、莪术，攻坚药也，故可以去积，干姜、胡椒，辛热物也，故可以去寒，青皮、陈皮，快气药也，故可以去痛，而必以醋糊为丸者，经曰酸胜甘，故用之以疗肥甘之滞。必以矾

　　卷四　伤食门第二十九

　　附子理中汤

　　附子（去皮脐，炮） 干姜（炮） 人参（去芦） 白术（炒） 甘草（炙）

　　口食冷物，客寒犯胃，中焦痛甚，脉沉迟者，急以此方主之。

　　凡吞冰饮泉及一切冷物，食之过其分量，则寒气凝于中焦，故令肚腹大痛。脉来沉者为里，迟者为寒。是方也，干姜、附子之辛热，所以温中散寒。人参、白术、甘草之甘温，所以益胃于被伤之后也。

　　卷四　伤食门第二十九

　　葛花解酲汤

　　葛花 砂仁 白豆蔻 木香 陈皮（去白） 人参 茯苓（各五分） 神曲（炒） 白术（炒）

　　干生姜 青皮（去穣，炒） 泽泻（各一分）

　　酒食内伤者，此方主之。

　　葛花之寒，能解中酒之毒。茯苓、泽泻之淡，能利中酒之湿。砂仁、豆蔻、木香、青皮、陈皮之辛，能行酒食之滞。生姜所以开胃止呕，神曲所以消磨炙腻。而人参、白术之甘，所以益被伤之胃尔。

　　卷四　伤食门第二十九

　　备急丸

　　大黄 巴豆（去皮膜油） 干姜（各等分）

　　共为末作丸。每服六分，以利为度。

　　饮食自倍，冷热不调，腹中急痛欲死者，急以此方主之。

　　脾胃以饮食而养，亦以饮食而伤，故饮食自倍，填塞至阴，上焦不行，下脘不通，则令人腹痛欲死。经曰：升降息，则气立孤危是也。以平药与之，性缓无益于治，故用大黄、巴豆

　　卷四　伤食门第二十九

　　盐汤探吐法

　　烧盐四合 温汤二升和匀饮之，以指探吐。

　　饮食自倍，胸膈饱胀，宜以此法吐之。

　　经曰：阴之所生，本在五味。阴之五宫，伤在五味。故饮食过之，则胸膈饱胀者势也。

　　与其胀而伤生，孰若吐而去疾，故用盐汤之咸以软坚，复使探喉以令吐。

　　卷四　伤食门第二十九

　　杏仁

　　厨家造索粉，杏仁近之即烂。今后凡遇粉伤者宜加焉。此惟《医余》志之，诸书皆未道也。

　　卷四　伤食门第二十九

　　糯米

　　客有货瓜果者，一遇糯米，无不化烂。今后凡遇伤于瓜果者宜入之。

　　卷四　伤食门第二十九

　　醇酒

　　《内则》志八珍以养老，取牛肉必新杀者，绝其理而薄切之，湛诸美酒，其朝而食之，则酒之善于烂牛味也可知矣。今后凡遇伤于牛味者，宜使饮之。

　　卷四　伤食门第二十九

　　橄榄

　　舟人以橄榄木为樯，凡鱼触之，无有不死。又尝以橄榄木为桌，以鱼骨置之，少时柔软。今后凡遇食鱼而伤者及噎鱼骨者，皆宜用之。

　　卷四　伤食门第二十九

　　白曲

　　糯米一石，得白曲一斤，皆酿为酒。今后凡遇伤于粽KT 者宜用之。

　　卷四　伤食门第二十九

　　芽茶

　　凡造饭成团，以芽茶沃之，粒粒散解。今后凡遇伤于百谷者宜入之。

　　卷四　伤食门第二十九

　　山楂

　　（即棠球子）

　　客有烹猪首者，或告之曰：是草猪母彘之首也，皮浓而不易烹，能多入山楂，则易烹矣。试之果然。今后但遇伤于肉味者，只此足矣！

　　卷四　伤食门第二十九

　　淡豆豉

　　凡食煎炙面食，肥甘椒辣等物，令人焦烦消渴者，宜以淡豆豉一物煎汤主之。盖万物归于腐，又曰腐胜焦，淡豉原经 造，而质已腐，则能腐化诸味矣，故称其良。

　　卷四　伤食门第二十九

　　麝香

　　凡花果草木，一触麝香，无不萎落。今后凡遇伤于果实菜蔬者宜主之。

　　卷四　伤食门第二十九

　　枳枸子

　　（俗呼鸡距子）

　　门外植枳枸木者，门内造酒，必不熟，屋内有此木作柱亦然。故曰：枳枸解酒，过于葛花。今后凡遇伤酒中酒者，宜用之。

　　卷四

　　吞酸门第三十

　　叙曰：吞酸，小疾也，可暂而不可久。或以疾小而忽之，此不知其为翻胃之渐也。语曰：毫末不斫，将寻斧柯。是故慎之。今考古方四首，盖曰防微杜渐云尔！

　　卷四　吞酸门第三十

　　茱连丸

　　黄连（一两，酒炒） 黄芩（酒炒） 吴茱萸（煮少时，晒干） 陈皮（各五钱） 苍术（七钱五分，泔浸七日）

　　胃中湿热，抑遏肝火，令人吞酸者，此方主之。

　　湿郁则热，热郁则酸，故夏月饮食之类，以物覆冒之，其味必酸。曰肝火者，《洪范》曰：木曰曲直，曲直作酸，故责之肝。是方也，连、芩治热，热去则不吐酸。苍术燥湿，湿除则不生热。陈皮理气，气行则湿不郁。吴茱萸辛热而气臊，辛热可使就燥，气臊可使就肝，故能引连、芩入肝而泻肝火，此从治之义也。他如火门左金丸亦良！

　　卷四　吞酸门第三十

　　加味平胃散

　　苍术（泔浸七日） 陈皮（去白） 浓朴（姜汁炒） 甘草（炙） 神曲（炒） 麦芽宿食不化，吞酸呃臭，右关脉滑，此方主之。

　　食经宿而不化，有热则令人吞酸，无热则但呃臭而已。右关主脾胃，脉滑主停食。治此者，宜宽中下气，健脾消食。辛者可宽中，故用苍术、陈皮。苦者可下气，故用浓朴。甘者可健脾，故用甘草。 造变化者能消食，故用神曲、麦芽。

　　卷四　吞酸门第三十

　　火郁越鞠丸

　　山栀（炒黑） 青黛（飞） 香附（童便浸五日） 抚芎 神曲（炒） 苍术（米泔浸七日）

　　七情拂郁，吞酸，小便赤，脉来沉数者，此方主之。

　　一念动处便是火，故七情拂郁，皆能令人内热吞酸。小便赤为火。脉沉为郁，数为热。

　　是方也，山栀，青黛之苦寒，可以导热。香附、苍术、抚芎之辛芳，可使解郁。神曲之陈腐，可

　　卷四　吞酸门第三十

　　茱萸六一散

　　滑石（六两） 甘草（一两） 吴茱萸（汤炮过，一两）

　　此亦治湿热吞酸之方也。

　　滑石寒而淡，寒能胜热，淡能导利，故足以治湿热。吴茱萸味辛性热，能反佐以从治。

　　甘草性温气平，能和中而泻火。

　　卷四

　　痞门第三十一

　　叙曰：痞，虚中之实也。许学士云：邪之所凑，其气必虚，留而不去，其病则实。故治痞者，一补一消。考方二首，表昔人之法尔。

　　卷四　痞门第三十一

　　枳实消痞丸

　　枳实（麸炒） 黄连（炒，各五钱） 浓朴（姜炒，四钱） 半夏曲 人参 白术（各三钱）

　　干生姜 甘草 茯苓 麦芽（各二钱）

　　心下虚痞，恶食懒倦，右关脉弦者，此方主之。

　　痞，与“否”同，不通泰也。《易》曰：天地不交而成痞。故肺气不降，脾气不运，升降不通，而名痞也。脾为邪气乘之，不足以胜谷，故令恶食。脾者卑脏，役气于四肢，而后肢体强健，脾病则不能致气于肢体，故令懒倦。肝脉也，木来克土，故令右关脉弦。是方也，枳实、黄连、浓朴之苦，可以下气。半夏曲、干生姜之辛，可以行滞。人参、甘草、白术、茯苓之甘，可使健脾。麦 善消，则可以推陈而致新矣。是疾也，功在慎口。经曰：阴之五宫，伤在五味，奈何不慎乎。

　　卷四　痞门第三十一

　　木香化滞汤

　　木香 生姜 陈皮（各六分） 柴胡（七分） 当归梢 枳实（各四分） 半夏（一钱五分）

　　红花（二分） 草豆蔻 炙甘草（各二钱）

　　忧气郁结，腹皮里微痛，心下痞满，不思饮食，此方主之。

　　上件病证，即六朝之医所谓气膈也，今人谓之气痞耳。经曰：脾主行气于三阴，三阴之脉皆行腹里，今忧气郁结，营卫之行涩，故令腹皮里微痛，心下痞满者，升降之道乖也。不思饮食者，忧气伤脾也。辛香可以化气，故用木香、豆蔻、生姜、陈皮、半夏之辈以主之，升降者，交泰之道也，故用柴胡之辛以升之，枳实之苦以降之，营卫涩而后腹皮痛，故用归尾、红花以和营，炙甘草以和卫。

　　卷四　痞门第三十一

　　治男妇痞块方

　　白鸽（一对，不落水，去毛肠杂，小破） 急性子（炒） 藜花子（水炒） 大黄（晒）

　　朴硝（各五钱）

　　只为细末，入鸽腹扎紧，砂锅陈酒煮熟，待冷取出药，将鸽肉风晒半日，打碎炙炒，不宜焦枯。同前药磨细末筛净，将糯米粉掬为丸，桐子大。空心服五钱。其块化为脓血，为鱼冻，为粘胶，从大便出，潜消默化，妙难尽述。

　　卷四

　　嘈杂门第三十二

　　叙曰：嘈杂，火证也，而痰次之。终身嘈杂者，必夭天年。此胡云哉？万物者，莫若火也。故考三方以疗嘈杂。

　　卷四　嘈杂门第三十二

　　痰火越鞠丸

　　海石（研，水飞） 南星（牛胆者） 栝蒌仁（去油） 山栀（炒黑） 青黛（水飞过）

　　香附（童便浸） 苍术（泔浸七日） 抚芎痰因火动，令人嘈杂，此方主之。

　　嘈杂者，痰火内动，如粗食在膈，令人不自安也。是方也，海石之咸，可以软顽痰。南星之燥，可以枯湿痰。栝蒌之苦，可以下逆痰。山栀、青黛，苦寒之品也，所以泻火。香附、抚芎、苍术，辛香之品也，所以发越鞠郁。

　　卷四　嘈杂门第三十二

　　加味三补丸

　　黄芩 黄连 黄柏 香附（醋浸五日） 苍术（泔浸七日）

　　郁火嘈杂，此方亦良。

　　辛香能开郁，故用香附、苍术。苦寒能泻火，故用黄芩、黄连、黄柏。然三黄之寒，得苍、附而不滞。苍、附之香，得三黄而不燥，其互以成功又如此。

　　卷四　嘈杂门第三十二

　　二陈加黄连栀子汤

