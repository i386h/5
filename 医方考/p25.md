<!-- { "loadSidebar": true } -->
　　半夏 陈皮 茯苓（去皮） 甘草（炙） 黄连 栀子此治嘈杂之汤液也。

　　痰之生也，本于湿，故用半夏燥湿，茯苓渗湿，湿去则痰不生。甘草能健脾，脾健则能制湿。陈皮能利气，气行则痰亦行。黄连、栀子之加，取其寒能胜热，苦能降火尔！

　　卷四

　　郁门第三十三

　　叙曰：天地以升生，而万物发陈，故气血以四布，而百体敷荣。一有拂郁，则象天地之闭藏矣，是岂升生之道乎？此诸病之所以生也。今考名方六首，而郁之情状见矣！

　　卷四　郁门第三十三

　　越鞠丸

　　香附（醋炒） 苍术（米泔浸） 抚芎 栀子（炒黑） 神曲（炒，等分）

　　水丸小豆大，每服百丸。

　　诸郁者，此方主之。

　　越鞠者，发越鞠郁之谓也。香附理气郁，苍术开湿郁，抚芎调血郁，栀子治火郁，神曲疗食郁。此以理气为主，乃不易之品也。若主湿郁，加白芷、茯苓。主热郁，加青黛。主痰郁，加南星、海石、栝蒌。主血郁，加桃仁、红花。主食郁，加山楂、砂仁。此因病而变通也。如春加防风，夏加苦参，秋冬加吴茱萸，乃经所谓升降浮沉则顺之，寒热温凉则逆之耳！

　　卷四　郁门第三十三

　　贝母

　　《诗》曰：陟彼阿丘，言采其虻。朱子曰：虻，贝母也，采之以疗郁结之疾。故疗郁结者每加之！

　　卷四　郁门第三十三

　　盐汤探吐法

　　烧盐（三两） 温汤（二升）

　　和服探吐。

　　木郁，两胁大痛，脉代者，此方主之。

　　木，肝木也，有垂枝布叶之象，喜条达而恶抑郁。若膈间有停痰宿食，抑其肝气，不得上达，则肝木自实，两胁大痛。脉来代者痛盛而脉止也。得吐则生，不吐则死，故主盐汤探吐

　　卷四　郁门第三十三

　　火郁汤

　　羌活 葛根 升麻 芍药 人参（各七分） 柴胡 生甘草（各三分） 防风（五分） 葱白（五茎）

　　火郁者，内热外寒，脉沉而数，此方主之。

　　火，心火也，禀炎上之体，喜畅而恶郁。郁之则火无焰，故令身寒。脉沉为在里，沉而数，为里热。是方也，羌活、防风、升麻、柴胡、干葛、葱白，皆辛温升举之药，故足以扬无焰之火，而令炎炎。若芍药、人参、甘草者，乃所以和营卫于升发之余尔。经曰：火郁则发之。此之谓也。

　　卷四　郁门第三十三

　　大承气汤

　　大黄 芒硝 浓朴 枳实土郁者，痞、满、燥、实、坚全俱，脉来有力而实，此方主之。

　　土，脾胃土也，为仓廪之官，无物不受，喜传化而恶停滞。若里邪作实，则令人痞、满、燥、实、坚全俱。脉来实者为里实。是方也，浓朴苦温以去痞，枳实苦寒以泻满，芒硝咸寒以润燥软坚，大黄苦寒以泻实去热。经曰：土郁则夺之。此之谓也。

　　卷四　郁门第三十三

　　麻黄葛根汤

　　麻黄（去节） 赤芍药（各三钱） 葛根（一钱五分） 淡豉（半合）

　　金郁者，喘满，脉浮，此方主之。

　　金，肺金也，为清虚之脏，皮毛之合，喜清虚而恶壅塞。塞之则气自实，令人喘满。肺主皮毛，故令脉浮。是方也，麻黄、干葛之轻，可以去实。淡豆豉之腐，可以推陈。赤芍药之酸，可以泻壅。经曰：金郁则泄之。此之谓也。

　　卷四　郁门第三十三

　　大补丸

　　黄柏一味，炒褐色作丸。

　　水郁者，腰股痛，足下热，此方主之。

　　水，肾也。水郁者，肾部有郁火也。腰者，肾之府，故令腰痛。肾脉斜走足心，上股内后廉故股内亦痛，而足心热。黄柏苦而润，润能益水，苦能降下。经曰：水郁则折之。此之谓也。

　　卷四

　　五疸门第三十四

　　叙曰：疸，黄疾也，初学易谈之，此未遇盘根错节耳，以故芒利不若干将，鲜有不断其锋者。今即名人之方十三首而考之，疸证之难易，概可见矣！

　　卷四　五疸门第三十四

　　丹溪治黄胆方

　　黄芩（炒） 黄连（炒） 栀子（炒黑） 茵陈 猪苓 泽泻 苍术（制） 青皮（去穣，炒）

　　草龙胆（各五分）

　　谷疸加三棱、莪术、缩砂、陈皮、神曲。

　　丹溪云：疸证不必分五，同是湿热。故以此方主之。

　　疸，病黄之名也。五疸者，黄汗、黄胆、酒疸、谷疸、女劳疸也。疸分五证，始于仲景之《金匮要略》，此先圣示人以博也。不必分五，同是湿热，此后贤示人以略也。是方也，芩、连、栀子、龙胆之苦，所以去热。猪苓、泽泻之淡，所以去湿。茵陈蒿气微寒而味苦平，为疸诸品之加，乃推陈致新之意也。虽然，丹溪翁之言不能无弊，使后之学人宗其言，至于举一而废百，宜乎视仲景之堂，若登天也。故古方治疸有吐者，有汗者，有下者，有寒者，有温者，有润者，有燥者，有软坚者，有消导者，有逐血者。今曰不必分五，则仲景之门犹不入，奈何而窥百家之奥乎？

　　卷四　五疸门第三十四

　　瓜蒂散

　　瓜蒂 赤小豆 淡豆豉（各五分）

　　疸证腹满欲吐，鼻燥，脉浮者，宜以此方吐之。酒疸欲吐者同。

　　腹满欲吐，邪在上也。鼻燥者，邪在气分也。脉浮者，邪未尽入于里也。吐中有发散之义，故吐于浮脉正宜。瓜蒂苦而善涌，赤小豆平而解热，淡豆豉腐而胜燥，此古人之宣剂也。

　　如

　　卷四　五疸门第三十四

　　桂枝加黄汤

　　桂枝 芍药 生姜（各三两） 甘草 黄 （各二两） 大枣（十一枚）

　　黄汗，身体疼重，发热，两胫自冷，此方主之。

　　黄汗者，汗出皆黄，沾衣有色也。得之汗出时，入水取浴，水从汗孔入。湿郁于表，故病黄。邪伤其卫，故自汗。湿热相搏，故身体疼重而发热。病原寒水所伤，寒气属阴，水性就下，故两胫自冷。客者除之，故用桂枝之辛甘以解肌表之邪。泄者收之，故用芍药之酸寒以敛荣中之液。虚以受邪，故用黄 之甘温以实在表之气。辛甘发散为阳，故生姜、甘草可以为桂枝之佐。乃大枣者，和脾益胃之物也。

　　卷四　五疸门第三十四

　　茵陈五苓散

　　茵陈 猪苓 茯苓 泽泻 白术（等分） 桂（少许）

　　发黄，小便不利者，此方主之。

　　热病小便不利，湿热内蓄，势必发黄。茵陈，黄家神良之品也，故诸方多用之。猪苓、泽泻、茯苓、白术、味平而淡，故可以导利小水。官桂之加，取有辛热，能引诸药直达热邪蓄结之处。经曰：甚者从治。此之谓也。

　　卷四　五疸门第三十四

　　茵陈茯苓汤

　　茵陈（二钱） 茯苓 猪苓 桂枝（各一钱） 滑石（一钱五分）

　　发黄，小便涩，烦躁而渴者，此方主之。

　　实热在内，其热不得泄越，故发黄。小便涩者，热之所注也。烦躁者，热犯上焦清阳之分也；渴者，邪热蒸灼，不能生液润喉也。是方也，茵陈主黄胆，佐以茯苓，猪苓则利水；佐以滑石则利热；佐以桂枝则同气相求，直达热邪之巢穴。内热既去，则津液自生，气自化，小

　　卷四　五疸门第三十四

　　茵陈栀子大黄汤

　　茵陈（一两） 栀子（三枚） 大黄（三钱五分）

　　发黄，小便赤涩，大便秘结，此方主之。

　　茵陈苦寒，能利黄胆。栀子泻火，屈曲而下，能疗小便之赤涩。大黄能攻大便之秘结，此众人之所共知。大小既利，则湿热两泄，而黄自除矣！

　　卷四　五疸门第三十四

　　栀子柏皮汤

　　栀子（十五枚） 黄柏（二两） 甘草（一两）

　　发黄，身热不止，大、小便利者，此方主之。

　　发黄，身热不止者，阳邪未去也。大便利，故不用大黄。小便利，故不用五苓。但以栀子、柏皮之苦胜其热，甘草之甘缓其势，则治法毕矣！

　　卷四　五疸门第三十四

　　枳实栀子豆豉大黄汤

　　枳实（五枚） 栀子（十四枚） 大黄（一两） 豆豉（一升）

　　发黄，身热，腹痛，右关脉滑者，名曰谷疸，此方主之。酒疸同。

　　发黄，身热，少火郁也。腹痛，右关脉滑，水谷积也。故用枳实、大黄攻其水谷之积。

　　栀子、豆豉解其少火之郁。又曰：栀子、豆豉，仲景尝用之以吐懊 ；枳实、大黄，仲景尝用之以下胃实。故酒疸欲吐

　　卷四　五疸门第三十四

　　茵陈四逆汤

　　茵陈（二两） 附子（一枚） 干姜（一两半） 炙甘草（一两）

　　发黄，脉沉而迟，肢体冷逆，腰以上自汗者，此方冷服。

　　此阴证发黄也。阴寒盛于下，则戴阳于上，故上体见阳证，下体见阴证。阴盛于下，故见阴脉之沉迟，兼阴证之四逆，阳戴于上，故见阳证之发黄，上体之自汗也。茵陈，治黄之要药，故无分于寒热而用之。附子、干姜、炙甘草，回阳之要品也，故有阴寒即用之。然必冷服者，恐姜、附发于上焦阳盛之区，而下部阴寒之分反不及也。是方也，韩祗和、李思训、朱奉议咸用之矣，使据丹溪翁不必分五，同是湿热之言，而执其方以疗之，则药与证不相反耶？韩、李事见《汤液本草》，朱奉议见《活人书》。

　　卷四　五疸门第三十四

　　硝石矾石散

　　硝石 矾石（烧，等分）

　　二共为末，大麦粥汤和服方寸匕，日三。

　　仲景《金匮要略》云：黄家日晡所发热，而反恶寒，此为女劳疸。得之膀胱急，小腹满，额上黑，足下热，因作黑疸。其腹胀如水状，大便必黑，时溏，此女劳之病，非水也。

　　腹满者难治。此方主之。

