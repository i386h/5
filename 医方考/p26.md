<!-- { "loadSidebar": true } -->
　　阳邪传至于胃，热无以越，土色自见而发黄，则日晡所必发热。所以然者，土位旺于日晡故也。今反恶寒，则知其以女劳虚之矣。女劳虚者，责之肾。膀胱者，肾之腑。前阴者，肾之窍。肾虚而阳邪袭之，故令膀胱急，小腹满。黑者，北方肾水之色，额上黑者，肾病而色自见也。足下热者，肾脉起于涌泉，肾水一虚，则相火凑之，故足下热也。因作黑疸者，阳邪尽陷于肾，而肾色尽显于外也。腹胀者，肾脉行于腹里，邪气居之，故令胀如水状，实非水也。若是水病，则大便澄澈而濡泻。今是肾病，故大便必黑而时溏。盖肾主二便，病故黑溏而失其常也。此可以辨其为女劳之病，而非水矣。腹满难治者，腹满与腹胀不同，腹胀是肾脉行于腹，故令胀于外。腹满是脾胃受邪，不能健运，而满于中也。脾胃属土，能克肾水，故曰难治。硝石、矾石，咸寒者也，咸能入肾，寒能胜热，故以二物主之。和以大麦粥汤者，恐二物之损胃也。呜呼！仲景公说证立方，精良曲当，大都如此，譬之选将练兵，知人善任，则万举万当，罔不奏功。彼用方不合证者，譬则出师无名。用药不知性者，譬则将不知兵，其不丧师辱国者鲜矣，恶乎建功？

　　卷四　五疸门第三十四

　　抵当丸

　　水蛭（三十枚，炒褐色） 虻虫（三十枚，去翅足，炒） 桃仁（二十枚，去皮尖） 大黄（三两酒浸）

　　蓄血发黄者，此方主之。

　　阳邪瘀热在里，少腹硬满，小便自利而发黄者，为蓄血发黄。苦走血，咸软坚，故用水蛭、虻虫以逐败血。滑利肠，寒下热，故用桃仁、大黄以下血热。他如伤寒门桃仁承气汤亦可酌用。

　　卷四　五疸门第三十四

　　大温中丸

　　陈皮（去白） 浓朴（姜汁炒） 三棱（醋炒） 苍术（泔浸七日） 莪术（醋炒） 青皮（各五两） 甘草（一两炙） 香附（一斤，醋炒） 针砂（二两，醋炒红七次）

　　忌犬肉、果菜。

　　此调理谷疽、酒疸之方也。

　　方名温中者，主疗湿郁于中之义也。水谷酒食，无非湿化，传化得宜则治，一或积于中宫，则遏少火，热而病黄矣。故用苍术、香附、陈皮、青皮、浓朴，以平胃中之敦阜而利其气，气利则水谷不滞。用三棱、莪术以削坚，削坚则积滞渐除。用针砂者，一借其兑金之令，以

　　卷四　五疸门第三十四

　　枣矾丸

　　绿矾（半斤，火 通红） 枣肉（二斤，煮，去皮捣烂丸） 平胃散（四两，为衣）

　　每服三十丸，姜汤下。

　　谷疸身目俱黄，此方亦良。

　　水谷癖积于中，抑遏肝肾之火，久久郁热，故身目俱黄。是方也，绿矾咸寒，能软痰癖而胜湿热。枣肉甘温，能益脾胃而补中宫。平胃散者，苍术、浓朴、陈皮、甘草也。苍术、浓朴，所以平胃家敦阜之气而除积饮。陈皮、甘草，一以利气，一以和中，乃调胃之意也！

　　卷四

　　消渴门第三十五

　　叙曰；消渴，无水也。《易义》曰：火炎则水干。故消渴责之无水。然证有三焦之判，病有虚实之分，常变不同，治疗亦异。方药十二考，示人以一得耳。

　　卷四　消渴门第三十五

　　丹溪消渴方

　　黄连末 栝蒌根末 人乳汁 藕汁 生 汁古称三消，上消者，令人消渴，此方主之。

　　气厥论曰：心移热于肺，传为膈消。夫心，火也；肺，金也。金得火而燥，故令膈消。

　　饮一溲二者死不治，得非以火来贼金之故乎！若时热者，主暑门人参白虎汤。

　　卷四　消渴门第三十五

　　调胃承气汤

　　大黄（四钱） 芒硝（五钱） 甘草（二钱）

　　中消者，善食而溲，此方主之。

　　经曰：瘅成为消中。瘅者，热也。消中者，善食而溲也。大黄苦寒，可以攻热。芒硝咸寒，可以润燥，甘草甘平，可以调中。

　　卷四　消渴门第三十五

　　大黄甘草饮子

　　大黄（一两五钱） 甘草（四两） 大豆（五升，先煮二三沸，去苦水再煮）

　　三物用井花水一桶煮熟，冷服无时。

　　此治中、上二焦消渴之方也。

　　大黄能去胃中实热，甘草能缓燥急之势，大豆能解诸家热毒，而必冷服者，寒因寒用也

　　卷四　消渴门第三十五

　　六味地黄丸

　　熟地黄（八两） 山茱萸 山药（各四两） 白茯苓 牡丹皮 泽泻（各三两）

　　下消者，烦渴引饮，小便如膏，此方主之。

　　先有消渴善饮，而后小便如膏者，名曰下消。惧其燥热渐深，将无水矣！故用此方以救肾水。熟地、山萸，质润味浓，为阴中之阴，故可以滋少阴之肾水。丹皮、泽泻，取其咸寒，能

　　卷四　消渴门第三十五

　　八味丸

　　熟地黄（八两） 山茱萸肉 山药（各四两） 白茯苓 牡丹皮 泽泻（各三两） 肉桂（炮）

　　附子（炮，去皮脐，各一两）

　　渴而未消者，此方主之。

　　此即前方六味地黄丸加附子、肉桂也。渴而未消，谓其人多渴，喜得茶饮，不若消渴之求饮无厌也。此为心肾不交，水不足以济火，故令亡液口干。乃是阴无阳而不升，阳无阴而不降，水下火上，不相既济耳。故用肉桂、附子之辛热壮其少火，用六味地黄丸益其真阴。

　　真阴益则阳可降。少火壮则阴自生。故灶底加薪，枯笼蒸溽，槁禾得雨，生意维新，惟明者知之，昧者鲜不以为迂也。昔汉武帝病渴，张仲景为处此方，至圣玄关，今犹可想。

　　卷四　消渴门第三十五

　　朽木汤

　　取朽木方寸者三十枚，煎汤饮之。得水土中者良。

　　此消渴之良方也。

　　经曰：热中、消中富贵人。盖以消渴之病，责之肥甘炮炙、嗜酒耽辛之所致也，非富贵人何以得之？朽木年深而质腐，腐者水之气，水足以制火，故腐足以胜焦。热中、消中皆焦证也，故此物主之。

　　卷四　消渴门第三十五

　　葛花葛根

　　伤酒消渴，宜主葛花，以其善解酒毒故耳。或用葛根，其功不相上下也。

　　卷四　消渴门第三十五

　　淡豆豉

　　喜食肥甘焦炙，令人消渴者，此物宜用。盖以豆豉由于 造，味苦而气腐，苦能胜热，腐能胜焦故耳。

　　卷四　消渴门第三十五

　　乌梅

　　前有梅林，闻者生液，故胃干暴渴者宜用之，所谓酸能致液也！

　　卷四　消渴门第三十五

　　香薷

　　夏月消渴者，多是暑邪入于心包络，宜以香薷君之。

　　卷四　消渴门第三十五

　　北梨甘蔗

　　富贵之人，饮酒必多置酢酱、海味，酒能灼人真阴，咸能丧人真液，故每每病致消渴。

　　然酒以酿而浓，以水而淡，咸以燥而坚，以湿而化。故食北梨、甘蔗可以解酒，亦可以解咸。

　　冬

　　卷四　消渴门第三十五

　　人参

　　凡汗、吐、下后渴者，皆胃液不足，宜以人参补之，盖气能蒸溽故耳！

　　卷四

　　水肿门第三十六

　　叙曰：水由地中行，顺道也。怀山襄陵，逆道也。治之者行其所无事，则智大矣。故治水肿者，亦因其势而利导之，宜汗、宜下、宜渗、宜清、宜燥，而药惟宜焉，则医之大智也。

　　考

　　卷四　水肿门第三十六

　　九味羌活汤

　　羌活 防风 苍术 细辛 川芎 白芷 生 黄芩 甘草水病，腰以上肿者，此方微汗之，即愈。

　　腰以上皆肿，谓头面俱病也。《内经》曰：上盛为风，下盛为湿。故腰以上皆肿，必兼风治。盖无风则湿不能自上于高巅清阳之分也。是方也，羌活、防风、苍术、细辛、川芎、白芷，皆辛甘之品，可以疏风，亦可以除热，所谓辛药能疏风，风药能胜湿也。风湿相搏，必有内热，故用生 。黄芩之凉。而甘草者，所以调和营卫，使其相协而无相争也。

　　卷四　水肿门第三十六

　　加味五皮饮

　　五加皮 地骨皮 生姜皮 大腹皮 茯苓皮 姜黄 木瓜水病腰以下肿者，此方主之。

　　腰以下肿者，水性就下之象也。药之为道，辛者、轻者可使走表。枯者、淡者可使渗利。苦者、寒者可使去热。味质浓重者可使走下，是方七味，或各一其性，或兼而有之，故可以渗利皮肤中之水，而调其气血也。

　　卷四　水肿门第三十六

　　疏凿饮子

　　羌活 秦艽 商陆 槟榔 泽泻 木通 大腹皮 茯苓皮 赤小豆 椒目（等分）

　　遍身水肿，喘呼气急，烦渴，大、小便不利者，此方主之。

　　遍身水肿，则外而肌肤，无一而不病矣；喘呼气急，烦渴，大小不利，则内而三焦，无一而不病矣。是方也，羌活、秦艽，疏表之药也。水邪之在表者，得之由汗而泄。泽泻、木通、腹皮、苓皮，渗利之药也，水邪之在里者，得之由溺而泄。商陆、槟榔，攻水之药也，水邪之壅塞者，得之由后而泄。赤小豆。椒目，燥湿之品也，水气之蒸溽者，得之以 而竭。

　　随在而分其势，病其不衰去乎？

　　卷四　水肿门第三十六

　　大橘皮汤

　　陈皮（一钱半） 木香（二分半） 滑石（六钱） 槟榔（三分） 猪苓（去皮） 白术（炒） 泽泻肉桂（炒，各五分） 茯苓（一钱去皮） 甘草（二分）

　　湿热内攻，腹胀，小便不利，大便滑泄，此方主之。

　　湿热内攻，故令腹胀；小便不利，故令大便滑泄。陈皮、木香、槟榔，行气药也，气行则湿行。滑石、甘草，暑门之六一散也，用之所以治湿热。茯苓、猪苓、泽泻、白术、肉桂，伤

　　卷四　水肿门第三十六

　　严氏实脾散

　　浓朴（姜汁炒） 白术 附子 大腹子 白茯苓 草果仁 木香 木瓜 干姜（炮，各一两） 炙甘草（半两）

　　水气肢体浮肿，口不渴，大便不秘，小便不涩者，阴水也，此方主之。

　　脾胃虚寒，不能制水，则水妄行，故肢体浮肿。以无郁热，故口不渴而大小皆利。是方也，用白术、茯苓、甘草之甘温者补其虚，用干姜、附子之辛热者温其寒，用木香、草果之辛温者行其滞，用浓朴、腹子之下气者攻其邪，用木瓜之酸温者抑其所不胜。名曰实脾散者，实土以防水也。虽其药味不皆实土，然能去其邪，乃所以使脾气之

　　卷四　水肿门第三十六

　　舟车丸

　　牵牛（四两，炒） 大黄（二两，酒浸） 甘遂（面裹煨） 大戟（面煨） 芫花（炒）

　　青皮（炒） 陈皮（去白，各一两） 木香（五钱）

　　水肿证，病气、形气皆实者，此方主之。

