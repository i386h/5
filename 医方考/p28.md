<!-- { "loadSidebar": true } -->
　　熟地黄（八两） 山茱萸（去核） 山药（各四两） 牡丹皮 白茯苓（去皮） 泽泻（各三两）

　　肉桂（炒） 附子（炮，去皮脐，各一两）

　　肾间水火俱虚，小便不调者，此方主之。

　　肾具水火，主二便，而司开阖。肾间之水竭，则火独治，能阖而不能开，令人病小便不出。肾间之火熄，则水独治，能开而不能阖，令人小便不禁。是方也，以附子、肉桂之温热益其火。以熟地、山萸之濡润壮其水。火欲实，则丹皮、泽泻之酸咸者可以收而泻之。水欲实，则茯苓、山药之甘淡者可以制而渗之。水火既济，则开阖治矣。正考见虚损劳瘵门、渴门。

　　卷四　小便不禁门第三十九

　　四君子汤

　　人参 白术 茯苓 甘草（各三钱）

　　诸急病，遗尿不禁者，此方主之。

　　诸急病，谓卒然暴仆诸疾也。遗尿不禁者，形气将脱，无形之气不足以固有形之溺也。

　　甘温为阳，可使益气，故人参、白术、茯苓、甘草，皆甘温也，可以用之。或问茯苓淡渗，当遗尿不禁之时，可以去否？余曰：苓有二品，枯而不泽者宜去，若坚洁而润者，则亦不嫌其为苓也，用之引人参以就下，直补膀胱，谁曰不可？正考见气门。

　　卷四　小便不禁门第三十九

　　韭子一物丸

　　大人遗浊，小儿遗尿，以韭子一物作丸，服之神良。

　　经曰：淫气遗溺，痹聚在肾。痹聚者，湿气聚而为痹也。韭子润而辛热，辛热则能散湿，润则能就下，故孙真人每用之，令其就下而疗痹气尔！

　　卷四

　　淋涩门第四十

　　叙曰：淋一也，五疾判焉。必剖析其病情，治疗如法，始可奏功。若冒厥禁忌，纵若情欲，则日药之不足矣。考方八首，而治法之大者庶几哉！

　　卷四　淋涩门第四十

　　三生益元散

　　生柏叶 生藕节 生车前（各汁一杯） 益元散（三钱，调服）

　　此主血淋之方也。

　　丹溪云：淋虽有五，皆主于热。此知要之言也。是方也，三物之生，皆能疗热。析而论之，则柏叶凉心、藕节消血、车前导利。益元散者，滑石、甘草也。滑石能清六腑之热。而甘草者，和中泻火，能协木石之性者也。

　　卷四　淋涩门第四十

　　木香汤

　　木香 木通 槟榔 茴香（小者，略炒） 赤芍药（炒） 当归 青皮（炒） 泽泻 橘皮（去白）甘草（各五分）

　　里气凝滞，小便淋沥，身冷者，名曰气淋，此方主之。

　　气行则利，气滞则涩，故里气凝滞，则小便淋沥；身冷者，阳气不舒也，乃天地闭塞而成冬，阳气潜藏之象也。药味辛香而轻枯者阳胜，故能理气于阳，木香、茴香、橘皮、木通是也。辛苦而润实者阴胜，故能理气于阴，青皮、槟榔、当归、赤芍是也。泽泻之咸，能引诸药直走膀胱。甘草之甘，能调诸药以和六腑。脬气不滞，则淋沥愈矣。

　　卷四　淋涩门第四十

　　萆厘清饮

　　川萆 石菖蒲 益智仁 乌药（各三钱）

　　膏浊频数，漩白如油，光彩不足者，名曰膏淋，此方主之。

　　膀胱者，水渎之区也。胃中湿热乘之，则小便混浊，譬之湿土之令行，而山泽昏瞑也。

　　陶隐君曰：燥可以去湿，故萆 、菖蒲、乌药、益智，皆燥物也，可以平湿土之敦阜。湿土既治，则天清地明，万类皆洁矣，而况于膀胱乎！

　　卷四　淋涩门第四十

　　石苇散

　　石苇（去毛） 冬葵子（各二两） 瞿麦（一两） 滑石（五两） 车前子（二两）

　　每服三钱，日二。

　　砂淋痛盛者，此方主之。

　　砂淋者，溺出砂石也。此以火灼膀胱，浊阴凝结，乃煮海为盐之象也。通可以去滞，故用石苇、瞿麦；滑可以去着，故用滑石、车前、冬葵。虽然，治此证者，必使断盐，方能取效；断盐有二妙，一则淡能渗利，一则无咸不作石也。

　　卷四　淋涩门第四十

　　清心莲子饮

　　黄 （炙） 石莲肉 白茯苓 人参（各七分半） 炙甘草 地骨皮 黄芩（炒） 车前子劳淋者，此方主之。

　　遇劳即发者，名曰劳淋。此以体弱，故不任劳。然五脏各有劳。劳者动也，动而生阳，故令内热。内热移于膀胱，故令淋闭。是方也，石莲肉泻火于心，麦门冬清热于肺，黄芩泻火于肝，地骨皮退热于肾，黄 、人参、茯苓、甘草泻火于脾，皆所以疗五脏之劳热也。惟车前子之滑，乃以治淋去着云尔！

　　卷四　淋涩门第四十

　　琥珀散

　　滑石（二钱） 木通 当归 木香 郁金（炒） 蓄 琥珀（各一钱）

　　气淋、血淋、膏淋、砂淋，此方皆主。

　　滑可以去着，故用滑石、琥珀。通可以去滞，故用木通、 蓄。用当归者，取其活血。

　　用木香、郁金者，取其利气也。

　　卷四　淋涩门第四十

　　大补丸

　　黄柏一味，炒褐色为丸。

　　淋证遇房劳即发者，此方主之。

　　房劳虚其肾水，则火独治，故灼而为淋。黄柏苦而润、苦能泻火、润能补水。

　　卷四　淋涩门第四十

　　参苓琥珀汤

　　人参（五分） 茯苓（四分） 玄胡索（七分） 川楝子（炒） 生甘草（各一钱） 柴胡泽泻当归梢 琥珀（各三分）

　　长流水煎。

　　脾气不足，小便淋沥，常有余滴不尽者，此方主之。

　　经曰：壮者气行则愈，怯者着而成病。是以房劳老弱之人，多有此疾。补可以去弱，故用人参、茯苓。滑可以去着，故用琥珀、归梢。泻可以去闭，故用泽泻、生甘草。用柴胡者，使之升其陷下之清阳。用玄胡、川楝者使之平其敦阜之浊气。煎以长流水者，取其就下之意也。

　　卷四

　　精浊门第四十一

　　叙曰：精浊，肾之液也。所以精浊者，心为之也，一动其心，而天君摇摇，则精浊走失矣。所谓主不明，则十二官危，以此养生则殆是也。故欲养其身者，先正其心。今考名方六首，外来之药耳。若能正其心，则吾身之大丹也。

　　卷四　精浊门第四十一

　　九龙丹

　　枸杞子 金樱子 山楂肉 石莲肉 莲花须 熟地黄 芡实粉 白茯苓 川当归（等分）

　　精浊者，此方主之。

　　精浊与便浊不同，便浊是便溺混浊，即前之膏淋也，乃是胃中湿热，渗入膀胱，与肾经绝无相干。精浊则牵丝粘腻，虽不便溺，亦是有之，此是肾水不足，淫火易动，精离其位，故令渐渍而出耳。治此者，宜滋肾清心，健脾固脱。是方也，枸杞、熟地、当归，味浓者也，可以滋阴，滋阴则足以制阳光；金樱、莲须、芡实，味涩者也，可以固脱，固脱则无遗失。

　　石莲肉苦寒，可以清心，心清则淫火不炽。白茯苓甘平，可以益土，益土则制肾邪。则山楂肉者，又所以消阴分之障碍也。

　　卷四　精浊门第四十一

　　珍珠粉丸

　　牡蛎粉（取血色者，炙） 黄柏（各一斤） 珍珠（三钱）

　　湿热在中、下二焦，令人便浊者，此方主之。

　　燥可以去湿，故用牡蛎粉。苦可以胜热，故用黄柏。滑可以去着，故用珍珠。

　　卷四　精浊门第四十一

　　水陆二仙丹

　　金樱膏（二斤） 芡实粉（一斤，熟）

　　共为丸，豆大。空心服七十丸。

　　此主精浊之方也。

　　金樱膏濡润而味涩，故能滋少阴而固其滑泄。芡实粉枯涩而味甘，故能固精浊而防其滑泄。金樱生于陆，芡实生于水，故曰水陆二仙。

　　卷四　精浊门第四十一

　　妙香散

　　人参（五分） 山药（二两，姜汁炒） 麝香（一钱，另研） 木香（二钱半，煨） 黄远志（去心，炒） 茯苓 茯神（各一两） 桔梗 甘草（各二钱） 辰砂（二钱，另研）

　　共为细末，每服二钱，酒下。

　　此安神正气而精自固之方也，梦中遗矢者，宜主之。

　　精、气、神，人身之三宝也。神役气、气役精、三宝之用也。是以神昏则气荡，气荡则精离；神明则气正，气正则精固。是方也，不用固涩之剂以固精，但用人参、茯苓、茯神、远志、辰砂以安神，用麝香、木香、黄 、桔梗、甘草、山药以正气，神清气正，则淫梦不作，邪火不起，精不必涩而自固矣。《内经》曰：主明则下安，以此养生则寿，没世不殆。

　　此之谓也。

　　卷四　精浊门第四十一

　　治浊固本丸

　　莲花须 黄连（炒，各二两） 猪苓（二两五钱） 白茯苓 砂仁 益智 半夏（姜制）

　　黄柏（炒，各一两） 炙甘草（三两）

　　胃中湿热，渗入膀胱，浊下不禁者，此方主之。

　　凡浊下不禁，牵丝者，责之精浊，肾家之病也。不牵丝者，责之便浊，胃中湿热也。是方也，半夏所以燥胃中之湿。茯苓、猪苓所以渗胃中之湿。甘草、砂仁、益智，香甘益脾之品也，益脾亦所以制湿。而黄连、黄柏之苦，所以治湿热。莲花须之涩，所以止其滑泄耳。

　　名之

　　卷四　精浊门第四十一

　　韭子

　　《千金方》精极类用韭子以治遗精、梦失、小便白浊者，盖九方焉，而单用韭子者居其半。夫韭子辛热物耳，何孙思邈取之深也？昆谓用之以治便浊者，用其辛热之气，燔其湿土，使蒸溽上行而不下，乃釜底加薪之法，益火之原以消阴翳也。用之以治遗精者，用其辛热之气以壮真阳，使之涵乎阴精而不漏，乃益土防水之法，卫外而为固也。凡此方外不传之秘，惟可与知者道耳。

　　卷四

　　自汗门第四十二

　　叙曰：有因而自汗，非病也，所谓阳之汗以天地之雨名之，乃阴阳和而雨泽降也。惟无因而自汗，则为病矣，宜以甘剂补之。今考古人四方，率甘剂耳。

　　卷四　自汗门第四十二

　　玉屏风散

　　黄 （炙） 防风（各一两） 白术（二两）

　　共为末。每服三钱。

　　气虚自汗者，此方主之。

　　自汗者，无因而自汗也。常人不自汗者，由卫气固卫于外，津液不得走泄，所谓阳在外，阴之卫也。卫气一亏，则不足以固津液，而自渗泄矣，此自汗之由也。白术、黄 、所以益气。然甘者性缓，不能速达于表，故佐之以防风。东垣有言，黄 得防风而功愈大，乃相畏而相使者也。是自汗也，与伤风自汗不同，伤风自汗，责之邪气实。杂证自汗，责之正气虚。虚实不同，攻补亦异，临证者宜详别之。

　　卷四　自汗门第四十二

　　大补黄汤

　　黄 （炙） 人参 肉苁蓉 山茱萸（去核） 白术（炒） 当归 肉桂（略炒） 五味子（炒）

