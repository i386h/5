<!-- { "loadSidebar": true } -->
　　刘宋时，徐文伯者，徐嗣伯之兄也，笃好医术。宫人有患腰痛牵心者，发则气绝，众医以为肉瘕。文伯视之曰：此发瘕也。以油灌之，即吐物如发，引之长三尺，头已成蛇，又能摇动，悬之柱上，水尽沥，惟余一发而已。昆谓发者，血气之余也，入腹成蛇者，乃无情而化有情，离形而自成形也。无情而化有情，一腐草可以为萤，离形而自成形，一折枝可以植林。文伯治之以油者，投其先天之宜也，油性善泛，故哇之而出矣。或问：文伯何以便知其为发瘕？余曰：人患艺弗精耳，精艺自然入神。

　　卷四　古方治积聚药总考

　　蛇瘕

　　隋有患者，尝病吐食，医作噎气、膈疾、翻胃三疾治之，无验。任度视之曰：非此三疾，盖因食蛇肉不消而致斯病，但揣心腹上有蛇形是也。病者曰：素有大风，常求蛇肉食，风稍退，复患此疾矣。遂以芒硝、雄黄治之愈。芒硝取其软坚、雄黄解其蛇毒。此《本草》之论，世人之所共识也。

　　卷四　古方治积聚药总考

　　鳖瘕

　　宋有温革郎中者，自少壮健无疾，执不信医，见方书有云食鳖不可食苋者，故并啖之。

　　自此苦腹痛，每作时，几不知人，始疑鳖苋所致，而未审也。复以二物令小苍头并食之，遂得病与革类，而委顿尤剧，未几遽死。舁其尸置马厩，未敛也，忽小鳖无数自上下窍涌出，散走厩中，惟遇马溺辄化为水。革闻，自视之，掊聚众鳖以马溺灌之，皆化为水。革乃自饮马溺，其疾亦愈。巢元方亦谓有患鳖瘕者死，其主破其腹，得一白鳖，鳖乃活，有乘白马来看者，白马遂尿随落鳖上，即缩头，乃以马尿灌之，随化为水。昆谓鳖苋并啖而成瘕者，苋能回鳖之生气故也。瘕成遇马溺而化者，象数克之故也。昔尼父系《易》，系鳖于离，以其外刚内柔，肖其象也。故鳖瘕者，离象；马溺者，坎象也。离为火，坎为水，天地变化，坎离交媾，则火涵乎水，水涵乎火，而鳖生于水，各正性命，象数相制，则火仇于水，水制其火，而鳖瘕化于马溺。然马溺能化鳖瘕，而不能化鳖者，气生者可化，形生者可死而己。他溺不可化，而惟马溺能化者，马得干之刚，其气悍味浓，非凡溺可例故耳！

　　卷四　古方治积聚药总考

　　京三棱

　　《本草》云：昔有人患症瘕死，遗言开腹取之。如其言，得块干硬如石，文理有五色，人谓异物，私取削成刀柄，后因以刀刈三棱，柄消成水，乃知此可疗症瘕也。

　　卷五

　　痿痹门第四十五

　　叙曰：痿、痹，二病也。今详《内经》，亦有称痹为痿者。故合而为一。考方八首，举其略耳，尽其变化，则在医之方寸焉。

　　卷五　痿痹门第四十五

　　肺热汤

　　羚羊角 玄参 射干 薄荷 芍药 升麻 柏皮（各三钱） 生地黄（一合） 栀子仁（四钱） 竹茹（二钱）

　　肺鸣叶焦，令人色白毛败，发为痿 ，脉来短数者，宜此方主之。

　　痿，犹萎也。痿 者，手足不用之义。肺鸣者，火来乘金，不得其平而自鸣，今之喘急是也。叶焦者，火盛金衰，故叶焦也。色白者，肺病而色自见也。毛败者，肺主皮毛，病故折败也。发为痿 者，肺主气，气者万物之父，肺者五脏之天，所以出纳天地冲和之气，而百骸资始者也。肺病则百骸失其天，而无以资始矣，故令人手足痿 。脉来短者，肺之真脏脉也。脉来数者，火来乘金也。斯证也，持于冬，死于夏，十有九危。然而主是方者，冀其为十中之一尔。羚羊、玄参、射干，凉膈之品也。肺居膈上，故能清肺热。薄荷、升麻者，辛凉之品也。金郁则泄之，故用其辛凉以解肺中郁热。柏皮能益肾水，肾水益，则子可以救母。生地能凉心血，心君凉，则火不之乘金。栀子、竹茹，能泄肝肾中相火，相火熄，则肺金可清。芍药味酸，和肝之品也，肝和则不至于侮肺。侮肺者，谓金本以制木，今肺金自病，肝

　　卷五　痿痹门第四十五

　　人尿

　　肺痿者，取人尿无时呷之，良于诸药。盖天一生水，地二生火。人尿润下咸寒，人身之天地一也，故可以交吾身之坎离，济吾身之水火。或者因其秽而拒之。悲夫！未闻道者也。

　　卷五　痿痹门第四十五

　　三补丸

　　黄连 黄芩 黄柏（等分，为丸）

　　心气热，下脉厥而上，色赤，络脉满溢，枢纽折挈，胫纵而不任地者，名曰脉痿，宜此方主之。

　　心者，君主之官也。《内经》曰：君火以名，相火以位。言君火正其名而无为，相火守其位以听命。故心气热，下脉厥而上者，此相火听命于君也。色赤者，心病而色自见也。络脉满溢者，孙络充满而溢于表，炎上作火之象也。枢纽折挈者，言肢节折挈而不便，乃阳光用事，邪居百节故耳。胫纵不任地者，脉溢于上则下脉空虚而痿弱，故胫纵而不任地也。脉空而痿，故曰脉痿。是方也，黄连泻心火，黄柏泻相火，黄芩泻五脏之游火，火去则脉不厥逆，各循其经，而手足用矣。正考见火门。

　　卷五　痿痹门第四十五

　　龙胆泻肝汤

　　柴胡（一钱） 人参 知母 麦门冬 天门冬 草龙胆 山栀子 生甘草 黄连（各五分） 黄芩（七分） 五味子（七粒）

　　肝气热，色青爪枯口苦，筋膜干而挛急者，名曰筋痿，宜此方主之。

　　肝者，东方木也。色青者，肝病而色自见也。肝主筋，爪者筋之余，肝热故令爪枯也。

　　口苦者，胆为肝之腑，咽为之使，胆热则汁上溢于咽，故令口苦也。肝主筋膜，筋膜干则燥而挛，挛急则手足不用，故曰筋痿。是方也，黄芩、黄连、山栀、胆草，皆足以泻肝火。君之以柴胡，则能条达乎肝胆矣。木盛而兼燥金之化，故令挛急。天麦门冬、知母、五味，味浓而润者也，故足以养筋而润燥。若生甘草、人参者，所以养乎阳气也。经曰阳气者，精则养神，柔则养筋，是故用之。互考见火门。

　　卷五　痿痹门第四十五

　　蠲痹汤

　　羌活 赤芍药（酒炒） 姜黄（酒炒） 甘草（各五分） 黄 当归（酒炒） 防风（各二钱五分）

　　有渐于湿，以水为事，痹而不仁，发为肉痹者，此方主之。

　　湿气着于肌肉，则营卫之气不荣，令人痹而不仁，即为肉痿。肉痿即肉痹也。是方也，防风、羌活，风药也，用之所以胜湿。经曰：营血虚则不仁，故用当归以养营。又曰：卫气虚则不用，故用黄 以益卫。用夫赤芍、姜黄者，活其湿伤之血也。用夫甘草者，益其湿伤之气也。

　　卷五　痿痹门第四十五

　　六味地黄丸如黄柏知母方

　　熟地黄（八两） 山茱萸（去核） 山药（各四两） 牡丹皮 白茯苓 泽泻（各三两）

　　黄柏 知肾气热，则腰脊不举，骨枯而髓减，发为骨痿，宜此方主之。

　　肾者水脏，无水则火独治，故令肾热。肾主督脉，督脉者，行于脊里，肾坏则督脉虚，故令腰脊不举。骨枯髓减者，枯涸之极也。肾主骨，故曰骨痿。是方也，熟地黄、山茱萸，味浓而能生阴。黄柏、知母，苦寒而能泻火。泽泻、丹皮，能去坎中之热。茯苓、山药，能制肾间之邪。王冰曰：壮水之主，以制阳光。此方有之矣。正考见虚损劳瘵门。

　　卷五　痿痹门第四十五

　　四君子汤

　　人参 白术 茯苓 甘草阳明虚，宗筋失养，不能束骨而利机关，令人手足痿弱者，此方主之。

　　阳明者，胃也。胃为土，土者万物之母。《易》曰：至哉坤元，万物资生。若胃土一虚，则百骸失养，而绝其生气矣。故宗筋纵驰，不能束骨而利机关，令人手足痿弱。是方也，人参、甘草，甘温之品也，甘者土之味，温者土之气，故足以益阳明；白术、茯苓，燥渗之品也，燥之则土不濡，渗之则土不湿，故足以益脾胃。凡人大病之后，手足痿弱者，率是阳明虚也。能于胃而调养之，则继东垣之武矣。

　　卷五　痿痹门第四十五

　　八味丸

　　熟地黄（八两） 山茱萸（去核） 山药（各四两） 牡丹皮（去木） 白茯苓 泽泻（各三两） 附入房太甚，宗筋纵驰，发为阴痿者，此方主之。

　　肾，坎象也。一阳居于二阴为坎，故肾中有命门之火焉。凡人入房甚而阴事作强不已者，水衰而火独治也。阴事柔痿不举者，水衰而火亦败也。丹溪曰：天非此火不足以生万物，人非此火不能以有生，奈之何而可以无火乎？是方也，附子、肉桂，味浓而辛热，味浓则能入阴，辛热则能益火，故能入少阴而益命门之火。熟地黄、山茱萸，味浓而质润，味浓则能养阴，质润则能壮水，故能滋少阴而壮坎中之水。水欲实，则泽泻、丹皮之咸酸，可以引而泻之。水欲实，则山药、茯苓之甘淡，可以渗而制之。水火得其养，则肾官不弱，命门不败，而作强之官得其职矣。

　　卷五　痿痹门第四十五

　　天雄附子川乌硫黄蜀椒蛇床子韭子小茴香八物考

　　痿证大都主热，痹证大都主寒。然痿证亦有寒者，痹证亦有热者，此不可泥也。《内经》曰：淫气喘息，痹聚在肺。淫气忧思，痹聚在心。淫气遗溺，痹聚在肾。淫气之竭，痹聚在肝。淫气肌绝，痹聚在脾。此五证者，非温药不足以疗之也，宜于天雄、附子、川乌、硫黄、蜀椒、蛇床子、韭子、小茴香辈消息之。

　　卷五

　　厥证门第四十六

　　叙曰：六经皆有厥证，率是火尔。今表杂证之厥数条，以示大者。若伤寒阴厥、阳厥，宜于伤寒方考求之。

　　卷五　厥证门第四十六

　　六物附子汤

　　附子 肉桂 防己（各四钱） 炙甘草（二钱） 白术 茯苓（各三钱）

　　阳气衰于下，令人寒厥，从五趾至膝上寒者，此方主之。

　　进退消长者，阴阳之理也，故阳气衰乏者，阴必凑之，令人五趾至膝上皆寒，名曰寒厥。

　　寒茯苓，甘温燥渗之品也，可佐之以平阴翳。

　　卷五　厥证门第四十六

　　大补丸

　　黄柏一物，炒褐色，为末作丸。

　　阴气衰于下，令人足下热，热气循阴股而上者，名曰热厥，此方主之。

　　阳消则阴长，阴退则阳进，故阴气衰于下，则阳往凑之，令人足下热也。热盛则循三阴经而上逆，因谓之热厥。黄柏味苦而浓，为阴中之阴，故能补阴气之不足，泻热气之有余。

　　王冰曰：壮水之主，以制阳光。此方之谓也。

　　卷五　厥证门第四十六

　　八味顺气散

　　白术 人参 白芷 白茯苓 台乌药 青皮 陈皮（各一钱） 甘草（五分）

　　七气拂郁，令人手足厥冷者，此方主之。

