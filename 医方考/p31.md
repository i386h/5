<!-- { "loadSidebar": true } -->
　　气者，人身之阳也，一有拂郁，则阳气不能回达，故令手足厥冷。是方也，白芷、台乌、青可以调其不足。经曰：邪之所凑，其气必虚。是故用夫补尔。

　　卷五　厥证门第四十六

　　人参固本丸

　　人参（二两） 天门冬 麦门冬 生地黄 熟地黄（各四两）

　　《内经》曰：阳气者，烦劳则张，精绝，辟积于夏，使人煎厥。宜此方主之。

　　诸动属阳，故烦劳则扰乎阳，而阳气张大。阳气张大，则劳火亢矣。火炎则水干，故令精绝，是以迁延辟积，至于夏月，内外皆热，水益亏而火益亢，孤阳厥逆，如煎如熬，故曰煎厥。是方也，生、熟地黄，能救肾水而益阴精；天、麦门冬，能扶肺金而清夏气。人参能固真元而疗烦劳。以之而治煎厥，诚曲当之方也。

　　卷五　厥证门第四十六

　　蒲黄汤

　　蒲黄（一两，炒褐色） 清酒十爵沃之温服。

　　《内经》曰：大怒则形气绝，而血苑于上，使人薄厥。宜此方主之。

　　肝藏血而主怒，怒则火起于肝，载血上行，故令血苑于上。苑，乱也。搏，雷风相搏之搏。血气乱于胸中，相搏而厥逆也。蒲黄能消瘀安血，清酒能畅气和荣，故用之以主是证。

　　卷五　厥证门第四十六

　　二十四味流气饮和苏合香丸

　　尸厥者，破阴绝阳，形静如死。医者不知针石，宜此二方主之。

　　尸厥者，五尸之气，暴疰于人，乱人阴阳气血，上有绝阳之络，下有破阴之纽，形气相离，不相顺接，故令暴蹶如死。所谓一息不运则机缄穷，一毫不续则霄壤判也。昔虢太子病此，扁鹊以针石熨烙治之而愈。今之医者，多不识针石，苟临是证，将视其死而不救欤？故用二十四味流气饮和苏合香丸主之，使其气血流动，阳无绝络，阴无破纽，则亦五会之针、五分之熨、八减之剂尔。流气饮见气门，苏合香丸见风门、五疰门。

　　卷五

　　痉门第四十七

　　叙曰：痉，风胜之病也，而寒湿每兼之。然疏风之物不可独用，独用则筋益燥而痉益坚，此

　　卷五　痉门第四十七

　　小续命汤

　　麻黄（去节） 人参 黄芩（酒炒） 芍药（酒炒） 川芎（酒洗） 防己 杏仁（去皮尖，炒） 桂病强 者，此方主之。

　　，痉字之误也。强痉者，坚强而劲直，颈项牵急而背反张也。此以风寒湿三者客于太阳，伤其大筋，筋牵而急，故令痉也。然得之风湿者，令人有汗不恶寒名曰柔痉，昔人以桂枝加葛根汤主之是也。得之寒者，令人无汗恶寒，名曰刚痉，昔人以葛根汤主之是也。是方也，有麻黄、杏仁，则可以发表散寒。有桂枝、芍药，则可以解肌驱风。有防风、防己，则可以驱邪胜湿。有人参、甘草，则可以益气柔筋。有川芎、黄芩，则可以和阴去热。乃附子之热，可以温经，而亦可以去湿者也。正考见中风门。

　　卷五　痉门第四十七

　　十全大补汤

　　人参 黄 （蜜炙） 茯苓 白芍药（酒炒） 白术（炒） 当归（酒洗） 甘草（炙）

　　熟地黄 川发汗过多，因而致痉者，此方主之。疮家虽身疼，不可发汗，发汗则痉者，亦此方主之。

　　上件皆是过亡津液，无以养筋，筋牵而急，故令百节强痉耳。经曰：阳气者，精则养神，柔则养筋。故用人参、白术、茯苓、黄 、甘草之甘温者以益阳气。又曰：手得血而能握，足得血而能步。故用当归、川芎、芍药、地黄、桂枝之味浓者以养阴血。

　　卷五　痉门第四十七

　　桂枝

　　《勾玄》云：以桂熬成浓汁，着于诸木嫩苗之上，必致萎谢。故痉者，筋病也，肝木主筋，药内用桂，可以伐肝缓筋，所谓木得桂而柔也，以故痉病宜之。

　　卷五

　　痫门第四十八

　　叙曰：痫，沉 也，一月数发者易治，周年一发者难治，此虚实之判也。实者即攻之，虚者先补可也。考方三首，识其大耳，临证变化，岂曰拘之？

　　卷五　痫门第四十八

　　续命汤加紫苏陈皮方

　　竹沥（一升二合） 生姜汁（五合） 生 汁（一升） 龙齿（末） 防风 麻黄（各四两） 防己 附子（炮） 石膏 桂枝（各二两） 陈皮（去白） 紫苏（各半两）

　　痫疾者，发则仆地，闷乱无知，嚼舌吐沫，背反张，目上视，手足搐搦，或作六畜声者是也。宜此方主之。

　　痫疾者，风痰之故也。风，阳气也，《内经》曰：阳之气，以天地之疾风名之，故其发也暴。然所以令人仆地者，厥气并于上，上实下虚，清浊倒置。清浊倒置，故令人仆。闷乱无知者，浊邪干乎天君，而神明壅闭也。舌者心之苗，而脾之经络连于舌本，阳明之经络入上下齿缝中，故风邪实于心脾，则舌自挺；风邪实于阳明，则口自噤。一挺一噤，故令嚼舌。

　　吐起于睛明，挟脊而下。风邪干之，则实而劲急，故目上视而背反张也。手足搐搦者，风属肝木，肝木主筋，风热盛于肝，则一身之筋牵挈，故令手足搐搦也。搐者，四肢屈曲之名。搦者，十指开握之义也。或作六畜声者，风痰鼓其气窍，而声自变也，譬之弄笛焉，六孔闭塞不同，而宫商别异是也。是方也，有麻黄、桂枝、防风、紫苏，则可以泄在经之邪。有竹沥、姜汁、陈皮，则可以行痰涎之滞。有 汁、石膏，则可以清心肺之热。有龙齿可以安魂。

　　有防己可以通塞。其夫沉痼之痰，非附子不足以行其滞，而其大热之性，又足以益火之源而消阴翳，譬之太阳中天，幽谷之翳障无不消灭。此古人用附子之意也。

　　卷五　痫门第四十八

　　利惊丸

　　青黛 轻粉（各一钱） 牵牛末（五钱） 天竺黄（二钱）

　　上件为末，蜜丸黍米大，每服一钱。得利止后服。

　　惊痫气实者，此丸与之。

　　痫疾之原，得之于惊。或在母腹之时，或在有生之后，必以惊恐而致疾，故曰惊痫。盖恐则气下，惊则气乱，恐气归肾，惊气归心，并于心肾，则肝脾独虚，肝虚则生风，脾虚则生痰，畜极而通，其法也暴，故令风痰上涌，而痫作矣。经曰：实者泻之，故用竺黄、青黛以泻肝，牵牛、轻粉以泻脾。泻肝所以驱风，泻脾所以驱涎。

　　卷五　痫门第四十八

　　茶子吐法

　　痫证宜下、宜吐。茶子苦而善涌，能吐顽痰，用者宜取一升，捣烂煎汤五倍之。令患人先一夕勿食夜膳，次早以帛束其少腹，于无风处饮而行之，得大吐便止，不必尽剂。

　　卷五

　　癫狂门第四十九

　　叙曰：癫狂，皆失心也。经曰：主不明，则十二官危。故视听言动，皆失其职。初病者宜泻其实。久病者宜安其神。兹考名方八首，而古人之治法见矣。

　　卷五　癫狂门第四十九

　　大黄一物汤

　　大黄（四两）

　　酒浸一宿，水三升煎之，分三服，不已再作。

　　癫狂病者，此方主之。

　　多怒为癫，多喜为狂。癫者，精神不守，言语错乱，妄见妄言，登高骂詈是也。狂之始发，少卧少饥，自贤自贵，妄笑妄动，登高而歌，弃衣而走是也。癫病者，责邪之并于肝。

　　狂病者，责邪之并于心也。此皆实证，宜泻而不宜补，故用大黄以泻之，取其苦寒，无物不降，可以泻实。又必数日后方可与食，但得宁静，便为吉兆，不可见其瘦弱减食，便以温药补之，及以饮食饱之，病必再作。戒之戒之！缓与之食，方为得体，故曰损其谷气，则病易愈。所以然者，食入于阴，长气于阳故也。

　　卷五　癫狂门第四十九

　　麻仁煎

　　麻仁（四升）

　　水六升，煎七合，空心服。

　　癫风者，此方与之，三剂效。

　　麻仁，润药也，多与之令人通利，故足以泻癫风。然可以济火，可以泽肝，可以润脾，可以

　　卷五　癫狂门第四十九

　　苦参丸

　　苦参一物为末，蜜丸梧子大。每服十五丸，薄荷汤下。

　　发狂无时，披头大叫，欲杀人，不避水火者，此方主之。

　　上件诸证，皆神明内乱也，故古人病狂谓之失心。苦参主心腹结气，故足以治时热狂言。

　　卷五　癫狂门第四十九

　　生铁落

　　黄帝问曰：有病怒狂者，此病安生？岐伯对曰：生于阳也。帝曰：阳何以使人狂？岐伯曰：阳气者，暴折而难决，故善怒也，病名曰阳厥。帝曰：何以知之？岐伯曰：阳明者常动，巨阳、少阳不动，不动而动大疾，此其候也。治之奈何？岐伯曰：夺其食即已，夫食入于阴，长气于阳，故夺其食即已。使之服以生铁落为饮。夫生铁落者，下气疾也。昆谓怒者，肝木之志也。铁落，金之体也。木欲实，金当平之，此其所以用铁落也。

　　卷五　癫狂门第四十九

　　《灵苑方》朱砂酸枣仁乳香散

　　辰砂（光明有墙壁者一两） 酸枣仁（半两，微炒） 乳香（光莹者，半两）

　　癫疾失心者，将此三物为末，都作一服，温酒调下。善饮者以醉为度，勿令吐。服药讫，便安置床枕令卧。病浅者，半日至一日觉。病深者，三二日觉。令人潜伺之，不可惊触使觉，待唐相国寺僧允惠，患癫疾失心，经半年，遍服名医药不效。僧俗兄潘氏家富，召孙思邈疗之。孙曰：今夜睡着，明后日便愈也。潘曰：但告投药，报恩不忘。孙曰：有咸物，但与师吃，待酒却来道。夜分，僧果渴。孙至，遂求温酒一角，调药一服与之。有顷，再索酒，与之半角。其僧遂睡两昼夜乃觉，人事如故。潘谢孙，问其治法。孙曰：众人能安神矣，而不能使神昏得睡，此乃《灵苑方》中朱砂酸枣仁乳香散也，人不能用耳。正肃吴公，少时心病，服此一剂，五日方寤，遂瘥。

　　《本事方》以此方加人参一两，名宁志膏，炼蜜作丸如弹子大。每服一丸，薄荷汤化下。

　　楼师云：族人因兵火失心，制此方与之，服二十粒愈。亲旧多传去，服之皆验。昆谓重可以去怯，故朱砂能镇心安神。酸可使收引，故枣仁能敛神归心。香可使利窍，故乳香能豁达心志。必酒调尽醉者，欲其行药力而成莫大之功也。许学士加人参者，亦谓人参能宁心尔。

　　卷五　癫狂门第四十九

　　白金丸

　　白矾（三两） 郁金（七两，须四川蝉腹者为真）

　　二共为末，糊丸梧桐子大。每服五六十丸，温汤下。

　　《本事方》云：昔有一妇人癫狂失心，数年不愈，后遇至人授此方，初服觉心胸有物脱去，神气洒然，再服顿愈。至人云：此病因忧郁得之，痰涎包络心窍，此药能去郁痰。昆按：白

　　卷五　癫狂门第四十九

　　惊气丸

