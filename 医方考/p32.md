<!-- { "loadSidebar": true } -->
　　附子 木香 白僵蚕 白花蛇 橘红 天麻 麻黄（各半两） 干葛（二两） 麝香（五分） 脑子（二分） 朱砂（一钱，留少许为衣） 天南星（姜汁浸一宿） 紫苏叶（各一两）

　　上件为末，炼蜜丸如龙眼大。每服一丸，金银薄荷汤下。

　　《本事方》云：戊寅年，军中一人犯法，褫衣将受刑而得释，精神顿失如痴。予与一丸，服讫而寐，及觉，病已失矣。提辖张载扬，其妻因避寇失心，已数年，予授此方，不终剂而愈。又黄彦奇妻，狂厥者逾十年，诸医不验。予授此方，去附子加铁粉，亦不终剂而愈。昆谓僵蚕、花蛇、天麻、南星可以豁风痰，麝香、脑子、木香、陈皮可以通脏窍，附子所以正元阳，朱砂所以安神志，麻黄、干葛、紫苏所以疏表而泄其惊气也。以铁粉而易附子者，亦以金能平木，而责厥为肝逆故耳。

　　卷五　癫狂门第四十九

　　云母

　　此物性寒质重而明，寒可以胜热，重可以镇心，明可以安神，故纪朋用之汤液，以疗开元宫人。

　　卷五

　　惊悸怔忡门第五十

　　叙曰：惊悸怔忡，心疾也。心为一身之主，万化之源，失而不治，则十二官次第而失职，所

　　卷五　惊悸怔忡门第五十

　　养心汤

　　黄 白茯苓 茯神 半夏曲 当归 川芎（各半两） 柏子仁 酸枣仁（炒） 人参 远志（去心，姜汁炒） 五味子 辣桂（各二钱半） 甘草（炙，四钱）

　　每服五钱。

　　心血虚少，神气不宁，令人惊悸怔忡者，此方主之。

　　心主血而藏神，故方寸灵台，名曰神室。神室血少而空虚，则邪气袭之，令人如有惊悸而怔怔忡忡不自宁也。《内经》曰：阳气者，精则养神，故用人参、黄 、茯神、茯苓、甘草以益气。又曰静则神藏，燥则消亡，故用当归、远志、柏仁、酸枣仁、五味子以润燥，养气所以养神，润燥所以润血。若川芎者，所以调肝而益心之母。半夏曲所以醒脾而益心之子。

　　辣桂辛热，从火化也，《易》曰：火就燥，故能引诸药直达心君而补之，经谓之从治是也。

　　亦有加槟榔、赤茯苓者，因其停水为悸，加之以导利水气耳。非停水者，不之用也。

　　卷五　惊悸怔忡门第五十

　　宁志丸

　　人参 白茯苓 白茯神 酸枣仁（酒浸半日，隔纸炒） 当归 远志 柏子仁 琥珀（各半两） 乳香 石菖蒲 朱砂（各二钱五分）

　　蜜丸梧子大。每服三十丸。

　　气血虚，梦中多惊者，此方主之。

　　重可以去怯，故用朱砂。明可以安神，故用琥珀。香可以利窍，故用乳香、菖蒲。气可以生神，故用参、苓、茯神。仁可以归心，故用柏仁、枣仁。酸可使养津，故用远志。润可以益血，故用当归。

　　卷五　惊悸怔忡门第五十

　　朱砂安神丸

　　朱砂（五钱，水飞，另研） 黄连（酒洗，六钱） 生地黄（一钱五分） 炙甘草 当归（各二钱五分）

　　梦中惊悸，心神不安者，此方主之。

　　梦中惊悸者，心血虚而火袭之也。是方也，朱砂之重，可使安神；黄连之苦，可使泻火；生之凉，可使清热；当归之辛，可使养血。乃甘草者，一可以缓其炎炎之焰，一可以养气而生神也。

　　治异梦多惊，外有二法：一于髻中戴粗大灵砂一纱囊，一于枕中置真麝香一囊，皆能杜绝异梦而疗夜魇。

　　卷五　惊悸怔忡门第五十

　　朱雀丸

　　白茯神（二两） 沉香（五钱）

　　惊气怔忡者，此方主之。

　　因惊而得者，名曰惊气怔忡。《内经》曰：惊则气乱。宜其怔怔忡忡，如物之扑也。是方也，茯神之甘平，可以宁心；沉香之坚实，可使下气，气下则怔忡瘥矣。

　　卷五　惊悸怔忡门第五十

　　密陀僧一物散

　　每服匕许。

　　惊气入心，喑不能语者，此方主之。

　　有人伐薪山间，为野狼所逐，喑不能言。一医授以此方，茶调服，寻愈。又一军人采藤于谷，为恶蛇所逢，趋归，证状亦同，以此方与之亦愈。盖此物镇重而燥，重故可以镇心，燥故可以劫其惊痰。

　　卷五

　　健忘门第五十一

　　叙曰：以虚无寂灭为宗，则弗忘而学忘。以家国天下为念，则健念而惧其忘。君子有天下国家之责，奈何而可忘耶？此健忘之方所必考也。

　　卷五　健忘门第五十一

　　归脾汤

　　人参 黄 龙眼肉 酸枣仁 茯苓 白术 远志（各一钱） 炙甘草 木香 当归（各五分）

　　思虑过多，劳伤心脾，令人健忘者，此方主之。

　　心藏神，脾藏意，思虑过度而伤心脾，则神意有亏而令健忘也。是方也，人参、黄 、白术、茯苓、甘草，甘温物也，可以益脾。龙眼肉、酸枣仁、远志、当归，濡润物也，可以养心。燥可以入心，香可以醒脾，则夫木香之香燥，又可以调气于心脾之分矣。心脾治，宁复有健忘者乎？丸剂宜主虚损劳瘵门天王补心丹。

　　卷五　健忘门第五十一

　　孔子大圣枕中方

　　败龟甲（酥炙） 远志（去心苗） 九节菖蒲（去毛） 龙骨（研末，入鸡腹中，煮一宿）

　　上四件等分，为末。每服一钱，酒调下，日三。

　　学问易忘，此方与之，令人聪明。

　　凡人多识不忘者，心血足而无所蔽也。若心血不足，邪气蔽之，则伤其虚灵之体，而学问易忘矣。龟，介虫之灵物也。龙，鳞虫之灵物也。用龟甲、龙骨者，假二物之灵以养此心之灵，欲其同气相求云尔。远志辛温味浓，辛温可使入心，味浓可使养阴。菖蒲味辛气清，味辛则利窍，气清则通神，以之而治易忘，斯近理矣。是方也，出于孙真人《千金方》，其来必有所自，但曰孔子大圣之方，则未敢是非也。

　　卷五

　　痛风门第五十二

　　叙曰：风者，百病之长，以其善行而数变也。痛风有寒、有湿、有痰、有血，而惟以风名者，得非以其善行数变，长于诸邪之故乎？今考名方五首，而痛风之情状见矣。

　　卷五　痛风门第五十二

　　丹溪主上中下通用痛风方

　　南星（姜制） 黄柏（酒炒） 苍术（泔浸七日，各二两） 神曲（炒） 川芎（各一两） 桃仁（去皮尖、双仁） 白芷 龙胆草 防己（各五钱） 羌活 威灵仙（酒拌） 桂（各三钱） 红花（酒洗，一钱五分）

　　此治痛风之套剂也。

　　有湿痰死血，而风寒袭之，风则善走，寒则善痛，所以痛者，湿痰死血留结而不通也。

　　所以走痛者，风气行天之象也。是方也，南星燥一身之痰，苍术燥上下之湿，羌活去百节之风，而白芷则驱风之在面，威灵仙驱风之在手，桂枝驱风之在臂，防己驱湿之在股，川芎利血中之气，桃仁、红花活血中之瘀，龙胆、黄柏去湿中之热。乃神曲者，随诸药而消陈腐之气也。然羌活、白芷、威灵、桂枝，亲上药也；防己、杏仁、龙胆、黄柏，亲下药也，二者并用，则上行者亦可以引之而下，下行者亦可以引之而上，顾人用之何如耳？

　　卷五　痛风门第五十二

　　二妙散

　　黄柏（乳润） 苍术（米泔浸七日，等分）

　　共为末，每用酒调下三钱。

　　湿热作痛，不拘上下，此方用之每良。

　　苍术妙于燥湿，黄柏妙于去热，二物皆有雄壮之性，亦简易之方也。

　　卷五　痛风门第五十二

　　赶痛汤

　　乳香 没药 地龙（酒炒） 香附（童便浸） 桃仁 红花 甘草节 牛膝（酒浸） 当归羌活 五灵脂（酒淘去土）

　　瘀血湿痰畜于肢节之间而作痛者，此方主之。

　　肢节之间，筋骨之会，空窍之所也，故邪易居之。是方也，桃仁、红花、牛膝、当归，养血而活血也。乳香、没药、五灵脂，散结而定痛也。羌活所以驱风，香附所以理郁。乃地龙者，湿土所化之物，同类相从，故能达湿邪结滞之区。甘草节者，取其性平，能和营卫而缓急痛之势也。或问湿痰瘀血，何以辨之？余曰：肢节沉重者是湿痰，晚间病重者是瘀血。

　　卷五　痛风门第五十二

　　丸事考

　　唐·江陵节度使成讷进 丸方云：臣有弟 ，年三十一，中风就枕五年，百医不瘥。

　　有道人钟缄者，因睹此患，曰：可饵 丸必愈。其药多生沃壤，高三尺许，节叶相对，五月间收洗去土，摘其叶及枝头，九蒸九曝，不必太燥，但取蒸为度，杵为末，炼蜜丸梧子大。

　　空心温酒、米饮下二三十丸。所患忽加，不得忧虑，至四千丸，必复如故；五千丸，当复丁壮。臣根据法修合与 服，果如其言。钟缄又言：此药与《本草》所述功效相异，盖出处盛在江东，彼土民呼猪为 ，呼臭为 ，必缘此药如臭 气，故以为名。久经蒸曝， 气自泯，每当服多，须吃饭三五匙压之。奉宣付医院详录。

　　又知益州张咏进 丸表云：臣因在龙兴观，掘得一碑，内说修养气术并药二件。根据方差人访问采觅，其草颇有异，金棱银线，素根紫 ，对节而生，蜀号火 ，茎叶颇类苍耳。

　　谁知至贱之中，乃有殊常之效。臣自吃至百服，眼目轻明；即至千服，须发俱黑，筋胃较健，效验多端。臣本州有都押衙罗守一，曾中风随马，失音不语，臣与十服，其病立痊。又和尚智严，年七十，忽患偏风，口眼 斜，时时吐涎，臣与十服，亦便得瘥。今合一百剂，差职员史元奏进。义考见中风门。

　　卷五　痛风门第五十二

　　桑枝煎

　　桑枝一小升，细切炒香，以水三大升，煎取二升，一日服尽无时。

　　诸痛风者，服此方良。

　　《图经》云：桑枝性平，不冷不热，可以常服。疗中风体痒，干湿香港脚，及风气四肢拘挛，上气眼昏，肺气嗽，消食，利小便；久服轻身，聪明耳目，令人光泽，兼疗口干。《抱朴子仙经》云：一切仙药，不得桑枝煎不服。许学士云：政和间，予尝病两臂痛，服诸药不效，根据此作数剂，臂痛寻愈。

　　卷五

　　疠风门第五十三

　　叙曰：疠风一证，古今难之，是以斯世之妄治者多也。深达疠风之奥者，洁古、东垣二人而已，余皆未有言也。今考古人之方六首，庶几乎精练之奇哉！

　　卷五　疠风门第五十三

　　愈风丹

　　苦参（四两，为末） 土蝮蛇 白花蛇 乌梢蛇（头尾全者，各一条，酒浸二三日，去骨，阴干为末） 皂角（五斤，去皮弦，以无灰酒浸一宿，取出用水熬膏）

　　上以苦参、蝮蛇、白花、乌梢四味为末，将皂角膏和丸，如梧桐子大。每服七十丸，以玉屏风散煎汤吞下。轻者三蛇得一即效，不必全也。

