<!-- { "loadSidebar": true } -->
　　疠风，手足麻木，毛落眉脱，遍身癞疹，搔痒成疮者，此方主之。

　　疠风者，天地杀物之风，燥金之气也，故令疮而不脓，燥而不湿。燥金之体涩，故一客于人，则营卫之行滞，令人不仁而麻木也。毛落眉脱者，燥风伐其营卫，而表气不固也。遍身癞疹者，上气下血俱病也。诸痛属实，诸痒属虚，疠风之痒，固多有虫，而卫气之虚，不可诬也。是证也，主燥剂以疏风，则反以助邪，往往血枯而死，故求古方之润剂以主之。白花、乌梢、土蝮三蛇者，血气之属也，用血气之属以驱风，岂不油然而润乎？然其性中有毒，同气相求，直达疠风毒舍之处，岂不居然而效乎？皂角之性，善于洁身，则亦可以洁病。苦参之性，善于去热，则亦可以去风。昔人吞以防风通圣散，此方乃汗下之剂也，非营卫虚者所宜，今以玉屏风散更之，则黄 可以排脓补表，防风可以利气疏邪，白术可以实脾而补肌矣。

　　卷五　疠风门第五十三

　　换肌散

　　白花蛇 乌梢蛇（酒浸各一宿） 地龙（去土，各三两） 当归（酒制） 苍术（米泔浸七日）木鳖子（去壳） 细辛 蔓荆子 白芷 赤芍药 威灵仙 天麻 天门冬 川芎 甘菊花 何首乌 紫参 荆芥穗 沙参 石菖蒲 胡麻（炒） 苦参 不灰木 草乌 炙甘草白蒺藜 定风草（即天麻苗） 木贼（各一两）

　　上件共为末，每服五钱，食后酒调下，多饮为妙。

　　大风年深不愈，眉毛堕落，鼻梁崩坏，额颅肿破者，此方主之。

　　身半以上，天之阳也。病则气受之，气受之则上病，故眉落、鼻坏而颅破也。高巅之上，惟定风草诸物者，气味轻清，可以亲上，可以驱风，可以胜湿。乃不灰木、石菖蒲、草乌、苍术，则直可以疗湿矣。若苦参、紫参、沙参、何首乌，皆用之以解毒。当归、甘草、门冬、赤芍、胡麻，皆养血清气于驱风燥湿之队者也。地龙者，泥蟠之物，湿土所化也，故能引诸药以就湿；白花、乌梢者，奔腾之类，风动之象也，故能君诸药以驱风，此《易》所谓云从龙，风从虎也。

　　卷五　疠风门第五十三

　　凌霄散

　　蝉壳 地龙（炒） 白僵蚕（炒） 全蝎（炒，各七个） 凌霄花（半两）

　　上为末，每服二钱，熟酒调下无时。尝坐于浴室汤中一时许，服药神良。

　　疠风，此方常获奇效。

　　疠风攻凿气血，木石不能获效者，非其类也。故用血气之属，能主风者以治之。蝉蜕主风热，地龙主风湿，僵蚕、全蝎主风毒，凌霄花主风坏之血。斯五物者，皆有微毒，用之以治疠风，所谓衰之以属也。然必坐于浴室汤中服药者，所以开泄腠理，使邪气有所出尔。

　　卷五　疠风门第五十三

　　补气泻荣汤

　　升麻 连翘（各六分） 生地黄 黄芩（各四分） 当归 苏木 全蝎 地龙 黄 黄连（各三分） 桔梗（五分） 甘草（一钱半） 人参（二分） 胡桐泪（一分） 桃仁（三枚） 麝香（少许） 虻虫（一枚，去翅足，微炒） 水蛭（二枚，炒烟尽）

　　此东垣治疠风之方也。

　　补气泻荣，治疠风之妙旨也。卫气虚而邪袭，故用人参、黄 、甘草以补气。营血坏而为疠，故用虻虫、水蛭、桃仁、苏木以消瘀。全蝎、地龙引诸药至风湿结聚之处。乃麝香者，利关窍而无所不之。升麻、连翘、桔梗入气而解其热。黄连、黄芩入脏而清其气。当归、地黄入血而调其新。若胡桐泪者，用之以除大毒之热，又足以杀疠风之虫而除顽肿也。

　　卷五　疠风门第五十三

　　蚺蛇

　　泉州有客卢元钦患大风，惟鼻根未倒。属五月五日，官取蚺蛇胆欲进，或言肉可以治风，遂取一截蛇肉食之，三五日渐可，百日平复。盖蛇之奔腾疾走，皆风象也，故为逐风之鳞，或嫌其毒而唾之，不知医之所取者，妙在其毒也。《易》曰：同气相求。有此蛇毒，方能就彼疠毒，如水流湿，火就燥，各从其类耳。《内经》曰：衰之以属。正是此意。

　　卷五　疠风门第五十三

　　皂角刺

　　疠风眉发堕落者，取皂角刺九蒸九晒为末，每服酒下二钱。久服眉发再生，肌肤悦润，眼目倍明。

　　卷五

　　喉闭第五十四

　　叙曰：喉者，气之关隘也，通则利，塞则害，无问其标本而当急治焉者也。今考八方于后，皆古人已试之程规，触类而通之，则活人之机 矣。

　　卷五　喉闭第五十四

　　雄黄解毒丸

　　雄黄（一两） 郁金（一钱） 巴豆（十四粒，去油皮）

　　共末为丸。每服五分，津液下。

　　缠喉急闭者，此方主之。

　　缠喉急闭，躯命之所关也，急治则生，缓治则死。是方也，雄黄能破结气，巴豆能下稠涎，郁金能散恶血。能此三者，闭其通矣。丹溪翁生平不用厉药，而此方者，其不得已而用之乎！

　　卷五　喉闭第五十四

　　稀涎散

　　猎牙皂角（四条，去黑皮） 白矾（一两）

　　共为末，每服三字。

　　喉闭数日不能食者，以此方吐之。涎尽病愈。

　　皂角之辛利，能破结气。白矾之咸苦，能涌稠涎。数数涌之，涎去而病失矣。

　　卷五　喉闭第五十四

　　甘桔防风汤

　　甘草（五钱） 桔梗 防风（各三钱）

　　咽痛者，此方主之。

　　甘草之甘，能缓喉中之急。桔梗之苦，能下喉中之气。防风之辛，能散喉中之壅。

　　卷五　喉闭第五十四

　　火刺缠喉风法

　　用巴豆油涂纸上，捻成条子，以火点着，才烟起即吹灭之，令患人张口，带火刺于喉间。

　　俄顷吐出紫血半合，实时气宽能言，及啖粥饮。盖火气热处，巴油皆到，火以散之，巴以泻之，烟以叶之，乃一举而三善之方也。

　　卷五　喉闭第五十四

　　针急喉闭方

　　于患人手大指外边指甲后一韭叶许，针之出血，男左女右取之，血出即效。如大段危急，两手大指俱针之，其效甚捷。盖喉咙者肺之系，所针之处，乃少商也，为肺之井穴，故出血而愈。

　　卷五　喉闭第五十四

　　喉中红赤用针出血法

　　凡患人喉中红赤，宜用针从旁针之，出血即愈。所以必欲旁针者，避夫哑门穴，犯之令人失音故耳。

　　卷五　喉闭第五十四

　　笔针

　　《名医录》云：李王公主患喉痈，数日痛肿，饮食不下。召到医官，尽言须用刀针溃破。

　　公主闻用刀针，哭不肯治。痛迫，水谷不入，忽有一草泽医曰：某不用刀针，只用笔头蘸药痈上，霎时便溃。公主喜，令召之。方两次上药，遂溃出脓血一盏余，便宽，两日疮无事。

　　令供其方，医云：乃以针系笔心中，轻轻划破而溃之尔，他无方也。

　　卷五　喉闭第五十四

　　巧匠取喉钩

　　宋·咸平中，职方魏公在潭州，有数子弟皆幼，因相戏，以一钓竿垂钩，用枣作饵，登陆钓鸡雏，一子学之而误吞其钩，至喉中，急引之，而钩须已逆不能出。命诸医，不敢措手，魏公大怖，遍问老妇，必能经历。时有一老妇人年余九十岁，言亦未尝见此，切料有识者可出之。时郡中莫都料性甚巧，令闻魏公。魏公呼老妇责之曰：吾子误吞钩，莫都料何能出之？老妇曰：闻医者意也，莫都料曾在水中打碑塔，添仰瓦。魏公悦，亲属勉之曰：试询之。遂召莫都料至，沉思良久曰：要得一蚕茧及念珠一串。公与之。都料遂将茧剪如钱，用物柔其四面，以油润之，中通一小窍，贯之钩经，次贯念珠三五枚，令儿正坐开口，渐加念珠，引之须臾而出，并无所损。魏公大喜，遂浓赂之。公曰：心明者意必大巧，意明者心必善医。

　　卷五

　　头病门第五十五

　　叙曰：头者，身之元首，一有疾苦，无问标本，宜先治之。失而不治，虽有股肱，弗能用矣。今考十方以治头，所以尊元首而用股肱也。有医责者，尚知务哉！

　　卷五　头病门第五十五

　　加味二陈汤

　　半夏 陈皮 茯苓 黄芩（酒炒） 甘草 川芎 细辛 黄连（酒炒） 薄荷 苍耳 胆南星头痛常发者，名曰头风。偏于一边而痛者，名曰偏头风，宜此方主之。

　　丹溪云：湿土生痰，痰生热，热生风，是以头风为病，多见于嗜酒之人也。偏于一边而痛者，其说有二焉：一则曰气血有虚实，左属血分，右属气分也。一则曰身半以上，天气居之，天不足西北，故俱感于邪而右甚也。是方也，半夏、陈皮、茯苓、甘草，治痰之二陈汤也。加南星之燥，皆所以治痰耳。而黄芩、黄连者，用其苦寒以治热也。若川芎、细辛、薄荷、苍耳，皆治风之品也，高巅之上，惟风可到，是故用之。

　　卷五　头病门第五十五

　　辛夷散

　　辛夷 南星 苍耳 酒芩 川芎头风鼻塞者，此方主也。

　　鼻气通乎天，清阳往来之窍也。风盛则气壅，故令鼻塞。《内经》曰：清阳出上窍；又曰：气薄则发泄。辛夷、川芎、苍耳，皆清阳气薄之品也，故可透气窍。佐以南星者，醒其风痰。佐以酒芩者，清其风热也。

　　卷五　头病门第五十五

　　三五七散

　　细辛（一两半） 防风（四两） 干姜（炮，二两） 附子（三枚） 山茱萸（去核） 茯苓（各三两）

　　共为细末，每服二钱，温酒食前调下。

　　大寒中于风府，令人头痛，项筋紧急者，此方主之。

　　风府，脑后之穴，督脉之所主也。寒者，天地严凝之气，故令项筋紧急。干姜、附子，辛热之物也，可以散真寒。细辛、防风，气薄之品也，可使至高巅。山萸养督脉之阴，茯苓和督脉之阳。河图之义，奇者为阳，偶者为阴，此方名曰三五七者，以补阳为义也。

　　卷五　头病门第五十五

　　半夏白术天麻汤

　　半夏（姜炒） 陈皮（去白） 麦芽（各七分半） 人参 白参（炒） 黄 （炙） 苍术（米泔浸七日） 天麻 白茯苓 神曲（炒） 泽泻（各五分） 黄柏（一分半） 干姜（二分）

　　痰厥头痛，目眩者，此方主之。

　　痰厥者，湿痰厥逆而上也，痰气逆则上实，故令头痛。目眩者，目前如见黑色也。东垣曰：头痛苦甚，谓之足太阴痰厥，非半夏不能除。眼黑头旋，风虚内作，非天麻不能疗。人参、黄 之甘温，可以泻火，亦可以补中。苍术、白术之苦甘，可以去湿，亦可以健脾。泽泻、茯苓，能利湿淫之邪。神曲、麦芽，能消水谷之滞。橘皮、干姜，所以开胃调中。而黄柏者，取其苦辛，能疗少火在泉发燥也。

　　卷五　头病门第五十五

　　丹溪治头眩方

