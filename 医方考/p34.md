<!-- { "loadSidebar": true } -->
　　南星 半夏 枳壳 桔梗 陈皮 甘草 茯苓 黄芩痰火头眩者，此方主之。

　　痰之生也，原于湿，故用半夏、南星以燥湿，茯苓以渗湿，甘草健脾以制湿。痰之滞也，原于气，故用陈皮以利气，桔梗以下气，枳壳以破气。气滞则积而有余，气有余便是火，故用黄芩以泻火。

　　卷五　头病门第五十五

　　香橘饮

　　木香 白术 橘皮 半夏曲 茯苓 砂仁 丁香 炙甘草气滞不能运痰，而作头眩者，此方主之。

　　木香、丁香、砂仁、橘皮，所以行气。白术、半夏、甘草、茯苓，所以健脾。脾运则痰运，气行则痰行。

　　卷五　头病门第五十五

　　清空膏

　　羌活 防风（各一两） 黄连（一两，酒炒） 黄芩（三两，酒制） 川芎（五钱） 柴胡（七钱） 炙甘草（一两五钱）

　　上件共为末。每服二钱，茶汤调如膏，搽在口内，少用白汤送下。

　　风热头痛者，此方主之。

　　风者，天之阳气也。人身六阳之气，皆聚于头，复感于风，是重阳而实矣，故令热痛。

　　辛甘发散为阳，故用羌活、陈风、川芎、柴胡、甘草。乃黄芩、黄连者，苦寒之品也，以羌活之属君之，则能去热于高巅之上矣。

　　卷五　头病门第五十五

　　八珍汤

　　人参 白术 茯苓 甘草 当归 川芎 芍药 地黄血虚头痛、眩晕，此方主之。

　　气血，人身之阴阳也，两相得则治，一有失则病。故阴血虚损，则阳气独治，阳气亲上，故令头痛、眩晕。是方也，当归、川芎、芍药、地黄，味浓养血之品也。复用人参、白术、茯苓、甘草甘温之品以养气者，何哉？太极之妙，阴生于阳，故兼用此辈以益气耳。或问：头痛而用人参，阳邪不益亢乎？余曰：虚火可补，人参、黄 之类，此之谓也。

　　卷五　头病门第五十五

　　瓜蒂散搐鼻法

　　苦瓜蒂 赤小豆（等分）

　　湿热淫于巅顶之上，头目偏痛者，令病患噙水一口，以此药一字，吹入痛边鼻中，泄出黄水即减。

　　苦能涌泄，故用瓜蒂。燥能胜湿，故用赤豆。实者泻之，故行搐法，乃直捣巢穴之兵也。

　　凡

　　卷五　头病门第五十五

　　出血法

　　唐高宗苦风眩头重，目不能视，疾甚，召秦鸣鹤、张文中诊之。鸣鹤曰：风毒上攻，若刺头出少血，即愈矣。天后自帘中怒曰：此可斩也。天子头上，岂是试出血处耶！上曰：医之议病，理不加罪，且吾头重闷，殆不能忍，出血未必不佳。命刺之。鸣鹤刺百会及脑户出血。上曰：吾目明矣。言未毕，后自帘中顶礼拜谢之曰：此天赐我师也。躬负缯宝，以遗鸣鹤。昆谓诸痛为实，理宜泻之，《内经》言出血者屡矣，必以血变而止。今南人恶于针石，每畏出血，北人犹然行之。经曰：恶于针石者，不足与言至巧。故医之巧者，必兼针石。呜呼！丹溪之贤，不知针石，今世人群然以医之大成称之，此子禽之贤子贡也。使翁作于九原，则

　　卷五

　　腹痛门第五十六

　　叙曰：腹中者，中气之所居也。一有疾痛，则坏中气，百骸十二官胡然受气而荣养乎？故考名方十一首，以治腹痛。

　　卷五　腹痛门第五十六

　　二姜丸

　　干姜（炮） 良姜（等分）

　　腹痛脉迟者，此方主之。

　　腹痛之由有数种，今曰脉迟，则知寒矣，故用干姜、良姜之辛热者以主之。辛可以破滞，热

　　卷五　腹痛门第五十六

　　丁香止痛散

　　丁香 小茴香 良姜 炒甘草此亦治寒气腹痛之方也。

　　寒气入经，涩而稽迟，故令腹痛。经曰：得炅则痛立止。炅，热也，故用丁香、茴香、良姜之辛热者以主之。而复佐以甘草者，和中气于痛损之余也。

　　卷五　腹痛门第五十六

　　盐汤探吐法

　　烧盐（半升） 温汤（五大升）

　　和服探吐。

　　诸腹痛，连于胁膈，手足冷，脉来伏匿者，此方主之。

　　凡腹痛连于胁膈，多是饮食、痰饮填塞至阴，抑遏肝胆之气。肝者将军之官，胆者少阳上升之令，抑之不得敷畅，两实相搏，令人自痛。所以痛连胁膈者，少阳之经行于两胁，厥阴肝脉贯于膈也。手足冷者，少阳之气不敷也。脉来伏者为痛甚，阳气闭藏之象也。经曰：木郁则达之，故用吐法。咸能软坚，故用烧盐。

　　卷五　腹痛门第五十六

　　扶阳助胃汤

　　附子（二钱，炮） 人参 草豆蔻 干姜 白芍药 炙甘草 官桂（各一钱五分） 吴茱萸 陈客寒犯胃，胃脘当心而痛，脉来沉迟者，此方主之。

　　客寒犯胃，多是饮食寒冷，或因食后呼吸冷气所致。脉来沉者为里，迟者为寒。是方也，附子、干姜、官桂、吴茱萸、草豆蔻、益智仁，辛热之品也，用之所以扶阳。邪之所凑，其气必虚，故用人参、白术、甘草甘温之品以助胃。用芍药者，取其味酸，能泻土中之木，用陈皮者，取其辛香，能利腹中之气。

　　卷五　腹痛门第五十六

　　《三因》七气汤

　　半夏（姜汁制，五钱） 茯苓（四钱） 浓朴（三钱，姜汁炒） 紫苏（二钱）

　　七气相干，阴阳不得升降，攻冲作痛者，此方主之。

　　三因者，内因、外因、不内外因也。七气者，寒气、热气、怒气、恚气、喜气、忧气、愁气也。以三因而郁，七气升降有妨，则攻冲而痛。是方也，紫苏之辛芳，可使散七气。浓朴之苦温，可使下七气。半夏之辛温，茯苓之淡渗，可使平水谷相干之七气。

　　卷五　腹痛门第五十六

　　桂枝加大黄汤

　　桂枝（洗净，炒） 甘草 生姜（各三两） 芍药（六两） 大枣（十二枚） 大黄（一两）

　　腹中寒热不调而大痛者，此方主之。

　　寒热不调而大痛者，先食热物，后食寒物，二者不调，而令大痛之类也。是方也，桂枝能散真寒，大黄能泻实热，芍药能健脾而和肝，甘草能调中而益气，生姜可使益胃，大枣可使和脾。

　　卷五　腹痛门第五十六

　　玄胡酒

　　玄胡索（一两，为末，炒香） 清酒（一升，淬入，温服）

　　妇人气血攻刺疼痛，连于胁膈者，此方主之。

　　玄胡索，味苦辛，苦能降气，辛能散血，淬之以酒，则能达乎经脉矣。

　　卷五　腹痛门第五十六

　　韭汁酒

　　韭菜汁 清酒（等分，和服）

　　胁膈常时疼痛，得热则减，得寒则增者，此方主之。

　　上件证，死血也，故用韭汁消瘀，清酒行滞。

　　卷五　腹痛门第五十六

　　小胃丹

　　芫花（好醋拌匀，炒黑不令焦） 大戟（长流水煮一时，洗净晒干） 甘遂（洗净晒，各半两） 黄柏（三两，焙干） 大黄（酒润蒸熟，晒干，一两五钱）

　　上件为末，粥丸麻子大。每服二、三十丸，临卧津液吞下，或白汤一口送下，取其膈上之湿痰，以意消息之，欲利则空心服。

　　痰涎蓄积胃脘，胸腹作痛者，此方主之。

　　小，消也。小胃者，消去胃中之痰物也。甘遂、芫花、大戟，能下十二经之湿痰，大黄佐之下行，黄柏制其辛烈。是方也，大毒之剂，攻杀击刺之兵也，善用则治，弗善用之则乱。

　　故

　　卷五　腹痛门第五十六

　　雄槟丸

　　雄黄 白矾 槟榔（等分）

　　共为末，饭丸黍米大。每服五分，食远下。

　　腹中干痛有时者，虫痛也，此方主之。

　　干痛者，不吐不泻而但痛也。有时者，淡食而饥则病，浓味而饱则否也。《浮粟经》曰：腹虫盛者，以吐、下、驱虫之剂加之，视人虚实可也。

　　卷五　腹痛门第五十六

　　冰煎理中丸

　　宋徽庙常食冰，因致腹痛，国医进药俱不效，乃召泗州杨吉老脉之。吉老曰：宜主理中丸。上曰：服之屡矣，不验。吉老曰：所进汤使不同，陛下之疾，得之食冰，今臣以冰煎药，此以属也。自非吉老之良，乌能主此？

　　卷五

　　胁痛门第五十七

　　叙曰：胁者，肝胆之区也。肝为尽阴，胆无别窍，怒之则气无所泄，郁之则火无所越，故病证恒多。今考名方三首，示大观尔！

　　卷五　胁痛门第五十七

　　抑青丸

　　黄连（一味，茱萸汤润一宿，曝干为末作丸）

　　左胁作痛者，此方主之。

　　肝，东方木也。南面而立，则左为东矣，故左胁为肝之部位。所以痛者，木气实也。木欲实，金当平之。以黄连泻去心火，使金无所畏，自足以平肝，故曰抑青。此古人实则泻其子，治之以其所水胜也。

　　卷五　胁痛门第五十七

　　小柴胡汤

　　柴胡 黄芩 人参 甘草 半夏 生姜 大枣两胁作痛者，此方主之。

　　少阳胆经行于两胁，故两胁作痛，责之少阳。是方也，柴胡味辛而气温，辛者金之味，故足以平木，温者春之气，故足以入少阳。佐以黄芩，泻其实也。佐以半夏，破其滞也。而必用夫人参、甘草者，恐木病传脾，而先实其土也。用夫生姜、大枣者，调其营卫，不令经气壅滞也。

　　卷五　胁痛门第五十七

　　严氏推气散

　　枳壳 桂心 片子姜黄（各半两） 炙甘草（一钱五分）

　　肝气胁痛，此方主之。

　　肝藏血而主怒，故病则气血俱病。越人云：东方常实，实则可以泻矣，故用枳壳破其气，姜黄利其郁，桂心能引二物至于痛处。又曰：木香桂而柔，以故用之。乃甘草者，取其和缓之气，以调肝木之急尔。

　　卷五

　　腰痛门第五十八

　　叙曰：腰者，肾之府，水火之司，有生之根也。善调之，则根固而叶荣。不善调之，则根枯而叶萎。考方四首，而治腰之大者见矣。

　　卷五　腰痛门第五十八

　　青娥丸加黄柏知母方

　　破故纸（酒浸少时，略炒） 川萆 （童便浸一宿） 杜仲（姜汁炒断丝） 黄柏（盐水炒） 知母（酒炒） 牛膝（去芦，各四两） 胡桃肉（去皮，炮，八两）

　　蜜丸。

　　肾虚腰痛者，此方主之。

　　肾，坎象也，水火并焉。水衰，则阳光独治，而令肾热。火衰，则阴翳袭之，而令肾寒。

　　水火俱衰，则土气乘之，而邪实于肾，均之令人腰痛也。是方也，破故纸、杜仲、胡桃，味浓而温；黄柏、知母、牛膝，味浓而寒。温者可使养阳，寒者可使养阴，均之味浓，则均之能走下部矣。若萆 者，苦燥之品，足以利水土之邪而平其气也。曰青娥者，涵阳之坎也，假之以名方，明其全夫水火之真尔。

　　卷五　腰痛门第五十八

　　独活寄生汤

