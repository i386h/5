<!-- { "loadSidebar": true } -->
　　羯羊胆出其中，再填入好蜜拌匀，蒸之候干，入钵细研为膏。

　　福州人病目，两睑赤湿流泪，或痛或痒，昼不能视物，夜不可近灯，兀兀痴坐。其友赵谦子春语之曰：是为烂缘血风眼也，我有一药，正治此疾，名曰二百味花草膏。病者惊曰：用药品如是，世上方书所未有，岂易遽办？君直相戏耳！赵曰：我适间有药，当以与君。携一钱匕，坚凝成膏，使以匙抄少许入口，一日泪止，二日肿消，三日痛定，豁然而愈。乃往谒赵致谢，且叩其名物。赵笑以前方授之曰：以蜜采百花，羊食百草，故隐其名以眩人耳。

　　昆谓内热则睑赤，肝热则出泣，微热则痒，热盛则痛，或痛或痒，皆火之故也。气热则神浊昏冒，故令昼不能视物；阳胜者善恶火，故令不可以近灯光，此经所谓天明则日月不明，邪害空窍也。羯羊胆，苦物也，足以胜热；蜜，润物也，足以济火。然曰入口，不曰入眼，则固服食之剂耳。用之者，使频频噙之，药力相继为良。

　　卷五　眼疾门第六十一

　　明目六事方

　　损读书，减思虑，专内观，简外事，旦起晚，夜早眠。

　　晋·范宁常苦目痛，就张湛求方。湛书此六事，仍尾之曰：上方宋阳子少得其术，以授鲁东门伯，次授左丘明，遂世世相传，以及卜子夏、晋·左太冲，凡此诸贤，并有目疾，得此方之用。熬以神火，下以气筛，蕴于胸中，七日然后纳诸方寸，修之一时，近可数其目睫，远可察夫帘垂，长服不已，洞见墙壁之外。非但明目，乃亦延年。许学士评之曰：审如是而行之

　　卷五　眼疾门第六十一

　　目疾者，戒沐头，宜濯足

　　昆谓此二句者，先医之格言也。太极之道，动而生阳，静而生阴。沐头则上动矣，必生阳而损目，况夫湿气难干，乘风而梳拂不已，则风湿袭于首而并于目，甚者至于丧明，此沐头之宜戒也。然何以宜濯足也？足太阳之经，根于足之小趾端，上贯于睛明；足少阳之经，根于足大趾歧骨间，上贯于瞳子 ；足阳明之经，根于足中指内间，上贯于承泣。《易》曰：水流湿，火就燥。若能以温水濯其两足，则头目间之热邪，亦能引之而下，况夫温濯之余，腠理疏泄，又足以泻经中之邪，是亦去病之一助也，故曰宜濯足。

　　卷五

　　耳疾门第六十二

　　叙曰：耳以司听，匪听弗聪也。君子有思聪之责者，胡然而使褒如乎？故考四方以治耳。

　　卷五　耳疾门第六十二

　　《千金》肾热汤

　　磁石（ 红淬七次） 白术 牡蛎（各五两） 甘草（一两） 生地黄汁 葱白（各一升） 麦门冬 芍药（各四两） 大枣（十五枚）

　　水九升，煎三升，分三服。

　　肾热耳中脓血，不闻人声者，此方主之。

　　耳者，肾之窍，故肾热则令人病耳，生脓出血，不闻人声也。是方也，磁石能引肺金之气下降于肾，肾得母气，自然清肃，而病日愈。生地汁、麦门冬、白芍药，所以滋肾阴而泻肾热。乃葱白者，所以引肾气上通于耳也。牡蛎咸寒，能软坚而破结气，得葱白引之入耳，则能开听户而消脓血。乃白术、甘草、大枣者，健脾之品也，所以培万物之母，益土气而制肾邪

　　卷五　耳疾门第六十二

　　《千金》补肾丸

　　人参 黄 当归 山茱萸 牡丹皮 芍药 桂心 远志 巴戟天 菟丝子 细辛 苁蓉附子 熟地黄 蛇床子 茯苓 甘草 干姜 泽泻 石斛（各二两） 石菖蒲（一两） 防风（《千金》云：劳聋、气聋、风聋、虚聋、毒聋、久聋耳鸣者，此方主之。

　　劳聋者，劳火鼓其听户也。气聋者，经气滞塞于听户也。风聋者，风热闭其听户也。虚聋者，气血虚耗而神不用也。毒聋者，脓血障碍，妨于听户也。久聋者，病非一日，邪气痹聚也。凡是聋者，势必耳鸣，故总系其耳鸣也。味之甘者，可以补虚，亦可以却劳，人参、黄、羊肾、山萸、干地、菟丝、巴戟、苁蓉、泽泻、芍药、当归、茯苓、甘草，均味甘之品也，能疗虚聋、劳聋。味之辛者，可以驱风，亦可以顺气，防风、细辛、菖蒲、远志、丹皮、石斛，均味辛之品也，能疗气聋、风聋。性之毒者，可以开结毒，亦可以疗久痹，蛇床、桂心、附子、干姜，均辛温微毒之品也，能疗毒聋、久聋。

　　卷五　耳疾门第六十二

　　治三十年久聋方

　　故铁三十斤，以水七斗，浸三日取汁，入曲酿米七斗，如常造酒法，候熟。取磁石一斤，研末，浸酒中三日，乃可饮取醉。以绵裹磁石内耳中，覆头一卧，酒醒，去磁石即瘥。昆谓磁石引铁，物类之相感也。金石之性寒，可使主内热；金石之性重，可使镇怯气。共酿于酒，欲其无所不之；既饮其酒，复以磁石内耳，欲其内外交感，而听户随开尔。

　　卷五　耳疾门第六十二

　　耳脓方

　　人发烧灰存性，每用分许，吹入耳中即瘥。此湿者燥之之意。而必以人发者，近取诸身而自足也。他如白矾、赤石脂、鸽粪，皆可枯灰用之。

　　卷五

　　鼻疾门第六十三

　　叙曰：鼻居五官之中，疾非美观也。《记》曰：尽饰之道，斯其行者远矣。故考五方以治鼻。

　　卷五　鼻疾门第六十三

　　苍耳散

　　白芷（一两） 辛夷仁 苍耳子（炒，各二钱五分） 薄荷（五钱）

　　共为末，食后葱汤下二钱。

　　鼻渊者，此方主之。

　　鼻流浊涕不止者，名曰鼻渊。乃风热在脑，伤其脑气，脑气不固，而液自渗泄也，此方四件皆辛凉之品，辛可以驱风，凉可以散热。其气轻清，可使透于巅顶。巅顶气清。则脑液自固，鼻渊可得而治矣。

　　卷五　鼻疾门第六十三

　　辛夷散

　　辛夷 川芎 防风 木通（去节） 细辛（洗去土） 本 升麻 白芷 甘草（等分）

　　共为末，每服三钱，茶清调下。

　　鼻生息肉，气息不通，香臭莫辨者，此方主之。

　　鼻者，气之窍，气清则鼻清，气热则鼻塞，热盛则塞盛，此息肉之所以生也。故治之宜清其气。是方也，辛夷、细辛、川芎、防风、 本、升麻、白芷，皆轻清辛香之品也，可以清气，可以去热，可以疏邪，可以利窍；乃木通之性，可使通中；甘草之缓，可使泻热。

　　卷五　鼻疾门第六十三

　　瓜蒂散搐息肉法

　　先将鼻中息肉用针微刺，令患人含水一口，后以瓜蒂散和麝香少许，用水数滴吹鼻内，出涎水则愈。此苦能涌泄也，能泻其实，则息肉愈矣。

　　卷五　鼻疾门第六十三

　　补脑散

　　天雄（炮） 辛夷仁 苍耳茸（等分）

　　共为末，饭后酒下二钱。

　　阳虚脑寒，鼻渊者，此方主之。

　　人身之上，天之阳也，故六阳之气皆会于首。若阳气自虚，则阴气凑之，令人脑寒面流清涕。是方也，天雄辛热而上浮，辛热者太阳之象，故可以温脑而补阳虚。辛夷仁、苍耳茸，皆

　　卷五　鼻疾门第六十三

　　大朴散

　　大黄 朴硝（等分，为末）

　　鼻赤如榴者，将此二物为末，酒调敷之。

　　鼻赤者，热也；所以赤者，血也。大黄之寒能泻热，朴硝之咸能败血。是证也，耽于酒者而后有之，若不绝其酒，而徒用其药，抱薪救火，何益于事？

　　卷五

　　口齿舌疾门第六十四

　　叙曰：君子无尺寸之肤不爱焉，则无尺寸之肤不养也。口也，齿也，舌也，何莫而非吾身之肤？则亦何莫而非吾之所当养矣？故考十五方以治口、齿、舌。

　　卷五　口齿舌疾门第六十四

　　口糜散

　　黄柏 黄连（各一两） 雄黄 没药（各二钱） 片脑（五分）

　　五件共为细末，每用分许着于疮上良。

　　口疮糜烂者，此方主之。

　　口糜本于湿热，湿热不去，必至疳蚀。寒可以胜热，苦可以坚肤，故用黄连、黄柏。乃雄黄之悍，杀虫而利气。冰脑之窜，杀虫而入腠。没药之苦，散血而愈疮。

　　卷五　口齿舌疾门第六十四

　　蔷薇煎

　　取蔷薇浓汁含之，又稍稍咽之，日三夜一。冬用根，夏用叶。

　　孙真人《千金方》云：蔷薇根，口疮之神药，人不知之。故其口齿一门，用蔷薇根者盖六方焉。今尝其药气平而味苦，《内经》曰：气薄为阳中之阴。又曰：味浓则泄。如此言之，固

　　卷五　口齿舌疾门第六十四

　　柴胡地骨皮汤

　　柴胡 地黄皮（各三钱）

　　实者加大黄、朴硝。

　　《气厥论》曰：膀胱移热于小肠，膈肠不便，上为口糜。此方主之。

　　膀胱者，水道之所出；小肠者，清浊泌别之区也。膀胱移热于小肠，则清浊不能泄别，湿热不去，势必上蒸，故令口中糜烂而疮。乃灶底燃薪，笼中肉糜之象也。是方也，柴胡辛温，所以升其清阳。地骨皮苦寒，所以降其浊阴。清浊既判，则乾清坤宁，膈肠利而口糜愈矣。实者加大黄、朴硝，谓大便秘涩，邪气自实，二阴皆秘，地道不通，故用大黄苦寒以泻实，朴硝咸寒以软坚，乃灶底抽薪之法也。

　　卷五　口齿舌疾门第六十四

　　益胆汤

　　人参 炙甘草 黄芩（各一钱） 官桂（半钱） 苦参 茯神（各一两） 远志肉（七分）

　　谋虑不决，肝胆气虚，口苦舌疮者，此方主之。

　　肝主谋虑，胆主决断，劳于谋虑决断，故令气虚。咽门为胆之使，胆汁上溢于咽，故令口苦。木能生火，故令舌疮。是方也，人参、甘草，所以补其气虚；苦参、黄芩，所以清其气热。经曰：主明则十二官各得其职，故用茯神、远志以养心。又曰：微者正治，甚者从治，故

　　卷五　口齿舌疾门第六十四

　　滋阴大补丸加鹿茸方

　　熟地黄（二两） 川牛膝（去芦） 杜仲（姜炒去丝） 巴戟天（去心） 山茱萸（去核） 小茴香（略炒） 五味子（炒） 远志（去心） 肉苁蓉 白茯苓 山药（各一两） 红枣肉（蒸熟，十四两） 石菖蒲 枸杞子（各五钱） 鹿茸（炙酥）

　　肾虚，齿长而动者，此方主之。

　　肾主骨，肾虚则髓弱，髓弱则骨枯，骨枯则不能固齿，故令齿长而动，譬之败几焉，几败木枯，则紧窦之寸木摇摇而出，以水泽之，则败几润而寸木固。故治此者，宜滋阴补肾，肾不虚，则龈骨润。龈骨润，则齿固矣。是方也，熟地、牛膝、杜仲、山萸、五味、枸杞，皆味浓之品也，可以滋阴益肾。巴戟、苁蓉、茴香、远志、石蒲、山药、茯苓，皆甘温之品也，可以温肾生精。乃鹿茸者，取其为血气之属，得阴气之最完，故用之以为补肾填精益髓之品耳。红枣肉者，味甘益脾，故用之以剂丸也。

