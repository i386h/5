<!-- { "loadSidebar": true } -->
　　大黄（酒浸，半斤） 葶苈（炒） 杏仁（去皮尖） 芒硝（各半升） 甘遂（一钱） 白蜜（二顿服之，一宿乃下。不下者，更服之。

　　伤寒结胸项强，如柔痉状，此方下之则和。

　　结胸项强者，胸满硬痛，能仰而不能俯也。有汗项强为柔痉。此虽有汗，其项强乃胸中满实而不能俯，非是中风痉急，故曰如柔痉。不用汤液而用丸剂，何也？汤主荡涤，前用大陷胸汤者，以其从心下至少腹皆硬痛，三焦皆实，故用汤以荡之。此惟上焦满实，用汤液恐伤中、下二焦之阴，故用丸剂以攻之。大黄、芒硝之苦寒，所以下热；葶苈、杏仁之苦甘，所以泄满；甘遂取其直达；白蜜取其润利。

　　卷一　伤寒门第二

　　抵当汤丸

　　水蛭（三十枚，炒褐色） 虻虫（去翅足，炒，三十枚） 桃仁（三十枚，去皮尖） 大黄（伤寒不结胸，发狂，少腹硬满，小便自利，脉沉结者，以太阳随经，瘀热在里，而有瘀血也，此方主之。

　　宜结胸而不结胸，故曰不结胸；瘀热内实，故令发狂，发狂则重于桃仁承气如狂矣。少腹硬满者，下焦实也；小便利者，血病而气不病也；病深入里，故脉沉；内有积瘀，故脉结。

　　脉行肌下谓之沉，迟时一止谓之结。自经而言，则曰太阳；自腑而言，则曰膀胱。阳邪由经而入，结于膀胱，故曰随经。瘀热在里，热结而燥，是瘀血也。经曰：苦走血，咸胜血。虻虫、水蛭之咸苦，所以除蓄血；滑能利肠，苦能泻热，桃仁、大黄之苦滑，所以利血热

　　卷一　伤寒门第二

　　栀子豉汤

　　栀子（十四枚，炒） 香豉（四合）

　　伤寒汗吐下后，虚烦不得眠，心中懊 者，此方主之。

　　汗吐下之后，正气不足，邪气乘虚而结于胸中，故烦热懊 ；烦热者，烦扰而热；懊者，懊恼 闷也。栀子味苦，能涌吐热邪；香豉气腐，能克制热势，所谓苦胜热，腐胜焦也。

　　是方也，惟吐无形之虚烦则可，若用之以去实，则非栀子所能宣矣。宣实者，以后方瓜蒂散主之。

　　卷一　伤寒门第二

　　瓜蒂散

　　苦瓜蒂（略炒） 赤小豆（各五分）

　　伤寒，胸中多痰，头痛者，此方吐之。

　　胸中多痰，便是实证，与虚烦不同；痰热交淫，故令头痛。经曰：苦能涌泄。瓜蒂，苦物也，故用之在上则涌胸中实痰。陶隐君曰：燥可去湿，赤小豆之属是也。此用之为佐，亦是燥其湿痰之意。是方也，吐痰诚为快利，诸亡血虚象，则又在所禁矣！盖血亡而复用吐，则气亦去；虚象而复用吐，则损其阴。

　　卷一　伤寒门第二

　　文蛤散

　　文蛤（为末，方寸匕）

　　病在阳，反 以水，热攻于内，寒更益坚，欲饮水而不当与水而与饮之，故曰反 以水。热虽攻于内，因水寒不散，故欲饮而不渴，此其有停水可知矣，故用文蛤之咸以润下而破水。

　　卷一　伤寒门第二

　　五苓散

　　茯苓 猪苓 白术（各十八铢） 泽泻（一两六铢） 桂（半两）

　　伤寒小便不利而渴者，此方主之。

　　水道为热所秘，故令小便不利；小便不利，则不能运化津液，故令渴；水无当于五味，故用淡以治水。茯苓、猪苓、泽泻、白术，虽有或润或燥之殊，然其为淡则一也，故均足以利水。桂枝辛热，辛热则能化气。经曰：膀胱者，州都之官，津液藏焉，气化则能出矣。此用桂之意也。桂有化气之功，故并称曰五苓。浊阴既出下窍，则清阳自出上窍，又热随溺而泄，则渴不治可以自除。虽然，小便不利亦有因汗下之后内亡津液而致者，不可强以五苓散利之，强利之则重亡津液，益亏其阴，故曰大下之后复发汗，小便不利者，亡津液故也，勿治之，得小便利必自愈。师又曰：太阳随经之邪，直达膀胱，小便不利，其人如狂者，此太阳之邪不传他经，自入其腑也。五苓散主之，亦是使阳邪由溺而泄耳。互考见霍乱门。

　　卷一　伤寒门第二

　　猪苓汤

　　猪苓 茯苓 泽泻 滑石（各三钱） 阿胶（蚌粉炒，一钱）

　　伤寒少阴下利而主此方者，分其小便而下利自止也。伤寒渴欲饮水，小便不利，而主此方者，导其阳邪由溺而泄，则津液运化，而渴自愈也。又曰：猪苓质枯，轻清之象也，能渗上焦之湿；茯苓味甘，中宫之性也，能渗中焦之湿，泽泻味咸，润下之性也，能渗下焦之湿；滑以存津液于决渎尔。

　　卷一　伤寒门第二

　　茵陈蒿汤

　　茵陈蒿（半两） 栀子（四枚，炒） 大黄（三钱，酒浸）

　　伤寒，头汗出，渴饮水浆，小便不利者，身必发黄，此方主之。

　　头汗出者，只是头有汗，跻颈而还皆无汗也。内有实热，故渴饮水浆，升降不交，故小便不利；湿热郁于中而不得越，故必发黄。经曰：大热之气，寒以取之，故用茵陈；苦入心而寒胜热，故用栀子；推除邪热，必假将军，故用大黄。又曰：茵陈、栀子能导湿热由小便而出，故用之。

　　卷一　伤寒门第二

　　甘桔汤

　　桔梗（一两） 甘草（二两）

　　少阴病，咽痛者，此方主之。

　　口燥舌干而渴，脉来沉者，少阴病也。少阴之脉，循喉咙，挟舌本，病故咽痛。甘草缓邪热而兼发散，桔梗下膈热而治咽喉。

　　卷一　伤寒门第二

　　小建中汤

　　桂 甘草 生姜（各三两） 芍药（六两，炒） 胶饴（一升） 大枣（十二枚）

　　伤寒，腹中急痛者，此方主之。

　　腹中急痛，则阴阳乖于中，而脾气不建矣，故立建中汤。桂肉与桂枝不同，枝则味薄，故用之以解肌；肉则味浓，故用之以建里。芍药之酸，收阴气而健脾；生姜之辛，散寒邪而辅正。经曰：脾欲缓，急食甘以缓之，故用甘草、大枣、胶饴以缓急痛。又曰：呕家不可用建中，为其甘也。则夫腹痛而兼呕者，又非建中所宜矣。

　　卷一　伤寒门第二

　　黄建中汤

　　黄 桂（各一钱半） 白芍药（三钱） 甘草（一钱）

　　伤寒汗后身痛，脉迟弱者，此方主之。

　　汗后身痛者，此由汗多耗损阴气，不能荣养筋骨，故令身痛。阳虚，故令脉迟；汗后，故令脉弱。黄 、甘草之甘，补中气也，然桂中有辛，同用之足以益卫气而实表；芍药之酸，收阴气也，桂中有热，同用之足以利荣血而补虚，此方以建中名者，创建中气，使其生育荣卫，通行津液，则表不虚而身痛自愈矣。

　　卷一　伤寒门第二

　　黄芩汤

　　黄芩（三两，炒） 甘草（二两） 芍药（二两，炒） 大枣（十二枚）

　　太阳与少阳合病，必自下利者，此方主之。

　　太阳与少阳合病者，有太阳证头痛、身热、脊强，而又有少阳证耳聋、胁痛、寒热往来、呕而口苦也。必自下利者，表实里虚，邪热渐攻于里故也。若太阳与阳明合病自下利，为在表，当与葛根汤发汗；阳明、少阳合病自下利，为在里，可与承气汤下之；此太阳、少阳合病自下利，为在半表半里，非汗下所宜，故与黄芩汤。师曰：虚而不实者，苦以坚之，酸以收之；故用黄芩、芍药以坚敛肠胃；弱而不实者，甘以补之，故用甘草、大枣以补益肠胃。

　　其

　　卷一　伤寒门第二

　　黄连汤

　　黄连（去毛，炒） 干姜（炒） 桂枝（炒） 甘草（各三两） 人参（二两） 半夏（半升） 大伤寒胸中有热而欲呕，胃中有寒而作痛者，与此汤以升降阴阳。

　　黄连之苦，以泄上热而降阳；姜、桂、半夏之辛，以散中寒而升阴；人参、甘草、大枣之甘，可缓中急而益胃。是方也；以黄连之寒，佐以姜、桂之辛，则寒者不滞；以姜、桂之热，君以黄连之苦，则热者不燥。寒热之相用，犹奇正之相倚耳。况夫人参、甘草之益胃，又所以宰中而建招摇矣乎！

　　卷一　伤寒门第二

　　炙甘草汤

　　甘草（四两，炙） 桂枝（炒） 生姜（各三两） 生地黄（一斤） 人参 阿胶（各二两） 麦伤寒脉结代，心动悸者，此方主之。

　　结与代，皆止脉也，此由气血虚衰，真气不能相续，故有此脉。心动悸者，动而不自安也，亦由真气内虚所致，补虚可以去弱，故用人参、甘草、大枣；温可以生阳，故用生姜、桂枝；润可以滋阴，故用阿胶、麻仁；而生地、麦冬者，又所以清心而宁悸也。

　　卷一　伤寒门第二

　　茯苓甘草汤

　　茯苓（去皮） 桂枝（炒，各一两） 生姜（三两） 甘草（一两）

　　伤寒水气乘心，心动悸者，此方主之。

　　水气乘心而悸者，以水者心火之所畏也，故乘之则为动悸，此饮水过多之所致也。淡可以渗水，故用茯苓；辛可以散饮，故用姜、桂；益土可以制水，故用甘草。又曰：饮之为悸，甚于他邪，虽有余邪，必先治悸。盖以水停心下，不早治之，浸于肺则为喘为咳，传于胃则为哕为噎，溢于皮肤则为肿，渍于肠间则为利下故也。经曰：厥而心下悸，宜先治水，后治其厥。厥为邪之深者，犹先治水，则夫病浅于厥者可知矣。

　　卷一　伤寒门第二

　　茯苓桂枝甘草大枣汤

　　茯苓（半斤，去皮） 桂枝（四两，炒） 甘草（二两） 大枣（十五枚）

　　甘澜水煎。

　　伤寒汗后，脐下悸，欲作奔豚者，此方主之。

　　汗后则心液虚，肾者水脏，欲乘心火之虚而克之，故脐下悸，俗作奔豚而上凌于心也。

　　茯苓甘淡，可以益土而伐肾邪；桂枝辛热，可以益火而平肾气；甘草、大枣之甘，可以益脾，益脾所以制肾也。煎以甘润水者，扬之无力，取其不助肾气尔！

　　卷一　伤寒门第二

　　真武汤

　　茯苓（去皮） 芍药（炒） 生姜（各三两） 白术（二两，炒） 附子（一枚，制）

　　伤寒发汗过多，其人心下悸，头眩身 ，振振欲擗地者，此方主之。

　　汗多而心下悸，此心亡津液，肾气欲上而凌心也；头眩身 ，振振欲擗地者，此汗多亡阳，虚邪内动也。真武，北方之神，司水火者也。今肾气凌心，虚邪内动，有水火奔腾之象，故名此汤以主之。茯苓、白术，补土利水之物也，可以伐肾而疗心悸；生姜、附子，益卫回阳之物也，可以壮火而祛虚邪；芍药之酸，收阴气也，可以和荣而生津液。

　　卷一　伤寒门第二

　　理中汤

　　人参（去芦） 白术（炒） 干姜（炮） 甘草（炮）

　　太阴自利不渴，寒多而呕，腹痛，鸭溏，霍乱，此太阴有真寒也，本方主之。

