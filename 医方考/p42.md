<!-- { "loadSidebar": true } -->
　　日月中天，光明者也，一为云物蔽之，明者晦矣。风行天上，则蔽障去而日月复明。此方用防风、荆芥、柴胡、白芷、蔓荆子诸风药以治目翳，亦是道也。复用当归、川芎、芍药、地

　　卷六　痘门第六十九

　　痘症十日以后宜用诸方考

　　升麻（二钱） 当归（一钱二分） 黄连 牡丹皮 生地黄（各一钱）

　　牙疳肿痛者，此方主之。

　　牙疳责胃热，肿毒血热，痛责心热。升麻能清胃，黄连能泻心，丹皮、生地能凉血。乃当归

　　卷六　痘门第六十九

　　痘症十日以后宜用诸方考

　　生犀角（水磨，临饮加入，一钱） 乌梅（一枚） 木香（二分） 黄连（一钱）

　　痘后牙疳，此方互用。

　　诸痛疡疮痒，皆属心火。故用黄连泻心，生犀凉心。乃乌梅者，取其味酸，可以收敛虚邪；而木香者，取其辛香，可以辑和荣气。

　　卷六　痘门第六十九

　　痘症十日以后宜用诸方考

　　黄连（一两） 雄黄（一钱） 胆矾（三分） 冰片（五厘）

　　患牙疳 蚀，此方为末掺之。

　　黄连之苦，能坚浓肌肉。雄、矾之悍，能杀 虫。冰片之辛，能利肌腠。

　　卷六　痘门第六十九

　　痘症十日以后宜用诸方考

　　或以败草灰敷之，或以蚕茧灰入枯矾少许敷之，或以墙上白螺蛳壳烧灰敷之，或以蛤粉敷之。四法者，皆是湿者燥之之意。

　　卷六　痘门第六十九

　　妊娠患痘宜用方考

　　当归 川芎 人参 白术 茯苓 甘草 黄芩 砂仁 柴胡 干葛 桔梗 紫草 阿胶防风 荆芥 白芷 白芍药孕妇出痘，此方主之。

　　以孕妇而痘，则血气大虚矣，故用当归、川芎、芍药、阿胶以养血，又用人参、白术、茯苓、甘草以补气。乃黄芩、砂仁、紫草、桔梗，所以安胎解毒。柴胡、干葛、防风、荆芥、白

　　卷六　痘门第六十九

　　妊娠患痘宜用方考

　　用砂仁炒为末，酒调下五分。

　　妊娠出痘胎痛者，此方主之。

　　胎痛者，热而气滞之故也。缩砂辛温，利而不滞，故可以利气，可以安胎。

　　卷六　痘门第六十九

　　妊娠患痘宜用方考

　　人参 白术（炒） 茯苓 甘草 芍药（酒炒） 当归 川芎 砂仁 紫苏 黄芩（酒炒） 陈皮 香附（醋炒） 大腹皮（净洗）

　　孕娠出痘，此方互用。

　　气血虚，则胎不安。气血热，则胎不安。气血滞，则胎不安。是方也，人参、白术、茯苓、甘草，所以补气。当归、川芎、芍药，所以养血。黄芩所以清热。砂仁、香附、紫苏、陈皮、大腹皮，所以行滞。

　　卷六

　　妇人门第七十

　　叙曰：妇人杂病与男子等，惟月事，胎产异焉。今所考者，亦考其月事、胎产之方尔。

　　他证则向全方求其证治。

　　卷六　妇人门第七十

　　四物汤

　　当归（酒洗） 川芎 白芍药（酒炒） 熟地黄妇人月事不调，以此方为主而变通之。

　　无极之真，二五之精，妙合而凝。干道成男，坤道成女。女以坤道用事，故治妇人者以阴为主。方其二七而癸至，月事以时下者，女子得坤之阴，阴中必有阳，故以七为纪，一七而齿更，二七而天癸至也。人受天地之气以生，故能克肖天地。月，天之阴也，以月而盈，以月而亏，故女子之血，亦以三十日而一下也。血之下也同于月，故名之曰月事。经曰：月事以时下，故能有子。是以月事不调者，宜以此方为主。随其寒热虚实而斟酌加减之，使月事调匀，则阴阳和而万物生，有子之道也。是方也，当归、芍药、地黄，皆味浓之品也，味浓为阴中之阴，故能益血。析而论之，当归辛温能活血，芍药酸寒能敛血，熟地甘濡能补血。

　　又曰：当归入心脾，芍药入肝，熟地入肾，乃川芎者，彻上彻下而行血中之气者也。此四物汤所以为妇人之要药，而调月者必以之为主也。脉数，血色紫黑为内热，本方加黄芩、黄连。

　　脉迟、血凝结者为寒，本方加官桂、附子。人肥有痰，加半夏、陈皮、南星。人瘦有火，加山栀、黄柏、知母。有抑郁者，加香附、苍术、砂仁、神曲。有留滞者，加桃仁、红花，玄胡索、肉桂。先期者为热，后期者为寒、为郁、为气、为痰。气虚者，加参、 。气实者，加枳朴。或问：四物亦有不宜者乎？余曰：有之。气息几微者不宜川芎，恐其辛香，益耗散真气也。大便溏泄不宜当归，恐其濡滑，益增下注也。脉迟腹痛不宜芍药，恐其酸寒，益增中冷也。胸膈痞塞不宜地黄，恐其粘腻，益增泥滞也。明者解之，昧者误矣。

　　卷六　妇人门第七十

　　八珍汤

　　人参 白术（炒） 茯苓 甘草（炙） 当归 川芎 熟地黄 白芍药（酒炒）

　　月来血少者，此方主之。

　　血盛则月来而多，血衰则月来而少。故用当归、川芎、芍药、熟地四物以养血，而又用人参、白术、茯苓、甘草以养气也。所以必兼养气者，太极之妙，阴生于阳故也。

　　卷六　妇人门第七十

　　固经丸

　　酒黄芩 龟板 白芍药（各一两） 黄柏（炒褐色，三钱） 樗根白皮（七钱半） 香附（童便浸一宿，焙干，三钱）

　　月来过多不止者，此方主之。

　　月来过多不止，是阴血不足以镇守胞络之火，故血走失而越常度也。是方也，黄芩、黄柏、芍药、龟板，皆滋阴制火之品，所谓壮水之主以镇阳光也。樗皮之涩，所以固脱；香附之辛，所以开其郁热尔。

　　卷六　妇人门第七十

　　白芷黄荆实瓦垄子治白带考

　　白带者，胃中湿热下注而成，犹之溺注于器而生溺底 耳。前古名医有单用焦白芷而主者，有单用焦荆实而主者，有单用瓦垄粉而主者。盖以白芷之性，香而升举。荆实之性，辛而利气。瓦垄之性，燥而胜湿。炒而焦之，则火可以生土，土可以防水；炼而粉之，则燥可以

　　卷六　妇人门第七十

　　白葵花红葵花治赤白带下考

　　凡人腰脐之间有带脉，奇经八脉之一也，环腰一周，如束带焉。下焦虚损，督任有亏，则下焦气血乘虚而袭之，陷于带脉之下，气病为白，血病为赤，名曰赤白带下也。东垣曰：白葵花治白带，红葵花治赤带。赤治血燥，白治气燥，此何言哉？昆谓葵花乃朝阳之萼也，禀草之阴，涵天地之阳，故能润燥而升阳，使营卫上行，不复陷于带脉之下而为带下也。或问：带下一疾耳，此言气血陷于带脉之下为带下，前言胃中湿热下注为带下，何相悖也？余曰：妇人无病容，单下白者，责之湿热下注。妇人久病，赤白并下，责之气血下陷，多成瘵也。又曰：有言白者属寒，赤者属热，其说何如？余曰：曾见寒者固有赤带，热者益多白带，此

　　卷六　妇人门第七十

　　《千金》白马毛散

　　白马毛（二两，椒和伏火一宿。白马毛治白带，赤马毛治赤带） 龟甲（四两，醋炙） 鳖甲（十八铢，醋炙） 牡蛎（一两十铢，火炙）

　　共为末，每服酒下方寸匕，日三。

　　治赤白带下，此方良。

　　气陷于下焦，则白带。血陷于下焦，则赤带。以涩药止之，则未尽之带，留而不出。以利药下之，则既损其中，又伤其下，皆非治也。白马得干之刚，毛得血之余，血余可以固血，干刚可以利气，固血则赤止，利气则白愈，此用马毛之意也。龟、鳖、牡蛎，外刚而内柔，离之象也，去其柔而用其刚，故可以化症，可以固气。化症则赤白之成带者，无复中留。固气则营卫之行不复陷下。营不陷则无赤，卫不陷则无白矣。

　　卷六　妇人门第七十

　　半夏茯苓汤

　　半夏 生姜（各三十铢） 干地黄 茯苓（各十八铢） 旋复花 白芍药 人参 芎 细辛橘皮 甘草 桔梗（各十二铢）

　　妊娠恶阻者，此方主之。

　　恶阻者，恶心而防阻饮食也。此是下部气血不足，复盗脾胃之气以固养胎元，故令脾胃自弱，不胜谷气，一闻谷气，便恶心而防阻也。是方也，半夏、生姜，能开胃而醒脾；地黄、芍辛，皆辛甘调气之品，可以平恶逆之气而进饮食者也。或问：半夏为妊娠所忌，奈何用之？余曰：昔人恐久用而燥阴液，故云忌尔。若有恶阻之证，则在所必用也。故孙真人方之圣者也，其养胎之剂，用半夏者盖五方焉。

　　卷六　妇人门第七十

　　橘皮汤

　　橘皮 竹茹 人参 白术（各十八铢） 生姜（一两） 浓朴（十二铢）

　　妊娠呕吐不下食者，此方主之。

　　恶阻以闻食而恶，责之脾虚。呕吐以食入复吐，责之有火，所谓诸逆冲上皆属于火也。

　　此是厥阴之血，既养其胎，少阳之火，虚而上逆。竹茹能平少火，浓朴能下逆气，橘皮、生姜所以开胃，人参、白术所以益脾，开胃益脾，欲其安谷云尔。

　　卷六　妇人门第七十

　　白术条芩考

　　先医云：白术、条芩，安胎之圣药。此何云也？盖以白术益脾，能培万物之母。条芩泻火，能滋子户之阴，兴其利而去其害，故曰安胎圣药。

　　卷六　妇人门第七十

　　胶艾汤

　　熟地黄 艾叶 当归 川芎 炙甘草 真阿胶（炒成珠，各半钱） 黄 （二分半）

　　孕妇漏胎不安者，此方主之。

　　漏胎者，怀胎而点滴下血也。此是阴虚不足以济火，气虚不足以固血，故有此证。是方也，阿胶、熟地、当归、川芎，益血药也。黄 、甘草、艾叶，固气药也。血以养之，气以固之，止漏安胎之道毕矣。

　　卷六　妇人门第七十

　　砂仁葱白汤

　　砂仁（一钱，槌碎） 葱白（十枚，煎汤吞下）

　　妊娠腹痛者，此方主之。

　　痛者，气血滞涩不通使然。故用砂仁顺气于下，葱白顺气于中，气行血利，而痛自止。

　　有故而痛者，各随证以治之。

　　卷六　妇人门第七十

　　犀角散

　　生犀角 地骨皮 麦门冬 赤茯苓 条芩 生甘草子烦者，此方主之。

　　子烦者，怀子而烦闷也。烦闷，责心肺有热。故用犀角凉心，骨皮退热，条芩泻火，麦冬清

　　卷六　妇人门第七十

　　四物汤加芩连姜夏方

　　当归 川芎 芍药 熟地黄 黄芩 黄连 半夏 生姜子痫者，此方主之。

　　子痫者，怀子而痫仆也。此由血养其胎，阴虚火亢，痰气厥逆，故令痫仆。是方也，四物可

　　卷六　妇人门第七十

　　紫苏饮

　　紫苏叶 人参 陈皮（去白） 大腹皮（黑豆汁洗过） 当归尾 川芎 粉草 白芍药（酒炒）

　　子悬者，此方主之。

