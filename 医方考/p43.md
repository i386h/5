<!-- { "loadSidebar": true } -->
　　胎气不和，凑上心腹，腹满闭闷，谓之子悬。乃下焦气实，大气举胎而上也。故用紫苏、腹皮、陈皮、川芎流其气，当归、芍药利其血，气流血利，而胎自下矣。然必用夫人参、甘草者，邪之所凑，其气必虚也，流气之药推其陈，补气之药致其新尔！

　　卷六　妇人门第七十

　　地肤草汤

　　地肤草四两，水四升，煮取二升，分三服。取自然汁服亦可。

　　子淋者，此方主之。

　　怀子而小便淋涩，谓之子淋。子淋之源，本于湿热。地肤草能利膀胱，能疏风热，以之而治

　　卷六　妇人门第七十

　　冬葵子汤

　　冬葵子（略炒） 柴胡 桑白皮 赤茯苓 赤芍药 当归（各等分）

　　此亦子淋之方也。

　　滑可以去着，故用冬葵子。清升则浊自降，故用柴胡。气化则能出，故用桑皮。辛利则能润窍，故用当归。而赤苓、赤芍者，取其入血而利丙丁也。

　　卷六　妇人门第七十

　　木通散

　　木通 紫苏叶 香 桑白皮（各一钱） 枳壳 槟榔 条芩（各五分） 诃子皮 木香（各三分）

　　妊娠身体浮肿，四肢胀急，小便不利者，此方主之。

　　妊娠气血朝胎，营卫之行涩，故令身体浮肿，四肢胀急，而小便不利也。是方也，紫苏流气于表，桑皮、枳壳、木通、木香、槟榔流气于里，香 流气中之湿。条芩流气中之热，诃子流气中之液。服药之后，营卫流行，气血健运，则浮肿诸疾可得而皆愈矣。或问：何以不利小便？余曰：《内经》有言，气化则能出矣。故知本之医，只调其气，无用淡渗为也。

　　卷六　妇人门第七十

　　三合汤探吐法

　　人参 白术 茯苓 甘草 当归 川芎 芍药 地黄 半夏 陈皮妊娠转胞，不得小便者，此汤服之，探吐数日愈。胞，非转也，由孕妇中气怯弱，不能举胎所以升提其气，上窍通而下窍自利也。

　　卷六　妇人门第七十

　　束胎丸

　　白术（二两） 茯苓（七钱半） 陈皮（三两，不见火） 黄芩（夏一两，春秋七钱，冬五钱）

　　妊娠七、八月间，服此，胎气敛束，令人易产。凡患产难者，多由内热灼其胞液，以致临产之际，干涩而难，或脾气怯弱，不能运化精微，而令胞液不足，亦产难之道也。故用白术、茯苓益其脾土而培万物之母，用黄芩清其胎热，泻火而存胞液。乃陈皮者，取其辛利，能流动中气，化其肥甘，使胎气不滞，儿身勿肥耳。此束胎之义也。

　　卷六　妇人门第七十

　　达生散

　　大腹皮（三钱，黑豆汁洗，晒干入剂） 人参 陈皮 紫苏 当归 白芍药 白术（各一钱） 炙甘草（二钱）

　　妊娠临月，此方服之，令人易产。

　　《诗》云：诞弥厥月，先生如达。朱子曰：先生，首生也。达，小羊也。羊子易生而无留难，故昔医以此方名之。然产难之故，多是气血虚弱，营卫涩滞使然。是方也、人参、白术、甘草益其气，当归、芍药益其血，紫苏、腹皮、陈皮流其滞，气血不虚不滞，则其产也犹之达矣。

　　卷六　妇人门第七十

　　车前子

　　《诗》曰：采采苤 ，薄言采之。苤 ，车前也。朱子曰：采之未详何用，其子治产难。昆得其说，凡遇妊娠临月，于宜用汤液内加之每食。

　　卷六　妇人门第七十

　　催生诸药考

　　生，不必催也，催之则宋人之揠苗耳，非惟无益，而又害之矣。古方有用兔脑者，有用猪脂者，有用油蜜、葱白者，有用葵子者，有用牛乳、榆皮、滑石者，有用金风子者，有用柞枝者，取其滑泽之义耳，犹近理也。又有用弩牙灰者，有用蛇蜕灰者，有用笔头灰者，有用百草霜者，有用伏龙肝者，有用凿头灰者，有用蓖麻子贴于足心者，有握石燕者，虽曰各有深意，但烧灰而服者，徒劫燥其津液，手握足贴者，用之弗验耳。噫！平时失于将理，至于临产艰难，频以杂药催之，皆惑也。

　　卷六　妇人门第七十

　　十全大补汤

　　人参 黄 白术 白芍药 茯苓 当归 川芎 甘草 熟地黄（等分） 肉桂（少许）

　　正产之后，气血虚耗者，此方主之。小产者，亦此方主之。

　　气虚宜补气，故用人参、黄 、白术、茯苓、甘草。血虚宜补血，故用当归、川芎、芍药、地黄、肉桂。丹溪曰：产后宜大补气血。此之谓也。

　　卷六　妇人门第七十

　　桃仁红花苏木玄胡索肉桂山楂蒲黄考

　　产后有瘀血留于子户作痛者，宜四物汤加上件。

　　卷六　妇人门第七十

　　黑神散

　　熟地黄 炒蒲黄 炒黑干姜 当归 白芍药 桂心（各二两） 炙甘草（三钱） 黑豆（炒去皮，二合半）

　　上件共为末，此方主之。

　　胎死者，产难经日而胎死也，法以妊娠舌头青黑为用之方也。蒲黄能逐败血，熟地、芍药、当归、能养新血，干姜、肉桂能引新血而逐败血，甘草、黑豆能调正气而逐败气。师云：此故并治之。

　　卷六　妇人门第七十

　　《千金》神造汤

　　蟹爪（一升） 阿胶（三两） 甘草（二两）

　　妇人脉阴阳俱盛，名曰双躯，若少阴微紧者，血即凝浊，经养不周，胎却偏夭，其一独死，其一独生，不去其死，害母失胎，宜此方主之。蟹爪能破胞而堕胎，以其禀锋利之质故耳，非妊娠所宜也。是方也，盖用蟹爪攻其死，阿胶安其生，甘草平其毒也。或问蟹爪之毒手，保其不伤彼生者乎？余曰：无死者则伤生，有死者则毒以类从，惟攻其死，不犯其生。

　　此《大易》方以类聚，物以群分，水流湿，火就燥之义也。

　　卷六　妇人门第七十

　　独参汤

　　人参（二两）

　　水一升，煎半升温服。

　　产后血晕，不省人事者，此方主之。

　　血晕者，下血过多而眩晕也。不省人事者，气血大脱而神不用也。故用人参甘温益元之品以主之。此药可以固气，可以生血，可以益元。身热气急者，加童便一爵。身寒气弱者，加附子三钱。

　　卷六　妇人门第七十

　　醋灰熏鼻法

　　凡血晕不省人事者，急治炭火以酽醋沃之，使醋气熏蒸入鼻，则能收敛神气，自然精爽。

　　卷六　妇人门第七十

　　红花酒

　　红花（一两，炒）

　　清酒五爵，沃之温服。

　　胞衣不下，此方主之。

　　胞衣不下者，气弱而瘀血盈于胞也。故用清酒壮其气，红花败其瘀。

　　卷六　妇人门第七十

　　猪肾汤

　　猪肾（一具） 白糯米（三合） 淡豉（五合） 葱白（一升） 人参 当归（各二两）

　　产后蓐劳者，此方主之。

　　蓐，产中之名也。产中虚羸喘乏，乍寒乍热，病如疟状，名曰蓐劳。此是虚乏气血不相顺接，虚故乍寒，壅故乍热，寒热无时休息，症状似疟，实非疟也。治宜大补气血，使其气血顺接，则病愈矣。故用人参补气，当归补血，糯米益胃，葱、豉醒脾。而猪肾者，取其以类相从，能补系胞之区也。

　　卷六　妇人门第七十

　　升阳举经汤

　　羌活 本（去土） 防风（各二钱） 肉桂（去皮，夏勿用，秋冬用） 白术 当归 黄柴胡（各三钱） 人参 熟地黄 川芎（各一钱） 细辛（六分） 独活（炙甘草） 附子（炮，去皮脐，各一钱五分） 桃仁（十枚，去皮尖） 白芍药 红花（各五分）

　　妇人经血崩下者，此方主之。

　　阳主升，阴主降，阳根乎阴，阴根乎阳，一动一静，互为其根，则一升一降，循经而行，无崩陷也。若阳有余，则升者胜，血从上窍而出。阳不足，则降者胜，血从下窍而出。是方也，附子、肉桂、人参、黄 、白术、甘草，壮阳益气之品也。羌活、独活、柴胡、 本、防风、细辛、川芎，升阳，举经之品也。芍药、地黄、红花、当归、桃仁，滋阴入血之品也。

　　壮阳则气不虚，举经则血不陷，滋阴则血不燥。诚如是，则血为气之守，气为血之卫，血营于中，气卫于外，升降上下，一循其经矣，胡然而崩也？

　　卷六　妇人门第七十

　　独活汤

　　独活 生姜（各五两） 防风 秦艽 桂心 白术 甘草 当归 附子（各二两） 葛根（三两） 防己（一两）

　　时人分作十服。

　　产后中风，口噤背反者，此方主之。

　　产后血气俱虚，易受风寒，风伤乎筋则痉，寒伤乎筋则疼，故令口噤背反。是方也，独活、防风、秦艽、葛根、防己，疏风药也。桂心、附子，驱寒药也。风去则筋不痉，寒去则筋不疼。乃当归者，所以养血于驱风之后。生姜、白术、甘草者，所以调气于散寒之余。必欲养血调气者，产后不忘其虚也。

　　卷六　妇人门第七十

　　莨菪酒硝石饮

　　《史记》 川王美人，怀子而不乳，召淳于意往视，与莨菪药一撮，以酒饮之，旋乳。

　　意乳，产也。怀子而不乳者，气血凝涩，宜产而不产也。莨菪能行痹气，酒性能行滞血，故主之而旋乳。复诊其脉燥，燥属有力，故为有余，有余之疾宜攻矣，故用硝石以下其积血。

　　卷六　妇人门第七十

　　当归补血汤加葱白方

　　当归（二钱） 黄 （一两） 葱白（十枚）

　　产后无乳者，宜此方主之。

　　乳者，气血之所成也。故气血充盛之妇，未尝无乳，凡见无乳者，皆气体怯弱之妇也。

　　是方也，用当归、黄 大补其气血，此养乳汁之源也。葱白辛温，直走阳明，阳明达于乳房，故

　　卷六　妇人门第七十

　　免怀汤

　　当归尾 赤芍药 酒红花 酒牛膝（各五钱）

　　欲摘乳者，此方主之。

　　妇人之血，下则为月，上则为乳。欲摘乳者，通其月事，则乳汁下行，免乳胀之苦矣。

　　是方也，归尾、赤芍、红花、牛膝，皆下行导血之品也，以故用之。名曰免怀者，子生三年，然

　　卷六

　　广嗣门第七十一

　　叙曰：嗣以衍宗，微嗣，匪孝也，君子恒重之。故效 之祀，尼丘之祷，古人胥急焉。

　　然有祈之、药之，终身不一嗣者，此何以故哉？嗟夫！天地有不毛之处，故亦有无子之人，《灵枢》所以泄其微也，兹考方药五条，道其能嗣者尔。

　　卷六　广嗣门第七十一

　　长春广嗣丹

