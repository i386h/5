<!-- { "loadSidebar": true } -->
　　四件皆苦寒，故治热利而疗下重也。

　　卷一　伤寒门第二

　　四逆散

　　甘草（炙） 枳实（麸炒） 柴胡（去芦） 芍药（炒）

　　少阴病，四逆者，此方主之。

　　此阳邪传至少阴，里有结热，则阳气不能交接于四末，故四逆而不温。用枳实，所以破结气而除里热；用柴胡，所以升发真阳而回四逆；甘草和其不调之气；芍药收其失位之阴。

　　是证也，虽曰阳邪在里，甚不可下。盖伤寒以阳为主，四逆有阴进之象，若复用苦寒之药下之，则阳益亏矣，是在所忌。论曰：诸四逆者，不可下之。盖谓此也！

　　卷一　伤寒门第二

　　赤石脂禹余粮汤

　　赤石脂 禹余粮（各一斤）

　　伤寒下之利不止，病在下焦者，此方主之。

　　下之利不止者，下之虚其里，邪热乘其虚，故利；虚而不能禁固，故不止；更无中焦之证，故曰病在下焦。涩可以固脱，故用赤石脂；重可以镇固，故用禹余粮。然惟病在下焦者可以用之。若病在中焦而误与焉！虚者则二物之寒，益坏中气；实者固而涩之，则邪无自而泄，必增腹胀且痛矣。慎之！

　　卷一　伤寒门第二

　　旋复代赭石汤

　　旋复花 甘草（各三两） 代赭石（一两） 人参（二两） 半夏（半升） 生姜（五两） 大枣（十二枚）

　　伤寒发汗，若吐，若下，解后，心下痞硬，噫气不除者，此方主之。

　　汗、吐、下而解，则中气必虚，虚则浊气不降而上逆，故作痞硬；逆气上干于心，心不受邪，故噫气不除，《内经·宣明五气篇》曰：五气所病，心为噫是也。旋复之咸，能软痞硬而下气；代赭之重，能镇心君而止噫；姜、夏之辛，所以散逆；参、草、大枣之甘，所以补虚。或曰：汗、吐中虚，肺金失令，肝气乘脾而作上逆，逆气于心，心病为噫。此方用代赭石，固所以镇心，而亦所以平肝也。亦是究理之论。

　　卷一　伤寒门第二

　　葛根黄芩黄连汤

　　葛根（半斤） 黄芩（炒） 甘草（各二两） 黄连（三两）

　　太阳表证，医反下之，利遂不止，表证尚在，喘而汗出者，此方主之。

　　病在表而下之，则虚其里，阳邪乘虚而入，故协热而利不止；表有头疼，发热恶寒，故曰表证尚在；里有热邪，故喘而汗出。表证尚在，故用葛根、甘草之辛甘以解表；里有邪热，故

　　卷一　伤寒门第二

　　脾约丸

　　麻仁（二升，去壳） 芍药（炒） 枳实（麸炒，各半斤） 浓朴（姜汤炒） 大黄（酒浸） 杏仁（去皮尖，各一斤）

　　伤寒瘥后，胃强脾弱，约束津液不得四布，但输膀胱，致小便数而大难者，主此方以通肠润燥。

　　枳实、大黄、浓朴、承气物也；麻仁、杏仁，润肠物也；芍药之酸，敛津液也。然必胃强者能用之，若非胃强，则承气之物在所禁矣。

　　卷一　伤寒门第二

　　竹叶石膏汤

　　竹叶（二把） 石膏（一斤） 半夏（制） 粳米（各半升） 人参（三两，去芦） 甘草（一两，炙）

　　伤寒瘥后，虚羸少气，气逆欲吐者，此方主之。

　　伤寒由汗、吐、下而瘥，必虚羸少气，虚则气热而浮，故逆而欲吐。竹叶、石膏、门冬之寒，所以清余热；人参、甘草之甘，所以补不足；半夏之辛，所以散逆气；用粳米者，恐石膏过寒损胃，用之以和中气也。

　　卷一　伤寒门第二

　　乌梅丸

　　乌梅（三十枚，去核） 人参（去芦） 细辛（去土） 黄柏（去皮） 附子（炮） 桂枝（净洗，炮，各六钱） 黄连（一两六钱，炒） 干姜（一两，炮） 当归（洗净） 蜀椒（去目及闭目者，各四钱）

　　胃虚脏寒，得食而呕，蛔从上出者，此方主之。

　　乌梅味酸，蛔得之而软；连、柏味苦，蛔得之而伏；椒、细味辛，蛔得之而死；干姜、附、桂，温脏寒也；人参、当归，补胃虚也。

　　卷一　伤寒门第二

　　烧散

　　裆（取隐处者烧灰，方寸匕， 水和服。男取女者，女取男者）。

　　伤寒阴阳易者，此方主之。

　　伤寒男子新瘥，未及平复，妇人与之交，得病，名曰阳易；妇人伤寒新瘥，未及平复，男子与之交，得病，名曰阴易。以无病患染着余毒而病，如换易也。取此物者，亦以病因于阴阳感召而得，故亦以阴阳之理治之。又曰：五味入口，咸入肾，腐入肾，秽入肾，乃浊阴归地之意也。 裆味咸而腐秽，故能入少阴；烧之则温，故足以化气；灰之则浊，故足以溺膀胱。经曰：浊阴归六腑，是也。药物虽陋，而用意至微，不因其陋而忽之，则升仲景之阶矣！

　　卷一　伤寒门第二

　　枳实栀子豆豉大黄汤

　　枳实（三枚） 栀子（十四枚） 豆豉（一升） 大黄（一两）

　　伤寒新瘥后，食复者，此方主之。

　　伤寒新瘥，胃气未复，内伤饮食，其热复至，名曰食复。枳实、大黄，能夺胃中之食；栀子、香豉，能祛胸中之热。

　　卷一　伤寒门第二

　　蜜煎导法

　　白蜜二合，煎之作挺，长如指许，内便道中，病患以手急抱，欲大便时去之。

　　自汗，大便秘者，此法治之。

　　胃家实则自汗，自汗亡其胃液，则便秘。若以下药与之，则益亡其液矣，故用导法。导法者，迎而夺之之兵也。

　　卷一　伤寒门第二

　　猪胆导法

　　大猪胆一枚，入醋少许，取竹管五寸许，以一头入胆，一头内入谷道中， 汁灌入肛内。顷当大便出。

　　阳明自汗，反小便利，屎虽硬不可攻者，宜行此法。

　　自汗，则胃亡津液，当小便不利，今小便反利，则热犹未实，屎虽硬，不可攻也，故以此法导之。猪胆能泽大肠，入醋能敛肠液，故便难者得之则易。经曰燥者濡之。此法之谓也。

　　卷一　伤寒门第二

　　搐鼻法

　　苦瓜蒂不拘多少为末，令病患噙水一口，将此药搐一字入鼻中，出黄水愈。

　　湿家，鼻塞头疼，宜行此法。

　　湿家头疼，是浊邪乾清阳之分也。鼻者气窍，上通于脑，下属于肺，浊邪干之，故清窍不利。瓜蒂苦而善涌泻，鼻窍受之，则能出浊邪而泻湿热。经曰客者除之，此之谓也。

　　卷一　伤寒门第二

　　阴毒熏法

　　大豆二升。炒令极热，先以净桶内置热醋三升，旋扶病患坐桶上蒸少时，却以热豆倾桶中，又蒸之，有倾囊下，却与阴证药服。

　　阴毒逆冷囊缩者，此方主之。

　　阴毒者，径中三阴之寒毒也。寒主收引，故阴盛则囊缩；热主施张，故熏蒸则囊纵。豆味甘而醋味酸，甘酸合，则能感召厥阴肝木之气，而行宣发之令矣。经曰开之发之，适事为故，此之谓也。

　　卷一　伤寒门第二

　　葱熨法

　　以索缠葱白如臂大，切去根及青，留白二寸许。先以火炙热一面，以着病患脐下，上用熨斗贮火熨之，令葱并热气入腹内；更作三四饼，坏则易之；若病患醒，手足温，有汗则瘥，否阴毒四肢逆冷，腹痛暴绝者，此法主之。

　　凡人气之呼出者，心肺主之；气之吸入者，肝肾主之。阴寒中于肝肾，则不能主吸入之气。故气有出而无入，令人逆冷腹痛，暴绝而死。宜外行葱熨法，内服四逆汤。葱有通中之妙，火有回阳之功，经曰热因寒用，此之谓也。

　　卷一　伤寒门第二

　　阴毒着艾法

　　用干艾叶揉熟，去灰作艾炷。取脐下一寸五分名气海，二寸丹田，三寸关元，灸五十壮至二、三百壮。以手足渐温，人事稍苏为可治。

　　阴毒手足厥冷，不省人事者，此法行之。

　　手足不自温也，受气于中而后温；里有阴寒，故手足厥冷；阳气明，阴气昏，不省人事者，乃阴盛而失神明之官也。《甲乙经》曰：气海、丹田，任脉所发；关元，足三阴、任脉之会，是任脉实贯三阴，而三阴之脉皆会于任脉也。故阴毒中于三阴者，取而灸之，有寒谷回春之妙！

　　卷一　伤寒门第二

　　水渍法

　　叠青布数重，新水渍之，稍捩去水，搭于患人胸上，须臾蒸热，又以别浸冷布易之，频换新水；热稍退，可进阳毒药。

　　阳毒渐深，脉洪大，内外结热，舌卷焦黑，鼻如烟煤者，此法行之。

　　阳毒者，三阳热证之毒也。由表入里，故曰渐深；洪大皆阳脉，表邪未去，里热又甚，故曰内外皆热，此由失汗之所致也；舌卷者，热燥华池而筋缩急也；舌焦而黑，鼻如烟煤，此火极而兼水化，亢龙有悔之象也。行此法者，水可以灭火，寒可以却热，外可以安内。经曰：行水渍之，和其中外，可使毕已。此之谓也。

　　卷一　伤寒门第二

　　灸少阴法

　　少阴，即太溪穴也，在两足内踝后跟骨上动脉陷中。灸七壮。

　　少阴吐利，手足不冷，反发热，脉不至者，此法行之。

　　少阴，肾也。寒中少阴，阴寒格阳上逆，故吐；少阴主二便，病寒故利；阴在内，拒阳于外，故手足不冷而反发热；脉不至者，阴盛于内而脉沉陷也。太溪，肾之俞也，干焉而灸之，所以引外格之阳，使之归原，如《易》所谓不远之复也。

　　卷一　伤寒门第二

　　接汗法

　　姜、葱各半斤，煎汤一斛，倾大盆中，用小板一块，横加盆上，令患人坐卧其上蒸之，外以席被围定，露其口鼻，外可进发汗药。

　　朔方严寒之地，腠理闭密，汗不易泄，故行此法。

　　盖姜、葱能通腠理，作汤以蒸之，则表疏而汗易泄，乃外合之兵也。

　　卷一　伤寒门第二

　　扑粉

　　龙骨 牡蛎 糯米（各等分，为末）

　　服发汗药，出汗过多者，以此粉扑之。

　　汗多有亡阳之戒，故用龙骨、牡蛎之涩以固脱；入粳米者，取其粘腻云尔，乃卫外之兵也！

　　卷一　伤寒门第二

　　刺期门

　　期门，穴名，妇人屈乳头向下尽处是穴。乳小者，以一指为率。陷中有动脉，刺之令病人吸五吸，停针良久出针。

　　妇人热入血室，胁下满如结胸状，谵语者，此刺主之。

　　妇人伤寒发热，月事适来，血室空虚，邪热乘虚而入，名曰热入血室。血室，冲脉也。

　　胁下满如结胸状者，冲脉贯肝膈，至胸中而散，故所过皆病也；谵语者，邪热内盛而神明乱也。期门，肝之募穴，刺之出血，乃随其实而泻之，兵之迎

　　卷一　伤寒门第二

　　大羌活汤

　　羌活 独活 防己 防风 苍术 白术 黄连 黄芩 细辛 川芎 甘草（各三钱） 生地黄（一两） 知母（三钱）

　　伤寒两感者，此方主之。

