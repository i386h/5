<!-- { "loadSidebar": true } -->
　　两感者，一日太阳与少阴俱病，谓有太阳证之头疼、身热、脊强，而又有少阴证之口干、烦满而渴也；二日则阳明与太阴俱病，谓有阳明证之身热、谵语，而又有太阴证之腹满、不欲食也；三日则少阳与厥阴俱病，谓有少阳证之耳聋、胁痛，而又有厥阴证之囊缩、厥逆也。凡此两感之证，欲汗之则有里，欲下之则有表，表里不能一治，故《内经》、仲景皆称必死而无活法。易老意曰：证虽有表里之殊，而无阴阳之异，传经者皆为阳邪，一于升阳散热、滋养阴脏，则感之浅者尚或可平矣。经曰：气薄则发泄，故用羌活、独活、防风、苍术、细辛、川芎之气薄者，以升发其传经之邪；又曰：寒胜热，故用黄连、黄芩、防己、生地、知母之寒苦者，以培养其受伤之阴。以升散诸药而臣以寒凉，则升者不峻；以寒凉诸药而君以升散，则寒者不滞。白术、甘草，脾家药也，用之者，所以益其脾胃而建中营之帜尔。

　　呜呼！于不可治之中，而求为可治之策，大羌活者，其万死一生之兵乎！

　　卷一

　　感冒门第三

　　叙曰：六气袭人，深者为中，次者为伤，轻者为感冒，今世人之论也，古昔明医未尝析此。昆也生乎今之世，则亦趋时人之论矣，故考五方以治感冒。

　　卷一　感冒门第三

　　香苏散

　　紫苏 香附（醋制，各二两） 陈皮（去白，一两） 甘草（半两）

　　四时感冒风邪，头痛发热者，此方主之。

　　南方风气柔弱，伤于风寒，俗称感冒。感冒者，受邪肤浅之名也。《内经》曰卑下之地，春气常存，故东南卑下之区，感风之证居多。所以令人头痛、发热，而无六经之证可求者，所感人也由鼻而入，实于上部，不在六经，故令头痛、发热而已。是方也，紫苏、香附、陈皮

　　卷一　感冒门第三

　　芎苏散

　　川芎（七合） 半夏（六钱，制） 柴胡（去芦） 茯苓（各五钱） 紫苏叶 干葛（各三钱五分） 陈皮（去白） 枳壳（去穣） 桔梗 甘草（各三钱）

　　外有头痛、发热、恶寒，内有咳嗽、吐痰、气汹者，此方主之。

　　川芎、苏叶、干葛、柴胡，解表药也，表解则头痛、发热、恶寒自愈；桔梗、半夏、陈皮、枳壳、茯苓、甘草，和里药也，里和则咳嗽、吐痰、气汹自除。

　　卷一　感冒门第三

　　十神汤

　　川芎 甘草 麻黄 干葛 赤芍药 升麻 白芷 陈皮 香附 紫苏（等分）

　　此治外感风寒之套剂也。

　　古人治风寒，必分六经见证用药，然亦有只是发热、头痛、恶寒、鼻塞，而六经之证不甚显者，故亦总以疏表利气之药主之而已。是方也，川芎、麻黄、干葛、升麻、白芷、紫苏、香而甘草者，所以和阳气于疏利之队也。

　　卷一　感冒门第三

　　参苏饮

　　人参（去芦） 紫苏 半夏（制） 陈皮（去白） 茯苓（去皮） 木香 枳壳（炒） 干葛前胡（去芦） 桔梗 甘草（各五钱）

　　劳倦感冒，妊娠感冒，并宜此方主之。

　　感冒宜解表，故用紫苏、干葛、前胡；劳倦、妊娠宜补里，故用人参、茯苓、甘草。乃木香、半夏、枳壳、桔梗、陈皮，所以和利表里之气，气和则神和，神和则无病矣。

　　卷一　感冒门第三

　　藿香正气散

　　大腹皮（净洗） 白芷 茯苓（去皮） 苏茎叶 藿香（各三两） 白术（炒） 陈皮（去白）

　　浓朴（姜汤炒） 桔梗 半夏（各二两） 炙甘草（一两）

　　凡受四时不正之气，憎寒壮热者，此方主之。

　　风寒客于皮毛，理宜解表，四时不正之气由鼻而入，不在表而在里，故不用大汗以解表，但用芬香利气之品以主之；白芷、紫苏、藿香、陈皮、腹皮、浓朴、桔梗，皆气胜者也，故足以正不正之气；白术、茯苓、半夏、甘草，则甘平之品耳，所以培养中气，而树中营之帜者也。

　　卷一

　　暑门第四

　　叙曰：暑，六气之一也。实者清其暑，虚者益其气，此大都也。至于杂病相揉，则变通在我而已。今考九方如下，论证论药，可谓举其大纲，触类而通，弗可胜用矣。

　　卷一　暑门第四

　　黄连香薷饮

　　香薷（一两） 浓朴（炒） 白扁豆（各半两） 黄连（三钱，炒）

　　夏至后，暑热吐利、烦心者，此方冷服。

　　暑，阳邪也。干于脾则吐利，干于心则烦心。香薷之香，入脾清暑而定吐利；黄连之苦，入心却热而治烦心；暑邪结于胸中，非浓朴不散；暑邪陷于脾胃，非扁豆无以和中。然必冷服者，经所谓治温以清，凉而行之是也。是方也，于伏热之时，自觉酷暑蒸炎；若远行而归，自觉伤于暑热，服一二剂，诚为切当。今人坐于高堂广厦之中，身与冰盘水阁相习，口与浮瓜水果相厌，暑邪原浅，每求此药服之，甚者日日饮之，是谓诛伐太过。弱者，寒中之疾作于旦暮；壮者，待时而病，秋季为泻为利矣，慎之！

　　卷一　暑门第四

　　十味香薷饮

　　香薷（一两，用穗） 人参（去芦） 陈皮 黄 （炙） 白术（炒） 白扁豆 甘草（炒） 白茯苓 木瓜（各半两）

　　伏暑，身体倦怠，神昏，头重，吐利者，此方主之。

　　暑能伤气，故身体倦怠，神思昏沉；暑为阳邪，故并于上而头重；暑邪干胃，故既吐且利。火热横流，肺气受病，人参、黄 ，益肺气也；肺为子，脾为母，肺虚者宜补其母，白术、茯苓、扁豆、甘草，皆补母也；火为母，土为子，火实者宜泻其子；浓朴、陈皮，平其敦阜，即泻子也；香薷之香，散暑邪而破湿热；木瓜之酸，收阴气而消脾湿。脾气调则吐利自息，肺气复则倦怠皆除。

　　卷一　暑门第四

　　人参白虎汤

　　人参 石膏 知母 甘草暑月中热，汗出恶寒，身热而渴，脉虚者，此方主之。

　　暑，阳邪也，中人则伤卫，卫虚则不能固表，故汗出且恶寒；表有暑邪，故身热；里有暑邪，故口渴；暑伤于气，故脉虚。经曰：壮火食气，故用人参、甘草以补气；石膏性寒味甘辛，寒则能除热，甘则能调胃，辛则能解肌，以其行清肃之令而除烦暑，得西方金神之象，故以白虎名之。用之者，经所谓折其郁气是也。知母滋阴益肾，《易》义曰：火炎则水干，故用知母以益水，经所谓滋其化源是也。

　　卷一　暑门第四

　　六一散

　　滑石（六两） 甘草（一两）

　　共为末，每用五钱，冷水调服。

　　中暑身热烦渴，小便不利者，此方主之。

　　身热口渴，阳明证也；小便不利，膀胱证也；暑为热邪，阳受之则入六腑，故见证若此。滑石性寒而淡，寒则能清六腑，淡则能利膀胱；入甘草者，恐石性太寒，损坏中气，用以和中耳。经曰：治温以清，凉而行之。故用冷水调服。是方也，简易而效捷，暑途用之，诚为至便；但于老弱、阴虚之人，不堪与也。此虚实之辨，明者详之，否则蹈虚虚之戒，恶乎不慎！

　　卷一　暑门第四

　　清暑益气汤

　　人参（去芦） 白术（炒） 陈皮（去白） 神曲（炒） 泽泻（各五分） 黄 （炙）

　　苍术（制）

　　升麻（各一钱） 麦门冬（去心） 当归（酒洗） 黄柏（炒） 甘草（炙，各三分） 五味子（九粒）

　　麦长夏湿热蒸炎，四肢困倦，精神减少，身热气高，烦心便黄，渴而自汗，脉虚者，此方主之。

　　暑令行于夏，至长夏则兼湿令矣，故此方兼而治之。暑热蒸炎，表气易泄，而中气者，又诸气之源，黄 所以实表而固易泄之气；白术、神曲、甘草所以调中而培诸气之原；酷暑横流，肺金受病，人参、五味子、麦冬，一以补肺，一以收肺，一以清肺，此三物名曰生脉散，经所谓扶其所不胜也；火盛则水衰，故又以黄柏、泽泻滋其化源，液亡则口渴，故又以当归、干葛生其胃液；清气不升，升麻可升；浊气不降，二皮可理；苍术之用，为兼长夏之湿也。

　　卷一　暑门第四

　　大顺散

　　甘草（炙） 干姜（炮） 杏仁（去皮尖） 肉桂（去皮，等分）

　　夏月引饮过多，脾胃受湿，清浊相干，阴阳气逆，霍乱呕吐者，此方主之。

　　脾胃者，喜燥而恶湿，喜湿而恶寒，时虽夏月，过于饮冷吞寒，则伤之矣，故令气逆霍乱而呕吐也。干姜、肉桂，温胃而建中；甘草、杏仁，调脾而理气。此方非治暑，乃治暑月饮冷受伤之脾胃尔。若非饮冷而致诸疾，则勿执方以治也。

　　卷一　暑门第四

　　桂苓甘露饮

　　茯苓（去皮） 泽泻（各一两） 滑石（四两） 白术（炒） 猪苓（去皮） 桂心（炒，各五钱）

　　石膏 寒水石（各二两）

　　夏月引饮过多，小便不利，湿热为患者，此方主之。

　　三石所以清六腑之热，五苓所以利三焦之湿。河间此方，诚治湿热之简捷者。张子和加人参、甘草，因其脉虚；干葛之加，解其暑渴；木香之加，化其湿气。

　　卷一　暑门第四

　　缩脾饮

　　砂仁 草果仁 乌梅肉 炙甘草（各四两） 扁豆（炒） 干葛（各二两）

　　夏月伏热，为酒食所伤者，此方主之。

　　砂仁、草果，所以消肉食；乌梅、干葛，却暑而除烦；扁豆、甘草，助脾而益胃。

　　卷一　暑门第四

　　六和汤

　　砂仁 半夏 杏仁 人参 白术 甘草 藿香 木瓜 浓朴 扁豆 赤茯苓夏月病患霍乱转筋，呕吐泄泻，寒热交作，倦怠嗜卧；伏暑烦闷，小便赤涩，或利或渴；中酒，胎产，皆可服之。

　　六和者，和六腑也；脾胃者，六腑之总司，故凡六腑不和之病，先于脾胃而调之。此知务之医也。香能开胃窍，故用藿、砂；辛能散逆气，故用半、杏；淡能利湿热，故用茯、瓜；甘则呕吐除，利湿调脾，则二便治；补虚去弱，则胃气复而诸疾平。盖脾胃一治，则水精四布，五经并行，虽百骸九窍，皆太平矣，况于六腑乎？

　　卷一

　　湿门第五

　　叙曰：湿有内外，有阴阳，有上下，今考七方，言其常耳，未及其变也。东南卑下之区，十病九湿，恶能尽其变耶？此在临证而加察焉可也。

　　卷一　湿门第五

　　二陈汤

　　半夏（姜制） 陈皮 茯苓（各一钱半） 甘草（七分半，炙）

　　脾弱不能制湿，内生积饮者，此方主之。

