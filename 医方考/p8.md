<!-- { "loadSidebar": true } -->
　　水谷入胃，无非湿也。脾土旺，则能运化水谷，上归于肺，下达膀胱，无湿气可留也，惟夫脾弱不能制湿，则积而为痰饮。半夏之辛能燥湿，茯苓之淡能渗湿，甘草之甘能健脾，陈皮之辛能利气。脾健则足以制湿，气利则积饮能行。东南之人，多有湿饮之疾，故丹溪恒主之。其曰加升提之剂者，亦清气升而浊气自降之谓。

　　卷一　湿门第五

　　平胃散

　　苍术（泔浸七日，五斤） 陈皮（去白） 浓朴（姜汤炒，各三斤） 甘草（炙，三十两）

　　湿淫于内，脾胃不能克制，有积饮痞膈中满者，此方主之。

　　此湿土太过之证，经曰敦阜是也。苍术味甘而燥，甘则入脾，燥则胜湿；浓朴味温而苦，温则益脾，苦则燥湿，故二物可以平敦阜之土。陈皮能泄气，甘草能健脾，气泄则无湿郁之患，脾强则有制湿之能，一补一泄，又用药之则也。是方也，惟湿土太过者能用之，若脾土不足及老弱、阴虚之人，皆非所宜也。

　　卷一　湿门第五

　　羌活胜湿汤

　　羌活 独活（各一钱） 本 炙甘草 防风 川芎（各五分） 蔓荆子（三分）

　　外伤于湿，一身尽痛者，此方主之。

　　脾胃虚弱，湿从内生者，二陈、平胃之类主之；水停于膈，湿盛濡泻者，六一、五苓之类主之；水渗皮肤，肢肿黄胀者，五皮、茵陈之类主之。今湿流关节，非上件所宜矣。经曰风胜湿，故用羌、防、 、独、芎、蔓诸风药以治之。以风药而治湿，如卑湿之地，风行其上，不终日而湿去矣。又曰无窍不入，惟风为能，故凡关节之病，非风药不可。用甘草者，以风药悍燥，用以调之。此之谓有制之兵也。

　　卷一　湿门第五

　　甘草附子汤

　　炙甘草 白术（各二钱） 附子（一钱五分，炮） 桂枝（四钱，炒）

　　风湿骨节疼烦，不欲去衣，小便不利，大便反快者，此方主之。

　　风湿相搏，故骨节疼烦；伤风则恶风，故不欲去衣。小便不利而大便燥者为热，今小便不利而大便反快，则湿可知矣。附子之热，可以散寒湿；桂枝之辛，可以解风湿；甘草健脾，则湿不生；白术燥脾，则湿有制。是方也，以桂、附之辛热而治湿，犹之潦了之地，得太阳曝之，不终朝而湿去，亦治湿之一道也。

　　卷一　湿门第五

　　二妙散

　　黄柏（乳润一宿） 苍术（泔浸七日）等分为末。空心酒服三钱。

　　湿热腰膝疼痛者，此方主之。

　　湿性润下，病则下体受之，故腰膝病。然湿未尝痛，积久而热，湿热相搏，然后痛。此方用苍术以燥湿，黄柏以去热，又黄柏有从治之妙，苍术有健脾之功，一正一从，奇正之道也。

　　卷一　湿门第五

　　四苓散

　　白术（炒） 茯苓（去皮） 猪苓 泽泻湿生于内，水泻，小便不利者，此方主之。

　　经曰：湿胜则濡泻。故湿生于内者，令人水泻；湿并于大肠，故小便不利，白术燥而淡，燥则能健脾，淡则能利湿；茯苓甘而淡，甘则能补中，而淡亦渗湿矣。猪苓枯而淡，泽泻咸而淡，枯者有渗利而无补益，咸者直能润下而兼渗利。丹溪曰：治湿不利小便，非其治也。

　　故

　　卷一　湿门第五

　　不换金正气散

　　浓朴（姜汤炒） 陈皮（去白） 半夏（制） 藿香（去梗） 苍术（制） 甘草（炙）

　　凡受山岚瘴气及出远方不服水土，吐泻下利者，此方主之。

　　山岚瘴气，谷气也。《内经》曰：谷气通于脾，故令人不服水土而坏腹。是方也，苍术、浓朴、陈皮、甘草，前之平胃散也，可以平湿土敦阜之气而消岚瘴。乃半夏之燥，所以醒脾；藿香之芬，所以开胃。方名曰正气者，谓其能正不正之气故尔！

　　卷一

　　瘟疫门第六

　　叙曰：瘟疫以六淫致疾，证状各各不同，自非良医，鲜有明者。吾尝执贽远迩而求学益，叩及瘟疫诸证，即擅名之士犹讷焉。今考方十二首，详辨其证，庶几乎活人之补也。

　　卷一　瘟疫门第六

　　败毒散加黄芩汤

　　羌活 独活 柴胡 前胡 川芎 黄芩 桔梗 枳壳 人参 茯苓 甘草壮热，不恶风寒而渴者，瘟病也，此方主之。

　　冬时触冒寒气，即病者名曰伤寒，不即病者，寒毒藏于肌肤，至春变为温病，至夏变为热病，以其阳毒最深，名曰瘟疫。寒变为温为热，故病壮热，不恶风寒而渴也。经曰：治温以清；又曰：开之发之，适事为故。羌活、独活、柴胡、前胡、川芎，皆轻清开发之剂也，故用之以解壮热；用黄芩、枳壳、桔梗者，取其清膈而利气也；用人参、茯苓、甘草者，实其中气，使瘟毒不能深入也。培其正气，败其邪毒，故曰败毒。

　　卷一　瘟疫门第六

　　九味羌活汤

　　羌活 防风 苍术 细辛 川芎 白芷 黄芩 甘草 生地黄触冒四时不正之气，而成时气病，憎寒壮热，头疼身痛，口渴。人人相似者，此方主之。

　　谓春时应暖而反大寒，夏时应热而反大凉，秋时应凉而反大热，冬时应寒而反大温，此非其时而有其气。是以一岁之中，长幼之病多相似也。药之为性，辛者得天地之金气，于人则为义，故能匡正而黜邪。羌、防、苍、细、芎、芷，皆辛物也，分经而主治：邪在太阳者，治以羌活；邪在阳明者，治以白芷；邪在少阳者，治以黄芩；邪在太阴者，治以苍术；邪在少阴者，治以细辛；邪在厥阴者，治以川芎；而防风者，又诸药之卒徒也。用生地，所以去血中之热；而甘草者，又所以和诸药而除气中之热也；易老自序云：此方冬可以治寒，夏可以治热，春可以治温，秋可以治湿，是诸路之应兵也。用之以治四时瘟疠，诚为稳当，但于阴虚、气弱之人，在所禁尔！

　　卷一　瘟疫门第六

　　三黄石膏汤

　　石膏（一两五钱，生用） 黄芩（炒） 黄连（炒） 黄柏（各五钱） 山栀（三十枚，炒黑）

　　麻黄（去节） 淡豉（各二两）

　　瘟毒表里俱盛，五心烦热，两目如火，鼻干面赤，大渴舌燥者，此方主之。

　　寒毒藏于肌肤，至夏变为热病；热病未除，更遇温热，名曰瘟毒。热病之最重者，寒能制热，故用石膏；苦能下热，故用芩、连、栀、柏；佐以麻黄、淡豉之发散者，以温热至深，表里俱实，降之则郁，扬之则越，郁则温热犹存，兼之以发扬，则炎炎之势皆烬矣。此内外分消其势，兵之分击者也。

　　卷一　瘟疫门第六

　　沃渍法

　　瘟热内外皆实，喜饮水、入水者，取新汲井花水一大缸，使病患坐其水中，复以大杓盛水自顶沃之，水热则病减矣。病患喜饮冷，亦听其大啜，毋得阻也。行此法者，《易》义曰：水

　　卷一　瘟疫门第六

　　葳蕤汤

　　葳蕤（二钱半） 麻黄 白薇 青木香 羌活 杏仁 川芎 甘草（各五分） 石膏 甘菊花（各一钱五分）

　　风温憎寒壮热，头疼身痛，口渴面肿者，此方主之。

　　寒毒藏于肌肤，至春变为温病。温热未除，更遇于风，病为风温，表有邪，故寒热；里有邪，故口渴。风之伤人也，头先受之，故头疼；风盛则气壅，故面肿。风温壅盛，甘能发之，故用葳蕤、甘草；辛能散之，故用羌活、麻黄；清能平之，故用川芎、甘菊；寒能胜之，故用石膏、白薇；佐以杏仁，取其利气；而青木香者，清热下气之物也。

　　卷一　瘟疫门第六

　　白虎加苍术汤

　　石膏（一斤） 知母（六两） 苍术 甘草（各二两） 粳米（六合）

　　共分四服。

　　湿温憎寒壮热，口渴，一身尽痛，脉沉细者，此方主之。

　　温毒藏于肌肤，更遇于湿，名曰湿温。湿为阴邪，故憎寒；温为阳邪，故壮热；温热入里，故口渴；湿流百节，故一身尽痛；湿为阴，故脉沉细。石膏、知母、甘草、粳米，白虎汤也，所以解温热；加苍术者，取其辛燥能治湿也，白虎考见伤寒门。

　　卷一　瘟疫门第六

　　大青龙加黄芩汤

　　麻黄（六两，去节） 桂枝（净洗） 甘草（各二两） 杏仁（四十枚，去皮尖） 黄芩（七钱）生姜（三两） 石膏（如鸡子大） 大枣（十二枚）

　　寒疫头疼身热，无汗恶风，烦躁者，此方主之。

　　春分以后，至秋分节前，天有暴气，抑遏阳气，不得泄越，有上件诸证者，皆为时行寒疫。表有风寒，故见太阳证头疼身热，无汗恶风；里有温热，故见烦躁。麻黄、桂枝、甘草、杏仁、生姜、大枣，辛甘物也，辛以解风寒，甘以调营卫；石膏、黄芩，寒苦物也，寒以清温热，苦以治烦躁。

　　卷一　瘟疫门第六

　　升麻葛根汤

　　升麻 葛根 芍药 甘草（等分）

　　冬温，无汗，发热，口渴者，此方主之。

　　冬月应寒而反大温，民受其温疠之气，名曰冬温。非时不正之气，由鼻而入，皮毛未得受邪，故无汗；病由于温，故发热口渴。升麻、葛根，辛凉而发散者也，故足以解冬温；芍药味酸，能养阴而退热；甘草味甘，能调营而益卫。

　　卷一　瘟疫门第六

　　太无神术散

　　苍术（制） 浓朴（制，各一两） 陈皮（一两） 石菖蒲 炙甘草 藿香（各一两五钱）

　　人受山岚瘴气，憎寒壮热，一身尽痛者，此方主之。

　　山岚瘴气，谓山谷间障雾，湿土敦阜之气也。湿气蒸腾，由鼻而入，呼吸传变。邪正分争，阴胜则憎寒，阳胜则壮热；流于百节，则一身尽痛。是方也，用苍术之燥，以克制其障雾之邪；用浓朴之苦，以平其敦阜之气；菖蒲、藿香，辛香物也，能匡正而辟邪；甘草、陈皮，调脾物也，能补中而泄气。《内经》曰：谷气通于脾，故山谷之气，感则坏人脾。太无此方，但用理脾之剂，而解瘴毒之妙自在其中，使非深得经旨，不能主此方也。其高识若此，诚

　　卷一　瘟疫门第六

　　漏芦汤

　　漏芦 升麻 大黄 蓝叶 黄芩 玄参等分 芒硝（甚者加至二钱）

　　疫疠积热，时生疙瘩结毒，俗称流注，面肿咽塞者，此方主之。

　　经曰：营气不从，逆于肉理，乃生毒痈；又曰：热胜则肿，故疫疠之余热，解之未尽，逆留于分肉之间，则作上件诸证。药之为性，辛能解散，苦能胜热，漏芦、升麻、蓝叶，辛而且苦，故足以解结热；咸能软坚，苦能泻实，大黄味苦，芒硝味咸，故足以软坚而泻实；玄参苦而润，黄芩苦而枯，润者去血中之热，而枯者去气中之热尔，况与漏芦、升麻走散之药同用之，则又无所不至矣。

　　卷一　瘟疫门第六

　　消毒丸

　　大黄（酒浸） 牡蛎（炙） 僵蚕（等分）

