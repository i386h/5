<!-- { "loadSidebar": true } -->
　　疫毒内郁，时成疙瘩者，此方主之。

　　《内经》曰：陷脉为 ，留连肉腠。谓阳毒乘脉之虚而陷入之，便壅结而为 核，留连于肉腠之间，正此疫毒疙瘩之谓也。苦能下热，故用大黄；咸能软坚，故用僵蚕、牡蛎。

　　卷一　瘟疫门第六

　　辟瘟法

　　凡觉天行时气，恐其相染，须日饮雄黄酒一卮，仍以雄黄豆许用绵裹之，塞鼻一窍，男左女右用之。或用大蒜塞鼻，或用阿魏塞鼻皆良。

　　雄黄气悍，能辟恶邪；大蒜、阿魏，气之至臭者，臭胜则诸秽皆不足以加之矣。但蒜大热，阿魏透脑，虚人难用，不若雄黄便于事尔。

　　卷一

　　大头瘟门第七

　　叙曰：大头瘟，前古未之论也，东垣始论之。

　　今上壬午，北方病此者甚众，死者不啻数万人。昆居南土，未尝见其证。乡人自北来者，皆言患者头大如斗，跻头而还自若也。今考三方，观其大略。

　　卷一　大头瘟门第七

　　二黄汤

　　黄芩（酒炒） 黄连（酒炒） 生甘草（各一两）

　　天行大头疫病，此方主之。

　　头大者，炎上作火之象也。故用芩，连之苦以泻之，甘草之甘以缓之。

　　卷一　大头瘟门第七

　　普济消毒饮子

　　黄芩（酒炒） 黄连（酒炒，各五钱） 柴胡（五分） 桔梗（三分） 人参（三钱） 陈皮（去七分便秘加大黄。

　　泰和二年四月，民多疫疠，初觉憎寒壮热，体重，次传头面肿盛，目不能开，上喘，咽喉不利，舌干口燥，俗云大头伤寒，诸药杂治，终莫能愈，渐至危笃。东垣曰：身半以上，天之气也，邪热客于心肺之间，上攻头面而为肿尔。乃主是方，为细末，半用汤调，时时呷之，半用蜜丸噙化，活者甚众。时人皆曰天方，遂刻诸石，以传永久。昆谓芩、连苦寒，用之以泻心肺之火；而连翘、玄参、板蓝根、鼠粘子、马勃、僵蚕，皆清喉利膈之物也，缓以甘草之国老，载以桔梗之舟楫，则诸药浮而不沉；升麻升气于右，柴胡升气于左，清阳升于高巅，则浊邪不得复居其位。经曰邪之所凑，其气必虚，故用人参以补虚。而陈皮者，所以利其壅滞之气也。又曰：大便秘者加大黄，从其实而泻之，则灶底抽薪之法尔。

　　卷一　大头瘟门第七

　　五香麻黄汤

　　麝香（五分） 薰陆香 鸡舌香（各一钱） 青木香 沉香 麻黄（去节） 防风（去芦） 独活（去土） 白薇 葳蕤 枳实（麸炒） 秦艽（去芦） 甘草（各二钱）

　　凡伤寒热病后，忽发浮肿，或着头面，或着唇口颈项，或着胸背，或着四肢，或偏着两足，不痛不赤者，此方主之。

　　肿而痛者为实邪，不痛者为虚邪；肿而赤者为结热，不赤者为留气。故知上件诸肿，乃是余邪未去，营卫之行，不相顺接，逆于肉理，而为肿尔。是方也，用五香以开气窍；而麻黄、防风、独活、秦艽、葳蕤、白薇，皆辛散也，一以解其余邪，一以流其着气；乃甘草之补，所以致新；枳实之悍，所以推陈。

　　卷二

　　火门第八

　　叙曰：水火，人身之阴阳也。阳常有余，故火证恒多，所谓一水不胜五火是也。人能摄理其火，致其冲和，则调元之手矣。或者寒凉太过，斯又弊焉。自有五行以来，不可以无火，故知灭烬之为非。今考古方二十余首以治火，岂曰灭火云哉？

　　卷二　火门第八

　　井花水

　　水足以济火，故狂躁烦渴火实之证，内以水饮之，外以水渍之，此既济之妙，自《大易》以来，已有之矣。

　　卷二　火门第八

　　甘梨浆

　　甘梨浆，水类也。生之可平六腑之阳，熟之可济五脏之阴。实火宜生，虚火宜熟。

　　人屎人尿人中白牛屎猪屎马通驴子小便总考孙思邈《千金方》凡疗火证、热证，率用上件取汁饮之，往往称其神良，何也？经曰：清阳出上窍，浊阴出下窍。屎溺出于二阴，则无分人类物类，皆阴浊也。惟其阴浊，故足以制阳光。或者鄙而远之，由夫未达医之妙也。

　　卷二　火门第八

　　炼秋石

　　古昔神良之医，但用人尿、溺白 耳，未尝有用秋石之方也，近时多用之。夫药有气有味，有精有魄，秋石既经煎炼，则其气味已易，精华已去，所存者独枯魄耳，恶能与人尿、溺白 论功效耶？此举世尚奇之昧也。或用阴秋石者为近之。

　　卷二　火门第八

　　防风通圣散

　　防风 川芎 川归 白芍药 大黄 芒硝 连翘 薄荷 麻黄 石膏 桔梗 黄芩 白术栀子 荆芥 滑石 甘草表里客热，三焦火实者，此方主之。

　　麻黄、防风，疏表药也，火热之在表者，得之由汗而泄；大黄、芒硝，攻里药也，火热之在里者，得之由下而泄；荆芥、薄荷，清上药也，火热之在巅顶者，得之由鼻而泄；滑石、栀黄芩，又所以去诸经之客热也。火热灼其血，则川芎、当归、芍药可以养之；火热坏其气，则白术、甘草可以益之。

　　卷二　火门第八

　　导赤散

　　生地黄 木通（去粗皮） 甘草梢（等分） 为末。

　　心热，小便黄赤，此方主之。

　　心与小肠为表里，故心热则小肠亦热，而令便赤。是方也，生地黄可以凉心；甘草梢可以泻热；佐之以木通，则直走小肠、膀胱矣。名曰导赤者，导其丙丁之赤，由溺而泄也。

　　卷二　火门第八

　　三黄泻心汤

　　黄芩 黄连 大黄（酒润，各等分）

　　心膈实热，狂躁面赤者，此方主之。

　　味之苦者，皆能降火。黄芩味苦而质枯，黄连味夺而气燥，大黄苦寒而味浓。质枯则上浮，故能泻火于膈；气燥则就火，故能泻火于心；味浓则喜降，故能荡邪攻实。此天地亲上

　　卷二　火门第八

　　龙胆泻肝汤

　　柴胡（一钱） 黄芩（七分，炒） 五味子（九粒） 生甘草 山栀（炒黑） 知母（去毛，炒）

　　天门冬（去心）麦门冬（去心） 黄连（炒） 人参 龙胆草（各五分）

　　谋虑不决，肝热胆溢，口苦热盛者，此方主之。

　　肝主谋虑，胆主决断，谋虑则火起于肝，不决则火起于胆。柴胡性温味苦而气薄，故入厥阴、少阳；黄芩、黄连、龙胆草、山栀子得柴胡以君之，则入肝胆而平之矣。制肝者惟金，

　　卷二　火门第八

　　左金丸

　　黄连（六两，炒） 吴茱萸（一两，汤泡）

　　二共为末作丸。

　　肝脏火实，左胁作痛者，此方主之。

　　左，肝也。左金者，谓金令行左而肝平也。黄连乃泻心之物，泻去心火，不得乘其肺金，则清肃之令左行，而肝有所制矣。吴茱萸味辛热而气臊，臊则入肝，辛热则疏利，乃用之以为反佐。经曰：佐以所利，和以所宜。此之谓也。

　　卷二　火门第八

　　当归龙荟丸

　　当归 龙胆草 栀子 黄连 黄柏 黄芩（各一两） 木香（一钱） 麝香（五分） 大黄（酒浸） 青黛 芦荟（各五钱）

　　蜜丸如豆大。

　　风热蓄积，时发惊悸，筋惕搐搦，嗌塞不利，肠胃燥涩，狂越等证，此方主之。

　　肝火为风，心火为热。心热则惊悸，肝热则搐搦；嗌塞不利者，肺亦火也；肠胃燥涩者，脾亦火也；狂越者，狂妄而越礼也。经曰：狂言为失志；又曰：肾藏志。如斯言之，则肾亦火矣。此一水不胜五火之谓也。故用黄连以泻心，用黄芩以泻肺，青黛、龙胆、芦荟以泻肝，大黄以泻脾，黄柏以泻肾。所以亟亟以泻五脏之火者，几于无水，故泻火以存水耳。用当归者，养五脏之阴于亢火之时；用木香、麝香者，利五脏之气于克伐之际也。互考见咳嗽门。

　　卷二　火门第八

　　泻黄散

　　藿香（二钱） 山栀（一两，炒黑） 石膏（五钱） 甘草（三两） 防风（四两）

　　脾家伏火，唇口干燥者，此方主之。

　　唇者，脾之外候；口者，脾之窍，故唇口干燥，知脾火也。苦能泻火，故用山栀；寒能胜热，故用石膏；香能醒脾，故用麝香；甘能缓脾，故用甘草；用防风者，取其发越脾气而升散其伏火也。或问何以不用黄连？余曰：黄连苦而燥，此有唇口干燥，则非黄连所宜，故惟栀子之苦而润者为当耳。又问曰：既恶燥，何以不去防风？余曰：东垣已言之矣，防风乃风药中之润剂也，故昔人审择而用之。

　　卷二　火门第八

　　升阳散火汤

　　（本方去独活加葱白名火郁汤）

　　升麻（去丝根） 葛根 独活 羌活 人参（去芦） 白芍（各五钱） 柴胡（八钱） 防风（二钱五分） 生甘草（二钱） 炙甘草（三钱）

　　过食冷物，抑遏少阳之火，郁于脾部者，此方主之。

　　少阳者，三焦与胆也。经曰：少火生气。丹溪曰：天非此火不能生万物，人非此火不能以有生。是少火也，生物之本，扬之则光，遏之则灭，今为饮食填塞至阴，抑遏其上行之气，则生道几于息矣，故宜辛温之剂以举之。升麻、柴胡、羌活、独活、防风、干葛，皆辛温上行之物也，故用之以升少阳之气，清阳既出上窍，则浊阴自归下窍，而食物传化自无抑遏之患；芍药味酸，能泻土中之木；人参味甘，能补中州之气；生甘草能泻郁火于脾，从而炙之，则健脾胃而和中矣。东垣氏圣于脾胃者，其治之也，必主于升阳。俗医知降而不知升，是扑其少火也，安望其卫生耶？

　　卷二　火门第八

　　泻白散

　　桑白皮 地骨皮（各一两） 甘草（五钱）

　　肺火为患，喘满气急者，此方主之。

　　肺苦气上逆，故喘满；上焦有火，故气急，此丹溪所谓气有余便是火也。桑白皮味甘而辛，甘能固元气之不足，辛能泻肺气之有余；佐以地骨之泻肾者，实则泻其子也；佐以甘草之健脾者，虚则补其母也。此云虚实者，正气虚而邪气实也。又曰：地骨皮之轻，可使入肺；生甘草之平，可使泻气，故名以泻白。白，肺之色也。

　　卷二　火门第八

　　阿胶散

　　阿胶（一两半，蛤粉炒） 鼠粘子（二钱半，炒香） 马兜铃（半两，焙） 炙甘草（五钱）

　　杏仁（去皮尖，七个） 粳米（一两）

　　肺虚有火，嗽无津液，咳而哽气者，此方主之。

　　燥者润之，今肺虚自燥，故润以阿胶、杏仁；金郁则泄之，今肺中郁火，故泄以兜铃、粘子；土者金之母，虚者补其母，故入甘草、粳米以补脾益胃。

　　卷二　火门第八

　　大补丸

　　黄柏（一斤，炮褐色，为末，水丸 气虚者四君子汤下，血虚者四物汤下）

　　肾火从脐下起者，肾水衰也，此方主之。

