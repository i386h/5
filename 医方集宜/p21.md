<!-- { "loadSidebar": true } -->
　　丹溪云诸病莫若痨症最为难治盖因壮年不能保养性命耽于酒色日夜无有休息猝致损伤真元虚耗精液则呕血吐痰骨蒸体热面白颧红口干咽燥盗汗遗精咳嗽怠惰谓之火盛金衰重则半年而毙轻则一载而亡善食生者如前症初见一二之时即当服药病必求痊若姑息日久形体瘦甚真元已脱然后从而医治虽卢扁复起不能投其万一良可叹哉葛先师云其传尸一症多有虫者其害人甚恶虽一人受此已为足怜况有侍奉亲密之地或有气连肢属熏陶日久受其恶气多遭染传名曰传尸又曰丧尸曰飞尸曰遁尸曰 尸曰尸疰曰鬼疰盖表其传注酗疟而神妙莫测之名也虽然未有不因气体虚弱损伤心肾而得者初起于一人不谨而后传注于数十人至于阖门尽灭者诚有之矣此病最为可恶盖郁积之久则生异物食人脏腑精华变生诸般奇怪之物诚可惊骇是以劳伤肝胆者则生毛虫刺 瓦KT 之属食人肠膜劳伤于心与小肠者则生羽虫如灯蛾蚊虫禽鸟之形食人血脉劳伤于脾胃者则为 虫如婴孩蚯蚓之类食人肌肉劳伤于肺与大肠者则为介虫龟鳖虾蟹之状食人肤膏劳伤于肾与膀胱者则为鳞虫如鱼龙鲮鲤之形食人骨戴云此阴虚之极痰与血病多有虫者其传尸一症不可云无若寒热交攻久咳咯血日益羸瘦胁下作痛荏苒偏枯皆难治矣王节斋云男子二十前色欲过度损伤精血必生阴虚火动之病睡中盗汗午后发热咳嗽倦怠无力饮食少思甚则痰涎带血咯嗽出血或咳血吐血衄血身热脉沉数肌肉消瘦此名痨瘵最难治疗轻者用药数十服重者期岁然必须病患重命坚心绝房室息妄想戒恼怒节饮食以自培其根否则虽服良药亦无用矣治之于早则易若待肌肉销铄着床人脉沉数则为难治盖此病属火内消阴血大便多燥然虽节饮食勿令之泄泻若胃气复坏泄泻稀溏寒冷之药似难用矣

　　卷之四　痨瘵门

　　脉法

　　经曰数而无力为阴虚火动之脉又曰失血之脉芤而且涩平人脉大为劳极虚亦为劳脉诀云骨蒸劳热脉数而虚热而涩小必损其躯加汗加嗽非药可医

　　卷之四　痨瘵门

　　治法

　　一治瘵病先当补养气血降心火滋肾水清其骨热保肺化痰追虫凉血此其大法也更灸膏肓四花诸穴多有可效者一痨瘵初起发热咳嗽呕血宜用 滋阴保肺汤加减用一痨瘵初起潮热盗汗咳嗽倦怠宜用 柴胡饮子或补阴丸一因忧思损伤心气咳嗽潮热痰中有血恍惚倦怠宜用 劫痨散 门冬地黄汤 加减扶羸汤一痨极骨蒸盗汗肌瘦食减宜用 黄 鳖甲汤一虚痨日久咳嗽发热精神短少夜梦遗精盗汗宜用 保和汤 保真汤 蛤蚧散 和肺饮太平丸 白凤膏一虫痨面唇红时或腹痛宜早服 神授丹

　　卷之四　痨瘵门

　　治方

　　主方知母 黄柏 当归 麦门冬 陈皮 甘草 白芍药水二钟姜三片煎八分食远服○若咳嗽盛加 桔梗 桑白皮○若痰盛加 半夏 蒌实 马兜苓○若痰不清去 半夏 加贝母 款冬花○若潮热加 沙参 地骨皮 柴胡○若盗汗多出加 牡蛎 黄 浮麦○若梦遗精滑加 牡蛎 茯苓○若衄血咳血出于肺也加 桑皮 炒栀子 阿胶珠 天门冬○若咳血痰血出于脾也加 贝母 黄连 蒌实○若呕血吐血出于胃也加 蒲黄 桃仁 炒栀子 韭汁○若咯血唾血出于肾也加 侧柏叶 五味子○若大便泄泻去 当归 黄柏 加山药 薏苡仁○若胁痛加 青黛 柴胡梢○若咽不利加 玄参 诃子○若咳久痰稠见血加 紫菀 百合○若久嗽不宜用燥药盖肺喜润而恶燥

　　卷之四　痨瘵门

　　治方

　　治痨瘵初起潮热盗汗咳嗽倦怠柴胡 当归 白芍药 知母 黄柏 地骨皮 茯苓 生地黄 甘草 黄 熟地黄 麦门冬水二钟姜三片煎八分食远服

　　卷之四　痨瘵门

　　治方

　　治伤心气咳嗽潮热痰有血白茯苓 生地黄 当归 贝母 阿胶 天门冬 五味子 甘草 紫菀水二钟姜三片煎八分不拘时服

　　卷之四　痨瘵门

　　治方

　　治同上秦艽 鳖甲 人参 当归 紫菀 甘草 地骨皮 柴胡不用引

　　卷之四　痨瘵门

　　治方

　　治虫痨面唇红腹痛川椒（四两闭口者微炒） 苦楝根（向东南者去黑皮二两）

　　为末用酒糊丸如绿豆大每服二十丸空心滚白汤送下

　　卷之四　痨瘵门

　　治方

　　治痨瘵肺成痿者服之神效知母 贝母 天门冬 款冬花 麦门冬 天花粉 薏苡仁 杏仁 甘草 五味子 马兜苓紫菀 百合 桔梗 阿胶 当归 生 紫苏 薄荷水二钟姜三片煎服

　　卷之四　痨瘵门

　　治方

　　治痨症体虚骨蒸当归 生 白术 黄 人参 莲心 赤茯苓 白茯苓 天门冬 麦门冬 陈皮 芍药知母 黄柏 五味子 银柴胡 地骨皮 赤芍药 熟 甘草水二钟姜三片枣一枚煎服

　　卷之四　痨瘵门

　　治方

　　治痨症久嗽肺痿肺痈天门冬 麦门冬 知母 贝母 款冬花 杏仁（去皮尖炒各二两） 生地黄 熟地黄 黄连阿胶（各两半） 蛤粉（炒） 蒲黄 京墨 桔梗 薄荷 白蜜（四两） 麝香（少许）

　　为末和匀用银器石器先下白蜜炼熟后下诸药末搅匀再上火少入麝香略熬一二沸丸如弹子大每日三服食后细嚼用薄荷汤送下临睡噙化下一丸如痰盛用饧糖拌化一丸吞下服此药仰卧使药入肺窍内则肺润其嗽退七日病痊凡一切咳嗽服此药即愈

　　卷之四　痨瘵门

　　治方

　　治一切久嗽怯痨极虚惫咳嗽吐痰咳血发热黑嘴白鸭一只 大京枣二升 参苓平胃散一升 陈煮酒一瓶上将鸭缚定脚量人饮酒多少随量以酒荡温将鸭项割开滴血入酒搅匀饮之直入肺经润补其肺次将鸭干 去毛于胁边开一孔取其肠拭干次将枣子去核每个纳入参苓平胃散装满盛入肚内用麻扎定以沙锅煮

　　卷之四　痨瘵门

　　治方

　　治痨极骨蒸盗汗肌瘦食减黄 鳖甲 桑皮 半夏 秦艽 地骨皮 茯苓 人参 桔梗 天门冬 赤芍药 生地紫菀 知母 肉桂 柴胡 甘草水二钟姜三片煎服

　　卷之四　痨瘵门

　　治方

　　治同保和汤蛤蚧 人参 百部 款冬花 紫菀 贝母 柴胡 阿胶 鳖甲 肉桂 黄 甘草 杏仁半夏水二钟姜三片煎服

　　卷之四　痨瘵门

　　治方

　　治同上阿胶 人参 麦门冬 山药 贝母 茯苓 百合 杏仁 甘草水煎入黄蜡如皂角子大一块食后服

　　卷之四　痨瘵门

　　治方

　　治同柴胡饮黄柏 知母 熟地黄（各三两） 龟板 白芍药 陈皮 牛膝（各二两） 虎胫骨（一两酥炙）

　　为末用酒煮羯羊肉和丸如桐子大每服五七十丸空心盐汤下

　　卷之四　痨瘵门

　　治方

　　治同劫痨散天门冬 杏仁 贝母 茯苓 阿胶为末蜜丸如弹子大每服一丸空心盐汤化下

　　卷之四　痨瘵门

　　治方

　　治同上麦门冬（去心二两） 生地黄（二两酒浸） 当归（二两） 五味子（五钱）

　　为末蜜丸如桐子大每服六十丸滚白汤下

　　卷之四　诸虚门

　　病源

　　饥饱劳役伤脾 色欲夺精伤肾 持重努力伤肝 恐惧忧思伤心 形寒饮冷伤肺夫虚损之病非止一端或自于忧思伤心饮食伤脾恚怒伤肝寒湿伤肺色欲伤肾此五脏之所伤也难经云所谓五损者一损损于皮毛皮聚而毛落二损损于血脉血脉虚少不能荣于五脏六腑三损损于肌肉肌肉消瘦不能为肌肤四损损于筋筋缓不能自收持五损损于骨骨痿不能起于床骨痿不能起于床者死然治损之法奈何凡损其肺者益其气损其心者调其营卫损其脾者调其饮食适其寒温损其肝者缓其中损其肾者益其精此治损之法大抵虚损劳极之症未有不因气体虚弱心肾有亏水火不济而致也临病之际又当斟酌轻重以调治斯得之矣

　　卷之四　诸虚门

　　形证

　　戴云发热肌瘦腰膝无力小便频数大便滑泄目眩耳聋虚火上攻面赤发喘此皆诸虚之症丹溪云阴虚发热症最难治饮酒人发热者难治不饮酒人因饮酒发热者亦难治又曰发热昼重夜轻口中无味此阳虚之症也午后发热夜半则止口中有味此阴虚之症也阳虚责胃阴虚责肾饥饱伤胃阳气虚矣房劳伤肾阴血亏矣古人以饮食男女为切要厥有旨哉

　　卷之四　诸虚门

　　脉法

　　脉经云脉来软者为虚缓者为虚微者为虚弱者为虚丹溪云脉大而无力为气虚要诀曰脉芤者为气虚 脉迟小者为气脱 又曰血虚脉大如葱管

　　卷之四　诸虚门

　　治法

　　一气虚宜用 四君子汤一血虚宜用 四物汤一气血俱虚宜用 八物汤 十全大补汤一阴虚宜用 补阴丸 虎潜丸 坎离丸一内伤气虚发热宜用 补中益气汤 人参固本丸 益胃升阳汤一大伤气血男女诸虚盗汗无力四肢倦怠肢肉消瘦宜用 鹿茸大补汤 大建中汤 人参膏一损伤心血惊怖心跳宜用 人参养胃汤 天王补心丹一色欲过度伤肾腰胯无力精神短少夜梦遗精宜用 滋阴补肾丸 加味虎潜丸 无比山药丸还少丹

　　卷之四　诸虚门

　　治方

　　治气虚人参 白术 茯苓 甘草水二钟姜三片煎八分不拘时服

　　卷之四　诸虚门

　　治方

　　治血虚当归 川芎 芍药 熟地黄白水煎服

　　卷之四　诸虚门

　　治方

　　治气血俱虚人参 白术 茯苓 甘草 当归 川芎 芍药 熟地黄白水煎服

　　卷之四　诸虚门

　　治方

　　治同上人参 黄 甘草 当归 白术 芍药 肉桂 熟地黄 川芎水二钟姜三片枣一枚煎服

　　卷之四　诸虚门

　　治方

　　治内伤气虚发热柴胡 升麻 甘草 当归 陈皮 人参 神曲 黄 白术 黄芩白水煎服

　　卷之四　诸虚门

　　治方

　　方见痨瘵门 治阴虚

　　卷之四　诸虚门

　　治方

　　治同益胃升阳汤天门冬（去心） 麦门冬（去心） 生地黄（各二两） 人参（一两） 熟地黄（二两）

　　上四味除参俱不见铁器捣成膏炼蜜丸如桐子大每服六十丸盐汤下

　　卷之四　诸虚门

　　治方

　　治大伤气男女诸虚上用人参不拘多少细咀量水以银器内慢火熬稠用瓷器盛贮每服一二匙空心滚白汤下

　　卷之四　诸虚门

　　治方

　　治房劳伤肾精神短少梦遗人参 黄 芍药（煨） 黄柏（盐酒炒） 当归（酒洗） 山药（各一两） 锁阳（酥炒） 枸杞子（各二两） 虎胫骨（酥炙） 龟板（酥炙） 破故纸（炒） 杜仲（姜汁拌炒丝断） 五味子（各七钱半） 菟丝子（盐酒浸三宿细研焙干入诸药再研） 牛膝（去芦酒洗） 熟地黄（四两）

　　上为细末炼蜜和猪脊髓为丸如桐子大每服五六十丸温酒或姜盐汤下

　　卷之四　诸虚门

