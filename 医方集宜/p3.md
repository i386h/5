<!-- { "loadSidebar": true } -->
　　为枯涸 为干劲 为皴揭 为皮肤燥涩 为消渴 为痒抓 为大便秘粪干肛门裂痛 为燥裂

　　六气十二经见证　六气见证

　　火

　　诸热类火

　　为瞀螈 为暴喑 为昏暗 为燥扰 为笑 为目不明 为狂越 为骂詈 为惊骇 为肤肿为痛酸 为眩晕 为悸 为气逆 为动跳 为呕吐 为吞酸 为战摇 为多言 为耳聋鸣为疮痒 为战栗 为喉痹 为筋惕肉

　　六气十二经见证　十二经见证

　　足太阳膀胱经

　　头苦痛 目似脱 头两边痛 小腹胀痛按之欲小便不得 肌肉痿 项似拔 脐反出 泪出

　　六气十二经见证　十二经见证

　　足阳明胃经见证

　　恶与火闻木声则惊 狂登高而歌弃衣而走 颜黑 不能言 呕 唇胗 呵欠 消谷善饥颈股伏兔 外 足 皆痛 脾不可转 似结 似裂 善伸数欠 身前热身后寒剽 心欲动而闭户独处 遗尿失气 膝膑肿痛

　　六气十二经见证　十二经见证

　　足少阳胆经见证

　　口苦 体无膏泽 足外热寝寒憎风 马刀挟瘿胸中胁肋髀膝外至 绝骨外踝前痛诸节痛善太息

　　六气十二经见证　十二经见证

　　手太阳小肠经见证

　　耳前热苦寒 额颔肿不可转 肩息外肘臂外后 痛 面外 腰似折 臂内前 痛

　　六气十二经见证　十二经见证

　　手阳明大肠经见证

　　耳聋KT KT 耳鸣嘈嘈 耳后肩 肘背外背痛 气满皮肤壳壳然坚而不痛 手大指次指难用

　　六气十二经见证　十二经见证

　　足太阴脾经见证

　　五泄注下五色 舌本强痛 怠惰嗜卧 食即吐 大小便不通 食不下咽 九窍不通 心下苦痞 善饥善味不嗜食不化食 口甘 尻阴股膝 足背痛 有动气按之牢若痛当脐 抢心腹胀肠鸣飧泄不化 足不收行善螈脚下痛 面黄 烦闷心下急痛 诸泄水下后出余气则快然 身体不能动摇 形醉皮肤润而短气肉痛 足 肿若水 食发中满饮减善噫

　　六气十二经见证　十二经见证

　　足少阴肾经见证

　　面如漆 腹中清 面黑如炭 饥不欲食心悬如饥 大便难 足痿厥 手指青厥 胁下肩背髀间痛 脐下气逆小腹急痛泄咳唾多血 嗜卧坐而欲起 下肿足 寒而逆 四指正黑 腹大胫肿喘咳 胸中满大小腹痛 四肢不举 冻疮 下痢 脊中痛股内后 痛腰冷如水及肿善思 善恐 肠癖阴下湿 渴 脐左痛 足下热

　　六气十二经见证　十二经见证

　　足厥阴肝经

　　头痛 脱色善洁 耳无闻 两胁下痛引小腹 颊肿 肝逆面青 挺长热 善螈节时肿眩冒 四肢满闷 足逆寒 腰痛不可俯仰 转筋 目赤肿痛 呕逆血 遗沥淋溲便难 妇人小腹肿 血在胁下喘 阴缩两筋挛 肿睾疝 胸痛背下则两胁肿痛 癃狐疝涸泄大小人癫疝善恐胸中喘骂詈

　　六气十二经见证　十二经见证

　　手太阴肺经见证

　　善嚏 小便数 背肩痛 两手交而瞀 悲愁欲哭 溏泄 脐下痛 洒淅寒热 脐右小腹胀引腹中痛 皮肤痛及麻木 缺盆中痛

　　六气十二经见证　十二经见证

　　手少阴心经见证

　　消渴 浸淫 善惊 后 腰背痛 两肾内痛善忘 咳吐 眩仆 身热而腹痛 下气泄善笑 悲

　　六气十二经见证　十二经见证

　　手厥阴别络经见证

　　笑不休 手心热 心中痛 心中大热 面黄目赤

　　卷之一

　　中风

　　风为百病之长猝然中之令人迷闷涎潮壅上焦心腑盖由脾胃不和不能收涎故也轻则为感重则为中感则手足缓弱拘挛中则半身不遂口眼歪斜肌肉疼痛痰涎壅盛瘫痪不仁舌强不语精神恍惚至于人事不知口噤无汗涎不作声者尚易治焉若夫眼闭口开手足不收汗出如珠发直吐沫面赤气粗喉中涎响声如拽锯或如鼾睡摇头上窜目瞪遗尿此皆恶候药无益矣大抵中风之病须识表里中腑中脏之分治有汗吐下之三法然汗宜少汗下宜少下盖多汗则伤卫多下则损营是故经有汗下之戒焉善疗者错综斟酌而药之思过半矣

　　卷之一　中风

　　中风辩

　　迨考近代三子之论与昔人之论不同河涧云中风非中风也由乎将理失宜心火暴盛肾水虚衰不能制之阴虚阳实热气怫郁心神昏冒筋骨无用猝倒无知因喜怒思悲恐五志过极热甚火动而作也东垣云中风者非外来风邪乃本气病也凡人年逾四旬气衰之际或因忧喜忿怒伤其气则多此疾壮岁之人罕有也或肥甚者间有之亦由形盛气衰故如此丹溪云西北气寒为风所中诚有之矣东南气溽而地多湿有风者非风病也皆是土湿生痰痰盛生热热甚生风噫予尝究心于三子之论矣河涧主乎火东垣主乎气丹溪主乎湿惟昔人专主乎风三子皆不言风而昔人言之是非将何定乎以三子之言是则昔人非也以昔人之言是则三子非也要以古今之论皆不可偏废昔人言风者以其时恬澹虚无精神内守七情少干饮食澹薄内伤者少惟外来风邪不正之气感之今时则异于是也七情挠其中肥甘悦其口炙爆浓味无厌于时内伤多门所以各执一说而不同昔人之论也为之辩者果因于风真中风也因于火因于气因于湿者类中风非中风也若风火气湿之殊望闻问切之间岂无辨哉辨为风从风治辨为火气湿从三子治庶乎析理明而无他岐之惑用法当而无不中之剂矣

　　卷之一　中风

　　病源

　　外受 内生 血虚 气虚 有痰 有湿 挟火

　　卷之一　中风

　　金匮论八风之名

　　偏风 脑风 目风 漏风 内风 首风 肠风 泄风子和云诸风掉眩乃厥阴肝才之用也治以汗吐下三法是以木郁达之之义卢砥镜曰神伤于思则内脱意伤于忧愁则肢废魂伤于悲哀则筋挛魄伤于喜乐则皮枯志伤于恐则腰脊难以俯仰皆中风之候也丹溪云中风半身不遂大率多痰中在左属血虚中在右属气虚

　　卷之一　中风

　　形证

　　经曰风之中人大要有四一曰偏枯谓血气偏虚半身不遂肌肉枯瘦骨间疼痛二曰风痱谓神志不乱身无痛处四肢不举一臂不遂三曰风懿谓忽然迷仆舌强不语喉中窒塞噫噫有声四曰风痹谓风寒湿三气合而为痹身顽肉浓不知痛痒风多则走注寒多则疼痛湿多则重着在筋则筋屈而不伸在脉则血凝而不流在肉则不仁在骨则隆重是也东垣云中腑者多着四肢有表证而脉浮恶风寒拘急不仁或肢废不举治当宜汗中脏者多不利九窍唇缓失音大便秘结热盛涎潮治当宜下若中血脉之分则口眼歪斜言语謇涩此邪中于经也盖风本为热热盛则风动宜静胜其燥以养阴血阴既旺则风热自潜消矣乃致有失音闷乱痰涎壅盛阻塞咽喉者治当宜吐戴云今人有患暴病猝然仆倒昏迷涎潮痰鸣拽锯证类中风多致不救此非外受风邪之中也由于人之不谨调护素以肥甘悦其口而热郁内生妄以色欲无度而肾水衰亏适因怒动肝火火寡于畏得以上升是水无以降其火也火载其痰胶住喉膈遂致不救而为病之暴也

　　卷之一　中风

　　脉法

　　脉诀曰中风之脉迟浮者吉急实大数三魂孤又曰中风之脉阳浮而滑阴濡而弱或浮而滑或沉而滑或微而虚或微而数寸口脉浮而紧寸口脉缓而迟皆中风脉也大抵浮迟者吉急疾者凶

　　卷之一　中风

　　治法

　　一猝然奄忽不知人事昏愦僵仆牙关紧急者先宜用搐鼻通天散吹入鼻中候牙开灌以稀涎散生姜汁或虾汁吐痰候其苏醒然后审其脉证的是中风者方以本门药治一中风脉浮恶风寒拘急不仁或肢废不举治当汗宜用 小续命汤加减一中风不可便用风药首先调气如用风药太早致引风入髓难于治理宜用 八味顺气散 乌药顺气散 苏合香丸一中腑外有六经之形证宜用 羌活愈风汤加减或小续命汤加减一中脏内有便溺之阻滞宜用 三化汤 或疏风顺气丸一外无六经之形证内无便溺之阻滞是血不能养筋故手足不能用舌强不能语宜养血筋自荣矣所谓治风先治血血行风自减宜用 大秦艽汤 秦艽半夏汤一痰涎壅盛口眼歪斜不能言语者宜吐用 瓜蒂散 三圣散一左瘫右痪因气血虚而痰火流注于经络也若血虚则痰流注于左而为左瘫若气虚则痰流注于右而为右痪治左宜养血兼以消痰降火治右宜补气兼以清痰化郁 养血宜四物汤为主 补气宜一中风不语因痰邪塞于心肺二经上入机关也宜用 资寿解语汤 或用竹沥汤加石菖蒲一舌强不能转利言语不清舌本强硬或麻宜用 解语豁痰汤 转舌膏 正舌散一人初觉手足指无故麻木或不仁或手足无力肌肉蠕动者三年内必有大风作经曰肌肉蠕动命曰微风必须预先服药以防风患宜用 愈风汤 天麻丸 秦艽半夏汤 八风散一口眼歪斜多因忿怒忧思郁折伤肝忽然而发不可便作风治先宜平肝理气用 牵正散合二陈汤 或火麻丸 芎 散一风痰病多是火热盛风本属阳热盛则风动不可多用热燥之药一中风痰厥喉中作声状如拽锯速用鹅翎蘸桐油入喉中探吐如痰得出可治痰在咽中不吐者难治 或用虾汁灌下亦可吐一中风六脉沉伏体素虚弱及年高之人自利者宜用 三生饮 星香饮一中风发热狂言妄走神昏恍惚健忘失志宜用 牛黄清心丸 或安神丸 辰砂散一中风热甚口舌干燥扬手掷足语言错乱精神昏愦眼不识人宜用 清心汤 凉膈散 或人参败毒散加减一中风痰盛手足不遂语言不利骨节疼痛宜用涤痰汤一大便不通肠胃虚涩宜用 四物汤合三化汤一中风头目昏晕欲倒宜用 天麻汤 芎 汤一中风手足瘫痪宜用 草灵丹 丸一头目昏沉耳鸣鼻塞咽嗌不利宜用 消风散一中风遍身顽麻四肢疼痛宜用 排风汤加秦艽一肥白人患右肢不举是湿痰气虚宜用 二陈汤 合四君子汤加竹沥姜汁多服效一黑瘦人患左肢废及妇人多是血虚有火宜用 二陈汤合四物汤加酒黄芩桃仁秦艽姜汁服一中风痰遗尿者属气虚不能收缩膀胱宜补气用黄 人参兼清痰气之药一中风病肢节肿痛名历节风宜用 羌活散 排风汤 虎骨酒 秦艽汤一诸风瘾疹遍身瘙痒如虫行者宜用 胡麻散 清风散一破伤风角弓反张昏 宜用 羌活防风汤 玉真散一动止筋痛是无血滋筋名曰筋枯不治

　　卷之一　中风

　　治方

　　治猝风中气忽然不省人事牙关紧急药不能入咽者细辛 猪牙皂角（各等分） 上为细末吹入鼻孔中得嚏则可

　　卷之一　中风

　　治方

　　治中风涎潮壅膈气闭不通白明矾 猪牙皂角（等分） 上为细末用滚白汤调服取涎

　　卷之一　中风

　　治方

　　治中风中气先用此药陈皮 青皮 茯苓 乌药（各一钱） 白芷（八分） 白术（五分） 甘草 人参（各二分）

　　水二钟煎八分食远服

　　卷之一　中风

　　治方

