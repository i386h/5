<!-- { "loadSidebar": true } -->
　　小儿脐风之病是初生之后由断脐不谨致有三症生焉曰噤风曰撮口曰脐风名症虽殊实一种病也噤风者其症口噤眼闭啼声渐少舌上如粟不能吮乳口吐白沫二便不通此由胎受热毒流入于脾而有此症撮口者面黄气喘啼声不出此由胎热伤于心脾故舌强唇青口撮不能吮乳脐风者由断脐之后为水湿风冷入于脐中流于心脾以致腹胀脐肿四肢柔直日夜多啼吮乳不得发为风搐皆是恶候若一腊内见之实为难治如坐视其毙良可悯哉须看儿牙龈之上若有白泡如粟米急以温水醮布裹指擦破即开口便安亦不服药自愈此良法也若满口生白疮不能吮乳者名锁隔难治变蒸之疾变者易也蒸者蒸于五脏气血而然也盖儿初生之后至三十二日为一变六十四日为一蒸每经一变一蒸便觉情性有异于前其病轻则发热有似惊状重则壮热呕吐汗出烦渴轻者三五日解重者七八日解其症类似风寒但变蒸则耳 冷上唇发泡啼哭不已治当和平之剂微解其表微利其里勿用寒凉酸利之药或有不治自愈经云十变五蒸一岁有余变蒸毕矣急惊之症其发猛恶忽然牙关紧急壮热涎潮窜视反张搐搦摇头口中热气颊赤唇红纹青脉数小便涩黄盖因内有积热外受风邪心受热而积惊肝生风而发搐以致痰涎壅塞口噤无知发作一时治当宜速缓则病深而难退矣慢惊之疾多因吐泻久而发于脾胃或急惊久而过用寒凉变为慢惊其症手足螈 昏睡露睛涎鸣微喘眼开神缓吐舌摇头乍发乍静四肢发热口鼻气冷面色淡青此为慢惊之候也治当调胃药中加以截风定搐之剂使阴阳之气和平则慢惊之疾可得而止矣慢脾风病症起自慢惊所传或久因吐泻以致胃气虚故脾受风邪而作也其症面青额汗舌短头低眼合不开困睡摇头吐舌吐腥口噤切牙手足发搐肢冷脉微及其治也欲逐其风无风可逐欲疗其惊无惊可疗微见喉中痰涎虚热往来神志昏迷世所谓慢惊风难疗者慢脾风是也大凡小儿得此病者十救一二若初见摇头目常斜视以手摸人困睡多汗即是慢脾风之作也速用养脾逐风之药尚可回生若待前症悉见则难救矣惊风之病泻青虚惕痰涎来去面红发热此因风将生而未至也惕惕夜啼面青切牙喘息窜视是惊将至而未大作也看在何脏受病而祛散之须听睡中惊啼之声若浮亮者易治沉哑者难治天钓属阳其症壮热惊惕眼目翻腾手足抽掣啼叫甲青此由心肺生热而然治当解利内钓属阴其症腹痛多啼囊肿唇黑眼内红丝胸高脚缩此由胎受惊风五内抽掣治当温暖肾肝而愈中风乃骤病也仓猝之间昏不知人盖因小儿气血未定寒温失调邪从虚入其症壮热面赤搐掣气夜啼客忤夜啼者是脏冷至夜阴盛腹中作痛啼叫而不安也客忤因客气异物暴触而忤其症似惊口出青沫喘息螈 但眼不上窜耳痫疾乃小儿之恶病也其症猝然昏仆口噤涎流项强反张目瞪直视手足抽掣发而时醒者为痫若身硬直而叫啼恍惚是为惊痫若汗出脱衣风邪袭入积热生痰屈指如计数者是为风痫食时受惊停滞乳食结为惊癖是为食痫古云痫应六畜当时以其啼叫之声音相类如六畜之状故得名耳小儿疳疾皆由乳食不调肥甘无节而作也盖因脏腑薄嫩饱伤胃饥伤脾饥饱不匀致伤脾胃疳疾由此而生也其状身发潮热腹胀肠鸣尿如白浆头皮光急毛发焦稀揉鼻 眉体黄唇白口渴自汗眼昏泄泻皆疳候病关乎五脏亦有五疳之名虽起于乳食之不调莫不有因虚积日久而化为虫治当杀虫养胃是为切要余以随症处方而治疗焉咳嗽之疾非止一端或感冒风寒或积惊生热皆能为嗽若因风邪伤于肺气其状鼻塞声重或流清涕身发寒热此伤风之嗽也若积惊生热热盛生痰其状喉中鸣急声浊痰多嗽声不止此积热之嗽也若久嗽不已传入五脏各随脏症而取疗焉喘急之病盖喘与气急异名而同出喘即口张难息气急则息短促渐加之而为喘也惟在轻重而已有因风寒伤肺久而不散必生热热则气粗而变为喘也或食盐酸以呛肺脘而为哮喘治当明辨以求治焉脾胃之病乃小儿切要一或乳食不调脾胃受伤胃伤则呕吐而不食脾伤则膨胀面黄腹痛泄泻乳谷不化所谓乳多终损胃食涌即伤脾是也泄泻之疾有虚有实若是饮食不调捐伤脾胃食滞不行或完谷而出或水道不分若湿流脾中则烦渴而水泻此脾实而受湿之泻也有脾虚不能运化饮食食后膨胀而作泻此乃脾虚之泻也其症初作便勿以参术诃子补涩之药先要消导分利若久而不止补剂宜矣呕吐之疾由脾胃嫩弱乳食不调或为惊触或受风寒以致不纳乳食亦有胃热生痰皆令作呕先宜霍乱之症多因暑月乳食不调或伤生冷油面之物伏热内作清浊相干致令吐而泻也或烦渴引饮或肢冷神昏又当临症辨其寒热而治焉痢疾之由脾胃气弱或外受暑湿之邪或内伤生冷油面之物积滞于肠胃之间令人腹痛而里急也色有赤白之殊以分气血之为病亦当分气分血而求治焉若呕吐噤口而四肢逆冷谷道空虚常流黄汁者不治发热烦躁喘急者亦不治疟疾由夏伤于暑邪客经络秋阳复收两热相攻必作疟矣或因乳食不调致伤脾胃或持抱解脱无时不避风寒邪入皮肤致令气血不和阴阳交争所以寒热作而为疟也积滞之病面色萎黄腹胀浮肿多睡食少大便滞涩小水如油或吐泻酸臭皆积之症也有乳积有惊气积有食积治当分辨以消磨之肿胀是饮食不调凝滞不化过食生冷致伤脾胃不能传化气不升降而肿胀生焉或有风寒伤肺使气逆而为喘肿治当推其原而分消之伤寒之病与大人无异治法皆同其所异者兼惊夹食而已其症初发身恶风寒必偎人藏隐之此表症也面赤露头摇手掷足烦渴粪燥掀被气粗此里症也若头温足冷腹痛便青此阴寒病也治当分辨发表攻里温散可也伤风之病是肺感风邪其症咳嗽声重鼻塞流涕身作寒热痰盛气粗甚则为喘法当先表散而后清解可也大便不通乃是大肠积热以致秘结不通腹胀妨闷忽作脐痛小便不利乃是热入小肠使膀胱之气不化以致小水不利而秘涩也治当通利之脱肛多是泻痢久而大肠气虚或有热积肠中使粪门脱出而不收也五软者头软项软手软脚软肌肉软是也

　　卷之八　小儿门

　　治法并方

　　○脐风撮口一小儿初生之后便看脐带如粗大色白者七日之间定有撮风病速用眉掠柄将脐带离脐寸上破开以柔帛揩净盘住待三日内艾火蒸过可无此患不然此症初见看儿牙龈上有小泡子如粟米即以温水蘸热帛裹指轻轻擦破开口便安不消用药此良法也一撮口风宜用 撮风散 保命丹 猪乳膏

　　卷之八　小儿门

　　治法并方

　　用白僵蚕直者炒末朱砂少许同研匀细搽口内

　　卷之八　小儿门

　　治法并方

　　方见惊门

　　卷之八　小儿门

　　治法并方

　　治胎惊琥珀（一钱） 朱砂（五分） 防风（一钱）

　　上为细末用猪乳调抹口内

　　卷之八　小儿门

　　变蒸

　　一变蒸解里宜用 惺惺散一变蒸和里宜用 紫霜丸

　　卷之八　小儿门

　　变蒸

　　治变蒸发热因受风寒咳嗽鼻塞或发痘疹人参（一分） 白术（五分） 茯苓（六分） 甘草（一分） 芍药（五分） 桔梗（三分） 细辛（一分） 天花粉（四分） 防风（三分） 川芎（三分）

　　每贴用水一钟姜一片黑枣一枚煎至四分不拘时服

　　卷之八　小儿门

　　变蒸

　　治变蒸发热因乳食不化大便酸臭呕吐乳食代赭石（火 醋淬七次） 赤石脂（各五钱）杏仁（去皮尖炒二十五个） 巴豆（十五粒去油膜）

　　上为细末蒸饼为丸如粟米大一岁每服五丸清米饮送下

　　卷之八　小儿门

　　变蒸

　　一急惊忽然牙关紧急目瞪直视不能作声者宜用通关散 嚏惊散一急惊痰盛发热手足搐搦气粗颊赤宜用保命丹 牛黄镇心丸 金箔镇心丸 保生锭子 镇惊锭子一痰涎壅盛风热上攻喘粗发搐宜用 牛黄清心丸 紫金锭子 辰砂抱龙丸 珍珠丸一惊风发热痰盛宜用 柴胡黄芩汤 人参羌活散 至宝天麻丹一急惊久而渐传慢候宜用 全生保寿丹

　　卷之八　小儿门

　　变蒸

　　治急惊牙关紧急不能作声猪牙皂角 白僵蚕 南星（各等分）

　　上为末擦牙上

　　卷之八　小儿门

　　变蒸

　　治同上半夏 牙皂 细辛上为末吹鼻中

　　卷之八　小儿门

　　变蒸

　　治急惊痰盛发热手足搐搦气粗颊赤朱砂（五钱） 全蝎（去蓝毒焙干五钱） 巴豆（去油膜三钱） 蜈蚣（去头足新瓦焙干）

　　上为末用粽子尖丸如粟米大薄荷汤送下

　　卷之八　小儿门

　　变蒸

　　治同上胆星（五钱） 朱砂（一钱） 天竺黄（二钱） 雄黄（五分） 牛黄（五分） 赭石（一钱） 大黄（酒蒸焙干为末） 麝香（一分）

　　上为细末用炼蜜和丸如龙眼核大每服一丸灯心汤送下

　　卷之八　小儿门

　　变蒸

　　治同上雄黄 辰砂 天竺黄（各一钱） 胆星（三钱） 牛黄（五分） 人参（一钱） 麝香（三分）

　　茯苓 山药（各一钱） 金箔（五片）

　　上为末用炼蜜和丸如芡实大金箔为衣每服一丸灯心薄荷煎汤送下

　　卷之八　小儿门

　　变蒸

　　治一切惊风等症朱砂 雄黄（各二钱五分） 赭石（火 水淬） 蛇含石（火 ） 天竺黄（各二钱） 胆星全蝎（去蓝毒焙干各五钱） 麝香（一钱） 甘草 琥珀（各三钱另） 珍珠（二钱另） 牛黄（一钱）

　　上为末糯米饭和作锭子朱砂为衣薄荷汤化下一锭如夜啼灯心汤磨化下

　　卷之八　小儿门

　　变蒸

　　治惊风发热动悸疮毒并皆治之防风 薄荷（各一两） 连翘（八钱） 大黄（一两） 山栀（八钱） 僵蚕（五钱） 甘草（三钱）

　　上为末用糯米饭和做锭子朱砂为衣每服一锭用灯心汤磨化下牛黄清心丸 定魂魄安五脏化痰涎消惊热天麻 白附子（各五钱） 甘草（三钱） 牛黄（一钱） 朱砂（二钱五分） 胆星 薄荷（各一两）

　　（一钱）

　　上为末炼蜜和丸重三分一粒每服一粒灯心汤化下

　　卷之八　小儿门

　　变蒸

　　治惊风发搐痰盛作热胆星 天麻（各二钱） 全蝎（去蓝毒焙） 僵蚕（直者炒各一钱） 白附子（二钱） 牛黄（五分） 片脑（五分） 麝香（二分） 朱砂（三钱） 蛇含石（八钱火 醋淬七次） 代赭石（火醋淬七次三钱）

　　上为末用糯米糊和做锭子每重五分用薄荷汤化下

　　卷之八　小儿门

　　变蒸

　　治小儿惊怖发热咳嗽有痰慢风等症及痘疹后发咳嗽胆星（二两） 天竺黄（五钱） 雄黄（二钱五分） 朱砂（二钱五分） 麝香（三分）

　　甘草（一钱）

　　上为末用炼蜜和丸如芡实大每服一丸灯心汤化下

　　卷之八　小儿门

　　变蒸

