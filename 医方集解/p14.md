<!-- { "loadSidebar": true } -->
　　人参 紫苏 干葛 前胡 半夏（姜汁炒） 茯苓（七钱半） 陈皮（去白） 甘草 枳壳（火，去人此手足太阴药也。风寒宜解表，故用苏、葛、前胡；劳伤宜补中，故用参、苓、甘草；橘半除痰止呕，枳桔利膈宽肠，木香行气破滞。使内外俱和则邪散矣（溢饮身重注痛者，亦宜此方和解之。刘宗浓曰：此出少阳柴胡例药，治感冒异气挟痰饮之病。本方云前胡葛根自能解肌谓参合四物，名茯苓补心汤，尤能治虚热及吐衄便血，乃虚实表里兼治之剂，然不可过）。

　　本方去人参、前胡，加川芎、柴胡，姜枣煎，名芎苏饮《澹疗》：治伤风寒，外有发热头痛恶寒，内有咳嗽吐痰气涌（此或肺有实热，故去人参，加川芎，为通阴阳血气之使也）。

　　表里之剂第五

　　香苏饮

　　（《局方》）

　　治四时感冒，头痛发热，或兼内伤，胸膈满闷，嗳气恶食（《内经》曰：卑下之地，春气常在。故东南卑湿之区，风气柔弱，易伤风寒，俗称感冒，受邪肤浅之名也。由鼻而入，在于上部，客于皮肤，故无六经形证，惟发热头痛而已；胸满嗳气恶食，则兼内伤也。轻为感冒，香附（炒） 紫苏（二钱） 陈皮（去白。一钱） 甘草（七分。）加姜、葱煎。伤食加消导药汗加麻黄、干姜，伤风此手太阴药也。紫苏疏表气而散外寒，香附行里气而消内壅，橘红能兼行表里以佐之橘（红利气，兼能发表散寒，盖气行则寒散，而食亦消矣，甘草和中，亦能解表，为使也）。

　　表里之剂第五

　　茵陈丸

　　（《外台》）

　　治时气、瘴气，黄病， 疟，赤白痢等证。

　　茵陈 栀子 鳖甲（炙） 芒硝（二两） 大黄（五两） 常山 杏仁（炒。三两） 巴豆（一应，再服此足太阳、太阴、阳明、厥阴药也。栀子、淡豉，栀豉汤也；合常山可以涌吐，合杏仁可以解肌；大黄、芒硝，承气汤也，可以荡热去实；合茵陈可以利湿退黄（三药名茵陈汤，治黄正药），加巴豆大热以祛脏腑积寒，加鳖甲滋阴以退血分寒热。此方备汗吐下三法，故能统治诸

　　和解之剂第六

　　邪在表宜汗，在上宜吐，在里宜下；若在半表半里，则从中治，宜和解。故仲景于少阳证，而以汗吐下三者为戒也。昔贤云：或热病脉躁盛而不得汗者，阳脉之极也，死。然有当和解剂，

　　和解之剂第六

　　小柴胡汤

　　（仲景）

　　治伤寒中风少阳证，往来寒热，胸胁痞满，默默不欲食，心烦喜呕；或腹中痛，或胁下痛，或渴，或咳，或利，或悸，小便不利，口苦耳聋，脉弦；或汗后余热不解；及春月时嗽，疟发寒热，妇人伤寒热入血室（寒为阴，热为阳；里为阴，表为阳；邪客于半表半里，阴出与阳争，阴胜则寒；阳入与阴争，阳胜则热；阳不足则先寒，阴不足则先热。又曰：太阳行身之后，属膀胱寒水，为表；阳明行身之前，属胃燥金，为表之里；邪在于中，近后膀胱水则寒，近前阳明燥则热也。寒热有定时者为疟，无定时者为往来寒热，以热在表而浅，邪恶正故畏寒，寒已复热，此邪未并于表里，故寒热微而无定时也。半表半里，属足少阳胆脉，行于两胁，手少阳三焦之脉络心包，风邪干之，心气不得宣畅，故烦满，或攻胸胁，故又胸胁痛也。邪在表则呻吟不安，在里则烦而闷乱，邪自表而方传里，故默默静也。经曰：阳入之阴则静，邪在表则能食，入里则不能食，今在表里之间，故但不欲食，未至于不能食也。

　　邪在表则不烦不呕，在里则烦呕，表方传里，故心烦喜呕也。里虚协热，故或渴或利，或腹中痛；里有停饮，故悸而小便不利；少阳胆脉络于耳，故耳聋；胆气上溢，故口苦；胆与肝皆属木，故脉弦；春月时嗽，少阳当令之时也。血室，冲脉也，男女皆有之，妇人伤寒七八日，邪当传里，值经水适来，则邪不入腑，乘虚而入血室；或经水适断，表邪乘虚亦入血室，热与血搏结而不行，致有寒热如疟，暮则谵语如见鬼状，在男子则下血谵语，皆为热入血室。妇人伤寒与男子无异，惟热入血室、妊娠伤寒为不同也。小柴胡在经主气，在脏主血，故更能入血室。经曰：伤寒中风，有柴胡证，但见一证便是，不必悉具。又曰：伤寒五六日，发热而呕，医以他药下之，柴胡证仍在者，复与柴胡汤，必蒸蒸而振，发热汗出而愈。或湿热在半表半里而发黄者，仍与小柴胡汤和其表里，虽杂证不能外也；亦治伤寒五六日，头汗出，微恶寒，手足冷，心下满，不欲食，大便硬，细者，为阳微结仲景曰：汗出为阳微，假令纯阴结，不得复有外证，脉虽沉紧，不得为少阴病，所以然者，阴不得有汗，今头有汗，故知非少阴也。按：三阴脉皆至颈、胸中而还，不上循头。程郊倩曰：热虽结而不甚也，以有微恶寒之半表在，至于脉沉，虽似里阴，则又有头汗出之证以别之，凡脉细、脉沉、脉紧，皆阳热郁结之证，无关少阴也，可见阳气一结，不但阳证似阴，阳脉亦似阴矣）。

　　柴胡（八两） 半夏（半升） 人参 甘草 黄芩 生姜（三两） 大枣（十二枚）。

　　呕逆加生姜、陈皮（生姜散逆，陈皮顺气）；烦而不呕去半夏、人参，加栝蒌（以荡郁热）；渴者去半夏，加花粉（生津）；若不渴，外有微热，去人参，加桂枝覆取微汗（解肌）；咳嗽去参、枣、生姜，加五味子、干姜（咳为气逆肺寒，五味敛肺，干姜散寒。戴元礼曰：少阳有嗽无喘，有喘，非少阳也；阳明有喘无嗽，有嗽，非正阳明也）；虚烦加竹叶、粳米（竹叶凉心，粳米和胃）；齿燥无津加石膏（齿燥属阳明火，石膏清胃止渴）；痰多加栝蒌、贝母（能去热痰）；腹痛去黄芩，加芍药（黄芩寒中，芍药合甘草和里）；胁下痞硬去大枣，加牡蛎（大枣甘令人满，牡蛎咸能软坚）；胁下痛加青皮、芍药（胁为肝胆之部，痛属肝火，二药平肝）；心下悸、小便不利，去黄芩、加茯苓（经曰：太阳证饮水多，心下必悸，水停心下故悸，水蓄不行，故小便不利，黄芩苦，反坚肾，茯苓淡，能利水）；本经头痛加川芎（入肝活血，散郁除风）；发黄加茵陈（利湿）。

　　此足少阳药也。胆为清净之府，无出无入，其经在半表半里，不可汗吐下，法宜和解（仲景曰：少阳中风，耳聋目赤、胸满而烦、不可吐下，吐下则悸而惊。又曰：伤寒脉弦细，头痛发语）。邪入本经，乃由表而将至里，当彻热发表，迎而夺之，勿令传太阴。柴胡味苦微寒，少阳主药，以升阳达表，为君；黄芩苦寒，以养阴退热，为臣（阳不足则阴凑之，故发寒，用黄芩降阴气，使不陷入阳中，则不寒；阴不足则阳凑之，故发热，用柴胡升阳气，使不陷入阴中，则不热。又曰：柴胡、黄芩之苦寒以退热，半夏、生姜之辛温以退寒，人参、大枣、甘草之甘温以助正气）；半夏辛温，能健脾和胃，以散逆气而止呕；人参、甘草，以补正气而和中，使邪不得复传入里，为佐（二药固太阴，使木邪不致克土，然必虚人方可用参）；邪在半表半里，则营卫争（表属卫，里属营），故用姜枣之辛甘以和营卫，为使也（李时珍曰：少阳证虽在半表半里，而胸膈痞满，实兼心肺上焦之邪，心烦喜呕，默默不欲食，又兼脾胃中焦之证，故用黄芩以治手足少阳相火，黄芩亦少阳药也。昂按：半夏止呕和胃健脾，亦通治烦呕不欲食，寒热间作，脾亦有之，不独少阳也，小柴胡之用半夏，以邪在半表半里，则阴阳争，用半夏和胃而通阴阳也，《灵枢经》用治不眠，亦同此意。而仲景治喉痹咽痛及大小便秘，皆用半夏，取其辛能润燥，又能散也。丹溪谓半夏能使大便润而小便长，今又专以半夏为除痰之药，稍涉燥证，辄不敢用。而半夏之功用不复见知于世矣。徐忠可曰：小柴胡能引清气而行阳道，能引胃气上行而行春令，能散诸经血凝气聚，故凡邪在表里混杂者，俱藉之以提出少阳，俾循经而散，以柴甘生姜为定药，余则加减随证耳。陶节庵曰：本经证心下饱闷，未经下者，非结胸也，乃表邪传至胸中，未入于腑，尚为在表，只须小柴胡加枳桔，不效，就以本方兑小陷胸加枳桔，一服豁然，其效如神。喻嘉言曰：伤寒分表里中三治，表里之邪俱盛，则从中而和之，故有小柴胡之和法，用人参、甘草、半夏、生姜、大枣助脾和中，但带柴胡一味透表，黄芩一味透里。饮入胃中，听胃气之升者，带柴胡出表；胃气之降者，带黄芩入里；一和而表里之邪尽服，未尽者加工治之，不相捍格矣。又曰：虚劳发寒热者，乃卫虚则恶寒，营虚则发热耳，缓调营卫，俾不亢战，寒热自止；若误用小柴胡，俾汗多而卫伤于外，便溏而营伤于内，虚热转加，病益甚矣。吴绶曰：小柴胡为半表半里之剂，太阳经之表热，阳明经之标热，皆不能解也。若夫阳气虚寒，面赤发热，脉沉足冷者，服之立见危殆；及内有虚寒，大便不实，妇人新产发热，皆不可用也。李士材曰：今人治伤寒，不分阴阳表里，概用此方去参投之，以为平稳，杀人多矣，不独峻剂也。李东垣曰：若血受病，亦先调气，谓气不调则血不行，气夫血妇也，如妇人经病，先柴胡以行经之表，次四物以行经之里，亦先气而后血也）。

