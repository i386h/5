<!-- { "loadSidebar": true } -->
　　人参 黄 白术 山药 苁蓉 当归 天冬 羊肉咽喉痛痹。发时如有物阻隔。甚至痛连心下。每晚加剧。是阴液日枯。肝脏厥阳化火风上灼。法以柔剂。仿甘以缓其急耳。

　　细生地 天冬 阿胶 生鸡子黄 元参心 糯稻根须阴涸于下。阳炽于上。为少阴喉痛。乃损怯之末传矣。用猪肤甘凉益坎。有情之属而效。今肉腠消烁殆尽。下焦易冷。髓空极矣。何暇以痰嗽为理。议滑涩之补。味咸入肾可也。

　　牛骨髓 羊骨髓 猪骨髓 麋角胶 建莲肉 山药 芡实 捣丸
