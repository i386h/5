<!-- { "loadSidebar": true } -->
　　研、生栀仁（二钱），用水二钟，煎至一钟，后入赤豆煎至八分，先服四分，一时后不吐，再服，尽吐之。如未尽，烦满尚存者，再煎服。如无瓜蒂，以淡豆豉二钱代之。此病饮食不能，胸膈烦而腹不满，吐之则邪减，邪尽病自已。有心腹胀满，不呕不吐，或燥结便闭，或热结旁流，或协热下利，或大肠胶闭，邪传里之中、下也，宜承气汤：大黄（五钱） 浓朴（一钱） 枳实（一钱） 芒硝（二钱） 若但上焦痞满，无便结等病，去芒硝，即小承气汤也。然虽无结粪，而大便粘腻极臭者，亦加之。若不痞满，止便结者，去浓朴、枳实，芒硝用二钱五分，加甘草一钱，即调胃承气汤也。服此导去其邪，邪减病自减，邪尽病自已。有胸膈满闷，心腹胀满，下部热结胶粘者，此上中皆病也。不可吐，吐之为逆，但用承气汤，则上邪顺流而下，呕吐立止，胀满渐除。其有吐后、下后既愈，二三日或四五日根据前复发者，在上者仍用吐药，在下仍用下药。

　　此为再里之证，常事也。甚有三发者，亦少有。（以上论邪传里。）

　　若服达原饮后，或病失治，而三阳证悉具，里证亦具，又舌根先白胎，至此时根黄至中央，此表里分传也。其证：外则身热头痛，身疼，腰背项痛，眉棱痛，口苦耳聋，鼻干；内则胸膈心腹满闷，下部热结。此瘟病常事也，断不可强求其汗，宜用承气汤先通其里，里邪去则气通，乘势尽发于肌表矣。若表里证悉去而热仍不退，（此膜原之邪未尽也。）宜三消饮：槟榔、草果、浓朴、白芍、甘草、知母、黄芩、大黄、干葛、羌活、柴胡、姜、枣煎服，调之可愈。服药既愈，三两日复发者，仍用三消饮复下复汗，如前而愈，此亦常事也。至有三发者，亦少有。若表邪多里证少，当治表兼治里，三消饮，大黄少用。若里证多表证少，但治里，或吐或下，表证自愈。（以上论表里分传。）

　　若始病但发热、头痛、身疼、口苦、鼻干，而内无里证，止宜达原饮加减法。

　　若不见三经病，止于发热，不用加法。继而脉洪大数，自汗而渴，邪离膜原，未能出表也，宜白虎汤辛凉解散，脉静身凉而愈。愈后数日根据前发热，仍宜达原饮。至后反加胸满腹胀，不思食，烦渴，舌上刺等证，皆由表传里也，达原饮加大黄微利之。久而不去，在上者用吐方，在下者用承气下方。若始则发热，渐盖理病，既用承气等汤下之，而里病除矣。数日内复发热，反加头痛身疼，此由里出表也，脉浮者宜白虎汤。下后热减不甚，热虽无，头痛身疼，而三四日后精神不慧，脉浮者，亦宜白虎汤汗之。若服白虎汤不得汗者，因精液枯竭也，加人参，覆卧则汗解。若大下后、大汗后，表里证悉去矣，继而一身尽痛，身如被杖，甚则不可转侧，周身骨寒而痛，（气血虚故痛耳。）非表证也，当自愈。（以上论表里递传。）

　　卷之二·杂症　瘟疫病论

　　瘟病备用诸方

　　天行大头，发热头项肿，或喉痹肿痛，芩连消毒汤：柴胡、甘草、桔梗、川芎、黄芩 、荆芥、黄连、防风、羌活、枳壳、连翘、射干、白芷。上方先入大黄，利去一二次后去之，加人参、当归、牛蒡，姜煎服。

　　时行风瘟，寒热，身头痛，咳嗽，神术散： 本、羌活、甘草、白芷、细辛、苍术、川芎，姜、葱煎。

　　感冒声哑，（是浪子瘟。）败毒散：羌活、独活、前胡、柴胡、枳壳、茯苓、川芎、干葛、甘草、桔梗。

　　一乡人皆感冒咳嗽，（亦是瘟。）用败毒散。

　　一乡人多发热内热，逐瘟汤：黄连（戊癸年倍）、黄芩（乙庚年倍）、黄柏（丙辛年倍）、甘草（甲己年倍）、山栀（丁壬年倍）、香附、紫苏、（等分。）大黄，（三倍。）加朱砂、雄黄为丸。亦可汤，则冷服。

　　岚瘴溪毒中人，病发则迷困躁狂，或声哑，此败血毒涎乘脾也。玄妙散：人参、枳壳、大黄、柴胡、黄芩、半夏、甘草。

　　肿头伤寒，玄黄辟瘟丹：玄参、大黄、连翘、牛蒡（各一钱。） 酒黄芩、酒黄连、（各二钱五分。）羌活、荆芥、防风（各五分）。石膏、桔梗、（各钱半。）甘草（一钱）食后，作二十次频服。

　　虾蟆瘟，类伤寒，身生浓泡疹子，防风通圣散：防风、当归、川芎、白芍、连翘、薄荷、麻黄、（各四分。）石膏、桔梗、黄芩、（各八分。）白术、栀子、荆芥、（各三分。）

　　滑石、（二钱半。）大黄、芒硝、（各四分。）甘草。（一钱。）

　　卷之二·杂症　瘟疫病论

　　瘟疫杂病论

　　不得汗，虽被覆火灼亦无，邪初发，定在半表半里。至于传变，有出表者，有入里者，有表里分传者。凡见有表复有里之病，必先攻里，里邪去而后得汗。若里气壅滞，阳气不舒，四肢且厥，安能气液蒸蒸以达，长此，如水注闭其后窍，不能涓滴。凡见表里分传之证，务宜承气，里气一通，不待发散，多有自能汗解。

　　不然者，虽大剂麻黄汤连进，非唯一毫无汗，且加烦躁矣。

　　战汗，邪先表后里，忽得战汗，经气舒泄，当即脉静身凉，烦渴顿除。若应下失下，气消血耗，欲作战汗，但战而不汗者危，以中气亏敝，但能陷降，不能升发也。次日当期复战，厥回汗出者生，厥不回汗不出者死，以正气脱，不胜邪也。战而厥回无汗者，真阳尚在，表气枯涸也，可使渐愈。战而不复，忽痉者必死。凡战不可扰动，但可温覆，扰动则战而中止，次日当期复战。（凡战而汗不出，宜大剂归、地加参内托。）

　　自汗，不因发散，自然汗出，邪欲去也。若身热大渴，脉长洪而数，宜白虎汤，得战汗方解。若下后得自汗，数日不止，热甚汗甚，热微汗微，此表有留邪，实病也，邪尽汗止。如不止者，柴胡汤佐之，表解汗当自止。设有三阳经证，当照前用本经药加减法。若误以认表虚自汗，用实表止汗之剂则误矣。有里证，时当盛暑，宜白虎汤。若面无神，唇刮白，表里无阳证，喜饮热，畏冷，脉微，忽自汗为虚脱。

　　夜发昼死，昼发夜死，急当峻补，补不及者死。大病愈后数日，每饮食及惊动即汗，此表里虚怯，宜人参养荣汤：人参、麦冬、五味子、地黄、归身、白芍、知母、陈皮、甘草，黄 倍加。

　　盗汗，里证下后得盗汗者，内有微邪也。凡人目瞑，卫气行于阴，今内有伏热，两阳相搏，则腠理开而盗汗出。若伏热一尽，盗汗自止。如不止，柴胡汤佐之。柴胡（三钱）、黄芩（一钱）、陈皮（一钱）、甘草（一钱）、生姜（一钱）、大枣（二个），煎服。

　　愈后脉静身凉，数日后反得盗汗及自汗，属表虚，宜黄 汤： 黄 （三钱）、五味（三钱）、当归、白术、（各一钱。）甘草（五分。）仍不止，加麻黄根（一钱五分）。如有热者属实，不宜用此。

　　狂汗，邪将去而欲汗解，因其人禀素壮，阳气盛，不能顿开，（三句当改云：阳浮盛于表，躁扰不宁。）忽然坐卧不安，发狂躁，少倾大汗而躁止，脉静身凉，霍然而愈。

　　发斑，邪留血分，里气壅闭，则伏邪不得外透为斑。若下之，内壅一通，则卫气疏畅，透表为斑，而邪外解矣。若下后斑渐出，不可更大下，设有宜下证，少与承气汤缓缓下之。若复大下，中气不振，斑毒内陷则危，宜托里举斑汤：白芍、当归、（各一钱。）升麻（五分）、白芷、柴胡、（各七分。）穿山甲（炙黄二钱。）水、姜煎服。如下后斑渐出复大下，斑毒复隐，反加循衣摸床，撮空理线，脉渐微者危，本方加人参一钱，补不及者死。若未下而先发斑者，设有下证，少与承气汤，须从缓下。

　　热结旁流，久痢清水，夺液不得汗。疫证失下，或挟热下利，脉沉，久不下之，致津液枯竭，后虽下，里证去矣。脉虽浮，宜汗而不得汗，此为夺液无汗。然里邪既去，但得饮食少进，十数日后，中气利下。当作战汗而解。（可滋其阴，阴液内充外溢，自然得汗。）

　　卷之二·杂症　瘟疫病论

　　瘟疫杂病论

　　舌白胎，邪在膜原也。若变黄胎，邪入胃也，胎黄宜下。黑胎邪毒在胃，宜下，下后二三日，黑皮自脱。有一种但舌黑而无胎，此经气，非下证也。妊娠有此，阴证亦有此，不可下。（经血瘀热或寒凝，皆舌黑，以在经不在胃故无胎，故不可下。）下后里证去而舌尚黑，胎皮未脱，不可再下。若无下证，设见离离黑色者危，急补之。舌芒刺，热伤津液，此疫毒最重者，急下之。若老人微疫无下证，舌上干燥生胎刺，用生脉散生津润燥，胎刺自去。舌裂，日久失下多有此证，急下裂自满。舌短、舌硬、舌卷，皆邪气盛，真气亏，急下之，舌自舒。白胎干硬如砂皮，急下之。

　　唇燥裂，唇焦色，唇口皮起，口臭，鼻如烟煤，胃热多有此证，当下。鼻孔煤焦，急下之。若唇皮起，仍用别证互较，慎下之，无遽也。

　　口渴，详有下证者下之，邪去而渴自减，若用生津止渴药，无效也。如大汗脉长洪而渴，未可下，宜白虎汤，汗更出而身凉渴止。

　　目赤，咽干，气喷如火，小便赤黑作痛，小便臭，扬手踯足，脉沉数，皆内热也，当下之。

　　心下满，心下高起如块，心下痛，腹胀满，腹痛按之愈痛，心下胀痛，皆宜下，气通则已。

　　头胀痛，详有下证者下之。若初起头痛，别无下证，未可下。

　　小便闭，行大便则小便通，利水药无益也。

　　大便闭，下之无辞，若老人及素弱人，用蜜胆导法。

　　大肠胶粘，下之自愈。协热下利，宜下。

　　四逆脉厥体厥，此气闭也，宜下之。下后反见此证者为虚脱，宜补。（脉厥，无脉也。体厥，身冷也。）

　　卷之二·杂症　瘟疫病论

　　瘟疫杂病论

　　下后脉浮。既下矣，脉浮而微数，身微热，神思或不爽，此邪热浮于肌表，虽无汗，宜白虎汤汗解之。若大下数下，脉空而数，按之如无，白虎汤加人参，覆杯则汗解。（似当加归、地。）

　　下后脉浮而数，宜汗不得汗；或迁延五六日脉证不改，终不得汗；或素有亏虚也；亦或利久使然。用加人参白虎汤，得汗而解。

　　下后脉复沉。既下，脉宜浮，是汗解兆也。今不汗而脉复沉，余邪复入胃也，宜更下之。

　　更下后脉再浮，仍当汗解，宜白虎汤。

　　下后病愈数日复发热，此非关饮食劳役，勿归咎于病患也。此余邪匿而复发，必然之理，再少下之即愈，勿用大剂也。

