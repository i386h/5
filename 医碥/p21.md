<!-- { "loadSidebar": true } -->
　　饮者水也，在人身属无形之气分。多饮则气逆，（水载气上浮也，观浴者水浸至胸则气喘可见。盖水满于下，则逼气上浮，如油在水面是也。）饮冷则伤肺，（水之寒气上射于肺，则肺气受伤。）为喘咳，为肿，（浸淫于肌肤则肿。）为泻。（下趋则泻。）轻者发汗利小便，上下中外分消之。重而蓄满者，芫花、大戟、甘遂、牵牛之属利下之。（言不独利小便。须二便兼利也。）

　　酒者其质则湿，其气则热。饮之而昏醉狂易者热也，宜以汗去之。既醒则热去而湿存，宜利小便以去之，葛花解酲汤主之。若不先汗而遽利小便，则炎焰不肯下行，湿去热不去。若动大便尤谬，盖酒之热乃无形之气也，病在阳分而妄下之，以伤其阴分，是谓诛伐无过。汗以辛温，（从其上炎外达之性也。）佐以苦寒。（清其热也。）酒疸下之，久则为黑疸，尤宜切戒。（见疸门。）伤酒恶心呕逆，昏眩头痛，冲和汤，即参苏饮加木香、半夏茯苓汤（见痰）、理中汤（见中寒）加干葛，或附子理中汤（见中寒）和缩脾饮（见中暑）。酒渴缩脾饮，或干葛煎汤调五苓散。（见伤湿）久因于酒成酒积，腹痛泄泻，或暴饮有灰酒亦能致之，并酒煮黄连丸。（见伤暑。）多饮结成酒癖，腹中有块，随气上下，冲和汤加蓬术五分。停为痰饮者，枳实半夏汤加神曲、麦芽，或冲和汤加半夏、茯苓。解酒毒，枳 子最妙。喻嘉言曰：钱小鲁善饮，饮必醉，岁无虚日。呕吐，寒热兼作，骨节烦痛，脉洪大促急，身 着席不能动展，左腿痛如刀刺，鼻煤，从病起至是总未大便，此痈疽之候也。有谓燥金司令，酒客素伤热湿，至是而发，热被敛束，不得外越，津液干枯，大肠失润，以清金润燥治之。或曰不然，酒毒大发，肠胃如焚，能俟掘井取水乎？必以大下为急。余曰：下法果胜，但酒客胃气素为多呕所伤，药入胃中，必致上涌，不能下达，掘井固难，开渠亦不易。夫酒者，清烈之物，不随浊秽下行，惟喜渗入者也。先从胃入胆，胆为清净之腑，同气相求故也。然胆之摄受无几，其次从胃入肠、膀胱，渗之化溺为独多焉。迨至化溺，则所存者，酒之余质，其烈性实惟胆独当之。是以酒至半酣，虽懦夫有挥拳骂座，罔顾余生之胆。（酒性极热而亲上，心肺受之，不独胆也。酒入则气强，故无所畏。气之降者属肺，升者属肝胆，肝阴胆阳，酒气乃阳升之极者，故属之胆耳。）胆之腑原无输泻，而胆之热他入，可移于脑，浊涕从鼻窍源源而出，亦少杀其势。若小鲁则阳分之阳过旺，阳分之阴甚衰，发 全无，直似南方不毛之地，热也极矣，肯受胆之移热乎？幸其头间多汗，脑热暗泄，不为大患。乃胆热既无可宣，又继以酒之热，时之燥，热淫内炽，故胆之热汁满而溢出于外，以渐渗于经络，则身目皆黄，以其渗而出也。亦可转驱而纳之膀胱，从溺道而消也。今病独攻环跳之穴，腿痛如刀刺，则病结于胆之本经，不能驱使从膀胱出矣。即欲针之，此久伤之穴，有难于扶泻者，吾更有虑焉。有身以后，全赖谷气充养，谷气即元气也。谷入素少之人，又即藉酒为元气，今以病而废饮，何所恃为久世之资耶？吾谛思一法，先搐脑中黄水出鼻，次针胆穴之络脑间者数处，务期胆中之热移从脑鼻而出，庶乎上泄则下宽，环跳穴中结邪渐运，而肠胃之枯槁渐回。然后以泻胆热之药入酒中，每日仍痛饮一醉，饮法同而酒性异，始得阴行而妙其用。盖其以生平之偏造为坚垒，必藕酒转为乡导，乃克有济也。岂清金润燥与下夺之法，能了其局乎？食者物也，在人身属有形之血分。伤食则胸腹痞满，恶心咽酸，噫败卵臭，恶食，头痛发热恶寒。（食郁成热，上攻头痛，外蒸身热，气不达于表故恶寒。）证似伤寒，但气口脉倍大于人迎，及身不痛为异耳。轻则消导，重则吐下。在上脘者吐之，瓜蒂散之属。已下肠中者下之。其证热，所伤之物亦热者，承气汤（见大便不通，）其证寒，所伤之物亦寒者，小七香丸料一帖，姜引水煎，吞感应丸或备急丸。《经》曰：上部有脉，（指头部三候言。）下部无脉，（指足部三候言。）其人当吐，不吐则死。东垣谓其理同木郁，宜吐以达之。以为食塞胸中，太阴肺金之部分也。肝木之气为食所遏，不得上升，伏于脾土之中，若受金之克伐者然。（以食在胸中肺部，阻遏木气不得升也。）故曰木郁吐之，则木得舒。又谓：肺为清阳之分，如天。食壅于上，则天气不得下交于地而成否。地中之水源于天气，故曰水出高原。气隔于上，则源绝而水不下流，故下部无脉。其说迂曲。大抵食在胃脘之上，未入于肠，故宜从上越之耳。又上部之气，在食之上，不受遏则能营运，故上部之脉亦通。（脉随气行。）下部之气为食所遏，不能营运，故下部无脉也。伤寒物者，半夏、神曲、干姜、三棱、广术、巴豆之类。治中汤加砂仁一钱，下红丸子；小七香丸；半夏枳术丸。寒热不调，每服加上二黄丸十丸，或用木香干姜枳术丸、丁香烂饭丸。伤热物者，枳实、白术、青陈、麦芽、黄连、大黄之类。上二黄丸、枳术导滞丸。寒热通用保和丸、枳术丸、曲 枳术丸、木香枳术丸、槟榔丸。伤湿热不化，痞满闷乱，枳实导滞丸。伤肉食湿面，辛辣浓味，三黄枳术丸。伤热食痞闷，兀兀欲吐，上二黄丸。伤湿面，心腹满闷，支体沉重，除湿益气丸。伤豆粉湿面油腻，白术丸。食索粉片积，用紫苏浓煎汁，和杏仁泥服之即散。食狗肉不消，心下坚，或腹胀、口干、发热，煮芦根汁饮之，杏仁治狗肉。食鱼脍生肉不化，每成 瘕，捣马鞭草汁及生姜汁饮之。大抵神曲、麦芽消谷食，莱菔化面食， 砂、阿魏、山楂消肉食，紫苏化鱼蟹毒，麝香消酒、果积。

　　如伤冷物一分热物二分，则用寒药二停热药一停，随时消息。面色青黑，脉浮沉不一，弦而弱者，伤在厥阴，（肝经受寒物之郁也。）当归四逆汤（见厥）加吴茱萸或生姜之类主之。

　　面红赤，脉浮沉不一，细而微者，伤在少阴，（肾受寒物所伤，逼火于上，故面红。）通脉四逆汤（见厥）。面色黄，脉浮沉不一，缓（软也）而迟者，伤在太阴，理中丸汤（见中寒）主之。（此条皆温药。）凡脾脉微洪（属火），伤苦物，（苦为火味也。此等皆以五行相配，然勿泥。）咸胜苦；微弦伤冷硬物，温以克之；弦紧伤酸硬物，辛胜酸；微涩伤辛辣物，苦胜辛；微滑伤腥咸物，甘胜咸；洪缓伤甜烂物，酸胜甘。微迟伤冷痰，积聚恶物，温胃化痰。单伏主物不消化，曲、柏、三棱、广术之类。洪浮而数，乃中酒，葛根、陈皮、茯苓。伤食作泻不止，于药中加肉豆蔻、益智仁收固之。伤食兼感风寒，证与前同，但添身疼、气口人迎并盛，生料五积散（见中寒）、养胃汤、芎芷香苏饮（见香港脚）、和解散。凡伤食主平胃散，伤谷食者加谷芽、麦芽、神曲，肉食加山楂，面滞加莱菔子，快膈加枳实。

　　若脾胃虚弱不能化，六君子汤（见气）加丁藿、木香、建莲、浓朴、缩砂、麦芽、神曲。

　　脾气下陷，补中益气汤。（见气。）肝火乘脾，脾伤不运，左金丸（见发热）、归脾汤（见血）。肾火乘脾，六味丸（见虚损）。命门火衰，不能生土，八味丸（见虚损）。或疑正当饱满，难于用补，不知用补自有法疏启其中，竣补其下。少用则助壅于上，多用则峻补于下，以人参一两，少加升麻，一服即愈，所谓塞因塞用也。有胃强脾弱者，能食而不能化也，平胃散加炒盐、胡椒、山楂、麦芽、神曲、白蒺藜丸服，更节饮食。

　　卷之二·杂症

　　不能食

　　伤食则恶食，已详饮食门，此举他证言之耳。大抵不能食由于胃满，而致满非一。有寒气滞于胃而满者，有热气壅于胃而满者；有湿痰不运而满者；有命门火衰致脾胃虚寒而满者；有肾水不足，虚火上冲而满者。寒滞者，六君子（见气）加干姜。热壅者，石膏、白芍、枳实、黄连、陈皮之属。湿者，除湿汤（见中湿）、平胃散（见伤食）。痰者，二陈汤（见痰）。痰积痞隔，皂 烧存性研末，酒调服一钱。肾火虚者，八味丸（见虚损）、二神丸。肾水虚者，六味丸（见虚损）。其有饥而不能食者，脾热则消谷而饥，本欲食，因胃脘枯槁不能纳，或火热上冲，或痰涎上壅，食不得下也。若缘脾胃衰败之极，欲食不能，则殆矣。热则消谷善饥，乃热而能营运者，若壅滞不行，则不能食矣。

　　卷之二·杂症

　　劳倦伤

