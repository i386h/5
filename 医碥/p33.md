<!-- { "loadSidebar": true } -->
　　痉，强直也，谓筋之收引紧急，而不舒纵也。其所以致此者有二：一曰寒，筋得寒则血冻而坚凝，故紧急，观物之寒凝者必强硬可见，所谓寒则收引也。湿亦寒之属，故《经》谓诸痉皆属于湿也。一曰热，热甚则灼其血液干枯，干枯则短缩，观物之干者必缩可见也。又《经》谓诸强直皆属于风者，风有内外，内风则从乎热，外风则从乎寒也。《经》言痿属湿热，是湿与热合，故筋脉缓纵。（详痿门。）痉则湿与热分，故筋脉短缩。盖湿有寒湿，有热湿，寒湿如水之冰凝，故坚强；热湿如胶饴之熔化，故柔软。无湿而热则筋干，有热而湿则筋润也。

　　《金匮》痉证谓：身热恶寒，（伤寒证。）颈项强急，面赤目赤，（阳明证。）头热足寒，（阳性上升也。）独头动摇，（此下乃痉证所独有，故用独字以别之。）卒口噤，背反张者，痉病也。（太阳脉循背上头，阳明脉挟口，寒客二经，故筋脉急致此。按此乃以寒则收引言。然热为寒郁，而伤血液筋枯，致此者多矣。）

　　又谓：太阳病，无汗恶寒，为刚痉；（此寒伤营，寒胜血凝，筋脉收引之证也。）

　　有汗不恶寒，为柔痉。（汗出不恶寒，温病也，此血枯筋干缩之证。）又谓：太阳病，无汗而小便反少，（内气虚寒，不化液也。）气上冲胸，（寒气上逆。）口噤不得语，（寒气盛，故牙关紧急。）欲作刚痉，葛根汤主之。（以发散太阳、阳明之寒。）又谓：胸满，（里热壅也。）口噤，卧不着席，（反张甚也。）

　　脚挛急， 齿，（牙紧甚也。）可与大承气汤。（见大便不通。攻其热以救液。）又谓：太阳病，其证备，身体强，KTKT 然，（俯仰不能自如之象。）脉反沉迟，（应浮数，而反沉迟，是表里皆寒矣。加栝蒌根何为？迟当作数为是，不浮而沉数，则内热津干，故加栝蒌根也。）此为痉，栝蒌桂枝汤主之。（解太阳之表，加栝蒌根以生津润燥。）又谓：太阳病，项背强KT KT ，（太阳脉下项，循肩挟脊，阳明脉循喉咙，入缺盆。）无汗恶风，（此寒伤营证。）葛根汤主之。有汗恶风，（此风伤卫证。）桂枝加葛根汤主之。（较葛根汤少麻黄一味。以上身体强，背项强，将欲成痉，故用解表之剂，使郁热得伸，以免焚灼筋缩也。）又谓：太阳病发汗太多，因致痉。又谓：风病下之则痉。又谓：疮家不可发汗，（指溃后言。）汗出则痉。（皆血液伤损涸燥意。）又谓：痉病有灸疮，难治。（血被灸益枯也。）合而观之，不出寒热二端，虚实两途，治者取衷焉可也。

　　按寒热虽皆足以致痉，而多由于热，以热者火之有余也。火之有余，由水之不足，故血液枯竭之人，（汗下过多，亡其津液，产后，失血后，大病后，血虚，小儿阴血未足。）

　　多患此。

　　以水虚无以制火，火盛而水愈亏也，此为内伤之证。若外感风寒湿气，不过为发热痹痛等证，何遽致筋脉急缩，竟至头摇齿 腰反折之甚哉。仲景所言外感寒证，自不多见，辛温发散之剂，勿轻用也。

　　《准绳》谓：内热因外寒所郁则愈甚，甚则津液干燥而无汗，大小筋俱受热灼而枯缩，故曰刚痉。若柔痉则为湿热相兼，《经》谓湿热大筋短，小筋长，又谓肺移热于肾，传为柔痉。注云：柔谓筋柔无力，痉谓骨强不随。则仲景所谓柔者，岂非小筋得湿而弛长，所谓项背强反张者，岂非大筋得热而强直乎？后人乃以无汗为表实，有汗为表虚，而用姜附温热等剂，宁不增大筋之热欤？其说虽未尽合仲景之意，亦自可取。

　　《医宗金鉴》云：六经皆有痉，身背属太阳，凡项背强急，脊腰反张，髀不可以前曲， 如结者，太阳也。身前属阳明，头面动摇，口噤齿 ，缺盆纽痛，肘膝相构，阳明也。身侧属少阳，口眼 斜，手足搐搦，两胁拘急，半身不遂，少阳也。至若腹内拘急，因吐利后而四肢挛急，非太阴乎？尻以代踵，脊以代头，（脚挛不能行，背曲不能伸意。）俯而不能仰者，非少阴乎？睾丸上升，少腹里急，囊缩舌卷，非厥阴乎？按《经》言，足少阴之筋，主痫螈及痉，在外者（外，背也，肾筋之行于背者）不能俯，在内者（内，身前也，肾筋之行于身前者）不能仰。又曰：肾脉为病，脊强反折，然则反张亦属肾痉，（不独太阳为然矣。）不独能俯不能仰也。仲景谓：痉脉按之紧如弦，直上下行。又谓：寒湿相搏，发汗已，其脉如蛇，（柔曲而不弦直。）为欲解。脉如故，反伏弦者，痉。

　　（从《金鉴》订定。）

　　治法：火盛血虚者，当归、芍药、生地、红花、黄连、钩藤钩。兼气虚加人参，兼痰加竹沥。金衰木旺，（壮火食气也。）先用泻青丸（见中风），后用异功散（见气）。独肝火旺者，先用加味小柴胡汤，（见寒热。）次用四物汤（见血）。加柴胡、丹皮、山栀。郁热用加味逍遥散（见郁）。若脾土受克，补中益气（见气）加芍药、山栀。脾土湿热，三一承气汤（见大便不通）。肾虚，六味丸（见虚损）。太阴寒湿凝结腹痛，桂枝加芍药防己防风汤。手足厥逆，附子散、桂心白术汤。

　　卷之三·杂症

　　汗

　　汗者，水也，肾之所主也。内藏则为液，上升则为津，下降则为尿，外泄则为汗。而所以外泄，则火之所蒸发也。火属心，故谓汗为心之液。火盛者，虽表固亦出；不盛者，必表疏乃出。自汗者，非因发表而汗自出也，其出无时，火退乃已。伤风伤寒，皆热蒸汗出，中暑病湿亦然。五志过极则生火，亦汗出。（如惊则心神浮动飞越，汗随出可见。）劳动则生火，饮食则长气，（《经》云：食入于阴，长气于阳。

　　气属于阳，气有余便是火也。）房事则精泄于下，火散于上，故皆汗出。火在里，则汗随脏腑出；火在表，则汗从经脉出。（如太阳伤风，热在皮肤，则翕翕汗出，乃肌表之汗也。阳明胃实，则蒸蒸汗出，乃胃府之汗也。翕翕、蒸蒸皆热貌，翕字为合羽，其身如合羽所覆，扪之自温；蒸蒸则如炊笼腾越，扪之热气透手也。）

　　春夏气浮，汗出肌肤。秋冬气沉，汗出骨髓，故筋骨之疾宜汗者，当于冬至后发之。

　　自汗，旧云表虚，然不可概论。如伤寒其始无汗，后传阳明即自汗，岂前者表实，后者表虚乎？（前之无汗，则阴邪凝固使然，无论其人平素表实无汗，即表虚亦无汗。

　　后传阳明，热盛蒸越，无论其人平素表虚有汗，即表实亦有汗。问：太阳伤风有汗，用桂枝汤，非表虚乎？曰；伤风有汗，有汗则表疏，故谓之虚。是因有汗而表虚，非因表虚而有汗也。因表虚而有汗，则重实表；因有汗而表虚，则重散热。其用桂枝，是发散风邪，非固表也，固表乃其兼能耳。）有实火，有虚火，阳虚，（即东垣补中益气证。）

　　阴虚，（即血虚。）肾阳虚，肾阴虚，皆发热，皆虚火也。火炎则身温汗热而肤涩，阳虚则身凉汗冷而肤滑。（阳衰则卫气不固，又阳虚则不能内守，而易于浮越也。然亦有热极而反出冷汗者，盖热聚于内，肌肤反冷，肤冷故汗亦冷也。或汗过多，阳从汗脱所致。然热甚汗多而脱者，其汗必先热，后乃冷耳。丹溪谓热极反汗冷，乃火盛兼水化，其说牵强。）盗汗者，寤时无汗，寐时汗出，如盗乘人睡熟而出也。人寤则气行于阳，寐则气行于阴。若其人表阳虚者，遇寐而气行于里之时，则表更失所护而益疏，即使内火不盛，而阳气团聚于里，与其微火相触发，亦必汗出。若内火素盛，两阳相搏，阴液被扰，虽表固者，亦必溃围而出矣。（其人阴虚尤易动。）及其醒觉，则阳气还出于表，而汗自止。伤寒之盗汗亦然，盖邪在半表半里时，寤则气挟邪还于表，阴得安静不扰，故无汗；寐则气挟邪入于里，阴被扰而不宁，故汗出也。（丹溪谓杂证之盗汗，有阳虚，有阴虚，大病后阴气未复，遗热未清，或劳役、七情、色欲之火，或饮食积热，皆足耗损精血。阴气既伤，阳火独旺，内蒸成汗也。）

　　心孔汗，别处无汗，独心孔一处有汗。由思虑过多，心神浮越使然。头汗，别处无汗，热不得外越，但上蒸也。或因黄郁未发，或因湿家误下，或因水结胸蒸，或因火劫热迫，或因阳明蓄血，或因热入血室，并详《伤寒论》。手足汗，别处无汗，脾胃之热达于四肢也。（脾胃主肌肉、四肢，热达于肌肉则体汗，若达于四肢则手足汗耳。）冬月足多汗，气降也。又有手足汗，属脾胃虚寒，不能营运津液，乘虚阳外越，（虚阳被寒所逼外越。）而横溢于四肢者。如阴盛而淫雨滂沱，其汗必冷，与实热之汗（其汗必热）不同。

　　脱汗。阴盛格阳，汗从阳脱，味淡不咸，（久藏之液则咸，若才经气化之液则淡，咸者已经出尽，并新化之液亦出，则津随气脱可知矣。）如珠不流，（无继故也。为绝汗，）不治。

　　（淋漓如雨，拭揩不及，及液涸而火正炎，熬煎如胶之粘者，皆难治。）

　　卷之三·杂症　汗

　　治法

　　自汗属热者，宜清火，胃实者宜下，凉膈散、白虎汤、（并见发热。）承气汤（见大便不通）酌用。气虚者，生脉散（见中暑）、补中益气汤（见气），加麻黄根、浮麦。血虚者，当归六黄汤加地骨皮。血气并虚者，黄 建中汤（见劳倦）。自汗畏冷，虽炎天必棉衣，乃火郁伏于内，不达于表，故外畏寒而内实热也，防风汤。湿痰自汗，须去痰导湿。每饮食即汗出，益胃散。不论冬夏，额上长有汗出，因醉后当风致之，名曰漏风，漏风汤。

　　病后汗常出，察其人精神饮食日增，是余邪欲散也，不须治之。若阴气未复，邪热尚存，须与清理。阳虚阴乘，（阴寒之气一逼，则虚阳浮越，而汗随出矣。）因自汗而厥者，黄建中汤（见劳倦）加附子，或 附汤。盗汗，当归六黄汤主之，无内热者，（表虚者，即内无火，而寐时阳气入里，久亦扰阴汗出）。防风汤、白术散。肝火，当归龙荟丸，（见胁痛。）有身热加地骨皮、柴胡、黄 、秦艽。肝虚加酸枣仁、实加龙胆草。右尺实大，黄柏、知母。脾虚，参、术、白芍、山药、白扁豆、浮麦。经霜桑叶末，茶调服。心虚热而阴气不敛者，睡则多惊，酸枣仁汤。心实热者多烦，当归六黄汤加连翘、丹皮、竹茹。虚劳盗汗，青蒿散。

　　卷之三·杂症

　　呕吐

　　（哕，恶心）

　　有声无物为哕，（于月切。干呕也。又《内经》以哕为呃逆，义别。）有物有声为呕，无声有物为吐，病在胃。赵以德则以有声无物（或有水）为呕，有物无声为吐，有物有声为呕吐。

