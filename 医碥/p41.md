<!-- { "loadSidebar": true } -->
　　心包络痛，在胸下 骨处，稍下即为胃脘痛。胃上脘名贲门，在脐上五寸，去 骨三寸，而痛每相连，故世俗总以心痛呼之。且有九种心痛之说，曰：虫、饮、食，风、冷、热、悸、疰、去来痛。丹溪云：心膈痛须分新久，若明知身受寒气，口食寒物，于新得之时，当与温散，或温利之。（仲景九痛丸，洁古煮黄丸之类。）病久则郁蒸成热，若用温散温利，恐助火，须加山栀仁。气郁即痛，不必待成热也。

　　而概以火郁言之者，以气属阳，即属火耳，此义宜知。寒痛，寒气客于肠胃，卒然而痛，二陈（见痰饮）、草果、干姜、吴茱萸、扶阳助胃汤、草豆蔻丸之类。热痛，清中汤，黄连、龙胆草之属。痰积痛，星半安中汤，海蛤丸，或吐之。痰痛，湿痰嘈杂不宁，如饥如饱，欲吐，吐即宽，二陈加草蔻、苍术。清痰流饮，漉漉有声，攻走腰肋，胃苓汤（见泄泻）。寒痰，一月一发，或两发，或二三月一发，发时痛极，闷死，偶怒或劳，乘势涌起，平胃（见伤饮食）加干姜、草蔻、枳壳。咳逆上气，痰饮心痛，海蛤粉（ 。）、栝蒌实（带穣）。等分为末，米糊丸。气攻刺作痛，加味七气汤，沉香降气散，（此及下方并见气）。正气天香散。（但忍气即发者是也。）死血作痛，脉必涩，发作时，饮米汤下。或作呃，有时气逆腾，如虫搅，唧唧有声，勿误作虫。壮人用桃仁承气汤（见血），弱人用归尾、川芎、丹皮、红花、苏木、玄胡索、桂心、桃仁泥、赤曲、番降香、通草、穿山甲之属，煎成入童便、韭汁，大剂饮之，或失笑散。虫痛如咬，面有白 ，又面色乍青乍白乍赤，唇红，吐清水，或清黄水，时痛时止，能食，或食即痛，以虫得食而动，故痛也，饱后痛即止。化虫丸（见虫）、川楝子、苦练根、使君子、槟榔、黄连、雷丸、乌梅，不可用花椒，太辣，恐大惊跳，治详虫门。食痛，如有物碍，累累不下，时嗳腐气，略伤食，闷闷作痛，平胃散（见伤饮食）加枳实、半夏、槟榔。旧有酒食痰积，一遇触犯便痛，挟风寒者，参苏饮（见发热）加葱姜；挟怒气者，二陈，（见痰）加青皮、山栀、曲 、山楂、草果；挟火热者，二陈加枳实、黄连、（姜汁炒。）山栀。脉坚实，不大便，心下满痛，不可按者，实也，大柴胡（见疟）、三承气（见大便不通）下之。痛不可按为实，可按为虚，虚者补而行之，或纯补。丹溪治许文懿公食积痰饮，往来如潮，涌上则为心脾痛，降下则为胯痛，以制甘遂末入猪腰内煨食之，（即张子和煨肾散，方峻，勿轻用。）连泄七次，足便能步。然多年郁结，一旦泄之，徒引动其猖獗之势，仍以吐剂达其上焦，连用瓜蒂、黎芦、苦参等。俱吐不透，仍用附子尖三枚，和浆水以蜜饮之，方大吐胶痰一桶。然后治及中下二焦，以朴硝、滑石、黄芩、石膏、连翘等一斤，浓煎冷冻饮料之，四日服四斤，腹微痛，二便秘，脉歇至，于卯酉时，乃阳明之应，胃与大肠积滞未尽也。乃作紫雪（见遗精论末）三日，服至五两，腹稍安。后又小便闭痛，饮以萝卜汁，得吐立通。又小腹满痛，以大黄、牵牛等分，水丸服至三百丸，下如烂鱼肠者二升许，脉不歇。又大便迸痛，与前丸，下秽物如地沥青条尺许。自病至安，脉皆平常弦大，次年行倒仓法（见积聚）全愈。（此得于张子和，无胆识者敢乎？）

　　卷之三·杂症

　　腹痛

　　（小腹痛。）

　　经脉有正有别，其别分络脏腑部位，邪在正经，则注于别络，而从脏腑所虚之部位而入焉。（胸为心肺部位，肚腹脾胃部位， 胁小腹肝胆部位，腰脊肾部位也。）

　　邪入则气停液聚，痰血不行，脉络皆满，邪正相搏故痛。六淫七情，饮食劳倦，皆能致之，不独寒也。痛脉多紧急，河间谓急脉固属寒象，然寒脉当短小而迟，若兼洪数，则为热痛之脉。分寒热、虚实、气血、饮食、痰虫施治。寒痛：绵绵无增减，喜热恶寒，口中和，二便清利，脉沉迟，干姜、肉桂、吴萸、草蔻、木香、浓朴、陈皮、香附之属。诸寒痛得热即止者，用熟艾半斤，隔白纸铺腹中，又以憨葱数枝，批作两半片，铺艾上，再用纸盖之，慢火熨斗熨之，冷则易，觉腹中热，腹皮热难当，仍用帛裹紧，将冷乃解。一法用炒盐熨。房事后受寒腹痛，灸神阙、气海等穴，或炒姜、葱熨之、内服理中、（见中寒。）四逆（见厥）等汤。热痛：时痛时止，口干舌燥，二便结涩，喜冷恶热，脉洪数，白芍、黄芩、黄连、山栀、甘草之属。寒亦有实，热亦有虚，热实者寒药下之，（三承气等。）寒实者热药下之。（备急丸等。）辨虚实法不一，而可按属虚，拒按属实，尤其显著者。治虚分气血，痛时常觉虚豁，似饥非饥，呼吸无力，气虚也，六君子（见气）加木香。若偎偎作痛，似细筋抽引不宁，又如芒刺牵引，属血虚，四物（见血）加陈皮、甘草、木香。气滞作痛，则腹胀脉沉，木香顺气散、七气汤，（见气）此为气实。又饮食、痰湿、死血、虫作痛，皆为实。食痛：欲大便，便后痛减，脉沉滑或弦。食得寒则凝，得热则行，平胃散（见伤饮食）加枳实、草蔻、半夏，保和丸、枳术丸（二丸并见伤饮食）之属。酒积痛：三棱、蓬术、香附、苍术、浓朴、陈皮、茯苓，木香槟榔丸主之。多年败田螺壳 存性，加三倍于木香槟榔丸中，更加山栀、茵陈，其效甚速。痰痛：脉必滑，眩运吐涎，或下白积，或小便不利，（痰碍气道也。）或得辛辣热汤则暂止，二陈（见痰饮）加苍术、香附、抚芎、枳实、姜汁。死血作痛，脉必涩，痛有定处，元胡、归尾、五灵脂、苏木、桃仁、没药、赤芍等。或桃仁承气汤（见血），虚者加归、地，蜜丸服，以缓除之。虫痛：心腹懊 ，往来上下，痛有休止，或腹中块起，恶心，吐清水，食浓味或饱即止，面色青白赤不定。蛔虫攻咬，面必黄，（参看心痛门。）鸡汁吞万应丸（见虫。）雄黄、白矾，饭丸亦可。感湿而痛，小便不利，大便溏泄，脉必细，胃苓汤（见泄泻。）感暑而痛：吐利并作，脉必虚豁，十味香薷饮、六和汤。（并见伤暑。）详霍乱门。失笑散（见心痛。）治心腹痛神效。刘寄奴末六钱，玄胡索末四钱，姜汁热酒调服亦佳，皆通理气血之剂也。中脘痛，太阴也，理中（见中寒）、建中（见劳倦）之类。脐腹痛，少阴也，四逆（见厥）、真武之类。（景东阳谓心脾筋结脐，胃筋脉挟脐，当脐明属脾胃。其肾之筋脉从腰贯脊，并不及脐，当脐痛用肾经药太误。愚谓肾附于脊，正与脐对。又胎胞初结，中起一茎，形如莲蕊，一茎即脐蒂，莲蕊即肾。是脐乃肾之根蒂，而位又正对，则当脐痛，虽与少阴经无涉，而谓与肾脏无关，亦不可也。）小腹痛，厥阴也，重则正阳散、回阳丹之类，轻则当归四逆汤（见厥。）之类。小腹痛：因小便不利者，五苓散（见伤湿）。若小便利者，审是血证，桃仁承气（见血）之类。若肝气郁痛者，青皮、柴胡之属。亦以可按为虚，拒按为实。气寒血结，威灵散。气滞血凝，当归散。若连阴作痛，按之即止，为肝经血虚，四物（见血）

　　加牛膝、人参、炙草。又白胶香一味最妙。其有青筋见于小腹及大腹，乃肝火乘脾，小柴胡（见寒热）合四物，加胆草、山栀。若因睾丸肿疼，牵引而痛，乃疝气病也。霍乱腹痛，必吐利兼作，亦有不吐利者，名干霍乱。又肠痈腹痛，小腹痛并小便数，似淋，身甲错，腹皮急，按之软，如肿状，或绕脐生疮，可辨也。又有胞痹一证，小便不利，小腹按之痛，若沃以汤，详痹及淋二门。

　　卷之三·杂症

　　腰痛

　　膀胱脉抵腰，肾脉入腰。又经曰：腰者、肾之府也，转摇不能，肾将惫矣。是腰痛乃肾与膀胱之病也。太阳经虚，则风寒湿诸客邪皆得为患，而肾虚之所患尤多。

　　腰肢痿弱，身体疲倦，脚膝酸软，脉或洪或细，皆无力，痛亦悠悠隐隐不甚，是其候也。分寒热二证，脉细无力，气怯弱，小便清利，为阳虚，宜肾气丸（见虚损）、橘香丸、生料鹿茸丸（见血）之类。仍以茴香炒研，猪腰切片，勿令断，糁末其内，纸裹煨热，黄酒下。脉洪而无力，小便黄赤，虚火时炎，为阴虚。

　　东垣所谓醉以入房，损其真阴，则肾气热，热则腰脊痛不能举，久则髓减骨枯，发为骨痿，六味丸（见虚损）、滋肾丸（见小便不通）、封髓丹（见遗精）之类。疟痢后，月经后痛者，多属虚，于补气血药加杜仲、侧柏叶。丹溪云：久腰痛，必用官桂开之，痛方止。胁腹痛亦然。有风有寒，有湿有热，有闪挫，有瘀血，有滞气，有痰积。伤于风，脉必浮，或左或右，痛无常处，牵引两足，羌、防、秦艽必用。感寒而痛，腰间冷如冰，脉必紧，得热则减，得寒则增，姜附汤（见中寒）加辣桂、杜仲，外用摩腰膏。伤于湿，如坐水中，脉必缓，遇天阴或久坐（久坐则湿凝）必发，身体肿，渗湿汤、肾着汤。（并见伤湿。）体重腰冷，饮食如故，小便自利，名肾着，（寒湿之气，凝着不行。）治宜除湿兼温散。风湿，独活寄生汤。湿热，苍术汤、独活汤、羌活汤。闪挫或跌扑损伤而痛。乳香痛散，五积散（见中寒）加桃仁、大黄、苏木各一钱，倍当归。或以茴香根同红曲擂烂，热酒调服。若因劳役负重而痛，和气饮（见肿胀），或普贤正气散。瘀血脉必涩，转侧若刀锥之刺，大便黑，日轻夜重，桃仁酒调黑神散，或四物（并见血）。加桃仁、红花之属。气滞脉必沉，乌药顺气散（见中风）、人参顺气散。痰注脉必滑，或沉弦，二陈（见痰）加南星、香附、乌药、枳壳、威灵仙治痛要药，为末，每用二钱，糁猪腰内煨吃，热酒下，微利为度。

　　杜仲（姜汁炒断丝）、黑丑、破故纸、桃仁（炒，去皮尖）、玄胡索，等份为末，酒煮面糊，胡桃肉和丸，桐子大，空心温酒或白汤下五七十丸，宜下者用之。腰痛虽属肾与膀胱，然有子病累母者，故郁怒伤肝亦致腰痛，宜调肝散。有土病及水者，故忧思伤脾，亦为腰痛，沉香降气汤（见气）和调气散（见中气。）腰痛面忽红忽黑，为心肾交争，难治之证也。

　　卷之三·杂症

　　背脊强痛

　　督脉主脊。经云：督脉之别，名曰长强，别走太阳，实则脊强，取之所别也。（刺灸之。）大肠筋挟脊。心脉与脊里细筋相连贯，故心痛有连背者。脾筋着脊。

