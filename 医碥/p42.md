<!-- { "loadSidebar": true } -->
　　肾筋脉贯脊，脊髓空则痛。膀胱筋脉挟脊，上项，为风寒湿所袭，则倔强不能屈伸，取本经 中血络。背上两角为肩解，小肠脉出之，肩解下成片肉为肩胛，大小肠筋脉俱绕之。又肩背属肺部分。太阳中风湿，经脉不行，脊痛项强，不可回顾，羌活胜湿汤（见伤湿）。兼气实郁滞者，则常常作痛，加木香、陈皮、香附。气虚郁滞者，则时止时痛，加升、柴、参、 。血虚郁痛者，则夜甚时止，加归、芍。血瘀郁痛者，则夜痛不止，加姜黄、灵脂、红花。风盛项背强，加威灵仙。湿盛肩背重，加二术。痰气凝滞则呕眩，本汤送青州白丸子（见中风）。看书封弈，久坐而脊背痛者，补中益气汤（见气），或八珍（见虚损）加黄 。喘咳气逆，肩背痛，汗出，肺实也，热也。肺虚亦痛，觉寒，少气不足以息，当补气。肾气上逆，先背痛，后及肩，和气饮（见肿胀）

　　加炒盐、小茴。当肩背一片冷痛，而用神保丸者（见伤饮食），此有积气故也。素虚人，或病后，或发汗过多，心隔间痛引乳胁或肩背，此气上逆，当引使归元。有患肩胛缝一线痛起，上跨肩，（肩背属小肠经。）至胸前侧胁止，（胆经。）昼夜不息。

　　丹溪谓因思虑伤心，（心血虚而火动。）移于小肠，及虑不能决，又归之胆，（胆火亦动。）子来乘母，为实邪，以人参四钱，（思虑则气结不行，故补其气以行之。）木通二钱（引火从小肠出）煎汤，下龙荟丸（见胁肋痛。除肝胆火）而愈。

　　卷之三·杂症

　　胁肋痛

　　（腋下为 ， 下为胁，胁下为肋，肋下为季胁，季胁下为 。）

　　肝胆脉布胁，而心包络筋脉亦挟胁。肝脉布肋，而脾筋亦结肋。胆筋脉乘季胁，而肺筋亦抵季胁。胆脉乘 ，是胁肋痛未必尽由肝胆，而肝胆为多。大概分气血食痰四种，而怒气瘀血居多，治者须分左右，审虚实。左痛多留血，或肋下有块，右痛多气郁，气郁则痰亦停，然左血右气，亦难泥定。大抵瘀血按之痛，不按亦痛，痛无时息，而不膨胀。气痛则时止而膨，得嗳即宽，以此辨之。胁痛火实者，忌陈皮、生姜、细辛，能令肝胀。（火盛忌热药，三者性热，而味又辛散，火得风而益炽也，故忌之。）

　　龙荟丸，柴胡、青皮必用。肝火郁甚，用黄连、龙胆草等苦寒直折，火愈郁愈烈。

　　用大栝蒌一枚，连皮捣烂，加粉草二钱，妙，栝蒌甘寒润滑，于郁不逆，又如油之洗物，未尝不洁也。详《准绳》。气实痛，枳壳、青皮、姜黄、香附、甘草，有痰加苍术、半夏、白芥子。枳壳乃治胁痛的剂，必用。死血阻滞，必日轻夜重，午后发热，脉短涩，桃仁承气汤（见血）加鳖甲、青皮、芎、归之属。痰饮痛，脉沉弦滑，导痰汤（见痰）。食痛，凡痛有一条扛起者是也。煮黄丸（见心痛）治胁下 癖痛，如神。悲哀伤肝，气引两胁疼痛，枳壳煮散。房劳伤肾，气虚血滞，胸胁多有隐隐作痛，宜补肾，加芎、归之类和血。酒色太过，胁下一点痛不止，名干胁痛，甚危，惟大补气血而已。虚冷作痛，不宜疏散，须辛热补剂。肝虚，视物不明，筋脉拘急，面青爪甲枯，胁引小腹痛，补肝汤。凡痛而胁骨偏举者，肝偏倾也。

　　卷之三·杂症

　　臂痛

　　（腋肿）

　　臂痛有六道经络，究其痛在何经，以行本经药行其气血，气血通则愈矣。以两手伸直，臂贴身垂下，大指居前，小指居后而定之。其臂 之前廉痛者，属阳明经，以升麻、白芷、干葛行之。后廉痛者，属太阳经，以 本、羌活行之。外廉痛者，属少阳经，以柴胡行之。内廉痛者，属厥阴经，以柴胡、青皮行之。内廉痛者，属太阴经，以升麻、白芷、葱白行之。内后廉痛者，属少阴经，以细辛、独活行之，并用针灸法。臂为风寒湿所搏，或饮液流入，或因提挈重物致痛，或肿或不肿，除饮证外，其余并可五积散（见中寒），及乌药顺气散，（见中风。）或蠲痹汤（见痹）。

　　审知是湿，蠲痹汤每服加苍术末三匙，防己四分。挈重伤筋者，琥珀散、劫劳散、或和气饮（见肿胀），每服加白姜黄五分，以姜黄能入臂故也。（薄桂味淡，能横行手臂，引药至痛处，亦不可少。）痰饮，臂酸痛软麻，导痰汤（见痰）。加木香、白姜黄各五分，重者控涎丹（见痰）。

　　加去油木鳖子一两，桂枝五钱，每服二十丸，加至三十丸。血虚不荣于筋者，蠲痹汤、四物汤（见血）各半帖煎服。气血凝滞者，舒筋汤。

　　腋属心包经、肝经，腋前属肺经，腋后属心经，腋下属肝经。经气热则腋肿，察其部位治之。

　　卷之三·杂症

　　身体痛

　　（身体拘急）

　　体痛，谓一身尽痛，伤寒、（太阳表证，六脉俱紧，发汗后痛，为气血不和，脉弦迟。）

　　阴毒、（伤寒阴毒，痛如被杖。）霍乱、（吐泻腹痛。）中暑、（汗太多，脉虚。）湿痹、（湿流关节，一身尽痛，风湿相搏，重痛不可转侧，脉缓。）虚劳，（气血虚损，脉弦小，或虚数。）皆有之。寒者，甘草附子汤。

　　热者，当归拈痛汤。内伤劳倦饮食，兼感风湿者，补中益气汤（见气）。加羌、防、升麻、苍术、本治之。春月寒湿郁遏，清阳不得升，火伏下焦，浮而躁热，虽在阴室中亦汗出，壮火食气，困乏懒言，以麻黄复煎汤，渐渐发之，令寒湿去，阳气升，困倦乃退。遍身痛如劳证者，参、 、甘草、附子（炮）、羌活、木香、知母、芍药、川芎、前胡、枳壳、桔梗、白术、当归、茯苓、半夏（制），各五钱，柴胡、鳖甲（醋炙）各一两，桂心、酸枣仁各三钱，杏仁（炒）五钱，为末，每服四钱，姜三片，枣二个，乌梅三个，葱白三寸，水煎空心调服。少年虚损冷惫，老人诸疾并治，惟伤寒体痛不宜。

　　活血丹与四物苍术各半汤相表里，治遍身骨节疼痛如神。身体拘急属寒，寒则收引也。又属湿，湿亦寒也。寒属肾，湿属脾，于二经取之。

　　卷之三·杂症

　　面

　　（详四诊察面。颊车蹉。）

　　诸阳经皆上至于头，而胃脉起鼻交 中，侠口环唇循颊车，上耳前，过客主人，故面部属胃经。（按小肠脉别支从观上 ，抵鼻络颧，亦面部也。）胃热则面热，便燥结者，先用调胃承气汤（见大便不通）。彻其本，次用升麻加黄连汤，以去其经络中上行之风热。胃寒则面寒，先以附子理中丸（见中寒）温其中气，次以升麻加附子汤，以散其经络中上行之寒。

　　风热甚则面肿痛，白芷、升麻、葛根、薄荷、防风、荆芥、羌活、苍术、黄芩、石膏，外杵杏仁膏涂之。肿如蛇状，青苔水调涂。风水亦浮肿，详肿胀门。（肿与浮异，风火上炎，红肿而痛，此邪有余而肿也。脾肺气虚，不能营运，上壅不降，面目虚浮，此正不足而浮也。）面疮或粉刺，或起白皮作痒，但浅在皮肤者，皆属肺经风热，清肺饮。

　　面焦，胃脉衰，人参、黄 、甘草、白芍、升麻、葛根、白芷。面尘，（即晦暗。）

　　阳气郁滞则无光，水涸则不润，故晦暗如蒙尘土，宜疏肝、清肺、滋肾。面上黧黑斑，水虚也，女人最多，六味丸。（见虚损。）外用甘松、山奈、细辛、白芷、白蔹、白芨、防风、荆芥、僵蚕、天麻、羌活、陀僧、川椒、菊花、独活、枯矾、檀香各一钱，枣肉七个，肥皂肉一斤，同为丸，秋冬加生蜜五钱，皮粗稿加牛骨髓三钱，洗面。面上黑子，锻石、 水 调稠，糯米插入灰内，留半截在外，片时米色如水晶，用以点之即落。 KT ，鸡子清调赤小豆末，加蜗牛、飞面捣匀贴之。又用靛缸底泥涂之即消。面黑，有胃阳虚，肾寒侮土，故黑色见于面唇，（唇者，脾之华，土不胜水，故黑。）以升麻、葛根、防风、白芷，推扬胃气，而散其滞，苍术散其寒，白芍以敛脾阴，参、 、甘草、姜、枣以补其阳。午前阳升之时服之，数帖而愈。

　　又有登厕感非常臭气而得者，以沉檀焚于帐内熏之，旬日而愈。盖臭属肾水，香属脾土，取其相胜也。又有因吃斑鸠而得者，鸠常食半夏苗有毒，以姜汁解之而愈。

　　欠伸颊车蹉，口开不能合，醉以酒，俟睡，皂角末吹其鼻，嚏即止。

　　卷之三·杂症

　　耳

　　经谓肾开窍于耳。又谓心开窍于耳。解者谓心本开窍于舌，因舌无窍，故借窍于耳。肺络会于耳。胆、三焦脉皆走耳前，入耳中，过耳后。胃脉上耳前，筋结耳前。小肠、膀胱脉，俱结耳后完骨。胃之支脉亦过耳后。又《素问》谓心、肾、肺、脾、胃五络，皆属之于耳中。又谓肝病气逆则耳聋。

　　耳聋，声有所蔽塞则不通，在外之蔽塞，与在内之蔽塞一也。内气本流通，何以蔽塞？则风火痰血之为之也。在上为心肺之气，在下为肝肾之气，在中为脾胃之气。气动而为火，火动而为风，壅于上焦，扰攘不清，则外入之声，为其所乱。若更蒸液而痰凝，伤阴而血瘀，则耳窍蔽塞。甚则为痛为肿，结核停脓，不但聋也。不甚则为鸣，气上出于耳而作响也。气上盛则鸣甚，不盛则鸣不甚。上焦气壅属实，下焦气逆属虚，或阴虚而火上炎，或阳虚而火上浮也。中焦多属湿热，酒食之所郁积也。各脏腑经脉，皆能动气生火作声，岂必拘定脉络通耳者乃然哉。此皆言内气上壅者，若气虚下陷则亦聋。以清气自下，浊气自上，清不升则浊不降也。

　　更有老年精脱气衰，不能上通者，即无浊火上乱，而精气萎弱，既不上通，则窍遂渐闭，如路久不行而茅塞也。亦有沉静之人，收视返听，精气退藏于密，而上窍亦渐闭者，乃高寿之征也。明此义，而纷纷之说，皆一以贯之矣。耳聋治法：热者犀角饮子，大便秘者加大黄。壅热生风，犀角散。兼外风者，防风通圣散（见中风）。兼痰者，滚痰丸。（见痰。）郁火，防风通圣散，加大黄酒煨，再用酒炒三次，又同各味通用酒炒。加味逍遥散（见郁。）厥气上逆者，多见眩晕之证，沉香降气汤，苏子降气汤。甚者吞养正丹（并见气），以镇坠之。肾水虚精脱者，必颧颊黑，六味地黄丸（见虚损）、《本事》地黄汤。（内有羌、防二味，为肾虚而兼受风邪也，无风邪者去之。）肾虚寒者，八味丸（见虚损）、益肾散。

