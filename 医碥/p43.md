<!-- { "loadSidebar": true } -->
　　多恐为肝虚，四物汤（见血）加羌、防、柴胡、菖蒲、伏神。劳役伤，房劳伤，虚火上炎，瘦悴昏 ，是为劳聋，益气聪明汤。耳者，宗脉之所附，脉虚而外风袭，使经气闭塞，是为风聋，多见头痛，排风汤（见中风）、桂心散、磁石丸。气壅头目不清，清神散。气闭不通，通气散。外治：通神散、通耳法、追风散。甘遂半寸，绵裹插耳中，口嚼甘草。苍术长七分，一头削尖，插耳内，一头平，安艾灸，觉耳中有热气，效。久聋，萆麻子丸、胜金透关散。

　　耳鸣。经谓上气不足。又谓脑髓不足，则脑转耳鸣。皆精气虚弱之故也。王汝言谓耳鸣甚者，多是痰火上升，又感恼怒而得。若肾虚而鸣者，其鸣不甚，当见劳怯等证。薛立斋云：若血虚有火，四物汤（见血）加山栀、柴胡。气虚，补中益气汤（见气）。

　　血气俱虚，八珍（见虚损）加柴胡。若怒而鸣，气实，小柴胡（见寒热）加芎、归、山栀；虚用八珍加山栀。若午前甚者，阳气实，热也，小柴胡加黄连、山栀；阳气虚，补中益气（见气）加柴胡、山栀。午后甚者，阴血虚也，四物（见血）加白术、茯苓。若肾虚火动，哄哄然，胫酸，或痰盛作渴，必用地黄丸（见虚损）。甚者当镇坠，正元饮（见眩晕）咽黑锡丹（见呃逆）。有热者，龙齿散。肾者，宗脉所聚，窍于耳。宗脉虚，风邪乘虚随脉入耳，气与之搏而鸣。先用生料五苓散（见伤湿），加制枳壳、橘红、紫苏、生姜同煎，吞青木香丸，（见气。）散邪疏风下气，续以归芎饮和养之。若更四肢抽掣痛，睡着如打战鼓，耳内觉有风吹奇痒，黄 丸甚效。

　　耳肿痛生疮，鼠粘子汤、柴胡清肝饮。耳湿肿痛，凉膈散（见发热）加酒炒大黄、黄芩，酒浸防风、荆芥、羌活。湿多，外用枯矾吹入耳中。耳湿结块，生猪脂、地龙粪、釜下墨研末、葱汁和捏如枣核，绵裹入耳，润则换。耳干痛亦用此方。耳痛如虫内走，蛇蜕灰吹入立愈。

　　耳。劳伤气血，热气乘虚入聚，则生脓汁也。内服柴胡聪耳汤、蔓荆子散，外用红绵散。壮人积热者，玉屑无忧散送解毒雄黄丸，（并见咽喉。）下三四次效。

　　出脓，发灰吹之。耳脓溃烂，矾灰、铅丹吹。又方，陈皮烧灰一钱，轻粉三分，麝五厘，吹入即干。耳出血，龙骨末吹即止。按初起忌敛涩，铅丹、矾不宜用，红棉散亦勿用也。

　　耳痒。沈存中病赤目，百治不瘥，邱华问耳中痒否，痒是肾风，四生散（见中风）

　　二三服即瘥。如言服二次，目反大痛，更二服遂愈。以语孙和甫，孙曰：尝见吕吉甫目久病，服透冰丹乃瘥，透冰丹亦疗肾风也。《圣惠》云：有耳痒直挑剔出血乃止者，此肾虚浮毒上攻也，宜透冰丹。戒酒、面、鸡、猪之属一月，若不能戒者，无效也。

　　虫入耳，生姜擦猫鼻即尿，取滴耳，虫即出。或用管入耳极力吸之。

　　蚁、蜈蚣入耳，生姜汁或蒜汁灌，或炙猪肉、鸡肉置耳边。苍蝇入耳，皂角子虫研烂，生 血调灌耳中。蚤、虱入耳，菖蒲末炒，乘热棉裹着耳边。蜒蚰入耳，盐擦耳内，或硼砂、胆矾等分为末吹，即化水。水入耳，薄荷汁点立效。耳中有物不能出，弓弦头散处敷好胶，入耳中粘之，徐徐引出立效。百虫入耳，用茶油一滴渗入耳内，即效而安。

　　卷之四·杂症

　　鼻

　　肺开窍于鼻。胃脉起鼻两旁，（筋亦结鼻两旁。）交 。（即山根。）大肠脉夹鼻孔。小肠脉抵鼻。膀胱筋结鼻下两旁。气出于鼻，气热且郁，则蒸成水而为涕；但热不郁，则干且痛而带辛。鼻塞，一由脑冷而气化液，下凝于鼻；（如天寒呵气成水也。脑暖立通。）一由气热蒸涕壅塞。固矣，乃极力去其涕而仍不通者，则窍之外皆涕液之所浸淫，肉理胀满，窍窄无缝故也。风寒外束，气不外越，止从鼻窍上出，则鼻气盛而喘息有音，初时气势上壅之甚，故化水速而多，且清；后则势略缓，故涕不即出，久蒸而成浊。

　　然浊涕有不由外感者，《素问》谓：胆移热于脑，则辛 鼻渊，（鼻流浊涕，如泉不止也。）传为衄蔑、（衄蔑，鼻出血也，热甚所致。）瞑。（目暗也。血因衄而虚，不能养目。）

　　由膀胱脉络脑，受脑之热，注于胃脉，薄于 中，故鼻辣痛而浊涕下。盖脑液下渗也，俗名脑漏，防风汤。

　　衄血，详血症门。偶感风寒鼻塞者，自作风寒治。若平日常常鼻塞，不闻香臭；或值寒月，或略感风寒即塞者，乃肺经素有火郁。喜热（热则行散，故喜之）恶寒，故略一感寒即发。气壅不舒，热郁于脑，鼽、渊、 、痔。皆由此生，清金降火为主，（桑白皮不可少。）佐以通气之剂。气有余为火，固矣。亦有脾胃气虚不能升发，郁而成火者，补中益气汤（见气）主之。外治：瓜蒂、细辛、麝为末，棉裹塞鼻；或萆麻仁和枣捣塞，每日易之。

　　常流浊涕名鼻渊，六味丸（见虚损），甘菊、薄荷、玄参、苍耳子。脑属肾，故用六味。又有脑痛鼻出臭黄水，俗名控脑砂，有虫食脑，用丝瓜藤近根者三五寸，烧存性，酒服二钱，立效。外用桃叶作枕。（鼻渊又见伤风门）。

　　常流清涕名鼻鼽，肺热者，（肺热则气盛化水成清涕。其不为稠浊者，火性急速，随化随流，不及浊也。）桔梗、山栀、薄荷、麦冬、玄参、辛荑、甘草；若因脑冷所致，（脑冷则气化液下溜，若天寒呵气成水也。）苍耳子、干姜、升麻、 本、辛荑、川芎、肉桂。

　　肉痔痈，鼻中肉赘，臭不可近，痛不可摇，此湿热壅盛所生，如地湿热而蒸成芝菌也。清肺饮、羌活胜湿汤，（见伤湿。）或白茯、桔梗、山栀、黄芩、辛荑、白芷、木通、柴胡、防风、苍术、薄荷，外用白矾末加 砂少许吹之；或瓜蒂、细辛、麝香为末，棉裹塞鼻，即化黄水。桃叶嫩心亦可塞。又雄黄、白矾、苦丁香为末，霜梅肉捣膏作条，入鼻内，亦效。

　　鼻疮，黄连、大黄、麝香为末，擦鼻中。辛荑膏亦可。内服乌犀丸。肺热鼻干无涕，心神烦乱，犀角散、桑根白皮散。

　　鼻痛，葛根、竹叶、青黛、薄荷、防风、石膏、升麻、石斛。外用宣脑散，取鼻中黄水。食物卒从鼻中缩入，介介痛不出，以牛脂或羊脂如指头大，内鼻中，吸入须臾，脂消则物与同出。

　　鼻红赤或紫黑，阳明血热，多得之好酒，热气熏蒸肺叶，故鼻红赤。若为寒冷所搏，凝结不行，则瘀浊而变为紫黑。治须融化滞血，滋生新血，去风热，丹参、生地、当归、红花、山栀、桑白、防风、薄荷，煎服。或酒制四物汤（见血）加酒炒片芩、陈皮、生甘草、酒红花、生姜煎，调五灵脂末。形肥气弱者，加酒黄 ，临服入好酒数滴为引。若素不饮酒，则为肺家风热，前一方加荆芥。亦或脏中有虫，用去虫药。外用杏仁二十个（去皮、油）、胡桃二个（连皮），瓦上焙，不可焦，大枫肉三个、水银三分，唾津手研成黑水涂之，三两次愈。

　　鼻气臭，非 痔，其人病重者，乃脏坏气臭，不治。

　　卷之四·杂症

　　口

　　脾开窍于口。胃筋脉夹口，胃经血气少，两吻多纹画。大阳脉夹口，交人中。

　　口苦，心热，黄连、生地、麦冬、丹皮必用。胆热则胆汁上溢亦苦，柴胡、龙胆草、生甘草、枣仁、茯神、生地。口淡，胃热，石斛、石膏、竹叶、青黛、湿盛加白术、半夏、茯芩。又大泻后多有口淡者，不可作热治。口甘，脾热，白芍、山栀、兰草、花粉、黄连。口咸，肾热，六味汤（见虚损）加玄参、知、柏。口酸，肝热，柴胡、黄连、胆草，逍遥散、越鞠丸。（并见郁。）口辛，肺热，桔梗、山栀、黄芩、桑皮、二冬、沙参。

　　口常流涎，脾胃热，津溢也，清胃散。（见齿。）亦有脾虚不摄者，六君子（见气）加益智妙。亦有肾热者，六味丸（见虚损）加知、柏。

　　口干涩，火盛津虚，大忌五苓、星、半。五味为君，加二冬、白芍、生甘草、人参、乌梅。又用黄芩、葛根、（生津）防风、薄荷、（二味 风。按风，即热也。）栝蒌。

　　（去痰不用星、半而用此，取润恶燥也。）又生津方神效。

　　口疮，热与痰上盛也。口舌状如无皮，曰口疮；糜烂，曰口糜。实热者可用寒凉，金花丸、凉膈散、（见发热。）升麻饮之类。西瓜浆最妙，冬月西瓜皮烧灰，噙。黄连散去热涎。亦有虚热者，脾胃气虚下陷，郁而成火，上炎所致，补中益气汤（见气）。加竹叶、花粉。若下焦虚寒，逼其无根之火上炎者，八味丸引火归元，外用生附子末，唾调涂足心。若肾水虚火炎者，六味丸加知、柏。晡热、夜热，血虚也，八物（并见虚损）加丹皮、五味、麦冬。口破，色红，腮舌肿，干渴，凉膈散（见发热）、赴筵散；色淡白，不渴，由思烦多醒少睡，虚火所发，滋阴四物汤、柳花散。口疮连牙根烂痛，玄参散。久不愈，以五倍末擦之，使收敛。鹅口，初生小儿满口生白屑也，心脾热所致。先用绵蘸水洗去，后用冰硼散吹之。内服凉膈散。口疳，多食肥甘，积热所致，用口疳药吹之。

　　口苦无皮，中气虚热，清热补气汤。

　　口臭，竹叶石膏汤（见烦躁）加减、甘露饮。（胃火之臭必秽浊，若臭而馊腐，则食停不化之臭，当辨。）口腥臭，肺热也，桑白皮、地骨皮、黄芩、知母、五味子、麦门冬、桔梗。

　　悬痈，生上 ，发紫泡者是。银针挑破，吹口疳药，碧丹（见咽喉）亦可。口菌，生牙肉上，隆起形如菌，紫黑，或生舌上，俱口疳药吹，或用茄母蒂烧灰，盐拌醋调，时擦。

　　卷之四·杂症

　　唇

　　脾之荣，在唇四白。胃脉环唇。肝脉环唇内。三经热盛则唇红甚，寒则青黑，气血两虚则黄白，血液虚热则干燥，燥甚则裂，风动则 。（唇动不止也。）验脏腑之寒热，莫便于此。

　　唇干，生地、麦冬、山药、当归、白芍、人参、蜜。冬月唇干折裂血出，用桃仁捣，猪脂调涂。唇裂，石膏、黄连、当归、生地、石斛、竹茹、生甘草、蜜。

