<!-- { "loadSidebar": true } -->
　　足腿热渐至腰胯，苍术二两，酒黄柏、熟地各一两，川牛膝、归尾、萆 、防己各五钱，酒糊丸。脚弱无力，及小儿不能行走，天麻、白附、牛膝、木鳖子各五钱，乌头炮一钱，羌活五钱，地龙一分，乳香、没药各二钱，朱砂一钱，酒煮南星，末为丸，每十丸薄荷汤下。一切腿痛，乳香、官桂、血竭、丁香、麝香各六分，杏仁一分四厘，蕲艾一两，木香六分，沉香四钱，檀香四钱，各为粗末，卷纸捻用油蘸点着，乌灭，照穴道针之。 ，（足肚酸疼也。 音渊。）足太阳膀胱病，防风、羌活、紫苏、蔓荆之类。脚赤肿痛溃脓，足三阳湿热下注，可治；微赤微肿脓清，足三阴亏损，难治。若黑暗不肿痛不溃脓，烦热作渴，小便淋漓，阴败未传，急证，急用八味丸，着肉灸，亦有生者。湿热下注，隔蒜灸，解壅毒，次服补中益气、六味丸，自愈。又四肢皆禀气于胃，胃血气盛则善步，胃血气少，足少肉、善寒，渐成痿厥足痹，故足疾必用补中益气，不可不知。足跟痛，足跟属膀胱、肾。热痛，乃阴血虚极，圣愈汤：生地、熟地、当归、人参、黄 。又经验方：牛膝一两，苡仁一两五钱，苍术七钱五分，杜仲、黄柏、当归、石斛、萆 、木瓜、秦艽、木通各五钱。

　　足心属肾，或热或痒痛，（是水虚。）或麻或肿胀，（是火虚。）皆肾虚，六味、八味消息之。

　　又有足心如中箭，发歇不时，（肾不虚而热盛也。）此肾之风毒，泻肾则愈。余详臂痛、厥逆、挛、抽搐、颤振、香港脚各门。

　　二阴，详泄泻、痢、二便不通、小便淋数、黄赤、遗尿不禁、交肠、关格、赤白浊、遗精、阴痿、阴缩阴纵、疝、脱肛、谷道痒痛各门。

　　卷之四·杂症

　　厥逆

　　仲景所谓厥逆，与《内经》所言不同。盖仲景单就伤寒言，以阴邪直中，寒入三阴而手足冷者为寒厥；阳邪传经，热入三阴而手足冷者（热深入，阳内陷，不达于四肢，故冷也）为热厥。盖主外邪言，不论寒热证皆手足冷者也。《内经》则指内伤言，以上盛下虚，气血逆冲而上，暴仆卒倒者为厥逆。（厥者尽也，逆者上冲也，言正气虚竭，上冲而欲脱也。）

　　又分热厥者手足热，寒厥者手足寒，其不同如此。仲景所谓寒厥、热厥，及蛔厥、脏厥等，已详《伤寒论》，此篇止就《内经》所论言之。

　　《经》云：内夺而厥，则为喑痱，此肾虚也。（详中风门。）又云：气血并走于上，则为厥，暴死，气复反（反于下也）则生，不反则死。又云：脉至如喘，（急促之意。）曰暴厥，不知与人言。（即中风不识人证。）又云：阳并于上则火独光，阴并于下则足寒。又云：阳气者，烦劳则张，（气高喘也。）精绝，（热耗水虚。）辟积于夏，使人煎厥。（辟积，即襞积，衣褶也，有叠积意。叠积至夏令，则益热而如煎如熬矣。即中暑证。）又云：大怒则血菀于上，（血随气上壅也。）使人薄厥。（薄者，相迫之谓。言气血乱于胸中，相迫而厥。即中气证也。）又云：偏枯痿厥，肥贵人则膏粱之疾也。（即中食证。）又云：冲脉者，脏腑之海。其上者，出于颃颡，渗诸阳，灌诸精，其下者，并于少阴之经，渗三阴，下循跗，故别络结则跗上不动，不动则厥，厥则寒。（详《灵枢·逆顺肥瘦篇》。愚按：冲脉实通身经络之所会归，故又称血海，与任督二脉并起胞中。胞中即丹田，在女子谓之胞，在男子为精室，乃性命之根本也，根本一败，诸经皆败。然则卒厥暴仆，岂止一经一脏之所致哉？）又云：邪客于手足少阴、太阴，足阳明之络，此五络皆会于耳中，上络左角。（左额角也。）五络俱竭，（谓脉为邪阻，不至也。）令人身脉皆动而形无知也，（所谓形如死人。）其状若尸，曰尸厥。 （即 ）其左角之发方一寸燔治，（即烧灰存性也。）饮以美酒一杯，（血余通血，酒通气，气血通则苏。）不能饮者（口噤也）灌之，立已。（此即中恶证也。）

　　以上经文与《诸中篇》中所言无异，是《经》所谓厥逆者，明以暴仆卒倒为言，初不系于手足之为寒为热也。此其与《伤寒论》所称固大异矣，然《经》亦有以手足寒热为言者，详下文。

　　《厥论》谓：阳气衰于下则为寒厥，以阴气起于五趾之里而聚于膝，阴气胜则从趾至膝上寒，由此人质壮，以秋冬夺于所用，（于秋冬阳气收藏之时，妄行耗散，其阳如被夺去也。）

　　阳气衰损，阴气独在，故手足寒也。阴气衰于下则为热厥，以阳气起于足五趾之表，阴脉者集于足下而聚于足心，故阳气胜则足下热，由其人数醉，若饱以入房，气聚于脾中不得散，（酒食在胃，因房事伤其精气，不能营运也。）酒气与谷食相搏，热盛于中，遍于身，内热则溺赤，肾气日衰，（水受火耗。）阳气独胜，故手足为之热也。

　　详此经文，热厥则手足热，寒厥则手足寒，亦与仲景不论寒热厥皆手足寒者，异矣。

　　治法：煎厥，人参固本丸。薄厥，蒲黄汤。尸厥，二十四味流气饮、苏合香丸，（见诸中。）菖蒲末吹鼻。寒厥，四逆汤、六味附子汤，灸阳辅、绝骨，或酒水各半温渍至膝。热厥，六味地黄丸，（见虚损。）小便三升温渍手足。另有痰厥，即《中风篇》丹溪所云因于湿热生痰者也。若是寒痰迷闷，四肢逆冷而卒倒，姜附汤。（见中寒。）又气厥分气虚、气实。虚者，即《中风篇》东垣所谓因于气虚者也；实者，即《中气篇》所言者是也。又有血脱之厥，（大吐大崩，多致卒倒。）宜先掐人中，或烧炭沃醋熏鼻，以收其气，急用人参一二两煎汤灌之，然后根据血证门用药。有色脱之厥，淫欲过度立即脱死者，急掐人中，令阴人搂定，用口相对嘘暖气通接之，切勿放脱，随灸气海数十壮，饮以独参汤。如迟至三两日乃脱者，（精去于先，而气脱于后也。）亦灸气海，饮参汤。

　　酒厥，葛花解酲汤。（见伤饮食。大醉则上盛下虚，故卒厥。）食厥，过饱适有感触，胃气不行，阳并于上，上半身热，下半身冷，（即中食上部有脉下部无脉证。）拥炉不暖。误行温补则死，此阳明气逆，故两手不冷，平胃、加减保和丸。（并见伤食。）

　　卷之四·杂症

　　挛

　　挛者，久不伸，锢则难医，非如抽搐拘急暂病可比。其理不外寒则收引，热则干缩二端，而寒者易治，热者难治，何则？寒虽收引而筋脉不枯，但用温热之剂以去其寒，则阳回冻解而缩者以舒，不难治也。（亦有日久寒气聚沫结痰，包裹坚凝，药不能攻者，然熨、洗、烙、灸法，皆可施也。）惟热而干缩者，日久槁枯已定，虽极力滋润，终难复元耳。热者多虚，血液枯也。亦有实者，或为风寒所闭，或为痰涎所滞，血脉不得流通，火性不受遏郁，激而暴发，陡然挛曲，（如蛇之动而挛曲，是其象也。）观脚之转筋抽缩可见矣。寒者多实，血液痰湿为寒所凝滞。亦有虚者，阳气不足也。丹溪治一村夫，背偻足挛，已成废人，脉沉弦而涩，用张子和煨肾散治之，吐泻两月余而愈。

　　卷之四·杂症

　　抽搐

　　（《准绳》谓即螈 。螈，拘急也， ，弛纵也。抽搐属螈，然亦微异。盖拘急者，筋脉拘束紧急不得伸舒，观脚指受寒筋急可见。抽搐，则频伸频缩也。）

　　抽搐者，手足频频伸缩也。或言搐搦者，搦谓十指频频开合，两拳紧捏也。

　　证属风火，风火为阳邪，主动而不宁。其不为躁扰而为搐搦者，血枯筋急也。若妄加灼艾，或发其表，则死不旋踵。小儿急惊风多此证。宜泻木火，凉惊丸主之。血虚，续断丸。肝邪盛，宜救脾者，小建中汤（见劳倦）加减。热伤元气，人参益气汤。（见痹。）血气虚弱，内火盛，兼中外风，风火相煽，则不得不加发散之品，续命煮散。兼心神昏愦者，独活汤。产后血虚发热，热盛生风得此，八珍汤（见虚损）加丹皮、钩藤，以生阴血。不应，兼补脾胃以生血。小儿吐泻后，脾胃之阴气亏损，成慢惊风者，亦多见此，为虚风虚热。若更阳气虚陷，其风火尤为无根之虚焰。虚者，十全大补（见虚损）加桂、附；陷者，补中益气汤（见气）加桂、附。此等阳虚之证，肢体恶寒，脉微细，为真状。若脉浮大，发热烦渴，为假象，不可泥于证属风火一语，以为实邪也。

　　若戴眼反折，汗出如珠，不治。（按血枯筋急，恐未尽然。观御痛者恒握拳切牙，与小儿惊搐切牙捏拳形状相同，可知此证必因风火内攻，有难于禁当者，故有此抵御情状。风火忽动忽息，故搐搦有作有止，若果由血枯筋急，则应缩多伸少，两拳常捏，且不必有切牙情状矣。抽搐，风木曲直之象也；握搦切牙，病患禁当之情也。）

　　卷之四·杂症

　　颤振

　　颤，摇也：振，战动也。亦风火摇撼之象，由水虚而然。（水主静，虚则风火内生而动摇矣。）风木盛则脾土虚，脾为四肢之本，四肢乃脾之末，故曰风淫末疾。（有头摇动而手足不动者，木气上冲也。）风火盛而脾虚，则不能行其津液，而痰湿亦停聚，当兼去痰。子和治马叟，风搐三年，掉颤抖搜之甚，如线引傀儡，以防风通圣散（见中风）汗之，继服涌剂吐痰一二升，又下行五七次，数日又再涌去痰三四升，又下数行乃愈。但觉极寒，盖卫气未复也，以散风导气药调之。不用温热，恐又动火故也。风火交盛者，摧肝丸。气虚者，参术汤。（气虚不能周，四肢为虚风所鼓故动。）心血虚者，补心丸。挟痰，导痰汤（见痰）加竹沥。老人战振，定振丸。

　　卷之四·杂症

　　香港脚

　　（酒风脚 脚腕疮 脚跟注孔）

