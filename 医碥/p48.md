<!-- { "loadSidebar": true } -->
　　香港脚之名，始于晋苏敬，上古所无。然其肿痛顽麻，即《经》所谓痹也；纵缓不收，即《经》所谓痿也；甚而气上冲心腹，即《经》所谓厥逆也。病由湿致，或水湿外侵，或水饮内注。其初多寒，止见顽麻，其后湿郁成热，遂为肿痛。湿热蒸发则肿，血气壅滞则痛也。若加以风寒外袭，则热愈不得泄，而痛益甚矣。两脚之气血既壅滞不行，则周身之气血亦不宣通，郁而发热；气不宣通则不周于表，故洒洒恶寒，而证类伤寒矣。纵缓不收者，筋得湿热则软而无力也。（凡物之湿热者必软。）甚而上冲者，下不通则反干乎上也。治法须分湿热多寡，湿多热少，则肿甚而痛微；湿少热多，则肿微而痛甚。亦有单湿而无热者，但肿胀而不痛，俗名湿香港脚；单热而无湿者，但热痛而不肿，（甚者枯细。）俗名干香港脚。（虽曰无湿，亦必有老痰恶涎凝聚不散。）初起止觉冷冻顽麻而肿，灸患处二三十壮以引湿气外出，更饮驱湿药酒以通经散邪，用药宜麻黄、川乌、姜、附之属。麻黄发散，使湿从外泄；川乌辛热，走而不守，以通行经络；姜、附以散其寒；羌、防、升麻、葛根辈以升散之，风胜湿也；二术以燥之，土克水也；兼用二苓、泽泻辈以利之。此治寒湿之大法也。（苡仁酒、独活寄生汤可用。）若初起止觉热痛不肿，乃三阴血虚，阳邪下陷成热不散，血脉不通而痛也，无湿故不肿。治宜清热养血，四物（见血）、六味（见虚损），并加牛膝、黄柏、知母。

　　又用补中益气汤（见气）。以升提阳气之下陷。此治虚热之大法也。实热则兼湿痰，肿而痛也。便结者，羌活导滞汤微利之，后服当归拈痛汤。（见身痛。）身有寒热者，加味败毒散，后服当归拈痛汤。（见身痛。）疼如火燎，热至腰胯，加味二妙丸。痛不可忍者，五积散（见中寒）加全蝎三个，酒煎。大抵湿热壅塞，治宜宣通，活络丹（见中风）最妙。邪深伏者，非此不能透达。若壅塞既成，须砭恶血以杀其势，而后药之。

　　此证须分经用药，前廉为阳明，白芷、升麻、葛根为引；后廉为太阳，羌活、防风为引；外廉为少阳，柴胡为引；内廉为厥阴，青皮、川芎、吴茱萸为引；内前廉为太阴，苍术、白芍为引；内后廉为少阴，独活为引。又须察其有无外感，感风则自汗，感寒则无汗，并加发散之品。（风加羌活、防风，寒加麻黄、细辛。）若病甚而上攻，少腹不仁，或见食呕吐，腰脊身体俱痛，胸胁痛，则为重证。但见少腹不仁，不过二三日即上攻心，心烦气喘，呕逆头痛，眩冒不得眠，谵妄，目额黑，汗大出，脉短促而数，左寸乍大乍小乍无，尺绝者，皆不治，所谓冲心即死也。今列数方于左。丹溪用四物汤（见血）加炒黄柏，另以附子末津调敷涌泉穴，安艾灸之，以引热下行。（血虚热上冲者宜之。）金匮八味丸（见虚损）治香港脚上入少腹不仁，（肾寒湿气上冲者宜。

　　）或茱萸丸、茱萸木瓜汤。槟榔为末，童便调服。大腹子散。三脘散。桑白皮散。（以上实者宜之。）犀角散。

　　（热者宜之。）沉香散。（无热者宜之。）紫苏叶三两，桑白皮（炒）二两，前胡（去芦）一两，每服八钱。

　　槟榔二枚，杏仁（去皮、尖）二十粒，生姜五片，水煎汤服。苏子降气汤，佐以养正丹或四磨饮。（并见气。以上气喘急者宜之。）八味平胃散（见呕吐），畏食者，生料平胃散（见伤饮食），并加木瓜一钱。半夏散。橘皮汤。（以上呕逆恶心者宜。）岭南人嗜酒者，每多病此，名酒风脚。

　　由酒之湿热伤脾，不能运化，因而下坠，结为痰涎，不得解散所致。其痛不可忍，虽蚊蝇着脚重若石压。治此鲜有效者，盖利湿清热易，而去结痰难也。《准绳》载治廉平章患此，初用当归拈痛汤（见身痛），二服效。后食湿面复发，以羌活辛温透关节去湿为君；当归辛温散壅，枳壳苦寒消食为臣；大黄苦寒导湿面下行，并利留结老血为使，全愈。又云：控涎丹（见痰）加胭脂一钱，槟榔、木瓜各一两，卷柏半两，（先以盐水煮半日，又用白水煮半日。）同为丸，每服三十丸，加至五十丸，利下恶物立效。又云：威灵仙为末，蜜丸桐子大，酒下八十丸，利出恶物如青脓桃胶。当仿其意用之，先去其湿热使气血得通，次以升、柴等轻清之药提拔痰涎上行，以控涎丹及诸软坚消结之品取之，更砭去恶血，可见。《活人书》云：香港脚忌服补药，禁用汤淋洗。按此为邪气壅实者言，故忌补。又为湿气太盛将欲上冲者言，恐淋洗蒸动其湿，助之升腾也。若湿正沉坠在脚，不能外达，正宜淋洗以导之外出，用防风、荆芥、威灵仙、草乌、川椒、白芷、乌药、苍术、紫苏之属，煎汤热洗可也。两脚须常护，令暖有微汗，仍不时令人按揉。饭后常自行动，以散泄其湿热为佳。夜饭宜少，不食更好，盖夜食难消，最能壅滞气血也。香港脚有腿腕生疮者，肿痛用漏芦、白蔹、五加皮、槐白皮、甘草各七钱半，蒺藜子二两，水煎去渣，于无风处洗之。心烦乱者，犀角散。脚跟注一孔，深半寸许，每下半日痛异常，以人中白火上 ，中有水出，滴入疮口。

　　卷之四·杂症

　　赤白浊

　　有精浊，有便浊。精浊出自精窍，与便浊之出于溺窍者大异。其出不因小便，窍端时常牵丝带腻，如脓如眵，频拭频出，茎中或痒或痛，甚如刀刮火炙，（大抵初起火盛则痛，日久火微则痒。）而小便自清，不相混也。多由房事时精已离位，或强忍不泄，或被阻中止，离位之精化成败浊，流出窍端，故如脓如眵，其气臭腐。又不泄则肾火郁而不散，败精挟郁火以出，故茎肿窍涩而痛也，日久败精尽出则止矣。而不止者，虽火势已衰，但病久滑脱，已败之精与未败之精相引而出，故源源不绝也。若火势不衰或反盛者，则并其未败之精亦鼓之使出。甚者精已枯竭，并其未及化精之血亦出，故有赤浊也。（精为血化，）（观天癸初至之子，强力好色，所泄半精半血可见矣。）

　　其后火势亦衰，证转虚寒者有矣。旧分赤浊为热，白浊为寒，非也。若寡欲之人患此，多因湿热流注精房，精为所逼，不得静藏所致，与湿热遗精同理。热者清心莲子饮。寒者萆厘清饮。虚劳者滋其阴。胃弱者参术加升麻、柴胡。湿热流注，二陈（见痰）加白术、升、柴。感暑热者，四苓（见伤湿）加香薷、麦冬、人参、石莲肉。白浊初起势甚，败精结塞窍道，涩痛异常，五苓（见伤湿）、妙香散合清心莲子饮。白浊清火为主，补次之。

　　赤浊补为主，清火次之。清心、健脾、滋肾、固脱，缺一不可，清浊饮主之。

　　便浊多是胃中湿热下流。伤气分则白，即膏淋也，便浊饮主之。伤血分则赤，即血淋也，多者为尿血，治详淋证及血门溲血条。

　　卷之四·杂症

　　遗精

　　精者，一身之至宝，原于先天而成于后天者也。（精者水也，天一生水，原于有生之初而成于水谷之滋长。）五脏俱有而属于肾，静则藏，动则泄。静者水之德，动者火之用，火不胜水，故在平人虽动而非与内接，则亦不至于泄也。若水极虚火极炎，则心有所感，虽不交亦泄矣。夫必交乃泄者，亦必寐且梦交乃遗可知也。不必交亦泄者，亦不必梦交与寐乃遗可知也。故有不寐之遗与寐而不梦之遗，寐而梦交之遗，宜分别论之。

　　梦交何也？曰：相火客于阴器也，阴器为客火所动，动则举，举则欲交，故梦接内也。使火不客于阴器，则但为他梦矣。然有有欲无欲之分焉，无欲念而梦交者，气壹则动志也；有欲念而梦交者，志壹则动气也。气动志者，梦不必遗；志动气者，梦无不遗。相火独肝肾乎？曰：足三阴阳明之筋，与冲任督三脉之所会，诸筋皆结聚于阴器，则诸经之火皆得客之矣，岂特肝肾为然哉？以肾主精、肝主泄，故归重此二者耳，治者当审其所由致可也。有肾水虚而火炎者，滋阴降火为主。有肝气郁滞而火盛者，散郁升阳为主。有脾胃湿热下流者，除湿清热升清为主。有用心过度而火炽者，清心养血为主。有肺感外邪，或悲哀所伤而动火者，散邪清肺为主。

　　此皆易治。有久旷之人，盛满而溢者，更不用治。惟思慕色欲者为难，非斩断情根，涤除妄念，虽药亦无济也。若乃不寐亦遗，（欲念一萌即泄。）与才寐不待梦交即遗，则精滑之至也。或房事过多而滑，或梦遗日久而滑，或虚寒不固而滑，（气不摄精。）比之梦遗为甚矣。然其治法亦无异也，锁精丸、固本丸、金樱丸、凤髓丹、固真散。用心过度，心不摄肾者，远志丸，用交感汤加莲肉、五味子吞下，仍佐以灵砂丹。（见呕吐。）

　　思色不遂，精以离位，客于阴器，至卧而梦泄者，四七汤（见气）吞白丸子（见中风）。甚者耳闻目见（闻见其所思者之声容也）其精即出，名曰白淫，妙香散（见赤白浊）吞玉华白丹。

