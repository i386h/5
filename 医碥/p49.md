<!-- { "loadSidebar": true } -->
　　色欲过度，下元虚惫，泄滑不禁，鹿茸丸（见血）、山药丸（见腰痛）、大菟丝子丸（见咳嗽）、固阳丸之类。（按此等皆热剂，非虚寒勿轻用。）五倍涩精，敏于龙骨、牡蛎。交通心肾，菖蒲、远志、莲子等不可少。古方多治郁滞，庸医误用涩剂。一少年遗浊，少腹有气冲上，（肝气逆也。）每日腰热，（肾火郁也。）知其有郁，先用滚痰丸（见痰。）大下之，次用加减八物汤吞滋肾丸（见小便不通）百粒。若稍用蛤粉等涩剂则遗浊更甚，遂改用导赤散，（见发热。）大剂煎服，遗浊皆止。又一男子梦遗，与涩药更甚，因与神芎丸（见肿胀）大下之，却制猪苓丸，与服而愈。脾胃湿热下流者，苍白二陈汤（见湿）加黄柏、升、柴。欲火大炽者，清心使火不妄起，远志丸、茯神汤。一人劳心读书致此，卧时阴器但着被与腿即梦交而遗，悬空则不梦。盖用心太过，血虚火炎，肾水亦竭，火客下焦，鼓其阴房，精不得藏，阴器着物如得接然，故作淫梦而遗。上则补心安神；中则调其脾胃，升举阳气；下则益阴固精，病随安。（此等当以六味、归脾、补中之属主之。）一人年六十患疟嗽，误治致湿热下盛，脉数而有力，与补中益气（见气）加凉剂，续与黄柏丸，尺脉顿减。问之曰：夜来梦交否？曰：然，幸不泄。曰：年老精衰，固无可泄，然火之结于精房者，得药已散走于阴器之窍，病可减矣。再服二日，又梦，其疟嗽全愈。亦有鬼魅相感者，其状不欲见人，如有晤对，时独言笑，或时悲泣，如痴如呆是也，脉乍大乍小，乍有乍无，左右互异，治以朱砂、雄黄、麝香、鬼箭、虎头骨之属。喻嘉言治祟方亦佳。（方见中恶门论末。）以涩治脱不止，不如泻心，泻心不止，不如升阳，升阳最妙。肾气独沉者宜升，脾湿下流者宜升，肝郁者宜升，不止一途也。思想气结成痰，迷于心窍，猪苓丸之类利其痰。经络热而得者，作虚寒治则愈甚，清心丸。一人至夜脊心热梦遗，用珍珠粉丸、猪苓丸，遗止。终服紫雪，（见篇末。）脊热始除。又有腰热遗精者，用滚痰丸下之，又用导赤散（见发热）治其火，乃愈。知身有热而遗者，多为热遗也。

　　心神浮越，水火不交而滑泄者，镇固之，秘真丸、八仙丹之属。命门火衰，精脱，玉关不闭者，急用八味丸或金锁正元丹。（遗证初起，未有不由火盛者，久则火衰气虚而精滑矣。若因过服凉剂而致寒者，脉多紧涩，寒郁火于下焦也，当先升提。若脉沉迟，是下元虚冷，惟亟与温补，仍升提以挽其下趋。）有一种肝经湿热，甚者茎中作痛，或挺纵不收，白物如精随溺而下，此筋疝也，龙胆泻肝汤主之。（此为白浊之类。）

　　紫雪方：黄金（百两）、石膏、寒水石、磁石、滑石，（各三斤，碎。）共享水一斛，煎至四升，去滓，入犀角屑、羚羊角屑、青木香、沉香、（各五两。）玄参、升麻、（各一斤。）甘草、（炒，八两。）丁香，（一两。）煮取一斗五升，去滓，入朴硝（精者十斤）、消石，（四升。如无，芒硝亦可。每升重七两七钱半。）微火煎，柳木搅不住手，候煎至七升，投水盆中半日，欲凝，入麝香、（当门子一两二钱半。）飞朱砂（三两。）搅匀，候冷成霜雪紫色，冷水调服一二钱，小儿量减。能治烦热狂躁，兼解诸热药毒，及小儿惊痫等证。按咽喉门有紫雪散与此大同小异，当参之。

　　卷之四·杂症

　　阴痿

　　阳动则举，险静则痿，虽无欲亦然，（观小儿子夜 作可知。）况有心者乎？然而不举者，则气不从心也。其故有六：一则天禀使然，而不可强者也。一则有所恐惧，而气馁也。一则神摇火飞，气上不下也。此皆无病之人也。一则湿热太盛，下注宗筋，弛纵不收也。一则耗散过度，命门火虚也。一则肾水虚衰热盛，壮火食气也。（薛立斋所谓如木得露则森立，遇酷暑则痿瘁也。盖水火和平则举，有水无火，有火无水，及水火淫盛为湿热者，亦不举也，参痿门自明。）此有病之人也。火虚者，附桂八味丸；水虚者，知柏八味丸。（并见虚损。）湿热，固真汤、柴胡胜湿汤。（其证多有阴汗臊臭，两股热者。或反冷，阴头两丸如冰者，不可误认为寒，盖湿热在脏腑，热亲上而湿流下，故证如此也。）

　　火上炎不下交者，降之。恐惧者，镇之。

　　卷之四·杂症

　　阴缩队纵

　　阴受寒则缩，受热则纵。（伤寒囊缩，阴证固有之，热证亦有，以热灼筋燥故缩也。

　　但以平人论，则缩必因寒，观夏月囊软纵，冬月囊硬缩可知矣。）丹溪治鲍姓，茎挺长肿痿，皮拓湿润，磨股不能行，两胁气上，手足倦弱，以小柴胡（见寒热）加黄连大剂，行其湿热，略加黄柏，以降其逆上之气，挺肿收减。但有坚块未消，又以青皮为君，佐以散风之药末服，外以丝瓜汁调五倍末敷之，愈。湿热肿挺，朴硝、荆芥煎汤浸洗。甚者，三一承气汤（见大便不通）下之。

　　卷之四·杂症

　　疝

　　睾丸连小腹急痛，曰疝。或无形无声，或有形如瓜，有声如蛙。小腹、阴囊、睾丸皆肝经部分，盖肝经筋脉环阴器而上抵小腹也。故张子和谓此为肝经之病，肝主筋，睾丸非肝筋，环引与玉茎，无由伸缩《经》谓：足厥阴之经筋聚于阴器，伤于寒则阴缩入，伤于热则纵挺不收。又言：足厥阴之别曰蠡沟，循胫上睾结于茎，其病气逆睾肿卒疝。可见矣。俗称膀胱冷，或曰肾冷，（肾气通于外肾，膀胱系与睾丸系会也。

　　）或曰小肠气，皆非也。膀胱为水府，小肠为水道，专主渗泄通流，肾统二水，皆与筋无涉。虽《经》有言邪在小肠，连睾系，属于脊，贯肝肺，络心系，气盛厥逆，上冲肠胃，熏肝，散于肓，结于脐，取之肓原以散之，刺太阴以平之，取厥阴以下之，取巨虚下 以去之。此其初虽言邪在小肠，至其治法，必曰取厥阴以下之，乃知疝必关于厥阴无疑。又谓：三阳（膀胱经）。为病发寒热，其传为 疝。此亦言膀胱非受病之处，必传于厥阴部分乃为疝也。又言：脾风传肾，病名曰疝瘕，小腹冤热而痛，出白，（精浊也。风者热也，精得湿热为败浊。）一名曰蛊。（强中入房，女所惑也。）曰风，则属之肝木可知矣。（以上言疝非膀胱、肾、小肠之病。）又云：厥阴滑为狐风疝，（滑为阳邪，热则生风也。）

　　少阴滑为肺风疝，（心火乘肺。）太阴滑为脾风疝，阳明滑为心风疝，（金燥则热，热属心也。）太阳滑为肾风疝，（膀胱与肾为表里也。）少阳滑为肝风疝。皆言风者，厥阴木气之所主也。

　　又云：心脉滑为心疝，肝脉肾脉滑甚为癃 。亦以滑为疝也。（意谓上条言滑乃风疝之脉，则此条之滑亦为风脉可知也。）又云：脉大急则为疝，心脉滑搏为心疝，肺脉沉搏为肺疝。搏急非肝邪而何？又云：督脉生病，从少腹上冲心而痛为冲疝。盖足厥阴与冲任督俱会于前阴也，然则疝为肝病，岂不明哉？（以上言诸经之疝，皆归于肝也。）按子和以疝病属肝部分，甚是。然各脏腑经脉相通，有由肝经自病者，则亦有由诸经之病传注者，其论中所举已自可见。况《经》又有云：足阳明之筋病 疝，腹筋急；足太阴之筋病阴器纽痛。小肠病者，小腹痛，腰脊控睾而痛，肾下则腰尻病，不可以俯仰，为狐疝。

　　寸口脉沉而弱曰寒热，及疝瘕少腹痛。黄脉之至也，大而虚，有积气在腹中，有厥气，曰厥疝。其词不一而足，此当细察。盖肝经为朝宗之地，（少阴、太阴、阳明、少阳、太阳诸经，亦会于小腹前阴。）各经为发源之区，源流并究可耳。再按张子和以疝属之肝，赵以德则又属之任脉，谓冲任二脉起于胞中，诸经皆受气于此，因以海名之。二脉通，则阳气下降，阴气上行，塞则阳壅于上，阴结于下。其所以闭塞者，或任脉之自病，偏寒偏热。或各经病邪相犯，致任脉结滞，阴气不化使然。引《经》任脉为病，男子内结七疝，女子带下瘕聚为据，其说甚有理。然冲任督同体，何不并举乎？窃谓诸经之邪，皆得传注冲任督三脉，而结于肝经部分为疝，则诸说皆会通矣。再按赵以德谓疝有二，不必小腹痛引睾囊乃名疝，但心腹痛即名为疝。引巢氏七疝为据，一曰厥疝，厥逆心痛，饮食吐不下也。二曰症疝，腹中气乍满痛，气积如臂也。三曰寒疝，饮食寒冷即胁下腹中痛也。四曰气疝，腹中乍满乍减而痛也。五曰盘疝，腹中痛在脐旁也。六曰 疝，腹中脐下有积聚也。七曰野狼疝，小腹与阴相引而痛也。

　　赵氏盖以上六疝，止言腹胁痛而不及睾囊，故谓心腹痛即名为疝，庸讵知其非省文乎？今定以小腹痛引阴丸为疝，庶免岐惑。（又子和谓遗癃滑浊，阴痿胞痹，皆男子之疝。血涸不月，经后腰膝上热，足 嗌干，癃闭，小腹有块或定或移，前阴突出，后阴痔核者，皆女子之疝。但女子不曰疝而曰瘕，盖皆肝经任脉之病，故云尔。）疝病之由，人皆以为经络得寒，收引不行而作痛。丹溪谓是始于湿热郁遏，又感外寒，湿热被郁作痛。其初致湿热之故，固太劳而火起于筋，醉饱而火起于胃，房劳而火起于肾，大怒而火起于肝。火郁之久，蒸为盛湿，浊液凝聚，并入血隧，流于厥阴。肝火性最急暴，为外寒所束，宜其痛暴而甚也。

　　痛者，热气之冲击；肿而重坠，则湿之为耳。（虚亦肿，但不甚坠耳。）左丸属血，诸寒收引则血泣，故左丸痛多而肿少。右丸属气，诸气郁蒸则湿聚，故右丸痛少而肿多。

　　张子和分七疝：一曰寒疝，囊冷结硬如石，阴茎不举，或控引睾丸而痛。得于坐卧湿地，或寒月涉水，久而无子。宜以温剂下之。二曰水疝，肾囊肿痛，阴汗时出，或囊肿如水晶，或囊痒，搔出黄水，或小腹按之作水声。得之饮水醉酒，使内过劳，汗出遇风，寒湿之气结于囊中。宜以逐水之剂下之。三曰筋疝，阴茎肿胀，或溃或脓，或痛而里急筋缩，或茎中痛，痛极则痒，或挺纵不收，或白物如精随溲而下。得于房劳，及邪术淫方所致。宜以降心火之剂下之。四曰血疝，状如黄瓜，在小腹两旁、横骨两端约文中，俗云便痈。得于重感春夏大燠，（热则血流溢。）劳动使内，气血流溢，渗入脬囊，结成痈肿，脓多血少。宜以和血之剂下之。五曰气疝，上连肾区，下及阴囊。或因号哭忿怒，则气郁而胀，过后气散则消者是也。

　　宜以散气之药下之。小儿亦有此疾，得于父已年老，或年虽少而多病，阴痿精怯，勉强入房有子，此胎中病，不可治也。筑宾穴言之。六曰狐疝，状如瓦，卧则入小腹，行立则下入囊中，狐昼出穴夜入穴，与相似故名。今人带钩钤者是也。

