<!-- { "loadSidebar": true } -->
　　伤寒，太阳经头痛，自脑后上至巅顶，项强，腰脊痛。阳明头痛在额前，连目珠，鼻孔干，不眠。少阳头痛在两角，及耳聋，胁痛。厥阴头痛在巅顶，收引头角，脉沉弦，手足厥冷，此为在经。（当归四逆汤。）若在里，则干呕，吐涎沫。（吴茱萸汤。）太阴、少阴脉不上头，无头痛证。然太阴中湿亦头痛，鼻塞，吐痰，腹满自利。（要知是湿浊之气上乾清阳之分使然耳。）少阴中寒，亦有头痛，连脑齿，爪甲青，此真头痛，不治。（亦寒邪上攻使然。）温热病，时疫病，凡一切内火上炎之证，皆头痛。内伤火升，新产血虚，皆有头痛，但时痛时止，而无脑后痛者。盖火炎则痛在两角，血虚则痛连鱼尾，以其自内达外，必由少阳。是以痛见两角者，则有少阳风热与虚火之别。若痛在额前者，亦有阳明与食积之殊。其见脑后者，必太阳无疑也。头痛如破者，风火相煽也。眩晕者，痰火上升也。头倾视深，（目陷。）精神夺矣。耳聋耳疼，胸胁痛，寒热口苦者，少阳经证。耳聋，舌卷唇青，为直中厥阴。耳鸣及痛，火上冲也。耳聋，叉手冒心者，汗多而阳虚也。耳聋者，耳内无声，窍常闭而不闻也。耳鸣者，耳内有声，窍不闭，时闻时不闻也。（火动而上冲则鸣，而不闻外声，火静气下，则不鸣而闻。）面热者，足阳明病。邪在肺，则皮肤痛，喘咳动肩背。邪在肝，则胁痛，恶血在内抽掣，舌卷卵缩为肝绝。邪在脾胃，则肉痛善饥。（热也。）邪在肾，则骨痛腰痛。（腰者肾之府也，转摇不能，肾将惫矣。）伤寒太阳身痛，但拘急耳。若阴毒身痛，则体势沉重如被杖。中湿身痛，不可转侧。（骨节掣痛，屈伸不利，身重或肿，汗出恶风，不欲去衣。）

　　中暑亦身痛。汗后身仍疼，邪未尽也。然血虚者身亦疼。头痛身热自汗，与伤寒同。而默默但欲眠，鼻鼾，语言难出，四肢不收者，风温也，不可发汗。霍乱亦头痛身痛，恶寒发热如伤寒，而有吐利为异。身热恶寒。头项强急如伤寒，而头热，目脉赤，面赤，独头摇，口禁齿 ，背反张者，痉也。无汗为刚痉，有汗为柔痉。头疼发热与伤寒同，而身不痛者，伤食也。必中脘痞闷，噫气作酸，或恶闻食臭，或欲吐不吐。烦热似伤寒，而脉不浮紧，头身不疼，不恶寒，或烦时头亦痛，烦止而痛止者，虚烦也。身热恶风自汗似伤寒，但头不痛，项不强，或亦头痛而作止无常者，痰也。或胸满气上冲，或目下如灰烟黑者，是其候也。发热恶寒头痛，肢节痛，呕恶，似伤寒，而病自脚，脚膝痛，或肿满，或枯细者，香港脚也。身热恶寒，若有痛处者，痈疽也。发热如伤寒，小便自利，口不渴，按其心下或胁下，或脐腹间有痛处，或至手不可近者，蓄血也。凡劳逸、七情、房劳，皆能瘀血，不止一途。劳损病剧，忽身痛甚者，此阴虚之极，不能滋养筋骨也，难治。胸腹间胀闷而痛，邪在中上二焦，不可补。若气虚不运，但痞满者，不可攻。勿因其胃口不开，妄行消导。虚症须补，而胀满不受补者难治。卒然仆倒，昏不知人，痰涎壅盛，口眼 斜，手足瘫软，或半身不遂者，中风也。若见口开手撒，眼合遗尿，痰声如锯，不治。卒倒，而身体强直，口噤不语，或四肢战掉，发热无汗者，中寒也。卒然闷倒，昏不知人，汗出面垢，手足微冷，或吐或泻者，中暑也。中气大类中风，卒倒，痰塞，牙关紧急，然中风口有痰涎，身温，中气口无痰沫，身冷也。中食亦似中风，难辨。须审其曾着怒气否，曾饮食否。若在醉饱后着恼，或感风寒，食填胸中，胃气不行，便致厥倒，昏迷不醒，其脉气口急盛，或沉伏，宜盐汤探吐之，吐不出者死。中痰者，卒然麻眩，舌本强直，痰涎有声，四肢不举，重者不醒，为痰中。轻者自醒，为痰厥。心火暴甚，热气怫郁，而卒倒无知。轻者发过自醒，重者阴气暴绝，阳气后竭而死。中恶者，忽然手足逆冷，肌肤粟起，头面青黑，精神不守，或错言妄语，牙紧口噤，卒然晕倒，昏不知人，此是卒厥客忤，飞尸鬼击。凡吊死问丧，入庙登冢，多有此证。

　　腹痛，气自下冲上者，火也。从上转下，趋少腹者，寒也。气从少腹上冲者，阴火也。从两胁上冲者，肝火也。少腹痛引腰背睾丸者，疝病也。肉 筋惕者，血虚也。

　　身如虫行者，表虚也。不能仰卧，仰卧则咳者，水气也，（水气上乘于肺，则气喘促。）身重难行。（胃主肉，其脉下行于足，水犯胃，故肉重而足不能行。）口苦，为胆热。口甘，为脾热。口淡，为胃中虚热（胃为一身之主，淡为五味之本。）口酸，为肝热。口咸，为肾热。口中常觉血腥，为肺伤。口燥咽干赤烂，为内热。口辣，为肺热。所谓内伤则口中不和，饮食无味也。

　　卷之五·四诊　问证

　　问饮食

　　外感邪未入里，则知味而食如常，入里则不思食矣。喜冷者，内热也。喜热者，里寒也。得食稍安者，虚也。得食更甚者。实也。（虚人过食亦不安。）病由饮食而致者，须问所伤何物。热者必渴，喜冷冻饮料，饮必多。若喜热饮，或冷冻饮料而不多，乃虚热，非实热也。（火虚者，必不能饮冷。水虚者，虽火燥津干，然少得清润即止，以本虚，不能胜水之冷气，故不能多饮也。）

　　卷之五·四诊　问证

　　问二便

　　大小便不禁，为肾败。（肾开窍于二阴，肾败则失其闭脏之职。）小便清白而长者，必非热证。（亦有火在上焦者，导之使下则反黄矣。）黄赤而短者，热也。然劳倦生火，或思虑动火，或泻利忘阴，或阴虚内热等证，小便多黄，虽亦为热，然是虚热，非实热也。津液由于气化，气病则小便不利。气上脱者，必无小便。气闭者，亦无小便。小腹硬痛，小便不利，为溺涩。利而大便黑，为蓄血。泻而腹满者，死。大便闭结，腹坚满，痛不可按者，热结也。大便泻利为寒，然亦有热者，经所谓暴注属热也。（火性急速，不及传化即出也。其势急迫，辟辟有声，如蟹沫然。若热随泻去，痛随利减，可不治。）又有纯泻清水者，谓之热结旁流。（内有燥矢。结成弹丸，挡住糟粕，止于其旁漏下清水也，必极臭。）皆热证也。

　　又大便鸭溏者，为寒。色如霉酱，粘腻（不见糟粕颗粒也，为热所烁化之故。）极臭者，又为热。

　　卷之五·四诊　问证

　　问汗液及血

　　外感身热有汗，为伤风；无汗，为伤寒。盗汗，为邪初传阳明，又为阳入扰阴。

　　自汗，为阳明邪实，（手足心、腋下皆汗。）又为表虚不固。自汗，分重鼾睡，为风温。服药后得汗，表应解，不解是汗未彻也。（必汗出至足乃为彻。）头有汗，身无汗，若小便不利，热渴，则发黄。小便利而大便黑，则为瘀血。若胸满咳喘，则为水气。大抵阳明实热，不得发越者多。头汗多可下之证。关格证，小便不通，头汗出者死。额上及手足冷汗者，阴毒也。汗多则津脱而亡阳。凡热汗必涩，（肌肉热而涩也。）冷汗必滑。

　　（肌肉冷而滑也。）汗味淡而不咸，缀而不流者，为绝汗，即死。心为汗，肝为泪，肺为涕，脾为涎，肾为唾。妇人病须问经候，若经水适来，或适断，而病热者，热入之，名曰热入血室。其证胸胁下满，昼日明了，夜则谵语，如见鬼状。呕吐血，皆由胃出。

　　若倾盆成块而来，或紫黑，（为瘀血。）或鲜红，（为新血。）此太冲、肾、（二经合行。）肝经之血，由胃并出者也。（雷火势暴，故大出。）若止数口，或一二钟，或红或紫或黑，此胃经血自出者也。（胃虽多血，然其热不若雷火之暴，故所出比之略少。）咳血者，因咳嗽而出，痰中见血丝血点，此乃热伤肺络。肺少血，虽少亦出，恐致肺枯难治。又肺病久及肾，肾与冲脉并经出入，血从肾冲咳出者，其血必多，（肾虽血少，合冲则多，须知。）其来喉必痒，或有声响，或有硬气自下冲上。咯唾血者，或随气逆火炎而唾，（不用力。）或随痰而咯，（用力，痰中有血散漫者是。）此肺肾之血也。上焦血浮，中焦血不沉不浮，下焦血沉，以水试之可见。衄血，详血门。太阳经血，有从鼻 出者，其经从背上脑注鼻，不衄则 出也。肠风血鲜，脏毒血黯。溲血，痛为血淋，不痛为尿血，皆与尿同出。

　　若不与尿同出者，乃从精窍出也。漱水不咽，小便利，大便黑，多是蓄血。蓄于上，善忘，时鼻血。蓄于中下，心腹肿痛，如狂，谵语发黄。好酒者，阳明多蓄血。

　　卷之五·四诊　问证

　　问昼夜轻重

　　阳虚则畏寒而恶阴，故旦安而暮乱；（至夜则寒也。）阴虚则畏热而恶阳，故夜宁而朝争，（昼则热也。）此正虚之候也。阳邪实者，遇阳而愈旺，故朝热而暮轻；阴邪实者，逢阴而更强，故夜寒而昼减，此邪实之候也。阳虚而阴邪乘于阳分，则气行阳二十五度而病发，故日寒而夜息。阴虚而阳邪陷于阴分，（此证颇多。）则气行阴二十五度而病发，故夜热而昼凉，（观疟疾或日发或夜发可见矣。）此正虚挟邪之候也。其有昼夜俱热甚者，为重阳无阴；昼夜俱寒甚者，为重阴无阳，昼寒夜热者，乃阴阳交错也。其有久病虚弱，无分昼夜，作止不时者，以正气不能主持，而阴阳相乘，胜复无常也。若壮实人初病见此，又为邪正相攻，不时扰动之故。观伤寒少阳证，往来寒热，初无定期，可见矣。

　　卷之五·四诊　问证

　　问证见先后

　　先泻后痢，为脾传肾，先痢后泻，为肾传脾之类。

　　卷之五·四诊　问证

　　问七情

　　肝气虚则恐，实则怒，怒伤肝，以悲胜之。肝火乘心，则动而惊。心气虚则悲，实则喜笑不休，喜伤心，以恐胜之。脾为思，思伤脾，以怒胜之。肺为忧，忧伤肺，以喜胜之。肾为恐，恐伤肾，以思胜之。怒则气上，（又云气逆。）喜则气缓，悲则气消，恐则气下，惊则气乱，思则气结。

　　卷之五·四诊　切脉

　　脉之部位

　　脉者，血气经隧合而成名者也。非血则不充，非气则不行，非经隧则散漫而不就轨。以经隧乃脉之道路，犹水之有渠。人身无处非血，无处非气，如地无处非水，而必注于江河，乃有其流动可见，故诊脉必于经隧也。人身血脉流行之路，大者为经，小者为络，经如正河，络如支河，但有其外见之处，即皆可诊。

　　《内经》分三部九候。（出《素问·三部九候论》。）

　　上部天，两额之动脉，（当颔厌之分，足少阳胆经脉气所行。）以候头角之气。

　　上部人，耳前之动脉，（即和 之分，手少阳三焦经脉所行。）以候耳目之气。

