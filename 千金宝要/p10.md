<!-- { "loadSidebar": true } -->
　　尸疰鬼疰者，即五尸之中尸疰也。又挟诸鬼邪为害者也。其大略令人寒热、淋沥、沉沉嘿嘿不的知其所苦，而无处不恶。累年积月，渐就顿滞，以至于死。死后复注易傍人，乃至灭门。觉如此候，宜急疗之。

　　人有九虫，其虫凶恶，人之极患也。常以白筵草沐浴佳。根叶皆可用，既是香草，又尸虫所恶也。

　　凡服补药及治诸病，皆须先去诸虫，并痰饮宿 ，醒醒除尽。不尔，必不得药力。

　　脾劳热，有虫在脾中，令人好呕。肺劳热，生虫在肺。肾劳热，四肢肿急，有虫曰蛲虫，如人得伤寒及天行热病，腹中有热，及人食少肠胃空虚，若齿断无色，舌上尽白甚者，唇里有疮。四肢沉重，忽忽喜眠，当数看其上唇，内有疮唾血，唇内如粟疮者，心内懊 痛闷者，此有三虫在上，蚀其五脏。下唇内生疮者，其人喜眠，此虫在下，蚀其下部，人不能知，可热病蛄毒，令人喜寐，不知痛处而面赤如醉，下利脓血，当数视其人下部大小之孔，稷稷然赤，则是 虫也，剧能杀人。

　　若有所用力举重，若入房过度，汗出如浴水，则伤肾。人因身劳汗出，衣里冷湿，久而得肾着之病，身体重，腰以下如带五千钱，腰中冷如水。又其人本来不吃，忽然謇吃而好嗔恚，反常性，此肾之伤也。取寒眠地卧，冷湿地气所伤，则腰痛。坠堕伤腰则腰痛，房室后用则肝伤善梦，心伤善忘，脾伤善饮，肺伤善痿，肾伤善唾，骨伤善饥，肺伤善嗽。

　　远思强虑伤人，忧恚悲哀伤人，喜乐过度伤人，忿怒不解伤人，汲汲所愿伤人，戚戚所患伤五劳七伤，有小腹急痛，膀胱虚满，手足逆冷，食饮苦吐，酸痰呕逆，泄下少气，目眩耳聋，口焦，小便自利者。

　　虚损少气，腹胀，内急拘引，少腹至冷，不得屈伸，不能饮食，寒热头痛，手足逆冷，大小便难，或腹下痢，口干，梦中泄精，或时吐逆恍惚，面色枯瘁，又复微肿，百节酸疼者。

　　五劳七伤，虚羸不足，面色黧黑，手足疼痛，久立腰疼，起则目眩，腹中悬急而有绝伤外引四肢者。

　　虚劳寒 ，饮在胁下，决决有声，饮已如从一边下，决决然也。有头并冲皮起引两乳，内痛五劳七伤，小腹急，脐下膨亨，两胁胀满，腰脊相引，鼻口干燥，目暗 ，愦愦不乐，胸中气急逆，不下饮食，茎中策痛，小便黄赤，尿有余沥，梦与鬼神交通去精，惊恐虚乏者。

　　凡男女有因积劳损，或大病后不复，常苦四体沉滞，骨肉酸疼，吸吸少气，行动喘 ；或少腹拘急，腰背强痛，心中虚悸，咽干唇燥，面体少色；或饮食无味，阴阳废弱，悲忧惨戚，多卧少起者。

　　有大劳虚劣，寒热呕逆，下焦虚热，小便赤痛，客热上熏，头痛目疼，骨肉痛，口干者。

　　有虚劳不足，四肢烦疼，不欲食，食则胀，汗出者。

　　有虚劳少气，胸心淡冷，时时惊惕，心中悸动，手脚逆冷，体常自汗，肠鸣风湿者。

　　有虚劳损羸乏，咳逆短气，四肢烦疼，腰背引痛，耳鸣，面黧黑，骨间热，小便赤黄，心悸有大虚不足，小便数，嘘吸焦 引饮，膀胱满急者。

　　有左胁气冲，膈上满，头上有风如虫行，手足顽痹，鼻塞，脚转筋，两目时肿痛者。

　　有虚损短气，咽喉凝唾不出，如胶塞咽喉者。

　　有五劳六绝，其心伤者，令人善惊，妄怒无常者。

　　有五劳六绝，其脾伤者，令人腹满喜噫，食竟欲卧，面目痿黄者。

　　有五劳六绝，其肺伤者，令人少精，腰背疼，四肢厥逆者。

　　有五劳六绝，其肝伤者，令人少血面黑者。

　　有五劳六绝，其肾伤者，有积聚，少腹腰背满痹，咳唾，小便难者。

　　六绝之为病，皆起于大劳脉虚，外受风邪，内受寒热，令人手足疼痛，膝以下冷者。

　　有五劳六绝，腹中雷鸣，时时泄痢者。

　　有五劳六绝，或闭或痢，面目肿，心下愦愦不欲语，憎闻人声者。

　　有五劳七伤，八风十二痹，无有冬夏，悲忧憔悴者，凡是病皆须服之者。

　　有虚劳百损者。

　　有五劳六极七伤虚损者。

　　男子女人虚损伤绝，头目眩，骨节烦痛，饮食微少，羸瘦百病者。

　　有虚劳，肾气不足，腰痛阴寒，小便数，囊冷湿，尿有余沥，精自出，阴痿不起，忽忽悲喜者。

　　有五劳七伤六极，强力行事举重，重病后骨髓未满而行房室，所食不消，胃气不平者。

　　有五劳七伤，每事不如意者。

　　有阴下湿痒汗出或生疮，茎中痛者。

　　有溺血者。

　　有膀胱冷，咳唾有血，喉鸣喘息者。

　　有膀胱、肾冷，坐起欲倒，目 ，气不足，骨痿者。

　　有膀胱寒，小便数，漏精稠浓如白米泔者。

　　有胞屈僻，津液不通者。

　　有尿白浊者。

　　有胞转者。

　　有上焦热，腹满而不欲食，或食先吐而后下，肘挛痛者。

　　有上焦饮食下胃，汗出，面背身中皆发热者。

　　有上焦冷，下痢，腹内不安，食好注下者。

　　有上焦闭塞，干呕，呕而不出，热少冷多，好吐白沫青涎，吞酸者。

　　有中焦实热闭塞，上下不通，隔绝关格，不吐不下，腹满澎澎，喘急者。

　　有中焦热，水谷下痢者。

　　有中焦寒，洞泄下痢，或因霍乱后泻黄白无度，腹中虚痛者。

　　有下焦热，大小便不通者。

　　有下焦热，或下痢脓血，烦闷恍惚者。

　　有下焦热毒，痢鱼脑，杂痢赤白，脐下小腹绞痛不可忍，欲痢不出者。

　　有膀胱、三焦津液不下，大小肠中寒热，赤白泄痢及腰脊痛，小便不利及妇人带下者。

　　有下焦虚寒，津液不止，短气欲绝者。

　　有下焦虚寒损，或见血后便转，此为近血，或利或不利。

　　有下焦虚寒损，或先便转后见血，此为远血，或利或不利，好因劳冷而发者。

　　有三焦虚损，或上下发，泄、吐、唾血，皆从三焦起，或热损发，或因酒发者。

　　有手足厥冷，脉绝者。

　　有下焦虚寒损，腹中瘀血，令人喜忘，不欲闻人语，胸中噎塞而短气者。

　　有吐下汗出而小便复利，或下利清谷，里寒外热，脉微欲绝，或发热恶寒者。

　　凡霍乱，务在温和将息，若冷则遍体转筋。此病定一日不食为佳，仍须三日少少吃粥，三日已后可根据常食息，七日勿杂食为佳，所以养脾气也。

　　有霍乱吐下，胀满，食不消，心腹痛者。

　　有霍乱吐利止，而身体痛不休者。

　　有霍乱转筋，血冷汗出，呕 者。

　　有霍乱吐利已断，汗出而厥，四肢拘急不解，脉微欲绝者。

　　有霍乱已服理中、四顺，热不解者。

　　有妇人霍乱呕逆，吐涎沫者，慎不可下。

　　有年老霍乱羸劣，冷气恶心，食饮不化，心腹虚满，拘急短气，呕逆，四肢厥冷，心烦气闷有毒冷霍乱，吐利烦呕，转筋肉冷，汗出，手足指肿，喘息唾死绝，语音不出者。

　　有霍乱蛊毒，宿食不消，积冷，心腹烦满，鬼气者。

　　有霍乱洞下不止者。

　　有霍乱引饮，饮辄干呕者。

　　有先服石人，因霍乱吐下服诸热药，吐下得止，因即变虚，心烦，手足热，口干燥，欲得水，呕逆迷闷，脉急数者。

　　有时行热病后，毒未尽，因霍乱吐下仍发热，心胸欲裂者。

　　有霍乱，皆因饮食，非关鬼神。因饱食肫脍，复餐乳酪，海陆百品，无所不啖，眠卧冷席，多饮寒浆，胃中诸食结而不消所致。思谓：此说止为贵者言，若贫下，此证亦以瓜、李、生霍乱人忌与米饮，胃中得米，即吐不止，但与浓朴葛根饮。若冬瓜叶饮，但沾渍咽喉而不可多与。若服汤时随服吐者，候吐定乃止。诊脉绝不通，以桂合葛根为饮。吐下心烦，内热汗不出，不转筋，脉急数者，可犀角合葛根为饮。吐下不止，发热心烦欲饮水，可少饮米粉汁为佳。若不止，可与葛根荠 饮服之。

　　妇人霍乱呕吐者。

　　霍乱四逆，吐少呕多者。

　　霍乱久，将远行预备者。

　　霍乱永不发丸者。

　　中热，霍乱暴利，心烦，脉数，欲得冷水者。

　　阴阳二气，拥而反戾，阳气欲升，阴气欲降，阴阳乖隔，变成吐利，头痛如破，百节如解，人生放恣者众，盛壮之时，不自慎惜，快情纵欲，极意房中，稍至年长，肾气虚竭，百病滋生。时服石散，真气既尽，石气孤立，惟有虚耗，唇口干焦，精液自泄。或小便赤黄，大便干实。所食之物，皆化作小便，此皆由房室不节之所致也。

　　热结中焦则为坚。下焦热，则为溺血，令人淋闭不通。

　　气淋之为病，溺难，涩，常有余沥。石淋之为病，茎中痛，溺不得出。膏淋之为病，尿似膏，自出。劳淋之为病，劳倦即发，痛引气冲下。热淋之为病，热即发，甚则尿血。

　　下焦结热，小便赤黄不利，数起出少，茎痛或血出。温病后余热及霍乱后当风，取热，过度饮酒、房劳，及行步冒热，冷冻饮料逐热，热结下焦作淋，及散石热动关格，小腹坚，胞胀如斗。诸有此淋，悉治之立验。

　　录忌如下：丧孝、产乳、音乐、一切鱼、一切肉、喧戏、房室、酢滑、生冷、蒜、粘食、米豆、油腻。

　　上并忌，不得食及不得用心。其不禁者，并具本方之下。再发，若不尔，若虽瘥复发，复发不可治。

　　妇人产后，饮水不即消，三焦决漏，小便不利，仍相结渐渐生聚，遂流诸经络故也。

　　凡水病，忌腹上出水，出水者一月死，大忌之。

　　水有十种，不可治者有五：第一，唇黑，伤肝；第二，缺盆平，伤心；第三，脐出，伤脾；人气急积久不瘥成水病者。

　　有患水肿，腹大四肢细，腹坚如石，小劳苦足胫肿，小饮食便气急，此终身疾。不瘥，服丹酒客有虚热，当风饮泠水，腹肿，阴复胀满者。

　　水病有通身洪肿者，流肿者，百药治不瘥而欲死者。

　　有大肿，眼合不欲开，短气欲绝者。

　　男子女人新久肿，得暴风入腹者。妇人新产上厕，风入脏，腹中如马鞭者。嘘吸短气咳嗽者。

　　卷之六

　　耆婆万病丸

　　牛黄 麝香 犀角（一方云一铢，今各一分） 桑白皮 茯苓 干姜 桂心 当归 芎芍药 甘遂 黄芩 蜀椒 细辛 桔梗 巴豆 前胡 紫菀 蒲黄 葶苈 防风（各一分）

　　蜈蚣（三节） 石蜥蜴 人参（一寸） 朱砂 雄黄 黄连 大戟 芫花 禹余粮 芫青（七枚）

