<!-- { "loadSidebar": true } -->
　　小儿丹毒，马齿苋一握，捣取汁饮之，以滓敷之。

　　又方：捣赤小豆五合，水和取汁，饮之一合良。滓涂五心。

　　又方：浓煮大豆汁涂之良。瘥亦无瘢痕。

　　又方：腊月猪脂和釜下土敷之，干则易之。

　　小儿五色丹，捣蒴 叶敷之。

　　又方：薤白一把，豉一升，以水三升，煮取二升，分三服。

　　又方：柏叶一升，麻子末一升，以水五升，煮三沸，百日儿每服三合。

　　又方：捣石榴汁服之。

　　又方：乱发灰、鹿角灰等分，三岁儿以水和服三钱匕，日二。

　　小儿赤白痢，单服生地黄汁一合。

　　小儿热痢，煮木瓜叶饮之。

　　小儿冷痢，蓼菜捣汁，量大小饮之。一作芥菜。

　　又方：捣蒜，敷两足下。

　　小儿暴痢，赤小豆末，酒和涂足下，日三。油和亦得。

　　小儿蛊毒痢，蓝青汁一升二合，分为四服饮之。

　　小儿渴痢，捣木瓜汁饮之。

　　小儿头不生发，楸叶捣汁敷之。

　　小儿 疮，家中锻石浓敷之。

　　小儿浸淫疮，以灶下黄土，发灰等分末之，以猪脂和敷之。

　　小儿疥疮，以臭酥和胡粉敷之。

　　小儿湿癣，煎马尿洗。

　　小儿斑疮入眼，浮萍阴干为末，以生羊子肝半个，入盏内，以杖子刺碎，没水半合，绞取肝小儿赤热肿目，川大黄、白矾、朴硝等分为末，冷水调作掩子，贴目上。

　　小儿重舌，肿起舌下，以朴硝研水，敷咽喉外；其内用成块者含，涎出乃平。

　　又方：地蜱虫和薄荷研汁，帛包，蘸舌下肿起重舌。

　　极证，用指去爪，先于舌下筋上擦至根，渐深深擦，如此三次。又用手蘸水，取项后燕窠小坑中筋自上赶下，至小窟深深擦入三次。小儿若饮乳胜前，则病去矣。

　　小儿秃疮及恶疮，以苦楝皮烧灰，以猪脂调敷。大人恶疮亦可用。

　　小儿卵肿、偏坠，防风、牡丹皮等分为末，每服二钱匕，温酒调服。盐汤亦可。

　　小儿卒客忤，以灶中黄土、蚯蚓粪等分，研细，水调，涂儿头上及五心良。

　　又方：米粉、盐等分，炒变色，腹上摩之。

　　小儿头疮，经年不瘥者，取屋尘末，和油瓶下滓，以皂角汤洗，敷之。

　　小儿头疮，胡粉一两，黄连二两，末之，洗疮去痂，拭干敷之即瘥。再发再敷之。

　　秃疮，葶苈子细末，先洗，敷之。

　　小儿恶疮，熬豉令黄，末之，敷疮上，不过三敷愈。

　　小儿手足及身肿者，以小便温暖渍之即愈。

　　又方：巴豆五十枚，去心皮，以水三升，煮取一升，以绵内汤中，拭病上，随手消。并治隐小儿脱肛，灸顶上旋毛中，三壮即入。

　　又方：灸尾翠骨，三壮。

　　又方：灸脐中，随年壮。

　　小儿疳疮，嚼麻子敷之，日六七度。

　　小儿湿疮，浓煮地榆汁洗浴，日两度。

　　小儿尿血，烧鹊巢灰，井花水服之。亦可治尿床。

　　小儿解颅，猪牙颊车髓，敷囟上差。

　　小儿风瘙隐疹，牛膝末，酒服方寸匕。漏疮多年不瘥，捣末敷之。亦治骨疽、癫疾、瘰，小儿胎寒KT 啼，惊痫腹胀，不嗜食，大便青黄，并大人虚冷，或有实不可吐下者，马齿矾一小儿五色丹，猪槽下烂泥敷之，干则易之，以愈为度。

　　又方：服黄龙汤二合，并敷疮上。

　　小儿赤丹，芸薹叶汁，服三合，滓敷上。

　　小儿赤丹斑驳，唾和胡粉，从外向内敷之良。

　　又方：锻铁屎为末，以猪脂和服之。

　　又方：屋尘，以腊月猪脂和敷之。

　　小儿火丹，赤如朱走皮中，酢和豉研，敷之即愈。

　　又方：捣荏子敷之。

　　又方：猪屎，水和绞取汁，服少许。

　　小儿天火丹，赤如丹，大如手，遍身或痛或痒，生麻油涂之。

　　小儿骨火丹，其疮见骨者，捣小蒜，浓封之，着足踝者是。

　　小儿殃火丹，每着两胁及腋下者，伏龙肝末，和油敷之，干则易之。若入腹及阴，则以慎火小儿夜啼不已，医所不治者，取野狼粪中骨，烧作灰末，水服如黍米大二枚，其啼即已。

　　又方：取马骨烧灰，敷乳上，饮儿即止。

　　小儿吐痢，烧特猪屎，水解取汁，少少服之良。

　　小儿大小便不通，灸口两吻，各一壮。

　　又方：捣白花胡葵子末，煮汁服之。

　　又方：鸡屎白，服一钱匕。

　　又方：灸脐下一寸，三壮。又灸横纹百壮。又灸口两吻各一壮。

　　小儿温疟，鹿角末，先发时便服一钱匕。

　　又方：灸两乳下一指，三壮。

　　小儿洞注下痢，蒺藜子二升，捣汁温服，以瘥为度。

　　又方：木瓜捣汁饮之。

　　又方：炒仓米末，饮服之。

　　又方：酸石榴烧灰，服半钱匕，日三。

　　又方：炒豉令焦，水淋汁，服之神验。冷则酒淋服。

　　小儿赤白滞下，薤白一把，豉一升，以水三升，煮取一升，分三服。

　　又方：柏叶一升，麻子末一升，以水五升，煮取三沸，百日儿每服三合。

　　又方：捣石榴汁服之。

　　又方：乱发灰、鹿角灰等分，三岁儿，以水和服三钱匕，日二。

　　卷之一

　　中毒第三

　　凡卒死无脉，无他形候，牵牛临鼻上二百息，牛舐必瘥。牛不肯舐，盐汁涂面上即牛肯舐。

　　又方：牛马屎绞取汁饮之。无新者，水和干者亦得。一法以人溺解之。

　　又方：炙熨斗，熨两胁下。又治尸厥。

　　魇死，慎灯火，勿令手动，牵牛临其鼻上即觉。

　　又方：捣韭汁，灌鼻孔中。剧者，灌两耳。一云灌口中。

　　鬼魇不悟，末伏龙肝，吹鼻中。

　　又方：末皂角如大豆许，吹鼻中，嚏则气通，起死人。亦治中恶。

　　又方：灸两足大指丛毛中二七壮。亦救卒死，中恶。

　　中恶，葱心黄刺鼻孔中，血出愈。一云入七八寸无苦，使目中血出差。一云男左女右。

　　又方：使人尿其面上愈。

　　中恶并蛊毒，冷水调伏龙肝如鸡子大，服之必吐。

　　又方：温二升猪肪，顿服之。

　　又方：车 脂如鸡子大，酒服之。

　　又法：中恶，灸胃管五十壮愈。

　　卒忤，中恶也。盐八合，以水三升，煮取一升半，分二服，得吐即愈。若小便不通，笔头七枚，烧作灰，末，水调服即通。

　　又方：犊子屎半盏，酒三升，煮服之。亦治霍乱，一云治鬼击。又云大牛屎亦可用。

　　又方：书墨末之，水服一钱匕。

　　又法：卒忤死，灸手十指爪下，各三壮。又灸人中三壮，又灸肩井百壮，又灸间使七壮，又灸巨阙百壮。

　　卒中鬼击及刃兵伤，血漏腹中，烦满欲绝，雄黄粉酒服一刀圭，一日三服，血化为水。

　　鬼击之状，卒着人如刀刺，胸腹绞痛，或吐血，或口鼻血出，或下血，鸡屎白如枣大，青花麻一把，以酒七升，煮取三升，热服，须臾发汗。不汗，熨斗盛火，灸两肋下热，汗出愈。

　　又方：艾如鸡子大三枚，以水五升，煮取二升，顿服。

　　又方：吹酢少许鼻中。

　　救自缢死，极须按定其心，勿截绳，徐徐抱解之。心下尚温者，以氍毹覆口鼻，两人吹其两又方：僵卧，以物塞两耳。竹筒内口中，使两人痛吹之，塞口傍，勿令气出，半日，死人即又方：捣皂角、细辛，屑如胡豆大，吹之两鼻中。

　　又方：捣蓝青汁灌之。

　　又方：刺鸡冠血出，滴之口中即活。男雌女雄。

　　又方：鸡血涂喉下。

　　又方：鸡屎白如枣大，酒半盏和，灌口及鼻中佳。

　　又方：葱叶吹皂角末两鼻中，逆出更吹乃可。

　　又方：梁上尘如大豆，各内一小竹筒子中，四人各捉一个，同时吹两耳两鼻中即活。

　　又方：尿鼻口眼耳中，并捉头发如笔管大一撮，制之立活。

　　又方：自缢死，灸四肢大节陷，大指本文名曰地神，各七壮。

　　热 着，热死者，取道上热尘，以壅心上，若少冷即易，气通即止。

　　又方：仰卧 人，热土壅脐上，令人尿之，脐中温即愈。

　　又方：可饮热汤，亦可内少干姜、橘皮、甘草煮饮之，稍稍咽，勿使饱，但以热土及熬灰土壅脐上佳。

　　又方：浓煮蓼，取汁三升，饮之即愈。如不愈，再饮。

　　又方：地黄汁一盏服之即愈。

　　又方：水半盏，和面一大抄服之。

　　又方：张死人口令通，以暖汤徐徐灌口中，小举死人头，令汤入腹，须臾即苏。

　　又方：灌地浆一盏即愈。

　　又方：使人嘘其心令暖，易人为之。

　　又方：抱狗子或鸡，着心上熨之！又方：屋上南畔瓦，热熨心，冷易之。

　　救落水死者，以灶中灰布地，令浓五寸，以甑侧着灰上，令死人伏于甑上，使头少垂下，抄盐二方寸匕，内竹管中，吹下孔中，即当吐水。水下因去甑，下死人，着灰中壅身，使出鼻口即活。

　　又方：掘地作坑，熬数斛灰，内坑中，下死人覆灰，湿彻即易之，勿令大热爆人，灰冷，更又方：取大甑倾之，死人伏其上，令死人口临甑口，燃苇火二七把烧甑中，当死人心下令烟出，小入死人鼻口中，鼻口中水出尽则活。火尽则复益之，常以手候死人身及甑，勿令甚热，当令火气能使死人心下、足得暖。卒无甑者，于岸侧削地如甑，空下如灶，烧令暖，以死人着上。亦可用车毂为之。勿令隐其腹，令死人低头水得出，并炒灰数斛令暖以粉身。

　　湿更易温者。

　　又方：但埋死人暖灰中，头足俱没，惟开七孔。

　　又方：倒悬死人，以好酒灌鼻中，又灌下部。又醋灌鼻亦得。

　　又方：绵裹皂角，内下部中，须臾水出。

　　又方：裹锻石，内下部中，水出尽则活。

　　又方：熬沙覆死人面，上下有沙，但出鼻口耳，沙冷湿即易。

　　又方：倒悬解去衣，去脐中垢，极吹两耳，起乃止。

　　又方：灶中灰二石，埋死人从头至足，出七孔，即活。

　　又方：屈两脚着生人两肩上，死人背向生人背，即负持走行，吐出水便活。

　　又方：落水死，解死人衣，灸脐中。凡落水经一宿犹可活。

　　冬月落水，冻四肢直，口噤，有微气者，以大器中熬灰使暖，盛以囊，薄其心上。冷即易。

　　心暖气通，目得转，口乃开，可温尿粥，稍稍吞之即活。若不先温其心，便持火灸身，冷气卒中恶风，心闷烦毒欲死者，急灸足大趾下横文，随年壮即愈。

　　上件病，若筋急不能行者，内踝筋急，灸内踝上四十壮，外踝筋急，灸外踝上三十壮立愈。

　　卒中恶风，眼戴睛，灸目两 后二七壮。

