<!-- { "loadSidebar": true } -->
　　上件病，若不识人者，灸季肋头七壮。

　　卒中恶，心痛，苦参三两， 咀，以好酢一升，取八合。强人顿服，老小二服。

　　又方：桂心八两， 咀，以水四升，煮取一升半，分作二服。

　　卷之一

　　饮食中毒第四

　　凡诸食中毒，饮黄龙汤及犀角汁，无不治也。饮马尿亦良。

　　又方：食百物中毒，掘地坑中着水，取以饮之。

　　又方：含贝子一枚，须臾吐食物瘥。又服生韭汁数升亦得。

　　中毒烦闷，苦参三两， 咀，以酒二升半，煮一升，顿服之，取吐愈。

　　食六畜肉中毒，各取六畜干屎末，水服之佳。

　　食自死六畜肉毒，服黄柏末方寸匕，须臾复出。

　　又方：烧小豆一升，末，服三方寸匕。

　　又方：水服灶底黄土方寸匕。

　　食生肉中毒，掘地深三尺，取下土三升，以水五升，煮土五六沸，取上清饮一升立愈。

　　食牛肉中毒，野狼牙灰，水服方寸匕。一作猪牙。

　　又方：温汤服猪脂良。

　　又方：水煮甘草汁饮之。

　　食马肉，血洞下欲死，豉二百枚，杏仁二十枚， 咀，蒸之五升米下，饭熟捣之，再服令尽。

　　又方：芦根汁饮，以浴即解。

　　食猪肉中毒，烧猪屎末服方寸匕。犬屎亦佳。

　　食百兽肝中毒，顿服猪脂一斤佳。

　　食陈肉毒，方同上。

　　食马肝中毒，牝鼠屎二七枚，两头尖者是。以水研饮之，不瘥更作。

　　食野菜、马肝肉、诸脯肉毒，取头垢如枣核大吞之，可起死人。

　　又方：烧狗屎灰，水和绞取汁，饮之立愈。

　　又方：烧猪骨末之，水服方寸匕，日三。

　　茅屋漏水沾脯上有毒，捣韭汁服之良。大豆汁亦得。

　　肉闭在密器中者，名郁肉，有毒。烧狗屎末，水服方寸匕。凡生肉、熟肉皆不藏盖，不泄气脯在黍米中有毒。曲一两，水一升，盐两撮，煮服之。

　　食中射罔脯毒，末贝子，水服如豆佳。不瘥又服。

　　食饼 中毒，方同上。

　　以肉作饼 ，食多吐下，服犀角末方寸匕甚良。

　　食鹅鸭肉成病，胸满面赤，不下食者，服秫米泔大良。

　　食中鱼毒，煮橘皮汤，停极冷冻饮料之，其效甚大。

　　食中鱼毒及中鲈鱼毒，锉芦根，舂取汁，多饮良。亦可取芦苇茸汁饮之。

　　蟹毒，方同上。又，冬瓜汁服二升。亦可食冬瓜。

　　山中木菌毒，人屎汁服一升良。

　　食鱼脍不消，烧鱼鳞，水服方寸匕。

　　食诸鲍鱼中毒，方同上。

　　食牛马肉中毒，饮人乳汁良。

　　酒病，豉、葱白各一升，以水四升，煮取二升，顿服之。

　　饮酒中毒，煮大豆三沸，饮汁三升。

　　又方：酒渍干 汁服之。

　　酒醉不醒，葛根汁一斗三升饮之，取醒止。又治大醉，连日烦毒不堪。

　　卷之二

　　解百药毒第五

　　凡解百药毒，甘草、荠 、大小豆汁、蓝汁、蓝实汁、蓝根汁并解。

　　雄黄毒，防己解。

　　石毒，大豆汁解。

　　金银毒，服水银数两即出。鸭屎解。水和鸡屎汁、煮葱汁并解。

　　铁粉毒，磁石解。

　　防葵毒，葵根汁解。

　　桔梗毒，白粥解。

　　甘遂毒，大豆汁解。

　　芫花毒，防己、防风、甘草、桂汁并解。

　　大戟毒，菖蒲汁解。

　　蜀椒毒，葵子汁、桂汁、豉汁、人尿、冷水、土浆、蒜、鸡毛烧吸烟及水调服解。

　　斑蝥、芫青毒，猪脂、大豆汁或盐、蓝汁、盐汤煮猪骨并解。

　　马刀毒，清水解。

　　杏仁毒，蓝子汁解。

　　野芋毒，土浆、人粪汁解。

　　诸菌毒，掘地作坑，以水沃中，搅之令浊，澄清饮之。名地浆。解。

　　解鸩毒及一切毒，药不止者，甘草、蜜，各四两，粱米粉一升，以水五升煮甘草，取二升，解一切毒，母猪屎，水和服之。又水三升三合，和米粉饮之。

　　野葛毒，已死口噤者，取青竹去两节，柱两胁、脐上，内冷水注之，暖即易之。须臾口开，石药毒，白鸭屎、人参汁并解。

　　食莨菪，闷乱如卒中风者，饮甘草汁、蓝青汁即愈。

　　中钩吻毒欲死者，荠 八两， 咀，以水六升，煮取三升，冷如人体，服五合，日三夜二。

　　凡煮荠 惟浓佳。

　　又方：煮桂汁饮之。

　　又方：啖葱涕。

　　诸毒，方同上。

　　中蛊：茜根、 荷根各三两， 咀，以水四升，煮取二升，顿服。

　　又方：槲树北阴白皮一大握，长五寸，水三升，煮取一升，空腹服，即吐虫出。

　　中蛊下血，方同上。

　　诸热毒或蛊毒，口鼻血出，取人屎尖七枚，烧作火色，置水中研之，顿服即愈。亦解百毒，诸服药过剂闷乱者，饮蓝汁，水和胡粉、地浆、 荷汁，水和葛粉、粳米沉、干姜、黄连、饴糖、豉汁并解。

　　疮中水毒，炭白灰、胡粉等分，脂调涂疮孔上，水出则痛止。

　　疮中水肿，方同上。

　　卒刺手足，中水毒，捣韭及蓝青置上，以火灸，热彻即愈。

　　破伤风肿，浓涂杏仁膏，燃麻烛遥灸之。

　　卷之二

　　蛇蝎毒等第六

　　凡蛇毒，消蜡注疮上。不瘥，更消注之。又以母猪耳中垢敷之。牛耳垢亦可。

　　蝮蛇毒，令妇人尿疮上。

　　又方：令妇人骑度三过，又令坐上。

　　又方：末姜薄之，干则易。

　　又方：以射罔涂肿上，血出即愈。

　　又方：生麻、楮叶合捣，以水绞去滓，渍之。

　　众蛇毒，干姜、雄黄等分，末，和射罔着竹筒中，有急用之。

　　又方：雄黄末敷疮上，日一。

　　又方：用铜青敷疮上。

　　又方：捣大蒜和胡粉敷之。

　　又方：鸡屎二七枚，烧作灰，投酒服之。

　　又方：以面围上，令童男尿其中，烧铁令赤，投中。冷复烧着，二三度瘥。

　　又方：口嚼大豆叶涂之。

　　又方：猪脂和鹿角灰涂之。

　　又方：盐四两，水一斗，煮十沸。沸定以汤浸。冷易之。

　　又方：捣紫苋取汁，饮一升，以滓封疮，以少水灌之。

　　又方：梳中垢如指大，长一寸，尿和敷之。

　　又方：炙梳，汗出熨之。

　　又方：取合口椒、胡荽苗等分，捣敷之，无不瘥。

　　又方：灸螫处三七壮。无艾，以火头称疮孔大小热之。

　　蛇啮，人屎浓涂，帛裹即消。

　　睡中蛇入口，挽不出，以刀破蛇尾，内生椒三两枚，裹着，须臾即出。

　　又方：艾灸蛇尾即出。

　　又方：以刀周匝割蛇尾，截令皮断，仍将皮倒脱即出。

　　蛇入口并七孔者，割母猪尾头，沥血着口中即出。

　　又方：以患人手中指等截三岁大猪尾，以器盛血，傍蛇泻血口中，拔出之。

　　卒为蛇绕不解，以热汤淋之。

　　又方：令人尿之。

　　蛇蝎螫，服小蒜汁，滓敷上。

　　又方：熟捣葵，取汁服。

　　又方：取齿中残饭敷之。

　　又方：猪脂封之。

　　又方：射罔封之。

　　又方： 砂和水涂上立愈。

　　又方：若着手足，冷水渍，水微暖则易之。着余处，冷水浸，故布 之，小暖则易。

　　又方：生乌头末，唾和敷之。

　　射工毒不治，七日能杀人，鬼臼叶一把，内苦酒中渍之，熟捣绞汁，服一升，日三为妙。

　　又方：取生吴萸茎叶一握，断去前后，握中熟捣，以水二升，煮取七合，顿服之立愈。

　　又方：取葫切贴疮，灸七壮。

　　又方：赤苋菜捣，绞取汁，一服一升，日四五服。

　　又方：白鸡屎取白头者三枚，汤和涂中毒处。

　　已有疮者，取芥子熟捣，苦酒和，浓涂疮上，半日痛便止。

　　又方：取野狼牙叶，冬取根，捣之令熟，薄所中处。又饮汁四五合。

　　蚰蜒入耳，炒胡麻捣之，以葛袋盛，倾耳枕之即出。

　　又方：以牛酪灌之，满耳即出，出当半消。若入腹中，空腹食好酪一二升，即化为黄水而出，不尽更服。于真人自云手用神效。

　　水毒，凡山水有毒虫，人涉水，中人似射工而无物。其诊法：初得之恶寒，微似头痛，目眶痛，心中烦懊，四肢振 ，腰背百节皆强，两膝痛，或翕翕而热，但欲睡，旦醒暮剧，手足逆冷至肘膝，一三日腹中生虫，食人下部，肛中有疮，不痛不痒，令人不觉。不急治，过六七日下部出脓溃。虫上食人五脏，热盛毒烦，下利不禁，八九日良医不能治矣。不过二十日杀人。欲知是中水与非者，当作五六升汤，以小蒜五升， 咀，投汤中消息勿令大热，去滓以浴之。是水毒，身体当发赤斑，无异者非也。

　　治中水毒，取梅若桃叶捣，绞取汁三升许，或干以少水绞取汁饮之。小儿不能饮，以汁敷乳又方：捣苍耳汁，服一升。又以绵裹杖，沾汁导下部，日二过即瘥。

　　又方：蓼一把，捣，以酒和，绞取汁一升服之。不过三服。一作梨叶。

　　又方：蓝一把，捣，水解以涂浴面目身体令遍。

　　又方：捣蛇莓根末，水饮之，并导下部。生者用汁。凡夏月行，常多 此药屑入水，以方寸匕投水上流，无所畏。又辟射工。凡洗浴，以少许投水盆中，即无毒。

　　人忽中水毒，手足指冷，或至肘膝者，浮萍曝干末之，酒服方寸匕。

　　八九月中刺手足，犯恶露肿杀人。生桑枝三枝，内 灰中，推引之令极热，斫断，正以头柱疮口上，热尽即易之。尽三枝，则疮自烂。仍取薤白捣，绵裹着热灰中使极热，去绵，取薤白薄疮上，以布帛急裹之。若有肿者，便作之。用薤白第一佳。

　　竹木刺皮中不出，羊粪燥者，烧为灰，和猪脂涂刺。若不出，再涂。一云用干羊屎末。

　　又方：服王不留行即出。兼取根末贴之。

　　又方：煮山瞿麦汁饮之，日三，瘥止。

　　又方：用牛膝根茎生者，并捣以薄之即出。疮虽合犹出。

　　又方：嚼白梅涂之。

　　又方：白茅根烧末，以膏和涂之。亦治疮因风致肿。

　　又方：烧鹿角末，以水和涂之立出。久者不过一夕。

　　又方：头垢敷之即出。

　　恶刺：苦瓠开口内儿尿，煮三两沸，浸病上。

　　又方：浓煮大豆汁渍取瘥。

　　又方：莨菪根水煮浸之，冷复易。

　　卷之二

　　喉痹金疮第七

　　喉痹，桂心末如枣核大，绵裹着舌下即破。

　　又方：荆沥稍稍咽之。

　　又方：只将囟上近头心发直上方作力提之，其喉痹剥然一声遂破，最奇。

