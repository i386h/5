<!-- { "loadSidebar": true } -->
　　堕落车马及车辗木打，已死者，以死人安着，以手袖掩其口鼻眼上，一食顷活。眼开，与热小便二升。

　　凡堕落伤损欲死，取净土五升蒸之令溜，分半，以故布数重裹之，以熨病上，勿令大热，恐破肉。冷则易之，取痛止则已。凡有损伤，以此法治之神效。已死不能言者亦活。三十年者亦瘥。

　　腕折骨损者，以大麻根叶捣汁，饮一升。无生麻，煮干麻汁服。

　　腕折四肢骨碎及筋伤蹉跌，生地黄不限多少，熟捣，用薄所损处。又云烂捣熬之，以裹伤处，以竹编夹裹令遍，缚令急，勿令转动，一日可十易，三日瘥。若血聚在折处，以刀子破去血。

　　四肢骨碎筋伤蹉跌，豉三升，水三升，渍取汁服之。

　　头破脑出，中风口噤，大豆一斗，熬去腥，勿使太熟，捣末，熟蒸之，气遍合甑，下盆中，以酒一斗淋之。温服一升，覆取汗，敷杏仁膏于疮上。

　　凡被打损，血闷抢心，气绝不能言，可辟开口，尿其中，令下咽即醒。

　　卒中毒矢，捣蓝汁一升饮之，并薄疮上。若无蓝，取青布渍，绞汁饮之，并淋疮中。

　　又方：内盐脐中灸之。

　　又方：煎地黄汁作丸服之，百日矢当出。

　　又方：煮芦根汁，饮三升。

　　又方：多饮葛根汁。并治一切金疮。

　　又方：末雄黄敷之，当沸汁出愈。

　　又方：末贝齿，服一钱匕大良。

　　又方：捣葛根汁饮之，葛白屑熬黄敷疮，止血。

　　金疮破腹，肠突出，欲令入，取人屎，干之以粉肠，即入矣。

　　又被伤，肠出不断者，作大麦粥取汁，洗肠内之，常研米粥饮之，二十日稍稍作强糜，百日金疮烦满，赤小豆一升，以苦酒渍之，熬令燥复渍，满三日令色黑，服方寸匕，日三。

　　箭镞及诸刀刃在咽喉、胸膈诸隐处不出者，牡丹皮一分，白盐二分（一方作白蔹）。二味治下筛，以酒服方寸匕，日三出。

　　又方：取栝蒌汁，涂箭疮上即出。

　　又方：酒服瞿麦方寸匕，日三瘥。

　　卒为弓弩矢所中不出，或肉中有聚血，取妇人月经布，烧作灰屑，酒服之。

　　又方：白蔹、半夏等分，治下筛，酒服方寸匕，日三。浅疮十日出，深疮二十日出。

　　金疮血出不止，煮桑根十沸，服一升即止。

　　又方：柳絮封之。

　　又方：捣车前汁敷之血即绝，连根用立效。

　　又方：饮人尿三升愈。

　　又方：以蜘蛛幕贴之。

　　金疮腹中瘀血，大麻子三升，葱白二七枚，使数人各捣令熟，用九升水煮取一升半，顿服之金疮内漏，还自取疮中血，着杯中，水和服。

　　又方：七月七日麻勃一两，蒲黄六两，酒服一钱匕，日五夜二。

　　又方：牡丹皮为散，水服三指撮，立尿出血。

　　金疮苦痛，杨木白皮熬令燥，末之，服方寸匕，日三。又末敷疮愈。

　　金疮若刺疮，痛不可忍，百治不瘥者，葱一把，以水三升，煮数沸，渍洗疮，止痛良。

　　伤坠车马及诸物隐体肉断者，以酢和面涂之。

　　筋骨伤初破时，以热马尿敷之无瘢。

　　又方：大豆二升，水五升，煮取二升，以醇酒六七升，合和豆汁服之。一日尽，如汤沃雪。用小豆亦佳。

　　落车坠马及木崩血，腹满短气，大豆五升，以水一斗，煮取二升，去豆，一服令尽。剧者不金疮，便以锻石浓敷。无锻石，只灰亦可，裹之止痛又速愈。若深，未宜速合者，内少滑石针灸疮，血出不止，烧人屎灰敷之。

　　金疮血出多，其人必渴，当忍之，啖燥食并肥脂之物以止渴。慎勿咸食。若多饮粥及浆，犯即血动溢出杀人。又忌嗔怒、大言笑、思想阴阳、行动作劳、多食酸咸、饮酒、热羹、辈。疮瘥后，犹须如此。出百日、半年，乃可复常也。

　　又方：烧干梅作炭，捣末敷之，一宿即瘥。亦治被打伤。

　　又方：磁石末敷之，止痛断血。

　　又方：桑白汁涂，桑白皮裹，或锻石封之妙。

　　又方：麻叶三升，以水三升，煮取二升半，为一服。

　　又方：饮麻子汁数升。亦治毒箭所伤。

　　又方：蚯蚓屎，以水服方寸匕，日三。

　　又方：杏仁、锻石细末，猪脂和封。亦主犬马金疮。

　　又方：捣谷子敷之。

　　卷之二

　　疮疽痈肿第八

　　发背，乱发灰，酒服方寸匕。亦治瘭疽。

　　又方：饮铁浆二升取利。

　　又方：三年醋滓，微火煎令稠，和牛脂敷上，日一易。

　　又方：猪脂敷上，日四五。亦治发乳。

　　又方：猪羊脂切作片，冷水浸粘贴，暖则易之，五六十片瘥。初贴少许即寒，寒定好眠，甚妙。

　　又方：烧鹿角灰，醋和敷之，日四五。

　　瘭疽，手足肩背累累如赤豆，剥之汁出，芜青子熬捣，帛裹，展转敷上良。

　　又方：以麻子熬作末，摩其上良。

　　又方：酒和面敷之。

　　又方：剥去疮痂，温醋泔清洗之，以胡燕窠和百日男儿屎如膏敷之。

　　又方：乱发灰服方寸匕，日三。亦治发背。

　　又方：煮芸苔菜，取汁一升服之。并食干熟芸苔数顿，少与盐浆。冬月用其子，水和服之。

　　又方：以猪胆敷之良。

　　又方：枸杞根、葵根叶煮汁，煎如糖，服之随意。

　　又方：腊月糖昼夜浸之，数日乃愈。

　　疽溃后，盐汤洗拭了，烧皂角灰粉之良。

　　又方：以牛耳中垢敷之良。

　　又方：以生麻油滓，绵裹帛疮上，虫出。

　　又方：以沸汤灌疮中三四遍。

　　疽似痈而小有异，今日去脓了，明日还满，脓如小豆汁者，芸苔熟捣，湿布袋盛之，埋热灰又方：皂角煎汤洗，拭干，以柏皮末敷，勿令作痂。

　　一切肿毒，痛不可忍者，取蓖麻子捣，敷之即瘥。

　　恶毒肿，一宿可杀人者，茴香草捣取汁，饮一升，日三四服，滓敷肿上。冬中根亦可用。

　　起鱼脐疔疮，不大痛者杀人，以寒食饧敷之良。又硬者，烧灰涂贴即瘥。

　　又方：先以针刺疮上，四畔作孔，捣白苣取汁，滴疮孔内。

　　疔肿忌见麻勃，见即死者，以针刺四边及中心，涂雄黄末立愈。一云涂黄土。

　　又方：鼠新坌土和小儿尿敷之。

　　又方：铁衣末和人乳汁，敷之立可。

　　又方：小豆花为末，敷之瘥。

　　又方：人屎尖敷之立瘥。

　　又方：以四神丹一枚，当头上安，经宿则根出矣。四神丹方在第十二卷中。

　　因疮肿痛者，皆中水及中风寒所作，其肿入腹则杀人，温桑灰汁渍之，冷复温之，常令热，治痈，芫花为末胶和如粥敷之。

　　疮发心胸以下者，武都雄黄、松脂各三两，和为块，刀子刮为散，饮服方寸匕，日三。

　　不瘥更合。

　　石痈坚如石，不作脓者，生商陆根捣敷之，干则易之，取软为度。又治湿漏诸痈疖。

　　又方：蜀桑根白皮阴干捣末，炷胶，以酒和药敷肿，即拔出根。

　　又方：醋和莨菪子末敷头上，即拔出根。

　　又方：蛇脱皮贴之，经宿瘥。

　　又方：梁上尘、葵根茎灰等分，醋和敷之即瘥。

　　又方：栎子一枚，以醋于青石上磨之，以涂肿上，干更涂。不过十度即愈。

　　又方：当上灸之百壮，石子当碎出。如不出，益壮乃佳。

　　痈肿痛，烦闷，生楸叶十重贴之，以帛包，令缓急得所，日二易，止痛兼消肿，蚀脓甚良，痈始觉肿令消，以莨菪末三指撮，水和服之，日三，神良。

　　已结脓使聚，栝蒌根末之，苦酒和敷上，燥则易。赤小豆亦佳。

　　痈肿，芥子末，汤和敷纸上贴之。

　　又方：白姜石末，蒜和捣敷上瘥。

　　又方：马鞭草捣敷上，即头出。

　　又方：灸两足大拇趾奇中立瘥，仍随病左右。

　　疖无头者，吞葵子一枚，不得多服。

　　又方：烧葛蔓灰，封上自消。牛粪灰亦佳。

　　又方：鼠粘根叶贴之。

　　又方：水和雀粪敷之。

　　又方：生椒末、釜下土等分，醋和涂之。一法有曲末。

　　痈有脓令溃，鸡羽三七枚，烧末服之即溃。

　　又方：人乳和面敷上，比晓脓血出并尽，不用近手。

　　又方：箔经绳烧灰末，腊月猪脂和敷下畔即溃。不须针灸。

　　脓溃后疮不合，熟嚼大豆敷之。

　　又方：炒乌麻令黑，熟捣敷之。

　　又方：牛粪敷之，干则易。

　　又方：烧破蒲席灰，腊月猪脂和，内孔中。

　　痈久不差，马齿叶捣汁，煎敷之。

　　痈疖溃后脓不断，及诸物刺伤疮不瘥者，石硫黄粉一两，箸一片，捶头碎，少湿，内硫黄中，以刺疮孔，疮差为度。

　　痈，肉中如眼，诸药不效，犯疔疮，芜菁根、铁生衣等分，和捣，以大针刺作孔，复削芜菁根如针大，以前铁生衣涂上刺孔中，又涂所捣者封上，仍以方寸匕绯帛涂贴之，有脓出易之，须臾拔根立瘥。忌油腻、生冷、醋滑、五辛、陈臭、粘食。

　　又方：刺疮头及四畔，令汁极出，捣生栗黄敷上，以面围之。勿令黄出，从旦至午，根即拔又方：以面围疮如前法，以针乱刺疮，铜器煮醋令沸，泻面围中，令容一盏，冷则易之，三又方：取蛇脱皮如鸡子大，以水四升，煮三四沸，去滓，顿服立瘥。

　　又方：取苍耳苗捣，取汁一二升饮之，滓敷上立瘥。

　　一方：灸掌后横文后五指，男左女右，七壮。

　　痈，肉中如眼，诸药不效，取附子削令如棋子，安肿上，以唾贴，以火灸之，令附子欲焦。

　　一切肿毒疼痛，取蓖麻子熟捣，敷之即瘥。

　　脚肿向上至腹即杀人者，赤小豆一斗，以水三斗，煮令烂，出豆，以汁浸脚至膝，每日一度瘥止。若已入腹，不须浸，但煮豆食之。忌盐菜米面等。渴饮汁，瘥乃止。疮久不瘥，瘥而复发，骨从孔出，名骨疽，以猪脂和楸叶捣封之。

　　又方：捣白杨叶敷之。

　　又方：芜菁子捣敷之，帛裹，一日一易。

　　又方：穿地作坑，口小里大，深三尺，取干鸡屎二升，以艾及荆叶捣碎，和鸡屎，令可燃火附骨疽，槲皮烧末，饮服方寸匕。

　　又方：灸间使后一寸，随年壮立瘥。

　　一切疔肿，苍耳根、茎、苗、子，但取一色，烧为灰，酢泔淀和如泥，涂上，干则易之，不又方：取铁浆，每饮一升立瘥。

　　又方：面和腊月猪脂，封上立瘥。

　　又方：蒺藜子一升，烧灰，酽醋和，封上，经宿便瘥。或针破头封上更佳。

　　又方：皂角子取仁作末敷之，五日内瘥。

