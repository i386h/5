<!-- { "loadSidebar": true } -->
　　又方：艾蒿一担，烧作灰，于竹筒中淋取汁，以一二合和锻石如面浆，以针刺疮中至痛即点之，点三遍，其根自拔。

　　赤眼疔，熬白粉令黑，蜜和敷之良。

　　又方：以新坌鼠壤，水和涂之，热则易之。

　　又方：捣马牙齿末，腊月猪脂和敷之，可拔根出。亦烧灰用。

　　火烧疮，慎不得以冷水洗，热得冷更深入骨，坏人筋骨难瘥。初被火烧，急更向火灸，虽大又方：家中一女子火烧手，且浸浸至掌，急以酸酢升余浸之，出酢尚痛，时不痛止，不疮不又方：末熬油麻和栀子仁涂之，惟浓为佳。

　　又方：已成疮者，烧白糖灰粉之，即燥立瘥。

　　因疮而肿痛剧者，数日死，或中风寒，或中水，或中狐尿刺，烧黍穣，若牛马屎，若生桑条又方：热蜡内疮中，新疮亦善。

　　又方：以凫公英草、根、茎白汁涂之。惟多涂为佳，大神效。此草蜀中名耳瘢菜，关中名苟乳。（乳，奴狗切。）

　　肠痈，雄鸡顶上毛并屎烧作末，空心酒服。

　　又方：截取檐头尖少许，烧作灰，水和服。当作孔出脓血愈。

　　又方：瓜子三升末之，以水三升，煮取一升五合，分三服。

　　又方：死上冢上土作泥涂之。

　　内痈未作头者，服鸡屎即瘥。

　　又方：肠痈，屈两肘，正灸肘头锐骨各百壮，则下脓血即瘥。

　　妇人妒乳取葵茎灰末之，饮服方寸匕，日三即愈。一法为末，不为灰。

　　又一方：取研米槌二枚，炙令热，以絮及故帛拓乳上，以捶更互熨之瘥止。

　　乳痈，以水罐盛酢泔清，烧石令热，内中沸止，更烧如前，少热，内乳渍之，冷更烧石内渍，不过三烧石即愈。

　　又一方：取葱白捣敷之，并绞汁一升，顿服即愈。

　　又方：柳根削取上皮，捣令熟，熬令温，盛练袋中熨乳上，干则易之，一宿即愈。

　　又方：鹿角治下筛，以猪脂上清汁服方寸匕，不过再服，亦可以醋浆水服。

　　卷之三

　　霍乱吐泻第九

　　霍乱转筋，蓼一把，去两头，以水二升，煮取一升，顿服之。一方作梨叶。

　　又方：烧故木梳灰末之，酒服一枚小者，永瘥。

　　又方：车彀中脂，涂足下瘥。

　　又方：作极咸盐汤，于槽中暖渍之。

　　又方：以醋煮青布拓之，冷复易之。

　　转筋不止，若男子，以手挽其阴牵之。女子，挽其乳近左右边。

　　转筋在两臂及胸中者，灸手掌白肉际七壮，又灸膻中、中府、巨关、胃管、尺泽。并治筋拘，头足皆愈。

　　霍乱引饮，饮辄干呕，生姜五两， 咀，以水五升，煮取二升半，分二服。高良姜大佳。

　　中热霍乱，暴利，心烦，脉数，欲得冷水者，新汲井水，顿服一升立愈。先患胃口冷者，勿霍乱吐下腹痛，以桃叶煎汁，服一升立止。冬用皮。

　　走哺转筋，灸踵踝白肉际各三七壮。又灸小腹下横骨中央随年壮。

　　转筋四厥，灸两乳根黑白际各一壮。

　　转筋，灸涌泉六七壮，在足心下当拇趾大筋上。又灸足大趾下约中一壮。

　　又方：转筋不止，灸足踵聚筋上白肉际七壮立愈。

　　转筋入腹，痛欲死，四人持手足，灸脐上一寸十四壮，自不动，勿复持之。又灸股里大筋去霍乱转筋，令病患合面正卧，伸两手着身，以绳横量两肘尖头，根据绳下夹脊骨两边相去各一寸半，灸一百壮，无不瘥。

　　霍乱已死，有暖气者，灸承筋。取绳量，围足从趾至跟，匝捻取等折一半以度，令头至跟踏地处别 上至度头即是穴。灸七壮，起死人。又以盐内脐中，灸二七壮。

　　霍乱洞下不止，艾一把，水三升，煮取一升，顿服之良。

　　又方：香茅一把，水四升，煮取一升，顿服之。青木香亦佳。

　　蛊毒，宿食不消，霍乱，极咸盐汤三升，热饮一升，刺口令吐宿食使尽，不吐更服，吐讫复饮，三吐乃住。此法大胜诸治，俗人以为田舍浅近法鄙而不用，守死而已。凡在此病，即须先用之。

　　又方：扁豆一升，香薷一升，以水六升，煮取二升，分服。单用亦得。

　　胞转，小便不通，乱发急缠如两拳大，烧末，醋四合，和二方寸匕，服之讫，即炒熟黑豆叶，蹲坐其上。

　　又方：阿胶三两，水三升，煮取七合，顿服之。

　　又方：豉五合，以水三升，煮数沸，顿服之。

　　又方：麻子煮取汁，顿服之。

　　又方：连枷关烧灰，水服之。

　　又方：笔头烧灰，水服之。

　　又方：灸玉泉七壮。穴在关元下一寸。大人从心下处取八寸是玉泉穴，小儿斟酌取之。

　　又法：灸第十五椎五十壮。

　　又法：灸脐下一寸，随年壮。一日四寸。

　　吐逆，霍乱吐血，灸手心主五十壮。

　　吐血：生地黄肥者五升，捣，以酒一升，煮沸，三上三下，去滓，顿服之。

　　又方：服桂心末方寸匕，日夜可二十服。亦治下血。

　　忽吐血：熟艾三鸡子许，水五升，煮取二升，顿服。

　　又方：烧乱发灰，水服方寸匕，日三。亦治舌上忽出血如簪孔者。亦治小便出血。

　　中蛊，下血日数十行，苦瓠一枚，以水二升，煮取一升，稍稍服之。当下蛊及吐蛤蟆蝌蚪

　　卷之三

　　虎犬马伤第十

　　（针折入肉附）

　　虎咬疮，煮葛根令浓以洗之，十遍。饮汁及捣为散，以葛根汁服方寸匕，日五。甚者夜二。

　　又方：青布急卷为绳，止一物烧一头，燃，内竹筒中，注疮口熏之妙。

　　又方：煮铁令浓，洗疮。

　　又方：嚼栗子涂之良。

　　剥死马骨伤人，毒攻欲死，便取马肠中屎涂之大良。

　　又方：取其屎烧灰，服方寸匕。

　　狂犬咬人，毒有七日一发，百日内杀人者，每到七日，捣韭汁饮一二升，当终身禁食犬肉、蚕蛹，若犯则死不可救。疮未愈之间，禁食生鱼及诸肥腻冷食。但于饭下蒸鱼及于肥器中食便发，不宜饮酒，过一年乃佳。

　　犬啮人，捣地榆，绞汁涂疮。无生者，取干者，以水煮汁饮之。亦可末之，服方寸匕，日又方：捣韭绞汁，饮一升，日三。疮愈止。

　　又方：以豆酱清涂之，日三四。

　　又方：刮虎牙或骨，服方寸匕。

　　犬毒，烧虎骨敷疮及熨。又微熬杏仁，捣、研，取汁服之良。又取灯盏残油灌疮口。

　　此皆又方：用韭根、故梳二枚，以水二升，煮取一升，顿服。

　　又方：桃东南枝白皮一握，水二升，煮取一升，分二服，吐出犬子。

　　又方：服莨菪子七枚，日一。

　　又方：梅子末，酒服。

　　犬所啮，恶血未尽，灸上一百壮，以后当日灸一壮。若不血出，刺出其血，百日灸乃止。禁饮酒、猪、犬肉。

　　凡犬啮人，以热牛屎涂之佳。

　　针折入肉中，刮象牙末，水和聚着折针上即出。

　　又方：磁石吸铁者，着上即出。

　　卷之三

　　舌耳心目等大小便第十一

　　舌卒肿，满口溢出，须臾不治杀人，急以指刮破舌两边，去汁即愈。

　　又方：取釜下墨，以酢浓敷舌上下，脱去更敷佳。

　　又方：半夏十二枚洗、熟，以酢一升，煮取八合，稍稍含嗽之吐出。加生姜一两佳。

　　又方：满口含糖酢少许时，热通即止。

　　舌上出血如泉，烧铁篦，熟烙孔中良。

　　舌强不语，矾石、桂心，等分为末，安舌下立瘥。

　　耳中有物不可出，以弓弦从一头令散，敷好胶注耳中物上停之，令相着，徐徐引之。

　　耳聋干，耵聍不可出，三年酢灌之最良。绵塞之半日许，必有物出。

　　百虫入耳，末蜀椒一撮，以酢半升调灌耳中，行二十步即出。

　　又方：桃叶火熨，卷之□塞耳立出。

　　又方：车 脂敷耳孔，虫自出。《肘后》以疗 耳脓血。

　　又方：以葱涕灌耳中，虫即出。亦治耳聋。

　　齿龈间血出不止，生竹茹二两，醋煮含之。

　　又方：温童子小便半升，取三合含之，其血即止。

　　九孔出血，捣荆叶取汁，酒服二合。一即荆芥。

　　九种心痛，取当太岁上新生槐枝一握，去两头， 咀，以水三升，煮取一升，顿服。

　　又方：桃白皮煮汁，空腹以意服之。

　　妇人心痛，布裹盐如弹丸，烧作灰，酒服。

　　又方：烧秤锤投酒中服佳。

　　又方：炒大豆投酒中服佳。

　　产后卒心痛，桂心三两，酒三升，煮取二升，去滓，分三服，日三。

　　又腹中苦痛，生牛膝五两，酒五升，煮取二升，去滓，分二服。若干牛膝根，即酒浸一宿方可煮。

　　奔豚气，急作汤以浸两手足，数数易之。

　　又方：灸章门百壮。一名长平，二穴在大横外直脐肋端。

　　又方：灸气海百壮。穴在脐下一寸半。

　　又方：灸关元百壮。在脐下三寸。

　　又方：灸中极五十壮。在脐下四寸。

　　又方：灸期门百壮。直乳下第二肋端傍一寸五分又方：灸四满二七壮。穴夹丹田两傍相去三寸，即心下八寸，脐下横纹是也。

　　奔豚，腹中与腰痛，灸中府百壮。穴在两乳上三肋间。

　　耳聋有脓不差，有虫，先以绵缠去耳中汁，以矾石末粉耳中，次以石盐末粉其上，食久乃起，不过再度永瘥。

　　耳，桃仁熟捣，以故绯绢裹内耳中，日三易，以瘥为度。

　　治底耳，黄矾烧，绵裹内耳中，不过三日愈。或以苇管吹耳中。

　　治虫心痛，鹤虱末之，蜜和梧子大，服四十丸，日三，蜜汤下。加至五十丸。慎酒肉。

　　又方：鹤虱一两末之，空腹温酢一盏和服之，虫当吐出。

　　又方：服漆一合。

　　热翳漫睛，以羊筋漱口熟嚼，夜卧，开目纳之，即闭目睡，去膜，明日差。亦治眯目。

　　眼暗，以铜器盛大酢三四升，煎七八日，覆器湿地，取铜青一合，以三月杏白仁一升，取汁，和铜青敷之，日不过三四度大良。

　　又方：含黄柏一爪甲许，使津置掌中拭目，讫，以水洗之，至百日眼明。此法乃可终身行之，永除眼疾神良。

　　雀目术：令雀目人至黄昏时看雀宿处，打令惊起，雀飞乃咒曰：紫公紫公，我还汝盲，汝还我明。如此日日暝三过作之，眼即明，曾试有验。

　　大小便不通，葵子末一升，青竹叶一把，以水二升，煮五沸，顿服。

　　又方：葵子一升，榆皮一升，水五升，煮取二升，分三服。

　　又方：葵子一升，以水三升，煮取一升，去滓，纳猪脂一升，空腹分二服。

　　又方：甑带煮取汁，和蒲黄方寸匕，日三服。

　　又方：猪脂一升，以水二升，煮三沸，饮汁立通。

