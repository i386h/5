<!-- { "loadSidebar": true } -->
　　又方：灸脐下一寸三壮。

　　失欠颊车蹉，一人以手指牵其颐，以渐推之，则复入矣。推当疾出指，恐误齿伤人指也。

　　又方：消蜡和水敷之。

　　目眯不出，以蚕沙一粒吞之即出。

　　卒食物入鼻有入脑，羊脂如指大，内鼻中吸上，脂消则物随脂下。

　　鼻中出血不止，捣楮叶汁，饮三升大良。

　　齿痛，蚯蚓粪，水和作稠泥团，以火烧之，令极赤如粉，以腊月猪脂和敷龈上，日三两度又方：马齿菜一把，嚼之即瘥。

　　齿根动欲落，生地黄绵裹着齿上，咋之及 咀，以汁渍齿根，日四五，并咽汁，十日大佳。

　　大便难，好胶三寸，葱白一把，以水四升，煮取一升半，顿服之即下。

　　又方：葵子汁和乳汁等分，服之立出。

　　大便失禁，不拘老人小儿，灸两脚大趾去甲一寸，三壮。又灸大趾奇间三壮。

　　小便不通，水四升，洗甑带，取汁煮葵子，取二升半，分三服。

　　又方：胡燕粪、豉各一合，和捣丸如梧桐子大，服三丸，日三。

　　又方：发，去垢烧末，一升，葵子一升，以饮服方寸匕，日三。

　　又方：石槽塞灰土，井花水服之，日三。

　　又方：服车前子末方寸匕，日三，百日止。

　　卒不得小便，车前草一把，桑白皮半两， 咀，以水三升，煎取一升，顿服之。

　　妇人卒不得小便者，杏仁二七枚，熬末服之立通。

　　又方：紫菀末，井花水服三指撮立通。血出，四五度服之。

　　大小便不利，葵子二升，硝石二两，以水五升，煮取二升，分再服。

　　小便不利，大便数注，灸屈骨端五十壮。

　　胃反，食则吐，捣粟米作面，水和作丸如楮子大七枚，烂煮，内酢中，细细吞之，得下便已。面亦得用之。

　　胃反，食即吐出，上气，芦根、茅根各二两，细切，以水四升，煮取二升，顿服之，得下又方：饮白马尿即止。

　　又方：淘小芥子，曝干为末，酒服方寸匕，日三。

　　又方：灸两乳下各一寸，以瘥为度。

　　上气，上酥一升，独头蒜五颗，先以酥煎蒜黄出之，生姜汁一合，共煎令熟，空腹温服方寸匕。

　　上气呕吐，芥子二升末之，蜜丸。寅时以井花水服如梧子大七丸，日二。亦可作散。酒浸服香港脚入腹，困闷欲死，吴茱萸六升，木瓜两个，切，以水一斗三升，煮取三升，分三服。

　　如卒噎，满口着蜜食之即下。

　　又方：刮舂杵头细糠含之即下。

　　又方：老牛涎枣核大，水中饮之，终身不复噎。

　　龋齿及虫痛，切白马悬蹄如米许，以绵裹着痛处孔中，不过三度。

　　又方：家中法，以煮酒蜡少许，任在虫孔子中，以热火箸烙之，令蜡融于孔立愈。

　　热病后眼暗失明，以羊胆敷之，旦暮各一。

　　明目，令发不落，牛胆中渍槐子，阴干百日，食后吞一枚，十日身轻，三十日白发再黑，百明目，小黑豆，每日空心吞二七枚。

　　又方：三月三日采蔓菁花，阴干，治下筛，空心井花水服方寸匕。久服，可夜读细书。

　　目赤及翳，乌贼骨、铅丹，（大小等分，合研细。）和白蜜如泥，蒸之半食久，冷，着眼四，日一。

　　治三十年聋，故铁三十斤，以水七斗浸三宿，取汁入曲，酿米七斗，如常造酒法，候熟，取磁石一斤研末，浸酒中，三日乃可饮，取醉。以绵裹磁石内耳中，好覆头卧，酒醒去磁石即瘥。

　　耳聋鸣，汁出一二十年不瘥，矾石少许，以生菖蒲根汁和，点入耳中。

　　耳聋，巴豆十四个，成炼松脂半两，合治丸如黍米大，绵裹，以簪头着耳中，一日一易。

　　药如硬，微火灸之，以汁出乃愈，妙。

　　又方：菖蒲、附子，等分，末之，以麻油和，以绵裹内耳中。

　　又方：芥子捣碎，以男儿乳和，绵裹内之。

　　又方：作一坑，可容二升许，着炭火其中。坑似窖形，以砖覆口上，砖上作一孔，可容一小指，砖孔上着地黄一升，以木盆覆之，以泥泥盆下勿泄，盆底上钻一小孔，可容箸，其孔上着三重布，以耳孔当盆上熏，久若闷，去黄水，发裹盐塞之，不过二三度，神效。

　　又方：酒三升，浸牡荆子二升，碎之，浸七日，去滓，任性服尽。三十年聋亦瘥。

　　又方：硫黄、雄黄，各等分，末之，绵裹内耳中，数日闻人语。

　　卷之三

　　中风大风水气第十二

　　大风半身不遂，蚕砂两石，熟蒸作直袋三枚，各受七斗，热盛一袋着患处，如冷，即取余袋，一根据前法，数数易，百不禁，瘥止。须羊肚酿粳米、葱白、姜、椒、豉等烂煮，热吃，日百种风，灸脑后项大椎平处两厢，量二寸三分，各灸百壮得瘥。须取病患指寸量。

　　卒病恶风欲死，灸第五椎，名曰藏输，一百五十壮，三百壮便愈。

　　中风口僻眼急，诸药不能瘥者，枳实上青刮取末，欲至心止，得茹五升，微火炒去湿气，以酒一斗渍，微火暖令得药味，随性饮之大验。治缓风、急风并佳。

　　中风口 ，炒大豆三升令焦，以酒三升淋取汁，顿服之。口噤不开亦治。

　　又方：大皂角一两，去皮、子，下筛，以三年大酢和。左 涂右，右 涂左。干更涂之。

　　卒气短，捣韭汁，服一升立瘥。

　　大风疾，炼松脂投水中二十遍，蜜丸，服二两。饥便服之，日三。鼻柱断离者，二百日服之差。断盐及杂食、房室。

　　又方：天门冬，酒服百日愈。

　　大风，灸百会七百壮。

　　肾寒，灸肾 百壮。

　　中风口 ，灸手交脉三壮。左灸右，右灸左。其炷如鼠屎，横安之，两头下火。

　　风劳毒肿，疼痛挛急，桃仁一升，研如常法，以酒三升搅和，顿服之。浓衣盖令汗，不过三剂。

　　猥退风，蓖麻脂一升，酒一斗，铜钵盛着酒中一日，煮之令熟服之。

　　失音，浓煮桂汁，服一升，覆取汗。亦可末桂着舌下，渐渐咽汁。

　　又方：浓煮大豆汁含亦佳。无豆用豉。

　　历节风，松膏一升，酒三升，浸七日，服一合，日再，数剂愈。

　　冷气气短，蜀椒五两，绢袋盛，以酒一斗，浸之二七日服之，任意多少。

　　卒上气鸣急，便欲死者，捣韭汁，服一升良。

　　乏气，枸杞叶、生姜，各二两， 咀，以水三升，煮取一升，顿服。

　　心腹冷痛，熬盐一斗熨。熬蚕砂，烧砖石蒸熨。取其里温暖止。蒸土亦大佳。

　　虚劳浮肿，灸太冲百壮，又灸肾 。

　　虚劳不得眠，酸枣、榆叶，等分末之，蜜丸如梧子大，每服十五丸，日再。

　　又方：干姜四两末，汤和顿服。覆取汗愈。

　　一切虚羸，鹿骨一具碎，枸杞根切二斤。二味各以水一斗，别器各煎汁五升，去滓澄清，仍合一器，共煎取五升，日二。服尽，好将慎。皆用大斗。

　　补虚羸，九月十日取生湿枸杞子一斗，酒六升，煮五沸，出取研之，熟滤取汁，令其子极净，暴子令干，捣末和前汁，微火煎，令可丸，酒服二方寸匕，日二。加至三方寸匕，亦可丸服五十丸。

　　腹胀满，绕脐结痛，坚不能食，灸中守百壮。穴在脐上一寸，一名水分。

　　胀满气聚，寒冷，灸胃管百壮，三报。穴在鸠尾下三寸。

　　胀满瘕聚，滞下冷疼，灸气海百壮。穴在脐下一寸，忌不可针。

　　胀满气如水肿状，小腹坚如石，灸膀胱募百壮。穴在中极，脐下四寸。

　　胀满肾冷，瘕聚泄利，灸天枢百壮。穴在脐傍相对，横去脐两傍各二寸。

　　诸冷极，马蔺子九升，净治去土，空腹服一合，日三，饮及酒下之。服讫须臾，以食压之，取瘥乃止。

　　骨蒸，天灵盖如梳大，炙令黄碎，以水五升，煮取二升，分三服。起死人神方。

　　又方：取人屎灰，以酒服方寸匕，日三。

　　走疰，烧车 令热，暂入水，以湿布裹熨之。

　　三十年气疰，豉心半升，生椒一合，以水二升，煮取半升，适寒温，用竹筒缩取汁。令病咳嗽，胸胁支满，多唾上气，酒一升半，浸肥皂荚两挺经宿，煮取半升，分三服，七日忌又方：姜汁一升半，沙糖五合，煎姜汁减半，内糖更煎服之。

　　又方：白糖五合，微 令消，内皂荚末方寸匕，合和相得，先食服如小豆二丸。

　　又方：服芥子七丸，以油酒下之。

　　上气咳嗽，干姜末三两，胶饴一斤，二味和令调，蒸五升米下，冷，以枣大含，稍稍咽之。

　　三十年嗽，百部根二十一斤，捣取汁，煎如饴，服方寸匕，日三。

　　又方：白蜜一斤生姜二斤取汁，二味，先将铜铫秤知斤两，讫内蜜复秤知数，次内姜汁，又方：紫菀二两，款冬花二两，末之，食后以饮服方寸匕，日三，七日瘥。

　　久水腹大如鼓，乌豆一斗，熬令香，勿令大熟，去皮为细末，饧粥皆得服之。初服一合，稍猪、鸡、鱼、生冷、酢滑、房室，得食浆、粥、牛、羊、兔、鹿肉，此据大饥渴时食之，可忍，亦勿食也。此病难治，虽诸大药丸散汤膏，当时虽瘥，过后复发，惟此散瘥后不发。终身服之，终身不发矣。其所禁食物，常须少啖，莫随意咸物诸杂食等。

　　又方：葶苈末二寸匕，苍耳子灰二寸匕，调和水服之，日二。

　　又方：椒目沉水者，取熬之，捣如膏，酒服方寸匕。

　　又方：水煮马兜铃服之。

　　水肿，利小便，葶苈四两，生用，桂心一两，末之，蜜丸，饮下梧子大七丸，日二，以知为度。

　　又方：牵牛子末之，水服方寸匕，日一利止。

　　又方：郁李仁末、面各一升，和作饼子七枚，烧熟，空腹热食四枚，不知，更加一枚，加至七枚。

　　大水头面遍身肿胀，苦瓠白穣实捻如大豆，以面裹煮一沸，空腹吞七枚，至午当出水一升毒不堪用。崔氏用子作馄饨服二七枚，若恐虚者，牛乳服之，如此隔日作服，渐加至三七枚，以小便利为度。小便若太多，即一二日停止。

　　水通身肿，煎猪椒枝叶如饧，空腹服一匕，日三。痒，以汁洗之。

　　又方：苦瓠膜二分，葶苈子五分，熬、捣为丸如小豆大，服五丸，日三。

　　又方：单服牛尿大良。凡病水无不瘥。服法先从少起，得下为度。

　　又方：大枣肉七枚苦瓠膜如枣核大，捣丸。一服三丸，如行十五里久，又服三丸，水出更服一丸即止。

　　又方：煎人尿，令可丸如小豆大，日三服。

　　又方：葶苈、桃仁各等分，皆熬，合捣为丸服之，利小便。一日用杏仁。

　　又方：捣生葶苈子，酢和服，以小便数为度。

　　又方：烧姜石令赤，内黑牛尿中令热，服一升，日一。

