<!-- { "loadSidebar": true } -->
　　又方：灸足第二趾上一寸，随年壮，又灸两手大指缝头七壮。

　　凡肿病须百日内外攻之，生商陆（一斤），猪脂（一斤，煎可得二升。）

　　右二味，和煎令黄，去滓以磨肿处。亦可服少许，并涂以纸覆之，燥辄敷之，不过三日瘥。

　　凡卒中风口 ，以苇筒长五寸，以一头刺耳孔中，四畔以面密塞之，勿令泄气。一头内大豆一颗，并艾烧之令燃，灸七壮，即瘥。患右灸左，患左灸右。耳病亦灸之。若不能语者，灸之。

　　破伤风肿，浓涂杏仁膏，烧麻烛遥灸之。

　　刺伤中风水，刮箭羽下漆涂之。

　　又方：服黑牛热尿，一服二升，三服即止。

　　又方：煮韭熟拓之。

　　又方：蜡一两，热灸熨，薄裹其上，水出愈。

　　卷之四

　　疟痢症等第十三

　　凡下痢热，乌梅一升，黄连一斤，金色者。末之，蜜和如梧子大，二十丸，日三夜二。

　　积久三十年常下痢，赤松皮去上苍皮，切一斗为散，面粥和一升，日三服，百日瘥。

　　下血，日夜百七八十行，黄连、黄柏各四两， 咀，醇酢三升，煮取一升半，分再服。

　　赤白滞下，乱发鸡子大，烧末水服，不过三。

　　下冷，脐下搅痛，赤石脂、干姜各十两，丸如豌豆，服十丸，日三，加至二十丸。

　　卒下痢，黄连五两，生姜一斤， 咀，以水五升，煮取一升，顿服。未止更服。

　　久冷白痢，日夜五六十行，大小腹痛不可忍，好曲末五升，微熬令香，温清酒令热，和曲末一升，空腹顿服。日三服。若至食时，捣蒜一升，令至熟，下姜、椒调和，如常食法。

　　惟须少与余食，至饥时仍准前食曲末酒。比至瘥，不过两日。

　　久冷或痢或不痢，但患腰腹苦冷者，上等新蜀椒三升，用酢宿渍之，以曲三升，和椒一升，紧拌煮作粥，空腹顿服之。加葱、豉、盐，任性调和。不瘥更作，以瘥为限。不过三升椒疟或间日，或夜发者，烧黑牛尾头毛作灰，酒服方寸匕，日三。

　　又方：无问新久者，小便一升半蜜三匕，同煮三沸，顿服。每发日平旦时服，自至发勿食一切疟，无问远近，正仰卧，以线量乳间中屈，从乳向下灸度头，随年壮。男左女右。

　　五脏诸疟，灸尺泽七壮。穴是肘约上动脉。

　　禳疟法：未发前抱一大雄鸡，时时惊动，令鸡作大声立瘥。

　　卒暴症，腹中有物，坚如石，痛如斫刺，昼夜啼呼。不治，百日必死。牛膝二斤， 咀，曝以酒一升浸之，密塞气口，煎取半，服半升。一服便吐去宿食，神效。

　　又卒暴症，取商陆根，捣碎蒸之，以新布藉腹上，以药铺布上，以衣物覆药上，冷复易之，凡所食不消，取其余类烧作末，酒服方寸匕，便吐去宿食即瘥。如食桃不消者，以时无桃，卒食不消，欲成瘕积者，煎艾汁如饴，取半升作一服，便利吐去宿食，神良。

　　又方：白艾五尺围一束，薏苡根一大把，二味煎服。

　　食鱼肉等成症结并诸毒瓦斯，狗屎五升烧末，绵裹之，以酒一斗浸再宿，滤取清，分十服，日杂中食，瘀实不消，心腹坚痛，以水三升，煮白盐一升令消，分三服，自吐。亦治暴症。

　　患症结病及瓜病，似瓜形，日月形，或在脐左右，或在脐上下。若鳖在左右肋下，或当心如合子大，先针其足，以椒熨之。取一新大盆受一斗者，盆底钻一百二十孔，孔上着椒三合，上着一重纸，纸上着冷灰一升，灰上着热灰半升，上着刚炭火一斤，经一食顷，盆底热彻，当病上初安毡一重，即安火盆。火盆大热，以渐更加一重。若火更热不可忍。加至三重暂歇。一口冷冻饮料，还上火消二分许即停。

　　经三日勿着，及至七日决得顿瘥。然后食美食自补。若小不瘥，作露宿丸服之，方在第十六卷中。

　　鳖症腹坚硬，肿起大如盆，眠卧不得，取蓝一斤，捣，水三升，绞取汁，服一升，日二。

　　又方：蒴 根白皮一握，研取汁，水和服之。

　　食中得病为鳖症，在心下坚强，鸡屎一升炒黄，取五合，以酒一升浸，半为末，以所浸酒服蛟龙病，开皇六年三月八日，有人食芹得之，其人病发似癫痫，面色青黄，因食寒食饧过多米症，常欲食米。若不得米，则胸中清水出。鸡屎一升，白米五合，合炒令米焦，捣末，以

　　卷之四

　　头风吐逆第十四

　　凡食后吐酸水，干姜、茱萸各二两，治筛，酒服方寸匕，日二。胃冷服之立验。

　　呕哕，芦根切三升，以水一斗，煮取四升，分四服。

　　干呕吐逆涎沫出者，半夏、干姜等分， 咀，以浆水一升半，煮取七合，顿服之，日三。

　　干呕，酒浸马屎一宿，取汁服之。

　　又方：灸心主，尺泽亦佳。

　　又方：灸乳下一寸，三十壮。

　　干呕不止，粥食汤药皆吐不停，灸手间使三十壮。若四厥脉沉绝不至者，灸之便通。此起死人法。

　　治哕，煮豉三升，饮汁佳。

　　又方：空腹饮姜汁一升。

　　又方：浓煮芦根汁饮之。

　　又方：灸承浆七壮。炷如麦大。又灸脐下四指七壮。

　　恶心，苦瓠穣并子一升，碎，以酒水三升，煮取一升，顿服。须臾吐下如虾 衣三升。

　　又方：服小便百日佳。

　　又方：麻子一升，熬令香，熟捣，取酒三升，熟研，滤取一升饮尽，日二。服尽一石瘥。

　　一食饮辄吐，顿服生熟汤三升即止。

　　吐逆，食不住，灸胃管百壮，三报。

　　吐逆，饮食却出，灸脾募百壮，三报。章门也。

　　咽痛，逆气不能食，麻子一升，熬令黑，以酒一升，淋取汁，空心一服一升，渐至二升。

　　多汗好覆，勿触风冷。此方兼理产妇及丈夫中风，如角弓反张，口噤不开。

　　治妇人气，平旦服乌牛尿，日一止。

　　腰痛，以酒单服鹿茸与角方寸匕，日三。

　　腰 痛导引法：正东坐收手抱心，一人于前据蹑其两膝，一人后持其头，徐牵令偃卧，头腰痛针法：宜针决膝腰句画中青赤络脉出血，便瘥。

　　又方：灸脚跟上横纹中白肉际十壮良。

　　又方：灸足巨阳七壮。巨阳在外踝下。

　　又方：灸腰目 七壮。在尻上约左右。

　　又方：灸八 及外踝上骨约中。

　　腰卒痛，灸穷骨上一寸七壮，左右各一寸七壮。

　　头风，大豆三升，炒令无声，先以一斗二升瓶盛清酒九升，乘豆热，即倾酒中，密泥头七日，温服之。

　　又方：服荆沥不限多少，取瘥止。

　　又方：捣蒴翟根一升，酒二升渍服，汗出止。

　　又方：末蔓荆子二升，酒一升，绢袋盛，浸七宿，温服三合，日三。

　　又方：腊月乌鸡屎一升，炒黄末之，绢袋盛。以酒三升浸，温服任意，常令醺酣。

　　又方：七月七日麻勃三升，麻子一石末，相和蒸之，沸汤一石五斗三遍淋之，煮取一石，神曲二十斤，渍之令发，以黍米两石五斗酿之，熟封三七日，服清一升，百日，身中涩皮入风，胸膈、五脏、骨髓伏风百病，悉去之。

　　头风沐方：葶苈子煮，沐，不过三四度愈。

　　又方：蜀椒二升，以水煮，取汁沐发良。

　　白屑，以桑灰汁沐头，去白屑神良。

　　白发还黑：乌麻九蒸九曝，末之，以枣肉丸，久服之佳。

　　又方：陇西白芷、旋复花、秦椒各一升，桂心一尺，治下筛，以井花水服方寸匕，日三。

　　三十日白发还黑，禁房室。

　　卷之五

　　疫瘴渴淋第十五

　　令瘟不相染人，汲水瓶上绳长七寸，盗着病患卧席下良。

　　又方：以绳度所住户中壁，屈绳则断之。

　　又方：桃木蠹屎末之，水服方寸匕。

　　又方：术、豉等分，酒渍服之妙。

　　又方：正旦吞麻子、赤小豆各三七枚。又以二七枚投井中。

　　又方：新布袋盛大豆一升，内井中一宿，出，服七枚。

　　又方：松叶末之，酒服方寸匕，日三。

　　又方：常以七月七日合家向日，吞赤小豆二七枚。

　　又方：常以七月七日男吞大豆七枚，女吞小豆二七枚。

　　又方：正旦取东行桑根，大如指，长七寸，以丹涂之，持门户上，又令带之。

　　又方：常以月望日，细锉东引竹枝煮汤浴。

　　瘴气，蒜五子，并皮碎之，豉一升，以三岁男儿尿二升，煮五六沸，去渣服之良。

　　又方：青竹茹二升，以水四升，煮取三升，分三服。汗不止者，白术叶作饮方寸饮之。

　　盗汗，韭根四十九枚，水二升，煮一升，顿服。

　　又方：豉一升，以酒二升渍三日。若服不瘥，更合服，不过三剂。

　　消渴，甘草、干姜各二两， 咀，水三升，煮取升半，去滓分二服。又法有大枣十二个。

　　渴利，生栝蒌根三十斤，切，以水一石，煮取一斗半，去滓，以牛脂五合，煎水尽，以温酒食如鸡子大，日三服。

　　渴，小便利复非淋，榆白皮二斤，切，以水一斗，煮取五升，一服三合，日三。

　　又方：小豆藿一把，捣取汁，顿服三升。

　　又方：蔷薇根，水煎服之佳。

　　又方：三年重鹊巢烧末，以饮服之。

　　又方：桃胶如弹丸，含之咽津。

　　又方：蜡如鸡子大，以酢一升，煮二沸，适寒温，顿服之。

　　热渴，头痛壮热，及妇人血气上冲闷不堪者，茅根，切三升，捣取汁。渴即饮之令尽。

　　消渴病，百日以上者，不得灸刺。

　　消渴，干浮萍、栝蒌根等分末之，以人乳汁和丸如梧子，空腹饮服二十丸，日三。三年病者治渴，黄连一斤，生地黄一斤，（又云十斤）。绞地黄取汁浸黄连，出，燥爆之，燥复内之，令汁尽干之，捣末，蜜丸如梧子。每服二十丸，日三，食前后无在。亦可为散，以酒服方寸大渴，深掘大栝蒌根，浓削皮至白处，以寸切，水浸一日夜易水，经五日，取出烂捣研之，以绢袋滤之，如出粉法干之，水服方寸匕，日三四。亦可粥、乳、酪中食之，不限多少，取又方：取七家井索近桶口结，烧作灰，井花水服之，不过三服瘥。

　　又方：取豉渍汁，任性多少饮之。

　　又方：浓煮竹根，取汁饮之，以瘥止。

　　又方：以青粱米，煮取汁饮之，以瘥止。

　　消中，日夜尿七八升者，鹿角炙令焦，以酒服五分匕，日三。渐加至方寸匕。

　　又方：沤麻汁，服一升佳。

　　又方：葵根如五升盆大两束，（又云五六斤。）以水五斗，煮取三斗，宿不食，平旦每服三升诸淋，细白砂三升，熬令极热，以酒三升，淋取汁，服一合。

　　淋痛，蒲黄、滑石等分末之，酒服方寸匕，日三。

