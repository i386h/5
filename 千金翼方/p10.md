<!-- { "loadSidebar": true } -->
　　味苦，寒，无毒。主消渴热中，除邪气，肢体浮肿，下水，补不足，益气，疗伤寒久疟，烦热，胁下邪气，膈中恶，及风汗内疸，多服令人泻。一名 母，一名连母，一名野蓼，一名地参，一名水参，一名水浚，一名货母，一名 母，一名女雷，一名女理，一名儿草，一名鹿列，一名韭逢，一名儿踵草，一名东根，一名水须，一名沈燔，一名 。生河内川谷，二月八月采根，曝干。

　　卷第二·本草上　草部中品之上

　　大青

　　味苦，大寒，无毒。主疗时气头痛，大热，口疮。三月四月采茎，阴干。

　　卷第二·本草上　草部中品之上

　　贝母

　　味辛甘，平，微寒，无毒。主伤寒烦热，淋沥邪气，疝瘕，喉痹，乳难，金疮风痉，疗腹中结实，心下满，洗洗恶风寒，目眩，项直，咳嗽上气，止烦热渴出汗，安五脏，利骨髓。

　　一名空草，一名药实，一名苦花，一名苦菜，一名商草，一名勒母，生晋地，十月采根，曝干。

　　卷第二·本草上　草部中品之上

　　栝蒌根

　　味苦，寒，无毒。主消渴，身热，烦满，大热，补虚安中，续绝伤，除肠胃中固热，八疸，身面黄，唇干口燥，短气，通月水，止小便利。一名地蒌，一名果裸，一名天瓜，一名泽姑。实：名黄瓜，主胸痹，悦泽人面；茎叶：疗中热伤暑。生弘农川谷及山阴地。入土深者良，生卤地者有毒，二月八月采根，曝干。三十日成。

　　卷第二·本草上　草部中品之上

　　玄参

　　味苦咸，微寒，无毒。主腹中寒热，积聚，女子产乳余疾，补肾气，令人目明。主暴中风伤寒，身热支满，狂邪忽忽不知人，温疟洒洒，血瘕，下寒血，除胸中气，下水，止烦渴，散颈下核，痈肿，心腹痛，坚症，定五脏。久服补虚明目，强阴益精。一名重台，一名玄台，一名鹿肠，一名正马，一名咸，一名端。生河间川谷及冤句，三月四月采根，曝干。

　　卷第二·本草上　草部中品之上

　　苦参

　　味苦，寒，无毒。主心腹结气，症瘕积聚，黄胆，溺有余沥，逐水，除痈肿，补中明目，止泪，养肝胆气，安五脏，定志益精，利九窍，除伏热肠 ，止渴，醒酒，小便黄赤，疗恶疮，下部 疮，平胃气。令人嗜食，轻身。一名水槐，一名苦 ，一名地槐，一名菟槐，一名桥槐，一名白茎，一名虎麻，一名禄茎，一名禄白，一名陵郎。生汝南山谷及田野，三月八月十月采根，曝干。

　　卷第二·本草上　草部中品之上

　　石龙芮

　　味苦，平，无毒。主风寒湿痹，心腹邪气，利关节，止烦满，平肾胃气。补阴气不足，失精茎冷，久服轻身，明目不老，令人皮肤光泽，有子。一名鲁果能，一名地椹，一名石能，一名彭根，一名天豆。生太山川泽石边，五月五日采子，二月八月采皮，阴干。

　　卷第二·本草上　草部中品之上

　　石苇

　　味苦甘，平，无毒。主劳热邪气，五癃闭不通，利小便水道，止烦下气，通膀胱满，补五脏，去恶风，益精气。一名石 ，一名石皮。用之去黄毛，毛射人肺，令人咳，不可疗。

　　生华阴山谷石上，不闻水及人声者良，二月采叶阴干。

　　卷第二·本草上　草部中品之上

　　狗脊

　　味苦甘，平，微温，无毒。主腰背强，关机缓急，周痹寒湿膝痛，颇利老人，疗失溺不节，男子脚弱，腰痛风邪，淋露少气，目暗，坚脊，利俯仰，女子伤中，关节重。一名百枝，一名强膂，一名扶盖，一名扶筋。生常山川谷，二月八月采，阴干。

　　卷第二·本草上　草部中品之上

　　萆

　　味苦甘，平，无毒。主腰背痛，强骨节，风寒湿周痹，恶疮不瘳，热气，伤中恚怒，阴痿失溺，关节老血，老人五缓。一名赤节。生真定山谷，二月八月采根，曝干。

　　卷第二·本草上　草部中品之上

　　菝

　　味甘，平，温，无毒。主腰背寒痛，风痹，益血气，止小便利，生山野。二月八月采根，曝干。

　　卷第二·本草上　草部中品之上

　　通草

　　味辛甘，平，无毒。主去恶虫，除脾胃寒热，通利九窍，血脉关节，令人不忘，疗脾疸，常欲眠，心烦，哕出音声。疗耳聋，散痈肿，诸结不消及金疮，恶疮，鼠 折， 鼻息肉，堕胎去三虫。一名附支，一名丁翁。生石城山谷及山阳，正月采枝，阴干。

　　卷第二·本草上　草部中品之上

　　瞿麦

　　味苦辛，寒，无毒。主关格诸癃结，小便不通，出刺，决痈肿，明目去翳，破胎堕子，下闭血。养肾气，逐膀胱邪逆，止霍乱，长毛发。一名巨句麦，一名大菊，一名犬兰。生太山川谷，立秋采实，阴干。

　　卷第二·本草上　草部中品之上

　　败酱

　　味苦咸，平，无毒。主曝热火疮，赤气，疥瘙疽痔，马鞍热气。除痈肿，浮肿，结热，风痹不足，产后腹痛。一名鹿肠，一名鹿首，一名马草，一名泽败。生江夏川谷，八月采根，曝干。

　　卷第二·本草上　草部中品之上

　　白芷

　　味辛，温，无毒。主女子漏下赤白，血闭，阴肿，寒热风头，侵目泪出。长肌肤，润泽，可作面脂。疗风邪，久渴，吐呕，两胁满，风痛头眩，目痒，可作膏药面脂，润颜色。一名芳香，一名白 ，一名 ，一名莞，一名苻离，一名泽芬。叶名 麻，可作浴汤。生河东川谷下泽，二月八月采根，曝干。

　　卷第二·本草上　草部中品之上

　　杜蘅

　　味辛苦，温，无毒。主风寒咳逆，香人衣体。生山谷，三月三日采根，熟洗，曝

　　卷第二·本草上　草部中品之上

　　紫草

　　味苦，寒，无毒。主心腹邪气，五疸，补中益气，利九窍，通水道。疗腹肿胀满痛。以合膏，疗小儿疮及面 。一名紫丹，一名紫芙。生砀山山谷及楚地，三月采根，阴干。

　　卷第二·本草上　草部中品之上

　　紫菀

　　味苦辛，温，无毒。主咳逆上气，胸中寒热结气，去蛊毒，痿蹶，安五脏。疗咳唾脓血，止喘悸，五劳体虚，补不足，小儿惊痫。一名紫 ，一名青苑。生房陵山谷及真定、邯郸，二月三月采根，阴干。

　　卷第二·本草上　草部中品之上

　　白藓

　　味苦咸，寒，无毒。主头风，黄胆，咳逆淋沥，女子阴中肿痛，湿痹死肌，不可屈伸、起止、行步。疗四肢不安，时行腹中大热饮水，欲走，大呼，小儿惊痫，妇人产后余痛。生上谷川谷及冤句，四月五月采根，阴干。

　　卷第二·本草上　草部中品之上

　　白薇

　　味苦咸，平，大寒，无毒。主暴中风，身热肢满，忽忽不知人，狂惑邪气，寒热酸疼，温疟洗洗，发作有时。疗伤中淋露，下水气，利阴气，益精。一名白幕，一名薇草，一是春草，一名骨美。久服利人，生平原川谷，三月三日采根，阴干。

　　卷第二·本草上　草部中品之上

　　耳实

　　味甘苦，温；叶：苦辛，微寒，有小毒。主风头寒痛，风湿周痹，四肢拘挛痛肌，膝痛，溪毒。久服益气，耳目聪明，强志轻身。一名胡 ，一名地葵，一名 ，一名常思。生安陆川谷及六安田野，实熟时采。

　　卷第二·本草上　草部中品之上

　　茅根

　　味甘，寒，无毒。主劳伤虚羸，补中益气，除瘀血，血闭寒热，利小便，下五淋，除客热在肠胃，止渴坚筋，妇人崩中。久服利人。其苗：主下水。一名兰根，一名茹根，一名地菅，一名地筋，一名兼杜。生楚地山谷田野，六月采根。

　　卷第二·本草上　草部中品之上

　　百合

　　味甘，平，无毒。主邪气腹胀，心痛，利大小便，补中益气，除浮肿胪胀，痞满寒热，通身疼痛，及乳难，喉痹肿，止涕泪。一名重葙，一名重迈，一名摩罗，一名中逢花，一名强瞿。生荆州川谷，二月八月采根，曝干。

　　卷第二·本草上　草部中品之上

　　酸浆

　　味酸，平，寒，无毒。主热烦满，定志益气，利水道。产难，吞其实立产。一名醋浆。

　　生荆楚川泽及人家田园中，五月采，阴干。

　　卷第二·本草上　草部中品之上

　　紫参

　　味苦辛，寒，微寒，无毒。主心腹积聚，寒热邪气，通九窍，利大小便，疗肠胃唾血，衄血，肠中聚血，痈肿诸疮，止渴益精。一名牡蒙，一名众戎，一名童肠，一名马行。生河西及冤句山谷，三月采根，火炙使紫色。

　　卷第二·本草上　草部中品之上

　　女萎

　　味辛，温，主风寒洒洒，霍乱，泄痢，肠鸣游气，上下无常，惊痫寒热，百病出汗。《李氏本草》云：止下，消食。

　　卷第二·本草上　草部中品之上

　　淫羊藿

　　味辛，寒，无毒。主阴痿，绝伤，茎中痛，利小便，益气力，强志，坚筋骨，消瘰 ，赤痈，下部有疮洗出虫。丈夫久服，令人无子。一名刚前。生上郡阳山山谷。

　　卷第二·本草上　草部中品之上

　　蠡实

　　味甘，平，温，无毒。主皮肤寒热，胃中热气，风寒湿痹，坚筋骨，令人嗜食，满，利大小便，长肌肉肥大。久服轻身。花叶：去白虫、疗喉痹，多服令人溏泻。一名荔一名剧草，一名三坚，一名豕首。生河东川谷。五月采实，阴干。

　　卷第二·本草上

　　草部中品之下

　　三十九味

　　卷第二·本草上　草部中品之下

　　款冬

　　味辛甘，温，无毒。主咳逆上气，善喘，喉痹，诸惊痫，寒热邪气，消渴，喘息呼吸。

　　一名橐吾，一名颗东，一名虎发，一名菟奚，一名氐冬。生常山山谷及上党水旁，十一月采花，阴干。

　　卷第二·本草上　草部中品之下

　　牡丹

　　味辛苦，寒，微寒，无毒。主寒热中风，螈 痉，惊痫邪气，除症坚瘀血留舍肠安五脏，疗痈疮。除时气，头痛客热，五劳劳气，头腰痛，风噤癫疾。一名鹿韭，一名鼠姑。生巴郡山谷及汉中，二月八月采根，阴干。

　　卷第二·本草上　草部中品之下

　　防己

　　味辛苦，平，温，无毒。主风寒，温疟，热气，诸痫，除邪，利大小便。疗水肿去膀胱热，伤寒，寒热邪气，中风手脚挛急，止泻，散痈肿恶结，诸蜗疥癣虫疮，通腠理，利九窍。一名解离，文如车辐理解者良。生汉中川谷，二月八月采根，阴干。

　　卷第二·本草上　草部中品之下

　　女菀

