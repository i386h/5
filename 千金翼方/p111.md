<!-- { "loadSidebar": true } -->
　　唾天须转，唾地陷穿，唾石碎裂，唾火灭烟，唾鬼即死，唾水竭渊。东方之注自名医，入人体中注心根，神师咒注注灭门，南方之注自名青，入人体中注百脉，神师咒注注即易。西方之注自名摇，入人体中注脊腰，神师咒注注即消。北方之注自名雌，入人体中注心脾。神师咒注注即移。中央之注自名雌，入人体中注十指，神师咒注注即死。四方之注尽已亡，惟我五脏永安强。急急如律令。

　　禁注出血法：（三七遍急 之）

　　东方之注自名羊，入人体中主腹肠，神师咒注注即亡。南方之注自名狗，入人体中主心口，神师咒注注即走。西方之注自名鸡，入人体中主心脐，神师咒注注即迷。北方之注自名鱼，入人体中主六腑，神师咒注注即无。中央之注自名雉，入人体中主心里，神师咒注注自死。

　　谨告病患身中诸注，殃若在心腹及胸肠，或在四肢并中央。

　　谨告四方诸关节，急送血殃，三焦关元，下部膀胱，若有若无，不出者亡。速去百年毒，神符欲居汝处。急急如律令。

　　又法：注父张，注母杨，注兄靖，注弟强，注姊 ，注妹姜。知汝姓字，得汝宫商，何不远去，住何所望？前出封侯，后出斫头；前出与赏，后出与杖。汝今不去，住何所望。急急如律令。

　　又禁注法：东方青帝食青急之注，南方赤帝食赤色之注，西方白帝食白色之注，北方黑帝食黑色之注，中央黄帝食黄色之注，五帝之神食十二注，北斗七星食一百二十注。或食土公注，或食土母注，或食土子注，或食土妇注，或食土孙注，或食土孙妇注，或食生人注，或食死人注，或又禁注法：（三七遍）

　　东方青注，南方赤注，西方白注，北方黑注，中央黄注。五方五注，何不速去？雷公霹雳，欲居汝处。吾唾山山崩，唾石石裂，唾火火灭，唾水水竭。吾唾五毒，逐口消灭。急急如律令。

　　咒注文：吾是太山之子，今为太山所使，口如天门，不可柱张。唾如毒药，气如秋霜，当吾者死，值吾者亡。五注之鬼，速出速去，不得留藏。急急如律令。此咒当晨朝日初出时，遣病患净洗手面，向东方至心礼太山讫，更以水洗手至心合掌正西立，师当在东，正当病患，面向南立，以此咒之七遍便愈。若不愈者，明晨更如是咒之。不过三朝，无不愈者。

　　禁唾飞尸入腹急切痛法：请天上飞龙穷奇白虎，眼如明星，腹如建鼓，齐功叩齿，主食恶鬼，入食飞尸，出食殃魅。人生于天，吞气受道，身形之中，非汝所处。形中五部，各有所主。肝为青龙，肺为白虎，心为朱雀，肾为玄武，脾为中府，主御四方。上有真人，赤城童子；下有咸池，青腰玉女，各守部界，不得留住。方名道人，教来治汝，头则法天，身法北斗，手为魁刚，口为金斧，主授六甲，直神辅汝，何鬼不出，何尸不走。急急如律令。

　　按摩卒中注忤魍魉法：配阴脉十三，阳脉十五，二十八脉随手上下。一脉一通，知汝有苦。男祥妇祥，客死不葬。骸骨消散，流离道旁。惊恐驰走，责人酒浆。南山有一人名穷奇，不食五谷，但食鬼皮。

　　朝食

　　卷第三十·禁经下

　　禁邪病第十五

　　凡鬼邪着人，或啼或哭，或嗔或笑，或歌或咏，称先亡姓字，令人癫狂。有此状者，名曰鬼邪。唯须伏鬼，遣之乃瘥。治之法，正发时使两人捻左手鬼门鬼市，两人捻右手如左手法。鬼门者，掌中心是；鬼市者，腕后厌处是，伸五指努手力则厌处是。腕后者，大指根两筋中间是。一捻之后，不得

　　动，动鬼出去，不得伏鬼，又不得太急。若太急则捻人力尽，力尽即手动，手动即鬼出。亦不得太缓，若太缓复不能制鬼，惟须以意消息令缓急得所，复使两人投棕子刺两肩井中，缓急如鬼门鬼市法，以鬼伏为限。若不伏，稍稍急刺。若鬼伏即稍轻刺之。若病患是丈夫肥壮者，则急刺之。量人之强弱消息以意。若棕尖利以布物裹之，勿令人伤。亦须诵咒，必臣伏如状貌，中有似伏状，不复相骂，不情求道叩头求去，遣一人捉，咒师自问鬼之姓名，住何州县乡里，年几贯属，伴侣几人。又问来意有所，须为何事来，一依病患口笔写之。若其臣伏，叩头求去，不敢更住者，且停刺肩井等。依其所须备觅发遣之，须食与食，须金银车马，即采画人马像，金银彩帛，随其形貌悉尽作之。绢帛以白纸作，金以栀子染之。若是远来之鬼，须给过所者，亦即给之。即日早发遣，或待后发遣亦得。送鬼之时，须桃符一板，长七寸阔三指，综 一条长七寸，以朱书板，上着年号，月朔日子，鬼之乡里姓名年几，从人头数，告五道大神，河伯将军，上件鬼某甲等，在我家中作如此罪过，捉获正身，所索之物，并已具给发，遣速出去，不得久停，不得久住。急急如律令。

　　炬火禁邪法：（去百鬼，断万邪）

　　敕粉火治邪，亦可以按摩病患。若欲断邪鬼，以敕粉火，以一炬火，着户外，令病患住外。又，师捉一炬火，作禹步烧粉，令病患越火，入户还床，以向者一炬送大门外道上，去门百步弃之，勿反顾。师取一盆水，着病患户限内，以大刀横上。亦可燃灯置病患屋内。令昼夜不灭，至病瘥，师捉火炬燎病患身上，随多少治病。咒曰：粉良天火赫赫，天火奕奕，千邪万恶，见火者避。急急如律令。

　　咒水喷病患法：先取净水一器，咒三吸气闭目，存鬼神怒五气击之。咒曰：持清持浊，持正持水，所为物，无不消化，怒石石裂，怒木木折，邪不干正，危不入身，大道流行，摄录邪精，神祗所怒，玉石皆化，何病不愈，何灾不断？速出速出。急急如律令。

　　咒水治百病法：先取净水，以器盛之。十咒曰：太一之水祖且良，举水向口续神光，大肠通膀胱，荡涤五脏入胞囊。脾肾太仓，耳目皆明，百病除瘥，邪精消亡。急急如律令。（兴之遍身，然后用之。）

　　卷第三十·禁经下

　　禁恶兽虎野狼第十六

　　夫草野山林，行见恶虫，但闭右目，以左目营之三匝，鬼神见之伏而头胁着地也。

　　禁虎入山法：吾登行五狱，前置辟邪六 ，后从麒麟狮子，扬声哮吼，野兽猛虎闻吾来声，伏地不语。若不避吾，檄虫杀汝。急急如律令。

　　敕禁虎法：天一太一，李耳伯阳，教我行符，压伏虎野狼，垂头塞耳，伏匿道旁，藏身缩气，疾走千里。舅氏之子，不得中伤。急急如律令。

　　卷第三十·禁经下

　　禁蛇毒第十七

　　三月三日夜，向北烧香，闭气诵满三七遍。咒曰：日出东方，赫赫煌煌，报你蛇虫，远逃深藏。你若不藏，鹳鹊步刚，食你蛇头，吞汝入肠。大蛇死，小蛇亡，急急如律令。

　　禁蛇法：押蛇头咒曰：寅加卯，寅加卯，三遍即愈。若欲发蛇毒，押蛇尾倒诵之，卯加寅，卯加寅，蛇毒即发剧，一注螫石相押左手，自余皆同。

　　又法：庚寅卯、庚寅卯，三遍即愈。若欲令发，云：卯寅庚、卯寅庚，即发。

　　又法：辰生巳，辰生巳，蛇毒即止，三遍即愈。欲令发者，云：巳生辰、巳生辰，即发。

　　禁蛇法：一名蛇，二名蟾，三名腹，居近野泽，南山腹蛇，公青蛇，母黑蛇，公字麒麟蛇，母字接肋。犀牛角、麝香牙、鹳鹊嘴、野猪牙，啄蛇腹，腹熟，啄蛇头头烂。蜈蚣头鸩鸟羽飞走鸣唤，何不急摄汝毒，还汝本乡江南畔。急急如律令。

　　禁蛇敛毒法：晖晖堂堂，日没亭光，姿擢之节，唾蛇万方。蛇公字蚰蜒，蛇母字弥勒。汝从江南来，江药破汝。速出速出，敛毒还家。急急如律令。

　　一法：器朱书此符，左手把之，闭气唾禁，捻目向王为之。吾一唾开天门，再唾诸黄泉、天下有恶毒，皆来归吾前，吾今捉你，一唾得千千。急急如律令。

　　山鹊蛇、山蚱、山青蛇、泽青蛇、马蛇、蛟黑似晰蜴上六种螫人不死，令人残病。咒曰：吾有一切之禁，山海倾崩，九种恶毒，原出南厢，令渡江北，专欲相伤。吾受百神之禁恶毒原出南边，今来江北，截路伤人，吾一禁在后，你速摄毒，受命千年。急急如律令。

　　白朔蛇、蒿脊蛇、赤蛇、黄蛇、水蛇、青蛇上六种咬人不伤，直禁即瘥。

　　子蛇、尺八蛇、土蜡蛇、沙虱、毒到蛇、白蜴蛇、罔蛇、蟒蛇上八种蛇，人着者须药治。咒曰：道边一木，百尺无枝，凤凰嘴如丝，速去速去吾不知。急急如律令。

　　卷第三十·禁经下

　　禁蝎蜂第十八

　　禁KT 法：（捻蛇目，闭气向王为之）

　　蠕KT 神祗，八节九枝，兄字大节，弟字蝎儿，公字腐屋草，母字烂蒿枝。但自摄敛汝毒咒蝎法：蹀蹀移移，八节九枝，公字腐草，母字蒿枝。缘他篱落，螫他妇儿，何不收毒，欲往何为？山鸡戴胜，食汝四肢，头破尾折，伏地莫移，急急如律令。（一云山鸡头戴胜角，拉尔腰断，不得动尾云云。）

　　又曰：蝎蜂毒止，速收你尾，河伯将军，铁钳铜指，押你腰断，不得动尾。急急如律令禁毒蝎螫人法：先二日斋戒正朝，一日日未出时，净澡浴洗手，北堂东头下诵之三七遍。咒曰：天有八节，地有九枝，一非草木，二非蒿枝，上他床上，伤他妇儿，速去速去，戴胜来追，不痛不疼，不肿不脓。急急如律令。

　　禁蜂毒：（捻蜂目左营目，闭气向王为之）

　　东方青毒还东方，南方赤毒还南方，西方白毒还西方，北方黑毒还北方，中央黄毒还中央。

　　黄蜂扬扬，黑蜂奕奕，王有小女，嫁与何伯，吾有铜掌铁指，押汝便死。汝是小虫，何不速去毒阴，吾曰大鸟翅，三千八万里，不得张口，汝应是死，急急如律令。

　　禁蜂毒法：（捻蜂目左营目，向王闭气为之）

　　兄弟三人走出野，大兄名蝮南山上下，中兄名蛇走田野，小弟名蜂看屋梁，坚如瓦，热如火，二七唾，毒当堕。急急如律令。

　　禁恶蚝螫人毒法：蛆似蜂，着山丛。蚝似 ，着山腹。老蚝 ，缘木枝，兄弟五人吾都知，摄汝五毒莫令移，汝不摄毒灭汝族。急急如律令。

　　禁恶蚝文：（一云狐尿刺伤人肿，当急闭气治，唾之即愈。一七不愈，三七遍）

　　日出东方，乍赤乍黄，瓜熟离蔓，椹熟离桑，东家啮人狗，西家好妇娘，咒此小虫，雄狐毒死，雌狐毒亡。急急如律令。

　　卷第三十·禁经下

　　禁狗鼠第十九

　　咒曰：日出东方何堂堂？狗不名狗名大黄，皇帝遣汝时，令啮猴与鼠，不令汝啮人伤。

　　若啮人伤，白虎吞入汝肠。急急如律令。（一云不令汝啮人，伤烂汝齿，腐汝牙，自不去，虎啖汝云云。）

　　禁狗毒法：犬牙狗齿，天父李子，教我唾汝，毒出乃止。

