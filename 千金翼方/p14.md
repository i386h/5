<!-- { "loadSidebar": true } -->
　　味苦，微温，无毒。主吐血衄血，利血崩中，赤白。轻身益气，令人耐寒暑，去湿痹，止饥，四时各依方面采，阴干。

　　卷第三·本草中　木部上品

　　柏白皮

　　主火灼烂疮，长毛发。

　　卷第三·本草中　木部上品

　　菌桂

　　味辛，温，无毒。主百病，养精神，和颜色，为诸药先聘通使。久服轻身不老，面生光华，媚好常如童子。生交趾、桂林山谷岩崖间，无骨，正圆如竹，立秋采。

　　卷第三·本草中　木部上品

　　牡桂

　　味辛，温，无毒。主上气咳逆，结气喉痹，吐吸心痛，胁风胁痛，温筋通脉，止烦出汗，利关节，补中益气。久服通神，轻身不老。生南海山谷。

　　卷第三·本草中　木部上品

　　桂

　　味甘辛，大热，有小毒。主温中，利肝肺气，心腹寒热，冷疾，霍乱转筋，头痛腰出汗，止烦止唾，咳逆鼻 ，能堕胎，坚骨节，通血脉，理疏不足。宣导百药，无所畏。久服神仙不老，生桂阳，二月八月十月采皮，阴干。

　　卷第三·本草中　木部上品

　　杜仲

　　味辛甘，平，温，无毒。主腰脊痛，补中，益精气，坚筋骨，强志，除阴下痒湿余沥，脚中酸疼，不欲践地。久服轻身耐老。一名思仙，一名思仲，一名木绵。生上虞山及上党汉中，二月五月六月九月采皮。

　　卷第三·本草中　木部上品

　　枫香脂

　　味辛苦，平，无毒。主瘾疹风痒，浮肿齿痛。一名白胶香。其树皮：味辛，平，有小毒。

　　主水肿，下水气。煮汁用之，所在大山皆有。

　　卷第三·本草中　木部上品

　　干漆

　　味辛，温，无毒，有毒。主绝伤，补中，续筋骨，填脑髓，安五脏，五缓六急，风寒湿痹。疗咳嗽，消瘀血，痞结，腰痛，女子疝瘕，利小肠，去蛔虫。生漆：去长虫。久服轻身耐老。生汉中川谷，夏至后采，干之。

　　卷第三·本草中　木部上品

　　蔓荆实

　　味苦辛，微寒，平，温，无毒。主筋骨间寒热湿痹，拘挛，明目坚齿，利九窍，去白虫长虫，主风头痛，脑鸣，目泪出，益气。久服轻身耐老，令人润泽颜色。小荆实亦等。

　　卷第三·本草中　木部上品

　　牡荆实

　　味苦，温，无毒。主除骨间寒热，通利胃气，止咳逆下气。生河间南阳、冤句山谷，或平寿都乡高岸上及田野中，八月九月采实阴干。

　　卷第三·本草中　木部上品

　　女贞实

　　味苦甘，平，无毒。主补中，安五脏，养精神，除百疾，久服肥健，轻身不老。生武陵川谷，立冬采。

　　卷第三·本草中　木部上品

　　桑上寄生

　　味苦甘，平，无毒。主腰痛，小儿背强，痈肿，安胎，充肌肤，坚发齿，长须眉，主金疮去痹，女子崩中，内伤不足，产后余疾，下乳汁。其实，明目轻身，通神。一名寄屑，一名寓木，一名宛童，一名茑。生弘农川谷桑上，三月三日采茎叶，阴干。

　　卷第三·本草中　木部上品

　　蕤核

　　味甘，温，微寒，无毒。主心腹邪结气，明目，目赤痛，伤泪出。目肿 烂， 鼻，破心下结痰，痞气。久服轻身，益气不饥，生函谷川谷及巴西。

　　卷第三·本草中　木部上品

　　五加皮

　　味辛苦，温，微寒，无毒。主心腹疝气，腹痛，益气，疗 ，小儿不能行，疽疮，阴蚀，男子阴痿，囊下湿，小便余沥，女子阴痒及腰脊痛，两脚疼痹风弱，五缓虚羸，补中益精，坚筋骨，强志意。久服轻身耐老。一名豺漆，一名豺节，五叶者良。生汉中及冤句，五月七月采茎，十月采根，阴干。

　　沉香、薰陆香、鸡舌香、藿香、詹糖香、枫香：并微温，悉疗风水毒肿，去恶气，薰陆、詹糖去伏尸；鸡舌、藿香疗霍乱心痛；枫香疗风瘾疹痒毒。

　　卷第三·本草中　木部上品

　　柏木

　　味苦，寒，无毒。主五脏、肠胃中结气热，黄胆肠痔，止泻痢，女子漏下赤白，阴伤蚀疮，疗惊气在皮间，肌肤热赤起，目热赤痛，口疮，久服通神。

　　卷第三·本草中　木部上品

　　根

　　一名檀桓，主心腹百病，安魂魄，不饥渴。久服轻身，延年通神。生汉中山谷及永

　　卷第三·本草中　木部上品

　　辛夷

　　味辛，温，无毒。主五脏身体寒热，风头脑痛面 ，温中解肌，利九窍，通鼻塞治面肿引齿痛，眩冒，身兀兀如在车船之上者，生须发，去白虫。久服下气轻身，明目增耐老。可作膏药用之。去心及外毛，毛射人肺，令人咳。一名辛矧，一名侯桃，一名房木生汉中川谷，九月采实，曝干。

　　卷第三·本草中　木部上品

　　木兰

　　味苦，寒，无毒。主身大热在皮肤中，去面热赤 、酒 ，恶风癫疾，阴下痒湿。明耳目。疗中风伤寒及痈疽水肿，去臭气。一名林兰，一名杜兰。皮似桂而香。生零陵山谷及太山，十二月采皮，阴干。

　　卷第三·本草中　木部上品

　　榆皮

　　味甘，平，无毒。主大小便不通，利水道，除邪气，肠胃邪热气，消肿。性滑利。久服轻身不饥。其实尤良，疗小儿头疮痂 。花：主小儿痫，小便不利，伤热。一名零榆。生川山谷，二月采皮取白，曝干，八月采实。并勿令中湿，湿则伤人。

　　卷第三·本草中　木部上品

　　酸枣

　　味酸，平，无毒。主心腹寒热，邪结气聚，四肢酸疼，湿痹，烦心不得眠，脐上下痛，血转久泻，虚汗烦渴，补中，益肝气，坚筋骨，助阴气，令人肥健。久服安五脏，轻身延年。

　　生河东川泽，八月采实，阴干，四十日成。

　　卷第三·本草中　木部上品

　　槐实

　　味苦酸咸，寒，无毒。主五内邪气热，止涎唾，补绝伤，五痔火疮，妇人乳瘕，子脏急痛。以七月七日取之，捣取汁，铜器盛之，日煎，令可作圆，大如鼠屎，内窍中，三易乃愈，又堕胎。久服明目，益气，头不白，延年。枝：主洗疮及阴囊下湿痒；皮：主烂疮；根：主喉痹寒热。生河南平泽，可作神烛。

　　卷第三·本草中　木部上品

　　楮实

　　味甘，寒，无毒。主阴痿水肿，益气，充肌肤，明目。久服不饥不老，轻身。生一名谷实。所在有之，八月九月采实，晒干，四十日成。

　　卷第三·本草中　木部上品

　　叶

　　味甘，无毒。主小儿身热，食不生肌。可作浴汤。又主恶疮生肉。皮：主逐水，利小便；茎：主瘾疹痒，单煮洗浴。皮间白汁：疗癣。

　　卷第三·本草中　木部上品

　　枸杞

　　味苦，寒。根：大寒；子：微寒，无毒。主五内邪气，热中消渴，周痹风湿，下胸胁气，客热头痛。补内伤，大劳嘘吸，坚筋骨，强阴，利大小肠。久服坚筋骨，轻身不老，耐寒暑。

　　一名杞根，一名地骨，一名枸忌，一名地辅，一名羊乳，一名却暑，一名仙人杖，一名西王母杖。生常山平泽及诸丘陵阪岸，冬采根，春夏采叶，秋采茎、实，阴干。

　　卷第三·本草中　木部上品

　　苏合香

　　味甘，温，无毒。主辟恶，杀鬼精物，温疟蛊毒，痫 ，去三虫，除邪，令人无梦魇。

　　久服通神明，轻身长年。生中台川谷。

　　卷第三·本草中　木部上品

　　橘柚

　　味辛，温，无毒。主胸中瘕热逆气，利水谷，下气，止呕咳，除膀胱留热，停水利小便。主脾不能消谷，气充胸中，吐逆霍乱，止泻，去寸白。久服之，去臭气，通神明长年。一名橘皮。生于南山川谷及生江南，十月采。

　　卷第三·本草中

　　木部中品

　　二十九味

　　卷第三·本草中　木部中品

　　龙眼

　　味甘，平，无毒。主五脏邪气，安志厌食，除虫去毒。久服强魂聪明，轻身不老，通神明。一名益智。其大者似槟榔，生南海山谷。

　　卷第三·本草中　木部中品

　　浓朴

　　味苦，温，大温，无毒。主中风，伤寒，头痛寒热，惊悸，气血痹，死肌，去三温中益气，消痰下气。疗霍乱及腹痛胀满，胃中冷逆，胸中呕不止，泻痢，淋露，除惊，去留热心烦满，浓肠胃。一名浓皮，一名赤朴。其树名榛，其子名逐折，疗鼠 ，明目益气。

　　生交趾冤句，三月九月十月采皮，阴干。

　　卷第三·本草中　木部中品

　　猪苓

　　味甘苦，平，无毒。主 疟，解毒蛊疰不祥，利水道。久服轻身耐老。一名 猪屎。生衡山山谷及济阴冤句，二月八月采，阴干。

　　卷第三·本草中　木部中品

　　竹叶

　　味苦，平，大寒，无毒。主咳逆上气，溢筋急，恶疡，杀小虫，除烦热，风痉，喉痹呕吐。根：作汤益气止渴，补虚下气，消毒；汁：主风 ；实：通神明，轻身益气。生益州。

　　卷第三·本草中　木部中品

　　淡竹叶

　　味辛，平，大寒。主胸中痰热，咳逆上气。沥：大寒，疗暴中风，风痹，胸中大热，止烦闷。

　　卷第三·本草中　木部中品

　　皮茹

　　微寒，主呕 ，温气，寒热，吐血崩中，溢筋。

　　卷第三·本草中　木部中品

　　竹笋

　　味甘，无毒。主消渴，利水道。益气，可久食。

　　卷第三·本草中　木部中品

　　枳实

　　味苦酸，寒，微寒，无毒。主大风在皮肤中，如麻豆苦痒。除寒热结，止痢，长肌肉，利五脏，益气轻身，除胸胁痰 ，逐停水，破结实，消胀满，心下急，痞痛逆气，胁风痛，安胃气，止溏泻，明目，生河内川泽，九月十月采，阴干。

　　卷第三·本草中　木部中品

　　山茱萸

　　味酸，平，微温，无毒。主心下邪气，寒热，温中，逐寒湿痹，去三虫。肠胃风邪，寒热，疝瘕头风，风气去来，鼻塞目黄，耳聋面 ，温中，下气，出汗。强阴益精，安五脏，通九窍，止小便利。久服轻身明目，强力长年。一名蜀枣，一名鸡足，一名魃实。生汉中山谷及琅琊、冤句、东海承县，九月十月采实，阴干。

　　卷第三·本草中　木部中品

　　吴茱萸

　　味辛，温，大热，有小毒。主温中下气，止痛，咳逆寒热，除湿血痹，逐风邪，开腠理，去痰冷，腹内绞痛，诸冷食不消，中恶，心腹痛，逆气，利五脏。根：杀三虫；根白皮；杀蛲虫，治喉痹，咳逆，止泻注，食不消，女子经产余血，疗白癣。一名 。生上谷川谷及冤句，九月九日采，阴干。

　　卷第三·本草中　木部中品

　　秦皮

