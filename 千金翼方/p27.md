<!-- { "loadSidebar": true } -->
　　上六味，捣筛为末，炼蜜和丸如梧桐子，以饮服十丸，日三服，稍加至二十五丸。

　　又敷方：

　　卷第五·妇人一　妇人面药第五

　　蒺藜子栀子仁

　　豉（各一两，熬） 木兰皮（半斤，一方无）

　　上四味，为末，以醋浆水和之如泥，夜涂上，日未出时以暖水洗之，亦灭瘢痕。

　　又方：鸬 矢（一斤）

　　上一味，捣筛，腊月猪脂和如泥，夜涂之。

　　飞水银霜方：水银（一斤） 朴硝（八两） 大醋（半斤） 黄矾（十两） 锡（二十两成炼二遍者）

　　玄精（六两） 盐花（三斤）

　　上七味，先炼锡讫，又温水银令热，乃投锡中，又捣玄精黄矾令细，以绢筛之又捣锡令碎，以盐花并玄精等合和，以醋拌之令湿，以盐花一斤藉底，乃布药令平，以朴硝盖上讫，以盆盖合，以盐灰为泥，泥缝固际干之，微火三日，武火四日，凡七日去火，一日开之。扫取极须勤心守，勿令须臾间懈慢，大失矣。

　　炼粉方：胡粉三大升，盆中盛水，投粉于中熟搅，以鸡羽水上扫取，以旧破鸡子十枚，去黄泻白于瓷碗中，以粉置其上，以瓷碗密盖之，五升米下蒸之，乃曝干研用，敷面百倍省，面有光。

　　灭瘢方：衣鱼（二枚） 白石脂（一分） 雁屎（三分） 白附子（一分） 白僵蚕（半两）

　　上五味为末，腊月猪脂和敷，慎生冷风日，令肌腻。

　　灭瘢方：丹参 羊脂上二味，和煎敷之，灭瘢神妙。

　　又方：以蜜涂之佳。

　　又方：取禹余粮、半夏等分捣末，以鸡子黄和，先以新布拭瘢上令赤，以涂之，勿见风，涂之二十日，十年瘢并灭。

　　手膏方：桃仁 杏仁（各二十枚，去皮尖） 橘仁（一合） （十枚） 大枣（三十枚） 辛夷芎 当归 牛脑 羊脑 白狗脑（各二两，无白狗，诸狗亦得）

　　上一十一味，先以酒渍脑等，又别以酒六升煮赤 以上药，令沸停冷，乃和诸脑等，然后碎辛夷三味，以绵裹之，去枣皮核合纳酒中，以瓷器贮之。五日以后，先净讫，取涂手，甚光润，而忌近火炙手。

　　治手足皴裂血出疼痛方：取猪胰着热酒中以洗之即瘥。

　　治冬月冒涉冻凌，面目手足瘃坏，及始热疼痛欲瘃方：取麦窠煮浓汁，热渍手足兼洗之，三五日即度瘥。

　　治手足皴冻欲脱方：椒 芎 （各半两） 白芷（一分） 防风（一分） 姜（一分，作盐）

　　上五味，以水四升，煎令浓，涂洗之三数遍即瘥。

　　治冻伤十指欲堕方：取马矢三升，煮令麻沸渍冷，易之半日愈。

　　卷第五·妇人一

　　熏衣衣香第六

　　方六首

　　熏衣香方：熏陆香（八两） 藿香 览探（各三两，一方无） 甲香（二两） 詹糖（五两） 青桂皮（五两）

　　上六味，末，前件干香中，先取硬者粘湿难碎者，各别捣，或细切 咀，使如黍粟，然后一一薄布于盘上，自余别捣，亦别布于其上，有须筛下者，以纱，不得木，细别煎蜜，就盘上以手搜搦令匀，然后捣之，燥湿必须调适，不得过度，太燥则难丸，太湿则难烧，湿则香气不发，燥则烟多，烟多则惟有焦臭，无复芬芳，是故香，须复粗细燥湿合度，蜜与香相称，火又须微，使香与绿烟而共尽。

　　衣香衣：沉香 苜蓿香（各五两） 丁香 甘松香 藿香 青木香 艾纳香 鸡舌香 雀脑香（各一两） 麝香（半两） 白檀香（三两） 零陵香（十两）

　　上一十二味，各捣令如黍粟麸糠等物令细末，乃和令相得，若置衣箱中，必须绵裹之，不得用纸，秋冬犹着，盛热暑之时令香速 ，凡诸草香不但须新，及时乃佳，若欲少作者，准此为大率也。

　　干香方：丁香（一两） 麝香 白檀 沉香（各半两） 零陵香（五两） 甘松香（七两） 藿香（八两）

　　上七味，先捣丁香令碎，次捣甘松香，合捣讫，乃和麝香合和 衣。

　　卷第五·妇人一　熏衣衣香第六

　　五香丸并汤

　　主一切肿下气，散毒心痛方：丁香 藿香 零陵香 青木香 甘松香（各三两） 桂心 白芷 当归 香附子 槟榔（各一两） 麝香（一铢）

　　上一十一味，捣筛为末，炼蜜和捣千杵，丸如梧子大，含咽令浸尽，日三夜一，一日一夜用十二丸，当即觉香，五日身香，十日衣被香。忌食五辛，其汤法，取槟榔以前随多少皆等分，以水微微火上煮一炊久，大沸定，纳麝香末一铢，勿去滓，澄清，服一升。凡疔肿口中喉中脚底背甲下痈疽痔漏皆服之，其汤不瘥作丸含之，数以汤洗之。（一方有豆蔻，无麝香。

　　卷第五·妇人一　熏衣衣香第六

　　十香丸

　　令人身体百处皆香方：沉香 麝香 白檀香 青木香 零陵香 白芷 甘松香 藿香 细辛 芎 槟榔 豆蔻（各一两） 香附子（半两） 丁香（三分）

　　上一十四味，捣筛为末，炼蜜和绵裹如梧子大，日夕含之，咽津味尽即止，忌五辛。

　　香粉方：白附子 茯苓 白术 白芷 白蔹 白檀（各一两） 沉香 青木香 鸡舌香 零陵香丁香 藿香（各二两） 麝香（一分） 粉英（六升）

　　上一十四味，各细捣筛绢下，以取色青黑者，乃粗捣纱下，贮粉囊中，置大合子内，以粉覆之，密闭七日后取之，粉香至盛而色白，如本欲为香粉者，不问香之之白黑悉以和粉，粉虽香而色至黑，必须分别用之，不可悉和之，粉囊以熟帛双 作之。

　　卷第五·妇人一

　　令身香第七

　　方一十三首

　　香身方：甘草（五分，炙） 芎 （一两） 白芷（三分）

　　上三味，捣筛为散，以饮服方寸匕，日三服。三十日口香，四十日身香。

　　又方：瓜子 松根白皮 大枣（各一两）

　　上三味为散，酒服方寸匕，日二服，百日衣被皆香。

　　又方：瓜子 芎 本 当归 杜蘅 细辛 防风（各一分）

　　上七味，捣筛为散，食后以饮服方寸匕，日三服。五日口香，十日身香，二十日肉香，三十日骨香，五十日远闻香，六十日透衣香（一方有白芷。）

　　治诸身体臭方：竹叶（十两） 桃白皮（四两）

　　上二味，以水一石二斗，煮取五斗，浴身即香也。

　　治诸腋臭方：伏龙肝为末，和作泥敷之，瘥。

　　又方：牛脂和胡粉三合煎令可丸，涂之。

　　又方：三年苦酒和锻石涂之。

　　又方：赤铜屑以大醋和铜器中，炒令极热，以布裹熨腋下，冷则易之，瘥。

　　又方：青木香（二两） 附子 锻石（各一两） 矾石（半两，烧） 米粉（一升）

　　上五味，捣筛为散，如常粉腋良。

　　又方：马齿草一束，捣碎以蜜和作团，纸裹之以泥，纸上浓半寸，曝干，以火烧熟破取，更以少许蜜和，仍令热勿使冷也，先以生布揩之，然后药夹腋下令极痛，亦忍不能得，然后以手巾勒两臂着身即瘥。

　　锻石散方：锻石一升 青木香 枫香 熏陆香 丁香 阳起石（各二两） 橘皮（二两） 矾石（四两）

　　上八味，并熬，捣筛为散。以绵作袋，粗如四指，长四寸，展使着药，先以布揩令痛夹之也。

　　又方：锻石（五合） 马齿草（二两） 矾石（三两，烧） 甘松香（一两）

　　上四味，合捣筛，先以生布揩病上，令黄汁出，拭干，以散敷之，满三日瘥，永除。

　　又方：二月社日，盗取社家糜 一团，猥地摩腋下三七遍，掷着五道头，勿令人知，永瘥，人知即不效。

　　卷第五·妇人一

　　生发黑发第八

　　方一十九首

　　治发薄不生方：先以醋泔清洗秃处，以生布揩令火热，腊月脂并细研铁生煎三沸，涂之日三遍。

　　生发须膏方：附子 荆实（各二两） 松叶 柏叶（各三两） 乌鸡脂（三合）

　　上五味， 咀，合盛新瓦瓶中，阴干百日出，捣以马 膏和如薄粥，涂头发如泽法裹絮中，无令中风，三十日长。

　　卷第五·妇人一　生发黑发第八

　　生发膏

　　令发速长而黑，敷药时特忌风方。

　　乌喙 莽草 续断 皂荚 泽兰 白术 细辛 竹叶（各一两） 防风 辛夷（各一两）

　　柏叶（细切，四两） 杏仁（别捣） 松叶（各三两） 猪脂（三升）

　　上一十四味，切，先以三年大醋三升渍令一宿，纳药脂中，煎三上三下，膏成去滓，涂发及顶上。（《千金》有石楠。）

　　卷第五·妇人一　生发黑发第八

　　生发膏

　　主发鬓秃落不生方：升麻 荠 （各二两） 莽草 白芷 防风（各一两） 蜣螂（四枚） 马 脂 驴脂雄鸡脂（一云熊脂） 猪脂 狗脂（各五合）

　　上十一味，药五味，脂取成煎者，并切，以醋渍一宿，晓合煎之，沸则停火，冷更上，一沸停，三上三下，去滓傅头，以当泽用之，三十日生矣。

　　又方：羊矢灰灌取汁洗之。三日一洗，不过十洗，即生矣。

　　治落发方：柏叶（切，一升） 附子（二两）

　　上二味，捣筛，猪脂和，作三十丸。洗发时即纳一丸泔中，发不落。其药以布裹密器贮，勿令泻气。

　　长发方：蔓荆子（三升） 大附子（三枚）

　　上二味， 咀，以酒一斗二升渍之。盛瓷瓶中，封头二十日。取鸡肪煎以涂之，泽以汁栉发。十日长一尺，勿逼面涂。

　　又方：麻子仁（三升） 秦椒（三升）

　　上二味，合以泔渍一宿，以沐发长矣。

　　又方：麻子（二升） 白桐叶（一把）

　　上二味，以米泔汁煮去滓，适寒温，沐二十日长矣。

　　治发落方：锻石三升，水拌令湿，炒令极焦，停冷，以绢袋贮之，以酒三升渍之，密封。冬二七日，春秋七日，取酒温服一合，常令酒气相接，七日落止，百日服之终身不落，新发生也。

　　又方：桑白皮一石，以水一石煮三沸，以沐发三过即止。

　　令白发还黑方：陇西白芷 旋复花 秦椒（各一升） 桂心（一尺）

　　上四味，捣筛为散，以井花水服方寸匕，日三服，三十日还黑，禁房室。

　　又方：乌麻丸蒸九曝捣末，枣膏和丸，久服之。

　　又方：八角附子（一枚） 大酢（半升）

　　上二味，于铜器中煎取两沸，纳好矾石大如棋子一枚，消尽纳脂三两，和令相得，下之搅至凝，纳竹筒中，拔白发，以膏涂上，即生黑发。

　　发黄方：腊月猪膏和羊矢灰、蒲灰等分敷之，三日一为取黑止。

　　又方：以醋煮大豆，烂，去豆，煎冷稠，涂发。

