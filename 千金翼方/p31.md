<!-- { "loadSidebar": true } -->
　　主妇人产后心虚不足，心下虚悸，志意不安，时复愦愦，腹中拘急痛，夜卧不安，胸中吸吸少气。药内补伤损，益气，安志定心，主诸虚损方：远志（去心） 茯苓 桂心 麦门冬（去心） 泽泻 干姜 人参 当归 独活 阿胶（炙）

　　菖蒲 甘草（炙） 白术（各三两） 干地黄（五两） 薯蓣（二两）

　　上一十五味，捣筛为末，炼蜜和丸如梧子。空腹温酒服二十丸，日三服，不知稍加至三十丸。大虚身体冷少津液，加钟乳三两为善，钟乳益精气，安心镇志，令人颜色美，至良。

　　卷第七·妇人三　虚乏第一

　　人参丸

　　主产后大虚，心悸，志意不安，恍惚不自觉，心中畏恐，夜不得眠，虚烦少气人参 茯苓 麦门冬（去心） 甘草（炙，各三两） 桂心（一两） 大枣（五十枚，作膏）

　　菖蒲 泽泻 薯蓣 干姜（各二两）

　　上一十味，捣筛为末，炼蜜枣膏和丸如梧子大。空腹酒下二十丸，日三夜一服，不知稍增至三十丸。若有远志得二两纳之为善。气绝纳当归独活各三两更善。此方亦治男子虚心悸不定，至良。

　　卷第七·妇人三　虚乏第一

　　生地黄煎

　　治妇人产后虚羸短气，胸胁逆满风寒方：生地黄（八两） 茯苓 麦门冬（各一斤，去心） 桃仁（半升，去皮尖） 甘草（一尺，炙）

　　上九味，合捣筛，以生地黄汁八升，淳清酒八升，合调铜器中炭火上，纳鹿角胶一斤，数搅之得一升，次纳饴三升，白蜜三升，于铜器中釜汤上煎令调药成。先食服如弹丸一枚，日三，不知稍加至二丸。

　　卷第七·妇人三　虚乏第一

　　地黄羊脂煎

　　治产后诸病，羸瘦欲令肥白，食饮平调方：生地黄汁（一斗） 生姜汁 白蜜（各五升） 羊脂（二斤）

　　上四味，先煎地黄汁令得五升，次纳羊脂煎令减半，纳姜汁复煎令减，纳蜜着铜器中重汤煎如饴状。取煎如鸡子大一枚，投温酒中，饮，日三服。

　　卷第七·妇人三　虚乏第一

　　生饮白草汁

　　治产后劳复及肾劳方：白草一把上一味，捣绞取汁。顿服，瘥。劳复生虫，去滓取汁，洗眼中虫出。又屋漏水洗赤虫出

　　卷第七·妇人三

　　盗汗第二

　　方四首

　　卷第七·妇人三　盗汗第二

　　鲤鱼汤

　　主妇人体虚流汗不止，或眠中盗汗方：鲤鱼（二斤） 葱白（切，一升） 豉（一升） 干姜 桂心（一两）

　　上五味，先以水一斗煮鱼取六升，去鱼纳诸药，微火煮取二升，分再服，取微汗即愈。

　　卷第七·妇人三　盗汗第二

　　竹皮汤

　　治妇人汗血、吐血、尿血、下血。

　　竹皮（三升） 干地黄（四两） 人参（半两） 芍药 当归 桔梗 桂心（各二两） 芎甘草（炙，各二两）

　　上九味， 咀，以水七升，煮取三升，分三服。

　　卷第七·妇人三　盗汗第二

　　吴茱萸汤

　　治妇人产后虚羸盗汗，时涩涩恶寒。

　　吴茱萸（三两）

　　上一味，以清酒三升渍之半日，所煮令蚁鼻沸减得二升。分服一升，日再，间日饮。

　　卷第七·妇人三　盗汗第二

　　猪膏煎

　　治妇人产后体虚，寒热自汗出。

　　猪膏 生姜汁 白蜜（各一升） 清酒（五合）

　　上四味，合煎令调和，五上五下，膏成。随意以酒服，瘥。当用炭火上煎。

　　卷第七·妇人三

　　下乳第三

　　方一十六首

　　卷第七·妇人三　下乳第三

　　钟乳汤

　　治妇人乳无汁。

　　钟乳 白石脂 硝石（各一分） 通草 生桔梗（各二分）

　　上五味， 咀，以水五升煮，三上三下，余一升，去滓，纳硝石令烊，绞服无多少，若小儿不能乳，大人嗍之。

　　卷第七·妇人三　下乳第三

　　漏芦汤

　　治妇人乳无汁。

　　漏芦 通草（各二两） 钟乳（一两） 黍米（一升）

　　上四味， 咀，黍米宿渍，揩挞取汁三升，煮药三沸。去滓饮之，日三服。

　　卷第七·妇人三　下乳第三

　　鲫鱼汤

　　妇人下乳汁。

　　鲫鱼（长七寸） 猪肪（半斤） 漏芦 钟乳（各二两）

　　上四味， 咀，药切，猪脂鱼不须洗，清酒一斗二升合煮，鱼熟药成，去滓。适寒温，分五服，即乳下，良。饮其间相去须臾一饮，令药力相及。

　　又方：通草 钟乳 栝蒌实 漏芦（各三两）

　　上四味， 咀，以水一斗，煮取三升，去滓。饮一升，日三服。

　　又方：通草 钟乳（各四两）

　　上二味，切，以酒五升渍一宿，明旦煮沸，去滓。服一升，日三服，夏冷服，冬温服之又方：石膏四两，碎。以水二升煮三沸。稍稍服一日，令尽。

　　又方：栝蒌实一枚青色大者，无大者用小者两枚，无青色者黄色者亦好。

　　上一味，熟捣，以白酒一斗，煮取四升，去滓。服一升，日三服。

　　又方：鬼箭（五两）

　　上一味，切，以水六升，煮取四升。一服八合，日三服。亦可烧灰，水服方寸匕。

　　卷第七·妇人三　下乳第三

　　鼠肉方

　　治妇人乳无汁。

　　鼠肉（五两） 羊肉（六两） 獐肉（半斤）

　　上三味，作 ，勿令疾者知之。

　　卷第七·妇人三　下乳第三

　　鲍鱼大麻子羹

　　治妇人产后下乳。

　　鲍鱼肉（三斤） 麻子仁（一升）

　　上二味，与盐豉葱作羹，任意食之。

　　又方：通草 钟乳上二味等分，捣筛，作面粥。服方寸匕，日三服。百日后，可兼养两儿。通草横心白者是，勿取羊桃根，色黄者无益。

　　又方：麦门冬（去心） 钟乳 通草 理石上四味，等分捣筛。空腹酒服方寸匕，日三服。

　　又方：漏芦（三分） 钟乳 栝蒌根（合五分） 蛴螬（三合）

　　上四味，捣筛。先食糖水方寸匕，日三服。

　　又方：栝蒌根（三两） 钟乳（四两） 漏芦 滑石 通草（各二两） 白头翁（一两）

　　上六味，捣筛为散。酒服方寸匕，日再服。

　　又方：钟乳 通草（各五分） 云母（二两半） 屋上败草（二把，烧作灰） 甘草（一两，炙）

　　上五味，捣筛为散。食后以温漏芦水服方寸匕，日三服，乳下为度。

　　又方：麦门冬（去心） 钟乳 通草 理石 干地黄 土瓜根 蛴螬（并等分）

　　上七味，捣筛为散。食后酒服方寸匕，日三服。

　　卷第七·妇人三

　　中风第四

　　方一十一首

　　卷第七·妇人三　中风第四

　　甘草汤

　　治产后在褥，中风背强，不能转动，名曰风 。

　　甘草（炙） 干地黄 麦门冬（去心） 前胡 黄芩 麻黄（去节） 栝蒌根（各二升）

　　芎（一两） 葛根（半斤） 杏仁（五十枚，去心皮尖双仁）

　　上一十味， 咀，以水一斗酒五升，合煮葛根，取八升，去滓，纳诸药。煮取二升，分再服。一剂不瘥，更作之，大良。（《千金》无前胡。）

　　卷第七·妇人三　中风第四

　　羌活汤

　　治产后中风，身体痹疼痛。

　　羌活 防风 乌头（炮去皮） 桂心 芍药 干地黄（各三两） 防己 女萎 麻黄（去节，各一两） 葛根（半斤） 生姜（各六两） 甘草（二两，炙）

　　上一十二味， 咀，以水九升，清酒三升合煮，取三升，服五合，日三夜一服，极佳。

　　治产后中风时烦方：知母 石膏（碎） 芍药 甘草（炙，各二两） 半夏（一升，洗） 生姜（切） 防风白术（各三两） 独活（四两） 桂心（四两）

　　上一十味， 咀，以水一斗清酒五升合煮。取三升，分三服。

　　卷第七·妇人三　中风第四

　　独活汤

　　治产后中风，口噤不得言。

　　独活（五两） 防风 秦艽 桂心 当归 附子（炮去皮） 白术 甘草（炙，各二两）

　　木防己一两 葛根 生姜（各三两）

　　上一十一味， 咀，以水一斗二升，煮取三升，分三服。

　　卷第七·妇人三　中风第四

　　竹叶汤

　　治产后中风，发热，面正赤，喘气头痛。

　　淡竹叶 葛根（各三两） 人参（一两） 防风（二两） 大附子（一枚，炮去皮） 生姜（五两） 大枣（十五枚，擘） 桔梗 桂心 甘草（炙，各一两）

　　上一十味， 咀，以水一斗煮取二升半，分二服，温覆使汗出，颈项强，用大附子煎药，扬去沫，若呕者，加半夏半升，洗。

　　卷第七·妇人三　中风第四

　　防风汤

　　治产后中风里急短气。

　　防风 葛根 当归 芍药 人参 干姜 甘草（炙，各二两） 独活（五两）

　　上八味， 咀，以水九升，煮取三升，分为三服。

　　治产后魇言鬼语，由内虚未定，外客风邪所干方：羊心（一枚） 远志（去心） 芍药 黄芩 牡蛎（熬） 防风 甘草（炙，各二两） 干地黄上九味， 咀，以水一斗煮羊心取五升，去心，纳诸药。煎取三升，分为三服。

　　卷第七·妇人三　中风第四

　　鹿肉汤

　　治产后风虚，头痛壮热，言语邪僻。

　　鹿肉（三斤） 半夏（一升，洗去滑） 干地黄 阿胶（炙） 芎 （各二两） 芍药 独活生姜（切） 黄 黄芩 人参 甘草（炙，各三两） 桂心（二两） 秦艽（五两） 茯神（四两，一上一十五味， 咀，以水二斗煮肉，得一斗二升，去肉下药，煎取三升，纳胶令烊。分四服，日三夜一服。

　　卷第七·妇人三　中风第四

　　防风酒

　　治产后中风防风 独活（各一斤） 女萎 桂心（各二两） 茵芋（一两） 石斛（五两）

　　上六味， 咀，以清酒二斗渍三宿，初服一合，稍加至三四合，日三服。

　　卷第七·妇人三　中风第四

　　木防己膏

　　治产后中风。

　　木防己（半斤） 茵芋（五两）

　　上二味，切，以苦酒九升渍一宿，猪膏四升煎，三上三下，膏成。炙手摩之千遍佳。

　　独活酒，治产后中风方：独活（一斤） 桂心（三两） 秦艽（五两）

　　上三味， 咀，以酒一斗五升，渍三日，饮五合，稍加至一升，不能饮，随性多少。

　　卷第七·妇人三

　　心悸第五

　　方四首

