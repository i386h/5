<!-- { "loadSidebar": true } -->
　　治产后忽苦，心中冲悸，或志意不定，恍恍惚惚，言语错谬，心虚所致方：人参 茯苓（各三两） 茯神（四两） 大枣（三十枚，擘） 生姜（八两） 芍药 当归桂心甘草（各二两）

　　上九味， 咀，以水一斗，煮取三升，分服日三。

　　治产后忽苦心中冲悸不定，志意不安，言语误错，惚惚愦愦不自觉方：远志（去心） 人参 麦门冬（去心） 当归 桂心 甘草（炙，各二两） 茯苓（五两） 芍药（一两） 生姜（六两） 大枣（二十枚，擘）

　　上一十味， 咀，以水一斗，煮取三升。分三服，日三，羸者分四服。产后得此是心虚所致。无当归，用芎 。若其人心胸中逆气，则加半夏三两，洗去滑。

　　治产后暴苦心悸不定，言语谬误，恍恍惚惚，心中愦愦，此是心虚所致方：茯苓（五两） 芍药 桂心 当归 甘草（炙，各三两） 生姜（六两） 大枣（三十枚，擘）

　　上八味， 咀，以水一斗，煮取三升。分三服。无当归，用芎 代。若苦心不定，加人参、远志各二两；若苦烦闷短气，加生竹叶一升，先以水一斗三升煮竹叶取一斗，纳药；若有微风加独活三两，麻黄二两，桂心二两，用水一斗五升；若颈项苦急背中强者，加独活、葛根、治产后心冲恐悸不定，恍恍惚惚，不自知觉，言语错误，虚烦短气，志意不定，此是心虚所致方：远志（去心，二两） 人参 茯神 当归 芍药 甘草（炙，各三两） 大枣（三十枚，擘）

　　上八味， 咀，以水一斗，煮取三升，分三服。若苦虚烦短气者，加生淡竹叶一升，以水一斗二升，煮取一斗，乃用诸药；胸中少气者，益甘草一两为善。

　　卷第七·妇人三

　　下痢第六

　　方一十七首

　　卷第七·妇人三　下痢第六

　　阿胶汤

　　治产后下痢。

　　阿胶 当归 黄柏 黄连（各一两） 陈禀米（一升） 蜡（如棋子三枚）

　　上六味， 咀，以水八升煮米蟹目沸，去米纳药，煮取二升，去滓，纳胶蜡令烊。分四服，一日令尽。

　　卷第七·妇人三　下痢第六

　　桂心汤

　　治产后余寒，下痢便脓血赤白，日数十行，腹痛时时下血。

　　桂心 甘草（各二两） 白蜜（一升） 干姜（二两） 当归（三两） 赤石脂（十两，绵裹）

　　附子（一两，炮去皮，破）

　　上七味， 咀，以水六升，煮取三升，纳蜜再沸。分三服，日三。

　　卷第七·妇人三　下痢第六

　　羊脂汤

　　治产后下痢诸疗不断。

　　羊脂（五两） 当归 干姜 黄柏 黄连（各三两）

　　上五味， 咀，以水九升，煮取三升，去滓，纳脂令烊。分三服。

　　治产后下痢虚乏羸瘦方：黄雌鸡（一只，冶如食注去脏，勿中水） 赤小豆（二升） 吴茱萸 独活 人参 黄连甘草（各二两） 黄 麦门冬（去心） 当归（各三两） 大枣（三十枚，擘）

　　上一十一味， 咀，以水二斗煮鸡豆，令余一斗，去鸡豆澄清，纳药煮取三升。分三服。鸡买成死者，勿杀。

　　治产后寒热下痢方：鹿肉（三斤） 葱白（一把） 人参 当归 黄芩 桂心 甘草（各一两） 芍药（二两） 豉（一升） 生姜（切） 干地黄（各三两）

　　上一十一味， 咀，以水二斗煮肉取一斗，纳诸药煮取三升。分三服。

　　卷第七·妇人三　下痢第六

　　当归汤

　　治产后下痢腹痛。

　　当归 龙骨（各三两） 干姜 白术（各二两） 芎 （二两半） 熟艾 附子（炮去皮） 甘草（炙，各一两）

　　上八味， 咀，以水六升煮取三升。分三服，一日令尽。

　　卷第七·妇人三　下痢第六

　　甘草汤

　　治产后下痢，兼虚极白头翁加阿胶。

　　白头翁（二两） 黄连 秦皮 黄柏（各三两） 加阿胶 甘草（各二两）

　　上六味， 咀，以水七升，煮取三升，去滓，纳胶令烊。分三服。

　　卷第七·妇人三　下痢第六

　　鳖甲汤

　　治产后早起中风，冷泻痢及带下。

　　鳖甲（如手大，炙令黄） 白头翁一两 当归 黄连 干姜（各二两） 黄柏（长一尺，广三寸）

　　上六味， 咀，以水七升，煮取三升，分三服。（《千金》无白头翁。）

　　卷第七·妇人三　下痢第六

　　干地黄汤

　　治产后下痢。

　　干地黄（一两） 白头翁 干姜 黄连（各一两） 蜜蜡（方寸） 阿胶（如手掌大，一枚）

　　上六味， 咀，以水五升，煮取二升半，去滓，纳胶蜡令烊。分三服，相去一炊顷。（《千金》无干姜。）

　　卷第七·妇人三　下痢第六

　　生地黄汤

　　治产后忽着寒热下痢。

　　生地黄（五两） 黄连 桂心 甘草（各一两） 淡竹皮（二升） 大枣（二十枚，擘）

　　赤石脂（二两）

　　上七味， 咀，以水一斗煮竹皮取七升，去滓纳药，煮取二升五合。分为三服。

　　卷第七·妇人三　下痢第六

　　蓝青丸

　　治产后下痢。

　　蓝青（熬） 鬼臼（各一两半） 附子（炮，一两） 蜀椒（汗，一两半） 黄连（五两，去毛）

　　艾甘草（炙，各二两）

　　一方用赤石脂四两。

　　上一十四味，捣筛为末，炼蜜和丸如梧子。空腹以饮服二十丸。

　　卷第七·妇人三　下痢第六

　　赤石脂丸

　　治产后下痢。

　　赤石脂（三两） 当归 黄连 干姜 秦皮 白术 甘草（炙，各二两） 蜀椒（汗） 附子（各一两，炮去皮）

　　上九味，捣末炼蜜，和丸如梧子大，饮服二十丸，日三服。

　　治产后下痢赤散方：赤石脂（三两） 桂心（一两） 代赭（二两）

　　上三味，捣筛为散。酒服方寸匕，日三，夜一服。十日当愈。

　　治产后下痢黑散方：麻黄（去节） 贯众 桂心（各一两） 干漆（熬） 细辛（各二两） 甘草（三两，炙）

　　上六味，捣筛为散。麦粥服五指撮，日再，五日当愈。

　　治产后下痢黄散方：黄连 大黄（各二两） 黄芩 虫（熬） 干地黄（各一两）

　　上五味，捣筛为散，酒服方寸匕，日三服，十日愈。（《千金》无大黄。）

　　治妊娠及产后寒热下痢方：黄柏（一斤） 黄连（一升） 栀子（二十枚）

　　上三味， 咀，以水五升，渍一宿，煮三沸，服一升，一日一夜令尽，呕者，加橘皮一把，生姜二两。

　　治妇人痢，欲痢辄先心痛腹胀满，日夜五六十行方：神曲（熬） 石榴皮（各八两） 黄柏（切） 黄连（切） 乌梅肉 艾叶（各一升） 防己（二两） 附子（五两，炮） 干姜 阿胶（各三两，炙）

　　上一十味，捣筛为末，炼蜜和丸如梧桐子大。饮服二十丸，日三，渐加至三十四十丸。

　　卷第七·妇人三

　　淋渴第七

　　方一十一首

　　卷第七·妇人三　淋渴第七

　　桑螵蛸汤

　　治产后小便数。

　　桑螵蛸（三十枚，炙） 鹿茸（炙） 黄 （各三两） 生姜（四两） 人参 牡蛎（熬）

　　甘草（炙，各二两）

　　上七味， 咀，以水六升，煮取二升半。分三服。

　　卷第七·妇人三　淋渴第七

　　栝蒌汤

　　治产后小便数兼渴。

　　栝蒌根 黄连 麦门冬（去心，各二两） 桑螵蛸（二十枚，炙） 人参 生姜（切） 甘草（炙，各三两） 大枣（十五枚，擘）

　　上八味， 咀，以水七升，煮取二升半。分三服。

　　卷第七·妇人三　淋渴第七

　　鸡汤

　　治产后小便数。

　　鸡 （二十具） 鸡肠（三具，洗） 浓朴（炙） 人参（各二两） 生姜（五两） 麻黄（四两，去节） 大枣（二十枚，擘） 当归 干地黄 甘草（炙，各二两）

　　上一十味， 咀，以手一斗煮鸡 、肠、枣子七升，去滓，内药煎取三升半，分三服治妇人结气成淋，小便引痛，上至少腹，或时溺血，或如豆汁，或如胶饴，每发欲死，食不生肌，面目萎黄，师所不能疗方：贝齿（四枚，烧） 葵子（一升） 滑石（三两） 石膏（五两）

　　上四味， 咀，以水七升，煮取二升，去滓，纳猪肪一合，更煎三沸，适寒温，分三服。病不瘥，更合服。

　　卷第七·妇人三　淋渴第七

　　石苇汤

　　治产后卒淋、血淋、气淋。

　　石苇（去毛） 黄芩 通草（各一两） 榆皮（五两） 大枣（三十枚，擘） 葵子（二升） 生姜（切） 白术（各三两，一方用芍药） 甘草（一两，炙）

　　上九味， 咀，以水八升，煮取二升半。分三服。

　　卷第七·妇人三　淋渴第七

　　葵根汤

　　治产后淋涩。

　　葵根（切，一升，一云干者二两） 车前子 乱发（烧） 大黄 桂心 滑石（各一两）

　　通草（三两） 生姜（六两，切）

　　上八味， 咀，以水七升，煮取二升半。分为三服。（《千金》有冬瓜汁七合。）

　　卷第七·妇人三　淋渴第七

　　茅根汤

　　治产后淋。

　　白茅根（一斤） 桃胶 甘草（炙，各一两） 鲤鱼齿（一百枚，擘 生姜三两，切） 人参上九味， 咀，以水一斗，煮取二升半。分三服。

　　卷第七·妇人三　淋渴第七

　　鼠妇散

　　治产后小便不利。

　　鼠妇七枚熬，黄酒服之。

　　卷第七·妇人三　淋渴第七

　　滑石散

　　治产后淋涩。

　　滑石（五分） 通草 车前子 葵子（各一两）

　　上四味，捣筛为散，以醋浆水服方寸匕，稍加至二匕。

　　卷第七·妇人三　淋渴第七

　　竹叶汤

　　治产后虚弱少气力。

　　竹叶 人参 茯苓 甘草（炙，各一两） 大枣（十四枚，擘） 麦门冬（五两，去心）

　　小麦（五合） 生姜（切） 半夏（洗各三两）

　　上九味， 咀，以水九升，煮竹叶小麦取七升，去滓，纳药更煮取二升半。服五合，日三夜一服。

　　卷第七·妇人三　淋渴第七

　　栝蒌汤

　　治产后渴不止。

　　栝蒌根（四两） 人参 麦门冬（各三两，去心） 大枣（三十枚，擘） 土瓜根（五两） 干地黄 甘草（炙，各二两）

　　上七味， 咀，以水八升，煮取二升半。分三服。

　　卷第八·妇人四

　　崩中第一

　　方三十六首

