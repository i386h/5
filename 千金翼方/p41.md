<!-- { "loadSidebar": true } -->
　　上一十味，异捣，合治之，以苦酒渍乌梅一宿，去核，蒸之五斗米下，捣成泥，和诸药令相得，臼中，与蜜杵千下，丸如梧桐子大，先食饮服十丸，日三服，少少加至二十丸，禁生冷、滑物、臭食等。

　　伤寒热少微厥，稍头寒，嘿嘿不欲食，烦躁，数日，小便利，色白者，热除也，得食，其病为愈；若厥而呕，胸胁烦满，其后必便血。（稍头一作指头。）

　　病者手足厥冷，言我不结胸，少腹满，按之痛，此冷结在膀胱关元也。

　　伤寒发热四日，厥反三日，复发热四日，厥少热多，其病当愈，四日至六七日，不除，必便脓血。

　　伤寒厥四日，热反三日，复厥五日，其病为进，寒多热少，阳气退，故为进。

　　伤寒六七日，其脉数，手足厥，烦躁，阴厥不还者，死。

　　伤寒，下利厥逆，躁不能卧者，死。

　　伤寒发热，下利至厥不止者，死。

　　伤寒六七日不利，便发热而利，其人汗出不止者，死，有阴无阳故也。

　　伤寒五六日，不结胸，腹濡，脉虚复厥者，不可下之，下之亡血，死。伤寒发热而厥，七日下利者，为难治。

　　伤寒脉促，手足厥逆者，可灸之。

　　伤寒，脉滑而厥者，其表有热，白虎汤主之。（表热见里方见难疗中。）

　　手足厥寒，脉为之细绝，当归四逆汤主之。方：当归（三两） 桂心（三两） 细辛（三两） 芍药（三两） 甘草（二两，炙） 通草（二两）

　　大枣（二十五枚，擘）

　　上七味，以水八升，煮取三升，去滓，温服一升，日三服。

　　若其人有寒，当归四逆加吴茱萸生姜汤主之。方：吴茱萸（二两） 生姜（八两，切）

　　上，前方中加此二味，以水四升，清酒四升和，煮取三升，去滓，分温四服。

　　大汗出，热不去，拘急四肢疼，若下利厥而恶寒，四逆汤主之。

　　大汗出，若火，下利而厥，四逆汤主之。（方并见阳明门。）

　　病者手足逆冷，脉乍紧者，邪结在胸中，心下满而烦，饥不能食，病在胸中，当吐之，宜瓜蒂散。（方见疗痞中。）

　　伤寒厥而心下悸，先治其水，当与茯苓甘草汤，却治其厥，不尔，其水入胃，必利，茯苓甘草汤主之。方：茯苓（二两） 甘草（炙，一两） 桂枝（二两） 生姜（三两） 上四味，以水四升，煮取二升，去滓，分温三服。

　　伤寒六七日，其人大下后，脉沉迟，手足厥逆，下部脉不至，咽喉不利，唾脓血，泻利不止，为难治，麻黄升麻汤主之。方：麻黄（去节，二两半） 知母（十八铢） 葳蕤（十八铢） 黄芩（十八铢） 升麻（一两六铢）

　　冬甘草（炙，各上一十四味，以水一斗，先煮麻黄二沸，去上沫，纳诸药，煮取三升，去滓，分温三服，一炊间当汗出愈。

　　伤寒四五日，腹中痛，若转气下趣少腹，为欲自利。

　　伤寒本自寒下，医复吐之，而寒格更逆吐，食入即出，干姜黄芩黄连人参汤主之。方：干姜 黄芩 黄连 人参（各三两）

　　上四味，以水六升，煮取二升，去滓，分温再服。

　　下利，有微热，其人渴，脉弱者，自愈。

　　下利脉数，若微发热，汗出者，自愈；设脉复紧，为未解。

　　下利，手足厥，无脉，灸之，不温，反微喘者死；少阴负趺阳者为顺。

　　下利，脉反浮数，尺中自涩，其人必清脓血。

　　下利清谷，不可攻其表，汗出必胀满。

　　下利，脉沉弦者，下重。其脉大者，为未止。脉微弱数者，为欲自止，虽发热，不死。

　　下利，脉沉而迟，其人面少赤，身有微热，下利清谷，必郁冒汗出而解，其人微厥，所以下利，脉反数而渴者，今自愈。设不瘥，必清脓血，有热故也。

　　下利，后脉绝，手足厥， 时脉还，手足温者生，不还者死。

　　伤寒下利，日十余行，其人脉反实者，死。

　　下利清谷，里寒外热，汗出而厥，通脉四逆汤主之。（方见少阴门。）

　　热利下重，白头翁汤主之。

　　下利，欲饮水者，为有热，白头翁汤主之。方：白头翁（二两） 黄柏（三两） 黄连（三两） 秦皮（三两）

　　上四味，以水七升，煮取二升，去滓，温服一升，不瘥更服。

　　下利腹满，身体疼痛，先温其里，乃攻其表，温里宜四逆汤，攻表宜桂枝汤。（方并见上）

　　下利而谵语，为有燥屎，小承气汤主之。（方见承气门。）

　　下利后更烦，按其心下濡者，为虚烦也，栀子汤主之。（方见阳明门。）

　　呕家有痈脓，不可治呕，脓尽自愈。

　　呕而发热，小柴胡汤主之。（方见柴胡门。）

　　呕而脉弱，小便复利，身有微热，见厥难治，四逆汤主之。（方见上。）

　　干呕，吐涎沫，而复头痛，吴茱萸汤主之。（方见阳明门。）

　　伤寒大吐下之，极虚，复极汗者，其人外气怫郁，复与其水，以发其汗，因得哕，所以然者，胃中寒冷故也。

　　伤寒哕而满者，视其前后，知何部不利，利之则愈。

　　卷第十·伤寒下

　　伤寒宜忌第四

　　十五章

　　卷第十·伤寒下　伤寒宜忌第四

　　忌发汗第一

　　少阴病，脉细沉数，病在里，忌发其汗。

　　脉浮而紧，法当身体疼痛，当以汗解，假令尺中脉迟者，忌发其汗，何以知然，此为荣气不足，血气微少故也。

　　少阴病，脉微，忌发其汗，无阳故也。

　　咽中闭塞，忌发其汗，发其汗即吐血，气微绝，逆冷。

　　厥忌发其汗，发其汗即声乱咽嘶舌萎。

　　太阳病，发热恶寒，寒多热少，脉微弱，则无阳也，忌复发其汗。

　　咽喉干燥者，忌发其汗。

　　亡血家，忌攻其表，汗出则寒栗而振。

　　衄家，忌攻其表，汗出，必额上促急。

　　汗家，重发其汗，必恍惚心乱，小便已阴疼。

　　淋家，忌发其汗，发其汗必便血。

　　疮家，虽身疼痛，忌攻其表，汗出则 。

　　冬时忌发其汗，发其汗必吐利，口中烂，生疮，咳而小便利，若失小便，忌攻其表，汗则厥逆冷。

　　太阳病发其汗，因致 。

　　卷第十·伤寒下　伤寒宜忌第四

　　宜发汗第二

　　大法春夏宜发汗。

　　凡发汗，欲令手足皆周，涩涩一时间益佳，不欲流离。若病不解，当重发汗，汗多则亡阳，阳虚不得重发汗也。

　　凡服汤药，发汗中病便止，不必尽剂也。

　　凡云：宜发汗而无汤者，丸散亦可用，然不如汤药也。

　　凡脉浮者，病在外，宜发其汗。

　　太阳病，脉浮而数者，宜发其汗。

　　阳明病，脉浮虚者，宜发其汗。

　　阳明病，其脉迟，汗出多而微恶寒者，表为未解，宜发其汗。

　　太阴病，脉浮，宜发其汗。

　　太阳中风，阳浮而阴濡弱，浮者热自发，濡溺者，汗自出，涩涩恶寒，淅淅恶风，翕翕发热，鼻鸣干呕，桂枝汤主之。

　　太阳，头痛发热，身体疼，腰痛，骨节疼痛，恶风，无汗而喘，麻黄汤主之。

　　太阳中风，脉浮紧，发热恶寒，身体疼痛，不汗出而烦躁，大青龙汤主之。

　　少阴病，得之二三日，麻黄附子甘草汤微发汗。

　　卷第十·伤寒下　伤寒宜忌第四

　　忌吐第三

　　太阳病，恶寒而发热，今自汗出，反不恶寒而发热，关上脉细而数，此吐之过也。

　　少阴病，其人饮食入则吐，心中温温欲吐，复不能吐，始得之，手足寒，脉弦运，若膈上有寒饮，干呕，忌吐，当温之。

　　诸四逆病厥，忌吐，虚家亦然。

　　卷第十·伤寒下　伤寒宜忌第四

　　宜吐第四

　　大法春宜吐。

　　凡服吐汤，中病便止，不必尽剂也。

　　病如桂枝证，其头项不强痛，寸口脉浮，胸中痞坚，上撞咽喉不得息，此为有寒，宜吐之。

　　病胸上诸实，胸中郁郁而痛，不能食，欲使人按之，而反有涎唾下利，日十余行，其脉反迟，寸口微滑，此宜吐之，利即止。

　　少阴病，其人饮食入则吐，心中温温欲吐，复不能吐，宜吐之。

　　病者手足逆冷，脉乍紧，邪结在胸中，心下满而烦，饥不能食，病在胸中，宜吐之。

　　宿食在上管，宜吐之。

　　卷第十·伤寒下　伤寒宜忌第四

　　忌下第五

　　咽中闭塞，忌下，下之则上轻下重，水浆不下。诸外实忌下，下之皆发微热，亡脉则厥诸虚忌下，下之则渴，引水易愈，恶水者剧。

　　脉数者忌下，下之必烦，利不止。

　　尺中弱涩者，复忌下。

　　脉浮大，医反下之，此为大逆。

　　太阳证不罢，忌下，下之为逆。

　　结胸证，其脉浮大，忌下，下之即死。

　　太阳与阳明合病，喘而胸满者，忌下。

　　太阳与少阳合病，心下痞坚，颈项强而眩，忌下。

　　凡四逆病厥者，忌下，虚家亦然。

　　病欲吐者忌下。

　　病有外证未解，忌下，下之为逆。

　　少阴病，食入即吐，心中温温欲死，复不能吐。始得之，手足寒，脉弦迟，此胸中实，忌下。

　　伤寒五六日，不结胸，腹濡，脉虚复厥者，忌下。下之亡血则死。

　　卷第十·伤寒下　伤寒宜忌第四

　　宜下第六

　　大法秋宜下凡宜下，以汤胜丸散。

　　凡服汤下，中病则止，不必尽三服。

　　阳明病，发热汗多者，急下之。

　　少阴病，得之二三日，口燥咽干者，急下之。

　　少阴病，五六日腹满不大便者，急下之。

　　少阴病，下利清水，色青者，心下必痛，口干者，宜下之。

　　下利，三部脉皆浮，按其心下坚者，宜下之。

　　下利，脉迟而滑者，实也，利未欲止，宜下之。

　　阳明与少阳合病，利而脉不负者为顺，脉数而滑者，有宿食，宜下之。

　　问曰：人病有宿食，何以别之？答曰：寸口脉浮大，按之反涩，尺中亦微而涩，故知有宿食，宜下之。

　　下利，不欲食者，有宿食，宜下之。

　　下利瘥，至其时复发，此为病不尽，宜复下之。

　　凡病腹中满痛者为寒，宜下之。

　　腹满不减，减不足言，宜下之。

　　伤寒六七日，目中不了了，睛不和，无表里证，大便难，微热者，此为实，急下之。

　　脉双弦而迟，心下坚脉大而紧者，阳中有阴，宜下之。

　　伤寒有热，而少腹满，应小便不利，今反利，此为血，宜下之。

　　病者烦热，汗出即解，复如疟，日晡所发者，属阳明，脉实者，当下之。

　　卷第十·伤寒下　伤寒宜忌第四

