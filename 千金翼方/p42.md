<!-- { "loadSidebar": true } -->
　　宜温第七

　　大法冬宜服温热药。

　　师曰：病发热头痛，脉反沉，若不瘥，身体更疼痛，当救其里，宜温药四逆汤。

　　下利，腹胀满，身体疼痛，先温其里，宜四逆汤。

　　下利，脉迟紧，为痛未欲止，宜温之。

　　下利，脉浮大者，此为虚，以强下之故也，宜温之，与水必哕。

　　少阴病下利，脉微涩，呕者，宜温之。

　　自利不渴者，属太阴，其脏有寒故也，宜温之。

　　少阴病，其人饮食入则吐，心中温温欲吐，复不能吐，始得之，手足寒，脉弦迟，若膈上有寒饮，干呕，宜温之。

　　少阴病，脉沉者，宜急温之。

　　下利，欲食者，宜就温之。

　　卷第十·伤寒下　伤寒宜忌第四

　　忌火第八

　　伤寒，加火针，必惊。

　　伤寒脉浮，而医反以火迫劫之，亡阳，必惊狂，卧起不安。

　　伤寒，其脉不弦紧而弱，弱者必渴，被火，必谵语。

　　太阳病，以火熏之，不得汗，其人必躁，到经不解，必清血。

　　阳明病被火，额上微汗出，而小便不利，必发黄。

　　少阴病，咳而下利，谵语，是为被火气劫故也，小便必难，为强责少阴汗也。

　　卷第十·伤寒下　伤寒宜忌第四

　　宜火第九

　　凡下利，谷道中痛，宜炙枳实若熬盐等熨之。

　　卷第十·伤寒下　伤寒宜忌第四

　　忌灸第十

　　微数之脉，慎不可灸，因火为邪，则为烦逆。

　　脉浮，当以汗解，而反灸之，邪无从去，因火而盛，病从腰以下必重而痹，此为火逆。

　　脉浮热甚，而反灸之，此为实，实以虚治，因火而动，咽燥必唾血。

　　卷第十·伤寒下　伤寒宜忌第四

　　宜灸第十一

　　少阴病一二日，口中和，其背恶寒，宜灸之。

　　少阴病，吐利，手足逆而脉不足，灸其少阴七壮。

　　少阴病，下利，脉微涩者，即呕，汗者必数更衣，反少者，宜温其上，灸之。（一云灸厥阴五十壮。）

　　下利，手足厥，无脉，灸之，主厥，厥阴是也，灸不温反微喘者，死。

　　伤寒六七日，其脉微，手足厥，烦躁，灸其厥阴，厥不还者，死。

　　脉促，手足厥者，宜灸之。

　　卷第十·伤寒下　伤寒宜忌第四

　　忌刺第十二

　　大怒无刺 新内无刺 大劳无刺 大醉无刺 大饱无刺 大渴无刺 大惊无刺无刺 之热，无刺渌渌之汗，无刺浑浑之脉，无刺病与脉相逆者。

　　上工刺未生，其次刺未盛，其次刺其衰，工逆此者，是谓伐形。

　　卷第十·伤寒下　伤寒宜忌第四

　　宜刺第十三

　　太阳病，头痛至七日，自当愈，其经竟故也，若欲作再经者，宜刺足阳明，使经不传则愈。

　　太阳病，初服桂枝汤，而反烦不解，宜先刺风池，风府，乃却与桂枝汤则愈。

　　伤寒，腹满而谵语，寸口脉浮而紧者，此为肝乘脾，名曰纵，宜刺期门。

　　伤寒发热，涩涩恶寒，其人大渴，欲饮 浆者，其腹必满，而自汗出，小便利，其病欲解，此为肝乘肺，名曰横，宜刺期门。

　　阳明病，下血而谵语，此为热入血室，但头汗出者，刺期门，随其实而泻之。

　　太阳与少阳合病，心下痞坚，颈项强而眩，宜刺大椎、肺俞、肝俞，勿下之。

　　妇人伤寒怀身，腹满，不得小便，加从腰以下重，如有水气状，怀身七月，太阴当养不养，此心气实，宜刺泻劳宫及关元，小便利则愈。

　　伤寒喉痹，刺手少阴穴，在腕当小指后动脉是也，针入三分补之。

　　少阴病，下利便脓血者，宜刺。

　　卷第十·伤寒下　伤寒宜忌第四

　　忌水第十四

　　发汗后，饮水多者，必喘，以水灌之亦喘。

　　下利，其脉浮大，此为虚，以强下之故也，设脉浮革，因尔肠鸣，当温之，与水必哕。

　　太阳病，小便利者，为水多，心下必悸。

　　卷第十·伤寒下　伤寒宜忌第四

　　宜水第十五

　　太阳病，发汗后，若大汗出，胃中干燥烦不得眠，其人欲饮水，当稍饮之，令胃气和则愈。

　　厥阴渴欲饮水，与饮之，即愈。

　　呕而吐，膈上者，必思煮饼，急思水者，与五苓散饮之，水亦得也。

　　卷第十·伤寒下

　　发汗吐下后病状第五

　　三十证，方一十五首

　　发汗后，水药不得入口，为逆。

　　未持脉时，病患手叉自冒心，师因教试令咳，而不即咳者，此必两耳无所闻也，所以然者，重发其汗，虚故也。

　　发汗后身热，又重发其汗，胃中虚冷，必反吐也。

　　大下后发汗，其人小便不利，此亡津液，勿治，其小便利，必自愈。

　　病患脉数，数为热，当消谷引食，而反吐者，以医发其汗，阳气微，膈气虚，脉则为数，数为客热，不能消谷，胃中虚冷，故吐也。

　　病者有寒，复发其汗，胃中冷，必吐蛔。（一云吐逆。）

　　发汗后，重发其汗，亡阳谵语，其脉反和者，不死，服桂枝汤，汗出，大烦渴不解，若脉洪大，与白虎汤。（方见杂疗中。）

　　发汗后，身体疼痛，其脉沉迟，桂枝加芍药生姜人参汤主之。方：桂枝（三两） 芍药（四两） 生姜（四两，切） 甘草（二两，炙） 大枣（十二枚，擘） 人参（三两）

　　上六味，以水一斗二升，煮取三升，去滓，温服一升。本云：桂枝汤令加芍药、生姜、人参。

　　太阳病，发其汗而不解，其人发热，心下悸，头眩，身 而动，振振欲擗地者，玄武汤主之。（方见少阴门。）

　　发汗后，其人脐下悸，欲作奔豚，茯苓桂枝甘草大枣汤主之。方：茯苓（半斤） 桂枝（四两） 甘草（一两，炙） 大枣（十五枚，擘）

　　上四味，以水一斗，先煮茯苓减二升，纳诸药，煮取三升，去滓，温服一升，日三服。

　　发汗过多以后，其人叉手自冒心，心下悸，而欲得按之，桂枝甘草汤主之。方：桂枝（四两） 甘草（二两，炙）

　　上二味，以水三升，煮取一升，去滓，顿服即愈。

　　发汗，脉浮而数，复烦者，五苓散主之。（方见结胸门中。）

　　发汗后，腹胀满，浓朴生姜半夏甘草人参汤主之。方：浓朴（半斤，炙） 生姜（半斤，切） 半夏（半升，洗） 甘草（二两，炙） 人参（一两）

　　上五味，以水一斗，煮取三升，去滓，温服一升，日三服。

　　发其汗不解，而反恶寒者，虚故也，芍药甘草附子汤主之。方：芍药 甘草（各三两，炙） 附子（一枚、炮，去皮，破六片）

　　上三味，以水三升，煮取一升二合，去滓，分温三服。

　　不恶寒但热者，实也，当和其胃气，宜小承气汤。（方见承气汤门，一云调胃承气汤。）

　　伤寒，脉浮，自汗出，小便数，颇复微恶寒，而脚挛急。反与桂枝欲攻其表，得之便厥，咽干，烦躁吐逆，当作甘草干姜汤，以复其阳；厥愈足温，更作芍药甘草汤与之，其脚即伸；而胃气不和，可与承气汤。重发汗，复加烧针者，四逆汤主之。

　　甘草干姜汤方：甘草（四两，炙） 干姜（二两）

　　上二味，以水三升，煮取一升，去滓，分温再服。

　　芍药甘草汤方：芍药 甘草（炙，各四两）

　　上二味，以水三升，煮取一升半，去滓，分温再服。

　　凡病，若发汗、若吐、若下、若亡血，无津液，而阴阳自和者，必自愈。

　　伤寒，吐下发汗后，心下逆满，气上撞胸，起即头眩，其脉沉紧，发汗即动，经身为振摇，茯苓桂枝白术甘草汤主之。方：茯苓（四两） 桂枝（三两） 白术 甘草（炙，各二两）

　　上四味，以水六升，煮取六升，去滓，分温三服。

　　发汗吐下以后不解，烦躁，茯苓四逆汤主之。方：茯苓（四两） 人参（一两） 甘草（二两，炙） 干姜（一两半） 附子（一枚，生，去皮，破八片）

　　上五味，以水五升，煮取二升，去滓，温服七合，日三服。

　　发汗吐下后，虚烦不得眠，剧者反复颠倒，心中懊 ，栀子汤主之；若少气，栀子甘草汤主之；若呕者，栀子生姜汤主之。（栀子汤方见阳明门。）

　　栀子甘草汤方：于栀子汤中加甘草二两即是。

　　栀子生姜汤方：于栀子汤中加生姜五两即是。

　　伤寒下后，烦而腹满，卧起不安，栀子浓朴汤主之。方：栀子（十四枚，擘） 浓朴（四两，炙） 枳实（四枚，炙）

　　上三味，以水三升半，煮取一升半，去滓，分二服，温进一服快吐，止后服。

　　下以后，发其汗，必振寒，又其脉微细，所以然者，内外俱虚故也。发汗若下之，烦热，胸中窒者，属栀子汤证。

　　下以后，复发其汗者，则昼日烦躁不眠，夜而安静，不呕不渴，而无表证，其脉沉微，身无大热，属附子干姜汤。方：附子（一枚，生，去皮，破八片） 干姜（一两）

　　上二味，以水三升，煮取一升，去滓，顿服即安。

　　太阳病，先下而不愈，因复发其汗，表里俱虚，其人因冒，冒家当汗出自愈，所以然者，汗出表和故也，表和故下之。

　　伤寒，医以丸药大下后，身热不去，微烦，栀子干姜汤主之。方：栀子（十四枚，擘） 干姜（二两）

　　上二味，以水三升半，煮取一升半，去滓，分二服，温进一服，得快吐，止后服。

　　脉浮数，法当汗出而愈，而下之，则身体重，心悸者，不可发其汗，当自汗出而解，所以然者，尺中脉微，此里虚，须表里实，津液自和，自汗出愈。

　　发汗以后，不可行桂枝汤，汗出而喘，无大热，与麻黄杏子石膏甘草汤：麻黄（四两，去节） 杏仁（五十枚，去皮尖） 石膏（半斤，碎） 甘草（二两，炙）

　　上四味，以水七升，先煮麻黄一二沸，去上沫，纳诸药，煮取三升，去滓，温服一升，本云黄耳杯。

　　伤寒吐下后，七八日不解，热结在里，表里俱热，时时恶风，大渴，舌上干燥而烦，欲饮水数升，白虎汤主之。（方见杂疗中。）

　　伤寒，吐下后未解，不大便五六日，至十余日，其人日晡所发潮热，不恶寒，犹如见鬼神之状。剧者，发则不识人，循衣妄掇，怵惕不安，微喘直视，脉弦者生，涩者死。微者，但发热谵语，与承气汤，若下者，勿复服。

　　大下后，口燥者，里虚故也。

　　卷第十·伤寒下

　　霍乱病状第六

　　一十证，方三首

　　问曰：病有霍乱者，何也？答曰：呕吐而利，此为霍乱。

