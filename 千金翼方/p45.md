<!-- { "loadSidebar": true } -->
　　主小儿暴惊啼绝死，或有人从外来，邪气所逐、令儿得病，众医不治方：蜀漆（一分，一云蜀椒） 左顾牡蛎（一分，熬）

　　上二味， 咀，以酢浆水一升，煮取五合，一服一合，良。

　　治小儿新生客忤中恶，发痫发热，乳哺不消，中风反折，口吐舌，并注忤，面青目上插，腹满癫痫羸瘦，疰及三岁不行双丸方：上麝香（二两） 牛黄（二两） 黄连（二两宣州者） 丹砂（一两） 特生 石（一两，烧）

　　附子（一两，炮，去皮） 雄黄（一两） 巴豆（六十枚，去皮心，熬） 桂心（一两） 乌贼鱼骨（一上十一味，各异捣筛，别研巴豆如膏，乃纳诸药炼蜜和捣三千杵，密塞之，勿泄气，生十日二十日至一月，日服如黍米大二丸。四十日至百日，服如麻子大二丸。一岁以上以意增加。有儿虽小而病重者，增大其丸，不必依此丸。小儿病客忤，率多耐药，服药当汗出。若汗不出者，不瘥也。一日一夜四五服，以汗出为瘥。凡候儿中人者，为人乳子未了而有子者，亦使儿客忤。口中衔血即月客也。若有此者，当寻服此药。即儿可全也。口聚唾，腹起热者，当灸脐中。不过二七壮，并勤服此药。若喜失子者，产讫儿堕落地声未绝，便即以手指刮舌上，当得所衔血如韭叶者，便以药二丸如粟米大服之，作七日乃止，无不痊也。若无赤头蜈蚣，赤足者亦得三枚，皆断取前两节，其后分不可用也。

　　卷第十一·小儿

　　小儿杂治法第二

　　方五十七首 论一首

　　卷第十一·小儿　小儿杂治法第二

　　竹叶汤

　　主五六岁儿温壮，腹中急满，气息不利，或有微肿。亦主极羸，不下饮食，坚痞，手足逆冷方：竹叶（切，一升） 小麦（半升） 甘草（炙） 黄芩 栝蒌根 泽泻 知母 人参 茯苓白术 大黄（各一两） 生姜（一两半，切） 麦门冬（二两，去心） 桂心（二铢） 半夏（二两，洗）

　　上十六味， 咀，以水七升，煮麦、竹叶取四升，去滓，纳诸药。煮取一升六合，分四服。

　　治小儿连壮热实滞不去，寒热往来，微惊方：大黄 黄芩（各一两） 栝蒌根（三分） 甘草（炙） 牡蛎（熬） 人参（各半两） 桂心（二两） 龙骨 凝水石 白石脂（各半两） 滑石（二两，碎） 硝石（半两）

　　上十二味， 咀，加紫石英半两，以水四升，煮取一升半，分服三合，一日令尽。

　　治小儿寒热咳逆，膈中有 乳若吐，不欲食方：干地黄（四两） 麦门冬（半升，去心） 五味子（半升） 大黄（一两） 硝石（一两） 蜜（半升）

　　上六味， 咀，以水三升，煮取一升，去滓，纳硝石、蜜更煮令沸。服二合，日三。胸中当有宿乳一升许出。儿大者服五合。

　　卷第十一·小儿　小儿杂治法第二

　　射干汤

　　主小儿咳逆喘息如水鸡声方：射干（二两） 麻黄（二两，去节） 紫菀（一两） 甘草（一两，炙） 桂心（五寸）

　　半夏（五枚，洗去滑） 生姜（一两，切） 大枣（四枚，擘）

　　上八味， 咀，以水七升，煮取一升半，去滓，纳蜜半斤，更煮一沸，饮三合，日三服又方：半夏（四两，洗） 桂心（二两） 生姜（二两，切） 紫菀（二两） 细辛（二两） 阿胶（二两） 甘草（二两，炙） 蜜（一合） 款冬花（二合）

　　右九味， 咀，以水一斗，煮半夏取六升，去滓，纳诸药，更煮取一升五合。五岁儿饮一升，二岁儿服六合，量大小加减之。

　　治小儿咳逆短气，胸中吸吸，呵出涕唾，咳出臭脓。亦治大人。

　　烧淡竹沥，煮二十沸。小儿一服一合，日五服；大人服一，亦日五服。不妨食，息乳哺。

　　卷第十一·小儿　小儿杂治法第二

　　杏仁丸

　　主小儿大人咳逆上气方：杏仁（三升，去尖皮两仁，熬令黄）

　　上一味，熟捣如膏，蜜一升为三分，以一分纳杏仁，捣令强，更纳一分捣之如膏，又纳一分捣熟止，先食已含之。咽汁多少，自在量之。

　　治小儿火灼疮，一身皆有如麻子小豆戴脓、乍痛乍痒热方：甘草（生用） 芍药 白蔹 黄芩（各三分） 黄连 黄柏（各半两）

　　上六味，捣筛，以白蜜和涂上，日再。亦可作汤浴之。（《千金》有苦参。）

　　治小儿火疮方：熟煮大豆，浓汁温浴之。亦令无瘢。

　　又方：以蜜涂之，日十遍。

　　卷第十一·小儿　小儿杂治法第二

　　苦参汤

　　主小儿头面热疮方：苦参（八两） 大黄（三两） 蛇床子（一升） 芍药（三两） 黄芩（二两） 黄柏（五两） 黄连（三两） 菝 （一斤）

　　上八味，切，以水三斗，煮取一斗半，洗之，日三度，大良。（《千金》治上下偏身生疮。）

　　又方：大黄 黄芩 黄柏 泽兰 矾石 石楠（各一两） 戎盐（二两） 蛇床子（三合）

　　上八味，切，以水七升，煮取三升，以絮纳汤中洗拭之，日三度。

　　又方：熬豉令黄，末之，以敷疮上。不过三度，愈。

　　治二百日小儿头面疮起身体大热方：黄芩（三分） 升麻（一两） 柴胡（一两，去苗） 石膏（一两，碎） 甘草（二分半，炙）

　　大黄（三两） 当归（半两）

　　上七味， 咀，以水四升，煮取二升，分为四服。日三夜一，多煮洗疮佳。

　　治小儿身体头面悉生疮方：取榆白皮灼令燥，下筛，酢和，涂绵覆上，虫出自瘥。

　　治小儿手足身体肿方：以小便温暖渍之良。

　　又方：并治瘾疹：巴豆（五十枚，去心皮）

　　上一味，以水三升煮取一升，以绵纳汤中拭病上，随手减。神良。

　　治小儿风疮瘾疹方：蒴 （一两） 防风（一两） 羊桃根（一两） 石楠（一两） 茵芋（一两） 茺蔚（一两） 矾上八味，切，以酢浆水一斗，煮取五升，去滓，纳矾石，煎令小沸，温浴之。（《千金》有秦椒、苦参、蛇床、枳实、升麻，为十三味。）

　　治小儿丹数十种皆主之。拓汤方：大黄（一两） 甘草（一两，炙） 当归（一两） 芎 （一两） 白芷（一两） 独活（一两）

　　黄芩（一两） 芍药（一两） 升麻（一两） 沉香（一两） 青木香（一两） 芒硝（三两） 木兰皮（一上十三味，切，以水一斗二升，煮取四升，去滓，纳芒硝令烊，以绵 汤中，适寒温，拓之，干则易，取瘥止。

　　治小儿丹发方：生慎火草捣绞取汁以拭丹上，日十遍，夜三四。

　　治小儿丹肿方：枣根 升麻 白蔹 黄柏 黄连 大黄 栀子 甘草（生用，各二两） 生地黄汁（一升）

　　上九味，切，以水一斗四升，煮取七升，去滓，纳地黄汁煎三沸，以故帛两重纳汤中，以拓丹上。小暖即易之，常令温。

　　卷第十一·小儿　小儿杂治法第二

　　泽兰汤

　　主丹疹入腹杀儿方：泽兰 芎 附子（炮，去皮） 莽草 本 细辛 茵芋（各半两）

　　上七味， 咀，以水三升煮取一升半，分四服，服此汤，然后作余汤洗之。

　　治小儿半身皆红赤，渐渐长引者方：牛膝 甘草（生用）

　　上二味，细锉，各得五升，以水二斗煮取三五沸，去滓，和灶下黄土涂之。

　　治小儿头发不生方：取楸叶中心捣绞取汁涂之，生。

　　治小儿秃疮无发苦痒方：野葛（一两，末） 猪脂 羊脂（各一两）

　　上三味，合煎略尽令凝，涂之，不过三，数敷即愈。

　　治小儿秃疮方：取雄鸡矢、陈酱清和，洗疮了，敷之三两遍。瘥。

　　治小儿白秃方：取芫花末、腊月猪肪，脂和如泥，先以灰汁洗拭，涂之。日二遍。

　　治小儿头疮方：胡粉（一两） 黄连（二两）

　　上二味，捣为末，洗疮去痂，拭干敷之即愈。发即如前再敷，亦治阴疮。

　　又方：胡粉（二两） 水银（一两） 白松脂（二两） 猪肪脂（四两）

　　上四味，合煎去滓，纳水银、胡粉，搅令和调，涂之，大人亦同。

　　治小儿头无发方：烧鲫鱼作末，酱汁和敷之。即生。

　　治小儿囟开不合方：防风（一两半） 白芨（半两） 柏子仁（半两）

　　上三味，捣为散，乳汁和，以涂囟上，日一度。十日知，二十日合。

　　治小儿脐疮方：烧甑带灰，敷之愈。

　　治小儿鼻塞不通有涕出方：杏仁（半两，去皮尖） 椒（一分） 附子（一分半，炮，去皮） 细辛（一分半）

　　上四味，切，以酢五合渍一宿，明旦以猪脂五两煎之，附子色黄，膏成，去滓，以涂絮导于鼻中，日再，又摩囟上。

　　治小儿口疮不能取乳方：大青（三分） 黄连（二分）

　　上二味， 咀，以水二升，煮取一升二合，一服一合，日再，夜一。

　　又方：取矾石如鸡子大，置酢中研，涂儿足下三七遍，立愈。

　　治小儿重舌方：取三屠家肉各如指许大，切，摩舌，儿立能乳便啼。

　　又方：衣鱼烧作灰以敷舌上。

　　又方：重舌，舌强不能收，唾者，取鹿角末如大豆许，安舌上。日三，即瘥。

　　又方：取蛇皮烧灰末，和大酢，以鸡毛取之，以掠舌上，日三遍。

　　治小儿重舌、舌生疮、涎出方：以蒲黄敷舌上，不过三度愈。

　　又方：取田中蜂房烧之，以淳酒和，敷喉咽下，立愈。

　　治小儿咽痛不得息，若毒瓦斯哽咽及毒攻咽喉方：生姜（二两，切） 橘皮（一两） 升麻（二两） 射干（二两）

　　上四味， 咀，以水六升，煮取二合，分为三服，亦治大人。

　　治小儿喉痹咽肿方：以鱼胆二七枚和灶底黄土，以涂咽喉，立瘥。

　　雀矢丸 主小儿卒中风，口噤，不下一物方：取雀矢如麻子大，丸之，饮服即愈，大良。鸡矢白亦良。

　　治小儿数岁不行方：葬家未闭户时，盗取其饭以哺之，不过三月即行，勿令人知之。

　　治小儿食土方：取肉一斤。

　　上一味，以绳系肉，曳地行数里，勿洗，火炙啖之，不食土矣。

　　治小儿遗尿方：瞿麦 龙胆 石苇 皂荚（炙，去皮子） 桂心（各半两） 人参（一两） 鸡肠草（一两）

　　车前子（五分）

　　上八味，末之，炼蜜和，先食服如小豆五丸，日三，加至六七丸。

　　治小儿羸瘦有蛔虫方：芦（五两） 黍米泔（二升）

　　上二味，切，以纳泔中，以水三升五合，煮取二升，五岁儿服五合。日三服，儿大者服一升。

　　治小儿三虫方：雷丸 芎上二味，等分为散，服一钱匕，日三服。

