<!-- { "loadSidebar": true } -->
　　治小儿阴疮脓水出方：煮野狼牙汁洗之愈。

　　治小儿气 方：土瓜根（一两） 芍药（一两） 当归（一两）

　　上三味， 咀，以水二升，煮取一升，服五合，日二服治小儿狐疝，伤损生 方：桂心（三分） 地肤子（二两半） 白术（五分）

　　上三味，末之，炼蜜和白酒服，如小豆七丸，日三服，亦治大人。

　　又方：芍药（三分） 茯苓（三分） 大黄（半两） 防葵（半两） 半夏（一分，洗） 桂心（一分）

　　椒（一分，汗） 干姜（一分）

　　上八味，末之，炼蜜和如大豆，每服一丸。日五服，可加至三丸。（《千金》无干姜）

　　治小儿核肿，壮热有实方：甘遂（三分） 麝香（三铢） 大黄 前胡（各一两） 黄芩（半两） 甘草（半两，炙） 青木香（三分） 石膏（三分，碎）

　　上八味， 咀，以水七升，煮取一升九合，服三合，日四夜二服。

　　治小儿误吞针方：吞磁石如枣核大，针立下。

　　论曰：文王父母有胎教之法，此圣人之道，未及中庸，是以中庸养子，十岁以下，依礼国小，而不得苦精功程，必令儿失心惊惧，及不得苦行杖罚，亦令儿得癫痫。此事大可伤怛。

　　但不得大散大漫，令其志荡。亦不得称扬聪明，尤不得诽毁小儿。十一以上，得渐加严教。

　　此养子之大经也。不依此法，令儿损伤。父母之

　　卷第十一·小儿

　　眼病第三

　　合一百三十三方 炙法二首 论一首

　　卷第十一·小儿　眼病第三

　　真珍散

　　主目翳覆瞳，睛不见物方：上光明朱砂（半两） 贝子（五枚，炭火烧，末之） 白鱼（七枚，炙） 干姜（末，半分）

　　上四味，研之如粉，以熟帛三筛为散，仰卧。遣人以小指爪挑少许敷眼中，瘥。亦主白肤翳。

　　卷第十一·小儿　眼病第三

　　七宝散

　　主目翳经年不愈方：琥珀（一分） 白真珠（一分） 珊瑚（一分） 紫贝（一分） 马珂（一分） 朱砂（二分） 蕤仁（半两） 决明子（一分） 石胆（一分）

　　上九味，下筛极细，敷目中，如小豆，日三，大良。

　　卷第十一·小儿　眼病第三

　　矾石散

　　主目翳及 肉方：矾石上上白者，末，纳如黍米大于翳上及 肉上，即令泪出，以绵拭之。令得恶汁尽，日一。其病逐恶汁出尽，日日渐自薄，便瘥。好上上矾石无过绛矾，色明净者，慎如疗眼当法也。

　　去翳方：贝子（十枚，烧末）

　　上一味，捣筛，取如胡豆着翳上，日再，正仰卧，令人敷之，如炊一石米久，乃拭之。

　　息肉者加珍珠如贝子等分，研如粉。

　　治眼漠漠无所见决明洗眼方：决眼子（二十五枚，《千金》作一合） 蕤仁 秦皮 黄连（宣州者佳，各半两《千金》作十八铢） 萤火虫（七枚）

　　上五味，以水八合，微火煎取三合，冷，以绵注洗目，日三度。

　　治五脏客热上熏（一作衡）眼，外受风寒，令眼病不明方：地肤子（半两《千金》作二合） 柏子仁（一合半） 大黄（二两） 决明子（五合） 蓝子瓜子仁 蕤仁 茺蔚子 青葙子 蒺藜子（各二合） 菟丝子（一合，《千金》作二合） 黄连（一两半，宣州者） 细辛，（一合《千金》一两六铢） 桂心（七分） 萤火（一合，《千金》作六铢上一十五味，捣筛，炼蜜和丸如梧子，每服十五丸，食后日三服。

　　治肝膈上大热目暗不明方：升麻 大青 黄柏（各三两） 射干 生玄参（四两） 蔷薇根白皮（各四两） 蜜（一升）

　　上七味， 咀，以水七升煮取一升半，去滓，下蜜两沸，细细含咽之。

　　治眼暮无所见方：猪肝（一具）

　　上，细切，以水一斗煮取熟，置小口器中，及热以目临上，大开勿闭也。冷复温之，取瘥为度。

　　治热病瘥后百日内食五辛目暗方：以鲫鱼作 熏之，如前法，良。

　　兔肝散主失明方：兔肝（炙） 石胆 贝齿 芒硝 蕤仁 黄连 矾石（烧） 松叶 萤火 菊花 地肤子决明子（各一分）

　　上十二味，食后为散，服半钱匕。不知，稍稍加服。药不可废。若三日停，则与不服等。愈后，仍可常服之。

　　治风痰胸满眼赤暗方：决明子 竹叶（《千金》二两） 杏仁（去皮尖双仁，熬） 防风 黄芩 枳实（炙，《千金》作二两） 泽泻（各三两） 芍药 柴胡（去苗） 栀子仁（各四两，一方无，《千金》作二两）

　　细辛 芒硝（各二两）

　　上一十二味， 咀，以水九升。煮取二升半，去滓，分三服。（《千金》有大黄四两、升麻三两，无芒硝、防风、细辛，名泻肝汤。）

　　眼暗方：蔓荆子（一斗）

　　上一味，净淘，以水四斗煮，自旦至午，去汁易水，又煮。至晚去汁易水，又煮。至旦曝干，以布袋贮之，一度捣三升，以粥汁服三方寸匕。日三服，美酒等任性所便。

　　卷第十一·小儿　眼病第三

　　补肝汤

　　主肝气不足方：甘草（炙） 黄芩 人参 桂心（各二两）

　　上四味， 咀，以水六升，煮取二升，去滓，分三服。

　　卷第十一·小儿　眼病第三

　　泻肝汤

　　主脏中痰实热冲，眼漠漠暗方：苦竹根（八两） 半夏（四两，洗） 干姜 茯苓 枳实 白术（各三两） 杏仁（去皮尖两仁） 干地黄（各一两） 细辛 甘草（炙，各二两）

　　上十味， 咀，以水一斗二升，煮取二升七合，去滓，分三服。

　　卷第十一·小儿　眼病第三

　　泻肝汤

　　主漠漠无所见，或时痛赤，腹有痰饮，令人眼暗方：大黄 白术（各二两） 甘草（炙） 芍药 当归 茯苓 桂心 人参 黄芩 细辛（各一两半） 生姜（三两，切） 半夏（四两，洗）

　　上十二味， 咀，以水一斗，煮取三升，分四服。

　　卷第十一·小儿　眼病第三

　　补肝汤

　　主肝气不足，两胁拘急痛，寒热目不明，并妇人心痛，乳痈胫热，消渴，爪甲枯，口面青方：甘草（三两，炙） 柏子仁（二两） 防风（三两） 大枣（二十枚，擘） 乌头（二两，炮）

　　细辛（二两） 茯苓（一两） 蕤仁（一两） 桂心（一两）

　　上九味， 咀，以水八升，煮取三升，分为三服。

　　芜菁子主明目病益肌肤方：芜菁子（三升）

　　上一味，淘高着水煮二十沸，出，着水盆中淘之，令水清，接取以别釜煮之，水尽即添益，时尝看，味美漉出曝干，捣筛，酒饮等任意和服三方寸匕，日惟服七合，饱食任性酒服。

　　服治青盲方：长尾蛆，净洗曝干作末，纳眼中瘥。

　　卷第十一·小儿　眼病第三

　　决明丸

　　主眼风虚劳，热暗运内起方：石决明（烧） 石胆 光明砂 芒硝（蒸） 空青 黄连（不用渍） 青葙子 决明子（以苦酒渍，经三日曝干） 蕤仁 防风 鲤鱼胆 细辛上十二味，等分，捣蜜绢筛，石研令极细，以鱼胆和丸如梧子，曝干研碎，铜器贮之勿泄，每取黄米粒大纳 中。日一夜一，稍稍加，以知为度。

　　卷第十一·小儿　眼病第三

　　补肝丸

　　主明目方：地肤子（二合） 蓝子（二合） 蒺藜子（二合） 细辛（五合） 桂心（五分） 车前子（二合）

　　子（二合） 青葙子（二合） 大黄（二两） 决明子（五合）

　　上十四味，捣筛，炼蜜和饮。服如梧子十五丸，可加至二十丸，慎热面食生冷酢滑油蒜猪鸡鱼荞麦黄米，眼暗神方也。

　　治目赤痛方：雄黄（一铢） 细辛（一铢） 干姜（一铢） 黄连（四铢）

　　上四味，细筛绵裹，以唾濡头注药，纳大 ，必闭目，目中泪出，须臾自止，勿手近，勿用冷水洗。

　　又方：雄黄（一分） 干姜（一分） 黄连（一分） 矾石（一分，烧半日）

　　上四味，合用之如前方，可加细辛一分。

　　治目赤口干唇裂方：石膏（一斤，碎） 生地黄汁（一斤） 赤蜜（一升） 淡竹叶（切，五升）

　　上四味，以水一斗二升煮竹，叶取七升，去滓，澄清，煮石膏取一升半，去滓，下地黄汁两沸。下蜜取三升，细细服之。

　　治赤眼方：取杏仁四十九颗，末之，绢袋裹饭底蒸之，热绞取脂，以铜青、胡粉各如大豆，干姜盐各如半大豆，熟研之，以鸡毛沾取掠眼中 头，日二。不过三，瘥。

　　赤眼方：杏仁脂（一合） 盐绿（枣核大） 印成盐（三颗）

　　上三味，取杏仁脂，法先捣杏仁如脂，布袋盛，蒸热绞取，脂置蜜器中，纳诸药，直坐着其中，密盖二七日。夜卧注目四 ，不过七度，瘥止。

　　治赤眼不问久远方：KT 砂（三两）

　　上一味，以酢浆 器中浸，日中曝之，三日药着器，四畔干者取如粟米大。夜着两 头不过三四度永瘥。并石盐石胆等尤佳。

　　治眼赤运白膜翳方：麻烛一尺，薄批，猪脂裹使匝，燃烛以铜器承取脂，纳蕤仁三十枚，研胡粉少许，合和令熟，夜纳两 中。

　　又方：枸杞汁洗目，日五度，良，煮用亦得。

　　治赤眼方：石胆 蕤仁 盐绿 细辛（各一两） 生驴脂（一合）

　　上五味，为末，以乳汁和，夜点两 。

　　治眯目不明方：椎羊鹿筋擘之，如披筋法，纳筋口中，熟嚼。擘眼纳着瞳子睑上，以手当睑上轻 之。

　　若有眯者，二七过， 便出之。视眯当着筋出来即止。未出者复为之。此法常以平旦日未出时为之，以瘥为度。出讫，当以好蜜注四 头，鲤鱼胆亦佳。若数 目痛，可间日 之。

　　卷第十一·小儿

　　鼻病第四

　　论一首 方八首

　　治鼻不利香膏方：当归 薰草（一方用木香） 通草 细辛 蕤仁（各三分） 芎 白芷（各半两） 羊髓（四两）

　　上八味，切，合煎微火上三上三下，以白芷色黄、膏成，去滓，取如小豆大，纳鼻中，日三。大热、鼻中赤烂者，以黄芩、栀子代当归、细辛。

　　治鼻中窒塞香膏方：白芷 芎 （各半两） 通草（一分） 当归 细辛 薰草（各三分，《千金》作莽草）

　　辛夷仁（五分）

　　上七味，切，以苦酒渍一宿，以不中水猪肪一升，煎三上三下，以白芷色黄膏成，去滓。绵裹取枣核大，纳鼻中，日三。（一方加桂心十八铢。）

　　治鼻 方：通草（一分） 细辛（一分） 附子（一分，炮，去皮）

　　上三味，下筛，蜜和绵裹，纳鼻中良。

