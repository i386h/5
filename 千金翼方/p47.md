<!-- { "loadSidebar": true } -->
　　治鼻中息肉，通草散方：通草（半两） 矾石（一两，烧） 真珠（一铢）

　　上三味，下筛，裹绵如枣核，取药如小豆，纳绵头入鼻中，日三度。（一方有桂心、细辛各一两）

　　治鼽鼻，鼻中息肉，不得息方：矾石（烧） 藜芦（各半两） 瓜蒂（二七枚） 附子（半两，炮）

　　上四味，各捣下筛，合和，以小竹管取药如小豆大，纳鼻孔中吹之。以绵絮塞鼻中。日再，以愈为度。（一方加葶苈半两）。

　　治鼻中息肉塞鼻，不得喘息方：取细辛，以口湿之，屈头纳鼻中，旁纳四畔多着，日十易之，满二十日外。以蒡苈子一两、松萝半两，二味捣筛，以绵裹薄如枣核大，纳鼻中，日五六易之，满二十日外。以吴白矾上上者二两，纳瓦杯，裹，相合令密置窖中烧之待瓦热取捣筛，以面脂和如枣核大，纳鼻中。日五六易，尽更和，不得顿和。二十日外乃瘥，慎行作劳及热食并蒜面百日。

　　治 鼻有息肉，不闻香臭方：瓜蒂 细辛（各半两）

　　上二味，为散，絮裹豆大，塞鼻中，须臾即通。

　　卷第十一·小儿　鼻病第四

　　羊肺散

　　主鼻中息肉梁起方：羊肺（一具，干之） 白术（四两） 苁蓉（二两） 通草（二两） 干姜（二两） 芎（二两）

　　上六味，为散。食后以粥汁服五分匕，日二服，加至方寸匕。

　　论曰：凡人往往有鼻中肉塞，眠食皆不快利，得鼻中出息，而俗方亦众，而用之皆无成效。惟见《本草》云：雄黄主鼻中息肉，此言不虚。但时人不知用雄黄之法。医者生用，故致困毙。曾有一人患鼻不得喘息。余以成炼雄黄，日纳一大枣许大，过十日，肉塞自出，当时即得喘息，更不重发。其炼雄黄法，在仙丹方中具有之，宜寻求也，斯有神验。

　　卷第十一·小儿

　　口病第五

　　论二首 方十七首

　　凡口疮忌食咸腻及热面干枣等，宜纯食甜粥，勿食盐菜，三日即瘥。

　　凡口中面上生息肉转大，以刀决溃去脓，愈。

　　治积年口疮不瘥，蔷薇汤方：蔷薇根（一升）

　　上一味，以水七升，煮取三升，去滓，含之。久久极即吐之，定更含，少少入咽亦佳，夜未睡以前亦含之，三日不瘥，更令含之。瘥为度，验秘不传也。

　　治口中疮，身体有热气痱瘰，蔷薇丸方：蔷薇根（一两） 黄芩（一两） 鼠李根（一两） 当归（一两） 葛根（一两） 白蔹（一两）

　　栝蒌根（二两） 石龙芮（一两） 黄柏（一两） 黄 （一两） 芍药（一两） 续断（一两） 黄连（一上十三味，末之，炼蜜和服如梧子，十丸。日三服。（《千金》无黄连。）

　　治热病口烂咽喉生疮水浆不得入膏方：当归（一两） 射干（一两） 升麻（一两） 附子（半两，炮，去皮） 白蜜（四两）

　　上五味，切，以猪膏四两，先煎之令成膏，下着地，勿令大热，纳诸药，微火煎，令附子色黄。药成，绞去滓，纳蜜，复火上令相得，盛器中令凝，取如杏子大含之。日四五，辄咽之。瘥。

　　治口中疮、咽喉塞不利、口燥膏方：猪膏（一斤） 白蜜（一斤） 黄连（一两，切）

　　上三味，合煎，去滓，令相得，含如半刺，日四五，夜二。

　　治口吻生白疮，名曰燕口方：取新炊甑下饮讫，以口两吻衔甑唇，乘热柱两口吻二七下，瘥。

　　口旁恶疮方：乱发灰 故絮灰 黄连末 干姜末（各等分）

　　上四味，合和为散，以粉疮上，不过三度。

　　治口臭方：浓煮细辛含汁，久乃吐却，三日当愈。

　　又方：井花水三升，漱口吐厕中。

　　又方：橘皮（五分） 木兰皮（一两） 桂心（三分） 大枣（四十枚，蒸之，去皮）

　　上四味，末之，以枣肉丸如梧子，服二十丸，日二服，稍稍至三十丸。（一方有芎十八铢）。

　　又方：桂心 甘草（炙，等分）

　　上二味，细末，三指撮酒服二十日，香。

　　又方：蜀椒（汗） 桂心（各一两）

　　上二味，服如前方。

　　治口干方：猪脂若羊脂如鸡子大，擘之，苦酒半升中渍一宿，绞取汁含之。

　　又方：石膏（五合，碎） 蜜（二升）

　　上二味，以水三升煮石膏取二升，纳蜜煮取一升，去滓，含如枣核大，咽汁尽即含之。

　　又方：含一片梨即愈，夜睡当时即定。

　　又方：羊脂（鸡子大） 酒（半升） 大枣（七枚）

　　上三味，合渍七日，取枣食之，瘥。

　　又方：禁夜勿食酸食及热面。

　　治口卒噤不开方：捣附子末，纳管中，开口吹口中，良。

　　卷第十一·小儿

　　唇病第六

　　方四首

　　紧唇方：以乱发蜂房及六畜毛烧作末，敷疮上。猪脂和，亦佳。

　　又方：紧卷故青布，烧令燃斧上柱，取斧上热汁涂之。并治沉唇。

　　治唇黑肿，痛痒不可忍方：取四文大钱，于磨石上以腊月猪脂磨取汁涂之。不过数遍，即愈。

　　又方：以竹弓弹之，出其恶血，立瘥。

　　卷第十一·小儿

　　齿病第七

　　方二十七首

　　含漱方 主齿痛方：独活（三两） 黄芩（三两） 芎 （三两） 当归（三两） 细辛 荜茇（各一两） 丁香（一两）

　　上七味， 咀，水五升，煮取二升半，含漱之。食顷乃吐，更含之。（一方有甘草二两）

　　又方：含白马尿，随左右含之，不过三口，瘥。

　　治裂齿痛方：腐棘针（二百枚）

　　上一味，以水二升，煮取一升，含濑之。日四五，瘥止。

　　又方：取死蛐 末敷痛处，即止。

　　治齿痛方：夜向北斗手拓地灸指头地，咒曰：蝎虫所作，断木求风，虫所作，灸便休，疼痛疼痛，北斗收。即瘥。

　　又方：人定后，向北斗咒曰：北斗七星，三台尚书，某甲患龈若是风断闭门户，若是虫龈尽收取，急急如律令。再拜三夜作。

　　治牙疼方：苍耳子（五升）

　　上一味，以水一斗，煮取五升，热含之。疼则吐，吐复含，不过二剂愈。无子茎叶，皆得用之。

　　又方：莽草（五两）

　　上一味，切，以水一斗煮水五升，含漱之。一日令尽。

　　又方：纳藜芦末于牙孔中，勿咽汁，神良。

　　又方：取门上桃橛烧取 汁，少少为纳孔中，以蜡固之。

　　针牙疼方：随左右边疼手大指次指掌间入一寸，得气绝补三十九息。

　　灸牙疼方：取桑东南引枝，长一尺余，大如匙柄齐两头，口中柱着痛牙上，以三姓火灸之。咒曰：南方赤帝子，教我治虫齿，三姓灸桑条，条断蝎虫死，急急如律令，大效。

　　治虫食齿疼痛方：闭气细书曰：南方赤头虫飞来，入某姓名裂齿裹，今得蝎虫孔，安置耐居止，急急如律令。小片纸纳着屋柱北边蝎虫孔中，取水一杯，禹步如禁法，还诵上文，以水沃孔，以净黄土泥之，勿令泄气，永愈。

　　治虫食齿根肉黑方：烧腐棘取 涂之十遍，雄黄末敷即愈。若齿黑者，以松木灰揩之，细末雄黄涂龈百日，日再涂之七日，慎油猪肉，神效。

　　治齿虫方：以檐一枚，令病患存坐横檐于膝上，引两手寻使极，住手，伸中指，灸中指头檐上三壮，两头一时下火，病患口诵咒曰：啖牙虫，名字鹘，莫啖牙，莫啖骨。灸人亦念之。

　　齿根肿方：松叶（一握） 盐（一合） 好酒（三升）

　　上三味，煎取一升，含之。

　　齿根动痛方：生地黄（三两） 独活（三两）

　　上二味，切，以酒渍一宿含之。

　　又方：常以白盐末封龈上，日三夜二。

　　又方：叩齿三百下，日一夜二，即终身不发，至老不病齿。

　　治齿牙根摇欲落方：生地黄大者一寸，绵裹着牙上，嚼咽汁，汁尽去之，日三即愈，可十日含之，更不发也治齿根空肿痛，困弊无聊赖方：独活（四两） 酒（三升）

　　上二味，于器中渍之，炉火煨之令暖，稍稍沸，得半去滓，热含之，不过四五度。

　　又方：取地黄如指大，长一寸，火灸令大热，着木椎之，以绵裹着齿上嚼之。咽汁尽，即三易。瘥止。

　　又方：烧松柏槐枝令热，柱病齿死，须臾虫缘枝出。

　　治牙龈疼痛方：杏仁（一百枚，去皮尖两仁者） 盐末（方寸匕）

　　上二味，以水一升，煮令沫出，含之。味尽吐却，更含。不过再三，瘥。

　　治牙车急、口眼相引、舌不转方：牡蛎（熬） 伏龙肝 附子（炮，去皮） 矾石（烧）

　　上四味，等分末之，以白酒和为泥，敷其上，干则涂之，取瘥止。

　　治齿龋方：切白马悬蹄可孔塞之，不过三度。

　　治齿血出不止方：刮生竹茹二两，酢渍之，令其人解衣坐，乃别令一人含 其背上三过，并取竹茹浓煮取汁。勿与盐，适寒温，含漱之，终日为度。

　　治失欠颊车脱臼开张不合方：以一人捉头，着两手指牵其颐，以渐推之，令复入口中，安竹筒如指许大。不尔啮伤人指。

　　卷第十一·小儿

　　舌病方第八

　　治舌卒肿如吹胞，满口溢出，气息不得再通，须臾不治杀人方：急以指刮破溃去汁，即愈。亦可以铍刀于前决破之。（《千金》云：两边破之）

　　又方：以苦酒一升，煮半夏十枚，令得八合，稍稍含漱吐之，半夏戟人咽，须熟，洗去滑尽用之，勿咽汁也。加生姜一两佳。

　　治舌上黑、有数孔，出血如涌泉，此心脏病也。方：戎盐（五两） 黄芩（五两） 黄柏（五两） 大黄（五两） 人参（二两） 桂心（二两） 甘草（一两，炙）

　　上七味，末之，炼蜜和丸，饮服十丸如梧子，日三服，仍烧铁烙之。

　　治舌卒肿起如吹胞状，满口塞喉，气息欲不复，须臾不治杀人。治之方：以刀锋决两边第一大脉出血。勿使刺着舌下中央脉，血出不止杀人。血出数升，以烧铁令赤，熨疮数过，以绝血也。

　　又方：含甘草汁佳。

　　卷第十一·小儿

　　喉病第九

　　十四首

　　治喉卒肿不下食方：韭一把，捣熬敷之，冷即易之，佳。

　　又方：含荆沥稍稍咽之。

　　又方：含上好酢，口舌疮亦佳。

　　治喉痹咽唾不得方：半夏上一味，细破知棋子十四枚，鸡子一枚，扣其头如栗大。出却黄白，纳半夏，于中纳酢令满，极微火上煎之。取半，小冷冻饮料之。即愈。

　　喉痹方：取附子一枚，去皮，蜜涂火炙令干，复涂蜜炙，须臾含之，咽汁愈。

　　又方：含蜀升麻一片，立愈。

　　治喉痹方：以绳缠手大指，刺出血一大豆以上，瘥，小指亦佳。

