<!-- { "loadSidebar": true } -->
　　老子曰：人生大限百年，节护者可至千岁。如膏用小炷之与大炷，众人大言而我小语，众人多繁而我小记，众人悖暴而我不怒。不以事累意，不临时俗之仪。淡然无为，神气自满。以此为不死之药，天下莫我知也。勿谓暗昧，神见我形。勿谓小语，鬼闻我声。犯禁满千，地收人形。人为阳善，人自报之；人为阴善，鬼神报之。人为阳恶，人身治之，人为阴恶，鬼神治之。故天不欺人，示之以影；地不欺人，示之以响。人生天地气中，动作喘息皆应于天，为善为恶天皆鉴之。人有修善积德而遭凶祸者，先世之余殃也。为恶犯禁而遇吉祥者，先世之余福也。故善人行不择日，至凶中得凶中之吉，入恶中得恶中之善。恶人行动择时日，至吉中反得吉中之凶，入善中反得善中之恶。此皆目然之符也。

　　老子曰：谢天地父母法。常以辰巳日黄昏时天晴日净，扫宅中甲壬丙庚之地，烧香北向稽首三过，口勿语，但心中言耳。举家皆利。谢嘿云：曾孙某乙数负黄天之气象、上帝之始愿，合家男女大小前后所犯罪过，请为削除凶恶。在后进善人某家大小身神安，生气还。

　　常以此道，大吉利，除祸殃。

　　老子曰：正月朔晓亦可于庭中向寅地再拜，咒曰：洪华，洪华，受大道之恩，太清玄门，愿还某去岁之年，男女皆三过自咒。常行此道，可以延年。

　　论曰：神仙之道难致，养性之术易崇。故善摄生者常须慎于忌讳，勤于服食，则百年之内不惧于夭伤也。所以具录服饵方法以遗后嗣云。

　　卷第十二·养性

　　养性服饵第二

　　方三十七首

　　卷第十二·养性　养性服饵第二

　　茯苓酥

　　主除万病，久服延年方。

　　取山之阳茯苓，其味甘美；山之阴茯苓，其味苦恶。拣得之勿去皮，去皮刀薄切，曝干，蒸令气溜，以汤淋之。其色赤味苦。淋之不已，候汁味甜便止。曝干捣筛，得茯苓三斗。取好酒大斗一石蜜一斗和茯苓，未令相得，纳一石五斗瓮中，熟搅之百遍，密封之，勿令泄气，冬月五十日、夏月二十一日，酥浮于酒上。接取酥，其味甘美如天甘露，可作饼大如手掌，空屋中阴干，其色赤如枣。饥食一饼，终日不饥。此仙人度荒世药，取酒封闭，以下药，名茯苓酥。

　　卷第十二·养性　养性服饵第二

　　杏仁酥

　　主万病，除诸风虚劳冷方。

　　取家杏仁，其味甜香。特忌用山杏仁。山杏仁慎勿用，大毒害人也。

　　家杏仁（一石去尖皮两仁者，拣完全者。若微有缺坏，一颗不得用。微火炒，捣作细末，取美酒两石，研杏仁，取汁一石五斗）

　　上一味，以蜜一斗拌杏仁汁，煎极令浓与乳相似，纳两顶瓮中搅之，密封泥勿令泄气，与上茯苓酥同法。三十日看之，酒上出酥也。接取酥纳瓷器中封之。取酥下酒别封之。团其药如梨大，置空屋中作阁安之，皆如饴 状，甚美。服之令人断谷。

　　卷第十二·养性　养性服饵第二

　　地黄酒酥

　　令人发白更黑，齿落更生，髓脑满实，还年却老，走及奔马，久服有子方。

　　粗肥地黄（十石切，捣取汁三石） 麻子（一石捣作末，以地黄汁研取汁二石七斗） 杏仁（一石去皮尖、两仁者，捣作末，以麻子汁研取汁二石五斗） 曲末（三斗）

　　上四味，以地黄等汁浸曲七日，候沸，以米三石分作三分，投下 一度。以药汁五斗和酿酒如家醒酒法。三日一投，九日三投，熟讫，蜜封三七日。酥在酒上，其酥色如金。以物接取，可得大升九升酥。然后下KT 取酒封之。其糟令服药人食之，令人肥悦，百病除愈。

　　食糟尽，乃服药酒及酥。一服酒一升一匙酥温酒和服之。惟得吃白饭芫菁。忌生冷酢滑猪鸡鱼蒜。其地黄滓曝使干。更以酒三升和地黄滓捣之，曝干作饼服之。

　　卷第十二·养性　养性服饵第二

　　造草酥方

　　杏仁（一斗去皮尖两仁者，以水一斗研绞取汁） 粗肥地黄（十斤，熟捣，绞取汁一斗）

　　麻子一斗（末之，以水一斗研绞取汁）

　　上三味，汁凡三斗，着曲一斤，米三斗，酿如常酒，味是正熟，出，以瓮盛之，即酥凝在上。每服取热酒和之，令酥消尽（服之弥佳）。

　　真人服杏子丹玄隐干学道断谷以当米粮方：上粳米（三斗，净淘沙炊作饭，干曝 纱筛下之） 杏仁（三斗，去尖两仁者，曝干，捣，以水五升研之，绞取汁，味尽止）

　　上二味，先煎杏仁汁令如稀面糊，置铜器中，纳粳米粉如稀粥，以 火煎。自旦至久搅勿停手，候其中水气尽则出之，阴干纸贮。欲用，以暖汤二升纳药如鸡子大，置于汤中，停一炊久。敢食任意取足服之。

　　卷第十二·养性　养性服饵第二

　　服天门冬丸方

　　凡天门冬苗作蔓有钩刺者，是采得当以酢浆水煮之，湿去心皮，曝干捣筛，以水蜜中半和之，仍更曝干。又捣末，水蜜中半和之。更曝干，每取一丸含之。有津液，辄咽之。常含勿绝，行亦含之。久久自可绝谷。禁一切食，惟得吃大麦。

　　卷第十二·养性　养性服饵第二

　　服黄精方

　　凡采黄精，须去苗下节，去皮取一节，隔二日增一节，十日服四节，二十日服八节，空腹服之。服讫不得漱口，百日以上节食，二百日病除，二年四体调和，忌食酒、肉、五辛、酥油，得食粳米、糜粥、淡食，除此之外，一物不得入口。山居无人之地法服时，卧食勿坐食。坐服即入头，令人头痛。服讫经一食须乃起，即无所畏。

　　凡服乌麻，忌枣粟胡桃，得食淡面，余悉忌。行道持甬作劳远行，端坐三百日，一切病除。七日内宜数见秽恶，于后即不。（畏损人矣。）

　　服芜菁子主百疾方：芜菁（一斗四升） 薤白（十两）

　　上二味，煮芜菁子曝干，捣筛，切，薤白和蒸半日，下捣一千一百三十杵，捻作饼重八两。欲绝谷，先食乃服，三日后食三饼以为例程。尽更合食，勿使绝也。

　　卷第十二·养性　养性服饵第二

　　华佗云母丸

　　于三人丸方：云母粉 石钟乳（炼） 白石英 肉苁蓉 石膏 天门冬（去心） 人参 续断 菖蒲 菌桂泽泻 秦艽 紫芝 五加皮 鹿茸 地肤子 薯蓣 石斛 杜仲（炙） 桑上寄生 细辛根巴戟天 赤石脂 地黄花 枸杞 桑螵蛸 子 茯苓 天雄（炮，去皮） 山茱萸 白术子上五十三味，皆用真新好者，并等分，随人多少，捣下细筛，炼白蜜和为丸如梧子，先食服十丸，可至二十丸，日三。药无所忌，当勤相续不得废缺。百日满愈疾，久服延年益寿，身体轻强，耳目聪明，流通荣卫，补养五脏，调和六腑，颜色充壮，不知衰老。茜根当洗去土阴干；地黄、荆花至时多采曝干。欲用时相接取二石许乃佳也。吾尝服一两剂大得力，皆家贫不济乃止。又时无药足，缺十五味，仍得服之。此药大有气力，常须预求，使足服而勿缺。又香美易服，不比诸药。

　　卷第十二·养性　养性服饵第二

　　周白水侯散

　　主心虚劳损，令人身轻目明，服之八十日，百骨间寒热除，百日外无所苦，气力日益，老人宜常服之，大验。方：远志（五分去心） 白术（七分） 桂心（一两） 人参（三分） 干姜（一两） 续断（五分） 杜仲（五分床仁（三分） 附子（三分，炮，去皮） 防风（五分） 干地黄（五分） 石斛（三分） 肉苁蓉（三分） 栝蒌根（三分） 牡蛎（三分，熬） 石苇（三分，去皮） 钟乳（一两，炼） 赤石脂（一两） 桔梗（一两） 细辛（一两）

　　牛膝（三分）

　　上二十四味，捣筛为散。酒服钱五匕，服后饮酒一升，日二，不知，更增一钱匕，三十日身轻目明。

　　卷第十二·养性　养性服饵第二

　　济神丸方

　　茯神 茯苓 桂心 干姜（各四两） 菖蒲 远志（去心） 细辛 白术 人参（各三两） 甘草上一十一味，皆捣筛，炼蜜和更捣万杵。每含一丸如弹丸，有津咽之尽，更含之。若食生冷宿食不消，增一丸。积聚结气呕逆心腹绞痛口干胀酢咽吐呕，皆含之。绝谷者服之学仙；道士含之益心力，神验。

　　卷第十二·养性　养性服饵第二

　　彭祖松脂方

　　松脂（五斤，灰汁煮三十遍，浆水煮三十遍，清水煮三十遍） 茯苓（五斤，灰汁煮十遍，浆水煮十遍，清水煮十遍） 生天门冬（五斤，去心皮，曝干，捣作末） 真牛酥（三斤，炼三十遍） 白蜜（三斤，煎令沫尽） 蜡（三斤，炼三十遍）

　　上六味，捣筛，以铜器重汤上，先纳酥，次下蜡，次下蜜。候消讫，次下诸药，急搅之勿住手，务令大匀。讫，纳瓷器中密封，勿令泄气。先一日不食，欲服须吃好美食令大饱。

　　然后绝食，即服二两。二十日后服四两，又二十日服八两，细丸之，以得咽中下为度，第二度服四两为初，二十日又服八两，又二十日服二两，第三度服八两为初，以后二十日服二两，又二十日服四两，合二百八十日药成。自余服三丸，将补不服，亦得常以酥蜜消息美酒一升为佳。又合药须取四时王相，特忌刑杀厌及四激休废等日，大凶。

　　卷第十二·养性　养性服饵第二

　　守中方

　　白蜡（一斤，炼之，凡二升酒为一度，煎却恶物，凡煎五遍） 丹砂（四两，细研） 蜜（一斤，炼之极净）

　　上三味，合丸之如小枣大，初一日服三丸，三日服九丸。如此至九日止。

　　茅山人服质多罗方。（出益州导江县并茂州山中）

　　此有三种，一者紫花根（八月采），二者黄花根亦黄（四月采），三者白花（九月采）。

　　上三种功能一种不别，依法采，根干已，捣筛且暖一合，酒和方寸匕，空腹服之。待药消方食。日一服，不可过之。忌昼日眠睡。三十匕为一剂，一月服。

　　卷第十二·养性　养性服饵第二

　　第二方

　　蜜（半合） 酥（半合）

　　上二味，暖之，和方寸匕服之。一法蜜多酥少。一方以三指撮为定。主疗诸风病，禁猪肉、豉等，食之即失药力。

　　卷第十二·养性　养性服饵第二

　　第三方

　　取散五两，生胡麻脂三升投之，微火暖之，勿令热。旦接取上油一合，暖，空肚服之。日一服，油尽取滓服之。主偏风、半身不遂并诸百病，延年不老。

　　卷第十二·养性　养性服饵第二

　　第四方

　　暖水一合，和三指撮，空腹日一服。主身羸瘦及恶疮癣疥并诸风。

　　卷第十二·养性　养性服饵第二

　　第五方

