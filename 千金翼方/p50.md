<!-- { "loadSidebar": true } -->
　　暖牛乳一升，和方寸匕服之，日一服。主女人绝产无子，发白更黑。

　　卷第十二·养性　养性服饵第二

　　第六方

　　暖浓酪浆五合，和方寸匕服之，日一服。主膈上痰饮水气诸风。

　　卷第十二·养性　养性服饵第二

　　第七方

　　以牛尿一合，暖，和方寸匕服之，遣四人搦脚手，令气息通流，主五种癫。若重者从少服渐加至一匕。若候身作金色变为少年，颜若桃李，延年益寿。

　　上件服药时，皆须平旦空腹服之。以静密室中，不得伤风及多语戏笑作务等事。所食桃李粳米新舂粟，禁一切鱼肉豉陈臭等物，得食乳酪油，其药功说不能尽。久服神仙，八十老人状如少年。若触药发时，身体胀满四肢强直，俱赤脱却衣裳，向火灸

　　卷第十二·养性　养性服饵第二

　　服地黄方

　　生地黄（五十斤）

　　上一味，捣之，以水三升绞取汁，澄去滓，微火上煎减半。即纳好白蜜五升、枣脂一升，搅令相得乃止。每服鸡子大一枚，日三服。令人肥美色。

　　又方上一味，细切，以淳酒二斗浸经三宿，出曝令干。又浸酒中直令酒尽。又取甘草、巴戟天、浓朴、干漆、覆盆子各一斤，各捣下筛和之，饭后酒服方寸匕，日三服，加至二匕。使人老者还少，强力无病延年。（《千金》无甘草）

　　作熟干地黄法别采地黄，去须叶及细杨，捣取汁以渍肥者，着甑中土及米无在以盖其上蒸之。一时出，暴燥。更纳汁中又蒸之。一时出，暴以汁尽止，便干之。亦可直切地黄蒸之半日，数数种地黄法（并造）

　　先择好肥地黄赤色虚软者，选取好地深耕之。可于腊月预耕冻地弥佳。择肥大地黄根切断，长三四分至一二寸许。一斛可种一亩，二月三月种之。作畦 相去一尺。生后随后锄壅及数芸之。至九月十月视其叶小衰，乃掘取一亩得二十许斛，择取大根水净洗。其细根及剪头尾辈亦洗之。日曝令极燥小 ，乃以刀切长寸余白茅覆甑下蒸之，密盖上，亦可囊盛土填之。从旦至暮，当日不尽者明日又择取蒸之。先时已捣其细碎者，取汁于铜器中煎之，可如薄饴，将地黄纳汁中周匝，出，曝干。又纳之汁尽止。率百斤生者合得三十斤。取初八月九月中掘者，其根勿令太老，强蒸则不消，尽有筋脉。初以地黄纳甑中时，先用铜器承其下，以好酒淋洒地黄上令匝，汁后下器中，取以并和煎汁最佳也。

　　卷第十二·养性　养性服饵第二

　　王乔轻身方

　　茯苓（一斤） 桂心（一斤）

　　上二味，捣筛炼蜜。和酒服，如鸡子黄许大，一服三丸，日一服。

　　卷第十二·养性　养性服饵第二

　　不老延年方

　　雷丸 防风 柏子仁上三味，等分，捣筛为散。酒服方寸匕，日三。六十以上人亦可服二匕。久服，延年益精补脑，年未六十太盛勿服。

　　卷第十二·养性　养性服饵第二

　　饵黄精法

　　取黄精，以竹刀剔去皮，自仰卧生服之，尽饱为度，则不头痛。若坐服则必头痛难忍。

　　少食盐及一切卤物，佳。

　　卷第十二·养性　养性服饵第二

　　饵术方

　　取生术削去皮，炭火急炙令热，空肚饱食之，全无药气，可以当食。不假山粮，得饮水神仙。秘之勿传。

　　服齐州长石法 主羸瘦不能食，疗百病方：马牙石（一名乳石，一名牛脑石，《本草》名长石）

　　上，取黄白明净无瑕 者，捣密绢下，勿令极筛，恐太粗。以一石米合纳一石水中，于铜器中极搅令浊。澄时接取上汁如清浆水色，置一大器中澄如水色，去水纳滓于白练袋中盛，经一宿，沥却水如造烟脂法，出，日中曝之令干。仍白练袋盛之，其袋每一如掌许大，浓薄亦可。于三斗米下蒸之再遍。曝干，以手 之，令众手研之即成。擎出，每以酒服一大匙，日三服，即觉患瘥。若觉触，以米汁滓石一鸡子大，煮三沸，去滓，顿服之。夏月不能服散者服汤亦佳。石出齐州厉城县。药疗气痰饮不下食，百病羸瘦皆瘥。

　　卷第十二·养性　养性服饵第二

　　服杏仁法

　　主损心吐血，因即虚热，心风健忘，无所记忆，不能食，食则呕吐，身心战掉，萎黄羸瘦，进服补药，入腹呕吐并尽。不服余药，还吐至死，乃得此方。服一剂即瘥，第二剂色即如初也。

　　杏仁（一升，去尖皮及两仁者熬令色黄，末之） 茯苓（一斤，末之） 人参（五两，末之）

　　上五味，纳铜器中，微火煎，先下蜜，次下杏仁，次下酥，次下茯苓，次下人参，调令均和，则纳于瓷器中，空肚服之一合。稍稍加之，以利为度，日再服。忌鱼肉。

　　有因读诵思义坐禅及为外物惊恐狂走失心方。

　　酥（二两） 薤白（一握，切）

　　上二味，捣薤千杵，温酥和搅，以酒一盏服之。至三七日，服之佳。得食枸杞、菜羹、薤白。亦得作羹。服讫而仰卧，至食时乃可食也。忌面。得力者非一。

　　卷第十二·养性　养性服饵第二

　　镇心丸

　　主损心不能言语，心下悬急苦痛，举动不安，数数口中腥，客热心中百病方。

　　防风（五分） 人参（五分） 龙齿（五分） 芎 （一两） 铁精（一两） 当归（一两） 干地黄（五分） 黄 （一两） 麦门冬（五分，去心） 柏子仁（一两） 桂心（一两） 远志（五分，去心） 白藓皮（三分） 白术（五分） 雄黄（一两，研） 菖蒲（一两） 茯苓（一两）

　　桔梗（一两） 干姜（五分） 光明砂（一两，研） 钟乳（半两，研）

　　上二十一味，捣筛炼蜜和饮服梧子大五丸，渐加至十五丸，日二服，稍加至三十丸。

　　慎腥臭等。常宜小进食为佳。宜吃酥乳。倍日将息，先须服汤。汤方如下：玄参（三两） 干地黄（三两） 黄 （三两） 地骨皮（三两） 苁蓉（三两） 丹参（五两） 牛膝（三两） 五味子（三两） 麦门冬（三两，去心） 桔仁（二两，去皮尖） 细辛（三两） 磁石（五两） 生姜（三两，切） 茯苓（三两） 橘皮（二两） 韭子（半升） 柴胡（二两，去苗）

　　上一十七味， 咀。以水三斗煮取三升，分为三服，后三日乃更进丸。时时食后服。服讫即仰卧少时，即左右卧，及数转动。须腰底安物令高，亦不得过久，斟酌得所。不得劳役身心气力，服药时干食即且停一日。食讫用两三口浆水饮压之。服药时有异状貌起，勿怪之。服丸后二日风动，药气动头，两眼赤痛，久而不瘥者，依状疗之。法取枣根直入地二尺者白皮一握，水一升，煮取半升，一服即愈。

　　卷第十二·养性　养性服饵第二

　　五参丸

　　主治心虚热，不能饮食，食即呕逆，不欲闻人语方人参（一两） 苦参（一两半） 沙参（一两） 丹参（三分） 玄参（半两）

　　上五味，捣筛炼蜜和为丸。食讫饮服十丸如梧子大，日二，渐加至二十丸。

　　卷第十二·养性　养性服饵第二

　　治损心吐血方

　　芎 二两 葱白二两 生姜（二两，切） 油（五合） 椒（二合，汗） 桂心（一两）

　　豉（三合） 白粳米（四合）

　　上八味， 咀。芎桂二味，以水四升煮取二升，纳米油，又煎取一升，去滓，顿服。慎面。

　　卷第十二·养性　养性服饵第二

　　正禅方

　　春桑耳 夏桑子 秋桑叶上三味，等分捣筛。以水一斗煮小豆一升，令大熟，以桑末一升和煮微沸，着盐豉服之，日三服，饱服无妨。三日外稍去小豆。身轻目明无眠睡，十日觉运智通初地禅，服二十日到二禅定，百日得三禅定，累一年得四禅定。万相皆见，坏欲界，观境界，如视掌中，得见佛性。

　　卷第十二·养性　养性服饵第二

　　服菖蒲方

　　二月八日采取肥实白色节间可容指者，多取阴干去毛，距择吉日捣筛百日，一两为一剂。以药四分，蜜一分半，酥和如稠糜柔弱，令极匀，纳瓷器中密封口，埋谷聚中一百日。欲服此药须先服泻药。吐利讫，取王相日旦空肚服一两，含而咽之，有力能消。渐加至三二。服药至辰巳间药消讫，可食粳米乳糜。更不得吃饮食，若渴惟得少许熟汤。每日止一服药一顿食。若直治病瘥止，若欲延年益寿求聪明益智者，宜须勤久服之。修合服食，须在静室中，勿喜出入及昼睡，一生须忌羊肉熟葵。又主 癖咳逆上气痔漏病，最良。又令人肤体肥充，老者光泽，发白更黑，面不皱，身轻目明，行疾如风。填骨髓，益精气。服一剂，寿百岁。天竺摩揭陀国王舍城邑陀寺三藏法师跋摩米帝以大业八年与突厥使主至武德六年七月二十三日为洛州大德护法师净土寺主矩师笔译出。

　　卷第十二·养性

　　养老大例第三

　　论三首

　　论曰：人之在生，多诸难遘。兼少年之时，乐游驰骋，情敦放逸，不至于道，悠然白首，方悟虚生，终无所益。年至耳顺之秋，乃希餐饵，然将欲颐性，莫测据依，追思服食者于此二篇中求之，能庶几于道，足以延龄矣。语云：人年老有疾者不疗，斯言失矣。缅寻圣人之意，本为老人设方，何则？年少则阳气猛盛。食者皆甘，不假医药，悉得肥壮。至于年迈，气力稍微，非药不救。譬之新宅之与故舍，断可知矣。

　　论曰：人年五十以上，阳气日衰，损与日至，心力渐退，忘前失后，兴居怠惰，计授皆不称心。视听不稳，多退少进，日月不等，万事零落，心无聊赖，健忘 怒，情性变异，食饮无味，寝处不安，子孙不能识其情，惟云大人老来恶性不可咨陈，是以为孝之道，常须慎护其事，每起速称其所须，不得令其意负不快。故曰：为人子者，不植见落之木。淮南子曰：木叶落，长年悲。夫栽植卉木，尚有避忌。况俯仰之间，安得轻脱乎。

　　论曰：人年五十以去，皆大便不利，或常苦下痢，有斯二疾，常须预防。若秘涩，则宜数食葵菜等冷滑之物。如其下痢，宜与姜韭温热之菜。所以老人于四时之中，常宜温食，不得轻之。老人之性，必恃其老无有藉在，率多骄恣，不循轨度。忽有所好，即须称情。即晓此术，当宜常预慎之。故养老之要，耳无妄听，口无妄言，心无妄念，此皆有益老人也。

