<!-- { "loadSidebar": true } -->
　　论曰：凡人不终眉寿或致夭殁者，皆由不自爱惜，竭情尽意，邀名射利，聚毒攻神，内伤骨髓，外败筋肉。血气将亡。经络便壅，皮里空疏，惟招蠹疾。正气日衰，邪气日盛。不异举沧波以注爝火，颓华岳而断涓流，语其易也，又甚于此。然疾之所起，生自五劳，五劳既用，二脏先损，心肾受邪，腑脏俱病。故彭祖论别床异被之戒，李耳陈黄精钩吻之谈，斯言至矣。洪济实多，今具录来由，并贯病状，庶智者之察微防未萌之疾也。五劳者，一曰志劳，二曰思劳，三曰心劳，四曰忧劳，五曰疲劳。即生六极，一曰气极。气极令人内虚，五脏不足，外受邪气，多寒湿痹，烦满吐逆，惊恐头痛。二曰血极，血极令人无色泽，恍惚喜忘，善惊少气，舌强喉干，寒热，不嗜食，苦睡，眩冒喜 。三曰筋极。筋极令人不能久立，喜倦拘挛，腹胀，四肢筋骨疼痛。四曰骨极，骨极令人酸削，齿不坚劳，不能动作，厥逆，黄胆，消渴，痈肿疽发，膝重疼痛，浮肿如水状。五曰精极。精极令人无发，发肤枯落，悲伤喜忘，意气不行。六曰肉极。令人发疰，如得击不复得言，甚者致死复生。七伤者，一曰阴寒，二曰阴痿，三曰里急，四曰精连连而不绝，五曰精少囊下湿，六曰精清，七曰小便苦数，临事不卒，名曰七伤。七伤为病，令人邪气多，正气少，忽忽喜忘而悲伤不乐，夺色黧黑，饮食不生肌，肤色无润泽，发白枯槁，牙齿不坚，目黄泪出，远视KT KT ，见风泪下，咽焦消渴，鼻衄唾血，喉仲介介不利，胸中噎塞，食饮不下。身寒汗出，肌肉酸 ，四肢沉重，不欲动作。膝胫苦寒，不能远行，上重下轻，久立腰背苦痛，难以俯仰，绕脐急痛。饥则心下虚悬，唇干口燥，腹里雷鸣，胸背相引痛，或时呕逆不食，或时变吐，小便赤热，乍数时难，或时伤多，或如针刺，大便坚涩，时泄下血。身体瘙痒，阴下常湿，黄汗自出。阴痿消小，临事不起，精清而少，连连独泄，阴端寒冷，茎中疼痛，小便余沥，卵肿而大，缩入腹中。四肢浮肿，虚热烦疼，乍热乍寒，卧不安席。心如杵舂，惊悸失脉，呼吸乏短。时时恶梦，梦与死人共食入冢，此由年少早娶，用心过差，接会汗出，脏皆浮满，当风卧湿，久醉不醒，及坠车落马僵仆所致也。故变生七气，积聚坚牢，如杯留在腹内，心痛烦闷，不能饮食，时来时去，发作无常。寒气为病，则吐逆心满。热气为病，则恍惚闷乱，长如眩冒。

　　又复失精。喜气为病，则不能疾行，不能久立。怒气为病，则上气不可当，热痛上冲心，短气欲死，不能喘息。忧气为病，则不能苦作，卧不安席。恚气为病，则聚在心下，不能饮食。

　　愁气为病，则平居而忘，置物还取，不记处所，四肢浮肿，不能举止。五劳六极，力乏气蓄，变成寒热气疰，发作有时，受邪为病。凡有十二种风，风入头则耳聋。风入目则远视KTKT。风入肌肤则身体瘾疹筋急。风入脉则动，上下无常。风入心则心痛烦满悸动，喜腹 胀。

　　风入肺则咳逆短气。风入肝则眼视不明，目赤泪出，发作有时。风入脾则脾不磨，肠鸣胁满。

　　风入肾则耳鸣而聋，脚疼痛，腰尻不随，甚者不能饮食。入胆则眉间疼痛。大小便不利，令人疼痹。五劳六极七伤，七气积聚变为病者，甚则令人得大风缓急，湿痹不仁，偏枯筋缩，四肢拘挛，关节隔塞，经脉不通，便生百病。羸瘦短气，令人无子。病欲及人，便即夭逝。

　　劳伤血气，心气不足所致也。若或触劳风气，则令人角弓反张，举身皆动，或眉须顿落。

　　恶气肿起，魂气不足，梦与鬼交通，或悲哀不止。恍惚恐惧。不能饮食，或进或退，痛无常处，至此为疗，不亦难乎（十二种风元不足。）

　　卷第十五·补益

　　大补养第二

　　论一首 方八首

　　论曰：病患已成，即须勤于药饵，所以立补养之方，此方皆是五石三石大寒食丸散等药，自非虚劳成就偏枯着床，惟向死近无所控告者，乃可用之，斯诚可以起死人耳，平人无病，不张仲景紫石寒食散治伤寒已愈不复方：紫石英 白石英 赤石脂 钟乳（炼） 栝蒌根 防风 桔梗 文蛤 鬼臼 太一余粮（各二两半） 人参 干姜 附子（炮去皮） 桂心（各一两）

　　上一十四味，捣筛为散，酒服三方寸匕。

　　卷第十五·补益　大补养第二

　　损益草散

　　常用之佳。主男子女人老少虚损，及风寒毒冷，下痢癖饮，咳嗽消谷。助老人胃气，可以延年。又主霍乱。酒服二方寸匕，愈。又主众病休息下痢，垂命欲死，服之便瘥，治人最为神验方：人参 附子（炮去皮，各三分） 干姜 桂心（各五分） 防风（一两半） 牡蛎（熬）

　　黄芩上一十三味，各捣筛为散，更秤如分，乃合之冶千杵，旦以温酒服方寸匕，老人频服三剂，良。兼主虚劳。

　　卷第十五·补益　大补养第二

　　草寒食散

　　治心腹胁下支满，邪气冲上。又心胸喘悸不得息，腹中漉漉雷鸣，吞酸噫，生食臭，食不消化，时泄时闭，心腹烦闷，不欲闻人声，好独卧，常欲得热，恍惚喜忘，心中怵惕如恐怖状，短气呕逆，腹中防响。五脏不调。如此邪在于内，而作众病，皆生于劳苦。若极意于为乐，从风寒起，治之皆同。服此药，旦未食时，以淳美酒服二方寸匕，不耐者减之。去巾帽薄衣力行方：钟乳（炼） 附子（炮去皮） 栝蒌根 茯苓 牡蛎（各一分，熬） 桔梗 干姜 人参防风（各一两） 细辛 桂心（各五分） 白术（三两半）

　　上一十二味，各捣筛治千杵，以酒服之二匕，建日服之至破日止，周而复始。

　　又方：说状所主同前。

　　钟乳（炼粉） 人参 茯苓 附子（炮，各三分） 栝蒌根 牡蛎（熬） 细辛（各半两） 干姜桂心（各五分） 白术 防风 桔梗（各一两）

　　上一十二味，捣筛为散，服之一如前方，有冷加椒，有热加黄芩各三分。

　　卷第十五·补益　大补养第二

　　大草乌头丸

　　主寒冷虚损，五十年心腹积聚百病，邪气往来，厥逆抢心。痹顽羸瘦骨立，不能食，破积聚方：乌头（十五分，炮，去皮） 人参（五分） 生姜（二两） 前胡 蜀椒（去目闭口者汗） 黄芩白术 半夏（洗） 黄连 吴茱萸 龙骨 白头翁 干姜 细辛 桔梗 紫菀 芎 浓朴（上二十二味，捣筛为末，炼蜜和丸如梧子大，酒服十丸，日三夜一，以知为度。

　　卷第十五·补益　大补养第二

　　草乌头丸

　　破积聚，治积结冷聚，阳道弱，大便有血，妇人产后出血不止方：乌头（十五分，炮，去皮） 大黄 干姜 浓朴（炙） 吴茱萸 芍药 前胡 芎 当归参紫菀甘草（炙，各一两）

　　上一十八味，捣筛为末，炼蜜和丸如梧子大，酒服十丸，日三服，渐渐加之。

　　卷第十五·补益　大补养第二

　　大理中露宿丸

　　主风劳四十年癖绝冷，并主咳逆上气方：人参 桂心 吴茱萸 乌头（炮，去皮） 矾石（烧，等分）

　　上五味，捣筛为末，炼蜜和丸如梧子大，酒服三丸，日再，以知为度。

　　卷第十五·补益　大补养第二

　　匈奴露宿丸

　　主毒冷方：矾石（烧） 桔梗 皂荚（炙，去皮子） 干姜 附子（炮，去皮） 吴茱萸（等分）

　　上六味，捣筛为末，炼蜜和丸如梧子大，饮服三丸，日再。稍加，以知为度。

　　卷第十五·补益

　　解散发动第三

　　论一首 方三十五首与第二十二卷通

　　论曰：既得药力，诸 并遣。石忽发动，须知解方。故次立解散方焉。一一依其诊候而用之，万不失一。夫脉或洪或实，或断绝不足，欲似死脉，或细数，或弦快，其所犯非一故也。脉无常，投医不能识也。热多则弦快，有癖则洪实，急痛则断绝。凡寒食药热率常如是，自无所苦，非死候也。动从节度，则不死矣。不从节度，则死矣。欲服散者，宜诊脉审正其候，尔乃毕愈。脉沉数者难发，难发当数下之。脉浮大者易发也。人有服散两三剂不发者，此人脉沉难发。发不令人觉，药势已行。不出形于外，但以药治于内。欲候知其力，人进食多，一候也。颜色和悦，二候也。头面身体瘙痒，三候也。涩涩恶风，四候也。厌厌欲寐，五候也。诸有此证候者，皆药内发五脏，但如方法服药。宜数下之，内虚自当发也。

　　卷第十五·补益　解散发动第三

　　人参汤

　　主散发，诸气逆，心腹绞痛，不得气息，命在转烛方：人参 枳实（炙） 甘草（炙，各九分） 栝蒌根 干姜 白术（各一两半）

　　上六味， 咀，以水九升，煮取三升，分三服。若短气者，稍稍数服，无苦也，能如方者佳。冬月温食，胸腹热者便冷食。夏月冷食，以水服药冷食过多腹冷者，作汤即自解便止。

　　卷第十五·补益　解散发动第三

　　鸭通汤

　　主散发，热攻胸背，呕逆烦闷，卧辄大睡乘热，觉四肢不快，寒热往来，大小白鸭通（新者） 大黄（二两） 石膏（碎） 知母（各一两） 豉（一升） 麻黄（三两，去节）

　　上一十味， 咀，以汤一斗二升淋鸭通，乃以汁煮药取三升半，去滓。然后纳豉，更煮三沸。去豉，未食前服一升。

　　卷第十五·补益　解散发动第三

　　治气汤

　　主散家患气不能食若气逆方：人参 茯苓 桂心 浓朴（炙） 半夏（洗） 甘草（炙，各一两） 麦门冬（去心） 生姜（各三两，切） 大枣（二十枚，擘）

　　上九味， 咀，以水八升，煮取二升六合，分服七合。

　　主散发头欲裂，眼疼欲出，恶寒骨肉痛，状如伤寒，鼻中清涕出方：以香豉五升，熬令烟出，以酒一斗投之。滤取汁，任性饮多少，欲令小醉便解，更饮之，取解为度。亦主时行寒食散发，或口噤不可开，肠满胀急欲决。此久坐温衣生食所为。皇甫云口不开去齿，下此酒五合，热饮之，须臾开。能者多饮至醉益佳，不能者任性，腹胀满不通，导之令下。

　　善服散家痰饮，心胸客热，闷者吐之，方：甘草（五两，生用）

　　上一味， 咀，以酒五升煮取二升半，空腹分再服之。服别相去如行五六里，快吐止。

　　主散发黄，胸中热，气闷方：胡荽（一把，切）

　　上一味，以水七升，煮取二升半，分再服便愈，如不瘥，更作，亦主通身发黄者，浓煮大黄叶令温，自洗渍尤良。并主热毒及胸中毒瓦斯相攻。若不尽复，烦闷或痛饮如故，亦主新热下痢。

