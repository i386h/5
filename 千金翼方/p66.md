<!-- { "loadSidebar": true } -->
　　上一十二味，切，先以水一斗，煮石膏、竹叶，取五升，合渍诸药，以不中水猪脂二升，合煎白芷黄，膏成，以敷之。

　　灸法：以一条艾蒿长者，以两手极意寻之着壁，立两手并蒿竿拓着壁伸十指，当中指头，以大艾炷灸蒿竿上，令蒿竿断，即上灸十指，瘥，于后重发，更依法灸，永瘥。

　　卷第十七·中风下　瘾疹第三

　　枫香汤

　　主瘾疹方：枫香（一斤） 芎 大黄 黄芩 当归 人参 射干 甘草（炙，各三两） 升麻（四两）

　　上一十味，切，以水二斗，煮取七升，适冷暖分以洗病上，日三夜二。

　　卷第十七·中风下　瘾疹第三

　　地榆汤

　　主瘾疹发疮方：地榆（三两） 苦参（八两） 大黄 黄芩（各四两） 黄连 芎 （各二两） 甘草（六两，炙）

　　上七味，切，以水六斗，煮取三斗，洗浴之，良。

　　又方：大黄 当归 升麻 防风 芍药 青木香 黄芩 甘草（炙，各二两） 枫香（五两） 黄柏芒硝（各三两） 地黄汁（一升）

　　上一十二味，切，以水一斗，煮取三升半，去滓，纳芒硝令烊，帛拓病上一炊久，日四五夜二三，主瘾疹痛痒，良。

　　治瘾疹痛痒，搔之逐手肿方：当归 芎 大戟 细辛 芍药 附子（去皮） 芫花 踯躅 椒（各一两） 莽草（半两）

　　上一十味，切，以苦酒浸药一宿。以猪膏二升半煎，三上三下，膏成，去滓，敷病上，日三夜一。

　　卷第十七·中风下

　　疡第四

　　方一十四首 灸法一首

　　治白癜白驳，浸淫 疡，着颈及胸前方：大醋于瓯底磨硫黄令如泥，又以八角附子截一头使平，就瓯底重磨硫黄使熟，夜卧先布拭病上令热，乃以药敷之，重者三度。

　　又方：硫黄 水银 矾石 灶墨上四味，等分，捣下筛，以葱涕和研之，临卧以敷病上。

　　又方：石硫黄（三两） 附子（去皮） 铁精（各一两）

　　上三味，并研捣，以三年醋和，纳瓷器中密封七日，以醋泔净洗，上拭干，涂之，干即涂，一两日，慎风。

　　炙法：五月五日午时，灸膝外屈脚当纹头，随年壮，两处。灸一时下火，不得转动。

　　治头项及面上白驳，浸淫渐长，有似于癣，但无疮方：干鳗鲡鱼炙脂涂之，先洗拭驳上，外把刮之，令小碜痛，拭燥，然后以鱼脂涂之，一涂便愈，难者不过三涂之，佳。

　　又方：取生木空中水洗之，食顷止。

　　又方：桂心末唾和，敷驳上，日三。

　　又方：白芨（一作白蔹） 当归 附子（炮，各一两，去皮） 天雄（炮，去皮） 黄芩（各一两）

　　干姜（四两） 踯躅（二升）

　　上七味，捣筛为散，酒服五分匕，日三服。

　　凡人身有赤疵方：常以银揩令热，不久渐渐消灭瘢痕。

　　治疣赘疵痣方：雄黄 硫黄 真珠 矾石（熬） 茹 巴豆（去皮心） 藜芦（各一两）

　　上七味，捣筛为散，以漆和令如泥，涂贴病上，须成疮，及去面上黑子，点之即去。

　　治皮中紫赤疵痣靥秽方：干漆（熬） 雌黄 矾石（各三两） 雄黄（五两） 巴豆（五十枚，去皮） 炭皮（一斤）

　　上六味，为散，以鸡子白和涂故帛，贴病上，日二易之，即除。

　　卷第十七·中风下　疡第四

　　九江散

　　主白癜及二百六十种大风方：当归（七分） 石楠（一两半） 秦艽 踯躅 菊花 干姜 防风 麝香 雄黄（研） 丹砂（研） 斑蝥（各一两） 蜀椒（去目及闭口者，汗） 连翘 知母 鬼箭 石长生（各二两） 附子（炮，去皮） 王不留行 人参 鬼臼 莽草 木防己 石斛 乌头（炮） 天雄（炮，去皮） 独活（各三两） 地胆 虻虫（各十枚） 蜈蚣（三枚） 水蛭（一百枚）

　　上三十味，诸虫皆去足羽，熬，炙，合捣为散，酒服方寸匕，日再服。其白癜入头令发白，服之百日，白发还黑也。

　　卷第十七·中风下　疡第四

　　芎汤

　　主面上及身体风瘙痒方：芎 白术 山茱萸 防风 羌活 枳实（各三两，炙） 麻黄（二两半，去节） 薯蓣（四两） 蒺藜子 生姜（各六两，切） 乌喙（炮） 甘草（炙，各二两）

　　上一十二味， 咀，以水九升，煮取二升七合，分三服。

　　又洗方：蒴 根 蒺藜子 景天叶（各切，二升） 蛇床子（五两） 玉屑（半两）

　　上五味，切，以水一斗半，煮取一斗，稍稍洗身面上，日三夜一，慎风。

　　卷第十七·中风下　疡第四

　　大黄汤

　　主风瘙肿痒在头面方：大黄 芒硝（各一两） 莽草 黄芩（各二两） 蒺藜子（半升）

　　上五味，切，以水七升，煮取三升半，去滓，纳芒硝令烊，以帛拓肿上数百遍。日五夜三，勿令近眼。（一方有黄连。）

　　卷第十八·杂病上

　　霍乱第一

　　方二十七首

　　卷第十八·杂病上　霍乱第一

　　理中丸

　　主霍乱临时方。

　　人参 白术 干姜 甘草（炙，各一两）

　　上四味，捣筛为末，炼蜜和丸如弹丸。取汤和一丸服之，日十服。吐多痢少者取枳实三枚炙，四破，水三升，煮取一升，和一丸服之；吐少痢多者，加干姜一两；吐痢干呕者，取半夏半两，洗去滑，水二升，煮取一升，和一丸服之；若体疼痛，不可堪者，水三升，煮枣三枚，取一升，和一丸服之；若吐痢大极转筋者，以韭汁洗腹肾从胸至足踝，勿逆即止，若体冷微汗，腹中寒，取附子一枚，炮去皮，四破，以水二升，煮一升和一丸服；吐痢悉止，脉不出体犹冷者，可服诸汤补之。

　　卷第十八·杂病上　霍乱第一

　　浓朴汤

　　主霍乱面烦方。

　　浓朴（炙） 高良姜 桂心（各三两）

　　上三味， 咀。以水六升，煮取二升，分再服。

　　卷第十八·杂病上　霍乱第一

　　四顺汤

　　主霍乱吐下腹痛、手足逆冷方。

　　大附子（一枚，去皮，破八片） 干姜（三两） 人参 甘草（炙，各一两）

　　上四味， 咀三味。以水五升，煮取一升半。分三服。

　　治霍乱吐痢呕逆龙骨汤方龙骨 黄连 干姜 赤石脂 当归（各三两） 枳实（五枚，炙） 半夏（一升，洗） 附子（炮，上一十一味， 咀。以水九升煮取三升，分三服。

　　治霍乱困笃不识人方鸡苏（一大把）

　　上一味，以水一斗，煮取三升，分再服。

　　治霍乱转筋，两臂及脚、胸胁诸转筋，并主之方。

　　盐一升五合，煮作汤，渍洗转筋上，按灸良。

　　又方：大麻子一升，捣，以水三升，煮取一升，尽服之。

　　又方：香薷一把，水煮令极浓，服二三升即瘥。青木香亦佳。

　　治霍乱止吐方：丁香十四枚，以酒五合，煮取二合，顿服之，用水煮之亦佳。

　　治霍乱吐痢心烦不止方：猪粪如鸡子大一枚，为末，以沸汤一升和之，顿服，良，不瘥更作。

　　又方：粱米粉五合，水一升半和之如粥，顿服，须臾即止。

　　治霍乱转筋入腹方：鸡屎白末，以水六合，煮取汤服方寸匕。

　　治大便不通，哕数口，谵语方。

　　浓朴（二两，炙） 大黄（四两） 枳实（五枚，炙）

　　上三味， 咀。以水四升，煮取一升二合，分再服当通，不通尽服之。

　　卷第十八·杂病上　霍乱第一

　　竹茹汤

　　主哕方。

　　竹茹（一升） 橘皮 半夏（洗，各三两） 生姜（四两，切） 紫苏（一两） 甘草（一两，炙）

　　上六味， 咀。以水六升，煮取二升半，分三服。

　　治中风客热哕方竹茹（四两） 生米（五合）

　　上二味，以水六升，煮米熟服之。

　　治呕哕方芦根（五两）

　　上一味，切，以水五升，煮取三升，分三服，兼服小儿尿三合，良。

　　又方：饮大豆汁一升，止。

　　又方：常服白羊乳一升。

　　治气厥，呕哕不得息，又主霍乱，大豉汤方。

　　香豉（一升） 半夏（洗） 生姜（各二两，切） 前胡 桂心 人参 甘草（炙，各一两）

　　上七味， 咀。以水五升，煮取二升，分三服，勿使冷。

　　伤寒哕而满者，宜视其前后，知在何部不利，利之愈，哕而不利，此汤主之方。

　　橘皮（一升） 甘草（一尺）

　　上二味， 咀。以水五升，煮取一升，顿服之。

　　哕，橘皮汤主之方。

　　橘皮 通草 干姜 桂心 甘草（炙，各二两） 人参（一两）

　　上六味， 咀。以水六升，煮取二升，分三服。

　　卷第十八·杂病上　霍乱第一

　　小半夏汤

　　主心下痞坚，不能饮食，胸中喘而呕哕，微寒热方。

　　生姜（八两，切，以水三升，煮取一升） 半夏（五合，洗，以水五升，煮取一升）

　　上二味，合煎取一升半，稍稍服之即止。

　　又方：橘皮（四两） 生姜（八两）

　　上二味，切。以水七升，煮取二升五合，分三服，下喉即瘥，未瘥更合。

　　又方：羚羊角（屑） 前胡 人参 橘皮 甘草（炙，各一两）

　　上五味， 咀。以水六升，煮取二升，分三服。

　　卒哕，爪眉头亦可，针此主实哕。实哕者，醉饱得之；虚哕者，吐下得之。又失血虚后亦得之方。

　　炭末蜜和，细细咽少许，即瘥。

　　又方：男哕，女人丁壮气盛者，嘘其肺俞；女子，男子嘘之。

　　卷第十八·杂病上

　　疟第二

　　方二首，禳法十二首，针灸法七首

　　卷第十八·杂病上　疟第二

　　蜀漆丸

　　主 疟连年不瘥，服三七日定瘥方。

　　蜀漆 知母 白薇 地骨皮 麦门冬（去心） 升麻（各五分） 恒山（一两半） 石膏（二两，研）

　　上一十三味，捣筛为末，炼蜜和丸如梧子。空腹饮服十丸，日再，加至二三十丸。

　　卷第十八·杂病上　疟第二

　　陵鲤汤

　　主疟疾、江南瘴疟方。

　　陵鲤甲（十四枚，炙） 鳖甲（一枚，炙） 乌贼鱼骨 附子（炮，各一两去皮） 恒山（三两）

　　上五味， 咀。以酒三升渍一宿，未发前稍稍啜之。勿绝吐之，并涂五心，一日断食，过时久乃食。

　　肝疟，令人色苍苍然，太息，其状若死，刺足厥阴见血。

　　心疟，令人心烦甚，欲得清水，寒多不甚热，刺足少阴，是谓神门。

　　脾疟，令人病寒，腹中痛，热则肠中鸣，鸣已汗出，刺足太阴。

