<!-- { "loadSidebar": true } -->
　　肺疟，令人心寒甚热，间善惊，如有见者，刺手太阴阳明。

　　肾疟，令人凄凄，腰脊痛，宛转大便难，目 然，手足寒，刺足太阳少阴。

　　胃疟，令人且病寒，善饥而不能食，支满腹大，刺足阳明太阴横脉出血。

　　黄帝问岐伯曰：疟多方少，愈者何？岐伯对曰：疟有十二种。

　　黄帝曰：疟鬼字何，可得闻乎？岐伯对曰：但得疟字便愈，不得其字，百方不愈。

　　黄帝曰：疟鬼十二时，愿闻之。岐伯对曰：寅时发者，狱死鬼所为，治之以疟人着窑上灰火，一周不令火灭，即瘥。卯时发者，鞭死鬼所为，治之以五白衣烧作灰三指撮，着酒中，无酒清水服之。辰时发者，堕木死鬼所为，治之令疟人上木高危处，以棘塞木奇间即瘥。

　　巳时发者，烧死鬼所为，治之令疟人坐，师以周匝燃火即瘥。午时发者，饿死鬼所为，治之令疟人持脂火于田中无人处，以火烧脂令香，假拾薪去，即瘥。未时发者，溺死鬼所为，治之令疟人临发时三渡东流水即瘥。申时发者，自刺死鬼所为，治之令疟人欲发时，以刀刺冢上，使得姓字，咒曰若瘥，我与汝拔却，即瘥。酉时发者，奴婢死鬼所为，治之令疟人碓稍上捧上卧，莫令人道姓字，即瘥。戌时发者，自绞死鬼所为，治之左索绳，紧其手脚腰头，即瘥。亥时发者，盗死鬼所为，治之以刀子一口、箭一只、灰一周，刀安疟人腹上，其箭横着底下，即瘥。子时发者，寡妇死鬼所为，治之令疟人脱衣，东厢床上卧，左手持刀，右手持杖，打令声不绝，瓦盆盛水着路边，即瘥。丑时发者，斩死鬼所为，治之令疟人当户前卧，头东向，血流头下即瘥。

　　疟医并不能救者方以绳量病患脚围绕足跟及五指一匝讫，截断绳，取所量得绳，置项上，着反向背上，当绳头处中脊骨上灸三十壮，即定。候看复恶寒，急灸三十壮，即定，比至过发一炊久候之，虽饥勿与食尽日，此法神验，男左女右。

　　卷第十八·杂病上

　　黄胆第三

　　论三首，方二十八首，针灸二十法

　　论曰：凡遇时行热病，多必内瘀着黄，但用瓜丁散纳鼻中，令黄汁出，乃愈。即于后不复病黄者矣。常须用心警候，病患四肢身面微似有黄气，须用瓜丁散，不得令散漫，失候必大危矣。特忌酒面，犯者死。

　　黄胆，目黄不除，瓜丁散方：瓜丁细末，如一大豆许，纳鼻中，令病患深吸取入鼻中，黄水出，瘥。

　　凡人无故忽然振寒，便发黄，皮肤黄曲尘出，小便赤少，大便时闭，气力无异食饮不妨，已服诸汤，余热不除，久黄者，苦参散主之，方：苦参 黄连 黄柏 黄芩 大黄 瓜丁 葶苈（熬，各一两）

　　上七味，捣筛为散。饮服方寸匕，当大吐，吐者日一服；不吐者，日再，亦得下。服药五日，知，可消息；不知，可更服之。

　　卷第十八·杂病上　黄胆第三

　　小半夏汤

　　治黄胆，小便色不异，欲自利，腹满而喘，不可除热，热除必哕，哕者。

　　半夏（一升，洗去滑） 生姜（半斤）

　　上二味，切。以水一斗，煮取二升，分再服。（一法以水七升煮取一升半）

　　黄胆身目皆黄，皮肉曲尘出者方。

　　茵陈（一把，切） 栀子仁（二十四枚） 石膏（一斤）

　　上三味，以水五升，煮二味，取二升半，去滓，以猛火烧石膏令赤，投汤中，沸定，服一升，覆取汗，周身以粉粉之，不汗更服。

　　黄胆腹满，小便不利而赤，自汗出，此为表和里实，当下之，宜大黄汤。方：大黄 黄柏 硝石（各四两） 栀子（十五枚，擘）

　　上四味， 咀。以水六升，煮取二升，去滓，下硝石，煮取一升，先食，顿服之。

　　卷第十八·杂病上　黄胆第三

　　茵陈汤

　　主时行黄胆，结热，面目、四肢通黄，干呕，大便不通，小便赤黄似柏汁，腹茵陈 半夏（洗，各二两） 生姜（四两，切） 大黄（二两半） 芍药 白术（各一两半） 栀子（擘）

　　上一十二味， 咀。以水四斗，煮取九升七合，分十服。

　　又方：黄蒸汁三升，顿服即瘥。

　　又方：蔓荆子五升，末服方寸匕，日三，数日验。

　　又方：黄蒸 麦面 猪矢（各一升）

　　上三味，以水五升，渍一宿，旦绞去滓，服一升，覆取汗出。

　　卷第十八·杂病上　黄胆第三

　　大茵陈汤

　　主内实热盛发黄，黄如金色，脉浮大滑实紧数者。夫发黄者，多是酒客，劳热食少，胃中热，或湿毒内热者，故黄如金色方。

　　茵陈（一两半） 大黄 茯苓 前胡 白术（各三两） 黄柏（一两半） 栀子仁（二十枚） 黄芩 栝上一十一味， 咀。以水九升，煮取三升，分服一升，得快下，三四日愈。

　　治黄胆病，病五年以上不瘥，但是汤药，服之即瘥，瘥已还发者。方：茵陈（二斤，净择去恶草，切之）

　　上一味，以水二斗，煮取五升，空腹服一服二升，日三夜一，隔日更服之，取瘥止，神验黄胆变成黑疸，医所不能治方。

　　土瓜根（捣取汁，一升上一味，顿服之，病当从小便出。

　　黄黑等疸方当归（三两） 桂心（六两） 干枣（一十七枚，去核） 麦门冬（一升，去心） 大黄（一两）

　　草（炙，各二两）

　　上一十五味， 咀。以水一斗，煮取三升半，分四服。

　　卷第十八·杂病上　黄胆第三

　　赤苓散

　　主黑疸，身皮、大便皆黑方：赤小豆（三十枚） 茯苓（六铢，切） 雄黄（一铢） 瓜丁（四铢） 女萎（六铢） 甘草（二铢，炙）

　　上六味，以水三升，煮豆。茯苓，取八合，捣四味为散。和半钱匕服之，须臾当吐，吐则愈。亦主一切黄。

　　卷第十八·杂病上　黄胆第三

　　茵陈丸

　　主黑疸，身体黯黑，小便涩，体重方。

　　茵陈（一两） 甘遂（一分） 当归 蜀椒（汗，各半两，去目、闭口） 杏仁（去皮尖、双仁，熬） 大黄 半夏（洗，各三分） 葶苈（熬） 茯苓 干姜（各一两） 枳实（咀，熬黄） 白术（熬黄，各五分）

　　上一十二味，捣筛为末，炼蜜和丸，如梧子大。空腹以饮服三丸，日三。

　　湿阻之为病，始得之，一身尽疼发热，面色黄黑，七八日后壮热，热在里，有血，当下去之如豚肝状，其少腹满者，急下之。亦一身尽黄，目黄，腹满，小便不利方：矾石（五两，烧） 滑石（五两，研如粉）

　　上二味，捣筛为散。水服方寸匕，日三服，先食服之，便利如血已，当汗出愈。（《千金》以麦粥汁服）

　　风疸，小便数或黄或白，洒洒恶寒壮热，好睡不欲动方。

　　生艾（三月三日取一束，捣取汁，铜器中煎如漆，密封之勿令泻） 大黄 黄连 凝水石苦参 葶苈子 栝蒌（各等分，熬）

　　上六味，捣筛为散，以艾煎和为丸如梧子。先食，饮服五丸，日三，可至二十丸。有热加苦参，渴。加栝蒌，小便涩加葶苈，小便多加凝水石，小便黄白加黄连，大便难加大黄。

　　卷第十八·杂病上　黄胆第三

　　秦椒散

　　主膏疸饮少溺多方。

　　秦椒（一分，汗） 瓜丁（半两）

　　上二味，捣筛为散。水服方寸匕，日三。

　　秦王九疸散 方胃疸食多喜饮，栀子仁主之。心疸烦心心中热，茜根主之。肾疸，唇干，葶苈子主之（熬）。

　　脾疸，尿赤出少，惕惕恐，栝蒌主之。膏疸，饮少尿多，秦椒瓜蒂主之（椒，汗，“膏”，一作“肺”）。舌疸，渴而数便，钟乳主之。肉疸，小便白，凝水石主之（研）。髓疸，目眶深，多嗜卧，牡蛎泽泻主之。肝疸，胃热饮多，水激肝，白术主之。

　　上一十一味，等分，随病所在加半两，捣筛为散。饮服五分匕，日三，稍稍加至方寸匕。

　　论曰：夫酒疸，其脉浮者，先吐之；沉弦者，先下之。酒疸者或无热，靖言了了，腹满欲吐者，宜吐之。酒疸心中热欲呕者，宜吐之。酒疸必小便不利，其候当心中热，足下热，是其候也。酒疸下之，久久为黑疸，目青面黑，心中如啖蒜齑，大便正黑，皮革搔之不仁，其脉浮弱，虽黑微黄，故知之也。

　　卷第十八·杂病上　黄胆第三

　　寒水石散

　　主肉疸，饮少小便多，白如泔色，此病得之从酒方。

　　寒水石 白石脂 栝蒌（各五分） 知母 菟丝子 桂心（各三分）

　　上六味，捣筛为散。麦粥服五分匕，日三，五日知，十日瘥。

　　酒疸，身黄曲尘出，牛胆煎方。

　　牛胆（一枚） 大黄（八两） 芫花（一升，熬） 荛花（半升，熬） 瓜丁（三两）

　　上五味，以酒一升，切，四味，渍之一宿，煮减半，去滓，纳牛胆，微火煎，令可丸，丸如大豆。服一丸，日移六七尺不知，更服一丸，膈上吐膈下利，或不吐利而痊。

　　酒疸，心中懊 ，或痛，栀子汤方。

　　栀子（十四枚，擘） 枳实（三枚，炙） 大黄（二两） 豉（半升）

　　上四味， 咀。以水六升，煮取二升，服七合，日三。

　　卷第十八·杂病上　黄胆第三

　　茵陈汤

　　主黄胆、酒疸、身目悉黄方。

　　茵陈（三两） 大黄 黄芩 黄连（各二两） 人参（半两） 栀子仁（三七枚） 甘草（一两，炙）

　　上七味， 咀。以水一斗，煮取三升五合，分四服。

　　卷第十八·杂病上　黄胆第三

　　半夏汤

　　主酒 胸心胀满，肌肉沉重，逆害饮食，小便赤黄，此根本虚劳，风冷冻饮料食冲心，由脾胃客痰所致方。

　　半夏（一升，洗） 生姜（十两，切） 黄芩（一两） 前胡 茯苓（各三两） 当归 茵陈（各一两） 枳实（炙） 大戟 白术 甘草（炙，各二两）

　　上一十一味， 咀。以水一斗，煮取三升，分三服。

　　卷第十八·杂病上　黄胆第三

　　宛转丸

　　凡患黄胆，足肿，小便赤，食少羸瘦方。

　　干地黄 石斛 白术（各二两） 牡蛎（熬） 芍药 芎 大黄 小草 甘草（炙，各三两）

　　上九味，捣筛为散，炼蜜和丸，如梧子，饮服四丸，日三。

　　卷第十八·杂病上　黄胆第三

　　茯苓丸

　　主患黄胆，心下纵横结坚，小便赤，是酒疸方。

　　茯苓 茵陈 干姜（各一两） 半夏（洗） 杏仁（去皮尖、双仁，各三分） 商陆（半两）

　　甘遂（一分） 枳实（五分，炙） 蜀椒（二合，汗，去目、闭口） 白术（五分，切，熬，令变色）

