<!-- { "loadSidebar": true } -->
　　上一十味，捣筛为末，炼蜜和丸如蜱豆三丸，以枣汤下之。夫患黄胆，常须服此。若渴欲饮水，即服五苓散。若妨满，宛转丸治之，五苓散见伤寒中治黄胆小便赤黄方前胡 茯苓（各一两半） 椒目（一两，熬） 附子（半分，炮，去皮） 茵陈（二两半） 菖蒲（二两半）

　　上六味，捣筛为散。食以前服一钱匕，日三服。此剂更参服上二药。

　　黄胆之为病，日晡所发热恶寒，少腹急，体黄额黑，大便黑，溏泻，足下热，此为女劳也，腹满者难疗。方：滑石（研） 石膏（研，各五两）

　　上二味，为散。麦粥汁服方寸匕，日三，小便极利，瘥。

　　灸黄法（二十穴）：第十一椎下侠脊两边各一寸半，灸脾俞百壮。两手小指端，灸手少阴，随年壮。手心中，灸七壮。胃管主身体萎黄，灸百壮，治十，十瘥，忌针。耳中在耳门孔上横梁，主黄胆。上 入口里边在上缝赤白脉上是，针三 。舌下侠舌两边针 。颊里从口吻边入往对颊里去口一寸 。上 里正当人中及唇针三分 。巨阙，上管。上二穴并七壮，狂言浪走者，灸之，瘥。寅门从鼻头直入发际度，取通绳分为三段，绳取一分，入发际当绳头（“ ”字未详，不敢刊正）。脊中椎上七壮。屈手大指节里各七壮。中管、大陵、劳宫、三里、然谷、太 。上八穴，皆主黄胆。

　　论曰：黄胆之为病，若不急救，多致于死，所以具述古今汤药灸 方法，按据此无不瘥者也。有人患之，皆昏昧不识好恶，与茵陈汤一剂不解，亦有惺惺如常，身形似金色，再服亦然，隔两日一剂，其黄不变，于后与灸诸穴乃瘥，疮上皆黄水出，然此大慎面、肉、醋、鱼、蒜、韭、热食，犯之即死。

　　卷第十八·杂病上

　　吐血第四

　　论三首，方三十首

　　论曰：凡吐血有三种，有内衄，有肺疽，有伤胃。内衄者，出血如鼻衄，但不从鼻孔出，是近心肺间津液出，还流入胃中，或如豆汁，或如 血凝停胃中，满闷便吐，或去数升乃至一斗，得之于劳倦饮食过常所为也；肺疽者，或饮酒之后闷吐，血从吐出，或一合半升；伤胃者，因饮食大饱之后，胃中冷则不能消化，便烦闷强呕，吐之物与气共上冲蹙伤裂胃口，血色鲜赤，腹中绞痛，自汗出，其脉紧而数者，为难治也，吐之后体中但奄奄然心中不闷者，辄自愈，假令烦躁，心中闷乱，纷纷欲吐，颠倒不安，医者又与黄土汤、阿胶散，益使闷乱，卒至不救，如此闷者，当急吐之。

　　吐方瓜蒂（半两） 杜蘅 人参（各一分）

　　上三味，捣筛为散。服一钱匕，水浆无在，得下而已，羸者小减之，吐去青黄或血二三升，无苦。

　　卷第十八·杂病上　吐血第四

　　生地黄汤

　　主忧恚呕血，烦满少气，胸中痛方。

　　生地黄（二斤） 大枣（五十枚，擘） 阿胶（炙） 甘草（炙，各三两）

　　上四味， 咀。以水六升，煮取四升，分为四服，日三夜一。

　　卷第十八·杂病上　吐血第四

　　坚中汤

　　主虚劳内伤，寒热频连，吐血方。

　　糖（三斤） 芍药 半夏（洗） 生姜（各三两，切）大枣（五十枚，擘） 生地黄（一斤）

　　上六味， 咀。以水二斗，煮取七升，分七服，日三夜一。（《千金》有甘草、桂心，无地黄）

　　治噫止唾血方石膏（四两，碎） 生姜（切） 麻黄（去节） 五味子（各二两） 小麦（一升） 浓朴（炙）

　　半夏（洗） 杏仁（去皮尖、双仁，各三两）

　　上八味， 咀。以水一斗煮麻黄，去上沫，纳诸药，煮取二升五合，分再服。

　　又方伏龙肝（如鸡子大，两枚） 干姜 当归 桂心 芍药 白芷 阿胶（预渍之） 甘草（炙，各二两） 细辛（半两） 芎 （一两） 生地黄（八两） 吴茱萸（二升）

　　上一十二味， 咀。以清酒七升，水三升，合煮取三升半，去滓，纳胶煎取三升，分三服，亦治衄血。（《千金》名黄土汤，主吐血）

　　卷第十八·杂病上　吐血第四

　　当归汤

　　主吐血方。

　　当归 黄芩（各三两） 干姜 芍药 阿胶（炙，各二两）

　　上五味， 咀。以水六升，煮取二升，分三服。日二夜一。

　　卷第十八·杂病上　吐血第四

　　伏龙肝汤

　　主吐血并衄血方。

　　伏龙肝（半升） 干地黄 干姜 牛膝（各二两） 阿胶（炙） 甘草（炙，各三两）

　　上六味， 咀。以水一斗，煮取三升，去滓，纳胶，分三服。

　　卷第十八·杂病上　吐血第四

　　泽兰汤

　　主伤中里急，胸胁挛痛，频呕血，时寒时热，小便赤黄，此伤于房中者方。

　　泽兰 糖（各一斤） 桑白皮（三斤，根者） 生姜（五两，切） 麻仁（一升） 人参桂心（各三两） 远志（二两，去心）

　　上八味， 咀。以淳酒一斗五升，煮取七升，去滓，纳糖，未食服一升，日三夜一。勿劳动。

　　卷第十八·杂病上　吐血第四

　　竹茹汤

　　主吐血、汗血、大小便出血方。

　　淡竹茹（二升） 当归 黄芩 芎 甘草（炙，各半两） 人参 芍药 桂心 白术（各一两上九味， 咀，以水一斗，煮取三升，分四服，日三夜一。

　　治吐血、唾血，或劳发，或因酒发方。

　　当归 羚羊角（屑） 干地黄 小蓟根 柏枝（炙） 阿胶（炙） 干姜（各三两） 白芍药白术（各四两） 伏龙肝（如鸡子，研） 乱发（如鸡卵，烧） 竹茹（一升） 蒲黄（五合） 甘草（二两，炙）

　　上一十四味， 咀。以水二斗，煮取五升五合，去滓，下胶消尽，下发灰、蒲黄，分五服。

　　吐血百治不瘥，疗十十瘥，神验不传方：地黄汁（半升） 大黄（生末，一方寸匕）

　　上二味，煎地黄汁三沸，纳大黄末调和，空腹服之，日三，血即止，神良。

　　治吐血方。

　　服桂心末方寸匕，日夜可二十服。

　　治身体暴血，鼻口耳目九孔皮肤中皆漏血方。

　　取新生犊子未食草者，有屎曝干烧末，水服方寸匕，日四五服，立瘥。

　　卷第十八·杂病上　吐血第四

　　生地黄汤

　　主衄血方。

　　生地黄 黄芩（各一两） 柏叶（一把） 阿胶（炙） 甘草（炙，各二两）

　　上五味， 咀。以水七升，煮取三升，去滓，纳胶煎取二升五合，分三服。

　　又方：生地黄（三斤，切） 阿胶（二两，炙） 蒲黄（六合）

　　上三味，以水五升，煮取三升，分三服。

　　治鼻口沥血三升，气欲绝方。

　　龙骨细筛一枣核许，微以气吹入鼻中即断，更出者再吹之，取瘥止。

　　又方：细切葱白，捣绞取汁，沥鼻中一枣许，即断，慎酒、肉、五辛、热面、生冷等。

　　卷第十八·杂病上　吐血第四

　　阿胶散

　　主衄血不止方：阿胶（炙） 龙骨 当归 细辛 桂心（各一两） 蒲黄（五合） 乱发（三两，烧灰）

　　上七味，捣筛为散。先食饮服方寸匕，日三服，三剂瘥，亦可蜜丸酒服。

　　卷第十八·杂病上　吐血第四

　　伏龙肝汤

　　主鼻衄、五脏热结，或吐血、衄血方。

　　伏龙肝（鸡子大，一枚） 生地黄（一斤，切） 生竹茹（一升） 芍药 当归 黄芩 芎上九味， 咀。以水一斗三升煮竹茹，减三升，纳药，煮取三升，分三服。（《千金》无桂心）

　　卷第十八·杂病上　吐血第四

　　干地黄丸

　　主失血虚劳，胸腹烦满疼痛，血来脏虚不受谷气，呕逆，不用食，补中治血方。

　　干地黄（三两） 浓朴（炙） 干漆（熬） 枳实（炙） 干姜 防风 大黄 细辛 白术（各一两） 前胡（一两半） 人参 茯苓（各五分） 虻虫（去翅足，熬） 虫（熬，各十五枚）

　　当归 黄芩 麦门冬（去心） 甘草（炙，各二两）

　　上一十八味，捣罗为末，炼蜜和丸，如梧子。先食，酒服五丸，日三。

　　论曰：凡下血者，先见血后见便，此为远血，宜服黄土汤；先见便，后见血，此为近血，宜服赤小豆当归散。人病虽一，得病之始不同，血气强弱堪否次第，是以用药制方，随其浅深，取其能堪，为方不一，各取所宜也。

　　黄土汤方灶中黄土（半升） 甘草（炙） 干地黄 白术 附子（炮，去皮） 阿胶 黄芩（各三两）

　　上七味， 咀。以水八升，煮取二升，分温三服，亦主吐血。

　　赤小豆当归散方赤小豆（三升浸令芽出，曝干） 当归（三两）

　　上二味，捣筛为散。浆服一方寸匕，日三。

　　卷第十八·杂病上　吐血第四

　　续断止血汤

　　主先便后血，此为近血方。

　　续断 当归 阿胶（炙） 桔梗 桂心（各三两） 芎 干姜 干地黄（各四两） 蒲黄（一升） 甘草（一两，炙）

　　上一十味， 咀，以水一斗，煮取五升五合，去滓，下胶消尽，入蒲黄，分为三服。

　　卷第十八·杂病上　吐血第四

　　伏龙肝汤

　　主先见血后便，转此为远血方。

　　伏龙肝（五合，研） 干地黄（五两） 发烧屑（二合） 阿胶（三两，炙） 黄芩 干姜牛膝槲脉（炙） 甘草（各二两，炙）

　　上九味， 咀。以水一斗，煮取三升，去滓，下胶及发屑消尽，分三服。

　　下血方牛角 （炙） 当归 龙骨 干姜 熟艾（各三两） 蜀椒（一两，去目、闭口者，汗）

　　黄连（五合） 升麻（一两半） 大枣（二十枚，擘） 附子（炮，去皮，一枚） 黄柏 芎阿胶（炙） 浓朴（炙） 赤石脂 芍药 石榴皮 甘草（炙，各二两）

　　上一十八味， 咀。以水一斗五升，煮取四升，去滓，纳牛角 末、阿胶，消以绵绞去滓，分七服，日四夜三。（《千金》有橘皮）

　　治小便出血方龙骨细粉末之，温汤服方寸匕，日五六服。

　　又方：以酒三升煮当归四两，取一升，顿服之。

　　治尿血方：车前叶，切，五升，水一斗，煮百沸，去滓，纳米煮为粥服之。

　　凡忧恚绝伤、吐血、胸痛、虚劳，地黄煎方。

　　生地黄（五斤，捣绞取汁）

　　上一味，微火煎三沸，纳白蜜一升，又煎三沸，服之日三。

　　治亡血脱血，鼻头白色，唇白去血，无力者方。

　　生地黄（十斤）

