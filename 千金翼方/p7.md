<!-- { "loadSidebar": true } -->
　　味咸，寒，无毒。主热豌豆疮，丁毒等肿，生土石间，状如姜，有五种色，白者最良，所在有之，以烂不碜者好，齐州历城东者良。

　　卷第二·本草上　玉石部下品

　　赤铜屑

　　以醋和如麦饭，袋盛，先刺腋下脉出血，封之，攻腋臭神效。又熬使极热，投酒中，服五合，日三，主贼风反折。又烧赤铜五斤，纳酒二斗中百遍。服同前，主贼风甚验。

　　卷第二·本草上　玉石部下品

　　铜矿石

　　味酸，寒，有小毒。主丁肿恶疮，驴马脊疮，臭腋，石上水磨取汁涂之，其丁肿，末之，傅疮上良。

　　卷第二·本草上　玉石部下品

　　白瓷瓦屑

　　平，无毒。主妇人带下，白崩，止呕逆，破血，止血，水磨，涂疮灭瘢，定州者良，余皆不如。

　　卷第二·本草上　玉石部下品

　　乌古瓦

　　寒，无毒。以水煮乃渍汁饮，止消渴，取屋上年深者，良。

　　卷第二·本草上　玉石部下品

　　石燕

　　以水煮汁饮之，主淋有效。妇人难产，两手各把一枚，立验。出零陵。

　　卷第二·本草上　玉石部下品

　　梁上尘

　　主腹痛，噎，中恶鼻衄，小儿软疮。

　　卷第二·本草上

　　草部上品之上

　　四十味

　　卷第二·本草上　草部上品之上

　　青芝

　　味酸，平。主明目，补肝气，安精魄，仁恕。久食轻身不老，延年神仙。一名龙芝。生泰山。

　　卷第二·本草上　草部上品之上

　　赤芝

　　味苦，平。主胸腹结，益心气，补中，增智慧，不忘。久食轻身不老，延年神仙。一名丹芝。生霍山。

　　卷第二·本草上　草部上品之上

　　黄芝

　　味甘，平。主心腹五邪，益脾气，安神，忠信和乐。久食轻身不老，延年神仙。一名金芝。生嵩山。

　　卷第二·本草上　草部上品之上

　　白芝

　　味辛，平。主咳逆上气，益肺气，通利口鼻，强志意，勇悍，安魄。久食轻身不老，延年神仙。一名玉芝。生华山。

　　卷第二·本草上　草部上品之上

　　黑芝

　　味咸，平。主癃，利水道，益肾气，通九窍，聪察。久食轻身，不老延年神仙，一名玄芝。生常山。

　　卷第二·本草上　草部上品之上

　　紫芝

　　味甘，温。主耳聋，利关节，保神，益精气，坚筋骨，好颜色。久服轻身，不老延年。

　　一名木芝。生高夏山谷。六芝皆无毒，六月八月采。

　　卷第二·本草上　草部上品之上

　　赤箭

　　味辛，温。主杀鬼精物，蛊毒恶气，消痈肿，下支满疝，下血。久服益气力，长阴，肥健，轻身增年。一名离母，一名鬼督邮。生陈仓川谷，雍州及太山少室，三月四月八月采根，曝干。

　　卷第二·本草上　草部上品之上

　　天门冬

　　味苦甘，平，大寒，无毒。主诸暴风湿偏痹，强骨髓，杀三虫，去伏尸，保定肺气，去寒热，养肌肤，益气力，利小便，冷而能补。久服轻身，益气，延年不饥。一名颠勒。生奉高山谷，二月三月七月八月采根，曝干。

　　卷第二·本草上　草部上品之上

　　麦门冬

　　味甘，平，微寒，无毒。主心腹结气，伤中伤饱，胃络脉绝，羸瘦短气，身重目黄，心下支满，虚劳客热，口干燥渴，止呕吐，愈痿蹶，强阴益精，消谷调中，保神，定肺气，安五脏。令人肥健，美颜色，有子。久服轻身，不老不饥。秦名羊韭，齐名爱韭，楚名马韭，越名羊耆，一名禹葭，一名禹余粮。叶如韭，冬夏长生。生函谷川谷及堤 肥土石间久废处，二月三月八月十月采，阴干。

　　卷第二·本草上　草部上品之上

　　术

　　味苦甘，温，无毒。主风寒湿痹，死肌，痉疽，止汗，除热，消食，主大风在身面眩头痛，目泪出，消痰，水逐皮间，风水结肿，除心下急满，及霍乱吐下不止，利腰脐间血，益津液，暖胃，消谷，嗜食。作煎饵。久服轻身，延年不饥。一名山蓟，一名山姜，一名山连。生郑山山谷，汉中，南郑，二月三月八月九月采根，曝干。

　　卷第二·本草上　草部上品之上

　　女萎葳蕤

　　味甘，平，无毒。主中风暴热，不能动摇，跌筋结肉，诸不足，心腹结气，虚热湿毒，腰痛，茎中寒，及目痛 烂，泪出。久服去面黑 ，好颜色，润泽，轻身不老。一名荧，一名地节，一名玉竹，一名马熏。生太山山谷及丘陵，立春后采，阴干。

　　卷第二·本草上　草部上品之上

　　黄精

　　味甘，平，无毒。主补中益气，除风湿，安五脏。久服轻身，延年不饥。一名重楼，一名菟竹，一名鸡格，一名救穷，一名鹿竹。生山谷，二月采根，阴干。

　　卷第二·本草上　草部上品之上

　　干地黄

　　味甘苦，寒，无毒。主折跌，绝筋伤中，逐血痹，填骨髓，长肌肉。作汤，除寒热，积聚，除痹。主男子五劳七伤，女子伤中，胞漏，下血，破恶血，溺血，利大小肠，去胃中宿食，饱力断绝，补五脏内伤不足，通血脉，益气力，利耳目，生者尤良。

　　卷第二·本草上　草部上品之上

　　生地黄

　　大寒。主妇人崩中，血不止，及产后血上薄心闷绝，伤身胎动下血，胎不落；堕坠，折，瘀血，留血，衄鼻，吐血，皆捣饮之。久服，轻身不老。一名地髓，一名 ，一名芭。

　　生咸阳川泽黄土地者佳，二月八月采根，阴干。

　　卷第二·本草上　草部上品之上

　　菖蒲

　　味辛，温，无毒。主风寒湿痹，咳逆上气，开心孔，补五脏，通九窍，明耳目，声。主耳聋，痈疮，温肠胃，止小便利，四肢湿痹，不得屈伸，小儿温疟，身积热不解，可作浴汤。久服轻身，聪耳明目，不忘，不迷惑，延年，益心智，高志不老。一名昌阳。生上洛池泽及蜀郡严道。一寸九节者良，露根者不可用。五月十二月采根，阴干。

　　卷第二·本草上　草部上品之上

　　远志

　　味苦，温，无毒。主咳逆伤中，补不足，除邪气，利九窍，益智慧，耳目聪明，不忘，强志倍力，利丈夫，定心气，止惊悸，益精，去心下膈气，皮肤中热，面目黄。久服轻身不老，好颜色，延年。叶：名小草，主益精，补阴气，止虚损，梦泻。一名棘苑，一名 绕，一名细草。生太山及冤句川谷，四月采根叶，阴干。

　　卷第二·本草上　草部上品之上

　　泽泻

　　味甘咸，寒，无毒。主风寒湿痹，乳难，消水，养五脏，益气力，肥健，补虚损，除五脏痞满，起阴气，止泻精，消渴，淋沥，逐膀胱三焦停水。久服耳目聪明，不饥，延年，轻身，面生光，能行水上。扁鹊云：多服病患眼。一名水泻，一名及泻，一名芒芋，一名鹄泻。生汝南池泽，五月六月八月采根，阴干。

　　卷第二·本草上　草部上品之上

　　叶

　　味咸，无毒。主大风，乳汁不出，产难，强阴气。久服轻身，五月采。

　　卷第二·本草上　草部上品之上

　　实

　　味甘，无毒。主风痹，消渴，益肾气，强阴，补不足，除邪湿。久服面生光，令人无子。

　　九月采。

　　卷第二·本草上　草部上品之上

　　薯蓣

　　味甘，温，平，无毒。主伤中，补虚羸，除寒热邪气，补中，益气力，长肌肉，面游风，风头眼眩，下气，止腰痛，补虚劳羸瘦，充五脏，除烦热，强阴。久服耳目聪明，轻身不饥，延年。一名山芋，秦楚名玉延，郑越名土薯。生嵩高山谷。二月八月采根，曝干。

　　卷第二·本草上　草部上品之上

　　菊花

　　味苦甘，平，无毒。主风头头眩肿痛，目欲脱，泪出，皮肤死肌，恶风，湿痹。

　　痛去来陶陶，除胸中烦热，安肠胃，利五脉，调四肢。久服利血气，轻身，耐老延年。一名节华，一名日精，一名女节，一名女华，一名女茎，一名更生，一名周盈，一名傅延年，一名阴成。生雍州川泽及田野，正月采根，三月采叶，五月采茎，九月采花，十一月采实，皆阴干。

　　卷第二·本草上　草部上品之上

　　甘草

　　味甘，平，无毒。主五脏六腑寒热邪气，坚筋骨，长肌肉，倍力，金疮 ，解毒中下气，烦满短气，伤脏咳嗽，止渴。通经脉，利血气。解百药毒，为九土之精，安和七十二种石，一千二百种草。久服轻身延年。一名蜜甘，一名美草，一名蜜草，一名 草。生河西川谷积沙山及上郡，二月八月除日采根，曝干，十日成。

　　卷第二·本草上　草部上品之上

　　人参

　　味甘，微寒，微温，无毒。主补五脏，安精神，定魂魄，止惊悸，除邪气，明目，开心，益智。疗肠胃中冷，心腹鼓痛，胸胁逆满，霍乱吐逆，调中，止消渴，通血脉，破坚积，令人不忘。久服轻身延年。一名人衔，一名鬼盖，一名神草，一名人微，一名土精，一名血参。

　　如人形者有神，生上党山谷及辽东，二月四月八月上旬采根，竹刀刮，曝干，无令见

　　卷第二·本草上　草部上品之上

　　石斛

　　味甘，平，无毒。主伤中，除痹下气，补五脏虚劳，羸瘦，强阴，益精，补内绝平胃气，长肌肉，逐皮肤邪热，痱气，脚膝疼冷痹弱。久服浓肠胃，轻身延年，定志除惊一名林兰，一名禁生，一名杜兰，一名石 。生六安山谷水旁石上，七月八月采茎，阴干

　　卷第二·本草上　草部上品之上

　　牛膝

　　为君，味苦酸，平，无毒。主寒湿痿痹，四肢拘挛，膝痛不可屈伸，逐血气，伤烂，堕胎。疗伤中少气，男子阴消，老人失溺，补中续绝，填骨髓，除脑中痛及腰脊痛，妇人月水不通，血结，益精，利阴气，止发白。久服轻身耐老。一名百倍。生河内川谷及临朐，二月八月十月采根，阴干。

　　卷第二·本草上　草部上品之上

　　卷柏

　　味辛甘，温，平，微寒，无毒。主五脏邪气，女子阴中寒热痛，症瘕，血闭，绝止咳逆，治脱肛，散淋结，头中风眩，痿蹶，强阴益精。久服轻身，和颜色，令人好容体。

　　一名万岁，一名豹足，一名求股，一名交时。生常山山谷石间，五月七月采，阴干。

　　卷第二·本草上　草部上品之上

　　细辛

　　味辛，温，无毒。主咳逆头痛，脑动，百节拘挛，风湿痹痛，死肌，温中下气，，利水道，开胸中，除喉痹 鼻，风痫癫疾，下乳结，汁不出，血不行，安五脏，益肝胆，通精气。久服明目，利九窍，轻身长年。一名小辛，生华阴山谷，二月八月采根，阴干。

　　卷第二·本草上　草部上品之上

