<!-- { "loadSidebar": true } -->
　　上八味，捣筛为散。水服方寸匕，日三，壮人一匕半，一年病一日愈，二年病二日愈。

　　渴甚者，夜两服；腹痛者减之。丸服亦佳，一服十丸，伤多则腹痛也。

　　治口干燥方酸枣（一升半，去核） 酸石榴子（五合，末） 乌梅（五十枚，去核） 麦门冬（四两，去心） 茯苓（三两半） 覆盆子 葛根（各三两） 石蜜（四两） 桂心（一两六铢） 栝蒌（三两）

　　上一十味，捣筛为末，炼蜜和丸，如酸枣大。含之不限时节，以口有津液为度。忌如药治。

　　卷第十九·杂病中　消渴第一

　　三黄丸

　　主男子五劳七伤，消渴，不生肌肉，妇人带下，手足寒热方（巴郡太守奏）。

　　春三月：黄芩（四两） 大黄（三两） 黄连（四两）

　　夏三月：黄芩（六两） 大黄（一两） 黄连（七两）

　　秋三月：黄芩（六两） 大黄（二两） 黄连（三两）

　　冬三月：黄芩（三两） 大黄（五两） 黄连（二两）

　　上三味，随时合捣为末，炼蜜和如大豆。饮服五丸，日三，不知稍增至七丸，服一月病愈。久服，行及奔马，尝试有验。

　　卷第十九·杂病中　消渴第一

　　铅丹散

　　主消渴方。

　　铅丹（二两） 栝蒌（八两） 茯苓 甘草（炙，各一两半） 麦门冬（八两，去心）

　　上五味，捣筛为散。旦以浆服方寸匕，日二。

　　膀胱冷，小便数多，每至夜偏甚方。

　　鸡肠（五具，治如食法） 羊肾（一具，去脂，并干为末） 赤石脂（六两） 龙骨（三两）

　　苁蓉（四两） 黄连（五两） 桂心（二两）

　　上七味，捣筛为散。酒服方寸匕，半日再服，五日中可作羊汤炙一剂，十日外可作羊肉，香味如常，食饱与之。

　　卷第十九·杂病中　消渴第一

　　尿煮牡蛎

　　主内消，小便数方。

　　牡蛎（五两，熬）

　　上一味，以患人尿三升，煮取二升，分再服。

　　治渴利方豆（一升醋拌蒸，曝干，三拌、三曝、三蒸，熬） 黄连（一斤，如金色者）

　　上二味，捣筛为末，炼蜜和丸，如梧子。饮服三十丸，日二，稍加至四十丸，神验。

　　大病后虚羸不足成渴方取七岁以上、五岁以下黄牛新生犊者乳一升，以水四升，煎取一升，适寒温，稍稍饮之，不得过多，十日服之不住，佳。一云渴即饮，不限多少。

　　又方 取自死鸡大者一枚，以三升半白汤捉脚倒，细细淋之三七遍，拔毛置于汤中，毛尽，去毛，取汁澄清汤，即任性饮之，饮尽即愈。其鸡故杀作药，不过七日其病倍发，以后百药不可瘥。慎之慎之！

　　卷第十九·杂病中　消渴第一

　　栝蒌散

　　主消渴，延年益寿方。

　　栝蒌 枸杞根 赤石脂 茯苓（各一两半） 天门冬（二两半，去心） 牛膝 干地黄（各三两） 桂心 菊花 麦门冬（去心） 菖蒲 云母粉 泽泻 卷柏 山茱萸 远志（去心）

　　五加皮 杜仲（炙） 瞿麦 续断 石斛 黄连 柏仁 石苇（去毛） 忍冬（各一两） 菟丝车前子 蛇床子 巴戟天 钟乳（研） 薯蓣 甘草（炙，各五分）

　　上三十二味，捣筛为散。酒服方寸匕，日三四。亦可丸，服十丸，日三。

　　卷第十九·杂病中

　　淋病第二

　　方二十首

　　治血淋、热淋方以韭七茎烧令热，以手熟 热掩尿处，冷即易之，可六七度，瘥。

　　治热淋方白茅根（四斤）

　　上一味，切。以水一斗五升，煮取五升，每服一升，日三，夜二。

　　治石淋方车前子二升，绢袋贮，以水八升煮取三升，空腹顿服之，须臾当下石子，宿勿食，服之良又方 常煮冬葵根作饮服之，石出。

　　关格不通方芒硝（五两） 芍药（四两） 杏仁（四两，去皮尖、双仁） 麻子仁（三两） 枳实（一两，炙） 大黄（半斤） 干地黄（二两）

　　上七味， 咀。以水七升煮取三升，分三服。（一方用乌梅、榆白皮各五两，无枳实、地黄）

　　治淋方车前子（一把） 榆白皮（一握） 乱发（如鸡子大，烧之取灰）

　　上三味，以水六升，煮取三升，分再服。

　　又方黄芩（四两）

　　上一味， 咀。以水五升煮取二升，分三服。（亦主下血）。

　　治淋方榆白皮（切，一升） 车前子（切，五升） 葵子（一升） 滑石（八两） 通草（八两） 赤蜜（一升）

　　上六味， 咀。以水三斗，煮取七升，去滓下蜜，更煎取三升，分三服。

　　治尿白稠方露蜂房烧灰。服方寸匕，煮汁服，亦佳。

　　治小便不通方滑石（二两） 葵子（一两） 榆白皮（一两）

　　上三味，为散。浓煮麻子汁一升半，取一升，以散二方寸匕和服两服，即通。

　　治小便不通方纳姜黄末如豆许大，小便孔中即通。

　　又方通草 猪苓（去皮） 桑白皮（各二两）

　　上三味， 咀。以水六升煮取二升，分二服。

　　治丈夫、女人胞转，不得小便八九日方。

　　滑石（一斤） 寒水石（一两，碎） 葵子（一升）

　　上三味，以水一斗，煮取五升，尽服即利。

　　卷第十九·杂病中　淋病第二

　　久房散

　　主小便多或不禁方。

　　菟丝子（二两） 蒲黄（三两） 黄连（三两） 硝石（一两） 肉苁蓉二两上五味，并鸡 中黄皮三两为散。饮服方寸匕，日三，行三、四里又服。（一方用五味子三两）

　　治小便不利，膀胱胀，水气流肿方。

　　水上浮萍曝干末。服方寸匕，日三。

　　治小便不禁、多，日便一二斗，或如血方。

　　麦门冬（八两，去心） 蒺藜子（二两） 甘草（一两，炙） 干姜（四两） 桂心（二两） 干地黄（八两） 续断（二两）

　　上七味， 咀。以水一斗，煮取二升五合，分三服。

　　又方鹿茸（长三寸，炙） 踯躅（一升） 桂心（一尺） 韭子（一升） 附子（三枚，炮去皮）

　　泽泻（三两）

　　上六味为散。服五分匕，日三，稍加至一寸匕，浆水服之，瘥。

　　治大小便不通方：当归（三斤） 大戟（一斤） 牛膝（三斤）

　　上三味，切。以水五升，煮取二升，以大豆五升煎令汁尽，豆干，初服三枚，以通为度

　　卷第十九·杂病中　淋病第二

　　濡脏汤

　　主大小便不通六七日，腹中有燥屎，寒热烦迫短气，汗出腹满方。

　　生葛根（二斤） 猪膏（二升） 大黄（一两）

　　上三味， 咀。以水七升，煮取五升，去滓纳膏，煎取三升，澄，强人顿服，羸人再服霹雳煎方好浓酒（一盏） 盐（一大钱）

　　上二味，和于铛内，文火煎，搅勿住手，可丸，得就铛丸如小茧大。纳肛肠中，不过三，必通。如不通者，数尽也，神效。（酒当作蜜）

　　卷第十九·杂病中

　　水肿第三

　　方二十六首，并五不治证

　　凡水肿有五不治：一面肿苍黑，是肝败不治；二掌肿无纹理，是心败不治；三腹肿无纹理，是肺败不治；四阴肿不起，是肾败不治；五脐满肿反者，是脾败不治。

　　卷第十九·杂病中　水肿第三

　　猪苓散

　　主虚满，通身肿，利三焦，通水道方。

　　猪苓（去皮） 茯苓 葶苈（熬） 人参 五味子 防风 泽泻 野狼毒 玄参 干姜 白术合） 苁蓉（二分半）

　　上一十九味，捣筛为散。酒服方寸匕，日三夜一，老小服一钱匕，日三，以小便利为度治百病诸荒邪狂走，气痞冷病，历年黄黑，大腹水肿，小儿丁奚，疟疾经年，霍乱中恶，蜚尸及暴疾，皆悉主之方。

　　芫青 巴豆（去心皮，熬） 斑蝥（各三十枚，去翅足，熬） 天雄（炮，去皮） 干姜（各半两） 乌头（炮，去皮） 细辛 蜀椒（汗，去目、闭口者） 附子（炮去皮） 踯躅 黄芩上一十二味，细切，以绢袋中盛酒一斗，渍十日，去滓，服半合，日三，以知为度，暴滓作散。酒服半钱匕，日三，强人一钱。伤寒、中温、湿冷、头痛、拘急、寒热、疟发、头风，皆须服一钱匕，浓覆取汗，初服当吐清汁三四升许。又主心疝，妇人无子。服之烦闷不堪者，饮冷水一升即解。

　　卷第十九·杂病中　水肿第三

　　蒲黄酒

　　主通身肿，此风虚水气，亦主暴肿方。

　　蒲黄 小豆 大豆（各一升）

　　上三味，以酒一斗，煮取三升，分三服。

　　卷第十九·杂病中　水肿第三

　　商陆酒

　　主风水肿方。

　　取商陆，切一升，以酒二升，渍三宿，服一升当下，下者减之，从半升起，日三，尽更合服。

　　又方取大豆一升，以水四升，煮取二升，去滓，纳上酒一升，合煎取一升，随能杯饮之，日三服，常令有酒势。

　　卷第十九·杂病中　水肿第三

　　茯苓丸

　　主水胀大。甄主簿与康公处得效方。

　　茯苓 白术 椒目（各一两） 葶苈子（一两半，熬） 桂心（三分） 芒硝 泽泻 木防己（各五分） 甘遂（三分） 赤小豆 前胡 荛花（各半两，熬。《千金》作芫花）

　　上一十二味，捣筛为末，炼蜜和丸，如梧子。蜜汤服五丸，日一，稍加，以知为度。

　　卷第十九·杂病中　水肿第三

　　汉防己煮散

　　主水肿上气方（褚澄秘之）。

　　汉防己 泽漆叶 石苇（去毛） 桑白皮 泽泻 丹参 茯苓 橘皮 白术（各三两） 生姜（十两，切） 郁李仁（五两） 通草（一两）

　　上一十二味，捣筛为散。以水一升七合，纳四方寸匕，煮取八合，顿服，日二，小便利为度。

　　第一之水，先从面目肿遍一身，名曰青水，其根在肝，大戟主之；第二之水，先从心肿，名曰赤水，其根在心，葶苈主之；第三之水，先从腹肿，名曰黄水，其根在脾，甘遂主之；第四之水，先从脚肿，上气而咳，名曰白水，其根在肺， 本主之；第五之水，先从足趺肿，名曰黑水，其根在肾，连翘主之；第六之水，先从面至足肿，名曰玄水，其根在胆，芫花主之；第七之水，先从四肢起，腹满大，身尽肿，名曰风水，其根在胃，泽漆主之；第八之水，先四肢小肿，其腹肿独大，名曰石水，其根在膀胱，桑根白皮主之；第九之水，先从小肠满，名曰果水，其根在小肠，巴豆主之；第十之水，乍盛乍虚，乍来乍去，名曰气水，其根在大肠，赤小豆主之。

