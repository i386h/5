<!-- { "loadSidebar": true } -->
　　上三味，捣筛为散，酒服方寸匕，日三夜一。

　　卷第二十·杂病下　金疮第五

　　甘菊膏

　　主金疮痈疽止痛生肉方：甘菊花 防风 大戟 黄芩 芎 甘草（各一两） 芍药 细辛 黄 蜀椒（去目、闭口者，汗） 大黄 杜仲（各半两，炙） 生地黄（四两）

　　上一十三味，捣筛，以腊月猪膏四升煎五上五下，芍药色黄，膏成，绵布绞去滓，敷疮上，日三。

　　卷第二十·杂病下　金疮第五

　　桃仁汤

　　主金疮瘀血方：桃仁（五十枚，去皮尖及双仁） 虻虫（去翅足，熬） 水蛭（熬，各三十枚） 大黄（五两）

　　上五味，切，以酒水各五升，煮取二升，服一合，日三服，明日五更一服。

　　卷第二十·杂病下　金疮第五

　　马蹄散

　　主被打腹中瘀血方：白马蹄（烧令烟尽）

　　上一味，捣筛为散，酒服方寸匕，日三夜一，亦主女人病血，消之为水。

　　金疮内漏方：还自取疮中血，着杯中，水和尽服愈。

　　金疮腹中有瘀血二物汤方：大麻仁（三升） 葱白（二七枚）

　　上药使数人各捣令熟，着九升水中煮取一升半，顿服之，若血去不尽，腹中有脓血，更令服之，当吐脓血耳。

　　金疮内漏血不出方：牡丹上一味，为散，服三指撮，五日尿出血。

　　治金疮因房惊疮方：烧妇人 裆作灰，敷之。

　　金疮方：取马鞭草捣筛，薄疮一宿，都瘥，冬用干叶末。

　　卷第二十·杂病下　金疮第五

　　麦门冬散

　　主金疮、乳痈，诸肿烦满方：麦门冬去心 石膏（研） 柏子仁 甘草（炙，各半两） 桂心（一分）

　　上五味，捣筛为散，酸浆和服方寸匕，日三夜一，烦满气上胀逆，长服之，佳。

　　治金疮出血，多虚竭，内补散方：苁蓉 芍药 当归 芎 干姜 人参 黄芩 浓朴（炙） 桑白皮 吴茱萸 黄 桂心甘草（炙，各一两） 蜀椒（三分，去目及闭口者，汗）

　　上一十四味，捣筛为散，饮服方寸匕，日三。

　　治金疮烦满方：赤小豆一升，以苦酒浸之，熬燥复渍之，满三度，色黑，治服方寸匕，日三。

　　治金疮苦不瘥方：白杨木白皮熬令燥，末服方寸匕，日三服，又以末敷疮中，即愈。

　　治金疮刺痛不可忍，百方不瘥方：葱一把，水三升，煮数沸，渍疮即止。

　　治金疮烦痛大便不利方：大黄 黄芩（等分）

　　上二味，捣筛为末，炼蜜和丸，先食，饮服如梧子七丸，日三。

　　金疮以桑白皮裹令汁入疮中，或锻石封并妙。

　　凡金疮出血必渴，当忍啖燥食，不得饮粥及浆，犯即血出杀人；凡出血不止，粉龙骨末于疮上，立止。

　　又方：割取人见着鞋上有断乳十枚布疮上，立止。

　　又方：末雄黄敷疮，当沸汁出即瘥。

　　又方：刮贝子末服一钱匕。

　　又方：煮葛根食之，如食法，务令多。

　　兵疮方：捣车前汁敷之，血即止。

　　又方：以人精涂之，瘥。

　　又方：以柳絮裹敷之，血便止。

　　又方：以熟艾急裹数日乃解。

　　又方：以人尿屎相和，绞取汁饮三升，顿服令尽。

　　金疮惊而坚肿，剧者杀人方：捣生地黄、蛴螬虫敷之，烧丸熨其外令温，地黄燥则易，瓦冷则易。

　　凡刺在肉中不出方：牛膝根茎捣敷之，即出，虽已合犹出也。

　　正观中有功臣远征，被流矢中其背KT 上，矢入四寸，举天下名手出之不得，遂留在肉中，不妨行坐，而常有脓出不止，永徽元年秋，令余诊看，余为处之瞿麦丸方：瞿麦（二两） 雄黄（一两半，研） 干地黄 王不留行（各五分） 麻黄（去节） 茅根败酱防风 雀李根皮 牛膝 大黄 蓝实 石龙芮 蔷薇根皮（各两）

　　上一十四味，捣筛为末，炼蜜和丸如梧子，酒服十丸，日二，稍稍加至二十丸，以知为度，忌猪鱼生冷等，可直断口味，凡箭镞及折刺入身中，四体皆急，当合此药服之，令四体皆缓，缓则其镞必自跳出，余常教服此药与断肉，遂日日渐瘦，其镞遂跳出一寸，戴衣不得行，因即错却乃得行动，已觉四体大缓，不比寻常，终冬至春，其镞不拔自然而落，取而量之犹得三寸半，是以身必须断口味令瘦，肉缓，刺则自出矣，故以记之。

　　又方：磁石末敷之止痛断血。

　　凡金疮深，不用早合，若合则以滑石末粉则不合。

　　治凡竹木刺在肉中方：以羊矢和猪脂涂之出矣。

　　又方：鹿角末，水和涂之即出。

　　治因风水肿方：卒刺涉水成肿，取韭并盐捣置上，以火炙药上，热彻即愈。

　　火烧疮方：取新牛矢承热涂之。

　　又方：烧桃叶，盐和煮作汤洗之。

　　又方：以酱汁涂，立愈。

　　又方：桑灰水敷，干则易。

　　又方：井底青泥涂之佳。

　　又方：青羊髓涂之佳。（无青羊，白、黑羊亦得。）

　　治灸疮及汤火所损，昼夜啼呼不止，兼灭瘢方：羊脂（半两） 猪脂（一分） 松脂（半两） 蜡（一分）

　　上四味，于松明上以小铫火烧猪脂等皆消，以杯承取汁敷之，松明是服松木节也。

　　治灸疮脓坏不瘥方：腊月猪脂（一斤） 薤白（十枚） 胡粉（一两）

　　上三味，先煎薤令黄，去之，绵裹锻石一两煎数沸去之，入胡粉膏中，令调涂故帛上贴之，日三度。

　　又方：白蜜（一两） 乌贼鱼骨（二枚。一方作一两）

　　上二味，捣末相和涂上三五度，瘥。

　　治火疮方：柏白皮（半两） 竹叶（一两） 甘草（二两）

　　上三味，以猪膏一斤煎三沸，三上三下，药成去滓，待冷涂之。（《集验》有地黄四两治漆疮方：汤渍芒硝五两令浓，涂干即为，勿住。

　　又方：取市上磨刀石槽中泥津涂之。

　　又方：取矾石纳汤中洗之。

　　又方：羊乳汁涂之。

　　又方：漆姑草 敷之。

　　又方：末贯众涂之。

　　卷第二十·杂病下

　　沙虱第六

　　方三十一首

　　治沙虱毒方：以麝香、大蒜合捣，以羊脂和着小筒中带之。

　　又方：雄黄 朱砂 常山（等分）

　　上三味，五月五日午时童子合之。

　　又治水毒方：凡水毒中人似射工，初得之，恶寒头微痛，目眶疼，心中烦懊，四肢振 ，腰背百节皆强，筋急两膝疼，或吸吸而热，但欲睡，旦醒暮剧，手足逆冷，二三日则腹中生虫，食人下部，肚中有疮，不痛不痒，令人不觉，急治之，过六七日，下部出脓溃，虫上食五脏，热盛烦毒，下痢不禁，八九日名工不能医救矣，觉得之，当早视，若疮正赤如截者为阳毒，若疮如鳢鱼齿者为阴毒，犹小缓不过二十日杀人，欲知是中水毒，当作五六斗汤，以小蒜五升，咀，投汤中，消息勿令大热，去滓，以浴，若身体发赤斑文者，则非他病也。

　　水毒方：捣苍耳取汁服一升，以绵沾汁滓导下部中，日三。

　　又方：取蓼一把，捣取汁，服一升，不过三服。

　　又方：取蓝一把，捣，水解以洗面目身令遍。

　　又方：取大莓根末水饮之，并导下部，生虫者用汁，夏月常多 此药屑入水浴，以方寸匕投水上流，无所畏，又辟射工，凡洗浴以少许投水盆中，即无复毒也。

　　蠼 尿疮方：取茱萸东引根下土以醋和涂。

　　又方：烧鹿角末和醋敷上，已有疮汁出者，烧道边故蒲席敷之，疮表里相当一名浸淫，取猪牙车骨年久者，捶破烧令脂出，热涂之。

　　蠼 尿疮方：取小豆末醋和涂之，干即易，小儿以水和。

　　又方：取栋木枝若皮烧灰敷上，干者膏和，亦治小儿秃及诸恶疮。

　　又方：取槐白皮半斤切，醋浸半日去痂洗之，日五六。

　　狐尿刺方：凡诸螳螂之类，盛暑之时多有孕育，着诸物上，必有精汁，其汁干久则有毒，人手触之不王相之间，则成其疾，名曰狐尿刺，日夜碜痛，不识眠睡，百方治之不瘥，但取蒲公英茎叶根中断之，取白汁涂之，令浓一分，涂即瘥，神验。

　　凡热伤疮，及狐尿刺，肿痛不可忍，并风寒者，皆烧马屎若生桑木趣得烟多熏之，汁出即愈。

　　恶刺方：五月蔓荆子捣末，和乌牛乳封之，无，即凡牛乳亦得。

　　又方：取野狐矢烧灰，腊月猪膏和封孔上。

　　又方：取桑灰汁热渍，冷即易。

　　又方：以针砂和胶清涂之。

　　又方：取故鞋网如枣大，妇人中衣有血者如手掌大，到勾棘针二七枚，三味合烧作灰，以腊月猪膏和涂之，虫出。

　　又方：蔓荆子（五升）

　　上一味，微熬末研，小儿尿一升合纳疮口中，周回浓一寸，以 火烧一升，投纳疮于中渍之，立愈。

　　又方：煮槐白皮取汤渍之。

　　又方：以苦瓠煮作汤渍之。

　　又方：取五月五日蛇皮烧灰，腊月猪膏，和敷之。

　　又方：取故鞍鞯旃烧灰，腊月猪膏和封之，虫出。

　　又方：取樗根白皮，切一升，泔渍煮三沸，纳孔中，亦可渍之。

　　肉刺方：割头令血出，内铅丹如米许，曝之。

　　又方：以刀割却，以好墨涂遍，瘥。

　　狗咬方：即以冷水洗疮，任血出勿止之，水下血断以帛裹即愈。

　　蛇啮方：以人屎浓涂，以帛裹缚，登时毒消。

　　蛇毒方：重台末，唾和封，瘥，大验。

　　蛇蜂毒方：取瓦子摩其上，唾二七讫，然后抛瓦子却，安旧处。

　　卷第二十·杂病下

　　瘿病第七

　　方九首

　　治五瘿方：取鹿靥酒渍令没，火炙干，纳于酒中，更炙令香，含咽汁，味尽更易，尽十具，即愈。

　　又方：小麦面（一斤） 特生 石（十两，烧） 海藻（一斤）

　　上三味，取三年酢一升渍小麦面曝干，更浸令酢尽，各捣为散，每服两方寸匕，日四五服，药含乃咽之。忌姜辛猪鱼生菜辛菜，吹火、读诵及大语用气。

　　又方：昆布（三两） 海蛤（二两） 松萝（二两） 海藻（三两） 白蔹（二两） 通草（二两） 桂心（二两）

　　上七味，捣为散，每以酒服方寸匕，日三服。

　　又方：小麦（一升） 醋（一升，夜浸昼曝） 昆布（洗） 海藻（洗，各二两）

　　上三味，捣为散，食后饮服方寸匕，日三，以瘥为度。

　　又方：昆布（一两） 海藻（一两） 海蛤（二两） 半夏（一两，洗） 细辛（一两） 土瓜（一两）

　　松萝（一两） 通草（二两） 白蔹（二两） 龙胆（二两）

　　上一十味，捣筛，酒服方寸匕，日再，不得作生活劳动也。

