<!-- { "loadSidebar": true } -->
　　又方：昆布（二两）

　　上一味，切如指大，酢渍含咽，汁尽，愈。

　　又方：海藻（一斤） 小麦面（一升）

　　上二味，以三年酢一升，以溲面末曝干，往反令酢尽，合捣散，酒服方寸匕，日三。忌怒。

　　陷脉散主二十三十年瘿瘤及骨瘤、石瘤、肉瘤、脓瘤、血瘤，或大如杯盂，十年不瘥，致有漏溃，令人骨消肉尽，或坚或软或溃，令人惊惕寐卧不安，体中掣缩，愈而复发。治之方：（《千金》云陷肿散。）

　　乌贼鱼骨（一分） 白石英（半两） 石硫黄（一分） 紫石英（半两） 钟乳（半两，粉） 干姜（一两） 丹参（三分） 琥珀（一两） 大黄（一两） 蜀附子（一两，炮去皮）

　　上一十味，捣为散，贮以韦囊，勿令泻气，若疮湿即敷，无汁者以猪膏和敷之，日三四，以干为度，若汁不尽者，至五剂十剂止，勿惜意不作也，着药令人不疼痛，若不消，加芒硝二两，益佳。（《千金》有胡燕屎一两）。

　　治瘿方：菖蒲（二两） 海蛤（一两） 白蔹（一两） 续断（一两） 海藻（一两） 松萝（一两） 桂心（一两） 蜀椒（一两，汗，去目、闭口者） 羊靥（二百枚，炙） 神曲（三两） 半夏（一两，洗） 倒挂草（一两）

　　上一十二味，各捣下筛以酱清牛羊髓脂丸之，一服三丸如梧子，日一服。

　　卷第二十·杂病下

　　阴病第八

　　方一十四首

　　治丈夫阴下痒湿方：以甘草一尺，水五升煮洗之。（生用）。

　　又方：以蒲黄粉之，不过三。

　　治丈夫阴肿大如斗，核中痛方：雄黄（一两，研粉） 石（二两，研） 甘草（一尺，生用）

　　上三味，以水一斗，煮取二升洗之，神良。

　　治丈夫阴头痈肿，师所不能医方：鳖甲（一枚）

　　上一味，烧焦末之，以鸡子白和敷之。

　　治丈夫阴头生疮如石坚大者方：刀刮虎牙及猪牙末，猪脂煎令变色，去滓，日三涂之。

　　又方：乌贼鱼骨末，粉之良。

　　治妒精疮方：丈夫在阴头节下，女人在玉门内似疳疮作臼蚀之大痛，其疳即不痛，以银钗绵缠腊月猪脂，熏黄火上暖，以钗烙疮上令熟，取干槐枝 涂之，以麝香敷疮上令香，黄矾青矾末敷之，小治男女卒阴中生疮痒湿方：黄连 栀子（各二两） 甘草（一两） 蛇床子（二分） 黄柏（一两）

　　上五味下筛粉之，干者以猪脂和涂上，深者绵裹纳中，日三。

　　治下部痛痒生疮，槐皮膏方：槐白皮（五两） 赤小豆（一小合） 白芷（二两） 楝实（五十枚） 桃仁（五十枚，去皮尖、双仁） 甘草（二两，生） 当归（二两）

　　上七味，切，以苦酒渍一宿，旦以猪膏一升，微火煎白芷黄即成，去滓，摩上，日再。

　　并纳下部中三寸，瘥。

　　治阴茎头疮方：当归（三分） 黄连（半两） 桃仁（二两，去皮双仁） 小豆（一分） 槐子（半两）

　　上五味作末，粉疮上，日三。

　　治阴头生疮方：蜜煎甘草，涂之即瘥，大良效。

　　治阴疮黄汁出方：煮黄柏汁，冷渍敷蛇床黄连末，极效。

　　又方：桃仁二七枚，熬令黄去皮尖双仁，末之，酒服良。

　　又方：生地黄一把，并叶捣取汁，饮之良。

　　卷第二十一·万病

　　总疗万病第一

　　论曰：后生志学人少，但知爱富，不知爱学，临事之日，方知学为可贵，自恨孤陋寡闻。所以悯其如此，忘寝与食，讨幽探微，辑缀成部，以贻未悟，有能善斯一卷，足为大医。

　　凡膈上冷、少腹满、肠鸣、膀胱有气、冷利者，当加利药，服讫当利出泔淀青黄水青泥，轻者一两度加利药去病即止；重者五六度，加利药得日三频大利，方得尽其根源，病乃永愈。

　　其利法至已时以来两行、三行即定，亦自如旧，终不成利病也。凡病在上膈，久冷痰 积聚疝瘕症结宿食坚块咳逆上气等固病，终日吐唾、逆气上冲胸胁及咽喉者，此皆胃口积冷所致，当吐尽乃瘥。轻者一二度，重者五六度方愈。其吐状，初唾冷沫酸水，次黄汁，重者出赤紫汁。若先患注，人当出黑血，下吐药大吐，吐时令人大闷，须臾自定，不令人虚 ，得冷冻饮料食已，耳不虚聋，手足不痹。亦有人当吐时，咽中有一块物塞喉，不能得出者，饮一二合药酒，须臾即吐出一物如拳许大，似段鸡子中黄，重者十块，轻者五六枚。

　　上件等疾状病之根本，若今日不出此根本之疾，虽得名医与一二剂汤药押定，于后食触，其病还发。善医者当服此药，一出根本，即终身无疾矣。

　　吐利出疾法：凡长病患 虚羸人 老人 贵人此等人当少服，积日不已，病当内消也，不须加吐利药。

　　凡加吐利药，伤多，吐利若不止者，水服大豆屑方寸匕即定，卒无豆屑，嚼蓝叶及乌豆叶亦得定。丈夫五劳七伤阳气衰损、羸瘦骨立者，服之即瘥。旬月之间，肌肤充悦脑满精溢，仍加疗风方 用药多少法：历节风（二十两，酒五斗） 贼风 热风 大风（用药与历节同） 偏风 猥退 瘫痪风（十二两，酒三斗）

　　上以上风，皆带热，须加冷药，仍须利药，得利佳也。

　　贼风掣纵（八两，酒二斗）

　　湿风周痹（八两，酒二斗）

　　脚腰挛痛（十二两，酒三斗）

　　筋节拘急（八两，酒二斗）

　　食热如针刺（八两，酒二斗）

　　热病后汗不出（初觉三服，一服一盏；年久服一升）

　　口 面戾一目不合（四两，酒一斗；年久十二两，酒三斗）

　　起即头眩（四两，酒一斗）

　　头面风似虫行（八两，酒二斗）

　　心闷欲呕吐项强欲阴雨即发者（八两，酒二斗）

　　因疮得风口噤脊背反张如角弓（五服，一服一盏）

　　疗冷病方：积冷痰 （瘦者四两，酒一斗；强者六两，酒一斗半）

　　痰饮疝癖（六两，酒一斗半）

　　宿食吐逆（四两，酒一斗）

　　症癖肠鸣噫（八两，酒二斗）

　　痔癖块咳嗽上气（二十两，酒五斗）

　　奔豚冷气（六两，酒一斗半）

　　噎哕呕痢（六两，酒一斗半）

　　久疰（八两，酒二斗）

　　卒中恶忤心腹胀满气急垂死（三服，一服一盏，当大吐，吐出血）

　　瘴气（三服）

　　蛊毒（五服）

　　温疟（五服）

　　疟（五服）

　　冷痢（六两，酒二斗半）

　　久劳（八两，酒二斗）

　　疗妇人方（其风冷等准前：）

　　带下（十二两，酒三斗）

　　崩中（六两，酒一斗半）

　　月水不通（六两，酒一斗半）

　　冷病绝产（六两，酒一斗半）

　　断绪（八两，酒二斗）

　　产后诸疾（八两，酒二斗）

　　月水不调月前月后乍多乍少（四两，酒一斗）

　　落身后病（六两，酒一斗半）

　　重者子宫下垂（十二两，酒三斗）

　　卷第二十一·万病　总疗万病第一

　　大排风散

　　主一切风冷等万病方：芫花 野狼毒 栾荆 天雄（去皮） 五加皮 麻花 白芷 紫菀 乌头（去皮） 附子（去皮） 莽草 茵芋 栝蒌 荆芥 踯躅 荛花 大戟 王不留行 赤车使者 麻黄（各二十分） 石斛 半夏 石楠 薯蓣 长生（各十四分） 藜芦（七分） 狗脊 人参 牛膝 苁蓉蛇床子 菟丝子 萆 车前子 秦艽（各七分） 薏苡 五味子 独活 本 柴胡 牡丹柏子仁 芎 芍药 吴茱萸 桔梗 杜仲 桂心 橘皮 续断 茯苓 细辛 干姜 浓朴茯神 山茱萸 防己 黄 蜀椒 巴戟天 高良姜 紫葳 黄芩 当归 菖蒲 干地黄通草（各四分）

　　上六十七味，勿熬炼，直置振去尘土，即捣粗筛，下药三两，黍米三升，曲末二升，上酒一斗五升，净淘米，以水五升煮米极熟，停如人肌，下曲末熟搦，次下散搦如前，次下酒搅之百遍，贮不津器中，以布片盖之一宿，旦以一净杖子搅三十匝，空腹五更温一盏服之。

　　以四肢头面习习为度，勿辄加减，非理造次，必大吐利。欲服散者，以绢筛下之，一服方寸匕，只一服勿再也。水饮、浆、酒，皆得服之。丸服者，蜜和服如梧子七丸。唯不得汤服也。

　　须高良姜、紫葳，止六十四味，名芫花散，一名登仙酒，又名三建散。按：后加减法中有远志，而此方中无，疑此脱远志也）。

　　凡服此药，法先多服令人大吐下利三五度后，乃少服，方可得益也。其加增药法如下：麻花 乌头 王不留行 赤车使者 麻黄 踯躅 茵芋 芫花 五加皮 白芷 莽草附子 栝蒌 荆芥 天雄 芎 本 薯蓣 巴戟天 细辛 独活 当归 黄 干姜浓朴上三十六味，并主风多者，患之者准冷热加减之。

　　苁蓉 芎 续断 蛇床子 王不留行 桔梗 芫花 天雄 附子 踯躅 茵芋 当归秦艽 芍药 干姜 狗脊 萆 石楠 蜀椒 干地黄 菖蒲 薯蓣 石斛 牛膝 细辛紫上三十二味，主湿痹腰脊，患之者准冷热加减之。

　　秦艽 蒿本 狗脊 萆 通草 石楠 芎 续断 牛膝 干地黄 石斛 薏苡 菟丝子 杜仲 天雄（去皮） 附子（去皮）

　　上十六味，主挛急 曳，患之者准冷热加减之。

　　莽草 防己 藜芦上三味，主身痒疥瘙，患之者准冷热加减之。

　　紫菀 牡丹 茯苓 茯神 柏子仁 荛花 人参 远志 细辛上九味，主惊痫，患之者准冷热加减之。

　　蜀椒 长生 踯躅上三味，主鬼魅，患之者准冷热加减之。

　　紫菀 芫花 藜芦上三味，主蛊毒，患之者准冷热加减之。

　　高良姜 桔梗 芫花 山茱萸 茯苓 人参 紫胡 牡丹 荛花 苁蓉 巴戟天 芍药干姜 附子 乌头（去皮） 麻黄 莽草上一十七味，主痼冷积聚腹痛坚实，患之者，准冷热加减之。

　　浓朴 橘皮 桔梗 大戟 藜芦 半夏 干姜 本 人参 吴茱萸上一十味，主腹痛胀满吐逆，患之者准冷热加减之。

　　茯苓 浓朴 芫花 半夏 细辛 乌头 黄芩 紫胡 山茱萸上九味，主痰实，患之者准冷热加减之。

　　浓朴 干姜 紫菀 茯苓 桔梗 荛花 乌头 人参 细辛 柴胡上一十味，主胸满痛，患之者准冷热加减之。

　　紫菀 薯蓣 石斛 细辛 巴戟天 牡丹 当归 人参 菖蒲 五味子 桔梗 柏子仁吴茱萸 山茱萸 干地黄上一十五味，主补五脏虚损，患之者准冷热加减之。

　　柏子 续断 黄 薯蓣 芍药 巴戟天 五味子上七味，主益气，患之者准冷热加减之。

