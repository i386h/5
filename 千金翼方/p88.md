<!-- { "loadSidebar": true } -->
　　上九味， 咀，以水一斗二升，煮取四升，分四服，日三夜一。加黄芩二两，佳。

　　治痈疮发背芍药甘草汤方：芍药 干地黄 黄 （各三两） 甘草（炙，一两半） 人参（一两） 茯苓 麦门冬（去心）

　　上八味， 咀，以水八升，煮取二升五合，分三服。

　　治毒肿发背黄 汤方：黄 白蔹 玄参 黄芩 大黄 甘草（炙，各三两） 竹叶（切，一升）

　　上七味， 咀，以水九升，煮取三升，分三取，一日令尽。忌猪肉。

　　治痈肿始觉即令消，其肿五色，并为发背痛欲死，肿上加炙不瘥，腹内虚闷，麦门冬汤方：麦门冬（去心，二两） 升麻 葛根（各三两） 丁香（一两半） 零陵香 藿香（各一两）

　　上六味， 咀，以水七升，煮取二升五合，分三服。

　　治发背，初欲作肿及痈，便服此方：大黄（别浸） 黄芩 甘草（炙，各三两） 升麻（二两） 栀子（一百枚，取仁）

　　上五味， 咀，以水九升，煮取三升五合，去滓，分三服，得快下数行利便止，不下，更作。

　　治发背肿如杏核，鸡子青木香汤方：青木香 麻黄（去节，各二两） 升麻（三两）

　　上三味， 咀，以水六升，煮取二升，去滓，分三服，一日令尽。暖卧取微汗，避风，以粉粉身。

　　治痈发背升麻汤方：升麻（三两）

　　上一味， 咀，以水三升，煮取一升，分三服，昔何道静母在建安，夜得发背，至晓半臂黑，上热如火，嘘吸烦闷，时无三两升麻，唯一两，以水三升，煮得一升，如上法，一服觉如小宽，再服热瘥，乃得眠。至暮服尽转佳。明日视背色还复，遂愈也。

　　卷第二十三·疮痈上

　　黄父相痈疽论第一

　　《九江黄父相痈疽论》黄帝问于歧伯曰：余闻肠胃受谷，上焦出气，以温分肉而养骨节通腠理。中焦出气如雾，上注溪谷而渗孙脉，津液和调，变化赤而为血，血和则孙脉先满，乃注于络脉；络脉皆盈，乃注于经脉。阴阳已张，因息乃行，行有纲纪，周有道理，与天合同，不得休止。切而调之，从虚去实，泻则不足，疾则气减，留之先后，从实去虚，补则有余，血气已调，形神乃持。余已知血气之平与不平，未知痈疽之所从生。成败之时，死生之期，或有远近，何以度之可得闻乎？歧伯曰：经脉流行不止，与天同度，与地合纪，故天宿失度，日月薄蚀，地经失纪，水道流溢，草芦不成，五谷不植，径路不通，民不往来，巷聚邑居，别离异处。血气犹然，请言其故。夫血脉荣卫固流不休，上应星宿，上应经数，寒气客于经络之中则血泣。血泣则不通，不通则卫气归之不得复反，故痈肿也。寒气化为热，热胜则肉腐，肉腐则为脓，脓不泻则烂筋，筋烂则伤骨，骨伤则髓消。不当骨空，骨空不得泄泻，则筋骨枯虚，枯虚则筋骨肌肉不相营（一作亲），经脉败漏重于五脏，脏伤，故死矣。

　　卷第二十三·疮痈上

　　诊痈疽发起处第二

　　方一首

　　黄帝曰：愿尽闻痈疽之形与忌日名。歧伯曰：略说痈疽极者有十八种。

　　痈发于咽中，名曰猛疽。不急治则化为脓，脓不泻塞咽，半日而死。其化为脓者脓泻已，则含豕膏，无食三日，已（一云无冷食。）

　　发于颈，名曰夭疽，其疽大而赤黑，不急治则热气下入渊腋，前伤任脉，内熏肝肺，则十余日而死。

　　阳气大发消脑流项，名曰脑烁疽，其色不乐（一作余），项痛如刺以针，心烦者死不可治发于肩及 名曰疵疽，其状赤黑，不急治，此令人汗出至足，不害五脏，发四五日逆KT发于腋下赤坚者，名曰朱疽，治之用砭石，欲细而长疏启之，涂以豕膏，六日已，勿衰（衰一作裹），其疽坚而不溃者，为马刀挟婴，急治之。

　　发于胸，名曰井疽，其状如大豆，三四日起不早治，下入腹中，不治七日死。

　　发于膺，名曰甘疽，其状如谷实栝蒌，常苦寒热，急治之，去其寒热，不治十岁死，死后脓自出。

　　发于胁，名曰改訾。改訾者女子之病也，久之其状大痈，脓其中，乃有生肉，大如赤小豆，治之方：翅草及根各一斗，以水一斗六升煮取二升，即强饮浓衣坐釜上，令汗出足已。

　　发于股 ，名曰股脱疽，其状不甚变色，痈脓内搏于骨，不急活，三十日死。

　　发于股阴，名曰赤弛。不急治六十日死。在两股内者，不治。六日死。

　　发于尻，名曰锐疽，其状赤坚大，急治之，不治三十日死。

　　发于膝，名曰疵疽，其状大，痈色不变，寒热而坚，勿石之，石之即死，须其色异柔，乃石之，生也。

　　诸痈发于节而相应者，不可治也。

　　发于阳者百日死。

　　发于阴者三十日死（一云四十日死。）

　　发于胫，名曰兔齿，其状如赤豆，至骨不急治，杀人。

　　发于踝名曰走缓，其状色不变，数石其输而止其寒热，不死。

　　发于足上下名曰四淫，其状大痈，不急治，百日死。

　　发于足旁名曰疠疽，其状不大，初从小指发，急治之，去其黑者，不消辄益，不治，百日死。

　　发于足指名曰脱复疽，其状赤黑则死，不赤黑不死，治之不衰，急斩去之，活也，不斩去者，死。

　　黄帝曰：夫子言痈疽何以别之？歧伯曰：荣气稽留于经脉之中，则血泣而不行，不行则卫气归之，归之而不通，壅遏不得行，故曰热。大热不止，热胜则肉腐，肉腐则为脓。然不能陷肌肤于骨髓，骨髓不为焦枯，五脏不为伤，故命曰痈。何谓疽，答曰：热气纯盛，下陷肌肤筋髓骨肉，内连五脏，血气竭尽，当其痈下筋骨良肉皆无余，故命曰疽。疽者其上皮天瘀以坚，如牛领之皮，痈者，其上皮薄以泽，此其候也。黄帝曰：善。

　　帝曰：有疽死者奈何？歧伯曰：身有五部，伏兔一，腓二一云缚。背三，五脏之输四，项五，五部有疽，死也。

　　帝曰：身形应九宫奈何？歧伯曰：请言身形应九野。

　　左足应立春其日戊寅己丑。

　　左胸应春分其日己卯。

　　左手应立夏其日戊辰己巳。

　　膺喉头首应夏至其日丙午。

　　左手应立秋其日戊申己未。

　　右胸应秋分其日辛酉。

　　左足应立冬其日戊戍己亥。

　　腰尻下穷应冬至其日壬子。

　　六腑及膈下二脏，应中州大禁太一所在之日及诸戊巳也。

　　凡候此九者，善侯八正所在之处，所主左右上下体体有痈肿者欲治之。无以其所直之日溃治之，是谓天忌日也。

　　凡五子日夜半 五丑日鸡鸣五寅日平旦 五卯日日出五辰日食时 五巳日禺中五午日日中 五未日日五申日晡时 五酉日日入五戍日黄昏 五亥日人定上以此日时遇疾发痈者，不起也。

　　卷第二十三·疮痈上

　　候痈疽色法第三

　　论曰：夫痈疽初发如微，人多不以为急，此实奇患，唯宜速治之，治之不速，病成难救，以此致祸能不痛哉。且述所怀以悟后贤，谨按黄父痈疽论，论痈所着缓急之处，死生之期如下：发皮肉浅肿高而赤，贴即消，不治亦愈。

　　发筋肉深肿下而坚，其色或青黄或白黑，或脱复微热而赤，宜急治之。成消中半发附骨者，或未觉肉色已殃，已殃者痈疽之甚也。

　　发背外皮薄为痈，皮浓为疽，如此者多见先兆，宜急治之。皮坚甚大者多致祸也。

　　夫痈坏后有恶肉者，当以猪蹄汤洗去秽，次敷食肉膏散，恶肉尽，乃敷生肉膏散，及摩四边，令善肉速生。当绝房室，慎风冷，勿自劳动，须筋脉平复乃可任意耳，不尔，新肉易伤，伤则重溃，发则祸至，慎之慎之。

　　卷第二十三·疮痈上

　　诊知是痈疽法第四

　　痈疽之发，未辨是非饥渴为始，始发之时，或发自疽，或似小疖，或复大痛，或复小痛，或发米粒大白脓子，皆是微候，宜善察之。欲知是非，重按其处，是即便隐痛，复按四边，比方得失审实之，是即灸。第一使灸其上二三百壮，又灸四边一二百壮，小者灸四边，中者灸六处，大者灸八处，壮数不虑多也。亦应即薄贴，令得即消。内须服解毒冷药，令毒瓦斯出外。外须薄贴热药，法当疮开其口，令泄热气故也。

　　卷第二十三·疮痈上

　　诊痈疽有脓法第五

　　凡痈按之大坚者未有脓，半坚半软者半有脓，当上薄者都有脓。有脓便可破之，不尔，侵食筋骨也。

　　破之法，应在下递上破之，令脓易出，用铍针，脓深难见，肉浓而生者用火针，若不别有脓者，可当其上数按之，内便隐痛，殃坚者未有脓泄去热气，不尔，长速则不良。

　　卷第二十三·疮痈上

　　候人年得疽法第六

　　歧伯曰：赤疽发于额不泻，十余日死。可刺也。其脓赤多血死，未有脓，可治。人年二十五、三十一、六十、九十五人神在额不可见血，见者死。

　　杼疽发项，若两耳下不泻，十六日死。其六日可刺，其色黑见脓而痈者死不可治。人年十九、二十三、三十五、四十九、五十一、五十五、六十一、八十七、九十九，神在两耳下，不蜂疽发背，起心俞若肩 ，二十日不泻，死，其八日可刺也，其色赤黑脓见者死不治。

　　人年六岁、十八、二十四、三十五、五十六、六十七、七十二、九十八神在肩不可见血，见者死。

　　刺疽发肺俞，若肝俞不泻，二十日死。其八日可刺，发而赤，其上肉如椒子者死不可治。人年十九、二十五、三十三、四十九、五十七、六十八、七十三、八十一、九十七神在背，不侠荣疽发胁，起若两肘头，二十五日不泻，死。其九日可刺，发赤白间其脓多白而无赤，可治。年十六、二十六、三十二、四十八、五十八、六十四、八十、九十六神在胁不可见血，见者死。

　　勇疽发股，起太阴，若伏兔，二十五日不泻，死。其十日可刺，发青脓赤黑者死。白者尚可治。年十一、十五、二十、三十一、四十三、四十六、五十九、六十三、七十五、九十一神在尻尾，不可见血，见者死。

　　标叔疽发，热同，同耳聋，后六十日肿如水状，如此可刺之，但出水后乃有血，血出即除也。年五十七、六十五、七十三、八十、九十七神在背不可见血，见者死。

　　旁疽发足趺，若足下三十日不泻，死。其十二日可刺。发赤白脓而不大多，其上痒赤黑，死不可治。年十三、二十九、三十五、六十一、七十三、九十三神在足，不可见血，见者死。

　　卷第二十三·疮痈上

　　相五色疽死生法第七

