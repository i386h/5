<!-- { "loadSidebar": true } -->
　　禽疽发如轸者数十处，一云四日肿，食饮疼痛，其状若变，十日可刺，其内发方根寒齿如噤俞若坐，如是十五日死（俞若生未详。）

　　钉疽发两肩，此起有所逐恶血，结流内外，荣卫不通，发为钉疽，三日身肿痛甚，七日噤如 状，十日可刺，不治，二十日死。

　　阴疽发髀，若阴股，始发腰缰内不能自止。数饮不能多，五日坚痛，如此不治，三岁死脉疽发环项（一云颈，始痛，身随而热，不欲动 ）或不能食，此有所大畏，恐怖而不精上气颏。其发引耳，不可以肿，二十日可刺，不刺八十日死。

　　龙疽发背，起胃俞若肾俞，二十日不泻死，其九日可刺，其上赤下黑，若青黑者死。发血脓者不死。

　　首疽发背，发热八十日，大热汗颈，引身尽如咳，身热同同如沸者，皮泽颇肿处浅刺之，不刺，入腹中，二十日死。

　　行疽发如肿，或复相往来，可要其所在刺之，即愈。

　　冲疽发，小腹痛而振，寒热，冒五日 ，六日而变，十日死。

　　敦疽发，两指头若五指头，十八日不泻，死。其四月可刺，其发而黑，痈不甚赤过节，可治。

　　疥疽发，腋下若臂两掌中，振寒热而咽干者，饮多则呕，烦心 ，或卒胗反有合者，此则可汗，不汗当死。

　　筋疽发背，侠脊两边大筋，其色苍，八日可刺，其痈在肌腹中，九十日死。

　　陈干疽，发两臂，三四日痛不可动，五十日方身热而赤，六十日可刺，如刺脉无血，三四日死（一云病已）。

　　蚤疽发，手足五指头，起即色不变，十日之内可刺，过时不刺后为食痈，在腋，三岁死仓疽发，身痒后痛，此故伤寒气入脏，笃发为仓疽，九日可刺，九十日死。

　　赤疽发，身肿坚核而身热，不可以坐，不可以行，不可以屈伸，成脓刺之，即愈。

　　赤疽（一云白疽）发膊，若肘后痒，目痛伤精及身热多汗，五六日死。

　　赤疽发胸可治。

　　赤疽发髀枢，六月可治，不治出岁死。

　　赤疽发阴股，坚，死，濡，可治。

　　赤疽发掌中者可治。

　　赤疽发胫，死不可治。

　　黑疽发，肿在背大骨上，八日可刺，过时不刺为骨疽，脓出不可止，出碎骨，六十日死黑疽发腋渊，死。

　　黑疽发耳中，如米，此名文疽，死。

　　黑疽发肩，死黑疽发缺盆中，名曰伏痈，死。

　　黑疽发肘上下，不死可治。

　　黑疽发腓肠，死。

　　黑疽发膝膑，坚，死，濡，可治。

　　黑疽发趺上，坚死。足下久痈色赤，死。

　　手心主脉有肿痈在股胫，六日死，发脓血六十日而死。

　　胁少阳脉有肿痈在颈，八日死，发脓血，十日死。

　　腰太阳脉有肿交脉来于阳明，痈在颈，十日而死，发脓血，七日死。

　　尻太阳脉有肿痈在足心少阳脉，八日死，发脓血八十日死。

　　头阳明脉有肿痈在尻，六日死，发脓血六十日死。

　　股太阳脉有肿痈在足太阳，七十日死，发脓血百日死。

　　肩太阳太阴脉有肿痈在胫，八日死，发脓血四百日死。

　　足少阳脉有肿痈在胁，八日死，发脓血六百日死。

　　手阳明脉有肿痈在腋渊，一岁死，发脓血二岁死。

　　卷第二十三·疮痈上

　　敷贴第八

　　方三十一首

　　松脂贴 主痈疽肿方（炼松脂采松脂法附：）

　　松脂（二斤，成炼者） 脂（三两） 细辛（半两） 黄柏 白芷 芎 白蔹 芍药莽草白蜡 黄 黄芩 黄连 大黄 当归 防风（各一两）

　　上一十六味，切，先以火暖铜铛令热，以蜡拭铛使通湿，锉松脂令破纳铛中，次下 脂。都消尽讫，乃纳药，以竹蓖搅令调，仍于微火一煎急搅令勿息，十沸下之，沸止更上。预作十个湿土堆，一下置一堆上，遍十堆则成。及热以新幕生布上，四面又安火灸，作绞子绞澄去滓，挑取向火涂纸，依病处大小剪取贴之。周时易，此法稍难，好好用心作之，乃可成矣。

　　炼松脂法：取大麻仁三升，研之令细，水三升淘之，生布绞去滓，松脂二升，以水三升半煮令消尽，及热，新布绞令脂出，纳麻汁中，待小冷，取松脂牵挽令白，乃依法秤取。

　　采松脂法：取深山大松本有露根，脂自流出白粘者佳，火烧黑疆者不堪用。亦可五月六月大暑时破作痕，三五日待出取之。须多者，多破根取之。

　　升麻敷主痈疽方：升麻 大黄 黄 芎 龙骨 白芨（各一两） 黄芩（六两） 白蔹 牡蛎（熬） 甘草（各半两）

　　上一十味，捣筛为散，以蜜和之如泥，涂布敷痈上，干即易之。

　　痛微用此令消方：黄 青木香 栀子 干地黄 升麻 龙骨 大黄 黄柏 黄芩 麻黄 黄连 芎生犀（取末） 白蔹 羚羊角上一十五味，等分，捣筛为散，以醋和之如泥，涂故布上。开口如小豆以泄热气，干则易之，瘥止。

　　卷第二十三·疮痈上　敷贴第八

　　白蔹敷

　　主痈疽方：白蔹 大黄 黄芩（并等分）

　　上三味，捣筛为散，以鸡子白和如泥，涂布上敷肿上，敷干则易之。亦可以三指撮药末，纳三升水中煮三沸，绞注汁拭肿上数十遍，以塞水石末和涂肿上，以纸覆之，干则易之，辄以煮汁拭之，日夜二十易。

　　食恶肉散方：真朱 藜芦（各一分半） 茹（半两） 马齿矾（烧） 硫黄 雄黄 麝香（各三分）

　　上七味，捣筛为散，粉疮上，亦可膏和敷之，着兑疮孔中佳。

　　卷第二十三·疮痈上　敷贴第八

　　生肉膏

　　主痈疽金疮方：大黄 黄 芍药 独活 当归 白芷（各一两） 薤白（二两） 生地黄（三两，取汁）

　　上八味，捣筛为散，切薤白以地黄汁成煎猪膏三升煎之，二上三下，以绵布绞去滓，以敷疮，多少随人意。

　　升麻敷主痈疽结核种种色不异，时时牵痛，或经年肿势不消方：升麻 青木香 白蔹 芒硝 射干 当归 黄芩 桂心 芍药 防风 大黄 芎 干葛（各二两） 莽草（一两）

　　上一十四味，捣，以酒和令调，微火熬令黄，以敷肿上，日再易，干者添酒更捣之，随后敷肿上。

　　寒水石敷方：寒水石 黄柏 黄 黄连 大黄 石膏 栀子（各二两） 白蔹（四两）

　　上八味，捣筛为末，粉粥和如泥，涂故布上敷肿上，干则易之。

　　卷第二十三·疮痈上　敷贴第八

　　当归贴

　　诸肿方：当归（一作当陆） 黄芩 黄连 大黄 莽草 白芷 白蔹 白芨（各二两）

　　上八味，捣筛为散，消胶汁稍稍和如泥，涂纸贴肿上，干则易之。

　　有患痈破下脓讫，着兑药塞，疮痛烦闷困极，有人为去兑药，以楸叶十重贴之，以布帛裹，令缓急得所，日再三易之，痛闷即止，肿消。此极甚大良无比，胜于众贴，此主痈疽溃后及冻疮有刺不出者，用之甚良。冬无楸叶，当早收之。临时以盐汤沃之令释，用之亦佳，薄削楸白皮用亦得，贴楸叶后不复烦闷，肿消减，脓血恶汁出，疮陷下渐瘥。

　　治脑 诸疖诸痈肿牢坚治之方：削附子令如棋子浓，正着肿上，以少唾湿附子，艾灸附子令热彻。

　　附子欲干辄令唾湿之，常令附子热彻，附子欲干，辄更气入肿中，无不愈者，此法绝妙不传。

　　治万种痈肿方：蒺藜蔓净洗三寸截之，取得一斗，以水三升，煮取二升，去滓纳铜器中，煮取一升，纳小器中，煎如稠糖，下取涂疮肿上，大良。

　　治痈肿方：伏龙肝以大醋和作泥，涂布上贴之，干即易之，消矣。又和蒜捣如泥涂之。

　　凡痈无问大小，亦觉即取胶一片如掌，水清令软纳纳然，心开一孔如钱孔大，贴肿上，若已溃者，脓当被胶，急撮皆出尽，若未有脓者当自消矣。

　　又方：烧鲤鱼作灰醋和敷之。一切肿用之皆愈，以瘥为限，至良。

　　蛇衔生肉膏 主痈疽金疮败坏方：蛇衔 当归（各一两半） 生地黄（三两） 黄连 黄 黄芩 大黄 续断 芍药 芎白甘草（炙上一十八味，切，以大醋渍两宿，以腊月猪脂七升，煎三上三下，白芷色黄，下去滓，敷之。

　　又方：生地黄（一斤） 薤白（五两） 辛夷 芎 独活 当归 黄 白芷 续断 芍药 黄芩大黄（各一两）

　　上一十二味，切，以腊月猪脂四升煎白芷黄色，下去滓，敷之。

　　卷第二十三·疮痈上　敷贴第八

　　野葛贴

　　主痈疽痔 恶疮妇人妒乳疮方：野葛 芍药 薤白 通草（各半两） 当归（三分） 附子（一分）

　　上六味，切之，醋浸半日，先煎猪脂八合令烟出，纳乳发半两，令消尽，下，令热定，乃纳松脂二两蜡半两，更着火上令和，乃纳诸药令沸，三上三下，去滓，冷之，浣故帛去垢。

　　涂又方：煎地黄汁如胶作饼贴之，日四易，三日瘥（《千金》云：食恶肉）

　　卷第二十三·疮痈上　敷贴第八

　　紫葛贴

　　痈肿方：紫葛（二两半） 大黄（五分） 白蔹 玄参 黄连 黄芩 由跋 升麻 榆白皮（各三分）

　　上一十一味，捣筛为散，以生地黄汁和之如泥敷之，干即易之，大醋和亦得。

　　治痈疽疮久不瘥方：松脂 薰陆香上二味，等分，捣，入少许盐为饼，贴疮上。恶汁出尽，即瘥。

　　诸卒肿方：取芥子细末，猪胆和如泥，涂病上，日三。

　　芜青子封痈肿方：取芜青子一升，捣作细末，大醋和如泥，封之。干则易之。芥子亦大佳。

　　又方：槐子半升，慎火草一把，捣细，水和涂之。

　　又方：捣蔚臭汁，服一鸡子，以滓封痈上，暖即易之，头面肿更良。

　　葱白疗痈疽 有数孔积年不瘥方：葱白一斤，细切，捣如泥，净洗疮拭干，封涂之，浓一分，日三，夜一，取瘥止。

　　八味黄 薄方：黄 芎 大黄 黄连 莽草 黄芩 栀子 芍药（等分）

　　上八味，为散，以鸡子白和如泥涂布上，随肿大小薄之，燥则易之，疮上开孔，令得泄气。

　　拓汤主丹痈疽始发 热浸长进方，兼主小儿丹长忌近阴。

　　升麻 黄连 大黄 芎 羚羊角 当归 甘草（各二两） 黄芩（三两）

　　上八味，以水一斗，煮取五升，去滓，又还铛中，纳芒硝三两，上火令一沸，则帛拓肿上，数过，肿热便随手消尽，王练甘休秘之。

　　拓汤方：大黄 黄芩 白蔹（各三两） 芒硝（一两半）

　　上四味，以水六升，煮取二升，以故帛四重内汁中，以拓肿上，暖复易，昼夜为之。

　　又方：凡痈以梁上尘灰葵茎等分，醋和敷之，干则易之。

