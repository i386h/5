<!-- { "loadSidebar": true } -->
　　味甘，平，无毒。主心腹膀胱寒热，利小便，止血，消瘀血。久服轻身，益气力，延年神仙。生河东池泽，四月采。

　　卷第二·本草上　草部上品之下

　　香蒲

　　味甘，平，无毒。主五脏心下邪气，口中烂臭，坚齿明目，聪耳。久服轻身耐老。一名睢，一名醮。生南海池泽。

　　卷第二·本草上　草部上品之下

　　兰草

　　味辛，平，无毒。主利水道，杀蛊毒，辟不祥，除胸中痰癖。久服益气，轻身不老，通神明。一名水香，生大吴池泽，四月五月采。

　　卷第二·本草上　草部上品之下

　　决明子

　　味咸苦甘，平，微寒，无毒。主青盲，目淫肤赤白膜，眼赤痛泪出。疗唇口青。久服益精光，轻身，生龙门川泽。石决明生豫章，十月十日采，阴干百日。

　　卷第二·本草上　草部上品之下

　　芎

　　味辛，温，无毒。主中风入脑，头痛寒痹，筋挛缓急，金疮，妇人血闭，无子，冷动，面上游风去来，目泪出，多涕唾，忽忽如醉，诸寒冷气，心腹坚痛，中恶，卒急肿胁风痛，温中内寒。一名胡穷，一名香果。其叶名蘼芜。生武功川谷斜谷西岭，三月四根，曝干。

　　卷第二·本草上　草部上品之下

　　蘼芜

　　味辛，温，无毒。主咳逆，定惊气，辟邪恶，除蛊毒鬼疰，去三虫。久服通神，主身中老风，头中久风风眩。一名薇芜，一名茳蓠。芎 苗也。生雍州川泽及冤句，四月五月采叶，曝干。

　　卷第二·本草上　草部上品之下

　　续断

　　味苦辛，微温，无毒。主伤寒，补不足，金疮，痈伤，折跌，续筋骨，妇人乳难，崩中漏血，金疮血内漏，止痛，生肌肉，及 伤恶血，腰痛，关节缓急。久服益气力。一名龙豆，一名属折，一名接骨，一名南草，一名槐。生常山山谷，七月八月采，阴干。

　　卷第二·本草上　草部上品之下

　　云实

　　味辛苦，温，无毒。主泻痢肠 ，杀蛊毒。去邪恶结气，止痛，除寒热，消渴。

　　见鬼精物，多食令人狂走。杀精物，下水，烧之致鬼。久服轻身，通神明，益寿。一名员实，一名云英，一名夭豆。生河间川谷，十月采，曝干。

　　卷第二·本草上　草部上品之下

　　黄

　　味甘，微温，无毒。主痈疽久败疮，排脓止痛，大风癞疾，五痔鼠 ，补虚，小儿百病，妇人子脏风邪气，逐五脏间恶血，补丈夫虚损，五劳羸瘦，止渴，腹痛泻痢，益气，利阴气，白水者冷，补。其茎叶：疗渴及筋挛，痈肿，疽疮。一名戴糁，一名戴椹，一名独椹，一名芰草，一名蜀脂，一名百本。生蜀郡山谷白水汉中，二月十日采，阴干。

　　卷第二·本草上　草部上品之下

　　徐长卿

　　味辛，温，无毒。主鬼物百精蛊毒，疫疾邪恶气，温疟。久服强悍，轻身，益气延年。

　　一名鬼督邮，生太山山谷及陇西，三月采。

　　卷第二·本草上　草部上品之下

　　杜若

　　味苦辛，微温，无毒。主胸胁下逆气，温中，风入脑户，头肿痛，多涕泪出，眩倒目，止痛，除口臭气。久服益精，明目轻身，令人不忘。一名杜衡，一名杜连，一名白连，一名白芩，一名若芝。生武陵川泽及冤句，二月八月采根，曝干。

　　卷第二·本草上　草部上品之下

　　蛇床子

　　味苦辛甘，平，无毒。主妇人阴中肿痛，男子阴痿湿痒，除痹气，利关节，癫痫，恶疮。

　　温中下气，令妇人子脏热，男子阴强。久服轻身，好颜色，令人有子。一名蛇粟，一名蛇米，一名虺床，一名思益，一名绳毒，一名枣棘，一名墙蘼。生临淄川谷及田野，五月采实，阴干。

　　卷第二·本草上　草部上品之下

　　茵陈蒿

　　味苦，平，微寒，无毒。主风湿寒热邪气，热结黄胆，通身发黄，小便不利，除头热，去伏瘕。久服轻身益气，耐老，面白悦，长年，白兔食之仙。生太山及丘陵阪岸上，五月及立秋采，阴干。

　　卷第二·本草上　草部上品之下

　　漏芦

　　味苦咸，寒，大寒，无毒。主皮肤热，恶疮疽痔，湿痹，下乳汁，止遗溺，热气疮痒如麻豆，可作浴汤。久服轻身益气，耳目聪明，不老延年。一名野兰，生乔山山谷，八月采根，阴干。

　　卷第二·本草上　草部上品之下

　　茜根

　　味苦，寒，无毒。主寒湿风痹，黄胆，补中，止血，内崩下血，膀胱不足， 跌，蛊毒。

　　久服益精气，轻身。可以染绛。一名地血，一名茹 ，一名茅 ，一名 。生乔山川谷，二月三月采根，曝干。

　　卷第二·本草上　草部上品之下

　　飞廉

　　味苦，平，无毒。主骨节热，胫重酸疼，头眩项重，皮间邪风，如蜂螫针刺，鱼子细起，热疮痈疽痔，湿痹，止风邪咳嗽，下乳汁。久服令人身轻，益气，明目不老，可煮可干。一名漏芦，一名天荠，一名伏猪，一名飞轻，一名伏兔，一名飞雉，一名木禾。生河内川泽，正月采根，七月八月采花，阴干。

　　卷第二·本草上　草部上品之下

　　营实

　　味酸，温，微寒，无毒。主痈疽，恶疮结肉，跌筋败疮，热气，阴蚀不瘳，利关节。久服轻身益气。根：止泻痢腹痛，五脏客热，除邪逆气，疽痈诸恶疮，金疮伤挞，生肉复肌。

　　一名墙薇，一名墙麻，一名牛棘，一名牛勒，一名蔷蘼，一名山棘。生零陵川谷及蜀郡，八月九月采，阴干。

　　卷第二·本草上　草部上品之下

　　薇衔

　　味苦，平，微寒，无毒。主风湿痹，历节痛，惊痫吐舌，悸气，贼风鼠 ，痈肿，暴症。

　　逐水疗痿蹶。久服轻身明目。一名麋衔，一名承膏，一名承肌，一名无心，一名无颠。生汉中川泽及冤句、邯郸，七月采茎叶，阴干。

　　卷第二·本草上　草部上品之下

　　五味子

　　味酸，温，无毒。主益气，咳逆上气，劳伤羸瘦，补不足，强阴，益男子精，养五脏，除热，生阴中肌。一名会及，一名玄及。生齐山山谷及代郡。八月采实，阴干。

　　卷第二·本草上　草部上品之下

　　旋花

　　味甘，温，无毒。主益气，去面 黑，色媚好。其根：味辛，主腹中寒热邪气，久服，不饥轻身。一名筋根花，一名金沸，一名美草。生豫州平泽，五月采根，阴干。

　　卷第二·本草上　草部上品之下

　　白菟藿

　　味苦，平，无毒。主蛇虺蜂虿、 狗、菜肉、蛊毒、鬼疰、风疰诸大毒不可入口者，皆消除之。又去血，可末着痛上立消；毒入腹者，煮饮之即解。一名白葛，生交州山谷。

　　卷第二·本草上　草部上品之下

　　鬼督邮

　　味辛苦，平，无毒。主鬼疰，卒忤中恶，心腹邪气，百精毒，温疟，疫疾。强腰脚，益膂力。一名独摇草。

　　卷第二·本草上　草部上品之下

　　白花藤

　　味苦，寒，无毒。主解诸药、菜、肉中毒。酒渍服之，主虚劳风热。生岭南、交州、广州平泽。

　　卷第二·本草上

　　草部中品之上

　　三十七味

　　卷第二·本草上　草部中品之上

　　当归

　　味甘辛，温，大温，无毒。主咳逆上气，温疟，寒热洗洗在皮肤中，妇人漏下绝子，诸恶疮疡，金疮，煮饮之。温中止痛，除客血内塞，中风 ，汗不出，湿痹，中恶，客气虚冷，补五脏，生肌肉。一名干归，生陇西川谷，二月八月采根，阴干。

　　卷第二·本草上　草部中品之上

　　秦胶

　　味苦辛，平，微温，无毒。主寒热邪气，寒湿风痹，肢节痛，下水，利小便。疗风，无问久新，通身挛急。生飞乌山谷，二月八月采根，曝干。

　　卷第二·本草上　草部中品之上

　　黄芩

　　味苦，平，大寒，无毒。主热，黄胆，肠 泻痢，逐水，下血闭，恶疮，疽蚀，疗痰热，胃中热，小腹绞痛，消谷，利小肠，女子血闭，淋露下血，小儿腹痛。一名腐肠一名空肠，一名内虚，一名黄文，一名经芩，一名妒妇。其子主肠 脓血。生秭归川谷及句，三月三日采根，阴干。

　　卷第二·本草上　草部中品之上

　　芍药

　　味苦酸，平，微寒，有小毒。主邪气腹痛，除血痹，破坚积，寒热疝瘕，止痛，益气，通顺血脉，缓中，散恶血，逐贼血，去水气，利膀胱大小肠，消痈肿，时行寒热恶，腹痛，腰痛。一名白术，一名余容，一名犁食，一名解仓，一名铤。生中岳川谷及二月八月采根，曝干。

　　卷第二·本草上　草部中品之上

　　干姜

　　味辛，温，大热，无毒。主胸满，咳逆上气，温中止血，出汗，逐风湿痹，肠 下痢，寒冷腹痛，中恶，霍乱胀满，风邪诸毒，皮肤间结气，止唾血，生者尤良。

　　卷第二·本草上　草部中品之上

　　生姜

　　味辛，微温。主伤寒头痛鼻塞，咳逆上气，止呕吐。久服去臭气，通神明。生犍为川谷及荆州、扬州，九月采。

　　卷第二·本草上　草部中品之上

　　本

　　味辛苦，温，微温，微寒，无毒。主妇人疝瘕，阴中寒肿痛，腹中急，除风头痛，长肌肤，悦颜色，辟雾露润泽。疗风邪 曳，金疮。可作沐药面脂。实：主风流四肢。一名鬼卿，一名地新，一名微茎。生崇山山谷，正月二月采干，曝干，三十日成。

　　卷第二·本草上　草部中品之上

　　麻黄

　　味苦，温，微温，无毒。主中风，伤寒头痛，温疟，发表出汗，去邪热气，止咳逆上气，除寒热，破症坚积聚，五脏邪气，缓急风，胁痛，字乳余疾，止好唾，通腠理，疏伤寒头疼，解肌，泻邪恶气，消赤黑斑毒，不可多服，令人虚。一名卑相，一名龙沙，一名卑盐。生晋地及河东，立秋采茎，阴干令青。

　　卷第二·本草上　草部中品之上

　　葛根

　　味甘，平，无毒。主消渴，身大热，呕吐，诸痹，起阴气，解诸毒。疗伤寒中风，解肌发表出汗，开腠理。疗金疮，止痛，胁风痛。生根汁：大寒，疗消渴，伤寒壮热；葛谷：主下痢，十岁以上；白葛：烧以粉疮，止痛断血；叶：主金疮止血；花：主消酒。一名鸡齐根，一名鹿藿，一名黄斤。生汶山川谷，五月采根，曝干。

　　卷第二·本草上　草部中品之上

　　前胡

　　味苦，微寒，无毒。主疗痰满，胸胁中痞，心腹结气，风头痛，去痰实，下气，治伤寒寒热，推陈致新，明目益精，二月八月采根，曝干。

　　卷第二·本草上　草部中品之上

　　知母

