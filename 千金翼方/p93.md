<!-- { "loadSidebar": true } -->
　　论曰：凡患湿 虫，多是热病后或久下不上，或有客热结在腹中，或遇暑湿凉气者，多生此病。病亦有燥 ，不甚泄痢，而下部疮痒，不问燥湿，久则杀人。为病诊齿无色，舌上尽白，甚者满口有疮，四肢沉重喜眠，如此者，此为虫蚀其肛，肛烂尽见五脏，即死矣。治之方：黄连 生姜（各十两，切） 艾叶（八两） 苦参（四两）

　　上四味， 咀，以水一斗，煮取三升，为三服，日三，久者三剂良。

　　凡湿 ，欲得冷而苦痢，单煮黄连及艾叶、苦参之属皆可单用。

　　卷第二十四·疮痈下　甘湿第六

　　懊散

　　主湿 疮烂，杀虫除热方：芦 青葙 女青 桃仁（去皮尖双仁，熬） 雷丸（各三两） 蓄（半两）

　　上六味，捣筛为散，粥饮服方寸匕，日三，稍增至二匕，酒服亦得。

　　湿 神方：取生姜刮去上皮，断理切之，捣极熟，取汁一升五合，又以水一升五合和合相得，旦空腹服之。仍刮生姜二枚如指大，以楸叶桃叶数重裹之， 火中烧之令极热，纳下部，须臾若湿盛者，频三日作之，无有不瘥。

　　阴蚀疮方：蒲黄（一升） 水银（一两）

　　上二味，熟研令散，以粉疮上，五月六月七月。食特忌肥浓，慎之者即免此。

　　又方：肥猪肉三十斤，并得阴肉杂用益良，以水二石煮取熟讫。去肉，以汤汁纳大盆中，以自洗，冷即易，不过四遍。

　　卷第二十四·疮痈下　甘湿第六

　　杀九虫散

　　主寒疝心痛及虫啮心痛方：芦 贯众 干漆（各二两，熬） 野狼牙（一两）

　　上四味，捣筛为散，以羊 和服之一合，日三，二日下虫矣。

　　治热心中懊 方：芦（二两半） 干膝（熬） 蓄（各三分）

　　上三味，捣筛为散，粥饮服方寸匕，日三。

　　治虫痛方：熬干漆末之，蜜和丸如梧子，饮服十丸，日三。

　　又方：烧槐木耳灰，水服枣大，瘥。不止，饮一盏热汤，立有出虫。

　　有人患心腹胀满不能食饮至于死，有人教取羊子肝 蒜蒸服之，遂转下五升如粉粥，寸寸皆是虫，即瘥。此人口中生疮，时人名曰干疳，以此疗之得瘥，百日内必不得食酱，食酱即发，常食蒜齑。平旦服至日西即下，其齑须和调作，不同寻常食齑也。

　　卷第二十四·疮痈下

　　肠痔第七

　　方三十六首 论一首

　　疗痔方：腊月牛脾一具，炙熟食之令尽，即瘥。

　　又方：牛脾一具熟煮，空腹食之尽，勿与盐酱等。一具不瘥，更与一具，从旦至未令尽。

　　疗外痔方：麻子四升捣，生布袋盛，饭下蒸之，绞取脂铜盘盛暖之，以绵作贴子，坐使正，当蒸痔孔，须臾易之，更坐虫出。

　　又方：捣 蓄绞取汁溲面作 ，空腹吃，日三顿，常食良。

　　疗痔方：桑耳切三升，水一斗五升，煮取三升，旦服一斗，日三，三日服一剂。

　　又方：桑耳作羹 ，调和令美，空腹下饭取饱，不过三顿，瘥。

　　又方：皮（一具，熬） 干地黄（五两） 连翘子 槐子（各三两） 当归 干姜 附子（炮）

　　续断矾石（烧） 黄 （各一两）

　　上一十味，捣筛为末，炼蜜丸如梧子，饮服十丸，日二，稍加至三十丸，兼主漏。

　　又方：取生槐白皮十两，熟捣丸如弹丸，绵裹纳下部中，长吃 蓄菜，及煮汁作羹粥食之，大佳。

　　治下部痒痛，纯缘肿起，内欲生肉突出方：大豆（三升，水七升，急火煮取四升） 槐白皮（切，六升） 甘草（三两，炙）

　　上以大豆汁煮取二升，渍，故帛薄之，冷则易之，日三五。

　　槐白皮膏 主下部痒痛痔疮方：槐白皮（五两） 赤小豆（二合） 枳实 桃仁（各五十枚） 当归（三两） 白芷 甘草（各二两）

　　上七味，以成煎猪膏一斤，微火煎，白芷色黄，去滓，摩病上，兼导下部中。

　　疗痔方：取故凿由一枚，烧作灰，以井华水空腹服一分。

　　又方：取地黄末敷下部，日三夜一，良。

　　又方：干姜 芫花 蜀椒（各一两半，汗） 猪悬蹄（十枚，烧） 附子（三枚，炮） 芍药 白薇上一十二味，捣筛为散，酒服方寸匕，日二。

　　疗痔下部出脓血，有虫，傍生孔方：取槐白皮一担，以水煮令极熟，出置木盆内，坐其中，欲大便状，虫悉出，冷复易之，不过二三度。

　　又方：煮槐根汁洗之。

　　又方：煮桃根汁洗之。

　　诸痔去血过多，气息 ，不下食，或腹痛牵引下部，当归汤：当归 干姜 桂心 甘草（各三两，炙） 糖（八两） 牡丹 白芷 附子（炮） 芍药人参（各二两） 干地黄（四两）

　　上一十一味， 咀，以水一斗，煮取三升二合，去滓，纳糖令消，分为四服。

　　诸大去血，积日虚乏，内补汤方：人参 续断 白芷 芍药 附子（炮） 当归 甘草（各三两，炙） 桂心 茯苓 干姜芎 干地黄 五味子 麦门冬（去心，各三两） 大枣（二十枚，去核）

　　上一十五味， 咀，以水一斗，煮取四升，分四服。

　　诸痔下血，蒲黄汤方：蒲黄（一升） 当归 白芷 白石脂（各三两） 黄连 芎 干地黄 甘草（各二两）

　　上八味， 咀，以水一斗，煮取三升，分三服。

　　诸痔去血大虚黄 汤方：黄 当归 芎 （各三两） 龙骨（一两） 芍药 桂心（各四两） 糖（一斤） 附子（炮，去皮） 甘草（各二两，炙）

　　上九味， 咀，以水一斗煮取三升二合，去滓，入糖令消，分五服。

　　卷第二十四·疮痈下　肠痔第七

　　槐子丸

　　主燥湿痔，痔有雄雌者主之方：槐子 吴茱萸根皮 干漆（各四两，熬） 蒺藜（三两） 秦艽 黄芩 牡蛎（熬） 雷丸白芷 龙骨 黄 桂心 丁香 青木香 八角附子（炮，去皮，各二两）

　　上一十五味，捣筛为末，炼蜜和丸如梧子，饮服二十丸，日三服。

　　卷第二十四·疮痈下　肠痔第七

　　小槐实丸

　　主五痔十年方：槐子（三斤） 白糖（二斤） 矾石（烧） 硫黄（各一斤） 龙骨 大黄 干漆（各十两，熬）

　　上七味，捣筛四味，其矾石及糖并细切，纳铜器中一石米下蒸之，以绵绞取汁，以和药令作丸，并手丸之如梧子，阴干酒服二十丸，日二，稍增至三十丸。

　　卷第二十四·疮痈下　肠痔第七

　　槐酒

　　主五痔，十年不瘥者方：槐东南枝（细锉，一石） 槐东南根（细锉，一石） 槐白皮（细锉，一石） 槐子（一斗）

　　上四味，以大釜中安十六斛水，煮取五斛，澄取清，更煎取一石六斗，炊两斛黍米，上曲二斗酿之，搅令调封泥。七日酒熟，取清饮，适性，常令小小醉耳，合时更煮滓取汁，淘米洗器，不得用生水，作酒如此，药忌生水故也。

　　主痔神方：七月七日多采槐子熟捣取汁，重绵绞之，纳铜器中，着中庭高门上曝干之，二十日以上，煎成如鼠屎大，纳谷道中，日三。亦主 及百种疮。

　　又方：取三具鲤鱼肠，以火炙令香，以绵裹之，纳谷道中，一食顷，虫当出，鱼肠数数易之，尽三枚，便瘥。

　　又方：炙鱼肠令香坐上虫即出。

　　又方：虎头骨（炙） 犀角末上二味，各末之如鸡子大，以不中水猪膏和涂之。

　　治痔方：取八月槐子捣取汁煎作丸涂之。

　　又方：取熊胆涂之。取瘥止，但发即涂。

　　又方：以纸裹小瓜以泥裹三四分， 火埋烧之令大熟，经宿勿食，使大饥，开取承热任意饱食之，覆暖卧一炊久，其痔瘥。

　　五痔方：五月五日收苍耳茎叶捣为末，水服方寸匕，日三，瘥。采时阴干。

　　又方：烧羊角 末酒服方寸匕，日三。

　　又方：常服蒲黄方寸匕，日三，良。

　　论曰：凡人大便有血即是痔病，勿得慢之，慎干枣、油腻、猪、鱼，夫患痔在身，所服各药，皆不得力，徒弃功夫，一无所益，欲服饵者，当断之乃可服也。第一槐子仁丸，大有效验，方在前篇中，必须事之，勿致疑也。

　　治脱肛方：蒲黄（二两）

　　上一味，以猪肪和，敷肛门上纳之，日二三，愈。

　　又方：肠出不入，生栝蒌取汁，猪脂等分，汤上温涂纳之，瘥。

　　又方：以铁精粉上纳之，每出即粉，取瘥止。

　　卷第二十四·疮痈下

　　疥癣第八

　　论一首 方三十四首 灸法一首

　　论曰： 疮疥癣之病，皆有诸虫，若不速愈，三年不瘥，便为恶疾，何者？诸虫族类极盛，药不能当，所以须防之，不可轻也。凡疗疥癣，黄 酒中加乌蛇脯一尺，乌头附子茵芋石楠莽草各等分，大秦艽散中加之。亦有大效。小小疥瘙十六味，小秦艽散亦相当。（《千金》云：小秦艽散中加乌蛇二两）

　　卷第二十四·疮痈下　疥癣第八

　　香沥

　　主燥湿癣及 疥百疮方：沉香 松节（各一斤，一方更有柏节、松节各一斤）

　　上二味，破之如指大，以布袋盛之，令置麻油中半食久，出取一口瓷坩穿底，令孔大如鸡子，以松叶一小把藉孔上，以坩安着白碗上，以黄土泥坩固济，令浓五分，以药纳坩中，以生炭着药上使燃。其沥当流入碗中，燃尽，乃开出坩取汁，以敷疮上，日再。并治白秃，疽恶疮皆瘥。当服小秦艽散，即瘥。

　　卷第二十四·疮痈下　疥癣第八

　　矾石沥

　　主干湿痒及恶疮白秃方：矾石 硫黄 芒硝 大盐（各三分） 松脂（六合） 白糖（八两）

　　上六味，切，诸药令如指大，先取甑蔽仰铜器上，纳甑中以药安蔽上，以松脂白糖布药上都讫，重以大蔽覆之，炊五升米，药汁流入器中，其汁密覆之，临用小温涂疮上，日再。

　　治癣秘方：捣羊蹄根分以白蜜和之，刮疮四边令伤，先以蜜和者敷之，如炊一石米顷，拭去更以三年大醋和涂之，以敷癣上，燥便瘥，若刮疮处不伤，即不瘥。

　　治久疥癣方：丹砂 雄黄 雌黄（各一两） 茹（三两） 乱发（一两，洗净） 松脂 白蜡（各一两）

　　巴豆（十四枚，去皮） 猪膏（二斤）

　　上九味，先煎发令消尽，纳松脂蜡等三上三下，去滓，末 茹石药等纳中更煎，一沸止，敷之三数度，瘥。

　　治久癣不瘥方：细研水银霜如粉，和腊月猪膏，先以泔清洗疮，拭干涂之，一涂即瘥，后时重发，更涂即永瘥，妙。涂时大须薄，慎勿浓。

