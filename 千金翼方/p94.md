<!-- { "loadSidebar": true } -->
　　又方：水银 矾石（烧） 蛇床子 黄连上四味各一两，腊月猪膏七合，和搅不见水银为熟，敷之，治一切无问幼小诸疮。（上方加漆头 茹一两）

　　治诸疮癣疗不瘥方：水银（一斤） 猪膏腊月者（五斤）

　　上二味，以铁器中垒灶马通火，七日七夜勿住火炊之，停冷取猪膏，去水银不妨别用，以膏涂一切诸疮，无不应手即瘥。

　　又方：牛尿（一升） 羊蹄根（切，五升）

　　上二味，纳羊蹄渍一宿，日曝之干，则纳尿中渍一宿，尿尽止，捣作末，涂诸疮癣上，和猪脂用，更精。

　　又方：诸瘙疥，皆单用水银猪膏，研令极细涂之。

　　又方：取生乌头十枚，切，煮取汁洗之，即瘥。

　　治癣方：净洗疮取酱瓣尿和涂之，瘥止。

　　又方：水银 芜荑（末）

　　上二味酥和涂之，即瘥。

　　又方：正日中午时灸病处，影上三姓灸之，咒曰：癣中虫，毛茸茸，若欲疗，待日中。

　　又方：取酥墨涂之。

　　凡诸疮癣初生时，或始痛痒即以种种单方救之，或嚼盐涂之，妙。

　　又方：取鲤鱼 之。

　　又方：取姜黄涂之。

　　又方：取牛李子涂之。

　　治癣方：取黄蒿穗作末粉，敷之，日三夜二，一切湿癣，并瘥。

　　又方：取八月八日日出时，令病患正当东向户长跪，平举两手，持户两边，取肩头小垂际骨解宛宛中灸之，两火俱下，各三壮，若七壮，十日愈。

　　又方：捣刺蓟汁服之。

　　又方：服地黄汁佳。

　　又方：服驴尿良。

　　又方：烧蛇皮一具，酒服良。

　　又方：捣莨菪蜜和封之良。

　　又方：热拓煎饼，不限多少，日一遍薄之良。

　　又方：酢煎艾涂之瘥。

　　又方：捣羊蹄根和乳涂之。

　　又方：大醋和雄黄粉先以新布拭之令癣伤，敷之妙。

　　治 疥百疮经年不瘥方：楝实（一升） 地榆根（五两） 桃皮（五两） 苦参（五两）

　　上四味，以水一斗，煮取五升，稍温洗之，日一度。

　　治 疥湿疮浸淫，日痛痒不可堪，搔之黄水汁出，瘥复发方：取羊蹄根，勿令妇女小儿猫犬见之，净去土，细切熟熬，以大醋和净洗敷疮上，一时间以冷水洗之，日一敷。凡方中用羊蹄根，皆以日未出前采者佳。

　　又方：作羊蹄根散，痒时搔汁出以粉上，又以生根揩之，神验。

　　疗渴利后发疮，坐处疮疥，及疵癣方：蔷薇根（三两） 石龙芮（三两） 苦参（二两） 黄 （二两） 黄连（二两） 芍药（三两）

　　雀李根（三两） 黄柏（三两） 黄芩（三两） 当归（一两） 续断（一两） 栝蒌（四两） 大黄（一两）

　　上一十三味，捣筛炼蜜和以饮服之，丸如梧子大，一服十五丸，日三，加至三十丸，疮瘥乃止，所是痈疽皆须服之。（《千金》云：蔷薇饮服之。）

　　又方：赤小豆（一升，熬，纳酢中，如此七遍） 人参（二两） 甘草（二两，炙） 瞿麦（二两）

　　白蔹（二两） 当归（二两） 黄芩（二两） 猪苓（二两） 防风（一两） 黄 （三两）

　　薏苡仁（三两） 升麻（四两）

　　上一十二味，捣为散，饮服方寸匕，日三夜一。

　　治疥疽诸疮方：水银 胡粉（各一两） 黄连（二两） 黄柏（七分） 矾石（三分，烧） 附子（三分） 蛇床子（半两） 苦参（一两）

　　上八味，下筛六种，水银、胡粉别以猪脂研，令水银灭不见，乃以猪膏合研令调如泥，以敷疮上，日三夜一。

　　卷第二十四·疮痈下

　　代指第九

　　方六首

　　治代指递肿方：以毛杂黄土作泥，泥指上令浓五分，纳 灰中令热，可忍之，泥干即易之，不过数反，即瘥。

　　又方：单煮地榆作汤渍之，半日便愈。

　　治代指方：麻沸汤纳指其中，即愈。

　　又方：先刺去脓，炙 鱼皮令温，以缠指周匝，痛止愈。

　　治指疼欲脱方：取猪脂和姜末稍令热，纳指甲中，食顷即瘥。

　　治指掣痛方：取酱清和蜜任多少，温涂之，即愈。

　　卷第二十四·疮痈下

　　湿热疮第十

　　方三十四首

　　治湿热诸恶疮方：野狼牙（五两） 芍药（五两） 大黄（三两） 白芷（五两） 黄柏（五两） 丹参（五两）

　　上六味，切，以水四升煮取一升半以洗之，日三度。

　　治湿热疮多汁粉散方：芎 大黄 白蔹 芍药 黄连 槐皮 龙骨（各一两）

　　上七味，捣筛为散，以粉疮上，日三度。

　　又洗之方：茵芋（三两） 石楠（三两） 莽草（三两） 蛇床子（二两） 踯躅（二两） 矾石（二两）

　　上六味，切，以水一斗，煮取五升，洗疮，日再。

　　治恶疮三年不瘥方：巴豆（去皮） 甘草上二味，等分细下为散，先别煮甘草汤洗疮讫，以药敷之，先从四面起向中心，日三夜一。

　　治恶疮似火烂洗汤方：取白马矢曝干，以水和煮十沸，绞取汁洗之，极佳。

　　治恶疮十年不瘥，似癞者方：蛇脱皮（一枚）

　　上一味，烧之，末下筛，以猪脂和敷之，良。

　　又方：苦瓠上一味， 咀，煮取汁洗疮，日三度，洗煎以洗癣甚良，须先以泔清洗疮也。

　　治诸恶疮乌头膏方：乌头 雄黄 雌黄 芎 升麻（各半两） 乱发（如鸡子大一枚） 松脂（如鸡子大一枚）

　　上一十三味，切，以猪膏三升急煎，令乱发消尽，去滓，停小冷，以真珠二钱匕投中搅令相得，以敷之。凡用膏，皆令先温酢泔清洗疮，拭干乃敷之，讫，以赤石脂黄连散粉之。

　　此治诸恶疮皆瘥。

　　卷第二十四·疮痈下　湿热疮第十

　　栀子汤

　　主表里俱热，三焦热实，身体生疮，或发即大小便不利方：芒硝（二两） 大黄（四两） 栀子仁（七枚，擘） 黄芩（三两） 知母（二两） 甘草（二两，炙）

　　上六味， 咀，以水五升，煮减半，下大黄，煮取一升八合，绞去滓，纳芒硝分为三服又方：矾石（烧） 蜡 松脂 乱发上四味，各半两，猪脂四两，煎之令发焦，纳矾石令消，纳松脂，次纳蜡，去滓。先刮洗疮以涂之，日再三，不痛，久疮时愈，新疮迟愈，痒疮头秃皆即愈生发，此膏胜飞黄膏及诸名药。

　　治诸疮久不瘥，并疗六畜方：枣膏（三斤）

　　上一味，以水三斗，煮取一斗五升，数洗，取瘥为度。

　　治身疮及头疮不止方：以菖蒲末敷之，日三夜一。

　　治湿热疮恶疮洗汤方：槐子（二升） 蛇床子（一两） 黄连（五两） 当归 芍药 黄柏（各三两）

　　上六味，切，以水三斗煮取一斗五升，去滓以洗疮，日三度。

　　治湿热疮方：生地榆（二斤）

　　上一味，以水三斗煮取一斗五升，以洗疮日三度。

　　卷第二十四·疮痈下　湿热疮第十

　　乌膏

　　主种种诸疮治不愈方：水银（一两） 黄连（一两） 经墨（半两）

　　上三味，末之，以不中水猪脂和敷之，不过三四度，愈，神效。欲多任人，惟不治金疮，其药惟须熟研。

　　恶疮黄水出流方：烧故鞍屉毡灰，和腊月猪脂封涂。

　　又方：藜芦 巴豆上二味，等分，烧灰，和腊月猪脂封涂。

　　又方：松脂（灰） 薰陆香（各五分） 生地黄汁（五合） 白羊脂（二分） 石盐（半两） 乱发灰（半两）

　　上六味，以猪脂一升，煎取五合，纳地黄汁煎成膏，去滓，贴之，日再，瘥止。

　　治恶疮 疮方：杏仁（去皮） 巴豆（各二两，去皮） 藜芦 黄连（各一两） 水银（一钱许）

　　上五味，以青羊脂和研水银令灭，先以盐汤洗之，去上痂，敷疮日二。

　　时气病后得风，生疮疼痒，搔之黄汁出方：皂荚（炙） 乌头 矾石（各三两） 黄连（一升） 牡蛎（四两） 藜芦 桂心（各一两六铢）

　　上七味，切，以水一斗，煮取七升，去滓，先搔疮令血出，温洗疮，缓浸良久，佳。

　　卒患发热疮方：取炭长二尺者二枚，烧令赤，置地中，以水二升灌之，取地上汁洗疮，即瘥。

　　疮中恶肉出方：取乌梅二七颗烧作灰，敷疮中，其疮中恶肉乃尽矣。

　　治恶疮方：取白芨煮汁洗疮讫，敷膏。膏用桑东向枝作末，以腊月猪膏和敷之，亦主狗疮，初大痛，一宿即愈。

　　疮初患似疖，后破无痂，疼痛难忍，名曰猪喙疮方：烧猪鼻作灰敷之，瘥。

　　反花疮方：煎柳叶为煎，涂之瘥。

　　又方：烧马齿草灰敷之。

　　又方：烧盐末灰敷之。

　　又方：以蜘蛛幕裹之。

　　卷第二十四·疮痈下　湿热疮第十

　　王不留行汤

　　主白秃及头面久疮，去虫止痛方：王不留行（五两） 桃东南枝（五两） 茱萸根皮（五两） 蛇床子（三升） 牡荆（三升） 苦竹叶（切，三斗） 蒺藜（三升） 大麻仁（一升）

　　上八味，以水二斗，煮取一斗，洗疮日再，并治疽及月蚀疮烂。

　　治白秃方：三月三日桃花开者阴干柏子，赤桑根。

　　上三味，为末，猪脂和，先以灰汁净洗秃处，拭干涂之。

　　又方：细柳枝（一握） 水银 皂荚（炙）

　　上三味，以醋煎如饧涂之。

　　卷第二十四·疮痈下

　　松脂膏

　　主白秃及痈疽百疮方：木兰阑皮（一两） 矾石 杜蘅 雄黄 附子大黄 石楠 秦艽 真米 苦参 水银（各二两） 松脂（六两）

　　上一十二味，以醋渍一宿，猪膏一斤半煎之，侯附子黄，去滓，乃纳矾石、雄黄，水银。更着火煮三沸，还湿地待凝，以敷疮，瘥。

　　又方：以牛肉作五味脯，炙令香，及热拓疮上，不过三四度，即瘥。

　　治头疮肿方：烧杏仁令黑磨涂，复取束柴葛蔓及干鱼头烧灰，和薰黄腊月猪脂涂之。

　　卷第二十五·色脉

　　诊气色法第一

　　夫为医者虽善于脉候，而不知察于气色者，终为未尽要妙也。故曰：上医察色，次医听声，下医脉候。是知人有盛衰，其色先见于面部，所以善为医者，必须明于五色，乃可决生死，定狐疑。故立候气之法冠其篇首焉。

　　肝受病色青；心受病色赤，脾受病色黄；肺受病色白；肾受病色黑。（皆先视于本色。）

　　春，面色青，目色赤，新病可疗，至夏愈。

　　夏，面色赤，目色黄，新病可疗，至季夏愈。

　　季夏，面色黄，目色白，新病可疗，至秋愈。

　　秋，面色白，目色黑，新病可疗，至冬愈。

