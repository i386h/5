<!-- { "loadSidebar": true } -->
　　紫苏一把水煮稍稍饮之，其喘立止。或以：防己 人参等分为末，桑白皮煎水，服二钱。

　　卷四

　　四○二六·华佗治伤寒便秘神方

　　大黄 浓朴（炙）各三两 枳实（炙）六片以水五升，煮取二升。体强者服一升，羸者服七合。

　　卷四

　　四○二七·华佗治伤寒呃逆神方

　　荜澄茄 高良姜各等分为末，每服二钱。水六分，煎十沸，入醋少许服之。

　　卷四

　　四○二八·华佗治伤寒呕哕神方

　　橘皮 炙甘草各一两 人参二两 生姜四两以水六升，煮取二升，去滓，分三服。忌海藻、菘花。

　　卷四

　　四○二九·华佗治伤寒厥逆神方

　　其症为面青，四肢厥冷，腹痛身冷。用：大附子二枚（炮制去皮脐）

　　为末，每服三钱，姜汁半盏送下，以脐下如火暖为度。

　　卷四

　　四○三○·华佗治伤寒搐搦神方

　　本症为汗后覆盖不密，致腰背及四肢搐搦。用：牛蒡根十条 麻黄 牛膝 天南星各六钱锉细，再入陈酒一碗，于盆内同研，以新布绞汁，以炭火烧药至黑色，每服一钱，温酒下，日凡三服。

　　卷四

　　四○三一·华佗治伤寒胁痛神方

　　本症为心下痞满，痛引两胁。以：芫花 甘遂 大戟各等分为末，大枣十枚，水一碗半，煎取八分，去滓。身强者服一钱；弱者五分，宜平旦。

　　卷四

　　四○三二·华佗治伤寒血结神方

　　胸膈胀满，痛不可近。用：海蛤 滑石 甘草各一两 芒硝五钱共为末，每服二钱，鸡子白调下。

　　卷四

　　四○三三·华佗治伤寒腹胀神方

　　桔梗 半夏 陈皮各三钱 生姜五片水两碗、煎服。

　　卷四

　　四○三四·华佗治伤寒中寒神方

　　生附子一两（去皮脐炮） 干姜一两每服三钱，水二碗，煎取一碗，温服。

　　卷四

　　四○三五·华佗治阴症伤寒神方

　　阴症伤寒，即夹色伤寒；俗名夹阴伤寒。先因欲事，后感寒邪，阳衰阴胜，六脉沉伏。

　　小腹绞痛，四肢逆冷，男子肾囊或女子乳头内缩，或手足弯曲紫黑，黑甚则牙紧气绝。宜急下：人参 干姜各一两 生附子一枚（剖为八片）

　　水四碗半，煎取一碗，顿服。须臾自脉出而身温矣。

　　卷四

　　四○三六·华佗治伤寒阴阳易神方

　　本症为男女伤寒病，新瘥未平复，与之交接而得病者，其在男子病新瘥未平复，而妇人与之交接得病者，名阳易；妇人病新瘥未平复，而男子与之交接者，名阴易。其状身重，小腹里急，或引阴中拘挛，热上冲胸，头重不能举，眼内生曦，四肢拘急，不速治多死。妇人阳易，方宜用：干姜四两捣末，汤和一顿服；温复汗出得解。

　　男子阴易，宜用：薤白一大握 鼠粪十四枚以水五升，煮取二升，尽饮之。温卧汗出便愈。

　　又男子阴易，可取女人中 近阴处烧之，取其灰为散，服方寸匕，日三，小便即利，阴头微肿，此为愈也。若女人病，可取男子 如前法，酒水服。

　　卷四

　　四○三七·华佗治伤寒劳复神方

　　本症为伤寒病新瘥，津液未复，血气尚虚，若劳动早，更复成病，故云复也。宜用：鼠屎二十一枚 香豉一升 栀子七枚 大黄三两以水五升，煎取二升七合，分三服，微取汗，数试异验。

　　卷四

　　四○三八·华佗治伤寒食复神方

　　本症为伤寒病新瘥，脾胃尚虚，谷气未复，若食猪肉、肠、血、肥鱼及油脂物，必大下利，医所不能治，必至于死。若食饼饵、粢饴脯、脍炙、枣、栗诸果物，坚实之物，胃气虚弱，不能消化，必更结热，适以药下之，则胃气虚冷，大利难禁。不下必死，下之又复危险，不可不慎。宜用：香豉五合 炙甘草 桂心各二两 大黄四两 芒硝半斤以水六升，煮取二升，去滓。先食，适寒温饮一升，日再。忌海藻，菘菜，生葱等物。

　　卷四

　　四○三九·华佗治伤寒百合病神方

　　百合病者，谓无经络百脉，一宗悉致病也。皆因伤寒虚劳，大病之后，不平复，变成斯病也。其状如欲食复不能食，欲卧不得卧，欲出行而不能出行，如有寒复如无寒，如有热复如无热，诸药不能疗，得药则剧而吐利，行持坐卧，神灵式凭。治法以百合为主，而佐以知母者，为治已经发汗后，更发之法。方用：百合七枚 知母三两先用泉水洗渍百合一宿，去其水；更以泉水二升，煮取一升，去滓；次以水二升，煮知母得一升；与百合汁和，复煮取一升半，分二次服。若已经下后，更发者则如前法浸煮百合七枚外，可更以滑石三两、代赭一两，用水二升，煮取一升，和百合汁复煮，得一升半，如前法服之。又百合病已经吐后更发者，亦如前法，先浸煮百合七枚，乃以鸡子黄纳汁中，搅匀分再服。又若百合病始，不经发汗、吐、下，其病如初者，可仍如前法，先浸煮百合，次以生地黄汁一升，与百合汁相和，再煮取一升半，温分再服。一服中病可，勿更服，大盒饭出恶沫。

　　卷四

　　四○四○·华佗治中风神方

　　凡卒中风欲死，身体缓急，口目不正，舌强不能语，奄奄忽忽，神情闷乱。宜急用：麻黄 防己 人参 黄芩 桂心 白芍药 甘草 川芎 杏仁各一两 防风一两半 附子一枚 生姜五两先以水一斗一升，煮麻黄三沸，去沫，乃纳诸药，煮取三升，分三服，极效。

　　卷四

　　四○四一·华佗治中风口噤神方

　　淡竹沥一斗 防风 葛根 菊花 细辛 芍药 白术 当归 桂心 通草 防己 人参炙甘草 炮附子 茯苓 玄参各一两 秦艽 生姜各二两 桑寄生三两以淡竹沥煮诸药，得四升，分四次服之，忌海藻、菘菜、猪肉、生菜、生葱、醋、桃、李、雀肉等物。

　　卷四

　　四○四二·华佗治中风口神方

　　取苇筒长五寸，以一端刺耳孔中，四面以面密塞，勿令泄气；一端纳大豆一粒，并艾烧之令燃，灸七壮即瘥。患右灸左，患左灸右。

　　卷四

　　四○四三·华佗治中风失音神方

　　羌活十分 炙甘草 人参各二分 荆沥 竹沥 生地黄汁各二升 大附子一枚（炮）

　　以诸药纳三汁中，煎取一升六合，去滓，分二次服。未瘥，四、五日更进一剂，取微利。

　　忌

　　卷四

　　四○四四·华佗治中风不语神方

　　取人乳汁半合，以着美酒半升中合搅，分为再服。

　　卷四

　　四○四五·华佗治中风舌强神方

　　雄黄 荆芥穗等分为末，豆淋酒服二钱。

　　卷四

　　四○四六·华佗治中风痰厥神方

　　生川乌头 生附子各半两（去皮脐） 生南星一两 生木香二钱半每服五钱，生姜十片，水煎一盏，温服。

　　卷四

　　四○四七·华佗治中风痰壅神方

　　旋复花（洗净、焙干）

　　为末，蜜为丸大如梧子，卧时茶下五丸至七丸或十丸。

　　卷四

　　四○四八·华佗治中风气厥神方

　　治法略同于中风痰厥，可略为加减。

　　卷四

　　四○四九·华佗治中风发热神方

　　大戟 苦参各四两用白醋浆一斗煮沸洗之。

　　卷四

　　四○五○·华佗治中风掣痛神方

　　凡身中有掣痛不仁不随处者，取干艾叶一纠许丸之。纳瓦甑下，塞余孔，唯留一目。以痛处着甑目下，烧艾以熏之，一时间愈矣。

　　卷四

　　四○五一·华佗治中风腹痛神方

　　取盐半斤，熬令尽，着口中饮热汤二升，得便、吐愈。

　　卷四

　　四○五二·华佗治中风角弓反张神方

　　鸡屎二升 大豆一升 防风三两以水三升，先煮防风取三合汁，纳豆、鸡屎二味，熬之令黄赤色，用酒二升淋之，去滓；然后用防风汁和，分为再服。相去如人行六、七里，衣覆取汗，忌风。

　　卷四

　　四○五三·华佗治中风口眼歪斜神方

　　皂角末陈醋调涂口上。右 涂右，左 涂左，俟干即换，数次即愈；或以生乌头，青矾搐鼻亦效。

　　卷四

　　四○五四·华佗治中风颈项直硬神方

　　此肝肾受风寒所致也。

　　将宣木瓜去瓤，入乳香、没药于其中，以线缚定，饭锅上蒸三、四次，研成膏，入生地黄汁，热酒冲服。

　　卷四

　　四○五五·华佗治中风手足不遂神方

　　白术 地骨皮 荆实各五升 菊花三升以水三石，煮取一石五斗，去滓，澄清取汁。酿米二石，用曲如常法，以酒熟随量饮之，常取半醉，勿令至吐。

　　卷四

　　四○五六·华佗治中风半身不遂神方

　　独活四两 桂心五两 生葛根八两 炙甘草 防风 当归各二两 芍药 附子各一两（炮）半夏一升（洗）

　　上药以水一斗，煮取三升，分为三服，日三，大验，忌海藻、菘菜、生葱、猪肉、羊肉、饧。

　　卷四

　　四○五七·华佗治五癫神方

　　癫病有五：一曰阳癫，发时如死人，遗尿，有顷乃解；二曰阴癫，乃初生小时脐疮未愈，数洗浴，因此得之；三曰风癫，发时眼目相引，牵纵反急强，羊鸣，食顷方解，由热作汗出当风，因以房室过度，醉饮饱满行事，令心气逼迫，短气脉悸得之；四曰湿癫，眉头痛，身重，坐热沐发，湿结脑，汗未止得之；五曰马癫，发时反目口噤，手足相引，身皆热，系小时风气脑热不和得之。下方任何癫症，俱可用之。方用：铜青 雄黄 空青 东门上鸡头 水银各一两 猪苓 茯苓 人参 白芷 石长生 白蔹白薇各二两 卷柏 乌扇各半两 硫黄一两半上为末，以青牛胆和，着铜器中，于甑中五斗大豆上蒸之。药成丸如麻子，每服三十丸，日二夜一。

　　按：此方首尾多金石之品，宜于西北。若大江以南，水土柔弱症多虚弱，不宜用此。恒有以乌蝎、六君、鹿茸、八味收功者，未可执此概论也。（孙思邈注）

　　卷四

　　四○五八·华佗治风癫神方

　　凡风癫失性，卒然倒地，吐涎沫，遗粪便，人事不知者，用下方治之。

　　鸱头一枚（炙） 葶苈子 铅丹 虎掌 乌头 栝蒌根各三分 甘遂 大戟（炙） 天雄（炮）蜀椒各二分 白术一分 铁精 茹各一两上共为末，蜜丸大如梧子，酒下二丸，日三。忌桃、李、雀肉、猪肉，冷水。

　　卷四

　　四○五九·华佗治羊痫风神方

