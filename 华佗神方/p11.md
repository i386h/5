<!-- { "loadSidebar": true } -->
　　卒然仆地，不省人事，口吐白沫，声如羊鸣。可用：铅丹二两（熬成屑） 珍珠 雄黄 雌黄 水银各一两 丹砂半两各研末，和以蜜。又捣三万杵，乃为丸，如胡头大。先食服三丸，日再。

　　卷四

　　四○六○·华佗治发狂神方

　　发狂为一种热病，登高而歌，见水而入，戏笑怒骂，不绝于口，舌生芒刺，面目火肿，治法宜用：石膏半斤 玄参一斤 白芥子 半夏各三两 知母 甘草 人参各一两 麦冬五两 竹叶数十片先用糯米半斤，煮汤得半锅，去米入前药煎之，得数碗。患者索水时，即与之。饮后必睡，急用：玄参一斤 麦冬半斤煎汤，俟醒时呼饮即与之，服后又睡。醒时仍将前滓煎汤与之。后用：熟地三两 元参六两 山茱萸一两水煎三碗，与之，一剂即愈。

　　卷四

　　四○六一·华佗治痴呆神方

　　此病患者常抑郁不舒，有由愤怒而成者，有由羞恚而成者。方用：人参 柴胡 当归 半夏 酸枣仁 菖蒲各一两 茯苓三两 白芍四两 甘草 天南星神曲 郁金各五钱 附子一钱水十碗，煎取一碗，强饮之。少顷困倦欲睡，任其自醒即愈。

　　卷四

　　四○六二·华佗治花癫神方

　　此病多发于女子，缘肝木枯槁，内火燔盛所致，宜平肝散郁祛邪之剂。方用：柴胡五钱 芍药一两 当归五钱 炒栀子三钱 甘草一钱 茯神三钱 菖蒲一钱 麦冬五钱 元参三钱 白芥子五钱水煎服，饮后即卧，卧后醒时即愈。

　　卷四

　　四○六三·华佗治牛马癫神方

　　牛马癫病发时，作牛马之声，以大人居其多半。宜健胃祛痰之剂。方用：白术五两 人参三两 甘草 生南星 半夏各一两 陈皮一钱 附子一钱共为末，蜜为丸。须于病未发前服之，服后永不再发。患羊癫者，亦可先用此方治之。

　　卷四

　　四○六四·华佗治五邪神方

　　凡中邪者，多由心神怯弱，外邪乘之，遂致痰迷心窍，一时卒倒，患者精神错乱，心悸跳动，妄言谵语，似有鬼神凭之。宜安神开窍，导热壮元之剂。方用：茯神 茯苓 菖蒲 人参各三两 赤小豆四合以水一斗，煮取二升半，分三服。

　　卷四

　　四○六五·华佗治尸厥神方

　　人参一两 白术 半夏 茯苓各五钱 菖蒲一钱 陈皮五分水煎服。

　　卷四

　　四○六六·华佗治见鬼卒倒神方

　　凡人偶游神庙之内，在棺椁之旁，偶迫尸气，感中阴邪鬼魅，易致此症。宜先以：瓜蒂 赤小豆各一两研末。更以：香豉一合热汤七合，煮成稀糜，去滓取汁，和前药温顿服之，俟快吐乃止。后用：白术一两 茯苓五钱 白薇二钱 陈皮五分 半夏一钱 神曲 炮姜各一钱水煎服。

　　卷四

　　四○六七·华佗治男女风邪神方

　　凡男女偶中风邪，男梦见女，女梦见男，梦中交欢，日久成劳。悲愁忧恚，喜怒无常，日渐羸瘦，连年累月，深久难疗。或半月或数月一发。宜散肝风，去痰湿。方用：桑寄生三两 白术 茵芋各二两 桂心 天雄 菖蒲 细辛 茜根 附子 干姜各一两上共捣为末。用酒服下方寸匕，日三。修合时勿令妇人，鸡犬及病者家人知见，令邪气不去，禁之为验。

　　卷四

　　四○六八·华佗治中贼风神方

　　贼风者，谓冬至之日，有疾风从南方来者。人若中之，则五脏四肢及心胸腰背等处，痛不可忍，至能伤害于人，故名贼风。宜以：桂心 防风 黄芩 干姜 茱萸 秦艽 甘草各三两用水五升，煮取一升半，分再服，以愈为止。忌海藻、菘菜、生葱。

　　卷四

　　四○六九·华佗治历节风神方

　　患此者，历节疼痛，不可忍，屈伸不得。由饮酒腠理汗出当风所致。亦有血气虚受风邪而得之者。宜用：独活 羌活 松节等分用酒煮，空心服。

　　卷四

　　四○七○·华佗治白虎风神方

　　日夜走注，百节如啮。以：陈醋五升 葱白三升（切）

　　待陈醋煎数沸，纳葱白煎一沸，滤出，以布蘸汁，乘热裹之。

　　卷四

　　四○七一·华佗治鬼箭风神方

　　患者头项肩背，手足腰肢等处，筋骨疼痛不安。用：鲮鲤甲一钱（炒黄） 泽兰三钱酒煎服。

　　卷四

　　四○七二·华佗治骨软风神方

　　患者腰膝痛不能行，且遍身瘙痒。可用：何首乌 牛膝各一斤以酒一升，浸七日，取出曝干，捣为末。枣肉和丸如梧子大，每服三、五十丸，空心酒下。

　　卷四

　　四○七三·华佗治鹤膝风神方

　　此病初起时，膝下酸痛，渐至膝盖膨胀，股筋憔瘦。其病原为肾虚亏。可用：新鲜白芷酒煮成膏，每日以膏二钱、陈酒送服。再用以涂患处、至消乃止。

　　卷四

　　四○七四·华佗治鹅掌风神方

　　手掌白皮，坚硬干燥，层层蜕皮，血肉外露，或痛或痒，久则难愈。用：鸽屎 白雄鸡屎炒研，煎水洗之，忌入口。

　　卷四

　　四○七五·华佗治鸡爪风神方

　　发时手指拘挛，拳缩如鸡爪，故名。

　　急于左右膝盖骨下两旁鬼眼穴中，各灸三壮，立愈。

　　卷四

　　四○七六·华佗治大麻风神方

　　本症由水枯火盛，乘天地肃杀之气所致。形虽见于皮肤，毒实积于脏腑。其候先麻木不仁，次发红斑，再次浮肿，破烂无脓，再久之则湿热生虫，攻蛀脏腑，往往眉落目损，唇裂声嘶，耳鸣，足底穿，指节脱落，鼻梁崩塌。治法先以。

　　麻黄 苏叶各半斤 防风 荆芥各四两煎汤一桶，沐浴浸洗，换新衣。然后以：生漆 松香各半斤和匀，盛瓦盆内，入大螃蟹七只（小者倍之），以盆一半埋入土内，日则晒之，用柳枝搅扰；夜则覆之。阅二十一日而成水。再以：雄黄半斤 蛇蜕七条 川乌 草乌（俱以姜汁浸泡） 人参 天麻各二两共研为末，以蟹漆汁为丸，于洗浴后服之。每服三钱，陈酒送下。再饮至醉，覆被取汗，汗干后去衣，于隙地焚之，更换新衣。至午再服三钱，陈酒下，至醉。再用夏枯草蒸铺席下卧之，不取汗。次日仍如前行之，并焚去旧衣，旧草，如是七日，其病尽出，如痘如疮。再服七日，痂脱而愈。终身忌螃蟹、犬肉。

　　卷四

　　四○七七·华佗治大疠风神方

　　凌霄花五钱 地龙（焙） 僵蚕（炒） 全蝎（炒）各七个为末，每服二钱，温酒下；先以药汤浴身，次乃服药，俟出臭汗为度。

　　卷四

　　四○七八·华佗治走游风神方

　　风菱壳烧灰，研细，香油调敷，极效。

　　卷四

　　四○七九·华佗治绣球风神方

　　茄一枝（连根叶）

　　煎汤熏洗，凡七日而脱壳，极灵效。

　　卷四

　　四○八○·华佗治疡风神方

　　石硫黄三两 砂 生附子各二两 雄黄一两共捣成末，以苦酒和如泥，涂疡处，干即更涂，瘥为度。

　　卷四

　　四○八一·华佗治白癜风神方

　　苦参三斤 露蜂房（炙） 松脂 附子（炮） 防风各三两 栀子仁五两 乌蛇脯（炙）

　　六两 木共捣为末，一服一匕，陈酒下。外用：附子 天雄 乌头各三两 防风二两以豚脂煎膏涂之。

　　卷四

　　四○八二·华佗治白驳风神方

　　多生于颈项及头面上，浸淫渐长，状类癣而无疮。治法先洗拭驳上，以竹篦乱之，使碜痛，拭干后，以干鳗鲡鱼脂涂之，轻者一次即愈，重者不逾三次。

　　卷四

　　四○八三·华佗治各种瘫痪神方

　　瘫痪谓四肢不能动弹，顽痹不仁，筋骨挛缩也。治法须视其得疾之原因而异：如因中风而瘫痪者，宜用：鲮鲤甲 川乌头（炮） 红海哈各二两为末，每用半两，捣葱白为汁，和成泥饼，经约寸许，随左右贴脚心，缚定，以脚浸热汤盆中，待身汗出即去药，半月行一次，自能除根。

　　如因风湿而成瘫痪者，宜用：凤仙花 柏子仁 朴硝 木瓜煎汤洗浴，每日二、三次。

　　因热风而起瘫痪者，可用：羌活二升 枸子一升为末，酒服一匕，日三。

　　因暑湿而成瘫痪者，用：自然铜（烧红，酒浸一宿） 川乌头 五灵脂 苍术各一两 当归二钱酒浸后，干研为末，酒糊丸梧子大，服七丸，酒下，觉四肢麻木始止。

　　卷四

　　四○八四·华佗治肾囊风神方

　　鳖甲 蛇床子 白芷各等分研末，以香油调敷极效。

　　卷四

　　四○八五·华佗治霍乱吐痢神方

　　霍乱者，由温凉不调，阴阳清浊二气有相干乱之时，其乱在于肠胃之间者，因遇饮食而变，发则心腹绞痛。其有先心痛则先吐，先腹痛者则先痢，心腹俱痛，则吐痢兼发。谓之霍乱者，言其病挥霍之间便致撩乱也。宜急用：半夏 人参各三两 附子（炮） 干姜（炮）各四两 桔梗二两共捣为末，为丸如梧子，以苦酒下二丸，不瘥复服。如霍乱已死，上屋唤魂，又以诸治皆至，而独不瘥者，可捧病患腹之，伸臂对以绳度两头肘尖头，根据绳下夹背脊不骨穴中，去脊各一寸，灸之百壮，可治者，可灸肘椎。已试数百人，皆灸毕即起坐。

　　卷四

　　四○八六·华佗治霍乱转筋神方

　　转筋者，由冷气入于筋故也。凡霍乱大吐痢之后，阴阳俱虚，则手足逆冷，而营卫不理，冷搏于筋，则筋为之转。急用：吴茱萸一升 甘草（炙） 干姜（炮）各二两 蓼子一把 乱发一两（烧） 桂心二两以水七升，煮取二升三合，去滓分温三服。服毕相去如人行六、七里，并灸蹶心，当拇指大聚筋上六七壮，名涌泉。又灸足大趾下约中一壮，神验。

　　卷四

　　四○八七·华佗治霍乱干呕神方

　　干呕者，谓欲呕而无出也。用：浓朴（炙）二两 生姜 枳实（炙）各三两以水六升，煮取二升，分三服。并灸手腕后三寸，两筋间左右各七壮，名间使。若正厥呕绝，灸之便通。

　　卷四

　　四○八八·华佗治霍乱腹痛神方

　　人参 干姜（炮） 甘草（炙） 白术各三两 当归 芍药各二两以水三升，去滓，温服一升，日三。

　　卷四

　　四○八九·华佗治霍乱四逆神方

　　霍乱大吐大下后，其肠胃俱虚，乃主汗出，其脉欲绝，手足皆冷者，各为四逆。宜急用：吴茱萸 细辛 通草 甘草（炙） 葛根各二两 当归 桂心 芍药各三两 生姜八两以水六升，酒六升，合煮取三升，分四服。并灸两足内踝上一尖骨是也，两足各七壮，不愈加数。名三阴交，在内踝尖上三寸是也。

　　卷四

　　四○九○·华佗治霍乱烦躁神方

