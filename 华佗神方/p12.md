<!-- { "loadSidebar": true } -->
　　其症为霍乱吐下之后，烦躁而不得安卧。用：葱白二十茎 大枣二十枚以水二升半，煮取一升，去滓，顿服之。

　　卷四

　　四○九一·华佗治霍乱烦渴神方

　　本症因大吐之后，上焦虚气不调，气乘于心，则烦闷也。大利之后，则津液竭，津液竭则脏燥，脏燥则渴也。可用：木瓜一枚以水四升，煮取二升，渴则即令饮之。根茎亦可用之。

　　卷四

　　四○九二·华佗治干霍乱神方

　　凡霍乱多吐利，若上不得吐，下不得利，腹痛欲死者，名干霍乱。宜用。

　　盐一匕熬令色黄，和童溺一碗，温服之，俟能吐即愈。

　　卷四

　　四○九三·华佗治绞肠痧神方

　　马粪一两（炒黑）

　　入黄土一撮，微炒，以陈酒热服五钱，一剂即痛去如失。

　　卷四

　　四○九四·华佗治噤口痧神方

　　患者寂无声息。宜先用瓷匕浸于热水与香油汁中，在背心自上而下刮之。始轻后重，俟刮之痧点起块乃止。再用：乌药 青皮 陈皮 山楂 紫朴上五味，等分，温服。

　　卷四

　　四○九五·华佗治羊毛痧神方

　　患者腹胀痛，延及背心或腰胯，如有芒刺。可用烧酒坛头泥土，研之极细，和烧酒作辊擦痛处，即有细白毛粘于其上。

　　卷四

　　四○九六·华佗治HT痧神方

　　患者满身胀痛，面色黯然，各部皆现黑斑，是为毒在脏腑，以致气滞血凝。方用：苏木 延胡索 五灵脂 天仙子 萝卜子各一两 三棱 莪术 姜黄 陈皮 槟榔 枳实浓朴各七钱 乌药五钱 香附四钱 沉香 降香各三钱 阿魏二钱捣细末为丸如绿豆大，每服十五丸，砂仁汤下。

　　卷四

　　四○九七·华佗治斑痧神方

　　患者头眩眼花，恶心呕吐，身有紫斑，痧在肉内。治法先以治噤口痧法。次以：天花粉 丹皮 薄荷 地骨皮 山栀 玄参 细辛七味等分，煎服。

　　卷四

　　四○九八·华佗治各种痧症神方

　　初起时多半腹痛，亦有并不痛，只觉昏沉胀闷者。切忌服姜。急用：南蛇藤煎水冲酒服之。

　　卷四

　　四○九九·华佗治夏季中暑神方

　　人参一两 青蒿三两 香薷三钱 白术五钱水煎服，极有效。

　　如中暑发狂，气喘，汗如雨下。宜急用：人参 石膏各四两 黄连三钱水煎服一剂而神定，二剂而汗止。

　　若中暑猝倒，心痛欲死者。宜急用：青蒿一两 黄连 人参 白术各三钱 茯神 藿香各五钱 香薷 半夏各一钱水煎服，一剂而痛即止。

　　又如中暑忽倒，口吐白沫，将欲发狂，身如火烧，紫斑烂然者，多不可救。宜急用：玄参 麦冬各三两 天冬 青蒿各一两 升麻 荆芥 黄连 黄芩各三钱水煎服，一剂而斑色变淡，三剂而斑色褪尽矣。

　　卷四

　　四一○○·华佗治核子瘟神方

　　生石膏一两 玄参 野菊花 金银花 连翘 丹皮各四钱 薄荷 射干 贝母各二钱甘草一钱清水煎服，至愈而止。

　　卷四

　　四一○一·华佗治大头瘟神方

　　延胡索一钱五分 皂角 川芎各一钱 藜芦五分 踯躅花二钱五分共为末，用纸捻蘸药，探入鼻中。取嚏即愈，无嚏者难治。

　　卷四

　　四一○二·华佗治虾蟆瘟神方

　　患者面赤项肿，状似虾蟆，故名。即用：青蛙捣汁水调，空心顿服，极效。

　　卷四

　　四一○三·华佗治肺热瘟神方

　　西牛黄一分（吞） 当门子二厘（吞） 老梅冰片一分（吞） 大黄 芒硝各五钱 犀牛角磨一钱服之。

　　卷四

　　四一○四·华佗避疫酒神方

　　大黄十五铢 白术 桂心各十八铢 桔梗 蜀椒各十五铢 乌头六铢 菝 十二铢上捣末，盛绛袋中，以十二月晦日中悬深井中，令至泥，正月朔旦平晓出药，置酒中煎数沸，于东向户中饮之。一人饮一家无疫，一家饮，一里无疫。

　　卷四

　　四一○五·华佗避瘟丹神方

　　雄黄 雌黄 鬼臼 曾青 珍珠 丹砂 虎头骨 桔梗 白术 女青 芎 白芷 鬼督邮 芜荑 鬼箭羽 藜芦 菖蒲 皂荚各一两上十八味末之，蜜丸如弹子大，绢袋，男左女右带之，卒中恶病及时疫，吞如梧子一丸，烧弹大一丸户内，极效。

　　卷四

　　四一○六·华佗治水谷痢神方

　　人参 地榆 浓朴（炙） 干姜 乌梅（熬）各六分 白术 当归各五分 赤石脂 龙骨各七分上共捣为末，蜜为丸如梧子大，米饮汁下二十丸，日三服。

　　卷四

　　四一○七·华佗治水痢神方

　　茯苓 白龙骨 诃黎勒皮 黄连 酸石榴皮各八分上捣筛为末，蜜丸如梧子大，空心服三十丸，日再服，瘥止。

　　卷四

　　四一○八·华佗治冷痢神方

　　冷痢者，由肠胃虚弱，受于寒气，肠虚则泄，故为冷痢。凡痢色青色、白色及黑色皆为冷也。诊其脉，沉则生，浮则死。方用：黄连二两 甘草（炙） 附子（炮） 阿胶（炙）各半两水三升，煮取一升半，分二服之。

　　卷四

　　四一○九·华佗治白滞痢神方

　　白滞痢者，为肠虚而冷气客之，搏于肠间，津液凝滞成白者。宜用：赤石脂八两 干姜 龙骨 当归各三两 附子（炮） 牡蛎（熬）各二两 芍药 甘草（炙）各一先以水一斗二升，煮白术取九升，内药煮取三升，分为三服；脓者加浓朴三两；呕者加陈皮二两。

　　卷四

　　四一一○·华佗治冷热痢神方

　　冷热痢者，其痢乍黄乍白，由肠胃虚弱，宿有寒而为客热所伤，冷热相乘而致。方用：香豉一升 白术六两 薤白一升 升麻二两以水七升，煮取二升半，分为三服。

　　卷四

　　四一一一·华佗治热毒痢神方

　　苦参 橘皮 独活 阿胶（炙） 蓝青 黄连 鬼箭羽 黄柏 甘草上等分捣末，蜜烊胶为丸如梧子，水下十丸，日三。

　　或以：生犀角，酸石榴皮 枳实共为末，每服二、三寸匕，日再。

　　卷四

　　四一一二·华佗治赤痢神方

　　香淡豉半升 黄连一升先以水一升半，浸豉一日，滤取汁，碎黄连，薄绵裹豉汁中，煎取强半升，空腹顿服，即止。

　　卷四

　　四一一三·华佗治久痢神方

　　久患赤痢，连年不愈。以：地榆 鼠尾草各一两用水二升，煮取一升，分为二服。

　　如不瘥，取屋尘，水尽去滓，服一升，日二服。

　　卷四

　　四一一四·华佗治赤白痢神方

　　凡痢皆由营卫不足，肠胃虚弱，冷热之气，乘虚入于肠间，肠虚则泄，故为痢也。热乘于血，血渗肠内，则为赤痢；冷气搏于肠间，津液凝滞，则为白痢；冷热相交，则赤白相杂。

　　宜鹿茸二分 石榴皮二两 干姜二分 枣核中仁七枚 赤地利一两（烧灰）

　　上共捣为散，先食饮服方寸匕，日三夜一，若下数者，可五、六服。

　　卷四

　　四一一五·华佗治五色痢神方

　　酸石榴皮五个 莲子捣汁二升每服五合，神效。

　　卷四

　　四一一六·华佗治休息痢神方

　　肠胃虚弱，易为冷热所乘，其邪气或动或静，故其痢乍发乍止。治宜：黄连二两 龙骨（如鸡子大）一枚 阿胶如掌大（炙） 熟艾一把上四味，水五升，煮三物，取二升，去滓。乃纳胶烊之，分再服。

　　卷四

　　四一一七·华佗治噤口痢神方

　　木鳖子六枚去壳，取净仁研泥，分作二分；用面烧饼一枚，切作两半，以半饼作一窍，其药纳中，乘热覆患者脐，约炊许，再换其半，痢止即思食。

　　卷四

　　四一一八·华佗治疟疾神方

　　常山 甘草（炙） 大黄 桂心各四分上四味末之，蜜为丸，如兔屎，每欲发，服六丸，饮下之。欲服药，先进少热粥良。

　　卷四

　　四一一九·华佗治温疟神方

　　凡疟疾先寒而后热者曰寒疟，因先伤于寒而后伤于风也；若先伤于风而后伤于寒，则先热而后寒，名曰温疟。方用：知母六两 石膏一斤 甘草二两（炙） 粳米六合上四味，以水一斗二升，煮取米烂，去滓。加桂心三两，煎取三升，分温三服，覆令汗，先寒发热，汗出者愈。

　　卷四

　　四一二○·华佗治山瘴疟神方

　　本症生于岭南，带山瘴之气也。重于伤暑之疟。治宜用：蜀漆 知母 升麻 白薇 地骨皮 麦门冬各五分 乌梅肉 鳖甲（炙） 葳蕤各四分石膏三分 甘草三分（炙） 常山六分 豆豉一合（熬）

　　上捣为末，蜜和丸如梧子大，饮下十丸，日再服，加至二十丸，此方用无不瘥。

　　卷四

　　四一二一·华佗治间日疟神方

　　大黄三分 常山 甘草（炙）各一分半上三味以水三升，煮取一升，去滓，更以水二升，煮滓取一升；未发服 ， 是后煮者；相

　　卷四

　　四一二二·华佗治三日疟神方

　　陈香橼一枚（去顶皮）

　　入研细明雄黄，同纳火中 之，取出研极细，每服七分，干咽下，不用水。

　　卷四

　　四一二三·华佗治三阴疟神方

　　凡疟过正午而发者，谓之三阴疟。用：花椒二钱五分 朱砂一钱二分五厘 麝香 冰片各三分共末之，分掺二膏药，一贴背脊第三椎肺俞穴，一贴当胸，极效。

　　卷四

　　四一二四·华佗治劳疟神方

　　疟积久不愈，则表里俱虚，客邪未散，真气不复，故疾虽暂闲，少劳便发，谓之劳疟。

　　鳖甲（炙） 蜀漆 知母各二两 常山三两 乌贼鱼骨 附子 蜀椒各一两上七味以酒三斗浸一宿，平日服一合，稍稍加至二合，日三、四服。

　　卷四

　　四一二五·华佗治久疟神方

　　龙骨一两 常山三两 大黄二两 附子二分（炮）

　　上末之，以鸡子黄丸如梧子大，先发、临发各饮服五丸，无不断。忌生葱、生菜、猪肉等。

　　卷四

　　四一二六·华佗治水肿神方

　　葶苈子（炒黑） 甘遂各一两 吴茱萸四两上三味别捣，异下筛，和以蜜，丸如梧子，服五丸。

　　卷四

　　四一二七·华佗治风水神方

　　风水者，由肾脾气虚弱所为，肾劳则虚，虚则汗出，汗出逢风，风气内入，还客于肾，脾虚又不能制于水，故水散溢皮肤。又与风湿相搏，故云风水也。其候全身浮肿如裹水之状。

