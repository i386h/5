<!-- { "loadSidebar": true } -->
　　雷丸 鹤虱 贯众 野狼牙 桂心 当归各八分上捣为散，空腹煮蜜水半鸡子许，服方寸匕，日二服。若重不过三剂，则瘥。

　　卷四

　　四二○一·华佗治腹痛神方

　　当归三两 甘草（炙）二两 人参 大黄各一两 芍药八分 干姜六分 茱萸五分 桂心三分以水六升，煮取三升，去滓温服一升，日三。

　　卷四

　　四二○二·华佗治肝胃气痛神方

　　香附子（炒）五两 乌药（炮）二两共研细末，水醋煮蒸饼和丸梧子大，每服二、三钱，白汤下。

　　卷四

　　四二○三·华佗治心腹俱痛神方

　　凡心腹俱胀痛，知气欲死，或已绝，取下方服立效。

　　栀子十四枚 豉七合先以水二升 煮豉取一升二合，去滓纳栀子，更煎八合，去滓，服半升，不愈者尽服之。

　　卷四

　　四二○四·华佗治腰痛神方

　　桑寄生 独活 桂心各四两 黑狗肾 杜仲各五两 附子（炮） 芍药 石斛 牛膝 白术人参各三两 甘草（炙）二两 芎 一两以水一斗，煮取三升，分三服。

　　卷四

　　四二○五·华佗治肾虚腰痛神方

　　丹皮（去心）二分 萆 白术各三分上为散，以酒服方寸匕。亦可作汤服之。

　　卷四

　　四二○六·华佗治虚寒腰痛神方

　　虚寒腰痛，内用：八角茴香研末，酒服下。

　　外以糯米炒热袋盛之，熨痛处。

　　卷四

　　四二○七·华佗治风湿腰痛神方

　　麻黄（去节） 甘草（炙）各二两 独活 防风 桂心 栝蒌 干葛各三两 芍药四两干地黄五两 生姜六两上以水八升，酒二升，煎取三升，分三服。不瘥重作。

　　卷四

　　四二○八·华佗治背热如火神方

　　生附子研末，水调敷两足心，立效。

　　卷四

　　四二○九·华佗治胸胁痛神方

　　诃黎勒（炮去核）四颗 人参二分上药捣末，以牛乳二升煮三、四沸，顿服之。分为二服亦得。

　　卷四

　　四二一○·华佗治胁肋痛神方

　　胁下偏痛发热，其脉紧弦，此寒也。当以温药下之，方用：大黄三两 细辛二两 附子（炮）三枚上以水五升，煮取二升，分三服。若强盛人煮取三升半分为三服。服则如人行四、五里，进

　　卷四

　　四二一一·华佗治诸疝初起神方

　　鲜地骨皮 生姜各四两捣成泥，绢包囊上，虽极痒宜忍之。并以：连蒂老丝瓜（烧存性）

　　研末，每服三钱，热酒下。重者不过二、三服，即愈。

　　卷四

　　四二一二·华佗治热疝神方

　　痛处如火，溲赤便艰，口干畏热，此热疝也。以：芙蓉叶 黄柏各三钱为末，木鳖子磨醋调涂囊上，极效。

　　卷四

　　四二一三·华佗治寒疝神方

　　绕脐苦痛，发时则白汗出，手足厥冷，脉沉弦，此寒疝也。治用：大乌头十五枚 白蜜二斤先以水三升煮乌头，取二升，去乌头。纳蜜煎令水气尽，得二升。强人服七合，弱人五合。一服不瘥，明日更服，日止一服，不可再也。

　　卷四

　　四二一四·华佗治心疝神方

　　病发时心部似被锥刀所刺，或四肢逆冷，或唇口变青。其原由阴气积于内，寒气不散，上冲于心，遂致心痛，故名心疝。治用：芍药 桔梗 细辛 蜀椒 桂心 干姜各三分 附子一分上末之，蜜和丸如梧子。服七丸，以酒下，日二服。

　　卷四

　　四二一五·华佗治疝神方

　　本症发生时，阴囊肿缒，如升如斗，不痒不痛。得之地气卑湿所生。故江淮之间，湫溏之处，多感此疾。治用：香附二钱 海藻一钱先香附为末，海藻煎酒，空心调下，并食海藻。

　　卷四

　　四二一六·华佗治狐疝神方

　　狐疝者，其状如瓦，卧则入小腹，行立则出腹入囊中。狐昼出穴而溺，夜入穴而不溺，此疝出入上下往来，正与狐类，故名。方用：杜仲五钱 人参一两 肉桂 桂枝 小茴香 核桃各一钱先杜仲捣汁，以凉水浣之，取汁一碗，纳诸药，水煎服。一服伸出，二服即消，三服痊愈。

　　卷四

　　四二一七·华佗治横梁疝神方

　　此疝小腹有块，直冲心胸，妇人患之居多最难医治。方用：补骨脂一斤 黑胡麻二两上二味拌炒，去胡麻。取补骨脂研末，以酒为丸。服三钱，沸汤下。

　　卷四

　　四二一八·华佗统治诸疝神方

　　诸疝名状不一，其痛在心腹者凡七：曰厥疝，曰症疝，曰寒疝，曰气疝，曰盘疝，曰腑疝，曰野狼疝。痛在睾丸者亦七：曰寒疝，曰水疝，曰筋疝，曰血疝，曰气疝，曰狐疝，曰疝。下方悉主之：蜀椒四分 桔梗 芍药 干姜 浓朴（炙） 细辛 附子（炮）各二分 乌头（炮）一分上末之，蜜和丸如大豆，服三丸，至七、八丸，日三。

　　卷四

　　四二一九·华佗治怔忡神方

　　怔忡之症，扰扰不宁，心神恍惚，惊悸不已。此肝肾之虚，心气之弱也。方用：人参 熟地黄 白芍各一两 生枣仁 麦冬各五钱 玄参一两 白术 白芥子各三钱水煎服。

　　卷四

　　四二二○·华佗治心中嘈杂神方

　　水仙花子 芍药 荷叶同捣末，白汤下 颇效。

　　卷四

　　四二二一·华佗治癖神方

　　脏腑摄养乖方，则三焦痞膈，肠胃不能宣行，因饮水浆，便令停滞不散，更遇寒气，积聚而成癖。癖者，谓僻侧在于两胁之间，有时而痛者也。方用：牛膝 枳实 （炙） 茯苓 鳖甲（炙）各八分 桔梗 芍药 白术 人参 浓朴（炙）

　　大黄 桂心 槟榔各六分上捣筛，蜜和丸，空腹温酒，服如梧子二十丸，日二服，渐加至三十丸。

　　卷四

　　四二二二·华佗治疗症神方

　　症者，由寒温失节，致脏腑之气虚弱，而食饮不消，聚积在内。渐染在生长块段，盘牢不移动，若积引岁月，人则柴瘦，腹转大，遂至于死。治用：射罔二两（熬） 蜀椒三百粒上捣末，以鸡子白为丸，半如麻子，半如赤小豆，先服如麻子，渐服如赤小豆二丸，不知稍增之，以知为度。

　　卷四

　　四二二三·华佗治暴症神方

　　患者腹中卒然有物，坚如石，痛如刺，昼夜啼呼，不疗之。百日死。方用：牛膝根二斤 酒一斗先曝令牛膝根极干，纳酒一斗，浸之密器中，封口置热灰中温之，令味出。先服五、六合，至一升，以意量多少之。

　　卷四

　　四二二四·华佗治米症神方

　　人有好哑米（思邈按：哑者饥而思食之义）者，转久弥嗜。哑之若不得米，则胸中清水出，得米便止。米不消化，遂生症结。治用：鸡屎一升 白米五合合炒，取米焦，捣成散，用水一升，顿服取尽，少时即吐，吐出症如研米汁碎。若无症，即吐白沫痰水，乃憎米不复食之。无所忌。

　　卷四

　　四二二五·华佗治肉症神方

　　有人卒大能食，乖其常分。因饥值生葱，便大食之，乃吐一肉块。绕畔有口，其病则愈，故谓肉症。治用：狗矢五升烧灰末之，绵裹以酒浸再宿，滤取分十服，日三服，三日令尽。

　　卷四

　　四二二六·华佗治鳖症神方

　　鳖症者，谓腹内症结，如鳖之形状也。有食鳖触冷不消而生者，有食杂冷物不消变化而作者。治用：白马尿一升五合温服令尽瘥。或用：蟹爪 麝香各三分 生姜四分 附子（炮） 半夏 鳖甲（炙） 防葵各六分 郁李仁八合上捣筛，蜜为丸如梧子，空服酒下二十丸，日再服。

　　卷四

　　四二二七·华佗治发症神方

　　此系饮食内误有头发，随食入胃成症，胸喉间如有虫上下来去者是也。治用：葱 豉油煎葱豉令香，二日不食，张口而卧，将油葱豉置口边，虫当渐出，徐徐以物引去之。

　　卷四

　　四二二八·华佗治虫症神方

　　人有多虱，性好啮之，所啮既多，而脏腑虚弱，不能消之，遂生虱症。有虱生长在腹内，有故篦子 故梳子各一枚将二物各破为两分，各取一分，烧作灰末之；又取一分，以水五升，煮取一升，用以顿服前末，令尽，少时当病出。

　　无所忌。

　　卷四

　　四二二九·华佗治蛇症神方

　　人有食蛇不消，或由蛇之津液，误入饮食内，皆足令人病瘕。其状常苦饥，而食则不下喉，食至胸内即吐出。治用：大黄半两 芒硝如鸡子大一块 乌贼骨三枚 黄芩半两 甘草（炙）如人指一尺 皂荚（炙去皮子）六枚上以水六升煮之三沸，去滓，纳芒硝。适寒温，尽服之，十日一剂。宿无食，平旦服当下。

　　卷四

　　四二三○·华佗治蛟龙病神方

　　三月八月，蛟龙子生芹菜上，人食芹菜，随入人腹，变成蛟龙。其病发似癫，面色黄青，少腹胀如怀孕。治用：粥饧三升寒食粥饧三升，日三服。吐出蛟龙，有两头及尾。

　　卷四

　　四二三一·华佗治翻胃神方

　　其症朝食夜吐，心下坚如杯，往来寒热，吐逆不下食，此为寒癖所作。治用：珍珠 雄黄 丹砂各一两 朴硝二两 干姜十累上五味捣筛，蜜丸。先食服如梧子二丸，少烦者，饮水则解之。忌生血物。

　　卷四

　　四二三二·华佗治呕吐神方

　　呕吐有两种：一者积热在胃，一者积冷在胃。二事正反，须细察之，如属热症。宜用：生芦根 生麦门冬（去心） 青竹茹各一升 生姜汁五合 茯苓五两上以水八升，煮取二升半，去滓，加竹沥六合，搅调，分三服，相去如人行十里久，始服一剂。忌醋物。如服前药，未能全除，宜再用：茯苓五两 人参三两 麦门冬（去心）一升 生姜六两 青竹茹一升共捣筛，蜜和为丸，煎芦根汤饮下之。初服十五丸，日二服。稍稍加至三十丸，如梧子大。

　　如系冷症。宜用：半夏 小麦面各一升先捣半夏为散，以水溲面，丸如弹子大，以水煮冷面熟，则是药成。初吞四、五丸，日二服。稍稍加至十四五丸，旋煮旋服，病自渐减。又如服前药，病虽渐减，惟病根不除，欲多合前丸，又虑毒药，不可久服。可改用：人参 白术各五两 生姜八两 浓朴（炙） 细辛各四两 橘皮三两 桂心二两上捣筛，蜜和丸，如梧子，饮下之。初服十丸，日再，稍加至二十丸。若与半夏丸间服，亦得。忌桃、李、羊肉、雀肉、生葱、生菜。

　　卷四

　　四二三三·华佗治干呕神方

　　干呕者，胃气逆故也。但呕而欲吐，吐而无所出，故云干呕。治用：生葛根绞取汁，服一升。

　　卷四

　　四二三四·华佗治饥饿呕吐神方

　　蜀椒煮汁，温服立效。

　　卷四

　　四二三五·华佗治呕吐清水神方

