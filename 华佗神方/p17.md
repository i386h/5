<!-- { "loadSidebar": true } -->
　　羊肚用羊肚系盛水令满，急系两头，熟煮，开取水，顿服之，立瘥。

　　卷四

　　四二七一·华佗治溺血神方

　　菟丝子 蒲黄 干地黄 白芷 荆实 葵子 败酱 当归 茯苓 芎 各二两上捣为末，白蜜和丸如梧子，饮服二丸，不知加至五六丸。

　　卷四

　　四二七二·华佗治诸淋神方

　　虫（熬）五分 斑蝥（去足熬）二分 地胆（去足熬）二分 猪苓三分上为末，每服四分匕，小麦汁下，日三夜二。有热者，去猪苓。服药二日后，以器盛小便，当有所下。肉淋则下碎肉；血淋下如短绳。若如肉脓；气淋下如羹上肥；石淋下石或下砂，剧者十日即愈。

　　卷四

　　四二七三·华佗治石淋神方

　　石淋者，淋而出石也。其症小便则茎里痛，溺不能卒出，痛引小腹膀胱，里急，砂石从小便导出，甚者塞痛，令闷绝。治用：柏子仁 芥子 滑石各等分捣为末，以米汁饮服方寸匕，三服当效。

　　卷四

　　四二七四·华佗治热淋神方

　　热淋者，三焦有热气，搏于肾，流入于胞而成淋也。治用：滑石二两 栝蒌三两 石苇（去毛）二分上为散，以大麦粥清服方寸匕，日三。

　　卷四

　　四二七五·华佗治血淋神方

　　血淋者，热在下焦。令人淋闭不通，热盛则搏于血脉，血得热而流溢，入于胞中，与溲便俱下，故为血淋也，治用：白茅根 芍药 木通 车前子各三两 滑石 黄芩各一两五钱 乱发（烧灰） 冬葵子（微炒）各五钱上八味捣筛，每服三钱。水煎温服，日三。

　　卷四

　　四二七六·华佗治劳淋神方

　　劳淋者，谓劳伤肾气而生热成淋也。其状尿留茎内，数起不出，引少腹痛，小便不利，劳倦即发，故云劳淋。方用：滑石三分 王不留行 冬葵子 车前子 桂心 甘遂 通草各二分 石苇（去毛）四分上为散，以麻子粥和服方寸匕，日三服，尿清瘥。

　　卷四

　　四二七七·华佗治气淋神方

　　气淋者，气闭不能化水，病从肺而及于膀胱也。其候小腹满，气壅，小便涩而有余沥。

　　治宜以清肺金为主。方用：沉香 石苇（去毛） 滑石 王不留行 当归各五钱 冬葵子 白芍各七钱五分 橘皮甘草各二钱五分上为散，每服二钱，煎大麦汤下。

　　卷四

　　四二七八·华佗治膏淋神方

　　膏淋者，小便肥浊，色若脂膏，故名。一名肉淋，其原因由于肾血不能制于肥液，故与小便俱出也。治用：磁石（火 醋淬三七次） 肉苁蓉（酒浸切焙） 泽泻 滑石各一两上为末，蜜丸梧子大，每服三十丸，温酒下不拘时。如脐下妨闷，加沉香一钱，以行滞气。

　　卷四

　　四二七九·华佗治遗精神方

　　本症之原因，为肾气耗竭，上不能通于心，中不能润于肝。下不能生于脾土，以致玉关不闭，无梦且遗。法当大剂补肾，而少佐以益心益肝益脾之品。方用：熟地一两 枣仁 薏仁各五钱 山茱萸四钱 茯苓 白芍 当归各五钱 茯神二钱 北五味 白芥子各一钱 肉桂 黄连各三分水煎服，一剂即止，十剂痊愈。

　　卷四

　　四二八○·华佗治心虚遗精神方

　　本症之外表，虽属于肾火之虚，然究其根原，实不得不推原于心君之虚。故宜心肾交补，乃能水火相济。方用：熟地八两 山药 山茱萸 白术各四两 人参 茯苓 麦冬 巴戟天 肉苁蓉各三两肉桂 北五味 远志 枣仁（炒） 柏子仁 杜仲 破故纸各一两 砂仁五钱 附子一枚鹿茸一付 紫河车一具上捣末，蜜和丸，汤下二、三十丸，日再服。

　　卷四

　　四二八一·华佗治阴虚梦遗神方

　　熟地 山药 芡实 白术各八两 山茱萸 炒枣仁各四两 北五味 麦冬 车前子 茯苓各三两 远志一两上末之，蜜和丸，热汤下一两，日一次。

　　卷四

　　四二八二·华佗治虚劳失精神方

　　人参二两 桂心 牡蛎 薯蓣 黄柏 细辛 附子（炮）苦参各三分 泽泻五分 麦门冬（去心） 干姜 干地黄各四分 菟丝子二分上捣合，蜜为丸，酒服如梧子大三丸。

　　卷四

　　四二八三·华佗治虚劳尿精神方

　　本症为肾气衰弱所致。肾藏精，其气通于阴，劳伤肾虚。不能藏其精，故因小便而精液出也。治用：韭子（熬） 麦门冬（去心）各一升 菟丝子 车前子各二合 芎 二两 白龙骨三两上捣末，酒服方寸匕，日三。不知稍稍增之，甚者夜一服。

　　卷四

　　四二八四·华佗治强中神方

　　强中者，谓强阳不倒也。此虚火炎上，而肺金之气不能下行故也。治用：元参 麦冬各三两 肉桂三分水煎服即愈。他日并可重整戈矛，再圆欢合。

　　卷四

　　四二八五·华佗治阴痿神方

　　熟地一两 白术五钱 山茱萸四钱 人参 枸杞子各三钱 肉桂 茯神各二钱 远志巴戟天 肉苁蓉 杜仲各一钱水煎服，一剂起，二剂强，三剂妙。

　　卷四

　　四二八六·华佗治脱精神方

　　男女交感乐极，一时精脱，不能制止。此时切不可离炉，仍然搂住，男脱则女以口哺送热气，女脱则男亦如之，则必能阳气重回。并急用：人参数两 附子一钱煎汁，乘热灌之。后再用：人参 黄 熟地 麦冬一两 附子 北五味各一钱水煎服。

　　卷四

　　四二八七·华佗治阳缩神方

　　人参 干姜各五钱 白术三两 附子一两 肉桂六钱急以水煎汁服之，立效。

　　卷四

　　四二八八·华佗治阴肿神方

　　雄黄一两（研碎，绵裹） 甘草一斤水一升，煮取二升，洗之。

　　卷四

　　四二八九·华佗治阴囊湿痒神方

　　乌梅十四枚 钱四十文 盐三十撮上三味，以苦酒一升。于铜器中浸九日，洗之，效。

　　卷四

　　四二九○·华佗治囊痈神方

　　本症由肝肾阴虚，湿热下注所致。虽与疝气相类 痈则阴囊红肿，内热口干，小便赤涩；疝则小腹痛，牵引肾子，少热多寒，好饮热汤，此其异耳。初起时即宜用。

　　川芎 当归 白芍 生地 柴胡 胆草 栀子 天花粉 黄芩各一钱 泽泻 木通 甘草各五分清水二碗，煎取一碗，食前服之。

　　卷四

　　四二九一·华佗治子痈神方

　　子痈者，谓肾子作痛，溃烂成脓，不急治愈，有妨生命。方用：川楝 秦艽 陈皮 赤芍 甘草 防风 泽泻各一钱五分 枸橘一枚水煎服，一剂即愈。

　　卷四

　　四二九二·华佗治头风神方

　　附子一枚（炮裂） 盐一撮如附子大二味作散，沐头毕，以方寸匕摩顶，日三。或服愈风散，亦效。

　　卷四

　　四二九三·华佗治头疼神方

　　蔓荆子 白芷 甘草 半夏 细辛各一钱 川芎五钱以酒煮，一醉即愈，不知再服。

　　卷四

　　四二九四·华佗治脑痛神方

　　柴胡 郁李仁 麦冬各五钱 辛夷 桔梗各三钱 白芍三两 甘草一钱水三碗，煎汁，加陈酒一升，乘热饮之，以醉为度。

　　卷四

　　四二九五·华佗治偏头痛神方

　　川芎 朱砂（水飞内一两为衣） 石膏 龙脑各四两 人参 茯苓 甘草（炙） 细辛各二两上为末，蜜丸弹子大。酒下一丸，神效。

　　卷四

　　四二九六·华佗治雷头风神方

　　本症因头痛而起核块，或头中如雷之鸣，盖为邪风所客，风动则有声也。治法轻则用：连翘 黄芩 黑山栀 犀角 牛蒡子各一钱 薄荷七分 桔梗五分等散之。重则用：瓜蒂 好茶各等分共为末，每服二钱，荠汁调，空心服，取吐。并用：大黄 黄芩各二两 牵牛 滑石各四两 黄连 薄荷叶 川芎各半两上为末，水为丸，梧子大，食后温汤下五十丸。

　　卷四

　　四二九七·华佗治湿热头痛神方

　　本症因湿与热合，交蒸互郁，其气上行，与清阳之气相搏，则作痛也。治宜用：羌活 防风各一两 柴胡七钱 川芎五钱 甘草（炙）一两半 连翘（炒）一两 黄芩（一半炒上为末，每服二钱，入茶少许，汤调如膏，抹在口内，少用白汤送下。

　　卷四

　　四二九八·华佗治风热头痛神方

　　菊花 石膏 川芎上等分为末，每服钱半，茶调下。

　　卷四

　　四二九九·华佗治眩晕神方

　　本症由血气虚，风邪入于脑，而引目系故也。盖脏腑之精气，皆上注于目，血气与目并上为系，上属于脑，后出于项，中逢身之虚，则为风邪所伤，入脑则脑转，而目系急，故成眩也。治用：人参 当归 防风 黄 芍药 麦门冬各一两 独活 白术 桂心各三两上以水一斗，煮取三升，分三服。

　　卷四

　　四三○○·华佗治头鸣神方

　　患者头部觉如虫蛀，其名曰天白蚁。治用：桑叶 黑芝麻 牡丹皮 栀子上各等分捣末，蜜和丸，梧子大，陈细茶煎汤下二十丸。不知稍稍加至四十丸。

　　卷四

　　四三○一·华佗治紧唇神方

　　患者唇部微肿湿烂，或冷或热，乍瘥乍发，积年累月，不易告痊，亦名沉唇，又名茧唇。

　　方石硫黄 白矾 朱砂 水银 麝香 黄柏各一分上共研瓷钵中，以水银不见为止，用腊月豚脂和如泥，先拭净涂之。日三、五，以瘥为度，甚良。

　　卷四

　　四三○二·华佗治唇菌神方

　　患者唇一时翻突，肿起如菌，症极危急，宜速灸两手少商穴。并以：蚯蚓十条 吴茱萸二钱研末，加灰面少许，热醋调敷两足心，以布包裹，二、三时更易，以愈为度。

　　卷四

　　四三○三·华佗治人中肿大神方

　　生蒲黄二钱 黄连 龙脑各一钱共捣末，香油调敷，极效。

　　卷四

　　四三○四·华佗治口疮神方

　　龙胆 黄连 升麻 槐白皮 大青各二两 苦竹叶一升 白蜜半升水五升，煮取一升，去滓下蜜，煎之。敷患处，取瘥即止。

　　卷四

　　四三○五·华佗治口臭神方

　　桂心 甘草 细辛 橘皮各等分上四味捣筛，以酒服一钱匕，瘥止为度。

　　卷四

　　四三○六·华佗治口干神方

　　酸枣（去核）一升 酸石榴子五合 干葛三两 乌梅（去核）五合 麦门冬（去心）四两覆盆子上八味，捣，以蜜为丸，如枣核大，以润为度。

　　卷四

　　四三○七·华佗治舌肿神方

　　以蒲黄频刮舌上，肿自退。俟能咽，再以黄连煎汁饮之，即愈。

　　卷四

　　四三○八·华佗治舌缩神方

