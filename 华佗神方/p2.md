<!-- { "loadSidebar": true } -->
　　骤风暴热，云物飞扬，晨晦暮晴，夜炎昼冷，应寒不寒，当雨不雨，水竭土坏，时岁大旱，草木枯悴，江河乏涸，此天地之阳厥也；暴壅塞，忽喘促，四肢不收，二腑不利，耳聋目盲，咽干口焦，唇舌生疮，鼻流清涕，颊赤心烦，头昏脑重，双睛似火，一身如烧，素不能者乍能，素不欲者乍欲，登高歌笑，弃衣奔走，狂言妄语，不辨亲疏，发躁无度，饮水不休，胸膈膨胀，腹与胁满闷，背疽肉烂，烦愦溃中，食不入胃，水不穿肠，骤肿暴满，叫呼昏冒，不省人事，疼痛不知去处，此人之阳厥也。阳厥之脉，举按有力者生，绝者死。

　　卷一

　　一○○五·论阴厥

　　飞霜走雹，朝昏暮霭，云雨飘霪，风露寒冷，当热不热，未寒而寒，时气霖霪，泉生田野，山摧地裂，土坏河溢，日晦月昏，此天地之阴厥也；暴哑卒寒，一身拘急，四肢蜷挛，唇青面黑，目直口噤，心腹满痛，口颔摇鼓，腰脚沉重，语言謇涩，上吐下泻，左右不仁，大小便活，舌吐酸渌，悲忧惨戚，喜怒无常者，此人之阴厥也。阴厥之脉，举指弱，按指大者生，举按俱绝者死；一身悉冷，额汗自出者亦死。阴厥之病，过三日不治。

　　卷一

　　一○○六·论阴阳痞格

　　阳气上而不下曰痞，阴气下而不上亦曰痞；阳气下而不上曰格，阴气上而不下亦曰格。

　　痞格者，谓阴阳不相从也。阳奔于上，则燔脾肺，生其疽也，其色黄赤，皆起于阳极也；阴走于下，则冰肾肝，生其厥也，其色青黑，皆发于阴极也，皆由阴阳痞格不通而生焉。阳燔则治以水，阴厥则助以火，乃阴阳相济之道也。

　　卷一

　　一○○七·论寒热

　　寒热往来，是为阴阳相胜；阳不足则先寒后热，阴不足则先热后寒；又上盛则发热，下盛则发寒；皮寒而燥者阳不足，皮热而燥者阴不足；皮寒而寒者为阴盛，皮热而热者为阳盛。

　　热则阴中之阴邪；寒而颊赤多言者，为阳中之阴邪；热而面青多言者，为阴中之阳邪；寒而面青多言者，为阴中之阴邪；若不言者，其病为不可治；阴中之阴者，一生九死；阳中之阳者，九生一死；阴病难治，阳病易医。诊其脉候，数在上，则阳中之阳也；数在下，则阴中之阳也。迟在上，则阳中之阴也；迟在下，则阴中之阴也。数在中，则中热；迟在中，则中寒；寒用热取，热以寒攻；逆顺之法，从乎天地，本乎阴阳也。

　　卷一

　　一○○八·论虚实大要

　　病有脏虚脏实，腑虚腑实。上虚下实，下虚上实，状各不同，宜探消息。肠鸣气走，足冷手寒，食不入胃，吐逆无时，皮毛憔悴，肌肉皱皴。耳目昏塞，语声破散，行步喘促，精神不收，此五脏之虚也。诊其脉举指而活，按之而微，看在何部，以断其脏；又按之沉小弱微短涩软濡，俱为脏虚，虚则补益，治之常情耳。饮食过多，大小便难，胸膈满闷，肢节疼痛，身体沉重，头目昏眩，唇舌肿胀，咽喉闭塞，肠中气急，皮肉不仁，暴生喘乏，偶作寒热，疮疽并举，悲喜自来，或自痿弱，或自高强，气不舒畅，血不流通，此脏之实也。诊其脉，举按俱盛者实也；又长浮数疾，洪紧弦大，俱曰实也。观其在何经而断其脏，头痛目赤，皮热骨寒，手足舒缓，血气壅塞，丹瘤更生，咽喉肿痛，轻按则痛，重按则快，饮食如故，是为腑实，诊其脉浮而实大者是也。皮肤瘙痒，肌肉 胀，食饮不化，大便滑而不止，诊其脉轻按则滑，重按则平，是为腑虚，观其在何经而正其腑。胸膈痞满，头目碎痛，饮食不下，脑项昏重，咽喉不利，涕唾稠粘，诊其脉左右寸口沉结实大者，上实也。颊赤心怯，举动颤栗，语声嘶嘎，唇焦口干，喘乏无力。面少颜色，颐颔肿满，诊其左右寸脉，弱而微者上虚也。大小便难，饮食如故，腰脚沉重，如坐水中，行步艰难，气上奔冲，梦寐危险，诊其左右尺中脉，滑而涩者，下虚也。凡病患脉微涩短小，俱属下虚。

　　卷一

　　一○○九·论上下不宁

　　凡病脾者，上下不宁，盖脾上有心之母，下有肺之子。心者血也，属阴。肺者气也，属阳。脾病则上母不宁，母不宁则阴不足，阴不足则发热。又脾病则下子不宁，子不宁则阳不足，阳不足则发寒。故脾病则血气俱不宁，血气不宁则寒热往来，无有休息，故病如疟也。

　　盖脾者土也，心者火也，肺者金也；火生土，土生金，故曰上有心母，下有肺子，脾居其中，病则如斯耳。他脏上下，皆法于此。

　　卷一

　　一○一○·论脉要

　　脉为气血之先，气血盛则脉盛，气血衰则脉衰，气血热则脉数，气血寒则脉迟，气血微则脉弱，气血平则脉缓。又长人脉长，短人脉短，性急则脉急，性缓则脉缓，反此者逆，顺此者从。又诸数为热，诸迟为寒，诸紧为痛，诸浮为风，诸滑为虚，诸伏为聚，诸长为实，诸短为虚。又短涩沉迟伏皆属阴；数滑长浮紧皆属阳。阴得阴者从，阳得阳者顺，违之者逆。

　　阴

　　卷一

　　一○一一·论五色脉

　　面青无右关脉，脾绝木克土；面赤无右寸脉，肺绝火克金；面白无左关脉，肝绝金克木；面黄无左尺脉，肾绝土克水；面黑无左寸脉，心绝水克火，五绝者死。凡五绝当时即死，非其时则半岁死耳。五色虽见，而五脉不见，即非死者矣。

　　卷一

　　一○一二·论脉病外内证诀

　　病疯人脉紧数浮沉，有汗出不止，呼吸有声者死，不然则生；病气人一身悉肿，四肢不收，喘无时，厥逆不温，脉候沉小者死，浮大者生。病劳人脱肛，骨肉相失，声散呕血，阳事不禁，梦寐交侵，呼吸不相从，昼凉夜热者死，吐脓血者亦死；其脉不数，有根蒂者，及颊不赤者生。病肠 者，下脓血，病患脉急皮热，食不入腹，目瞪者死；或一身厥冷，脉沉细而不生者，亦死；食如故，脉沉浮有力而不绝者生。病热人四肢厥，脉弱不欲见人，食不入，利下不止者死。食人四肢温，脉大语狂无睡者生。病寒人狂言不寐，身冷脉数，喘息目直者死；脉有力而不喘者生。阳病患精神颠倒，寐而不惺，言语失次，脉候浮沉有力者生；及食不入胃，不定者死。久病患脉大身瘦，食不充肠，言如不病，坐卧困顿者死；若饮食进退，脉小而有力，言语轻嘶，额无黑气，大便结涩者生。凡阳病阴证，阴病阳证，身热大，肥人脉衰，上下交变，阴阳颠倒，冷暖相乘，皆属不吉。从者生，逆者死。治药之法，宜为详悉耳。

　　卷一

　　一○一三·论生死大要

　　不病而五行绝者死，不病而性变者死，不病而暴语妄者死，不病而暴不语者死，不病而喘息者死，不病而强中者死，不病而暴目盲者死，不病而暴肿满者死，不病而大便结者死，不病而暴无脉者死，不病而暴昏冒如醉者死，此内外先尽故也。逆者即死，顺者二年，无有生者也。

　　卷一

　　一○一四·论病有灾怪

　　病者应寒而反热，应热而反寒，应吐而不吐，应泻而不泻，应汗而不汗，应语而不语，应寐而不寐，应水而不水，皆属灾怪。此乃五脏之气，不相随从而致。以四逆者不治，四逆者谓主客运，俱不得时也。

　　卷一

　　一○一五·论水法

　　病起于六腑者，阳之系也。其发也或上或下，或内或外，或反在其中，行之极也。有能歌笑者，有能悲泣者，有能奔走者，有能呻吟者，有自委曲者，有自高贤者，有寐而不寤者，有喜其水者，以水济之；喜其冰者，以冰助之。病者之嗜好勿强予违背，亦不可强抑之，如此从随，则十生其十，百生其百，疾无不愈耳。

　　卷一

　　一○一六·论火法

　　病起于五脏者，阴之属也。其发也或偏枯，或痿厥，或外寒而内热，或外热而内寒，或心腹胀满，或手足挛蜷，或口眼不正，或皮肤不仁，或行步艰难，或身体强硬，或吐泻不息，或阳必不足；阳之盛也，阴必不盈。前论云：“阳不足则助之以火精，阴不足则济之以水母”，此之谓也。故喜其汗者汗之，喜其温者温之，喜其热者热之，喜其火者火之，喜其汤者汤之。汗、温、热、火、汤，胥视其宜而施之。治救之道，即在是也。

　　卷一

　　一○一七·论风中有五生五死

　　风中有五者，谓心肝脾肺肾，五脏之中，其言生死，各不同也。心风之状，汗自出而偃仰卧，不可转侧，语言狂妄者生，宜于心俞灸之；若唇面青白黄黑赤，其色不足，眼眶动不休，心绝者不可救，过五日即死。肝风之状，青色围目额，坐不得佝偻者可治；若喘目直，唇面俱青者死，宜于肝俞灸之。脾风之证，一身通黄，腹大而满，不嗜食，四肢不收者，或可治，宜于脾俞灸之。肾风者腰脚痛重，视胁下未生黄点者可治，不然则死，肾风宜于肾俞灸之。肺风者，胸中气满，冒昧汗出，鼻不闻香臭，喘而不得卧者可治；若失血及妄言者不可治，七八日死，肺风宜于肺俞灸之。凡诊其风脉，滑而散者风也；缓而大，浮而紧，软而弱，皆属风也。又风之病，鼻下赤黑相兼，吐沫身直者七日死。又中风人口噤筋急，脉迟者生；脉急而数者死。又心脾俱中风，则舌强而不能言；肝肾中风，则手足不遂。其外有瘾疹者，有偏枯者，有失音者，有历节者，有癫厥者，有疼痛者，有聋瞽者，有疮癞者，有胀满者，有喘乏者，有赤白者，有青黑者，有瘙痒者，有狂妄者，皆起于风也。其脉虚浮者，自虚而得；实大者，自实而得之；强紧者，汗出而得之；喘乏者，饮酒而得之；癫厥者，自劳而得之；手足不遂者，语言謇失者，房中而得之；瘾疹者，自痹湿而得之；历节疼痛者，因醉犯房而得之；聋盲疮癞者，自五味饮食冒犯禁忌而得之；千端万状，要不离于五脏六腑所生耳。

　　卷一

　　一○一八·论积聚瘕杂虫

　　积聚 瘕杂虫，皆由五脏六腑真气失。邪气并而来，其状各异，有害人与不害人之区。

　　其为病，有缓速痛痒之异。盖因内外相感，真邪相犯，气血熏搏，交合而成。积者系于脏，聚者系于腑， 者系于气，瘕者系于血，蛊者血气食物相感而化之。积有五，聚有六， 有十二，瘕有八，蛊有九，其名不等。积有心、肝、脾、肺、肾之异；聚有大肠、小肠、胆、胃、膀胱、三焦之分；症有劳、气、冷、热、虚、实、风、湿、食、药、思、忧之别；瘕有青、黄、燥、血、脂、狐、蛇、鳖之区；虫有伏、蛔、白、肉、肺、胃、赤、弱、蛲之名。

　　为病之说，出于诸论。治疗之法，皆具于后。

　　卷一

　　一○一九·论劳伤

