<!-- { "loadSidebar": true } -->
　　五○五五·华佗治蛇神方

　　以蛇蜕烧灰，和蜡月豚脂，和封之。

　　卷五

　　五○五六·华佗治虾蟆神方

　　用五月五日蛇头及野猪脂，同水衣封之。

　　卷五

　　五○五七·华佗治蝎神方

　　捣茅根汁，着孔中，即效。

　　卷五

　　五○五八·华佗治蜂神方

　　取蜂巢烧灰，腊月豚脂，和敷孔中。

　　卷五

　　五○五九·华佗治蜣螂神方

　　热牛屎涂之数易，应有蜣螂出。

　　卷五

　　五○六○·华佗治蚯蚓神方

　　鸡屎 蚯蚓屎等分为末，用牡猪下颌骨髓和敷之。

　　卷五

　　五○六一·华佗治雀神方

　　母猪屎（烧灰） 腊月豚脂调敷，当有虫出如雀形。

　　卷五

　　五○六二·华佗治九子疡神方

　　生于颈上，连续得九数。治用：鸡卵一·麝香一分 冰片五分先鸡卵蒸熟后，剖之为二，去黄存白。掺二药于疡上，自初生第一疡起，覆以鸡卵；外用干艾烧之，以痛为度，痛极暂止。痛止更烧，且随时更换鸡卵，日夜约烧五六度。次日更换冰麝，烧灼如前，俟愈为止。内用：蒲公英 夏枯草 金银花各二钱 甘草节一钱水煎服数剂，功效极伟。

　　卷五

　　五○六三·华佗治流注神方

　　流注者，谓先发于背，后旋流串，散走于腰背四肢，或来或去，或痛或不痛，无一定之部位也。治法宜用去风去火之剂，兼散其毒。以：升麻一钱 当归五钱 黄芩一钱 栝蒌二钱 金银花一两 甘草二钱（炙） 连翘三钱秦艽二钱 苍耳一钱 马兰根一钱 牛膝一钱 牵牛一钱水三碗，煎服数剂，自愈。

　　卷五

　　五○六四·华佗治痰核神方

　　大者谓之恶核，小者谓之痰结，毒根最深，极不易治。未溃之前，忌贴凉膏，忌服凉药。

　　法以：天南星磨，酸醋调敷数次自消。或捉：蝙蝠炙成灰，和菜子油涂之，二、三次即愈。

　　卷五

　　五○六五·华佗治腮神方

　　腮间突然肿起，系属风热之症。可用：野菊花叶捣烂，四围敷之，其肿自消。或以蜗牛同面研敷之，亦有效。

　　卷五

　　五○六六·华佗治天泡疮神方

　　天泡疮生于头面及遍身手足之间，以夏日居多。治法宜补气而佐之以解暑，则火毒自消，疮亦易愈。方用：香薷 天花粉 生黄 炙甘草 黄芩各一钱 白术 茯苓 麦冬各二钱 桔梗一钱五分人参 浓朴各五分 陈皮三分水煎服，数剂自愈。外用：淀粉五钱（ ） 轻粉五分 雄黄三钱三者共研成细末，用丝瓜叶捣汁半杯。调搽疮上，其效如神。

　　若在小儿，可用：香炉盖上烟脂三钱 黄连 青黛各二钱 冰片二分各为细末，用鸡子清或猪胆汁调敷极效。

　　卷五

　　五○六七·华佗治人面疮神方

　　此疮非生于膝上，即生于肘，其形颇似人面，重者有口鼻眼目，皆能运动，状似愁苦，口中与以肉食，则即能化尽。方用：雷丸三钱 轻粉一钱 白茯苓一钱研极细，和匀，敷上即消。

　　卷五

　　五○六八·华佗治血风疮神方

　　血风者多生于两腿里外之 上，下达于踝骨，其原起于好饮，初生时小而痒，久则大痒。

　　治法先须戎酒，然后用内药补其气血，兼消风湿。外用膏药敷之，不久即愈。内服方用：白术 当归 柞木枝 薏仁各五钱 茯苓 生甘草 萆 泽泻各二钱 肉桂 红花各一钱 黄 一两水煎服，愈多愈佳。外用方：蚯蚓粪 马齿苋各一两 黄柏五钱 朱砂四钱 血竭乌 根 胡粉各三钱 潮脑二钱轻粉一钱 麝香三分共为末，以豚脂调为膏，贴于油纸上，视疮之大小贴之，外用包扎，任其出水，换药膏时，先以金银花煎汤温洗，不数日即愈。

　　卷五

　　五○六九·华佗治翻花疮神方

　　翻花疮，疮口内肉突出如菌如蕈，故有此名。虽无痛苦，然久流鲜血，则易致虚损。治宜滋肝补血，益气培元。外用：乌梅 灰，敷之。或以：马齿苋灰，豚脂调敷。剧者用：铜绿 铅粉等分，研细，香油调敷。或以：苍耳叶捣汁，日涂数次，亦有效。

　　卷五

　　五○七○·华佗治内外疮神方

　　疮有内外之异，因脏腑内蕴有湿毒，乃外发为疮；亦有因打扑抓磕，或遇毒虫恶犬咬破损伤，因而成疮者。治法首宜节欲慎房。内服：人参二钱 白术三钱 茯苓 当归 生黄 各二钱 生甘草 柴胡 半夏各一钱 金银花五钱 陈皮 升麻各五分水煎服，连用四剂。外用：龙骨二钱 乳香 没药各一钱 血竭 轻粉各五分 阿魏二分研成细末，再以水飞净黄丹一两、生芝麻一合（捣末）、香油三两，共入锅熬数沸，加入各药粉末；临起锅时，再加冰片、麝香各一分，搅匀。用甘草煮油纸两面，将药膏摊于其上，临用时先以葱二条，将疮口洗净，再将内服药滓用水煎之，洗疮口一次，乃贴药膏于其上，数日可愈。

　　卷五

　　五○七一·华佗治黄水疮神方

　　黄水疮又名滴脓疮，言脓水所到之处，即成疮也。治法宜：内服除湿清热之药，佐以凉血之剂。方用：茯苓三钱 苍术 荆芥 蒲公英各二钱 防风 黄芩 半夏各一钱 当归五钱水煎服四剂。外用：雄黄 防风各五钱 荆芥 苦参各三钱水煎汤，取二碗，洗疮即愈。

　　卷五

　　五○七二·华佗治瓜藤疮神方

　　此疮一生十余个，极易滋蔓。宜用：尖尾芋 茄子叶 五月艾 葱 姜共捣烂，醋煮涂敷。

　　卷五

　　五○七三·华佗治天蛇疮神方

　　此疮生于皮肤，似癞非癞，由草中花蜘蛛螫伤所致。治宜内服。

　　秦艽煎汤，饮之。外用：蜈蚣一条研末，和猪胆汁，调涂之。

　　卷五

　　五○七四·华佗治蜘蛛疮神方

　　形如蛛网，痒不能忍，先用苎麻丝搓疮上令水出。次以：雄黄 枯矾等分，为末，干擦之极效。

　　卷五

　　五○七五·华佗治蛇形疮神方

　　形如蛇故名。内用：雄黄冲酒服。外用：雄黄麻油调敷，颇效。

　　卷五

　　五○七六·华佗治蜂窝疮神方

　　形如蜂窝故名。以：胡粉 朱砂等分为末，白蜜调敷，极效。

　　卷五

　　五○七七·华佗治鱼脐疮神方

　　生于肘肚与小腿肚间，极疼痛。初起一、二日，先用灸法，极易解散。内服：金银花一两 当归 黄 各五钱 生甘草 青黛 地榆各二钱 白矾一钱水煎服。

　　卷五

　　五○七八·华佗治鱼脊疮神方

　　多生筋骨间，坚凝作痛，初起时为白色小泡，渐长成鱼脊状，久则溃流黄水。宜初起时用：老蒜切片如三文钱浓，置疮上。再以艾一团，如豆大，安蒜片上烧之。蒜坏再换，痛定乃止。

　　内用：人参 白术 茯苓 川芎 金银花 当归各一钱 白芷 皂角刺 桔梗 甘草各五分水二碗，煎八分，食后服。脾弱者去白芷，倍用人参。

　　卷五

　　五○七九·华佗治猫眼疮神方

　　形似猫儿眼而有光彩，故名。无脓无血，时痛时痒，一名寒疮。用：生草乌三两 生姜二两 煨白芷 炒南星各一两 肉桂五钱共为末，烧酒调敷，多食鸡、鱼、蒜、韭，忌用 鱼、虾、蟹。

　　卷五

　　五○八○·华佗治缠腰龙神方

　　生腰下，长一二寸，或碎如饭，或红腰坚硬。以：雄黄研末，醋调敷，极效。

　　卷五

　　五○八一·华佗治卷毛疮神方

　　生于头上，状如葡萄。用：黄柏一两 乳香二钱五分（共为末） 槐花（煎浓汁）

　　二者调作饼，贴疮口。并用：吴茱萸研末，醋调，敷两足心，即愈。

　　卷五

　　五○八二·华佗治寒毛疮神方

　　豆腐渣滓炒热，敷患处，布包紧，冷则更易，一宿即愈。

　　卷五

　　五○八三·华佗治对口疮神方

　　生后颈正中处，以：鲜茄子十四枚 生何首乌二两煎服二、三剂，未破即消。已破拔脓生肌，虽根盘八、九寸宽，大者亦效。外用：贝母研末，敷之。或寻取：韭地蚯蚓捣烂，以凉水调敷。

　　卷五

　　五○八四·华佗治骨羡疮神方

　　生于神堂二穴，或膈关、膈俞之穴上，此疮不痛而痒，痒极必搔爬，愈搔爬而愈痒，终至皮破肉损，骨乃尽见。方用：人参五钱 当归 黄 各一两 金银花二两 茯苓 贝母各三钱水煎服，数剂后，即痒止而愈。

　　卷五

　　五○八五·华佗治羊胡疮神方

　　生于下唇及颌下，宜内服除湿清热之剂。方用：茯苓二钱 天花粉一钱五分 炙甘草 白术 苍术 蒲公英 泽泻 猪苓各一钱 白芷羌活各五分水煎服。外用：轻粉一钱 黄丹三钱 儿茶 炒黄柏各三钱 枯矾五分 冰片三分各为细末，湿则干糁；干则香油调敷，数日即愈。

　　卷五

　　五○八六·华佗治坐板疮神方

　　生于臀上，痒而兼痛。内服药用：白术五钱 茯苓三钱 泽泻二钱 猪苓 黄柏各一钱 肉桂二分水煎服。外用：萝卜种一两火 存性为末，敷于新瓦上，煨微热，坐于其上，数次自愈。或以：松香五钱 雄黄一钱研末，湿痒加苍术三钱，以棉纸捻成条，豚脂浸透，烧取油搽上立愈。又以：灰苋烧为末，掺于疮上，亦效，或以：轻粉二钱 石膏六钱共为末，灯油调敷，即愈。

　　卷五

　　五○八七·华佗治蛇窝疮神方

　　生于脐腹，上下左右无定处，其形如蛇，重者溃深，轻者腐浅，或有皮肉，蠕蠕暗动，欲行而不可得者。治用：蜈蚣十条 雄黄 生甘草各三钱研为末，浸于香油二两中，随浸随涂，极效。

　　卷五

　　五○八八·华佗治石疖神方

　　疡之小者曰疖，其根硬者曰之石疖。以：白菊花叶捣汁，调白蜜敷之，更以渣敷四围，留头不敷。俟毒水流尽，即消。

　　卷五

　　五○八九·华佗治软疖神方

　　代赭石 虢丹 牛皮胶等分为末，陈酒一碗冲之，俟澄清后服下。更以渣外敷，干则易之。

　　卷五

　　五○九○·华佗治疖神方

　　古旧瓦片火 ，醋淬，凡七次为末，香油调敷。

　　卷五

　　五○九一·华佗治痔神方

　　病之种类甚多，如肛门旁生肉，如鼠乳出孔外，时时流脓血者，名曰牡痔；若肛边肿痛生疮者，名曰酒痔；肛边有核痛及寒热者，名曰肠痔；若大便辄有出血者，名曰血痔；若大便难，肛良久肯入，名曰气痔。统治之方亦甚多。

　　（一） 儿茶、麝香，唾津调敷。

　　（二） 先以皂角烟熏之，次以鹅胆汁调白芷末涂之。

