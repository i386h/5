<!-- { "loadSidebar": true } -->
　　干姜 决明子 矾石 蕤仁 细辛 黄连 戎盐各六铢 铜青三铢上以水少许渍一宿，翌晨以白蜜八合和之，着铜器中，绵盖器上，着甑中，以三斗麦屑蒸之，饭熟药成，去滓；以新死大鲤鱼胆二枚，和纳药中；又以大钱七粒，常着药底，兼常着铜器中，竹簪绵裹头，以注目 ，昼夜三四，不避寒暑，数着药讫；又以鱼胆和好，覆药器头，勿令气泄。

　　卷九

　　九○一九·华佗治睑肿如粟神方

　　俗名偷针眼。取：生南星 生地黄各等分同研成膏，贴二太阳穴，肿自渐消。

　　卷九

　　九○二○·华佗治睑肿如瘤神方

　　俗名樱桃核。即以樱桃核磨搽，瘤自渐消。

　　卷九

　　九○二一·华佗治睛上生晕神方

　　取大鲤鱼胆滴铜镜上阴干，竹刀刮下，点入少许，晕自渐消。

　　卷九

　　九○二二·华佗治黑子障目神方

　　鸡子二枚，蒸熟去壳，与桑寄生同入水中煮之。略和以砂糖，食之数次，自愈。

　　卷九

　　九○二三·华佗治失明神方

　　青羊肝一具，去上膜，薄切之，以新瓦盆子未用者净拭之，纳肝于中，炭火上炙令极燥，脂汁尽取之。别捣决明子半升、蓼子一合，熬令香，下筛三合和，更筛以饮汁，食后服方寸匙，渐加至三匙，不过两剂，能一发复可夜读书。

　　卷九

　　九○二四·华佗治青盲神方

　　以猪胆一枚，微火煎之，丸如黍米，纳眼中，食顷。内服用：黄牛肝一具 土瓜根三两 羚羊角屑三升 蕤仁三两 细辛六两 车前子一升上六味药合肝于瓶中，春夏之月封之十五日，冬月封之二十日，出曝干，捣下筛，酒服方寸匙。

　　卷九

　　九○二五·华佗治雀目神方

　　老柏白皮四两 乌梅肉（熬）二两 细辛 地肤子各四两上捣筛为散，每食后清酒服二方寸匙，日三四服瘥。又于七月七日，九月九日取地衣草，洗净阴干末之，酒和服方寸匙，日三服，一月即愈。

　　卷九

　　九○二六·华佗治白翳神方

　　珊瑚 琥珀 玉屑 曾青 紫贝 朱砂 伏鸡子壳（去白皮）

　　上七味各等分，研重筛为散，仰卧。以米许置翳上，四五度。

　　卷九

　　九○二七·华佗治赤翳神方

　　熊胆五分以净水略调，去尽筋膜、尘土，加冰脑一分，研匀。痒则加生姜粉少许，纸卷点眼。

　　卷九

　　九○二八·华佗治瘴翳神方

　　秦皮 黄柏 黄连 黄芩 决明子 蕤仁各十八铢 栀子七枚 大枣五枚上以水二升渍煮，取六合，澄清。仰卧洗，日一。

　　卷九

　　九○二九·华佗治目眯神方

　　猪膏如半鸡子大，裹鼻孔中，随眯左右着鼻中以嗡之，即便仰卧，须臾不知眯处。

　　卷九

　　九○三○·华佗治目痒神方

　　煎成白盐三匙 乌贼鱼骨（去甲）四枚上二味以清酢浆水四升，煎取二升，澄清。每旦及晚洗眼，极效。

　　卷九

　　九○三一·华佗治目涩神方

　　于上巳或端午日，采取青蒿花或子，阴干为末，每次用井花水空腹下二钱，久服自愈。

　　卷九

　　九○三二·华佗治目睛击伤神方

　　煮羊肉令熟，熨勿令过。熟猪肝亦得。

　　卷九

　　九○三三·华佗治物伤睛突神方

　　如目系未断者，即纳入，急捣：生地黄汁绵裹缚之，切要避风。

　　卷九

　　九○三四·华佗治瞳仁反背神方

　　密蒙花 蝉蜕 白菊 郁李仁 生石膏 生草决明 石决明 甘草 谷精草 白矾各四钱百部二钱 珍珠四分共为末，煮服。若即发冷者，其光必转。若光未尽转，再服一剂必愈。

　　卷九

　　九○三五·华佗治畏日羞明神方

　　石决明 黄菊花 甘草各一钱水煎冷服。

　　卷九

　　九○三六·华佗治拳毛倒睫神方

　　平晨日未出之际，令一眼明人，把镊子拔之。去倒睫毛，勿使毛断，连根去之。下手十减八九，疼痛立止。至夜点千岁 汁，三五日将息，方得平复。忌风寒日月光，及烟火房室五辛。

　　卷九

　　九○三七·华佗治麦芒入目神方

　　取生蛴螬以新布覆目上，将生蛴螬从布上摩之，芒出着布，良。

　　卷九

　　九○三八·华佗治竹木入目神方

　　以书中白鱼和乳汁，注目中，良。

　　卷九

　　九○三九·华佗治沙石入目神方

　　以鸡肝捣烂涂之，极效。

　　卷九

　　九○四○·华佗治锻石入目神方

　　先以芸苔油洗涤，更滴入糖水少许，不久自愈。

　　卷九

　　九○四一·华佗治碱水入目神方

　　以清水洗涤眼部自愈。若用新鲜牛乳点之，尤效。

　　卷九

　　九○四二·华佗治飞丝入目神方

　　雄鸡冠血滴入目中，见有红丝，即卷去之，此方极效。

　　卷九

　　九○四三·华佗治杂物入目神方

　　新桑根皮洗净捣烂，入眼拨之，极良。

　　卷十

　　华佗耳科神方

　　卷十

　　一○○○一·华佗治耳聋神方

　　巴豆 杏仁各七枚 印成盐两颗 生地黄（极粗者）长一寸半 头发鸡子大（烧灰）

　　上五味冶下筛，以绵薄裹纳耳中，一日一夜，若小损即去之，直以物塞耳中，俟黄水及脓出，渐渐有效，不得更着。一宿后更纳，一日一夜还去之，根据前。

　　卷十

　　一○○○二·华佗治暴聋神方

　　细辛 菖蒲 杏仁 曲末各十铢上和捣为丸，干即着少猪脂，取如枣核大，绵裹纳耳中，日一易，小瘥，二日一易，夜去旦塞。

　　卷十

　　一○○○三·华佗治久聋神方

　　蓖麻子五分 杏仁四分 桃仁（去皮尖熬）四分 巴豆（去皮熬）一枚 石盐三分 附子（炮）

　　先捣菖蒲、石盐、磁石、通草、附子、薰陆香成末。别捣蓖麻子等四味，乃纳松脂、蜡，捣一千杵。可捻作丸如枣核大，绵裹塞耳中，日四、五度，抽出别捻之，三日一易，以瘥为度

　　卷十

　　一○○○四·华佗治风聋神方

　　生雄鲤鱼脑八分 当归 菖蒲 细辛 白芷 附子各六铢先将各药捣末，次以鱼脑合煎。三沸三下之，膏香为成，去滓候冷。以一枣核大纳耳中，以绵塞之，取瘥。

　　卷十

　　一○○○五·华佗治肾虚耳聋神方

　　鼠胆一具 龙齿一分 龙脑 麝香 朱砂各一分 乳香 潮脑各半分上研成极细末，人乳为丸，大如桐子，裹以丝绵，塞入耳中，以不可受而止。三日后取出，耳聪，永不复聋。

　　卷十

　　一○○○六·华佗治病后耳聋神方

　　菖蒲根一寸 巴豆（去皮心）一粒二物合捣筛，分作七丸，绵裹，卧即塞，夜易之，十日自愈。

　　卷十

　　一○○○七·华佗治耳鸣神方

　　当归 细辛 芎 防风 白芷各六铢上为末，以鲤鱼脑八两合煎，三上三下，膏成去滓，取枣核大灌耳中，旦以绵塞耳孔。

　　卷十

　　一○○○八·华佗治耳痛神方

　　菖蒲 附子各一分上二味末之，以麻油调和，点耳中，痛立止。

　　卷十

　　一○○○九·华佗治耳痒神方

　　生乌头一枚削如枣核大，塞入耳内，日换数次，三五日即愈。

　　卷十

　　一○○一○·华佗治耳肿神方

　　栝蒌根削可入耳，以腊月猪脂煎之，三沸。冷以塞耳中，取瘥。日三作，七日愈。

　　卷十

　　一○○一一·华佗治耳定神方

　　取十大功劳叶，煎取叶尖，瓦上 灰研细，加冰片研匀，吹入耳中，自愈。

　　卷十

　　一○○一二·华佗治耳神方

　　菖蒲一两 野狼毒 附子（炮） 磁石（烧） 矾石（熬）各一两上捣筛，以羊髓和如膏，取枣核大塞耳，以瘥为度。

　　卷十

　　一○○一三·华佗治缠耳神方

　　取旧竹之经虫蛀蚀者，研为细末，加麝香少许，和匀。吹入耳中，极神效。

　　卷十

　　一○○一四·华佗治耳痔神方

　　砂一钱 轻粉 雄黄各三钱 龙脑五厘研细和匀，水调浓，用谷草细根咬细如毛，蘸点患处。并用：栀子 川芎 熟石膏 当归 牛蒡子 柴胡 白芍（酒炒） 丹皮 甘草各二钱 黄芩黄连各五钱水煎，食后服。二剂当愈。

　　卷十

　　一○○一五·华佗治耳中有脓神方

　　吴白矾（烧汁尽）八分 麻勃（思邈按：即大麻花）一分 青木香二分 松脂四分上四味捣末，先消松脂，后入药末，可丸如枣核，净拭以塞耳中，取瘥。

　　卷十

　　一○○一六·华佗治耳烂有脓神方

　　橘皮一钱 灯芯（烧灰）一钱 龙脑一分共为末，和匀吹耳中，极效。

　　卷十

　　一○○一七·华佗治耳中脓血神方

　　鲤鱼脑一枚 鲤鱼肠一具（洗净细切） 鲤鱼鳃三枚 乌麻子一升（熬令香）

　　先捣麻子使碎，次用余药捣为一家，纳器中，微火熬，暖布裹敷耳，得两食顷开之，有白虫出。更作药。若两耳并脓出，用此为一剂，以敷两耳。若止一耳，分药为两剂。不过三敷，便瘥，慎风冷。

　　卷十

　　一○○一八·华佗治耳中出血神方

　　生地一两 麦冬一两水二碗，煎取一碗，食后顿服。外用：麝香一分 沉香三分 白矾一钱 糯米五十粒共为末，糊丸梧子大，薄绵裹之，如左耳出血塞右鼻，右耳出血塞左鼻，两耳出血塞两鼻。

　　卷十

　　一○○一九·华佗治冻耳成疮神方

　　生姜绞取汁，熬膏涂之。忌用火烘汤泡，犯之者则肉死。

　　卷十

　　一○○二○·华佗治耵聍堆神方

　　捣自死白项蚯蚓，安葱叶中，用面封头，蒸令热，并化为水。以汁滴入耳中，满即止。

　　不过数度，即挑易出，瘥后发裹盐塞之。

　　卷十

　　一○○二一·华佗治耳内湿疮神方

　　蛇床子 黄连各一钱 轻粉一分共研末，和匀吹之。

　　卷十

　　一○○二二·华佗治水银入耳神方

　　以黄金或金饰器枕耳，自出。

　　卷十

　　一○○二三·华佗治百虫入耳神方

　　以鸡冠血滴入耳中，即出。或捣韭菜汁灌耳中，亦效。

　　卷十

　　一○○二四·华佗治蜈蚣入耳神方

　　以木叶裹盐炙令热，以掩耳上，即出。冷复易之，或炙猪肉掩耳自出。

　　卷十

　　一○○二五·华佗治蚰蜒入耳神方

　　熬胡麻捣之成末，盛葛囊中枕之，虫闻香则自出。或以牛酪灌满耳即出，出当半销。若入腹中，空腹食好酪一、二升。即化为黄水而出，不尽更作服。

　　卷十

