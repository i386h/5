<!-- { "loadSidebar": true } -->
　　白藓皮 白僵蚕 白附子 芎 鹰屎白 白芷 青木香 甘松香 白术 白檀香 丁香子各三分 冬瓜仁五合 白梅（去核）二七枚 瓜子一两 杏仁（去皮）三十枚 鸡子白七枚上二十味，先以猪 和面曝令干；然后合诸药捣筛；又以白豆屑二升为散。旦用洗面手以上，面即洁白无瑕。

　　卷十四

　　一四○○三·华佗治面多黯神方

　　患者面部不净，状如雀卵者甚多，俗名雀斑。可用苦酒煮白术，常以试面，渐渐自去。

　　或以新生鸡子一枚，穿去其黄，以朱末一两纳其中，漆固，以鸡伏着，倒出，取涂面，立去而

　　卷十四

　　一四○○四·华佗治面多黑痣神方

　　荠 二分 桂心一分上二味捣筛，以酢浆水服方寸匙，日一，止即脱。内服栀子散，瘥。

　　卷十四

　　一四○○五·华佗治面生神方

　　麝香三分 附子一两 当归 芎 细辛 杜蘅 白芷 芍药各四分上八味切碎，以腊月猪膏一升半煎，三上三下，去滓，下香膏以敷 上，日三，瘥。

　　卷十四

　　一四○○六·华佗治面生神方

　　木兰皮 防风 白芷 青木香 牛膝 独活 本 芍药 白附子 杜蘅 当归 细辛芎各一两 麝香二分上十四味锉，以腊月猪脂二升，微火煎三上三下，去滓入麝香，以敷面上，妙。

　　卷十四

　　一四○○七·华佗治面上粉滓神方

　　光明砂（研）四分 麝香二分 牛黄半分 水银四分（以面脂和研） 雄黄三分上五味并精好药捣筛研如粉，以面脂一升纳药中，和搅令极调，一如敷面脂法。以香浆水洗、敷药，避风。经宿粉滓落如蔓菁子状，此方秘不传。

　　卷十四

　　一四○○八·华佗治面色晦暗神方

　　羊脂 猪脂各一升 白芷半升 乌喙十四枚 大枣十枚 麝香少许 桃仁十四枚 甘草一尺（炙） 半夏（洗）半两上九味合煎，以白芷色黄，去滓涂面，二十日即变，五十日如玉光润，妙。

　　卷十四

　　一四○○九·华佗治面上瘢痕神方

　　禹余粮 半夏上等分为末，鸡子黄调敷。先以布拭干，勿见风日，三十日。虽十年者亦灭。

　　卷十四

　　一四○一○·华佗治面风神方

　　玉屑 密陀僧 珊瑚各二两 白附子三两上四味细研如粉，用酥和，夜涂面上，旦洗去。

　　卷十四

　　一四○一一·华佗治眉毛稀疏神方

　　取七月乌麻花阴干为末，生乌麻油浸，每夜涂之。

　　卷十四

　　一四○一二·华佗治头风白屑神方

　　蔓荆子一升 生附子三十枚 羊踯躅花 葶苈子各四两 零陵香二两 莲子草一握上六味以绵裹，用油二升渍七日，每梳头常用之。若发稀及秃处，即以铁精一两，以此膏油于瓷器中研，摩秃处，其发即生。

　　卷十四

　　一四○一三·华佗治头发脱落神方

　　乌喙 莽草 石南星 续断 皂荚（去皮熬子） 泽兰 白术各二两 辛夷仁一两 柏叶半升 猪脂三升上十味，以苦酒渍一宿，以脂煎于东向灶釜中，以苇薪煎之。先致三堆土，每三沸即下致一堆土，候沸定，却上，至三沸。又置土堆上，三毕成膏讫。去滓置铜器中，数北向屋溜从西端至第七溜下埋之，三十日药成。小儿当刮头，日三涂；大人数沐，沭已涂之。

　　卷十四

　　一四○一四华佗治发色黄白神方

　　黄 当归 独活 芎 白芷 芍药 莽草 防风 辛夷仁 干地黄 本 蛇含各一两 薤白半升 乌麻油四升半 马 膏二升上十五味，以微火煎三上三下，俟白芷黄色，膏成去滓，洗发讫后，涂之。

　　卷十四

　　一四○一五·华佗治发黄神方

　　大豆五升 醋浆水二升上二味煮取五升汁，淋之数月当愈。

　　卷十四

　　一四○一六·华佗染白发使黑神方

　　胡粉 白灰各一分上二味，以鸡子白和，先以泔浆洗令净，后涂之。取急以油帛，裹之一宿，以澡豆洗却，则其发黑软不绝。或择取细粒乌豆四升，煮取四升，去豆以好灰汁净洗发。俟干后，即用豆汁热涂之，裹以油帛，经宿始开，既干再涂以熊脂，仍裹以油帛，则色黑如膝，一涂三年不变。

　　卷十四

　　一四○一七·华佗治发落不生神方

　　蜀椒三两半 莽草二两 干姜 半夏 桂心 茹 附子 细辛各一两上八味捣筛极细，以生猪脂剥去筋膜，权取二十两，和前药合捣令消尽。药成，先以白米泔沐发令极净，每夜摩之。经四、五日其毛孔即渐生软细白皮毛。十五日后渐变作黑发。

　　月余后发生五寸，即可停止。

　　卷十四

　　一四○一八·华佗治发臭神方

　　佩兰叶煎水沸之，可除发臭。或煮鸡苏为汁，或烧灰淋汁沐之，均效。

　　卷十四

　　一四○一九·华佗令发不生神方

　　拔毛发后，以蟹脂涂之，永不复生。或取蚌壳烧灰研粉，和以鳖脂，拔却后即涂之，亦效。

　　卷十四

　　一四○二○·华佗除头虱神方

　　以水银与蜡油相和研之，至不见水银为止。用以涂发，一宿即尽死。

　　卷十四

　　一四○二一·华佗治毛虱神方

　　凡男女阴毛及腋毛等处常生有一种八角形之虫，名曰角虱。往往深入肌理，瘙痒异常。

　　可用：百部末研粉，渍上好烧酒中一宿，用以涂擦极效。或用除头虱之水银膏，擦之亦效。

　　卷十四

　　一四○二二·华佗治唇裂神方

　　橄榄炒研末，以猪脂和涂之，极效。

　　卷十四

　　一四○二三·华佗治嘴角疮神方

　　取新鲜杉木细枝一条，以烈火烧其上端。则末端有白色之浆流出，即取涂之，奇效。

　　卷十四

　　一四○二四·华佗治腋臭神方

　　正旦以小便洗腋下，即不臭。或以：鸡舌香 藿香 青木香 胡粉各二两为散。绵裹之，纳腋下，亦效。

　　卷十四

　　一四○二五·华佗治夏日斑神方

　　先用水洗净汗垢，然后研密陀僧为末，以胡瓜蒂蘸擦数次，即愈。

　　卷十四

　　一四○二六·华佗治手面皲裂神方

　　蜀椒四合水煮去津，以手渍入，约半食顷，取出令干。须臾再渍，约三四次。干后涂以猪羊脑即效。或以：五倍子末与牛骨髓调和，填纳缝中亦效。

　　卷十四

　　一四○二七·华佗治鸡眼神方

　　先将鸡眼以利刃剔开，次乃以生锻石、糯米尖、湿碱共研末，用冷水少许调和，经二三时即成糊，每晚临睡搽少许，数日即愈。

　　卷十四

　　一四○二八·华佗治肉刺神方

　　以黑木耳取贴之自消烂，又不痛。宜以汤浸木耳，软乃用之。

　　卷十四

　　一四○二九·华佗治疣目神方

　　疣目者，谓各部有疣子似目也。可用苦酒渍锻石六七日，取汁点疣上，小作疮，即落。

　　卷十四

　　一四○三○·华佗去黑子神方

　　晚间临睡时用暖浆水洗面，以布揩黑子令赤痛。挑动黑子，水研白旃檀，取浓汁，涂其上。旦复以暖浆水洗面，仍以鹰屎粉其上。

　　卷十四

　　一四○三一·华佗治足茧神方

　　荸荠半枚贴患处，越宿，次夕续为之，凡五六次，茧自连根脱落。

　　卷十四

　　一四○三二·华佗治足汗神方

　　莱菔煎汁，时时洗之，自愈。

　　卷十四

　　一四○三三·华佗治遍身风痒神方

　　蒺藜子苗煮汤洗之，立瘥。

　　卷十四

　　一四○三四·华佗治干癣神方

　　干癣积年生痂，搔之黄水出，每逢阴雨即痒。治用：斑蝥半两微炒为末，调敷之。

　　卷十四

　　一四○三五·华佗治湿癣神方

　　刮疮令坼，火灸指摩之，以蛇床子末和猪脂敷之，瘥止。或用楮叶半斤，细切捣烂，涂癣上。

　　卷十四

　　一四○三六·华佗治癣疮神方

　　雄黄 硫黄各一两 羊蹄根 白糖 荷叶各一两上五味以后三种捣如泥，合前二种更捣，和调以敷之。若强少以蜜解之，令濡，不过三，瘥。

　　卷十四

　　一四○三七·华佗治疥疮神方

　　黄连十四铢 藜芦十二铢 大黄一两 干姜十四铢 茹十铢 莽草十二铢 羊踯躅十铢上药捣筛，以猪脂二斤，微火向东煎之，三上三下。膏成去痂，汁尽敷之，极效。合时勿令妇人、鸡犬见之。

　　卷十四

　　一四○三八·华佗治诸癞神方

　　凡癞病皆起于恶风及触犯忌害得之。初觉皮肤不仁，淫淫若痒如虫行，宜急疗之。此疾乃有八九种，皆须断米谷 肴，专食胡麻松术，治用：苦参五斤锉细，以陈酒三斗，渍四五日，稍稍饮之二三合。外用： 草一担，以水二石煮取一石洗之。不过三五度，当瘥。

　　卷十四

　　一四○三九·华佗治乌癞神方

　　本症初发与前症无异，惟其皮肉之中，或如有桃李者，隐疹赤黑，手足顽痹。手足不觉痛，脚下不得踏地，身体疮痛，两肘如绳缚，是名乌癞。治用：皮（炙） 魁蛤 蝮蛇头（末） 木虻（去翅足熬）四枚 虻虫（去翅足熬） 蛴螬各一枚（并炙） 鲮鲤甲（去头足炙） 葛上亭长（炙）七枚 斑蝥（去翅足炙）七枚 蜈蚣（去头足炙） 附子（泡去皮）各三枚 蜘蛛（炙）五枚 水蛭一枚 雷丸三十枚 巴豆（去皮心熬）十五枚 水银 大黄 真丹 桂心 射罔各一两 黄连一分 石膏二两 蜀椒三分 芒硝一分 龙骨三分 甘遂（熬） 矾石（烧） 滑石各一分上二十八味捣筛，蜜和丸如胡豆，服二丸，日三。加之以知为度。按：此方各药，分两多寡殊异，当系记录差误，用时即以意量之。（孙思邈注）

　　卷十四

　　一四○四○·华佗治白癞神方

　　凡癞病语声嘶，目视不明，四肢顽痹，肢节大热，身体手足隐疹起，往往正白在肉里，鼻有息肉，目生白珠，当瞳子，视无所见，此名白癞。治用：苦参五升 露蜂房（炙）五两 皮（炙）一具 曲三斤上以水三斗五合，合药渍四宿，去滓。炊米二斗，酿如常法，酒熟。食后饮三五合，渐增之，以知为度。

　　卷十四

　　一四○四一·华佗治冻疮神方

　　干狗粪（经霜而白者佳）

　　烧灰存性，研为细末，脂麻油调敷数次即愈。此方奇验，非他药可及。

　　卷十四

　　一四○四二·华佗治风疹神方

　　以夏蚕砂一升，水煎去滓，遍浴全身，其疹自退。内用：白术为末，酒服一匙，日二服。仍忌风。

　　卷十四

　　一四○四三·华佗治痱子神方

