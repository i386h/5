<!-- { "loadSidebar": true } -->
　　升麻煎服，并洗患处自愈。或以：绿豆粉 蛤粉各二两 滑石一两和匀扑之，亦效。

　　卷十四

　　一四○四四·华佗治漆咬神方

　　可用韭叶捣烂敷之。或速以芥菜煮汤洗之，亦效。

　　卷十四

　　一四○四五·华佗治漆疮神方

　　取莲叶干者一斤，水一斗，煮取五升，洗疮上，日再，瘥。

　　卷十四

　　一四○四六·华佗治脚丫湿烂神方

　　密陀僧一两 熟石膏 枯矾各二钱 轻粉一钱上共为末，湿则干敷，干则桐油调搽。

　　卷十四

　　一四○四七·华佗治脚缝出水神方

　　黄丹三钱 花蕊石一钱共研细末掺之，即止水。

　　卷十五

　　华佗伤科神方

　　卷十五

　　一五○○一·华佗治折骨神方

　　取大麻根叶，无问多少，捣取汁饮一小升。无生青者，以干者煮取汁服。外治用：黄狗头骨一具，以汤去其皮毛，置炭火中 之，去泥捣细末。别以牡蛎亦置炭火上 之，临用时每狗骨末五钱，入牡蛎末三钱，官桂末二钱，并以糯米粥铺绢帛上，乃掺药在粥上，裹损伤处。大段折伤者，上更以竹片夹之，少时觉痒，不可抓爬，宜轻拭以手帕。一、三日效。

　　卷十五

　　一五○○二·华佗治伤筋神方

　　取蟹头中脑及足中髓熬之，纳疮中，筋即续生。或取旋复草根洗净，去土捣之，量疮大小，取多少敷之。日一易，以瘥为度。

　　卷十五

　　一五○○三·华佗治筋骨俱伤神方

　　捣烂生地黄熬之，以裹折伤处，以竹片夹裹之令遍，病上急缚，勿令转动。日十易，三日瘥。内服用：干地黄 当归 独活 苦参各二两共捣末，酒服方寸匕，日三。

　　卷十五

　　一五○○四·华佗治折腕神方

　　生附子（去皮）四枚以苦酒渍三宿，用脂膏一斤煎之，三上三下，膏成敷之。

　　卷十五

　　一五○○五·华佗治折腕瘀血神方

　　虻虫（去足翅熬） 牡丹皮二物各等分，酒服方寸匕，血化成水。或用：大黄六两 桂心二两 桃仁（去皮）六十枚上三味以酒六升，煮取三升，分三服，当下血，瘥。

　　卷十五

　　一五○○六·华佗治被击青肿神方

　　以新热羊肉敷之，或炙肥猪肉令热，拓上。又炙猪肝贴之，亦佳。

　　卷十五

　　一五○○七·华佗治被击有瘀神方

　　刮青竹皮二升 乱发如鸡子大四枚（烧灰） 延胡索二两上捣散，以水酒各一升煎三沸，顿服，日三四，或以：大黄二两 桃仁（去皮尖熬） 虻虫（去足翅熬）各二十一枚上捣散，蜜和丸。四丸即纳酒一升，煎取七合，服之。

　　卷十五

　　一五○○八·华佗治伤腰神方

　　续断 大黄 破故纸 没药 红花 赤芍 当归尾 虎骨各二钱 鲮鲤甲 刘寄奴 自然铜（火 醋淬）各一钱 丝瓜络半枚上以水和酒合煎，温服，极效。

　　卷十五

　　一五○○九·华佗治从高堕下神方

　　阿胶（炙） 干姜各二两 艾叶 芍药各三两上以水八升，煮取三升，去滓。纳胶令烊，分二服。羸人须分三服。此方治因堕伤唾血或吐血极效。并治金疮伤绝，及妇人产后崩中。

　　卷十五

　　一五○一○·华佗治堕伤瘀血神方

　　蒲黄十分 当归 干姜 桂心各八分，大黄十二分 虻虫（去足翅熬）四分上捣散，空腹酒服方寸匙，日再。渐增至匙半，以瘥为度。又方煮大豆或小豆令熟，饮汁数升，和酒服之，弥佳。

　　卷十五

　　一五○一一·华佗治堕马伤神方

　　当归（熬令香） 甘草（炙） 桂心 蜀椒各二分 芎 （熬）六分 附子（炮） 泽兰（熬）各一分上捣散，酒服方寸匙，日三。此方大验，服之能令呼吸之间，不复大痛，三日后筋骨即相连。

　　卷十五

　　一五○一二·华佗治头额跌破神方

　　白矾（ 令汁尽） 五倍子上二味等分研和，敷伤处，血即止而不流。

　　卷十五

　　一五○一三·华佗治因跌破脑神方

　　透明龙齿 人参 生地黄 象皮各三钱 龙脑三分上研和。再以：地虱二十枚 蝼蛄三枚各去头翅捣烂，更入前药捣之，干为末。每服一钱，极效。或以蜂蜜和葱白捣匀浓涂，亦效。

　　卷十五

　　一五○一四·华佗治颔脱神方

　　先令患者平身正坐，术者以两手托住下颔，向脑后送上关窍，即以布扎住。外用天南星研末。姜汁调敷两颔，越宿即愈。惟居处宜忌风寒。

　　卷十五

　　一五○一五·华佗治闪颈神方

　　硼砂研末，以灯心蘸点眼内四角，泪出即松，续行三次，当愈。

　　卷十五

　　一五○一六·华佗治破口伤神方

　　血竭二钱五分 没药五钱 龙骨（五花者）二钱（俱另研） 灯芯一束 苏木二钱 桔梗五分外用：黄泥封固，以文火 干为末；再用红花二钱，焙为末，共为细末，掺于创口，立能止血。

　　卷十五

　　一五○一七·华佗治破伤风神方

　　南星 防风 白芷 天麻 白附子 羌活上等分为末，每服二钱，热酒一蛊调服。更敷伤处。牙紧反张者，每服三钱，热童便调服。虽内有瘀血者，亦愈。若已昏死，苟心腹尚温者，连进三服，亦可保全。

　　卷十五

　　一五○一八·华佗治金疮神方

　　初伤出血，即以小便淋洗。伤久者可用：文蛤 降真香 人参三物各等分为末，干掺伤处，须扎紧。或用：枯矾七钱 乳香三钱共为末掺之。如伤已久溃烂者，宜用：乳香 没药（共去油） 三七（焙） 轻粉 儿茶各三钱 麝香四分 冰片三分共为末，以白蜜调敷，一次即愈。

　　卷十五

　　一五○一九·华佗治箭镞伤神方

　　凡箭镞入骨，不能得出，不可即拨动，恐其伤骨也。治宜用：巴豆一粒（炮去壳勿焦） 活蜣螂一枚同研炒，涂于伤处，须臾痛定微痒，极难忍之时，方可拨动。取出镞，立瘥。

　　卷十五

　　一五○二○·华佗治中箭毒神方

　　凡中箭毒者，其内外皮肉必黑，疼痛欲死。治宜先用刀割开皮肉，取出箭镞；再以妇人月水洗之，方能解去其毒。或捣蓝青绞取汁饮之，并敷疮上。若无蓝取青布渍之，绞取汁饮之。又以汁淋灌疮中。又或以干葛、盐等分，捣末敷疮上，毒皆自出。

　　按：箭毒有三种：交广夷俚多用焦铜作镞，岭北则用诸蛇虫毒螫物汁着管中，渍箭镞。

　　此二种才伤皮，便洪肿沸烂而死。唯射猪犬，虽困犹得活，以其啖人粪故也，人若有中之，即便餐粪，或绞滤取汁饮之，并以涂疮上，须臾即定，不尔不可救也。又一种是今之猎师射獐鹿用射罔，以涂箭镞。人中之当时亦困顿，着宽处者不死，若近胸腹，亦宜急疗之。今华先生所传各方，是射罔者耳。（孙思邈注）

　　卷十五

　　一五○二一·华佗治杖伤神方

　　赤杖之时，可先取野红花（按即小蓟）半斤，用烧酒四斤半，渍之越宿，即取出曝干。

　　临刑时土鳖（焙）五枚 苏木 乳香 没药各二钱 木耳 鲮鲤甲 丹皮 枳壳 蒲黄 当归尾酒水共煎服，如服后不受杖，可服靛花水二杯解去之。初杖后若欲散血消肿，可用：胡椒二两 土鳖三十枚 当归尾一两五钱 木耳灰一两五钱 乳香 没药 杏仁 桃仁发灰 血竭各三钱八分 自然铜（醋淬七次） 五分上为末，别以胡椒两半煮汁打糊为丸，每责十板，服药二钱，热酒送下。外用：大黄 白芷各两许水煎浓汁揉洗伤处，以瘀散见红为度。别以：猪脂三两 白蜡一两 樟脑一两 轻粉五钱 龙脑 麝香各三分为末，贴敷之。

　　卷十五

　　一五○二二·华佗治夹伤神方

　　未受刑时如前法，可先服药。已夹后，随用朱砂末以烧酒调敷伤处，用一人以十指尖轻啄患者脚底，先觉痒，次觉痛为止。再用一、二人以笔管于患者足面上轻轻赶之，助通血脉。

　　候伤处凹者突起，四围肿大为度。即以闹杨花焙干为末，每服五分至七分。先饮酒半酣，次服药，再饮至大醉，即静卧勿语。次日去敷药，再用：透骨草 天门冬 天灵盖 南星 地骨皮 陈皮各等分 象皮倍用水煎浸洗，日二、三次。仍以闹杨花末如前法服之，三次痊愈。

　　卷十五

　　一五○二三·华佗治跌打损伤神方

　　三七·大黄 丹皮 枳壳 大小蓟各三钱 当归 白芍 生地各五钱 红花一钱 桃仁十四枚水酒各半，煎八分服。如日久疼痛，或皮肉不破而疼痛，可用水蛭切碎，以烈火炒焦黑研碎，加入前药中，最多三剂，决不再痛，惟水蛭必须炒黑，万不可半生，否则反有害于人。

　　卷十五

　　一五○二四·华佗治竹木入肉神方

　　鹿角烧灰研末，以水和涂之立出。久者不过一夕。或取羊粪燥者烧灰，和脂涂之，刺若未出，重敷之。

　　卷十五

　　一五○二五·华佗治铁针入肉神方

　　生磁石一两研末，以芸苔子油调敷皮外，离针入处约寸许。渐移至针口，由受伤原口而出，极神效。

　　卷十五

　　一五○二六·华佗治水银入肉神方

　　以金属薄板如银、铜、铅、锡等片，时时在入口部熨贴，则水银自能出而侵蚀各金，俟各金上融合已足，更易之，至罄而止。

　　卷十五

　　一五○二七·华佗治瓷片入肉神方

　　择三角形银杏果实去壳及心，渍芸苔子油中越宿，即取出捣烂，敷贴患部，日更易之，数次即愈。

　　卷十五

　　一五○二八·华佗治骨刺入肉神方

　　以牛膝根茎合捣，敷之即出。纵疮合，其刺犹自出。或以鹿脑浓敷上，燥复易之，半日即出。

　　卷十六

　　华佗结毒科神方

　　卷十六

　　一六○○一·华佗治白浊神方

　　桑螵蛸（炙） 白龙骨上二味等分为末，空服盐汤下二钱，日三。

　　卷十六

　　一六○○二·华佗治赤浊神方

　　菟丝子 麦门冬等分为末，蜜丸梧子大，盐汤下，每服七十丸。

　　卷十六

　　一六○○三·华佗治赤白浊神方

　　石菖蒲 萆 益智仁 乌药上四味各一两，水煎八分，温服，以瘥为度。

　　卷十六

　　一六○○四·华佗治秽疮风毒神方

　　土茯苓三斤 生黄 一斤 当归八两先以水三十碗，将土茯苓煎汤，取黄 、当归拌匀微炒，干磨为末，蜜为丸。白汤下三钱，日三，一剂当效。

　　卷十六

　　一六○○五·华佗治秽疮初发神方

