<!-- { "loadSidebar": true } -->
　　胆矾 白矾 水银各等分捣研，至水银不见星为度，入香油、唾津各小许拌匀。坐于帐内，取药涂两足心，以两手心对足心摩擦良久。再涂再擦，旋即覆被安卧取汗，或俟大便去垢出秽涎为度。每次强者需四钱，羸者二钱。续行三日，内服药同上条，并时行澡洗。

　　卷十六

　　一六○○六·华佗治秽疮结毒神方

　　麦冬三两 甘草一两 桔梗 黄芩 连翘 贝母 寒水石（研细末）各三钱 土茯苓 夏枯草各二两先以水三升，煎各药得一升半，乃调寒水石末温服，一剂瘥，二剂效。即已经鼻梁脱落及前阴溃烂者，亦能见效。

　　卷十六

　　一六○○七·华佗治秽疮鼻柱将落神方

　　人参一两 麦冬三两 金银花三两 桔梗一两 苏叶五钱 甘草一两水五碗，煎取一碗。一剂能辨知香臭而不落矣。

　　卷十六

　　一六○○八·华佗治秽疮前阴腐烂神方

　　金银花半斤 土茯芩四两 当归 熟地各二两 黄柏一两 山茱萸三钱 肉桂二钱 北五味子一钱上捣末，每日沸水调服一两，其功性能阻止前阴溃烂。即已脱落者，亦能重生。

　　卷十六

　　一六○○九·华佗治秽疮成圈神方

　　本症因疮发已久，行将结痂，复犯房室，遂致作痛生圈。治宜大补气血。以：人参 茯苓 甘草各二钱 当归 白术 黄 各三钱 熟地 土茯苓各五钱 芎 一钱柴上以水煎服，约十剂，当瘥，虚甚者以多服为妙。外用：人参 粉霜 甘草 轻粉 丹砂 槐米各一钱 石膏二钱 龙脑三分共研细末，猪胆调搽，极效。

　　卷十六

　　一六○一○·华佗治秽疮生癣神方

　　是为女子感染男子余毒而生者，或疮已告痊，因偶食牛肉，或当风洗浴，或房室过劳，遂致肤上毒结不散，因而生癣。其候或血干而起白屑者有之，或肉碎而流红水以致淋漓臭秽者有之。内服用：天花粉 威灵仙 胡麻 槐角 甘草各二钱 生地黄 麦冬 天冬各三钱 当归 黄各五钱 柴胡 乳香末各一钱 荆芥一钱五分 白藓皮一钱上以水煎服，约须十剂，外用：黄柏 雄黄各二钱 孩儿茶三钱 没药 轻粉 粉霜 枯矾各一钱 丹砂五分 龙脑三分蜗牛十个共为末，猪胆调搽，日数次，三日渐愈。

　　卷十六

　　一六○一一·华佗治翻花秽疮神方

　　黄 一两 土茯苓二两 白芍 茯苓各五钱 人参 甘草各三钱 当归 白矾各二钱水煎服四剂，重者十剂。外用：粉霜 轻粉 龙脑 黄柏（炒） 胡粉各二钱 百花霜 黄丹（水飞） 生甘草各三钱 蚯蚓粪（火焙干）一两各研细末，点搽自愈。

　　卷十六

　　一六○一二·华佗治阳性秽疮神方

　　秽疮有阴阳性之分，凡色红作痛而高突者，是为阳性。治宜补气之药，佐以化毒之味。

　　方用：人参 白术各五钱 甘草 茯苓各三钱 半夏一钱 陈皮五分 土茯苓 金银花各一两上以水煎服，十余剂瘥止，外用搽药详下。

　　卷十六

　　一六○一三·华佗治阴性秽疮神方

　　本症之候与前症相反，即色虽红而低陷，且患部不痛不痒。治宜补血之药，而辅以消毒之品。方用：熟地 当归各五钱 川芎 茯苓 甘草 天花粉各二钱 白芍一钱 金银花 土茯苓各一两水煎服二十剂。外用：丹砂 粉霜 轻粉 甘草各一钱 雄黄二钱 孩儿茶三钱 露蜂房（烧灰）五分 龙脑三分各为细末和匀，猪胆调搽自愈。前症亦可用此药搽之。

　　卷十六

　　一六○一四·华佗治下疳神方

　　初起时即用：生黄 土茯苓各三两 生甘草三钱水煎服数剂。外用：轻粉 乳香 百草霜各一钱 孩儿茶三钱 黄柏五钱 水粉 龙脑各三钱上共为末，猪胆调搽。

　　卷十六

　　一六○一五·华佗治横神方

　　鲮鲤甲五钱 猪苓二钱上二味，并以醋炙研末，酒下二钱。外亦用鲮鲤甲与轻粉共研末，香油调敷。

　　卷十六

　　一六○一六·华佗治鱼口神方

　　雄黄 乳香各二两 黄柏一两上三味，共为细末，用新汲水调敷，肿处自消。

　　卷十七

　　华佗急救法神方

　　卷十七

　　一七○○一·华佗救缢死神方

　　凡自缢死，旦至暮，虽已冷，必可活。暮至旦，则难疗。此谓其昼则阳盛，其气易通；夜则阴盛，其气难通也。治法先徐徐抱解其绳，不得截断上下，安被卧之。一人以脚踏其两肩，手挽其发，勿纵之。一人以手按据胸上，数动之。一人摩捋臂胫屈伸之，若已僵，但渐渐强屈之。并按其腹，如是一炊顷，气从口出，呼吸眼开，而犹引按莫置，亦勿苦劳之。并稍稍与以粥汤，自能回生。或以：山羊血 菖蒲 苏叶各二钱 人参 半夏各三钱 红花 皂角刺 麝香各一钱各为末，蜜为丸，如龙眼核大。酒化开，即以人口含药水，用葱管送入死人喉内，少顷即活。此丸神效之极，唯修合之时，以端午日为佳。

　　卷十七

　　一七○○二·华佗救溺死神方

　　以灶中灰布地令浓五寸，以甑侧着灰上。令死者伏于甑上，使头少垂下。炒盐二方寸匕，内竹管中，吹下孔中，即当吐水。水下因去甑，以死人着灰中，拥身使出鼻口即活。或以一人，将死者双足反背在肩上，行二里许，则水必由口中而出。乃置之灰内半日，任其不动。

　　然后以生半夏丸纳鼻孔中，必取嚏而苏。急以：人参三钱 茯苓一两 白术 薏仁 车前各五钱 肉桂一钱煎汤半盏灌之，无不生全也。

　　卷十七

　　一七○○三·华佗救冻死神方

　　以大器中熬灰使暖，盛以囊，薄其心上，冷即易。心暖气通，目得转，口乃开，可温尿粥稍稍吞之，即活。若不先温其心，使持火炙身，冷气与火争，立死。

　　卷十七

　　一七○○四·华佗救卒死神方

　　以葱刺耳中鼻中，血出者勿怪，无血难疗之，有血者是活候也。欲苏时，当捧两手，莫放之，须臾死人目当举，手捞人，言痛乃止。男刺左，女刺右，令入七寸余，无苦立效。

　　卷十七

　　一七○○五·华佗救中恶神方

　　本症之候，为卒然心腹绞痛闷绝，诊其脉，紧大而浮者死，紧细而微者生。治用：麝香一分 青木香 生犀角各二分上为散，空腹热水下方寸匕，日二，立效。未止更作。一面灸两足大拇趾甲后聚毛中，各灸二七壮，即愈。

　　卷十七

　　一七○○六·华佗救客忤神方

　　客忤者，谓邪客之气，卒犯忤人精神也。喜于道间门外得之，其状心腹绞痛胀满，气冲心胸，或即闷绝，不复识人。治宜灸鼻下人中三十壮，自愈。并以：麝香一钱 茯神 人参 天门冬（去心） 鬼臼 菖蒲各等分上以蜜丸如桐子大，每服十丸，日三。

　　卷十七

　　一七○○七·华佗救卒魇神方

　　卒魇者，谓梦里为鬼邪所魇屈也，切勿以火照之，否则杀人。但痛啮其脚踵及足拇趾甲际而多唾其面，则觉寤。或以皂荚末用竹筒吹两鼻孔中，即起。平时宜常以：人参 茯神 茯苓 远志（去心） 赤石脂 龙骨 干姜 当归 甘草（炙） 白术 芍药大枣（去核） 桂心 防风 紫菀各二两上以水一斗二升，煮取三升半，分为五服，日三夜二。

　　卷十七

　　一七○○八·华佗救鬼击神方

　　鬼击者，谓鬼厉之气，击着于人也。得之无渐，卒着如人以刀矛刺状。胸胁腹内，绞急切痛，不可抑按，或即吐血，或鼻中出血，或下血。治法灸脐上一寸七壮，及两踵白肉际自愈。或以：特生矾石（烧半日研） 皂荚（去皮子炙） 雄黄（研） 藜芦（熬）

　　上等分，捣为末。取如大豆许，以管吹入鼻中，得嚏则气通便活。若未嚏，复更吹之，得嚏为度。

　　卷十七

　　一七○○九·华佗救尸厥神方

　　人参一两 白术 半夏 茯苓各五钱 菖蒲一钱 陈皮五分水煎服，一剂可愈，或以：白马尾二七茎 白马前脚甲二枚烧之，以苦酒丸如小豆大，开口吞二丸，须臾更服一丸。

　　卷十七

　　一七○一○·华佗救痰厥神方

　　先以皂角刺为末，用鹅羽管吹入鼻孔，取嚏为度，次以人参 茯苓 半夏 天南星各三钱 白术五钱 白芥子一钱 生附子五分 生姜一块捣汁以酒与水各一碗，煎取一碗，温服。俟痰水吐尽，即令安睡，醒后再以：人参 白薇 半夏各一钱 茯苓 白芥子各三钱 白术五钱 陈皮 甘草各五分水煎服，一剂全愈。

　　卷十七

　　一七○一一·华佗救惊死神方

　　急用醇酒一、二杯，乘热灌之，自活。

　　卷十七

　　一七○一二·华佗救跌死神方

　　急扶起，令盘脚坐地上，手提其发。取生半夏末吹入鼻中，并用生姜汁灌之，再以童子小便，或糖水俾乘热服之，散去其瘀血。

　　卷十七

　　一七○一三·华佗救击死神方

　　取松节一、二升捣碎，入铁锅内炒之，以发青烟为度。用陈酒二、三升，四围冲入，去滓令温服，即活。

　　卷十七

　　一七○一四·华佗救自刎神方

　　宜于气未绝，身未冷时，先将头垫正，直刀口合拢，试去鲜血。急取大公鸡一羽，生剥其皮，乘热包贴患处，不久自愈。

　　卷十七

　　一七○一五·华佗救酒醉不醒神方

　　饮葛根汁一斗二升，取醒为度。或用蔓荆菜并少米熟煮，去滓冷之，使饮则良。

　　卷十七

　　一七○一六·华佗救电殛神方

　　以潮润砂土铺地，令患者身卧其上，再以湿砂满铺于身，仅留口鼻，以司呼吸，久而自醒。

　　卷十七

　　一七○一七·华佗救中蛊毒神方

　　人有养畜蛊毒以病患者，受毒者心腹切痛。如有物啮，或吐下血，不即治疗，食入五脏尽即死。欲知是蛊与否，当令病患唾水，沉者是，浮者非也。治用：巴豆（去心皮熬）十枚 豉（熬）半升 釜底墨方寸匕上捣筛为散，清旦以酒服如簪头大小，行蛊主当自至门，勿应之，去到家，立知其姓名。

　　或以：雄黄 朱砂 藜芦（炙） 马目毒公 皂荚（去皮子炙） 莽草（炙） 巴豆（去心皮熬）各二分共捣筛，蜜丸如大豆许，服三丸。当转下，先利清水，次出蛇等。常烦闷者，根据常法可用鸭羹补之。

　　卷十七

　　一七○一八·华佗救中毒神方

　　锉芦根，煮汁，饮一、二升，良。

　　卷十七

　　一七○一九·华佗救中蟹毒神方

　　凡蟹未经霜者多毒，可用紫苏煮汁，饮之三升。以子汁饮之，亦治。

　　卷十七

　　一七○二○·华佗救中鱼毒神方

