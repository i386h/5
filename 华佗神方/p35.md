<!-- { "loadSidebar": true } -->
　　患者腹部膨大，状如妊娠，惟形容憔悴，面目黧黑，骨干毛枯，是由室女或思妇，不克抑制欲念，邪物凭之，遂生此症。治用：红花半斤 大黄五钱 雷丸三钱水煎服后，越宿即下血如鸡肝者数百片而愈。自后再多服补益之剂调治之。

　　卷十八

　　一八○一三·华佗治热毒攻心神方

　　患者头角忽生疮疖，第一日头重如山，越日即变青紫，再越日青紫及于全身即死。本症多得之于常服媚药。初起时速用：金银花一斤煎汁数十碗服之，俾少解其毒。继用：金银花二两 玄参三两 当归二两 生甘草一两水煎服，日用一剂，至七日以后，疮口始渐能收敛。

　　卷十八

　　一八○一四·华佗治脚底生指神方

　　患者足 之底部，忽生二趾，痛不可忍。急以刀轻刺其趾出血。次以：人参一钱 龙脑三分 硼砂一分 瓦葱一两共研细末，随时掺之，血尽为度。再用：人参 生甘草 牛膝 白芥子 萆 各三钱 白术五钱 薏苡仁一两 半夏一钱水煎服，四剂全愈。外更敷以神膏及生肌散。

　　卷十八

　　一八○一五·华佗治蛇生背上神方

　　是症由忤触神灵所致。患者初时觉背部痛甚，久而渐肿。用刀刮破其皮，忽有蛇形之物跃出，长约二尺。急用：人参一两 半夏 天南星各三钱 附子一钱水煎顿服，外敷以生肌散及神膏。

　　卷十八

　　一八○一六·华佗治毛孔流血神方

　　是由于酒色不禁，恣意纵欲所致。患者足上或毛孔中，血出如一线，流之不止，即濒于死。急用：酽醋三斤煮沸之，以两足浸入，即止。再用：人参一两 当归三两水煎浓汤，别以鲮鲤甲一片炒之，研末，调入药汁中饮之，即不复发。

　　卷十八

　　一八○一七·华佗治肠胃瘙痒神方

　　是为火郁结而不散之故。治宜表散之剂。用：柴胡 炒栀子 天花粉各三钱 甘草二钱 白芍一两水煎服，数剂即愈。

　　卷十八

　　一八○一八·华佗治遍身奇痒神方

　　尝有人先遍身发痒，锥刺之则稍已。未几又发奇痒，割以刀始快。少顷又痒，以刀割之乃觉痛，并流血不止。乃以锻石止之，复发奇痒，必割之体无完肤而后止。是必平时作恶多端获罪于天所致，患者宜自矢改过。一面用：人参一两 当归三两 荆芥三钱水煎服三剂，必效。

　　卷十八

　　一八○一九·华佗治水湿生虫神方

　　患者皮肤手足之间，发如蚯蚓之鸣声。鸣时可即用蚯蚓粪敷于患处。鸣止再用：薏仁 芡实各一两 白芷五钱 生甘草 黄芩各三钱 防风五分 附子三分水煎服，即愈。

　　卷十八

　　一八○二○·华佗治背生人头神方

　　患者背部忽生人头一具，眼耳口鼻俱备，并能呼人姓名。此症初起时，必背痛发痒。以手搔之，渐次长大，久且渐次露形，大如茶杯，唯无头发须眉耳。此时如以刀割之，立死不救。治宜用：人参半斤 白术五两 贝母 白芥子 茯苓 生甘草 青盐各三两 白矾 半夏各二两共为末，米糊丸如梧子大，每日晨夕二次，白汤下五钱，头自渐次缩小而愈。

　　卷十八

　　一八○二一·华佗治舌伸不收神方

　　是为阳火强盛之故。先以龙脑少许点之即收。次用：人参 黄连 白芍各三钱 菖蒲 柴胡各一钱水煎服，二剂当愈。

　　卷十八

　　一八○二二·华佗治舌缩不出神方

　　是为寒气结于胸腹之故，患者舌缩入喉咙，不能言语。宜急用：人参三钱 白术五钱 附子 肉桂 干姜各一钱水煎服，一剂，舌自舒。

　　卷十八

　　一八○二三·华佗治掌中突起神方

　　患者掌中忽高起一寸，不痛不痒，是为阳明经之火不散，郁于掌中使然也。治用：附子一枚煎汤，以手握之，至凉而止。如是者十日，首觉剧痛，继乃觉痒，终乃突起者，渐且平复矣。

　　卷十八

　　一八○二四·华佗治鼻大如拳神方

　　是为肺金之火，壅于鼻而不得泄，以致鼻大如拳，疼痛欲死。治宜清其肺中之邪，去其鼻间之火，方用：黄芩 甘草 麦冬 天花粉各三钱 桔梗 天门冬各五钱 紫菀二钱 百部 紫苏各一钱水煎服，四剂自消。

　　卷十八

　　一八○二五·华佗治男子乳房肿如妇人神方

　　男子乳房忽壅肿如妇人之状，扪之痛欲死，经发不愈，是乃阳明之气，结于乳房之间，治宜消痰通瘀。方用：金银花 蒲公英各一两 天花粉 白芥子各五钱 茯苓 白芍 通草各三钱 柴胡二钱木水煎服。

　　卷十八

　　一八○二六·华佗治手足脱落神方

　　人有手足俱脱落，而依然能生活者，此乃伤寒之时，口渴过饮凉水所致。愈后倘手足指出水者，急用：薏苡仁三两 茯苓二两 白术一两 肉桂 车前子各一钱水煎服，一连十剂。小便大利，俟手足水止之候，即止而不服。

　　卷十八

　　一八○二七·华佗治指甲脱落神方

　　患者手指甲尽行脱落，不痛不痒。是为肾经火虚，及房室之后，遽以凉水洗手所致。方用：熟地黄 山茱萸 山药 茯苓 丹皮 泽泻 柴胡 白芍 破故纸各三钱水煎服。

　　卷十八

　　一八○二八·华佗治指缝生虫神方

　　患者指缝间血流不止，有虫如蜉蝣钻出，少顷即飞去，是缘湿热生虫，并带风邪所致。

　　方用：黄 熟地黄 薏苡仁各五钱 茯苓 当归 白芍 生甘草 白术各三钱 人参 柴胡荆芥 川芎各一钱水煎服四剂后，血即不流。更服四剂，手指即完好如初，

　　卷十八

　　一八○二九·华佗治脐口突伸神方

　　患者脐口忽长出二寸，状似蛇尾，却又非蛇，且不觉痛痒，是由任带之脉，痰气壅滞所致。方用：硼砂 龙脑 麝香各一分 白芷 雄黄各一钱 儿茶二钱共研末，先将其尾刺出血，此时患者必昏晕欲死，急以药点之，立化为黑水。急用：白芷三钱煎汤顿服，自愈。

　　卷十八

　　一八○三○·华佗治肛门生蛇神方

　　是为大肠湿热所致，肛门间忽伸出一物，似蛇非蛇，出入自由，治宜内用消药，外用点药。方用：当归 白芍各一两 地榆五钱 莱菔子三钱 枳壳 槟榔 大黄各一钱水煎，饭前温服一剂。外以：木耳一两煎汁洗之。洗后再用：龙脑一分研末点之，伸出物自缩进而愈矣。

　　卷十八

　　一八○三一·华佗治眼中长肉神方

　　常有人于眼中长肉二条，长各一寸，粗等线香，垂于眼外。治用：龙脑 黄连 甘草各一分 硼砂半分各为细末，研至无声为度。以人乳调点肉尖上，觉眼珠火炮出，一时收入而愈。更以：白芍五钱 白芥子 白术 茯苓各三钱 炒栀子二钱 柴胡 甘草 陈皮各一钱水煎服。

　　卷十八

　　一八○三二·华佗治腹胁间生鳞甲神方

　　此症以妇人为多，男子亦间有之。是缘孽龙化形，与妇人交接所致，此病以速治为妙。

　　方用：雷丸 大黄 白矾 铁衣 雄黄各三钱共为细末，枣肉为丸，酒下三钱超时即由后阴下物碗许，状如人精，即觉胸中开爽。

　　再服三钱，鳞甲尽落而愈。

　　卷十八

　　一八○三三·华佗治手皮上现蛇形神方

　　是缘蛇类乘人睡时，作交感于人身所致。患者手上皮上现蛇形一条，痛不可忍。治法先以利刀刺其头部，继刺其尾，遂有如墨汁之血流出。外以白芷为末掺之，二次而愈。

　　卷十八

　　一八○三四·华佗治喉中有物行动神方

　　是由食生菜时，误吞蜈蚣，遂令蜈蚣生于胃口之上，其候喉中似有物行动，唾痰时其痛更甚。全身皮肤开裂，有水流出，目红肿而不痛，足水肿而能行。治法用：鸡一只五香烹煮极烂，乘患者熟睡时，将鸡置于口畔，则蜈蚣闻此香气，自然外出，即宜捉住，切不令再入口中。自一条至数条，尽乃愈。然后再以：生甘草 荆芥 陈皮各一钱 白芍五钱 当归 黄 各一两 薏苡仁 茯苓各三两 防风五分水煎服十剂，则皮肤之裂自愈，而足肿亦消矣。

　　卷十八

　　一八○三五·华佗治胃中有蛇神方

　　患者胃部不时作痛，饥时更甚，尤畏大寒，日日作楚。治用：大蒜三两捣汁灌之，则患者忽吐蛇一条而愈。长凡三尺有奇。

　　卷十八

　　一八○三六·华佗治头大如斗神方

　　是由痰郁所致，患者头面忽肿如斗大，视人小如二寸许。饮食不思，呻吟欲睡。治用：瓜蒂 赤小豆各一两共捣末，取一钱匕。别以香豉一合，热汤七合，煮作稀粥，去滓取汁，和散温顿服令吐。

　　一剂而头目之肿消，再剂而见人如故。后用：人参 白术 茯苓各三钱 甘草一钱 陈皮五分 半夏三钱水煎服二剂自愈

　　卷十八

　　一八○三七·华佗治胸中有虫神方

　　本症因食鲤而得，患者中心闷甚，饮食不能。宜用：半夏 甘草 人参各三钱 瓜蒂七枚 黄连 陈皮各一钱水煎温顿服，立时当吐虫数升，其头面皆赤，尾如鱼子。

　　按：此即华先生治广陵太守陈登之方，陈曾患此症，先生为治愈后，坚嘱令断绝酒色，始可长愈，否则二年后，必病饱满而死。登不能听，三年果如华先生言。（孙思邈注）

　　卷十八

　　一八○三八·华佗治耳内长肉神方

　　是由肾火腾烧于耳所致，患者耳内，忽长肉一条，赤色如带，手不可近。治用：硼砂 龙脑各一分研和点之，立化为水，后再多服补益之剂，调治之，自愈。

　　古代真本华佗神方卷十九华佗兽医科神方

　　卷十八

　　一九○○一·华佗治牛疫神方

　　牛疫感传极烈，一牛染病，则附近之牛，必相继倒毙。其候如牛低头垂耳，食量减少，气喘发惊，涕泗交流，粪便初则燥结，继则泄泻，口内有腐烂斑痕，即为有疫之证，急于牛栏中烧真安息香，牛吸其香，即愈。或取獭屎三升，以沸汤淋取汁二升，灌之即愈。惟上二药均极难得。故常用之药为：牙皂 细辛 川乌头 草乌头 雄黄上五味药等分，共研为末，另加麝香少许，吹入牛鼻中五、六分，即愈。

　　卷十八

　　一九○○二·华佗治牛腹胀神方

　　牛如误食地胆虫，或吞苜蓿草，腹胀满欲死。急研大麻子取汁，乘热灌入五、六升，即愈。

　　卷十八

　　一九○○三·华佗治牛狂神方

　　牛发狂疾，则胆大放奔，逢人即以角触抵。急用：大黄 黄连各五钱共为末，以鸡子与酒共一升调匀灌之，即愈。

　　卷十八

　　一九○○四·华佗治牛疥神方

