<!-- { "loadSidebar": true } -->
　　日日根据前秤取服之，满四十日止，服讫即行，勿专事坐卧，须令药力遍身，百脉中行。若大冷者，春秋各四十丸，日服令疾退为止。惟服之过多，令人大热，即须服冷药压之。

　　卷二十二

　　华佗注仓公传（附）

　　卷二十二

　　二二○○一·疽

　　齐侍御史成，自言病头痛，臣意诊其脉。告曰：“君之病恶，不可言也。”即出，独告成弟昌曰：“此病疽也，内发于肠胃之间，后五日当痈肿，后八日呕脓死，成之病，得之饮酒且内。”成即如期死。

　　成既疽发于肠胃，正可剖而洗之，不待其痈肿而呕脓也。虽热上熏阳明，烂流络，至于头痛，亦岂无药？况其时疽尚未成，痈尚未发，去其烂菌，自无后患。惜乎成之不遇也。（华佗注）

　　卷二十二

　　二二○○二·气隔

　　齐王中子诸婴儿小子病，召臣意诊，切其脉，告曰：“气隔病，病使人烦懑，食不下，时呕沫，病得之少忧，数乞食饮。”臣意即为之作下气汤以饮之。一日气下，二日能食，三日即病愈。

　　此病主在心，周身热，宜养心，不得专下气。下气虽效，强制力耳。意之言曰：“烦懑食不下，则络脉有过，络脉有过，则血上出，血上出者死，此悲心所生也。”既知心病而治气，未免自相矛盾，且不惧其强制之后而有反抗力乎？世以香散下降治肝气，终至愈发剧，亦犹此耳。（华佗注）

　　卷二十二

　　二二○○三·涌疝

　　齐郎中令循病，众医皆以为蹶中而刺之。臣意诊之，曰：“涌疝也，令人不得前后溲。”循曰：“不得前后溲三日矣。”臣意饮以火齐汤，一饮得前溲，再饮大溲，三饮而疾愈。

　　意之言曰：“右口脉大而数，数者中下热而涌。”既知其热，投以火齐汤，以热攻热虽得法，若热加增，由中下而上涌将奈如？其得溲也，亦幸矣哉！（华佗注）

　　卷二十二

　　二二○○四·热病气

　　齐中御府长信，冬时为王使于楚。至莒县阳周水，而莒桥梁颇坏，信则揽车辕，未欲渡也，马惊，即堕信身入水中几死。吏即来救信，出之水中，衣尽濡，有间而身寒，已热如火。

　　至此水气入腠理，针天柱骨可愈。意不用针而用汤，幸汗出，否则必成紫云疯。若谓失治一时，即转为寒热。殆漠视耳。若根据脉法："热病阴阳交者死。"则信万不致此，因信汗，肌

　　卷二十二

　　二二○○五·风瘅客脬

　　此难于大小便，溺赤。臣意饮以火齐汤，一饮即前后溲，再饮病已，溺如故。

　　意之言曰：“脉大而躁，大者膀胱气也，躁者中有热而溺赤。”又切其太阴之口：“湿热，风气也。”予尝以白蝴蝶花根煎汤饮见效。考意火齐汤，用附子、肉桂、大戟、大黄、汉防己、车前子、防风，此岂可常用，意何恃为绝技也哉？（吴普注）

　　卷二十二

　　二二○○六·肺消瘅（即肺气热）

　　山跗病，得之盛怒，而以接内。所以知山跗之病者，臣意切其脉，肺气热也。齐太医先诊山跗病，灸其足少阳脉口，而饮之半夏丸，病者即泄注，腹中虚。又灸其少阴脉，是坏肝刚极深，如是重损病者气；以故加寒热，所以后三日而狂者。肝一络连属，结络乳下阳明，故络绝。开阳明脉，阳明脉伤，即当狂走。后五日死者，肝与心相去五分，故曰五日尽，尽即死矣。

　　按：此先病肝，后痰肺，继之以灸，夏饮半夏燥烈品。然苟大补元气，如漆叶青 散，非不可治。第须久服，缓不济急耳。（樊阿注）

　　卷二十二

　　二二○○七·积瘕

　　瘕与症异，症坚而瘕软，症以血为之，瘕以气为之也。齐中尉潘满如病，少腹痛，臣意切其脉，深小弱，其卒然浮合也，是脾气也。右脉口气至紧小，见瘕气也，后溲血死。

　　按：此若经吾师治，必不令其瘕之自溃溲血而死。意盖仅能诊脉决死生，而决不能治病也。脾去而人不致死，瘕破而肉不致痛，此理彼犹未知耳。（樊阿注）

　　卷二十二

　　二二○○八·回风（又名内风，俗名酒膈）

　　阳虚侯相赵章，病得之酒。众医皆以为寒中，臣意诊其脉，曰：“回风。”回风者，饮食下嗌而辄出不留，法曰：“五日死。”而后十日乃死。因其人嗜粥，中脏实，故过期。师言：“安谷者过期，不安谷者不及期。”按：此若翻胃，可用桑 （即桑枝拳曲处）煎汤服，或服葛花。若吾则以针刺胸背，散其酒气，内风自平。（樊阿注）

　　卷二十二

　　二二○○九·风蹶

　　济北王病，得之汗出伏地。臣意切其脉时，风气也。阳气尽行而阴气入，阴气入张，则寒气上而热气下，故胸满。即为药酒，尽三石，病已。

　　药酒尽三石，阿信用之坚。如不饮酒，则此风终不愈矣。可知医虽良，须病者服从耳。

　　或实有可治之质耳。（樊阿注）。

　　卷二十二

　　二二○○九·气疝

　　齐北宫司空命妇，疝气客膀胱，虽于前后溲而溺赤，病见寒气则遗溺。众医皆以为风入中，病主在肺，刺其足少阳脉。臣意谓腹之所以肿者，厥阴之络结小腹也。厥阴有过则脉结动，动则腹肿，臣意即灸其厥阴之脉。左右各一所，即不遗溺而溲清，小腹痛止。即更为火齐汤以饮之，三日而疝气散，即愈。

　　按：意治病，纯用火齐汤，所谓得意佳作也。不知此病之愈，得力在灸，以厥阴病，灸厥阴脉，一灸而络舒。吾之攻灸，有鉴于斯。（樊阿注）

　　卷二十二

　　二二○一一·热蹶

　　济北王阿母，自言足热而懑。臣意告曰：“热蹶也。”则刺其足心各三所（即三壮也）。

　　按之大醉者，至于四肢发疯斑，或腹下脓疮累累。若用泻剂，中气愈虚，长热不退。刺其足心，以泄内热，诚捷诀也。予愿师事之。（樊阿注）

　　卷二十二

　　二二○一二·呕血

　　济北王女子竖，奉剑从王之厕。王去，竖后，王令人召之，即仆于厕，呕血死。病得之流汗，流汗者同法。（法当春呕血死也）病内重，毛发色泽、脉不衰。

　　脾可割可补，故脾虽伤而毛发色泽脉不衰。惟大忌呕血，大忌流汗。医遇此症，贸然进药者多矣。吾愿举是以晓之。（樊阿注）

　　卷二十二

　　二二○一三·龋齿（一名蛀齿，缺朽也）

　　齐中大夫病龋齿。臣意灸其左阳明脉，即为苦参汤，日漱三升，出入五、六日，病已。

　　得之风及卧开口，食而不漱。

　　食后宜漱口，为保齿秘诀。况卧时受风，风将内袭，即醒而咀嚼，使风聚而不散，齿故先病，至于缺朽。苦参子涩敛，漱之用风解而齿固，此牙科丹方之一也。

　　卷二十二

　　二二○一四·通乳

　　川王美人，怀子而不乳。召臣意，臣意往。饮以莨砀药一撮，以酒饮之，旋乳。臣意复诊其脉而脉躁，躁者有余病，即饮以硝石（芒硝、石膏），一剂出（便也）血，血如豆，比五六枚，（莨砀今无买，可用穿甲代之）。

　　肠胃内燥，血气不流行，是以无乳。饮以硝石，则热降而燥润，瘀去而新生矣。医生多治标而不知治本，如治无乳，则仅通乳而已，必罔顾其余病。若治至出血，病家且将大咎医生。由是医生多用酬方，有宿疾者，永不可去。中国医途，可见一斑矣。（樊阿注）

　　卷二十二

　　二二○一五·伤脾气

　　齐丞相舍人奴，病得之流汗数出，灸于火而以出，见大风也望之杀。然黄黄者土气也，土不胜木。当至春，隔塞不通，不能食饮，法至夏，泄血死。众医以为大虫，不知其伤脾气也。

　　医不能望色，即不能辨症，自并生死不能决矣。若再诀治，势必加剧。若此症众医以为大虫，必投泻药化虫药无疑，故成伤脾。否则流汗见风，病在皮孔，何以伤及脾气哉？且伤脾不比伤肺伤肝，况当能食，治之尤易。乃知其病而无方，则亦何贵乎有名医。不惟舍人不幸，当时病者亦皆不幸也。（樊阿注）

　　卷二十二

　　二二○一六·蹶上为重

　　川王病，得之沐发未干而卧，蹶上为重，头痛身热，使人烦懑。臣意即以寒水拊其头，刺足阳明脉，左右各三所，痛渐已。

　　寒水有反激力足以使热从上出。针刺有温泻力，足以使风从下泄。下泄则心懑除，上出则头痛止，不用汤药，盖亦可治病也。（樊阿注）

　　卷二十二

　　二二○一七·腰脊痛

　　宋建弄石不能起，即复置之，暮腰脊痛，不得溺。臣意见其色，太阳色干，肾部上及腰以下，枯四分所，故以往四五日，知其发也。臣意即为柔汤服之，十八日所而痛愈。又曰：不亟治，痛即入濡肾，及其未舍（居也）五脏，急治之。病方今客濡肾（即肾外膜濡湿处也），此所谓肾痹也。

　　柔汤即阳和汤，流畅血脉，化滞去瘀，此汤肆中人皆知，何经十八日始愈？因阳数止于九，九九相生，则阳复矣。吾谓吾师有胆，仓公有识。（樊阿注）

　　卷二十二

　　二二○一八·月事不下

　　济北王侍者韩女病，腰背痛寒热。众医皆以为寒热也，诊其脉时切之肾脉也，涩而不属，故吾师有四物女宛丸，专治女病。意药当不外此。可笑众医以此症为寒热，吾不知其用常山、柴胡、草果仁乎？抑同鳖甲、龟胶乎？（樊阿注）

　　卷二十二

　　二二○一九·蛲瘕

　　临 汜里女子薄吾，病蛲瘕。蛲瘕为病，腹大，上肤黄粗，循之戚戚然（动貌）。臣意饮以芫花一撮，即出蛲可数升，病已，三十日如故。病蛲得之于寒湿，寒湿气宛笃不发。化为虫，其色泽者，中脏无邪气及重病也。

　　凡寒湿虽居阴，亦喜外出。蛲成于寒湿，其性亦然。故遇芫花引吐而大出，众医以此病为寒热笃，当死不治，可笑也夫。（樊阿注）

　　卷二十二

　　二二○二○·饱食疾走

　　齐淳于司马食马肝，食饱甚，见酒来，即走去，驱疾，至舍即泄数十出。臣意告曰：“为火齐米斗饮之，七八日而当愈。”饱食疾走，震动肠胃失其分泌，故泄数十。以火齐化其积滞（见上），以米汁润其谷道，经七日一来复，自能愈矣。或谓米汁可治回风，回风之状，饮食嗌辄后之（即泄也）（见上）。

　　此方勿轻视，因试见效也。（樊阿注）

　　卷二十二

　　二二○二一·伤肺溲血

