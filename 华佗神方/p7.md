<!-- { "loadSidebar": true } -->
　　二○○七·华佗治湿浊上升要诀

　　病有不能顺治，可逆治。

　　有人苦头眩，头不得举，目不得视，积时年许。先生视之，使悉解衣倒悬，令头去地一、二寸，濡布拭身体，令周匝，候视诸脉尽出五色。乃令弟子数人，以钺刀决脉，五色血尽，视赤血出乃下。以膏摩，被覆，汗出周匝，饮以葶苈犬血散之立愈。此即逆治之法也。（孙思邈注）

　　卷二·华佗临症神方

　　二○○八·华佗治寒热要诀

　　冷浴生大热。

　　有妇人久病经年，世谓寒热交往病。冬日十一月中，先生令坐石槽中，以寒水汲灌之，云当满百。始七八灌，战欲死，灌者亦惧而欲中止。先生令满数，至将八十灌，热气乃蒸出，嚣嚣高二、三尺，满百灌，乃令燃火温床浓覆，良久汗洽出，着粉汗糁便愈。按：冷浴有反激之力，初极冷，继极热，足以清毛管，出廉料。有经络肌肤为寒湿所困，不能发汗者，冷浴最效。余体肥，从不服表剂，不适则冷浴，浴后辄觉肌畅神爽，始信仙方不欺人也。惟体弱者不宜冒昧行之，违之则有损。又冷浴之后，宜用干布揉擦，斯不可不察耳。（孙思邈注）

　　卷二·华佗临症神方

　　二○○九·华佗治腹痛脾腐要诀

　　物生于土，土燥物枯，可掘而润之，据此可以治脾。

　　一人病腹中半切痛，十余日中，须眉堕落，先生视之曰：“此脾半腐也，宜刳腹，施以洗伐。”即饮以药，令卧，破腹视脾，半腐坏，刮去恶肉，以膏敷创，饮之药，百日而平复。

　　（

　　卷二·华佗临症神方

　　二○一○·华佗治脚病要诀

　　阴络腹行，阳络背行，缘督为治，支无不伸。

　　一人病脚 不能行，先生切脉后，即使解衣，点背数十处，相间一寸或五寸，从邪不能当，言灸此各七壮，灸创愈，即能行也。后灸愈，灸处夹背一寸上下行，端直均调，如引绳也。

　　按：先生以四言为主要，知药所不及，乃易之以灸。人谓灸不难，得穴难。余谓得穴非难，因有图可按，体格部位可稽也。惟病之应灸与否，又灸从何起，迄何止。有胆有识，斯诚难耳。先生之享大名于后世也，即此胆与识为之基也。（孙思邈）

　　卷二·华佗临症神方

　　二○一一·华佗治酒毒要诀

　　讳疾忌医，死。

　　酒之发酵，足伤肺翼，害肠胃，惟葛花可解。暨渎严昕与数人共候，先生适至，谓昕曰：“君身中佳否？”昕曰：“无他。”先生曰：“君有疾急见于面，毋多饮，多饮则不治。”与以葛花粉令服之，昕不能信，复饮，归行数里，卒头眩堕自车，人扶之，辇回家，越宿死。

　　（孙思邈注）

　　卷二·华佗临症神方

　　二○一二·华佗治虚损要诀

　　乘虚御内，亡。

　　故督邮顿子献得病，已瘥，诣先生。先生为切其脉，曰：“尚虚未得复，勿为劳事。御内即死，临死当吐舌数寸。”其妻闻其病除，自百余里来省之，止宿交接，中间三日，病发，一如先生言。

　　按：肾水愈不足，相火愈妄动，故患虚损者，愈喜近女色。致女欲拒而不能，非腰痛如割，

　　卷二·华佗临症神方

　　二○一三·华佗治胃管要诀

　　地数五，土求其平，母使木梗。

　　督邮徐毅得病，先生往省之，毅谓先生曰：“昨使医吏刘租针胃管讫，便苦咳嗽，欲卧不安。”先生曰：“刺不得胃管，误中肝也，食当日减，五日不救。”果如先生言。

　　按：人谓咳嗽从肺，不知肝风煽动，使肺不舒，亦足致嗽，所谓木刑金也。人谓减食由胃，不知肝气下行，使胃作胀，不能进食，所谓木克土也。人谓不眠由肾，不知肝为血海，肝病血虚，势难安眠，所谓木耗水也。胃属土，地属五，五为地数之终，终而不能复始，故五日不救也。仙传数语，足以当千万部医书，有如是者。（孙思邈注）

　　卷二·华佗临症神方

　　二○一四·华佗治婴儿下痢要诀

　　先啼后痢，乳多冷气。

　　凡儿啼，哺以乳则止。乳寒则胃不舒，既入贲门，不能上吐，则为下痢。东阳陈叔山小男二龄，得疾下痢，常先啼，日以羸困，以问先生。先生曰：“其母怀躯，阳气内养，乳中虚冷，儿得母寒故也。治法宜治其母，儿自不时愈。”乃与以四物女菀丸（即四物汤）十日即愈。

　　按：四物汤为妇人要药，有活血通经之功。佗以此法治病，即所云：“子有病治其母也。”凡治儿病，药由母服，方取妇科，法自此始。（孙思邈注）

　　卷二·华佗临症神方

　　二○一五·华佗治虿螫要诀

　　水性涨，毒自散。

　　彭城夫人夜入厕，虿螫其手，呻吟无赖。先生令温汤近热，渍其手中，卒可得寐。但令人数为易汤，不使微冷，达旦而愈。

　　按：人受蜂刺或蛇毒，多用白矾、雄黄、香油及各种草药敷之，竟不见效，或反肿痛。

　　从未有以热水渍之者，即用热水亦不知更易，是以无效。今观先生之法，简而易，且奏效速，可

　　卷二·华佗临症神方

　　二○一六·华佗治急症要诀

　　不堪望，奚以方。

　　军吏梅平，因得疾除名，还家。家居广陵，未至二百里，止亲人舍，其曰先生适至主人许，主人令先生视之。先生一望见，即谓平曰：“君早见我，可不至此，今疾已结，不可为，趣按：凡人内有病，必先后于外，故医以望为第一要义。扁鹊之著名，即在于能望也，先生望平色，知其必死，虽有所本，亦由能决。今之医士，不解斯义，徒恃切脉，以作指针。

　　故病者将死，犹为定方。吾见亦多矣。噫！（孙思邈注）

　　卷二·华佗临症神方

　　二○一七·华佗治头风要诀

　　胆若寒，效难见。

　　昔汉郭玉尝言：“贵者处尊高以临臣，臣怀怖慑以承之。其为疗也，有四难焉。自用意而不任臣，一难也；将身不谨，二难也；骨节不强，不能使药，三难也；好逸恶劳，四难也。

　　针有分寸，时有破漏，重以恐惧之心，加以裁慎之志，臣意犹且不尽，何有于病哉。此其所以不愈也。”不知先生所得之医经中，已有此言，故先生治曹操头风未除。操曰：“佗能愈。

　　此小人养吾病，欲以自重，然吾不杀此子，终当不为吾断此根原耳。”操之为是言，殆即郭氏所谓：“贵者处尊高以临臣”之意也。先生之不能根治，即医经所载二语尽之矣。（孙思邈注）

　　卷二·华佗临症神方

　　二○一八·华佗治血郁要诀

　　黑血聚，盛怒愈。

　　按：血郁于上焦，非可剖而出之，惟盛怒则肝之鼓动力足，郁自散。上行则吐，势所必然。先生尝本此以治郡守病，以为使之盛怒则瘥，乃多受其货而不加功。无何，弃去，又遗书辱詈之。郡守果大怒，令人追杀之，不及。因 恚，吐黑血数升而愈。（孙思邈注）

　　卷二·华佗临症神方

　　二○一九·华佗治病笃要诀

　　帮助寿夭而复治，则不怨冤死。

　　医者遇病，宜先审其人之将死与否，若贸然定方与药，药纵无害，及死则必归咎于医者，虽百喙其难辞也。故欲攻医，宜先精相。相者何，望之义也。先生遇病者，先能知其人之寿夭，此非得自仙传，乃缘临症多使然耳。尝有疾者诣先生求治，先生曰：“君病根既深，宜剖脏腑，治之当愈。然君寿不过十年，病不能相杀也。”疾者不堪其苦，必欲除之，先生乃施破术，应时愈。十年后竟亡。（孙思邈注）

　　卷二·华佗临症神方

　　二○二○·华佗治咽塞要诀

　　中有所壅，吐为便。医法有不宜明言而奏效甚速者。

　　仲景治伤寒，以升吐为第一义。先生得医经，亦曾及此。先生尝行道中，见有咽塞者，因语之曰：“向者道隅，有鬻饼人，萍荠甚酸，可取二升饮之，病自当去。”其人如先生言，立吐一蛇，乃悬于车而候先生。时先生小儿，戏于门中，逆见自相谓曰：“客车旁悬有物，必系逢我翁也。”及客进顾，视壁北悬蛇以十数，乃知其奇。

　　按：先生治此症，精且玄矣。知其腹中有蛇，未尝明言，恐其惧耳。惧则蛇亦畏缩，不肯随吐而出。医家有以后患，详告病者，致其人不敢服药，令病加剧者，观于先生之治腹蛇，可

　　卷二·华佗临症神方

　　二○二一·华佗治内疽要诀

　　生腥化虫，虽出有伏。

　　按：以鱼腥杂碎和糖与粉，埋土中，经宿成虫如蚯蚓，畜鸡者恒以此饲鸡，较他虫速且繁。盖天道本先生不已，以生物求生物，诚不生而自生也。广陵太守陈登，忽患胸中烦懑，面赤不食，先生脉之曰：“使君胃中有虫，欲成内疽，腥物所为也。”即作汤二升服之，至再，有顷即大呕，中有小虫头赤而能动，其半尚为鱼脍，所苦即愈。先生曰：“此病后三期当发，因其中尚有遗种，种难尽绝也。遇良医可救。”及期疾动，佗适他往，登遂死。（孙思邈注）

　　卷二·华佗临症神方

　　二○二二·华佗治欲产不通要诀

　　产以血为主，使血乏者难，宜助。

　　李将军妻病，延先生使视之。先生曰：“伤身而胎未去。”将军言顷实伤身，胎已去矣。

　　先生曰：“案脉胎未去也。”将军不谓然，越日稍瘥。三月后复动，更召先生，先生曰：“脉象如前，系双胎。先下者耗血多，故后儿不得出，胎既死，血脉不复归，必干附于母脊。”乃为施针，并令进汤，果下死胎，且人形已具，色已黑矣。（孙思邈注）

　　卷二·华佗临症神方

　　二○二三·华佗治咳嗽要诀

　　表里相应，二九复生。脓能化毒，不吐肠瘟。

　　军吏李成苦咳，昼夜不宁，先生诊为肠痈，与以散二剂，令服，即吐脓血二升余，病寻愈。先生谓之曰：“后十八年，疾当复发，若不得药，不治。”复分散与之，令宝藏。其后五、六岁，有里人所患，适与成同，诣成乞药甚殷，成悯而与之。乃知如谯，诣先生更乞，适值见收，意不忍言。后十八年，成复发，竟以无药死。

　　按：肺与大肠相表里，肺疾则大肠之力不足，故便不畅，或便后失力，上无感，下不应也。若大肠过疾，则肺之鼓动力受阻，故气常不舒，或增咳嗽。干不强，枝亦弱也。先生治咳嗽，而用吐剂，知其化脓毒，侵于腠理耳。视若甚奇，实则无奇也。（孙思邈注）

　　卷二·华佗临症神方

　　二○二四·华佗治血脉诸病要诀

　　身能活脉，何需药石。

