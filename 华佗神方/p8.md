<!-- { "loadSidebar": true } -->
　　按：先生尝语其门人吴普曰：“人体欲得劳动，第不当极。动摇则谷气则销，血脉流通，疾不得生。所谓流水不腐，户枢不蠹也。故古之为导引者，熊颈鸱顾，引挽腰体，动诸关节，以求不老。吾有一术，名五禽之戏：一曰虎，二曰鹿，三曰熊，四曰猿，五曰鸟，亦以除疾，兼利蹄足，以当导引。体有不舒，起作禽戏，怡而汗出，因以着粉，体自轻便，而嗜食。

　　”普遵行之，行年九十，耳目聪明，齿牙完坚。佗之斯术，盖即得自仙传也。（孙思邈注）

　　卷二·华佗临症神方

　　二○二五·华佗治腹背诸疾要诀

　　药不及，针可入，中肯綮，深奚弊。

　　世传涪翁善针，着有《针经》，其弟子程高寻求积年，翁乃授之。郭玉师事程高，亦以针名。惟医贵人，辄或不愈。和帝问其故。对曰：“腠理至微，随气用巧，针石之间，毫芒即乘，神存于心手之间，可得解而不可得言也。”又曰：“针有分寸，时有破漏，是可见用针之难矣。”不知先生得仙授，亦精于此。其徒彭城樊阿，亦善针术。凡医皆言，背及胸脏之间，不可妄针，针入不得过四分，而阿针背入一、二寸，胸脏深乃至五、六寸，而病皆疗。

　　是可见先生之针术，得之仙授，视涪翁等尤胜也。（孙思邈注）

　　卷二·华佗临症神方

　　二○二六·华佗治脏腑痈疡要诀

　　药用麻沸，脏腑可割，既断既截，不难缝合。

　　按：痈疡发结于脏腑之内，虽针药亦无所用之。先生治斯类险症，常先令服麻沸散，既昏罔觉，因刳破腹背，抽割聚集。若在肠胃，则断截湔洗，除去疾秽，已而缝合，五六日而创合，月余而平复矣。（孙思邈注）

　　卷二·华佗临症神方

　　二○二七·华佗治精神衰颓要诀

　　御妇人，得长生；服麻术，亦仙佗。

　　襟同御，抵御妇人，即握固不泄，远精补脑之术也。《列仙传》曰：“容成公者，能善补道之，取精于玄牝（即服丹铅也），其要谷神（即肾脏之元神）不死，守生养气者也。”故世言御妇人术者，多推容成公为始祖。其实此术非创自容成公，乃创自先生。先生持假名于容成耳。

　　按：后汉时有冷寿光者，与华先生同时，常师事先生，得先生秘授御妇人术。寿光年可百五六十岁，当屈颈HT 息，须发尽白。而色理如三四十岁。同时又有女生者，长乐人，初饵胡麻及术，绝谷八十余年，日少状，色若 桃，日能行三百里，走及獐鹿。常采药入嵩高山，见女子自言为三天太上侍官，以五岳真形与之，并授以施行法。女生道成，一旦与知交故友别，云入华山，去五十年，先时相识时，逢女生华山庙前，乘白鹿从玉女三十人，并令谢其乡里故人也。

　　卷二·华佗临症神方

　　二○二八·华佗治发白要诀

　　服地节，头不白。

　　樊阿从先生求方，可服食益于人者。先生授以漆叶青面散。漆叶屑一斗，青面十四两。

　　以是为率，云久服，去三虫，利五脏，轻体，使人头不白。阿从之，寿百余岁。

　　按：漆叶或谓之漆树之叶，郁脂膏，或谓即黄 ，大补气。青面一名地节，又名黄芝，即今熟地，主理五脏，益精气。昔有游山者，见仙家常服此，因以语先生，试之良效。即以语阿，阿初秘之，旋因酒醉泄于人，其方遂流传于后世云。

　　卷三

　　华佗神方秘方

　　卷三

　　三○○一·华佗麻沸散神方

　　专治病患腹中症结或成龟蛇鸟兽之类，各药不效，必须割破小腹，将前物取出。或脑内生虫，必须劈开头脑，将虫取出，则头风自去。服此能令人麻醉，忽忽不知人事，任人劈破，不知羊踯躅三钱 茉莉花根一钱 当归一两 菖蒲三分水煎服一碗。

　　卷三

　　三○○二·华佗琼酥散神方

　　本剂专为痈疽疮疡施用刀圭时，服之能令人不痛。

　　蟾酥一钱 半夏六分 羊踯躅六分 胡椒一钱八分 川乌一钱八分 川椒一钱八分 荜茇二钱上为末，每服半分，陈酒调服。如欲大开，加白酒药一丸。

　　卷三

　　三○○三·华佗整骨麻药神方

　　本剂专为开取箭头时，服之令人不痛。

　　川乌 草乌 胡茄子 羊踯躅 麻黄上各等分研为末，茶酒任用。甘草水解。

　　卷三

　　三○○四·华佗外敷麻药神方

　　本剂专为施割症时，外部调敷之用，能令人知觉麻木，任割不痛。

　　川乌尖 草乌尖 生南星 生半夏各五钱 胡椒一两 蟾酥四钱 荜茇五钱 细辛四钱上研成细末，用烧酒调敷。

　　卷三

　　三○○五·华佗解麻药神方

　　施剂以后，换皮后三日，诸症平服，急宜用药解之使醒。

　　人参五钱 生甘草三钱 陈皮五分 半夏一钱 白薇一钱 菖蒲五分 茯苓五钱上药以水煎成一碗，服之即醒。

　　卷三

　　三○○六·华佗神膏

　　凡皮肤溃烂，欲使之去腐生新，及施割后，宜急用此膏敷之。

　　乳香 没药 血竭 儿茶 三七各二钱 冰片一钱 麝香二分热则加黄连一钱；腐则加轻粉一钱；有水则加 龙骨一钱；欲速收口则加珍珠一两，或加蟹黄（法取圆脐螃蟹蒸热取黄晒干收用）二钱；为末掺用。

　　或以前七药加豚脂半斤，蜂蜡一两，稍温用棉纸拖膏，贴痈疽破烂处。若系杖伤，则三七须倍之。

　　卷三

　　三○○七·华佗接骨神方

　　本剂专治跌伤、打伤，手足折断。惟必先细心凑合端正后，以杉木板夹持之，不可顾患者之痛楚；再以下方使之服下。最多二服当愈，不必三服也。

　　羊踯躅三钱 炒大黄三钱 当归三钱 芍药三钱 丹皮二钱 生地五钱 土狗十个（捶碎） 土虱三十个（捣烂）红花三钱先将前药用酒煎成，再加自然铜末一钱，连汤服下。

　　卷三

　　三○○八·华佗愈风神方

　　本方凡四时诸风，俱可用之。

　　防风 羌活 五加皮 芍药 人参 丹参 薏苡仁 玄参 麦门冬（去心） 干地黄 大黄青木香各六分 松子仁 磁石各八分 槟榔子一钱 枳实（炙） 牛膝 茯神 桂心各八分上为末，蜜和为丸，如梧子，以酒服十五丸，日再服，稍稍加至三十丸为度。忌猪肉、鱼、蒜、生葱、酢、芜荑。

　　卷三

　　三○○九·华佗通便神方

　　久病之后，大便一月不通，毋庸着急。止补其真阴，使精足以生血，血足以润肠，大便自出。方用：熟地 玄参 当归各一两 川芎五钱 火麻仁一钱 大黄一钱 桃仁十个 红花三分蜜一碗和水煎服。

　　卷三

　　三○一○·华佗灌肠神方

　　大便闭结，常用之法，为用下剂。惟久用则成习性，故兼用本法。

　　豚胆一具，取汁入醋少许，取竹筒长三四寸者，以半纳谷道中，将汁灌入。一食顷，当便。又以花椒、豆豉水煎，用 根汁、麻油、泔淀三味合灌之，亦下；又以桃白皮、苦参、艾、大枣煎灌亦下；兼疗疳痢，及生恶疮者。待施术时，药须微温，勿过热勿过冷。

　　卷三

　　三○一一·华佗利小便神方

　　利小便药常品为车前、泽泻等。其效濡缓，不及用探尿管术之便。

　　以葱叶末端锐部，纳玉茎孔中，深达三寸许，以口微吹，便自通；又以盐末入葱吹之，令盐入孔茎中亦通。或以豚膀胱一具，于开孔处缚鹅羽管，吹之胀满，以丝缚扎上孔，即以羽管锐端入马口，手压膀胱，令气自尿管透入膀胱中，便自通。

　　卷三

　　三○一二·华佗按摩神术

　　凡人肢节腑脏，郁积而不宣，易成八疾：一曰风；二曰寒；三曰暑；四曰湿；五曰饥；六曰饱；七曰劳；八曰逸。凡斯诸疾，当未成时，当导而宣之，使内体巩固，外邪无目而入。

　　迨既感受，宜相其机官，循其腠理，用手术按摩疏散之。其奏效视汤液丸散神速。述如下：（一） 两手相捉纽捩如洗手法。（二） 两手浅相差翻复向胸。（三） 两手相捉共按 ，左右同。（四） 以手如挽五石力弓，左右同。（五） 两手相重按 徐徐捩身，左右同。

　　（六） 作拳向前筑，左右同。（七） 作拳却顿，此是开胸法，左右同。（八）如拓石法，左右同。（九）以手反捶背，左右同。（十）双手据地，缩身曲背，向上三举。（十一） 两手抱头宛转 上，此是抽胁。（十二） 大坐斜身，偏欹如排山，左右同。（十三） 大坐伸两脚，即以一脚向前虚掣，左右同。（十四） 两手拒地回头，此虎视法。左右同。（十五） 立地反勾身三举。（十六） 两手急相叉，以脚踏手足，左右同。（十七）起立以脚前后虚踏，左右同。（十八） 大坐伸两脚，用当相手勾所伸脚着膝中，以手按之，左右同。

　　上十八法不问老幼，日则能根据此三遍者。一月后百病悉除，行及奔马，补益延年，能食，眼明轻健，不复疲乏。

　　卷三

　　三○一三·华佗曼应丸神方

　　本方功用甚大，百疾可知。如遇结胸，油浆水下七丸，未动再服；积 食症，水下三丸；水气通身肿，茯苓汤下五丸；隔噎，丁香汤下三丸；因积成劳，鳖鱼汤下两丸；腹中一切痛，醋汤下七丸；小肠 癖，茴香汤下三丸；大小便不通，蜜汤下五丸；心痛，茱萸汤下五丸；猝死，以小便下七丸；白痛，干姜汤下一丸；赤痢，甘草汤下一丸；胃冷吐食，丁香汤下二丸。

　　甘遂三两 芫花三两 大戟二两 巴豆二两（去皮） 干漆二两 皂角七挺（去皮） 大黄三两（煨） 三棱三两 蓬莪术二两 槟榔一两 木通一两 当归五两 雷丸一两 黑牵牛五两桑白皮二两 五灵脂二两 砂三两 诃子一两（面裹、煨熟去面） 泽泻二两 栀子仁二两上药各细锉成末，入米醋二升，浸三日。入银石器中，慢火熬令醋尽，焙干再炒黄黑色，存性，入下药：木香 肉桂 陈皮（去白） 丁香 青皮（去皮） 肉豆蔻 黄 白术 没药 附子（泡裂去皮脐）以上各一两 芍药 川芎 白牵牛（炒） 天南星（水煮） 鳖甲（裂浸醋，炙令黄） 熟地黄（酒浸一宿） 牡丹皮 赤茯苓 芸苔子（炒） 干姜（泡裂去皮）以上各二两上同为末，与前药相合，醋糊丸，绿豆大。修合时须在净室中，运以至诚方验。

　　卷三

　　三○一四·华佗交藤丸神方

　　本剂功能驻颜长寿，祛百疾。

　　何首乌（即交藤根赤白者佳）用一斤 茯苓五两 牛膝二两上末之蜜为丸。酒下三十丸。忌食猪羊血。

　　卷三

　　三○一五·华佗补心丹神方

