<!-- { "loadSidebar": true } -->
　　专治因惊失心，或因思虑过当，心气不宁，狂言妄语，叫呼奔走。

　　朱砂一分 雄黄一分（二物共研） 白附子一钱（为末）上拌匀，以猪心血为丸，如梧子大。更别以朱砂为衣。每服二丸，临卧用人参菖蒲汤下。常服一丸，能安魂魄，补心气，镇神灵。

　　卷三

　　三○一六·华佗明目丹神方

　　专治传尸虚痨，肌瘦面黄，呕吐、咳嗽不定。

　　雄黄五钱 兔粪二两 天灵盖一两（炙） 鳖甲一分 木香五钱 轻粉一分上为末。制法：酒一大升，大黄五钱，熬膏入前药为丸，弹子大，朱砂为衣。用时先烧安息香，令烟尽，吸之不嗽非传尸也，不可用此药。若烟入口嗽而不能禁止，乃尸也，宜用此药。五更初服，勿使人知，以童子小便同酒共一盏化为丸，服之。

　　卷三

　　三○一七·华佗醉仙丹神方

　　治五官虚气，风寒暑湿之邪，蓄积在中。久而不散，致偏枯不遂、麻木不仁。

　　麻黄一两（水煮焙干为末） 天南星七个（炮） 黑附子三个（炮） 地龙七条（去土）

　　先将麻黄末入酒一升，熬成膏，入余药为丸，如弹子大。每日食后及临卧时用酒化一两，服下汗出即效。

　　卷三

　　三○一八·华佗五胜散神方

　　治四时伤寒冒风，身热头痛，昏倦寒痰，咳嗽及中满，伤寒三日以前，服无不效。

　　甘草 石膏 白术 五味子各一两 干姜三分（炮）

　　上同为细末，每服以药二钱加水一盏，入生姜两片，枣子一个，同煎至七分。去滓温服。

　　中

　　卷三

　　三○一九·华佗荜茇散神方

　　治牙痛极神验。

　　草荜茇 木鳖子（去壳）

　　先研木鳖子令细，后入荜茇同研令匀。随左右鼻内搐之。每用一豆许。

　　卷三

　　三○二○·华佗绛血丹神方

　　治喉闭极神效。

　　砂 白矾各一大块如皂大 马牙硝一分 硝石四两 黄丹五钱 新巴豆六个用粗瓷小碗一个，先煨令热，下前四药，次下黄丹，次下巴豆，须将巴豆先打破，逐个旋下，候焰尽又下一个，入蛇蜕皮一条，自然烧化，以砂矾成汁，候令结硬，研成细末。每用少许，以笔管吹在患处。

　　卷三

　　三○二一·华佗碧雪丹神方

　　治口疮及咽喉肿痛，即含化。

　　焰硝二两 生甘草二两 青黛五钱 僵蚕五钱上为细末，取黄牛胆汁和之令匀，装入胆囊内，悬当风处，脑月合，过百日中用。

　　卷三

　　三○二二·华佗白龙散神方

　　治风毒赤烂眼眶倒睫，冷热泪不止。

　　白鳝风一两 铜绿一钱上药各先研成细末，再相合研匀。每月半钱，百沸汤化开，以手指洗眼。

　　卷三

　　三○二三·华佗皂角散神方

　　治五种肠风泻血，下痢。粪前有血，号外痔；粪后有血，号内痔；大肠不收，号脱肛；谷道四面有 肉如乳头，号举痔；头上有孔，号漏痔；并皆治之。

　　黄牛角一个（锉细） 蛇蜕一条 猪牙皂角五个（锉细） 穿山甲上四药同入瓷瓶内，黄泥封固，候干，先以小火烧令烟出，后用大火 令通红为度，取出摊冷，研成末。患者先以胡桃肉一个，分作四分，取一分于临卧时研细如糊，温酒送服，即睡。先引虫出，至五更时再用温酒调下药末二钱，至辰时更进一服，取下恶物，永除根本。

　　卷四

　　华佗内科神方

　　卷四

　　四○○一·华佗治伤寒初起神方

　　伤寒始得一日，在皮当摩膏，火炙即愈。若不解者，至二日在肤可法针，服解肌散发汗，汗出即愈。若不解者，至三日在肌，复发汗则愈。若不解者，止勿复发汗也。至四日在胸，宜服藜芦丸，微吐则愈。若更困，藜芦丸不能吐者，服小豆瓜蒂散，吐之则愈。视病尚未醒者，复一法针之。五日在腹，六日入胃，入胃则可下也。又伤寒初起时，用柴胡、白芍、茯苓、甘草、桂枝、麻黄各一钱、当归二钱，陈皮五分，水煎服极效。

　　卷四

　　四○○二·华佗治伤寒不汗神方

　　凡患伤寒，一日至二日不汗者，宜用：葛根半斤 乌梅十四枚 葱白一握 豆豉一升（绵裹）

　　以水九升，煮取三升，分为三服。初一服便浓覆取汗，汗出粉之。

　　卷四

　　四○○三·华佗治伤寒谵语神方

　　大黄四两 浓朴二两（炙） 枳实三枚（炙）

　　以水四升，煮取一升二合，去滓分温再服。若一服得利，谵语止，勿服之也。

　　卷四

　　四○○四·华佗治伤寒发狂神方

　　凡伤寒热极发狂，惊悸恍惚。可急用：石膏二钱 黄连一钱为末，煎甘草水冷服，有效。

　　卷四

　　四○○五·华佗治伤寒结胸神方

　　伤寒结胸者，谓热毒瓦斯结聚于心胸也。此由病发于阳而早下，热气乘虚而痞结不散也。

　　按之痛，寸脉浮，关脉沉是也。可用：蜀大黄半斤 葶苈子半升（熬） 杏仁半升（去皮尖，熬令赤黑色） 芒硝半升上四味捣筛二味，杏仁合芒硝研如泥，和散合剂，丸如弹子大。每服一丸，用甘遂末一钱匕，白蜜一两，水二升同煮取一升，温顿服之，一宿乃自下。如不下，更服取下为要。或用栝蒌一枚（捶碎），甘草一钱，同煎服之，极神效。

　　卷四

　　四○○六·华佗治伤寒发斑神方

　　伤寒内发斑，身热心如火，口渴呼水。气喘舌燥，是谓阳火焚于胃口。宜用大剂寒凉扑灭之。方用：元参三两 黄芩一两 麦冬三两 升麻二钱 防风 天花粉 青黛 生甘草各三钱 生地一两 桑白皮五钱 苏叶一钱一剂即消大半，二剂全愈。

　　按：此方虽传自神仙，惟升麻用至二钱，余药也用至数两，用者大宜斟酌，不可泥古。

　　（孙思邈注）

　　卷四

　　四○○七·华佗治伤寒发黄神方

　　用麻黄一握（去节、绵裹） 陈酒五升煮取半升，顿服，取小汗。春月可用水煎。

　　卷四

　　四○○八·华佗治伤寒中风神方

　　丹砂十二铢 蜀椒 蜀漆 干姜 细辛 黄芩 防己 桂心 茯苓 人参 沙参 桔梗女萎 乌头各十八铢 雄黄二十四铢 吴茱萸三十铢 麻黄 代赭石各二两半上十八味冶，下筛，酒服方寸匕，日三。覆令汗出。

　　卷四

　　四○○九·华佗治伤寒吐血神方

　　青柏叶三两 干姜二两 艾三把以水五升，煮取一升，去滓。别绞取新出马通汁一升，相和合煎，取一升，绵滤之，温分再服。马通汁，是马屎汁也。

　　卷四

　　四○一○·华佗治伤寒下血神方

　　釜灶下黄焦土半升（棉裹） 甘草三两（炙） 干地黄三两 白术三两 附子三两（炮研） 阿胶三两（炙） 黄芩三两先以水八升煮六味，取三升，去滓，纳胶令烊，分三服。忌海藻，菘菜，芜荑，猪肉，桃李等。

　　卷四

　　四○一一·华佗治伤寒衄血神方

　　衄者，鼻出血也。此由五脏热结所为。方用：左顾牡蛎十分（熬） 石膏五分上二味捣末 酒服方寸匕，日三、四。亦可蜜丸如梧子大，酒服十五丸。

　　卷四

　　四○一二·华佗治伤寒烦渴神方

　　知母六两 石膏一升 粳米六合 人参三两 甘草二两先以水一斗二升，煮米熟，去米纳诸药，煮取六升，去滓温服一升，日三。忌海藻，菘菜。

　　卷四

　　四○一三·华佗治伤寒食积神方

　　黄芩 大黄各五两 栀子仁十六枚 黄连五两（去毛）

　　豆豉一升（熬） 甘遂三两 麻黄五两（去节） 芒硝二两 巴豆一百枚（去皮及心熬研）

　　上九味捣筛，白蜜和丸如梧子，服三丸。以吐下为度，若不吐利，加二丸。

　　卷四

　　四○一四·华佗治伤寒咳嗽神方

　　知母二两 贝母 葛根 芍药各三两 石膏四两 黄芩三两 杏仁一两（去皮尖及双仁） 栀子仁三两上八味切，以水七升，煮取二升五合，去滓，分为三服。如人行八、九里，再服。忌蒜、面七日。

　　卷四

　　四○一五·华佗治伤寒目翳神方

　　秦皮 升麻 黄连各一两上三味，用水四升，煮取二升半，冷之，分用三合。仰眼以绵绕筋头，取汤以滴眼中，如屋漏状，尽三合止，须臾复，日五六遍乃佳。忌猪肉，冷水。

　　卷四

　　四○一六·华佗治伤寒口疮神方

　　升麻 炙甘草各一两 竹叶五分 麦门冬三分（去心） 牡丹一分 干枣二十枚上六味，以水四升，煮取一升半。去滓，分五服，含稍稍咽之为度。忌海藻，菘菜，胡荽等。

　　卷四

　　四○一七·华佗治伤肢痛神方

　　煮马屎与羊屎汁渍之，日三度，或以猪膏和羊屎涂之亦佳。

　　卷四

　　四○一八·华佗治伤寒虚羸神方

　　本症为其人血气先虚，复为虚邪所中，其后经发汗吐下后，热邪始散，真气尚少，五脏独虚，谷神未复，故其候为虚羸少气，气逆并呕吐。方用：石膏一斤 竹叶一把 人参二两 半夏一升 生姜四两 炙甘草二两上药以水一斗二升，煮取六升。去滓，纳粳米一升，米熟去米饮一升，日三服。忌海藻，菘

　　卷四

　　四○一九·华佗治伤寒不眠神方

　　本病为阳独盛阴偏虚之症；其候为不得眠。反复颠倒，心内苦痛懊 。方用：肥栀子十四枚 香豉四合（绵裹）

　　以水四升，先煮栀子取二升半，去滓，纳豉，更煮取一升半，去豉分温再服。得吐止服。

　　卷四

　　四○二○·华佗治伤寒小便不利神方

　　滑石二两 葶苈子一合（熬）

　　二物以水二升，煮取七合，去滓顿服之。

　　卷四

　　四○二一·华佗治伤寒下利神方

　　伤寒腹中微痛，下痢不止。方用：秦皮三两 黄连四两 白头翁二两 阿胶三两先以前三味入水八升，煮取二升，去滓纳胶令烊。适寒温，先食饮七合，日二服。忌猪肉，冷水。

　　卷四

　　四○二二·华佗治伤寒头痛神方

　　干姜 防风 沙参 细辛 白术 人参 蜀椒 茯苓 麻黄 黄芩 代赭石 桔梗 吴茱萸各一两 附子一枚上为末，先食，酒服一钱匕，日三。

　　卷四

　　四○二三·华佗治伤寒喉痛神方

　　此为下部脉不止，阴阳隔绝，邪客于足少阴之经，毒瓦斯上熏，故喉咽不利，或痛而生疮。

　　方用：半夏 炙甘草 桂心三味等分，各捣筛毕，更合捣之，以白汤饮服方寸匕，日三服。

　　卷四

　　四○二四·华佗治伤寒舌出神方

　　梅花片脑半分为末，搽之即收

　　卷四

　　四○二五·华佗治伤寒气喘神方

