<!-- { "loadSidebar": true } -->


　　博济方 宋 王衮

　　提要

　　博济方五卷，宋王衮撰。衮，太原人。其仕履未详，惟郎简原序，称其尝为钱塘酒官而已。此书诸家书目皆着于录，惟宋史艺文志，陈振孙书录解题，俱作三卷，晁公武读书志，作五卷。稍有不同，盖三五字形相近，传写者有一讹也，公武又称，衮于庆历间，因官滑台，暇日出家藏七十余万。择其善者，为此书。名医云：其方用之无不效，如草还丹、治大风、太乙丹、治鬼胎、尤奇验。今案衮自序有云，KT 侍家君之任滑台，道次得疾，遇医之庸者又言公武辑编比，奇效夏姬妄不

　　原序

　　大钧播物，融结而为万类，其最灵最贵者惟人，人之所禀，贤不肖虽异，然莫不自重其性命，所不免者疾苦也。古之君子居位行道，曷尝不以周人之急，除民之瘼为心哉，人而无食乎，可赈而饱之也，人而无衣乎，可解而温之也，至于一脉内溃，五管生舋， 瞀乱，号呼楚毒，謦咳间有不可生之意。当是时，非妙诊灵剂，可以起废保命，则虽有金玉 其室，骨肉环其前，割慈忍爱，痛心疾首，又何补救哉。予历宦不啻数十载，或遘奇杰，或韬巾衍，所得方录，较然神异者，用以济人。至今未尝少懈，居常患不能家至户晓，使天下之人，皆获其利。以是汲汲然有不足者，今春钱塘酒官王君惠然见过，出方书三编示予，且曰衮平素喜医诊，所摭精要方若干首，不敢自爱，欲刊摹以周四方，冀人人得遂其生，予乐听所云，顿起夙昔之愿，称叹者久之。雅闻其人好奇博涉之士也，因自录素所奇异方，有验于人者。

　　得三十余通，请附于类例之内，以助成一家。噫救灾恤患，阳秋之大谊也。博施济众，仁者之首善也。惟冀一圆一剂，有瘳有喜，使幅员之众无札瘥，无疵疠。胥考终命，是所愿也。

　　予既嘉其惠心，赞厥美事，粗举崖略，庸纪于末郎简序。

　　自序

　　天地之间，营运而生成者，非五行乎，人禀五行之秀而生，故具之于形，禀之于气也，其在天则四时六气运乎外。一失其道，则为灾为 焉，其在人，则五味七情攻乎内，一失其理，则为疾为疹焉，时候乖，有德者和之，疾疹生，善医者治之。盖医之兴，其来浸久，轩后着之于书，周礼明列其职，皆所以重人命也。然人之疾状多端，医道又不可一涂取也。方书药录，其数实繁，故自姬汉而下，沿及于今，虽巨贤博识，编联周施者甚众，然不能盛行于世，何也，亦非采择不精。治疗无准，盖明其术者，即深秘其隐要，昧于道者，乃不详其证候，迨乎临用，有误十全。

　　衮KT 侍家君之任滑台，道次得疾，遇医之庸者，不究其脉理，妄投汤剂，而疾竟不瘳，凡者形今之人有得一妙方，获一奇术，乃缄而秘之。惕惕然惟恐人之知也。是欲独善其身，而非仁人泛爱之心也，衮尝念人之有疾苦，若己父母有之。汲汲然欲其痊也，故竭精研虑，编次成集，传诸好事，斯亦博济之一端也，故目之曰王氏博济方，王衮序。

　　卷一伤寒

　　人参煮散

　　治内伤寒冷、外伤寒气、呕吐烦热、头疼、身不疼、及气虚伤寒。

　　人参（一两） 白术（三分） 陈橘皮（去白） 干姜（炮） 杏仁（去皮尖甘草（炙） 枳壳（各半两） 芍药（三分） 蛮姜（一分，圣济总录作高良姜上九味同为末，每服二钱，生姜五片，枣二枚，水一盏，煎至七分，热服，再以稀粥助之，汗出瘥。

　　卷一伤寒

　　金沸草散

　　治伤寒壮热、风气壅盛、头目心胸不利，妇人血风朝发、丈夫风气上攻，状如中脘有痰，令人壮热、头疼、项筋紧急，时发寒热，皆类伤风，有寒气则出汗，如风盛则荆芥穗（四两） 旋复花（三两） 前胡（三两） 半夏（一两，洗净，姜汁略浸） 赤芍药（一两） 麻黄（上七味，同为末，每服二钱，水一盏，入生姜枣同煎，至六分，热服，如汗出，并三服，陈自明管见良方，但头不疼，项不强，为异耳。

　　卷一伤寒

　　石膏散

　　治伤寒，头疼不可忍者。

　　石膏（一两） 麻黄（一两，去根节） 何首乌（五钱） 干葛（三分）

　　上为末，每服二钱，姜一片，水一盏同煎，至八分温服。

　　卷一伤寒

　　太一散

　　治伤寒头痛。

　　大附子（一两，炮，去皮脐） 甘草（半两，生 石苇半两，去毛） 石膏（二两） 滑石（二两）

　　上五味，同为细末，每服二钱，葱白薄荷茶调下。

　　卷一伤寒

　　人参诃子散

　　治伤寒气不顺，食呕，胸膈不利，有时泄泻。

　　人参 干葛 浓朴（去皮） 地黄（各二分） 丁香（一分） 诃子（七枚） 豆蔻（一个，去皮。）

　　上七味，同为末，水一盏，末二钱，入生姜枣同煎，热服。

　　卷一伤寒

　　沉香散

　　治伤寒呕，结痞，心胸真气虚弱，脉息沉细，正气补元夺命。

　　沉香 舶上茴香 青橘皮（去皮） 荜澄茄 胡椒 川楝子 陈橘皮（去白，各一两。

　　上七味，同生杵为末，如患者。但得心头有气，未断亦服之，每服二钱，葱白三茎，各长一寸，擘破，入酒，并童子小便。各半盏，煎至六分，放温和滓服，患重者，不过三两服，气正脉生。

　　卷一伤寒

　　柴胡散

　　治伤寒日数过多，心中气闷，或发疼痛，狂言不定，烦躁不得睡，大小便不通柴胡（一两，去苗） 大黄（一两） 朴硝（一两） 甘草（半两） 枳壳（一两，去穣。）

　　上五味为末，每服三大钱，水三盏，煎至六分温服，一日只二服，不可多服，候大小便通，即自然汗出，或当此候，吃下毒瓦斯药，通利，即不用服柴胡散，或狂言须服大有奇效。

　　卷一伤寒

　　陷胸散

　　治心胸闷结，喘不定，服之自汗出。

　　大黄（一两半） 甘草（半两） 枳壳（半两，去穣上三味为末，每服三钱，水七分盏，煎二三沸，温和滓服，汗出为度，六日内，多使此散，如无证不用。

　　卷一伤寒

　　豆蔻散

　　治两感伤寒、结胸，壮热恶寒，饮食不下，大小肠秘塞，阴毒昏沉，脐下水结，撮痛，四肢逆冷，心躁，不省人事，食症结聚，心下逆满，坐卧不省。

　　肉豆蔻（二枚） 麻黄（去根，一分） 木香（一分） 缂 （五个，糯米炒令黄，去米） 吴茱萸（一铢） 白术（一分） 干姜（二铢，炮 大黄八铢，湿纸裹，煨 诃黎勒二枚，炮） 茯苓（去皮，八铢）

　　七片） 桂心（三铢） 槟榔（二枚） 当归（一分）

　　上一十六味，同为细末，每服三钱，枣三枚，水一盏，煎至七分，食后热服，盖覆。若胸腹内痛，空心服必效，如稍溏利，无妨。

　　卷一伤寒

　　金针丸

　　治伤寒结胸气逆，并手足冷，吐呕不定。

　　阳起石 不灰木 阿魏（各半两） 巴豆（二十五粒，去皮心，不去油） 杏仁（二十五枚，去皮尖）

　　上五味同为细末，用软粟米饭为丸如弹子大。每服取一丸，穿一眼子，于灯上烧，烟绝为末，以生姜米饮调，服之，以利为效。

　　仙茅丸 治伤寒结胸，及恶候者，大效。

　　仙茅（一分） 贯众（半两） 黑附子（半两，去皮） 荜茇（一分） 干姜（半两） 甘草（少许） 巴豆（去皮上七味，同为细末，面糊为丸如梧桐子大，下结胸，生姜枣汤，下一丸，五七日患者，更打破一丸，同前汤下。如常伤寒，只用冷浆水下，如转后，须用顺气微表药服之，汗出瘥

　　卷一伤寒

　　人参散

　　治伤寒，和气温中，安神魂（五日内服。

　　人参 茯苓（去皮） 白术（米泔浸一宿） 陈橘皮（各一两）

　　上四味，杵为末，每服二钱，水一钟，生姜二片，煎至六分，温服之，每日三服。

　　卷一伤寒

　　顺气散

　　治伤寒脾胃气不和，汗前汗后，呕逆腹胀，虚气攻刺，心胁疼痛，及治咳嗽。（见罗适伤寒救俗方。

　　浓朴（去粗皮，姜汁浸炒黄） 茴香（炒） 陈皮（浸，去穣，焙） 苍术（米泔浸一宿，炒） 枳壳（汤浸去穣，麸炒黄） 川芎（炒） 桔梗 杏仁（去皮尖，炒） 白芷（炒）

　　甘草（炙） 麻黄（去节）

　　上各等分为末，杏仁别研，一处和匀，每服二钱，葱白三寸，姜二片，枣一枚，同煎，至七分，热服。此药调理伤寒汗后气虚，甚有奇效，凡病患若手足指节逆冷，呕恶，有阴毒伤寒之证，急并三五服，自然回阳，顺气，汗出，如服了觉身热，汗久未行，却并服金沸散表之。年老伤寒，不问阴阳二毒，并先服顺气散，三两服后，方服金沸散，表汗。少壮者若是阳毒，并先表汗，后用此药调气，若被风雨逼湿，并宜服之。

　　卷一伤寒

　　返阴丹

　　治伤寒厥逆。

　　太阴元精石（一两） 硫黄（一两） 硝石（一两，各为末） 腻粉（半两）

　　上四味，依次第布在干熨斗内，用纸盖覆，慢火煨久，候药上有黄芽生起，便止，倾乳钵内，闭气，细研五七百下，用蒸饼为丸，如皂子大，若伤寒脉候微细，四肢冷逆者，及曾经转泻者，煎艾汤约一盏，先热吃艾汤一半，细嚼一丸，以汤下之，须臾汗出便瘥，重者二丸必愈，神妙。

　　卷一伤寒

　　正元散

　　解伤寒圣济总录云：治伤寒阴证，脉候沉细。

　　麻黄（去节） 陈皮（去白炙） 大黄（生） 甘草（炙） 干姜（炮） 茱萸 官桂（去粗皮） 芍药（生） 附子（炮，去皮脐） 半夏（汤洗七遍上十味，唯麻黄多于众药一倍，余药减用一半，同捣为末，每服一大钱，水一盏，入生姜三片，枣一枚，煎至七分，热服，如出汗，须候汗干，可去盖覆。凡才觉伤寒，四肢头目骨节疼痛，便服此药，如人行五里许，再服，或连吃三服，立见汗出，便瘥。若患阴毒伤寒，更入退阴散半钱，同煎，或伤冷伤食，头昏气满，及心腹诸疾，服之无有不见效者。

　　卷一伤寒

　　退阴散

　　川乌头（炮） 干姜（各半两上二味，同为粗散，炒令转色，放冷，再捣细末，每服一钱，水一盏，盐一捻，煎半盏，去滓，温服。此药大治阴毒伤寒，手足逆冷，脉息沉细，头痛腰重，连吃三服。若小小伤冷，每服一匙，入正元散，盐一捻，若阴毒伤寒咳逆，煎一服，细细热呷，立止。

　　卷一伤寒

　　夺命丹

　　治阴阳二毒冲心。

　　朱砂（二两） 金箔（八十片） 腻粉（半两） 黄蜡（三两） 巴豆（八十个纸裹，出油。）

