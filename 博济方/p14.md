<!-- { "loadSidebar": true } -->
　　木香（二两，细切，微炒） 琥珀（二两，生用） 北亭（一两，以热汤化为水，澄去砂石，取青者，白瓷器内，熬成粉） 京芎（二两，炒） 官桂（一两，去皮） 当归（一两，略炒） 白僵蚕（一两，拣直者，去丝，取净用，生自然汁，于白碗内，焙干）

　　没药（一两，生用） 姜黄（一两，略炒） 蝉壳（一两，去土爪面，洗净用之）

　　上一十味，并依法修事，秤定分两，一处为末，别以乳香一两，用水磨尽，香在水内，入少白面为糊，丸如绿豆大，以好生朱砂一两半，麝香一钱，为衣，将朱砂麝香末，分为三度，上之，贵色匀也，治妇人室女百病，常服五丸，温酒汤亦得，久病，十五丸至二十丸，日两服。赤白带下，煎荆芥酒下。经脉不通，虎杖京芎蜜同煎，酒下。心气痛不可忍，生姜醋汤下，上喘咳嗽，诃子人参煎汤下。五劳，乌梅鳖甲葱白煎，酒下。血邪发狂，磨刀水磨生犀下，用铅白霜亦得。四肢瘙痒，遍体生疮及五痔，何首乌煎酒下。血海积冷，腹中绞痛，食后气胀，腰脚无力，炒姜酒下。血晕闷乱，童便酒各半盏，煎沸，放温下。血山崩，白艾叶煎酒下。临产作阵，血闭闷乱，胎息不顺，子死腹中，生衣不下，及要催生，并用生鸡子清一个，热酒调下。小产产后，败血奔心，口噤舌强，寒热发渴，头面浮肿，坐卧不得，百节酸疼，用生地黄生姜汁各少许，入童便半盏，同煎三五沸，去滓温服下。产后中风，用川乌头二个，炮制，去皮脐，白僵蚕少许，一处为末，酒煎半盏下。产后淋沥不止，口苦盗汗，干荷叶阿胶煎酒下。头面及四肢肿痛，伸缩拘急，延胡索酒下。血症结块，刺痛难忍，当归煎酒下。赤白等痢，热陈米饮下。有孕不得服之。

　　卷四经气杂证

　　二十六味牡丹煎丸

　　治妇人血刺血 上抢，血块走注，心胸疼痛，血海虚冷，脐下膨胀，小腹满闷，腿膝无力，血多血少，背膊闷倦，血皴裂，手足麻痹，身体振掉，腰脊伛偻月经不调，或清或浊，赤白带下，血山崩漏，面色痿黄，身生瘾疹，腹内虚鸣，面生 ，手足热疼，并筋挛骨疼，两筋攀急，起坐托壁，腰背牵掣，舒卷不得。陈自明管见良方云：治妇人冲任本虚，小腹挟寒，或因产劳损子脏，风寒搏于血气，结生瘕聚，块硬发歇，背项强急，手足麻痹，或疼，滞涩闷血，小腹疼痛，寒热盗汗，四体酸痛，羸乏少力，心多惊悸，不能饮食。

　　牡丹皮（一两） 黑附子（一两，包） 牛膝酒（浸一宿，一两） 龙骨（二两，细研，水飞过） 五味子（一两，生） 官桂（去皮，一两） 人参（一两） 槟榔（二两） 白术（一两） 白茯苓（一两） 当归（一两）

　　两） 延胡索（半两） 羌活（二两） 本（去土，用细梢，一两） 干熟地黄（二两） 赤芍药（一两） 干姜（半两） 山茱萸（半两） 干薯蓣（一两） 缩砂仁（半两） 石斛（三两） 萆 （一两末同炒熟） 白芷（一两）

　　上二十六味，并各州土新好者，洗净，令焙干，杵为细末，炼蜜为丸如桐子大。如是血热及夜多烦躁，不用附子，山茱萸，萆 ，干姜，此四味，却入柴胡，黄连，甘草，牵牛子四味，柴胡去苗，一两，甘草一两，余各半两，为末，同和，每服十丸至二十丸，温酒下，醋汤亦可，空心临卧各一服，不嚼，并无所忌。

　　卷四惊痫

　　安神丸

　　治小儿惊风搐搦，化涎镇神。

　　使君子（两枚以面裹于慢火中煨，候面熟为度，去面，只用使君子） 水银（一钱，结砂子）

　　竺黄（半钱） 青黛（半钱） 蝎梢（三钱半） 真熊胆（半钱）

　　上十四味，同研令匀细，滴水和为丸如绿豆大，每服一丸，薄荷蜜水化下，如小儿稍觉惊着，化半丸与吃，若能常服，永无惊疾。

　　卷四惊痫

　　延寿散

　　治小儿惊搐不定，或因惊风，已经取下，此病再作，气粗喘促。

　　鸡舌香大者（三枚） 朱砂（半钱） 五灵脂（一钱半） 黄 （一钱半）

　　上四味，同研为细末，每服半钱，用研糯米泔调下，如孩子小，只服一字。

　　卷四惊痫

　　神效龙脑膏

　　治小儿惊风搐搦，痰塞在心，戴眼直视，或眼不开，口噤，四肢或冷或热，大便或秘或泄。

　　生龙脑（一钱，用柳木槌子研，以熟脑代，亦得） 腻粉（一分） 水银（半两，用腊茶半钱，好酥一块，如枣大以水银一处揩磨调和杀研之） 天南星（二钱，先去皮脐，湿纸裹熟灰内煨，炮和调，硬软得所）

　　上四味为末，以石脑油和丸如绿豆大，一岁二岁三岁四岁一服一丸二丸，煎乳香汤下，不得化破，服后，三五顿食久，取下恶物痰涎，大有奇功。

　　桃红（丸） 治小儿（慢惊，坠涎安虫，其状多因久患脾胃虚弱，风邪中入而作此疾。）

　　绿矾（一两半） 赤脚乌（半两）

　　上二味同为细末，作稠面糊为丸，如绿豆大，每服用温米饮下三丸，次吃补虚丸。

　　卷四惊痫

　　补虚丸

　　新罗白附子一两，汤洗，去皮 大半夏一两上二味，各用白汤浸三日，每日换水三度，取出，焙干为末，以生姜自然汁着两钱姜末煮，糊和为丸如绿豆大，每服三丸，温粟米饮下。

　　卷四惊痫

　　牛黄朱砂丸

　　治小儿慢惊风，搐搦，及天 似痫者。

　　蝎梢（二七个） 牛黄（半钱） 麝香（半两） 雄黄（少许） 朱砂（一钱） 黑附子尖（三个） 巴豆（一粒，上七味，一处研，令匀，如粉，以蒜蒸饼和为丸，如萝卜子大，浓煎荆芥汤，下一丸，以衣被盖，少时汗出，可愈。如天 搐搦，开口不得者，便用若柳草蒜入盐同杵，涂药一丸在儿后心上，以前蒸蒜下饼子盖之，用手帛子系定后，更服一丸，化破入麝香少许，以煎汤下之，觉内蒜气，浑身汗出立愈，用端午日合，忌鸡犬妇人见。

　　卷四惊痫

　　如圣青金丸

　　治小儿体热，忽发吐逆，夜惊啼，荏苒不解，或秘或泄，变成慢惊，或为疳疾等状，定搐搦，疗疳病，坠痰涎，镇心神。

　　龙脑（一钱） 麝香（一分） 香墨（一钱半） 腻粉（一钱） 白面（三钱） 使君子（两个，以白面裹，慢上九味同研令细，滴井水和丸如鸡豆大，患慢惊，用薄荷水化下一丸，服讫，须臾便睡，睡立愈，后更服两三服，如些须小惊者，及急惊，只服半丸以下，慢惊随大便取下涎一合以来，神效。

　　卷四惊痫

　　睡惊丸

　　治小儿慢惊风，身体壮热，手足微螈。（见栖真子婴童宝鉴。

　　白龙脑 朱砂（各一钱，末） 香墨末 青黛末 芦荟末（各一钱） 腻粉（一钱） 使君子（二个）

　　上件以寒食面为糊，丸如桐子大，用薄荷水化一丸。

　　卷四惊痫

　　浓朴散

　　治小儿外伤风冷，解肌。

　　浓朴（去皮，以姜汁涂，炙令香） 苍术 陈皮（去白，各一两） 干姜（三分） 甘草（半两）

　　上件同为细末，每服一钱，水一盏，入生姜二片，枣一枚，同煎至六分，热服。

　　卷四惊痫

　　铅白霜丸

　　治小儿惊风，伤寒，四五日未得汗，摇头扑手，上窜，多啼叫，不睡，吃水铅白霜（半两） 山栀子（一两） 甘草（炙，半两） 马牙硝 朱砂 人参 天竺黄（各半两）

　　上七味为末，炼蜜为丸如桐子大，每服一丸，冷热蜜汤化下。

　　卷四惊痫

　　青黛丸

　　治小儿惊食哽气。

　　青黛（一分） 木香 豆蔻 槟榔（各一分） 麝香（一钱） 续随子（一两，去皮） 虾蟆（三个，烧存性）

　　上七味同为细末，炼蜜为丸如绿豆大，每服五丸，薄荷汤下。

　　卷四惊痫

　　紫霜散

　　治小儿惊涎壅热，睡中惊搐，惊叫，解心脏，安神魂。

　　朱砂（一两半，好者） 铁粉（半钱） 铅霜（一钱） 天竺黄（一钱） 龙脑（半钱，以上五味，并同细研） 甘草（一钱，炙） 人参（一分） 使君子（一钱，面裹，煨）

　　上后三味先研为末，细罗了，却入前五味，同研令极细，和匀后，以银器或新瓷器内贮之，服一字，蜜水调下，看小儿大小，加减用之。

　　卷四惊痫

　　真珠丸

　　治小儿惊热有痰，及多温肚，夜卧不稳，吃食过多。

　　天南星（研末，一钱） 巴豆（二十四枚，去心膜，以水浸一宿，研细，不出油用上二味先研巴豆，令熟，次下南星，以糯米粥和为丸，如绿豆大，随儿年岁服之。泻痢，用米饮下。取食，葱汤下，如膈上有食，即吐出，如在中腕，即泻下。惊悸，薄荷荆芥汤下。

　　卷四惊痫

　　金化散

　　治小儿惊热，化痰利膈。

　　川大黄（湿纸裹，煨） 干葛 甘草（炙） 川甜硝（另研细，各等分上同为细末，每服半钱，水一盏，煎至六分，食后温服。

　　小朱砂丸 治小儿惊积，镇心脏，化痰涎。

　　朱砂（一钱，研细） 巴豆（三十粒，去皮膜，出油尽） 半夏汤（洗七遍，研为末炒，二大钱）

　　上四味同研为细末，以面糊和丸如绿豆大，二岁只服一丸，荆芥薄荷汤下，三岁加一丸五岁服三丸。如有惊伏在，即行尽仍旧药出，如无惊，药丸更不下，甚妙而复稳。

　　辰砂丸 治小儿壮热，惊积在内，壅并痰涎，及奶癖取虚，中积转惊。

　　辰砂（一两） 定粉（半钱） 粉霜（一钱半） 腻粉（一钱） 麝香（少许） 白丁香（半字）

　　上六味，同研为细末，用粟米饭，和为丸如绿豆大，捻作饼子，慢火内微炮令紫色，用粟米饭饮化下一丸，微利为度。

　　卷四惊痫

　　钱汤丸

　　治小儿惊积壮热。

　　猪牙皂角（灰一钱） 朱砂（一钱） 天南星（末半钱） 滑石（末一钱） 轻粉（一钱，好者） 巴豆（二十四粒，去皮尖上六味同研至细，以寒食面为糊，和丸如绿豆大，每服一岁二岁二丸，三岁三丸，煎钱汤下，临卧服。

　　卷四惊痫

　　延寿丹

　　治小儿惊痫，及大人卒中恶风，涎潮昏重，口眼歪斜。

