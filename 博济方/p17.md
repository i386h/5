<!-- { "loadSidebar": true } -->
　　治小儿疮疥，及三十六种风疾，服之必愈。

　　天麻洗 天南星 白附子 独活 白僵蚕 川乌头（炮） 羌活洗 干蝎（合者，各一两） 牛黄 龙脑（各一分，细研） 麝香（半两，细研，旋入众药上十一味，各要上好药，净洗，日内晒干，不用近火，杵为细末，炼蜜为丸如豌豆大，诸色风疾，薄荷温酒下五丸，女人血风，更入少当归末，温酒下，如瘫痪风，下床不得，先用白矾半两为末，葱十茎，煎汤温浴，后用薄荷汁温酒下三十丸，衣被盖出汗，别服补药，如是男子妇人疥癣瘰 ，并须依前法洗浴，服三十丸，出汗，当日必瘥，小儿疮疥，亦须如常浴，每一岁一丸，并须出汗，并瘥，忌食面猪肉鱼毒等物。

　　卷四杂病

　　治斑疮方

　　用腊月兔儿活血，以蒸饼相和，丸如粟米大，每服五丸，无根水送下，食乳者，乳汁送下。

　　卷四杂病

　　解毒必胜散

　　治疮 将出，未能匀遍透肌。

　　用牛蒡子不限多少，炒令熟，杵为细末，每服一钱，入荆芥二穗，水一盏同煎至七分，放温与服，如疮疹已出，更与服，亦妙。

　　卷五

　　疮科

　　痈疽者，五脏六腑不和所生也，五脏主里，气行经络而沉，六腑主外，气行经络而浮，若喜怒不常，饮食不节，阴阳不调，冷热相干，则脏腑气虚，气虚则腠理开疏，寒邪客于经脉之间，为寒所折，则营卫稽留于脉，营者血也，卫者气也，血营得寒则涩而不行，卫气从之，与寒邪相搏，故壅遏不通，气者阳也，阳气蕴积则生热，寒热不散，故积聚成痈疽也。

　　痈之状，毒瓦斯浮浅，皮薄以泽，疽之证，皮浓似牛领之皮，毒瓦斯深也，久则热胜于寒，热气淳盛蓄积，故伤肉而败肌，肉坏则化为脓血，痈患属表，骨髓不枯，易为治疗，疽患属脏，伤骨烂筋，则难理。经曰一寸二寸为痈，三寸四寸为痈，五寸至一尺为疽，一尺至二尺三尺曰竟体疽，疽成圆窍，皆出诸气，人有愤郁不遂志欲者，血气畜积，亦多发此疾，凡痤疖者是六腑受邪，经络壅滞而发，热毒浮浅，不能为害，但出脓血时，令尽不尔则再攻为疮，愈盛矣。

　　治一切痈肿未破，疼痛令内消。

　　用生地黄杵如泥，随肿大小，摊于布上，糁木香末于中，又再摊地黄一重，贴于肿上，不过三五度。

　　卷五疮科

　　抵圣丸

　　治骨疽疮，及冷漏久不合者。

　　滴乳香 腻粉 白矾（烧存性，各等分上三味，同为细末，每遇患者，先用盐酱水洗之，以津唾调之，贴疮上，必效。

　　卷五疮科

　　残霞膏

　　治风毒流注恶疮热疼，生肌化毒。

　　乌蛇（四两） 五倍子（一两半） 蛇皮（半两以上，生使，锉碎） 巴豆（二十个，去壳） 雄黄 牙硝（各一两，研碎） 麝香续添（一钱）

　　上件，依法修事，于铫子内，入油二斤半煎，闻油香，入前药熬，候药并巴豆焦黑色，漉出诸药不用，却入黄蜡一两半，慢火养成膏，以瓷器内盛，但有风毒疮，以小纸摊贴，妙

　　卷五疮科

　　羚羊角汤

　　治丈夫妇人风毒攻冲头面，生疮虚肿等。

　　羚羊角 犀角 羌活 槟榔 人参（以上各一两） 当归（少许）

　　上件，锉碎，略焙，杵过，分作四贴，每贴用水一升，煎至四合，分作两服，空心临卧分服，其每贴两服，滓更用水半升，煎至七分，又作一服，吃之，温服立瘥。

　　卷五疮科

　　败风膏

　　治本脏风毒攻疰生疮，及热毒瓦斯流注赤痒。

　　白芨（半两） 白蔹（半两） 白矾（一两） 翦草（一两半，净洗细锉） 吴茱萸（一分） 水银豌豆大上七味为末，相和，先用油半盏以下，瓷碗内盛，以慢火熬令沸，更入蜡一分，同煎三五沸，却安冷处，入前药末，调和自然成膏，或者疮，以盐汤洗，后以贴在疮上。

　　卷五疮科

　　四白散

　　治肾脏风毒攻疰，四肢头面生疮，遍身瘙痒。

　　白花蛇（一两半，酒浸一宿，炙令香，去皮骨秤） 新罗白附子 白僵蚕（微炒） 白蒺藜（微炒，去刺各一两上四味同杵为末，早晚空心，温酒下二钱。

　　卷五疮科

　　槟榔散

　　治肾脏风，攻疰生疮，兼疗恶疮。

　　甘草 黄连 密陀僧（各一分） 槟榔（一斤，泡） 木香上五味同杵为末，先以温盐浆水洗过疮，挹干，以唾调贴之，止痛生肌。

　　卷五疮科

　　乌犀膏

　　治皂角及恶水入疮口内，热痛不止。

　　皂角子不计多少，烧灰存性，用一二分上先研皂角子绝细，续入砂糖，和匀如膏，贴于疮，立效。

　　卷五疮科

　　黑神散

　　治肠风痔疾。

　　羌活（去芦） 黄 蔓荆子 狗脊火燎（去毛） 枳壳（麸炒去瓤） 槟榔KT（以盛尽药为度，上等分杵罗为末，入 KT 中，盛以砂盒，或瓦罐子内，盐泥都封涂之，火 通赤，候冷荆芥子 白芜荑（二味，与前等分） 木香（减半）

　　上同前药，杵罗为末，空心茶酒调下一钱，日三服，别无忌。

　　卷五疮科

　　治痔方

　　黄柏 黄连 黄丹 腻粉 白矾上为末，各用三钱，都一处和令匀，患者先煎葱汤洗，后用药末一钱涂之，久患不过三度，理之大有效，杨 家藏方：无腻粉，名三黄散。

　　卷五疮科

　　乳香散

　　治风毒痔疮。

　　乳香 猪牙皂角 穿山甲（各二两） 蛇蜕（一条，头尾全者） 箬叶（四两，去两头粗硬尖者）

　　上都入在砂罐子内，盖口，用盐泥固济，晒干，用十斤炭火 ，候碧焰子出，去火，放冷，取出细研，每服二钱，用胡桃肉一个，细研，以酒半盏入药，同调，空心服，五服后见效。

　　卷五疮科

　　追毒膏

　　治瘰 ，神效。

　　丁香（七个） 麝香（一钱） 莨菪（五十粒） 雄鼠粪（七粒，两头尖者，以麦麸两匙同炒，候麸黑黄时，去麸用） 斑蝥（三个，去翅足，以糯米炒令黄，去米用） 槲皮（三斤，去粗皮了，槌碎细锉，以水二斗，煎取四升，滤过重熬，候成膏，然后入诸项药上六味同杵为末，候槲皮煎温和乃入诸药，搅令匀，贮于瓷器内，每服空心，以温酒一盏调下三匙以来，临时更看人大小及肥瘦，加减斟酌用之，吃了，更以清温酒下之，便仰卧，须臾即吐出，若病根年深者，如虾蟆衣鱼肠相似，近者若蚬肉，吐了，以温水漱口，粟米淡粥补，如无粟米亦可，忌一切十毒物，月余。

　　卷五疮科

　　血竭散

　　治瘰 已破，脓水不止者。

　　青州枣（二十个，烧为灰） 干地黄（半两，别杵为末） 血竭（炒，二钱半上三味，都细研如粉，以津唾调贴疮上。

　　卷五疮科

　　治瘰满项不破，及肿疼痛方。

　　用不蛀皂子三百个，酒一升半，化 砂一两，同浸皂儿七日，以文武火熬成，候酒尽为度，每至临卧，含化三粒，限半月必瘥。

　　卷五疮科

　　逐邪散

　　瘰 者，由风邪毒瓦斯客于肌肉，随虚而停，结为疮，如李梅枣核大小，两三相连皮肉间，时发寒热，是也，久则溃脓，连属而生，久不愈，则为瘰 ，不以年远，服之必皂子（不计多少，以绢袋盛，入厕中浸三七日，取净，安地坎中，剜盖出毒，一宿，焙干上用皂子末二钱匕，斑蝥末一钱匕，水银粉二钱，生鸡卵一个，取白，倾盏内，更入饭饮半盏，并药一处打匀，四更初服，至五更取下毒物，或从小便中下出，如有些小涩痛，不妨，或患及五年，只三服，三年只二服，二年只一服，忌口，只用烧盐，吃五七日，其方曾经亲验，甚有神效。

　　卷五疮科

　　生犀丸

　　次日服，消毒，化结聚。

　　生犀（半分镑） 生龙脑（半分） 真麝香（半分） 红娘子（二十个） 斑蝥（二十一个，去头翅，同红娘子，着豆面，炒焦黄为度）

　　上五味，并为末，用豆面糊丸，如绿豆大，每日空心，日午夜卧，用腊茶放温酒下一丸，服至十日，加至二丸，除淡饭烧盐外，余并忌一月，日食切忌晕腥。

　　卷五疮科

　　木香散

　　敛疮口。

　　木香（一分） 槟榔（七个） 白芨（半两，锉） 白蔹（半两，锉） 鸡内（金一两，焙干） 根子黄皮（一上九味，一时焙干为末，研细，看疮口大小，逐渐滴水，调成膏，于熟绢上贴，每日一度换，总治一切疮，止痛生肉，并皆用之妙。

　　卷五疮科

　　醉仙散

　　治大风痰，遍身瘾疹KT 痒。

　　胡麻子 牛蒡子 枸杞子 蔓荆子（四味药，拣净洗，各半两，一处同炒，令烟出为度）

　　苦参（半两） 栝蒌根 防风（去芦，各半两） 白蒺藜（半两）

　　上八味，同杵为末，每十五钱药末，入轻粉二钱，一处拌匀，每服一钱，生末调茶下，空心日午临卧各一服，服药后五七日间，先于齿牙缝内，出臭黄涎，浑身疼痛，次后，便利下脓血，此是病根，其疾永瘥。

　　卷五疮科

　　治疥癣满身，疮不可疗者。

　　何首乌 艾各等分，锉为末。

　　右相度疮多少，用药，并水煎令浓，盆内盛洗，甚解痛生肌。

　　卷五疮科

　　巴戟散

　　治元脏虚冷，上攻，口疮。

　　紫巴戟（穿心者一两，以陈粟米同炒令黄色，佳） 香白芷（半两，锉碎，微炒） 蛮姜（末炒，一钱，总录作高良姜）

　　上三味，同为细末，每服二钱，用猪石子一对，去筋膜，每石子一个，入末一钱，用湿纸裹，煨熟，趁热去纸，先以口承石子热气，口中有涎即吐出，候冷，即可细细嚼服之。

　　卷五疮科

　　紫金霜

　　治大人小儿口疮。

　　黄柏如两指大二片，以蜜慢火炙紫色 诃子一枚，烧过，盏子盖少时 麝香少许 腻粉少许上件捣罗为末，每服二字许，糁于舌上，立瘥。

　　卷五疮科

　　如圣散

　　治一切刀斧所伤，并久患恶疮。

　　龙骨（半两） 虎骨（半两） 黄丹（五文，放熨斗内，以火烧令通赤） 朱砂（一钱）

　　腻粉（一钱） 麝香（二十文） 乳香（一块，好者皂子大上件同研为细末，应是一切疮，以黄连汤或盐汤拭干，糁在疮上，不得以衣物粘着疮口

　　卷五疮科

　　八效虎骨散

　　治血风遍疰疼痛，丈夫筋骨疼，及打扑损疼痛甚者。

　　虎骨酥（炙） 败龟（炙） 当归 官桂（去皮） 地龙（去皮） 牛膝（去苗） 漏芦威灵仙 自然铜（烧上一十味，各等分，同杵罗为细末，每服一钱，用热酒调下，每日一服。

