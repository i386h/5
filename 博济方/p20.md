<!-- { "loadSidebar": true } -->
　　上先将未曾经使者铫子一个，坐于文武火上，令暖，入水银在内，片时后，入硫黄，用柳木槌子，研令熔匀后，拈下铫子，放冷，取出，细研，却入前药同研令匀，和溲。此药本谓之龙虎太一丹，盖用此二味故也，时多隐之。此药经久不坏，其功益盛，收时以金银器，或器内盛贮，仍以朱砂同入，合收之，其汤使如后；凡草木虫鱼鸟兽菌蕈等毒，并用温酒，和童子小便，磨下；一切药毒鬼毒，如前下；金石毒，炒鸡鸭粪，淋酒，磨下；瘟疫，用炒生姜汤下；狂走不识人者，生姜蜜水磨下；麻豆疮，生姜蜜汤磨下；阴阳二毒伤寒，三日后，煨葱酒磨下；五般瘴气，犀角末调酒磨下；五般蛊毒，炒乌鸡粪一合，并灶心土末三钱，同用酒煎十数沸，去滓，磨药，五更初服，脚不得着地，于床上垂脚坐服之；鬼交狐魅，丈夫心神迷惑，妇人则情意狂乱，或怀鬼孕，用桃仁七个，去皮尖，细研酒调下；丈夫妇人鬼疟并用猪胆酒下；飞尸遁尸，煎桃柳枝酒下；尸疰鬼疰，麝香酒下；药箭毒，桑白皮酒下；中虎毒，沙虱毒，磨犀角黄连酒下；鳖症龟背，磨犀角麝香酒下；蛇咬虎伤，炒乌鸡粪淋酒下；驴涎马汗马血入肉，闷绝欲死者，水蛭末，调酒下；心躁气壅，金银煎酒下；心疼气绝，炒生姜盐酒下；大便不通，煨葱白酒下；小便不通，煎通草汤下；肿毒入肚，磨犀角酒下；香港脚冲心，豆淋酒下；铜银冶炉烟入腹，煨葱白酒下；妇人血刺血晕，煎当归酒下；丈夫妇人中急风，炒乌鸡粪淋酒下（如是牙关噤，开口不得，用生半夏末，揩牙龈，并涂两牙关，则口开便灌药）心风，用活地龙一条，纳于生葱管内，同研，令烂，少酒投之，取清者，一盏下；头风，煎枸杞酒磨下；喉闭壅塞，薄荷酒磨下，细细咽之；一百二十般风痛，以鼠粘子酒下，要除根本，一丸分两服，空心临卧各一服；如有人卒暴死，牛马粪清磨下，如未醒，再用童便和酒下；惊怖死者，麝香酒下；如魇魅欲死者，新汲水，调灶心土磨下，更以吹，鼻散纳鼻中，不得叫唤，有灯即不得吹灭，如无灯即不得点上；中热死，口鼻血流，用牛黄酒下，又以小便沃热灰，拥心上，冷则易之；溺死者，放水出后，以新汲水和半夏末二丸，安鼻内，后以艾灰酒下；自缢死者，缓缓解下，不得割断绳子，酒和鸡冠血，并童子小便磨下，男子雌鸡冠血，女子雄鸡冠血下，仍用鸡冠血，磨丹涂喉上，次以四人将小竹筒子，于两耳鼻内齐吹，如活后，更服药十日；凡一切恶疾至死者，但心头暖，虽久可救，下药扶起令药行，即相次活矣，一右须皆空心面东服之，疾甚者，不过再服，若急疾有病，且以温酒和童子小便磨下服之，然后依所患汤使服之，或病势深重，须吐泻者，则服一丸；如吐泻过多，则以绿豆末一钱，水调服之立止，忌热食白牛肉，一切臭秽物；如孕妇不可服之

　　卷五丹药

　　青金丹

　　治众疾。

　　巴豆（二两，先去心膜皮，用头醋煮之，干，更用硫黄煮一伏时，取出，不用硫黄，杵二三百杵，研如膏） 木香 青橘皮（去瓤） 吴茱萸 附子（以上各半两，并一半生，一半熟）

　　上件同为细末，入巴豆膏，炼蜜三两，入青黛半两，研细，和丸如绿豆大。每服三五丸至十丸，服饵如后；丈夫远年气疼，醋汤下；丈夫背气痛，橘皮汤下；五般疟疾，艾汤下；咳嗽，杏仁汤下；一切风冷，柳枝汤下；痢疾，乌梅汤下；大便不通，大麻子汤下；心痛，胡椒汤下；妇人血气不通，当归汤下；赤白痢，黄连汤下；赤眼，栀子汤下；血污，葱汤下；中毒，桔梗汤下；赤白带，芍药汤下；霍乱，木瓜汤下；水泻不止，米饮下；宣转，生姜汤下。

　　卷五丹药

　　灵砂丹

　　治众疾。

　　朱砂（半两） 大附子（一两，泡去皮脐） 青橘皮（去白，一两） 面姜（一两，泡）

　　杏仁（一两，去上先将以巴豆，水五升，煮令油出水尽为度，细研，与众药末和匀，以粳米饮和为丸，如豌豆大。其治疗如右，常服，消酒食，以酒下，或温汤下；气痢，生姜汤下；痔漏，肠风胡荽汤下；大风痰，栀子汤下；心痛，热酒下；疏利滞气，津液下；疟疾，醋汤下；肺病及一切劳疾，桃柳枝各一握，煎汤下；腰疼，膝痛，酒下；水泻，新汲水下；小儿 风，桃柳枝一握，煎汤下；小便秘，灯心汤下；腰脚风，葱汤下；霍乱，木瓜汤下；发汗，麻黄汤下；臂腰疼，生姜汤下；怀胎气冲心酒下；一切风，防风汤下；阴毒伤寒，热酒下；止泻，黄连汤下；蛇虫咬伤，冷水下；宿食不消，白汤下；头痛不止，白汤下；痹气膨胀，茶下；痹，丁香汤下；五劳七伤，楮实汤下；口疮，枣汤下；香港脚上冲胸，热汤下；心痛打损，酒下；伤食，各随原色汤下；败血不散，米饮下；难产，黄叶汤下；小便涩，大黄汤下；肺气咳嗽，杏仁汤下；眼昏黑花，黑豆汤下；牙疼，茱萸汤下；小儿肚胀，石榴汤下；乍寒乍热，桃心汤下；怀胎不安，芎 汤下；口吐酸水，诃子汤下；产前泻痢，艾汤下；小儿五疳，乳汁下；胁腹疼痛，芍药汤下；大人服五丸，小儿及患人，相度虚实，加减丸数服之。

　　卷五

　　修制药法

　　予今选集名方，以防疾苦，然博文之士，不在具陈，行路之间亦虑遗忘，今略书其修合节度，列之如右。

　　凡药有酸碱甘辛苦之五味，寒热温凉四气，有毒、无毒、阴干、曝干，收采各顺岁时，新陈别其真假，凡将修合，并须精细。

　　凡药有分剂斤两，轻重多少，不可妄有增减，若用得其宜，与病相会，入口必愈。

　　凡药有宜丸者，宜服散者，宜水煮者，宜酒渍者，亦有不可入汤酒，不可犯火气，并如本法，不可改易。

　　凡捣罗药竟，恐有铁屑，以好磁石搅 取之。

　　凡病在胸膈以上者，先食后服药，病在心腹以下者，先服药后食，在四肢血脉者，宜空心服，在骨髓者宜饱满临卧，并依本法，次第服之。

　　凡药须要酒服者，以助其势，饮服者直攻其疾，有冷有暖，有疏有数，并有本方，不可妄服。

　　凡药须去苗去核，有燥有湿，将欲杵合，再秤取合足，分两或差，应病必误。

　　凡筛散药竟，即须再罗，贵其匀细。

　　凡和合丸药成团，必须再杵千百下，视其色和同，亦须易为丸KT 。

　　凡云蜜剂，取药末分两算，乃蒸炼其蜜合和，滋润，全胜火熬法用生蜜自如本方。

　　凡蒸药，常用微火煎令小沸，用水多少，煎及分数，并依本方。

　　凡修合，本方自有修制，切在依禀，不可更变。

　　凡药有三品，禀性不同，攻病既除，不必尽剂。

　　凡服药有先有后，有早有晏，盖相须而相使，或相反而相制，但从本方，不宜更易。

　　
