<!-- { "loadSidebar": true } -->
　　上先用童子小便五升，煎青蒿，取一升，去蒿滓，入小净锅子内，再煎，如稀饧，入酥少许，及蜜，药末等，熬成膏，可丸如梧桐子大。每日空心，温酒下二十丸，渐加至三十丸，忌猪肉、面、毒物。

　　卷一劳证

　　橘皮煎丸

　　治冷劳、瘦疾、目暗、手足挛急、形容枯瘁、食不消化、腹胀不能纳食、食物无味、面黄力弱、积年肠风、痔疾、 癖气，一切劳病。女人血症气块、赤白带下、子宫冷甚、宿水露血、治五种膈气、冷膈、热膈、气膈、思忧膈、四肢无力、饶睡。此药大能通利五藏，明目，出一切风冷。

　　陈橘皮（一斤，去白） 官桂（去皮） 干姜（炮） 川当归（炙，以上四味，另研，细） 荆三棱（炮） 附子（炮，去皮脐） 萆 （以上三味另杵罗） 神曲（各六两） 乌头（炮，水煮三五沸） 木香（各一两） 川椒（去子，炒出汗，一两） 大麦 （四两） 浓朴（去皮，姜汁炙，以上六味，另杵罗，留出半两 末。）

　　上件，用无灰好酒四升先煎上四味，如人行十里，更下次三味，又如人行十里，次入下六味，又添酒两碗，煎成膏，取出，以留出者麦 末相和匀，再捣一千下，为丸如梧桐子大。每日空心，以茶酒任下，二十丸，至三十丸，午时再服，忌生葱、豆豉。此药煎，若用银石砂锅，极妙。如无，即取好熟使铛，净刷，洗无油腻。先于铛抹真酥，次下酒，及下药，用慢火煎，不住以银匙搅直候如膏，取出，于净盘中匀摊，候硬软得所，捣好，众手为丸，晒干。此药如久服，即补气、壮真元、驻颜色、进饮食。

　　卷一劳证

　　烧肝散

　　治丈夫女人、五劳七伤、胸膈满闷、饮食少味、脚膝无力、大肠虚滑、即或口内生疮、牙齿宣露、及遍疗妇人风血气块者。

　　肉豆蔻（三个，和皮） 官桂（三分，去皮） 香白芷（半两） 当归 人参 破故纸 茯苓桔梗（上八味为末，每服四钱，羊肝四两，批作片子，掺药在上令匀，以刀背微槌，以南粉涂湿纸裹，文武火烧令香熟为度，放冷，用米饮嚼下。

　　卷一劳证

　　沉香散

　　治丈夫女人、五劳七伤、热无力、小便黄赤、吃食无味、心多惊悸、骨节酸疼、心胸痞闷、两胁疼痛、散滞气。

　　沉香 槟榔 大附子（炮，去皮尖） 人参 茯苓（去皮） 当归（去芦） 官桂（去皮） 前胡 黄 枳壳（麸炒） 干姜（炮，各半两） 柴胡（去苗，一两） 诃子（炮，去核） 甘草 五味子（各一两） 雀小片子，焙干用之） 草豆蔻（三分，炮，去皮。）

　　卷一劳证

　　柴胡膏

　　治五劳七伤、肢体烦倦、日渐消瘦、行步稍难、饮食不进。

　　柴胡（半两） 赤芍（一两一分） 白蒺藜根（一两一分） 川附子（炮） 青皮 吴茱萸 陈皮（各半两） 青木香（一分） 乌鸡（一只，净去骨皮毛肠肚，唯择肉。）

　　上八味为末，入乌鸡肉内，再杵成膏，于瓷器内收贮，每食前，用盐酒一盏，膏一匙头，调服，常令患人有酒容，只服两日，便见效验。

　　卷一劳证

　　大柴胡鳖甲散

　　柴胡 秦艽 常山 贝母 山栀子 甘草 乌梅 豉心 鳖甲（醋拌炙） 黄芩（各一两） 生姜（半两） 大黄（半两） 桃枝 柳枝 葱白 薤白（各一握） 糯米（半合。）

　　上一十七味，杵为末，分作八贴，用水一升，酒一盏，同煎，至八分，作三服，早、午、晚，日三服，两贴滓并煎作一服，此方累医较人大段瘦者，即吃药大效。

　　卷一劳证

　　炙肝散

　　治男子五劳七伤、手足酸疼、四肢烦倦、多患口疮、咽喉不利、心胸痞满、不思饮食、久积泻痢、脚膝浮肿、日渐消瘦。

　　柳桂 吴白芷 羌活（温水洗，浸过） 独活 芍药（各一两） 诃子皮（七个，好者）

　　白术（半两上杵为末，每服用 猪肝一具，净除筋膜，切如柳叶状，换水七遍，控干，用药末十钱，盐一分，同拌令匀，作丸，串子，以慢火炙熟，空心任意服之，以生姜粥下之。

　　卷一劳证

　　延寿散

　　治男子女人少童等，传尸诸劳，嗽、寒、热、百般变候，并宜出却蒸汗劳虫，牡丹皮 附子（炮，去皮脐） 柴胡（去苗） 秦艽 鳖甲（酒浸，炙令赤色，各半两。）

　　上五味，同为细末，入人中白半两，同研，以瓷器盛之，每服，用猪石子一枚，葱白椒末，同一处，细锉如膏，入药末三钱匙，拌和，以童便一盏，水半盏同煎令沸温服，其患人帖体着皂纱衫一领，服后，衣物盖覆，令恶汗出，粘腻尽出，仍脱皂衫、揩拭、身干、避风将息。每七、一度、服后、汗轻即住，皂衣遂以皂角汤泡洗，安息香烘干，末后用了，即弃于十字路中，或长流水内，永瘥。

　　卷一劳证

　　养正膏

　　治传尸出汗，取辟虫邪。

　　鳖甲（一两，醋浸，炙令黄，净去根，杵碎） 天灵盖（用七匙头大一片，净洗，酥涂，炙令黄色） 桃柳桑枝（各七茎，长各七寸许） 桃仁（四十九个，去皮尖） 安息香（一分） 青蒿 淡豉（三七粒） 葱白（二茎。）

　　上八味，隔夜以水一升，浸至五更，煎取半升，再以童便半升同煎，取四合，又用槟榔一个为末，麝香一钱，将所煎药去滓，调下，至日高二丈时，放温，顿服，以衣盖汗出，审看十指，汗出如藕丝，五色，臭秽，汗出后，仍泻下虫状恶物尽，甚者，旬日再服，永效。

　　卷一劳证

　　延龄膏

　　治一切劳。

　　虾蟆 鹤骨 丁香 枣叶 鳗鲡 木香 猪牙皂角（各等分） 麝香（另研细，少许。）

　　上为末，用羊肠大者盛之，缚定两头，于饭甑上，蒸熟为度，取出，候冷，以竹刀子割开，同肠研细，再入麝香，同研令匀，为丸如梧桐子大。每日到辰巳间，用茅香熟水吞下一百丸，更看病患强弱，渐渐服之，须得一度吃尽一百丸，后以衣被盖之，出汗，病甚者略露面，其虫逡巡后汗出，尸虫如麦麸大，余者皆，微壮，出尽汗后，病患其身体轻快。十去三四也，候汗干后，即一时换却原着衣服，并卧物等，初服药，见当时随药便尽吐出，并不住，即难疗。或一百丸存六七十丸，犹可医，别以新药补数，如药全住，疾无不退，服药后忌一切动劳等物。此药，病甚者吃及两服，至三服，即永除根本，一服后，别用吃无触忌，治劳煮散三五服为妙，初出汗，频换手帕揩之，约两炊饭久，肠劳随泻下，一度，别用盆一个盛之，其虫皆微壮，浮在上面动，服药后如不吐，甚妙也。一生永忌触犯药，苦参、人参、空青、麦门冬、乌头、切忌服之。

　　卷一劳证

　　鬼哭饮子

　　治一切劳。

　　阿魏（一分，使童便磨一处） 东引桃枝（小者一大握，槌碎） 甘草 青蒿（一大握，如用其子，只用一两半） 槟榔（一两，为末） 葱白（二寸，连根。）

　　上用童便二升，浸桃枝、甘草、青蒿、葱白、四味。一宿，来日五更初，煎取六合，去滓，然后入阿魏，更煎两沸，分为二服，每服临吃时，入槟榔末半两，同服，如觉心头恶，必吐，吐后更进第二服，如是服前一服后，心头安稳，即须进二服，必然通转当下，必见恶物，服时仍不得令人与患者面对，恐恶虫飞入人口鼻内。

　　此药如是女人患，须是男子面向北与煎，如男子患，却须女人向北与煎，仍忌猫狗见，患者春吃二服，秋吃三服，每年五服，劳虫并尽，即去病根。

　　卷一血证

　　顺中散

　　治肺脏壅热毒，则胸膈壅滞，血与气皆逆行，上于肺，肺壅不利，故令人吐血不止，朝夕不住，发寒热，气喘促，红物至多，频频呕吐，渐至劳劣。

　　槟榔好者一枚 大黄半两 甘遂半两 木香半两 茴香半两 白牵牛子半两 青皮半两，汤浸，去白，焙。

　　上件同杵为细末，每服一钱，用木香煎汤下，或木香酒下，亦得，如作常服，茶酒任下一字。如曾中药毒，呕逆，黑血至多，不能饮食，服此顺中散，亦能解毒止血。

　　卷一血证

　　治暴吐血不止方

　　用人参一味为末，每服一大钱，以鸡子青投新水半盏，调下。

　　卷一血证

　　雌黄丸

　　治吐血衄血。

　　雌黄一两，用小瓷合子内盛，上用不灰木末一钱，云母末一钱，蚯蚓粪一钱，水飞黄丹一钱，滴水和匀，作饼子，盖头，石脂锁口灰半碗，盖合子上，用三斤炭烧，如不闻药香，未得住火，如闻香即住火，为度，放冷取出，净去上面 子药滓，令净，研细末入下二味。

　　马兜铃子（去皮） 甘草（此二味，候雌黄烧下，秤约及钱许，余只各用四钱半。）

　　上件同研为末，炼蜜为丸如皂子大，以绵裹一丸，含化。

　　卷一血证

　　汉防己散

　　治咯血。

　　汉防己 万州黄柏（各一两一。

　　上件同细捣为末，每服一钱，水一盏，小麦二十粒，同煎，七分，食后温服。

　　卷一血证

　　煎麦散

　　治营卫不调，夜多盗汗，四肢烦疼，饮食进退，肌瘦面黄。

　　大鳖甲（二两，醋煮三五十沸后，净去裙 ，另用好醋，煮令香） 银州柴胡（二两，去苗） 大川乌头（一两，炮制，去皮脐） 元参（三两） 干漆（一两，炒） 干葛（一两） 秦艽（二两去土） 人参（一两） 茯苓（一两）

　　上件为末每服二钱，先用小麦三七粒，煎汤一盏去麦，同煎至七分，温服，食后或临卧时服之，如久患后，亦宜服此以退其劳倦，调顺经络。

　　卷一血证

　　如智散

　　治五心虚烦，夜多盗汗，面色黄瘁，四肢少力，多困饶睡，饮食不进。

　　萎蕤 川芎 青皮（去白） 肉桂（去皮） 木鳖子 当归（去须） 羌活 秦艽 柴胡（去苗） 乌梅上同杵为末，每服一钱，水一盏，入青蒿头子七枚同煎，至七分，去滓温服。若冬月无青蒿，以姜枣代煎之。

　　卷一血证

　　地骨皮散

　　治骨蒸壮热，肌肉减瘦，多困少力，夜多盗汗。

　　地骨皮（水洗） 秦艽水（洗净） 柴胡（去芦） 枳壳（去白，面炒） 知母（生用）

　　当归（去须） 鳖甲（去上各等分为末，每服二钱，水一碗，桃柳枝头各七个，生姜三片，乌梅一个，同煎，至七分，去滓，温服，每日空心临卧各一服。

　　卷二上焦证

　　人参荆芥散

　　治上焦壅滞，头目昏眩，涕唾稠粘，心胸烦满。

　　人参 柴胡（去苗） 羌活 荆芥 旋复花 甘菊 桑白皮（各等分。

