<!-- { "loadSidebar": true } -->
　　治心腹虚气郁郁膨闷不食 用茯神去皮为末，炼蜜丸如桐子大。每服七丸，温酒送下，日三服。亦治邪魅。

　　治心胁下虚气胀满 用陈皮为末服，或作丸服，气自消散。

　　又方 用紫苏子为末，随食服之，气亦散。

　　治上气肩息 用麻黄四两去根节，杏仁二十枚去皮尖炒，同为末。温水调下二钱匕。

　　治毒瓦斯游易在皮肤中流转不出 用白杨枝细锉，酒渍服之，不拘时。

　　治膜肉气及气块 用延胡索为末，以猪胰一具，切作块子炙熟，蘸末食之。

　　治走气疼 用苍术、杏仁各二两，草乌一两，俱用好醋浸，春五、夏三、秋七、冬十日，阴温酒送下。

　　又方 用粟壳一两蜜炒，虎骨酥炙、陈皮各五钱，乳香、没药、甘草各二钱半，为末。

　　每服三钱，热酒一盏调下。在上疼食后服，在下疼食前服。

　　治男女多年气积、气块、气喘、气痛、肾气、香港脚、冷气、血气、走注气及诸般气疾、伤酒、伤食、心腹膨胀 用白芨、干姜各半斤，巴豆二两连壳，用斑蝥半两炒巴豆变色，却下干姜、白芨同炒，候姜微黑色取出，拣去斑蝥，将三味为末，滴热水为丸如绿豆大。每服十丸，五更，冷盐汤吞下，小儿五丸。两服除根，孕妇勿服，极效。

　　卷之三

　　疝气

　　治小肠气 用炒盐及茴香二包，不住手更换热熨。

　　治小肠气脐腹搅疼，阴中疼闷，不省人事 用茴香盐炒、枳壳各一两，没药半两，为末。

　　每治肾气冲胁，如刀刺痛，喘息不得 用茴香茎叶生捣汁一合，热酒一合服。亦理小肠气。

　　治肾脏风壅积，腰膝沉重 用威灵仙末，蜜丸如桐子大。初服温酒下八十丸，平明微利恶物如青脓、桃胶即是风毒积滞也；如未动，夜再服一百丸取下，吃粥补之。

　　治肾脏、膀胱连小肠等气 用楝实一百个温汤浸去皮，巴豆二百个槌微破，麸二升铜锅内共炒，楝实赤熟为度，去核为末。每服三钱，热酒或醋汤调服。麸、巴不用。

　　治肾腰脚无力 用生栗袋盛悬干，每早吃十余个，次服猪肾粥。

　　治腰痛膀胱气，肾疼 用橘核炒去壳，为末，酒调方寸匕服。

　　治膀胱气，急宜下气 用芜荑捣和食盐等分，以绵裹如枣大，内下部，或下恶水下气佳。

　　治诸疝小腹及阴中痛，汗出欲绝者 用沙参捣末，酒调方寸匕服立瘥。

　　治膀胱气 用葫芦巴、茴香、桃仁麸炒去皮尖等分，为末，酒糊丸如桐子大。半为散。

　　每服五十丸，空心食前盐酒下；散以热米饮调下，与丸相间空心服，日各一二服甚效。

　　又方 用木贼末，汤调二钱空心服。

　　治寒疝心腹胁痛 用大乌头五枚，去芒角皮、四破，用白蜜一斤，煎令透润，取出，焙干为末，又以熟蜜丸如桐子大。冷盐汤下二十丸或就用蜜水煎服。

　　治寒疝心痛，四肢逆冷，全不欲食 用桂心为末，热酒调一钱匕服，不拘时。

　　治小肠气痛不可忍者 用乌药捣碎酒浸一宿、良姜、舶上茴香、青皮去白各一两，为末。

　　每治疝气 用川芎、青皮去白、茴香、牵牛炒、桃仁各半钱。无灰酒一盏，煎八分，温服。

　　治七疝心腹冷痛，肠鸣气走，身寒自汗，腑滑 用木香不见火一钱，玄胡索炒去皮、附子炮去皮脐各一钱半。水一盏，姜七片，煎七分，温服，不拘时。

　　治久逆小腹疝气，脐下疼痛，外肾偏坠肿硬，阴间湿痒，撮成疮癣 用吴茱萸一斤分作四分，以童便、酒、醋、汤各另分浸一宿，焙干，泽泻净二两，共为末。酒糊丸如桐子大，每服五十丸，温酒、盐汤任下。

　　治小肠气痛欲死者 用杏仁、茴香各一两，葱白焙干半两，同为末。酒调嚼胡桃肉咽下。

　　又方 用五灵脂、蒲黄炒各等分，为末。每服二钱，先用醋一盏，熬药成膏，水一盏，煎服。亦治妇人血痛。

　　治肾冷疝气，胀痛不已 用吴茱萸拣净一两，分二分，酒、醋另浸一宿，焙干；香附子一两，荜澄茄、青木香各半两，为末，米糊丸如桐子大。每服七十丸，空心盐汤下，或乳香、葱治小腹气拘急 用桃仁去皮尖麸炒、茴香微炒、苦楝子、没药等分为末。每服二钱匕，热酒下。

　　又方 用苦楝子炒黄，杵碎为末。每服三钱，温酒调下，不拘时。

　　治恶毒之气肿着阴边急痛，牵引小腹不可忍 用茴香茎叶杵烂，水绞汁一斤，分三次服。

　　渣治小肠气痛 用全蝎、茴香炒各一两为末，醋糊丸如桐子大。发时每服五七十丸，食前温酒送下。

　　又方 用川楝子一两破作四块，巴豆二十粒同炒黄去巴豆；茴香一两盐炒黄去盐，为末。

　　每服三钱，空心葱白、酒调下。

　　治疝气腰疼风冷，手足顽麻 用威灵仙四两，当归、肉桂各二两，为末，酒糊丸如桐子大。每服二、三十丸，空心酒煎茴香汤下。若妇人用红花煎酒下。

　　治疝气痛，有盗汗 用延胡索、大椒、茴香等分为末，炼蜜丸如桐子大。每服二十丸，葱白煎酒食前服。

　　治疝气 用木香、茴香盐炒、川楝子切片盐炒等分为末。每服二钱，温酒调服。

　　又方 用延胡索、胡椒末。每服二钱，酒，水各半盏，煎七分服。

　　又方 用香附子为末，每服三钱，海藻煎汤下。亦治膀胱肿硬。

　　又方 用茴香、乳香、猪苓、桔梗、木通、甘草等分。灯心、淡竹叶各一握，水二盏，煎七分服。

　　又方 用五苓散去肉桂，加黑牵牛、桔梗、车前子，煎服。

　　卷之三

　　心痛

　　治心痛 用延胡索为末，酒调二钱匕服。一方加胡椒末。

　　又方 用当归为末，酒服方寸匕。

　　又方 用伏龙肝末，方寸匕。冷疼酒调，热疼熟水调。

　　又方 不问新久，用地黄捣汁，随人所食多少，溲面作 ，或冷淘食，良久当利。出虫长一尺，头似守宫，不复患矣。

　　又方 用自然铜火 、醋内淬九次，为末。每疼，醋调一字下，即止。

　　治卒心痛 干姜为末，米饮调一钱匕服。

　　又方 用东引桃枝一握，锉细。酒一升，煎半升，顿服。

　　又方 用白熟艾一升。水三升，煮一升，去渣，顿服。若有虫，当吐出。

　　又方 用缚髻头 ，沸汤泡取汁饮，以头 于闲处，碗覆之，同时开愈。

　　治卒心痛并血气痛 用青木香醋研服。

　　治心痛及小肠气 用荔枝核烧灰存性，酒调一钱匕服。

　　治心痛 用乌贼鱼骨醋磨服之。

　　又方 用匾竹一握，醋煎数沸，顿服一钟。

　　又方 用晚蚕沙少许，白汤送下；或以汤炮滤取清水服之，立止。

　　又方 用菖蒲二、三寸煎汤，或用胡椒研酒服。

　　又方 用雄鸡屎白烧灰存性为末，热酒调方寸匕服。乳香入一豆粒尤佳。

　　治虫咬心痛 用香油、盐热服一盏。

　　又方 用结子苦楝根白皮干一两为末，酒调服。只皮煎汤服亦可。

　　又方 用熊胆如大豆许，水调服大效。

　　治心腹俱胀痛，短气欲绝 用桂心二两锉，水一升二合，煮六合，去渣，顿服。

　　治心痛如刺，口吐清水 用生艾捣汁一升。晚勿食，旦饵香脯一小片，虫闻香，然后即顿饮艾汁，当下蛔虫。

　　治卒心痛 用龙胆草四两，酒三升，煎一升半，顿服。

　　又方 用姜黄一两，桂穣三两，为末，醋调一钱匕服。

　　治虫咬心痛，面青口中沫出临死者 用 蓄十斤，水一石煎，去渣，再煎如饴。空心服，虫治卒心痛 用麋角截破炙黄为末，酒调三钱匕服。

　　治九种心痛妨闷 用桂心一分为末，酒一盏，煎半盏，去渣，稍热服；或用白汤，热酒调一匙服。

　　治九种心痛，恶心吐水，腹胁积聚滞气 用干漆二两炒烟出为末，醋糊丸如桐子大。每服五、七丸，热酒或醋汤下，不拘时。

　　治卒心痛 用陈仓米研汁服之。

　　治醋心 用茱萸一合，水三盏，煎七分，顿服。

　　又方 用槟榔二两，陈皮一两，为末。空心生蜜汤下方寸匕。

　　治心气痛 用桃仁七枚去皮尖，生为末，水一盏调下。

　　又方 用野田小蒜，五月五日采，不拘多少，以好醋煮软，顿食立愈。疼多年者亦效。

　　治心下坚硬如碗，不时疼痛 用枳实七枚，苍术三两，白术更好，同为末。水一斗，煮三升，分作三服。若腹中软即消，遂熨之。

　　又方 用神曲为末，每服三钱，空心热酒或汤调下，日三服。

　　治胸膈中痹痛 用枳壳炙去瓤为末。每服方寸匕，食后米饮调下，日三服，夜一服。

　　治心气虚损 用猪腰子一只。水二碗，煮至盏半，将腰子细切，入人参五钱，当归五钱并切，同煎至八分，吃腰子以汁送下。未尽，腰子同上，二味药渣焙干为末，山药糊丸如桐子大，每服五十丸。

　　治心气不足并心风 用附子一个七钱以上者、炮去皮脐，南星浓去皮取心一两生用，朱砂一两水飞，为末，用猪心血并面糊丸如桐子大。煎萱草汤下十五丸，子午之交各一服。

　　治急心痛、胃痛 用五灵脂去沙石、玄胡索炒去皮、蓬莪术煨、良姜炒、当归去芦洗等分为末。每服二钱，热醋汤调下，不拘时。

　　治心脾冷痛 用干姜炮、良姜去皮等分为末，面糊丸如桐子大。每服三十丸，食后橘皮汤下。

　　治心脾卒痛 用小乌沉汤一贴，入百草霜烂研并盐一捻，煎服立愈。

　　治一切心肚疼痛 用没药、乳香各三钱，穿山甲五钱炙，木鳖子四钱，为末。每服一钱，酒治心气痛不可忍者 用好茶末四两拣，乳香二两，为末，用腊月鹿血丸如鸡头大。每服一丸，温醋下，不拘时。

　　治诸般疼痛 用延胡索、草果、乳香、没药、五灵脂，为末。酒调方寸匕服。

　　治急心痛，牙关禁闭 用隔年老葱白三、五根，去皮须，叶擂为膏。斡开口，以银铜匙将葱膏灌入喉中，用香油四两送下，其人即苏。少时将腹中所停虫病化为黄水，微利为佳，除根永不再发。

　　治急心疼 用斑蝥七个，胡椒四十九粒，同炒斑蝥焦碎，去斑蝥不用。取净胡椒为末，作一服，热酒调下，不拘时。

　　又方 用五灵脂、蒲黄炒等分。每服三钱，醋半盏，煎二服，入水半盏，再煎二沸，空心食前和渣温服。并治小肠气。

　　又方 用生白矾如皂角子一块，醋一盏，煎七分，温服。

　　又方 用良姜、栀子、郁金各二钱，醋煎服。

　　又方 用新嫩槐枝一握，切去两头，水二盏，煎一盏，去渣，分二服热饮。

