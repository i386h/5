<!-- { "loadSidebar": true } -->
　　治劳止血后补药 用大人参二两，水二盏，枣五枚，煎一盏，不拘时细细服之，令其熟睡一觉。

　　治劳呕血、吐血、嗽血 用大蓟、小蓟、柏叶、荷叶、茅根、茜根、大黄、山栀子、牡丹皮、棕榈皮各一两，烧灰存性，研细，碗盖出火毒；又以大山药五条，莲肉半斤，晋枣一百个，霜柿十个，四味用水四碗，于砂锅内煮熟擂细，却下前药末和匀，慢火再熬，复下阿胶四两，黄蜡二两，平胃散末、四君子汤末并知母、黄柏末各一两，搜和成剂，如硬入白蜜，置青石上木槌打匀，丸如桐子大。每服一百丸，枣汤下不拘时。此药不寒不燥，一切虚劳百损，服之立便除根。

　　卷之四

　　骨蒸

　　治骨蒸劳及五痔肠风下虫血 用鳗鲡鱼、酒、醋、五味煮食。亦治心痛。

　　治骨蒸劳不得眠，心烦 用酸枣仁一两，水一盏半，研绞汁，下米二合，煮粥候熟，下地黄汁一合，更煮服之。

　　治骨蒸 用生地黄一升，捣取汁，分服；若利减之，以身凉为度。

　　治骨节热，积渐黄瘦 用大黄半两细锉，以童便五合浸一宿，煎三四沸，去渣，食上分两服，如人行四五里再服。

　　治骨蒸 用桃仁一百二十个去皮、双仁研，为丸。平旦井花水顿服尽，仍饮酒醉，又须吃水多为上，隔日又一服。百日不可食肉。

　　治骨蒸，饮食不作肌肉，发热自汗，若日夜间热易治，日夜俱热难愈 用羚羊角为末，每服二钱匕，温水调下。

　　又方 用石膏为末，每服方寸匕，温水调服，以身凉为度。

　　又方 用生地黄汁三合，酒一合，同温，空心分二服。

　　治五蒸，旦凉至晚烦躁，饮食无味，细喘少气，两足逆冷，手心常热，变疳则蚀人五脏，大又方 用芒硝二两，苦参末二两，炼蜜丸如桐子大。每服七丸，米汤下，以身轻凉为度。

　　又方 治五心烦热，用胡黄连为末，米饮调下。

　　治骨蒸虚热，诸劳烦躁 用地骨皮、防风各一钱，甘草半钱。水一盏，姜三片，竹叶七片，煎七分服。一方加人参、鸡苏。

　　卷之四

　　劳瘵

　　治疰病传染，一门悉患者，但觉如此，便宜急治 用獭肝一具，阴干或焙干为末，水服方寸匕，日三。未瘥再作，神效。

　　治鬼疰癫痫及恶毒热气，小儿诸疳 用野猪胆水研少许，日二服效。

　　治尸疰、鬼疰传染，如觉宜急治 用桃仁五十个研，水煮取三四盏，一服尽当吐；若病未尽除，三两日再服。

　　治鬼疰心腹痛不可忍 用东引桃枝白皮一握，水二升，煮半升服，如未定再服。

　　治劳取虫法 用桑、柳、梅、桃、石榴枝各七茎、长四寸，青蒿一握。以童便一升半，葱白七茎，煎及一半，去渣；别入安息香、阿魏各一分，再煎至一盏，滤渣去，调辰砂末半钱，槟榔末一分，麝香一字，分作二服调下。五更初一服，五更三点一服，至巳牌时必取下虫，如色红者可救，色青者不治。下后即进粥饮，温暖将息，不可用性及食生冷毒物。合时须择良日，不可令猫、犬、孝服、秽恶、妇人见之。

　　治诸传尸劳气，杀虫去毒 用川椒二斤，择去子、合口者炒出汗，为末。每服二钱，空心米汤调下，必麻痹晕闷；少顷如不能禁，以酒糊丸如桐子大，空心服五十丸，盐汤下，服至一斤，瘵疾自瘥。兼治肾冷。

　　诸痹，肉桂汤下；腰痛，香酒下。

　　治劳瘵 用三月、四月取香草叶二三斤熟捣，解衣坐之，令气入下部，透腹中，则尸虫尽去又方 常用庚申日去手甲，甲丑日去足甲，每年七月十六日，将所去手足甲，烧灰和水服，则三尸九虫皆灭，名曰“斩三尸”。

　　又方 每年六月八日及庚申日，其夜不睡，振伏“三尸”。及常日，每夜叩齿三十六遍，以左手捧心，呼“三尸”名云：上尸彭琚出，中尸彭 出，下尸彭KT 出，辄不得为害无病之人。常能行之，则精神倍爽，五神恬静，疾无由生矣。

　　治劳取虫 用天灵盖二指大，以檀香汤洗过涂酥炙， 七遍云：“雷公神，电母圣，逢传劳，便须定，急急如律令。”鸡心槟榔五个，阿魏、甘遂各二分，麝香、安息香各三分，辰砂一分，各研极细和匀。每服三钱，以薤白、葱白各二七茎，青蒿二握，甘草二茎五寸许，桃、柳、桑、酸石榴枝各二握七寸许，俱用向东南嫩者，以童便四升，于银石器内慢火煎至一升，滤去渣，分作三盏，将前药末调下，五更初服。男患女煎，女患男煎。若服后欲吐，嚼白梅止之。五更尽，必腹鸣，少顷下虫及恶物、黄水；如人行五七里未下，又进一服，至天明，更进一服并温吃；如泻不止，用龙骨、黄连等分为末，熟水调下五钱，次吃白梅粥补之。

　　又方 用 磁石一两半，龙骨半两， 砂一两，腻粉半两，麝香一钱各研为末，和匀熔蜡，丸如小樱桃大，以针穿窍，用青红线贯之，梢头系一大古钱。早晨令病患向破方正坐，用温水吞下喉中，合口以牙咬住古钱，候恶心便吐出虫、或血丝、或涎一二合病痊。其治过药丸，可用温水浴过收起。再治一人。

　　又方 用白兔粪，中秋夜取四十丸， 砂共研为末，炼蜜丸如桐子大。每服七丸，甘草半两生捶碎，水一盏揉取汁；若患人瘦弱，甘草炙用，五更空心冷服，过二日再服，下虫为准，须上旬服。

　　又方 用熟地黄三两，干漆半两炒，桂心一两，为末，炼蜜丸如桐子大。每服七丸，米饮送下。

　　又方 用雄黄一两为末，松脂一两，溶和为丸，如莲子大。平旦吞一丸，七日“三尸”尽去治传尸劳瘵 用童便二盏，无灰酒一盏，贮新瓷瓶内，取全猪腰子一对，置其中，以泥封固，日晚时慢火养熟至中夜止，五更初以火温之，发瓶饮酒食腰子。病笃者，一月见效。

　　平日瘦怯者，亦可服。

　　又方 用赤KT 儿俗名王瓜，焙干为末，温酒调服有效。

　　卷之四

　　泄精

　　治失精暂睡即泄 用白龙骨四分，韭子五合，为末，空心酒调方寸匕服。

　　又方 用牡蛎炙黄为末，酒调方寸匕，空心、临卧二服。

　　又方 用苏子一升熬，杵为末，酒调方寸匕，日再服。

　　治腰肾冷，梦与人交接泄精 用柘木东行根白皮捣汁服。

　　治虚劳尿精 用十月霜后采新韭子，好酒八合，渍一宿，次早日出时，好童子捣一万杵。

　　平旦温酒服方寸匕，日再服立瘥。

　　治男女梦与鬼交，心神恍惚者 刮鹿角屑三指一撮，酒调，日二服。

　　治虚劳肾损，梦中泄精 用韭子二两炒为末，食前酒下二钱匕。

　　治暖精气，益元阳 用白龙骨、远志等分为末，炼蜜丸如桐子大。卧时冷水下三十丸。

　　治泄精 用未连晚蚕蛾，干之为末，每服三钱，空心温酒调服。

　　又方 用车前子草，捣绞汁二合，服甚效。

　　治失精漏泄久虚 用莲子心一撮，辰砂一分，为末。每服二钱，空心白汤调下。

　　治元气虚寒，精滑不禁，大便泄泻，手足冷 用阳起石火 红、钟乳粉各一两为末，酒煮附子末，糊丸如桐子大。每服五十丸，空心米饮汤送下。

　　治精滑下元虚冷及疝气、妇人经脉不调，大人小儿皆可服 用独活、谷精草、续断、茵陈等分为末，鸡子清丸如桐子大。每服五十丸，空心温酒下，干物压之。

　　卷之四

　　赤白浊

　　治溺有余沥，小便白浊，梦泄 用菟丝子五两，白茯苓三两，石莲肉二两，为末，酒糊丸如桐子大。每服三十丸，空心盐汤下。

　　治虚寒白浊，小便频数，漩面如油，脚凝如糊 用益智、萆 、菖蒲、乌药等分。每服四钱，水一盏，入盐一捻，煎七分，食前温服。一方加茯苓。

　　治肾虚白浊淋沥，梦泄，盗汗 用茯苓四两，龙骨二两，五倍子十六两，为末，糊丸如桐子大。每服四十丸，空心盐汤下。

　　治思虑伤脾，脾不摄精，遂致白浊 用浓朴姜制二两，羊胫炭火 通红、窨杀，研如粉一两，面糊丸如桐子大。每服百丸，空心米饮下。

　　治小便频数，时有白浊 用菟丝子蒸、韭子炒、益智子去皮、茴香炒、蛇床子去皮炒等分为末，酒糊丸如桐子大。每服七十丸，米饮、盐汤任下。一方加川椒。

　　治漏精白浊 用白茯苓、白盐 过、山药炒各一两，以枣肉和蜜丸如桐子大。每服三十丸，空心枣汤下。

　　治心经虚热，小便赤浊 用莲肉、莲心六两，甘草炙一两，为末。每服二钱，灯心汤调下。

　　治心经伏暑，小便赤浊 用人参、白术、赤茯苓去皮、香薷、泽泻、猪苓去皮、莲肉去心、麦门冬去心等分。每服四钱，水一盏，煎七分温服。

　　治年壮气盛欲动，意淫于外，梦遗白浊 用半夏一两锉碎，以猪苓末二两同炒黄，出火毒半日，取半夏为末，糊丸如桐子大，候干，再用猪苓末二两炒药微裂，同于瓷器内藏之。

　　空心温酒、盐汤下四五十丸。

　　治便数白浊 用附子炮去皮脐为末。每服二钱匕，水一盏半，煎六分，空心温服。

　　治元阳虚备，精气不固，小便白浊余沥，梦惊遗泄，妇人白淫、白带 用黄蜡四两，白茯苓四两去皮作块，以猪苓一两，同煮二十余沸，去猪苓，自干为末，溶蜡丸如弹子大。每服一丸，空心细嚼津咽；或灯心、麦门冬煎汤下，以小便清为度。忌醋。

　　又方 用陈冬瓜仁炒为末，每服五钱，空心米饮调下。

　　治小便混浊如精之状 用没药、木香、当归等分为末，以刺棘自然汁丸如桐子大。每服五七丸，食前盐汤下。

　　治小便赤浊 用辣母藤即茺蔚子茎叶捣取自然汁一小盏，空心通口服；若瘾疹痒，煎汤浴。

　　治元脏久虚，小便白浊，妇人赤白带、崩漏 用苍术一斤作四分，一分用茴香，盐各一两同炒；一分用川乌、川楝各一两同炒；一分用红椒、破故纸各一两同炒黄为度，只用苍术一分，用醋、酒各半升，同煮五七沸，焙干为末，以煮药酒、醋打糊丸如桐子大，每服三十丸，空心温酒、盐汤下，妇人醋汤下。

　　卷之四

　　吐血

　　治吐血 用皱面草即地松为末，每服一、二钱，以茆花泡汤调服，不拘时。

　　治吐血及妄行 用牛鼻冲草曝干为末，入麝香少许，用竹筒吹药入两鼻内，立瘥。

　　治吐血及鼻衄 用船底青苔如鸡子大，水一盏，煎五分，去渣，温服。

　　治吐血 用黄芩二两，赤芍药一两，为末。每服三钱，水一盏，煎七分，热服。

　　治酒色伤心肺，口鼻俱出血 用荆芥烧灰，置地上出火毒，为末。每服三钱，陈米饮调下。

