<!-- { "loadSidebar": true } -->
　　又方 用百草霜为末，每服三钱，米饮调或井花水调下，三服愈。

　　又方 用童便或自己新热小便服。

　　治吐血 用好墨为末二钱，以白汤化阿胶，清调顿服。热多者尤宜。

　　治吐血、咯血、鼻衄 用藕节捣汁饮之。

　　又方 用荷叶焙干为末，米汤调二钱匕服。

　　又方 用五色龙骨作末，吹一豆许于鼻中；或米饮调一钱匕服。

　　又方 用千叶石榴花干为末，吹鼻中，立瘥。

　　又方 用白芍药一两，犀角末一分，新水服一钱，血止为限。

　　治心热吐血 用葛根捣汁一盏，顿服立瘥。

　　又方 用小苏叶及根捣汁，每服一小盏，温服。亦治泻血。

　　治吐血 用槲叶为末，每服二钱，水一盏，煎五七分和渣服。

　　又方 用柏叶一握，干姜三片，阿胶二挺炙。水二盏，煮一盏，去渣顿服。

　　又方 用大黄末，每服一钱，生地黄汁一合，水半盏，煎四五沸服。

　　又方 用茜草一两生捣为末，每服二钱，水一盏，煎七分，食后温服。

　　又方 用人参为末，鸡子清投新汲水调一钱服。

　　又方 用生地黄汁一升二合，白胶香二两，以瓷器盛之，蒸令胶消服。

　　治吐血唾血 用蒲黄一两，每服三钱，温酒或冷水调下。

　　治吐血及口齿有血 用枸杞根为末，煎汤漱服。

　　治九窍出血 用小蓟一握捣汁，水半盏和顿服。如无青者，以干蓟末，冷水调三钱匕服。

　　又方 用生下犊子脐屎，烧存性为末，水调方寸匕服，日四五顿，瘥。鼻口出血亦良。

　　治吐血、鼻衄不止 用伏龙肝半升，新汲水一升，淘取汁和蜜顿服。

　　又方 用铅白霜为末，新汲水调一字服。

　　治吐血 用百合捣绞汁，和水饮之及煮熟食。

　　又方 用血余炭为末，每服三钱匕，冷水调下。

　　治吐血、唾血、鼻血、腹中聚血 用紫参为末，每服三钱，水一碗，煎六分，温服。

　　又方 用生藕汁、生地黄汁、大蓟汁各三合，蜜一匙调匀。每服一小盏，不拘时服。

　　治瘀血蓄，胃心下胀满，食入即呕 用赤芍药、半夏、陈皮各等分。每服四钱，水一盏，姜治吐血 用黄柏蜜浸，干为末，以麦门冬熟水调下二钱，立瘥。

　　治吐血及下血，妇人漏下 用鸡苏茎叶煎汁饮之。

　　卷之四

　　咳血

　　治久病肺损咯血、咳嗽血妄行 用剪草一斤净洗为末，入生蜜一斤，和为膏，瓷器盛之，勿亦治劳瘵，三四服即愈。

　　治咯血、吐血 用山御桃为末，每服一二钱，冷水调服。

　　治肺痿咳血多痰 用防己、葶苈等分为末。每服一钱匕，糯米饮调下。

　　治咯血 用黄药、防己各一两为末。每服一钱匕，水一盏，小麦二十粒，煎七分，食后温服。

　　又方 用新绵烧灰半钱，食后好酒调服。

　　治唾血、吐血 用蒲黄一两，生地黄半两，为末。每服二、三钱，食后冷水或酒调下。

　　治咯血、吐血 用锅底墨 过，研细三四钱，井水调下。

　　又方 服自己新热小便。

　　又方 用侧柏叶瓦上焙干，为末。每服三钱，食后米饮调下，三、五服即效。

　　卷之四

　　鼻衄

　　治鼻衄不止 用黄药子为末，每服二钱匕，薄荷汤调下，良久，以新汲水调面二匙服。

　　治鼻衄 用萱草研汁一盏，生姜汁半盏相和，时时细呷。兼治酒黄胆、沙淋。种萱草令人欢乐无忧，怀妊妇人佩其花生男，故又名宜男。

　　又方 用白芨末，津调，涂山根上立止。

　　又方 用青葙子汁，灌鼻中。

　　治鼻衄及膈上盛热 用干地黄、薄荷等分为末。冷水调下。

　　治人少小鼻衄，小劳辄出 用桑耳炒焦为末。若发，以一杏仁大塞鼻，数度即可。

　　治鼻衄 用乱发烧灰，研细，水调方寸匕服及吹鼻中。

　　又方 用蒜一枚去皮、研如泥、作饼如钱大，浓一豆许。左鼻出贴左脚心；右鼻出贴右脚心；两鼻出贴两脚心。血止，即以温水洗之。

　　又方 用糯米炒黄为末，每服二钱，新汲水调下。

　　又方 用 皮烧灰，绵裹半钱，塞鼻中或以末吹鼻。

　　又方 用冷水调面浆服之。

　　又方 用飞罗面二钱，盐一钱，新汲水调下。

　　又方 用马鞭草一握捣烂，冷水半碗，逗取汁饮即止。

　　又方 用生姜自然汁磨好墨，滴鼻中。

　　又方 用栀子烧灰存性，为末，以筒吹鼻内；下血不止者，水调服亦愈。

　　又方 用青蒿内鼻中；或用纸丸儿，右衄塞左耳，左衄塞右耳。

　　又方 用黄葵子为末，新汲水调二钱下。

　　又方 用棕榈皮烧灰，随左右鼻搐之。

　　又方 用驴粪烧灰，为末，吹鼻内。

　　又方 用枯白矾、白龙骨各半两，麝香半字为末，和匀。每用一字，先将冷水洗净鼻内血涕，然后吹药；或以湿纸蘸药入鼻内尤妙。

　　又方 用茜草根、艾叶各二两，乌梅肉半两，为末，炼蜜丸如桐子大。每服三十丸，乌梅汤下。

　　又方 用甘草、黄芩、芍药各一钱。水一盏，煎六分，温服。

　　又方 用生地黄三五斤，捣取汁服；如不暇取汁，使患者生嚼吸汁及用塞鼻，须臾血止。

　　又方 用生鸡苏五分，香豉二分，同研，搓如枣核大，纳鼻中。

　　又方 用葱白一握捣汁，入酒少许，抄三两滴于鼻中瘥。

　　治鼻中出血不止 用草决明捣汁三合，灌鼻中或分饮亦得。

　　治鼻衄 用青蒿绞汁，服之极验。并治疥瘙痒、恶疮。杀虫除热明目。三伏内每遇庚日日未出时采一握，挂于宅庭，可以辟邪气。

　　又方 用茆花塞鼻中；浓煎汤服，大能止血。

　　又方 用萝卜汁、酒各半盏和匀，温热服。

　　又方 用香附子为末，妇人发烧灰，研匀，汤调方寸匕服。

　　又方 用郁金为末，煎茆花汤调服。

　　又方 用车轮上垢腻为丸，塞鼻孔中。

　　卷之四

　　下血

　　治肠风下血 用茄蒂烧存性，为末。每服食前、米饮调三钱匕。

　　治暴下血 用蒜五七枚去皮，入豆豉，研为膏如桐子大。米饮下五六十丸，无不愈者。

　　治下鲜血 用栀子仁烧灰，水调一钱服。

　　治热毒下血或因食物发动 用栀子三十枚，水三升，煎一升，去渣服。

　　治泻血不止 用桑耳一两炒黑，水一升三合，煎六合，去渣，空心分温三服。

　　又方 用槐花、荆芥等分为末。酒调二钱匕服。

　　又方 用苦楝子炒黄，为末，蜜丸如桐子大。米饮下十丸至二十丸，甚妙。

　　治远年近日肠风下血不止 用枳壳烧灰存性，羊胫炭为末。每服枳壳末五钱，炭末三钱，空心米饮一盏调下，如人行五里，再服。当日见效。

　　治肠风及血痔 用槲叶微炒，槐花减半，同为末，米饮调服。

　　治脏毒 用黄连四两酒浸，春秋五日，夏三日，冬七日，晒干为末，乌梅肉六两，同捣为膏又方 用槐芽、黄连各四两同炒，另拣为末。粪前下血用槐芽末，粪后下血用黄连末，各以治脏毒大小便血 用刘寄奴为末，茶清调服。

　　治肠风下血 用炒槐花、柏叶、荆芥穗、枳壳，为末。每服二钱，空心米饮调下。

　　治肠胃积热或因酒毒大便下血 用黄连四两、半炒半生，黄芩、防风各二两，为末，糊丸如桐子大。每服五十丸，米泔浸枳壳水下。冬月宜加大黄一两。

　　治脏毒下血 用黄连为末，煨独蒜和研，丸如桐子大。每服四十丸，空心陈米饮下。

　　又方 用乌梅三两烧存性，为末，醋打米糊丸如桐子大。每服七十丸，空心米饮下。

　　又方 用乌梅连核烧存性，香白芷不见火、百药煎烧存性各等分，为末，米糊丸如桐子大。

　　又方 用地骨皮、凤眼根皮等分，同炒黄为末。每服三钱，空心温酒调服，忌油腻物。

　　又方 用黄 、黄连等分为末，糊丸如绿豆大。每服三十丸，米饮下。

　　治粪后血脓 用艾煎，和生姜汁共三合服。

　　治肠风下血，形体枯黑，一、二年不愈 用枳壳去瓤锉碎，炒黄为末。每服二钱匕，米饮调下，日三服。

　　治卒下血 用赤小豆一升捣碎，水三升，绞汁饮之。

　　又方 用百药煎半烧灰、半生用，为末，米糊丸如桐子大。每服三四十丸，空心米饮下。

　　治肠风下血 用椿根白皮北引者，去粗皮，酒浸，晒干，为末，枣肉丸如桐子大。每服三五十丸，酒送下。

　　又方 用五倍子为末，每服二钱，麝香少许，酒调下。

　　又方 用平胃散加续断煎服。一方去续断，加小麦四十九粒。

　　又方 用威灵仙、蕤仁各二钱，贯众一两，为末。每服二钱，麝香少许，酒调服。

　　又方 用木槿煎汤服。

　　卷之四

　　溺血

　　治小便出血 用当归四两，酒三升，煮一升，顿服。

　　又方 用郁金一两为末，葱白一握。水一升，煎二合，去渣，温服，日三服。

　　又方 用龙骨末二方寸匕，水调温服之，日二服瘥。

　　又方 用车前草捣绞汁五合，空心服之。亦治五淋。

　　治小便溺血 用琥珀为末，每服二钱，灯心、薄荷煎汤调下。

　　治便血 用五叶藤为末，每服二钱，空心食前酒调服。

　　又方 用金粟野狼牙草焙干、入蚌粉炒、槐花、百药煎，为末。每服三钱，米泔调空心服。

　　亦治酒病。

　　治房室劳伤，小便尿血 用鹿角胶半两，没药、油头发灰各三钱，为末，以茅根汁打糊丸如桐子大。每服五十丸，盐汤下。

　　治小便尿血并肺疽鼻衄吐血 用发烧灰，每服二钱，米醋二合，汤一盏调服。

　　治便红 用乌梅烧灰存性，为末，醋糊丸如桐子大。每服二、三十丸，空心汤、酒任下。

　　又方 用黄连、柏叶焙，为末。每服三钱，空心酒调下。

　　又方 用缩砂、荆芥穗等分为末。每服三钱，糯米饮调下，日三服。

　　又方 用五倍子为末，盐梅捣膏，丸如桐子大。每服五十丸，空心汤、酒任下。

　　卷之四

　　痔漏

　　治五痔 用穿山甲一两烧存性，肉豆蔻仁三个，为末。米饮调二钱服；脓血甚者，加皮一两烧入服。

　　又方 用 皮方三寸切，熏黄如枣大，熟艾三味。穿地作坑，取便熏之，以口中熏黄烟气为佳，三日更熏三度，永瘥，勿犯风冷。忌猪、鸡、鱼、生冷二十日。若痔破，以 皮烧灰敷。

　　又方 凡血痔不瘥，亦可炙 皮为末，米饮调方寸匕服。

