<!-- { "loadSidebar": true } -->
　　治五痔脱肛 用死蛇一条，掘地作坑烧蛇，以有孔板覆坑上坐，虫尽出。

　　治痔发疼痛或痒 用大枣一枚去皮，水银少许掌中以唾研极热，敷枣上，内下即瘥。

　　治五痔下血不止 用杏仁去皮尖、双仁。水一升研滤取汁，煎减半，投米煮粥，停冷空心食之。

　　治痔疾 用糯米以骆驼脂作煎饼，空腹与服，勿令病患知。

　　治肠痔大便常血 用葱白三、五斤煮汤，盆中坐立瘥。

　　治野鸡痔及下气，止嗽除风 用杏仁一两去皮尖、双仁研，水三升滤汁铛中熬，勿住手搅，候三分减二呷之。不熟及热即令人吐。

　　治肠痔大便常血 用赤小豆一升，苦酒五升，煮豆熟出，干复内酒中，候酒尽止，为末。

　　酒调方寸匕服，日三度。

　　又方 用獭肝烧为末，每服一钱匕。

　　又方 用鲤鱼作 ，姜、KT 食之任性。忌冷毒物。

　　又方 用鲫鱼作羹，任意食之。

　　治痔漏并脱肛 用虎胫骨两节，蜜二两炙赤，捣末，蒸饼丸如桐子大。每服侵晨温酒下二十丸。

　　治痔疾下血，疼痛不止 用望月砂慢火熬黄，为末。每服二钱，乳香半钱，空心温酒调下治痔及 疮 用狸骨炙黄为末，和麝香、雄黄为丸，服之甚效。亦可以肉作羹脯食之。

　　治野鸡痔下血、肛痛并肠风泻血 用野猪肉细切，五味炙食。空心作羹亦得。

　　治野鸡痔下血肠痛 用鳢鱼一头，作 KT 食之。

　　治痔 用木鳖子三枚去皮，研如泥，以百沸汤一碗半入盆内，坐上熏之，通手即洗，一日二、三次。

　　又方 用连翘浓煎汤洗讫，刀上飞绿矾，入麝研细，贴疮。

　　又方 用仙人杖烧为末，每服方寸匕。

　　又方 用桑耳作羹，空心下饭饱食之，日三次食。待孔卒痛如鸟啄，取大、小豆各一升合捣，作两囊盛，蒸热更互坐之，即瘥。

　　治肠痔大便常下血 用槐上木耳为末，米饮调方寸匕服，日三度。

　　又方 用羊蹄根叶烂蒸一碗，食之立瘥。

　　又方 用蒲黄方寸匕，日三服。

　　又方 用木贼、枳壳各二两，干姜一两，大黄一分，四味并锉一处，炒黑为末。温米饮调二钱匕，食前服甚效。

　　治痔有头如鸡冠者 用黄连末敷之，或加赤小豆末尤良。

　　治外痔 用 蓄捣汁，馊面作 ，空心吃，日三度，常吃效。

　　治痔 疮 用马兜铃于瓶中烧，熏病处。

　　治痔谷道中虫痒不止 用水银、枣膏各二钱同研，捻如枣形，薄绵裹，内下部，明日虫出。

　　又方 用槐白皮浓煮汁，安盆坐汤之，虚其谷道，冷更暖，良久欲大便，当虫出，不过三度愈；或用末绵裹，内下部。

　　治野鸡痔下血，肠风，明目 用槐叶一斤，蒸如茶法，研作末，如茶煎呷之。

　　治痔头出或痛不可忍 用枳壳于 灰中煨热，微熨尽七枚立定，发即熨之。

　　治五痔不以年月久新 用枳壳末，炼蜜丸如桐子大，空心米饮下二十丸。

　　治痔漏 用萆 、贯众等分为末。每服二钱，空心食前温酒调服。

　　治野鸡痔 用槐、柳汤洗便，以艾灸七壮，以知为度。

　　治痔疮 用檐边蜂窝 过为末，以无根水调涂患处。

　　又方 用河边水漂出柳树赤须，煎汤洗极妙。

　　又方 用大甘草八寸，以长流水一碗蘸炙，务要炙一碗水干，锉细。酒、水各一盏煎至一盏，空心服。

　　又方 用田螺一个，挑开掩，入片脑一分，过一宿，取螺内水搽疮。先用冬瓜瓤煎汤洗净搽。

　　又方 用油麻花入在猪白肠内，缚定两头，锅内炙熟，放冷切片，蘸平胃散服效。

　　又方 用茅花、旧棕榈烧烟熏之。

　　又方 用苍耳子焙干，为末。每服一二钱，空心温酒或蜜汤调下。

　　治痔漏 用苍术二两，地榆两半，皂角一两去皮子，为末，水糊丸如桐子大。每服五六十丸，空心细嚼，糟姜温酒送下。

　　又方 用五倍子为末，每十分钟入龙骨末一分，先煎葱、椒飞盐汤洗净，用芭蕉叶剪如小钱大蒸熟，以药末少许铺匀钱上，以肛门封坐良久粘住，明日如前再贴，五七日可效。仍多用冬瓜瓤煎汤熏洗，永不发。桑药、薄油纸亦可为钱。

　　又方 用苦葫芦霜打过、干菜叶共煎汤洗。

　　又方 用明矾一小块，于锈铁上蘸陈米醋浓磨下，却将槐、柳、桑条，朴硝煎汤温洗，挹干。敷前磨汁，一夜敷五七次，数夜可愈。忌酒、炙爆辛辣热物。

　　又方 用蚕故纸每用张半，碗内烧灰存性，为末，酒调服。

　　又方 用胡荽子研烂，每服三钱，热酒调下。疮以河水洗。

　　又方 用独蒜一个捣如泥，以软帛包裹，捺入谷道中，坐定觉疼良久愈。须在僻静处治。

　　治痔漏脱肛 用川椒目二钱，空心水送下。

　　治痔漏 用艾灸对脐背脊，男三壮，女四壮。

　　又方 用枳壳为末，每服二钱，水二碗，沙瓶内煎百沸，先以熏蒸而后洗之。

　　又方 用蜗牛一枚，麝香少许。以小砂盒子盛蜗牛，麝香掺之，次早取汁涂患处。

　　又方 用蒲黄一两，血竭半两，为末。每用少许贴患处。

　　治肺热肛门肿塞生疮 用白蜜一斤，猪胆一枚相和，微火熬令可丸，作三寸梃，涂油，内下部，卧令后重，须臾通泄。

　　治五痔 用山豆根水磨服。

　　治年久痔不瘥 用熊胆涂神效。

　　治痔有虫 用莨菪根寸余，湿纸裹， 灰煨熟，卧时蜜涂内下部，痔虫皆出。

　　治痔疮作疼 用漆草三两，叶揉软擦在痔疼处，少坐片时即愈。

　　治痔疾肿痛 用虎耳草晒干，入马子内，烧薰五七次瘥。

　　治外痔 用白头翁草一名野丈人，以根捣细贴之，逐血止痛。主瘟疟、症瘕、瘿气、金疮、鼻衄。

　　治痔痿有头 用芫花入土根洗净，木臼捣，以少水绞汁，于银铜器内慢火煎成膏。将丝线于膏内渡过系痔，系时微痛，候心燥痔落时，以纸捻入膏药于窍内，永除根。

　　又方 有痔人宜常食榧子。

　　治五痔 用米泔待酸饮之。

　　治肠风痔漏 用千年锻石二两，川乌一两炮，为末，酒糊丸如桐子大。每服十五、二十丸，空心温酒下，日二服。忌热物。

　　又方 用白芷米泔浸一宿，切片，焙干，为末。每服三钱，食前酒调下。

　　又方 用皂角去皮子，蜜炙为末，米糊丸如桐子大。每服二三十丸，食前米饮吞下。

　　又方 用朴硝井花水调洗或用蜜和硝调擦。

　　又方 用铜青、密陀僧各一钱，麝香少许，为末。津液调搽之。

　　治痔突出，坐立不便 用韭菜煎汤熏洗。

　　又方 用西瓜煮汤熏洗。

　　又方 用生姜片置疮上，以艾炷灸二壮，黄水即出自消。

　　治痔漏下血不止 用紫皮独蒜十个，大椒六十粒，豆豉四两，共捣烂，丸如弹子大。空心嚼一丸，盐汤下，日三服。

　　治痔漏下血痒痛 用槐花炒、枳壳去瓤各一两，为末，醋糊丸如桐子大。每服二十丸，空心食前米饮汤下。十服见效。

　　治痔漏 用白牵牛头末四两，没药一钱，为末。如欲服药，先一日休吃晚饭，明日空心将猪精肉四两，烧令香熟，薄批掺药在内裹之，细嚼吃尽，以面饼压之，取下脓血为效，量病大小、虚实加减服之。忌油腻、湿面、酒色。三日一服必效。

　　又方 用黑、白牵牛共一合，炒黄为末。猪肉四两切碎，炒熟，与末拌匀，只作一服，以新又方 用鲤鱼鳞二三甲，以薄绵茧裹如枣核样，内之痛即止。

　　又方 用荆芥、槐花等分为末，水煎一大碗服，或作丸服亦好。

　　又方 用豆豉炒、槐子炒等分为末。每服一两，水煎空心服。

　　又方 用凤眼草、赤皮葱、花椒捣碎。浆水滚过，置盆内，令热气熏痔，但通手即洗之，不过数次可愈。

　　治痔疮 用信、甘草、白矾生用，为末。以碗一只，先将信末铺一层，甘草末一层，矾末一层，用火 之，根据前铺药 三次，扫下为末，冷水调敷疮上。微疼饮酒，以醉为度，经宿，其疮自脱。亦治恶癣。

　　又方 用白矾、绿矾、朴硝各一两，信、乳香、没药各半钱，麝香少许，为末。用铜、铁锅先以信置锅底，以白矾覆之，次下绿矾，却下硝覆，候成水，投乳、没末，搅匀，晒干如石，取置地上出火毒一宿，为末，方入麝加片脑少许。以唾调涂疮上四边，一日三次，痔自焦落。

　　又方 用枳壳水浸去瓤，每二片用巴豆一粒在内，线缚，于银石器内，米醋高一指，煮干去豆，焙为末，醋糊丸如桐子大。每服十五丸，空心茶清送下。

　　又方 用木通、黄芩、黄柏、黑豆煎汤热洗。

　　又方 用荆芥煎汤频洗。

　　又方 用枯痔药后恐大便难下，用大黄湿纸裹煨、枳壳去瓤、当归蜜炼等分为末，蜜丸如桐子大。每服二三十丸，白汤下。

　　又方 用药后小便赤涩者，用生地黄一钱，黄芩二钱，加滑石、甘草、灯心。水一盏，煎七分，温服。

　　又方 用枯痔药后大小便间疼如针刺及痛上肾根，将衣物火上烘之，热熨痛处，三五次立止。

　　又方 用甘草煎汤时常沃洗，或痒或痛者，尤宜洗之。

　　卷之四

　　脱肛

　　治脱肛 用梁上倒挂尘、鼠粪，桶内烧烟熏之。

　　又方 用锻石炒热，以故帛裹，坐其上，冷即易之。

　　又方 用死鳖头一个烧灰为末，敷肛上，手按之。

　　又方 用绿桑螺烧灰，猪脂和敷立缩；亦可生作末敷。已上俱先用白矾、葱、椒煎汤浴洗，拭干敷。

　　又方 用女萎切作片，烧熏之。

　　又方 用枳实石上磨光，着柄蜜涂炙暖，更易熨肛，缩即止。

　　又方 用 皮一个烧存性，磁石 等分，桂心各半两，为末。每服二钱，空心米饮调下。

　　治妇人阴脱，加鳖头一枚烧灰研入。

　　又方 用香附子、荆芥穗等分为末。每服三匙，水一碗半；煎热淋洗。

　　又方 用五倍子为末，每用三钱，入白矾一块，水二碗，煎洗立效。

　　又方 用木贼烧存性，为末，糁肛门上，按入即愈。

　　又方 用浮萍为末，干贴患处。

　　又方 用槐花、槐角等分炒黄，为末，以羊血蘸药炙热食之，以酒送下；或以猪膘去皮蘸药炙服亦可。

　　又方 用紫背蕺一握又名鱼腥草研如泥。先用朴硝水洗净肛门，用芭蕉叶托入，却用药于臀下贴坐，自然收入。

　　治谷道赤肿 用杏仁熬作膏敷之。

　　治脱肛 用卷柏为末，干敷之自上。

　　又方 用甑带烧灰为末，敷之亦妙。

