<!-- { "loadSidebar": true } -->
　　又方 用蔓陀罗花子连壳一对，橡碗十六个捣碎，水煎三五沸，入朴硝，热洗，其肛自上。

　　治脱肛痔漏 用胡荽子一升，粟糠半升，乳香少许，和匀。先泥成炉子，上留一小眼，可抵肛门大小，将药于炉内烧之，以肛门对炉眼熏炙则愈。

　　卷之四

　　诸淋

　　治五淋 用苎根两茎打碎，水一碗半，煎取半碗，顿服即通，大妙。

　　又方 用虎杖为末，每服一钱，米饮调下，不拘时。

　　又方 用石决明去粗皮甲，研细；如有软硬物淋，即添朽木细末，熟水调二钱匕服。

　　又方 用石燕子七个，捣如黍米大，新桑根白皮三两，锉如豆粒，匀作七帖。用水一盏，煎半盏，去渣温服，空心午前至夜各一服。

　　又方 用赤芍药一两，槟榔一个面裹煨，为末。每服一钱，水一盏，煎七分，空心服。

　　治热淋 用白茅香根四个锉细，水一斗五升，煮取五升令冷，仍暖饮之，日二服。

　　又方 用赤小豆三合，慢火炒熟，为末。煨葱一茎细切，暖酒调二钱匕服。

　　又方 用干地黄、木通、甘草等分，锉细。每服三钱，水一盏，竹叶少许，煎六分，温服，不拘时。

　　治血淋 用麻根十枚，水五升，煮二升，一服血止，神效。

　　又方 用鲟鱼煮汁饮之良。其 多食，令人少气，发疮，动风；与笋干同食，患瘫缓风，心痛，腰痛；小儿食，结症瘕及嗽。

　　治石淋 用石首、鱼头中石枕磨服，亦烧灰米饮调下。

　　又方 用蝼蛄七枚，盐二两，同于新瓦上铺盖焙干，研末。温酒调一钱匕，服之即愈。

　　又方 用桃胶如枣大，夏以冷水三合，冬以汤三合，和为一服，日三。常下石，石尽即止。

　　又方 用胡桃肉一升，细米煮浆粥一升，相和顿服即瘥。

　　又方 用猕猴桃并藤汁服。

　　又方 用车前子二升以绢囊盛，水八升，煮三升服之，须臾石下。

　　治淋 用黄芩四两袋贮之，水五升，煎三升，分三服。

　　治小便赤少，茎中涩痛 用冬麻子一升，水一升研滤取汁，和米三合煮粥，着葱、椒、姜、豉，空心服。

　　又方 用紫草一两为末，食前井水调一钱匕下。

　　治小便淋涩或有血 用赤根楼葱近根截一寸许，安脐中上，以艾灸七壮。

　　治卒患诸淋小便赤涩，遗沥疼痛 用三叶酸浆草净洗，研绞自然汁一合，酒一合，搅匀、暖又方 治血淋、热淋，用酸浆草捣汁，入蜜同服。

　　治下焦结热，小便淋闭作痛，有时尿血 用甘草炙三钱，瞿麦穗一钱，栀子去皮炒半钱。

　　水治淋病热痛并小便小利 用竹园荽晒干为末。每服一二钱，空心食前用蜜水调服，立效。

　　治五淋 用船底青苔如鸡子大，水一盏，煎五分，温服。

　　治沙石淋涩者 用琥珀二钱研为细末，空心浓煎葱白汤调服。无问诸般淋证，一二服立效。

　　又方 用九肋鳖甲一个酥炙脆，为末。每服一匙，酒调下，以效为度。

　　又方 用牛膝一握，水五盏，煮一盏，去渣，以麝香、乳香少许，研细调服。

　　又方 用黑豆一百二十粒，粉草二寸锉。水煎，乘热入滑石末一钱，空心服。

　　治小便淋沥 用黄牛尾烧灰为末，每服半钱，水调下。

　　治血淋 用平胃散，每服五钱，加龙骨一钱，水煎，空心服。数服见效。

　　又方 白梅烧灰存性，为末，入麝香少许，酒糊为丸如桐子大。熟水吞五十丸下。

　　治五淋 用榆白皮阴干为末。每日旦、晚以水五合，末三钱，调如膏服，亦治 喘虚烦。

　　又方 用葵子杵碎，煎汤饮即通快。

　　又方 用黄蜀葵花作末，每服一二钱，通草煎汤调下。

　　又方 用滑石、琥珀各一两，木通、当归、木香、郁金、扁竹各半两，为末。每服三、五钱，以芦苇叶同煎，日三服。

　　又方 用地肤子或茎叶五两，水四升，煮取二升半，分温三服。

　　卷之五

　　消渴

　　治消渴 用水萍曝干、栝蒌等分，以人乳为丸如桐子大。每服三四十丸。

　　又方 用拣黄连二两锉碎，水一碗，煎半碗，去渣顿服之，立止。

　　又方 用栝蒌三十斤，水一石，煮取一斗半，去渣，以牛脂五合，煎取水尽。以暖酒先服如鸡子大，日二服即效。

　　又方 用田螺五升，水一斗，浸经宿饮之，每日易。

　　又方 用萝卜生捣汁服，大效。

　　又方 用韭或炒作羹勿入盐，每日吃三五两，吃至十斤即佳。过清明勿食，入酱无妨，极效。

　　又方 用霜降后葵根皮一握，水一斗，煮取三升服之。但酒渴、伤寒渴，皆治。

　　又方 用栝蒌根大尺围者，生取汁服之，或煮水服。

　　又方 用黄连、栝蒌根等分为末，生地黄汁丸如桐子大。每服五七丸，食后服，牛乳送下。

　　又方 用淡豆豉煮汁，任性欲之。

　　又方 用白药为末，每服方寸匕，冷水调下；亦可蜜丸如桐子大，每服二十丸，日二服。

　　又方 用黄丹炒、胡粉炒、赤石脂、白石脂、石膏、泽泻各五分，另研；甘草炙、栝蒌根各十分为末，共再研匀。水调方寸匕，日三服，少壮服匕半，渴甚者夜间二服。

　　又方 用生牛乳顿饮，渴时再饮，自便不渴，大患不过十次。

　　又方 用结子萝卜三枚，洗净薄切，日干为末。每服二钱，煎猪肉汁澄清调下，食后并夜卧；日三服，不过三剂大妙。

　　又方 用蚕沙炒干，为末，每服二钱，冷水调下。

　　又方 用黄连为末，蜜丸如桐子大。每服二十丸，温酒送下。

　　治消渴烦闷 用乌梅肉三两微炒，为末。每服二钱，水二盏，煎一盏，去渣，入豉二百粒，再煮至半盏，去渣，临卧服。

　　又方 用糯米二升淘取泔，饮讫则定；或用糯米研取白汁，恣饮之，以瘥为度。

　　治消渴下元虚损 用牛膝五两为末，生地黄汁五升，昼曝夜浸，汁尽为度，蜜丸如桐子大。

　　治渴若远行无水 用水花即水沫和苦栝蒌为丸，早朝预服二十丸，永无渴。

　　治消渴小便多 用栝蒌五两，水五升，煮取四升，随意饮之良。

　　治一切消渴，或先渴而欲发疮；或病痈疽而后渴者，并皆治之 用黄 去芦蜜涂炙六两，甘治心热或酒多消渴 用朱砂一两别研，黄连三两，生地黄二两，为末，炼蜜丸桐子大。

　　每服五、六十丸，灯心，枣子煎汤送下。

　　治一切消渴不能止者 用大豆五升，大黄一两半，大甘草四两打碎。用水一桶，煮三五时，豆软盛于盆中放冷，令病患食豆，渴饮汤汁。食尽未止再煮如前，不三次，病悉去矣。

　　又方 用米以冷水浓淘泔汁，澄清饮之，俟至酸，饮尤佳。

　　又方 用白芍药、甘草炙各钱半。水盏半，煎八分，服不拘时，日三服，疾止则已。

　　又方 用密陀僧二两，黄连一两，为末，蒸饼丸如桐子大。浓煎茧皮、盐汤或茄根汤吞五丸，日增五丸，至二十丸止。

　　又方 用雄牛穿鼻木，烧灰存性，为末。酒调服；或锉碎，煎汤数服，见效。

　　卷之五

　　小便利

　　治小便多，消渴 用入地二尺桑根白皮炙黄黑、锉，以水浓煮汁，随意饮；亦可入小米煮。

　　治膏瘅，其人饮少小便多 用秦椒一分出汗，瓜蒂二分，为末。水调方寸匕，日三服。

　　治小便数 用蓬莪术一两，金铃子去核一分，为末，入硼砂一分烧过，研细和匀。每服二钱，空心盐汤或温酒调下。

　　治小便多及遗精、余沥 用益智二十四枚，捶碎入盐，用水一盏，煎六分服。

　　治消肾小便数 用鹿角一具炙焦，捣末。酒服方寸匕，渐加至一匕半。

　　治下元虚冷，小便频数 用香附子酒浸，晒干，为末，酒糊丸如桐子大。每服五七十丸，空心姜酒下。

　　治小便利 用鸡肠草捣汁服。

　　治小便多，滑数不禁 用金刚骨为末，每服三钱，好酒调服。

　　又方 用知母、黄柏等分锉碎，酒浸透，炒黄，为末，水丸如桐子大。头日休吃晚饭，来日空心立服一百丸，米饮汤下，只一服效，复吃淡白粥一顿。

　　卷之五

　　遗尿失禁

　　治遗尿 用乌药为末，每服二钱，米汤调下，日二服。

　　又方 用蔷薇根细研，好酒调服。

　　又方 用白纸一张铺于所睡席下，待遗于上日干烧存性，为末，酒调与服。

　　又方 用益智一两半，酒一碗，煎七分，去渣，温服。枳壳亦好。

　　又方 用鸡 一具并肠，净洗烧灰，男用雌者，女用雄者，为末。每服二钱，酒调服。

　　又方 用阿胶炒、牡蛎 ，鹿茸酒炙、桑螵蛸酒炙等分为末，糯米丸如桐子大。每服五十丸，空心盐酒下。

　　治心肾俱虚，神魂不守，小便淋沥不禁 用赤茯苓、白茯苓等分为末，以新汲水 洗，澄去渣控干，取地黄汁与好酒同于银石器内熬成膏，和丸如弹子大。空心盐酒嚼一丸。

　　治内虚里寒，自汗，小便不禁 用白龙骨三两，诃子十个去核，缩砂一两去皮，灵砂一两，为末，糯米粥丸如桐子大。每服五十丸，空心盐、酒下。

　　治睡中遗溺不觉 用燕窝中草烧黑，为末，水调方寸匕服。

　　治遗溺淋沥 用桑螵蛸炙焦、白龙骨等分为末。每服二钱匕，空心盐汤调下，大验。

　　卷之五

　　大肠秘结

　　治大肠风气壅热结涩 用黑牵牛微炒捣末一两，桃仁麸炒去皮尖半两，为末，炼蜜丸如桐子大。温水服二三十丸。

　　又方 用牵牛子半生半熟为末，每服二钱，姜汤调下。如未通，再服，以热茶调下。量虚实，无时候加减服之。

　　又方 用乌 木方一寸劈破。水一盏，煎半盏，服之立通，不用多服。兼能去水症，其功最大。

　　治大便不通，气奔欲绝 用乌梅十个置汤中，须臾 出核，捣为丸如枣大，内下部少时即通。

　　又方 用蜜四两铜器中微火煎凝如饴，搅勿令焦，乘热捻作梃如指长。投谷道中，以手按住，大便来时乃去之。土瓜根、大猪胆皆可为导。

　　又方 用皂角末炼蜜丸，内谷道中；或以葱白，或葱尖纳肛门内。

　　又方 用麻子一合，水一盏，研取汁饮之。

　　又方 用不蛀皂角中一寸去黑皮，以沸汤半盏泡良久，通口服之，通后即食少粥。

　　又方 用紫苏子、麻子仁不拘多少。研取汁，煮粥食之。

　　治老人气秘，大腑不通 用橘红、杏仁汤浸去皮尖等分为末，炼蜜丸如桐子大。每服七十丸，空心米饮下。

