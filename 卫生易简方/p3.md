<!-- { "loadSidebar": true } -->
　　治中风左瘫右痪，口眼 斜 用川乌去皮、五灵脂、当归、骨碎补等分为末，酒糊丸如桐子大。每服十丸至十五丸，温酒下。

　　治肝、肾二脏受风，筋急项强，不可转侧 用木瓜二个取盖去瓤，没药二两，乳香一分，研细，入木瓜内，仍盖签定，蒸烂研成膏。每服三五匙，以生地黄汁半盏，无灰酒一盏，和热化膏吞下。

　　治中风口眼 斜 用大豆面三升，炒焦，酒三升，淋汁顿服，一日一服。

　　治诸风疏气 用川乌二十个，香附子半斤、姜汁浸一宿，炒为末，酒糊丸如桐子大。每服十数丸，温酒下。肌体肥壮及有风疾者，宜常服。

　　治风化痰，安神定志，利咽膈，清头目 用枯白矾、飞辰砂各半两，别研；南星炮一两，半夏洗七次、姜汁和作曲三两，为末，姜糊丸如桐子大，辰砂为衣。每服二十丸，食后姜汤下。

　　治卒中风不省人事痰壅 用生白矾二钱为末，生姜自然汁调，斡开口灌下，化痰或吐即醒。

　　治瘫痪四肢不举，风痹等疾 用麻黄五斤去根节，河水五升，熬久去渣，再熬成膏；白芷、桑白皮、苍术去皮、甘松、浮萍各二两，川芎三两，苦参三两半为末，以膏为丸如弹子大。每服一丸，温酒一盏化下，临卧服，微汗出勿虑。如未安，隔三二日再服，手足实时轻快。及治卒中风邪，涎潮不利，小儿惊风，服之立效。

　　治服风药过多，不省人事 用甘草一两煎汤，入生姜自然汁一盏和服。

　　治男妇远近风中，左瘫右痪，语言蹇涩，风湿脚弱，手足拘挛，不能行立 用杏仁去皮尖，麻黄去根节，地骨皮去粗皮，木鳖子去皮壳各四两，为粗末。用砂锅一口，水一斗五升，熬至七升，去渣，再熬至一升，分作四分，用好酒一盏，食后调服，即睡下。从项至足通身汗出，第三日再服。大疾不过三服，必愈。

　　治左瘫右痪，口眼 斜，头风寒湿气 用天麻、川芎、防风、细辛、白芷、川乌炮去皮脐，羌活、荆芥穗、僵蚕各一两，薄荷三两，全蝎、粉草、藿香去土，朱砂水飞研细各半两，麝香、珍珠、琥珀各一钱，为细末，炼蜜丸如弹子大，金箔为衣。空心茶清或酒送下一丸。

　　若蛇狗咬，破伤风，牙关紧急，先用一丸擦牙，后用茶清调下一丸；如小儿初觉出痘疹，即用茶清调一丸与服，大能安魂定魄，疏风顺气。

　　治半身不遂，左瘫右痪，一切风证 用防风、川芎、甘草、石膏、当归、荆芥穗、白芍药、麻黄不去节各一两，人参八钱，薄荷叶七钱，附子去皮脐五钱，俱为细末。先用麻黄二斤，锉碎，以水二斗浸。春秋五日，夏三日，冬七日。熬干一半，滤去渣，再熬约剩二碗，和前药末，丸如弹子大，金箔为衣。一日服一丸，茶酒任下，仍要避风出汗，重者五七丸效。

　　未服药，先服愈风散一二服。愈风散 用大黄一两，朴硝八钱，当归二钱，为末。每服三钱，空心白汤调下。

　　治中风口眼 斜，左瘫右痪，一切风疾不能言语，并伤寒头疼发热，并皆治之 用槐角子，桑白皮、苍术、威灵仙、川芎、人参、何首乌、蔓荆子、防风、香白芷各二两，五味子、苦参、荆芥穗、木香各一两，脑子、麝香各三钱半，为末。先以麻黄五斤，去根不去节，水三斗浸透，锅内熬干一半，滤去渣，又熬成膏，和前药末，丸如弹子大。每服一丸，酒调服；或用生姜七片，连须葱白七根，水一碗，煎半碗，细研一丸调服。于无风暖处，浓衣被盖之，通身汗出，其病即愈，甚效。

　　治一切风疾，先当顺气 用白术四两，天台乌药四两，天麻一两，沉香、青皮、白芷、甘草、人参各五钱，为末。每服三钱，水一盏，生姜三片，紫苏五叶，木瓜三片，枣一枚，煎七分，去渣，温服。

　　治一切风疾浑身瘙痒 用胡麻、威灵仙、何首乌、苦参、甘草、石菖蒲等分为末。每服三钱，酒调下。

　　治中风左瘫右痪，口眼 斜 用槐实子、麸炒黄，猪牙皂角酥炙黄去子，甘菊花炒，荆芥穗生用，为末，炼蜜丸如弹子大。每服一丸，细嚼，茶清送下，微汗出为验。汗后体热者，噙甘治一切风疾等证 用川乌、草乌俱炮裂、去皮脐，何首乌酒浸，石槲炒，麻黄去根节，白术煨，防风、细辛、川芎、当归、白芷、荆芥穗、白附子炮各一两，为末，炼蜜丸如弹子大。每服一丸，诸风瘫痪，防风煎酒下。

　　头风 川芎汤下；风气疼 乳香汤下；白癜风 茶清下；暗风 茱萸汤下；紫癜风 防风汤下；心风 朱砂汤下；眉毛脱落 茶清下；肝风冷泪 荆芥汤下；惊风 薄荷汤下；撮口风 朱砂汤下；肠风 蒜水下；掌肿风 天麻汤下；吐嗽 生姜汤下；伤寒 柴胡汤下；鼻塞声重 细辛汤下；气疾 白术汤下；赤眼热毒 井花水下；肚疼 良姜汤下；五淋便涩 盐汤下；小儿嗽 用半丸，金银花汤下。忌油腻热物。

　　卷之一

　　诸寒

　　治五脏中寒，口噤失音，四肢强直 用人参、干姜、甘草、白术等分。共四钱，水一盏，煎治胃虚中寒，停痰留饮，哕逆呕吐 用半夏二钱，汤洗七次，炒黄，丁香半钱，藿香一钱。水一盏，姜七片，煎七分，食前温服。

　　治肠胃虚寒，心腹冷痛，泄泻不止 用干姜炮、附子炮去皮脐、肉豆蔻、面裹煨，等分为末，米糊丸如桐子大。每服五十丸，空心米饮下。

　　治体虚中寒，昏不知人及脐腹冷痛，霍乱转筋，一切虚寒，用干姜一两，附子一枚、生去皮脐，锉细。每服三钱，水盏半，煎七分，食前温服。

　　治脾胃冷逆，霍乱腹痛，心脾痛 用佛手根即高良姜为末，米饮调三钱服。

　　治胃寒，五脏风冷，心腹痛，吐清水 用胡椒研酒服，亦宜汤服；若冷气，吞三七粒。

　　治胸膈冷气 用沉香、乌药同磨，作汤服。

　　治腹内虚冷 用生椒择去黑子并闭口者，以四十粒将水浸一宿，令口合。空心，新汲水下。去积冷，暖脏腑，久服驻颜，黑发，明目，令人思食。

　　治脾肾虚寒，肠鸣泄泻，胸膈不快，饮食不化 用破故纸炒四两，木香不见火一两，肉豆蔻面裹煨二两，共为末，灯心煮枣肉，丸如桐子大。每服七十丸，姜盐汤下。

　　治老人中寒下虚、心腹膨胀，不喜饮食 用附子炮去皮脐、浓朴姜制炒等分。每服四钱，水治胃寒，饮食不化及呕吐翻胃 用高良姜、陈皮等分为末，炼蜜丸如桐子大。空心饮下十丸。久服令人肥白，身香，及下一切宿冷气，脚湿风，破症结，止嗽，润心肺，消肿补虚，调治胃脘虚寒，痰饮留滞，痞塞不通，气不升降 用良姜、干姜炮、陈皮、青皮各一两，半夏汤洗去滑二两，为末，姜糊丸如桐子大。每服三十丸，生姜汤下。

　　卷之一

　　诸暑

　　治暑毒 用新胡麻一升，炒黑，摊冷，碾为末。新汲水调三钱匕；或丸如弹子大，新水化下。凡着热，不得以冷物逼，得冷即死。

　　治人中热，失心燥闷 用楝实煎汤浴洗良。

　　治夏日 死 用水蓼浓煮汁三升灌之。

　　治中暑身热，小便不利，胃脘积热 用滑石六两，甘草微炒一两，为末。每服三钱，加蜜少许，热汤、冷水任下；如欲发汗，以葱白、豆豉煎汤调服。

　　治伏暑伤冷，二气交错，中脘痞结，或泄或呕 用硝石、硫黄等分为末。于银、石器内火炒令黄色，再研，以糯米糊为丸，如梧桐子大。每服四十丸，新井水下，不拘时。

　　治伏暑引饮，脾胃不利 用半夏醋煮一斤，甘草生用，茯苓去皮各半斤，为末，姜糊为丸，如梧桐子大。每服五十丸，热汤下。

　　治伏暑引饮，口燥咽干，或吐或泻 用白扁豆微炒，浓朴去皮姜汁炙，各二钱，香薷去土二钱，锉细。水一盏，入酒少许，煎七分，沉冷，不拘时服。一方加黄连姜汁炒黄色，如有搐搦，加羌活。

　　治冒暑伏热，霍乱呕吐，小便不利，头目昏眩 用泽泻、白术、白茯苓等分，锉细，每服四钱，水一盏，姜五片，灯心十茎，煎八分，不拘时服。

　　治伏暑发热，呕吐恶心 用黄连去须一斤，好酒三升，以黄连酒煮干为末，面糊丸如梧桐子大。每服三十丸，熟水吞下。

　　治冒暑烦渴，饮水过多，心腹胀满，小便赤少 用肉桂去皮，赤茯苓去皮各五两，为末，蜜治中暑发昏 以新汲水滴入鼻孔，用扇 之。重者，以地浆灌则醒，与冷水饮则死。

　　治暑月伤热 用车轮土五钱，冷水调，澄清服之。

　　治旅途中暑者 移置阴处，急就道上掬热土，于脐上作窝，令人尿其中，次用生姜、大蒜细嚼，热汤送下。

　　治中 至死 不可使得冷，得冷即死，宜屈草带溺脐中则活。

　　治中暑毒 用大蒜三两瓣，细嚼，温汤送下，仍禁冷水，即愈。

　　治中暑毒 用小青叶，先以井水浸去泥，控干，入砂糖擂汁，急灌之。

　　治中暑热渴死 用路热土，大蒜等分，烂研水调，去渣，饮之即活。

　　卷之一

　　诸湿

　　治脚膝风湿疼痛及阴汗 烧白矾灰一匙，沸汤投之，淋洗患处。

　　治寒湿气疼痛 用生姜汁半碗，米醋一盏，水胶四两，熬稠，入肉桂、花椒、皂角末各一两，搅成膏。以绢摊贴患处。

　　治风湿相搏，腰膝疼痛，四肢重着，不呕不渴，大便坚硬，小便自利 用甘草、炙一钱白术钱半，附子炮去皮脐半钱。水一盏，姜五片，枣一枚，煎七分，空心温服。

　　治伤湿，身重腰冷，不渴，小便自利 用干姜炮、茯苓各一钱半，甘草炙、白术各一钱。

　　水治中湿骨节疼痛 用白术一两，酒三盏，煎一盏，顿服。不能饮酒，以水代之。

　　治肠胃受湿，大便秘涩 用槟榔、为末。每服二钱，以蜜汤点服，不拘时。

　　治湿痹，风瘙瘾疹痒，并小儿赤游风，至心即死 用接骨草即蒴 ，煎汁洗之。

　　治风湿相搏 用竹边草，为末，酒糊丸如桐子大。每服三十丸，温酒，盐汤下，日三服效。

　　治湿气 用旱芹，为末，面糊丸如桐子大。每服三四十丸，空心食前，温酒、盐汤下。

　　大能杀百虫。

　　治风湿寒热，邪气热结，黄胆，小便不利 用山茵陈，煎服。

　　治风湿相搏，麻痹无力 用五叶金花，晒干为末。每服一二钱，当归酒调下。

　　治寒湿香港脚 用香樟草，煎汤洗，去肿。

　　又方 用蔓陀罗，煎汤洗。

　　治腰脚湿痛 黑牵牛、大黄各二两，白术一两，为末，滴水丸如桐子大。每服三十丸，食前生姜汤下。如要快利，加至百丸。

