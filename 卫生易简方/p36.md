<!-- { "loadSidebar": true } -->
　　治诸虚不足，久不妊娠，骨热形羸，崩中带下 用鹿角霜、白术、白茯苓、香白芷、白薇、山药、白芍药、牡蛎 、乌贼鱼骨等分为末，面糊丸如桐子大。每服五十丸，空心米饮送下。

　　治虚寒，胎孕不成或多损坠 用泽兰叶、白术各两半，干姜炮，肉桂去皮各半两，当归、熟五十丸，空心温酒下。

　　又方 用细辛、沉香、木香各五钱，杜仲炒断丝、附子炮去皮脐、防风、川芎、白芨、干姜、茯苓、豆蔻、桂心为末，炼蜜丸如桐子大。每服三十丸，空心温酒下，日二服，不过一月有孕。如觉有孕，即停服，无夫妇人不可服。

　　又方 用秦艽、桂心、杜仲、防风、浓朴各三分，生附子、白茯苓各一两半，白薇、干姜、沙参、牛膝、半夏各五钱，人参、细辛各一两，并生碾为末，炼蜜丸如绿豆大。每服三五十丸，空心米饮或酒任下，不过四十九日，即便有妊，既有即停服。

　　卷之十一（妇人）

　　胎漏

　　治胎漏下血及因事下血 用枳壳炒、黄芩各半两，白术一两，为末。水煎，食前温服。

　　妊娠下血名曰胎漏，胞胎干者儿亡。

　　又方 用生地黄为末。每服方寸匕，酒调服，无时。

　　又方 用干地黄一两，赤石脂三钱，同为末。每服二钱，温酒调下，日三服。

　　又方 用丹参一两半。酒五盏，煎三盏，分作三服，无时，大效。

　　又方 用生、干地黄、干姜等分为末。每服二钱，温酒调下。

　　又方 用缩砂一两，益智半两，为末。每服三钱，空心白汤调下。

　　又方 用香附子炒去毛，为末。每服三钱，白汤调下。

　　又方 用新地黄汁二升，酒四合，同煎三、五沸，分作二、三服。

　　又方 用阿胶炒黄，为末。每服二钱匕，食前粥饮调下。

　　治妊娠卒下血 用葵子一升。水五升，煮二升，分作三服。

　　又方 用鹿角胶二两，酒煮消尽，顿服。

　　又方 用阿胶三两炙，捣为末。酒一升半，煎令消，一服愈。

　　又方 用阿胶二两为末，生地黄半斤捣取汁，以酒三升和绞，分三服。

　　治妊娠卒胎动，腰痛或转抢心或血不止用艾叶鸡子大一块，酒四升，煮二升，分作二服，无时，或用醋煎。

　　又方 用菖蒲半斤捣取汁服之。

　　又方 用生曲半饼为末，水和绞汁服三升。

　　又方 用葱白一握浓煮汁饮之。

　　又方 用当归四两，芎 九两。酒三升，水四升，煎二升，分服。若子活即安，死即自下。

　　治妊娠忽下黄水如胶或如豆汁 用苎根切二升，银一斤。水九升，煎四升，每用一升入酒又方 用秫米、黄 各一两，细锉。水七升，煎三升服。

　　治胎漏 用桃奴烧存性，为末。每服方寸匕，水调服。

　　治胎动痛 下血不止 用蜡如鸡子大，煎消三五沸，酒半升投和，服之即安。

　　卷之十一（妇人）

　　安胎

　　治胎动不安 用银以水煮汁，却用葱白一握，投汁，煮作羹服之。

　　又方 用苎根二两锉碎，银五两。酒水各一盏，同煎一盏，去滓，温分二服；或单用水二盏煮服。

　　治妊娠月未足，腹中痛似欲产者 用知母末，蜜丸如桐子大。每服二十丸，不拘时，米饮下。

　　又方 用菖蒲根捣汁一、二升服。

　　治妊娠误有失坠，胎动不安，腹中痛楚 用缩砂熨斗内盛，慢火炒熟，去皮为末。每服二钱，热酒调下，神效。

　　又方 用新青竹茹二合，好酒一升，煮三五沸，分三度服。

　　又方 用缩砂、紫苏、艾叶、葱白，以酒盅半，煎一盅服。

　　治因争斗胎动，气刺上喘 用苎根一握洗净，生姜五片，水盅半，煎一盅，调粥服。

　　治胎动五六个月困笃者 用葱白一握，水三升，煎一升，去滓，顿服。

　　治胎不安并产后诸疾 用杜仲瓦上焙干，木臼中杵为末，煮枣肉丸如弹子大。每服一丸，烂嚼，糯米饮下。

　　治胎动不安；如重物坠，冷如冰 用川芎、当归共三钱。水煎，食前温服。

　　治胎痛 用当归一两，熟地黄二两。水三升，煎一升，顿服。

　　治胎不安 用白术、黄芩等分为末。每服三钱，入当归一钱，水二盏，煎一盏温服。

　　治妊娠从高坠下，胎气不和腹痛 用川芎为末。每服二钱，温酒调下。

　　治妊娠三两月，胎动不安，防其欲坠 用杜仲去粗皮姜汁炒去丝、川续断酒浸各二两，为末，煮枣肉，和丸如桐子大。每服七十丸，米饮下。

　　凡治妇人始觉有孕，用雄黄一两，以绛 盛带养胎，转女为男。

　　若觉有孕一两月 即着夫衣冠，平旦绕水三匝，映水视影勿反顾，必生男。须要于甲、丙、戊、庚、壬阳日作乃效。

　　凡有孕，饮食起居悉宜详慎，苟或不能禁忌，必致子母俱各有伤。

　　若有孕，食犬肉，令儿无声；食兔肉，令儿缺唇及难产；食马、驴、骡肉，令儿过期不生；食蟹，令儿横生；食干姜，令胎肉消；服犀角 亦能消胎；食荤臭物，令儿患腋气；食雀肉，令子淫乱面多点；食梨并太热、太冷物，皆能伤胎。

　　卷之十一（妇人）

　　胎前诸证

　　治妊娠四五月，忽腹绞痛 用枣十四枚，烧焦为末，童便调服。

　　治妊娠卒腰痛 用鹿角五寸烧赤，内酒一升中浸冷，又烧浸，如此数便，研细为末。空心治胎前腹痛脚肿 用陈皮、甘草、赤茯苓各三钱，苍术、木瓜、白术各五钱。姜、枣煎服。

　　治妊娠不得小便 用滑石末，水和，泥脐下二寸。

　　治妊娠心气痛 用艾叶、茴香、川楝子俱炒等分。醋煎服。

　　治妊娠热病心闷 用葛根捣汁二升，分三服，或每服用葛一两，水一盏，煎半盏服，日三，大效。

　　治妊娠疟疾 用夜明砂为末。茶清调三钱，空心服。

　　治妊娠患淋，小便数，热痛，手足烦疼 用地肤子或茎叶五两。水四升，煮取二升半，分温三服。兼治男子。

　　治妊娠小便数，不禁 用螵蛸十二枚为末，分作二服，米饮调下。亦治男子阴萎泄精，遗溺白浊。

　　治妊娠小便小利 用芜菁子末。水调方寸匕，日二服。

　　治妊娠患淋 用葵子一升。水三升，煮二升，分二服，无葵子用根一把亦可。

　　治妊娠体肿，小便不利，发渴 用猪苓五两为末，熟水调方寸匕，日三服。

　　治胎前产后痢 用败龟板一枚，米醋炙，捣为末，米饮调下。

　　治临产痢 用栀子烧灰为末。空心熟水调一匙，甚者不过五服。

　　治妊娠血痢 用阿胶二两，酒一升半，煮一升，顿服。

　　治妊娠下痢脓血，及咳嗽 用白术、黄芩、当归等分，为末。每服三五钱，水煎去滓，食前服。加桑白皮，止嗽。

　　治产中咳嗽 用黄柏、桑白皮蜜炙黄等分为末。每服三钱，水一盏，入糯米二十粒，煎六分，以款冬花烧灰六钱，同调温服。

　　又方 用铁秤锤烧赤，投于一升酒中，温服大效。亦治孕妇心腹痛，服下立愈。

　　治妊娠恶心，呕吐清水，腹痛不食 用人参、干姜炮等分为末，以生地黄汁丸如桐子大。

　　每治妊娠恶阻醋心，胸腹冷痛，吐逆不食 用半夏汤泡七次，人参、干、生姜各半两，为末，以生地黄汁浸，蒸饼，丸如桐子大。每服四十丸，米汤下。

　　治妊娠宿有风冷，胎痿不长，或动伤胎气，多致损堕，常服壮气，益血、护胎 用牡蛎五钱，白术、川芎各一两，蜀椒去目炒七钱，为末。每服一钱，空心温酒调下。

　　治妊娠心惊胆怯，终日烦闷 用白茯苓二钱，防风、麦门冬去心，黄芩各一钱。水一盏，竹治妊娠小便不通 用赤茯苓、冬葵子等分。每服五钱，水二盏，煎一盏，温服；或为末，每服二钱，米饮调下，不拘时。兼治身重恶寒，眩晕如转胞，加发灰少许，极妙。

　　治妊娠胎水不利，胸满腹胀，小便不通，遍身浮肿，或胎动 用当归、白芍药、白茯苓、白术各一钱。以鲤鱼一尾，洗去鳞肠，白水煮熟，去鱼用汁盏半；生姜七片，橘皮少许，同煎一盏，空心服，以胎水去尽为度。

　　治妊娠遗尿不禁 用白薇、白芍药等分，为末。每服二钱，食前温酒调下。

　　治妊娠腹中疼痛下痢 用白芍药，白茯苓、当归、泽泻、川芎各一两，白术一两半，为末。每服二钱，空心温酒、米饮任下。

　　卷之十一（妇人）

　　妊娠伤寒

　　治妊娠七月，伤寒壮热，赤斑变为黑斑，溺血 用葱一把，水三升，煮熟服之，食葱令尽。

　　又方 用艾叶一两。酒三盅，煎一盅半，分为二服。

　　治妊娠伤寒中风，表虚自汗，头痛项强，身热恶寒 用四物汤加苍术、细辛煎服。

　　治妊娠伤寒，头痛、身热、无汗 用四物汤加防风、麻黄煎服。

　　治妊娠伤寒，下后过经不愈，温毒发斑如绵纹 用四物汤加升麻、连翘煎服。

　　治妊娠伤寒，汗下后咳嗽不止 用四物汤加人参、五味子煎服。

　　治妊娠伤寒，汗下虚痞胀满 用四物汤加浓朴、枳实，煎服。

　　卷之十一（妇人）

　　滑胎

　　治产前滑胎 用牵牛一两，赤土少许，研极细。每觉转痛，频煎榆白皮汤，调一钱匕下。

　　治妊娠逆产 用枳壳去白麸炒四两，甘草炙二两，为末。每服一钱，空心如茶点服。自五月以后一日一服，至临月易产，仍无胎中恶痛。忌登高厕。

　　治妊娠临月易产 用榆白皮焙干，为末。每服方寸匕，汤调下，日三服，产极易。

　　治孕九个月将产 用猪肚一个，葱椒五味熟煮食之，勿与别人食。

　　治妊娠易产 用五月五日采苋菜和马齿苋等分，为末。每服三钱，井花水调下，易产。

　　治妊娠因病欲去胎 用麦芽二两，水一盏半，煎一盏，分温三服。

　　治临产催生 用铁器烧赤淬酒一盏饮，便令分解。

　　又方 用通明滴乳，为末。如觉腰腹痛，急用一匕沸汤，或酒调服，甚有益，但不可过多，恐儿骨力伤软。

　　又方 用蓖麻子细研，敷产妇手足心，产后速拭去，亦治疮疥。

　　又方 用猪脂一两，葱白一寸切，熬成油，通口服。

　　治妖胎不出 用半夏矾煮、白蔹生用，等分为末。每服一钱，临卧酒下，小产一服，横生二服，倒生三服。人行一里，进一服。

　　治妊娠令易产 用大麻根三茎，水一升，煎半升，顿服。立下胎衣，不下服之亦效。

　　卷之十一（妇人）

　　难产

