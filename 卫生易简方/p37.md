<!-- { "loadSidebar": true } -->
　　治难产 用黄葵子炒七十粒研烂，酒调服即下；或为末，井花水调二钱匕服；如无子，以根又方 用蜀葵子一合捣碎，水二升，煮一升，去滓顿服半升，则小便与儿便出；若临产，煮又方 用赤小豆生吞七粒，若良久不下，即是女也。又吞七粒，即瘥。

　　又方 用蓖麻子两手各把一枚，须臾立下。

　　又方 用败笔头一枚，烧灰为末，研生藕汁一盏，调服立产。

　　又方 用 鼠即飞生皮毛，与产妇持之，令易生。

　　又方 用水马手中持之，则易产。

　　又方 用牛粪中大豆一枚，擘作两片，一片书“父”，一片书“子”，却合以少水吞立产又方 用路旁破草鞋鼻，烧灰存性，酒调下。

　　又方 用双头莲即催生草，临产时左手把之，随即生下。

　　又方 用石燕子，令产妇两手各握一枚，须臾子下。

　　又方 用益母草捣取汁七合，煎半盏、顿服之立下。干者一握，水七合，煎服。

　　又方 用弓弩弦缚腰，及烧弩牙令赤，内酒中饮之。

　　又方 用槐子七枚，水吞下，立出。

　　又方 用百草霜、白芷等分为末，童便和少醋打成膏，热汤调下。

　　又方 用千槌花，即凿柄蓬头烧灰存性，为末，急流水调下。

　　治血气不旺，临蓐难产 用麝香一钱，盐豉一两，旧青布包裹烧红，急研细为末。以铁秤锤治难产及胞衣不下 用贝母七枚为末，调酒服。

　　又方 用童便一升，姜葱各一分。煎三两沸，乘热饮便下。

　　又方 用蓖麻子七枚，细研涂脚心，子及胞衣才下，便速洗去。不尔肠出，即用此膏涂顶，肠当自入。

　　治难产凑心不下 用蛇皮烧灰，入麝香少许，研细，温酒调下，立产。

　　治难产 用细墨一寸为末，冷水调下。

　　又方 用鳖甲烧灰为末。每服三钱，温酒调下。

　　治产经数日不下，或胎死腹中 用玄明粉四钱，以清油、蜂蜜各一两，温热调下，须臾即产，累验。

　　又方 用瞿麦为末五、七钱。水一盏，煎浓汁，顿服便下。亦治小便不通，明目，止霍乱。

　　治二三日不产，或横生倒产，或胎死不下 用地龙洗净瓦上焙干、陈皮、蒲黄等分，另为末。各以一钱，新汲水调下，极验。

　　治难产 用金箔三片，兔毫败笔头三个，烧灰为末，熔黄蜡，和丸如桐子大。作一服，酒吞下；如又经日不下，用云母粉半两澄过研细，以无灰酒下，极效。

　　卷之十一（妇人）

　　逆产

　　治横生倒产 用原蚕子纸烧灰为末。每服三钱，米饮调下。

　　又方 用莲花一叶，上书“人”字，水吞之。

　　又方 用伏龙肝为末，酒调三、四钱服。

　　又方 用铜钱三枚烧红淬酒一盏饮。

　　又方 用兔丝子为末，酒调一钱下，米饮调亦得。

　　又方 用车前子为末，酒调二钱服。

　　又方 用当归为末，酒调方寸匕下。

　　又方 用蜀葵花为末，酒服方寸匕。

　　治倒生，手足冷，口噤 用冬葵子炒黄为末，酒服二钱匕，则顺。

　　治横生难产 用蛇皮一条，瓦瓶盛之，盐泥固济，烧为黑灰存性，为末。每服二钱，榆白皮酒调下立效。

　　治生产不顺，手足先见 用蛇皮烧灰研细，面东酒服一钱匕，及以末敷手足，即顺。

　　又方 用百草霜一两，香白芷半两，为末。每用二钱，先以童便、好醋调稀，更入沸汤化服，甚效。凡临产皆可用此催生。

　　又方 用腊月兔脑去膜，乳香末一分，母丁香末一钱，麝香一字，研匀，丸如鸡头大，阴干，油纸密封。临产破水后，温水下一丸，实时产下。随男左女右手握药出是验。

　　又方 用蓖麻子三十个研烂，妇人顶上剃去发，少许涂之，须臾觉腹中提正便刮去，却于脚心涂之，自然生也。

　　又方 用槐子七粒研细，新汲顺流水调下。

　　又方 用乌蛇蜕一条，蝉蜕二十个，头发一束，共烧灰为末。温酒调下，仰卧片时，即顺生。

　　又方 用小针就儿足心各刺三五针，急用盐涂刺处，即顺。

　　又方 用黑铅一钱，铫内火上熔开，投水银一钱，急搅结成砂子倾出，以熟绢衫角纽作丸如绿豆。临产时香水吞下二丸，立便顺产。

　　治胎气肥大，横逆难产 用飞生毛，母羊粪、血余，俱烧灰各半钱，灶心土一钱，朱砂半钱别研，黑铅二钱铫内火上熔，投水银半钱，急搅成砂子，倾出研细，共研匀，以棕子角丸如绿豆大。遇难产，以倒流水吞五丸下。

　　治难产横逆并安胎顺气 用益母草五月五日采茎，叶阴干，忌铁器，以石磨为末，炼蜜丸如弹子大。每服一丸，临产以童便、温酒下，若气不顺，用木香、人参汤，并艾醋汤下。

　　卷之十一（妇人）

　　子死腹中

　　治子死腹中 用珍珠二两，为末，酒调下。

　　又方 用好黄明乳香，端午日午时或除夜收，猪心血和丸如鸡头大，以红绢袋盛，挂门上。有患者，令酒磨下一丸。

　　又方 用榆白皮浓煮汁，服二升即下，或母病欲下胎，亦服之。

　　又方 用葵子末，酒调方寸匕，若口噤，斡开灌之，药下即活。

　　又方 用伏龙肝二钱，水调下，土在头上戴出。

　　又方 用益母草一握，捣绞汁，服之即下。

　　又方 用朱砂一两，以水煮数沸，为末，酒调服立出。

　　又方 用大豆三升醋煮浓汁三升顿服，母欲闷绝者，亦立瘥。

　　又方 用 砂、当归各一两，研极细，分作二服，温酒调下，如重车行五里，不下，再一服。

　　又方 用麝香半钱别研，官桂三钱为末，和匀只作一服，温酒调下，死胎即出。

　　治胎死腹不下，妇人口中屎臭，唇青口出冷气，指甲青 用栝蒌根为末，逆流水调下五、六钱，立愈。

　　又方 用蒺藜子、贝母等分为末。每服三钱，米饮调下，难产胎水不下并宜服。

　　又方 用朴硝二钱为末，童便调下。

　　又方 先用平胃散一贴作二服，每服酒水各一盏，煎至一盏，投朴硝末，再煎沸，去滓温服，其胎即化为血水而下。

　　卷之十一（妇人）

　　胎衣不下

　　治胎衣不下 用灶心土一撮研细，酒调服。

　　又方 用蓖麻子十四粒，去壳捣烂，以少白面和成膏，贴足心，衣下即洗去；如肠出，即以此药涂顶心，回肠神效。

　　又方 用最初洗儿汤一盏与服，莫令知。

　　又方 用灶下土一寸，醋调内脐中；服甘草汤一盏，即下。

　　又方 用花蕊石一两，硫黄四两 ，为末。童便热调一钱服立效。败血不尽，恶血奔心，胎又方 用赤小豆一升炒过，水三升，煮二升，去豆取汁，温服立下。

　　又方 用本人手足指甲烧灰，酒调服；却令人抱起，将竹筒于心上赶下。

　　又方 用鸡子清三个去黄，以好醋一合和之，啜服即下。

　　又方 令产妇衔自己发尾于口中，令呕哕，衣即下。

　　卷之十一（妇人）

　　肠脱阴肿

　　治产后阴肿，下脱肠出，玉户不闭 用锻石五升炒黄，以水一斗投灰中，澄清暖洗，须臾即上，神效。

　　又方 用鲫鱼头焙干，为末。半服半搽即收上。

　　又方 用蛇床子以绢袋盛，蒸热熨之；若腰疼，牙疼蒸熨亦愈。

　　又方 用蓖麻子四十九粒，去壳研烂，涂脑顶即收之，随用温汤洗药去净。

　　治产后或平居偶因用力太过动胎、子肠不收 用熟艾炷灸百会穴三、五壮即收上；若恐其再脱，更灸脐中数壮，极效。

　　又方 用樗树根、葱白、花椒煎汤熏洗。

　　治产后脱肠不收 用油五升炼熟，以盆盛，候温令产妇坐油盆，约一顿饭久；用皂角炙脆，去粗皮筋子为末，以少许吹入鼻中，令作嚏立瘥，神效。

　　治产后阴肿 用桃仁烧捣烂敷之。

　　又方 用葱白、乳香同捣烂，贴肿上。

　　又方 用枳壳半斤锉细炒热，故帛裹熨，冷即易之。

　　又方 用橘子皮为末，每服二钱，温酒调下，或用陈皮亦可。

　　卷之十一（妇人）

　　产后血晕

　　治产后血晕 用苏木三两锉碎，水五盅，煎二盅，入少酒，分作二服又方 用血竭一两为末，每服二钱，温酒调下。

　　又方 用炭烧红，以醋泼熏之。

　　又方 用穿山甲一两，童便浸一宿炙黄，为末。每服一钱，狗胆少许，热酒调下。

　　又方 用红花三两为末，好酒、童便各一盏，煎取一盏，去滓顿服。口噤者，斡开灌之。

　　又方 用五灵脂二两半，炒半生为末。每服一钱，温汤调下。口噤者，斡开灌之，入喉即愈。

　　治产后血晕心头硬，乍寒乍热，气欲绝 用续断一握，水三升，煎一升，温分三服，如人行三里再服。

　　治产后心闷血晕，手足烦热 用接骨木即蒴 ，破如 子一握，水一升，煎半升，温分二服；或小便数，恶血不止，服之即瘥。

　　治产后恶血上攻，仓卒昏乱 用当归二两，煎服即定。

　　治产后恶血烦闷 用羚羊角烧灰，酒调服。又治小儿惊痫。

　　治产后余血攻心，或下血不止，面青身冷 用新鸡血一盏饮之，三两服妙。

　　治产后心闷，不识人事者 用羚羊角烧灰，以东流水调方寸匕服，未瘥再服。亦治血气热满，胸肋腹痛。

　　治产后下血不止 用菖蒲一两半，酒二盏，煎一盏，去滓，温分三服。

　　又方 用蒲黄三两，水三升，煎一升，顿服。

　　又方 用干地黄石器内捣为末。每服二钱，食前热酒调，连进三服。

　　治产后秽污不尽，腹满心闷，手脚烦热血晕 用延胡索为末，酒调一钱服，立效。

　　治产后恶血冲心痛，气闷欲绝 用桂心三两为末，狗胆汁和丸如樱桃大，热酒磨下二丸。

　　治产后恶血冲心，或胎衣不下，腹中血块 用锦纹大黄一两为末，好醋三升，同熬成膏，丸如桐子大。每服五丸，温醋半盏化下。亦治马坠内损。

　　治产后血淋不禁，强止之，余血弥痛有块 用桂心、干姜等分为末，空心酒调方寸匕服。

　　治产后或落胎血不止 用桑白皮炙，水煎服。

　　又方 用百草霜三钱研细，好酒调服。

　　治产后血余不尽，疼闷心痛 用荷叶熬令香为末，煎水调方寸匕下。

　　又方 用生姜汁一盏饮之。

　　治产后余血不去 用麻子五升，酒一斗，渍一宿用。旦温服一升，未瘥，夜再服。不得与男子通，一月将养如初。

　　治产后恶物不尽，腹中疼痛 用生干地黄、当归各炒一两，生姜半两细切，新瓦上焙焦黑，为末。每服二钱，姜汤调下。

