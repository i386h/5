<!-- { "loadSidebar": true } -->
　　又方 用麻黄去节为末，酒调方寸匕，日二三服，血下尽则止。

　　又方 用升麻三两，酒五升，煮二升半，分温再服。

　　又方 用益母草捣汁，每服一小盏，入酒一合，搅匀温服。

　　治产后犹有余血水气者 宜服豆淋酒。用黑豆五升熬烟绝，倾瓷器中，以酒一斗乘热沃之，旋服。

　　治产后血晕，及中风目上视，四肢强直 用荆芥末二三钱，童便一盏，酒醋一盏，调下，咽治产后血晕 用好醋煎热，稍稍含咽即愈。

　　治产后晕绝 用生面末，水调方寸匕服，再服即瘥。

　　治产后败血上冲，发为血晕 用陈艾一两煎汤，入醋服之极效。

　　治产后血不干，或一月之后黄如灰汁者，日久成带 用竹纸、楮皮纸各五张烧灰，荆芥穗一握，半夏半钱，酒、水同煎，食前服。

　　治小产血不尽 用鹿角屑一两，豆豉二合。水三升，先煮豉沸，去滓，下角屑，再煮沸，温治产后血风攻脑，头旋闷绝，不省人事 用喝起草嫩心，即才出土苍耳苗是也，阴干，为末。每服三钱，温酒一盏调服，当时通顶门即苏省。

　　治产后血迷晕绝不省人事，心头温者 用半夏为末，冷水丸如大豆，内鼻中即愈，此扁鹊法，大效。

　　卷之十一（妇人）

　　产后中风

　　治产后中风语涩，四肢拘急 用羌活三两为末。每服五钱，水、酒各半盏，煎温服。

　　治产后中风，背强口噤，或烦热苦渴，头重身痒，呕逆直腿，此皆虚热 用大豆三升，熬极热，候无声，以瓷器盛，用酒五升沃之，可得二升尽服，覆令少汗，身润即愈。凡产后宜常稍服，以防风气，又消结血。

　　治产后中风 用水苏一握，酒二盅，煎一盅服。若崩中带下，血痢肺痿，水煎服。

　　治产后百病，血热中风，背强热渴，身肿呕逆，螈 疼痛 用大豆五升，急水淘净，炒微温，置瓮中，以无灰酒一斗沃之，经一日，服酒一升，以瘥为度，如素不饮酒，量多少服；若又方 用乌豆三升炒声绝，鸡屎三升炒黄色，酒三升半，乘热淋（鸡屎澄清）；却以热豆一升投酒中，温服之，汗出即效。重者一日一剂，轻者一日一服。亦治男子中风重者无不愈，轻治产后中风，口噤顽麻，如角弓反张 用羌活、防风各二两，酒五升，渍一宿，以大豆一升炒烟生，乘热倾酒中搅动，闭半日。每取一盅，温服。

　　又方 用鸡屎白一抄，酒一升，煎服立愈。

　　治产后五七日中风，咬定牙关，不省人事 用桃仁一两，荆芥穗二两，为末。每服三钱，水治产后中风，角弓反张，口噤 用大蒜三十瓣，水三升，煮取一升，斡开口灌之即省。

　　治产后中风，口噤舌缩不语 用芥菜子一升为末，好醋三升，煮取一升，频敷颔颊下遂愈。

　　治产后中风并角弓风，眼反上，四肢搐搦 用荆芥子一两为末。每服二钱，温酒调下，神效。

　　治产后中风烦渴 用红花子五合微炒，杵碎。每服一大匙，水一盏，煎七分，徐徐呷服。

　　治产后风虚 用白藓皮、独活各三两，为粗末。酒、水各二盏、煎取二盏，分三服。或单用白藓皮亦妙。

　　治血风虚冷，月候不匀，五心烦热，或头面浮肿，或身体顽麻 用川乌一斤去皮脐，小油四两，解盐四两，于砂锅内炒烈如桑椹子色为度，同为末，五灵脂四两别研，和匀，酒浸蒸饼，丸如桐子大。每服十丸，空心温酒或盐汤送下，日二服大效。

　　治产后中风，腰胁不得转动 用生地黄、生姜各五两，另研取汁，交互以汁浸滓一宿，次日渍尽汁，各炒黄为末。每服二、三钱，酒调下。

　　卷之十一（妇人）

　　乳汁少

　　治乳无汁 用鬼箭五两，水六升，煮四升，一服八合，日三服，大效。

　　治乳令汁多 烧野猪膏，每用一匙和酒一盏，日三服，十日后可供三四孩儿饮。

　　治乳汁少 用栝蒌为末，每服方寸匕，酒调或米饮调，日二服，即流溢。

　　又方 用土瓜为末，酒调一钱，日三服。

　　又方 用精猪肉；或猪蹄煮清汁，和美味调益元散五七钱，食后连服三五服，更用木梳梳乳周回，乳汁自下。

　　又方 用三棱三个，水二碗，煎一碗，洗奶取汁，极效。

　　又方 用葵子煎汤饮。兼治五淋，但滑肠、动风，惟宜服丹石人。

　　又方 用莴苣三五根，浓煎汤饮。

　　又方 用穿山甲五钱为末，米泔水调服。

　　又方 用狐狸脂炙熟，温酒研服。

　　又方 用栝蒌子洗净，炒熟为末。每服半匙，服讫睡少顷，便有乳。

　　又方 用栝蒌根烧灰为末，每服二钱匕，米饮调下。

　　又方 用钟乳石为末，每服一钱，酒调下。

　　又方 用白药子为末，每服一钱，煎猪蹄汤调下。

　　又方 用漏芦为末，每服一钱，温酒调下。

　　又方 用白僵蚕为末，每服二钱，酒一盏、芝麻、茶少许同调热服，仍用木梳于奶上梳十遍，乳汁自足。

　　又方 用赤小豆煮汁顿饮，乳如泉流。

　　治气脉壅塞，乳汁不行 用漏芦半两，蛇蜕炙三条，栝蒌三个急火烧存性，为末。每服二钱，温酒调下，仍吃热羹助之。

　　治气少力弱，无乳汁 用猪蹄一只，通草五两，水一斗，煮取汁五升饮之。

　　又方 针肩井二穴亦效。

　　卷之十一（妇人）

　　吹乳

　　治吹乳 用芭蕉叶捣烂，敷贴。

　　又方 用白丁香半两为末，每服一钱匕，温酒调下。

　　又方 用穿山甲炙黄，木通各一两，自然铜半两生用，共为末。每服二钱，温酒调下。

　　又方 用男子梳上百齿霜，饭丸如桐子大，酒下三丸。

　　又方 用皂角烧灰为末，蛤粉等分，酒调一钱服。

　　又方 用桦皮烧灰存性为末，热酒调下二钱，食后服。

　　又方 用蚕蜕烧灰五钱，轻粉三钱，麝香少许，为末。每服二钱，热酒调下。

　　又方 用淘米木勺上沙子七粒，酒吞下，以吹帚杖透乳孔。

　　又方 用鼠粪五十粒，麝香一字，为末。食后热酒一盏调服立愈。

　　又方 用头垢丸如桐子大，五丸以无根水下。

　　治吹乳憎寒壮热 用猪肪脂冷水浸拓，热即易。

　　又方 用葛蔓烧灰为末，每服二钱匕，热酒调下，不过三服愈。

　　又方 用女人口吮之，吮时先口中含暖水旋吐，数吮即瘥。

　　治妒乳硬欲结脓令消 用鹿角于石上磨白汁涂，干又涂，不得手近，以人嗍去黄水即愈。

　　治男子妒乳肿 用芜菁根生捣，和盐、醋、浆水煮汁洗之，五六度瘥。又捣和鸡子白封之亦妙。

　　治妒乳及痈 用葵茎及子为末，酒服方寸匕愈。

　　治乳肿不消 用赤小豆、莽草等分为末，苦酒和敷之。

　　治乳结硬痈 用 鱼皮烧灰，空心暖酒服二钱匕。

　　治乳痈汁不出，内结脓肿 用蜂房烧灰。每服二钱，水一盏，煎六分，去滓温服。

　　治乳痈如石硬 先治软，用蛇蜕皮一尺烧灰，为末，温酒调下即软；次用车脂和蛤粉，丸如豌豆大，每服一丸，温酒送下立愈。

　　治乳痈 用蛇蜕烧灰一钱，甘草炙半钱，为末。温酒调下。

　　又方 用五月五日粽箬烧灰，酒调服即散。

　　又方 用马鞭草一握，生姜一块，酒一碗，擂绞汁服，滓敷患处。

　　治乳疮肿痛 用芝麻一合炒焦，研细，以灯盏油调涂。

　　卷之十一（妇人）

　　产后及杂证

　　治产后发渴 用炼蜜以熟水温调服。

　　治产后口干舌缩 用鸡子一个，倾入一盏滚水内，搅匀，盖少时服。

　　治产后虚劳发热，骨节疼痛，汗出不止 用猪腰子一只去膜切细，盐酒拌匀。先用粳米一合，入葱、椒煮粥，盐、醋调和，将腰子铺碗底，以热粥盖子，如作 生状，空心服。

　　治产后虚羸，盗汗恶寒 用茱萸一合，酒三升，渍半日，煮服。

　　治产后心闷目不开 用赤小豆生杵末，东流水服方寸匕，未瘥再服。

　　治产后不能食烦满 用赤小豆三七枚烧灰存性，为末，冷水调服。

　　治产后秘结膨胀，不通气急，坐卧不安 用麦芽末一合酒调服，良久即通，神效。

　　治产后咳逆，气乱心烦 用干柿一个切细，水煮呷服。

　　治产后腹痛 用羌活二两，酒二升，煎一升，作二服。

　　治产后血痢 用生姜切细，以面拌捏成球子，慢火炒焦黄，为末。每服三钱，空心米饮调下。

　　治产后血痢，小便不通，脐腹绞痛 用生马齿菜杵汁三合，煎一沸，下蜜一合搅服。

　　治产后诸痢 用薤白和肥羊肉去脂作炙食，或以羊腰脂炒薤白食。

　　又方 用苍耳叶捣汁，温服半盏，日三四服。

　　治产后恶露上潮痞结，大小便不通 用芒硝、蒲黄、细墨等分为末。童便、水各半盏，调三治产后虚弱，和血通经 用当归一两，芍药、香附子炒各二两，为末。每服二钱，米饮调下。

　　治产后心腹绞痛欲绝者 用蒲黄炒、五灵脂酒研淘去沙土，等分为末。先以好醋调二钱，熬治产后心气痛 用鸡子一个，热酒一盅，打匀服。

　　治产后喉干咳嗽 用猪脂、胡粉 过为末，白汤调漱咽。

　　治产后腹中如锥刺痛 用败酱草五两，水四升，酒二升，煮取二升，每服七合，食前，日三服，大验。

　　又方 用羌活为末，每服三钱，酒煎服。

　　治妇人小腹痛，面青或黄或赤或黑不能喘息 用苦参一两为末，醋一盏半，煮八分，作二服。

　　又方 用禹余粮，为末。每服二钱匕，米饮调下，日二三服，极效。

　　治妇人儿枕疼 用陈蟹壳烧灰为末，酒调服。

　　治产多不绝 用肉桂、红花、麝香各半两为末，以天落水和丸如绿豆大。每服五六十丸，牛治妇人五心烦热 用赤芍药、水仙、荷叶等分为末。每服二钱，白滚汤调下。

　　治阴生疮 用鲫鱼胆搽。

　　治阴中虫疽 用杏仁烧烟尽，研如泥，绵裹纳之。

　　治妇女肺热久嗽，身如火炙，肌瘦成劳 用枇杷叶、木通、款冬花、紫菀、杏仁、桑白皮等分，大黄减半，各如常制，同为末，蜜丸如樱桃大。食后，夜卧各含化一丸，终一剂即愈。

　　治妇女中风烦渴 用红花子五合微炒，捣碎，每服一匙，水一盏煎七分，徐徐呷服。

　　治妇人一切风攻头目痛 用天南星一个，掘地坑子火烧令赤，安于坑中，以醋一盏，倾入盖之，不令透气，候冷取出为末。每服一字，以酒调下，重者半钱。

　　治妇人过忍小便，致胞转 用滑石末，葱汤调二钱下。

