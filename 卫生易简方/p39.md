<!-- { "loadSidebar": true } -->
　　治妇人小户嫁痛 用乌贼鱼骨烧灰为末，酒调方寸匕，日三服。

　　治妇人内伤痛楚及晕，并脐腹刺痛 用没药研细，温酒调一钱服便止。

　　治妇人梦与鬼交 用安息香、硫黄合为丸，烧熏丹穴，永断。

　　治妇人劳怯，发热吐红，四肢无力，饮食少进 用人参一两，当归、生地黄、黄连、黄柏各二两为末，炼蜜丸如桐子大。朱砂为衣。米汤下三四十丸，日二服。

　　治妇人诸虚不足 用当归、熟地黄各酒浸一宿，焙干、白芍药、川芎等分。每服七、八钱，水一盏，煎八分温服，更随证加减。血气不调，加吴茱萸、甘草；胎动下血，加熟艾、阿胶；补下元，加干姜、甘草；血崩淋沥，加炮附子、赤石脂；便血及带下，加荆芥、地椒；血加前胡、干葛、人参、黄芩；虚热口干，加麦门冬、黄芩；呕吐不止，加藿香、白术、人参；产后虚惫，血热烦闷，加生地黄；产后腹胀，加枳壳、肉桂；产后恶露，腹痛不止，加桃仁、苏木、牛膝；产后寒热往来，加柴胡、麦门冬；经血淋沥不断，加炒干莲房；血滞不通，加红花、桃仁；大便闭，加大黄、桃仁；产后闷乱，加茯神、远志；虚而多汗，加 牡蛎、桂枝；妊娠心腹痛，加竹茹；如有败血，则用当归近上节，白芍药、熟地黄煎服。

　　治妇人、室女血气不调及胎前产后诸疾 用香附子炒去毛半斤，乌药炒四两，甘草炙一两，为末。以生姜四两，葱白一握捣绞汁，并好醋半碗，共打糊丸如弹子大。每服二三丸。

　　血气不顺，心胸痞满，紫苏汤化下；翻胃呕吐，脾胃感冷，以老姜一块烧黑切五片，盐少许，煎汤化下；惊忧喜怒伤神，心满肿疼面浮，石菖蒲汤化下；血晕闷、血刺痛、血积、血症，良姜、赤芍药，醋、水各半盏，煎汤化下；腹痛腰腿疼，茴香汤化下；喘满气急面浮，生姜、紫苏汤化下；吐血、喉中腥气，黄桑叶汤化下；血涩大便秘结，枳壳或青皮汤化下；崩中带下，小便频数，炒吴茱萸汤化下；经络感热，血脉妄行，生地黄汤下；败血冲胃咳逆，生姜、柿蒂汤化下；妊娠伤食，胸膈不快，木香或缩砂汤化下；妊娠临月近上逼心，名曰子悬，亦用生姜、紫苏汤化下；产后寒气入腹，脐下刺痛，炒吴茱萸汤化下；产后子肠脱下，鲫鱼头煎汤化下。

　　卷之十二（小儿）

　　儿初生

　　治小儿初生 用甘草一指节长炙透、锉碎，以水二合，煮取一合，以指头缠绵蘸汁，点儿口中约一蚬壳，吐出胸中恶汁，待其饥渴更与之。若两服不吐，尽一合止，则儿智能无病。

　　又方 初生时即用猪胆一枚，以水七升，煎取四升，澄清浴儿，令长大及终身永无疮疥。

　　治初生儿至十日口噤 用牛黄少许研细，以淡竹沥调一字灌之，更以猪乳点口中，即瘥。

　　治小儿初生三日，去惊邪，避恶气 用牛黄大豆许，细研，以赤蜜如酸枣许，共研匀，以棉蘸之与吮，一日令尽。

　　治儿生七日，助谷神以导达肠胃 用粟米研烂，煮粥饮如乳，每日与半栗壳吃。

　　又方 儿生三日，即以粳米擂碎煮作浓汁如乳，与大豆许于口中。

　　卷之十二（小儿）

　　胎热胎寒

　　治小儿胎中受热，生下面赤，眼闭不开，大小便不通，不能进乳 用泽泻二钱半，生地黄二钱，猪苓、赤茯苓、天花粉各钱半，茵陈、甘草各一钱锉碎，和匀。每服三钱，水一盏，煎治小儿生下遍体皆黄，身热，大小便不通，乳食不进，啼叫不止 用生地黄、赤芍药、川芎、当归、天花粉各一钱。水一盏，煎七分，乳母服，并略滴些小与儿口中。

　　治小儿脑热常闭目 用大黄一分，水二盏，渍一宿，每日与半盏，频稍服；及涂顶上，干即治小儿五脏大热 用山栀子炒过为末，每服二钱，水煎服。

　　治小儿吐血不止 用黄连末一钱，豆豉二十粒。水一盏，煎六分，去滓温服，量大小加减。

　　治小儿尿血 用甘草五分，水六合，煎二合，一岁儿一日服令尽。

　　又方 用升麻五分，水五合，煎一合，去滓温服。

　　治小儿大小便不通 用蜂房烧灰，为末，酒调一钱，日二服。

　　治小儿热毒赤肿 用破草鞋和发烧灰，醋和敷。

　　又方 用芭蕉根汁煎涂之。

　　又方 用伏龙肝为末，以芭蕉油调敷。

　　又方 用鲤鱼胆或血涂，即瘥。

　　又方 用向南燕窝泥为末，以鸡子清调敷。

　　又方 用针将肿处划破，以鳝血涂之。

　　又方 用笔管盛水蛭拄肿上，令食去恶血。

　　治小儿胎中受寒，生下再感外风，面色青白，四肢厥冷，大便青黑，及腹疼盘肠内吊 用当归炒、黄 蜜炙、细辛、黄芩、龙骨、桂心、赤芍药各二钱，为末。每服以乳汁调下一字，日三服，仍看儿大小加减。

　　治内吊腹疼 用乳香、没药各三钱，木香、姜黄各四钱，木鳖十二个，为末，炼蜜成剂贮瓷罐内。量儿大小加减，煎钩藤汤化下。

　　又方 用蓬术半两，阿魏一钱，以温水化阿魏，浸蓬术一昼夜，焙干为末。每服一字，煎紫苏米饮空心调下。

　　治小儿盘肠气痛 用木香一块，于乳钵内磨，水半盏，调乳香、没药末少许，煎数沸，服之立效。

　　又方 用炒茴香、延胡索等分为末。空心米饮调下，量儿大小服之。

　　卷之十二（小儿）

　　重舌

　　治小儿重舌 用黄柏末和苦竹沥，点舌上。

　　又方 用乱发烧灰为末，敷舌上。

　　又方 用乌贼鱼骨烧灰和鸡子黄敷之。

　　又方 用针刺去恶血即愈。

　　又方 用蒲黄涂之亦瘥。

　　治小儿舌肿塞口欲满者 用紫雪一分，竹沥半合，研匀，频置口中，以尽为度。

　　治儿初生，舌下有膜，如石榴子连于舌根 可摘断之，微有血无害；如血不止，烧发灰掺之；若不摘断，令儿长大言语不利。

　　卷之十二（小儿）

　　鹅口口疮

　　治小儿白屑满舌，状如鹅口 用发缠指头，蘸井花水拭舌上；如不脱，浓煮栗木汁，以绵缠箸头蘸拭，却用 过黄丹掺之。

　　又方 用朱砂、白矾等分为末。先以乱发缠指，揩舌上令净，以末敷之。

　　治小儿口疮通白及风疳疮蚀透者 用白僵蚕炒黄为末，蜜和敷之立效。

　　治小儿心有客热，满口生疮 用天南星末，醋调贴脚心。

　　又方 用吴茱萸为末，米醋调涂脚心亦可。

　　又方 用黄连为末，蜜水调服。

　　治小儿口生烂疮 用 羊生乳含之，瘥。

　　又方 用桑皮中白汁敷之便愈。

　　治小儿口疮，饮乳不得 用白矾如鸡子大，置好醋一盏中，频涂儿足底即愈。

　　又方 用硝石为末掺疮，日三五度。亦治重舌。

　　又方 用巴豆一、二粒去壳研烂，入朱砂或黄丹少许，贴在囟上，如四边起小泡，便用温水洗去药，更用菖蒲水洗之甚效。

　　卷之十二（小儿）

　　脐风撮口

　　治小儿因剪脐伤于风湿，或尿在抱裙之内遂成脐风。面赤唇青，啼声不出，名曰撮口 用白又方 用牛黄一钱，竹沥少许，研匀抹入口中。

　　治小儿撮口及发噤 用晚蚕蛾二枚炙黄，为末，蜜和，敷儿口内。

　　又方 用蝎稍四尾，僵蚕七枚，瞿麦半钱，为末。先以鹅毛管吹药少许入鼻内，使喷嚏啼叫，后用薄荷汤调少许与服。

　　又方 用川乌尖三个，麝香少许，别研为末，和匀。每服半字，金银薄荷汤调下。

　　治小儿脐赤肿 用杏仁杵烂敷脐肿上。

　　治小儿脐疮不干 用白矾 、白龙骨 等分，为末，敷之。

　　又方 用绵子烧灰存性为末涂敷。

　　又方 用黄柏为末贴之。

　　又方 用龙骨烧灰为末敷之。

　　又方 用飞矾为末贴之。

　　又方 用甑带烧灰为末敷之。

　　治小儿撮口 用雀瓮、鼠妇同研如泥。先刺破儿口角，出血后，涂药在口角并口内。

　　治撮口发噤 用甘草二钱半，水一盏，煎六分，去滓温与服，令吐痰涎自愈。

　　卷之十二（小儿）

　　胎惊夜啼

　　治儿在胎中受惊，生未盈月而惊啼 用朱砂、牛黄、麝香各少许，研细，取猪乳汁调稀，抹治小儿夜啼 用蝉壳十四枚全者，去大脚为末，入朱砂少许，蜜调与吮服。

　　又方 用灯心烧灰涂乳上与吃。

　　又方 用鸡翼安席下，勿令母知。

　　又方 用干牛粪如手大，安卧席下，勿令母知，子母俱吉。

　　又方 用前胡为末，蜜丸如小豆大。日服一丸，熟水下至五七丸，以瘥为度。

　　又方 用火柴头一个长四五寸，削平一面，朱砂写云：“拨火杖，拨火杖，瘥来作神将，捉又方 用灯花二枚或四枚研为末，以灯心煎汤调抹口中，乳汁送下，日三服。

　　治小儿腹痛夜啼 用牛黄如小豆大，乳汁化服。

　　又方 用甘草炙、黄 、当归、赤芍药、木香等分为末。每用少许，涂乳头上，使吃服。

　　又方 于脐儿下，用朱笔书“田”字一个即瘥。

　　治小儿惊啼 用真麝香研细，每服清水调下一字，日三。量儿大小与服。

　　治胎惊风痫啼叫 用全蝎一枚，以生薄荷四叶裹之，线扎定，火上炙燥为末，分作四服；或入麝香、朱砂少许，麦门冬汤下。若大人风痰作一服。

　　又方 用仙人杖安睡处身畔。此杖即笋欲成竹时立死者。

　　卷之十二（小儿）

　　变蒸发热

　　治小儿变蒸与伤寒相似，但上唇中心有白点子者为变蒸 用麻黄去节、大黄、杏仁各一分烧灰存性，为末。每服一字，水半盏煎服，抱儿于温暖处连进之，有微汗身凉即瘥。

　　治小儿变蒸发热，或咳嗽痰涎，鼻塞身重 用人参、白术、白茯苓、白芍药、甘草、天花粉、橘梗各二钱，细辛一分，为末。每服一钱，水半盏，姜一片，薄荷一叶，煎服。

　　治小儿发热 用郁李仁根煎汤浴洗。

　　又方 用苦参煎汤浴洗。

　　又方 用白芷煮汤浴之，避风。

　　治小儿热渴不止 用葛根半两，水一盏，煎六分，去滓温服。

　　治小儿五心烦热，渴欲饮水者 用黑豆水煮熟与食之，并饮汁即愈。

　　卷之十二（小儿）

　　急慢惊风

　　治小儿急慢惊风 用乳香、甘遂等分，为末。每服半钱，乳香汤调下，或童便调亦妙。

　　又方 用牛黄一钱，水研细。先以蛇蜕一分，水一盏，煎半盏，滤去滓，调牛黄服，五岁以上倍服。

　　又方 用冷坑中粪清水一呷与之服。即愈。

　　又方 用青礞石磨水灌服。

