<!-- { "loadSidebar": true } -->
　　治湿伤肾经，腰重冷痛，小便自利 用附子炮去皮脐、白术各一两，杜仲去皮炒丝去半两。每服四钱，水一盏，姜七片，煎七分，空心温服。

　　治脾湿太过，四肢肿满，腹胀喘逆，气不宣通，小便赤涩 用葶苈四两，防己二两，赤茯苓一两，木香半两，为末，枣肉丸如桐子大。每服三十丸，食前桑白皮汤下。

　　治风湿相搏，客在皮肤，四肢少力，关节烦疼 用防己、黄 各一钱，甘草炙、白术各半钱。水一盏，姜、枣同煎七分，热服，不拘时。

　　治风湿相搏，手足掣痛，不可屈伸，或身微肿 用羌活、附子炮去皮脐、白术、甘草等分。每服四钱，水盏半，姜五片，煎七分，温服，不拘时。

　　治风湿相搏，骨节烦疼，四肢拘急，不得屈伸 用附子炮一钱，肉桂八钱，白术六钱，甘草四钱。每服半两，水一盏，姜五片，煎八分，温服。

　　治一切风湿痹，四肢拘挛，疼痛 用苍耳去刺为末三两。水一升半，煮取七合，去渣，呷服，无时。

　　治当风卧湿遇冷所中等病 用黄粱米五升，水一斗，煮三升，澄清，稍稍饮。

　　治一切风湿走注疼痛 用生熟地黄、马鞭草各半斤，吴茱萸、白面各三两，骨碎补、干、生姜各四两，鳖甲三斤，炙蒲黄二两，为末。米醋调如膏，温热摊贴痛处，以纸裹之，候冷再温热贴，如此七次。于避风处。

　　治湿气定疼退肿 用骨碎补去毛，干、生姜、生地黄各一斤，蒲黄半斤，白面二斤，为末，拌匀。用米醋熬滚热调，待温敷痛处，药冷再用热醋调敷，如此七次，用帛裹之，大效。

　　一治风湿 用苍术一斤，米泔浸，竹刀刮去皮，晒干，半斤以童便浸；半斤无灰酒浸，春秋五日，夏三日，冬十日。撅一地坑，以炭火 红，去炭，将便、酒浸术共倾坑内，封固一宿，取术为末。每服一钱，空心，盐汤或酒调下。常服除湿，壮筋骨，明目。

　　治一切湿肿，心腹胀闷，不思饮食 用黑牵牛头末二两，木通五钱，为末。每服三五钱，临治诸湿腰疼，四肢肿满及酒伤，胸胁刺痛，口干，目黄 用甘遂一两煮，当归、陈皮各半两，为末。每服三钱，食前酒调下。

　　卷之一

　　伤寒

　　治一切伤寒 用甘草如指长，炙细锉。以童便一升煎取七合，空心饮，日再服。

　　治伤寒二三日咽痛 用甘草二两炙，水三升，煮取一升半，服五合，日三服。又治伤寒脉结心悸。

　　治伤寒热甚发黄及伤寒后有留热、身面皆黄，期年不愈并用茵陈、山栀共煎，食后温服，以治伤寒腹中满痛 用百合一两，炒黄为末。不拘时，米饮调下二钱服之。

　　治伤寒发黄，心狂热闷不识人者 用大栝楼黄者一枚，新汲水九合浸汁，下蜜半合，朴硝八分，不令消尽，分二服，立瘥。

　　治伤寒时气头痛，壮热 用葛根捣汁一大盏，豉一合。煎六分，去豉，作二服，汗出即瘥，未汗再服。心热，加栀子十枚。

　　治伤寒热病口疮 用黄柏削去粗皮，取里面好处，薄削以蜜浸之一宿，令浓，含其汁；若胸中热有疮，饮五合尤佳。

　　治伤寒啖噫不止及哕逆 用丁香一两，为末。每服一钱，人参汤下。

　　治伤寒下痢 用栀子十四枚。水四升，煎二升半，入豉四合，再煮至一升，去渣，分再服，得吐余无服。

　　治伤寒下部生 疮 用乌梅肉三两，炒燥为末，炼蜜丸如桐子大。以石榴皮煎汤，食前下十丸。

　　治伤寒头痛四五日，壮热，胸中烦痛 用乌梅十四个，盐五合。水一升，煎去一半，服吐之。

　　治伤寒小腹胀满，小便不通 用石燕子为细末，葱白汤调半钱服，得通为度。

　　治伤寒汗出不解已三四日，胸中闷吐 用豉一升，盐一合，水四升，煎一升半，分三服，当治伤寒寒热，骨节碎痛及中风面目浮肿 并用葱细切，煎汤或作羹粥食之良。

　　治伤寒咳嗽 用半夏、橘红各三钱，生姜五片。水一盅，煎七分服，及研细白矾蜜调下。

　　治伤寒初起 用好茱萸半两，水蛊半，煎一盅，空心服。

　　治急伤寒 用半夏四钱，生姜七片，酒煎服。

　　治阴证伤寒因女色者 用陈皮一两、炒焦，以酒烹下滤酒饮之。凡伤寒汗后不可饮酒。

　　治初感冒 用带须葱白七茎，煎汤，嚼下生姜一块，得汗愈。

　　治阴毒伤寒，手足逆冷，脉息沉细，头痛腰重 用川乌、干姜等分，锉碎，炒令转色，放冷捣细。每服一钱，水一盏，盐一撮，煎半盏，温服。兼治阴毒、咳逆等疾。

　　治阴毒伤寒，四肢逆冷，宜熨 以茱萸一升，酒和匀，绢袋盛，蒸热熨脚心，候气通畅匀暖即停熨。

　　治伤寒胸膈闭痛 用枳实炒麸为末，米饮调三钱下，日二服。

　　治阴毒伤寒 用乌药一合，炒令黑烟起，投水中煎三五沸，服一盏，候汗出回阳立瘥。

　　治伤寒自利，六脉沉伏，手足厥冷 用干姜一两，附子一枚生去皮脐，锉细。每服三钱，水一盏半，煎七分，食前温服。兼治体虚中寒，昏不知人及脐腹冷痛，霍乱转筋，一切虚寒之证。

　　又方 用甘草二两炙，干姜一两半，附子半两生用去皮脐，锉细。每服三钱，水一盏，煎七分，温服。不拘时。

　　治伤寒八九日不解，风湿相搏，身体烦疼 用甘草半两，桂枝一两，附子一个炮，锉细。

　　每服五钱，水一盏，姜四片，煎八分，温服。

　　治伤寒汗下后不解而烦躁者 用附子一个去皮，生破八块，只用二块；人参八分，甘草三分，干姜三分，茯苓五分，锉细。每服五钱，水一盏，煎八分，温服。

　　治伤寒潮热谵语，如有所见，大便六七日不通 用浓朴去皮、姜制大黄各一两，枳实一枚，面炒去瓤，锉细。每服五钱，水盏半，煎八分，温服，以利为度。

　　治伤寒汗后表证已解、或吐下后邪气未除，热结在里，心胸烦渴甚欲饮水 用知母二钱，甘草一钱，石膏五钱。水一盏，粳米三十粒，煎七分，去渣，温服。

　　治伤寒结胸，心下坚满而痛，按之如石，脉浮 用半夏汤洗三钱，黄连一分，栝蒌破四块用一块。水一盏半，先煎栝蒌至一盏，却下诸药，煎八分，去渣，温服。以微吐黄涎为愈。

　　治伤寒汗后及吐下后虚烦不得眠，少气 用大栀子四枚，甘草三钱。水一盏，煎七分，去渣，温服。

　　治伤寒四五日，病在胸膈，痰气紧满于上不得息者 用青甜瓜蒂一两、炒黄，赤小豆一两，锉细。每服三钱，水一盏半，入豉一合，煎六分，去渣，温服。以吐得快为度，体虚者休服。

　　治伤寒失下，热毒在胃发斑，甚则烦躁谵语 用玄参、升麻、甘草炙，等分，共四钱，水一盏，煎七分，去渣，温服。

　　治伤寒发狂，逾墙上屋 用黄连、寒水石等分。共二钱为末，浓煎甘草汤，候冷调服。

　　治伤寒病后邪入经络，体瘦肌热或咳嗽 用柴胡二钱，甘草半钱。水一盏，煎八分，食后热服。

　　治伤寒产后，妇人病与男子交接，名阴易 用其 裆烧灰研细，冷水调服，以小便利为愈。若男子病后与妇人交接，名阳易 用韭根去青一握，约经寸半， 鼠粪十四粒两头尖者。

　　水治伤寒手足逆冷，谓之四厥 以附子、生、锉碎，水煮减半，蘸洗良久遂温，大妙。

　　治伤寒时气 用柴胡水煮汁，服之大效。

　　治一切伤寒中暑，头疼寒热 用苍术二钱，防风半钱，甘草一钱。水一盏，葱白一茎，盐少许，煎五分，去渣，热服。卧定以汗出为效。

　　治阴毒伤寒 用百合二两，煮浓汁，饮一升良。

　　治伤寒瘥后，交接复发欲死，眼不开，不能语 用栀子三十枚，水三升，煎一升服。

　　治热病新瘥早起，及多食复发 用栀子十枚，水三升，煎一升，去渣，温服。卧令汗出；若又方 用鳖甲烧灰为末，服方寸匕。

　　治伤寒后男女交接 用丹黍米三两，煮薄粥，酒和饮之，发汗出愈。

　　治头痛口干烦热，小便赤少 用蜂房十二分炙。水二升，煎八合，分二服，当利，诸恶毒随小便出之瘥。

　　治时气三日，头痛烦热 用皂角烧灰为末，新汲水一盏，蜜与姜汁各少许和二钱服之。

　　先用暖水淋浴，服药须臾汗出愈。

　　治时气五六日，心烦不解 用竹沥半盏，新水半盏，和匀服，不拘时。

　　治时疫伤寒，毒攻手足肿痛 用虎杖根锉细，水煮以渍手足，令踝上有水尺许止之。

　　治热病不解而下痢欲死 用龙骨半斤，捣碎，水一斗，煮五升，候极冷稍稍饮，得汗即愈。

　　治伤寒热病后毒瓦斯冲目痛 用露蜂房半两，水二升，煮一升，重滤洗，日三四度。亦治赤目翳。

　　治伤寒热毒瓦斯攻眼，生赤白翳 用乌贼鱼骨一两，去皮为末，入龙脑少许，更研极细。

　　取少许点，日三度。

　　治时气烦渴 用生藕汁一盏，生蜜一合，和匀，分二服。

　　治劳复 用雄鼠粪头尖硬者一合，葱头、豉汁。煎数沸，去渣服。

　　治交接劳复，阴肿或缩入，腹绞痛 用蚯蚓数条，绞汁服之良。

　　治大病后小劳，便鼻血出 用牡蛎十分，石膏五分，为末。酒调方寸匕服。亦可蜜丸如梧桐子大服之。

　　治时行热病初得 便用红菜头捣汁饮，即瘥。

　　治伤寒劳复，身热便赤 用胡黄连一两，栀子二两去皮，入蜜半两，和炒微焦，为末，用猪肠汁丸如梧桐子大。每服用生姜二片，乌梅一个，童便三合，浸半日，去渣，食后暖便温下十丸，临卧再服验。

　　治天行劳复发渴 用故腻头巾浸汁，暖服一升。

　　治伤寒瘥后未满百日交合，必致手足拘挛，速当汗之，满四日难疗 宜用干姜末四两，汤调顿服。覆盖出汗得解，手足伸遂愈。

　　治伤寒病后欲令不劳复 用头垢微烧，水丸梧桐子大，米饮服一丸。

　　治时气余热不退，烦躁发渴，四肢无力，不能饮食 用牛蒡子根捣汁，不计时候，服一盏立效。

　　治天行热狂，烦闷消渴，并痈毒热闷口干 并用芭蕉根绞汁服。亦治黄胆。

　　治时行病发疮 用升麻五两，水蜜二味同煎三沸，半服半敷疮。

　　治天行热病发赤黑斑 用青木香二两，水二升，煮一升，顿服之效。

　　治时气热毒，心神烦躁 用蓝靛一匙，新汲水一盏，调服。

　　治天行病结胸满痛，身体壮热狂言 用苦参炒黄，为末。每服二钱，水一盏，煎八分，去渣，温服。连进三服，有汗无汗皆愈。

　　又方 苦参二两，醋二升，煮二升二合，尽饮吐或覆取汗愈。

