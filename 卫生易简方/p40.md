<!-- { "loadSidebar": true } -->
　　又方 用青礞石末一两，焰硝一两，同入甘锅内炭火 通红，须消尽为灰，候冷如金色，研为细末。急惊风痰发热者，薄荷自然汁入蜜调服；慢惊脾虚者，以青州白丸子碾，煎稀糊，入熟蜜调下神效。

　　治小儿惊风 用猢狲粪烧灰存性，碗覆地上出火毒，为末，生蜜调少许灌之。

　　又方 用白僵蚕、蝎梢等分，天雄尖、附子尖共一钱炮，为末。每服一字或半钱，以生姜温水调灌之。

　　又方 用苦丁香、黎芦等分为末。每服半钱，温酒调下。

　　治小儿急惊壮热，上壅痰涎，大便不通 用郁金、雄黄各一分，腻粉半钱，为末，醋糊丸如黍米大。一岁二丸，薄荷汤腊茶清下。

　　又方 用大黄、朴硝各二钱为末。每服一字，温茶清或冷水调下。

　　又方 用生姜自然汁百沸汤和服亦效。

　　治小儿慢惊风 用白僵蚕、全蝎各三枚微炒为末。每服一字，煎麻黄汤调下。

　　又方 用轻粉、朱砂不拘多少，为末，七月初五日取青蒿研汁，丸如粟米大。一岁以下服一丸，二、三岁服二、三丸，乳汁送下。亦治急惊风。

　　又方 用北枣、陈皮浓煎汤服。

　　又方 用乌药磨水，暖热与服。

　　治惊风痰嗽，时作潮热 用南星二两，天竺黄半两，雄黄、辰砂各一分别研，麝香一钱别研，为末。炼蜜丸如芡实大。甘草薄荷汤化下一丸。

　　又方 用南星、半夏各半斤。米泔水浸南星一、二日，半夏五七日，以透为度，洗净、晒干、切作片；生姜自然汁浸一日夜，洗出晒干；浓皂角水浸一日夜，洗出晒干，明矾水浸一日夜，洗出晒干；朴硝水浸一日夜，洗出晒干，为末。每末三两，入朱砂一两，麝香半钱，滴水研丸如鸡头肉大。惊风，金银煎汤化下；有热，薄荷煎汤汤化下。冬月加川乌，夏月加硼砂尤妙。

　　治小儿惊邪 用燕窝屎煎汤浴洗良。

　　治小儿热惊客杵 用驴乳与饮。

　　治小儿壮热惊痫 用李叶煎汤浴洗。

　　治小儿惊痫迷闷，嚼舌仰目 用牛黄一大豆许，研和蜜水服之。

　　治小儿惊痫 用熊胆两大豆许，和乳汁及竹沥服，得去心中涎良。

　　治小儿惊痫疳痢 用虎胆研水服之。

　　治小儿胎风，手足搐搦 用蚤休为末，即紫河车，又名金线重楼，每服半钱，冷水调下。

　　治小儿未盈月，惊似中风欲死者 用朱砂为末，新汲水调涂五心上立效。

　　治小儿惊痫寒热 用钩藤、甘草炙各二分。水二盏，煎半盏，日夜温服大良。

　　又方 用羚羊角烧灰为末，酒调或乳汁服。

　　治小儿急、慢惊风 用朱砂一豆粒大，僵蚕、全蝎各一枚，为末。乳汁调涂两太阳穴并五心、舌上。

　　治小儿牙关不开 用南星煨熟纸裹，不要透气，剪鸡头大一窍，透气于鼻孔中，牙关立开。

　　治小儿并大人噤口风 用不蛀皂角炙去皮子，萝卜或子共研为末，米醋调，以鸡翎蘸涂牙龈上即瘥。

　　治惊风手足搐搦，涎潮上壅 用川乌生去皮脐一两，全蝎十个去毒，为粗末，作三服。

　　水一盏，姜七片，煎七分，温服。

　　治小儿百日左右恐被风吹囟门 用麝香、蝎尾去毒、薄荷叶、牛黄、青黛末各一字匕。

　　以熟枣肉和成膏，新绵上涂匀，贴于囟上，四方可出一指许，火上炙手频熨封之，无患囟亦易合。

　　治小儿解颅不合，即囟门 用蟹螯足及白蔹各半两为末，乳汁和，贴骨缝上，或生捣烂涂亦得。

　　卷之十二（小儿）

　　中恶天吊

　　治小儿卒中恶毒，心腹刺痛，腹皮青黑，不能喘息，闷乱欲死 用女青末内口中，并治吐痢卒死，酒服亦治大人。

　　又方 急服苏合香丸，及用皂角末吹鼻内。

　　又方 用降真香、白胶香、沉香、虎头骨炙、鬼臼、龙胆草、人参、茯苓、雄黄各半两，麝治辟恶魅 用虎爪悬小儿臂上。

　　治小儿蕴热，痰塞经络，头目仰视，名为天吊 用金牛即蝉壳，以浆水同煮一日，曝干为末。每用一字，冷水调下。

　　又方 用雄黄别研、甘草炙、荆芥穗炒、白矾 、腊茶等分为末。每服半钱至一钱，人参汤或薄荷汤调下，仍量大小加减服。

　　又方 用钩藤、人参、犀角屑各半两，甘草炙、全蝎、天麻各一分为末。每服一钱，水半盏，煎三分，温服。

　　卷之十二（小儿）

　　风痫

　　治小儿痫热，烦闷发温 用屋游，即屋上青苔，煮汁服之立效。

　　治小儿风痫、热痫 用细辛、大黄炮、防风各三分，甘草炙、犀角屑各半分。水半盏，煎服。

　　治小儿风痫 用全蝎五枚，大石榴一枚剜去盖并子，以蝎放在内仍盖之，纸泥固济，微火炙干，渐加火烧令通赤，放冷去泥，取石榴为末。每服半钱或一钱，乳汁调灌之立愈。儿稍大用防风煎汤调下。

　　又方 用鳖甲炙黄为末，每服一钱，乳汁调下；亦可丸如小豆大，每服三丸，乳下。

　　治小儿诸痫 用白术蜜浸、浓朴以甘草水煮，焙干各一分，附子去皮脐、犀角镑末各一钱，全蝎七个，每个以薄荷叶裹定，却将麻黄汤泡软、缠缚，慢火炙黄为末。取竹沥为膏，丸如黑豆大。每服一丸，金银、薄荷汤化下，随儿大小加减。

　　治小儿癫痫及妇人心风诸疾 用甘遂末一钱，猪心一个，取三管头血三条和甘遂末，将猪心批作两片入药在内，用线缚定，湿纸包裹，慢火煨熟不可过度。取药细研，辰砂末一钱和匀，分作四丸，每服一丸，猪心煎汤化下，再服别取猪心煎汤极效。

　　治小儿胃寒虫上，诸证危恶，与痫相似 用干漆烧烟尽、白芜荑等分为末。米饮调下一字至一钱。

　　治小儿发热惊痫毛焦疳痢羸瘦 用青黛末蜜水调方寸匕服。

　　治痫疾愈后复作 用黄 蜜涂炙、钩藤钩子、细辛、甘草炙各半两，蛇蜕皮二寸酒炙，蝉壳四个洗去土，牛黄一字别研，为末，枣肉丸如麻子大。人参汤下，一岁十丸，仍量大小加减。

　　卷之十二（小儿）

　　感冒嗽喘

　　治伤寒发热，心烦燥渴 用麻黄去节、人参、川芎、芍药、独活各三分，前胡一分。每服一钱，水半盏，姜一片，薄荷一叶煎服。

　　治伤寒发热，自汗虚烦 用黄 一钱，白芍药三钱，甘草炙、人参、熟地黄各半钱。每服二钱，水半盏煎，乳母同服。

　　治时气或疮疹发不出 用葡萄子生为末。每服一、二钱，温酒或米饮调下大效。

　　治伤寒后肌热咳嗽 用柴胡一钱，甘草三分。水半盏煎服。

　　治伤寒发热如疟，大小便不利 用柴胡五分，半夏汤洗七次二分、黄芩、人参、甘草炙各一分。水半盏，姜一片，枣一枚，同煎服。

　　治感冒风湿，头目昏重，寒热往来，霍乱吐泻 用浓朴姜制、苍术泔浸、霍香叶、甘草、半并宜常服。

　　治中暑发渴或作疟痢 用香薷四分，白扁豆炒、浓朴姜制各二分，黄连一分。水半盏煎沉，冷服。

　　治中暑身热，烦渴呕吐 用泽泻三分，白术、猪苓、赤茯苓各分半，肉桂一分。水半盏煎服，或为末热汤调服。

　　治发热咳嗽，气喘面红 用人参、天花粉等分为末。每服半钱，蜜水调下。

　　治伤风发热，咳嗽喘急 用麻黄去节三分，杏仁去皮尖炒黄四分，肉桂、甘草各一分。

　　水半盏煎服，有汗者不宜服。

　　治肺气壅盛，咳嗽不已 用桑白皮炒、地骨皮各半钱，甘草炙二分。水一盏，粳米三十粒同煎，食后服。

　　治小儿盗汗，寒热往来 用胡黄连、柴胡等分为末，蜜丸如鸡头大。每服二丸，银器中以酒少许化开，入水五分，重汤煮二、三十沸，放温，食后和滓服。

　　治小儿咳嗽 用露蜂房洗净烧为末，每服一字，米饮调下。

　　又方 用生姜四两锉碎，以水四碗，同煎数沸去滓，以汤浴儿，即止。

　　治小儿咳嗽呕吐 用轻粉一钱，百草霜一两，同研细，米饭丸如米粒大。每服一丸，米饮送下，立愈。

　　治小儿喘嗽 用石膏火内飞过为末，蜜调半钱服。

　　治小儿胸喉膈热大喘 用甘遂二钱，雄黄一钱，为末。每服半钱或一钱，新汲水五七匙，小又方 用大黄、黑牵牛、白牵牛等分，各一半生一半熟，槟榔亦等分，为末。每服半钱，三又方 用胆矾、轻粉等分为末。每服一字，浆水一匙，小油三点，搅匀灌之，须臾即吐，喘便止。

　　又方 用铜青为末，浆水调下半钱，吐涎即愈。

　　又方 用铜青、蛤粉等分为末。每服一字，新汲水半盏，小油五点，调匀服即吐。

　　治小儿感寒咳嗽 用百部、麻黄去节各一分，杏仁四十个去皮尖微炒别研，为末，炼蜜丸如芡实大。每服三丸，热水化下。一方加松子肉五十粒，入砂糖为丸，含化尤妙。

　　治大人小儿一切咳嗽痰饮 用生南星、生半夏各四两，白矾二两飞时放去壳巴豆二十一粒，候矾冷定去豆，三味为末，生姜自然汁丸如桐子大（小儿丸如麻子大）。每服二十丸，食后姜汤下。

　　又方 用大黄酒浸、黄芩各八两，青礞石一两以硝 ，沉香半两，为末，水糊丸如桐子大（不

　　卷之十二（小儿）

　　吐泻痢疟

　　治小儿吐不定 用五倍子二个、一生一熟，甘草一大根湿纸裹炮过，同为末。每服半钱匕，米泔调下。

　　治小儿吐乳 用仙人杖水煮服，亦治大人吐食。

　　治小儿霍乱吐痢 用芹叶细切煮熟汁饮，任性多少，得止为度。

　　治小儿吐泻 用硫黄、滑石等分为末。每服一钱，米汤调下。

　　治小儿呕吐不止 用白芝麻一合，酒半升，煮三合，去芝麻服之，大效。

　　治小儿脾积腹胀吐逆不止 用甘遂一两炒，轻粉一钱，丁香四十九枚， 砂二钱，为末，熟枣肉丸如大豆，捻作饼子。每服一饼，枣一枚去核包药在内，麻缠之，水一盏，煮半盏，去麻研为膏服之。

　　治小儿泻后脾虚吐食不止 用枯白矾、寒水石炮等分为末，水糊丸如黍米大。每服五、七丸，煎茅香汤送下。

　　治小儿吐乳不止 用蚯蚓粪为末，每服半钱，空心米饮调下，大效。

　　治脾虚寒呕吐不止，或泄泻腹痛 用丁香四钱不见火，陈皮去白二两，甘草，诃子炮去核、青皮去白各一两，为末。每服一钱，水半盏，食前煎服。

　　治小儿搐搦吐泻 用肉豆蔻一个炮为末，面糊丸如粟米大。每服五、七丸，米饮下，量儿大小加减。

　　治小儿泻痢及脱肛 用槐花为末，每服一钱，陈米汤调下。

