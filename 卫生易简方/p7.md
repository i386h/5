<!-- { "loadSidebar": true } -->
　　又方 用葱白一握细切，和米煮粥，空心食之。

　　治疳痢 用薤白一握，生捣如泥，以粳米粉、蜜调相和， 作饼，炙熟吃，不过三两度。

　　治冷热痢 用红菜头绞汁服之。又止血生肌，人及禽兽有伤折，敷之立愈。

　　治一切痢并腹痛 用马齿苋细切，煮粥食之。

　　又方 用薤白一握，细切，煮粥食。

　　治暴痢 用蒜捣烂，两足下贴之。

　　治痢 用乌贼鱼骨炙黄去皮，细研，粥饮调服。

　　治热痢 用蚯蚓粪一升，炒烟尽，水沃取半升，滤去渣，空肚服之。

　　治久痢 用乌梅二十个，水一盏，煎六分，去渣，食前分为二服；或用梅叶煮浓汁服亦好。

　　治赤白痢下部疼肿 用乌梅三十个打碎，水二升，煮一升，顿服。

　　治赤白痢 用酸石榴皮炙黄，为末，枣肉丸如芡实大。空腹吞三丸，日二服。

　　治肠滑久痢泻 用石榴一个掰破，炭火簇烧烟尽，急取出，存性，以碗盖一宿出火毒，为末。用酸石榴一瓣，水一盏煎汤，调二钱服。

　　治赤白痢 用李根浓煎汁服。

　　治赤痢脐下痛 用黑豆、茱萸二件搓摩，吞咽之。

　　治水谷痢 用赤小豆一合，和蜡三两，顿服愈。

　　治痢后气满不能食 用赤小豆煮一顿服之即愈。

　　治赤白痢 用山豆根为末，蜜丸如桐子大。每服空心水下二十丸，三服自止。

　　治痢 用青蒿为末，米饮调五钱匕服。

　　又方 用巴豆一两和壳烂捣，绿豆一升烂煮同捣匀，丸如绿豆大。每服八、九丸，小儿量减。红痢甘草；白痢干姜；红白姜、草煎汤下。

　　治疳痢困重 用樗白皮捣末，面拌作小颗子，日晒少时，又拌凡三遍，水煮熟，加盐醋少许治暴痢 用小鲤鱼一枚烧灰，米饮调服。

　　治久痢不止成休息 用龙骨四两，碎如小豆。水五升，煮二升半，令冷，分为五服。

　　又方 用龙骨为末，米饮和丸，每服十丸。

　　治气痢 用牛羊乳汁煎荜茇，服立瘥。凡乳与酸物相反，若同食，令人结证。

　　治久痢、劳痢 用狗头骨烧灰为末，和干姜、莨菪炒焦见烟，为丸。空心下十丸，极效。

　　治久痢不愈，名休息（痢） 用虎骨炙黄捣末，米饮调方寸匕服，日三即愈。

　　治赤白痢 用鸡子醋煮熟，空心食之。

　　治肠风血痢 用鲫鱼一个，酿白矾烧灰存性，为末，米饮调服。

　　治血痢 用柏叶四两，芍药一两半，二味微炒，为末。每服二钱匕，水一盏，煎五分，温服无时，日三服。

　　又方 用黄柏、黄连各四两。苦酒五升，煎二升半，温分服无时。

　　治白脓痢 用白石脂为末，醋糊丸如小豆大。每服十丸，米饮送下，日三服。

　　治五色痢并血痢 用刺 皮烧灰，为末。每服一钱，温酒调下。

　　治下痢不可禁止，垂死者 用羊子肝一具，去脂筋膜，切作片，上掺白矾末，缓火炙熟，空治一切恶毒痢 用白头翁一名野丈人，煎汤服之，立愈。

　　治血痢、疳痢 用臭椿根，为末，蜜丸如桐子大。每服二十丸，空心，温米汤送下。

　　治血痢 用黑木耳烧灰，每服二钱匕，冷水调服，无时；或以姜、醋煮木耳熟食之亦妙。

　　治久痢水谷不消者 用枳实为末，米饮调，日三服，每服二三钱。尤疗小儿。

　　治一切泻痢 用黄连、干姜各半斤，木香一两，为末。每服四钱，清晨井花水调下，小儿量减。

　　又方 用白扁豆花不拘多少，掸净不洗，滚汤淖过，和小猪脊膂肉，葱一根，胡椒七粒酱拌匀，将淖花汁和面，包作小馄饨，煮熟食。

　　又方 用枯白矾一两，乳香四钱，麝香少许，黄丹一两炒过研细，净黄蜡一两熔开，投药末，搅匀丸如桐子大。每服五七丸，空腹服。红痢甘草汤下，白痢干姜汤下，泄泻煨姜汁下。

　　又方 用巴豆四十九粒去壳油，木香、乳香各四钱，槐花二钱，黄丹炒一两。净黄蜡一两于又方 用丁香、胡椒各七十二粒，乌梅、巴豆各六颗，为末，糯米饭丸如绿豆大。每服七丸或九丸，小儿三丸。忌生冷，引同前，泻米汤下。

　　又方 用椿荚、粟壳各二两，乌梅肉、干姜各一两，木香、甘草各半两，共为末。每服三钱，赤痢蜜汤调下，白痢砂糖汤调下。

　　又方 用五倍子为末，醋糊丸如桐子大。赤痢甘草汤，白痢干姜汤下三十丸；或用陈皮、艾又方 用枯白矾同五倍子末等分，为丸服，尤效。

　　又方 用乌梅、枣子、粟壳各七枚，甘草七寸，灯草二十根。酒盅半，煎一盅服。

　　治血痢 用盐一两，湿纸裹，火内烧透，研细，作三次，粥饮调下。

　　治噤口痢 用丁香半两，莲肉一两，为末，陈米汤调下。

　　治冷热不调，下痢赤白，脓血相杂，里急后重 用黄连去芦十两，以吴茱萸五两同炒色赤去茱萸，木香二两四钱不见火，为末，醋糊丸如桐子大。每服二十丸，空心，米饮汤下。

　　治脾经受湿，泄泻不止，米谷不化，脐腹刺痛 用黄连去须、吴茱萸去梗炒、白芍药各五两，为末，面糊丸如桐子大。每服三十丸，空心，米饮下。

　　治一切积痢灵砂丹 用 砂、朱砂各二钱半，并研极细。先用黄蜡半两，巴豆三七粒去壳皮膜，同于银、石器内重汤煮一伏时，候巴豆紫色为度，去二七粒，只将一七粒与前二味同研极匀，再熔蜡匮药，每旋丸绿豆大。每服三五丸，水泻生姜汤下；白痢艾汤；赤白痢乌梅汤治噤口痢 用石莲捶碎去壳，留心并肉，研为末。每服二钱，陈米饮调下。

　　又方 用山药锉如豆大，一半银瓦器内炒熟，一半生，同为末，米饮调下。

　　治赤白痢 用吴茱萸、黄连择净等分，以好酒同浸透取出，各拣焙或晒干为末，糊丸如桐子大。赤痢黄连丸三十粒，甘草汤下；白痢茱萸丸三十粒，干姜汤下；赤白痢各十五粒，姜、草汤下。

　　治隔年痢不止及血痢 用木香半两，以黄连炒，甘草炙一两，粟壳半两，生姜同炒，为末，入麝香少许。每服二钱，陈米饮下。

　　治泻痢腹痛 用蔷薇根捣汁服。

　　治赤白痢 用鸡肠草取汁一合，和蜜服之。

　　治泻痢不止，里急后重 用鬼豆晒干为末，每服一二钱，甘草汤调服。

　　治泻痢日久不止 用芥菜花晒干为末，每服二钱，空心，枣汤调服。

　　治赤白痢 用木槿花炒作汤，代茶吃。亦治风。令人得睡。

　　又方 用金刚根和好蜡茶，等分为末，白梅肉丸如鸡头大。每服五七丸，小儿三丸。赤痢甘草汤下；白痢乌梅汤下；赤白痢乌梅、甘草汤下。

　　治脏毒赤白痢 用香椿白皮，日干为末。饮调一钱下，大效。

　　治热痢并久痢 用好茶炙，捣为末，浓煎一二盏服。

　　治水谷痢久不瘥 用浓朴、黄连各三两。水三升，煎一升，空心服。

　　治痢赤白久不瘥羸瘦 用鼠尾草为末，每服一钱，粥饮调下。

　　又方 用草乌三两，一生一熟一炒，为末，酒糊丸如绿豆大。每服三五丸，空心服。赤痢甘草汤下；白痢干姜汤下；水泻煨姜汁下。

　　治赤白痢 用诃子十二个去核，六个煨熟，六个生用，为末。赤痢生甘草煎汤；白痢炙甘草煎汤，空心调服。甚者不过，再服。

　　又方 用大半夏二个，巴豆七粒去壳，百草霜一钱，京墨如半夏大一块，为末，以黄蜡三钱，清油少许熔和为丸如绿豆大。每服七丸，红痢甘草汤下；白痢干姜汤下；里急后重枳壳汤下；感寒泄泻干姜汤下；伏暑泄泻冷熟水下，极效。

　　治噤口痢 用红木槿花，不用蒂，阴干为末。先用面煎饼两个，以末掺上食之，先以汤灌开其口。

　　治热痢 用柴胡、黄芩各二钱。酒、水各一盏，煎七分，浸冷空心服。若血痢多，加黄芩。

　　又方 用盐梅一个去核，和好茶末一二钱，醋汤调服。

　　卷之二

　　诸疟

　　治疟 用蒜不拘多少，研烂，和黄丹丸如鸡头大。每服一丸，新汲水下，面东服。

　　又方 用桃仁一百个去皮尖、双仁，研细，不得犯生水，入黄丹三钱，丸如桐子大。每服三丸，当发日早，面北，用温酒下，或井花水亦可。五月五日午时合，忌鸡犬妇人见。

　　又方 用独蒜十二个煨熟，桃仁一百个去皮尖、双仁，同捣烂，入黄丹丸如鸡头大。每服三丸，当发日清晨，以温酒一盏，面北或面东吞下。

　　又方 用瓜蒂二个捣碎，水半盏浸一宿，发日服，吐即愈。

　　又方 用常山二钱，乌梅四个研烂，酒调服。

　　又方 用隔年全日历，端午日午时烧灰，糊丸如桐子大。当发日早，以无根水送下一丸。

　　又方 用青蒿末、常山、人参等分为末。每服二钱，未发前一日，以好酒一大盅调匀，分作三分，黄昏、半夜、天明各冷冻饮料一分。

　　又方 用百草霜、黄丹等分，细研。每服二钱，于发日空心米饮调下，不过二服。小儿用蜜水调下。

　　又方 用常山末三两，鸡子白和，丸如桐子大。空心服三十丸。

　　又方 用常山一两锉细，酒拌蒸过晒干，槟榔三钱，共为末，醋糊丸如桐子大。当发日，空心温酒送下五十丸，至午食粥。

　　治久疟 用干姜、高良姜等分为末，每服一钱，水一盏，煎七分服。

　　又方 用端午日艾灸两拳尖。

　　治疟久不住或三四日一发 用常山、槟榔、乌梅肉各四钱，甘草炙二钱，共为粗末。酒、水治久患劳瘴疟 用鳖甲三两，涂酥炙黄为末。临发时，酒调下二钱匕。

　　又方 用牛膝二握，水六升，煮取二升，分二服。未发煎服，临发又服。

　　治久疟 用驴脂和乌梅为丸，未发时服三十丸。

　　治五般疟疾 用夜明砂为末，每服一钱，冷茶清调下，无时，大效。

　　治气虚疟疾，寒多热少或单寒者 用附子一枚炮裂，以盐水浸，再炮去皮脐，锉细，分作二服。水一碗，姜七片，枣七枚，煎七分，当发日清晨，空心温服，未久再进一服。一方加草果等分，煎服，不拘时。

　　治脾胃聚痰，发为寒热 用生姜四两，和皮捣汁一碗，夜露至晓，空心冷服。

　　治诸疟 用辰砂、阿魏各一两，研匀，糊丸如皂角子大。每服一丸，空心人参汤化下。

　　比诸药不损脾胃，最为稳当。

　　又方 灸法。不问男女，于大椎中第一骨节尽处，先针，后灸三七壮，立效。或灸第三骨节亦可。

　　又方 用雄黄、瓜蒂、赤小豆为末。每服半钱，温水调下，以吐为度。

