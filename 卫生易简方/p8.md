<!-- { "loadSidebar": true } -->
　　又方 用青蒿、桂枝各为末；若寒多，用桂多蒿少；热多，蒿多桂少，三七分互用。各以生姜二两，连皮捣汁和热酒调服，以衣被盖卧即愈。

　　又方 不问新久，用常山一两锉碎，以好酒浸一宿，瓦器内煮干为末。每服二钱，水一盏去渣，停冷，五更初服之，不吐不泻大效。

　　又方 用知母、贝母、常山、槟榔等分。水、酒各一盏，煎至一盏，去渣，绵覆露一宿，五

　　卷之二

　　脾胃

　　治胃气弱不下食者 用 菜合鲋鱼为羹，食之至效。

　　治脾胃气弱，食不消化，呕逆反胃，汤饮不下 用粟米半升杵末，水丸如桐子大。煮熟入少盐，空心和汁吞下。

　　治脾胃气冷，不能下食，虚弱无力 用鲫鱼半斤，细切作 ，沸豉汁投之，入胡椒、干姜、莳萝、陈皮空腹食之。

　　治胃气冷，吃食即欲吐 用白豆蔻三枚为末，好酒一盏，微温调服，日三盏。

　　治脾寒气发，歇痛不可忍 用茱萸、桃仁各一两和，炒茱萸焦黑去茱萸，取桃仁去皮尖，细治脾气壅满，心膈不利 用枳实二两，麸炒黄为末，米饮调二钱下，不拘时。

　　治脾胃不调，不思饮食 用人参、甘草炙、茯苓去皮、白术、陈皮等分，锉细。每服三钱，水一盏，煎七分，不拘时。

　　治脾胃作疼 用白艾为末，每服一二钱，沸汤调服，不拘时。

　　治脾胃不和，消食快气 用百合晒干为末，米饮调服一二钱，姜汤亦得。

　　治脾胃进食 用茴香二两，生姜四两，同捣匀，净器内湿纸盖一宿，次日银、石器中慢火炒黄为末，酒糊丸如桐子大。每服十丸至十五丸，茶酒任下。

　　治脾胃不和，不进饮食，常服暖胃消痰 用苍术去皮五两米泔浸二日，浓朴去皮姜制炒香、陈皮去白、甘草各三两，为末。每服三钱，水一盏，姜三片，枣一枚，煎或盐汤点服。

　　并治诸症，名加减平胃散。

　　若泻脾湿，加茯苓、丁香、白术；若瘟疫时气，二毒伤寒，头痛壮热，加连根葱白五寸，豆豉三十粒，煎三二服，微汗出愈；若五劳七伤，手脚心热，烦躁不安，百节酸疼，加柴胡；若痰嗽疟疾，加姜制半夏；若五脏气痛，加茴香；若水气肿满，加桑白皮若伤酒，加丁香、葛根；若饮冷伤食，加高良姜；若滑脱泄泻，加肉豆蔻；若风痰四肢沉困，加荆芥；若腿膝冷痛，加牛膝；若浑身虚壅拘急，加地骨皮；若腿膝湿痹，加菟丝子；若白痢，加吴茱萸；若赤痢，加黄连；若头风，加 本；若转筋霍乱，加南木瓜；若七邪六极，耳鸣，梦泄，盗汗，四肢沉重，腿膝酸疼及妇人宫藏久冷，月脉不调者，加官若胃寒呕吐，加生姜；一法加茯苓、丁香；若气不舒快，中脘痞塞，加缩砂、香附子、姜，煎服；若欲进食，加神曲、麦 、吴茱萸、蜀椒、干姜；若伤寒吐利，加 本；若疟疾寒热，加柴胡；若小肠气痛，加苦楝、茴香；若妇人赤白带下，加黄耆。

　　卷之二

　　五噎

　　治卒噎膈气，饮食不下 用杵头糠，蜜丸如弹子大。无时含一丸，咽津下。

　　治噎塞不通 用羚羊角烧灰为末，水调方寸匕服。

　　又方 用野狼喉结干为末，入半钱于汤饮内服之。

　　又方 用鸬 嘴衔之遂下。

　　治五噎心膈气滞，烦闷吐逆不下食 用芦根五两锉细，水三盏，煮一盏，去渣，温服。

　　又方 用头垢一豆大，浆水煎服立愈。

　　治膈气噎食，服药无效者 用巧妇窠烧灰为末，每服三钱，温酒调下，一窠可治一人，甚验。

　　治噎食 用附子炒去毛为末，酒煎陈皮汤调一二钱服，日三，亦治心痛。

　　卷之二

　　反胃

　　治反胃 用猥皮煮汁服，或以其肉五味煮食。不得食骨，令人瘦缩小。

　　治反胃吐食，心胸痰水 用陈皮、烂蚬壳烧灰为末。每服饮下方寸匕，亦治失精。田螺烂壳亦好。

　　治反胃并干呕不止 用甘蔗汁七升，姜汁一升，和匀，分五服。

　　治反胃 用猕猴梨藤汁和姜汁服之。

　　治反胃吐食上气 用白芥子，日干为末，酒调方寸匕服。

　　又方 用黑驴尿一盅，服之即愈。有虫吐出。

　　又方 用三五年胞衣，化水一盅，好酒一盅，乘热饮之。

　　治反胃 陈柿饼为末，酒调服之。

　　又方 用棠梨叶，油炒去刺，为末，酒调服。

　　又方 用附子切开剜孔，以丁香四十粒安孔内，仍合定，线缚，置砂铫内，用生姜汁浸过附子，慢火熬干，取丁香、附子为末，以掌心内，不时舐吃。

　　又方 用一两二钱重大附子一个，米泔水浸三宿，将附子钻眼四十九个，以白丁香四十九枚放在附子眼内，用湿纸先裹，却以黄泥固济半指浓，火烧红为度，待冷，去泥出火毒，为末。每服一钱，空心桂皮汤下；如不通用葱、蜜捣烂，贴于脐上。

　　又方 用大附子一枚，置瓦上，四面火逼热淬入姜汁中，再逼再淬，约姜汁尽半碗，却焙干为末。每服二钱，水一盏，粟米同煎七分，不过三服愈，或为末以粟米饮调下。

　　又方 用附子一个，生姜一片，细锉同煮，研如面糊，米饮下之。

　　又方 用粟壳煮汁饮。

　　又方 用千槌花一个，烧灰存性，为末，酒调服。

　　治反胃吐食，水不能停 用黑铅、水银各一钱半，一处于慢火上结成砂子，为细末；丁香三钱，官桂一钱，硫黄五钱，为末。每服三钱，生姜汁三钱，用小黄米汤调，空心服。

　　治反胃吐食等病 用木鳖子三十个去皮油为末，以牛涎、蜂蜜各半斤，共于银石器内慢火熬，用槐条七枝，搅干为度，每和白粥服两匙，日三服。

　　又方 用枣一个去核，裹全斑蝥一个，慢火中煨熟，去斑蝥，以枣空心服之，白汤送下。

　　治反胃久不愈及小儿吐不止 用硫黄半两研细，入水银二钱半，同研无星。每服三钱，空心生姜汁、酒一盏，煎热调服，被盖汗出遂愈。

　　卷之二

　　咳嗽

　　治咳嗽冷气膈胀 用干姜末，热酒调半钱服。兼治头旋目眩，立效。

　　治痰嗽 用贝母为末，沙糖丸含化。

　　治肺痰久嗽，涕唾多，骨节烦闷寒热 用甘草炙为末，每日取童便三合，调末一钱服。

　　治久嗽不瘥 用紫菀去芦头、款冬花各一两，百部半两，为末。每服三钱，生姜三片，乌梅一个，煎汤调下，食后、临卧各一服。

　　治嗽 用百部根捣自然汁和蜜等分，沸煎成膏。每服方寸匕，日三服。

　　治久患气嗽 用陈皮、生姜焙干、神曲等分，为末，丸如桐子大。食后、夜卧米饮下三五十丸。亦治膀胱。

　　治咳嗽胸膈胀满，气喘 用桃仁二两去皮尖，水一升，研取汁，和粳米二合，煮粥食之。

　　治咳嗽憎寒壮热，少喜多嗔，积渐少食，肺脉强紧 用杏仁半斤去皮尖，入瓶内，童便二斗浸七日漉出，暖水淘过，研成泥，别入瓷瓶中，童便五升，煎如膏。量轻重食上热水调一钱匕服。妇人、室女服之更妙。若作丸服亦好。

　　治肺气润五脏 用胡麻一升，蒸曝捣末，蜜一升和熬，丸之常服。

　　治咳嗽甚者或吐血 用桑白皮一斤，米泔浸三宿，刮去黄皮锉细，入糯米四两焙干，共为末。每服米饮调二钱服。

　　治久患气嗽 用生诃梨一枚，含之咽汁，瘥后口不知味，却煎槟榔汤一碗，服之立便知味。

　　又方 用鹿角胶炙半焦为末。每服一钱匕，人参末二钱匕，豉汤一盏半，葱白少许，煎一两沸倾入盏，遇嗽时呷三五口，后温尽服。

　　治肺破血出，忽嗽血不止 用海犀膏一大片炙焦，以水胶涂又炙，令通透可碾为末。汤化三治冷嗽 用陈锻石为末，以小饭为丸如桐子大。每服三十丸，姜汤下。

　　治伤力诸嗽 用人参、雄黄、雌黄、阿胶炒、五加皮、款冬花各三钱，为末。先用夹纸五寸一方，熔开黄蜡汁内蘸过，以熟艾铺一层于蜡纸上，却以药末匀糁艾上，又以桑枝白皮细细摊匀，卷为筒，灯上点着一头，以不点一头含口内，每吸烟一口，以茶清压之。

　　治暴嗽 用白蚬壳洗净，研细末，粥饮调服。

　　治远年咳嗽 用款冬花为末，烧烟口吸。

　　治咳嗽不止 用干浮萍一抄捣烂，水一钟，煎数沸服。

　　治肺脏蕴热痰嗽，胸膈塞满 用瓜蒌子去壳别研、半夏汤洗七次焙干为末，各一两，和匀，姜汁打面糊丸如桐子大。每服五十丸，食后姜汤下。

　　治感冒风邪，鼻塞声重，咳嗽喘急 用甘草生、麻黄不去节、杏仁不去皮尖，等分细锉。

　　每治风壅，化痰涎，利咽膈，清头目，除咳嗽，止烦热 用寒水石烧赤、出火毒、水飞过三两，半夏洗焙为末、白矾枯研细各一两，糊丸如梧桐子大。每服三十丸，食后姜汤下。

　　治痰壅涎，嗽久不已 用橘皮半两去白，半夏二钱半汤洗七次，为末。分作二服，每服水一盏半，生姜十片，煎七分，去渣，温服。

　　治一切痰嗽不已，诸药无效，世传极验 用粟壳一斤醋炒，乌梅四两，为末。每服二、三钱，沸汤点常服，食后日三服。

　　治寒嗽 用麻黄四两，官桂一两，为末，以蜡二钱同煎，每服一、二钱，温服。

　　治胸中热，积年咳嗽 用莨菪子二升，肥枣一百枚。水三升，慢火煮水尽，取枣，旦、暮、日午各食一枚。去胸中毒热，气嗽自止。

　　治热劳蒸嗽唾血者 用地黄汁三合，白粥搅匀，空心食之。

　　治肺病咳嗽唾脓 用薏苡仁三两为末，水一升，煎三合，入酒一合，温服无时，大效。

　　治热嗽 用紫花梨捣汁服，亦止消渴。

　　治诸般咳嗽 用天雄炮裂去皮脐，为末。每服一字，温酒调下立愈，勿多服。

　　治肺伤 用紫菀水煎服之效。

　　又方 用沙参为末，水煎服之。

　　治 呷咳嗽，喉中作声不得眠 用白前为末，温酒调二钱匕服。

　　治久嗽 用乌梅肉四两炒，粟壳四两，去顶瓤，蜜炒黄，通圣散四两，为末；先用麻黄四两，知母二钱，锉碎，河水熬味出，澄清入瓷器，再熬成膏，和前末丸如弹子大，朱砂金箔为衣。每服一丸，临卧细嚼，姜汤送下。

　　治痰嗽 用白矾一两，人参半两，巴豆十粒去皮油，为末，醋糊丸如桐子大，豆粉为衣。

　　每又方 用知母、贝母各一两，巴豆二十粒去皮细，为末。每服一字，生姜三片蘸末，卧细嚼下，次早利一行，粥补甚效。

　　治诸嗽久不愈 用人参、阿胶炒、款冬花、粟壳醋浸炒等分。每服三钱，乌梅二个，水盏半，煎七分半，夜服。

　　治KT 嗄 用萆麻子去壳炒熟，拣甜者吃，多服见效。

