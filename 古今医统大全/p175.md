<!-- { "loadSidebar": true } -->
　　帝曰：疟有一二日，或至数日发，或渴或不渴，其故何也？岐伯曰：其间日者邪气，邪与卫气客于六腑，而有时相失，不能相得，故休数日乃作也。疟者，阴阳更胜也，或甚或不甚，或渴或不渴。
　　帝曰：夏伤于暑，秋必病疟。今疟不必应者何也？岐伯曰：此应四时者也。其病异形者，反四时也。其以秋病者寒甚，以冬病者寒不甚，以春病者恶风，以夏病者多汗。
　　
　　卷之三十七　疟证门
　　病机
　　帝曰：夫病温疟与寒疟而皆安舍？舍于何藏？岐伯曰：温疟得之冬中于风，寒气藏于骨髓之中，至春则阳气大发，邪气不能自出，因遇大暑，脑髓烁，肌肉消，腠理发泄，或有所用力，邪气与汗皆出。此病藏于肾，其气先从内出之于外也。如是者，阴虚而阳盛，则热矣。衰则气复反入，入则阳虚，阳虚则寒矣。故先热而后寒，名曰温疟。
　　
　　卷之三十七　疟证门
　　病机
　　帝曰：瘅疟何如？岐伯曰：瘅疟者，肺素有热，气盛于身，厥逆上冲，中气实而不外泄，因有所用力，腠理开，风寒舍于皮肤之内、分肉之间而发，发则阳气盛而不衰，则病矣。其气不及于阴，故但热而不寒。气内藏于心而外舍于分肉之间，令人消烁脱肉，故名曰瘅疟。
　　（治以青皮汤、白虎汤之类是也。）
　　卷之三十七　疟证门
　　病机
　　《巢氏病源》云：此病生于岭南，带山岚之气，其状发寒热，休作有时，皆由山溪源岭温毒之气故也。其病重于伤暑之疟。
　　
　　卷之三十七　疟证门
　　病机
　　巢氏云：凡疟久不瘥者，则表里俱虚，客邪未散，真气不复，故疾虽暂间，小劳便发。
　　
　　卷之三十七　疟证门
　　病机
　　痰疟者，谓患人胸膈先有停痰结实，因成疟疾，即令人心下胀满，气逆烦呕也。
　　严氏云：《内经》谓疟生于风，又夏伤于暑，此四时之气也。或乘凉饮冷，当风卧湿，饥饱失时，致脾胃不和，痰积中脘，遂成此疾，所谓无痰不成疟。一日一发者易治，间日一发或二三日一发者难愈。
　　
　　卷之三十七　疟证门
　　病机
　　巢氏曰：心病为疟者，令人心烦。其病欲饮清水，多寒少热。若人本来心性和雅，而急卒反于常伦；或言未竟便住，以手剔脚爪。此人必死，祸虽未及，呼曰行尸。此心病声之候也。虚则补之，实则泻之，不可治者，明而察之。
　　肝病为疟者，令人色苍苍然，气息喘闷战掉，状如死者。若人本来少于悲恚，忽尔嗔怒，出言反常，乍宽乍急。言未竟，以手向眼，如有所思。若不即病，祸必至矣。此肝病声之证也。
　　其人若虚，则为风寒所伤；若实，则为热气所损。阳则泻之，阴则补之。
　　肺病为疟，乍来乍去，令人心寒，寒甚则发热善惊，如有所见。此肺疟证也。若人本来语声雄，忽尔不亮，拖气用力，方得出言，而反于常。人呼共语，直视不应。虽曰未病，势当不久。此则肺病声之候也。察观疾，表里相应，根据源审治，乃不失也。
　　脾病为疟者，令人寒，腹中痛，肠中鸣，鸣已汗出。若其人本来少于喜怒，而忽反常，喜无度，正言鼻笑，不答于人。此是脾病声之候也。不盈句月，病必至也。
　　肾病为疟者，令人凄凄然，腰脊痛而宛转，大便涩，自掉不定，手足寒。若人本来不喜不怒，忽然謇而好嗔怒，反于常性。此肾已伤，虽未发觉，是其候也。见人未言而前开口笑，还闭口不声，举手闸极腹。此肾病声之证。虚实表里，浮沉清浊，宜以察之，逐以治之。
　　
　　卷之三十七　疟证门
　　病机
　　陈无择云：夫疟备三因，外则感四气，内则动七情，饮食肌饱，房室劳逸，皆能致之。经所谓夏伤暑，秋 疟者，此则因时而叙耳，不可专以此论。
　　外所因证有寒疟，有温疟，有瘅疟，并同《素问》。有湿疟者，寒热身重，骨节烦疼，胀满自汗善呕。因汗出复浴，湿舍皮肤及冒雨水。有牝疟者，寒多不热，但惨 振栗，病以时作。此则多感阴湿，阳不能制阴也。
　　五种疟疾以外感风寒暑湿，与卫气相并而成。除瘅疟独热，温疟先热，牝疟无热外，诸疟皆先寒后热。
　　内所因证，病者以蓄怒伤肝，气郁所致，名曰肝疟。以喜伤心，心气耗散所致，名曰心疟。
　　以思伤脾，气郁涎结所致，名曰脾疟。以忧伤肺，肺气凝痰所致，名曰肺疟。以失志伤肾所致，名曰肾疟。所致之证同《素问》。此五种疟疾，以感气不和，郁洁痰饮所致。
　　不内外因，有疫疟者，一岁之间，长幼相似。有鬼疟者，梦寐不祥，多生恐怖。有瘴疟者，乍热乍寒，乍有乍无，南方多病。有胃疟者，饮食饥饱，伤胃而成，世谓食疟。有劳疟者，经年不瘥，前后复发，微劳不任。亦有数年不瘥，结成症癖在腹胁，名曰老疟，亦曰疟母。以上证，各有方以治之。
　　
　　卷之三十七　疟证门
　　病机
　　《机要》云：经曰：夏伤于暑，秋必 疟。伤之浅者近而暴，伤之重者远而缓。 疟者，久疟也。是知夏伤暑，气闭而不能发泄于外，邪气内行，至秋而为疟也。有中三阳者，有中三阴者，其证各殊也。在太阳经，谓之寒疟，治多汗之；在阳明，谓之热疟，治多下之；在少阳经，谓之风疟，治多和之。此三阳受病，谓之暴疟，发在夏至后处暑前，此乃伤之浅者近而暴也。在阴经则不分三经，总谓之湿疟，当从太阴经论之，发在处暑后冬至前，此乃伤之重者远而缓，为 疟也。
　　
　　卷之三十七　疟证门
　　病机
　　子和云：《内经》既以夏伤于暑而为疟，何世医皆以脾寒治之，用姜附雄黄之类？复有指为食疟，此又非也。岂知《内经》之论则不然，皆夏伤于暑，遇秋风寒而后发也。邪热浅则连日，邪热深则间日。并入于里则寒，并入于表则热。若此论，则了不相干于脾也。治平之时，其民夷静，虽用砒石、辰砂有毒之药，以热治热，亦能取效；扰攘之时，其民劳苦，内火与外火俱动，以热攻热，转为泻血吐血疮疡呕吐之疾，岂与夷静之人同治哉？予尝用张长沙汗吐下三法愈疟病极多，大忌错作脾寒治之。
　　《玉机微义》云：疟无脾寒及鬼食，皆是得之于暑，又谓治平与扰攘之时治疟不同，皆确论也。然食疟则世亦有之者。予观其用药，以白虎加人参汤、小柴胡、五苓散、桂苓甘露饮之类，则调之也。甚者咸欲承气、大柴胡汤下之。更不愈，以常山散吐之。悉是寒药降火之剂，盖以疟从火之化也。又有谓治 荛贫贱之人与富贵膏粱不同之论，固是，仍用温脾散辰砂劫药，贫贱之人岂与治平时人同欤？贫贱者脾胃虚寒，其可用劫剂欤？此上恐非出于子和之笔也。
　　学人审之。
　　或问：俗以疟为脾寒何也？曰：此亦有理。天地之间，唯昊楚闽广人患此至多，为阳气之所盛处。其地卑湿，长夏之时，人多患 疟霍乱泻痢，伤湿热也。本暑盛阳极，人伏阴在内，脾困体倦，腠理开发。或因纳凉于水阁木阴，及泉水澡浴，而微寒客于肌肉之间，经所谓遇夏气凄沧之小寒迫之是也。或劳役饥饱内伤，而即病作，故指肌肉属脾，发则多恶寒战栗，乃谓之脾寒尔。实由风寒湿暑之邪郁于腠理，夏时毛窍疏通而不为病，至秋气收敛之际，表邪不能发越，故进退不已，往来寒热，病势如凌虐人之状，所以名疟，即四时之伤寒，故十二经皆能为病。
　　古方治法多兼于里，内伤取效，脾胃和而精气疏通，阴阳和解，诸邪悉散。此实非脾病也。
　　但病气随经升降，其发早晏日次不等，《内经》具病例已详。后世以发表解肌温经散寒等法，亦未尝执于燥脾劫剂也。又曰：既疟本夏伤暑为病，世有不服药饵，或人与符咒厌之亦止，何也？曰：此夏时天地气交，百物生发，湿热熏蒸，诸虫吐毒之际，人因暑热汗出，神气虚散，感得时行不正之气为病，故与厌之亦止，若移精变气之谓也。然古人称疟不得为脾寒者，正恐人专于温脾之说，不明造化之源，而失病机气宜之要故也。
　　
　　卷之三十七　疟证门
　　病机
　　丹溪曰：疟有暑有风有湿有痰有食积，久而发者为老疟，不已者为疟母。风暑之疟，多因夏月在风凉处歇，遂闭汗不能得泄，暑舍于内，故大法当汗之。疟而恶饮食者，必自饮食上得之，当用青皮汤之类是也。三日一发者，受病一年；间日一发者，受病半年；一日一发者，受病一月；连发二日住一日者，气血俱病，俗名脾寒，乃因名而速其实也。苟因饮食而得之，未必是寒，况其他乎？
　　卷之三十七　疟证门
　　脉候
　　《要略》曰：疟脉自弦。弦数多热，弦迟多寒。弦而小紧者下之瘥，弦迟者宜温，弦紧者宜发汗针灸，浮大者可吐之。弦数者风发也，以饮食消息止之。
　　《肺经》曰：疟脉自弦。微则为虚，代散则死。疟脉弦大者吐之，不愈须再吐之。凡弦而大者为疟脉。若虚濡而数者非疟也，乃阴虚证耳。每日午后恶寒发热，至晓亦得微汗而解。此皆似疟而非疟。
　　
　　卷之三十七　疟证门
　　治法
　　疟疾多因风寒暑湿而得之，乃天之邪气所伤，当以汗解。故仲景河间悉用发表之药，但以寒热多少，分经络而治。
　　傅氏云：疟系外邪，当以汗解，或汗不得出，郁而成痰。宜养胃化痰发汗，邪气得出，自然和也。
　　疟无汗，要有汗，发散邪为主，带补。有汗，要无汗，扶正气为主，带散。（无汗，以升麻、葛根、川芎、苍术、柴胡之属；有汗，以当归、芍药、参、 、黄柏之属调之。）
　　卷之三十七　疟证门
　　治法
　　凡疟数作之后，发散和解了，便宜截之。久则中气虚弱，邪愈深而难治。
　　
　　卷之三十七　疟证门
　　治法
　　疟疾多起于暑热风湿，未经发散，遽用常山、乌梅、丹、砒劫剂，轻者必重，重者必危。
　　夫三日一作者，阴经受病也，作于子午卯酉，少阴疟也；作于寅申巳亥，厥阴疟也；作于辰戌丑未日，太阴疟也。疟得于暑，当汗而解。或因取凉太过，汗郁成痰。其初感也，弱者即病胃；气强者伏而不动。至于再感，复因内伤，其病乃作，宜其难瘥。
　　夫感暑与风皆外邪也，非汗多不解。若已经误用劫剂，胃气重伤，似难速愈，必先与参术等补剂加减以取汗，得汗而虚，又行补养。下体属阴，最难得汗，补药力到，汗出至足，方是佳兆。又有感病极深，邪气必自脏传至腑，其发无时。若发于午之后、寅之前者，血受病也，为难愈，须渐渐趱早，方是佳兆。治此疾者，春夏为易，秋冬为难。大忌饱食，以汗之难易为优劣也。
　　
　　卷之三十七　疟证门
　　治法
