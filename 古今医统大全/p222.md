<!-- { "loadSidebar": true } -->
　　卷之五十　惊悸门
　　药方
　　朱砂滚痰丸 治膈间痰饮及肥盛人宜此，则滚痰丸以朱砂为衣，每服五、七十丸，白汤下。
　　（方见痰饮门。）
　　卷之五十　惊悸门
　　药方
　　瓜蒂散 三圣散 俱治痰盛惊悸。（二方见中风门。）
　　卷之五十　惊悸门
　　药方
　　一方：治惊悸九窍溢血。用新屠羊血，热饮二升，愈。
　　一方：治卒惊九窍出血。以井花水 面即止。
　　
　　卷之五十　健忘门
　　病机论
　　大惑论帝曰：人之善忘者，何气使然？岐伯曰：上气不足，下气有余，肠胃实而心气虚，则荣卫留于下，久之不以时上，故善忘也。
　　
　　卷之五十　健忘门
　　病机论
　　《病源》云：健忘者，谓事有始无终，言谈不知首尾。又健忘者，陡然而忘其事也。此证皆由忧思过度，损其心胞，以致神舍不清，遇事多忘。然过思伤脾，亦能令人健忘。治之须兼理心脾，神凝意定，其证能自除矣。
　　
　　卷之五十　健忘门
　　脉候
　　脉涩为血少。滑主有痰在膈间。心脉洪大而散主有火，宜清之。脾胃脉或微而涩，或弦细，皆不足也。
　　
　　卷之五十　健忘门
　　治法
　　健忘由劳心血耗，神不内守，故卒然而遂忘。宜养血，则心气自足而神自安，何健忘之有？过思伤脾，痰涎郁滞，虑愈深而忘愈健，宜理脾寡欲，则痰涎既豁而神斯清，何健忘之有？
　　卷之五十　健忘门
　　药方
　　归脾汤 治思虑过度，劳伤心脾，健忘怔忡。
　　人参 黄 （蜜炙） 茯神 白术（各一钱） 酸枣仁（泡，去皮，八分） 木香（三分） 甘草（三分）上水盏半、龙眼肉七枚、灯心二十根，煎七分。食后服。
　　定志丸 治心气不足，脾思过度，恍惚健忘，惊悸怔忡。无时服此，益心强志，令人不忘。
　　人参 白茯苓（各二两） 远志（去心） 石菖蒲（各二两）上为末，炼蜜丸，弹子大，朱砂为衣。每服三、四十丸，临卧米饭下。
　　加味茯苓汤 治伤脾涎滞，痰迷心窍，失事健忘。
　　半夏曲 陈皮（各八分） 甘草（五分） 白茯苓 人参（各一钱） 益智仁 香附子（炒。各五分）上水盏半、姜三片、乌梅一个，煎八分，食远温服。
　　二丹丸 治健忘。安神，定志，和血。
　　丹砂 丹参 茯苓 远志 人参（各半两） 甘草 天门冬 麦门冬 熟地黄（各一两）上为细末，炼蜜丸，梧桐子大。每服三十丸至五十丸，米汤下。
　　赛心汤 宁志膏 朱雀丸 并治健忘。（三方俱见惊悸门。）（《圣惠》）人参远志丸 治神思不定，健忘惊悸。
　　人参 远志 白茯苓 天门冬 黄 酸枣仁 石菖蒲 桔梗（各一两） 丹砂（半两） 官桂（二钱）上为末，炼蜜丸，绿豆大。每服二十丸至三十丸，米汤下。
　　大归神丹 治健忘。镇心安神。
　　人参 当归 酸枣仁 白茯苓 远志（姜汁炒。各一两） 龙齿（半两） 琥珀（半两）金银箔（各二十片）上为细末，酒煮稀糊丸，如小豆大。每服二十丸，日用麦门冬汤下，夜以酸枣仁汤下。
　　寿星丸 治痰迷心窍，健忘惊悸。
　　天南星（一斤，每个打作三、四块，先以炭火二十斤烧地坑通红，取出火，以酒五升倾坑内，候酒尽，下南星于内，以盆覆之，勿令走气，次日取出南星，研末） 朱砂（三两，另研）琥珀（一两，另研）上末和匀，姜汁打糊丸，小豆大。每服三十丸，人参汤下。
　　读书丸 治健忘，能除百病，日记万言。
　　人参 远志 石菖蒲 菟丝子 生地黄 地骨皮 五味子 酸枣仁 当归 川芎（各等分）上为细末，炼蜜丸，梧桐子大。每服三十丸，空心枣汤下。
　　三神散 治健忘不记事者，白茯神 远志（制） 石菖蒲（去毛。各三两）上为细末。每服四钱，食后空心各一服，水一盏，煎八分，和渣服。十日后则不忘，久久服之，能日记千言。
　　巴戟天丸 治健忘。服此令人聪明善记。
　　巴戟天（去心，半两） 石菖蒲 地骨皮 白茯苓（为末，作糊） 远志（制） 白茯神（各一两）人参（三钱）上为末，粘米粉同茯苓末作糊，以菖蒲汤调为丸，梧桐子大。每服三十丸，酒、白汤任下，日三服。
　　丹参饮子 治健忘。辛苦勤读之士宜服此。
　　丹参 当归（酒洗） 白术（炒） 天门冬（去心） 麦门冬（去心。各一钱半） 贝母 陈皮知母 甘草（各七分） 石菖蒲（一钱） 黄连（姜汁炒，五分） 五味子（九粒）上水盏半、姜一片，煎八分，不拘时温服。
　　
　　卷之五十　健忘门
　　药方
　　一方：治健忘，以远志、菖蒲煎汤，常当茶吃。
　　《千金方》：用益智、远志等分为末，食后酒调服。
　　《圣惠方》：用戊子日取东引桃枝二寸置枕中，令人聪明不忘。
　　一方：五月五日寅时取东向桃枝三寸，着衣带上，令人不忘。
　　一方：益精神，强志意，聪明耳目。以鸡头实为粉，同粳米煮粥，空心食之良。
　　一方：治健忘，补中，益心志，聪明耳目。以莲子泡去心、皮为粉，先以粳米二合煮粥，候冷入莲子粉搅匀，再煮二三沸食之。
　　一方：治健忘，久服聪明。益智、龙骨、远志等分为末，食后酒调方寸匕，日三服。
　　兼治白浊。
　　一方：七月七日取蜘蛛网着衣领中，勿令人知，永则不忘。
　　一方：以甲子日或七月七日取石菖蒲为末，酒调方寸匕，日三服。能聪明益志。
　　一方：用吉祥草为末，调服方寸匕。补心不忘。书房中栽养，使人明目强记。人家堂屋中有之，辟忘。
　　
　　卷之五十　恐候
　　病机
　　经曰：肾在志为恐，恐伤肾，思胜恐。又曰：精气并于肾则恐。（此属肾也。）又曰：肝藏血，血不足则恐。盖肝胆实则怒而勇敢，肝胆虚则善恐而不敢也。子和曰：胆者敢也，惊怕甚则胆伤矣。（此恐之属肝胆也。）又曰：胃为恐。又曰：心怵惕思虑则伤脾，脾伤则恐惧自失也。（此恐之属心脾胃也。）
　　卷之五十　恐候
　　病机
　　运气云：木不及曰委和，委和之纪，其病摇动，主恐是也。
　　
　　卷之五十　恐候
　　病机
　　子和曰： 惊者为自不知故也，恐者为自知也。盖惊者闻响则惊，恐者自知如人将捕之状，及不能独自坐卧，须得同伴，方不恐惧。或夜必用灯烛，苦无灯烛则恐者是也。
　　
　　卷之五十　恐候
　　治案
　　丹溪治一人形气俱实，因大恐，心不安，如有将捕捉之状，夜卧不安，两耳后兼见火光炎上，饮食能进而不知味，口干而不欲食。以人参、白术、当归身为君，陈皮为佐，加盐炒黄柏、炙玄参，各以少许煎服，月余而安。（所谓恐伤肾，此补肾经之药也。）
　　卷之五十　恐候
　　药方
　　（《本事》）人参散 治胆虚，常多畏恐，不能独居，如人将捕，头目不利。
　　人参 枳壳 五味子 桂心（各三钱） 柏子仁 熟地黄（各一两） 甘菊花 枸杞子（各二钱）茯神 山茱萸肉（各半两）上为细末，温酒调服二钱。
　　茯神散 治胆虚，目眩头痛，心神恐惧，不敢自卧。
　　茯神（二两） 远志 防风 细辛 白术 前胡 人参 桂心 甘菊花 熟地黄 枳壳（各二两）上为细末。每服三钱，水盏半、姜三片、枣一枚，煎六分，温服。
　　
　　卷之五十　怒候
　　病机
　　阴阳应象论曰：东方生风，风生木，木生酸，酸生肝。在脏为肝，在声为呼，在志为怒。怒伤肝，悲胜怒。
　　又曰：阴出之阳则怒。又云：血并于上，气并于下，心烦惋善怒。
　　怒在阴之阳，则阴闭遏其阳，而阳不得伸，故怒也。
　　
　　卷之五十　怒候
　　病机
　　运气篇曰：木太过曰发生，发生之纪其病怒。又云：木气太过，风气流行，甚则忽忽善怒。
　　又云：岁土不及，风乃大行，民病善怒是也。
　　岐伯曰：阳气者，大怒则形气绝，而血宛于上，使人暴厥。又曰：暴怒伤阳。又曰：怒则气逆，甚则呕血及阴泄是也。
　　
　　卷之五十　怒候
　　药方
　　（丹溪）香附甘草散 治怒气。
　　香附米（六两） 甘草（一两）上为细末。每服二钱，白汤调下，立消。
　　
　　卷之五十　喜笑不休
　　病机
　　阴阳应象篇曰：在脏为心，在声为笑，在志为喜。又曰：心藏神，神有余则笑不休也。
　　又云：精气并于心则喜。
　　
　　卷之五十　喜笑不休
　　病机
　　运气篇曰：火太过为赫曦，赫曦之纪，其病笑发狂妄。又云：少阴所至为喜笑者也。
　　《原病式》曰：笑，蕃茂鲜淑，舒荣彰显，火之化也。故喜为心之志也。喜极而笑者，犹燔烁火，喜而鸣，笑之象也。故病笑者，心火之甚也。
　　
　　卷之五十　喜笑不休
　　治法
　　戴人张子和路逢一妇人，喜笑不休半年矣。诸医治之术尽矣。戴人见之，曰：此易治也。
　　以食盐二两，成块烧令通红，放冷研细，以河水一大碗同煎至三、五沸，放温，分三次啜之。
　　须臾，以钗探于喉中，吐去热痰五升。次服大剂黄连解毒汤，不数日而笑止矣。
　　
　　卷之五十　喜笑不休
　　药方
　　黄连解毒汤（方见热门） 加半夏、竹沥、姜汁服，能治喜笑不休，极效。
　　
　　卷之五十一　自汗门
　　病机
　　《内经》曰：汗者，心之液。阳加于阴，谓之汗。又云：劳则气耗，喘且汗出。饮食饱甚，汗出于胃；惊而夺精，汗出于心；持重行远，汗出于肾；疾走恐惧，汗出于肝；摇体劳苦，汗出于脾。
　　《原病式》曰：心热则汗出。
　　东垣曰：西南，坤土也，在人则为脾胃。夫人之汗犹天地之雨，阴滋其湿，则为雾露为雨也。
　　心为君火，主热，脾胃属土，主湿，湿热相搏，为汗明矣。
　　经云：卫气者，所以温分肉、充皮毛、肥腠理、司开阖者也。又曰：阳气者，卫外而为固者也。是以体虚之人，或为风暑湿邪所干，遂使分肉不温，皮毛不充，腠理不密，开阖不固，则阳气外泄，而汗为之出也。又曰：气虚则多寒，虽见热中，蒸蒸为汗，终传大寒，知始为热中，表虚亡阳，不任外寒，中传寒中，多成痹寒矣。
　　
　　卷之五十一　自汗门
　　病机
　　心之所藏，在内者为血，发外为汗，差汗乃心之液。而自汗之证，未有不由心肾俱虚而得之，故阴虚阳必凑，发热而自汗，阳虚阴必乘，发厥而自汗，皆阴阳偏胜所致也。
　　
　　卷之五十一　自汗门
　　病机
