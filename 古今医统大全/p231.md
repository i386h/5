<!-- { "loadSidebar": true } -->
　　经云：足太阳之脉，是动则病项似拔，视虚盛陷下取之。又云：项痛不可俯仰，刺足太阳。
　　不可以顾，刺手太阳。又云：风颈项痛，刺风府。又云：邪客手足太阳之络，令人头项肩痛，刺足小指爪甲上与肉交者二 立已。
　　
　　卷之五十四　身体痛
　　叙论
　　春甫云：身体痛者，种种不同，风、寒、湿、痰者多。风寒痛，明知得于寒邪，而脉浮紧，湿痰留滞关节，一身尽痛。有风湿相搏，肢体重痛；有阴毒伤寒，身如被杖之痛者；有湿郁而周对作痛；有伤食滞而身作痛；痰滞经络而作块痛；致于骨节酸疼，或寒或热，皆宜随证审其病机，素昔所感寒热虚实而施治之，无不中也。
　　
　　卷之五十四　身体痛
　　叙论
　　凡饮酒之人时作身痛，皆湿郁，或为项肿臂痛，或发热而呕吐痰涎，盖热在上焦，不能清利，日久酝酿生痰，留饮湿邪，郁于项臂之间，不肿则痛，其为痰为饮为涎，三者亦各有别，治有所不同也。湿邪随气上浮于肺，壅嗽发动，痰也；聚于脾经，随气溢口角，流出不禁者，涎也；惟饮生于胃腑，为呕为吐，胃家之病，饮之证也。
　　
　　卷之五十四　身体痛
　　脉候
　　六脉俱紧，为伤寒太阳经表证。脉沉而紧，身痛，为阴毒伤寒。伤寒汗后身痛，脉弦而迟。
　　脉缓者，乃湿流关节。
　　
　　卷之五十四　身体痛
　　治法
　　周身骨节疼痛，多作湿治。苦是头疼发热而身亦痛，此为伤寒，苦非盛寒时必是伤风证，如此只须发散而身痛自愈。明知饱食或着冷着气，发热身痛者，宜消导之。病后及汗下后而身痛者，此为气血不足也，宜六君子汤加当归、川芎之类，其痛自除。
　　
　　卷之五十四　身体痛
　　药方
　　（丹溪）威灵仙丸 治湿痰风痛，周身不已。
　　威灵仙（酒炒） 桂枝 羌活（各三钱，以其走骨节） 南星（制） 苍术（泔浸） 黄柏（酒炒各二两）神曲（炒） 川芎（各一两） 防已（下行） 白芷 桃仁（各半两） 红花（钱） 草龙胆（五分，下行去湿）为末，神曲糊丸，梧桐子大，空心白汤下一百丸。
　　（仲景）麻黄汤 治伤寒无汗身痛。
　　桂枝麻黄各半汤 治太阳脉浮缓，如疟，身痛无汗。
　　麻黄杏仁薏苡甘草汤 治风湿相搏，一身尽痛。（方并见伤寒门。）（《直指》）舒筋散 治风淫血刺，身体疼痛，四肢拘挛。
　　延胡索（炒） 当归 辣桂（去粗皮。各等分）上为细末，每服二钱，酒调下。延胡索能活血理气除风湿。
　　沉香鳖甲散 治劳倦身痛。
　　人参 黄 秦艽 熟附子 沉香 木香 柴胡 牛膝 当归（各半两） 桂（一钱） 鳖甲（酒炙去弦，五钱） 全蝎 羌活 半夏（制，三钱）为末，葱姜枣煎汤，下二钱，调服。
　　（东坡）圣散子 治风寒湿气，遍身疼痛。（见瘴气门）（《拔萃》）当归拈痛汤 治湿热病，肢节烦疼，肩背沉重，胸膈不利，下疰足胫肿痛。（方见香港脚门）（《直指》）麒麟竭散 治寒湿搏于经络，以致气血凝位，遍身疼痛。
　　血竭 沉香 没药 白芍药 当归（各半两） 虎胫骨（酥炙，一两） 麝香（二分）上为末，每服三钱，食前温酒调下。
　　诸风应效酒方 治一切风寒湿痹，通身疼痛。
　　人参顺气散 加川芎治身疼通用。
　　加味五痹汤 治风淫身痛。
　　左经丸麝香丸（并见风门。）黄 建中汤 加川芎、当归治血刺身疼。（方见湿门。）大半夏汤加陈皮、肉桂 治痰滞身疼。（方见痰饮门。）十全大补汤加陈皮、半夏 治劳倦身痛。（方见虚损门。）
　　卷之五十四　肩背痛
　　病机
　　背痛连腰脊强者，此为太阳经风寒也。经曰：寒气客于背俞之脉，则血脉泣、脉位则血虚，血虚则痛，其俞注于心，故相引而痛，按之则热气至，热气至则痛止矣。若背胀而痛者，捶打稍愈，痰滞气虚，捶散而行之少愈，宜疏痰散气。若风热乘肺，手太阴肺经气郁甚不行，病则颊颔肿，颈、肩、 、肘、臂外后廉痛，汗出小便缺欠者，皆风热乘肺也，小便遗失者，皆肺金虚也。
　　
　　卷之五十四　肩背痛
　　脉候
　　脉洪而大者，为热为风。脉促上击者，肩背痛。沉而滑者膂痛。左脉弦紧者左臂痛。右边弦紧者右臂痛。
　　
　　卷之五十四　肩背痛
　　治法
　　《集成》云：通经络、散风、泻火、补元气，此大法也。风寒背痛及胁痛，当发散之。若只在左在右偏痛一臂者，当分气、血、风、痰、寒、湿之异而施治之，庶无误也。
　　
　　卷之五十四　肩背痛
　　药方
　　（《拔萃》）通气防风汤 治肩背痛不可回顾者，太阳气郁而不行也，以风药散之。
　　脊痛、项强、腰似折、项似拔者，此足太阳经不通也。
　　羌活 独活（各一钱） 本 防风 甘草（各五分） 川芎 荆芥（各三分）上咀，水盏半，姜一片、葱一根，煎服。
　　羌活胜湿汤 治肩背痛如负重，身体沉沉，此寒湿也，加防己、附子各五分。（方见湿门）苍术复煎散 治寒湿合作，脑右痛，恶寒，项筋脊骨强，肩胛胀痛，膝膑痛，无力以行。
　　苍术 羌活（各一钱） 白术 泽泻 升麻 柴胡 本 黄柏 红花（各五分）先煎苍术汤二盏，次投诸药同煎服取汗。
　　通气散 治风热束肩背痛。
　　防风 本 羌活 独活（各八分） 黄芩（酒炒） 黄连（姜汁炒。各一钱）虚加人参。水煎温服。
　　乌药顺气散 治湿痰气滞臂痛，不能举动。（方见风门。）消饮丸、倍术丸 治酒癖停饮臂痛。（方见饮门。）天仙饮 治痰 臂痛。
　　片姜黄（一钱半） 天仙藤 羌活 白术 白芷梢（各八分） 半夏（一钱）上咀，水盏半，姜五片，煎服。
　　消痰茯苓丸 治臂痛不能举手及左右转移，或两臂如人抽拽。
　　半夏（半两） 白茯苓（一两） 风化朴硝（一分） 枳壳（炒，半两）上为末，姜汁煮糊丸梧桐子大。每服三十丸，食后姜汤下。
　　
　　卷之五十四　拘急候
　　病机
　　经曰：诸寒收引，皆属肾水。运气曰：太阴司天之政，民病寒湿拘急。初之气风湿相搏，民病拘急，筋强，关节不利。
　　
　　卷之五十四　拘急候
　　治法
　　小续命汤、仲景三黄汤是也。
　　
　　卷之五十五　皮肤候
　　病机
　　皮部论曰：凡十二经络脉者，皮之部也。是故百病之始生也，必先于皮毛，邪中之则腠理开，开则入客于络脉，留而不去，传人于经；留而不去，传入于府，廪于肠胃。又曰：皮者，脉之部也，邪客于皮则腠理开，开则邪入客于络脉，络脉满则注经脉，经脉满则入舍于腑脏也。
　　故皮者有分部，不与而生大病也。帝曰：善。
　　
　　卷之五十五　皮肤候
　　病机
　　经曰：肺之合，皮也；其荣，毛也。又云：肺主皮毛，在脏为肺，在体为皮毛是也。又云：手太阴者，冲气温于皮毛者也，气不荣则皮毛焦，皮毛焦则津液去，皮焦津液去者，则爪枯毛折而死。
　　
　　卷之五十五　皮肤候
　　病机
　　经曰：夏脉者，心也。夏脉太过，则病身热肤痛，为浸淫。又云：少阴在泉，热淫所胜，病寒热皮肤痛。
　　又云：少阴司天，火淫所胜，皮肤痛。
　　
　　卷之五十五　皮肤候
　　病机
　　经曰：三阳为病，发寒热，其传为索泽。又云：阳明在泉，燥淫所胜，病身无膏泽，治以苦温是也。
　　皮肤索泽，即仲景所谓皮肤甲错，盖皮滞而不清泽者是也。
　　
　　卷之五十五　皮肤候
　　药方
　　生血润肤饮（方见燥门） 治皮肤索泽，枯燥，搔之有白屑。
　　升麻汤 治皮肤痛，不可以手按。
　　升麻（五分） 白芷（六分） 干葛 柴胡 玄参（各一钱） 黄连 黄芩 当归 生地黄 麦门冬（各钱半） 甘草（四分）上水二盏，姜三片、葱一寸，煎八分，食远服，取微汗。
　　泽肤膏 治皮肤枯燥如鱼鳞。
　　牛骨髓 真酥油（各等分）上二味合炼一处，以净瓷罐贮之，每日空心用三匙，热酒调服。不饮酒者，蜜汤调。
　　七日肌肤润泽，久服滋阴养血，止嗽，荣筋。
　　
　　卷之五十五
　　皮风搔痒门（有热有寒有虚有实）
　　郁热生风作痒者，宜清热、疏风、凉血，子和法妙。经曰：诸痒为虚。肺主气，司布皮毛。肺气不通而痒者，宜防风、参、 、白术之类补之。卫阳腠实闭固，热郁，卫气不和，为之实，宜调气、和血、散郁之剂。
　　玄参升麻汤 治皮风搔痒不能忍。
　　玄参 升麻 白芷（各一钱） 蝉蜕 防风 甘草 黄 （各七分）葱一寸，水煎服。
　　消风散苏州 薄荷叶 蝉蜕（去头足土净。各等分）为末，食远温酒调下二钱。
　　防风通圣散 治皮风搔痒，服后随吃热羹，得汗为妙。
　　加味补中益气汤 治中气不足，卫气不舒，以致搔痒。
　　人参 黄 当归 白术（各一钱） 陈皮 甘草 升麻 柴胡 防风 白芷 川芎（各五分）加姜枣煎服。
　　澡洗汤 治一切风疾篷。
　　干荷叶 本 甘松 白芷 威灵仙 苍耳草 忍冬藤 煨盐每用三两，煎水一桶，去滓，浴数次自愈。
　　史国公浸酒仙方 治皮风拨痒，日服数次自愈。（方见风门。）诸风应效酒（方见历节风门。）荻港青藤膏 每服酒调三匙，临卧服。
　　
　　卷之五十五
　　风痹瘾疹门
　　风气挟热，郁于腠理，无从发散，起于皮肤，不红不肿，惟有颗粒高起而作痒者，痹也。
　　略有形迹见于皮肤者，瘾疹也。要皆风热之所为，郁不散而成也。或因浴有凑风，汗出脱解而得之者，为挟暑温，久而不退，必亦为疮疹丹毒，自微至着，不可不知。
　　加味羌活散 治风寒湿热外搏肌肤，发为瘾疹。
　　羌活 前胡（各一钱） 人参 桔梗 天麻 蝉蜕 薄荷 川芎（各七分） 枳壳 柴胡 茯苓甘草（三分）上水二盏，姜三片，煎八分，食远温服。
　　胡麻散 治脾肺风毒郁滞皮肤，或如虫行，结成痹疹，搔痒无时。
　　胡麻 荆芥穗 苦参 何首乌 成灵仙（各等分） 甘草（炙，减半）为末，薄荷汤或酒调下三钱，得汗妙。
　　天麻散 治风热瘾疹。
　　天麻 川芎 升麻 半夏 防风 细辛 羌活 荆芥穗 蝉蜕 甘草（各等分）上水二盏，姜三片煎服。挟寒加桂。挟暑加黄芩、柴胡。挟湿加茯苓、苍术。
　　大胡麻散 治风热瘾疹搔痒。
