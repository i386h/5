<!-- { "loadSidebar": true } -->
　　太师兼太子太师成国公朱（讳希忠，号葵亭，直隶凤阳人。）太子太保恭顺侯吴（讳继爵，号松川，陕西凉州人。）中军都督府管府事临淮侯李（讳言恭，号秀岩，直隶盱眙人。）太子太保漕运总兵平江伯陈（讳王谟，号万峰，直隶合肥人。）户部尚书王（讳国光，号疏庵，山西阳城人。）礼部尚书陆（讳树声，号平泉，直隶松江人。）太子少保都察院掌院事刑部尚书葛（讳守礼，号与川，山东德平人。）太子少保工部尚书朱（讳衡，号镇山，江西万安人。）兵部右侍郎梁（讳梦龙，号鸣泉，直隶真定人。）都察院右副都御史陈（讳省，号幼溪，福建长乐人。）右春坊右谕德翰林院侍读何（讳洛文，号震川，河南信阳人。）翰林院修撰赵（讳志皋，号 阳，浙江兰溪人。）大理寺左少卿前兵科都给事中李（讳巳，号月宾，河南磁州人。）太常寺少卿前户科都给事中贾（讳三近，号石葵，山东泽县人。）太仆寺少卿前吏科都给事中刘（讳不息，号观海，山东滋阳人。）大理寺寺丞前提督校学监察御史傅（讳孟春，号仁泉，江西高安县人。）锦衣卫管卫事后军都督府右都督黄（讳浦，号涧川，河南洛阳人。）锦衣卫南镇抚司管司事指挥使冯（讳邦宁，号后溪，直隶深州人。）锦衣卫南镇抚司管司事指挥佥事史（讳继书，号云津，应天溧阳人。）锦衣卫提督象房都指挥佥事朱（讳希慎，号修，直隶凤阳人。）分守燕河副总兵陈（讳文治，号膺溪，浙江秀水人。）吏部考功司郎中戚（讳杰，号肖湖，直隶泗州人。）吏部验封司郎中郑（讳汝壁，号昆岩，浙江缙云人。）吏部文选司员外蒋（讳遵箴，号松屏，广西全州人。）吏部验封司员外徐（讳元太，号华阳，直隶宣城人。）吏部文选司主事赵（讳国璧，号全吾，直隶东明人。）吏部文选司主事王（讳城，号四槐，顺天文安人。）吏部考功司主事黄（讳克念，号思轩，河南宁陵人。）吏部验封司主事徐（讳一 ，号宾吾，浙江西安人。）户科都给事中光（讳懋，号吾山，山东阳信人。）工科都给事中侯（讳于赵，号葵所，河南杞县人。）刑科左给事中周（讳良寅，号象林，福建晋江人。）户科给事中张（讳孙绳，号约斋，广西临桂人。）江西道监察御史雷（讳嘉祥，号震宇，四川井研人。）湖广道监察御史王（讳民顺，号如水，江西金 人。）太仆寺寺丞葛（讳昕，号龙池，山东德平人。）左军都督府经历周（讳宝，号龙津，直隶吴江人。）顺天府治中刘（讳巡，号水山，河南鄢陵人。）
　　卷之一　历世圣贤名医姓氏
　　五帝
　　伏羲氏以木德王，风姓，蛇首人身，生有圣德，象日月之明，故曰太昊。母居于华胥之渚，履巨人迹，因始有妊，生帝，都于陈。其理天下也，仰观象于天，俯观法于地，中观万物于人，鸟兽之文与地之宜，近取诸身，远取诸物，始画八卦，以通神明之德，以类万物之情。造书契，以代结绳之政。作二十七弦之琴，三十六弦之瑟，以修身理性，反其天真。所以六气六腑、五脏五行，阴阳水火升降，得以有象；百病之理，得以类推。炎帝因斯，尝百草，以制九针，以拯夭札矣。
　　
　　卷之一　历世圣贤名医姓氏
　　五帝
　　按《通鉴》《帝王世纪》及《本草》序，炎帝以火德五，生于姜水，因而姓姜，有圣德，始教天下耕种五谷，故曰神农。味草木之滋，察寒热温平之性，辨君臣佐使之义，尝一日而遇七十二毒。神而化之，作方书以疗民疾，立医道救民夭札，着《本草》四卷。至梁，陶弘景以《名医别录》加之为七卷。至唐，李绩、许孝崇等奉诏更复采摭，去陶氏之乖违，辨俗用之纰缪，纂修为二十卷，于今行焉。炎帝救民，泽及当时，恩垂万世，何休哉！
　　卷之一　历世圣贤名医姓氏
　　五帝
　　按《通鉴》《帝王世纪》《九鼎丹经》，黄帝姓公孙，讳轩辕，有熊国君之子，长于姬水，故又姓姬。生而神灵，习用干戈，以征不享。见日月星辰之象，着星官之书，占斗纲所建，始作甲子。帝以人之生也，负阴而抱阳，食味而被色。寒暑荡之于外，喜怒攻之于内，察五气，立五运，洞性命，纪阴阳，咨于岐伯，而作《内经》。复命俞跗、雷公察明堂，究息脉，巫彭、桐君处方饵，而人得以尽年。受青牛紫府先生，三皇天文以效，万神至具。适崆峒，问广成子，受以自然经。登玉阙，得玄女九鼎神丹。至茅山，采禹余粮烹之，得铜，还荆山之下，鼎湖之上。三炉定药，九鼎丹成。黄龙下迎，黄帝上升。群臣从上者七十余人。万姓仰望，故后世因名其处为鼎湖云。
　　
　　卷之一　历世圣贤名医姓氏
　　五帝
　　按《素问》，黄帝时人，岐伯师也。岐伯相为问答，着为《内经》云。
　　
　　卷之一　历世圣贤名医姓氏
　　五帝
　　按《内经》序，岐伯为黄帝之臣。帝师之，问医，着为《素问》《灵枢》，总为《内经》十八卷。唐太仆王冰次注，为医之祖书，脉理、病机、治法、针经、运气，靡不详尽。真天生圣人，以赞化育之书也，今行世。
　　
　　卷之一　历世圣贤名医姓氏
　　五帝
　　黄帝臣，未详其姓。佐帝论脉经，穷究义理，附《素问》中。
　　
　　卷之一　历世圣贤名医姓氏
　　五帝
　　黄帝臣，未详其姓。佐帝发明五行，详论脉经，有问对难经，究尽义理，以为经纶。自到于今赖之。
　　
　　卷之一　历世圣贤名医姓氏
　　五帝
　　黄帝臣也，善医术。治病不以汤液醪醴、 石矫引、汤熨，一拨见病之应，因五脏之输，乃割皮解肌，决脉结筋，湔浣肠胃，漱涤五脏，炼精荡形，以去百病。
　　
　　卷之一　历世圣贤名医姓氏
　　五帝
　　黄帝臣，俞跗弟也，其医术多与其兄同。
　　
　　卷之一　历世圣贤名医姓氏
　　五帝
　　按《本草》序，为黄帝臣。撰《药性》四卷及《采药录》，纪其花叶形色，论其君臣佐使，相须相反，及立方处治寒热之宜，至今传之不泯。
　　
　　卷之一　历世圣贤名医姓氏
　　五帝
　　按《素问》，雷公为黄帝臣，姓雷，名 ，善医。帝燕坐，召雷公问之曰：汝受术诵书，若能览观杂学，别异比类，通合道理，务明之，可以十全。若不能知，为世所怨。又曰：子知医之道乎？诵而颇能解，解而未能明，明而未能彰。足以治群僚，不足以治王侯。雷公避席再拜曰：臣年幼小愚蒙，以惑不闻。臣受业，传之以教，请诵《脉经》上下编。至于别异比类，犹未能以十全，又安足以明之云。
　　
　　卷之一　历世圣贤名医姓氏
　　五帝
　　上古神医，以菅为席，以 为狗。人有疾求医，但北面而咒，十言即愈。古祝由科，此其由也。
　　
　　卷之一　历世圣贤名医姓氏
　　五帝
　　按《列仙传》，黄帝时医也。善识马形气生死，治之即愈。有龙下，向之垂耳张口。师皇曰：此龙有病，我能医之。乃针其唇及口中，以甘草汤饮之而愈。又数有龙出其陂，师造而治之。一旦为龙负之而去，莫知所之。
　　
　　卷之一　历世圣贤名医姓氏
　　五帝
　　尧帝时臣，以鸿术为尧医。能祝，延人之福，愈人之病。祝树树枯，祝鸟鸟坠。
　　
　　卷之一　历世圣贤名医姓氏
　　三代
　　按《通鉴》，伊芳尹佐汤伐桀，放太甲于桐宫。闵生民之疾苦，作《汤液本草》，明寒热温凉之性、酸苦辛甘咸淡之味，轻清重浊，阴阳升降，走十二经络表里之宜。今医言药性，皆祖伊芳尹。
　　着有《汤液本草》，今行世。
　　
　　卷之一　历世圣贤名医姓氏
　　三代
　　初作周医官。谓人惟五谷五药养其病，五声五色视其生。观之以九窍之变，参以五脏之动，遂用五毒攻之，以药疗之。出《史记》。
　　
　　卷之一　历世圣贤名医姓氏
　　三代
　　以上三人无传，并周之良医也。
　　
　　卷之一　历世圣贤名医姓氏
　　三代
　　未详其姓，春秋时人，秦良医。有张子求疗背疾，谓之曰：非吾背，任君治之。 医之即愈。
　　必有所委，然后有所任治之也。出《尹子》。
　　
　　卷之一　历世圣贤名医姓氏
　　三代
　　春秋时人，未详其姓。晋平公求医于秦。秦使医和治之，曰：不可为也。公近女室之疾如蛊，淫溺惑乱之所生也。良臣将死，天命不 。淫生大疾，过则为 。阴淫寒疾，阳淫热疾，风淫末疾，雨淫腹疾，晦淫惑疾，明淫心疾。君今不节而淫惑，不可为也。公曰：良医。是岁赵文子果卒，其后平公亦毙。出《春秋左传》。
　　
　　卷之一　历世圣贤名医姓氏
　　三代
　　春秋时人，姓高，名缓。晋景公病，求医于秦伯。秦伯使缓治之。未至，景公梦二竖子，相谓曰：缓，良医也，我辈将逃之。一曰：我居育之上，汝居膏之下，其奈我何？缓至，视公曰：疾不可为也，在肓之上，膏之下，攻之不及，药之不至，不可为也。公曰：良医。浓礼归之。
　　
　　卷之一　历世圣贤名医姓氏
　　三代
　　春秋时越王钩践之臣，佐越王灭吴，遂退身遨游五湖。有服饵之法，可以度世，并授孔安国等，皆成地仙，数百岁如童颜。医药济人不取利，所居处不二年，致富，弃其所积，迁徙别居，逾年而富。人咸称为陶朱公。问聚财之法，惟曰：种五谷，蓄五 而已。
　　
　　卷之一　历世圣贤名医姓氏
　　三代
　　战国时宋之良医，洞明医道，兼能异术。龙叔子有疾，文挚令背明而立，从后视之曰：吾见子之心，方寸之地虚矣。治之遂愈。齐闵五疾，召挚视。谓太子曰：王疾得怒当愈，愈后杀挚，奈何？太子曰：吾当与母共保于王，不杀。挚不解履登王床，王怒叱，疾即瘳。
　　
　　卷之一　历世圣贤名医姓氏
　　三代
　　吴郡人，学道于蜀中。能消灾除病，以药救民，服者立愈，功德感天。周赧王十年，老君遗节遣使召羲升天。子弟求之，不知踪迹。
　　
　　卷之一　历世圣贤名医姓氏
　　三代
　　战国时汉阳人。常采百草花，水渍之，瓮盛泥封，自正月始，迄九月末，又取瓮埋之百日，煎丸之。卒死者，以药丸纳口中，水下之，立活。时人称为神仙云。出《外传》。
　　
　　卷之一　历世圣贤名医姓氏
　　秦
　　六国时人。当时鲜有识之者，扁鹊奇之，谨以礼遇。长桑君亦知扁鹊非常人，乃悉取禁方授之。出《史记》。
　　
　　卷之一　历世圣贤名医姓氏
　　秦
　　姓秦，名越人，卢国渤海人。得《素问》、《灵枢》之旨，着有《八十一难经》。少为舍长。
