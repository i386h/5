<!-- { "loadSidebar": true } -->
　　附子（制） 当归 陈皮 干姜（各一两） 吴茱萸（泡） 浓朴（姜制） 南椒 舶上硫黄（各半两）上细锉，以慢火焙过，捣为末，与硫磺末拌匀，煎米醋和作两剂，却以白面半斤和令得所，亦作两剂用裹药如烧饼法，文武火煨令面熟为度，去面，于臼中捣三百下，丸如梧桐子大。
　　如患诸般泻痢，以米汤下二十丸，空心日午服。如患气痛宿食不消，姜盐汤下二十丸，空心日午服，其效如神。
　　
　　卷之八十八　幼幼汇集（上）
　　形肖天地论
　　人禀天地阴阳之气以生，藉父母精血以成其形。人之始孕，一月如珠露，二月如桃花，三月男女分，四月形象具，五月五脏生，六月六腑成，七月关窍通，八月游其魂，九月三转身，十月受气足。及其生也，头圆象天，足方象地，五脏以法五岳，九窍以布九州，四肢分比四时，六腑配乎六律。胆视同乎日月，呼吸犹乎风云，气血行类江河，毛发比之草木。一年象三百六十节，二肠应二十四气。天有风水寒暑，人有取与喜怒。天之气升，人之气亦升；天之气降，人之气亦降；浮亦浮，沉亦沉。人与天地同一橐 ，其不与天地参者矣？
　　卷之八十八　幼幼汇集（上）
　　胎气禀受不同论
　　《千金》论曰：儿在母胎受其精气，一月胚，二月胎，三月血脉，四月形体成，五月能动，六月筋骨成，七月毛发生，八月脏腑具，九月谷神入胃，十月百神备而生。生后六十日瞳子成，能笑语识人，百日任脉生能反复，一百八十日尻骨成，能独立，二百一十日掌骨成，能匍匐，三百日髌骨成，能独倚，三百六十日为一期，膝骨成乃能移步。此理之常，不如是者，身不得其平矣。或有四五岁不能行立，此皆受胎气之不足者也。若筋实则多力，骨实则早行，血实则形瘦多发，肉实则少病，精实则伶利多语笑，不怕寒暑，气实则少发而体肥。
　　此皆受胎气之充足者也。大抵禀赋得中，阴阳纯粹，刚柔兼济，气血相和，精神全备，形体壮健。其未周之先，颅顾坚合，睛黑神清，口方背浓，骨粗臀满，脐深肚软，茎小卵大，齿细发润，声洪稳睡。此皆受胎气之得中和者也。以故听其声，观其形，则可以知其虚实寿夭矣。
　　
　　卷之八十八　幼幼汇集（上）
　　联珠论
　　夫人禀阴阳二气，生疾病于三焦。然冠壮易明，童幼难治。黄帝云：吾不能察其幼小者，为别是一家调理尔，此不在黄帝图经之论也。又云：小儿如水上之波、草头之露，以意用药，毋令造次焉。惟小儿脏腑脆嫩，血气未足，肌体不密，精神未备，故称不易医也。初生曰婴儿，三岁曰小儿，十岁曰童子。大小各异，且不可一概而用药也。必明消息形候，审定生死，察病患之浅深，知药性之寒温，乃世之良工也。
　　
　　卷之八十八　幼幼汇集（上）
　　多服种子热药遗患胎源论
　　东垣云：一人问中年得子，一岁之后身生红丝瘤，不救，后四子皆病红丝而死，何以然？曰：此乃肾中伏火，精气多有红丝，以气相感，生子故有此疾，俗名胎瘤是也。子试观之。果如其言。
　　遂以滋阴丸以泻肾火，忌酒醋辛爆热物。其妻以六味地黄丸，受胎五月之后，以黄芩白术散间而用之，后生三子。（前证不作，今已俱壮。噫！合观以上所论，则知其儆戒深矣。）
　　卷之八十八　幼幼汇集（上）
　　妊妇不守禁忌生子多疾论
　　古人胎养胎教之方最为慎重，所以上古之人多寿多贤，良有以也。《内则》曰：古者妇人妊子，寝不侧，坐不偏，立不跸，不食邪味，割不正不食，席不正不坐，目不视邪色，耳不听淫声，夜则令瞽诵诗道正事。
　　如此则生子形容端正，才过人矣。又要饮食清淡，饥饱适中。自然妊娠清气，身不受病，临产易生子，疾亦少，痘疹亦稀。此为气血贯通，所感明验。夫何后世风俗渐偷，鲜能悟道，男妇纵欲，无往弗胜。怀孕之时殊不加意，以致临产气血乖张，不能顺应。生儿下地，惊搐无时。
　　此盖胎中受毒，病种渊深，虽良医神剂，莫之能为。
　　
　　卷之八十八　幼幼汇集（上）
　　婴幼论
　　（王隐君）婴儿初生，车篮襁褓，各随风俗。大概厥初下地之时，勿待其出声，急以帛裹指，展去舌上污血。用手一迟，啼声一出，即入腹中，斯为患矣。如下地少顷，不能出声者，急以温水一口少许灌之，即出声也。久不出声者，以其脐带倒捋入腹，然以口频进气于儿口中，则自能啼。初浴先将以猪胆汁一个，入汤温浴之，则不生疮疥。次用桃李梅根或枝各两许， 咀煎汤浴之，则去不祥。浴罢即看口中舌下并 上，或有白泡，相连去处，即便用指摘去，则无重舌等病。此其大略。凡婴儿六十日后，瞳人将成，而能应和人情，自此为有识之初，盒饭诱其正性，父母尊长渐次令其别之。僮仆婢外家不可训其手舞足蹈，无礼骂人，高举放倒，猛推闪避。
　　儿虽强笑，失色惊骇，乖张恶性，自此无端。乳母纵嗜浓味，纯醪煎爆，儿亦受之于乳，是以惊疳积癖泻痢由之而生。及其临病，又忌灌以苦辛之药味，姑惜隐忍，无所不致。大抵爱子之偏无出于母，所嗜之食，任其饱足，必致所伤。余幼时酷嗜甘饴，忽于一日，饴中有蚯蚓引头而出，自此不敢食饴。至长始知长上为之。不然，脾疳久患，深染难调，奈何不为残害？大抵庠序之教，礼义节文之诲，幼稚幼学，通字未真，须自千文蒙求，调其句读，候其舌便语清，始可入大学，课其文本。成性纯然，精神不耗，何病之有？凡人之病，其义有五。一曰禀受之病，与生俱生者是也。二曰果报之病，伯牛之癞，袁盎之疮者是也。三曰六淫之病，风寒暑湿燥火，外邪所侵者是也。四曰七情之病，喜怒忧思悲恐惊者是也。五曰金疮颠扑，外伤者是也。外伤之证，显而易晓。其所谓七情者，责当在谁？六淫之疾，则亦以此而召耳。
　　
　　卷之八十八　幼幼汇集（上）
　　护养
　　《千金》论曰：小儿二百四十日，掌骨成，母当教以匍匐。一周满，母当扶以行步。此皆则法。若或暖衣重围，不见风日，不着地气，致令筋骨软弱，数岁不能行者有之。今观田舍小儿则反是，所以见风日得土气，筋力常健，岂贵贱之理有异哉？明乎此，则保婴之道得矣。
　　
　　卷之八十八　幼幼汇集（上）
　　乳哺
　　乳哺之法不可不慎。小儿脾胃怯弱，乳食易伤，初得作呕泻，久则成积癖。乳母饮食，乳汁便通，儿食其乳，所感立应。母食热则乳热，母食寒则乳寒。夏食热乳则致吐逆，冬食寒乳则致嗽利。母不欲怒，怒则气上为狂。母不欲醉，醉则身热腹痛。怀孕乳儿致令黄瘦腹大脚软，名曰 病。大都乳哺不可大过，谚云：小儿常病伤于饱也。又曰：忍三分饥，吃七分饱，亦至论也。
　　
　　卷之八十八　幼幼汇集（上）
　　除胎毒
　　方书皆云：小儿一出腹啼声未发之时，急用绵裹指拭去口内恶汁，固是良法。而仓猝之际或有不及者，故有黄连、甘草、朱、蜜等法，用之殊佳。东垣云：只须淡豆豉一味煎汤，与三五口，其毒自下，又能助胃气也，尤妙。
　　
　　卷之八十八　幼幼汇集（上）
　　择乳母
　　凡乳母禀赋之浓薄，性情之缓急，德行之善恶，儿食其乳，能速肖之，此其关系非为小故。殊不知渐染既久，识性皆同，犹接木之造化也，故不可不择。
　　
　　卷之八十八　幼幼汇集（上）
　　颅囟论
　　《颅囟经》曰：囟门未合，筋骨柔弱。囟门青筋，肺虚不荣。囟门常坑，滑泻便便。囟门突起，风疾不止。囟门久冷，吐利清清。囟门虚软，颠痫不免。囟门扁阙，暴泄易脱。囟门 长，风作必亡。囟门连额，惊痫易得。囟门未完，怕热怯寒。囟门缓收，胎气不周。囟门动数，神昏气弱。囟门宽大，多疾受害。颅囟者，精神之门户也，开窍之橐 也。上下相贯，百会相通，七窍应透，五脏所藉，泥丸之官，魂魄之穴。气实则阖，气虚则开，良由长大不可不合。
　　医师见之，当知可否，用药消息之。囟门宽大，受病深重，恐药难疗，不可不慎也。
　　
　　卷之八十八　幼幼汇集（上）
　　小儿初生总论
　　《千金方》云：小儿初生一周之内，密室襁褓，天地八风之邪岂得为害？良由在胎之时，母失调护，或过劳相干，或过食伤胃，或惊恐相触，或跌扑致伤。诞生之后故有胎惊、胎黄、胎寒、胎热、胎肥、胎怯诸证生焉。外因浴洗、拭口、断脐、灸囟之不得其法，致有噤口、脐风、锁肚、不乳等证。患此者多难救疗，虽黄帝之圣亦称不能察别。今世小儿医，尤宜精审浅深虚实，而权衡为治，乃济世之良工也。
　　初生小儿必忌外客所触。古人一岁之内忌之者，并无客忤之患。小儿略识人物，不宜携至神庙观望，神象闪烁恐生恐惧。小儿初生无谷道者，逾旬日必不可救。至腹胀不食乳，则成内伤。虽通谷道，已不胜其治矣。必须早速用刀刺，要对孔亲切，开通之后，用绵帛如榆钱大，卷如指，以香油浸透插之，使其再不合缝。
　　四傍用生肌散搽之自俞。小儿将入夏时，用色帛缝囊盛去皮尖杏仁七个，与儿随身佩之，闻雷自然不惊。
　　
　　卷之八十八　幼幼汇集（上）
　　初生回气法
　　小儿初生，或有气怯而欲绝者，必因难产或受寒所致，不可便断脐带。急烘绵絮包裹怀中，以胎衣置火上烧燃，又用大纸捻蘸清油，烧于脐带上下，使暖气入腹，须臾气回。
　　
　　卷之八十八　幼幼汇集（上）
　　拭口法
　　小儿在胎，口含经血以成形。始生之时，口中多有秽血未尽。啼声未出，急用新绵裹指拭去口中秽血为妙。若一啼则咽入腹，而秽毒有所不免。古人仍用黄连甘草等法，皆所以解其毒也。则儿聪慧，痘疹亦稀，疾病亦少，诚不可不加意者。
　　
　　卷之八十八　幼幼汇集（上）
　　甘草黄连法
　　妊妇临月，预办甘草、黄连，临产时先用甘草煎汁，收生之际，急以绵帛裹指蘸甘草汁拭其儿口，次用黄连少许同甘草煎，如前法拭口内，次用朱蜜。
　　
　　卷之八十八　幼幼汇集（上）
　　朱蜜法
　　钱氏曰：用好朱砂细研水飞过，炼好白蜜，调和成膏如小豆大，乳汁化服。三日内止进三粒，镇心安神，亦能解秽血之毒。
　　
　　卷之八十八　幼幼汇集（上）
　　牛黄法
　　真牛黄炼蜜和成膏如小豆大，乳汁化服些须。形色不实者不可服，身黄胎热者宜服。
　　
　　卷之八十八　幼幼汇集（上）
　　猪乳法
　　张焕论云：初生儿或未有奶子，产妇之乳未下，可用猪乳代之，可免惊痫痘疮。
