<!-- { "loadSidebar": true } -->
　　虽然，五脏六腑之精气上注于目，望而知之，当先以目中神气之全为验。若目中神气有者，必不死。目无神者必死。
　　
　　卷之八十八　幼幼汇集（上）
　　五窍相通应证
　　心窍通于舌：心为脏，小肠为腑。心色赤，主夏三月。心味苦，心液汗，心主血，心声言，心气呵，有余笑，不足忧。《千金》云：心气实则笑不休，虚则悲不已。
　　肝窍通两目：肝为脏，胆为腑。其色青，旺春三月，肝味酸，肝液浪，肝主筋，肝声泣。
　　肝气嘘，有余怒，不足悲。《千金》：怒则实，悲则虚。
　　脾窍通唇口：脾为脏，胃为腑，其色黄，旺四季月，脾味甘，脾液涎，脾主肌肉，脾声歌，脾气呼，有余腹满，不足少气。
　　肺窍通鼻孔：肺为脏，大肠为腑。其色白，旺秋三月，肺味辛，肺液涕，内主气，外主皮毛。肺声哭，肺气哂，有余喘，不足叹息。
　　肾窍通两耳：肾为脏，膀胱为腑。其色黑，旺冬三月，肾味咸，肾液唾，肾主骨，肾声呻，肾气吹，有余泻泄，不足则厥逆。
　　
　　卷之八十八　幼幼汇集（上）
　　小儿得病之源
　　喜属心，大喜后乳食，则伤其心。钱氏曰：心主惊。惊是痫也。《素问》云：暴怒伤阴，暴喜伤阳。孙真人云：伤阴则泻，伤阳则惊。通真子云：喜后饮水，伤于三焦，多成喘急。
　　
　　卷之八十八　幼幼汇集（上）
　　小儿得病之源
　　钱氏云：哭属肺，大哭后乳食则伤肺，肺气逆则作吐泻，肺与大肠为表里，故泻也。
　　
　　卷之八十八　幼幼汇集（上）
　　小儿得病之源
　　《千金》云：饥人急食多成腹痛。《修真秘》云：饥食过多成结积聚。又云：食不欲急，急则伤脾。扁鹊云：急食久成痞块面黄。
　　
　　卷之八十八　幼幼汇集（上）
　　小儿得病之源
　　《素问》云：饮多则肺布叶，是故气逆而上奔也。故能生痰疾。《仙经》云：饱后迎风，多成暴厥不醒，如中风之状也。
　　
　　卷之八十八　幼幼汇集（上）
　　小儿得病之源
　　大惊后乳食则手少阴经受邪，多成心痛。《抱朴子》云：大惊乳食及饮水，气节不通，或吐逆翻胃。《百端经》曰：惊后饮水，则伤心舌，多成不语也。
　　
　　卷之八十八　幼幼汇集（上）
　　小儿得病之源
　　仓公曰：小儿迎风饮乳，风冷入肺，则令咳嗽。《宝鉴》云：风冷伤于乳，令儿成呕吐，气冷腹膨。又经曰：形寒饮冷则伤肺，伤肺则咳嗽。肺主气，气伤则腹胀。
　　
　　卷之八十八　幼幼汇集（上）
　　小儿得病之源
　　《修真诀》云：夜露下乳儿，冷乳入喉不散，多成呕逆。《宝鉴》云：天中喂乳，气逆停胸，皆成呕逆。
　　
　　卷之八十八　幼幼汇集（上）
　　小儿得病之源
　　王氏云：正飧便乳，令儿口臭，牙中出血。通真子云：乳食并餐，令儿面黄口臭，又能生痰癖。
　　
　　卷之八十八　幼幼汇集（上）
　　小儿得病之源
　　葛洪云：汗者心之液，正汗便乳，则伤其心，心伤则液散，液散则皮肤燥，成心疳壮热。
　　
　　卷之八十八　幼幼汇集（上）
　　小儿得病之源
　　孙兆云：母食五辛，令儿龟胸。徐氏云：食热面便乳儿，久必成龟胸。食酸咸炙爆，乳儿成渴。
　　《圣惠方》云：乳母恣食五辛炙爆浓味，停积乳儿，致儿脏腑生热，热则烦躁，生渴不止。又云：儿食酱肉，渴饮水浆，则成渴痢。
　　
　　卷之八十八　幼幼汇集（上）
　　小儿得病之源
　　乳母醉卧当风乳儿，令儿失音。《抱朴子》云：乳母饮酒过度，当风取凉乳儿，风冷酒毒邪乳入喉，故令儿失音不语也。
　　
　　卷之八十八　幼幼汇集（上）
　　小儿得病之源
　　嗽后饮乳，痰聚不散，气道不利，关膈不通，则成痰噎而惊喘。
　　
　　卷之八十八　幼幼汇集（上）
　　小儿得病之源
　　孟氏云：悲喜未定便乳儿，必涎嗽引风。《宝鉴》云：悲喜未定，饮水则逆其气，气逆胜血，血随气行，多成吐血。
　　
　　卷之八十八　幼幼汇集（上）
　　小儿得病之源
　　凡儿啼未定，便以乳塞其口乳之，令气不得消散，故结聚成瘿也。孟氏云：儿啼未定，肺窍开，即便乳儿，与气相逆，气凝结聚，多成瘰 瘿瘤也。
　　
　　卷之八十八　幼幼汇集（上）
　　小儿无患歌
　　孩儿常体貌，情态貌殊然。
　　鼻内干无涕，喉中绝响涎。
　　头如青黛染，唇似点朱鲜。
　　脸方花映竹，颊绽水浮莲。
　　喜引方才笑，非时手不宣。
　　纵哭无多哭，虽眠不久眠。
　　意同波浪静，性若镜中天。
　　此子俱安吉，何愁患再缠。
　　
　　卷之八十八　幼幼汇集（上）
　　养子日用法
　　吃热吃软吃少则不病，吃冷吃硬多则多病。忍三分寒，吃七分饱，频操肚，少洗澡。
　　歌曰：四时欲得小儿安，常要一分饥与寒。
　　但愿人皆根据此法，自然诸病不相干。
　　
　　卷之八十八　幼幼汇集（上）
　　养子十法
　　经云：背脊三椎下节之两旁是肺之俞也。若风寒伤于肺俞，使人毫毛毕直，皮肤闭而为病热，其证或咳嗽，或喘，或呕哕，或吐逆及胸满，憎寒壮热，皆肺经着寒而得之也，故要背暖。
　　
　　卷之八十八　幼幼汇集（上）
　　养子十法
　　俗云：肚无热肚。肚者，胃也，为水谷之海。若冷则物不腐化，肠鸣腹痛，呕哕泄泻等疾生焉。经云：胃热而能消谷，必能饮食，故要肚暖。
　　
　　卷之八十八　幼幼汇集（上）
　　养子十法
　　经曰：足为阳明胃经所司，寒从下起，故要足暖。
　　
　　卷之八十八　幼幼汇集（上）
　　养子十法
　　经曰：头者，六阳之会，诸阳所凑也。头为髓之海，若大热则髓溢汗泄，或颅囟肿起，或头缝开解，或头疮目疾。俗云：头无凉头，故头宜凉。
　　
　　卷之八十八　幼幼汇集（上）
　　养子十法
　　心属丙火，若外受客热，内接心火，则内外俱热也。其证轻则口干，舌燥，腮红面赤；重则啼叫惊跳，故心宜凉。
　　
　　卷之八十八　幼幼汇集（上）
　　养子十法
　　小儿忽见非常之物，或见未识之人，或闻鸡鸣犬吠，忽见牛马等畜，或嬉戏惊骇，或忽闻大声，因而作搐者，缘心气乘虚而精神离散故也。当用补心益气药治之。如用镇心牛黄、朱砂、琥珀、金银、脑、麝、水银等药，则成慢惊风搐，以致腹胀足冷，不能疗也。
　　
　　卷之八十八　幼幼汇集（上）
　　养子十法
　　经曰：脾为黄婆，胃为金公，主养五脏六腑。若脾胃全固，则津液通行，气血流畅，表里冲和，一身康健。盖脾胃属土而恶湿。小儿变蒸，上唇肿而头热，或上气身热，父母不晓，妄作伤寒伤食治之，或以解药出汗，或以通药宣泄，或以凉药镇心，或以帛汤振缴，致令冷热不调，内伤脾胃，搏于大肠，故粪便清色。久不已者，必吐，吐不已者作搐。搐作又言热则生风，转用凉药治之，愈觉败伤真气，渐不救者多矣。经云：脾土虚弱，肝木乘之，故筋挛而作搐，宜用补脾温胃畅气之药治之，庶可得其生也。
　　
　　卷之八十八　幼幼汇集（上）
　　养子十法
　　小儿在胎之时，其母取凉过度，冷气入于胞胎之中，儿生之后，因悲啼未定，便与乳食，使气与食蓄结于中，久而不散，致伤脾胃。轻则呕奶粪青，重则腹中气鸣，气逆，涎潮流溢，以致难治。
　　
　　卷之八十八　幼幼汇集（上）
　　养子十法
　　水银轻粉俱有毒，虽云下痰，性冷损心气。辰砂虽云镇坠，性寒损神。小儿服之易伤，每每被其误也多矣。
　　
　　卷之八十八　幼幼汇集（上）
　　养子十法
　　小儿一周之内不可轻易频洗，肌肤脆嫩，腠理不密，洗之恐湿热之气郁蒸不散，变生赤游丹毒。片片如胭脂，身发壮热，若毒瓦斯入腹者死。又有因浴伤寒，咳嗽上气外感之疾，多由此也。
　　
　　卷之八十八　幼幼汇集（上）
　　听声验病诀
　　《乐记》曰：凡音之起，由人心生也。人心之动，物使之然也。感于物而动，故形于声；声相应，故生变。盖人病蕴于内，声音显于外。乐声乱则五音不和，人声乱则五脏不和，所以听声音验人之疾病也。
　　《素问》云：视喘息，听声音而知所苦。是故《周官》云：以五气五色五声视以生死。
　　孙真人云：五脏不和，五声不顺，五色不定，必主病也。《三因方》云：观五脏有余不足，喉之于声，中之守也。中盛则气盛，中虚则气弱，故声如从室中言，气之湿也。言而微，终日乃复言，气之夺也。言语善恶，不避规疏，此神明之乱也。郑声音意不相续，阴阳失守也。故曰：得守者生，失守者死。
　　
　　卷之八十八　幼幼汇集（上）
　　五脏虚实主病
　　钱氏曰：心主惊，实则叫哭发热，饮水而搐；虚则困卧悸动不安。心病多叫，手足动摇惊悸。心气热则心胸亦热，欲言不能，而有就凉之意，故合面卧，心热。视其睡，口中气温，或合面睡及上窜摇头切牙，皆心热也，导赤散主之。心实，则气上下涩，合卧，则气不通，故喜仰卧，则气得上下通也，泻心汤主之。
　　肝主风，实则目直视，大叫呵欠，项急顿闷。虚则切牙多欠。气热则外生，气温则内生。
　　肝热，手寻衣领及乱捻物。肝有风，目连扎不搐，得心热则搐。治肝泻青丸，治心导赤散。肝热甚，身反张直不搐，治与有风同。凡病或新或久，皆引肝风，风动而止于头，目连扎也。若热入目，牵其筋脉，两背俱紧，不能转视，故目直也。若得心热则搐。以其子母俱有实热，风火相抟故也。洁古曰：肝主谋，热则寻衣捻物，目连扎直视，不能转视，或极则身反强直折，皆风热也。目者肝之窍，肝属木，木性急，故如此也。
　　脾主困，病则困睡泄泻，不思乳食。实则困睡身热饮水，虚则吐泻生风。
　　肺主喘，实则闷乱喘促，有饮水者，有不饮水者。虚则哽气，长出气。肺热手掐眉目鼻面。
　　肺盛复有风冷，胸满短气，气急喘嗽上气，当先散肺热，后散风冷。肺只伤寒则不胸满，肺虚热唇深红色，治之散虚热。脾肺怯，唇白色，当补。若闷乱虚烦，气粗喘促者，难治，肺虚损故也。脾肺病久则虚而唇枯。脾者肺之母也，母子皆虚，不能相营，故名曰怯。脾主唇，唇白泽者吉，白如枯骨者死。洁古曰：肺主气，燥则壮热饮水，喘闷鼻干燥，手扪眉面，泻白散主之。胸满短气，气急喘嗽上气，皆是肺气有余，复感风邪所伤，谓之微邪，先泻而后发散。
