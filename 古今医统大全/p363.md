<!-- { "loadSidebar": true } -->
　　三棱 莪术 砂仁 赤茯苓（各半两） 青皮 陈皮 滑石 甘草（各二钱半）上为末，每服一钱，麦门冬汤调下，或加灯芯煎。
　　三棱散 治小儿尿白，久而成疳。此药实脾土，消食化疳积。
　　三棱（炮） 莪术（炮。各一两） 益智仁 甘草（炙） 神曲（炒） 麦芽（炒） 陈皮（各半两）上末，每服二钱，灯芯汤调下。
　　厘清饮通心气，补漏精，治小便余溺，赤白浊。
　　益智仁 川萆 石菖蒲 乌药（各等分）上咀，每服二钱，灯芯煎，可加茯苓、白芍各等分。
　　
　　卷之九十　幼幼汇集（下）
　　遗尿门
　　（第二十一）
　　卷之九十　幼幼汇集（下）
　　遗尿门
　　小儿遗尿者，此由膀胱有冷，不能约于水故也。夫肾主水，肾气下通于阴。小便者，津液之余也。膀胱为津液之府，肾与膀胱俱虚，而冷气乘之，衰弱故不能约制，其水出而不禁，故遗尿也。又有尿床者，亦由膀胱冷。夜属阴，小便不禁，胞里自出，谓之尿床也，宜破故纸散、益智仁散、鸡肠散服。
　　
　　卷之九十　幼幼汇集（下）
　　遗尿门
　　鸡肠散 治小儿遗尿床。
　　鸡肠 牡蛎 白茯苓 肉桂 龙骨（各二钱半） 桑螵蛸（炒。各半两）为末，每服二钱，姜黄汤调服。
　　鸡 散 治小儿遗尿。
　　鸡 （一具） 鸡肠（烧） 猪胞（炙焦）上为末，每用一钱，酒调服，男雌女雄。
　　又方破故纸（一两）炒为末，每服一钱，热汤下。
　　一方益智仁、白茯苓（等分）为末，每服一钱，空心米汤下。
　　一方五倍子半生半炒，为末，米糕丸，空心，白汤下一钱。
　　
　　卷之九十　幼幼汇集（下）
　　大小便不通候
　　（第二十二）
　　卷之九十　幼幼汇集（下）
　　大小便不通候
　　小儿大便不通者，乃是肺家有热在里，流入大肠，以致秘结不通，乃实热也。当以四顺清凉饮加柴胡，或神芎丸、大柴胡汤以流利之。小便不通者，皆因心经不顺，或伏热、或惊起。
　　心火上炎，不能降济，肾水不上升，故使心经愈热，而小肠与心合，所以小便不通也。宜木通散主之，甚者，八正散服之。小便不通，脐腹妨闷，心神烦热，宜栀子散主之。又有伤寒体热，头目昏沉，不思饮食，夹惊夹食，寒热，大小便皆闭涩不通，烦躁作渴，冷汗妄流，变积伤滞，膈满胀急，青黄体瘦，日夜大热，及伤风、伤暑、惊痫、客忤、筋骨肾脏疳气等热，大小便不通者，并宜脱甲散、大连翘饮加大黄、神芎丸皆可服之。小儿惊风、积热、大小便闭涩，用掩脐法，以连须葱不洗带土、生姜块、淡豉二十一粒，盐二匙同研烂作饼HT 子，烘热掩脐中，以绵条札定，良久气通自利。不然再换一剂，如不通，服药。
　　
　　卷之九十　幼幼汇集（下）
　　大小便不通候
　　木通汤 治小儿小便不通。
　　木通 滑石（各一两） 黑豆（炒，半两）上咀，灯芯、葱白煎服，量大小，以意加减。
　　栀子仁散 治小儿小便不通，脐腹妨闷，心神烦躁。
　　栀子（五枚） 茅根 冬葵子（各半两） 甘草上咀，每服二钱，不拘时煎服。
　　掩脐法海狮（四十九个） 黑豆（七粒） 葱根（七个） 盐（少许）上烂捣细作饼，烘热着于脐上。
　　八正散（方见淋门。）
　　卷之九十　幼幼汇集（下）
　　便血脏毒
　　（第二十三）
　　卷之九十　幼幼汇集（下）
　　便血脏毒
　　论曰：小儿初生，七日内大、小便有血出者，此由胎气热盛所致也。母食酒面炙爆热物，流入心肺，儿在胎内，禀受热毒，亦传心肺。且女子热入于心，故小便有之；男子热入于肺，故大肠有之。血出淡淡有水，胚红色，盛则其血鲜。凡有此证，不可以他药，只以生地黄取自然汁，入蜜少许和匀，温服自愈，男女皆效。甘露饮兼服茅根及茅花汤煎浓服亦好，犀角地黄汤可服。脏毒，聚金丸、地黄丸主之。瘀血，桃仁承气汤主之。
　　
　　卷之九十　幼幼汇集（下）
　　便血脏毒
　　甘露饮 治小儿胃中客热，牙宣口气，齿龈肿烂，时出脓血，或肌烦不欲饮食，及赤目肿痛，不住凉药，口舌生疮，咽喉肿痛，及治身面皆黄，肢体肿，大便不调，小便涩黄并治。
　　熟地黄 麦门冬（去心） 枳壳（炒） 甘草（炙） 茵陈 枇杷叶（拭去毛） 石斛黄芩 生地黄 天门冬（去心。各等分）上咀，每服二钱，水煎，食后服。
　　聚金丸 治大便下血，发热烦躁，腹中热痛作渴，脉来弦数。或惊热，目赤昏涩；或有酒毒去血，并治之。
　　黄连（一两，水浸晒干，一两炒，一两泡，一两生用） 黄芩 防风（各一两）上末，面糊丸，绿豆大。每服五十丸，白汤下。
　　千金地黄丸 治心热肠风，脏毒去血。
　　生地黄（半斤，研，取汁连渣，二味拌匀晒干） 黄连（四两）上未，炼蜜丸，绿豆大。每服二十丸，食后麦门冬汤下。
　　
　　卷之九十　幼幼汇集（下）
　　脱肛痔证候
　　（第二十四）
　　卷之九十　幼幼汇集（下）
　　脱肛痔证候
　　小儿蜕肛者，皆因久患泻痢得之。大肠头自粪门出，宜用葱汤熏洗，令软送上。先服止泻药，然后服槐角等药，又用五倍子煎汤，入明矾末熏洗而缩上。有兼痔证肿痛，此为乳母所伤，浓味爆 感之而得者。
　　
　　卷之九十　幼幼汇集（下）
　　脱肛痔证候
　　宜用丹石散、胜雪膏等涂之肿处甚佳，服黄连解毒汤，苦参汤洗，又用防风、荆芥等煎汤洗。或用密陀僧、白矾、冰片末敷上亦妙。又用蓖麻子研成膏，贴顶上，肠即入，急洗蓖麻子去之。及用苦参汤洗亦效。凡肠头作痒即有虫，可用生艾、川楝根煎汤熏洗。
　　
　　卷之九十　幼幼汇集（下）
　　脱肛痔证候
　　龙骨散 治婴儿大肠虚肛门脱出。
　　龙骨（二钱半） 诃子肉（煨） 没石子（二枚） 赤石脂 罂粟壳（去筋醋炒。各二钱）为末，米饮调化，食前服。
　　涩肠散 治小儿久痢，大肠头脱出不收。
　　诃子肉（煨） 赤石脂 龙骨（各等分）为末，茶少许和药掺肠头上，以帛揉入。治痢，木通汤调下。
　　丹石散 治外痔如神。
　　黄丹 滑石（各等分）为末，新汲水调涂，日上五次。
　　胜雪膏 治坠肠，翻花等痔，热痛不可忍，或已成疮者并治。
　　脑子 铅霜（各少许）以好醋研成膏，涂之愈。
　　苦参汤 治脱肛并痔。
　　枳壳 黄连 大黄 甘草 荆芥 苦参 芍药 黄芩（各等分）上咀，每剂半两，车前子、茅草同煎，熏洗。
　　
　　卷之九十　幼幼汇集（下）
　　脱肛痔证候
　　小儿脱肛，灸百会，穴在顶心旋毛间。灸三炷，如小麦大立止。
　　
　　卷之九十　幼幼汇集（下）
　　五软五硬候
　　（第二十五）
　　卷之九十　幼幼汇集（下）
　　五软五硬候
　　五软证，名曰胎怯。良由父精不足，母血气衰而得。有因母血气弱而孕者，有受胎而母多疾者，或其父母贪色，体气虚弱，或年纪已迈而复见子，有日月不足而生者，或服坠胎之剂不去而竟成胎者。
　　耗伤真气及降生之后，精气不充，筋骨痿弱，肌肉虚瘦，神色昏慢，致使头、项、手、足、身体软弱，名为五软。歌曰：禀气元虚髓不充，六淫之气易来攻。头兼手足身羸弱，此证名为五软同。
　　五硬证，头哽不能俯视，气壅胸膈，手足心冷如冰而硬，名曰五硬。又有肚大青筋而不宽，宜去积之剂，心腹硬者亦是。
　　
　　卷之九十　幼幼汇集（下）
　　五软五硬候
　　泻青丸 治五软五硬。（方见前。）贴项散贴五软。
　　附子（制） 南星（制。各二钱）为末，姜汁调，摊贴患处。
　　五加皮散 治项软，三岁不能行。
　　五加皮为末，酒调敷头骨上，以酒服治行迟。
　　虎骨丸 治脚软行迟。
　　虎胫骨（酥炙） 生地黄 酸枣仁 茯苓 防风 川芎 牛膝 肉桂（各等分）上为末，炼蜜丸，如麻子大。每服十丸，酒送下或木瓜汤下。
　　牛膝散 治小儿三岁不能行。
　　五加皮（六钱） 牛膝 木瓜（半两）上为末，每服一钱，米饮调，次入酒二、三滴服。
　　
　　卷之九十　幼幼汇集（下）
　　白虎证
　　（第二十六）
　　卷之九十　幼幼汇集（下）
　　白虎证
　　小儿有白虎一病，不可不察。据《统天历游年图》云：白虎在太岁前一辰也，假如太岁在巳，则为白虎在辰，太岁在申，则白虎在未，余仿此。其神所值之方，小儿不知禁忌，出入居处，稍有触冒，便能为病。其状身微热，有时少冷，啼叫，屈指为数物，手足不螈 是也。
　　
　　卷之九十　幼幼汇集（下）
　　白虎证
　　集香散 治白虎病。
　　绛真香 沉香 乳香 檀香 安息香 人参 茯神 甘草（炙） 酸枣仁（各等分）上咀，水煎，麝一字调入。不拘时服，药渣房内烧。
　　
　　卷之九十　幼幼汇集（下）
　　病证
　　（第二十七）
　　卷之九十　幼幼汇集（下）
　　病证
　　，小鬼也。小儿所以有 病，因其母未及周年即有胎孕，小儿乳之，故曰 病。其证令儿寒热，黄瘦，骨空发落，日渐羸瘦是也。治法，速与断其乳，温平胃气，调和血脉，自然而愈。
　　
　　卷之九十　幼幼汇集（下）
　　病证
　　龙胆汤 治小儿 病。
　　龙胆草 钩藤 柴胡 桔梗 芍药 川芎 茯苓 甘草（炙。各一钱） 人参（五分）大黄（蒸，钱半）上咀，每服二钱，用井水煎，食前服。仍夜用红纱袋盛夜明砂与佩之吉。
　　
　　卷之九十　幼幼汇集（下）
　　龟胸龟背证
　　（第二十八）
　　卷之九十　幼幼汇集（下）
　　龟胸龟背证
　　胸高肿突，其状如龟，此肺受邪，喘久所致，亦有乳母多食五辛，有感于儿。背高伛偻，此为风寒客入脊骨，或坐早而然，多成痼疾。间有灼艾收功。
　　
　　卷之九十　幼幼汇集（下）
　　龟胸龟背证
　　百合丹 治小儿龟胸高起。
　　百合 天门冬 杏仁 木通 桑白皮 甜葶苈（炒） 石膏 大黄（三分，焙）上末，炼蜜丸，绿豆大。每服五丸，食后临卧熟水化下。
　　枳壳防风丸 治客风入背而高耸。
　　枳壳 防风 独活 前胡 麻黄 当归 大黄（煨。各一钱）上为末，面糊丸，黍米大。食后米饮下。
　　
　　卷之九十　幼幼汇集（下）
　　龟胸龟背证
　　肺俞 膈俞 小儿中指中节灸，艾如小麦炷三壮，治龟背。
　　
