<!-- { "loadSidebar": true } -->
　　盖屋或盖墙多年败草，取其多霜雪雨露，感天地阴阳之气，善解痘毒，不拘多少，干晒为末。若痘汁不干，粘衣惹席，湿烂不能转动，可用二三摊布上，任其睡卧为妙。
　　甘露饮 治痘疮热毒攻牙口肿。
　　黄芩 生地黄 天门冬 麦门冬 枇杷叶 茵陈 石斛 桔梗 甘草 枳壳（各等分）水煎食后服，不可吃热物。
　　擦牙散 治痘毒牙疳腐烂，搽上神效。
　　白梅（烧存性） 枯矾（各一钱） 人中白（取夜壶中者佳）上将人中白 红退冷，同研一处极细，先用韭根茗茗浓煎汤，以鸡毛洗牙去腐净见血，方可敷药。虽遍糜烂者，敷之皆愈。
　　罩胎散 治孕妇痘疮最难调治，此药不致伤胎。
　　人参 白术 茯苓 甘草 当归 川芎 芍药 柴胡 干葛 桔梗 黄芩 陈皮 枳壳 紫草 砂仁（各等分）上每服五钱，水二盏，煎一盏温服无时。
　　安胎饮 安孕娠出痘，不致损胎，名曰安胎饮。
　　人参 当归 黄芩 大腹皮 川芎 芍药（各八分） 香附子 紫苏（各一两） 砂仁 陈皮甘草（各五分）上水二盏煎一盏温服，腹痛者加阿胶。
　　蜜导法 治孕妇痘疮，大便秘结，小儿虚羸，不敢通利，用此导之。
　　蜂蜜四两炼成膏，大皂角末三五钱和捻作成枣子样，插入肛门中，大便自出。
　　避邪丹 用烧于房中，能避一切恶秽邪气。
　　苍术 乳香 陈真香 甘松 细辛 云香（各等分）上为末，水丸，如豆大。每一丸熏之良久，又焚一丸，不可太多，只是聊有香气不断可也。
　　
　　卷之九十二　奇病续抄
　　太乙散之功
　　交州刺史杜燮中毒药而死，董奉以太乙散和水沃燮口中，须臾乃苏。燮自谓初死时，有一车门直入一处，内燮于土窟中，以土塞之。俄顷，闻太乙使至，追杜燮，遂开土窟，燮得出。
　　
　　卷之九十二　奇病续抄
　　胸中虫患
　　广陵太守陈登患腹烦满，面赤不食，使人讲华佗。至曰：君腹中有虫欲成，盖腥物之所为。
　　乃与汤药，遂吐虫三升许。虫头皆赤，半身犹是生脍。
　　
　　卷之九十二　奇病续抄
　　蛟龙病
　　古有患者，饮食如故，发则如癫，面色青黄，小腹胀满如孕。医者诊其脉与证皆异，而难明其主疗。忽有一山叟曰：闻开皇六年，灞桥有患此病。盖因三月八日水边食芹菜得之，有识者曰：此蛟龙病也。为龙游于芹菜之上，误食而病也。遂以寒食饧，每剂五合，服之数服，吐出一物，虽小而似蛟龙状，有两头。其病者根据此治之获效。
　　
　　卷之九十二　奇病续抄
　　疮破雀飞
　　金州防御使崔尧封有甥李言吉，左目上睑忽生一小疮，渐大，长如鸭卵，其根如弦，恒偃其目不能开。尧封饮之酒，令大醉，遂与割去。疮既破，中有黄雀飞鸣而去。
　　
　　卷之九十二　奇病续抄
　　人渐缩小
　　世有奇疾，终莫能晓。昔吕缙叔以制诰知颖州，忽得疾，但缩小，不能医，临终仅如小儿。
　　古人不曾患此疾，终无人识。
　　
　　卷之九十二　奇病续抄
　　视物倒植
　　元末四明吕复，别号沧州翁，深于医道。临川道士萧云泉，眼中视物皆倒植，请复治，问其因。曰：某尝大醉，尽吐所饮酒，熟睡至天明，遂得此病。复诊其脉，左关浮促，即告之曰：伤酒大吐，上焦反复，致倒其胆腑，故视物皆倒植，不内外因，法当复吐以正其胆。遂用藜芦、瓜蒂为粗末水煎，使平旦顿服，以吐为度，吐毕视物如常。（《九灵山房集》）
　　卷之九十二　奇病续抄
　　视直如曲
　　昔有人家一外家，视物如曲弓，视界尺之直亦如曲钩。俸医亲见，药莫能治。
　　
　　卷之九十二　奇病续抄
　　呕物如舌
　　镇阳有士人嗜酒，日饮数斗，饮兴一发则不遏。一夕大醉，呕出一物如舌。初视无痕窍，至欲饮时，眼偏其上矗然而起，家人沃之以酒，立尽常日所饮之数而止，遂投之猛火，自出，烈为十数片。
　　士人自此恶酒不饮。
　　
　　卷之九十二　奇病续抄
　　消食笼
　　《齐谐记》云：江夏郡安陆县隆安中有郭坦兄弟三人。大兄得天行病后，遂大能食，一日食斗米。其家给五年，贫罄。后乞食至一家门前，已得饭，复乞其后门。其家人怒之云：前门已饭了，又从后门来讨，那得许多与你？彼答云：腹中饥甚，实不知是后门。门园有韭三畦，彼就地而啖其二。须臾，闷卧在地，大吐一物如笼，因出地渐渐小。人持饭与，遂不复食。将饭着所吐之物上，即消化成水，此病寻瘥。
　　
　　卷之九十二　奇病续抄
　　孕妇腹内钟鸣
　　有贫士于常卖处买得药方一册，其中有一方能治妊妇腹内如钟鸣，用鼠窟前畚士研罗为末，每服二钱，麝香汤调服，其疾即愈。
　　
　　卷之九十二　奇病续抄
　　妇人异疾
　　一妇异疾，每腹胀则腹中有声，如击鼓远闻于外。人行过门者，皆疑其家作乐。腹胀消，则鼓声亦止，一月一作，经百医皆莫能明其疾。
　　
　　卷之九十二　奇病续抄
　　产妇腹中痒
　　箭竿及镞主治妇人产后腹中痒，安所卧床席下，勿令妇人知。
　　
　　卷之九十二　奇病续抄
　　产后肠痒
　　针线袋主治妇人产后肠中痒不可忍，以袋安所卧褥下，勿令人知。
　　
　　卷之九十二　奇病续抄
　　王氏异疾
　　汾州王氏得病，右胁有声如虾蟆，常欲手按之，否则声声相接。郡医不能辨。闻留阳山人赵峦，请诊之。曰：此因惊气入于脏腑，而成，与镇惊朱砂丸，吞以虾蟆衣（即车前草汤），遂瘥。
　　
　　卷之九十二　奇病续抄
　　杯中蛇影
　　陈留何解元一日会饮于赵修武宅，酒至数杯，忽见杯底有似小蛇，咽入口亦不觉有物，但每每思而疑之，日久觉心痛，自思蛇入腹，为患不浅。后复会其宅，恰才执杯，又见小蛇，乃放杯细看，乃梁上挂弓一张，蛇影乃弓梢之影是也，遂解其疑，痛即止。
　　
　　卷之九十二　奇病续抄
　　食挂
　　眉州米思古得疾不能食，闻荤腥则呕，惟用大铛旋煮汤沃淡饭，数数食之。医莫能治。史载之曰：俗辈不读《内经》，而妄医人之疾，可叹可骇。君之疾正在《素问》经中，名曰食挂。
　　凡人之肺，六叶舒张而盖，下覆于脾，子母气和则进食。一或有戾则肺不能舒，脾乃为蔽，故不嗜食。遂授之一方，以清气润肺为治。服三日，病者鼻闻肉味觉香，取啖之，甚美。此宋人载于传记。余考之《素问》，并无食挂之病，或记者假托耳。
　　
　　卷之九十二　奇病续抄
　　土瓜异貌
　　《岣嵝神书》曰：以三月中取壬方土瓜根阴干为末，以浆浸洗面，拭干。又以浆调土瓜根末涂面上，拂旦以浆水洗之。三十日有少容，百日白泽，故人皆不识，兄弟夫妻不能认其脸。
　　
　　卷之九十二　奇病续抄
　　血留颜
　　《岣嵝神书》曰： 血者，啄木鸟血也。其鸟头有冠毛，面赤如桃花色，乃以庚日取其血，向西饮之，面角如朱，颜若童子，光彩射人目也。
　　
　　卷之九十二　奇病续抄
　　玄虫变发
　　三月三日取水中蝌蚪一合，阴干，候桑椹黑时，取汁一升渍之，盛于瓦器内，埋东壁下，百日取之，其色如黑。以涂白发，其发如漆，永不再白。
　　
　　卷之九十二　奇病续抄
　　柳椹坚牙
　　新柳花如椹者，收之阴干为末。日以擦牙，去其宣疳臭，诸风不生，明目驻颜，黑发聪耳，壮筋力，益寿算，轻身健体，齿坚可咀金石，奇效。
　　
　　卷之九十二　奇病续抄
　　赤苋成鳖
　　五月五日取鳖切如棋子大，与苋菜杵如泥，丸如弹子大。若投水中，三日成鳖。
　　
　　卷之九十二　奇病续抄
　　咒枣治疟
　　古人有咒枣法，向日咒曰：吾有一枚枣，一心归大道。优化夷，优隆夷。劈烧念七遍，吹枣上，与病患食之，不再作。
　　
　　卷之九十二　奇病续抄
　　发不退落
　　用桑白皮一斤、火麻子三升，同煮五十沸，用附子一个入药内，每日午时洗头少顷，梳发不落。
　　
　　卷之九十二　奇病续抄
　　龙骨秘精
　　龙骨、巴戟天、韭子等分为末，炼蜜丸，梧桐子大。每服三五丸，空心盐汤下，固精如神。
　　
　　卷之九十二　奇病续抄
　　一体作两人
　　一人忽觉自形作两人，并卧不别真假，不语，问亦无对，乃离魂也。法用朱砂、人参、茯神浓煎服，真者气爽，假者即化矣。
　　
　　卷之九十二　奇病续抄
　　鼻中毛出长如线
　　一人鼻中出亳，一昼夜长一二尺，渐渐粗圆如绳，痛不可忍，摘去更生。此因食猪羊血过多然也。法以 砂、乳香，饭为丸，水下十粒，早晚各一服，病去乃止。
　　
　　卷之九十二　奇病续抄
　　皮肉蟹走
　　一人病皮肤之下有虫如蟹走，作声如儿啼。筋肉为火之化，法用雷丸、雄黄等分为末，掺猪上炙而食之即愈。
　　
　　卷之九十二　奇病续抄
　　灸疮出血片如蝴蝶
　　一人灸火痂落，灸疮内出鲜血片如蝴蝶，腾空飞去，痛不可忍。此是血肉为火所化，用大黄、芒硝等分为末，水调下，微利即愈。
　　
　　卷之九十二　奇病续抄
　　浑身虱出
　　一人卧，忽然浑身虱出四五升许，血肉俱坏，舌尖舌出不止。用盐酷点汤饮十数杯即愈。
　　
　　卷之九十二　奇病续抄
　　发如铜丝
　　一人眼赤，鼻张大喘，浑身出斑，发如铜铁丝硬，乃目中热毒瓦斯结于上焦，用白矾、滑石各一两，水三腕，煎一碗半，饮尽即效。
　　
　　卷之九十二　奇病续抄
　　毛如铁条
　　一白人忽变黑，毛直如铁条，虽饮食不语，如大醉，名血溃。
　　
　　卷之九十二　奇病续抄
　　肉出如锥
　　一人忽然遍身肉出如锥，痒痛不能饮食，名血拥。用赤皮葱烧灰，水淋汁洗沃，内服淡豆豉汤数盏愈。
　　
　　卷之九十二　奇病续抄
　　眼前常见飞鸟
　　一人眼前常见禽虫飞跃，捉之即无，乃肝胆经为疾也。用酸枣仁、羌活、玄明粉、青葙子各一两为末，每用二钱水煎和滓服，日三次。
　　
　　卷之九十二　奇病续抄
　　眼珠垂出
　　一人眼珠垂下至鼻，大便下血，此名肝胀。用羌活煎汤，服数次而愈。
　　
　　卷之九十二　奇病续抄
　　饮油快意
　　一人饮油至四、五升，方始快意，乃发入胃，血里化为虫也。用雄黄五钱为末，水调服，虫自出，已成蛇形。
　　
　　卷之九十二　奇病续抄
　　揩断虫出
