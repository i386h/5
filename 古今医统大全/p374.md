<!-- { "loadSidebar": true } -->
　　一人患十指断坏，唯有筋连节肉，虫出如灯芯，长尺许，有绿毛，名血余疾。用茯苓、胡黄连煎服愈。
　　
　　卷之九十二　奇病续抄
　　身如波浪声
　　有患遍身皮底浑浑如波浪之声，痒不可忍，抓之出血不止，名气奔疾。用人参、苦杖、青盐、细辛各一两，水两碗，煎一碗，饮尽愈。
　　
　　卷之九十二　奇病续抄
　　白俱黑
　　有患眼内白 俱黑，见物依旧，毛发直如铁条，不语如醉，名血溃。用五灵脂为末二钱，酒调服愈。
　　
　　卷之九十二　奇病续抄
　　齿皆摇动
　　一人忽然气上，喘不能语，口中流涎吐逆，齿皆摇动，气出转大即闷绝，名伤寒并热霍乱。
　　用大黄、人参各五钱，水三盏，煎一盏服。
　　
　　卷之九十二　奇病续抄
　　口内肉球
　　有患口内生肉球，有根线，长五寸余，吐球出方可饮食，以手轻捏，痛彻于心。水调生麝香频频服之，数日根化而愈。
　　
　　卷之九十二　奇病续抄
　　指甲倒
　　手指甲生长倒刺，入肉如锥，食葵菜自愈。
　　
　　卷之九十二　奇病续抄
　　疮如猫眼
　　一人面上及遍身生疮似猫儿眼，有光彩，无脓血，冬则近颈，名白寒疮，多食鱼、鸡、葱、韭而愈。
　　
　　卷之九十二　奇病续抄
　　胁破肠出
　　一人胁破肠出臭秽，急以香油抹肠送入，再不出，又以人参、枸杞子煎汤服，又淋，破处自合，吃猪肾粥、羊石脂十日愈。
　　
　　卷之九十二　奇病续抄
　　气出不散
　　一人口鼻中气出，盘旋不散，凝似黑盖，过十日渐渐至肩，与肉相连，坚如铁石，无由饮食，多因疟后得之。用泽兰叶水煎，日饮三盏，五日愈。
　　
　　卷之九十二　奇病续抄
　　头面发热有光
　　有患头面发热有光色，他人手近，如火炙。用蒜汁半两，酒调下，吐物如蛇遂安。
　　
　　卷之九十二　奇病续抄
　　浑身生泡如棠梨
　　一人遍身生泡如棠梨子，破则出水，内有石一片，如指甲大，其泡复生，抽尽肌肉，不可治矣。急用三棱、莪术各五钱为末，分三服，酒调下。
　　
　　卷之九十二　奇病续抄
　　醉吞水蛭
　　有醉人夜饮水，误吞水蛭，腹痛黄瘦，不进饮食。用小死鱼三、四个，猪脂煎溶搅匀，入巴豆十粒研烂和田中干泥，丸如绿豆大，以田中冷水吞下，泄下为度。
　　
　　卷之九十二　奇病续抄
　　小便出粪
　　人患小便中出粪，大便中出尿，名交肠病。用旧 头烧灰，酒调下五分愈。
　　
　　卷之九十二　奇病续抄
　　流精不歇
　　有人玉茎坚而不举，流精不歇，如针刺，捏之肥，乃为肾满漏精。用韭子、破故纸各一两为末，每服三钱，水煎，日三次，即止。
　　
　　卷之九十二　奇病续抄
　　面肿如蛇
　　有人头面肉肿如蛇状，用湿砖上青苔一钱，水调涂立消。
　　
　　卷之九十二　奇病续抄
　　肠中虫出
　　有人大肠内出虫，续续不断，行坐不得。用鹤虱草为末，水调服五钱，自愈。
　　
　　卷之九十二　奇病续抄
　　遍身赤肉
　　有小儿初生，遍身无皮，俱是赤肉，掘土坑卧一宿即长皮。又方，用白早米粉干扑于上，候生皮乃止。
　　
　　卷之九十二　奇病续抄
　　疮如樱桃
　　有项上生疮如樱桃，有五色，疮破头皮断炼，逐日饮牛乳而愈。
　　
　　卷之九十二　奇病续抄
　　肢肿如石击之有声
　　有人发寒热，四肢坚硬如石，击之有钟磬声，日黄瘦。用茱萸、木香等分，水煎一、二服愈。
　　
　　卷之九十二　奇病续抄
　　肠脱
　　大肠下脱，虽有医方，鲜得其效。一人病此，用芝麻油器盛坐之自入，饮火麻子汁数升愈。
　　
　　卷之九十二　奇病续抄
　　鼻中出水成虾
　　一人鼻患腥臭，流水以碗盛，视之有铁色虾鱼如米大，走动，捉之即化为水。此肉坏也。
　　食鸡肉，一日二次，月余愈。
　　
　　卷之九十二　奇病续抄
　　足底长疔
　　有患两足心肿破凸起如疔，胫骨有碎孔流髓，身发寒战，唯思饮酒，此肝肾二气冷热相吞。
　　用川乌炮为末敷之，内煎韭菜汤服之愈。
　　
　　卷之九十二　奇病续抄
　　四肢脱节
　　有四肢脱节，但有皮连，不能举动，名曰筋解。用黄芦酒浸一宿，焙干为末，酒下二钱，多服自痊。
　　
　　卷之九十二　奇病续抄
　　喉间别窍
　　一人咽喉间生肉块突起，有孔窍，见臭气，用臭橘叶煎服而愈。
　　
　　卷之九十二　奇病续抄
　　脐漏
　　一人腹坚如石，脐中流水出不止，又痛痒之甚。浓煎苍术汤沃之。又以术末加麝调水服。
　　
　　卷之九十二　奇病续抄
　　眉病
　　一人目瞪不见，唯眉毛扇动，唤之不应，与饮饭能食。用蒜三两取汁，酒调服遂愈。
　　
　　卷之九十二　奇病续抄
　　毫孔出血
　　一人毛窍节次血出，少间不出即皮胀如鼓，口鼻眼目俱胀，名脉溢。用姜汁合水各一盏，服之即安。
　　
　　卷之九十二　奇病续抄
　　脑窍
　　一妇人年少，脑生一窍。凡咳脓血与窍相应而出，此肺痿也。用参、 、归、芍加退热排脓之剂而愈。
　　
　　卷之九十二　奇病续抄
　　蛇瘕
　　患蛇瘕乃蛇精液沾菜上，误食之者腹内成蛇，或食蛇亦有此。其证常饥，食之即吐出。
　　赤头蜈蚣一条，炙为末，作二服，酒下。
　　
　　卷之九十二　奇病续抄
　　龙瘕
　　误饮龙精而成龙瘕者，用寒食饭三升，每食五合，日三次，得吐即愈。
　　
　　卷之九十二　奇病续抄
　　鳖瘕
　　误食蛇及鳖而成瘕，或因食鳖则痛，并用鸡粪一升炒黄，投酒中浸一宿，澄清去贮别器，以粪炒干为末，用澄清酒调下一合即愈。
　　
　　卷之九十二　奇病续抄
　　鸡瘕
　　鸡瘕有病冷痰者。医曰：因食白瀹鸡过多故也。用蒜煮熟食之二、三枚，乃吐一物如升大，痰涎裹之，开而视之，一鸡卵也。再服熟蒜，吐十三卵方愈。
　　
　　卷之九十二　奇病续抄
　　胞漏
　　一妇产后有伤，胞破不能小便，常常渗漏不干，用生丝绢一一剪碎，白牡丹根皮、白芨各末一钱，水一碗，煎至绢烂如饧，空心顿服，不可声言，即效。
　　
　　卷之九十二　奇病续抄
　　尸厥
　　人卧奄然死去，有腹中走气如雷，名曰尸厥。用硫黄一两，焰硝五钱研细，分三服，好酒煎，觉烟起即止，温灌之，片晌再服，遂醒。
　　
　　卷之九十二　奇病续抄
　　蛇头疮
　　患疮如蛇头突出数寸，用雄黄、硫黄涂之即消。
　　
　　卷之九十二　奇病续抄
　　人面疮
　　有患人面疮，多在股上，其形似人面有口眼。敷药上，即食之无矣，与之饮食，皆食之无。
　　一日将贝母末敷，即密口不受，遂拉之疮口，数次而痊。
　　
　　卷之九十二　奇病续抄
　　心漏
　　有患胸前溃窍，血液常流，二十年余治之不效。一方士教以鹿茸酥炙，附子泡盐花，枣肉为丸，每服酒下三十丸效。
　　
　　卷之九十二　奇病续抄
　　心疾见狮
　　有患心疾，见物如狮子。程伊芳川教以手直前捕之，见其无物，久久自愈。
　　
　　卷之九十二　奇病续抄
　　观壁皆莲
　　一妇病热，目视壁上，皆是红莲花满壁。医用滚痰下之愈。
　　
　　卷之九十二　奇病续抄
　　乳悬
　　一妇产后忽然两乳细小，下垂痛甚，名曰乳悬。用芎、归各二斤，内用半斤煎水服，余以烧烟熏口鼻，二料乃愈。
　　
　　卷之九十二　奇病续抄
　　水道出线
　　一妇产后，水遂中出肉线一条，长尺余，动之则痛欲绝。先服失笑散数服，次以带皮姜三斤研烂，入清油二斤，煎干为度，用绢兜起肉线，屈曲于水道边，以煎姜熏之，冷则熨之。一日夜缩其大半，二日则尽入。再服失笑散、芎归汤调理。如肉线断不可治。
　　
　　卷之九十二　奇病续抄
　　剩骨痈
　　有患肿毒溃时常出一细骨，名剩骨痈。用生桐油调密陀僧如膏，绢摊贴愈。
　　
　　卷之九十二　奇病续抄
　　灸火出血
　　有人灸火至五壮，血出一缕，急如溺，手冷欲绝。以酒炒黄芩一、二钱为末，酒下止。
　　
　　卷之九十二　奇病续抄
　　头皮蛆出
　　一人头皮内时有蛆出。以刀切破皮，用丝瓜叶捣汁搽之，蛆出尽根绝。
　　
　　卷之九十二　奇病续抄
　　痘烂生蛆
　　小儿痘烂生蛆，以柳条带叶铺地，将儿卧其上，蛆尽出而愈。
　　
　　卷之九十二　奇病续抄
　　窍有声如儿啼
　　一人渊疽发于肋下，久则溃，窍有声如儿啼，灸阳陵泉二、七壮即止。
　　
　　卷之九十二　奇病续抄
　　应声虫
　　腹中有虫作人语，随人言则应，名应声虫。读《本草》药名悉应，只读雷丸即不应，遂服之，而虫声绝。
　　
　　卷之九十二　奇病续抄
　　指节断落
　　人有手指节间痛不可忍，渐至断落，以蓖麻子去壳二两，碎者不用。黄连四两贮瓶内，水二升浸之，春夏三日，秋冬五日。每早向东，以此水吞下蓖麻子一粒，渐加至四、五粒，微泄无害，忌食动风物，屡验。
　　
　　卷之九十二　奇病续抄
　　耳内鸣如雀声
　　人患头风证，耳内常鸣如鸟雀啾唧之声，此挟脑风火之声也。用川当归汤而愈。
　　
　　卷之九十二　奇病续抄
　　舌出寸余
　　一人伤寒，舌出寸余，连日不收。用梅花冰片搽舌上，应手而收，重者用三钱方愈。
　　
　　卷之九十二　奇病续抄
　　舌胀满口
　　子和治一妇人，水舌肿大满口，诸药罔效。以 针砭之，血出肿减，三日方平。
　　
　　卷之九十二　奇病续抄
　　舌出不牧
　　妇人产后舌出不能收。以朱砂敷其舌，令作产儿之状，以二女扶之，壁外潜将瓦器忽然崩坠响声，妇闻而惊，舌则收。
　　
　　卷之九十二　奇病续抄
　　妇人生虫
　　一妇人忽生虫一对，在地上能行，长寸余，自后月生一对。以苦参加对虫药为丸，服之又生一对。埋于土中，过数日发而视之，大如拳，名子母虫，从此绝根。
　　
　　卷之九十二　奇病续抄
　　眼中血出
　　一妇人眼中血如射而出，或沿鼻流下，但出血多时即经不行，乃阴虚相火之病。遂用当归、生地、酒芍加柴胡、黄连、黄柏、知母、条芩、侧柏、木通、桃仁、红花水煎，食前服愈。
　　
　　卷之九十二　奇病续抄
　　奶头裂
　　奶头裂用秋后嫩茄子裂开头者，阴干烧为末，水调服。
　　
