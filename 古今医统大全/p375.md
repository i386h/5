<!-- { "loadSidebar": true } -->
　　卷之九十二　奇病续抄
　　人被鬼击
　　一人被鬼击，身有青痕作痛，以金银花水煎服愈。
　　
　　卷之九十二　奇病续抄
　　身红点
　　一男子每至秋冬遍身发红点作痒，此寒气收敛腠理，阳气不能发越，怫郁内作也。宜用人参败毒散解表，再用补中益气汤实表而愈。
　　
　　卷之九十二　奇病续抄
　　身紫泡
　　一人因剥死牛瞀闷，遍身俱发紫泡，便急刺破泡，良久遂收而苏醒，更与败毒药愈。
　　
　　卷之九十二　奇病续抄
　　头如斗
　　人患脑疽，面目俱肿，头 如斗，此膀胱湿热所致。用黄连消毒饮二剂，次以槐花酒二碗，顿退，以指下肿虚复起，此脓已成也。于头、额、肩、颊各刺一孔，去其脓汁，头目始开，更以托里药加金银花、连翘二十剂全愈。
　　
　　卷之九十二　奇病续抄
　　红丝瘤
　　东垣云：曾一人生一子，一岁后生红丝瘤而死，后四子皆然，何也？曰：汝乃肾中伏火，精内有红丝故也，俗名胎瘤。汝试以精验之，果然。遂以滋肾丸与之，令其妻服六味地黄丸，乃受胎生子，前证不作。
　　
　　卷之九十二　奇病续抄
　　蛇入人窍
　　蛇入人窍中，急以手捻定，以刀割破尾，以椒或辛辣物置尾中，以绵缚之即自出，不可拔。
　　
　　卷之九十二　奇病续抄
　　产后食茶
　　一妇人产后日食茶二十余碗，一月后遍身冰冷数块。人以指按其冷处，即从指下上应至心。
　　如是者二年，诸医不效。以八物汤去地黄加橘红，入姜汁、竹沥一酒杯，十服而温。
　　
　　卷之九十二　奇病续抄
　　闻雷昏倒
　　七岁小儿闻雷即昏倒，以人参、当归身、麦门冬少入五味子熬膏，尽一斤后，闻雷自若。
　　
　　卷之九十二　奇病续抄
　　别有一喉
　　一人但饮食，若别有一喉咙斜过膈下，径达左胁而作痞闷，以手按之则沥沥有声。以控涎丹十粒服之，少时痞处热，作一声，转泻下痰饮二升，再饮食，正下而达胃矣。
　　
　　卷之九十二　奇病续抄
　　三阴交血出
　　一妇三阴交无故血出如射，将绝，以手按其窍，缚以布条，昏倒不知人，以人参一两煎汤灌之愈。
　　
　　卷之九十二　奇病续抄
　　项肿与头相统
　　一人颈项肿与头相统，按之坚硬。漏芦汤一剂服下发痒，顷刻消散。
　　
　　卷之九十二　奇病续抄
　　痒入骨髓
　　一人田间收稻，忽然遍身痒入骨髓。用食盐九钱泡汤三碗，每进一碗，探而吐之，三进三探，则不痒矣。（此痰气也。）
　　卷之九十二　奇病续抄
　　小儿遍体痒
　　一小儿遍身搔痒，此火候也。以生姜捣烂，布包擦之而止。（从治之也。）
　　卷之九十二　奇病续抄
　　盘肠产
　　盘肠产者，于临产即子肠先出而后产子，产子之后，其肠不收。以醋半盏，冷水七分，勿令妇知，倏然一喷产妇之面，三喷之则肠收尽，此升提之法也。（恐即气上。）
　　卷之九十二　奇病续抄
　　产户一物如胞
　　丹溪治一妇，产户下一物如胞有尖，约重斤余，却喜血不尽虚。急与黄 、白术、升麻各五分，人参、当归各一钱水煎，连服三剂即收愈。
　　
　　卷之九十二　奇病续抄
　　胸间溃窍
　　一少妇胸溃一窍，有脓血，与口中所咳相应而出，以参、 、当归加退热排脓等药而愈。
　　
　　卷之九十二　奇病续抄
　　玉茎长肿
　　一少年玉茎挺长，肿而萎，皮塌常润，磨股难行，两腿气冲上，手足倦弱。先以小柴胡汤加黄连，大剂行其湿热，少加黄柏降其逆上之气，肿渐消，茎中硬块未尽。以青皮为君，佐以散风之药为末服，外以丝瓜汁调五倍子敷之愈。
　　
　　卷之九十二　奇病续抄
　　耳内生紫疔
　　一人耳内生疔，如枣核大，痛不可动，用火酒滴耳内，令仰上半时，以箝取出绝根。（此名耳痔。）
　　卷之九十二　奇病续抄
　　阴茎肿大
　　一人茎头肿大如升，光如鱼泡，以二陈汤加升麻、青黛、牡蛎，水煎服，二剂愈。
　　
　　卷之九十二　奇病续抄
　　新婚逆意
　　一少年新婚欲交媾，女子阻之，乃逆意，遂阴痿不举者五七日。以秃笔头烧灰，酒调空心服一钱即起。
　　
　　卷之九十二　奇病续抄
　　阴户如石
　　一妇产后因子死，经断不行半年。一日小腹忽痛，阴户内有物如石硬，塞之而痛不禁，群医不识。青林曰：此石瘕也。用四物汤加桃仁、大黄、三棱、槟榔、玄胡索、附子、泽泻、血竭为汤，二剂而愈。
　　
　　卷之九十二　奇病续抄
　　疮血如溺
　　一人左手无名指爪角生一小疮，初起麻粒大，用小刀挑开，疮头血出如溺不止，一日夜长出肉瘤如菌裹指，顶内开一孔，如眼目转动，此疔毒也。以艾灸四十壮，不知痛痒，复烙之，剪去肉瘤，敷收疔散，外以膏药之，内服解毒汤，七日愈。
　　
　　卷之九十二　奇病续抄
　　日夜小便百余次
　　缩泉丸最效。脬气不足，小便频数，一日夜共百余次。用益智仁、天台乌药大如臂者，等分捣末，酒煮山药打糊为丸，如梧桐子大，卧时盐酒送下五、七十丸。
　　
　　卷之九十二　奇病续抄
　　皮生恶物
　　一女十六岁，四腕软皮处生恶物如黄豆大，半在肉内，红紫色，痛甚，诸药不效。方土教买水银四两，以白纸二张揉熟，蘸水银擦三日自落而愈。
　　
　　卷之九十二　奇病续抄
　　鸡子愈痨
　　有患痨瘵二年，一日无肉味，腹痛不可忍。及危，其家恐传染，置之空室，待其自终。三日无得肉食，将鸡子自煎食。及熟，忽打喷嚏，有红线二条，长尺许，自鼻出入铫，遂以碗覆，煎之，视之，即痨虫也，遂愈。
　　
　　卷之九十二　奇病续抄
　　吐物断酒
　　一人自幼好酒，片时无酒呼叫不绝，全不思食，日渐羸瘦。或执其手缚柱上，将酒与看而不与饮，即吐一物如猪肝，入酒器，其人遂安，绝不思饮酒。
　　
　　卷之九十二　奇病续抄
　　鹅虱入耳
　　一少女近窗做针黹，忽患头疼甚，诸药不效。一医察得窗外养鹅，知为鹅虱飞入耳内，咬而痛也。以稻秆煎浓汁灌之，虱死而出，遂不痛。
　　
　　卷之九十二　奇病续抄
　　念木瓜愈足
　　患足转筋者，密念木瓜二字七七遍即愈。
　　
　　卷之九十二　奇病续抄
　　闭耳出虫
　　一切虫入耳者，如在左耳，以手紧闭右耳，努气灌左耳，其虫自出，最妙。
　　
　　卷之九十二　奇病续抄
　　自吹目尘
　　一切尘埃等物眯目，自以手撑开眼皮，口内尽力啐之数口即出，不必请人吹也。
　　
　　卷之九十二　奇病续抄
　　猫胎治噎
　　猫生子胎衣阴干， 存性，酒调服之，治膈噎病极有效。尝闻猫生子即有食胎衣，欲取之者，必候其生时急令人取可得，若稍迟则食矣。
　　
　　卷之九十二　奇病续抄
　　可久针肉龟
　　一人患腹痛、延葛可久诊脉。谓其家曰：腹有肉龟，候熟寐，吾针之，勿使患者知之，知即龟藏矣。患者问家人，诳曰：医云寒气凝结，多饮醇酒则自散矣。患者喜，引觞剧饮，沉酣而卧。家人亟报。可久以针刺其患处，病者惊悟，敷以药饵，须臾有物下俨如龟形，厥首有穴，针所中也，病遂愈。
　　
　　卷之九十二　奇病续抄
　　视正为斜
　　淮安富翁子，忽病视正物皆以为斜，凡几案书册之类排布整齐，必更移令斜，自以为正，以至书写尺牍莫不皆然。父母甚忧之，更历数医皆不谙其疾。闻乡有名医吉老，遂携子往求治。
　　既诊脉后，令父先归，留其子设乐开宴劝酬，尽醉乃已。扶病者坐轿中，使人抬之，高下其手，常令倾侧展转，久之方令登榻而卧。达旦酒酸，遣之归家。前日斜视之物皆正之。父母跃然而喜，且问治之之方。吉老云：此疾因醉中着闪，倒肝之一叶搭肺叶，故视正物为斜，今复饮之剧醉则肺胀，展转之间，然复旧归原矣，故视遂正，药饵安能治之哉！翁浓酬金帛。
　　
　　卷之九十二　奇病续抄
　　邹妻发瘕
　　张子和《十形三疗》云：戴人治王宰妻，病胸膈不利。戴人用痰药一涌而出雷白虫一条，长五、六寸，有口、鼻、牙齿。病者忿而断之，中有白发一茎。予按徽僧病噎者，腹中破一物，其状如鱼，即所谓生瘕也。嘉靖初长州邹妻患小腹下左生一块形如梅李，久之吐出，始则腐溃，若粒米之状，中则若蚬肉之状，以指捻开，即有长发数条在其内。名医竟不能治，遂至不起。
　　予尝见蛇发等瘕，往往载于方书，或偶因食物相感，假血而成，理故有之，不可指为妄诞。
　　
　　卷之九十二　奇病续抄
　　诸脑柔物
　　昔有好食猪羊脑，期年手足柔弱不能行，遂成瘫痪。按《内则》云：豚去脑，鱼去乙，鳖去丑。郑氏云：是皆不利于人也。《左传》云：晋候梦楚子伏己而 其脑子，犯曰：吉。吾且柔之矣。杜预注云：脑所以柔物，令人熟皮必用猪脑，欲其柔也，乃知《内则》、《左传》之言有足征矣。
　　
　　卷之九十二　奇病续抄
　　鸡卵制蜈蚣
　　一农夫夏天昼卧于地，熟寐之间，蜈蚣入其口，既寤，觉喉仲介介如梗状，咯不能出，咽不能下，痛痒不定，甚为苦楚。一医用鸡卵劈破入酒调匀顿服，仍以大黄为末，和香油饮之，顷刻泻出蜈蚣，尚活动不死。盖蜈蚣被鸡卵拘挛其足，不能行动，以利药下之，故从大便而出。
　　鸡性好啄蜈蚣，亦取相制之意。
　　
　　卷之九十二　奇病续抄
　　巧治骨哽
　　一富家子弟，被鸡骨哽喉，百方莫能治。一叟见云：我有功术，但用手法取之，不劳药饵。
　　急取新绵、白糖二物，将绵裹糖如梅大，其子咽下入喉间，留绵一半于外，时时以手牵掣，待喉中作痒，忽然痰涎壅出，其骨粘于绵上而出，遂愈。
　　
　　卷之九十二　奇病续抄
　　胆衡
　　钱仲阳以《颅囟》著名，治一产妇因事大恐而病，病虽愈，唯目张不闭，人皆不能晓。问于仲阳，曰：病名胆衡，煮郁李仁酒饮之，使醉即愈。所以然者，目系内连肝胆，恐则气结，胆衡不下，郁李仁可去结，随酒入胆，结去胆下，目则能闭矣。如言而效。
　　
　　卷之九十二　奇病续抄
　　误吞线锤
　　有稚子戏以线锤置口中，误吞之。有胡僧啖以饧糖半斤，即于谷道中随粪而下。僧云：凡误吞五金，皆可啖饧也。
　　
　　卷之九十二　奇病续抄
　　韭可坠金
　　一小儿误吞金网圈一个。或云：急用韭菜，熟而勿断，与蚕豆同咽之，不过二次，其金圈从大便出矣。
　　
