<!-- { "loadSidebar": true } -->
　　舍客长桑君善医，出其禁方传之，饮以上池之水，三十日当知物矣。鹊如其言饮水，果视疾尽见五脏 结。一日见齐桓侯曰：君疾在腠理。侯曰：无疾。后五日复见曰：君疾在血脉。五日又见曰：君疾在肠胃。又五日曰：君疾在骨髓，虽司命无奈之何。不数日，侯疾作，扁鹊已逃去矣，侯遂死。然则治之于轻微者，常易愈；治之于重着者，必难痊。学人不可不知。太医令李醯嫉，阴杀之。
　　
　　卷之一　历世圣贤名医姓氏
　　秦
　　琅琊阜乡人，常卖药于东海边，人称千岁翁。秦始皇东游，请见，与语三日夜，赐金璧万数，以赤玉舄一量以报曰：后数年求我于蓬莱山。置之而去。始皇遣使徐市等入海访之，不能至而还。
　　出《列仙传》。
　　
　　卷之一　历世圣贤名医姓氏
　　秦
　　泰山人，世好黄老，自言三百岁。卖药都市，后作黄散赤丸。民间疫气，死者万计。文子推朱冠与散饮之即活。后至蜀中贾药，人望之如神仙云。同上。
　　
　　卷之一　历世圣贤名医姓氏
　　秦
　　为秦太医令，与扁鹊同时。自愧医不若鹊，遂阴使人杀之。鹊为当时神医，醯嫉杀之而不及罪，则秦之纪纲法度颓败可知矣。
　　
　　卷之一　历世圣贤名医姓氏
　　秦
　　扁鹊弟子。号太子死，扁鹊使子阳用厉针砭石，以取三阳五会。有间，太子遂苏。
　　
　　卷之一　历世圣贤名医姓氏
　　秦
　　扁鹊弟子。虢太子疾死，鹊使子豹为五分之熨，八减之剂和煮之，以熨两胁下，遂能起坐。
　　俱出《史记》。
　　
　　卷之一　历世圣贤名医姓氏
　　秦
　　不知何许人，卖药于汝南市中，悬一壶于肆，市罢，辄入壶中，人莫之见。惟长房于楼上见之，因携酒往拜。公与俱入壶，但见玉堂清丽，旨酒甘肴，共饮毕而出，曰：我神仙也，子能相随乎？长房遂从公入山求道。使独处群虎中，房不恐。又使卧空室，以朽索悬万斤之石于心上，房亦不移。公曰：可教也。复令食粪，房意恶之。公曰：子几得道，妨于此不成。惟与一竹杖，曰：骑此任所之，则自至矣。既至，可投杖葛陂中。房如言，视之，则龙也。遂能驱百鬼。
　　
　　卷之一　历世圣贤名医姓氏
　　汉
　　姓淳于氏，名意，齐太仓长，临淄人。少好医方，穷道，受师同郡元里公乘阳庆。医愈高，视疾洞知生死。齐后疾，召诊。曰：风瘅客脬，难于大小便。意药一饮溲即通；再饮病已。所以知后病者，诊其脉，太阴之口湿然，风气也；脉大而燥者，膀胱气也；燥者，中有热也。
　　
　　卷之一　历世圣贤名医姓氏
　　汉
　　性资天成，穷格事物之极，博览群书，善医药。谓神农尝百草，日遇七十毒。王安道谓《淮南子》多寓言，夫岂不信？
　　卷之一　历世圣贤名医姓氏
　　汉
　　桂阳人也，汉文帝时得道，人称苏仙公。公早丧所怙，乡里以仁孝着闻。宅在郡城东北，距县治百余里。公与母共食，母曰：无 。公即辍箸起身取钱而去，须臾以 至。母曰：何所得来？公曰：县市。母曰：去县道往返二百余里，顷刻而至，汝欺我也。公曰：买 时见舅氏，约明日至。次日舅果至。一日，云间仪卫降宅。公语母曰：某受命仙录，当违色养。母曰；我何存活？公以两盘留，母需饮食扣小盘，需钱帛扣大盘，所需皆立至。又语母曰：明年天下疾疫，庭中井水、橘树，患疫者，与井水一升、橘叶一枚，饮之立愈。后果然，求水、叶者远至千里，应手而愈。出《列仙传》。
　　
　　卷之一　历世圣贤名医姓氏
　　汉
　　山东人，得黄帝扁鹊之脉书，诊病洞知人生死。
　　
　　卷之一　历世圣贤名医姓氏
　　汉
　　淄川唐里人，好医，为当时重。初，淳于意从，悉教之以妙方，乃曰：无以传人。意曰：不敢。且曰：尔后必为国公，吾方尽矣。山东阳庆方甚奇，汝可师之，必得也。意遂辞光而师庆。
　　出《史记》。
　　
　　卷之一　历世圣贤名医姓氏
　　汉
　　字君卿，父为医官。护少诵经方、本草万言，有敏颖资，老者咸重之。谓之曰：以吾子之才，何不学宦。遂辞父学经，官为京兆尹，甚有声誉。出《汉书》。
　　
　　卷之一　历世圣贤名医姓氏
　　汉
　　不知何郡人，少敏有量，好经方本草，及究黄帝扁鹊之书。为当代良医令。
　　
　　卷之一　历世圣贤名医姓氏
　　汉
　　不知何郡人，习经方，工于治疗，学业精博，为齐王侍御医。
　　
　　卷之一　历世圣贤名医姓氏
　　汉
　　临淄人，志性爱人，酷尚医术。就齐太仓公淳于意学五诊脉论之术，为当世良医。并出《史记》。
　　
　　卷之一　历世圣贤名医姓氏
　　汉
　　临淄人，为齐太仓长，性好医方，精于延医。临淄王犹以其识见未深，更令学于淳于意，名遂着。
　　
　　卷之一　历世圣贤名医姓氏
　　汉
　　仕济北王太医令，王以其术未精，令就淳于意学经脉，及奇络结俞穴所在，定 石刺灸之法。
　　岁余尽通，以此知名。
　　
　　卷之一　历世圣贤名医姓氏
　　汉
　　为济北王太医，王亦以其未尽善，令就学于淳于意，数岁悉通，遂名当代。
　　
　　卷之一　历世圣贤名医姓氏
　　汉
　　临淄人，言貌谦恭，风仪温雅，好医，就仓公学，乃马齐医令。
　　
　　卷之一　历世圣贤名医姓氏
　　汉
　　不知何郡人，谦柔好学，悉心于医。受业于仓公，教以上下脉经、五诊之法，亦以名知汉代。
　　
　　卷之一　历世圣贤名医姓氏
　　汉
　　河间人，饵巴豆，卖药都市。河间王病瘕，服俗药，下蛇数十余头而愈。王见玄俗立日中无影，以女配之。俗夜逃去，隐于常山中。
　　
　　卷之一　历世圣贤名医姓氏
　　汉
　　南阳人，志性沉简，笃好方书，精明脉证，疗病十全，当时所重。张仲景从而师之。
　　
　　卷之一　历世圣贤名医姓氏
　　汉
　　字仲景，南阳人，受业张伯祖，医学超群，举孝廉，官至长沙太守。建安年间，病伤寒死者，十居其七。机按《内经》伤寒治法，存活甚众。着论二十二篇，合三百九十七法，一百一十三方，为诸方之祖。凡移治诸证如神，后人赖之为医圣。又有《金匮方》，亦其遗意。
　　
　　卷之一　历世圣贤名医姓氏
　　汉
　　广汉人，常钓鱼于涪水，故号涪翁。善针，愈病应效，乃着《针经》、《脉法》传于世。弟子程高师之，年久乃授之，高亦隐不出。
　　
　　卷之一　历世圣贤名医姓氏
　　汉
　　广汉人，好医，问道无倦，人有一艺长于己者，必千里伏膺。闻涪翁善医，及《针经》、《脉诊》，寻积年乃得之。名擅当代，为太医丞。
　　
　　卷之一　历世圣贤名医姓氏
　　汉
　　和帝时太医丞，帝令嬖臣美手者，杂于女子帷中，试玉诊脉各一手，问其疾。玉云：左阴右阳，脉有男女，状若异人。帝叹息称善。
　　
　　卷之一　历世圣贤名医姓氏
　　汉
　　丹阳人，父为长史。建好道不仕，学导引服食延年之法，治病有奇效。后自绝谷，不食烟火，行步如飞，或去或来，如此三百年，后绝迹不知所之。出《列仙传》。
　　
　　卷之一　历世圣贤名医姓氏
　　汉
　　不知何郡人，仲景弟子。识见宏敏，器宇冲深，淡于矫矜，尚于救济。得仲景禁方，名著当时。
　　
　　卷之一　历世圣贤名医姓氏
　　汉
　　仲景弟子，知书疏，撰《四逆三部厥经》、《妇人胎藏经》、《小儿颅囟经》行世，名著当时。
　　
　　卷之一　历世圣贤名医姓氏
　　魏
　　按《三国志》，沛国谯人，字符化。博学通经，举孝廉，不仕。好养性之术，又精医方，有疾求疗，数剂而愈。视疾有宜针灸者，即与针一二处。宜灸者，即与炙一二处，应手而愈。有病骨髓，汤药针灸之所不能及，与麻药一服，须臾如醉死，无所知，方破割取病。右在肠胃，则取湔洗之，复缝定，膏摩之，四五日如故，人不苦痛。着有《内照图》行世。后为曹操所杀。
　　
　　卷之一　历世圣贤名医姓氏
　　魏
　　华佗弟子，少通医经，得佗之传，尤精益着。
　　
　　卷之一　历世圣贤名医姓氏
　　魏
　　广陵人，华佗弟子，以医知名，性恬 ，善医药，年九十而耳目聪明，齿坚固，名著当代。
　　
　　卷之一　历世圣贤名医姓氏
　　魏
　　彭城人，受业于华佗，遂为名医。
　　
　　卷之一　历世圣贤名医姓氏
　　魏
　　陇西人，号青牛道士，服黄连五十余年，又入鸟鼠山服汞，百岁如童。常骑青牛，有病殆死者，药之即活。后入丘山仙去云。
　　
　　卷之一　历世圣贤名医姓氏
　　魏
　　京兆人，字伯休。常采药名山，卖于长安，市不二价，三十年活人甚多。桓帝聘之，康逃入灞陵山不仕。
　　
　　卷之一　历世圣贤名医姓氏
　　吴
　　不知何许人，常磨镜于市，因见疾苦者，有紫药丸与之，立愈，如此十年。后大疫时行，负与药即活，不取一钱。吴人知其为真人，后处吴山绝顶。语人曰：我还蓬莱山，此下出有神水崖，汝曹饮之，可愈疾，果验。
　　
　　卷之一　历世圣贤名医姓氏
　　吴
　　字君异，侯官人，精医。与人治病愈者，重则种杏五株，轻则一株。不数年之间，杏树多十万。
　　
　　卷之一　历世圣贤名医姓氏
　　蜀
　　字审元，成都华阳人，好医。求治者不论贵贱必往。每于经史中得一方一论，必录之。时尚书左丞蒲公执政，擢与一官，不受。着有《经史类证备用本草》数十卷。
　　
　　卷之一　历世圣贤名医姓氏
　　蜀
　　心性慈孝，好方药。母后病，屡更太医，不效，自制方饵，进之遂愈。群臣有疾，亲召诊视，医官服其神。宋太祖伐蜀，孟不忍生民就戮，遂走汴降阙下，太祖浓封之。
　　
　　卷之一　历世圣贤名医姓氏
　　蜀
　　蜀人，精医，不拘局方，详察药品。释《本草》甚功，所以深知药性，施药辄神效。
　　
　　卷之一　历世圣贤名医姓氏
　　蜀
　　字钦仲，梓潼涪人，通五经诸子，该博，笃好医方，为庶人，迁仆射，中散大夫。
　　
　　卷之一　历世圣贤名医姓氏
　　晋
　　高平人，为太医令。博学经方，尤精诊候，洞识摄养之道，通晓疗病之机。探摭群论，撰成《脉经》十卷。编次张仲景方论三十六卷。惜乎《脉经》误以小大肠配心肺之候，致有高阳生《脉诀》伪书窃名。误天下之苍生者，此其由也。
　　
