<!-- { "loadSidebar": true } -->
　　铅不拘多少，入铁锅炒化铅，下烈火，铅化，用木柴炒之，久则成灰。以无活铅，却用大火烧锅，红枯铅又炒百度，退火冷，再研极细熬膏妙。
　　
　　卷之九十七
　　制玉露霜法
　　用好真正干豆粉，以指捻之FS FS 声者，又罗过，每粉一斤，用真苏州薄荷叶半斤，略喷微湿，与豆粉和匀，装瓷瓶中，松松勿实，密封瓶口，坐汤中煮一饭时。过宿开取，择去薄荷，将净粉加白糖半斤，研匀服。
　　
　　卷之九十七
　　取蟠桃酒法
　　凡女人十六岁以上而天癸至者，俟其癸至，先十日与通乳饮，空心煎服，后用小儿口咂两乳，久之乳汁自来。取法宜于未经来之先，不宜既经之后，乳至每日以猪蹄煮烂作糜食之，不时饮葱椒汤，可服酒汁，不可饮茶及食煎炙物，忌房事。
　　通乳饮 并治养子妇人无乳者，可服，及未行经，可以反经作乳。
　　川当归（一钱半） 王不留行（一钱半） 川芎（八分） 穿山甲（七片，炒研末） 木通（一钱） 漏芦（一钱） 升麻（一钱） 甘草节（一钱）上水二盏，姜三片、枣一枚，煎一盏，稍热服，随饮酒数杯以助药。
　　
　　卷之九十七
　　取红铅法
　　用清俊体浓室女将行经时，以橐 收之。有谓惟取初经，再经不用，此亦难也。盖初经为先天一气，而后经亦后天之元，亦未可谓殊无用也。凡取此药在择鼎器调和之功，而先后天皆可用也。
　　催铅方 补气和血，凡经过期者服之。
　　牡丹皮 红花 当归（各一钱） 肉桂 槟榔 沉香（磨汁） 乳香（末调入） 青皮（各五分）丁香（七粒） 麝香（一分，调入）上水钟半煎八分，空心稍热服。
　　前后尖弯，深约一寸，长约四寸，外用细帛缉护于边沿，两头系带。
　　　r橐 式　ps127a117.bmp　r
　　卷之九十七
　　取蟾酥法
　　长夏时捉取癞大虾蟆，用蛤蜊壳未离带者，合蟆眉上用力一捻，则酥出于壳内，收在油明纸上，干收贮用。虾蟆仍活，放去之而酥复生。
　　
　　卷之九十七
　　收秋露水法
　　交白露节，先日未时将田禾以净水泼过，次日寅时以洗白布拖展禾头露水，搅下用新瓷瓶收贮。久留不坏，香甘止渴，治诸热燥最佳。养道家谓之无为油，服食以瓮盆置方诸于中取之。
　　
　　卷之九十七
　　收腊雪水
　　腊月以净瓶收贮净雪筑实，密封瓶口，置于阴室中，不见日色。暑天遇烦躁热渴取饮之，甚解热毒，尤胜凉药。凡人家不可不收也。
　　
　　卷之九十七
　　收澡丝汤法
　　煮蚕茧丝汤，以瓷瓶收，密封，埋净土地中，任经数年，久而愈妙。大能治瘟疫及热病消渴不能止者，凉饮数次即止。
　　
　　卷之九十七
　　熬金樱膏法
　　霜降后，采金樱子不拘多少，以粗器微捣去毛刺净，复捣破去子，约有一斗。用水二斗煮之一饭时，漉起清汁，又入白水煮之，又漉起，又入白水煮，三次之后，其滓淡而无味去之止。将净汁复以细密绢滤过净，锅熬之如饴乃止，收贮瓷樽中，坐凉水内一宿，用其膏。大能固精，良方二仙丹即此膏加入芡实粉。至于止嗽止泻，补脾补肾，非医不知。
　　
　　卷之九十七
　　造百药煎法
　　用文蛤不拘多少，为末，每一斤用糯米粉三合和匀，用温水拌得所，捻作饼子，以黄荆叶之，三日退去，凉一日复盒，干收用。止嗽生津，其功甚速。造时要六月为妙。
　　又法六月间用文蛤，每五斤芽茶二两，磨细为末，不必罗，用新木桶一个，将二味入其中，用凉水浸过一掌为度，上用木盖固之。一七月水干，面上长出白毛，用木杵捣烂，又盖住。数日后用手捻无滓方好，捻作饼子，晒干听用。
　　
　　卷之九十七
　　造半夏曲法
　　半夏不拘多少，用滚汤泡过宿捣烂，每一斗入生姜一斤，同捣之，作饼子，用干稻秆或粟麦秆之，如 曲法，干久收取用。
　　
　　卷之九十七
　　造神曲法
　　六月六日为诸神集会之晨，故名神曲。如过此日造者，非神曲也。法用白虎白面（一百斤）、勾陈苍耳自然汁（三升）、腾蛇野蓼自然汁（四升）、青龙青蒿自然汁（三升）、玄武杏仁（四升，泡去皮尖，捣烂入面）、朱雀赤小豆（三升煮熟，去皮汤捣烂禾曲一处匀。）一如造酒曲法。
　　又三伏中甲寅、戊寅、庚寅乃三奇也。
　　
　　卷之九十七
　　制艾叶法
　　用糯米浓饮揉艾叶成饼，晒干或瓦炕干，一研成粉。
　　款冬花、佛耳草（制法同上。）
　　卷之九十七
　　制灯芯法
　　将灯芯用瓦砾同研细，清水泛之，浮者灯芯晒干用。又法与艾叶制法同。
　　
　　卷之九十七
　　制黄精法
　　黄精鲜者，用水煮，勿动盖，直煮烂熟，滤起晒干，复蒸之，久晒。若果九蒸九晒，食之可以延年，久服令人飞升。
　　
　　卷之九十七
　　制菟丝子法
　　用菟丝子温水淘去砂土净，用酒煮一日夜，捣作饼晒干，然后复研方细。一法以白纸剪条同研易细。
　　
　　卷之九十七
　　制铁砂法
　　每铁砂一两，加辰砂一钱，同研即如粉。
　　
　　卷之九十七
　　研犀角法
　　时法用水磨之，甚费力。又 屑入药，其汁终粗。古法锯成小块如豆，极薄纸包，内怀中贴肉顷时，乘暖急投臼中捣之，应手如粉。
　　
　　卷之九十七
　　制乳香没药法
　　先将乳、没为粗末，以箬炙之，去油冷定，用纸包内壁缝中，良久研如粉。一法以灯芯同研，一法研时口念玄胡索即成末。
　　
　　卷之九十七
　　制附子法
　　生附子、天雄之类，久收必用锻石同罐不腐，制熟须用童便一时，去皮、脐，顺切成片，复又黄连、甘草各钱许，同煮数沸，晒干收则久留不坏。
　　
　　卷之九十七
　　粉铜法
　　用荸荠、胡椒和铜，研铜能成粉。以死茈入水同煮，则铜可雕刻。
　　
　　卷之九十七
　　粉铁法
　　用铁末同辰砂、肥皂角、荔枝同研，铁成粉。
　　
　　卷之九十七
　　粉锡法
　　锡溶化入水银，同擂，锡为末。
　　
　　卷之九十七
　　死硝法
　　用深砂锅盛硝，先滴水数合于炉火中，便放硝锅于上，瓦盖口，不令灰入，顷刻成水。却用甘草截长一寸投入，有焰无烟，绝则硝死出之。
　　
　　卷之九十七
　　死盐法
　　用砂锅一个，安杏仁一个在底，却入盐八分，按实瓦盖，大火溶作汁，倾入铁槽成锭。
　　
　　卷之九十七
　　死砒法
　　用砒、硝各一两为末，入锅大火作汁，瓦口候无烟，倾入槽，净有一两五钱。
　　
　　卷之九十七
　　制硫黄法
　　硫半斤，用龙尾蒿、紫背天葵二味不拘多少，取二碗，再加东流水二碗，入锅煮干为度，再用百部、甘草各一两，煎汤入硫，复煮干为度，取出研万匝入剂。
　　
　　卷之九十七
　　取铁华粉法
　　用钢铁作片，藏于盐醋中，日久取出，自然生华。用刀割下为铁华粉。大能强志治健忘、破结、 癖及敷竹木刺，其功优于铁粉多矣。
　　
　　卷之九十七
　　制古铜钱法
　　古钱其形碎而烂者是，用火 微红，淬醋中用之。人目者磨用，入散者同胡桃研成粉。治心腹痛、五淋、口疮皆神效。目科用古钱以醋淬七次方用。
　　
　　卷之九十七
　　取人中黄法
　　其法春分日，用大猫竹锯段，两头留节，批去青皮，一头取孔容一指，入单枝甘草去皮，五寸长，内孔中仍以木屑屑紧，用腊封密，系砖沉厕中，至来春取起，于长流水中浸一日夜，复埋净地。凡遇时热、发狂、大渴、大热者，凉与之，一服而渴止热退，极效。若于厕二三年者尤佳。
　　其甘草即名人中黄。
　　
　　卷之九十七
　　制亚芙蓉法
　　取鲜罂栗壳不拘多少，捣烂，以净水砂锅内熬漉起汁，又入水熬之。榨极干，渣不用。只以二汁慢火熬干如膏，加入炒黑文蛤末调和成饼，阴干。凡遇久嗽吐血、脱泄、崩中、久泻不止，用之如神。世人不知，有谓粟壳之药劫病而已，殊不知久泻而诸药不效，至于待毙，命在须臾，非粟壳一劫之功，其孰能解千钧一发之危也？医之用药，正犹时之常变，而行道者宜用之，以经权一理也。然则劫药亦犹管仲之于霸也，宁不与于夫子乎！
　　卷之九十七
　　造乌梅法
　　四月间取青梅或一石或五斗，微拌因煤 一二日稍软，砖炕上用柴或草烧熏二昼夜，干湿得所，收起铺折上，冷，向日中暴干，即成乌梅。其物怕水怕湿，即发热如火而焚焦枯，惟光核而已。如有一篓，若着半杯水，则一篓俱焚而无用矣。缘乌梅之在药，有生津止渴、止嗽、收汗、止泻、止痢之功，或不可以无焉。
　　
　　卷之九十七
　　造淡豆豉法
　　大黑豆不拘多少，甑蒸香熟为度，取出摊置笊篮中，乘温热放在无风处，四围上下用黄荆叶或青穣紧护之，数日取开，豆上生黄衣已遍，取出晒一日。次日温水洗过，或用紫苏叶切碎和之，烈日曝十分干，瓷器收贮密封。
　　
　　卷之九十七
　　江西淡豆豉法
　　六月六日用黑豆水浸一宿，蒸熟摊席上，以簸扁盖之。三日一看，黄衣遍，晒干，簸去其黄衣，再用水拌得所，入瓶内筑实，桑叶塞口，泥封口。日中晒七日，开曝一时，又以水拌入瓶内，如此七次再蒸，映去火气仍入瓶筑实，泥封则成矣。桑白皮（二寸半）、土瓜根（三寸）、大枣（七枚）同研为细膏，早起化汤洗面及手，大去皱纹。
　　又法以黑豆煮烂，捞起铺楼板上，三寸浓，干草密盖二七 干尽起黄衣，揭去草取豆饼，干七日然后用。
　　六月六日五更时，用河水洗去黄衣，乘温入木桶内 之， 五日取出晒极干，再以净器贮之任用。
　　
　　卷之九十七
　　造楂糕法
　　用大山楂蒸熟，杵去子，加锭粳米粉，砂糖量加，捣和成剂作饼子。不拘寺壬意当果子食之，能去积、消食、消痰饮。
　　
　　卷之九十七
　　造枯蒌饼法
　　用黄熟栝蒌取穣和子，置石臼中。用蛤蜊蚬壳 如粉，和入栝蒌穣中得斫。连子捣成饼，晒半干，细切过，复捣匀作饼子。晒干收用，或为散为丸。止嗽清痰，其功甚速于仁也。
　　
　　卷之九十七
　　取清明水制明目膏法
　　先清明节制下眼药，诸剂按清明交接时刻，取东方上井泉水煮药煎膏，如紫金锭、黄连膏、碧云膏之类，诚心精制，无不神效。有节日不暇制药，只按节汲水，贮净瓶中，密封瓶口，涂以泥头，埋净地中。暇日取清明水修制，是亦同也。
　　
　　卷之九十七
　　收青鱼胆法
