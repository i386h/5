<!-- { "loadSidebar": true } -->
　　卷之一　历世圣贤名医姓氏
　　晋
　　不知何许人，少善医方，当代称其通神。时许永为豫州刺史，其弟患心腹痛十余年，殆死。
　　忽一日夜间，自屏风后有鬼谓腹中鬼曰：明日李子豫从此过，以赤丸杀汝，汝其死矣。腹中鬼对曰：吾不畏之。于是使人候子豫，豫果至，未入门，患者自闻腹中有呻吟声。及子豫入视，鬼病也。遂出八毒赤丸与服，须臾腹中雷鸣彭转，大利数行遂愈。今八毒丸方是也。出《搜神记》。
　　
　　卷之一　历世圣贤名医姓氏
　　晋
　　字士安，安定朝那人，号玄晏先生。沉净寡欲，是有高尚之志，以着述为务。自得风痹疾，因而学医，集览经方，手不释卷，遂尽其妙。所着《甲乙经》，及《针经》行世。
　　
　　卷之一　历世圣贤名医姓氏
　　晋
　　不知何郡人，雅好医术，善消息诊处，为时所重。陈廪丘的得疾，连服药特发汗不出。或曰：汗不出者死。
　　苗教以烧地加桃叶于上，蒸之，即得大汗而愈。
　　
　　卷之一　历世圣贤名医姓氏
　　晋
　　字茂先，范阳方城人。学业优博，辞藻温丽，精于经方、本草、诊论，工奇理，疗多效。
　　《晋书》。
　　
　　卷之一　历世圣贤名医姓氏
　　晋
　　不知何郡人，好医术，有一艺长于己者，必千里求之。善诊诸病，疗上气尤异奇，制三物散方，治喘咳气逆最效，世所贵云。
　　
　　卷之一　历世圣贤名医姓氏
　　晋
　　彭城人，少以医方自达，长以才术知名，攻治众疾，随手而愈。官至太医院校尉。
　　
　　卷之一　历世圣贤名医姓氏
　　晋
　　不知何郡人，气性沉毅，志行敦简，善诊候，明消息，多辩论，治疸证为最高。官拜太医院校尉。出《史记》。
　　
　　卷之一　历世圣贤名医姓氏
　　晋
　　不知何郡人，性聪明，有才术，本草经方诵览无不通究，裁方治疗，有出众见。制五石散、矾石散等方，晋朝士夫无不敬服。
　　
　　卷之一　历世圣贤名医姓氏
　　晋
　　字德如，陈留尉氏人，以秀才为郎，游心博学方技，无不通会。于本草、经方治疗之法，尤所耽尚。官至河内太守。
　　
　　卷之一　历世圣贤名医姓氏
　　晋
　　字逸民，河东人，多学术，善医经诊处，通明方药，精富于时。名臣硕学咸敬服之。官至尚书仆射。
　　
　　卷之一　历世圣贤名医姓氏
　　晋
　　字敬之，为旌阳县令，时郡民患疫，十死八九，敬之以神方拯济，符咒所及，皆登时愈。至于沉 ，亦无不愈者。传闻于他郡，有疾者连路而求疗，日以千计。敬之于是标竹于郭外十里之江，置符于中，令饮皆愈。老稚羸惫之不能至者，汲水归以饮之，皆获痊愈。积功成道，白日飞升。
　　
　　卷之一　历世圣贤名医姓氏
　　晋
　　字稚川，丹阳人，自号抱朴子。广览群书诸子百家之言，下至杂文，诵记万卷，好神仙导引之法，炼丹以期遐年。所着有《神仙良史》，集五经诸史百家之言，《金匮方》、《肘后方》百卷。
　　年八十余，人言尸解仙云。
　　
　　卷之一　历世圣贤名医姓氏
　　晋
　　字玄平， 阳人，少孤，根据外家新野庾氏，庐于园中，布衣蔬食，燃薪写书，写毕，诵读亦遍，遂博通百家之言。性仁爱，善医术，尝以诊恤为事。凡有疾，不以贵贱，皆治之，所活十愈八九。撰方书百余卷。
　　
　　卷之一　历世圣贤名医姓氏
　　晋
　　字道明，不知何郡人。以儒道自达，治莅知名，性有道风，耽尚医学。尝览本草、经方，手不释卷。及授扬州刺史，渡江食蟹，误中彭蜞毒殆死。乃叹曰：读《尔雅》不熟，为俗学所误焉。
　　
　　卷之一　历世圣贤名医姓氏
　　晋
　　陈郡人，祖吏部尚书，父骠骑参军。堪能清言，善属文，每云：三日不读《道德经》，便觉舌本强。父母疾，衣不解带，躬学医术，究其精微，以孝闻。武帝召为太子中庶。
　　
　　卷之一　历世圣贤名医姓氏
　　晋
　　不知何郡人，志性沉毅，雅有度量，少以医术知名，为太医令。出《晋书》。
　　
　　卷之一　历世圣贤名医姓氏
　　晋
　　岭表僧人，少以聪惠入道，医术擅名。自永嘉南渡，晋朝士夫，不袭水土，所患皆脚弱，惟法存能拯济之。出《千金方》。
　　
　　卷之一　历世圣贤名医姓氏
　　南北朝
　　
　　徐熙
　　字仲融，东海人，性好黄老，隐太望山，有道士过之，求饮，因留一葫芦遗之曰：君习之，子孙当以道救世，位至二千石。熙开视，乃《扁鹊镜经》一卷，因精心学之，名振海内。仕至濮阳太守。子秋夫弥工其术。
　　
　　徐秋夫
　　熙之子，为射阳令，常夜闻有鬼呻吟，声甚凄苦。秋夫云：汝是鬼，何所须？答曰：我姓斛，名斯，家在东阳，患腰痛死。今虽为鬼，而疾痛不止，闻君善医术，愿相救济。秋夫曰：汝鬼无形，云何济治？鬼曰：君但缚刍为人，索孔穴针之。秋夫如其言，为针腰俞及针肩井各二处，设祭而埋之。明日鬼谢云：蒙君疗治，腰疼已愈。当代称其神医。长子道度，次子叔向皆神其术。
　　
　　徐道度
　　秋夫长子，器宇深宏，节行清敏，少精医术，长有父风，位至兰陵太守。
　　
　　徐叔向
　　秋夫次子，志性温恭，敏而好学，究心医术，官至太山太守。
　　
　　徐文伯
　　字德秀，道度之子，精医，有学行。宋孝武路太后病，众医不识。文伯诊之曰：此石搏小肠耳。乃为水剂消石汤，病即愈。除鄱阳王常侍，遗以千金。由此名知当代，子雄亦以传业。
　　
　　徐嗣伯
　　叔向之子，少负奇才，雅有异术，经方诊诀占候，靡不详练。悉心拯救，不限贵贱，多获奇效。时为当代所称。并出《宋书》。
　　
　　羊欣
　　字敬元，好文艺，敦方药， 事详审，治痰精，能以拯济奇功，累迁中散大夫、义兴太守。
　　《宋书》。
　　
　　薛伯宗
　　善以禁气治疾，公孙泰患发背，伯宗为气封之，置斋前柳树上。明日痈消，树上便起一瘤，旬日瘤破，脓出升许，树为之萎损焉。
　　
　　秦承祖
　　不知何郡人，性耿介。而精于方药，不分贵贱，咸治疗之如一。出《宋书》。
　　
　　僧深
　　齐宋间道人，少以医术鸣，疗脚软香港脚之疾，当时所服。撰录支法存等书，诸家旧方三十卷，经用多效，时人号曰《深师方》。
　　
　　刘涓子
　　不知何郡人。晋末于丹阳郊外射猎，忽有物高二丈许，因射而中之，走如电激，声如风雨。
　　夜不敢走，明日率弟子数十人寻其踪迹，至山下见一小儿，云：主人昨夜为刘涓子所射，取水以洗疮。因问小儿主人为谁。答曰：是黄老鬼。乃窥小儿还，将至，闻捣药声，遥见三人，一人卧，一人开书，一人捣药。即齐声叫突而前，三人并走，止遗一帙《痈疽方》，并一臼药。时涓子得之。从宋武帝北征，有被金疮者，以药涂之，随手而愈。论者谓圣人作事，天必助之，天以此方授武帝也。演为十卷，号曰《鬼遗方》云。
　　
　　卷之一　历世圣贤名医姓氏
　　南北朝
　　
　　褚澄
　　字彦通，河南阳翟人，博学经方，善医术。初，齐高帝爱子豫章王嶷，自江陵赴都，得疾日臻，帝忧形于色，召澄治之，立愈。帝嘉其能，擢尚书职。今有《褚氐遗书》，谓女人脉反男子，以心肺候两尺，此其妄谬，疑后人托名以欺人也，学人审之。
　　
　　徐审
　　字成伯，丹阳人，与兄文伯等皆善医。魏孝文迁洛，除中散大夫侍御，宠加鸿胪卿，转光禄大夫而卒。
　　
　　徐雄
　　謇之子，为员外散骑侍郎，医术为江左所称，至雄子之才俱盛精，太常卿。
　　
　　徐之才
　　字士茂，雄之子，八岁能通经义，年十二为太学生，长善医术，有机辩。武帝时封昌安县侯。
　　武定四年，自散骑常侍，转秘书监。武明皇太后不豫，之才进药立愈。肃宗召赐同坐，令太皇子拜之，赠帛千段、锦四百疋、车马衣服、上利田园千亩，官至金紫光禄大夫开府仪同三司尚书令西阳郡王。出《齐书》。
　　
　　徐之范
　　之才之弟，仪同大将军，亦以医名。至袭兄爵，为西阳王。齐灭，入周。《后周书》。
　　
　　徐敏齐
　　太常卿之范之子，工医，博览多艺，开皇赠朝散大夫。
　　
　　张子信
　　河内人，好文学，以医名。大宁中，征为尚药典御。
　　
　　马嗣明
　　河内人，少好经方，为人诊脉知生死，针药有异常之效。武平中，官为通直散骑常侍。
　　
　　王显
　　字世荣，阳平乐平人，以医术鸣。时文昭太后怀宣武，梦日化龙绕身，后寤而惊，遂成心疾。诸医不识，惟显诊脉，言非心疾，将是怀妊生男之象，果如其言。侍御药出入内禁，累迁御史中尉。
　　出《魏书》。
　　
　　李修
　　字思祖，父兄以医学显，修于衣冠文物太后治药有功，迁中侍。撰方书一百卷。
　　
　　日华子陈氏
　　北齐雁门人，深察药性，极辨其微，本草、经方，多由注疏，至今赖之云。
　　
　　周澹
　　京兆人，善医，为太医令。神瑞二年，京师朝议迁都于邺，澹与祭酒崔浩进言不可，明元帝从之，诏赐澹、浩侍外家各一人。
　　
　　张远游
　　齐人，以医道知名，寻有诏征，令与术士同合九转金丹，丹成，显祖置之玉匣曰：贪人间之乐，不能上天，待我临死方可服。《齐书》。
　　
　　李元忠
　　赵郡人，初以母病，集方术擅名，求疗无分贵贱辄尽心。官至骠骑大将军兼中书令。
　　
　　李密
　　字希邕，平棘人。性方直，有志行，母疾，集经方，遂尽其妙，多所全获，由是知名。官至殿中尚书、济州刺史、安城县侯，食邑四百户。
　　
　　崔季舒
　　字叔正，博陵安平人，少孤，有敏识，涉历经史，精医术知名。并出《齐书》。
　　
　　祖 
　　字孝征，范阳酋人，博学善文，尤长于医术，当时称良。
　　
　　邓宣文
　　不知何郡人，少以医术名，性方直，除太医尚药典御。
　　
　　卷之一　历世圣贤名医姓氏
　　南北朝
　　
　　陶弘景
　　字通明，号隐居，一号贞白先生，丹阳人。母郝氏梦两天人手执香炉来其所，既而有孕，生景。幼而敏慧，博学通经，有志养生，集医方，专拯济。高帝擢为侍读，年八十五卒，诏赠中散大夫，谥曰贞白先生。撰《神农本草经》三卷。出《梁书》。
　　
　　陈藏器
　　注本草甚工，有功于医多矣。言药性，今皆宗之。
　　
