<!-- { "loadSidebar": true } -->
　　故五运从十干起甲，为土也。土生金，故乙次之。金生水，故木次之。如此五行相生而转，甲为阳，乙为阴，亦相间而数，如环无端。在阳年曰太，在阴年曰少；阳年大过为司天所抑，阴年不及为年支所合，皆曰平气。金曰商，其位乙庚之岁。商，强也，谓金性之坚强也。水曰羽，其位丙辛之岁。羽，舒也，阳气将复，万物孳育而舒生也。木曰角，其位丁壬之岁。角，触也，象诸阳气触动而生也。火曰征，其位戊癸之岁。征，止也，言物盛则止也。图附：
　　卷之五　运气易览
　　论五音建运
　　　r五音建运图　ps127a20.bmp　r五音建运歌：羽水音兮征火音，土宫角木及商金。
　　年干建运阴阳位，太是阳兮少是阴。
　　
　　卷之五　运气易览
　　论纪运（平气）
　　十干之中，五阴五阳也。立为五运，太过不及互相乘之。其不及之岁，则所胜者来克，盖运之虚故也。则其间自有岁会、同岁会，亦气之平，外有年辰相合。及交气日，时干相合，则得为己助，号曰平气，乃得岁气之平。其物生脉应，皆必合期无先后也。
　　圣人立名以纪之。假令辛亥岁，水运当为平气，何也？辛为水运，阴年遇亥，属北方水，相佐则水气乃平。假令癸巳年火运，亦曰平气，何也？癸为火运，阴年巳，属南方火，相佐则火气乃平。又每年交初气于年前大寒日，假令丁亥年，交司之日遇日朔，与壬合，名曰干德符。符者，合也，便为平气。若交司之时遇壬，亦曰干德符。除此，交初气日时之后相遇，皆不相济也，余皆仿此。
　　所谓合者，甲己合，乙庚合，丙辛合，丁壬合，戊癸合是也。又阴年中，若逢月干，皆符合相济；若未逢胜而见之干合者，亦为平气；若行胜己后行复毕，逢月干合者，即得正位。故平气之岁不可预纪之。十干之下列以阴阳年而纪者，此乃大概，设此庶易知也。
　　平气纪，须以当年之辰日时根据法推之。是以太角岁曰发生（太过），少角岁曰委和不及，正角岁曰敷和（平气）。太征岁曰赫曦（太过），少征岁曰伏明（不及），正征岁曰升明（平气）。
　　太宫岁曰敦阜（太过），少宫岁曰卑监（不及），正宫岁曰备化（平气）。太商岁曰坚成（太过），少商岁曰从革（不及），正商岁曰审平（平气）。太羽岁曰流衍（太过），少羽岁曰涸流（不及），正羽岁曰静顺（平气，）各以纪之也。气之平则同正化，无过与不及也。又详太过运中有为司天之气所抑者，亦为平气，则赫曦之纪，寒水司天二年（戊辰、戊戌），坚成之气，二火司天四年（庚子、庚午、庚寅、庚申），皆平气之岁也。
　　
　　卷之五　运气易览
　　论纪运（平气）
　　　r纪运太过不及平气之图　ps127a21.bmp　r歌曰：发生委和敷和角，赫曦伏明升明征。
　　敦阜卑监备化宫，流衍涸流顺静羽。
　　坚成从革审平商，太过不及平气纪。
　　每句三位，初太过，次不及，末平气。
　　
　　卷之五　运气易览
　　论太少气运相临同化
　　其运其气，或太或少，乃轮主岁时而更盛更衰也。上达于天，则有五星倍减之应；下推于地，则有五虫耗育之验。其五谷五果五味五色之化，岂有一岁而无者。惟成熟有多少，色味有浓薄耳。
　　盖金木水火土并行，其化互有休囚，旺相不同。遇阳年，则气旺而太过；遇阴年，则气衰而不及。太过己胜，则欲齐其所胜之化；不及己弱，则胜者来兼其化。太过岁谓木（壬）齐金化，金（庚）齐火化，火（戊）齐水化，水（丙）齐土化，土（甲）齐木化也。不及岁谓木（丁）兼金同化，金（乙）兼火同化，火（癸）兼水同化，水（辛）兼土同化，土（己）兼木同化也。
　　其司天与运相临，间有逆顺，相刑相佐。司天则同其正，抑运则反其平。如是，五气平正，则无相凌犯也。
　　太过之岁，五运各主六年，乃五六三十阳年也。太角谓六壬年，逢子午寅申，二火司天，（壬子、壬午、壬寅、壬申。）则木运为逆者，火居其上也，（子居父位。）居其上为逆。太征谓六戊年，或逢寒水司天，正抑其火，乃为平气之岁，上羽与正征同也。（戊辰、戊戌，正征，戊午之类。）太宫谓六甲年也，太商谓六庚年也。内逢子午寅申二火司天，正抑其金，复为平气之岁，上征与正商同也。（庚子、庚午、庚寅、庚申，正商，乙酉之类是也。）逢辰戌水司天为逆，（庚辰、庚戌。）水乃金之子也，居上为逆。太羽谓六丙年也。
　　不及岁，五运各主六年，乃五六三十阴年也。少角谓六丁年也，逢巳亥木司天，为运气得助，上角同正角也；（丁巳、丁亥，正角，丁卯之类。）逢卯酉金司天，与运兼化，上商同正商也；（丁卯、丁酉。）逢丑未土司天，以木不及，金兼化，则土得其政，上宫同正宫也。（丁丑、丁未，正宫，己未之类。）少征谓六癸年也。内逢卯酉金司天，以火不及，水兼化，则金得其政，上商同正商也。（癸卯、癸酉。）少宫谓六己年也，内逢丑未土司天，为运得助，上宫同正宫也；（己丑、己未。）逢巳亥木司天，与运兼化，上角同正角也。（己巳、己亥。）少商谓六乙年也。
　　内逢卯酉金司天，为运得其助，上商同正商也；（乙卯、乙酉。）逢巳亥木司天，以金不及，火兼化，则木得其政，上角同正角也。（乙巳、乙亥。）少羽谓六辛年也。逢丑未土司天，与运兼化，上宫同正宫也。（辛丑、辛未。）内言上者，乃司天之令。其五太五少岁所纪不同者，盖遇不遇也。如君火相火寒水，常为阳年司天；湿土燥金风木，常为阴年司天。然六十年中，各有上下临遇。或司天胜运，或运胜司天。
　　或运当太过，不务其德，而浮胜其所不胜；或运当不及，而避其所胜，不兼其化。其他太乙天符、岁会、同天符、同岁会，已具他篇，不复赘也。
　　经曰：气相得则和，乃木火相临，金水相临，水木相临，火土相临，土金相临，皆上生下，司天生运，故曰相得。不相得则病，乃木土相临，土水相临，水火相临，火金相临，乃上克下，司天克运，为不相得则病。土临火，火临木，木临水，水临金，金临土，乃运生司天，以下临上为逆，故病亦微。又如木居金土位，火居金水位，土居水木位，金居火木位，乃运克司天，或司天克运，如是者为不相得，故病甚也。
　　
　　卷之五　运气易览
　　五运齐化歌
　　五行太过名齐化，凡遇阳年即可推。
　　胜己若临逢我旺，彼虽克我我齐之。（齐如木欲齐金是也。）
　　卷之五　运气易览
　　五运兼化歌
　　五行不及为兼化，年值阴兮候用占。
　　我气已衰行正令，其间胜己必来兼。（兼谓强者兼弱而同化，如水兼火是也。）
　　卷之五　运气易览
　　逐年平气歌
　　平气细将推，非惟不及时。
　　阳年天抑运，阴运合年支。
　　假令戊辰阳年火太过，而水司天，抑之乃平。癸巳阴年火不及，而巳属火，得其佐亦平。
　　
　　卷之五　运气易览
　　五运太过胜己司天抑平之歌
　　上羽正征同，戊火逢气水。上征正商同，庚金火气是。
　　上征谓岁逢过不及，以本运太少音为正，司天音为上。或司天胜其正化，亦同于正，非音有上正也。此己太过，胜己在上抑乎之，故上音与正音同。
　　
　　卷之五　运气易览
　　五运不及己所合司天助运歌
　　上角同正角，丁运木司天。上宫同正宫，己运土气悬。上商同正商，乙运金气焉。（己所合在上助己，故上音同。）
　　卷之五　运气易览
　　音运不及胜己司天兼化歌
　　木气运逢己，上角同正临。土气运逢辛，上宫同正侵。金气运逢丁，上商同正寻。（胜己在上兼化，故正音从司天。）
　　卷之五　运气易览
　　音运不及胜已司天得政歌
　　上角缘何同正角，火兼乙化木司时。
　　上宫而以同正宫，金兼丁化土气司。
　　上商必然同正商，水兼癸化金司之。
　　己不及，复为胜己所制，遇不胜己在上，得政己全弱，故正宫亦从司天。
　　
　　卷之五　运气易览
　　音运不及胜已司天得政歌
　　　r五运太少齐同化图　ps127a22.bmp　r
　　卷之五　运气易览
　　论五行胜复
　　或曰：元丰四年，岁在辛酉，阳明司天为上商，少阴在泉为下征。天气燥，地气热，运得少羽，岁水不及，所谓涸流之纪，而反河决大水，何也？曰：少角之岁木不及，侮而乘之者金也。
　　金不务德，故以燥胜风，时则有白露早降，收气早行，其变为肃杀，其灾为苍陨，名为少角，而实与太商之岁同。少征之运，岁火不及，侮而乘之者水也。水不务德，故以寒胜热，时则寒 凝惨，地积坚冰。其变为凛冽，其灾为霜雹。名为少征，而实与太羽之岁同。少宫之运，岁土不及，侮而乘之者木也。木不务德，故以风胜湿，时则有大风飘暴，草偃砂飞。其变为振发，其灾为散落。名为少宫，而实与太角之岁同。少商之运，岁金不及，侮而乘之者火也。火不务德，故以热胜燥，时则有火炎焦槁，炎赫沸腾。其变为销烁，其灾为燔 。名为少商，而实与太征之岁同。少羽之运，岁水不及，侮而乘之者土也。土不务德，故以湿胜寒，时则有泉涌河衍，涸泽生鱼。其变为骤注，其灾为霖溃。名为少羽，而实与太宫之岁同。
　　通乎此，则知岁在涸流之纪，而河决大水，则可以类推之也。非徒如是而已，天地之间，或得其冲气而生，或触其乖气而夭，未有能逃乎五行者也。所谓冲气者，不相胜复而已；所谓乖气者，胜复更作而已。方其乖气之争，野狼戾已形，忿怒已萌，处乎此而求胜乎彼也，虽有强刚勇悍之气，又岂能常胜哉！故已有复之者伺乎其后矣。是故木胜则金复以救土，而名木不荣；火胜则水复以救金，而冰雹乃零；土胜则木复以救水，而 虫不育；金胜则火复以救木，而流水不冰；水胜则土复以救火，而 谷不登。
　　夫炎威无德者，灾反及之；侮而乘之者，侮反受邪。出乎尔者反乎尔，未有胜而不复者也。
