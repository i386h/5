<!-- { "loadSidebar": true } -->
　　 孝游子天涯欢久违，思亲每望白云飞，昊天罔极恩难极，翘长官空泪满衣。

　　 弟伯仲贤名亘古今，埙篪迭奏意尤深，俾余怀抱期相和，不在声音只在心。

　　 忠三顾茅庐恩欲酬，出师未捷竟淹留，功名却负英雄愿，一点丹心死不休。

　　 信范张三载约如期，千里云山竟不辞，客至主人鸡黍熟，交游到此是相知。

　　 礼周公礼乐欲如何，治国安民贵用和，古往今来遵圣道，万年芳躅镇山河。

　　 义吾生最爱范公贤，却为宗人立义田，千顷恩波遗后世，百年谁后更依然。

　　 廉解缓归来卧北窗，飘然白日到羲皇，门垂五柳交游息，靖节高风趣味长。

　　 耻不食周禄秉忠竭，甘贫去采阳山蕨，此心耻与污者同，千古清风吹汉月。

　　圣人千言万语教人为善，余特立二十四味劝善良方，尤揭其大者八事，以告人观者，幸咀嚼方歌，意味亦未必非进善之一助也，敢曰诗云乎哉。

　　 云山人龚廷贤漫书
