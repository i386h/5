<!-- { "loadSidebar": true } -->
　　　　　药性主治及修制法

　　痘疹之法，其要在分气血虚实，及发表和中解毒三治而已。经曰：辛甘发散为阳，酸苦涌泻为阴。又曰：清阳发腠理，浊阴走五脏；清阳入四肢，浊阴归六腑。又曰：形不足者温之以气，精不足者补之以味。味归精，气归神。可见药有寒热温凉之性，酸苦辛咸甘淡之味，浮沉升降补泻之用，各有所宜，不可不知也。今将痘疹合用之药，分气血解毒三类，各具性味、主用、修制于下，以便观览，检阅之暇，未必无小助也。
　　　　　气类

