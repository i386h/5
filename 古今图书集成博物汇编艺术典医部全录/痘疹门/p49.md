<!-- { "loadSidebar": true } -->
　　一、发热三日之内，用红纸条蘸麻油点火照心窝间，若有一块红者，或遍身有成块红者，八九日后决死，勿治。　　一、发热三日之内，遍身一齐出红点，如蚕种样，摸之不碍手者，决死勿治。　　一、发热三日之内，腹内大痛，又腰痛，及痘出干枯亟痛不止者，决死勿治。　　一、发热三日之内，面上有一片红者，色如胭脂，六日后决死勿治。　　一、发热三日之内，不问口鼻大小便但出血者，三日内决死勿治。　　一、发热三日之内，妄见妄语，昏不知人者，三日后决死勿治。　　一、发热三日之内，腹胀而痛，大叫不止者，三日后决死勿治。　　一、发热三日之内，其热忽退，烦躁闷乱，坐卧不安，外虽清凉，内却热也。若见闷乱腹胀，手足冷气喘者，即死勿治。
　　　　　出见证治歌括

