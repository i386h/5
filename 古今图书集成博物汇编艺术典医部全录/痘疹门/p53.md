<!-- { "loadSidebar": true } -->
　　痘疮起发肿为奇，头面预肿又不宜。五脏精华从此散，真人独跨彩凤归。
　　　　　起发辨生死诀

　　一起发时，根窠太红，头面皮肉红肿，如瓠瓜之状者，七日后死，勿治。　　一起发时，遍身痘顶皆黑，其中有眼如针孔紫黑者，三日后死，勿治。　　一起发时，两腮虚肿成块，肩髆腰臀皆有成块坚硬者，五日死，勿治。　　一起发时，有痘变黑，干如螺，延及遍身俱干黑者，七日后死，勿治。　　一起发时，先出痘形，以渐不见者，三日内死，勿治。古今图书集成医部全录卷四百六十九

痘疹门

　　　　家传痘疹心法【明?万全】

　　　　　成实证治歌括

