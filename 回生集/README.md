<!-- { "loadSidebar": true } -->
回生集 陈杰

　　《回生集》原叙

　　从来妙剂，多出仙传，如千金等方，其尤着者也。余素患痰疾，后又左膝寒痛，二十载以来，屡治不瘥。戊申岁恭设乩坛，求治于葛仙翁祖师，乩示云，此膝痛即系积痰所致。幸赐方药，宿疾顿除。嗣凡眷属有恙，即虔祷仙方，无不立效，但祖师因人治病，故所得乩方，未敢广传。惟立愿遍访世间经验良方，无论已刻未刻，汇刊公世。尚恐成方中，或有一时偶验，未可永为准则者，谨求祖师选择，得四百余方，并蒙乩批云。予有一片济世之心，故凡有所求，借乩鸾以示。尔今备有成方，请予选择，予亦欣然。但病有虚实寒热，药有温凉补伐。虚宜温补，实宜泻散。倘视症未明，误投药剂，为害非轻。今择其必中者用之，自无不验也，此书即定为《回生集》可耳。敬叙卷首，以体祖师普济之慈心云。

　　乾隆己酉岁孟夏月中浣古北乐天叟陈杰书于云间笃忠堂官舍

　　重刻《回生集》叙

　　丁酉乡试寓南阳街，适周采轩重刻《陈乐天叟回生集》。采轩以余粗知药性，问序于余。

　　余取其原叙读之。殆所谓神道设教者也。其间可取者，经验二字、济世二字而已。顾余读御纂《医宗金鉴》，有所谓补心丹者，冠以天王二字；有所云活命饮者，冠以仙方二字，则原序所云，祖师选择，亦何可尽斥为荒唐之说哉。大抵医者意也。四字误人不小。《论语》云：毋意。大学云。诚意。意之一字，公私是非邪正在反掌间。业医者，必虚心体贴四诊心法。

　　凡望色、闻声、问证、切脉，能如孟子所云，说诗以意逆志，斯于意也一言为无弊耳。学医者，诚得所以用意之说，而又采成方，以为主治之准则，经验者无不验，济世者无不济。然则采轩此书出，积善多矣。采轩得此书于苏吴舶中。有志刊送，垂二十年。今始商之同人，得如初愿，尤望橐有余资者，广为印送。俾家藏一册。人手一编，虽乡居僻壤，地鲜名医，皆可按症求方。而不求人。

　　东陵真阳子春谨叙。

　　卷上　内症门

　　吕祖师铁拐杖方

　　天门冬（去心一斤） 熟地（炒一斤） 白茯苓（去皮一斤，乳拌）

　　上药共为细末，炼蜜为丸，弹子大，每服三丸，黄酒送下。此药能除消百病，能令颜如童子，远行不饥，须发不白，身体不倦。

　　卷上　内症门

　　无比山药丸

　　治诸虚百损，五劳七伤，肌体消瘦，目暗耳鸣，四肢倦怠。常服壮筋骨，益肾水。

　　赤石脂（ ，醋淬七次，研细，水飞一两） 茯神（去皮，木水飞去筋一两） 山萸肉（去核二两） 熟地黄（咀片晒干二两） 巴戟（去心酒洗焙干一两） 牛膝（肥大者去芦酒浸晒二两） 泽泻（盐水拌炒一两） 杜仲（去皮盐水拌炒断丝三两） 山药（微炒三两）

　　菟丝子（酒煮极烂，捣焙为末三两） 五味子（一两） 肉苁蓉（酒浸焙干四两）

　　以上共为细末，炼蜜为丸，如梧子大，每服五六十丸，空心秋石汤送下，或白滚汤送下，亦

　　卷上　内症门

　　萆汤

　　治肾气素虚，腰胯腿足，酸软无力，肾受风湿侵袭，寒冷凝滞血脉，屈伸抽缩不遂，麻木疼川萆 （二钱） 川牛膝（二钱） 汉防己（二钱） 于白术（土炒三钱） 海桐皮（二钱） 当归身（酒洗三钱） 大生地（三钱） 白芍药（酒炒二钱） 川杜仲（炒断丝二钱）

　　川续断（酒浸烘二钱） 宣木瓜（一钱五分） 川独活（一钱五分） 威灵仙（一钱五分） 台乌药（一钱五分） 滴乳香（制净油一钱五分） 净没药（制净油一钱五分） 茅苍术（米泔浸一钱五分） 青黄风（一钱五分） 川芎（一钱五分） 生甘草（五分）

　　不用引，水煎空心服。

　　此药益肾活血，荣筋驱风，去湿定痛，宣通经络。药品不杂，如无海桐皮，用牛蒡子亦可。

　　卷上　内症门

　　还童酒方

　　久饮能添精补髓，强壮筋骨，驱风活经络，大补气血。如加蕲蛇、虎骨，更妙。

　　熟地（三两） 生地（四两） 全当归（四两） 川萆 （二两） 羌活（一两） 独活（一两） 淮牛膝（二两） 秦艽（三两） 苍术（二两） 块广皮（二两） 川断（二两） 麦冬（三两） 枸杞（二两） 川桂皮（五钱） 小茴香（一两） 乌药（一两） 丹皮（二两） 宣木瓜（二两） 五加皮（四两）

　　上药十九味，绢袋盛贮，用陈酒五十斤，好烧酒亦可，汤煮三炷香，埋土中七日，早晚饮三五杯。

　　久患咳嗽。连嗽四五十声。

　　生姜汁（半合） 蜜（一匙）

　　煎热温服。轻者四五服，重者十数服立止。

　　卷上　内症门

　　老人喘嗽

　　胡桃肉（去皮） 杏仁（去皮尖） 生姜（各一两）

　　研膏入炼蜜少许，丸如弹子大，每卧时嚼一丸，姜汤下。气促难卧，服此立定。

　　卷上　内症门

　　三子养亲汤

　　治老人痰喘咳嗽、气急胸满，极能调和胸胃。

　　紫苏子 萝卜子 白芥子等分，晒干，纸上微炒，研细，煮汤随饮食啜下。

　　卷上　内症门

　　十子丸

　　四明沈嘉则，无子，七十外，服之连举子。

　　槐角子（和何首乌蒸七次） 覆盆子 枸杞子（去枯者及蒂） 桑椹子 冬青子（四味共蒸，各四两） 菟丝子（制去壳，酒蒸） 柏子仁（酒浸蒸） 蛇床子（蒸） 没石子 北五味子（蒸枯者打碎蜜蒸，以上各二两）

　　上为末，炼蜜丸，如桐子大，每服五六十丸，空心淡盐汤下，干点心压之。

　　卷上　内症门

　　种子奇方

　　凡梦遗滑泻、真精亏损者，服之神验。有火者相宜。

　　沙苑蒺藜（八两微焙，四两为末入药，四两为膏入蜜） 川续断（酒蒸二两） 菟丝子（三两，酒煮见丝） 山茱萸肉（生用） 芡实粉（生用） 莲须（生用，各四两） 覆盆子（生用） 甘枸杞子（各前末以蒺藜膏，同炼蜜和丸，如梧桐子大，每服四五钱，空腹淡盐汤下。

　　卷上　内症门

　　壮阳种子丸

　　治尺脉微弱而痿、虚寒无火者宜此。

　　熟地（酒煮捣烂） 枸杞子（各一两半） 牛膝（俱酒洗） 远志肉（甘草汤煮） 淮山药 山茱萸肉 巴戟（去骨酒蒸） 白茯苓 五味子 石菖蒲 楮实子 肉苁蓉（酒洗，去鳞甲，去心中白膜） 杜仲（盐酒炒） 茴香（盐水炒，各一两） 冬加肉桂（五钱，童便拌晒三次）

　　上为末，炼蜜和枣肉为丸，空心温酒淡盐汤任下。

　　卷上　内症门

　　蛔厥心疼

　　乌梅（二个） 川椒（十四粒）

　　煎汤服即愈。

　　一切心痛，不拘大小男女，马兜铃一个，烧存性为末，温酒服立效。

　　卷上　内症门

　　急心气疼

　　胡桃一个，枣子一枚去核，夹桃纸裹煨熟。以生姜汤一钟，细嚼送下，永久不发。

　　卷上　内症门

　　卒急心疼

　　枣丸诗云：一个乌梅二个枣，七个杏仁一处捣。男酒女醋送下之，不害心疼直到老。

　　卷上　内症门

　　擦牙乌须不老神方

　　辽细辛（六钱） 熟地黄（晒干） 白蒺藜（去刺） 破故纸 五味子（晒干） 没石子（黑黄者佳） 地骨皮（去粗皮） 旱莲草 枸杞子（晒干） 青盐（用草纸洒湿透，包放炭中微火煨）

　　以上各一两五钱，共为末，筛细瓷罐收贮，不可出气。每日清晨，人之元气统聚于口，切毋漱水吐出，以指蘸药末擦牙，上下周遍，滚水含漱，徐徐咽下。总不间断，固齿乌须，功效如神。

　　卷上　内症门

　　齿衄

　　五倍子烧研擦牙。

　　卷上　内症门

　　治牙疼神效方

　　雄黄精 明矾（各三分） 牙硝（一钱） 真大冰片（一分）

　　共为极细末，以半分擦患处，流涎即愈，极验无比。

　　卷上　内症门

　　治风火牙疼

　　松木节一小片。咬疼牙上立止。

　　卷上　内症门

　　熏虫牙痛方

　　韭菜子一大撮，入炉内烧燃。先将芦管一头，纸粘喇叭样，吸此烟，至牙痛处，其虫俱出，温茶漱去。

　　卷上　内症门

　　牙痛噙药方

　　不论风火虫牙皆治。

　　生草乌 雄黄 胡椒 麝香 蟾酥（各等分）

　　共为细末，用 绢包，噙疼牙上，立止疼。

　　又治蝎蛇伤，以盐水调涂，药到痛止。

　　卷上　内症门

　　走马牙疳

　　大徽枣一枚，青布包签住，蘸芝麻油于灯头上烧之，瓷钟接承滴下油汁，以枣枯油黑为度。

　　先以米泔水漱净口，再鸡翎蘸油刷患处。

　　卷上　内症门

　　牙龈肿痛

　　瓦松 白矾等分。水煎漱之立效。

　　卷上　内症门

　　牙龈臭烂方

　　芥菜根烧存性，研末，频敷之即愈。

　　卷上　内症门

　　牙宣露痛方

　　丝瓜藤阴干，火 存性，研搽即止。

　　卷上　内症门

　　洗远年双目不明方

　　黑豆（一百粒） 黄菊花（五朵） 皮硝（六钱）

　　水一钟煎七分，带热熏洗五日，换药再洗五十日，可以复明。

　　卷上　内症门

　　治两眼夜不见物

　　羯羊肝一副，不见水，不沾铁器。以竹刀切开，加谷精草细末，入瓦罐内煮熟，不时服之屡验。

　　卷上　内症门

　　治雀姑眼神效方

　　石决明即海巴，有窟的，有眼的。火 为末三钱。用猪胆一个。或羊胆鸡胆亦可。用竹刀剖破，将石决明子入内，面包烧熟，滚白水送下。服一个即愈。

　　卷上　内症门

　　目中生翳

　　鹅不食草， 鼻塞耳，贴目去翳，神药也。

　　卷上　内症门

　　小儿青盲眼

　　木贼草、白蒺藜，各等分末。炒猪肝食。

　　目睛垂出至鼻，或时大便血痛，名曰肝胀。

　　羌活煎汁服数盏。

　　卷上　内症门

　　点肉攀睛方

　　蛤粉（滚水飞过） 乳香（去油洗） 蕤仁 冰片（一分） 麝香（一分） 轻粉（各一钱，水飞过）

　　共研极细末。以新笔尖蘸凉水点之。

　　卷上　内症门

　　飞丝入目

　　白菜揉烂。帕包滴汁二三点入目即出。

　　卷上　内症门

　　洗风烂眼神效方

　　白矾 铜绿 花椒各等分，外加槐树条六寸，水煎凉洗。

　　卷上　内症门

　　专治风火眼红方

　　炉甘石（ ）为极细末，用菜油调匀钟内，将钟覆于艾火上，熏至黄色为度。临睡调擦于眼上，次日用温水洗净。其药入眼无碍。

