<!-- { "loadSidebar": true } -->
　　何首乌一斤，牛膝半斤，炼蜜为丸。每酒服五钱。

　　卷上　内症门

　　二便关格

　　皂荚烧研，粥饮下三钱，立通。

　　卷上　内症门

　　燥结

　　轻粉五分，砂糖一弹丸，捣丸梧子大。每服五丸，临卧温水下。

　　卷上　内症门

　　治小便频数有余滴腰膝冷肾囊湿两脚无力

　　故纸（盐水浸酒炒，二两） 白茯苓（一两） 没药（五钱，去皮）

　　共为细末。用黄酒浸，高药一指，煮化和没药丸，梧子大。每服三十丸，空心白汤下。

　　卷上　内症门

　　小便闭胀不治杀人

　　葱白三斤，切炒帕盛二个，更换熨小腹上，气通即便。

　　卷上　内症门

　　癃淋

　　马齿苋捣汁饮。

　　卷上　内症门

　　地髓汤

　　治五淋小水不利。茎中痛欲死。

　　牛膝（一两洗净）

　　水五钟，煎一钟，去滓，加麝香少许研调。空心服。

　　卷上　内症门

　　小水不通方

　　芒硝一钱研细末，以龙眼肉包之，细嚼咽下立愈。

　　卷上　内症门

　　小水不通方

　　旧麦草帽一顶，煎水饮之，即通。（大便闭结同此）

　　卷上　内症门

　　治小便淋痛方

　　用蜀葵花根，洗锉水煎五七沸，服之如神。若淋血加车前子一钱，同葵煎服。

　　卷上　内症门

　　萃仙丸（专治遗精）

　　沙苑蒺藜（八两） 莲须（四两） 芡实（四两） 山萸肉（四两） 枸杞（二两） 川断（二两） 龙上金樱子膏二两，白蜜十两，共和为丸。每服五钱，清早淡盐汤下。

　　卷上　内症门

　　无梦遗精

　　韭子一两炒研。每酒服二钱。并治白浊盗汗。

　　卷上　内症门

　　梦泄

　　用猪肚雄者一个洗净。杜仲半斤，用线缝固，煮烂去药。连汤食尽即愈。此方又能治腰疼神效。

　　卷上　内症门

　　治自汗

　　黑豆淘洗磨成豆腐浆。锅内熬熟结成皮，每食一张，用热黑豆浆送下即效。凡人每日清晨吃黑豆浆，大有补益，可以免痨病之患。

　　卷上　内症门

　　治盗汗

　　用鸡蛋五枚。将外壳周遭轻轻敲碎，不可损伤内之白皮，浸童便内一昼一夜，取出，用冷水渐渐加火煮熟食之。二次即愈。凡人每日清晨食二三枚，大有补益。

　　卷上　内症门

　　治盗汗方

　　莲子七枚，黑枣七个，浮麦一合，马料豆一合，用水一大碗，煎八分服之。三剂全愈。

　　卷上　内症门

　　黄胆取黄法屡试屡验

　　用竹连纸一张，裁为四条，笔管卷如爆竹式。将一口用糊粘固，外用黄蜡一两，铁铫熔化。将纸筒四围浇匀，不可使蜡入筒内。令患者仰卧，将蜡筒套在脐上，再用面作圈，护住筒根，勿令倒，勿令泄气。筒头上点火，烧至筒根面圈处，剪断。另换一新筒再烧。看脐中有黄水如鸡子清者，取出。轻者熏三五筒，重者熏二七或三七或七七筒，总以取尽黄水为度，神

　　卷上　内症门

　　治黄胆如金方

　　晴明天气时，清晨勿令鸡犬阴人见。取东引桃根，细如箸若钗股者一握，切细。以水一大升煎，空腹顿服。服后三五日，其黄离离如薄云散开，百日方平复也。黄散动可时饮清酒一杯，则眼中易散，否则散迟。忌食热面猪鱼等物。

　　卷上　内症门

　　黄胆尿赤

　　头发烧灰，水服一钱。日三次。秘方也。

　　卷上　内症门

　　黄胖病方

　　马兰头根，杵汁半碗，冲酒服之。每日一服。半月即愈。

　　卷上　内症门

　　羊痫风方

　　甜瓜蒂（七个研细） 白矾（一钱）

　　无根水调送下，即吐痰。过五日再吃一服，全愈。

　　卷上　内症门

　　羊头风病（俗名羊纤风）

　　黑羊粪，瓦上焙干。为末一钱，糖汤下。

　　卷上　内症门

　　狂跳邪语

　　陈细茶、白矾、各三钱为末。饭捣丸，梧子大。朱砂一钱，研细为衣，发时服三钱。

　　卷上　内症门

　　失心癫狂

　　真郁金七两，明矾三两，为末。薄糊丸，梧子大。每白汤服五十丸。

　　卷上　内症门

　　多年内伤（此方凭医看准）

　　冬瓜子为末。温酒服之。

　　卷上　内症门

　　治伤寒初起方不拘男女老少皆宜

　　元参（一两二钱）

　　水二钟，煎一钟，去渣趁热服。盖暖衣被，出汗即愈。小儿减半用之。此方系仙传。

　　卷上　内症门

　　伤寒点眼方

　　粉甘草（六分） 冰片（四分）

　　病起一日至六日，男左女右点之，出汗即愈。如过七日，不论男女两眼并点，神效。

　　卷上　内症门

　　专治结胸停食伤寒糟蒲饼

　　陈香糟（六两） 冰姜 菖蒲根（各四两） 盐（二两）

　　共研匀炒熟为饼，贴胸前痛处，以火熨之，内响即去。如口渴任其吃茶水。待大便利下恶物，即愈。

　　卷上　内症门

　　鸡子饮（专治狂走伤寒）

　　用出过小鸡的蛋壳，泡汤服即睡。

　　卷上　内症门

　　治瘟疫伤寒时症或饭后气恼心口胀闷填塞不舒方

　　上好蒸酒，炖热。将布二块，蘸酒，自胸向下擦抹。如布冷，另换一热布，轮替擦抹。

　　如此数次，病气下通，即能大便而痊。

　　此非误下陷胸之症，故治法不同于用汤液。诚补古法之所不及者也。

　　卷上　内症门

　　治瘟疫伤寒时气方（少宰奉倩李先生传）

　　麦冬（三钱，去心） 乌梅肉（三个） 芫荽梗（三十寸） 灯心（三十寸） 竹叶（三十片） 红枣（三枚，去核）

　　水煎热服。 少宰云，此系秘方最效。

　　卷上　内症门

　　秘传除瘟救苦丹

　　专治一切瘟疫时症、伤寒感冒，无论已传经、未传经。大人每服一丸，小儿半丸。凉水调服，出汗即愈。重者连进二服。未汗之时，切不可食热汤热物。汗出之后不忌。此丹百发百中，奇效无比。有力者宜修合以济世最妙。

　　瓜儿天麻 麻黄 干姜 松萝茶（各一两二钱） 绿豆粉（一两二钱） 甘草 朱砂（飞过） 雄黄（飞过，各八钱） 生大黄（二两）

　　上药共为细末，炼蜜为丸，如弹子大。收瓷器内，勿令泄气。

　　卷上　内症门

　　辟瘟丹

　　红枣（二斤） 茵陈（切碎八两） 大黄（切片八两）

　　加水安息更妙。如无亦可。以上三味合一处。清早烧能却时症瘟气。（水安息系外洋来者大药店方真）

　　陈宜仲尝梦神人语曰：“天灾流行，人多死于疫疠。惟服大黄者生。”事见宋史。（说储）

　　头面肿大如斗，二目难开。危急者，服之奇效。

　　牛蒡子（炒香研） 苦桔梗 荆芥穗（焙） 家菊花 黄柏梢 龙胆草 防风 羌活 连翘（去心） 蔓荆子（去蒂焙） 薄荷叶 本 元参 白芷 升麻 川芎 生甘草（各三钱）

　　上药共合一处。入净砂锅内，注水十碗。在病患房内，炭火慢熬，至五碗为度。去渣将病者仰卧，以小钟徐徐灌之，勿令间断。服完其肿自消，须善调养数日，再服清胃之药，必无后患。

　　卷上　内症门

　　虾蟆瘟

　　头项肿大。福建靛花研细三钱，和鸡子清一枚，烧酒搅服。侧柏叶捣自然汁，调蚓泥，烧研敷。（靛花染坊内可觅）

　　卷上　内症门

　　治头风不拘偏正立刻止疼方

　　硫黄（一钱） 川椒（取红色者去黑子为末，三分）

　　上二味拌匀，溶成小饼。左疼塞左鼻，清涕从右鼻出；右疼塞右鼻；正疼左右俱塞。清涕流尽即愈。神效。

　　卷上　内症门

　　治偏正头风熏鼻方

　　本（五分） 细辛（五分） 香白芷（一钱） 辛夷（八分）

　　共研细末，分为四分。用纸四条，卷实将火点着，以烟熏鼻。日熏二次，即愈。

　　卷上　内症门

　　头风

　　用陈荞麦面作饼，趁热贴于头上患处，外用绢扎好。出汗风毒收尽入饼内。两次即愈。

　　卷上　内症门

　　治噎隔反胃回食水谷不进即刻回生方

　　夏月中伏天粪坑中蛆，愈大愈好。捞出以长流水洗净。用桶瓦二个，盛蛆在内。盐水和泥将瓦两头封固。木炭火 一炷香， 至蛆身黄色。如尚未黄，再入砂锅焙黄。最忌用铁器铜器。每服用黄蛆（一钱五分，研末） 细松萝茶（七分五厘） 广木香（一分五厘，研末）

　　制豆蔻（四分五共研极细末。五更时空心温干，烧酒半茶钟调服。如不能饮酒者，水酒调下。切忌面食荤腥数日。

　　卷上　内症门

　　治翻胃神效方

　　用极大枳壳两半个，去内穣。将真阿魏六七分，杏仁去皮尖十余粒，共捣烂入枳壳内。

　　将两半壳合口，外用绵纸裹好，线扎紧，入滚水内。大火煮半日，取起去壳，内药将壳焙干为末，烧酒送下。重者不过二次即愈。初起者神效，久难见功。

　　卷上　内症门

　　治噎食神验方

　　生姜不拘多少。五月五日午时，用布袋藏好，浸于不见天之东厕内。四十九日取起，扫去秽物，悬空吊晒极干为末。病二年者，用姜末三分。病一年者用姜末二分，入麝香一二厘，冲白滚水与病者吃下，只一服而愈。服药后不可轻叫病患吃饭。先须饮米汤一日，次日方可少吃稀粥，五六日后渐渐吃饭，总以少吃为妙。忌荤腥盐酱，并酱小菜五十日，永不再发。

　　此方极效无比，有力者宜预制以救人最效。

　　卷上　内症门

　　治噎食转食奇方

　　黄鳝鱼一条，用无灰黄酒，量鱼大小酌酒多寡，煮酒干为度，连皮带骨用净砂锅焙存性，研为细末。病势重者，每服三钱；轻者每服二钱五分为止，不可多用。黄酒调服。若在上半月其效尤速，下半月其效较迟。三服见功，五服全愈。愈后宜服淡饮食，陆续吃稀粥可以。

　　忌一切思虑、筹画、气恼。荤腥椒酒，色欲房劳，尤宜慎之。转食用靛花水送下。 噎食转食。服药后，恐大寒，常吃些姜汤尤妙。

　　卷上　内症门

　　治九种心胃疼诸药不效者此方神效

　　附子 黄连（各一钱） 白芍（五钱）

　　水煎服即愈。寒热乘于心胃之间，两相攻战，所以作痛。此方黄连平心火，附子去胃寒。

　　而白芍入肝平木，不使克其胃，又去郁生心血，譬如两人争斗，有和事人，自然纷解也。所以诸药不效，服此神效耳。

　　卷上　内症门

　　治九种心疼胃气疼神验方

　　千年锻石（一两） 生熟白矾（各五钱）

