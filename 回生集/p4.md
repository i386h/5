<!-- { "loadSidebar": true } -->
　　共为末。姜汁为丸，梧子大。或姜汤，或烧酒送下七丸，即愈。有力仁人，修合以济世，功德无量。

　　卷上　内症门

　　治九种心胃疼痛方

　　病发时用艾叶十斤，揉碎在铜杓内炒。（不可住手用箸动拨）将盐卤（豆腐店内不曾加水者）半小钟，倾入候焙干倒出，研末用。热烧酒一杯，送下。俟腹内作响，或降气，或吐出清水，即愈。

　　此方须现制现服，隔夜即不效，见鸡犬阴人即无效。服后须戒茶鲜肉三日。愈后每逢初一十六日，用淡盐汤吃一服，永不再发。吾母太夫人，生余之时，因得此症，历久不愈，遍觅医方，未获其效。余因立愿如得应手奏功而不再发者，即当公之大众，广救疾苦。昨承乏云闲，得此方于定海许进，一服而愈，不复再发，真仙术也，不敢自秘。谨刊刻流传，以广益效。

　　卷上　内症门

　　治胸胃肚腹疼方（香元散专治此症验）

　　香附（一两，醋炒） 蟾肚郁金（一两炒） 元胡索（一两，酒炒） 广木香（二钱）

　　共为细末。好酒送下，滚水送亦可。

　　卷上　内症门

　　治胃疼方（贵州南龙府经厅周梦龙传云平淡屡效）

　　红枣（七枚去核，捣烂） 橘皮（三钱） 生姜（三钱）煎服。

　　卷上　内症门

　　治胸膈疼方（屡验密云县牛栏山杨医传）

　　韭菜汁半钟，服下即愈。止疼， 此方胸以上皆可用。

　　卷上　内症门

　　治胃气痛方

　　良姜（酒浸，晒三次） 香附（醋浸，晒三次）

　　俱为末。若因寒而起者，良姜用二钱，香附用一钱。因怒而起者，用香附二钱，良姜一钱，加生姜汁一小匙，米汤调服。

　　卷上　内症门

　　二贤散

　　治脾家冷积，每食已辄胸满不下，百药不效者。兼治一切痰气特验。

　　真橘皮（一斤柑橙，勿用去穣） 甘草（四两） 盐花（四两）水五碗，慢火煮二味令干，焙为末。每服二三钱，白滚水冲服。

　　按方勺泊宅编云，伊芳舅莫强中，令丰城时得此病。偶家人合橘皮散，因取尝之，似相宜，遂连日服之。一日忽觉有物坠下，大惊目瞪，自汗如雨，须臾，腹痛，遗下数块，如铁弹子，臭不可闻。从此胸次廓然，其疾顿愈，盖脾之冷积也。

　　卷上　内症门

　　治十种水病肿满喘促不得眠卧

　　蝼蛄（五枚）即北人呼为拉拉呼者，焙干为末。以饭汤调半钱服之。二日进一服，陆续随加，加至一钱。以小便通方效。

　　卷上　内症门

　　治水臌方

　　红芽大戟（一两，杭州者佳） 连珠甘遂（一两） 芫花（一两，醋炒） 淡泽泻（一两五钱） 苦葶苈（五钱另研）

　　先将前四味研细末，后加葶苈末，和匀。酒煮糊为丸，如梧桐子大。每服二十丸，量人虚实加减。其药引汤液，俱先夜煎好候用，俟次日，五更空心服。

　　第一日煎商陆汤送下， 取黄水。

　　第二日煎灯心汤送下， 取黄水。

　　第三日煎麦冬汤送下， 取白水。

　　第四日用田螺四枚，煎酒送下， 取腹水。

　　第五日用大鲫鱼三尾，煎酒送下。（取五脏六腑水皆尽）

　　第六日煎木通汤送下。

　　第七日煎栀子汤送下， 肿消臌散。

　　忌服盐酱，房事，再服善后之药。七日毕方服盐酱。

　　卷上　内症门

　　开盐酱服药方

　　赤芍药 白术（土炒） 云白苓 泽泻上药各等分研末。用鲜鲫鱼一尾，剖去肠，入盐麝少许。将前四味装鱼腹内，火上焙干为末。每服二三钱，僵蚕汤送下。

　　卷上　内症门

　　治水臌验方

　　裕州庠生龚方遂云：水臌者，乃寒茶冷水积聚所成，溢于皮肤，是为水臌，非外感风寒，内因脾胃虚寒也。惟攻去积聚，使水从大便而出，则小便利而病去矣。补益之药，只可微使于病愈之后，断不可遽施正病之时，此屡验之论也。予尝患此症，按书载各方治之，勿瘥。

　　遇一云游疡医，教服雷音丸而痊。

　　卷上　内症门

　　雷音丸方

　　巴豆（二两）去仁不用，只用豆皮。每豆二两，可得皮三四钱。微炒黄色。万不可用豆仁一粒。缩砂仁（一两炒） 川大黄（三钱，半生半炒） 干姜（三钱，炒黑） 广木香（三钱，炒黑） 牙皂（二个，去筋炒） 甘遂（一钱五分，炒黄色）

　　上七味共研细末。绢罗过，醋打面糊为丸，如绿豆大，锅底烟煤研细为衣，晒干。每早空心姜汤送下，三四十丸。每服可泄水二三次，日服日泻，日泻日消，大便渐实，小便渐长、渐白，直服至水尽为度。但须量人老少壮弱泻之多寡，加减丸数，不可拘执。 此药治病，多则一料，少则半料必愈。 亦兼治酒积食积，俱获奇效。珍之秘之。 此药虽泄而不伤元气。凡水臌服药之后，切忌盐酱一百多日，若一犯再病不救矣。醋用腊醋， 烟煤即百草霜，宜用烧杂草者佳。 甘遂用甘草水浸三日，日换一次，要看水无黑色为度，然后用面包向火煨之，面俱黄色而止。但甘遂与甘草相反，在医者善用之，盖甘遂性烈，去其暴也。

　　卷上　内症门

　　治水肿方（秘方名消河饼）

　　田螺（四枚，去壳） 大蒜头（五个，去衣） 车前草（三钱一方，用车前子研末）

　　上三味同捣为膏。作一饼，覆脐中，水从便出，即愈。贴药后仍以手帕缚之，少刻小便分利且多，换二三饼尤妙。

　　卷上　内症门

　　治气臌水臌奇方（杨泽清传药味最难遇巧备存）

　　头生男胎脐粪（一具） 头生鸡子（一枚）

　　将鸡子敲一孔，倾尽清黄。将粪填满壳内，用浓纸封好，候母鸡孵卵日，同孵二十一日取出。将粪研极细末，预旋用沉香，木筒一个，将粪装入，上盖以水银一两养之。再用黄蜡封固筒口，常带身边，借人气养之。遇用时倾入水银，以骨簪挑粪，按男左女右点大眼角内。

　　如

　　卷上　内症门

　　治气胀气蛊方

　　白萝卜汁，浸砂仁炒干，连浸连炒数次。后将砂仁为末，每服一钱，米汤送下，数服必愈。

　　卷上　内症门

　　治中满臌胀方

　　陈胡芦瓢三五年者一个，以糯米一斗，作酒待熟。以瓢于炭火上炙热，入酒浸之。如此三五次，将瓢烧存性，研末，每服三钱，酒下神效。

　　卷上　内症门

　　治便血验方

　　极老苦KT 菜。（阴干一大把）

　　水煎一大碗，空心服即愈。

　　卷上　内症门

　　治粪后下血方

　　艾叶生姜，煎浓汁服三合。

　　卷上　内症门

　　治肠红方

　　臭椿树根皮（东行者三钱） 槐角（一钱） 侧柏叶（一钱） 小竹叶（一钱） 地榆（炒黑，一钱）水煎温服。重者不过三服，即愈。屡验如神。

　　卷上　内症门

　　治猝泻鲜血方

　　小苏根叶，捣汁温服一升。

　　卷上　内症门

　　治肠风脏毒方

　　用蓟饼烧灰冲滚水饮服二钱，神效。忌同蟹食。

　　卷上　内症门

　　治脏毒下血方

　　苦楝子炒黄为末，炼蜜为丸，如梧子大。以十丸添至二十丸，空心米汤服。

　　卷上　内症门

　　治脱肛奇方

　　用蝉蜕为末，菜油调敷，肛门立收。

　　治三日或间日疟，二三年不愈者，一服即愈。屡验神方。

　　当归 半夏（各五钱） 常山（二钱五分） 槟榔（二钱五分） 红枣（半斤，去核）

　　用好酒一斤，河井水共一斤。将前药并枣煮，用新砂锅煎烂，放屋上露一宿。来日清晨将药枣温热服之，连枣作几次吃完即愈。忌鸡肉鸡蛋一月勿食。

　　卷上　内症门

　　截疟神方（仪征杨赓起军门家传秘方屡验多人）

　　青蒿（八两） 青皮（二两） 真川贝母（一两五钱） 槟榔（二两） 浓朴（二两） 神曲（二两） 半夏（二两） 甘草（五钱）

　　上药共为末。姜汁为丸，绿豆大，朱砂为衣。于未发前三个时辰。每服三钱，姜汤送下，切忌即用饮食。此药不可经阴人之手。

　　卷上　内症门

　　治疟疾膏药效方（大兴杨泽清传）

　　生姜（二两捣烂如泥） 牛皮胶（二两）

　　将胶熬化，投姜泥搅匀，熬成膏听用。

　　先以皂荚水洗净，脊膂背腰油腻泥垢拭干。再以生姜一大块，遍擦各处。再酌量脊背之宽长，剪细布一大块，将膏摊上贴之。再搓手心令热，遍摩脊背各处，俱觉热为善。俟一二日后不发，即痊。盖此症多因内伤生冷茶水食物，外受寒气，侵于太阳膀胱，寒水经太阴肺经与痰水凝结不解而成。此膏重用生姜，散其锢冷，所以即痊。然姜多丝筋，非捣如泥，则渣滓浮高，药气不浓，功力浅鲜无益。用胶者藉其粘性不脱也。此方简易屡效。

　　卷上　内症门

　　治疝病难忍及囊肿如斗肾子痛者

　　雄黄 甘草（各一两） 白矾（二两）

　　共研细末。每用一两，滚水五升冲和，洗患处良久，再暖洗至冷，候汗出痊。

　　卷上　内症门

　　疝灵散

　　治偏坠七疝，肾囊肿大，疼连小腹，不能自忍。服之极验。

　　龙眼核 荔枝核（二味先捣碎焙） 小茴香（各等分焙）

　　共为细末。每服一钱，空心用升麻煮酒送下。重者二服。

　　治心腹小肠痛，小肠疝气，血气疼痛，及产后一切疼痛，诸药不效者。此药能行能止，妙不可述。

　　五灵脂（等分） 蒲黄（等分）

　　研为末。或酒或醋，调匀熬成膏。再入水一钟，煎至七分热服。 或醋糊为丸。童便酒服亦可。

　　卷上　内症门

　　治肾子大小偏坠方

　　用绵花子煮汤入瓮。将肾囊坐入瓮口，俟汤冷止。一二次散其冷气即愈。

　　卷上　内症门

　　治偏坠神方

　　用冰姜一大块，光粉一块等分，同捣极烂，涂肾囊上，仰卧以油纸衬好，勿污被褥。少顷大热，切勿动手，听其自落。涂两次即可断根。日久肾子大者，亦渐缩小矣。

　　卷上　内症门

　　治偏坠小肠气屡验方（吉晋榆社尉宛华亭）

　　多年煮肉菜磁盘锅底一个打碎，入锅用芝麻油一斤许，煎至焦枯，看火起烟尽起锅冷定，研细蜜丸。每服三钱，黄酒送下。

　　卷上　内症门

　　治疝气神效方

　　荔枝核（四十九枚） 陈皮（九钱） 硫黄（四钱）

　　共为末。盐水打面糊为丸，如绿豆大。遇痛时空心温酒服九丸，良久再服。不过四五服，其效如神。

　　卷上　内症门

　　兀霜膏（治咯血吐血虚劳嗽神方）

