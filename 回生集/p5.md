<!-- { "loadSidebar": true } -->
　　乌梅汁 梨汁 柿霜 白砂糖 白蜜 萝卜汁（各四两） 生姜汁（一两） 赤苓末（八两乳汁浸晒干） 款冬花 紫菀末（各一两）

　　上药共入砂锅内。熬成膏丸，如弹子大。每服一丸，临卧含化咽下。

　　卷上　内症门

　　治吐血方

　　凡吐血切不可服药。只自己小便一味，可以除根。朝晨起身，将隔宿小便溺去，稍食米食点心，静坐一室，不可说话，亦不可立起，惟闭目静心。用藕二三片，微捣泡汤，置壶内随斟随饮。俟汤渐完，即欲小便，用洁净大碗盛受，其色白如泉，味极淡，乘热吃下。以南枣二枚咀嚼，自不恶心。吃后便可照常办事。忌葱姜椒蒜辛辣之物。饮至半月，即可除根矣。

　　每

　　卷上　内症门

　　治劳病虚病神方

　　此方专治血气两虚，骨蒸劳热，身体羸瘦，四肢酸软，精神倦怠，腰痛脊疼，饮食不进，以及阴虚吐血咳逆，一切不足弱症。服之屡效。症轻者二三料全愈，症重者四五料除根。即无病常服，可保身强神旺。此方极易极验。余得之异授，见者广传，功德无量。

　　枇杷叶（五十六片） 新鲜者更佳。如无即干者亦可。凡咳盛者多加。倘不咳嗽者，不必用多。洗净叶上毛。

　　大梨（二个，深脐者佳，去皮心切片用） 白蜜（半钟，先熬滴水成珠大便干燥者多加，大便溏泻者不用可） 大枣（半斤或黑圆徽枣皆可） 建莲肉（四两，不必去皮）

　　先将枇杷叶放铜锅内或砂锅，用河水多煎几滚取汤，用绢沥清汁，其煎过叶，弃去不用。

　　后将梨枣莲蜜用拌，放锅内铺平。然后将所煎枇杷叶清汁，淹满略高些盖好。煮半炷线香，翻转，再煮半炷线香，用瓷罐收贮。随意温热吃，最益脏腑。枣煮熟乘热剥去皮。虚弱咳嗽者颇多，若不早治，肺若咳损，极难医治，惟此方治咳嗽效应如神。如虚弱并不咳嗽者，枇杷叶不用，只用河水同煎。咳嗽多痰者，加川贝母一两，研极细末，俟煮熟时入内，再一二沸取起。若吐血用藕节捣汁同煮，冬月多制，久收不坏。惟夏月少制，供一二日食。

　　卷上　内症门

　　治虚劳奇方一切骨蒸痨热服之如神

　　当归（三钱） 川芎（二钱） 芍药（二钱，炒） 大熟地（三钱）

　　用柳树根酒炒一两，水二碗，煎七分。不拘时温服。

　　卷上　内症门

　　治痨怯妙法

　　凡男女患一切痨怯，但有脉有神者，无不效应。

　　上好箭头砂（一两） 透明雄黄（五钱）

　　上二味研为细末，单层绵纸包固。选未曾行经十二三岁壮实童女，将药贴放童女脐内，汗巾拴缚一周时，取下秤药比前多重三钱余者更妙，即刻拴于病患脐上。先备人乳十余碗，候病者口干发燥饮之。渴止乳亦止。然后解去脐上之药，其病自去。再用补药调养，十人活九。

　　卷上　内症门

　　治痢疾神验方

　　陈茶叶 陈皮 生姜（各二钱） 食盐（一钱）

　　煎服。不拘赤白即愈。

　　小香连丸 此方治痢疾全活者甚多。

　　蕲艾（八两捣如绵以黄米煮成薄浆拌透晒干为末） 陈香茹 苦参（各八两） 青木香（三两）

　　上药共为细末。水丸。外加川郁金二两，研极细末为衣。或云大者为姜黄，小者为郁金，非也。水磨去一分，看有绿色者为真。此方顺气磨积，祛暑消痰，诚痢症之圣药也。白痢砂糖汤下，余俱姜汤下。每服二三钱，量大小投之。其效在大香连丸之上。

　　治痢神效方 无论新久痢症一贴即愈。

　　油当归（一两） 枳壳（三钱面炒） 黄芩（五钱）

　　水三钟，煎八分服。渣再煎服。忌荤腥三日。重用当归，取其滑润，枳壳专利大腹，黄芩清暑热肠。

　　香参丸 治痢极效。百发百中之药也。

　　木香（四两） 苦参（六两，酒炒） 生甘草（一斤）

　　熬膏丸梧桐子大，每服三钱。

　　卷上　内症门

　　治大人小儿噤口痢神方

　　五谷虫（水洗净瓦上焙黄色）

　　研为末。用黑糖拌匀，新汲水送下即愈。

　　又方石莲子肉（一两去心） 木香（三钱）

　　研末。每服二钱，米汤调下。

　　卷上　内症门

　　治休息久痢方

　　豆腐醋煎，久食之即愈。

　　治休息痢方（屡验多人，轻则一服，重则二三服即愈神效之极。不论男女俱可用）

　　藕节（七个） 荷叶蒂（七个） 侧柏叶（七钱炒） 臭椿树皮（七钱） 地榆（七钱）

　　照方用井水河水各一半，放大砂锅内煎好，露一宿，尽力温服。待煎好用冲净白糖七钱。

　　各

　　卷上　内症门

　　久痢方（东平展子明传）

　　柿饼（一枚）

　　入白矾一块。， 存性研末，黄酒调服。不过三服，即愈。屡验。

　　又方用陈石榴皮焙干研末，每服二钱，米汤下。百方不效，服此便止，不可轻视。

　　卷上　内症门

　　治五更时溏泻一二次经年不愈方

　　五味子（二两） 吴茱萸（五钱，汤泡）

　　同炒为末。每早二钱，用陈米汤送下。

　　卷上　内症门

　　立止水泻方

　　车前子（一钱） 泽泻（一钱） 浓朴（一钱二分，姜汁炒）

　　共为细末。热水调服即愈。

　　玉露霜 治老人脾泄最宜。

　　白术（二两，炒） 陈皮（一两五钱） 莲肉（四两，去心） 薏仁（四两，炒） 糯米（一升炒） 糖霜（量加） 陈米（一升，锅焦炒） 绿豆（一升，炒）

　　共为细末。每服二三钱，滚水调匀服之。

　　卷上　内症门

　　芡实散

　　久服延年益寿，身轻不老。

　　芡实粉 金银花 干藕（各一斤蒸熟晒干）

　　共为末。汤水调服。

　　烧枣丸 通州马荆襄传治泄泄不止，虽至面黑气息奄奄者，亦立效回生。

　　沉香 木香 公丁香 胡椒 官桂 干姜 砂仁 赤小豆（各等分）

　　共研为末。煮红枣肉为丸，仍以枣肉包之。再以面裹煨熟，米汤送下。

　　卷上　内症门

　　治转筋霍乱法

　　令病患面墙直立，一人以手蘸温水在腿弯内反手拍打数十，有青红脉突起，即将针刺其上，出黑血立止。

　　治霍乱方 扫帚略用者可。久则无穗矣。

　　用高粱扫帚上穗子连枝梢一把，煎汤温服立愈。

　　又方藿香叶 广陈皮（各五钱）

　　水二钟，煎一钟，温服立愈。

　　卷上　内症门

　　路中暑方

　　大蒜（捣烂） 路上土新汲水一盏，调服或灌立止。

　　治中暑口渴饮水身热头晕发昏者。

　　石膏（五钱 ） 知母（二钱五分） 生甘草 粳米（一撮）

　　水煎服。病重者加倍用。

　　卷上　内症门

　　治中暑闷方

　　扁豆叶捣汁饮之，立愈。

　　卷上　内症门

　　治绞肠痧方

　　此症夏天最多。肚腹急痛，唇指青黑者。

　　用透明生白矾研末。每服二钱。用冷水热水各半杯，调服即愈。

　　仁人须预带明矾，或在舟车长途或黑夜之际，应手奏功。再于爪甲肉际臂腿弯等处，刺出黑血为要。切忌姜汤茶叶汤大荤米面，直待甚饿吐泻三个时辰方可食粥。此症须认明，若阴症误视不效。

　　卷上　内症门

　　简便痧方

　　患痧大抵腹痛，亦有并不痛者。但昏沉胀闷，莫可形状，医未能识者。急取田中生芋艿洗净嚼之，如非痧则生涩难食，若是痧则甘美异常。再食一枚，脱然起矣。屡验。腹痛者同治。

　　卷上　内症门

　　治阴症神方

　　白明矾（一分） 胡椒（二分） 芒硝（一分）

　　共为细末，盐醋调和。摊男左女右手心紧合阴处，盖暖出汗即愈。其效如神。

　　卷上　内症门

　　急救阴症腹痛方瀛海淳朴堂王之刊施

　　（三钱研细）

　　滚烧酒送下即愈。预将生黄豆令病患嚼之，不知豆者是。

　　心疼小腹疼痛面指发青乃阴症也左KT 龙即白鸽屎（一大抄）

　　研极细末。热酒一钟，搅匀澄清顿服。

　　寒火相结小腹疼痛方（俗名阴寒此方屡验）

　　枯白矾（枣子大一块） 带须葱白（三段） 胡椒（按病患岁数一岁一粒）

　　用男孩儿吃之乳，合一处共捣为丸，安放肚脐上，一炷香时痛即止。 忌用生冷要紧。

　　卷上　内症门

　　治小腹痛诸药不效方

　　用妇人油发烧灰，酒调三钱服。

　　卷上　内症门

　　中风不省人事

　　用柏叶一握，葱白一握，连根捣如泥。无灰酒一大钟，煎一二十沸，去渣温服。

　　卷上　内症门

　　治怔忡痰厥方

　　腊八日用大雄猪胆一枚。将白矾研细入胆，盛满为度。阴干去皮，仍研细，每钱加飞朱砂三分和匀。用无根水服三铜钱边即愈。所谓三铜钱边者，即一刀圭之意，极言其少也。

　　卷上　内症门

　　怔忡症

　　柏实煮饮，日久自愈。

　　卷上　内症门

　　痰火症

　　真麻油三两。以牛黄五钱。明矾一两。研末浸油内。痰火发时。服一二匙痰自下。

　　卷上　内症门

　　七粒金丹

　　治哮吼之症神效。将瓦放火上烧红。放鹁鸽粪于红瓦上。自然成灰。研细好酒送下。二三钱即愈。

　　卷上　内症门

　　治哮病方

　　哮有虚实之分。热哮。盐哮。酒哮。皆虚症也。寒哮。实症也。寒哮遇冷风而发。热哮伤热伤暑而发。治不同法。

　　卷上　内症门

　　虚哮方

　　麦冬（三钱） 桔梗（三钱） 甘草（二钱）

　　水煎服一帖即愈。不必加去痰之药。加则不效矣。不能断根另有药。

　　卷上　内症门

　　实哮方

　　百部（二钱） 炙草（二钱） 桔梗（三钱） 半夏（一钱） 陈皮（一钱） 茯苓（一钱五分）

　　水煎服。二帖即愈。

　　卷上　内症门

　　断根方

　　用海螵蛸火 为末。大人五钱。小儿二钱。黑砂糖拌匀调服。一帖即除根。若不服上煎药。止可得半也。上煎药如热哮加元参三钱。冷哮加干姜一钱。盐哮加饴糖三钱。酒哮加柞木三钱。

　　卷上　内症门

　　定喘止嗽降痰噙化方

　　孩儿茶 白檀香 白豆蔻 桔梗 麦冬（去心） 蛤粉（各一两） 川贝母（一两，去心） 南薄荷 天门冬（各五钱） 木香（三钱） 麝香（二分） 真冰片（五分）

　　上药共为末。甘草四两。熬膏为丸。如梧子大。每噙化一丸。去痰降气止嗽。如神。不可备述。

　　卷上　内症门

　　治盐哮方

