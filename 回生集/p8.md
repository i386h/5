<!-- { "loadSidebar": true } -->
　　川芎 龙胆草 天花粉 当归 生地 柴胡 山栀 黄芩（各一钱） 泽泻 木通 甘草（各五分）加灯心。水煎食前服。

　　溃后糁药 蚌壳 黄连 青黛 各等分研极细敷之。

　　卷下　外症门

　　囊痈

　　抱出鸡卵壳。黄连轻粉等分为末。以炼过麻油敷。

　　卷下　外症门

　　胎元七味丸方（泰安太守萨公讳槎传）

　　专治痔漏。不拘远年近日。脓血通肠者。服之。化管除根。此方异人传授。救人灾难。

　　止人疼痛。活人多矣。只宜传方施药。不可传授匪人。心访问利。

　　胎元（三个，即男子脐带，新瓦上焙干存性） 陈棕（七钱，数十年者佳烧灰存性） 京牛黄（三分） 槐角子（五钱，肥大者瓦上焙干存性） 刺 皮（三钱，酥炙） 象皮（四钱，酥炙） 地榆（三上七味共研细末。酥油为丸。如蚕子大。若不成丸。加糯米糊少许即成。每服七丸。空心白滚水送下。三日化管止痛。七日平满。血清脓止。十日除根。第一奇方。

　　卷下　外症门

　　洗痔回春方

　　河边柳根须一把。白芥子花椒各二钱。煎汤熏洗。其虫头黑身白。俱从疮出。立愈。

　　卷下　外症门

　　外敷药方

　　大黑枣三枚。剖两片去核。入铜绿衔住。外以净红土和泥包好。 红取起。去土研细。

　　真麻油调涂。

　　卷下　外症门

　　痔漏神效丸方（江南锡山谢汉文桢氏传）

　　当归（酒洗） 川连（酒洗） 象牙末（各五钱） 净槐花 小川芎（酒洗） 滴乳香（各二钱，箬叶去油） 露蜂房（一个槐树上者佳椒树上次之微火炒）

　　共研细末。黄蜡二两熔化。入前药末为丸。桐子大。每服五六十丸。空心煎漏芦汤送下。

　　至五日漏孔内退出肉管。待二三指长用剪剪去。再退出再剪之。内管尽出。自然从内生肌长肉。愈矣。神验之极。

　　卷下　外症门

　　治疔疮方

　　菊花（四两） 甘草（四钱）

　　水二大碗。煎一碗服。如疔疮有红丝者。以灯心一根。蘸油迎丝头连烧十余下。并烧疮头。皆烧至不疼。又烧至复痛即止。

　　护心散 见疔苗速用。

　　凡患疡症。见食恶心。乃毒攻心也。急服此散。

　　绿豆粉（一两） 乳香（三钱，去油）

　　每服五钱。甘草水送下。 如心慌。加朱砂三分。酒调亦可。

　　卷下　外症门

　　治唇上身疔毒

　　大腿弯中紫筋上。银针刺出血即愈。

　　卷下　外症门

　　治破伤风方

　　鸽粪尖者（炒一二钱） 白麦面（炒一两） 麻（不拘分两烧存性）

　　以上三味为末。如遇破伤风。肿得头如斗大。或垂死者。用好黄酒调药灌之。即生。屡验。

　　卷下　外症门

　　治破伤风神方

　　用手足十指甲。香油炒黄为末。黄酒冲服。汗出即愈。真奇方也。

　　卷下　外症门

　　破伤风病

　　槐子一合炒黄。好酒一碗。煎八分。热服汗出为愈。

　　卷下　外症门

　　八宝丹

　　专治一切鱼口便毒。顽疮二三年不愈者。服此如手取之。效。

　　川大黄（一两） 香白芷 独活 天南星 制半夏 天花粉（各三钱） 大贝母 穿山甲（各五钱）

　　共研细末。每药一两。加粉霜三钱。糯米浓汁为丸。如凤仙花子大。朱砂为衣。每服三分。空心白滚汤送下。一日一服。

　　即用柳根白皮。熬水漱口十余次。不过十余服即痊。其毒从大便而出。不吐不泄。极为平和。

　　卷下　外症门

　　治鱼口方（东平展子明传）

　　牛牙 灰研细末。每服一两。黄酒调送下。一二服即愈。

　　卷下　外症门

　　治坐板疮神验方

　　松香 宫粉等分。入葱管内。瓦上炙干为末。真麻油调涂。一二次即愈。神效无比。

　　卷下　外症门

　　坐板疮方

　　蜂壳烧灰存性。研末。和真冰片少许。糁上一二次。即愈。

　　卷下　外症门

　　治干疥肿痒方（俗名一扫把）

　　水银 轻粉 潮脑（各一钱） 大枫子肉（十个） 杏仁（一粒，去皮尖） 蛇床子（一钱）

　　共研细末。以地沥青烛油调匀。先以肥皂水洗澡。涂患处。即愈。

　　卷下　外症门

　　鬓边疽有数年不愈者

　　用猪猫头上毛。各一撮烧灰。用鼠粪一粒为末。清油调涂立愈。

　　卷下　外症门

　　胁疽

　　赤小豆末敷。仍煮豆食饮汁。

　　卷下　外症门

　　骨疽

　　不合骨从孔出。掘地作坑。口小里大深三尺。以干鸡粪二升。同艾及荆叶捣碎。入坑内。

　　烧烟将疽就熏。用衣拥之勿泄。半日当有虫出。

　　卷下　外症门

　　蛇缠丹毒

　　糯米粉和盐嚼涂之。

　　卷下　外症门

　　治赤白蛇缠疮

　　用KT 粪杓上竹箍。烧灰研细。用香油或麻油调搽患处。即愈。

　　卷下　外症门

　　天蛇头疔

　　荔枝肉同麻油嚼敷。

　　卷下　外症门

　　秃疮

　　羊粪晒干。研细筛过。用老鼠煎油调搽三次。即愈。且能生发。

　　卷下　外症门

　　秃疮屡验方

　　荞麦面（一两炒黄研细） 硫黄（五钱研细）

　　共和匀。或羊油或羊髓油亦可。调匀搽之。

　　卷下　外症门

　　治牛皮癣效方

　　牛膝（三钱） 寒水石（三钱） 白矾（二钱，飞过） 花椒（一钱五分）

　　共为末。以健猪油同鸡蛋清。调搽即愈。

　　卷下　外症门

　　牛皮癣疮

　　烟膏即硝牛皮刮下者。药铺上买。菜油调搽即愈。

　　卷下　外症门

　　治一切顽癣

　　鸡子四枚。和香油葱椒炒作饼子。乘热贴患处效。

　　卷下　外症门

　　治脓窠疮神效方

　　用最旧龌龊鞋一只。最旧年久丝绵絮筋二种。俱烧成灰。候冷再用大枫子肉为末。合一处。以香油调匀敷之。两日全愈。如有未干燥者。以灰糁之。其效如神。

　　卷下　外症门

　　甘露丸（杨泽清传）

　　治眼漏。鼻漏。耳漏。牙漏。肘漏。腕漏。乳漏。胸漏。脐漏。大肠漏。小肠漏。臀漏。

　　膝漏。踝漏。或周身或一处不等。及诸疮年久不愈者。悉能治之。

　　象牙末（八钱） 飞白矾（五钱） 大蚂蜂窠（二个，带子者） 刺 皮（一张以上，二味用新砂锅焙黄色） 瓜儿血竭（五钱） 朱砂（六钱） 明雄黄（七钱） 滴乳香（三钱，去油净） 没药（三共研细末。熔黄蜡为丸。如桐子大。每服二十四丸。槐花煎汤。冲黄酒空心送下。

　　药内加白颈蚯蚓、槐花更妙。服药后。忌醋荤腥气恼。

　　卷下　外症门

　　漏疮

　　人牙灰、油发灰、雄鸡内金灰各等分为末。麝香、轻粉少许油调敷。

　　卷下　外症门

　　大麻风癞

　　白色松香。砂罐水煮。干则添水煮化。投水不涩为妙。研末。忌铁器。蜜丸。桐子大。

　　每服七十丸。加至百丸。 猪脬七个。即尿胞也。每个入莲肉七粒。煮极烂。酒食之。 松节、槐条、桃条、梅条、侧柏叶各数斤。大锅水煎出脂。缸内先熏后洗一二时。勿揩拭穿新青布衣。虫当出布衣上。永不发矣。忌大荤盐两月。如手足KT 挛。加川乌、草乌、煎水洗。

　　卷下　外症门

　　风癞

　　黄柏末、皂荚刺灰、各三钱。研匀空心酒服。取下虫物。并不损人。食白粥两三日。服补气药数剂。名神效散。如肢肿用针刺出水。再服。忌一切鱼肉发风之物。

　　卷下　外症门

　　癞风眉落

　　生半夏末。羊屎、烧焦等分。生姜自然汁调。日涂。

　　卷下　外症门

　　治骑马痈方

　　金银花（八两）煎水二碗。入大黄 当归（各一两） 牛膝（三钱） 车前子 生甘草 地榆（各五钱）

　　煎半碗。空腹服后即卧。睡醒病失矣。过一日微泻而愈。神效奇方也。须忌房事一月为要。

　　卷下　外症门

　　上疳方

　　上疳者。喉疳、牙疳、口疮等症也。百用百验如神。

　　轻粉（三分） 朱砂（七厘半） 雄黄（七厘半） 冰片（二分） 定粉（二分半）

　　共研细。吹入口内。无有不效者。临吹先用薄荷汤。或茶漱过口。

　　卷下　外症门

　　烂膀疮方

　　生石膏研末极细。和东丹、桐油、调搽三四次。即愈。

　　卷下　外症门

　　雷头风

　　头面 瘩肿痛。憎寒发热。状伤寒。用荷叶一片。升麻、苍术、各五钱。水煎温服。

　　卷下　外症门

　　治搭手

　　全蝎去毒三五枚。核桃肉研末。好酒冲服。一二次即消。

　　卷下　外症门

　　疮久害

　　用葱白健猪油去膜。潮脑五六钱。共捣极烂。先用防风、金银花、甘草、煎汤淋洗患处。

　　按干后。将前药浓浓敷上。用薄油纸裹好。外用旧绵花扎紧。一日两换。不可见风。忌食发物数日。生肌长肉全愈。药用瓷盒紧盛。莫漏香气。此方又可治杖疮。并跌打皮肉损伤。

　　卷下　外症门

　　多年疮方（密云县牛栏山杨医传）

　　兽医铲下驴蹄片。不拘多少。砂锅炒黑存性。研末。脂麻油调搽患处。如疮湿者。不必加油。干敷之即愈。

　　此疮百方不效者。用此药神效经验。

　　卷下　外症门

　　治疮不拘远近神效方

　　用旧烂牛皮鞋掌子取下。砍碎阴阳瓦 存性为末。麻油调敷即愈。神验之极。

　　卷下　外症门

　　王府秘传治杨梅疮方

　　用癞虾蟆一个。大者为佳。红眼者。有毒。不可用。取时不可拿重。恐走蟾酥。宜用圆口小瓶一个。置于地上。缓缓赶其自进。量能饮酒半斤者。下酒一斤。须折半斤可服。其瓶口用木针针固。仍以纸条封紧。不可出气。慢火煨煎。先将瓦瓶与酒。共虾蟆称过斤两若干。

　　煎折半可住火。除去虾蟆。止取清酒温服。服后即将绵被覆暖取汗。干方可起动。更勿坐立当风处。恐入风气。若上部疮多。略吃些粥服。若下部疮多。空心服。如一服未全愈。停三四日再服一个。决全妥矣。且终身不发。屡用屡效。不可轻忽。

　　卷下　外症门

　　治黄水疮羊须疮屡验方

　　宫粉、松香、共研末。灯盏油调涂之。

　　卷下　外症门

　　治漆疮方

　　锻石水调敷上。一日除根。

　　卷下　外症门

　　流火神方

　　夏枯草（一斤）

　　水二十碗。煎十碗。放甏内。熏痛处立止。

　　卷下　外症门

　　治小儿头疽
