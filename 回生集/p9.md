<!-- { "loadSidebar": true } -->

　　用有妻室的。卧房门内。地下脚踏处。取土 过。用麻油调敷疽周遭。留顶上如棋子大孔。其脓血出即愈。

　　卷下　外症门

　　治小儿头上热疖方

　　用 鱼尾粘贴。即不疼而愈。奇效屡验。

　　卷下　外症门

　　治湿痰流注神验方

　　用姜黄母子（是大姜黄身上小钉子是也）为末。小红枣去核。药末入内填平。用丝绵扎紧。塞入鼻孔内。随量饮醉。盖暖出汗。已溃者。自然愈。未溃者。内消。神效之极。鼻孔照男左女右塞之。

　　卷下　外症门

　　足疮

　　甲疽盐汤洗。 绿矾研末浓敷。

　　卷下　外症门

　　甲疽脓血

　　肉裹趾。牡蛎拣浓处生研为末。每服二钱。红花酒煎服仍用敷。

　　卷下　外症门

　　腮肿痛

　　赤小豆。

　　浸软杵末。水调涂之即消。涂背疮神效。

　　治头疼耳边发肿太阳 腮俱疼不可忍。

　　大黄（一两） 青木香 姜黄 槟榔（各三钱）

　　以上为细末。用醋蜜和调涂患处。中留一孔。气干则易涂。二三次即愈。

　　卷下　外症门

　　耳面肥疮

　　马齿苋为末。和黄柏末敷之。

　　卷下　外症门

　　伤损门

　　跌打损伤方四川提督军门吴英言。昔得秘方。治跌打损伤极效。虽重伤濒死。但有一丝之气未绝者。

　　立苏。前任福建为副将时。军中有二弁。相斗皆致重伤。其一则死矣。驰往视之。其一惟心头气尚微暖。亟命以药灌入。觉胸间喀喀有声。不移时。张目索食。翌日遂能起行。自后屡用屡着神效。其方或于重阳日。或于十一月采野菊花。连枝叶阴干。每用菊花一两。加童便无灰酒各一碗。同煎热服。

　　跌打损伤。气绝不能言。急以韭汁和童便饮一盏。

　　治跌打损伤昏迷不省人事此药灌下立神效苏木 白麻皮 细木耳以上各二钱。俱用瓦上焙焦色。木耳更要焦为妙。共为末。黄酒同黑糖调服。服后将酒饮醉。避风睡一宿。即愈。

　　卷下　外症门

　　跌打及墙壁压伤神验方

　　川麻（一分） 木香（二分） 红花（三分） 甘草（四分）

　　研末。黄酒送下。均生用。

　　卷下　外症门

　　跌扑至重面青气短欲死者

　　宫粉（一钱）

　　和水服之。即安。

　　凡刀伤磕伤及烂入寸深者千年锻石、轻粉、血竭、白蜡、研末糁之。外以随便膏药。盖上即愈。

　　金疮或磕伤折伤血出不止疼痛难忍者。

　　葱白 砂糖（等分）

　　研为泥封之。其痛立止。又无疤痕之妙。

　　卷下　外症门

　　金刀伤大兴李振祖（西平）传

　　龙眼核剥净外面光皮。只用其仁。捣研极细末。填敷伤口即止。

　　西平氏云。此药在西秦及巴里坤军营。救愈多人。

　　龙眼核治金刃伤之功效验。查《本草纲目》。及《别集本草》。俱未细载。可知世间有用之材。自古迄今。湮没者不可胜计矣。惜哉惜哉。

　　卷下　外症门

　　刀伤急治法

　　用柿饼捣烂涂之。血立止。伤口自合。

　　卷下　外症门

　　打伤方

　　白蜡（一两） 藤黄（三钱）

　　入麻油溶化。涂伤处立愈。此方止痛止血。及汤火伤皆妙。

　　卷下　外症门

　　猝堕压倒打死心尚温者

　　将本人如僧打坐。令一人持其头发。稍放低。用半夏末吹入鼻中。醒后以生姜汁、真麻油灌之。再以干薄荷烧灰。热小便调下三钱。日进三服。自愈。昔推官宋琢定验两处杀伤。

　　气偶未绝。急令保甲。各取葱白放锅内。炒热遍敷伤处。继而呻吟。再换葱白敷之。伤者无痛矣。会以语乐平县令鲍芹。及再会。鲍曰葱白甚妙。乐平人好斗多伤。每有杀伤。公事未暇诘问。先将葱白敷伤处。活人甚多。

　　卷下　外症门

　　箭镞铅弹伤

　　干苋菜捣和。砂糖涂之。箭镞铅弹皆可出。

　　卷下　外症门

　　箭镞入骨而不能出者

　　鹅管石研细末。撒在周遭。箭头自出。

　　卷下　外症门

　　箭镞及针头不出或在咽喉

　　用蝼蛄。即湿地上夜鸣拉拉呼。脑子捣泥。敷上。不过三五次即出。

　　卷下　外症门

　　坠车落马筋骨痛不止

　　元胡索末。好酒服二钱。日进二次。即愈。

　　卷下　外症门

　　竹木刺入喉

　　故锯烧红。浸酒中乘热饮之。极妙。

　　卷下　外症门

　　接骨神方（东平展子明方）

　　旱公牛角（一个火上炙干一层刮一层） 黄米面（不拘数荞面亦可） 榆树皮白里（不拘数） 花共研细末。以陈酽醋。熬成稀糊。用青布摊贴。再用长薄柳木片缠住。时刻闻骨内响声不绝。俟定即接。 如牛马跌伤。及树株被风刮折者。以此药照治人法治之。俱效。

　　卷下　外症门

　　杂治门

　　猝暴恶死或缢死或卧奄然忽死心头微微温者。

　　葱心黄茎。男左女右。入鼻孔三四寸。鼻目出血有生。

　　卷下　外症门

　　急救方

　　凡溺死者。以鸭血灌之可活。

　　卷下　外症门

　　治水溺死

　　用牛一头。或铁锅一口。将溺者横卧于上。口中放箸一枝。使水可出。再以生老姜擦牙。

　　鸭

　　卷下　外症门

　　冶冻死方

　　凡冻将死有气者。 炒热。囊盛。熨心胸。冷即易 。若不先温其心便以火烘。则冷与火争必死。

　　卷下　外症门

　　癫狗咬方

　　斑蝥（四个，要头足全） 木鳖（二个） 麝香（二厘） 粘米（四十九粒炒熟）

　　上药四味。俱研细末。开水送下。即愈。若服后小便疼痛。即以凉水调服六一散三钱二三次。以解斑蝥之毒。其痛即止。

　　卷下　外症门

　　狗咬成疮

　　银杏嚼细涂之。

　　卷下　外症门

　　恶蛇伤

　　顿朴不可疗者。香白芷为末。麦冬去心浓煎汤调下。顷刻伤处出黄水。待肿消皮合。仍用此药渣敷。

　　卷下　外症门

　　恶蛇咬伤

　　青木香（即马兜铃根）

　　水磨敷之。仍煎汤饮吐妙。

　　卷下　外症门

　　救砒霜毒方（会稽邵铭三先生传）

　　无名异（即土子漆匠用以炼桐油收水气者）研末。吞下即活。

　　邵铭三云。一人常称无名异。善解砒霜。其友不信。请面试。先服砒霜。后服无名异。

　　果无恙。

　　卷下　外症门

　　误吞五金

　　啖饧糖半斤。其物皆从大便出。

　　卷下　外症门

　　小儿吞钉方

　　活磁石（一钱） 朴硝（二钱）

　　并研为末。以熬熟猪油加蜜和调药末。吞之。将近一日。自然解下。盖硝非磁石不能传药附钉。磁石非硝不能逐钉速出。非油无以润。非蜜则未必吞。合是四者。则着者着。逐者逐。润者润。同功合力。裹护而出矣。

　　卷下　外症门

　　解诸骨哽方

　　或用艾叶煎酒服。 或将栗子内衣烧服。 或将虎骨研末服。 或将狗倒吊。取涎服。 或将象牙末吹之。

　　卷下　外症门

　　解鸡骨哽方

　　或服水仙花根汁。 或服玉簪花根汁。 或将鸡毛烧灰水服。

　　卷下　外症门

　　鸡骨鱼刺

　　金凤花子北名海南花。炒为末。吹入即出或下。

　　卷下　外症门

　　汤火伤

　　凡汤火泼烧。急觅水中大蚌。置瓷盆中。将其口向上无人处。用水片三分。真当门麝三分。为细末。俟大蚌口自开时。以匙挑冰麝一二分。倾入蚌口内。其口即合。而蚌内之肉。

　　悉化为浆。然后再入冰麝少许。用鸡翎粘扫伤处。先从四面边层层扫入。每日用一二枚。痛处自减。及其火气已退。将用下蚌壳烧灰存性。研细末入冰麝少许。从边围扫。如无蚌处。

　　用冰片四面摩起。渐及于中。亦可渐瘥。

　　又杭粉为细末。同妇人所用好头油调涂。如无。柏子油亦可。

　　又用多年好陈酱。宽宽涂之。但愈后有黑 。

　　卷下　外症门

　　汤火伤

　　着人嚼生芝麻涂。随干止痛。如患处宽大。令众人共嚼共涂之。立愈。

　　卷下　外症门

　　汤火伤灼

　　旧葫芦瓢。烧灰敷之。

　　卷下　外症门

　　烟熏欲死

　　白萝卜生者。嚼汁咽下立爽。

　　卷下　外症门

　　食物醋心

　　胡桃嚼烂。姜汤下立止。

　　卷下　外症门

　　贪食茶叶壁泥桴炭锻石生米等

　　此症皆属有虫。用炒芝麻一盘。拌雄黄末三分。始服白汤下三日。后只吃炒芝麻。服半月自愈。

　　卷下　女科门

　　麦冬丸方

　　治女子经闭。形容枯槁 屡验杭州麦冬（去心六斤熬成膏） 何首乌（半斤，黑豆拌九蒸九晒为末，人乳浸不计遍数，要晒得一斤重） 大怀熟地（四两） 红花（五钱，酒洗） 当归（四两，酒洗） 鹿茸（五钱，酥炙）

　　共为末和匀。入麦冬膏内。再加炼蜜少许。和为丸。如梧子大。每服三钱。渐加至五钱。

　　黄酒滚水任下。

　　卷下　女科门

　　四制香附丸验方

　　香附（一斤去毛，酒制四两，童便制四两，姜汁制四两，盐水制四两，各浸七日） 乌药（半斤炒）

　　共为细末。用米面米醋打糊为丸。桐子大。每服三钱。泽兰叶煎汤下。 肥人空心盐酒送下。

　　如月水不调。临行三二日前。腰痛。用酒炒黄芩为引。服之四十日。大见功效。妙不可述。

　　卷下　女科门

　　经闭干血等症神方（京师朝庆关僧建庵方）

　　雄鸡一只。煮熟去肉。取全骨一副。即嘴爪俱要。不遗。再用童便、生姜汁、高醋各三钟。将骨入砂锅。或置新瓦上。微火焙炒。陆续将三汁洒在骨上。仍留汁一小半将骨打碎。

　　又用香附米一两。同骨再焙。仍将三汁陆续洒在骨上焙之。俟骨酥脆。去香附不用。将骨研成细末。分作三服。黄酒调下。一服汗出。三服经行。神效之极。

　　卷下　女科门

　　月水不断

　　陈莲房烧存性研。每服热酒服二钱。

　　卷下　女科门

　　吕祖鸾笔传治症瘕屡验方

