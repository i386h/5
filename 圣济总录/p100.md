<!-- { "loadSidebar": true } -->
　　治伤寒痞满呕哕，心下悸，不能食。半夏汤方半夏（汤洗七遍炒令干） 陈橘皮（汤浸去白焙） 白术（各三分） 枳壳（去瓤麸炒半两）上四味，粗捣筛，每服五钱匕，水一盏半，入生姜一分拍碎，同煎至七分，去滓温服。

　　治伤寒痞气，胸满欲死，按之不痛。枳壳汤方枳壳（去瓤麸炒） 桔梗（炒各一两）上二味，细锉，如麻豆，每服五钱匕，以水一盏半，煎减半，去滓温服当愈，若未愈，宜服后方加减理中丸。

　　治伤寒胸满痞气，曾服大小陷胸汤。及泻心汤不瘥者，此是下后虚逆，气道不理，邪毒上攻，真邪相搏，结于胸中也。宜加减理中丸方人参 白术（生锉） 甘草（炙各二两） 干姜（炮一两半） 枳实（十六个去瓤麸炒）白茯苓（去黑皮二两上六味，捣罗为末，炼蜜和丸，如弹子大，每以熟水或生姜汤，化下一丸，连四五服，渴者更加栝蒌二两，下者加牡蛎二两。

　　治伤寒结胸，心下痞硬不通。太一丹方禹余粮（醋淬） 玄精石 金星石 银星石 阳起石 紫石英 白石英 坩埚石 磁石（醋淬七遍） 礞石 硝石 硫黄（各一两研） 丹砂 乳香 腻粉（各半两研） 阿魏（二钱） 巴豆（去皮生用） 杏仁（汤浸去皮尖双仁各七十粒）上一十八味，捣研细罗为末，糯米饭和丸，如弹丸大，每服一丸，麸炭火上烧存性，入腻粉一钱匕，蜜水化下，吐泻转筋，伏阴厥逆，生姜蜜水化下。

　　治伤心下痞满，小便不利。茯苓汤方茯苓（去黑皮） 白芍药 瞿麦穗（各一两） 白术（半两）上四味，粗捣筛，每服五钱匕，水一盏半，入葱白五寸，生姜一分拍碎，同煎至七分，去滓食前温服。

　　治伤寒痞满，滞气不散，似物噎塞。茯苓汤方赤茯苓（去黑皮） 枳实（细锉麸炒） 桂（去粗皮） 桑根白皮（锉） 人参 大腹皮（并子各三分） 陈橘皮（汤浸去白焙） 甘草（炙锉） 木香（各半两）上九味，粗捣筛，每服五钱匕，水一盏半，入生姜半分拍碎，同煎至七分，去滓温服。

　　治伤寒痞满，心腹妨闷，不能食。消痞汤方陈橘皮（汤浸去白焙） 浓朴（去粗皮生姜汁炙） 白术 槟榔锉（各二两） 半夏（汤洗七遍炒令干） 人参（各一两）上六味，粗捣筛，每服五钱匕，水一盏半，入生姜一分拍碎，同煎至七分，去滓温服。

　　治伤寒心中痞满，结气不散。茯苓前胡汤方赤茯苓（去黑心一两） 前胡（去芦头三分） 枳实（锉麸炒） 木香 杏仁（汤浸去皮尖双仁炒各半两） 甘草（炙一分）上六味，粗捣筛，每服三钱匕，水一盏，入生姜半分拍碎，同煎至六分，去滓温服。

　　治伤寒四五日大下后，心中痞满，气息喘逆欲绝。异效丸方人参 白术 甘草（炙锉） 栝蒌 枳壳（去瓤麸炒） 赤茯苓（去黑皮） 木香 陈橘皮（汤浸去白焙各半两） 干姜（炮三分）上九味，捣罗为末，炼蜜和捣三五百杵，丸如梧桐子大，每服空心米饮下二十丸，晚再服，加至三十丸。

　　治伤寒虚痞，气逆呕吐。沉香汤方沉香（锉一两） 青橘皮 陈橘皮（并汤浸去白焙） 胡椒 香子（炒） 陈实（锉炒） 荜澄茄（炒各半两）上七味，粗捣筛，每服二钱匕，水半盏，酒半盏，入葱白一握，同煎至半盏，去滓热服。

　　治伤寒发汗后，胃气不和，心下结痞，噫气食臭，胁下气满，虚鸣下利。豆蔻汤方草豆蔻（去皮） 陈橘皮（汤浸去白焙各一两） 枳壳（去瓤麸炒半两） 半夏（汤洗七遍炒三分） 干姜（炮） 甘草（炙锉） 人参（各三分）上七味，粗捣筛，每服五钱匕，水一盏半，入生姜半分拍碎，枣三枚劈破，同煎至七分，去滓温服。

　　卷第二十五

　　伤寒心腹胀满

　　论曰伤寒心腹胀满者，以脏气不调，邪气入乘，正邪相搏，故令人心腹胀闷而满，然脏有虚实，邪有冷热，若吐下以后，病不除，内外有热，心腹胀满而痛者，此为实也。若其人素有冷癖，因病发热，服冷药，及饮水过度，水结心下，动于痼滞，心腹胀满者，此为虚也。

　　治伤寒心腹胀满。浓朴生姜半夏甘草人参汤方浓朴（去粗皮炙） 生姜（各半两） 半夏（汤洗去滑二两半） 甘草（炙） 人参（各一两）上五味，锉如麻豆大 每服五钱匕，以水一盏半，煎取八分，去滓温服，日三服。

　　治伤寒冷热不和，心腹痞满，时发疼痛，顺气消痞。桔梗半夏汤方桔梗（锉炒） 半夏（姜汁制切焙） 陈橘皮（汤浸去白焙各一两）上三味，粗捣筛，每服四钱匕，水一盏，生姜三片，同煎至七分，去滓热服。

　　治伤寒汗后，腹胁胀满，食少呕逆。浓朴汤方浓朴（去粗皮生姜汁炙令紫三分） 桂（去粗皮） 诃黎勒（炮去核） 人参 陈橘皮（汤浸去白焙） 赤茯上八味，粗捣筛，每服四钱匕，水一盏，生姜三片，同煎至七分，去滓热服。

　　治伤寒汗后，腹胁胀满，食少呕逆。浓朴汤方浓朴（去粗皮生姜汁炙令紫三分） 桂（去粗皮） 诃黎勒（炮去核） 人参 陈橘皮（汤浸去白焙） 赤茯苓（去黑皮） 丁香（各半两） 甘草（炙锉一分）上八味，粗捣筛，每服三钱匕，水一盏，入生姜半分拍碎，枣二枚劈破，同煎至六分，去滓食前温服。

　　治伤寒下后，心烦腹满，卧起不安。栀子浓朴汤方栀子仁（四枚去皮） 浓朴（去粗皮生姜汁炙一两） 枳实（一枚去瓤麸炒）上三味，锉如麻豆大，以水一盏半，煎至八分，去滓温服，得吐、止后服。

　　治伤寒，因下后脾胃虚冷，腹胁胀满。附子汤方附子（一枚炮裂去皮脐） 赤茯苓 赤芍药 人参（去芦头） 白术 桂心（各半两）上六味，捣筛为散，每服五钱匕，水一大盏，入生姜半分，枣三枚，煎至五分去滓，不计时候温服。

　　治伤寒咳嗽，胸膈不利，四肢烦疼，壮热头痛。细辛散方细辛 麻黄（各一两去根节） 葛根（三分锉） 荆芥 白术 赤芍药（各一两） 紫菀（三分洗去土苗） 桔梗（去芦头） 桂心（各一两） 甘草（炙微黄锉） 五味子（各半两）上一十一味，捣筛为散，每服三钱匕，水一大盏，生姜半分，枣三枚，煎至六分去滓，不计时候温服。

　　治伤寒咳嗽，胸膈塞闷，心神烦躁。桔梗甘草汤方桔梗（炒） 甘草（炙锉） 半夏（汤洗去滑焙各三分） 旋复花 大腹皮（锉） 枳壳（去瓤麸炒） 赤茯苓（去黑皮各半两） 芍药（三分） 前胡（去芦头一两）上九味，粗捣筛，每服五钱匕，用水一盏半，入生姜半分拍碎，同煎至八分，去滓食前温服。

　　治伤寒中冷，卒心腹胀满，不下食。茯苓汤方赤茯苓（去黑皮） 桔梗（炒） 陈橘皮（汤浸去白焙干各一两） 人参（半两） 高良姜（一两） 槟榔（煨锉三分）上六味，粗捣筛，每服三钱匕，水一盏，入生姜半分拍碎，同煎至半盏，去滓食前温服。

　　治伤寒脾气未顺，腹胁胀满。浓朴饮方浓朴（去粗皮生姜汁炙令透） 人参 芍药 枳壳（去瓤麸炒各一两） 甘草（炙锉半两） 槟榔（煨锉三分）上六味，粗捣筛，每服三钱匕，水一盏，入生姜半分拍碎，同煎至半盏，去滓食前温服。

　　治伤寒后腹痛，兼两胁胀满。浓朴汤方浓朴（去粗皮生姜汁炙一两） 当归（切焙） 木香 枳壳（去瓤麸炒） 大腹皮（炒各半两）上五味，粗捣筛，每服三钱匕，水一盏，入生姜半分拍碎，同煎至半盏，去滓食前温服。

　　治伤寒后冷气内积，腹中胀痛。木香饮方木香 枳壳（去瓤麸炒） 柴胡（去苗） 当归（切焙各三分） 干姜（炮半两）上五味，粗捣筛，每服三钱匕，水一盏，入生姜半分拍碎，同煎至半盏，去滓食前温服。

　　治伤寒汗后，心腹及脐下满胀。茯苓汤方赤茯苓（去黑皮一两） 木香 桂（去粗皮） 木通（锉各半两） 甘草（炙锉一分）上五味，粗捣筛，每服三钱匕，水一盏，煎至半盏，去滓食前温服。

　　治伤寒后心腹气滞胀满，不能饮食。枳壳汤方枳壳（去瓤麸炒一两半） 浓朴（去粗皮生姜汁炙） 白术 人参 赤茯苓（去黑皮各一两）上五味，粗捣筛，每服三钱匕，水一盏，入生姜半分拍碎，同煎至半盏，去滓食前温服。

　　治伤寒后气未和，心腹胀满，不能饮食。浓朴茯苓汤方浓朴（去粗皮生姜汁炙） 赤茯苓（去黑皮各一两半） 陈橘皮（汤浸去白焙干） 人参（各一两） 甘草（炙上五味，粗捣筛，每服三钱匕，水一盏，入生姜半分拍碎，同煎取半盏，去滓食前温服。

　　治伤寒发汗不解，腹痛不大便者，急下之。宜大承气汤方大黄（酒洗一分） 浓朴（去粗皮生姜汁炙半两） 枳实（二枚去瓤麸炒） 芒硝（研一分）上四味，先将三味锉如麻豆大，每服三钱匕，水一盏，煎至七分，去滓下芒硝末半钱。

　　再煎三两沸，放温服，以利为度。

　　治伤寒吐后，腹胀满者。与调胃承气汤方甘草（炙一分） 大黄（去粗皮酒洗炒半两） 芒硝（研四钱）上三味，先锉前二味如麻豆大，每服三钱匕，以水一盏，煎取七分，去滓下芒硝末一钱，再治伤寒后烦热，大便不利，心腹胀满。黄芩汤方黄芩（去黑心一两） 黄连（去须） 大黄（锉炒） 芒硝（研） 甘草炙锉 浓朴（去粗皮生姜汁炙各三分） 枳壳（去瓤麸炒） 土瓜根（各半两） 赤茯苓（去黑皮一两）上九味，粗捣筛，每服三钱匕，水一盏，煎至半盏，去滓食前温服。

　　治伤寒发汗后，邪热不除，腹胁胀痛。柴胡芍药汤方柴胡（去苗） 芍药 黄芩（去黑心各三分） 半夏（汤洗去滑炒干） 大腹皮 枳壳（去瓤麸炒各半两） 槟榔（锉一两）上七味，粗捣筛，每服三钱匕，水一盏，入生姜半分拍碎，同煎至半盏，去滓温服。

　　治伤寒后，心腹胀痛。桃仁汤方桃仁（汤浸去皮尖双仁炒令黄） 陈曲（炒） 大麦 （炒） 桑耳（各一分） 白术 桂（去粗皮各一分）上六味，粗捣筛，每服三钱匕，水一盏，煎至半盏，去滓食前温服。

　　卷第二十六

　　伤寒霍乱

　　论曰呕吐而利，病名霍乱，此由邪气在中焦，使阴阳二气，不能升降，则心腹绞痛而作吐利也。其候先心痛则先吐，先腹痛则先利，心腹俱痛，则吐利并作，古人以其病迅暴，挥霍之间，便致撩乱，故谓之霍乱，伤寒霍乱，亦由中焦阴阳不和所致，故其状有热而渴者，有寒而不渴者，有发热恶寒，汗出厥逆者，有病势已，而身体疼痛不休者，治之不可概以一法。

