<!-- { "loadSidebar": true } -->
　　治伤寒后霍乱吐利。寒多不喜饮水。理中丸方人参 干姜（炮裂） 甘草（炙锉） 白术（各三两）上四味，捣罗为末，炼蜜丸如鸡子黄大，每服一丸，沸汤化破温服，日三夜二，腹中未热，加至三四丸。

　　治伤寒霍乱，头痛发热，多欲饮水。五苓散方猪苓（去黑皮） 白术（各三分） 泽泻 赤茯苓（去黑皮各一两） 桂（去粗皮半两）上五味，捣罗为散，每服二钱匕，温水调下日再。

　　治伤寒后霍乱，心烦干呕。芦参汤方芦根（锉二两） 人参 麦门冬（去心焙） 赤茯苓（去黑皮各一两） 枇杷叶（拭去毛炙一分）上五味，粗捣筛，每服五钱匕，水一盏半，薤白三寸，煎至一盏，去滓温服日三。

　　治伤寒后霍乱，心膈不利。朴姜汤方朴浓（去粗皮生姜汁炙） 高良姜（炒） 陈橘皮（去白炒） 人参（各三分） 草豆蔻（去皮半两）上五味，粗捣筛，每服三钱匕，水一盏，生姜三片，枣一枚劈破，煎至七分，去滓温服日三。

　　治伤寒后霍乱，吐利不止，吃食不消，心腹胀闷。人参汤方人参 浓朴（去粗皮生姜汁炙） 干木瓜（各一两） 高良姜（炒） 木香 白茯苓（去黑皮 芍药） 白豆蔻（去皮） 桂（去粗皮） 白术 陈橘皮（去白炒各半两）上一十一味，粗捣筛，每服三钱匕，水一盏，煎至七分，去滓温服日三。

　　治伤寒后霍乱转筋。呕吐不止闷绝。藿香汤方藿香叶 当归（切焙） 附子（炮裂去皮脐） 人参 桂（去粗皮） 木瓜（各一两）上六味，锉如麻豆，每服三钱匕，水一盏，生姜三片，煎至七分，去滓温服，不拘时。

　　治伤寒后霍乱，吐泻不止，及脚转筋。肉豆蔻汤方肉豆蔻仁 高良姜（炒） 枇杷叶（拭去毛炙各半两） 浓朴（去粗皮生姜汁炙锉） 桂（去粗皮各一两） 吴茱萸（汤洗焙干炒一分）上六味，粗捣筛，每服三钱匕，水一盏，枣一枚劈煎至七分，去滓温服日三。

　　治伤寒霍乱转筋，风寒客于胃腑，吐利不止，心腹气胀，不思饮食。浓朴汤方浓朴（去粗皮生姜汁炙锉） 干木瓜（各一两） 高良姜（炒） 香薷叶 陈橘皮（去白炒） 紫苏茎（各半两）上六味，粗捣筛，每服三钱匕，水一盏，入生姜三片，盐少许，煎至七分，去滓温服，不拘时。

　　治伤寒后霍乱，吐利腹胀，转筋手足冷，饮食不消。吴茱萸汤方吴茱萸（一分汤洗焙干炒） 浓朴（去粗皮生姜汁炙锉一两） 人参（三分） 干木瓜 藿香叶 甘草（炙锉） 桂（去粗皮） 丁香（炒各半两）上八味，粗捣筛，每服三钱匕，水一盏，入生姜三片，煎至七分，去滓温服，日三。

　　治伤寒后霍乱吐利，脚转筋。白术汤方白术 陈橘皮（汤浸去白炒各一两） 干木瓜（二两）上三味，粗捣筛，每服三钱匕，水一盏，入生姜三片，煎至七分，去滓温服日再。

　　治伤寒霍乱，呕吐不止，手足厥逆。姜附丸方干姜（炮半两） 附子（炮裂去皮脐二两） 浓朴（去粗皮生姜汁炙锉一两）上三味，捣罗为末，醋煮面糊丸，如梧桐子大，每服三十丸，食前米饮下。

　　治伤寒霍乱后，身体疼痛不休。桂枝汤方桂（去粗皮） 芍药（各三分） 甘草（炙锉半两）上三味，粗捣筛，每服五钱匕，水一盏半，入生姜一枣大拍碎，枣二枚去核，同煎至一盏，去滓温服，不拘时以微汗为度，未汗更服，仍作生姜稀粥投之，以助药力。

　　治伤寒霍乱吐利，脉微欲绝，或恶寒四肢厥逆，小便复利，或吐利已定，汗出而厥，四肢拘急不解。通脉四逆汤方甘草（炙二两） 附子（炮裂去皮脐二枚） 干姜（炮三两）上三味，锉如麻豆，每服五钱匕，水一盏半，煎至八分，去滓温服，脉出即愈，面色赤者，加葱白二茎同煎。腹痛去葱白，加芍药二两，呕加生姜一分切同煎，咽痛去芍药，加桔梗并人参二两，以吐利止。手足温为度。

　　卷第二十六

　　伤寒小便不通

　　论曰伤寒小便不通者。或因发汗过多。津液虚少。胃中干燥，或小肠有伏热，气道不宣。

　　皆令小便不通也。方论云，胃中干，则无小便，慎不可利，盖言汗后亡津液也，若下焦有热，而小便不利，又当随证利之。

　　治伤寒后下焦热，小便不通。茯苓木通汤方赤茯苓（去黑皮） 木通（锉） 车前子叶 滑石（各二两）上四味，粗捣筛，每服五钱匕，水一盏半，煎至八分，去滓空心温服。

　　治伤寒脉浮发热，渴欲饮水，小便不利者。猪苓汤方猪苓（去黑皮） 赤茯苓（去黑皮） 泽泻 滑石（碎）上四味，等分， 咀如麻豆大，每服五钱匕，水一盏半，煎至八分，去滓入阿胶末一钱匕，温服日三。

　　治伤寒后小便赤涩。瞿麦汤方瞿麦（一两用穗） 甘草（炙锉） 冬葵子 滑石（各二两） 石苇（去毛一两）上五味，粗捣筛，每服五钱匕，水一盏半，煎至八分，去滓食前温服。

　　治伤寒发汗后，小便不利，微热消渴者。五苓散方猪苓（去黑皮） 白术 赤茯苓（去黑皮各三分） 桂（去粗皮半两） 泽泻（一两一分）上五味，捣罗为散，每服三钱匕，熟水调下。

　　治伤寒小便不通，腹胀。车前子汤方车前子（三两）上一味，粗捣筛，每服五钱匕，水一盏半，煎至八分，去滓温服。

　　治伤寒小肠有伏热，状如热淋渗痛。滑石汤方滑石（碎） 冬葵子 榆白皮（锉）上三味，等分，粗捣筛，每服四钱匕，水一盏半，煎至八分，去滓食前温服。

　　治伤寒小便赤涩不通。葵子汤方冬葵子 滑石（各二两） 朴硝 赤茯苓（去黑皮） 木通（锉各一两） 茅根（锉） 石苇（去毛各一两半）上七味，粗捣筛，每服三钱匕，水一盏，煎至七分，去滓食前温服。

　　治伤寒小肠不通，便如血淋。血余散方乱发（灰二钱匕） 大麻根（切一两）上二味，先将麻根以水一盏，煎至半盏，去滓下乱发灰，搅匀食前温服。

　　治伤寒小便赤涩、似淋，膀胱风热。桑白皮汤方桑根白皮（锉） 冬葵子 滑石（各一两） 甘草（炙锉半两） 朴硝（一两半） 青橘皮（去白切炒一分）上六味，粗捣筛，每服五钱匕，水一盏半，葱白五寸切，煎至八分，去滓食前温服。

　　治伤寒小腹急痛，小便不利。鸡苏汤方鸡苏（一握） 木通（锉） 石苇（去毛） 冬葵子 杏仁（汤浸去皮尖双仁炒） 滑石（捣碎各一两） 生干地上七味，粗捣筛，每服五钱匕，水一盏半，煎至八分，去滓食前温服。

　　治伤寒后小便不通，脐腹痛，气胀攻上喘促。枳壳汤方枳壳（去瓤麸炒） 滑石 大腹皮（锉各半两） 甘草炙（锉） 青橘皮（去白切炒） 络石根 紫苏茎叶 朴硝 麦门冬（去心焙） 冬葵子（各三分） 前胡（去芦头） 赤芍药（各一两）上一十二味，粗捣筛，每服三钱匕，水一盏，葱白三寸切，煎至六分，去滓食前温服。

　　治伤寒热盛，小便不利。滑石散方滑石（二钱捣罗为末） 葶苈子（半合纸上炒）上二味，先将葶苈用水一盏，煎至半盏，去滓下滑石末调匀，食前顿服。

　　治伤寒壮热，肢节疼痛，大小便涩。柴胡散方柴胡（去苗） 黄芩（去黑心） 栝蒌根 山栀子仁（各一两） 大黄（锉醋炒） 芒硝（各一两半） 木香白藓上九味，捣罗为细散，每服二钱匕，食前新汲水调下。

　　治伤寒小便出血。竹茹汤方青竹茹 木通（锉各一两） 甘草（炙锉一分） 连翘 芦根锉 蒲黄（各半两）上六味，粗捣筛，每服五钱匕，水一盏半，入灯心少许，生姜一枣大拍碎，煎至八分，去滓食前温服。

　　治伤寒呕而发热，胸胁满，心下怔忪，小便不利。小柴胡去黄芩加茯苓汤方柴胡（去苗二两） 赤茯苓（去黑皮一两） 人参 甘草（炙各三分） 半夏（六钱汤洗七遍）上五味， 咀如麻豆大，每服五钱匕，水一盏半，生姜大枣大拍碎，枣二枚劈破，煎至八分，去滓温服日三。

　　治伤寒 发热，头项强痛，小便不利。桂枝去桂加茯苓白术汤方芍药 赤茯苓（去黑皮） 白术（各一两半） 甘草（炙一两）上四味， 咀如麻豆大，每服五钱匕，水一盏半，生姜一枣大拍碎，枣二枚劈破，煎至八分，去滓温服。

　　治伤寒少阴证，小便不利。四逆加茯苓散方甘草（炙） 枳实（去瓤麸炒） 柴胡（去苗） 芍药（各一两） 赤茯苓（去黑皮半两）上五味，捣罗为细散，每服二钱匕，米饮调下日三。

　　治伤寒时行，小腹胀满，小便不通。滑石汤方滑石（二两） 葶苈子（微炒） 防己（各一两） 木香（半两）上四味，粗捣筛，每服三钱匕，用水一盏，煎至三分，去滓空心温服，日晚再服。

　　治伤寒发汗后，腹下气满，小便不利。茯苓汤方赤茯苓（去黑皮二两） 桂（去粗皮） 甘草（炙各一两）上三味， 咀如麻豆大，每服五钱匕，水一盏半，入大枣二枚劈，煎至八分，去滓温服日三。

　　卷第二十六

　　伤寒大便不通

　　论曰伤寒大便不通者，胃腑实也，盖因太阳病，若发汗若下若利小便，亡其津液，胃中干燥，因转属阳明，不更衣，内实，大便难。此阳明证也，当下之，然有阳明证，不可下者，当问其小便日几行，若本小便日三四行，今日再行，故知大便不久出，为小便数少，津液当还胃中，故知不久必大便也，如此则伤寒呕多，虽有阳明证，其不可下明矣，大凡胃中有燥粪。法当以汤水和之，汤入腹中，转失气者，此所谓有结燥，下之无害，若不转失气者，此但初硬后必溏，不可下，下之则胀满不能食也。

　　治阳明病潮热，若不大便六七日，恐有燥屎，欲知之法，少与小承气汤，汤入腹中转失气者，此有燥屎也，乃可攻之，若不转失气者，此但初头硬，后必溏，不可攻，攻之必腹胀不能食也，欲饮水者，与水则哕。其后发热者，必大便硬而少也。以小承气汤和之方。

　　大黄（酒洗四两） 浓朴（去粗皮二两） 枳实（三枚麸炒）上三味，细锉，如麻豆大，每服五钱匕，水一盏半，煎至七分，去滓温服，当更衣，不尔者再服，更衣者勿服，服后若不转失气者，慎不可攻也。

　　治伤寒不大便五六日，绕脐痛烦躁，发作有时，此有燥屎。宜大承气汤方大黄（酒洗四两） 浓朴（去粗皮炙半斤） 枳实（五枚麸炒）上三味，细锉，如麻豆大，每服五钱匕，水一盏半，煎至八分，去滓入芒硝末一钱匕，再煎一两沸温服，仲景又云，少阴病六七日不大便者，宜大承气汤。

