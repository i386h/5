<!-- { "loadSidebar": true } -->
　　治伤寒五六日大便不通，壮热头疼谵语，肠中有结燥。浓朴汤方浓朴（去粗皮姜汁炙一两） 柴胡（去苗） 大黄（锉炒各一两半） 朴硝（二两） 枳实（去瓤麸炒三分）上五味，粗捣筛，每服五钱匕，水一盏，入生姜一枣大拍碎，煎至七分，去滓空心温服，良久再服，以通为度，未通再服。

　　治伤寒大便不通，呕吐。浓朴半夏汤方浓朴（去粗皮生姜汁炙锉） 半夏（汤洗七遍焙各一两） 枳壳（去瓤麸炒半两） 大黄（锉二两）上四味，粗捣筛，每服五钱匕，水一盏半，生姜一枣大拍碎，煎至八分，去滓空心温服，如人行五里再服。

　　治伤寒五六日大便不通，气喘。桑白皮汤方桑根白皮（锉一两） 大腹皮（锉半两） 枳实去（瓤麸炒） 大黄（锉炒各二两）上四味，粗捣筛，每服三钱匕，水一盏，入生姜一枣大拍碎，煎至六分，去滓下朴硝末半钱匕，空心温服，未通再服，以通为度。

　　治伤寒热气未解，恶寒头痛壮热，四五日大便不通。柴胡黄芩汤方柴胡（去苗） 黄芩（去黑心） 土瓜根 白藓皮（各一两） 木香 茵陈蒿（各一两一分） 山栀子仁（三分） 大黄（细锉醋炒一两半）上八味，粗捣筛，每服三钱匕，水一盏，煎至六分，去滓下朴硝末半钱匕，空心温服，如人行五里再服，未通以葱豉粥投之。

　　治伤寒伏热在肠胃，大便不通。槟榔散方槟榔（锉二两） 木香 枳壳（去瓤麸炒） 陈橘皮（汤浸去白炒各一两） 白术 大戟（锉炒各半两） 杏仁（汤浸去皮尖炒） 干姜（炮各三分）上八味，捣罗为细散，每服一钱匕，煎生姜汤调下，不拘时。

　　治伤寒趺阳脉浮而涩，浮则胃气强，涩则小便数，浮涩相搏，则人便硬，其脾为约。麻仁丸方麻子仁（半升） 芍药（二两） 浓朴（二寸半去粗皮姜汁炙透） 枳实（麸炒一两三分） 杏仁（去皮尖双仁炒二合半） 大黄（四两）上六味，为细末，炼蜜丸如梧桐子大，每服十丸，以饮下，未知渐加，以知为度日三。

　　治伤寒大便不通。郁李仁散方郁李仁（去皮尖炒研） 桃仁（去皮尖双仁炒研） 大黄（锉炒） 槟榔锉（各二两） 芎（一两半） 木香（半两）上六味，捣罗四味为细散，入二味研者和匀，每服三钱匕，食前温汤调下，以通为度。

　　治伤寒后风气壅滞，胸膈聚痰，大便不通。牵牛丸方牵牛子（一半生一半炒二两） 半夏（汤洗七遍炒干） 木通（锉各一两） 桑根白皮（锉三分） 青橘皮（去白锉炒半两）上五味，捣罗为末，炼蜜和捣三五百杵。丸如梧桐子大，每服二十丸，空心生姜汤下，临卧再服。

　　治伤寒大便五六日不通。麻仁汤方麻子仁 黄芩（去黑心） 甘草（炙锉） 栀子仁（各半两） 大黄（锉炒一两）上五味，粗捣筛，每服五钱匕，水一盏半，煎至八分，去滓下朴硝末半钱匕温服。如人行五里再服。

　　治伤寒阳明证自汗若发汗，小便自利者，此为津液内竭，虽硬不可攻之，当须自欲大便。

　　宜蜜煎导方蜜（四两）上一味，纳铜器中，微火煎，搅勿令焦，稍凝如饴状，可丸即捻如指许长二寸，乘热纳下部中，若土瓜根及大猪胆汁，皆可为导。

　　治伤寒后，大便秘涩，服药不便，蜜胆导方白蜜（三合） 猪胆（一枚） 腻粉（半分）上三味，先炼蜜一二十沸，次下猪胆汁，慢火煎成膏，入腻粉相和为丸，如枣核大，以薄绵裹，纳下部中，未通再用。

　　治伤寒后，大便不通，并吃转泻药后。腹胁转胀不通利方盐（半斤）上一味，熬令色变，用醋浆水二斗，煎五七沸，下盐搅匀，泻入盆中，看冷暖得所，令病患盆中坐，淋浴少腹，须臾便通。

　　卷第二十六

　　伤寒下痢

　　论曰伤寒下痢，其种固多端，然皆由表实里虚，寒热湿气，乘虚客搏于肠胃之间。肠胃随其所伤而下，若寒则青白，热则黄赤，若寒热相杂，则赤白俱下，兼以湿毒，则又下脓血。

　　如鱼脑如烂肉也，其候不同，有下痢而脉虚者，有下利而脉实者，有湿毒胜而腹痛者，有热气盛而烦渴者，有津液搏滞而肠垢者。有燥屎结聚而谵语者，其要固在审别虚实治之也。

　　治伤寒下痢饮水者，有热也，及热痢下重。白头翁汤方白头翁（半两） 黄柏（去粗皮） 秦皮 黄连（去须各三分）上四味， 咀如麻豆，每服五钱匕，水一盏半，煎至八分，去滓温服，不拘时候。

　　治伤寒少阴病，二三日至四五日，腹痛小便不利，下痢不止，便脓血。桃花汤方赤石脂（四两一半全一半捣末） 糯米（二合半） 干姜（细锉一分）上三味，以水一升，煎二味并石脂半全者，候米熟去滓，每服取汁一小盏，入石脂末一钱匕治伤寒自利不渴者，属太阴，脏寒故也。四逆汤方甘草（锉一两） 干姜（炮裂三分） 附子（炮裂去皮脐半两）上三味， 咀如麻豆，每服五钱匕，水一盏半，煎至八分，去滓温服，又治伤寒后，下痢清谷不止，身疼痛，急当救里者。

　　治伤寒热病不解，下痢困笃。大青汤方大青 阿胶（锉炒燥各一两） 赤石脂 山栀子仁 甘草（炙锉各半两）上五味，粗捣筛，每服五钱匕，水一盏半，入豉一百粒，薤白五寸切，同煎至八分，去滓温服，不拘时候。

　　治伤寒下痢不止，腹中微痛。秦皮汤方秦皮（锉） 黄连（去须锉炒） 阿胶（炒令燥各一两） 白头翁（三分）上四味，粗捣筛，每服三钱匕，水一盏，煎至七分，去滓食前温服。

　　治伤寒后血痢，腹痛不可忍。芍药汤方芍药 当归（切焙） 黄芩（去黑心） 黄连（去须锉炒各三两） 伏龙肝（一两半）上五味，粗捣筛，每服三钱匕，水一盏，煎至六分，去滓食前温服。

　　治伤寒后脓血痢，下部疼痛。诃黎勒丸方诃黎勒（炮去核） 人参（各一两） 白茯苓（去黑皮） 当归（切焙） 木香 白芷（各三分） 牡丹皮（半两）上七味，捣罗为末 炼蜜和捣五百下，丸如梧桐子大，每服三十丸，食前米饮下，日再。

　　治伤寒下痢赤白如烂肉，壮热大肠痛。香豉汤方豉（半合） 山栀子仁 乌梅肉 甘草（炙各一分） 薤白（五茎）上五味，锉如麻豆，分二服，每服水一盏半，煎至八分，去滓食前温服。

　　治伤寒挟热，腹痛下痢。升麻黄连汤方升麻 黄连（去须锉炒） 当归（切焙） 芍药 桂（去粗皮） 黄柏（去粗皮） 甘草（炙各半两）上七味，锉如麻豆，每服三钱匕，水一盏，煎至七分，去滓食前温服。

　　治伤寒后毒热不解，日晡即壮热腹痛，纯下鲜血。犀角汤方犀角（镑） 黄连（去须锉炒） 地榆 茜根 黄芩（去黑心各一两） 山栀子仁（半两）上六味，锉如麻豆，每服五钱匕，水一盏半，入薤白五寸切，同煎至八分，去滓食前温服。

　　治伤寒后热毒攻肠胃，下痢赤白，困绝。龙骨汤方龙骨 犀角（镑） 当归（切焙） 阿胶（锉炒燥） 黄连（去须锉炒各一两） 人参（三分）上六味， 咀如麻豆，每服五钱匕，水一盏半，煎至八分，去滓食前温服。

　　治湿气热毒，下痢赤白，及下部毒瓦斯，下细虫如布丝，长四五寸，黑头锐尾。雄黄丸方雄黄（研一分） 丹砂（研） 干姜（炮） 附子（炮裂去皮脐各半两）上四味，捣研为末，炼蜜和捣五百下。丸如绿豆大，每服十丸，空心米饮下。

　　治伤寒后下痢脓血。黄柏汤方黄柏（去粗皮） 阿胶（锉炒燥各半两） 黄连（去须锉炒一两） 山栀子仁（一分）上四味，锉如麻豆，每服三钱匕，水一盏，煎至六分，去滓食前温服。

　　治伤寒热痢。黄连当归丸方黄连（去须锉炒） 当归（切焙各一两） 干姜（炮） 赤石脂（各半两）上四味，捣罗为末，炼蜜和捣五百下，丸如梧桐子大，每服三十丸，食前米饮下。

　　治伤寒后下痢赤白。地榆饮方地榆（三两） 赤石脂（一两）上二味，粗捣筛，每服三钱匕，水一盏，煎至七分，去滓食前温服，日再。

　　治伤寒时气后，下痢不止。当归汤方当归（切焙） 黄连（去须锉炒） 黄柏（去粗皮） 地骨皮（各一两）上四味，锉如麻豆，每服三钱匕，水一盏，煎至七分，去滓下蜜合，搅匀食前温服。

　　治伤寒热病后，下痢脓血。龙骨散方龙骨 黄连（去须炒等分）上二味，捣罗为散，每服二钱，食前温米饮调下，日再。

　　治伤寒后气不和，自利无度。诃黎勒饮方诃黎勒皮（四枚二生二煨） 草豆蔻（四棵二生二煨去皮）上二味，粗捣筛，每服二钱匕，浆水一盏，煎至六分，去滓空心温服。

　　治伤寒后脏腑虚冷，下痢白脓腹痛。龙骨丸方龙骨 干姜（炮） 附子（炮裂去皮脐等分）上三味，捣罗为末，醋煮面糊和丸，如梧桐子大，每服三十丸，食前米饮下，日再。

　　治伤寒后一切痢疾，无问冷热腹痛。黄连丸方黄连（去须炒二两） 木香 吴茱萸（汤洗三遍炒干各一两）上三味，捣罗为末，面糊和丸，如梧桐子大。每服二十丸，空心食前米饮下。

　　治伤寒后壮热，下痢不止。牡蛎散方牡蛎（火 ） 黄连（去须炒各一两） 乌梅肉（焙三分） 龙骨（一两半）上四味，捣罗为散，每服二钱匕，空心食前米饮调下。

　　治伤寒后下血，及疮子后下血。千针散方千针草 地榆 防风（去叉） 生干地黄（焙） 定粉（炒各半两） 硼砂二钱上六味，捣研为散，每服一钱匕，空心食前米饮调下。

　　治大人小儿伤寒后，余毒有热，下血不止。贯众散方贯众（逐叶摘下令净） 黄柏（去粗皮蜜炙等分）上二味，捣罗为散，每服一钱至二钱匕，煎黑豆汁放温调下。

　　治伤寒汗后，阳毒入胃，下血频并，疼痛不可忍。胜金散方郁金（大者五枚捣） 牛黄（研皂子大）上二味，捣研为散，每服一钱匕，醋浆水一盏，同煎三沸温服。

　　治伤寒后下血。竹茹汤方竹茹 芍药 子芩（各半两） 木通（锉三分） 升麻 黑木耳（烧灰各一两半）上六味，粗捣筛，每服三钱匕，水一盏，煎至六分，去滓入生地黄汁一合，搅匀食前温服。

　　治伤寒后挟热下血不止。黄连散方黄连（去须为末一两）上一味，鸡子白和饼烧黑，再捣罗为末，每服一钱匕，温酒调下，不拘时候，再服。

　　治伤寒太阳与少阳合病，自下痢者。黄芩汤方黄芩（去黑心三分） 芍药 甘草（炙各半两）上三味， 咀如麻豆，每服五钱匕，水一盏半，入大枣二枚劈破，同煎至八分，去滓温服。

　　卷第二十七

　　伤寒阴毒

