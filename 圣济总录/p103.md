<!-- { "loadSidebar": true } -->
　　论曰阴气独盛，阳气暴衰，阳为阴所胜，内外皆阴，故成阴毒，伤寒有初得病便成阴毒者，有服汤药经五六日以上不瘥，变成阴毒者，以病本属阴，因服寒药过多，或腑脏内外受寒。阴气转盛，阳气不复所致，其候四肢逆冷，脐腹筑痛，身如被击，呕吐下利，其脉沉细而疾者是也。

　　治伤寒初得病一二日，便结成阴毒。或服药经旬以上，变成阴毒，身重背强，腹中绞痛，咽喉不利，毒瓦斯攻心，心下坚强，短气不得息，呕逆，唇青面黑，四肢厥冷，其脉沉细，身如被击。五六日可治，至七日不可治。宜阴毒甘草汤方甘草（炙） 升麻 当归（炙各半两） 雄黄（研） 蜀椒（去目及闭口者炒出汗各一分） 鳖甲（一两半醋炙去裙 ） 桂（去粗皮半两）上七味，除研外，锉如麻豆，每服五钱匕，水一盏半，煎至八分，去滓温服。

　　治阴毒伤寒，上气喘促。正阳汤方附子（炮裂去皮脐一两） 桂（去粗皮三分） 干姜（炮半两）上三味，锉如麻豆大，每服五钱匕，水一盏，煎至半盏，去滓食前温服。

　　治阴毒伤寒，心神烦躁，四肢厥冷。白术饮方白术 乌头（炮裂去皮脐） 桔梗（锉炒） 附子（炮裂去皮脐） 细辛（去苗叶各一两） 干姜（半两炮）上六味，锉如麻豆大，每服二钱匕，以水一盏，煎至六分，不计时候去滓热服。

　　治阴毒伤寒。回阳发表汤方附子（炮裂去皮脐） 桂（去粗皮） 人参 泽泻（各半两） 半夏（汤洗七遍炒令干）干姜（炮） 天南星（炮） 甘草（炙各一分）上八味，锉如麻豆大，每服三钱匕，水一盏，入生姜半分拍碎，枣二枚劈破，同煎至七分，去滓食前温服。

　　治阴毒伤寒，唇青面黑，身背强，四肢冷。附子汤方附子（炮裂去皮脐三分） 桂（去粗皮） 当归（切焙） 白术（各半两） 半夏（汤洗七遍去滑） 干姜（炮各一分）上六味，锉如麻豆大，每服三钱匕，以水一盏，入生姜三片，煎至六分，去滓热服，不拘时。

　　治阴毒伤寒，唇青面黑，四肢逆冷，脉沉细，体生斑点，身背强重，及心下短气呕逆。

　　当归汤方当归（切焙半两） 椒（去目及合口者炒令微汗一两） 鳖甲（醋浸炙去裙 一两一分）甘草（炙半两） 升麻（三分）上五味，粗捣筛，每服五钱匕，水一盏，煎至半盏，去滓食前温服。

　　治阴毒伤寒，目赤唇焦，头疼烦渴，面色赫赤，身恶寒。定命汤方附子（炮裂去脐皮二两） 高良姜 白术 干姜（炮各一两）上四味，锉如麻豆大，每服三钱匕，用水一盏，煎至五分，去滓不计时候温服。未服药前，先饮酒使醺醺，后服药，如思食，即与酒粥吃，不得妄食他物，若小便出血，是阴毒去矣。

　　治阴毒伤寒，手足厥冷，或生斑点。气壅喘闷方附子（二枚炭火烧令黑色便取出盏子盖就地出火毒）上一味，捣罗为细散，每服沉香摩水，煮米饮，调下二钱匕，不拘时。

　　治阴毒伤寒，面青，张口出气，心下硬，身不热，额上有汗，烦渴不止，舌黑多睡，四肢逆冷。正阳饮方附子（炮裂去皮脐一两） 皂荚（一梃去皮子涂酥炙令黄） 干姜（炮锉） 甘草（炙锉各一分）上五味，除麝香外，锉如麻豆大，每服二钱匕，以水一盏，煎至五分，去滓热服，不拘时。

　　治阴毒伤寒。桂附汤方桂（去粗皮一分） 附子（去皮脐生用半两） 丁香 吴茱萸（汤淘三遍焙干炒各半分）上四味，锉如麻豆大，每服二钱匕，水一盏，入生姜半分拍碎，同煎至七分，去滓温服。

　　治阴毒伤寒，面青手足逆冷，心腹气胀。回阳丹方硫黄（研） 木香（研） 荜澄茄 附子（炮裂去皮脐） 干蝎（去土炒） 吴茱萸（汤浸七遍焙干微炒各半两） 干姜（一分炮）上七味，捣罗为细末，酒煮面糊为丸，如梧桐子大，以丹砂为衣，每服三十丸，生姜汤下，不拘时，并三服，以热酒一盏投之、取汗。

　　治阴毒伤寒。回阳散方硫黄（一两） 寒水石（三分） 硝石（半两）上三味，入砂瓶子内盛，以瓦盖瓶口，黄泥固济阴干，用炭火五斤， 令火尽，研如粉，每服一钱匕，温水调下。

　　治阴毒伤寒。黑神散方附子（三两去脐皮烧令烟尽） 麻黄（去节一两） 桂（去粗皮半两）上三味，捣罗为细散，每服二钱匕，蜜汤调下。

　　治阴毒伤寒，面青手足冷，身如被击。来苏丹方太阴玄精石 硫黄 硝石 白矾 水银各一分上五味，同研，令水银不见星，入瓷合子内，烧通赤，粟米饭和丸，如小豆大，每服三丸，温水下。

　　治阴毒伤寒，手足厥冷，脉息沉细，面目多青。正阳丹方硫黄 硝石（各二两） 太阴玄精石（一两）上三味，细研，入瓷瓶子内，盐泥固济阴干，炭火 赤，放冷细研为末，酒煮面糊为丸，如梧桐子大，每服二十丸，温酒下，不计时候。

　　治阴毒伤寒，手足厥，身冷，脉细。四逆散方太阴玄精石（三分末） 硫黄（一两） 不灰木 盆硝（各一分）上四味，研为细末，在铫子内，以盏子盖，周回用湿纸闭缝，安火上，纸干为度，取出细研，入龙脑半钱干姜末半两拌匀，每服半钱匕，冷艾汤调下，肌体暖是验，一方去不灰木，加附子。

　　治阴毒伤寒，手足厥，面多青，腹中 痛。退阴汤方乌头（炮裂去皮脐） 干姜（炮各半两）上二味，粗捣筛，炒令转色，放冷，每服二钱匕，水一盏，盐一捻，煎至半盏，去滓温服。

　　治伤寒阴毒，四肢厥冷，时有汗。还阳汤方不灰木（一两） 延胡索（半两） 太阴玄精石（一分）上三味，粗捣筛，每服二钱匕，水一盏，入葱白一寸，同煎至六分，去滓不计时温服。

　　治伤寒伏阴气，手足厥冷，肌肤不热。退阴丸方硫黄（半斤生） 太阴玄精石（ 三两）上二味，用柳椎细研为末，水浸炊饼和丸，如梧桐子大，每服五十丸，热艾汤下，日三。

　　治伤寒阴毒，四肢逆冷，面青胸膈不利，呕哕虚烦。夜光丹方硫黄（研） 太阴玄精石（研） 硝石（研各一两） 附子（炮裂去皮脐者一两生去皮者半两）上四味，先将玄精硝石二味，于铁铫子中，慢火熬，候匀热，以匙于中心，隐作坑子，纳硫黄，候熔搅匀，放冷研细，别捣罗生熟附子为细末，入研者药，合研匀，以软烂粳米饭和丸，如梧桐子大，每服五丸，冷艾汤下。

　　治阴毒伤寒，面青四逆，及脐腹 痛，身体如冰，并疗一切卒暴冷气。附子回阳散方附子（二枚炮裂去皮脐）上一味，捣罗为细散，每服三钱匕，取生姜自然汁半盏，冷酒搅匀，共一盏调服，更以冷清酒一盏送下，相次更进一服，良久脐下如火，遍身和暖为度。

　　治伤寒阴毒，四肢厥逆，脉息微细。太阳丸方硫黄（研） 附子（炮裂去脐皮各一两）上二味，捣罗为末，酒煮面糊为丸，如梧桐子大，每服十丸至十五丸，煎艾盐汤下，不计时候。

　　治阴毒伤寒，四肢厥冷，脉候微细，心胸痞闷。回阳煮散方天南星（二两酒浸七日取出锉炒令黄） 附子（炮裂去皮脐一两）上二味，捣罗为散，每服二钱匕，酒一盏半，慢火同煎至六分，温服不计时候。

　　治阴毒伤寒。定命丸方硫黄（研） 吴茱萸（汤浸焙干炒捣为末） 硝石（研各一分） 巴豆（去皮心膜半分）上四味，一处研令匀，软饭和丸，如弹子大，每服先以椒煎汤浸手良久，男左女右执一丸，汗出即瘥。

　　治伤寒阴毒。吴茱萸汤方吴茱萸（汤洗炒干一两） 白附子 天南星 柴胡（去苗） 鳖甲（去裙 醋炙） 前胡（去芦头） 细辛（去苗叶） 羌活（去芦头） 黄 锉 干姜（炮） 枳壳（去瓤麸炒） 陈橘皮（汤浸去白焙） 赤芍药 浓朴（去粗皮生姜汁炙） 白檀 五味子 桔梗（各半两） 苍术（米泔浸一宿去皮） 莎草根 当归（切焙） 芎 麻黄（去根节汤煮掠去沫各一两） 甘草（炙一两半）上二十三味，锉碎，入净锅内，慢火炒令黄，再粗捣筛，每服三钱匕，水一盏，生姜三片，同煎至七分，去滓温服，不拘时候。

　　治阴阳二毒，不省人事。归魂散方石膏（八两） 寒水石（四两） 阳起石（三两以上三味捣细研为末和入新罐内火煨一复时取出纸铺地上出火毒入后药） 附子（炮裂去皮脐三两） 干姜（炮） 麻黄（去节各一两）杏仁（二七枚去皮尖双仁炒研）上七味，捣研令匀，瓷合盛，冷水调下二钱匕。

　　治伤寒阴盛，里寒脉细，手足厥冷。顺元煮散方乌头（炮裂去皮脐二两） 附子（炮裂去皮脐） 天南星（炮裂去皮脐各一两） 木香（半两）上四味，捣罗为散，每服一钱匕，水一盏，煎至六分温服。此散能温里，脉迟细沉伏，手足冷，毛发恂栗，皆伤寒里证之类，大啜三两杯，当手足温，或汗出乃愈。今世名医，多用此散，和一切气，通利血络，人病脾疟，用紫金丸逐下，仍服此散，紫金丸用硫黄末针沙各三钱匕，铁粉五钱匕，腻粉十五钱匕，粟饭丸，如皂荚子大，每服一丸，乳香汤下，气实服一丸半至二丸。

　　治阴毒伤寒出汗。葱薤汤方葱白 薤白 荆芥穗 竹茹（各一握） 豉（去皮半升），生姜（一分） 蜀椒（去目并闭口炒出汗四十九粒）上七味， 咀，如麻豆大，每服五钱匕，酒二盏，煎十数沸去滓，又别取此药二十钱匕，以治阴毒伤寒，头痛眼疼，心中闷乱，身体沉重，四肢俱冷，精神恍惚，脉候沉细，欲得冷水，饮之必危。宜服附子汤方附子（炮裂去脐皮二枚） 桂（去粗皮半两） 当归（切焙半两） 干姜（炮裂一分） 麻黄（去节先煎掠去沫焙干半两）上五味，粗捣筛，每五钱匕，以水一盏半，煎至七分，去滓空心顿服，以衣覆，如人行五里，再一服，少顷以生姜煮热稀粥投之，身体四肢自然汗出，须臾头轻目明，妇人病加赤芍药半两神效。

　　治伤寒头痛壮热，不问阴阳二毒，并宜服之。附子丸方附子（炮裂去皮脐半两） 五味子（一两）上二味，捣罗为末，研饭和丸，如梧桐子大，每服三十丸，茶清下，良久吐或汗即瘥。

　　卷第二十七

　　伤寒阳毒

　　论曰阳气独盛，阴气暴衰，阴为阳所胜，内外皆阳，故为阳毒伤寒，有初得病便成阳毒者，有服汤药经五六日以上不瘥，变成阳毒者，以病本属阳，或以火劫发其汗。或因灸KT阳气转盛，阴气内消所致，其候面赤发躁，狂走妄言，发斑如锦纹，咽喉疼痛，涕唾脓血，或下利黄赤，其脉洪实滑促是也。

