<!-- { "loadSidebar": true } -->
　　治伤寒一二日，便成阳毒，或服药吐下之后，变成阳毒，腰背痛，烦闷不安，面赤狂言，或见鬼神，或下利，脉浮大数，面赤斑纹如锦，咽喉痛，吐脓血，五日可治，七日不可治。

　　升麻汤方升麻 犀角（镑） 射干 黄芩（去黑心） 人参 甘草（炙锉各一分）上六味，锉如麻豆大，每服五钱匕，水一盏半，煎至八分，去滓温服，食顷再服，温覆出汗，未汗再服。

　　治阳毒伤寒未解，热结在内，恍惚如狂者。大黄汤方大黄（锉炒一两半） 桂（去粗皮三分） 甘草（炙锉） 木通锉 大腹皮锉各一两 桃仁（二十一枚汤浸去皮尖双仁麸炒） 芒硝二两上七味，粗捣筛，每服四钱匕，水一盏半，煎至八分，去滓温服，不拘时，以利为度。

　　治阳毒伤寒壮热，百节疼痛。栀子仁汤方栀子仁 赤芍药 大青 知母（锉各一两） 甘草（炙锉半两） 石膏（碎） 杏仁（汤浸去皮尖双仁麸炒） 升麻 黄芩（去黑心各二两） 柴胡（去苗一两半）上一十味，粗捣筛。每服四钱匕，水一盏半，生姜一枣大拍碎，豉一百粒，煎至八分，去滓温服，不拘时。

　　治时行热病，六七日未得汗，脉洪大或数，面赤目张，身体大热，烦躁狂言欲走渴甚，又五六日以上不解，热在胸中，口噤不能言，心下尚暖，灌药下咽、即活，兼治阳毒及发斑。

　　黑麦奴（小麦未熟时、丛中有不成者、上有黑衣、即麦奴也、刮取一两） 麻黄（去根节煎掠去沫焙干三两） 釜底煤（研） 黄芩（去黑心） 芒硝 灶突煤（研） 梁上尘（各一两） 大黄（二两）上八味，捣研为细末，炼蜜丸如弹子大，每服一丸，新汲水研下，渴者但与冷水，尽量饮之，须臾当寒，寒过汗出即瘥，若日移五尺不汗，再服一丸，瘥即止，须微利，此药须病人大渴倍常躁盛者，乃可与之，不尔不可与。

　　治伤寒七八日内，热不解。葶苈苦酒汤方葶苈（一合纸上炒研膏） 苦酒（米醋是也一升半） 生艾汁（半升无生艾煮熟艾汁或用艾根捣取汁）上三味，同煎取七合，作三服。

　　治阳毒伤寒，腰背疼痛烦闷，面赤狂言妄走，或见鬼，下利无常，赤斑如锦纹，喉咽痛，唾脓血。升麻汤方升麻 雄黄（醋煮研各半两） 当归（切焙） 桂（去粗皮各一分） 甘草（炙锉三分）鳖甲（醋炙去裙 一两）上六味，粗捣筛，每服五钱匕，水一盏半，煎至八分，去滓温服，日二，不拘时。

　　治阳毒伤寒，头痛壮热，狂言妄语，似见鬼神。泻心汤方石膏（一两） 芍药 葛根锉 黄芩（去黑心各半两） 大黄 黄连（去须各三分）上六味粗捣筛，每服五钱匕，水一盏半，生姜一枣大拍碎，煎至八分，去滓温服日二，不拘时。

　　治阳毒伤寒，烦躁不解，或下利危困。大青汤方大青（二两） 秦艽（去苗土一两） 犀角（镑） 山栀子仁 甘草（炙锉） 黄连（去须各半两）上六味，粗捣筛，每服五钱匕。水一盏半，入豉一百粒，薤白七寸，煎至八分，去滓食前温服。

　　治阳毒伤寒，口舌干燥。解毒汤方麻黄（去根节） 人参 赤茯苓（去黑皮） 桂（去粗皮各半两） 麦门冬（去心焙） 葛根（锉各三分） 杏仁（汤浸去皮尖双仁炒） 甘草（炙锉各一分）上八味，粗捣筛，每服五钱匕，水一盏半，生姜一枣大拍碎，煎至八分，去滓温服，不拘时。

　　治阳毒伤寒，发热烦躁。五解汤方山栀子仁 黄芩（去黑心） 甘草（炙锉） 大黄（锉醋炒各一分） 朴硝（二钱）上五味粗捣筛，每服五钱匕，水一盏半，煎至八分，去滓空心温服。

　　治阳毒伤寒，初得身体大热，眼赤小便黄，心闷头痛，烦渴不止，四肢酸疼，心中闷绝，言语错乱，睡中多惊。犀角汤方犀角（镑一两） 人参（三分） 赤茯苓（去黑皮） 茵陈蒿 细辛（去苗叶） 陈橘皮（汤浸去白炒） 麻黄（去根节） 甘草（炙锉各半两）上八味，粗捣筛，每服五钱匕，水一盏半，生姜一枣大拍碎，煎至八分，去滓温服。

　　治阳毒伤寒，头痛壮热未解，身体疼痛。葛根汤方葛根（锉） 龙胆 大青（各三分） 桂（去粗皮） 葳蕤 芍药 黄芩（去黑心） 升麻石膏（碎） 麻黄（去根节） 甘草（炙锉各半两）上一十一味，粗捣筛，每服五钱匕，水一盏半，生姜一枣大拍碎，煎至八分去滓，不拘时温服。

　　治阳毒伤寒，身热如火，头痛燥渴，咽喉干痛。葛根散方葛根（锉三分） 山栀子仁 黄芩（去黑心） 大黄（锉醋炒） 甘草（炙锉各半两） 朴硝（一两）上六味，捣罗为散，每服二钱匕，不拘时，温熟水调下。

　　治阳毒伤寒，心躁闷乱，烦热狂语，口干不止。秦艽汤方秦艽（去苗土） 黄芩（去黑心） 甘草（炙锉） 木通 枳壳（去瓤麸炒） 玄参（各半两）芍药 桔梗（炒）吴蓝 山栀子仁（各一两） 枇杷叶（三分拭去毛姜汁炙）上一十一味，粗捣筛，每服五钱匕，水一盏半，煎至八分，去滓温服不拘时。

　　治阳毒伤寒，口干烦躁，大渴发汗。清凉散方葛根（锉二两） 大黄（锉炒） 黄芩（去黑心） 朴硝 麻黄（去根节） 甘草（炙锉各一两）桂（去粗皮三分）上七味，捣罗为散，每服二钱匕，新汲水调下。

　　治阳毒伤寒六七日间，服热药过度，致使阳气内伏，身体微热，眼目爪甲尽黄，心下硬痛，语涩舌干昏躁。琥珀丸方琥珀（研一分） 黄连（去须） 黄柏（去粗皮） 大黄（煨锉各半两） 巴豆（去皮心膜出油取霜二钱）上五味，捣罗四味为细末，与巴豆霜拌匀，煮薄面糊和丸，如绿豆大，每服十丸，柳枝汤下，不拘时。

　　治阳毒伤寒，遍身壮热，大喘上气燥闷。妙应汤方甘草（炙锉） 人参 赤茯苓（去黑皮各一两） 大黄（煨锉） 山栀子（去皮） 麻黄（去根节各半两） 陈橘皮（去白炒） 木香（各一分）上八味，粗捣筛，每服三钱匕，水一盏，入蜜一匙，生姜汁少许，煎至八分，去滓冷服，不拘时。

　　治阳毒伤寒，发狂妄走者。铁粉散方铁粉 朴硝（各一两） 天竺黄（半两） 龙脑（一分）上四味，研令匀细，每服二钱匕，鸡子清和水调下，不拘时。

　　卷第二十七

　　伤寒兼食毒

　　论曰伤寒兼食毒者。此世所谓夹食伤寒也。甲乙经曰。邪生于阳者。得之风雨寒暑。邪中于阴者，得之饮食居处。阴阳喜怒。此病本由劳动汗出。饮食失节。又伤冷食寒饮所致。

　　内外挟寒。其状微热恶寒。心胸痞闷。四肢酸疼。头痛吐逆。上气腹满，小便赤色，泄利频并，宜先治其里。

　　治伤寒食毒，初得病，身体不大热，心胸痞闷。不思饮食。吐逆不定，上气筑心。下利不止，水谷不化。人参汤方人参（一两） 赤茯苓（去黑皮） 黄芩（去黑心各三分） 诃黎勒（炮去核） 高良姜（锉炒） 浓朴（去粗皮生姜汁炙锉） 陈橘皮（去白炒） 甘草（炙锉） 草豆蔻（去皮） 附子（炮裂去皮上一十二味， 咀如麻豆大，每服三钱匕，水一盏，生姜三片，煎至七分，去滓温服，以粥饮投 之取汗。

　　治伤寒食毒，壮热头疼，时复憎寒，四肢酸痛，口苦。芎 汤方芎 附子（炮裂去皮脐） 大黄（锉炒） 桂（去粗皮各三分） 干姜（炮） 甘草（炙锉）木香（各半两）上七味， 咀如麻豆大，每服三钱匕，水一盏，生姜三片，枣一枚劈，煎至六分，去滓空心温服。

　　治伤寒食毒，腹胀气急，大小便不通。朴硝汤方朴硝 大黄（锉炒） 芍药（各一两） 当归（切焙） 木香（各半两）上五味，粗捣筛，每服五钱匕，水一盏半，生姜三片，煎至八分，去滓空心温服。

　　治伤寒食毒，水癖不消。及痰实。续命丸方大黄（锉醋炒） 黄芩（去黑心） 麻黄（去根节） 黄连（去须各半两） 豉（半合炒） 甘遂（半分炮） 栀子仁 朴硝（研） 杏仁（去皮尖双仁炒研各一分） 巴豆（一分去皮心膜研以纸压去油）上一十味，捣罗七味为末，与三味研者拌匀，炼蜜和丸，如大麻子大，每服三丸，空心温熟水下，以利为度，未利加一二丸。

　　治伤寒食毒，心腹胀满，时复呕吐，不下饮食，大便秘涩。大腹皮汤方大腹皮锉 大黄（锉醋炒各一两） 朴硝 木香 桂（去粗皮各半两） 白术 浓朴（去粗皮生姜汁炙各三分）上七味，粗捣筛，每服五钱匕，水一盏半，煎至一盏，去滓食前温服，以利为度。

　　治伤寒食毒，心腹胀满，时复呕吐，憎寒，不下食，大小便秘涩。大黄汤方大黄（锉炒） 白术 浓朴（去粗皮生姜汁炙锉） 大腹皮（锉各一两） 木香 桂（去粗皮）朴硝（研） 牵牛子（炒各半两）上八味，粗捣筛，每服二钱匕，水一盏，生姜三片，煎至六分，去滓温服不拘时。

　　治伤寒后、食毒所伤，心腹胀满，水谷不化，大便不利。疏气丸方京三棱（煨锉） 牵牛子（炒各一两） 干姜（炮半两） 陈橘皮（去白炒一两）上四味，捣罗为末，炼蜜和丸，如梧桐子大，每服二十丸，不拘时，生姜汤下，取利为度，不利再服。

　　治伤寒食毒，腹胀气急，大小便不通。槟榔散方槟榔锉 郁李仁（去皮各一两） 大腹皮（锉三分） 木香 陈橘皮（汤浸去白炒各半两）上五味，捣罗为散，每服二钱匕，生姜汤调下。

　　治伤寒食毒，恶寒腹胁急胀，呕吐不下食，手足厥冷。橘皮丸方陈橘皮（去白炒） 草豆蔻（去皮） 桂（去粗皮） 枳壳（去瓤麸炒） 木香（各一两） 大黄（锉炒二两） 鳖甲（去裙 一两半用 砂一分研醋五合浸炙）上七味，捣罗为末，炼蜜和丸，如梧桐子大，每服二十丸，空心生姜汤下。

　　治伤寒食毒，头痛恶寒，心腹虚胀，大便泄利。干姜汤方干姜（炮） 甘草（炙锉各半两） 附子（炮裂去皮脐） 陈橘皮（去白炒） 浓朴（去粗皮生姜汁炙各三分）上五味，锉如麻豆，每服三钱匕，水一盏，煎至七分，去滓食前温服。

　　治伤寒食毒，腹胀虚鸣，不能食。茯苓汤方赤茯苓（去黑皮） 陈橘皮（去白炒） 人参 白术 浓朴（去粗皮生姜汁炙锉） 木香（炮）五味子（各一两） 干姜（炮半两）上八味，粗捣筛，每服三钱匕，水一盏，生姜三片，煎至六分，去滓空心温服。

