<!-- { "loadSidebar": true } -->
　　治伤寒食毒，脾胃虚乏，四肢少力，不思饮食，心腹气胀，或时下利，向晚憎寒。木香汤方木香 草豆蔻（去皮） 陈橘皮（汤浸去白炒） 陈曲（炒） 白术 荜茇 桂（去粗皮） 浓朴（去粗皮生姜汁炙锉） 人参 柴胡（去苗） 甘草（炙锉各半两） 桃仁（去皮尖双仁炒研三分）上一十二味，粗捣筛，每服三钱匕，水一盏，生姜三片，煎至六分，去滓食前温服。

　　治伤寒食毒，心腹胀满，或时泄利。芍药汤方芍药 白术 浓朴（去粗皮姜汁炙各一两） 白豆蔻（去皮） 桂（去粗皮） 干姜（炮）甘草（炙锉各半两） 木香（三分）上八味，粗捣筛，每服三钱匕，水一盏，生姜三片，煎至六分，去滓食前温服。

　　治伤寒食毒，心胸痞闷，泄利频并。荜澄茄丸方荜澄茄（一两） 干姜（炮三分） 陈橘皮（汤浸去白焙一两） 浓朴（去粗皮生） 姜汁（炙一两） 桂（去粗皮三分） 阿魏（半两） 肉豆蔻（去皮三枚） 缩砂（去皮半两）草豆蔻（去皮三枚） 甘草（炙三分） 附子（炮裂去皮脐一两） 荜茇（一分） 白术（半两）上一十三味，捣罗为末，炼蜜为丸，如梧桐子大，每日空心酒下十丸至二十丸。以知为度。

　　治伤寒食毒咳嗽。曲桂汤方陈曲（锉炒） 桂（去粗皮） 百合 麻黄（去根节） 黄连（去须） 枳壳（去瓤麸炒） 白石脂（各一两半） 桑根白皮（锉焙） 地骨皮 附子（炮裂去皮脐各二两） 款冬花 羚羊角犀 旋复花（微炒各一两） 杏仁（汤浸去白尖双仁炒十枚） 黄芩（去黑心半两）上一十五味，粗捣筛，每服五钱匕，水一盏半，入生姜三片，同煎至八分，去滓温服。

　　卷第二十七

　　伤寒发斑

　　论曰伤寒发斑。阳盛故也，其病在表，或未经发汗，或已发汗未解，或吐下后，邪热不除。毒瓦斯内盛，因表虚，热毒乘虚出于皮肤，发为斑疹，如锦纹，若色赤及发在五日内者，可治。若色黑过七日乃发者，难治，甚则喉舌身体皆成疮也。

　　治伤寒热病十日内，未得汗，表里有热，遂发斑点，或时狂言，眼目俱黄，心中烦热，大便不利。黄芩汤方黄芩（去黑心） 大青 升麻 茵陈蒿 大黄（锉炒） 朴硝（各一两） 山栀子仁 黄连（去须） 甘草（炙各半两）上九味，粗捣筛，每服五钱匕，用水一盏半，竹叶三七片，同煎至一盏，去滓温服。

　　治伤寒热毒内盛，身发赤斑。犀角汤方犀角（镑） 麻黄（去根节） 石膏（各一两） 山栀子仁（一两半） 黄连（去须三分）上五味，粗捣筛，每服五钱匕，水一盏半，煎至一盏，去滓温服。

　　治伤寒发斑，心躁烦乱。山栀子汤方山栀子仁（三分） 大青 升麻（各一两） 阿胶（炒令燥半两）上四味，粗捣筛，每服五钱匕，用水一盏半，入豉百粒，同煎至一盏，去滓温服。

　　治伤寒脏腑毒热，不得宣散，肌肤发斑。黄芩汤方黄芩（去黑心） 大青 升麻 石膏（各一两） 朴硝 山栀子仁（各半两）上六味，粗捣筛，每服五钱匕，水一盏半，豉一百粒，葱白并须二寸，生姜半分拍碎，同煎至八分，去滓温服。

　　治伤寒发斑，状如锦纹，呕逆烦闷。麻黄葛根汤方麻黄（去根节） 葛根（锉） 知母（焙） 陈橘皮（汤浸去白焙） 黄芩（去黑心各一两） 杏仁（汤浸去皮尖双仁炒） 甘草（炙各半两）上七味，粗捣筛，每服五钱匕，水一盏半，煎至一盏，去滓温服。

　　治伤寒毒瓦斯外攻皮肤，发狂躁热。犀角散方犀角（镑） 黄芩（去黑心） 大青 马牙硝（别研） 麦门冬（去心焙各一两） 山栀子仁 牛黄（别研） 赤茯苓（去黑皮） 天竺黄（别研） 黄连（去须） 甘草（炙各半两） 麝香（别研一钱）上一十二味，捣研为散，每服三钱匕，煎竹叶汤调下。

　　治伤寒热病七日以上，发汗不解，及吐下后，诸热不除，遂至发斑。阿胶汤方阿胶（炒令燥一两） 大青（二两） 甘草（炙一两）上三味，粗捣筛，每服五钱匕，水一盏半，豉百粒，煎至一盏，去滓温服。

　　治伤寒发黑斑石膏汤方石膏（一两半） 麻黄（一两去根节） 桂（去粗皮半两） 葛根（一两） 黄连（去须三分） 故鞋（一只去土细锉） 蜀椒（去目并闭口炒出汗一分）上七味，粗捣筛，每服五钱匕，水一盏半，煎至一盏，去滓温服，衣覆取汗。

　　治伤寒毒瓦斯滋盛，蒸于肌肤。发为赤斑，通身大热，头重疼痛，精神昏乱。知母汤方知母（焙） 牵牛子（炒） 山栀子仁 大黄（锉炒） 黄芩（去黑心） 牡丹（去心）麻黄（去根节各一两荆芥穗） 硝石 虎杖 射干 羌活（去芦头） 杏仁（各一分） 连翘（半两） 半夏（二钱以生姜二钱同捣捏饼子曝干）上一十五味，粗捣筛，每服五钱匕，水一盏半，煎至一盏，去滓温服。

　　治伤寒发斑烦躁，除胃内瘀热。黄芩汤黄芩（去黑心一两） 山栀子仁（一两） 甘草（炙一两） 马牙硝（半两）上四味，粗捣筛，每服三钱匕，水一盏，煎至七分，去滓温服，不计时候。

　　治伤寒发斑。黄连散方黄连（去须一两） 槟榔（锉） 甘草（炙各半两）上三味，捣罗为散，每服二钱匕，入蜜少许如汤点、放温服，不计时候。

　　卷第二十八

　　伤寒发黄

　　论曰伤寒发黄之状，身体尽变，或如熏黄，或如橘色是也。凡阳明中风，太阳中湿，皆令人发黄。盖由得病无汗，小便不利，寒湿不散，则热结脾胃，腠理闭塞，瘀热之气，与宿谷相搏而郁蒸，不能消散，故大小便结涩不通。令人身体面目，皆变黄色，其病腹满，一身尽疼发热，若其人小腹满急，眼涩疼，鼻骨痛，两膊及项强腰背急者是也，但得小便快利即渐愈，仍不用大便多，多即令人心胀，又有急黄者，身体黄甚，猝然而发，心满气喘，命在须臾，故名急黄，有初得病便黄者，或初不知是黄，死后方变黄者，此病亦因脾胃瘀热。本天行时气所作也，宜细辨之，但发热心战者，乃是急黄之候。

　　治阳明病发热汗出，此为热越，不得发黄也，但头汗出，小便不利，渴引水浆者，此为瘀热在里，身必发黄，下之宜茵陈蒿汤，又伤寒七八日，身黄如橘皮，小便不利，腹微满者。

　　宜茵陈蒿（六两） 栀子（十四个） 大黄（生三两）上三味 咀如麻豆大，每服五钱匕，水二盏，煎取一盏，去滓分温三服，后小盒饭利如皂荚汁者，其黄乃愈。

　　治伤寒瘀热在里，身必发黄。麻黄连翘汤方麻黄（根节汤煎沫二两） 连翘（二两） 杏仁（皮尖双四十枚） 枣（十二枚） 生梓白皮（切一升） 生姜（二两） 甘草（一两）上七味 咀，如麻豆大，每服五钱匕，用潦水二盏，煎取一盏，去滓温服，不拘时。

　　治伤寒身黄发热。栀子柏皮汤方栀子（十五个） 黄柏（去粗皮炙二两） 甘草（炙一两）上三味， 咀如麻豆大，每服三钱匕，水一盏半，煎取一盏，去滓温服。

　　治太阳病身黄脉沉结，小腹硬，小便利者，为无血也，小便自利，其人如狂者，血证谛也，宜服抵当汤方水蛭（三十枚炒） 虻虫（三十枚炒） 桃仁（去皮尖双仁炒一十枚） 大黄（三两）上四味， 咀如麻豆大，每服三钱匕，水一盏半，煎至七分，去滓温服。

　　治伤寒瘀热在内，湿气郁而不散，熏发肌肉，小便不利，身体发黄，利水道，消湿散方牵牛子（炒半斤只取末二两） 赤茯苓（去黑皮） 木香 陈橘皮（汤浸去白焙各半两）上四味，为散，每服二钱匕，煎葱白汤调下，不计时候。

　　治伤寒心胸坚硬，脚手心热，即变为黄。秦艽汤方秦艽（去苗土） 紫草（去苗土） 白藓皮 黄芩（去黑心） 栀子仁 大黄（锉炒各一两）上六味，粗捣筛，每服五钱匕，用水一盏半，煎至一盏，去滓温服，日三夜一。

　　治伤寒发黄，服药瘥后，未全除，余热发动。三黄散方大黄（锉炒） 黄芩（去黑心） 黄连（去须） 栀子仁 苦参（各一两）上五味，捣罗为细散，每服用米饮调下二钱匕，日三服。

　　治伤寒发黄烦热，皮肉皆黄，小便赤不利。龙胆汤方龙胆 枳壳（去瓤麸炒） 柴胡（去苗） 栀子仁 知母（切焙） 地骨皮 木通（锉）芍药 甘草（炙） 羚羊角（镑） 麦门冬（去心焙） 升麻（各半两）上一十二味，粗捣筛，每服五钱匕，用水一盏半，煎至一盏，去滓不拘时温服。

　　治伤寒发黄，或先服利药未瘥者，宜以内消汤以折热气。黄芩汤方黄芩（去黑心） 茵陈蒿 升麻（各一两） 栀子仁 柴胡（去苗） 龙胆（各半两） 犀角（镑一两）上七味，粗捣罗，每服五钱匕，用水一盏半，煎至一盏，去滓入生地黄汁一合，搅令匀，不拘时温服。

　　治伤寒发黄，面目悉黄，小便赤，宜服茵陈蒿大黄汤方茵陈蒿 栀子仁 柴胡（去苗） 柏皮（蜜炙各半两） 黄芩（去黑心） 升麻 大黄（锉炒各一两） 龙胆（半两）上八味，粗捣筛，每服五钱匕，用水一盏半，煎至一盏，去滓早晚食后温服。

　　治伤寒发黄，通身如金色者，茅根汤方茅根（洗锉） 栀子仁 茵陈蒿 地骨皮 甘草（炙各半两）上五味，粗捣筛，每服五钱匕，用水一盏半，生姜三片豉三七粒，同煎至一盏去滓，早晚食后温服。

　　治伤寒发黄壮热，骨节烦疼，两胁下气胀急硬痛、不能食，宜服柴胡枳壳汤方柴胡（去苗） 枳壳（去瓤麸炒） 黄芩（去黑心） 栀子仁 茵陈蒿 龙胆 大黄（锉炒） 甘草（炙各半两）上八味，粗捣筛，每服五钱匕，用水一盏半，煎至一盏，去滓早晚食晚温服。

　　治伤寒热毒炽盛，熏炙三焦，攻击皮肤，通身发黄，茵陈蒿黄芩汤方茵陈蒿 黄芩（去黑心） 栀子仁 升麻 秦艽（去苗土） 牡丹皮 荆芥穗 麻黄（去根节） 细辛（去苗叶） 石膏（碎） 知母焙（各半两） 黄连（去须） 大黄（锉炒各一分）上一十三味，粗捣筛，每服三钱匕，水一盏，煎至七分去滓，食后临卧温服。

　　治伤寒时气发黄，葶苈丸方甜葶苈（隔纸炒一分） 大黄（锉炒半两） 人参（一两）上三味，捣罗为末，炼蜜和丸，如梧桐子大，每服温水下二十丸，以利为度。

　　治伤寒热毒所加，猝然心中满，气喘急，发热心战。急黄丸方大黄（半两生锉） 朴硝（一分别研）上二味，用水二大盏，渍大黄一宿，次旦煎至一盏，去滓下朴硝，搅令匀，不计时候，温分三服，快利即瘥。

