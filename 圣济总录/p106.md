<!-- { "loadSidebar": true } -->
　　治伤寒急黄。栀子仁汤方栀子仁 柴胡（去苗） 朴硝（别研） 茵陈蒿（各半两）上四味，除朴硝外，各细锉，用水三大盏，煎二大盏，去滓下朴硝，搅令匀，不拘时候，分温三服，取利为度。

　　治时气急黄疼痛。茵陈蒿散方茵陈蒿 黄芩（去黑心） 栀子仁 大青（各一两） 大黄（锉） 朴硝（各五两） 白藓皮 葛根（锉） 升麻（各一两半）上九味，捣罗为散，每服二钱匕，新汲水调下，得利即瘥。

　　治时气面黄，腹坚气急，言语错乱。茵陈黄芩汤方茵陈蒿 大黄（蒸过） 生麦门冬（去心） 栀子仁（各四两） 青黛 升麻（各三分）黄芩（去黑心二两）上七味， 咀如麻豆大，每服五钱匕，水一盏半，煎至八分，去滓下芒硝末半钱匕，更煎一二沸、温服。

　　卷第二十八

　　伤寒发豌豆疮

　　论曰凡伤寒热毒内盛，多发 疮者，以病患里实表虚故也，里实则毒瓦斯不能内消。表虚故乘虚发于肌肉而成疮也，其疮大小形如豌豆，其色或白或赤，若头作瘭浆戴白脓者，其毒则轻，若紫黑色作根，隐隐在肌肉里者，其毒则重，甚者周匝遍身，五脏七窍皆有也。

　　治伤寒天行，壮热头痛，发疮如豌豆。石膏汤方石膏（碎二两） 柴胡（去苗） 虎杖（各一两） 知母（焙半两） 芍药（一两） 山栀子仁（三分）上六味，粗捣筛，每服五钱匕，水一盏半，煎至八分，去滓温服。

　　治伤寒热病生豌豆疮并 疮。烦闷昏迷。参麻汤方玄参（一两） 升麻（三分） 犀角（镑半两） 干蓝叶（一两） 甘草（炙锉三分）上五味，粗捣筛，每服五钱匕，水一盏半，入葱白三寸，豉一百粒，同煎至一盏，去滓温服、日二。

　　治伤寒天行热病，毒瓦斯盛生豌豆并 疮。烦躁迷闷。二黄汤方大黄（锉炒半两） 黄芩（去黑心） 麦门冬（去心焙） 芍药（各一两） 甘草（炙锉三分） 大青（半两）上六味，粗捣筛，每服五钱匕，水一盏半，煎至八分，去滓温服。

　　治伤寒发豌豆疮，四边赤肿。胡荽汤方胡荽（一握） 生地黄（一两）上二味，细切，捣绞取汁，空心顿服一盏许。

　　治伤寒热盛，发豌豆疮，升麻汤方升麻（半两） 大黄（锉炒一两） 黄连（去须） 甘草（炙锉各三分） 山栀子仁（一两）上五味，粗捣筛，每服三钱匕，水一盏，煎至七分，去滓温服日二。

　　治伤寒热病发豌豆疮，未成脓者。黄连汤方黄连（去须一两半）上一味，细锉，水一盏，煎至七分，去滓食后温服。

　　治伤寒热毒瓦斯盛，发疮如豌豆，犀角汤方犀角（镑二两） 麻黄（去根节） 黄连（去须各一两半） 木香（一两）上四味，粗捣筛，每服五钱匕，水一盏半，煎至八分，去滓温服。

　　治伤寒天行，壮热头痛，发疮如豌豆遍身。大青汤方大青（一两） 山栀子仁 犀角（镑各半两）上三味，粗捣筛，每服三钱匕，水一盏，入豉一百粒，煎至七分，去滓温服。

　　治伤寒热毒，发疮如豌豆。牡丹汤方牡丹皮 山栀子仁 黄芩（去黑心） 大黄（锉炒） 木香 麻黄（去根节）上六味，等分，锉如麻豆大，每服三钱匕，水一盏，煎至七分，去滓温服。

　　治伤寒发斑。豆疮欲出。化毒汤方甘草（微炙一两） 黄连（去须微炒一分）上二味，锉如麻豆大，每服五钱匕，水一盏半，煎至八分，去滓温服，不计时候。

　　治伤寒时行，热毒发疮，头面及身，须臾周匝，状如火疮，皆带瘭浆，随没随生。方葵菜（煮烂） 蒜齑（各不以多少）上二味，拌匀，初患急食之，不早治杀人，既瘥后，疮瘢色黑，弥岁方灭，此是恶毒时气也。

　　治伤寒热病，欲生豌豆疮，毒未出，令不成，内消散方墨（烧去烟一分）上一味，用酒三合，磨令尽，顿饮之。

　　治伤寒热病，生 疮，烦躁迷闷。紫草饮方紫草（并根细锉二两）上一味，粗捣筛，每服三钱匕，水一盏，煎至七分去滓，不计时候温服。

　　治伤寒时气，发疮如豌豆烦闷。竹叶汤方苦竹叶（切） 小麦（各二两） 石膏（碎二两）上三味，粗捣筛，每服五钱匕，水一盏半，煎至一盏，去滓温服，不计时候。

　　治伤寒时疾，发豌豆疮，及赤疮子未透，心烦狂躁，气喘妄语，或见神鬼。龙脑丸方龙脑（一钱）上一味，细研，旋滴猪心血，和丸如鸡头实大，每服一丸，紫草汤化下。

　　治伤寒热病，初出豌豆疮三五个，便服此，令疮不出。黑散子方腊月猪粪（不拘多少）上一味，以新砂瓶子盛，瓦盖口，炭烧令通赤，取出安地上。出火毒，入乳钵研细，每服空心，新汲水调下二钱匕。

　　又方青黛（一分）上一味，研细，每服新汲水，调下一钱匕，不拘时候。

　　治伤寒发斑疹豆疮。紫方紫草 荆芥穗 恶实（等分）上三味，粗捣筛，每服三钱匕，水一盏，煎至七分，去滓温服。

　　卷第二十八

　　伤寒发狂

　　论曰重阳者狂。谓阳气独盛也。伤寒热毒既盛，内外皆热，则阳气愤嗔而发为狂越，其病使人狂走妄言。或骂詈不避亲疏，或妄见妄闻，甚则至于弃衣而走，登高而歌。或数日不食，逾垣上屋者，盖四肢诸阳之本也，热盛而四肢实，是为重阳，故所上之处，皆非素所能而病乃能也。若乃因火为邪，而发为惊狂，及内有瘀血外证如狂，其为病虽不同，然其为阳气有余，则一也。

　　治伤寒欲发狂，解毒止躁。苦参散方苦参（一两） 黄芩（去黑心二两） 甘草（炙半两）上三味，捣为粗末，每服三钱匕，水一盏煎至七分，去滓入生地黄汁约半合，搅匀去滓，温服不计时候。

　　治伤寒热结在内，心神恍惚狂妄。大黄汤方大黄（锉炒） 芒硝（各一两半） 桂（去粗皮三分） 大腹皮（锉） 甘草（炙锉） 木通锉（各一两） 桃仁（二十一枚去皮尖双仁麸炒）上七味，粗捣筛，每服四钱匕，水一盏，煎至六分去滓。

　　温服不计时候，以通利为度。

　　治伤寒九日至十日，头战掉，大汗出，恍惚狂走，眼见神鬼。犀角汤方犀角屑（半两） 茵陈蒿（三分） 茯神（去木） 芍药 麦门冬（去心焙） 生干地黄（焙各一两半） 栀子仁（半两）上七味，粗捣筛，每服五钱匕，用水一盏半，入竹叶三七片，同煎至八分，去滓食后温服。

　　治伤寒心热狂妄，精神不安。龙齿散方龙齿（研） 丹砂（研各半两） 牛黄（一分） 马牙硝 地龙（炒各一两） 麝香（一钱研）上六味，捣研为散，每服一钱匕，以生姜蜜水调下，不计时候。

　　治阳毒发狂，及癫邪狂走。千金丸方猪血（一盏生用） 不灰木（为末） 蓝根（连叶为末各一两） 水银（一钱以锡结沙子） 鸡子（三枚只用清） 腻粉（半钱）上六味，除猪血鸡子清外，细研、入猪血鸡清，拌合令匀，入瓷罐子内封闭，腊日合之，掘地坑一尺藏埋，候端午日取出，旋丸如鸡头大，每服一丸，生姜汁及新汲水化破服。

　　治伤寒脉浮，医以火劫之，亡阳必惊狂。救逆汤方桂（去粗皮蜀漆各一两半） 甘草（炙一两） 牡蛎（熬二两半） 龙骨（二两）上五味，锉如麻豆大，每服五钱匕，以水一盏半，入生姜半分切，大枣二枚劈破，同煎取七分，去滓温服。

　　治伤寒后狂言欲走，口干或时吐逆。人参汤方人参 羚羊角屑 葛根（锉） 竹茹 前胡（去芦头） 麦门冬（去心焙各半两） 甘草（炙锉一分） 半夏（汤洗去滑炒干半两）上八味，粗捣筛，每服五钱匕，水一盏半，入生姜一分拍碎，枣三枚劈破，同煎至八分，去滓食后温服。

　　治伤寒过经不解，热结在里，狂言不定，烦躁欲走。柴胡汤方柴胡（去苗） 大黄（锉炒） 朴硝 枳壳（去瓤麸炒各一两） 甘草（炙锉半两）上五味，粗捣筛，每服三钱匕，以水一盏，煎取六分，去滓温服，未利再服。

　　治伤寒发汗后，热毒未尽，因有所惊，狂言欲走。羚羊角汤方羚羊角屑 犀角屑 防风（去叉） 茯神（去木） 黄芩（去黑心） 玄参 升麻（各半两） 龙齿（研一两） 甘草（炙一两） 竹茹 地骨皮（洗焙） 人参（各三分）上一十二味，粗捣筛，每服五钱匕，用水一盏半，煎至八分，去滓温服。

　　治伤寒心狂欲走，缘风热毒瓦斯，内乘于心所致。香豉汤方豉（炒令香熟三两） 芒硝（烧令白于湿地上用纸衬出火毒四两）上二味，每取豉半两，先以水一盏，煎取七分，去滓下芒硝末三钱匕，再煎三两沸，空腹分温二服，如人行三里更一服，日夜可四服，但初看是风狂者，宜暂缚两手足。三服之后解之，即无不愈者。

　　治伤寒太阳病六七日，表证仍在，脉微沉，反不结胸，其人发狂者，以热在下焦，少腹当硬满，小便自利者，下血乃愈，所以然者，以太阳随经瘀热在里故也。抵当汤方水蛭（十枚熬） 虻虫（十枚去翅足熬） 大黄（酒洗炒一两） 桃仁（七枚去皮尖双仁者）上四味，锉如麻豆，每服五钱匕，以水一盏半，煎取八分，去滓温服， 时当下血，不下再服之。

　　治伤寒发狂欲走，是毒瓦斯壅于上焦，毒热不散，狂盛者，但缚手脚，恐自刑害及走赶人，其脉左寸洪数，时时伏地。朴硝汤方朴硝（烧令白于湿地纸衬出火毒一两） 豉（炒令香熟一合） 山栀子仁（一分）上三味，粗捣筛，每服三钱匕，以水一盏，煎至半盏，去滓空腹温服，如人行十里，再一服，如利即止。

　　治伤寒狂言欲走，大小便不通，腹痛胀满。大黄汤方大黄（细锉微炒） 木通（锉各三分） 木香（一分） 升麻 羚羊角屑 白茅根（锉）黄芩（去黑心各半两）上七味，粗捣筛，每服五钱匕，用水一盏半，入葱白五寸，同煎至八分，去滓温服。

　　治伤寒阳盛发狂，大便不通，腹胀满欲走。郁金散方郁金 大黄（细锉微炒） 山栀子仁（各三分） 桂（去粗皮半两） 甘草（炙锉一分）上五味，捣罗为细散，每服二钱匕，食后煎葱豉汤调下。

　　治伤寒得汗。热毒不解，心烦躁闷，言语不定，小便赤涩，大便不通，狂闷欲走。朴硝汤方大黄（细锉微炒） 朴硝（研各二两） 黄芩（去黑心） 山栀子仁 大青（各一两半）龙胆（去土） 苦参（各一两）上七味，捣罗为细末，炼蜜和成剂，更捣三五百杵，丸如桐子大，每服二十丸，食后煎麦门冬汤下，量病势更加丸数。

