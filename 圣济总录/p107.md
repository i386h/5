<!-- { "loadSidebar": true } -->
　　治伤寒时行发狂，妄见神鬼。金箔丸方金箔 银箔（各一十片） 铁落（用水淘去沙泥取铁粉四两） 青黛（半两） 砒霜（半钱） 麝香（半钱）上六味，研为细末，入糯米粥为丸，如皂荚子大，新汲水磨下一丸，如行人五里，吐出涎立效。

　　治伤寒热实发狂，烦躁闷乱。不灰木散方不灰木（二两） 滑石 寒水石 蓝根 甘草（生各一两）上五味，捣研为散，每服二钱匕，研生粟米，入乳糖一块，如枣大，同化调服，不拘时候。

　　治伤寒发狂眼赤，大小便血出，身如金色，兼治六七日狂躁发热。绛雪丸方硝石（一两） 丹砂（一分）上二味，同研如粉，烧粟米饭和丸，如弹子大，每服一丸，沙糖冷水化下，服药后便睡，移时汗出为效。

　　卷第二十八

　　伤寒刚

　　论曰太阳病发汗过多，因致 ，其状令人摇头发热，颈项强急，腰身反张，或螈 口噤，但谓之刚 者，特以其无汗而反恶寒故也。

　　治太阳病无汗，而小便反少，气上冲胸，口噤不得语，欲作刚 。葛根汤方葛根（锉四两） 麻黄（去根节） 煎掠（去沫焙） 芍药（各三两） 桂（去粗皮） 甘草（炙各二两）上五味， 咀，如麻豆大，每服五钱匕，水一盏半，生姜五片，枣二枚劈破，同煎至七分，去滓温服，取微汗。

　　治刚 胸满口噤，卧不着席，两脚挛急 齿。大承气汤方大黄（锉四两） 浓朴（去粗皮生姜汁炙半斤） 枳实（去瓤麸炒一两）上三味， 咀，如麻豆大，每服五钱匕，水一盏半，煎至七分，去滓入芒硝末半钱匕，再煎一两沸、温服。

　　治伤寒刚 ，身热仰目，头痛项强。石膏汤方石膏（碎） 前胡（去芦头各一两） 犀角（镑） 防风（去叉） 芍药（各半两） 龙齿（研三分） 牛黄（研一钱）上七味，粗捣筛，每服五钱匕，水一盏半，入豉一百粒，葱白五寸，煎至八分去滓，不以时温服。

　　治伤寒刚 ，浑身壮热，头疼口噤，筋脉拘急，心神躁闷。羚羊角汤方羚羊角（镑） 百合 芎 木通（锉） 葛根（锉） 升麻 黄芩（去黑心各半两） 石膏（碎一两） 龙齿 防风（去叉各三分）上一十味，粗捣筛，每服五钱匕，水一盏半，煎至一盏，去滓不拘时温服、日再。

　　治伤寒刚 ，仰目壮热，筋脉不舒，牙关紧急，不欲见食。羚羊角升麻汤方羚羊角（镑） 升麻 白藓皮 龙齿（各半两） 木通（锉） 百合 防风（去叉各一分） 石膏（一两）上八味，粗捣筛，每服五钱匕，水一盏半，豉一百粒，葱白五寸，煎至一盏，去滓不拘时温服。

　　治伤寒刚 ，身热不渴，烦闷头疼。龙齿汤方龙齿（捣） 前胡（去芦头各半两） 犀角（镑） 木通（锉） 黄芩（去黑心各一分）牛黄（研半钱）上六味，除牛黄外，各细锉，分作二服，每服用水一盏半，煎至八分去滓，入牛黄一字搅匀，不拘时温服。

　　治伤寒刚 ，闭目合面，肢节急强，身热头疼。羌活汤方羌活（去芦头） 王不留行 桂（去粗皮） 黄松节（炒各一两） 当归（切焙） 茯神（去木各三分） 防风（去叉） 荆芥穗（各半两） 麻黄（去根节） 石膏（各一两半）上一十味，粗捣筛，每服五钱匕，水一盏半，煎至八分，去滓不拘时温服，良久以葱豉粥投之出汗，未汗再服，以瘥为度。

　　治伤寒刚 ，通身壮热，龙齿犀角汤方龙齿 犀角（镑） 前胡（去芦头各一两） 牛黄（一钱半）上四味，将三味粗捣筛，每服五钱匕，水一盏半，煎至八分，去滓入牛黄少许，不拘时温服。

　　治伤寒刚 ，壮热头痛，筋脉不能舒展。犀角大黄散方犀角（镑） 大黄（锉炒各一两） 芎 （半两） 石膏（二两） 牛黄（研半分）上五味，捣罗四味为散，入牛黄同研令匀，每服一钱匕，不拘时煎淡竹叶汤调下。

　　治伤寒刚 ，无汗恶寒，口噤背强。小续命汤方麻黄（去根节煎掠去沫） 桂（去粗皮） 甘草（炙各半两） 防风（去叉一分半） 芍药白术 人参 芎 附子（生去皮脐） 防己 黄芩（去黑心各一分）上一十一味，锉如麻豆，每服五钱匕，水一盏半，煎至一盏，去滓入生姜汁少许，再煎一二沸，温服日三夜二，若柔 自汗者，去麻黄，夏病及病觉热甚者，减桂枝一半，冬及初春病去黄芩。

　　卷第二十八

　　伤寒柔

　　论曰柔 之状，摇头发热，颈项强急，腰身反张，或螈 口噤，与刚 同，然谓之柔者，特以其自汗不恶寒故也， 又谓之痉者，盖痉 一类，古人特以强直名之。

　　治伤寒柔 ，项背强几几，反汗出恶风。桂枝加葛根汤方葛根（四两） 麻黄（去节煎掠去沫焙） 芍药（各三两） 甘草（炙锉） 桂（去粗皮各二两）上五味，粗捣筛，每服五钱匕，水二盏，入生姜五片，大枣两枚劈破，煎至一盏，去滓温服，良久再服，以衣被覆微汗出瘥，不须啜粥。

　　治伤寒柔 ，手足厥冷，筋急汗不止，桂术汤方桂（去粗皮一两） 白术 人参 附子（炮裂去脐皮各三分） 防风（去叉） 干姜（炮）甘草（炙各半两）上七味，锉如麻豆，每服五钱匕，水一盏半，煎至八分，去滓温服，日二服。

　　治伤寒柔 ，手足逆冷，筋脉拘急，汗出不止，颈项强直，摇头口噤。附子白术汤方附子（炮裂去皮脐） 白术（各一两） 芎 （三分） 独活（去芦头） 桂（去粗皮各半两）上五味，锉如麻豆，每服三钱匕，水一盏，入生姜半分拍碎，枣二枚劈破，同煎至七分，去滓温服，不计时候。

　　治伤寒柔 汗出，身体强直，手足多寒。五味子汤方五味子（炒一两） 附子（炮裂去脐皮） 木香 槟榔（各三分） 白术 桂（去粗皮）干姜（炮） 甘草（炙各半两）上八味，锉如麻豆，每服五钱匕，水一盏半，煎至八分，去滓食后温服，晚再服。

　　治伤寒柔 ，身体强直，汗出不止，腹内急痛。附子散方附子（炮裂去皮脐） 干姜（炮） 甘草（炙锉） 桂（去粗皮） 人参（各半两）上五味，捣罗为散，每服二钱匕，以姜粥饮调下，不拘时。

　　治时行及伤寒后，虚弱发即闭眼合面者，柔 之候也，手足厥冷，筋脉强急，汗出不止。

　　姜干姜（炮） 白术 桂（去粗皮各一两） 附子（炮裂去脐皮） 甘草（炙各半两） 防风（去叉一两）上六味，锉如麻豆，每服五钱匕，用水一盏半，煎至八分，去滓温服。

　　治伤寒柔 ，四肢逆冷，汗不止，腹中痛，筋脉急。柴胡饮方柴胡（去苗） 赤茯苓（去黑皮各三分） 槟榔（煨锉） 五味子（炒各半两） 桂（去粗皮） 高良姜 羌活（去芦头各一分）上七味，粗捣筛，每服五钱匕，用水一盏半，煎至八分，去滓温服。

　　治伤寒柔 病经三日不瘥，恐阴气攻五脏致损。茯苓汤方赤茯苓（去黑皮） 五味子（炒） 麦门冬（去心焙各二两） 柴胡（去苗一两半） 桂（去粗皮一两） 槟榔（锉） 细辛（去苗叶各半两）上七味，粗捣筛，每服四钱匕，水一大盏，煎至六分，去滓温服。

　　卷第二十九

　　伤寒坏病

　　论曰伤寒大阳病三日，已发汗，吐下若温针，仍不解者，多变为坏病，转入少阳，已吐下发汗，少阳证罢，此为坏病，知犯何逆，以法治之，此皆由伤寒病在诸经络，发汗吐下而病证不除，又感客气，气有寒暑燥湿风不同，病亦随变，故谓之坏病，又有伤寒过经，再受热邪，留蓄脏腑，病后多变者，及伤寒解后，虚羸少气，余证未除者，皆谓之坏病也。

　　治伤寒坏病瘥后，或十数日，或半月二十日，终不惺惺，精神昏，语言错，又无寒热，医或作鬼祟，或作风疾，多端治疗弗效，或朝夕潮热颊赤，或似疟，皆由发汗不尽，余毒在心包络间所致。知母麻黄汤方知母（焙一两半） 麻黄（去根节煎掠去沫） 甘草（炙锉） 芍药 黄芩（去黑心各半两）桂（去粗皮半两盛暑中可减半）上六味，锉如麻豆大，每服五钱匕，水一盏半，煎至八分，去滓温服，半日内可相次三服，温覆取汗，未汗再服，若心烦不眠，欲饮水者，当稍稍与之，令胃中和即愈。

　　治伤寒坏病，经数日未瘥，诸药不能除。升麻汤方升麻 鳖甲醋炙去裙 枳壳（去瓤麸炒） 犀角（镑） 葛根 黄芩（去黑心各三分）甘草（炙锉） 前胡（去芦头） 乌头（炮裂去皮脐各半两）上九味，锉如麻豆，每服五钱匕，水一盏半，煎至八分，去滓下地黄汁二合，搅匀食后温服。

　　治伤寒坏病，医所不能治，热在胸中，不能言语，麦奴丸方麦奴 釜底墨 灶突墨 梁上尘 大黄锉炒 黄芩（去黑心） 朴硝（研各半两） 麻黄（去根节一两）上八味，捣研为末，炼蜜和捣三五百杵。丸如弹丸大，每服一丸，新汲水研下，如渴当极饮水，不欲水，亦强饮之，须臾必寒，寒已，汗出瘥。

　　治伤寒坏病，冷热相搏，心下结，胸满气急，大便不利，体变黄青黑如桃枝色，四肢逆冷，热结在内者，不可服汤饮。宜麝香丸方麝香（研） 猪苓（去黑皮） 朴硝（研） 荛花（炒） 芫花（醋炒各一分） 大黄（锉炒） 商陆甘遂（炮各半两）上八味，粗捣研为末，炼蜜和捣三五百杵，丸如绿豆大，每服十丸，食前温汤下，良久必利，未利再服。

　　治伤寒坏病，头与骨肉俱痛，狂言妄语，医所不疗者。黑奴丸方麻黄（去根节一两半） 黄芩（去黑心） 甘草（炙锉） 灶突墨 芒硝（各一两） 豉（一合炒）上六味，捣罗为末，炼蜜和捣三五百杵，丸如弹子大，每服一丸，新汲水研下，不拘时候。

　　治伤寒坏病。大效丸方乌头 附子（各一两二味去皮脐为末用醋一升煎尽为度又入好酒一升再煎成膏后入诸药）乌蛇（酒浸去皮骨炙） 细辛（去苗叶） 浓朴（去粗皮姜汁炙） 人参 赤茯苓（去黑皮）桂（去粗皮） 干蝎（炒） 木香 乳香（研） 草豆蔻（去皮） 砂（研） 胡桐泪 槟榔锉 腻粉不灰木（各一分）上一十七味，将一十五味，捣研为末，入二味膏子内，和捣丸如梧桐子大，每服十丸，如阳盛研牛黄腻粉水下，如阴盛发厥，心胸结痞，煎柳枝汤下。

　　治伤寒坏病，经久不瘥，潮热不退，身体沉重，昏愦烦闷。麦门冬汤方麦门冬（去心焙） 赤茯苓（去黑皮各一两） 鳖甲（去裙 醋炙二两） 甘草（炙锉半两）上四味，粗捣筛，每服三钱匕，水一盏，乌梅一个，小麦五十粒，同煎至七分，去滓温服，不拘时候。

