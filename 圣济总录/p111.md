<!-- { "loadSidebar": true } -->
　　治伤寒舌肿，口内生疮，此是心脾积热上冲所致。青连汤方大青 升麻（各半两） 黄连（去须一分） 大黄（锉炒半两）上四味，粗捣筛，每服三钱匕，水一大盏，煎至半盏，去滓食后温服。

　　治伤寒心脾有热，舌本肿痛。生地煎方生地黄汁（半斤） 蜜（八两）上二味，同搅和匀，慢火煎如稠饧，每服半匙，含化咽津，不拘时候，日二三服。

　　治伤寒咽喉中痛，舌根肿满，不能转，此上焦心脾虚热，宜先针舌下两边出血即消，后服升麻汤方升麻 车前子 大黄（锉炒） 甘草（炙各半两） 生干地黄（焙三两） 朴硝（三分）上六味，粗捣筛，每服三钱匕，水一盏半，煎至八分，去滓温服，日再。

　　卷第三十

　　伤寒咽喉痛

　　论曰伤寒咽喉痛者，少阴受邪，邪毒壅遏于上焦，微则咽喉发痛，甚则痛而生疮，又伤寒过经，邪热内盛，熏于上焦，亦令人咽喉肿痛，各随其证，以法治之。

　　治少阴病二三日咽痛者，可与甘草汤方甘草（炙锉一两）上一味，以水三盏，煎取一盏半，去滓分温二服。

　　治少阴病二三日，咽痛服甘草汤不瘥者，可与桔梗汤方桔梗（半两炒） 甘草（炙一两）上二味，各锉细，以水三盏，煎取一盏，去滓分温二服。

　　治少阴病咽中痛，生疮不能语言，声不出者。苦酒汤方半夏（十四枚汤洗七遍切焙） 生鸡子（一枚）上二味，将鸡子破壳去黄，入半夏在内，并苦酒满鸡子壳，置剪刀 中，安火上，令三四沸去滓，少少含咽之，不瘥更作服。

　　治少阴病，咽中痛。半夏汤方半夏（汤洗七遍切焙） 桂（去粗皮） 甘草（炙锉）上三味，等分，粗捣筛，每服先以水一盏，煎七沸，纳药两方寸匕，更煮三沸，下火放冷，少少咽之。

　　治伤寒咽喉闭塞，痛，咳多腥气。射干汤方射干 木通（锉） 升麻（各一两） 桔梗 玄参 黄芩（去黑心） 甘草（炙锉各三分）上七味，粗捣筛，每服五钱匕，水一盏半，煎至八分，去滓食后温服。

　　治伤寒咽喉痛塞不通，小便赤涩。羚羊角汤方羚羊角（镑） 升麻 木通（锉） 射干 甘草（炙锉各一两） 芍药（半两） 生芦根（锉三两）上七味，粗捣筛，每服五钱匕，水一盏半，煎至八分，去滓食后温服。

　　治伤寒咽喉壅塞，小便不通，气胀口舌干燥。麦门冬汤方麦门冬（去心焙） 大黄（锉焙） 防己 玄参 葛根 木通（锉） 青竹茹 滑石（碎各半两） 甘草（炙锉一分） 木香（一分半）上一十味，粗捣筛，每服五钱匕，水一盏半，入生姜半分拍碎，葱白五寸切，同煎至八分，治伤寒热毒未解，咽喉壅塞，口内生疮。连翘散方连翘（半两） 白药子（三分） 丹参 山栀子仁 柴胡（去苗各半两） 甘草（炙锉一分） 恶实 黄柏（去粗皮蜜炙半两）上八味，捣罗为细散，每服食后，用蜜水调下二钱匕，日二。

　　治伤寒时气，肺热咳嗽，咽喉痛，如有疮。地黄煎方生地黄汁（半升） 升麻 玄参 芍药 柴胡（去苗各一两） 贝母（去心三分） 麦门冬（去心焙一两） 竹叶（一两） 白蜜（五两）上九味，除地黄蜜外、细锉，用水五大盏，煎至二盏，去滓下蜜及地黄汁，慢火煎成膏，每服半匙，不计时候，咽津。

　　治伤寒咽喉痛，壅塞不通，口苦，玄参汤方玄参（坚者一两） 羚羊角（镑） 升麻 射干（各三分） 芍药 木通（锉各半两）上六味，粗捣筛，每服五钱匕，水一盏半，入生姜半分拍碎，同煎至八分，去滓食后温服。

　　治伤寒毒瓦斯上冲，喉中痛，闷塞不通。茯苓汤方赤茯苓（去黑皮半两） 木通（锉三分） 升麻 羚羊角（镑） 前胡（去芦头半两） 桑根白皮（锉三分） 大黄（锉炒半两） 马蔺根 朴硝（各一两）上九味，粗捣筛，每服三钱匕，水一盏，煎至六分，去滓食后温服治伤寒咽喉痛，心中烦躁，舌上生疮。牛黄散方牛黄（研） 朴硝（研） 甘草（炙锉各一两） 升麻 山栀子（去皮） 芍药（各半两）上六味，各捣研为细散，再同研令匀，每服一钱匕，食后煎姜蜜汤放冷调下。

　　治伤寒咽喉痛，口中干燥不止，犀角散方犀角屑（半两） 黄连（去须） 铅霜（研各一分） 栝蒌根（半两） 郁金 甘草（炙锉各一分）上六味，各捣研为细散，再同研匀，每服食后，用去心麦门冬熟水调下二钱匕。

　　治伤寒脏腑虚热，毒瓦斯攻冲，咽喉肿塞急痛。升麻丸方升麻（三两） 甘草（生用） 射干（各二两）上三味，捣罗为末，用牛蒡汁，和杵数百下，丸如弹子大，每服绵裹一丸，含化咽津，不拘时，如和不成，入炼蜜少许。

　　治伤寒头痛身热，咽喉壅塞，语声不出。麻黄地骨皮汤方麻黄（去节三分） 地骨皮 玄参（各半两） 五味子（三分） 甘草（炙锉） 干姜（炮各一分） 附子（炮裂去皮脐半两） 桔梗（炒） 杏仁（汤浸去皮尖双仁炒） 知母（各半两）上十味，锉如麻豆，每服五钱匕，水一盏半，煎至八分，去滓食后温服。

　　卷第三十

　　伤寒毒攻手足

　　论曰伤寒毒攻手足者，热胜则肿也，热毒之气，客于腑脏，邪结在里，循经而出，注于四肢，故令人手足烦热赤肿疼痛也。

　　治伤寒后毒瓦斯攻手足，肿满疼痛，心神烦闷。连翘汤方连翘（一两） 大黄（半两锉炒） 当归（切焙一两） 木香（半两） 麦门冬（去心一两焙） 防风（去叉） 羌活（去芦头各半两） 黄芩（去黑心） 犀角屑（各一两） 麝香（研一钱） 枳壳（锉麸炒去瓤） 恶实（炒各半两上十二味，粗捣筛，每服五钱匕，用水一盏半，煎至八分，去滓食前温服。

　　治伤寒后毒瓦斯攻四肢虚肿，及喘息促急。防己丸方防己（半两） 桑根白皮（锉三分） 葶苈子（炒） 郁李仁（炒各半两） 木通（锉三分） 赤茯苓（去黑皮） 百合（各半两） 泽漆（炒一分）上八味，捣罗为末，炼蜜和更捣三五百杵，丸如梧桐子大，每服二十丸，空心煎桑根白皮汤下。

　　治伤寒毒瓦斯攻四肢，及胸背虚肿。五香汤方沉香 木香 薰陆香 鸡舌香（别研各三分） 麝香（研一钱） 白薇（三分） 枳实（麸炒） 麻黄（去根节） 防风（去叉） 葳蕤 秦艽（去苗土） 独活（去芦头） 甘草（炙各半两）上十三味，除五香别捣研外，粗捣筛，每服三钱匕，用水一盏，煎至七分，去滓下五香末一钱匕，再煎令沸，温服，食前临卧日三服。

　　治伤寒毒瓦斯攻手足虚肿疼痛甚者。虎杖汤方虎杖（细锉四两）上一味，以水一斗，煎至五升，去滓看冷热，以渍手足即瘥，于避风处用。

　　治伤寒热病后，毒瓦斯攻手足肿满，疼痛欲脱者。苍耳渍手足方苍耳（五握锉碎）上一味，捣绞取汁，以渍手足良。

　　治伤寒后毒瓦斯攻手足虚肿。铅丹膏方铅丹（半两） 蜡 松脂 乳香（各一两研） 麝香（研一分）上五味，除松脂蜡外，各别研为末，在瓷器内先炼松脂，次下蜡及铅丹乳香等，慢火煎少时，候冷摊于绢上，以贴肿处，一切肿毒，并宜贴此膏。

　　卷第三十一

　　伤寒后夹劳

　　论曰伤寒瘥后，复夹劳者，由病患先有风疹，因汗下之后，营卫虚弱，气不复常，形体羸瘦，时有盗汗，寒热不常，喘咳痰唾，鼻中臭气，饮食不消，肢体酸痛，面黄颊赤，不即治之，则致危殆。

　　治伤寒后夹劳，气四肢无力，脾虚胃弱，饮食无味，向晚潮热，手足心烦渐觉黄瘦。木香丸方木香 鳖甲（去裙 醋浸炙各一两） 羌活（去芦头三分） 柴胡（去苗一两） 半夏（汤洗七遍去滑半两） 桔梗（炒） 知母（焙） 陈橘皮（汤浸去白炒各三分） 五味子 秦艽（去苗土） 天灵盖（酥炙各半两桃仁（汤浸去皮尖双仁炒研如膏四两）上一十二味，捣罗十一味为末，与桃仁同研匀，炼蜜和丸，如梧桐子大，每服空心，米饮下二十丸，晚再服。

　　治伤寒后夹劳，肢体烦疼，早晚虚热，口苦嗌干，夜卧多汗，脚手麻痹，及风劳等疾。

　　羌活散方羌活（去芦头） 白术 黄 （锉） 青橘皮（汤浸去白炒） 桔梗（炒） 甘草（炙）附子（炮裂去皮脐） 五加皮（用茱萸半两水一碗煎水尽焙干去茱萸各一两） 桂（去粗皮）干姜（炮各半两）上一十味，捣罗为散，每服二钱匕，温酒调下，或用水一盏，生姜三片，枣一枚劈，同煎至七分，温服不拘时。

　　治伤寒后夹劳，骨节疼痛，浑身壮热，气力虚乏。人参汤方人参 桔梗（炒） 白术 芍药 白茯苓（去黑皮） 紫菀（去苗土） 香子（炒各一两）秦艽（去苗土三分） 甘草（炙一两半） 柴胡（去苗） 陈橘皮（汤浸去白焙） 苍术（米泔浸洗切炒） 羌活（去芦头各二两上一十三味，粗捣筛，每服三钱匕，水一盏，生姜三片，枣一枚劈，同煎七分去滓，温服不拘时。

　　治伤寒后劳气四肢烦痛，日渐虚羸，唇红颊赤。知母汤方知母（焙半两） 犀角屑 地骨皮 前胡（去芦头） 白藓皮 柴胡（去苗） 赤茯苓（去黑皮） 人参 黄 （锉各一两）上九味，粗捣筛，每服三钱匕，水一盏，生姜三片，煎至七分，去滓食后温服。

　　治伤寒后骨蒸热，日渐黄瘦，大便涩，小便赤。鳖甲汤方鳖甲（去裙 醋浸炙一两） 知母（切焙半两） 大黄（锉醋炒） 桑根白皮（锉） 甘草（炙锉各一分） 木香（炒半两）上六味，粗捣筛，每服三钱匕，水一盏，童子小便三分，葱白三寸，煎至七分，去滓早晚食后温服。

　　治伤寒温病瘥后夹劳，形体羸瘠，或寒或热，如疟状，四肢烦疼。黄 鳖甲汤方黄 （锉） 鳖甲（去裙 醋浸炙各一两） 知母（焙） 桑根（白皮各半两） 甘草（炙锉） 陈橘皮（汤浸去白炒） 白术（各三分）上七味，粗捣筛，每服五钱匕，水一盏半，葱白三寸，生姜三片，煎至一盏，去滓食后温服。

　　治伤寒后夹劳，五心烦热，背膊疼痛，手足无力，不能饮食。柴胡汤方柴胡（去苗） 黄 （锉） 赤茯苓（去黑皮各一两） 秦艽（去苗土） 地骨皮 黄上一十一味，粗捣筛，每服三钱匕，水一盏，生姜三片，煎至七分去滓，不拘时温服。

　　治伤寒后夹劳，寒热乍进乍退。虎骨汤方虎头骨（涂酥炙） 知母（焙各半两） 甘草（炙） 鳖甲（去裙 醋浸炙） 人参 黄上六味粗捣筛，每服三钱匕，水一盏，童子小便三分，生姜三片，葱白三寸，煎至七分去滓，不拘时温服。

