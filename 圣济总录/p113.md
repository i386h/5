<!-- { "loadSidebar": true } -->
　　治伤寒汗后，余热不退，心神烦躁。茯苓汤方赤茯芩（去黑皮一两半） 人参（一分） 甘草（炙锉半两）上三味，粗捣筛，每服三钱匕，用水一盏，煎至七分，去滓不拘时温服。

　　治伤寒汗后，余热不除，及四肢拘急痛，胸膈不利，呕逆不思饮食。茯苓汤方赤茯苓（去黑皮） 柴胡（去苗） 枳壳（去瓤麸炒） 桑根白皮（锉） 麦门冬（去心焙各半两） 葛根（锉三分） 甘草（炙锉半两） 桂（去粗皮） 人参（各一分）上九味，粗捣筛，每服三钱匕，用水一盏，生姜三片，大枣二枚劈，煎至七分，去滓温服。

　　治伤寒发汗及吐下后，余热不退，头痛满闷口干。葛根人参汤方葛根（锉一两） 人参（一两） 麦门冬（去心焙半两） 黄芩（去黑心半两） 黄（锉一两） 地骨皮 石膏（碎各半两）上七味，粗捣筛，每服五钱匕，用水一盏半，煎至八分，去滓温服。

　　治伤寒数日余热不解，时发寒热。葳蕤汤方葳蕤 柴胡（去苗） 羚羊角（镑各一两） 石膏（碎半两）上四味。粗捣筛，每服五钱匕，水一盏半，煎至八分去滓，不计时候温服。

　　治伤寒后余热不退。人参汤方人参（一两） 知母（一分） 甘草（炙锉） 石膏（碎） 黄芩（去黑心各半两）上五味，粗捣筛，每服三钱匕，水一盏，入竹叶粳米各少许，同煎至七分，去滓不计时候温服。

　　治伤寒后余毒不解，颊赤口干，四肢烦热。柴胡汤方柴胡（去苗） 茵陈蒿 甘草（炙锉） 人参（各一两） 大黄（锉炒半两）上五味，粗捣筛，每服三钱匕，水一盏，小麦五十粒，同煎至七分，去滓温服，不计时候。

　　卷第三十一

　　伤寒后虚羸

　　论曰伤寒之病，多因发汗吐下乃解，病虽瘥，然腑脏俱伤，营卫皆耗，谷气未复，津液不足，无以充养，故形体虚羸，内经所谓必养必和待其来复者此也，若其人本自虚弱，又因大病之后，羸劣不复者，则易生劳伤诸疾，当先以气味养和，后以药石疗治，故曰气味和而服之，以补精益气。

　　治伤寒后虚羸少力，呕哕气逆。人参汤方人参 白茯苓（去黑皮各二分） 麦门冬（去心焙） 黄 （锉各一两） 半夏（汤洗（七遍炒干） 白术 陈橘皮（汤浸去白焙各半两） 甘草（炙一分）上八味，粗捣筛，每服五钱匕，水一盏半，入生姜一枣大拍碎，枣三枚劈破，同煎至八分，去滓食前温服。

　　治伤寒后虚羸少力，补益元脏。附子汤方附子（炮裂去皮脐） 萆 熟干地黄（焙） 人参（各一两） 芎 半夏（汤洗七遍炒各半两） 白茯苓（去黑皮） 桂（去粗皮） 当归（切焙） 芍药 五味子 黄 （锉各三分）上一十二味，锉如麻豆，每服五钱匕，水一盏半，入生姜一枣大拍碎，枣三枚劈破，同煎至八分，去滓空心温服。

　　治伤寒后体虚成劳，遍身盗汗，四肢无力，口苦憎寒，又多咳嗽。柴胡知母汤方柴胡 知母 桔梗（炒） 浓朴（去粗皮生姜汁炙） 熟干地黄（焙） 白茯苓（去黑皮） 山芋 黄 （锉） 紫菀（去苗土） 地骨皮（各一两） 黄芩（去黑心半两） 甘草（炙锉） 桂（去粗皮） 半夏（汤洗七遍炒各三分）上一十四味，粗捣筛，每服五钱匕，水一盏半，入生姜一枣大拍碎，枣三枚劈破，同煎至八分，去滓空心温服、日再。

　　治伤寒后虚劳，羸瘦乏力。桂心汤方桂（去粗皮） 人参 黄 （锉） 牛膝（酒浸切焙各一分） 甘草（炙锉二分） 白茯苓（去黑皮三分）上六味，粗捣筛，每服三钱匕，水一盏，入生姜三片，枣二枚劈破，同煎至六分，去滓空心温服。

　　治伤寒后气血不复、虚羸。黄 芍药汤方黄 （锉） 人参（各一两） 芍药 桂（去粗皮） 五味子（各三分） 白术（半两）甘草（炙锉一分）上七味，粗捣筛，每服三钱匕，水一盏，入生姜三片，枣二枚去核，同煎至六分，去滓温服，空心食前。

　　治伤寒后虚劳短气，小肠急痛，羸劣。黄 甘草汤方黄 （二两锉） 甘草（炙） 白茯苓（去黑皮） 芍药 白术（各半两） 桑螵蛸（炙）桂（去粗皮各三分）上七味， 咀如麻豆，每服四钱匕，水一盏半，入生姜一枣大拍碎，枣三枚劈破，同煎至八分，去滓空心温服。

　　治伤寒后，五脏俱虚，羸劣不足。黄 薤白汤方黄 人参（各半两） 白茯苓（去黑皮） 五味子 白术（各一分） 薤白（七茎） 葱白（三茎） 粳米（半合） 芍药 生姜（各半分） 羊肾（一只去脂膜）上一十一味，细锉分作三服，每服用水二盏，煎至一盏，去滓食前温服，一日服尽。

　　治伤寒后，脏气不足，虚乏。黄 姜桂汤方黄 （锉一两） 桂（去粗皮） 干姜（炮） 人参 芍药（各半两） 甘草（炙锉一分） 半夏（三分汤洗七遍炒）上七味，粗捣筛，每服三钱匕，水一盏，入生姜三片，枣二枚劈破，同煎至六分，去滓空心温服。

　　治伤寒后血气不足，脚膝无力，四肢羸劣。干地黄汤方熟干地黄（焙） 地骨皮 五味子（各一两） 桂（去粗皮半两） 黄 （锉一两半） 羯羊肾（一对切去筋膜）上六味，粗捣筛，每服五钱匕，水一盏半，先将羊肾一只，去筋膜切，煮至一盏，次下药，更煎至七分，去滓空心温服。

　　治伤寒后胃气虚乏，不思饮食，日渐羸瘦。白术黄 汤方白术 黄 （锉各一两） 山茱萸 五味子 人参 茯神（去木各三分） 半夏（汤洗七遍炒） 前胡（去芦头） 山芋 桔梗（炒各半两）上一十味，粗捣筛，每服五钱匕，水一盏半，入生姜一枣大拍碎，同煎至八分，去滓空心温服。

　　治伤寒后烦热憎寒，口苦不思饮食，日渐羸瘦。羚羊角汤方羚羊角（镑） 柴胡（去苗） 鳖甲（去裙 醋炙） 人参（各三分） 知母 淡竹茹 黄赤茯苓（去黑皮） 甘草（炙各半两） 麦门冬（去心焙一两）上一十味，细锉如麻豆，每服五钱匕，水一盏半，煎至八分去滓，食后温服日二。

　　卷第三十一

　　伤寒后虚烦

　　论曰伤寒病后烦躁者，有虚烦，有谷烦，阳气偏多，谓之虚烦，病瘥后，食谷太早，新虚不胜谷气，胃内蒸热，谓之谷烦。若阴阳和调，则虚烦自已，损其谷食，则谷烦者瘥。

　　治虚烦状似伤寒，但身不疼痛，不恶寒，内外皆不可攻者。宜竹叶汤方竹叶（半把） 石膏（碎四两） 半夏（汤洗七滑切焙三分） 人参（半两） 麦门冬（去心二两） 甘草（炙半两上六味，锉如麻豆大，每服五钱匕，以水一盏半，入粳米百粒余，生姜半分拍碎，同煎取八分，去滓温服。

　　治伤寒发汗后，虚烦不得眠，剧者必反复颠倒，心中懊 ，宜服栀子豉汤，又伤寒发汗若下之，烦热胸中窒痛，亦宜服栀子豉汤，又伤寒下利后更烦，按之心下濡者，虚烦也。亦宜服栀子豉汤。方栀子（十四枚去皮） 豉（四合）上二味，锉如麻豆大，每服三钱匕，水一盏，煎六分，去滓温服。

　　治中风发热，六七日不解而烦，有表里证，渴欲饮水，水入则吐，名曰水逆。五苓散方猪苓（去黑皮） 赤茯苓（去黑皮） 白术（各三分） 桂（去粗皮半两） 泽泻（一两一分）上五味，捣罗为散，每服二钱匕，白汤调服。

　　治少阴病下利六七日，咳而呕渴，心烦不得眠。猪苓汤方猪苓（去黑皮） 赤茯苓（去黑皮） 阿胶（炙燥） 泽泻 滑石（各一两）上五味，锉碎如麻豆大，每服三钱匕，水一盏，煎六分，去滓温服。

　　治伤寒大病瘥后，体虚烦满。乌梅汤方乌梅（取肉） 山栀子仁 甘草（炙） 葛根（各半两）上四味，粗捣筛，每服五钱匕，水一盏，入豉二七粒，同煎至半盏去滓，早晚食后温服。

　　治伤寒汗后虚烦，心神不宁。麦门冬饮方麦门冬（去心焙） 柴胡（去苗） 防风（去叉） 半夏（汤洗去滑姜汁制） 赤茯苓（去黑皮） 犀角（镑各半两上六味，粗捣筛，每服五钱匕，水一盏半，入生姜五片，煎至八分，去滓温服。

　　治伤寒后虚烦，心胸满闷，腹胀微喘。人参汤方人参 白茯苓（去黑皮） 杏仁（去皮尖双仁细研各半两）上三味，除杏仁外，锉如麻豆，每服三钱匕，水一盏半，入粳米百余粒，同煎米熟去滓，空心温服。

　　治伤寒后不解，或寒或热，四肢瘦弱，饮食不能，胸中烦满虚躁。麦门冬汤方麦门冬（去心焙） 赤茯苓（去黑皮） 人参 白术（各一两） 桂（去粗皮半两） 陈橘皮（去白炒一两） 甘草（炙半两） 地骨皮（洗焙） 黄 （锉各一两）上九味，粗捣筛，每服五钱匕，水一盏半，煎至六分，去滓温服日再。

　　治伤寒发汗后，气虚心烦，腹满痰逆，不思饮食。浓朴饮方浓朴（二两去粗皮姜汁炙） 甘草（炙） 半夏（姜汁炙） 人参 陈橘皮（去白焙各一两）上五味，粗捣筛，每服五钱匕，用水一盏半，生姜五片，同煎至七分，去滓空心服。

　　治伤寒汗后烦满多睡，小便赤涩。薏苡仁汤方薏苡仁 酸枣仁 防风（去叉） 人参 甘菊花 地骨皮（锉） 紫苏子 甘草（炙） 白茯苓（去黑皮各一两）上九味，粗捣筛，每服三钱匕，水一盏，入荆芥薄荷生姜各少许，同煎至七分，去滓温服。睡多冷服，不睡热服。

　　治伤寒汗后，气虚烦闷， 心神不宁。人参饮方人参 赤茯苓（去黑皮） 陈橘皮（去白焙） 白术（锉炒各一两）上四味，粗捣筛，每服五钱匕，水一盏，生姜三片，煎至七分，去滓温服，日三。

　　治伤寒后烦满，心神恍惚，不得眠卧。麦门冬茯苓饮方麦门冬（去心焙） 赤茯苓（去黑皮） 知母（焙） 芎 酸枣仁（微炒） 陈橘皮（去白炒） 槟榔（锉） 甘草（炙各一两）上八味，粗捣筛，每服五钱匕，水一盏半，入生姜五片，煎至一盏，去滓温服，日三。

　　治伤寒后虚劳烦热，惊悸不得眠睡。柴胡汤方柴胡（去苗半两） 酸枣仁（微炒二两） 远志（去心一分） 当归（切焙） 防风（去叉）甘草（炙锉） 茯神（去木） 猪苓（去黑皮） 桂（去粗皮） 黄 （锉） 人参 生干地黄 芎 麦门冬（去心焙各半两）上十四味，粗捣筛，每服三钱匕，水一大盏，生姜三片，煎至七分去滓，空心温服日再。

　　治伤寒后虚劳不得眠，烦闷四肢乏力。人参汤方人参（一两） 酸枣仁（微炒三两） 当归（切焙） 芎 （锉） 桂（去粗皮） 甘草（炙焙） 柴胡（去苗） 白茯苓（去黑皮） 石膏（碎各一两）上九味，粗捣筛，每服五钱匕，水一盏半，生姜三片，煎至一盏，去滓食前温服。

