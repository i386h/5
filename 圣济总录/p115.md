<!-- { "loadSidebar": true } -->
　　治伤寒后脾胃虚弱，不思饮食。人参丸方人参 白术 浓朴（去粗皮姜汁炙各半两） 五味子 细辛（去苗叶各一分） 陈橘皮（汤浸去白焙一两）上六味，捣罗为末，煮枣肉和丸，梧桐子大，每服生姜汤下十五丸，食前服。

　　治伤寒后脾胃气虚，不嗜食，及新虚不胜谷气。消食丸方小麦 曲（各一斤） 干姜（炮） 乌梅肉（各四两）上四味，捣罗为末，炼蜜丸如梧桐子大，每服十五丸，温汤下，日再，稍加至四十丸。

　　治伤寒后脾胃气虚，四肢乏力，骨节烦疼，口苦舌干，不思饮食。茯苓煮散方白茯苓（去黑皮） 柴胡（去苗） 陈橘皮（汤浸去白焙） 诃黎勒（去核炮） 桔梗（炒） 人参（各一两） 甘草（炙） 半夏（汤洗去滑七遍焙各半两） 枇杷叶（去毛姜汁炙二两） 枳壳（去瓤麸炒三分）上一十味，捣罗为散，每服五钱匕，水一盏半，入生姜一分拍碎，同煎至七分，去滓食前温服。

　　治伤寒后脾胃虚冷，不饮食，理中丸方人参 白术 干姜（炮） 甘草（炙）上四味，等分，捣罗为末，炼蜜丸如弹丸大。每服一丸，沸汤化破食前服。

　　治伤寒后胃气冷，不思饮食，人参煮散方人参 浓朴（去粗皮姜汁炙） 白茯苓（去黑皮各一两） 柴胡（去苗三分） 半夏（汤浸去滑七遍焙） 枇杷叶（去毛姜汁炙） 草豆蔻（去皮各半两）上七味，捣罗为散，每服五钱匕，水一盏半，入生姜一分拍碎，同煎至七分，去滓食前温服。

　　治伤寒瘥后，胃虚不思食。白术汤方白术 陈橘皮（汤浸去白焙各三分） 甘草（炙一分） 白豆蔻（去皮） 高良姜（各半两） 茯神（去木一两）上六味，粗捣筛，每服五钱匕，水一盏半，入生姜半分拍碎，枣二枚劈破，同煎至七分，去滓食前温服。

　　治伤寒后胃气未和，呕吐不下食。藿香汤方藿香 竹茹 陈橘皮（汤浸去白焙） 麦门冬（去心焙） 枇杷叶（去毛姜汁炙各半两）人参（三分）上六味，粗捣筛，每服五钱匕，水一盏半，入生姜半分拍碎，同煎至七分，去滓温服。

　　治伤寒后。脾胃气虚，全不思食，腹脏不调。参朴汤方人参 浓朴（去粗皮姜汁炙各一两） 陈橘皮（汤浸去白焙） 诃黎勒（炮去核） 桂（去粗皮） 木香 枳上一十味，粗捣筛，每服三钱匕，水一盏，入生姜半分拍碎，枣二枚劈破，同煎至半盏去滓，食前温服，日再。

　　治伤寒后虚羸不思饮食。六神汤方人参 白术 黄 茯苓 枳实 甘草（锉各一两）上六味，粗捣筛，每服五钱匕，水一盏半，入生姜半分拍碎，枣三枚劈破，粳米少许，同煎至七分，去滓食前温服。

　　治伤寒后，脾肺未和。痰壅欲吐，不思饮食。参橘汤方人参 陈橘皮（汤浸去白焙各一两） 前胡（去芦头） 白术 杏仁（汤浸去皮尖双仁炒） 枇杷叶（去毛姜汁炙各半两） 甘草（炙一分）上七味粗捣筛，每服五钱匕，水一盏半，煎至七分，去滓食前温服。

　　治伤寒后胃虚不思食。白术饮方白术 人参 生姜（切各半两） 甘草（炙一分）上四味，锉如麻豆，以水三盏，煎至一盏半，去滓食前分温二服。

　　治伤寒后脾胃有余热，气满不能食。百合饮方百合（一分） 人参（一分半） 豉熬 粳米（淘各半合） 陈橘皮（汤浸去白焙半两）薤白（切五茎） 生姜（切半两）上七味，锉如麻豆，以水五盏，煎至二盏半，去滓食后、分温三服。

　　治伤寒后脾胃虚冷，呕逆不下食。薤白饮方薤白（切五茎） 生姜（切一两） 附子（炮裂去脐皮锉一分）上三味，以水一盏半，煎至七分去滓，再煎沸入鸡子白一枚，搅匀空心温服。

　　卷第三十二

　　伤寒后宿食不消

　　论曰胃受谷，脾播而消之。伤寒发汗吐下之后，腑脏俱虚，气血未复，脾胃弱不能克化饮食，故令宿食不消也，其状烦热如疟，心胸满胀，噫气酸臭者是也。

　　治伤寒后胃气虚冷，宿食不消，麦 人参丸方大麦 （炒黄） 人参 枳壳（去瓤麸炒） 白术（各一两） 甘草（炙半两） 木香 干姜（炮裂各三分）上七味，捣罗为末，炼蜜和捣三五百杵，丸如梧桐子大，每服食前温酒下十五丸，加至二十丸、日再。

　　治伤寒后饮食不消，腹胁虚满，坚筋倍力，大麦 丸方大麦 （炒黄一两） 白术 人参（各一两半） 枳壳（去瓤麸炒） 槟榔（锉） 半夏（汤洗七遍焙） 陈橘皮（汤浸去白焙） 薏苡仁（炒） 干姜（炮） 大黄（细锉醋炒）浓朴（去粗皮生姜汁炙各一两） 甘草（炙三分上一十二味，捣罗为末，炼蜜和捣三五百杵，丸如梧桐子大，每服空心米饮下十五丸。

　　加至二十丸，日再。

　　治伤寒后肠胃虚冷，食不能化。陈曲丸方陈曲（捣炒黄一两） 干姜（炮） 白术 人参（各一两半） 甘草（炙） 枳壳（去瓤麸炒） 大麦 （炒黄） 浓朴（去粗皮生姜汁炙） 杏仁（汤浸去皮尖双仁炒黄别研各一两） 桂（去粗皮三分）上一十味，除杏仁外，捣罗为末，入杏仁同研匀，炼蜜和捣三五百杵，丸如梧桐子大，每服空心温酒下二十丸，日再。

　　治伤寒后新虚谷食不化。消食丸方小麦 （炒） 陈曲（各一升） 干姜（炮） 乌梅肉（各四两）上四味，捣罗为末，炼蜜和丸，如梧桐子大，每服十五丸，温水下日再，稍加至四十丸。

　　治伤寒后胃气不和，不能食，纵食不消，平胃丸方白豆蔻（去皮） 枳壳（去瓤麸炒） 白术 人参 大麦 （炒黄各一两） 干姜（炮三分） 甘草（炙半两）上七味，捣罗为末，炼蜜和捣三五百杵，丸如梧桐子大，每服空心煎生姜枣汤。下二十丸，日再。

　　治伤寒后宿食不消，心腹气胀。参术丸方人参 白术（各一两半） 木香 陈橘皮（汤浸去白焙） 干姜（炮） 桂（去粗皮） 赤茯苓（去黑皮各一两） 槟榔（锉半两） 枳壳（去瓤麸炒一两）上九味，捣罗为末，炼蜜和捣三五百杵，丸如梧桐子大，每服空心温酒下五丸，日再。

　　治伤寒后脾胃虚冷，胸膈气滞，和五脏，消宿食。木香丸方木香 人参 白茯苓（去黑皮） 槟榔（锉） 白术 干姜（炮）陈橘皮（汤浸去白焙） 诃黎勒（（炮去核） 桂（去粗皮） 郁李仁（微炒去皮各一两） 甘草（炙三分） 吴茱萸（汤洗三遍炒干半两）上一十二味，捣罗为末，炼蜜和捣三五百杵，丸如梧桐子大，每服空心米饮下二十丸。

　　治伤寒后宿食不消。调中丸方白术 高良姜（各一两半） 桂（去粗皮） 甘草（炙） 人参 京三棱（炮各一两） 红豆蔻 干姜（炮各半两） 枳壳（去瓤麸炒三分）上九味，捣罗为末，炼蜜和捣三五百杵，丸如梧桐子大，每服空心温酒下二十丸。加至三十丸，日再。

　　治伤寒后宿食不化。助胃丸方缩砂仁 白术 茯苓（去黑皮各一两） 红豆蔻 甘草（炙） 人参 枳壳（去瓤麸炒各半两）上七味，捣罗为末，炼蜜和捣三五百杵，丸如梧桐子大，每服空心米饮下五丸，日再。

　　治伤寒后宿食不消，心腹妨闷，大肠不利。疏气丸方京三棱（炮锉二两） 牵牛子（微炒四两） 干姜（炮半两） 陈橘皮（汤浸去白焙一两）上四味，捣罗为末，炼蜜和捣三五百杵，丸如梧桐子大，每服空心生姜汤下二十丸，微利为度，未利稍加至三十丸。

　　治伤寒后宿食不消，大肠气滞，大黄丸方大黄（二两细锉醋炒） 葶苈（微炒） 杏仁（汤浸去皮尖双仁） 朴硝（各一两）上四味，捣罗为末，炼蜜和捣三五百杵，丸如梧桐子大，每服食前，米饮下十丸，以利为度。

　　卷第三十二

　　伤寒后不得眠

　　论曰营卫之气，昼行于阳则寤，夜行于阴则寐。伤寒瘥后，脏腑皆虚，营卫出入，不能循常，缘热邪未散，与阳气并，卫气独行于阳，不得入于阴，则阳实阴虚，故不得眠。

　　治伤寒发汗后，虚烦不得眠，剧者必反复颠倒，心中懊 。栀子豉汤方栀子（十四枚） 香豉（四合）上二味， 咀如麻豆大，每服三钱匕，水一盏，煎至七分，去滓温服，一二服得吐，止后服。

　　治伤寒后虚烦不得眠，心中懊 。栀子乌梅汤方栀子仁 甘草（炙） 黄芩（去黑心各半两） 乌梅（去核炒十四枚） 柴胡（去苗一两）上五味， 咀如麻豆大，每服四钱匕，水一盏半，生姜三片，豉五十粒，竹叶二七片，同煎至七分，去滓温服。

　　治伤寒吐下后，心烦气乏，昼夜不得眠。酸枣仁汤方酸枣仁（炒一两） 麦门冬（去心焙二两） 甘草（炙一两） 知母（切焙半两） 白茯苓（去黑皮） 芎 干姜（炮各三两）上七味， 咀如麻豆大，每服四钱匕，水一盏半，煎至一盏，去滓温服。

　　治伤寒后劳损，烦躁不得眠。酸枣仁甘草汤方酸枣仁（微炒四两） 甘草（炙锉） 当归（切焙） 桂（去粗皮） 人参 白茯苓（去黑皮） 石膏（碎） 芎 （各半两） 远志（去心一分）上九味，粗捣筛，每服五钱匕，水一盏半，煎至一盏，去滓温服不拘时。

　　治伤寒汗后，虚烦不得眠睡，酸枣仁汤方酸枣仁（微炒二两） 人参（一两） 石膏（碎半两） 赤茯苓（去黑皮三分） 桂（去粗皮半两） 知母（切焙） 甘草（炙各半两）上七味。粗捣筛。每服五钱匕。水一盏半。煎至八分。去滓温服不拘时。

　　治伤寒后余热未散。不得眠睡。酸枣仁黄芩汤方酸枣仁（微炒二两） 黄芩（去黑心） 麦门冬（去心焙各半两） 远志（去心一分） 人参（切一两） 桂（去粗皮三分） 茯神（去木一两） 甘草（炙半两） 萆 （一分）上九味，粗捣筛，每服五钱匕，水一盏半，生姜五片，煎至一盏去滓，食前温服日再。

　　治伤寒后虚烦不得眠睡，呕逆。栀子仁汤方栀子仁（一分） 芎 （半两） 酸枣仁（炒一两） 陈橘皮（去白炒） 人参 白茯苓（去黑皮各半两） 豉（炒一分）上七味，粗捣筛，每服三钱匕，水一大盏，生姜三片，煎至七分去滓，食前温服，日再。

　　治伤寒后虚劳不得眠，烦闷四肢乏力。人参汤方人参（一两） 酸枣仁（微炒三两） 当归（切焙） 芎 （锉） 桂（去粗皮） 甘草（炙锉） 柴胡（去苗） 赤茯苓（去黑皮） 石膏（碎各一两）上九味，粗捣筛，每服五钱匕，水一盏半，生姜三片，煎至一盏，去滓食前温服。

