<!-- { "loadSidebar": true } -->
　　治伤寒后咽喉痛，舌强，余热上攻。贴喉膏方蜜（半斤） 甘草（锉二两） 猪脂（四两）上三味，先以猪脂与蜜炼消后，入甘草，煎候甘草赤黑色，以绵滤过，瓷合收盛，每取如半枣大，含化咽津。

　　治伤寒热病后，咽喉疼痛，闭塞不通，毒热上攻，射干煎方射干（半斤为末） 猪脂（一斤）上二味，先煎猪脂沸，次下射干，候射干黑色，以绵滤过，瓷合盛，绵裹如弹子大，含化咽津。

　　治伤寒热病后，咽喉疼痛，闭塞不通，毒瓦斯上冲方。

　　茹上取少许如爪甲尖，内口中，微嚼咽汁。

　　治伤寒热病后，咽喉肿痛，闭塞不通，毒瓦斯上冲方。

　　商陆根切上炒令热，以布裹熨肿上，冷复易之。

　　治伤寒热病后，咽喉痛闭塞不通，毒瓦斯上冲方。

　　黄明胶上取手掌大一片，以水煮软，贴颈外瘥。

　　治伤寒热病后，咽喉疼痛，闭塞不通，毒瓦斯上冲方。

　　白矾如杏仁大上以绵裹含之，细细咽汁，以通气度。

　　卷第三十三

　　伤寒后变成疟

　　论曰伤寒变成疟者，因病瘥后，外邪未散，真脏尚虚，因为劳事，致二气交争，阴胜则振寒，阳胜则发热，阴阳更胜，即往来寒热，休作有时也，一日再发者，得汗必解，若伤寒八九日得之，热多寒少，其人不呕，清便自调者，欲自愈也，或阳明证烦热汗出，日晡所发热者，脉浮宜解表，脉实宜攻里，又有妇人热入血室，发热而更作寒者，当详辨之。

　　治伤寒后变成疟病，寒热躁渴。知母升麻汤方知母 石膏 升麻（各一两） 蜀漆 常山 甘草（炙各一分） 乌梅（去核半两）上七味，粗捣筛，每服五钱匕，水一盏半，煎至八分，去滓食后温服。

　　治伤寒后变成疟，口干烦渴。二黄汤方麻黄（去根节） 大黄（锉炒） 栝蒌根（各一两） 甘草（炙锉半两）上四味，粗捣筛，每服五钱匕，水一盏半，煎至八分，去滓食后温服。

　　治伤寒后变成疟，寒热躁渴。升麻前胡汤方升麻 前胡（去芦头各一两半） 知母（焙） 芍药（各三两） 朴硝 山栀子仁 木通（锉） 乌梅（去上九味，粗捣筛，每服五钱匕，水一盏半，入生姜一枣大拍碎，同煎至七分，去滓入生地黄汁二合，更煎一沸，食后温服。

　　治伤寒后变成疟，痰毒壅脾肺，面色萎黄，寒热时作，人参常山汤方人参 常山（各半两） 甘草（生） 陈橘皮（汤浸去白焙各一分） 灯心（一十茎）上五味，细锉拌匀，用水二盏，酒一盏，同煎至两盏，去滓入好茶末二钱匕，分作两服，温服取吐即瘥。

　　治伤寒后变成劳疟，久不瘥。黄芩鳖甲汤方黄芩（去黑心） 柴胡（去苗） 山栀子仁 乌梅（去核各半两） 鳖甲（去裙 醋炙一两） 甘草（炙一分）上六味，粗捣筛，每服五钱匕，用童子小便一盏半，入桃柳尖各七个，生姜一枣大拍碎，豉半合，同浸一宿，平旦煎至七分，去滓入生地黄汁一合，搅匀更煎一沸，温服不拘时。

　　治伤寒后肝疟，由邪热客于足厥阴经所成，颜色苍苍战掉，或似热劳。蜀漆鳖甲丸方鳖甲（去裙 醋炙） 蜀漆 知母（焙） 乌梅（去核） 苦参 常山 葳蕤（各一两）豉（一合熬） 石膏（二两） 细辛（去苗叶） 甘草（炙各三分）上一十一味，捣罗为末，炼蜜和捣数百下，丸如梧桐子大，每服十五丸，空心温酒下，晚再服。

　　治伤寒后心疟，令人烦热不止，饮水多常渴。常山石膏汤方常山 鳖甲（去裙 醋炙） 犀角屑 蜀漆（各一两） 甘草（炙） 乌梅（去核各一分） 栀山子仁上八味，粗捣筛，每服五钱匕，水一盏半，入豉三七粒，淡竹叶二七片，生姜一枣大拍碎，同煎至八分，去滓食后温服，日二。

　　治伤寒后脾疟，脾脏受热，或渴或不渴，热气内伤，不得大便，腹中热痛，身寒汗出。

　　常山丸方常山（二两） 知母（焙） 鳖甲（去裙 醋炙各一两） 甘草（炙半两）上四味，捣罗为末，炼蜜和捣数百下，丸如梧桐子大，每服十五丸，未发前温酒下，发时再服。

　　治伤寒后肺疟，痰热聚于胸膈，令人心寒，甚则发热，热则惊，如有所见者。三味汤方常山（一两） 秫米（半匙） 甘草（炙锉一分）上三味，粗捣筛，每服五钱匕，水一盏半，入生姜一枣大拍碎，同煎至八分，去滓临发时温服。

　　治伤寒后肾疟，令人凄凄，腰脊痛而宛转，大便难，手足寒，常山柴胡汤方常山 柴胡（去苗） 麦门冬（去心焙各一两） 乌梅（去核） 半夏（汤洗七遍炒干） 槟榔（锉） 枳上七味，粗捣筛，每服三钱匕，水一盏，入生姜一枣大拍碎，淡竹叶二七片，豉二七粒，同煎至七分，去滓临发时温服。

　　治伤寒后变成疟疾，或阴气结伏心下，成块，或膨满呕逆喘促，面黑唇青，四肢逆冷，饮食不下，气结食毒，并宜服此。太一护命丸方阳起石 硫黄 附子（炮裂去皮脐各一两） 金星石 银星石 白石英 紫石英 礞石滑石 硝石 凝水石（烧赤） 磁石（火烧醋淬） 太阴玄精石 坩埚子（累经销金银者） 不灰木（各半两） 丹砂（一分） 巴豆（四十九粒去皮心出油） 杏仁（四十九粒汤去皮尖双仁）上一十八味，捣研为末，再同研极细，用阿魏一分，与糯米粥同和匀，丸如樱桃大，每服一丸，麸炭火内烧赤，取出用两只盏子合在内，候冷细研，以生姜米饮下，未知再服。

　　治伤寒后寒热不退，变疟，时作。茯苓饮方赤茯苓（去黑皮） 鳖甲（去裙 醋炙） 地骨皮（各二两） 柴胡（去苗） 知母（焙各一两半） 枳壳（去瓤麸炒一两）上六味，锉如麻豆大，每服五钱匕，以水一盏半，煎取七分，去滓入生地黄汁一合，食后良久温服，如人行五六里再服。

　　卷第三十三

　　伤寒后香港脚

　　论曰伤寒后香港脚者，缘其人肾经本虚，风湿毒瓦斯，乘虚客搏，肾主腰脚，故邪气沉滞，则脚弱而痛，虽伤寒已瘥，邪热未尽，风湿毒瓦斯，与热相搏，上冲于心肺，其状令人心胸烦满，上气息急，甚者致死，诊其脉左手尺脉洪而数者，香港脚也，服药后，脉沉而缓者愈。

　　治伤寒后香港脚上冲，心膈烦闷。羚羊角汤方羚羊角（镑一两） 旋复花（三分） 茯苓（去黑皮一两） 黄芩（去黑心） 半夏（汤洗七遍焙各三分） 槟榔（锉半两） 陈橘皮（汤浸去白焙三分） 吴茱萸（半两汤洗三遍焙干炒）上八味，粗捣筛，每服五钱匕，水一盏半，入生姜一分拍碎，同煎至七分，去滓食前温服。

　　治伤寒后香港脚冲心，心神烦乱，呕逆减食，脚膝酸疼，紫苏木香汤方紫苏茎叶（一两） 木香 赤茯苓（去黑皮各半两） 沉香 芍药 木通（锉各一两） 吴茱萸（汤洗三遍焙干炒） 槟榔（锉） 陈橘皮（汤浸去白焙各一分）上九味，粗捣筛，每服三钱匕，用水一盏，入生姜半分拍碎，同煎至七分，去滓食前温服。

　　治伤寒后香港脚攻心闷绝。槟榔散方槟榔（锉） 木香（各一两） 郁李仁（微炒去皮） 桂（去粗皮各三分） 吴茱萸（汤洗三遍焙干炒半两） 赤茯苓去黑皮 牛膝去苗酒浸焙各三分上七味，捣罗为细散，每服一钱半匕，食前煎桑根白皮木通汤调下，日二。

　　治伤寒后香港脚，胸中满闷，喘息促急。陈橘皮散方陈橘皮（汤浸去白焙三分） 槟榔（锉一两） 桂（去粗皮三分） 牵牛子（微炒一两）上四味，捣罗为细散，每服一钱半匕，食前温酒调下，日二。

　　治伤寒后香港脚攻心闷乱，腹满如石，小便赤涩。茯苓汤方赤茯苓（去黑皮一两） 鳖甲（醋炙去裙 ） 木通（锉） 郁李仁（微炒去皮各三分）上四味，粗捣筛，每服三钱匕，水一盏，煎至七分，去滓食前温服。

　　治伤寒后香港脚，心烦满闷，不下饮食，呕逆多痰。半夏汤方半夏（汤洗七遍焙干） 枳壳（去瓤麸炒） 茯苓（去黑皮） 前胡（去芦头） 木通（锉各三分）上五味，粗捣筛，每服三钱匕，水一盏，入生姜一分拍碎，同煎至半盏，去滓食前温服。

　　治伤寒后脚膝肿满气急，大便秘涩。赤小豆汤方赤小豆（半合） 桑根白皮（半两） 紫苏茎叶（一两） 槟榔（半两）上四味，锉三味如麻豆大，同小豆用水五盏，入生姜一分拍碎，煎至二盏半，去滓分两服，食前温服。

　　治伤寒后香港脚，两胫肿满，心中烦闷。犀角散方犀角（镑一两） 槟榔（锉半两） 陈橘皮（汤浸去白焙三分） 细辛（去苗叶半两） 吴茱萸（汤洗三遍焙干炒一分）上五味，捣罗为细散，每服一钱半匕，食前生姜热酒调下、日二。

　　治伤寒后香港脚，心腹妨闷胀痛，坐卧不安。吴茱萸散方吴茱萸（汤洗三遍焙干炒一分） 槟榔（锉） 当归（切焙） 木香 郁李仁（微炒去皮各三分）上五味，粗捣筛，每服三钱匕，用水一盏，煎至七分，去滓食前温服。

　　治伤寒后香港脚攻心腹胀硬，小便赤涩。大戟丸方大戟（炒） 芫花（醋炒令焦） 苦葶苈（炒各半两） 续随子（去皮炒） 巴豆（去皮心压去油尽别研各上五味，捣罗四味为细末，入巴豆和研匀，炼蜜和丸，如梧桐子大，每服三丸至五丸，温米饮下，不计时候。

　　卷第三十三

　　伤寒后腰脚疼痛

　　论曰腰者肾之腑，肾者主水，受五脏六腑之精而藏之，伤寒病后，精血不足，肾气既弱，风邪袭虚，客搏于足少阴之经，留注腰脚，凝滞不散，故机关不利，为腰脚疼痛，亦有宿患肾经风湿腰痛，因汗下后，经气虚而发者，各从其证以方治之。

　　治伤寒后风虚邪气，流注腰胯冷疼，脚膝无力。独活汤方独活（去芦头一两） 防风（去叉三分） 五加皮（二分） 附子（炮裂去皮脐二两） 芍药（一两） 干姜（炮裂一两） 桂（去粗皮一两） 牛膝（去苗酒浸切焙一两） 杜仲（去粗皮炙锉一两） 五味子（炒三分）上一十味，锉如麻豆，每服五钱匕，用水一盏半，煎至七分，去滓食前温服。

　　治伤寒后腰痛，或皮肉 痹，腿膝疼痛，行履艰难，不可俯仰。防风汤方防风（去叉一两） 麻黄（去根节三分） 桂（去粗皮三分） 牛膝（去苗酒浸切焙一两） 丹参（半两） 五加皮（半两） 杜仲（去粗皮炙锉三分） 芎 （三分） 附子（炮裂去皮脐一两） 细辛（去苗叶半两） 当归（切焙一两） 芍药（一两） 羌活（去芦头一两） 续断（一两）上一十四味，锉如麻豆，每服五钱匕，用水一盏半，入生姜半分拍碎，同煎至七分，去滓食前温服。

