<!-- { "loadSidebar": true } -->
　　治伤寒后肾脏气虚腰疼。乳香丸方乳香（半两） 地龙（微炒一两） 当归（切焙一两） 桂（去粗皮半两） 乌头（去皮脐生用一两） 干蝎上七味，捣罗为末，用安息香一两锉，酒浸一宿，细研淘滤去滓，慢火煎成膏，同药末研令匀，炼蜜和丸，如绿豆大，每服空心温酒下五丸至十丸。

　　治伤寒后风伤腰胯冷疼，兼补益元脏。杜仲丸方杜仲（去粗皮炙锉一两） 干漆（炒令烟出一两半） 牛膝（去苗酒浸切焙一两） 巴戟天（去心一两半） 桂（去粗皮一两） 五加皮（锉一两） 狗脊（去毛一两） 山茱萸（一两） 防风（去叉半两） 附子（炮裂去皮脐一两） 独活（去芦头一两） 山芋（一两）上一十二味，捣罗为末，炼蜜和丸，如梧桐子大，每服空心温酒下二十丸。

　　治伤寒后腰痛，行履不得。败龟板散方败龟（醋浸炙） 虎骨（涂酥炙） 补骨脂（微炒） 当归（切焙） 芍药（各一两） 薰陆香 桂（去粗皮）上八味，捣罗为细散，每服食前热酒调下二钱匕，日二服。

　　治伤寒后腰痛，或腰内有冷脓，及膀胱气痛。槟榔散方槟榔（锉） 陈橘皮汤（去白炒干） 桂（去粗皮） 芍药 附子（炮裂去皮脐各半两）干姜（炮裂一分上七味，捣罗六味为散，入牵牛子末和令匀，每服空心温酒调下三钱匕，服药了，吃少姜粥，良久利下腰间积滞物，如不利，即加至四钱匕，以利为度。

　　治伤寒后腰间冷痛。当归散方当归（切焙） 桂（去粗皮各一两） 牡丹皮 附子（炮裂去皮脐各半两）上四味，捣罗为细散，每服空心温酒调下二钱匕，晚再服。

　　治伤寒后腰痛不可忍。没药散方没药（一两研） 地龙（微炒一两） 桂（去粗皮半两）上三味，捣研为细散，每服空心温酒调下二钱匕。

　　治伤寒后风虚气滞，攻腰胯疼痛，坐卧艰难。芫花散方芫花（二两） 吴茱萸（一两半） 芸苔子（一两）上三味，捣罗为散，每用散半匙，以黄米糟一两，入酒煮如糊，摊于蜡纸上，贴痛处。

　　治伤寒后，或中风湿，毒瓦斯流注腰脊，日夜疼痛。牛膝煎方牛膝（去苗） 天麻 附子（炮裂去皮脐生用） 羌活（去芦头各二两） 当归（切焙一两）上五味，捣罗为末，用黑豆二升，桑枝三斤、细锉，生姜四两切，用水二斗煎至二升半，去滓入药末，煎成膏，每服空心温酒调下半匙匕，日晚再服。

　　治伤寒汗出不彻，湿毒留客，肢体挛急，腰脚不得屈伸。牛膝散方牛膝 麻黄（去根节） 地龙 天南星（各二两） 恶实根（十条）上五味，先将恶实根去皮细锉，并诸药入在沙盆内细研后，用法酒一升，再研匀烂，用新布绞取汁，后用炭半秤烧一地坑子，令通赤后，去火扫净，投药汁于坑子内，再以火烧令黑色，取出于乳钵内研细，每服半钱匕，温酒调下，日三服，并无所忌。

　　治伤寒发汗吐下后，体虚元脏积冷气，刺腰痛，转动艰难。原蚕砂散方原蚕砂（半斤） 糯米（半升）上二味，同炒，令米色焦，然后捣罗为末，每用半两，以米醋调如稀糊，入铫子内，煎搅令稠，及热摊于蜡纸上，贴痛处，以帛缠缚，冷即易之。

　　治伤寒后体虚，元脏挟风冷，腰膝疼痛，行履不得。杜仲酒方杜仲（去粗皮炙锉二两） 独活（去芦头半两） 附子（炮裂去皮脐一两） 仙灵脾（三分） 牛膝（去苗上五味，细锉，用生绢袋盛，以酒五升浸密封头，经七日后开，每日取二三合温服，日可三服，未瘥再浸服。

　　卷第三十三

　　伤寒后下痢脓血

　　论曰伤寒后变成脓血痢者，本病瘥之后，热毒未散，乘虚客于肠胃，与津液相搏，故下痢脓血，毒瓦斯甚则壮热而腹痛，湿毒加之，则所下如鱼脑，或如烂肉，又伤寒未解，少阴病下痢便脓血者，亦湿热相搏故也。

　　治伤寒热毒入胃，下利脓血。黄连阿胶汤方黄连（去须炒二两） 栀子仁（半两） 阿胶（炙令燥） 黄柏（去粗皮炙各一两）上四味，粗捣筛，每服四钱匕，水一盏，煎七分，去滓不拘时温服。

　　治伤寒毒热不解，日晚壮热腹痛，便利脓血。地榆汤方地榆（锉） 黄连（去须炒） 犀角（镑） 茜根 黄芩（去黑心各一两） 栀子仁（半两）上六味。粗捣筛。每服三钱匕，水一盏，薤白三寸，同煎六分去滓，不拘时温服。

　　治少阴病二三日至四五日。腹痛小便不利，下利脓血不止。桃花汤方赤石脂（四两） 干姜（一分炮） 粳米（二合半）上三味。粗捣筛。每服五钱匕，水一盏半，煎米熟，去滓温服，三服得愈勿服。

　　治伤寒后下痢脓血疼痛。香连散方木香（半两） 黄连（去须一两） 青橘皮（去白焙半两） 栀子仁（一分）上四味。捣罗为散。每服二钱匕，米饮调下，不拘时。

　　治伤寒后湿热不除，下利脓血，昼夜无度。乌梅丸方乌梅肉（焙） 黄连（去须炒） 当归（切焙） 诃黎勒（炮去核各三分） 阿胶（炙令燥半两） 干姜（炮一上六味。捣罗为末。炼蜜和丸，梧桐子大，每服二十丸，食前米饮下，加至三十丸。

　　治伤寒热病瘥后，下痢脓血不止。黄连汤方黄连（去须炒一两） 黄芩（去黑心三分） 栀子仁（一分） 阿胶（炙令燥半两）上四味。粗捣筛。每服三钱匕，水一盏，煎至六分，去滓食前温服。

　　治伤寒后下痢赤多白少，行住涩痛，宜服黄 汤方黄 （一两） 枳壳（去瓤麸炒） 大腹皮（各半两） 黄连（去须三分） 白茯苓（去黑皮） 芍药（各一两）上七味。粗捣筛。每服五钱匕，水一盏半，煎至一盏，去滓食前温服。

　　治伤寒后下痢脓血方龙骨（二两） 黄连（去须炒一两）上二味。捣罗为散，每服二钱匕，食前米饮调下，日三夜一。

　　治伤寒后腹痛下痢脓血，日夜三五十行。赤石脂散方赤石脂（半两） 干姜（炮一分） 浓朴（去粗皮姜汁炙透） 诃黎勒（炮去核各半两）上四味捣罗为散。每服二钱匕，食前米饮调下，日三服。

　　治伤寒热病后，热毒下痢脓血。黄连丸方黄连（去须炒三分） 乌梅肉（炒二两）上二味。捣罗为末，炼蜜入少蜡，和捣五百杵，丸如梧桐子大，每服二十丸，空心米饮下。加至三十丸。

　　治伤寒下痢脓血，腹痛不止。赤石脂汤方赤石脂（一两） 干姜（炮） 附子（炮裂去皮脐） 当归（切焙各半两） 芍药（一两）上五味。锉如麻豆，每服五钱匕，水一盏半，煎一盏去滓，食前温服。

　　治伤寒后下痢脓血，时复憎寒。木瓜汤方干木瓜（焙） 白术 白芷（各一两） 黄连（去须二两半） 附子（炮裂去皮脐） 石膏（碎研） 赤石脂 桑根白皮（各二两） 桂（去粗皮） 芎 当归（各一两半） 白豆蔻（去皮一分） 芍药（三分） 黄芩（去上一十五味。 咀，每服五钱匕，以水一盏半，入生姜一分拍碎，同煎至八分，去滓温服。

　　治伤寒后下痢脓血，食物不得，气胀腹满。白芷黄连汤方白芷（一两半） 黄连（去须一两） 天雄（炮裂去皮脐一两半） 地榆（一两） 浓朴（去粗皮生姜汁炙一两半） 桂（去粗皮一两） 当归（锉焙一两半） 黄 （细锉一两）赤石脂（一两半） 白术（一两） 诃黎勒（皮煨一两半） 黄芩（去黑心半两） 龙骨（一两半） 吴茱萸（洗焙炒半两） 芎 （一两半） 干姜（炮半两）上一十六味。锉如麻豆，每服三钱匕，水一盏半，煎至八分，去滓空腹温服，日三。

　　卷第三十三

　　伤寒后疮

　　论曰伤寒后 疮者，因腹中有热，其人食少，胃中空虚，三虫须食或食五脏，或食下部，隐僻有疮，故名 疮。其候齿无色，舌上尽白，四肢沉重，忽忽喜眠，甚则唇里有疮。

　　其疮在上唇里，如米粟。心内懊 痛者，此虫食五藏之证也。若下唇里有疮，其人喜眠者，此虫食下部之证也。若肛烂见五脏者死。

　　治伤寒后 疮。桃仁汤方桃仁（汤浸去皮尖双仁炒） 槐子（微炒） 艾叶（炒各一两） 大枣（十五枚去核焙）上四味。粗捣筛，以水三盏，煎至一盏半，去滓分温三服。

　　治伤寒及诸病后，疮出下部。黄连犀角汤方黄连去须微炒半两 犀角镑一两 木香四钱 乌梅七枚去核焙上四味。粗捣筛，每服五钱匕，水一盏半，煎至一盏，去滓食前温服。

　　治伤寒后湿 ，虫食下部，心中烦懊。槐子丸方槐子（微炒） 苦参（各一两） 熊胆（研半两） 干漆（三分炒令烟尽） 木香 槟榔（锉各一两） 桃仁上七味。捣研为末，炼蜜和捣数百下，丸如梧桐子大，每服二十丸。空心荆芥汤下，加至三十丸。

　　治伤寒后心中烦躁，唇口生疮，虫食下部。羚羊角散方羚羊角（镑三分） 龙胆（半两） 黄 （锉三分） 升麻（半两） 玄参 柴胡（去苗各三分）上六味。捣罗为散，每服二钱匕，煎槐子汤调下，空心食前日三服。

　　治伤寒后 疮。麝香散方麝香（研） 雄黄（醋煮研） 丹砂（研各一分） 羚羊角（镑） 犀角（镑） 黄连（去须微炒） 青葙子 升麻 贝齿（ 研各半两） 桃仁（汤浸去皮尖双仁炒研三分）上一十味。捣研为散，再同研匀，每服二钱匕，食后煎麦仁粥饮调服，又以绵裹药半枣核大，纳下部中，良久去之。

　　治伤寒后 疮。雄黄散方雄黄（一分醋煮研） 青葙子 黄连（去须） 苦参（各一两半） 桃仁（汤浸去皮尖双仁炒研三分）上五味。捣研为散，再同研匀，每服一钱匕，空心米饮调下，若 在下部，更以绵裹药一钱，内下部中，良久去之。

　　治伤寒后 疮。苦参汤方苦参（一两） 槐白皮（锉二两） 熊胆（半两研）上三味。除熊胆外，粗捣筛，每服五钱匕，水一盏半，煎至八分，去滓入熊胆末半钱匕，搅匀空心温服，下部有疮者，更灌下部。

　　治伤寒后 虫食下部。桃皮汤方桃皮（锉） 槐子 榧实（各一两） 石榴根皮（锉半两）上四味。粗捣筛，每服五钱匕，水一盏半，入枣三枚劈破，同煎至八分，去滓食前温服治伤寒后唇口生疮，心中懊 。虫食下部，时或下利。犀角汤方犀角（镑） 龙骨（各一两） 木香（三分） 阿胶（炙令燥一两） 升麻（半两） 桃仁（汤浸去皮尖双仁一上六味。粗捣筛，每服三钱匕，水一盏，煎至六分，去滓温服，晚再服。

　　治伤寒天行，下部 疮。乌梅肉丸方乌梅（去核捣烂半两） 独头蒜（一头捣烂） 屋尘（三合）上三味。一处入苦酒一升和匀，于铜器中煎，候可丸丸如枣核大，纳下部中。

　　卷第三十三

　　辟温疫令不相传染

