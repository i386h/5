<!-- { "loadSidebar": true } -->
　　论曰凡时行温疫，皆四时不正之气，感而病者，长少率相似。此病苟不辟除，多致传染，宜有方术，预为防之。

　　治辟时气温疫，令不相传染。败龟汤方败龟（酥炙半两） 栀子仁 大青 羚羊角（镑） 芍药 马牙硝 前胡（去苗） 紫菀（去苗土各一上八味。粗捣筛，每服五钱匕，水一盏半，煎至八分，去滓温服食前。

　　治辟时气疫疠。绝瘴散方麻黄（去节） 桂（去粗皮） 升麻 细辛（去苗叶） 干姜（炮） 附子（炮裂去皮脐） 防己 蜀椒（去目并闭口炒出汗） 防风（去叉） 桔梗（炒） 白术 芎 （各半两）上一十二味。捣罗为细散，每服二钱匕，空心温酒调下。

　　治辟时行瘟疫瘴疠，令不相染。赤小豆丸方赤小豆（二两） 鬼臼 鬼箭羽 丹砂（研） 雄黄（醋煮研各一两）上五味。捣研为末，再同研匀，炼蜜和丸，如麻子大，每服五丸，米饮下，不计时候。

　　治时行疫疠。辟温汤方甘草 大黄（各二钱） 皂荚（一钱并生用）上三味。细锉，用水二盏，煎至一盏，去滓空心热服，至晚下恶物为效治温疠病转相传染。雄黄丸方雄黄（醋煮研） 鬼臼 鬼箭羽 赤小豆 丹参（各一两）上五味。捣研为末，再同研匀，炼蜜和丸，如小豆大，每服五丸，温水下。

　　治辟温疫病。真珠贝母散方真珠（研） 桂（去粗皮各一分） 贝母（去心半两） 鸡子（二枚去壳炒令黄黑研） 杏仁（汤浸去皮尖上五味。捣研为末，再同研匀，岁旦温酒调下一钱匕，若岁中人多病者，可旦望服之，如遇时行病，即不拘时。

　　治时疫更相传染，宜预服。羌活汤方羌活（去芦头） 桂（去粗皮） 芎 牡丹皮 柴胡（去苗） 桔梗（炒） 升麻 荆芥穗 玄参 甘草（炙锉） 麻黄（去根节） 木香（各一分） 吴茱萸（汤洗焙干炒一钱）牵牛（炒半两）上一十四味。粗捣筛，每服五钱匕，水一盏半，煎至八分，去滓温服，不拘时候。

　　治辟瘴疠瘟疫时气。预服苍耳散方苍耳（重午日采曝干三两）上一味。捣罗为散，每服二钱匕，空心井华水调下。

　　治辟时行瘟疫瘴疠方芜青（不限多少捣取汁）上一味。立春后遇庚子日，阖家大小，各温服一二盏。

　　治辟时行瘟疫。流金散方雄黄（三两研） 雌黄（二两研） 鬼箭羽（半两） 白矾（半两烧灰） 羚羊角（镑一两）上五味。捣研为散，缝小绢袋盛一两，带于胸前，别以一袋挂于门户上，每月初一，以两许当庭烧之，能辟瘟气。

　　治辟瘟疫去百恶。雌黄丸方雌黄（研） 雄黄（研各一分） 虎骨 羚羊角（镑各二两） 龙骨 皮（各一两） 空青（半两研） 龟甲（一两） 樗鸡（七枚） 芎 （二两） 真珠（三两研） 鲮鲤甲（一两）上一十二味。捣研为末，再同研匀，熔蜡和丸，如弹子大，正旦户前烧一丸，男左女右，系一丸于臂上，遇时行亦根据此用。

　　治辟瘟疫时气。涂敷方雄黄（二两研） 丹砂（研） 菖蒲（切） 鬼臼（各一两）上四味。捣研为末，再同研匀，以水调涂五心，及额上鼻中耳门，辟瘟甚验。

　　治伤寒疫疠传染，头目昏重，项膂拘急，胸膈不通。辟瘟丸方玄参（炒五两） 苍术（炒三两） 芎 （炒） 白芷（炒） 羌活（去芦头生用） 甘草（炙锉） 乌头（炮裂去上一十味。除脑麝外，余捣罗为细末，入脑麝拌匀，粟米粥为丸，如弹子大，阴干纱袋盛，安近火处，每服一丸，时疾生姜，蜜水磨下，阴毒面青，熟水磨下。

　　辟四时疫疠非节之气。调中丸方大黄（五两锉炒） 麻仁（一两别研） 枳壳（去瓤麸炒） 白茯苓（去黑皮） 芍药 前胡（去芦头） 黄上七味。捣研为末，炼蜜丸如梧桐子大，每服十五丸，食后饮下，微利为度，日晚夜卧服之佳。

　　卷第三十四　中门

　　中统论

　　论曰盛夏炎热，人多冒涉路途，热毒易伤，微者客于阳经，令人呕逆头眩，心神懊闷，汗出恶寒，身热发渴，实时不治，乃至热气伏留经络，岁久不除，遇热即发，俗号暑气。甚者热毒入内，与五脏相并，客邪炽盛，郁瘀不宣，致阴气猝绝，阳气曝隔，经络不通，故奄然闷绝，谓之中 。此乃外邪所击，真脏未坏，若遇救疗，气通则苏，但治热 ，不可以冷物，得冷则不救，盖外以冷触，其热蕴积于内，不得宣发故也。

　　卷第三十四　中门

　　中热

　　论曰热 之病，由冒犯暑热邪气也。其脉弦细芤迟，其状汗出恶寒，身热而渴，体重疼痛，小便已则洒洒然毛耸，四肢厥冷，微劳动即热，口开齿燥，经所谓脉虚身热，是为伤暑，此不可汗下。汗之则恶寒甚，加温针则发热甚，数下之则淋甚，宜以去热邪之药治之。

　　治中热 ，头痛汗出，恶寒发热而渴。白虎汤方知母（六两） 石膏（碎一斤） 甘草（二两） 粳米（六合）上四味。 咀如麻豆大，每服五钱匕，水一盏半，煎米熟，汤成去滓，温服日三。一方，加人参三两。

　　治伏暑吐逆。小香薷汤方香薷（二两） 人参（一两） 白扁豆（半两）上三味。粗捣筛，每服三钱匕，水一盏，煎至六分，去滓温服，不拘时候。

　　治伤暑中 。解毒丸方半夏（醋浸一宿漉出曝干） 甘草（炙锉各一斤） 赤茯苓（去黑皮二两）上三味。捣罗为细末，生姜自然汁和丸，如梧桐子大，每服四丸加至八丸，新汲水下，如昏闷不省者，生姜自然汁下。

　　治伤暑烦渴不止。竹茹汤方竹茹（一合新竹者） 甘草（一分锉） 乌梅（两枚椎破）上三味。用水一盏半，煎取八分，去滓放温，时时细呷。

　　治伏暑头痛，心胸烦闷，旋运恶心，不思饮食。小抱龙丸方半夏（醋浸一宿银石器中煮醋尽焙） 甘草（炙锉各等分）上二味。捣罗为细末，生姜自然汁煮稀面糊，丸如梧桐子大，阴干，每服十丸，新汲水下，食后临卧服。

　　治中暑烦躁。香薷散方香薷（二两）上一味。捣罗为散，每服二钱匕，水一盏，煎取七分，不去滓温服，不拘时候。

　　治中暑烦躁，多困乏力。消暑散方人参（捣末） 白面（等分）上二味。和匀，每服二钱匕，新水调下，不拘时候。

　　治暑气。每到夏月即发，四肢无力，不思饮食。槟榔饼方槟榔（锉） 瞿麦穗 香子（炒） 荆芥穗 麦蓝子 大黄（煨锉各一分）上六味。捣罗为末，用面三钱，和作六饼，慢火烧熟，每日空心烂嚼一饼，温酒下。

　　治暑气。甘露散方黄连（去须锉一两） 吴茱萸（半两）上二味。同炒，以茱萸黑色为度，放地上出火毒，不用茱萸，将黄连捣罗为细散，每服半钱匕，食后茶清或新水调下。

　　治一切伏热，烦躁困闷。菝 散方菝 贯众（摘碎刮去毛各一两） 人参 甘草（炙锉各半两）上四味。捣罗为散，每服二钱匕，水一盏，煎至七分温服，如热渴即冷作饮。

　　治伤暑胸膈躁闷，昏运倒仆欲死。解毒散方商陆根（切开如血色者阴干）上一味。捣罗为散，每服一钱匕，新汲水调下，牛马驴骡喘急热发倒仆，调三钱灌之立止。

　　治暑毒及心经积热。大黄丸方大黄（锉炒） 甘草（炙锉） 黄连（去须） 恶实（微炒） 荆芥穗（等分）上五味。捣罗为末，炼蜜丸梧桐子大，每服二十丸，温水下，食后服，若为散水调亦得治暑毒躁闷。甘露丸方寒水石（火 候冷夹绢袋盛井底浸七日取出令干研四两） 天竺黄（半两） 马牙（硝研二两） 甘草上五味。为末，糯米粥丸鸡头大，每服一丸，生姜蜜水磨下。

　　治暑毒。抱龙丸方黄芩（去黑心） 大黄（锉炒） 黄药子 生干地黄（焙） 蓝根 甘草（炙锉各一两）雄黄（研半两） 龙脑（研） 麝香（研各一钱）上九味。为细末，牛胆汁和丸，如弹子大，每服一丸，冷盐汤嚼下。

　　治暑毒烦渴狂躁。呕吐头疼，困倦。不灰木散方不灰木（二两） 滑石 寒水石 甘草（锉各一两） 蓼蓝根（一两半）上五味。并生捣罗为散，每服二钱匕，用生粟米泔，入沙糖一枣大，同化服，不拘时候，合时避日色火气。

　　治暑毒。救生散方脂麻（新者三两）上一味。炒令黑色，取出盘内摊冷，碾为细末，新汲水调下三钱匕，或丸如弹子大，新水化下一丸，凡暑热外不得以冷物逼之，得冷即毙。

　　治中 ，解暑毒烦躁。冰壶散方不灰木（烧） 玄精石（生研） 金星石 银星石 马牙硝（生各半两） 甘草（炙锉一两） 硝石（一分上七味。各捣研为散，先将甘草铺在铫内，次入诸药，炒良久移放地上，以铫冷为度，重研过，每服一钱匕，新汲水调下，或生姜汁水调下。

　　治中热 方上用生面一匙，沸汤调及半碗，纸盖碗口，少时微热呷之，大效。

　　卷第三十四　中门

　　中闷绝

　　论曰中 之病，令人闷绝者，热毒伤脏也。盖心脏神而恶热，若冒触暑毒，蕴蓄于五脏，则阴阳不能升降，经络不得宣通，故奄然闷绝，然真脏未坏，救疗有方，得气宣通即苏，亦不可待其自苏，又不可犯冷，若外犯冷，则与热气相拒，气愈不通而毙矣。

　　治热 欲死闷乱方生地黄（洗捣取汁一盏）上一味。旋旋灌之。

　　治中暑毒热 不省方白面不拘多少上一味。用热汤调二钱匕灌之。

　　治中热 不省方大蒜（不拘多少去皮捣烂）上一味。用新水调匀灌之。

　　治中热 不省方上以泥周绕 人脐，使三四人溺其中，亦可屈革带，或扣漆碗底，或脱车 ，安着脐上，令溺不使流去。然此谓路途无汤可用，乃令人溺取温，若有汤不必溺也。仲景云泥及车，盖此物必冷。 人忌冷，若得热汤和泥，及火烧车 ，方可用也。

　　又方上取生菖蒲，不拘多少，捣绞取汁，微温一盏灌之。

　　又方上先掘地作坑，取蜜半盏倾坑中，以新汲水两盏投之，搅匀澄取浆一盏灌之。

　　又方上以物斡开口，暖汤徐徐灌之，仍少举其头，令汤入腹即苏。

　　又方上取生蓼不拘多少，用水浓煮，绞汁一二盏灌之。

　　治中热 死方上取路上热尘土，以壅其心，冷复易，候气通乃止。

　　治热 欲死闷乱方上以口嘘其心上，便捣地黄汁一盏灌之，仍灸两乳头各七壮。

　　治中热 垂死。陈橘皮汤方陈橘皮（汤浸去白焙） 干姜（炮） 甘草（炙）上三味各等分，粗捣筛，每服三钱匕，以水一盏，煎五七沸去滓，稍稍令咽，勿顿与之，以苏为度。

