<!-- { "loadSidebar": true } -->
　　治痰疟发作有时，热多寒少，头痛，额角并胸前肌肉 动，食才入口，即吐出，面色带赤。半夏散方半夏（汤洗去滑为末生姜汁和作饼曝干） 藿香（去梗） 羌活（去芦头） 芎 牵牛（各半两）上五味。捣罗为细散，每服三钱匕，食后白汤调下，以吐为度，未吐再服。

　　治一切痰疟。石膏饮方石膏（碎） 淡竹叶（各三两） 常山 甘草（生锉） 乌梅（各二两） 粳米（半合）上六味。粗捣筛，每服五钱匕，水一盏半，煎至一盏，去滓温服，吐痰即瘥，如热盛加大黄一两。

　　治一切疟，及吐一切痰疾。胡粉丸方胡粉（研） 砒霜（研） 寒水石（ 研各一两）上三味。合研匀，滴水丸如鸡头大，发前新汲水吞下一丸，即大吐，至来日困睡为验。

　　治痰疟吐膈。细辛汤方细辛（去苗叶） 松萝 犀角屑 甘草（生各三分） 常山 升麻（各一两一分） 栀子仁玄参（各一两）上八味。粗捣筛，每服三钱匕，水一盏，煎七分，去滓温服，以吐为度。

　　治痰疟吐痰。犀角饮方犀角屑（镑） 升麻 玄参 常山（各半两） 松萝 甘草（生锉） 细辛（去苗叶） 山栀子仁（各一分）上八味。粗捣筛，每服五钱匕，水一盏半，煎至八分去滓，空心徐徐温服，取吐为度。

　　治痰疟，寒热瘟疫等。防葵饮方防葵 鳖甲（醋炙去裙 ） 松萝 甘草（生各半两） 常山（三分）上五味。粗捣筛，每服五钱匕，水一盏半，煎至八分去滓，未发前徐徐温服，取吐为度治痰疟。豉心丸方豉（微炒一合） 大黄（生用一两半） 常山（三分） 升麻（半两） 附子（小者炮裂去皮脐一枚）上五味。捣罗为细末，炼蜜丸如梧桐子大，每服七丸，发前米饮下，吐后更干咽七丸。

　　治痰逆多时，久疟不瘥，及面目四肢黄肿。蜀漆丸方蜀漆叶 牡蛎（烧赤） 黄芩（去黑心各一两） 大黄（生锉） 甘草（炙锉） 犀角屑（各三分） 知母（焙半两）上七味。捣罗为末，炼蜜丸如梧桐子大，每服二十丸，空心温水下。

　　治痰实疟，发歇不止。常山酒方常山（三分） 乌梅肉（生用） 甘草（生用各半两）上三味。细锉，以酒二盏，浸一宿，早晨去滓煎，温服一盏，良久以箸入喉中引之，吐痰即瘥。

　　治痰疟发作无时。升黄常山汤方升麻（一两） 常山（二两） 蜀漆叶（一两半）上三味。粗捣筛，每服四钱匕，井华水一盏半，煎至一盏，空心顿服，良久即吐，吐定，食浆水粥和之。

　　治痰疟吐不出。乌头汤方乌头（炮裂去皮脐） 半夏（汤洗去滑焙） 桂（去粗皮） 芫花（醋炒） 常山（各半两） 豉（炒一合）上六味。锉如麻豆，每服三钱匕，酒一盏，煎至七分，去滓发前温服，相次再服，取吐为度。

　　治痰疟寒热。常山甘草饮方常山 甘草（炙锉） 大黄（锉炒各一两） 桑根白皮（锉一两半） 乌梅（五枚去核）杏仁（汤去皮尖双仁炒十枚） 黄连（去须一两） 羌活（去芦头一两半） 黄芩（去黑心半两）芎半） 附子（炮裂去皮脐一两） 牵牛子（炒一两半） 桂（去粗皮一两） 虎头骨牙齿（酥炙苗一两半）上一十八味。锉如麻豆，每服五钱匕，水一盏半，煎至八分，去滓温服。

　　卷第三十五

　　疟

　　论曰 疟者，以疟发该时，或日作，或间日乃作也，人卫气流行，合于昼夜阴阳，邪气内舍于营，随卫气以出入，而应于风府，其作早晏，皆以时发也。寒温瘅疟，动皆该时，故内经统谓之 疟，其状伸欠乃作，寒栗鼓颔，腰脊痛，寒去则内外皆热，头痛如破，渴欲冷饮。

　　治 疟，寒疟温疟瘅疟悉治之。丹砂丸方丹砂（研一分） 常山（捣末三分）上二味。研令匀，炼蜜和丸，梧桐子大，午时发者，平旦米饮服三丸，辰时巳时，及临发时，各服三丸，至夜然后得食。

　　治 疟连年不瘥。蜀漆丸方蜀漆叶 乌梅肉（炒） 白薇 升麻 地骨皮 知母（焙） 麦门冬（去心各半两） 常山（锉） 鳖甲（醋炙各三分） 葳蕤（半分） 豉（一合微炒） 石膏（研一两） 甘草（炙一两）上一十三味。捣罗为细末，炼蜜丸如梧桐子大，每服十丸，未发前米饮下，临发再服，加至二三十丸，醋汤下亦得。

　　治 疟。麻黄丸方麻黄（去根节汤掠去沫焙一两） 常山（锉） 知母（焙） 甘草（炙） 大黄（生用各半两）上五味。捣罗为细末，炼蜜丸如梧桐子大，每服五丸，未发临发各一服，未瘥渐增丸数治 疟以时发。鳖甲渍酒方鳖甲（醋炙半两） 乌贼鱼骨（去甲） 常山（各二两） 附子（炮裂去皮脐） 甘草（炙各一上五味。锉如麻豆，每服五钱匕，以酒一盏半，渍药一宿，明日以酒先涂五心，过发时疟断，若不断，可饮药酒一二盏，即瘥。

　　治 疟先寒战动，寒解壮热，日发及间日发。常山酒方常山 淡竹叶（切洗一两） 鳖甲（去裙 酥炙一分） 甘草（炙锉三分）上四味。粗捣筛，每服五钱匕，以酒半盏、浸药复，安露地一宿，明旦以水一盏，煎至七分、去滓，未发前温服尽，当吐，既效不必尽剂，过发时，良久方可食。

　　治 疟。霜墨丸方砒霜（一钱） 墨 蓐草灰（各半钱） 绿豆粉（一分）上四味。一处细研为末，用糯米粥和丸，如小豆大，每服两丸，未发前一时辰，醋汤下，端午日未出时，面东修合，不得言语，勿令妇人鸡犬见。

　　治疟及有孕妇人患者，无不愈。如圣饮方甘草（炙） 柴胡（去苗） 常山 乌梅（去核各半两）上四味。锉碎，用银器或沙石铫，当发日绝早，以好酒二升，慢火熬至一盏，滤去滓放温，作一服饮尽，良久吐涎即愈，如尚觉有寒气未退，候五七日再服。

　　治一切疟疾。五行神验丸方淀花（二两东方） 桂（一两南方） 干姜（一两西方） 巴豆（一两北方） 硫黄（一两中央）上六味。将五般药于盘内，据五方排定，取四月二十八日夜，安卓子上，于中庭露，以香一炉，当虔心启请地上五方神，天上五星神，人间一切主药神，请加备此五行法，疟丸露后，取端午日修合，当启祝云，广施功德，无所希求，须夜夜志心，再三启祝，至天明早收，莫令鸡犬飞鸟见，安于高净处，亦根据五方安着，如是露七夜，至五日，将巴豆去壳，三五十沸，捣研余药为散，入麝香，以薄面糊调淀花末为丸，如樱桃大，合时忌女子等见，丸了焙干，于合内盛，不得触污，莫令香歇，唯在心法，不得容易，此方带之，无不神验，修合人当月忌眼见一切浊污，若俗人须信解之，宜加净洁专志，不然则药无神效，发日净手取，以绵裹，香火炙令热，男左女右。预安耳中，便利时除却，净手后再安耳中，不得女子捻触，女子患男子为安，忌一切荤辛果子，每一丸男度十人，女度三人，此方极神验，须将广施，若有希取，即无效验也。

　　治诸疟。知母丸方知母（焙） 乌梅肉（炒各二两半） 肉苁蓉（切焙） 常山 豉（炒各二两） 甘草（炙锉）人参 桂（去粗皮各一两半）上八味。捣罗为末，炼蜜和丸，如梧桐子大，每服二十丸，温酒下。

　　治一切疟。生地丸方地黄汁（一升） 砒霜（研半两） 蜡（少许）上三味。先将地黄汁于瓷器中暖候沸，入砒霜，不住手搅煎令稠，次入蜡相和，丸如绿豆大，每发时，用井华水下一丸，未瘥发前更服一丸。

　　治疟。知母饮方知母（焙） 鳖甲（醋炙去裙 ） 桃仁（去皮尖双仁炒） 附子（炮裂去皮脐） 常山野狼牙（各半分） 乌梅（去核一枚）上七味。锉如麻豆，每服五钱匕，糯米四十九粒，隔夜浸至五更初，同煎取七分，去滓乘热，分作两服，未发时一服，发时一服。

　　治一切疟，无问远近。乌梅丸方乌梅肉（炒） 桂（去粗皮） 甘草（炙锉） 虎头骨（酥炙各二两） 桃仁（去皮尖双仁炒研）一分） 人参（三两） 豉（一升炒）上一十二味。捣研为末，炼蜜丸如梧桐子大，每服三十丸，空腹饮下，如虚劳加鳖甲三两。

　　治疟。常山酒方常山 鳖甲（醋炙去裙 各三分） 虎头骨（炙半两） 豉（炒半分） 桃枝（一握） 柳枝（一握） 桃仁（三七枚去皮尖双仁炒） 干枣（三枚去核） 乌梅（炙七枚）上九味。细锉，以酒一升浸一宿，明日入生姜五片，煎取五合去滓，空心分为二服。

　　治 疟。扼虎膏方烟脂 阿魏（各一大豆许同研）上二味。同研，以大蒜肉研和为膏，用大桃核一枚劈开，去仁取一片，以药膏子填在核内，疟发时，用药桃核覆在手虎口上，男左女右，令药着肉，以绯帛系定，经宿乃去，疾更不发。

　　卷第三十五

　　劳疟

　　论曰劳疟者，以久疟不瘥，气血俱虚，病虽间歇，劳动则发，故谓之劳疟，邪气日深，真气愈耗，表里既虚，故食减肌瘦，色悴力劣，而寒热如故也。

　　治劳疟毛发枯焦，寒热不定，饮食减少，肌肉消瘦，面色青黑，两足无力，非时足冷，小便频数，大便不调，夜梦泄精。鳖甲煮散方鳖甲（去裙 醋炙半两） 羌活（去芦头） 独活（去芦头） 柴胡（去苗各一分） 黄（锉半两） 赤茯苓（去黑皮） 生干地黄（焙） 木香（各一分） 牛膝（酒浸切焙） 天灵盖（酥炙）茱萸（各一两）上一十七味。捣罗为散，每服三钱匕，水一盏，入盐少许，同煎七分，空心和滓服，或炼蜜丸如梧桐子大，空心盐汤下四十丸，亦得。

　　治劳疟。秦艽酒方秦艽（去苗土） 柴胡（去苗） 甘草（炙） 鳖甲（去裙 醋炙各半两） 常山 葱白（各二两） 豉（一分）上七味。锉如麻豆，用无灰酒三升浸一宿，于近火处安顿，常令微温，每服一盏，未发时，不拘时服，既服又添酒一盏于药中，添至三升即止。

　　治劳疟久作不已，日致憔悴，势渐危困。鳖甲散方鳖甲（去裙 醋浸炙） 常山锉 蜀漆叶 乌贼鱼骨（去甲） 附子（炮裂去皮脐各半两）知母（切焙） 蜀椒（去目及闭口炒出汗各一分） 黄 （锉） 柴胡（去苗各三分）上九味。捣罗为散，每服三钱匕，以酒一盏，渍一宿，平旦温服，未发前再一服。

　　治劳疟。柴胡汤方柴胡（去苗一两） 人参 栝蒌根 黄芩（去黑心） 甘草（炙锉） 黄 （锉各半两）上六味。粗捣筛，每服五钱匕，水一盏半，生姜半分切，枣两枚去核，煎至一盏，去滓温服，空腹欲发前各一服。

