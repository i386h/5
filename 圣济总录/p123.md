<!-- { "loadSidebar": true } -->
　　治劳疟经年不瘥，寒热痿瘦。祛劳汤方柴胡（去苗） 常山（锉） 鳖甲（去裙 醋浸炙） 知母（切焙） 青蒿（干者） 甘草（炙锉）上九味。粗捣筛，每服五钱匕，水一盏半，入柳枝心七枚，葱白三寸，煎至一盏，去滓空腹温服。

　　治劳疟寒热萎黄，渴燥烦闷。甘草汤方甘草（炙三分） 蜀漆叶（半两） 天灵盖（酥炙一两） 黑豆（生） 桃仁（汤浸去皮尖研）乌梅肉（炒各一分）上六味。粗捣筛，每服三钱匕，水一盏，入竹叶三片，煎至七分去滓，空腹未发前一服，临发时再服。

　　治劳疟久不瘥， 发热，骨节痛，不下食，小便赤，渐加瘦弱。柴胡枳壳汤方柴胡（去苗） 枳壳（去瓤麸炒） 升麻 麦门冬（去心焙） 鳖甲（醋浸炙令黄去裙） 甘草（炙锉） 桃仁（汤浸去皮尖双仁别研各三分）上七味。粗捣筛，每服三钱匕，水一盏，煎至七分去滓，未发前不拘时温服。

　　治劳疟，热多寒少。知母汤方知母（切焙） 常山（细锉） 松萝 桔梗（去芦头切炒） 柴胡（去苗） 鳖甲（醋浸锉令黄去裙 ） 橘叶（各三分）上七味。粗捣筛，每服五钱匕，水一盏，柳枝心七枚，童子小便半盏，煎至七分去滓，未发前温服。

　　治劳疟。豉心饮方豉心（五十粒） 甘草（生用一分） 鳖甲（去裙 醋浸炙黄） 柴胡（去苗各半两） 栀子（去皮一分） 乌梅肉（七枚） 桃枝心（七枚） 柳枝心（七枚） 生地黄汁（一合） 雄鼠粪（炒为末半钱）上一十味。除地黄鼠粪外，粗捣筛，即用童子小便一盏半浸药一宿，明旦煎取一盏，去滓下鼠粪末半钱，地黄汁一合，生姜汁一合，分为两服，空心一服，欲发前一服。

　　治劳疟，并积劳寒热。常山丸方常山（细锉三分） 乌梅肉（炒） 甘草（炙锉） 鳖甲（去裙 醋浸炙） 葳蕤（各半两） 石膏（碎一两） 知母（焙） 蜀漆叶 白薇 升麻 地骨皮 麦门冬（去心焙各三分） 豉（炒一合）上一十三味。捣罗为末，炼蜜丸如绿豆大，每服十丸，空腹米饮下，未发前再服，渐加丸数，以瘥为度。

　　治远年劳疟。雄黄丸方雄黄（研） 丹砂（研） 麝香（研各半两） 木香 鳖甲（去裙 醋浸炙） 虎头骨（酥炙）根节） 龙胆牡蛎（熬） 猪苓（去黑皮） 柴胡（去苗） 茯神（去木） 升麻 槟榔（微煨锉） 地骨皮 赤芍药栀子仁 黄连（去须） 乌梅肉（炒） 桃仁（汤浸去皮尖双仁炒别研） 阿魏（醋研化入面调作饼炙） 安息香（入胡桃仁研） 葳蕤 龙齿（各三分）上三十二味。除研药外，捣罗为末，再同研匀，炼蜜丸如梧桐子大，每服二十丸，空腹白粥饮下，发前再服。

　　治积年劳疟不瘥，颜色羸瘦无力。乌梅丸方乌梅肉（炒） 甘草（炙锉） 升麻 人参 桂（去粗皮各半两） 肉苁蓉（酒浸切焙）桃仁（汤浸去皮尖炒别研） 常山（锉各三分） 豉（微炒一合）上九味。除桃仁外，捣罗为末，入桃仁再研匀，炼蜜丸如梧桐子大，每服二十丸，空腹温米饮下，发前再服，渐加至三十丸。

　　治劳疟。人参丸方人参 乌梅肉（炒） 桃仁（汤浸去皮尖双仁别研） 常山（锉） 肉苁蓉（酒浸切焙）升麻（各三分） 杏仁（汤浸去皮尖双仁别研） 桂（去粗皮各半两） 鳖甲（去裙 醋浸炙） 甘草（炙各三分） 丹砂（研）上一十三味。捣研为末，炼蜜丸如梧桐子大，每服二十丸，空腹米饮下，未发时并两服治劳疟。桂参丸方桂（去粗皮一两） 肉苁蓉（酒浸切焙半两） 豉（微炒一合） 麝香（研一钱） 桃仁（汤浸去皮尖别研上八味。捣研为末，炼蜜丸如梧桐子大，每服空腹米饮下十丸，未发时再服，渐加至二十丸。

　　治劳疟。豆桂丸方巴豆（去皮生研） 桂（去粗皮） 淀花（研） 阿魏（醋化面调作饼炙） 安息香（入胡桃仁研各一分上六味。除研药外，捣罗为末，再研匀，用面糊丸，如梧桐子大，每用绵裹一丸，香烟上度七遍，安耳内，男左女右，又带之。

　　治劳疟瘴疟，积年不瘥。乌梅丹砂丸方乌梅肉（炒半两） 丹砂（研） 鳖甲（去裙 醋浸炙各半两） 知母（焙） 常山（锉）石膏（碎） 甘草（炙） 升麻 蜀漆叶 白薇 地骨皮 葳蕤（各一分） 牛黄（研半分）豉（炒一合） 麦门冬（去心焙半两） 青蒿干者（半两） 麝香（研半分）上一十七味。除研药外，捣罗为末，研匀炼蜜，丸如梧桐子大，每服空心温酒下二十丸，未发前再服，渐加至三十丸，或吐出痰即安。

　　治劳疟积时不断，众治不效。牛膝饮方牛膝（生者一两锉细）上一味，用水二盏，煎取一盏，去滓分为二服，未发前一服，临发再服。

　　治劳疟经年不瘥。常山汤方常山 鳖甲（去裙 醋炙黄） 知母（焙） 柴胡（去苗） 青蒿（焙） 甘草（炙锉）枳壳（去瓤麸炒） 桂（上一十味。粗捣筛，每服五钱匕，水一盏半，入葱白薤白各三寸切，同煎至八分，去滓温服，不拘时。

　　治劳疟累服药不瘥，经年羸劣，状如劳疾。乌梅五补丸方乌梅肉（熬二两） 肉苁蓉（去皴皮酒浸切焙） 黄 （锉） 桂（去粗皮各二两） 生干地黄（焙） 柴胡（去苗） 常山 桃仁（去皮尖双仁炒研） 升麻 当归（切焙） 人参赤茯苓（去黑皮各一两） 甘草（炙锉一两半） 豉心（一合炒） 麝香（别研半两）上一十五味。除研外，捣罗为末，入麝香桃仁合研匀，炼蜜和丸，如梧桐子大，每服空心酒下二十丸，加至三十丸。

　　治劳疟久疟，连延不瘥。阿魏丸方阿魏 麝香 雄黄 丹砂（四味并研各半分） 鼠骨 牛骨 虎骨 兔骨 龙骨 蛇骨马上一十六味。捣研为末和匀，取人日于北斗下，以阿魏水煮糊，丸如小豆大，每服十五丸，温酒下，空心服。

　　治久患劳疟瘴疟等。胜金丸方寒水石（三分细研） 砒霜（一两细研）上二味。以浓纸两重，糊粘于铫子底，将砒安下，次寒水石盖上，以匙紧按，将盏子盖，又以糊纸数重，粘四畔，令缝不得通气，以竹柴火烧，令下面纸黄焦为候，待冷再研于地上，出火毒一周时，以粟米为丸，如大麻子大，发日以冷醋汤下五丸，如年深者先以五丸，将热茶下，吐却痰后，再以冷醋汤下三丸，兼治积年心痛，发时冷姜醋汤下七丸，立瘥。

　　治劳疟食减肌瘦。二物汤方童子小便（一升） 蜜（三匙头许）上二味。相和，分作三服，每于银石器内，煎两沸温服，空心食前。

　　卷第三十五

　　久疟

　　论曰久疟者，疟久不瘥，发汗吐下过甚，真气虚，邪气深，沉以内薄，卫气不应，故积岁月而难治也。虽有虚痞，不可攻治，当先其发时，用汤液以发汗，盖浸渍熏蒸，邪气方出，出则微汗小便利者，表里俱和，久疟自瘥矣。

　　治诸疟久不瘥，发动无节，日渐虚困羸瘦。乌梅丸方乌梅肉（微炒一两半） 鳖甲（酒浸去裙 炙令黄色一两） 天灵盖（涂酥炙令黄色一两） 虎头骨（酒浸炙令黄色一两） 常山（细锉一两） 柴胡（去苗一两） 肉苁蓉（去皴皮酒浸炙干一两） 蜀漆叶（三分） 知母（锉焙干三分） 甘草（炙三分） 升麻（三分） 大黄（锉半两） 豉（炒令黄半两） 桃仁（二十九枚汤浸去皮尖双仁生别研）上一十四味。除桃仁外，捣罗为细末，与桃仁相和，炼蜜丸如梧桐子大，每日空腹未发前，以枳壳桑根白皮汤，下二十丸，渐加至三十丸，如瘥后，觉冷损惫，即加生干地黄防风黄桂各一两，豉心减半，日一服。

　　治疟久不瘥。鳖甲丸方鳖甲（醋浸炙令黄色去裙 一两） 虎头骨（酒浸炙令黄色三分） 乌梅肉（炒令干三分） 麦门冬（去心焙一两） 豉（微炒一两） 石膏（碎切三分） 常山（细锉一两） 白薇（半两） 葳蕤（半两） 升麻（三分） 人参（一两一分） 知母（锉焙干三分） 地骨皮（半两）上一十三味。捣罗为末，炼蜜丸如梧桐子大，未发前米饮服二十丸，明日早晨，又服三十丸，如人行十里，即食一碗白粥，至临发时，又服三十丸即瘥，不吐不利，瘥后三日内，将息如常法。

　　治久疟不瘥，发不以时，或朝或夜，肌瘦食少。地骨皮汤方地骨皮 升麻 犀角镑 玄参各三分 常山一两细锉上五味。粗捣筛，每服三钱匕，以水一盏，煎至七分去滓，空腹未发前温服，欲吐须忍，俟不能禁即吐，如此吐下即瘥。

　　治久疟四肢虚汗不止。黄 散方黄 （去苗细锉一两） 牡蛎（烧研如粉一两） 麻黄根（一两） 知母（锉焙干一两）人参（一两）上五味。捣罗为细末，研令极细，每服三钱匕，用河水煎小麦汤，未发前调下，未瘥再服。

　　治疟久不瘥，发歇无时，渐至黄黑，枯瘁成劳。松萝饮方松萝（三分） 甘草生（半两） 常山（细锉半两） 鳖甲（去裙 醋浸炙令黄色三分）竹叶（切半两）上五味。粗捣筛，每服五钱匕，以水一盏半，煎至一盏，去滓空心未发前温服，以吐为瘥。

　　治久疟日多，增寒壮热不止，渴饮水。车前草汤方车前草（半两） 常山（细锉半两） 升麻（半两） 白粳米（半合） 豉炒（半两） 甘草生（半两）上六味。粗捣筛，每用三钱匕，以水一盏半浸药，置于星月下，横一小刀子于药上，五更煎取七分，去滓分温二服，空腹未发前一服，相次再服，良久得吐，吐定得食浆水粥。

　　治久疟不瘥，将成骨蒸劳，寒热无时。柴胡饮方柴胡（去苗半两） 常山（三分） 甘草（生半两） 附子（炮裂去皮脐半两） 干姜（炮裂一分）上五味。锉如麻豆，每用五钱匕，用酒一盏半，煎至一盏，去滓分二服，空心未发前一服，食后再服。

　　治疟经年不瘥。栀子汤方栀子仁（一两） 常山（细锉三分） 车前叶（炙干半两） 粳米（半合）上四味。粗捣筛，每服五钱匕，水一盏半，煎至一盏，去滓温服，未发前一服，临发一服，以吐利为瘥，利若不止，以冷饭止之。

　　治久疟。黄连酒方黄连（去须一两锉） 常山（细锉一两）上二味。以酒一升半浸之经宿，发前煎取一盏，分二服，临发更一服，有热当吐，有冷当下。

