<!-- { "loadSidebar": true } -->
　　论曰寒热凌疟于人，名为疟，病疟而发热，小便不利者，身必发黄，此盖热气下迫，入于小肠，水道既涩，故小便不利也。

　　治疟病手足苦烦，发热渴燥，通身悉黄，小便不利。常山饮方常山 柴胡（去苗） 甘草（炙微赤锉） 栀子仁（各一两） 赤茯苓（去黑皮） 石膏蜀漆 鳖甲上八味，粗捣筛，每服五钱匕，水一盏半，入竹叶二七片，鼓五十粒，煎至八分去滓，不计时候温服。

　　治疟病发热烦渴，咽干口燥，身黄怠惰，小水涩滞。知母汤方知母 地骨皮 升麻 犀角屑 人参 麦门冬（去心焙） 柴胡（去苗各一两） 石膏 鳖甲（醋上一十一味。粗捣筛，每服四钱匕，水一盏半，入香豉五十粒，煎至八分去滓，不拘时候温服。

　　治疟病大渴，烦躁引饮不止，身体皆黄，小便不利。柴胡汤方柴胡（去苗二两） 甘草（炙微赤锉半两） 知母 人参 麦门冬（去心焙） 杏仁汤浸（去皮尖双仁麸炒微黄各一两）上六味。粗捣筛，每服四钱匕，水一盏，煎至六分去滓，不计时候温服。

　　治疟病发热烦躁。体黄小便不利。麦门冬汤方麦门冬（去心焙） 犀角屑 杏仁（汤浸去皮尖双仁麸炒微黄） 常山（锉） 甘草（炙微赤锉各半两） 糯米（八十一粒）上六味。粗捣筛，以水五盏，煎至三盏，去滓分为五服，于发时前温服。

　　治疟病发热，身体皆黄，小便不利。升麻汤方升麻 柴胡（去苗各四两） 桂（去粗皮） 人参 常山 甘草（炙各二两） 大黄（炮半两）上七味。粗捣筛，每服三钱匕，水一盏，煎八分，去滓温服。

　　治疟病但热不寒，遍身发黄，小便涩滞。茯苓散方赤茯苓（去黑皮三两） 桂（去粗皮） 麻黄（去节） 甘草（炙锉各一两）上四味捣罗为散，每服三钱匕，新汲水调服，不拘时。

　　治疟发热身黄，小便不利。蜀漆汤方蜀漆 常山 人参 赤茯苓（去黑皮） 桂（去粗皮各一两） 大黄（炮半两）上六味。粗捣筛，每服三钱匕，水一盏，入生姜五片，枣三枚劈，同煎至八分，去滓温服，不拘时。

　　治疟病发热烦躁，身面皆黄，小便不利。茯苓汤方赤茯苓（去黑皮） 桂（去粗皮） 黄芩（去黑心各一两） 升麻 常山 蜀漆 甘草（炙锉各半两）上七味。粗捣筛，每服三钱匕，水一盏，煎至七分，去滓温服，不拘时。

　　治疟病头痛发热，身面黄色，小便不利。常山散方常山 栀子仁 桂（去粗皮） 赤茯苓（去黑皮） 甘草（炙锉）上五味。等分，捣罗为散，每服二钱匕，温水调下，不拘时。

　　治疟病身黄发热，小便不利。常山散方常山 鳖甲（涂醋炙令黄去裙 ） 升麻 赤茯苓（去黑皮） 栀子仁 人参（各一两）上六味，捣罗为散，每服二钱匕，温水调服，不拘时。

　　治温疟发热身黄，咽干苦渴，小便不利。鳖甲汤方鳖甲（涂醋炙令黄去裙 ） 甘草（生用各一两） 冬瓜汁（四合） 车前叶（一握无叶取子二合） 常山（半两）上五味。粗捣筛四味，浆水二盏，并冬瓜汁隔宿浸，欲发日五更初，以急火煎取一盏半，去滓分为二服，五更一服取快吐三五度，至发时又服，亦取吐三五度，过时便得吃浆水粥补之。

　　治温疟发热，身面皆黄，小便不利。常山丸方常山 赤茯苓（去黑皮各二两） 香豉（炒干二合）上四味。捣罗为末，以粟米饭和丸，如梧桐子大，每服三十丸，温酒下，不拘时。

　　治疟病身黄发热，小便不利。升麻汤方升麻（一两） 常山 槟榔（各三分） 鳖甲（涂醋炙令黄去裙 ） 知母 生地黄（各一两半）上六味。锉如麻豆，每服五钱匕，水一盏半，入葱白三寸，豉三十粒，同煎至八分，去滓温服，不拘时。

　　治疟病发热身黄，小便不利。茯苓汤方赤茯苓（去黑皮） 白芍药 瞿麦穗（各一两） 白术（三分）上四味。粗捣筛，每服五钱匕，水一盏半，入葱白五寸，生姜一分拍碎，同煎至七分，去滓食前温服。

　　卷第三十七

　　疟痢

　　论曰疟痢者，疟久不瘥，寒热邪气内传肠胃也。其病寒热往来，利下脓血，赤白相杂，肠中切痛，随其阴阳而治之。

　　治疟兼痢，无问赤白，水谷鲜血，皆主之。黄连犀角丸方黄连（去须） 犀角屑 豉（炒各二两） 龙骨（四两） 牡蛎（熬半两）上五味。为细末，炼蜜丸如梧桐子大，每服三十丸，米饮下，日三。

　　治疟痢无度，赤白相杂。黄连丸方黄连（去须） 黄柏（去粗皮锉炒） 羚羊角屑 艾叶（炒） 赤芍药（各二两） 当归（切焙一两）上六味。为细末，炼蜜和捣三百杵，丸如梧桐子大。每服三十丸，粥饮下，不拘时。

　　治疟痢挟热，下血腹痛。地榆汤方地榆（锉） 黄连（去须） 黄芩（去黑心） 犀角屑（各一两） 升麻 茜根（各半两）上六味。粗捣筛，每服四钱匕，水一盏半，煎至八分，去滓温服，不拘时。

　　治疟兼痢不止。常山丸方常山 黄连（去须） 豉（炒各三两） 附子（炮裂去皮脐二两）上四味。为细末，炼蜜丸梧桐子大，每服四丸，米饮下，未发前空腹服，欲发更服三丸，自旦至暮乃食，三日勿杂食佳。

　　治疟痢苦渴。乌梅饮方乌梅（二十枚劈破）上一味。以水三盏，煎至一盏，去滓和蜜一匙，细细饮之。

　　治疟痢。黄连散方黄连（去须） 当归（切焙各一两） 干姜（炮半两）上三味。为细散，每服三钱匕，水一盏，煎至七分，放温临发时服，如茶点，或热水调服亦得。

　　治疟痢。牡蛎散方牡蛎（熬） 常山（锉） 陈橘皮（汤浸去白焙） 桂（去粗皮各三分）上四味。为细散，每服一钱匕，温酒调下。

　　治疟气急黄并痢。前胡丸方前胡（去芦头） 赤茯苓（去黑皮） 芍药 枳壳（去瓤麸炒） 黄芩（去黑心各半两）大黄（一两生）上七味。为细末，炼蜜丸如梧桐子大，每服十丸，午食前，以米饮及浆水下，令溏利为度，不利加至十五丸，老小量意服之，有 癖者，宜加后药。

　　虻虫（去翅足炒二十枚） 黄 （薄切） 天门冬（去心焙各一两） 鳖甲（去裙 醋炙） 生干地黄（焙各二两） 赤茯苓（去黑皮） 人参（各半两）上七味。为细末，与前药末相和，炼蜜丸如梧桐子大，每服二十丸，渐加至三十丸，空心地黄酒下，以瘥为度。

　　卷第三十七

　　瘴气

　　论曰传言瘴者山川厉毒之气，又云江山雾气多瘴，凡以其气郁蒸而然也。诸家方论治瘴之法不一，或谓其证与伤寒相类，有在表可汗者，有在里可下者，有在膈可吐者，又或以治疟之法治之者，今原广南山川地形瘴气所生之因，及春夏之交，瘴气所起之时，与夫人染瘴气而拯治之法。悉着于篇，庶可考焉。且阳生于子盛于巳，阴生于午盛于亥，阳不极则阴不萌，阴不极则阳不芽，而广南位当巳午，则阴阳之气，蕴积于此可知矣。天不满西北，地不满东南，西北方阴也，土地高浓，东南方阳也，土地卑下，而广南方属东南，则土地之卑下可知矣，以其土地卑下，而阴阳二气之所蕴积，是以四围之山，崇高回环，百川之流，悉皆归赴，及秋草木不凋瘁。当冬蛰虫不伏藏，寒热之毒，蕴积不散，雾露之气，易以伤人，此正岐伯所谓南方其地下，水土弱，雾露之所聚者也，故瘴气独盛于广南。然瘴气所起，其名有二，孟夏之时，瘴名芳草，而终于秋。孟冬之时，瘴名黄芒，而终于春。四时皆能伤人，而七八月之间，山岚烟雾蛇虺郁毒之气尤甚，故当是时，瘴疾大作，不论壮老，或因饥饱过伤，或因荣卫虚弱，或冲烟雾，或涉溪涧，但呼吸斯气，皆成瘴疾，其状头疼体痛，胸膈烦满，寒热往来，咳逆多痰，全不思食，发渴引饮，或身黄肿胀眉须脱落，是皆毒疠郁蒸所致。夫生于陵者，安于陵，其土人宜无所虑矣，然且日食槟榔，盖槟榔之为性，破坚毒除蕴积故耳，治法当先以磁石下收其阴，次以丹砂上正其阳，阴阳气正，中满自消，然后以槟榔解其余蕴。

　　治瘴收阴。磁石丸方磁石（三两 醋淬一七遍）上一味。捣罗为末，醋煮面糊，丸如梧桐子大，每服三十丸，新汲水咽下，临卧一服。

　　治瘴正阳。丹砂散方丹砂（三两水飞研）上一味，飞研取细，每服半钱匕，温蜜水调下，平旦一服。

　　治瘴气解蕴毒。槟榔汤方槟榔（三两生锉）上一味。粗捣筛，每服二钱匕，水一盏，煎至七分，日午一服，凡服此药，隔夜先服磁石丸，次早服丹砂散，当日午服槟榔汤，至夜再根据此次第服之，三日后病势减，药减半，病势尽药即止。

　　治山岚瘴气，安心脏。丹砂丸方丹砂（研半两） 阿魏（一分米醋浸令软研以醋为糊用） 白术 人参 白茯苓（去黑皮） 当归（切焙各半两）上六味。捣研五味为末，用阿魏醋煮面糊，丸如梧桐子大。如常服，空心温酒嚼下七丸，遇患者空心桃仁汤，嚼下十丸，槟榔汤亦得。

　　治山岚瘴气如疟。秦艽汤方秦艽（去苗土） 柴胡（去苗各半分） 常山（一分） 乌梅肉（三枚） 糯米（一撮）上五味。锉如麻豆，即用水二盏，煎至一盏半，去滓分温二服，未发前服之，取吐利。

　　治山岚气。炒桃仁方桃仁（一斤） 吴茱萸 青盐（各四两）上三味。同入锅内炒，候桃仁熟为度，以瓷瓶贮密封，七日后取出，去茱萸并盐，只将桃仁去皮尖，时嚼一二十枚，大辟山岚毒瓦斯。

　　治山岚瘴气，令不着人。草豆蔻饮方草豆蔻（去皮） 高良姜 甘草（炙各半两）上三味。粗捣筛，每服五钱匕，煎作熟水，频饮之。

　　治山岚瘴气，有黑雾起处急服。却毒散方麻黄（去根节） 蜀椒（去目并合口炒出汗各一两） 乌头（炮裂去皮脐） 白术（各半两） 防风（去叉上八味。捣罗为散，每服一钱匕，温酒调下，每日食前常服。

　　治山岚瘴气，面黄力劣，寒热往来，心胸烦闷。常山饮方常山（二两） 干漆（炒烟出三分） 甘草（炙锉一两） 豉（生用一合）上四味。粗捣筛，每服五钱匕，水一盏半，同煎八分，去滓空心温服，吐出黄痰效。

　　治山岚瘴气，痰滞呕逆，时发寒热。荷叶散汤干荷叶（大者一片） 砒霜（研一分） 绿豆（半两） 甘草（一分炙）上四味。捣罗为散，每服半钱匕，冷水调下，吐出痰效。

　　治岚瘴鬼疟等。辟邪丸方绿豆（四十粒为末） 黑豆（三十粒为末） 砒霜（半钱研细） 丹砂（两粒如豆大研）铅丹（一钱研留上五味。同入乳钵内，滴冷水，丸如梧桐子大。每服一丸，以东南桃心七枚，取井华水研，向日咽下，醋水亦得。

