<!-- { "loadSidebar": true } -->
　　治瘴气数日寒热不定。鳖甲丸方鳖甲（去裙 醋浸炙） 常山（炒） 豉（炒各半两）上三味。捣罗为末，入麝香少许，再研匀炼蜜，丸如梧桐子大。每服十丸至二十丸，空心临卧温米饮下，于发前服，慎热物一时久，即不吐泻。

　　治岭南瘴气，头疼体痛，寒热往来，胸满腹胀，烦渴呕逆，咳嗽多痰，心躁狂言，大便难，小便赤。露宿汤方常山（炒一两） 秦艽（去苗土） 栀子仁 柴胡（去苗） 青蒿子 槟榔（生锉） 甘草（炙锉各半两）上八味。粗捣筛，每服三钱匕，水三盏，入乌梅二枚，黑豆二十粒，煎至一盏半，去滓，露一宿，五更初再温服，其滓再入水二盏，煎至一盏去滓，当夜临卧时服。

　　治瘴气虚弱，面色萎黄，不思饮食，或困或省，心腹胀满，痞气耳鸣，补元气。十补丸方巴戟（去心） 肉苁蓉（酒浸切焙） 白术米（泔浸一宿切焙） 五加皮（锉） 石斛（去根各一两） 鹿茸（去毛酥炙半两） 人参 菟丝子（酒浸一宿别捣） 柏子仁（研） 菊花（各三分）上一十味。等分，捣罗为末，炼蜜丸如梧桐子大。每服二十丸，空心临卧温酒下，盐汤亦得。

　　治岭南诸瘴。豫固丸方丹砂 雄黄（各一两并水飞过令干） 鬼臼（半两为末） 阿魏（一分法酒半升熬成膏）上四味。再研匀，阿魏膏和丸，如鸡头大，绯绢袋贮十丸，常执手中频嗅，瘴气内行不着人，遇瘴病者，并华水嚼下三丸，五服可瘥。

　　治瘴气恶心，四肢疼痛，口吐酸水，不思饮食，憎寒壮热，发过引饮，二广七闽，多山岚烟雾蛇虺郁毒之气，当秋七八月之间，芒华发时，此疾大作，谓之黄芒瘴，又谓黄茅瘴是也。盖人或因饥饱，或由虚怯，或冲烟雾，或涉溪涧，遂得此疾，谓之黑脚瘴，虾蟆瘴，哑瘴，其名不一，并皆疗之。香椿散方香椿嫩叶（酒浸焙三两） 甘草（炙） 南壁土（向日者） 腊茶（各一两）上四味捣罗为散，每服二钱匕，用酒调下，如患久者，更入甘遂柴胡各半两，空心临卧服。

　　治瘴疫时气瘟黄，若徒岭表行，此药常带随身。茵陈蒿丸方茵陈蒿（四两） 大黄（五两） 豉（五合熬） 常山 栀子仁（熬） 芒硝（研） 杏仁（去皮尖双仁炒研各上九味。捣研为末，炼蜜丸如梧桐子大。初得时气三日，旦服五丸，至半时许，或吐或利或汗为效，如不吐利不汗，更服一二丸，即以热饮投之，老小加减，凡黄病痰癖时气伤寒疟痢，小儿热欲发痫，服之皆瘥，治瘴气尤妙。

　　治瘴气久治不瘥者。菖蒲散方菖蒲（干者） 白术（锉炒） 苍术（锉焙） 栀子仁 荆芥穗 芎 （各一两） 甘草（炙锉） 干薄荷 侧柏（炒黄色） 吴茱萸（汤洗焙干） 硝石（研各半两）上一十一味。捣罗为散，用薄荷汤调下二钱匕，如患热疾，水一盏，入生姜五片，枣二枚劈破，煎至七分温服。

　　治岚瘴。煮豆丸方白术 贯众（去土） 苍术（去皮） 甘草（炙等分）上四味捣罗为末，炼蜜丸如弹子大，每一丸，先用黑豆一盏，铫子内铺面令平，于豆中心，安药丸，在豆内添水，高豆一指许，慢火煮水干，取豆曝干，以绢袋盛豆，每服二十粒，新水下，有瘴处空心一服，如涉远遇饥，新水下五十粒至一百粒，可充饥馁。

　　治瘴。木香槟榔丸方槟榔（鸡心者） 陈橘皮（汤去白焙各二两） 木香 附子（大者炮裂去皮脐） 人参 浓朴（去粗皮生姜汁炙） 桂（去粗皮） 羌活（去芦头） 京三棱（炮） 独活（去芦头） 干姜（炮） 甘草（炙锉） 芎 大黄（锉炒） 芍药（各半两） 牵牛子（一斤捣取末四两） 肉豆蔻（六枚去壳）上一十七味。捣罗为末，瓷器盛密封，临服再用牵牛末二两，药末一两，同研令匀，炼蜜为丸，如梧桐子大，心腹胀满，一切风劳冷气，脐下刺痛，口吐清水白沫，醋心痰癖气块，男子肾脏风毒，攻刺四肢，及阳毒香港脚，目昏头痛呕逆，及两胁坚满，临卧橘皮汤下三十丸，以利为度，妇人血痢、下血刺痛，积年血块，胃逆手足心烦热，不思饮食，生姜汤下三十丸取利，小儿五岁以上，疳气腹胀气喘，空心温汤下五七丸，小者减丸数服，凡胸腹饱闷不消，脾泄不止，临卧温酒下取利，热毒痈疽发背，山岚瘴气，才觉头痛背膊拘紧，便宜服之，快利为度，常服可以不染瘴疾，凡瘴疾皆因脾胃实热所致，常以凉药解膈上壅热，并以此药通利弥善，此药本治岚瘴及瘟疟大效，昔人尝刻石于大庾岭，蒙效者不可胜数，皆以快利为度。

　　治瘴气。乌药汤方乌药（锉焙一斤） 半夏（半斤生姜绞汁浸参宿焙干） 桂（去粗皮一两） 马鞭草（焙半斤） 荆芥穗 陈橘皮（去白焙干各四两） 甘草（炙锉二两）上七味。粗捣筛，每服二钱匕，水一盏，入生姜五片，煎七分去滓，不拘时温服。

　　治初得瘟黄瘴气，憎寒壮热，速宜通转。茵陈丸方茵陈蒿（一两） 大黄（锉） 鳖甲（去裙 醋浸炙黄） 常山 杏仁汤（去皮尖双仁炒令黄） 栀子仁（各半两） 巴豆（去皮心膜研出油尽） 芒硝（研各一分）上八味。捣研为末，以豉汁和丸，如梧桐子大，每服空心茶下五丸，得快利，以冷粥止之。

　　卷第三十七

　　瘴疟

　　论曰人与天地同流，通万物一气，故有感于山川毒厉之气而为病者，瘴疟是也。以其寒热时作，与疟同类，故谓之瘴疟。传谓两山夹水多疟，盖阴气多而阳气少，则易为寒热之疾故也。

　　治瘴疟经百日或一年者。白薇汤方白薇 蜀漆叶（各半两） 常山（一两） 知母（切焙半两） 鳖甲（去裙 醋炙黄三分） 甘草（炙锉） 苦参（各半两） 大黄（生一两） 升麻（半两） 石膏（碎三分） 豉（一合） 蒜（独颗者三枚切） 淡竹叶（切三两） 赤茯苓（去黑皮三分） 龙胆 黄芩（去黑心各半两）上一十六味。锉如麻豆，每服三钱匕，水一盏，酒半盏，同煎至一盏去滓，未发前温一服，发时一服，仍以药汁涂手面良。

　　治瘴疟。麝香散方麝香（研一钱） 鳖甲（去裙 醋炙黄半两） 丹砂（研二分） 甘草（炙半两） 大黄（炒三分） 常山（一两）上六味。捣罗为散，每服二钱匕，未发前温酒调下，临发时更一服。

　　治诸瘴疠，及蛊毒疟等。木香丸方木香（一分半） 升麻（三分） 鳖甲（去裙 醋炙黄） 甘草（炙各半两） 玄参 猪苓（去黑皮各三分） 犀角（镑） 槟榔（锉各半两） 豉（炒一合）上九味。捣罗为末，炼蜜丸如梧桐子大。每服三十丸，空腹温酒下，日三服。

　　治山岚瘴疟，或入山早吸毒瓦斯，令人寒热如疟，终日不已，头痛痰逆，呕吐不下食，日渐羸瘦。砒霜丸方砒霜（半两） 雄黄 丹砂（以上三味一处同研） 玳瑁（镑） 藜芦（炒） 椿叶阴干者（各一两） 阿魏（一两半别研）上七味捣研为末，和匀，用安息香一两酒浸，重汤煮为糊，丸如赤小豆大。每用三丸，男左女右，以绯绢袋盛，系于臂或衣带上，如疟不已，即用醋汤面东咽下三丸，如要吐，空心浆水下五丸，如吐甚，以冷水调绿豆末一二钱匕，服即止，忌热物，此药五月五日合，勿令妇人鸡犬见。

　　治瘴疟。白术丸方白术 丹砂（研） 麝香（研） 丁香 诃黎勒皮 安息香（入胡桃仁研） 檀香（锉）荜茇 犀角（镑各半两） 熏陆香 苏合香 龙脑（研各一分） 莎草根 石膏 木香（各半两）上一十五味。捣研为末，炼蜜丸如梧桐子大。每服十丸，空腹井华水下，老人小儿三丸，仍用纱绢袋盛，带于臂，辟鬼气，腊月合，以新瓷器盛，勿令泄气。

　　治岚瘴寒疟，兼解邪毒。砒霜丸方砒霜（一分） 淀花（二两） 铁砧上末（四两淘净）上三味。捣研为细末，用麝香少许，金银箔四十片，以糯米粽子，丸如鸡头大，每服一丸，用酒磨下，或吐或泻为瘥。

　　治山岚瘴疟，寒热往来，或二日、或三日一发。常山饮方常山（锉） 浓朴（去粗皮生姜汁炙熟各一两） 草豆蔻（去皮） 肉豆蔻（去壳各两枚） 乌梅（和核七枚） 槟榔（锉） 甘草（炙各半两）上七味。粗捣筛。每服二钱匕，水一盏，煎至六分，去滓候冷，未发前服，如热吃即吐治山岚瘴疟，寒热久不瘥。保安汤方常山（半两） 青蒿 知母（各一两） 桃仁（汤浸去皮尖双仁研半两）上四味，粗捣筛，每服二钱匕，水一盏，生姜半分，同煎至六分，去滓稍热服，不拘时治一切瘴疟。常山饮方常山 秦艽（去苗） 甘草（炙锉） 麻黄（去根节） 乌头（炮裂去皮脐锉） 杏仁（去皮尖双仁炒研） 陈橘皮（汤浸去白焙） 干姜（炮） 浓朴（去粗皮生姜汁炙各半两）上九味。锉如麻豆，每服五钱匕，水一盏半，生姜半分，枣二枚劈破，煎至一盏去滓，未发前，不拘时温服。

　　治山岚瘴疟。赤小豆丸方赤小豆（三分） 鬼臼 丹砂（研） 雄黄（研） 阿魏（研） 鬼箭羽（各半两）上六味。先捣研五味为末，酒煎阿魏和丸，如梧桐子大。每服一粒，仍用一丸，绯绢帛子系中指上，男左女右。

　　治瘴疟，南方山岭瘴气，令人寒热发作无时，萎黄肿满，四肢痹弱。鲮鲤甲酒方鲮鲤甲（炙五枚） 鳖甲（去裙 醋炙黄） 乌贼鱼骨（去甲） 附子（炮裂去皮脐各一分） 常山（半上五味。细锉，以酒二升半，渍一宿，疟发前，稍稍服之，勿绝药味也。兼以酒涂身体，服药良久，方可进饮食。

　　卷第三十七

　　寒热往来

　　论曰寒热往来者，阴阳虚实更胜也。夫阴实生内寒，阳虚生外寒，皆为阴胜阳，阳实生外热，阴虚生内热，皆为阳胜阴，阴阳相胜，故寒热互作而往来。治法宜使阴阳和平，气无相胜，则病可愈。

　　治寒热往来，夜卧盗汗，四肢无力，饮食口苦，上气咳嗽。柴胡汤方柴胡（去苗一两半） 五味子 桔梗（炒） 熟干地黄（焙） 白茯苓（去黑皮） 麦门冬（去心焙） 紫菀（去苗） 人参 地骨皮 黄 （锉） 白术 桂（去粗皮） 牡蛎（研粉各一两） 半夏（去滑汤洗七遍） 甘草（炙各三分）上一十五味。粗捣筛，每服三钱匕，水一盏，生姜半分拍碎，枣三枚劈破，煎至六分，去滓温服，不拘时候。

　　治寒热往来，久成痨瘵。地骨皮汤方地骨皮 知母（焙） 柴胡（去苗） 枳壳（去瓤麸炒各半两） 鳖甲（去裙 醋炙三分） 赤茯苓（去黑上七味。粗捣筛，分为五帖，每帖以水三盏，煎取一盏，下地黄汁一合，更煎三五沸，去滓分温二服，食后良久，相继服，日一帖。

