<!-- { "loadSidebar": true } -->
　　论曰干霍乱之状，中气喘争，而不吐不利是也。肠胃挟实，与冷气相搏，正气暴衰，神志昏冒，上下隔塞，白汗自出，治之稍缓，则不可救。

　　治干霍乱大小便不通，手足心俱热闷乱。冬葵子汤方冬葵子 滑石（碎） 香薷（择各二两） 干木瓜（细切去皮瓤一枚）上四味。粗捣筛，每服五钱匕，水一盏半，煎至一盏，去滓温服，大小便通利，心中快立瘥，日四五服。

　　治干霍乱，上不得吐，下不得泻，但冷汗自出，气闷将绝。盐汤方盐（半匙熬） 童子小便（一盏）上二味。温和服，少顷吐下愈。

　　治干霍乱。紫苏丸方紫苏 桂（去粗皮） 陈橘皮（汤浸去白焙） 高良姜 人参（各一两）上五味。为细末，炼蜜丸梧桐子大。才觉食不消气满，恶心欲吐干呕，每服二十丸，温酒下日再。

　　治干霍乱。浓朴汤方浓朴（去粗皮生姜炙三分） 大黄（锉炒二两） 槟榔（锉） 枳壳（去瓤麸炒） 朴硝高良姜（各三分上六味。粗捣筛，每服五钱匕。水一盏半，煎至一盏，去滓温服。

　　治干霍乱。人参汤方人参 浓朴（去粗皮生姜汁炙一两） 高良姜 桂（去粗皮各半两） 白茯苓（去黑皮一两） 甘草上六味。粗捣筛，每服三钱匕，水一盏，生姜三片，煎至七分，去滓不拘时温服。

　　治干霍乱不吐不泻，但壅闷胀满，或 痛。木香散方木香 青橘皮（汤浸去白焙） 槟榔（生锉） 大黄（锉炒各半两） 桔梗（锉炒一两）桂（去粗皮） 白上八味。捣罗为散，每服二钱匕，冷生姜汤调下，加至三钱匕，以瘥为度。

　　治干霍乱不吐利。大黄丸方大黄（锉炒一两） 干姜（炮半两） 桂（去粗皮三分） 巴豆（十四枚去皮心膜炒研）上四味。先捣前三味为细末，与巴豆同研令匀，炼蜜丸如梧桐子大。每服五丸至七丸，温水下，服久未动，更服三丸，以温粥饮一盏投之，取利为效。

　　治干霍乱上气冲急欲闷绝，大小便不通。槟榔汤方槟榔（七枚锉）上一味。粗捣筛，每服五钱匕，水一盏，童子小便半盏，煎至一盏，去滓温服，日再。

　　治干霍乱腹胁胀满，不吐利，心胸闷乱不可忍。陈橘皮汤方陈橘皮（汤浸去白焙三两） 蜀椒（去目并闭口炒出汗四十粒）上二味。粗捣筛，每服五钱匕，水一盏半，生姜三片，煎至一盏，去滓温服不拘时。

　　治干霍乱。黍米饮方黍米（二合水淘净）上一味。水研澄取白汁，呷尽即瘥。

　　治干霍乱不吐利，四肢烦疼，身冷汗出。水蓼饮方水蓼（切） 香薷（择切各二两）上二味。以水五盏，煎取三盏，去滓分温三服。

　　治干霍乱心腹胀，烦满气痛，不得吐下方。

　　盐一合水一升上同煎令盐消，旋服之，吐出便愈，若不吐又饮之，令吐必瘥。

　　治脾元虚损，霍乱不吐泻，腹胀如鼓，心胸痰壅。活命饮方盐（一合） 生姜（半两） 甘草（炙一分） 葛根（半两） 丁香（七粒）上五味。细锉，如麻豆，用童子小便一盏半，煎至一盏，去滓分温二服。

　　治干霍乱不吐不利，令人昏冒，烦乱气短，上下隔塞，冷汗自出。二胜散方诃黎勒皮 干姜（成块者各二两）上二味。不捣碎，同用水二升，于铫子内煎，水尽为度，取出重细切焙干，捣罗为散，每服二钱匕，陈米饮调下。

　　卷第三十九

　　中恶霍乱

　　论曰中恶霍乱者，客邪内干，正气暴乱，使胃中食物不化，气道否结，不得宣通，令人心腹猝痛，吐利烦闷，甚则精神冒昧，靡所知识，此得之鬼气所作也。

　　治中恶霍乱不识人，心痛腹胀，不思饮食。十香丸方丁香 苏合香 白檀香 沉香 木香 莎草根炒去毛 白术锉炒 高良姜锉 安息香研麝香（研） 熏陆香（研） 丹砂（研） 龙脑研（各半两） 荜茇（炒） 诃黎勒（煨取皮） 犀角（镑屑） 浓朴（去上一十七味。除别研外，为细末，与别研者药，同研令匀，炼蜜丸如梧桐子大。每服五丸，温酒下，老少加减服之，甚者温酒研下，收贮于瓷合中，日四五服，以瘥为度。

　　治中恶霍乱，心痛、胸胁 痛，喘急。桃枝汤方桃东行枝白皮（一握） 丹砂（碎一两） 栀子仁（十四枚） 当归（焙） 桂（去粗皮各三两） 附子（炮裂上八味。锉如麻豆，每服四钱匕，水二盏，生姜三片，煎至一盏，去滓温服，日三夜治中恶霍乱垂死。丹砂丸方丹砂（研半分） 附子（炮裂去皮一分为末） 雄黄（二豆许研）上三味，以巴豆七粒，去心皮别研出油后，入诸药末，研令极匀，炼蜜丸如麻子大，每服三丸，米饮下，若下利末止，加三丸至五丸，与少冷粥食之，即定。

　　治卒中恶霍乱，心腹刺痛，去恶气。麝香散方麝香（研一分） 犀角（镑屑） 木香（各半两）上三味。为细散，空心熟水调一钱匕日三。

　　治中恶霍乱。麝醋方麝香（一钱细研）上一味。和醋半盏，调分二服，即瘥。

　　治中恶霍乱吐利，手足麻痹或转筋。白术汤方白术（锉） 木瓜（去瓤切焙） 人参（各一两） 甘草（炙） 干姜（炮各半两）上五味。粗捣筛，每服三钱匕，水一盏，生姜三片，枣一枚劈，同煎七分，去滓温服不拘时。

　　治中恶霍乱，吐利心烦。橘皮汤方陈橘皮（汤浸去白焙） 木瓜（切焙） 桂（去粗皮） 草豆蔻（去皮） 甘草（炙各一两）上五味。粗捣筛，每服三钱匕，水一盏，煎七分，去滓温服不拘时。

　　治中恶霍乱，心腹痛烦闷。木香散方木香（炮三分） 槟榔（生锉一两） 青橘皮（汤浸去白焙） 桂（去粗皮） 桃仁（去皮尖双仁炒研） 人参（各半两）上六味。为细末，每服二钱匕，温酒调下，不拘时。

　　卷第三十九

　　霍乱烦渴

　　论曰经曰，上焦如雾，言五脏津液之所熏蒸，其气润泽，故能分布于诸脉也，今霍乱吐利之人，重亡津液，则脏腑不和，上焦热，津液不足，故因霍乱而烦渴也。

　　治霍乱烦渴，吐不止者，缘吐利多津液虚少不至上焦故渴。人参汤方人参（三分） 乌梅（去核二枚）上二味。粗捣筛，每服五钱匕，水一盏半，竹茹弹子大，煎至一盏，去滓热服，日四。

　　治霍乱心烦渴，吐利不下食。草豆蔻汤方草豆蔻（去皮一分） 黄连（去须一两）上二味。粗捣筛，每服三钱匕。水一盏，乌豆五十粒，生姜三片，煎至七分，去滓温服。

　　日三。

　　治霍乱吐利，四肢烦疼，冷汗出多渴。香薷汤方香薷（二两） 蓼子（一两）上二味。粗捣筛，每服二钱匕，水一盏，煎七分，去滓温服，日三。

　　治霍乱吐利不止，渴甚。麦门冬汤方麦门冬（去心焙） 栝蒌仁 人参 陈橘皮（汤浸去白焙各半两） 浓朴（去粗皮姜汁炙一两）上五味。粗捣筛，每服三钱匕，水一盏，煎至七分，去滓温服，日三。

　　治霍乱津液少渴甚。青竹茹汤方青竹茹（一鸡子大） 人参（半两） 乌梅（去核二枚）上三味。粗捣筛，水三盏，煎取一盏，去滓分温三服，不拘时。

　　治霍乱吐利渴燥不止。人参汤方人参（三分） 葛根（锉） 白术 桔梗（去芦头锉炒） 赤茯苓（去黑皮各半两）上五味。粗捣筛，每服三钱匕，浆水一盏，煎至七分，去滓温服。

　　治霍乱渴甚。糯米饮方糯米（淘二升）上一味。淘取泔饮之，即定。

　　又方上研糯米取白汁，恣意饮之。

　　治霍乱吐下，大渴多饮。粱米饮方黄粱米（淘五升）上一味，以水一斗煮取五升，澄清稍温饮之，糯米饮亦得。

　　治霍乱吐不止兼渴。姜藕饮方生藕（一两洗切） 生姜（一分洗切）上二味。研绞取汁，分三服，不拘时。

　　治霍乱吐泻渴燥，烦闷不止。肉豆蔻丸方肉豆蔻（去壳炮） 丁香 甘草（炙） 陈橘皮（汤浸去白焙） 高良姜 藿香叶（各半两）上六味。为细末，用枣肉丸如梧桐子大，每服二十丸至三十丸，温生姜米饮下，不拘时治霍乱吐逆，冷热不调，心膈烦满，咽干多渴。藿香汤方藿香叶（三分） 枇杷叶（炙去毛） 陈橘皮（汤浸去白焙） 丁香（各半两） 浓朴（去粗皮生姜汁炙二上九味。粗捣筛，每服三钱匕，水一盏，生姜三片，煎至七分去滓，早晚食前温服。治霍乱烦渴，喘促无力，食即呕吐。木瓜汤方木瓜（一两） 木香 槟榔 生姜（各半两） 甘草（炙一分） 黑豆（炒一合） 人参（三分）上七味。锉如麻豆，每服五钱匕，水一盏半，煎取一盏，去滓早晚食前温服。

　　治霍乱吐利，烦渴不止。木瓜汤方木瓜（一枚无生者干者亦得） 桂（去粗皮二两）上二味。 咀如麻豆大，每服五钱匕，水一盏半，煎至八分，去滓温服，一方以豆蔻代桂。

　　卷第三十九

　　霍乱心烦

　　论曰霍乱心烦者，缘心下有水，水害心火，其气不宣，故令人心烦闷乱而不安也。盖胃土气衰，不能运化饮食，气郁于中，使清浊不分，阴阳干扰，故霍乱而神情烦躁也。

　　治霍乱心烦，坐卧不安。麦门冬汤方麦门冬（去心焙） 茯神（去木） 人参 陈橘皮（汤浸去白焙） 甘草（炙各一两）上五味。粗捣筛，每服三钱匕，水一盏，入生姜半分，小麦五十粒，竹叶十片，煎至七分，去滓温服不拘时。

　　治霍乱吐利后心烦。乱发汤方乱发（一团如鸡子大烧存性） 吴茱萸（汤浸焙干三分） 甘草（炙） 人参（各一两）上四味。粗捣筛，每服五钱匕，水一盏，酒半盏，煎至八分，去滓温服，日三。

　　治霍乱心烦。芦根饮方芦根（锉焙一两一分） 人参 水萍（紫者焙干） 枇杷叶（拭去毛各一分）上四味。粗捣筛，每服五钱匕，入薤白四寸拍破，水一盏半，煎至八分，去滓温服，日三。

　　治霍乱吐后烦满呕逆。橘皮汤方陈橘皮（汤浸去白焙） 栀子仁（各二两）上二味。粗捣筛，每服三钱匕，入豉半合，水一盏，煎至七分，去滓温服日三。

　　治霍乱狂闷烦渴，吐泻无度，气欲绝者。竹沥饮方淡竹沥（一合） 粳米（一合炒以水二盏同研去滓取汁）上二味，和匀顿服之。

　　治霍乱心烦不止。浓朴汤方浓朴（去粗皮姜汁炙四两） 桂（去粗皮三两） 枳实（去瓤麸炒二两）上三味。 咀如麻豆大，每服六钱匕，水二盏，入生姜一枣大拍碎，同煎至一盏，去滓温服日三。如腹痛，加当归二两。

　　治霍乱心中烦闷。香豉汤方豉（七合绵裹） 栀子仁 浓朴（去粗皮姜汁炙各三两）上三味。 咀如麻豆大，每服六钱匕，水二盏，煎至一盏，去滓温服。

