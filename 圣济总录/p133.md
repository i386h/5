<!-- { "loadSidebar": true } -->
　　治霍乱心烦。粱米饮方黄粱米（半升）上一味。捣为粉，每服六钱匕，水二盏调顿服，糯米亦得。

　　治霍乱已吐利，心烦闷不止。桑叶饮方桑叶（一大握切）上一味，以水一盏，煎取七分，顿服立定。

　　治霍乱后，心烦卧不安席。葱白大枣汤方葱白（二十茎去须） 大枣（二十枚去核）上二味。以水三盏，煎取一盏半，去滓分温二服。

　　治霍乱后脾胃尚虚，谷气未实，津液内燥，令人烦躁，睡卧不安。白豆蔻丸方白豆蔻（去皮） 陈橘皮（去白焙） 浓朴（去粗皮生姜汁浸炙） 草豆蔻（去皮） 桂（去粗皮） 白术（炒） 干木瓜 人参 半夏（汤洗去滑七遍各二两） 缩砂蜜（去皮） 高良姜（炒） 甘草（炙锉） 陈曲（炒） 麦 （炒） 木香 干姜（炮） 白茯苓（去黑皮各一两） 桃仁（四两去皮尖双仁炒）上一十八味。捣研为末，炼蜜和丸，如梧桐子大。每服三十丸至四十丸，空心米饮下。

　　卷第三十九

　　霍乱逆满

　　论曰霍乱逆满，虽本于饮食不消，亦或痰水积聚，满逆不行，皆气为之痞也。其证胸膈窒塞，胁肋支满，或不得吐，或吐而不止，治法顺其升降则愈。

　　治霍乱逆满，胸膈气痞，咽塞妨闷，饮食不消，腹胁虚胀，肠鸣刺痛。苏桂丸方紫苏叶 桂（去粗皮） 陈橘皮（汤浸去白） 人参 白术（各一两） 甘草（炙半两）高良姜（三分）上七味，为细末，炼蜜丸如梧桐子大。每服二十丸至三十丸，温酒下，米饮亦得。如缓急无汤酒，细嚼药咽津。

　　治霍乱逆满，两胁下妨闷，呕不下食。柴胡汤方柴胡（去苗） 浓朴（去粗皮姜汁炙） 白茯苓（去黑皮各二两） 陈橘皮（汤浸去白焙） 人参 诃黎勒（煨去皮） 桔梗（去芦头炒各一两半） 紫苏茎叶 甘草（炙各一两一分）上九味。粗捣筛，每服五钱匕，水一盏半，入生姜一枣大拍碎，煎至一盏，去滓温服日二。

　　治霍乱逆满不下食，食即吐出。麦门冬汤方麦门冬（去心焙三两） 茅根（锉焙五两） 甘草（炙锉） 人参（各一两）上四味。粗捣筛，每服五钱匕，水一盏半，入竹茹弹子大一块，生姜一枣大拍碎，煎至一盏，去滓温服日三。

　　治霍乱心下逆满，吐逆冒闷。半夏汤方半夏（汤洗去滑七遍四两） 浓朴（去粗皮姜汁炙三两） 苏茯苓（去黑皮二两）上三味。粗捣筛，每服五钱匕，水一盏半，入生姜一枣大拍碎，煎至一盏，去滓温服不拘时。

　　治霍乱逆满，开胃口。藿香散方藿香叶（一两焙） 诃黎勒（煨去核十枚） 人参 丁香（各半两） 糯米（三百粒） 石莲心（二百个如无上七味。为细散，每服一钱匕，用煨和皮生姜一块，枣二枚去核，煎汤调下，早晚食前服。

　　治霍乱逆满，风邪热气冲心，心闷气短，呕吐不下食。麦门冬人参汤方麦门冬（去心焙二两） 人参（三两） 陈橘皮（汤浸去白焙） 羚羊角（镑屑各一两）上四味。粗捣筛，每服五钱匕，水一盏半，入生姜七片，煎至一盏，去滓温服日三。

　　治霍乱逆满，心下痞塞。半夏人参汤方半夏（为末姜汁搜作饼焙干） 人参（各三两）上二味。粗捣筛，每服三钱匕，水一盏，入白蜜一匙，煎至七分，去滓温服，日三，不拘时。

　　治霍乱逆满，不下食，或腹中气妨闷。豆蔻汤方草豆蔻仁（半两） 人参（一两） 甘草（炙三分）上三味。粗捣筛，每服五钱匕，水一盏半，入生姜一枣大拍碎，煎至一盏，去滓温服。

　　治霍乱逆满，胸膈噎闷，饮食不消。紫苏子丸方紫苏子 陈橘皮（汤浸去白焙各二两） 高良姜 桂（去粗皮） 人参（各一两）上五味。为细末，炼蜜丸如梧桐子大。每服二十丸，米饮下，不拘时，食生冷过多，欲作霍乱者，含化咽汁。

　　治腹脏不调，内寒外热，脾胃虚冷，宿食不消，乍秘乍利不常，霍乱逆满。浓朴丸方浓朴（去粗皮生姜汁炙） 赤石脂（各一两半） 白术 干姜（炮） 麦 （炒） 人参白茯苓（去黑皮） 当归（切焙） 橘皮（汤浸去白焙） 甘草（炙锉） 诃黎勒（煨取皮各一两）上一十一味。捣罗为末，炼蜜和丸，如梧桐子大。空心米饮下二十丸，至三十丸。

　　卷第三十九

　　霍乱干呕

　　论曰霍乱干呕者，胃气逆也，本于吐利之后，脾胃俱虚，三焦不理，气时逆上，故但呕逆而无所出，即谓之干呕。

　　治霍乱干呕。木瓜汤方木瓜（干者去瓤一枚） 浓朴（去粗皮姜汁炙半两） 干姜（炮一两） 人参（一两一分）上四味。粗捣筛，每服五钱匕，水一盏半，煎至八分，去滓热服不拘时。

　　治霍乱干呕。人参汤方人参 甘草炙 陈橘皮（汤浸去白焙各二两）上三味。粗捣筛，每服三钱匕，水一盏，葱白二寸，煎至六分，去滓温服。

　　治霍乱干呕不止。吴茱萸汤方吴茱萸（汤浸焙干炒） 干姜（炮各一两）上二味。粗捣筛，每服五钱匕，水一盏半，煎至八分，去滓温服。

　　治霍乱干呕不吐。木香汤方木香 干木瓜（去瓤各一两） 紫苏茎（二两）上三味。粗捣筛，每服五钱匕，水一盏半，入黑豆一百粒，生姜五片，煎至一盏，去滓温服，良久再服。

　　治霍乱干呕不止。薤白汤方薤白（一握）上一味。细切，水三盏，煎至一盏半，去滓分温二服，不拘时。

　　治霍乱饮食辄呕。高良姜汤方高良姜（二两）上一味。粗捣筛，每服三钱匕，水一盏，入生姜半分拍碎，煎至七分，去滓温服日三，不拘时。

　　治霍乱后胃弱呕吐不止。浓朴汤方浓朴（去粗皮姜汁炙四两） 干扁豆叶（二两） 白术（五两） 人参 白茯苓（去黑皮各三两）上五味。粗捣筛，每服五钱匕，水一盏半，煎至七分，去滓温服。

　　卷第四十

　　霍乱呕哕

　　论曰霍乱呕哕者，阴阳冷热不调，清浊相干，胃气不和，风冷加之故呕，呕不止则哕，昔人谓呕哕发于下焦之间是也。此甚于呕吐，治宜降气于下，令上下通达，升降无碍，则病可愈。

　　治霍乱呕哕，手足冷脉绝。四逆汤方人参 干姜（炮） 甘草（炙各三两） 附子（炮裂去皮脐二两）上四味。 咀，每服三钱匕，水一盏，煎至七分，去滓温服。

　　治霍乱呕哕，手足冷。当归汤方当归（切焙） 桂（去粗皮） 吴茱萸（汤洗焙干炒各三两） 细辛（去苗叶） 木通（锉） 甘草（炙） 干姜上七味。粗捣筛，每服五钱匕，水一盏，酒半盏，大枣二枚去核，煎至一盏，去滓温服。治霍乱呕哕不止。橘皮汤方陈橘皮（汤浸去白焙二两） 甘草（炙一两） 枇杷叶（拭去毛炙二两）上三味。粗捣筛，每服三钱匕，水一盏，生姜三片，煎至七分，去滓温服，如人行五七里再服。

　　治霍乱气厥呕哕不得息。半夏汤方半夏（汤洗七遍焙二两） 甘草（炙） 人参 前胡（去芦头） 桂（去粗皮各一两）上五味。粗捣筛，每服五钱匕，水一盏半，生姜一分切，豉五十粒，煎至七分，去滓温服。

　　治霍乱心烦干呕。芦根汤方芦根（三两） 人参（一两半） 薤白（洗切七茎） 枇杷叶（拭去毛一两）上四味。锉如麻豆，每服五钱匕，水一盏半，煎至一盏，去滓空心温服。

　　治霍乱猝哕。枳实汤方枳实（去瓤麸炒二两）上一味。粗捣筛，每服三钱匕，羊乳一盏，羊脂一弹子大，煎至七分，去滓热服，不拘时。

　　治霍乱猝哕。糯米粉方糯米粉（一升）上一味，每服三钱匕，以井华水调下，不拘时。

　　治霍乱呕哕。生姜饮方生姜（二两切）上一味。以水三盏，煎取一盏半，去滓分温三服，不拘时。

　　卷第四十

　　霍乱下利

　　论曰霍乱者，由冷热之气，变乱于肠胃之间，搏于阴经则腹痛而肠鸣，故为霍乱下利之病。然赤为热，白为寒，冷热相搏，赤白交下，寒甚则青黑，不已则转筋之证生焉。

　　治霍乱腹中冷气下利。木瓜丸方木瓜（干者一两） 当归（切焙） 熟艾（微炒） 桂（去粗皮各半两） 陈橘皮（汤浸去白焙三分） 木香 人参（各半两） 赤石脂（二两） 白术 浓朴（去粗皮姜炙锉）诃黎勒皮 高良姜（各三分）上一十二味。捣罗为末，炼蜜为丸，如梧桐子大。每服三十丸，米饮下，空心服。

　　治霍乱下焦热毒利血，如鹅鸭肝片不止。升麻汤方升麻（三分） 犀角屑 地榆（去苗各一两） 紫草（去苗三分） 荷根（锉碎一两）黄芩（去黑心三分） 芭蕉根（锉碎焙干一两） 桔梗（炒三分） 栀子仁（一两）上九味。粗捣筛，每服三钱匕，以水一盏，煎至七分，去滓温服，日三夜一。

　　治霍乱下焦虚寒，大便洞泄，小便自利。黄柏皮汤方黄柏（去粗皮一两半） 黄连（去须二两半） 人参（一两半） 赤茯苓（去黑皮二两）浓朴（去粗皮姜汁炙二两） 艾叶（炒一两） 地榆（去苗锉一两半） 榉木白皮（锉碎焙干二两） 阿胶（炙令燥一两半）上九味。粗捣筛，每服三钱匕，水一盏，煎至七分，去滓空腹温服日三。

　　治霍乱后，虚冷腹痛，下利不止。龙骨汤方龙骨 当归（切焙） 干姜（炮裂） 甘草（微炙） 人参（各一两） 附子（炮裂去皮脐半两）上六味。锉如豆，每服五钱匕，水一盏半，煎至八分，去滓热服，日三。

　　治霍乱下利不止而渴者。白术汤方白术 浓朴（去粗皮涂生姜汁炙三遍） 当归（切焙） 人参 干姜（炮裂） 甘草（微炙各二两）上六味。粗捣筛，每服五钱匕，水一盏半，煎至七分，去滓温服，如人行五六里再服。

　　治霍乱后，水利不止。白茯苓丸方白茯苓（去黑皮） 黄柏（去粗皮） 干姜（炮裂各三两） 木瓜（干者去瓤一枚切焙）上四味。捣罗为末，以粳米或粟米饮，和为丸，如梧桐子大。曝干，米饮下三十丸日再，老小加减，亦治诸利。

　　治冷利洞泄，及赤白滞利。石榴汤方酸石榴（一枚大者） 黄连（去须一两） 干姜（炮二两）上三味。 咀，每服五钱匕，以水一盏半，煎至一盏，去滓入阿胶二片令烊，顿服之不拘时。

　　治霍乱赤白冷热等利，及暴泻，病势初发，吐泻不止，食入不得，并宜服藜芦丸方藜芦炙（去苗） 皂荚（酥炙去皮子） 巴豆（各一两去心皮膜炒出油）上三味。先捣前，二味，细罗为末，与巴豆同研令匀，炼蜜为丸，如小豆大。每旦米饮下一丸，取利为度，未利稍加之。

