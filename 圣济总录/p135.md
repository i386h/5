<!-- { "loadSidebar": true } -->
　　治霍乱后烦躁卧不安。橘姜汤方陈橘皮（汤浸去白焙一两） 生姜（二两）上二味。 咀，每服五钱匕，水一盏半，入醋少许，煎至一盏，去滓温服。

　　治霍乱后烦躁卧不安。豆姜汤方大豆（淘一合） 生姜（切半分）上二味。以酸浆水三盏，煎至一盏半，去滓，分温二服。

　　治霍乱后烦躁卧不安。葱白汤方葱白（十茎切） 大枣（二十枚去核）上二味。以水二盏，煎至一盏，顿服立瘥。

　　治霍乱吐利后，烦躁卧不安。调胃干姜散方干姜（炮一两）上一味。为细散，每服二钱匕，温粥饮调下。

　　治霍乱利后，烦热躁渴，卧不安。竹叶汤方淡竹叶（一握）上浓煮竹叶汁，饮五六合佳。

　　治霍乱吐后，心腹烦满，卧不安，觉热渴者。栀子汤方栀子仁（二两）上一味。粗捣筛，每服三钱匕，水一盏，入豉半合，煎至七分，去滓温服，有顷再服。

　　治霍乱利后，烦躁卧不安。粱米饮方粱米粉（半升）上一味。以水一升半，和搅如白饧，分三服饮之，糯米亦得。

　　治霍乱后烦躁卧不安。姜茶散方干姜（炮为末抄二钱匕） 好茶末（一钱匕）上二味，以水一盏，先煎茶末令熟，即调干姜末服之。

　　治霍乱后烦躁卧不安。服木瓜子方木瓜子（不拘多少）上一味，每服七粒，微嚼破，以温水半盏吞之瘥。

　　治霍乱后烦躁，眠睡不安。神应散方丹砂（研） 硫黄（研各一钱） 朴硝（二钱） 蛤粉（三钱半） 人参 白茯苓（去黑皮各一分）上六味。捣罗为散，每服一钱匕，用脂麻水调下，不计时候服。

　　治霍乱后胃气虚，不能安卧。香薷饮方香薷（一握） 生姜（三两） 木瓜（一枚）上三味。细切研，搅取自然汁，空心顿服。

　　治霍乱烦躁不得安卧。丁香白术丸方丁香（一两） 白术 沉香（锉） 胡椒（各半两） 肉豆蔻（去壳） 五味子（各三分） 芎 白僵蚕（各上八味。捣罗为末研匀，好酒煮木瓜一枚取肉，丸如梧桐子大。若患泻煎木瓜汤下二十丸，若气痰温酒下。

　　卷第四十一　肝脏门

　　肝脏统论

　　论曰肝与胆合，故足厥阴之经与足少阳之经为表里，其象木，其王春，其脉弦，其神魂，其养筋，其候目，其声呼，其臭臊，其液泣，其味酸，气盛，则为血有余。故目赤，两胁下痛引少腹，善怒。甚者气逆头眩，耳聩颊肿，皆肝实之证也。气虚，则为血不足，故目昏两胁拘急筋挛，不得太息，爪甲枯，面青善悲恐，如人将捕之，皆肝虚之证也。实则泻，虚则补。脉 为不可汗，脉弱为不可下，耍当量其虚实，审其平脉而施治法，其大概如此。

　　卷第四十一　肝脏门

　　肝虚

　　论曰肝虚之状，其病面青善洁善怒，脐左有动气，按之牢若痛，不欲饮食，悒悒不乐，恐惕如人将捕之，其脉见于左手关上阴虚者，乃其候也。

　　治肝元气虚，面多青黄，腹胁胀满，悒悒不乐，口苦头痛，饮食减少。沉香煎丸方沉香（一两） 附子（炮裂去皮脐） 白附子（炮裂） 巴戟天（去心） 砂（飞研各半两） 补骨脂（炒一两） 肉苁蓉（半两以上并先为末以酒二升煎成膏次入下药） 干蝎（去土炒一分） 木香 防风（去叉） 当归（切焙各半两） 桂（去粗皮一分） 香子（炒） 牛膝（去苗酒浸切焙各半两） 楝实（只取肉微炒） 青橘皮（汤去白焙各三分）上一十六味。别捣后九味为细末，入前膏中拌和，入臼捣令匀，如未成剂，用蜜少许和丸，如梧桐子大。每服十五丸至二十丸，空心温酒下。

　　治肝元气虚，四肢劳倦，饮食不消，背痛头旋，或时寒热，肢节疼痛，手足无力，补顺三焦，通肝气。荜茇丸方荜茇（洗沙三两） 干姜（白者炮一两半） 胡椒（炒） 甘草（炙各半两） 人参 桂（去粗皮） 木香上八味。捣罗为细末，炼蜜和丸，如梧桐子大。每服空心食前，盐汤下三十丸。

　　治肝虚胁下坚，腹满不欲食，眼昏气浊，瞻视不明。槟榔汤方槟榔 附子（炮裂去皮脐各一两） 白茯苓（去黑皮） 桔梗（炒） 陈橘皮（汤去白焙） 桂（去粗皮各半两） 吴茱萸（水浸去涎炒一两） 白术（三分）上八味。锉如麻豆，每服五钱匕，水一盏半，入生姜一枣大拍碎，煎至一盏，去滓食后温服，若气喘，加芎 三分，半夏一两汤洗，甘草半两炙锉。

　　治肝元虚损，脏腑不调，泄泻不止，口内生疮，饮食进退。烧肝散方茵陈蒿 犀角（镑屑） 石斛（去根） 白术 柴胡（去苗） 紫参 芍药（各三分） 人参桔梗（炒） 防风（去叉） 桂（去粗皮） 吴茱萸（洗焙炒） 芜荑（炒各半两）上一十三味。捣罗为细末，每用白羊肝一具，分作二分，将一分去筋膜细切如竹叶，入药末十钱匕，葱白一握细切，与肝调和令匀，以湿纸裹七八重煨熟，空心服之。

　　治肝气久虚，四肢筋脉怠惰，三焦气不顺，上攻，眼生黑花。柏子仁丸方柏子仁（一分） 防风（去叉） 黑豆（煮令烂研作膏用） 白蒺藜（炒各半两） 车前子（一两） 甘菊花（半两） 附子（炮裂去皮脐） 羌活（去芦头） 黄 （蜜涂炙细锉各半两）上九味。除黑豆外，捣罗为细末，炼蜜同黑豆膏，拌和为丸，如梧桐子大。每服十五丸，空心食前，盐汤下。

　　治肝元虚冷，多困少力，口无滋味，耳鸣眼暗，面色青黄。黄 汤方黄 防风（去叉） 石斛（去根） 当归（焙） 白芷 藿香（择叶） 沉香 白蒺藜（炒去角） 桑寄生 附子（炮裂去皮脐） 芎 白术 五味子 桂（去粗皮） 羌活（去芦头各半两） 木香（一分）上一十六味。锉如麻豆，每服三钱匕，水一盏，枣一枚劈破，煎一两沸去滓，空心食前温服。

　　治肝元气虚。鹿茸丸方鹿茸（去毛酒浸焙） 肉苁蓉（去皴皮酒浸焙） 巴戟天（去心） 白茯苓（去黑皮） 附子（炮裂去皮脐） 远志（去心） 桂（去粗皮） 干姜（炮） 地骨皮（去土） 黄 （细锉） 熟干地黄（焙） 牛膝（去苗酒浸一宿焙） 柏子仁（微炒） 覆盆子 防风（去叉）磁石（醋淬六七次研细各等分）上一十六味。除磁石外，并捣罗为细末，和匀炼蜜为丸，如梧桐子大。每服二十丸，空心食前，盐汤下。

　　治肝元虚风上攻，头目昏眩，肩背拘急，兼治脾气不和。沉香煮散方沉香（锉三分） 桂（去粗皮一两） 白豆蔻仁 石斛（去根各半两） 巴戟天（去心一两） 附子（炮裂去皮脐半两） 赤茯苓（去黑皮一两半） 木香（一两） 人参（三分）芎（一两） 五味子（三分） 白术 青橘皮（汤去白焙各一两） 浓朴（去粗皮姜汁炙）黄（细锉各半两） 藿香叶（三分） 荜澄茄 肉豆蔻（去皮各三两）上一十八味，粗罗为细散，每服三钱匕，水一盏，入姜枣煎七分，食前温服，日二。

　　治肝元虚风上攻，头目昏闷肿疼，背项紧急，悒悒不乐。羚羊角散方羚羊角屑 芎 （各半两） 羌活（去芦头） 独活（去芦头各三钱） 人参 防风（去叉） 白蒺藜（上七味。同捣为细散，每服一钱匕，温酒调下，不计时候。

　　治肾气亏损，不能生肝，肝乏生气，遂多虚冷，肝若受病，先诊其脉，若肝肾脉俱弱，服此。地黄丸方熟干地黄（焙） 山茱萸 萆 当归（洗焙） 续断 芎 黄 （细锉） 五味子 狗脊（去毛各半两） 细辛（去苗叶一分） 白茯苓（去黑皮） 牛膝（去苗酒浸焙） 木瓜（各半两）上一十三味。捣罗细末，炼蜜和丸，如梧桐子大。空心盐汤下五十丸。

　　治肝脏虚客邪攻之，真气微弱，不能主血，脉气微细，大便失血。苍术丸方苍术（米泔浸去皮焙） 芎 防风（去叉各一分） 五味子 黄 （细锉） 当归（切焙各半两） 硫黄（研一两）上七味。先以六味捣罗为细末，再入硫黄末，研匀和丸，如梧桐子大。空心食前盐米饮下三十丸。

　　治肝虚生寒，冷气上攻眼目，肢体疼痛攻注。荜澄茄丸方荜澄茄 补骨脂（炒） 附子（炮裂去皮脐） 羌活（去芦头） 芎 远志（去心） 萆肉苁蓉（去皴皮酒浸一宿切焙） 山芋 石斛（去根） 人参（各一两）上一十一味。捣罗为细末，醋煮面糊丸，如梧桐子大。每服二十丸至三十丸，空心温酒下。

　　治肝脏虚风攻击，肢节疼痛，及上攻眼目多泪。谷精散方谷精草 石决明 木贼（锉） 荆芥（穗） 甘草（炙锉） 羌活（去芦头） 旋复花 甘菊花 枸杞子 晚桑叶（各一分并生用） 蛇蜕（半条炒） 苍术（米泔浸去皮焙一分）上一十二味。焙干，捣罗为细散，每服二钱匕，茶清调下，日三，不拘时。

　　治肝脏虚风上攻，通利七窍。羚羊角散方羚羊角（镑屑半两） 空青（研一钱） 羌活（去芦头半两） 人参（一分） 防风（去叉） 白蒺藜（炒各半两） 决明子（一分）上七味。并捣罗为细末，每服一钱匕，温酒调下，白汤点亦得，不拘时候。

　　治肝脏虚风上攻，头旋项筋急，眼有黑花，耳内虚鸣。干蝎丸方干蝎（醋炒半两） 巴戟天（去心糯米炒候米赤黄去米不用） 附子（炮裂去皮脐） 羌活（去芦头）上五味。捣罗为细末，炼蜜和丸，如梧桐子大。每服十五丸至二十丸，空心盐汤下，食后临卧，米饮下。

　　治肝脏虚冷，壮筋骨，明耳目，进饮食。四圣散方白附子（炮） 白蒺藜（酒炒） 羌活（去芦头） 黄 （锉各等分）上四味。捣罗为细末，每服二钱匕，用羊腰子一对，去筋膜切开，入药用线缠，用水一盏，入粟米一匙头，同煮候粟米熟食之。此药亦治肾脏风攻注。

　　治肝元虚损上攻，口内生疮，饮食不进。犀角散方犀角（镑屑） 决明子 人参（各一分） 栀子仁 龙胆 白术（各半两）上六味。捣罗为细散，每服一钱半匕，温熟水调下，食后良久服。

　　治肝虚目睛眩疼，多泪羞明，筋脉疼痛。补肝散方夏枯草 莎草根（各一两同炒过）上二味。捣罗为细散，每服一钱匕，腊茶调下，不拘时候。

　　治肝虚筋急，或霍乱转筋，手足麻痹。人参饮方人参 浓朴（去粗皮姜汁炙各一两） 白术（二两）上三味。粗捣筛，每服五钱匕，水一盏，葱白五寸切碎，同煎八分，去滓，不拘时温服

　　卷第四十一　肝脏门

　　肝实

　　论曰肝实之状，苦心下坚满，常两胁痛，或引小腹，忿忿如怒，头目眩痛， 赤生息肉是也。其脉见于左手关上阴实者，乃足厥阴经有余之候。盖肝实则生热，热则阳气盛，故其证如此。

