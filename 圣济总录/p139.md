<!-- { "loadSidebar": true } -->
　　治邪热干胆，神思不宁，喜怒狂躁，口苦舌干。山栀子饮方山栀子仁（一两半） 甜竹茹（微炒一两） 豉（一升） 大青（八钱） 陈橘皮（汤浸去白焙一两）上五味。粗捣筛，每服三钱匕，水一盏，入蜜少许，煎至七分，去滓温服，食后夜卧各一。

　　治胆实生热，腹中气满，饮食不下，咽干头重，洒洒恶寒，两胁胀痛。半夏东流水汤方半夏（汤洗七遍去滑炒一两半） 酸枣仁（二两别研入） 黄芩（去黑心半两） 远志（去心） 赤茯苓上六味。除别研外，粗捣筛，再拌匀，每五钱匕，用东流水二盏，入秫米半合，生姜五片，煎至一盏去滓，分温二服，空腹食后各一服。

　　治胆实热口苦，冒冒气满，食饮不下，咽干心胁痛，不能转侧，头目连缺盆皆痛。半夏汤方半夏（为末生姜汁和作饼曝干） 酸枣仁（各一两半） 黄芩（去黑心半两） 远志（去心） 山栀子（去上七味。粗捣筛，每服五钱匕，水一盏半，生姜五片，生地黄半分切，煎至八分，去滓食后温服。

　　治胆热精神不安，卧起不定，口中常苦。胡黄连丸方胡黄连（一两） 青羊角（镑屑一两） 熊胆（一分） 蛇黄（火 去火毒半两） 青黛（别研一分）上五味。捣罗为末，研令匀，用黄牛胆搜和为丸，如绿豆大，每服七丸，煎竹叶汤下，晚间再服，无牛胆以羊胆代。

　　治胆伏热，精神惊悸不安。菊花散方甘菊花（一两） 牛黄（研半两） 犀角（镑屑三分） 铁粉（半两） 麦门冬（去心焙半两） 黄连（去须三上九味。捣罗为细散，研和匀，每服二钱匕，食后淡竹沥调下，或金银煎汤下，亦得。

　　治胆实热，精神不安。泻热汤方龙骨 酸枣仁（微炒） 黄芩（去黑心） 茯神（去木） 伏龙肝 升麻 竹茹 甘草（炙各等分）上八味。粗捣筛，每服三钱匕，水一盏，煎至七分，去滓食后温服、日三。

　　卷第四十二　胆门

　　胆虚不眠

　　论曰胆虚不得眠者，胆为中正之官，足少阳其经也，若其经不足，复受风邪则胆寒，故虚烦而寝卧不安也。

　　治肝虚胆寒，夜间少睡，睡即惊觉，心悸神思不安，目昏心躁，肢节痿弱，补肝，去胆寒，和气。五补汤方黄 （三分） 附子（炮裂去皮脐） 人参 槟榔 白术 百合 酸枣仁（微炒研） 白茯苓（去粗皮）上一十味。除酸枣仁外，细锉分为十帖，每帖水两盏，入生姜五片，同煎至一盏，去滓空心温服、日二。

　　治胆寒虚烦不得眠。温胆汤方半夏（汤洗七遍焙干） 竹茹 枳实（去瓤麸炒各二两） 陈橘皮（汤浸去白焙三两） 甘草（炙一上五味。粗捣筛，每服五钱匕，以水一盏半，入生姜半分切，煎取七分，去滓温服。

　　治胆寒虚烦不得眠。千里流水汤方半夏（汤洗七遍焙干） 麦门冬（去心焙各三两） 白茯苓（去黑皮四两） 酸枣仁（炒）甘草（炙锉）上一十味。粗捣筛，每服五钱匕，先以千里流水五盏，入秫米半合，煮候沸，扬之千遍，澄清取一盏半，入药并生姜半分切，再煎取一盏，去滓温服。

　　治胆虚睡卧不安，精神恐怯。酸枣仁丸方酸枣仁（二两微炒捣研） 人参 白术 白茯苓（去粗皮） 半夏（汤洗七遍去滑切焙）干姜（炮各一两半） 陈橘皮（去白焙） 榆白皮（锉） 旋覆花 前胡（锉各一两） 槟榔（五枚椎碎）上一十一味。捣罗为末，炼蜜丸如梧桐子大。空心食前，煎枣汤下二十丸，日再服，加至三十丸。

　　治胆虚冷，头痛心中惊悸，睡卧不安，常如人将捕之，精神不守。五味子汤方五味子 白茯苓（去黑皮） 人参 芎 远志（去心） 酸枣仁（微炒） 熟干地黄（焙） 麦门冬上九味。粗捣筛，每服三钱匕，水一盏，枣二枚，同煎至七分，去滓温服，空心食前。

　　治胆气虚热不睡。酸枣仁丸方酸枣仁（炒） 地榆（各一两和苗用） 丹砂（研） 茯神（去木） 人参 菖蒲（锉各半两）上六味。除丹砂外，捣罗为细末，入丹砂令匀，蜜和丸如梧桐子大。每服米饮下二十丸，不拘时候。

　　治胆虚冷，精神不守，寝卧不宁，头目昏眩，恐畏不能独处。山芋丸方山芋 酸枣仁（微炒各一两） 柏子仁（研） 茯神（去木） 山茱萸（各三分）上五味，捣罗为末，炼蜜和丸，如梧桐子大，每服三十丸，温酒下，米饮亦得，不拘时候。

　　治胆虚睡卧不安，多惊悸。人参散方人参 白茯苓（去黑皮各一两） 丹砂（别研） 茯神（去木各半两）上四味。捣研为细散，每服一钱匕，粥饮调下，不拘时候。

　　治胆虚不得眠睡。酸枣仁丸方酸枣仁（微炒） 地榆（并苗用） 茯神（去木各一两）上三味。捣罗为末，炼蜜和丸，如梧桐子大。每服二十丸，米饮下，不拘时候。

　　治胆风不得眠睡。精神恍惚。乳香散方乳香（研） 马头脑骨灰（研各一两） 酸枣仁（二两微炒研）上三味。研令细和匀，每服二钱匕，温酒调下，不拘时候。

　　卷第四十二　胆门

　　胆热多睡

　　论曰胆热多睡者，胆腑清净，决断所自出。今肝胆俱实，营卫壅塞，则清净者浊而扰，故精神昏愦，常欲寝卧也。

　　治胆热精神不守，昏困多睡。半夏汤方半夏（汤洗七遍去滑焙三两） 生地黄（五两） 远志（去心） 赤茯苓（去黑皮各二两） 黄芩（去黑心一两） 酸枣仁（生用一两半）上六味。锉如麻豆，每服先以长流水三盏，入秫米半合，煎取一盏半，去米扬之千遍，入药五钱匕，煎取八分，去滓温服。

　　治营卫气涩，精神不爽，胆热多睡，头目昏塞。麦门冬汤方麦门冬（去心焙） 天门冬（去心焙） 羚羊角（镑各三分） 木通（锉） 前胡（去芦头） 大黄（锉炒各四钱） 半夏（汤洗七遍去滑焙干） 甘草（炙锉） 防风（去叉各半两）上九味。粗捣筛，每服三钱匕，以水一盏，入生姜三片，煎至六分，去滓温服，食后。

　　治胆气昏多睡，昼夜不足。远志丸方远志（去心） 人参 山芋 防风（去叉 玄参（各二两半） 苦参 铁粉（细研） 乌头（存性烧灰各上八味。捣罗为末，炼蜜为丸，如梧桐子大。食后米饮下二十丸，日再，渐加至三十丸治胆热口苦，神昏多睡。黄连汤方黄连（去须） 黄芩（去黑心） 赤茯苓（去黑皮） 麦门冬（去心焙） 升麻（各一分）上五味。粗捣筛，每服三钱匕，水一盏，煎至七分，去滓放温，食后服。

　　治胆风毒瓦斯，虚实不调，昏困多睡。酸枣仁汤方酸枣仁（研生用一两） 腊茶（以生姜汁涂炙令微黄二两）上二味。粗捣筛，每服二钱匕，水一盏，煎至七分，去滓温服，不计时候。

　　卷第四十二　胆门

　　胆瘅

　　论曰内经谓有病口苦，名曰胆瘅。夫胆为中正之官，清净之腑，十一脏之所取决，咽为之使，若数谋虑不决，则胆虚气上溢，而口为之苦，胆主藏而不泻。今数谋不断，则清净者浊而扰矣。故气上溢而其证为口苦也。经所谓是动则病口苦，以气为是动也。

　　治肝胆俱虚，热气上熏，口中常苦。泄热益胆汤方黄芩（去黑心） 甘草（炙锉各二两） 人参 桂（去粗皮各一两） 苦参 茯神（去木各半两）上六味。粗捣筛，每服三钱匕，以水一盏半，煎取七分，去滓温服不拘时。

　　治谋虑不决，胆气上溢，虚热口苦，神思不爽。半夏茯苓汤方半夏（汤洗七遍去滑焙干） 赤茯苓（去黑皮） 麦门冬（去心焙各三两） 酸枣仁 桂（去粗皮） 黄上九味。粗捣筛，每服五钱匕，水一盏半，入生姜五片，秫米一匙头许，同煎至一盏，去滓温服不拘时。

　　治谋虑伤胆，胆气上溢，膈脘虚烦，常觉口苦。地骨皮汤方地骨皮 生干地黄（各五两细锉） 前胡（去芦头二两半） 茯神（去木二两） 麦门冬去心（焙） 知母（各二两半） 人参 甘草（炙锉各二两）上八味，粗捣筛，每服五钱匕，水一盏半，入豉及粟米各少许，同煎至一盏，去滓温服不拘时。

　　治胆虚气逆，口中常苦，烦躁引饮。麦门冬汤方麦门冬（去心） 地骨皮 黄芩（去黑心） 茯神（去木） 大黄（锉炒） 升麻 甘草（炙锉） 羚羊角镑（上八味。粗捣筛，每服三钱匕，水一盏，入竹茹半分，同煎至七分，去滓食后温服。

　　治胆热气逆，口苦烦渴。栀子汤方栀子仁（二十一枚） 升麻 黄芩（去黑心） 大青 茯神（去木各三分） 甘草（半两炙锉）上六味。粗捣筛，每服三钱匕，水一盏，入豉五十粒，煎至七分，去滓入蜜半合，更煎三二沸，食后温服。

　　治胆虚气逆，邪热攻冲，口苦烦渴。人参汤方人参 甘草（炙锉） 冬葵子（各半两） 黄芩（去黑心） 赤茯苓（去黑皮） 枳壳（去瓤麸各三分）上六味。粗捣筛，每服三钱匕，水一盏，入生姜半分，煎至七分，去滓温服不拘时。

　　治胆热口苦。胡黄连丸方胡黄连（一两） 青羊角（镑） 蛇黄（捣研如粉各半两） 熊胆（研） 青黛（研各一分）上五味。粗捣研为末，用黄牛胆汁和丸，或羊胆和丸，如绿豆大，每服七丸，食后温竹叶汤下。

　　卷第四十三　心脏门

　　心脏统论

　　论曰心与小肠合，故手少阴经与手太阳经为表里，其象火，其王夏，其脉洪。在脏为神，在志为喜，在变动为忧，在液为汗，是故心气虚则悲不已。实则笑不休，心气虚则梦救火阳物，得其时则梦燔灼，心气盛则梦喜笑恐畏，厥气客于心，则梦丘山烟火，心衰则健忘，心热则多汗。不足则胸腹胁下与腰背引痛，惊悸恍惚，少颜色，舌本强。有余则骨痛胸中支满，胁下及膺背肩胛两臂痛，不足则补，有余则泻，此治之大法也。

　　卷第四十三　心脏门

　　心虚

　　论曰心虚之状，气血衰少，面黄烦热，多恐悸不乐，心腹痛难以言，时出清涎，心膈胀满，善忘多惊，梦寝不宁，精神恍惚，皆手少阴经虚寒所致。其脉见于左手寸口人迎以前阴虚者，乃其候也。

　　治心虚悸，头项热痛，狂走言语无度，小腹气壅。石膏汤方石膏（二两） 麦门冬（去心焙） 升麻（各一两半） 桔梗（去芦头切炒） 甘菊花（择去梗） 黄 （薄切上七味。粗捣筛，每服五钱匕，水一盏半，煎至一盏去滓，食后温服日三。

　　治心脏虚烦，恍惚多忘，神思不宁。人参汤方人参（半两） 远志（去心） 石菖蒲（各一两）上三味。粗捣筛，每服三钱匕，水一盏，生姜三片，薄荷三叶，煎至七分，去滓温服，不拘时。

