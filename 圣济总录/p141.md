<!-- { "loadSidebar": true } -->
　　治心经蕴热，头目壅赤，小便秘涩。加减火府丸方生干地黄（洗切焙一两） 木通（一两半） 黄连（去须三分） 黄芩（去黑心一分） 赤茯苓（去黑皮半两）上五味。为细末，炼蜜丸梧桐子大。每服七丸至十丸，食后温水下。

　　治心热实，忪悸恍惚，痰壅昏倦，上焦渴燥，夜卧不稳。镇心丸方丹砂（别研） 人参 甘草（炙锉） 黄芩（去黑心） 栝蒌根（各一两） 凝水石（碎研二两） 牛黄（研） 犀角（镑） 知母（各半两） 龙脑（别研一钱）上一十味，为细末，炼蜜丸鸡头大。每服一丸，人参汤嚼下。

　　治心脏大热，去烦闷，润肠胃。山栀子汤方山栀子（三两） 大黄（锉炒） 朴硝 甘草（生锉） 石膏（各二两） 黄芩（去黑心） 大青（各一两上九味。粗捣筛，每服三钱匕。水一盏，入竹叶七片，煎至七分，去滓食后服。

　　治心实生热，惊悸，化风痰，解积热。冰壶丸方牛黄（别研） 真珠（别研） 人参 白茯苓（去黑皮） 安息香（酒化） 胡黄连 龙胆麦门冬（去心焙） 远志（去心各半两） 丹砂（别研） 玳瑁（镑） 犀角（镑各一两） 龙脑（别研） 龙齿 铁粉（别研） 甜硝（别研各一分） 金箔（别研） 银箔（别研各十五片）上一十七味。为细末，炼蜜同安息香膏和丸，如鸡头大，每服一丸，煎人参茯苓汤化下治心脏实热，惊怖痰壅，不下食。远志汤方远志（去心） 生干地黄（洗切焙） 枳壳（去瓤麸炒各一两） 半夏（为末生姜汁调作饼焙干） 旋复花（各半两） 麦门冬（去心焙一两半） 赤茯苓（去黑皮） 甘草（炙锉各三分）上八味。粗捣筛，每服三钱匕。水一盏，生姜五片，煎至六分，去滓食后温服。

　　治心脏实热，上焦壅滞，口舌生疮，或多烦渴。柴胡汤方柴胡（去苗） 地骨皮 犀角（镑） 麦门冬（去心焙） 葛根（锉） 黄连（去须） 赤芍药 黄芩（去黑心） 升麻（各一两） 甘草（炙锉半两）上一十味，粗捣筛，每服三钱匕，水一盏，煎至七分，去滓食后温服。

　　治心实热，口干烦渴，夜卧不安。羚羊角汤方羚羊角（镑三分） 茯神（去木） 木通（锉） 黄连（去须） 麦门冬（去心焙） 升麻知母（焙） 黄芩（上九味。粗捣筛，每服三钱匕。水一盏，煎至七分，去滓食后温服。

　　治心脏实热，胸中满闷，嗔怒不常，或头旋运，或痛如破。犀角汤方犀角（镑） 防风（去叉） 生干地黄（焙） 羌活（去芦头） 菊花 半夏（汤浸去滑姜汁制作饼曝干） 玄参 黄芩（去黑心） 白术 甘草（炙锉） 旋复花 麦门冬（去心焙） 前胡（去芦头各一两半）上一十三味。粗捣筛，每服五钱匕。水一盏半，入生姜一枣大切，煎至八分，去滓食后温服。

　　治心脏壅盛烦热，口舌生疮，头痛颊赤，心神不宁。通心汤方升麻 犀角（镑） 龙胆 玄参 防风（去叉） 黄芩（去黑心） 羌活（去芦头各半两） 苦竹叶（三上九味。粗捣筛，每服五钱匕。水一盏半，煎至八分，去滓食后温服。

　　治心热胆虚，喜惊多涎，梦中惊魇，小儿惊热，女子忧劳血厥，产后心虚怔忪等疾。至宝丹方生犀角（镑） 生玳瑁（镑） 琥珀（研） 丹砂（研） 雄黄（研各一两） 牛黄（半两与上二味各研匀） 安上七味。纳六味捣研为末，以安息香膏，丸如皂荚子大，人参汤下一丸，小儿量度加减治心脏风热。牛黄散牛黄（别研一分） 何首乌（一两半） 甘草（炙锉一分） 玄明粉（半两）上四味，捣研为细散和匀，每服一钱半匕，麦门冬熟水调下。

　　治心脏热实，狂言妄语，心神不宁。大定志丸方硝石（一两） 丹砂（一分） 白茯苓（去黑皮） 人参（各二两）上四味，捣研为末，粟米饭和丸，如弹丸大，每服一丸，沙糖新汲水调下。

　　治心热实在内，狂妄不常。定心丸方硝石（半两） 丹砂（一分）上二味，细研，糯米粥和丸，如樱桃大，每服一丸，生糯米汁入油一两点，青柳枝打匀服。

　　卷第四十三　心脏门

　　心热多汗

　　论曰心生血，血行于分肉之间，遇热则腠理开，腠理开则汗出，盖心之液为汗，汗出亡阳，阳虚热甚，不已则肌肉消瘦也。

　　治心热多汗，及心胃客热，呕逆不睡。小麦汤方小麦（一合） 芦根（一握锉） 竹茹 人参（各一两） 白茯苓（去黑皮二两）上五味。粗捣筛，每服五钱匕。水一盏半，煎取一盏，去滓温服不拘时。

　　治心气壅热，手心头面多汗，胸中烦满。犀角汤方犀角（镑） 龙骨 麦门冬（去心焙） 黄 （锉） 地骨皮 茯神（去木） 人参 麻黄根 远志（去心） 甘草（炙锉各一两）上一十味。粗捣筛，每服五钱匕。水一盏半，淡竹叶二七片，煎至一盏，去滓食后温服治心脏壅热，口舌干燥，多汗。石膏丸方石膏（研） 栝蒌根 麻黄根 乌梅肉 葛根（锉） 天竺黄（研） 牡蛎（烧各一两）麦门冬（去心一上九味。为细末，炼蜜丸如梧桐子大。每服二十丸，新汲水下，不拘时。

　　治心热汗出，及骨蒸烦躁盗汗，食不生肌。羚羊角汤方羚羊角（镑） 地骨皮 秦艽洗（去苗土） 麦门冬（去心焙） 枳壳（去瓤麸炒） 大黄（锉） 柴胡（去苗） 白茯苓（去皮） 芍药 桑根白皮（锉） 黄 （薄切） 人参 鳖甲（醋炙去裙 各一两）上一十三味，粗捣筛，每服三钱匕，水一盏，煎至七分，去滓温服不拘时。

　　治心热汗出，及虚热盗汗。黄连散方黄连（去须半两） 柴胡（去苗） 前胡（去芦头各一两）上三味，为细散，每服一钱匕，温酒调下，日三。

　　治心虚热多汗。熟干地黄汤方熟干地黄（五两）上一味。锉如麻豆大，以水五盏，煎至三盏，去滓温分三服，空心日午临卧服。

　　治心热多汗，口苦舌干，涕唾稠粘，胸膈烦闷，不思饮食。七宝汤方人参 白茯苓（去黑皮） 茯神（去木） 龙骨 远志（去心） 麦门冬（去心焙） 生干地黄（洗切） 甘草（炙锉） 天门冬（去心焙各半两） 丹砂（研） 天竺黄（研各一钱）上一十一味。粗捣筛，九味，入研药和匀，每服二钱匕。水一盏半，枣一枚劈，淡竹叶五叶，同煎至七分，去滓温服，不拘时。

　　治心热多汗，及骨蒸盗汗、咳嗽，五心烦热。柴胡饮方柴胡（去苗二两） 桑根白皮（锉） 防风（去叉） 芍药 玄参 黄芩（去黑心） 甘草（炙锉各一两上七味。粗捣筛，每半两水三盏，生姜五片，煎至二盏去滓，分温两服，日午临卧，如咳嗽咯血，加杏仁二十枚，去皮尖双仁，粗研同煎。

　　治心热多汗，言笑无度，四肢烦热。降气汤方麻黄（去根节） 栀子仁 白茯苓（去黑皮） 黄芩（去黑心） 白术（锉） 芒硝（各三两） 石膏（八两碎研） 桂（去粗皮二两） 生地黄（切焙一升） 甘草（炙锉一两） 赤小豆（二合）上一十一味。粗捣筛，每服五钱匕。水二盏，枣二枚，煎取一盏，下竹沥少许，再煎去滓温服。

　　治心热多汗，欲吐不出，烦闷喘急，头痛。泻心汤方豉（一升） 石膏（一斤碎研） 地骨皮（五两） 栀子仁（二十一枚） 白茯苓（去黑皮二两）上五味。粗捣筛，每服五钱匕。水二盏，入小麦一撮，淡竹叶二七片，煎取一盏，去滓温服。

　　卷第四十三　心脏门

　　中寒

　　论曰心中寒者，心痛彻背，背痛彻心，如蛊注之状，盖心为阳脏，中寒则寒必甚，心背彻痛，则寒邪中脏深矣。

　　治心中寒，心痛彻背，背痛彻心，或心下结实。姜附丸方附子（炮裂去皮脐一分） 干姜（炮三分） 乌头（炮裂去皮尖一分） 吴茱萸（汤浸一宿焙干炒半两） 浓朴（去粗皮生姜汁炙半两）上五味。捣罗为细末，炼蜜和丸，梧桐子大。空腹以酒下三丸，日三夜一。未效稍加丸数。

　　治心中寒，心背彻痛。赤石脂丸方赤石脂（一两半） 干姜（炮二两） 乌头（炮裂去皮尖三分） 人参（一两） 细辛（去苗叶一两） 桂（去上七味。粗罗为末，炼蜜和丸，梧桐子大。每服五丸，食前米饮下，日二。未效渐加丸数，以知为度。

　　治心中寒心背彻痛。吴茱萸汤方吴茱萸（汤浸一宿焙干炒二两） 附子（炮裂去皮脐二枚） 芎 干姜（炮） 浓朴（去粗皮生姜汁炙各二两） 甘草（炙锉一两）上六味。粗捣筛，每服五钱匕。水一盏半，枣二枚劈破，同煎至一盏，去滓温服，不计时，日三。

　　治心中寒，心痛彻背，背痛彻心。乌头丸方乌头（炮裂去皮脐一分） 附子（炮裂去皮脐） 桂（去粗皮） 蜀椒（去目并闭口炒出汗各半两） 赤上六味。为细末，炼蜜为丸，如麻子大。每服三五丸，食后生姜汤下，日进三服。

　　治心中寒，寒气痛，胁下肠鸣，心转喉中胸腹妨闷，食不多消，常生食气。桔梗散方桔梗 当归 芍药 茯苓 橘皮（汤浸去白瓤秤） 浓朴（去粗皮姜炙） 白术（各二两） 荜茇上一十二味。捣筛为散，每服三钱，生姜五片，枣一枚，煎至八分去滓，空心温服日三又治心中寒，心背彻痛。茱萸丸方吴茱萸（一升） 桂心 当归（各二两）上三味。捣罗为末，炼蜜为丸，如梧桐子大。每服三十丸，温酒下，渐加至四十丸。

　　治心中寒，腹痛。当归汤方当归（去芦头） 桂（去粗皮各一两） 甘草（生锉半两） 干姜（生锉一两）上四味。粗捣筛，每服三钱匕。水一盏，枣二枚劈破，煎至七分，去滓食前温服。

　　治心中寒，发痛甚。大腹皮散方大腹皮（锉半两） 高良姜（一两） 芍药（一两） 吴茱萸（汤浸一宿焙干炒一分）上四味，捣罗为散，每服二钱匕，温酒调下，不饮酒，生姜汤亦得。

　　治心中寒，脉浮当吐。瓜蒂散方瓜蒂（一分炒黄） 赤小豆（一分）上二味。各捣罗，拌匀再罗，每服一钱匕，以香豉一合，热汤一盏，煮作稀糜，去滓取汁，调散温顿服之，不吐者少加服之，快吐乃止，诸亡血虚人，不可服。

　　卷第四十三　心脏门

　　心烦热

　　论曰心烦热之病，手少阴经有余所致也。其不足则亦能令人虚烦。圣惠方止及实热，大抵心属火而恶热，其受病则易以生热，热则血气壅滞，故为烦躁，寝卧不得安宁。口舌生疮，头痛颊赤之类。虚则热气内攻，心神不宁，亦为之烦躁也。

