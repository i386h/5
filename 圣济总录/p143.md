<!-- { "loadSidebar": true } -->
　　治螈病筋脉相引而急。建中汤方人参 甘草（炙锉） 桂（去粗皮） 白茯苓（去黑皮） 当归（切焙各二两） 黄（锉） 龙骨 麦门冬（去心焙各三两） 芍药 生干地黄（焙各四两） 附子（炮裂去皮脐） 浓朴（去粗皮生姜汁炙各一两）上一十二味。粗捣筛，每服五钱匕。水一盏半，生姜三片，枣二枚劈破，煎至一盏，去滓入饴糖少许，再煎数沸温服，日二夜一。

　　治螈病筋脉相引，强筋力，滋血脉。石菖蒲丸方石菖蒲 牛膝（一味切同以酒浸一宿焙） 远志（去心） 人参 白茯苓（去黑皮） 地骨皮（生干地黄焙） 菟丝子（酒浸别捣末） 白术（各一两）上九味，为细末，炼蜜丸如梧桐子大。每服二十丸，空心日午夜卧，温酒下。

　　治螈病筋脉相引，及五劳七伤，小便数腰疼，久立不得，坐即脚痹，腹肚不安。肉苁蓉丸方肉苁蓉（酒浸切焙） 山芋 熟干地黄（焙各三两） 菟丝子（酒浸别捣） 五味子 杜仲（去粗皮炙锉） 泽泻 覆盆子 山茱萸 远志（去心） 续断 桂（去粗皮） 附子（炮裂去皮脐） 甘草（炙锉） 白茯苓（去黑皮） 石斛（去根） 鹿茸（去毛酥炙） 人参 蛇床子 巴戟天（去心各一两半）上二十味，为细末，炼蜜丸如梧桐子大。每服二十丸，空心日午夜卧，温酒下。

　　治螈病及虚羸等疾。牛羊髓丸方牛髓（研） 羊髓（研） 白蜜 酥 枣肉（各半升） 白茯苓（去黑皮） 麦门冬（去心焙） 芎 桂（去粗皮） 当归（切焙） 甘草（炙锉） 羌活（去芦头各一两） 干姜（炮） 生干地黄（焙各三分） 人参 五味子 防风（去叉） 细辛（去苗叶各半两） 白术（一两一分）上一十九味。除前五味外，捣罗为末，先与枣肉相和，次入二髓酥蜜搅匀，纳银石器中，重汤煮之，堪丸即丸如梧桐子大。每服三十丸加至四十丸，酒下、日再。

　　治螈病筋脉相引，通百节，利九窍，补下焦伤竭不足。茯苓钟乳丸方白茯苓（去黑皮） 黄 （锉） 枳壳（去瓤麸炒） 蛇床子（各二两） 炼成钟乳粉（六两） 牛膝（酒浸切焙） 肉苁蓉（酒浸切焙） 人参 石斛（去根） 五味子（各一两半） 熟干地黄（焙） 菟丝子（酒浸别捣各三两）上一十二味，为细末，炼蜜丸梧桐子大。每服三十丸，空心酒下。治螈病筋脉相引。

　　万金丸方熟干地黄焙（十两） 天门冬（去心焙七两） 巨胜子炊（去皮曝干五两） 白茯苓（去黑皮） 甘菊花（各三两） 肉苁蓉（酒浸切焙） 牛膝（酒浸切焙） 山芋（各二两） 桂（去粗皮） 酸枣仁（炒） 甘草（炙锉） 巴戟天（去心各一两）上一十二味。为细末，煮枣肉与熟蜜，和捣三千杵，丸如梧桐子大。每服三十丸至四十丸，空心日午、温酒下。

　　治螈，筋脉相引。补虚损，去元脏久冷，上焦客热，健忘心忪。五味子丸方五味子（一两半） 熟干地黄（焙） 肉苁蓉（酒浸切焙各四两） 牛膝（酒浸切焙） 菟丝子（酒浸别捣） 泽泻 白茯苓（去黑皮） 巴戟天（去心） 赤石脂 山茱萸 杜仲（去粗皮炙） 山芋 石膏（碎） 远志（去心） 柏子仁（各二两）上一十五味。为细末，炼蜜和捣，入真酥五两再捣，丸如梧桐子大。每服二十丸，至三十丸，空心日午温酒下。

　　卷第四十三　小肠门

　　小肠虚

　　论曰小肠者受盛之官，心之腑也，太手阳其经也，其气虚则为不足，故左手寸口人迎以前，脉阳虚者，小肠虚也。虚则生寒，是故有颅际头角偏痛，耳聋不聪，惊跳，小便频数之证，治宜补之。

　　治小肠虚寒，脐下急痛。沉香汤方沉香（锉） 桂（去粗皮） 附子（炮裂去皮脐） 白龙骨（各一两） 木香 当归（锉微炒各三分） 枳实（去瓤麸炒半两）上七味，锉如麻豆，每服三钱匕，水一盏，入生姜半分，煎至六分，去滓食前热服。

　　治小肠虚寒，小便频数，便下久而有膜如乳酪状。牡蛎丸方牡蛎（火煨细研） 萆 续断 益智子（去皮） 石斛（去根） 芎 牛膝（酒浸切焙） 狗脊（去毛） 五味子 石硫黄（别研） 山茱萸 巴戟天（去心） 龙骨（等分）上一十三味，捣研为末，炼蜜丸如梧桐子大。空心盐汤下四十丸，小便止即已。

　　治小肠虚寒，小便后余沥，阴痿。益智丸方益智子（去皮） 萆 狗脊（去毛） 芎 巴戟天（去心） 干木瓜 续断 牛膝（酒浸切焙各半两） 附子（炮裂去皮脐大者一枚）上九味，捣罗为末，炼蜜和丸，如梧桐子大。空心盐汤下四十丸。

　　治小肠虚冷，时发刺痛。蓬莪术散方蓬莪术（炮锉） 香子（炒） 芎 牛膝（酒浸切焙各半两） 桂（去粗皮一分）上五味，捣罗为散，每服二钱匕，银石器内煎葱汤、调下。

　　治小肠虚冷，少腹疼。 香子丸方香子（炒） 桂（去粗皮各一两） 附子（炮裂去皮脐） 当归（切焙） 荜澄茄 木香赤石脂（各三分） 蜀椒（去目及闭口者微炒出汗半两）上八味，捣罗为末，炼蜜和丸，梧桐子大。每服温酒下二十丸，空心食前。

　　治小肠虚寒腹痛，下赤白，补虚。干姜汤方干姜（炮三两） 当归（切焙） 黄柏（去粗皮） 地榆（各四两） 黄连（去须） 阿胶（炙令燥各二两） 石上七味。 咀如麻豆，每服五钱匕，水一盏半，煎取八分，去滓温服。

　　治小肠虚冷，小便频数。牛膝丸方牛膝（酒浸切焙） 续断 芎 （各半两） 萆 （二两）上四味。捣罗为末，炼蜜和丸，如梧桐子大。空心盐汤下四十丸，或作汤入盐煎服亦得治小肠虚寒撮痛，并妇人血刺心痛。断弓弦散方五灵脂 蒲黄（等分）上二味，同研为散，每服二钱匕，先用酽酢一合，熬药成膏，以水一小盏，煎至七分，热呷，此又名失笑散。

　　治小肠虚寒下利，便泄脓血，肠滑懊 。温肠丸方补骨脂（炒一两） 肉苁蓉（酒浸去皴皮焙一两半） 狗脊（锉） 独活（去芦头各三分） 附子（炮裂去皮脐） 巴戟天（去心） 鹿茸（酒炙去毛各一两） 五味子（三分）上八味。捣罗为细末，炼蜜丸如梧桐子大。每服三十丸，盐汤下，或酒下亦得。

　　卷第四十三　小肠门

　　小肠实

　　论曰小肠者受盛之官，心之腑也，手太阳其经也。其气盛则为有余，故左手寸口人迎以前脉阳实者，小肠实也，实则生热，是故有身热来去，口疮心烦，身重汗不出，小便不利之证，治宜泻之。

　　治小肠实热，脉气盛实，小便下血。麦门冬汤方麦门冬（去心焙） 知母 蒲黄 黄芩（去黑心） 木通（锉） 升麻（各一分） 大黄（锉炒三分）上七味。粗捣筛，每服三钱匕。水一盏，煎至八分，去滓食后温服。

　　治小肠实热，小便赤涩疼痛。射干汤方射干 黄芩（去黑心） 麦门冬（去心焙） 大黄（锉炒） 知母 木通（锉等分）上六味。粗捣筛，每服三钱匕。水一盏，入葱白五寸切碎，同煎至八分，去滓食后温服，以利为度。若三服以上未通，急煎芎 汤一盏投之即下，自早至夜，可两服。

　　治小肠实热，小便黄赤，结涩不通。瞿麦汤方瞿麦穗 犀角（镑） 猪苓（去黑皮） 防己（各三分） 黄连（去须） 车前子 木通（锉各一两） 甘草（炙锉半两）上八味。粗捣筛，每服三钱匕。以水一盏，煎取七分，去滓温服，不拘时候。

　　治小肠实热，心烦口疮，小便赤涩。犀角汤方犀角（镑） 瞿麦穗 杏仁（去皮尖双仁麸炒） 栀子（去皮） 赤茯苓（去黑皮） 木通（锉） 黄连（去须各三分） 白茅根（一分锉） 甘草（炙锉半两） 麦门冬（去心焙一两）上一十味。粗捣筛，每服三钱匕。水一盏，入竹叶二七片，煎至六分，去滓温服，不计时候。

　　治下焦滞热，阴中疼痛，小便难涩。滑石散方滑石（一两研） 甘草（炙锉） 大黄（锉炒） 黄 （锉） 地椒 山栀子（去皮各半两） 乳香（一钱研）上七味，捣研为散，食前乳香酒调下一钱匕，未愈再服。

　　治小肠实热，头面赤多汗，小腹急痛。赤茯苓汤方赤茯苓（去黑皮） 麦门冬（去心焙） 赤芍药 槟榔（锉） 生干地黄（锉） 木通（锉） 黄芩（去黑心各上八味。粗捣筛，每服四钱匕。水一盏，煎取八分，去滓温服，不拘时候。

　　治小肠实热，心中烦闷，小便血出。地黄汤方生地黄 白茅根（各半两） 葱白（二茎）上三味，锉如麻豆大，水三盏，煎至一盏半，去滓食前分温二服。

　　治小肠风热，小便黄赤，涩结不通。胡荽汤方胡荽 车前子 木通（锉） 防己 瞿麦穗 犀角（镑） 黄连（去须各等分）上七味。粗捣筛，每服五钱匕。水一盏半，煎至八分，去滓食后温服，日三。

　　治小肠实热，心下急痹，口舌生疮。郁金散方郁金（一两） 白附子（炮半两） 羌活（去芦头三分） 甘草（炙锉半两） 黄连（去须一分） 黄芩（去黑心半两） 侧柏（半两） 大黄（锉炒） 干蝎（去土炒各半两）上九味，捣罗为细散，拌和匀，每服二钱匕，食后薄荷熟水调下，生姜蜜汤下亦得。

　　卷第四十三　小肠门

　　小肠有寒

　　论曰小肠者，受盛之官，化物出焉，承奉胃司，受盛糟粕。受已复化传于大肠，是谓化物而出也。其经有寒，则亦传于大肠，故化物难，而大肠中懊痛，便利赤白，脉经谓小肠寒则令人下重便脓血者是也。

　　治小肠虚寒痛下赤白，肠滑后重。干姜黄连汤方干姜（炮三两） 当归（切焙） 黄柏（去粗皮） 地榆（锉各四两） 黄连（去须） 阿胶（炙令燥各二上七味。粗捣筛，每服五钱匕。水一盏半，煎至一盏，去滓温服日三。

　　治小肠受寒，腹痛下重，便利脓血。浓朴散方浓朴（去粗皮生姜汁炙锉） 黄连（去须微炒） 干姜炮 当归（切焙各一两） 白茯苓（去黑皮） 无食子（各半两）上六味。捣罗为细散，每服二钱匕，粥饮调下，食前服。

　　治小肠有寒，下利赤白，腹痛下重。木香汤方木香（三分） 黄连（去须微炒） 当归（切微炒各一两） 附子（炮裂去皮脐一两半）吴茱萸（汤洗七遍焙干炒半两） 浓朴（去粗皮生姜汁炙三两）上六味。粗捣筛，每服三钱匕。以水一盏，煎至七分，去滓稍热服，食前。

