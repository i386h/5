<!-- { "loadSidebar": true } -->
　　治脾胃一切虚冷，大肠滑泄，下利青白，呕逆翻胃，面色萎黄。石亭脂丸方石亭脂（二两细研） 蚌粉（五两）上二味，于铫子内，先以蚌粉铺作坑子，投入石亭脂末，以慢火烧，勿令大焰，待药熔及微焰断，取出研细，于地上出火毒一夜，即和蚌粉，以粟米烂饭为丸，如绿豆大，每日空心米饮下十丸，疾愈住药。

　　治脾胃寒腹中虚鸣，泄泻不止。草豆蔻散方草豆蔻（去皮一两） 高良姜（三分） 桂（去粗皮） 丁香 木香 五味子 白豆蔻（去皮） 陈橘皮上一十味，捣罗为散，研匀，每服二钱匕，煨生姜木瓜汤调下。

　　治脾胃虚冷肠滑泄利，腹多胀满，呕逆不思食，羸瘦。浓朴煮散方浓朴（去粗皮生姜汁炙） 高良姜 白术 干木瓜（锉各一两） 人参 白茯苓（去黑皮各一两半） 肉豆蔻（煨去壳二枚） 甘草（炙锉） 干姜（炮各半两） 草豆蔻（煨去皮三枚）上一十味，捣罗为散，每服三钱匕，水一盏，煎至七分，去滓温服空腹日二。

　　治脾胃虚冷呕逆不思食，脐腹 痛，大便滑泄。人参豆蔻煮散方人参 黄 （锉各一两） 干木瓜（锉焙） 诃黎勒皮（各三两） 肉豆蔻（煨去壳一枚） 陈橘皮（汤浸去白焙） 白术 高良姜 木香 甘草（炙锉各半两） 白茯苓（去黑皮一两半）上一十一味，捣罗为散，每服三盏匕，水一盏，煎至七分，去滓温服空腹午时，日二。

　　治脾胃虚冷，泄利水谷，两胁气胀，饮食无味，稍食即壅。肉豆蔻散方肉豆蔻（去壳面裹煨令黄） 附子（炮裂去皮脐各一两）上二味，捣罗为散，空心陈米饮调下三钱匕。

　　卷第四十四　脾脏门

　　宿食不消

　　论曰脾胃气弱，则所食之物，不能腐熟，又与新谷相兼，宿滞腹内，则令人噫气生热，腹胀膨闷，壮热憎寒，头痛如疟也。

　　治饮食不消，噫气生熟，面黄腹胀，脏腑不调。沉香煎丸方沉香 丁香 木香 胡椒 没药 丹砂（别研水飞） 高良姜 槟榔（面裹煨熟去面）砂（别研水飞用石器慢火熬干） 青橘皮（汤浸去白焙） 石硫黄（别研水飞各一两） 阿魏（醋浸去砂石面和作饼炙） 缩砂（去皮） 吴茱萸（陈者汤洗取沉者炒各半两） 巴豆（去皮心膜出油二钱半）上一十五味，除研药外，捣罗为末，与研药和匀炼蜜，丸如绿豆大。瓷合贮封，每服二丸，食前临卧温生姜橘皮汤下，更量虚实大小加减。

　　治脾胃虚寒，宿食不消，宽利胸膈，消化饮食。京三棱丸方京三棱（煨捣为末） 蓬莪术（煨捣为末各三分） 巴豆（去皮心膜压取霜一分以上三味用米醋一升于银石器内同熬成膏） 槟榔（锉一两） 青橘皮（汤浸去白焙） 陈橘皮（汤浸去白焙） 木香 桂（去粗皮生姜汁炙各半两）上八味，捣罗五味为末，用三味膏和捣千杵，丸如豌豆大，每服七丸至十丸，食后临卧，热生姜汤下。

　　治脾胃气不和，宿食不消，食已腹痛，呕哕恶心，胸膈痞闷，大便秘利不定。磨滞丸方木香 青橘皮（汤浸去白焙） 桂（去粗皮各一两） 吴茱萸（汤洗焙干炒三两）砂（醋熬成霜研上六味，捣罗四味为末，与 砂巴豆霜拌匀，醋煮面糊和丸，如绿豆大。每服三丸加至五丸，早晚食后临寝服，大便溏利，即减丸数。

　　治脾胃虚寒，宿食不消，化积滞，消酒食。胜金丸方芫花（醋煮炒焦） 大戟 甘遂（炒） 蓬莪术（煨锉） 京三棱（煨锉） 牵牛子（炒）干漆（炒烟出） 青橘皮（汤浸去白焙） 陈橘皮（汤浸去白焙） 巴豆各（半两去皮心膜） 砂（研） 胆矾（研各一分）上一十二味，除 砂胆矾外，用好醋一升，生姜半斤捣碎，同浸一宿，取出去生姜，将十味控干焙，捣为末，以醋化 砂并胆矾，煮面糊和丸，如豌豆大，每服三丸，茶酒任下，妇人心气痛，醋汤下；水气及气肿并痢疾，生姜酒下；一切气不和，生姜汤下。

　　治脾胃虚寒，宿食不消，痰饮留滞。温白丸方半夏（二两为末生姜汁和作饼曝干） 白术（一两） 丁香（一分）上三味，捣罗为末，用生姜自然汁煮面糊，丸如梧桐子大，每服二十丸，空心煎生姜汤下，如腹痛并呕逆食后服。

　　治脾胃虚寒，宿食不消，攻胁下痛，磨气块，取虚积。礞石丸方礞石（研） 猪牙皂荚（烧存性为末） 干姜（炮） 蓬莪术（煨锉） 芫花（醋炒焦）桂（去粗皮） 大黄（蒸熟锉焙捣末） 京三棱（煨锉捣末） 砂 木香 肉豆蔻（去壳各一两） 青橘皮（汤浸去白焙） 墨（烧过） 白豆蔻（去皮） 槟榔（锉各半两） 丁香诃黎勒皮 胡椒（各一分） 巴豆（一两半去皮心膜研出上一十九味，除大黄京三棱并研药外，捣罗为末，用醋三升，飞 砂于银石器内，慢火熬三十沸，次入巴豆，又熬十数沸，次入京三棱末，又熬五七沸，次入白面二两，无灰酒半升，又熬二十沸，次入大黄末，又熬五七沸，方下诸药末，不住用柳枝搅成膏，硬软得所，候冷入木臼，捣一千杵，为丸三等，或如绿豆，或如麻子，或如黄米，每服五丸或七丸，生姜汤下，量脏腑虚实加减，妇人心痛，醋汤下。

　　治脾胃虚寒，宿食不消，留滞成块，心腹疼痛。木香丸方木香 丹砂（研各三分） 蓬莪术（煨锉） 京三棱（煨锉各一两） 巴豆（二十粒去皮心膜出油）上五味，捣研为末，醋煮面糊，丸如豌豆大，每服二丸至三丸，食后临卧生姜橘皮汤下治脾胃虚寒，宿食不消，心腹刺疼，不思饮食。金液丸方京三棱（煨锉） 蓬莪术（煨锉各二两半） 丁香皮（锉） 青橘皮 陈橘皮（各汤浸去白焙） 白术（各二两） 桂（去粗皮一两） 槟榔（锉） 丁香 甘草（炙各半两）砂（别研水飞三钱） 牵牛子（炒熟捣末上一十三味，捣研为末，醋煮面糊，丸如绿豆大，每服七丸至十丸，食后米饮茶酒熟水任下。

　　治脾胃虚宿食不消，胁肋胀满，胸膈不利，心腹引痛，不思饮食。熏陆香丸方熏陆香（研） 沉香 人参 桂（去粗皮） 白术 白豆蔻（去皮各半两） 木香 丁香赤茯苓（去黑皮） 莎草根（去毛） 甘草（炙各三分） 丹砂（别研） 安息香（别研各一两）上一十三味，捣研一十二味为末，以安息香入蜜，同炼和丸，如鸡头大，每服一丸细嚼，空心食前生姜汤或陈橘皮汤下。

　　治脾胃虚寒，宿饮不消，两胁满痛。大丁香丸方丁香 丁香皮 干姜（炮） 陈橘皮（汤浸去白焙各一两） 巴豆霜（一分）上五味，捣罗四味为末，入巴豆霜，拌匀再罗，用好酒煮面糊，和丸如绿豆大，每服五丸至七丸，食后温生姜汤下。

　　治脾胃虚寒，宿食不消，腹胀肠鸣，通和五脏。阿魏丸方阿魏（研半两） 蝎梢（炒捣） 麝香（研各一分） 丹砂（研半分） 桃仁（四十九枚去皮尖双仁生研）上五味，合研令匀，酒煮面糊，丸如梧桐子大，每服二十丸，温酒下不嚼，早晨日中临卧各一服。

　　治脾胃虚寒，心胸痞满，宿食不消。乳香煎丸方乳香 没药 丹砂 木香 沉香 蓬莪术（煨锉） 枳壳（去瓤麸炒） 槟榔（锉） 乌头（炮裂去皮脐各一两） 砂（别研水飞） 野狼毒（锉醋炒） 干漆（炒烟出各一两半） 阿魏（一分醋化去砂石面和作饼炙楝实取肉捣末四两） 芫花（醋炒焦半两） 青橘皮（汤浸去白焙三分）上一十六味，除捣罗外，将乳香没药丹砂 砂别研，与楝实末同入石器内，用酽醋一升，慢火熬成膏，即入诸药拌和令匀，丸如绿豆大，每服十五丸，临卧温水下。

　　治脾胃虚寒，宿食不消。丁香丸方丁香 砂 木香 桂（去粗皮） 附子（炮裂去皮脐） 干漆（炒烟出） 蓬莪术（煨锉） 乳香研 青橘皮（汤浸去白焙） 京三棱（煨锉） 墨大黄（锉炒捣末） 巴豆霜（先秤了取霜） 芫花（醋炒焦） 猪牙（皂荚去皮子炙） 没药（研） 干姜（炮各二两）上一十七味。除 砂大黄巴豆霜乳香没药外，捣罗为末，以酽醋一升，化 砂去滓，入银石器中，慢火煎之，次下巴豆霜，搅匀两食久，次下大黄末，熬成膏，拌诸药。更入醋煮面糊，和捣一千杵，丸如麻子大，每服三丸至五丸，温酒或熟水下，得微利佳，更量人虚实加减。

　　治脾胃虚寒，宿食不消，壮热憎寒，头目重痛。大应丸方巴豆（十五粒去皮浆水一盏煮干为度） 大黄（蒸熟一分） 五灵脂（炒） 青橘皮（汤浸去白炒各半上四味，捣研为细末，面糊和丸，如绿豆大，每服七丸，食后临卧生姜汤下。

　　治宿食不消，腹胀膨闷。五香丸方丁香 木香 沉香 安息香 乳香 砂 丹砂（研） 肉豆蔻（去壳） 桂（去粗皮）京三棱（煨锉） 当归（切炒） 陈橘皮（汤浸去白焙） 槟榔（锉） 荜澄茄（各一分） 附子（炮裂去皮脐半两） 巴豆（十粒上一十六味，先将安息香乳香 砂三味细研，用少酒浸良久，余十一味，捣罗丹砂巴豆，与前三味通研令匀，酒煮面糊，丸如麻子大，每服五丸至七丸，熟水下，生姜汤亦得。

　　治宿食不消。丹砂丸方丹砂 砂 麝香（各一两） 雄黄 铅丹（各半两） 腻粉（三钱匕） 巴豆（二十粒去皮心膜出油细研用醋半盏熬成膏）上七味，将六味细研，与巴豆膏和匀，入白面滴水，丸如绿豆大，每服三丸至五丸。用水半盏，煮一沸，取出，临卧温酒下。

　　治宿食不消，心腹胀满，吐逆吞酸。小三棱煎丸方京三棱 蓬莪术（各四两） 芫花（一两）上三味，同入瓷瓶内，用米醋五升浸满封瓶口，慢火煨微干，取出前二味杵碎，仍用余醋炒芫花微焦，并焙干为末，醋煮面糊，丸如梧桐子大，每服三丸至五丸，生姜汤下，妇人醋汤下。

　　治心气胀满，食不消化，木香枳实丸方木香（三分） 枳实（去瓤麸炒三分） 赤茯苓（去黑皮一两） 人参（三分） 诃黎勒皮（炮一两半） 大黄（锉炒三两） 郁李仁（研二两）上七味，捣罗为细末，炼蜜和丸，如梧桐子大，每服三十丸，空腹温水下。

　　治脾胃不调，宿食留滞，腹胀发热，呕逆酸水，日渐羸瘦，人参柴胡汤方柴胡（去苗） 人参 白术 赤茯苓（去黑皮） 桔梗（炒） 陈橘皮（去白炒） 五味子 当归（切焙） 细辛（去苗叶） 半夏（汤洗七遍去滑炒干） 大黄（锉炒各一两） 浓朴（去粗皮生姜汁炙香熟二两半） 桂（去粗皮） 黄 （锉各一两半）上一十四味，粗捣筛，每服四钱匕，以水一盏，入生姜一枣大拍破，煎取七分，去滓空心顿服，日晚再服。

