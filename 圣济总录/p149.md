<!-- { "loadSidebar": true } -->
　　治脾胃气弱，留饮停积，饮食不化，呕吐不止，白术汤方白术（炒） 附子（炮裂去皮脐） 陈橘皮（汤浸去白焙炒各三分） 人参（一两） 桂（去粗皮） 芍药 枇杷叶（去毛炙） 白茅根 芦根 枳壳（去瓤麸炒各半两）上一十味，锉如麻豆，每服三钱匕，水一盏，煎至七分，去滓不拘时温服。

　　治脾胃虚冷呕逆，心腹常痛，面色青黄，腰胯冷痛，荜茇丸方荜茇 木香 附子（炮裂去皮脐） 胡椒 桂（去粗皮） 干姜（炮） 诃黎勒（煨取皮各一两） 浓朴（去粗皮生姜汁炙三两）上八味，捣罗为末，炼蜜和丸，如梧桐子大，每日空心粥饮下十五丸。

　　治胃气不和，呕逆不下食，覆盆饮方覆盆子根 枣（青州者去核） 人参 白茅根 灯心 半夏（汤洗七遍焙） 前胡（去芦头） 白术（各等分）上八味，锉如麻豆大，每服五钱匕，水一盏半，煎至八分，去滓温服、日三。

　　治脾胃气逆，呕吐不止，心下澹澹，人参汤方人参 半夏（汤洗去滑生姜汁制） 甘草（炙锉） 白茅根 白茯苓（去黑皮） 竹茹 陈橘皮（去白上八味，粗捣筛，每服四钱匕，水一盏半，姜五片，煎至八分，去滓温服。

　　治脾胃虚冷，呕逆醋心，冷癖翻胃，中酒后不得食，面色萎黄，人参汤方人参 白茯苓（去黑皮） 白术 陈橘皮（汤浸去白焙） 桂（去粗皮各一两） 浓朴（去粗皮生姜汁上八味，粗捣筛，每服三钱匕，水一盏，入生姜五片，煎至七分，去滓空心温服。

　　治脾胃虚冷，气逆呕吐，不能下食，浓朴汤方浓朴（去粗皮涂生姜汁炙熟三两） 人参 陈橘皮（去白焙各一两）上三味，粗捣筛，每服五钱匕，水一盏半，同煎至八分，去滓温服。

　　治脾胃虚弱，呕哕寒痰，饮食不下，辛香散方细辛（去苗叶半两） 丁香（一分）上二味，捣罗为细散，每服二钱匕，煎柿蒂汤调下，不拘时候服。

　　治吐逆粥药不可下者，五灵脂丸方五灵脂（不拘多少）上一味，为末，狗胆汁和丸，如鸡头实大，每服一丸，煎热生姜酒化下，先煮温粥半升，令病患乘药势，便以粥送下。

　　卷第四十五

　　脾脏冷气攻心腹疼痛

　　论曰足太阴、脾之经也，风冷干之，搏于脾脏，与正气相击，上冲于心则心痛，下攻于腹则腹痛，法宜温以调之。

　　治脾脏冷气攻心腹疼痛，及女人血气，丁香丸方丁香 木香 肉豆蔻（去壳） 青橘皮（汤浸去白焙） 胡椒 荜茇 槟榔（锉） 麝香（别研各一分） 乳香（别研半两） 巴豆（半两去皮微炮细研纸裹压油尽成霜） 丹砂（五钱）上一十味，将槟榔以上，先捣罗为末，次入余三味，拌和令匀，用醋煮面糊和丸，如黍米大，用丹砂为衣，每服五丸，茶酒任下，治元气用绵灰半钱，酒调下十丸，心痛煎盐醋汤下七丸，女人血气，当归酒下五丸。

　　治脾胃冷气攻心腹胀痛，宿食不消，吴茱萸丸方吴茱萸（汤浸七遍炒） 桂（去粗皮各一两） 陈橘皮（汤浸去白焙三分） 槟榔（锉半两）上四味，捣罗为末，醋煮面糊，丸如梧桐子大，每服十五丸，生姜汤下，不计时。

　　治脾脏冷气攻心腹疼痛，抵圣丸方木香（半两） 丁香（二十枚） 乳香（研） 莳萝（各一分炒） 阿魏（汤化去砂石干半分） 槟榔（锉一枚） 桂（去粗皮） 荜茇 肉豆蔻（去壳各半两） 巴豆（三枚去皮心膜出油尽）上一十味，捣罗为末，用粳米饮或饭，丸如绿豆大，每服三丸至五丸，食后生姜盐汤下，如痛服七丸，内嚼三丸，烧生姜盐汤下，温酒下亦得。

　　治脾胃冷气，心腹刺痛，散滞气，消酒食，利胸膈，化痰涎，和脾胃，止冷利，乳香丸方乳香（研） 沉香（锉） 没药（研） 木香 丹砂（研） 枳壳（去瓤麸炒） 蓬莪术（炮锉） 乌头（炮裂去皮脐） 槟榔（锉各一两） 芫花（醋炒令赤） 野狼毒（醋炒） 干漆（炒烟尽各半两） 阿魏（一分研） 青橘皮（汤浸去白焙三分）上一十四味，捣罗为末，以 砂一两半，水飞去砂石，楝实肉四两为末，同以好醋熬成膏，入前末和匀，丸如豌豆大，每服十丸至十五丸、温酒或姜汤下。

　　治脾脏冷气攻冲，心腹满闷，疼痛不可忍，沉香丸方沉香（锉） 诃黎勒（去核） 缩砂（去皮） 白茯苓（去黑皮） 肉豆蔻（去壳） 草豆蔻（去壳） 高良姜 巴戟天（去心） 丁香皮（各三两） 丁香 木香 附子（炮裂去皮脐） 胡椒 红豆蔻（去皮） 干姜（炮） 阿魏（酒浸） 乳香（研） 当归（切焙） 白豆蔻（去皮各一两） 芍药（炮） 芎 荜澄茄 香子（炒） 益智（去皮炒） 五味子蓬莪术（炮锉） 桃仁（去皮尖双仁炒） 砂（汤飞过各一两） 桂（去粗皮五上二十九味，捣罗为末，炼蜜丸鸡头实大，丹砂为衣，温酒嚼下一丸。

　　治脾脏冷气攻脏腑不调，心腹撮痛，及下元久冷，盐煎散方乌头（水浸三日炮裂去皮脐） 香子（炒） 附子（水浸三日炮裂去皮脐各一两） 楝实（七枚炮） 青橘皮（汤浸去白焙二两） 干姜（炮一分） 木香 砂（去砂石各一钱）荜澄茄（半两）上九味，捣罗为散，每服一钱匕，水八分，入盐煎至四分，空心食前和滓温服。

　　治脾胃冷气攻心腹 痛，痰逆恶心，不思饮食，利心胸，化留饮，戎盐方戎盐 槟榔（锉） 青橘皮（汤浸去白焙） 桂（去粗皮） 楝实 益智（去皮） 蓬莪术（炮各半两）上一十三味，捣罗为末，面糊丸绿豆大，每服二丸至三丸，食后用生姜汤下，更以意加减。

　　治脾脏冷气攻心腹 痛，闷乱烦懊，手足厥冷，呕吐痰逆，不下饮食，正元荜澄茄汤方荜澄茄 沉香（锉） 石斛（去根各一两） 人参 赤茯苓（去黑皮） 五味子（微炒）巴戟天（去心） 桂（去粗皮） 白术 芎 木香（各三分） 肉豆蔻（去壳） 附子（炮裂去皮脐） 没药（各半两） 陈曲（炒一两半）上一十五味，锉如麻豆，每服三钱匕，以水一盏，入生姜三片，枣二枚劈，同煎至七分，去滓食前温服。

　　治脾脏冷气攻心腹撮痛，手足逆冷，霍乱呕吐，脏腑滑利，膈脘痞塞，不思饮食，麝香荜澄茄丸方麝香（细研半两） 硫黄（细研三分） 砂（不夹石者细研一分） 石斛（去根） 荜澄茄 香子（炒） 补骨脂（炒） 木香（各一两） 何首乌（一两半） 丁香 肉豆蔻（去壳） 桂（去粗皮） 当归（切焙） 吴茱萸（汤洗七遍焙干炒） 槟榔（锉各一两）上一十五味，捣罗十二味为末，入研药抖匀，酒煮面糊，丸如梧桐子大，每服二十丸，至三十丸，温酒下，米饮亦得，空心食前服。

　　治脾脏虚冷，心腹有积滞气，发歇疼痛，胸膈不利，两胁胀满，不能饮食， 砂煎丸方砂（不夹石者细研半两） 阿魏（研一分） 陈曲（为末） 诃黎勒（去核各一两） 丁香荜茇 附子（炮裂去皮脐） 白芥子 香子（炒） 槟榔（锉） 青橘皮（汤浸去白焙） 沉香（锉各半两）上一十二味，自诃黎勒以下，同捣为末，以好酒一升，先煎 砂，次入阿魏，同煎五七沸后，以绵滤过、再熬，后下曲末，搅令匀，慢火熬成膏，和诸药，入臼内，杵数百下，丸如梧桐子大，每服十五丸至二十丸，食前以生姜汤下，温酒亦得。

　　治脾脏久积冷气攻心腹痛胀，恶心呕逆，脐下撮痛，鳖甲煎丸方鳖甲（醋炙去裙 ） 砂（不夹石者） 芫花（醋拌炒） 野狼毒（碎锉炒） 干漆（炒烟尽各一两） 京三棱（炮锉三两） 巴豆（二钱去皮心研细与 砂用醋一升同熬成膏）上七味，除 砂巴豆外，捣罗为末，与巴豆膏同拌匀，水煮面糊和丸，如绿豆大，每服一丸，食后生姜汤下。

　　治久病脾脏虚冷，饮食不下，心腹疼痛，面目浮肿，滑泄自利，两胁胀满，附子丸方附子（去皮脐汤浸透切作片子焙一两） 木香 砂（水飞去砂石熬令熟各半两）上三味，捣罗为末，以酒一升煮尽焙干，以炊饼末三两，一处和拌，滴水丸如梧桐子大，每服二十丸，空心米饮下。

　　治脾脏冷攻心腹切痛，进饮食，定呕逆，治泻痢。丁香散方丁香 人参 白茯苓（去黑皮） 浓朴（去粗皮生姜汁炙） 芍药 木香 京三棱（炮锉） 干姜（炮各半两） 吴茱萸（汤洗焙干炒） 肉豆蔻（去壳） 甘草（炙锉各一分） 苍术（刮去皮三分）上一十二味，捣罗为散，每服二钱匕，空心食前米饮调下。

　　治脾脏冷气攻心腹多疼，胁助虚胀，胸膈痞闷，痰逆恶心，呕吐酸水，肠鸣泄泻。

　　不思饮食，虽食迟化，留滞脏腑，面色萎黄，四肢少力，气出多寒，手足逆冷，肌体羸瘦，浓朴丸方浓朴（去粗皮生姜汁炙） 肉豆蔻（去壳） 附子（炮裂去皮脐各三分） 胡椒 高良姜桂（去粗皮） 干姜（炮） 丁香 槟榔（锉各半两） 砂（通明者研一分） 巴豆（去皮心膜出油取霜一分研） 大枣（三十枚草乌头二两实白者杵碎生姜自然汁慢火同煮令透软拣出枣剥去皮核研乌头不用）上一十二味，除研者外，捣罗为末，合研匀，以枣肉膏和剂，如硬量加蒸枣肉，丸如梧桐子大，每服五丸至七丸，煎陈橘皮木香生姜汤下，空心食前，如饮食消化迟，停滞胸膈，即不计时服。

　　治脾胃风劳冷气，青木香丸方木香（一两半） 浓朴（去粗皮生姜汁炙二两半） 人参 附子（炮裂去皮脐） 芎 羌活（去芦头） 桂（去粗皮） 白术 枳壳（去瓤麸炒） 槟榔（锉） 甘草（炙锉） 陈橘皮（汤浸去白焙） 吴茱萸（汤洗焙干炒各一两） 黄 （锉） 熟干地黄（焙各二两）上一十五味，捣罗为末，炼蜜和丸，如梧桐子大，空心温酒下二十丸。

　　治脾脏气虚，风冷乘之，正气相击，心腹疼痛，参苓散方人参 白茯苓（去黑皮） 黑豆黄（炒） 陈橘皮（去白姜汁浸一宿炒各三分） 京三棱（二两以新水浸令软薄切湿杵碎焙干炒） 青橘皮（去白焙） 麦 （炒各一两） 木香甘草（炙锉各半两）上九味，捣罗为细散，每服二钱匕，入生姜盐少许，沸汤点服。

　　治脾脏冷气攻心腹疼痛，不思饮食，沉香丸方沉香（锉一两） 芍药（炒） 益智仁 浓朴（去粗皮生姜汁炙锉各三分） 桂（去粗皮） 干姜（炮） 红豆蔻（去皮） 白茯苓（去黑皮） 枳壳（去瓤麸炒） 木香 当归（切焙） 槟榔（锉） 附子（炮裂去皮脐各半两） 甘草（炙锉一分半）上一十四味，捣罗为末，炼蜜和丸，如梧桐子大，每服二十丸，炒生姜木瓜盐汤下，不拘时。

