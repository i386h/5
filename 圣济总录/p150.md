<!-- { "loadSidebar": true } -->
　　治脾胃气不足，风冷乘之，与正气交击，心腹疼痛，集圣汤方附子（炮裂去皮脐） 桂（去粗皮） 干姜（炮） 甘草（炙锉各一两） 荜澄茄（一分）上五味，锉如麻豆，每服三钱匕，水一盏，盐一捻，同煎至七分，去滓服。

　　治脾脏虚冷，心腹疼痛，吴茱萸汤方吴茱萸（汤洗焙三两）上一味，每服一分不捣，以水二盏，入生姜一分切，葱白五寸切，同煎取八分，去滓温服食前。

　　治脾胃虚弱，冷物积滞，脐腹撮痛，饮食无味，肉豆蔻丸方肉豆蔻（去壳二枚） 人参 天雄（炮裂去皮脐） 当归（切焙） 大腹（锉） 地榆 京三棱（煨锉各一两半） 黄连（去须） 白术 木香（各一两） 白茯苓（去黑皮） 桂（去粗皮） 黄芩（去黑心） 干姜（炮裂各半两） 赤石脂（二两） 桃仁（二十枚去皮尖双仁炒）上一十六味，捣罗为末，烂粟米饭和丸，如梧桐子大，每服三十丸，空心米饮下。

　　卷第四十五

　　脾脏冷气腹内虚鸣

　　论曰脾为中州，主腐化水谷，埤诸脏腑，若脾虚，冷气与正气相击，则令腹内虚鸣，甚则腹痛下利，食不能化，内经所谓暴气象雷者，以阴阳之气冷热相击故也。

　　治脾脏虚冷，气攻心腹， 痛肠鸣，肉豆蔻丸方肉豆蔻（去壳） 干姜（炮） 陈橘皮（汤浸去白焙） 半夏（去洗去滑七遍焙） 桂（去粗皮） 吴茱萸（汤浸焙干炒） 浓朴（去粗皮生姜汁炙） 乌头（炮裂去皮脐） 白茯苓（去黑皮各半两）上九味，捣罗为末，枣肉和丸，如梧桐子大，食前生姜醋汤下十五丸。

　　治脾脏冷气不和，腹内雷鸣，膨胀刺痛，及解伤寒，橘皮煮散方陈橘皮（汤浸去白焙） 白术（各二两） 诃黎勒（炮去核） 干姜（炮） 枳壳（去瓤麸炒） 桂（去粗皮） 木香 人参 甘草（炙各一两） 草豆蔻（去皮七枚） 槟榔（五枚锉） 半夏（汤洗二七遍三分） 浓朴（去粗皮生姜汁炙一两半）上一十三味，捣为粗散，每服三钱匕，水一盏，入生姜三片，枣二枚劈破，同煎至七分，去滓食前温服。

　　治脾脏冷气，心腹痛胀闷，胸膈不利呕逆，腹内虚鸣，丁香丸方丁香 香子（炒） 桂（去粗皮） 陈橘皮（汤浸去白焙） 甘草（炙锉） 胡椒（等分）上六味，捣罗为末，炼蜜和丸，如樱桃大，每服一丸，生姜盐汤嚼下。

　　治脾脏冷气，肠鸣相逐，饮食无味，补虚，益智仁煮散方益智（去皮） 乌药（锉） 桂（去粗皮） 天仙藤（各一两） 莎草根（炒去毛） 陈橘皮（汤浸去白焙） 甘草（炙各二两） 干姜（炮） 木香 芎 白术 丁香（各半两） 人参（一分）上一十三味，捣为粗散，每服三钱匕，水一盏，入生姜三片，枣二枚劈破，同煎至六分，去滓温服食前。

　　治脾脏冷气，腹内虚鸣，四肢多冷，心腹疼痛，乌头丸方草乌头（去皮尖取末一分） 芫花（一分醋炒黄别杵为末二味用醋一升熬成稠膏刮出） 桂（去粗皮） 干姜（炮） 槟榔（锉） 青橘皮（汤浸去白焙） 天雄（炮裂去皮脐） 肉豆蔻仁 当归（切焙） 乌头（炮裂去皮脐） 胡椒（炒） 藿香叶 红豆蔻 丁香（各三钱）上一十四味，除二味熬膏外，捣罗为末，入前膏和剂，如硬更入蜜少许，丸如梧桐子，每服十五丸，生姜汤或米汤橘皮汤下，病已即止。

　　治脾脏冷气，腹内虚鸣泄泻，及宿食气块不消，憎寒壮热，日渐羸瘦，补脾散方木香（半两） 草豆蔻（白面裹慢火煨令焦去皮并面） 陈橘皮（汤浸去白焙） 浓朴（去粗皮生姜汁炙） 香子（炒） 干姜（炮） 京三棱（炮各一两） 陈曲（炒） 大麦（炒各二两）上九味，捣罗为散，食前炒生姜盐汤调下二钱匕。

　　治脾虚冷气，腹胀满虚鸣，腰腿肿刺痛， 气丸方胡椒（炒一百粒） 木香（三钱） 槟榔（一枚锉） 蝎梢（炒二钱） 阿魏（醋化去砂入药） 陈橘皮（汤浸上八味，捣罗为末，生姜自然汁，煮面糊和丸，如豌豆大，每服二十丸，温酒或陈橘皮汤下，不拘时候。

　　治脾虚冷腹中雷鸣，太白汤方附子（炮裂去皮脐二两） 青橘皮（汤浸去白焙一两） 香子（炒） 干姜（炮） 木香（炮各半两）上五味， 咀如麻豆，每服三钱匕，水一盏，入生姜二片，枣一枚劈破，同煎至七分，去滓温服，不拘时候。

　　治脾脏冷气，腹内虚鸣，温脾丸方高良姜（一两） 附子（炮裂去皮脐） 干姜（炮） 胡椒（炒各半两）上四味，捣罗为末，炼蜜和丸，如梧桐子大，每服二十丸，生姜橘皮汤或米饮下，不拘时候。

　　治脾脏虚冷，邪正气相击搏，腹内虚鸣，兼治阴阳二毒伤寒，陈橘皮汤方陈橘皮（汤浸去白麸炒） 桂（去粗皮） 甘草（炙锉） 干姜（炮） 枳壳（去瓤麸炒） 白术 人参 白茯苓（去黑皮） 浓朴（去粗皮生姜汁涂炙） 半夏（汤浸七遍去滑麸炒各一两） 诃黎勒（五枚煨去核） 槟榔（二枚锉） 草豆蔻（二枚去皮） 附子（炮裂去皮脐） 沉香（锉） 木香（各一两）上一十六味，锉如麻豆，每服三钱匕，水一盏，生姜三片，枣三枚劈，同煎至六分，去滓热服，脾泻气痛，服之神妙，伤寒并二服。

　　治脾胃久冷，气攻心腹，肠鸣胀满，痰逆恶心，草豆蔻丸方草豆蔻（炮去皮） 干姜（炮） 桂（去粗皮各一两半） 诃黎勒（煨取皮） 甘草（炙锉） 白茯苓（去黑上七味，捣罗为末，炼蜜和丸，如梧桐子大，温酒下二十丸。

　　治脾脏虚冷，腹胀肠鸣， 痛泄泻，饮食不化，浓朴汤方浓朴（去粗皮生姜汁炙） 白茯苓（去黑皮） 人参 草豆蔻（去皮） 陈橘皮（汤浸去瓤焙炒各三分） 半夏（汤洗去滑生姜汁制） 桂（去粗皮） 木香 白术炒 枳壳（去瓤麸炒各半两）上一十味，粗捣筛，每服四钱匕，水一盏半，生姜三片，枣一枚劈，煎至七分，去滓食前温服。

　　治脾脏冷气，腹胀虚鸣，饮食不化，泄泻不止，人参散方人参 诃黎勒皮（各三分） 枳壳（去瓤麸炒） 槟榔（锉各四钱） 陈橘皮（汤浸去白焙） 丁香（各半上七味，捣罗为散，每服二钱匕，用姜米饮调下，空心食前服。

　　卷第四十六

　　脾气虚腹胀满

　　论曰脾为仓廪之官，胃为水谷之海，脾气虚弱，宿寒留滞，胃受水谷，不能磨化，故令胀满。

　　治脾气虚弱，心腹胀满，呕吐痰逆，胸膈不利，腹胁刺痛，不思饮食，大腹木香汤方大腹（锉） 木香（各一两） 前胡（去芦头） 肉豆蔻（去壳） 人参 白茯苓（去黑皮各半两） 京三棱（炮锉一两半） 干姜（炮） 青橘皮（汤浸去白焙） 诃黎勒（炮去核各半两） 陈曲（微炒一两） 桂（去粗皮） 大麦 （微炒各半两） 浓朴（去粗皮生姜汁炙一两） 半夏（汤洗七遍去滑焙半两）上一十五味，粗捣筛，每服三钱匕，水一盏，入生姜三片，枣二枚去核，同煎至七分，去滓稍热食前服。

　　治脾虚吞酸呕逆，腹痛泄泻，不思饮食，腹胁膨胀，吴茱萸丸方吴茱萸（汤洗焙干炒六两） 附子（炮裂去皮脐二两半） 桂（去粗皮四两） 荜茇 浓朴（去粗皮生姜汁炙） 干姜（炮） 荜澄茄 胡椒（炒各二两）上八味，捣罗为末，炼蜜和丸，如梧桐子大，每治脾虚冷气，心腹 痛，胸膈满闷，腹胀肠鸣，紫桂大丸方桂（去粗皮） 香子（炒） 白豆蔻仁（去皮） 青橘皮（汤浸去白焙） 高良姜 附子（炮裂去皮脐各一两） 丁香 木香 甘草（炙各半两） 胡椒（炒一分）上一十味，捣罗为末，炼蜜和丸，如弹子大，每服半丸，至一丸，嚼破米饮下，温酒亦得。

　　治脾气虚弱，吞酸呕哕，胸胁胀满，不思饮食，增损理中散方干姜（炮） 人参 白术（各一两） 甘草（炙锉） 吴茱萸（汤洗焙干炒） 槟榔（锉各半两） 陈橘上九味，捣罗为散，每服一钱匕，入生姜汤点服，食前日三。

　　治脾气虚弱，中脘痞闷，胁肋胀满，心腹刺痛，呕逆痰涎，不思饮食，小沉香丸方沉香（镑） 丁香 木香 枳壳（去瓤麸炒） 人参 赤茯苓（去黑皮） 云蓝根 玄参（焙各一两） 诃黎勒（去核） 白豆蔻（去皮） 肉豆蔻（去壳） 丁香皮（锉） 桂（去粗皮） 麝香（研各半两） 白术（四两）上一十五味，捣罗为末，炼蜜和丸，如梧桐子大，每服二十丸，煎枣汤下，米饮亦得，空心食前服。

　　治脾虚，止喘闷，定呕逆，进饮食，除腹胁胀痛，白术丸方白术 诃黎勒（去核） 浓朴（去粗皮生姜汁炙焙干） 山芋 丁香 木香 甘草（炙）白茯苓（去上九味，捣罗为末，煮大枣肉和丸，如梧桐子大，每服二十丸，至三十丸，煎粟米姜枣汤下，食前早晚，各一服。

　　治脾虚，脏腑秘泄不常，腰重头昏，舌干眼涩，食后多胀，肢体疼倦，和顺三焦，消化痰饮，七气汤方人参 白茯苓（去黑皮） 白术 甘草（炙锉） 诃黎勒（去核） 连皮大腹（锉） 草豆蔻仁（各一两）上七味，粗捣筛，每服三钱匕，水一盏，煎至七分，去滓温服，如寒多者，更加炮裂去皮脐附子一两。

　　治脾气虚弱，腹胁膨胀，吃食不消，面色萎黄，四肢劣弱，育神汤方浓朴（去粗皮生姜汁炙二两） 丁香（半两） 附子（炮裂去皮脐） 白术（各一两） 木香（半两） 当归（切焙） 人参（各一两半） 诃黎勒（煨去核一两） 干姜（炮三分） 桂（去粗皮一两） 甘草（炙半两） 白茯上一十二味，粗捣筛，入净瓷器中收贮，每服五钱匕，水一盏半，入生姜半分，大枣二枚劈破，同煎至八分，去滓食前温服。

　　治脾气虚弱，饮食不美，心胸膨胀，胁肋痞满，噫气不通，满闷噎塞，积滞不消，结聚癖瘕，异效散方京三棱（锉汤浸一宿焙干） 白术（各三两） 甘草（炙锉二两） 麦 （微炒） 陈曲（微炒各一两） 高良姜（半两） 肉豆蔻（二枚去核） 青橘皮（汤浸去白焙） 陈橘皮（汤浸去白焙各一两） 草豆蔻（三枚去皮）上一十味，捣罗为细散，每服二钱匕，入盐少许，沸汤点服，空心食前。

　　治脾虚腹胀，止逆思食，黑散子方人参 丁香（皮锉） 泽泻 附子（炮裂去皮脐各半两） 天仙藤 白豆蔻（去皮各一两） 釜墨（一分上七味，都入瓶子内，以泥盖头候干，用稻糠旋烧一日，去火放冷，细研为散，每服三钱匕，水一小盏，入姜枣少许，煎至六分温服。

