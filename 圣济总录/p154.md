<!-- { "loadSidebar": true } -->
　　治胃实热呕哕，吐逆不食，头痛烦渴，犀角饮方犀角（镑） 枇杷叶（炙去毛） 葛根（锉） 麦门冬（去心焙各一两）上四味，粗捣筛，每服三钱匕，水一盏，煎至七分，去滓温服不拘时。

　　治胃实热气盛，消谷善饥，头目昏痛，衄血烦渴，黄连丸方黄连（去须） 栝蒌（根） 麦门冬（去心焙） 知母（焙） 茯神（去木各一两）上五味，捣罗为末，炼蜜丸如梧桐子大，每服三十丸，温熟水下，不拘时。

　　治胃实热烦渴，咽干吐逆，葛根汤方葛根（锉十两） 甘草（炙三两） 半夏（二两生姜汁升同煮软半盏浆水半切焙干） 黄连（去须一两上四味，粗捣筛，每服三钱匕，水一盏，生姜二片，竹茹少许，同煎至七分，去滓温服，不拘时。

　　治胃实热，干呕烦闷，目黄燥渴，前胡汤方前胡（去芦头一两半） 茅根（锉二两） 麦门冬（去心焙） 甘草（炙各一两） 黄芩（去黑心半两上五味，粗捣筛，每服二钱匕，水一盏，煎至七分，去滓温服，不拘时。

　　治胃实热，升麻栀子汤方升麻（锉） 栀子仁 射干 赤茯苓（去黑皮各三两） 白术（五两） 芍药（四两）上六味， 咀，如麻豆大，每服五钱匕，水一盏，煎至八分，入地黄汁一合，赤蜜一匙，更煎一二沸，去滓温服。

　　治胃中实热，吐逆心烦，不下食饮，姜蜜饮方生姜（半两取自然汁） 白蜜（一合） 糯米（半合淘净细研）上三味，和匀，入新汲水一盏调开，分二服，不拘时。

　　治胃气盛实，壅涩不宣，蕴积为热，口干烦渴，地黄饮方生地黄（汁）生姜（汁） 藕节（汁） 生蜜（各二合）上四味，调和令匀，分作三服，不拘时候。

　　治胃腑实热发渴，饮水浆不止，茯神饮方茯神（去木一两） 栝蒌根 麦门冬（去心焙各二两半） 葳蕤 知母（焙各二两）上五味，粗捣筛，每服先以水三盏，煮小麦一合，淡竹叶一合，十余沸去滓，然后下药末五钱匕，生地黄半分切，枣三枚劈破，同煎至一盏，去滓温呷。

　　治胃气实热，苦头痛汗不出，口中干燥，通热汤方人参（二两） 白茯苓（去黑皮一两） 甘草（炙一分） 柴胡（去苗一两） 葛根（锉一两） 麻黄（去根节上九味，粗捣筛，每服三钱匕，水一盏，生姜三片，煎取七分，去滓温服。

　　卷第四十七　胃门

　　食亦

　　论曰，内经曰，大肠移热于胃，善食而瘦，谓之食亦，胃移热于胆，亦曰食亦，夫胃为水谷之海，所以化气味而为营卫者也。胃气冲和则食饮有节，气血盛而肤革充盈，若乃胃受邪热，消铄谷气，不能变精血，故善食而瘦也，病名食亦，言虽能食，亦若饥也，胃移热于胆，亦曰食亦，以胆为阳木，热气乘之，则铄土而消谷也。

　　治胃中结热，消谷善食，不生肌肉，参苓丸方人参 赤茯苓（去黑皮） 菖蒲 远志（去心） 地骨皮 牛膝（酒浸切焙各一两）上六味，为细末，炼蜜和丸，如梧桐子大，每服二十丸，温水饮下，日三，不拘时。

　　治胃热善食而瘦，龙胆汤方龙胆 黄连（去须） 木通（锉） 柴胡（去苗） 麦门冬（去心焙） 人参（各一两）陈橘皮（去白焙） 黄上八味，粗捣筛，每服三钱匕，以水一盏，煎取七分，去滓温服，食后日二。

　　治胃热善食，不生肌，甘露饮方生干地黄（焙） 熟干地黄（焙） 天门冬（去心焙） 麦门冬（去心焙） 枇杷叶（去毛） 黄芩（去黑心） 石斛（去根） 甘草（炙锉） 枳壳（去瓤麸炒） 山茵陈（各一两）上一十味，粗捣筛，每服三钱匕，水一盏，煎取七分，去滓食后温服，日二。

　　治胃热消谷善饥，不为肌肤，沉香汤方沉香 人参 麦门冬（去心） 地骨皮 生干地黄（焙） 小草 甘草（炙各一两）上七味，粗捣筛，每服五钱匕，水一盏半，同煎至八分，去滓温服，日三，不拘时。

　　治胃热消谷善饥，不生肌肉，病名食亦，升麻汤方升麻 栀子仁 射干 赤茯苓（去黑皮各三两） 芍药（四两） 白术（五两） 生地黄汁 蜜（各一升上八味， 咀六味如麻豆大，每服五钱匕，以水一盏半，煎取一盏，去滓下地黄汁半合，再煎两沸，次下蜜半匙，共煎取一盏温服，老小以意加减。

　　治胃热善食而瘦，病名食亦，干地黄汤方生干地黄 麦门冬（去心焙） 栝蒌根（各三两） 甘草（炙锉） 枳壳（去瓤麸炒） 黄芩（去黑心各一上六味，粗捣筛，每服五钱匕，水一盏半，煎至七分，去滓温服，日二三。

　　卷第四十七　胃门

　　胃反

　　论曰脾与胃合，主腐熟水谷，今脾胃气虚，水谷不化，与停饮相击，胃中虚胀，其气逆上，食久反出，故名胃反也。其候朝食暮吐，暮食朝吐，寒热时作，心下痞结，状如复杯。

　　治胃反吐逆不止，心膈不利，饮食减少，生姜散方生姜（切炒三两） 蓬莪术（锉炒一两） 陈橘皮（汤浸去白炒） 甘草（锉炒各二两）上四味，捣罗为散，每服一钱匕，入盐少许，沸汤点服。

　　治胃反，食下便吐，人参汤方人参 泽泻 甘草（炙） 桂（去粗皮各二两） 陈橘皮（汤浸去白切炒） 干姜（炮各一两） 赤茯苓（上九味，粗捣筛，每服五钱匕，水二盏，煎至一盏，去滓温服，日三夜一。

　　治反胃吐逆，虚气上攻，心疼腹痛，多吐酸水，藿香丸方藿香叶 木香（各一两半） 半夏（汤洗去滑二两） 丁香 槟榔（锉各三分） 白术（一两） 荜澄上八味，捣罗为末，酒煮面糊，和丸梧桐子大，每服二十丸，橘皮汤下，不拘时候。

　　治胃反恶心，粥药不下，镇脾散方京三棱（炮一两半） 丁香（三分）上二味，捣罗为散，每服一钱匕，沸汤点不拘时候。

　　治反胃吐食，日久不止，大肠结燥，丹砂丸方丹砂（研） 铅丹（研） 陈橘皮（去白炒各半两） 半夏（汤洗七遍去滑焙） 浓朴（去粗皮生姜汁炙） 麦 （炒） 陈曲（焙） 代赭 （各一两） 皂荚（去皮子炙取半两）上九味，捣研为末和匀，稀糊为丸，如梧桐子大，每服二十丸，空心日午卧时，用温酒下，米饮亦得。

　　治胃反呕吐哕逆，铅丹丸方。）黑铅（铅汁入纸灰以柳木椎同研成粉罗过一两）上二味，同研极细，用米醋一升，同入砂石器内，熬为膏，入干蒸饼少许，捣令熟，丸如赤小豆大，每服十丸，生姜汤或米饮下，不拘时候。

　　治胃反不纳饮食，开胃和气，木香汤方木香（一分锉） 胡椒（二十一粒） 糯米（一撮）上三味，同炒至米熟，粗捣筛，分作五服，每服用水一盏，煎至六分，去滓温服。

　　治胃反，及膈气不下食，苍术汤方苍术（或白米遇日西时于日下水微拌湿自心中想日气如在米中便只日中晒干纸袋盛挂通风处）上一味，每有患者，水煎一撮，和汁饮之，实时便下。

　　治胃反不下食，木香汤方木香（锉半两） 胡椒（一分） 高良姜（锉炒一分） 甘草（炙一两） 蓬莪术（炮二两）上五味，粗捣筛，每服三钱匕，水一盏，煎至七分，去滓食前温服。

　　治胃反吐酸水，心胸壅闷，荜茇丸方荜茇 木香 干姜（炮） 枳壳（去瓤麸炒） 大黄（锉炒） 槟榔 （锉各半两） 缩砂仁 诃黎勒（煨上一十味，捣罗为末，炼蜜和丸，如梧桐子大，每服二十丸，生姜汤下。

　　治多年胃反不止，石亭脂丸方石亭脂 紫贝铅（各二两） 盐卤（五两）上三味，旋烧铅煎卤中汁淬尽，将铅石亭脂，搅匀炒之，或焰起，即将铫子盖上焰即止，俟匀熟，水浸炊饼，丸如梧桐子大，每服二十丸，煎石莲干枣干柿干姜汤下。

　　治胃虚气逆，食已反出，矾丹丸方白矾 铅丹（二两） 石亭脂（半两生为末在后入）上三味，先将前二味和研，入坩埚内，以炭半秤，渐 令通赤为度，驻少火，更养一夜，取出细研，出毒两日，乃入石亭脂，同研细，以粟米饭和丸，如绿豆大，每日米饮下十五丸。

　　治胃虚胀，其气上逆，食已反出，矾石丸方白矾（三两烧令汁尽）上一味，细研如面，以研饭为丸，如梧桐子大，每日空心米饮下十五丸。

　　治久患翻胃，及小儿惊吐诸吐，田季散丸硫黄（细研半两） 水银（一分与硫黄再研无星）上二味，同研如黑煤色，每服三钱匕，生姜四两取汁，酒一盏，同姜汁煎熟调药，空心服，衣被盖覆，当自足指间汗出，迤逦遍身，汗彻即瘥，常有人病反胃，经三年不瘥，消羸殆尽，服药一服汗出，皆如胶，腥秽不可近，当日更不复吐，遂瘥，又小儿诸吐，用此药量儿长少，服一钱匕，至一字匕，冷水调下，吐立定，此散极浮难调，须先滴少水，以指缓缓研杀，稍稍增汤，使令调和，若倾入汤酒，尽浮泛不可服，又乌头煮散、茱萸散、皆治反胃，惟田季散有阴阳理，胜于二方，今载二方于后，但性差热，更量腑脏寒温用之。

　　治胃气虚冷，不能饮食，食已即吐酸水，茱萸散方吴茱萸（汤洗七遍炒干） 干姜（炮裂）上二味，等分，捣罗为散，空心热酒调下三钱匕。

　　治胃反，乌头煮散方乌头（炮裂去皮脐三两） 楝实（一两半） 槟榔（锉） 木香（各一两）上四味，捣罗为散，每服二钱匕，水一盏，煎至七分，入盐一捻，温服。

　　治阴阳气不升降，痞气膈气，心痛腹痛，咽喉噎闷，气道不匀，呕吐痰沫，饮食不下，大便秘利，不定，或里急后重，大腹痛不可忍，此药养气消痰，温中散滞，缓气丸方木香（半两） 桂（去粗皮二两） 人参（二两） 白术（二两） 吴茱萸（炒二两） 浓朴（去粗皮生姜汁涂炙令香二两） 诃黎勒皮（二两） 附子（炮裂去皮脐一两半） 阿魏（研半两）上九味，捣研为末，炼蜜为丸，如梧桐子大，每服三十丸，温熟水下，不计时候。大便结涩、加大黄黑牵牛各一两治反胃胸胁妨胀，不下食，橘皮饮方陈橘皮（汤去白焙一两） 诃黎勒（煨去核） 木香 薏苡仁 干木瓜（去瓤切焙各一两半）上五味，粗捣筛，每服三钱匕，水一盏半，入生姜五片，煎至一盏，去滓空腹温服，如人行五里再服。

　　治反胃不食，食即吐逆，羸瘦少力，半夏饮方半夏（汤洗七遍去滑尽焙二两） 浓朴（去粗皮生姜汁炙一两半） 糯米（两合） 陈橘皮（汤去白焙一两） 生姜（切焙一两半上五味，粗捣筛，每服三钱匕，枣二枚劈破，水一盏半，煎至一盏，去滓空腹温服，如人行五里再服。

　　治胃反呕吐不止，饮食不下，雌黄丸方雌黄（一分研） 甘草（半分生）上二味，为末，烂饮和丸，梧桐子大，用五叶草糯米同煎汤，下四丸。

