<!-- { "loadSidebar": true } -->
　　治肺痈咳嗽，防己丸方防己 杏仁（去皮尖双仁麸炒） 贝母（去心） 甘草（炙锉各二两） 甜葶苈（四两隔纸炒香）上五味，捣研为末，面糊和丸，如绿豆大，每服三十丸，不拘时候，温水下。

　　治肺痈，生地黄汤方生地黄汁（一升） 当归（切焙） 甘草（炙） 白石英（碎绵裹） 人参（各一两） 附子（炮裂去皮脐一两）上八味，除地黄汁鸡外，锉如麻豆，以水一斗五升，先煮鸡取七升汁去鸡，纳地黄汁诸药等，煮取三升，去滓每服一盏，日三夜二。

　　治肺痈，薏苡仁汤方薏苡仁（一升） 苦酒（三升）上二味，同煮取一升，去滓微温顿服，有脓血吐出，验。

　　治肺痈，吐脓如粳米粥，桔梗汤方桔梗（锉炒一两半） 甘草（炙锉半两）上二味，粗捣筛，每服六钱匕，水二盏，煎至一盏，去滓空腹温服，须臾吐脓数合瘥。

　　治肺痈涕唾涎沫，吐脓如粥，麦门冬汤方麦门冬（去心焙二两） 桔梗（去芦头五两） 甘草（炙锉三分）上三味，粗捣筛，每服三钱匕，水一盏，青蒿心叶十片，同煎至七分，去滓温服，稍轻者粥饮调下亦得，不计时候。

　　治肺痈吐脓，五心烦热，壅闷咳嗽，四顺汤方贝母（去心） 桔梗（炒） 紫菀（去苗土各一两） 甘草（炙锉半两）上四味，粗捣筛，每服三钱匕，水一盏，煎五七沸去滓，不拘时候稍冷服，如咳嗽甚，入去皮尖杏仁三枚，同煎，小儿量减。

　　治肺痈吐脓，经时不瘥，桔梗白术汤方桔梗（锉三分） 白术 生干地黄（焙） 薏苡仁 甘草（炙） 败酱（各二两） 当归（切焙一两） 桑上八味，锉如麻豆，以水一斗五升，煮大豆四升，取七升，去豆，纳清酒三升，合诸药煮之，去滓取三升，每服一盏，日三夜二。

　　卷第五十

　　肺痈喘急满

　　论曰内经谓肺之痈，喘而两 满，盖肺主气而合于息，其脉支别者，从肺经横出腋下，故邪气蕴积于肺，则上为喘急，下连两 满，治宜泻其肺脏之邪毒也。

　　治肺痈，气逆喘咳，平肺汤方黄 （一两锉） 沉香（半两） 紫菀（去土） 人参 紫苏（去梗各二两） 杏仁（去皮尖双仁麸炒）上七味， 咀如麻豆，每服五钱匕，水一盏半，煎至八分，去滓温服，日三。

　　治肺痈喘不得卧，葶苈大枣泻肺汤方葶苈（五两熬捣末取五钱匕）上一味，先以水三盏，入大枣二十枚，煮取二盏，去枣入葶苈末五钱匕服之，间日一服治肺痈喘急，坐卧不得，泻肺汤方桑根白皮（锉） 甜葶苈（隔纸炒各一两）上二味，粗捣筛，每服三钱，水一盏，煎至六分，去滓食后温服，微利为度。

　　治肺痈喘急，杏仁丸方杏仁（去皮尖双仁麸炒研入） 甜葶苈（隔纸炒） 皂荚刮（去黑皮蜜炙各一两）上三味，捣罗为末，炼蜜和丸，如梧桐子大，生姜蜜汤下十丸，至二十丸，食后临卧服治肺痈咳嗽上气喘，急不得卧，涕唾稠粘，胸膈不利，方葶苈（隔纸后炒紫色别研如膏） 桑根白皮（微炙细锉） 大枣（拣洗去核）上三味，用水三盏，先煎桑白皮一两，枣十二枚，取一盏半，去滓入葶苈膏一弹子大搅化，煎取八分温服，良久当吐恶物，或微利三两行，其疾减后，宜服补肺药，七日外病未退，量人加减，更一服。

　　治肺痈咳喘，体有微热烦满，胸前皮甲错者，夜合汤方夜合白皮（一两锉）上一味，以水三盏，取一盏半，分温二服。

　　治肺痈上喘咳嗽，胸膈满闷，口干烦热及吐血，华盖散方赤茯苓（去黑皮） 甜葶苈（隔纸炒） 桑根白皮（锉各一两） 大黄（半两湿纸裹煨熟）上四味，捣罗为散，每服二钱匕，生姜汤调下，食后临卧服。

　　卷第五十

　　肺气面目四肢浮肿

　　论曰肺气面目四肢浮肿者，其候咳嗽胀满，状如水气，盖肺主气，气为阳，阳体轻虚，为寒所折，攻发于外，散于皮肤，气逆浮肿，内经论久嗽不已，则三焦受之，三焦咳状，咳而腹满，不欲饮食，此皆寒气聚于胃，关于肺，使人多涕唾而面目浮肿气逆也。

　　治肺气咳嗽，面目虚肿，大便秘涩，葶苈丸方甜葶苈（隔纸炒二两） 防己（半两） 桑根白皮（锉炒三分） 郁李仁（汤浸去皮炒二两）上四味，捣罗为末，煮枣肉和丸，如梧桐子大，每服二十丸，生姜汤下，不拘时候。

　　治肺盛上气，胸胁胀满，身面浮肿，泻肺汤方葶苈子（隔纸炒捣如泥半两） 大枣（劈取肉二十枚） 桑根白皮（锉一两）上三味，先将枣并桑白皮，用水二升，煮取一升去滓，次纳葶苈子，同煎取八合，分温水五服，以利为效。

　　治肺气面目浮肿，咳嗽烦热，心腹壅滞，胸膈气促，郁李仁汤方郁李仁（汤浸去皮尖炒二两） 赤茯苓（去黑皮） 贝母（炒） 防己 商陆 杏仁（汤浸去皮尖双仁麸炒） 紫苏茎叶 桑根白皮（锉） 陈橘皮（汤浸去白焙） 木香 槟榔（锉各一两）上一十一味，粗捣筛，每服四钱匕，以水一大盏，入生姜一枣大拍碎，枣三枚劈，煎至七分，去滓，不拘时候温服。

　　治肺气喘息，面目浮肿，葶苈丸方葶历子（隔纸炒） 陈橘皮（汤浸去白焙） 柴胡（去苗） 枣肉（研各一两）上四味，先捣前三味，细罗为末，炼蜜与枣肉为丸，如梧桐子大，每服空腹，煎杏仁汤，下二十丸，日二。

　　治肺气咳嗽，面目浮肿，涕唾稠粘，不可喘息，葶苈饮方葶苈（隔纸炒研如泥一两） 桑根白皮（锉） 紫菀（去土各一两半） 槟榔（锉三枚）木通（锉一两半上六味，除研者外，粗捣筛，再和匀，每服五钱匕，水一盏半，煎至一盏，去滓食后温服，日二。

　　治肺脏虚实不调，痰滞喘嗽，面目浮肿，颊赤虚烦，马兜铃汤方马兜铃 麻黄（去节） 五味子（炒） 甘草（炙各一两）上四味，粗捣筛，每服三钱匕，水一盏，入沙糖少许，同煎至六分，食后临卧，去滓温服。

　　治肺气咳嗽面肿，四肢浮，独圣饼子蛤蚧一对（雌雄头尾全者净洗用法酒和蜜涂炙熟） 人参（紫团参一株如人形良）上二味，捣罗为末，熔蜡四两，滤去滓，和药末，作六饼子，每服空心用糯米作薄粥一盏，投药一饼，趁热细细呷之。

　　治肺气胸胁通身肿胀，方葶苈子（隔纸炒令紫色三两）上一味，捣碎，先以水三升，煮大枣三十枚，取汁一升，次纳药一枣大许，同煎至七合，顿服。

　　治肺脏积壅，气滞不通，面目浮肿，两鼻生疮，杏仁散方杏仁 葶苈（隔纸炒） 马兜铃 柴胡（去苗） 麻黄（去根节煎去沫） 射干 贝母（去心各一分）上九味，捣罗为末，每服二钱匕，食后以绵裹含化咽津。

　　卷第五十

　　肺脏痰毒壅滞

　　论曰肺脏痰毒壅滞之病，其证目眩头旋，胸膈痞满，常多痰唾，不思饮食，鼻闻腥臭，盖肺主气，居于膈上，为四脏之盖，邪热壅滞，熏散胸膈，与津液相搏，故郁结成痰也。

　　治肺脏壅热，咽喉肿痛，头目昏重，烦满引饮，客热痰毒，大小便秘涩，人参防己汤方人参（半两） 防己（一分） 羌活（去芦头） 芎 槟榔（锉） 连翘 天麻 玄参防风（去叉） 犀上一十三味，粗捣筛，每服三钱匕，水一盏，入生姜三片，葱白一寸煨熟，同煎至六分，不拘时候，去滓温服。

　　治肺脏痰毒壅滞，六神散方人参 百合 白术 山芋 白茯苓（去黑皮各一两） 甘草（炙半两）上六味，捣罗为散，每服二钱匕，白汤点服，日三。

　　治肺热胸中痰实，咽喉不利，化痰，硝石半夏丸方硝石 半夏（汤洗七遍去滑焙各半两）上二味，先捣半夏为末，次入硝石，同研令细，再入白面一两，三味拌匀，更罗过，滴水丸如绿豆大，生姜汤下二十丸。

　　治肺热痰实壅滞，润肺化痰，利咽膈，栝蒌汤方大栝蒌（五枚去壳取瓤并子点剁令极匀细微以白面同和作饼子焙干捣罗为末秤三两） 杏仁（上四味，将山芋与栝蒌，同于银石器中，慢火炒令香熟，取出与甘草杏仁末和拌匀，更用盐花三分，细研同和匀，每服一钱，沸汤点服。

　　治肺热咳嗽痰壅，气喘不安，前胡饮方前胡（去芦头一两半） 贝母（去心） 白前（各一两） 麦门冬（去心焙一两半） 枳壳（去瓤麸炒一两）上八味， 咀如麻豆，每服三钱匕，以水一盏，煎取七分，去滓食后温服，日二。

　　治肺脏多热，面上生疮，胸中积滞，或痰唾稠粘，或睡中口内有涎，紫苏散方紫苏（叶） 桔梗（炒） 麻黄（去根节煮去浮沫） 羌活（去芦头） 牡丹皮 连翘（各一两）上六味，粗捣筛，每服三钱匕，水一盏半，煎一盏去滓，温服日三。

　　治肺脏壅盛，心胸满闷，咳嗽烦喘，咽膈痰滞，不欲饮食，大便多秘，润肠丸方桑根白皮（锉） 甜葶苈（隔纸微炒） 防己 天门冬（去心焙） 枳壳（去瓤麸炒各半两） 槟榔（锉一上七味，捣罗为末，炼蜜和丸，如梧桐子大，每服二十丸，煎人参汤温下，不拘时。

　　治肺脏壅实，痰嗽秘滞，黑神丸方皂荚（不 者一斤切长一寸于铛子内炒令烟尽后根据次序下杏仁以下四味炒） 杏仁（去尖） 半上五味，同炒令黑色，便入酥一两，搅匀后，入巴豆霜半两，渗在药上，更不得搅动，急着器物盖，令不得烟出，四缝以湿纸固济，候冷出于地上，以纸衬摊匀盖复，出火毒一宿，杵罗为末，以醋面糊为丸，如绿豆大，每服三丸至五丸，生姜汤或茶酒任下，临睡服。

　　治肺气不调，上膈痰滞，喘满气促，语声不出，款冬花丸方款冬花（半两焙） 马兜铃 杏仁（去皮尖双仁炒各一分） 苦葶苈（隔纸微炒半两）桂（去粗皮上五味，捣罗为细末，煮枣肉和丸，如梧桐子大，每服二十丸，食后临卧以温水下。

　　治肺脏热，咽喉及口干，咳嗽气促痰壅，贝母饮方贝母（去心） 百合（各一两半） 紫菀（去苗） 桑根白皮 桔梗（炒各一两） 麦门冬（去心焙一两上八味， 咀如麻豆，每服三钱匕，以水一盏，煎取七分，去滓食后温服，日二。

　　治久嗽肺热，咳唾稠浊，胸满痛闷，木通汤方木通（锉） 桔梗（炒） 桑根白皮 升麻 黄芩（去黑心各一两半） 牵牛子（炒一合） 生地黄（切三上七味， 咀如麻豆，每服五钱匕，以水一盏半，煎取八分，去滓温服，日二。

