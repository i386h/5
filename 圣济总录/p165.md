<!-- { "loadSidebar": true } -->
　　治肾脏虚冷，阳气萎弱，呕逆多唾，体瘦精神不爽，不思饮食，腰脚沉重，脐腹急痛，小便频数。菟丝子丸方菟丝子（酒浸别捣） 萆 （各半两） 补骨脂（炒） 防风（去叉） 硫黄（各一分）续断巴戟天（去心各一两） 细辛（去苗叶） 蜀椒（去目并闭口炒出汗各五钱）上九味，捣罗为末，炼蜜和丸。如梧桐子大，空心盐汤下三十丸。

　　治肾虚寒耳鸣多唾。羊骨饮方羊脊骨（一具椎碎） 磁石（二两半碎） 白术（一两半） 黄耆 干姜（炮） 白茯苓（去黑皮） 桂（去皮各半两）上七味，除羊骨外，锉如麻豆大。先以水五升，煮骨取二升，去骨内药煎取一升，去滓空腹分温三服。

　　治肾虚厥寒，面黑耳枯，脐腹冷痛倦怠。补肾汤方磁石（绵裹二两半） 五味子 防风（去叉） 白茯苓（去黑皮） 黄耆 生姜 桂（去皮）甘草（炙） 人参 当归（切焙） 玄参（各半两） 羊肾（一具去脂）上一十二味，细锉如麻豆，分作五剂，每剂以水五盏。煎取三盏，去滓分温三服。

　　治肾虚寒耳鸣好睡，日渐痿损。羊骨补肾汤方羊胫骨（五两炙黄锉） 磁石（火 醋淬二七遍） 白术（各二两） 黄 （锉） 干姜（炮）白茯苓（去黑皮各一两） 桂（去皮三分）上七味，粗捣筛。每五钱匕，水一盏半，煎至一盏，去滓分温二服，空腹夜卧各一。

　　治肾虚寒关格塞烦热，腰背强直，饮食减少，气力渐羸。人参补肾汤方人参 甘草（炙锉） 桂（去皮） 陈橘皮（汤浸去白焙） 白茯苓（去黑皮各半两） 杜仲（去皮酥炙锉） 白术（各二两）上七味，粗捣筛。每五钱匕，水三盏，入猪羊肾各半两。生姜半分拍碎，薤白一茎，煎至一盏半，去滓分二服，空腹日夜各一。

　　治肾脏虚损劳伤诸病。黄 汤方黄 （锉一两） 干姜（炮半两） 当归（切焙） 甘草（炙锉） 黄芩（去黑心） 远志（去心）五味子 芍药 人参 白茯苓（去黑皮） 麦门冬（去心焙） 防风（去叉） 泽泻 熟干地黄（焙） 桂（去皮各一两）上一十五味，粗捣筛。每以水一盏半，先煮羊肾一只，取一盏去肾，入药三钱匕，枣二枚劈破。煎至七分，去滓空腹温服，日午夜卧再服。

　　治肾脏久虚，体热疼倦遗精，形瘦色昏，脐腹疼痛。耳常闻钟磬风雨声。补肾磁石丸方实（炒一两半） 附子（炮裂去皮脐） 牡蛎（ ） 肉苁蓉（酒浸去皴皮切焙） 山芋 巴戟天（去心各三分）上一十味，捣罗为末，炼蜜和丸。如梧桐子大，空腹浸牛膝酒下二十丸。渐加三十丸。

　　治肾脏虚冷劳瘦。苁蓉丸方肉苁蓉（酒浸去皴皮切焙） 木香 羌活（去芦头） 芎 桂（去皮） 青橘皮（汤浸去白焙） 白茯苓（去黑皮） 当归（切焙） 黄 （锉） 防风（去叉） 白术（各半两） 五味子香子（微炒） 腽肭脐（酒浸炙切各三分） 槟榔（锉） 人参 附子（炮裂去皮脐各一两）上一十七味，捣罗为末，炼蜜和丸。如梧桐子大，空心温酒下二十丸。

　　治肾气虚损，目视 。耳无所闻。及五劳七伤诸虚不足。黄 丸方黄 （锉） 干姜（炮） 当归（酒浸切焙） 羌活（去芦头） 芎 甘草（炙锉） 白茯苓（去黑皮） 细辛（去苗叶） 防风（去叉） 桂（去皮） 乌头（炮裂去皮脐） 附子（炮裂去皮脐）人参 芍药 石斛（去根锉） 熟干地黄（焙） 肉苁蓉（酒浸切焙各二两） 羊肾（一具煨熟切研膏） 大枣（煮去皮核研膏五合）上一十九味。除羊肾枣膏外，捣罗为末，入二膏和匀，更入少炼蜜和杵。丸如梧桐子大。

　　每服二十丸，加至三十丸，温酒下。

　　治肾虚寒阴痿，腰脊痛，身重缓弱。言语混浊，阳气顿绝。干地黄散方生干地黄（一斤焙） 肉苁蓉（酒浸切焙） 白术 巴戟天（去心） 麦门冬（去心焙）白茯苓（去黑皮） 甘草（炙锉） 牛膝（酒浸切焙） 五味子 杜仲（去皮炙各八两） 车前子干姜（炮各五两）上一十二味，捣罗为散，每服二钱匕，温酒调下，日进三服。

　　治肾气不足，胸胁时痛，骨节酸疼，目常茫茫，耳不审听，背膂拘急，体重嗜卧。宜服熟干地黄散方熟干地黄（一两） 天门冬（一两去心） 五味子（一两） 附子（一两炮裂去皮脐） 当归（三分锉微炒） 芎 （三分） 黄 （三分锉） 桂心（三分） 山茱萸（三分） 石斛（三分去苗）沉香（一两 磁石（一两捣碎水淘去赤汁）上一十二味，捣筛为散，每服四钱匕，水一中盏，入生姜半分，煎至六分，去滓空心食前温服、日三。

　　治肾劳虚冷干枯，忧恚内伤。久坐湿地则损。秦艽酒方秦艽 牛膝 芎 防风 桂 独活 茯苓（各一两） 杜仲 丹参（各八两） 侧子（炮裂去皮脐） 石斛（去梢黑者） 干姜（炮） 麦门冬（去心） 地骨皮（各一两半） 五加皮（五两）薏苡仁（一两） 大麻仁（一合炒）上一十七味，细锉，以生绢袋盛，酒一斗浸，春秋七日、夏三日、冬十日成。每日空腹温服半盏、日再。

　　治肾虚忪悸恍惚，眼花耳聋。肢节疼痛，皮肤搔痒。小腹拘急，面色常黑，黄胆消渴。

　　补肾汤方磁石（ 醋淬七遍研一两） 五味子（炒） 附子（炮裂去皮脐） 防风（去叉） 黄（锉炒）牡丹（皮） 桂去（皮） 甘草（炙锉） 桃仁（去皮尖双仁炒令黄各二两）上九味， 咀如麻豆。每服五钱匕，以水一盏半，入生姜半分切，煎取八分，去滓空心顿服。

　　治肾虚小便无度，阴囊痒湿。五石丸方钟乳（研） 紫石英（研） 石膏脂（研） 白矾（烧研） 白石英（研各半两） 肉苁蓉（酒浸去皴皮切焙） 甘草（炙锉） 天雄（炮裂去皮脐） 熟干地黄（焙各一两） 龙骨（碎研三分）上一十味，捣罗为末。炼蜜和丸，如梧桐子大，空心酒下一十丸。日再服。

　　治肾脏劳伤。磁石汤方磁石（醋淬） 肉苁蓉（酒浸焙干各二两） 沉香（一两半） 五味子 附子（炮裂去皮脐）覆盆子 狗脊（去毛） 白茯苓（去黑皮各一两） 猪肾（一只） 槟榔（三分）上一十味。除肾外， 咀如麻豆大。每服五钱匕，以水二盏，先煮猪肾，取一盏半，去肾入药，再煎取八分，去滓温服食前。

　　治肾气虚损，阳气痿弱。葫芦巴丸方葫芦巴（微炒） 巴戟天（紫者去心炒） 肉苁蓉（酒浸切焙各二两） 楝实（去皮醋浸一宿焙） 桂（去皮） 补骨脂（炒） 蛇床子（酒浸一宿焙） 牛膝（酒浸一宿切焙各一两） 莪术（醋浸一宿煨锉三分） 附子（炮裂去皮脐） 香子（炒各一两半）上一十一味，捣罗为末，炼蜜和丸，如小豆大。常服二十丸，空心炒盐生姜汤下，酒下亦得。

　　治肾虚小腹急满，骨肉干枯。阴囊湿痒。沉香饮方沉香（半两） 大腹（炮锉三分） 木香（半两） 羌活（去芦头半两） 萆 （三分）牛膝（去苗酒浸三分） 黄 （细锉半两） 泽泻（半两） 熟干地黄（焙半两） 桑螵蛸（炒半两） 当归（焙一分） 芍药（炒一分） 磁石（醋淬一分） 天雄（炮裂去皮脐一两） 续断（一两）上一十五味。 咀如麻豆，每服五钱匕， 水一盏半，入生姜半分切，煎至八分，去滓食前温服，日二。

　　治肾脏虚冷遗泄。韭子散方韭子（醋煮炒香二两） 附子（炮裂去皮脐） 桑螵蛸（锉炒） 泽泻（各三分） 蜀椒（去目及合口者炒出汗各三分） 赤石脂（研） 龙骨（椎碎各一两） 甘草（炙锉一分）上八味，捣罗为散，每服三钱匕，空心温酒调下，日再服。

　　治肾脏虚冷，腰胯膀胱间，忽冷如人吹。及手足膝盖冷如水。或茎中痛，小便无节。宜服苁蓉独活散方肉苁蓉（酒浸去皴皮切焙二两） 独活（去芦头） 附子（炮裂去皮脐） 蜀椒（去目并闭口者炒出汗各一两半） 泽泻 黄 （细锉各二两） 五味子 蒺藜（炒去角） 防风（去叉）杏仁（汤浸去皮尖双仁炒黄） 木香 干姜（炮） 牡蛎（熬） 赤石脂 黄芩（去黑心） 甘草（炙锉） 桂（去粗皮） 桃仁（汤浸去皮尖双仁炒黄） 细辛（去苗叶） 续断（各一两）上二十味，捣罗为细散，每服三钱匕，空心酒调下，日再服。

　　治肾虚耳聋胀满，腰脊强直，小便黄赤。螵蛸丸方桑螵蛸（炒半两） 菖蒲（三分） 山茱萸（微炒半两） 磁石（ 醋淬研半两） 附子（炮裂五味子 肉苁蓉（酒浸去皴皮炙） 山芋 当归（切焙） 沉香（各半两） 香子（炒一分）上一十二味，捣罗为末，炼蜜和丸。如梧桐子大，每服二十丸，温酒下，荆芥盐汤亦得治丈夫阳气不足。肾虚精乏，不能施化。庆云散方菟丝子（酒浸别捣五两） 天门冬（去心焙九两） 桑寄生 天雄（炮裂去皮脐各一两）石斛（去根） 白术（锉炒各三两） 紫石英（研二两） 覆盆子（十两） 五味子（七两）上九味，捣研为散。每服三钱匕，温酒调下，食前服，气寒者、去寄生，用细辛去苗叶四两。

　　卷第五十一　肾脏门

　　肾实

　　论曰足少阴肾之经，其气实为有余，则舌燥咽肿，上气嗌干，咳喘汗出，腰背强急，体重内热，小便黄赤，腰脊引痛，足胫肿满。此由足少阴经实，或为邪湿所加，故有是证，治宜泻之。

　　治肾脏实热，心胸烦满，腹胁胀急，腰重不利。地黄汤方生干地黄（焙一两半） 麦门冬（去心焙） 羚羊角（镑） 槟榔（锉） 牛膝（切焙）黄芩（去黑心） 甘草（炙锉） 丹参 枳壳（去瓤麸炒） 赤茯苓（去黑皮各一两）上一十味，粗捣筛，每服三钱匕，水一盏，煎至七分，去滓不拘时候温服。

　　治肾脏实热，小腹 胀，足下热痛，耳聋胯离解，梦伏水中。泻肾大黄汤方。

　　大黄（二两锉蜜水半盏浸一宿焙） 赤茯苓（去黑皮） 黄芩（去黑皮） 泽泻 菖蒲 甘草（锉） 玄参 五加皮（锉） 羚羊角（镑各一两） 磁石（火 醋淬三七遍） 生干地黄（切焙各二两）上一十一味，粗捣筛，每服三钱匕，水一盏，煎至七分，去滓不拘时候温服。

　　治肾脏实热，传入膀胱，小便黄赤。结涩不通。泽泻汤方泽泻（锉） 葵根（锉） 木通（锉） 车前子 井泉石（碎） 赤茯苓（去黑皮） 甘草（炙锉各一两）上七味，粗捣筛，每服二钱匕，水一盏，煎至七分，不拘时候，去滓温服，以小便利为度。

