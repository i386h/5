<!-- { "loadSidebar": true } -->
　　治肾心痛引脊背，如物所触。巴戟丸方巴戟天（去心） 香子（炒） 肉苁蓉（酒浸切焙） 人参 附子（大者炮裂去脐皮）青橘皮（汤浸去白焙各一两） 槟榔（锉半两）上七味，捣罗为末，别用羊肾二对，细切去筋膜，入盐半两，同研细，将药末同研得所，如干即入炼蜜，丸梧桐子大，每服空心、盐汤下二十丸。

　　治肾寒气逆上乘心痛。高良姜汤方高良姜 浓朴（去粗皮生姜汁炙） 桂（去粗皮各三两） 当归（切焙二两）上四味，粗捣筛，每服五钱匕，以水一盏半，煎取八分，去滓食前温服。日二。

　　治肾心气痛。金锁丸方附子（炮裂去皮脐） 青橘皮（汤浸去白焙） 桂（去粗皮各一两） 砂（半两研） 巴戟天（去心一两） 人参 山茱萸 吴茱萸（汤洗焙干炒各半两）上八味，捣研为末，酒煮面糊丸，梧桐子大，别研丹砂为衣，每服十五丸，温酒或盐汤下，空心日午夜卧服。

　　治肾心气痛连背脊。 砂丸方砂（别研一分） 荜澄茄 人参 沉香（锉） 桔梗（炒各半两） 木香（一分） 槟榔（大者锉） 肉豆蔻仁（各一两） 丁香（大者二七枚）上九味，捣罗为末，面糊和丸，如绿豆大，每服五丸至七丸，煎人参汤下，空心日午临卧服。

　　卷第五十五　心痛门

　　厥心痛

　　论曰手少阴，心之经也，心为阳中之阳，诸阳之所会合，若诸阳气虚，少阴之经气逆，则阳虚而阴厥，致令心痛，是为厥心痛。

　　治厥心痛，面色青黑，眼目直视，心腹连季胁引痛满胀。高良姜散方高良姜 乌药 京三棱（并锉各一两） 吴茱萸（水浸一宿曝干二两与上三味相和炒待茱萸焦即住火净拣去茱萸不用将三味与后药同捣） 丹参（锉微炒） 沉香（锉） 莎草根（炒去毛）各半两） 麝香（一分别研入）上一十二味，捣研为散，每服三钱匕，煎茯苓汤调下，或炒桃仁酒调下亦得。

　　治厥逆冷气上攻心痛。当归散方当归（锉微炒） 陈橘皮（汤浸去白焙） 桂（去粗皮） 枳壳（去瓤麸炒） 槟榔 桔梗（去芦头炒各一两） 赤芍药 木香 人参（各半两）上九味。捣罗为细散，每服二钱匕，煎生姜枣汤调下，不拘时服。

　　治厥逆心痛，呕逆气闷绝，吴茱萸丸方吴茱萸（汤浸一宿焙干炒） 桂（去粗皮） 白术（一两二钱） 干姜（炮） 青橘皮（汤浸去白焙） 槟榔 木香 干漆（捣碎炒令烟出） 当归（锉微炒） 桔梗（去芦头炒） 附子（炮裂去皮脐各一两）上一十一味，捣罗为细末，炼蜜和捣三五百杵，丸如梧桐子大，以热酒下二十丸。不拘时候。

　　治厥逆冷气，上攻心痛，不食。草豆蔻汤方草豆蔻（去皮一两半） 浓朴（去粗皮姜汁炙二两） 桂（去粗皮） 高良姜 当归（锉焙各上五味，粗捣筛，每服四钱匕，以水一盏，煎取六分，去滓稍热服，不拘时候。

　　治厥心痛，及气膈心痛。吴茱萸散方吴茱萸（水浸一宿炒干三分） 荜茇（半两） 胡椒（一分） 高良姜（半两） 当归（切焙）（二枚微煨）上九味，捣罗为细散，每服二钱匕，空心温酒调下，日晚再服。

　　治厥心痛。麝香汤方麝香（别研每汤成旋下） 木香（一两锉） 桃仁（去皮尖双仁麸炒三十五枚） 吴茱萸（水上五味，除麝香桃仁外，粗捣筛，入桃仁再同和研匀，每服三钱匕，水半盏，童子小便半盏，同煎至六分，去滓入麝香末半钱匕，搅匀温服，日二服。

　　卷第五十六

　　九种心痛

　　论曰九种心痛，曰虫曰注曰风曰悸曰食曰饮曰冷曰热曰去来者是也，治病必求其本。今九种心痛，其名虽异，而治疗各有其法，盖正气和调，则邪不能入，若或虚弱，外邪乘之，则种种皆能致疾，善医者惟明攻邪以扶正，则九种之痛，其治一也，延龄至宝论曰，鬼击之气，须以牛黄麝香，或气满相攻，则生嚼桃仁，若此之类，又当随宜治之。理固然矣。

　　治九种心痛。附子丸方附子（炮裂去皮脐） 人参 野狼毒（炙） 干姜（炮） 食茱萸（各一两） 巴豆（半两去皮心上六味，捣研为末，炼蜜为丸。如麻子大，每服十丸，米饮下，中恶心痛，口不能言者，日一服，累年积冷气流注心胸者，日再服之。

　　治九种心痛。木香煮散方木香 吴茱萸（汤浸一宿炒） 陈橘皮（汤浸去白炒） 柴胡（去苗各一两） 麝香（别研半上九味，捣罗八味为散，入麝香和匀，每服三钱匕，水一盏，煎至七分，不拘时温服。

　　治九种心痛。浓朴汤方浓朴（去粗皮用生姜汁涂炙） 槟榔（锉） 食茱萸 芍药 柴胡（去苗） 当归（切焙各一上七味，粗捣筛，每服五钱匕，水一盏半，煎至一盏，去滓温服，空心日午夜卧各一。

　　治九种心痛。救生散方野狼牙（炙） 槟榔（锉） 青橘皮（汤浸去白炒） 鹤虱 雷丸（各一两） 当归 桂（去粗皮上七味，捣罗为散，每服三钱匕，蜜酒调下，空心日午服，虫下为度。

　　治九种心痛。弭痛丸方五灵脂 木香 当归（切焙） 高良姜（炮） 蓬莪术（炮各一两）上五味，捣罗为末，炼蜜和丸，如梧桐子大，每服二十丸至三十丸。空心煎木香汤下。

　　治九种心痛。冷热吐逆， 刺疼痛。干漆散方干漆（炒出烟） 蓬莪术（炮各一两半） 桂（去粗皮） 吴茱萸（汤浸一宿炒干各一两）上四味，捣罗为散，每服二钱匕，温酒或醋汤调下，不计时候。

　　治九种心痛及诸滞气。和气丸方附子（一枚大者去皮脐切作四片入 砂一钱面裹煨香熟去面只用附子为末 砂别研） 芫花（醋炒） 牵牛子（炒各一钱）上三味，杵研为末，用醋面糊为丸，如梧桐子大，每服十丸，生姜汤下、不拘时。

　　治九种心痛。双珍散方芫花 野狼毒（各一两）上二味，用醋一升半。入砂石器中熬，醋尽为度，再焙干捣罗为散，每服半钱匕，葱酒调下。

　　治九种心痛。乌头散方乌头（炮裂去皮脐） 栀子仁（生用各一两）上二味，捣罗为散，每服一钱匕，醋汤调下。

　　治九种心痛。换金煮散方延胡索 蓬莪术（炮） 威灵仙（去土） 鬼箭羽 姜黄 苦楝根（洗锉各一两）上六味，捣罗为散。每服三钱匕，水一盏，酒少许，同煎七分，温服、日二夜一。

　　治九种心痛。无比丸方高良姜（炮） 缩砂仁 桂（去粗皮） 干姜（炮） 赤芍药（各三两）上五味，捣罗为末，醋面糊为丸。如小弹子大，每服一丸，生莱菔一片，和药细嚼。热汤下，不拘时。

　　治九种心痛，及腹胁积聚滞气。干漆丸方干漆（炒烟出二两）上一味，捣罗为末，醋面糊丸，如梧桐子大，每服五丸，至七丸，温酒下，醋汤亦得，不拘时候。

　　治九种心痛。万灵丸方石菖蒲（二两）上一味，捣罗为末，醋面糊丸。如鸡头大，以丹砂为衣，每服一丸，丈夫盐汤妇人醋汤嚼下。

　　卷第五十六

　　停饮心痛

　　论曰心属火，其气炎上，饮为水，其性趋下，营卫平和，腑脏调适，则水液下行。不能逆害心火，若水饮停积于胸中，火气不得宣通，则阳虚阴盛，其病心中淡淡然欲吐而痛，是为停饮心痛也。

　　治痰饮在心，久不散，痛不可忍。半夏汤方半夏（汤洗七遍曝干） 干姜（炮各三分） 槟榔（半生半炮锉） 桂（去粗皮） 旋复花（微炒） 高良姜（各半两） 丁香 木香（各一分）上八味，粗捣筛，每服五钱匕，水一盏半，入生姜一分拍破，同煎至八分，去滓温服。

　　治痰饮在心不散，痛不可忍。旋复花汤方旋复花（微炒） 桔梗（锉炒各一两） 半夏（汤洗七遍曝干一两半） 柴胡（去苗三分） 槟榔（微煨锉二枚）上五味，粗捣筛，每服五钱匕，水一盏半，入生姜一分拍碎，同煎至八分。去滓温服，如人行六七里再服。

　　治风痰心痛，每食粘滑等物。即吐清水，痛连胸背不可忍。枳壳汤方枳壳（去瓤麸炒半两） 苦参 甘草（生锉各一两） 灯心（两小束切）上四味，粗捣筛，每服三钱匕，水一盏，煎至六分，入盐半钱，茶末半钱，去滓温服，食后再服，以篦子于喉中引令吐，吐定更服，以痰尽为度，吐后、宜服茯苓汤。

　　治停饮心痛，服前药吐后。茯苓汤方白茯苓（去黑皮一两） 人参（一分） 麦门冬（去心焙一宿一分）上三味，粗捣筛，每服五钱匕，水一盏半，入生姜一分拍碎。同煎至八分，去滓温服，良久煮淡浆粥补之。

　　治心痛多唾。桂朴散方桂（去粗皮） 浓朴（去粗皮生姜汁炙令熟各三分） 吴茱萸（汤浸一宿曝干炒半两）上三味，捣罗为散，每服二钱匕，温酒调下。

　　卷第五十六

　　虫心痛

　　论曰诸虫在人身中，若腑脏平调，则自安其所，若脏气虚弱，或因食肥甘过度。致动肠胃间诸虫，其虫往来上攻于心络，则令人心痛，痛有休止，腹中热，喜吐涎出，是蛔心痛也。

　　宜速疗之。不疗虫贯心，则能杀人。

　　治虫动心痛，不可忍。胜金丸方贯众 白僵蚕（炒） 芜荑 干漆（炒烟尽） 槟榔（锉） 桂（去粗皮各一两）浓朴（去粗皮姜汁炙透） 雷丸（各一两半）上八味，捣罗为细末，炼蜜丸梧桐子大，每服十五丸，空心食前，温浆水下，初服三五日，取下诸虫乃效，若虫多，即服药十日以上方验。

　　治心痛发作，痛有休止，喜涎出，是为蛔虫。温中当归汤方当归（切焙一两半） 芍药（锉碎微炒三两） 黄芩（去黑心） 朴硝 桔梗（炒） 柴胡（去上七味，粗捣筛，每服三钱匕，水一盏，煎至七分，去滓温服。

　　治蛔厥呕逆心痛。乌梅丸方乌梅（三百枚） 细辛（去苗叶六两） 干姜（炮十两） 黄连（去须一斤） 当归（切焙四两）参黄柏（蜜炙上一十味，除乌梅外，捣罗为细末，以苦酒渍乌梅一宿，取肉蒸熟捣如泥，和药令相得，内臼中涂蜜，捣二千下，丸如梧桐子大，食前服十丸，日三，稍加至二十丸。

　　治虫心痛 刺不可忍。槟榔汤方槟榔（微煨二枚） 酸石榴皮（微炒三分） 桃符（锉碎一枚） 胡粉（一分）上四味，粗捣筛，每服二钱匕，水一盏，煎至半盏，又下酒一合，更煎取沸，去滓空心温服，日晚再服。

　　治心腹 痛不止。橘皮汤方陈橘皮（去白焙） 当归（切焙） 细辛（去苗叶各一两） 鹤虱（微炒半两） 甘草（炙一两）上六味，粗捣筛，每服三钱匕，水一盏，入生姜半分切，煎至七分，去滓空心温服。日午临卧各一服，未瘥再服。

