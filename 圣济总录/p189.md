<!-- { "loadSidebar": true } -->
　　治消渴经年饮水不止。白石英丸方白石英（别研） 芒硝（别研） 凝水石（别研各二两） 赤茯苓（去黑皮） 人参 地骨皮泽泻 苦参 甘草（炙锉） 麦门冬（去心焙各三两）上一十味，除别研外，捣罗为末，合研匀，炼蜜丸如梧桐子大，每服三十丸，温水下，不拘时服。

　　治久消渴，饮水不绝。葵根汤方经霜冬葵根皮（不拘多少细切焙）上一味，粗捣筛，每服三钱匕，水一盏，煎至七分，去滓温服，不拘时候。

　　治久消渴，经年饮水无度。水银丸方水银 铅（醋碎各半两） 柳絮矾（三分先细研次入水银并铅三味和研匀以瓷合盛外用纸筋泥固济安灰火内养半日取出候冷再研细） 豉（炒） 铅丹（研） 白僵蚕（炒） 黄连（去须各半两）上七味，将四味为末，与前三味再研匀，用糯米糊丸，如梧桐子大，每服二十丸。温水下，空心日午夜卧服。

　　治久消渴，饮水不绝。苦参丸方苦参（二两） 黄连（去须） 栝蒌根 知母（焙） 麦门冬（去心焙） 人参 牡蛎（） 黄（锉） 生干地黄（焙各一两）上九味，捣罗为末，以牛乳汁和，众手速丸，如梧桐子大，每服三十丸，浆水下。不拘时候。

　　卷第五十九

　　渴利

　　论曰消渴小便利多随饮而出，故名渴利，此盖少服乳石，房室过度，致肾虚精耗，热气独留，肾为之燥，故渴而引饮，肾虚不能制水。则饮随小便利也，病久津液耗竭，经络痞涩，营卫不通。热气留滞，必变痈脓也。

　　治消渴日夜饮水不止，饮下小便即利。麦门冬汤方麦门冬（去心焙） 黄连（去须） 冬瓜干者（各二两）上三味，粗捣筛，每服三钱匕，水一盏，煎至七分，去滓温服。

　　治渴利、虚热引饮不止，消热止渴。石膏汤方石膏（四两） 地骨皮（三两） 栝蒌根（二两半） 麦门冬（去心焙三两） 茯神（去木） 知母（焙） 葳蕤（各二两）上七味，粗捣筛，每服四钱匕，水二盏，竹叶二十片，生地黄半分切，生姜三片。枣二枚劈破，同煎至一盏，去滓食后温服，日三。

　　治渴利。日饮水数斗，小便频数。栝蒌散方栝蒌根 黄连（去须） 防己 铅丹（炒紫色研各一两）上四味，捣罗三味为散，与铅丹研匀，每服二钱匕，酒调食后服，日三，服药后，即强饮水，须臾自恶水必不欲饮。

　　治渴利患十年者，服之即瘥。千金散方泽泻 栝蒌根 甘草（炙各一两一分） 白石脂（研） 赤石脂（研） 铅丹（炒研各一分）胡粉（炒研三分） 石膏（碎研一两）上八味，捣前三味为散，更与研者和匀，每服一钱匕，煎菝 汤调下，不拘时，日三。

　　治渴利有热，小便涩难。欲下之。前胡汤方前胡（去芦头） 生干地黄（焙） 大黄（锉炒各一两） 黄芩（去黑心） 栀子仁 升麻芍药栝蒌根 石膏（碎各三分） 麦门冬（去心焙一两一分） 桂（去粗皮一分） 枳实（去瓤麸炒）甘草（炙各半两）上一十三味，粗捣筛，每服四钱匕，水一盏半，入生地黄一分切碎，同煎至八分。去滓食前温服。日三。

　　治渴利，麦门冬汤方麦门冬（去心焙） 白茯苓（去黑皮各四两） 栝蒌根 地骨皮（各五两） 甘草（炙三两）上五味，粗捣筛，每服四钱匕，先以水二盏，入小麦一匙，竹叶二七片，生姜一枣大切。

　　枣二枚劈破，同煎至一盏半，去滓下药末，煎至八分，去滓食前温服。日三。

　　治渴利。栝蒌根煎方生栝蒌根（去皮细切十斤） 黄牛脂（碎切一合半锅内慢火煎令消滤去滓）上二味，先以水三斗，煮生栝蒌根，至水一斗用生绢绞去滓取汁，内牛脂搅令匀。再内锅中慢火煎，不住手搅令水尽，候如膏状即止，于瓷合中密盛，每日食后，温酒调如鸡子黄大服之，日三。

　　治三消渴疾，饮水无度，小便随之，肌肉消瘦。浓朴汤方浓朴（去粗皮姜汁炙三两） 牡蛎（ 三两） 人参（一两）上三味，粗捣筛，每服五钱匕，水一盏半，煎至八分，去滓不计时候温服。

　　治三消渴疾，肌肤瘦弱，饮水不休，小便不止。黄 散方黄 （锉） 桑根白皮（锉细各一两） 葛根（锉二两）上三味，捣罗为散，每服三钱匕，煎杀猪汤，澄清调下，不拘时。

　　治常食热面炙爆诸干燥物，及服热补药，因热酒冲肺，日久即患消渴，饮水无度。小便旋利，心中热闷烦躁。枸杞根饮方枸杞根皮 菰根 李根白皮 葛根（四味并洗锉各二两） 甘草（炙一两） 牡蛎（炒二两）上七味，粗捣筛，每服五钱匕，水一盏半，煎至八分，去滓不拘时温服。

　　治渴饮水下咽即利，为膀胱有热，名曰渴利。鸡 丸方鸡 黄皮（炙） 栝蒌根（切）上二味，等分，同捣罗为末，炼蜜丸如梧桐子大，每服二十丸，温熟水下，食后服。

　　治渴日夜饮水，随饮即利。石菖蒲散方石菖蒲（一两） 栝蒌根（二两） 黄连（去须半两）上三味，捣罗为散，每服二钱匕，新汲水调下，食后临卧服。

　　治渴利。麦门冬汤方麦门冬（去心焙三两） 乌梅（去核炒半两）上二味，粗捣筛，每服三钱匕，水一盏，煎至七分，去滓放温服。

　　治渴利小豆汁方小豆（不限多少）上一味，水煮熟捣烂。细布绞取汁，每服一盏，不拘时，频服即瘥。

　　又方蔷薇根（细锉半斤）上一味，用水五升，浸一日，取水，量力时时饮之。

　　卷第五十九

　　消渴后成水

　　论曰脾土也，土气弱则不能制水，消渴饮水过度，脾土受湿而不能有所制，则泛溢妄行于皮肤肌肉之间，聚为浮肿胀满而成水也。

　　治消渴后四肢浮肿，小便不利，渐成水病。猪苓散方猪苓（去黑皮） 人参（各三分） 木通（锉一两一分） 黄连（去须一两半） 麦门冬（去心焙） 栝蒌根（各二两）上六味，捣罗为细散，每服一钱匕，温浆水调下。日三、以瘥为度。

　　治消渴欲成水气，面目并膝胫浮肿，小便不利。瞿麦汤方瞿麦穗 滑石 泽泻（各半两） 防己（三分） 大黄（锉炒） 黄芩（去黑心各一分）桑螵蛸（炒一十四枚）上七味，粗捣筛，每服三钱匕，水一盏，煎至七分，去滓空心温服，良久再服。

　　治消渴后数饮呕逆，虚羸欲成水病。茯苓散方赤茯苓（去黑皮） 栝蒌根 麦门冬（去心焙各一两半） 升麻（一两） 桑根白皮（锉二两）上六味，捣罗为细散，每服一钱匕，清水调下，日再。

　　治消渴后，遍身浮肿，心膈不利。紫苏汤方紫苏茎叶 桑根白皮（锉） 赤茯苓（去黑皮各一两） 羚羊角（镑） 槟榔（锉各三分） 木香桂（去粗皮） 独活（去芦头） 枳壳（去瓤麸炒各半两） 郁李仁（汤浸去皮尖炒二两）上一十味，粗捣筛，每服四钱匕，水一盏半，生姜半分切，煎至八分，去滓温服。不拘时。

　　治三焦气不宣通，膈壅停水，不下至肾，肾消肌肉化为小便。茯苓汤方赤茯苓（去黑皮） 泽泻 麦门冬（去心焙） 杜仲（去粗皮炙各二两） 桑白皮（锉三两）桂上七味，粗捣筛，每六钱匕，水二盏，枣三枚劈破，薤白五茎细切，煎至一盏，去滓分二服，空腹温服，如人行十里再服，至晚亦然，此药内消，不吐利，服一剂讫，津液未通。

　　血脉未行，肌肤未润，更服一剂。

　　治消渴瘥后，津液枯竭，身体虚浮，欲成水病。防己丸方防己 猪苓（去黑皮） 郁李仁（汤浸去皮尖炒） 杏仁（去皮尖双仁炒各一两半） 栝蒌根上九味，为细末，炼蜜丸如梧桐子大，每服二十丸，空腹浆水下，日一服，肿消小便快为度。

　　治消渴后，头面脚膝浮肿，胃虚不能下食，心胸不利，或时吐逆。赤茯苓汤方赤茯苓（去黑皮） 紫苏子 白术 前胡（去芦头） 人参（各一两） 陈橘皮（汤浸去白焙）上一十味，粗捣筛，每服三钱匕，水一盏半，生姜半分拍碎，枣二枚劈破，煎至一盏，去滓温服，不拘时。

　　卷第五十九

　　消渴后成痈疽

　　论曰消渴则随饮而出，皆作小便，由少服乳石所致，久则营卫损伤，精血不足，肌肤减耗，石气增炽，附带经络，津液内竭，经络凝涩，营卫不行，热气留滞，故变痈疽。此当精穷治法，恐毒瓦斯不出穿通腑脏也。

　　治消渴后虚热留滞，结成痈疽。栝蒌根丸方栝蒌根（一两一分） 铅丹（研一两） 干葛粉（三分） 附子（炮裂去皮脐半两）上四味，以二味捣罗为细末，与葛粉铅丹和匀，炼蜜丸梧桐子大，每服二十丸，温水下，不拘时候。

　　治消渴后烦热，结成痈疽。八珍散方水银（入铅丹点少水研令星尽） 栝蒌根（各一两） 苦参（锉） 知母（焙各一两半）铅丹（半两） 密陀僧（研） 牡蛎（熬） 黄连（去须各一两）上八味，除水银铅丹外，捣罗为细散，入水银铅丹末和匀，每服一钱匕，温水调下。不拘时候。

　　治渴利后，经络痞涩，营卫留结成痈疽。玄参散方玄参（洗切） 犀角（镑屑） 芒硝（研细） 黄 （细锉） 沉香（锉） 木香 羚羊角（镑屑各一两） 甘草（生锉三分）上八味，捣罗为细散，每服二钱匕，温水调下，不拘时候。

　　治消渴后成痈疽。磁石饮方磁石（性紧者四两）上一味，杵碎，以水五升，瓷器中煮取四升，候冷不拘多少，旋饮之。

　　治消渴后成痈疽。磁石散方磁石（引铁者火烧醋淬二十遍一两） 黄 （细锉） 地骨皮（洗） 生干地黄（焙各三分）五味子 枳壳（去瓤麸炒） 桂（去粗皮） 槟榔（锉各半两）上八味，捣罗为细散，每服三钱匕，温水调下，日三服。

　　治消渴后，热毒结成痈疽。麦门冬汤方麦门冬（去心焙） 赤茯苓（去黑皮） 栝蒌实（焙） 地骨皮（洗切各二两） 甘草（炙锉三两）上五味，粗捣筛，每服三钱匕，水一盏，煎七分，去滓温服，不拘时。

　　治消渴后心肺气独盛，结成痈疽。桑根白皮汤方桑根白皮（锉炒半斤）上一味，粗捣筛，每服三钱匕，水一盏，煎至七分，去滓温服，日再。

　　治消渴后成痈疽。石膏汤方石膏（碎一两半） 知母（焙一两半） 犀角（镑屑一两） 升麻（三分） 栝蒌根（生者削去皮细切可半斤烂研生布绞取汁两合半如无以干者四两代之） 土瓜根（绞取汁两合半无生者以干者四两代之）上六味，除汁外，粗捣筛，每服三钱匕，二药汁各半合，水一盏半，小麦少许，同煎至八分，去滓温服，不拘时。

