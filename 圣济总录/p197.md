<!-- { "loadSidebar": true } -->
　　治膈气噎塞。脾胃虚冷。瘦劣。不下食。京三棱丸方京三棱（炮锉） 诃黎勒（煨去核） 木瓜（焙） 鳖甲（醋炙去裙 ） 玳瑁（镑各三分） 桃仁（汤浸去皮尖双仁炒） 枳实（去瓤麸炒） 干姜（炮） 白术 昆布（汤浸去咸焙） 赤茯苓（去黑皮） 木香（各半两）上一十二味。捣罗为末。陈曲糊和丸。如梧桐子大。每服二十丸。煨生姜木瓜盐汤下。

　　治膈气咽喉噎塞。胸膈填满，不思饮食，通气汤方半夏（汤洗七遍去滑为末） 生姜（细研和半夏作饼曝干各一两半） 陈橘皮（汤浸去白焙） 桂（去上四味，粗捣筛，每服五钱匕，水一盏半，入生姜五片，煎至八分，去滓温服。

　　治膈气噎塞。不下饮食。撞气丸方雌黄（研） 附子（炮裂去皮脐） 丹砂（研） 木香 寒水石（研） 人中白（研各半两） 麝香（研一钱）上七味。先以雌黄入铫子。却将寒水石盖雌黄。用油纸烛十二个。烧尽为度。次将众药为末。和令匀。以粟米饭和丸。如鸡头大。每服一丸。用生葱一二寸同嚼。温酒下。妇人以当归绿豆酒下。

　　治膈气噎塞。不思饮食。附子丸方附子（大者生去皮脐切破生姜汁煮透焙一两） 丁香（半两）上二味。捣罗为末。细研 砂少许。渗枣内。蒸熟去皮核和药。丸如梧桐子大。每服十五丸。温米饮下。食前服。

　　治膈气噎塞。食物不下。昆布丸方昆布（洗去咸焙末一两） 舂杵头细糠（一合）上二味。用老牛涎一合。生百合汁一合。二味慢火煎。入蜜搅成膏。搜前药和丸。如鸡头大。含化咽津。

　　卷第六十二　膈气门

　　膈气呕逆不下食

　　论曰膈气呕逆不下饮食者。由胃气不足，风冷乘之。或忧恚气结，不得宣通。故令膈脘痞满。气塞胸中，纵能食而卒不下。或入胃中，多致不消。与留饮相击，则变为呕逆也。

　　治膈气呕逆不下食。恶心心腹疼痛。及脾积气饮食进退。面黄腹胀怠惰。藏府不调。水谷不化，磨症瘕积聚。沉香煎丸方沉香（锉） 丁香（各一两） 阿魏（醋化开入面和作饼子慢火炙半两） 木香 胡椒 没药（研） 丹砂（水飞研各一两） 高良姜（锉） 缩砂仁（去皮各半两） 槟榔（面裹慢火煨锉） 砂（水飞研瓷器中火上熬干各一两） 吴茱萸（汤浸洗焙干炒半两） 巴豆（去皮心膜研新瓦上摊出油一分） 青橘皮（汤浸上一十五味。捣研为末。炼蜜丸如绿豆大。每服三丸至五丸。食前临卧。温生姜橘皮汤下。如暴伤生冷。呕逆恶心。心腹疼痛。量加丸数治膈气呕逆不下食，壅闷恶心。丁香丸方丁香（二七粒） 木瓜（切） 木香（炮各一分） 肉豆蔻（去壳炮一枚） 槟榔（锉一枚） 半夏（一分姜制上七味。捣罗为末。炼蜜丸如梧桐子大。每服十五丸。生姜汤下。

　　治膈气。呕逆不下食。无比丸方干姜（炮） 附子（炮裂去皮脐） 泽泻（锉） 桂（去粗皮各一两） 巴豆（二七粒去皮醋煮研）上五味。捣罗为末、和匀。炼蜜丸如梧桐子大。每服三丸至五丸。温酒下。早晚各一服治膈气吐逆不下食。槟榔散方槟榔（生锉） 京三棱（煨） 蓬莪术（煨） 甘草（炙） 香子（炒） 益智子（去皮炒） 青橘皮（去白焙） 干姜（炮各一两）上八味。捣罗为散。每服二钱匕。沸汤调下日二。

　　治膈气痞闷。痰饮恶心。呕逆不下饮食。木香丸方木香（炮半两） 莎草根（炒） 京三棱（煨锉） 白术（各一两） 沉香（锉）砂（别研） 好茶末 益智子（去皮炒各半两） 桂（去粗皮） 丁香（炒各一分） 乌梅肉（炒一两） 巴豆（二七粒去皮研出油） 肉豆上一十三味。除巴豆外。捣罗为末。醋煮面糊。丸如绿豆大。每服三丸至五丸。食后生姜汤下。

　　治膈气痞闷。呕逆恶心。不下饮食。腊茶丸方腊茶末 丁香（炒） 槟榔（锉） 青橘皮（去白切炒） 木香（炮） 缩砂（去皮炒各半两） 巴豆（去皮心上八味。除巴豆外。捣罗为末。再同研匀。醋煮面糊。丸如绿豆大。每服三丸至五丸。

　　温生姜汤下。早晚食后服。治膈气呕逆不下食。心胸痞闷。噎塞不通。化气丸方木香（炮） 槟榔（生锉各二两） 砂（别研一两） 大黄（炮三分） 丹砂（别研半两）上五味。捣研为末。酒煮面糊和丸。如梧桐子大。每服十丸至二十丸。不拘时候。生姜汤下。

　　治膈气呕逆、不下食。分气丸方白术（锉麸炒） 木香（炮） 蓬莪术（煨） 干姜（炮） 陈橘皮（汤浸去白切炒） 桂（去粗皮） 甘草（炙） 缩砂仁（去皮炒） 香子（炒） 干木瓜（切） 益智子（炒各二两） 胡椒（半两） 阿魏（醋化白面和作饼炙一分）上一十三味。捣罗为末。浸蒸饼。丸如鸡头实大。每服一丸。盐汤嚼下。不计时候。

　　治膈气呕逆。不下食。噎塞。腹肚膨胀。安息香丸方安息香（酒化研） 赤茯苓（去黑皮） 桂（去粗皮） 槟榔生（锉） 白术（锉麸炒）甘草（炙） 诃黎勒皮 浓朴（去粗皮生姜汁炙） 陈橘皮（汤浸去白炒各一两） 干姜（炮半两）上一十味。捣罗为末。炼蜜丸如梧桐子大。每服二十丸。生姜汤下。不计时候。

　　治膈气呕逆。饮食不下。心胸痞满。沉香煮散方沉香（锉） 香子（炒） 青橘皮（汤浸去白焙炒） 胡椒 荜澄茄 楝实（锉） 陈橘皮（汤浸去白焙炒各一两）上七味。捣罗为散。每服二钱匕。葱白五寸拍破。酒并童子小便各半盏。同煎至六分。

　　放温和滓服。重者不过三服。患者但心头气未断。皆可服之。

　　治胸膈气痛。不思食。食即呕逆。木香散方木香 丁香 槟榔（锉） 诃黎勒皮 桂（去粗皮） 苑香（锉各一两） 枳壳（去瓤麸炒） 大黄（锉炒各半两） 干木瓜（切碎三分）上九味。捣罗为散。再同研匀。每服二钱匕。炒生姜盐汤调下。

　　治膈气呕逆。不下饮食。或忧恚气结。不得宣通。参苓丸方人参 赤茯苓（去黑皮） 干姜（炮） 桂（去粗皮） 甘草（炙） 细辛（去苗叶） 芍药枳壳（去瓤麸炒上一十味。捣罗为末。炼蜜和丸。如梧桐子大。空心温酒下二十丸。如觉有物在喉中。

　　即丸三五丸。如弹子大。每一丸含化咽津。

　　治膈气呕逆。心胸痞满。食饮不下。气宝丸方香子（拣净银石器内纸衬炒二两） 陈橘皮（汤浸去白焙） 槟榔（锉各一两） 木香（一分四味同杵罗为末） 黑牵牛（拣净秤四两用吴茱萸二两慢火同炒茱萸焦只取牵牛子一向杵取末二两）上五味。同拌匀。炼蜜和剂为丸。如梧桐子大。每服十丸至十五丸。米饮或木香汤下。

　　有痰、即用槟榔末半钱。水半盏。煎数沸、放温下。欲微疏利。加至三十丸至四十丸。看虚实、腹稍空服之。

　　治胃气素弱。因于忧恚。膈气呕逆。不思饮食。五膈丸方人参（一两） 附子（炮裂去皮脐） 远志（去心） 蜀椒 干姜（炮） 细辛（去苗叶各半两） 桂（去粗皮上九味。捣罗为末。炼蜜和丸。如弹子大。食后含化。胸中热、即三服。

　　卷第六十二　膈气门

　　膈气痰结

　　论曰膈气痰结者。谓结痰在胸膈之上。喉间噎塞。咳唾稠浊。气满胸中。妨害饮食。盖缘脾肺久虚。气道痞涩。不能升降。水饮停结。聚而为痰。久不瘥。则变虚劳上喘之病。

　　治膈气痰结。不思饮食。诃黎勒汤方诃黎勒（煨去核一两） 半夏（二两汤洗七遍姜汁煮令黄色） 甘草（炙各一两半） 草豆蔻（去皮）上七味。粗捣筛。每服三钱匕。水一盏。入生姜三片。煎至七分。去滓热服。不拘时候治膈气痰结。不入饮食。肉豆蔻丸方肉豆蔻（去壳） 木香 桂（去粗皮） 沉香（镑） 益智子（去皮） 荜澄茄 胡椒 青橘皮（汤浸去白上九味。捣罗为末。用木瓜一枚。切盖去子。纳 砂一两飞过者。饭上蒸熟。研如膏。后拌诸药。如干更入炼蜜和丸。如梧桐子大。空心临卧、温酒下十五丸。

　　治膈气痰结。呕吐酸水。木香丸方木香 青橘皮（汤浸去白焙） 桂（去粗皮） 白术 益智子（去皮） 肉豆蔻（去壳各一两） 细辛（去苗叶） 吴茱萸汤（洗焙干炒） 干姜（炮裂各半两）上九味。捣罗为末。以酒煮面糊。丸如绿豆大。每服十五丸。食后生姜汤下。

　　治膈气痰结。和胃气。进饮食。半夏五香丸方半夏（汤洗七遍去滑捣罗为末姜汁和作饼曝干三两） 丁香 沉香（锉各半两） 麝香（研） 龙脑（研） 丹砂（研各一钱） 藿香叶（半两） 槟榔（尖者二颗锉） 木香 甘草（炙各一分）上一十味。捣研为末。炼蜜和丸。如弹子大。每服一丸。空心食前。生姜盐酒嚼下。

　　治膈气痰结。呕逆减食。丁香匀气丸方丁香 木香 沉香（锉） 肉豆蔻（去壳） 桂（去粗皮） 京三棱（煨先捣取末） 当归（洗切焙） 陈橘皮（汤浸去白焙） 槟榔（锉） 荜澄茄 附子（炮裂去皮脐） 安息香（酒化去滓） 乳香（绢包汤内摆过候干研） 砂（飞） 丹砂（研各一分） 巴豆（二十一粒去皮热灰内炮令紫色研）上一十六味。捣罗为末。与安息香等。一处拌和研匀。酒煮面糊和。再捣三二百下。丸如麻子大。每服五七丸。温生姜汤下。

　　治膈气痰结不止。藿香汤方藿香（去梗二钱） 草豆蔻（去皮一分） 阿魏（一钱用作面饼焙干） 木香（一分） 人参陈橘皮（汤浸去白焙各半两） 桔梗（炒一分） 干姜（炮裂一钱） 甘草（炙） 诃黎勒（炮去核各一分）上一十味。粗捣筛。每服三钱匕。水一盏。入生姜三片。同煎至八分。去滓空心服。

　　治膈气痰结。上焦冷气。吞酸吐沫。呕逆不食。干姜丸方干姜（炮一分） 半夏（汤浸去滑焙二两） 丁香（半两）上三味，捣罗为末。以生姜自然汁。煮面糊为丸。如梧桐子大。每服十五丸。煎木瓜盐汤下。不计时候。

　　治膈气痰结。呕逆吐食。妙红散方红曲（炒） 丁香 藿香（叶） 人参 白茯苓（去黑皮各半两）上五味。捣罗为散。每服二钱匕。米饮调下。食前服。

　　治膈气痰结。通中消饮。去积冷。止腹痛。茯苓汤方赤茯苓（去黑皮） 人参 麦 （炒） 陈橘皮（汤浸去白炒） 陈曲（炒） 半夏（姜汁浸二宿切焙干各上八味。粗捣筛。每服三钱匕。水一盏。入生姜三片。同煎至六分。去滓食前温服。

