<!-- { "loadSidebar": true } -->
　　治咳嗽失声，语不出。杏仁煎方杏仁（去皮尖双仁炒一升研） 紫菀（去苗土） 五味子 贝母（去心各一两） 生姜汁饴糖（各一上八味，先将五味 咀，分作三剂，每剂以水四盏，煎取一盏半，去滓入研杏仁姜汁饴糖各三分之一，更煎成煎。每服一匙含化。

　　治咳嗽，润益咽喉，发利声音，生津液，解烦劳。百合汤方百合 人参 甘草（炙锉） 甜葶苈（隔纸炒过） 桑根白皮（锉） 款冬花（微炒）上六味等分，粗捣筛，每服三钱匕，水一盏，入去皮尖杏仁七枚。糯米百粒，乌梅一枚，同煎至六分，去滓食后温服。

　　治肺脏气虚，咳嗽少力，言语声嘶，吃食减少，日渐羸瘦。补肺人参汤方人参（一两） 紫菀（去苗土半两） 黄 （锉） 鹿角胶（捣碎炒黄） 桂（去粗皮各一两） 白术 紫苏茎叶（各三分） 五味子 干姜（炮各半两） 熟干地黄（一两）杏仁（汤浸去皮尖双仁炒半两）上一十一味，粗捣筛，每服三钱匕，水一盏。枣三枚劈破，同煎六分，去滓不计时温服治咳嗽声不出。通声煎方五味子 款冬花 木通（各三两） 杏仁（去皮尖双仁炒一升） 人参 桂（去粗皮） 细辛（去苗叶上一十三味，先以九味，锉如麻豆，以水五升，微火煎五七沸，去滓内酥蜜姜汁枣肉。

　　再煎令稀稠得所。每服一匙头，温酒一小盏化下。

　　治肺气上壅，久病咳嗽，咽膈隘塞，语声不出，津液干燥，痰毒头痛。心神恍惚。及劳嗽咯血呀呷等疾。补肺丸方百部（焙） 贝母（去心） 山芋 阿胶（炙令燥各二两） 天门冬（去心焙） 桔梗（炒各一两） 防风（去叉） 人参（各一两半） 甘草（三两生） 半夏（二两捣罗为末先以鹅梨汁一盏生姜自然汁一盏同熬及上一十味，除半夏膏外，捣罗为末，以膏和，如干更入炼蜜少许。丸如鸡头实大。每服一丸。食后临卧含化。

　　治咳嗽声嘶。麻黄汤方麻黄（去根节煎去沫焙二钱） 甘草（三钱生用） 杏仁（二十一枚去皮尖双仁麸炒） 乌梅（七枚椎碎）上四味 咀。用水三盏。石器内煎去滓。取一盏半，分三服。食后温服。

　　治积年咳嗽声哑。芫根丸方芫花根白皮（切熬令焦黑一两半） 贝母（去心三两） 皂荚（去皮子炙一两） 五味子（一两半） 款冬花（一两半） 百部根（切炒二两） 杏仁（去皮尖双仁炒二两半） 蜈蚣（半枚炙） 桑根白皮（锉一两半上一十一味。捣罗为末，炼蜜和丸，如梧桐子大。每服五丸，稍加至十五丸，煎枣汤下、日再服。

　　治寒壅咳嗽。语声不出，款肺气。化痰涎。款冬丸方款冬花 麻黄（不去根节） 甘草（生） 杏仁（不去皮尖各一两）上四味。捣罗为末，炼蜜和丸，樱桃大，每服一丸、含化。

　　治咳嗽。语声不出。桂杏丸方桂（去粗皮半两） 杏仁（一两半去皮尖双仁麸炒）上二味。捣罗为末，炼蜜和丸，樱桃大，每服一丸、含化咽津。

　　治肺感风冷，咳嗽失声，紫菀丸方紫菀（去苗土） 贝母（去心） 桂（去粗皮） 款冬花（各一两半） 百部 白茯苓（去黑皮） 人参 陈橘皮（去白焙各一两） 甘草（炙锉） 杏仁（去皮尖双仁炒黄细研各二两）上一十味。捣研为末，炼蜜和丸，如梧桐子大，每服二十丸，至三十丸，食后米饮下。

　　卷第六十六

　　风冷声嘶

　　论曰中风冷声嘶者。其声嘶嗄不通畅也。盖肺象金。金主声。人五脏有五声，皆禀肺气而通之。今风冷乘于肺经。则气道不调。故声音不出而嘶嗄也。

　　治风冷失声。语音不出，杏仁煎方杏仁（汤浸去皮尖双仁研如膏） 桂（去粗皮各二两） 紫菀（去苗土） 五味子（炒）贝母（去心麸炒上六味。除杏仁外，捣罗为细末，以水一盏，入生姜汁一合。饴糖二两。蜜二合。下杏仁、慢火熬成煎。每服一匙头。不计时候。以热酒调下。

　　治风冷客肺。气道不利，语声不出，润肺汤方麻黄（去根节） 人参（各二两） 杏仁（汤浸去皮尖双仁焙干麸炒黄） 贝母（去心麸炒黄各二两半） 甘草（炙锉一两） 陈橘皮（汤浸去白焙一分） 桔梗（去芦头炒） 阿胶（炙令燥各半两）上八味，粗捣筛，每服三钱匕，水一盏半，煎至一盏，去滓食后温服。

　　治风冷搏肺，气塞不通。声嘶不出，钟乳汤方钟乳粉 白石英（研） 麻黄（去根节） 五味子（炒） 桂（去粗皮） 赤茯苓（去黑皮） 紫苏子 杏仁（汤浸去皮尖双仁麸炒微黄） 人参（各一两） 麦门冬（去心焙） 款冬花（各半两）上一十一味。先以十味为粗末，次入钟乳粉再研匀，每服三钱匕，以水一盏，生姜半分切，枣三枚劈破，同煎至七分，去滓不拘时稍热服。

　　治风冷伤肺，声嘶不出，石菖蒲散方菖蒲（锉石上者） 五味子（炒） 陈橘皮（汤浸去白焙） 细辛（去苗叶） 紫菀（去苗土） 干姜（炮裂各上八味为细散。以温酒调服一钱匕，食后服。

　　治肺虚、风冷声嘶。言语不出。通音散方防风（去叉） 独活（去芦头） 芎 秦椒（去目及闭口者炒出汗） 干姜（炮裂） 黄（细锉各一两三分） 天雄（炮裂去皮脐） 麻黄（去根节） 五味子（炒） 山茱萸（汤洗焙炒） 甘草（炙锉各一两半） 秦艽（去苗土） 桂（去粗皮炙） 山芋 杜仲（去粗皮） 人参 细辛（去苗叶） 防己（各一两一分） 紫菀（去苗土） 甘菊花（择） 贯众（各一两） 附子（炮裂去皮脐一两一分）上二十二味。为细散，以酒服方寸匕，日二服，（一方有石膏一两半当归一两一分）治肺虚。为风寒所伤，语声嘶嗄，气息喘急。上气咳嗽，通声辛甘煎方酥（真者） 蜜 饴糖 生姜（取自然汁） 百部（取自然汁） 枣（炊去皮核研） 杏仁（汤浸去皮尖上八味合和。微火煎。不住搅。约一炊久。取药汁减半止。每服酒调一匙头。细细咽之。

　　日二夜一。

　　治肺感风邪，气道凝泣不利。声音嘶嗄。姜髓煎方生姜汁（六合） 牛髓 油（别炼各三合） 桂（去粗皮一两） 芎 独活（去芦头）防风（去叉各三上八味，捣罗五味为散，与姜汁油髓等和匀，于微火上，煎五七沸，又以酒一升二合。

　　和煎令成煎。每服一匙头，含化，日三五度。

　　治中冷声嘶。止喘咳。温肺气。温肺汤方杏仁（汤浸去皮尖双仁炒黄） 桂（去粗皮） 麻黄（去根节各半两） 糯米（三合） 甘草（炙锉一分）上五味。粗捣筛。分作五服，每服用水三盏，煎取一盏，滤去滓，用鸡子白一枚，和药温服。

　　卷第六十七　诸气门

　　诸气统论

　　论曰阴阳虽大，不离乎气。故通天地一气耳。人生其间，大喜毗于阳，大怒毗于阴，一吐纳，一动静，何所逃哉，与气流通而已。故气平则宁。气不平则病。内经曰。百病生于气。喜则气缓。悲则气消。寒则气收。热则气泄，恐则气下。忧则气乱。劳则气耗。思则气结。怒则气逆。盖营卫通利。则气舒而不迫。此喜所以气缓也。神情憔悴。则气亏而不全。此悲所以气消也。经络凝涩，则气积而不散。此寒所以气收也。腠理通则气升而汗出。此热所以气泄也。精却上闭，则气还而不行。此恐所以气下也。心多愁虑。则气散而无归。此忧所以气乱也。内外烦劳。则气喘而且汗，此劳所以气耗也。身心有止。则气留而不行，此思所以气结也。嗔恙伤甚，则气上而呕血，此怒所以气逆也。此九气者。证虽不同，大概诊寸口脉伏。胸中逆气。是诸气上冲胸中。故上气而 肿喘息。其脉浮大不治。上气脉躁而喘者属肺。肺胀欲作风水。发汗而愈。脉洪则为气上。脉虚牢伏匿者生。牢强者死。喘息低仰。其脉滑、手足温者生。涩而四末寒者死。数者亦死。谓形损也。

　　卷第六十七　诸气门

　　诸气

　　论曰内经云百病所生。生于五脏，肺之所主。独主于气，不足有余。盖由虚实。故所病不同，其澄亦异。怒则气逆。甚则呕血及食，故气逆也，喜则气和。营卫通利，故气缓也，悲则心系急，肺布叶举，使上焦不通。营卫不散，热气在内，故气消也。恐则精却。则上焦闭，闭则气还，还则下焦胀，故气不行而收聚也。寒则肤腠闭拒，气道不行，故气收而不散也。热则腠理开，营卫通。故汗大泄也，惊则心无所倚，神无所归，虑无所定，故气乱形劳。则喘且汗，外内皆越，故气耗，思则心有所止，气留不行，故气结。

　　治寒气热气愁气怒气惊气思气恚气。七气丸方大黄（二两半） 人参 半夏（汤洗七遍去滑） 吴茱萸（汤洗微炒） 柴胡（去苗） 干姜（炮） 细辛（去苗叶） 桔梗 菖蒲（各半两） 赤茯苓（去黑皮） 芎 甘草（炙锉） 石膏 桃仁（去尖双仁炒研） 蜀上一十五味，捣罗为末，炼蜜和丸，如梧桐子大，每服温酒下三丸，日三，渐加至十丸，一方加桂心半两。

　　治诸气积聚坚牢。心腹胀痛，蜀椒丸方蜀椒（去目及闭口者炒出汗半两） 人参 半夏（汤洗七遍去滑） 菖蒲 柴胡（去苗）桂（去粗皮） 桃仁（去皮尖双仁麸炒微黄） 木香 吴茱萸（汤洗微炒） 干姜（炮裂锉）细辛（去粗叶） 桔梗（锉）上一十五味，捣罗为末，炼蜜和捣五七百杵，丸如梧桐子大，每于食前，以温酒下十丸，渐加至二十丸。

　　治一切气。调胃气。化冷痰，姜魏丸方生姜（一斤去皮切片盐淹一宿焙干） 阿魏（一钱用白面和作饼子炙黄） 青桐皮（去白焙） 甘草（炙锉） 陈橘皮（去白焙各二两） 当归 白芷 胡椒 蓬莪术（炮锉） 桂（去粗皮各一两） 丹砂（研为衣） 木香 丁香（各一钱）上一十三味。除丹砂外，捣罗为末，炼蜜和捣三二百杵为丸。如樱桃大，丹砂为衣。每服一丸，生姜汤嚼下。妇人醋汤下。空心食前服。

　　治一切虚冷气，腹胁胀满，胸膈滞闷，呕吐酸水。不思饮食，藏府滑泄，脐腹疼痛。均气丸方木香 胡椒 干姜（炮） 乌头（炮裂去皮脐） 香子（炒） 荜澄茄 青橘皮（汤浸去白焙） 陈橘皮（汤浸去白焙） 蓬莪术（煨锉） 桂（去粗皮各一两） 牵牛（拣净半斤炒捣罗取末四两余者不用）上一十一味。捣罗为末，生姜自然汁，煮面和丸，如梧桐子大，每服十五丸，至二十丸，炒生姜盐汤下，不计时候。

　　治一切气。饮食不消，红豆蔻丸方红豆蔻（去皮） 木香 缩砂仁 槟榔（锉） 诃黎勒（炮用皮） 藿香叶（各一两） 陈橘皮（去？ 二上一十味，捣罗为末，以酒煮糊和丸，如梧桐子大。每服十丸，空心食前生姜汤下。

