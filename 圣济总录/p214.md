<!-- { "loadSidebar": true } -->
　　木香 蜜陀僧 蝉壳（去足） 甘草（炙，锉各半两） 黄明牛胶（两片将一片酥炙，一片生锉）上五味，粗捣筛。每服三钱匕，水一盏，煎至五分，去滓，食后良久温服。

　　治吐血。黄 散方。

　　黄 （锉） 白芨 白蔹 黄明胶（炒令燥各二两）上四味，捣罗为散。每服二钱匕，糯米饮调下。

　　治吐血。绿云散方。

　　柏叶 百合 人参 阿胶（炙令燥各二两）上四味，捣罗为散。每服二钱匕，用糯米粥饮调下。

　　治吐血。神效金朱丸方。

　　丹砂（半两） 金箔（四片） 蚯蚓（三条）上三味，先将丹砂、金箔研细，后将蚯蚓同研，和前二味为丸，如小皂子大。每服一丸，冷酒下，不嚼。

　　治吐血、咯血。神效散方。

　　鹿角胶（炙令燥） 黄柏（去粗皮各半两） 杏仁（四十九枚汤去皮尖，麸炒黄）上三味，捣罗为散。每服一钱匕，用白麸一钱，温水同调下，食后再服。

　　治吐血。金粉汤方。

　　熟干地黄（焙） 蒲黄（各一两） 芎 （半两）上三味，粗捣筛。每服三钱匕，水一盏半，入糯米十四粒，同煎至七分，去滓温服。

　　治吐血、咯血。绵灰散方。

　　新绵（一两烧灰） 黄明胶（炙令燥） 黄柏（去粗皮，蜜炙，为末各一两）上三味，细研。每服一钱匕，地黄汁、糯米饮相和调下，食后临卧服。

　　治吐血、咯血。金沙汤方。

　　紫金沙（野蜂窠带是半两） 贝母（去心二钱生用） 芦荟（一钱）上三味，粗捣筛。每服二钱匕，水半盏，入蜜少许，煎一两沸，去滓细呷，空心食后临卧服。

　　治热极吐血。紫参散方。

　　紫参 阿胶（炒燥各二两） 甘草（炙，锉一两）上三味，捣罗为散。每服二钱匕，温糯米饮调下，不计时候。

　　治吐血。杏蜜膏方。

　　猪KT （一具用瓷器煮烂，冷水浸去膜） 杏仁（去皮尖、双仁，炒） 蜜（熬熟各二两）上三味，同研，饭上蒸，入木香、附子末各二钱，和匀成膏。每服半匙，酒一盏调下，日三。

　　治吐血。藕汁散方。

　　白茯苓（去黑皮） 生干地黄（焙） 蒲黄上三味，等分，捣罗为细散。每服二钱匕，生藕汁半盏，调匀顿服，立止。

　　治吐血。独圣散方。

　　晚桑叶（微焙不计多少）上十一味，捣罗为细散。每服三钱匕，冷腊茶调如膏，入麝香少许，夜卧含化咽津，只一服止，后用补肺药。

　　治吐血。补肺煮肺散方。

　　杏仁（一百二十粒去皮尖，新瓦上焙，研） 百合（四两） 糯米一合 葱白（三茎并同杏仁上四味，和匀，猪肺一具，入药在内，麻线系，沙锅内煮水去一半，翻转令熟，竹片切。

　　连药细嚼，蜜汤下，服至五具为度。

　　治暴吐血嗽血。贯众散方。

　　贯众一两 黄连（去须年老者半两，年少者三分）上二味，捣罗为细散。每服二钱匕，浓煎糯米饮调下，立止。

　　治吐血。云雪散方。

　　云雪（寒食面是） 蒲黄（各一两）上二味，并生用，研匀。每服二钱匕，冷水调下。

　　治吐血。香草汤方。

　　莎草根（去毛五两） 甘草（一两锉，炙）上二味，粗捣筛。每服二钱匕，水一盏，煎取七分。去滓温服。

　　治吐血。鹿角胶丸方。

　　鹿角胶（炙令燥） 黄柏（去粗皮各一两）上二味，捣罗为末，入杏仁四十九枚（汤浸去皮尖、双仁，炒黄），研细拌匀，炼蜜和丸樱桃大。每服一丸，含化咽津。

　　治诸般吐血。朱粉散方。

　　丹砂（研，飞） 蛤粉上二味，等分，研细合和令匀。每服二钱匕，温酒调下。

　　治吐血。黄药散方。

　　黄药子 防己上二味，等分，捣罗为散。每服一钱匕，煎小麦汤调下。吐甚者一服减，二服止。

　　治吐血。异功散方。

　　人参（一两）上一味，捣罗为散，以密绢再罗，令极细。五更鸡鸣时，打鸡子清调和稀糊，匙抄服。

　　若服一两人参尽甚好，不尽，半两亦可，服讫却卧。

　　治吐血。槲叶散方。

　　槲叶（不拘多少）上一味，捣罗为散。每服二钱匕，水一盏，煎五七沸，和滓温服，不拘时候。

　　治肺损吐血。糯米饮方。

　　薜荔上一味，每一二十叶，用纸贴放着阴处，切不可晒至干，收贴起，如有患，旋碾罗作细末。每服先研糯米煎浓饮，若煎饼面，稀稠可八分、一盏，抄药末一匙头，同搅调匀，临卧温服。

　　治吐血、咯血。青金散方。

　　荷叶（不拘多少）上一味，焙干，捣罗为散。米饮调下二钱匕。

　　治吐血。黑神散方。

　　栝蒌（取端正者，纸筋和泥包裹，于顶间留一眼子， 存性，地坑内放一宿）上一味，去泥，捣罗为散。每服三钱匕，糯米饮调下，再服止。

　　治吐血。艾灰散方。

　　艾（不拘多少）上一味，烧灰细研。每服二钱匕，新汲水调下。

　　治忽吐血一两口。地黄饮方。

　　生干地黄（焙五两） 王不留行 牡丹皮各二两 赤芍药 萆 （各四两） 麦门冬（去心，上一十味，除蛴螬外，粗捣筛，以生地黄汁三升，赤马通汁三升，并蛴螬，同煎至三升半，去滓，分温六服，空心食前。

　　治吐血衄血，大小便出血。竹叶芍药汤方。

　　竹叶（六合） 赤芍药 甘草（炙，锉各一两） 阿胶（炙燥三两） 当归（切，焙一两半）上五味，粗捣筛。每服五钱匕，水一盏半，煎至八分，去滓，温服，食后，日二服。

　　治心肺热极，喘满吐血。地黄饮方。

　　地黄汁 生藕汁 小蓟根汁 牛蒡汁（各二合） 生蜜 生姜汁（各一两）上六味，和匀。徐徐呷之，以瘥为度。

　　治吐血、唾血。赤芍药散方。

　　赤芍药 当归（切，焙） 附子（炮裂，去皮脐） 黄芩（去黑心） 白术 甘草（炙，锉各一两） 阿胶（炙燥二两） 生干地黄（焙干四两）上八味，捣罗为散。每服三钱匕，空腹温酒调下，日三服。

　　治肺损吐血。绵胶散方。

　　新绵（烧灰，研） 黄明胶（炙燥，捣末）上二味，等分，研匀。每服一钱匕，临卧糯米饮调下。

　　治吐血、溺血、衄血。竹茹汤方。

　　青竹茹（锉一升） 芍药（二两） 芎 当归（切，焙） 桂（去粗皮） 甘草（炙，锉）各三两上七味，粗捣筛。每服三钱匕，水一盏，煎至八分，去滓温服，不拘时。

　　治吐血及大小便血。三物汤方。

　　生地黄（七两半） 阿胶（炙令燥三分） 白蔹（八两）上三味， 咀如麻豆。每服七钱匕，水二盏，煎至八分，去滓，空腹温服。

　　治吐血方。

　　蛇蜕（烧灰）上一味，研细。每服一钱匕，冷热水调下，不拘时候。

　　治吐血。天南星散方。

　　天南星（一两锉如骰子大）上以炭汁浸一宿，漉出，汤洗焙干，捣罗为散。每服一钱匕，酒磨自然铜调下。

　　治肺损，吐血不止。地黄饮方。

　　生地黄（八两研取汁） 鹿角胶（一两炙燥，碾为末）上二味，先以童子小便五合，于铜器中煎，次下地黄汁，及胶末打令匀，煎令熔，十沸后。分作三服，当止。

　　又方：地黄汁（六合） 牛皮胶（一两细研） 生姜（一块如大拇指，椎碎）上三味，先以二味于铜器中煎十数沸，次下牛皮胶，煎令消，滤去生姜。分作两服吃便止，或微转一行，不妨。

　　又方：诃黎勒（生为末） 白面（炒）上二味，等分。每服二钱匕，糯米粥调下。

　　又方：白芍药四两（烧存性）以盏盖地上，出火毒，为末。每服三钱匕，糯米饮调下。

　　卷第六十八　吐血门

　　吐血不止

　　论曰：藏真高于肺而主气，藏真通于心而主血，藏真散于肝而藏血。是三者，或因愁忧思虑，与夫恚怒气逆，伤之则气乱而血妄行，下入于胃，胃受之则满胀，其气贲冲于上，故吐血不止也。

　　治吐血极者不止。大圣散方。

　　金星石 银星石 禹余粮 寒水石（以上并碎） 不灰木 半夏（汤洗七遍去滑，生姜汁制，焙） 大黄（锉） 蛤粉上八味，等分，捣罗为散。每服一钱匕，新汲水调，更入龙脑少许佳。兼解五毒。

　　治吐血不止。阿胶散方。

　　阿胶（炒令燥半两） 生干地黄（焙一两） 人参（一分） 黄柏（去粗皮，蜜炙） 蝉壳（去土）上七味，捣罗为散。每服一钱匕，糯米饮调下，不拘时候服。

　　治吐血不止。苎根散方。

　　苎根 人参 白垩 蛤粉各一分上四味，捣罗为散。每服一钱匕，糯米饮调下，不拘时候。

　　治吐血不止。金散方。

　　黄柏（去粗皮，涂蜜炙令赤二两） 寒食面（微炒一两） 黄明胶（炙令燥一两）上三味，捣罗为散。每服三钱匕，冷熟水调下，食后临卧服。

　　治吐血不止。鳖甲散方。

　　鳖甲（一两锉作片子） 蛤粉（一两鳖甲相和于铫内炒香，黄色） 熟干地黄（一两半曝干）上三味，捣为细散。每服二钱匕，食后腊茶清调下，服药讫可睡少时。

　　治吐血不止。郁金散方。

　　郁金（一两） 莲实（去皮） 黄 （锉各一分）上三味，捣罗为散。每服一钱匕，冷水调下，不计时候服。

　　治吐血不止。二黄汤方。

　　生干地黄（焙） 蒲黄（各一两）上二味，粗捣筛。每服二钱匕，水一盏，入竹叶七片，煎七分，去滓，放冷，细呷，食后。

　　治吐血不止。调胃散方。

　　紫背荷叶（焙半两） 黄 （锉一分）上二味，捣罗为细散。每服一钱匕，生姜蜜水调下，不拘时候。

　　治吐血不止。白蔹汤方。

　　白蔹三两 阿胶（二两炙令燥）上二味，粗捣筛。每服二钱匕，酒水共一盏，入生地黄汁二合，同煎至七分，去滓温服。

　　如无地黄汁，入生干地黄一分同煎亦得。

　　治吐血，肺损不止。白金散方。

　　白面 九节菖蒲末（各一两）上二味，再研匀。每服二钱匕，新汲水调下，未止再服。如中暑毒瓦斯，生姜蜜水调下。

　　治吐血似鹅鸭肝，昼夜不止。生犀散方。

　　犀角（二两镑屑，生用） 桔梗（二两生用）上二味，捣罗为散。暖酒调下二钱匕。

　　治吐血，成块不止。箬叶散方。

　　箬叶（半两烧灰） 枫香脂（一两）上二味，研为散。每服一钱匕，煎黄牛皮汤调下，不计时候服。

　　治吐血不止。人参散方。

　　人参（一分） 天茄子苗（半两）上二味，捣罗为散。每服二钱匕，新水调下，不拘时。

