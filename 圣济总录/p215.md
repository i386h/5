<!-- { "loadSidebar": true } -->
　　治血妄行入胃，吐血不止。黄 散方。

　　黄 （半两细研） 五灵脂（一两）上二味，捣罗为散。每服二钱匕，新水调下，不拘时。

　　治吐血不止。黄药汤方。

　　黄药子（万州者）一两上一味，捣碎，用水二盏，煎至一盏，去滓，温热服。治吐血不止。槐香散方。槐花不拘多少上一味，火烧存性，研细，入麝香少许。每服三钱匕，温糯米饮调下，立效。

　　治吐血不止方。

　　黄栌木（不拘多少锉碎）上一味，粗捣筛。每服三钱匕，以水一盏，煎至六分，去滓温服。

　　治吐血不止。如圣散方。

　　上用上色白瓷碗盘，椎碎，捣罗为细末，打皂荚子入煎汤。调下二钱匕，连三服立愈治暴吐血不止。人参散方。

　　人参上一味，为散，每服三钱匕，用鸡子清和新汲水半盏调下。

　　治吐血不止。茜草饮方。

　　茜草（一两生用）上一味，粗捣筛。每服三钱匕，水一盏，煎至七分，去滓，放冷服，食后。治吐血不止。如圣散方。

　　枫香脂（不拘多少）上一味，细研为散。每服二钱匕，新汲水调下，不计时候。

　　治吐血不止。蛛丝散方。

　　大蜘蛛网一大块上一味，于铫中炒令黄色，研为散。以温酒调下，立止。

　　治吐血不止，咳嗽。补肺百花煎方。

　　生地黄汁（一升） 生姜汁（半升） 黄牛乳（一升半） 藕汁（一升） 胡桃瓤（十枚研如糊） 干柿五（枚细锉，研如糊） 大枣（二十一枚煮去皮、核，研如糊） 清酒（一升以上数味一处入银锅中煎，候沸方下后药） 黄明胶（炙燥为末） 秦艽末（各半两） 杏仁（汤浸去皮尖上一十一味，相次下，煎减一半，却入上色蜜四两，徐徐着火，养成煎后，入瓷合中盛。

　　每日三度服，每服一匙头，糯米饮调下，酒下亦得。

　　治吐血不止。红蓝花饮方。

　　红蓝花（二两） 伏龙肝（三两以水五升五合浸，滤取汁） 犀角（镑一分） 甜竹茹（三分） 白上六味，将伏龙肝汁煎诸药，取六合。去滓，食后分三服，每服更入乱发灰一钱匕和匀服。

　　治卒吐血不止。阿胶汤方。

　　阿胶（炙燥） 艾叶（焙各三两） 地榆 芍药（各四两） 蓟根（五两）上五味，粗捣筛。每服五钱匕，水一盏半，煎至八分，去滓温服。

　　治心肺蕴热，或恚怒气逆，使血妄行，日久不止。土马鬃汤方。

　　土马鬃（焙干二两） 枳实（去瓤，麸炒） 白茯苓（去黑皮） 秦艽（去苗土） 甘草（炙，锉） 柴胡（去苗） 人参 生干地黄（焙各一两）上八味，粗捣筛。每服三钱匕，水一盏，煎至七分，去滓，食后温服。

　　治吐血不止方。

　　生地黄汁上一味，和生蜜。每服半盏，不拘时候。

　　卷第六十九

　　呕血

　　论曰：愁忧思虑则伤心，恚怒气逆，上而不下则伤肝。盖心主血，肝藏血，二藏俱伤，则血不循经，随气上逆，故因呕而血出也。《内经》曰：怒则气上，甚则呕血。

　　治呕血唾血，咳逆气喘短气。款冬花丸方。

　　款冬花 紫菀（去苗土各三两） 杏仁（汤浸去皮尖、双仁，炒） 豉（炒各二两半） 人参出汗） 柏叶（去梗，焙） 生干地黄（焙各三分）上一十一味，捣罗为末，炼蜜和丸，如弹子大。每服一丸，冷熟水嚼下，日三夜二。

　　治伤中胸内急痛，咳嗽呕血，时寒时热，小便黄赤。泽兰汤方。

　　泽兰叶（六两） 大黄（锉，炒） 远志（去心各一两） 人参（三两） 麻仁 桑根白皮（锉各四上六味，粗捣筛。每服五钱匕，水一盏半，煎至一盏，去滓冷服，不拘时。

　　治呕血。郁金散方。

　　郁金（锉） 甘草（炙，锉各一两）上二味，捣罗为散。每服二钱匕，井华水调下，不拘时。

　　治吐血呕血。五灵脂饼子方。

　　五灵脂（一两） 芦荟（二钱）上二味，捣研为末，滴水和丸如鸡头大，捏作饼子。每服二饼，龙脑浆水化下，不拘时。

　　治呕血、吐血及鼻衄血。麦门冬汁方。

　　生麦门冬（汁） 生地黄汁 生藕（汁） 冷熟水（各一盏） 白药（一两为末）上五味，合和匀。每服二盏，略煎沸，温服，不拘时。

　　治卒呕血。羚羊角饮方。

　　羚羊角（镑一两半） 桂（去粗皮二两） 大黄（锉，炒一两）上三味，粗捣筛。每服三钱匕，水一盏半，煎至一盏，去滓冷服，不拘时。

　　治呕血不止。荆芥饮方。

　　荆芥穗 栀子仁 黄芩（去黑心） 蒲黄（各一两）上四味，粗捣筛。每服三钱匕，水一盏，煎至七分，去滓冷服，不拘时。

　　治呕血，烦满少气，胸中痛。阿胶汤方。

　　阿胶（炙令燥） 甘草（炙各一两半）上二味，粗捣筛。每服三钱匕，水一盏，入生地黄汁三合，同煎至七分，去滓温服，不拘时。

　　治呕血。荆芥汤方。

　　荆芥穗（一两）上一味，粗捣筛。每服三钱匕，水一盏半，煎至一盏，去滓冷服，不拘时。

　　治呕血。比金散方黄柏（去粗皮，蜜炙）二两上一味，捣罗为散。每服二钱匕，麦门冬熟水调下。

　　治忧恚呕血，烦满少气，胸中痛。生地黄汤方。

　　生地黄（半斤） 阿胶（炙令燥） 甘草（炙各一两半）上三味， 咀如麻豆大。每服五钱匕，以水一盏半，入大枣二枚（劈破），煎至七分，去滓温服，日二夜一。

　　治虚劳内伤，寒热呕逆出血。坚中汤方。

　　芍药 半夏（汤洗七遍） 甘草（炙各一两半） 桂（去粗皮一两）上四味， 咀如麻豆大。每服四钱匕，以水一盏半，入生姜一枣大（切），枣二枚（劈破），同煎至八分，去滓，入饴糖一分，再煎令沸，放温服，日二夜一。

　　治呕血。伏龙肝汤方。

　　伏龙肝（一两半） 生竹茹（锉一升） 芍药 当归（切，焙） 黄芩（去黑心） 芎甘草（上八味， 咀如麻豆大。每服五钱匕，以水一盏半，煎至八分，去滓温服，日三。

　　卷第六十九

　　唾血

　　论曰：邪热熏于肺则损肺，恚怒气逆伤于肝则损肝，肺肝伤动，令人唾血。如唾中有若红缕者，属肺；如先苦胁下痛而唾鲜血者，属肝。可析而治之。

　　治肺气内伤，邪热熏积，咳唾有血。紫菀散方。

　　紫菀（去苗土） 款冬花 当归（切，焙） 桂（去粗皮） 芎 五味子（炒） 附子（炮裂，去皮脐） 细辛（去苗叶） 贝母（去心） 柏叶（炒） 白术 甘草（炙，锉） 生干地黄（焙） 杏仁（汤浸去皮尖、双仁，炒各一两）上一十四味，捣罗为散。每服三钱匕，蜜汤调下，日三服，不拘时。

　　治肺伤唾血。羊肺汤方。

　　钟乳粉三两 半夏（生姜同捣作饼，曝干半两） 桂（去粗皮） 白石英（碎） 射干 桃仁（汤浸去双仁、皮尖，炒） 贝母（去心） 陈橘皮（去白，焙） 百部（切） 五味子（炒）款冬花甘草（炙，锉） 浓朴（去粗皮，生姜汁炙各一两）上一十三味，粗捣筛。每服三钱匕，先用水二盏，煮羊肺一两，至一盏，去肺入药末，煎取七分，去滓温服，日三夜一。

　　治心肺有热，唾血不止。石膏汤方。

　　石膏二两（碎） 浓朴（去粗皮，涂生姜汁炙） 麻黄（去根节） 五味子（炒一两） 杏仁（汤浸去皮尖、双仁，炒）各一两 半夏（生姜汁制，曝干半两） 小麦（洗二合）上七味，粗捣筛。每服三钱匕，水一盏，生姜三片，同煎至七分，去滓，空心、日午、夜卧温服。

　　治肺伤唾血。前胡汤方。

　　前胡（去芦头二两） 小麦 茅根（锉） 麦门冬（去心，焙） 麻黄（去根节） 石膏（碎）甘草（炙，锉各一两）上七味，粗捣筛。每服三钱匕，水一盏，入生姜汁、生地黄汁各半合，同煎至七分，去滓温服。

　　治忧恚气逆，肝气不足，唾血不止。矾石丸方。

　　矾石（熬令汁枯） 生干地黄（焙） 干姜（炮裂） 桂（去粗皮） 皂荚（炙，剖去皮并子）桔梗（锉，炒） 附子（炮裂，去皮脐各一两）上七味，捣罗为末，炼蜜和丸如梧桐子大。每服二十丸，温水下，日三。

　　治恚怒伤肝，唾血烦满，胁下痛。阿胶散方。

　　阿胶（炙令燥二两） 甘草（炙，锉一两）上二味，捣罗为散。每服三钱匕，以水一盏，入生地黄汁二合，煎至七分，和滓温服，不拘时。

　　治肺热唾血。白前汤方。

　　白前 桑根白皮（锉） 桔梗（锉，炒二两） 甘草（炙，锉一两）上四味，粗捣筛。每服三钱匕，水一盏，煎至七分，去滓，不拘时温服。

　　治肺肝内伤，卒唾血。生地黄饮方。

　　生地黄（二十两捣绞取汁） 阿胶（二两每片如两指大）上二味，每以胶一片，入地黄汁一盏内，饭甑蒸之，取出放温。旋服。

　　治忧恚伤肝唾血，胸胁疼痛。地黄煎方。

　　生地黄汁（五升）上一味，于银石器内，慢火煎至三升，入白蜜一盏，酒一盏，再煎至三升，每食后温服半盏。

　　治唾血不止。蒲黄散方。

　　蒲黄（一两）上一味，研细。每服三钱匕，冷水调下，不拘时候。

　　卷第六十九

　　吐血后虚热胸中痞口燥

　　论曰：上焦有邪，则伤于藏，藏气伤则吐血。人病吐血之后，荣卫俱虚，阴阳否隔，阳气不降，故身体虚热，胸中烦痞而口舌干也。

　　治吐血后，胸中痞痛，口燥不喜食。补肺汤方。

　　黄 （细锉） 桂（去粗皮） 生干地黄（焙） 赤茯苓（去黑皮） 浓朴（去粗皮，生姜汁炙）两） 远志（去心） 麦门冬（去心，焙） 甘草（炙，锉） 钟乳（研成粉） 白石英（研成粉） 人参 桑根白皮（锉，炒各一两）上一十六味，除别研外，粗捣筛，再入研药同和匀。每服五钱匕，以水一盏半，大枣二枚（劈破），同煎至一盏，去滓温服，日二夜一。

　　治心肺壅热，上焦不利，吐血，胸中痞，口干。地黄汤方。

　　生干地黄（焙） 地骨皮 赤茯苓（去黑皮） 甘草（炙，锉） 大黄（湿纸裹煨，锉）玄参菀（去苗土）桑根白皮（锉各一两）上一十三味，粗捣筛。每服五钱匕，水一盏半，煎至一盏，去滓温服，不拘时。

　　治吐血后，身体虚热，胸中痞隔，口舌干燥。茯苓汤方。

　　赤茯苓（去黑皮） 黄连（去须） 生干地黄（焙） 栀子仁 杏仁（汤浸去皮尖、双仁，麸炒） 黄芩（去黑心） 大黄（锉，炒）各一两 桂（去粗皮） 栝蒌根（各三分）上九味，粗捣筛。每服三钱匕，水一盏，煎至七分，去滓，不拘时温服。
