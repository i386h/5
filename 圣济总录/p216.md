<!-- { "loadSidebar": true } -->

　　治吐血后胸中痞，口干。柏叶散方。

　　柏叶（焙） 蒲黄（各一两） 木香 乌鱼骨（去甲，炙） 棕皮 当归（洗，切，焙）妇人油上八味，捣罗为细散。每服一钱匕，用糯米粥饮入地黄汁少许，暖合温调下，不计时候服。

　　治吐血后虚热，胸中痞，口燥。鹿角胶散方。

　　鹿角胶（炙燥） 阿胶（炙燥） 秦艽（去苗土） 糯米（炒黄） 乌梅（去核，炒各等分）上五味，捣罗为细散。每服二钱匕，温糯米饮调下，早晚食后临卧服。

　　治男子妇人吐血后膈上虚热。抵圣汤方。

　　阴地蕨 紫河车（锉） 贯众（去毛土） 甘草（炙，锉各半两）上四味，粗捣筛。每服三钱匕，水一盏，煎至七分，去滓，食后温服。

　　治吐血后上脘痞隔，虚热口燥。阿胶散方。

　　阿胶（炙燥） 生干地黄（焙） 黄柏（去粗皮，蜜炙各半两） 甘草（炙，锉一分）上四味，捣罗为细散。每服二钱匕，用绵灰蜜汤调下，日三服。

　　治吐血后虚热，胸中痞，口干。人参散方。

　　人参（二两） 阿胶（炙蜜一两） 甘草（炙，锉半两） 黄 （细锉一两半）上四味，捣罗为细散。每服二钱匕，温糯米饮调下，不拘时候。

　　治吐血后虚热躁渴。及解毒。茜草丸方。

　　茜草（锉） 雄黑豆（去皮） 甘草（炙，锉各等分）上三味，捣罗为细末，井华水和丸如弹子大。每服一丸，温熟水化下，不拘时服。

　　治吐血后虚热，胸中痞，口燥。鹿角胶散方。

　　鹿角胶（炙燥） 黄柏（去粗皮，蜜炙各十两） 杏仁四十九枚（汤去皮尖、双仁，麸炒）上三味，捣罗为细散。每服一钱匕，用温水调下，不拘时服。

　　治肺脏壅热吐血，心膈烦闷。天竺黄散方。

　　天竺黄 人参 侧柏叶（焙） 大黄（锉，炒） 犀角（镑） 黄 （锉，焙） 赤茯苓（去黑皮） 马兜铃（焙各半两） 鹿角胶（炒燥一两）上九味，捣罗为散。每服一钱匕，暖生地黄汁调下，不拘时。

　　卷第六十九

　　舌上出血

　　论曰：心主血，在窍为舌。若心脏蕴热，则血得热而妄行，或溢于心之窍，故有舌上出血之证，甚者出如涌泉。

　　治心脏有热，舌上血出如涌泉。升麻汤方。

　　升麻（锉） 茜根（锉） 小蓟根（锉各一两半） 艾叶（去梗一握） 凝水石（碎三两）上五味，粗捣筛。每服三钱匕，水一盏，同煎至七分，入生地黄汁一合，更煎一二沸，去滓温服。

　　治心脏热盛，舌上出血。香参丸方。

　　人参 生蒲黄 麦门冬（去心，焙） 当归（切，焙各半两） 甘草（炙，锉一分） 生干地黄（焙一两）上六味，捣罗为末，炼蜜丸如小弹子大。每服一丸，温水化下，日三四服。

　　治心经烦热，血妄行，舌上血出不止。寸金散方。

　　新蒲黄（三钱匕） 新白面（二钱匕） 牛黄（研） 生龙脑（各半钱匕）上四味，同研极细。生藕汁调下一钱匕，食后临卧服，日二。

　　治舌上血出不止。阿胶散方。

　　阿胶（炒燥） 蒲黄 黄 （细锉各一分）上三味，捣罗为细散。每服一钱匕，生地黄汁调下，并二服。

　　治心经蕴热，舌上血出，及诸失血。熟艾汤方。

　　熟艾（用糯米半合炒） 松叶 柏叶（炙各半两）上三味，粗捣筛。每服三钱匕，水一盏，煎至七分，去滓温服，不拘时候。

　　治舌上出血，窍如簪孔。紫霜丸方。

　　紫金沙（即露蜂房顶上实处是，研一两） 芦荟（研二钱） 贝母（去心四钱）上三味，捣研为末，炼蜜和丸如樱桃大。每服一丸，水七分一盏化开，煎至五分，温服。

　　吐血、衄血，每服一丸，酒半盏化开服。

　　治舌上忽然血出不止。圣金散方。

　　黄药子（一两） 青黛（一分）上二味，捣研为细散。每服一钱匕。食后新汲水调下，日二服。

　　治心脏积热，血脉壅盛，舌上血出。郁金散方。

　　郁金（一两） 当归（切，焙半两）上二味，捣罗为散。每服一钱匕，煎生姜乌梅汤调下。

　　治舌上血出。地黄散方。

　　生干地黄（焙干） 鹿角胶（炒令燥各一两）上二味，捣罗为散。每服二钱匕，食后糯米饮调下。

　　治舌上出血不止。阿胶汤方。

　　阿胶（炒令燥一两捣末） 蒲黄（半两）上二味，合和匀。每服二钱匕，水一盏，煎至六分，入生地黄汁一合，更煎一二沸，温服，不拘时候。

　　治舌上出血。清心散方。

　　刺蓟（一握）上一味，研绞取汁。以酒半盏调服。如无生汁，只捣干者为末，冷水调下三钱匕，兼治大衄。

　　治心脏热极，舌上出血。黄 散方。

　　黄 （二两涂蜜，慢火炙焦）上一味，捣罗为散。每服二钱匕，温糯米饮调下。

　　卷第六十九

　　汗血

　　论曰：《内经》言，藏真通于心，血脉之气行焉。又曰，肝藏血，人卧血归于肝。盖血虽藏于肝，而心则行之也。若肝心二脏俱伤于邪，故血随心液为汗而出。

　　治肝心伤邪，血汗。人参汤方。

　　人参 桂（去粗皮） 甘草（炙，锉） 白 赤芍药（各一两） 黄芩（去黑心） 芎当归上九味，粗捣筛。每服七钱匕，水一盏，煎至七分，去滓温服，不拘时。

　　治血汗从肤腠出。神白散方。

　　人中白上一味，不拘多少，刮在新瓦上，用火逼干，研令极细。每服二钱匕，入麝香少许，温酒调下。

　　治血汗。如圣散方。

　　郁李仁（去皮尖）上一味，研细。每服一钱匕，研鹅梨汁调下。

　　治血汗，鼻衄不断。吹鼻散方。

　　人中白上一味，瓦上焙干，研为细末。每以少许吹入鼻中，立瘥。

　　治吐血或汗血尿血。竹茹汤方淡竹茹 人参 芍药 桔梗（锉炒） 生干地黄（焙） 当归（切焙） 甘草（炙锉） 桂（去粗皮） 芎 （各一两）上九味。粗捣筛。每服五钱匕。水一盏半。煎至一盏。去滓不拘时温服。

　　卷第七十　鼻衄门

　　鼻衄统论

　　论曰内经谓脾移热于肝，则为惊衄，盖脾土也，肝木也，土本畏木，今脾移热于肝，则是土气反盛，热往乘木，肝所藏者血，其神为魂，虚热胜之，故惊而衄也，从春至夏者为太阳衄，从秋至冬者为阳明衄，巢元方曰，寸口微芤者衄，寸脉微苦寒为衄，寸脉微弱，尺脉涩，发热，而弱为无血、必厥。其人微呕，夫厥当眩，不眩而反头痛，痛为实，下虚上实必衄，凡是之类，皆其脉也，孙思邈曰，鼻头白者亡血，设令微赤，非时者死，病患色白皆亡血也，凡时行衄不宜断之，如一二升以上恐多者，即以龙骨末吹之，凡是之类，皆其候也，以至九窍血俱出者，谓之大衄，胆移热于脑，热盛则阳络溢，阳络溢则衄血血汗者，谓之衄，治之各有方论。

　　卷第七十　鼻衄门

　　鼻衄

　　论曰脾移热于肝，则为惊衄，盖木克土者也，脾土热气移于肝木，则神魂惊而血行不由其道，肺主气，开窍于鼻，血随气上，今既妄行，故出于鼻窍而为衄也。

　　治鼻衄。伏龙肝汤方伏龙肝 细辛（去苗叶各半两） 芎 （一分） 桂（去粗皮） 白芷 干姜炮 芍药 甘草（炙锉）上九味，粗捣筛，每服三钱匕，酒一盏，煎至七分，入生地黄汁一合，更煎一二沸，去滓温服，日三。

　　治鼻衄。蒲黄散方蒲黄 柏子仁研 当归切焙 阿胶炙燥 棕榈烧存性研 乱发灰研各一钱上六味，捣研为散，每服二钱匕，生藕节自然汁调下，如肺损吐血，用地黄自然汁调下，肠风下血，用樗根皮煎汤调下，妇人带下，艾汤调下。

　　治邪热上攻，鼻衄烦闷，比金丸方郁金（雪水煮令透切曝干一两） 紫石英 白石英 白茯苓（去黑皮） 水银（各一分）黑铅（半分上八味，除沙子外，捣研为末，用黄牛胆汁和丸，如弹子大，每服一丸，煎甘草汤放冷磨下。

　　治鼻衄睡黄散方恶实（一两半） 雄黄（研） 马牙消（研） 甘草（生锉各半两） 牛黄（研一钱）上五味，捣研为散，每服二钱匕，用猪胆汁与新汲水调下，相次便睡，微有汗出为效，如时气黄发舌胀咽喉肿，及热极者，如前法斟酌多少服。

　　治鼻衄 鼻方驼粪上一味，不以多少，用新藏瓶一个，打开底，入粪在内，烧成灰，取出研细，用麝香少许研匀，随衄血鼻 之。

　　治鼻衄。防己散方防己（生用三两）上一味，捣罗为细散，每服二钱匕，新汲水调下，老人小儿酒调一钱匕，服更用热汤调少许，鼻中 气，佳。

　　治鼻衄。乌沙散方细烟香墨（二两）上一味，为细散，每服一钱匕，腊茶清调下。

　　治鼻衄。地金汤方生干地黄（焙） 生干藕节（各二两）上二味，细锉如麻豆，每服三钱匕，水一盏，煎至六分，去滓食后临卧温服。

　　治肺壅鼻衄。玉尘散方白面 箬叶灰（各三钱）上二味，研令匀，分为二服，食后，井华水调下。

　　治鼻衄。吹鼻方百叶石榴花上一味，捣罗为细末，每用少许，吹鼻中。

　　治鼻衄札耳方延胡索上一味捣罗为末，用绵裹札耳内，左衄札右，右衄札左，左右俱衄，则两耳俱札。

　　治鼻衄。贴鼻方鹿角胶（不以多少）上一味，以沸汤浸软，贴鼻坳上，更以酵面调令稀稠得处若左窍出血则涂右边右窍出血则涂左边。

　　治鼻衄，贴背膏方京三棱（大者一枚）上一味，以湿纸裹，于慢火中煨熟。乘热椎碎、捣罗为细末。醋者面调糊，贴背第三椎上。

　　治鼻衄。克效汤方甘草（炙锉） 桑耳（焙各三分） 枳壳（去瓤麸炒） 大黄（锉炒半两） 麦门冬（去心焙） 槐实（炒各一两半） 白芷 鸡苏叶 百合 黄 （锉） 白前 连翘 槟榔（锉各一两） 姜黄（二两）上一十四味，粗捣筛，每服五钱匕，水一盏半，入生姜三片，同煎至八分，去滓温服。

　　治鼻衄方烧乱发灰（一钱） 人中白（半钱） 麝香（一字）上三味，合研匀，吹少许入鼻中，立效又方羊胫炭皮（拍碎炒令通赤一两） 伏龙肝（半两） 麝香（一钱）上三味，细研如粉，每服二钱匕，冷水调下。或研小蓟汁调下亦得。

　　治肺积热极，衄血吐血。方黄明胶末一钱 桑叶末二钱 伏龙肝末一钱半上三味，研匀为散。糯米饮、调下二钱匕。

　　治鼻衄。刺蓟汤方大蓟根一两 相思子半两上二味。粗捣筛，每服三钱，水一盏，煎至七分，去滓放冷服。

　　治鼻衄血。葱白汁方葱白上以一握捣绞取汁，投酒少许，点三两滴入鼻瘥。

　　卷第七十　鼻衄门

　　衄不止

