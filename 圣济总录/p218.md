<!-- { "loadSidebar": true } -->
　　治衄血汗血久不止。紫参散方紫参 黄芩（去黑心各一分） 郁金 甘草（炙各半分）上四味、捣罗为散，每服三钱匕，以生地黄汁一合，白蜜一匙，水一盏，同煎沸，微温调下、日三。

　　治血汗，鼻衄不止。定命散方丹砂 水银 麝香（各一分）上三味细研，分为二服，用新汲水调下。

　　治衄血，血汗不止，地黄散方生干地黄（焙） 阿胶（炙令燥各三两） 蒲黄（二两）上三味，捣罗为散，每服二钱匕，温糯米饮调下，不拘时。

　　治衄血汗。郁金散方郁金 甘草（炙） 青黛（各半两）上三味，捣罗为散，每服二钱匕，用鸡子白调下。

　　治衄血血汗，消热结。地黄竹茹汤方生地黄（切焙一斤） 青竹茹（五两） 黄芩（去黑心） 当归（焙） 甘草（炙） 芍药芎 （各三两） 桂上九味， 咀如麻豆大，每服五钱匕，水一盏半，煎至八分，去滓温服。

　　治血妄行，或衄或 ，独圣汤方黄芩（去黑心五两）上一味，细锉如麻豆大，每服七钱匕，水二盏，煎至一盏，去滓温服。

　　治热气上行衄血汗血 刺蓟汤方刺蓟 鸡苏叶（各二两） 黄连（去须） 犀角（镑） 生干地黄（各一两）上五味，粗捣筛，每服五钱匕，水一盏半，煎至八分，去滓温服、不拘时。

　　卷第七十一　积聚门

　　积聚统论

　　论曰积者五脏所生，气之所积名曰积，其始发有根本，其痛不离其部，由阴气所生也，聚者六腑所成，气之所聚名曰聚，其始发无根本，其痛无常处，由阳气所生也，然又有症瘕癖且症者为隐见腹内，按之形证可验也。瘕者为瘕聚推之流移不定也，癖者僻侧在于胁肋。结者沉伏结强于内，然有得之于食，有得之于水，有得之于忧思，有得之于风寒，凡使血气沉滞留结而为病者，治须渐磨溃削，使血气流通，则病可愈矣。

　　卷第七十一　积聚门

　　积聚

　　论曰经曰病有积有聚，何以别之，积者阴气也，聚者阳气也，阴沉而伏，阳浮而动，气之所积名曰积，气之所聚名曰聚，故积者五脏所生，聚者六腑所生，积之为病，其始发有常处，其痛不离其部，上下有所终始，左右有所穷处，聚之为病。其始发无根本，上下无所留止，其病无常处，此积聚之别也。

　　治腹内积聚，心肋急满，时吐清水，不能食，时恶寒，鳖甲丸方鳖甲（去裙 醋炙一两半） 防葵（锉） 人参 前胡（去芦头） 桔梗（炒） 枳壳（去瓤麸炒） 当归（切焙） 附子（炮裂去皮脐） 干姜（炮） 白术（各一两） 槟榔（锉） 大黄（锉炒各二两） 浓朴（去粗皮生姜汁炙） 食茱萸（各三两） 甘草（炙锉一两一分）上一十五味，捣罗为末，炼蜜丸如梧桐子大，每服二十九，温酒下，早晚各一服，渐加至三十丸。

　　治积聚结实，腹满刺痛，泄利不止，槟榔汤方槟榔 细辛（去苗叶各一两） 半夏（陈者汤洗七遍焙干五两） 紫苏 甘草（炙锉） 大黄（锉炒） 陈橘皮（汤浸去白焙各二两） 生姜（切焙） 紫菀（去苗土） 柴胡（去苗各三两） 附子（一枚炮裂去皮脐）上一十二味。锉如麻豆，每服三钱匕，水一盏，煎至七分，去滓温服，若有症瘕癖结。

　　加鳖甲去裙 醋炙，并防葵各二两，上气加桑根白皮锉三两。枳壳去瓤麸炒，浓朴去粗皮生姜汁炙，各二两。

　　治五脏积聚癖气。或有坠损腹满，大黄丸方大黄（锉炒） 槟榔（ 锉） 桃仁（去皮尖双仁炒研如膏各三两） 鳖甲（去裙 醋炙） 京三棱（煨锉） 干姜（炮） 乌头（炮裂去皮脐各二两） 桂（去粗皮） 吴茱萸（陈者汤洗炒干各一两）上九味，捣罗八味为末。与桃仁膏研匀，炼蜜丸如梧桐子大，每服三十丸，空腹日午夜卧，煎橘皮汤下。

　　治五脏寒热积聚，腹胀肠鸣而噫，食不作肌肤，甚者呕逆，若伤寒疟状已愈，令不复发。

　　三合丸方大黄（锉炒） 硝石（研） 杏仁（去皮尖双仁炒研如膏） 葶苈子（隔纸炒） 前胡（去芦头各二两） 半夏（汤洗七遍焙） 附子（炮裂去皮脐各一两） 赤茯苓（去黑皮半两） 细辛（去苗叶一两半）上九味除研外，捣罗为末，与硝石杏仁研匀。炼蜜丸如梧桐子大，每服五丸。食后米饮下，常服令人大便调和，长肌肉。

　　治积聚留饮宿食，寒热烦结，长肌肤，补不足。通神丸方蜀椒（去目并闭口炒出汗） 附子（炮裂去皮脐） 浓朴（去粗皮生姜汁炙） 半夏（汤洗七遍焙各一两） 杏仁（汤浸去皮尖双仁炒研如膏） 葶苈子（纸上炒各三两） 芒硝（研五两） 大黄（锉炒九两）上八味除研外，捣罗为末。与杏仁芒硝研匀，炼蜜丸如梧桐子大，每服二十丸，米饮下治积聚，暖血海，女子诸疾。补益桑黄丸方桑黄（半斤） 牛膝（酒浸切焙一斤） 桃仁（去皮尖双仁炒研如膏） 麦 （炒） 白术陈曲（炒） 当归（切焙） 大黄（锉炒各半斤） 生地黄（十斤绞自然汁） 生姜（十斤绞自然汁）上一十味，捣罗七味为末，与桃仁膏同入二汁内拌匀，瓷器盛，甑内蒸一日，取出焙干。

　　捣罗为末，炼蜜丸如梧桐子大，每服二十丸。空腹温酒下。渐加至三十丸。

　　治心腹积聚胀满，绕脐疼痛，按之有形，寒中有水。上气，女人产后余病，大人风癫，小儿惊痫百病，乌头丸方乌头（炮裂去皮脐） 菖蒲（米泔浸一宿切焙） 柴胡（去苗） 人参 桔梗（炒） 黄连（去须） 浓朴（去粗皮生姜汁炙） 赤茯苓（去黑皮各三两） 蜀椒（去目并闭口炒出汗） 干姜（炮） 桂（去粗皮） 吴茱萸上一十三味，捣罗为末，炼蜜丸如梧桐子大，每服十丸，空心日午晡时米饮下，渐加至十五丸。

　　治积聚癖气，不能饮食，心肋下满，四肢骨节酸疼，盗汗不绝，白术丸方白术 黄 （锉） 人参 赤茯苓（去黑皮） 乌头（炮裂去皮脐） 干姜（炮） 当归（切焙） 甘草（炙锉） 槟榔（锉各一两半） 牡蛎（熬） 芍药 麦门冬（去心焙） 细辛（去苗叶） 前胡（去芦头） 鳖甲（去裙 醋炙各一两） 防葵（锉） 紫菀（去苗土）桔梗（炒） 桂（去粗皮各三分）上一十九味，捣罗为末，炼蜜和丸如梧桐子大。每服二十丸，空心日晚温酒下，渐加至三十丸。

　　治积聚不消，累有伤滞，食已腹痛，饮食不化，呕哕恶心，胸胁胀闷，大便秘利不定，磨滞丸方木香 青橘皮（汤浸去白焙） 桂（去粗皮各一两） 吴茱萸（汤洗焙干炒三两）砂（醋熬成霜研上六味，捣罗四味为细末，入 砂巴豆霜拌匀。醋煮面糊，丸如绿豆大，每服三丸至五丸。早晚食后临寝服，大便溏利，即减丸数。

　　治积聚不消，心腹胀满，化气消积， 砂丸方砂（一分别研） 没药（别研） 桂（去粗皮） 当归（切焙） 乌头（去皮脐） 大黄（锉炒各半两） 干漆（炒烟出） 青橘皮（去白焙） 芫花（别捣末） 巴豆（去皮心膜出油尽） 芎 京三棱（煨锉） 蓬莪术（煨上一十四味，捣罗十味为末，用酽醋半升。于铜石器内。下芫花 砂巴豆三味，慢火熬。

　　渐添醋一升。即入十味，并没药末，同熬成膏放冷，别入陈曲末一两半拌和，丸如绿豆大，每服三丸至五丸，茶酒生姜汤任下。

　　治五积气，心腹胀闷，噫气吞酸，不思饮食，五积丸方酸石榴（二枚） 巴豆（和皮椎碎） 甘遂 大戟 芫花（各半两） 京三棱 大黄 杏仁（去皮尖双上一十二味细锉，用水一升，煮令水尽，炒过勿太焦，捣为细末，醋煮面糊，丸如绿豆大，每服五丸，食后温水下。

　　治一切积滞，痰逆恶心，霍乱吐泻，膈气痞满，胁肋积块，胸膈膨闷，呕哕心疼。泄利不止，积气丸方代赭石（ 醋淬研） 礞石（研各一两） 桂（去粗皮） 砂（研） 赤茯苓（去黑皮） 青橘皮（去白焙各上八味，捣罗四味为末，与四味研者和匀。酒煮面糊，丸如梧桐子大。每服一丸至三丸，食后木香汤下。

　　治积聚留结，心腹胀满，胸膈痞闷。丁香丸方丁香 木香 沉香（锉） 安息香 乳香（净帛裹用沸汤急漉过研） 砂 丹砂 肉豆蔻（去壳） 桂（去粗皮） 京三棱（煨锉） 当归（切焙） 陈橘皮（去白焙） 槟榔（锉） 荜澄茄（各一分） 附子（炮裂去上一十六味，先将安息香 砂乳香三味细研。用少许酒浸良久，别研巴豆丹砂并十一味。

　　捣罗为末，合研令匀。用前三味酒煮面糊，丸如麻子大。常服五丸至七丸。熟水下。若气痛甚，即加至十丸，生姜汤下亦得。

　　取积聚。透膜丸方硝石 礞石（各一分二味同研匀细熔作汁用皂子三枚旋旋入烟绝为度放冷研每料用末三钱） 砂 乳香 粉霜 硫黄 腻粉 白丁香 蜜陀僧 京三棱末（各一钱） 巴豆（二十一粒去皮上一十一味为末，研令匀，用枣肉丸如绿豆大。每服七丸至十丸。煎生姜橘皮汤下。小儿皂子汤下。

　　治积聚留滞，胸膈痞闷，呕哕吐逆，心腹刺痛，胁肋胀满。噫气吞酸，宿食不消。 癖结块，四肢倦怠，不思饮食，妙香丸方槟榔（一分锉） 桂（去粗皮） 丹砂（研） 桃仁（去皮尖双仁炒研各半两） 麝香（半两研） 巴豆（二十上七味捣研为末，汤浸炊饼和丸。如梧桐子大。每服一丸，食后温米汤下，生姜汤亦得，更量虚实加减。

　　治积聚滞气，胸膈痞闷，心腹刺痛，万灵丸方雄黄（研） 大黄（锉炒） 陈橘皮（去白焙） 白牵牛末（各一两） 京三棱（煨锉）肉苁蓉（酒浸切焙） 青橘皮（汤浸去白焙） 杏仁（去皮尖双仁炒） 干漆（炒烟出） 巴豆（去皮心膜出油各半两） 诃黎勒（炮去核三分） 木香 藿香叶 白术 天南星（炮各一分） 胡椒（半分）上一十六味。捣研为末。用薄荷汁煮面糊。丸如绿豆大，伤饮食生姜汤下三丸至五丸。

　　伤酒嚼烧生姜下十丸。妇人血气心痛，酒煎当归调没药末一钱匕，下十丸。

　　治五积气，胸膈痞闷，腹胁胀满，宿饮不消，积气成块，心腹 痛，不能饮食。大五积丸方砂 芫花 干漆（炒出烟各一两） 巴豆（半两去皮心膜研出油） 猪牙皂荚（去皮子炙） 乌头（炮裂去皮脐各三分以上六味捣罗四味为末入 砂巴豆拌匀用米醋三升于银石器内慢火熬成膏） 大黄（蒸熟焙锉） 鳖甲（去裙 醋炙） 青橘皮（汤浸去白焙） 京三棱（煨锉） 陈曲（炒） 当归（切焙各上一十四味。捣罗八味为末。入前膏和丸，如绿豆大，每服二丸至三丸。茶酒任下。如要取积，量虚实加减服。

