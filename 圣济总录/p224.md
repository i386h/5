<!-- { "loadSidebar": true } -->
　　治食症气块 癖等疾。八灵丸方京三棱（煨锉） 石三棱（煨锉） 鸡爪三棱（煨锉） 木香 槟榔（锉各一两） 肉豆蔻（去壳半两）上八味。捣罗六味为末，入巴豆霜 砂末拌匀。醋煮面糊。和丸如小豆大，每服五七丸。

　　丈夫生姜汤下，妇人醋汤下， 癖气，煎木香汤下。

　　治食症劳气，五积五膈，脾胃久冷，吃食无味，饮食不化，四肢少力，痰毒瓦斯胀，胸膈不利，三棱丸方京三棱 石三棱 鸡爪三棱 黑三棱 蓬莪术（各煨锉） 巴豆（连皮） 干姜（炮） 附子（炮裂去皮脐各一两以上八味用酽醋一斗于银石器中煮令尽除巴豆不用外并切焙干） 丁香木香 桂（去粗皮） 青橘皮（去白炒） 槟榔（锉） 肉豆蔻（去壳各半两）上一十四味，捣罗为末，每秤一两末，别用巴豆七枚，去皮心膜出油，细研拌匀，更用砂一分，醋化，煮面糊和丸，如大麻子大，丹砂末为衣，每服三丸至五丸，生姜汤下。

　　治远年食症积气，并酒食所伤，胸膈胀满，及妇人血块。木香三棱丸方木香 京三棱（煨锉） 补骨脂（炒） 牵牛子（炒） 丁香皮（锉） 干漆（炒烟出各一两） 陈橘皮（汤浸去白焙） 乌梅肉（炒） 五灵脂末（各二两） 巴豆霜（一分同五灵脂末用醋一升调匀慢火熬成膏） 沉上一十一味，捣罗九味为末，入二味膏子，和丸如绿豆大，每服五丸至七丸，食后临卧生姜汤下。

　　治食症气坚，腹中疼痛，丁香丸方丁香 乳香（研） 木香 肉豆蔻（去壳） 当归（切焙） 青橘皮（去白焙） 京三棱（煨锉各半两） 紫菀（去苗土） 干姜（炮） 附子（炮裂去皮脐） 巴豆（去皮心膜出油研各一两） 鳖甲（去裙 醋炙二两）上一十三味，捣罗十味为末。与丹砂巴豆乳香拌匀，又入荞麦面一匙，旋滴新汲水，和捣五千杵，众手丸如绿豆大，每服三丸至五丸。先煎浆水令沸，入药煮少顷漉出曝干。茶酒任下，要转利，以冷茶下，热茶投之。

　　治食症气块，心腹胀满，吐逆酸水，小三棱煎丸方京三棱 蓬莪术（各四两） 芫花（一两）上三味，同入瓷瓶内，用米醋五升浸，封瓶口，以 火煨微干，取出三棱并蓬莪术杵碎。

　　芫花以余醋炒微焦，同焙干为末，米醋煮面糊和丸。如梧桐子大，每服三丸至五丸。生姜盐汤下，妇人醋汤下。

　　卷第七十二

　　诸症

　　论曰积气在腹中，久不瘥，牢固推之不移者症也，此由寒温失宜，饮食不节。致腑脏气虚弱，食饮不消，按之其状如杯盘牢结。久不已，令人身瘦而腹大，至死不消。诊其脉弦而伏，其坚不转动者，死之候也。

　　治诸症结痛，起于胁下，按之而坚。妨痛不能饮食。渐加羸瘦。当归煮散方当归（切焙） 鳖甲（用醋频蘸炙令黄色） 桂（去粗皮） 木香 桔梗（炒） 桃仁（汤浸去皮尖双仁炒上七味，除桃仁外，捣罗为末，入桃仁同研令匀，每服三钱匕，水一盏，煎至六分。去滓温服，逐日空腹日午夜卧各一。

　　治积年症块，京三棱汤方京三棱（炮锉一两） 青橘皮（去白焙半两） 桂（去粗皮一分） 大黄（锉碎炒半两）木香（一分） 槟上六味，粗捣筛，每服五钱匕，水一盏半，煎至七分，去滓温服。空腹日午夜卧各一。

　　治症块冲心，气满食不下。手足烦闷，鳖甲丸方鳖甲（去裙 醋蘸炙黄色） 诃黎勒（微煨去核各二两） 防葵 甘草（炙锉） 人参 大黄（锉炒各一两半） 白术 桂（去粗皮） 郁李仁（去皮别研） 杏仁（去皮尖双仁熬熟别研如膏各一两）上一十味，除研外，捣罗为末，入郁李仁杏仁同研匀。炼蜜丸梧桐子大。空腹温酒下二十丸，渐加至三十丸，以微利为度。

　　治积年症块，血气凝滞，木香丸方木香 吴茱萸（陈者淘七遍炒干） 青橘皮（去白焙各半两） 巴豆（去皮九十粒研如膏用纸裹压出油研） 砂（用沸汤化于瓷碗中用慢火熬水尽收霜再研一分）上五味，除研外，捣罗为末。入巴豆 砂研令匀，于 火中煨，粟米饭丸绿豆大。每服温酒下三丸至五丸，食后服，溏利勿怪，老小减服。

　　治症癖腹满如鼓，坐卧不安，食即欲吐，气闷喘急，槟榔汤方槟榔（二两微煨锉） 赤茯苓（去黑心） 芍药 京三棱（微煨锉） 陈橘皮（汤浸去白焙各一两半）上七味，粗捣筛，每服三钱匕，水一盏。煎至七分去滓温服，空腹午后各一。

　　治症癖气胀，腹痛，胁肋胀满，不思食饮，柴胡汤方柴胡（去苗） 赤茯苓（去黑皮各三分） 桔梗（炒） 木通（锉各一两） 芍药 鳖甲（去裙 醋蘸慢火上七味，粗捣筛，每服三钱匕，水一盏，煎至七分，去滓温服，空腹午后各一。

　　治症癖气块，胁肋满，腹胀不能饮食，腹痛，防葵丸方防葵（锉碎） 柴胡（去苗） 赤茯苓（去黑皮各三分） 桂（去粗皮） 木香（各半两） 鳖甲（去裙 醋蘸慢火炙黄色） 槟榔（锉各一两半） 桔梗（炒） 郁李仁（汤浸去皮尖别研如膏各一两） 大黄（锉碎微炒一两一分） 当归（切焙） 京三棱（炮锉） 五味子（各半两）上一十三味，除研外，捣罗为末，入郁李仁同研匀，炼蜜丸梧桐子大，空腹温酒下二十丸。

　　治症癖食气食劳，五膈痰逆，夹食丸方乳香（别研如粉） 木香 丁香 肉豆蔻（去壳） 当归（切焙） 青橘皮（去白焙） 京三棱（炮锉各半两） 紫菀（去苗土） 干姜（炮裂） 附子（炮裂去皮脐） 巴豆（去皮心别研纸裹压出油各一两） 鳖甲（去裙 用醋蘸慢火炙令黄色二两） 丹砂（一分别研如粉）上一十三味，除乳香丹砂巴豆外，捣罗为末，然后入乳香等三味，同研令匀，都入臼中，用荞麦面与药末，临时以意看多少，入面。徐徐入新汲水，捣候可丸即止，丸如绿豆大，煎淡浆水令沸，旋旋入药，煮三五沸漉出。于日中曝干，每服五丸，食后用茶酒温水下。

　　治症癖气块，鳖甲丸方鳖甲（去裙 醋蘸炙黄色） 木香 乌头（炮裂去皮脐） 柴胡（去苗各一两半） 京三棱（炮锉） 当归（切焙） 桂（去粗皮） 浓朴（去粗皮涂生姜汁炙令微烟出锉） 陈橘皮（汤浸去白焙各二两） 甘草（炙锉） 槟榔（锉各半两） 大黄（锉碎炒） 朴硝（研如粉各三两）上一十三味，除朴硝外，捣罗为末，同研令匀，炼蜜丸梧桐子大，空腹用温酒下十丸，饮下亦得。

　　治症块粉砂饼方粉霜 胡粉（各一两） 砂 丹砂 白丁香 腻粉（各半两）上六味研为末，入面一两，水和捏作饼，如棋子大，慢火烧熟，每服一饼，麝香米饮嚼破服。

　　治积年血气症块。往来疼痛，吐逆不纳饮食，保命丸方当归（切炒） 乌头（炮裂去皮脐） 芍药 桂（去粗皮） 干姜（炮各半两） 大黄（锉炒一两） 斑蝥（二十一枚用糯米炒令黄色为度去翅足）上七味。捣罗为末，醋煮面糊丸，梧桐子大，空心食前温酒下一丸。

　　治虚积食气蛊胀水气。年深症癖，五食丸方大戟（刮去皮） 甘遂（各半两生） 猪牙皂荚（生去皮子一两） 胡椒（一分） 芫花（半两醋浸一宿炒上六味，捣研为末，合研匀，水煮面糊和丸，如绿豆大，每服五丸，用米面绿豆煎汤放温下，量病患大小，加至七丸。

　　治症块气积，下结胸，一切积滞，半夏礞石丸方半夏（四十枚汤浸七遍） 巴豆（四十粒去皮心膜） 杏仁（去皮尖双仁四十枚） 猪牙皂荚（去皮四十挺四味用好醋浸七日取出以布绞取汁熬成膏入众药） 礞石（研细炒五钱）丁香 木香 沉香上一十二味，将后八味，捣研为末。入在前膏子内，一处再捣细令匀，丸小豆大。看虚实，煎枣汤下二丸。烂嚼干柿，干咽下亦得。

　　治症块，消食积，止心腹疼，木香扁丸方木香 砂（通明者各一钱） 半夏（中等者一十枚生姜浆水洗七遍） 桂（去粗皮三钱） 荜茇（四十九枚中等者） 杏仁（二十一粒去皮心膜出油三二分） 巴豆（二十一粒去油三分）上七味，先将杏仁巴豆同研如泥，以好米醋八分一盏，熬至二分以下成稠膏。入前药末和匀，再入枣肉，丸绿豆大，捏扁丸，常服食后良久一丸，生姜汤下，要转三丸，男子妇人心痛，炒莱菔醋汤下治症癖。化气取食积，及本脏气水疾蛊胀，大戟丸方大戟（半两） 芫花（醋炒一两） 巴豆（一百粒去皮以水五升煮水尽为度去心少出油细研） 甘遂上九味。捣研为末，于银石器内，炒令极热，勿令焦，炼蜜丸梧桐子大，常服生姜汤下一丸，如取转，量脏腑虚实加减。

　　治症积五积食气，诸药无效者，没药丸方没药（研） 硫黄（研） 白丁香生 当归（切焙） 芫花（醋浸半白炒） 砂（通明者研） 乳香（研） 丹上九味。捣研为末，合研匀，用水浸炊饼和剂，捣一千杵，丸梧桐子绿豆麻子三等大，每服一丸，妇人血气童子小便和酒下，心头高硬当归酒下，远年症积，五积食气。生姜汤下，小儿脾积，癖气，腊茶清下，大人与大丸，十五以下与中等，十岁以下与第三等者服。

　　治积聚症块。及涎积等，续随子丸方续随子（三十枚去皮） 腻粉（二钱） 青黛（炒一钱匕研）上三味，先研续随子令烂。次下二味，合研匀细。以烧糯米软饭和丸，如鸡头大。每服先烧大枣一枚，剥去皮核烂嚼。取药一丸推破，并枣同用冷腊茶清下，服后便卧。至中夜后，取下积聚恶物为效。

　　破症块，消积气，干漆丸方干漆（四两捣为末炒令烟尽） 五灵脂（用瓶子盛地坑子内以火 烟尽取灰二两） 皂荚（长五寸许锉以麻缠定用泥固济火 烟尽取灰二两） 香子（炒令香） 木香（鸡骨者）槟榔（结实者锉） 桂（去粗皮） 附子（炮裂去皮脐） 青橘皮（去白炒） 陈橘皮（去白炒） 白牵牛（炒令香熟） 大黄（劈开锦文者炒） 蓬莪术（炮锉） 京三棱（用醋纸裹锉） 芫花（米醋浸一宿炒干用各二两）上一十五味，捣罗为末，炼蜜为丸，如梧桐子大。生姜汤下二十丸。至三十丸。忌猪鱼热面等物。

　　卷第七十三

　　结瘕

　　论曰结瘕者、积聚之类也，结伏聚积，久不散，谓之结，浮流腹内，按抑有形，谓之瘕，结之证，形体瘦瘁，食不作肌肤，遇阴寒冷湿之气则发，而胁块硬。隐隐然痛者是也。瘕之证，腹中气痛，动转横连胁下，有如癖气，遇脾胃有冷，阳气不足而发动者是也。

