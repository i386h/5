<!-- { "loadSidebar": true } -->
　　论曰内经谓诸厥固泄，皆属于下，暴注下迫，皆属于热，盖为冷热不调，气不相济也，脾胃怯弱，水谷不分，湿饮留滞，水走肠间，禁固不能，故令人腹胀下利，有如注水之状，谓之注泄，世名水泻。

　　治水泻不止。木香散方青木香 黄连（去须炒各一两） 诃黎勒皮（微炒三分） 龙骨（半两） 浓朴（去粗皮生姜汁炙令紫锉三分）上五味，捣罗为散，每服三钱匕，空心以粥饮调下，日午再服，以瘥为度，小儿以意加减服之。

　　治一切水泻。及冷痢。浓朴散方浓朴（去粗皮生姜汁炙令紫锉一两） 干姜（半生半炮裂一两） 陈橘皮（汤浸去白焙三分） 白术（上五味，捣罗为散，每服三钱匕，空心米饮调下，如霍乱吐泻，新汲水调下，日晚再服治水泻肠鸣。脐腹撮痛。代赭丸方代赭（ 赤） 干姜（炮） 龙骨（各一两） 附子（炮裂去皮脐三分）上四味，捣罗为末，研软饭和丸，如梧桐子大，每服三十丸，空心米饮下，日午再服。

　　治水泻无度，肠鸣腹痛，肉豆蔻散方肉豆蔻（去壳为末一两） 生姜（汁二合） 白面（二两）上三味。将姜汁和面作饼子。裹豆蔻末，煨令黄熟，研为细散，每服二钱匕，空心米饮调下，日午再服。

　　治水泻不止。 砂丸方砂（研） 石硫黄（研各一分） 铅丹（研半两） 巴豆（去皮心出油尽一十四枚）上四味，先将巴豆霜研细，入诸药同研细，用糯米饭为丸，如小豆粒大。水泻、新汲水下一丸。赤白痢、煎干姜甘草汤放冷下一丸。吐泻、煎生姜木瓜汤放冷下一丸。白痢煎干姜汤放冷下一丸。不拘时候。

　　治暴注水泻。日夜无度。斗门散方橡斗子（去刺） 诃黎勒（煨去核） 黄连（去须）上三味等分，捣罗为散，每服一钱匕，米饮调下，食前。

　　治水泻不止。木香丸方木香（一钱） 草乌头（生去皮脐半两） 肉豆蔻（一枚大者去壳） 胡粉（半两研） 巴豆（大者七枚去上五味，捣罗为细末，合研匀，糯米软饭和丸，如黍米大，每服三丸，小儿一丸，并用冷莱菔汤下。

　　治水泻不止。黑神丸方巴豆（一枚去皮心膜不出油） 杏仁（七枚去双仁皮尖炒） 铛墨（一钱）上三味，同研极细，以糯米粥和丸，如秫米大，每服一丸，冷水下立止，甚者再服一丸治水泻不止。立效丸方铅丹（炒半钱） 草乌头（一枚炮裂去脐皮） 巴豆（三粒去皮心膜出油尽研）上三味，先捣乌头为末，与二味同研极匀，以面糊和丸，如绿豆大，每服一丸，煎陈粟米甘草乌梅汤放温冷下。

　　治水泻、杏仁丸方杏仁（汤浸去双仁皮尖七粒） 砒霜末 铛墨 巴豆霜（各一钱）上四味，同研，枣肉和丸，如粟米大，临卧新汲水下一丸。

　　治水泻白痢，小腹疼痛，玉霜丸方砒霜（研细如粉二两） 黄蜡（一两）上二味，以瓷碗盛，重汤煮熔开，以东南柳枝二七茎，各长七寸，粗细如箸，每用两茎搅药，又转一头搅，候两头并黑黄色乃已。又取两茎，根据前搅七次了，将出药趁软，作条子收。遇病旋于火上烘软，丸如梧桐子大，小儿绿豆大，空心新汲水下一丸。

　　治水泻肠鸣。针头丸方巴豆（一枚去皮膜） 杏仁（一枚去皮尖二味皆针扎火上燎令存性）上二味，同细研，约三百转。入大豆末一字，再研一百转，面糊和丸，如针头大，每服一丸，新汲水下。

　　治水泻。并赤白痢。如圣丸方乌头（端正大者炮裂去皮脐） 绿豆上二味等分，捣罗为末，新水和丸，如绿豆大，以丹砂为衣，每服五丸，白痢煎干姜汤下。赤痢煎甘草汤下，赤白痢煎干姜甘草汤下，水泻用新汲水下，小儿一两丸，不计时候。

　　治水泻方上用青州干枣十枚，去核入莨菪子填满，以麻缠却，用炭火烧令烟尽，研令细，每服一钱半匕，煎陈粟米稀粥饮调下。

　　治水泻肠滑，气虚久冷。如圣丸方干姜（炮） 高良姜 胡椒 蜀椒（去目并闭口炒出汗）上四味等分，捣罗为末，醋煮面糊和丸，如梧桐子大，每服三十丸，早晨空心食前粥饮下。

　　治水泻不止，伤冷虚极。黄蜡丸方硫黄（一两）上一味，研细，先熔黄蜡，入硫黄末打匀，丸如梧桐子大，每服五丸，新汲水下。

　　治水泻诃黎勒丸方上取诃黎勒，不拘多少，以面裹，灰火内炮令赤黄，剥去面，取诃黎勒皮，捣罗为末，软饭和丸，如梧桐子大，每服二十丸，米饮下，空腹食前。

　　治暴水泻不止。浓朴散方浓朴（去粗皮生姜汁炙锉） 诃黎勒皮（各一两） 甘草（炙锉） 黄连（去须微炒） 肉豆蔻（去壳） 白上八味，捣罗为散，每服二钱匕，温米饮调下。

　　治脾胃虚冷，肠滑水泻，如休息痢不止。木香丸方木香 白垩（火 ） 肉豆蔻仁 丁香（各半两） 干姜（炮） 诃黎勒（煨取皮） 龙骨（各一两） 黄连上八味，捣罗为末，炼蜜和丸，如梧桐子大，每日空心米饮下三十丸，日晚再服。

　　治水泻。芜荑丸方芜荑（炒） 黄连（去须炒） 吴茱荑（汤洗焙干炒各三两） 干姜（炮一两） 枳壳（去瓤麸炒半两） 缩上六味，捣罗为末，煮浆水饭和丸，如梧桐子大。每服二十丸，温米饮下。

　　治水泻肠滑不禁。诃黎勒丸方诃黎勒（二两以面裹煨去复选皮并面为末） 干姜（炮） 龙骨 赤石脂（各一两）上四味，捣罗为末，以稀面糊丸。如梧桐子大，每服空心、以米饮下二十丸。

　　治水泻吐哕，遍身疼痛。诃黎勒丸方诃称勒（煨去核） 鹿茸（酥炙去毛） 桑根白皮（锉） 地榆 赤石脂 天雄（炮裂去皮脐） 龙骨各（一两半） 白芷 黄连（去须） 桂（去粗皮） 浓朴（去粗皮涂生姜汁炙） 白茅根 当归（切焙各一两） 黄芩（去黑心） 干姜（炮裂各半两） 肉豆蔻（去壳四枚）上一十六味，捣罗为末，烂饭为丸，如梧桐子大，每服三十丸，温米饮下。

　　治水泻腹痛。日夜不止。正气散方缩砂蜜（去皮炒） 附子（炮裂去皮脐） 赤石脂 肉豆蔻（去壳） 龙骨 石榴皮（焙）甘草（炙锉）上一十二味，捣罗为散，每服三钱匕，煮粳米饮调下，不拘时。以止为度。

　　治水泻、米谷不化，昼夜不止。白垩丸方白垩（一两火 过） 干姜（炮一两） 楮叶（二两生细研）上三味，捣研为末，面糊和丸，如绿豆大、空心米饮下二十丸。

　　又方取黄荆叶，不限多少，阴干捣罗为散，每服以米饮调下三钱匕。

　　又方取羊蹄根晒干，刮去皮，捣罗为散，每服以米饮调下三钱匕。

　　又方取熟艾半斤，慢火炒令热。布裹坐之。冷再炒坐。

　　卷第七十四　泄痢门

　　濡泻

　　论曰内经曰湿胜则濡泻，甲乙经曰，寒客下焦，传为濡泻，夫脾为五脏之至阴，其性恶寒湿，今寒湿之气，内客于脾，则不能埤助胃气，腐熟水谷。致清浊不分，水入肠间，虚莫能制，故洞泄如水，随气而下，谓之濡泻。

　　治肠胃受湿，濡泻不止。肉豆蔻散方肉豆蔻（去壳炮） 黄连（去须炒） 诃黎勒炮（去核各三分） 甘草（炙锉） 白术 干姜炮 赤茯苓上八味，捣罗为散，每服二钱匕，空心食前、米饮调下、日三。

　　治脾胃伤湿，濡泻不止，豆蔻散方肉豆蔻（去壳炮五枚） 甘草（炙锉一两） 浓朴（去粗皮生姜汁炙一两半）上三味。捣罗为散，每服二钱匕，米饮或汤调下，食前温服。

　　治肠胃寒湿濡泻。腹内 刺疼痛。当归散方当归（切焙） 木香 干姜（炮） 肉豆蔻（去壳炮各半两） 诃黎勒（炮去核） 黄连（去须炒各三分）上六味。捣罗为散，先用水四盏，入甘草生姜各一分，黑豆一合，并半生半炒。同煎至二盏，去滓分作二服，每服用调散三钱匕，空心日午服。

　　治濡泻水痢、久不止。桂附丸方桂（去粗皮） 附子（炮裂去皮脐） 干姜（炮） 赤石脂（各一两）上四味。捣罗为末，炼蜜丸如梧桐子大，每服二十丸，空心食前米饮下，日三。

　　治肠胃寒湿，濡泻无度，嗜卧不食，猪苓丸方猪苓（去黑皮半两） 肉豆蔻（去壳炮二枚） 黄柏（去粗皮炙一分）上三味，捣罗为末，米饮和丸，如绿豆大，每服十丸，食前熟水下。

　　治寒湿伤脾，濡泻，诃黎勒散方诃黎勒（炮去核） 吴茱萸（汤浸焙炒） 木香 芜荑炒（各半两） 黄连（去须炒一两）上五味，捣罗为细散，每服二钱匕，空腹陈米饮调服、日再。

　　治肠胃受湿，濡泻无度，腹痛饮食不化，白豆蔻汤方白豆蔻（去皮） 诃黎勒（炮去核） 陈橘皮（汤浸去白焙炒） 干姜（炮各半两） 浓朴（去粗皮生姜汁上五味，粗捣筛，每服五钱匕，切薤白三寸，水一盏半，煎至七分，去滓空心温服、日再。

　　治濡泻暴下不止。枳壳汤方枳壳（去瓤麸炒三分） 黄连（去须炒） 浓朴（去粗皮生姜汁炙各一两） 甘草（炙锉） 阿胶（炙燥各上五味，粗捣筛，每服五钱匕，水一盏半，煎至一盏，去滓空心温服、日再。

　　治肠胃寒湿，濡泻不止，及冷痢色白，食不消化，附子汤方附子（炮裂去皮脐） 甘草（炙锉） 阿胶（炙燥各半两） 黄连（去须炒一两）上四味，锉如麻豆，每服五钱匕，水一盏半，煎至一盏，去滓空心温服、日再。

　　治脾胃受湿，濡泻不止，健脾，白术丸方白术 干姜炮（各三分） 浓朴（去粗皮生姜汁炙一两） 人参（三分）上四味，捣罗为末，炼蜜丸如梧桐子大，每服三十丸，空心米饮下、日再。

　　治寒湿濡泻久不瘥。附子丸方附子（炮裂去皮脐一两） 甘草（炙锉二两）上二味。捣罗为末，炼蜜丸如梧桐子大，每服二十丸，空心生姜汤下、日再。

　　治伤湿濡泻不定，浓朴汤方浓朴（去粗皮生姜汁炙一两半） 黄连去须炒一两）上二味，粗捣筛，每服五钱匕，水一盏半，大枣二枚劈破。煎至一盏，去滓空心温服、日再，如腹痛加当归三分。

　　治濡泻不止，或冷痢无度，附子丸方附子（炮裂去皮脐） 高良姜（各一两） 甘草（炙锉一分）上三味，捣罗为末，陈米煮糊，丸如梧桐子大，每服二十丸，米饮下，不拘时服。

　　治濡泻里急后重，数至圊，樗根散方樗根皮（锉一两） 枳壳（去瓤麸炒半两） 甘草（炙锉一分）上三味。捣罗为散，每服二钱匕，粥饮调下，食前一服止。

