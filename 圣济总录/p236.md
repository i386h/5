<!-- { "loadSidebar": true } -->
　　治蛊毒痢下血片，脐下 刺痛，升麻汤方升麻 地榆 茜根 黄芩（去黑心各一两半） 犀角（镑一两） 山栀子（二七枚去壳）上六味，粗捣筛，每服五钱匕，水一盏半，入生地黄一分切，薤白三茎切，豉三七粒，同煎至八分，去滓空心温服。日晚再服。

　　治中蛊下痢、日数十行方。

　　巴豆（十四枚去皮心膜出油） 藜芦（去芦头） 芫青（去翅足炒） 附子（炮裂去皮脐） 白矾（熬令枯上五味，捣罗为末，和匀，以绵裹药一大豆许，内下部中、日三。

　　卷第七十七

　　久痢

　　论曰久痢不瘥，则谷气日耗，肠胃损伤，湿气散溢，肌肉浮肿，以胃土至虚故也。虫因虚动，上蚀于膈，则呕逆烦闷，下蚀肠中，则肛门疮烂，久而不瘥，变成疳 ，或下赤汁，水血相半，腥不可近，是谓五脏俱损而五液杂下，此为难治。

　　治久痢经年不瘥，云母散方云母粉 白茯苓（去黑皮） 附子（炮裂去皮脐各三分） 龙骨 赤石脂（各半两）上五味，捣罗为细散，每服一钱匕，温酒或米饮调服，日三夜一。

　　治痢积年不瘥，浓朴汤方浓朴（去粗皮生姜汁炙） 干姜（炮） 酸石榴皮（炒） 阿胶（炒燥） 黄连（去须）艾叶（炒各一两）上六味，粗捣筛，每服三钱匕，水一盏，煎至七分，去滓温服，不拘时。

　　治久痢不止，地榆丸方地榆（一两） 龙骨 赤石脂无食子（炮） 熟艾（微炒各半两） 黄柏（去粗皮三分）橡实壳（炒半两上七味，捣罗为末，炼蜜和丸，如梧桐子大，每服三十丸，米饮下不拘时。

　　治积年痢，困笃肠极滑，医所难疗，干姜汤方干姜（炮） 黄柏（去粗皮炒） 阿胶（炒令燥） 酸石榴皮（炒各一两）上四味，粗捣筛，每服三钱匕，水一盏，煎至七分，去滓温服，不拘时。

　　治下痢数年不止，桂附丸方桂（去粗皮） 附子（炮裂去皮脐） 黄连（去须） 黄柏（去粗皮） 陈曲（炒黄） 干姜（炮） 麦 （炒各一两） 吴茱萸（汤洗焙炒干） 蜀椒（去目及闭口者炒出汗） 乌梅肉（炒各一两半）上一十味，捣罗为末，炼蜜和丸，如梧桐子大，每服二十丸，米饮下。

　　治久痢不止，脾胃虚弱，食饮不消化，腹鸣 痛，茯苓丸方白茯苓（去黑皮三分） 陈曲（炒一两） 赤石脂（三分） 黄连（去须一两） 附子（炮裂去皮脐半两） 人参（半两） 黄柏（去粗皮） 干姜（炮） 当归（切焙） 龙骨（各三分） 甘草（炙半两）上一十一味，捣罗为末，炼蜜和丸，如梧桐子大，每服二十丸，米饮下、不拘时。

　　治久痢，蜜陀僧丸方蜜陀僧 白矾 阳起石 伏火砒 伏龙肝赤石脂（各半两）上六味。捣令细，入瓶子中，盐泥固济，以文火养三日后， 令通赤，候冷重研极细。

　　水浸蒸饼和丸，如梧桐子大，每服三丸，煨生姜汤下，空心日午夜卧服。

　　治久下痢赤白不止。吴茱萸丸方吴茱萸（汤洗焙干炒） 干姜（炮） 黄连（去须） 诃黎勒皮 白矾灰（各半两）上五味，捣罗为末，醋煮面糊和丸，如梧桐子大，每服十丸，粟米饮下，食前服。

　　治久痢。金星鳝散方金星鳝（醋炙） 白矾 铅丹（各半两）上三味，捣罗为散，每服二钱匕，米饮调下，食前。

　　治肠虚久痢，天仙散方天仙子 铅丹（各二两） 大枣（三十枚去核三味同捣作饼子炭火烧通赤入地坑出火毒为末）上五味为细散，和令匀，每服二钱匕，米饮调下，食前服。

　　治肠滑久痢神效无比，黑神散方酸石榴（一枚劈破炭火簇烧令烟尽急取出不令作灰用瓷碗盖一宿出火毒）上一味，捣为散，每服用酸石榴一瓣，以水一盏，煎汤调下二钱匕，久泻亦治。

　　治一切赤白痢，久不瘥，干姜散方干姜 槲白皮（姜汁炙五度一两）上二味，捣罗为散，每服二钱匕，空心食前。温米饮调下。

　　治久患滑泄下痢，龙骨丸方龙骨（一两烧醋淬三五度） 白矾灰（半两） 铅丹（炒黑一分）上三味。捣罗为末，面糊为丸，梧桐子大，每服十丸，腊茶清下。不拘时服。

　　治诸般痢，多年不瘥，日夜百十行不止。抵圣丸方丹砂（一钱） 砂（半钱）上二味，以巴豆二七粒和谷，用黄蜡半两，煎候黑烟起，良久取出巴豆，就内拣取一七粒好者去谷，先将丹砂 砂于乳钵内，同研令细，后方入剥了巴豆。共研令匀，用煎者蜡一小块，更同熬令匀，作一剂，如有患者，旋丸如黍米大，先用艾汤下三丸，取出积聚，溏转一两行，并不搜搅疼痛，后以冷水空心下三丸即瘥。

　　治泄痢久不止方生姜（切） 沙糖（各一分）上二味，以三重湿纸裹煨，五更初，都作一服，以腊茶嚼下。

　　治久痢不止，沉困怠惰，诃黎勒散方诃黎勒（炮取皮） 木香 黄连（去须） 地榆（各半两） 吴茱萸（汤浸焙炒一分）上五味。捣罗为散，每服三钱匕，沸汤调下，食前服。

　　治久痢不瘥，将变疳 ，虚积丸方硫黄 水银（二味同结沙子） 巴豆（去皮心不去油与沙子同研各一两） 礞石（捣碎细研） 砂上五味，再同研匀，以好醋和令得所。先作一地坑。如茶盏大，深四指，净火 通赤，去灰火，用醋纸衬，摊药在内，碗盖上，焙一宿取出，候干面糊为丸，如小豆大。每服二丸，或三丸，生姜枣汤下。

　　治久痢不止，或赤或白，煨姜苋方马齿苋（细切一握） 生姜（细切二两）上二味和匀，用湿纸裹煨熟，不拘多少，细嚼米饮咽下。

　　治新久泻痢，龙骨汤方龙骨 桑根白皮 赤石脂 天雄（炮裂去皮脐） 浓朴（去粗皮生姜汁炙） 麻黄（去节根各一两半） 白芷 黄连（去须） 地榆 桂（去粗皮） 当归（切焙） 木香 白术 诃黎勒（皮煨各一两） 黄芩上一十六味，锉如麻豆，每服三钱匕，水一盏。入生姜一枣大切，煎至六分，去滓温服

　　卷第七十八

　　下痢里急后重

　　论曰下痢里急后重者，有瘕聚也。经所谓大瘕泄者，里急后重，数至圊而不能便。茎中痛是矣，法当和气而祛蕴滞，则脾胃和平，饮食腐化，其脓血自消，大肠自固也。

　　治里急后重，下痢赤白及下部 痛，当归散方当归（切焙） 黄连（去须炒） 干姜（炮） 黄柏（去粗皮蜜炙各一两）上四味，捣罗为散，每服三钱匕，浓煎乌梅汁调下，空心食前日二服，若腹中 痛。加当归，下赤加黄连，下白加干姜。

　　治后重下痢赤白，滞下腹内结痛。当归黄连汤方当归（切焙三分） 黄连（去须炒一两半） 赤茯苓（去黑皮三分） 地榆 犀角（屑三分） 甘草（炙锉上七味，粗捣筛，每服五钱匕，水一盏半，入生姜一枣大拍碎，同煎至八分，去滓空心温服、日再。

　　治大病后重下赤白痢，腹中 痛。石钟乳汤方石钟乳（别研半两） 黄连（去须炒一两） 防风（去叉） 附子（炮裂去脐皮） 黄柏（去粗皮蜜炙） 当上八味，除钟乳外，锉如麻豆，再同和匀，每服四钱匕，水一盏半，煎至八分，去滓温服，空心食前日二服。

　　治冷热不和，下痢赤白，脐腹作痛，里急后重，圣功散方干姜（炮） 五倍子（各一两） 诃黎勒（煨去核） 甘草（炙锉各半两）上四味，捣罗为细散，每服二钱匕，食前米饮调下。

　　治肠虚冷热不和，赤白下痢，里急后重，诃黎勒汤方诃黎勒（煨去核） 草豆蔻（去皮炒） 延胡索（各半两） 干姜（炮一分）上四味，粗捣筛，每服三钱匕，水一盏，煎至七分，去滓食前温服。

　　治后重下脓血，如圣散方臭橘 萆 （各一两）上二味，同捣碎，炒令烟出放冷，捣罗为细末，每服二钱至三钱匕，茶清调下。

　　治脏气不调，里急后重，匀气汤方苍术（米泔浸一宿去皮切曝干） 浓朴（去粗皮生姜汁炙各四两） 甘草（生锉三两） 干姜（生锉三上四味，粗捣筛，每服三钱匕，水一盏，煎至六分，去滓食前温服，夏末秋初最宜服。

　　治热痢下重者，白头翁汤方白头翁（二两） 黄柏（去粗皮锉） 黄连（去须） 秦皮（锉各三两）上四味，粗捣筛，每服三钱匕，水一盏，煎至六分，去滓食前温服，日二。

　　治冷痢里急后重，当归丸方当归（切焙半两） 胡椒（炒一两） 黄连（去须） 浓朴（去粗皮生姜汁炙各二两） 阿胶（炙燥一两别上六味，除阿胶，捣罗为末，用好醋调阿胶为膏和剂，丸如梧桐子大，每服十五丸。食前橘皮汤下，加至二十丸。

　　治腹痛虚滑，里急后重，心胸痞闷逆满，或伤冷暴泻，手足厥冷，脉息沉伏。诃黎勒丸方诃黎勒（炮去核一两） 肉豆蔻（去壳半两） 白矾（熬令汁枯一两） 木香（半两） 龙骨（二两） 乌头上七味，捣罗为末，粟米粥和为丸，如梧桐子大，每服二十丸，食前粟米饮下。

　　治脏寒下痢，脐腹撮痛，肠鸣胀满，里急后重，不思饮食。日渐羸瘦，胜金丸方黄连（去须五两） 龙骨（四两） 草豆蔻（去皮） 赤芍药 当归（切焙） 干姜（炮）地榆 橡实（各三上一十二味，捣罗为细末，醋煮面糊和丸，如梧桐子大，每服二十丸，至三十丸。煎艾醋汤下，空心食前服。

　　治洞泄飧泄，里急后重，姜桂散方干姜（炮三两） 甘草（一两锉二味用沙糖二两水微化开同炒干） 桂（去粗皮一分）上三味，捣罗为散，每服二钱匕，白汤调下，兼治腹痛，止虚渴。

　　治脓血杂痢，后重疼痛，日久不瘥，通神丸方没药。五灵脂 乳香（各一钱） 巴豆霜（半钱）上四味，各研细，再同研匀，滴水丸如黄米大，每服七丸，煎生木瓜汤下，小儿三丸，随岁数加减，空心食前服。

　　治下痢赤白，日久不瘥，里急后重，取冷积，玉粉丸方白丁香（直者研一两） 粉霜（研三分） 硫黄（研） 腻粉（研） 砂（研各半两）乳香（熔过研一分）上六味。再同研匀，用生姜自然汁，煮枣肉，研和作剂，每服旋丸如豌豆大，临卧煎生姜枣汤，下七丸，未动次夜服十丸，老少以意加减。

　　治下痢赤白，里急后重，大肠虚滑，丹砂丸方丹砂（研） 草乌头（末） 乳香（研各一钱匕） 巴豆（大者去皮心研七枚）上四味，再同研令匀细，用醋煮面糊和丸，如梧桐子大，每服一丸，冷乳香汤下，不拘时候。

