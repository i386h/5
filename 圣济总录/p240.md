<!-- { "loadSidebar": true } -->
　　木香 陈橘皮（汤浸去白，焙） 白术 桑根白皮（炙，锉） 桂（去粗皮各半两） 木通（锉，炒三分）上六味，粗捣筛，别用牵牛子二两，于铁铫内，以纸衬手搅，乘热捣罗为末，每服以前药末三钱匕，同牵牛末一钱半匕，水一盏半，煎至八分，去滓，五更温服。平明时吃热生姜茶粥，次用芜荑、桑根白皮各一分，煮白羯羊肉半斤烂熟与吃。

　　治十种水气。神妙汤方。

　　香子（炒） 乌药 青橘皮（汤浸去白，焙） 高良姜（各一两）上四味，粗捣筛。每服五钱匕，用童子小便半盏，酒一盏，同煎至一盏，去滓，稍热服，不拘时。

　　治十水。定喘急。防己丸方。

　　防己 陈橘皮（汤浸去白焙） 大戟（炒） 苦葶苈（纸上炒各半两）上四味，捣罗为细末，枣肉和丸如梧桐子大。每服二十丸，温熟水下，不拘时。

　　治十种水气腹胀。比圣饼子方。

　　大戟 甘遂（各一两）上二味，生捣罗为细末。每服一钱匕，以大麦面一两，新水和作饼子烧熟。每五更徐徐烂嚼茶下，移时小便多是效，未退再服。

　　治十种水气。四石丸方。

　　滑石 井泉石（研） 白石英（研） 寒水石（研） 砂（研细，水和作饼子，用湿面四两裹药饼烧紫色去面各二钱） 白丁香（半两） 续随子仁（二钱）上七味，捣研为末，面糊丸如梧桐子大。每服五丸，生姜汤下，第一日三服，第二日四服，第三日五服，以利为度，利已用次药补之。

　　治下水气补药。木香丸方。

　　木香 青橘皮（汤浸去白焙各一钱） 蓬莪术（二钱）上三味，同为末，面糊丸如绿豆大。每服十丸，白汤下。

　　治十种水气。灵宝丸方。

　　滑石（好白者二两） 腻粉（一两）上二味，先捣研滑石令极细，次入腻粉和匀，熬木瓜浓汁成膏，和丸如绿豆大。每服七丸，五更空心温米饮下，日只一服。服至五七日，觉脐腹撮痛，小便多为效。忌盐一百日，觉效便服补脾胃药。

　　治十种水气，大通三焦。此方《神仙经》中所载，天台山金坛石室中镌纪。但令人忌口，无不瘥者。再苏丸方。

　　大戟（炒） 甘遂（炒） 春大麦面（炒） 巴豆（去心、膜，麸炒出油尽） 干姜（炒）桂（去粗皮） 大黄（锉，炒各半两）上七味，捣罗为末，炼蜜丸如小豆大。每服十丸，空心茶下，以利为度。

　　治水气心下痞紧，喘息气急，大肠秘结。鳖甲饮方。

　　鳖甲（去裙 ，醋炙） 诃黎勒皮（煨） 郁李仁（研） 赤茯苓（去黑皮各一两半） 桑根白皮（锉，炒） 吴茱萸（汤洗焙干，炒各一两） 槟榔（锉四枚）上七味，粗捣筛。每服三钱匕，水一盏半，煎至一盏，去滓，食前温服，如人行五里再服。

　　治水气头面俱肿，四肢无力，小便涩。海蛤丸方。

　　海蛤（研一两半） 硝石（研二两） 葶苈（微炒，研一两半） 杏仁（汤去皮尖、双仁，炒黄，研一两）上四味，捣罗为细末，枣肉和丸如梧桐子大。每服十丸，食前煎木通汤下，日二服。

　　治水气四肢不和，面目浮肿，小便涩，气急促。槟榔饮方。

　　槟榔（锉五枚） 桑根白皮（锉，炒） 陈橘皮（汤去白，焙） 防己 郁李仁（研各一两半）吴茱萸（汤洗，焙干，炒半两） 木通（锉二两）上七味，粗捣筛。每服三钱匕，水一盏半，煎至一盏，去滓，食前温服，如人行五里再服。

　　治水气面目浮肿，胸满短气，小便不利。桑白皮饮方。

　　桑根白皮（锉，炒） 赤芍药 郁李仁（研） 百合（各一两半） 木通（锉二两） 大腹（五枚）上六味，粗捣筛。每服三钱匕，水一盏半，煎至一盏，去滓，食前温服，如人行五里再服。

　　卷第七十九　水肿门

　　涌水

　　论曰：《内经》言，肺移寒于肾，为涌水。涌水者，按腹不坚，水气客于大肠，疾行则鸣，濯濯如囊裹浆，水之病也。夫肾为肺之子而主水，大肠为肺之府而为传道之官，肺受寒邪，宜传于肾。肾受寒邪，则其水闭郁而不流，水无所归，故客于大肠而不下。夫水性流下，今乃客于大肠，不得宣通，而其证涌溢，如囊裹浆也。

　　治涌水，腹中动摇作水声，兼痰饮腹胁胀满。旋复花丸方。

　　旋复花 桂（去粗皮） 枳实（去瓤，麸炒） 人参（各一两一分） 干姜（炮） 芍药白术（各一两半） 赤茯苓（去黑皮） 野狼毒 乌头（炮裂，去皮脐） 石（各二两） 细辛（去苗叶） 大黄（锉，炒） 黄芩（去黑心） 葶苈（隔纸炒） 浓朴（去粗皮，姜汁炙） 吴茱萸（汤浸洗，炒） 芫花（醋浸半日，炒焦） 陈橘皮（汤浸去白，焙各一两） 甘遂（炒三分）上二十味，捣罗为末，炼蜜丸如梧桐子大。每服五丸，酒下，日二，不知，稍加丸数，以知为度。

　　治涌水腹满。大黄附子丸方。

　　大黄（锉，炒） 旋复花 附子（炮裂，去皮脐） 赤茯苓（去黑皮） 椒目 桂（去粗皮）芫花（醋浸，炒焦） 野狼毒 干姜（炮） 芍药 枳实（去瓤，麸炒） 细辛（去苗叶各二两）上一十二味，捣罗为末，炼蜜丸如梧桐子大。每服三丸，熟水下，渐增之，早晚食前、临卧各一服。

　　治涌水腹满不坚，疾行则濯濯有声。葶苈丸方。

　　葶苈（隔纸炒） 泽泻（各一两） 猪苓（去黑皮） 椒目 桑根白皮 杏仁（去皮尖、双仁，麸炒） 牵牛子（炒各半两）上七味，捣罗为末，炼蜜丸如梧桐子大。每服二十丸，葱白汤下，不知，加至三十丸。

　　治涌水腹满，肠间有水声。椒目丸方。

　　椒目 防己 大黄（锉，炒各一两） 葶苈（隔纸炒一两）上四味，捣罗为末，炼蜜丸如梧桐子大。每服一丸至三丸，食前温水下，日三。渴者，加芒硝半两。

　　治涌水。猪苓丸方。

　　猪苓（去黑皮三分） 牵牛子（炒一两） 葶苈（隔纸炒半两） 桑根白皮（锉各一两）赤小豆（炒半合） 郁李仁（汤浸去皮，炒） 防己（各一两） 大腹子（和皮锉三个） 生姜（切，焙一上九味，捣罗为末，炼蜜为丸如小豆大。每服十五丸，米饮下，未效，加至二十丸，日二。

　　治涌水及支满癖饮。干枣汤方。

　　大枣（去核十枚） 大戟（炒） 甘遂（炒） 大黄（锉，炒） 黄芩（去黑心各一两）芫花（醋浸，炒焦） 荛花（各半两）上七味， 咀如麻豆。每服半钱匕，水一盏，煎至七分，早晚食前温服，以利为度。

　　治涌水。槟榔丸方。

　　槟榔（煨） 牵牛子（炒） 赤小豆（炒） 郁李仁（汤浸去皮，炒） 桑根白皮（锉）肉豆蔻（去壳） 杏仁（去皮尖、双仁，麸炒各一两）上七味，捣罗为末，炼蜜丸如小豆大。每服十丸，以温水下，日再。

　　治涌水。海蛤汤方。

　　海蛤 紫菀（去苗土） 远志（去心各一两） 大戟 木香 防己（各半两）上六味，粗捣筛。每服二钱匕，水一盏半，煎至八分，热服。若取下恶水，即以白粥补之。禁盐一百二十日，兼不得服芫花甘遂药。

　　治涌水，诸般水肿。商陆丸方。

　　商陆（切，焙一斤） 陈橘皮（汤浸去白，焙二两） 木香（一两） 赤小豆面（四两）上四味，捣罗为末，以新汲水和丸如绿豆大。每服二十丸，橘皮汤下。

　　治涌水，心下如有数升油囊，泶泶作声，日不欲食，但欲饮水，久病则成瘕。蓖麻单方蓖麻子（去皮二十枚）上一味熟研，以水解得三合。清旦顿服尽，日中当吐下青黄如葵汁。病不尽，即三日更增十枚，服如上法，以病尽为度。五日内只吃白糜粥。

　　治涌水小便涩，卧即喘息。猪苓饮方。

　　猪苓（去黑皮） 桑根白皮（锉，炒） 防己 百合 郁李仁（研各一两半） 瞿麦（一两） 木通（锉二两）上七味，粗捣筛。每服三钱匕，水一盏半，煎至一盏，去滓，食前温服，如人行五里再服。

　　治涌水肠鸣腹大，通草饮方。

　　木通（锉三两） 桑根白皮（锉，炒） 石苇（去毛） 赤茯苓（去黑皮） 防己 泽泻（各一两上七味，粗捣筛。每服三钱匕，水一盏半，煎至一盏，去滓，食前温服，如人行五里再服。

　　治涌水腹满，小便难。葶苈丸方。

　　葶苈子（炒一两半） 硝石（二两） 杏仁（汤去皮尖、双仁，炒，研二两半）上三味，捣罗为细末，枣肉和丸如梧桐子大。食前木通汤下十丸，日二服。

　　卷第七十九　水肿门

　　风水

　　论曰：《内经》言，肾者，牝脏也。肾主水，故人勇而劳甚，则肾汗出。肾汗既出，复感于风，内不得入于脏腑，外不得越于皮肤，客于玄府，行于皮里，传为 肿，本之于肾，名曰风水。其脉自浮，其外证骨节疼痛而恶风，且身肿如裹水之状，颈脉动、时咳者是也。

　　《金匮》方云，脉浮而洪，浮则为风，洪则为气，风气相搏，身体洪肿，汗出乃愈。恶风者，为风水；不恶风者，小便通利，上焦有寒，其口多涎，此为黄汗。二者之证，不可不察。

　　治风水遍身肿，骨节疼痛，恶风脚弱，汗出不仁。麻黄石膏汤方。

　　麻黄（去根节六两） 石膏（八两） 甘草（炙二两） 白术（三两） 附子（炮裂，去皮脐一枚）上五味， 咀如麻豆。每服五钱匕，水二盏，入生姜一枣大拍碎，大枣二枚劈破，同煎至一盏，去滓温服，日三，服讫复令汗出愈。

　　治风水，头重面肿。苍术饮方。

　　苍术（米泔浸、切、曝干） 杏仁（去皮尖、双仁，炒） 赤茯苓（去黑皮） 桑根白皮（各一两半） 商陆根（二两半） 连皮大腹（四枚） 嫩楮枝（切三合）上七味， 咀如麻豆。每服五钱匕，水一盏半，煎至一盏，去滓，食前温服，日三。

　　治风水，身体面目尽浮肿，腰背连引髀股满，不能食。麻黄汤方。

　　麻黄（去根节三两） 桂（去粗皮二两） 甘草（炙一两） 附子（炮裂，去皮脐二枚）上四味， 咀如麻豆。每服三钱匕，水一盏半，生姜一枣大拍碎，同煎至一盏，去滓温服，日三。

　　治风水举身肿满，短气欲绝。大豆汤方。

　　杏仁（汤浸去皮尖、双仁，炒三两） 黄 （锉一两） 防风（去叉） 白术（锉各一两半）防己 麻黄（去根节） 赤茯苓（去黑皮） 甘草（炙各二两）上八味，粗捣筛。每服五钱匕，先用水三盏，煮大豆一合取熟，去豆，入酒一合，与药同煎至一盏，去滓温服，日三。当下小便愈。

　　治风水面肿骨痛，恶风咳喘。防己饮方。

