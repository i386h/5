<!-- { "loadSidebar": true } -->
　　防己 赤茯苓（去黑皮） 桑根白皮 羌活（去芦头各一两） 苍术（米泔浸一宿，切，焙）上六味， 咀如麻豆。每服五钱匕，水一盏半，煎取一盏，去滓温服，不拘时候，日三治风水脉浮，浮为在表，其人或头面汗出，表无他病，但腰以下肿。防己汤方。

　　防己 白术（锉各二两） 甘草（炙一两） 黄 （锉二两半）上四味，粗捣筛。每服三钱匕，水一盏半，生姜一枣大拍碎，枣二枚劈，同煎至七分。

　　去滓温服。如喘，加麻黄二两去根节；身重，胃中不和，加桂二两去粗皮；心下久寒，加细辛二两去苗叶。服讫浓衣复取汗则愈。

　　治风水恶风，举身悉肿，脉浮不渴，自汗而无大热。越婢汤方。

　　麻黄（去根节三两） 甘草（炙一两） 石膏（碎二两） 白术（四两）上四味，粗捣筛。每服三钱匕，水一盏半，生姜一枣大拍碎，枣二枚（劈），同煎至一盏，去滓温服，日再。如恶风，加附子一枚；咳嗽肺胀，加半夏一两。

　　治风水遍身肿。橘皮汤方。

　　陈橘皮（汤浸去白，焙）一两 楮白皮（炙，锉）一两半 桑根白皮（锉）二两半 紫苏子（炒）二两上四味，粗捣筛。每服三钱匕，水一盏半，生姜一枣大（拍破），同煎至一盏，去滓温服，日三。

　　卷第七十九　水肿门

　　石水

　　论曰：肿从内起，坚块四肢游肿，名为石水，其根在膀胱。盖肾主水，与膀胱合。膀胱者，州都之宫，津液藏焉，气化则能出矣。今肾虚则膀胱气弱，膀胱气弱，则不能化气，而隐滞不通，水液停结于脐腹间，故其证胸腹鼓满，按之如石，胁下胀痛，其脉沉迟，身体发热，四肢头面皆肿也。

　　治膀胱石水，四肢瘦。桑白皮汤方。

　　桑根白皮（切三两） 射干 赤茯苓（去黑皮） 黄芩（去黑心） 白术（各二两） 泽漆（炙，锉） 防己 泽泻（各一两）上八味，粗捣筛。每服以水三盏，煮大豆一撮，至一盏半，去豆下药末三钱匕，煎至七分，去滓温服，日二夜一。

　　治石水，四肢细瘦，腹独肿大，状如怀娠，心中妨满，食即气急。楮皮汤方。

　　楮白皮（炙，锉） 桑根白皮（锉） 防己（锉各一两半） 泽漆茎叶（炙，锉半两） 射干白术 赤茯苓（去黑皮各一两） 大豆（炒半两）上八味，粗捣筛。每服五钱匕，水二盏，酒一盏，煎至一盏，去滓温服，日三夜一。

　　治石水四肢细瘦，腹独肿大。海蛤丸方。

　　海蛤（研三分） 葶苈（隔纸炒） 桑根白皮（切各一两） 赤茯苓（去黑皮一两） 郁李仁（汤浸去皮，炒） 陈橘皮（汤浸去白，炒各半两） 防己（锉三分）上七味，捣罗为末，炼蜜丸如小豆大。每服二十丸，渐加至三十丸，米饮下，早晚各一服。

　　治石水，四肢细瘦，腹肿，心中妨满，食即喘急。桑根白皮汤方。

　　桑根白皮（锉） 泽漆（炙，锉各二两） 防己（锉） 射干 白术 楮白皮（炙，锉）大豆（各一两）上七味，粗捣筛。每服五钱匕，水二盏，煎至一盏，去滓温服，日三夜一。

　　治石水。鳖甲丸方。

　　鳖甲（去裙 ，醋炙） 吴茱萸（汤浸去涎，焙干，炒） 诃黎勒皮（锉，炒） 青橘皮（汤浸去白，焙） 京三棱（炮各二两） 牵牛子（炒一两）上六味，捣罗为末，醋煮面糊和丸如梧桐子大。每服二十丸，生姜橘皮汤下，微利为度治石水，四肢瘦，腹肿。杏仁丸方。

　　杏仁（汤浸去皮尖、双仁，炒） 苦瓠（取膜，微炒各一两）上二味，捣罗为末，煮面糊和丸如小豆大。每服十丸，米饮下，日三服，水出为度。

　　治石水。葶苈丸方。

　　葶苈（隔纸炒） 桃仁（汤浸去皮尖、双仁，炒各二两）上二味，捣罗为末，面糊和丸如小豆大。每服十丸，米饮下，日三夜一，小便利为度。

　　卷第七十九　水肿门

　　大腹水肿

　　论曰：《内经》言：水病下为 肿大腹。又曰：上下溢于皮肤，故为 肿。其证腹大，四肢小，阴下湿，手足逆冷，腰痛、上气、咳嗽、烦疼是也。盖三焦闭塞，水道不通，流溢皮肤，营卫痞涩，内连腹膜，则至阴内动，胀急如鼓。得病之本，多因大病之后，或积虚劳损，或新热食毕，入水自渍，及浴冷水，故令水气不散，理宜然也。

　　治大腹水肿，口苦干燥，此肠间有水。防己丸方。

　　防己 椒目 葶苈（炒令紫色） 大黄（锉，醋拌，炒干各一两）上四味，捣罗为末，炼蜜为丸如小豆大。每服十丸，米饮下，日三服，稍稍增之。口中有津，则止勿服。渴者，加芒硝半两。

　　治大腹水肿，气息不通，证候危笃者。牛黄丸方。

　　牛黄（研半两） 昆布（洗去咸，炙） 海藻（洗去咸，炙干各一两一分） 牵牛子（炒）桂（去粗皮各一两） 椒目 葶苈（炒令紫色各三分）上七味，捣罗为末，炼蜜为丸如小豆大。每服十五丸，米饮下，日再服，稍加之，以小便利为度。贞观十九年，汉阳王患水疾，医所不疗，服此药五六日瘥。

　　治水气大腹肿。麝香丸方。

　　麝香（一钱研） 甘遂（炒） 芫花（醋炒各半两） 人参（一两）上四味，捣罗为末，炼蜜为丸如小豆大。每服二十丸，米饮下。

　　治大腹水肿。利小便。水银丸方。

　　水银（水煮一日一夜，研一两） 葶苈（炒令紫色） 椒目（各一升）上三味，捣罗为末，炼蜜为丸如小豆大。每服十丸，米饮下，日再服。

　　治水气，腹大肿。甘草丸方。

　　甘草（炙，锉） 防己 葶苈（炒令紫色各一两）上三味，捣罗为末，用酒熬为丸，如小豆大，每服二十丸至三十丸，米饮下。

　　治大腹水肿。利小便。苏合香丸方。

　　苏合香 水银（水煮一复时后入） 白蔹（为末各一两）上三味，合研令匀，炼蜜为丸如小豆大。每服十丸，米饮下，日三。

　　治大腹水肿。利小便。葶苈散方。

　　葶苈（炒令紫色一两） 杏仁（二十枚汤浸去双仁、皮尖，麸炒）上二味，捣令极烂，分为十服。每服用米饮调下，日二服。

　　治大腹水肿。利小便。蓖麻饮方。

　　蓖麻子（二十枚成熟者，去皮）上一味，细研，以水半盏调匀，一服令尽，至日中当吐下水汁；若水不尽，三日后更服三十枚；犹未尽者，更作。瘥后节饮及减食，食糜粥以养之。

　　治大腹水肿。利小便。葶苈酒方。

　　葶苈（一升）上一味，用酒五升，浸三宿。每服半盏，日二服，小便利为度。

　　治久患大腹病，其状四肢细，腹大，有小劳苦则足胫肿满，食则气急，此病服下利药极不瘥，宜用此酒，以散除风湿，利小水。丹参酒方。

　　丹参 鬼箭羽（各一两半） 秦艽（去苗土） 知母（冬月不用各一两） 猪苓（去黑皮三分） 白术（一两半） 海藻（洗去咸，炙三分） 赤茯苓（去黑皮一两） 桂（去粗皮） 独活（去芦头各三分）上一十味，以酒九升，浸五日，急须者，置热灰上一日便可就。每服一盏，饮酒少者，随意减之，日三服。

　　卷第八十

　　水肿咳逆上气

　　论曰：《内经》谓肾为水肿，肺为喘呼，气逆不得卧。盖肾主水，肺主气，肾虚不能制水，水气胀满，上乘于肺，肺得水而浮，故上气而咳嗽。古方有曰，肿从脚起，上气而咳，名曰白水，其病在肺。

　　治水咳逆上气，通身肿满短气，昼夜倚壁不得卧，喉中水鸡声，大小便不通，饮食不下，而不甚渴。白前汤方。

　　白前（三两） 紫菀（去苗土四两） 半夏（汤洗七遍五两） 生泽漆根（三两） 桂（去粗皮三两） 人参（一两半） 白术（五两） 干姜（炮二两） 赤茯苓（去黑皮四两）吴茱萸（汤洗，焙，炒五两） 杏仁（三两去双仁、皮尖，研） 葶苈（炒二两） 栝蒌实（三两）上一十三味，细锉如麻豆。每服五钱匕，水一盏半，枣三枚劈破，同煎至八分，去滓温服，小便微利，气下肿减。

　　治水肿上气。褚澄防己煮散方。

　　防己 泽漆叶 石苇（去毛） 泽泻（五两） 白术 丹参 赤茯苓（去黑皮） 陈橘皮（汤浸上一十一味，捣罗为散，每服五钱匕，水一盏半，入生姜半分（切），煎至八分，去滓顿服，日三服，以小便利为度。

　　治水气咳逆上气，四肢浮肿，坐卧不安。防己汤方。

　　防己（半两） 桑根白皮（锉） 木通（锉） 赤茯苓（去黑皮各一两） 郁李仁（汤浸去皮，微炒） 泽漆 甜葶苈（炒令紫色各半两） 陈橘皮（汤浸去白，焙二两） 百合（一两）上九味，粗捣筛。每服五钱匕，以水一盏半，枣四枚劈破，同煎至七分，去滓，食前温服。

　　治水肿，腹大喘咳，胸胁满不得卧。鲤鱼汤方。

　　鲤鱼（一枚重三斤，净去鳞、肠、肚） 桂（去粗皮） 紫菀（去苗土各三两） 防己 黄芩上七味，除鱼外，粗捣筛，用水一斗，煮鱼如食法。取汁五升，去鱼，每服药末五钱匕，汁一盏半，煎至一盏，去滓温服，日三。

　　治水肿盛满，气急喘嗽，小便涩赤如血者。泽漆汤方。

　　泽漆叶（微炒五两） 桑根白皮（炙黄，锉三两） 白术（一两） 郁李仁（汤浸去皮，炒熟三两） 杏仁（汤浸去皮尖、双仁，炒一两半） 陈橘皮（汤浸去白，炒干一两） 人参（一两半）上七味，粗捣筛。每服五钱匕，用水一盏半，生姜一枣大拍破，煎至八分，去滓温服，以利黄水三升及小便利为度。

　　治水气身面肿满，气急喘嗽，小便赤涩。郁李仁汤方。

　　郁李仁（汤浸去皮，炒干）一两 桑根白皮（炙令黄，锉）半两 泽漆茎叶（微炒，切）半两皮）一两半上六味，粗捣筛。每服三钱匕，水二盏，生姜一枣大（拍破），同煎至八分，去滓温服，小便利佳，可服三二料。

　　治胸中喘咳逆，水气身肿。利小便。白雌鸡汤方。

　　白雌鸡（一只去肠脏，治如食法） 泽漆（切碎二两） 半夏（汤洗七遍去滑三两） 白术（一上五味，除鸡外，粗捣筛，先用东流水五升，煮鸡令烂熟，去鸡，内药末五钱匕，煮赤小豆一合，大枣三枚劈，生姜三片，俟豆熟，去滓温服，日三夜一。

　　治遍体浮肿，腹胀上气不得卧，大小便涩。先服大枣散，后服海蛤丸取瘥，瘥后三年，不得食肉入房，不尔病必重发。大枣散方。

　　芫花（微炒一分） 甘遂（炙半两） 大戟（煨，去皮一分）上三味，捣罗为散。每服一钱匕，以大枣十枚，水一盏半，煮枣二十沸，去枣调药，空心顿服，当利勿止。如此三服后，可服海蛤丸。

　　海蛤丸方。

