<!-- { "loadSidebar": true } -->
　　治虚劳寒热心忪，骨节酸疼，胡黄连汤方胡黄连 柴胡（去苗） 鳖甲（去裙 醋炙） 甘草（炙锉） 白蒺藜（炒） 黄 附子（炮裂去皮脐各半两） 威灵仙（去土一两）上八味，锉如麻豆，每服三钱匕，水一盏，童子小便酒共半盏，乌梅一枚拍碎，同煎至一盏，去滓不拘时候温服。

　　治虚劳寒热困劣，浑身疼痛无力，鳖甲丸方鳖甲（去裙 醋炙三分） 柴胡（去苗） 肉苁蓉（酒浸切焙） 羌活（去芦头各二两）知母（焙） 虎骨（醋炙） 常山 牛膝（切酒浸焙） 芍药 秦艽（去苗土） 附子（炮裂去皮脐） 豉（炒） 黄连（去须各一两） 乌梅肉（焙） 青蒿 白术（各一两半） 桃仁（去皮尖双仁炒黄三两）上一十七味，捣罗为末，炼蜜和丸，如梧桐子大，每服二十丸，空心临卧，温米饮下。

　　治虚劳寒热，羸瘦不下食，柴胡汤方柴胡（去苗） 白茯苓（去黑皮各三两） 枳壳（去瓤麸炒） 白术（各二两） 人参 麦门冬（去心焙各一两半）上六味，粗捣筛，每服五钱匕，水一盏半，入生姜三片，煎至八分，去滓温服，如人行七八里再服。

　　卷第八十八

　　虚劳潮热

　　论曰虚劳潮热者，潮作有时也，此由阴阳不和，气有偏胜，其候头面 赤，体热潮躁，卧寐不安者是也。

　　治虚劳潮热咳嗽，心腹妨闷，肢体疼痛，饮食减少，人参汤方人参 鳖甲（去裙 醋炙） 泽泻 柴胡（去苗） 防风（去叉） 枳壳（去瓤麸炒） 生干地黄（焙） 白术 胡黄连 羚羊角（镑） 款冬花 甘草（炙锉）上一十二味等分，粗捣筛，每服二钱匕，水一盏，入乌梅一枚，竹叶五片，煎至六分，去滓温服，日三。

　　治虚劳肌热，烦躁少力，痰嗽颊赤，潮热，夜多盗汗，饮食无味，日渐羸瘦，五心烦热，骨节酸疼，柳枝汤方柳枝（锉半两） 柴胡（去苗） 鳖甲（去裙 醋炙各二两） 大黄（煨） 青橘皮（汤浸去白焙） 木香 甘草（炙锉各半两）上七味，粗捣筛，每服四钱匕，水一盏半，入青蒿一握切，小麦二百粒，同煎至一盏，去滓食后温服。

　　治虚劳时发潮热，五心烦躁，口干，咽喉不利，羚羊角汤方羚羊角（镑） 人参 白茯苓（去黑皮） 地骨皮 柴胡（去苗） 鳖甲（去裙 醋炙）黄（锉） 知母（焙） 葛根（锉） 生干地黄（切焙） 陈橘皮（汤浸去白焙） 麦门冬（去心微炒）羌活（去芦头锉） 酸枣仁（微炒） 甘草（炙锉）上一十五味等分，粗捣筛，每服三钱匕，以水一盏，入生姜半分拍破，煎至六分，去滓食后热服。

　　治虚劳潮热，营卫不调，夜多盗汗，四肢烦疼，饮食减少，肌瘦面黄，麦煎汤方鳖甲（去裙 醋炙） 秦艽（去苗土） 柴胡（去苗各二两） 玄参（三两） 干漆（炒令烟出）上九味，锉如麻豆，每服二钱匕，先以水一盏半，下小麦五十粒，煎至一盏，去麦入药，煎至七分，去滓温服，食后临卧。

　　治虚劳发热，三焦不顺，饮食减少，肢节疼痛，秦艽人参汤方秦艽（去苗土） 人参 柴胡（去苗） 鳖甲（去裙 醋炙） 玄参 葛根（锉） 附子（炮裂去皮脐） 干漆（炒令烟出） 白茯苓（去黑皮） 甘草（炙锉各半两） 干姜（炮一分）上一十一味，锉如麻豆，每服三钱匕，水一盏，生姜三片，同煎至七分，去滓温服，空心临卧。

　　治虚劳潮热，肌瘦减食，烦躁颊赤，夜多盗汗，常山汤方常山 鳖甲（去裙 醋炙） 柴胡（去苗） 甘草（炙锉） 石膏（研） 人参 牵牛子（炒）干漆（炒令烟出） 陈橘皮（去白焙干） 大黄（锉炒） 当归（切焙各一两）上一十一味，粗捣筛，每服三钱匕，水一盏，入小麦竹叶，煎至七分，去滓温服食后。

　　治虚劳潮热，咳嗽盗汗，进饮食，退肌热，人参汤方人参（半两） 柴胡（去苗） 白术 黄 （锉） 知母（各一两） 槟榔（一枚锉） 桔梗（炒半两） 当归（切焙） 陈橘皮（去白焙干） 甘草（炙锉） 白茯苓（去黑皮） 白檀香（锉各一两上一十四味，粗捣筛，每服三钱匕，水一盏，煎至七分，去滓温服食前。

　　治虚劳营卫不顺，潮热黄瘦，筋骨疼痛，多困少力，饮食进退，柴胡汤方柴胡（去苗二两） 鳖甲（去裙 醋炙半枚） 甘草（炙锉一两） 秦艽（去苗土一两半） 知母（一两）上五味，粗捣筛，每服三钱匕，水一盏，入枣二枚劈，煎取六分，去滓热服不拘时。

　　治虚劳潮热咳嗽，盗汗不止，秦艽汤方秦艽（去苗土） 柴胡（去苗） 知母 甘草（锉炙各一两）上四味，粗捣筛，每服三钱匕，水一盏，煎至六分，去滓温服，不计时候。

　　治虚劳潮热，肌瘦咳嗽，骨节酸疼，面红颊赤，鳖甲汤方鳖甲（去裙 醋炙） 柴胡（去苗） 甘草（炙锉） 半夏（生姜半两同捣作饼子晒干如此三次） 楝实（麸炒去核） 黄 （锉） 赤芍药（各一两） 秦艽（去苗土） 人参 白术 白茯苓（去黑皮） 桔梗（炒） 知母（焙） 枳壳（去瓤麸炒） 熟干地黄（焙） 地骨皮 草豆蔻（去皮）上二十味，粗捣筛，每服三钱匕，水一盏，入生姜二片，枣一枚劈破，同煎至七分，去滓温服，不拘时候。

　　治虚劳潮热，心神烦躁，咳嗽盗汗，肢节酸痛，夜卧不安，柴胡鳖甲汤方柴胡（去苗一两） 鳖甲（小便浸三日逐日换小便炙黄去裙 脊骨一两半） 秦艽（去苗土）榔（锉） 紫菀（去苗土） 桑根白皮（锉） 地骨皮 生干地黄（焙） 白术 知母（焙） 芍药（各一两）甘草（炙锉三分）上一十八味，粗捣筛，每服三钱匕，童子小便各半盏同煎至七分去滓通口服空心日午临卧各一。

　　治虚劳潮热，肢节烦疼，肌肤枯燥，面赤咽干，柴胡煮散方柴胡（去苗） 人参 白茯苓（去黑皮） 当归（切焙） 桔梗（锉炒） 青橘皮（去白炒） 芍药芎 麦门冬（去心焙） 白术 升麻 桑根白皮（锉） 甘草（炙锉各一两）上一十三味，粗捣筛，每服二钱匕，水一盏，煎至七分，去滓食后临卧温服。

　　治虚劳潮热，骨节酸疼，面赤口干，夜多盗汗，牛膝汤方牛膝（酒浸切焙） 青蒿子 羌活（去芦头各半两） 柴胡（去苗） 当归（切焙） 秦艽（去苗土） 乌梅（去核炒） 芎 甘草（炙各一两） 青橘皮（汤浸去白炒） 酸枣仁 地骨皮桂（去粗皮） 本（去苗土各半两）上一十四味，粗捣筛，每服二钱匕，水一盏，入生姜二片，枣一枚劈，同煎至七分，去滓温服，不拘时候。

　　治虚劳潮热不食，及伤寒后不下食，羚羊角饮方羚羊角（镑） 犀角（镑） 人参 甘草（炙锉各一两） 防风（去叉） 柴胡（去苗）白茯苓（去黑皮） 桔梗（炒） 黄 （锉） 半夏（汤洗去滑七遍切焙） 知母（焙各一两半） 升麻（半两）上一十二味，粗捣筛，每服三钱匕，水一盏，煎至七分，去滓温服不拘时。

　　治虚劳发热，肢体烦疼，柴胡汤方柴胡（去苗） 麻黄（去根节汤煮掠去沫各一两）上二味，粗捣筛，用童子小便五盏，同煎至两盏，去滓分温二服，出汗即瘥。

　　治虚劳阴阳不和有偏胜，早晚潮热，面赤颊燥，肢体疼痛，地骨皮汤方地骨皮 鳖甲（去裙 醋炙） 当归（切焙） 秦艽（去苗土） 柴胡（去苗） 知母（切焙）贝母（去心）上七味，等分，粗捣筛，每服二钱匕，水一盏，乌梅半个，桃柳枝各七寸椎碎，同煎至七分，去滓温服。

　　治虚劳潮热，唇红颊赤，气粗口干，睡多盗汗，大小肠秘涩，饮食减少，鳖甲猪肚丸方鳖甲（去裙 醋炙） 柴胡（去苗） 木香 青蒿 生干地黄（焙各一两） 黄连（去须二两）上七味，捣罗为末，用猪肚一枚净洗，入药末在内，紧系甑上蒸，取烂候冷和药，都杵千百下，丸如绿豆大，每服十五丸，至二十丸，温水下，食前日午临卧服。

　　卷第八十九

　　虚劳盗汗

　　论曰眠寝之间，汗出盗人气血，久则津液枯耗，谓之盗汗，此盖虚劳之人，阳气外虚，风在肌表，腠理虚疏，心气不足故也，不治则营卫衰损，肌肉消悴，变为羸瘠。

　　治虚劳营卫不调，夜多盗汗，四肢烦疼，饮食进退，肌瘦面黄，麦煎汤方鳖甲（净去裙 用好醋炙） 柴胡（去芦头各二两） 玄参（三两） 干漆（炒令烟出）秦艽（去土） 人参 白茯苓（去黑皮） 葛根 乌头（炮裂去皮脐各一两）上九味，锉如麻豆，每服三钱匕，先用水一盏半，小麦三七粒，煎至一盏，去麦入药。

　　煎至七分，去滓温服，食后临卧服之，久患后亦宜服此，退劳倦，调顺经络。

　　治虚劳夜多虚汗，肌体瘦弱，减食困劣，咳嗽不止，蒜煎汤方甘草（炙） 秦艽（去土） 当归（洗切焙） 玄参（洗焙） 延胡索（各二两） 常山（四两）梅（去核炒） 芎 （上一十一味，锉如麻豆，瓷合收勿泄气，每服二钱匕，水八分，一盏，入蒜一瓣去两头，煎至六分，去滓温服，日三。

　　治虚劳盗汗，日晡潮热，竹茹汤方青竹茹 人参 续断 桔梗（炒） 五味子 紫菀（去土） 桑根白皮（锉） 前胡（去芦头）上一十二味，粗捣筛，每服三钱匕，水一盏，煎至七分，去滓温服。

　　治虚劳夜多盗汗，面色萎黄，四肢无力，不思饮食，咳嗽不止，柴胡鳖甲汤方柴胡（去苗） 鳖甲（去裙 醋炙令热各一两） 地骨皮（一两半） 知母（焙一两）上四味，粗捣筛，每服三钱匕，水一盏，乌梅半个，青蒿少许，同煎至六分，去滓温服，食后临卧服之。

　　治虚劳羸瘦，营卫不顺，体热盗汗，筋骨疼痛，多困少力，饮食进退，柴胡汤方柴胡（去苗） 鳖甲（去裙 醋浸一宿炙令黄各二两） 甘草（炙一两） 秦艽（去土一两半上五味，粗捣筛，每服二钱匕，水一盏，入枣二枚劈，煎至六分，去滓热服。

　　治虚劳盗汗不止，麻黄根汤方麻黄根（锉） 牡蛎（ ） 黄 （锉等分）上三味，粗捣筛，每服三钱匕，水一盏，葱白三寸，同煎至半盏，去滓温服。

　　治虚劳盗汗不止，及阳虚自汗，黄 汤方黄 （锉一两） 麻黄根（二两） 牡蛎粉（三两） 人参（一分） 地骨皮（半两）上五味，粗捣筛，每服三钱匕，水一盏，入枣一枚劈，煎七分，去滓温服。

　　治虚劳盗汗不止，黄 散方黄 （锉） 人参 地骨皮上三味，等分，捣罗为散，每服一钱匕，煎陈小麦汤调下，不计时候温服。

