<!-- { "loadSidebar": true } -->
　　治厥疝上攻，腹痛无时， 香丸方香子（炒） 吴茱萸（汤洗焙干炒） 桂（去粗皮） 胡椒 楝实（锉碎麸炒） 延胡索（各一分）上一十二味，捣罗为细末，酒煮面糊和丸，如梧桐子大，每服十丸，盐酒下，食前服。

　　治厥疝上抢，心腹冷痛，山茱萸丸方山茱萸 吴茱萸（汤洗焙干炒） 食茱萸 楝实（锉碎麸炒） 马蔺花 香子（炒） 青橘重半两者炮上一十一味，捣罗为细末，醋煮面糊和丸，如梧桐子大，每服二十丸，酒或盐汤下，空心服。

　　治厥疝、腹中冷痛，当归干姜汤方当归（切焙） 干姜（炮） 附子（炮裂去皮脐） 人参 甘草（炙锉） 细辛（去苗叶） 芍药上七味， 咀如麻豆，每服三钱匕，水一盏，煎七分，去滓温服，不拘时。

　　治厥疝逆上，攻腹冷痛，木香汤方木香 槟榔（生锉） 乌头（炮裂去皮脐） 细辛（去苗叶） 当归（切焙） 吴茱萸（汤洗焙上八味 咀如麻豆，每服三钱匕，水一盏，煎七分，去滓温服，不拘时。

　　治厥疝冷逆，攻心腹痛，细辛丸方细辛（去苗叶） 芍药 吴茱萸（汤洗焙干炒） 人参 白术 桂（去粗皮） 干姜（炮）甘草（炙锉） 当归（切焙） 附子（炮裂去皮脐各一两）上一十味，捣罗为细末，稀面糊丸，如梧桐子大，空心米饮下三十丸，日三。

　　卷第九十四　诸疝门

　　寒疝心腹痛

　　论曰疝者痛也，本由寒气内积，阳衰阴盛不得散释，寒邪因得攻击，或上抢心，或腹内刺，发即俱痛，故名寒疝心腹痛也。

　　治寒疝心腹痛，胸胁支满，不下食，汗出呕逆，人参汤方人参 白茯苓（去黑皮） 槟榔（锉） 木香 芍药 芎 当归（切焙） 桂（去粗皮） 青橘皮（汤浸去白焙各一两）上九味，粗捣筛 每服三钱匕，水一盏，煎至七分，去滓温服，不拘时。

　　治寒疝，心腹痛，柴胡汤方柴胡（去苗四两） 大枣（去核焙六枚） 黄芩（去心） 人参 甘草（炙锉） 半夏（汤洗去滑生姜汁制） 桂（去粗皮） 芍药（各一两半）上八味，粗捣筛，每服三钱匕，水一盏，生姜一枣大切，煎至七分，去滓温服不拘时。

　　治寒疝心腹痛，或逆抢心烦满，不得卧恶风，惊惕不食，变发寒热，吴茱萸丸方吴茱萸（汤洗焙炒一两） 细辛（去苗叶） 芍药 柴胡（去苗） 旋复花 黄芩（去黑心）紫菀（去苗土） 人参 白术 白茯苓（去黑皮） 干姜（炮） 桂（去粗皮） 附子（炮裂去皮脐）上一十六味，捣罗为末，炼蜜丸如梧桐子大，每服二十丸，至三十丸，温酒下不拘时。

　　治寒疝、心腹痛不可忍，汗出闷绝，椒附汤方蜀椒（去目并闭口炒出汗二百粒） 附子（炮裂去皮脐一枚） 粳米（半盏） 干姜（炮半两）上六味， 咀如麻豆，每服五钱匕，水一盏半，入生姜半分切，枣二枚劈破，煎至一盏，去滓温服，空心食前。

　　治寒疝心腹痛，附子丸方附子（炮裂去皮脐二两） 桃仁（去皮尖双仁别研膏三两） 蒺藜子（炒去角一升）上三味，捣研为末，炼蜜丸如梧桐子大，每服二十丸，温酒下，不拘时。

　　治寒疝心腹痛，汗出厥冷，地黄汤方生干地黄（焙三两） 甘草（炙） 白茯苓（去黑皮） 人参 当归（切焙各二两） 羊肉（去脂切三斤）上六味，前五味细锉，将羊肉用水二斗，煮取汁一斗，去羊肉入诸药，煮取七升，入葱白一把切，枣十四枚劈破，再煮取六升，绞去滓，每温服一盏，不拘时。

　　治寒疝心腹痛里急，当归汤方当归（切三两） 生姜（切五两） 羊肉（去脂膜切作片一斤）上三味，以水一斗，煮取五升，去滓，每温服一盏，不拘时，日三夜二。

　　卷第九十四　诸疝门

　　寒疝积聚

　　论曰气之所积名曰积，气之所聚名曰聚，盖积者阴也，阴沉而伏，发则不离其部，聚者阳也，阳浮而动，上下无所留止，其痛无定处，令人洒淅恶寒，饮食不为肌肤，或吐利胀满，或心下如复杯，腹中如人臂所横，皆寒疝积聚之证也。

　　治寒疝邪气往来，坚固积聚不散，多寒不得卧，苦汗出，大小便不利，桔梗丸方桔梗（锉炒半两） 葶苈子（纸上熬一两一分） 藜芦（去芦头炙半两） 浓朴（去粗皮生姜汁涂炙锉一两一分） 杏仁（去皮尖双仁炒五十枚） 桂（去粗皮） 人参 沙参（各三分）特生石（一两烧半日许） 附子（炮裂去皮脐一两一分）上一十味，捣罗为末，炼蜜和丸，如梧桐子大，每服五丸或七丸，米饮或温酒下，日三治寒疝积聚，大如鳖形，小如杯状，乍来乍去，肠胃胀满，寒则肠鸣，心下寒，气上抢，胸胁支满，芫花丸方芫花（醋炒） 蜀椒（去目并闭口炒出汗各一分） 大黄（锉炒一两半） 细辛（去苗叶一两半） 桔梗（炒一两一分） 乌头（炮裂去皮脐一两） 吴茱萸（汤洗焙干炒） 芍药 白茯苓（去黑皮各三分） 龙胆（半两） 半夏（汤洗七遍去滑一分）上一十一味，捣罗为末，炼蜜和丸，如梧桐子大，每服十丸，米饮或温酒下、日三，利下毒物为效。

　　治寒疝积聚，邪气往来，厥逆抢心痛，羸瘦少气，胸胁满，不嗜食，绩命丸方食茱萸（二两半炒） 芍药 细辛（去苗叶） 前胡（去芦头各一两一分） 干姜（炮）乌头（炮裂去皮脐各二两半） 紫菀（去苗土） 黄芩（去黑心） 白术 白薇 芎 人参 生干地黄（焙各一两一分） 蜀椒（去目并闭口炒出汗） 桂（去粗皮各二两半）上一十五味，捣罗为末，炼蜜和丸，如梧桐子大，每服七丸，米饮或温酒下，食前服。

　　治寒疝积聚，来去攻击疼痛，不欲饮食，木香汤方木香 诃黎勒皮（炮） 槟榔（锉） 浓朴（去粗皮涂生姜汁炙锉） 青橘皮（汤浸去白焙各半两） 白术 人参 桂（去粗皮各一分） 赤茯苓（去黑皮三分）上九味，粗捣筛，每服三钱匕，水一盏，生姜三片，煎七分，去滓温服不拘时。

　　治寒疝积聚，胸腹坚急胀满不食，槟榔汤方槟榔（生锉） 桃仁（去皮尖双仁炒） 郁李仁（炒去皮） 木香 京三棱（炮各一两）桂（去粗皮） 青橘皮（汤浸去白焙各半两）上七味，粗捣筛，每服三钱匕，水一盏，生姜三片，煎至七分，去滓温服不拘时。

　　治寒疝积聚，心腹结痛，饮食不下，鳖甲汤方鳖甲（醋炙去裙 ） 京三棱（炮锉） 大黄（锉炒各一两） 当归（切焙） 桂（去粗皮） 赤芍药 木香 枳壳（去瓤麸炒） 诃黎勒（炮取皮） 槟榔（锉各半两）上一十味，粗捣筛，每服三钱匕，水一盏，生姜三片，煎至七分，去滓温服，不拘时。

　　治寒疝凝结，积聚不散，攻注腹内疼痛，不下饮食，白术汤方白术（二两） 赤茯苓（去黑皮） 枳壳（去瓤麸炒） 人参 桔梗（锉炒） 桂（去粗皮） 京三棱（炮锉） 槟榔（锉各一两）上八味，粗捣筛，每服三钱匕，水一盏，煎至七分，去滓温服不拘时。

　　治寒疝积聚，结块攻注，心腹胀满，槟榔汤方槟榔（生锉） 芎 桔梗（锉炒） 当归（切焙） 桂（去粗皮） 赤芍药 白术 木香（各半两） 大黄（锉碎微炒一两）上九味，粗捣筛，每服二钱匕，水一盏，煎至六分，去滓温服不拘时。

　　治寒疝积聚，心腹疼痛，结块不消，桂心汤方桂（去粗皮） 大黄（略炮） 桔梗（锉炒） 附子（炮裂去皮脐） 木香 白术 当归（切焙）上一十二味， 咀如麻豆，每服三钱匕，水一盏，煎至七分，去滓温服不拘时。

　　治寒疝积聚，脐腹疼痛，两胁胀满， 香子散方香子（炒） 槟榔（炮锉） 京三棱（炮锉） 青橘皮（汤浸去白盐炒黄各半两） 木香（一分）上五味，捣罗为散，每服二钱匕，入盐少许，沸汤点服，不计时候。

　　卷第九十四　诸疝门

　　七疝

　　论曰疝病有七，厥逆心痛足寒，饮食则吐者，名厥疝，腹中气满，心下尽痛，气积如臂者，名坚疝，寒饮则胁下腹中尽痛者，名寒疝，腹中乍满乍减而痛者，名气疝，腹中痛在脐傍者，名盘疝，腹中痛在脐下，有积聚者，名 疝，少腹与阴相引而痛，大便难者，名野狼疝，凡此七疝，皆由寒气内积，血气凝涩，不得通利，冷剧则痛，故皆谓之疝，难经曰，任之为病，其内苦结，男子为七疝，女子为瘕聚，盖以此也。

　　治七疝诸寒在脐傍痛，上冲胸中满少气，椒姜丸方蜀椒（去目及闭口炒汗出一两一分） 干姜（炮） 浓朴（去粗皮涂生姜汁炙） 黄芩（去黑心） 细辛（去苗叶） 芍药 桂（去粗皮各一两） 桔梗（炒半两） 乌喙（炮裂去皮脐一分）柴胡（去苗） 白茯苓（去黑皮） 牡丹皮（各一分）上一十二味，捣罗为末，炼蜜和丸，梧桐子大，每服二十丸，温酒或米饮下，日三服。

　　治诸疝，桃仁汤方桃仁（去皮尖双仁炒） 吴茱萸（汤洗焙干炒） 陈橘皮（汤浸去白焙） 海藻（洗去咸） 白茯苓（去黑皮） 羌活（去芦头） 蒺藜子（炒去角各三两）上七味，粗捣筛，每服三钱匕，水一盏，生姜一枣大切，煎至七分，去滓温服不拘时。

　　治七疝，或心腹厥逆，不得气息，痛达背膂，或心下坚痛，手不可近，或脐下坚痛，得寒冷食辄剧，或胁下坚痛大如手，或少腹胀满，引膀胱急痛，或女子月事不时。椒附丸方蜀椒（去目及闭口者炒出汗一两） 桔梗（锉炒） 芍药 干姜（炮） 浓朴（去粗皮生姜汁上八味，捣罗为末，炼蜜丸如梧桐子大，每服二十丸，米饮或温酒下，日三服。

　　治七疝脐腹坚痛，蓬莪术丸方蓬莪术（炮锉） 木香 大黄（锉炒） 当归（切炒） 芎 京三棱（炮锉） 草豆蔻（去皮）令烟出一两）上一十一味，捣罗为末，醋面糊为丸，梧桐子大，每服二十丸，温酒或生姜汤下，不拘时。

　　治七疝肢体寒，脐腹坚痛满闷，浓朴丸方浓朴（去粗皮生姜汁炙） 附子（炮裂去皮脐） 香子（炒） 白术（锉炒） 桂（去粗皮）干姜（炮） 枳壳（去瓤麸炒） 青橘皮（汤浸去白焙） 芎 乌头（炮裂去皮脐） 木香（炮）上一十二味，捣罗为末，炼蜜为丸，如梧桐子大，每服二十丸，温酒下，生姜汤亦得，不拘时。

　　卷第九十四　诸疝门

　　蛊疝

　　论曰内经谓脾风传之肾，病名曰疝瘕，少腹冤热而痛出白，一名曰蛊，夫脾受风邪，传于肾经，邪热内烁，故其证少腹冤热而痛，真精不守，故其证溲出白液，病名曰蛊，以邪热内烁，真精不守，久而弗治，适以丧志也，水之精为志，志丧则精从之，左传谓惑以丧志为蛊者，如此。

