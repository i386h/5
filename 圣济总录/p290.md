<!-- { "loadSidebar": true } -->
　　治阴疝肿缩疼痛， 砂丸方砂（研） 木香（各半两） 楝实（去核炒） 香子（炒） 京三棱（炮各一两）上五味，捣罗为末，炼蜜丸如梧桐子大，每服二十丸，空心酒下。

　　治阴疝肿缩，槐子丸方槐子（炒一两）上一味，捣罗为末，炼蜜丸如梧桐子大，每服二十丸，温酒下空心服。

　　治阴疝肿缩疼痛，莴苣熨方莴苣（切半斤） 皂荚（锉碎三挺） 蜀椒（去目及闭口者炒出汗一两）上三味，少用水煮，令相得，不可太稀，乘热用布三两重裹，熨肿处，冷即易，频熨自消。

　　治阴疝肿缩，雄黄洗方雄黄（研） 甘草（各一两） 矾石（研二两）上三味，捣研为末，每用药一两，热汤五升，通手洗肿处，良久再暖洗。

　　治阴疝肿缩，车前子涂方车前子（不拘多少）上一味，捣罗为末，汤调涂肿处。

　　治阴疝肿缩，蔓荆散涂方蔓荆根（不拘多少锉碎）上一味，捣罗为散，温水调涂肿处，或以绢帛敷之，以瘥为度。

　　卷第九十四　阴疝门

　　阴疝卒肿痛

　　论曰，阴疝卒肿痛者，肾气虚弱，暴受邪气，传入阴中，冷热相搏，故卒然而痛也，痛甚则邪胜，邪胜则热胜，热胜则肿，皆卒然而作也。

　　治阴卒肿，鸡翎散方鸡翎（六茎烧灰） 蛇床子（一两炒）上二味，捣罗为散，每服一钱匕，温酒调下，如左边肿，即取鸡右翎，右边肿，即取左翎。

　　治阴疝肿痛不消，发歇疼痛，沉香散方沉香（三分） 槟榔（一两） 丹参（三分） 赤芍药（三分） 白蒺藜（三分微炒） 枳壳（三上七味，捣筛为散，每服三钱匕，水一盏，煎至六分，去滓食前温服。

　　治阴卒肿痛，攻注腹胀闷，木香散方木香（半两） 赤茯苓（一两去皮） 牡丹（三分） 防风（半两去芦头） 槟榔（一两） 泽泻上七味，捣罗为散，每服二钱匕，温酒调下。

　　治阴卒肿胀，丹参散方丹参（一两） 槟榔（一两） 青橘皮（半两去白） 香子（半两）上四味，捣罗为散，每服二钱匕，温酒一盏调下，食前服之。

　　治阴卵卒肿痛，涂敷方桂（去粗皮一分）上一味为末，煮稀面糊，调涂肿处，频易以效为度。

　　治阴肿，雄黄淋洗方雄黄 白矾 甘草（炙各一两）上三味，捣研为散，每用药一两，以水一斗，煎至三升，通手淋洗至冷，候汗出瘥。

　　治久坐卑湿，忽阴囊虚肿，气上筑，黑豆熨方上以米醋炒黑豆，青布袋盛，熨心腹，更以椒葱汤淋炸腰胯，浓衣盖下部，然后服诸药治阴肿偏着一边，连小肠痛不可忍方上以 香苗叶，捣取汁一升服之，日三四服，其滓贴肿上。

　　卷第九十四　阴疝门

　　控睾

　　论曰甲乙经曰，少腹控睾，引腰脊，上冲心肺，邪在小肠也，又曰小肠病者，少腹痛，腰脊控睾而痛，夫小肠者，连睾系，属于脊，贯肝肺，络心系，其经虚不足，则风冷乘间而入，邪气既盛，则有厥逆之证，其气上冲肝肺，客冷散于肓，结于脐，控引睾丸，上而不下，痛引少腹，甚则冲于心胸，盖其经络之所系属然也。

　　治小肠受邪，控睾痛引少腹， 香子散方香子（炒） 荜澄茄 楝实（锉） 木香（各一两半） 葫芦巴 青橘皮（汤浸去白焙各一上七味，捣罗为散，每服一钱匕，温酒调下，空心食前，日二。

　　治小肠受邪控睾，上而不下疼痛，楝实散方楝实（四两十字锉开） 巴豆（椎令微破二味用麸一升同炒候麸色黑药焦黄去巴豆并麸取楝实去皮用） 香子（炒一两） 甘草（炙锉一两） 青盐（别研一分）上后三味，同前楝实，捣罗为散，每服一钱匕，热酒调下，空心服，病作不拘时。

　　治小肠受邪，控睾牵痛，木香散方木香 马蔺花（各半两） 楝实 巴豆（各三十枚剥去皮同楝实炒候黑色去巴豆用楝实）香子（炒一两） 砂（别研半钱）上六味，除巴豆不用外，捣研为细散，每服二钱匕，煎葱酒调下，盐汤亦得，空心食前服。

　　治小肠疝气，牵引脐腹疼痛，腰曲不伸，吴茱萸散方吴茱萸（汤洗过炒） 楝实（四十九枚） 巴豆（半两椎令微破三味同炒候入楝实黄焦色去巴豆茱萸不用将楝实去核用） 沉香（半两） 木香 马蔺花（炒） 香子（炒各一分）上七味，除巴豆吴茱萸不用外，捣罗为散，每服二钱匕，炒葱酒调下，空心夜卧发时服治小肠受寒，控睾少腹坚硬 疼痛不可忍，延胡索丸方延胡索 青橘皮（汤浸去白焙） 葫芦巴 海藻（酒洗去咸焙干） 昆布（酒洗去咸焙干）上一十味为末，入 砂阿魏安息香三味各一分，以醋二升，化开去泥土，以重汤煮令成膏，和丸绿豆大，每服二十丸，烧绵灰酒下，空心食前服。

　　治小肠受寒气，控睾牵痛，木香丸方木香（一两） 石楠 肉苁蓉（酒浸切焙别为末） 牛膝（酒浸切焙别为末） 菖蒲香子上七味，除苁蓉牛膝二味别作末外，捣罗为末，以酒二升，熬苁蓉牛膝成膏和药，丸如梧桐子大，每服三十丸，空心食前，以纸裹葱白一寸煨熟，细嚼温酒下。

　　治控睾上而不下，痛引少腹，小肠受寒，丁香丸方丁香 木香 野狼毒 蜀椒（去目并闭口炒出汗各一两） 附子（炮裂去皮脐） 芍药 桔梗（炒） 干姜（炮各半两） 细辛（去苗叶一两半）上九味，捣罗为末，炼蜜和丸，梧桐子大，每服三十丸，食前炒 香子酒下。

　　治控睾小肠气痛， 砂丸方砂（一两别研细水飞） 蓬莪术（炮锉） 楝实（麸炒） 青橘皮（汤浸去白焙） 木香丁香 荜澄茄 肉豆蔻（去壳炮） 槟榔（锉） 附子（炮裂去皮脐） 巴戟天（去心）香子（炒各半两）上一十二味，除 砂外，捣罗为末，以酒一升，先取 砂，并飞 砂水一盏，同熬及一，入升诸药再熬，频搅候得所，丸如梧桐子大，每服二十丸，空心温酒下，加至三十丸。

　　治控睾痛引少腹，乌药散方乌药 木香 香子（微炒） 青橘皮（汤浸去白焙） 高良姜（炒各半两） 槟榔（锉二枚）麸不用）上八味，除炒巴豆不用外，捣罗为散，每服一钱匕，温酒调下，空心食前服，痛甚炒生姜热酒调下。

　　治小肠受邪，睾丸控引上下，脐腹痛，乳香丸方丹砂（研半两） 砂（研一分） 胡椒（半两） 海蛤（一分） 楝实（麸炒去核半两） 当归上九味，捣研为细末，用乳香一分研细，以酒煮糊和诸药末，丸如梧桐子大，每服二十丸，温酒下，盐汤亦得，空心食前。

　　治小肠受邪控睾，引少腹痛，楝实丸方楝实（麸炒去核） 香子（炒） 山茱萸 食茱萸 吴茱萸（汤洗焙干炒） 青橘皮（汤浸上九味，为细末，醋煮面糊和丸，如梧桐子大，每服二十丸，温酒下空心食前。

　　卷第九十五　大小便门

　　大小便统论

　　论曰脾胃大小肠膀胱者，仓廪之本，营之居也，名曰器，能化糟粕转味而出入者也。盖营受水谷之真精，营卫之根源，大小肠膀胱得以变化，皆营为之本，是以小肠为受盛之官，水谷初未分也，及其化物，归于膀胱而为溺，传于大肠而为糟粕，必曰气化则能出矣，或阴阳之气不平，寒热相胜，或气实塞而不通，或气虚损而遗泄，或燥而结，或热而秘，皆阴阳不和之病也，治此者，不概以寒热为法，寒剂荡涤，热剂枯燥，反伤和气，耗其津液，若关格不通，三焦约病，责以营卫之痞塞，产后便难，与夫老者秘涩之病，又以津液不足，止可滑以利之，润以滋之，苟荡以 剂，则糟粕不通，真气受弊，不可不知也。

　　卷第九十五　大小便门

　　大小便关格不通

　　论曰大小便不通者，阴阳关格，及三焦约之病也，阴阳和平，三焦升降，则水谷糟粕以时传导，今阴阳偏盛，气痞于中，则营卫因之以不行，故气结于腹内，胀满不通，而大小肠俱闭塞也。

　　治关格不通妨闷，大小便秘涩，大黄散方大黄（锉二两） 桂（去粗皮三分） 冬瓜子（微炒一合） 滑石（研三两） 朴硝（生铁铫子上五味，先捣前三味，细罗为散，更与滑石朴硝同研匀细，每服二钱匕，浓煎白茅根汤调，空腹服之，至晚再服。

　　治大小便不通，黄芩汤方黄芩（去黑心二两） 赤芍药 白茅根 大黄（生用各三两） 瞿麦穗（一两半）上五味，粗捣筛，每服五钱匕，水一盏半，煎至一盏，去滓入朴硝末半钱匕，更煎二沸，空心温服。

　　治关格不通，脬肠妨闷，大小便不通，芒硝汤方芒硝（研二两半） 冬葵子（微炒三合） 滑石（碎三两）上三味，除芒硝外， 咀二味，每服五钱匕，水一盏半，煎至一盏，去滓入芒硝末，半钱匕，更煎二沸，空心温服。

　　治腹胁胀满，关格，大小便不通，茱萸汤方吴茱萸（汤浸洗去涎曝干微炒） 大黄（锉炒） 当归（切焙） 桂（去粗皮） 赤芍药甘草干姜（炮一两）上一十三味，将一十一味，粗捣筛，每服三钱匕，水一盏，煎至七分，去滓下雄黄真珠末一字，酒半盏，更煎三沸，空心服之。

　　治大小便不通，滑石汤方滑石（一两半） 茅根 车前子（各三分） 天门冬（去心焙） 冬瓜瓤 莨菪子（淘去浮者上六味 咀，每服五钱匕，水一盏半，煎至一盏，去滓食前温服，日三。

　　治大小便俱不通，车前子汤方车前子（五两生用） 木通（锉四两） 黄芩（去黑心） 郁李仁（汤浸去皮尖双仁研如膏各上四味，将前三味粗捣筛，与郁李仁拌匀，每服五钱匕，水一盏半，煎至一盏，去滓入朴硝末半钱匕，更煎二沸，食前温服、日三。

　　治大小便俱不通，榆白皮汤方榆白皮 甘草（炙锉各一两半） 滑石（三两） 桂（去粗皮一两）上四味， 咀，每服四钱匕，水一盏半，煎至一盏，去滓食前服，日三。

　　治大小便不通，芍药汤方赤芍药 桑根白皮（锉各三两） 瞿麦穗 大黄（锉炒） 榆白皮（锉） 防葵（去芦头） 麻上七味，将前六味粗捣筛，与麻子仁拌匀，每服五钱匕，水一盏半，煎至一盏，去滓入芒硝末半钱匕，更煎二沸，空腹温服，日晚再服。

　　治大小便不通，木通汤方木通（锉二两） 大黄（锉生用） 滑石（各三两） 麻子仁（一合研如膏）上四味，将前三味粗捣筛，与麻子仁拌匀，每服五钱匕，水一盏半，煎至一盏，去滓入芒硝末半钱匕，更煎二沸，空心服之。

　　治大小便不通，冬葵根汁方生冬葵根（净洗二斤捣绞取汁三合） 生姜（四两捣绞取汁一合）上二味搅匀，分作两服，空腹一服，有顷再服，服尽即通。

