<!-- { "loadSidebar": true } -->
　　治气痞，心腹胀，喘促，大小便不利，甘遂散方甘遂（煨） 牵牛子（炒） 续随子（去壳） 大戟 葶苈子（各等分）上五味，捣罗为散，每服半钱匕，浓煎灯心汤，空心调服，利下水为度。

　　治大小便不通，紫金沙散方紫金沙（不拘多少蜂房蒂也）上一味，捣罗为散，每服一钱匕，温酒调下。

　　治大小便不通，土马鬃汤方土马鬃（不拘多少）上一味，走水陶火上，用新瓦爆过，为粗末，每服二钱匕，水一盏，煎至七分，去滓温服。

　　治大小便不通，猪脂酒方猪脂（如半鸡子大碎切）上一味，以酒一升微煮沸，投猪脂，更煎一二沸，分为两度，食前温服，未通再服。

　　治大小便不通，冬葵子汤方冬葵子（微炒一两）上一味，粗捣筛，用水二盏，煎至一盏去滓，入人乳汁半合，和匀，空腹顿服。

　　治大小便不通，发灰散方乱发（一两净洗烧为灰）上一味细研，每服三钱匕，温水调，食前服，日三，以通利为度。

　　治下焦结热，肠胃燥涩，大小便不利，牵牛子丸方黑牵牛（淘洗令净炊令气透便取出摊令微冷便杵取末三两） 青橘皮（焙和白用） 陈橘皮（焙和白用） 桑根白皮（锉炒） 芍药（焙各一两） 栝蒌根（一两） 木通（锉一两）上七味，捣罗为末，炼蜜拌和，杵至三五千下，丸如梧桐子大，每服十五丸，加至二十丸，茶酒任下。

　　治下焦热，大小便不通，气胀满闷，木香饮方木香 黄芩（去黑心） 木通（锉炒） 陈橘皮（汤浸去白焙各三分） 冬葵子（研） 瞿麦穗上九味， 咀如麻豆大，每服五钱匕，水一盏半，煎至八分，去滓温服。

　　治大小便不通，茯苓丸方赤茯苓（去黑皮） 芍药 当归（切焙） 枳壳（去瓤麸炒） 白术 人参（各五两） 大麻仁上八味，捣罗为末，炼蜜和丸，如梧桐子大，每服十五丸，至二十丸，空心煎茅根汤下治大小便不利，芫花丸方芫花（炒） 滑石（碎各半两） 大黄（锉炒三分）上三味，捣罗为末，炼蜜和丸，如梧桐子大，每服二十丸，葱汤下。

　　治中焦热实闭塞，关格不通，吐逆喘急，大黄汤方大黄（锉微炒） 前胡（去芦头） 半夏（汤洗七遍炒） 人参（各三分） 黄芩（去黑心） 赤上八味，粗捣筛，每服五钱匕，水一盏半，入生姜五片，同煎至八分，去滓温服。

　　治大小便不通，腹胁坚胀，蒸下部方莲叶（三两） 葱（三七茎并须用去叶切） 皂荚（一挺炙锉） 生姜（一两切）上四味，以浆水一斗二升，煮十余沸，并滓分两度用，旋旋盛入小口瓷缸中，坐缸口上，熏蒸冷则易之，未通即倾药于桶斛中，添热水，坐蘸下部即通。

　　卷第九十五　大小便门

　　小便不通

　　论曰肾脏不足，气不传化，膀胱有热，水道不宣，故小便不通也，令人少腹胀满，其气上冲，心腹膨痞，甚则喘急不能升降，内经曰，膀胱不利为癃者如此。

　　治膀胱积热，小便不通，通关瞿麦汤方瞿麦穗 芍药 大黄（锉炒） 当归（切焙） 葵子 甘草（炙） 榆白皮（锉） 栀子仁 木上一十一味，粗捣筛，每服五钱匕，水一盏半，入灯心少许，煎至一盏，去滓温服。

　　治膀胱热结，小便不通，立应散方井泉石 车前子 滑石（各半两） 葶苈（纸上炒一分） 海金沙（一钱）上五味，捣罗为散，每服一钱匕，新汲水食前调下，未通再服。

　　治小便不通，气上冲，心胸满闷，玉蕊丸方丹砂（研） 砂（研） 滑石（研） 瞿麦穗 海金沙（各一分）上五味，捣研为末，别研蓖麻子仁，丸如梧桐子大，每服十丸十五丸，葱白煎酒下，小儿减丸数服。

　　治小便不通，葵子饮方木通（锉） 冬葵子 甘遂 瞿麦穗（四味合半两细锉都微炒） 滑石（研二钱）上五味，粗捣筛，每服二钱匕，水一盏，入灯心，同煎至七分，和滓温服，未通再服。

　　治小便不通， 香子散方香子（炒） 马蔺花（炒） 葶苈（纸上炒等分）上三味，捣罗为散，每服二钱匕，温酒调下，食前服，以通为度。

　　治小便不通，瞿麦汤方瞿麦穗 滑石 木通（锉各半两） 海金沙 冬葵子（各一分）上五味，粗捣筛，每服五钱匕，水一盏半，入灯心二十茎，煎至七分，去滓温服，不拘时。

　　治小便卒不通，滑石散方滑石（碎） 朴硝（研） 木通（锉各一两）上三味，捣罗为散，每服二钱匕，温水调下，不拘时，以通为度。

　　治小便不通，脐腹胀痛不可忍，诸药不效者，续随子丸方续随子（去皮一两） 铅丹（半两）上二味，先研续随子细，次入铅丹，同研匀，用少蜜和作团，盛瓷罐内密封，于阴处掘地坑埋之，上堆冰雪，惟多是妙，腊月合，至春末取出，研匀别炼蜜，丸如梧桐子大，每服十五丸，至二十丸，煎木通汤下，不拘时，甚者不过再服，要效速即化破服。病急即旋合亦得。

　　治小便淋涩，疼痛不通，滑石散方滑石（碎） 海金沙 木通（锉等分）上三味，捣罗为散，每服二钱匕，浓煎灯心汤调下，空心服。

　　治小便不通，或淋沥疼痛，滑石丸方滑石（碎） 续随子（去皮研） 湿生虫（炒干） 木通（各一分）上四味，捣研为末，面糊丸如梧桐子大，每服五丸，煎灯心汤下，不拘时。

　　治小便不通，松烟散方墨（好者水浓研汁半盏） 酒（半盏） 葱白（三茎拍破） 腻粉（研半钱匕）上四味，同煎至七分，放温去葱白顿服，即通。

　　治小便不通，脐下满闷，海金沙散方海金沙（一两） 腊茶（半两）上二味，捣罗为散，每服三钱匕，煎生姜甘草汤调下，不拘时，未通再服。

　　治小便不通，气满闷，酸浆酒方酸浆草（一握）上一味研取自然汁，与醇酒相半，和服立通，不饮酒用甘草三寸，生姜一枣大锉同研，用井华水五分盏，滤取汁和服亦得。

　　治小便不通，膀胱热，朴硝散方朴硝（不拘多少）上一味细研为散，每服二钱匕，温 香酒调下，不拘时服，如热躁以蜜水调服。

　　治小便不通，诸药无效，蝼蛄麝香散方蝼蛄（活者一枚）上一味生研，入麝香少许，新汲水调下，立通。

　　治饮水过多心闷，着热小便不通。茯苓散方赤茯苓（去黑皮三两）上一味，捣罗为散，冷水调下二钱匕，如男子小便中，有余沥，漏精梦泄等，用温酒调，空心服妙。

　　治小便不通，独蒜涂脐方独颗大蒜（一枚） 栀子仁（三七枚） 盐花（少许）上三味捣烂，摊纸花子上，贴脐良久即通，未通涂阴囊上，立通。

　　治小便不通，通脐法上以白瓷瓶满盛水，以有字纸七重，密封瓶口，于患人脐内，用盐一捻，倒置瓶口，覆在脐上，偃卧，如觉大段冷，小便即通。

　　治小便不通，蜀葵子汤方上取黄蜀葵子三四十粒细研，以汤冲绞取汁一小盏，顿服效。

　　治小便涩痛不通，蚕灰散方上用蚕蜕纸，不拘多少，烧灰研细，入麝香少许和匀，每服二钱匕，米饮调下。

　　治小肠积热，小便不通，葵根饮方葵根（一大握） 胡荽（二两） 滑石（一两为末）上三味，将二味细锉，以水二升，煎取一升，入滑石末，温分三服，亦治血淋。

　　治小便不通，久即成淋方上以琥珀捣研成粉，每服二钱匕，浓煎萱草根汁调下，空心服。

　　治小便不通，少腹急痛闷绝，硝石汤方硝石（碎） 瞿麦穗 葵子 滑石（碎） 甘草（炙锉） 大黄（锉） 木通（锉各半两）上七味，粗捣筛，每服五钱匕，水一盏半，葱白三寸，煎至七分，入生地黄汁半合，去滓不拘时温服。

　　治卒不得小便，杏仁散方杏仁（去皮尖双仁二七枚）上一味，炒黄细研，米饮调下，立瘥。

　　治小便不通，茎中痛，及女人血结腹坚痛，牛膝汤方生牛膝（根并叶一握） 黄芩（去黑心半两） 当归（焙一两）上三味细锉，每服五钱匕，水一盏半，煎至七分，去滓温服，日三。

　　治膀胱积热，小便不通，防己散方防己（一两） 海蛤 滑石 木香（各半两）上四味，捣罗为散，每服二钱匕，浓煎木通汤调下。

　　治小便不通，桑螵蛸汤方桑螵蛸（炙三十枚） 黄芩（去黑心二两）上二味细锉，用水三盏，煎至二盏，去滓分温二服，相次顿服。

　　又方车前草（半斤）上一味细锉，用水七盏，煎至四盏，分温三服即通。

　　治小便不通，葵石汤方葵菜根（锉半升） 滑石（为末半两）上二味，除滑石外，粗捣筛，用水三盏，煎至二盏，去滓入滑石末，分温二服。

　　治小便不通，秦艽散方秦艽（去苗一分） 冬葵子（一两）上二味，捣罗为散，每服三钱匕，温酒调下，未通再服。

　　治膀胱积滞，风毒瓦斯胀，小便不通方。

　　上取葱津一蛤蜊壳许，入腻粉调如泥，封脐内，以裹肚系定，热手熨，须臾即通。

　　治气壅，关格不通，小便淋结，脐下妨闷，石苇汤方石苇（拭去毛炙三分） 徐长卿（炙半两） 茅根（三分） 木通（锉炒） 冬葵子（各一两）上八味， 咀如麻豆大，每服五钱匕，水一盏半，煎至八分，去滓下朴硝末一钱匕，温服，空心食前日二。

　　治膀胱热，小便不通，舌干咽肿，滑石散方滑石（碎） 桑螵蛸（炒） 桂（去粗皮） 大黄（锉炒各半两） 黄芩（去黑心） 防己瞿麦穗上八味，捣罗为散，每服二钱匕，煎木通汤调下。

　　治小便不通，茯苓汤方赤茯苓（去黑皮） 白芍药 瞿麦穗（各一两） 白术（三分）上四味，粗捣筛，每服五钱匕，水一盏半，入葱白五寸，生姜一分拍碎，同煎至七分，去滓食前温服。

　　治小便不通，木通汤方木通 石苇（去毛） 瞿麦穗（各二两） 冬葵子（一升）上四味，锉如麻豆大，以水十盏，煎取三盏，去滓内滑石末一两，分温三服，微利为治小便不通，脐下急痛，胀闷欲绝，盐熨方盐（二升）上一味，铛中炒令极热，布帛裹熨脐下，以小便通快为度。

　　治小便不通，鸡苏饮方鸡苏（一握） 石苇（去毛三分） 冬葵子（一两） 杏仁（汤浸去皮尖双仁炒） 滑石（各一上七味，锉如麻豆，以水十二盏，煎至四盏，去滓分温四服，如人行四五里未通再服治膀胱蕴热，小便不通，石苇饮方石苇（去毛） 瞿麦穗 木通（锉） 葛根（锉） 麦门冬（去心焙） 黄芩（去黑心）赤茯苓上一十一味，粗捣筛，每服五钱匕，以水一盏半，煎取八分，去滓空心顿服。

　　治小便不利，石苇散方石苇（去毛） 瞿麦穗 冬葵子（各二两） 滑石（碎五两）上四味，捣罗为散，每服三钱匕，温水调下，食前服。

