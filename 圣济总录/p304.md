<!-- { "loadSidebar": true } -->
　　上以菖蒲末，吹入两鼻孔中，又以桂末着舌下。

　　治尸厥方左角发方寸烧灰，以醇酒一杯饮之，不能饮者，灌之立已。

　　又方以绳围两臂腕，男左女右，伸绳从大椎度，下行当脊上，灸绳头五十壮、即活。

　　治尸厥方熨两胁下，又取灶中墨如弹丸，以浆水和饮之，须臾可三四度，又取梁上尘，如小豆许，竹管吹入鼻孔中。

　　卷第一百　诸注门

　　鬼魅

　　论曰心者精之合神之舍也，心气不足，精神衰弱，邪气乘虚而感，则为鬼魅，其状令人喜怒不常，情思如醉，或狂言惊怖，向壁悲啼，梦寐多魇，与鬼交通，病苦乍寒乍热，腹满短气，不能食，诊其脉人迎气口，乍大乍小，乃鬼魅所持之候也。

　　治感鬼魅邪气，惊怖悲啼，休作有时，九精丸方牛黄（研） 荆实 曾青（研） 玉屑（研） 雄黄（研） 空青（研） 赤石脂（研）玄参上九味，捣研为末，炼蜜丸如小豆大，每服一丸，食前温酒下，日三，以知为度。

　　治邪气鬼魅所持，妄言狂走，恍惚不识人，煞鬼五邪丸方丹砂（研） 雄黄（研） 龙骨 鬼臼（去毛炙） 鬼箭羽（去茎各二两半） 赤小豆（一两半）上八味，除研者外，捣罗为细末，入雄黄丹砂，再研拌匀，熔蜡和丸，如弹子大，囊盛之，男左女右，系于臂上，小儿系于头上，合药时，勿令妇人鸡犬见，亦可用蜜和为丸，梧桐子大，每服一丸，米饮下，日三。

　　治邪气鬼魅，脉见人迎气口，时大时小，黄环丸方黄环（五两） 琥珀（研三两） 丹砂（研） 生银（水磨细） 龙胆（各二两） 白颈蚯蚓（微上九味为细末，酒煮面糊和丸，如绿豆大，鸡鸣及日中时，用温麝香酒，下十丸，稍加至二十丸，以知为度。

　　治鬼魅，四物鸢头散方东海鸢头汤洗七遍焙干由跋是也 莨菪炒 金牙石研 防葵（炒各一两）上四味，捣罗为细散，每服一钱匕，温酒调下。

　　治妖魅，病患不言鬼方鹿角（镑屑）上一味，捣罗为细散，水服方寸匕，自言则瘥。

　　治精魅感着，语言狂乱，悲怖不常，不饮食方。

　　水银（一两）上一味，入浆水一盏，炭火上煎取三分，去火取水银，如豌豆大，空腹温水下三丸，晚再服一丸，日三。

　　辟鬼魅方虎爪（烧二两） 丹砂（研细） 雄黄（研细） 蟹爪（烧各一两）上四味，除研者外，捣罗为细末，再入研者拌匀，熔蜡为丸，如梧桐子大，每至正旦，及有狐魅处焚之，甚效，以熏巫人即神去。

　　治鬼迷不寤方雄黄（研如粉）上一味，吹入病患两鼻中，瘥。

　　辟诸邪祟附着，及小儿惊哭恐悸方。

　　安息香上一味，取一皂子大，焚烧令烟起，邪自去。

　　卷第一百　诸注门

　　鬼击

　　论曰精全则神王，精耗则神衰，精神耗衰，血气虚弱，则邪气易袭，故邂逅鬼邪相遇，则为鬼击之病，其得之无渐，卒着人如矛戟所伤，令人胸胁腹满急痛，不可按抑，或即吐血，或衄或下血，轻者获免，重者或至不救，治宜符禁之法，兼以辟邪安正之剂。

　　治鬼气排击，心腹刺痛，吐下血，死不知及卧魇，啮踵不觉者， 石散方特生 石（炼） 皂荚（去皮子炙） 雄黄（研如粉） 藜芦（去芦头微炒各一两）上四味，捣罗为散，以竹筒吹大豆许入鼻中，得嚏则气通，气通则活，未嚏者复吹之，又一方，加丹砂麝香各半分。

　　治卒得鬼击如刀刺，胸胁腹内急痛，不可按抑，或即吐血，或鼻中出血，或下血，升麻散方升麻 独活（去芦头） 桂（去粗皮各半两）上三味，捣罗为散，每服一钱匕，温酒调下，一方去桂加犀角屑半两，又一方去独活加大黄半两。

　　治鬼排击方熟艾（鸡子大三枚）上一味，以水五盏，煎取两盏，去滓顿服之。

　　又方以浓酒吹灌鼻中。

　　又方以盐一两，水二盏和，搅饮之，并以冷水 之，须叟得吐即瘥。

　　治卒中鬼击，及刀兵所伤，血漏腹中不出，烦满欲绝，雄黄散方雄黄（一两）上一味，研为散，温酒调一钱匕服，日三，血化为水。

　　治卒鬼击如中箭，忽然一点痛如注，不可忍方。

　　右以桃皮一片，将里面湿处贴痛上，取一匙头安桃皮上，紧搓，艾一团如胡桃大。

　　安匙头上灸之，须叟痛微彻。

　　治卒中鬼击方鸡冠血上一味，沥口中令下咽，仍破此鸡以拓心下，冷即弃于道傍，得乌鸡佳。

　　又方猪脂上一味，取鸡子大，服未瘥，再服。

　　又方鸡屎白（微炒一两） 青花麻（一握）上二味，以酒三升，煮取一升，去滓热服，须叟汗出，若不汗，即以火灸两胁下。

　　使热得汗乃愈。

　　卷第一百一　面体门

　　头风白屑

　　论曰头风白屑，不问冬夏，令人瘙痒，世呼为头风，此本于肺热也。肺为五脏之盖，其气上冲头项，肺寒则脑液下而多鼻涕，肺热则熏蒸而多白屑。复以风热鼓作，故痒而喜搔。

　　治诸风及沐发未干，致头皮肿痒，多生白屑。防风荆芥散方荆芥穗 莎草根（去毛各半斤） 甘草（炙锉三两半） 甘菊花（拣半两） 芎 白芷羌活（去芦头） 防风（去叉各三两）上八味。捣罗为细末。炼蜜和匀，每一两分作三十饼，每服一饼细嚼，茶酒任下，不拘时。

　　治诸风白屑，长发令黑。龙脑丸方白龙脑（二两用鼎盛水五升，入龙脑并糯米五十粒，以锻石泥固济鼎口，交火煮半日候冷取出研如粉） 真珠（二两先用大纸二张，以皂荚津渍过为，贴盛之又用帛裹定入粟糠五斗，安甑中蒸一昼夜后取，捻得破即研如粉，曝干） 雄黄（一两研如粉） 丹砂（二两形如芙蓉者研如粉，并雄黄粉同入银锅中用醋三升以文火煮一复时出之，却以温水淘去醋味曝干）琥珀（二两拾得芥子者捣研如粉）上五味。共九两和匀。内留三两，每夜临卧，漱口了揩齿咽津。余六两，再用白面四两作饼子，纸二张裹煨熟，取出研细，与前药六两，炼蜜和捣，丸如梧桐子大。每日空心取两丸含化咽津，后饮温酒三五合，若年四十以上。更加白龙骨一两研如粉，以水飞过曝干，帛裹蒸一饭久，次入桑螵蛸一两，煨熟捣末，并前药末，同以炼蜜丸。

　　治头风白屑，沐头。麻子汤方大麻子 秦椒（各一盏） 皂荚末（半盏）上三味熟研。内米泔中渍一宿，去滓木匕搅百遍，煎沸稍温沐头。良久别作皂荚汤濯之治头风白屑。沐头。菊花汤方菊花 独活（去芦头） 茵芋 防风（去叉） 细辛（去苗叶） 蜀椒（去目并合口） 皂荚杜蘅 莽草 桂（去粗皮各半两）上一十味为末。每用一两煮汤沐头。

　　治头风白屑，长发令黑。旱莲膏方旱莲子草（十斤捣绞取汁二升） 桐木白皮（四两） 松叶 防风 芎 白芷 辛夷仁本 沉香 秦艽 商陆 犀角屑 青竹皮 细辛 杜若 牡荆子 零陵香（各二两） 甘松天雄 白术 升麻 柏木白皮 枫香脂（各一两） 生地黄（十斤捣绞取汁五升） 乌麻油（四升） 马脂（一升） 熊脂（二升） 猪脂（一升） 蔓荆子油（一升） 枣根白皮（三两）上三十味。除脂油外，并细锉，以旱莲子地黄等汁，入瓷瓶内浸一宿，取出与脂油同入大锅内，微火煎，候白芷黄色膏成，去滓贮入不津器中。先洗发令净候干，用药涂摩，明旦取桑根白皮二两细锉，以水一斗五升，煮取一斗，放温洗发，每夜涂药一次。

　　治头风痒白屑，长发令黑。龙脑膏方龙脑 沉香 白檀香 苏合香 鸡舌香 零陵香 丁香 甘松 木香 藿香 白芷 白附子 细辛 当归 芎 天雄 辛夷 甘菊花 乌喙 防风 蔓荆实 杏仁（汤浸去皮尖）秦椒（去目及闭口各一两） 乌麻油（五斤）上二十四味。除油外，并细锉，以新绵裹，内锅中入油同煎，候白芷黄色药成，去滓以瓷合收，旋取以手摩头顶发际。

　　治头风痒白屑，长发令黑。松脂膏方松脂 白芷（各四两） 天雄 莽草 踯躅花（各一两） 秦艽 独活 乌头（炮裂） 辛夷仁甘松 零陵香 沉香 牛膝 木香（各三两） 松叶 杏仁（汤浸去皮尖研） 藿香叶 莎草根 甘菊花 蜀椒（去目并闭口） 芎 （各二两）上二十一味。除杏仁外，并细锉，以醋三升，都入瓷瓶内，浸一宿，取入大铛。用生麻油一斗，与药，同以微火煎，候醋气尽膏成，去滓贮入不津器中。每日三度，匀涂发根。

　　治头风白屑，瘙痒发落。蔓荆实膏方蔓荆实（半升） 附子（二两生用） 羊踯躅花 葶苈（各二两） 零陵香（一两） 旱莲子草（一握）上六味 咀。以绵裹用油二升，渍七日，每梳头用之。

　　卷第一百一　面体门

　　面

　　论曰 之状，点如乌麻，斑如雀卵，稀则棋布，密则不可容针，皆由风邪客于皮肤，痰饮浸渍，其形外着，或饱食安坐，无所作为，若养生方所谓积聚不消之病，使人面目黎是也，散之固有常剂，若乃涂泽蠲除，朝夕从事者，又安可已耶。

　　治面 。令光白润泽。白瓜子丸方白瓜子（炒令黄二两） 本（去苗土） 远志（去心） 杜蘅 车前子（炒） 白芷 当归（切焙） 云母粉（各一两） 天门冬（去心焙二两） 细辛（去苗叶） 陈橘皮（汤浸去白炒） 柏子仁 栝蒌根 铅丹（各半两） 白石脂（一分）上一十五味。捣研为细末，炼蜜为丸，如梧桐子大，每服二十丸，温酒下，早晚食后服治面 ，涂之能令光润。防风膏方防风（去叉） 本（去苗土） 辛夷 芍药 当归（切焙） 白芷 牛膝（切焙） 商陆细辛（去苗叶） 密陀僧（细研） 芎 独活（去芦头） 葳蕤 木兰皮 蕤仁（各二两） 杏仁（汤浸去皮尖） 丁香 鸡舌香 零陵香 真珠屑 麝香（各一两） 油（一斤） 獐鹿髓（各一升如无猪骨髓亦得） 牛髓（一升如无脂亦得） 蜡（四两炼过者）上二十六味。先将髓以水浸令白取出，除真珠屑麝香外，余药并锉碎，次将油髓蜡入锅中。熬令销，入诸药，用文火煎之，若白芷黄色，量稀稠得所。以新绵滤去滓，方将珍珠屑麝香，别研为细末，入前汁中，熬成膏，贮瓷器内，临卧涂面上，旦起以温水洗去，避风日妙。

　　治面 ，令面白悦泽。白附子膏方白附子 青木香 丁香（各一两） 商陆根（一两） 细辛（三两） 酥（半两） 羊脂（三两）密陀僧（一两研） 金牙（三两）上九味。捣筛为散，酒三升渍一宿。煮取一升，去滓内酥，煎一升成膏，夜涂面上，旦起温水洗，不得见大风日差。

