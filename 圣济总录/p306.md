<!-- { "loadSidebar": true } -->
　　治七窍臭气。丁沉丸方沉香（一两） 丁香（半两） 甘草（炙半两） 白瓜子仁（一两） 本（去土三分）当归（切焙） 芎 麝香（研各半两）上八味。捣罗七味为细末，后入麝香拌匀，炼蜜和丸，如小豆大，每服温酒下二十丸，日三。

　　含化令人遍体俱香。十香丸方沉香（锉） 白檀香（锉） 木香 零陵香 甘松（去土） 藿香 白芷 细辛（去苗叶） 芎槟榔锉 肉豆蔻（去壳各一两） 龙脑（研） 麝香（各一分别研） 丁香 鸡舌香（各半两）上一十五味。除别研外，同捣罗为末，入脑麝拌匀，炼蜜和丸，如鸡头大，每日三四度用绵裹一丸，含化咽津。

　　卷第一百一　面

　　灭瘢痕

　　论曰风热诸毒，留于腑脏，发于肌肉，而为疮疖。病折疮愈，余毒未殄，故疮痂虽落而瘢痕不灭，治法既有涂泽膏润之剂，亦须赖营卫平均，肌温气应，外宜慎风冷也。

　　治面上瘢痕涂之。白僵蚕膏方白僵蚕（炒半两） 白鱼（十枚） 白石脂 白附子（炮） 鹰屎（各一分） 腊月猪脂（二两）上六味。除猪脂外，捣罗为细末研，以猪脂和令匀，瓷合中盛，旋取敷瘢痕上，避风。

　　治面上瘢痕涂之。辛夷膏方辛夷（一两） 鹰屎白 杜若 细辛（去苗叶各半两） 白附子（三分）上五味。除鹰屎外，并锉碎，以酒两盏浸一宿，别入羊髓五两，银石锅中，以文火煎得所，去滓将鹰屎研如粉，内膏中搅匀，再以微火暖，入合中，每日三涂疮瘢上，避风。

　　治面上瘢痕涂之。当归膏方当归 白芷 乌鸡粪（以猪脂三斤饲鸡三日令尽收其粪各一两） 鹰屎白（半两与鸡屎同研细）上四味。先将当归白芷锉碎。酒浸一宿，别熔猪脂一斤，消后入浸药并酒。文火煎之，候白芷黄色。去滓将鸡屎鹰屎内膏中，搅匀倾入瓷合中，每日三涂瘢痕上，避风。

　　治面上瘢痕涂之。腊脂膏方腊月猪脂（四升） 大鼠（一枚）上二味入铛中。以文火煎之，待鼠销尽，以新绵滤去滓。入瓷合盛，每用先以布拭令瘢痕色赤，次以膏涂之，三五度瘥，避风。

　　治疮瘢痕，无问新旧，涂之。鸡子膏方鸡子（五七枚）上一味熟煮取黄，于铛中炒如黑脂膏，以物先揩瘢痕，然后涂膏，日三。久即自灭。

　　治面上瘢痕凸涂之。麦 散方上秋冬以小麦 ；春夏以大麦 ，细捣为散，以酥和封瘢痕上。

　　治面上瘢痕。真玉磨方真玉上取平处一面，磨瘢痕，久则无痕。

　　卷第一百一　髭发门

　　眉髯髭发统论

　　论曰足太阳血气盛则眉美，足少阳血气盛则髯美，足少阴血气盛则发美，手阳明血气盛则髭美。夫经络所至不同，血气各有所属，眉髯发髭。率本于经络之血气，或黑或绀，或黄或白，可以知盛衰，盖血气在人，犹水之津也，髭发犹津之有 也，津之槁泽而 随之，则髭发本血气可知矣。

　　卷第一百一　髭发门

　　乌髭发

　　论曰发本于足少阴，髭本于手阳明，二经血气盛则悦泽，血气衰则枯槁，容貌之间，资是以贲饰，则还枯槁为悦泽，法乌可废。

　　润颜色，乌髭鬓。天麻丸方天麻（二两） 木香 玄参 地榆 乌头（炮裂去皮脐） 附子（炮裂去皮脐各半两） 血竭（一钱）上七味。捣罗为末，用白沙蜜一盏，河水一盏，一处熬沸去沫，蜜熟和药，丸如小豆大，每服二十丸，空心木香酒下。

　　治髭发枯槁。桂心丸方桂（去粗皮） 旱莲子草 香白芷 菊花 旋复花 巨胜子 荜澄茄 牛膝（酒浸去皮各一两）上八味。捣为罗末，炼蜜和丸，如梧桐子大，每服三十丸，盐汤下不拘时。

　　治髭发黄悴。秦椒丸方秦椒（去目及闭口炒出汗） 生干地黄（焙） 旋复花 白芷（各一两）上四味。捣罗为末，炼蜜和丸，如梧桐子大，每服三十丸，米泔水下。

　　染髭黑方荞面 针沙（醋炒为末各二钱）上二味。先用醋和浆水，洗髭后，用药涂毕，外用荷叶裹之，约一更时却洗去，再用后方。

　　后方无食子 诃黎勒皮（各二两）上二味。捣罗为末，每用二钱，大麦面二钱，醋和浆水，调涂髭上，外以荷叶裹，至晓洗去。

　　乌髭发。地黄丸方生地黄汁（一升） 生姜汁（五合） 巨胜子 熟干地黄（焙） 旋复花 干椹子（各一两）上六味除二味汁外，捣罗为末，先将前二味汁，用银器煎熟，看稀稠，将药末和丸，如弹子大，每夜饮酒半酣后，含化一丸。

　　乌髭方晚蚕砂（一升） 麻糁心（七两） 大栝蒌（一枚去瓤） 肥皂荚（一挺） 青盐（三两半）上五味。以瓷罐子一枚盛药，盐泥固济，顶上留一眼子出烟，用炭十斤，烧尽烟绝，候冷取出，入苦参末五两，同捣罗为末，每洗漱及临卧时，用一钱揩牙。

　　乌髭鬓揩牙法升麻（一两） 诃黎勒（二枚去核为末） 白盐花（半两） 麻糁末（四合取第一遍打者） 生干地黄（十二分肥者细切） 粟 饭（一合） 丹砂（一两研临烧时以沙牛粪汁调之免飞上）上七味拌匀。于净砂瓶中盛，密封头，遍泥阴干，入炉中。四畔以炭火周回烧，半时辰收之，研为末，每用揩齿，揩齿法，欲使药时，先用生姜一块，如杏仁大烂嚼，须臾即吐却滓，以左手揩三五遍，就湿点药末，揩十数遍，含津不得吐，以两手取津，涂髭鬓，待辛辣定，细细咽之。此药兼治香港脚肠风，驻颜益气，若能勤行一生，白髭鬓一百日却黑，赤者五十日黑，用药二十日便见效，若能空心三遍用，食后更用之。见效尤速。

　　揩牙乌髭方栝蒌实（一枚大者） 杏仁（以填实栝蒌为度）上将栝蒌实，于蒂畔切开，不得切断入杏仁填实，用盐泥固济，木炭火 存性，去泥细研，早晨及临卧揩齿，良久用温盐汤漱口，不必漱尽，半年见功，至老不复白。

　　揩牙乌髭方皂荚（怀州者十条）上以地黄自然汁，生姜自然汁，各半盏和匀，旋刷皂荚于火上炙。以二药汁尽为度，碾细为末，入青盐拌匀，逐日如齿药用，经旬见功。

　　卷第一百一　髭发门

　　须发黄白

　　论曰足少阴血气盛，则发润泽而黑，足太阳血气盛，则须润泽而黑，二经血气虚乏，则须发变为黄白，然则还其润泽，复其绀黑，虽有传染之法，曾不如益血补气，为常服剂，盖血气调适，则滋泽外彰，其视敷染之功远矣。

　　治髭发黄白，可变令黑。菟丝子丸方菟丝子（酒浸三日别捣） 地骨皮（各三两） 枳壳（去瓤麸炒八两） 生牛膝（捣绞取汁半升） 生地黄（捣绞取汁半升）上五味。将前三味，捣罗为末，以牛膝地黄汁，和作饼子曝干，再捣罗，炼蜜丸如梧桐子大，每服十五丸，早食后温酒下，如心中热米饮下。

　　治髭发白能变令黑。人参丸方人参（五两） 熟干地黄（焙） 天门冬（去心焙） 白茯苓（去黑皮各十两） 胡麻仁（汤浸去皮炒五升）上五味。捣罗为末，炼蜜丸如梧桐子大，每服十丸，早食后温酒下。

　　治髭发白可变令黑。胡麻丸方胡麻仁（炒） 杏仁（去皮尖双仁炒研各三两） 黑豆黄（二两） 桂（去粗皮一两） 生地黄（捣绞取汁一升）上五味。先将地黄汁，入银锅中，煎三两沸，次入杏仁膏，余药并捣罗为末，投入同煎令稠，丸如梧桐子大，每服十丸，早食后温酒下，临卧再服。

　　治髭发白可以变黑。干漆丸方干漆（炒令烟尽） 柏子仁（微炒） 生干地黄（焙） 熟干地黄（焙各一两）上四味。捣罗为末，研糯米饭和，捣三五百杵，涂酥丸如梧桐子大，每服二十丸，空心温酒下。

　　治髭发白可还黑色。蜀椒丸方蜀椒（去目并闭口者） 杏仁（去皮尖双仁各八两） 熟干地黄（一斤）上三味。先锉地黄入净瓷器中，以酒一升浸一宿取出，与杏仁同研如膏，次用炭火烧地令赤，以酽醋泼，乘热将椒置其上，以盆复之，四面泥涂，令勿透风，候冷取出，捣罗为末，合和前膏，入糯米饭一升，同捣三百杵，丸如梧桐子大，每服三十丸，空心温酒下。

　　治人年四十髭发俱白还黑。地黄丸方生地黄（肥者锉五斤） 五加皮（锉） 牛膝（酒浸焙各五两）上三味。先将地黄入净瓶中，以酒五升浸一宿，取出曝干，入甑中，九蒸九曝后，同后二味，捣罗为末，炼蜜丸如梧桐子大，每服二十丸，空心温酒下。

　　治须发黄白，令还黑色。酸榴浆方酸石榴上五月内，于东南枝上，拣平坐不侧而大者一枚，于顶上箸札眼子，深一寸余，用水银半两，灌于眼子内，不得封闭，从风日雨露，至十月叶落尽时取下，壳内尽成水，每用时，以鱼胞裹指头，点药捻之。

　　治须发黄白。一宿乌方定粉 锻石（各一两） 铅丹（半两） 腻粉（五钱匕）上四味研极细，临卧以酒浆调涂，仍以荷叶包，平旦温浆水洗。

　　治须黄白，揩牙。槐枝散方槐枝（如箸大者） 青盐 胡麻子仁（炒黑色） 生干地黄（各一两） 皂荚（不 者去皮子二挺）上五味锉碎，入瓷瓶中，用瓦片盖，纸箸泥固济，仍盖上留一穴，如钱眼大，候干，以文武火烧烟尽，放冷为末，每旦揩牙毕，余药涂须上，少顷洗之。

　　治须发黄白，变令黑色。倒行油方上取银三两，作小合子，盛汞一两，以干水蛭七枚为末，同入合内，用蚯蚓泥固济，约半指浓，深埋在马粪中，四十九日取出，已化为黑油矣，用鱼胞裹指头，点药捻之。

　　治须黄白揩牙。栝蒌散方上取栝蒌实一枚，开顶作盖子，取出瓤并子，用青盐一两细研，杏仁去皮尖三七粒，同栝蒌瓤并子，纳入栝蒌内，却将顶盖盖了，麻线系定，盐泥固济，炭火 烟尽，去泥取药为末，早夜揩牙。

　　卷第一百一　髭发门

　　荣养髭发

　　论曰肾主骨髓，脑为髓海，发者脑之华髓之所养也，冲脉为经络之海，其浮而外者，循腹而荣养髭发，固牙齿，补益血气。三倍丸方丹砂（研一两） 磁石（ 研二两） 陈曲（炒研三两）上三味。捣研为末细罗，别以猪肾三只，去脂膜，用浓酒二升熬肾烂，去肾取酒和药末，丸如绿豆大，空心温酒或熟水下二十丸。

