<!-- { "loadSidebar": true } -->
　　治肝肾气虚，风毒上攻，两眼赤痒肿痛昏涩，迎风多泪，及有 肉，或头风内外障，青盲攀睛翳膜悉治。填睛育婴丸方石决明（一枚洗刷） 阳起石（饭上炊五度） 白芷 白茯苓（去黑皮） 桂（去粗皮）防风（去叉） 杏仁（去皮尖双仁炒） 陈橘皮（浸去白焙） 栀子花 肉苁蓉（酒浸去皴皮焙）生姜（切焙） 甘草（炙锉） 浓朴（去粗皮拌生姜炒令烟尽） 磁石毛（饭上炊五度） 人参（各二两）青葙子 蕤仁（水浸各三两） 升麻（锉） 熟干地黄（焙各八两） 龙脑（一分） 车前子 黄柏（去黑皮） 槐子 麦门冬（去心焙） 黄连（去须） 乳香（各四两） 乌贼鱼骨（去甲） 黄芩（去黑心） 苦参（各一两）上二十九味。捣罗为末，炼蜜为丸，如梧桐子大，每服六丸，空心白汤下，食后更服十丸，渐加二十丸。

　　治肝虚膈热，眼目昏暗，渐成障蔽，或见黑花，不能远视。决明丸方决明子 青葙子 茺蔚子 车前子 地肤子 五味子（炒） 枸杞子（去茎蒂） 细辛（去苗叶） 麦门冬（去心焙） 生干地黄（焙） 赤茯苓（去黑皮） 桂（去粗皮） 泽泻 甜葶苈（纸上炒紫色） 防风（去叉） 芎 （各一两）上一十六味。捣罗为末，炼蜜为丸，如梧桐子大，每服二十丸，食后良久，米饮下日三。

　　治肝肾久虚，目暗渐生翳障。空青丸方空青（研水飞过） 真珠末（各一分） 犀角屑 防风（去叉） 羚羊角屑 升麻（锉）防己（各半两） 人参 麦门冬（去心焙） 茺蔚子 阳起石（细研） 前胡（去芦头各一两） 虎睛（一对）上一十三味。捣罗为末，炼蜜为丸，如梧桐子大，每服五丸，加至十丸，煎麦门冬汤下，温椒汤亦得。

　　治眼视物不明，茫茫昏暗。补肾续断丸方续断 杜仲（锉炒） 牛膝（切酒浸焙） 陈曲（炒熟） 山芋 巴戟天（去心） 菟丝子（酒浸研碾末） 山茱萸（酒浸） 人参（切） 肉苁蓉（酒浸切焙各一两半） 桑寄生（切焙）熟干地黄（焙各三两）上一十二味。捣罗为末，炼蜜为丸，如梧桐子大，每服二十丸，加至三十丸，温酒下、早晚服。

　　治元脏久虚，明目调气进食。椒红丸方椒红 附子（炮裂去皮脐） 巴戟天（去心） 补骨脂（炒） 木香 肉苁蓉（去皴皮酒浸切焙各一两） 青盐（别研一分） 香子（洗焙半两）上八味。捣罗为末，又用羊腰子一对，去筋膜，湿纸裹煨，半生半熟切，细研、与青盐并药末和匀，炼蜜为丸，如梧桐子大，每服二十丸，空心日午温酒下。

　　治眼目昏暗，补益。猪肾丸方附子（炮裂去皮脐） 黄 （切酒浸焙） 牛膝（切酒浸焙各一两） 肉苁蓉（切酒浸焙） 黄蜡（各半两） 蜀椒（去目并闭口炒出汗） 白蒺藜（炒各三分）上七味。除蜡外，捣罗为末，用猪肾一对，葱白五茎，各细切，以法酒炒欲熟，入蜡令溶尽，捣烂搜和药末，丸如梧桐子大，每服二十丸，空心食前盐汤下。

　　治肾虚眼目昏暗。金髓煎丸方生地黄（二斤一斤生曝干一斤于甑中蒸一饭时取出曝干） 杏仁（半斤去皮尖炒令黄黑捣为末用纸三两重裹压去油又换纸油尽令如粉白） 石斛（去根锉） 牛膝（切酒浸焙） 防风（去叉） 枳壳（去瓤麸炒各四两）上六味。捣罗为末，炼蜜丸如梧桐子大，每服三十丸，空心豆淋酒下。

　　治肝肾俱虚，补暖水脏，明目。椒红丸方椒红（四两） 巴戟天（去心） 楝实（炒） 香子（炒） 附子（炮裂去皮脐各一两）上五味。捣罗为末，别用干山芋三两为末，酒煮糊和为丸，如梧桐子大，每服二十丸，食前盐汤下。

　　治肝肾气虚上攻，眼目昏暗，远视不明，时见黑花，渐成内障。补肾磁石丸方磁石（烧通赤用醋淬七次） 肉苁蓉（酒浸切焙） 菟丝子（酒浸一宿慢火焙干） 甘菊花石决明（各一两）上五味捣罗为末，用雄雀十五个，去毛嘴足，留肠肚，以青盐二两，水三升，同煮令雄雀烂，水欲尽为度，取出先捣如膏，和药为丸，如梧桐子大，每服二十丸，温酒下，空心食前服。

　　治元脏虚冷，目黑暗不明。煎椒法蜀椒（去合口并目四两） 无灰酒（三升） 附子（炮裂去皮脐为末二两） 沉香（一两为末）上四味。先将椒用酒熬至二分，入附子沉香末，以匙搅匀成膏为度，瓷合子盛，每服半匙，空心温酒化下。

　　治肾脏虚冷，肝膈浮热上冲，两目生翳黑花。青盐散方青盐（研） 苍术（米泔浸三日切焙） 木贼（童子小便浸三日焙干各一两）上三味。捣罗为散，空心熟水调下一钱匕，如不见物者，不过十服。

　　治肝肾虚，风攻眼目黑暗，时见虚花。蜀椒丸方蜀椒（去目并闭口者炒出汗） 熟干地黄（焙各一两） 苍术（米泔浸一宿切焙干五两）上三味。捣罗为末，炼蜜和丸，如梧桐子大，每服二十丸，温酒或盐汤下。

　　治目黑暗，暖水脏。椒沉丸方椒（去目并闭口者炒出汗四两） 沉香（一两）上二味。捣罗为末，以无灰酒煮面糊为丸。如梧桐子大，每服三十丸，盐汤下，空心食前服。

　　治虚劳眼暗。彻视散方蔓荆花（三月采阴干三两）上一味。捣罗为散，每服空心井华水，调下二钱匕，久服可夜读细书。

　　治肾肝风虚，目昏暗，视物不明。青葙子丸方青葙子 桂（去粗皮） 葶苈（隔纸炒） 熟干地黄（焙） 细辛（去苗叶） 茺蔚子 枸杞子泽泻麦门冬（去心焙各一两半） 车前子 菟丝子（酒浸一宿别捣为末各半两） 兔肝（慢火炙令干一具）上一十八味。捣罗为末，炼蜜和丸，如梧桐子大，每服三十丸，食后米饮下，临卧再服治肝虚两目昏暗，冲风泪下。还睛补肝丸方白术 细辛（去苗叶） 当归（切焙） 决明子（微炒） 芎 白茯苓（去黑皮） 羌活（去芦头） 五味子 人参 菊花 防风（去叉） 地骨皮 苦参 玄参 甘草（炙锉） 车前子（微炒） 桂（去粗皮） 黄芩（去黑心） 青葙子上一十九味等分。捣罗为末，炼蜜和丸，如梧桐子大，每服三十丸，米饮下，加至四十丸，不拘时候。

　　治肝肾虚目黑暗，或见黑花飞蝇。决明子丸方决明子 蕤仁 地肤子 白茯苓（去黑皮） 黄芩（去黑心） 防风（去叉） 麦门冬（去心焙） 泽泻 茺蔚子 杏仁（去皮尖双仁炒黄各一两半） 枸杞子 五味子 青葙子 桂（去粗皮） 细辛（去苗叶各一两） 车前子 菟丝子（酒浸别捣） 熟干地黄（焙各二两）上一十八味。捣罗为末，炼蜜丸如梧桐子大，每服二十丸，温浆水下，日再服。

　　治肾劳眼目昏暗。磁石丸方磁石（火 醋淬一十遍） 车前子（各三两） 羚羊角（镑） 茯神（去木） 防风（去叉） 菟丝子（酒浸一宿） 牛膝（酒浸切焙） 山芋 山茱萸 白茯苓（去黑皮） 复盆子 槟榔（煨锉）枸杞子 芎 （各一两半） 熟干地黄（焙二两） 甘菊花（一两）上一十六味。捣罗为末，炼蜜和丸，如梧桐子大，空心煎黄 汤下四十丸。

　　治肝肾虚，眼见黑花，或似蝇翅。羚羊羌活汤方羚羊角（屑） 羌活（去芦头） 黄芩（去黑心） 人参 附子（炮裂去皮脐） 泽泻 山茱萸秦艽（去苗土） 决明子（微炒） 车前子 青葙子（各一两半） 甘草（微炙一两） 黄（锉二两） 柴胡（去苗二两半）上一十四味。粗捣筛，每服五钱匕，水一盏半，煎至八分，去滓温服不拘时，日再服。

　　治肝肾气虚，风热上攻，目赤肿痛。决明子丸方决明子（一两） 地肤子（三分） 车前子（一两半） 黄连（去须） 人参 玄参 槐子（各一两） 青葙子（三分） 地骨皮（二两） 升麻 白茯苓（去黑皮） 沙参（各一两） 苦参（三分）上一十三味。捣罗为末，炼蜜和丸，如梧桐子大，每服二十丸，食后以米饮下，临卧再服。

　　治肝肾气虚，眼目昏暗，视物不明。苁蓉丸方肉苁蓉（洗净切焙） 山芋 续断 人参 独活（去芦头） 牛膝（酒浸切焙） 山茱萸陈曲（炒黄） 杜仲（去皴皮涂酥炙） 巴戟天（去心） 菟丝子（酒浸一宿焙干别捣各一两）熟干地黄（焙） 桑寄生（炒各二两）上一十三味。捣罗为末，炼蜜和丸，如梧桐子大，每服二十丸，空心盐酒下，加至三十丸。

　　治肝肾虚、目黑暗不明，冷泪时出。兔肝丸方兔肝（慢火炙干二具） 柏子仁 熟干地黄（焙） 防风（去叉各一两） 五味子 车前子细辛（去苗叶） 菟丝子（酒浸一宿别捣为末各半两） 芎 枸杞子 山芋（各一两）上一十一味。捣罗为末，炼蜜丸如梧桐子大，空心酒下二十丸，日二服，渐加至三十丸。

　　治肝肾虚，眼黑暗，视物不明。菟丝子丸方菟丝子（酒浸别捣） 肉苁蓉（酒浸切焙各三两） 五味子 续断 远志（去心） 山茱萸泽泻（各一两半） 防风（去叉二两） 巴戟天（去心一两）上九味。捣罗为末，用山鸡子白和丸，如梧桐子大，每服三十丸，空腹温酒下，家鸡子亦可用。

　　治肝虚两胁满痛，筋脉拘急，不得喘息，眼目昏暗，面多青色。补肝汤方防风（去叉） 细辛（去苗叶） 白茯苓（去黑皮） 柏子仁 桃仁（汤浸去皮尖双仁炒） 桂（去粗皮） 甘草（微炙锉） 山茱萸 蔓荆实（去浮皮）上九味。等分，粗捣筛，每服五钱匕，水一盏半，入大枣三枚劈破，同煎至八分，去滓温服，不拘时，日再服。

　　治肾肝虚，目昏暗不能远视。菟丝子丸方菟丝子（酒浸一宿别捣末） 白茯苓（去黑皮） 山芋 人参 防风（去叉） 车前子 熟干地黄（焙） 黄 （锉） 石决明（各一两）上九味。捣罗为末，炼蜜和丸，如梧桐子大，每服二十丸，空心温酒下，临卧再服。

　　治肾肝虚，风热冲目，昏暗多泪。石钟乳丸方石钟乳（研） 磁石（ 醋淬七遍捣研为粉水飞） 鹿茸（酒浸炙去毛） 石斛（去根）细辛（去苗叶） 白茯苓（去黑皮） 云母粉（研） 远志（去心各一两）上八味。捣研为末，炼蜜和丸，如梧桐子大，每服二十丸，空心酒下，渐加至三十丸。

　　治肝肾不足，眼目昏暗。圣明散方羌活（去芦头） 青盐（研各半两） 蜀椒（去目及闭口炒出汗） 恶实（炒） 苍术（米泔浸一宿切焙） 蔓荆实 木贼（各一分）上七味。捣研为散。每服二钱匕，茶酒任调下，不拘时，日三服。

