<!-- { "loadSidebar": true } -->
　　治目肿赤痛。防风丸方防风（去叉） 决明子 人参 车前子（各一两半） 黄连（去须） 菊花 槐实（炒）蓝实（各一两）上八味。捣罗为末，炼蜜和丸，如梧桐子大，每服食后，温浆水下二十丸，临卧再服，渐加至三十丸。

　　治眼肿赤痛。石决明丸方石决明（刮削净洗） 地肤子 黄连（去须） 青葙子 大黄（锉炒） 茺蔚子（各一两） 皂荚（去黑皮涂酥炙） 人参 黄芩（去黑心） 甘草（炙各三分）上一十味。捣罗为末，炼蜜为丸，如梧桐子大，每服食后、淡浆水下三十丸，临卧再服。

　　治眼赤肿热疼痛。秦皮汤方秦皮 蕤仁（各一两半） 甘草（炙） 细辛（去苗叶各一两） 栀子（七枚去皮） 苦竹叶（五十片） 青盐（一分）上七味锉碎，以淡浆水四升，煎取二升去滓，每用一合，微温洗眼，避风少时。

　　治目赤肿痛，翳膜遮障，时多热泪方杏仁（二十一枚去皮口中细嚼） 乳香（一块皂子大） 硼砂（一块皂子大） 轻粉（炒一钱匕）上四味。旋入口中细嚼，候满口生津，吐于瓷盏中，坐灰火中熬，令四边皆沸，即用熟绢，滤于别盏中盛，入生龙脑一皂子许，细研再滤过，以小瓷瓶贮，遇眼昏赤泪涩生翳。频频以银铜箸点之。

　　治眼赤肿疼。大黄膏方大黄（三两） 玄参 芒硝 黄芩（去心） 白蔹 木香 射干（各二两）上七味。捣罗为末，以鸡子清和如膏，贴眼上下睑，干易之，不计度数。

　　治目赤肿痛。地黄膏方生地黄 粟米饭淀（极酸者）上二味等分，烂研相和如膏，匀摊于薄纱绢上，方圆可二寸，用贴熨眼，干热即换。

　　治目赤肿痛。秦皮汤方秦皮（一两） 黄连（去须两半） 苦竹叶（三握）上三味锉碎，以水三升，煮取一升半，滤过微热淋洗，不计度数。

　　治目赤侵黑睛，热毒眼。生犀饮方犀角（镑） 黄芩（去黑心） 葳蕤 防风（去叉） 地肤子 羚羊角（镑） 甘草（炙锉各一两） 麦门冬（去心焙） 黄连（去须各一两半）上九味。锉如麻豆，每服三钱匕，水一盏，煎取七分，去滓入马牙硝半钱匕，食后温服。

　　治赤眼涩痛，不可忍。点服方诃子核中仁（十粒以浆水研如粉） 蛇蜕皮（三寸许净洗细锉） 黄连（去须细锉） 淡竹叶（细锉各一分） 青州枣（去核三枚）上五味。用水七合，银石器内，煎取二合，绵滤去滓，重汤内暖，令如人体，以铜箸点眼中，夜卧再用。

　　治热毒攻眼，小 偏赤。黄芩汤方黄芩（去黑心） 枳壳（去瓤麸炒各一两） 葳蕤 木通 甘草（炙各一两半）上五味。锉如麻豆，每服五钱匕，水一盏半，煎至一盏，入地黄汁半合，芒硝一钱匕，再煎取沸，去滓，食后良久，分温二服。

　　治积热不散，目赤肿痛，或生障翳。泻肝汤方柴胡（去苗） 芍药 决明子（微炒） 青葙子 桂（去粗皮） 升麻（各二两） 栀子仁（一两）上七味。粗捣筛，每服五钱匕，水一盏半，入竹叶七片，煎取七分，去滓入芒硝半钱匕，放温食后服，取利为度。

　　治热毒攻眼，黑睛通赤。黄 汤方黄 （锉） 芍药 知母 升麻 犀角（镑各一两半） 苦竹叶（五十片）上六味。锉如麻豆大，每服五钱匕，水一盏半，煎至一盏，入芒硝一钱匕，再煎至沸，去滓食后温服，忌炙爆热面。

　　治眼暴赤，热上冲，疼痛赤肿生翳。仙灵脾丸仙灵脾（一两） 甘菊花（一两） 黄芩（一两） 车前子（一两） 石膏（一两细研水飞） 玄参（一两） 决明子（一两） 蛇蜕皮（一分烧灰） 羚羊角屑（一两）上九味。捣罗为细末，炼蜜和捣三二百杵，丸如梧桐子大，食后温水下二十丸。

　　治眼赤肿痛。洗眼黄连散方黄连（一两去须） 蕤仁（一两去皮） 甘草（一两半） 细辛（一两） 栀子仁（一两） 苦竹叶（二握） 生干地黄（一两） 青盐（一分）上八味。捣罗为散，以水三升，煎取一升，去滓稍热，细细洗眼，不计时度数，冷即暖用之。

　　治眼热毒赤肿所攻眉骨，及头痛壮热不止。贴眼大黄饼子方大黄（一两三分） 大麦面（半合） 鸡子（五枚去黄）上三味。捣罗二味为末，以鸡子白和作饼子，敷肿上，干即易之。

　　治眼痛赤微肿， 烂多眵。洗眼三黄汤方黄柏（去粗皮） 黄连（去须各一两半） 栀子仁（七枚）上三味。 咀如麻豆大，以淡浆水二升，煎取六合，去滓微温，少少洗眼。

　　治目赤肿痛，烦热昏暗，并障翳等。黄连点眼方黄连（宣州者去须一分捣末） 马牙硝（研一钱） 蜜（绵滤过半匙与上二味和匀）上三味。取消梨一颗，割顶作盖，去核如瓮子，将诸药内于梨中，以盖子复之，冬月半月，夏月一日，倾出以绵绞去滓，以汁点之。

　　明目凉脑。青莲膏莲子草（七月七日拣锉捣绞取汁一斗煎取一升） 生麻油（一升） 胡桐泪（一两绵裹）上三味。以水煎取一升二合，去胡桐泪瓷器盛，七日后用，每夜以铜箸点鼻中，每孔三点，去枕仰头卧良久，如此一月，目日明，发生脑凉。

　　治目赤肿痛。点眼黄连散方黄连（末半分） 鸡子（一枚去黄取白）上二味。先将黄连末研极细，和鸡子白却内壳中，纸固塞勿令尘秽入，挂沟中浸二日，不令没，时取点眼。

　　治热毒风攻眼赤痛，并睑浮肿。熨眼方黑豆（拣择一升）上一味，分作十处，将软绢帛各裹定，于沸汤内蘸过，乘热更互熨之，每一分三度入汤用，豆尽当愈。

　　治积年风赤眼方上取长明灯盏内油少许，以铜钱一文，于乳钵内，细细磨之，令油凝钵底，复却以艾烟熏一夜，每以铜箸点之。

　　治目赤，堆眵肿痛。洗眼方桑条（十二月者烧灰一斤） 童子小便（一斗）上二味。取灰安瓷器中，用童子小便浸，候干汽尽可丸，即丸如钱大，捏为饼子。浓三二分曝干，每用一饼子，热汤化，澄清洗眼，根据下项日辰洗之，正月二月初八日、三月四月初六日、五月五日、六月初二日、七月七日、八月二十日、九月十月十二日、十一月初二日、十二月晦日。

　　治赤目。栀子汤方上取山栀子七枚，钻透入 灰火煨熟，以水一升半，煎至八合，去滓入大黄末三钱匕，搅匀，食后旋旋温服。

　　治热毒赤眼方炒盐令黄，入熔蜡捏作饼子，点眼上瘥。

　　治热毒乘肝，上冲于目，推眵赤肿，碜涩疼痛。黄连点眼方黄连（去须捣末半两）上一味，以生竹筒一个留节，可长六七寸，以水二大合，将黄连末用新绵裹，内竹筒中，着古铜钱一文，盖筒口，于炊饭甑中密盖之，待下 即取出，以绵滤过，候冷内瓶中，每以铜箸点少许，着目 头，日三度，不可过多，一两日瘥，若治眼暗，不过一七日瘥。

　　卷第一百三

　　目热碜痛赤肿

　　论曰五脏六腑之精华，皆上注于目，若风热搏于腑脏，毒瓦斯乘肝，冲发于目，则热气外泄，泪下眵多，目液暴燥，故热碜痛赤肿也。

　　治风毒瓦斯攻注，头目昏眩，碜涩疼痛，及治皮肤瘙痒，瘾疹赤肿。羌活散方羌活（去芦头） 独活（去芦头） 前胡（去芦头并锉） 人参（去芦头） 桔梗（去芦头） 芎细辛（去苗） 防风（去芦头） 荆芥穗 甘菊花 土蒺藜 茯苓（去皮） 枳壳（麸炒去瓤）石膏（细捣研水飞） 甘草（炙各一两）上十五味。除石膏外，同杵为散，再入石膏，和令匀，每服二钱匕，不计时候，茶酒调下。

　　治肝脏风热，眼目赤烂，肿痛碜涩。龙脑散方龙脑（一分细研） 牛黄（一分细研） 朱砂（一分细研） 天竺黄（半两细研） 赤芍药（半两） 玄参（半两） 犀角屑（一两） 羚羊角屑（一两） 细辛（一分） 甘菊花（半两）车前子（半两） 决明子（半两） 胡黄连（半两） 柴胡（半两去苗） 川升麻（半两） 川大黄（一两锉炒） 甘草（三分炙锉）上十七味。捣罗为细散，都研令匀，食后煎竹叶汤，调下一钱匕，炙爆热面毒滑鱼肉勿食。

　　治眼燥涩痛，状如眯碜。决明汤方石决明（洗净焙） 细辛（去苗叶） 防风（去叉） 车前子 人参 白茯苓（去黑皮）大黄（锉炒令香熟） 桔梗（炒各一两） 茺蔚子（二两）上九味。粗捣筛，每服五钱匕，以水一盏半，煎至一盏，去滓温服，食后临卧，日三服治肝肾虚热，气壅攻冲，眼碜涩赤脉。羚羊角汤方羚羊角（镑屑半两） 木通（细锉） 玄参 防风（去叉各一两） 山栀子仁（三分） 枳壳（去瓤麸炒半两） 芍药（一两） 马牙硝（研为末汤澄下） 甜竹叶（洗）上九味。除硝并竹叶外，粗捣筛，每服五钱匕，以水一盏半，入竹叶十片，煎取一盏，去滓入硝末一钱匕，放温食后服，临卧再服。

　　治肝肾风热，目赤肿碜痛，生 肉。车前子丸方车前子 人参 决明子（微炒） 黄连（去须） 黄芩（去黑心） 大黄（锉炒） 细辛（去苗叶各一两） 甘草（炙锉半两）上八味。细锉焙过，捣罗为末，炼蜜丸梧桐子大，食后温浆水下三十丸，临卧再服。

　　治脾胃热，眼赤涩疼痛。中黄汤方犀角（镑屑一两半） 石膏（碎） 甘草（炙各一两） 淡竹叶（五十片） 生地黄（二合） 地骨皮（二两） 生麦门冬（去心） 芦根（各一两半）上八味。 咀如麻豆大，每服三钱匕，水一盏半，煎至一盏，去滓食前温服，煎药不得犯铁器。

　　治风毒冲眼，赤痛干碜。地骨皮汤方地骨皮（去土） 甘菊花（择） 升麻 黄连（去须） 防风（去叉） 决明子（微炒）细辛（去苗叶各一两） 竹叶（洗）上八味。除竹叶外，粗捣筛，每服五钱匕，以水一盏半，入竹叶七片，煎至一盏，去滓温服，食后临卧服。

　　治眼碜涩，并针刺血痛昏暗。龙烟汤方生麦门冬（去心一两半） 木通（一两） 熟干地黄（焙三两） 旋复花 大青 茯神（去木各一两） 黄连（去须半两）上七味。锉如麻豆大，每服三钱匕，水一盏半，煎至一盏，去滓入芒硝半钱匕搅匀，食前温服，食后再服。

　　治风毒瓦斯上攻，两眼碜涩疼痛，及暴赤眼。地骨皮散方地骨皮（去土） 羌活（去芦头） 防风（去叉） 土蒺藜（去刺微炒） 甘草（炙锉各一两）上五味。捣罗为细散，每服二钱匕，荆芥茶清调下，如患暴赤眼，浓煎甘草汤调下。食后临卧服。

