<!-- { "loadSidebar": true } -->
　　治目热赤痛碜涩。洗眼蕤仁汤方蕤仁（去皮） 秦皮（去粗皮） 防风（去叉各一两） 甘菊花（择半分） 竹叶（二握切） 山栀子仁 葳蕤（各半两）上七味。锉如麻豆大，以水五盏，煎至两盏半，去滓热淋，如冷炖暖再洗，痛止即住煎药不得犯铁器。

　　治肝经积热上攻，眼目赤肿疼痛。洗眼黄连汤方黄连（去须为末一字） 乳香（研一字） 灯心（五茎） 杏仁（五枚去皮尖双仁细研）大枣（二枚劈去核） 龙胆（为末一钱） 腻粉（半钱匕）上七味，用水二盏，同煎至半盏，临卧时洗之。

　　治肝热冲发于目，赤肿碜痛。点眼龙脑膏方山栀子（去皮三钱） 甘草（七钱生） 生干地黄 熟干地黄（一两） 黄连（去须） 青葙子（各八钱） 当归（四钱） 决明子（一合以上并捣为粗末） 马牙硝（六钱） 青盐（四钱） 密陀僧（半两） 朴硝（一两一钱） 石决明（一枚米泔浸三日刮洗） 乳香（一钱） 砂（一字） 硼砂蕤仁（各二钱以上并细研） 灯心（半束切碎） 铅丹（一两三分罗过） 大枣（三十枚去核切） 白蜜（三斤以上同拌匀入瓷瓶子内用箬叶叶油纸封定勿令透气坐在锅内重汤煮一日取出绢滤去滓） 丹砂（研二钱） 龙脑（研一钱） 麝香（成颗者研） 腻粉（各一字研）上二十五味。除前膏外，将后四味同研令匀，入前膏内，搅令相得，以干瓷器收之，用铜箸如常法点眼，其药滓更以雪水二碗，搅和入罐子，根据前法煮一日，滤取清者点眼，其滓焙干后，入蔓荆子恶实各二两炒过，同捣为末，每服一钱匕，食后荆芥腊茶调下。如患眼只见一二分者，百日见效。

　　治目赤翳膜碜痛，热泪不止。决明子点方决明子（为末） 蕤仁（研各六分） 象胆（研） 秦皮（为末） 黄柏（去粗皮为末各四分）盐绿（研三分） 鲤鱼胆（去皮四枚） 马珂（研） 乌贼骨（去甲研） 贝齿（烧研各四分）上一十味，各研细，先以水三大升，煎后五味，至一升，滤去滓，重煎至半升许，即下前五味，再以微火煎，只取三合，用密器盛，每服一大豆许，以人乳和，少少点眼中，良久闭目，日二夜一，卧即止，以温浆水洗之。

　　治眼热碜痛，赤肿泪出昏暗。泻肝饮方柴胡（去苗） 决明子 升麻 苦竹叶 朴硝（研各二两） 泽泻（一两） 芍药 大黄（蒸锉） 栀子仁 黄芩（去黑心各三两）上一十味。粗捣筛，每服五钱匕，水一盏半，煎至一盏，去滓温服，以利为度。

　　治肝热目赤肿，碜涩痛。点眼方黄连（去须） 蕤仁（各二两） 秦皮（去粗皮锉） 决明子 马牙硝（研） 山栀子仁黄柏（去粗皮锉各一两） 铅丹（研一分） 龙脑（研一钱）上九味。除铅丹牙硝龙脑外，并捣为粗末，用蜜一斤四两，于瓷罐内，拌和诸药令匀，将硝末渗于药面上，坐罐子于锅内，以水浸罐子，令深莫使浮动，慢火煮，令牙硝耗尽，汤少旋添汤，勿令汤浅，次入铅丹，更煮一日，取出放冷，入龙脑封闭，地坑内窨着，如要用，旋以生绢绞滤少许点之，如点久患障翳，即五分药膏，别入淡竹沥一分，和匀点之妙。

　　治目赤，障翳碜痛，热泪昏暗。象胆煎方象胆（研一两） 防风（去叉一两半） 蕤仁（去皮研二两） 细辛（去苗叶三分） 石蜜（一两一分） 黄连（去须三两） 龙脑（研半两） 盐绿（研一两）上八味。除研外各细切，以水三大升，煎取七合，绵滤去滓，下龙脑盐绿，更煎一二十沸，于密器内盛，每取一二大豆许，新汲水或人乳和，点眼中，良久闭目，日夜各二，出泪即止。

　　治目碜涩迎风泪出， 睑赤烂生疮，痒痛不已。蕤仁膏方蕤仁（去皮研一两） 胡粉（研一钱） 黄连（去须为末一两） 龙脑（研一钱） 腻粉（研一钱） 贝齿（烧研一分） 真牛乳（三两）上七味各研匀，先用银石器熔乳讫。然后下蕤仁等，搅令匀，煎数沸熟，便以绵滤去滓，用密器盛。每取一麻子许大，点目大 中，日二度，以知为止。

　　治眼目暴赤，碜涩疼痛。点眼黄连煎方甘蔗（汁二合） 黄连（捣碎半两）上二味，于铜器中，以慢火养，令汁涸去半，以绵滤去滓，每日两度点。

　　卷第一百四

　　风毒冲目虚热赤痛

　　论曰风毒冲目之状，睑 赤肿，痒闷难任，隐涩羞明，泪眵交下，见风尤甚。此由脾肺受风，肝经不利，不治则风邪炽盛，传而为热，多致连睑赤烂，宜速洗涤瘀烂，清洁睑肤，兼饵以除风镇肝之药。

　　治风毒冲目，虚热赤痛。甘菊花丸方菊花 决明子 车前子 丹参 防风（去叉） 玄参 蕤仁（去皮） 升麻 黄连（去须）黄芩（去黑心） 大黄（锉炒） 葳蕤 细辛（去苗叶） 甘草（炙锉） 人参（各一两）上一十五味。捣罗为末，炼蜜和丸，如梧桐子大，食后温水下三十丸，临卧再服。

　　治风毒冲目，虚热赤痛。羚羊角丸方羚羊角（镑） 防风（去叉） 芍药 茯神（去木） 蕤仁（去皮） 麦门冬（去心焙）大黄（锉炒） 地骨皮 决明子 甘草（炙各一两）上一十味。捣罗为末，炼蜜和丸，如梧桐子大，食后温水下三十丸，临卧再服。

　　治风毒冲目，虚热赤痛。决明子丸方决明子（一两半） 防风（去叉） 黄连（去须各半两） 车前子 升麻 黄芩（去黑心） 大黄（锉炒） 玄参 葳蕤（各一两）上九味。捣罗为末，炼蜜和丸，如梧桐子大，每服三十丸，食后温浆水下，临卧再服。

　　治风毒冲目，虚热赤痛。甘菊花丸方甘菊花（一两） 决明子（一两半） 车前子（二两） 防风（二两去芦头） 蕤仁（一两半汤浸去皮） 黄连（二两去须） 川升麻（一两） 子芩（一两） 川大黄（三两锉炒） 玄参（一两）葳蕤（二两）上十一味。捣罗为细末，炼蜜和捣三二百杵，丸如梧桐子大，食后温浆水，下二十丸，日三。

　　治风毒冲目赤痛，晕翳不退。宜点眼蕤仁散方蕤仁（三分去皮细研） 腻粉（半分） 龙脑（半分）上三味。研令极细匀，每早晚点之，所忌酒面热物。

　　治风毒冲目，心胸烦闷，通隔。荠 散方荠 （一两） 石膏（二两） 地骨皮（一两） 葛根（一两锉） 甘草（半两炙） 柴胡（一两去苗） 黄芩（一两） 蕤仁（半两去皮）上八味。捣筛为散，每服三钱匕，水一盏，煎取七分，去滓食后温服，临卧再服。

　　治肝虚风热上冲，目暗赤痛。柴胡汤方柴胡（去苗一两） 升麻（一两半） 车前子 决明子（微炒） 栀子仁 黄芩（去黑心） 黄连（去须） 甘草（炙锉） 防风（去叉） 羚羊角（镑） 马牙硝（各一两）上一十一味，粗捣筛，每服五钱匕，水一盏半，煎至八分，去滓食后临卧服。

　　治风毒冲目，赤涩痒痛。香芎丸方芎 苍术（米泔浸一宿切焙） 枸杞子 荆芥穗（各一两） 莎草根（炒去毛） 细辛（去苗叶） 蝉壳（洗焙） 菊花 决明子 旋复花 石膏（碎） 甘草（炙各半两）上一十二味。捣罗为末，炼蜜和丸，如弹丸大，每服一丸，腊茶嚼下，不拘时候。

　　治风毒冲目，赤肿涩痛。甘菊散方甘菊花 旋复花 蜜蒙花 青葙子 石决明 羌活（去芦头） 木贼锉 决明子（炒） 苍术（米泔浸一宿去皮切炒） 蝉壳（洗） 荆芥穗 甘草（炙锉） 防风（去叉） 芎 人参黄芩（去黑心各一两）上一十六味。捣罗为散，每服二钱匕，米饮调下，早晚食后服。

　　治风毒攻眼，久成内外障，及积年痛楚， 肉赤脉。乌头煎丸方乌头（一两去皮生用） 雄黑豆（小者二两） 青橘皮（汤浸去白半两，同乌头黑豆以水一升三合浸一宿，焙干，同为末慢火煎膏） 甘菊花（一两） 牛膝（酒浸切焙） 枸杞子 芎羌活（去芦头） 地龙（去土炒） 白蒺藜 当归（切焙） 荆芥穗 干薄荷（各半两）上一十三味。除乌头膏外，捣罗为细末，入乌头煎和匀，内臼中捣三千杵，丸如梧桐子大，每服二十丸，空心茶酒任下。

　　治肾脏风毒，冲眼赤痛及紫色。前胡汤方前胡（三分去芦头） 防风（一两去芦头） 决明子（一两） 木通（一两锉） 茯神（三分）羚羊角屑（三分） 玄参（半两） 川升麻（三分） 地骨皮（半两） 川朴硝（一两）上十味。捣筛为粗散，每服三钱匕，水一盏，煎至六分，去滓食后温服。

　　治风毒冲眼。洗眼秦皮汤方秦皮（二两） 黄连（二两去须） 蕤仁（一两去赤皮研） 淡竹叶（一握） 古钱（十文）上五味和钱细锉，以水三大盏，煮取一盏，去滓适寒温洗之。日二三度。

　　治风毒攻眼，碜痛不可忍。甘菊花散方甘菊花（四两） 防风（去叉二两） 蒺藜子（炒去角） 恶实（炒各一两） 甘草（炙锉半两）上五味。捣罗为散，每服二钱匕，熟水调下，食后临卧服。

　　治风热攻目昏涩疼痛旋眩，咽喉壅塞，语声不出。薄荷散方薄荷叶 恶实（微炒各一两） 甘菊花 甘草（炙各半两）上四味。捣罗为散，每服一钱匕，生姜温水调下，食后临卧服。

　　治风毒上攻头目，痛彻眉骨，眼渐昏暗。香甲散方青橘皮（汤浸去白焙一两） 甘草（炙二两） 芎 （四两） 甘菊花（半斤）上四味。捣罗为散，每服二钱匕，沸汤调下，不拘时候。

　　治风毒赤眼，昏涩痒痛，翳膜瘀肉。点眼雪花丸方杏仁（汤浸去皮尖双仁研四十九粒） 蕤仁（去皮研一百粒） 青盐（皂子大五块） 沙糖（弹子大）上四味研匀，丸如黍米，每用一丸，人腻粉少许，生绢包，沸汤调去滓，乘热洗，冷即止。

　　治风毒目赤痛。点眼黄连煎方黄连（去须三分） 甘竹叶（一握） 乌梅（二七枚） 古钱（二七枚）上四味。除钱外，捣碎入钱，以水一碗半，渍药半日，煎取七分，绵滤密封，勿泄气，日三点。

　　治风毒冲目赤痛。点眼龙脑煎方龙脑（研半钱） 铅丹（罗半两） 白蜜（绵滤二两）上三味同和匀，瓷瓶内蜜封，重汤煮一炊时，取出点目 。

　　治风毒冲目赤痛。点眼丹砂膏方丹砂（研半两） 蕤仁（去皮三分） 胡粉（两棋子大火上炒） 龙脑（研半钱）上四味合研，以真酥调如膏，再研匀，瓷合盛，勿令泄气，每点黍米许，日三。

