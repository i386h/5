<!-- { "loadSidebar": true } -->
　　治风热眼飞血赤脉，仍痒痛无定。点眼蕤仁膏方蕤仁（去皮细研半两） 好酥（一栗子大）上二味。将蕤仁与酥相和研匀，摊碗内，后取艾一小团，烧令烟出。即将碗子复烟上熏之，待艾烟尽即止，重研令匀，每以麻子大，点两 头，日两度。

　　治眼飞血，赤痛昏暗。黄柏膏方黄柏（去粗皮半两） 黄连（去须一两） 升麻（锉半两） 蕤仁（去皮研一两） 细辛（去苗叶半两）上五味。捣罗为末，水三大盏，煎取一半，入白蜜四两，相和匀，每夜卧时，点少许于两目 头。

　　治眼飞血赤脉，洗眼。竹叶汤方淡竹叶（洗三握） 黄连（去须一两） 古青钱（一十四枚） 大枣（去核十枚） 栀子仁（半两） 车前子（细切五合） 秦皮（去皮一两）上七味。粗捣筛，以水三升，煎取一半，滤去滓，微热洗，冷即重暖，以瘥为度。

　　治目痛。飞血赤脉。车前草汤洗眼方车前草（切半升） 干蓝叶（切二升） 淡竹叶（净洗锉三握）上三味。以水四升，煎取二升，滤去滓，微热洗眼，冷即重暖，以瘥为度。

　　治飞血赤脉，及发痛。蕤仁洗眼汤方蕤仁（去皮研一两） 苦竹叶（洗细切三握） 细辛（去苗叶半两）上三味。以水二升，煎取一升，滤去滓微洗眼，冷即再暖，以瘥为度。

　　治飞血赤脉及痛涩。秦皮汤洗眼方秦皮（去粗皮） 蕤仁（去皮研） 甘草（生锉） 细辛（去苗叶） 栀子仁 苦竹叶（洗净切各一两） 盐（一分）上七味细锉。以水三升，煎取一半，去滓热洗，冷即重暖。

　　治飞血赤脉，及痛肿。栀子汤方栀子仁 黄连（去须） 黄柏（去粗皮各一两）上三味。各细锉，以浆水一升，煎取七合，滤去滓，乘热洗眼，冷则重暖。

　　治飞血赤脉。榉皮洗眼方榉皮（去粗皮切二两） 古钱（七文）上二味。以水一升半，煎取七合，去滓热洗，冷则再暖。

　　治飞血赤脉及痛。鱼胆敷眼膏方鲤鱼胆（五枚） 黄连（去须捣为末半两）上二味。取胆汁调黄连末，内瓷合盛，于饭上蒸一次取出，如干即入少许蜜，调似膏，日五七度涂敷目 。

　　治飞血赤脉疼痛，漠漠昏暗，兼热泪碜涩。点眼单方诃黎勒（去核两枚）上一味细锉，以绢裹，用水半盏，渍一宿，次日频点。

　　治飞血赤脉，及疼痛。点眼猪胆膏方猪胆（不拘多少取汁）上一味，入银石器中，慢火熬，以少浆水调如膏，每点少许，日三五度。

　　治飞血赤脉，及血灌瞳仁疼痛。地黄散方生干地黄（焙） 大黄（锉炒） 朴硝（研各二两） 没药（研半两）上四味。捣罗为散，每服一钱匕，温水调下，食后临卧服。

　　治眼生赤脉，痛涩推眵。黄连饮方黄连（去须一两） 淡竹叶（五十片） 芦根 羚羊角（镑） 木通 旋复花 桑根白皮（各一两半）上七味。锉如麻豆大，以水六盏，煎至三盏，下芒硝一两，再煎至两盏，去滓食后良久，分温三服。

　　明目镇保心气，宁养神志，宣畅气血，解诸邪壅，黄胆鼻衄，小水淋痛，服之并效。镇心丸方黄芩（去黑心） 大黄（各一两炙熟） 荆芥穗 龙脑薄荷（去梗） 甘草（炙） 芍药山栀上七味为末，煮面糊为丸，如梧桐子大，每服三十丸，温熟水下，不计时候。

　　卷第一百五

　　目血灌瞳仁

　　论曰目属肝，肝受血而能视，则目之瞻视，必资血。苟因物损伤，致血脉散乱，则败血侵睛，灌注瞳仁，害于瞻视，不早治或致丧明，故谓之血灌瞳仁。

　　治血灌瞳仁，昏涩疼痛。麦门冬汤方麦门冬（去心焙） 大黄（锉炒） 黄芩（去黑心） 桔梗（锉炒） 玄参（各一两） 细辛（去苗叶半两） 芒硝（研半两）上七味。除芒硝外，粗捣筛，每服五钱匕，水一盏半，煎取七分，去滓下芒硝末少许，食后临卧温服。

　　治血灌瞳仁涩痛。人参汤方人参 赤茯苓（去黑皮） 细辛（去苗叶） 桔梗（炒） 车前子（各一两） 五味子 防风（去叉各半两）上七味。粗捣筛，每服五钱匕，水一盏半，煎取七分，去滓温服，食后临卧。

　　治血灌瞳仁，疼痛不可忍。地黄散方生干地黄（焙） 大黄（锉炒） 朴硝（研各二两） 没药（研半两）上四味。捣罗为散，每服一钱匕，温水调下，食后临卧。

　　治血灌瞳仁，渐生翳障。点眼真珠散方真珠（研） 水精（研） 琥珀（研） 石决明（捣末各半两） 丹砂（研一两） 龙脑（研一分）上六味，再研令匀细，每点如半小豆许，日再、良。

　　治血灌瞳仁。没药散方没药（一两半） 骐 竭 大黄（锉炒） 芒硝（各一两）上四味。捣研为细散，每服三钱匕，熟水调下。空心食后，日三。

　　卷第一百五

　　赤脉波贯黑睛

　　论曰眼者、五脏之精华，若风邪热毒，内干脏腑，则随其经络，上冲于目，故令赤脉波贯黑睛也，上下左右，各有部分，不可不察，其从大 侵睛而痒者，肺胃热也。其从小 起者，手少阳脉动，虚热也，其自上而下者，足太阳脉动，邪热也，其自下冲上者。足阳明脉动，邪热也，其源不同，当察其部分，根据经以治之。

　　治脾肺热，目 痒，生瘀肉翳晕。芦根汤方芦根（锉） 木通（锉各一两半） 栀子仁 桔梗 黄芩（去黑心） 甘草（炙各一两）上六味。粗捣筛，每服五钱匕，水二盏，煎至一盏，去滓入地黄汁少许，再煎沸温服，不拘时候。

　　散三焦热，治小 偏赤，赤脉射黑睛。通明汤方木通（锉） 葳蕤 甘草（炙各一两半） 黄芩（去黑心） 枳壳（去瓤麸炒各一两）上五味。粗捣筛，每服五钱匕，水二盏，煎至一盏，去滓下芒硝地黄汁各少许，再煎沸，温服食后。

　　治眼上下赤脉贯黑睛。黄 汤方黄 （锉） 芍药 知母 升麻 犀角（屑各一两半） 苦竹叶（五十片）上六味。粗捣筛，每服五钱匕，水二盏，煎至一盏，去滓下芒硝少许，再煎沸，温服不拘时候。

　　治眼自下冲上赤脉，攻黑睛。羚羊角汤方羚羊角（屑） 芦根（锉） 旋复花 桑根白皮（锉） 木通（锉各一两半） 黄连（去须一两）淡竹叶（五十片）上七味。粗捣筛，每服五钱匕，水二盏，煎至一盏，去滓下芒硝一钱匕，再煎沸。空心食后各一。

　　治肝实热，赤脉波睛。前胡汤方前胡（去芦头） 升麻（各二两） 菊花（一两半） 细辛（去苗叶） 栀子仁 大黄（锉碎炒熟各一两） 秦皮（去粗皮） 决明子（微炒） 蕤仁（去皮研如膏各二两） 苦竹叶（洗）芒硝（汤成下）上一十一味。除硝竹叶外，粗捣筛，每服五钱匕，水二盏，入竹叶七片，煎至一盏，去滓入芒硝一钱匕，放温食后临卧服。

　　治风热目赤痛，赤脉贯黑睛生翳。黄芩汤方黄芩（去黑心） 木通（锉） 枳壳（去瓤锉炒） 葳蕤 甘草（微炙锉） 山栀子仁 生干地黄（各一两） 芒硝（汤成下）上八味。除芒硝外，粗捣筛，每服五钱匕，水二盏，煎取一盏，去滓入芒硝一钱匕。食后温服，临卧再服。

　　治目小 赤脉，利心肺。芍药汤方芍药 芎 黄芩（去黑心） 大黄（锉炒熟） 甘草（微炙锉各半两） 黄连（去须一两）上六味。粗捣筛，每服五钱匕，水二盏，煎至一盏，去滓食后临卧温服。

　　治肝肺壅热，眼生 肉，赤脉涩痛，及赤眼障翳，目睛痒痛羞明，及小儿风疳，烁阳眼赤。羚羊角丸方羚羊角（锉末） 昨叶荷草（纱绢内洗去土各一两） 生干地黄（洗焙） 郁金（炮地上出火毒各二两） 甘草（生锉） 何首乌（白者去皮各一两）上六味细锉曝干，捣罗为末，炼蜜和丸，如梧桐子大。每服十五丸，浓煎淡竹叶黑豆汤，放冷下，食后临卧服，小儿丸如绿豆大，每服七丸至十丸。

　　治风热，赤脉贯黑睛，及有花翳。点眼真珠散方真珠末 琥珀（各一分） 龙脑 丹砂（各半分） 砂（两豆大）上五味。同研细，每日三五次点之。

　　治风热冲目，赤脉 肉。摩项明目膏方生麻油（二升） 真酥（五两） 车前叶 淡竹叶（洗锉各半两） 吴蓝 大青 黄连（去须）山栀子仁 黄芩（去黑心） 甘草（炙） 麦门冬（去心） 槐白皮 柳白皮 马牙苋实（研）生犀角（镑） 马牙硝（别研） 朴硝（别研各一分） 盐花（研半两）上一十八味。除消盐油酥外、细锉，绵裹入通油瓷瓶中，绵罩口，重汤煮三复时，捩去滓，更新绵滤过，置生铁器中，每日饭后，及卧时，开发滴顶心，以生铁熨斗子，摩顶一二千下，兼去目中热毒。昏障痛涩。

　　卷第一百六

　　坠睛

　　论曰坠睛者，眼因贼风所吹，血脉受寒，贯冲瞳仁，风寒气随眼带牵拽，睛瞳向下，名曰坠睛也，日久不治，瞳仁损陷，遂致失明。

　　治坠睛眼时发疼痛，视物散乱。犀角散方犀角（镑） 羚羊角（镑各半两） 青羊胆（一枚） 槐实 五味子 青葙子 恶实 茺蔚子芦荟（研） 胡黄连 地骨皮（各三钱） 兔肝（炙干一具）上一十二味。除胆外，捣研为散，以胆汁拌匀，每服二钱匕，食后煎槐子汤调下，临卧再服，忌发热毒物。

　　治眼白睛肿胀，日夜疼痛，心胸多闷，洗肺利肝。羚羊角散方羚羊角屑（一两） 赤茯苓（三两） 木通（三分） 甜葶苈（半两隔纸炒令紫色） 郁李仁（一两去皮） 防风（三分去芦头） 桑根白皮（一两锉） 甘草（半两炙锉） 赤芍药（三分） 黄芩（三分） 枳壳（三分炒黄去瓤） 汉防己（一两） 川大黄（一两锉） 杏仁（三分汤浸去皮尖炒黄）上一十四味。捣筛为粗散，每服三钱匕，水一盏，煎至六分，去滓食后临卧温服。

　　治眼白睛肿起，赤涩疼痛。宜点朱砂煎方朱砂（一分细研） 马牙硝（半两细研） 黄连末（半两） 杏仁（一分汤浸去皮尖） 青盐（一分）上五味。研匀绵裹，用雪水三合，浸一宿，滤过入瓷合中，铜箸蘸少许点之。

　　治坠睛失明，眼睛牵陷。槐实丸方槐实 羊角（镑） 独活（去芦头） 天麻 地肤子 沙参 人参（各一两半） 防风（去叉） 甘菊花 枳壳（去瓤麸炒各一两） 决明子（二两）上一十一味。捣罗为末，炼蜜和捣五百杵，丸如梧桐子大，每服三十丸，空心临卧、淡浆水下。

　　治坠睛、视物失明。洗眼决明汤方决明子 柴胡（去苗） 秦皮 防风（去叉） 蛇衔草（各一两） 生干地黄（二两）上六味。锉令匀细，每用一两，以水三盏，煎取二盏，去滓再用绵滤过，每暖适温热洗讫，避风即瘥。

