<!-- { "loadSidebar": true } -->
　　治坠睛风毒所攻。点眼蕤仁煎方蕤仁（去皮研二两） 黄连（去须锉） 地骨皮（取白者用） 曾青（研如粉各一两） 青盐（一分） 古钱（十文） 蜜（二盏）上七味。以新绵裹六味，安新瓷瓶中，与蜜相和，煮一复时后，以重绵滤去滓令尽，根据前安瓶子中，着露地两宿去毒，日点黍米大，日三五次。

　　卷第一百六

　　蟹目

　　论曰脏腑壅滞，肝经积热，上冲于目，令人目痛睛疼，若毒瓦斯结聚，甚则黑睛上，生黑珠子如蟹目状，故以名之，或有如豆者，名曰损翳，或曰离睛，又曰蟹睛，病极难治，不可钩割，及敷诸毒药，唯宜服宣泄之剂，使邪热退、即瘥。

　　治蟹目疼痛，泻肝补胆。防风汤方防风（去叉一两半） 远志（去心） 黄芩（去黑心） 人参 桔梗（锉炒） 细辛（去苗叶）芍药（各一两）上七味。粗捣筛，每服五钱匕，水一盏半，煎至八分，去滓食后临卧温服。

　　治眼生蟹目，黑睛疼痛。葳蕤犀角散方葳蕤 犀角（镑） 蕤仁（汤浸去赤皮） 黄连（去须） 黄芩（去黑心） 栀子仁 甘草（炙锉） 升麻（各等分）上八味。捣罗为散，每服三钱匕，水一盏，煎至六分，不去滓，食后临卧温服。

　　治蟹睛疼痛，泻肝。黄芩羊角汤方黄芩（去黑心） 羚羊角（镑） 赤芍药 细辛（去苗叶） 桔梗（锉炒） 人参 远志（去心）甘草（炙锉各半两） 防风（去叉一两半）上九味。粗捣筛，每服五钱匕，水一盏半，煎至八分，去滓食后温服、日再。

　　治目生蟹眼，黑睛疼痛。木通饮方木通（锉） 羚羊角（镑） 旋复花 芦根 桑根白皮（锉各一两半） 黄连（去须） 赤芍药大黄（锉炒各一两） 甘草（炙锉半两）上九味。粗捣筛，每服五钱匕，水一盏半，入竹叶七片切，煎至七分，去滓食后临卧温服。

　　治眼中生蟹目，及 肉。杏仁龙脑膏方杏仁（去皮尖双仁七粒） 龙脑（二钱研） 朴硝（炼成一钱） 猪胆（阴干用一枣许）上四味。先研杏仁如膏，次下三味，同研极细，以瓷合收，密复，勿见风，每用铜箸，取点 中，泪出则瘥。

　　卷第一百六

　　目珠子突出

　　论曰人因风热痰饮，攻渍腑脏，阴阳不和，肝气蕴积，热毒之气，上冲于目，使目睛疼痛，甚者突出，治宜先服寒药，以泻肝气，然后调治，勿求卒效，惟渐治之，仍须微针，引出恶汁也。

　　治眼睛突起。桔梗汤方桔梗（锉炒） 大黄（锉炒） 玄参 芍药 防风（去叉） 黄芩（去黑心各一两） 茺蔚子（二两）上七味。粗捣筛，每服五钱匕，水一盏半，煎至七分，去滓入芒硝末半钱匕。食后临卧温服。治风热攻目赤痛，目睛欲凸出者。麦冬茺蔚饮方 麦门冬（去心焙） 茺蔚子（各二两） 桔梗（锉炒） 防风（去叉） 玄参 知母（焙各一两） 黄芩（去黑心） 麦门冬（去心焙各一两半）上八味。粗捣筛，每服五钱匕，水一盏半，煎至八分，去滓食后临卧温服。

　　治目珠子卒脱出，并有青翳。点眼丹砂膏方丹砂（研） 干姜（炮捣） 越燕屎（研各一分）上三味。合研如粉。以人乳调。点目中。日三。又一方、用干姜燕屎之半。无丹砂。

　　治风毒冲眼赤肿，睛欲突出。洗眼黄连汤方黄连（去须） 秦皮（去粗皮） 黄柏（去粗皮各一两） 蕤仁（三分） 干枣（十枚去核）上五味。 咀如麻豆拌匀，每用一两半，以水四盏，煎至二盏半，去滓稍热抄洗，冷即治眼睛忽然突出一二寸者。冷水灌方上急取冷水灌眼中，数数换水，须臾睛当自收。

　　卷第一百六

　　白睛肿胀

　　论曰白睛肿胀者，肝肺之候也，目者肝之外候，白睛者，肺气之所主也，若肺气壅滞，肝经不利，为邪热所乘，不得宣泄，则毒瓦斯上攻于目，故白睛肿起，或疼痛也，治宜宣利脏腑，外敷 肿药，及镰去恶血，无不瘥也。

　　治肝肺风热，白睛肿胀，侵盖黑睛。犀角汤方犀角（生者镑） 黄芩（去黑心） 葳蕤 防风（去叉） 地肤子 羚羊角（镑） 甘草（炙锉各半两） 麦门冬（去心焙） 黄连（去须各三分）上九味。粗捣筛，每服五钱匕，水一盏半，煎至七分，去滓入马牙硝末半钱匕，食后临卧温服。

　　治肝肺热毒攻眼，白睛肿起。羚羊角汤方羚羊角（镑） 桑根白皮（锉） 木通（锉） 旋复花 葳蕤 升麻（各一两半） 茯神（去木一两）上七味，粗捣筛，每服五钱匕，水一盏半，煎至七分，下芒硝末半钱匕，食后临卧温服。

　　治白睛肿胀，痛不可忍。大黄丸方大黄（锉炒） 蔓荆实（去皮） 丹参 吴蓝 土瓜根（锉） 防风（去叉） 甘菊花 秦皮（去粗皮） 黄连（去须） 葳蕤 陈橘皮（去白焙） 前胡（去芦头各一两） 决明子（微炒） 冬瓜子 青葙子 地肤子 车前子（各一两半）上一十七味。捣罗为末。炼蜜和丸，如梧桐子大，每服三十丸，食前温酒下、日再。

　　治白睛肿起，如水泡者。木通犀角散方木通（锉） 犀角（镑） 桑根白皮（锉） 黄芩（去黑心） 大黄（锉炒） 玄参 茯神（去木）旋复花（各一两） 甘菊花（半两） 甘草（炙锉一分）上一十味。捣罗为散，每服三钱匕，水一盏，煎至六分，不去滓，食后温服。

　　治肝肺热甚上攻，白睛复盖瞳仁。大青散方大青 栀子仁 羊角（镑） 大黄（锉炒） 桑根白皮（锉各一两）上五味。捣罗为粗散，每服三钱匕，水一盏，煎至五分，去滓入生地黄汁半合、服之。

　　治眼忽然白睛肿胀，如水泡者。宜服桑根白皮散方桑根白皮（锉） 木通（锉） 犀角屑 黄芩 旋复花 茯神 玄参 川大黄（锉碎炒以上各一两） 甘菊花（半两） 甘草（一分炙赤锉）上一十味。捣筛为粗散，每服三钱匕，水一盏，煎至六分，去滓食后温服。

　　治肝肺大热，白睛肿胀，盖复瞳仁疼痛，宜服大黄散方川大黄（锉碎炒） 黄连（各一两） 羊角屑（一两）上三味。捣筛为粗散，每服三钱匕，水一盏，煎至六分，去滓食后温服、日二。

　　卷第一百六

　　目暴肿

　　论曰风胜则动，热胜则肿，目暴肿者，风热邪气，客于脏腑，盖五脏六腑之精气，皆上注于目，既为风热邪气所客，气血不得宣通，使毒瓦斯冲发于目。是为暴肿。

　　治目暴肿生翳。前胡汤方前胡（去芦头） 赤芍药 青葙子（各一两半） 山栀子仁 细辛（去苗叶） 车前子（各一两） 淡竹叶（洗） 朴硝（汤成下） 柴胡（去苗一两半） 甘草（微炙锉三分）上一十味。除硝竹叶外，粗捣筛，每服四钱匕，水一盏半，竹叶五片，煎至八分，去滓入硝一钱匕，放温食后临卧服。

　　治目暴赤肿，心躁风热壅。玄参汤方玄参（一两） 菊花（三分） 防风（去叉一两） 羚羊角（镑三分） 蔓荆实（三分）芍药（三分） 马牙硝（汤成下） 黄芩（去黑心一两）上八味。除硝外，粗捣筛，每服五钱匕，水一盏半，煎取七分，去滓入硝一钱匕，食后临卧温服，如利即去硝。

　　治目暴赤，毒痛欲生翳。决明子汤方决明子（一升） 石膏（研四两） 升麻（四两） 山栀子仁（肥者一升） 地肤子 茺蔚子（各一升） 苦竹叶（切二升） 干蓝叶（切一升） 芒硝（二两） 车前草汁（一升二合） 冬瓜子（为末三升）上一十一味。以水二斗，煎竹叶取七升二合，去滓内诸药，煮取四升，分为四服。每服相去，可两食间，再服为度，小儿减药，以意裁之。

　　治目暴肿痛。竹叶汤方苦竹叶（切一升） 柴胡（去苗二两） 蛇衔（二两） 黄连（去须） 芒硝（研） 细辛（去苗叶各一两）上六味。锉如麻豆，每服五钱匕，水二盏，煎至一盏，去滓食后温服。

　　治目暴肿痛。秦皮洗眼方秦皮 黄连（去须各一两） 苦竹叶（切一升）上三味。锉如麻豆，以水三升，煮取八合，滤去滓洗眼。

　　治目暴肿痛。细辛汤方细辛（去苗叶） 蕤仁 戎盐（各一两） 决明子（二两）上四味。锉如麻豆，以地骨皮汁一升半，更以蜜一升半，合煎取一升半，滤去滓洗之治时行，目暴肿痒痛。地骨皮汤方地骨皮（切三斤）上一味。以水三斗，煮取三升，绞去滓，更内盐二两，煎取一升洗目，或加干姜一两。

　　治时行后，目暴肿。前胡汤方前胡（去芦头三两） 芍药 青葙子（各二两） 决明子（五合） 细辛（去苗叶二两）车前子（五合） 山栀子（三枚） 芒硝（三两） 淡竹叶（切一升）上九味。锉如麻豆，每用五钱匕，水二盏，煎取一盏。去滓食后温服，日三。

　　治目暴肿痒痛。半夏汤方半夏（汤洗七遍焙五两） 前胡（去芦头四两） 枳实（炒二两） 细辛（去苗叶一两）乌梅（七枚）上五味。锉如麻豆，每用五钱匕，水二盏，入生姜五片，煎取一盏，去滓食后温服，日三。

　　治目暴肿。芦根汤方芦根（五两） 甘草（炙一两） 粟米（三合） 甜竹茹（鸡子大）上四味。锉如麻豆，每服五钱匕，水二盏，煎取一盏，去滓食后温服，日三。

　　治两目暴热痛。二黄汤方大黄（锉炒四两） 芍药（五两） 细辛（去苗叶） 甘草（炙各四两） 黄芩（去黑心二两）上五味。锉如麻豆，每用五钱匕，水二盏，煎取一盏，去滓食后温服。日三。

　　治目热痛。大黄汤方大黄（蒸过）上一味，锉如麻豆，每用五钱匕，水二盏渍之一宿，明旦绞汁服之，以利为度。

　　治目暴肿疼痛。决明丸方石决明（半两） 车前子 黄连（去须各二两）上三味。捣罗为末，炼蜜丸如梧桐子大，每服十五丸，米饮下，食后，日二服。

　　卷第一百六

　　目风肿

　　论曰肝气有热，冲发睑 ，则令人睑肉暴肿，风冷乘之，则凝结不散，甚则长大，肿若梅李核，故谓之风肿。

　　治一切目风肿痛。茵陈蒿散方茵陈蒿 荆芥穗 羌活（去芦头） 木贼（锉） 旋复花 蔓荆实 甘草（炙锉） 芎苍术（米泔浸一宿切焙） 蒺藜子（微炒去角） 石决明 草决明（等分）上一十二味。捣罗为散，每服一钱匕，新汲水调下，不拘时，日三。

　　治目风肿痛。防风丸方防风（去叉二两） 细辛（去苗叶一两半） 五味子（一两半） 茺蔚子（二两） 黄芩（去黑心一两） 桔梗（锉炒一两） 车前子（二两） 知母（二两） 人参（一两） 玄参（一两）上一十味。捣罗为末，炼蜜和丸，梧桐子大，每服三十丸，米饮下，食后服。

