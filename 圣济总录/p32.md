<!-- { "loadSidebar": true } -->
　　病有本标，治有缓急，知所先后，乃得其宜。凡言本标，其说有三，有气之本标，若六气为本，三阴三阳为标是也。有病之本标，若百病之生，或生于本，或生于标，或生于中气是也。有治之本标，若取本而得，取标而得是也。三者虽若不同，要之皆以所因为本，所应为标。是故有病伤寒者，因寒而得，即以寒为本，随其变传所在，或客于阳，或客于阴，即以阴证阳证为标，以至风暑燥湿。饮食劳倦，喜怒忧恐，皆可类举。然邪气所伤，如风雨寒暑之类，本自外至，腑脏生病，如喜怒忧惧之类，本由内生，及病成而变，有先表后里者，治法皆当治其本，唯先病而后中满，及大小不利之病，则治其标，此无他，以救里为急故也。故曰病非其本，中标之病，治非其本，中标之方，审究逆从，以施药石，标本相得，邪气乃服，病者知此，则病以许治为本，治者能此。则治以适当为工，是以内经又言，病为本工为标。

　　卷第四　治法

　　通类

　　治寒以热，治热以寒，工所共知也，治寒以热而寒弥甚，治热以寒而热弥炽，殆未察五脏有阴阳之性，各因其类而取之耳，经不云乎，寒之而热者取之阴，热之而寒者取之阳。假有病热，施以寒剂，其热甚者，当益其肾，肾水既滋，热将自除，人有病寒，施以热剂，其寒甚者，当益其心，心火既壮，寒将自已。此所谓察阴阳之性，因其类而取之也。经又曰：有者求之无者求之，盛者责之，虚者责之，于有无言求，于盛虚言责何耶。夫求者求其所以治，与夫所以致益也，责者责其所当泻，与夫所宜补也，假有或热或寒，治须汗下。此所谓有者求之，寒甚而热之，或不热，则致益其心，热甚而寒之或不寒，则致益其肾。此所谓无者求之，假有心实生热，必泻其心，肾强生寒，必泻其肾，此所谓盛者责之，假有心虚多寒，必补其心，肾虚多热，必补其肾。此所谓虚者责之，大抵五行之理，互有盛衰，而补泻消长，在通其伦类而已。

　　卷第四　治法

　　逆从

　　病有小大，则以感于邪者。有浅有深，治有逆从，则以达于理者，有正有权，盖微者逆之，逆者正治，此理之正也，甚者从之。从者反治，此理之权也。假有疾势未亟，要在折其气而排去之，惟能知治寒以热，治热以寒，则相为制伏者，易为功。假有疾势过甚，要在顺其性而调和之，惟能知热因寒用，寒因热用，则气体相求者，得其宜，且逆者正治，其为制伏，自有差数，从者反治，则一同二异，二同三异，又有从少从多之不齐。然则裁制方剂者，固宜深思之熟计之也。

　　卷第四　治法

　　奇偶

　　阳数奇，阴数偶，善用药者，性理有畏恶，气味有薄浓，须其相当，然后合而服之，气之高下，病之远近，证之中外，势之缓急，随宜致用，则所施无不当矣，古人有奇偶之制，君臣赞助之意也。又有小大之殊，或单行，或复用，数止一二者，其制小，一三五而成者，其制中，一三九而后备者，其制大，小则数多而气味浓，大则数少而气味薄，以奇治近，以偶治远，顺阴阳也。汗者不以奇，下者不以偶，和阴阳也，补上治上制以缓，补下治下制以急，治之常也，近而奇偶，必小其服，远而奇偶，必大其服，所以从权也。用奇偶而至于从权，则方制本奇，而轻重之数偶者，尤其所宜。故曰奇之不去则偶之，偶之不去则反佐以取之，所谓寒热温凉，从其病也。

　　卷第四　治法

　　轻重

　　治法有以五毒攻其病者，其用毒之约，大毒治病，十去其六，常毒治病，十去其七，小毒治病，十去其八，无毒治病，十去其九，是则有毒虽善，曾不若无毒之为全也。或不得已而用毒攻毒者，亦在权其轻重而已，故曰因其轻而扬之，因其重而减之，可汗可下，不可妄施；可越可引，不可倒置。制有奇偶，虽在审其远近，然奇之不去则偶之，偶之不去则反佐以取之，犹不可执一也。性有温凉，虽在适其寒热，然治寒以热，必凉而行之。治热以寒，必温而行之，又欲其调和也，以至服有小大，用有多寡，随宜制权，以适事为故，惟通变者能之。

　　卷第四　治法

　　补益

　　形不足者，温之以气，气为阳。天之所以食人者也，精不足者，补之以味，味为阴，地之所以食人者也。人受天地之中以生，阴阳不可偏胜，有偏胜斯有不足。于是有补养之法，然必适平而止，不可太过，过则复为有余，亦非中道也。常人之情，知补养为益，而不知阴阳欲其平均。故言补者，必专以金石灸 为务。名曰补之，适以燥之也，是岂知补虚扶羸之道哉。夫男子、肾虚、水不足也。凡补虚多以燥药，是不知肾恶燥也。女子阴虚，血不足也。凡补虚多以阳剂，是不知阳胜而阴愈亏也。况补上欲其缓，补下欲其急。五脏之虚羸，其补必于其母，运气之主客，其补各有其味，非通乎天地阴阳。消息盈虚之道者，未易语此。

　　卷第四　治法

　　汤醴

　　邪之伤人有浅深。药之攻邪有轻重。病之始起，当以汤液治其微。病既日久，乃以醪醴攻其甚。是故病患色见浅者，汤液主治，其见深者，必齐主治，其见大深者，醪醴主治，又有形数惊恐，经络不通，病生于不仁者，治以醪药，以此见受邪既深，经脉闭滞，非醪药散发邪气，宣、通血脉，安能必愈，然则汤液者，取其荡涤邪气，醪醴者，取其宣通闭滞。凡病始作，多以汤液，盖取其荡涤之功，甚于丸散，病久日深，乃以醪醴，其法众多。以夫受邪坚牢，取差或迟，是故服饵之方，用酒醴者十常六七。大法醪醴之方，冬三月宜用，立春后宜止，服饵之家，不问有疾，冬三月宜常得酒药两三剂，至立春勿服，故能使百疾不生。

　　又况酒性酷热，主行药势，所以病患素有血虚气滞，陈寒痼冷。偏枯不遂，拘挛痹厥之类，悉宜常服，皆取其渐渍之力也。又古法服药，多以酒者，非特宣通血气而已，亦以养阳也。

　　卷第四　治法

　　汗

　　经曰：其有邪者，渍形以为汗。其在皮者，汗而发之。又曰：体若燔炭，汗出而散。又曰：未满三日，可汗而已，举是四者，盖其在表不可使之深入，要当以汗去之。然汗有起于过用而为常者，有忽于畏护而为患者，有汗之太过。遂漏不止者，阳气虚而表弱也。有汗之不及者，则邪气复与正气交争，昔人论汗出不彻，因转属阳明、是也。如此则阴阳不得平均，营卫不得调和矣。虽然，病有表里，汗有宜否，若不须汗而强与汗之者，将耗其津液。须汗而不与汗之者，使邪气深而经络传变，势如风雨，何可当也。载诸方籍其类多矣，大概可汗之证，则身热脉浮，太阳与阳明证是也。其不可汗之证，在经则少阳与厥阴，在病则厥与逆，以至血衄疮淋之属，皆为不可汗。或邪气在表而脉沉迟者，虽汗之亦不能解矣，非特此也。太阳固可汗也，有因发汗而为痉者，脉浮体痛，固当以汗解也。假令尺中脉迟，则亦不可汗，是又不可不知也。

　　卷第四　治法

　　吐

　　三焦为决渍之官，升降冲气而不息者也。病在胸中，上焦气壅，必因其高而越之，所以去邪实而导正气也。况上脘之病，上而未下，务在速去，不涌而出之，则深入肠胃，播传诸经。可胜治哉，故若宿食有可吐者，未入于肠胃者也，痰疟有可吐者，停蓄于胸膈者也。食毒忤气可吐者，恐其邪久而滋甚也。肺痈酒疸可吐者，为其胸满而心闷也，大抵胸中邪实，攻之不能散，达之不能通，必以酸苦之药涌之。故得胃气不伤而病易以愈，古人大法，春宜吐，盖以春气高而在上，上实下虚，其治宜高故也，又以寸口脉浮之类可吐。盖以病在膈上。气不下通，其脉浮故也。审此二者，则吐法之用，不可妄施。

　　卷第四　治法

　　下

　　昔人论治疗，每以实实虚虚为戒。诚能察此，即可下不可下之理，岂不较然，大抵可下之法，当以里实为先，谓如伤寒之病，其满三日者，下之而愈，为病在里故也。又大法秋宜下，亦人气在里也。故经曰中满者泻之于内，又曰实则泻之，坚者削之，留者攻之，不知审此，是益其有余者也，且下之法多矣。有以汤液荡涤者，有以丸。药者，近世又有蜡和剂者，皆随其缓急浅深而导利之尔，诸病之中，若水病之人，百脉俱实，脚弱之疾，气不欲上，是二者，尤宜于利下。不可不知也。

　　卷第四　治法

　　渍浴

　　渍浴法。所以宣通形表，散发邪气，盖邪之伤人，初在肌表，当以汗解，若人肌肉坚浓，腠理致密，有难取汗者，则服药不能外发，须借汤浴，疏其汗孔，宣导外邪，乃可以汗，内经所谓其有邪者，渍形以为汗是也，有因大饮中酒，恐毒瓦斯内攻于脏者，有服五石发动气攻于阳者，若此之类，皆以浴法治之，乃欲使邪毒外泄故也。

　　卷第四　治法

　　祝由

　　上古移精变气，祝由而已。盖其俗淳，其性朴，其病微，至诚不二，推病由而祝之，以通神明，故精可移而气可变也，其或舍信悫为疑惑，指祝由为无益之术，而精气不纯。邪毒深蓄，虽有祝由，不能已者，非古今异术，人心异也。善医者察病浅深，虽不概以此治。至于病有鬼神之注忤。虫兽之螫毒，必归于祝由。是以，周官疡医，掌众疡祝药 杀之齐，必先之以祝，盖医之用祝尚矣，疡尤宜焉，大抵意使神受，以正驱邪，则一也。

　　卷第四　治法

　　熨引

　　因药之性，资火之神，由皮肤而行血脉，使郁者散，屈者伸，则熨引为力多矣，引取舒伸之义，以熨能然，《血气形志论》曰：病生于筋，治以熨引。《玉机真藏论》曰：痹不仁肿痛，可汤熨及火灸刺之。盖病生于筋，则拘急挛缩，痹而不仁，则经血凝泣。二者皆由外有所感，熨能温之，血性得温则宣流，能引凝泣也。

　　卷第四　治法

　　按摩

