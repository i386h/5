<!-- { "loadSidebar": true } -->
　　治肝热，目干涩昏痛。车前子汤方车前子 决明子（微炒） 青葙子 黄连（去须） 防风（去叉） 菊花 甘草（炙各一两）芎 葳蕤（各一两半）上九味。粗捣筛，每服五钱匕，水一盏半，煎至七分，去滓温服，食后临卧。

　　治肝风热，目赤干涩，碜痛难开。槟榔汤方槟榔（十枚煨锉） 赤茯苓（去黑皮） 陈橘皮（汤浸去白焙） 桔梗（炒） 白术（各一两）桂（去粗皮） 防风（去叉各半两）上七味。粗捣筛，每服五钱匕，水一盏半，煎至七分，去滓空心日晚温服。

　　治肝心风热目昏赤。菥 子丸方菥 子（一两半） 兔肝（一具细切炙） 细辛（去苗叶） 蔓荆实 车前子 羚羊角（镑）防风（去叉） 黄连（去须） 黄芩（去黑心） 决明子（炒各一两）上一十味。捣罗为末，炼蜜和丸，如梧桐子大，每服三十丸，食后浆水下。

　　治肝肺热毒风、目昏。决明子丸方决明子（微炒） 蕤仁（去皮研） 茯神（去木） 桔梗（炒） 麦门冬（去心焙） 黄连（去须各一两） 青葙子 枳壳（去瓤麸炒） 防风（去叉） 玄参 犀角（镑） 槟榔（煨锉） 升麻生干地黄（焙） 龙胆 沙参 紫菀（去苗土各三分） 百合（半两）上一十八味。捣罗为末，炼蜜和丸，如梧桐子大，每服三十丸，食后米饮下。

　　治肝肾风气久积，客于目不散，目干涩痛。防风汤方防风（去叉） 白藓皮 独活（去芦头） 陈橘皮（汤浸去白各一两） 芎 （一两半）甘草（炙锉） 细辛（去苗叶各半两）上七味。粗捣筛，每服五钱匕，水一盏半，煎至七分，去滓食后临卧温服。

　　治上焦壅热，一切眼疾。如圣散方桂（去粗皮） 郁金（各半两） 马牙硝（二两） 甘草（一分）上四味。捣罗为散，每服一钱匕，临卧新汲水调下。服药毕去枕卧少时，令药行到眼中，觉痛泪出为度，小儿十岁半钱匕，五岁以下一字。

　　治心膈气痰烦躁，寒热头痛，眼赤痛昏暗。秦艽汤方秦艽（去苗土） 枳实（去瓤麸炒） 升麻 柴胡（去苗） 知母（焙） 当归（切焙）芍药（各一两） 芎 （半两）上八味。粗捣筛，每服五钱匕，水一盏半，煎至七分，去滓食后临卧温服。

　　治心经蕴热，眼干涩痛，心躁口干。滑石汤方滑石（碎） 黄连（去须） 芎 芍药 羚羊角（镑） 栀子仁（各一两）上六味。粗捣筛，每服五钱匕，水一盏半，煎至七分，去滓食后温服、日三。

　　治心肺风热，目干涩痛痒。地骨皮汤方地骨皮（一两半） 甘菊花 升麻 黄连（去须） 防风（去叉） 木通（锉） 葳蕤 大黄（锉炒） 甘草（炙锉） 蕤仁（去皮各一两）上一十味。粗捣筛，每服五钱匕，水一盏半，煎至七分，去滓食后临卧温服。

　　治心肺风热，目干涩赤痛。人参汤方人参 茺蔚子 细辛（去苗叶） 桔梗（炒） 防风（去叉） 黄芩（去黑心） 大黄（锉炒各一两） 赤茯苓（去黑皮半两）上八味。粗捣筛，每服五钱匕，水一盏半，煎至七分，去滓食后临卧温服。

　　治脾胃热毒，眼生障翳。犀角汤方犀角（镑） 芦根（锉） 大黄（锉炒） 麦门冬（去心焙各一两半） 甘草（炙一两）石膏（碎一两）上六味。粗捣筛，每服五钱匕，水一盏半，入竹叶七片，煎至七分，去滓入芒硝一钱匕，生地黄汁半合，重煎三五沸，食后临卧温服。

　　治脾肺热熏，目赤痒肉翳。芦根汤方芦根（锉） 木通（锉各一两半） 山栀子仁 桔梗（炒） 黄芩（去黑心） 甘草（炙各一两）上六味。粗捣筛，每服五钱匕，水一盏半，煎至七分，去滓入生地黄汁半合，再煎三两沸，食后临卧温服。

　　治肝肺实热，目生白翳。 羊角汤方羊角（镑） 葳蕤 木通（锉各一两半） 甘菊花 泽泻 大黄（锉炒各一两）上六味。粗捣筛，每服五钱匕，水一盏半，煎至七分，去滓入芒硝一钱匕，空心临卧温服。

　　治五脏风热眼赤，并黑睛上生黄翳，隐涩疼痛。犀角饮方犀角（镑） 石膏 芦根 大黄（锉炒） 生麦门冬（去心各一两半） 甘草（炙一两）淡竹叶（五十片） 生地黄（二两）上八味。 咀如麻豆大，每服五钱匕，水一盏半，煎至八分，去滓下芒硝末半钱匕。更煎令沸，食后温服。

　　治肝肺热毒攻眼，白睛肿起。羚羊角汤方羚羊角（镑） 桑根白皮（锉） 木通（锉） 旋复花 葳蕤 升麻（各一两半） 茯神（去木一两）上七味。粗捣筛，每服五钱匕，水一盏半，煎至八分，去滓下芒硝末半钱匕，更煎令沸，温服不拘时候。

　　治风热眼。白术菊花散方白术（一斤米泔浸一宿去皮切焙） 菊花（焙半两） 荆芥穗（四两） 威灵仙（去土）薄荷（焙各二两） 木贼（去节焙） 黄连（去须） 黄芩（去黑心） 黄 （锉焙） 细辛（去苗叶） 仙灵脾 羌活（去芦头） 独活（去芦头各一两半）上一十三味。捣罗为散，每服二钱匕，食后夜卧，米饮调下，熟水亦得。

　　治五脏风热毒瓦斯攻目，或赤或涩或昏或痛，翳障不明等疾。防风丸方防风（去叉） 玄参 决明子（炒） 车前子 茯神（去木） 地骨皮 枳壳（去瓤麸炒） 龙齿甘菊花 苦参 大黄（锉炒） 麦门冬（去心焙各一两）上一十二味。捣罗为末，炼蜜和丸，如梧桐子大，每服二十丸，食后温浆水下，临卧再服。

　　治风热上冲眼目，或外受风邪，眼痛视物不明。决明子丸方决明子（炒） 细辛（去苗叶） 青葙子 蒺藜子（炒去角） 茺蔚子 芎 升麻 独活（去芦头） 羚羊角（镑） 防风（去叉各半两） 菊花（一两） 黄连（去须） 玄参 枸杞子（各三两）上一十四味。捣罗为末，炼蜜和丸，如梧桐子大，每服二十丸，淡竹叶熟水下，加至三十丸。

　　治五脏风毒上攻，眼目障翳，兼能生发。摩顶青莲膏方生麻油（二升） 酥 曾青（研各一两） 大青 栀子叶 长理石 葳蕤 朴硝 吴蓝（各一两半） 槐子（一两一分） 淡竹叶（一握） 空青（研二两） 盐花（三两） 连子汁（一升）上一十四味。除油酥汁外，粗捣筛，以绵裹之，先于净铛中，下酥油二味，后下诸药，以文武火煎半日，次下莲子汁，同煎汁尽，膏成滤去滓，澄清收入通油瓶内，每夜临卧，以小铁匙，挑一钱许，涂顶上，细细用铁匙摩之，令硝入毛孔中，即脑中清凉，轻者不六七度，重者摩至半剂，隔二五夜用一次，每摩须至三千余偏，兼理肾虚、眼暗，五脏毒风上冲入脑，脑脂流下为内障，及眼暗障膜睛斜，无不效者，亦能生发，八月九月取莲汁。

　　治肾脏风，上攻眼目。四生散方白附子（下注脚生疮用黑附子） 沙苑蒺藜 黄 （锉） 羌活（去芦头各等分）上四味。皆生捣散，每服二钱匕，盐酒调下，空腹，猪肾中煨服尤善，沈括为河北察访时，病赤目四十余日，昼夜痛楚，郎官丘革云，曾耳中痒，即是肾脏风，有四生散。只二三服，初一服，目反大痛，再服即愈。

　　卷第一百七

　　目偏视风牵

　　论曰目偏视者，以腑脏虚而风邪牵睛，其睛不正，则瞳子亦斜侧，故其视偏也，固有自幼小而得之，亦有长大方病者，率由气血亏而复受风邪也，龙木论、有去风热及摩点之剂，又云、有息肉则用钩割，若上下睑赤而动者，又着针穴，不可不审也。

　　治眼风牵，睑硬睛疼，视物不正。凉隔天门冬汤方天门冬（去心） 大黄（锉炒各一两） 车前子 茺蔚子 黄芩（去黑心各一两半）上五味。粗捣筛，每服三钱匕，水一盏，煎至七分，去滓食后临卧温服。

　　治风牵眼偏斜。羚羊角汤方羚羊角（镑） 防风（去叉） 赤茯苓（去黑皮） 人参 五味子（各一两） 知母（焙）茺蔚子黄 （锉各一两半）上八味。粗捣筛，每服三钱匕，水一盏，煎至六分，去滓食后临卧温服。

　　治眼风牵痛如针刺，视物不能回顾。黄芩汤方黄芩（去黑心） 大黄（锉炒） 桔梗（炒） 知母（焙各一两） 玄参 马兜铃（各一两半）防风（去叉二两）上七味。粗捣筛，每服三钱匕，水一盏，煎至六分，去滓食后临卧温服。

　　治目偏视，冲风多泪。防风散方防风（一两去芦头） 栀子仁（三分） 黄芩（一两） 葳蕤（一两） 黄连（一两去须） 甘草（一两炙赤锉）上六味。捣罗为细散，食后煎竹叶汤，调下一钱，忌油腻热酒湿面。

　　治目偏视，冲风泪出。点眼杏仁膏方杏仁（四十九枚汤去皮尖细研绢袋盛饭甑中蒸热绞取脂） 铜青（一大豆许） 胡粉（一大豆许） 干姜末（一大豆许） 青盐（一大豆半许）上五味细研如粉，以杏仁脂调如膏，贮瓷盒中，每以铜箸取如麻子大，点目 中，日二三次。

　　治一切眼疾，及生发退热毒。摩顶膏方生油（二升） 黄牛酥（三两） 淡竹叶（一握） 大青（一两半） 葳蕤（一两半） 曾青（一两细研） 石长生（一两半） 吴蓝（一两） 槐子（一两半） 青盐（二两） 栀子仁（一两半）蕤仁（一两半） 旱莲子草汁（一升）上一十三味。粗捣筛一十味，以绢袋盛之，先于净铛中，下油酥二味，然后入莲子草汁及药袋，以文武火微养半日，即渐加火急煎，以莲子草汁尽不沸为度，候冷绵滤过，以通油瓷瓶收盛，每候夜间欲卧时，将铁匙取半匙，细涂顶上。以铁匙摩顶中，药力消散，入顶发孔中，渐入脑内，顿觉两太阳穴凉，从大 中入眼，其黑风热毒瓦斯自然退。不过十日瘥，其膏仍隔三夜一度摩，其膏又治肾脏风毒，上冲脑户，脑脂流下，变为内障者，又治眼暗赤眼风眼冷热泪，久不瘥者。

　　治风邪牵睛目偏视，睹物不正。菊花散方菊花（一两） 苍术（五两，肥实者就银石器入皂荚一寸，以河水煮一日，去皂荚取术以铜刀刮去黑皮，切，曝干取三两） 荆芥穗 草决明（温水洗） 木贼 旋复花 甘草（炙各一两） 蝉蜕（温水洗三分） 蛇蜕（微炙一分）上九味。捣罗为细散，每服一钱匕，入腊茶半钱匕，点服空心临卧。

　　治肝风目睛不正，视物偏斜。防风散方防风（去叉二两） 菊花（四两） 蒺藜子（炒去角） 恶实（各一两炒）上四味。捣罗为散，每服三钱匕，食后以熟水调服。

　　治目偏风牵疼痛。抵圣散方荆芥穗（二两） 芎 羌活（去芦头） 木贼 楮实（麸炒各一两） 甘草（炙半两）上六味。捣罗为散，每服二钱匕，茶清调下，食后服。

