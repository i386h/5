<!-- { "loadSidebar": true } -->
　　治目偏视风牵。五神散方荆芥穗（四两） 白术 木贼（各二两） 青盐（一两研） 甘草（炙半两）上五味。捣研为散，每服二钱匕，好茶点服。

　　卷第一百七

　　目风眼寒

　　论曰风入系头，则为目风眼寒，夫五脏六腑之精气，皆上注于目，血气与脉，并上属于脑，今风入系头，则血脉凝泣，不能上注于目，又肝主目而恶风，肝受血而能视，今风寒客之，故令目风眼寒。

　　治风邪入系于头，目风眼寒，头目昏痛。羌活散方羌活（去芦头） 蛇蜕（一条卷在青竹上炙） 防风（去叉） 黄 木贼 附子（炮裂去皮脐） 蝉壳（洗） 荆芥穗 甘草（炙） 甘菊花 蒺藜子（炒去角） 旋复花 石决明（泥裹烧令通赤别研各一两）上一十三味。除附子蛇蜕决明外，余皆锉碎，于新瓦上焙令燥，捣罗为散，每服二钱匕，用米泔煎熟，放温调下，日三服、神妙。

　　治风毒攻入系头，目风眼寒，及昏涩等疾。菊花散方菊花（二两） 旋复花（一两） 芎 恶实（炒） 白蒺藜（炒去角） 石膏（水飞各半两）上六味。除石膏外，捣罗为散，和令匀，食后临卧，熟水调下一钱匕服，半月见效。

　　治目风眼寒，及昏肿多泪。细辛汤方细辛（去苗叶半两） 五味子 防风（去叉） 桔梗（炒） 茺蔚子 玄参（各一两）上六味。粗捣筛，每服三钱匕，水一盏，煎至七分，去滓空心温服。

　　治风毒瓦斯上，眼目昏暗，及偏正头疼，两目渐觉细小，及有夹脑风疼，目风眼寒等疾。

　　四明丸方芎 天麻（用水煮过切焙） 半夏（水煮洗去涎切焙） 桑螵蛸（大者锉炒） 旋复花羌活（去芦头） 本（择粗者洗焙干） 天南星（炮） 青橘皮（汤浸去白焙） 附子（炮裂去皮脐各一两）上一十味。捣罗为末，用生牵牛三两，熟牵牛三两，杵取末、二两。与前药末拌匀。生姜汁煮面糊为丸，如梧桐子大，每服空心临卧，盐汤或米饮下二十丸，至三十丸，立效。

　　治一切风眼，及风攻头系。菊花丸方甘菊花 人参 白茯苓（去黑皮） 山芋（各等分）上四味。捣罗为末，炼蜜为丸，如梧桐子大，食后临卧，熟水下三十丸。

　　治目风眼寒。及偏头疼，夹脑风，鼻出清沸，眼目冷疼。石膏散方石膏（二两火 过） 芎 （一两） 甘草（炙锉半两）上三味。捣罗为细散，每服一钱匕，点生葱好茶调下，食后日二服。

　　治目风眼寒等疾，明目。苍术丸方苍术（去黑皮） 白蒺藜 木贼（各二两） 旋复花（五两） 楮实（半升） 蔓荆子（一升）大豆（二合）上七味。生捣罗为末。炼蜜和丸，如弹子大，每服一丸烂嚼，冷熟水下，不拘时候。

　　治目风眼寒，头目昏疼。芎辛丸方芎 苍术（米泔浸三日竹刀子刮去黑皮切） 细辛（去苗叶） 蝉壳（去土） 荆芥穗菊花（各一两） 蕤仁（三分和皮）上七味。捣罗为末，炼蜜和丸，如弹子大，每服一丸，细嚼酒下，或盐汤下。不拘时候治风毒上攻头目。荆芥散方干荆芥穗（五两） 干薄荷叶（三两） 木贼（二两） 蝉壳（二两洗去尘土焙干） 蛇蜕皮（一钱炒黄别研为细末）上五味。先捣前四味，次入蛇蜕皮末拌匀，每服一钱匕，腊茶或酒调下，不拘时候。

　　治风毒瓦斯，攻入头系眼昏暗，及头目不利。石决明散方石决明 羌活（去芦头） 草决明 菊花（各一两） 甘草（炙锉半两）上五味。捣罗为散，每服二钱匕，水一盏，煎至六分，和滓食后临卧温服。

　　治风入系头，目风眼寒，昏暗多泪，常服犀角丸方生犀角（镑半两） 玄参 苦参（锉各三分） 丹参 沙参（各半两） 甘菊花（三分）旋复花（半两） 车前子（三分） 杏仁（汤浸去皮尖双仁炒一两） 槟榔（三分锉） 牵牛子（炒令熟一两） 芎 （三分） 大黄（锉炒一两） 前胡（去芦头三分） 知母（焙半两） 黄柏（去粗皮锉一两） 白藓皮（三分） 槐子 芍药（各一两半）上一十九味。捣罗为末，炼蜜为丸，如梧桐子，每服三十丸，食后煎苦竹叶汤下，临卧再服。

　　治目风眼寒，昏痛涩泪。芎 汤方芎 石膏 防风（去叉） 芍药 络石（各一两） 大黄（锉炒半两）上六味。粗捣筛，每服五钱匕，水一盏半，煎至七分，去滓放温，食后服，临卧再服。

　　治风攻头目，多泪昏涩。身体痹。皮肤风痒。黄 丸方黄 （锉） 蒺藜子（炒去刺） 防风（去叉） 柴胡（去苗土） 白术 山芋 甘菊花茯神（去木） 甘草（炙锉） 秦艽（去苗土各三分） 山栀子仁 枳壳（去瓤麸炒） 羌活 黄连（去须各半两）上一十四味。捣罗为末，炼蜜和丸，如梧桐子大，每服三十丸，茶下。

　　治眼冲风寒多泪。防风散方防风（一两去芦头） 栀子仁（三分） 黄芩（一两） 葳蕤（一两） 黄连（一两去须） 甘草（一两炙锉）上六味。捣罗为散，煎竹叶汤调下一钱匕。

　　又方酸枣仁（一两） 五味子（一两） 蕤仁（一两）上三味。捣罗为末，食后温酒调下一钱匕。

　　治攀睛、翳膜、昏痒、碧晕、赤筋、瘀肉、风赤、暴赤、胎赤。圆灵丹方苍术（四两） 甘草（一两） 荆芥穗（二两） 黄柏（一两） 黑牵牛（四两取一两细末生用）上五味。捣罗为细末，取熟蒸饼去皮，以蜜水蘸，令干湿得所，搜和为丸，如弹子大，每服一丸，细嚼温水下。

　　卷第一百七

　　目风泪出

　　论曰五脏六腑，皆有津液，肝开窍于目，其液为泪，肝气既虚，风邪乘之，则液不能制，故常泪出，冲风则甚也。

　　治眼赤痛，或生翳，及多风泪。决明散方决明子（微炒） 菊花 蔓荆实（去皮） 车前子 茺蔚子 黄连（去须） 防风（去叉） 菥子 远志（去心） 白芷 秦皮（去粗皮） 玄参 枳壳（去瓤麸炒） 细辛（去苗叶） 蕤仁赤茯苓（去黑皮） 人参（各一两）上一十七味。捣罗为散，每服二钱匕，食后良久，温酒调下，临卧再服。

　　治肝肾风虚目昏，久视无力，涓涓泪下，兼头风目碜痛。兔肝丸方兔肝（两具炙干腊月收） 防风（去叉） 黄连（去须） 地骨皮 麦门冬（去心焙） 决明子（微炒各一两半） 茯神（去木） 苦参（锉） 秦皮（去粗皮） 大黄（锉炒） 甘菊花（各一两）车前子（二两半） 龙齿（捣研二两） 枳壳（去瓤麸炒半两）上一十四味。捣研为末，炼蜜丸如梧桐子大，每服三十丸，食后温浆水下。

　　治目风冷泪，久不瘥。羌活散方羌活（去芦头二两） 木香 艾叶（焙） 桂（去粗皮） 山芋 升麻 胡黄连（各一两） 白附子（炮） 山茱萸 牛膝（酒浸切焙各三分）上一十味。捣罗为散，每服二钱匕，空心盐汤调下，午时用麦门冬熟水调下。

　　治目风泪出。菊花散方菊花（一两） 苍术（四两，肥者用银石器入河水同皂荚一寸，煮一日去皂荚取术，以铜刀去黑皮曝干取三两） 荆芥穗 草决明（洗曝干） 木贼（新者） 旋复花（去萼） 甘草（炙锉各一两） 蝉蜕（洗焙三分） 蛇蜕（洗炙一分）上九味。捣罗为散，用不津器盛，每服一钱匕，腊茶半钱同点，空心临卧服。

　　治目冲风泪出。细辛丸方细辛（去苗叶二两） 五味子 熟干地黄（焙各一两半） 人参 白茯苓（去黑皮） 地骨皮山芋 防风（去叉各一两）上八味。捣罗为末，炼蜜丸如梧桐子大，每服二十丸，空心盐汤下，日再。

　　治目风冷泪，去翳晕。蝉蜕饼子方蝉蜕（洗焙） 木贼新者 甘菊花（各一两） 芎 荆芥穗（各二两） 甘草（炙锉半两）苍术（米泔浸切焙三两）上七味。捣罗为末，炼蜜丸捏饼子如钱大，每服一饼，食后良久细嚼，腊茶下，日三。

　　治目虚冷风泪。天南星丸方天南星（炮半两） 井泉石（研） 豉（炒） 甘草（炙锉各二两） 石决明（洗三分）上五味。捣研为末，以猪子肝细切，拌和捣匀，丸梧桐子大，每服二十丸，食后良久，黄连汤下，临卧再服。

　　治风毒攻眼，并内外障，止冷泪。五倍丸方巴戟天（米泔浸一宿焙一两） 干枸杞子（生用二两） 旋复花（生用三两） 菊花（生用四两） 蜀椒（去目及闭口醋二升慢火煮令醋尽为度焙五两）上五味。捣罗为末，炼蜜丸如梧桐子大，每服二十丸，至三十丸，空心温酒下，或青盐汤下。

　　治风毒冷泪，隐涩疼痛。仙灵脾散方仙灵脾 射干 晚蚕砂（炒） 恶实（炒） 甘草（炙锉）上五味等分。捣罗为散，每服一钱匕，食后良久，沙糖水调下。日三。

　　治肝虚目风泪出，点眼。真珠散方真珠末 丹参（研各三分） 贝齿（五枚灰火中烧为末） 干姜末（一分）上四味。合研匀细，用熟绢帛罗三遍，每仰卧点少许，敷眼中，合眼少时。

　　治风泪涩痒。点眼乳汁煎方人乳（一升） 黄连（去须为末三分） 蕤仁（研烂一两） 干姜（炮为末一分）上四味。除乳外，再同研极细，以乳渍之一宿，明旦内铜器中，微火煎取三合，新绵滤去滓，每以黍米大，点 中，勿当风点。

　　治肝肾虚风，多泪渐昏，及生翳膜。白芷丸方白芷 细辛（去苗叶） 五味子 枳壳（去瓤麸炒） 石决明（洗各一两） 茺蔚子（二两）熟干地黄 蕤仁（各二两半）上八味。捣罗为细末，炼蜜丸如梧桐子大，每服二十丸，食后温水下，每日三服。

　　治肾脏风毒冲眼，赤痛泪出。前胡散方前胡（三分去芦头） 防风（一两去芦头） 决明子（二两） 木通（二两锉） 茯神（三分）羊角屑（三分） 玄参（半两） 川升麻（三分） 地骨皮（半两） 川朴硝（一两） 白芷（一两）五味子（二两）上十二味。捣罗为粗散，每服三钱匕，水一盏，煎至八分，去滓温服、食后、日二。

　　治风毒攻眼，昏暗赤热肿痛。宜点眼龙脑膏方龙脑（半分研细） 马牙硝（一分细研）上二味药，以羊胆一枚，内入龙脑等，浸二复时，于瓷合内，摘破研匀成膏，每日三度点之妙。

　　治心肝脏风热，攻眼泪出。羌 散方羌活（去芦头） 黄 （炙锉各一两） 甘草（一两半生半熟锉） 白蒺藜（三两水浸曝干去角） 芎 （锉半两）上五味。捣罗为散，每服二钱匕，盐汤调下。

　　治风泪眼。防风饮方防风（去叉） 黄芩（去黑心） 葳蕤 黄连（去须） 甘草（炙锉各一两） 竹叶（洗三十片）山栀子仁（三分）上七味。锉如麻豆，每服三钱匕，水一盏，煎取七分，去滓食后服，日再。

　　卷第一百八

　　丹石毒上攻目

