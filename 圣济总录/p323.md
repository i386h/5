<!-- { "loadSidebar": true } -->
　　论曰丹石毒瓦斯，上攻于目者，热气内乘于肝也，在窍为目，本受血而能视，服石之人，将适失宜，其毒流于肝，则营血否涩，冲发于目，故令两目赤痛，或生 肉，治不宜缓，缓则石势穿发睛瞳，目睛高突损烂，难疗。

　　治丹石热毒上攻，目生翳，心躁面赤头痛。大黄汤方大黄（锉炒） 当归 生干地黄（焙） 芎 葛根（锉） 甘草（炙锉） 紫葳根（凌霄花根是也焙） 麦门冬（去心焙） 天门冬（去心焙各半两） 山栀子仁 地骨皮 黄连（去须各一两）上一十二味。粗捣筛，每服五钱匕，水一盏半，入竹叶十片，煎至八分，去滓，食后临卧服。

　　治丹石毒上攻，目赤烦闷，热气、胸中澹澹。前胡泻肝汤方前胡（去芦头） 大青 秦皮（锉） 干蓝 黄芩（去黑心） 细辛（去苗叶） 决明子（各三两） 栀子仁（二两） 石膏（四两碎）上九味。粗捣筛，每服五钱匕，水一盏半，入竹叶十片，车前叶七片细切，煎至八分，去滓入芒硝一钱匕，放温食后临卧服。

　　治风热眼，兼丹石发动，目赤痛，泻肝。大黄汤方大黄（锉炒） 黄芩（去黑心） 决明子（炒） 山栀子仁 桑根白皮（锉） 前胡（去芦头）甘草（炙锉） 羚羊角（镑） 枳壳（去瓤麸炒各二两） 黄连（去须） 大青 细辛（去苗叶各半两）上一十二味。粗捣筛，每服五钱匕，水一盏半，煎至八分，去滓食后临卧温服。

　　治丹石毒，及客热冲眼，赤痛泪出。决明子汤方决明子（微炒） 枳壳（去瓤麸炒） 柴胡（去苗） 黄芩（去黑心） 芍药 甘草（炙锉） 车前子叶（干各一两） 升麻 栀子仁（各半两）上九味。粗捣筛，每服五钱匕，水一盏半，入竹叶十片，煎至七分，去滓入芒硝一钱匕，放温食后临卧服。

　　治金石发动，眼痛欲裂。葛根汤方葛根（锉） 黄连（去须） 木通 吴蓝 甘草（炙锉各二两） 升麻 黄芩（去黑心）大黄（锉炒各一两半） 石膏（四两）上九味。粗捣筛，每服五钱匕，水一盏半，煎至六分，去滓入硝一钱匕，地黄汁半合，更煎三两沸，放温服，食后临卧服。

　　治热毒眼，及丹石发动，躁渴、睛痛赤、热泪。羚羊角汤方羚羊角（镑） 子芩 山栀子仁 麦门冬（去心焙） 桔梗（锉炒） 知母 贝母（去心炒）甘草 白槟榔（锉各一两） 前胡（去芦头半两）上一十味。粗捣筛，每服五钱匕，水一盏半，煎至八分，去滓温服。

　　治乳石发动，头痛、太阳两脉掣热痛，目赤睛疼，若毒不解当睛破。前胡汤方前胡（去芦头） 麦门冬（去心焙） 山栀子仁（各半两） 葛根（锉三分） 漏芦（锉三两）葳蕤 甘草（炙锉各一两）上七味。粗捣筛，每服五钱匕，水一盏半，入竹叶十片，煎至八分，去滓食后临卧服。

　　治诸石毒眼睛疼，寒热时作。麦门冬汤方麦门冬（去心焙二两） 甘草（炙锉） 黄芩（去黑心） 大黄（锉炒） 栀子仁（各一两）上五味。粗捣筛，每服五钱匕，水一盏半，煎至八分，去滓下芒硝一钱匕，食后临卧温服。

　　治诸石毒盛，热不除，腹满小便赤，大便涩不利，吐逆、气冲胸，口焦目赤。三黄汤方黄连（去须二两） 大黄（锉炒一两） 黄芩（去黑心三两） 甘草（炙锉一两）上四味。粗捣筛，每服五钱匕，水一盏半，煎至八分，去滓下芒硝一钱匕，温服、以利为度。

　　治丹石发动，发热心腹胀满，小便赤，大便难，胸中烦躁，目赤痛。黄芩汤方黄芩（去黑心） 大黄（锉炒各二两） 栀子仁（一两） 豉（炒三合）上四味。粗捣筛，每服三钱匕，水一盏，煎至六分，去滓食后临卧温服。

　　治服丹石过多，热毒上乘，两目赤痛，或生 肉，或即肿烂。羚羊角汤方羚羊角（镑） 茯神（去木） 防风（去叉） 羌活（去芦头） 芎 地骨皮 菊花（各一两）甘草（炙锉三分） 麦门冬（去心焙一两半） 枳壳（去瓤麸炒） 犀角（镑各三分）上一十一味。粗捣筛，每服三钱匕，水一盏，煎至七分，去滓早晚食后温服。

　　卷第一百八

　　时气后患目

　　论曰时气后忽目赤肿痛，或生翳膜者，肝心肺余热，上攻于目故也，盖目受五脏精华，不独专属于肝，心肺之热，亦能乘之，故时气之后，脏腑余毒未尽，熏发于目。或因体虚未实，多食热毒之物，皆令目病，轻者亦痛，重者或致翳晕，轻者眼见黑花，治法尤在慎饮食，戒房室，以就痊平，不然汤剂交攻，无益也。

　　治时气患后，起早劳发，风眼赤痛。人参汤方人参 地骨皮 羚羊角（镑） 防风（去叉） 赤茯苓（去黑皮各三分） 升麻 玄参 黄芩（去黑心各半两） 决明子（微炒一两）上九味。粗捣筛，每服五钱匕，水一盏半，煎取八分，去滓食后临卧，各一服。

　　治时气病后，眼忽失明。地肤子丸方地肤子 草决明（微炒） 沙参 秦皮（去粗皮） 人参 甘菊花 羚羊角（屑各三分）枳壳（去瓤麸炒半两） 大黄（锉炒令香一两）上九味。捣罗为末，炼蜜和丸，梧桐子大，浆水下三十丸，临卧再服。

　　治时气后，服补药过多，眼忽失明，头痛憎寒，天阴即甚。前胡汤方前胡（去芦头三两） 生麦门冬（去心焙干五两） 甘草（炙二两） 栀子仁 葛根（锉）漏芦（各一两） 葳蕤（二两）上七味。粗捣筛，每服五钱匕，水一盏半，入竹叶十片，煎取八分，去滓食后临卧服，后用鼢鼠土膏，其方在后。

　　治时气后，服补药过多，致眼忽失明，两鬓脉掣，头痛憎寒。鼢鼠土膏方田中鼢鼠土（三升） 木香（一两） 大黄（锉炒五两） 白蔹（一两） 凝水石（六两）上五味。捣罗为末，用酒和调如稠饧，当痛掣处摩之，如手掌许敷之，干即易，不住频频贴痛处，即止。

　　治时气病后，目赤涩痛。栝蒌根汤方栝蒌根（二两锉） 茅根（锉） 麦门冬（去心焙） 黄连（去须） 石膏（碎） 知母（焙） 甘草（炙各一两）上七味。粗捣筛，每服五钱匕，水一盏半，煎取八分，去滓温服，食后临卧。

　　治时气病后，客热暴躁，目赤涩痛，冷泪壮热。葛根汤方葛根（三分锉） 地骨皮（一两） 荠 （生者切焙一两） 车前子（三分） 甘草（炙半两）上七味。粗捣筛，每服五钱匕，水一盏半，煎取八分，去滓温服，食后临卧。

　　治时气病后，眼生翳赤痛。决明汤方决明子 钩藤（各一两） 牡丹皮 升麻（各三分） 羚羊角（镑） 芍药 大黄（锉炒各一两）上七味。粗捣筛，每服五钱匕，水一盏半，煎取八分，去滓温服，食后临卧。

　　治时气病目暗。黄 汤方黄 （锉三分） 枳壳（去瓤麸炒半两） 人参（三分） 当归（切焙一两） 黄柏（去粗皮蜜炙一两） 黄连（去须三分）上六味。粗捣筛，每服三钱匕，水一盏，煎至六分，去滓食后温服，日三。

　　治时气病后，目赤涩痛。竹叶汤方黄芩（去黑心） 黄连（去须各一两） 升麻（一两半） 甘草（炙半两）上四味。粗捣筛，每服五钱匕，水一盏半，入竹叶十片，煎至八分，去滓入芒硝半钱匕，温服，如人行五里再服，通利即止。

　　治时气病后，风毒眼热痛。大黄汤方大黄（锉炒二两） 枳壳（去瓤麸炒） 黄芩（去黑心） 菊花 栀子仁（各一两）上五味。粗捣筛，每服五钱匕，水一盏半，煎取八分，去滓食后温服。得利即止。

　　治时气病后，目赤痛。黄连汤方黄连（去须四两） 芍药（二两） 黄芩（去黑心） 秦艽（去苗各一两）上四味。粗捣筛，每服五钱匕，水一盏半，煎取八分，去滓食后临卧服。

　　治时气病后，眼忽失明，但瞳仁不损者。蔓荆子散方蔓荆子（六升）上一味。以布袋盛，急水中洗，于甑中先铺茅，茅上安布，布上着蔓荆子，蒸令匀透，即取釜中汤淋曝干，如此三度，捣为细散，每食后煎汤，调三钱匕，温服，临卧再服。

　　治时气病后，目赤痛不开昏暗。洗眼秦皮汤方秦皮（去粗皮锉） 黄连（去须各一两半） 栀子仁 大黄（锉炒） 细辛（去苗叶） 蛇衔草 苦竹叶 盐（各一两）上八味细锉，于臼中捣令碎烂，如眼赤及痛，每用五钱匕，以水二盏，煎取一盏，滤去滓，频频洗眼。

　　治时气病后，毒瓦斯攻目赤烂。洗眼升麻汤方升麻（三分） 秦皮（去粗皮锉） 黄连（去须） 葳蕤（各一两）上四味。粗捣筛，作三次用，每次以水一升，煎取半升，绵滤去滓洗眼。

　　治时气病后，余毒不尽，上攻目赤涩痛，或生障翳。防风散方防风（去叉） 菊花 甘草（炙锉） 威灵仙（去苗土） 黄连（去须） 恶实（等分微炒）上六味。捣罗为末，每服一钱匕，沸汤调下，目赤，新汲水调下。

　　治时气后眼暗，及有翳膜。茺蔚子丸方茺蔚子 泽泻（各一两半） 枸杞 青葙子 生干地黄（焙） 枳壳（去瓤麸炒各一两）石决明 细辛（去苗叶） 麦门冬（去心焙） 车前子（各二两） 黄连（去须三两）上一十一味。捣罗为末，炼蜜丸如梧桐子大，每服三十丸，食后浆水下。

　　治伤寒后，两目昏暗，或生浮翳。前胡犀角汤方前胡（去芦头） 犀角（屑） 菊花 羌活（去芦头） 防风（去叉） 细辛（去苗叶）甘草（炙锉） 栀子仁 麦门冬（去心焙） 生干地黄（焙） 蔓荆实 青葙子 决明子（微炒） 车前子（微炒各一两） 黄 （锉一两半）上一十五味。粗捣筛，每服五钱匕，水一盏半，煎至八分，去滓温服食后，日二。

　　卷第一百八

　　目晕

　　论曰灵枢经曰，瞳子黑睛法于阴，白睛赤脉法于阳，阴阳俱转，则精明矣，若阴阳不和，肝虚血弱，风邪毒瓦斯，乘虚而搏于睛气，故令二气聚生于白睛之上，绕于黑睛之际，水轮昏浊，黑白不明，是为目晕之候。

　　治风热乘虚，搏于精气，令目干涩碜痛，兼晕翳。九味犀角汤方犀角（镑一两半） 栀子仁 木通（锉） 黄芩（去黑心） 大黄（锉炒） 黄连（去须） 甘草（炙锉） 芎 （各一两） 车前子（二两）上九味。粗捣筛，每服五钱匕，水一盏半，竹叶七片，煎至八分，去滓入朴硝末一钱匕，食后临卧温服。治肝血不足，风邪乘虚，搏于精气，两目晕翳，疼痛不可忍。芎 丸方芎 枸杞子 荆芥穗 甘草（炙锉） 苍术（米泔浸一宿切焙各一两） 细辛（去苗叶）蝉蜕（洗焙） 石膏（研水飞） 旋复花 菊花羌活（去芦头各半两）上一十一味。捣研为细末，炼蜜和丸，如弹子大，每服一丸，食后临卧，细嚼茶清下，日三。

