<!-- { "loadSidebar": true } -->
　　治眼见黑花，视物不明，昨叶何草丸方昨叶何草（去土焙） 蒺藜子（炒去角各一两半） 薄荷叶 羌活（去芦头） 荆芥穗 附子（黑豆一升同煮附子令软透去皮脐切焙各一两）上六味，除黑豆外，捣罗为末，将黑豆烂研和丸，如梧桐子大，每服十丸，空心温熟水下，一方加羌活半两，服此药后，更合蕤仁散间服之。

　　治眼见黑花、昏暗，蕤仁散方蕤仁（去皮一两半） 羌活（去芦头） 天麻 槐子 山栀子（各一两） 黄芩（去黑心） 黄连（去须） 菊花（各半两）上八味，捣罗为散，每服一钱匕，温熟水调下，食后，日二服，有人患眼见黑花，或如大白环当目前，渐如小虫样，后又变如粉点，只见三二分物，服此药，二十余日顿愈，更不复发，一方加细辛甘草各一两。

　　治肝肾气虚，眼生翳晕，及见黑花，宿鸠丸方宿鸠（一只去毛羽嘴足肠胃炙黄） 羊肝（一具清油炼定血去筋膜批作片子焙） 蔓荆子（半升淘净生绢袋盛饭上炊三遍焙） 蜀椒（去目及闭口者炒出汗） 楮实 仙灵脾 木贼 羌活（去芦头） 蝉壳（去土各一两） 甘菊花（去萼） 荆芥穗 苍术（米泔浸去皮） 蒺藜子（炒去角各二两）上一十三味，捣罗为末，炼蜜和丸，如梧桐子大，每服三十丸，温酒或盐汤下，不拘时候。

　　治肾虚眼见黑花，诊右手尺脉，当沉而数。干地黄丸方熟干地黄（焙） 石斛（去根锉） 黄 （锉） 菟丝子（酒浸三日曝别末） 防风（去叉） 车前子 茺蔚子 复盆子 肉苁蓉（酒浸一宿去皴皮焙） 磁石（醋淬七遍细研水飞） 地肤子（各一两） 兔肝（一两半炙）上一十二味，捣罗为末，炼蜜和匀，再杵五百下，丸如梧桐子大，空心晚食前，盐酒下三十丸。

　　治肝肾虚风上攻，眼生黑花，或如水浪。摩顶膏方空青（研） 青盐（研各半两） 槐子 木香 附子（各一两） 牛酥（二两） 鹅脂（四两）龙脑（半钱） 丹砂（研一分） 旱莲草（自然汁一升）上一十味，将草药捣罗为末，先以莲草汁牛酥鹅脂，银器中熬三五沸，下诸药末，煎减一半即止，盛瓷器中，临卧用旧铧铁一片，重二三两，蘸药于项上，摩三二十遍，令人发窍中，次服决明丸，忌铁器。

　　治眼见黑花，决明丸方决明子 甘菊花（各一两） 车前子 防风（半两去芦头） 蔓荆子（半两） 芎 （半两）生干地黄（二分） 栀子仁（半两） 细辛（半两） 白茯苓（半两） 玄参（半两） 薯蓣（半两）上一十二味，捣罗为末，炼蜜和捣三二百杵，丸如梧桐子大，食后煎桑枝汤，下二十丸，日三。

　　治肝肾风虚，眼生黑花，宜服此方。

　　磁石（二两烧醋淬七遍细研水飞） 神曲（四两炒） 朱砂（一两研细水飞）上三味，捣罗为末，炼蜜和捣一二百杵，丸如梧桐子大，食后温酒下二十丸。

　　治肝肾虚风上攻，眼生黑花，头目不利，能通神延年，服椒方川椒（一斤）上一味，拣净去目及闭口者，于铫内炒令透，于地上铺净纸二重，用新盆合定，周回用黄土培之，半日去毒出汗，然后取之，曝干为度，只取椒于瓷合子内收，每日空心，新汲水下十粒。

　　治眼见黑花，或头旋目暗，欲变青盲。眼瞳微开，羚羊角汤方羚羊角（镑） 决明子 人参 升麻 玄参 车前子（各一两） 羌活（去芦头） 防风（去叉各一两半） 细辛（去苗叶半两）上九味，细锉如麻豆大，每服五钱匕，以水一盏半，煎至八分，去滓温服，不拘时候治肝肾虚风上攻，眼生黑花，头目不利，及内外障翳，睛疼隐涩，芎 丸方芎 细辛（去苗叶） 蝉壳（去土） 甘菊花 荆芥穗 苍术（米泔浸透去皮切焙） 蕤仁（去皮各一两） 犀角（镑） 羚羊角（镑各一钱）上九味，捣罗为末，炼蜜和丸，如小弹丸大，每服一丸，茶酒或盐汤嚼下，不拘时候。

　　治眼见黑花，或眼暗渐变青盲，防风汤方防风（去叉） 羚羊角（镑） 车前子 细辛（去苗叶各三分） 羌活（去芦头） 黄芩（去黑心） 人参 决明子 玄参 甘草（炙） 甘菊花（各半两）上一十一味，粗捣筛，每服三钱匕，水一盏，煎至七分，去滓食后温服。

　　治眼见黑花，去翳明目，五倍丸方巴戟天（去心一两） 枸杞子（拣净二两） 甘菊花（拣净三两） 旋覆花（拣净四两）蜀椒（去目及闭口者拣净五两）上五味，将椒入银石器中，入青盐四两，醋三升，慢火煮干，如器物小，旋添醋煮，候醋尽，只将椒与前四味焙干，杵为末，炼蜜和丸，如梧桐子大，每服三十丸，至四十丸，空心日午夜卧温酒或盐汤下。

　　治肾脏虚风上攻，头旋脑痛眼生翳，或有黄黑花，起如飞蝇，及腰胯酸疼，脚膝冷痹，苁蓉散方肉苁蓉（汤浸去皴皮焙一两） 巴戟天（去心） 槟榔（煨锉） 萆 麦门冬（去心焙） 犀角（镑）羚羊角（镑） 陟厘（炒各半两） 黄芩（去黑心） 茺蔚子 枸杞子 人参 玄参 木香菟丝子（酒浸一宿） 槐子 决明子（微炒） 丹参（各三分）上一十八味，捣罗为散，每服二钱匕，空心温酒调下，临卧又用栀子汤。调下二钱匕。

　　治眼见黑花，蜀椒丸方蜀椒（拣去目及闭口者一斤用盐一斤拌淹三宿三次换盐焙去盐） 玄参（锉半斤）上二味，捣罗为末，炼蜜和丸，如梧桐子大，每服盐汤下三十丸，食后临卧服。

　　治眼见黑花，赤痛昏暗，甘露汤方葳蕤（焙四两）上一味为粗末，每服二钱匕，水一盏，入薄荷二叶，生姜一片，蜜少许，同煎至七分，去滓食后临卧服。

　　治眼生黑花，渐成内障。及斗睛偏视，风毒攻眼，肿痛涩痒，短视倒睫雀目，煮肝散方羌活（去芦头） 独活（去芦头） 青葙子 款冬花（各一两）上四味，捣罗为散，每服三钱匕，羊子肝一叶细锉，淡竹叶数片，同裹如粽子，别用雄黑豆四十九粒，米泔一盏，银石器内同煮，黑豆烂泔干为度，取肝细嚼，温酒下，又将豆食尽，空心日午夜卧服。

　　治肝肾风气上攻，眼生黑花，枸杞丸方枸杞子（九炊九曝二两） 巴戟天（穿心紫色者去心） 旋复花（择净） 蜀椒（去目及闭口炒出汗各一两）上四味，捣罗为末，炼蜜和丸，如梧桐子大，每服三十丸，腊茶清下，不拘时候。

　　治一切眼时见黑花，经年不愈，羞明，神效散方石决明 黄连（去须） 密蒙花（各一两）上三味，捣罗为散，每服二钱匕，食后临卧，熟水调下。

　　治眼见黑花昏暗。还睛散方独活（去芦头） 麻黄（去根节） 白茯苓（去黑皮） 浓朴（去粗皮生姜汁炙） 五味子 蒺藜子（炒去角） 槐子 枸杞子 菥 子 麦门冬（去心焙） 人参 细辛（去细叶） 白芷决明子 车前子 茺蔚子 复盆子 地肤子 丹参 芎 防风（去叉） 黄芩（去黑心） 升麻黄连（去须各一两一分） 远志（去心） 木通（锉） 柏子仁（各二两）上二十七味，捣罗为散，以米饮调服方寸匕，食后服日再，或因饮热酒食五辛，致黑风入眼，或因重病后昏暗，或因赤眼不见物，或因虚损视物不明，但瞳子不破者，皆可愈。

　　治脾肾风虚，下元久冷，眼生黑花，或时昏暗，补诸不足，磁石汤方磁石（五两杵捣生绢袋盛用水五升煎取二升半后去瓷石方下诸药煎之） 黄 人参 沉香芎 桂（去粗皮） 菖蒲 当归（焙） 补骨脂（炒） 熟干地黄（焙） 肉苁蓉（酒浸去皴皮炙） 附子（炮裂去皮脐） 羌活（去芦头） 五味子 干姜（炮） 复盆子（各一两）上十六味，除磁石外，锉如麻豆大，拌令匀，每剂一两半，用大羊肾一对，去脂膜细切，用磁石水三盏，煮羊肾令熟，次下药，煎取一盏半，去滓分作二服。

　　治肝肾毒风攻冲，眼生黑花，昏暗视物不明，兔肝丸方兔肝（去筋膜薄切焙） 羌活（去芦头） 黄连（去须） 菊花（各三分） 地骨皮 龙齿车前子 青葙子 防风（去叉） 柴胡（去苗） 葳蕤 白附子（各半两）上一十二味，捣罗为末，炼蜜为丸，梧桐子大，每服二十丸，食后竹叶熟水下。

　　治肾毒风攻冲，眼生黑花，风泪不止，羌菊丸方羌活（去芦头） 菊花（焙各一两） 白茯苓（去黑皮） 蒺藜子（炒捣去角） 枳壳（去瓤麸炒） 附子（炮裂去皮脐） 肉苁蓉（酒浸切焙） 黄 （锉各三分） 沉香（锉） 兔肝（炙） 萆 （各半两）上一十一味，捣罗为末，炼蜜和丸，梧桐子大，每服三十丸，空心食前，薄荷盐汤下。

　　治肝肾气虚，眼目昏暗，时见黑花飞蝇，通明丸方石决明（刮洗） 芍药 桔梗（锉炒） 车前子（各一两） 茺蔚子 熟干地黄（焙各二两）细辛（去苗叶一两半）上七味，捣罗为末，炼蜜为丸，如梧桐子大，每服二十丸，盐汤下，临卧，加至三十丸治一切眼疾 青盲黑花，赤脉热泪，黄连丸方黄连（去须） 甘菊花 车前子 羚羊角（镑） 芒硝（各一两）上五味，捣罗为末，炼蜜和丸，如梧桐子大，食后温浆水下二十丸，加至三十丸。

　　治眼看物如两般，或如蝇翅，或似游丝，黄柏浆方黄柏（一两） 鹅梨（三颗） 黄连（去须一两一分） 黄芩（去黑心三分） 竹叶（半两）上五味， 咀如麻豆大，以水二升，煎至半升，去滓内新瓷瓶中，入龙脑半分调和，每夜以铜箸点眼。

　　治风毒攻眼，黑花不见物，点眼白蜜黄连膏方白蜜（半合） 黄连（去须一两） 大枣（五枚） 淡竹叶（一握洗）上四味，用水二升，先煎竹叶取一升，去滓下枣及黄连白蜜，煎取三合，去滓重汤煎如稀饧，逐夜取少许，点眼中三两滴，盖复勿令尘灰入。

　　治肾脏风虚，眼生黑花，磁石丸方磁石（细研水飞二两） 丹砂（研） 陈曲（为末各一两）上三味，除曲末外，捣研为末，用曲末煮糊和丸，如梧桐子大，每服二十丸，盐汤下，空心食前。

　　治眼中赤脉痒痛，时见黑花，杏子膏方上取初生杏子仁一升，古五铢钱七文，入瓶盛密封，埋门限下，经一百日，化为水，每夕点两 头。

　　卷第一百九

　　息肉淫肤

　　论曰脾肺有热，蕴积不散，传播肝经，流注血脉，上冲于目，发于睑 ，息肉胀起，攀系白睛，隐涩妨闷，故谓之息肉淫肤。

　　治眼赤膜不见物，或生息肉，前胡汤方前胡（去芦头） 决明子（炒） 黄连（去须） 芍药 大黄（锉炒） 升麻（各二两）山栀子仁枳壳（去瓤麸炒各一两）上八味，粗捣筛，每服五钱匕，水一盏半，苦竹叶十片，煎至一盏，去滓下芒硝末一钱匕，食后临卧温服。

