<!-- { "loadSidebar": true } -->
　　治眼赤息肉，生翳膜，漠不见物，柴胡汤方柴胡（去苗） 大黄（锉炒各一两半） 决明子（炒） 泽泻 升麻 芍药 白茯苓（去黑皮）枳壳（去瓤麸炒） 栀子仁 黄芩（去黑心） 黄连（去须） 细辛（去苗叶） 杏仁（汤浸去皮尖双仁各一两） 甘草（炙锉二两）上一十四味，粗捣筛，每服五钱匕，水一盏半，苦竹叶十片，煎至一盏，去滓投芒硝末一钱匕，食后临卧温服。

　　治眼生息肉淫肤。葳蕤汤方葳蕤 升麻 黄连（去须各一两半） 秦皮（去粗皮三分） 地骨皮 山栀子仁 甘草（炙锉各一两）上七味，粗捣筛，每服五钱匕，水一盏半，煎至一盏，去滓投芒硝末一钱匕，食后临卧温服。

　　治眼 生赤脉息肉，涩痛不开，热势不歇，及目睛昏黄，干蓝汤方干蓝 车前子 秦皮（去粗皮） 细辛（去苗叶） 决明子（炒） 山栀子仁 升麻 芍药甘草（炙锉各一两） 蕤仁（一两半）上一十味，粗捣筛，每服五钱匕，水一盏半，苦竹叶十片，煎至一盏，去滓食后临卧温服。

　　治眼生赤脉息肉，急痛不开，如芥在眼碜痛。大枣膏方大枣（五枚取肉） 竹叶（二握洗） 黄连（去须捣末半两）上三味，以水三盏，于铜器中，煎取一盏，澄滤极清，又煎取半盏，瓷器盛，旋取以铜箸点之。

　　治眼赤风泪出，痒烂久积，生翳息肉，点眼石胆丸方石胆（研） 铜青（研） 砂（去石研） 干姜（炮） 龙脑（研） 戎盐（研各一分） 石决明（七孔者刮洗焙捣末） 乌贼鱼骨（去甲） 秦皮（去粗皮） 细辛（去苗叶） 鸡舌香（各半两）决明子（炒三分） 黄连（去须一两）上一十三味，捣研为末，合和重研，炼蜜丸如麻子大，临卧内大 头，各一丸。

　　治目生鸡冠蚬肉，桔梗汤方桔梗（去芦头） 大黄（锉炒） 细辛（去苗叶） 黄芩（去黑心） 玄参 芒硝（炼过者各一两） 防风（去叉） 车前子（各一两半）上八味，粗捣筛，每服三钱匕，水一盏，煎至六分，食后临卧温服。

　　治目赤生翳，玄参汤方玄参 柴胡（去苗） 决明子（炒） 石膏 羌活（去芦头） 细辛（去苗叶各一两） 黄芩（去黑心） 地骨皮（各三分）上八味，粗捣筛，每服五钱匕，水一盏半，竹叶七片，煎至八分，去滓投芒硝末半钱匕，食后临卧温服。

　　治息肉淫肤赤白膜，点眼蜗牛浆方生蜗牛（一枚）上一味去其掩，内丹砂末于口中，火上炙沸，以绵注取汁，敷 中。

　　又方丹砂（一两）上一味，五月五日，研令如粉，置铜器中，以浆水腊水各一盏，浸一日曝干，用铜刀子刮取再研，以瓷合收，每点如黍米大，于目 头，如此一月愈。

　　治息肉淫肤赤白膜，点眼雀粪膏方雄雀粪上一味，取细直者，以乳汁和研细，点肤翳上。

　　又方薤白（新者）上一味，以刀截，安肤翳上，令遍膜皆着，痛止复为。

　　又方杏仁（汤去皮尖双仁生用七枚）上一味细嚼，吐于手掌内，以绵缠箸头，点于 肉上，不过三五度瘥。

　　治眼中息肉，点眼食盐膏方食盐（研一分） 驴脂（一两）上二味，先熬驴脂，后下食盐，调成膏，以铜箸点如黍米许，于目 头，日三夜一。

　　治目热、息肉淫肤，赤白膜，点眼白矾粉方白矾（色明净者）上一味，研如粉，每点如黍米大，于翳上，即泪出，以新绵拭之，其病逐泪出。

　　治眼生翳膜，赤脉息肉，涩碜痒痛有泪，通神膏方白沙蜜（四两） 青盐（研） 麝香（研各一字） 乳香（研） 砂（飞过） 白矾（飞过各半两） 当归（为末半钱） 黄连（去须为末一钱）上八味同研令匀，入青竹筒内，慢火煮半日，候冷绵滤去滓，瓷瓶收贮，每点眼了，瞑目少时，以温汤洗，翳与息肉等俱下。

　　治风热攻注，眼生息肉，退翳膜，止疼痛，洗轮散方秦皮（去粗皮） 黄连（去须） 仙灵脾 槐花（各半两） 犀角（镑一分）上五味，捣罗为细散，每用半钱匕，以新水调，澄清洗之。

　　治目生息肉，金波膏方黄连（宣州者去须四两） 黄柏（金州者三两以上二味椎碎以水二碗浸一宿于银器内熬取半碗滤过） 蕤仁（去皮半两） 杏仁（四十九粒去皮尖双仁）上四味，研蕤仁杏仁如粉，入前药汁内，同熬及一盏，更滤过，入好蜜少许，麝香一钱，白矾 砂各一字飞过，空青三钱，如无只以生青代之，略椎碎，龙脑二钱，以绢袋子盛，在药内又熬及一半，于冷水内滴，候药在水中不散，即膏成，用净瓶密封，于饭上蒸三度，每度入井内，沉过极冷，以银瓷器收贮，点如常法，神妙。

　　治息肉淫肤，初发睑 ，渐渐胀起，攀系白睛，菊花汤方菊花 茯神（去木） 防风（去叉） 玄参 升麻（锉） 石膏（碎） 芎 （锉） 葛根（锉各一两） 大黄（锉炒一两半）上九味，粗捣筛，每服五钱匕，以水一盏半，煎至七分，去滓食后放温服，临卧再服。

　　卷第一百九

　　目生肉

　　论曰目生 肉者，由脾肺不利，风热乘之，其候或痒或痛，赤瘀而烂，壅热既久。息肉增长，近则侵睛轮，大则复瞳仁，治不可缓，钩割熨烙，固自有法，至于祛风涤热之剂，岂可偏废哉。

　　治眼生 肉侵睛，外障虽已钩割熨烙，亦宜服此，除风汤方防风（去叉） 黄 （锉） 茺蔚子（各二两） 桔梗 五味子 细辛（去苗叶） 大黄（锉炒各一两）上七味，粗捣筛，每服二钱匕，水一盏，煎至七分，去滓食后温服，日再。

　　治眼生 肉侵睛，外障虽已钩割熨烙，亦宜点此，七宝散方真珠末（一分研） 石决明（三分） 琥珀（三分研） 龙脑（一分研） 熊胆（一分研） 水精（半两研） 贝齿（半两）上七味，捣研为细散，再研匀，每夜卧时，点眼 中。

　　治心肺风热，冲目生 肉。羚羊角汤方羚羊角（镑） 黄芩（去黑心） 柴胡（去苗） 升麻（各三分） 甘草（生锉一两）上五味，粗捣筛，每服五钱匕，水一盏半，煎至一盏，去滓食后服，日再。

　　治眼生 肉，钩割后，宜点清凉散方。

　　真珠 琥珀 丹砂（各一两） 龙脑（半两）上四味，各细研了，再和研匀，以不津器盛，点如常法。

　　治眼生 肉，宜服此，通明饮方羚羊角（镑） 地骨皮（锉） 山栀子仁 柴胡（去苗各一两） 蔓荆实 芍药 蕤仁（各三分） 枳壳（去瓤麸炒半两）上八味，粗捣筛，每服三钱匕，水一盏，煎至七分，食后去滓，温服，日再。

　　治眼生 肉，宜常服之，蕤仁丸方蕤仁（三两） 芍药 防风（去叉各三分） 茺蔚子 青葙子 黄芩（去腐） 黄连（去须）石决明（各一两一分） 枳壳（去瓤麸炒） 桂（去粗皮各一两）上一十味，捣罗为细末，枣肉丸如梧桐子大，食前黄 汤下二十丸，至三十丸，日再。

　　治眼风热，生赤脉 肉，大黄丸方大黄（锉炒） 黄芩（去黑心各二两） 人参 地骨皮（洗去土焙） 决明子（微炒） 防风（去叉） 石胆 地肤子 黄连（去须） 甘草（炙锉） 车前子（各一两） 兔肝（三具洗切炙干）萤火虫（一首枚去翼上一十三味，捣罗为细末，用鲤鱼胆拌为剂，更捣三五百杵、令匀，丸梧桐子大，每服二十丸，食后温水下，临卧再服。

　　治目赤痛， 肉满急，玄参散方玄参 甘菊花（择） 决明子（炒） 苦参（锉） 大黄（锉炒） 车前子 升麻 枳壳（去瓤麸炒） 防风（去叉） 黄连（去须） 山栀子仁（各二两）上一十一味，捣罗为细散，每服三钱匕，食后以米饮调服，临卧再服。

　　治眼生 肉侵睛，及赘肉生疮晕膜赤，决明散方决明子（炒） 车前子 青葙子（各半两） 葳蕤 黄连（去须） 芎 甘草（炙锉）羚羊角（镑） 枳壳（去瓤麸炒各一两）上九味，捣罗为细散，每服三钱匕，食后温浆水调下，临卧再服。

　　治目赤痛，生 肉满急，宜服泻肝汤方升麻 蕤仁（去皮） 车前子 前胡（去芦头） 秦皮（去粗皮） 细辛（去苗叶） 决明子（微炒） 山栀子仁 黄芩（去黑心） 苦竹叶（各二两） 甘菊花（择一两半）上一十一味，粗捣筛，每服五钱匕，以水一盏半，煎至一盏，去滓投芒硝末半钱匕，放温食后，临卧再服，如腹脏利，即去芒硝。

　　治热毒 肉生疮翳，升麻丸方升麻 黄芩（去黑心） 车前子 决明子（微炒） 茺蔚子 玄参 龙胆 防风（去叉）生干地黄（焙） 山栀子仁 甘草（炙锉） 地肤子（各一两）上一十二味，捣罗为细末，炼蜜丸如梧桐子大，每服二十丸，食后温浆水下，临卧再服，加至三十丸。

　　治 肉侵睛，防风汤方防风（去叉） 桔梗（炒） 黄 （细锉） 五味子 细辛（去苗叶） 茺蔚子 大黄（锉炒各一两）上七味，粗捣筛，每服五钱匕，以水一盏半，煎至一盏，去滓放温，食后临卧各一服。

　　治 肉粘睛，热痛，犀角丸方犀角（镑一两） 人参（一两半） 白茯苓（去黑皮） 芍药 羌活（去芦头一两半） 细辛（去细叶） 玄参（各一两） 山芋（二两）上八味，捣罗为细末，炼蜜为丸，如梧桐子大，每服二十丸，空心米饮下，临卧再服。

　　治一切眼内外翳膜遮障，碜涩疼痛，羞明怕日， 肉攀睛，及冷热泪，拨云散方楮实（微炒一两） 荆芥穗（半两） 甘草（炙锉一分）上三味，捣罗为细散，每服二钱匕，腊茶调下，食后临卧服。

　　治风赤眼 肉痒痛，点眼黄连膏方黄连去须 黄柏（去粗皮密炙） 升麻 蕤仁（去皮各一两） 细辛（去苗叶三分） 石胆（末半钱研极细） 龙脑（研细一两） 蜜（一两）上八味，除龙脑石胆外，粗捣筛，以水二升，煎至一升，滤去滓，两遍澄清，次下白蜜一两，煎令稀稠得所，后入石胆龙脑搅匀，内瓷合中密封，每点如黍米大。

　　治眼生翳膜赤脉 肉，隐涩痒痛有泪，通神膏方蜜（四两） 青盐（一字） 麝香（一字） 乳香（半两） 砂（半字） 当归（切焙为末半钱）白矾（飞过半字） 黄连（去须为末一钱）上八味合研细，青竹筒内煮半日，绵滤去滓，瓷合内收，每点眼了，瞑目少时，以温汤洗，翳膜等并退下。

　　治风热、眼生 肉，冲贯黑睛，及有花翳，宜点真珠散方真珠末（一分） 龙脑（半分） 琥珀（一分） 朱砂（半分） 砂（小豆大）上五味，同细研如粉，每日三五度，以铜箸取少许，点大 上。

