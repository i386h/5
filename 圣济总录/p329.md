<!-- { "loadSidebar": true } -->
　　治目卒生珠管方白蜜上以少许，点目中，仰卧令泪出，半日许洗之。

　　又方龙骨（一两）上一味，捣罗为散，每点少许珠管上，日三五次。

　　又方牛膝叶根（不计多少）上捣绞取汁，点珠管上，日三次，兼治赤目、良。

　　卷第一百一十

　　斑豆疮入眼

　　论曰伤寒热毒瓦斯盛，发于肌肉作斑豆，不已则上熏眼目，肿涩而痛，片见黄赤，若玳瑁色，或碎如粟粒是也，点药入眼，必致损烂，惟宜服利脾肺解热毒之药，亦可敷药于眼睑上下，稍削其势。

　　治斑疮后，翳膜忽生，及风毒暴赤等眼，羚羊角饮方羚羊角（一对镑取细末） 车前子 决明子（微炒） 防风（去叉） 升麻 黄 （锉）大黄（锉炒） 黄芩（去黑心） 芒硝（各二两）上九味，粗捣筛，每服三钱匕，水一盏，煎至七分，去滓倾入瓷瓶内，用油单纸封。系悬在井中一宿，至次日取出，微暖动，临时徐徐呷，不得枕头，睡至明见效，如势不可缓，急要服者，空心日午各一服。

　　治斑疮入眼，决明散方决明子（微炒一两半） 秦皮（锉） 甘菊花（各一两） 细辛（去苗叶三分） 羚羊角（镑一两） 赤芍药（一两半） 麦门冬（去心焙） 升麻 黄芩（去黑心） 黄连（去须各一两）朴硝（研一两半） 甘草（炙一两）上一十二味，捣研为散，每服二钱匕，食后以温米泔调服，临卧再服。

　　治斑疮入眼，茯神汤方茯神（去木） 赤芍药 葛根（锉各一两） 升麻 地骨皮（锉） 黄芩（去黑心各一两半）大黄（锉炒一两）上七味，粗捣筛，每服四钱匕，水一盏半，煎至八分，去滓温服，食后临卧服。

　　治斑豆疮入眼，黄芩汤方黄芩（去黑心） 栀子仁 黄连（去须） 葳蕤 升麻 蕤仁（去皮） 甘草（炙锉并等分）上七味，粗捣筛，每服四钱匕，以水一盏半，煎至八分，去滓温服，食后临卧各一。

　　治斑豆疮入眼，宜服去脾肺，热毒瓦斯，柴胡汤方柴胡（去苗） 黄芩（去黑心） 栀子仁赤芍药 升麻 麦门冬（去心） 甘草（炙锉等分）上七味，粗捣筛，每服五钱匕，水一盏半，煎至一小盏，去滓放温，食后临卧服。

　　治眼内有疮，但睛不损者，并可疗，蒺藜子丸方蒺藜子（炒去角一两） 兔粪（喂黑豆后收者二两焙） 蝉蜕（去土炒） 蛇蜕（炙） 木贼（以合盛之略烧存性为末） 决明子（微炒各一两）上六味，捣罗为末，用淡豆豉一两，白面一匙，先烂研豉，入水和面煮糊，丸如梧桐子大，每服用淡竹叶汤下十丸。加至二十丸，早晚食后。

　　治斑疮入眼，黄连汤方黄连（去须） 细辛（去苗叶） 紫菀（去苗土） 决明子（微炒） 车前子 苦 根（干者锉碎等分）上六味，粗捣筛，每服五钱匕，水一盏半，煎至八分，去滓温服。食后临卧。

　　治豆疮入目生翳，累医不效者，腻粉膏方腻粉 水银 粉霜（各一分）上三味。用瓷钵令男子溺六十日后，用铫子内铺纸一重，衬三味药，以湿纸幂铫面，中心留一窍，如指大，以前瓷钵复之，用湿纸封缝，更以湿沙浓拥四面，钵上置水一盏。慢火熬，候干冷取钵，扫取水银，令患者就病目卧，取药半豆大，内在耳中，少时目痒揉之，翳随手落，避风将息三两日。

　　治麸豆疮入眼。宜外贴黄药膏方黄药子 木香（各一两） 大黄（三两生用）上三味，捣研为细散，更重研令匀细，每用时，以浆水调为膏，摊生绢上，贴眼睑上下。不得入眼内，干即易。

　　治斑疮入眼，及诸般眼疾， 砂散方砂（明净者生用一字） 硼砂（半钱） 龙脑（一钱）上三味，各研为末，再同研令匀细，每以少许渗放翳上，日三四次。

　　治豆疮入眼睛上作白翳，遮障不明，刺痛不可忍者，神圣粉方轻粉（一分）上一味，用少炭灰渗地面，如盎大，次烧小木炭十数片，簇定吹令火盛，即倾粉其上，以新大瓷盎一只盖之，四下速拨灰塞缝，勿令烟透，更滴十数滴冷水于盎底，候冷取起盎，见粉烟飞粘盎内，旋以指点水刮洗下，用两重楮纸裹盛，绞出水银珠子，如赤豆大，以指甲挑入不病眼边耳内，须侧卧，摇令药到耳底，以软纸塞耳，当时不痛，即开得眼，或未效，次日再如前法 ，取一豆大，挑入病眼边耳内，立效。

　　卷第一百一十

　　雀目

　　论曰昼而明视，暮不睹物，名曰雀目。言如鸟雀不能有见于夜也。夫卫气昼行于阳，夜行于阴，阴血受邪，肝气不能上荣于目，肝受血而能视，今邪在于肝，阴血涩滞，至暮则甚，故遇夜目睛昏，不能睹物，世谓之雀目。

　　治雀目，防风煮肝散方防风（去叉） 黄连（去须） 谷精草 黄芩（去黑心） 甘草（锉炙） 天南星（炮各一两）蛤粉（半分）上七味，捣罗为细散，每服一钱匕，用羊子肝一片，铜竹刀批开，渗药在内，以麻缕缠定，研粟米饭一大盏。银石锅内煮熟放温，临卧嚼服，切不得犯铁器，病甚者，不过再服、必效。

　　治雀目，郁金散方郁金（三两） 新牛胆（一枚） 猪胆（二枚） 蛤粉（研三两） 大黄（锉炒半两） 黄连（去须半两） 雄黄（研一分）上七味，将五味为细散，并猪胆拌和，入牛胆中填满，阴干为细散，每服大人一钱匕，小儿半钱匕，食后新汲水调下。赤眼气眼疳眼，亦能治之。

　　治雀目年深不瘥，铅丹丸方铅丹（半两） 黄芩（去黑心一两） 蛤粉（一两半）上三味，捣研为细末，别熔黄蜡一两，入药内同研匀，更入薄面糊丸，如弹子大，批猪肝作薄片，裹药米泔煮肝熟为度，烂嚼用煮肝米泔汤下，空心食前服，临卧再服。

　　治雀目，及内外障眼，风毒青盲，暴赤眼等，空青散方羊梅青（好者水浴过控干研） 胡黄连（水浴过为细末各一分） 槐牙（初出如雀舌时于日未出勿食不语摘之不计多少入一青竹筒内不令鸡犬等见垂于天月德上候干为末一钱半）上三味，同研匀细如粉，入龙脑一字许，更研匀密收，每夜卧时，先温水净漱口，仰面卧，用苇筒子吹药一字，入两鼻中，但令如常喘息，便自睡着，眼中觉凉冷为妙。隔夜一次用之，极效。

　　治雀目，不拘年月远近，但黄昏不见物者，蛤粉丸方蛤粉（好者研极细） 黄蜡（等分）上二味，先熔蜡，入蛤粉拌和，丸如梧桐子大，用 猪子肝一片，以箸札作孔子，捏药丸入孔中，以麻缕缠系周遍，用清水煮熟，取出切作薄片、热吃，仍将煮药汤熏眼，百无所忌。

　　治雀目，咫尺不见物，煮肝散方紫芥菜子真者，炒令黑色，碾为细散，用羊肝一具，分作八服，每用散三钱，捻在肝上，外托荷叶，裹煮令熟，放冷服，以煮肝汤下，不过一具肝，永除根本，临卧时服。

　　治肝虚雀目，夜不见物，如圣散方蛤粉 青葙子 石决明（各半两）上三味为细散，用牛肝二两，批开渗药三钱匕在内，麻缕扎定。用米泔水煮熟为度。细嚼米饮下，临卧服，觉时便见物，若用鸡兔肝煮药皆可。

　　治雀目。大黄车前子汤方大黄（煨锉） 车前子 玄参 黄芩（去黑心） 细辛（去苗叶） 茺蔚子（各二两）上六味，粗捣筛，每服二钱匕，水一盏，黑豆三七粒，煎至五分，去滓，空心临卧各一服。

　　治雀目，泻肝汤方黄芩（去黑心） 防风（去叉各二两） 芍药 桔梗（去芦头炒） 大黄（湿纸裹煨锉各一两）上五味，粗捣筛，每服一钱匕，水一盏，煎至五分，去滓入芒硝半钱匕，再煎令沸，食后温服。

　　治雀目，补肝汤方人参 白茯苓（去黑皮） 车前子 黄芩（去黑心） 大黄（湿纸裹煨各一两） 五味子防风（去叉各一两） 玄参（一两半）上八味，粗捣筛，每服二钱匕，水一盏，煎至六分，去滓食后温服之。

　　治雀目。还睛丸方人参 细辛（去苗叶） 白茯苓（去黑皮） 木香 知母（焙） 芎 （各一两） 石决明 茺蔚子（各二两）上八味，捣罗为细末，炼蜜和丸，如梧桐子大，空心茶清下十丸。

　　治眼目昼视精明，暮夜昏暗，视不见物，名曰雀目，石斛散方石斛（去根） 仙灵脾（锉各一两） 苍术（米泔浸切焙半两）上三味，捣罗为散，每服三钱匕，空心米饮调服、日再。

　　治雀目。昼视精明，暮夜昏暗，石决明丸方石决明（刮洗） 车前子 细辛（去苗叶） 人参 白茯苓（去黑皮） 柏子仁（炒别捣） 防风（去叉各一两）山芋 茺蔚子（各二两）上九味，除柏子仁外，并细锉焙干，捣罗为末拌匀，炼蜜和丸，如梧桐子大，每服二十丸，食后温水下，临卧再服。加至三十丸。

　　卷第一百一十

　　目睑生风粟

　　论曰睑生风粟者，上焦积热，肝经有风，传于心肺，冲发目 睑肉之间，故令上下涩痛，如粟所隐，赤脉侵睛，泪眵交下，视物羞明，不KT 则磨隐睛轮，久生翳晕，宜镰洗与药并治眼睑生风粟，防风汤方防风（去叉二两） 犀角（镑） 知母 黄芩（去黑心） 玄参（各一两） 桔梗（锉炒） 羚羊角（镑各一两半） 大黄（炒半两）上八味，粗捣筛，每服一钱匕，水一盏，煎至五分，食后去滓温服，日再。

　　治眼生风粟，除热，知母汤方知母 茺蔚子 人参 白茯苓（去黑皮） 大黄（锉炒） 五味子 黄芩（去黑心各一两）车前子（一两半） 芒硝（半两）上九味，粗捣筛，每服一钱匕，水一盏，煎至五分，食后去滓温服。

　　治目睑生风粟，青葙子丸方青葙子（二两半） 犀角（镑） 白茯苓（去黑心） 羌活（去芦头） 槐子 桑根白皮（锉各一两半） 麻黄（去根节一两一分） 羚羊角（镑三两） 大黄（炒一两）上九味，捣罗为末，炼蜜丸如梧桐子大，每服三十丸，食前粥饮下、日再。

　　治眼睑生风粟，点眼蕤仁膏方蕤仁（三两） 秦皮（锉一分） 黄连（去须） 海蛤 丹砂（研各半两） 龙脑（研一钱）上六味，除研者外，捣罗为末酥和，于铜器中煎，新绵滤过，入研者二味，拌令匀，置瓷器中，每以一小豆大、点眼。

　　治眼生风粟疼痛，时有泪，细辛汤方细辛（去苗叶） 玄参 五味子 人参 白茯苓（去黑皮） 防风（去叉） 车前子（各一两）上七味，粗捣筛，每服五钱匕，水一盏半，煎至七分，去滓食后临卧温服。

　　卷第一百一十

　　眼睑垂缓

　　论曰眼睑垂缓者，以血气不足，肤腠开疏，风邪客于睑肤，其皮垂缓，下复睛轮。故俗呼为睢目，又曰侵风，丸之则垂复愈下，眼闭难开。

