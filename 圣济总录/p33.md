<!-- { "loadSidebar": true } -->
　　可按可摩，时兼而用，通谓之按摩。按之弗摩，摩之弗按，按止以手，摩或兼以药，曰按曰摩，适所用也。《血气形志论》曰：形数惊恐，经络不通，病生于不仁，治之以按摩，此按摩之通谓也。《阴阳应象论》曰：其剽悍者，按而收之。《通评虚实论》曰：痈不知所，按之不应，乍来乍已，此按不兼于摩也。华佗曰：伤寒始得一日在皮肤，当摩膏火灸即愈，此摩不兼于按必资之药也。世之论按摩，不知析而治之，乃合导引而解之，夫不知析而治之，固已疏矣。又合以导引，益见其不思也，大抵按摩法，每以开达抑遏为义，开达则壅蔽者以之发散，抑遏则剽悍者有所归宿，是故按一也，有施于病之相传者，有施于痛而痛止者，有施于痛而无益者，有按之而痛甚者，有按之而快然者，概得陈之，风寒客于人，毫毛毕直，皮肤闭而为热，或痹不仁而肿痛，既传于肝，胁痛出食，斯可按也。肝传之脾，名曰脾风，发瘅腹中热，烦心出黄，斯可按也。脾传之肾，名曰疝瘕，少腹冤热而痛出白，一名为蛊，斯可按也。前所谓施于病之相传有如此者，寒气客于脉外，则脉寒。寒则缩蜷，缩蜷则脉络急，外引小络，卒然为痛。又与热气相搏，则脉满而痛，脉满而痛，不可按也。寒气客于肠胃之间，膜原之下，血不得散，小络急引，是痛也。按之则血气散而痛止，迨夫客于侠脊之脉。其藏深矣，按不能及，故按之为无益也。风雨伤人，自皮肤入于大经脉，血气与邪，并客于分腠间，其脉坚大，若可按也。然按之则痛甚，寒湿中人，皮肤不收，肌肉坚紧，营血泣，卫气除，此为虚也。虚则聂辟气乏。惟按之则气足以温之，快然而不痛，前所谓按之。

　　痛止，按之无益，按之痛甚，按之快然有如此者，夫可按不可按若是，则摩之所施，亦可以理推矣。养生法，凡小有不安，必按摩 捺。令百节通利，邪气得泄，然则按摩有资于外。

　　岂小补哉，摩之别法，必与药俱，盖欲浃于肌肤，而其势快利。若疗伤寒以白膏摩体，手当千遍，药力乃行，则摩之用药，又不可不知也。

　　卷第四　治法

　　导引

　　一气盈虚，与时消息。万物壮老，由气盛衰，人之有是形体也。因气而荣，因气而病，喜怒乱气，情性交争，则壅遏而为患，炼阳消阴，以正遣邪，则气行而患平。矧夫中央之地，阴阳所交，风雨所会，其地平以湿，其民食杂而不劳，其病多痿厥寒热，故导引按跷之术，本从中央来，盖斡旋气机，周流营卫，宣摇百关，疏通凝滞，然后气运而神和。内外调畅，升降无碍，耳目聪明，身体轻强，老者复壮，壮者益治。圣人谓呼吸精气，独立守神，然后能寿敝天地，调和阴阳，积精全神，然后能益其寿命，盖大而天地。小而人物，升降出入，无器不有，善摄生者，惟能审万物出入之道，适阴阳升降之理，安养神气，完固形体，使贼邪不得入，寒暑不能袭，此导引之大要也。

　　卷第四　治法

　　灸

　　灸有补泻，不可轻议。大率沉结寒冷之疾，施之为宜，盖阴寒湿气，凝留血脉，汤剂熨引，不能独治，方是时，唯火艾足以烁其势，岂非火能营运阳气，祛逐阴邪，其效有速于药石者耶。然老壮不同，强弱异禀，灼治之法，夫岂一端，故多有逾于数百壮，少或止于三五七九之数，要皆详审而行之。若夫阳病灸之，则为大逆，是以论伤寒者，谓微数之脉，既汗之后，脉浮热甚。三者悉不可灸，唯少阴背恶寒，吐利脉不足，与夫脉伏手足厥之类，三者为可灸焉。通乎此，触类以往，又安有灸 之妄也。故曰不须灸而强与灸之者，令人火邪入腹，干错五藏，重加其烦，须灸而不与灸之者，使冷结重冰，久而弥固，气上冲心，无地消散，可不鉴哉。

　　卷第四　治法

　　刺

　　其病挛痹，其治宜微针，形乐志苦，病主于脉，治以灸刺，明九针之用，经络补泻之法也。故营卫异刺，以分血气之虚实，井荥异刺，以分五行之子母，募俞异刺，以分背腹之阴阳，春夏异刺，以分人气之浅深，大抵虚补实泻，无过不及之伤，以辅其平者，刺法之大要也，然有病势未深，可刺而即愈者。所谓病之始起，可刺而已，或痹不仁肿痛，可灸刺而去之是也。有病传诸经，必上下俱刺者。所谓刺热刺疟，病甚为五十九刺是也。然刺之为言，同于击刺之刺，以为利也害在其中。黄帝谓徐而安静，手巧而心审谛者，可使行针艾。张机谓针能杀生人，不能起死人，凡以用之不可不慎也，况九针异体，取病有殊，十二节异法，用有轻重，必明日月星辰四时八正之在天，寒暑燥湿经水盈虚之在地，肥瘠壮弱虚实盛衰之在人，然后呼吸补泻，出入迎随，惟意之从，岂特知募 部分、皮肉筋骸、饥饱劳逸而已哉。故曰见微得过，用之不殆。

　　卷第四　治法

　　砭石

　　上古针法垂布于天下。制砭石有小大者。乃随病所宜，用石代针。一曰针石，二曰砭石，三曰 石，其实一也。破坚决肉，砭射肿热者，则决之以砭石，良由邪气暴戾，则微针不能及，况又病有气血盛实，逆于肉理，蓄结痈肿之类，非砭石则不能射之，此所谓血实宜决之，又形乐志乐，病生于肉者，治之以砭石，东方之民，多病痈疡，其治宜砭石，砭石之来，始自于此。扁鹊有云，病在血脉者，治以砭石。是故一切肿疾，悉宜镰割足小指下横文间。肿在左则割左，在右则割右。血少出则瘥，以至疔肿、痈疡、丹毒、瘭疽代指、 病、气痛流肿之类，皆须出血者，急以石砭之。大抵砭石之用，其法必泻。若在冬时，人气闭塞，则用药而少针石。所谓少针石者，非痈疽之谓也。痈疽不得顷时回，苟缓于针石，则毒瓦斯内攻，腐坏筋骨，穿通腑脏矣。治石疔疮，则忌瓦砾砖石之类，治刀镰疔疮，则忌铁刃伤割。若是者，可以药治也。素问又曰：人病颈痈，或石治之，或针灸治之，而皆已，此盖同病异治也。夫痈疽之气息者，宜针开除去之，气盛血聚者，宜石而泻之，若然则砭石九针之用，各有所利，善治血脉之变，痈肿之病者，当审轻重而制之。

　　卷第五　诸风门

　　诸风统论

　　论曰：易曰挠万物者，莫疾乎风，夫以吹嘘鼓舞。巽而易入，枯者荣，甲者坼，成物之功，实在于是。然而分四时，位八方，适应其时，则为正。弗循其方，则为邪。人惟万物之灵，能察诸此，观冬至之日，有从南方来，必曰贼风，其他可以类推矣，感之浅者，留于肌肤，感之深者，达于骨髓，而况仓卒顷刻之间，大可畏惧。固有治疗所不迨者，盖祸患之机，藏于细微，非常人所豫见，及其着也，虽智者不能善其后，是以上古圣人之教下，皆谓之虚邪贼风，避之有时，乃向福威极之意也，不然何以言风者百病之始，风者百病之长，风者善行而数变。

　　卷第五　诸风门

　　中风

　　论曰风邪中人，以春甲乙得之，为肝风。以夏丙丁得之，为心风。以季夏戊己得之，为脾风。以秋庚辛得之，为肺风。以冬壬癸得之，为肾风。若中其五脏六腑之俞，则各随其证而治之。

　　治诸中风灵宝丹方 人生自幼稚至于老耄，率多因风而致疾，或嗜食伤饱，或不食失饥，或渴而失饮，或饮而过量，或因五味之伤，或冒热冲风，或大寒近火，或暴露寒湿，或刺损肌肤，扑伤肢体，或失节宣，或多嗜欲，缘此风趋诸窍，或留一偏，遂使手足不遂，言语謇涩，或痛连骨髓，或痹袭皮肤，瘙痒如虫行， 痹如铁石，或多痰好睡，或健忘多嗔，血脉不行，肉色干瘦，久在床枕，起便须人，语涩面浮，精神困耗，皆其证也。若积岁不愈，肢节不能运动者，但如法服十数粒即效，亦有中风卒毙者，但心头未冷，取药五粒，以醋调摩脐中一千余遍，当从脐四面渐暖，待眼开后，以热醋研下十丸。入口即活，凡病不问轻重，年月深浅，先以红雪通中散三钱茶调下，须臾更以热茶投，令宣泻一两行，便根据法煎姜豆汤下三粒，当以他人热手更摩所患处。须臾热彻，当觉肉内有物如火至病所，一二百日内、及一年内风疾，不能下床者，一服三粒，十服后，便可行步，如患至重者，每利一度后，隔日服五粒，又住三五日，即更利，不过三十粒，平复如故，若打扑伤损，多年，每遇天阴疼痛，举动不能者，可五七服，服此药多者，疾去后药力常在，具方如后。

　　丹砂（一两半研如皂子大绢袋盛以荞麦灰下汁煮三复时取出研如粉） 自然铜（一两先捣两碎四味用有盖瓶子，先以金薄三片，铺瓶底上，便入硫黄。又以金薄两片盖之，次入雄黄，又以金薄两片盖之，次入丹砂，又以金薄两片盖之。次入自然铜，又以金薄三片盖之，以瓶盖合却，不用固济，于灰内坐瓶子令稳，以火养三日三夜，第一日、用熟炭火半斤围瓶子。去瓶子三寸。第二日，用熟火十两，去瓶子二寸半，第三日，用火一斤，去瓶子二寸，以火尽为度，候冷取药出，以纸三重裹药，于净湿土中培至来旦。取出更研令细。

　　磁石（ 醋淬一七遍捣研如粉） 阳起石（研如粉） 理石（研如粉） 紫石英（研如粉）四味各三分，用有盖瓷瓶子，先入磁石，次入阳起石，次入理石，次入紫石英。其所入金薄，一根据前法，以盖合之，不用固济，用火养三日三夜。第一日，用熟火一斤，去瓶子三寸，第二日，用火三斤，去瓶子二寸半，第三日，用火半秤，去瓶子二寸。一日至夜，任火自销，候冷取出药，用纸裹入湿土中。培至来旦，取出更研令细。

　　牛黄 龙脑 麝香 腽肭脐（酒刷炙） 龙齿 虎脑骨（酒涂炙）六味各一两，捣罗为末，更研如粉。

　　石钟乳（十两，以绢袋盛，先以长流水，煮半日后弃水，别用水五斗，煎取一斗，留煮后草药外，更留钟乳水三合，磨生犀角三分） 苦参 远志（去心） 巴戟天（去心） 乌蛇（酒六味捣罗为末，以前钟乳水一斗，煎至七升，用生绢滤去滓澄清。

　　木香 肉豆蔻（去壳） 鹿茸（去毛涂酥炙） 桂（去粗皮、各一两半） 延胡索 胡桐泪（各三分）六味捣罗为末，以前钟乳汁七升，煎至四升，以生绢滤去滓澄清。

　　半夏（汤洗七遍，去滑） 当归（切焙、各一两）二味捣罗为末，以前钟乳汁四升，煎至二升，以生绢滤去滓澄清。

