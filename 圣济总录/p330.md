<!-- { "loadSidebar": true } -->
　　治眼睑垂肿，心躁头疼，羚羊角散方羚羊角（镑） 黄连（去须） 木通（锉） 赤芍药 防风（去叉） 甘草（炙锉） 黄芩（去黑心各三分） 葳蕤（一两） 栀子仁（半两） 麦门冬（去心一两半） 石膏（二两）上一十一味，捣罗为散，每服三钱匕，水一盏，入竹叶二七片，煎至七分，去滓食后温服。

　　治风毒攻眼，睑垂下，茺蔚散方茺蔚子 防风（去叉） 羌活（去芦头） 蔓荆实 甘菊花 玄参 细辛（去苗叶） 黄芩（去黑心） 车前子 甘草（炙锉各一两） 大黄（锉炒半两）上一十一味，捣罗为散，每服四钱匕，水一盏，煎至七分，去滓温服，食后临卧。

　　治风热攻眼，睑垂肿痛，秦皮汤方秦皮（去粗皮锉） 黄连（去须各一两） 栀子仁（一分） 大黄（锉炒） 甘草（炙锉） 细辛（去苗叶各半两） 蛇衔草（三分）上七味，粗捣筛，每服三钱匕，水一盏，入生姜半分拍碎，竹叶二七片，煎至七分，去滓食后温服。

　　治眼热毒，睑垂肿遮睛。竹叶汤方苦竹叶 黄连（去须） 黄柏（去粗皮锉） 栀子仁（各一两） 蕤仁（汤浸去皮半两）上五味细锉，以水五大盏，煎至二盏半，去滓温服，澄清洗眼，日五七次，作两度使治眼肿生翳，睑垂疼痛，熨眼饼子方大黄（锉） 郁金 黄连（去须各一两）上三味，捣罗为散，用酸粟米饭，和搜令匀，每用药五钱匕，捏作一饼子，以软帛裹，不住手熨之。

　　治血气不足，肤睑下复睛轮，垂缓难开。又名睢目，黄 丸方黄 （锉） 蒺藜子（炒去角） 独活（去芦头） 柴胡（去苗） 生干地黄（焙） 甘草（炙）栀子仁 苦参白术 白花蛇（酒浸去皮骨炙各一两） 防风（去叉） 菊花 茯神（去木） 山芋 秦艽（去苗土各三分） 天门冬（去心焙） 枳壳（去瓤麸炒） 白槟榔（锉各一两半）上一十八味，捣罗为末，炼蜜为丸，如梧桐子大，每服三十丸，空心温酒下。

　　治风邪客于睑肤，其皮垂缓，下复睛轮，眼闭难开，升麻散方升麻 山茱萸（各三分） 甘菊花 细辛（去苗叶各半两） 蔓荆实（去白皮） 山芋 防风（去叉各一两）上七味，捣罗为散，每服三钱匕，温酒调下。

　　治风邪客于睑肤，令眼睑垂缓，甚则眼闭难开，枸杞汤方枸杞子（炒半两） 赤芍药 山芋 升麻（各一两半） 蒺藜子（炒） 茯神（去木各二两）防风（去叉一两）上七味，粗捣筛，每服五钱匕，以水一盏半，煎取七分，入生地黄汁一合，去滓温服，临卧再服。

　　卷第一百一十

　　眼睑肿硬

　　论曰眼睑肿硬者，内因肝肺积热，上冲于目，外为风邪所搏，风热留结，在于睑 ，血气不得宣流，故令肿硬，久不瘥者，多成风粟细疮，眵汁淹渍，浸坏眼目，先宜镰洗出毒，然后以药攻治，则病可瘥。

　　治眼睑硬赤肿痛，黄 汤方黄 （锉） 茺蔚子 麦门冬（去心焙各一两半） 地骨皮 玄参 黄芩（去黑心） 知母（焙各一两）上七味，粗捣筛，每服五钱匕，水一盏半，煎至七分，去滓食后临卧温服，日三。

　　治眼睑硬刺痛肿赤，细辛散方细辛（去苗叶半两） 人参 白茯苓（去黑皮） 五味子（各一两） 芎 本（去苗土各一两半）上六味，捣罗为散，每服三钱匕，水一盏二分，煎至七分，和滓温服，早晚食前。

　　治眼睑肿硬，石决明散方石决明（刮洗） 车前子 白茯苓（去黑皮） 五味子 人参 细辛（去苗叶各一两） 知母（焙二两）上七味，捣罗为散，每服三钱匕，食后临卧，米饮调下，日三。

　　治眼睑肿硬刺痛，大黄桔梗散方大黄（锉炒一两半） 桔梗（锉炒） 黄芩（去黑心） 玄参 羚羊角（镑） 人参 白茯苓（去黑皮各一两）上七味，捣罗为散。每服一钱半匕，至二钱匕，食后临卧，米饮调下，日三。

　　治风热客搏，眼睑肿硬，洗眼秦皮汤方防风（去叉） 秦艽（去苗土） 甘菊花（各二两） 蕤仁（汤浸去皮） 栀子仁 葳蕤（各半两） 竹叶（一握）上七味，细锉令匀，每用一两，以水三盏，煎取一盏半，绵滤去滓，每暖洗讫避风。

　　治眼睑肿硬痒痛，洗眼防风汤方秦皮 黄连（去须） 细辛（去苗叶各二两） 黄柏（半两） 青盐（一两）上五味，锉令匀，每用一两，以水三盏，煎取一盏半，绵滤去滓，乘热通手洗眼了，避风，日三，再暖洗之。

　　卷第一百一十

　　倒睫拳挛

　　论曰脏腑久积风热，内熏肝经，冲发于目，始则肿赤隐痛多泪，日久津液涩少，睑 皮急，致睫拳倒刺，隐磨瞳仁，治法当起立毛睫，又刺太阳经令出血，及铍镰除其恶血，仍服除风退热之剂。治眼睑紧急，倒睫拳挛，犀角芎 散方犀角（镑） 芎 羚羊角（镑） 木香 槟榔（煨锉） 茯神（去木） 山芋 前胡（去芦头）牛膝（去苗） 桂（去粗皮） 枳壳（去瓤麸炒） 大黄（锉炒等分）上一十二味，捣罗为散，每服三钱匕，空心食前，温酒调下。

　　治倒睫拳挛，眼如针刺，目系急碜，多生眵泪，木通汤方木通（锉） 麦门冬（去心焙） 旋复花 黄芩（去黑心） 茯神（去木各一两） 大黄（锉炒三分）上六味，粗捣筛，每服五钱匕，水一盏半，煎至八分，投生地黄自然汁一合，更煎取沸，入朴硝末一字，食后临卧温服。

　　治风热冲肝，目多倒睫，防风汤方防风（去叉） 甘菊花 旋复花 决明子（微炒） 麦门冬（去心焙） 栀子仁 葳蕤 升麻秦皮（去粗皮锉） 黄连（去须） 甘草（炙等分）上一十一味，粗捣筛，每服五钱匕，水一盏半，煎至八分，去滓食后临卧温服。

　　治目渐致倒睫，隐涩疼痛，菊花散方菊花 羚羊角（镑） 蔓荆实（各三分） 玄参（半两） 防风（去叉） 芍药（各一两半） 子芩（一两）上七味，捣罗为散，每服二钱匕，水一盏，煎至六分，不去滓入马牙硝末一字打匀，食后临卧温服。

　　治倒睫赤眼，疼痛不开，车前散方车前子（二两） 马蹄决明（微炒） 蕤仁（各一两半） 龙胆 地肤子 菊花 甘草（炙锉各半两） 青葙子 山栀子仁（各一两） 前胡（去芦头三分）上一十味，捣罗为散，每服二钱至三钱匕，空心粟米饮调下，食后，临卧再服。

　　治倒睫拳挛，隐磨瞳仁，决明丸方决明子（微炒） 车前子 山栀子仁 枸杞子 熊胆汁（干者亦得各半两） 黄连（去须）牵牛子（炒熟） 甘草（炙锉各三分） 牛胆汁（半合） 猪胆汁（五枚）上一十味，捣罗七味为末，及三味胆汁和丸，如梧桐子大，每服三十丸，食后温熟水下，随胆汁多少，以丸得为度，如硬入炼蜜少许不妨。

　　治风热攻目，碜涩疼痛，致倒睫，洗眼蕤仁汤方蕤仁秦皮（去粗皮锉） 防风（去叉各一两） 菊花 山栀子仁 葳蕤（各半两） 竹叶（二握）上七味细锉，以水三升，煎取一升半，去滓乘热淋洗，冷即再暖，作三度使。

　　治倒睫拳挛，目 赤烂，二黄丸方黄连（去须一两半） 大黄（锉炒一两） 细辛（去苗叶） 龙脑（各半两）上四味，捣罗为末，炼蜜和丸，如梧桐子大，每服二十丸，食后临卧，温熟水下，日再，小儿量减。

　　卷第一百一十一

　　目生肤翳

　　论曰目生肤翳者，以脏腑气血虚实不调，加以风邪痰饮，郁于膈上，熏蒸既久，冲发于目，乃生肤翳，其睛上及瞳仁，有物如蝇翅状，是为肤翳也。

　　治久患肤翳，遮复瞳子，决明子丸方决明子（炒） 蕤仁（去皮） 地肤子 白茯苓（去黑皮） 防风（去叉） 泽泻 麦门冬（去心焙） 茺蔚（酒浸别捣末各三浸去皮尖双仁炒各一上一十八味，捣罗为末，炼蜜丸如梧桐子大，每服二十丸，食后以米饮下，临卧再服，九月服此药，加兔肝一两一分，至二月停，甚妙。

　　治眼热生晕，翳复瞳仁，黄连丸方黄连（去须一两） 车前子 地骨皮（去土） 黄芩（去黑心） 沙参 人参（各一两半） 蕤仁（去皮二两） 茯神（去木一两半） 秦皮（去粗皮一两） 决明子（微炒一两半） 泽泻瞿麦（各一两） 甘草（微炙一两半）上一十三味，并 咀焙过，捣罗为末，炼蜜丸如梧桐子大，每服三十丸，食后以温熟水下，临卧再服。

　　治眼生肤翳，遮复瞳仁，宜服决明汤方决明子（微炒） 地骨皮 玄参 黄连（去须） 桔梗（炒） 柴胡（去苗） 茯神（去木各三分） 山栀子仁（半两） 羚羊角（屑一两）上九味，粗捣筛，每服五钱匕，以水一盏半，入净洗淡竹叶十片，煎至七分，去滓放温，食后服，临卧再服。

　　治眼生肤翳，葳蕤汤方葳蕤（去皮） 地骨皮（去土） 赤芍药（各一两半） 犀角屑 黄芩（去黑心） 茯神（去木）甘草（炙锉） 升麻（各一两）上八味，粗捣筛，每服五钱匕，以水一盏半，煎至一盏，去滓放温，食后临卧再服。

　　治眼热赤痛，及生肤翳，芦荟丸方芦荟（半两研） 鲤鱼胆（七枚取汁） 熊胆（研一分） 牛胆（干者半两泾者汁一合）石决明（刮削净一两） 麝香（研半分） 车前子（一两）上七味，除胆外，捣研为细末，后入胆汁同和匀，炼蜜丸如梧桐子大，食后米饮下二十丸，渐加至三十丸。

　　治目风热赤生肤翳，点眼贝齿散方贝齿（七枚烧为末细研） 珍珠（一分捣罗末细研） 龙脑（研半钱）上三味合研如粉，每点如黍米大，于翳膜上，日三度。

　　治虚热目赤生肤翳， 痒风泪，兼治白翳，点眼丹砂散方丹砂（研如粉） 贝齿（烧灰各二两） 干姜（炮半两） 衣内白鱼（四十枚爆令干）上四味于净乳钵中，研令极细，以熟帛三度罗过，点时仰卧，令人以小指甲，点少许。

　　治目肤翳，睛及瞳仁上，有物如蝇翅状，令人视物不明，白藓皮汤方白藓皮 款冬花 柴胡（去苗） 车前子 枳壳（去瓤麸炒） 黄芩（去黑心各一两） 甘草（炙半两） 百合（二两） 菊花 蔓荆实（炒各一两半）上一十味，粗捣筛，每服五钱匕，以水一盏半，煎至八分，去滓食后温服，临卧再服。

　　治脾肺热熏，目赤痒生翳，芦根汤方芦根 木通（各一两半） 栀子仁 桔梗（炒） 黄芩（去黑心） 甘草（炙各一两）上六味，锉如麻豆大，分为二剂，每剂以水六盏，煎至三盏，入生地黄汁半盏，再煎至二盏，去滓空腹，分温三服，食后。

