<!-- { "loadSidebar": true } -->
　　治眼目肤翳，侵及瞳仁，如蝇翅状，菊花散方菊花 防风（去叉） 木通（锉） 木贼（锉） 仙灵脾（锉） 荆芥（去梗） 甘草（炙各一两）上七味，捣罗为散，每服一钱匕，食后用茶半钱匕，同点温服。

　　卷第一百一十一

　　目生丁翳

　　论曰肝心二脏，久积毒热，攻发于目，能生丁翳，状如银丁，盖肝木也，在窍为目，心火也，于肝为子，今心脏积热，热乘于肝，熏发结聚，故为丁翳。

　　治阳气炎上，血脉贯冲，目赤肿痛，睑 生疮，暴生丁翳，渐染睛轮，视物羞涩，紧急难开，退膜丸方熊胆（半两研） 牛胆汁（一合） 猪胆（五枚取汁） 牵牛子（一两炒） 黄连（去须一两）栀子仁（一两） 车前子（半两） 决明子（半两炒） 枸杞（半两） 甘草（一两炙）上一十味，除牛胆猪胆汁外，八味同为末，用二胆汁和丸，梧桐子大，每服五十丸，食后荆芥汤下。

　　治肝心毒热，丁翳入黑睛，青葙子丸方青葙子 蓝实 枳壳（去瓤麸炒） 大黄（锉炒） 菊花 甘草（炙各二两） 草决明 黄连（去须）茺蔚子 细辛（去苗叶） 麻黄（去根节） 车前子（各一两半） 鲤鱼胆 鸡胆（各一枚阴干）羚羊角（镑三两）上一十五味，捣罗为末，炼蜜丸如梧桐子大，每服二十五丸，食后温水下，日三，兼治内外障一切眼病。

　　治内翳风邪丁翳，青葙子汤方青葙子 蕤仁 白茯苓（去黑皮） 车前子 葳蕤 黄连（去须各一两半） 秦皮（二分）山栀子仁 秦艽（去苗土） 甘菊花（择） 黄芩（去黑心） 甘草（炙各一两）上一十二味，粗捣筛，每服三钱匕，水二盏，煎至八分，去滓食后服。

　　治白膜晕赤，侵黑睛生翳，横冲瞳仁，久成丁翳，黄芩汤方黄芩（去黑心） 黄连（去须） 木通（锉） 柴胡（去苗） 赤芍药（各二两） 地骨皮 山栀子仁（各一两半） 葳蕤 甘草（炙） 大黄（蒸三度焙各二两半） 石膏（碎六两半） 朴硝（研五两）上一十二味，粗捣筛，每服五钱匕，水二盏，煎至一盏，去滓食后服。

　　治丁翳毒热，除热饮方黄芩（去黑心） 玄参 桔梗（去芦头炒） 知母 芒硝 防风（去叉） 茺蔚子 大黄（各一两）上八味，粗捣筛，每服二钱匕，水一盏，煎至七分，去滓空心食后温服。

　　治心热、生丁翳，镇心丸方远志（去心） 人参 赤茯苓（去黑皮） 柏子仁 细辛（去苗叶） 茺蔚子 山芋 车前子（各一两）上八味，捣罗为末，炼蜜丸如梧桐子大，每服十丸，空心茶汤下。

　　治膀胱热，肝膈中风毒，生丁翳，升麻汤方升麻 黄 （锉） 犀角（镑） 葳蕤 玄参（各一两）上五味，锉如麻豆大，每服五钱匕，水一盏半，煎至八分，去滓入芒硝半钱匕，竹沥少许，空心温服。

　　治丁翳根脚极浓，经久不瘥，点眼决明散方石决明（捣碎水飞过） 真珠末 琥珀（各三分） 乌贼鱼骨（半两） 龙脑（研一钱）上五味，同研极细，每以铜箸，取如大豆大，点患处，日三次。

　　治顽翳丁翳眼，葳蕤丸方葳蕤 青葙子 黄连（去须） 防风（去叉） 赤芍药（各一两半） 车前子（二两） 地肤子干蓝 独活（去芦头） 芎 黄芩（去黑心） 甘草（炙锉各一两）上一十二味，捣罗为末，炼蜜和丸，如梧桐子大，食后温熟水，下四十丸，日再。

　　治目赤，并黑睛上生丁翳疼痛，葳蕤汤方葳蕤 桔梗 黄 （锉各一两半） 羚羊角（镑一两）上四味，粗捣筛，每服五钱匕，水一盏半，煎至八分。去滓下芒硝末半钱匕，更煎一二沸，食后温服。

　　卷第一百一十一

　　目生花翳

　　论曰目生花翳者，点点色白，状如枣花鱼鳞之类是也，此由肝肺实热，冲发眼目，其始则目痛泪出，变生白翳，宜急治之，不尔则致障翳也。

　　治目生花翳白点，状如枣花，桑白皮汤方桑根白皮（锉） 木通（锉各一两半） 泽泻 犀角屑 黄芩 旋复花 茯神 玄参 川大黄（锉炒以上各一两） 甘菊花（半两） 甘草（一分炙）上十一味，捣罗为细散，每服二钱匕，水一盏，煎至六分，和滓温服。

　　治目积年生花翳，宜点琥珀散方琥珀（半两） 真珠末（一两） 珊瑚（半两） 朱砂（半两） 砂（半两白者） 马牙硝（半两） 乌贼鱼骨（半两先于粗石磨去其涩用好者一钱）上七味，都入乳钵内，研三日令极细，每日三五上点。

　　治目生花翳，多年不退，宜服蕤仁散方蕤仁（一两汤浸去赤皮） 赤茯苓（一两半） 秦艽（一两去苗） 柴胡（一两去苗） 川大黄（半两锉炒） 枳壳（一两半炒黄去瓤） 车前子（三分） 青葙子（三两） 赤芍药（三分）上九味，捣为细散，每服三钱匕，水一盏，煎至六分，和滓温服。

　　治花翳，黄芩汤方黄芩（去黑心） 木通（锉） 黄连（去须各二两） 地骨皮 葳蕤 甘草（炙锉各一两半）上六味，粗捣筛，每服五钱匕，水一盏半，煎至七分，去滓食后温服，日再。

　　治眼生白翳，如枣花，羚羊角汤方羚羊角（镑） 大黄（锉炒） 桑根白皮（锉） 黄连（去须） 决明子 黄芩（去黑心） 甘菊花（各一两） 甘草（炙锉半两）上八味，粗捣筛，每服三钱匕，水一盏，煎至六分，去滓食后温服。

　　治花翳泪出，鸡距丸方干姜（炮三分） 蕤仁（细研） 鸡舌香 胡粉（各半两） 黄连末（一两） 矾石（熬研半分）上六味，捣研为末，枣肉丸如鸡距，注眼大 ，日再。

　　治花翳不得向明，点眼马牙硝散方马牙硝（半两） 黄连末（一两） 砂（研） 龙脑（各半分） 芦荟末 真珠末（各一分）上六味，同研如粉，每以铜箸取麻子大，点眼。

　　治花翳，摩顶青莲膏方大青 葳蕤 朴硝 栀子叶 长理石（研） 吴蓝（各一两半） 槐子曾青（别研如粉各一两） 盐花（三两） 淡竹叶（一握洗切） 生麻油（三升） 黄牛酥（二两） 莲子草汁（一升）上一十三味，取净铛，先下油酥莲子草汁三味，煮沸后，将十味，以绵裹，入铛慢火煎半日，候草汁尽为度，以新绵绞去滓，更澄清，用通油瓶子盛，每临卧，挑一钱匕。涂于顶上，摩千余遍，令入毛孔中，渐觉清轻，甚者半月即瘥，三五夜一次用，兼治肾虚眼暗，五脏风毒上冲入脑，脑脂流下为内障，及能生髭发，散风毒，八月九月，取莲子草汁修合佳。

　　治风热上攻，眼生花翳，及有赤脉，冲贯黑睛，真珠散方真珠末 琥珀末（各一分） 丹砂末（半分） 砂（两豆大好者研）上四味，合研极细，每日三五次点之。

　　治眼生花翳，水照丸方乌贼鱼骨（取白心用） 生龙脑 丹砂（飞过各一钱）上三味，合研极细，用蜡和作细饼子，安眼中。

　　治内外障眼，及浮花不见物者，梦灵丸方黄连（去须） 太阴玄精石（研） 石决明（净洗焙捣末） 蕤仁（研各一两） 羊子肝（七枚去膜切晒干）上五味，捣研为末，粟米粥丸如梧桐子大，每服二十丸，临卧茶下。

　　治眼生花翳，退翳仙术散方苍术（二两米泔浸一宿焙） 木贼 甘草（炙锉各一两） 蝉蜕（洗净） 谷精草（各一分）蛇蜕（一钱汤洗焙干滴油捣） 黄芩（去黑心半两）上七味，捣罗为散，每服一钱匕，空心临卧冷水调下。

　　治上膈实热，冲发于目，渐生花翳，吹鼻去障翳方波斯青黛（水上浮者是一分） 瓜蒂（七枚先为末） 母丁香（七枚先为末） 麝香（研）龙脑（研各一字）上五味，同研如粉，瓶贮蜡封，勿令泄气，每用大麻子大，吹鼻中，早晨两次，临卧一次，七日效。

　　卷第一百一十一

　　翳膜遮障

　　论曰眼生翳膜，或新或久，皆缘腑脏之间，风邪毒热，冲发于上，蕴结不散，其状非一，是故障有内外，翳有浮沉，或浅或深，可治不治，龙木论载之详矣，世之俗工，往往以钩割针镰熨烙之法，取快一时，曾不知此法不慎。反致盲瞽，盖翳膜之病，有可以钩割针镰熨烙者，有专于服药者，有先服药及洗点，而后用钩割针镰熨烙者，诚能研究经旨，洞考六脉，以知腑脏虚实，然后心谛目察，曰是可以服药，曰是可以点洗，曰是可以针镰钩割，则岂有妄致损伤者乎，今姑摭其服饵之良，次以点洗之剂云。

　　治内外障翳，不问年月远近，及眼中一切疾，磁石丸方磁石（ 醋淬十遍） 肉苁蓉（酒浸切焙各三两） 牛膝（酒浸切焙） 桂（去粗皮） 巴戟天（去心） 远志（去心） 干姜（炮） 地骨皮（洗） 附子（炮裂去皮脐） 黄 （锉） 覆盆子 防风（去叉） 柏子仁（别研各一两） 生干地黄（洗切焙） 鹿茸（去毛酥炙各二两） 白茯苓（去黑皮一两半）上一十六味，捣研为末，炼蜜和丸，如梧桐子大，每服二十丸，盐汤盐酒下，空心日午近夜各一。

　　治内外障，眼翳膜，芎 散方芎 菊花 荆芥穗 石膏（各一两） 甘草（炙锉半两）上五味，捣罗为散，每服二钱匕，食后临卧温水调下。

　　治眼障翳，密蒙花丸方密蒙花 黄柏根（洗锉各一两）上二味，捣罗为末，炼蜜和丸，如梧桐子大，每服十丸，至十五丸，食后临卧，熟水下，或煎饧汤下。

　　治风毒热眼，翳膜侵遮，不计久新，及一切内外障眼，八子丸方青葙子 决明子（炒） 葶苈子（炒） 车前子 五味子 枸杞子 地肤子 茺蔚子 麦门冬（去心焙） 生干地黄（洗焙） 细辛（去苗叶） 桂（去粗皮） 赤茯苓（去黑皮） 泽泻防风（去叉） 黄芩（去黑心各一两）上一十六味，捣罗为末，炼蜜和丸，如梧桐子大，每服二十丸，至三十丸，茶清下，温米饮亦得，日三。

　　治内外障眼，退翳膜，去风毒，还睛汤方甘菊花 蔓荆子 蒺藜子（炒去角） 谷精草 牡蛎（烧） 芎 仙灵脾 生地黄（各半两） 蛇蜕（五条） 羌活（去芦头） 防风（去叉） 桑叶 蝉蜕（洗） 地骨皮（洗各一两）上一十四味，粗捣筛，每服二钱匕，水一盏，竹叶二片，荆芥两穗，煎至七分，去滓食后临卧温服。

