<!-- { "loadSidebar": true } -->
　　治内外障翳，精明汤方羚羊角（镑二两） 当归（切炒） 黄芩（去黑心） 栀子仁 淡竹叶 芍药 木贼 大黄（锉炒） 荆芥穗 石决明上一十味，粗捣筛，每服四钱匕，苦竹叶十片，水一盏半，煎至七分，去滓温服，日三治内外障翳，一切眼疾，甘菊汤方甘菊花 大黄（锉炒） 旋复花 升麻 石决明 芎 （各半两） 羌活（去芦头） 地骨皮（洗） 青葙子 车前子 石膏（碎） 木贼（锉炒） 黄芩（去黑心） 栀子仁 草决明（炒） 甘草（炙锉）上一十九味，粗捣筛，每服三钱匕，水一盏，蜜少许，同煎至七分，食后夜卧，去滓温服。

　　治眼目翳膜，遮障昏暗，退翳仙术散方苍术（米泔浸一宿切焙二两） 蝉蜕（洗） 谷精草（各一分） 蛇蜕（洗焙一钱） 黄芩（去黑心半两） 甘草（炙锉） 木贼（各一两）上七味，捣罗为散，每服一钱匕，空心临卧冷水调下。

　　治外障赤肉翳膜，遮障不明，炙肝散方石决明（洗） 谷精草（洗各四两） 皂荚（炙去皮子一分） 甘草（炙锉二两） 木贼（锉）黄芩（去黑心各五两） 苍术（米泔浸七日切焙半斤）上七味，捣罗为散，每用 猪肝一叶，去筋膜，切数缝，渗药末五钱，分于缝内，仍渗盐一钱，合定用，旋斫湿柳枝三四条，阁起慢火炙香熟，早晨空心令吃尽，续吃冷饭一盏压之，仍于三里穴，灸二三七壮，三日后，有泪下为验，七日翳膜必退，每旦用新水漱口。

　　治内外障眼，二明散方苍术（四两米泔浸七日逐日换泔切片别研青盐一两同炒黄色去盐用术） 木贼（二两童子小便浸一两日洗焙）上二味 捣罗为散，每服一钱匕，米饮调下。

　　治眼一切内外障，翳膜遮蔽，时作疼痛赤涩，地黄丸方熟干地黄（二两） 蜀椒（去目并闭口炒出汗一两）上二味，捣罗为末，炼蜜和丸，如梧桐子大，每服二十丸，食后临卧，新米泔饮下。

　　治一切翳障，点眼还睛膏方黄连（去须） 铅丹（水飞过各一两） 黄柏（去粗皮半两） 桃仁（去皮尖双仁） 杏仁（去皮尖双仁各七粒） 龙脑（研半钱） 白沙蜜（四两）上七味，除龙脑铅丹蜜外，各捣碎，用井水二盏，及蜜铅丹，搅匀浸三日后，入银石器内，文武火熬、及一半。绵滤去滓，入龙脑成膏，瓷合子内密封。掘地埋一宿，出火毒，不拘时候点之。

　　治眼外障翳，水照丸方黄蜡（片切一两） 蛇蜕（烧灰研一分） 铅丹（水飞研一两） 水银（一分） 丹砂（研少许）鸡卵壳（一枚雏乌鸡始初生者须要完全去里面清并膜只用壳研如粉）上六味，先将黄蜡熔成汁，次投诸药，用柳枝同搅成膏，候不见水银星可丸，即丸如豌豆大，捏作饼子，以丹砂末为衣，仍置丹砂末内养之，每用一饼，临卧安在眼内。至天明开眼，遗放水盏内，上有翳膜，再洗药，以丹砂末衣过养之，其水盏预置于头畔。

　　治内外障，及翳膜赤脉昏涩，洗眼方桑条（二三月间采嫩者曝干净器内烧过令火自灭成白灰）上一味细研，每用三钱匕，入瓷器，或银石器中，以沸汤泡，打转候澄，倾清者入别器内、更澄，以新绵滤过，极清者置重汤内，令热，开眼淋洗，逐日一度，但是诸眼疾，不见物者，大效。

　　治外障，退翳膜，疗风毒上攻，眼疼赤肿，或睑 痒烂，时多热泪昏涩大效，紫金膏方槐嫩枝芽三十条（当中春采嫩枝子亦得） 铅丹（细研飞过三钱匕） 黄连（紧实者七条各长二寸半） 乌贼鱼骨（去甲为末二钱匕） 轻粉（三钱匕） 乳香（明净者秤一钱研细） 龙脑（少许） 白蜜（四两）上八味，先将槐枝并黄连，用雪水或井华水一碗半，入银石器内，慢火熬及半盏，去滓，次入乳香，又熬之，候如茶脚许，将蜜别熬，去滓放冷，和入前膏及众末，搅匀再熬，如金漆色，入瓷器内收之，每用少许、点眼、大妙。

　　治攀睛翳膜、昏涩，风毒肿痛，洗眼通光散方上用栝篓一枚，割下顶盖，取瓤并子，同猪 子捣匀，却入在栝篓内，用元盖盖之，坐净土上，取桑条子十两，约长四五寸，簇栝蒌上。用炭火烧，扇之烟尽，将成灰，即住扇，冷和灰通研极细，每用二钱匕，沸汤浸，澄清去脚洗之。

　　治外障眼，及赤翳贯瞳仁攀睛等，惟翳浓者，见效尤速，海螵蛸丸方海螵蛸（竹刀子刮下软者细研水飞过日干一两） 丹砂（细研水飞一分）上二味，同研匀细，熔好蜡和丸，如绿豆大，每用一丸，安在大 上，立奔障翳所，如无翳，即在眼 不动，神效。

　　治风毒攻眼，成外障翳膜，青金丸方铜青（真者） 蕤仁（去皮尖与铜青同浸二宿去水研） 生犀角（净水磨纸上飞过） 石决明（净水磨沥干各一钱） 白丁香（水研飞过去滓沥干） 海螵蛸（水飞过） 龙脑（研各半钱）上七味，将铜青与蕤仁，先研如糊，次入白丁香研，次入四味研极细，用好墨研浓汁，于净器中，和熟为丸，如绿豆大，每用人乳汁化开，点眼，未用者，常以龙脑养于瓷器中。

　　治风毒眼，翳膜遮障，拨云散方菊花 防风（去叉） 白蒺藜子（炒去角） 羌活（去芦头） 柴胡（去苗） 甘草（炙锉各一两）上六味为细散，每服二钱匕，水一盏，煎至六分，食后临卧，和滓温服。

　　治眼生翳膜，疼痛昏涩，视物不明，葳蕤丸方葳蕤 车前子 熟干地黄（焙各四两） 升麻 黄芩（去黑心） 秦艽（去苗土） 枳壳（去瓤麸炒）栀子仁白槟榔上一十七味，捣罗为末，炼蜜和丸，如梧桐子大，每服三十丸，熟水下，食后日二，治翳膜遮障，目风泪出，点药神效膏方铅丹（二两） 蜜（半斤以绢滤过） 砂（一豆大明净者） 青盐（一钱） 马牙硝（三钱）白龙脑（一钱） 白矾（一豆大烧过） 大猪胆（二枚新好者）上八味，并入瓷瓶内、和匀，用重汤于锅内煮，候紫色为度，兼不住手搅之，药成只于瓶内盛贮封角，每遇使时，旋取些小，以井华水调，用铜箸子点，有泪下，以帛拭之，候泪住，即再点，每昼夜可三五度。

　　治一切眼疾，翳膜遮障，兼能生发凉脑治头痛，摩顶膏方莲子草 蓝青（各一握） 油（一升）上三味，将二味细锉，内瓶中，以油浸之，纸封头四十九日，每夜卧时，令人以铁匙点药，摩顶脑上四十九遍，至一百二十遍佳，此药须五月五日平旦时合。

　　治一切眼，退翳，黄金膏方黄柏（去粗皮为末） 蛇蜕（为末）上二味等分，以酸浆水一升，慢火熬、令稀稠似乳，放冷点两 。

　　治眼生翳膜方上采荠菜，和根茎叶，不拘多少，洗净焙干，碾为末细研，每夜卧时，先洗净眼了，挑半米许，安两大 头，涩痛莫疑，翳膜不日自落。

　　治目翳方上以芥子一粒轻手 入眼中候日出以井华水鸡子清洗之治热毒眼晕，白翳复瞳仁，车前子丸方车前子 决明子 黄连（去须） 蓝实（各二两一分） 黄芩（去黑心） 玄参 沙参 瞿麦穗地骨皮 秦皮 蕤仁（去壳各一两三分）上一十一味，捣罗为末，炼蜜和丸，如梧桐子大，每服三十丸，熟水下食后，日二。

　　治眼生翳障，照水丸方龙脑 滑石 丹砂（通明者） 乌贼鱼骨（去甲）上四味，各秤一钱研细，再同研匀，先用黄蜡皂子大两三块，于新白瓷盏内，慢火上熔，用纱帛子滤过，在净盏内再熔了，将前药末共同拌和，捏作饼子，如半破豌豆大，用薄绢或纱袋子盛了，以 砂半两，放在净碗内，上交横安竹片，放药在上面铺着，借 砂气熏，用大棒一片，合碗口，勿令透气，掘一地坑，放药碗在坑内，用竹簟子一片盖了，然后以黄土盖之，七日出净瓷瓶中收其 砂不用，如患浮翳膜侵瞳仁，及一切目疾，但临卧将一饼札在眼 头，即睡至晓，用水一碗，向东觑水碗，其药自落在水中浮浴，却用绢帛子裹起，安洁净处，临卧根据前再使，每饼可用半月，候药力慢时，方易一饼，如两目有疾，即用两饼。

　　治目生翳膜，点眼香连膏方白沙蜜（五两绢滤去滓） 砂（五钱通明者研） 乳香（研一钱） 青盐（一钱研） 铅丹（一钱） 黄连（去须三两为细末以上六味除蜜外并用新汲水三大盏于银石器内同煎至一大盏后入蜜更用慢火熬成膏不住手搅候引之如丝线以重绵绞去滓入瓷瓶内盛） 水银（半钱） 轻粉（一钱） 龙脑（一钱） 麝香（研一钱）上一十味，除前膏外，将后四味一处细研匀，入在药膏内，用油单封三五重、系定，如春夏秋合时，即以麻绳子，坠在井底一七日取出，若冬月合时，即于背阴处，封闭二七日出之，除打损眼外，并可治。

　　治热风上冲头面，及因飧酒面炙爆等物，眼生膜者，明目防风丸方防风（去叉） 决明子 枳壳（去瓤麸炒） 黄连（去须） 槐子 赤茯苓（去黑皮） 甘菊花（各一两半） 细辛（去苗叶） 黄芩（去黑心各一两） 生干地黄（焙） 车前子（各二两半）上一十一味，捣罗为末，炼蜜和丸，如梧桐子大，每服十五丸，食后米饮下，日再服，肉昏暗等诸证，皆能除之，觉愈即止。

　　治目障翳， 肉昏暗，复明膏方马牙硝（研一两半） 酸浆草（干者五两）上二味，六月六日，入童子小便浸，于日中曝之，夜或阴雨，复之，睛即露之，小便耗即旋添，至七月初，去酸浆草，只空曝小便令干收之，别以新盆盖药，埋净地，深可五寸以来，至来年夏至前二日收之，其霜飞上盆子盖，以乌鸡毛扫取，患者以一米粒，安大 头，避风。

　　治眼疾翳膜遮障，但瞳子不破者，杏仁膏方杏仁（三升汤浸去皮尖双仁）上一味，每一升以面裹，于 灰火中炮熟，去面，研杏仁压取油，又取铜绿一钱，与杏油同研，以铜箸点眼，瘥。

　　卷第一百一十一

　　远年障翳

　　论曰障翳之疾，本于风热毒瓦斯，蕴积腑脏，冲发眼目，结搏而成，盖目为五脏精华，肝之外候，今风邪毒热，在于脏腑，不得宣泄，上冲于目，故为障翳，初则隐涩赤痛，渐成翳膜遮障，久而不退，或至粘睛，疗之难瘥，是为远年障翳。

