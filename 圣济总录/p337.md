<!-- { "loadSidebar": true } -->
　　论曰血气得温则宣流，得寒则凝泣，肝藏血，上注于目，若肝经虚寒，则目多昏暗泪出之候，古方用温熨之法，盖欲发散血气，使之宣流尔，若翳膜顽浓，熨法所不能去者，又宜烙之。

　　熨烙法治目赤肿，贴熨地黄膏方生地黄 粟米饭淀（极酸者）上二味等分，烂研如膏，匀摊于薄绢上，方圆二寸许，贴熨目上，干即易之。

　　治目泪出，或有脓出者，马齿熨方马齿子 人苋子（各半合）上二味，捣罗为末，入铜器中，于饭上蒸熟，以绵裹熨大 头，脓水出处，仍乘热熨之，令透睛，每熨三五十度，脓水自绝。

　　治热病后失明，或生白膜极浓者，烧针烙法。

　　上取平头针，可翳大小者，烧赤，当翳中烙之，须轻下手，若烙后翳已破，即少敷除翳药。

　　治目昏暗，中指熨法上东向坐，不息再过，以两手中指，口唾之二七，相摩拭熨目 佳。

　　治目暗，掌心熨法上鸡鸣时，以两手相摩极热，熨目三遍，仍以指甲掐两 头，觉有神光，妙。

　　治目赤痒涩，及一切目疾，汤器熨方上盛热汤满器，铜器尤佳，用以熨目，乃闭目勿开，亦勿以手揉目，次掬器中汤淋目，候稍冷即止，一日三四次为之，若无目疾者，亦可间用此法。

　　治逆顺翳法凡五脏虚劳，风热上冲于肝，从上生向下，名曰逆翳。从下生向上，名曰顺翳，此疾宜用熨烙法。

　　卷第一百一十四　耳门

　　耳统论

　　论曰肾气通于耳，心寄窍于耳，气窍相通，若窗牖然，音声之来，虽远必闻，若心肾气虚，精神失守，气不宣通，内外窒塞，斯有聋聩之疾，经所谓五脏不知，则九窍不通是也。

　　卷第一百一十四　耳门

　　耳聋

　　论曰耳聋之证有二，有肾虚精脱而聋者，肾气通于耳也，有经脉气厥而聋者，经脉络于耳也，肾虚而聋者，其候面色黑，气厥搏入于耳而聋者，其候耳中浑浑 ，或耳中气满是也，辉辉 ，过在手少阳，耳中气满，过在手太阳，以至五络，皆会于耳中。各有证候，审而治之。

　　治肾虚耳聋，肉苁蓉丸方肉苁蓉（酒浸一宿切焙） 菟丝子（酒浸别捣） 白伏苓（去黑皮） 山芋 人参 熟干地黄（切焙） 桂（去粗皮） 防风（去叉） 芍药（锉） 黄 （锉各半两） 羊肾（一对薄批去筋膜炙干） 附子（炮裂去皮脐） 羌活（去芦头） 泽泻（锉各一分）上一十四味，捣罗为末，炼蜜和丸，如梧桐子大，每服三十丸，空心温酒下。

　　治耳聋，黄 丸方黄 （锉） 栀子仁（炒） 犀角（镑） 木通（锉炒） 升麻 人参 玄参 木香 干蓝黄芩（去黑心） 芍药（锉各一两）上一十一味，捣罗为末，炼蜜和丸，如梧桐子大，每服二十丸，煎枸杞根汤下，加至三十丸，食后服。

　　治肾虚耳聋，菖蒲丸方菖蒲 蜀椒（去目并闭口炒出汁各三分） 羊肾（一对酒一升煮干取出片切曝干） 葱子（炒半两） 皂荚（一挺去皮子炙）上五味，捣罗为末，炼蜜丸如梧桐子大，每服三十丸，空心温酒下，日三，凡欲服此药，临睡时，先安铁物于所患耳边，口中以牙硬咬定，却以磁石一小块，安耳内，觉气微通，略能听声，然后服药。

　　治肾气不足，耳聋耳中虚鸣，桂心汤方桂（去粗皮） 羌活（去芦头） 黄 （锉各一分） 防风（去叉半两） 芍药 人参 木通（锉各一分半） 磁石（ 醋淬七遍二两）上八味，粗捣筛，每服三钱匕，水三盏，先煮羊肾一只，去肾取汁一盏，然后下药，煎至七分，去滓温服。

　　治耳聋耳鸣，山芋丸方山芋 熟干地黄（切焙） 磁石（ 醋淬七遍） 菊花（微炒） 黄 （锉） 茯神（去木） 木通（锉各一两） 升麻 独活（去芦头各三分）上九味，捣罗为末，炼蜜和丸，如梧桐子大，每服二十丸，米饮下，渐加至三十丸。

　　治耳聋，菖蒲酒方菖蒲（米泔浸一宿锉焙三分） 木通 磁石（捣碎绵裹） 桂（去粗皮各半两） 防风（去叉）羌活（去芦头各一两）上六味， 咀如麻豆，以酒一斗渍，寒七日，暑三日，每日空腹饮三两盏，以瘥为度。

　　治耳聋鸣，常如风水声，磁石酒方磁石（捣碎绵裹半两） 木通 菖蒲（米泔浸一两日切焙各半斤）上三味 咀，以绢囊盛，用酒一斗浸，寒七日，暑三日，每饮三合，日再。

　　治耳聋，牡荆酒方牡荆子（微炒一升）上一味，以酒二升浸，寒七日，暑三日，去滓任性饮之，虽久聋亦瘥。

　　治耳聋，大豆酒方大豆（拣一升） 鸡屎白（捣炒半升）上二味，先炒大豆声绝，入鸡屎白，取酒五升沃之，良久去滓，分温三服，浓衣盖取汗治耳聋铁酒方铁（五两） 酒（一升）上二味烧铁令赤，投酒中，去铁饮之，仍以磁石塞耳中。

　　治耳鸣耳聋塞耳，鱼脑膏方鲤鱼脑（六合） 当归 防风（去叉） 细辛（去苗叶） 附子（去皮脐） 芎 白芷（各一分）上七味，除鱼脑，并锉碎，银器中和鱼脑，煎成膏，去滓倾入合中澄凝，每以枣核大绵裹，塞耳中。

　　治耳鸣耳聋，塞耳，木通丸方木通（锉） 细辛（去苗叶） 桂（去粗皮） 菖蒲 当归（切焙） 甘草（炙锉） 独活（去芦头各半两） 附子（炮裂去皮脐） 石（研如粉各一分）上九味，捣研为末，旋以葱汁和丸，如枣核，绵裹塞耳中。

　　治耳鸣耳聋，塞耳，芎 膏方芎 当归 细辛（去苗叶） 白芷（各一分）上四味细锉，以雄鱼脑六合和，于银器中煎成膏，去滓倾入合中澄凝，以枣核大绵裹，塞耳中。

　　治耳聋，塞耳，丹参膏方丹参（洗） 蜀椒（去目并闭口炒出汗） 大黄 白术 芎附子（去皮脐） 干姜 巴豆（去皮心） 细辛（去苗叶） 桂（去粗皮各半两）上一十味， 咀，以醋渍一宿，用炼成猪脂三斤，同置银器中，微火煎成膏，去滓，倾入瓷合中澄凝，以绵裹枣核大，塞耳中。

　　治耳聋，塞耳，菖蒲丸方菖蒲 木通（锉） 磁石（ 醋淬研） 乳香 杏仁（汤浸去皮尖双仁炒） 蓖麻子（去皮）松脂 蜡（各一分）上八味，捣研极细，入鹅膏，同捣一二百杵，捻如枣核大，以针穿中心，作一孔子，先挑耳令净，然后内药耳中，日再，初着时痒及作声，勿怪。

　　治耳聋，塞耳，乳香丸方乳香 杏仁（汤浸去皮尖双仁炒） 蓖麻子（去皮） 附子（炮裂去皮脐） 磁石（醋淬七遍） 木通（锉） 桃仁（汤浸去皮尖双仁炒各半两） 巴豆（去皮心炒一分） 菖蒲 松脂（各三分）上一十味，先捣罗磁石木通菖蒲附子为末，其余捣研为膏，入末同捣一二百杵，捻如枣核大，中心通一孔子，以绵裹塞耳中，一日三换，轻者三日，重者十日、愈。

　　治耳聋，塞耳，地黄丸方生地黄（洗） 杏仁（汤浸去皮尖双仁炒） 巴豆（去皮心炒） 食盐 乱发灰（各半两）上五味，捣烂如膏，捻如枣核，以薄发裹，塞耳中，日一易之，当有黄水出，即去药。

　　治耳聋，塞耳，蓖麻丸方蓖麻子（去皮半两） 乳香 食盐 巴豆（去皮炒各一分） 松脂 蜡 杏仁（汤浸去皮尖双仁炒各半两）上七味，捣烂如膏，捻如枣核，塞耳中，三日一易。

　　治耳聋，塞耳，附子散方附子（炮裂去皮脐） 磁石（ 醋淬一七遍） 龙骨 菖蒲 本（去苗土各一分）上五味，捣罗为散，以绵裹一钱匕，塞耳中。

　　治耳聋，塞耳，羌活丸方羌活（去芦头） 玄参 木通（锉） 乌头（炮裂去皮脐） 防风（去叉各一分）上五味，捣罗为末，熔蜡和捻如枣核，塞耳中，日一易。

　　治耳聋，烧肾散方磁石（一两醋淬七次细研水飞） 附子（一两炮裂去皮脐） 巴戟（一两） 川椒（一两去目及闭口者微炒去汗）上四味，捣罗为细散，每服用猪肾一只，去筋膜细切，葱白薤白各一切，入药一钱，盐花一字，和搅令匀，以十重湿纸裹，于 灰火内煨熟，空腹细嚼，用酒解薄粥送下，十日大效。

　　治久耳聋方乌驴乳（一合） 皂荚（半挺为末） 蜡（一两）上三味相和，于铫子内熔成膏堪丸，即丸如枣核大，用针穿透，安耳中一宿，至来日看之，有物下来在耳门中，即便取却，再用一两度即瘥。

　　又方桃仁（三分汤浸去皮） 松脂（三分） 椒目末（一分半） 巴豆（三七粒去皮心炒研）上四味，都研如膏，捻如枣核，中穿一孔，绵裹塞耳中，数日一易。

　　治耳聋，塞耳，葶苈膏方葶苈（纸上炒烂捣） 盐（研） 杏仁（汤浸去皮尖双仁炒研各一两）上三味，捣研极烂，入猪膏中，以银器盛，慢火煎成膏，倾入瓷合中，以绵裹枣核大，塞耳中。

　　治耳聋，塞耳，菖蒲丸方菖蒲（一寸） 巴豆（一粒去皮心炒） 蜡（一分）上三味，捣烂捻作七丸，每一丸，中穿一孔子，以绵裹塞耳中，日一易。

　　治耳聋，塞耳，食盐丸方食盐 杏仁（去皮尖双仁炒各一分）上二味烂捣，以纯鸟羊屎新湿者和丸，如枣核大，塞耳中，勿令风入，干即易之，至七日二七日，耳中有声渐入，即以苇管长二寸内耳中，四畔以面封之，勿令气出，以薄面饼子裹筒头上，以艾炷灸三壮，耳内即有干黑脓出，须挑却，还根据前法，一日两度，以后常用乱发塞之。

　　治耳聋，塞耳，附子丸方附子（炮裂去皮脐） 菖蒲（各半两）上二味捣罗为末，以醋和如枣核，绵裹，临卧时塞耳中，夜一易之，有黄水出、瘥。

　　治耳聋，塞耳，大枣丸方大枣（十五枚去核） 蓖麻子（一百粒去皮）上二味烂捣，捻如枣核，塞耳中，二十日效。

　　治耳聋，塞耳，巴豆丸方巴豆（十粒去皮心炒） 松脂（半两）上二味，捣烂捻如枣核，塞耳中，汁出即愈。

　　又方蜗牛子（一分） 石胆（一分） 钟乳（一分） 龙脑上四味，除龙脑，同研为细末，一瓮瓶盛之，以炭火烧令通赤，候冷取出，研入龙脑少许，每用油调药一字，滴入耳中，无不瘥。

　　又方雄黄（一分） 硫黄（一分）上二味同研为末，绵裹一字，放耳中，即瘥。

　　治耳聋灌耳方鹅毛翎根筒（七茎） 灯心（七茎） 木通（一两） 地龙（三条）上四味相和，烧为灰细研，每用半钱匕，以生油调，倾入耳中，便用绵子塞耳，且侧卧良久，如此三度。

　　治耳聋，枫香脂丸方枫香脂（半钱） 巴豆（七粒去皮心）上二味同研相入，捻如枣核，绵裹塞耳中。

　　治耳聋，塞耳，牙硝散方马牙硝（半两） 龙脑（半钱匕） 蕤仁（去皮半分）上三味为散，入黄蜡二钱熔和，绵裹一枣核大，塞耳中。

