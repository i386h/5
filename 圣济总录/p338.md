<!-- { "loadSidebar": true } -->
　　治耳聋，塞耳，椒目丸方椒目（四十九粒） 巴豆（二粒和皮用）上二味，同研匀，入饭丸如枣核绵裹，夜后塞在聋耳内。

　　治耳聋，塞耳，黄瓜根方黄瓜根上一味，削如枣核塞耳，数日干，耵聍脓血自出尽，即瘥。

　　治耳聋，塞耳，醋煮附子方附子上一味，以醇醋微火煮一宿，削如枣核，以绵裹塞耳中。

　　治耳聋塞耳，真珠粉方真珠末（一分）上一味，研如粉，以绵裹一钱匕，塞耳中。

　　治耳聋塞耳桃仁方桃仁（汤浸去皮尖双仁炒一分）上一味捣烂，捻如枣核，以赤楮皮裹，塞耳中。

　　又方杏仁（去皮尖一分）上一味，捣烂如枣核大，以赤楮皮裹，塞耳中。

　　治耳聋，吸鼻，麝香散方麝香 细辛（去苗叶） 干姜（炮） 根（洗净焙各一分）上四味，捣罗为散，患左耳，吸入右鼻，患右耳吸入左鼻，不拘时。

　　治耳聋滴耳鸡卵方新鸡卵（一枚） 巴豆（一粒去皮心膜）上二味，先于鸡卵上开一窍，将巴豆内鸡卵中，以纸两重面粘贴盖，却与鸡抱，以其余卵鸡子出为度，取汁滴于耳内，日三两次，五七日瘥。

　　治耳聋，滴身，鲫鱼胆膏方鲫鱼胆（一枚） 乌驴脂（少许） 生油（半两）上三味和匀，内楼葱管中七日，滴于耳内，瘥。

　　治耳聋，滴耳，胡麻油方胡麻油（一合） 木香（醋浸一宿焙杵末半两）上二味，银器内微火煎三五沸，绵滤去滓，旋滴耳中，以瘥为度。

　　治耳聋，滴耳，鹅膏方鹅膏（一合）上一味，以少许滴耳中。

　　治耳聋，滴耳，生油方生油（一合）上一味，滴入耳中，日三五次，候其塞出即瘥。

　　治耳聋，滴耳，蟹汁方生蟹（一枚）上一味，捣绞取汁，以少许滴耳中。

　　治耳聋，滴耳，龟尿方龟上一物，安于合中荷叶上养之，专看叶上有尿，收取滴耳中。

　　治耳聋滴耳，杏仁方杏仁（七粒汤浸去皮尖双仁炒）上一味，分三停，各以绵裹，每裹着盐一颗如小豆许，以器盛，于饭甑上蒸之，饭熟取出一裹，令患人侧卧，捻汁入耳中，久又以一裹捻入耳中，取瘥为度。

　　治耳聋，灌耳，益母草汁方益母草（一握洗）上一味研取汁，少灌耳中、瘥。

　　治耳聋，灌耳，酽醋方酽醋（二合）上一味，温灌耳中，以绵塞定，半日许，必有物出，即瘥。

　　治耳聋，灌耳，鲫鱼脑方鲫鱼脑（一合）上一味，以竹筒子盛蒸之，冷灌耳中。

　　治耳聋，灌耳，鼠胆方鼠胆上一味，取汁滴入耳内令透，初益聋，半日后，便能听，虽久亦瘥。

　　治耳聋，熏耳，雄黄散方雄黄 防风（去叉） 菖蒲 石 乌头（去皮脐） 椒（去目并闭口炒出汗各一分） 大枣核（十枚）上七味，捣罗为散，以香炉中安艾一弹子大，次着黄柏末半钱匕于艾上，复以药二钱匕着艾上，火燃向耳熏之。

　　治耳聋，蜡纸角方。

　　蜡纸（一张）上一物，剪为四片，每一片，于箸上紧卷，抽却箸，以蜡纸卷子，安耳中燃之，待火欲至耳，急除去，当有恶物出在残纸上，日一角之，角了以蜡塞定。

　　治耳聋铁 方铁上一物，口内含之，随聋耳左右，以磁石一块枕之，旬余气通即止，又方以绵裹铁沙内耳中，口含磁石，大法本同，今并为一方。

　　治耳聋方巴豆（一枚去皮心膜）上一味，以黄蜡裹，两头作孔通气，安耳中。

　　治耳卒聋方菖蒲（一寸） 巴豆（一枚去心皮）上二味捣研，分为七丸，每取一丸，绵裹塞耳中。

　　治卒耳聋方上取栝蒌根，削可耳孔大，以腊月猪脂，煎三五沸，以塞耳中，七日一换良。

　　卷第一百一十四　耳门

　　风聋

　　论曰风聋者，本于足少阴经虚，风邪乘之，令气脉不通，风邪内鼓，则耳中引痛，牵及头脑，甚者聋闭不通，故谓之风聋。

　　治风聋，飕飕如风雨钟磬声，或时出清水，或有脓汁，黄 汤方黄 （锉一两半） 附子（炮裂去皮脐） 菖蒲（米泔浸一宿切各一两） 木通（锉二两）磁茯苓上一十二味，粗捣筛，每服三钱匕，以水一盏半，入生姜三片，大枣一枚劈，同煎至七分，去滓空心温服，日三。

　　治风聋菖蒲汤方菖蒲（米泔浸一宿切四两） 木通（锉三两） 瞿麦（二两用穗） 白术（锉碎炒三两）独活（去芦头四两） 山芋（三两） 甘草（炙锉二两） 附子（炮裂去皮脐二两） 桂（去粗皮三两）杏仁（去皮尖双仁炒三两） 茯神（去木二两） 人参（三两） 前胡（去芦头三两） 石膏（二两） 磁石（火烧醋淬七遍二两）上一十五味，锉如麻豆，每服三钱匕，以水一盏半，入竹叶七片，生姜一枣大切，葱白一寸，同煎至七分，去滓温服。

　　治风聋，头目痛，天雄散方天雄（炮裂去皮脐三两） 细辛（去苗叶三两） 山茱萸（五两） 干姜（炮二两） 山芋（七两）上五味，捣为散，每服一钱匕，空心温酒调下，日二服。

　　治风聋，独活煮散方独活（去芦头一两）上一味，捣罗为散，每服二钱匕，以水酒各半盏，煎至七分，去滓空心服，以瘥为度，时用水浸椒，煮令热，以布裹熨之。

　　治肾间风热，骨疼耳聋，及肾中实邪，苍耳酒方苍耳（净拣） 防风（去叉） 恶实（炒各三两） 独活（去芦头） 木通（各二两） 生地黄（洗三两） 人参（一两） 薏苡仁（二两） 黄 （三两） 桂（去粗皮一两半） 白茯苓（去黑皮二两半）上一十一味细锉，以酒一斗浸七日，空心饮之，初一盏日再，量性加至二三盏。

　　治风聋年久，鱼脑膏方生鲤鱼脑（二两） 当归（切焙） 细辛（去苗叶） 白芷 附子（炮裂去皮脐） 菖蒲（各半两）上六味，除鱼脑，捣罗为末，以鱼脑置银器中，入药在内，微火上煎候香滤去滓，倾入瓷合中，候凝，如枣核大，绵裹塞耳中。

　　治风聋久不瘥者，塞耳，杏仁膏方杏仁（去皮尖双仁别研） 蓖麻子（去皮各一两别研） 巴豆（去皮心别研一分） 食盐（别研二分） 附子（炮裂去皮脐一分） 桃仁（去皮尖双仁别研一两） 乳香（别研一分） 磁石（火烧醋淬一七遍一两） 木通（锉半两） 蜡（二两） 菖蒲（一两）上一十一味，除别研外，捣罗为末，后入别研者相和，捣丸，拈如枣核大，绵裹塞耳中，日四五易。

　　治风聋积久，及耳鸣，菖蒲散方菖蒲（切） 附子（炮裂去皮脐各一分）上二味，捣罗为散，每以一钱匕，绵裹塞两耳中。

　　治耳聋，牙关急，塞耳，附子方附子（一枚生去皮）上一味，以醋渍三两宿，令润透里，削一头尖，内耳中上灸二七壮，令气通耳中，即瘥

　　卷第一百一十四　耳门

　　劳聋

　　论曰劳聋者，肾气虚劳所致也，足少阴肾经，宗脉所聚，其气通于耳，肾气虚弱，宗脉耗损，则气之所通，安得聪彻而不聩哉，旧说谓因劳则甚，要当节嗜欲，慎起居，而无损肾脏。

　　治肾虚劳聋，内补丸方熟干地黄（焙） 附子（炮裂去皮脐） 桂（去粗皮） 肉苁蓉（酒浸一宿切焙） 鹿茸（去毛酒浸一宿酥炙） 人参（各一两） 山芋（一两半） 柴胡（去苗三分） 胡黄连（一分） 远志（去心半两） 细辛（去苗叶半两） 白茯苓（去黑皮一分） 钟乳（鹅管者二两以甘草水煮三日研三日）上一十三味，除研药，余为细末，再研匀，炼蜜丸如梧桐子大，空心温酒下二十丸。

　　治劳聋，耳中溃溃然，补肾，磁石汤方磁石（二两醋淬七遍） 山茱萸（洗炒） 菖蒲（米泔浸一宿锉焙） 芎 牡荆子 茯神（去木） 白芷 枳壳（去瓤麸炒黄） 甘草（炙锉） 陈橘皮（汤浸去白焙各一两） 地骨皮（去土）天门冬（去心各一两半）上一十二味，粗捣筛，每服三钱匕，水一盏半，入生姜半分切，竹沥二合，同煎至七分，去滓温服，日三。

　　治劳聋积久耳鸣，肉苁蓉丸方肉苁蓉（酒浸一宿切焙） 附子（炮裂去皮脐） 干姜（炮裂） 山茱萸（洗微炒） 巴戟天（去心） 桂（去粗皮） 泽泻 菟丝子（酒浸一宿别捣） 熟干地黄（焙） 石斛（去根） 蛇床子（微炒） 白茯苓（去黑皮） 当归（酒洒令润切焙） 人参 细辛（去苗叶） 牡丹皮 甘草（炙锉叉三两）羊肾（一对薄批去筋膜炙干）上二十三味，除菟丝子外，为细末，再入菟丝子末重罗，炼蜜丸如梧桐子大，每服二十丸，食后温酒下，渐加至三十丸，日三。

　　治劳聋久，耳中溃溃，补肾石斛丸方石斛（去根） 附子（炮裂去皮脐） 肉苁蓉（酒浸一宿切焙） 山茱萸（洗微炒） 菟丝子（酒浸一宿别捣） 桂（去粗皮） 泽泻 巴豆（去皮心膜炒黄色研如泥纸裹压去油） 当归（切焙）蛇床子（炒） 白茯苓（去黑皮） 干姜（炮） 菖蒲（米泔浸一宿锉焙） 熟干地黄（焙） 芍药细辛（去苗叶） 远志（去心） 黄 （细锉各一两） 防风（去叉三分）上一十九味，除菟丝子外，为细末，再入菟丝子末重罗，炼蜜丸如梧桐子大，每服十五丸，温酒下，日三。

　　治劳聋虚鸣，塞耳，蓖麻子丸方蓖麻子（去皮壳研） 杏仁（汤浸去皮尖双仁炒黄） 桃仁（汤浸去皮尖双仁炒黄） 磁石（醋淬七遍） 木通（锉） 菖蒲（各一两） 巴豆（去皮炒黄一分） 食盐（研三分） 蜡（三两）松脂（研） 乳香（研各二两半） 附子（炮裂去皮脐半两）上一十二味，先捣菖蒲磁石附子木通为细末，再将诸药，别捣如膏，入诸药同捣数千杵，丸如枣核大，以绵裹塞耳中，日一易。

　　治劳聋积久，塞耳，菖蒲散方菖蒲 山茱萸（洗微炒） 土瓜根 牡丹皮 牛膝（酒浸一宿焙） 白蔹（各半两） 磁石（醋淬七遍一两）上七味为细散，每以一钱匕，绵裹塞耳中，日一易。

　　治劳聋经久，塞耳，硫黄散方石硫黄 雌黄（各一分）上二味，研为细末，每以一钱匕，绵裹塞耳中，数日则闻人语声。

　　治劳聋滴耳方童子小便上一味，以少许，灌入耳中。

　　卷第一百一十四　耳门

　　久聋

　　论曰久聋者，肾脏虚，血气不足，风邪停滞故也，足少阴经，宗脉所聚，其气通于耳，若肾脏劳伤，宗脉虚损，血气既衰，风邪乘之，是为耳聋，积久不瘥，劳伤过甚，邪气留滞，故为久聋也。

