<!-- { "loadSidebar": true } -->
　　治久聋塞耳，磁石丸方磁石（ 醋淬七遍研半两） 菖蒲 野狼牙 木通（锉） 食盐（研） 熏陆香（研） 松脂（研）杏仁（汤浸去双仁皮尖炒研） 蜡（熔入药捣） 巴豆（去皮壳炒研） 生地黄（洗研各半两）上一十一味，先捣前三味为末，次同研者药，捣三二百杵可丸，即丸如枣核大，绵裹塞耳中，日一易。

　　治久聋不瘥，塞耳，木通丸方木通（锉） 菖蒲 磁石（ 醋淬七遍研） 熏陆香（研） 杏仁（汤浸去双仁皮尖炒研） 巴豆（去皮壳炒研） 蜡（各半两） 附子（炮裂去皮脐一分）上八味，除研外，捣罗为末，次将诸药入鹅膏，同捣可丸，拈如枣核大，绵裹塞耳中，日一易。

　　治久聋耳鸣，塞耳，鱼脑膏方生雄鲤鱼脑（二两） 当归（切焙） 菖蒲 细辛（去苗叶） 白芷 附子（炮裂去皮脐各一分）上六味，除鱼脑外，并捣为末，先以鱼脑银石器内，慢火煎沸，滤去滓，次入药，再煎成膏，以瓷合盛，每用枣核大，绵裹塞耳中。

　　治久聋塞耳，山茱萸丸方山茱萸 干姜（炮） 巴豆（去皮壳炒别研各一两）上三味，先捣前二味为末，入巴豆同研令匀，绞葱汁和丸，如枣核大，绵裹塞耳中，食顷干即易新药塞之，凡如此五日当小愈，十日闻人声，瘥即止，常以发塞耳孔，避风。

　　治久聋，塞耳，麒麟竭丸方麒麟竭（研） 铅丹（各二两半研） 硝石（研） 巴豆（去壳各一分研）上四味，同研匀，蜜丸如枣核大，新绵裹内耳中，有脓出即拭去，别用新绵裹再内，避风，以瘥为度。

　　治耳聋，不问久近，塞耳，蓖麻丸方蓖麻子（去皮五十枚） 大枣（去核二十五枚）上二味，先将枣捣烂，渐渐入蓖麻，杵得所，丸如枣核，内耳中，日一易。

　　治耳聋不问久近，塞耳，土瓜根方湿土瓜根上一味，截长半寸，塞耳中向上，以艾炷灸七壮，每日勿绝，以瘥为度。

　　治久聋，滴耳，鼠脂方鼠脂（半合） 青盐（一钱） 蚯蚓（一条系头捻取汁）上三味，以鼠脂蚯蚓汁，调青盐汤温，以绵蘸，侧卧捻滴耳中，继塞耳孔，即瘥。

　　治久聋，滴耳，水银方水银（一分） 蚯蚓（生者一条）上二味，就楼葱丛内，以一茎去尖头，入水银蚯蚓在内，即系却头，勿令倾出，候蚯蚓化为水，即取滴耳中，立愈。

　　治久聋耵聍，灌耳，桂心膏方桂（去粗皮二两） 野葛（一两）上二味细锉，以铜器盛，入成炼鸡肪五两，微火煎三五沸，去滓密贮，勿令泄气，以小竹筒盛，枣核大，火炙令热，仰倾灌耳中，十日耵聍自出，久聋者不过二十日瘥，乃以发裹膏深塞之，勿使泄气，五日后去之。

　　卷第一百一十四　耳门

　　五聋

　　论曰五聋不同，曰风聋，曰干聋，曰劳聋，曰虚聋，曰 聋，是也，肾气通于耳，足少阴其经也，经虚受风邪，及劳伤血气，停滞津液，皆能致聋，惟所受不同，故其证各异，葛氏所谓风聋者痛掣，干聋者生耵聍，劳聋者出黄汁，虚聋者肃肃作声， 聋者脓汁出，可不辨哉。

　　治五聋鸣闹，不闻人声，出黄水，黄 汤方黄 （锉一两半） 附子（炮裂去皮脐一两） 菖蒲（米泔浸一宿锉碎焙干一两） 磁石（醋淬一七遍三两） 木通（锉） 白茯苓（去黑皮） 五味子 熟干地黄（焙） 防风（去叉）玄参人参（各一两一分） 杜仲（去粗皮炙锉一两）上一十二味，锉如麻豆，每服五钱匕，以水一盏半，生姜半分拍碎，大枣二枚劈破，同煎至一盏，去滓温服，续吃羊肾粥助之，日四五服，不计时候。

　　治风聋，雄黄散方雄黄（半两研） 丹砂（三分研） 丁香（一分） 桂（去粗皮一分） 干蝎（去足炒半两） 乌蛇（酒炙用肉半两） 硫黄（一分研） 天麻 人参（各半两） 山芋（一分） 天南星（炮三分）白附子（炮一分） 麝香（三分研） 槟榔（三枚煨锉） 木香（一分） 麻黄（去根节半两）上一十六味，捣研为散，再罗令匀，每服二钱匕，温酒调服。

　　治劳聋，内神丸方熟干地黄（焙） 桂（去粗皮各一两） 山芋（一两半） 附子（炮裂去皮脐一两） 柴胡（去苗三分） 远志（半两去心） 胡黄连（一分） 钟乳（二两鹅管者） 鹿茸（去毛酒炙） 肉苁蓉（酒浸切焙各一两） 人参（三分） 白茯苓（去黑皮一分） 细辛（去苗叶半两）上一十三味，先用甘草水煮钟乳三日，研三日了后，方捣诸药为末，却与钟乳同研二日，用细绢罗过，炼蜜和丸，梧桐子大，每日空心，用温酒下二十丸，日再服。

　　治干聋生耵聍（上都挺下乃挺切耳垢也）不可出方蚯蚓（不以多少）上一味，取自死者，安葱叶中，面封头蒸之令熟，去面取出，捣研如泥取汁灌耳中满，即不过数灌，即挑易出，瘥后发裹盐塞之。

　　治 聋有脓散方。

　　乌贼骨 釜底墨 龙骨 伏龙肝（各半两） 附子（一两） 禹余粮（六铢）上六味，捣罗为细末，取皂荚子大，绵裹内耳中，日一易取瘥，不瘥者必有虫，加麝香一豆大。

　　治 聋脓水不绝，宜用此方。

　　白矾（半两烧灰） 麻勃（一分） 木香（一分） 松脂（一分） 花烟脂（一分）上五味，捣罗为细末，每用时，先以绵子净拭脓后，满耳填药效。

　　治耳聋，气塞不通，时作声，用附子方法生附子（尖一枚削作小枣核大）上一味，以绵裹置耳内。

　　卷第一百一十四　耳门

　　耳聋有脓

　　论曰耳聋有脓者，盖肾脏虚，劳伤血气，与津液相搏，热气乘之，则结聚于耳中，腐化脓汁，气不开窍，则致耳聋。

　　治耳聋出脓，黄 丸方黄 （锉） 升麻 栀子仁 犀角镑 玄参 木香 黄芩（去黑心） 芒硝（各一两半）干姜（炮） 芍药 人参（各一两） 大黄（锉炒二两）上一十二味，捣罗为末，炼蜜丸如梧桐子大，每服二十丸，至三十丸，煎枸杞根汤下，食后良久服。

　　治耳聋出脓疼痛，附子丸方附子（炮裂去皮脐） 菖蒲（米泔浸一宿锉焙） 矾石（熬令汁枯） 蓖麻子仁（研） 松脂（研各一两） 杏仁（去皮尖双仁炒二两） 染烟脂（半两）上七味，捣研为末，熔黄蜡和拈如枣核大，针穿一孔子令透，塞耳中，日一换之。

　　治耳聋有脓，禹余粮散方禹余粮（ 醋淬一分） 乌贼鱼骨（去甲） 伏龙肝 龙骨（各半两） 附子（炮裂去皮脐一两）上五味，捣研为散，每以一钱，绵裹塞耳中，日一易，取瘥为度，如有虫，加麝香一黑豆大，一方加铛墨半两。

　　治耳脓久不瘥，蚕香散方蚕纸（已出者烧灰） 乌贼鱼骨（去甲） 染烟脂（各一钱） 麝香（研半钱）上四味，捣研为散，满塞耳中不动，候自落，未瘥再用。

　　治耳聋有脓水不绝臭秽方肉苁蓉（一两） 龙胆（一两） 白茅根（一两）上三味，共烧为灰研细，以少蜜和令匀，后入鲤鱼胆汁三枚，搅令稀，即以绢捩取汁，沥入耳中，其捩干滓，捻作挺子，以薄绵裹塞耳，不过三两上愈。

　　治肾热耳聋，有脓血溜，日夜不止方。

　　鲤鱼脑（一枚） 鲤鱼肠（一具） 乌麻子（一升）上三味，先捣乌麻令碎，次入二味相和，微火熬，以暖布裹薄耳，两食顷开之，当有白虫出，复更作药，若两耳并脓，分药于两耳中用，若一耳，即于一面薄之，不过三度，瘥。

　　治耳聋有脓水不止方麻子（一合） 花烟脂（一分）上二味，共研为细末，满耳塞，药以绵轻 三两上，愈。

　　又方矾石（熬令汁枯一两） 铅丹（炒一钱）上二味，同研匀细，每用半字，渗入耳中。

　　又方地骨皮（半两） 五倍子（一分）上二味，捣为细末，每用少许，渗入耳中。

　　治耳内脓水，疼痛不止，矾黄散方矾石（晋州者熬令汁枯半两） 雄黄（好者一分）上二味，同研极细，每用手指甲，挑半字，先以绵枚子，拭耳内令干，却滴生麻油一二点，入耳内，仍以绵枚子惹药末在耳中，不拘久近，只一二度瘥。

　　治耳内出脓水，二圣散方白附子（炮） 羌活（去芦头各一两）上二味，同为细散，用猪羊肾各一只切开，每只入药末半钱，不得着盐，湿纸裹煨熟，五更初，温酒嚼下，续吃粥压。

　　治耳聋脓出，久不瘥，速效散方地龙（一条盛在白葱管内当门挂阴干）上一味，同麝香少许，研为细散，渗在耳中。

　　治耳聋出脓，或有虫，鱼醋膏方鲤鱼肠（一具切） 醋（三合）上二味，合捣如膏，取少许绵裹塞耳，二食顷当闷痛，或白虫出，即易之，虫尽乃止。

　　治耳聋有脓，桂骨散方桂（去粗皮） 鱼骨（各一两）上二味合捣为散，渗入耳中，瘥。

　　卷第一百一十四　耳门

　　耳虚鸣

　　论曰耳者心之寄窍，肾气所通也，腑脏和平，则其窍通而无碍，肾气既虚，风邪干之，复以思虑劳心，气脉内结，不得疏通，则耳内浑 与气相击而鸣，或如钟磬雷鼓，或如蝉噪，皆肾虚所致也。

　　治肾气虚弱，气奔两耳作声，甚则成聋，磁石散方磁石（ 醋淬七遍） 熟干地黄（焙） 菖蒲（米泔浸一宿锉焙） 牡丹皮 白术（各一两）附子（炮裂去皮脐） 白茯苓（去黑皮）人参 芎 大黄（锉炒） 牡荆子（微炒） 桂（去粗皮） 当归（切焙） 桑螵蛸（切破炙各半两） 羊肾（一对薄切去筋膜炙干）上一十五味，捣罗为散，每服一钱匕，温酒调下，日三，加至二钱匕，不拘时。

　　治耳内虚鸣，保命丸方熟干地黄（焙） 肉苁蓉（酒浸切焙） 桂（去粗皮） 附子（炮裂去皮脐） 丁香 菟丝子（酒浸别捣） 人参（各一两） 白豆蔻（去皮） 木香 槟榔（锉） 甘草（炙各半两） 鹿茸（去毛酒浸一宿酥炙） 白茯苓（去黑皮） 蒺藜子（炒去角各三分）上一十四味，将十三。味捣罗为末，入菟丝末再罗，炼白蜜丸如梧桐子大，每服十五丸，空心食前，温酒下，渐加丸数。

　　治男子患耳内虚鸣，腰肾疼痛，髀膝风冷，食饮无味，肉苁蓉丸方肉苁蓉（酒浸切焙） 石斛（去根） 白术 五味子 桂（去粗皮） 巴戟天（去心） 防风（去叉） 人参（各二两） 白茯苓（去黑皮） 泽泻 山茱萸（各三两） 熟干地黄（焙） 磁石（醋淬七遍各四两）上一十三味，捣罗为末，炼蜜丸如梧桐子大，每服三十丸，空心食前服，温酒下。

