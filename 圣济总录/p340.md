<!-- { "loadSidebar": true } -->
　　治肾虚耳内作声，或如蝉噪，或如风水声，诊其左手尺脉微而细，右手关脉洪而大，是其候也，石斛丸方石斛（去根） 黄 （锉） 鹿茸（去毛酒浸一宿酥炙） 地骨皮 附子（炮裂去皮脐各一两）菟丝子（酒浸别捣） 山茱萸（各一两一分） 远志（去心） 熟干地黄（焙） 菖蒲（米泔浸一宿锉焙） 防风（去叉各三分） 桂（去粗皮半两） 玄参（一两）上一十三味，将十二味捣罗为末，入菟丝子末，再罗，炼蜜丸如梧桐子大，每服三十丸，空心温酒下，以瘥为度，此药妊娠人，去桂附，加蜀椒三分，丹参半两。

　　治肾虚耳数鸣而聋，补肾，黄 汤方黄 （锉） 人参 紫菀（去土） 甘草（炙锉） 防风（去叉） 当归（切焙） 麦门冬（去心焙） 五味子（各一两） 干姜（炮） 桂（去粗皮各二两） 芎 （一两半）上一十一味，粗捣筛，每服五钱匕，先以水三盏，煮羊肾一只，至一盏半，去肾下药，入葱白三寸切，大枣三枚劈破，煎至八分，去滓空心食前温服。

　　治肾气虚弱，气奔两耳，鸣甚成聋，桑螵蛸散方桑螵蛸（切破炙） 附子（炮裂去皮脐） 人参 白茯苓（去黑皮） 当归（切焙） 桂（去粗皮各半两） 熟干地黄（焙） 牡丹皮 白术（锉炒各一两） 羊肾（一对薄切去筋膜炙干）上一十味，捣罗为散，每服一钱匕，空心食前，温酒调下日三，加至二钱匕。

　　治肾劳虚后，耳常闻钟磬风雨之声，补肾，鹿茸丸方鹿茸（去毛酒浸一宿酥炙） 磁石（ 醋淬七遍） 枳实（去瓤麸炒各二两） 附子（炮裂去皮脐） 山芋 牡蛎（熬） 肉苁蓉（酒浸切焙各一两半） 五味子 巴戟天（去心各一两）楮实（炒别捣末三两）上一十味，将九味捣罗为末，入楮实末，再罗令匀，炼蜜丸如梧桐子大，每服二十丸，至三十丸，空心浸牛膝酒下。

　　治耳聋及耳鸣，菖蒲浸酒方菖蒲（米泔浸一宿锉焙三分） 木通（一分锉） 桂（去粗皮） 磁石（碎绵裹各半两）防风（去叉） 羌活（去芦头各一两）上六味， 咀，以酒一斗浸七日，每日空腹温饮一二盏。

　　治肾虚热毒，乘虚攻耳，致耳内常鸣如蝉声，不可专服补药，龙齿散方龙齿 人参 远志（去心） 白茯苓（去黑皮） 麦门冬（去心焙各半两） 丹砂（研）铁粉（研末飞） 龙脑（研） 牛黄（研） 麝香（研各一分）上一十味，捣研为散，再同研匀细，每服半钱匕，食后夜卧，温熟水调下，日三，病愈即已。

　　治耳鸣，并水入耳，塞耳菖蒲丸方菖蒲 独活（去芦头） 矾石（熬令汁枯各一两） 木通（锉） 细辛（去苗叶） 桂（去粗皮各三分） 附子（炮裂去皮脐一分） 当归（切焙） 甘草（炙各半两）上九味，捣罗为末，旋以葱汁，同白鹅膏和丸，如枣核大，以绵裹内耳中，日三易之。

　　治耳内昼夜虚鸣，塞耳方菖蒲 乌头（去皮脐生用各一两）上二味为末，绵裹半钱匕，塞耳中，日再易之。

　　治肾气虚弱，风邪干之，上攻于耳，常作蝉鸣，以至重听，牛膝煎丸方牛膝（去苗） 海桐皮（二味各半斤捣末用好酒五升与银石器内熬成膏） 香子（炒）当归（切焙） 赤箭 五加皮（锉） 赤芍药 桂（去粗皮） 麻黄（去根节） 地龙（炒） 木香独活（去芦头） 没药（研） 乳香（研） 防风（去叉） 骨碎补 麒麟竭 沉香（锉） 干蝎（炒去土） 天南星（生用各一两） 附子（炮裂去皮脐） 乌头（炮裂去皮脐） 楝实 芎 （各二两）麝香（研半两） 虎脑骨（四两酥炙）上二十六味，捣研二十四味为末，入前膏内，和捣三千杵，丸如梧桐子大，每服十丸，至十五丸，空心温酒，或盐汤下。

　　治肾虚耳鸣，地黄丸方熟干地黄（焙三分） 黄 （锉焙） 山茱萸 桑根白皮（各二两） 黄连（去须） 羚羊角屑桂（去粗皮） 当归（切焙） 代赭（各一两） 芎 天雄（炮裂去皮脐各一两半）上一十一味，捣罗为末，炼蜜和丸，如梧桐子大，每服三十丸，空心温酒下。

　　卷第一百一十五

　　耳疼痛

　　论曰足少阴肾之经，宗脉所聚，其气通于耳，若风邪毒瓦斯乘之，与正气相击，则令耳中疼痛。

　　治耳中策策疼痛，生犀丸方犀角（镑屑） 牛黄（研各一分） 防风（去叉半两） 白附子（炮） 乌蛇（酒浸去皮骨炙）天南星 半夏（汤洗二十四遍） 干姜（炮） 丹砂（研） 没药（研） 龙脑（研） 乳香（研） 桂（上一十五味，捣罗为细末，炼蜜和丸，如梧桐子大，空心酒下二十丸。

　　治耳中疼痛，香附膏方附子（二枚去皮脐生用） 菖蒲 矾石（烧枯） 杏仁（汤浸去皮尖双仁炒各半两） 麝香（研二钱） 萆麻子（六十粒去皮）上六味，先捣附子菖蒲矾石为细末，次将萆麻杏仁捣膏，次研麝香同拌匀，丸如枣核大，以蜡裹用大针穿透，塞于耳中，日再用。

　　治耳聋疼痛，百合散方百合（不拘多少）上一味，焙干为细散，食后温水调下一钱匕，日三服。

　　治耳内极痛方郁金末上一味研细，每用一字，以净水调，倾入耳内，却急倾出。

　　治耳卒疼痛，不能忍，塞耳散方菖蒲 附子（炮裂去皮脐各一分）上二味，捣罗为细散，麻油调绵裹，枣核大塞耳中。

　　治耳风疼痛，久聋不通，木香散方木香上一味，捣罗为细散，用葱黄心截了尖，沾鹅脂在上，蘸木香散，深内耳中，觉痛，止待一时辰，方取去，日三五上。

　　治耳卒疼痛，熨法盐（五两）上一味，于饭上蒸过，乘热以软布裹，频熨之。

　　卷第一百一十五

　　耳肿

　　论曰耳者肾之候，心之寄窍，若其经为风热所客，随脉而上，至于耳中，气聚不散，邪热攻冲，结聚为肿，甚则黄汁出而为暴聋之病也。

　　治两耳肿，木香散方木香 防己 芍药 玄参 白蔹 大黄（锉炒） 芒硝 黄芩（去黑皮） 紫葛（各一两）赤小豆（三分）上一十味，捣罗为散，每捣生榆白皮，取汁和少许，涂帛上，贴肿处，取消。

　　治两耳肿，时苦疼痛，盐花丸方盐花（四钱） 甜葶苈（二两用河水洗微炒） 杏仁（去皮尖双仁炒一两） 腊月猪脂（二钱）上四味，除脂外，各捣研极细，一处研匀，次入猪脂和丸，如枣核大，每用绵裹内耳中，日一易之，初内药后，忽觉耳痛，有恶水出，四体不安勿疑。

　　治耳肿热痛，及暴觉肿者，三物散方赤小豆 大黄（各半两） 木鳖子仁（一两）上三味，各捣研为末，再同研匀，每用少许，以生油旋调，涂耳肿处。

　　治耳卒肿、出脓，矾石散方矾石（熬令汁枯半两）上一味研细，每以苇管吹少许，入耳中，日三四度，或以绵裹如枣核大，塞耳中亦得。

　　治耳卒肿，栝蒌根塞耳方栝蒌根（洗不拘多少）上一味，以刀削一头，令尖、可入耳中，以腊月猪脂煎之，三沸，候冷，取塞耳中瘥。

　　治耳卒肿，楝实塞耳方楝实（五合）上一味，烂捣，每用绵裹，如枣核大，塞耳中。

　　治耳肿，商陆塞耳方商陆（生者洗）上一味，以刀子削如枣核，内耳中，日二易之。

　　治耳肿，杏仁膏方杏仁（去皮尖双仁）上一味，研成膏，拈如枣核，乱发裹，内耳中，日二易之。

　　卷第一百一十五

　　耳内生疮

　　论曰足少阴为肾之经，经虚则风热邪气乘之，与津液相搏，故耳内生疮，世俗治耳疮，多以敷渗塞耳等药，以谓邪气出外，专为外医，殊不知服药以治肾经之为善也。

　　治耳内生疮，菖蒲汤方菖蒲（米泔浸一宿锉焙三分） 附子（炮裂去皮脐） 五味子 熟干地黄 白茯苓（去黑皮）防风（去叉） 人参（各半两） 磁石（醋淬七遍一两一分） 木通 玄参 杜仲（去粗皮锉炒各一分） 黄 （三分）上一十二味， 咀，每服三钱匕，以水一盏，入生姜三片，大枣二枚劈破，同煎至七分，去滓温服。

　　治耳有恶疮，塞耳，大黄散方大黄（半两） 黄连（去须） 龙骨（各一分）上三味，为细散，每用少许绵裹枣核大，塞耳中。

　　治耳有恶疮，黄连散方黄连（去须半两） 矾石（三分烧汁尽研）上二味，捣研为细散，每以少许绵裹内耳中，兼疗耳痛有脓。

　　治耳有疮方羊屎（曝干）上一味，研为末，每以少许绵裹塞耳中。

　　治米疽生耳中，连头肿，疼不可忍，香脂膏方郁金 地骨皮（各一分） 矾石（一钱研） 龙脑（半钱研）上四味，捣研为细末，用腊月猪脂油调涂之，若用鼠脑调更佳。

　　治耳疮，土马鬃涂方土马鬃 井中苔（等分）上二味，捣研为末，以灯盏内油，调涂之。

　　卷第一百一十五

　　耳耵聍

　　论曰耳者肾之候，心之寄窍，风热搏于经络，则耳中津液结聚，如麸片之状，久则丸结不消，或似蚕蛹，致气窍不通，耵聍为聋。

　　治耵聍塞耳，矾石膏方矾石（熬令汁尽三分） 附子（炮裂去皮脐一两） 菖蒲（半两） 杏仁（汤浸去皮尖双仁炒黄三两别研） 蓖麻仁（二两半别研） 松脂 烟脂（各三分）上七味，捣研令匀，和如膏，以绵裹枣核大，塞耳中，常令相续，以瘥为度。

　　治耵聍塞耳聋，强坚不可挑，塞耳，猪脂膏方生猪脂（一合） 釜下墨（半两研）上二味，调和成膏，捏如枣核大，绵裹塞耳中。

　　治耵聍塞耳，坚强不可挑，灌耳，葱液膏方葱汁（三合） 细辛（去苗叶） 附子（炮裂去皮脐各一分）上三味，捣罗细辛附子为末，以葱汁调令稀，灌入耳中。

　　治耵聍塞耳聋，强坚不得出，黄连散方黄连（去根须半两） 附子（炮裂去皮脐一分）上二味，捣罗为散，每以少许渗入耳中。

　　治耵聍塞耳聋，强坚不可挑，灌耳地龙汁方地龙（湿者五七条）上一味研，取汁数滴入耳中，挑即自出。

　　卷第一百一十五

　　耳

　　论曰肾气通于耳，耳者肾之候，若其经为风邪所乘，毒瓦斯蕴结于耳中，以至脓汁俱出，妨闷疼痛，谓之 耳。

　　治 耳，通气散方郁李仁（去皮研半两） 木香（一分） 槟榔（锉三枚） 大黄（锉一两） 芍药（半两） 细辛（去苗叶一分） 人参（半两） 山芋 桂（去粗皮各一两） 甘草（炙锉） 牡丹皮（各一分）上一十一味，除郁李仁别研外，捣罗为散和匀，每服一钱匕，空心温酒调下。

　　治 耳出脓血，塞耳，白蔹散方白蔹 黄连（去须） 龙骨 赤石脂 乌贼鱼骨（去甲各一两）上五味，捣罗为散，先以绵拭脓干，用药一钱匕，绵裹塞耳中。

