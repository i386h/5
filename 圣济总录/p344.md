<!-- { "loadSidebar": true } -->
　　论曰五脏化液，遇热则干燥，遇寒则流衍，鼻流清涕，至于不止，以肺脏感寒，寒气上达，故其液不能收制如此，且涕泗 ，皆鼻液也，以继泣则曰涕，以生于肺，则曰泗，涕甚曰，此独言涕，与宣明五气言肺为涕同意。

　　治鼻出清涕，五味子汤方五味子 山芋（各一两） 半夏（汤洗去滑三分） 鹿茸（酒浸一宿酥炙） 白术（米泔浸一宿锉炒各一分） 附子（炮裂去皮脐） 牛膝（酒浸切焙） 甘草（炙锉） 槟榔（锉） 熟干地黄（焙） 干姜（炮裂各半两） 白豆蔻（去皮） 木香 丁香（各一分） 白茯苓（去黑皮三分）上一十五味，粗捣筛，每服二钱匕，水一盏，煎至七分，去滓空心温服。

　　治脑冷鼻塞，时出清涕，细辛丸内鼻方细辛（去苗叶） 桂（去粗皮） 甘遂（炒） 芎 附子（炮裂去皮脐各一分） 辛夷（半两）木通（锉二两）上七味，捣罗为末，炼蜜和拈，如枣核大，以绵裹内鼻中，勿令气泄，觉小痛，捣生姜汁和拈即愈，一方、用狗胆和丸。

　　治鼻多清涕，甘遂丸内鼻方甘遂（一两） 细辛（去苗叶一两半） 附子（炮裂去皮脐） 木通（锉各一两一分） 干姜（炮裂） 吴茱萸（汤浸焙干炒） 桂（去粗皮各一两）上七味，捣罗为末，炼蜜和拈，如枣核大，以绵裹内鼻中，仰卧即涕出，日三易之，避风，以瘥为度治鼻多清涕，细辛膏方细辛（去苗叶） 蜀椒（去目及闭口者炒出汗） 桂（去粗皮） 芎 吴茱萸（汤洗焙炒各三分） 皂荚（炙刮去皮并子半两） 附子（炮裂去皮脐二两）上七味细锉，以醋浸一宿，入猪脂于银器中，微火煎，候附子色黄，去滓倾入合中澄凝，以绵裹少许内鼻中，兼以摩顶上。

　　治鼻塞多清涕，芎 膏方芎 吴茱萸（汤洗焙干炒） 细辛（去苗叶） 蜀椒（去目及闭口者炒出汗） 干姜（炮裂）皂荚（炙刮去皮并子各三分）上六味细锉，以醋浸一宿，内猪脂于银器中煎，候五七沸，去滓倾入合中澄凝，以绵裹少许内鼻中。

　　治鼻久塞，清涕不止，杏仁膏方杏仁（汤浸去皮尖双仁二两） 附子（炮裂去皮脐一两半） 细辛（去苗叶） 蜀椒（去目及闭口者炒出汗各一两）上四味细锉，以醋浸一宿，用炼成猪脂一斤，银器盛，微火煎之，候附子黄色，去滓倾入合中澄凝，以绵裹少许内鼻中。

　　治鼻塞多年，清水出不止，灌鼻，黄连汁方黄连（去须二两） 蒺藜苗（二握）上二味细锉，水二升，煎至一升，取一合，灌鼻中，不过再灌，大嚏即瘥。

　　治鼻塞，清水久不止，灌鼻，蒺藜汁方蒺藜苗（一握）上一味细锉，以水三盏，煮至一盏，去滓，仰面先满口含饭，取汁一合，灌鼻中，不过再灌，嚏出息肉瘥。

　　卷第一百一十六　鼻门

　　鼻中生疮

　　论曰心肺有病，鼻为之不利，盖心肺在膈上，肺开窍于鼻，心肺壅热，气熏于鼻间，蕴积不散，其证干燥而痛，甚则成疮也，惟能平调心火，以利肺经，则疮可已。

　　治鼻中生疮，乌犀丸方乌犀（细镑一两） 羚羊角（细镑一两） 胡黄连（半两） 贝母（微炒去心半两） 知母（焙三分） 麦门冬（去心焙三分） 天门冬（去心焙半两） 甘草（炙一分） 黄芩（去黑心一分） 人参（半两） 牛黄（一两别研） 丹砂（半两别研） 柴胡（去苗一两）上一十三味，除别研外，捣罗为末，入别研药，更同细罗，炼蜜和丸，如梧桐子大，每服二十丸，空心温酒下。

　　治鼻中生疮，咽喉闭塞，及干呕头痛，食饮不下，前胡汤方前胡（去芦头三分） 升麻（一两） 木通（锉一两） 黄柏（微炙一两） 玄参（一两） 大青（三分） 麦门冬（去心焙三分） 芒硝（一两） 青竹茹（三分）上九味，粗捣筛，每服三钱匕，以水一盏，煎至七分，去滓食后温服，日再。

　　治肺风虚热气胀，鼻中生疮，喘息促急，时复寒热，白藓皮汤方白藓皮 玄参 葛根（锉） 白前 大黄（锉碎微炒各二两） 知母（焙） 鳖甲（醋浸炙去裙） 秦艽（去苗土各一两半）上八味，粗捣筛，每服三钱匕，以水一盏，入童子小便少许，同煎至七分，去滓温服，如人行四五里，再服。

　　治鼻干痒生疮，干呕不下饮食，升麻汤方升麻 桔梗（炒） 黄芩（去黑心） 犀角（细镑） 贝母（微炮去心） 龙胆（各半两） 甘草（炙一分）上七味，粗捣筛，每服三钱匕，以水一盏，煎至七分，去滓温服，不拘时候，日三。

　　治鼻中生疮，辛夷膏方辛夷（一分） 白芷（半两） 本（去苗土） 甘草 当归（去芦头各三分）上五味细锉，以清酒六合，羊髓十二两，银石器盛，火上煎三五沸，去滓倾入合中，澄凝，以大豆许，内鼻中，日夜各一。

　　治鼻生疮，痒痛不止，地黄煎方生地黄汁（一合） 苦参（锉一两） 酥（三合） 盐花（二钱后入） 生姜汁（一合）上五味，先以地黄生姜汁，浸苦参一宿，以酥和于铜石器中煎，九上九下，候汁入酥尽，去滓倾入合中，每以少许，滴于疮上，诸风热疮亦佳，其盐花至半即下。

　　治肺气风热，鼻内生疮，栀子煎方山栀子（去皮壳） 苦参 木通（各三两）上三味细锉，以四两酥同煎令香，滤去滓，倾入合中，每以少许滴入鼻中。

　　治鼻中热气生疮，有脓臭，兼有虫，滴鼻，矾石煎方矾石（一两熬枯） 苦参 生地黄（洗令净研绞取汁三合）上三味，粗捣二味为末，以地黄汁并水二盏，煎至三合，绵滤去滓，少少滴鼻中，三五度瘥。

　　治鼻中生疮，敷鼻，祀灶饭散方祀灶饭（不限多少烧为灰）上一味细罗为散，以生油调，涂敷之。

　　治鼻中生疮，敷鼻，马绊绳散方马绊绳（一条）上一味烧为灰，研细罗，以少许糁敷疮上。

　　治鼻中热气生疮，有脓臭兼有虫，黄柏饮方黄柏（二两去粗皮）上一味，以冷水浸一两日，绞取浓汁一盏服之。

　　卷第一百一十六　鼻门

　　疳虫蚀鼻生疮

　　论曰五脏皆有虫，虫得风则化，肺开窍于鼻，肺经既虚，风热乘之，鼻气壅塞，不得宣通，则疳虫因得侵蚀，疮生鼻间。

　　治鼻疳疮，侵蚀鼻柱，乌香散方草乌头（烧灰） 麝香（研等分）上二味同研细，以少许贴疮上。

　　治鼻中疳疮有虫，矾石汤方矾石（烧令汁枯研） 苦参（各一两） 生地黄（三两）上三味锉二味如麻豆大，与矾石拌匀，以水八合，煎取三合，新绵滤过，瓷器收盛，时点鼻内。

　　治疳虫蚀鼻生疮方铜箸（一只）上烧赤投醋中，以醋少少涂之。

　　治疳热，虫蚀鼻生疮，黄柏汤方黄柏（去粗皮二两）上一味细锉，以新水浸二日，绞取浓汁一盏，煎一沸温服。

　　治鼻中疳疮，杏仁膏杏仁（去皮尖不拘多少）上一味研如膏，以乳汁和，涂疮上。

　　治鼻中疳疮方乌牛耳中垢上一味，取少许敷疮上。

　　治鼻中疳疮方牛鼻津上一味，取涂疮上。

　　治疳虫蚀人口鼻，椿根汤方椿根（切一升去皮） 盐（半合） 葱白（切半升） 豉（半升） 椒（去目及闭口者炒出汗一合）上五味，合和，以醋及清泔各三升，煎十数沸，去滓约及一升，分作三服，有恶物下即效，小儿量大小加减。

　　治疳虫蚀人口鼻唇颊，作疮穿透者，洗疮银屑方银屑（十两）上以水三升，煎取一升，一日三四度洗疮，仍于铜器中煎用。

　　治疳虫蚀鼻生疮，及鼻下赤烂，如圣散方胡粉（半两） 麝香（研一字） 甜瓜蒂（七枚为末入粉内同研）上三味，再同研匀，用蟾酥少许，水浸一宿，次日取蟾水，先和胡粉，次同和丸，如绿豆大，每用二丸，水化敷疮上，鼻下赤烂者，涂赤烂处，小儿每用一丸。

　　治疳虫蚀鼻生疮，及鼻涕淹溃，青金散方铜青 白矾（生研等分）上二味，同研为散，每用少许，敷疮上，小儿亦可用。

　　卷第一百一十七　口齿门

　　口齿统论

　　论曰足太阴脾之经，其气通于口，足阳明胃之经，手阳明大肠之经，其脉并夹于口，故其腑脏风邪湿热，发于经脉则于是有口吻之疾。牙齿者，骨之所终，髓之所养也，又手阳明牙令过，不过五日，即牢密，若此之类，皆简易可行，行之有效，不可忽也。

　　卷第一百一十七　口齿门

　　口疮

　　论曰口疮者，由心脾有热，气冲上焦，熏发口舌，故作疮也，又有胃气弱，谷气少，虚阳上发而为口疮者，不可执一而论，当求所受之本也。

　　治热毒发动，口疮心烦躁，玄参煎方生玄参汁 生葛汁（各三升） 银（十两） 寒水石（捣末） 石膏（捣末） 滑石（捣末） 磁石（ 醋淬七遍捣末各一斤） 升麻 羚羊角（镑） 犀角（镑） 甘草（锉各二两） 芒硝（一斤）牛黄（研为细末二两）上一十三味，除银玄参生葛芒硝牛黄外，并粗捣筛，以水三斗，煎银寒水石石膏滑石磁石，取汁二斗去滓，别以水五盏，煎升麻羚羊犀角甘草至二盏，去滓与玄参并生葛汁，一外都和，再煎如稀饧，然后下芒硝搅匀，倾入瓷器中盛，却入牛黄末，再搅取匀停，令黄黑色，每取两大匙，入蜜一合和匀，分四服，热汤调下，不拘时候。

　　治口疮，槐枝煎方槐枝（二三月采好者锉） 桑枝（锉） 柳枝（锉各一斗三味以水五斗隔宿浸次日入锅文武火煎约得一斗去滓再入铜铛煎至五升入后药） 槐蛀虫（一两） 细辛（去苗叶半两）本（去苗土上一十味，将后七味捣罗为末，入前药汁内，更煎如饧，临卧净漱口，以药半匙敷痛处，有涎即吐之，临卧再用。

　　治口烂生疮，水浆不下，当归膏方当归（一两） 射干 升麻 附子（去皮脐切各半两） 白蜜（四合） 猪脂（五两）上六味，除蜜脂外并锉，先煎脂化去滓，入诸锉药，慢火煎，候附子色黄，又去滓入蜜，更煎如膏，以瓷器盛，每服如杏核大含之，日三五度，咽津不妨。

　　治口疮，及喉闭，吹喉朴硝散方朴硝 硝石 胆矾 白矾 芒硝（五味皆枯干） 寒水石（烧） 白僵蚕（直者炒） 甘草（炙锉） 青黛（研各等分）上九味，捣研为细散和匀，每用少许，渗疮上，遇喉闭，用笔管吹一字在喉中，立破。

　　治口疮，并咽喉塞，黄连膏方黄连（去须锉三两） 猪脂（一斤） 白蜜（四两） 羊髓（研二两）上四味，先以慢火煎猪脂，取油去滓，入黄连，又煎令黑色，下羊髓，髓化以绵滤去滓，入蜜更煎数沸成膏，瓷合盛候冷，每含如枣大，日三五度，咽津不妨。

