<!-- { "loadSidebar": true } -->
　　治牙齿宣露疼痛。并齿浮动。红绵散方柳絮（一两） 麋角（镑煮过焙半两） 海蛤（红者半两） 丹砂（研半两） 紫石英（研半两）龙脑（一两） 白石英（半两） 凝水石（研一两）上八味，捣研为散，每服半钱匕，揩牙良久漱口，不计时候用。

　　治牙齿浮肿宣露，鲜血不止。芎 散方芎 胡桐泪 石律 防风（去叉） 白芷 莽草（各一两）上六味，捣罗为散，每用半钱匕，揩牙盐汤漱之。

　　治风牙肿疼宣露。细辛汤方细辛（去苗叶三分） 升麻 芎 荆芥穗 木通（锉各半两） 莽草（半两） 莎草根（去毛一两）上七味，捣为粗末，每用五钱匕，水一盏，煎至七分，热漱冷吐之，日三两次。

　　治牙齿宣露。白杨皮汤方白杨皮（一握） 地骨皮（一两） 防风（去叉半两） 蔓荆实（一两） 细辛（去苗叶一两）杏仁（去皮尖双仁生用三十枚） 生干地黄（焙二两）上七味，锉如麻豆，每用五钱匕，以水二盏，煎至一盏，去滓留八合，入酒一盏，更煎三五沸，热漱冷吐，即瘥。

　　治牙龈宣露。牢牙散方栝蒌根（二两用沙锅子内甘草水煮软取出令干为末） 白芷（半两） 鸡舌香（七枚） 白檀香（一两） 麝香（研一分）上五味，捣罗为散，每用半钱匕，揩牙久使牢牙，误咽无妨。

　　治齿龈宣露，及骨槽风，小儿急疳，龈肉肿烂。黄矾散方黄矾（坩埚烧通赤研入一两） 生干地黄（焙） 胡桐泪 升麻（各半两） 干虾蟆头（二枚炙焦）上五味，捣研为散，每用半钱匕，干贴，良久吐津，甘草水漱口，一两服立效。

　　治牙龈宣露，疳 虫蚀。芎 散方芎 木香 乳香（研） 丁香（各一分） 烧盐（研半两）上五味，捣研为散，每用少许，患处敷贴，日三五上，即瘥。

　　治牙龈宣露，痒疼血出。地黄散方生干地黄（二两） 细辛（去苗叶） 白芷 皂荚（不蛀者去皮子各一两）上四味，同入藏瓶内，以纸泥固济，曝干，用炭火烧令烟尽，取出放冷，研令极细，次入白僵蚕末一分，甘草末二钱，再研令匀，早晨或临卧，以少许揩牙龈，良久以温水漱口。

　　治牙齿浮动，宣露疼痛。细辛散方细辛（去苗叶） 荆芥（去梗） 莽草 升麻（各一两） 胡桐泪（半两）上五味，同为粗末，每用五钱匕，水二盏，入槐枝十数茎，盐二钱匕，同煎令浓，热漱冷吐。

　　治牙齿宣露肿痒。松节汤方松节（锉一两） 细辛（去苗叶半两） 胡桐泪（研半两） 蜀椒（去目闭口者一分）上四味，锉如麻豆，每用五钱匕，以水二盏，煎十余沸，热漱冷吐，以瘥为度。

　　治牙齿宣露。海蛤散方海蛤（一枚烧灰） 硫黄（研半两） 干漆（炒令烟尽研细半两）上三味，更入麝香少许，细研为散，先用净帛拭患处，以药敷之，有涎吐却即愈。

　　治风冷乘于齿间，发歇疼痛，口气宣露。鸡舌香散方鸡舌香 射干（各一两） 麝香（细研一分）上二味，捣罗为散，入麝香再拌和令匀，每用少许揩齿良久，以温汤漱口。

　　治齿龈宣露。青黛散方青黛（研） 桦皮（烧灰） 虾蟆（取五月五日者烧灰各一两研）上三味，于乳钵中，研令细，每用少许，敷齿宣露处，立验，有津吐之。

　　治风毒壅滞，齿龈虚肿，出血宣露疼痛。白僵蚕散方白僵蚕（八两温水洗过入盐末八两逐旋入银石器内趁润炒令黄去盐不用捣为细末） 麝香（细研半两）上二味，同研令匀，每用少许揩齿，良久以荆芥汤稍热漱口，冷吐去。

　　治齿龈宣露风痒。牛膝散方牛膝（烧灰半两） 细辛（生用为末一分）上二味，捣罗为散，更于乳钵中细研，敷于宣露处，日三五上，即验。

　　治齿疳蚀齿，及唇鼻风疼，齿龈宣露。牢齿膏方猪脂（五两） 羊脂（二两） 野 脂（一两） 黄蜡（三分半） 盐（炒半两） 雄黄（研一两）莨菪子（炒细辛（去苗叶一分）香（半两）乳香（研半两） 麝香（研一分）升麻（三分） 莎草根（半两） 甘草（炙入研药重研细如面，然后取三般脂，煎熔入腊日合妙，当于静处，勿令鸡犬妇人见治风齿血弱，龈肉缩，渐至宣露。地黄散方生干地黄 莽草 干漆 猪牙皂荚 生姜（切作片焙干） 菟丝子皂麻子（胡麻亦可）上七味，各四两入瓶内，以黄泥固济，火 一日后，入地一尺二寸深窖，却三复时，取出合子盛，露三夜，不得见日气，捣罗为散，如齿药用之。

　　治齿龋宣露。去风散方升麻（一两半） 白芷 本（去苗土） 沉香（锉） 细辛（去苗叶） 丁香（各一两） 凝水石（研二两）上七味，捣罗为细散，再研匀，揩齿。

　　治牙齿风龋，龈肿宣露，脓出气臭。 本散方本（去苗叶） 升麻 皂荚（不 者烧灰存性各半两） 石膏（一两半）上四味，捣罗为散，临卧时，以手揩蘸，揩搽齿上，微漱存药气。

　　治牙齿龈宣露，有脓血出，乃小儿虫疳蚀龈，方葶苈 胡桐泪（各半两）上二味，捣罗为散，于患处掺之，即瘥。

　　卷第一百二十一　口齿门

　　齿龋

　　论曰，齿龋之病，由风热邪气，客于手足阳明二经，其状龈肿，或脓出而臭，久则侵蚀，齿龈宣露，一名风龋。

　　治齿龋龈肿，脓出疼痛。独活丸方独活（去芦头） 防风（去叉） 黄芩（去黑心） 零陵香 芎 细辛（去苗叶） 当归（切焙各半两） 沉香（锉） 鸡舌香 升麻 甘草（炙锉各一两）上一十一味，捣罗为末，熔蜡和丸，如小豆大，用绵裹一粒，于痛处含化咽津，消尽即再用。

　　治齿龋疼痛。虾蟆散方干虾蟆（一枚烧灰） 麝香（研半钱） 柑皮 细辛（去苗叶各半两） 白鸡屎（烧灰）青黛（研） 干姜（炮） 雄黄（研各一分）上八味，捣罗为散，绵裹如黍米大，纳虫孔中，无虫孔者，贴一字于患处，有涎即吐。

　　治牙齿风龋疼痛，虫蚀挺出。矾石汤方白矾（烧灰） 藜芦（去芦头） 干姜（炮） 白术 蜀椒（去目并闭口者炒出汗） 附子（去皮脐生用） 甘草（炙锉各半两） 防风（去叉） 细辛（去苗叶各三分） 蛇床子（一分）上一十味，捣为粗末，每用三钱匕，清酒一升，煎三五沸，热漱冷吐，日二三度。

　　治牙齿风龋疼痛。蜀椒汤方蜀椒（去目并闭口者炒出汗） 芎 细辛（去苗叶） 升麻 莽草 防风（去叉） 黄芩（去黑心各一分）上七味，粗捣筛，每用五钱匕，水二盏，煎三五沸，去滓热漱冷吐。

　　治牙齿风龋，宣露疼痛疳慝藜芦散方藜芦（去芦头） 莽草（各半两） 细辛（去苗叶） 垣衣 盐（各一两） 棘刺（四十九枚有钩者）上六味捣末，水调成剂，以荞麦面四两，和作饼子，裹之烧令通赤，于醋中蘸过焙干，再捣罗为散，用柳杖子咬头令软， 散置齿间，良久温水漱，早晨临卧用之。

　　治龋齿痛，及虫蚀。白附子散方白附子（炮） 知母（焙） 细辛（去苗叶） 高良姜（各一分） 芎 （三分）上五味，捣罗为散，每用半钱匕，量患处贴之，有涎即吐，日三五度。

　　治牙齿风龋疼痛。麝香散方麝香（研） 砂（研各半钱） 细辛（去苗叶） 青黛（研） 升麻（各一分）上五味，捣研为散，先以针拨开风虫处，点药于虫孔中，药行痛即止。

　　治龋齿龈肿，出脓汁。白矾散方白矾（一分烧灰） 蟾酥（半分） 麝香（半分） 雄黄（半分） 干虾蟆（一枚焚灰）熊蟾（一分）上六味，捣罗为细末，每用半钱，敷牙根。

　　治牙齿风龋疼痛。白附子散方白附子（一分生使） 莽草（一分） 细辛（一分） 芎 （一分） 高良姜（一分锉）上五味，捣罗为散，以绵裹少许，着龋齿上，有汁勿咽。

　　治牙齿风龋疼痛，解骨槽毒瓦斯。牛膝散方牛膝（一两烧为灰）上一味，捣罗为末，以少许着齿间含之。

　　又方上取郁李根一握切，水一盏，煎至六分，去滓热含之，吐出虫长六分黑头虫出，即瘥。

　　治牙齿风龋，疼痛作臭，血出脓。雄黄煎方雄黄（研） 葶苈（纸上炒为末各一钱） 麝香（研半钱） 芦荟（研半分）上四味，先以腊月猪脂三两，煎化去滓，次下葶苈末，煎少顷，次下三味研药，搅勿住手，候凝成煎，瓷合盛，先刮齿令净，针出恶血，以绵拭干，涂煎，仍用铁篦子熨烙，日三两度，次用后方。

　　芎 升麻 本（去苗土各半两） 独活（去芦头） 细辛（去苗叶各一分）上五味，捣罗为散，量患处贴之。

　　治牙齿风龋疼痛。松脂汤方松脂（二两） 皂荚（炙去皮子一挺） 盐（一分）上三味，粗捣筛，每服五钱匕，水二盏，煎五七沸去滓，热滓冷吐。

　　治牙齿风龋疼痛。乌头汤方乌头（炮制去皮脐） 独活（去芦头） 郁李仁（汤去皮各半两）上三味，锉如麻豆，每用五钱匕，好酒一升，绵裹药，于酒中浸一宿，煎十余沸，热漱冷吐。

　　治牙齿风龋疼痛。乌头丸方乌头（炮制去皮脐半两） 五灵脂（一两）上二味，捣罗为末，以醋一升，煮大枣二十枚，醋尽为度，取枣肉和药，丸如绿豆大，用绵裹一丸，于痛处咬，勿咽津。

　　治牙齿风龋肿痛，脓汁不止。细辛汤方细辛（去苗叶） 附子（去皮脐生用各半两） 芎 （一两）上三味，锉如麻豆，每服五钱匕，水二盏，煎十余沸，去滓热漱冷吐。

　　治牙齿风龋。吴茱萸丸方吴茱萸（汤洗焙干炒） 夜明砂（炒各一分）上二味，捣罗为末，以蟾酥和丸，如麻子大，绵裹一丸，于痛处咬，勿咽津，以瘥为度治牙齿风龋，隐痛动摇，齿龈宣露。柳枝汤方柳枝（一握锉） 地骨皮（一两） 细辛（一两） 防风（一两去芦头） 杏仁（一两汤浸去皮尖去双仁） 盐（半两） 蔓荆子（一两） 生地黄（一两锉）上八味，都细锉如麻豆，和匀，每用一两，水一大盏半，同煎至一盏，去滓热含，就于患处良久，倦即吐之，含尽为度，日二，尽此一剂永瘥，更不再发。

　　卷第一百二十一　口齿门

　　牙齿动摇

　　论曰，手阳明支脉，入于齿，足阳明之脉，又遍于齿，为骨之所终，髓之所养，若经脉虚，风邪乘之，血气损少，不能荣润，故令动摇也。

　　治牙齿动摇疼痛。蜀椒散方蜀椒（二十粒） 枳根皮 莽草 细辛 菖蒲 牛膝（以上各一两）上六味，捣罗为散，以水四升，煮取二升，去滓细细含之，以瘥为度。

　　又方芎 （二两） 细辛（一两） 薏苡仁（二两） 地骨皮（一两） 防风（一两去芦头）柳枝（一两锉）上六味，捣筛为散，每用半两，水二大盏，煎至一盏，去滓热含冷吐。

