<!-- { "loadSidebar": true } -->
　　治牙齿动摇疼痛，齿龈宣露，咬物不得，宜用。细辛散方细辛（二两） 柳枝皮（四两）上二味细锉，于铫中炒令黄，纳大豆一升，和柳皮更炒，候爆声绝，于瓷器中盛，用好酒五升浸，经一宿，暖一大盏，热含冷吐，以瘥为度。

　　又方苍耳子（三合） 李根白皮（三两）上二味锉碎，每用一两，水煎热含冷吐。

　　治齿风动摇。捍齿劳牙方丹砂（别研一两） 青矾（别研半两） 白矾（别研半两） 防风（去叉半两） 马牙硝（别研半两） 蜡（一两） 麻油（三两） 松节（锉半两） 当归（切焙一两） 细辛（去苗叶半两） 松脂（二两）上一十三味，除脂蜡油外，并细锉，先于铛中煎脂，滤去滓，次下油，煎三两沸，续下锉药，煎十余沸，以棉滤过，去滓更下蜡，并别研药，慢火养成膏，于瓷合盛，每用少许，涂敷患处即瘥。

　　治齿动，吃食不稳。地骨皮散方地骨白皮（微炒一两） 当归（切焙干三分） 升麻（半两） 桂（去粗皮一分） 甘草（炙黄赤色半两） 芎 （三分） 紫矿（炙半两） 寒水石（二两半） 莨菪子（炒香熟半两）上九味，捣罗为散，每用一钱匕，涂齿根下，甚者绵裹如弹子大，日吞三两丸，欲得口中含化，亦妙。

　　治齿根出露，摇动疼痛，宜含防风汤方防风（一两） 蔓荆子（一两） 细辛（半两） 川升麻（半两） 地骨皮（半两） 赤茯苓（半两） 芎 （一两）上七味，都细锉和匀，每用半两，以水一大盏，酒一盏，同煎至一盏，去滓热含就于患处，良久冷即吐，含尽为度，日二，尽此一剂，永瘥矣。

　　又方莽草（不以多少）上一味，捣罗为末，以绵裹内 孔中，或于痛处咬之，低头吐津，勿咽之，痛便定。

　　治牙齿动摇，根腐肉烂。细辛散方细辛（去苗） 川升麻（一两） 地骨皮 角蒿（各三两） 牛膝（三两去苗） 生地黄（五两）上六味为末，先以荆芥盐汤漱口良久，揩疼处令热为度，有涎吐之，每日早晨夜卧用。

　　治牙齿动摇，解骨槽毒瓦斯，令齿坚牢。麝脐散方麝脐（十个无香者皮子细切） 木律（四两） 郁李仁（二两） 牛膝（去芦头细切一斤） 黄茄子（秋熟出子者二枚切细）上五味，入铁臼内，捣令相着，握作团，入罐子内，上用瓦子盖口，留一小窍，用盐泥固济，烧令通赤，候烟白色，即取去火，新土罨一复时，取出入麝香一钱，再同研细，每日早晨临卧，揩牙动处，须臾温水漱口。

　　治牙齿疼，动摇，作臭血出。石菖蒲散方石菖蒲 棘针（烧灰） 细辛（去苗叶各半两） 干姜（炮裂） 鸡舌香（各一分）上五味，捣罗为散，以绵裹一钱匕，贴牙龈上，有涎吐之。

　　治齿动摇。地黄丸方生地黄（五斤粗者取汁） 山芋（四两） 人参（四两） 枸杞根（三两粗大者） 白茯苓（去黑皮四两）上五味，先煎生地黄汁，捣诸药末，用好酒一斗，别煎至三升，去滓入煎下地黄汁，同再煎入白蜜一斤，酥少许，煎候可丸即成，丸如小豆大，每服酒下二十丸，一日三服，渐加至五服。

　　治牙齿动摇疼痛，及骨槽风。草乌头散方草乌头（实大者一两分作三分一分烧存性二分烧黑色为度） 青盐（半两） 细辛（去苗叶半两） 地龙（去土一分）上四味，捣罗为散，早夜如齿药，揩牙齿动摇处。

　　治风冲牙齿摇动。芎 汤方芎 （锉一两半） 防风（去叉一两） 薏苡仁（一两） 细辛（去苗叶半两）上四味，粗捣筛，每用五钱匕，以水三盏，煎一二十沸，去滓热含冷吐，咽津无妨。

　　治牙齿动摇。黑圣散方草乌头（三两烧令赤地上用碗合定良久取出） 硼砂（研半两）上二味，捣罗研细，每用一钱匕，沸汤点，先渫牙，后用药少许，揩牙齿动摇处，日三五度。

　　治齿动摇欲堕方上取生地黄肥者细切，以绵裹如弹丸大，于所患齿处嚼之，咽汁尽，即更用，日三度。

　　又方上以皂荚不 者，不计多少，烧存性，捣罗为末，代齿药揩之。

　　又方上以皂荚不限多少，烧作黑灰色便研，然后以地黄汁和，如鸡子大，又烧令通赤，捣罗讫，又以地黄汁和，又烧，如此者三遍，捣罗为散，贴齿痛神效。

　　治牙齿动摇，乌髭明目，牢牙方黑铅（半斤大锅内熔成汁旋入桑条灰柳木锤研令成沙）上一味，以熟绢罗为末，每日早晨如常揩牙，后用温水漱在盂子内，却用其水洗眼，亦治诸般眼疾，髭黄白者用之，皆变黑也。

　　治齿风摇动，或食物伤。捍齿膏方腊月猪脂（二两） 丹砂（研） 青矾（研） 绿矾（研） 白矾（熬枯） 马牙硝 防风（去叉）细辛（去苗叶各一两一分） 蜡（一两） 当归（锉焙一两） 脂麻油（三两） 松脂（二两） 黄（细锉一两三分）上一十三味，捣罗为细散，先煎油沸，次下猪脂及蜡，次下诸药，如鱼眼沸，三上三下，入瓷器收，旋揩齿，仍取腊日合即妙。

　　治牙齿摇动，齿龈宣露，口气腥臭，不能饮食，宜贴棘刺散方棘刺（炒） 当归（锉焙） 青葙子 干姜（炮） 菖蒲 莎草根（炮） 鸡舌香 青木香 青黛（研） 胡桐泪（各等分）上一十味，捣罗为细散，绵裹半钱匕，贴齿上。

　　治牙齿疼痛，风龋虫蚀，挺出摇落者。矾石散方白矾（熬枯） 藜芦（去芦头） 防风（去叉） 细辛（去苗叶） 蜀椒（去目及闭口者炒出汗）白术 干姜（炮） 蛇床子（微炒） 甘草（炙锉） 附子（炮制去皮脐）上一十味等分，捣罗为细散，温酒调三钱匕，热漱冷吐，勿咽汁，日三两次。

　　治牙齿摇落，复安令着。坚齿散方熟铜（末细研二两半） 当归（切焙三分） 地骨皮 细辛（去苗叶） 防风（去叉各半两）上五味，捣研为细末，再同研如粉，齿才落时，热粘齿槽中，贴药齿上，五日即定，一月内，不得咬硬物。

　　卷第一百二十一　口齿门

　　牙齿黄黑

　　论曰，肾主骨，齿者，骨之余也，人之肾气强盛，骨髓坚固，则齿牙莹白璀璨，今肾气虚弱，无以荣于骨髓，故令牙齿枯槁而黄黑。

　　治齿黄黑。龙花蕊散方龙花蕊（二两） 升麻 黄芩（去黑心） 白蒺藜（炒） 郁李仁根（刮去皮切） 地柏（炙切）地骨皮（锉碎微炒） 吴蓝（去根各一两） 龙脑（别研半钱） 麝香（别研半钱）上一十味，除脑麝外，捣罗为散，次入脑麝细研，凡口齿之疾，无不治，每欲贴时，先以柳枝净揩齿，以新汲水漱口，更以盐花于齿龈内外揩之，有涎唾即吐，不要漱口，便取白薄纸剪作片子，阔如薤叶，以水蘸纸，掺药末少许，贴齿龈上，咽津亦得。

　　治风热牙齿黄黑。细辛散方细辛（去苗叶一分） 升麻 本（去苗土） 芎 防风（去叉） 甘草（炙各一分）凝水石（研半两）上七味，捣罗为散，取少许敷齿，更取一钱匕，绵裹含化，咽津无妨。

　　治齿黑黄，揩齿令白。升麻散方升麻 防风（去叉） 细辛（去苗叶各一分） 钟乳（研一两） 凝水石（研半两） 白石英（研）丹砂（研各半两） 沉香（一分锉） 丁香（三分） 麝香（研一分）上一十味，捣研为细散，每用少许，揩齿甚佳。

　　治齿黑黄，并口臭。揩齿石膏散方石膏（研一两） 凝水石（研二两） 丹砂（研一分） 升麻（半两） 白芷（一两） 细辛（去苗叶） 本（去苗土各半两） 沉香（一两锉）上八味，并捣罗为散，每日揩齿，用柳枝咬头令软，点药末揩齿，常令鲜净，去恶气，便入麝香少许甚佳。

　　治齿黑黄，揩令白净。升麻散方升麻（三分） 白芷 本（去苗土） 沉香（锉） 细辛（去苗叶） 丁香（各半两）凝水石（研一两）上七味，捣罗为散，每早晨临卧时，揩齿良。

　　治牙齿黑黄，揩令鲜明润泽。钟乳散方钟乳（研） 海蛤 丹砂（研） 浮石 白石英（研） 真珠（研末） 麝香（研） 珊瑚（研各一分）上八味，捣研为细散，再研令匀，用柳枝咬头令软，点药揩齿甚妙。

　　治齿黑黄，揩令白净。空青散方空青（一分） 皂荚（炙去皮子一挺） 曾青 铜绿 石膏（研各一分） 戎盐（半两）丹砂上八味，除丹砂麝香外，研为散，用湿纸三五重裹，以黄泥再裹，炭火中烧令通赤，候冷去泥，入丹砂麝香，研令细，用柳枝点揩之。

　　治齿黄黑。洗齿白芷散方白芷 白蔹 莎草根（去毛） 白石英（研） 细辛（去苗叶） 芎上六味各等分，捣研为散，常用揩齿。

　　治齿黑黄。揩齿胡桐泪散方胡桐泪（研半两） 丹砂（研一分） 麝香（研一分）上三味，细研为散，常用揩齿。

　　治齿黑黄揩齿方桑根白皮（锉不拘多少）上一味，以醋浸三日，用揩齿。

　　卷第一百二十一　口齿门

　　牙齿不生

　　论曰，牙齿不生者，由风疳齿龋诸疾，遂致脱落，久而不生也，夫肾主骨，齿者骨之所终，髓之所养也，凡人血气强盛，骨髓坚固，齿虽脱落，则必复生，若血气衰微，骨髓虚弱，则齿不能更生也，内经谓男子八岁，肾气盛，齿更发长，至于八八，则齿发去是也，治法宜填骨髓，养肾气，则齿可复生也。

　　治大人小儿牙齿不生。雄雌散方雄鸡屎（十四颗） 雌鸡屎（十四颗）上二味，焙干，同研如粉，入麝香少许，先以针挑破损齿根下，血出将散敷之，年高者不过二十日生，年少者十日，不拘伤损及自堕落者皆生。

　　治牙齿不生。露蜂房散方露蜂房（炙黄） 荆芥 地骨皮 松节（锉） 川椒（去目及闭口者微炒去汗） 青盐 白矾灰（各一两）上七味，捣罗为散，每用半钱匕绵裹，于病处咬之，有涎即吐却，立瘥。

　　治齿不生，及齿风连面疼痛。细辛汤方细辛（一两） 白芷 芎 露蜂房（各一分）上四味，捣筛为散，以水一碗，煎十余沸，去滓热含冷吐。

　　治牙齿不生，及齿风宣露，川升麻散方川升麻 白附子（各一两炮裂）上二味，捣罗为末，再入乳钵，研药末极细，取八月生地黄四斤，洗去土，绞汁二大盏，即下别研药，搅令匀，于瓷器中盛，每用以柳枝绵裹一头，点药炙令热，烙齿根下缝中，更涂膏少许，即验。

　　治齿风动摇，嚼物不稳，坚齿牢牙。青矾膏方青矾（研半两） 绿矾（研半两） 白矾（研半两） 马牙硝（研一两） 丹砂（研一两一分）防风（去叉一归（切焙）麻油（各三上一十三味，捣罗为末，先煎脂化去滓，次下油蜡，然后下诸药，更煎令凝，膏成于瓷合内盛，每用如樱桃大，涂患处，如腊日合，可久停。

　　卷第一百二十一　口齿门

　　牙齿挺出

