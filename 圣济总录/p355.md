<!-- { "loadSidebar": true } -->
　　论曰，牙齿挺出者，手阳明经虚，受于风冷，与龈间津液相搏，化为脓汁，则龈肉落缩，齿根宣露，故令牙齿挺出也。

　　治牙齿根挺出及脱落，疳湿攻唇，穿破侵蚀， 齿。青黛散方青黛（研） 苦参（锉） 甘草（炙各一两） 雄黄（研） 丹砂（研） 莨菪子（炒）矾石（烧灰）藜芦（去芦头） 细辛（去苗叶） 附子（炮裂去皮脐） 麝香（研各半两）上一十一味，捣罗为散，每用半钱匕，以绵裹贴齿痛处，有涎即吐，疳湿 者，空腹井华水调半钱匕服之。

　　治牙齿风虫，齿根挺出，动摇疼痛。地骨皮汤方地骨皮 防风（去叉） 盐 细辛（去苗叶） 杏仁（汤去皮尖双仁炒） 蔓荆实 生干地黄（焙各一两） 白杨皮（一握切）上八味，粗捣筛，每服五钱匕，水一盏半，同煎十余沸，去滓热漱冷吐。

　　治牙齿挺出，疼痛不可忍。甘草膏方甘草（生捣末） 雄黄（研各半两） 泔淀（一合） 牛屎汁（一合） 羊肾 脂（三两炼过）青黛（研半分）上六味，先于铜器中，微火煎三味脂汁，五七沸，次下三味药末搅匀，慢火熬成膏，取桃枝如箸大，以绵裹头点药，热烙齿缝中十余遍，日三，好肉生即止。

　　治牙齿风，挺出疼痛。郁李根汤方郁李根（锉） 芎 细辛（去苗叶） 生干地黄（切各一两）上四味，捣为粗末，每用五钱匕，水三盏，入盐一钱匕，煎十余沸，去滓热漱冷吐。

　　治牙齿根挺出，动摇疼痛。杏仁煮散方杏仁（汤去皮尖双仁） 细辛（去苗叶） 地骨皮（各半两） 胡椒（一分）上四味，捣罗为散，量牙齿患处长短，作绢袋子，盛药缝合，用浆水二盏，煎三五沸，取药袋子，乘热咬之，冷即易去。

　　治牙齿脱落疼痛。细辛汤方细辛（去苗叶） 羌活（去芦头各一两）上二味，捣为粗末，每用五钱匕，清酒一盏，煎十余沸，去滓热漱冷吐。

　　治牙齿根，挺出摇动，痛不可忍。细辛汤方细辛（去苗叶一两） 胡椒（一分）上二味，粗捣筛，每用三钱匕，浆水一盏，煎五七沸，去滓热漱冷吐。

　　治齿根挺出，牙龈消烂痒痛，血出不止。紫金散方蛇黄（二两 令通赤酽醋淬七遍醋内淘过控干）上一味，研令极细，漱口令净，手蘸药末，轻揩患处，热漱冷吐，不拘时候，频用为妙治牙齿根欲脱方生地黄（不拘多少）上一味研，以绵裹，着齿上咬，嚼以渍齿，日三。

　　卷第一百二十一　口齿门

　　揩齿

　　论曰，齿者骨之所终，髓之所养，摧伏诸谷，号为玉池，揩理盥漱，叩琢导引，务要津液荣流，涤除腐气，令牙齿坚牢，龈槽固密，诸疾不生也，圣惠论或缘揩理无方，招风致病者，盖用之失宜，反以为害，不可不知也。

　　揩齿细辛散方细辛（去苗叶） 升麻 甘松香（去土） 零陵香 藿香叶 当归（切焙） 铅丹（研）白芷地骨皮 凝水石 笋灰 牛膝（切焙） 麝香（别研各一分） 白檀香（锉一两）上一十四味，捣研为末，与麝香同研令匀，每用少许揩齿，温水漱之。

　　揩齿龙脑散方龙脑（研） 细辛（去苗叶） 石膏 本（去苗土） 白芷 芎 升麻（各一分） 龙葵花（无花以海蛤代之半两） 凝水石（末） 盐花（研各半两）上一十味，捣研为散，以瓷器盛，别用生地黄三斤，以竹刀切细曝干，入盐花水拌，于铜器中炒令黑色，又取巨胜子五两炒，猪牙皂荚三斤，以盐水浸一宿炙，梧桐泪半两，牛膝半斤切，捣罗为散，与前散和令匀，每日早晨临卧，以指点揩齿上。

　　揩齿秦椒散方秦椒（去目及闭口炒出汗一分） 干漆（炒烟尽） 生干地黄（焙） 马齿苋（重午日收阴干半两） 石榴皮 柳枝 桑根白皮 胡桃皮 白刺皮（各一分）上九味细锉，入瓷瓶内，以盐泥固济，用炭火十斤烧，以炭销为度，待冷细研，每日早晚揩齿，髭发白即变黑。

　　揩齿贝齿散方贝齿（研） 文蛤（研） 石膏（捣末） 凝水石（捣末） 石决明（各一两） 丹砂（研半两）龙脑（研一分） 海蛤（研三分）上八味，捣研为散，早晨临卧，以指点药揩齿，去口气，益牙齿。

　　揩齿丹砂散方丹砂（研一两） 麝香（研少许） 白檀香（半两） 丁香皮 藿香叶 茅香 甘松（去土）白芷 升麻 莎草根（炒去毛） 铅丹（各一两） 石膏（末四两） 凝水石（末一斤） 零陵香（半两） 猪上一十五味，捣研为末令细，每日如常揩齿。

　　揩齿防风散方防风（去叉） 升麻 细辛（去苗叶各一分） 钟乳粉 凝水石（捣） 白石英（捣各半两） 丹砂（研） 沉香（锉） 丁香 麝香（研各一分）上一十味，捣研为散取细，每日如常揩齿。

　　揩齿白芷散方白芷（一分） 升麻（三分） 本（去苗土） 细辛（去苗叶） 沉香（锉） 丁香 石膏（研）贝齿（研） 麝香（研各一分） 猪牙皂荚（烧存性） 凝水石（研一两）上一十一味，捣研为细散，早夜用，如常揩，益牙齿，去恶气。

　　揩齿皂荚散方皂荚（二挺去皮） 空青 曾青 胡桐泪 戎盐（研） 石膏（研） 丹砂（研各半两）麝香（研一钱）上八味，除丹砂麝香外，捣罗为散，用湿纸三五重裹，更以黄土泥外裹，用炭火烧通赤，去火候冷，去泥入丹砂麝香，同研为散，每日如常揩齿。

　　揩齿白石英散方白石英（一两） 珊瑚 海蛤 琥珀（各半两） 海水沫 丹砂 钟乳（研各一分）上七味，捣研为细散，每用少许，揩齿鲜白。

　　揩齿细辛散方细辛（去苗叶） 藜芦（去芦头烧各一两） 莽草 曲头棘（烧灰） 东墙衣（炒各半两） 盐花（研三合） 荞麦面（炒三合）上七味，捣罗为散，取细，每日如常揩齿。

　　揩齿牛膝散方牛膝（焙干） 生地黄（切） 地骨白皮 马齿苋（焙） 盐（研） 猪牙皂荚（去皮子各一分）兰香根（半两） 饭（曝干一两）上八味，捣罗为散，以面裹，炭火烧令烟尽，取出去面，细研为末，每日揩齿。

　　揩齿细辛散方细辛（去苗叶） 升麻 白芷 本（去苗土） 沉香（锉） 丁香 石膏（研各一分）上七味，捣研为散，每日用柳枝咬头令软，点药揩齿为妙。

　　揩齿升麻散方升麻 生干地黄 皂荚 干石榴子 柳枝 巨胜（各半两）上六味锉细，入瓷油瓶中，以盐泥固济，炭火烧通赤，候冷捣研为散，如常揩齿。

　　揩齿金牙散方金牙（入瓷瓶内泥固济火烧一日研五两） 蟾酥（少许） 细辛（去苗叶） 黄芩（去黑心）白芷（各半两） 升麻（一两）上六味，捣研为末，别用荞麦面四两，以新麻油和成片，将前药末裹作团，顿砖上，四畔以炭火烧一饭久，取出候冷，和团再捣罗为细末，别研龙脑麝香各少许，丹砂雄黄各半两，再同研匀，用瓷合盛，逐日点药揩齿上，即以暖水漱之，如牙齿疼血出，揩三五次瘥，久揩黑髭发。

　　揩齿莲子草散方莲子草 升麻（锉） 牛膝（切） 茜草（切） 丁香（各半两） 生地黄（切二两）上六味，入瓶子内，用泥封头，烧令通赤，取出捣罗为散，每如常揩齿。

　　治 疼，齿根宣露。揩齿白芷散方白芷 芎 甘草（炙） 地骨皮 石菖蒲（各一分）上五味，捣罗为散，每日常以白杨枝， 药揩齿上。

　　揩齿桑椹散方干桑椹 升麻 生干地黄 槐白皮 皂荚（盐水浸一宿焙干各一两）上五味细锉，用糯米饭和为团，以炭火烧令通赤后，细研为散，先以浆水漱口，早晨临卧，以指点 药揩齿，令光润，黑髭。

　　揩齿槐枝散方槐枝（一两） 皂荚（两挺） 巨胜子（炒） 青盐（研） 生干地黄（各一两）上五味，并细锉，入新瓷瓶内盛，固济，于瓶口上，只留一孔，如钱大，后以文武火烧，候药性绝为度，便取出捣罗为细散，每用揩齿。

　　牢牙益齿。大圣散方皂荚（锉二挺） 诃黎勒皮 盐（各一两）上三味捣碎，以面裹成团，用槐枝火烧，烟尽为度，别入升麻细辛各一两，同研为末，每日早夜揩牙，温水漱口。

　　揩齿皂荚散方皂荚（不蛀者） 鸡肠草（烧各半斤） 青盐（二两）上三味，细研为散，每用揩齿。

　　揩齿龙花蕊散方龙花蕊（二两龙葵花是） 凝水石（捣研四两） 生干地黄（焙二两）上三味，捣为散，日常用揩齿。

　　揩齿胡桃灰散方胡桃仁（烧作灰研） 贝母（去心各一两）上二味，捣研为散，每用揩齿。

　　揩齿令白净。七宝散方海蛤 琥珀 真珠 白石英 玛瑙 光明砂（各一两） 麝香（一分）上七味，捣罗为细散，于乳钵内，重研令细，每日取柳枝打碎一头，点药揩齿，甚良，及咽津无碍。

　　揩齿，乌髭鬓，兼治牙齿一切疾病。黑金散方麻 （三斤细杵不用罗） 地黄（三斤拣择匀停好者晒干锉） 青盐（二两杵碎不用罗）皂荚（九挺肥好不蛀者截作三段为度） 东引桃皮 柳枝 桑枝（各十截如指阔各长一寸） 马齿（一斤取上八味，取盛三升以来瓦罐子一只，将前件药物，随味分作三处，随一味一重，重下于罐子内放药，继用新瓦一片，可罐子口盖复，瓦先穿一小窍，外以纸筋泥固济候干，炭火烧通赤，候窍子烟出，火塞窍子，用冷黄土培一两宿，取出，更用升麻白芷各一两，同前药一处细捣，罗为末，以新瓷器密收，逐次旋取，不以旦暮揩齿表里，久用髭鬓黑润，牙齿坚白，除口气。

　　揩齿，变白髭。槐枝散方槐枝 无食子（捣末） 马齿苋 生干地黄 乌贼鱼骨（捣末） 胡桃（烧灰） 青橘皮（去白） 地黄花 皂荚 槲叶 葱须（各一分）上一十一味，并细锉，入瓷瓶内，盖口火烧烟出，细研为散，每日三上揩齿。

　　揩齿，髭鬓变白为黑。芰实花散方芰实花（阴干） 糯米花（阴干） 黯子花（阴干各五两） 乌菱（三七枚） 麝香（三分） 胡桃（三七枚取油入内） 不 皂荚（锉寸段两挺）上七味，除麝香外，捣罗为细末，用糯米饭搜为团，以炭火烧令通赤，候冷入麝香三分，都研令细，每日早晨及夜临卧，先以浆水漱口，后揩齿。

　　揩齿，乌髭鬓，及治牙齿诸疾，若用此药，永不患牙病。华山石刻散方鸡肠草 旱莲草 茜草根 晚蚕砂 白矾 青盐 不 皂荚呵子（以上各等分）上八味， 咀如麻豆，入瓶子内，外用盐泥固济，口上留一窍，如皂子大，用木炭五升之，烟尽为度，杵为细末，每日三二次揩牙，热气微 ，少时用浆水漱口内，髭发黄白者皆黑。

