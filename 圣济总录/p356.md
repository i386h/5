<!-- { "loadSidebar": true } -->
　　揩牙乌髭，及治牙疳出血，久不瘥。当归散方当归（末） 鲫鱼（洗去腹中物留鳞内当归末令满）上二味，以纸裹泥固济，烧成黑灰，入烧盐同和，揩牙如常漱之。

　　卷第一百二十二　咽喉门

　　咽喉统论

　　论曰，咽门者，胃气之道路，喉咙者，肺气之往来，一身之中，气之升降出入，莫急乎是，详考经络流注，则咽喉所系，非特肺胃为然。故孙思邈曰，应五脏六腑往还，神气阴阳通塞之道也，人之气血，与天地相为流通，咽喉尤为出纳之要，故内经曰，喉主天气，咽主地气，若脏热则咽门闭而气塞，若腑寒则咽门破而声嘶，以致肿痛喉痹生疮悬痈之属，与夫哽哽如有物妨闷痛痒，多涎唾，其证不一，不可概以实热为治，大率热则通之，寒则补之，不热不寒，根据经调之，汤剂荡涤之外，复有针刺等法，要皆急去之不可缓，非若脏腑积久之病，磨化调养，有非一朝一夕之功也。

　　卷第一百二十二　咽喉门

　　咽喉闭塞不通

　　论曰，咽喉闭塞不通者，由脾肺不利，风邪热毒，攻冲咽喉，故令肿痛，甚则闭塞不通，宜急治之，盖咽喉者，呼吸之道路，气之所出入也。

　　治心肺蕴热，咽喉闭塞不通。二参汤方玄参 紫参 白药 大黄（锉炒） 山栀子（去皮） 地骨皮（洗焙） 甘草（炙锉） 柴胡（去苗） 桑根白皮（锉炒） 防风（去叉各一两）上一十味，粗捣筛，每服三钱匕，水一盏，煎至七分，食后去滓温服。

　　治咽喉闭塞不通。泄热汤方大黄（炮） 甘草（炙各一两） 芒硝（研） 防风（去叉各半两）上四味，粗捣筛，每服三钱匕，水一盏，煎至八分，去滓温服，不计时候。

　　治喉中痛，闭塞不通。升麻汤方升麻（锉） 木通（各一两） 射干 络石 羚羊角（镑各三分） 芍药 淡竹叶（洗）杏仁（汤浸去皮尖双仁炒各半两）上八味，除竹叶外，粗捣筛，每服三钱匕，水一盏，入竹叶七片，煎至六分，去滓温服，日三。

　　治心肺客热，虚烦多痰，咽喉不利。真珠丸方真珠（研如粉半两） 甘草（生末一两一分） 龙脑（研三钱） 硼砂（研半两） 凝水石（六两令赤候裹定安在一上六味，再研令匀，煮糯米粥和丸，如鸡头实大，每服一丸，食后临卧，含化咽津。

　　治咽嗌闭塞。硼砂散方硼砂（研） 胆矾（研各一分） 龙脑（一钱） 铅白霜（三钱） 马牙硝（研半两）上五味，研令细，每以箸头点于悬痈子两边，如开口不得，以笔管吹之，立效。

　　治喉咽闭塞不利。茯苓汤方赤茯苓（去黑皮） 前胡（去芦头二两） 生干地黄 人参 桂（去粗皮） 芍药 甘草（炙锉各一两） 麦门冬（去心焙三两）上八味，粗捣筛，每服三钱匕，水一盏，入枣二枚劈，煎至六分，去滓温服，日三，不计时候。

　　治咽喉闭塞不通。比金散方白僵蚕（直用生者） 蛇蜕皮（烧灰）上二味等分，细研为散，每用半钱匕，掺咽内，咽津无妨，不计时候。

　　治一切喉风闭塞，咽喉诸疾。去毒丸方青绿（信州者 微赤） 胡粉上二味等分，研为末，醋煮面糊为丸，如皂子大，每服一丸薄荷暖酒磨化下，如口不开，用白僵蚕末一字，吹入鼻内，口即开吐下毒，立止。

　　治咽喉闭塞不通方马蔺根（不拘多少）上一味，捣取自然汁，热服三合即通。

　　治咽喉闭塞不通方红蓝花（不拘多少）上一味，捣取自然汁，每服三合，旋旋咽下，无生花，以干者浸，搅浓汁，温服亦通。

　　治咽喉闭塞不通。立通散方蚰蜓（阴干二七条） 矾石（半生半烧一分） 白梅肉（炒燥二七枚）上三味，捣罗为散，每用半钱匕，吹入喉内，或水调下，得吐立通。

　　治咽喉闭塞不通方桑上白耳（不拘多少）上一味，捣罗为末，以生蜜浸，每用半匙，绵裹含化，旋旋咽下，须臾即通。

　　卷第一百二十二　咽喉门

　　喉痹

　　论曰，喉痹谓喉里肿塞痹痛，水浆不得入也，治稍缓杀人，盖由脾肺不利，蕴积热毒，外犯寒邪，二经壅热，结于喉间，痹而不通，其状身热恶寒，治法有先针而后药者，可谓知急先务矣。

　　治喉痹肿塞。射干丸方射干（一两） 豉（一合） 杏仁（汤浸去皮去双仁炒） 芎 犀角（屑各半两） 升麻（一两） 甘草（炙半两）上七味，捣罗为末，炼蜜和丸，如小弹丸大，每服一丸，含化咽津，日可三五服，瘥。

　　治缠喉风，及喉痹。如圣丸方大黄（末一分） 蜗牛（二七枚） 白矾（末） 马勃 陈白梅皮（各一分）上五味，于五月五日午时，用白梅皮蜗牛，同研和丸，如栋实大，如患者开口不得，即以水磨，用竹管子吹下，入喉中立瘥，如轻者，以绵裹含化一丸。

　　治走马缠喉风，及喉痹。开关散方硝石（六两） 铅丹（四两） 白矾 砒霜（各半两）上四味，各细研，用瓷罐子一个，先入硝石二两铺底，次下砒霜，又入硝石二两，方下白矾，更入硝石二两，方下铅丹，后用圆瓦一片盖口，于净地上，用方砖一片，衬药罐子，以炭火五斤， 令通赤，罐子固济熔成水，以炭条子搅令彻底匀，方去火放冷，于地上，打罐子取药，研如粉，患者用箸头，蘸冷水惹药，深点咽喉内，渐渐咽津，至甚者不过三两度点。

　　治喉痹。伏龙肝散方伏龙肝（半两） 白矾（ 过） 白僵蚕（直者炒） 甘草（生各一分）上四味，捣罗为散，每服一钱匕，如茶点服，吐出涎立效，未吐更进一服。

　　治喉痹。比金丸方铅白霜（半两） 青黛（一两） 甘草（半两）上三味，捣罗为末，醋糊为丸，如鸡头实大，含化咽津，痰出立效。

　　治男子妇人喉痹口噤，牙关紧。透关散方雄黄（研） 猪牙皂荚（蜜炙去皮） 藜芦（各一分）上三味，捣研为细散，每用一字，分弹入两鼻中，关透涎出，瘥。

　　治急喉痹。丹砂酒方丹砂（研） 桂（去粗皮） 绛矾（各一钱）上三味，捣研为末，以绵裹，用好酒少许，浸良久，含饮即瘥。

　　治喉痹。如圣散方白僵蚕（直者炒） 天南星（炮各半两）上二味，捣罗为散，每服一字，以生姜自然汁调下，如咽喉大段不通，即以小竹筒灌之，涎出后，用生姜一片，略炙，含化咽津。

　　治缠喉风喉痹。乌头散方乌头尖（生） 胆矾（各一分）上二味，捣罗为散，每以一字，酒少许调服，良久即愈，如口噤，即于鼻内吹一字，立效。

　　治缠喉风，一切喉痹急危。僵蚕散方白僵蚕（三枚） 枯矾（一分）上二味，捣罗为散，生姜蜜水调下一钱匕，细呷。

　　治咽喉卒肿，喉痹。胜金散方戎盐（一两） 青黛（半钱）上二味，同研匀，每服半钱匕，或一字，用小竹筒，吹入喉咽，咽津效。

　　治喉痹危急者。万金丹方巴豆（一枚和皮以纸裹当中腰截断）上一味，以绵系，分塞左右鼻窍中，熏之，须臾喉通，即取出。

　　治缠喉风，一切喉痹危急。如圣散方白僵蚕（不拘多少直者新瓦上炒）上一味为末，用生姜自然汁和丸，如鸡头实大含化，急者生姜汁调一大钱，以竹筒子灌入喉中，立效。

　　治急喉痹逡巡不救方皂荚（去皮子生半两）上一味，捣为末，每服少许，箸头点在肿处，更以醋调药末，浓涂项下，须臾便破，少出血，即愈。

　　治急喉痹方蠡虫胆（腊月收阴干）上一味为末，每取少许点患处，药至即瘥，病在深处，则水化灌之。

　　治喉痹方蛇蜕皮（不以多少）上一味，揉碎，以香炉一个烧烟，令患人用竹筒子，吸入喉咽内熏破。

　　治急喉痹方生油（一合）上一味，急灌之立愈，若未瘥，急解发令散，当顶心取方寸许，急捉痛拔之，少顷当通，如更急，则喉下当咽管口，灸一壮，如麦粒大，火至即瘥，气虽似绝，但心下暖者，亦可救，此数法皆神验。

　　治咽喉痹痛，不能喘息，水浆不得入。金硝丸方郁金（锉） 马牙硝（研） 甘草（锉） 山栀子（去皮） 栝蒌根（各二两） 大黄（锉） 玄参白矾（研） 硼砂（研各一分）上九味，捣研为末，炼蜜和丸，如鸡头实大，每用一丸，绵裹含化咽津。

　　治喉痹咽塞热痛。二砂丸方沙参 丹砂（研） 砂（研） 人参 玄参 丹参上六味等分，捣研为末，炼蜜丸如鸡头实大，食后临卧含一丸化之。

　　治缠喉风方马牙硝（半两） 丹砂（一钱） 龙脑 麝香（各一字）上四味，细研如粉，用鲩鱼胆和丸，如绿豆大，每边鼻内深送一丸，良久两牙关出涎，瘥。

　　又方白僵蚕 玄参 白矾（研各一钱） 甘草（半钱）上四味，捣研为末，用鲩鱼胆和丸，如赤小豆大，每服十丸，冷生姜汤下。

　　治喉痹方蛇蜕 白梅 白僵蚕 甘草（各等分）上四味，捣罗为末，绵裹含化咽津。

　　治喉痹方白矾（烧令汁枯研） 白附子（捣末各等分）上二味，研令匀，涂在舌上咽津。

　　治喉痹方上用黄颡鱼颊骨，不计多少，烧灰出火毒，以茶清调下三钱匕。

　　又方上用大盐球子，捣为末，以赤糖为丸，如弹子大含之。

　　治喉痹肿塞。散毒汤方桔梗（微炒） 甘草（微炙锉各二两）上二味，粗捣筛，每服五钱匕，水一盏半，煎至八分，去滓温服。

　　治喉痹水浆不入方上取石蟹，冷水磨饮之，兼涂喉上，瘥。

　　又方上取生恶实茎叶，研涂喉上，兼椎一茎，令头破，纳喉中，瘥。

　　又方上生研糯米，入蜜饮之。

　　又方上以糯米半升，炒焦碾末，水调成膏，贴喉上，再换肿即消。

　　治喉痹。射干汤方射干上一味细锉，每服五钱匕，水一盏半，煎至八分，去滓入蜜少许，旋旋服。

　　卷第一百二十二　咽喉门

　　马喉痹

　　论曰，马喉痹之状，势如奔马，喉间痹痛，肿连颊骨，壮热烦满，数数吐气者是也，此盖脾肺不利，热毒攻冲，发于咽喉所致。

　　治热冲喉间，连颊肿，数出气烦满。生犀丸方犀角（镑） 枳实（去瓤麸炒） 射干 海藻（洗去咸焙） 升麻（各一两） 白附子（炮半两）百合 胡黄连 蒺藜子（炒各三分） 杏仁（汤浸去皮尖双仁研三分）上一十味，捣罗为末，炼蜜丸如弹子大，每服一丸，绵裹咽津，不计时。

