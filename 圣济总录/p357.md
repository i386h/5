<!-- { "loadSidebar": true } -->
　　治咽喉肿痛，连舌颊牙根赤肿，心烦，咽干多渴，眠睡不稳。龙脑丹砂丸方龙脑（研一钱） 丹砂（研半两） 人参 白茯苓（去黑皮各一两） 羚羊角（镑） 犀角（镑）甘草（炙锉） 升麻 恶实（炒各半两） 麦门冬（去心焙一两半） 马牙硝（研） 黄药（各一分）上一十二味，捣研为末，再同和匀，炼蜜丸如鸡头实大，每服一丸，含化咽津，食后临卧。

　　治咽喉连颊颔肿，日数深远，咽津液热，发歇疼痛。龙脑丸方龙脑（研） 升麻 甘草 马牙硝（研各一分） 玄明粉（研三分） 麝香（研） 石膏（碎）上一十味，除地黄汁外，捣罗为末，以地黄汁和，如干更入炼过蜜少许，为丸如小弹子大，用绵裹，含化咽津，日四五次，不计时。

　　治马喉痹，咽喉肿痛，唇焦舌干，腮颊连肿。天门冬丸方天门冬（去心焙） 玄参 恶实（炒各一两） 百药煎 紫苏叶（各半两） 甘草（炙锉一两半） 人参 硼砂（研） 龙脑（研各一分）上九味，捣研为细末，炼蜜和丸，如皂子大，每服一丸，食后临卧，细嚼温熟水下。

　　治口干咽肿，喉颊胀痛。生银丸方人参（半两） 丹砂（研） 铅霜（研） 锡蔺脂 朴硝（研） 升麻（各一分） 硼砂（研三钱）龙脑（研一钱）上八味，捣研为末，和匀，炼蜜为丸，如皂子大，每服一丸，含化咽津。

　　治马喉痹，咽颊肿痛，吐气不快。七圣散方白矾（二钱） 马牙硝（五钱） 硝石（一两） 铅丹（三钱） 砂（一钱） 蛇蜕（半条） 巴豆（两枚去壳）上七味，先研白矾牙硝 砂三味，入罐子内，次入硝石，次掺铅丹于上面，只用平瓦一小片盖，以慢火烧成汁，便用竹片子夹蛇蜕，搅五七度，又入巴豆，更搅五七度，取出候冷，研为散，如小可咽喉肿痛，咽津妨碍，及口疮，只干掺一字，或大段喉痹，及马喉痹，或腮颐生瘀肉，侵咽喉，即干掺半钱，安稳仰卧。其喉痈肿处自破，立瘥。

　　治热结喉间，连颊肿不消，心膈烦满。绛雪散方木通（锉） 桔梗（锉炒） 槟榔（各二两） 枳壳（去瓤麸炒） 犀角（镑各一两半）柴胡（去苗） 升麻 木香 赤茯苓（去黑皮各二两） 桑根白皮（锉） 山栀子仁（各四两） 桂（去粗皮） 人参（各二两） 苏枋木（五两） 朴硝（研一斤） 丹砂（炒一两） 麝香（研一分） 诃黎勒（去核五枚）上一十八味，除朴硝丹砂麝香外，各细锉，以水二斗，于银器内，慢火熬至七升，以生绢滤去滓，再煎至五升，下朴硝，以柳木篦搅，勿住手，候稍凝，即去火，倾入盆中，将丹砂麝香末，拌令匀，瓷器盛之，勿令透气，每服一钱或二钱，以冷蜜汤调下，食后临卧，看老少加减。

　　治马喉痹，喉中连颊 肿，犀角汤方犀角（镑） 甘草（炙锉） 升麻（各半两） 射干 桔梗（炒） 马蔺根（锉各三分）上六味，粗捣筛，每服三钱匕，水一盏，入竹叶七片，煎至七分，去滓入马牙硝末半钱匕，搅令匀，细细呷服。

　　治毒瓦斯壅塞，咽喉不利，颊颔连肿。玉液丸方百药煎（一两） 麝香（研） 朴硝（各半钱） 丹砂（二钱研） 龙脑（研） 甘草末（各一钱）上六味，各研为末，再同研匀、细，以水浸蒸饼心，为丸如梧桐子大，更用丹砂为衣，阴干，含化一丸。

　　治咽候中壅塞如核，连颊肿痛。胡黄连散方胡黄连（一分） 升麻（半两） 铅霜（研一分）上三味，除铅霜外，捣罗为散，再同和匀，每服半钱匕，绵裹含化咽津，日三五度，不计时候。

　　治马喉痹，肿连颊，吐气，方马衔铁（一具）上以水三升，煎至一升，细细含咽。

　　又方马鞭草根（一握）上截去两头，捣取汁服之，愈。

　　又方生姜（二斤取汁） 蜜（三两）上二味，以微火煎令得所，每服一合，日四五服，含咽。

　　治马喉痹，颊咽痛。龙脑散方白龙脑（细研） 牛黄（细研） 犀角屑 羚羊角屑 马牙硝（细研） 玄参 沉香 朱砂（细研） 甘草（炙微赤锉以上各一分） 川升麻（半两） 硼砂（一钱细研）上一十一味，除龙脑牙硝，捣筛为散，每服三钱匕，水一盏，竹叶七片，煎至六分，去滓，温，入龙脑马牙硝一钱，搅令匀，细细含咽。

　　又方五倍子（半两） 黄柏（半两锉） 川升麻（三分） 射干（半两） 甘草（一分炙微赤锉）上五味，捣筛为散，每服三钱匕，水一小盏，煎至四分，去滓不计时候温服。

　　烟方乳香（一分） 白僵蚕（三七枚直者）上二味，捣罗为末，每用一钱匕，香炉上烧，开口令烟熏入喉中，涎出，效。

　　治马喉痹，势如奔马，肿痛烦满，数数吐气。橘皮汤方陈橘皮（汤浸去白焙） 青竹茹 生地黄（切焙） 黄芩（去黑心） 山栀子仁（各三两）桂（去粗皮一两） 白术（三两） 芒硝（研汤成下） 赤茯苓（去黑皮二两）上九味，除芒硝外，粗捣筛，每服三钱匕，以水一盏，入生姜半分拍碎，枣二枚擘破，煎至五分，去滓下芒硝末一钱匕，搅匀，温服食后，日三。

　　治缠喉风，卒然喉痹，急如奔马，喉颊俱肿，名为马喉痹。凝水石散方凝水石 甜硝（各半两并用无油瓷合盛火 通赤合于地上出火毒一宿） 白僵蚕（麸炒黄研如粉一两）上三味，同研令匀，每取少许，掺咽喉中，病甚每服二钱匕，温水调下，若牙关紧急，只于鼻中吸入。

　　卷第一百二十二　咽喉门

　　咽喉肿痛

　　论曰，足太阴之脉，属脾络胃，上膈挟咽，连舌本，足阳明之脉，其支者，从大迎前，下人迎，循喉咙，是知喉咽者，脾胃之候也，脾胃有热风毒乘之，其气上冲，经络胥应，故喉咽为之肿痛，甚则水浆不下，便能杀人，其候有使人寒热，似伤寒者，宜急治之。

　　治喉咽肿痛，热毒瓦斯上攻。络石汤方络石 木通（锉） 升麻 射干（各一两） 犀角（镑） 玄参 竹茹 栀子仁（各半两） 桔梗（炒） 赤芍药（各三分）上一十味，粗捣筛，每服三钱匕，水一盏，煎至六分，去滓内马牙硝一钱搅匀，食后细细含咽，日三五服。

　　治脾胃有热风毒相乘，上攻咽喉肿痛。丹砂玫瑰丸方丹砂（二两研） 人参 硼砂（研） 半夏（为末生姜汁饼曝干） 雄黄（研各半两） 麦门冬（去心焙一分） 麝香（研） 龙上一十三味，捣研为末，以乳糖和丸，如鸡头大，金箔为衣，每服一丸，紫苏热水咽下，含化咽津亦得，食后临卧服。

　　治脾胃毒热上攻，咽喉肿痛，化涎生津。消毒丸方五倍子 马牙硝（各一两） 甘草（三分生锉） 硼砂 白矾（熬令汁枯） 升麻 马勃（各半两） 丹砂（研） 麝香（研） 龙脑（研各一分）上一十味，捣研为末，糯米饭为丸，如鸡头大，每服一丸含化，不拘时。

　　治喉肿热塞不通，脾热上冲。射干膏方射干（三两） 芍药 羚羊角（镑） 木通（各一两） 蔷薇根 升麻 生地黄（切焙各二两）艾叶（一分） 猪脂（一斤腊月收者）上九味，将八味细锉绵裹，以醋二盏，浸一宿，纳猪脂，微火煎醋尽为度，去滓，每服如杏仁许，绵裹内喉中，细细咽之。

　　治咽喉肿痛。知母饮方知母 麦门冬（去心焙） 山栀子仁 人参（各半两） 黄芩（去黑心） 赤茯苓（去黑皮各一分） 甘草（炙锉三分） 天门冬（去心焙一两）上八味，粗捣筛，每服三钱匕，水一盏，煎至六分，去滓温服，病甚者倍之。

　　治咽喉肿痛，风毒冲心胸。犀角汤方犀角（镑） 杏仁（汤浸去皮尖双仁炒） 甘草（炙锉） 射干（各一两） 羚羊角（镑三分）芍药（一两半） 栀子仁（四枚） 升麻（二两）上八味，粗捣筛，每服五钱匕，水一盏半，煎至八分，下豉二十粒，再煎一二沸，去滓温服。

　　治咽喉肿痛，解脏腑诸毒，化涎。丹砂牛黄丸方丹砂（研） 硼砂（研各半两） 生甘草末（一分） 牛黄（研） 矾蝴蝶（研） 龙脑（研各三钱）印子盐（二十粒细研） 凝水石（烧赤出火毒研半两）上八味，将七味同研令匀，用甘草末熬煎，和丸如鸡头大，每服一丸，食后含化咽津。

　　治脾热，喉中肿痛，热塞不通。羚羊角汤方羚羊角（镑一两） 射干 络石（碎） 大黄（锉） 升麻（各三分） 木通（锉） 芍药（各一两半） 生地黄（二两切焙）上八味，粗捣筛，每服五钱匕，水一盏半，煎至八分，去滓下芒硝末一钱匕，搅匀温服，得利即瘥。

　　治上膈壅实，咽喉肿痛。天门冬丸方天门冬（去心焙） 玄参（焙） 恶实（炒各一两） 甘草（炙锉一两半） 人参 硼砂（研）龙脑（研各一分）上七味，捣罗五味为细末，与别研二味拌匀，炼蜜和剂，捣三百杵，丸如皂子大，每服一丸，食后临卧，淡生姜汤嚼下。

　　治咽喉痛，舌上结热，此是心脾壅积，宜服地骨皮汤方地骨皮 黄 （锉） 桔梗（锉炒） 山栀子仁 竹茹 犀角（镑各半两） 甘草（炙锉一分）上七味，粗捣筛，每服三钱匕，水一盏，生姜一枣大，拍碎，煎至五分，去滓，食后温服，日三。

　　治喉中肿痛。竹茹汤方竹茹 桂（去粗皮） 甘草（炙锉各一分） 桔梗（锉炒） 犀角（镑） 黄 （锉） 栝蒌根（各半两）上七味，粗捣筛，每服三钱匕，水一盏，煎至六分，去滓，食后温服，日三。

　　治咽喉肿痛，胸满心下坚，妨闷刺痛，坐卧不安。木通汤方木通（锉一两） 赤茯苓（去黑皮） 桑根白皮（锉） 射干 百合（各三分） 大腹（三枚）上六味，粗捣筛，每服三钱匕，水一盏，煎至六分，去滓下朴硝一钱匕搅匀，食后温服，良久再服。

　　治咽喉肿痛，咽物不得。络石射干汤方络石（三分） 射干（一两半） 芍药 升麻（各一两一分） 露蜂房（炙） 蒺藜子（炒去角各一两）上六味，粗捣筛，每服三钱匕，水一盏，煎至六分，去滓入马牙硝一钱匕、搅匀，食后临卧温服，细细含咽亦得。

　　治咽喉肿痛。五香饮方沉香 木香 鸡舌香 熏陆香（各一两） 麝香（三分研） 连翘（二两）上六味，除五香各捣研为末外，粗捣筛，每服三钱匕，水一盏半，煎至一盏，去滓入五香末一钱半匕，再煎至八分，温服不拘时。

　　治咽喉肿痛，及走马喉痹。硼砂丸方硼砂 马牙硝（各一分） 丹砂（半分） 斑蝥（二枚去头翅足炒）上四味，同研为末，以生姜自然汁，煮面糊和丸，如梧桐子大，腊茶为衣，每服二丸，腊茶下。

