<!-- { "loadSidebar": true } -->
　　治咽喉卒肿痛。龙脑散方龙脑（研一分） 犀角（镑） 丹砂（研） 白药子（各三分） 真珠（研） 黄 （锉）甘草（炙各半两） 牙硝（研一两）上八味，捣研为散，拌匀再罗，每服二钱匕，新汲水调下，不拘时候。

　　治风热毒瓦斯，攻咽喉卒肿痛，头面肿。涂敷方杏仁（汤浸去皮尖双仁半两） 鸡子（一枚去壳）上二味，同研匀，敷肿处即消，若浓黄汁出者，醋调伏龙肝涂之。

　　治咽喉卒肿痛，不下食方薤根（一把切）上一味，炒至焦捣烂，于肿处贴，以帛子系之。

　　治咽喉卒肿痛，不下食方附子（半枚生捣）上一味，细罗为散，入竹管内，吹入喉中。

　　治咽喉卒肿痛，不下食方生地龙（十四枚）上一味，烂捣涂喉外，以帛系之，兼治痈发喉中。

　　治咽喉卒肿痛，不下食方鸡子（一枚去壳）上搅令黄白匀服之。

　　治咽喉卒肿痛，不下食方白面（不计多少）上一味，以苦酒和，涂喉外肿处。

　　治咽喉卒肿痛，不下食方大豆（一合）上一味，以水一大盏，煮取七分，去滓含咽，一方用豉。

　　治咽喉卒肿痛，不下食方桂（去粗皮半两）上一味，捣罗为散，绵裹一钱，放舌下，咽津即瘥。

　　治咽喉卒肿痛，不下食方白矾（少许）上一味，研碎，以绵裹含，咽津即瘥。

　　治上焦壅热，咽喉卒肿疼痛不利。恶实散方恶实（微炒令香一两） 甘草（炙一分） 荆芥（去梗半两）上三味，捣罗为细散，每服二钱匕，水五分一盏，煎令沸温服，沸汤点服亦得。

　　卷第一百二十三

　　咽喉生痈

　　论曰，肺气上通于喉咙，胃经外连于咽嗌，其气和平，则呼吸咽纳，无所妨碍，若脾肺壅热，熏发上焦，攻于咽喉，结聚肿痛，不得消散，热气炽盛，致结成痈，妨害吐纳，古方论一寸为疖，二寸至五寸为痈，其候使人寒战咳唾稠浊，善用针者，辨其可刺，宜速破之，仍施以点饵之剂。

　　治喉痈，咽嗌不利。天门冬煎方生天门冬（汁二升） 人参（一两） 生麦门冬（汁一升） 生姜（汁一升） 生地黄（汁一升）桂（去粗皮一两） 赤苓（去黑皮三两） 甘草（炙三分） 牛黄（研半两） 半夏（汤洗七遍曝干一两）上十味，除四味汁外，余六味为末，先以天门冬麦门冬汁煎减半，次入生姜汁，又煎减半，次又入地黄汁，并余六味末，同煎汁欲尽，即入白蜜一斤，酥四两，同煎成煎，以瓷合盛，不拘时，以温水调下一匙，以瘥为度。

　　治喉痈，咽嗌肿塞，及心肿热极，吐纳不利，射干汤方射干（半两） 升麻 大黄（锉生用） 恶实（生用各一两） 马蔺子（炒半两） 木通（锉三分）上六味，粗捣筛，每服三钱匕，水一盏，竹叶七片，煎至七分，去滓下马牙硝半钱匕，搅令匀，不拘时，细细温服。

　　治喉痈，及咽喉垂倒等。防风散方防风（去叉一两） 白附子（三分） 地骨皮（半两） 真麝香（研三分） 丹砂（研）腻粉（研） 白术 马牙硝（研） 桂（去粗皮各一分） 赤茯苓（去黑皮一两）上十味，捣研为散，每服半钱匕，温酒调下。

　　治喉痈，及悬痈等。盐花散方盐花 白矾（烧令汁尽各一两）上二味，同研细，以箸头点在痈上。

　　治喉痈，及伤寒热病后，咽痛闭塞不通，毒瓦斯上冲。马牙硝散方马牙硝（半两）上一味，细研为散，每服一钱匕，绵裹含咽津，以通为度。

　　卷第一百二十三

　　咽喉生疮

　　论曰，咽喉生疮，或白或赤，痰唾稠浊，喉中腥臭疼痛，此盖上焦有热，脾肺不和，热抟其经，熏发咽喉故也。

　　治咽喉疼痛生疮。黄 汤方黄 （炙锉） 甘草（炙） 麦门冬（去心焙） 山栀子仁（各半两） 黄芩（去黑心）人参赤茯苓（去黑皮） 槟榔（煨锉） 贝母（去心麸炒） 紫菀（去苗各一分）上十味，粗捣筛，每服二钱匕，水一盏，煎至六分，去滓温服食后，日三。

　　治喉中疮，并口疮。龙胆煎方龙胆 黄连（去须） 黄柏（去皮蜜炙） 升麻（去土） 苦竹叶（切） 槐白皮 大青（各一两） 白蜜（半合） 酥（半合）上九味，细锉七味如麻豆，以水三升半，煮取七合，绞去滓，纳蜜及酥，再煎五六沸，每服一匙头，含化咽津，日可五六服，瘥。

　　治喉中生疮，咽嗌痛，咽物有妨。桃红散方金箔（十片） 银箔（十片） 丹砂（研） 马牙硝（研） 甘草（炙捣末各一两） 铅白霜（研少许） 凝水石（四两） 太阴玄精石（二两二味推碎入一合于内 令通赤取出黄土内埋一宿）上八味，同研令细，每服一字，甘草水调下，如要丸，以稀糯米粥和为丸，如豌豆大，含化咽津。

　　治咽喉中生疮，唾血不下食。地黄汤方生地黄（细切二两半） 竹茹 玄参 鸡苏苗（各一两） 赤茯苓（去黑皮） 升麻 麦门冬（去心焙各一两半）上七味，除地黄外，粗捣筛，入地黄拌匀，每服三钱匕，水一盏，煎至五分，去滓温服，食后临卧，如不能多服，细细含咽。

　　治咽喉生疮，嗽唾如鲠，语声不出。半夏汤方半夏（汤浸去滑七遍二两） 射干 干姜（炮） 紫菀（去苗土） 桂（去粗皮） 当归（切焙）陈橘皮（汤浸去白焙） 独活（去芦头各一两）上十一味，粗捣筛，每服五钱匕，水一盏半，煎至一盏，去滓温服，初病一二日可发汗，病久者，可加大黄一两半，初秋夏月豪雨冷，及天行暴热，喜怒伏于内，宜加生姜二两，干姜茱萸枳实各一两，修制如前法。

　　治喉中有疮咳嗽。白药丸方白药子 黄药子 玄参 射干 甘草炙 桔梗（炒各半两）上六味，捣罗为末，炼蜜为丸，如弹子大，绵裹含化咽津。

　　治咽中生疮，语声不出，苦酒汤方半夏（五枚汤洗七度去滑切焙） 鸡子（一枚敲破泻去黄）上二味，以苦酒并半夏，纳于鸡子壳中，于火上煎三五沸，候温去半夏，就壳分为二服饮之，瘥。

　　治咽喉及舌生疮烂。杏仁丸方杏仁（汤浸去皮尖炒半两研） 黄连（去须为末） 甘草（炙为末各一分）上三味，捣研和匀，绵裹如枣大，含之瘥。

　　又方白矾（熬令汁尽二两） 黄连（去须一分）上二味，捣罗为末，每服一钱匕，绵裹含化咽津，瘥。

　　治风热毒瓦斯上攻，咽喉舌颊，肿痛生疮噎闷，化涎解躁，牛黄金露丸方牛黄（研） 龙脑（研各一钱） 人参（末二两） 甘草（生为末半两） 丹砂（研水飞一两）甜硝（研半两）上六味，同研细，以软糯米饭和丸，如鸡头实大，每服一丸，含化咽津。

　　治脾胃热毒上攻心肺，喉咽有疮，并缠喉风，救命散方大黄（锉炒） 黄连（去须） 白僵蚕（直者炒） 甘草（生各半两） 腻粉（三钱匕）五倍子（一分）上六味，捣研为细散，每服一字，大人以竹筒子吸之，小儿以竹筒子吹之，如余毒攻心肺，咽有疮，用孩儿奶汁，调药一字，以鸡翎探之，呕者生，不呕者死。

　　治喉咽生疮，连舌颊痛，不可忍者。蔷薇根饮方蔷薇根皮（一两） 升麻（三分） 生干地黄 黄柏（各半两） 铅白霜（研一钱）上五味，捣罗四味为末，入铅霜研匀，每服二钱匕，水一盏，入蜜半匙，煎至七分，稍通口，热漱咽嗌，冷即吐之，及时用药末掺疮上。

　　治咽喉生疮。升麻汤方升麻（锉） 甘草（炙） 石膏（研） 牡丹皮（各一两）上四味粗捣筛，每服三钱匕，以水一盏，煎至六分，去滓细细服。

　　治喉中生疮，久患积劳，不下食，日渐羸瘦。黄连汤方黄连（去须半分） 豉（半合） 薤白（切四茎） 猪胆（半个）上四味，先以童子小便八合，煎黄连豉薤白取四合，去滓下猪胆，煎至三合，空腹顿服，每隔日，根据法再服。

　　治咽喉内生疮疼痛。桔梗汤方桔梗（锉炒） 甘草（生） 恶实（微炒各一两）上三味，粗捣筛，每服三钱匕，水一盏，入竹叶十片，煎至六分，去滓，不计时温服。

　　治咽喉生疮肿痛方砂（半钱）上一味，以绵裹，细细咽汁，瘥。

　　又方腊月猪尾（一枚）上一味，烧灰细研为散，每服半钱匕，水调服，不计时。

　　治上焦有热，咽喉生疮，赤根白头，痰唾稠浊，口中腥臭，化涎生津去毒。玫瑰丸方五倍子 红雪（研各一两） 马勃 升麻 矾蝴蝶（研） 硼砂（研各半两） 丹砂（研）麝香（研） 龙脑（研各一分） 甘草（生用三分）上十味，捣研为细末，糯米饭和丸，如鸡头实大，每服一丸含化，不计时候。

　　治咽喉生疮，腥臭疼痛。硼砂散方硼砂（研一分） 马牙硝（研半两） 人参（半两） 甘草（炙锉一分）上四味，捣罗二味为细末，入研药二味和匀，每用半钱匕，不以时候，含化咽津。

　　卷第一百二十三

　　悬痈肿

　　论曰，喉咙者，呼吸之道路，气之所上下也，悬痈为音声之关，脏腑有伏热，气上攻冲喉咽，气血壅遏，结于悬痈，毒瓦斯不散，故肿痛妨闷，甚者或长数寸，随喉出入，不得食息，宜急治之。

　　治悬痈肿生息肉。干姜散方干姜（炮裂） 半夏（汤洗七遍各一分）上二味，捣罗为散，盐豉和，涂所患处。

　　治悬痈咽中妨闷，悬长，白矾散方白矾（烧令汁尽） 盐花（别研过各半两）上二味，同研极细，箸头点悬痈上。

　　治悬痈肿长生息肉，及舌肿，方羊蹄草上一味，煮汁含之，或以盐豉和涂之。

　　又方盐 豉（各等分）上二味，以盐和豉涂患处，日三五次。

　　又方童子小便（四五岁者一合）上一味，并铜钱二文含之。

　　治悬痈肿长数寸，随喉出入，不得食，方右令病患大开口，以箸按舌下，烧小烙针，于竹管中，烙之令破，即愈，少根不尽，渐更烙之，即以盐涂烙处。

　　又方盐上一味，捣令细，绵裹箸头， 盐点之，日六七次。

　　治风热客搏上焦，悬痈肿痛。启关散方恶实（炒） 甘草（生各一两）上二味，捣罗为散，每服二钱匕，水一盏，煎六分，旋含之，良久咽下。

　　卷第一百二十三

　　尸咽喉

　　论曰，道家服药，务先去三虫者，以其为人害也，尸咽之病，亦本于此，巢氏谓腹中尸虫，上蚀咽喉，能令生疮，或痒或痛，如 之候者是也，善摄生者，傥未能除去，亦当服药治之，勿使妄动则善矣。

