<!-- { "loadSidebar": true } -->
　　治尸咽喉闭塞出疮，及干呕头痛，食不下。黄柏汤方黄柏（去粗皮炙半两） 升麻 木通（锉各一两） 竹茹（三分） 麦门冬（去心焙一两半）玄参（一两） 前胡（去芦头） 大青（各三分）上八味，粗捣筛，每服三钱匕，水一盏，煎至七分，去滓入芒硝末一钱，搅令匀，温服，如鼻中有疮，以地黄汁少许，滴于鼻中，日三五服，不计时候，要通利，加芒硝，不欲利，去之。

　　治尸咽及走马喉闭，或咽内生痈。一捻金散方雄黄（研） 藜芦 猪牙皂荚（去皮并子各一分）上三味，捣研为散，先含水一口，用药一米许，搐鼻内，即吐去水，少时立效。

　　治尸咽喉疼痛。蛇蜕散方蛇蜕皮 白梅肉 甘草（生用各一分） 恶实（半两炒）上四味，捣罗为散，每用绵裹一钱匕，汤浸润。含化咽津，不计时。

　　治尸咽喉内痛，欲失声。杏仁散方杏仁（汤浸去皮尖双仁炒研） 桂（去粗皮各二两） 芜荑仁（炒一两）上三味，捣研为散，每服一钱匕，绵裹含化咽津，消尽再用，日三五服。

　　治尸咽喉痛方杏仁（汤浸去皮尖双仁研） 桂（去粗皮各二两） 芜荑仁（炒一两） 榧实（去皮半两）上四味，捣罗为末，炼蜜为丸，如弹丸大，含化咽津，消尽再用，日二三服。

　　治尸咽喉闭塞，喘息不通，须臾欲绝，方桃皮（一握切）上一味，以水一盏，煎至五分，去滓温服。

　　治尸咽喉中痛痒，如得蛊毒，方生姜（切如半枣大）上一味，含化咽津液，以瘥为度。

　　又方麻黄（不拘多少）上一味，以青衣裹，纳竹筒中烧，乘烟熏咽中，愈。

　　又方麻子上一味，烧取脂，酒调一钱匕服之，瘥。

　　又方故鞋鼻绳上一味，烧作灰，每服一钱匕，温水调服。

　　卷第一百二十三

　　狗咽

　　论曰，狗咽者，喉中忽觉结塞不通，如喉痹状是也，阴阳之气，出于肺，循喉咙而上下，若风热毒瓦斯，客于喉间，气结蕴积而生热，故有结塞之候，俗云此疾，由误咽狗毛所致，治法亦有将饭，与狗分食取瘥者，禳去之法也。

　　治咽喉中壅闷，气塞不通，状如喉痹者，昆布丸方昆布（洗去咸味一两） 诃藜勒皮（二两） 槟榔（锉一两） 松罗 干姜（炮裂锉） 桂（去粗皮） 海藻（洗去咸味一两） 木通（锉二两）上八味，捣罗为末，炼蜜为丸，如梧桐子大，每服温酒下二十丸，食后临卧服。

　　治狗咽气塞肿痛，气欲绝者。马牙硝煎方马牙硝 木通（锉） 升麻 瞿麦穗 犀角（屑） 马蔺子（各一两半） 射干 玄参（各一两）上八味，细锉，以水五盏，煎至一盏半，去滓下白蜜二两，再煎成煎，每服一匙头，含化咽津。

　　治狗咽气塞。玄参散方玄参 杏仁（汤浸去皮尖双仁炒） 甘草（炙） 赤茯苓（去黑皮） 白术 桔梗（炒）人参（各半两）上七味，捣罗为散，每服二钱匕，热汤调下，日三五服。

　　治狗咽，喉中忽觉结塞。丹砂酒方丹砂 桂（去粗皮） 绛矾（各半钱）上三味，为末绵裹，用好酒少许，浸良久，含之即瘥。

　　治风热上攻，喉咽忽觉结塞不通。附子散方附子（一枚生去皮脐切四片涂蜜炙令黄） 马蔺子（生用） 恶实（生用各一两）上三味，捣罗为散，每服一钱匕，温水调下，日三五服。

　　治缠喉风，及狗咽。二灰散方灯心烧灰 炭上白灰 白僵蚕（直者炒各等分）上三味，同研为散，生姜蜜水，调下一钱匕。

　　治狗咽及咽喉紧急。如圣散方赤芍药（一两） 防风（去叉三分） 天麻（半两）上三味，捣罗为散，每服一钱匕，冷茶调下，不拘时服。

　　治狗咽。黄白散方芒硝（研一两半） 硫黄（研一两）上二味，先将芒硝于铫子内，熬令沸，澄清下硫黄末，于铫子内，搅令焰出绝，倾在新碗内，放冷细研如粉，每服半钱匕，新汲水调下。

　　治缠喉风，及狗咽。石胆散方石胆（一钱半烧研） 白芷（一钱为末）上二味，再研匀细，每服半钱匕，温浆水调下，取出涎后，转一两行，差。

　　治狗咽。鸡子法半夏（一钱末姜汁搜为饼子焙干研细） 鸡子（一枚）上二味，先开鸡子头，去黄，又盛苦酒，一半入半夏末，壳中搅令匀，安鸡子于 灰火中，慢煎沸，熟取出后，稍冷就壳分温三服。

　　治狗咽喉方粟饭（三合）上一味，以手团为一块，与狗分而食之，即愈。

　　治咽喉忽觉气塞，喘息不通，须臾欲绝，方独颗蒜（一枚）上一味，削去两头，可塞鼻窍，患左塞右鼻，患右塞左鼻，喉口中脓血出，立效。

　　治风热闭塞咽喉。恶实散方恶实（一合半生半炒）上一味，捣罗为散，酒调下一钱匕，立瘥。

　　治喉中忽然结塞不通。如神丸方蜗牛（二七枚） 白矾（末） 马勃（末） 陈白梅肉 大黄末（各一分）上五味，于端午日午时，同研和丸，如苦楝子大，每遇患人开口不得者，取一丸，以水磨，用竹管子吹，下入喉中，即瘥，轻只可以绵裹，含化一丸。

　　卷第一百二十四

　　咽喉中如有物妨闷

　　论曰，咽者胃之系，故咽主咽物，天气通于肺，故喉主通气，咽喉中妨闷，如有物者，乃肺胃壅滞，风热客搏，结于咽喉使然，故圣惠谓忧愁思虑，气逆痰结，皆生是疾。

　　治咽喉中如有物妨闷。桔梗汤方桔梗（炒二两） 半夏（汤洗七遍切焙一两） 人参 甘草（炙锉各半两）上四味，粗捣筛，每服三钱匕，水一大盏，入生姜五片，同煎至六分，去滓温服，食后临卧。

　　治咽喉中如有物，妨闷噎塞，胸膈痰滞。防风散方防风（去叉） 人参 白术 独活（去芦头） 草豆蔻（去皮各三分） 天麻 芎 白芷赤茯苓（去黑皮各一两） 细辛（去苗叶） 高良姜 青橘皮（汤浸去白焙） 甘草（炙各半两） 京三棱（炮锉一两半） 浓朴（去粗皮生姜汁炙三钱）上十五味，捣罗为散，每服三钱匕，温酒调下，枣汤亦得，日三，不拘时。

　　治咽喉噎滞，如有物妨闷。木香汤方木香 陈橘皮（汤浸去白焙） 浓朴（去粗皮生姜汁炙） 半夏（生姜汁浸一宿汤洗三遍切焙） 白术 甘草（炙） 桂（去粗皮） 大腹皮（各半两） 黄 （锉） 人参 桔梗（炒）芍药（各上十二味，粗捣筛，每服三钱匕，水一盏，入生姜一枣大拍碎，煎至六分，去滓食后热服，日三。

　　治咽喉如有物噎塞。人参汤方人参（一两） 诃黎勒皮（各一两） 甘草（炙） 射干（去毛） 陈橘皮（汤浸去白焙） 桂（去粗皮） 乌梅（去核各半两） 陈曲（炒三分）上八味，粗捣筛，每服三钱匕，水一盏，煎至六分，去滓温服，不拘时候。

　　治咽喉如有物妨闷，食即噎塞不下。羚羊角汤方羚羊角屑 赤茯苓（去黑皮） 半夏（汤洗七遍去滑炒） 木通（锉） 射干（各半两）仓上八味，粗捣筛，每服五钱匕，水一盏半，入生姜一枣大拍碎，煎至八分，去滓食后温服，日三。

　　治咽喉中如有物，噎塞不下。射干汤方射干 升麻 紫菀（去苗土） 百合（各半两） 木通（锉一两） 桔梗（炒） 赤茯苓（去黑皮各三分）上七味，粗捣筛，每服三钱匕，水一盏，煎至六分，去滓食后温服，如要通利，每服加朴硝末一钱匕，去滓后搅匀服之。

　　治咽喉如有物噎塞。黄芩射干汤方黄芩（去黑心） 射干（各一两） 枳实（去瓤麸炒） 半夏（汤洗七遍去滑焙） 甘草（炙锉各三分） 升麻（一两半） 桂（去粗皮一两一分）上七味，粗捣筛，每服五钱匕，水一盏半，入生姜五片，同煎至八分，去滓温服，日三治咽喉中如有物噎塞。络石汤方络石 紫菀（去苗土各半两） 升麻 射干（各三分） 桔梗（炒） 木通（锉） 赤茯苓（去黑皮各一两）上七味，粗捣筛，每服五钱匕，水一盏半，煎至八分，去滓食后温服，如要通利，即汤成加芒硝末一钱匕，搅匀服之。

　　治咽喉如有物噎塞，饮食妨闷。半夏木通汤方半夏（汤洗七遍去滑焙） 木通（锉炒） 干姜（炮各半两） 芍药 桑根白皮（炙锉各一两）上五味，粗捣筛，每服三钱匕，水一盏，入盐少许，煎至六分，去滓热服，一方，捣罗为末，炼蜜丸如梧桐子大，每服十五丸，食后生姜汤下，渐加至二十丸。

　　治咽喉似有物噎，胸中满，胁下气上冲，饮食减少。黄 甘草汤方黄 甘草（炙各一两半） 桂（去粗皮半两） 人参（一两） 芍药 赤茯苓（去黑皮各二两）上六味， 咀如麻豆，每服五钱匕，水一盏半，入生姜三片，大枣二枚去核，同煎至八分，去滓内饴糖少许，煎化热服，良久以稀粥投之。

　　治咽喉如有物，妨塞气噎，饮食不下。人参丸方人参（一两） 桂（去粗皮） 甘草（炙锉） 陈橘皮（汤浸去白焙各半两）上四味，捣罗为末，炼蜜和丸，如梧桐子大，每服二十丸，食后生姜汤下，渐加至三十丸，日再。

　　治咽喉中如有物，咽吐不利，四味汤方半夏（生姜汁浸一宿汤洗切焙） 浓朴（去粗皮生姜汁炙） 陈橘皮（汤浸去白焙各一两）赤茯苓（去黑皮二两）上四味，粗捣筛，每服三钱匕，水一盏，入生姜一枣大拍碎，煎至六分，去滓食后温服治咽喉中如有物。浓朴汤方浓朴（去粗皮生姜汁炙） 赤茯苓（去黑皮各二两） 半夏（汤洗七遍切焙一两半） 紫苏叶（焙一两）上四味，粗捣筛，每服三钱匕，水一盏，入生姜三片，同煎至六分，去滓食后服，日三。

　　治咽喉食即噎塞，如有物不下。杏仁丸方杏仁（汤浸去皮尖双仁炒半两） 桂（去粗皮） 人参 枇杷叶（拭去毛炙各一两）上四味，捣罗为末，炼蜜和丸，如樱桃大，每服一丸，含化咽津，以瘥为度。

　　治咽喉如有物噎塞，饮食不下。石莲汤方石莲子（炒取肉） 人参 杵头糠（各一分）上三味，粗捣筛，每服三钱匕，水一盏，煎至六分，去滓温服食后，日三。

　　治咽喉中如有炙脔，食即噎塞。杵糠丸方碓杵头细糠（二合）上一味，捣罗为末，炼蜜和丸，如弹丸大，空腹含化一丸，微微咽津。

　　治肺胃壅滞，咽喉中如有物妨闷。杏仁煎方杏仁（汤浸去皮尖双仁炒黄） 桑根白皮（锉炒） 贝母（去心各一两半） 生姜汁（一合半）地黄汁（二合半） 酥（半两） 大枣（六十枚去核） 紫菀（去苗三分） 甘草（炙） 桔梗（炒）五味子上十四味，先研杏仁，以水五升滤取汁，将草药细锉，同煎至二升，以绵滤去滓，续下酥及地黄汁，慢火煎成膏，每食后，含一匙头，细细咽津。

