<!-- { "loadSidebar": true } -->
　　治风热搏于咽喉，如有物妨闷。桔梗汤方桔梗（炒） 半夏（汤洗去滑十遍焙）上二味等分，锉如麻豆，每服五钱匕，水二盏，生姜七片，同煎至七分，去滓温服。

　　治肺胃气壅，风热客搏，咽喉妨闷。麦门冬汤方麦冬（去心焙三两） 半夏（汤洗七遍焙干） 人参 甘草（炙各一两） 食粳米（炒一合）上五味，粗捣筛，每服三钱匕，以水一盏，入枣一枚擘破，煎至五分，去滓温服，日三，不计时候。

　　治咽喉中如有物妨闷。半夏汤方半夏（汤洗七遍切焙一两） 人参 甘草（炙锉） 栝蒌根（锉） 桂（去粗皮各三分）石膏（一两一分） 小麦（一两半） 赤小豆（一分） 吴茱萸（汤洗焙干一两半）上九味，锉如麻豆大，每服五钱匕，水一盏半，入生姜三片，大枣二枚擘破，同煎至八分，去滓温服。

　　卷第一百二十四

　　咽干

　　论曰，脾肺不利，上焦有热，则津液枯燥，搏于喉咽，故令干痛，甚则生疮。

　　治上膈虚热咽干。龙脑鸡苏丸方龙脑（研一分） 鸡苏 甘草（炙） 乌梅（用肉） 紫苏叶（各一两） 麦门冬（去心焙） 白梅（用肉） 人参（各半两） 天门冬（去心焙半分） 麝香（研） 甜硝（研各一钱）上十一味，捣研为末，再同研匀，炼沙糖和丸，如鸡头实大，每服一丸，食后，人参汤嚼下。

　　治咽干，涕唾如胶，或肾气不足，心中悒悒，目视 ，少气耳聋，消渴黄胆，一身悉痒，骨中疼痛，小肠拘急。甘草汤方甘草（炙半两） 磁石（ 醋淬三遍二两） 玄参 防风（去叉各一两半） 五味子 牡丹皮桂（去粗皮各一两） 黑豆（半合） 附子（炮裂去皮脐半两）上九味，粗捣筛，每服五钱匕，水一盏半，入生姜半分拍碎，煎至一盏，去滓食后服，日再。

　　治咽干口疮牙痈，心肺热盛。射干膏方射干 升麻 栀子仁 玄参 小豆卷（各一两半） 黄柏（去粗皮二两） 赤蜜 地黄汁（各三合） 大枣（去核十枚）上九味，除蜜并地黄汁外，细锉如麻豆，以水五升，煎至一升半，去滓下蜜与地黄汁，慢火煎成膏，细细含化咽津。

　　治咽干口燥，上焦虚热，咳嗽气促痰壅。贝母汤方贝母（麸炒去心） 百合（各三分） 紫菀（去苗土） 桑根白皮（炙锉） 桔梗（锉炒各半两）麦门冬（去心焙三分） 大黄（炒锉一分） 甘草（炙锉一两半）上八味，粗捣筛，每服五钱匕，水一盏半，煎至一盏，去滓分温二服，食后。

　　治咽喉风气干痛，不能食。干地黄丸方生干地黄（焙一两） 人参（三分） 赤苓（去黑皮三分） 天门冬（去心焙一两）上四味，捣罗为末，炼蜜和丸，如梧子大，每服十丸，米饮下日三。

　　治咽喉干痛，心腹满闷，不能饮食。浓朴汤方浓朴（去粗皮生姜汁炙） 赤茯苓（去粗皮各一两半） 陈橘皮（汤浸去白焙） 人参（各一两）上四味，粗捣筛，每服五钱匕，水一盏半，入生姜半分拍破，煎至一盏，去滓分温二服治膈热咽干，风毒攻心，狂闷。如雪汤方朴硝 黑豆皮（生一两） 木香（一两） 大黄（生半两）上四味，除朴硝外，粗捣筛，每服五钱匕，水一盏半，煎至一盏，去滓下朴硝一钱，搅令匀，不计时温服，以微利为度。

　　治咽喉干痛，吐咽不利。桔梗汤方桔梗（锉炒） 甘草（生） 恶实（炒各一两）上三味，粗捣筛，每服二钱匕，水一盏，入竹茹一弹丸大，煎至六分，去滓温服，不计时候。

　　治咽喉中干，肺热咳嗽多痰。贝母丸方贝母（去心一两半） 甘草（炙三分） 杏仁（汤浸去皮尖炒一两半）上三味，捣罗为末，炼蜜丸如弹子大，含化咽津。

　　治咽喉干，肺壅咳嗽，胸中满而振寒，脉数时时涕唾脓涎。如圣汤方桔梗（锉炒一两） 甘草（半两）上二味，粗捣筛，每服三钱匕，水一盏，煎至五分，去滓温服日二，不拘时。

　　治上焦有热，津液燥少，喉咽干痛。鸡苏人参汤方鸡苏叶 恶实（炒） 玄参 甘草（炙锉各一两） 防风（去叉） 人参 天门冬（去心焙各半两）上七味，粗捣筛，每服三钱匕，水一盏，入梨二片，同煎至六分，食后去滓温呷。

　　治喉热干燥，津液不足。龙脑散方龙脑（研一钱） 鸡苏（去梗焙干） 荆芥穗（一两半） 白豆蔻（去皮一分） 甘草（炙锉一两）上五味捣罗为细散，每用半钱匕，温水调下，合时且各自贴之，临用旋合和，取半钱匕服，气味尤全。

　　卷第一百二十四

　　喉咽诸疾

　　论曰，喉咙者，气之所上下，若腑脏和平，阴阳升降，则呼吸去来，无所滞碍，一或不调，病有寒热之证，热则喉肿闭塞，或连颔 痛，妨害饮食，寒则语声嘶嗄，或喉中哽哽，如有物状，其候甚众，不可不察。

　　治咽喉肿痛，语声不出，痰唾稠浊。苦参丸方苦参（一分） 白矾（烧枯半两） 山栀子仁（一两） 木通（锉） 杏仁（汤浸去皮尖双仁炒各半两） 甘菊花（三分） 大黄（生锉一两） 防风（去叉半两） 射干 玄参 甘草（炙锉） 恶实（炒） 白上十四味，捣罗为末，炼蜜丸如酸枣大，每服绵裹一丸，夜后含化咽津，如喉不闭者，去白矾。

　　治咽喉不利，肺藏风热，涕唾稠粘。犀角汤方犀角（镑） 玄参 枳实（去瓤麸炒） 人参 木通（锉） 麦门冬（去心焙） 射干 马兜铃防锉） 马牙硝（上十四味，粗捣筛十三味，每服三钱匕，以水一盏，煎至五分，去滓入马牙硝少许，再煎沸，临卧食后温服，日再。

　　治咽喉肿塞，天门冬煎丸方天门冬（去心焙） 麦门冬（去心焙各一两半） 款冬花（半两） 贝母（去心炒） 紫菀（去苗土各一两） 赤茯苓（去黑皮一两半） 升麻（一两） 生地黄汁（一升） 白蜜（五两）酥（一合）上十味，将前七味细锉，以水三升，煎取一升，绞去滓，纳地黄汁，再煎至一升，纳酥蜜，于银器中重汤上，煎成膏，丸如弹丸大，每服一丸，含化咽津。

　　治咽喉痒咳嗽。紫菀汤方紫菀（去苗土） 贝母（去心炒） 桑根白皮（锉炒） 桔梗（炒） 柴胡（去苗） 麦门冬（去心焙） 赤茯苓（去黑皮） 百部（各三分） 甘草（炙锉一分） 杏仁（汤浸去皮尖双仁炒一两）上十味，粗捣筛，每服三钱匕，水一盏，煎至七分，去滓食后温服，日三。

　　治咽喉凝唾不出，如胶塞喉。茯苓汤方赤茯苓（去黑皮） 桂（去粗皮各二两） 人参 甘草（炙锉） 生干地黄（焙） 芍药前胡（去芦头各一两） 麦门冬（去心焙五两）上八味，粗捣筛，每服三钱匕，水一盏，入枣二枚擘破，同煎至七分，去滓食后温服，日三。

　　治喉中有血，肺痿咳嗽气喘。宜服犀角汤方犀角（镑半两） 桔梗（炒） 柴胡（去苗各三分） 竹茹（半两） 天门冬（去心焙一两） 黄芩（去黑心三分）上六味，粗捣筛，每服三钱匕，水一盏，煎至七分，去滓下朴硝末一钱匕搅匀，温服食后。

　　治咽喉中痒咳嗽，状如伤寒，调中。人参丸方人参 青木香 桂（去粗皮） 羌活（去芦头） 大麻仁 酸枣仁（去皮各一分）上六味，捣罗为细末，炼蜜丸如梧子大，每服二十丸，食后生姜汤下，日二。

　　治喉中热塞，及舌上 生疮。大青煎方大青 黄柏（去粗皮蜜炙） 升麻 射干 蔷薇根（各半两） 苦竹叶（一握细切） 生地黄（半两） 玄参（一两） 白蜜（二两） 天门冬（去心焙半两）上十味，除蜜外，细锉，用水三升，煎取一升，去滓下蜜，再煎成膏，每服半匙头，含化咽津，不计时。

　　治咽喉痛多痰。凉膈甘露丸方硼砂（研半两） 丹砂（研一分） 龙脑（研一字） 甘草（炙一两半为末） 百药煎（椎碎焙干研一两）上五味，再研匀，用糯米粥清和，如梧桐子大，非时含化一丸。

　　治咽喉痛。桃红散方龙脑（研一钱） 丹砂（研半两） 硼砂（研一钱） 马牙硝（研半钱） 寒水石（研如粉半两）上五味，再同细研为末，每用一字掺咽喉中，咽津。

　　治咽喉唇肿，口舌糜烂，口甘面热。泻脾大青汤方大青 升麻 大黄（锉炒各二两） 生干地黄（切焙三两）上四味，粗捣筛，每服二钱匕，以水一盏，煎至七分，去滓温服，利即愈。

　　治咽喉中如有物妨闷，咯唾脓血，肺气上喘。桔梗汤方桔梗（锉炒一两半） 甘草（炙锉半两）上二味，粗捣筛，每服三钱匕，以水一盏，煎至七分去滓，食后温服。

　　治喉痹口噤，水浆不下，风邪恍惚，如有鬼神，身体强直，面目变色。菖蒲汤方菖蒲 秦艽（去苗土） 桂（去粗皮） 禹余粮（ 醋淬） 人参 当归（切焙） 甘草（炙锉）附子（炮石脂芎 赤上十七味，锉如麻豆，每服三钱匕，以水一盏，煎至七分去滓，空腹服，日再。

　　治喉痹肿塞不通。赤茯苓汤方赤茯苓（去黑皮） 木通（锉各一两） 升麻 羚羊角（镑） 前胡（去芦头各三分） 马蔺根（锉） 桑根白皮（锉各一两） 大黄（锉炒一两）上八味，粗捣筛，每服五钱匕，以水二盏，煎至一盏，去滓入芒硝一钱匕，食后分温二服，晚再服。

　　治喉痹肿塞不通，疼痛不下饮食，并诸毒发动。射干汤方射干 当归（切焙各一两） 升麻（半两） 白芷（一两） 甘草（炙锉） 犀角（镑）杏仁（汤浸去皮尖双仁炒各半两）上七味，粗捣筛，每服三钱匕，以水一盏，煎至七分，去滓温服，日三。

　　治喉痹若胃中虚，饥状，少气不足以息，四逆泄注，腹胀喜噫，食则欲呕，泄癖溏下，口干，四肢重，好怒不欲闻人声，诊其脉，右手关上阴阳俱虚者，脾胃虚也，宜服，禹余粮汤方 禹余粮（ 醋淬） 大麻仁（各二两） 干姜（炮一两） 黄连（去须半两） 白术（一两）枣上七味，粗捣筛，每服三钱匕，水一盏，煎至五分，去滓温服，食后，日三。

　　治喉痹胸满，噎塞不通。黄芩汤方黄芩（去黑心） 升麻 射干 木通（锉各三分） 甘草（炙锉） 犀角（镑各半两）上六味，粗捣筛，每服五钱匕，以水二盏，煎至一盏，去滓下芒硝一钱匕，细细温呷。

　　治喉痹气隔胸满，咽肿生脓。通气汤方犀角（镑半两） 射干 桔梗（炒） 马蔺（切各三分） 甘草（炙锉半两）上五味，粗捣筛，每服三钱匕，以水一盏，入竹叶七片，煎至七分，去滓下马牙硝一钱匕，搅令匀，细细温呷。

　　治缠喉风。龙脑丸方龙脑（一分） 丹砂（一钱） 芒硝（半两） 麝香（半钱）上四味，细研为末，用鲤鱼胆汁和丸，如绿豆大，鼻两孔各内一丸，良久牙关开涎出，瘥。

