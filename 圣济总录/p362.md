<!-- { "loadSidebar": true } -->
　　治缠喉风。玄参丸方玄参 白僵蚕 白矾（生用各一分） 甘草（生用半分）上四味，捣研为细散，用鲤鱼胆汁和丸，如赤小豆大，每服十丸，食后温生姜汤下，日三服。

　　卷第一百二十四

　　骨鲠

　　论曰，用药之法，有不取于气味，特以意为用者，若鱼网虎骨之治骨鲠是也，然网能制鱼，乃鱼之所畏，虎能伏兽，乃兽之所畏，其所制伏既不同，则用之亦异矣。

　　治物鲠。宽喉灵砂散方灵砂 丹砂 附子（生去皮脐） 铅丹 雄黄（各一分） 芎 （半两） 金箔（七片）巴豆（一枚去皮心取肉擘为十二段每擘以口吹之研去油尽）上八味，同研如粉，若咽钱及鱼骨等，在喉咽内，每服一字，先取蓖麻子三枚，去皮研，以汤半盏，搅滤取汁，调药服之，便下。

　　治一切骨鲠，或竹木刺喉中不下。鳜胆煎方鳜鱼胆上一味，腊月取挂于北檐下阴干，每有鱼鲠，即取一皂子许，以酒一合，煎化呷，若得逆便吐，骨随涎出，未吐更饮温酒，以吐为度，又未出，更煎一服，无不出者，此药应是鲠在脏腑中，日久疼痛，黄瘦甚者，服之皆出，若卒无鳜鱼，蠡鱼鲩鱼鲫鱼亦可，惟腊月收者最佳。

　　治骨鲠在喉中，附子丸方附子（一枚炮裂去皮脐） 桂（去粗皮） 细辛（去苗叶） 陈橘皮（汤浸去白焙） 硝石青橘皮（汤浸去白焙各一分）上六味，捣罗为末，炼蜜丸如小皂子大，每含一丸咽津，如两茶久未应，即用桂末煎汤助之，其骨立出。

　　治骨鲠在喉中不出。磁石丸方磁石（ 醋淬研） 陈橘皮（汤浸去白焙） 白矾灰 恶实（炒） 浆水脚（多年者晒干炒紫色各一分）上五味，捣研为散，别用浆水脚和丸，如芡实大，每含一丸咽津。

　　治骨鲠在喉中不出。矾灰散方白矾灰 乌贼鱼骨（去甲） 桂（去粗皮） 陈橘皮（汤浸去白焙） 浆水脚（多年者晒干炒紫色各一分）上五味，捣研同炒黑色，候冷细研为散，每服一钱匕，温酒调下，仍益酒令醉，又以绵裹一钱匕，含咽盖复，纳鼻嚏喷即出。

　　治喉咽诸鲠。软骨散方赤茯苓（去黑皮） 陈橘皮（汤浸去白焙各半两） 甘草（炙锉） 缩砂仁（各一分）上四味，捣罗为散，每用二钱匕，先掺口中，次用新水一盏咽下。

　　治骨鲠在喉中不出。马勃丸方马勃 白矾灰 恶实（炒） 陈橘皮（汤浸去白焙各半两）上四味，捣研为末，浆水和丸，如樱桃大，含化咽津，又一方，无陈橘皮。

　　治骨鲠在喉中不出。象牙丸方象牙屑 乌贼鱼骨（去甲） 陈橘皮（汤浸去白焙各一分）上三味，捣罗为末，用寒食稠饧和丸，如鸡头实大，含化咽津。

　　治骨鲠在喉中不出。橘糖丸方陈橘皮（汤浸去白焙半两） 乌贼鱼骨（去甲） 沙糖（各一分）上三味，捣罗为末，炼蜜和丸，如皂子大，绵裹含咽。

　　治诸骨鲠在喉不出。栗皮丸方栗子肉上皮（半两为末） 乳香（研） 鱼肝（各一分）上三味，同研为丸，如梧子大，看骨远近，绵裹一丸，水润，外留绵线吞之，即钩出。

　　治一切骨鲠，或竹木签刺喉中不下。玉错散方蓖麻子（去壳一两） 凝水石（研如粉二两）上二味，先研蓖麻为膏，旋入石末，同研成散即止，每取一捻，置舌根深处，以冷水咽之，其鲠自然不见。

　　治一切鲠。蓖麻丸方蓖麻仁 细曲上二味，等分研细，用沙糖和丸，如皂子大，以绵裹含之，痰出立效。

　　治诸鱼骨鲠在喉中方蜜（不拘多少）上一味，煎化乘热用绵一两蘸熨鲠处，又以瓠炙热，熨绵上，未出再作，仍取皂荚末少许，吹鼻中，即出。

　　治诸鱼骨鲠在喉中。笱须散方笱须（已捕鱼者）上一味，烧灰研细，每服一钱匕，粥饮调下。

　　治诸鱼骨鲠在喉中。獭骨方獭骨（一片）上一味，含之咽津，立下，一方，烧灰，水调服。

　　治诸鱼骨鲠在喉中。鱼鳞散方鲤鱼皮鳞（不拘多少）上一味，烧灰研细，每服二钱匕，新汲水调下，未出更服。

　　治诸鱼骨鲠在喉中，饴糖丸方饴糖（不拘多少）上一味，为丸如鸡子黄大吞之，又渐作大丸，再吞即效。

　　治诸鱼骨鲠在喉中。鱼网散方捕鱼网（一片）上一味，烧灰研细，每服一钱匕，新水调下，一方，以鱼网复鲠人头上，即下。

　　治诸鱼骨鲠在喉中。鱼骨引方鱼骨（一片）上一味，潜令人将置鲠人被头，勿令觉之，即下。

　　治诸鱼骨鲠在喉中。獭爪爬方獭爪（一枚）上一物，将于喉咙外爬之，即下。

　　治诸鱼骨鲠在喉中。鸬 散方鸬 毛翅（十片）上一味，烧灰研细，每服一钱匕，浓煎橘皮汤调下，或以绵裹含咽，即下。

　　治诸鱼骨鲠在喉中。薤白嚼方薤白上一味，嚼令柔，取粗线系之，持线一端，吞薤到鲠处，引之随出。

　　治诸鱼骨鲠在喉中。鸡足散方鸡足（二枚烧灰）上一味，研为散，每服一钱匕，酒调下，立出。

　　治诸鱼骨鲠在喉中。艾蒿酒方艾蒿（一握切）上一味，以水酒各一盏，煎至八分，去滓分温二服。

　　治诸鱼骨鲠在喉中。揉筋引方鹿筋（不拘多少）上一味，渍之令软，索如弹丸，持一端，吞之至鲠处，徐徐引出，大效。

　　治诸鱼骨鲠在喉中。蔷薇根散方蔷薇根（不拘多少）上一味，捣为散，每服一钱匕，水调下，日三，亦疗折箭刺入膜囊不出，及鼠 等患，服之十日皆穿皮出。

　　治诸鱼骨鲠在喉中。百合散方百合（五两）上一味，捣罗为散，用蜜水调涂帛上，匝项系之，甚者不过三五上。

　　治诸鱼骨鲠在喉中。鱼尾引方鱼尾（一枚）上一味，取置衣领中，即瘥。

　　治诸鱼骨鲠在喉中。立竹汤方上取立死竹，从地高二尺以上，刮去皮，细劈如算子，三七茎，用水二盏，煎七分，去滓顿服。

　　治鹅鸭及鸡骨，鲠在喉中。桂香散方桂（去粗皮半两） 陈橘皮（汤浸去白焙一分）上二味，捣罗为散，每用一钱匕，绵裹含咽，十度其骨软渐消。

　　治食肉鲠。鹰灰散方鹰粪（烧灰）上一味，细研为散，每服一钱匕，水调下，虎野狼雕粪，皆可服之。

　　治诸兽骨鲠。虎骨散方虎骨上一味，捣研细，每服一钱匕，水调下，狸骨亦得。

　　治食鲠咽不下。鸡翮散方白雄鸡左右翅大毛（各一枚）上一味，就铜器中，烧作灰，每服一钱匕，米饮调下。

　　治食中发鲠，不下绕喉。血余散方乱发（一团烧灰）上一味，研为细散，每服一钱匕，粥饮调下。

　　治铁棘竹木诸鲠在喉中不下，及刺在肉中拆不出。半夏散方半夏（汤洗七遍） 白蔹（各二两）上二味，捣罗为散，每服半钱匕，酒调下，日三，半夏戟人喉，以生姜汁解之。

　　治诸鲠。二白散方白芷 白蔹（各一分）上二味，捣罗为散，每服一钱匕，水调下。

　　治诸鲠。半夏白芷散方半夏（汤洗七遍） 白芷（各半两）上二味，捣罗为散，每服一钱匕，水调下，即呕出。

　　治诸鲠。猪膏吞方猪膏上一味，吞如杏核大，未下再吞。

　　治诸鲠。咽蜜方上以好蜜一匙，稍稍咽下，良。

　　治诸鲠并刺不出。蝼蛄散方蝼蛄头（一枚）上一味为散，以绵裹咽津，勿令鲠人知，若刺不出者，以涂刺疮上自出耳。

　　治诸骨鲠在喉不出。红椹咽方椹子（将红者不拘多少）上一味，卧时细嚼，先以咽津后尽咽滓，用新水吞下，如无新者，只欲红阴干为末用之治诸鲠方上以木炭皮为末，研令极细，如无炭皮，但坚炭亦可，粥饮调下，二钱匕，日四五服，以鲠下为度。

　　治鱼骨鲠方象牙（一两）上一味，不以多少，捣罗为末，沙糖丸如鸡头实大，每含化一丸咽津。

　　卷第一百二十四

　　误吞诸物

　　论曰，误吞诸物，若金银针钩之类，虽非病之自内，然无术以出之，久则害人，若旧梳治发，磁石出针，皆意为之主，不特取其性味，治疗之工，可谓用心精微者矣。

　　治咽物，误置喉中不出。如圣散方栝蒌（用瓤二枚） 杏仁（去皮尖双仁炒一两半） 甘草（炙三分） 皂荚（炙一寸与甘草同为末）上四味，先研栝蒌杏仁烂，次以甘草皂荚末，和为饼子，铛中爆令干，重捣为细末，每服一钱匕，腊茶一钱匕调下，黄腊少许，水一盏，同煎七分，热服亦得，未效再服。

　　治误吞金银物或钱，在腹内不下，方石炭（光明者一杏核大） 硫黄（一皂子大）上二味，同研为末，酒调下，不拘时。

　　治误吞钩绳在喉中不出方若钩绳在手中，莫引之，但益以珠 薏苡子等，就贯着绳，稍稍推至钩处，小引之即出也。

　　治误吞珠，或铜钱，鲠在喉中不下。方弩铜牙上一味，烧令通赤，纳酒中，饮酒立下。

　　治误吞针及箭镞等方肥猪脂肉（不以多少）上一味，煮令熟软，恣意饱食，即下。

　　治误吞针方磁石（一弹大）上一味，口含之即出。

　　治误吞钱不出方葵菜（不以多少）上一味，绞取汁，冷冻饮料之，即出。

　　卷第一百二十五　瘿瘤门

　　诸瘿统论

　　论曰：忧恚劳气，郁而不散，若或婴之，此瘿所为作也。亦有因饮沙水，随气入脉，留连颈下而成，又山居多瘿颈，处险而瘿也。其始作，咽喉噎塞，游气往来，渐至停止，其证则有可针

　　卷第一百二十五　瘿瘤门

　　气瘿

　　论曰：瘿之初结，胸膈满闷，气筑咽喉，噎塞不通，颈项渐粗，囊结不解，若此之类，皆瘿初结之证也。

　　治气瘿初作。白前汤方白前 昆布（洗去咸炙干） 浓朴（去粗皮生姜汁炙） 陈橘皮（汤浸去白切炒） 附子（炮裂去（炙锉各一两）上十味，锉如麻豆，每服三钱匕，水一盏半，生姜一枣大拍碎，煎至八分去滓，食后温服，日三。

　　治气瘿初作，海藻散方海藻（洗去咸炙干） 龙胆 海蛤（研） 木通（锉） 昆布（洗去咸炙干） 石（研） 松萝（各半两） 小麦面（一两） 半夏（汤洗七遍半两）上九味，捣罗为散，每服一钱匕，温酒调下，日三，不拘时。

　　治气瘿初结。昆布散方昆布（洗去咸炙干） 海藻（洗去咸炙干各三两） 松萝（一两） 海蛤 木通（锉） 白蔹桂（去粗皮各二两）上七味，捣罗为散，每服二钱匕，温酒调下，日三，不拘时。

　　治瘿气。二靥散方猪羊靥（各十对水洗去脂膜切焙） 海藻（洗去咸炙干） 海带（各一两） 丁香 木香琥珀麝香（研各一两） 真珠（半两研）上九味，捣罗为散，每服一钱匕，热酒一盏调下，垂头卧少时。

