<!-- { "loadSidebar": true } -->
　　治咽喉不利，项颈渐粗，将成瘿瘤。羊靥丸方羊靥（二七枚炙黄切） 人参（一两半） 昆布（洗去咸炙干三两） 木通（锉） 海藻（洗去咸炙干各一两） 海蛤（研） 杏仁（汤浸去皮尖双仁炒） 恶实（微炒各二两）上八味，捣罗为末，炼蜜和丸，如梧桐子大，每服十五丸至二十丸，米饮下，日再。

　　治咽喉气闷，胸膈满塞，项颈渐粗。通气丸方木通（锉） 海藻（洗去咸炙干） 海蛤（研各一两） 昆布（洗去咸炙干三两） 羊靥（二七枚炙黄切）上五味，捣罗为末，炼蜜和丸，如弹子大，每服一丸，含化。

　　治咽喉噎塞，冷气上筑，妨闷渐成瘿气。昆布丸方昆布（洗去咸炙干） 杏仁（去皮尖双仁炒研） 犀角（镑） 吴茱萸（汤洗焙干炒） 海藻（洗去咸炙干各二两） 人参（二两半） 干姜（炮） 葶苈子（纸上炒各一两）上八味，捣研为末，炼蜜和丸，如梧子大，每服二十丸，米饮下，日三。

　　治咽喉噎闷成瘿。海藻丸方海藻（洗去咸炙干） 槟榔（锉） 昆布（洗去咸炙干） 诃黎勒皮 文蛤（研各三两）半夏（汤洗七遍） 生姜（切焙各二两） 小麦（米醋浸三宿曝干三合） 海蛤（研二两）上九味，捣研为末，炼蜜和丸，如弹子大，每服一丸，含化日三。

　　治咽喉气噎塞，成气瘿。紫苏膏方紫苏子（炒） 桂（去粗皮） 大黄（锉炒） 当归（切焙） 干姜（炮各半两） 陈橘皮（汤浸去白焙一两） 蜀椒（去目并闭口炒出汗一分） 猪脂（腊月者煎去滓半斤）上八味， 咀七味如麻豆大，先以水六升，煎至二升，绵滤去滓，纳猪脂再煎成膏，取涂瘿上，日二夜一，以瘥为度。

　　治咽喉噎塞，冷气妨闷，结成瘿气。海藻酒方海藻（洗去咸二两）上一味细锉，以清酒四升浸二宿，漉去滓，每取半盏，细细含咽，日三，不拘时，以瘥为度。

　　治瘿气初结，喉中壅闷，渐渐肿大。琥珀丸方琥珀（研） 大黄（锉炒各一两） 昆布（洗去咸焙半两）上三味，捣罗为细末，炼蜜和丸，如梧子大，每日空心及晚食后，以温酒下二十丸。

　　治瘿气胸膈壅塞，咽喉渐粗，宜服大效。羚羊角丸方羚羊角屑（一两） 昆布（一两洗去咸） 桂心（一两） 木通（一两锉） 川大黄（一两锉碎微炒）上五味，捣罗为末，炼蜜和丸，如梧子大，每服不计时候，以粥饮下二十丸。

　　又方羊靥（一百枚去脂炙） 大枣（二十枚去皮核）上二味，同杵作丸，桐子大，每服水下七丸。

　　卷第一百二十五　瘿瘤门

　　瘿病咽喉噎塞

　　论曰：瘿病咽喉噎塞者，由忧恚之气，在于胸膈，不能消散，搏于肺脾故也，咽门者，胃气之道路，喉咙者，肺气之往来，今二经为邪气所乘，致经络否涩，气不宣通，结聚成瘿，在于咽下，噎郁滞留，则为之出纳者，噎塞而不通，病瘿者以是为急也。

　　治瘿气咽喉肿塞。桂心散方桂（去粗皮） 昆布（洗去咸焙） 海藻（洗去咸焙） 甘草（炙锉） 白面（微炒各一两） 龙胆海蛤 王瓜根 半夏（为末生姜汁和作饼曝干） 吴茱萸（汤浸去涎焙炒） 牡蛎（烧各一两半）上十一味，捣罗为散，每服二钱匕，酸浆水调下，食后临卧。

　　治瘿病咽喉噎塞。连翘散方连翘 木通（锉） 干姜（炮） 半夏（为末生姜汁和作饼曝干各一两） 羊靥（炙七枚） 昆布（洗去咸焙一两） 杏仁（去皮尖双仁炒十七枚） 车前子（微炒一两）上八味，捣罗为散，每服二钱匕，米饮调下，日二服，食后临卧。

　　治年深瘿气噎塞。诃黎勒丸方诃黎勒（煨去核） 槟榔（锉） 海藻（洗去咸焙各一两） 枳壳（去瓤麸炒） 白茯苓（去黑皮） 干姜（炮） 熊胆 桂（去粗皮） 昆布（洗去咸焙一两）上九味，捣罗为末，炼蜜为丸，如酸枣大，每服一丸含化，不拘时。

　　治瘿气肿塞。蛤蚧丸方蛤蚧（全者酥炙一对） 琥珀（研半两） 真珠末 海藻（洗去咸焙各一分） 肉豆蔻（去壳一枚） 大黄（锉碎醋炒一分） 昆布（洗去咸焙半两）上七味，捣罗为末，枣肉为丸，如梧桐子大，每服二十丸，木通汤下。

　　治瘿肿闷。麦门冬丸方麦门冬（去心焙） 昆布（洗去咸焙各三分） 黄 （焙） 大黄（锉蒸） 陈橘皮（汤浸去白焙） 杏仁（汤浸去皮尖双仁炒） 甘草（炙锉各一两）上七味，捣罗为末，炼蜜为丸，如弹子大，每服一丸含化。

　　治瘿气咽喉肿塞。毒瓦斯壅闷不通。通气丸方木通（锉） 射干 杏仁（汤浸去皮尖双仁炒） 恶实（微炒） 昆布（洗去咸焙） 诃黎勒（煨去核） 海藻（洗去咸焙） 黄 （锉各一两） 白茯苓（去黑皮三分）上九味，捣罗为末，炼蜜为丸，如弹子大，每服一丸含化，日晚再服。

　　治瘿气咽喉肿塞，茯苓汤方白茯苓（去黑皮） 人参（各一两） 海藻（洗去咸焙二两） 海蛤 半夏（为末生姜汁和作饼曝干） 甘草（炙锉） 子（各一两）上七味，粗捣筛，每服三钱匕，水一盏，煎至七分，去滓温服。

　　治瘿病咽喉肿塞。海藻散方海藻（洗去咸焙） 龙胆 昆布（洗去咸焙） 王瓜根 半夏（为末生姜汁和作饼曝干）小麦面（微炒各半两）上六味，捣罗为散，每服一钱匕，温酒调下，日三服。

　　治瘿病咽喉肿塞。槟榔丸方槟榔（锉） 海藻（洗去咸焙） 昆布（洗去咸焙各三两）上三味，捣罗为末，炼蜜为丸，如弹子大，每服一丸含化。

　　卷第一百二十五　瘿瘤门

　　五瘿

　　论曰：石瘿泥瘿劳瘿忧瘿气瘿，是为五瘿，石与泥则因山水饮食而得之，忧劳气则本于七情，情之所至，气则随之，或上而不下，或结而不散是也。

　　治五瘿。海藻汤方海藻（洗去咸汁炙半斤） 小麦面（半两） 特生 石（ 五两）上三味，以经年陈醋一升，拌小麦面焙干，再蘸醋焙，以醋尽为度，入二药，粗捣筛，每服二钱匕，水一盏，煎至七分，去滓温服，日再，不拘时候。

　　治五瘿。海藻散方海藻（洗去咸焙） 海蛤（各三两） 昆布（洗去咸） 半夏（汤洗七遍焙） 细辛（去苗叶）王瓜根 松萝（各一两） 木通（锉） 白蔹 龙胆草（各二两）上十味，捣罗为细末，每服一钱匕，酒调服日再，不得作劳用力。

　　治五瘿。昆布散方昆布（洗去咸焙三两） 木通（锉） 白蔹 海蛤（研） 松萝（各二两） 桂（去粗皮） 海藻（洗去咸焙各三两）上七味，捣罗为细散，每服温酒调下二钱匕，日二服，不拘时候。

　　治诸瘿瘤。海藻丸方海藻（洗去咸焙） 干姜（炮裂各二两） 昆布（洗去咸焙） 桂心 逆流水柳须（各一两）上六味，捣罗为细末，炼蜜和丸，如小弹子大，每含一丸咽津，不拘时候，但服药时，须忌五辛湿面热物之类。

　　又方菖蒲（二两） 海蛤 白蔹 续断 海藻 松萝 桂心 蜀椒 倒挂草（各一两） 神曲（三两） 齐州半夏（一两汤浸七次焙干取末） 羊靥（一百枚焙干）上十二味，捣罗为细末，以羊牛髓和为丸，如梧子大，每服三十丸，酒下，不拘时候。

　　治气瘿方羊靥上一味去脂，生含汁尽，去，日一枚，七日瘥。

　　五瘿丸方鹿靥（不拘多少）上一味，以酒浸炙干，再纳酒中更浸炙令香，含咽汁尽，更易，尽十枚愈。

　　治五瘿昆布方昆布（洗去咸焙二两）上一味，切如指面大，醋渍，含咽汁尽为度。

　　治瘿瘤。海藻散方海藻（洗去咸焙一两一分） 昆布（洗去咸焙一两半） 海蛤（研） 木通（锉） 桂（去粗皮）白茯苓（去黑皮半两） 羊靥（十枚去脂炙令黄）上七味，捣研为散，非时温酒下三钱匕，夜再一服。

　　治瘿瘤，海蛤散方海蛤（研） 人参 海藻（马尾者汤洗去咸焙） 白茯苓（去黑皮） 半夏（水煮一两沸去滑切焙各半两）上五味，捣罗为散，每服一钱匕，入猪靥子末一钱匕，甜藤一尺，去根五寸取之，甘草一寸永除治积年瘿瘤，骨瘤石瘤肉瘤脓瘤血瘤，大如杯盂，或漏溃骨消肉尽，或坚或软，惊惕不安，身体掣缩者。陷脉散方乌贼鱼骨（去甲） 琥珀 石硫黄（各一分） 白石脂 紫石英 钟乳（各半两） 丹参（三分） 大黄 干姜 附子（各一两）上十味，捣罗为散，贮以韦囊，勿令泄气，若疮湿日三四敷，无汁以猪膏和敷之，以干为度，若汁不尽者，至五剂，着药不令人疼痛，若不消，加芒硝二两。

　　治气结喉中，蓄聚不散成瘿。茯苓丸方白茯苓（去黑皮三两） 半夏（汤洗去滑） 生姜（切焙二两） 昆布（洗去咸焙） 海藻（洗去咸焙各五两） 桂（去粗皮） 陈橘皮（去白焙各一两）上七味，捣罗为末，炼蜜丸如杏仁大，常含化一粒，细细咽津，令药气不绝。

　　治气结颈项，蓄聚不散成瘿。杏仁丸方杏仁（去皮尖双仁者炒令黄） 连翘（各一两半） 海藻（洗去咸焙一两一分） 昆布（洗去咸焙）木香（各二两） 蔓荆实（揉去皮） 羊靥（炙各一两） 诃黎勒（煨去核二两半） 槟榔（锉）陈橘皮（去白焙各半两）上十味，捣罗为末，炼蜜丸如梧子大，每服三十丸，空心米饮下，仍常含化一丸。

　　卷第一百二十五　瘿瘤门

　　瘤

　　论曰：瘤之为义，留滞而不去也。气血流行不失其常，则形体和平，无或余赘，及郁结壅塞，则乘虚投隙，瘤所以生，初为小核，寝以长大，若杯盂然，不痒不痛，亦不结强，方剂所治瘤肿闷。昆布黄 汤方黄 （锉） 昆布（洗去咸炙） 麦门冬（去心焙） 大黄（锉炒各一两） 陈橘皮（汤浸去白焙） 甘草（炙锉） 杏仁（去皮尖双仁麸炒各半两）上七味，粗捣筛，每服三钱匕，水一盏，煎至七分，去滓温服，不拘时。

　　治气瘤。龙胆丸方龙胆（去芦头炙一两） 昆布（洗去咸炙） 海藻（洗去咸炙各二两） 马刀（研） 海蛤（研）香草（各半两） 大黄（炒锉一分）上七味，捣罗为末，炼蜜丸如梧子大，用破除日，绵裹一丸，朝暮含咽之。

　　治气瘤。白头翁丸方白头翁 玄参 连翘（微炒） 海藻（洗去咸炙各一两） 桂（去粗皮） 白蔹 木通（锉各三分） 昆布（洗去咸炙一分）上八味，捣罗为末，炼蜜丸如梧子大，每服十五丸，食后米饮下，日三，加至三十丸，酒服亦得。

