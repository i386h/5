<!-- { "loadSidebar": true } -->
　　又方鹳骨（锉半两）上一味，捣罗为末，以猪脂调如糊，涂敷疮上，以故帛裹之，须臾痒发，当有虫出即瘥治诸痈肿热毒蕴积，或久出脓水，烦热疼痛，疮口不合，排败脓，去死肌。五香连翘丸方木香（一两半） 沉香（锉） 人参 鸡舌香 乳香 芍药 玄参 海藻（去咸汁） 桂（去粗皮连翘（上十六味，捣研为末，炼蜜和丸，如梧桐子大，每服二十丸，至三十丸，空心酒下，更量虚实加减。

　　治痈疖溃后，脓不断，及诸物刺伤，疮不瘥。方硫黄粉（二两） 牛筋（一片椎碎）上二味，以筋纳硫黄中，以刺疮孔内，取瘥为度。

　　治久痈不瘥方上以马齿菜，捣敷之，瘥。

　　治痈后疮不合方上烧鼠一枚作灰，敷疮孔中。

　　又，嚼大豆敷之。

　　又，以牛屎敷之，干即易。

　　卷第一百二十八　痈疽门

　　乳痈

　　论曰：足阳明之脉，自缺盆下于乳，又冲脉者，起于气冲，并足阳明之经，夹脐上行，至胸壅不色此病乳汁传导治乳痈初有异于常，则先用此药，散化毒瓦斯。麦门冬汤方麦门冬（去心炒二两） 黄芩（去黑心一两） 桑上寄生（锉一两半） 甘草（炙令黄锉） 木通（锉） 防风（去叉） 芍药（锉炒） 赤茯苓（去黑皮） 黄 （锉各一两） 人参（一两半）上十味，捣罗筛，每服三钱匕，水一盏，入乳糖一分，枣三枚劈破，同煎至七分，去滓温服，日三，早晨午时至晚各一。

　　治乳痈初觉赤肿，有异于常，服此。黄芩饮方黄芩（去黑心） 甘草（炙令赤黄锉） 桑上寄生（炙） 防风（去叉） 麦门冬（去心焙）赤芍药（锉炒） 黄 （锉炒各一两） 木通（锉一两半）上八味，粗捣筛，每服三钱匕，水一盏，入枣三枚劈破，同煎至七分，去滓入乳糖一分，再煎令消，温服日三，早晨午时至夜各一。

　　治乳痈 肿疼痛，排脓。铁粉散方铁粉 肉苁蓉（酒浸去粗皮炙） 桂（去粗皮） 细辛（去苗叶） 芎 人参 防风（去叉）干姜（炮裂） 黄芩（去黑心） 芍药（锉炒） 当归（焙令香锉） 甘草（炙锉各一两）上十二味，捣罗为散，每服二钱匕，温酒调下，日三，早晨午时至夜各一，服药十日后，有血出多勿怪，是恶物除也。

　　治乳痈坚硬如石。当归散方当归（焙令香锉） 芍药（锉炒） 黄 （锉炒） 人参 蒺藜子（微炒去角） 枳壳（去瓤麸炒） 附子（炮裂去皮脐） 鸡骨（炙各一两） 桂（去粗皮） 薏苡仁（微炒半两）上十味，捣罗为散，每服二钱匕，以温酒调下，日三，早晨午时至晚各一。

　　治乳痈大坚硬，赤紫色，衣不得近，痛不可忍。大黄散方大黄（锉炒） 芍药（锉炒） 楝实 马蹄（炙令黄焦各一两）上四味，捣罗为散，每服二钱匕，以温酒调下，衣盖出汗，若睡觉后，肿散不痛，经宿乃消，百无一失，次日早晨再服，无不瘥者。

　　治乳痈坚硬。枳壳散方枳壳（去瓤麸炒） 芍药（锉炒） 人参（各一两半） 黄 （锉炒） 鸡骨（炙） 木通（锉）当归（焙令香锉） 桂（去粗皮各一两） 蒺藜子（微炒去角半两）上九味，捣罗为散，每服二钱匕，温酒调下，日三。

　　治乳痈疼痛。蔓荆实散方蔓荆实（微炒一两） 甘草（一寸半半生半熟）上二味，捣罗为散，每服二钱匕，以温酒调下，日三。

　　治乳中结塞肿痛。发灰散方乱发灰 蛇蜕皮（灰各半两） 蔓荆实（微炒一两）上三味，捣罗为散，每服二钱匕，温酒调下，日三。

　　治乳痈，先用诸汤药涂敷拓，后服此。麦门冬丸方麦门冬（去心焙二两） 木通（锉） 人参 五味子 黄 （锉） 羌活（去芦头） 防风（去叉）麻泽兰（上十七味，捣罗为末，炼蜜为丸，梧子大，每服空心，温酒下二十丸，渐加至三十丸，以瘥为度。

　　治乳痈，排脓。肉苁蓉散方肉苁蓉（微炙） 铁精 桂（去粗皮） 细辛（去苗叶） 黄芩（去黑心） 芍药 芎人参防风（去叉） 干姜（炮裂） 甘草（炙令赤锉各半两） 当归（切焙三分）上十二味，捣罗为散，每服二钱匕，空心温酒调服，日晚再服。

　　治乳痈。防风散方防风（去叉一两半） 牵牛子（炒令香二两）上二味，捣罗为散，每服二钱匕，空心用沸汤调下，取微利为度，再服渐减服之，即瘥治乳痈结硬疼痛，不可忍。鲮鲤甲散方鲮鲤甲（烧灰一两） 栝蒌（一枚烧灰）上二味，研和为散，每服二钱匕，空心用葱酒调下，至晚再服。

　　治乳痈，及一切肿毒。车螯散方车螯壳（烧灰十两） 黄连（去须一两） 蚬壳（多年白烂者以黄泥裹烧五两）上三味，捣罗为散，每服二钱匕，空心用甘草酒调下，日晚再服。

　　治乳痈初发，肿痛结硬，欲成脓，令一服瘥。牡蛎散方牡蛎（取脑头浓处生用）上一味，细研为散，每服二钱匕，研淀花，冷酒调下，如痈盛已溃者，以药末敷之，仍更服药，一日三服。

　　治乳痈初发，肿痛结硬，欲成脓，令一服瘥。桦皮散方上以北来真桦皮烧灰，酒服方寸匕，就病乳处卧，及觉已瘥。

　　治乳肿痛，虑作痈毒，但乳痈痛甚者。甘草饮方甘草（半炙令赤黄半生半两） 栝蒌（一枚去皮取瓤）上二味，先以酒二盏，煎甘草，至一盏，入瓜蒌瓤，同绞和匀，滤去滓，放温顿服，未瘥更作服之。

　　治乳痈疼痛。丹参膏方丹参（去芦头） 白芷 芍药（炒各二两）上三味，以苦酒浸，经一宿，又取猪脂半斤，微火上同煎之，令白芷黄，其膏乃成，去滓，以膏涂痈处瘥。

　　治乳痈。黄明胶散敷方黄明胶（炙令燥） 大黄（锉炒） 莽草 细辛（去苗叶各半两）上四味，捣罗为散，以鸡子白调匀，涂纸上，贴肿处，频易即瘥，仍割穿纸，如小钱大，歇肿头。

　　治乳痈宜用。黄连散敷方黄连（去须） 大黄（锉炒） 鼠粪（各一分）上三味，捣罗为散，以黍米粥清调和，看痈大小，敷乳四边，其痛即止。

　　治乳痈初得令消。敷方莽草 赤小豆（各一两）上二味，捣罗为散，以苦酒和，敷于乳上。

　　治乳痈。黄 白芷膏涂方黄 白芷 大黄 当归 续断（各一两） 薤白（切二两） 松脂（二两） 乳香（半两）蜡（一两） 猪脂（二斤） 生地黄汁（三合）上十一味，取前五味锉碎，以地黄汁拌匀，先熬脂令沸，下诸药，煎候白芷赤黑色漉出，下治乳痈。生地黄涂敷方生地黄（五两切研） 豉（半升研） 芒硝（一两研）上三味，细研令匀，涂敷肿上，日三五度，即瘥。

　　治乳痈。乳香涂敷方乳香（一两为末） 丹砂（半两研末） 葱白（三两切）上三味，先研葱令细，入二味末，再研令匀，涂敷乳上，干即易之。

　　治乳痈肿未穴，痛不可忍。薰陆香涂敷方薰陆香（一分为末） 百合（半分） 雄雀屎（二七枚） 盐（半两）上四味，细研令匀，以醋调如糊，涂敷患上，干即再敷，以瘥为度。

　　治乳痈。地黄汤拓方生地黄汁（一合） 射干 升麻 黄连（去须） 芒硝 白蔹 栀子仁 大黄（各半两）甘草当归（各一分）上十味，内九味碎锉，以水五升，煎至三升，去滓下地黄汁，更煎三五沸，以故帛三片，浸药汁中，更互拓肿上，日一二十度，再暖用即瘥。

　　治乳痈结硬疼痛方和泥芥菜（半斤）上一味锉碎，以水四升，煮取三升，倾于瓷瓶内，熏乳肿处，日三五度即瘥。

　　治乳痈结硬疼痛方和泥葱（半斤）上一味细锉，以水四升，煮十数沸，于瓷瓶子内盛，熏乳肿处，冷即再暖，以瘥为度。

　　治乳痈结硬疼痛。露蜂房熏方露蜂房（五两）上一味锉碎，以醋五升，煎至三升，倾于瓷瓶子内，乘热熏乳上，冷即再暖，以瘥为度治乳痈肿疼宜 贴方盐草根 生 头（各半两）上二味，捣如泥贴之，立效。

　　治乳痈。 散方黄连（去须） 白蔹 鼠粪 积雪草 大黄（炒锉） 甘草（炙锉各半两）上六味，捣罗为散，用浆水调为膏贴之，干即易。

　　治痈疽发背，妇人发乳，诸痈疖，已溃者令愈，未溃不消者令溃。木占斯散方木占斯 败酱 细辛（去苗叶） 干姜（炮） 浓朴（去粗皮生姜汁炙） 甘草（炙锉）桔梗（锉炒各一两） 栝蒌（去皮） 防风（去叉） 人参（各一两半）上十味，捣罗为散，酒调方寸匕，日七八服，夜二三服，如长服去败酱。

　　治乳结颗块，脓水宿滞，血脉壅闭，恶血疼痛，久不瘥者。无名异散方无名异 牡丹皮 虎杖根 当归（切焙） 白芷 白茯苓（去黑皮各三分） 没药（研）骐麟竭（研） 木香 黄芩（去黑心） 黄 （锉炒） 人参 桂（去粗皮） 熟干地黄（焙各半两）上十四味，捣罗为散，每服三钱匕，空腹煎枣汤调下，日二服。

　　治吹乳乳痈。连翘汤方连翘 瞿麦穗（各一两） 升麻 玄参 生干地黄（焙） 芍药（各三分） 甘草（炙一分）射干（半两）上八味，细锉如麻豆大，每服五钱匕，水一盏半，煎至八分，去滓温服食后。

　　治乳痈疼痛方车前子（一两）上一味，捣罗为散，每服二钱匕，温酒调下。

　　治乳痈肿疼痛方上打鸡子一枚，热酒调，为一服。

　　卷第一百二十九

　　肠痈

　　论曰：肠痈由恚怒不节，忧思过甚，肠胃虚弱，寒温不调，邪热交攻，故营卫相干，血为败浊，流渗入肠，不能传导，蓄结成痈，津液腐化，变为脓汁，其候少腹硬满，按之内痛，小或脓出脐中，或大便下脓血，宜急治之，不尔则邪毒内攻，腐烂肠胃，不可救矣，诊其脉洪数者，脓已成，设脉迟紧虽脓未就，已有瘀血也。

　　治肠痈。少腹坚肿，大如掌而热，按之则痛，其上色或赤或白，小便稠数，汗出憎寒，其脉迟紧者，未成脓，如脉数，则脓已成。大黄汤方大黄（锉炒） 牡丹皮 硝石（研） 桃仁（汤浸去双仁皮尖炒） 芥子各半两上五味，粗捣筛，每服五钱匕，水二盏，煎至一盏，去滓空心温服，以利下脓血为度，未利再服。

　　治肠痈。木占斯散方木占斯 浓朴（去粗皮生姜汁炙） 甘草（炙锉） 细辛（去苗叶） 栝蒌（去皮） 防风（去叉） 干姜（炮） 人参 桔梗（锉炒） 败酱（各一两）上十味，捣罗为散，每服二钱匕，空心日晚，温酒调下。

　　治肠痈。牡丹汤方牡丹皮（一两） 芍药 丹参 生干地黄（切焙各二两） 薏苡仁 桔梗（锉炒） 麦门冬（去心焙各一两半） 甘草（炙锉） 赤茯苓（去黑皮） 败酱（各一两）上十味，粗捣筛，每服五钱匕，水二盏，入生姜五片，煎至一盏，去滓空心日晚温服。

