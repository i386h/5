<!-- { "loadSidebar": true } -->
　　治发背发脑疼痛侵溃。黑锡煎方黑锡一斤，先熔令浮，乘热研成泥，以无灰酒一斗，煎锡至三升，瓷瓶中盛，每服一盏，调生甘草末二钱匕，日三服，甚者五七遍瘥。

　　卷第一百三十二　疮肿门

　　诸疮

　　论曰诸疮皆缘风热湿毒之气，种类甚多，载之方书备矣，然有俗名疮、方论未见收录，考之皆不离于邪气逆肉理，害肌肤者，今各随其证，以治法附之，虽田野下俚，取而用之，判治一切风刺，面上生无名疮疖，因饮酒食炙爆物得之。刘混康先生当归丸方当归（四两） 青盐（二两）上二味，先以水洗当归，乘润用青盐渗遍，阁在高处，三日取下，去盐，以当归曝干为末，滴水丸如绿豆大，每服二十丸，空心温酒下。

　　治面露疮作脓窠、如香瓣。柳絮散方柳絮（捣末） 腻粉上二味、等分研匀，灯盏中油调涂之。

　　治大人小儿头面上无名疮，黄水不止。露蜂房散方露蜂房 蛇蜕（各一枚）上二味，同于碗内烧过为灰每看疮口大小，用腻粉少许和匀，生油调，鸡翎扫之。

　　治髭须疮有脓窠。金粉饼方郁金 绿豆粉（各半两） 白蔹（一分）上三味，捣罗为末，用朴硝水和作饼贴之。

　　治肺风上攻，眉额生疮。苦参散方苦参 蓝叶（阴干） 威灵仙（去土） 蔓荆实（去皮） 何首乌 荆芥穗 胡麻子 乌药（锉）天麻上九味等分，捣罗为散，每服二钱匕，食后温酒调下，日三夜二。

　　治大人小儿蚀透腮颊，初生如米豆，名金腮疮。二金散方鸡内金（是肚内黄皮焙） 郁金上二味等分，捣罗为散，先用盐浆盥漱了贴之，忌米食。

　　治鬈毛疮在头中，初生如葡萄，痛不止。黄香饼方黄柏（一两） 郁金（半两） 乳香（一分）上三味，捣研为末，用槐花水调作饼，于疮口贴之。

　　治发际疮，初生如黄米大，或痒或痛。龙骨散方龙骨 乌贼鱼骨（去甲） 胡粉（各半两） 铅丹（一钱炒紫色）上四味，研细，先用盐汤洗了贴之，日三五上。

　　治咽漏疮，初生结喉上如痈肿，破后有眼子。雄黄散方雄黄 密陀僧（各一钱） 腻粉（三钱匕） 麝香（一字）上四味，研细，如未破，用白梅汤调涂，已破、挹去脓汁干贴。

　　治缘唇疮。海带散方海带（不拘多少）上一味，为散，临卧贴，一两宿瘥。

　　治彻耳疮。井苔散方井中苔 土马鬃（各半两）上二味，捣罗为散，灯盏中油调涂之。

　　治紧唇面肿。马苋涂方马齿苋（不拘多少）上一味，捣汁涂之，冬用干末，水调涂。

　　治鼻疳疮，侵蚀鼻柱。麝香散方麝香 草乌头（烧灰）上二味，等分，研细贴之。

　　治睛漏疮，目大 出脓汁，有孔子。白龙散方龙脑 马牙硝（各半钱） 绿豆粉（一钱）上三味，同研极细，用灯心蘸药点之，日四五上。

　　治颐颏疮，一名独骨疮。百合散方百合 黄柏（各一两） 白芨（一分） 蓖麻子仁（五十粒研）上四味，捣研为散，用朴硝水，和作饼贴之，日三五上。

　　治玉枕疮，生枕骨上如痈，破后如筋头。石苇散方石韦 原蚕蛾（炒）上二味，等分，捣罗为散，干贴取瘥。

　　治腮颔肿痛，或破成疮。芙蓉敷方芙蓉叶（不拘多少）上一味，烂捣敷之，以帛系定，日一换。

　　治粉钤疮，绕项赤烂多汁。红粉散方密陀僧（ ） 龙骨（各半两） 胡粉（二钱） 铅丹（一钱炒紫色）上四味，研细，挹去脓汁，用生油调涂，日三夜一。

　　治天柱疮生脊大椎上，如钱大，赤色出黄汁不止。败蹄散方驴蹄（削二十片烧灰） 胡粉（一分熬） 麝香（少许研）上三味合研，未破、以醋煮面糊，和成膏涂入，已破干渗。

　　治吹乳。葡萄酒方葡萄（一枚）上一味，于灯焰上燎过，研细热酒调服。

　　治吹乳。鲮鲤甲散方鲮鲤甲（一两炙黄又名穿山甲） 自然铜（半钱生用） 木通（一两）上三味，捣罗为散，温酒下一钱匕，不拘时。

　　治乳头裂方丁子香（不以多少）上一味，捣为末敷之立愈。

　　治乳痈方赤小豆末 蛇蜕皮（烧作灰）上二味，以鸡子白和之，敷上少干即易。

　　治诸恶疮疼痛不可忍，上诸药不效者，宜涂。黄柏散方黄柏（一分微炙） 黄丹（一分炒令紫色） 密陀僧（一分） 白狗粪（半两烧灰） 腻粉（半两） 麝香（一钱细研） 麒麟竭（一钱）上七味，捣罗为细散，都研令匀，先用甘草汤洗疮口，后用津唾调涂之。

　　又方熊脂（不以多少）上一味，细研涂之、良。

　　治乳汁不时泄，蓄积于内，遂成痈，名妒乳。漏芦散方漏芦（一两） 黄芩（一两去黑心） 米粉（半两）上三味，捣为细散，水调如膏，涂于乳上。

　　治吹乳痈肿疼痛，寒热发歇，昼夜不可忍。蛇蜕皮散方蛇蜕皮（烧灰半两） 麝香（二钱）上二味，研令匀细，每服一钱，热酒调下，并三服，不计时候。

　　治妇人乳痈，汁不出，蓄积内结成脓肿，名妒乳。方露蜂房（不以多少烧为灰）上一味研细，每服二钱匕，水一中盏，煎至六分，去滓温服。

　　治妇人吹乳。独胜散方白丁香（半两）上一味，捣罗为细散，每服一钱匕，温酒调下，不计时候。

　　治乳痈。黄连散方黄连（一分去须） 大黄（一分锉炒） 鼠粪末（二分）上三味，捣罗为细散，煮黍米粥饮，调和如膏，于乳四边敷之。

　　治疮破似蜂窠，瘥而还发。方胡粉 朱砂（各等分）上二味，细研为末，以蜜和合，涂于疮上，日三换之、即愈。

　　卷第一百三十二　疮肿门

　　诸恶疮

　　论曰内经云，诸疮疡皆属心，诸湿肿皆属脾，盖心主血，脾主肉也，由体虚受于风湿，邪毒气内治一切恶疮，久不瘥者。麝香散方麝香（当门子二个） 丁香 木香 紫檀香（各一分） 乳香 没药（各半两）上六味，捣研为散，用鸡子清和入壳内，饮上、蒸熟，曝干再研，分作六服，每用蜡茶清调下。

　　治恶疮。皂荚刺散方皂荚刺（一两） 乳香（一分）上二味，捣研为散，每服二钱匕，以酒一盏，煎一两沸服，热酒调下亦得。

　　治远年恶疮。乳香散方乳香 腻粉（各半钱） 麝香（一字） 龙骨 大黄（锉） 黄柏（去粗皮各三钱）上六味，捣研为散，先用苦竹沥洗疮，次渗药贴之。

　　治诸恶疮，多出脓水不干者。龙葵散方龙葵（俗名天茄子） 景天（俗名慎火草） 黄连（去须） 天灵盖（各一两） 龙骨 乳香木鳖子 黄蜀葵花（各半两）上八味，捣研为散，看疮大小，入腻粉少许，蜜调摊纸上贴之。

　　治无名恶毒疮，似鱼眼者。獭骨散方獭骨（生碾末一两） 麝香（一字）上二味，细研和匀，用津唾调贴之。

　　治恶疮，生好肉，去脓水，风毒瓦斯肿。乌蛇膏方乌蛇（去皮骨炙捣末二两） 麻油（一斤） 铅丹（二两） 鼠一个（腊月者尤佳） 蜡（四两）上五味，先用油煎鼠令消去滓，次入铅丹并乌蛇末，微火煎沸后，下蜡更煎十沸，膏成以瓷器收，每用封疮，日一易。

　　治一切恶疮。金柏散方黄柏（去粗皮） 黄连（去须） 白芨 五倍子（各一分） 腻粉（二钱匕） 麝香（半字）上六味，捣研为散，冷水调敷疮上，纸花子贴之。

　　治一切恶疮。密陀僧散方密陀僧 谷精草（各一分） 雄黄（半两）上三味，捣研为散，每用少许，干渗疮上。

　　治恶疮。乌头散方乌头（一枚炮裂去皮尖为末） 腻粉（二钱匕）上二味，研匀，先用白汤洗疮数遍，次用盐汤洗数遍，后以唾调药成膏，敷疮口。

　　治恶疮久不瘥者。槟榔黄葵散方槟榔（一个生者） 木香 黄蜀葵花 黄连（去须）上四味，将槟榔秤见分两，余药与槟榔等分，捣罗为细散，先以温浆水洗疮净，看大小，入腻粉少许，蜜调涂于故帛上敷之，二三日易之。

　　治久患恶疮不愈者。牛角散方黄牛角（一分烧灰） 麋角屑（一分） 白蔹（一分炙令微黄） 麝香（半分细研） 密陀僧（半分灵脾（一两）上十一味，捣罗为细散，每服二钱匕，温酒调下，空心食前服。

　　治恶疮人不识，多年不愈者。赤小豆散方赤小豆（炒熟） 糯米（微炒） 吴茱萸（炒熟） 黄连（去须） 黄柏（锉） 干姜 蛇床子（以上锉半两）上七味，捣罗为细散，以生油和如面脂，先煎槐枝汤，洗疮令净，然后涂药，日再换之治恶疮。粉香散方腻粉（二钱匕） 乳香（一钱） 葱（一根煨熟去焦皮）上三味，同研如膏，摊在帛上，贴疮，三日一换。

　　治恶疮。金黄散方黄柏（一两） 蜜（二两将蜜涂黄柏炙蜜尽为度）上二味，捣罗为散，入麝香半字，同研匀细，干渗疮上。

　　治诸般恶疮。通圣散方谷精草（炒） 天南星（炮） 贯众（炒） 黄柏（炙各一分） 麝香（半钱）上五味，捣研为散，用少许干渗疮上。

　　治恶疮久不效。寸金散方鸡子壳（十个生却子者） 槟榔（一枚） 麝香（研） 腻粉（各半钱） 黄柏（去粗皮） 密陀僧（各一钱）上六味，捣研为散，用温盐浆水洗疮、干贴。

　　治一切恶疮。熊胆膏方熊胆（研一钱） 腻粉（半分） 雄黄（研） 麝香（研各半钱） 槟榔（末一字）上五味研匀，于腊月用 猪胆一个，取汁和药，却入药在胆内，用绵绳系定揉匀，以松明黑之，治一切恶疮，疼痛不可忍。枫香散方枫香脂（纸衬于地上食顷令脆研） 腻粉（各一分）上二味，同研匀细，每先含浆水令暖，吐出洗疮净后，以药末干敷之，以瘥为度。

　　治一切无名恶疮。硫黄膏方硫黄 腻粉 吴茱萸（汤洗焙干炒各一分） 矾石（熬令汁枯） 牡蛎（ 赤研各半两）上五味，细研，入小油半两，黄蜡一两，同熬成膏，趁疮大小，摊于纸上，以火炙熔贴之。

　　治一切不测恶疮，年深不愈、大效。血竭散方血竭（一两） 铅丹（半两炒紫色）上二味，捣研为散，先用盐汤洗疮后、贴之。

　　治无名恶疮，年深不愈。柏皮散方黄柏（蜜炙） 榆 虫（炙干各一钱） 麝香（少许研）上三味，捣研为细末，以盐浆水洗疮后，唾调药，纸花子贴之。

　　治一切恶疮。二黄散方大黄（锉） 黄连（去须） 山栀子仁 连翘 白芨 青黛（各一两）上六味，捣罗为散，有脓干贴，无脓水调敷。

　　又方黄柏（去粗皮） 郁金 黄蜀葵花 白蔹上四味等分，捣罗为散，百合水调贴之。

　　治诸恶疮。木香散方木香 槟榔（锉） 黄连（去须）上三味等分，捣罗为散，干渗疮上，如疮口干，即用生油调敷之。

