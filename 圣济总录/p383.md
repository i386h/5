<!-- { "loadSidebar": true } -->
　　治久 疮。野葛膏方野葛 黄连（去须） 细辛（去苗叶） 杏仁（去皮尖） 莽草 芍药 藜芦（去芦头）附子（去皮脐） 乱发灰 茹 芎 白芷 桂（去粗皮） 本（去苗土） 乌头（去皮脐）白术吴茱萸（洗焙干炒） 天雄（去皮脐） 当归（各一两） 蜀椒（去目及合口） 黄柏（去粗皮） 蛇床子（各半两） 猪脂（三斤半） 雄黄（研） 斑蝥（去翅足） 巴豆（去皮）上二十七味，除雌黄矾石和猪脂外、锉碎，先熬脂令沸，下诸药，煎候白芷黄黑色漉出，以绵布绞滤过，即下雌黄矾石末，以柳篦搅令匀，以瓷合盛，每日三五度，取摩涂疮上、即瘥治诸 疮，经年瘙痒出白脓，久则有虫生。藜芦膏方藜芦（去芦头） 黄连（去须） 苦参（各一两半） 雄黄（研） 矾石（研） 松脂（各二两）猪脂（一升）上七味，除雄黄松脂猪脂外，锉碎捣罗为末，先熬猪脂令沸，下松脂熔尽，即下诸药末，以柳篦搅令匀，瓷合盛，一切风疮，不同深浅，经年不瘥，或疽疮肥汁出，不生痂，百药疗之汁，连着日治久 疮毒，五黄膏方雌黄（研） 黄连（去须） 黄柏（去粗皮） 黄芩（去黑心） 雄黄（研） 木香 白芷（各一两） 乱发（如鸡子许） 鸡舌香（半两） 野狼跋（四十枚） 猪脂（一斤半）上十一味，除猪脂外、锉碎，先熬脂令沸，下诸药乱发，煎发尽漉出，以绵布滤去滓，瓷合盛，取涂摩患上，日三五度、即瘥。

　　治三十年 疮，及小儿干 湿 疮坏烂。丹砂膏方丹砂（研） 雄黄（研） 雌黄（研各一两） 茹（三两末） 乱发灰（半两） 猪脂（一斤）上六味，面向东先熬猪脂令沸，下诸药末，以柳篦搅令匀，瓷合盛，先用盐汤洗疮，取涂摩疮上，日三五上即瘥。

　　治湿 。黄连膏涂敷方黄连（去须） 黄柏（去粗皮） 杏仁（去皮尖） 蔓荆子 胡粉 水银（各一两一分）猪脂（一斤） 豉心（三合）上八味，除胡粉水银猪脂外、锉碎，先熬脂令沸，下诸药，煎候黄黑色漉出，以绵滤过，入粉水银，搅令匀，以瓷合盛，取涂摩疮上，日三五度、即瘥。

　　治湿 。藜芦膏方藜芦（去芦头为末） 苦参（末各一两半） 矾石（研） 松脂 黄连（去须为末） 雄黄（各研二两） 猪脂（一斤）上七味，先熬猪脂令沸，下诸药末松脂煎，以柳篦搅令匀，瓷合内盛，取涂敷疮上每日三五度、即瘥。

　　治湿 积年不瘥，四边肉青起。乱发灰膏涂敷方乱发灰 蛇蜕灰（各一分） 猪脂（一两）上三味，细研二味，以脂调如糊，先用曲末一升，锻石汤二升，搅和令匀，洗疮了，涂敷疮上，日三五度、即瘥。

　　治 疮，燥湿。沉香沥涂敷方沉香（半斤劈如指许大） 松节（半斤劈如指许大）上二味，以布袋盛，于麻油中浸半食久、漉出，取一口瓷坩，穿底作孔，大如鸡子，以松叶坩下治 疮。水银膏涂敷方水银（唾研入药） 黄连（去须为末） 胡粉（研各一两）上三味，和研令匀，以乳汁调如糊，涂敷疮上，日三五度、即瘥。

　　治 疮。螺壳散涂敷方螺壳（十四枚末） 乱发灰（研） 龙胆末 胡粉（研各半两）上四味，和研令细，以三年油淀脚调，涂敷疮处，日三五度，以瘥即止。

　　治 疮。韭涂敷方生韭（一把细切） 醋（一升）上二味，和煎，令韭烂，细研更熬如糊，取涂敷疮上，日三五度瘥。

　　治卒得 疮，常攻在两脚。方人屎（烧灰二两） 水银（半两）上二味，用生油调，涂敷疮上，日三五度即瘥。

　　治卒得 疮，常攻在两脚。方乱发（烧灰） 头垢（各三分） 蜗牛壳（二七枚烧灰）上三味，细研为末，以猪脂调，涂敷疮上，日三五度即瘥。

　　治卒得 疮，常攻在两脚。方吴茱萸（洗焙） 赤小豆 屋尘（各二两）上三味，捣罗为末，用猪脂调如糊，先用盐汤洗疮，取糊涂疮上，日三五度即瘥。

　　治 疮。伏龙肝膏涂摩方伏龙肝（一两细研） 楮木白汁（一合） 猪脂（二两） 小蒜（去皮半两细研）上四味，和调令匀，取涂摩疮上，日三五度即瘥。

　　治卒得 疮。常攻在两脚方上烂捣桃叶，以醋调和，涂敷疮上，日三五度即瘥。

　　治卒得 疮常攻在两脚方蜜中蜂（不拘多少）上一味，取细研，入醋调，涂敷疮上，日三五度即瘥。

　　治卒得 疮。常攻在两脚方上生刺蛇取血，涂敷疮上，日三五度即瘥。

　　治卒得 疮。常攻在两脚方苎根（锉碎不拘多少）上一味，取烂捣令细，入醋调，涂敷疮上，日三五度即瘥。

　　治 疮。荆沥涂洗方荆条（一把）上一味，取烧沥汁，涂敷疮上，日三五度即瘥。

　　治 疮。踯躅花涂洗方踯躅花（三斤）上一味，以水五升，于瓷瓶内浸半月，滤去滓，取洗疮上，日三两度，更炙 ，涂摩疮上，虫当出即瘥。

　　治湿 。干虾蟆灰涂敷方干虾蟆（一个烧灰）右一味，取细研为末，以猪脂调，涂敷疮上，日三五度即瘥。

　　治湿 。胡燕窠涂敷方胡燕窠（取大者曾抱子窠）上一味，捣罗为末，先以浆水甘草盐煎汤，洗疮了，涂敷上，日三五度即瘥，若患恶刺以醋和调如糊，涂里定，三两日刺易出，即瘥。

　　治 疮久不瘥。豉涂敷方豆豉（炒令干）上一味，捣罗为末，以米泔清先洗疮，以生油调如糊，涂敷疮上，日三五度即瘥。

　　卷第一百三十四

　　漆疮

　　论曰漆虽有毒，性有所畏，毒即中之，亦有气适然相迕者，中毒轻者痒，始于面而胸臂腓应之，头面肿起，赤绕于目，搔之随手生 ，已而细疮如粟，重则遍身作疮。小如麻豆，治漆毒伤人。铁浆方铁浆（滤）上一味，随量饮之，以瘥为度。

　　治漆疮。柳叶汤洗方生柳叶（三斤细切冬用皮）上一味，以水一斗五升，煮取七升，适寒温洗之，日三。

　　汤漆疮。芒硝汤洗方芒硝（五两）上一味研细，以汤三升浸洗之。

　　治漆疮。黄栌汤洗方黄栌（一斤锉） 盐（二两）上二味，以水一斗，煮取五升，去滓洗之，日三五度。

　　治漆疮。猪膏涂方猪膏（五两）上一味，熬去滓，停冷涂之。

　　治漆疮。蟹黄涂方生螃蟹上一味，取黄涂敷疮上，日三五度。

　　治漆疮。蜀椒汤洗方蜀椒（去目及闭口者一两）上一味，用水五升，煎至三升，去滓热洗疮上，后嚼生糯米敷之。

　　治漆疮。荷叶汤洗方荷叶（燥者一斤）上一味，以水一斗煮取五升，洗了以贯众末掺之，干则以油和调涂。

　　治漆疮。薤汁涂方薤上一味，捣取汁涂之，煮薤叶洗亦佳。

　　治漆疮。地松涂方地松（一两）上一味，捣汁二合，入芒硝一分和涂之。

　　治漆疮。鸡子涂方鸡子黄（一枚）上一味，涂疮上，干则易之，不过三次。

　　治漆疮遍身， 赤疼痛。四和膏方麻油 松脂（各二两） 黄蜡 桂（去粗皮为末各一两）上四味，同熬成膏涂之。

　　治漆疮方上以水煎黄栌汤，频浸洗之。

　　又方上生研糯米涂之。

　　卷第一百三十四

　　汤火疮

　　论曰水火之气，当因其势而利导之，汤火误伤，毒热方炽，通导而泄其气可也，苟救目前痛楚，遽以冷物淋拓，则热毒畏寒而内搏，致有烂骨伤筋之患，非热气本然也，汤火之伤，本非气血所生病，故治不及于汤液，特在乎涂敷膏浴，专治其外而已。

　　治汤火疮，除热灭瘢。腊鼠膏方腊鼠（大者连毛一枚） 铅丹（研半两） 琥珀（研半两） 乳香（研） 芦荟（研） 石螺壳车螯壳 蛤蜊壳（一两各种）上八味 除鼠外，捣罗为末，用清油一斤，黄蜡并腊月羊脂猪脂，各四两，并鼠入银石器内，同熬浓去滓，次入麝香真珠各一分调匀，盛入瓷瓶内密封，沉于井中二七日，欲急用，只治汤火伤皮肉，未破烂，只热痛者。涂敷止痛膏方朴硝（研一两） 炉星灰（木炭炉内火正盛时退却火取热灰放冷细绢筛取二两）上二味，捣为细末和匀，冷水调如糊，涂所伤处，频换即瘥。

　　治汤火所伤，皮肉已破烂者。立应膏方生柏叶（焙干二两） 糯米（焙干三两）上二味，捣为细末，冷水调如糊，涂肿处，频换即瘥。

　　治汤汤火烧，热痛 肿。龙泉散方井泉石 赤石脂（等分）上二味，研为细末，散生油调涂。

　　治一切恶疮，及火烧汤汤。自然铜散方自然铜 密陀僧（各一两并 研） 甘草 黄柏（各二两并为末）上四味，一处研细，收密器中，水调涂，或干敷，取效。

　　治汤火所伤热疼，用之永无瘢痕。薤叶膏方薤叶（半和白用） 赤石子（各一两）上二味，捣研如泥，敷疮上。

　　治汤火所伤。新瓦散方新瓦（ 醋淬二七遍） 使过炼银锅子（ 醋淬二七遍各五两）上二味，捣研为散，生油调敷。

　　治汤火伤。柏叶膏方柏叶（焙） 栀子仁（各一两） 胡粉（研半两）上三味，捣研为末，以羊髓五大合，火熔销和药，以木棰研三五百遍，一日三次涂之、瘥。

　　治汤火所伤。栀子散方栀子仁 白矾灰上二味等分，捣罗为散，用黄胶熬膏，调涂之，又方，用捣薤子涂立效。

　　治汤火伤。拔毒膏方铅丹（炒过） 蛤粉（研）上二味，不拘多少，合研如桃花色为度，以生油调作膏，湿纸压干摊贴。

　　治汤汤火烧疮，蛤蜊散方蛤蜊壳（不拘多少）上一味，炙焦黄色，捣罗为散，以生油调如膏敷之。

　　治汤汤火烧疮。苦参散方苦参（不拘多少）上一味，捣罗为散，新水调如膏、涂之。

　　治汤火所伤，热毒疮疖。神 散方赤石脂上一味，研为散，生油调涂之。

　　治汤火伤，疼痛不可忍。玄精石散方太阴玄精石（不拘多少锅子内大火 纸衬于地坑内出火毒一宿）上一味，研细，每看多少，用冷水调，鸡翎扫之，疼痛立止。

　　治汤火所伤。黑神散方白面（不拘多少）上一味，炒令焦黑，以纸倾在地上，出火毒，候冷取研细，每用一匙头，新水调涂患处，热痛立止。

　　治汤火所伤。清凉膏方生山芋上一味，不拘多少，去皮烂研成膏，涂在疮上，疼痛立止，不成瘢痕。

　　治火烧汤汤。定痛膏方绿豆粉上一味，不拘多少，炒令微焦研细，以生油涂疮上，痛即止。

　　治汤火，及热油伤成疮。鸡黄膏方鸡子（两枚取黄）上一味，炒取油，入腻粉少许搅匀，鸡毛刷疮上，永无瘢痕。

　　治火烧疮。戊己散方干牛粪上一味，烧灰研细，生油调涂。

