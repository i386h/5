<!-- { "loadSidebar": true } -->
　　治一切新久干湿癣。楝实洗方楝实（半升无实用根皮代） 楝叶及嫩枝锉 凌霄叶及藤（锉各一升） 丹参瓤） 蛇床子 地榆 皂荚（各三两并细锉） 苦参（三两细锉）上九味。同煎浓汁，热洗患处。

　　治一切新久干湿癣。僵蚕散方白僵蚕（炒去丝四十枚） 斑蝥（二十枚全者生用） 腻粉（一钱）上三味，捣研为细末，干癣用生油调涂，湿癣只干揩贴之，并候黄水出，及数数痒痛，永除根本，亦无瘢痕。

　　治一切干湿癣。如圣散方风化锻石（半两） 铅丹（二钱） 腻粉（一钱） 石硫黄（半钱）上四味，同研如粉，用生油调，先以布揩破癣涂之，末涂药间，煎葱白甘草汤淋洗，如换时亦根据此。

　　治一切干湿癣。沉香沥方沉香 柏节 杉节 松节（各半斤）上四味。锉如指面大，以布囊盛，置于沤麻水中，浸一食久。漉出沥干取。一枚白坩，穿底下作一孔，如鸡子大。以松叶一枚，安孔上，以药囊坐坩内，以盐一升盖上，以黄泥固济坩，令浓三五分，以炭火于坩口烧之，坩下安碗一口，滴药汁于碗中，候烟尽，即取碗中药汁，涂敷疮癣上，日三五次，以瘥为度。白秃疽疥恶疮并治之。

　　治一切干湿癣。梅实膏方乌梅（十四枚取肉） 大蒜（十四头去皮切） 屋尘（细筛） 盐（各三合）上四味。先研乌梅，次下大蒜屋尘盐等，和研令细，以醋调成膏，取涂癣上，日三五度即瘥。

　　治一切干湿癣，痒痛不可忍。龙脑膏方龙脑 石硫黄 斑蝥（去翅足） 腻粉（各半两）上四味，细研为末，用面油调成膏，发痒痛时，抓破涂之，日三五度即瘥。

　　治一切干湿癣。胡粉膏方胡粉（二两） 水银（一分）上二味，和研令匀，以醋调成膏涂之，仍以纸贴，日三五上。

　　又方蛇床子 驼脂上二味，先研蛇床子令细，以驼脂调成膏涂之，日三五上，即瘥。

　　治一切癣不瘥。水银膏方水银（半斤） 腊月猪脂（二斤半）上二味，先熬脂令熔，次下水银，以马通火熬七日七夜，候冷取出去水银，只取猪脂，每日三五度摩涂癣上，令热即瘥。其水银不妨他用。

　　又方乳牛尿（一升） 羊蹄根（半斤切）上二味，将羊蹄根先以米泔浸渍一宿、曝干。次纳牛尿中渍一宿曝干，再渍再曝，尿尽为度，捣罗为末，以猪脂调涂癣上，日三五次。

　　又方乌头（十枚）上一味，锉碎，以水五升，煮至二升，温洗癣上，日三度，即瘥。

　　治一切久癣，积年不瘥。四畔潜浸，复变成疮，疮色赤黑，痒不可忍，搔之血出。

　　黄连膏方黄连（去须为末） 黄柏（去粗皮为末） 豉（研细） 蔓荆子（为末） 杏仁（汤浸去皮尖双上六味，先以水银于掌中唾研如泥，次入乳钵内，下生油一合和匀，次入药末，同研成膏，瓷合盛，日三五度，取涂癣上即瘥。

　　治一切癣。野狼牙膏方野狼牙（捣） 雄黄（研） 丹砂（研） 硫黄（研） 雷丸（捣） 白矾（熬令汁枯研）藜芦（去上七味，细罗为散，蜜调成膏，涂癣上，日三遍，取瘥为度。

　　治一切癣。雀粪涂敷方雀粪 酱瓣（水洗令净各半两）上二味，合和细研，涂敷癣上，日三两次。

　　治一切癣。水银膏方水银（一分） 芜荑仁（研末） 姜黄（捣末各半两） 酥（二两）上四味，先煎酥和水银，以柳椎研搅，候水银散，即下芜荑姜黄末搅匀，瓷合盛，旋取涂癣上，日三两次。

　　治一切癣。雄黄膏方雄黄（研末） 石硫黄（研末） 羊蹄根（湿者） 沙糖（色白者） 荷叶（新者各一两）上五味，先以羊蹄根白糖荷叶，于乳钵内细研如泥，次入雄黄硫黄末，同研成膏，瓷合盛，取涂癣上，日三度，如药干，旋添少许蜜调之。

　　治一切癣。附子散方附子（炮裂去皮脐半两） 皂荚（一梃去皮子炙） 吴茱萸（汤洗焙炒一两）上三味，捣罗为散，用新布揩癣令湿，然后涂药，日三两上，如干癣以醋调涂。

　　治一切癣。独活散方独活（半两） 附子（炮裂去皮脐一两）上二味，捣罗为散，以酒调和如糊，先用皂荚水洗癣上，然后涂之，日二度。

　　治一切癣。大黄散方大黄（如枣大一块） 斑蝥（全者七枚）上二味，捣研为细散，以酽醋调如糊，先揩破癣疮，然后涂药，候干洗之。

　　治诸癣。七星散方干蝎（七节者） 白僵蚕（直者各七枚）上二味，捣罗为散，每服三字，用好酒一盏，入羊蹄根汁并蜜少许调服，晡时一浴，仍用羊蹄根滓揩浴。

　　治一切风癣，及诸般癣瘙痒，搔之不已者。备急羊蹄根涂方羊蹄根 草乌头上二味，净拂多人行砖，上滴好醋，先磨草乌头约一分，次磨羊蹄根二分，爬令发痒，以指点药抹之，仍吃煮肾散，相为表里，煮肾散方，在前第六方。

　　治一切干湿癣。白矾涂方白矾（一两研为末）上一味，用醋调如糊，涂摩癣上，日三五度即瘥。

　　治一切干湿癣。炙鱼涂方鱼（不问色目）上一味，火上炙皮微焦，乘热去皮骨，取肉研涂癣上，日三五度即瘥。

　　治一切癣。半夏散方半夏（二两）上一味，捣罗为散，以陈酱汁调和如糊，涂摩癣上，日两三度即瘥。

　　治一切癣艾汁涂方艾（一两细锉）上一味，以酽醋半升，煎取浓汁，去滓涂摩癣上，日三五度即瘥。

　　治一切癣蒿穗敷方蒿穗（二两黄燥者）上一味，捣罗为散，以醋调和，涂摩癣上，日三两度即瘥。

　　治一切癣楮汁涂方楮木白汁（不拘多少）上一味。先以新布揩癣微破。然后涂药。日二上即瘥。

　　治一切癣。桃叶汁涂方桃叶（一两日中时采）上一味，研绞取汁，涂摩癣上，日三度即差。

　　治久患湿疮不瘥。蛇床子散方蛇床子 黄连 腻粉上三味，等分为散，用小油调涂之，腻粉多入不妨。

　　治湿癣痒，搔之有黄水，杀虫。芦荟散方芦荟（一两研） 甘草（半两）上二味，为散和匀，先用淡浆水洗，后用药，不过三两度。

　　治多年湿癣。荆芥散方荆芥穗（不拘多少）上一味，以瓦罐子盛，盐泥固济，只留一窍，用炭火烧，候出清烟，便拨去火，用湿泥塞了窍子，放冷取出，碾为细散，每用末五钱匕，入麝香一钱匕，腻粉五钱匕，同研匀细，先以口含盐浆水抓洗令破，帛子 了，生油调药涂之。

　　治湿癣。英粉散方英粉（炒黑细研二两） 藜芦（去芦头为末） 马肠根（为末各一分）上三味，和研令匀，用生油调如粉，涂癣上，日三度。

　　治湿癣痒不可忍。黄柏散方黄柏（去粗皮） 黄连（去须） 胡粉（研各一两） 雌黄（研细半两）上四味，捣研为散，先以米泔清洗净拭干，敷药日三两度即瘥。

　　治干癣积年痂浓，搔之黄水出，遇阴雨即剧。方巴豆（一枚）上一味，于炭火上烧之，令脂出，即于釜上，以脂研之，如杏仁沫，薄涂之，不过一两度瘥。

　　治湿癣方上于日未出时，取独行羊蹄根，不得令见风，切捣如泥，着少盐，于日中豪雨时久涂之。

　　又方上用鲫鱼一头，净拭并全使，将石硫黄一两粒，如鸡头实大，送入口中，令深入鱼腹，然后用净瓶一口，安于灶下灰火中，翻复 ，令鱼干焦黄色，碾作末，入腻粉二钱匕，拌令匀，生油调，涂疮疥。

　　治一切痒疮方乌蛇（半斤以酒浸一宿取肉炙干） 羌活（去芦头四两） 麝香（一钱研）上三味，捣罗前二味为散，入麝香同研，每服二钱匕，空心温酒调下，日三服。

　　治疥癣。苦参丸方苦参（四两） 玄参 山栀子仁 独活（去芦头各二两） 黄连（去须一两半） 黄芩（去黑上一十味。捣罗为末，炼蜜为丸，如梧桐子大。每服三十丸，暖酒下。

　　治疥癣。五参散方乌蛇（去皮骨酒炙焦） 麻黄（去节） 大黄（各二两） 白附子（炮半两） 漏芦（去芦头一头） 甘草（炙上一十三味。捣罗为散，每服二钱匕，用薄荷汤调下。

　　治诸疮癣疥。防风散方防风（去叉） 天麻 陈橘皮（汤浸去白焙一两）上三味，捣罗为细散，每服三钱匕，空心酒调服。

　　治诸疥癣久不瘥者。徐长卿散涂方徐长卿 苦参 附子（生去皮脐） 吴茱萸（洗焙干炒） 旱莲子 细辛（去苗叶） 石硫黄上九味，等分，捣罗为细散，先以油煎葱白色黄，将油和药末涂，仍先以汤浴了手腿，并用被复，更将火桶子安被内，盖令热，两上瘥。

　　治干湿癣，痒痛不可忍。方羊蹄根（一两） 黄连（去须二两） 蛇床子（半两）上三味，捣罗为末，用腊月猪脂调令稀，涂癣上良。

　　治诸癣，并面上风刺。方上取葛勒蔓草头一把，勿令人知，盐 涂疮，三五上永瘥，面上疮，取子为末，空心调下三钱匕。

　　治癣疥，并白秃疮。荷叶汤方裹盐荷叶，藤瓤等分上二味。锉碎，水煎浓汁，洗三五度瘥。

　　治一切癣疥。山栀子散方上捣山栀子仁为细末炒过，以蜜蒸三五度了，五更，酒调下一匙头许。

　　治诸疮癣。黄麻散方大黄（锉炒四两） 天麻 羌活（去芦头各二两）上三味，为细散，酒煎三钱匕服。

　　卷第一百三十七

　　代指

　　论曰疮发指端，爪甲脱落，名曰代指，盖爪者筋之余，筋骨热盛，注于指端，故其指先肿热 痛，结聚成脓，甚则爪甲脱落，世或谓之遭指、沦指，又名代甲，其实一也。此病类于指疽，然无蕴毒，故色不黯黑，虽久亦不杀人。

　　治代指筋骨脏腑中热， 赤肿痛。漏芦汤方漏芦（去芦头） 升麻 大黄（锉炒） 黄芩（去黑心各一两） 玄参（三分）上五味。粗捣筛，每服五钱匕。水一盏半，竹叶二七片，同煎至一盏，下芒硝末一钱匕再煎一沸去滓，空心温服，如已得利，即去芒硝。

　　治代指肿痛。蓝花汤方蓝花 漏芦（去芦头） 大黄（锉炒） 升麻 黄芩（去黑心各一两）上五味。粗捣筛，每服五钱匕，水一盏半，竹叶二七片，煎至一盏，下芒硝末一钱匕。

　　再煎一沸去滓。空心温服，如已得利，去芒硝。

　　治代指虽无蕴毒，筋骨中热气尚盛。升麻汤浸方升麻 甘草（各半两）上二味，细锉，以水二升，煎至一升，去滓下芒硝末半两搅匀，温浸指上数十遍，冷再暖，以瘥为度。

　　治代指疼痛、欲脱。猪脂汤方猪脂（五两） 盐（半两）上二味，先熬脂令沸，下盐搅匀，温浸指上即瘥。

　　治代指。 砂饼方砂末（一钱） 白面（一两）上二味，研匀，以唾和作饼子，贴指上即瘥。

　　治代指掣痛。酱蜜涂方酱汁（一合） 蜜（一两）上二味，和煎令沸，稍热涂敷，日五七上，即瘥。

