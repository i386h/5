<!-- { "loadSidebar": true } -->
　　治代指。栀子汤方栀子仁 甘草（各一两）上二味，细锉，以水二升，煎至一升半，去滓温浸指上，日三五度瘥。

　　治代指。麻黄汤方麻黄（去根二两）上一味，细锉，以水二升，煎至一升半，去滓温浸患指，日三五度瘥。

　　又方地榆（二两）上一味细锉，以水三升，煎至二升，去滓，温浸患指，冷即再暖。

　　又方芒硝上一味，煎汤浸之。

　　治代指肿痛。浆水渍方浆水上取一升，以盐半两，和煎令沸，温浸患指，日三五度瘥。

　　治代指。地龙散方地龙（干者不拘多少）上一味，捣罗为散，以猪膏调敷患指，日三两上瘥。

　　又方梅核仁（不拘多少）上一味细研，以米醋调敷患指，日三五度瘥。

　　治代指，为五脏热气流注十二经脉，热冲手指。热汤蘸方上以热汤急蘸五七度，次以冷水浸之，又复如此三度，便涂羊胆即瘥，未成脓者，此甚效，或以猪胆盛代指缠之亦得。

　　治代指。粟米粉方粟米粉（不拘多少）上一味，入铁铛中熬赤，以众人唾调涂患指，浓半寸，日三上即瘥。

　　又方盐（不拘多少）上一味，以小便调，涂患指上，以故帛裹之，一二日用 针刺血，再涂即瘥。

　　治代指猝肿痛不可忍方酒糟（不拘多少）上一味，取昼夜裹之即瘥。

　　治恶指疼肿诸治不瘥方杨 菌子（不拘多少）上一味，以瓶子一枚先装灰火了，入菌子于上，以纸裹瓶口，作一孔子，将指头入熏疮又方以湿泥浓裹，于 火中煨令燥，去泥皮皱愈。

　　又方以羊胆涂之，即不结脓。

　　又方以糯米炒令焦，脂和为膏贴之，干即易。

　　卷第一百三十八

　　诸丹毒

　　论曰热毒之气，暴发于皮肤间，不得外泄，则蓄热为丹毒。以其色如涂丹之赤，又复阳气伏于皮中，故谓之丹也。热气剽悍，其发无常处，大则如掌，甚则周流四体，不急治，或至坏烂出脓血，若发于骨节之间，则肢断如截，毒瓦斯入腹，则能杀人，治法用镰割，明不缓故也。

　　治丹毒游走，及鱼脐疮。 砂丸方砂（研） 雄雀屎 桂（去粗皮） 獭胆（去膜） 砒黄 丹砂（研细各一分） 麝香（研一上一十味，除蜡外，捣研为末，先将蜡于瓷器内，慢火上熔，下药调为丸，如梧桐子大，先用针拨破疮口，入一丸，醋调面涂故帛，贴两宿，痛止即揭去，收药丸可再用。

　　治丹毒游走，拓洗后服此。漏芦汤方漏芦（去芦头） 白蔹 麻黄（去根节汤煮掠去沫） 黄芩（去黑心） 升麻 白薇 芍药上九味。粗捣筛，每服五钱匕。水一盏半，煎至八分，去滓食后温服，至晚再服，以瘥为度。

　　治丹毒流移不定方生羊肉（牛肉亦得）上一味，薄切作片，贴丹上频易。

　　治丹毒发背诸肿方马齿苋上一味，熟捣敷之，频易不止者，得蓝淀和之更佳。

　　治丹热痈疽，始发 热，浸淫长大。黄芩汤拓方黄芩（去黑心） 升麻（各一两半） 黄连（去须） 芎 大黄（各一两） 甘草（炙锉） 当上八味，细锉，每用一两，以水五盏，煎至三盏，去滓下芒硝半两搅匀，以故帛三两浸药汁，温拓患处，数十遍，早晚用之，以瘥为度。

　　治丹毒。吴蓝汤拓方吴蓝（一两） 生地黄（三分） 升麻 石膏 黄芩（去黑心） 犀角（镑） 白蔹 栀子仁上九味细锉，每用半两，以竹沥一盏，水七盏，同煎至四盏，去滓以故帛浸拓患处，日五七次。

　　治丹毒。升麻汤拓方升麻（二两） 漏芦 黄芩（去黑心各三两） 栀子（去皮一两）上四味细锉，每用半两，以水五盏，煎至三盏，去滓下芒硝二钱匕搅匀，以故帛三两重浸汤中，温拓患处数十遍，日两次。

　　治风丹。胡粉涂敷方胡粉 赤小豆 糯米 山茱萸 黄连（去须各一两） 水银（半两）上六味，除水银外，捣罗为散，生油调如糊，后取水银于掌中，以津唾研如泥，入药内研匀，先以椒汤洗丹上拭干，用药涂敷，日三两遍。

　　治赤黑丹。羚羊角散涂敷方羚羊角（烧灰三两）上一味，研为散，以鸡子白调如糊，涂敷患处，日三两次。

　　治丹毒如手掌大，身体赤发，痛痒微肿。赤小豆涂敷方赤小豆上一味，捣罗为末，以鸡子白调如糊，涂丹上，干即易。

　　治赤黑丹。鹿角散涂敷方鹿角（烧灰五两）上一味，细研为散，炼猪脂调和，涂患处，日三次。

　　又方猪屎（烧灰）上一味，细研为散，以鸡子白旋调如糊，涂敷丹上，日三五次。

　　又方豉（一两） 香薷 蓼叶（各半两）上三味，合和入酒少许，细研成膏，涂患处，干即易。

　　治丹毒遍身赤肿。生萝摩汁涂敷方生萝摩上一味，捣绞取汁，涂丹上，日三五次。

　　又方茺蔚草 蛇衔草 慎火草（各一两）上三味，锉捣令熟，水调敷患处，日数次。

　　又方恶实根（五两取时匀令见风及鸡犬）上一味锉捣令熟。水调敷患处，干即易。

　　治一切丹胗方生蛇衔草（锉） 生地黄（切） 慎火草 五叶草 水萍 豉 大黄（生锉） 山栀子仁上一十一味。但得一味，不拘多少，捣贴之即瘥，干即入鸡子清少许调。

　　治诸丹毒方上取芸苔汁，入大黄末，芒硝生铁衣，相和涂之佳。

　　治火丹热毒之气，五色无定，宜先宣转，然后用药。鸡苏涂方捣生鸡苏，浓涂之。

　　又方捣苎麻根，敷之。

　　又方赤小豆一升，羊角一对，同烧存性为末，和蜜敷之。

　　又方研豉和屋尘等分，以苦酒调敷之。

　　又方水磨羚羊角，服之妙。

　　又方取连钱草，以盐 敷之。

　　卷第一百三十八

　　痱疮

　　论曰经谓汗出见湿，乃生痤痱，盖热盛汗出，阳气发泄而腠理疏，反以寒水洗浴，则热气内郁于皮腠之间，轻则为痱，重则为痤也，世俗通谓之痱子疮，其状皮肉如毫针所刺，遍体细疮如麸片，愈而复发者是也。

　　治痱子瘙痒，楝花粉敷之方苦楝花（不拘多少焙干）上一味，捣罗为细末，入蚌粉滑石末，各少许研匀，日频敷之。

　　治痱子磨破成疮，宜用此，止痛生肌。赤石脂散方赤石脂（细研） 黄柏（去粗皮锉） 腊茶（末各半两） 白面（二两） 龙脑（半钱细研）上五味，捣研为细散，每用时，绵 扑之。

　　治夏月痱子。葛粉方葛粉（三两） 甘草（生用为末一两） 锻石（微炒半两）上三味，研细末，每用时，绵 扑之。

　　治痱疮痒痛。龙脑粉方龙脑（一钱） 粟米粉（五两）上二味，研细末，先用枣叶汤洗后，绵 扑之。

　　治夏月痱疮。丹垩散方上取旧屋梁上，刮取旧赤白皮，罗末敷之。

　　治夏月痱盛。滑石粉方滑石（研） 绿豆粉（研） 枣叶（干者为末各一两）上三味，合研为细末，遍敷之。

　　治暑月肌肤疮烂，或因搔成疮者。方取干壁土，揉细末敷之，随手即瘥。

　　卷第一百三十八

　　肉刺

　　论曰肉刺者，生于足指间，形如硬胝，与肉相附，隐痛成刺，由靴履急窄，相磨而成，俗呼为鸡眼是也。

　　治肉刺方肥皂荚（一挺） 无食子（三枚）上二味，同烧令烟断细研，以酽米醋于砂盆中，别磨皂荚如糊，和末敷之。

　　治肉刺方熏陆香 石硫黄上二味，等分，同研令匀，涂肉刺上，以烧钗烙之效。

　　治肉刺方猪 枫香脂（研细）上二味，先研猪 令烂，次入枫香脂末，相和成膏，挑剔刺处令净，以药敷之。

　　治肉刺方柏木上白胶 松脂（各一两） 黄蜡（半两）上三味，同于火上熔成膏，候冷贴之，用物系定。

　　治肉刺方蟾酥（五片汤中浸湿） 腻粉（一钱）上二味，将蟾酥于盆子中，以腻粉同和令匀，先用针拨破头边，然后涂药，密裹之。

　　治肉刺久不瘥方松脂 乳香（各一分）上二味，同研令匀细，先用针拨破，后以药敷之，密封系。

　　治肉刺结硬方上用针挑破，以鸡子白点三两度，即落下。

　　治肉刺方上捣白芥子如粉，以醋调敷之，密封系，经宿揭去，自然落下。

　　治肉刺方上用羊脑髓敷之、。

　　取肉刺方上捣乌梅肉和醋封之，当日拔根出，永除。

　　取肉刺方上以 砂少许，和胶令消匀贴之，根即出。

　　卷第一百三十八

　　恶脉

　　论曰恶脉之病，其状赤络忽起， 而聚，若死蚯蚓之状，又若水在脉中，长短随络脉所生，得之春冬恶风，入于络脉而不散，则血脉瘀结而成是疾，久不治，则结脉变为 病。

　　不除。五香汤加茱萸犀角汤方木香 藿香叶 沉香 熏陆香 鸡舌香 吴茱萸（汤洗微炒） 犀角（镑各一两）上七味。粗捣筛，每服五钱匕。水二盏，煎至一盏，去滓空心温服，日晚再服，其滓热拓肿上，冷即易之。

　　治恶脉毒肿。升麻汤方升麻（一两） 乌梅肉（二两） 山栀子仁（二十枚）上三味。粗捣筛，每服五钱匕。水二盏，煎至一盏，去滓空心温服，日晚再服，余滓热拓患上。

　　治恶脉肿毒，木香汤方木香 吴茱萸（洗焙微炒） 升麻 熏陆香 鸡舌香 雄黄 甘草（炙） 鳖甲（醋浸炙去上九味。粗捣筛，每服五钱匕。水二盏，煎至一盏，去滓空心温服，日晚再服。

　　治恶脉毒肿。黄耆散涂敷方黄耆（细锉四两）上一味，捣罗为细散，水调敷上，日三五度。

　　又方漆头（ 茹二两）上一味，捣罗为细散，水调敷上，日三五度。

　　卷第一百三十八

　　追蚀一切疮肿

　　论曰痈肿若寒多及毒深，外证虽结聚 硬不消，疼痛难任，未能溃化，或已穿穴，经久不瘥，在外者须以药蚀，在里者须以药 ，令毒瓦斯发泄，荣卫流通，则痈疽得瘥矣。所以有追引蚀痈之方。

　　治痈疽肿未有头，疼痛不可忍。透肌丸方砂（研） 斑蝥（去翅足米炒） 乌头尖上三味等分，捣研为末，醋煮面糊，丸如小豆大，捻令扁，贴在疮上，却用膏药花子盖，以透为度，如恶物出尽，次用后方生肌散合疮口。

　　生肌散方白矾（烧令汁尽一两） 黄连末（一分） 轻粉（一钱）上三味同研细，不拘多少，掺疮口上，候生肉、脓水尽，疮口干，即止。

　　治痈肿疖毒，出脓疼痛。追脓散方湿生虫（五十枚瓦上爆干） 小麦（五十粒） 麝香（研半钱匕）上三味，捣研为末，每用一字， 在疮内。

　　治肿毒未成头热痛方蛴螬（不计多少）上一味生研细，入少面，并醋三两滴，调摊纸花子上，中剪一眼子，帖时以水润，觉药力尽再用，候痒揭去，自然脓出。

