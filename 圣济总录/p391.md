<!-- { "loadSidebar": true } -->
　　治痈疽已溃，蚀恶肉。追毒丸方巴豆（去皮心膜十四枚） 白丁香（二十一枚） 豆豉（二十一粒） 屁盘虫（七枚）上四味同研细，滴水丸捻如雀粪大， 疮内，追汁尽即止。

　　治疮疖痈疽等无头者。通关膏方乳香 轻粉（各等分）上二味研匀，津唾调，涂肿处，以纸贴之。

　　治痈疽疮疖未有头。射疮坏脓丸方砒霜（半钱） 白矾 铅丹（各一字）上三味同研细，以面糊丸，如麻子大，先于毒处安药一丸，外以膏药花子掩定，微觉痒痛即脓出。

　　治一切痈疮未破。败毒丸方巴豆（去皮心膜三枚） 铅丹（少许）上二味同研，入生面少许，再研匀，丸如麻子大，每以一丸安疮口外，以膏药贴之，脓即出。

　　治痈疖多日不熟无头者。栝蒌酒方栝蒌（一枚） 甘草（二寸）上二味锉碎，用酒一盏，水一盏，量人虚实，入腻粉少许，煎三五沸去滓，临卧温服夜半疏动一行，其疮自消。

　　治痈未有头，使必穴。方茅锥（十枚尖正全具者）上一味，以水煎十数沸，服之立溃，若两茎即生两孔，或断折一锥为二，亦两孔。

　　治痈疽发背，热毒攻 ，肌肉赤色，疼痛欲成脓，令速溃。丁香散方丁香 赤小豆（各半两） 寒水石（二两） 羊桃根 硝石（研） 大黄（各一两） 木香白上一十味，捣罗为散，先以雄雀屎七粒，乳香一小块细研，以醋调和，涂疮头上，以醋调药末如糊，摊故帛上贴之，干则易。

　　治发背痈疽，一切疮肿未溃，疼痛寒热，渴躁不食，解毒。犀角散方犀角（镑一分） 人参 甘草（炙） 栝蒌实 大黄（炒各半两） 芎 （一两） 赤茯苓（去上一十味，捣罗为散，每服二钱匕，粥饮调下，以差为度。

　　治肿毒，及痈疖不穴。葱香涂敷方煨葱（一茎） 乳香（如枣核大一粒）上二味，烂研涂肿上即溃。

　　治痈疖无头。咽葵子方葵子（一合）上以津咽三五粒，多咽即头出多，假令咽一粒，即穿一穴也，随痈疖大小，不可过多。

　　治痈肿速穿坏。雀粪涂敷方雄雀粪（二十一枚）上用醋研和如糊，涂敷肿上，脓便出，未穴再涂，即破。

　　治热痈肿结热振 ，欲作脓。地黄膏涂贴方生地黄（三斤细切捣绞取汁）上一味，于铜器内慢火煎搅成膏，取敷肿处，以故帛涂贴之，亦得，日三五次易，即溃

　　卷第一百三十九　金疮门

　　金疮统论

　　论曰金刃所伤，疮有微甚，生死所系，要在原经络所在。观变动之形，察微妙之脉。昔人谓天窗、眉角、脑户、臂里跳脉、髀内阴股、两乳上下、心鸠尾、小腹及五脏六腑 ，皆不可伤。此所谓原经络所在也。脑破出血，戴眼直视，不能语言，咽中沸声，口急唾出，两手妄举，肌肉不生，按之干急，或青黄汁出，或疮边寒清，肉消臭败，或前出赤血，后出黑血，或血出不止，白汁随出，此所谓观变动之形也。诊其脉虚细小者生，微缓而迟者生，反此为难愈，此所谓察微妙之脉也，三者兼得，则治疗庶几矣。至于忌嗔怒及大言笑，思想阴阳，行动作劳，勿食酸咸热酒羹 之类，此乃人所易为者，今兼叙之。

　　卷第一百三十九　金疮门

　　金疮血不止

　　论曰血行脉中，周行灌溉而无穷已，金刃所伤者深，则其流湍激，若海泄河决，御之至难，要在杜其冲溢之势，外观其形，内诊其脉之何如，若血出不断，其脉大而止者，为难治，若血出不止，前赤后黑，或黄或白，肌肉腐臭，寒冷硬急者，亦为难治，不可不察也。

　　治金疮，止血闷及疼痛。麻黄散方麻黄（去节一两半） 甘草（炙） 白芷 附子（炮裂去皮脐） 干姜（炮） 当归（切焙） 续上一十一味。捣罗为散，每服二钱匕，温酒调下，空腹日午夜卧各一服。可加至三钱匕治刀斧所伤，并箭伤，血出不止，诸药贴不住者。神奇散方麒麟竭（研） 没药（研） 自然铜（ 令紫） 天南星（炮） 干姜（烧灰） 铅丹（炒黑） 腻上九味。捣研为散拌匀，每用药贴疮，先以盐水洗过，烧葱研汁涂疮上，然后干掺药贴之。

　　治金疮，定痛止血灭瘢。麒麟竭散方麒麟竭（别研） 突厥白（别研各二两） 密陀僧（别研如面一两） 锻石（以小便一斗浸三上四味。合研令细，但是金刃所伤，浓以散敷之，以帛封裹，勿令着外风及露水，三日后开，不见瘢痕。

　　治刀刃所伤，血出不止。南星散方天南星（三枚切焙） 铅丹（半钱）上二味。捣罗为散，干贴立定。

　　治金疮血出痛甚。槟榔散方白槟榔（锉） 黄连（去须各一两）上二味，捣罗为散敷之，血断痛止。

　　治一切刀斧所伤，血出不止，并久患恶疮。如神散方龙骨（研） 虎骨（炙研） 铅丹（以火烧令通赤各半两） 丹砂（研） 腻粉（各一钱） 麝香上七味，同研极细，一切疮以黄连汤，或盐汤洗拭干，掺药在疮上，不得以衣沾着疮口治金刃所伤，血出不止。黄连散方黄连（去须） 槟榔（锉生用） 木香 白芷（各半两）上四味，捣罗为散，掺所伤处，血即止，如妇人血运，以童子小便调下一钱匕，如脏毒泻血，以水煎服。

　　治金疮，或竹木所刺，出血不止，及疼痛。桃红散方干葛粉 染胭脂（各一两）上二味研细，干掺在疮上，又用青绢，以鸡清涂绢，可疮口大小贴之，仍先用篦子按去血，令药与肉平，方以青绢蘸鸡清贴之。

　　治金疮止血方重午日日未出时，采百草头，唯药苗多，即尤佳，不限多少，捣取浓汁，又取锻石三五升相和，捣作饼子，曝干为末，治一切金疮血出立止，兼治小儿恶疮。

　　治金疮血不止。刀箭药方锻石（远年船上者烧一两） 龙骨（研半两） 铅丹（炒三钱） 狗脑骨（烧灰半两）上四味，捣罗为末，敷疮上。

　　治金疮，止血生肌。白芷膏方白芷 熟干地黄（焙） 当归（切焙各一两半） 白蔹（一两） 芎 （一两一分） 蜀椒（去上八味细锉，以猪脂五斤合和，煎三上三下，药成膏去滓，软硬得所。每日涂疮上。频涂即效。

　　治金疮，止血定痛。风化散方风化锻石末（一升） 干姜（三分生用） 生栗子末 白药末（各五两）上四味，取端午日捣罗为散，凡有金疮，即敷之。

　　治金疮。石榴花散方石榴花（曝干半两） 锻石（炒一升半）上二味，捣罗为散，取少许敷疮上，捺少时血断便瘥。

　　治刀斧伤，止血生肌。蚕蛾散方晚蚕蛾（生为细散）上一味，以药散掺绢帛上，裹之效。

　　治金疮血不止。五倍散方五倍子（生为细散）上一味，干贴，血立定。

　　治金疮，止血定痛生肌。锻石膏方锻石末（炒） 杏仁（汤去皮尖双仁炒各二两） 猪膏（半斤切）上三味，合煎，令杏仁黄，药成，绞去滓，涂疮上，日夜五六度。

　　治金疮，止血。桑皮汁方上急研桑白皮汁涂之，血便止，如不止，更取白皮裹疮上，令汁得入疮中，冬月用桑根皮亦佳。

　　治金疮，止血。灰矿散方古窑锻石 紫矿（各半两）上二味，同为散，敷之。

　　治金疮血出，腹胀欲死。蒲黄散方蒲黄 生干地黄（焙各一两半） 甘草（炙锉三分） 黄耆（锉） 当归（切焙） 芎白芷上八味，捣罗为散，每服三钱匕，空心酒调下，日三四服，血化为水下，若口噤斡开口与之，仍加大黄一两半。

　　治金疮血不止疼痛，生肉、速瘥。石杏膏方锻石 杏仁（汤浸去皮尖双仁炒各二两研）上二味，都用猪脂一升煎，去筋膜调涂。

　　治刀斧伤疮，或至筋断。葵根敷方上取葵菜根，捣敷之。

　　卷第一百三十九　金疮门

　　金刃伤中筋骨

　　论曰金刃所中。至于筋骨，所伤深矣，然折骨绝筋，亦可接续，要在乘血气未寒，急施治法。若不乘热，则风冷易入，疮纵暂愈，后必不仁。亦致痛烦而终身不完。至于小碎之骨，即当出之。不尔则脓血不绝，肌亦不敛矣。

　　治金疮伤中筋骨。续断散方续断 生干地黄（焙） 地榆 芍药 蛇衔 甘草（炙锉） 当归（切焙） 芎 附子（炮各一两） 桂（上一十七味，除研者外，捣罗为散，再拌令匀，每服三钱匕，以温酒调下，空腹日午夜卧各一服。

　　治一切金刃伤及筋骨，风冷所中疼痛。骨碎补丸方骨碎补（炙去毛三两） 败龟（醋炙） 虎骨（酒炙） 泽兰叶 山芋 白薇（各一两） 自（焙） 五味子裂去皮脐各一两） 肉豆蔻上一十七味。捣罗为末，炼蜜丸如梧桐子大，每服二十丸，空心温酒下，欲作散。每服一钱匕，温酒调下，并空心日午临卧服。

　　治金刃弓弩所中，筋急不得屈伸。败弩筋散方败弩筋（烧作灰） 秦艽（去苗土） 熟干地黄（焙各半两） 附子（炮裂去皮脐一两）大枣上七味，捣罗为散，每服二钱匕，温酒调下空腹，日午夜卧各一服。

　　治金刃伤筋骨，止血。地菘苗散方地菘苗 锻石末 旋覆苗 葛叶 青蒿苗 麦门冬苗（各五两）上六味，除锻石外，切碎捣绞取汁，和锻石作饼子，曝干再捣罗为散，敷疮上。五月五日合佳。

　　治金疮，续筋骨，敛血止痛。葛叶散方葛叶 地菘苗 续断 锻石末 旋复花 地黄（生用） 益母草 麦门冬（去心各五两）上八味，捣绞七味取汁，和锻石调作饼子，曝干再捣为散，敷所伤处。

　　治金疮，接筋补骨。槟榔散方槟榔（锉） 黄连（去须并生用）上二味等分，捣罗为散，干敷之。

　　治金疮，续筋骨。百草散方上五月五日，取百草心，和锻石捣熟成块凿桑木北面近下作孔，团药在内，外又以桑木补孔，并皮复，钉四畔令固，至七月七日，取出曝干为散，敷疮大良。

　　治金疮，续筋骨。旋复汁方上以旋覆根捣汁滴疮中，仍以滓封疮上，至半月筋自续，更不用易。

　　又方上以锻石细筛，以麻油和之作团，如栝蒌许大，以炭火烧赤放冷，捣筛为末，又以油和烧，凡如此十遍，为细散，敷疮神效。

　　又方上取葵菜根，烂捣敷之，立瘥。

　　卷第一百三十九　金疮门

　　金疮烦闷及发渴

　　论曰金疮烦闷者，以血出太甚，经络空虚而发热躁也。经所谓阴虚生内热，阳虚生外寒者如此，其有发渴者，亦以经络乏竭，津液枯燥，故欲引饮。

　　治金疮烦闷，疼痛不止。白薇散方白薇 栝蒌 枳实（去瓤麸炒） 辛夷（去毛） 甘草（炙锉） 石膏（研如粉各一两）浓朴上八味，捣罗为散，每服二钱匕，温酒调下空心，日午临卧半夜各一服。

