<!-- { "loadSidebar": true } -->
　　治金疮烦闷欲死。大小便不通。消石散方硝石（炼） 寒水石（研） 栝蒌根 泽泻 白蔹 芍药（各一两）上六味，捣罗为散，每服二钱匕，温水调下空心，日午临卧半夜各一服。

　　治金疮烦闷及渴，内补。瞿麦散方瞿麦穗 芍药 细辛（去苗叶） 桔梗（炒） 芎 当归（切焙） 甘草（炙锉） 干姜（炮）夷（去毛） 牡炙各一两）上一十九味，捣罗为散，每服二钱匕，熟水调下空心，日午临卧半夜各一服。筋骨断者，加续断三分。

　　治金疮烦闷。白芷散方白芷 甘草 芎 （各一两）上三味。细锉，炒令变色，捣罗为散，每服一钱匕，温熟水调下空心，日午临卧半夜各一服。

　　治金疮烦闷，止烦。石膏散方石膏（研） 甘草（炙锉各二两）上二味，捣罗为散，每服二钱匕，温熟水调下，空心，日午夜卧半夜各一服。

　　治金疮烦闷疼痛，大便不利。大黄丸方大黄（锉碎微炒） 黄芩（去黑心各一两）上二味，捣罗为末，炼蜜和丸，如梧桐子大。每服十五丸，加至二十丸，熟水下，空心日午临卧各一。

　　治金疮烦闷。苦酒煮豆方赤小豆（半升）上以苦酒二升，熬至一升，去滓色黑始服，每服二合，空心日午夜卧各一。

　　治金疮烦痛。磁石散方磁石（五两）上一味，捣罗重研为细散，量疮口大小，以意敷之，止痛断血。治金疮出血必渴当忍，啖燥食，不饮粥，若犯房即杀人。方雄黄（不计多少）上一味，研为细末，量疮口大小敷之，疮中恶汁出，即瘥。

　　卷第一百三十九　金疮门

　　金疮中风水及痉

　　论曰金疮中风水者，以封裹不密所致也。中风之候，其疮卒无汁，中水之候，则出青黄汁，而又疼痛发作，肌肉肿硬，将为痉状，可急治之。凡痉状口急背直，摇头马鸣，腰为反折，须臾又发，气息如绝，汗出如雨，治不可缓，缓则不救。

　　治金疮，辟风水，续筋骨，止血痛。八仙散方锻石（风化者十两） 地菘苗（新者切研半两） 细辛（去苗叶） 旋覆根（切研） 新葛叶（上八味，除锻石猪膏外，将六味，捣研绞取汁，和锻石并猪膏，搜研作饼子，曝干捣罗为散，再研之如粉，以敷疮口上，止血定痛生肌，五月五日合之。

　　治远年伤折，忽因风气不和，于旧伤处，疼痛不可忍者。熟干地黄丸方熟干地黄（焙干四两） 杏仁（汤退去皮尖双仁炒别研） 牛膝（去苗酒浸焙各一两半）苦各一两） 桂上一十二味，除杏仁外，捣细罗为末，入杏仁别捣再罗匀，炼蜜和捣三千下，丸如梧桐子大。每服空心温酒下二十丸，至三十丸。

　　治金疮止血。黑散子方大黄（三两半童子小便浸三日后用纸裹煨） 巴豆（一两半浆水浸七日炒令黄） 半两钱（上四味，捣研为细散，随伤损大小贴之，疼痛立止，更无瘢痕，及能出箭头止血大效，妇人一切败血，极者可服一字，温酒调下。

　　治金疮中风，及破伤风。急风散方草乌头（三两将一两半以火烧灰存性于醋内蘸令冷余一两半锉生用） 生黑豆（一分同乌上四味，再合研令匀，如出箭头，先用酒一盏，调药半钱服之，后以药点箭疮上，如破伤风，以酒一盏，调半钱服。

　　治因金疮中风反张者。鸡屎白豆淋酒方鸡屎白（一合） 大豆（六合）上二味，炒令大豆焦黑，次入鸡屎白同炒，乘热泻于三升酒中，密盖良久，滤去滓，每服五合，如人行五里，更一服，汗出佳。未瘥即更作服之，以汗出为度，服后宜吃热生姜稀粥投之。

　　治金疮中风，角弓反张。涂封方生鸡子（一枚） 乌麻油（三两）上二味，先将鸡子打破，与麻油相和煎之，稍稠待冷，即涂疮上封之。

　　治伤折折骨诸疮肿者，慎不可当风卧湿及取凉，若为风湿所伤，则发痉口噤杀人，若已中风，觉颈项强，身中拘急。羌活饮方羌活（去芦头一两） 竹沥（三盏）上二味，将羌活粗捣筛，以竹沥同煎去一半，去滓分温三服，若口噤者，发口灌之，作沥法。可将十余茎新竹，青每茎一尺五寸截断，用火炙逼中央，使两头取其汁沥，亦可别作数束，烧取汁，可救急，立验。日夜可五六服。

　　治金疮中风发痉。浸酒方鸡屎白（三升炒黄）上一味，以生绢袋盛，入瓷瓶中，与酒六升，火煨浸半日，去滓温服五合，日三夜一，并取莨菪根，捣作饼子，当疮上安着，以炙上热彻黄水出，取差。

　　治金疮中风。必效酒方蒜（四破去心顶一升）上一味，以无灰酒四升，煮蒜令极烂，每服取五合，并滓顿服之。

　　治金疮或打击破疮等，风入，口闭牙噤，身强欲死。宜浸酒方雀屎（炒研半合）上一味，以酒七合，煮至五合，滤去滓，令温顿服，腹中转动，当时愈，若不能开口，发开灌之。

　　治金疮中风，角弓反张。杏仁酒摩方杏仁（碎研生用不去皮尖三斤）上一味，蒸令一 久，更研令极细，入酒三升，绞取汁，每服五合，日二夜一，汗出慎外风即愈，兼将杏仁酒汁摩疮上。

　　治金刃伤破见骨，中风口噤。豆淋酒方大豆（炒去腥半熟勿使太熟五升）上一味，粗捣筛，蒸一 顷，倾出盆中，以酒一斗五升淋之，绞去滓，每温服五合，至七合，日二夜一，衣覆微汗出，别研生杏仁膏，敷于疮上，若脑髓出者难救。

　　治被打伤损，因疮中风。苏木酒方苏木（椎令烂碎二两）上一味，用酒二升，煎取一升，分三服，空心午时夜卧各一。

　　治被打伤损，因疮中风。蚕子酒方蚕子（不拘多少）上一味，将刀子于纸上量 ，刮取约一钱匕细研，暖酒三合，至五合调服之，如人行十里，更一服。

　　治金疮中风。蜀椒罨方蜀椒（生完用去目三两）上一味，量疮口大小，用面作馄饨， 灰中炮令熟，及热开一孔，当疮上罨之，劫引风出，可作数十枚，更番用之，温冷即换。

　　治因金疮中风，口噤不能语。法灸方蔓荆子（净洗一升）上一味，捣令极烂，捏为炷，灸疮上三两炷，热彻即瘥。

　　治金疮中风搐搦，角弓反张。莨菪根涂方莨菪根上一味，量疮大小，截令平，如无大者，并缚数根，以称疮为度，别以猪脂一合，盐末一鸡子黄大，相和熟煎令如膏，将莨菪根平处蘸膏，温坐疮上，冷即易之，以瘥即止，宜避外风。

　　治伤折不能慎避，令人中风，发痉口噤，若已觉中风，颈项强直，身中拘急者，先服此竹沥饮方竹沥（三升）上一味，先温暖分作五六服，发口灌之。

　　治金疮中风，骨痛不可忍。麻根饮方大麻根叶（无问多少）上一味，捣研绞取汁，饮三合至四合，无青者，以干者煎取汁服，亦主堕坠打损，有瘀血在心腹，令人胀满短气也。

　　治金疮中风寒水肿。胡粉膏方胡粉 炭灰（各半两）上二味，以猪膏量药调和，涂疮孔上，出水便瘥。

　　治金疮中风水痉欲死，兼治一切金刃箭镞等疮。葛根汤方生葛根（一斤）上一味锉捣，以水一斗煮取五升去滓，每服一盏，空腹日午夜卧各一服，无生葛，即用干者捣为散，温酒调下二钱匕，若口噤强开之，更宜以竹沥三合灌之。

　　治金刃一切伤损，避风水等。方五月五日平旦，使四人出四方，各于五里内，采一方草木茎叶，每种各半把，勿令漏脱一事，于正月元日午时，细切椎捣并锻石极令烂熟，一石草，一斗锻石，先凿大实中桑木，令可受药，取药纳孔中，实筑令坚，仍以桑木皮蔽之，以麻捣锻石极稠泥之，令不泄气，又以桑皮缠之使牢，至九月九日午时，取出阴干，百日药成，捣之。晒曝令干，更捣绢筛贮之，凡一切金疮伤折出血，以药封裹治使牢，勿令动转，不过十日即瘥。不肿不脓不畏风。若伤后数日始得药，须暖水洗之，令血出即敷之，良，平生无事，宜多合之，以备仓卒，金疮之药，无出于此，它药不能比也。

　　治金疮肿痛，因中水及中风，仍冲寒露湿气，其肿入腹则杀人，宜熏之。方上取黍瓤并牛马干粪，及桑条辈多烟之物，于坑中都烧令烟出。乃以板盖坑上，开板作小孔，以疮口痛处安孔上熏之，令疮上出汁乃瘥。

　　治金疮中风，疼痛不可忍。芎 汤方芎 防风（去叉） 当归（焙） 羌活（去芦头各一两） 甘草（炙三分）上五味， 咀如麻豆大，每服六钱匕，水二盏，煎至一盏，去滓热服，盖复出汗。若不汗，加麻黄去节一两，桂去粗皮三分，汤成又加竹沥半合。

　　治金疮因风水肿。盐韭敷方上取韭并盐各等分捣，置疮上，以火炙药上，热彻即愈。

　　又方上取栎木根皮三斤细锉，用水二斗煮沸，纳盐一合，时以渍疮肿，脓血当出便瘥。

　　又方上取蜡不计多少，熔了入盐少许，滴在疮中大验。

　　又方上取鹿角，不限多少，烧灰细研，以腊月猪脂和涂之，久不瘥者，不过五七上瘥。

　　又方上取白茅根，不限多少，烧为灰，汤和，敷疮上，取瘥。

　　又方上取牛膝末，不限多少，水调涂之，取效。

　　卷第一百三十九　金疮门

　　金刃肠出

　　论曰金刃所伤，有肠出者，有肠出已断者，视其轻重之证，可决死生。肠有一头见者，不可续也。若腹痛不可忍，短气不能食，近则一日，远则三日，治无及已，肠有两头见者，可速以桑白皮 为线，或以麻缕续之，仍取鸡血涂隙，勿令气泄推内之。更以前线缕缀缝疮口。亦以鸡血涂之，肠有出而不断者，当以大麦粥取其汁，洗肠而纳之，缀缝疮口，如前法，然后作研米粥饮，二十余日，稍作强糜，百日后始得饭，食不可饱，饱则肠痛，宜常以汤散助之。

　　治一切金刃箭镞伤中，及打扑伤损，猫犬咬伤，或至死者，急于伤处掺药，其血化为黄水，再掺药便活，更不疼痛，如内损血入腑脏，热煎童子小便，入酒少许，调一大钱匕，服之立效，若牛抵肠出不损者，急内入，取桑白皮尖茸， 为线，缝合腹皮，缝上掺药，血止立活，如无桑白皮，用生麻缕亦得。并不得封裹疮口，恐作脓血，如疮干以津润之，然后掺药，妇人产后败血不尽，血迷血运，恶血奔心，胎死腹中，胎衣不下。至死者，但心头暖，急以童子小便，调一钱匕，取下恶物，如猪肝片。终身不患血风血气，若膈上有血，化为黄水，实时吐出，或随小便出，立效。花蕊石散方花蕊石（捣为粗末一斤） 上色硫黄（捣为粗末四两）上二味，拌和令匀，先用纸筋和胶泥，固济瓦罐子一枚，候泥干，入药在内，密封口曝干，安在四方砖上，砖上书八卦五行字用炭一秤，笼匝，自巳午时，从下生火，令渐向上，经宿炭消尽，放冷细研罗过，瓷合盛，根据法用。

