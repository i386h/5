<!-- { "loadSidebar": true } -->
　　治金疮肠出，宜入之。磁石散方磁石（ 研） 滑石（研）上二味，等分，同研极细，每服一钱匕，以温酒调下，空腹日午晚间各一服，夜卧二服，及以针砂涂肠上，其肠自收入。

　　治金疮肠出。铁精散方铁精末（研） 磁石（研） 滑石（研）上三味，等分，同研极细，粉肠上，后以温酒调下一钱匕，空腹日午夜卧，各一服，夜半再一服。

　　治金疮肠出不能入。小麦饮 疮方上以小麦三升，用水九升，煮取五升，绵滤过候冷，含喷疮上渐入，以冷水喷其背，不宜多令人见，亦不欲令傍人语，又不可令病患知，或尚未入，取病患卧席四角，令病患举身摇，须臾肠自入，十日内食不可饱，频食而少，勿使病患惊，惊则杀人。

　　治金疮肠脱出，令却入。方上取人干屎末，不以多少掺肠，干取浓面浆湿肠上，即入肠，以冷水 面，令吸气，即易入。

　　卷第一百四十

　　毒箭所伤

　　论曰箭镞毒药，入皮肤肌肉间，令人短气闷绝，口噤唇干，血虽止而腹满不能言，其人如醉者，为难治。若瘀血应时出，其疮温而热，开口能言，则可治也。巢氏论毒箭有三种。

　　曰岭南夷俚人，用焦铜作箭镞，岭北诸处，以蛇毒螫物汁，着管中渍箭镞，及有以 药为之者，三种伤人，皆不易治，唯急饮粪汁，可以御其毒，小缓则毒瓦斯深入，不可救也。

　　治中毒箭，解毒。蓝子散方板蓝子（五合生用） 升麻 甘草（炙） 王不留行（各四两）上四味，捣罗为散，每服二钱匕，温水调下，不拘时候，日三，更以水调少许，涂于疮上。

　　治箭镞毒药在内不出。半夏散方半夏（三两以生姜三斤取汁浸三日） 白蔹（三两）上二味，同炒为末，每服一钱匕，酒下，日三夜一，不拘时，浅疮十日出，深疮二十日出。

　　治箭镞毒药入诸处不出。牡丹皮散方牡丹皮（为末二分） 白盐（半两）上二味。同研匀为散，每服二钱匕，温酒调下，日三，其箭镞渐渐自出。

　　治金刃箭镞疮，避风，续筋骨，止血。锻石敷方风化锻石细末（三两） 生地菘苗 生旋覆花 生葛叶 生青蒿苗 生麦门冬苗（各半两）上六味，除锻石外，研绞取汁，和锻石作饼子，曝干捣罗为散，用敷疮口，兼止血止痛，避风水，重午日合，尤佳。

　　治毒箭。服贝子散方贝子上一味，捣罗为末，每服一钱匕，温酒调下，不拘时，日三四服，此方治中毒亦妙。

　　治毒箭。干姜散方干姜末 盐上二味等分，再同研匀，敷疮上，毒自出。

　　治毒箭所伤，烦乱欲绝。饮麻子汁方大麻子（三升）上一味，捣取自然汁，每服半盏许，日再服。

　　治毒箭。雄黄敷疮方雄黄上一味，捣研为细末，敷疮上，日四五度，汁出便愈，治毒蛇咬疮亦妙。

　　又方上取芦根自然汁，每服半盏许，日二夜一，一方饮藕汁，唯多为妙。

　　治毒箭。甘草饮方甘草（三两）上一味细锉，用水二升，煎取一升绞汁，每服一小盏温饮，日三服，仍淋疮上。

　　治毒箭。生姜饮方生姜（半斤切）上一味，研如泥，取自然汁，饮五分一盏，未退再服。

　　治毒箭。旋覆根散方旋覆根（不拘多少）上一味，捣罗为散，每服二钱匕，以温酒调下，日三服，不拘时候，仍用敷疮中。若无根花，只子亦可用。

　　治毒箭。地龙散方地龙粪上一味，研为末，熟水调服一钱匕，日三服，不拘时候。

　　治药毒箭头，在身诸处未出。雄黄散方雄黄（细研一分） 粉霜（半两研） 蜣螂（四枚为末生用） 巴豆（三粒去壳别研如泥生用）上四味，再同研为散，以铜箸头取乳汁，调点疮上，频频用之，七日疮热，箭头自出。

　　卷第一百四十

　　箭镞金刃入肉

　　论曰凡箭镞金刃入肉，治宜速出之，或有碎骨，亦须去尽，然后涂敷诸药，不然其疮必不合，纵复少愈，亦常作疼痛，若神惊血乱气夺则死矣。

　　治金疮箭头在骨，远年不出。牡丹散方牡丹（去心） 白蔹（各一两） 桑根白皮（锉二两） 藿香叶 丁香 麝香（研各一分）上六味。捣罗为散，每服二钱匕，温酒调下，日三，浅者十日，深者二十日，箭头自出治箭头不出方磁石生（捣研极细） 雄黄（研各三分）上二味同研令匀，每服二钱匕，绿豆汁调下，空心，十日后轻拨便出，手足上用此药贴之，自出。

　　治金疮止痛，急风及破伤风，出箭头。急风散方草乌头（三两将一两火烧存性醋淬令冷一两根据前法烧用新黄土罨令冷一两生用） 生黑豆上四味。捣罗二味为散，入丹砂麝香，同研细，如出箭头，先以半钱匕酒调下后，用药点箭疮，如破伤风半钱匕，或一钱匕，酒调下，小可病，只一字，量力加减。

　　治金疮点药箭头令自出。虎舌丸方干虎舌（半两用石臼杵捣为末） 生草乌头尖（末三钱） 磁石（半两性紧者石臼杵捣为末）硫黄研） 楮捣为末）上一十味，一处于乳钵内，更研极细，石脑油为丸，如黍米大，用两头尖角合子盛贮，每出箭头一枚，用药一丸，于窍内将铜箸点入箭疮内，即以好酒少许，摩疮四畔，次将红散子摩疮，须臾觉疮极热而痒，其箭头当日内自出，次以生肌金华散，掺疮内，以紫金膏封之治中箭头，摩疮口上。红散子方曼陀罗子 草乌头尖 骐 竭 茄子花 蓖麻子（去壳细研各半两）上五味，捣罗为细散，以好酒调如膏，于疮口上涂摩之，箭头自出。

　　治金疮刀箭入肉，骨碎不出，赤肿疼痛。二灰散方马缰灰（一两） 弓弦灰（一两）上二味同研令匀，每服一钱匕，用蓼蓝汁调下、日三。

　　治箭头入肉赤肿，避风敛疮。当归续断膏方当归 续断 骨碎补 桂（去粗皮） 附子 泽兰 芍药 白芨 牛膝 羌活 芎木香 骐 竭 生干地黄 白僵蚕 白附子（各一两） 沉香 丁香（各半两） 栝蒌（二枚大上二十五味并细锉，入麻油四斤，猪脂一斤半，驼脂三两，用文武火煎三日后，滤去诸药，入乳香三两，松脂六两，更煎一日，用生绢滤却粗滓，再用五斗大生铁锅，细罗铅丹三斤，炒令紫色，旋旋入前药油煎，以柳枝子搅令紫色，即旋退火，以药油滴少许水碗内成珠子为度，以瓷石器密收，根据前法用。

　　治箭镞不出。雄黄丸方雄黄（研） 独角仙 砂（研） 不灰木 威灵仙（去土） 木槿花（各一两） 鼠（一枚心上七味，除鼠血外，捣研为散，和匀炼蜜，丸如黄米大。纳在疮内，箭头自出。

　　治箭镞不出。解骨丸方雄黄（研） 蜣螂（研） 象牙末（三味各等分）上三味，捣研为散，炼蜜丸如黍米大。纳疮口内，复细嚼羊肾脂摩贴之，觉痒箭头自出矣。

　　治箭镞入骨，不可拔，无计得出。巴豆膏方巴豆（五粒去壳生研） 蜣螂（一枚去足翅生用）上二味，同研匀如膏，用时丸如绿豆大，涂箭疮内，须臾痛定，微痒且忍之，待极痒不可忍，撼动箭镞即拔出，其效如神。

　　治箭镞不出方蜣螂（五月五日取者佳） 斑蝥（各七枚刺棘上曝干细研） 砒黄（细研半两）上三味和匀，入青竹筒三寸内，卷蜡纸塞口，更以蜡纸封定，厕中浸三七日，取出洗曝干，每用一豆许，待痒按之自出。

　　治箭头不出。白蔹散方白蔹（二分） 牡丹（去心三分）上二味，捣罗为散，每服三钱匕，温酒调下，空腹日午夜卧各一。

　　治金疮，及箭入肉不出肿痛。马缰灰散方马缰灰 弓弦灰（各一两）上二味，共研为散，每服二钱匕，用蓼蓝汁调下，日再服。

　　治箭镞不出。葛根饮方生葛根（三斤锉）上一味细研，绞取自然汁，每服半盏，不拘时候，日三，治一切金疮无不效者。

　　治箭头入肉不出。赤小豆饮方赤小豆（半斤）上一味，以水五升，煮令烂熟，绞取汁，每服一盏，空腹日午夜卧服。

　　又方上用鼠肝五具，细切烂研敷之，兼以鼠脑髓涂并良，亦治人针折在肉不出。

　　又方上取蝼蛄脑十枚细研，量疮涂之即出。

　　又方上以生鼠皮一枚，及前两足，烧作灰，用猪膏和涂之，即出。

　　又方上捣牛膝，不限多少作末，以熟水调涂，箭疮即出，若火疮灸疮不能瘥者，涂之亦效又方上细刮象牙屑，不限多少，以水和贴之，及折针竹木刺不出皆疗。

　　又方上以白头蚯蚓十四枚，纳铜器中，次入研细盐一两，于日中曝并化作汁，涂有箭镞并刃伤处，须臾痒则出。

　　又方上嚼杏仁，不限多少涂之。

　　又方上捣乌梅，不限多少，为散水和涂之，即出。

　　又方上取蛴螬，不限多少，细研取汁涂之，血止即出。

　　治箭头不出。抵圣散方附子（二枚重半两者炮裂去皮脐） 槟榔（二枚一生一熟） 大黄（锉） 肉豆蔻（去壳） 木姜（炮） 桂（浆水煮三二十沸麸炒上一十六味。捣罗为细末，没药酒调下一字匕，只三服，箭头立出。

　　卷第一百四十

　　狐尿刺

　　论曰狐尿刺者，狐狸尿草棘上，人有误犯，则发肿痛 热，多在于手足指节，然亦有端居不出而被此毒者，盖毒瓦斯有相类之证，亦不必狐尿乃尔也。

　　治狐尿刺，久不差。白蔹膏方白蔹 羊粪 栝蒌根（各半两）上三味，捣如膏，封裹疮上，一复时，其刺自出。

　　治狐尿刺，发肿痛 热。牛蒡根敷方牛蒡根 薤根（各二两）上二味，同捣烂敷肿上，其刺立出。

　　治狐尿刺棘人肿痛。蜡滴方黄蜡（半两）上一味，熔汁，看冷热得所，滴肿痛处，即愈。

　　治狐尿刺，日夜躁痛，不得眠睡。蒲公草涂方蒲公草（连根茎叶四两）上一味，捣烂绞取白汁，频涂之妙。

　　治狐尿刺，疼痛不可忍。栝蒌敷方生栝蒌根 豉（等分）上二味捣作饼敷之，干即易。

　　治狐尿刺，在手足指节间肿痛。豉敷方豉（一两）上一味，熟嚼敷之，少顷看豉中当有毛，不见更嚼敷之，以毛出尽为度。

　　治狐尿刺人， 热肿痛。杏仁洗方杏仁（二七粒）上一味，细研，煮一两沸，乘热以浸刺处，数易之良。

　　治恶刺入肉。桂蜡丸方桂（去粗皮）上一味，捣为末，熔黄蜡为丸，看疮大小，置疮内，湿纸三五重搭盖，以火 候药丸熔入肉，其刺自出，如无刺，即所伤者亦平也。

　　治恶刺。独栗涂方独颗栗（不拘多少）上一味烂嚼涂之，裹以帛，若有刺自出。

　　卷第一百四十

　　恶刺

　　论曰恶刺初得，以蛇虺毒瓦斯，经由草木水泽间，有人染着，忽似刺扎，俄致肿痛，其肉溃烂，若手足上着，往往指节堕落。土人谙历既多，初觉刺时，以艾灸数壮，十愈七八，灸弗愈者，宜速以药涂敷之。

