<!-- { "loadSidebar": true } -->
　　治痔 累经熏洗未效者。蜂窠膏方蜂窠（烧灰秤半两研） 蚰蜒（一个大者研作膏） 水银粉（秤一钱研） 铅丹（秤一钱研）上四味，将三味研者，和入膏内，更入麝香半钱匕，同研匀，每用少许，敷疮上。

　　治痔 久不瘥，除疮口。黑纸拈方密陀僧（煨） 黄连（去须） 沥青（等分）上三味，捣罗为末，用纸作拈子，以津唾蘸药末，拈入窍内，觉微微痒即住，不可尽拈也。

　　治久痔不瘥。熏痔方臭椿皮（曝干二两） 枳壳（去瓤三两） 蛇蜕（半两）上三味，粗捣筛，用一小罐子盛，以浓纸一张，盖口系定，上剪一小眼子，文武火煨热，气从眼子内出，便骑罐子熏之，如熏得热痛，以灯盏内油涂，如此熏三五度，立效。

　　治久患痔疮，疼痛不可忍。乌金散方乌驴乳（屋上尘煤是也细研） 陈腊茶末（各一分） 腻粉（一字）上三味，同研细敷痔上，干者以油调涂之，一两上即销。

　　治远年痔疾，有脓血出，不可行坐。麝香散方麝香（半钱研） 田螺（一个烧灰研）上二味，细研为末，先用葱汤洗，次用药敷之。

　　治痔 久不愈。 藤散方藤子不以多少上一味为散，先以蜜调少许，涂痔 疮上，次用温酒调下一钱匕，食前服。

　　卷第一百四十三　久痔

　　痔

　　论曰五痔之疾，或出鼠乳，或发寒热，或生疮，或痒痛，或下血。其证不一。治之不早，劳伤过度，则毒瓦斯浸渍，肌肉穿穴，疮口不合，时有脓血，故成痔 。经曰：痔久不瘥变为。是也。

　　治痔疮傍穿数穴，脓血不止，并肠风脱肛等疾。二矾丸方白矾（烧令汁尽） 绿矾（烧过） 栝蒌（烧存性） 皮（烧存性） 诃黎勒（煨去核） 枳壳附子（炮裂去皮上一十二味，捣罗为末，以醋煮面糊，丸如梧桐子大。每服二十丸，空心临卧温酒下。

　　治痔 久不瘥，肛边穿穴，时出脓血。紫金丸方龙脑 麝香 乳香 雄黄 密陀僧（并研各炒一两） 砒霜（半分） 丹砂 阿魏 安息香上九味，先将乳香安息香阿魏，以热水浸令通软，研如膏，次将龙脑麝香丹砂密陀僧雄黄，合研为末，砒霜入绿豆粉二钱，同研细。更用巴豆三粒，去皮心膜，压出油。亦研细，与前药一处研匀，却入前乳香等膏，和丸如绿豆大，每服一丸，空心清茶下。兼治肠风等疾治一切痔 反花疮等疾。乳香丸方乳香（研半两） 生干地黄（瓦上 醋浸焙干） 雄黄（研） 黄蜡（各一两） 麝香（研） 龙上八味，捣研为末，熔蜡为丸，如梧桐子大。每服十丸，麦门冬熟水下，留少药末贴，欲贴时，先用橘叶葱汤洗之。

　　治痔 脓血不止。六神丸方鲮鲤甲（烧灰） 皂荚（刺烧灰） 皮（烧灰） 雄黄（研） 硫黄（研） 鹤虱（为末等分）上六味，再一处研匀，用麝香水煮面糊，丸如梧桐子大。每服十五丸，空心煎饧酒，或汤下，加至二十丸。

　　治痔 脓血不止，积年不瘥。鹤虱丸方鹤虱（炒） 雷丸 白矾灰（各一两） 皂荚刺 硫黄（研各半两）上五味，捣研为末，醋煮面糊和丸，如梧桐子大。研雄黄为衣，每服二十丸，麝香温酒下，空心食前服。

　　治痔 ，及脏毒下血。如圣饼方寒食面 铅丹（研） 白矾（烧令汁尽研） 轻粉（研） 硫黄（研等分）上五味，同研令匀，用倒流水拌和作饼，如钱大，每发时，以慢火炙黄熟，一饼分四服，用温熟水嚼下，日午夜卧时服。

　　治痔 。麝香散方麝香（研三钱） 槐花（半生半炒） 荆芥穗（各一分） 千针草（去枝根半两）砂（研三上五味，捣研为散，每服二钱匕，温酒调下，临卧时服。

　　治痔 ，消肿疼。当归汤方当归（切焙） 大黄（煨锉） 赤芍药 甘草（炙各一两）上四味，捣罗为粗末，每服二钱匕，水一盏，煎至八分，去滓稍热服，微利一行为效。

　　一方用乳香一钱， 砂半钱，诃黎勒皮半两，同捣研为末，以大枣一枚去核，入药末二钱匕，枣肉用纸裹煨熟，分作两服，茶清嚼下，与前药相间服亦得。

　　治诸痔 ，脓血不绝、羸瘦。 藤散方藤子（三个生油涂炙熟取肉） 续断 鸡冠花（炒） 乌贼鱼骨（去甲炙各一两）上四味，捣罗为散，每服二钱匕，空心温酒调下，日晚再服。

　　治痔 不限年月深浅，肿痛穿穴，脓血不止。蜀椒 藤子丸方蜀椒（去目并闭口炒出汗木杵轻捣取红四两） 藤子（大者一个劈破炙）上二味，捣罗为末，枣肉和丸，如梧桐子大。每服十五丸，至二十丸，空心温酒下。

　　治诸痔疾有头，因穿破后成 ，脓水经年不干。麝香散方麝香（研半两） 鸽粪（一升）上二味，先将鸽粪，于净地上火 ，烟尽候冷，与麝香同研为散，每服二钱匕，空心米饮调下，晚再服。

　　治诸痔 ，有疮脓出痛楚。鲮鲤甲散方鲮鲤甲（炙焦五两） 麝香（研一分）上二味，捣研为散，每服二钱匕，空心煎黄 汤调下，日晚再服。

　　治诸痔 出脓水，疼痛不止。韭根汤洗方韭根（曝干） 蜀椒（去目并闭口炒出汗） 野李根 蛇床子 续断 芜荑仁 皂荚白皮松脂（各一两） 白矾（半两）上九味，细锉和匀，每度以二两用水三碗，煎至二碗，滤去滓，乘热于盆内先熏后洗，日三。

　　治痔 有疮成窍，脓血不止。丹粉散方铅丹 盐豉（各一两） 腻粉（半两） 大蒜（一颗去皮切）上四味，先捣蒜令烂，后入余药，同捣作薄饼，焙干为细散，每以少许贴之，日三五次治诸痔 疽疮。丹砂涂敷方丹砂 麝香 蛇蜕（烧灰各一分）上三味，同研令细 先以盐汤洗疮拭干，后涂敷，日三五度。

　　治痔 有头，或如鼠乳。如圣膏方芫花根（不计多少）上一味，洗净阴干，木臼内捣，入水少许，绞取汁，于银石器内，慢火煎成膏，将丝线就膏内度过，以线系痔头，初时微痛心躁，候落以纸拈子膏药纳于窍内，永除根本，未落不得使水。

　　治五痔连年不瘥，渐成痔 。螺皮丸方螺皮（炙焦） 龙骨（各二两） 黄 （细锉） 当归（锉焙） 枳壳（去瓤麸炒） 干姜（炮各上八味，捣罗为细末，炼蜜和丸，如梧桐子大。每服三十丸，食前煎黄 汤下。

　　卷第一百四十三　久痔

　　痔疼痛不可忍

　　论曰痔 盖缘寒湿与夫房室醉饱间得之，其作也，肛边肿痒，甚则疼痛不可忍。或蔓生数处，或似螺蚬，脓血与肌汁，绵绵而下，有孔不合，故谓之痔 。昔人论蛲虫居胴肠间，多则为痔。方论有用熏法，及化虫之药者。不可不察。

　　治肠风痔疾，远年不瘥，疼痛不可忍者。万金丸方安息香 乳香 丁香 木香 沉香（锉） 无食子 肉豆蔻（去壳） 当归（切焙） 麒麟竭同研各三分）上一十四味，先将乳香安息香阿魏麒麟竭没药等细锉，水少许浸一宿，来日细研如膏，余药捣罗为末，与膏同研，丸如黄米大。每服一丸，空心冷茶咽下。

　　治痔疾疼痛不可忍，及下血。比金丸方藤子 附（子炮裂去皮脐） 硫黄（研） 白矾（烧令汁尽） 螺皮（炙焦） 枳壳（去瓤麸上七味，捣罗为末，酒煮面糊，丸如梧桐子大。每服十丸，米饮或酒下，不拘时候。

　　治痔疾疼痛，如锥刀刺，不可忍。能消丸方威灵仙（去苗土四两一名能消） 卷柏（去根） 防风（去叉） 皮（烧灰存性） 阿胶（炙上六味，捣罗为末，炼蜜丸如梧桐子大。每服十丸，加至二十丸，人参汤下，日三，不拘时。

　　治痔 疼痛，行履不得。栝蒌散方大栝蒌（一枚开口） 猪牙皂荚 白矾（各半两） 鲤鱼皮 鳖甲（去裙 ） 刺 针（各一上六味，除栝蒌外，同为粗末，入在栝蒌内，用盐泥固济候干，用炭五斤， 令通赤，放冷取出，捣罗为散，每服二钱匕，研胡桃酒调下。

　　治痔疾疼痛不可忍，及肠风下血。祛痛散方皂荚子（不 者一枚麸二升同炒麸焦黑去麸） 薄荷（干者三两锉）上二味，捣罗为散，每服二钱匕，米饮调下，空心服。

　　治五痔痛不可忍。淋渫汤方黄芩（去黑心） 木通（锉） 栀子仁 甘草（炙锉） 太阴玄精石 蓄（各二两）朴硝（上七味，粗捣筛，每用七钱匕，水三碗，煎沸倾盆内，先坐熏之，候通手，即淋渫，冷即止，熏时令密复，勿泄药气。

　　治五痔。痛不可忍。荆兰汤淋渫方荆芥穗 贯众 甘草 蜀椒（去目） 泽兰 芍药（各二两）上六味，粗捣筛，每用三大匙，水三碗煎沸，倾盆内，先坐熏之，覆令密，勿泄出药气，通手即淋渫。

　　治五痔痛甚。试虫散方臭椿根 地骨皮 景天（阴干各二两护火草是也） 马牙硝（一两）上四味，捣为细散，用精猪肉一大片，掺药三钱匕在肉上，就上坐一二时，起看有虫即去，无即已。

　　治诸痔有头，疼痛不可忍。熏洗方地菘（一斤） 槐皮（二两） 葱根（一握） 韭根（一握）上四味细锉，以水五升，煎至三升，盆内盛，先坐乘热熏，通手即淋洗，日三次用。

　　治五痔疼痛，及阴湿痒。荆芥汤洗方荆芥穗 臭橘 浓朴（去粗皮各半斤）上三味，粗捣筛，每用二两，水五升，煎取三升，避风处淋渫。

　　治诸痔有头，疼痛不可忍。枳壳散熨方枳壳（四两） 诃黎勒皮（二两）上二味，粗捣筛，同炒令热，以绵裹热熨之，冷即再炒。

　　治痔疼痛。烟熏方白鳝鱼骨 熟艾（等分）上二味锉碎，同和匀，用新盆子一个，盛药在内，以火烧药，候烟出，盆上坐熏之，烟尽即止。

　　治痔 出脓血，疼痛不可忍。白矾散方白矾（飞研半两） 木香（炮一分为末）上二味研匀，每用少许，以鸡子白调涂痔 上。

　　治肠风痔 有头，下脓血，疼痛不可忍。止痛膏方莨菪子（一合） 牛皮胶（一两）上二味，先研莨菪子为末，次用胶清调成膏，摊纸上贴之，有头者自消。

　　治肠风痔 ，肛边鼠乳，疼痛不可忍。威灵仙丸方威灵仙（净洗焙干二两） 木香（一两）上二味，捣罗为细末，炼蜜和丸，如梧桐子大。每服二十丸，加至三十丸，不拘时候。

　　煎荆芥汤下，服药后，忌茶半日，恐冷即腹痛，男子妇人皆可服。

　　治大肠痔 ，脱肛疼痛。方虎脚指两节上一味，以蜜二两炙令赤，捣罗为末，炊饼丸如梧桐子大。每服空心温酒下二十丸。

　　卷第一百四十三　久痔

　　肠风下血

　　论曰肠风下血者，肠胃有风，气虚挟热。血得热则妄行，渗入肠间，故令下血。昔人谓先血后便为近血。先便后血为远血，远近之别，不可不辨也。

