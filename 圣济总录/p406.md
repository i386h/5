<!-- { "loadSidebar": true } -->
　　治一切药毒发，不问草石，始觉恶心。麦门冬饮方生麦门冬（去心二两） 葱白（切二两） 豉（二两半）上三味，锉如麻豆大，以水七盏，煎取三盏半，去滓分三服，如食顷再服。

　　治中药毒心痛烦闷。甘草饮方甘草生（锉二两） 葛粉（研一两） 白蜜（半两）上三味，以水六盏，先煎甘草减半，纳葛粉并蜜，更煎三两沸，去滓温分三服，如食顷再服。

　　解毒药。蓝根饮方蓝根（锉一握） 芦根（锉一握） 绿豆（研一分） 淀脚（研一合）上四味，先将蓝根芦根，以水一碗，煎至七分去滓，次将后二味和匀，分三服，或一二服，利下恶物，不用再服。

　　解中一切毒药，唇口麻，目暗，心腹如刀刺，或吐出血。解毒散方石绿（不计多少）上一味研细，每服一钱匕，研莱菔子汁调下立吐，吐得毒出，即服和气药调补。

　　治药毒吐出。升麻散方升麻（半两）上一味为散，食后及夜卧，温水调下一钱匕，服半月后，一切毒药，入口即便吐出，宜常服。

　　解中药毒吐血，腹内如锥刺者。归魂散方白矾 草茶（各一两）上二味，捣罗为散，用水一盏半，煎至八分，放温临卧顿服，明日取下恶物为效。

　　解药毒。太白散方山芋（三两）上一味为散，每服二钱匕，新汲水调下，日三服。

　　治一切毒，及药毒。辨毒散方阿魏（研） 青盐（研） 甘草（各一两）上三味，捣研为散，如遇有毒物处，每日空心，沸汤点服一钱匕，若食着毒物，立便吐出。

　　解一切药毒。僵蚕散方白僵蚕（直者炒） 黄牛（胆大者一枚取汁）上二味，和丸，如鸡头大阴干，遇中毒者，洗汗袜水，澄清半盏，入盐少许，磨下一丸，或吐或利即瘥，如吐利后气满，即服平胃散助之，此药但头腹未裂，并可治。

　　治百药毒方甘草（二两生锉）上一味，以水三盏，煎至一盏半，去滓停冷，每服半盏，细细饮之，未效更服。

　　解一切药毒。荠 饮方荠 （锉碎二两）上一味，以水三盏，煎至一盏半，停冷细细饮之。

　　解一切药毒。大豆饮方大豆（一升）上一味，以水二升，煮至一升，去豆停冷，细细饮之。

　　解一切药毒。麻仁饮方大麻仁（五合）上一味，研如膏，入水二盏，搅令匀，取汁细细饮之。

　　解巴豆毒方黄连（去须一两）上一味，捣为细散，每服一钱匕，温汤调，冷服之。

　　解半夏毒方生姜（细切四两）上一味细研，取自然汁，和冷水，旋旋饮之。

　　解踯躅毒方栀子仁（四两）上一味，为散，冷水调下二钱匕，未效再服。

　　解藜芦毒方雄黄（一两）上一味，细研，煎葱汁调下一钱匕，未效再服。

　　解甘遂毒方大豆（不拘多少去皮）上一味，以水研取汁，每服一盏，未效再服。

　　解蜀椒毒方葵子汁 桂汁 豉汁（各一盏）上三味，同和，每服一盏，未效再服。

　　解矾石毒方白鹅膏（不拘多少）上一味，研细，每服一匙，大豆汁调下。

　　解芫花毒方防己 防风（去叉） 甘草（生锉） 桂（去粗皮各一两）上四味，捣罗为散，每服二钱匕，冷水调下，连并三服。

　　解乌头附子天雄毒方远志（去心） 防风（去叉各一两）上二味，捣罗为散，每服二钱匕，大豆汁调下，连进三服。

　　解莨菪毒方荠 犀角屑 甘草（生锉各一两）上三味，捣罗为散，每服五钱匕，温汤调下。

　　解大戟毒方菖蒲（一两）上一味，捣罗为散，每服二钱匕，温汤调下。

　　解桔梗毒方粳米（二合）上一味，洗净，煮白淡粥食之。

　　解杏仁毒方蓝实（不拘多少）上一味，研取汁，水和服之。

　　解斑蝥芫青毒方上用猪脂大豆汁服之，或戎盐汁同服解之，或以蓝汤煮猪脂停冷服，并服之。

　　解野狼毒毒方杏仁（一两去皮尖研细）上一味，每用一匙，以蓝汁调服。

　　解药毒蛊毒等疾。丹砂丸方丹砂（研） 雄黄（研） 附子（炮裂去皮脐为末各一两） 豉（六十粒炒） 巴豆（六十粒去上五味，细研巴豆并豉，入前三味，炼蜜和捣数百下，丸如胡豆大，瓷瓶密收，每服二丸，暖蜜酒下。

　　治中金石药毒。黑铅酒方黑铅（一斤）上一味，以坩铛熔作汁，投酒一升，如此十数回，候酒至半升，去铅顿服之。

　　卷第一百四十六　杂疗门

　　食毒

　　论曰五谷五菜五畜五果以至药石，皆能养性益寿延年却老疗疾蠲邪，然有损有益，有利有害，不可不察，饮食之间，可不慎哉。本草论物性味，有相须相得相畏相恶，相得则良，相须则用，相畏则制其毒，相恶则置而不用。然则饮食有毒，宜有解散除治之法也。

　　辨饮食毒。法上凡饮食倾浇于地，地土涌起者，不可食，食之皆杀人。

　　治新中杂食，瘀实不消，心腹坚者。方白盐（二两）上一味，以水二大盏，同煎至一盏半，分三服，连并服取吐为效。

　　治因食中毒。黄龙汤方上取灶底当釜直下，掘取赤土，捣罗为细末，以冷水调，随多少服之，或犀角水摩取汁饮，大效。

　　又方上取赤马溺，不计多少，每服饮一两盏。

　　又方上取苦参一两半，以醇酒二升，同煎一升，去滓，令温饮之，得吐即愈，或取甘草汁蓝汁饮之。

　　又方上取桑上蕈，破作段，着釜中，以水五升，煮取二升，漉出澄清，以慢火再煎沸，经宿不食，来晨空腹服三合则吐食瘕，每日服三合瘥，羸者减服之。

　　治食诸饼 百物中毒方贝齿（一枚生）上一味含之，须臾吐出所食之物，即瘥。

　　方又甘草（生） 荠 （各二两）上二味细锉，以水五盏，同煎取二盏，停冷去滓，分三服。

　　外台秘要论曰，岭南俚人毒药，皆因食得之，即觉渐不能食，或五更心中满胀，并背急闷似瘴，微觉即急取一片银方寸余许含之，一宿其银变色，即是着毒药也。银色青是蓝药，若黄是菌药，俚人有解疗者，畏人得法，在外预合药防之，或名三百头牛药，或言三百两银药，并是常用。俚人不识本草，乃妄言之，其方如后未得此药，先以余药治之且令定。解毒饮方生姜 甘草（炙各一两）上二味各拍碎，以水三盏，煎取一盏半，平旦空腹，分二服，服讫然后以别方治。

　　又方常山（四两） 白盐（二钱）上二味，以水一斗浸之一宿，以月尽日浸之，月一日五更，用土釜中煎之，勿令奴婢鸡犬见。煎取二升，于平旦分为三服，服少时即吐，以铜盆盛之，看色青，以杖举得五尺不断者，即是药未尽，候一日二日后，更进一剂乃良。

　　又方都 藤（十二两此药岭南有之土人皆识呼为三百两银药甚细长其藤有高三尺者生切碎）上一味，以水一升，酒二升，同煎取二升，分三服。如人行十里进一服，服进三服讫，其药毒逐从大小便出，十日慎吃壅毒诸食，不瘥更服，以差为度。

　　治解腹内诸毒。二藤酒方都 藤 黄藤（各握取二虎口长三寸并细锉）上二味，以酒三大升，都入小罂罐中密封，用慢火围四边，烧之令沸，伺温出之，温服常有酒色，无禁忌，若不获已，欲食俚人食者，先取甘草一寸，炙令熟，嚼咽汁，若食着毒药即吐，根据前法治之，若经含甘草而不吐者非也，宜常取甘草十数截，随身带之以自防，岭南人将生熟食物，并于火上炮炙食之，永无虑，若席上撒药，卧着因汗入肉，最难治，可常自将净席随身，及匙着甘草解毒药行为妙。

　　卷第一百四十六　杂疗门

　　食诸菜蕈菌中毒

　　论曰朽木生蕈，腐土生菌。二者皆阴湿之气，蒸郁所生也。既非冲和所产，性必有毒。

　　若误食之，令人吐利不已，（心腹切痛），甚者身黑而死。菜亦生于阴湿，食之过多，或与菌蕈治食诸菜蕈菌中毒。甘草散方甘草（炙锉） 贝子 胡粉（各一两）上三味，捣罗为散，每服二钱匕，水调下。

　　治食诸菜中毒方童子小便 人乳汁（各半盏）上二味，并和匀微煎过，分温二服，连并服之。

　　治食诸菜蕈菌中毒方鸡屎（烧灰）上一味，碾为细末，每服半钱匕，用好豆酱半匙，细研和药，温酒调下。连三服立解。

　　治食诸菜中毒方鸡毛（烧灰一分） 鸡屎（烧灰一分）上二味，细研和匀，每服一钱匕，用豆酱少许研酒调下，三服效。

　　治食诸菜中毒方豆酱（不拘多少）上一味，逐旋量多少食之，大解菜毒。

　　治食苦瓠中毒方黍瓤（锉半斤）上一味，用水三升，煮取一升，时时服之。

　　治食诸蕈并菌中毒方生姜（切研细四两） 豆酱（四两） 麻油（二两）上三味，和研匀，盘盛甑上蒸，一炊许时取出，不拘时候，时时食之，诸毒立解。

　　治食蕈并菌中毒方上掘地作坑，用新水投坑中搅之，乘混浊取出，以绢滤过，用瓷器盛，每服时打转，饮一盏至三盏当效。

　　卷第一百四十六　杂疗门

　　饮酒中毒及大醉不解

　　论曰酒者熟谷之液也。其性剽悍急疾，后食而入，先食而出。能通关节而走肤腠。上古作汤液醪醴，为而不用，后世嗜之无节，或饮过度，停积不散，蕴滞于胃，散流诸脉熏蒸腑脏，令人志乱，乃至不醒。有连日而无所觉知者，甚则中毒而为酒疸诸热之病也。

　　治饮酒中毒不醒方大豆（三升）上一味，以水三升，煮取二升，去滓，每服一盏，不拘时温服。

　　治饮酒大醉，不得安卧，必须使人摇动，不尔恐酒毒腐伤肠胃。方上以生茅根，捣绞取汁，每服一小盏，频服之。

　　治酒毒昏闷烦渴，或醉不醒。柑皮煮散方柑子皮（二两洗焙干）上一味，捣罗为散，每服三钱匕，水一盏，煎三五沸温服，或入少盐末沸汤点，未效再服。

　　治饮酒中毒方干桑椹（二合）上一味，用酒一升，浸一时久，取酒旋饮之，即解。

　　治酒醉不醒方菘菜子（不以多少）上一味，每研半合，以井华水一盏调服。

　　治饮酒中毒。葛花散方葛花（一两）上一味，捣为散，沸汤点，一大钱匕，不拘时候，亦可煎服。

　　治饮酒过度不醒。葛根汤方葛根（细锉二两）上一味，粗捣筛，每服三钱匕，水一盏，煎七分，去滓温服，不拘时候。

　　治饮酒过多，大醉不醒。石膏汤方石膏（五两） 葛根（锉） 生姜（细切各三两）上三味，锉如麻豆大，每服五钱匕，水二盏，煎至一盏，去滓温服，不拘时候。

　　治饮酒太过，内热烦躁，言语错谬。人参汤方人参（二两） 芍药 栝蒌实 枳实（去瓤麸炒） 茯神（去木） 生地黄（洗切） 甘草（炙上九味，锉如麻豆大，每服三钱匕，水一盏，煎至七分，去滓温服，不拘时候。

