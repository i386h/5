<!-- { "loadSidebar": true } -->
　　又方梅子（焙干）上一味，细研为末，每服二钱匕，温酒调下。

　　又方死蛇（一条炙令焦）上一味，细研为末，令以内孔中即愈。

　　治 犬啮，重发方干姜（二钱末）上一味，捣为细散，每服二钱匕，以温水调下，不拘时服。

　　治 犬毒方虎骨（烧灰）上一味，碾为细末，每服一钱匕，研杏仁汤调下，又将虎骨灰和灯盏残油，调敷疮上。

　　治 犬毒方韭根（三两） 故木梳（二枚）上二味，都用水二升，煮一升，旋旋饮之。

　　治 犬伤，毒入肉方东南桃枝白皮（一握洗锉）上一味，用水二升，煮取一升，去滓分三服，吐为效。

　　治狂犬咬人成疮方莨菪根（锉一两）上一味，捣罗为末，和盐少许，涂疮上，日三易。

　　治犬咬成疮痛方锻石上一味，细研为末，以醋和涂疮上。

　　治犬咬方上熬杏仁令黑色，细研成膏，敷之。

　　又方鼠粪上一味，细研为末，以腊月猪脂和，敷之。

　　又方上取地龙烂捣，封被咬处，当有毛出，或收得干者捣末，油调封之。

　　又方虎肉（一两烧灰）上一味，细研为末，以醋调涂之。

　　又方枸杞叶（少许） 盐（少许）上二味，同捣令熟后，敷于疮上即愈。

　　治狂犬咬人伤痛方杏仁（四十枚去皮尖双仁拍碎） 桃白皮（切二升）上二味，以水二升，先煮桃皮，取汁一升，去滓，下杏仁再煮减半，去滓温分三服，得吐乃效。

　　治狂犬咬人方以热牛屎涂，又熔蜡灌疮，皆瘥。

　　治狂犬咬人方以沸汤和灰拥疮上，又以地龙屎封之，出犬毛皆验。

　　卷第一百四十八　马汗入疮

　　诸虫啮

　　论曰诸虫啮所伤，其类不一，然毒入皮肤，非真气正法不能移变，故上古有移精变气祝由之法，今虽具存，而逐恶去毒之剂，亦不可废也。

　　治百虫啮，毒瓦斯内攻，雄黄丸方雄黄（研） 朱砂（研各半两） 藜芦（去苗微炒）巴豆（去皮心研去油） 鬼臼（去须三味各一分）上五味，捣研为末，炼蜜和丸，如大豆大，每服三丸，空腹煎干姜汤下，当转出恶物并虫等，当烦闷后，以鸭为羹食之。

　　治沙虱方麝香（少许） 辰砂（少许）上二味，细研为末，以盐和涂之瘥。

　　又方麝香 大蒜（各等分）上二味，捣研令匀，以羊脂和着筒中，带之。

　　治沙虱方上取盐五合，水一升，煮一沸，以渍洗疮上。

　　治百虫啮，沙虱蛇蝎蛊毒，辰砂丸方辰砂 雄黄（研水飞） 赤足蜈蚣 续随子（各一两） 麝香（一分）上五味，捣研为末，粟米糊为丸，如绿豆大，每服一丸，冷水下，良久身上毛旋起处，即是毒所伤，却用水调一丸，于毛旋起处，绕围四畔磨涂，其虱自爆出。

　　治一切虫啮。地胆散方地胆 地锦（等分）上二味曝干，捣罗为散，每用一钱匕，盏内用醋调，却用盏一只合定，慢火熬热，涂啮处，如已啮得三两日，即先以牡蛎末一钱，新汲水调下，然后涂此药。

　　治百虫啮，毒攻疮痛。涂方犀角（一片）上一味，以井华水磨取浓汁，涂疮上。

　　治五毒虫螫，赤痛不止，马齿苋敷方马齿苋（叶洗切）上一味。烂研浓敷之。

　　治杂虫啮。雄黄敷方雄黄（细研半两）上一味，醋少许调敷之。

　　治一切虫啮痛。腻粉敷方腻粉（一分）上一味，用生姜自然汁，调敷之。

　　治鼠啮，麝香敷方麝香（细研一钱）上一味，封啮处帛缚之。

　　治守宫啮，青麻心涂方青麻叶心（七枚）上一味，以手挪碎，取汁涂之。

　　治守宫啮。 砂散方雄黄（半两） 砂（一分）上二味，细碾匀为散，以少许敷之。

　　治蚕啮，菟丝子散方菟丝子 甜葶苈 蛇床子仁 盐（各半两） 麝香（一钱）上五味。捣罗为散。以醋调涂之。

　　治毒蚁螫人，雄黄散方雄黄（一钱） 麝香（半钱同研细）上二味研匀，以生麻油调敷之。

　　治蚝虫啮，猪牙垢涂方猪牙（中垢）上一味，涂啮处，频易。

　　避蚊子，樗皮散方臭樗皮（细切） 阿魏 芫花 夜明沙（炒） 罗木（镑）上五味，粗捣筛，以慢火于房内 之。

　　卷第一百四十八　马汗入疮

　　诸蛇螫

　　论曰蛇火虫也，热气炎极，为毒至甚，五方所出，名称不同，惟广南尤多，彼山崇地湿，水火蒸郁，所生最盛，蕲黄之地，蛇类稍众，南中有一山，居水中，当四五月之交。群蛇吐毒瓦斯。凡高数丈，蒸若云雾，每至中夏，瘴气盛行，亦缘此也。凡蛇类不可悉状，其毒极微，不能杀人者，惟花蛇乌蛇。故入药品，凡见蛇，不言正名，但云虫及地索之类以避之，或入山及履深草，宜带雄黄麝香辟之，蛇入人家者，烧羚羊角，令烟遍复即去矣。

　　治诸毒蛇咬，毒瓦斯攻心迷闷，雄黄散方雄黄（研） 麝香（研） 干姜（炮为末各半两） 巴豆（一分去皮膜心出尽油研）上四味一处和匀，每服一字匕，以新汲水调下，才中便服，得微利则毒瓦斯消，未利更一二服。

　　治诸毒蛇所伤，解毒。白矾散方白矾（熬汁枯研） 羚羊角（烧灰研各半两） 射罔（一分） 雄黄（研） 麝香（研）干姜（上六味，捣研为细散，用敷疮上。凡蛇畏雄黄，疑有蛇处于其下微火烧雄黄，蛇并散走治诸蛇咬，毒瓦斯攻心。桂香散方桂（去粗皮） 栝蒌根（各二两）上二味，捣罗为细末，以小竹筒盛密塞，带行，猝为毒蛇所中，即敷之。

　　治一切毒蛇咬迷闷。椒黄敷方闭口椒（一两为末） 苍耳苗（五两为末） 生姜汁（二合） 硫黄（半两为末）上四味，相和，敷之。

　　治诸蛇咬，毒瓦斯攻心迷闷。二虫膏方地龙（五枚） 蜈蚣（一枚端午日收赤足者）上二味，相和烂捣，敷之。

　　治诸蛇咬痛肿。椒蒜敷方椒合口 蒜（各等分）上二味，同捣令熟，敷之瘥。

　　又方砂（一两）上一味，细研为末，以园内生楼葱就土取却葱角尖，倾入 砂末，却以角尖复，一七日掘出葱，倾 砂汁于一张薄纸上阴干，每有伤处，取钱孔大纸贴之，立愈。

　　又方黑豆叶（五两）上一味，细锉捣敷疮上，日四五度用之。

　　又方远志（不以多少）上一味，细嚼令烂以敷之，并内一片子于所螫疮孔中，数易之。

　　治蛇咬人疮已合，而余毒在内淫淫痛痒。方紫苋（不拘多少）上一味，捣绞取汁，饮一盏，以滓封疮上。

　　治蛇咬出血，去毒。射罔散方射罔（不拘多少）上一味捣末，以唾调敷肿上，血出即愈。

　　治蛇咬，敷疮。雄黄散方雄黄（不拘多少）上一味，为末，敷疮上，亦用铜青敷疮中。

　　治蛇卒绕人不解方上以热汤淋之。即解。

　　治因睡卧地上，被蛇误入口内，牵挽不出。方以刀破蛇尾，内生椒三二粒裹着，须臾即出，又割母猪尾，沥血着口中即出，又以艾灸蛇尾即出，又以刀周匝割蛇尾，截令皮断，却将皮倒脱，即出。

　　治毒蛇咬，毒瓦斯攻心腹闷乱。方豉（四两） 椒（去目） 熏陆香（各三两） 白矾（烧灰二两）上四味，相和烂捣，以唾调敷伤处。

　　治毒蛇并射工沙虱等伤，眼黑口噤，手脚强直，毒攻腹内，逡巡不救。白矾散方白矾（生用一两） 甘草（生用半两）上二味，捣为细末，每服三钱匕，冷水调灌下，便以大蒜横切钱子贴疮口，以艾炷于蒜钱上灸之，不拘壮数，如蒜钱焦，即别换更灸，痛定则止。

　　治蛇螫人窍出血，虻虫散方虻虫（初食牛血者二七枚）上一味，烧为灰，以温水调服。

　　治蛇咬蒜灸方独头蒜（一颗）上一味，薄切安咬处，以艾灸之，热彻即止。

　　又方麝香（一分细研） 雄黄（一分细研） 半夏末（一分生用）上三味，细研令匀，敷之即愈。

　　又方白矾（二两研） 大麻叶（五两锉） 苍耳茎叶（五两锉）上三味，以水一斗，煮至六升，去滓下白矾末，温温浸之。

　　又方猫儿粪（三两烧灰） 干姜（二两锉） 牛角（ 二两烧灰） 黄（一两）上四味，捣罗为散，以津唾调敷于螫处。

　　又方黑豆（五升砺碎）上一味，分为二分，于盆中以水浸过三寸深，令浸螫处，良久去旧豆，着新豆复浸，不过三两易愈，兼以豆为末，以调服之亦妙。

　　治毒蛇所伤方上用艾炷当啮处灸之，引去毒瓦斯即瘥，其余恶虫所螫马汗入疮等，用之亦效。

　　卷第一百四十八　马汗入疮

　　蝎螫

　　论曰凡蝎螫人，有雌雄之辨，雄者痛止一处，雌者流散无定，世传禁祝之法虽众，然汤熨涂敷之剂，亦不可废也。

　　治蝎螫，吹鼻散方藜芦（去芦头） 猪牙皂荚（酥炙去皮） 丁香 蜀葵花蕊 荜茇（各半两）上五味，捣罗为末，每用一字，螫左边，吹右鼻，螫右边吹左鼻中。

　　治蝎螫，熨痛丸方雄黄（研） 矾石（熬令汁枯各半两）上二味，再同研消蜡和，乘热丸如弹子大，以蜡纸收藏，遇螫将药火上炙令热，乘热熨痛处，冷又炙，熨数次。

　　治蝎螫疼痛，乌头涂敷方乌头（不去皮脐）上一味。为细末，每用少许，以津唾调涂敷。

　　治蝎螫，马齿苋涂敷方马齿苋（生切） 大蒜（生切二味各半两共细研） 干姜（一分不炮为末）上三味，一处和匀，涂敷螫处。

　　治蝎螫，止痛出毒散方石榴花 艾叶心 蜀葵花（等分）上三味，捣罗为末，水和涂之。

　　治蝎螫疼痛不定，铅丹涂敷方铅丹（半两）上一味，细研，以醋调涂螫处。

　　治蝎螫猝疼，药末及者，水洗方新汲冷水上一味，若着手足，以冷水渍之，水微暖则易之。

　　又方荜茇 腻粉 蕤仁 木鳖子（各等分）上四味，取五月五日午时面南，捣罗为细末，修合之时，不可令妇人孝子见，螫着右边，以少许点左眼，螫着左边，点右眼。

　　又方苍耳四月八日午时取之阴干上一味，捣罗为细末，每用以醋调敷之。

　　又方虎头骨（炙） 板蓝子 荜茇（各一分）上三味，于五月五日午时，捣罗为细末，用灯心点药少许，于眼大 ，男左女右点之、神效，如卒暴用，不必重午日合。

　　卷第一百四十九

　　蜂螫

　　论曰蜂有大小，故其螫人，毒有轻重，轻者或疼痛移时，或经日而愈，重者有至闷绝，遍身皆肿，当亟用咒禁之术，以取速效，仍以消毒等药涂敷之。

　　治蜂螫毒不出，痛不定，蜜脂煎方白蜜 腊月猪脂（各两匙许） 雄黄（细研三钱）上三味，先将蜜并脂煎沸，倾在瓷盆中，入雄黄搅转，通口旋旋饮之。

　　治蜂螫疼痛，蜂房膏方蜂房（锉） 苍耳（各半两）上二味，捣罗为末，用蓝青汁调，浓涂螫处。
