<!-- { "loadSidebar": true } -->

　　治蜂螫，桑白皮涂方桑根（白皮生者）上一味，捣取汁，敷螫处。

　　治蜂螫，楮皮涂方楮皮（生者）上一味，取汁涂敷螫处。

　　治蜂螫，定痛，香津膏方齿垢上取少许敷痛处。

　　治蜂螫。角灰散方牛角（烧灰二两）上一味为散，苦酒调敷痛处。

　　治蜂螫，青蒿涂方青蒿（生者一两细切）上一味，捣研浓涂螫处。

　　治蜂螫，消毒唾方瓦一小片上将就蜂螫处摩之，唾二七遍讫，其瓦却安旧处。

　　治蜂螫，牛灰散方牛屎（烧灰）上为散，醋调敷之。

　　治蜂螫，地面膏方地面上泥上以醋调敷之。

　　卷第一百四十九

　　蜘蛛蜈蚣伤

　　论曰凡蜘蛛蜈蚣所伤。轻者 肿疼痛，甚则溃而成疮，自非外以药涂敷，内以药疏导，未易得愈。

　　治蜘蛛咬，蓝汁饮方蓝叶（洗切）上一味，绞取汁，每服半盏，麝香一字和服之。

　　治蜘蛛咬。雄麝散方雄黄（一分） 麝香（一钱二味同研细）上二味，每用蓝汁调少许，涂咬处，更饮少蓝汁良。

　　治蜘蛛咬生疮，诸治不瘥，枣柏膏方枣叶 柏叶 晚蚕沙上三味等分，捣罗为末，以生油和如泥，先炙咬处，后用药涂之、良。

　　治蜘蛛咬痛，四神膏方皂荚 芜荑 雄黄 青盐上四味等分，为末和匀，蜜调涂咬处，频易甚效。

　　治蜘蛛咬，令人遍身生丝，羊乳饮方上羊乳一味饮之、愈。贞元十二年，刘禹锡偶至奚吏部宅中，有客刑部崔从质。因话此方云，目击有人为蜘蛛所咬，腹胀大如有娠，遍体生丝，其家弃之，乞食于道，后遇僧教饮羊乳。未几而平复矣，此方极妙。

　　治蜘蛛咬，遍身成疮，立效方上以上好春酒，任意饮之取醉，使人翻转身，勿令一面卧，恐酒毒腐人肠胃，须臾虫于疮中小如粟米自出尽，即瘥。

　　又方雄黄（二分） 麝香（一钱） 蓝汁（一大盏）上二味，细研令匀，投于蓝汁中，以涂咬处，立瘥。若是毒蜘蛛咬，即更细细服其蓝汁，神异之极。

　　治蜈蚣咬人方腻粉（半两） 麝香（少许）上二味，相和研匀，生姜汁调涂咬处。

　　治蜈蚣咬，鸡冠血涂方上以雄鸡冠血涂之，立止。

　　治蜈蚣咬痛，附子膏方附子（一枚生去皮脐）上一味，就沙盆内，以醋少许磨浓，用少许涂咬处。

　　治蜈蚣咬痛，雄黄膏方雄黄（研细一分）上一味，用桑根白皮自然汁，调敷咬处。

　　治蜈蚣咬，蒜汁涂方蒜（洗切细研）上以桑根白皮汁和，涂咬处。

　　卷第一百四十九

　　蠼尿疮

　　论曰世传蠼 尿人影，能使人生疮，其状如粟粒，累累一聚，碜痛如芒刺，大者 如茱萸子，四围赤、中有白汁，令人皮肉急，恶寒壮热，治法或以犀磨涂之，或画蠼 于地，取所画腹中土，作泥涂之，或治如火丹法，盖药剂禳 ，世所兼用。不可偏废也。

　　治蠼 尿疮，鹿角膏方鹿角（烧灰三两）上一味，碾细，以苦酒调涂之，如疮有汁者，烧弊蒲席为末敷之。

　　治蠼 尿疮，槐皮浆方槐白皮（半斤切以苦酒二升浸半日）上一味，将酒洗疮上，日数次，更将赤小豆为末，以此酒调涂之。

　　治蠼 尿疮汁出疼痛，茱萸膏方茱萸东行根（洗锉）上一味，捣为末，醋调敷之。

　　治蠼 尿疮汁出疼痛，羊须膏方羚羊须（不拘多少烧灰）上一味，研细，以腊月猪脂和封之。

　　治蠼 尿初着，疼痛，茶末敷方好茶末上一味，用麻油调敷，频易之。

　　治蠼 尿疮，香豉膏方豉（半两）上一味，为末醋调，敷之疮上。

　　治蠼 尿疮。楝枝灰方楝枝（烧灰）上一味，为末，如疮湿即干敷，疮干醋调敷之。

　　治蠼 尿疮痛汁出。小豆末敷方小豆上一味，为末，敷疮上频易。

　　治蠼 尿疮，久不愈。皂荚脂方猪牙皂荚上一味，炙令脂出，乘热以脂涂之。

　　治蠼 尿疮，大麦敷方大麦（一合）上一味，细嚼，涂疮上。

　　治蠼 尿疮，马鞭草敷方马鞭草（一两）上一味捣末，敷疮上。

　　治蠼 尿疮，甘草敷方甘草（一两）上一味为末，韭汁调敷之。

　　治蠼 尿疮，犀角涂方犀角（细屑）上一味，捣末，水调涂之。

　　治蠼 尿疮方上宜画地作蠼 形，以刀取画蠼 腹中土，就所取处，以唾和成泥，涂疮上即愈。

　　卷第一百四十九

　　中水毒

　　论曰夫中水毒，其名有三，中水中溪中洒，其状恶寒头痛目疼，心烦懊闷，四肢振 ，腰背骨节皆强，或 发热，神昏喜睡，朝轻暮剧，手足指冷，二三日则生虫，下部生疮，不痒不痛，人罕自觉苦，不即治则便脓，虫毒上食五脏，热盛烦毒注下，不过八九日死，若手足指冷至一寸为微，至肘膝为剧，然治水毒，有阴有阳，其疮正赤如截肉者，阳毒也，其脉缓大而数，其疮如鲤鱼齿者。阴毒也，其脉沉细而迟，阳毒虽急而易治，法宜发汗，阴毒虽缓而难治，尤不可忽，凡水毒惟山高及山峡溪源缭绕处，多有之。何者山高水冷，日中始，得阳气，故阴气常积而水有毒，亦犹广南山高地下，气不疏通，故郁而为瘴，水毒为多阴，瘴气为多阳，多阳则热结于中，多阴则指节逆冷，二者为病，大体与伤寒相类，欲辨水毒，即以热汤数斗，蒜四升捣碎，内汤中，去滓洗浴，若身体发赤斑者，是水毒也，此证剧则为洞利，及齿间出血，心腹烦满，下血如烂肝，不食而狂，皆热毒变化而成也，土人辟却之法，略与射工相似。

　　治中水毒，手足指至肘膝下冷，茱萸汤方吴茱萸（汤洗焙干五两） 乌梅（半两） 犀角屑 升麻 陈橘皮（汤浸去白焙各二两）上五味，粗捣筛，每服五钱匕，生姜二枣大拍破，水一盏半，煎至八分，去滓空腹温服，日三夜一。

　　治中水毒，手足指俱冷，乌梅汤方乌梅（三两去核熬）上一味，捣碎，每服三钱匕，水一盏，煎至七分，去滓不拘时频服。

　　治中水毒，手足指冷至肘膝，水萍散方水萍（不拘多少）上一味，曝干，捣罗为散，每服二钱匕，米饮调下，早晨日午近晚各一服。

　　治中水毒寒热，升麻汤方升麻（三两） 龙胆 葳蕤 大青（各一两）上四味，粗捣筛，每服五钱匕，水一盏半，煎至八分，去滓温服，未瘥频服。

　　治中水毒寒热，水蓼酒方水蓼（不拘多少）上一味，捣取汁，每服一合，酒半盏，调匀服，日三。

　　治中水毒，桃叶饮方新桃叶（不拘多少）上一味，旋捣取汁，每服一盏，饮之不拘时候。

　　治中水毒，苍耳汁方苍耳（不拘多少）上一味，捣取汁，以绵沾汁导下部，日三。

　　治中水毒，桃梅饮方新桃叶 新梅叶（各半斤）上二味，洗捣取汁，每服半盏，饮之不拘时。

　　治中水毒溪毒。寒热如伤寒状。五加皮散方五加皮（三两洗切）上一味，捣罗为散，每服一钱匕，酒一盏、调下。日二夜一，粥饮调亦得。

　　治中水毒溪毒，如伤寒状，葱白汤方葱白（一握切） 豉（半升） 葛根（二两） 升麻（三分）上四味，锉如麻豆大，每服四钱匕，水二盏，煎至一盏，去滓温服，移时又服。

　　治中水毒溪毒，下部虫蚀生疮，牡丹皮散方牡丹皮（二两）上一味，捣罗为散，每服二钱匕，酒一盏调下、日三。

　　治中水毒溪毒，下部虫蚀生疮，葛藤洗方葛藤（不拘多少）上一味，以水煮取浓汁，洗下部，并导灌入下部，良。

　　治中水毒，寒热，蓝根涂方蓝根并叶（不拘多少）上一味，洗净捣烂，涂头面及身上，频用为佳。

　　卷第一百四十九

　　射工中人疮

　　论曰射工中人，初未成疮，但恶风寒热，皮肤如针芒所刺，渐渐成疮，始如豆粒，痛如火烧，证如伤寒，或如中恶，有不能言者，身体苦强，四肢拘急，头痛骨 ，口张多欠，朝减暮甚，三日齿牙出血，须急治之。过七日则危殆，远不过七日死，射工一名蜮，一名短狐，其色黑，状如大蜚，且有雌雄。自春至秋，常在涧水，冬月则入土伏藏，口吐温气，霜雪在上不冰，方其在水，人因行水及浴，则毒中之，雨潦水涨，随水流入人家，或道上人遇之，则含沙射人影，所以名射工者，谓如蠼 能射人影，工巧必中故也，又世传射工，口内有横骨，状如弓弩，以毒射人，自此发也。

　　治射工中人，恶风寒热，葛芋膏方野葛（一升） 茵芋 羊踯躅 附子（去皮脐生用） 丹砂（研各一两） 巴豆（去皮心膜）上一十味，除研外，捣为末，以不着水猪膏三斤，先入药八味，煎至三上三下，去滓内丹砂雄黄末，搅至凝，取枣核大，摩痛上，勿近眼，合此膏，勿令妇人鸡犬见。

　　治射工毒肿生疮，犀角散方犀角（镑） 甲香 射干 木香 乳香（研） 丁香 黄连（去须） 升麻 鳖甲（醋炙去裙 ） 牡蛎（ ） 羚羊角（镑） 甘草（炙锉） 黄芩（去黑心各一两） 黄柏（去粗皮） 吴茱萸（上一十五味，除乳香研外，捣罗为散和匀，每服二钱匕，水调下，日三，兼以鸡子白调涂疮毒，良。

　　治射工中人，寒热，鬼臼浆方鬼臼叶（一把）上一味细锉，以苦酒渍之，捣绞取汁一升，顿服，日三。

　　治射工中人生疮，黑如靥子，或遍赤如刺痛，日晡寒热，或如火灼，不治杀人，射干饮方射干 升麻（各二两）上二味细锉，以水五盏，煎至三盏，去滓适寒温，一日尽服之，其滓敷疮上。

　　治射工中人，野狼牙浆方野狼牙叶冬用根上一味，捣绞取汁半升，顿服，以滓敷所中处。

　　治射工中人生疮，升麻汤方升麻（一两） 犀角（镑二两） 射干（一两半）上三味，粗捣筛，每服三钱匕，水一盏，煎至七分，去滓温服，不拘时。

　　治射工中人，白鸡屎涂方白鸡屎（白者二七块）上一味，以汤和研，涂所中处。

　　治射工伤人，茱萸汤方生茱萸茎叶（一握）上一味，细锉熟捣，以水二盏，煎至一盏，去滓顿服。

　　治射工毒，犀角涂方犀角（不拘多少）上一味，以水磨，涂所中处，又取为细末，与麝香同研，水调一钱匕，服之。

　　治射工伤人，敷疮，皂荚膏方皂荚（一梃长一尺二寸者）上一味椎碎，以醋一升，煎如饧，去滓敷疮上。

　　又方马齿苋（不拘多少）上一味，烂捣取汁，饮一盏，又烂捣敷毒上，日四五易。

　　治射工中人，寒热疮痛，赤苋饮方赤苋（不拘多少茎叶都用）上一味，捣烂绞取汁，饮三合，日四五服良。

　　治射工中人疮痛，芥子涂方芥子（五合）上一味，捣烂醋和，浓涂于疮上，半日痛止。

