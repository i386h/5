<!-- { "loadSidebar": true } -->
　　治妊娠下痢。干姜散方干姜（炮） 细辛（去苗叶） 桂（去粗皮） 附子（炮裂去皮脐各一两） 椒目 猪苓（各半上七味，捣罗为散，每服方寸匕，温酒调下。

　　治妊娠下痢。艾叶汤方艾叶（去梗炙一分） 白芷 阿胶（炙令燥） 白术（锉炒） 浓朴（去粗皮生姜汁炙）黄连肉豆蔻（上一十一味，粗捣筛，每服五钱匕，以水一盏半，生姜五片，煎至八分，去滓温服。

　　卷第一百五十六

　　妊娠子淋

　　论曰妇人怀子而淋者，谓之子淋，因肾虚膀胱经客邪热，令溲少而数，水道涩痛。痛引于脐者，是其候也。

　　治妊娠子淋，日夜频数涩痛。石蟹散方石蟹（碎一枚） 乳香（一分） 滑石（一两半）上三味，研细为散，每服一钱匕，煎灯心汤调下。

　　治妊娠子淋。海蛤汤方海蛤 木通（锉） 猪苓（去黑皮各半两） 滑石（碎） 冬葵子（微炒各一分）上五味，粗捣筛，每服三钱匕，水一盏，入灯心十茎，同煎至六分，去滓食前温服。

　　治妊娠子淋。滑石汤方滑石（二两研） 赤柳根（锉半两焙）上二味，粗捣筛，每服五钱匕，水一盏半，煎至八分，食前去滓温服。

　　治妊娠子淋，小便频涩痛。白芷散方白芷（三分） 郁金 阿胶（炙燥） 滑石（各一两）上四味，捣罗为散，每服二钱匕，煎葱白汤调下。

　　治妊娠小便频数，涩少疼痛。石苇汤方石苇（去毛） 榆白皮（锉各一两） 滑石（二两）上三味，粗捣筛，每服三钱匕，水一盏，入葱白二寸。生姜二片，煎至六分，去滓食前温服。

　　治妊娠子淋涩痛。木通汤方木通（锉） 石苇（去毛各一两） 陈橘皮（汤浸去白炒） 赤茯苓（去黑皮） 芍药 桑根白上七味，粗捣筛，每服三钱匕，水一盏半，入生姜一枣大拍碎，煎至八分，去滓温服。

　　治妊娠子淋，涩痛烦闷。当归汤方当归（切焙） 芍药 赤茯苓（去黑皮） 甘草（炙锉） 栀子仁（各半两）上五味。粗捣筛，每服三钱匕，水一盏，煎至八分，去滓温服。

　　治妊娠子淋，小便涩少，疼痛、烦闷。赤芍药汤方赤芍药（一两） 槟榔（一枚面裹煨熟去面）上二味，粗捣筛，每服三钱匕，水一盏，煎至七分，去滓空心温服。

　　治妊娠子淋。人参散方人参 木通（锉） 青盐（细研以汤一盏化浸前二味一宿焙干） 海金沙（别研各一分）莎上五味，将人参木通莎草根，捣罗为细散，同海金沙青盐一处再研匀，每服二钱匕，空心酒或米饮调下。

　　卷第一百五十七

　　妊娠胎间水气肌肤浮肿

　　论曰脾合土，候肌肉，土气和平，则能制水，水自传化，无有停积，若妊娠脾胃气虚，经血壅闭，则水饮不化，湿气淫溢，外攻形体，内注胞胎，怀妊之始肿满者，必伤胎气，如临月而脚微肿者，利其小便，则病可愈。

　　治妊娠经气壅滞，身体浮肿，喘促大便难，小便涩。泽泻汤方泽泻 桑根白皮（锉） 木通（锉） 枳壳（去瓤麸炒） 赤茯苓（去黑皮） 槟榔（锉各一两上六味。粗捣筛，每服四钱匕，水一盏半，入生姜半分拍碎，煎至八分。去滓食前温服，稍利为度。日再。

　　治妊娠通身浮肿，喘息促，小便涩。防己汤方防己 大腹皮（锉各三分） 桑根白皮（锉） 紫苏茎叶 赤茯苓（去黑皮各一两） 木香（上六味，粗捣筛，每服四钱，水一盏，入生姜半分拍碎，煎至六分，去滓食前温服。

　　治妊娠身体浮肿，心腹胀满，小便不通。木通汤方木通（锉） 香薷 桑根白皮（锉各一两） 木香 诃黎勒皮 黄芩（各三分） 枳壳（去瓤上九味，粗捣筛，每服四钱匕，水一盏。入生姜半分拍碎，煎至六分，去滓温服，食前，日再。

　　治妊娠四肢肿满，小便不利，喘促。桑白皮汤方桑根白皮（锉一两） 枳壳（去瓤麸炒） 商陆（各半两） 泽泻（三分） 冬葵根 赤茯苓（上七味，粗捣筛，每服四钱匕，水一盏半，入生姜半分拍碎，煎至八分，去滓食前温服，以利为度。

　　治妊娠四肢浮肿，皮肉拘急，小便不利。商陆汤方商陆 羌活（去芦头各半两） 桑根白皮（锉一两）上三味，粗捣筛，每服四钱匕，水一盏半，入赤小豆一百粒，煎至八分，去滓食前温服，日再。

　　治妊娠身体浮肿，心腹急满，小便赤涩。赤茯苓汤方赤茯苓（去黑皮一两） 白术 旋覆花（各半两） 杏仁（汤浸去皮尖双仁麸炒） 木通（锉）上六味，粗捣筛，每服三钱匕，水一盏，入生姜半分拍碎，煎至六分，去滓食前温服。

　　治妊娠身体肿，有水气，心腹胀满，小便涩。茯苓丸方赤茯苓（去黑皮一两） 槟榔（锉半两） 白术（炒三分） 郁李仁（汤浸去皮研半两）枳壳上六味，捣罗四味为末，入二味同研令细，炼蜜丸如梧桐子大，每服二十丸，煎桑白皮汤下。

　　治妊娠水肿。茯苓汤方赤茯苓（去黑皮） 白术 黄芩（去黑心） 杏仁（汤浸去皮尖双仁炒） 旋覆花（各一两）上六味，粗捣筛，每服四钱匕，水一盏半，煎至七分，去滓温服。

　　治妊娠胎间水气，子满体肿。茯苓饮方赤茯苓（去黑皮） 白术（各二两） 杏仁（去皮尖双仁炒黄） 旋复花（各一两） 黄芩（去上五味，粗捣筛，每服五钱匕，水一盏半，煎七分，去滓温服，空心食前日二。

　　治妊娠四肢肿，皮肉拘急。桑白皮饮方桑根白皮（锉炒一两） 商陆根（一两半） 赤小豆（三合） 羌活（去芦头半两）上四味， 咀如小豆大拌匀，用水五盏，入生姜七片，同煮候豆熟，滤去滓，渴即饮汁，并食豆。小便利，瘥。

　　治妊娠遍身虚肿。寄生饮方桑寄生（一两） 桑根白皮（锉炒三分） 木香（半两） 紫苏茎叶（一两） 大腹（二分半）上五味，细锉如麻豆大，拌匀，每服三钱匕，水一盏，煎至七分，去滓温服。

　　卷第一百五十七

　　妊娠小便不通

　　论曰妊娠小肠挟热，热结胞内，使气道痞涩。故小便不通，令人腹胁胀满，脐下急痛，是其证也。

　　治妊娠小便不通，及胞转脐下胀痛。木通丸方木通（锉） 黄芩（去黑心） 冬葵子（微炒） 生干地黄（焙各一两）上四味，捣罗为末，用面糊和丸，如梧桐子大，每服二十丸，灯心汤下，食前服。

　　治妊娠小便不通，心神闷乱，少腹急痛。榆白皮散方榆白皮（锉） 王不留行 滑石（各一两）上三味，捣研为细散，每服二钱匕，煎灯心汤调下。

　　治妊娠小便不通，脐下 痛。猪苓汤方猪苓（去黑皮） 木通（锉） 桑根白皮（锉一两）上三味，粗捣筛，每服三钱匕，水一盏，入灯心，同煎至七分，去滓食前温服。

　　治妊娠小便不通，小腹胀痛。冬葵子散方冬葵子（微炒） 榆白皮（细锉） 滑石（研） 阿胶（炙令燥各一两）上四味，捣罗为散，每服二钱匕，温水调服，不拘时。

　　治妊娠小便不通，脐下满痛。四味葵根汤方冬葵根（一握洗去土冬即用子） 车前子 木通（细锉各三两） 阿胶（炙令燥二两）上四味，粗捣筛，每服五钱匕，水一盏半，煎至八分，去滓食前温服。

　　治妊娠子淋，小便不通。大黄汤方大黄（锉炒） 地肤草 猪苓（去黑皮） 知母（微炒） 芍药 枳实（去瓤麸炒） 升麻木上一十味，粗捣筛，每服三钱匕，以水一盏，煎至七分。去滓温服，日再。

　　治妊娠子淋，小便不通。茯苓汤方赤茯苓（去黑皮） 白术 郁李仁（汤浸去皮尖） 杏仁（去皮尖双仁炒） 旋覆花（各一两）上六味。粗捣筛，每服二钱匕，水一盏，煎至七分，去滓空心温服。

　　治妊娠子淋小便涩不通，小腹急，水道热痛。冬葵子汤方冬葵子（三合） 黄芩（去黑心半两） 赤茯苓（去黑皮） 芍药 车前子（各一两）上五味，粗捣筛，每服五钱匕，水一盏半，煎取八分，去滓空心温服。

　　治妊娠小便涩。车前子汤方车前子（二合） 冬葵根（洗锉二两半）上二味，粗捣筛，每服五钱匕，以水一盏半，煎至八分，去滓空心温服。

　　治妊娠小便不通快。茯苓散方赤茯苓（去黑皮） 冬葵子（各一两）上二味，捣罗为散，每服二钱匕，以温水调服。日三。

　　治妊娠小便不通利。榆白皮汤方榆白皮（锉） 冬葵子（各一两）上二味，粗捣筛，每服三钱匕，以水一盆，煎至七分。去滓空心食前温服，日三。

　　治妊娠小便涩不通利。蔓荆实散方蔓荆实（二两）上一味，捣罗为散，每服二钱匕。温水调服。空心午前各一。

　　治妊娠子淋，小便数少热痛，手足烦疼。地肤汤方地肤草（锉二两）上一味，粗捣筛，每服三钱匕，水一盏半，煎至八分，去滓食前温服。日三。

　　治妊娠患子淋。猪苓散方猪苓（去黑皮三两）上一味，捣罗为散，每服二钱匕，热汤调，不拘时服。

　　治妊娠患子淋，及小便不通。冬葵根汤方葵根（一握锉用子一合研亦得）上一味，以水三盏，煎取一盏半，去滓分温二服。

　　治妊娠小便不通。方葵根（切一握） 榆皮（锉半两）上二味，以水三盏半，煎至一盏半。分温三服。

　　又方蔓荆子（五合）上一味，捣罗为散，温水调服方寸匕。

　　治妊娠小便涩，滑石敷方滑石（二两）上一味细研，每次用半两。以新汲水调，稀稠得所，涂于脐下二寸，小便即利，未利更涂之。

　　卷第一百五十七

　　妊娠小便利

　　论曰肾主水。入胞为小便，肾气和平，乃能约制，溲出以时，若妊娠肾虚胞冷，不能约制，故小便利下而多也，其证令人背项憎风。少腹急痛，治法当加以扶养胎气之剂。

　　治妊娠小便滑数。桑螵蛸汤方桑螵蛸（炒） 人参（各一两） 鹿茸（去毛酥炙） 黄 （锉各二两） 牡蛎粉（一两半） 甘草上六味，粗捣筛，每服三钱匕，水一盏，生姜一枣大切，枣二枚擘，煎至七分，去滓食前温服。

　　治妊娠下焦冷气，少腹疼痛，小便利多。鹿茸丸方鹿茸（去毛酥炙一两） 白龙骨（烧过三分） 桑螵蛸（炒半两） 牡蛎粉（二两）上四味，捣罗为末，酒煮面糊和丸。如梧桐子大。每服二十丸，空心食前温汤下。

　　治妊娠遗尿，鸡 散方鸡 （十具炙干） 熟干地黄（焙） 当归（焙各半两） 牡蛎粉 黄 （锉各一两）浓朴上六味，捣罗为散，每服二钱匕，食前温酒调下。

　　治妊娠小便无度。白薇散方白薇 白芍药（各一两）上二味，捣罗为散，每服一钱匕，食前温酒调下。日三。

