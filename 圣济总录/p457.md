<!-- { "loadSidebar": true } -->
　　治小儿风热。天竺牙硝散方天竺黄 马牙硝（各半两研） 丹砂 生龙脑（各半分别研） 栝蒌根 滑石（各一分）上六味，捣研为细散，每服半钱匕，新汲水调下。

　　治小儿风壅，痰实经络，邪热头疼。麻黄汤方麻黄（去根节煮掠去沫焙） 防风（去叉） 芎 羌活（去芦头） 葛根（锉） 甘草（炙锉上七味，粗捣筛，每服一钱匕，水一盏，煎至五分，去滓温服。

　　治小儿风热，止烦渴，除风疹，治惊悸。防风汤方防风（去叉） 黄 （锉） 甘草（炙锉） 人参 连翘（各半两） 山栀子仁（一分）上六味，粗捣筛，每服一钱匕，水八分，煎至六分，去滓温服。

　　治小儿风热。越桃饮方越桃（去皮一两） 甘草（锉二两） 藿香叶 石膏（飞过各半两）上四味，用蜜二匙，涂在铫子内，先炒甘草赤色，次下越桃藿香叶，炒微黑为度。捣罗为末，入石膏研匀，每服一钱匕，新汲水调下。

　　治小儿风热。人参桔梗散方人参 白茯苓（去黑皮） 桔梗（微炒） 甘草（炙锉）上四味等分，捣罗为散，每服半钱匕，熟水调下。

　　治小儿风热壅毒。关膈滞塞，凉心压惊。抱龙丸方上以腊月黄牛胆一枚，天南星好者，炮去皮脐，捣为细末，填满胆中，紧系通风处阴干，去胆皮取药，每一两，入金银薄小者各十片，丹砂一钱半，龙脑麝香各一字，同研极细，炼蜜和丸，如鸡头实大，每服一丸，竹叶水化下，岁数小者半丸。

　　治小儿风热潮作，不思饮食，肌体消瘦。柴胡木香汤方柴胡（去苗十两） 木香（一两） 半夏（汤洗七遍去滑） 人参（各二两） 黄芩（去黑心）上六味，粗捣筛，每服二钱匕，水一盏，入生姜二片，大枣一枚劈破，煎至六分，去滓温服。不拘时。

　　治小儿风热潮作，肌体烦倦，不思饮食，安镇心神。茯神丸方茯神（去木） 麦门冬（去心焙各半两） 犀角镑 栀子仁 白藓皮 升麻 玄参 车前子上一十味，捣罗八味为末，与铁粉丹砂同研令匀，炼蜜丸如绿豆大，每服五丸，温熟水下，不拘时，更量儿大小加减。

　　治小儿风热，身体温壮。利膈化涎，安神镇心。牛黄丸方牛黄（研） 龙脑（研） 麝香（研各半钱） 甘草（炙锉） 雄黄（研） 天竺黄（研）丹砂水煮一日透软切焙） 天麻上一十四味，捣研为末，炼蜜和丸，如鸡头大，每服一丸，分四服，金银薄荷汤化下，不拘时候，量儿大小加减服。

　　治小儿风热，及伤寒时气疮疹发热等。桔梗煮散方桔梗（锉炒） 细辛（去苗叶） 人参 白术 栝蒌根 甘草（炙锉） 白茯苓（去黑皮） 芎上八味，捣罗为散，每服二钱匕，水一盏，生姜一片，薄荷三叶，同煎至六分。三岁以下，作四服，五岁以上作二服，凡小儿发热，不问伤寒风热，便与数服，无不愈者。

　　治小儿风热，胸膈烦闷，目涩多渴。郁金散方郁金（半两） 蝉蜕（四十枚） 龙胆 白附子（炮各半两） 大黄（炒） 干蝎（炒）甘草（上七味，捣罗为散，每服一字，至半钱匕，量儿大小，空心薄荷汤调下。

　　卷第一百六十八

　　小儿热渴

　　论曰小儿血气本自盛实，腑脏之间，易为生热，热气熏蒸，则津液干枯，故令儿渴而引饮。

　　治小儿热渴，或虚热吐下，除热止渴。栝蒌饮方栝蒌根（三分） 黄芩（去黑心一分） 知母（焙） 小麦 粟米（各半两）上五味，除粟米小麦外，余三味，并捣罗为粗末，每二钱匕，水一小盏，入小麦粟米各一撮，同煎至六分，去滓分作三服，一日吃尽，更量儿大小，以意加减。

　　治小儿夏天服药大下后，胃中虚热渴唯饮水。麦门冬饮方麦门冬（去心焙） 龙胆（各一两） 甘草（炙锉） 黄芩（去黑心各三分） 葛根（锉一两上五味，粗捣筛，每服一钱匕，用水七分，煎至四分，去滓温服，量儿大小，以意临时加减。

　　治小儿壮热，兼呕渴不止。芦根饮方芦根（锉） 麦门冬（去心焙） 人参（各半两） 知母（焙一两） 粟米（一合）上五味，粗捣筛，每服二钱匕，水一盏，入生姜少许劈破，同煎至五分去滓。分温三服，更量儿大小，以意加减。

　　治小儿多渴。黄连饮方黄连（去须半两） 冬瓜瓤（一分）上二味细锉，以水一盏半，同煎至八分，去滓分温三服，量儿大小，临时加减。

　　治小儿热渴不止。莲实汤方莲实（三十枚炒黄椎碎） 浮萍（一分）上二味，同用水一盏，生姜少许，煎五分去滓，分温三服，量儿大小，临时加减。

　　治小儿上焦虚热，饮水不止。枇杷叶汤方枇杷叶（去毛炙） 葛根（锉） 胡黄连 甘草（炙锉） 玄参 麦门冬（去心焙等分）上六味，粗捣筛，每服一钱匕，水一盏，入生姜一片，煎至六分，后入蜜少许，再煎至五分，去滓放温，分二服食后。

　　治小儿上焦风热，热渴引饮不止。天麻人参煎方天麻 人参 白茯苓（去黑皮各一分） 天竺黄（研一钱） 甘草（生用一钱） 铅白霜（研一上八味，先将四味为细末，再入研了四味和匀，炼蜜煎为膏，每服一大豆许，用金银薄荷汤化下。

　　治小儿热气熏蒸，腑脏烦躁，津液干枯，渴欲引饮。方上取桑枝一握细锉，以水一盏半，煎至八分去滓，分作三服，如熟水与饮。

　　治小儿热渴不止。方黄连（去须炒） 芦根（各一分）上二味细锉，以水一盏半，煎取五分，去滓旋与饮。

　　卷第一百六十九

　　小儿疮疹

　　论曰小儿禀受纯阳，腑脏蕴热，自内出外，随气熏蒸，散于荣卫肌肉之间，留连肉腠，或因如蚊出脓小然亦须详审，若大便已利，或疮已出者，皆不可疏，亦不可汗，若发其表，则疮孔开泄，更增斑烂，仓公扁鹊常用油剂草剂，其法最妙，大率汤剂之用，所以透肌和里，开通中外，使疹毒通快，不致壅瘀，去其邪毒，乃得痊瘥，然食乳婴孩，与童儿疮疹，治法不同，婴孩之病，唯宜调节乳母，令气血清和，乳汁通利，最为要法，若初断乳小儿，则以汤剂和其阴阳，调其荣卫，既瘥之后，尤宜利其脏腑。以去余毒，此治疮疹之大法也。

　　治断乳婴孩并童儿患疹痘疾，其候初觉，多似伤寒，面色与四肢俱赤，壮热头痛腰脊疼，足多厥冷，眼睛黄色，脉息多浮洪，至数数大不定，小便赤少，大便多秘，才觉四肢色候及脉息，虽是疹痘疾未攻皮毛穴出者，便可以服饵匀和脏腑疏泄遂下药，按仓公论云，可服油剂，不可用燥药，不可用冷药，若疹已结在皮毛穴处，微微出，即不可疏泄也，或疹出太盛窦穴脓水者，却可疏利也，或未与疏转，即宜急服紫草汤剂。紫草汤方紫草（二两新者）上一味细锉，先以百沸汤浸，便以物合定，勿令紫草气出，放令如人体温，凡五十日至一百日三岁至治小儿脏腑伏热，未成疹子疾，候四肢微觉有热。食物似减，头发干直，或时额上微热，宜服，生油汤剂法，扁鹊及仓公用此谓之神剂。

　　生油一盏上令如人体温，将熟水一小盏，旋旋入油碗内，不住手以箸打搅，候入熟水尽，令匀如蜜即止，夜卧时服，周 至三岁儿，每服二蚬壳许，五岁至七岁儿，每服三蚬壳许，十五岁每服三大蚬壳许，直至大人，每服五蚬壳许，或三大合，每日饭后良久与服，服了令卧少时，如三五服，大小便利，四肢热退，则疹痘不复发，当自安也。

　　治疹豆欲令速出。胡荽酒方胡荽（半握）上一味细锉，先以酒二升，煎令百沸，浸胡荽，便以物合定，不令气出，候冷去滓。微微从项以下喷背膂，及两脚胸腹令遍，唯不可喷面。

　　治疮疹将发，证候已见，当护面目，勿令粘染，欲用胡荽酒喷时，当先用此方涂面上，大人婴孩有此疾，悉宜护面。黄柏膏方黄柏（去粗皮一两） 绿豆（一两半） 甘草（炙四两）上三味，捣罗为末，再研令匀细，以生麻油调如薄膏，从耳门前及眼窠，并浓涂。昼夕三五上，涂面后，可用胡荽酒喷也，如用此方涂面，纵出疹痘亦少。

　　大人小儿疮疹出。护眼法。

　　上才觉患，以盐花少许，汤浸了令温，洗两眼，昼夕可三两度，大人以指 盐花水。

　　点眼内，旋以帛子拭之，初用眼即多痛。三上后，即不觉痛。不计大人小儿，或患欲退时，眼内有余热者，亦宜用此法洗点。

　　治小儿未满百日，患痘疮。槐白皮汤浴方槐白皮（一两） 益母草（五两）上二味，以水五升，煎至三升，去滓浴儿了，更取芸薹菜浓煎汁再浴，作芸薹菜。与乳母吃、亦佳。

　　治小儿斑疮豌豆疮。青黛散方青黛（研如粉半两） 铁精浆（一升）上二味，将青黛为散，临时斟酌铁浆调之，一百日儿至二百日儿，每服一字匕，乳前服，一岁儿至二岁，半钱匕，食前午后，各一服，随儿大小，以意加减。

　　治小儿斑疮豌豆疮。方上取熟煮大豆汁服之。

　　治小儿斑疮豌豆疮。方头发（一两烧灰）上一味，研罗为末，汤调服两字，随儿大小，以意加减。

　　治疮 将出，未能匀遍，透肌解毒。必胜汤方恶实（不拘多少炒熟）上一味，粗捣筛，每服二钱匕，入荆芥二穗，水一小盏，同煎至六分，去滓放温，分作三服，如疮疹已出后，与服亦妙。

　　治小儿疮 出不快，或黑陷。木通汤方木通 枳壳（去瓤麸炒） 甘草（炙） 紫草茸上四味等分，粗捣筛，每服二钱匕，水八分，煎至六分，去滓分温三服。

　　治小儿疮疹欲出不快。四味散方大虾（干者为末） 猪干血 恶实 甘草（炙等分）上四味为散，三岁以下，半钱匕，五岁以上，一钱匕，煎赤芍药酒调下，不拘时候。日夜各一服。

　　治小儿斑疮毒瓦斯不快。败毒汤方紫草 板蓝根（各半两）上二味，粗捣筛，每服二钱匕，水八分，煎至五分，去滓分温二服。

　　治小儿麸痘疮欲出，浑身壮热，情绪不乐，不思饮食。四妙汤方紫草 升麻 糯米（各一两） 甘草（生一分）上四味，粗捣筛，每服二钱匕，水一小盏，煎至六分，去滓分温二服。日三。

　　治小儿疮疹出迟。发毒散方地龙（去土） 防风（去叉）上二味等分，捣罗为细散，每服一字匕，用酒水各少许调下，不拘时候。

　　治小儿疮痘将出。人参汤方人参（一钱） 葡萄苗（一分） 林檎（一枚） 木猴梨（七枚）上四味，各锉碎，以水两盏，煎至一盏，去滓放冷，时时令吃。

　　治小儿疮疹不出。青黛散方青黛（螺儿者不拘多少）上一味研为散，每服半钱匕，新汲水调服。

