<!-- { "loadSidebar": true } -->
　　治小儿惊疳。感气丸方附子（炮裂去皮脐为末一大钱匕） 腻粉（二钱） 瓜蒂（为末二七枚） 麝香（当门子一枚）上四味，除麝香腻粉外为末，用 猪胆汁调匀，入麝香在内，以猪胆皮盛，线挂于黄土壁上，逐日未洗面，先以漱口水，翻复喷七日，却取药再研细，以猪胆汁和丸，如麻子大，丹砂为衣，每服五丸七丸，量儿加减，空心夜卧温熟水下。

　　治小儿惊风，诸疳诸痢。青金丹方青黛（研三分） 雄黄（研） 胡黄连（末各二分） 丹砂（研） 腻粉 熊胆（温水化） 白附霜（研） 龙脑（研上一十三味，同入乳钵内，再研令匀，用 猪胆一枚，取汁熬过，浸蒸饼少许为丸。

　　如黄米大曝干，一岁可服二丸，量儿大小增减。惊风诸痫，先以一丸温水化，滴鼻中令嚏，戴目者，当自下，螈 亦定，更用薄荷汤下，诸疳粥饮下，变蒸寒热，薄荷汤化下。诸泻痢，米饮下，疳蛔咬心，楝实煎汤下，鼻下赤烂，口齿疳虫，口疮等，乳汁研涂，病疳眼雀目，白羊子肝一枚，竹刀批开，纳药肝中，以麻缕缠，米泔煮令熟，空腹服。

　　治小儿惊疳，身热颊赤，发枯皮燥，烦满吐利，心神不安。丁香芦荟丸方丁香 藿香叶 熊胆（研） 铅白霜 芦荟（研） 丹砂（研） 蟾酥 使君子 雄黄（研各上一十三味，捣研为细末，白面糊和丸，如黄米大，每服十丸，米饮下，不拘时。

　　治小儿惊疳，壮热羸瘦，手足搐搦。软金丸方胡黄连 麝香（研） 青黛（研） 腻粉（研各半两） 使君子（一十枚） 墨（二钱烧过） 天上八味，捣罗为末，面糊和丸，如梧桐子大，每服一丸，煎金银薄荷汤化下，取下粘涎为度，量儿大小加减服。

　　治小儿惊疳，身热颊赤，满口疮，腹胀发渴。黄柏煎丸方黄柏（去粗皮蜜炙） 黄连（去须） 胡黄连 芦荟（研） 诃黎勒皮上五味等分，捣研为末，熬猪胆汁和丸，如黄米大，每服十丸，米饮下。

　　卷第一百七十二

　　小儿干疳

　　论曰小儿身体憎寒壮热，舌涩口干，发耸毛焦，皮肤枯燥，睡多盗汗，乳食虽多，肌肉消瘦故令治小儿干疳，腹胀气急，退热。龙齿散方龙齿（烧研） 龙脑（锉） 桔梗（炒） 白茯苓（去黑皮） 桂（去粗皮） 麝香（研各一分） 蜣上七味，捣研为散，一二岁儿每服半钱匕，用温水调下，三四岁儿一钱匕，空心午后服，更量儿大小加减。

　　治小儿干疳瘦瘁。胡黄连散方胡黄连 犀角屑 白羊肝（切焙为末各一分） 麝香（研一钱）上四味，捣罗为散，每服半钱匕，生地黄汁小半盏调下，空心日午服，更量儿大小加减治小儿干疳瘦瘁，鼻痒口疮。龙脑散方龙脑 芦荟 麝香 青黛（各别研） 黄连（去须捣末） 羊子肝（切焙捣末）上六味等分，同研细和匀，每服半钱或一字，吹鼻中，及涂口中。

　　治小儿干疳体热。茵芋丸方茵芋 细辛（去苗叶） 黄芩（去黑心） 甘草（炙） 龙齿（烧灰） 石膏（碎） 松罗（各三上九味，捣罗为末，炼蜜和丸，如麻子大，一二岁儿每服三丸，米饮下，三四岁五七丸，更量儿大小加减。

　　治小儿干疳，身多壮热、黄瘦。黄连丸方黄连（去须） 黄柏（去粗皮） 甘草（炙） 青橘皮（汤浸去白焙各一分）上四味，捣罗为末，入麝香少许和匀，以 猪胆汁和，却入胆内盛，用线子系定，于器内大，治小儿干疳，瘦弱萎黄。保童丸方大黄（锉炒一两） 黄连（去须半两） 夜明砂 楝实（麸炒各一分）上四味，捣罗为末，炼蜜丸如豌豆大，麝香汤下三丸五丸，更量大小加减。

　　治小儿干疳，体热肌瘦。金蟾丸方蟾头（一枚炙） 黄连（去须） 胡黄连 木香（各一分） 大黄（锉炒半分）上五味，捣罗为末，粟米饭和丸，如麻子大，每服五丸至十丸，米饮下，更量大小加减治小儿干疳肌热。化食压惊。麝香丸方麝香（研一钱） 青黛（研） 雷丸 鹤虱（炒） 贯众（去皴皮） 黄连（去须各一两） 巴豆上七味，除麝香青黛巴豆外，余捣罗为末，共和研匀，用 猪胆汁浸炊饼和丸，如绿豆大，每服五七丸，空心日午米饮下。更量儿大小加减。

　　治小儿干疳肌热。青黛散方青黛（别研半两） 苦楝根（锉三两） 黄连（去须） 雄黄（别研） 丹砂（别研各一分） 麝上九味，除别研外，捣罗为散，每服半钱或一钱匕，米饮调下，日再服，更量大小加减治小儿干疳体热。胡黄连丸方胡黄连 黄连（去须各半两） 丹砂（研） 木香（各一分）上四味，捣罗为末，用 猪胆填药在内，取线紧系，以杖子一条，横于铫子上，将药胆挂上面，勿令着铫底，用浆水煮一炊时，取出入芦荟麝香各一分，研细和匀，饭尖丸如黍米大，每服五丸至七丸，米泔温水下，更量大小加减。

　　消肌疳烦热，化肠胃食滞，令儿能食。破积丸方木香 青橘皮（去白焙） 桂（去粗皮各一两） 吴茱萸（汤浸焙干炒二两） 砂（醋熬成上六味，捣罗四味为末，与 砂巴豆霜拌匀，醋煮面糊，丸如绿豆大，每服三丸至五丸，早晚食后临卧各一服，大便利则减丸数。

　　治小儿干疳，肌肉消瘦，饮食不减，寒热枯瘁。诃黎勒丸方诃黎勒皮（捣末三分） 肉豆蔻（去壳一枚捣末） 青黛（研） 麝香（研） 芦荟（研）熊胆上七味，同研令匀，用酒煮面糊和丸，如黍米大，每服三丸至五丸，米饮下，更量儿大小加减。

　　治小儿身体寒热，皮毛枯燥，饮食虽多，肌肉消瘦，嘿嘿不慧，名曰干疳。蟾蜍煎丸方干蟾（大者五枚细锉用醇酒五升文火煎烂去骨研滤去滓入蜜四两银器内重汤熬成稠膏）胡黄连 黄连（去须） 白芜荑仁（炒各二两） 麝香（研半两）上五味，捣研四味为末，以前蟾膏和剂，丸如麻子大，每服十五丸，米饮下，不拘时，过至十岁以前，并宜服，大能退疳黄。长肌肉。

　　治小儿干疳，饮食如常，肌体羸瘦，时作寒热，皮毛枯焦，嘿嘿不慧。胡黄连丸方胡黄连（半两） 黄连（去须） 白芜荑仁（各一两） 木香（半两）上四味，捣为细末， 猪胆和于盏内，坐饭甑中蒸两度为丸，如粟米大，服二十丸，饮下。

　　卷第一百七十二

　　小儿漏疳

　　论曰漏疳之病，由风邪毒瓦斯，客于手阳明之脉，攻冲齿间，龈肉虚肿，脓汁 痛。

　　绵绵不断，久而不瘥，时发时愈，故名漏疳。

　　治漏疳，虫蚀颊骨破。青矾散方青矾（烧研） 黄矾（烧研） 雄黄（别研） 白矾（烧研） 细辛（去苗叶各半两） 莨菪子（青黛（研各上一十二味，捣罗为散，更入乳钵中研细，每用少许敷患处，病重者，以井华水调半钱，空心服之。

　　治漏疳龈烂，宣露不止，唇龈痒痛，牙齿 龋。黄银散方黄连（去须） 蒲黄（各一分） 生干地黄（焙） 乌头尖（生） 当归（切焙） 铜绿细辛（子末和为饼子焙上九味，捣为细散，先净漱口，以手指蘸药，匀敷患处，良久温水漱，频用取效。

　　治漏疳虫蚀。 本散方本（去苗土） 雄黄（研） 芎 桂（去粗皮） 细辛（去苗叶） 当归（切焙） 杏仁（上七味，捣罗为散，每用一字，绵裹纳虫孔中，每日看虫孔渐小为效。

　　治漏疳口齿破烂生疮。青梃子方信砒（瓷瓦上炒半熟） 粉霜（瓷瓦上炒半熟） 胆矾（瓷瓦上炒半熟各一分） 铜绿（生）上七味，同研为细末，盐水先漱口，次以米饭掌内搓药成梃子，如针头大，置齿缝中。

　　治漏疳蚀唇鼻牙齿臭烂。芦荟散方芦荟（半分研） 麝香（烧） 青矾（烧研） 黄矾（烧研） 白矾（烧研各一分） 虾蟆（灰半上六味，合研为散令匀，先以绵拭龈上恶血出，即贴药半钱匕，日三。

　　治漏疳血出，不得食。黄连散方黄连（去须） 黄药子 马牙硝（研各一两） 白矾（烧研一分） 龙脑（一钱研）上五味，捣研为散，再同研匀，每用半钱，贴患处。

　　治漏疳虫蚀有窍。龙实散方龙实（龙骨中有之深黄或淡黄土褐色紧掬入舌者） 白矾（烧研） 蜗牛壳 胡粉 牛黄（上五味，研为细散，每用少许，掺贴窍内。

　　治漏疳口疮。葵根散方葵根（切） 赤小豆 土瓜根（各一两） 麝香（研一分）上四味，捣罗为散，每用一字贴疮。

　　治漏疳宣露。黑散方本（去苗土） 升麻 皂荚（不 者烧灰存性各半两） 石膏（一两半碎）上四味，捣罗为散，卧时以手指蘸，揩齿上，微漱存药气，兼牢牙去臭。

　　卷第一百七十二

　　小儿脑疳

　　论曰小儿头皮光而急，发枯作穗，脑热如火，或头上生疮，或腮脸虚肿，身体多汗者，名曰脑疳。此由在胞胎禀受不足，脑髓虚弱，既生之后，腑脏挟热，乳养不周，上攻脑络，则头大项细，渐渐羸瘦，肌体常热，发落不生，故谓之脑疳。

　　治小儿脑疳，头皮光急，发作穗，或有疮痍，或时腮肿，往往损害眼目。升麻丸方升麻 青黛（研） 龙胆（去苗） 茯神（去木） 大黄（煨锉各半两） 甘草（炙）黄连（去上九味，捣研为末，炼蜜和丸，如麻子大，每服三丸至五丸，米饮下，早晨午间日晚各一，量儿大小，以意加减。

　　治小儿脑疳，头发作穗，头皮光急，或有疮，或时腮颔肿，眼目不明，积渐羸弱。桔梗汤方桔梗（锉炒半两） 黄柏（去粗皮炙锉） 大黄（锉炒各一分）上三味，粗捣筛，每用二钱匕，以水一小盏，入生地黄长二寸拍破，同煎至四分，去滓分温二服，早晨日晚各一，更量儿大小，以意加减。

　　治小儿脑疳，发干作穗，眼有白膜，鼻头生疮，通脑。丁香散方丁香 蜗牛壳（去土） 赤小豆（拣） 皂荚（不 者炙令香去黑皮并子各一分）上四味，捣罗为散，每取小许，以竹筒吹入鼻中，五疳悉用之，病重者出虫，每日两度用，良。

　　治小儿脑疳。青黛散方青黛（研一分） 甘草（炙锉） 地榆（炙锉） 蜗牛子（有肉者麸炒黄去壳各一两） 兰香根上九味，捣研为散，每服一字至半钱匕，米饮调下，早晨午间日晚各一服，更量儿大小，以意加减，亦可以少许吹入鼻中。

　　治小儿脑疳，鼻痒，头发作穗，面黄羸瘦，益脑吹鼻。地榆散方地榆（锉） 虾蟆（灰） 干蜗牛壳（去土） 青黛（研） 麝香（研） 石蜜（炒焦各一分）上六味，捣罗为散，更研极细，每取少许，吹入鼻中，当有黄水出。

