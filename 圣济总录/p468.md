<!-- { "loadSidebar": true } -->
　　治小儿齿疳，牙龈腐烂，恶血口臭，牙齿脱落。蟾灰散方虾蟆（一枚烧灰留性） 青橘皮（汤浸去白焙） 甘草（锉） 青黛（研各一分）上四味，捣研为散，入麝香少许，或小儿满口臭烂，落下牙齿，用鹅毛扫于疮上，立差治小儿牙宣，常有鲜血不止，龈臭烂者。方砒黄（一钱） 麝香（半钱）上二味，同研极细，先用纸条子，以生油涂过，掺药末在上，剪作大片，如棋子大，看大小用插在烂动处。

　　治小儿风 牙疼。二圣散方威灵仙 白茯苓（去黑皮各一两）上二味，捣罗为散，每用药一钱匕，水一盏，醋半盏，葱白一握切，煎至六分，热渫冷吐。

　　冷小儿口齿疳，唇口痒痛，齿龈肿黑，宣露摇动。黄芩散方黄芩（去黑心） 升麻 黄连（去须） 大青 虾蟆（烧灰） 角蒿（灰各一分） 黄柏（去上七味，捣罗为细散，每用一字匕，贴齿 上，有涎即吐，如患干湿癣，以口脂和涂疮上，或腊月猪脂和、亦得。

　　治小儿口齿鼻舌生疮。芦荟散方芦荟（研） 胡粉（研各半两） 真珠（研水飞过） 蜗牛壳（去土） 盐绿（研） 青黛（研） 黄芩（去黑心一两半） 麝香（研一分）上八味，捣研为散细如面，先用甘草汤洗，及漱口了，将此散绵裹贴齿龈上，涂亦得，有涎吐出。勿咽。

　　治小儿口齿疳，唇口痒痛，龈肉赤黑色，气息臭秽，牙齿摇动。蜗牛散方蜗牛（干者） 白狗粪灰 虾蟆（灰各一分） 麝香（研少许）上四味，捣研为散，每用一字匕，吹鼻中，并蜜和涂齿上、即瘥。

　　治小儿口齿疳，穿蚀口鼻手足肌肉，俗名走马急疳。方砒霜 粉霜（二味各研极细） 锻石（罗过研细）上三味等分相合，左右研转，令极腻如面，每以鸡羽尖摭少许，扫疮上，其疮即干。慎勿多用，恐入腹中，有大毒、慎之。

　　治小儿齿疳虫 方五倍子（炙为末） 铅丹（研各一分）上二味和匀，以绵裹贴齿龈上，涂亦得。

　　卷第一百七十二

　　小儿无辜疳

　　论曰小儿病面黄发直，时时壮热，饮食不生肌肤，头项生核，状如瘤赘，以无辜而得，故名无辜疳。由小儿嗜肥甘过多，虫因甘动，内缓脾气，饮食不调所致也。治之当如治诸疳之法粉，漏不治小儿一切无辜黄瘦腹痛疳痢，或有虫冷热，悉治之。丹砂丸方丹砂 雄黄（各一分研） 干虾蟆（一枚去头足涂酥炙焦为末研） 石菖蒲 漏芦（各一两）上六味，以菖蒲漏芦，捣罗为末，与余四味，入乳钵同研匀再罗，粟米饭为丸，如麻子大，每服二丸，米饮化下，空心午后各一服，随儿大小加减。

　　治小儿无辜疳，肌瘦有虫。漏芦丸方漏芦（去芦头二两） 猪肝（爆干去膜） 楮根（锉各半两）上三味，捣罗为末，炼蜜为丸，如麻子大，一二岁儿每服三丸，三四岁儿每服五丸。温水下，乳食前，日二服，如患泻，米饮下。

　　治小儿无辜疳，头干腹大，益脑。地榆散方地榆（微炙一两半） 蜗牛壳（去土） 青黛（研各一两） 麝香 人粪（烧灰） 兰香根（烧上八味，捣研为散，五十日儿一字匕，百日儿一字强，二百日儿半钱匕，米饮调下，不拘时候。随儿大小加减。

　　治小儿无辜疳。鳖甲丸方鳖甲（醋炙黄去裙 ） 黄连（去须） 桔梗（炒） 夜明砂（各一两） 诃黎勒皮（两枚一上七味，捣罗为末，以糯米饭为丸，如绿豆大，粥饮下七丸，疳痢亦宜服，日三。量儿大小加减。

　　治小儿一切无辜疳，瘦不下食、腹胀。犀角散方犀角屑 琥珀（研） 芦荟（研） 酸石榴东南根皮（炙锉） 木香 诃黎勒皮 龙脑（各三上一十一味，捣罗为散，一二岁儿半钱匕，三四岁一钱匕，米饮调下，不以时候，量儿大小加减。

　　治小儿无辜疳气，寒热积滞不化，心腹胀痛。芦荟散方芦荟（研） 人中白（研） 虾蟆（炙黄各半两） 麝香（研一分）上四味，捣研为散，再合研令细，每服一字，至半钱匕，熟水调下，不拘时候，日二服，后当下恶物，量儿大小加减。

　　治小儿无辜疳，项细腹大，发干作穗。鳖甲汤方鳖甲（去裙 炙令焦） 陈橘皮（汤浸去白焙） 苍术（去皮米泔浸一宿切焙） 赤茯苓（上六味，粗捣筛，一二岁儿一钱匕，水七分，煎至四分，去滓分温二服、日再。量儿大小加减。

　　治小儿无辜疳。鳖甲散方鳖甲（去裙 醋炙焦） 诃黎勒（去核） 苍术（去皮米泔浸切焙） 木香 赤茯苓（去黑上六味，捣罗为散，一二岁儿半钱匕，熟水调下。食前、日二服，量儿大小加减。

　　治小儿无辜疳痢。丹砂散方丹砂（研） 丁香（各半两） 白马夜眼（一分微炒）上三味，捣研为散，空心以井华水调半钱匕，后服雉肝散。

　　治小儿无辜疳。雉肝散方雉肝（一具干者捣湿者熬为末）上一味，分三服，每服丹砂散后，即一服，米饮调下半钱匕。

　　治小儿无辜疳。蜗牛煎方蜗牛壳（七枚旧死者皮薄黄白色者是）上一味净洗，不得小有尘土。漉干纳酥蜜壳中，瓷盏盛，纸糊头，炊饭上蒸之。下时即坐甑中，装饭又蒸饭熟，细研如水淀，渐渐与服，一日服尽治小儿十岁以下，至新生百日，无问痫热无辜等。皆疗之。雄黄丸方雄黄 丹砂 牛黄 麝香 石膏（并研细） 蕤仁（去皮） 甘遂（微炒） 牡蛎（炒研各半上九味，捣研为末，炼蜜和捣，丸如粟米大，一二岁儿服二丸，米饮下，三四岁三丸，微利为度，随儿大小加减。

　　治小儿无辜疳泻。四神散方虾蟆（一枚炙） 黄连（去须为末） 铅丹（炒各半两） 麝香（半分）上四味，细研为散，每服半钱匕，陈米饮调下。

　　治小儿无辜疳，腹胀气喘，四肢虚浮，乍热乍寒，或即泻痢，心腹坚痛。救生丸方巴豆（去皮取仁半两米醋一升生姜半两切同煮醋尽取巴豆烂研） 雄黄（半两研） 丹砂（上三味，合研匀，以汤浸蒸饼心为丸，如黄米大，每日以芍药汤下二丸。

　　治小儿无辜疳。刘老丸方陈粳米（一合炒过去火毒用） 黄连（去须一两锉炒放冷出火毒） 陈橘皮（去白半两）干上四味，捣为末，猪胆汁煮面糊为丸，如小豆大，每服七丸，米饮下，不拘时。

　　治小儿无辜疳，面黄发直，时时壮热，饮食不成肌肉。棘刚子丸方棘刚子（为末如无以水银代之） 麝香（研） 蟾酥（研） 牛黄（研各一分） 白附子末（半上八味，并生用，同研细，面糊丸，如黍米大，每服十丸，薄荷汤下。乳汁亦得。

　　治小儿无辜疳，面黄发直，时发壮热，饮食不成肌肉。麝香熊胆丸方麝香（研半两） 熊胆（研二钱） 芦荟（研三分） 胡黄连 黄连（去须各一两） 使君子（上七味，捣研为细末，以白面稀糊和丸，如绿豆大，每服十五丸至二十丸，米饮下。

　　治小儿无辜疳，面黄发直，时时壮热，食不生肌。长肌丸方胡黄连（半两） 木香 无食子（各一分） 芦荟（研） 麝香（研） 牛黄（研） 黄柏（去粗上七味，捣罗四味为末，与三味研者拌匀，滴水和丸，如绿豆大，每服五七丸，温水下，量儿大小加减。

　　治小儿无辜疳，发作穗，羸瘦腹胀面黄。蚺蛇胆丸方蚺蛇胆（去脂炙） 黄芩（去黑心） 枳壳（去瓤面炒） 甘菊花 牛膝（酒浸切焙各一分）上七味，捣罗为末，炼蜜和丸，如绿豆大，每服五丸，空腹米饮下，更量儿大小加减。

　　治小儿诸疳无辜，鼻中出清水，眼上有白晕，或患痢体热，口干生疮，脚肿眼涩，腹中有虫，喜饮冷水。胡粉散方胡粉 龙骨末（各一钱匕）上二味，并炒令黄，以鸡子清调，空心服半钱匕，日二。

　　卷第一百七十二

　　小儿疳渴不止

　　论曰小儿宿有疳气，肌肤瘦瘁，内亡津液，心肺壅热，则为疳渴。盖因乳母不慎，恣食热物，不择酸咸，致令壅热潜流乳脉，或即乳儿，致腑脏生热，疳热相搏，上焦干燥，津液枯少，故烦躁而渴。

　　治小儿疳渴，肌肤消瘦，乳食不进。芦荟丸方芦荟（研） 硼砂（研） 麝香（研） 马牙硝（研） 人参 熊胆（研） 甘草（炙捣为末各半上七味，捣研为末，炼蜜为丸，如绿豆大，每服五丸或七丸，薄荷汤化下。

　　治小儿疳渴。铅霜丸方铅白霜 铅丹 定粉 铁粉 龙骨 蛤粉 马牙硝上七味等分，为细末，入麝香少许，用蜗牛肉，研和为丸，如梧桐子大，每服一丸，倒流水化下。

　　治小儿疳渴不止。柳絮矾散方柳絮矾（半两） 铅白霜（一两） 马牙硝（一分） 芒硝（一分）上四味，细研为散，每服一字匕，冷水调下，一服立效。

　　治小儿疳渴，引饮不止。胡黄连散方胡黄连 葛根（锉） 玄参 枇杷叶（拭去毛炙黄） 甘草（炙各一分） 麦门冬（去心焙半上六味，捣罗为散，每服一钱匕，以水一盏，入生姜少许，煎至五分，去滓入蜜少许，再煎一两沸，放温服。

　　治小儿疳渴黄瘦，日夜饮水不足。龙脑丸方龙脑（研） 麝香（研） 丹砂（研） 牛黄（研） 胡黄连 熊胆（研） 芦荟（研）丁香 木上一十三味，捣研为细末，再研匀，饭丸如绿豆大，每服三丸至四丸，薄荷汤下。

　　治小儿疳渴羸瘦。龙胆散方龙胆 熊胆（研） 蜗牛（炒令黄） 芦荟（研） 夜明砂（炒） 麝香（研各一分） 青黛（研）上九味，捣研为散，每服半钱匕，米饮调下，量儿大小加减。

　　治小儿疳渴喜水，小便淋。愈金汤方山栀子（炒黄一两） 瞿麦（半两） 木通（锉半两） 滑石（研一分） 甘草（炙一两） 竹叶上六味，粗捣筛，二岁儿每服一钱匕，水一盏，入沙糖皂子大，同煎五分，去滓温服，日两服，更量儿大小加减。

　　治小儿膈壅疳渴，凉心经。金粉地黄膏方郁金（一两皂荚水煮软切焙） 地黄（粉半两生） 雄黄（水飞一分） 绿豆粉（半两）白术上八味，都为细末，炼蜜丸如皂子大，二岁一丸，荷薄汤化下，一岁半丸，更量儿大小加减。

　　治小儿疳渴，饮水不止。乌梅丸方乌梅肉（焙） 茜根（去土） 木瓜（焙） 葛根（炮各一两） 赤茯苓（去黑皮半两）人参（上八味，捣罗为末，沙糖和丸，如皂子大，每服一丸，新汲水化下。

　　治小儿疳痢渴不止。胡粉丸方胡粉（研半两） 鸡子（一枚）上一味，将鸡子头上打破，如钱眼大，入淀粉于鸡子壳内，以纸糊定，用水一升。入铫子内，慢火煮熟，取出去壳，每服与梧桐子大哺之，一日三五度，量儿大小以意增减。

