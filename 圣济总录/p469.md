<!-- { "loadSidebar": true } -->
　　治小儿疳渴，泄泻不定，黄瘦不思食。地骨皮丸方地骨皮 龙胆 黄芩（去黑心） 枳壳（去瓤麸炒） 木香 赤芍药 猪苓（去黑皮） 海蛤上一十二味，捣罗为末，炼蜜丸如绿豆大，每服五七丸，温汤下，微利即止，量儿大小加减。

　　治小儿疳渴不止，及急慢惊风，胸膈有涎，天 疳风，并皆治疗。蟾酥丸方蟾酥 麝香（研） 犀角（镑） 牛黄（研） 丹砂（研） 芦荟（研） 天竺黄（各半两） 益智炙）上一十一味，捣研为末，用 猪胆汁和丸，如米粒大，丹砂为衣，每服五丸至七丸，煎薄荷汤下，惊风，用剪刀股研，薄荷汤下，慢惊风，煎荆芥汤下；疳气、麝香汤下，惊风搐搦，目睛上视，煎金银酒化下，此药兼利胸膈，坠涎，压心脏积热，顺气进奶食开胃，小儿诸疾皆治。量儿大小加减。

　　治小儿宿有疳气，心肺壅热，内亡津液，烦渴不止。人参散方人参 白茯苓（去黑皮各一两） 葛根（锉二两） 木香 藿香叶 甘草（炙各一分）上六味，捣罗为细散，每服一钱匕，水半盏，煎三五沸温服。

　　治小儿疳渴不止，调中补虚。草豆蔻散方草豆蔻（五枚和皮用） 人参 白茯苓（去黑皮） 防风（去叉） 藿香（各半两） 陈橘皮（去白焙一分）上六味，捣罗为散，每服一钱匕，生姜米饮调下，量儿大小加减服。

　　治小儿久疳多渴，不美乳食。大枣汤方大枣（去核焙） 人参 白术 白茯苓（去黑皮） 陈曲（炒各一两） 甘草（炙） 檀香（锉上七味，粗捣筛，一岁儿一钱匕，水半盏，入枣一枚擘，煎至三分，去滓温服、日三，量儿大小加减服。

　　治小儿疳痢发渴方椿根白皮上一味，曝干捣末，粟米煮作糊，和丸如绿豆大，每服五丸，若下部开，以干末频吹之

　　卷第一百七十三

　　小儿疳痢

　　论曰小儿疳痢者，由乳哺不节，生冷过度，伤于脾胃，冷热相搏。致腑脏不调。久而不瘥，即变诸疳，若大肠虚弱，水谷不化，下痢无度。是为疳痢，其证面色萎黄，肌体羸瘦，盗汗壮热，皮毛焦枯，嗜好酸咸，心腹虚胀，痢下蕴瘀，日夜无度是也。

　　治小儿一切疳痢。熊胆散方熊胆（研） 雄黄（研） 青黛（研） 丹砂（研） 黄矾（烧令汁枯） 细辛（去苗叶） 莨菪子（炒各半两） 芦荟（研） 龙胆 当归（切焙） 白矾（烧令汁尽） 蝉蜕（炒） 虾蟆（炙焦各三分） 麝香（研）黄连（去须） 黄柏（去粗皮） 甘草（炙各一两）上一十七味，捣研为散。六十日至百日孩子，每服一字匕。一二岁半钱匕，三四岁一钱匕，并米饮调下，早晚食前服。

　　治小儿疳痢赤白，及一切痢。桃皮散方桃白皮（炙半两） 黄连（去须） 胡粉（炒） 赤茯苓（去黑皮各一两） 黄柏（去粗皮炙半两） 丁香（七粒）上六味，捣罗为散，每服半钱匕，米饮调下，早晚食前服，量儿大小加减。

　　治小儿疳痢，定命丸方青黛（研三分） 乌蛇（去皮骨酒浸炙一分） 白附子（一枚） 干蝎（炒七个） 腻粉（研一分） 独角仙（去足炙一枚） 棘刚子（去壳七枚） 麝香（研一分）上八味，各捣研为末，用猪胆汁丸如黍米大，每服三丸，早晨晚后温水下。

　　治小儿急疳痢不止，或脓或血，或青或黄，发结成穗，或发堕落，鼻干咬指，好吃土炭，金髓丸方金牙（一分） 乌头（生去皮脐半两） 黄连（捣末用鸡子一枚取清和末作饼炙干一两）肉豆蔻（去壳一枚） 诃黎勒（煨去核用二枚） 石中黄（如无禹余粮代） 麝香（研） 丹砂（研各一分）上八味，捣研为末，炼蜜丸如绿豆大，每服五丸，空心米饮下，日晚再服，量儿大小加减。

　　治小儿三岁以上，疳痢口疮，身体脚手心热，龙骨汤方龙骨（一两） 黄连（去须） 黄柏（去粗皮炙） 地榆（炙各三分） 白头翁 干姜（炮） 当归（切焙） 酸石榴皮 白术（各半两）上九味，粗捣筛。一二岁儿每半钱匕，水半盏，生姜三片，同煎至三分，去滓分温二服，早晚食前服，量儿大小加减，口疮取芦荟赤地利末敷之；下部生疮，取蚺蛇胆黄连麝香等分为末，涂敷之。

　　治小儿疳痢呕逆，浓朴丸方浓朴（去粗皮生姜汁炙三分） 龙骨（半两） 白茯苓（去黑皮） 人参（各三分） 白石脂（半两） 陈橘皮（去白切焙一分） 当归（切焙三分） 肉豆蔻（去壳一枚） 乌梅肉（炒） 干木瓜（各半两）上一十味，捣罗为末，炼蜜丸如麻子大，每服五丸七丸，煎生姜枣汤下，食前服。

　　治小儿一切疳痢，龙骨丸方白龙骨（一分） 白石脂（一两半） 鸡屎矾（烧灰） 黄连（去须） 胡粉（炒） 赤茯苓（去黑皮） 阿胶（炙燥各一两）上七味，捣罗为末，炼蜜丸如麻豆大，每服五丸七丸，空心食前米饮下，更量儿大小加减。

　　治小儿气疳，下痢腹胀，胡黄连丸方。

　　胡黄连（半两） 蛇蜕（炙一分） 虾蟆（炙半两） 青黛（研一分） 蜗牛（炒半两）木香（一分） 诃黎勒皮（半两） 麝香（一分）上八味，捣研为末，用饭为丸，如绿豆大，每服三丸五丸，米饮下，虫出为度。

　　治小儿无辜疳痢，无食子丸方无食子（煨） 甘草（炙） 龙骨 当归（切焙） 黄连（去须） 人参（各一两）上六味，捣罗为末，炼蜜丸如麻子大，每服三丸五丸，米饮下早晨日午服，以瘥为度。

　　治小儿五疳下痢，砒霜丸方砒霜（研一钱） 凝水石（烧） 附子（炮裂去皮脐各一分） 定粉（炒半两）上四味，捣研为末，用粟米饮丸如麻子大，每服三丸五丸，米饮下，更量儿大小加减。

　　治小儿疳痢，铅丹散方。

　　铅丹（炒研） 淀粉（炒研各一两） 蛇蜕（炙焦二条） 夜明砂（炒） 芦荟（研临时入各一分）上五味，以前四味捣研为散，用醋拌和为饼，就热铫上爆熟，细研为散，后入芦荟和匀，每服一字匕，以米饮调服，早晨日午服，量儿大小加减。

　　治小儿一切疳痢，青金散方铅丹 莨菪子 胡粉（各半两） 大枣（二十枚）上四味，一处杵作团，烧令通赤，取出候冷研细，每服半钱匕，空腹米饮调下，晚后再服。

　　治小儿疳痢，百中汤方樗皮（炙） 黄连（去须） 枳壳（去瓤麸炒） 芜荑（各半两） 生姜（一分） 豉（半两） 葱白（三茎）上七味，各细锉，以水五合，浸经宿，平旦煎取三合，量儿大小，空腹服之，初服经日昏沉，后渐渐苏，未全效，更作一剂，热渴与竹沥饮之。

　　治小儿疳痢，久服药不瘥，诃黎勒散方诃黎勒（炮去核） 龙骨 赤石脂 密陀僧（ ） 酸石榴皮（焙） 麝香（研各一分）上六味，捣研为散，每服半钱匕，米饮调下，空心食前服，若是脓血痢，黄连汤调下，量儿大小加减。

　　治小儿疳痢，兼渴不止，定粉散方定粉（炒研半两） 鸡子（一枚取白）上二味，将定粉与鸡子白相和，更研如膏，一二岁每服半钱匕，水七分，煎至三分，放温服之，更量儿大小加减。

　　治小儿疳痢，日夕不止，手足逆冷，或下鲜血，虚渴不止，乌梅丸方乌梅肉（炒） 龙胆 龙骨（各一两） 黄连（去须一两半） 地龙粪（炒一两一分）上五味，捣罗为末，炼蜜丸如麻子大，一岁儿米饮下三丸，食前服，以瘥为度。

　　治小儿疳痢及吐，豆蔻丸方肉豆蔻（去壳一枚） 木香（半两） 丹砂（研） 人参 诃黎勒（煨去核） 麝香（研各一分）上六味，捣研为末，用饭丸如麻子大，每服二丸，空心米饮下，日再服，更量儿大小加减。

　　治小儿一切痢久成疳，阿胶丸方阿胶（炙令燥） 白龙骨 黄连（去须） 白石脂 鸡屎白（炒） 胡粉（炒） 赤茯苓（去黑皮各一两）上七味，捣罗为末，炼蜜丸如麻子大，每服米饮下三丸，食前服，更量儿大小加减。

　　治小儿疳痢，龙骨散方龙骨 胡粉（炒） 白矾（烧令汁尽各一分） 黄连（去须半两）上四味，捣研为散，每服半钱匕，米饮调下，空心服，量儿大小加减。

　　治小儿疳痢，或口内生疮，龙齿散方龙齿（半两） 丁香（一分） 黄连（去须） 胡粉（炒） 赤茯苓（去黑皮各半两） 枳壳（去瓤麸炒一分）上六味，捣罗为散，每服半钱匕，粥饮调下，食前服，量儿大小加减。或加牛黄一钱亦得，有鲜血加芜荑一分。

　　治小儿五疳八痢，丹砂丸方丹砂（研） 青黛（研各一分） 丁香（半分） 肉豆蔻（去壳一枚） 无食子（一枚）麝香（研一钱） 干虾蟆（去头足酥涂炙一枚）上七味，捣研为末，面糊丸如黄米大，每服三丸五丸，空心米饮下。

　　治小儿疳痢气下痢，腹大肌瘦，常服熊胆丸方熊胆（研） 胡黄连 夜明砂（炒） 青黛（研） 黄连（去须各一分） 肉豆蔻（去壳一枚）芦荟（研一分） 龙脑（研一钱） 蟾头（酥炙一枚） 麝香（研二钱） 使君子（去壳一分） 丁香（半分） 无食子（一分）上一十三味，除研外，捣罗为末，粟米饭为丸，如绿豆大，每服七丸至十丸，米饮下、日三。

　　治小儿脾疳，脏腑滑泻或痢，肉豆蔻丸方肉豆蔻（去壳一枚） 诃黎勒（炮去核二枚） 黄连（去须一分） 赤石脂（研一钱） 木香（一分） 蟾头（生姜汁炙一枚）上六味，捣研为末，用蜗牛肉研为丸，如黍米大焙干，每服三丸至五丸，温粥饮下，食前服。

　　治小儿五疳泻痢，肌肤黄瘦多困，好吃泥土，五心常热，烦渴引饮，夜多上窜，虚汗，使君子丸方使君子（去壳面裹煨锉） 无食子（各五枚） 木香 赤芍药 芦荟（研各一分） 肉豆蔻（去壳） 槟榔（煨锉各一枚） 黄连（去须） 麒麟竭（研） 麝香（研各一分）上一十味，捣研为末，粟米饭丸如麻子大，每服五丸至十丸，米饮下，不拘时服，夏秋宜常服。

　　治小儿疳痢羸瘦，饮食减少、引饮。六神丸方丁香 木香 肉豆蔻（去壳秤各半两三味同以面裹慢火煨） 芦荟（研一两） 使君子（去壳） 诃黎勒皮（各半两）上六味，捣罗为末，枣肉和丸，如绿豆大，每服三丸至五丸，米饮下，空心服。

　　治小儿疳痢，下痢腹胀，不思饮食，浓朴丸方浓朴（去粗皮生姜汁炙半两） 陈橘皮（去白切焙一分） 使君子（去壳面裹煨） 甘草（炙锉） 诃黎勒皮（半生半炮各半两）上五味，捣罗为细末，炼蜜丸如小鸡头大，儿三岁以上，每服一丸，米饮化下，百日儿每服作四服，乳汁或清米饮化下。

