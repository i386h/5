<!-- { "loadSidebar": true } -->
　　治小儿疳痢不止，麝香丸方麝香（研一钱） 使君子（去壳半生半炮） 无食子（半生半炮各二枚）上三味，捣研为末，以薄面糊丸，如小绿豆大，每服三丸五丸，米饮下。

　　治小儿一切疳痢。兰香散方兰香 人粪 白狗粪 虾蟆 白矾 蜘蛛 蚯蚓 蜗牛子（八味并烧灰） 芦荟（研） 蚺蛇胆（研各一分）上一十味，捣研为散，以苇管斜批。吹少许入鼻中，及齿上，更以蜜和涂纸上贴之，如下部，即纳之。

　　治小儿疳痢羸瘦。大疳丸方白矾（枯） 绿矾（各一两） 胆矾（二钱） 干虾蟆（一枚去肠肚炙） 莨菪子 葶苈（炒各一分） 蜗牛（四枚以上七味入在瓶内盐泥固济候干火烧通赤取出研为细末） 胡黄连（一分） 生蜗牛（研三枚） 麝香（研） 丹砂（研） 雄黄（研） 牛黄（研各一钱） 熊胆（研） 诃黎勒皮 细辛（去苗叶各二钱） 青黛（半钱）上一十七味，捣研为末，和令匀，烧粟米饭和丸，如麻子大。每服三丸至五丸，薄荷汤下，不拘时候，量儿大小加减服。

　　治小儿疳痢，腹胀肌瘦，泄泻不止。至圣丸方使君子（去壳二十枚） 肉豆蔻（去壳一枚） 丁香 陈曲（炒） 雄黄（研） 熊胆（研各一钱） 麝香（研半钱） 诃黎勒皮（一分）上八味，捣研为末，白面糊和丸，如绿豆大，每服十丸。米饮下，乳食前，量儿大小加减服。

　　治小儿疳痢无常色。黄连木香丸方黄连（去须） 木香（各半两） 麝香（研一钱） 定粉（一分） 狗肝（一具切） 虾蟆（一枚大者切）上六味，先捣研四味为末。将狗肝虾蟆。用酒三升，煮烂至一升，去滓煎成膏，丸前末如绿豆大，每服三丸，空心米饮下，更量儿加减。

　　治小儿疳痢烦渴，肌体羸瘦。安神散方黄 （椎碎蜜水炙锉半两） 甘草（炙锉二钱） 白茯苓（去黑皮） 人参 石莲肉（去心炒各一分）上五味，捣罗为细散，每服半钱匕。水半盏，枣一枚，煎三五沸，量儿大小，加减温服。

　　治小儿疳痢，黄瘦焦枯，壮热胀满。沉香煎方沉香（锉） 丁香 酸石榴皮（各二钱） 木香 肉豆蔻（去壳） 诃黎勒（炮去核） 无食子 缩砂仁（各三钱） 使君子（去皮半两）上九味，捣罗为末，炼蜜调成煎，每服一豆大，米饮化下。

　　治小儿疳痢，皮毛焦枯，肌体羸瘦，喜食酸咸，心腹胀发热。胡黄连丸方胡黄连（一分） 芎 莪术（煨锉） 青橘皮（去白焙） 陈橘皮（去白焙各半两） 干姜（炮一钱） 京三棱（煨锉三分）上七味，捣罗为末，每抄一钱匕，入巴豆十粒，去皮心膜，入冷油内，慢火煎黑色研细，煮醋面糊，丸如黍米大，一岁一丸，薄荷汤下。

　　治小儿疳痢，面黄体瘦，盗汗壮热，心腹虚胀，皮毛焦枯。莨菪丸方莨菪子（一两醋浸一宿炒黑色） 木香 胡黄连 芦荟（研各一钱） 诃黎勒皮（二枚）肉豆蔻（大者一枚去壳）上六味，捣研为末，用烧粟米饭和丸，如黄米大，每服五丸至十丸，空心米饮下。

　　治小儿乳哺不节。生冷过度，下痢不止。面黄肌瘦，腹胀发热，名曰疳痢。胡黄连丸方胡黄连末 白芜荑仁末 芦荟（研） 麝香（研各一分） 巴豆（五粒去皮心膜出油研）上五味，合研匀细，煮面糊和丸。如粟米大，每服五丸至七丸，柳枝汤下，不拘时。

　　治小儿疳痢方丹砂（半两研） 麝香（研） 熊胆（研） 丁香（为末） 蟾酥（各一钱）上五味，将四味细研如面，取蟾酥和为丸，如黍米大，一岁儿一丸，米饮或乳汁相和下。

　　勿令碎，吃药后，以水浓煎桃柳枝淋洗儿。取一丸吹儿鼻中，以湿青衣盖复体，其虫便出，以疾退为度。

　　治小儿疳气，腹胀泄痢，小便赤涩。鳖甲散方鳖甲（去裙 醋炙） 诃黎勒 木香 赤茯苓（去黑皮） 苍术（米泔浸一宿切焙各一两）牵牛子（熬一两半）上六味，捣罗为散。食前温水下半钱匕，日再服，量大小加减。

　　治小儿疳痢，日夜无数、脱肛。身体瘦羸。丁香丸方丁香（三枚） 麝香（研少许） 青黛（研一分） 虾蟆（一枚去肚足炙令黄色）上四味，捣研为末，煮浆水饭为丸，如粟米大，温水下三丸，量儿大小加减服。

　　卷第一百七十三

　　小儿疳痢久不瘥

　　论曰小儿宿挟疳气，加以乳食不节，冷热相乘，肠胃虚弱，遂令下痢，甚则呕哕。变成疳治小儿疳痢久不瘥，食物即呕。 猪胆丸方猪胆（瓦上爆干二两） 胡椒 干姜（炮） 芜荑（炒） 陈橘皮（去白焙各一分） 莳萝（微炒半两） 仓米（炒三分）上七味，捣罗为末。用稀糊和丸，如麻子大，每服五丸，米饮下，早晨晚后各一，量儿大小加减。

　　治小儿疳痢，久不瘥。黄连散方黄连（去须） 白茯苓（去黑皮锉） 阿胶（炒燥） 黄柏（去粗皮锉） 人参 丁香（各半两） 诃黎勒（三枚炮去核） 桃白皮（炙锉三分） 无食子（无孔者二枚）上九味，捣罗为散。每服半钱匕，米饮调下，空心日午近晚各一。更量儿大小加减。

　　治小儿疳痢，经年不止，进退不定，状如白胶。雄黄丸方雄黄（研） 凝水石（烧研） 白矾（枯研） 水蓼（锉） 丹砂（研各半两） 砒霜（研半钱） 铅丹（研） 鸡子皮（烧灰各一分） 大黄（炒锉一两）上九味，除别研外，捣罗为末和匀，以蟾酥和丸。如绿豆大，每服一丸至二丸。石榴皮汤下，生姜汤亦得，早晚食前各一，更量儿大小加减。

　　治小儿疳痢，或黄或青，项细腹胀，口鼻生疮，日加羸瘦。蝉蜕丸方蝉蜕（去足） 麝香（研各一分） 青黛（研） 阿胶（炙燥各半两） 蛇蜕皮（一条烧灰） 瓜蒂（七枚）上六味，捣罗为末。稀糊和丸如绿豆大，五岁以下，每服三丸，或五丸，米饮下，空心日午近夜各一，更量儿大小加减。

　　治小儿疳痢，久不瘥。救急散方丁香（二七粒） 鸡屎矾（烧灰） 麝香（研各一分） 黄柏（去粗皮锉一两）上四味，除麝香外，捣罗为散，和匀。每服半钱匕，早晨米饮调下，相继煮苜蓿并葱令熟与吃，极效。更量儿大小加减。

　　治小儿久患疳痢。当归汤方当归（切焙） 人参 干姜（炮） 木香（各三分） 桃白皮（炙锉） 槐白皮（炙锉）丁香阿胶（炒燥） 甘草（炙锉各半两） 龙骨 黄连（去须各一两） 麝香（研一分）上一十二味，将一十一味，粗捣筛。与麝香和匀，一二岁儿每用半钱匕，水一小盏，煎至四分，去滓分温二服，更量儿大小加减。

　　治小儿疳痢久不瘥。芜荑丸方芜荑（炒为末半两） 羊子肝（一枚）上二味，先用米泔煮羊肝令熟，候冷切作薄片，将芜荑末掺在肝内捣烂，更入少糯米糊和丸，如麻子大，每服五丸，米饮下，早晚食前各一，更量儿大小加减。

　　治小儿久疳痢。丁香散方丁香（七枚）桃白皮（炙锉一分） 白茯苓（去黑皮） 黄柏（去粗皮炙） 黄连（去须各三分） 胡粉（炒研半两）上六味，捣罗为散，每服半钱匕，米饮调下，空心日午各一，更量儿大小加减。

　　治小儿久痢，无问冷热疳痢。胡粉散方胡粉（研一分）枣七枚（大者去核入胡粉在内）上二味， 赤取出候冷。细研为散。每服半钱匕。米饮调下，空心午后各一，更量儿大小加减。

　　治小儿疳痢久不瘥，腹内鼓胀。麝香丸方麝香（一分研） 巴豆（去心皮一两）上二味，先将巴豆入麻油中，煎令黑色研烂，用纸五重裹，出油尽为度，与麝香同研匀，用稀糊和丸，如黍米大，每服一丸或二丸，米饮下，空心午后各一，更量儿大小加减。

　　治小儿疳痢久不瘥。丁香散方丁香 诃黎勒皮 当归（切焙各半两） 龙骨（烧） 芦荟（研各三分） 麝香（研） 胡黄连（各一分） 肉豆蔻（去壳一枚）上八味，捣罗为散。每服半钱匕，米饮调下，早晨午后各一，更量儿大小加减。

　　治小儿疳痢久不瘥。龙骨散方龙骨（烧） 赤石脂（各半两） 诃黎勒皮 密陀僧 石榴皮（曝干） 麝香（研各一分）上六味，捣研为散，每服半钱匕，空心米饮下，日晚再服。

　　治小儿疳痢久不瘥。黄连散方黄连（去须） 黄柏（去粗皮锉各三分） 桃白皮（炙锉） 胡粉（各半两） 丁香（一分）上五味，捣罗为散。每服半钱匕，米饮调下，空心午后各一，量儿大小加减。

　　治小儿宿挟疳气，因乳食不节。肠胃虚损，下痢日久。五灵脂散方五灵脂 赤箭 龙骨（各一分） 麝香（研） 芦荟（研） 丁香（各半钱） 熊胆（研）胡黄连（各一钱）上八味，捣为细散。每服半钱匕，陈米饮调下。

　　治小儿疳泻不止，渐渐羸瘦，众药不效者。异效散方桃根白皮（锉） 黄柏（去粗皮蜜炙锉） 芜荑仁 黄连（去须微炒各一分） 浓朴（去粗皮生姜汁炙锉） 木香 丁香 槟榔（锉各一钱） 无食子（一钱半） 楝根白皮（锉半分）上一十味，捣罗为散，每服一字。三岁以上半钱匕，五六岁一钱匕。用紫苏木瓜米饮调下，乳食前，一日三服。

　　卷第一百七十三

　　小儿疳

　　论曰小儿宿有疳气，加以肠胃虚弱，寒邪乘之，则变下痢。痢久不止。肠胃益虚。寒湿相乘，虫因虚动，侵蚀腑脏，或口齿生疮，或肛门伤烂，故名疳 。

　　治小儿疳 ，下部开张。痢有脓血，烂痒赤肿。麝香丸方麝香（研） 蝉壳（去足） 猪牙皂荚（去皮子炙） 芦荟（研） 人中白（研各一分）青黛（半两研）上六味，捣研为细末。先取五月五日虾蟆一枚，以绳子双系后脚倒挂。用胡黄连一寸，以绵系。纳虾蟆口中系定。将不津器承虾蟆涎，从午至戌，解放虾蟆，只取胡黄连并涎用。

　　将六味药末就涎和丸，如粟米大，每服先暖浆水洗儿，软帛拭干后扶坐，取一丸子，以乳汁少许化下，须臾如醉，慎勿惊，虫即自出。若虫色白或身黄头黑，皆是病浅易瘥，若虫子遍体乱出，纷纷如剪碎马尾，此必死之候。

　　治小儿疳疮，蚀口鼻及下部、危急。鸡屎矾敷方鸡屎矾（烧灰为末）上一味，先以米泔洗疮拭干，以药敷之，日三。

　　治小儿疳 下痢，不问赤白。及五种疳气痢疾。麻子膏方大麻仁（二两） 黑豆黄（一两） 青黛（半斤研） 虾蟆（一枚烧灰研） 麝香（研一两）上五味，先研麻仁，次捣研黑豆等四味为末。与麻仁同研如稠饧，入少许竹沥和匀，用瓷合收，口鼻疳疮者，每服半匙匕。米饮调下日三，若脑脊疳，每日涂口鼻三上。若下部开，以绵裹药半匙匕，纳下部，日三换，量儿大小加减。

