<!-- { "loadSidebar": true } -->
　　治小儿一切疳。四胆丸方龙胆（去土） 虎胆 熊胆（研） 猪胆 芦荟（研） 麝香（研） 白矾（灰） 荆芥穗（各一分）上八味，捣研为末，先取东引石榴根半斤锉碎，以水三碗。煮至半碗去滓，以慢火煎如膏。下诸药末，又熬令可丸。即丸如绿豆大，用瓷器收之，如遇诸疳有虫，或揩鼻眼。手剜指甲，及下部者，取一丸。以荆芥汤化为汁，候儿睡后，点少许于鼻中、脑上、十指、下部。虫闻药气，皆化为水。

　　治小儿一切疳，吹鼻。青黛散方青黛（研） 细辛（去苗叶各半两） 瓜蒂 麝香（研） 地龙（微炒） 芦荟（研） 黄连（去须各一分）上七味，捣研为细散，每用少许。吹鼻中，得嚏喷多，即易治，嚏喷少难治，不嚏喷不可治。

　　治小儿五疳，心脏惊疳，肝脏风疳，肺脏气疳，脾脏滑疳，肾脏急疳。皆治之，常服。

　　金蟾丸方蟾酥（一字） 胡黄连 使君子 熊胆（研各一分） 木香（一钱） 麝香（研少许） 牛黄（研半钱） 丹砂（研二钱飞） 大黄（半两） 虎睛（研一对）上一十味，捣研为末，烧粟米饭，丸如麻子大，荆芥汤下三丸，至五丸。量儿大小加减服之。

　　治小儿一切疳，脑闷昏沉，宜先用。吹鼻散方青黛（研） 踯躅花（各一分） 黄连（去须） 瓜蒂 地龙（微炒） 麝香（研各半分）上六味，捣研为细散，每用少许。吹在鼻中，看嚏喷多少，嚏喷多即病轻，嚏喷少即病重。

　　治小儿疳气，面黄肌瘦，发热多困，好吃泥土， 眉咬甲，时好伏地。香蟾丸方干蟾（一枚炙焦） 麝香（研半钱） 胡黄连（半两） 丹砂（研） 牛黄（研） 蛇蜕（烧灰）雄黄（研） 天竺黄（研） 熊胆（研） 蝉蜕（炙各一分） 天仙子（半合水浸出芽子为度焙干为细末） 肉豆蔻（一枚去壳）上一十二味，捣研为细末，糯米饭和为丸。如黄米大，每服七丸至十丸，米饮下，不拘时候，一日三服。

　　治小儿疳气，身体壮热，毛发焦黄，目常有泪，满口生疮，脚手细弱，腹胁胀满，好吃泥土。使君子丸方使君子（去皮） 夜明沙（炒） 白芜荑（炒各半两） 胡黄连（一两） 麝香（半钱研） 细辛（去苗叶） 芦荟（研） 雄黄（研） 蟾酥 槟榔（锉） 蝉蜕（去翅足炒各一分） 蜗牛（十枚）干虾蟆（二枚用温水洗去肠肚恶物并骨爪后慢火炙黄色为度捣罗为末用酒一升同熬成膏）上一十三味，除虾蟆外，捣研为细末。入膏子和为丸，如麻子大，每服五丸至七丸。米饮下，不拘时候，一日三服。

　　治小儿脑脊疳，口生白疮，齿疳并诸般疳疾，悉主之。熊胆膏方熊胆 蚺蛇胆 芦荟 牛黄 麝香 龙脑（各一分）上六味，并研如粉，用新汲水两盏，入药末搅令匀。以瓷器盛，重汤煮之。水只可及瓷器五分以来。慢火煮，旋添暖水，煮至半日，更投三五粒粳米同煮。米烂药即成，以篦子搅令匀，勿令药干，欲点鼻中时，先七日孩子与乳母，忌生冷酱豉五辛热面鱼肉，并少食盐，然后取药少许，渐渐吹鼻中，及涂口疮上、频使。两日即停一日，看儿发变青即止，至七度停药后，还须慎口。

　　治小儿一切疳病。鹤虱丸方鹤虱（轻炒） 胡黄连 芦荟（研） 丹砂（研各一分） 青黛（研三分）上五味，捣研为末，更入乳钵内。研令细，用米泔煮猪胆令熟。取汁和为丸，如麻子大，每服三丸至五丸，米饮下，早晨午间日晚各一服，量儿大小加减。

　　治小儿五疳瘦弱，不思乳食。黄连猪胆丸方黄连（去须） 芦荟（研） 芜荑 青黛（研） 槟榔（锉各一分） 蝉蜕（二十一个去土） 胡黄连（半两） 麝香（研半钱）上八味，捣研为末。以猪胆丸如麻子大，每服五七丸，量儿加减，米饮下。

　　治一切疳气。青金定命丸方胡黄连（一两为末） 芦荟（研） 青黛（研各三分） 肉豆蔻（二枚去壳为末） 诃黎勒（五枚煨去核为末） 槟榔（一枚为末） 麝香（研） 丹砂（研） 密陀僧（为末） 木香（为末） 丁香（为末各半两） 红雪（研） 鹤虱（为末各一分）上一十三味，再同研令匀，用酒煎 猪胆膏，丸如绿豆大，每服五丸至七丸，奶疳腊茶下，气疳丁香汤下，脑疳黄连汤下，肺疳橘皮汤下，急疳干笋汤下，食疳生姜汤下，脾疳枣汤下，肝疳盐汤下。

　　治五疳，杀虫化食，长肌肉，退风热。青黛丸方青黛（别研留一半为衣） 使君子（肉） 槟榔（锉） 夜明砂 白芜荑（醋炒令紫各半两）蛇蜕（一条炙） 肉豆蔻（面裹煨去壳一分） 巴豆（半分用麸炒令紫去壳别研） 麝香（一钱研） 黄连（去须炒一分半） 虾蟆（一枚酒浸炙令黄紫色去骨）上一十一味，先研巴豆令细，次用猪胆一枚取汁，同研令匀，旋入其余药末，搜和为丸。

　　如未就，更用少软饭，再研得所。丸如麻子大，每服三岁以下者一丸，五岁两丸，十岁三丸，食后用熟水下，日三服。如风热大便涩。用葱汤下五丸至七丸。以通利为度。

　　治小儿诸疳，常服杀疳虫。天浆子丸方天浆子（七枚去壳） 青黛（研） 乌蛇（酒浸去骨炙热） 丹砂（研） 麝香（研各一分） 葶苈（隔纸炒过） 龙脑（研） 雄黄（研） 腻粉（各半分） 白附子（炮） 独角仙（去翅足炙各一枚） 干蝎（五枚炒） 蝉蜕（十枚去足） 蟾酥（一分）上一十四味，各捣研为末。用生猪胆为丸。如黄米大，每服一粒，早晨日晚各一服。

　　治小儿五疳。胡黄连丸方胡黄连 蛤蚧（酥炙） 牛黄（研） 犀角屑 天麻 人参 肉豆蔻仁 大黄（研细炒各半两） 雄黄（研如粉一分）上九味，捣研为末。炼蜜为丸。如麻子大，每服五丸。空心午后各一服，温水下。

　　治小儿诸疳壮热。黄连丸方黄连（去须） 黄柏（去粗皮） 甘草（炙锉） 青橘皮（去白焙各等分）上四味，捣罗为细末。研麝香少许和匀。入 猪胆内。用线系定。于石器内，浆水煮五七沸，取出当风挂一宿，去胆皮研熟，丸如绿豆大，每服五七丸，米饮下，渐加至十丸。

　　治小儿诸疳诸痢。食伤气胀，头大体羸。头发作穗，壮热不食多困，齿烂鼻疮，丁奚潮热等疾。牛黄煎方虾蟆（一枚去皮骨肠胃炙焦捣末以无灰酒一盏 猪胆一枚取汁同熬成膏） 诃黎勒皮（炮） 使君子（去壳） 胡黄连 蝉蜕 无食子 芦荟（研） 芜荑仁 熊胆（研） 夜明砂丹砂（研） 雄黄（研） 木香（各一分） 肉豆蔻（去壳春夏半分秋冬一分） 牛黄（研二钱） 麝香（研一钱） 龙脑（半钱）上一十七味，捣研十六味为末。入前膏，丸如麻子大，每服五七丸。米饮下，惊疳、金银薄荷汤下，干疳腹胀、桃仁 香汤下，疳虫、东引石榴苦楝根汤下，此丸尤治疳痢，若挟热而痢者，不可服。

　　治小儿诸疳，肢体羸弱。脏腑虚滑，不思乳食。三和丸方胡黄连（一两） 木香（半两） 麝香（研一钱）上三味，捣研为细末，面糊和丸。如麻子大，一二岁每服十丸，温粥饮下，日三。

　　卷第一百七十四

　　小儿伤寒

　　论曰小儿伤寒之病，有冬时冒犯严寒而得之者。有伤四时非节之气而得之者，所感虽不同，然皆名伤寒，大率与大人伤寒症状无异。惟用药分剂瘥少尔。治法兼见伤寒门中。

　　治小儿伤寒，身热头痛，咳嗽喘鸣鼻干，不得卧。十味汤方前胡（去芦头） 柴胡（去苗） 人参 甘草（炙锉） 独活（去芦头） 桔梗（炒） 赤茯苓（去黑皮） 枳壳（去瓤麸炒） 芎 羌活（去芦头各半两）上一十味，粗捣筛。每服二钱匕，水一盏。入生姜三片，大枣二枚擘破。同煎至七分，去滓分温三服。

　　治小儿伤寒，头痛肌热喘粗。白术汤方白术 人参 麻黄（去根节） 甘草（炙锉） 葛根（锉） 藿香（去梗） 桔梗（炒各半两）上七味，粗捣筛。每服一钱匕，水半盏，煎至三分，去滓不计时候温服。

　　治小儿伤寒，外证身热脉浮。人参汤方人参 麻黄（去根节） 赤茯苓（去黑皮） 白术 干葛（锉） 甘草（炙各半两）上六味，粗捣筛。每服二钱匕，水一小盏，入葱白少许，同煎至六分，去滓分温二服。

　　治小儿伤寒，KT 喘粗，肌热烦躁作渴。茯苓汤方白茯苓（一两） 乌梅肉（半两微炒） 干木瓜（一两）上三味，捣筛为粗末。每服一钱匕，以水一小盏，入生姜钱子一片。煎至五分，去滓温服，不计时候，量儿大小加减。

　　治小儿伤寒，壮热头痛烦渴。栝蒌根散方栝蒌根（半两） 苦参（一分锉） 人参（一分去芦头） 寒水石（半两） 甘草（一分炙微赤锉） 石膏（半两）上六味，捣筛为粗散。每服一钱匕，以水一小盏，煎至五分去滓。不计时候温服，量儿大小。以葛根散。

　　治小儿伤寒，四肢烦热，心躁口干多渴。葛根散方葛根（半两锉） 麻黄（半两去根节） 人参（半两去芦头） 甘草（一分炙微赤锉） 桂心（一分）上五味，捣罗为粗散。每服一大钱匕，以水一小盏，入生姜钱子一片，枣一枚擘去核。

　　煎至三分，去滓温服，不拘时。

　　治小儿伤寒，头痛肌热，喘粗KT 。石膏汤方石膏（碎一钱） 白术（半两） 麻黄（去根节） 桔梗（炒） 甘草（炙） 水萍（曝干） 杏仁（汤浸去皮尖双仁炒各一分）上七味，粗捣筛。每服一钱匕，水半盏，葱白少许，煎至三分，去滓温服，不拘时候。

　　治小儿伤寒，体热面赤口干，或咳嗽。黄芩汤方黄芩（去黑心二两） 麻黄（去根节一两） 桂（去粗皮） 甘草（炙） 石膏（碎） 芍药（各半两） 杏仁（十枚汤去皮尖双仁炒）上七味，粗捣筛。每服一钱匕，水半盏。生姜三片，煎至三分去滓。量儿大小加减。

　　治小儿伤寒。四物汤方芍药 黄芩（去黑心） 升麻 葛根（各半两）上四味，粗捣筛。每服一钱匕，水半盏，煎取三分，去滓温服。量儿大小，以意加减。

　　治小儿四五岁伤寒，取汗。射干汤方射干 甘草（炙锉） 升麻 芍药 石膏（捣研各半两） 杏仁（二十枚汤退去皮尖双仁麸炒） 麻黄（去根节三分） 桂（去粗皮一分）上八味，粗捣筛。每服一钱匕，水一小盏。煎至五分，去滓温服后，以衣盖复出汗。更量儿大小加减。

　　治小儿伤寒。葛根饮方葛根 淡竹沥（各三合）上二味相和，煎三五沸。二三岁儿分三服，百日儿斟酌服之。

