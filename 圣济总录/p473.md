<!-- { "loadSidebar": true } -->
　　治小儿伤寒，胃气不和，解肌。苍术散方苍术 浓朴（去粗皮生姜汁炙锉） 陈橘皮（汤浸去白焙各一两） 干姜（炮三分） 甘草（炙半两）上五味，捣罗为散。每服一钱匕，水一小盏，入生姜大枣各少许，同煎至六分，热服。

　　卷第一百七十四

　　小儿中风

　　论曰风者百病之长，善行而数变。小儿气血未定，肌肉脆弱，腠理虚疏。为邪风所中，以春甲乙得之，则中于肝。以夏丙丁得之，则中于心。以季夏戊己得之，则中于脾。以秋庚辛得之，则中于肺。以冬壬癸得之，则中于肾。各随其腑脏之俞所中，则为腑脏之风。或客于皮肤肌肉营卫，或留于筋膜骨髓。随其变化，为病不一。各有间甚之状，大率与大人所得证候皆同，特小儿之治，分剂多寡瘥殊，宜消息以调之。

　　治小儿猝中风，状如欲绝。增损续命长理石汤方长理石（碎） 石膏（碎） 赤石脂（碎） 白脂石（碎） 滑石（碎） 桂（去粗皮）大黄（锉炒令香） 麻黄（去根节先煎掠去沫焙） 防风（去叉） 牡蛎（烧碎） 龙骨（碎） 栝蒌根（锉各半两） 甘草（炙一两） 寒水石（一分）上一十四味，粗捣筛。一二岁儿每服一钱匕，水半盏。煎至三分，去滓温服，服后汗出，以粉敷之。若有热者，增大黄。不汗者，加麻黄。无寒水石以朴硝代之，日三服，量儿大小，加减服之。

　　治小儿猝中风恶毒，及久风四肢不随。并 不能行步。续命汤方麻黄（去根节先煎掠去沫焙二两） 甘草（炙半两） 黄芩（去黑心一两） 石膏（一分） 芎（半两） 桂（去粗皮半两） 杏仁（十枚汤退去皮尖双仁麸炒令熟） 葛根（锉半两） 升麻（半两） 当归（切焙半两） 独活（去芦头半两） 人参（一分）上一十二味，粗捣筛。三四岁儿，每服一钱匕，水七分，煎至四分去滓，连夜三四服，量儿大小，加减服之，汗出以粉敷之，避风。

　　治小儿风痱不能语，口眼 斜，四肢不随。石膏汤方石膏（碎一两） 麻黄（去根节先煎掠去沫焙一两） 甘草（炙半两） 射干（半两） 桂（去粗皮半两） 芍药（半两）细辛（去苗叶一分） 当归（切焙半两）上八味，粗捣筛。一二岁儿，每服一钱匕。水半盏，煎至三分，去滓温服，日三，量儿大小加减服。

　　治小儿中风，手足拘急。石膏汤方石膏（研三分） 真珠末（水飞过一两）上二味，同研匀细为末，三四岁儿。每服一钱匕，水七分，煎至四分，去滓温服，日三，量儿大小，以意加减。

　　治小儿中风，筋脉拘急，或手足螈 等。羌活散方羌活（去芦头三分） 芎 （三分） 防风（去叉三分） 天麻（半两） 白附子（一分） 麻黄（去根节先煎掠去沫焙半两） 当归（炙干切焙三分） 甘草（炙一两）上八味，捣罗为散。一二岁儿每服半钱匕，乳汁调服。三四岁儿服一钱匕，日三服。如无乳，熟水调服亦得，量儿大小，加减服之。乳母亦用暖酒调下一钱匕。

　　治小儿新生，肌肤嫩弱。喜为风邪所中，身体热，或中大风，手足惊掣。甘草摩膏方甘草（炙） 防风（去叉各一两） 白术 桔梗（各三分） 雷丸（二两半）上五味，捣罗为粗末，用不入水猪脂一斤。锅内火上先炼过。去滓入诸药末，更煎令成膏。新绵滤去滓，入瓷合内贮之，每用特取少许。炙手以膏摩之，百度效。小儿无病，每日以膏摩囟上，及手足心良，辟风寒也。

　　治小儿中风。蓖麻散方蓖麻子（二十枚去皮别研） 天浆子（去壳一十枚） 生蝎（三十枚） 石榴（一枚取却石榴子及七分盛三味药在内作泥裘固济烧令通赤候药香气出即熟取出打破裘便捣罗为末入后药三味） 天南星 半夏 白附子（各一分半）上七味，将后药三味，并生用捣罗为散。与前药相和，研令匀，酒调下一字，重者不过两服。

　　治小儿汗出中风，一日儿头颈腰背热。二日即腹热，手足不屈，宜服。慎火草散方慎火草（干者半两景天草是也） 丹参 麻黄（去根节先煎掠去沫焙） 白术（各一分）上四味，捣罗为散。一二岁儿每服半钱匕，浆水调服。三四岁儿服一钱匕，日三服，量儿大小加减。

　　治新生小儿中风。麝香散方麝香（细研一分） 驴 头毛（手大指大一把）上二味，以乳汁和驴毛，令得所。于铜器中，微火炒令焦。取出与麝香同研，令如粉，每服一字，乳汁调下，连夜三服。

　　治小儿中风，口眼牵急。丹砂丸方丹砂（研） 干蝎（去足微炒） 白僵蚕（微炒） 天南星（炮裂各半两） 白附子（一分）上五味，捣罗四味为末。入丹砂研令匀。面糊和丸，如绿豆大，一岁儿服一丸，薄荷汤下。

　　治小儿中风，四肢拘挛，心神烦乱，不得睡卧。独活汤方独活（去芦头一分） 黄 （锉一两） 防风（去叉三分） 白藓皮（三分） 茯神（去木一两） 羚羊角（屑三分） 桂（去粗皮半两） 酸枣仁（一两） 甘草（炙半两）上九味，粗捣筛。每服一钱匕。水七分，煎至四分去滓，量儿大小，以意加减服之。

　　治小儿中风，口眼 斜，发歇不定。神识昏昧。紫金丹方草乌头（一分炭火内烧存性） 天南星（一分炭火内烧存一半性） 丹砂（研三钱） 蜈蚣（一条赤足全者炙） 白花蛇（生取肉焙干） 蝎梢（炒） 牛黄（研） 麝香（研） 乳香（盏子内熔过研各一钱）上九味，先将五味，捣罗为细末，入研者药合研匀，用酒煮面糊和丸，如麻子黍米大。

　　量儿大小，每服三丸至五丸，煎桃符汤下，急惊风、研服。

　　治小儿中风痉，身背强直，牙关紧急。螳螂丸方螳螂（一枚大者去翅足炒干） 棘刚子（去皮三十枚） 乌头（炮裂去皮脐二枚） 天南星（中者炮一枚） 防风（去叉一分） 细辛（去苗叶一钱） 干蝎（炒一钱） 白附子（大者一枚）丹砂（研一分） 麝香（研半钱）上一十味，捣研为细末。用石脑油为丸。如绿豆大，每服一丸，至二丸。薄荷水化下，不计时候，如小儿目睛上视，口噤不开，用醋化一丸，灌入鼻中，男左女右灌之。

　　治小儿中风痉，颈项强直，及风痫潮发。牛黄丸方牛黄（研） 丹砂（研） 天竺黄（研） 蝎梢 白僵蚕 天南星 白附子（各一分）上七味，并生用。捣研令细，炼蜜丸如梧桐子大，每服金银薄荷汤，化下一丸至二丸服之。

　　治小儿中风天 ，惊邪风痫。白僵蚕丸方白僵蚕（炒一两） 干蝎（炒一分） 白附子（炮一两） 天南星（炮裂半两） 乌蛇（酒炙令香熟去骨半两）上五味，捣罗为末。粳米饭为丸，如麻子大。一二岁儿，每服三丸，以温酒下，连夜三服，随儿岁数，以意加减服之。

　　卷第一百七十四

　　小儿发黄

　　论曰小儿瘀热在胃，或湿热相搏。熏散肌肉，其证目黄，身或疼痛，肌肉如橘色。或得之伤寒，或得之时气。或得之风温，皆脾胃气虚，邪热与谷气相搏所为也，利其小便则愈，又小儿百日以上。非因伤寒温病，身体微黄者，此由将息过度，胃热所致，慎不可灸，唯宜薄衣裳兼粉之自愈，其证不可不辨。

　　治小儿发黄。升麻汤方升麻 黄芩（去黑心） 山茵陈 柴胡（去苗） 瓜蒂 知母（焙） 蓝叶（各一两） 山栀子仁（一两一分） 大黄（锉炒） 石膏（捣碎各一两半） 甘草（炙） 芍药（各半两） 羚羊角（镑三分）上一十三味，粗捣筛。三四岁儿每服一钱匕，水七分。煎至四分，去滓温服。早晨午后近夜各一服，量大小加减。

　　治小儿黄病。山茵陈丸方山茵陈（半两） 山栀子仁 秦艽（去苗土） 大黄（锉炒各三分） 朴硝（研） 郁李仁（汤去皮别研各一两）上六味，除郁李仁外，捣罗为末。与郁李仁和匀，炼蜜和丸，如绿豆大，每服温水下三丸，至五丸，日再服，量儿大小，以意加减。

　　治小儿发黄。桑白皮汤方桑根白皮（锉） 麻黄（去根节汤煮掠去沫） 秦艽（去苗土各一分） 大黄（锉炒半两）上四味，粗捣筛。每服一钱匕，水七分，牛乳一合，同煎至五分，去滓分温食前，日三服，量儿大小加减。

　　治小儿黄胆，身体目睛小便并黄。茵陈汤方山茵陈（一分） 大黄（锉炒半两） 山栀子仁（五枚）上三味，粗捣筛。五六岁儿每服一钱匕，水七分，煎至四分，入朴硝半钱，更煎一两沸。

　　去滓分温日三服，量大小加减。

　　治小儿天行发黄，心腹胀急。三黄汤方大黄（锉炒） 黄芩（去黑心各一两半） 山栀子仁（三分）上三味，粗捣筛。三四岁儿每服一钱匕，水七分。煎至四分，去滓温服，取利为度。

　　治小儿黄病。青麦汁方青麦自然汁上一味，一二岁儿取半鸡子壳，分二服，三四岁儿，取一鸡子壳。分二服，早晨午后各一服。

　　治小儿忽发黄，面目皮肉并黄。栝蒌根饮方生栝蒌根上一味，捣取汁二大合。蜜一大匙和匀，火暖分三服。

　　治小儿黄病。土瓜根汁方土瓜根汁上一味，一二岁儿取半鸡子壳。分二服，三四岁儿取一鸡子壳。分二服，早晨晚后各一。

　　治小儿身目俱黄。秦艽汤方秦艽（三分）上一味，粗捣筛。每一钱匕，入牛乳一合，同煎至五分。去滓分温日三服，量儿大小加减。

　　治小儿诸黄。瓜蒂散方瓜蒂（一十四枚） 小豆（二十粒） 糯米（四十粒）上三味，捣罗为散，吹少许入鼻中，即瘥。

　　治小儿黄病。韭根汁方韭根汁上一味，滴少许入鼻中，出黄水、即瘥。

　　治小儿胃热，身体微黄。除热粉方寒水石（碎） 芒硝 滑石（碎） 石膏（碎） 赤石脂（碎） 木香 大黄（锉） 甘草（锉）黄芩（去黑心） 防风（去叉） 芎 麻黄根（等分）上一十二味，捣罗为末。以蛤粉一升，药末三合，相和再筛，粉儿日三。

　　卷第一百七十四

　　小儿疟

　　论曰夏伤于暑，秋成 疟，小儿血气壅盛。内挟实热，因犯暑邪。客于皮肤分肉之间。

　　至秋为风冷所折，阳盛于外，阴长于内。阴阳相搏，发而成疟。先寒后热者，寒疟也。先热后寒者，温疟也。热而不寒者，瘅疟也。若汗出过多，亡阳而渴，当节其饮。多饮而小便涩，则变为饮 矣。

　　治小儿疟发作不定，多渴心烦。乌梅汤方乌梅肉（炒） 常山（各半两） 甘草（炙三分）上三味，粗捣筛。每服一钱匕，水一盏，入竹叶五片。小麦三十粒。同煎至四分。去滓温服，量儿大小加减，不拘时候。

