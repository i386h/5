<!-- { "loadSidebar": true } -->
　　治小儿哺露，腹胀身热，下痢不止。鳖甲丸方鳖甲（去裙 醋炙） 常山（锉） 肉苁蓉（酒浸切焙各一分）上三味，捣罗为末。炼蜜丸如麻子大，一二岁每服三丸，三五岁五丸，米饮下，空心午后各一服，更量儿大小加减。

　　治小儿哺露，腹胀体瘦。诃黎勒丸方诃黎勒皮（三分） 肉豆蔻（去壳一枚） 青黛（研） 麝香（研） 芦荟（研） 熊胆（研） 丹砂（研各一分）上七味，捣研为末和匀，酒煮粳米饭。丸如黍米大，每服三丸，粥饮下，日二，更量儿大小加减。

　　治小儿哺露，腹胀体瘦。代赭丸方代赭（研） 赤石脂 丹砂（研各一分） 巴豆（十粒去皮心研纸压去油尽） 杏仁（二七粒针穿灯上燎作声为度）上五味，先别研细。再合研匀，烂饭丸如粟米大，每服一丸，乳汁或粥饮下，更量儿大小加减。

　　治小儿哺露，腹胀体瘦。槟榔丸方槟榔（锉） 丹砂（研） 阿魏（面裹煨面熟为度去面） 代赭（捣研） 乳香（研） 木香五灵脂 麝香（研） 肉豆蔻（去壳各一分） 蟾头（一枚炙焦） 巴豆（七粒去皮心膜纸压去油尽研）上一十一味，捣研为末。面糊丸如黍米大，每服二丸，温生姜汤下，更量儿大小加减。

　　卷第一百七十五

　　小儿丁奚腹大

　　论曰小儿病腹大颈小黄瘦者，名曰丁奚。此由哺食过度，脾胃气弱，不能消化。内成痼滞，故令津液减损，不能荣其气血，丰其肌体，久而不瘥，变谷坚之病。

　　治小儿骨中微热腹内不调，食不为肌，或苦寒热，丁奚腹大。鸡骨丸方雄鸡骨（一具炙黄） 赤茯苓（去黑皮） 石膏（捣末研） 芍药 大黄（锉炒） 紫菀（去苗土） 陈橘皮（汤浸去白焙） 矾石（烧令汁尽研） 细辛（去苗叶） 附子（炮裂去皮脐各半两）黄芩（去黑心） 桂（去粗皮） 葶苈子（炒各三分）上一十三味，捣罗为末。炼蜜丸如麻子大。每服五丸，米饮下，早晨日午夜卧各一服，更量大小加减。

　　治小儿新生，客忤所中。惊痫发热，哺乳不消。中风掣缩，蹙口吐舌，猝注面青。目上摇，腹满丁奚羸瘦胫交。三岁不能行。麝香紫霜丸方麝香（研） 牛黄（研） 雄黄（研） 丹砂（研各一两） 黄连（去须） 桂（去粗皮） 乌贼鱼骨（各半两） 特生 石（炼成者一分） 赤足蜈蚣（半枚炙） 附子（炮裂去皮脐一两） 巴豆（三十枚去皮心绢袋贮灰汁煮半日别捣如泥）上一十一味，并捣研为末。炼蜜和成剂。密器盛，勿令泄气，每用旋丸，儿生十日至三十日，服如黍米大二丸，乳汁下，四十日至百日，服如麻子大三丸。米饮下，一岁至三岁，以意增之，儿虽小而宿实甚者，亦当增丸数。

　　治小儿丁奚坚癖，黄瘦发脱。代赭丸方代赭（碎） 大黄（锉炒） 丹砂（研各一两） 鳖甲（醋炙黄去裙 三分） 芍药 木香杏仁（汤浸去皮尖炒黄别捣如膏） 知母（焙） 巴豆（去皮心研纸裹出油七遍各一两）上九味，捣研为末。炼蜜为丸，百日儿，如绿豆大一丸，二百日儿，二丸。二岁儿三丸，米饮下，以溏利为度。

　　治小儿丁奚腹大，疳气羸瘦。黄连丸方黄连（去须） 桂（去粗皮） 代赭（碎各一两） 木香 杏仁（汤浸去皮尖双仁麸炒别研）肉豆蔻（去壳各半两） 丹砂（研） 麝香（研各一分） 巴豆（去皮心膜出油尽一钱别研）上九味，捣研为末令匀，炼蜜和丸。如麻子大，每服粥饮下三丸，量儿大小加减服之。

　　治小儿食不生肌肉，丁奚腹大，饮食不消。芍药丸方芍药（炒三两） 大黄（锉炒） 桂（去粗皮） 赤茯苓（去黑皮） 柴胡（去苗各二两）上五味，捣罗为末，炼蜜和丸，一岁儿如麻子大二丸，煎蜜汤下，早晚各一服，更量儿大小加减。

　　治小儿丁奚腹大，羸瘦骨立。疳气水谷不消。诃黎勒丸方诃黎勒（煨去核三分） 肉豆蔻（一枚去壳） 青黛（研） 麝香（研） 芦荟（研） 熊胆（研） 丹砂（研各一分）上七味，捣研为末。粟米饭和丸，如黍粒大，每服七丸，粥饮下，日二服，量儿大小增减。

　　治小儿腹大羸瘦，疳气胀满，腹痛减食。使君子丸方使君子（一两） 木香 胡黄连 麝香（研） 芦荟（研各半两） 蟾头（一枚炙令焦）墨（捣研） 青黛（研） 雄黄（研） 熊胆（研各半两）上十一味，捣研为细末。炼蜜和丸，如绿豆大，每服以粥饮下十丸，量儿大小增减。

　　治小儿伤食，失衣当风。湿冷水浴，腹大丁奚，时下痢，寒热如疟，不欲饮食，虽食不充肌肉，又不能消化。羸瘦不耐。人参丸方人参 麦门冬（去心焙） 半夏（汤浸十遍去滑） 黄 （锉） 大黄（锉炒） 苦参（锉） 矾石（烧汁尽研） 甘草（炙锉） 远志（去心） 黄芩（去黑心各三分） 硝石（研） 芎（各半两）上一十二味，捣研为末。炼蜜为丸，如麻子大，一二岁儿，每服三丸，米饮下，四五岁儿，五丸，早晚各一服，量儿大小加减。

　　治小儿坚痞面黄，羸瘦丁奚，不欲食，食不充肌，心中躁闷，时发寒热，五脏虚胀，腹中痛。蜀漆丸方蜀漆 细辛（去苗叶） 龙胆 附子（炮裂去皮脐各半两） 干姜（炮） 牡丹皮 虻虫（微炒） 桂（去粗皮） 曾青（研各三分）上九味，捣罗为末。炼蜜和丸，如绿豆大，空心五丸，米饮下，量儿大小加减。

　　治小儿丁奚腹大项细，贪食不充肌肉黄瘁，又名无辜。黄芩丸方黄芩（去黑心） 黄连（去须各半量） 附子（炮裂去皮脐一枚半两者）上三味，捣罗为末。用黄雌鸡肥嫩者一只。去毛勿令着水，腹上开一小窍子，取去肠肚，纳药末，于饭上蒸软。即取出曝干。不用鸡，为末软饭丸如绿豆大，量儿大小，十丸至十五丸二十丸，米饮下，不拘时候，日三。

　　卷第一百七十五

　　小儿脾胃气不和不能饮食

　　论曰脾胃者，仓廪之官。水谷入胃，脾主磨而消之，脾与胃合俱象土，其气喜温而恶寒，故腑脏内温，则消谷引食，若脾胃虚寒，则食物化迟，故不能饮食。

　　治小儿脾胃气不和，不能饮食，温脾。人参汤方人参（三分） 白术（半两） 诃黎勒皮（三分） 木香（半两） 黄 （锉半两） 白茯苓（去黑皮三分） 藿香叶（半两） 陈橘皮（汤浸去白焙半两） 桔梗（半两炒） 甘草（炙微赤锉一分）上一十味，粗捣筛。每服一钱匕，水七分，入生姜二片，枣一枚劈。煎至四分，去滓不计时候，量儿大小。增减温服。

　　治小儿脾胃气弱，乳不消化。陈橘皮汤方陈橘皮（汤浸去白焙） 高良姜 人参（各一分） 白茯苓（去黑皮半两） 甘草（炙锉半分）上五味，粗捣筛。一二岁儿每服一钱匕，水七分，煎至三分。去滓食前温服，至晚三服，随儿大小增减。

　　治小儿脾胃气不和，憎寒壮热，不纳乳食。白豆蔻汤方白豆蔻（去皮） 甘草（炙赤锉） 陈橘皮（汤浸去白焙） 芎 枇杷叶（拭去毛炙微黄各一分） 干木瓜 黄 （锉） 人参（各半两）上八味，粗捣筛。每服一钱匕，水七分，入生姜二片，枣一枚劈破，煎至四分，去滓不计时候，量儿大小，加减温服。

　　治小儿脾胃气不和，腹胁妨闷，不能饮食，四肢羸弱。六味人参汤方人参 甘草（炙锉） 丁香 黄 （锉各一分） 陈橘皮（汤浸去白焙） 诃黎勒皮（各半两）上六味，粗捣筛。每服一钱匕，水七分，入生姜二片，枣一枚劈，煎至四分，去滓食前温服，量儿大小，以意加减。

　　治小儿脾胃虚冷，吐利不思饮食。和中汤方人参（一两半） 白术 白茯苓（去黑皮各一两） 甘草（炙锉） 浓朴（去粗皮生姜汁炙各三分）上五味，粗捣筛。三四岁儿，每服一钱匕，水半盏，同煎至三分，去滓带热服，至夜可三服，量儿大小，以意增减。

　　治小儿脾胃气不调，不嗜食饮。干地黄丸方生干地黄（焙半两） 大黄（锉碎炒令香半两） 白茯苓（去黑皮一分） 当归（炙干半两）柴胡（去苗半两） 杏仁（汤浸去皮尖双仁麸炒黄半两）上六味，捣罗为末。炼蜜为丸，如麻子大，每服五丸，生姜汤下，日三服，随儿大小，以意加减。不拘时。

　　治小儿脾胃虚冷，气逆不能饮食。橘皮汤方陈橘皮（汤浸去白焙） 桂（去粗皮各一两）上二味，锉碎。分作三帖，每用一帖，以水三盏，入薤白五茎细切，黍米一合，同煮稀粥，熟去药，分二服。

　　治小儿伤冷，脾胃气不和，腹痛不欲饮食。高良姜汤方高良姜（锉） 陈橘皮（汤浸去白焙） 草豆蔻（去皮） 当归（锉碎微炒） 桂（去粗皮各一分） 人参（半两）上六味，粗捣筛。每服一钱匕，水七分，煎至四分，去滓不计时候，量儿大小，加减温服。

　　治小儿脾胃气虚，乳不消腹胀。白术汤方白术 人参 浓朴（去粗皮生姜汁炙各一分）上三味，粗捣筛。一二岁儿，每服一钱匕，水半盏，煎至三分，去滓温服，至晚三服，随儿大小，以意加减。

　　卷第一百七十五

　　小儿咳嗽

　　论曰肺之合皮也，其荣毛也而主气。其俞在背，若风冷伤之，皆令咳嗽，小儿血气肌肤嫩弱，若襁褓解脱不时，风寒伤于皮毛，搏于肺气，则成咳嗽，其乳子未满百日，伤于背，循俞而入者，则病难治。

　　治小儿一切咳嗽，解寒壅。杏仁汤方杏仁（生去皮尖双仁） 知母（焙） 贝母（去心） 款冬花 仙灵脾 麻黄（去根节）甘草（炙） 人参 赤茯苓（去黑皮） 玄参（等分）上一十味，粗捣筛。每服一钱匕，水七分，煎四分，去滓温服。如伤寒嗽，入葱白盐豉煎，更量儿大小加减。

　　治小儿咳嗽。紫菀散方紫菀（去土） 贝母（去心各半两） 款冬花（一分）上三味，捣罗为散，每服一字，至半钱匕，用生姜米饮调下，更量儿大小加减。

　　治小儿咳嗽汗出。杏仁汤方杏仁（去皮尖双仁炒四十九枚） 皂荚（去皮酥炙一挺） 甘草（生用） 蛤粉（各一两） 恶实（炒半分） 紫菀（去苗土一分）上六味，粗捣筛。每服半钱匕，水半盏，入齑汁少许，煎三五沸。去滓温服，更量儿大小加减。

　　治小儿暴嗽。五味子汤方五味子 桂（去粗皮） 干姜（炮等分）上三味，粗捣筛。每服一钱匕，水七分，煎至四分，去滓量大小加减温服。

　　治小儿肺经感寒，语声不出。人参汤方人参 甘草（炙） 黄明胶（炙燥各一分） 杏仁（汤浸去皮尖双仁炒） 麻黄（去根节） 贝母（去心各半两）上六味，粗捣筛。每服一钱匕，水七分，入糯米少许。同煎至四分，不计时候，去滓量大小加减温服。

