<!-- { "loadSidebar": true } -->
　　治小儿咳嗽。金黄散方郁金（一两入防风去叉皂荚各半两巴豆十四枚用河水两碗煮水尽不用三味只取郁金捣为末） 甜硝（研） 雌黄（研各半两）上三味，捣研为散。每服一字匕，煎蝉蜕乌梅汤调下。

　　治小儿哽气，咳嗽痰热。盆硝丸方盆硝 马牙硝 甜硝 铅白霜 丹砂 续随子 青黛 白矾（烧汁尽） 腻粉（各一钱）龙脑 麝香（各一字）上一十一味，并细研为末。粳米饭为丸，三岁以上，如鸡头实大。二岁以下，如梧桐子大，三两个月儿，如小豆大一丸，并用茶汤化下。

　　治小儿胃虚哕，咳逆，吐乳食。香枳散方藿香（二十一叶） 枳壳（二片湿纸裹焙） 蚌粉（一块如枳壳大）上三味，捣罗为散。每服半钱匕，米饮调下，更量儿大小加减。

　　治小儿咳嗽喘闷。贝母散方贝母（去心麸炒半两） 甘草（炙一分）上二味，捣罗为散。如二三岁儿。每服一钱匕，水七分，煎至四分。去滓入牛黄末少许，食后温分二服，更量儿大小加减。

　　治小儿咳嗽。三灰散方巴豆（去壳） 杏仁（去尖） 半夏（等分）上三味，用瓷合盛。以赤石脂闭口，炭火 令透赤，取出放冷细研，二岁儿每服半钱匕，淡生姜汤下，更量大小加减。

　　治小儿一切咳嗽。郁金散方郁金（锉半两） 防风（去叉切） 半夏（切各一分） 巴豆（去壳二十一粒） 皂荚（锉一挺）上五味，以水一升，同于银石器内，煮令干，去巴豆皂荚不用。以温汤洗余三味，焙干捣罗为末，每服半钱匕，生姜蜜熟水调下，更量儿大小加减。

　　治小儿感寒咳嗽，痰涎不利。贝母散方贝母（去心） 皂荚子（炒焦色黄各半两） 葶苈子（隔纸炒一分） 甘草（炙锉半两）上四味，捣罗为散，每服半钱匕，米饮调下，乳食后服。

　　治小儿痰嗽。半夏丸方半夏（七枚圆大者汤洗七遍切生姜汁浸一宿焙） 定粉（研） 白矾（烧令汁尽各一钱）上三味，捣罗为末。面糊丸如麻子大，浓煎白茅根汤下三丸五丸，量儿大小加减食后服。

　　治小儿咳嗽。杏仁煎丸方杏仁（去皮尖双仁生研四十九枚） 皂荚（椎碎半挺） 栝蒌（大者一枚） 生百部（一两四味并用水 捣绞取浓汁后同入银石器内慢火熬成膏） 牵牛子（捣末一两） 木香（半分）上六味，后二味捣为末。入前四味膏内。和丸如绿豆大，每服三丸五丸。糯米饮下，量儿大小加减。

　　治小儿咳嗽。蜂房灰散方露蜂房（二两）上一味，以快火烧为灰研细。每服一字匕，饭饮调下。

　　治小儿涎嗽不止。注唇散方防风（肥实者三握去叉用半夏七枚郁金一枚并椎碎猪牙皂荚三条锉用水一碗同煮水尽为度只取防风切焙为末） 滑石（碎） 白僵蚕（炒二味为末各一钱）上三味，同研匀。每服一字匕，用蜜调涂在儿唇上，令儿KT 吃。

　　治小儿涎嗽。延胡索散方延胡索（半两） 铅白霜（研一分）上二味，捣研为散和匀，每服一字匕，涂乳上，令儿KT 之。

　　治小儿奶食冲脾，伤风咳嗽。坠涎葶苈子丸方葶苈子（纸上炒一分） 牵牛子（炒） 防己 杏仁（去皮尖双仁炒研各一两）上四味，捣研为末。煮枣肉丸如绿豆大，每服三丸至五丸。量儿大小加减。生姜汤下，日再。

　　治小儿咳嗽。桃花散方蛤蚧（酥炙一钱） 蛤粉（研二钱） 芎 （一分） 丹砂（研半钱）上四味，捣研为散。每服半钱匕，温齑汁调下，量大小加减，乳食后服。

　　治婴儿未满百日、咳嗽。注唇膏方白僵蚕（蜜炙十五枚） 雄黄（研半钱） 杏仁（汤浸去皮尖双仁炒研） 贝母（去心各七枚） 龙脑（研一字）上五味，捣研为末。生蜜和为膏，每用少许，注唇上，令儿咂之。

　　治小儿月内及百 。暴嗽吐乳，呕逆不得息。桔梗汤方桔梗（炒） 紫菀（去苗土各三分） 麦门冬（去心焙一两三分） 甘草（炙锉一分）上四味，粗捣筛。每服一钱匕，水七分，煎至四分，去滓温服，量儿大小加减。

　　治小儿寒壅痰涎，咳嗽不止。润肺汤方麻黄（去根节煎掠去沫焙） 人参（各二两） 杏仁（汤浸去皮尖双仁炒） 贝母（去心各二两半） 甘草（炙一两） 陈橘皮（去白焙一分） 桔梗（炒） 阿胶（炒令燥各半两）上八味，粗捣筛。每服一钱匕，水七分，煎至四分，去滓温服。不拘时候，量儿大小加减。

　　治小儿寒壅不调，咳嗽痰涎。半夏丸方半夏（热汤洗三七遍去滑焙） 葶苈子（水净淘洗别研为膏） 杏仁（汤浸去皮尖双仁麸炒别研为膏各半两） 五灵脂（微炒） 丹砂（别研各一两）上五味，捣研为末。生姜汁煮面糊，丸如黍米大，每服五丸至七丸。食后淡生姜汤下。

　　治小儿咳嗽。白散子方栝蒌根 知母（焙） 贝母（去心） 甘草（炙锉等分）上四味，捣罗为散，每服半钱匕，煎黄蜡米饮调下。

　　治小儿咳嗽。贝母饮方贝母（去心麸炒） 麻黄（去根节煎掠去沫焙） 紫菀（去苗土） 甘草（炙各一分） 杏仁（汤浸去皮尖双仁炒三分） 麦门冬（去心焙半两）上六味，粗捣筛。五六岁儿，每服一钱匕，水七分，煎至四分，去滓温服。

　　治小儿肺感风寒，呀呷咳嗽。清膈丸方半夏（汤浸七遍去滑焙） 白矾（熬枯） 铅白霜 滑石 天竺黄（各等分）上五味，捣研为细末。面糊丸如绿豆大，每服五丸，量儿大小加减。薄荷汤下。

　　治小儿热嗽。硝矾散方马牙硝 白矾（各半斤） 铅丹（一分）上三味同研，入合子固济，火烧令红。复湿地一夜，加龙脑半钱匕同研，每服一字匕，甘草汤下，更量大小加减。

　　治小儿呀呷不止方猪肠（一截） 郁金末 蚌粉（各一两）上三味，将二味纳肠中，系两头，火炙干。细罗为末，每服半钱匕，夜卧熟水调下，三服顿服尽，永不发。

　　卷第一百七十六

　　小儿咳逆上气

　　论曰小儿咳逆上气者，肺经有寒也。肺者气之主，处于膈上，小儿啼呼未定，因以饮乳，与气相并，停滞胸膈，引乳射肺。令咳而气逆，故谓之咳逆，或由肺挟风冷，乳哺不节，难经云，形寒饮冷则伤肺，此之谓也。

　　治小儿咳逆上气。杏仁煎丸方杏仁（去皮尖双仁研） 紫菀（去苗土） 款冬花（炒各一两） 麻黄（去根节八两） 五味子桂（去粗皮各半两） 甘草（炙锉） 干姜（炮各二两）上八味，除麻黄杏仁外，捣罗为末。以水一斗，先煎麻黄至六升，去滓下杏仁。更煎至三升，乃纳诸药。及饴糖四两，蜜八两，于慢火上。搅不停手，熬令可丸，即丸如大豆大，五六岁儿，每服三丸，食后温熟水化下，日三。

　　治小儿咳逆。吴茱萸汤方吴茱萸（汤洗五遍炒二两） 桂（去粗皮半两） 款冬花（炒） 射干 紫菀（去苗土各一两）上五味，粗捣筛。每用一钱匕，水一盏，生姜一枣大拍碎。煎至五分去滓，分温三服，更量儿大小加减。

　　治小儿咳逆喘息，如水鸡声。麻黄汤方麻黄（去根筛煎去沫焙） 射干 紫菀（去苗土） 甘草（炙锉各一两） 桂（去粗皮半两）半夏（五枚生姜汤洗十遍炒）上六味，粗捣筛。五六岁儿，每服一钱匕，水一盏，枣一枚。生姜少许，煎至五分，去滓纳蜜半钱匕，更煎一二沸，食后温服，日三，量儿大小加减。

　　治小儿上气，咳逆不止。七味半夏汤方半夏（汤洗十遍炒二两） 紫菀（去苗土） 桂（去粗皮） 阿胶（炙令燥） 甘草（炙锉各一两） 细辛（去苗叶） 款冬花（各半两）上七味，粗捣筛。每服一钱匕，水一盏，生姜少许，煎至五分。去滓投蜜一匙搅化。食后服，日三，更量儿大小加减。

　　治小儿咳逆上气。五味半夏汤方半夏（生姜汤洗十遍炒） 紫菀（去苗土） 细辛（去苗叶） 阿胶（炙令燥） 桂（去粗皮各二两）上五味，粗捣筛。每用一钱匕，水一盏，煎至六分，去滓分温三服。空心午间日晚各一。更量儿大小加减。

　　治小儿咳逆上气，喉中有声，不通利。紫菀散方紫菀（去苗土一两） 杏仁（去皮尖双仁炒） 细辛（去苗叶） 款冬花（各一分）上四味，捣罗为散。二三岁儿，每服半钱匕，米饮调下、日三，更量大小加减。

　　治小儿上气喘息，如水鸡声，射干汤方射干 半夏（汤浸洗七遍焙各一两） 桂（去粗皮一两半）上三味，粗捣筛。五六岁儿，每服一钱匕，水一盏，生姜少许，煎至四分。去滓温服。

　　治小儿咳逆上气。杏蜜煎方杏仁（去尖皮双仁生研如膏） 蜜（各二两）上二味和匀，于银石锅内，慢火熬成煎旋丸，一二岁儿，每服如绿豆大一丸，温水化下，更量儿大小加减。

　　治小儿上气咳嗽，不得安卧。桔梗饮方桔梗（锉炒一两） 桑根白皮（锉） 贝母（去心） 白茯苓（去黑皮） 大青 五味子吴蓝 人参（各三分） 甘草（炙锉一两半）上九味，粗捣筛。每服一钱匕，水八分，煎至四分，去滓食后温服，量大小加减。

　　治小儿咳逆上气，喘满气促，调顺胃气，进益饮食。前胡丸方前胡（去苗） 人参 半夏（汤浸去滑七遍切焙） 白术（各一两） 丁香（一分）上五味，捣罗为细末，生姜自然汁煮面糊。丸如绿豆大，每服五丸至七丸。食后临卧生姜汤下。

　　治小儿咳嗽气急。紫菀汤方紫菀（去苗土二两） 贝母（去心洗） 款冬花（各一两）上三味细锉，每服一钱匕，以水七分，煎取四分，去滓温服食后。

　　卷第一百七十六

　　小儿呕吐

　　论曰小儿呕吐者，脾胃不和也。或因啼呼未定，而遽饮乳；或因乳中伤冷，令儿饮之，皆致呕吐。盖儿啼未定，气息未调，遽令饮乳，其气尚逆，乳不得下。停滞胸膈，胸满气急，故令呕吐，乳母乘凉。冷气入乳，乳汁变坏。不捻除之，因以饮儿，坏乳入胃，则令腹胀气逆，故亦变呕吐，又有小儿沐浴不避风冷，风冷与血气相搏，胃生蕴热，亦为呕吐，当审其形证冷热，根据法治之。

　　治小儿呕吐，膈上有冷。橘皮汤方陈橘皮（汤浸去白焙） 细辛（去苗叶） 干姜（炮裂各一分） 大黄（锉炒） 甘草（炙各三分）上五味，粗捣筛。每服一钱匕，水七分，煎至四分，去滓分温三服，一日令尽，更量儿大小，以意加减。

　　治小儿呕吐不止。浓朴汤方浓朴（去粗皮生姜汁炙） 人参（各一分） 粟米（炒一合）上三味，粗捣筛。每服一钱匕，水七分，入生姜二片，同煎至四分，去滓分温二服。早晨日晚各一服，更看儿大小，以意加减。

　　治小儿吐逆。丁香汤方。

