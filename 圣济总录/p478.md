<!-- { "loadSidebar": true } -->
　　丁香（半分） 桂（去粗皮一分） 人参（半两） 甘草（炙半两） 藿香叶（一分） 干姜（炮裂半两） 白茯苓（去黑皮一分）上七味，粗捣筛。每服半钱匕，水五分，同煎至三分，去滓温服，入枣煎更妙。

　　治小儿吐逆不定。丁香汤方丁香 花桑叶（如无枇杷叶代） 人参 白茅根（锉） 藿香（用叶各一分）上五味，粗捣筛。每服一钱匕，水七分，入生姜一片，煎至四分，去滓量儿大小，加减服之。

　　治小儿脾胃不和，吐逆不止。诃黎勒丸方诃黎勒皮（煨去核二枚） 丁香（一钱） 陈橘皮（汤浸去白焙一分） 半夏（汤洗去滑炮一分） 人参（一分）上五味，捣罗为末。用生姜汁煮面糊，丸如绿豆大。每服七丸，生姜汤下，乳食前。

　　治小儿吐逆不止。石亭脂散方石亭脂（一分） 白滑石（二钱）上二味，细研为散。煎竹叶糯米汤调下一字匕，立止。

　　治小儿胃气虚弱，多痰吐逆。乳食难停。丁香温胃丸方丁香（二钱） 天南星（一分浆水煮透软切作片子焙令干） 半夏（一分浆水煮令软切作片子焙令干） 水银（一分） 黑铅（半分与水银结成沙子） 白豆蔻（去皮一分）上六味，捣罗为末。用黄蜡一两，熔和成煎，丸如绿豆大，每服二丸或三丸，丁香汤下。

　　治小儿胃虚，不思乳食，哕逆膈闷。肉豆蔻丸方肉豆蔻（去皮一枚） 生姜（切焙干一钱） 木香（一钱） 人参（一分） 青橘皮（汤浸去白焙一分） 白术（一分）上六味，捣罗为末。白面糊丸，如绿豆大，每服五丸，米饮下，不拘时服。

　　治小儿吐逆不定。木瓜汤方木瓜（生者） 生姜（不去皮）上二味各半两，切作片子，水一盏，煎至五分去滓，量儿大小分减温服。

　　治小儿一切吐逆不止。水银丸方水银（结沙子半钱） 丁香 葛根（各一两） 半夏（汤浸七遍焙一钱）上四味，捣研为末。用生姜汁和面煮糊为丸，如黄米大，每服三丸，煎金银汤下，更量儿大小加减。

　　治小儿吐逆。麦门冬散方麦门冬（去心焙一两） 石膏（生用半两） 甘草（一分炮）上三味，捣罗为散。每服半钱匕，量儿大小加减，煎茅香根生姜汤调下。

　　治小儿吐逆。木香丸方木香（末） 黑犬胆（各一分）上二味，以胆汁和木香末。丸如大豆大，每服二岁以下，粥饮化一丸。

　　治小儿吐逆。滑石散方白滑石（二钱） 鲤鱼胆（干者五枚）上二味，捣研为散，每服半字匕，倒流水调下。

　　治小儿胃热吐逆。妙圣丸方龙脑 粉霜 腻粉 滑石上四味各等分，研为细末，面糊丸如绿豆大，每服一丸，煎干柿汤下，不拘时服。

　　治小儿心膈伏热生涎，霍乱躁闷，身体多热，乳食难停，吐逆不定。大戟丸方大戟（浆水煮过切焙干捣罗取末三钱） 腻粉 粉霜（各一钱半） 水银 铅（各一分二味结沙子） 乳香（研） 丁香（为末各一钱） 龙脑（半钱）上八味，研令匀，熔黄蜡一分，和为膏。旋丸如麻子大，每服三丸至五丸。量儿大小加减，如烦躁，研生脂麻马齿苋水下，吐逆煎马齿苋丁香汤下。

　　治小儿冷气，吐逆不止，心胸痞满。金针丸方阳起石（研一分） 杏仁（十五枚汤浸去皮尖双仁炒） 不灰木（生研半两） 阿魏（半钱）巴豆（去皮膜十二枚）上五味，除巴豆杏仁别研外，捣为细末。后入二味，再研令匀，用糯米饭，丸如鸡头大。火焙干，每服一丸，用针穿。灯焰上燎透为度。入盐少许，同研细，冷生姜汤调下，量儿大小，分减与之。

　　治小儿风热，吐不止。甜硝散方甜硝（一钱） 滑石（白腻者半两）上二味，同研为散，每服半钱匕，用浆水半盏以下，入生油一点打匀，调下立止。

　　治小儿脾胃不和。腹胀气逆，变成呕吐。人参散方人参 白茯苓（去黑皮各一两） 葛根（锉二两） 木香 藿香（取叶） 甘草（炙锉各一分）上六味，捣罗为散。每服一钱匕，水一盏，煎至六分温服。

　　治小儿吐逆不定。乳香丸方乳香（研） 丹砂（研） 麝香（研各一钱） 半夏（半两汤洗七次生姜汁炒黄）上四味，捣研为末。面糊和丸，如绿豆大，每服五丸，米饮下，量儿大小加减服。

　　治小儿胃气虚寒，呕吐不止，不下乳食。丁香汤方丁香（二钱） 胡椒（一钱） 槟榔（一枚锉）上三味，粗捣筛。每服半钱匕，水半盏，入白茅根少许，同煎至三分，去滓温服。不计时候，量儿大小加减服。

　　治小儿吐逆不止。麝香汤方麝香（一钱研） 五灵脂（一两为末）上二味，拌匀。每一钱匕，水酒各半盏，煎至半盏，去滓温分二服，量儿大小加减。

　　卷第一百七十六

　　小儿哕

　　论曰小儿气弱，不能胜乳，致乳满胃中，气既不得传导，复遇呼吸风冷，则使胃气上逆，故令哕，能节其乳，仍温胃气，则哕自愈。

　　治小儿哕逆。麝沉散方麝香（研） 沉香（锉各一分）上二味，捣研为散拌匀，每服半钱，或一钱匕，沸汤点服，量儿大小加减。

　　治小儿哕逆不止。诃黎勒散方诃黎勒皮（一分） 人参 槟榔（锉） 甘草（炙） 陈橘皮（汤浸去白切炒） 沉香（锉各半两）上六味，捣罗为散。每服一字，或半钱至一钱匕，量儿大小，煎麦 汤调下。

　　治小儿哕。牛乳饮方牛乳 生姜（自然汁各一合）上二味，于银器中，慢火煎沸，一岁儿饮二分盏，更量大小加减。

　　治小儿哕不止。羊乳饮方羊乳（一升）上一味，慢火于银器中，煎令减半，分作五服，更量儿大小加减。

　　治小儿胃气虚哕逆。丁香补胃丸方丁香（一钱） 藿香（一分） 附子（炮裂去皮脐二钱） 定粉（炒研） 槟榔（锉各一分）上五味，捣研为末，滴水丸如梧桐子大。每服一丸至二丸，米饮下，不计时，量大小加减。

　　治小儿胃气虚冷，哕逆不止。枇杷叶散方枇杷叶（炙去毛） 丁香（各一钱） 白茅根 人参（各一分）上四味，捣罗为细散，每服半钱或一钱匕，煎马齿苋汤调下，不计时，量儿大小加减。

　　治小儿哕逆不止，乳食不进。遂愈散方滑石末（一钱） 丁香（二七粒为末） 藿香末（半钱）上三味，同研匀细，每服一字或半钱匕，生油调下，量儿大小加减。

　　治小儿哕逆腹胀。消乳进食丸方陈橘皮（汤浸去白焙干） 生姜（去皮切二味同炒黄色各一两）上二味，同捣罗为末。水浸炊饼心和丸。如麻子大，每服一二岁儿橘皮汤下七丸，量儿大小加减服。

　　治小儿脾胃虚寒，哕逆不止。木香丸方木香 草豆蔻（去皮） 槟榔（锉） 青橘皮（去白焙） 陈橘皮（去白焙各一分） 肉豆蔻（去壳一颗） 京三棱（炮锉一两）上七味，捣罗为末。面糊和丸，如绿豆大，每服五丸，温生姜汤下。量儿大小加减服。

　　治小儿脾胃虚寒，哕逆不入乳食。人参丸方人参 白茯苓（去黑皮各一分） 白术 木香 山芋 丁香（各一钱）上六味，捣罗为细末，白面糊和丸，如绿豆大，每服七丸，生姜汤下，奶食前服，量儿大小加减服。

　　治小儿胃寒多哕。人参丸方人参 白茯苓（去黑皮） 陈橘皮（去白焙） 白术 半夏（汤洗去滑各半分） 甘草（炙锉） 干姜（炮各一分）上七味，捣罗为末。面糊和丸，如黄米大，每服十丸，或十五丸，煎藿香汤下，量儿大小加减服。

　　卷第一百七十六

　　小儿吐

　　论曰小儿饮乳后，忽吐逆乳汁者，名曰吐 。盖由乳哺冷热不调，停在胸膈，复因饮乳，旧乳未消，新乳又入，气不通宣，新陈相压，所以吐 ，当节乳则愈。

　　治小儿吐 ，胸中痞满，乳饮停积。麝香汤方麝香（研） 木香 人参 沉香（锉） 赤茯苓（去黑皮各一分） 丁香（半分）上六味，粗捣筛。每半钱匕，水半盏，煎数沸。去滓分温二服。

　　治小儿吐 ，胸中冷气停结。黄 汤方黄 人参（各三分） 当归（切焙） 芍药 甘草（炙锉） 芎 （各半两） 细辛（去苗叶一分）上七味，粗捣筛。每一钱匕，水七分，煎至四分，去滓分温二服，早晚各一，更量儿大小加减。

　　治小儿初生，吐不止。盐黄散方盐（两黄米大） 牛黄（两粟米大研） 人参 白茯苓（各一小豆大） 甘草（两小豆大炙）上五味，先捣研四味为末。以乳汁半合，煎三五沸。入牛黄末搅匀，分减服之。

　　治小儿吐乳。麝香丸方麝香（一钱研） 丁香（捣末） 杏仁（去皮尖双仁炒研各一分）上三味，研捣为细末，以粟米饭丸如麻子大，每服五丸，人参汤研下，更量儿大小加减。

　　治小儿饮乳后，吐 不止。丁香丸方丁香（一分） 藿香叶（半两） 人参（三分）上三味，捣为细末，炼蜜丸如绿豆大，每服三丸，粥饮下。

　　治小儿吐 不定。枇杷叶散方枇杷叶（去毛炙） 丁香（各一分）上二味，捣罗为散。儿小者，于乳头上涂一字，令儿咂之；儿大者，煎枣汤调下。不拘时，更量大小加减。

　　治小儿吐奶不止。妙功散方藜芦洗焙上一味，捣为细散，以少许吹入鼻中，嚏三两次、立止。

　　治小儿吐乳。莎草根散方莎草根（炒去毛香附子是也） 甘草（炙锉各半两）上二味，捣罗为散，每一钱匕，水七分，煎至四分，去滓温分二服，早晚各一，细细呷之，更量大小加减。

　　治小儿吐 ，乳母服。人参汤方人参 陈橘皮（去白焙各二两）上二味，捣罗为散，每一钱匕，水七分，生姜半枣大拍破，煎至四分，去滓分温二服，服后与儿乳吃。

　　治小儿呕吐不止。人参散方人参（一两为末） 丹砂（半两研）上二味，同研令匀，每服半钱匕，熟米饮调下，更量大小加减。

　　治小儿吐不止，双石散方石亭脂（一钱） 白滑石（三钱）上二味，研为细散，每服一字匕，煎竹叶糯米汤调下，更量大小加减。

　　治小儿吐逆不止。丁香散方丁香（半分） 桂（去粗皮） 藿香叶（各一分） 人参 甘草（炙锉） 干姜（炮各半两） 白茯苓（去黑皮一钱）上七味，捣罗为细散，每服半钱匕，水七分，煎至四分温服，更量大小加减。

　　治小儿吐逆不止。二生汤方生木瓜 生姜（不去皮）上二味、等分。切作薄片，量儿大小，以水煎热，去滓与服。

　　卷第一百七十六

　　小儿乳癖

　　论曰小儿脾胃气弱，保养不慎。则令三焦不调。乳饮不化，聚而成痰。流于胁下，寒气乘之，遂成癖聚。久不消，横连少腹，上至心下，按之苦痛，肌肤渐弱，面色青黄，多睡目涩，寒热往来，呕吐咳嗽，故谓之乳癖，世呼为奶癖是也。

