<!-- { "loadSidebar": true } -->
　　治小儿乳癖。积气散方粉霜（研一钱半） 诃黎勒皮（为末四钱） 硫黄（研一钱半） 京三棱（为末七钱） 密陀僧（研五钱） 白丁香（研二钱）上六味，捣研为散。再同研匀，每服一钱匕，用生姜浆水调下后，于五更服青灵丸。

　　治小儿乳癖。青灵丸方粉霜 丹砂（研） 腻粉（各一钱） 水银（二钱用铅少许结沙子） 麝香（研半钱） 青黛（二钱） 巴豆（三十粒去皮心膜出油尽研）上七味，各细研，再同和匀。用面糊为丸，如黄米大，薄荷汤下五丸至七丸。新水亦得。

　　治小儿乳癖。二香散方白丁香（直者四十九粒） 丁香（二十一枚为末） 石燕子（一枚捣研） 硫黄（研三钱） 腻粉（抄一钱匕研） 密陀僧（研） 砂（研各三钱）上七味，同研匀为细散，每服一岁半钱匕，二岁一钱匕，十岁以上二钱匕，用面汤调下，如左肋下病，卧左边。如右肋下病，卧右边，至晓取下癖积是验。

　　治小儿乳癖食癖，每至午后，时作寒热，微有咳嗽。胁肋癖硬。烧青丸方轻粉（二钱） 太阴玄精石（研一分） 粉霜 砂（研各一两） 白面（三钱）上五味，再同研细，滴水和为饼子。以文武火烧熟为度，再研滴水和为丸，如黄米大，三岁以上，每服五丸，浆水下，三岁以下，以意增减。

　　治乳癖。 砂丸方砂 礞石 粉霜 鹰屎 无食子 京三棱（各用末一钱匕） 腻粉（三字） 龙脑（研一字）上八味，再同研匀，以面裹大枣。烧熟取枣肉和药，丸如绿豆大，每服三丸或五丸，煎古老钱汤下，量儿大小加减。兼治久积（面烧枣不烧药），次用外贴药。

　　治乳癖。外贴散方芸苔子（末三钱） 寒食面（一钱半）上二味，再同研匀，用新水调如糊，纸上摊，贴乳癖上，频以水润之。

　　治小儿乳癖，胁下结块不消。腻粉丸方腻粉 白丁香（微炒各一分）上二味，再同研匀，以枣肉和丸。如黍米大，每服一丸，新汲水下，取下粘滞恶物、效。量儿大小加减，不计时候。

　　治小儿乳癖，神效。金花散方白丁香（直者微炒七十粒） 丁香（二十五粒二味为末） 密陀僧（研） 硫黄（研） 黄鹰屎白（研各半钱）上五味，再合研匀，每服三岁以下一字匕，三岁以上半钱至一钱匕，并用奶汁调下，临卧服，至来日，取下青黑稠粘物即愈，未尽不过再服。

　　治小儿乳癖。方独窠蒜一头上一味，将蒜捣烂，看儿癖大小，候儿睡着，随病大小贴，听儿腹内作声，便急取去不用。

　　治虚中挟积，并乳癖。圣饼子方石燕子（末二钱） 粉霜（三钱） 腻粉 砂（研各二钱） 延胡索（一分为末） 鹰屎白（研一钱） 白面（四钱） 丹砂（研一钱）上八味，用鸡子清和丸，如鸡头大，作饼子。 灰火内微烧过，每服米饮化下半饼子。

　　治小儿乳癖积块。消癖丸方牵牛子（一两半生半炒） 皂荚（肥者三挺烧令烟尽为度） 巴豆（去皮心研出油夏秋半两春冬一两）上三味，除巴豆外，捣罗为末。后入巴豆，再同研匀，用粟米饭丸如绿豆大，每服三丸，橘皮汤下，如常服。丸如粟米大，茶下三丸，量儿大小加减。

　　治小儿乳癖攻胁肋紧痛。如神散方独头蒜（一颗研） 楼葱（一寸研） 腻粉（半钱） 凌霄花（末一钱）上四味，再同研匀，调涂胁肋上硬处，用醋面饼子贴盖之，候口内闻蒜气，急用温汤洗去。

　　治小儿奶癖，腹胁紧硬，时作寒热。牵牛丸方白牵牛（末二钱） 粉霜（一钱） 腻粉（三钱） 砂（研一钱半） 黄鹰屎（末一钱） 白丁香（为末一钱） 延胡索（大者七枚捣末） 石燕子（捣研一枚） 白滑石（末一钱） 没药（研一钱） 白面（五钱）上一十一味，研为细末，拌和匀。滴水和作饼子，先于火上炙干，次入灰火煨熟为度。

　　放冷细研，更入硫黄一钱。同研匀，滴水和为丸，如绿豆大，看儿大小，每服三丸至五丸，煎柳枝干柿汤下，临睡服。

　　治小儿乳癖，肌瘦寒热，胁下硬痛。化癖丸方生姜（切片子曝干为末） 丹砂（研各二钱） 巴豆霜（一字） 砂（研） 白滑石（捣研各二钱）上五味，再同研匀，粟米饭和为丸，如黄米大，每服二丸，薄荷汤下，奶食后临卧服。

　　治小儿乳癖，胁肋坚硬，喘粗、时作疼痛。水银丸方水银（一钱） 硫黄（二钱同研） 密陀僧（二钱捣研） 腻粉（三钱） 巴豆（二粒去皮膜心研出油尽） 砂（研半钱）上六味，再同研匀，白面糊为丸，如黄米大，每服三丸。煎槐叶汤下，奶食后临卧服，更量儿大小加减。

　　治小儿乳癖。滴水丸方黄柏（去粗皮锉） 轻粉（研） 丹砂（研） 天南星（炮） 半夏（生姜汁浸一宿汤洗去滑焙各一钱） 巴豆（十粒去心皮出油尽） 水银（结沙子半皂子大）上七味，捣罗研为末，再同研匀，滴水和丸，如绿豆大，每服二丸，或三丸，煎生姜葱白汤下，量儿大小加减。

　　治小儿虚积乳癖。软金丸方腻粉（二钱） 蓬砂（研皂子大） 砂（研半皂子大） 黄连（去须半钱） 太阴玄精石（研半钱） 黄鹰屎（半钱） 巴豆（一枚半生半烧） 粉霜（半钱）上八味，捣研为末。再同研匀，枣肉和，用面剂裹。文武火中煨，以面熟为度。去面取药，旋丸如黄米大，每服一二丸，甘草薄荷汤下，量儿大小加减。

　　治小儿乳癖。硫黄散方硫黄（研） 密陀僧（别捣研） 腻粉（研） 诃黎勒皮（为末各一钱）上四味，和令匀，每服一钱匕，奶汁调下，更量大小加减。

　　治小儿乳癖。大黄丸方大黄（锉炒） 桔梗（锉炒） 木香（锉） 陈橘皮（去白焙各一分） 马牙硝（研） 郁李仁（去皮各三分） 诃黎勒（皮一枚） 乌梅肉（炒半分）上八味，捣罗为末。炼蜜和丸，如黄米大，一岁儿每服七丸，米饮下，更量大小加减。

　　治小儿初生至百日周 ，腹内有气，冲心喉，及壮热头疼，呕逆腹痛，寒热乳癖，宣下胎中宿物。大黄丸方大黄（锉炒一两） 丹砂（研） 人参 枳壳（去瓤麸炒） 白茯苓（去黑皮各一分半）柴胡（去苗） 桂（去粗皮半分） 木香（一分）上八味，捣研为末。炼蜜丸如绿豆大，每服五丸，乳汁下、日三，大者加至二十丸。

　　治小儿乳癖，积聚，按之苦痛，肌肤渐瘦，面色青黄。妙应丸方槟榔（锉二枚） 陈橘皮（汤浸去白焙） 青橘皮（汤浸去白焙各半两） 木香 黄连（去须炒） 莪术（煨锉） 桂（去粗皮各一分）上七味，捣罗为末，每抄一钱匕，入巴豆一粒，去皮心膜，醋煮令黑色，并杏仁一粒，去皮尖，灯上烧作黑灰，同研令细，与药末再合研令匀，用白面糊和丸，如粟米大，每服二丸，食后生姜汤下，量儿大小加减。

　　治小儿脾胃气弱，乳食不化，乳饮留于胁下，因寒成癖。莪术散方莪术（炮切半两） 阿魏（一钱水化开浸莪术一宿慢火炒干）上二味，捣罗为细散，每服半钱匕，紫苏米饮调下，量儿大小加减。

　　卷第一百七十六

　　小儿症瘕癖结

　　论曰小儿腹中胁下结聚之病，有形可验，按之不动者，症也。假结有形，推之浮移者、瘕也。僻在左右者，癖也。诸症本于食，诸癖本于饮。诸瘕本于气，皆由腑脏不和。三焦不调，又为寒湿之气所乘，故令乳哺不化，食饮结聚，而为症瘕癖结之病。

　　治小儿阴阳气不顺，虚痞胀满，呕逆腹痛，成症瘕癖结等病。万应丸方槟榔（二枚锉） 陈橘皮（去白焙） 青橘皮（去白焙各半两） 木香 黄连（去须） 莪术（煨锉） 桂（去粗皮各一分）上七味，捣罗为末，每用一钱匕，入巴豆一粒（去皮心膜醋煮紫色研）。杏仁一枚（去皮尖灯上烧黑研），将前药末，同二味合研匀细，用白面糊和丸，如粟米大，每服二丸，食后生姜汤下，更量大小加减。

　　治小儿癖气，手脚心热。面色黄，不下食，日渐羸瘦。往往复卧，久不治变成恶病，入夏即泻痢。木香丸方木香 茯神（去木） 人参 白术 枳壳（去瓤麸炒） 当归（切炒） 京三棱（煨锉）知母（焙各一两） 鳖甲（醋炙去裙 三分） 大黄（锉炒） 生姜（切焙） 槟榔（煨锉） 桂（去粗皮各一分）上一十三味，捣罗为末，炼蜜和丸，如麻子大，一二百日儿，每服一丸，二三岁儿，二丸至三丸，并空腹日晚米饮下，微利下恶物为度，更随儿大小增减。

　　治小儿症癖。大鳖甲丸方鳖甲（醋炙去裙 ） 犀角（镑） 丹砂（研） 桂（去粗皮各半两） 大黄（锉炒） 当归（切焙） 萆 （炒） 代赭（捣研） 巴豆（去皮心膜研如膏各一两） 枳壳（去瓤麸炒） 牛黄（研）麝香（研各一分）上一十二味，捣研为末。炼蜜和丸，如麻子大，三四岁儿，每服二丸至三丸，空心新汲水下，瘥即止，更随儿大小加减。

　　治小儿食癖，本于肠胃气弱，吃食不化，结聚不散，腹中隐隐成块，按之即痛，芍药丸方芍药 大黄（锉炒） 鳖甲（醋炙去裙 ） 麻仁（研各三分） 防葵 陈曲（炒） 白术（各一分）上七味，捣研为末，炼蜜和丸。如绿豆大，一岁儿，每服三丸。三岁至五岁五丸，并温熟水下，日再，更量儿大小加减。

　　治小儿脾积气。三棱丸方。

　　京三棱（锉） 石三棱（锉） 鸡爪三棱（锉） 莪术（锉各半两） 木香（一分）上五味，并生杵罗为末。酒煮面糊和丸，如麻子大，腻粉为衣，每服五丸，乌梅生姜汤下，量儿大小加减。

　　治小儿症瘕食癖。京三棱散方京三棱（煨锉） 鳖甲（醋炙去裙 ） 枳壳（去瓤麸炒） 陈曲（炒） 大腹子（锉）诃黎勒皮（半生半熟） 浓朴（去粗皮生姜汁炙） 麦 （炒） 莪术（煨锉） 青橘皮（去白焙各一分）上一十味，捣罗为散。六七岁儿，每服半钱匕，空腹米饮调下，日三，更量儿大小加减。

　　治小儿食疳，长肌肤，益颜色。化宿食，治腹胀，破积聚，和气调中。槟榔丸方槟榔（锉） 丹砂（研） 阿魏（面裹煨熟） 代赭（研） 乳香（研） 木香 五灵脂（炒） 肉豆蔻（去壳各一两） 巴豆（去皮心膜出油尽半两） 蟾头（一枚炙焦）上一十味，杵研匀细。面糊和丸，如黍米大，每服二丸，温生姜汤下，更量儿大小加减。

