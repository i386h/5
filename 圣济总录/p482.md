<!-- { "loadSidebar": true } -->
　　治小儿胎寒 啼，腹中痛，舌上青黑。蜀椒丸方蜀椒（去目及闭口者炒出汗一分） 当归（切焙半两） 吴茱萸（汤浸焙干炒半分） 野狼毒（锉炒一分） 细辛（去苗叶三分） 干姜（炮一分） 巴豆（十枚去心膜研细纸裹出油尽） 豉（炒二合） 附子（炮裂去皮脐三分）上九味，将八味捣罗为末，以巴豆一处同研令匀，炼蜜和丸，一月儿，服如黍米大一丸，早晨晚后各一服，一岁儿两丸，三岁至五岁儿，服五丸，并用米饮下，更量儿大小加减。

　　治小儿胎寒，腹中 痛。黄 汤方黄 （切焙） 人参 芍药（各一两半） 当归（切焙） 甘草（炙） 芎 （各一两）上六味，粗捣筛。每二钱匕，以水一小盏，生姜二片，煎至五分，去滓分温三服，早晨日午近晚各一。

　　治小儿胎寒腹痛， 啼下利。理中丸方人参 干姜（炮） 白术 甘草（炙等分）上四味，捣罗为末，炼蜜为丸，如弹丸大，每一丸水一盏，入大枣一枚擘破，同煎至半盏，分温三服，或以姜枣汤化下。

　　治小儿胎寒，聚唾弄舌 啼，反张怒惊。当归散方当归（切焙） 黄 （锉） 细辛（去苗叶） 黄芩（去黑心） 龙骨（烧） 桂（去粗皮） 芍药（各一两）上七味，捣罗为散，每服一字匕，或半钱匕，乳汁调下，早晨日午近晚各一，量儿大小加减。

　　治小儿胎寒 啼，温中止痛。逐痛丸方雀屎（一分炒） 牛黄（别研） 芍药 芎 （各半两） 当归（切焙一两）上五味，捣罗为末。炼蜜和丸，麻子大。百日儿，每服一丸，乳汁下，早晨日午近晚各一，量儿大小加减。

　　治小儿胎寒， 啼惊痫，虚胀不嗜食，大便青或夹脓，并治诸痫证。当归丸方当归（切焙半两） 蜀椒（去目及闭口者炒出汗一分） 附子（一枚炮裂去皮脐） 杏仁（十二枚汤浸去皮尖双仁麸炒） 野狼毒（锉炒半分） 巴豆（二十枚去皮心研烂出油尽） 豉（微炒）细辛（去苗叶各一分）上八味，捣罗为末。炼蜜和杵，以瓷器盛之，每用旋丸，未满百日儿，服如麻子大一丸，温水下，一二岁儿二丸，早晨只一服，更量儿大小加减。以利为度。

　　治小儿胎寒大便青，不欲食。芍药丸方芍药 当归（切焙） 芎 人参（各三分） 甘草（炙一两）上五味，捣罗为末。炼蜜和丸，如麻子大。每服一丸，以乳汁下，早晨日午近晚各一，量儿大小加减。

　　治小儿胎寒，腹痛 啼。芎 汤方芎 当归（切焙） 黄 （锉焙各二两） 干姜（炮） 甘草（炙） 黄芩（去黑心各半两）上六味，粗捣筛。每一钱匕，以水一小盏，煎至五分，去滓分温二服，早晨日晚各一，量儿大小加减。

　　治小儿胎寒腹痛，大便青。芎 丸方芎 黄 （各三分） 牛黄（研一分） 虫（炙半两） 麝香（研一钱） 当归（切焙） 芍药（各半两）上七味，捣罗为末，炼蜜和丸，如麻子大，每服两丸至三丸，米饮下，早晨晚间各一，量儿大小加减。

　　治小儿五十日以来，胎寒腹痛微热，聚唾弄舌， 啼上视。当归酒方当归（切焙粗捣一分） 猪肉（一两薄切小片）上二味相和，以清酒一碗，煮至七分去滓，每服取半呷许，令儿咽之，日三夜一，量儿大小加减。

　　治小儿胎寒，腹痛汗出，衣中白鱼摩方衣中白鱼（二七枚）上一味，以薄熟绢包裹，于儿腹上，回转摩之。

　　卷第一百七十八

　　小儿冷痢

　　论曰凡痢皆由乳食不节，伤动胃气，肠胃虚弱，清浊不分，因虚而泄。滞久不散。故为痢也，虚而冷者，则所下青白，或如凝脂，久不瘥，则陈寒结痼，或下黑瘀，诊其脉沉而迟者，冷痢也。

　　治小儿五岁以下，百日以上冷痢。龙骨饮方龙骨 黄连（去须各一两半） 人参 甘草（炙锉） 干姜（炮裂） 半夏（汤洗十遍焙干）浓朴（去粗皮生姜汁炙锉） 赤石脂（各一两）上八味，粗捣筛。一岁儿每服一钱匕，水半盏，入枣一枚擘破，同煎至三分，去滓分温二服，空心午后各一服，量儿大小，以意加减。

　　治小儿秋后大肠挟冷，下痢不止。诃黎勒散方诃黎勒（煨去核半两） 肉豆蔻（去壳二枚） 当归（切焙） 赤石脂 密陀僧（别研如粉）枳壳（去瓤麸炒） 龙骨 干姜（炮裂） 浓朴（去粗皮姜汁炙各半两）上九味，捣罗为散，一二岁儿，每服半钱匕，米饮调，空心午后各一服，更量儿大小，以意加减。

　　治小儿下痢白脓。黄 汤方黄 （锉） 芎 干姜（炮裂） 人参 黄芩（去黑心） 当归（切焙） 甘草（炙各半两）桂（去粗皮一分）上八味，粗捣筛。一岁儿，每服一钱匕，水半盏，同煎至三分，去滓分温二服，空心日晚各一服，量儿大小，以意加减。

　　治小儿冷痢，心腹胀满，干呕不止。陈橘皮汤方陈橘皮（汤浸去白焙一分） 人参（一分） 甘草（炙半两）上三味，粗捣筛。一岁儿，每一钱匕，水半盏，生姜二片，同煎至三分，去滓分温三服，食前日再，随儿大小，以意增减。

　　治小儿虚冷，脏腑滑泄不止。白丸子方硫黄（半两研） 附子（炮裂去皮脐取末秤半两） 硝石（研） 钟乳（研） 白龙骨（研） 寒食面（各一分）上六味，同研令匀细，面糊丸如麻子大，每服三五丸，量儿大小加减，粥饮下，疾愈即止。

　　治小儿冷痢腹痛。艾香散方艾叶（炒） 木香 黄连（去须各半两） 龙骨（研） 诃黎勒（煨取皮） 当归（切焙各三分） 干姜（炮裂一分）上七味，捣研为散，每服半钱匕，米饮调下，食前服。

　　治小儿秋深冷痢，止腹痛。蜀椒丸方蜀椒（去目及闭口者炒汗出一两） 干姜（炮裂一分）上二味，捣罗为末。炼蜜和丸，小豆大，一岁儿，空心面汤下五丸，未止日午再服，量儿大小，以意加减。

　　治小儿冷痢白脓，脐下绞刺痛。木香丸方木香（一两） 诃黎勒（煨去核一两）上二味，捣罗为末。以粳米饭和为丸，如麻子大。一二岁儿三丸，五岁儿五丸，米饮下，食前服。

　　治小儿白痢。人参汤方人参（二两半） 浓朴（去粗皮生姜汁炙一两） 甘草（炙一两） 白茯苓（去黑皮一两一分） 榉皮（炙二两） 桔梗（炒一两一分）上六味，粗捣筛。一二岁儿，每服一钱匕，水半盏，煎至三分，去滓分温二服，乳食前，量儿大小，以意加减。

　　治小儿冷痢。诃黎勒丸方诃黎勒（煨去核半两） 桂（去粗皮一分） 赤石脂（半两）上三味，捣罗为末。炼蜜和丸，更入臼中，捣三五百杵，丸如麻子大，一二岁儿三丸，三四岁儿五丸，空心午后各一服，米饮下。

　　治小儿白痢。阿胶饮方阿胶（炙令燥一两一分） 黄芩（去黑心一两） 黄连（去须半两）上三味，粗捣筛。一二岁儿，每一钱匕，水半盏，煎至三分，去滓分温二服，空心日晚各一服，量儿大小，以意增减。

　　治小儿冷痢白脓。茯苓饮方白茯苓（去黑皮一两一分） 人参（一两半） 浓朴（去粗皮生姜汁炙锉一两半） 桔梗（炒一两） 榉皮（炙一两）上五味，粗捣筛。每服一钱匕，水半盏，煎至三分，去滓分温二服，食前日二，量儿大小，以意增减。

　　治小儿下痢色白，小便赤，调中。人参饮方人参（三分） 龙骨（一两） 浓朴（去粗皮生姜汁炙锉一分） 当归（切焙） 干姜（炮裂）白茯苓（去黑皮） 甘草（炙各一两）上七味，粗捣筛。一二岁儿，每服一钱匕，水半盏，煎至三分，去滓分温二服，空心日晚各一，量儿大小，以意加减。

　　治小儿冷痢腹痛。龙骨汤方龙骨 甘草（炙） 黄连（去须各一两） 干姜（炮裂） 当归（切焙各三分）上五味，粗捣筛。一岁儿，每服半钱匕，水半盏，煎至三分，去滓分温二服，日再，量儿大小，以意加减。

　　治小儿冷痢。当归汤方当归（切焙） 黄连（去须） 赤石脂 干姜（炮裂） 龙骨 酸石榴皮（微炙） 浓朴（去粗皮生姜汁炙锉各三分）上七味，粗捣筛。每服一钱匕，水一盏，煎至五分，去滓分温二服，食前日一，量儿大小，以意加减。

　　治小儿肠胃虚弱，清浊不分，痢下青白，或如凝脂。陈寒痼冷，或下黑瘀。豆蔻散方肉豆蔻（去壳一枚） 缩砂（去皮七枚） 诃黎勒（去核三枚） 铅丹（炒） 胡粉（炒）龙骨（各二钱） 白矾（一分） 天仙子（一分与白矾和令匀入在橡斗子内合定用麻线缠定炭火内烧黑存性细研）上八味，捣研为散，再研令匀，每服半钱匕，米饮调下，乳食前服。

　　治小儿冷痢，心腹痛闷，不美乳食，呕逆不止。丁香丸方丁香 硫黄 胡椒 桂（去粗皮各一钱） 陈橘皮（去白焙） 附子（炮裂去皮脐各一分）肉豆蔻（去壳一枚）上七味，捣罗为细末，用生姜汁煮面糊和丸，如绿豆大，每服五丸，生姜艾汤下，奶食前服，量儿大小加减服。

　　治小儿脾胃虚弱，清浊不分，因成冷痢，其色青白，甚则色黑。浓朴丸方浓朴（去粗皮生姜汁炙黄色一两） 肉豆蔻（面裹炮裂一两） 诃黎勒（三枚面裹炮用皮）龙骨（半两） 木香（一两）上五味，捣罗为细末。水浸炊饼心和丸，如麻子大。一二岁儿每服十丸，温米饮下，日三服。

　　治小儿冷痢，便下青白。或如凝脂，或下瘀黑。浓朴汤方浓朴（去粗皮生姜汁炙锉） 苍术（米泔浸切焙） 陈橘皮（去白焙各一两） 甘草（炙锉半两） 干姜（炮三分）上五味，粗捣筛。每服一钱匕，水一盏，入生姜二片，枣一枚劈，煎至五分，去滓温服。

　　治小儿冷痢，或下青白，或下瘀黑，或如凝脂。补脾丸方肉豆蔻（炮去壳一枚为末） 龙骨（烧研） 乳香（研） 芜荑仁（炒研） 麝香（研各一钱）上五味，同研匀，软饭丸如麻子大，每服五七丸，陈米饮下。

　　治小儿冷痢，或下青白，或下瘀黑。或如凝脂。草节丸方乌头（炮裂去皮脐） 黄连（去须） 吴茱萸（汤洗焙炒） 干姜（焙各一钱）上四味，捣罗为末，醋煮面糊和丸，如黍米大，每服七丸，草节汤下。

　　卷第一百七十八

　　小儿热痢

　　论曰小儿挟热痢，此由邪热在于肠间，因胃气不和，乳食伤动，故令腹痛肠鸣，下痢黄赤，名热痢。

　　治小儿热痢下重，或下痢如血汁。香连丸方木香 黄连（去须各半两）上二味，捣罗为细末，醋浸炊饼和丸，如绿豆大，每服二十丸，米饮下，不计时候。

