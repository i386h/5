<!-- { "loadSidebar": true } -->
　　治小儿赤痢，经时不止。犀角丸方犀角（镑屑一两一分） 黄连（去须一两半） 女萎（一两） 白头翁（去芦头一两半）茜根（三分） 枳壳（去瓤麸炒黄三分） 甘草（炙半两） 赤石脂（一两一分） 黄芩（去黑心一两）干蓝（半两） 榉皮（炙三分） 龙骨（一两） 黄柏（去粗皮炙半两）上一十三味，捣罗为细末。炼蜜和捣五百杵，丸如麻子大，一二岁儿，每服三丸，三岁至六岁儿可四五丸，空心午后各一服，米饮下。

　　治小儿猝下热痢。赤石脂汤方赤石脂（一两） 黄连（去须） 石膏（碎） 甘草（炙） 龙骨 知母（焙） 前胡（去芦头）赤茯苓（去黑皮） 桂（去粗皮） 芍药（各一分）上一十味，粗捣筛。一二岁儿每服半钱匕，入枣一枚擘破，水七分，煎至四分，去滓分温二服，空心午后各一服。

　　治小儿热毒下痢如鱼脑，手足壮热。黄连白头翁汤方黄连（去须一两） 白头翁 酸石榴皮（炙） 犀角（镑屑各半两）上四味，粗捣筛。一二岁儿每服半钱匕，水七分，煎至四分，去滓分温二服，空心午间日晚，各一服。

　　治小儿热痢。牡蛎丸方牡蛎（ ） 黄连（去须） 黄柏（去粗皮炙） 龙骨 赤石脂 人参 甘草（炙各一两）上七味，捣罗为末。炼蜜和捣千余杵，丸如麻子大，一二岁儿每服三丸，四岁至六岁儿，五丸，米饮下，空心午后各一服。

　　治小儿热痢不止。栀子丸方栀子仁（七枚） 黄柏（去粗皮炙三分） 白矾（熬汁枯一两） 枣（大者四枚烧令黑色）上四味，捣罗为细末，炼蜜和丸，如麻子大。一二岁儿，每服三丸，三四岁儿，每服五丸，米饮下，空心午后，各一服。

　　治小儿热痢壮热，全不食乳，食乳即吐。熊胆散方熊胆（半两） 黄连（去须三分） 马齿苋（干者炒一两） 无食子（煨一枚） 蚺蛇胆（半两） 犀角（镑屑一两）上六味，捣罗为细散。一二百日儿每服一字匕，新汲水调服，空心午后，各一服。

　　治小儿热痢不止。黄芩知母汤方黄芩（去黑心） 知母（焙各一两） 葳蕤（三分） 黄柏（去粗皮炙半两） 甘草（炙半两）上五味，粗捣筛。一二岁儿每服半钱匕，水七分，煎至四分，去滓分温二服，空心午后各一服。

　　治小儿热毒痢，下脓血。羚羊角汤方羚羊角（镑屑三分） 地榆（一两） 吴蓝（三分） 黄连（去须一两） 黄芩（去黑心半两）茜根（三分） 当归（切焙） 阿胶（炙燥） 赤石脂（各一两） 甘草（炙半两）上一十味，粗捣筛。一二岁儿每服半钱匕，水七分，煎至四分，去滓分温二服，空心午后，各一服。

　　治小儿热毒痢下血。黄连饮方黄连（去须一两半） 白 荷根（一两） 犀角（镑屑一两） 黄芩（去黑心一两） 白头翁（去芦头三分） 茜根（锉一两） 蓝青（干者三分） 甘草（炙半两）上八味，粗捣筛。一二岁儿，每服半钱匕，水七分，煎至四分，去滓分温二服，空心午后，各一服。

　　治小儿热痢，壮热多渴而痢。乌梅汤方乌梅肉（去核二枚焙） 黄连（去须） 蓝叶（各一分） 犀角（镑屑） 阿胶（炙燥）甘草（炙各半两）上六味，粗捣筛。一二岁儿，每服半钱匕，水七分，煎至四分，去滓分温二服，空心午后，各一服。

　　治小儿赤痢血痢。诃黎勒散方诃黎勒（煨去核） 栀子（去壳各一两）上二味，捣罗为细散，一二岁儿每服半钱匕，米饮调下，空心午后，各一服。

　　治小儿久热痢，不下乳。三物汤方大黄（生锉） 甘草（炙锉） 麦门冬（去心焙等分）上三味，粗捣筛。每服二钱匕，水一盏，煎至五分，去滓分温三服，空腹，量儿大小加减服。

　　卷第一百七十八

　　小儿赤白痢

　　论曰小儿痢下赤白，由脾胃不和，乳食所伤。留滞肠中，与津液相搏，肠虚则泄，故为痢也。虚而有热则赤，虚而有寒则白，冷热不调，则赤白相兼，脓血杂下，故名赤白痢。

　　治小儿赤白痢，腹肚 痛，不思饮食羸瘦。赤石脂丸方赤石脂 白矾（烧令汁尽） 诃黎勒皮 白术 黄 （锉） 浓朴（去粗皮生姜汁炙锉）干姜（炮一分）上一十味，捣罗为末。炼蜜丸如麻子大，每服五丸，温米饮下，空心午后服，量儿大小加减。

　　治小儿赤白痢不止。当归丸方当归（切焙半两） 黄连（去须） 龙骨 人参（各一分） 无食子（炮二枚） 鹿角（镑） 豉（炒各一分）上七味，捣罗为末，炼蜜丸如麻子大，每服五丸，温米饮下，空心午后服，量儿大小加减。

　　治小儿下痢赤白。鹿角丸方鹿角（镑） 芜荑仁（炒） 附子（炮裂去脐皮各一分） 赤石脂（半两）上四味，捣罗为末，炼蜜和丸。如麻子大，每服五丸，温米饮下，空心日晚各一服，量儿大小加减。

　　治小儿赤白痢，日夜三五十行。白术汤方白术（一两一分） 干姜（炮一分） 白茯苓（去黑皮） 甘草（炙各一两） 附子（炮裂去皮脐半两）上五味，粗捣筛。每服一钱匕，水半盏，煎至三分，去滓分温二服，空心食前服，量儿大小加减。

　　治小儿赤白痢。人参汤方人参（一两半） 浓朴（去粗皮生姜汁炙一两） 白茯苓（去黑心） 桔梗（锉炒各一两一分） 榉皮（去粗皮炙二两） 甘草（炙一两一分）上六味，粗捣筛。每服一钱匕，水半盏，煎至三分，去滓早晨午后服，量儿大小加减。

　　治小儿赤白痢腹痛，日夜频数。浓朴散方浓朴（去粗皮生姜汁炙三分） 人参 赤石脂 龙骨（各一两） 地榆 干姜（炮） 当归（切焙各半两） 黄连（去须一两）上八味，捣罗为散。每服半钱匕，空心米饮调下，午后再服，量儿大小加减。

　　治小儿赤白痢，日夜数十行，腹痛后重。犀角汤方犀角（镑） 苦参 黄连（去须） 地榆 黄柏（去粗皮炙各一两）上五味，粗捣筛。每服一钱匕，水半盏，煎至三分，去滓分温二服，空心午后服，量儿大小加减。

　　治小儿赤白痢，久痢成疳。黄柏散方黄柏（去粗皮炙） 黄连（去须） 桃白皮（炙锉） 胡粉（炒） 白茯苓（去黑皮各一两） 丁香（一分）上六味，捣罗为散，每服半钱匕，米饮调下，空心午后服，量儿大小加减。

　　治小儿赤白痢，挟热多渴，宜服蓝叶汤方蓝叶（一分） 黄连（去须半两） 白茯苓（去黑皮一分） 冬瓜子（炒半两）上四味，粗捣筛。每服一钱匕，入蜜少许。水一小盏，煎至五分，去滓分温二服。空心午后服，量儿大小加减。

　　治小儿赤白痢。鹿茸散方鹿茸（去皮毛酥炙） 甘草（炙） 诃黎勒（煨去核各半两）上三味，捣罗为散。每服半钱匕，食前日三，米饮调下，量儿大小加减。

　　治小儿赤白痢。黄连散方黄连（去须） 槟榔（锉）上二味，各捣罗为散。如患赤痢，黄连末二钱匕，槟榔末一钱匕，白痢黄连末一钱匕，槟榔末二钱匕，和匀，每服半钱匕，米饮调下，量儿大小加减。

　　治小儿赤白痢，腹内疼痛烦渴。木香黄连散方木香 黄连（去须各半两 诃黎勒炮去核十二枚） 肉豆蔻（去壳二枚） 甘草（炙半两）上五味，捣罗为散。每服半钱匕，米饮调下。

　　治小儿赤白痢，及水泻。麝香丸方麝香（研半钱） 巴豆（七粒去皮水半盏用蛤粉一匙头同煮水尽去心膜细研） 丹砂（研）硫黄（各一分研） 草乌头（炮去皮取末一钱） 砒霜（研半钱）上六味，捣研为末。用枣肉和丸，如黍米大。每服一丸，水泻并痢，秋后蛤粉水下，夏至后新汲水下，赤白痢。生姜汤下，更量儿大小，以意加减。

　　治小儿赤白痢。神捷散方大枣（四枚） 栀子仁（五枚） 干姜（半栗子大）上三味，并烧黑色，研为散，每服半钱匕，米饮调下。

　　治小儿赤白痢方麻子（一两炒）上一味，捣罗为散，蜜水调下半钱匕，食前，加减服。

　　治小儿赤白痢。龙骨散方龙骨（研） 白石脂（研） 胡粉（炒） 白矾（枯过各一两） 诃黎勒皮（二两） 黄连（去须） 陈橘皮（去白麸炒） 阿胶（炙燥） 当归（切焙） 人参 浓朴（去粗皮生姜汁炙各一两半）上一十一味，捣罗为散，每服一钱匕，空腹煮白粥饮调下，日二。

　　治小儿赤白痢。黄连丸方黄连（去须） 龙骨 赤石脂 当归（锉炒各三分） 白石脂 乌梅肉（炒） 黄芩（去黑心各半两）上七味，捣罗为末，炼蜜丸如梧桐子大，每服五丸，空腹煮白粥饮研下，日二服，渐加至十丸。

　　治小儿赤白痢，里急后重。诃黎勒丸方诃黎勒（煨去核） 地榆（去苗微炙） 酸石榴皮（炙焦） 高良姜 赤石脂（各半两）吴茱萸（汤洗焙干炒一分） 黄连（去须三分）上七味，捣罗为末，炼蜜和丸，如麻子大，每服七丸，温米饮下，空心午后各一，看儿大小，以意加减。

　　治小儿下痢赤白，乳食减少，腹痛满闷。中黄散方定粉 铅丹（二味银器内同炒令赤） 海螵蛸 龙骨（各一钱） 诃黎勒（炮去核二钱）上五味，捣罗为散，每服半钱匕，紫苏木瓜汤调下，量儿大小，加减服。

　　治小儿赤白痢，腹痛。黄连汤方黄连（去须一两） 干姜（炮） 艾叶（炒各半两） 乌梅肉（三枚）上四味 咀，每服二钱匕，以水八分一盏，煎去滓取三分，空腹温服。

　　卷第一百七十八

　　小儿血痢

　　论曰热痢不瘥，则变血痢，由痢久肠虚，热毒留滞，血脉妄行，流渗肠间，肠虚则泄，故为血痢也。

　　治小儿血痢。茜根饮方茜根（锉一两） 地榆（根锉三分） 马蔺子（微炒一分） 黄连（去须） 黄柏（去粗皮微炙） 黄芩（去黑心各一两半） 当归（切焙一两）上七味，粗捣筛，一二岁儿每服一钱匕，水七分，入生姜二片，同煎至四分，去滓分温二服，空心晚食前，各一服，更随儿大小，以意加减。

　　治小儿血痢无度。黄连汤方黄连（去须一两半） 艾叶（微炒一分） 阿胶（炙令燥半两） 豉（一十粒炒令黄焦）上四味，粗捣筛，一二岁儿，每服一钱匕，水七分，入葱白二寸并须切，同煎至四分，去滓分温三服，空心午后各一服，量儿大小，以意加减。

　　治小儿血痢无度。黄连汤方黄连（去须半两） 甘草（炙锉半两） 黄药子（一分） 吴蓝叶（一分） 栀子仁（二枚） 犀角屑（一分）上六味，粗捣筛，一二岁儿，每服一钱匕，水七分，煎至三分，去滓分温二服，食前日二，随儿大小，以意加减。

