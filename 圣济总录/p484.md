<!-- { "loadSidebar": true } -->
　　治小儿泻血不定。樗根汤方樗根白皮（炙香锉三分） 无食子（一枚） 肉豆蔻（去壳一枚） 茜根（锉半两） 茶末（一分）上五味，粗捣筛，每服一钱匕，水七分，煎至四分，去滓分温二服，早晨晚后各一，量儿大小加减。

　　治小儿血痢不止。麝香散方麝香（一钱） 鹿角（屑半两炒微焦） 乱发灰（半两）上三味，同研为散，每服半钱匕，粥饮调下，日三四服，量儿大小加减。

　　治小儿血痢。地榆汤方地榆（锉） 黄柏（去粗皮微炙） 黄连（去须） 黄芩（去黑心各一两半） 马蔺子（微炙半两） 茜根（锉一两）上六味，粗捣筛，一二岁儿每服一钱匕，水半盏，入生姜一片，同煎至三分，去滓分温二服，食前日再，随儿大小，以意增减。

　　治小儿血痢。薤白饮方薤白（十茎切） 香豉（一合半） 山栀子仁（五枚） 黄连（去须半两）上四味，除香豉薤白外，余粗捣筛，一二岁儿每服一钱匕，水七分，入香豉二七粒，薤白一茎切，同煎至三分，去滓分温二服，量儿大小增减。

　　治小儿脏腑虚滑，泻血腹痛。固肠丸方槐蛾（半两炒黄色） 肉豆蔻（三枚面裹烧香） 干姜（炮裂半两） 枯矾（一分）上四味，捣研细为末，面糊为丸，如麻子大，乳香汤下，一二岁儿，每服十丸，日进二服。

　　治小儿脾毒泻血。 皮散方刺 皮（锉） 陈槐花 白矾 鹿角屑（各一两） 王瓜（半两）上五味，同入沙合子内，用盐泥固济令干，烧令通赤，取出为细散，每服半钱匕，入生姜自然汁两三点，用腊茶清调下。

　　治小儿肠虚腹胀，泻血不止。地榆丸方地榆（一两） 草豆蔻（三枚炮去皮） 黄 （锉一两） 枳壳（麸炒去瓤半两）上四味，捣罗为细末，面糊为丸，麻子大，一二岁儿每服十丸，草节汤下，日三服。

　　治小儿血痢不止。胡黄连丸方胡黄连 黄连（去须各半两） 丁香 芦荟 五灵脂 干姜（炮裂） 槟榔（锉各一分）木香麝香（研各一钱）右九味，捣研为末，用炊饼丸如麻子大，每服三五丸，量儿加减，温米饮下。

　　治小儿血痢。犀角饮方犀角（镑末半两） 榉皮（去粗皮微炙四两）上二味，粗捣筛，一二岁儿，每服一钱匕，水七分，煎至四分，去滓分温二服，空心午后各一服，量儿大小加减。

　　治小儿毒热血痢。香豉饮方香豉（微炒一分） 栀子（五枚去皮） 黄连（去须一分）上三味，粗捣筛，每服一钱匕，水七分，入薤白两茎切，同煎至四分，去滓分温二服，空心日晚各一，量儿大小加减。

　　治小儿血痢，腹痛减食，四肢瘦弱，渴不止。黄芩丸方黄芩（去黑心） 地榆 龙骨 人参 白术 浓朴（去粗皮生姜汁炙锉各一两） 白茯苓（去黑皮） 漏芦（去芦头各一两半） 酸石榴皮（切炒三分）右九味，捣罗为末，炼蜜和丸，如绿豆大，每服七丸空腹米饮下，日二，更量儿大小加减服。

　　治小儿热痢不瘥，血脉妄行，变成血痢。青橘丸方青橘皮（去白焙） 黄连（去须等分）上二味，捣为末，用 猪胆汁和，即入胆内，以米泔煮熟取出，入麝香少许研匀，丸如黍米大，每服十五丸，米饮下。

　　治小儿血痢烦躁方上取蓝青汁，量儿大小，分减服之。

　　卷第一百七十八

　　小儿脓血痢

　　论曰小儿脓血痢者，由肠胃虚弱，冷热不调，寒多则色白，或如凝脂，与脓兼下。

　　多则色赤，或似栀子汁，甚则纯下鲜血，冷热交攻，脓血杂下，治法当分其冷热疳蛊而治之，则无不瘥。

　　治小儿下痢脓血，肠鸣腹痛。赤石脂散方赤石脂（研） 龙骨（研） 地榆 黄连（去须各一两） 浓朴（去粗皮生姜汁涂炙两遍） 人参（各三分） 当归（锉焙） 干姜（炮裂各半两）右八味，捣罗为散，每服半钱匕，用米饮调下，日二，如要丸，炼蜜丸如麻子大，乳汁下五丸至七丸，空心午后各一服，随儿大小，以意加减。

　　治小儿脓血痢。石榴皮散方酸石榴皮（微炒） 干姜（炮裂） 黄连（去须） 诃黎勒（煨去核各一分）右四味，捣罗为细散。每服半钱匕，空心午后各米饮调下一服。随儿大小，以意加减。

　　治小儿下痢脓血，腹痛肠鸣。干姜散方干姜（炮裂一分） 黄连（去须三分） 人参（三分） 肉豆蔻（去壳一枚） 当归（锉焙三分） 浓朴（去粗皮涂生姜汁炙五遍半两）右六味，捣罗为细散，每服半钱匕，以粥饮调下，空心午后各一服，量儿大小加减。

　　治小儿脓血痢。肉豆蔻散方肉豆蔻（二枚去壳） 当归（锉焙） 密陀僧（研） 诃黎勒（煨去核） 黄连（去须）枳壳（去瓤麸炒各一分） 龙骨（半分） 干姜（炮裂半两）上八味，捣罗为散，每服半钱匕，空心米饮调下，随儿大小，以意加减。

　　治小儿脓血痢。黄连丸方黄连（去须） 龙骨（研） 黄芩（去黑心） 白石脂（研） 当归（锉焙） 赤石脂（研各三分） 乌梅肉（微炒各半两）上七味，先以四味，捣罗为细末，入研药和匀，炼蜜丸如麻子大，每服五丸，空心晚食前，米饮下，量儿大小加减。

　　治小儿下痢脓血，腹痛虚烦。肉豆蔻丸方肉豆蔻（去壳） 木香 诃黎勒（炮去核各三钱） 密陀僧（一钱） 人参 白茯苓（去黑皮各一分）上六味，捣罗为细末，用烧粟米饭，丸如绿豆大，每服七丸，温米饮下。

　　治小儿百 内，下痢如鱼脑，赤白杂痢，腹痛多啼。干蓝汤方干蓝叶 升麻 芍药（各一两） 栀子仁（四枚）上四味，粗捣筛，百 至二百日儿，每一钱匕，以水半盏，入香豉七枚，薤白一茎拍破，同煎至三分，去滓分温三服，食前，随儿大小，以意增减。

　　治小儿脓血滞痢。当归黄连汤方当归（锉焙一两） 黄连（去须三分） 桂（去粗皮三分） 赤石脂（一两一分） 人参（三分） 干姜（炮裂三分） 龙骨（一两） 白头翁（三分） 甘草（炙三分） 附子（炮裂去皮脐一两一分）上一十味，锉如麻豆，每一钱匕，水七分，煎至四分，去滓分温二服，空心午后各一服，儿大以意加之，久冷者，去白头翁，加牡蛎三分。

　　治小儿肠 下脓血。白石脂散方白石脂（烧令赤一分） 乱发（烧灰一分） 甘草（炙令赤半两）上三味，捣研为细散，每服一字至半钱匕，早晨午后各一服，米饮调下，随儿大小，以意加减。

　　治小儿脏毒，久痢下脓血。如圣散方上用好枣一枚去核，以铅丹半钱匕， 砂一皂子大，腻粉抄一钱匕，三味细研，入在枣内，用大麦面裹， 灰火烧香熟为度，去面烂研为粉，每一枚枣，分两服，煎槐花汤调下，二服定。

　　治小儿纯痢脓血。 汤丸方粉霜 腻粉 丹砂 砂（各一钱） 白丁香（一钱） 乳香（半钱） 巴豆（去皮心半钱不出油研）上七味，研为细末，煮枣肉和成剂，每服旋丸如粟米大，二丸，量儿大小加减，煎鱼汤下，次用调味药和之。

　　治小儿下痢脓血，寒热不除。蜡蜜丸方豉（八十粒炒令黄焦） 大豆（炒令黄香去皮半两） 黄连（去须一分） 巴豆（二十枚去皮心麸炒令香出油尽） 芫花（醋炒焦） 硝石（各一分）上六味，捣罗为细末，入熔蜡一分，并炼蜜和丸，如黍米大，一二百日内儿，每服二丸，一二岁儿，每服可五丸，三四岁儿，每服七丸，米饮下，空心，随儿大小加减服之。

　　治小儿一切痢疾。丹砂丸方丹砂（研半钱） 砒霜（研半钱） 巴豆霜（研） 硫黄（研） 麝香（研） 绿豆粉（研各一分）上六味，同细研令匀，用烧饭为丸，如绿豆大，每服二丸，血痢煎黄芩汤下，白痢煎附子汤下，疳痢蛤粉汤下。

　　治小儿热毒痢，下脓血。羚羊角汤方羚羊角（屑） 茜根 吴蓝（各三分） 黄连（去须） 赤石脂（炒） 地榆 当归（锉炒） 阿胶（炙燥各一两） 黄芩（去黑心） 甘草（炙各半两）上一十味，粗捣筛，每服二钱匕，水一盏，煎去滓取五分，空腹分温三服。

　　卷第一百七十八

　　小儿蛊毒痢

　　论曰小儿下痢，瘀血如鸡鸭肝片，随痢而下者，蛊毒痢也，此由岁时寒暑不调，有毒厉之气，中儿肠胃，其邪与血气相搏，变而成痢，血毒瓦斯盛，热则伤损腑脏，如中蛊之状，故名蛊毒痢。

　　治小儿蛊毒痢，下血体羸。黄连饮方黄连（去须一两） 犀角（镑） 白 荷根 黄芩（去黑心） 茜根（各三分） 败鼓皮（炙焦） 蓝青 甘草（炙锉） 白头翁（去芦头各半两）上九味，粗捣筛，一二百日儿，每服半钱匕，水半盏，煎至三分，去滓，分温二服，更量儿大小加减。

　　治小儿蛊毒痢，下血不止。犀角饮方犀角（镑） 地脉草（各一两）上二味，粗捣筛，一二岁儿，每服一钱匕，水一盏，煎至五分，去滓分温二服，更量儿大小加减。

　　治小儿蛊毒血痢。地榆饮方地榆 黄柏（去粗皮炙） 黄连（去须） 马芹子（炒） 黄芩（去黑心各三分） 蔓菁根（洗切半两）上六味，粗捣筛，一二岁儿，每服一钱匕，水一盏，入生姜少许，煎至五分，去滓分温二服。

　　治小儿蛊毒血痢，发甚心神烦闷，腹胀不欲饮食。犀角散方犀角屑（三分） 白 荷根（三分） 地榆（三分微炙锉） 桔梗（三分去芦头） 苏枋木（三分锉）上五味，捣罗为散，每服一钱匕，水一盏，煎至五分，去滓温服，不拘时候，量儿分减服。

　　又方葱白（三两） 香豉（三合） 栀子（七枚） 黄连（一两）上四味，捣筛为散，每服二钱匕，水一盏，煎至七分，去滓温服。

　　治小儿蛊毒血痢。犀角榉皮散方梁州榉皮（二两半炙锉） 犀角屑（一两半）上二味，锉筛令匀，每服二钱匕，水一盏，煎至五分，去滓温服，量儿大小，以意加减。

　　治小儿蛊毒血痢，身体壮热烦闷。升麻散方升麻 白 荷根（各一两） 犀角（镑） 芍药（各三分） 败豉皮（炙焦一分） 干蓝甘草（炙各半两）上七味，粗捣筛，一二岁小儿，每用半钱匕，水半盏，入豉七粒，煎至三分，去滓分温二服，空心午后各一，更量儿大小加减。

　　治小儿蛊毒血痢。犀角地榆汤方犀角（镑） 地脉草（各一两） 地榆（锉三分）上三味，粗捣筛，一二岁儿，每服半钱匕，水一小盏，入蜜半匙，煎至五分，去滓分温二服，更量儿大小加减。

　　卷第一百七十九

　　小儿下痢烦渴

