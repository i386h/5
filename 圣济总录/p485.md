<!-- { "loadSidebar": true } -->
　　论曰小儿肠胃虚弱，水谷不分，冷热相交，赤白相杂，痢久不瘥，则津液少而内烦，虚阳上燥于胸膈，故引饮而渴，小便利者，为欲愈，小便不利者，则湿归胃土，土气衰弱，不能制湿，散溢皮肤而为 肿，久变水病。

　　治小儿下痢，兼渴不止。黄芩饮方黄芩（去黑心） 栝蒌根 黄连（去须各三分） 乌梅肉（一分焙） 诃黎勒（煨去核）樗皮（炙各半两） 当归（切焙三分）上七味，粗捣筛，每服一钱匕，水一小盏，煎至五分，去滓，分温徐徐令服，更看儿大小，以意加减。

　　治小儿痢渴不止。甘草饮方甘草（炙一分） 乌梅肉（焙一分） 诃黎勒（煨去核三枚）上三味，粗捣筛，每服一钱匕，水一小盏，入生姜二片，枣一枚擘破，同煎至五分，去滓徐徐温服。随儿大小，以意增减。

　　治小儿下痢，虚热烦渴。知母饮方知母（焙半两） 栝蒌根 黄连（去须） 麦门冬（去心焙各三分） 糯米（炒半合） 芦根（锉半两）上六味，粗捣筛，每服一钱匕，水六分，煎至四分，去滓温服，量儿大小加减。

　　治小儿下痢，兼渴不止。乌梅饮方乌梅（去核焙三枚） 白茯苓（去黑皮） 干木瓜（各一两）上三味，粗捣筛，每服一钱匕，水六分，煎四分，去滓温服，量儿大小增减服。

　　治小儿下痢不止，烦渴引饮。栝蒌汤方栝蒌根（一两半锉） 冬瓜（绞汁） 白茯苓（去黑皮） 麦门冬（去心焙） 知母（焙各一两） 粟米（一合）上六味，除冬瓜外，粗捣筛，一二岁儿，每服一钱匕，水六分，煎至四分，去滓入冬瓜汁半合，若渴即徐徐饮服，随儿大小，以意加减。

　　治小儿热痢烦渴。茅根饮方茅根 龙骨 白茯苓（去黑皮各三分） 人参（半两） 麦门冬（去心焙三分） 浓朴（去粗皮生姜汁炙一分）上六味，粗捣筛，每服一钱匕，水一盏，煎至七分，去滓分作二服，令温徐徐服，量儿大小，以意增减。

　　治小儿下痢兼渴。榉皮散方榉皮（炙一两） 栝蒌根（锉） 白茯苓（去黑皮各三分） 人参（半两）上四味，捣罗为散，每服半钱匕，粟米饮调下，徐徐令服，随儿大小增减。

　　治小儿下痢渴不彻，腹胀不能食。诃黎勒煮汤方诃黎勒（煨去核一两半） 桑叶（二两半切）上二味， 咀如麻豆，每服一钱匕，水一小盏，煎至五分，去滓分温徐徐服，量儿大小，以意增减。

　　治小儿疳痢，不知行数，手足逆冷，或下鲜血，渴不止。龙胆丸方龙胆 地龙粪（炒令干） 乌梅（去核炒令干） 龙骨（各一两） 黄连（去须二分）上五味，捣罗为末，炼蜜为丸，如麻子大，一二岁儿每服三丸，三五岁儿五丸，并用新汲水下，食后服、日三，随儿大小，以意增减。

　　治小儿久痢烦渴。黄 汤方黄 （锉） 人参（各一两）上二味，粗捣筛，一二岁儿，每一钱匕，水一小盏，煎至五分，去滓分温二服，空心午后各一服，随儿大小，以意加减。

　　治小儿久痢，及腹痛兼渴。人参汤方人参 桔梗（炒各半两） 当归（切焙三分） 乌梅（去核焙二枚） 艾叶（微炙） 黄（锉各半两）上六味，粗捣筛，一二岁儿，每服一钱匕，水半盏，入生姜二片，同煎至三分，去滓分温二服，空心午后各一服，更随儿大小，以意增减。

　　治小儿但渴多热痢不止。黑豆饮方黑豆（炒令微熟半合） 甘草（炙锉碎半两）上二味一处用水二盏，同煎至一盏，去滓分温五服，徐徐饮之。

　　治小儿夏秋患痢后渴不止，变作疳。人参饮方人参 龙骨 地龙粪（各半两） 乌梅（七枚去核炒干）上四味，粗捣筛，一二岁儿每服半钱匕，水七分一盏，煎至四分，去滓分为二服，空心午后各一服，更随儿大小，以意增减。

　　治小儿大热痢兼渴。增损黄柏汤方黄柏（去粗皮炙半两） 黄芩（去黑心一两） 枳壳（去瓤麸炒半两） 石膏（先捣罗为末一两） 榉皮（炙一两一分） 竹叶 人参（各半两）上七味，锉如麻豆，一岁儿每服一钱匕，水七分一盏，煎至四分，去滓分温二服，空心午后各一服，量儿大小，加减服之。

　　治小儿有热不调，渴痢不止。栝蒌汤方栝蒌根（锉一两） 知母（焙三分） 赤茯苓（去黑皮半两） 黄芩（去黑心一两） 甘草（炙半两） 人参（三分） 黄柏（去粗皮炙半两）上七味，粗捣筛，一二岁儿，每一钱匕，水七分，煎至四分，去滓分温二服，空心午后各一服，量儿大小加减服。

　　治小儿渴痢。黄 饮方黄 （锉炒） 白茯苓（去黑皮） 麦门冬（去心焙） 黄芩（去黑心各三分） 高良姜（炮一分） 乌梅肉（焙二枚去核） 白术（锉半两）上七味，粗捣筛，每服二钱匕，水八分一盏，煎去滓取三分，空腹温服。

　　治小儿渴痢不止壮热。黄连汤方黄连（去须） 犀角（屑） 甘草（炙锉） 阿胶（炙令燥各半两） 乌梅（二枚焙去核） 蓝叶（一分） 黄芩（去黑心三分）上七味，粗捣筛，每服三钱匕，水一盏，煎去滓取三分，空腹温服。

　　治小儿下痢，烦渴 肿。桃皮汤方白桃皮 黄连（去须炒） 龙骨（各一两） 丁香（一十四粒）上四味，粗捣筛，每服三钱匕，水一盏半，煎至八分，去滓分温三服。

　　卷第一百七十九

　　小儿胃风腹胀泄痢

　　论曰小儿肌肤肠胃脆弱，若解脱不时，风邪易侵，客于肌肉，搏于胃经，则为胃风，其状腹善满，食寒则泄，诊形瘦而腹大，盖足阳明胃之经，其支者起胃下口，循腹里，下至气冲，故风冷入中，则腹善胀大，又胃为水谷之海，得寒则食物不化，气血亏损，故泄痢而形瘦也。

　　治小儿胃风泄痢，腹胀肠鸣。胃风汤方人参 白茯苓（去黑皮） 芎 桂（去粗皮） 当归（切焙） 白芍药 白术（各一两）上七味，粗捣筛，每服一钱匕，水七分盏，入粟米半匙，煎取三分，去滓温服，空心食前日二，更量儿大小加减。

　　治小儿胃风腹胀下痢。黄 汤方黄 （锉） 芎 干姜（炮） 人参 黄芩（去黑心） 当归（切焙） 甘草（炙锉各半两）桂（去粗皮一分）上八味，粗捣筛，每服一钱匕，以水七分，煎取四分，去滓温服，量儿大小增减。

　　治小儿肠胃怯弱，风冷入乘泄泻，饮食全少，渐至羸瘦。木香汤方木香 白术 干姜（炮裂锉各一分） 浓朴（去粗皮涂生姜汁炙令香熟） 龙骨 当归 诃黎勒（煨用皮各半两）上七味，粗捣筛，每服一钱匕，以水七分，入枣二枚擘破，同煎至四分，去滓食前，量儿大小，分减温服。

　　治小儿胃风泄泻，两胁虚胀，腹痛不欲饮食。诃黎勒散方诃黎勒（煨用皮） 浓朴（去粗皮涂生姜汁炙令香熟） 枳壳（麸炒微黄去瓤） 当归（锉微炒） 赤芍药（各等分）上五味，捣罗为散，每服半钱匕，米饮调下、日三，更量小儿大小加减服之。

　　治小儿胃风腹胀，得冷则泄痢。诃黎勒汤方诃黎勒（煨用皮） 当归（锉微炒） 黄连（去须锉微炒各一两） 甘草（炙微赤锉） 木香干姜（炮裂各半两）上六味，粗捣筛，每服一钱匕，以水七分，煎至四分，去滓放温，不计时候，量儿大小，分减服之。

　　治小儿肠胃风冷，泄痢水谷，腹胁胀满不欲饮。浓朴散方浓朴（去粗皮涂生姜汁炙令香熟） 黄连（去须微炒各半两） 丁香 肉豆蔻（去壳） 当归（锉微炒） 木香 龙骨 白术（各一分）上八味，捣罗为散，每服半钱匕，以粥饮调下，食前服日三，量儿大小，加减服之。

　　治小儿胃风腹胀泄痢，脾胃气不和，羸瘦食少。浓朴散方浓朴（去粗皮涂生姜汁炙令香熟） 人参（各三分） 肉豆蔻（去壳一枚） 干姜（炮裂锉半两） 诃黎勒（煨用皮） 白术 黄连（去须微炒） 地榆（微炙锉各一分） 甘草（炙微赤锉半分）上九味，捣罗为散，每服以粥饮调下半钱匕，食前日三四服，量儿大小，以意加减。

　　治小儿胃风下痢水谷不止。羸瘦腹胀，不欲饮食。调中汤方浓朴（去粗皮涂生姜汁炙令香熟） 黄连（去须微炒各一两） 木香（半两）上三味，粗捣筛，每服一钱匕，水七分，煎至四分，去滓不计时候，量儿大小，分减服之。

　　治小儿胃风泄痢不止，腹胀羸瘦。白术汤方白术（三分） 赤茯苓（去黑皮） 人参（各一两） 当归（切焙半两） 浓朴（去粗皮涂生姜汁炙令香熟半两）上五味，粗捣筛，每服一钱匕，水半盏，入生姜二片，煎至三分，去滓带热服，至夜三四服，随儿大小，以意增减。

　　卷第一百七十九

　　小儿洞泄注下

　　论曰小儿下痢不止，食已即泄，名为洞泄注下，此由风邪客于肠胃所致，盖方春之时，为风冷所伤，藏在肌肉，至长夏阴气方盛，或因饮食居处不慎，复被风冷入于肠胃。其病下利，冷盛则重，故为洞泄注下，俗谓之水谷痢是也，病本于风，若甚则变胃风证。

　　治小儿洞泄不止。草豆蔻汤方草豆蔻（二枚去皮） 高良姜 人参 甘草 干木瓜（锉各一分） 白茯苓（去黑皮） 桔梗（炒各半两）上七味，粗捣筛，每服一钱半，水七分，生姜一片，同煎至四分，去滓分温三服，乳食前各一，更量儿大小加减。

　　治小儿风冷乘虚，入客肠胃，水谷不化，泄泻注下，腹胁虚满，肠鸣 痛。胃风汤方人参 白茯苓（去黑皮） 芎 桂（去粗皮） 当归（切焙） 白芍药 白术（各一两）上七味，粗捣筛，每服一钱匕，水半盏，入粟米少许，同煎至三分，去滓空心食前热服，更量儿大小加减。

　　治小儿洞泄注下，水谷不分。粱米汤方粱米 稻米 黍米（各三分） 蜡（如半弹丸）上四味，以东流水二升，煮粱米三沸，去滓留汁，煮稻米三沸，去滓复以汁煮黍米三沸，去滓置蜡于汁中和之，候蜡消放温，每以半合，分为二服，空心午后各一，更量儿大小加减。

　　治小儿洞泄不调。人参茯苓汤方人参 赤茯苓（去黑皮各一两半） 枳壳（去瓤麸炒） 甘草（炙各一两） 黄苓（去黑心二两） 榉皮（二两半梁州者佳）上六味，粗捣筛，一二岁儿每服一钱匕，水五分盏，煎至三分，去滓分温二服，空心午后各一，儿大者，稍增之。

　　治小儿洞痢，昼夜不止。干姜丸方干姜（炮） 人参 黄芩（去黑心各半两）上三味，捣罗为末，炼蜜丸如绿豆大，每服三丸，米饮下，空心日午夜卧各一，更量儿大小加减。

