<!-- { "loadSidebar": true } -->
　　治小儿喉痹，咽喉傍肿，喉中噎塞。麻黄汤方麻黄（去根节半两） 桂（去粗皮一分） 射干（一分） 杏仁（汤浸去皮尖双仁炒一分）上四味，粗捣筛，每服一钱匕。以水七分，煎至四分，去滓食后，分温二服。

　　治小儿走马喉痹。白矾散方白矾（ 焙研一两） 硝石（研） 雄黄（研各一分） 苦参末（半两）上四味，同研为细散，每服半钱匕。冷水调下，并三服。

　　治小儿喉痹，马兰汤方马兰子（炒） 升麻（各一分）上二味，粗捣筛，每服一钱匕。水半盏，煎至三分，去滓下白蜜少许搅匀，分温二服。

　　如无马兰子，即用根少许，入水捣绞取汁，细呷。

　　治小儿喉痹，方葛蔓上一味，烧为灰，水服一钱匕。

　　治小儿喉痹。方棘刺上一味烧灰，水调服半钱匕。

　　又方鱼胆（二七枚）上一味，以灶下黄土同研，涂吹喉中、立瘥。

　　卷第一百八十

　　小儿重舌

　　论曰小儿童舌者，舌本之下，或如卧蚕，亦如小舌之状。此由心脾二脏壅热所致，盖心主舌，脾之络脉连舌本，散舌下。故二脏有热，热随脉上。至于舌本之下，血脉胀起，变生重舌，宜急治之，刺法中论，刺舌下两边出血，后以药治之。不然，即满口塞喉，便致危殆。

　　治心脾经为邪热所客，重舌肿胀，语声不出，水饮不下。三物备急丸方大黄（锉炒） 干姜（炮） 巴豆（去皮心膜各等分）上三味，捣研为末，炼蜜丸如绿豆大。每服五丸，温水下，大便利为度。

　　治小儿重舌、强不能收唾。鹿角散方鹿角末（一两）上一味，每用少许，敷舌上，日三度。

　　治小儿重舌，口中生疮涎出。桂矾敷方。

　　桂（去粗皮一分） 白矾（烧令汁尽半分）上二味，捣研为末，干敷舌上，日三。

　　又方蒲黄 露蜂房（各一分） 白鱼（烧灰一钱）上三味，都研令匀。用酒少许调，敷重舌上，日三。

　　治小儿重舌。蛇蜕皮方上取蛇蜕皮，烧作灰，涂舌下。一法、以醋调，鹅毛掠舌下，愈。

　　又方上以乌贼鱼骨烧灰，和鸡子黄，涂喉及舌上，瘥。

　　又方上取黄柏，以竹沥渍取汁。细细点口中，良。

　　又方上以嚼粟哺之，瘥。

　　治重舌。衣鱼散方上取衣鱼，烧作灰敷舌上。

　　治小儿重舌，口中疮，涎出。蒲黄敷方上以蒲黄敷舌上，不过三次，愈。

　　治小儿重舌欲死者。方上取乱发烧灰，敷舌下，良。

　　治小儿重舌。木兰皮方上取木兰皮一尺，广四寸，削去粗皮，细锉。以苦酒一升，煮取半升，适寒温，渍两手，食顷间小渴。须臾干，复渍两足，出干复渍，大良。

　　治小儿重舌。方上烧甑带灰敷之。

　　又方上取桑汁涂乳饮之。

　　卷第一百八十

　　小儿木舌

　　论曰小儿木舌者，以心气蕴热，热气随脉，上至于舌，则血脉胀起，渐渐肿大。满口塞喉，若不急治，便致危殆，经云，蓄则肿热，砭射之也。先宜砭射，后以药治之。

　　治小儿木舌肿胀，满塞口中。三物备急丸方大黄（锉炒） 巴豆（去心皮研） 干姜（炮各等分）上三味，捣研为末，炼蜜为丸。如绿豆大，每服五丸，温水下，大便利为度。

　　治小儿木舌。紫雪散方紫雪（细研一分） 竹沥上二味，每用紫雪一字。竹沥少许调服，一日四五服。

　　治小儿木舌。方衣中白鱼（五枚） 朴硝（研一分） 盐（半钱）上三味，捣研为细末，每用少许，敷舌上。

　　治小儿木舌长大。鲤鱼贴方鲤鱼（一枚去骨切肉作片）上一味，将鱼肉贴于舌上，以线系定。

　　治小儿木舌长大。硼砂散方硼砂（研） 甘草（炙各半两） 白芷（二钱） 白药子（二两） 蒲黄（一两）上五味，捣研为散，每服半钱匕。薄荷煎汤，入蜜少许，调下，食后服。三岁以上，每服一钱匕。

　　治小儿木舌，日渐长大，满塞口中。人参散方人参（一两） 白茯苓（去黑皮二两） 甘草（炙一两） 白药子（二两） 白术（一两） 槐花 白芷（各半两）上七味，捣罗为散，用薄荷汁调如糊，涂舌上。咽下不妨，不拘时用，如患重舌，亦可服。

　　卷第一百八十

　　小儿燕口疮

　　论曰小儿燕口疮者，口吻两际。疮生如燕口，世亦谓之肥疮。此由脾胃客热上冲口唇，熏发为疮。或者以燕泥敷之，甚良，盖治之以其意也。

　　治小儿燕口疮。石胆散方石胆（研半两） 龙脑（研少许）上二味，共研匀，以少许涂疮上，瘥。

　　治小儿燕口疮。胡粉散方胡粉（炒研一分） 黄连末（半两）上二味，同研匀，以少许敷疮上。

　　治小儿燕口，及口内生疮方羊髭（烧灰）上一味研细，以腊月猪脂和，日三四上涂之。

　　又方鸡 黄皮（不以多少烧灰）上一味，研为末，以浮汁调半钱匕服之。日三治小儿心脏虚热，生燕口疮。方柘木根上一味，以水三盏，煎取半盏，去滓用汁涂疮上。不拘度数，以瘥为止。

　　治小儿燕口黄肥疮。方上取 羊角烧灰，和腊月猪脂，敷之，瘥。

　　治小儿燕口黄肥疮。方上取燕窠土一分，入麝香半钱研匀，临卧敷之。

　　上小儿燕口，黄肥疮。方上烧乱发一分，为灰研细，和猪脂涂之，瘥。

　　治小儿燕口疮。柏皮散方上用黄柏皮为末，甑汗调，涂敷疮上，瘥。

　　卷第一百八十

　　小儿口疮

　　论曰小儿口疮者，由血气盛实，心脾蕴热。熏发上焦，故口生疮，盖小儿纯阳。易生热疾，或衣服过浓，饮食多热。血脉壅盛，皆致此疾。

　　治小儿口疮。一捻散方青黛 黄柏（去粗皮） 诃黎勒（炮去核） 密陀僧上四味等分，捣研为散，取一捻掺舌上。如喉咽内有疮，亦掺喉中，微微咽津。

　　治小儿口疮。紫金散方黄柏（如两指面大二片去粗皮涂蜜炙令紫） 诃黎勒（煨去核） 麝香（研少许） 腻粉（研少许）上四味，捣罗为散，每用一字许掺舌上，立瘥。

　　治小儿口疮。寒水石散方寒水石（一分烧通赤地上碗合一宿出火毒） 白矾（熬令汁枯一分） 铅白霜（一分）上三味，研为散，每用少许。掺口疮上，食后临卧，以瘥为度，咽津无妨。

　　治小儿口疮。香白芷散方香白芷（半两） 盐绿（一钱） 五倍子（一分） 麝香（少许）上四味，捣研为细散，每用一字，掺疮上。

　　治小儿口疮。硼砂散方硼砂（研） 矾蝴蝶（研） 密陀僧（各半钱研）上三味，用生蜜四两，与药同熬紫色。以新水冰冷，瓷合盛，每用以鸡翎敷之。

　　治小儿口疮。铅丹煎方铅丹（半两） 密陀僧（半两） 白蜜（四两）上三味，先以蜜于铫子内，煎令沸，下铅丹。同煎令紫色，次下密陀僧，搅令匀成煎。

　　于瓷合盛，每用小豆大，咽津。

　　治小儿口疮。蚺蛇胆散方蚺蛇胆（研一分） 石胆（研一分） 龙脑（一分）上三味，同研细，每用一字，涂疮上，日三五次。

　　治小儿口疮。大青汤方大青（三分） 黄连（去须三分）上二味，粗捣筛，每服半钱匕。以水半盏，煎至二分，去滓食后服。

　　治小儿口疮。地黄汤方生地黄汁 桑根白皮汁（各一合）上二味，入蜜半合，同煎十余沸。每服二分日三。

　　治小儿口疮。黄柏膏方黄柏（去粗皮一分） 大豆（一合）上二味，粗捣筛，以水一盏。煎至二合，去滓重煎如饧，入少许龙脑研和，涂敷。

　　治小儿口疮烂臭。神验散方寒食面（五钱） 硝石（七钱）上二味，同研。遇夜，新水调药半钱匕，涂在纸花子上，男左女右，贴脚心。

　　治小儿口疮。蛇蜕拭方上取蛇蜕，水渍令湿软，拭口内疮，一两度即瘥。

　　治小儿口疮。蟾蜍散方蟾蜍（一枚炙令焦）上一味，捣罗为散，每用一字，敷疮上治小儿口疮。牛膝酒方牛膝（一两切）上以清酒二盏，煎至七分，去滓分温三服。日二，以瘥为度。

　　治小儿口疮。蚕蛾散方晚蚕蛾（一两）上捣罗为散，每用一字，敷口疮，日三两次。

　　治小儿口疮赤烂。羊乳饮方上取羊乳五合，冷点口中，不过三两上，瘥。

　　治小儿口疮赤烂。赤葵散方赤葵茎（焙干半两）上捣罗为散，每用一字，蜜调涂之。

　　治小儿口疮赤烂。乱发拭方上以父母乱发净洗，缠桃枝，蘸井华水，东向以拭口中。

　　治小儿白口疮，满口如浸饼起者。贝母散方贝母（去心二两）上一味为散，先煮面拨粥七个，抱孩儿门限内坐。将逐个拨粥，榐儿口内疮了，弃门限外，令犬吃，便以药末半钱，水五分，蜜少许，煎三分。冷与服，仍以药掺贴。每日用三四次，即瘥。

　　治小儿口生白疮。桑汁涂方桑根白皮汁上以涂儿唇口，即瘥。

　　治口疮舌硬，言语不得。方白矾（烧令汁尽） 桂（去粗皮各一两）上二味，捣研为末，掺舌上，即瘥。

　　治小儿口疮，马芹涂方马芹子汁上先揩唇上血出，涂药日三次，验。

　　卷第一百八十一

　　小儿语迟

　　论曰心为言，肝为语，其经属手少阴足厥阴。其气上通于舌，舌者声之机，若禀受之初。母怀惊怖，则子之心火不足，而肝木弱，故令机关不利，气不宣扬而语迟。甚者有经数岁不能言者。

　　治小儿心气不足，舌本无力，语迟。芍药汤方赤芍药（一两） 黄 （锉三分） 犀角（镑） 槟榔（锉） 甘草（炙各半两）上五味，粗捣筛，每服一钱匕。水一小盏，煎至五分去滓，量儿大小，不计时候，加减温服。

　　治小儿诸病后，六七岁不能语。鸡头丸方雄鸡头（烧灰一枚） 鸣蝉（去翅足炒三枚） 甘草（炙半两） 大黄（锉炒） 麦门冬（去心焙各一两半） 当归（切焙） 黄 （锉） 芎 （各三分） 远志（去心） 木通（锉各半两） 人参（一两）上一十一味，捣罗为末，炼蜜丸如绿豆大。每服以粥饮下五丸至七丸，量儿大小加减，不计时候。

　　治小儿五六岁不语。菖蒲丸方菖蒲 人参 黄连（去须各半两） 丹参 赤石脂（各三分） 天门冬（去心焙） 麦门冬（去心焙各一两）上七味，捣罗为末，炼蜜丸如绿豆大。每服五七丸，温水下，不拘时候，日三。量儿大小，以意加减。

　　卷第一百八十一

　　小儿齿不生

　　论曰牙齿者，是骨之所终，髓之所养，手阳明足太阳之脉，并入于齿。若血气充实，则骨髓强盛，虽其齿损落，犹能更生也。若虚弱者，血气衰耗，风冷乘之，致令齿久不生。假令生者，或龋或虫落，不能复生也。

