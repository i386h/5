<!-- { "loadSidebar": true } -->
　　治小儿齿不生，或因落不生。方牛粪中黑豆上一味，取二七枚，小开去头上皮，用此豆头开处注齿根上，时时用之当效。

　　治小儿牙齿不生。方雄鼠粪（二七枚）上一味，每日用粪一枚，齿根上拭，至二十一日，其齿当生。

　　又方道傍遗稻粒上一味，于齿落处，点三七下，其齿自生。

　　治小儿齿不生，无问远近，皆得便生，神效。方雄鸡粪（二七枚头尖者） 雌鸡粪（二七枚头圆者）上二味，烧灰存性，先用针挑开齿 上，以鸡粪灰点之。

　　卷第一百八十一

　　小儿咽喉诸病

　　论曰咽喉者，肺脾经所主也。小儿肺脾有热，蕴积上焦，熏发喉间，故令咽喉赤肿，吞吐不利。或塞或壅，憎寒壮热，咳嗽痰涎，是其候也。昔人谓脏热则咽门肿而闭塞，岂虚言哉。

　　治小儿咽喉中鸣，咳嗽喘急。款冬花丸方款冬花 甘草（炙） 紫菀（去苗土） 麻黄（去根节煎去沫焙干各半两） 贝母（麸炒） 麦门冬（去心焙各三分）上六味，捣罗为细末，炼蜜丸如绿豆大。每服三丸至五丸，食后米饮下。五岁以上，以意加之，日三。

　　治小儿咽喉舌肿胀，咽气不利。朴硝散方朴硝（一分） 衣中白鱼（炒三枚） 盐（少许）上三味，捣研为细散。每服以指 少许，在舌下。

　　治小儿咽喉项肿，啼声不出。牛黄散方牛黄（研半分） 代赭（三两） 麝香（研半钱） 玄参（三分） 浓朴（去粗皮生姜汁炙三分） 升麻（一两） 射干（半两） 大黄（锉炒一两一分） 木香（三分） 白术（半两） 犀角（镑屑三分） 甘草（炙半两）上一十二味，捣罗十味为细散，入研药和匀，每服半钱匕。以人乳汁一蛤蜊壳许调下，空腹日一服。三岁至五岁以上，每服一钱匕。枣汤调下，米饮亦得，日再。

　　治小儿咽喉中鸣，咳嗽痰壅。牵牛散方牵牛子（炒半生半熟二两） 杏仁（去皮尖双仁炒） 甘草（炙） 吴茱萸（汤洗焙干炒） 陈橘皮（去白焙各一分）上五味，捣罗为细散，每服半钱匕。空腹以沸汤调下，微利出恶物，即瘥，量儿大小加减服。

　　治小儿咽喉肿热，肺胀气急，喉中似有物塞。麻黄汤方麻黄（去根节煎去沫焙干） 桑根白皮（锉） 桂（去粗皮各半两） 大黄（生） 射干杏仁（汤浸去皮尖双仁各一分）上六味，粗捣筛，每服一钱匕。以水半盏，煎至三分，去滓温服。

　　治小儿咽喉肿胀，咽气不利。黄柏汤方黄柏（去粗皮蜜炙） 甘草（炙各一分）上二味，粗捣筛，每服一钱匕。以水半盏，煎至三四分，去滓温服，不计时候。

　　治小儿热病口烂，咽喉生疮，水浆不下。当归膏方当归（去芦头锉炒） 射干（锉） 升麻（锉各一两） 附子（半两炮去皮脐锉） 白蜜（四合）上五味切，以猪脂四两。先煎成油，后纳诸药入于油中，用文火熬令附子黄色，滤去滓。

　　投蜜更熬一两沸成膏，以瓷器收。每取杏仁大含化，咽津无妨，日三四用之。

　　治小儿咽喉肿痛，毒瓦斯热极，咽塞不利。生姜汤方生姜（二两切） 升麻（二两锉） 射干（二两锉） 陈橘皮（一两汤浸去白）上四味锉如麻豆，每服三钱匕。水一盏，煎至七分，去滓温服。

　　治小儿咽喉肿痛，壮热躁渴不止。升麻汤方升麻 射干 大黄（锉炒各半两）上三味，粗捣筛，每服一钱匕。水一盏，煎至四分，去滓分温二服，早晨日午各一。

　　治小儿膈热，唇口生疮，咽喉肿痛。玉芝散方甘草（锉作半寸许劈破汤浸一日微炒） 石膏（研如粉各一两） 山栀子（去皮微炒二两）藿香叶（半两）上四味，捣研为细散，每服半钱匕。以新汲水调下，量儿大小加减服。

　　治小儿风热，咽喉肿塞生疮，摇头烦闷，及虫咬心痛。龙脑丸方龙脑（研半钱） 白矾（铫子内炼沸泣尽汁为度研） 玄明粉（一钱） 蝉壳（三十枚去足炒研末） 牛黄（研半字） 蛇蜕皮（一条长二尺铁器上爆焦研为末）上六味，再一处细研，入沙糖少许和丸。如梧桐子大，冷水化破一丸服之。

　　治小儿咽喉肿痛。苦药子散方苦药子 白僵蚕（等分）上二味，捣为细散，每服半钱匕。白矾水调下，量儿大小加减。

　　治小儿忽肿毒着咽喉。露蜂房散方露蜂房（烧灰） 白僵蚕（各一分）上二味细研，每服半钱匕。用乳香汤调下，看儿大小，以意加减。

　　治小儿喉痹，血气结塞。慎勿刺破，但与药通利。升麻汤方升麻 木通（锉） 大黄（生） 麻黄（去根节各一分） 犀角（镑） 石膏（碎） 甘草（生锉各半两） 朴硝（研一两）上八味，粗捣筛，每服二钱匕。水一盏，煎至七分，去滓量大小分减服。

　　卷第一百八十一

　　小儿误吞物

　　论曰小儿多以珠玑钱 之类，为玩弄之具，或藏于口中。因惊或啼，遂误吞咽，仓猝不得出，为害亦大。当随物所宣，以方术治之。

　　治小儿误吞钱，在喉中不下。方麸炭（研为细末）上一味，以指弹少许入喉中，少顷自吐出。一方，用羊胫炭研细，为末。

　　治小儿误吞针。方磁石（一块小弹子大吸铁紧者）上一味，入口内，吸令针出。或丝系定，送咽喉引出亦得。

　　治小儿误吞钩绳。方上凡吞钩，绳犹在手者，莫伸引，俱以珠 若穿了薏苡子之类，就其绳穿。稍稍推至钩畔，即急推前入，才钩离刺处，复缓缓引出。

　　治小儿误吞珠 。方上烧铜弩牙令赤，淬水一碗旋饮，其物即出。

　　治小儿误吞银 及钗。方上以饴糖随儿大小多少食之，若能多食，钗 即随出。

　　治小儿误吞发。方上用木梳烧灰细研，粥饮调下半钱匕，不下，再服。

　　治小儿误吞梅李核。方上以温水，旋从小儿头淋下，却接其水，与儿饮之。

　　治小儿误吞 。方上以鹅毛半两，烧灰细研，米饮调下半钱，未效再服。

　　卷第一百八十一

　　小儿紧唇

　　论曰脾主肉，其华在唇，脾胃有热，熏发于口。则令唇际生疮，又为风邪寒湿之气，搏于肿处，故 结不消，湿烂汁出，时发时瘥，积久不愈。谓之紧唇疮，又名沉唇也。

　　治小儿唇疮未已。复被风冷所搏，疮口湿肿，此名紧唇。顺脾散方山芋（一两） 人参（三分） 桂（去粗皮一分） 木香（半两） 甘草（炙锉） 白术（各一分） 诃黎勒（炮去核半两） 肉豆蔻（炮去壳二枚） 白茯苓（去黑皮） 黄（锉各半两） 白芷（一分）上一十一味，捣罗为散，每服半钱匕，沸汤点服，量儿大小加减。

　　治小儿紧唇疮。二铅散敷方铅丹（一分） 铅霜（研半分） 蛤粉（研） 晚蚕蛾（微炒各半钱） 麝香（研一钱）上五味，各为散，用蜜合调，敷疮上。

　　治小儿紧唇，疮肿皮急。黄连散敷方黄连（去须） 黄柏（去粗皮锉） 甘草（生锉） 凝水石（碎各半两） 槟榔（生锉一分）上五味，捣罗为散，用蜜调，敷唇上，频换为效。

　　治小儿紧唇，及脾热攻唇疮肿。乌蛇散敷方乌蛇（烧灰）上一味细研，以酥和，敷唇上，频换为效。

　　治小儿唇疮。白芨膏敷方白芨 白蔹 白蜡（各一两） 黄 （锉） 乳香（研） 牡丹皮 芍药 丁香（各一分） 麻油（二两）上九味，除油蜡外，并细锉，先煎麻油令沸，次入前项药。以柳木枝，不住手搅，绵滤过，去滓再煎，入蜡膏成，入银石器中盛，候冷，不拘多少，取敷疮上。

　　治小儿唇疮不合。龙胆丸方龙胆 大黄（锉微炒各一分） 人参 栀子仁 朴硝 郁李仁（去皮别研入各半两） 茵陈蒿（一分）上七味，捣罗为末，炼蜜和丸。如麻子大，每服五丸至七丸，温水下，量儿大小加减。

　　治小儿唇疮。方黄柏（去粗皮为细末）上一味，浓煎蔷薇根汁调，涂疮上立效。

　　治小儿唇生疮。方桑根白皮（细切）上一味，捣取汁，涂疮上，大效。

　　治小儿唇疮。方蓝叶（细切）上一味，研取汁洗之，日三上，瘥。

　　卷第一百八十一

　　小儿涎液不收

　　论曰小儿因气不升降，膈脘否滞，致令乳饮不化，流入胃中，随气上溢，故令多涎。其候胸闷短气，饮食迟化，内经谓脾为涎，当调脾胃，升降其气，则病可愈。

　　治小儿脾风多涎，心胸壅闷，不下乳食，昏昏多睡。铅霜散方。

　　铅霜（研） 牛黄（研） 半夏（生姜汁制焙干） 龙脑（研各半分） 白附子（炮） 马牙硝（研） 防风（去叉） 丹砂（研） 天竺黄（研） 犀角屑 细辛（去苗叶） 黄芩（去黑心） 甘草（炙锉各一分）上一十三味，捣研为散，再同研匀，每服一字。用生姜蜜温水调下，更量儿大小，以意加减，不计时候。

　　治小儿脾肺风热，膈上多涎，心神昏闷，少欲乳食。防风汤方防风（去叉） 羚羊角屑 黄芩（去黑心） 人参 枳壳（去瓤麸炒） 甘草（炙锉各一分）半夏（半分生姜汁制焙干）上七味，粗捣筛，每服一钱匕。水八分，入生姜少许，煎至五分，去滓不计时候，量儿大小，分减温服。

　　治小儿脾热乳食不下，胸膈多涎。半夏丸方半夏（半分生姜汤洗七遍去滑） 皂荚子仁（半两）上二味，捣罗为末，用生姜汁和丸，如麻子大。不计时候，以温水下三丸，随儿大小，以意加减。

　　治小儿脾胃气不升降，气溢于上，涎液不收。半夏丸方半夏（微炒一两） 白矾（生研半两）上二味，先以半夏为细末，再入白矾和匀，面糊和丸，如粟米大，每服五七丸。量轻重加减，食后临卧，生姜汤下。

　　治小儿胃气上溢，气不升降，涎液不收。清膈降气丸方牛蒡子 栀子仁 甘草（炙微赤锉） 川硝 郁金（以上各半两） 枳壳（一分麸炒微黄去瓤） 龙脑（半两研）上七味，捣罗为末，面糊和为丸，如麻子大，用薄荷水化下二丸，至三丸。不计时候，量儿大小加减服之。

　　治小儿脾热，乳食不下，胸膈痞闷，涎溢不收。桑白汁方新桑根白皮（不以多少细锉）上一味，取自然汁，涂于儿口内，立效。如无新桑根白皮，取干桑根白皮一两，细锉，用水一盏。煎至半盏放温，涂儿口内，极妙。

　　卷第一百八十一

　　小儿胎赤眼

　　论曰小儿眼胎赤者，是初生洗目不净，令秽汁浸渍于 中，使睑赤烂，至大不瘥，故云胎赤眼也。

　　治小儿胎赤 烂。黄连丸方黄连（去须一两） 防风（去叉） 龙胆（去土） 大黄（锉炒） 细辛（去苗叶各半两）上五味，捣罗为末，炼蜜丸如绿豆大，每服五丸至七丸。温熟水下日三，更量儿大小加减。

