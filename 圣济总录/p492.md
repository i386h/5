<!-- { "loadSidebar": true } -->
　　治小儿眼胎赤，风毒所攻肿痛。升麻汤方升麻 黄 （锉） 玄参 甘草（炙各半两） 犀角屑 防风（去叉） 蕤仁（汤浸去皮研各一分）上七味，粗捣筛，每服一钱匕。以水七分，煎至四分，去滓分温二服，更量儿大小加减。

　　治小儿眼胎赤肿痛，上焦壅热。麦门冬汤方麦门冬（去心焙） 犀角屑 芒硝 防风（去叉） 甘草（炙各半两） 旋复花（一分）上六味，粗捣筛，每服一钱匕。水七分，煎至四分，去滓量儿大小分减温服，日四五。

　　治小儿眼胎赤，久不瘥。牛黄丸方牛黄（一分细研） 黄连（半两去须） 决明子（一分） 蕤仁（一分汤浸去皮） 犀角屑（半两）龙脑（一钱细研）上六味，捣罗为末，炼蜜和丸，如麻子大。每服以温水下五丸，日三四服，更量儿大小，以意加减。

　　治小儿眼胎赤，及生疮怕见风日。方龙脑（半钱细研） 蕤仁（一分汤浸去皮研） 杏仁（一两汤浸去皮尖双仁研）上三味，滴少水，都细研如乳汁，每日三四度点之。

　　治小儿眼胎赤痒痛。方龙脑（半钱细研） 桑叶（五两烧作灰）上二味，水一升半，先煎桑叶灰，取半升，绵滤去滓。后入龙脑搅令匀，日三四上，少点。

　　治小儿眼胎赤。龙脑煎方龙脑（一钱） 盐绿（半两） 蕤仁（汤浸去皮一分）上三味，都研令极细，以蜜调似面脂，用点眼，日三两上。

　　治小儿眼胎风赤烂，不以年月发歇，视物泪出，涩痛不可忍。黄连膏方黄连（去须捣一两） 芦荟（研一分） 龙脑（一钱别研）上三味，先将黄连芦荟，捣研罗为末，以新绵裹，用水一盏，于银器中，以重汤煮。候药汁三分减二，即去药绵，入龙脑搅匀，以瓷瓶收，每日三两上点之。

　　治小儿眼胎赤，兼有翳膜。杏仁膏方杏仁（去皮尖双仁研如膏一两） 腻粉（一钱） 盐绿 黄连末（各一分）上四味，同研极细，以真酥调如膏，摊于铜碗内，以熟艾如鸡子大，掘小坑子，烧艾烟出。便复铜碗熏之，勿令气泄，候烟尽，更研令匀，每取少许，以绵裹，用人乳汁浸一宿，日三四度点之。

　　治小儿眼胎赤，经年月深远者。铜青散方铜青 腻粉（各一钱） 龙脑（半钱） 干地龙（一条去土为末）上四味，同研极细，每用半小豆许，点目 ，日一两度。

　　卷第一百八十一

　　小儿斑疮入眼

　　论曰小儿脾肺壅热，或缘时气温病，表里俱虚，邪毒发于肌表。致生斑痘，甚者遍体，斑如玳瑁，头作 浆，毒瓦斯炎盛，上攻眼目，发于睛轮。先须于睑肤上，用药贴 ，次可调利脾肺，切不得用药点眼，点药则令斑疮溃烂，穿坏睛轮，不可不慎也。

　　治小儿斑疮入眼。连翘散方连翘（去子） 芎 黄柏（去粗皮各一钱） 胡麻（三钱去油） 甘草（炙三分）上五味，捣罗为散，用白汤调放冷，食后服。五岁以下半钱，五岁以上一钱，如眼内有白丁子者，不日退去。

　　治小儿热盛攻眼，及斑疮入眼。井泉石散方井泉石（为末再研飞过） 蝉壳（去土） 蛇蜕皮（炙） 甘草（炙各一两）上四味，捣研罗为散，每服半钱，至一钱匕，蜜水调下。

　　治小儿斑疮入眼。柳絮散方柳絮 谷精草 石决明 夜明砂（各等分）上四味，捣罗为散，每服一钱匕。 猪肝一片批开，掺药在内，以线子扎定。米泔一大盏，煮至五分，取出乘热，以汤熏眼，良久服之，日一服。

　　治小儿斑疮入眼，生翳膜遮睛。乌龙散方乌鱼骨 贝齿 猪趾甲（各一两）上三味，同入沙合子内，用盐泥固济令干，烧通赤为度，取出细研，每服半钱匕。用羊子肝一具批开，掺药在内，麻缕扎定，粟米泔一盏，煮熟为度，细嚼，米饮下。

　　治小儿斑疮入眼，成 疮。如圣散方蛇蜕皮（一尺），皂子（十四枚） 马勃（一分）上三味，以蛇皮裹皂子，更用马勃裹蛇皮，入罐子中瓦盖，黄泥裹合曝干。炭火 ，候烟欲断即止。取出油单贴入地中，出火毒一宿研细，入麝香少许再研，每服半钱匕，葱汤调下。日三服，忌一切发眼物。

　　治小儿斑疮入眼，及生翳。通圣散方白菊花（如无用甘菊花代） 绿豆皮 谷精草（各一两）上三味，捣罗为散，每服一钱匕，用干柿一枚，生粟米泔一盏，与药同煎，水尽为度，只吃干柿。一日可二服，不计时候。若患十日以里，三五服即瘥，一月以里，十数服瘥。

　　治豆疮子入眼。妙应散方蛇蜕皮（一两） 蝉壳（二十五枚）上二味，用罐子泥固济曝干，火 过，地上出火毒一宿。研为末，蜜水调下一字匕，食后日三。

　　治小儿出疮子后，眼内生青膜翳晕。蛤粉散方蛤粉（一分） 甘草（炙一握）上二味，将甘草捣罗为末，与蛤粉同研令匀，每服一钱匕，新汲水调下，不拘时候。

　　治小儿斑疮，入眼成白膜，但不作丁子者，服之必效。螵蛸散方桑螵蛸（二两） 麝香（少许研）上二味，捣研为细散，每服一钱半匕，生米泔调下，临卧服。

　　治小儿疮疹入眼，成翳膜。蝉壳汤方蝉壳 羊子肝上二味，捣罗为末，每服二钱匕，用水煎羊子肝汤调下，日三。

　　治小儿斑疹入眼，生翳膜。方谷精草 细蛤粉（以上各一两）上二味，捣研为细末，每用一钱匕。猪肝二两批开，掺药在内卷了，用青竹叶裹。麻缕扎定，水一碗，煮令熟，入收口瓷瓶内，熏眼后，取肝食之，服不过十日，必瘥，日二。

　　治小儿斑疮入眼。轻粉散方轻粉（一两用银器内炒令黑色）上一味，如患左眼用纸拈缠左耳，右耳亦如之，以填满为度，如耳根痛，其膜自落。

　　卷第一百八十一

　　小儿眼生翳膜

　　论曰眼者肝之候也，五脏六腑精气，皆上注于目。小儿体本挟热，将养过温，致腑脏积蓄邪热，熏渍肝经，上冲于目，始则赤痛，若不即治，蕴结变生障翳，热气轻者生白翳。如黍米，大者如麻豆，重者乃生两三翳，又甚则翳生白障，侵遮瞳人，满目悉白，遂致失明。

　　然障亦有轻者，黑睛边微有白膜来侵，黑睛渐染散漫，当急治之，即免侵遮黑睛，有瞽蒙之患。

　　治小儿热毒瓦斯盛，翳膜侵睛，兼赤眼疼痛。蕤仁丸方蕤仁（汤浸去皮别捣一两半） 兔肝（炙一具） 栀子仁 黄芩（去黑心） 黄连（去须各半两） 升麻 决明子（各三分） 细辛（去苗叶一分）上八味，捣罗为末，炼蜜丸如绿豆大，每服三丸至五丸，温水下，早晨日晚各一服，更随儿大小加减。

　　治小儿风翳散漫侵瞳人，及风疳眼。恶实散方恶实（炒） 木通（锉） 蒺藜子（炒去角各一两）上三味，捣罗为散 每服半钱匕。以水捣羊子肝汁调下，早晨日晚各一服，更量儿大小加减。

　　治小儿眼赤，或生翳膜，或眼常合不开。决明子散方决明子 车前子 栀子仁 防风（去叉） 黄连（去须各一两半）上五味，捣罗为散，每服一字至半钱匕。捣生猪肝，投热汤，取汁调下，早晨日晚各一服，更量儿大小加减。

　　治小儿肝受病，目昏渐生翳膜，散漫侵睛，因此失明，须内外治之。龙胆饮方龙胆 钩藤 土瓜根 茯神（去木各半两） 甘草（炙） 桑根白皮（炙） 防风（去叉各一分）上七味，粗捣筛，每服一钱匕，水一盏，入枣半枚去核。同煎至六分，去滓分作二服，量儿大小加减，早晚服。

　　治小儿肝热，眼生翳膜，或生血轮肿胀，切宜急治。车前子汤方车前子 防风（去叉） 甘菊花 甘草（炙锉） 人参 菥 子 青葙子（各三分） 栀子仁黄连（去须各半两）上九味，粗捣筛，每服一钱匕。水一盏，入淡竹叶七片，煎至五分，去滓温服日三，量儿大小加减。

　　治小儿疳眼，翳膜沙涩。煮肝散方黄连（去须） 沙参 玄精石 决明子上四味等分，捣罗为散，每服半钱匕，用羊子肝一片，竹篦子切作缝子，掺末在内，线系。入沙罐子内垂挂，勿令到底，以米泔煮熟，淡食羊肝，每一片分作两服，或三服，量儿大小与食。

　　治小儿五岁以下，肝脏热毒，目生丁翳。黄芩汤方黄芩（去黑心） 升麻 甘草（炙锉各半两） 葳蕤 玄参 犀角（镑各一分）上六味，粗捣筛，每服一钱匕，水七分，煎至四分，去滓分温二服，量儿大小加减，日三四服。

　　治小儿肝脏壅热，眼生疮翳。车前子丸方车前子 甘菊花 芎 黄连（去须） 当归（切焙各一分） 大黄（湿纸裹煨） 黄芩（去黑心各半分）上七味，捣罗为末，炼蜜丸如绿豆大，每服五七丸，量儿大小加减，煎桑枝汤下。

　　治小儿风热疳气，攻眼赤痛障翳。拨云膏方桃仁 杏仁（各四枚并去皮尖双仁） 蕤仁 郁李仁（各五枚并去皮）上四味同生研细，滤入蜜龙脑麝香腻粉各少许，再研极匀，点之。

　　治小儿因泻痢日久，眼生翳膜，并疳眼，退翳。如圣散方蛇蜕（两条用纸烛烧灰研） 谷精草（一两） 蝉蜕（去土一分） 附子（生去皮脐二钱） 石决明（刷净一分） 胡粉（研四钱）上六味，捣研为散，每服一字半，羊子肝一片批破掺末。用麻皮线缠，米泔煮熟，先熏眼，后与食，量大小加减，如未能食，研汁灌之。

　　治小儿眼有障翳，七八岁瞳子未坚，不宜点药，用蚀翳。珊瑚散方珊瑚（半两）上一味，细研如粉，每点时，取如黍米大，纳翳上，日再点。

　　治小儿目睛有膜。白矾膏方白矾（熬令汁尽一分）上一味，以清水四合，置熟铜器中，煎取半合，去滓入少许白蜜。以绵滤过，每日三度。

　　点如黍米大。

　　卷第一百八十一

　　小儿目赤痛

　　论曰目者腑脏之精华，肝之外候也，小儿脏腑有热，与膈间痰饮相搏，气不宣通。熏渍于肝，肝经受热，则血脉壅滞，循经上冲于目，故令目赤痛，不即治，热甚则生障翳。

　　治小儿眼赤，隐涩不开，膈中有热。决明汤方决明子（炒） 黄芩（去黑心各一两一分） 柴胡（去苗） 大黄（研炒各一两半） 升麻 石膏（碎） 栀子仁（各一两） 甘草（炙锉） 枳壳（去瓤麸炒各半两）上九味，粗捣筛，每服一钱匕，水七分，入竹叶五片，同煎至四分，去滓分温二服，随儿大小加减，食后服。

　　治小儿赤眼。黄芩饮方黄芩（去黑心半两） 寒水石（一两一分） 升麻 甘草（炙锉各一分）上四味，粗捣筛，每服一钱匕。水七分，入竹叶五片，同煎至四分，去滓分温二服。食后临卧，随儿大小加减。

