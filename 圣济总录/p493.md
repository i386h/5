<!-- { "loadSidebar": true } -->
　　治小儿赤眼。决明丸方决明子 牛黄（别研） 蕤仁（等分）上三味，捣研为末，炼蜜丸如麻子大，临卧时乳汁下二丸，随儿大小加减，如热痛不可忍者，用猪胆汁丸，立瘥。

　　治小儿肝热，眼赤疼痛，凉膈退热，白华散方蛤粉（水飞研） 连翘 甘草（锉） 白药子 白附子（炮等分）上五味，捣研为散，每服半钱匕，用麦门冬蜜熟水调下，量儿大小加减。

　　治小儿目赤肿痛，清肝散方芍药 防风（去叉各一分） 大黄（锉） 羌活（去芦头） 甘草（锉各半两）上五味，捣罗为散，每服一钱匕，水半盏，入灯心黑豆各少许，煎五七沸，去滓食后温服，量儿大小加减。

　　治小儿风热眼赤痛，败毒汤方大黄（锉碎麸炒） 甜硝（别研） 甘草（炙锉各二两） 陈橘皮（去白焙三两）上四味，粗捣筛，每服一钱匕。水七分，入薄荷三叶，煎至四分，去滓食后，量儿大小加减服，无薄荷，入乳香亦得。

　　治小儿赤眼，朴硝膏点方朴硝（烧令干一分） 黄连（去须三分）上二味，捣为粗末，绵裹以乳汁浸之，点眼良。

　　治小儿眼烂 痒痛泪出，不能视物，风伤则痛，黄连膏方黄连（去须三分） 大铜钱（七文） 白矾（烧灰一分）上三味，以水并白蜜各三合，用铜器盛。于饭上炊一次，绵滤去滓，贮瓷合内，点眼。

　　治小儿眼赤痛不开，洗眼，生地黄汤方生干地黄（二两） 决明子 黄芩（去黑心） 竹叶（各一两） 芍药（半两）上五味细锉，以水二升，煮五六沸，去滓澄清洗眼，一日三次，大人通用。

　　治小儿赤眼，黄柏汤洗方黄柏（去粗皮锉） 秦皮（各一两锉） 蕤仁（去皮半两）上三味，粗捣筛，每用两匙头，以水一碗，入干枣三枚，同煎三五沸，去滓适寒温洗眼。

　　治小儿目暴赤痛，铅丹丸洗眼方铅丹（一两再研）上一味，用白沙蜜调如稀糊，同入银器内搅匀，妙。候铅丹紫色可丸，即丸如皂子大，每用一丸，沸汤化，乘热淋洗。

　　治小儿目赤涩痛，渐生翳膜，昏暗。大黄丸方大黄（锉） 郁金 人参 黄连（去须各二钱）上四味，捣罗为末，研鼠肝和丸，如绿豆大，每服三丸，米泔下，奶食后服，量儿大小加减。

　　卷第一百八十一

　　小儿耳（百虫入耳附）

　　论曰肾气通于耳，心寄窍于耳，疏通不窒。则其听为聪，小儿心脏热实，贯冲耳脉开窍者，塞结而为肿，或生脓汁，故谓之 耳，或因沐浴水入耳内，停积不化，亦为 耳，久不治，则致聋聩。

　　治小儿 耳，汁出不止。矾石散方白矾（熬令汁枯） 龙骨 铅丹（炒各半两） 麝香 竹 末（各一分）上五味，同捣研细，先用绵杖子拭干耳内，以药少许掺之。

　　治小儿 耳出脓汁，疼痛不可忍者。竹 散方竹 粪（一两） 白矾（熬令枯半两） 雄黄（二钱） 麝香（一字）上四味，同研匀细，先用绵裹杖子，拭干耳中，次以药少许掺之。

　　治小儿 耳脓血，塞耳，赤石脂散方赤石脂 白矾（熬令汁枯） 黄连（去须） 乌贼鱼骨（去甲各一分）上四味，捣研为散，每取少许，绵裹塞耳中，大人可用一钱匕。一方，无赤石脂，有龙骨。

　　治小儿 耳，夜明砂散方夜明砂（二钱） 麝香（一字）上二味，同研极细，先以绵杖子拭去脓，用药半钱匕，掺入耳中。

　　治小儿 耳出脓。螵蛸散方桑螵蛸（须桑上者微炙末之）上一味，入麝香少许同研，先用物拭脓净，然后掺药。

　　治小儿耳聋脓出，久不瘥者。红白散方白矾（熬令汁枯） 染胭脂上二味等分，研为细末，先以绵杖子缠去脓极干，用药半钱匕掺之，不过三两次。

　　治小儿水入耳内，脓出疼痛，日夜不止。如圣散方箭 内 末（如有虫子同研令细用三钱） 腻粉 麝香（各一钱研）上三味，同研细，先以绵杖子拭耳干，取药三剜耳子，深掺入耳，以绵塞定，如觉刺扎。即是恶物要出，去绵侧耳令出，甚者三度，瘥，大人亦可用。

　　治 耳有脓水。野狼牙散方野狼牙 白蔹 竹蛀屑（各一分）上三味，捣研细，每用少许，掺耳内。

　　治 耳脓水不绝。矾脂散方白矾（熬令汁枯） 松脂 木香 花胭脂（各一分）上四味，捣罗为散，每用绵拭脓后，满耳填药。

　　治小儿 耳汁。方黄连（去须三分） 龙骨（烧研半两） 乌贼鱼骨（去甲一枚炙）上三味，捣研为末，麻油调少许，日三四度，点耳中。

　　治小儿 耳，汁出渍外生疮。雄黄散方雄黄（研一两） 黄芩（去黑心） 曾青（研各半两）上三味，捣研为散，以少许掺外疮，更用绵裹一大豆许，塞耳中，日再换之。

　　治小儿蚰蜒入耳。胡麻枕耳方胡麻（不拘多少）上一味，先熬后捣，贮以葛囊，枕之即出。

　　治小儿飞虫入耳。雄黄油方雄黄（一分）上一味研细，以麻油调抹耳中。

　　治小儿虫入耳。桃心塞耳方桃心叶（二七叶焙） 胡麻子（一升炒）上二味，先以桃叶塞耳中，其虫必出。如不出，以胡麻子炒令香，以葛袋盛枕头。耳中虫自出。

　　治蚁子入耳方炙肉上一味，安在耳边，蚁子自出。

　　又方韭上一味，捣绞取汁，滴耳中。

　　又方蓝青上一味，捣绞取汁，滴耳中。

　　又方葱上一味。取涎滴耳中。

　　卷第一百八十二

　　小儿诸丹

　　论曰风热发丹，古方谓小儿得之最忌，以其气血未定，肌肤柔脆。无以胜悍毒故也，是以诸丹不同，其发无定处，俗又谓之溜。流走经络，散发肌表，如涂丹之赤，有法可 ，泄去毒瓦斯，不尔，则丹毒入腹近心即死，但初发于心头者，不可 尔。

　　治小儿丹毒，赤肿壮热，百治不瘥者。蓝青汤方干蓝青（二两） 凝水石（碎） 石膏（研） 山栀子仁（各一两半） 柴胡（去苗） 犀角（镑） 黄芩（去黑心）杏仁（汤浸去皮尖双仁炒） 甘草（炙锉） 赤芍药 羚羊角（镑）葛根（锉各半两） 知母（一两）上一十三味，粗捣筛，每一钱匕，水半盏，煎至四分，下蜜半钱，竹沥少许，再煎至三分，去滓空心日晚，分温二服，更量大小加减。

　　治小儿丹毒遍身。黄芩汤方黄芩（去黑心） 麻黄（去根节） 秦艽（去苗土） 升麻（各一分） 大黄（锉炒） 防风（去叉各半两）上六味，粗捣筛，每服一钱匕。水七分，煎至四分，下朴硝末半钱匕，去滓空心分温二服，晚再服，更量儿大小加减。

　　治小儿丹毒。黄 汤方黄 （锉） 蒺藜子（炒去角） 黄芩（去黑心） 大黄（锉焙） 甘草（炙锉各一分）上五味，粗捣筛，每服一钱匕，水七分，煎至四分，下朴硝末半钱匕，去滓食前分温二服，更量儿大小加减。

　　治小儿丹，若入腹及下部阴卵，百药不瘥。麻黄散方麻黄（去根节） 升麻（各半两） 硝石（研一两）上三味，捣罗为散，每服半钱匕，井花水调下，空心日晚各一。

　　治丹入腹。泽兰汤方泽兰 芎 附子（炮裂去皮脐） 莽草 本（去苗土） 细辛（去苗叶） 茵芋（等分）上七味，锉如麻豆，每服一钱匕，水七分，煎至四分，去滓分温二服，空心日晚各一。

　　治小儿丹毒防入腹。甘草散方甘草（炙锉一分为末） 油麻（半升）上二味，先取油麻去皮研细，绞取汁一合，调甘草末半钱匕服，日再。

　　治小儿丹毒。青蓝汁方青蓝汁（一合） 竹沥（二合）上二味和匀，空心温服一合，日晚再服，以瘥为度。

　　治小儿丹数十种。大黄拓汤方大黄 甘草（炙锉） 当归（切焙） 芎 白芷 独活（去芦头） 黄芩（去黑心） 芍药升麻 沉香（锉） 木香 木兰皮（各半两） 芒硝（三两）上一十三味，粗捣筛拌匀，每用二两，以水六升，煎至四升，去滓。以绵二片蘸之，更互温拓丹上，冷即易，日五七度，即瘥。

　　治小儿发丹毒热痛。吴蓝汤拓方吴蓝 大黄 槐白皮 商陆 榆皮（各二两）上五味细锉，每用三两，以水五升，煎至四升，去滓入朴硝半两搅匀，以绵二片，浸于汤中，更互拓丹上，日三五度，即瘥。

　　治小儿发丹。苎麻根汤洗方苎麻根（锉三两） 小豆（二合）上二味，都用水七升，煎至四升，去滓温洗丹上，冷即再暖，日三五度，即瘥。

　　治丹毒遍身绛色。鲫鱼涂方生鲫鱼（一头三两） 麻油（二两）上二味，捣鱼令细，入油研匀，涂丹上，日三五度，即瘥。

　　治丹走行皮中浸广者，名丹火也，入腹杀人。蛴螬散涂方干蛴螬上一味，碾末油调涂之，以瘥为度。

　　治小儿野灶丹从膝起。荠叶涂方干荠叶（末） 香薷（末） 赤小豆（末各半两） 生蒴 叶茎（一握细锉）上四味，细研蒴 ，入诸药末，和调如糊，涂丹干即易之，以瘥为度。

　　治小儿胡吹灶丹，从阴下起。泥醋涂方上用磨刀水 下泥，和醋调膏涂之。干即更涂，以瘥为度。

　　治小儿胡漏灶丹，从脐中起。伏龙肝涂方伏龙肝上一味，用屋漏水，去清取淀，和调如糊涂之，干即再涂，以瘥为度。

　　治小儿神气丹，从项起。犬骨灰涂方犬枯骨上一味为末，以青羊脂调如糊涂之，日三五次。

　　治小儿飞灶丹，从项起。铁槽水洗方上取淬铁槽中水，日洗三五度。

　　治小儿家火丹，发如大指，日长一寸，遍着两胁傍，两颊上。梓木灰涂方梓木白皮 蓼叶（各一分）上二味，烧灰研末，以鸡子白调如糊涂之，以瘥为度。

　　治小儿烟火丹，从身起。猪槽泥涂方猪槽下泥一合 生麻油（一两）上二味，和调如糊涂之，以瘥为度。

　　治小儿烟火丹，从背上起，或走两臂，足赤如火，真珠涂方真珠（细研如粉一两） 慎火草（研绞汁景天是也）上二味，和调如糊涂之，以瘥为度。

　　治小儿神灶丹，起两额傍，不出一日，变为赤黑色，慎火草汁涂方慎火草上一味，绞取汁，先以刀子微 丹上，令血出，涂药，以瘥为度。

　　治小儿天灶火丹，发尻间，正赤流阴头赤肿血出。葱荠 涂方葱（五茎和须切研） 荠 （五茎生者和梗切研） 赤小豆（末） 灶门上灰（研各一合）上四味，合研匀细，以青羊脂三两调匀涂之，以瘥为度。

　　治小儿地灶丹，从阴下起，入踝骨上。废砖涂方废灶砖（末） 屋四角茅（烧灰令一两）上二味，和研匀细，以新汲水调如糊涂丹，干即易。治小儿私灶丹，从背上起。灶土涂方灶中黄土（研）上一味。取打铁磨刀槽中水，和调如糊涂丹。干即易，以瘥为度。

