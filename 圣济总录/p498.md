<!-- { "loadSidebar": true } -->
　　治因饵乳石发，心肺中热鼻中衄血。连翘饮方连翘茎叶（新者一两） 生地黄（二两） 苍耳茎叶（新者） 陈橘皮（汤浸去白） 鸡苏茎叶（新者各一两）上五味，锉碎，以水少许，都捣令烂，生绢绞取汁，每服三合，不拘时，未止再服。

　　治乳石发动，鼻衄头痛壮热，遍身疼痛烦闷。小蓟汤方小蓟（锉二两） 鸡苏（锉一两） 青竹茹（新竹取一两半） 麦门冬（去心焙） 生地黄（切碎各二两）上五味，锉如麻豆大，每服三钱匕，水一盏，入生姜三片，煎至七分，去滓不拘时温服，日三。

　　治乳石发动，心肺热甚，鼻中衄血不止。吹鼻散方胡粉（研） 墨（研） 干姜（为末） 发灰（研） 铛墨（研） 伏龙肝（为末各半钱）上六味同研，以一字许，吹鼻中，一法，六味中但得一味末，用一字，吹两鼻中亦止。

　　治乳石发，卒吐血一二升，口鼻俱出者。麦门冬饮方生麦门冬（去心绞汁一盏） 生地黄（绞汁一盏） 小蓟（切碎绞汁一盏） 伏龙肝末（二两）上四味，前三味，各入少水绞取汁，相和匀，每服二合，入伏龙肝末二钱匕调下，每日空心一服，日午再服。

　　治乳石发，热盛吐血衄血。生地黄汤方生地黄（切碎五两） 栀子仁（二十枚） 小蓟根（切三两） 黄芩（去黑心一两）上四味，锉如麻豆大，每服五钱匕，水一盏半，入豉二七粒，煎至一盏，去滓温服，空心日晚各一服。

　　治乳石发，衄血。生地黄饮方生地黄（切绞汁三合） 小蓟根（切绞汁三合）上二味，合和令匀，分温作三服，早晨日晚各一。

　　卷第一百八十三　乳石发动门

　　乳石发目昏赤痛

　　论曰乳石发目昏赤痛者，由石势乘虚而上，亦膈内有痰热也，石性归肾。若将适失宜，饮食失度，则其气腾涌，与痰热并蓄，熏蒸于肝，故令目昏赤痛也。

　　治乳石发，目昏赤痛，不睹物。大黄汤方大黄（锉炒） 黄连（去须） 石膏（研各二两） 黄芩（去黑心） 甘草（炙锉） 细辛（去苗叶） 半夏（汤洗去滑尽各一两） 山栀子仁（七枚）上八味，粗捣筛，每服五钱匕，水三盏，入生姜一分拍碎，煎至一盏半，去滓分温三服，早晚服。

　　治乳石发目赤，闭目不开，烦闷热气，胸中澹澹，泻肝。前胡汤方前胡（去芦头） 山栀子仁 干姜（炮） 车前叶 淡竹叶（各二两） 大青 秦皮（锉）决明子（碎） 细辛（去苗叶） 黄芩（去黑心各三两） 石膏上一十一味，粗捣筛，每服五钱匕，水三盏，煎五六沸，下芒硝一钱匕，煎至一盏半，去滓分温三服，得利即瘥。

　　治乳石发，目赤痛，小便赤，大便难，逆冲胸中口燥。黄芩汤方黄芩（去黑心） 大黄（锉炒各二两） 山栀子仁（十四枚）上三味，粗捣筛，每服三钱匕，水一盏，煎至七分，入豉一合，更煎三五沸，去滓温服。取利三两行，以浆水粥止之。

　　治乳石发，腰痛欲折，两目欲脱者，为热上肝膈，腰肾冷极故也。黄连饮方黄连（去须） 葳蕤（各一两） 甘草（炙锉半两）上三味，粗捣筛，以水三盏，煎至一盏，去滓内朴硝一钱匕，更煎二三沸，分温二服，取微利，瘥。

　　治乳石发，目痛如刺者，为热气冲肝上目。小便洗方上数冷食，清朝温小便，洗，三日即瘥。

　　治乳石发，目生赤脉息肉，碜痛不开。枣肉黄连点方枣（七枚去核） 黄连（去须碎一两绵裹） 淡竹叶（切一握）上三味，先以水二盏，煎竹叶至一盏半，去竹叶澄清，内枣黄连，煎至三合，绵滤去滓。每日临卧，点目大 ，即瘥。

　　治乳石发，目赤痒，丁香黄连点方丁香（二七枚碎） 黄连（去须） 黄柏皮（切各半两） 蕤仁（研二七枚） 五铢钱（一十文）上五味，以水二盏，煎至六分，绵滤去滓，点目大 ，频点，取瘥。

　　治乳石发久风目赤。青盐点方青盐（研一两） 杏仁（去皮尖二两微炒研烂以少汤同研匀帛裹压油出用半鸡子壳）上二味，用铜盆一只，面阔一尺者，内油盐，取青柳枝如箸大者一握，紧束之。截头令齐，用研之。候如稠墨，即先剜地作坑，置瓦于坑底上，取熟艾一鹅卵大，安瓦上烧之，即安前药盆，合在坑口上，以烟熏之。火尽药成，收于不津器中，每夜点目大 ，即卧，频点取瘥。

　　治乳石发目翳。雄黄散点方雄黄（研） 干蓝（各半两）上二味，捣研为散，每用一米大，翳上点之，三五度即瘥。

　　治乳石发，眼肿痛不开。猪肉贴方上取精猪肉，薄切，贴眼上，热即易之，一方，用子肝，以井花水津贴之。

　　卷第一百八十三　乳石发动门

　　乳石发痈疽发背疮肿

　　论曰乳石性本炎悍，服者苟将适失度，食饮不时，致热毒发泄，不择所出，或瘭疽发背，或肠痈溲膏，不可胜治，间虽有未尝服乳石，而毒瓦斯溃漏如是者，亦以腑脏久蓄热毒。或以胞胎之初，禀受石气，其来有自，治法当先以疏利之剂，败其毒，而外施敷贴之术。

　　治乳石发动，痈疽发背诸肿毒。五香连翘汤方连翘（去梗） 木香 沉香 薰陆香（研） 麝香（研） 射干 升麻 独活（去芦头）桑寄生（锉） 木通（锉各三两） 大黄（锉三两） 丁香（一两）上一十二味，除麝香外，粗捣筛，和匀，每服五钱匕，水二盏，煎至一盏半，去滓入竹沥二分，再煎沸温服，不拘时。

　　治乳石发动，痈疽发背热渴。麦门冬汤方麦门冬（去心焙） 赤茯苓（去黑皮） 生干地黄（焙） 石膏（碎） 升麻 人参 知母（焙） 芎 山栀子仁（各三分） 小麦（半升） 黄 （炙锉） 甘草（炙） 枳实（麸炒） 芍药（各一两） 黄芩（去黑心） 前胡（去芦头各一两半）上一十六味，锉如麻豆大，每服五钱匕，水二盏，入生姜五片，枣二枚擘破，竹叶十片，同煎至一盏，去滓温服，不拘时。

　　治乳石发动，初觉皮肤有疖毒，恐成痈疽，及腑脏壅涩，寒热口干心烦。犀角汤方犀角（镑） 知母（锉各半两） 木通（锉） 芍药 升麻 荠 麦门冬（去心焙） 黄芩（去黑心） 甘草（炙锉） 葳蕤（各三分）上一十味，粗捣筛，每服五钱匕，用水二盏，煎至一盏，下竹沥半合，马牙硝一钱。更煎数沸，滤去滓，空心温服，快利为度，未利再服。

　　治乳石发动，痈疽，内热大渴。黄 汤方黄 （炙锉） 前胡（去芦头） 大黄（锉炒各一两半） 栝蒌根（二两） 木通（锉）黄芩（去黑心） 芍药 赤茯苓（去黑皮） 甘草（炙锉） 知母（焙） 人参 当归（切焙） 升麻小麦（各一两） 生地黄（研取汁）上一十五味，除地黄外，粗捣筛，每服五钱匕，以水二盏，竹叶二七片切碎，煎至一盏，去滓入地黄汁半合，再煎沸，空心日晚各一服。

　　治乳石发动，痈疽虚热。人参汤方人参 甘草（炙锉） 黄 （炙锉） 芍药（各一两半） 赤茯苓（去黑皮） 当归（切焙） 芎黄芩（去黑心） 木通（锉各一两）上九味，粗捣筛，每服五钱匕，以水二盏，竹叶一十片切碎，生地黄汁少许，煎至一盏，滤去滓温服，空心日午各一。

　　治乳石发为痈疽。五味子汤方五味子（炒） 前胡（去芦头） 当归（切焙） 黄 （炙锉） 生干地黄（焙） 人参（各一两） 小麦（一合） 黄芩（去黑心） 麦门冬（去心焙各一两半） 甘草（炙锉三分） 桂（去粗皮）升麻（各半两）上一十二味，粗捣筛，每服五钱匕，以水二盏，枣一枚擘破，生姜三片，煎至一盏，去滓温服，空心日午各一。

　　治乳石发为痈疽，肿痛烦热。增损当归汤方当归（切焙） 赤茯苓（去黑皮） 人参 前胡（去芦头） 黄芩（去黑心各一两） 桂（去粗皮半两） 芍药 甘草（炙锉各一两） 麦门冬（去心焙二两） 小麦（一合） 竹叶（半两）上一十一味，粗捣筛，每服五钱匕，以水二盏，枣二枚擘破，煎至一盏，去滓温服，空心日午各一。

　　治乳石发动，痈疽发背。漏芦汤方漏芦（去芦头） 白蔹（锉） 黄芩（去黑心） 枳壳（去瓤麸炒） 芍药 甘草（炙锉） 麻黄（去根节） 升麻（锉各一两） 大黄（锉炒一两半）上九味，粗捣筛，每服五钱匕，水一盏半，煎至一盏，去滓温服，空心日午各一。

　　治乳石发动，痈疽发背，疏利毒瓦斯。大黄汤方大黄（锉炒一两） 栀子仁 犀角屑（各半两） 栝蒌根（二两） 升麻 黄芩（去黑心） 甘草（炙锉各三分）上七味，粗捣筛，每服五钱匕，用水一盏半，煎至一盏，滤去滓，空心日午温服。

　　治乳石发动，痈疽发背，一切毒瓦斯，止痛化脓。犀角丸方犀角屑（一两） 大黄（切炒） 黄芩（去黑心） 升麻 防风（去叉） 当归（切焙）人参黄（炙锉） 栀子仁 黄连（去须） 干蓝 甘草（炙各半两） 巴豆（十枚去皮心炒研细）上一十三味，除巴豆外，捣罗为末，入巴豆和令匀，炼蜜丸如梧桐子大，每服五丸，米饮下，快利为效。

　　治乳石发动痈疽发背，一切热毒及恶疮。黄 丸方黄 （炙锉） 犀角屑（各一两半） 黄连（去须） 茯神（去木） 当归（切焙） 防风（去叉） 芍药 升麻 赤茯苓（去黑皮） 黄芩（去黑心） 甘草（炙各半两） 木通（锉一两） 麝香（研半分）上一十三味，除麝香外，捣罗为末。入麝香研和匀，炼蜜为丸，如梧桐子大，每服二十丸，生姜汤下，未效加至三十丸。

　　治乳石发动，痈肿发背，及脏腑涩滞。麻仁丸方大麻仁（研二两） 木香（三分） 枳壳（去瓤麸炒） 大黄（锉炒） 恶实（炒各一两） 甘草（炙半两）上六味，除麻仁外，捣罗为末，入麻仁研匀，炼蜜为丸，如梧桐子大，每服二十丸，温水下，未效加至三十丸。

　　治乳石药气发热，风热相并，致痈肿疮痍，经年不愈。生地黄煎方生地黄（五斤洗切以木杵臼捣绞汁） 黄精（十二斤洗切以木杵臼捣绞汁） 白蜜（五升）上三味汁相和，于银石器中，慢火煎如膏为度，以瓷合盛。每服生姜汤，调下半匙至一匙，日二夜一。

