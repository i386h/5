<!-- { "loadSidebar": true } -->
　　治乳石痈毒发背。无名异膏方无名异（研） 没药（研） 麝香（研） 檀香（锉） 丹砂（研） 沉香（锉） 麒麟竭（研） 乳香（研） 突厥白（锉） 白蔹（锉） 白芨（锉） 白芷（锉） 鸡舌香（研） 鸡骨香（研） 当归（切焙） 芎 （锉） 大黄（锉炒） 牛膝（锉酒浸焙） 防风（去叉锉） 槐枝（锉） 柳枝（锉） 桑枝（锉各半两） 蜡（四两） 铅丹（十二两） 青油（二斤）上二十五味，除油蜡丹及前八味研末外，并锉碎，先熬油令沸，下檀香等一十四味锉药。煎候白芷赤黑色，绞去滓再煎，入蜡铅丹。以柳篦搅，候变黑色，滴于水中成珠子，软硬得所后，下无名异八味研末，搅令匀，以瓷合盛，用故帛涂帖疮上，每日一次换，以瘥为度。

　　治乳石发痈疽疮，止痛生肌。红菜头膏方红菜头（三两） 生地黄 猪脂（各二两） 大戟（炒一两） 当归（切焙） 续断 白芷莽草 芎 防风（去叉各半两） 甘草（炙） 芍药（各三分） 蜀椒（去目并合口者炒出汗） 细辛（去苗叶） 大黄（锉炒） 杜仲（去粗皮酥炙） 黄 （炙锉） 黄芩（去黑心各一分）上一十八味，除猪脂外，锉碎，先熬脂令沸。下诸锉药，煎候白芷赤色，绞去滓，瓷合盛，每日三五次涂敷疮上。

　　治乳石痈疽，发背疮毒。止痛吮脓。必效膏方油（一斤） 铅丹（研六两） 麝香（研一钱） 腻粉（研） 蜡（各三分） 枫香脂（一两半）丹砂（细研半两） 盐（半两） 白芷（锉） 乳香（研） 当归（炙锉） 桂（去粗皮锉）芎（锉） 本（去苗土锉） 细辛（去苗叶锉） 密陀僧（研各一两）上一十六味，先将油煎令沸，次下白芷等六味锉药，煎候白芷赤黑色，漉出下蜡枫香脂，候熔尽，以绵滤去滓，下铅丹密陀僧乳香。以柳篦搅，煎候变黑色，滴水中成珠子，即下盐丹砂麝香粉等搅匀，倾于瓷盆内，安净地上一宿。除火毒，用故帛上摊贴，日二，以瘥为度。

　　治痈疽发背，热毒瓦斯结，肿痛坚硬，止疼痛。神效膏方木通（锉） 甘草（炙） 当归（炙锉） 白芷 防风（去叉） 细辛（去苗叶） 栀子仁 黄连（去须） 黄芩（去黑心各一分） 垂柳枝（锉二两） 铅丹（六两） 蜡（半两） 清油（一斤）上一十三味，除丹蜡油外，锉碎，先以油内浸药一宿，于火上煎，候白芷赤黑色，绞去滓再煎，即下丹蜡，柳篦搅，候变黑色，滴水中成珠子，软硬得所，瓷合盛，故帛上摊贴，日二次，以瘥为度。

　　治发背痈疽疼痛，热毒 肿，赤硬有脓，即撮令头溃。蛇皮涂贴方蛇皮（长五尺细切炒黑色） 芸苔子（一两） 鸡子（二枚取白） 蔓荆叶（切二两） 马齿苋（切三两） 窑灶中黄砖（三两为末不着水者）上六味，先细捣蛇皮芸苔子，次下蔓荆苋砖末，细研令匀，次入鸡子白和，以瓷合盛，涂故帛上贴之。每日三五度换，或疮毒发热，即研生地黄汁三五合饮之。

　　治黑疮肿 ，因乳石发动。龙葵散方上取龙葵根一握，净洗细切，乳香研三两，杏仁去皮尖双仁六十枚，黄连去须三两，同捣罗为细末，其疮作头未傍攻者。即须作饼，浓如三四钱许，可疮大小敷之，疮若觉冷微痒者，即易之。痒不可忍，切不得搔动，直候一炊久，即看疮中，似石榴子戢戢着，然后去药。时时以甘草汤，微温洗之，洗了即以蜡帛贴之，疮若傍攻作穴，即内药于穴中。以满为度，疮若赤色者，即是热肉面所为，不用龙葵根，以蔓荆根代之，黑疮愈后，只得食猪鱼葱蒜，终身更不得食羊血，食即再发。

　　又方上取甘草一斤二两锉，大麦三升，黄连去须二两，同捣筛，以沸汤和作饼，贴疮上，干即易，不过四五度，瘥。

　　又方凡发背，多于背两胛间，起如粟米，或痛或痒，不过数日，遂至于死，临困之时，已阔三寸，高一寸。疮有数十孔，以手按之，诸孔皆脓出，初有此候，宜急取净土。水和为泥，捏作饼，浓二分，阔一寸半大，作艾炷，灸泥上百壮，干即易饼。仍服五香连翘汤，及铁浆攻之，又发背未作大脓，可水箭射之，浸石令冷熨之，瘥。

　　卷第一百八十三　乳石发动门

　　乳石发身体生疮

　　论曰服石之法，觉饥则食，坐卧衣服如之，则将适有度，而石势不作，倘将适失度。则其热壅滞，血气涩结，此身体所以生疮，且屦袜至微，一过乎温，则足指生疮，况身体履幂周密之至，鲜有不为患者。

　　治乳石发热，体生细疮，并热不已。黄连汤方黄连（去须） 芒硝（各三两）上二味，以水七盏，先煎黄连至四盏，去滓纳芒硝末搅匀，停温以手巾蘸药，拓疮上。

　　治乳石发热，遍体生疮，兼气力弱。大黄汤方大黄（锉炒三两） 栀子仁（二七粒） 黄芩（去黑心） 麦门冬（去心焙） 甘草（炙锉各一两）上五味，粗捣筛，每服五钱匕，水二盏，煎至一盏。去滓纳芒硝末一钱匕，更煎三两沸，分温二服，早晨夜卧各一服。

　　治乳石发热，身体微肿生疮。升麻汤方升麻 葳蕤（各一两半） 黄芩（去黑心二两） 犀角（镑） 甘草（炙锉各一两） 栀子仁（一十枚）上六味，粗捣筛，每服五钱匕，水三盏，煎至一盏半。去滓下紫雪一钱匕，分温二服，以利下三两行为度，仍用前黄连汤，涂疮肿上。

　　治乳石发体热生疮。麦门冬汤方麦门冬（去心焙三两） 甘草（炙锉） 桂（去粗皮各一两半） 人参（一两）上四味，粗捣筛，每五钱匕，水三盏，入葱白二茎，煎至一盏半，去滓纳豉二合。更煎三两沸，去滓分温二服，早晨午时至晚各一。

　　治乳石发动，表里俱热，身体生疮，或发痈疖，大小便不利。知母芒硝汤方知母（焙） 甘草（炙锉各一两） 栀子仁（二七枚） 大黄（锉炒四两） 黄芩（去黑心二两）上五味，粗捣筛，每服五钱匕，水三盏，煎至一盏半，去滓入芒硝末一钱匕，更煎三两沸，分温二服。

　　治乳石发，两股生疮热痒，兼头痛。麦门冬汤方麦门冬（去心焙） 知母（焙） 泽泻 甘草（炙锉各一两） 粳米（五合）上五味，粗捣筛，每服五钱匕，先以水五盏。煎小麦二合，竹叶二十片，至三盏。去滓下药末，重煎至一盏半，去滓分温二服，空心日晚各一。

　　治乳石发动，体上生疮，结气肿痛。香豉饮方豉（半分） 葱白（一握切）上二味，以水二盏半，煎至一盏，去滓温服，至三四剂。

　　治乳石发动，烦热胀满，身体生疮。甘草汤方甘草（炙锉） 麻黄（去根节各一两）上二味，以水二盏，酒半盏，煎取一盏半，先以火遍炙背令热，欲汗出，即热服之。以衣覆卧，须臾大汗出，即瘥。

　　治乳石发动生疮，热气冲胸。葱白汤方葱白（三茎切） 栀子仁（十四枚擘碎） 豉（二合）上三味，以水三盏，煎至二盏，去滓分作三服，早晨午时至晚服之。

　　治服乳石患疮肿。方上无问大小，或如粟米，则加意疗之。或井水淋，或盐汤洗，或以指 破，即以指甲细掐旁边，又以唾数涂之。或以苍耳汤浸洗之，或以冷石恣意熨之，以瘥为度。

　　治乳石发动，脚指生疮者，为履袜太温。方上当以脚践冷地，以冷水洗之，即瘥。

　　卷第一百八十三　乳石发动门

　　乳石发口舌疮烂

　　论曰乳石发口舌疮烂者，以食饮不时。谷气不足，石性暴烈，其热乘于心脾也，脾主口，心主舌，热积而疮，疮甚而烂。复不得食，则热极可知，解之之剂，不可缓也。

　　治乳石发体热烦闷，口中疮烂，表里如烧痛，不能食。栀子仁汤方栀子仁（十枚） 黄芩（去黑心） 大黄（锉炒各三两） 豉（二合）上四味，粗捣筛，每服五钱匕，水一盏半，入香豉一合，煎至八分，去滓食前温服。

　　治乳石发动，口中伤烂，舌强而燥，不得食味者为食少谷气不足，药气积在胃脘故也，宜。香豉汤方豉（半升） 葳蕤 甘草（炙锉各半两） 黄柏（去粗皮蜜炙锉） 麦门冬（去心焙各一两）上五味，粗捣筛，每服五钱匕，水一盏半，煎至八分，去滓温服，日再。

　　治乳石发，头项烦痛，胸胁胀满，寒热，手足逆冷，或口生疮烂，或干呕恶闻食气，上气欲绝。前胡汤方前胡（去芦头） 芍药 大黄（锉炒） 甘草（炙锉） 黄芩（去黑心各二两）上五味，粗捣筛，每服五钱匕，水一盏半，枣五枚擘破，煎至八分，去滓温服，日再。

　　若气实者，加茯苓去黑皮二两，胸满塞者，加枳壳去瓤麸炒一两，吐逆胸中冷者，加干姜炮二两，口燥者，加麦门冬去心焙二两，增减以意量之。

　　治乳石发，食饮失度，口中发疮，漱。黄芩汤方黄芩（去黑心三两） 石膏（碎五两） 甘草（炙锉） 升麻（各二两）上四味，粗捣筛，每服五钱匕，水一盏半，煎至八分，去滓放冷，用漱口，一日十遍，喉咽有疮，稍稍咽之。

　　治乳石发动，口舌生疮。铅霜散方铅霜（研） 白矾（烧灰） 黄柏（去粗皮蜜炙各一两） 麝香（研一钱）上四味，捣研为散，每用半钱匕，掺疮上，有涎即吐之。

　　治乳石发口疮。黄柏汤方黄柏（去粗皮蜜炙二两） 龙胆（一两半） 黄连（去须） 升麻（各一两）上四味，粗捣筛，每服五钱匕，水一盏半，煎至八分，去滓时时含咽。

　　治乳石发动，口舌生疮。龙脑散方龙脑（半钱） 铅霜 滑石（各一分）上三味，各研为细末和匀，每用一字，掺疮上，吐涎，瘥。

　　治乳石发，腹内胸中悉有疮。升麻汤方升麻（一两半） 乌梅（十枚去核炒） 黄芩（去黑心） 黄连（去须） 栝蒌根 甘草（炙各一两）上六味，粗捣筛，每服五钱匕，水一盏半，煎至一盏，去滓细细含咽，日三四服。

　　治乳石发动，口舌生疮，连颊肿痛。升麻散方升麻 防风（去叉） 甘草（炙各半两） 鸡肠草（三分） 芎 大青（各一分）上六味，捣罗为散，每先于疮肿处，针出恶血，盐汤漱后，用药半钱匕，贴疮上，日三。

　　治乳石发动，口舌生疮。浮萍丸方干浮萍草 升麻 黄药 铅丹（炒研各半两）上四味，捣研为末，炼蜜丸如鸡头实大，每服一丸，含化咽津。

　　卷第一百八十四

　　乳石发身体肿

　　论曰石发而身体肿者，以食饮过温，不能劳动，致热气蓄壅于肌肉，不得宣散故也。亦有外感风湿，内有停水，与石势相搏，其气滞塞致浮肿者，然食饮过温，不自劳动，其为肿也。但体热虚肿而已，若风湿停水而发肿，则必心中烦满，小便涩，不可不辨也。

