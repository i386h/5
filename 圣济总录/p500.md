<!-- { "loadSidebar": true } -->
　　治乳石发热肿，初觉壅宜服。升麻汤方升麻 大黄（锉碎微炒） 黄芩（去黑心） 枳实（去瓤麸炒） 芍药（各二两） 甘草（炙）当归（切焙各一两）上七味，粗捣筛，每服三钱匕，以水一盏，煎至七分，去滓温服。

　　治乳石热肿。茯苓汤方赤茯苓（去黑皮） 淡竹叶（一握切碎） 白术 甘草（炙） 枳实（去瓤麸炒） 人参栀子仁（各一两） 大黄（锉炒二两） 黄芩（去黑心三两）上九味，粗捣筛，每服三钱匕，水一盏，煎至七分，去滓温服。

　　治钟乳，发寒热，胸中壅塞，面肿，手足烦疼。生麦门冬汤方生麦门冬（去心焙一两） 豉（微炒一合）上二味，粗捣筛，每服三钱匕，水一盏。葱白三茎拍碎，同煎至六分，去滓，空心温服。

　　治乳石发热坚肿。芍药汤方芍药 枳实（去瓤麸炒） 大黄（锉炒） 升麻（各二两） 当归（切焙一两）上五味，粗捣筛，每服三钱匕，水一大盏，煎至七分，去滓温服，空心食前日午各一服。

　　治服石人水气内积，面目 膝肿硬，小便涩。木通汤方木通（锉） 桑根白皮（炙锉各半两） 桔梗（锉炒） 赤芍药（各三分） 葶苈子（隔纸炒）白茅根（微炒各一两）上六味，粗捣筛，每服五钱匕，水一盏半，煎至七分，去滓，空腹温服，日再。

　　治服石人风湿外搏，水饮内停，身面微肿，小便涩。紫苏子丸方紫苏子（微炒一合半） 陈橘皮（去白焙） 杏仁（去皮尖双仁炒） 赤茯苓（去黑皮）防己（各一两） 葶苈（隔纸炒三分）上六味，捣罗为末，炼蜜丸如小豆大，每服十五丸，加至三十丸，空心用桑根白皮赤小豆煎汤下，日再。

　　治服石人水气内积，面肿。赤茯苓散方赤茯苓（去黑皮） 牵牛子（炒各一两半） 枳壳（去瓤麸炒） 陈橘皮（去白炒） 甘草（炙各三分）上五味，捣罗为散，每服二钱匕，如茶点服，不拘时。

　　治乳石发动上攻，头面浮肿。硝石汤方硝石 萆 防风（去叉） 黄连（去须炒） 大黄（锉炒） 甘草（炙锉） 枳壳（去瓤麸炒各一两） 地榆（锉）羌活（去芦头） 龙骨 代赭（ ） 桑根白皮（锉焙各一两半）桂（去粗皮） 黄芩（去黑心各半两） 石苇（去毛二两）上一十五味，粗捣筛，每服五钱匕，水一盏半，入生姜三片，同煎至八分，去滓温服。

　　治乳石发热，初欲作肿。石燕子淋洗方石燕子（七枚）上一味，粗捣筛，以水三升，煮取二升，频淋洗痈肿处，以瘥为度治乳石发动，周体患肿，不能回转者，为久坐不行。又饮酒，药气滞在皮肤之内，血脉不通也。方上宜饮酒，冷水洗，自劳即瘥。若不能行者，遣人扶持强行，使肢节调畅乃止，亦不得过度，使反发热，倘反热者，还当洗之。

　　治乳石发动，四肢面目浮肿者，为饮食温，久不自劳力，药与正气相隔也。方上但饮热酒，冷食自劳，及洗浴即瘥。

　　治乳石发动，腹背热，如手如杯如盘许大者。方上但以冷石，随热处熨之。

　　卷第一百八十四

　　乳石发上气喘嗽

　　论曰乳石之发，如火炎上，热气腾涌，熏蒸胸膈。入于肺中，气壅不散，使人胸满短气，上喘咳嗽，不得安卧。

　　治乳石发，肺胀气急，呀嗽喘粗，不得安卧。紫菀汤方紫菀（去苗土一两半） 甘草（炙半两） 赤茯苓（去黑皮一两半） 槟榔（锉五枚） 葶苈子（纸上炒一两）上五味，粗捣筛，每服三钱匕，水一盏，煎至七分，去滓空心温服。

　　治乳石发，热冲头面，口干喘嗽。麦门冬汤方生麦门冬（去心焙） 葳蕤（去根） 石膏（碎各二两） 葛根（锉三两）上四味，粗捣筛，每服五钱匕，水一盏半，入葱白三茎切，同煎至一盏去滓。入生地黄汁二合，更煎三两沸，食后分温二服，日再。

　　治乳石发，上气肺热，呀嗽多涕唾。贝母汤方贝母（去心一两） 麦门冬（去心焙三两） 杏仁（汤浸去皮心双仁炒二十枚） 生姜（切焙） 石膏（碎各一两） 黄芩（去黑心半两） 甘草（炙锉一两） 五味子 白术（锉各半两） 淡竹叶（一握切）上一十味，粗捣筛，每服五钱匕，水一盏半，煎至一盏去滓，下蜜二钱搅匀，空心温服。

　　若取利，入芒硝一字，汤成下。

　　治乳石上气，呀嗽不得卧，卧即气绝。葶苈丸方葶苈子（纸上微炒半两） 芸苔子（拣净） 马兜铃（锉） 紫菀（去苗土） 人参（各一两）杏仁（汤去皮尖双仁炒二十枚） 皂荚（酥炙去黑皮并子半两） 白前 甘草（炙锉） 防己（各一两）上一十味，捣罗为末，炼蜜和捣令熟，丸如梧桐子大，空心米饮下二十丸。

　　治乳石发，定肺气，止喘嗽。天门冬煎方天门冬（去心绞汁二两） 生地黄（绞汁四两） 生姜（去皮绞汁二两） 杏仁（汤去皮尖双仁研如膏二两） 白蜜（二两） 牛酥（三两） 百部 款冬花 紫菀（去苗土） 麻黄（去根节别捣各二两） 升麻（三两） 甘草（炙二两）上一十二味，将后六味各捣为末，先以水五盏。煎麻黄末三钱匕去沫，下五药末五钱匕，煎至四盏，绞去滓，澄滤于铜器中，以微火煎至三盏，次下天门冬汁地黄汁各二合，更煎减至二盏，下姜汁二合更煎减至一盏，下杏仁膏酥蜜等各半合，搅令匀稠，置不津器中，每服取半鸡子壳许，含化咽津，日四五服。

　　治乳石发热喘嗽。方豉（二合）上以水三盏，渍取汁，分温三服，早晨日午晡时各一服，服讫卧少时。

　　卷第一百八十四

　　乳石发呕逆

　　论曰石性勇悍，凡服食过度，将适失宜，而又脾胃不和，谷不能胜，则其气上攻，所以发呕逆也。

　　治乳石发动，热气上攻，脾胃不和，呕逆食不下。茯苓汤方赤茯苓（去黑皮） 陈橘皮（汤浸去白焙） 黄 （锉） 枇杷叶（拭去毛微炙各三分）前胡（去芦头） 枳壳（去瓤麸炒） 大黄（锉炒） 芦根（锉各一两） 麦门冬（去心焙一分）甘草（炙锉半两）上一十味，粗捣筛，每服五钱匕，水一盏半，入生姜五片，青竹茹一分，煎至八分，去滓食后临卧温服。

　　治乳石发，结热癖，心下肿，胸中痞塞，呕逆不止。雁肪汤方雁肪（一具先煮过） 当归（切焙） 大黄（锉炒） 桂（去粗皮各二两） 芍药（一两半） 人参石膏（碎） 甘草（炙锉各一两） 桃仁（二十枚汤浸去皮尖双仁炒研）上九味，除雁肪外，粗捣筛，先将雁肪以水七盏。煎取汁五盏，去雁肪，每服用汁二盏，药末四钱匕，更入桃仁七枚，枣一枚拍碎，煎至一盏，去滓入芒硝少许，更煎三两沸，空心温服，日午再服，若热盛者日四服，如无雁，以白鸭代之，如无白鸭，以乌鸡代之。

　　治乳石发呕，服药不效。三黄汤方豉（三合新绵裹线缠作袋子） 栀子仁（半两） 枳实（去瓤麸炒二两） 甘草（炙锉）前胡（去芦头） 大黄（锉炒各一两）上六味，除豉外，粗捣筛，每服四钱匕，水二盏，和豉袋子同煮至一盏，后入芒硝一钱匕，再煎一二沸，去滓空心温服。

　　治乳石发动，虚热，痰饮呕逆，饮食不下。栝蒌根汤方栝蒌根 麦门冬（去心焙） 人参 甘草（炙） 黄芩（去黑心各半两） 半夏（汤洗七遍去滑） 芦根（锉各一两） 前胡（去芦头三分）上八味， 咀如麻豆，每服五钱匕，水一盏半，入生姜五片，煎至八分，去滓温服，不拘时候。

　　治乳石发动，烦闷呕逆。人参汤方人参 白术 栝蒌根 甘草（炙锉各二两） 黄芩（去黑心一两）上五味，粗捣筛，每服四钱匕，水二盏煎至一盏，去滓分温二服，早晚食前各一。

　　治乳石发热，干呕烦热。半夏汤方半夏（汤洗去滑切焙一两） 白薇（炒二两） 干姜（炮） 甘草（炙锉各半两）上四味，粗捣筛，每服三钱匕，苦酒一盏，煎至五分，去滓温服。治乳石发动，烦闷呕逆。人参汤方 人参 甘草（炙锉） 麦门冬（去心焙） 黄芩（去黑心） 芦根（去土锉焙） 栝蒌（锉炒各一两）上六味，粗捣筛，每服三钱匕，水一盏，煎至七分，去滓空心温服。

　　治乳石发，呕不止，食不下。薤白饮方豉（微炒四合） 陈橘皮（汤浸去白焙一两） 麦门冬（去心焙二两） 粟米（半合）上四味，粗捣筛，每服五钱匕，水二盏，入薤白二茎拍碎，煎至一盏，去滓温服，早晚各一。

　　治乳石发动，干呕。枳壳汤方枳壳（去瓤麸炒五两） 栀子仁（七枚） 豉（微炒二合） 大黄（锉炒二两）上四味，粗捣筛，每服四钱匕，水二盏，煎至一盏，去滓温服。空心晚后各一，强壮者加大黄一两。

　　治乳石发呕不息。方薤白（一握）上一味，碎切，以水三盏，煎至一盏，去滓温服。

　　治乳石发，呕逆，咽喉中伤，清血出者，此因卧温及食热所致。方上以冷水饮之，或以冷石熨咽喉，即瘥。

　　治乳石发，胸胁满，气上逆，此因失饥不食，药气上冲所致。方上速与冷水洗之，或以冷饭食之，即瘥。

　　卷第一百八十四

　　乳石发霍乱转筋

　　论曰乳石发霍乱转筋者，以服食失度，阴阳不和，清浊相干也，盖服石之人。腑脏多热，热即引饮，及其饥饱，食又过多。水谷既伤，肠胃不纳，下为泄利，上为吐逆，又为 胀，吐利不止，塞气益甚，则为转筋，食饮药剂。当调以温和，使石热平息，气道下降，则病可愈。

　　治乳石发，霍乱转筋不止。香薷汤方香薷（三分） 木瓜（干者去瓤） 人参 陈橘皮（汤浸去白焙） 浓朴（去粗皮生姜汁炙熟各一两） 桂（去粗皮半两）上六味，粗捣筛，每服五钱匕，水一盏半，入生姜半分切，煎取八分，去滓温服，不计时候。

　　治乳石发，霍乱吐利转筋。木瓜汤方木瓜（大者一枚去瓤薄切） 仓粳米（一合）上二味，以水二盏，煎取一盏，去滓时时温服一合。

　　治乳石发，霍乱吐利不止及转筋。糯米饮方糯米（淘净三合）上一味细研，以少许清水，搅如乳状，顿服立止。

　　治乳石发，霍乱转筋及心腹痛。高良姜汤方高良姜（锉半两） 桂（去粗皮一两） 木瓜（干者去瓤二两）上三味，粗捣筛，每服三钱匕，以水一盏，煎取七分，去滓温服，不计时。

　　治乳石发，霍乱吐利转筋。棠梨木瓜汤方棠梨枝（一握） 木瓜（大者一枚去瓤）上二味，细锉，分四服，每服以水一盏，入生姜五片，煎取七分，去滓热服，不计时。

　　治乳石发，转筋，不吐不下，气急。桑叶饮方桑叶（切二两）上一味，以水五盏，煎至一盏半，去滓分温二服，早晚各一。

