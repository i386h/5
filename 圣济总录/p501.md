<!-- { "loadSidebar": true } -->
　　治乳石发，吐利转筋气急。高良姜饮方高良姜（锉五两）上一味，粗捣筛，每服三钱匕，以酒一盏，煎至六分，去滓温服，早晚食前各一，亦疗暴腹痛恶血气急。

　　治乳石发，霍乱转筋气急。木瓜饮方木瓜（一枚去皮子切焙干）上一味，锉如麻豆大，每服三钱匕，以水一盏半，煎至八分，去滓温服，饮尽更作。无木瓜，只以枝叶并根代之。

　　治乳石发，吐利不止，转筋入腹欲死。方生姜（半两切）上一味，以酒一盏，煎五七沸，去滓顿服之。

　　治乳石发动，霍乱疼痛不可忍。方食茱萸（淘净炒香二两）上一味，以酒三盏，煎至一盏半，分为二服，得下利即瘥，空腹食前各一。

　　治乳石发，霍乱转筋入腹。方鸡屎白（半两）上一味，捣罗为末，每服二钱匕，空腹以温水半盏调，顿服之良。

　　卷第一百八十四

　　乳石发痞结羸瘦

　　论曰阴气积于下，阳气盛于上，升降不时，则成痞结羸瘦。况服乳石者，饮食不节，将适失度。热气炽于上，阴阳隔而不通，水谷之气不能润养肌体，则肌肉枯燥，胸膈痞塞，肠胃胀满，久则正气衰微，日益羸瘦。固其宜也，治法当升降痞膈，调适阴阳，如此则痞者通，石势息也。

　　治乳石，热盛虚弱，痞结羸瘦，调顺阴阳，去热益气。黄 汤方黄 （锉） 人参 生干地黄（焙） 甘草（炙锉） 白芍药（各二两） 桂（去粗皮）黄芩（去黑心） 赤茯苓（去黑皮各一两） 升麻（三两）上九味，粗捣筛，每服五钱匕，水一盏半，枣三枚擘破，生姜三片，同煎数沸，次下竹叶七片，更煎三二沸，去滓取一盏，空心温服，日再。

　　治乳石发后，虚热羸乏，胸膈痞滞，心腹胀满，或腰痛肾沥。当归汤方当归（切焙） 甘草（炙锉） 芎 远志（去心） 麦门冬（去心焙） 芍药 赤茯苓（去黑皮各二两） 生干地黄（焙四两） 黄芩（去黑心） 桂（去粗皮各一两） 五味子（三两）上一十一味，粗捣筛，每服五钱匕，先以水五盏，入白羊肾一只，去筋膜切，煎至三盏，去肾下药，入生姜一枣大拍碎，大枣三枚擘破，更煎至二盏，去滓分温二服，空心食前。

　　治乳石发，体黄瘦，不能饮食，心腹痞结，起居腰背急痛，嗜卧。半夏汤方半夏（汤浸七遍焙） 黄芩（去黑心） 土瓜根（各二两） 赤茯苓（去黑皮三两） 桂（去粗皮） 枳壳（去瓤麸炒） 白术（各一两）上七味，粗捣筛，每服五钱匕，水二盏生姜一枣大拍碎，枣二枚擘，煎至八分，去滓温服，不拘时。

　　治乳石发动，心膈痞满，喘息微促，腹胁妨闷疼痛。大腹汤方大腹皮（一两锉） 木香 枳壳（去瓤麸炒） 赤芍药 甘草（炙锉各半两） 前胡（去芦头） 陈橘皮（汤浸去白焙） 赤茯苓（去黑皮各三分）上八味，粗捣筛，每服三钱匕，水一盏，生姜一枣大拍碎，煎至七分，去滓温服，不拘时。

　　治乳石发动，心膈痞满，腹内妨痛，不思饮食。桔梗汤方桔梗（锉炒） 枳实（麸炒） 白术（各二两） 栀子仁（一两） 甘草（炙锉半两）上五味，粗捣筛，每服五钱匕，水一盏半，生姜一枣大拍碎，煎至八分，去滓温服，不拘时。

　　卷第一百八十四

　　乳石发心腹胀满

　　论曰乳石发心腹胀满者，以饮食居处，皆犯温燠，石势壅遏，不得宣通。故腑脏之间，热气相搏，而心腹胀满也，又有腹胀欲断衣带者，亦以寝处之温。失食失洗，不时动役之过，但能冷食冷洗，当风而立，则胀满自消。

　　治乳石发，心腹胀满。导气丸方牵牛（四两）上一味，捣罗为末，用生姜自然汁煮面糊，和丸梧桐子大，每服五十丸，生姜汤下。

　　治乳石发，大热，心腹满胀。石膏汤方石膏 大青（各三两） 黄芩（去黑心） 升麻 芍药（各二两）上五味，粗捣筛，每用五钱匕，水一盏半，煎至一盏，去滓分温二服，如腹痛加续断二两。

　　治乳石发，腹胀头痛，先有癖实不消，或饮酒食肉所致，时苦心急痛者。黄芩汤方黄芩（去黑心） 甘草（炙锉） 大黄（锉炒各二两） 麦门冬（去心焙一两） 栀子仁（四十枚）上五味，粗捣筛，每服五钱匕，水一盏半，煎至七分，去滓下芒硝一钱匕，再煎三两沸，温服，早晨晚后各一服。

　　治乳石发动，上气热实，心腹满，小便赤，大便不利，痞逆冲胸，口焦燥，目赤痛。大黄汤方大黄（锉炒一两） 黄芩（去黑心三两） 黄连（去须） 甘草（炙锉） 麦门冬（去心焙各二两）上五味，粗捣筛，每服五钱匕，水一盏半，煎至八分，去滓纳芒硝一钱匕，再煎三两沸，温服，早晨近晚各一，通利即愈。

　　治乳石发动，心胸痞胀，热毒。葳蕤汤方葳蕤 黄芩（去黑心） 升麻 干姜（炮） 柴胡（去苗各一两半） 芍药 黄连（去须各一两） 石膏（四两） 栀子仁（七枚）上九味，粗捣筛，每服三钱匕，水一盏，入生姜一分拍碎，并豉少许，同煎至六分，去滓下芒硝半字令沸，温服，如人行十里许再服，日二，快利即止。

　　治乳石发，内有虚热，胸腹痞满，外风湿不解，肌肉拘急。香豉汤方豉（二合） 栀子仁（十四枚） 葱白（一握切） 黄芩（去黑心三两）上四味，除葱豉外，粗捣筛，每服先以水三盏，煮葱豉至一盏半，下药四钱匕，更煎至八分，去滓温服。

　　治乳石发，内热结不除，或已饮酒冷食澡洗犹不解，或腹胀头痛眼目疼，或先有癖实不消，或连饮不食，或时作心痛。甘草汤方甘草（炙锉） 黄芩（去黑心） 大黄（锉炒各二两）上三味，粗捣筛，每服五钱匕，水一盏半，煎至八分，去滓温服，早晨晚后各一服。

　　治乳石发，心腹胀痛，冷热相搏。桔梗汤方桔梗（锉炒三两） 甘草（炙锉） 白术 枳实（去瓤麸炒） 栀子仁（各二两）上五味，粗捣筛，每服五钱匕，水一盏半，煎至八分，去滓温服。早晨晚后各一服。

　　治乳石发，心痛胀满，饮热酒不解。葱豉酒方葱（一握切） 豉（五合绵裹）上二味，以水三盏，煎至二盏，去滓分三服，热饮之，早晨日午近晚各一。

　　治乳石发动，腹胀欲裂者，为久坐下热，及衣温失食所致。方上宜数冷食冷冻饮料，洗当风取冷，须臾即愈。

　　卷第一百八十四

　　乳石发下利

　　论曰乳石之性刚猛，气多炎上，理之伤温。则火转为炽，内煎脾肺，苦热遂成。其渴饮水过多，则溲肠胃，胃得水则吐，肠得水则寒，而肠虽寒，火炎不灭，水渐流下而为行潦，遂变下痢。胃气虚冷，水谷不消，在阳则益热不食，在阴则肠鸣而泄也。

　　治乳石发动，烦热腹痛，变为下痢，不欲饮食。地榆散方地榆（一两） 木香（半两） 葳蕤（三分） 当归（三分锉微炒） 黄芩（三分）上五味，捣筛为散，每服四钱匕，水一中盏，煎至六分，去滓温服，不计时候。

　　治乳石发动，解散已，经快利，热尚不退，兼痢不断。黄连汤方黄连（一升） 白粱米（二合）上二味，水五升，煮取二升，分三服，一日尽。

　　治乳石发，下痢。栀子仁汤方栀子仁（二十一枚） 甘草（炙令赤色锉二两） 人参（二两） 黄连（去须二两）上四味，粗捣筛，每服四钱匕，用水二盏，煎至一盏，去滓温服，早晨日午晚后食前各一。

　　治乳石发，下痢。香豉饮方豉（五合） 葱白（一握切） 干姜（炮裂捣末一两） 甘草（微炙锉捣末一两）上四味，先以水三盏，入甘草干姜二味末各二钱匕，煎水至二盏。去滓下碎葱一合，豉一合，更煎至一盏，去滓分为三服，早晨午时日晚各一。

　　治乳石发，下痢。黄连汤方黄连（去须一两） 豉（五合） 乌梅（取肉十枚）上三味，锉碎，以水三盏，入童子小便一盏，薤白三茎拍碎，同煎至二盏，去滓分温三服，空心日午晚后各一。

　　治乳石发，夹时行，兼有客热，下血痢，止血破棺起死。黄柏汤方黄柏（微炙锉碎二两） 黄连（去须二两） 干姜（炮裂一两） 石榴皮（炙锉碎二两）阿胶（炙令燥匀半两） 芍药（二两） 栀子仁（十五枚）上七味，粗捣筛，每服四钱匕，以水二盏，煎至一盏，去滓温服，日再。

　　治乳石，发散已，经快利，热尚不退，兼痢不断。粱米汤方粱米（一合） 黄连（去须锉碎三两）上二味，粗捣筛，以水四盏，煎至一盏半，分三服，去滓食前温服，一日令尽。

　　治乳石发，白痢。黄连汤方黄连（去须绵裹一两） 蜜（一合） 童子小便（二盏）上三味，以水二盏与小便渍药一宿，煎至一盏半。去滓分为二服，弱人三服，早晨日午晚后温服。

　　治乳石发，赤白痢 兼热烦闷。栀子汤方栀子仁（十枚） 薤白（切一握） 豉（一合）上三味，以水三盏，煎至一盏半，去滓分温二服，弱人即分为三服，食前服。

　　治乳石下痢及常服压石。方豉（三两）上一味，炒令黄香，候冷捣筛为末，每服二钱匕，以冷水调下。

　　解乳石痢。方紫笋茶（二两）上一味，捣罗为末，每服三钱匕，以水一盏，煎至七分，和滓服之，早晨日午晚后食前各一。

　　解乳石痢。方上淡煮真好芥浓汁，服二三盏，重者三服，轻者一二服，瘥。

　　卷第一百八十四

　　浮石发淋沥

　　论曰乳石发动小便淋沥者，石势归肾，热气所致也。盖肾主水而恶燥，水行小肠，入胞为溲便，肾气和平则溲便顺流。肾气宿虚，复困石热，将温过度。虚热相搏，则溲便数而涩且痛也。数为虚，涩为热，涩甚而痛，故为淋沥。

　　治乳石发动，患淋积年，或数日辄发。滑石散方滑石（二两） 冬葵子（一两） 赤茯苓（去黑皮） 芍药 黄芩（去黑心） 蒲黄（微炒） 芒硝（各一两半） 瞿麦（穗一两） 石苇（去毛一两半） 陈橘皮（汤浸去白焙一两）上一十味，捣罗为散，每服二钱匕，煎后方桑白皮饮调服，空心食前日二服，渐加至三服，取利为度。

　　下前药，桑白皮饮方桑根白皮（锉一两半） 木通（锉二两） 白茅根（锉二两半） 百合（二两） 甘草（炙） 滑石（各一两）上六味，细锉如麻豆大，每服五钱匕，水三盏煎至二盏，去滓，每用半盏调前散，如口干，即食前更服此饮。

　　治乳石发动，淋沥。滑石木通汤方滑石（五两） 木通（锉三两） 石苇（去毛） 瞿麦（穗各二两） 冬葵子（五合）上五味，粗捣筛，每服五钱匕，水三盏。入茅根少许锉碎，同煎至一盏半。去滓更下芒硝少许，煎三两沸，分温二服，空心一服。如两食久再服，微利为度。

