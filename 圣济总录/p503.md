<!-- { "loadSidebar": true } -->
　　治一切石发。方生冬瓜（去皮研烂四两）上一味，以水五升，煮至三升。去滓分温三服，早晨日午近晚各一。

　　治乳石发，枸杞煮汁方枸杞白皮（半斤锉碎）上一味，以水五升，煮取三升，空心任意饮之。

　　治乳石发，煮荠 汁方荠 （半斤细锉）上一味，以水五升，煮取三升，空心饮之。

　　治诸乳石散发，不可忍，欲下之。方肥猪肉（二斤） 葱白 薤白（各四两）上三味，切。一处蒸令熟，空心食尽良，未，少顷再食。

　　卷第一百八十五　补益门

　　补益统论

　　论曰黄帝难经曰，一损损于皮毛，皮聚而毛落。二损损于血脉，血脉虚少，不能荣于五脏六腑。三损损于肌肉，肌肉消瘦，饮食不为肌肤。四损损于筋，筋缓不能自收持。五损损于骨，骨痿不能起于床，此损之为病也。又曰，损其肺者益其气，损其心者调其营卫。损其脾者调其饮食适其寒温，损其肝者缓其中，损其肾者益其精。此补益之大法也，夫人之血气。

　　与天地同流，不能无盈虚也。有盈虚矣，不能无损益也。治疗之宜，损者益之，不足者补之。

　　随其缓急而已，是故有平补，有峻补。或益其气，或益其精，或益其血脉，或壮其筋骨。以至益髭发，驻颜色，其治不一。要之，随宜适可，无过不及之患，斯为善矣。

　　卷第一百八十五　补益门

　　平补

　　论曰一阴一阳之谓道，偏阴偏阳之谓疾。不明乎道，未有能已人之疾者，世人贪饵药石，惟务酷烈，非徒无益，反伤和气。故方书论平补之法，欲阴阳适平而已。

　　平补诸虚。地黄煎丸方生地黄（二十斤洗捣取汁） 熟干地黄（焙二斤） 生干地黄（焙二斤） 甘草（炙锉半斤）醇酒（一斗用无灰者） 菟丝子（酒浸别捣） 鹿角胶（炙燥） 白蒺藜（炒去角） 牛膝（酒浸切焙） 干漆（末用酒拌和炒令烟尽） 白茯苓（去黑皮） 白槟榔（煨锉） 枳壳（去瓤麸炒） 萆覆盆子（去梗各四两）上一十五味，除生地黄汁并酒外，余并各细捣罗为末，先取地黄汁与酒五升，于银锅内慢火煎三二十沸。次下鹿角胶搅匀消尽，次下地黄末。又次下诸药添酒，以柳枝不住手搅，候堪为丸。即分为二十剂，余以蜡纸裹于宽瓷瓶内封贮，遂一剂旋取丸如梧桐子大。每服三十丸，加至五十丸，空心食前温酒下，余药收经三月余，取于日中曝之，根据前收封。此药兼治虚劳诸风等疾，牢牙齿，荣须发，久服坚筋骨，长肌肉，悦颜色，聪耳明目，令人壮健，万病不生，用地黄酒下尤佳。

　　平补诸虚，久服轻身延年，活血益气，润泽肌肤。石菖蒲丸方石菖蒲（九节者佳一两半） 柏子仁 杜仲（去粗皮炙锉） 百部 山芋 甘草（炙锉）五味子（炒） 贝母（去心） 丹参（各一两） 人参 防风（去叉） 白茯苓（去黑皮） 茯神（去木各一两半） 生干地黄（焙） 麦门冬（去心焙各二两） 远志（去心半两）上一十六味，捣罗为末，炼蜜和丸如弹子大。每服一丸，空心食前熟水嚼下，日三。

　　平补五脏，治百病。延年丸方菟丝子（酒浸七日炒黄三两） 枸杞子（去梗） 覆盆子（去萼） 车前子（酒浸） 巴戟天（去心） 远志（去心） 生干地黄 细辛（去苗叶） 白术（炒） 菖蒲（锉） 何首乌（去黑皮）地骨皮 牛膝（酒浸一宿） 续断 菊花（去梗萼各一两半）上一十五味，除菊花外，以温水和酒少许洗过焙干，杵罗为末，炼蜜丸如梧桐子大，每日空心常服三十丸，丈夫盐汤妇人醋汤下。午食前更一服，服至十服，其人病却有发时，是药动病本功应也。

　　平补心肾，延年驻颜。枸杞子丸方枸杞子（汤洗） 菊花（拣净） 肉苁蓉（酒浸一宿切焙） 桂（去粗皮） 黄 （涂酥炙锉）牛膝（酒浸一宿焙） 生干地黄（酒浸一宿焙） 远志（去心） 山芋（各二两） 柏子仁（酒浸焙炒） 人参 白茯苓（去黑皮各一两半）上一十二味，捣罗为末，以浸药酒煮面糊丸。如梧桐子大，每服空心温酒下三十丸，盐汤亦得。

　　平补，壮气活血，驻颜轻身健骨。神仙八味丸方牛膝（去苗一斤） 威灵仙（洗净） 巴戟天（去心各四两） 天麻（半斤切以上四味用好酒二斗浸两宿焙） 石斛（去根四两） 肉苁蓉（去土二斤洗切用前浸药酒同于银石器内慢火熬成膏） 何首乌（一斤去黑皮米泔浸软切于黑豆中蒸烂焙干） 海桐皮（锉半斤）上八味，除苁蓉膏外，捣罗为末，用苁蓉膏和捣千杵。丸如梧桐子大，每服二十丸至三十丸，空心食前温酒下。日三，久服辟风邪，调营卫，顺三焦，乌髭发。

　　平补，益颜色，乌髭发，令人肥健。小地黄煎丸方生地黄（十斤洗漉出一宿后捣绞取汁） 鹿角胶（一斤） 紫苏子（炒二斤） 酥（一斤半）生姜（半斤绞取汁） 蜜（二升） 酒（四升）上七味，先以文火煎地黄汁一二沸，即以酒研紫苏子滤取汁投之。又煎二十沸下胶，候胶销尽，下酥蜜姜汁等同煎稠如饧，收于净瓷器中。每服取一匙，暖酒调化饮之。

　　平补诸虚不足。石斛丸方石斛（去根） 远志（去心） 槟榔（煨锉） 牛膝（酒浸一宿焙） 桑螵蛸（炙焦再炒） 桂（去粗皮） 干姜（炮各半两） 五味子（炒） 覆盆子（微炒） 肉苁蓉（酒浸去皴皮切焙）巴戟天（去心微炒） 枳壳（去瓤麸炒） 柏子仁（研） 陈橘皮（汤浸去白焙各二两） 鹿茸（一对去毛酥炙） 泽泻 白蒺藜（炒去角各三分） 天雄（炮裂去皮脐） 菟丝子（酒浸捣烂焙三日各二两）上十九味，捣罗为细末和匀，炼蜜丸如梧桐子大，每服三十丸，空心盐汤下。

　　平补诸虚，益气血，壮筋骨。鹿茸丸方鹿茸（去毛酥炙） 附子（炮裂去皮脐） 续断 侧柏叶 浓朴（去粗皮生姜汁炙） 黄（锉各一两） 阿胶（炙燥二两） 当归（切炒） 熟地黄（焙） 麝香（研各半两）上一十味，为细末，炼蜜丸如梧桐子大，空心米饮下三十丸，温酒盐汤皆可服。

　　平补诸虚百损。山芋丸方山芋 牛膝（酒浸切焙） 菟丝子（酒浸别捣） 白茯苓（去黑皮） 巴戟天（去心） 泽泻赤石脂（各二两） 五味子 杜仲（去粗皮酥炙锉） 山茱萸（各一两）上一十味，捣罗为末，炼蜜丸如梧桐子大，每服三十丸，空心温酒下。

　　平补换骨，延驻神仙。三黄丸方生地黄（三十斤木臼捣取自然汁） 生干地黄（焙） 熟地黄（焙各一斤为末） 鹿角胶（炙燥为末） 大麻仁（研） 干漆（捣末点醋炒烟尽为度各四两） 甘草（炙锉） 杏仁（去皮尖双仁研） 蜜（各半斤）上九味，各修制捣研，七味为末，先以无灰酒一斗，与生地黄汁并蜜。于银器内用慢火煎，以柳枝搅。将欲成膏，便入诸药同熬，候可。丸如梧桐子大，每服三十丸，空心食前面东温酒下，加至五十丸平补诸虚百损，五劳七伤，头痛目眩，手足逆冷，或烦热有时，或冷痹骨痛，腰髋不随，饮食虽多，不生肌肉，或少食而胀满，体无光泽，阳气衰绝，阴气不行。此药能补经脉，起阴阳，安魂魄，开三焦，破积聚，浓肠胃，强筋练骨，轻身明目，除风去冷，无所不治。

　　无比山药丸方干山药（二两半） 杜仲（去皮锉炒三两） 五味子（拣净二两半） 菟丝子（酒浸三两） 苁蓉（锉酒浸四两） 牛膝（锉酒浸一两） 泽泻（一两） 熟干地黄（一两） 山茱萸（一两） 茯神（去皮并心木一两） 巴戟（去心一两） 赤石脂（一两）上一十二味，捣筛为末，炼蜜和搜为丸。如梧桐子大，每服二十丸至三十丸，食前温酒下，温米饮亦得。服之七日后，令人身轻健，四体润泽，唇口赤，手足暖，面有光悦，消食，身体安和，音声清响，是其验也。十日后，长肌肉，此药通中入脑，鼻必酸疼，勿怪。

　　平补下元，治诸虚冷，益阳道，令人久立不倦。年八十岁服之，面不焦枯。乳母服之，令子肥白。楮实丸方楮实（一升淘去浮者焙炒） 牛膝（去苗半斤锉洗） 桂（去粗皮五两） 附子（炮裂去皮脐） 干姜（炮） 巴戟天（去心） 麋角（镑酥炒） 石斛（去根锉各二两）上八味，杵罗为末，炼蜜丸如梧桐子大。每日空心温酒下三十丸，加至四十丸。

　　平补，壮元阳。附子苁蓉丸方附子（炮裂去皮脐一枚） 肉苁蓉（酒浸一宿切焙） 楮实（酒浸一宿蒸熟） 香子（炒）菟丝子（酒浸一宿蒸熟研焙） 牛膝（酒浸切焙） 补骨脂（炒） 杏仁（去皮尖双仁炒） 白茯苓 当归（切焙） 荜茇（炒） 桃仁（去皮尖双仁炒各半两） 远志（去心） 山茱萸（打破炒）柴胡（去芦头） 黄 （锉细） 巴戟天 芜荑（炒） 山芋（各一两） 大蒜（煨六颗） 蜀椒（去目及闭口炒出汗） 黄蜡（各二两）上二十二味，除苁蓉桃杏仁楮实蒜蜡外，并捣罗为末，先取精羊肉去皮骨一斤半，细切用水煮熟。次入好酒三升熬烂，次入黄蜡候熔，都取出细研，入楮实桃杏仁苁蓉蒜等。一处烂研如膏，入前药末，和丸如梧桐子大，每服十五丸，加至二十丸，空心盐酒盐汤下。

　　平补诸虚，大益气血。六神丸方石菖蒲（洗锉焙） 地骨皮（洗焙） 远志（去心） 牛膝（去苗酒浸焙） 生干地黄 菟丝子（酒浸七日炒别捣罗为末各等分）上六味，除菟丝子外，并捣罗为末。再与菟丝子一处和匀，炼蜜丸如梧桐子大。每服二十丸，空心食前温酒或盐汤任下，加至三十丸。

　　平补诸虚。五补丸方人参 白茯苓（去黑皮） 地骨皮（净择） 熟干地黄（焙） 牛膝（酒浸一宿切焙各五两）上五味，捣罗为末，炼蜜丸如梧桐子大，空腹以温酒或粥饮下三十丸，忌铁器，宜于石木臼内捣。

　　平补。熟干地黄丸方熟干地黄（焙） 枳壳（去瓤麸炒） 地骨皮（洗焙） 菟丝子（酒浸别捣末） 牛膝（酒浸切焙各五两）上五味，杵罗为末，炼蜜丸如梧桐子大，每日空心盐汤下二十丸，加至三十丸。

　　平补。苁蓉四倍丸方苁蓉（酒浸一宿去粗皮切焙二两） 牛膝（酒浸一宿切焙四两） 菊花（六两） 枸杞子（八两）上四味，捣罗为末，炼蜜丸如梧桐子大，每服三十丸，空心温酒下。

　　平补，除风痰，益年寿。山芋四倍丸方山芋（半两） 枸杞子（一两） 甘菊花（二两） 熟干地黄（焙四两）上四味，捣罗为末，炼蜜丸如梧桐子大，空心食前盐汤下三十丸，温酒亦得。

