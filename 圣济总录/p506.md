<!-- { "loadSidebar": true } -->
　　论曰内经谓肾者主水，受五脏六腑之精而藏之。又曰，肾之合骨也，骨者髓之府。故嗜欲过伤，精髓耗惫，则必用补肾之剂以益之。凡病虚则补之，不必专用热药。若肾虚之证，尤当以益精髓为先，圣济经于阳剂刚胜，则曰天癸竭而营涸，盖谓是也。

　　治脏腑虚惫，腰脚痿弱，续筋骨，秘精髓，安魂魄，辟疫气，换肌壮阳益寿。玉霜丸方龙骨（一斤粘舌者研如粉水飞三度晒干黑豆一斗内蒸一复时熟绢夹袋盛蒸了再晒干） 天雄（一十两长大者酒浸七日地坑内炭火半秤烧地坑赤速去炭火净扫以醋二升泼坑内候干乘热投天雄盆合土拥经宿去皮脐） 鹿茸（半斤麻茸连顶骨者炙去毛取三寸截断酒浸一复时慢火炙）菟丝子（五两酒浸一复时炊过焙别捣） 紫稍花（如无以木贼代） 牡蛎（浓者火 如粉各三两） 巴戟天（穿心者炒） 肉苁蓉（酒浸一复时批薄酒洗炙） 泽泻（洗净酒浸一宿炙） 牛膝（酒浸炙） 石斛（去根炙） 磁石（火醋淬七遍）丹砂（别研各二两） 韭子（微炒五两） 桂（去粗皮） 香子（炒各一两）上一十六味，捣罗为末，炼蜜酒相半，和捣千百下，丸如梧桐子大。每日空心晚食前，温酒下三十丸，临卧冷酒下三十丸，相次更饮冷酒一杯投之。

　　补虚续绝，益精髓，治百病。地黄煎丸方生地黄（七斤洗五遍取汁余滓更入酒二升同研更捩汁银石器内慢火熬成膏） 熟干地黄（焙） 生干地黄（焙各五两） 山芋（二两） 黄 （锉） 远志（去心） 五味子 牛膝（酒浸焙） 柏子仁 干枣肉（焙） 巴戟天（去心各一两） 干漆（三钱末酒炒烟尽） 枸杞子（去蒂）石菖蒲（九节者各二两） 桂（去粗皮半两）上一十五味，除前膏外，捣罗为末，入膏和丸，如梧桐子大。每服三十丸，空心温酒或盐汤下，加至五十丸。

　　补益精髓，温中下气，安五脏，利腰脚，除膀胱 疝，脐胁冷气刺痛。补骨脂丸方补骨脂（炒） 香子（炒） 槟榔（鸡心者锉） 葫芦巴 巴戟天（去心） 京三棱（湿纸裹煨令熟椎破） 楝实（去核麸炒） 青橘皮（汤浸去白各一两） 枳壳（去瓤麸炒） 木香 附子（炮裂去皮脐） 荜澄茄 荜茇 丁香 桂（去粗皮各三分）上一十五味，除桂外，焙干捣罗为末，炼蜜和丸如梧桐子大，每服五十丸，空心温酒下。

　　补虚，益精髓。地黄石斛丸方生地黄（五斤研取汁银石器中熬去半入白蜜四两慢火熬成膏） 石斛（去根） 巴戟天（去心） 牛膝（去苗切酒浸焙） 肉苁蓉（酒浸去皴皮切焙） 桂（去粗皮） 补骨脂（炒） 鹿角胶（炒令燥） 菟丝子（酒浸别捣末） 木香 附子（炮裂去皮脐） 枸杞子（焙） 鹿茸（去毛酥炙各一两）上一十三味，除膏外，捣罗为末，入膏和丸如梧桐子大。每服二十丸至三十丸，空心临卧温酒或盐汤下。

　　治五劳七伤，骨髓虚惫。覆盆子丸方覆盆子（去梗） 巴戟天（去心） 五味子 桂（去粗皮） 山芋 鹿茸（去毛酥炙各半两）黄（锉） 牛膝（酒浸切焙） 熟干地黄（焙各一两） 远志（去心一分） 石斛（去根）肉苁蓉（酒浸去皴皮切焙各三分）上一十二味，捣罗为末，炼蜜和丸如梧桐子大，空心温酒下三十丸。

　　壮元气，去风冷，益精髓，长肌肉。天雄石斛丸方天雄（炮裂去皮脐） 石斛（去根） 肉苁蓉（酒浸去皴皮切焙） 牛膝（酒浸切焙） 独活（去芦头） 巴戟天（去心各一两） 桂（去粗皮） 补骨脂（炒各二两半） 生干地黄（焙三两半）上九味，捣罗为末，腽肭脐三两细锉，以酒二升浸两宿。去筋膜，研取肉，布绞滤去滓。文武火煎膏，和前药末捣千百下，丸如梧桐子大。空心温酒或盐汤下二十丸，如药稠，更入熟蜜。

　　补不足，填精髓，除风变白。九仙丸方生地黄（二十斤捣取汁） 生牛膝（十斤捣取汁） 生姜（三斤取汁） 巨胜子（甑内炊热曝干九遍汤浸去皮炒研） 菟丝子（酒浸三日水洗去浮者焙别取末） 杏仁（汤浸去尖双仁炒细研） 桃仁（汤煮去皮尖双仁炒细研） 蒺藜子（炒去角末各一升） 白蜜（一斤）上九味，先将地黄汁量三升，入银石器中。浸到处刻记定，次入余地黄汁，慢火煎至刻处。次下牛膝汁，又煎至刻处。次下生姜汁，又煎至刻处。其火常令如鱼眼沸，次下杏仁桃仁末，次下巨胜末，次下蒺藜末，次下菟丝子末，次下白蜜。搅勿住手，候可丸，即捣三千下，丸如梧桐子大。每服空心温酒下三十丸，加至四十丸，晚再服，百日后白发变黄。二百日后从黄变黑，诸风悉除，尤补腰肾，益气明目。

　　补下元，益精髓，去一切风冷。保寿太阳丹方硫黄（光明者研两复时取末一十一两） 青盐（四两半研） 阳起石（别研如粉） 附子（炮裂去皮脐） 牛膝（酒浸切焙） 楮实 桂（去粗皮各三两）上四味，将四味草药捣罗为末，与前三味研药同搅。再研匀，别取干姜六两细末，煮姜面糊为丸，如梧桐子大，每服空心酒下二十丸至三十丸。

　　暖下元，益精髓，壮阳益气。巴戟天丸方巴戟天（去心微炒） 山茱萸 龙骨（研如粉） 肉苁蓉（酒浸研如膏） 韭子（微炒）附子（炮裂去皮脐各一两） 补骨脂（炒） 香子（炒各二两）上八味，除膏外，捣罗为末，渐次入苁蓉膏内研匀，炊枣肉，丸如梧桐子大，空心盐汤或温酒下十五丸至二十丸。

　　壮元气，益精髓，补虚损。金锁丸方龙骨（一两茅香汤浴三遍研如面） 鸡头粉（三两） 沉香（锉） 山茱萸（酒浸取肉焙） 桂（去粗皮） 附子（炮裂去皮脐） 肉苁蓉（酒浸去皴皮切焙） 莲花蕊（七八月采干各二两）上八味，捣罗为末，以金樱煎膏丸，如无即炼蜜丸，如梧桐子大，空心酒下二十丸至三十丸。

　　治肾寒羸瘦，生阳气，补精髓。鹿角霜丸方鹿角霜 肉苁蓉（酒浸去皴皮切焙） 附子（炮裂去皮脐） 巴戟天（去心） 蜀椒（去目及闭口炒出汗各一两）上五味，捣罗为末，酒煮面糊和丸，如梧桐子大，每服二十丸，空心温酒下。

　　治精耗血少，阳气衰弱，调营卫，利腰脚。香茸丸方鹿茸（去毛酒浸煮焙干一两） 麝香（细研一分） 山茱萸（去核焙干二两） 沉香（锉一钱）上三味，捣罗为末，入麝香研匀，炼蜜和丸如梧桐子大，每服空心温酒或盐汤下三十丸。

　　补精血。楮实丸方楮实（半斤淘炒） 山芋（四两） 桑螵蛸（锉炒） 枸杞子（各二两）上四味，捣罗为末，炼蜜和丸如梧桐子大，每服三十丸，空心日午盐汤下。

　　治精极，填骨髓。地黄煎方生地黄（一斤绞取汁） 牛酥（一斤） 白蜜（一斤）上三味，慢火煎地黄汁减半，纳牛酥更煎。良久，次下蜜搅匀，候稀稠得所，瓷器盛，每日空心晚食前，温酒调下半匙。

　　养精气，益元阳。龙骨丸方龙骨 远志（去心等分）上二味，捣罗为末，炼蜜和丸如梧桐子大，空心临卧冷水下三十丸。

　　壮元气，益精髓，润髭鬓，久服无暴性。补真丸方肉苁蓉（半斤酒浸一宿去皴皮切焙为末） 菟丝子（酒浸一宿净洗焙捣末）上二味，同捣匀，取生地黄汁二升。于银石器内慢火熬成膏，别取青竹沥一盏，时时洒膏内，候稠粘，放冷。和前药，丸如梧桐子大，空心温酒或盐汤下三十丸至五十丸，日中再服。

　　治肾久虚，精气耗惫，腰脚酸重，神色昏黯，耳鸣焦枯，阳道萎弱。此由精少，欲事过度，益精。鹿茸散方鹿茸（去毛酥炙）上一味，捣罗为散，每服一钱匕，渐至二钱匕，空心，浓煎苁蓉酒七分一盏。放温，入少盐调下，如欲为丸。即以鹿茸（去毛酥炙一两） 肉苁蓉（酒浸一宿焙干） 蛇床子（洗焙干各一分）上三味，同为末，炼蜜和捣，丸如梧桐子大，每服二十丸至三十丸，温酒或盐汤下。

　　治精极，骨髓虚竭，补益。麋茸煎方麋茸（五两去毛酥炙黄）上一味，捣罗为末，以清酒二升，银石器中慢火熬成膏，瓷器盛。每服半匙，温水调下，空心食前服。

　　治脾肾气虚，补骨髓，通利耳目。灵芝丸方苍术（一斤米泔浸时换水）上一味，用竹刀刮去皮并土，夏浸三日，冬七日。晒干，木臼内捣罗为末，枣肉丸如梧桐子大，空心枣汤下三十丸至五十丸。

　　秋石方凡世之炼秋石者，但得火炼一法而已，此药须兼用阴阳二石，方为至药，今具二法于后。凡火炼秋石者，阳中之阴，故得火而凝。入水则释然消散，归于无体，盖质去但有味在。

　　此离中之虚也，水炼秋石，阴中之阳，故得水而凝，遇暴润千岁不变，味去而质留。此坎中之实，二物皆出于心肾二脏，而流于小肠，水火腾蛇玄武正气，外假天地之水火，凝而为体。服之还补太阳相火二脏，上为养命之本，具方如后。

　　阳炼法小便不计多少，大约两桶为一担，先以清水 好皂荚浓汁，以布绞去滓。每小便一担桶，入皂荚汁一盏，用竹篦急搅，令转百千匝乃止。值候小便澄清，白浊者皆淀底。乃徐徐辟去清者不用，只取浊脚，并作一满桶。又用竹篦子搅百余匝，更候澄清，又辟去清者不用。

　　十数担不过取得浓脚一二斗，其小便须是先以布滤过，勿令有滓，取得浓汁。入净锅中熬，刮下捣碎，再入锅以清汤煮令化，乃于筲箕内布筋纸两重，倾药入纸筲箕内淋过，取淋下清汁，再入锅熬干，又用汤煮化，再根据前法淋，直候色如霜雪即止乃入固济沙合内歇口。火成汁倾出，如药未成，更 一两遍，候莹白玉色即止。细研入沙合内固济，顶火四面养七昼夜，（久养尤善）再研。每服二钱，空心温酒下，或用枣肉为丸，如梧桐子大。每服三十丸亦得，空心服阳炼，日午服阴炼。各一服，一名还元丹，昔有人得瘦疾且嗽，万方不效，服此辄愈。又有病颠眩腹鼓，久之渐加喘满垂困者，亦服此即瘥。此法极省力，只一小锅便可炼，体如金石，永不暴润，与常法功力不侔，久疾人只数服便效。

　　阴炼法小便三五石，夏月虽腐败亦堪用，分置大盆中，以新水一半以上相和，旋转搅数百匝，放令澄清，辟去清者，留浊脚。又以新水同搅，水多为妙又澄去清者，直候无臭气，澄下秋石如粉即止。曝干刮下，如腻粉光白，粲然可爱，都无臭气味为度。再研，以乳男儿乳和如膏，烈日中曝干，如此九度，须拣好日色乃和，盖假太阳真气也。第九度即以枣肉丸之，如梧桐子大，曝干，每服三十丸，温酒下。

