<!-- { "loadSidebar": true } -->
　　治五劳七伤，精髓虚惫。鹿茸丸方鹿茸（去毛酥炙） 山茱萸 杜仲（锉炒丝断） 桂（去粗皮） 五味子（炒各三分） 菟丝子（酒浸蒸捣取粉一两半） 肉苁蓉（酒浸炙） 山芋 酸枣仁（炒各一两） 肭脐（细切研一分用酒二升淘滤精细入铫子慢火煎成膏）上一十味，捣罗九味为末，将腽肭脐膏杵和丸，如梧桐子大。每服三十丸，空心用温酒下。

　　治丈夫虚羸，精髓衰惫，不能饮食。苁蓉丸方肉苁蓉（酒浸去皴皮切焙） 牛膝（酒浸切焙） 熟干地黄（焙） 麦门冬（去心焙） 山茱萸 枳壳（去瓤麸炒） 五味子（各三两） 远志（去心一两） 石斛（去根） 人参（各二两）上一十味，捣罗为细末，炼蜜丸梧桐子大，温酒下三十丸，日再服，空心食前。

　　治五劳七伤，补益精髓。四味丸方熟干地黄（焙） 天门冬（去心焙） 白茯苓（去黑皮） 远志（去心各三两）上四味，捣罗为末，炼蜜和丸，如梧桐子大。每服三十丸，温酒下。

　　王倪丹砂。无所不主，尤补心，益精血，愈 疾，壮筋骨，久服不死。王倪者，丞相遵十二代孙。衣冠文物九年为沧州无棣令，有一人善相，见倪曰，公死明年正月乙卯，我有药可以不死，公能从我乎，倪再拜称幸，乃出炼丹砂法饵之。开元元年倪妻之弟，亦遇异人授以杏丹法曰，吾闻王倪能炼丹砂，愿以此易之。倪以杏丹赐其子弁，而倪与授杏丹者后皆仙矣。

　　刺史李休光表闻，赐其第为道观，炼丹砂法。

　　丹砂（二十八两） 甘草 远志（去心） 槟榔仁 诃黎勒皮（各一两） 桂（去粗皮八两捣碎）上甘草等四味锉，以二大斗釜，用细布囊盛丹砂悬于釜中，着水和药，炭火煮之。第一日兼夜，用阴火，水纹动。第二日兼夜，用阳火，鱼眼沸。第三日兼夜，用木火，动花沫沸。第四日兼夜，用火火， 沸。第五日兼夜，用土火，微微沸。第六日兼夜，用金火，沸乍缓乍急。第七日兼夜，用水火，缓缓调沸，先期 二釜。一釜常暖水用添，煮药釜水涸，即添暖水，常令不减二斗。七日满，即出丹砂，于银合中盛。其合中先布桂肉一两拍碎，即匀布丹砂，又以余桂一两复之。即下合置甑中，先布糯米浓三寸，乃置合，又以糯米拥复上，亦令上米浓三寸许，桑薪火蒸之。每五日换米桂，其甑蔽可用完竹子为之，不尔，蒸多甑堕下釜中也，甑下侧开一小孔子，常暖水用小竹子注添釜中。勿令水减，第一五日用春火，如常炊饭，兼夜。每二五日兼夜，用夏火，猛于饮饭。第三五日用秋火，似炊饭乍缓乍急，兼夜。第四五日用冬火，兼夜。火缓于炊饭，根据五行相生，用文武火助之，药成。即出丹砂，以玉椎，力士钵中研之。当腻如面，即可服之。以楮实煎丸，如梧桐子大。每日食前服一丸，每日三食，计服三丸，炼成丹砂二十两为一剂，二年服尽，尽后每十年即炼服三两，仍取正月一日起，服一月使尽，即须每十年三两，不可旋合，宜预炼取一剂。

　　卷第一百八十五　补益门

　　补虚固精

　　论曰肾主水，受五脏六腑之精而藏之，所谓天一在脏本立始也。若肾脏衰，精气不固，或因溲而出，或因闻见而溢，或因虚劳，漏泄精气。或因邪气乘虚，客于阴为梦遗，皆肾虚也，宜补以固之，故法宜以涩去脱。

　　治精气不固，诸虚百损。太一金 丹方钟乳（粗捣净淘淡竹叶一握地榆半两锉同入沙铫内水煮一复时取乳石净淘研细水飞取细者不住手研三日研无声加面焙取二两） 芡实（和壳曝干） 大豆黄卷（微炒） 巴戟天（去心） 附子（炮裂去皮脐） 补骨脂（炒熟） 鹿茸（去毛涂酥炙各一两）肉苁蓉（酒浸一宿去皴皮切蒸烂研成膏三两）上八味，除膏外，捣罗为末，入苁蓉膏。捣千百下，如硬，更入炼蜜同捣，丸如梧桐子大。每服十丸，空心临卧温盐酒下，一月精秘。还元补脑，面目光，精神爽，百日肌肤充悦，须发光润，诸气及积年伤惫冷疾皆愈，常服补气延年。

　　治虚损，去风闭精固元阳。九物金 丹方龙齿 败龟（酥炙） 雄蚕蛾（未对者） 巴戟天（去心） 白莲花（叶各半两） 莲子心 肉苁蓉（各一两） 雄鸡肝（一分） 山芋（二两）上九味，捣罗为末，面糊和丸，如梧桐子大。每服十丸，空心温酒下。

　　秘精，补肾元，强志，解虚烦。韭子丸方韭子（微炒） 巴戟天（去心） 桑螵蛸（锉炒） 菟丝子（酒浸别捣） 牛膝（酒浸焙） 牡蛎（左顾者火 ） 熟干地黄（各一两） 干姜（炮半两）上八味，捣罗为末，醋煮面糊和丸，如梧桐子大。每服二十丸，空心盐汤下。

　　补虚。固精丸方补骨脂（炒末半两） 莲子心（末） 安息香（各一分将安息香汤化为水三味用无灰酒一升熬膏） 丹砂（研） 沉香（末） 山茱萸（末） 矾蝴蝶（枯如粉各半两）上七味，除前膏外，细研匀，与前膏和丸，如梧桐子大。每服十丸，煎桃仁酒下，空心食前。

　　固精，补元气，悦颜色，实丹田。还元丸方木香 干莲子（去心各二两） 沉香（末） 天雄（长大者汤浸一食久新水又浸两食久去皮脐候干文武火炮裂地坑子内碗合一复时各二两） 龙骨（为末研千遍用粗甘草半两煎水一升飞过更研取二两）上五味，捣罗为末研匀，煮熟鸡卵黄和丸，如梧桐子大。每日空心新水或温酒下三十丸。

　　补中安神定魄，去风湿劳气，治腰膝，固元气，黑髭鬓，悦颜色。玉真丸方龙骨（捣罗水飞三遍重研令细去水干入熟绢袋盛缝合置五斗米下炊一遍了干重研细） 菟丝子（酒浸一宿酒煮一宿令烂去酒捣烂焙干为末各八两） 鹿茸（新嫩带血者去毛酥炙六两）韭子（净拣微炒四两半）上四味，捣罗为末，炼白蜜和捣千下，丸如小豆大，每日温酒下七丸，日再服。

　　治肾脏虚惫，遗精盗汗梦交。煨肾附子散方猪肾（一只） 附子（末一钱）上二味，将猪肾批开，入附子末，湿纸裹煨熟，空心稍热服之，即饮酒一盏送下。

　　治梦泄。补骨脂丸方补骨脂（炒四两） 龙骨 山茱萸 巴戟天（去心各一两）上四味，捣罗为末，炼蜜和丸如梧桐子大，空心盐汤或酒下三十丸。

　　治梦泄。神效散方白茯苓（去黑皮一两） 猪苓（去黑皮二钱）上二味，水煮合宜，去猪苓，将茯苓焙干，捣罗为散。每服一钱匕，温酒调下，空心夜卧各一服。

　　治梦泄，除痰利胸膈。半夏丸方半夏（二两汤洗七遍入猪苓四两锉同炒令猪苓紫色去猪苓用半夏）上一味，捣罗为末，酒面糊和丸，如梧桐子大。每服十五丸，空心温粥饮下。

　　治因多饮，积热自KT ，致梦泄。黄甘丸方黄柏（去粗皮） 甘草（等分）上二味，并生捣罗为末，炼蜜和丸如梧桐子大，每服二十丸，空心夜卧温热水或麦门冬汤下治热盛梦泄，怔忪恍惚，膈壅舌干。清心丸方黄柏（去粗皮锉一两）上一味，捣罗为末，入龙脑一钱匕同研匀。炼蜜和丸如梧桐子大，每服十丸至十五丸，浓煎麦门冬汤下。

　　治肾脏虚冷，腰胯酸疼， 膝冷痹，夜多小便，梦寐遗泄。日渐羸瘦，面无颜色，兼治女人恶露，赤白带下。韭子丸方韭子（七升净拣）上一味，以醋汤煮千百沸，取出焙干，旋炒令作油麻香，捣罗为末，炼蜜和丸如梧桐子大。每日空心温酒下二十丸，加至三十丸。

　　卷第一百八十五

　　补壮元阳

　　论曰阴阳气血之在人，初无余欠，及劳动妄作，嗜欲过度。KT 真太甚，则有阴阳伤惫之疾，气血虚损之证，法宜补之。

　　补益阳气，秘精还元，丰肌驻颜。太一金 丸方附子（炮裂去皮脐） 巴戟天（去心） 芡实（和壳曝干各一两） 石钟乳（杵碎净淘锉淡竹叶一握地榆半两同入铫内水煮一复时只取钟乳研细水飞不住手再研三日候无声如面方止焙干用二两） 大豆黄卷（微炒） 补骨脂（炒香） 鹿茸（涂酥炙去毛各一两） 肉苁蓉（三两酒浸一宿切蒸令烂研成膏）上八味，七味捣为细末，入苁蓉膏内，杵一千下，如硬更入少炼蜜，丸如梧桐子大。每服十丸，空心临卧温酒下，盐汤亦得。

　　补壮元阳。椒附丸方蜀椒（去目及闭口者四两醋浸一宿取出却用酒一升炒干为末） 白羯羊肾（二对切焙干为末） 附子（炮裂去皮脐） 青盐 巴戟天（去心） 蒺藜子（炒去角） 肉苁蓉（酒浸切焙干） 香子（炒各一两）上八味，捣罗为细末，用生羊肾二对，去脂膜细切研如面，搜药末熟，丸如梧桐子大。

　　每服三十丸，温酒下，盐汤亦得。

　　壮补元阳。木香丸方木香（半两） 附子（炮裂去皮脐） 巴戟天（去心） 香子（慢火炒过） 莲实（一两） 蛇床子（炒黄一分）捣罗为细末，糯米粥丸，梧桐子大。空心食前盐汤下十丸。

　　壮阳益气，暖元脏，补虚乏，轻腰膝，止腹痛。葫芦巴丸方葫芦巴（半两） 香子（炒香三两） 王瓜 巴戟天（各一两） 苍术（麸炒黄刮去皮三两）上五味，先将王瓜苍术二味同捣令匀，焙干后，与诸药同捣为末，酒煮面和丸，如梧桐子大。每服二十丸，空心食前温酒或盐汤下。

　　补元脏，益精气，利腰脚。苁蓉丸方肉苁蓉（酒浸切焙二两） 天雄（炮裂去皮脐一两） 白马茎（酥炙二两） 蚕蛾（微炒一两） 雀卵（四十九枚） 菟丝子（酒浸三日焙干一两）上六味，将五味为末，以雀卵并炼蜜和丸，如梧桐子大。每服十丸，空心温酒或米饮下。

　　补真元，壮腰膝，进饮食，秘精益气。草四神煎方苁蓉（半斤细切以酒烂煮细研为膏次将下三味都为细末入此膏中研令匀） 巴戟天（去心炒） 补骨脂（炒） 附子（炮裂去皮脐） 胡桃仁（各二两） 杏仁（汤去皮尖双仁炒） 桃仁（汤去皮尖双仁各一两）上七味，先将桃杏胡桃仁等三味同细研，次用白蜜一斤滤过，于银器内炼熟。入前药一处和如膏，每服一小弹子大，以热酒化下，日进二服。

　　补元脏，壮筋骨，疗积冷及一切气疾，令人轻健。楮实丸方楮实（半升去白微炒） 鹿茸（去毛酥炙） 附子（炮裂去皮脐） 牛膝（去苗酒浸两宿切焙） 巴戟天 石槲（去根各四两） 干姜炮 桂（去粗皮各二两）上八味，捣罗为末，枣肉和杵千余下，丸如梧桐子大。每服三十丸，盐汤或温酒下。

