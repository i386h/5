<!-- { "loadSidebar": true } -->
　　固丹田，壮筋骨。青盐丸方青盐（细研一两） 蜀椒（去目并闭口者一两半） 肉苁蓉（酒浸一宿切焙） 牛膝（酒浸一宿焙） 巴戟天（去心各二两）上五味，为末，用 猪肾一对，去脂膜细切研烂，以浸药酒熬为膏，丸如梧桐子大。焙干，每服五十丸，空心食前温酒或盐汤下。

　　治阳衰下脏虚弱，法制煨肾方巴戟天（米泔浸去心） 荜澄茄 香子（炒） 附子（浆水煮三二十沸控干泡裂去皮脐）上四味，各等分，捣罗为末，每服用羊肾一对，各批开去白，入药末一钱半匕，匀掺。

　　入葱丝少许，用湿纸裹，慢火中煨熟食之。

　　补暖元脏，驻颜。麋角霜丸方麋角（一副用水浸一七日刮去皴皮镑为屑盛在一银瓶内以牛乳浸一日如乳耗更添直候不耗于麋角屑上乳深二寸用油单数重密封瓶口别用大麦一斗安在甑内约浓三寸上安瓶更用大麦周遭填实露瓶口不住火蒸一复时如锅内水耗即旋添热汤须频取角屑看烂加面相似即住火取出用细筛子漉去乳焙干每料用干角屑八两） 附子（炮裂去皮脐） 山芋（各三两）上三味，捣罗为末，以枣肉和丸，梧桐子大。每日空心温盐酒下十五丸至二十丸。

　　补虚益气，壮元阳。菟丝子丸方菟丝子（淘去浮者以酒浸七日烂杵焙干三十两） 香子 青盐（三两）上三味，捣罗为末，用浸药酒煮面糊，丸如梧桐子大。每用空心温酒下二十丸至三十丸。

　　补益元气，悦泽肌体，开心明目。回阳丸方牡蛎（ 通赤） 干姜（炮各半斤）上二味，为细末，姜汁煮半夏和丸，如梧桐子大，空心温酒下二十丸。

　　外固洗浴。还童汤方藿香（叶） 吴茱萸（汤洗焙干炒） 桂（去粗皮） 干姜（炮） 肉苁蓉（去皴皮各半两） 白附子 蝉蜕 天南星 菟丝子（酒浸一宿别捣为末） 莎草根（各一分） 零陵香（三分）上一十一味，粗捣筛，每服五钱匕，水半碗，煎三五沸。热洗，以软帛干 ，避风。

　　外固淋浴。丁香汤方丁香 桂（去粗皮） 紫稍花 顽荆 蛇床子（各一两） 苍术 杜仲（细锉汤洗焙干各二两）上七味，粗捣筛，每用半两，水三升，同煎至二升，连脐腹丹田淋浴。

　　补元阳。淋洗方蛇床子（炒令焦黄色） 百花窠（烧烟尽为度各二两） 零陵香 藿香（各一两）上四味，粗捣筛，每临卧时，用药末五钱匕，水五升，同煎三五沸，乘热淋洗。

　　卷第一百八十六

　　补虚益血

　　论曰气为阳，血为阴，阴阳和平，诸疾不生。一或衰弱，则有偏阴偏阳之疾，故虚损之人。营血不足，津液涸少，不能充养，肌肉枯槁。髭发黄瘁，手足多寒，面颜少色，补虚治法，当加以益血之剂。

　　治脚腰，通九窍，利三焦，及治五劳七伤，诸风冷气，安和五脏，益血补虚。灵宿丹方菟丝子（酒浸一宿别捣末五两） 覆盆子（三两酒浸焙） 槟榔（煨） 牛膝（去苗酒浸切焙） 肉苁蓉（去皴皮酒浸切焙） 天麻（酒浸锉焙） 熟干地黄（酒浸三日焙干各二两） 鹿茸（一对涂酥炙） 桂（去粗皮） 巴戟天（紫者去心） 附子（炮裂去皮脐） 石槲（去根） 青橘皮（去白焙） 楮实（炒） 香子（微炒） 白龙骨（碎研） 杜仲（去粗皮切炒） 补骨脂（微炒） 葫芦巴 石苇（去毛） 枸杞子 远志（去心） 五味子（炒） 沉香（锉） 蛇床子（炒） 山茱萸 萆 山芋（捣末各一两）上二十八味，捣罗为末，用浸药酒调山芋末煮糊，更入酥蜜各一两，和药三五百杵，丸如梧桐子大，空心温酒或盐汤下二十丸至三十丸。

　　补益血脉，乌髭发，润肌肤，去风冷诸疾。地金丸方生地黄（十七斤竹刀子切木臼捣烂） 木香 菟丝子（酒浸一日蒸过别捣末） 牛膝（酒浸一宿切焙各二两） 陈曲（一斤捣末） 何首乌（用黑豆蒸一复时曝干木臼捣末） 杏仁（去皮尖双仁研纸压去油各四两以上七味和匀入瓦罐内盛令平用新油单盖复缚定以白盐一两和灰泥固济勿令透气掘坑深广二尺先用慢火烧热方安药罐子在内用糠火细细烧三昼夜开验药如豉汁色即住如末更烧一日烧药及开药时勿令妇人鸡犬触犯取出研细入后药） 鹿茸（酥涂炙） 五味子 （焙） 肉苁蓉（酒浸一宿切焙） 茯苓（去黑皮） 覆盆子（焙） 山茱萸 巴戟天（去心各二两半同用木臼捣为末）上一十四味，和作饼子，捣干山芋一斤半，于盆内表里按淹过。安在竹棚子上，用纸铺盖阴干，用新瓦器中盛贮。旋取用木臼捣末细罗，炼白蜜和，更捣一千杵，丸如梧桐子大。

　　空心温酒下三十丸，食后更一服，经一百日后，日一服。其粘罐子药，用酒洗，别以瓶子贮，可每日一杯。

　　补虚益血，调营卫，进饮食，治手足疼痛，肢体倦怠。白术石槲汤方白术 石槲（去根锉酒炒各半两） 荆芥穗（三钱） 桔梗（锉炒） 秦艽（去苗土各一分）白芷 白芍药（各三钱） 黄 （锉炒） 当归（切焙）上九味，捣筛为粗散，每服四钱匕，水一盏，入生姜五片枣三枚，煎至八分去滓，食前温服，日三。

　　补虚劳不足，饮食减少，不生肌肤，三焦不调。五劳丸方大黄（一斤） 前胡（二两） 茯苓（一两） 细辛（一两） 苁蓉（一两酒浸焙干锉）半夏（一两汤洗七遍去滑） 当归（去芦头一两锉） 葶苈（一两炒） 芍药（一两）上九味，捣罗为末，炼蜜和丸如梧桐子大。每服五七丸，食后生姜汤下，日三。

　　补虚益血，调营卫，进饮食，除五劳七伤，手足疼痛，肢体倦怠，润肌肤，去风冷。薯蓣丸方 薯蓣（一两） 石龙芮（一两） 覆盆子（一两） 熟干地黄（二两） 五味子（一两）萆（一两锉） 蛇床子（一两） 肉苁蓉（一两酒浸焙干） 远志（一两去心） 菟丝子（二两酒浸一宿焙干） 石槲（一两去根锉） 桂心（一两） 杜仲（一两半去皴皮炙微黄锉） 山茱萸（一两） 人参（一两去芦头） 防风（一两去芦头） 五加皮（三分） 天雄（一两炮裂去皮脐） 狗脊（一两） 黄 （一两锉） 秦艽（一两去苗） 白术（一两） 石南（一两） 麦门冬（一两半去心焙） 巴戟天（一两）上二十五味，捣罗为末，炼蜜和丸如梧桐子大。每服三十丸，空心温酒下。

　　卷第一百八十六

　　补虚壮筋骨

　　论曰人之有身，不自爱惜，竭情纵欲，遂致劳伤筋骨，肝肾虚弱，精气不足。则骨髓枯竭，形体消瘦，气血既虚，则百病斯作，故为虚损也。肾主骨，肝主筋，补肝养肾，使精血气实，则所以筋骨自壮也。

　　补虚损，除风冷，壮筋骨，明耳目。 香丸方香（二两炒） 川乌头（二两炮裂去皮脐） 川楝子（二两） 陈橘皮（二两去白瓤）萆（二两） 地龙（二两去土微炒） 旋复花 蜀椒（去闭口及目炒出汗各二两）上八味，捣罗为末，炼蜜丸如梧桐子大。每服二十丸，空心临卧酒下。

　　补虚，益血脉。补骨脂煎丸方补骨脂（微炒别捣二两） 附子（炮裂去皮脐） 葫芦巴（微炒） 巴戟天（去心） 白槟榔（炮锉各一两） 桃仁（一两去皮尖双仁以酒一升别研如酪于银石器中熬五七沸次入蜜二两又煎五七沸入安息香半两以酒半盏研细滤入煎内次入补骨脂末熬成膏） 沉香（半两）上七味，捣罗五味为末，以煎膏为丸，梧桐子大。每服三十丸，生姜盐汤下。

　　补壮筋骨，乌润髭发，益血脉，助阳气，治一切风攻，手足沉重，皮肤不仁，遍身麻木，风劳气疾。何首乌煎丸方何首乌（洗净以竹刀刮去黑皮切一斤与净黑豆一斤同用新汲水浸一宿炊以豆烂为度取出曝干） 牛膝（去苗酒浸切焙半两） 天南星（炮去皮脐） 菖蒲（紧小者去皮毛各四两）上四味，捣罗为末，以酒四升醋二升慢火熬。用竹篦子不住手搅，候将药杵和丸，如梧桐子大，空心食前温酒下三十丸。

　　通流五脏，润泽血脉，反老成少。五子丸方余甘子 覆盆子（酒浸焙） 菟丝子（去浮者酒浸蒸熟焙） 五味子（炒） 车前子（酒浸焙各五两）上五味，捣罗为末，取二三月间枸杞嫩叶，捣研取汁二大升，和药末。令汁尽为度，又取杏仁一升去皮尖，与无灰酒同研，取汁五升，于银石器中煎。令杏仁无苦味，然后下地黄汁半升，真酥五两，鹿角胶末五两，同于前汁中略煎过。次下五子末，以柳枝急搅之，慢火熬。可丸，即并手丸如梧桐子大。每日空心温酒下三十丸，如热任意加减，此药又制金石药毒。

　　壮筋骨，益血脉，悦颜色。椒红丸方蜀椒（去目及闭口者炒出汗取红三两） 牛膝（去苗酒浸三宿洗曝干四两） 生地黄（五两取汁熬为膏） 附子（二两炮裂去皮脐） 石槲（一两去根） 桂心（二两） 肉苁蓉（二两酒浸去皴皮炙） 巴戟（一两） 菟丝子（二两酒浸焙干为末） 木香（一两） 吴茱萸（一两汤浸焙干炒） 鹿茸（二两去毛涂酥炙微黄） 硫黄（一两细研水飞过） 磁石（二两烧醋淬七遍细研水飞过）上十四味，捣罗为末，入研了药令匀，炼蜜和捣三二百杵，丸如梧桐子大，每日空心以盐汤下三十丸。

　　治补虚，益精髓，悦颜色，久服轻身倍力，耐寒暑，壮筋骨，暖下元。硫黄丸方硫黄（四两酒煮黑色细研） 雄雀儿（五十只取肉研） 天雄（四两炮裂去皮脐） 阿魏（二两面裹煨令面熟为度） 砂（二两细研） 桂心（二两） 远志（三两去心） 菟丝子（二合半酒浸焙干为末） 晚蚕砂（二两半醋浸焙干）上九味，捣罗为末，入研了药令匀，炼蜜和捣三五百杵，丸如梧桐子大。空心盐汤或温酒下二十丸，无问老少并得服。

　　补虚冷，壮腰脚明耳目，暖下元。巴戟丸方巴戟天（去心） 羌活（去芦头） 独活（去芦头） 香子（炒） 白茯苓（去黑皮）人参枳壳（去瓤麸炒） 木香 桂（去粗皮） 槟榔（生锉） 牛膝（去苗酒浸焙） 当归（切焙） 半夏（汤浸七遍焙） 浓朴（去粗皮生姜汁涂炙） 草豆蔻（去皮） 附子（炮裂去皮脐） 沉香（锉）白附子（炮） 天麻 肉苁蓉（酒浸两宿焙） 荜茇 蜀椒（去目及闭口者炒出汗） 京三棱（炮锉） 甘草（炙） 陈橘皮（汤去白焙） 白豆蔻（去皮各一两）上二十六味，捣罗为细末，炼蜜和丸如梧桐子大，每日空心温酒及盐汤下三十丸。

