<!-- { "loadSidebar": true } -->
　　补壮筋骨。乌头煎丸方乌头（半斤不去皮尖水浸三两宿） 天麻（一两） 巴戟天（去心半两） 海桐皮（锉一两）补骨脂（炒半两） 牛膝（去苗酒浸切焙一两半） 肉豆蔻（去壳半两） 香子（炒一两）萆（半两） 木香（一两） 石槲（去苗半两） 沉香（锉一两） 大枣（十五枚烂煮去皮核入膏中）上一十三味，先用黑豆半升煮乌头，以豆熟为度，取出切作片子焙干。用青盐二两炒令黄色，去盐捣为细末，以醇酒二升，先暖酒令滚沸，次下乌头熬成膏。然后以诸药焙干，捣罗为末，并枣膏入膏内和纳得所，丸梧桐子大。每服三十丸，空心盐汤下。

　　补虚损，益气血，壮筋骨。五味子丸方五味子 熟干地黄（焙） 补骨脂（炒） 牛膝（去苗酒浸切焙各二两） 杜仲（去粗皮炙锉）石槲（去根） 山芋 海桐皮（锉） 黄 （细锉各一两） 菟丝子（六两淘去浮者酒浸三日别捣取末三两） 天雄（半两炮裂去皮脐）上一十一味，捣罗为细末，炼蜜丸梧桐子大，每服三十丸，空心温酒下。

　　补虚，壮筋骨，益气血。萆 丸方萆 （一两半） 当归（锉焙） 浓朴（去粗皮生姜汁涂炙） 干姜（炮） 京三棱（炮锉） 桂（去粗皮） 附子（炮裂去皮脐各一两） 陈橘皮（汤去白焙六两）上八味，捣罗细末，酒煮面糊，丸梧桐子大，每服三十丸，空心食前盐汤下。

　　补元气，壮筋骨，明目驻颜。补真丸方香子（炒一两） 附子（炮裂去皮脐） 巴戟天（去心各半两） 陈橘皮（汤浸去白焙一两） 青橘皮（汤浸去白焙） 补骨脂（炒） 青盐（研各半两） 牛膝（去苗酒浸一宿切焙干） 蜀椒（去目并闭口者炒出汗取红各一两）上九味，捣罗为细末，用羊肾一对，去筋膜细切，于沙盆内研令极细，入酒半升煮成糊，和丸梧桐子大，每服二十丸，空心温酒或盐汤下。

　　补虚，壮筋骨，治脐下撮痛及小肠气。补气丸方葫芦巴（炒） 高良姜（炒） 补骨脂（炒） 乌头（炮裂去皮脐） 威灵仙（去土各半两）香子（炒一两半） 槟榔（生二枚）上七味，捣罗为细末，醋煮面糊和为丸，如梧桐子大。每服十五丸，空心温酒下。

　　补元气，壮筋骨，益精驻颜。肉苁蓉丸方肉苁蓉（酒浸切焙） 牛膝（去苗酒浸一宿切焙） 葫芦巴（炒） 蜀椒（去目并闭口者炒出汗） 楝实（去核炒） 香子（炒各一两） 青盐（炒研半两）上七味，捣研为细末，用猪肾一只，去筋膜细切，将浸药酒煮熟研烂，入前件药末和匀，为丸如梧桐子大。每服二十丸，稍加至三十丸，空心温酒下。

　　补虚，益气血，实丹田，悦颜色，壮筋骨。续命丸方干柏叶（一斤） 甘菊花（未开者） 白茯苓（去黑皮各半两） 山芋（三两） 熟干地黄（焙四两） 松脂（一斤用桑柴灰汁二斗煮令白色为度）上六味，捣罗为细末，炼蜜和丸梧桐子大，每服三十丸，空心温酒下。

　　补壮筋骨。肉苁蓉丸方肉苁蓉（酒浸一宿焙切） 附子（炮裂去皮脐） 牛膝（去苗酒浸一宿切焙） 菟丝子（酒浸二宿别捣末各一两） 鹿茸（酥微炙去毛半两）上五味，捣罗为细末，酒煮面糊，丸梧桐子大。每服三十丸，盐汤或酒下。

　　补益丹田，壮筋骨。萆 煎丸方萆 （一斤用新米泔洗净焙干入新瓦罐子内以醇酒五升浸用油单密封口放日中晒一七日取焙干为末） 补骨脂（炒四两） 狗脊（去毛醋炙） 巴戟天（去心） 牛膝（去苗酒浸切焙）香子（以盐一两同炒各二两）上六味，捣罗为细末，酒煮面糊，丸梧桐子大。每服十五至二十丸，空心温酒或汤下，妇人久冷亦可服。

　　补元脏，壮筋骨，益气力，疗风寒湿痹，身体手足不随。乌头丸方乌头（一斤河水浸三日竹刀刮去皮脐四破之更浸七日逐日两次换水切片焙干半斤） 青盐（四两捣碎与乌头同于银石器内炒乌头赤色为度并盐皆用） 香子（微炒二两） 蜀椒（去目并闭口者炒过捣筛取末四两） 牛膝（去苗细切醇酒二升浸七日烂研慢火熬成膏四两）上五味，捣罗四味为细末，以牛膝膏和剂，杵千百下，如硬更入少酒，丸梧桐子大，每服三十丸，空心温酒或米饮下，渐加至五十丸。

　　治风活血，壮筋骨，润肌肤。何首乌丸方何首乌（一斤米泔浸一宿用竹刀刮去黑皮切作片焙干） 赤芍药 牛膝（去苗用醇酒浸一宿切焙干） 熟干地黄（焙干各四两）上四味，木臼中捣罗为细末，以酒煮面糊，丸梧桐子大。每服三十丸，空心温酒或米饮下。

　　壮元气，治一切筋骨疼痛。四生丸方萆 防风（去叉） 狗脊（去毛） 乌头（去皮脐生用）上四味，等分，先以河水浸乌头七日七夜，切作片，每乌头一两即用盐半两同炒黄。次与诸药同捣罗为细末，用米醋面糊，丸如梧桐子大，每日空心十丸，渐加至三十丸，温酒或盐汤下。

　　卷第一百八十六

　　补虚强力益志

　　论曰肾在骨，故肾惫则力劣，心藏神，故心虚则多忘，强力益志，必补心肾，心肾得所养。则力强而志益矣，心肾合德，水火相济，则精全神旺，无所不通，况强力益志哉。

　　育神气，强力益志，及治风劳气冷，美颜色，变髭发。枸杞子丸方 枸杞子（焙） 覆盆子 车前子 生干地黄（焙） 地骨皮 续断 何首乌（去黑皮） 巴戟天（去心） 菊花（去萼焙） 白术 菖蒲（米泔洗日曝） 远志（去心） 细辛（去苗叶） 牛膝（酒浸切焙） 菟丝子（酒浸一宿捣烂再焙为末方入前药以上各一两）上一十五味，捣罗为末，炼蜜丸如梧桐子大，每日空心酒下十丸至二十丸，不拘时。

　　补心育神，强力益志，兼止肺嗽及肾脏风冷。麦门冬丸方麦门冬（去心焙二两半） 天门冬（去心焙一两三分） 茯神（去木） 杜仲（去粗皮炙锉）柏子仁 石菖蒲（切焙） 枸杞子 生干地黄（焙） 百部根（去皮各一两） 白茯苓（去黑皮）山芋 人参 肉苁蓉（酒浸切焙） 贝母（去心炒各一两半） 防风（去叉） 五味子 丹参（各一两一分） 远志（去心半两）上一十八味，捣罗为细末，炼蜜丸如梧桐子大，每日空心米饮下二十丸，食后常含化一丸。

　　治真元衰惫，耳焦面黑，精神不爽，补益血气，强力益志。远志丸方远志（去心） 山芋 柏子仁 巴戟天（去心） 续断 杜仲（去粗皮炙锉各二两） 菟丝子（酒浸焙干别捣） 荆实 山茱萸 五味子（各二两半） 肉苁蓉（酒浸焙切） 牛膝（酒浸切焙各四两）上一十二味，捣为细末，炼蜜丸如梧桐子大，每服三十丸，空心温酒下，服之月余，气壮精倍。若体涩加柏子仁，精冷加五味子，阳衰加续断各一倍。

　　补虚治心，强力益志。麋茸丸方麋茸（去毛酥炙二两） 枸杞子（三两） 茯神 人参（各一两半） 干姜（炮二两） 桂（去粗皮半两） 远志（去心三分）上七味，捣罗为末，取地黄汁一升，和捣令匀，丸如梧桐子大，每日食前盐酒服十丸，加至二十丸。

　　补心气，强力益志，断谷不饥。大豆丸方大豆黄卷（一升微炒） 薰陆香（研） 白龙骨（研） 黄蜡（酒煮过各一两） 蜜（二升） 真酥（半斤） 白茯苓（去黑皮一斤）上七味，捣研四味为细末，入蜜蜡真酥，和捣三五千杵，丸如鸡子黄大，每日空心酒嚼下一丸，食后再服。

　　治健忘，补心气，强力益志。远志散方远志（去心） 黄连（去须各二两） 白茯苓（去黑皮二两半） 菖蒲（切焙三两） 人参（一两半）上五味，捣罗为散，每于食后温酒调下一钱匕。

　　补益真气，强力益志菟丝子丸方菟丝子（酒浸焙干别研） 菖蒲（切焙） 远志（去心） 地骨皮 生干地黄（焙各二两）上五味，捣罗为末，炼蜜丸如梧桐子大，每服三十丸，茶酒下，合时须斋戒，仍忌妇人鸡犬见。

　　治一切冷气，调顺经络，生精补气，强力益志。四神汤方附子（炮裂去皮脐） 木香（炮各一两） 白茯苓（去黑皮） 人参（各半两）上四味，锉如麻豆，每服三钱匕，水一盏，生姜二片，枣二枚，葱白二寸，同煎至七分，去滓，早晚各一服。

　　强力益志延年。远志丸方远志（去心一两） 山芋 人参 白茯苓（去黑皮各半两） 金箔 银箔（各十片）上六味，捣研为末，炼蜜丸如梧桐子大，每服十丸，茶酒随意下。

　　开心智，强力益志。龟甲散方龟甲（去裙 醋炙） 龙骨 远志（去心） 菖蒲（切焙等分）上四味，为散，每服一钱匕，温酒调下，空心食前各一。

　　补元气，强力益志，菖蒲丸方菖蒲（切焙） 苍术（等分锉）上二味，米泔浸三宿，控干，再用酒浸一宿，焙，捣罗为末，炼蜜丸如梧桐子大。每服二十丸至四十丸，空心盐汤下，日三。

　　卷第一百八十六

　　补虚治风

　　论曰风者百病之始，清净则肉腠闭拒，虽有大风苛毒，弗之能害，体虚之人，本脏亏耗，风邪易乘，其证或心神惊悸，手足颤掉，筋脉拘急。凡此之类，皆因虚挟风所致，法宜于补药中，加以治风之剂。

　　治本脏虚冷，补暖壮筋骨，去风明目。牛膝苁蓉丸方牛膝（切酒浸焙） 肉苁蓉（酒浸三日焙干各二两） 补骨脂（炒） 葫芦巴 香子（炒）枸杞子 楝实 巴戟天（去心） 白附子（炮） 附子（炮裂去皮脐） 青盐 羌活（去芦头） 独活（去芦头） 蜀椒（去目并合者炒出汗） 白蒺藜（炒） 黄 （锉炒各一两）上一十六味，捣罗为细末，分三处，将两处药用前浸牛膝苁蓉酒煮面糊为丸，如梧桐子大。每服空心温盐酒下二十丸至三十丸，服一月，面上红，脐下暖，进酒食，减昏困为验，余药为散子，如伤冷腹痛，用羊肾或羊肉，上掺药一钱匕，青盐半钱匕，炙，得香，熟吃，以温酒下。如患小肠气及小便赤涩，每服一钱匕，入 香子青盐各少许，水一盏，煎至八分，空心食前服。

