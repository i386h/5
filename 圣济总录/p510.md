<!-- { "loadSidebar": true } -->
　　治本脏虚损，补暖逐风冷，聪明耳目。椒红丸方蜀椒（去子及合口者八两以火烧一坑子泼酒在上次倾椒在上急用一新瓦盆紧合定四缝以新土密闭一复时取出杵取红不用白） 附子（炮裂去皮脐二两） 木香 肉豆蔻（去壳各半两）陈橘皮（汤浸去白焙二两） 生姜（四两切作片子炙黄） 巴戟天（去心） 肉苁蓉（酒浸切焙）牛膝（酒浸切焙） 五味子（炒） 桂（去粗皮） 补骨脂（微炒黄） 香子（微炒） 蒺藜子（炒去角各一两） 槟榔（锉半两）上一十五味，捣罗为末，用羊肾四对，去筋膜细锉，入青盐二两，于沙盆内同研，和前药为丸，如梧桐子大。若稠时，更入少面糊和丸，每日温酒下三十丸，盐汤下亦得，空心食前服。

　　治肾脏久虚，补暖。天仙丸方木香（一两） 硫黄（二两柳木椎研一七日频以甘草水洒） 香子（微炒四两） 附子（炮裂去皮脐三两） 葫芦巴 补骨脂（炒） 金铃子 桂（去粗皮） 巴戟天（去心） 槟榔（锉）牛膝（切酒浸焙） 萆 青橘皮（汤浸去白焙） 沉香（锉各一两）上一十四味，捣罗为末，酒煮面糊为丸，如梧桐子大。空心盐汤或酒下十五丸，渐加至二十丸，加五味子尤佳，此药亦名大玉辰丹。

　　治虚损，大补益，调气除风。万安丸方干蝎（炒二两） 白花蛇（酒浸取肉炙） 桃仁（去皮尖双仁炒研各四两） 肉苁蓉（酒浸切） 槟榔（锉） 木香 当归（切焙） 香子（炒） 羌活（去芦头） 芎 天麻 桂（去粗皮）沉香（锉） 白附子（炮） 阿魏（米醋研用） 安息香（研各一两半）上一十六味，捣罗为末，用蜜一斤拌和为丸，如鸡头实大，每服温酒或茶嚼一丸。

　　治风顺气，调利三焦，明耳目，益真元，壮筋骨，驻颜色，保生延寿。仙茅丸方仙茅（切片刮去皮米泔浸曝干） 羌活（去芦头） 白术 狗脊（去毛） 防风（去叉）白茯苓（去黑皮各一两） 姜黄 菖蒲 白牵牛（各一两半） 威灵仙（去土二两） 何首乌（去黑皮） 苍术（浸切焙各一两）上一十二味，并生用，细捣为末，以生白蜜和为剂，再入臼杵三千下，丸如梧桐子大。

　　每服十五丸至二十丸，冷水下，不嚼，妇人月候不通，红花酒下，半月见效。

　　治上热下冷，元脏风虚，膀胱气攻，四肢腰脚无力疼痛，头目昏眩，腹胁烦闷，大补益。

　　肉苁蓉煎丸方肉苁蓉（好肉者酒浸薄切焙干秤一斤） 牛膝（去苗用半斤酒浸一宿炒干二味捣罗为末用无灰酒二升入银石瓷器中重汤煎成膏） 巴戟天（去心） 附子（炮裂去皮脐） 香子（微炒各四两） 葫芦巴 桂（去粗皮） 木香 肉豆蔻（去壳） 青橘皮（酒浸白焙） 白附子（炮）山芋 干蝎（用黄色头尾全者微炒各二两）上一十三味，除膏外，细捣罗为末，候膏成，稀稠得所，便入诸药末，一处和丸如梧桐子大。空心温酒或盐汤下二十丸，恐药软，但于盘内摊，可丸即丸，入新瓷器中盛，服药一月见效，百日后诸病俱退。

　　治风顺气，补元阳，活血，大壮筋骨，滑肌肤，明目益寿驻颜，久服轻身。地仙丸方萆 防风（去叉） 白蒺藜（炒） 狗脊（去毛） 乌药（锉） 附子（炮裂去皮脐）白附子（炮） 赤小豆（拣） 地龙（去土） 骨碎补（炒） 香子（炒） 羌活（去芦头） 天南星（炮）黄（锉炒各半两） 肉苁蓉（酒浸切焙） 牛膝（酒浸切焙） 何首乌（去黑皮） 蜀椒（去合口及目炒出汗） 覆盆子（去蒂各一两） 木鳖子（去壳三分）上二十味，捣罗为末酒，煮面糊为丸，如梧桐子大。每服二十丸，空心食前盐汤或茶酒任下，男子久冷，元气虚惫，脚手疼痛等疾，皆可服。

　　治真元虚弱，风寒冷气乘虚入于肠间，使心腹暴痛，背脊酸痛，肠鸣泄泻，心虚嗜卧，调顺阴阳，安和脏腑，散风冷外邪，补丹田正气谷神。浓朴丸方浓朴（去粗皮生姜汁炙） 枳壳（去瓤麸炒） 香子（炒香） 肉豆蔻（去壳） 桂（去粗皮） 白术（各一两） 丁香 荜澄茄 诃黎勒皮 没药（研） 细辛（去苗叶洗焙）当归（切焙各半两） 赤石脂 独活（去芦头） 天麻 防风（去叉各三分） 芎 （半两）上一十七味，捣罗为细末，酒煮面糊和丸，如梧桐子大。每服二十丸至三十丸，温酒下，米饮下亦得，空心食前服，如呼吸风冷气，心腹疼痛，里急后重，亦宜温酒下，并二服。

　　治男子脾肾风劳，大补益元脏，和一切气。 砂煎丸方砂（半两水煎为霜用） 附子（去皮脐一半炮一半生） 沉香（锉） 天雄（如附子修制）木香 巴戟天（去心） 肉苁蓉（酒浸切焙） 牛膝（酒浸切焙） 香子（炒） 桂（去粗皮） 槟榔（锉） 当归（切焙） 补骨脂（炒） 干姜（一半生一半炮） 阿魏（用米醋一升化以布滤过各二两） 楝实（去复选肉别杵三两）上一十六味，除沉香苦楝肉 砂阿魏外，余药一处杵罗为细末，其沉香苦楝二味同研令匀，用好酒六升，先下酒一升，入银石铫子内，便入 砂水，以慢火同熬。欲尽，又添酒一升再熬，欲干，次下阿魏水，又添酒一升准前熬。相次又添入酒一升并楝子末同熬，已熬了四升酒，然后将前药末分作五分。内将二分入 砂煎中慢火熬，徐徐添，尽酒二升，成膏为度。倾入净盆器内，将前三分药搜拌令匀，入臼杵一千下，丸如梧桐子大。每服二十丸，空心盐汤或温酒下，妇人无孕可服，用当归酒下，合了用好瓷合收藏，停久不妨。

　　治肾脏虚损，补真脏气，去丹田风冷，调顺阴阳，和胃气，进饮食，却老。苁蓉丸方肉苁蓉（酒浸切焙二两） 山芋 五味子（炒各一两一分） 菟丝子（酒浸三日焙干别取末） 赤石脂（研） 白茯苓（去黑皮） 泽泻 熟干地黄（焙） 山茱萸（焙） 巴戟天（去心） 覆盆子（去梗） 石槲（去根各一两）上一十二味，捣罗为细末，酒煮面糊，入蜜入许，同和丸如梧桐子大。每服二十丸至三十丸，温酒下，粟米饮亦得，空心食前服。

　　治肾脏虚风，补益元气。黄 羌活丸方黄 （略炙） 羌活（去芦头锉米泔浸一宿焙） 附子（炮裂去皮脐） 蒺藜子（炒去角） 乌头（炮裂去皮脐） 沙苑蒺藜（生用） 牛膝（酒浸焙一宿） 木鳖子（去壳） 防风（去叉净洗锉） 萆 （净洗切各一两） 狗脊（去毛生用一两半）上一十一味，捣罗为末，酒煮面糊为丸，如梧桐子大。每服二十丸至三十丸，空心盐汤下。

　　补虚损，逐风气，益精驻颜，壮筋骨，通血脉。牛膝丸方牛膝（酒浸切焙） 益智（炒） 大枣（用灯心煮熟去皮核各四两） 干姜（炮一两半）桂（去粗皮二两半） 浓朴（去粗皮生姜汁炙三两） 陈橘皮（汤浸去白焙二两） 乌头（炮裂去皮）远志（去心各一两） 蜜（一斤炼）上一十味，除蜜枣外，捣罗为末，先将枣肉同药末研，后入蜜同和。若干燥，即将浸药酒添助少许，和丸如梧桐子大，每服二十丸至三十丸，空心盐酒下。

　　治元气虚损，理脾胃风劳，解二毒伤寒，除腰膝疼痛，疗酒色伤惫，霍乱吐泻，偏风冷疼痛麻痹痛，香港脚注肿，行履不得等疾。十华饮方附子（炮裂去皮脐） 黄 （锉炒） 羌活（去芦头） 白术（炒） 青橘皮（汤浸去白焙） 桔梗（锉炒） 干姜（炮） 桂（去粗皮） 甘草（炙） 五加皮（用吴茱萸一两以水一碗同煮水尽为度去茱萸取五加皮细切焙干）上一十味，粗捣筛，每服三钱匕，水一盏，入生姜二片，大枣贰枚擘破，煎至六分去滓，不拘时候温服。

　　治男子下元虚冷伤惫，筋骨衰弱，遍身瘾疹，及风气上攻下注，疼痛不可忍。牛膝附子煎丸方 牛膝（去苗细切五两酒浸三日取出研如面糊用酒于银铜瓷器内慢火熬成膏） 虎骨（酥炙黄色各三两） 芎 附子（炮裂去皮脐） 补骨脂（炒） 葫芦巴 肉苁蓉（酒浸三日细切焙各四两） 巴戟天（去心生用） 仙灵脾（去茎生用各一两）上九味，捣罗八味为细末，用牛膝膏和，入臼杵令软硬得所，丸如小弹子大。若难丸，更入少许熟蜜同丸，早晨夜卧温酒化下一丸，服一月永无风气等疾。

　　治下经不足，去风冷邪气，调顺脾胃，壮气明目，进美饮食。人参地黄丸方人参 巴戟天（去心） 肉苁蓉（酒浸一宿切焙） 白术 甘菊花 菟丝子（酒浸一宿焙干捣末） 五加皮（锉） 石槲（去根） 柏子仁（别研） 熟干地黄（焙各一两）上一十味，捣罗为细末，炼蜜和丸，如梧桐子大，每服三十丸，温酒下，食前服。

　　治下脏风虚，耳内蝉声，久服壮筋骨，驻颜，利胸膈，调脾胃，补益。海桐皮丸方海桐皮（锉） 楝实（锉炒） 木香 石槲（去根） 香子 牛膝（寸截酒浸一宿焙干各一两） 槟榔（煨锉一两） 芎 （一分）上八味，捣罗为末，炼蜜为丸，如梧桐子大，每服温酒或盐汤空心下，二十丸至三十丸。

　　治肾脏虚冷，风气等疾。小牛膝丸方牛膝（寸截用酒一碗浸一复时煮三两沸捣烂捩汁熬成膏） 防风（去叉） 附子（炮） 赤小豆（拣各二两） 人参 地龙（去土） 檀香（锉各半两） 乳香（三分）上八味，捣七味为末，入膏和丸如豌豆大，每服十五丸，加至二十丸，空心盐汤下。

　　治风湿，补血气。地骨皮丸方地骨皮 牛膝 菟丝子（焙） 枳壳（去瓤麸炒） 远志（去心） 熟干地黄（各六两）上六味，并使酒浸三日，焙干为末，用浸药酒煮面糊为丸，如梧桐子大。每服三十丸，空心温酒下。

　　治水脏虚冷，壮筋骨，缩小便，大治风。乌头丸方乌头（一斤用东流河水浸二七日每日三度换水日满取出去黑皮并脐尖切作柳叶片入牵牛子一协议炒候香熟即去牵牛子不用） 香子（炒别杵为末二两） 青盐（别研五两） 蜀椒（去目并合口者炒出汗） 牛膝（各五两细切以好酒浸七日烂研） 陈橘皮（汤浸去白焙二两）上六味，用牛膝膏和匀，入臼再捣千下，丸如梧桐子大。每日空心盐汤或温酒下十五丸至二十丸，牛膝须酒浸后烂研，与诸药末拌和，恐难得细，或只将牛膝浸日足后，焙干为末，却将浸牛膝酒煮糊和末为丸亦得。

　　治丈夫元脏气虚损，及妇人血海虚冷，月脉惫漏，五般带下，脐腹 痛，及一切虚风冷气攻注。沉香紫桂丸方桂（去粗皮） 乌头（炮裂去皮脐） 赤石脂（烧各一两） 干姜（炮） 蜀椒（去目及合口者炒出汗各半两）上五味，捣罗为末，酒煮面糊和丸，如梧桐子大。每服二十丸，空心食前醋汤下，丈夫盐汤下。

