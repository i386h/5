<!-- { "loadSidebar": true } -->
　　治本脏虚风，皮肤疮肿，固济丹田。内养丸方肉苁蓉（酒浸焙干二两） 巴戟天（去心炒） 菊花 枸杞子（炒各一两）上四味，捣罗为末，炼蜜和丸，如鸡头实大，每日空心午时临卧，盐酒嚼下一丸。

　　治元脏虚损，一切风冷。鹿茸丸方鹿茸（去毛酥炙） 附子（炮裂去皮脐） 当归（酒浸一宿焙） 细辛（去苗叶生用） 白术桂（去粗皮生用各一两）上六味，为细末，炼蜜为丸，梧桐子大。每服空心日午盐酒下二十丸至三十丸。

　　治虚损，补暖丹田，去风冷气。五纬丸方附子（一枚炮裂去皮脐为末） 硫黄（细研） 桂（去粗皮为末各一分） 干姜（炮为末二钱）上四味，同研细。面糊和丸，如梧桐子大，丹砂为衣，遇脾胃冷，不思饮食，腹中疼痛，频频泄泻，及赤白痢，并浓煎艾汤放冷下十丸，良久再服。或怕冷物，用冷水下十丸。如小儿有此患，化下一丸，如冬天远出早行，亦用冷水下五七丸，大御寒气，此药不热甚温，亦无反恶，大无所忌，常服五七粒，永不患结胸阴毒伤寒等疾，不拘时候服。

　　治八部诸风，延年却老，驻颜色，益气血。神仙延年除风散方白术 甘菊花 白茯苓（去黑皮） 天门冬（去心各一两） 天雄（炮裂去皮脐半两）上五味。捣罗为细散，每服一钱匕，温酒调下，空心食前，日进二服。

　　治肾虚，还元保命，壮气除风。四灵丸方巨胜子 生干地黄（焙） 麦门冬（去心焙各一两） 白茯苓（去黑皮三两）上四味。捣罗为细末，炼蜜和丸，如梧桐子大，每服三十丸，煎枣汤下，水饮亦得。服至百日，自觉有异。

　　治本脏诸虚，延年益寿、祛风气、通营卫、活血脉、壮腰脚。通神三灵丸方柏叶（四斤米泔浸七日每日换泔洗净次一日取出近日阴处阴干杵为末） 甘菊花（一斤蒸一日曝干为末） 松脂（四两用滴乳者以桑柴灰汁内煮半日以上候化取出绞取净汁入新水内候凝细研如粉）上三味。一处拌匀，炼蜜和丸剂，再杵一千下，丸如梧桐子大，每日空心临卧，茶酒或温水下五十丸。

　　治虚风，补暖。煨肾散方黄 （蒸过焙干） 白蒺藜（炒） 羌活（去芦头各半两）上三味。杵为散，每服猪肾一对，入末四钱，盐少许，掺于肾内，湿纸裹，煨熟食之，次用温酒一盏投之妙。

　　治肾虚，补元脏，除诸风，益脾实肾。苁蓉丸方乌头（一斤）上一味。炮裂去皮脐，入米泔浸七日，逐日一换水，七日了，便别捣生黑豆末一斗，后以水两石煮乌头，切作片子如钱大，渐渐添豆末入水，自平明煮至黄昏了，取出豆末，只将乌头片于长流水浸半月，出热毒，日满阴干，入青盐三两同捣末，别用苁蓉半斤酒浸二日了，入饭甑蒸三度，每度添酒满再蒸，候蒸得如泥软，便入沙盆内研如泥，牛膝半斤酒浸三日了蒸，蒸一日了便焙干，都捣末，并前乌头青盐等，入在苁蓉膏内和匀，丸如两皂子大，日三两服，每服一丸，温酒嚼下，永绝脾肾冷气。

　　卷第一百八十六

　　补虚治痼冷

　　论曰字书谓阳为实阴为虚，虚非无也，无实而已，人之本脏亏损，虚而无实，则血气衰悴，阴阳不守，脏腑俱弱，故寒冷内生，久而不瘥，蕴积沉固，谓之痼冷，其证或为瘕聚，或为疼痛，或为呕逆，与夫脾胃不能消谷，脐腹多痛，皆其候也。

　　治本脏虚损，痼冷诸疾。大腽肭脐丸方腽肭脐（一对慢火酒炙别杵为末） 精羊肉（一斤煮熟切焙为末） 砂（水煎至燥研半两） 沉香（末） 面曲（炒为末各四两） 羊髓（二升去筋脉研） 酒（一斗同煎六味于银石器内慢火熬成膏瓷合盛） 附子（半斤去皮脐入青盐半斤浆水一斗煮水尽切焙） 肉苁蓉（酒浸去皴皮切焙四两） 巴戟天（去心） 荜澄茄 白豆蔻（去皮） 补骨脂（炒） 香子（炒） 木香丁香肉豆蔻（炮去皮） 桂（去粗皮） 槟榔（锉） 大腹子（锉） 沙苑蒺藜（炒） 紫苏子 葫芦巴（炒） 芎 人参 青橘皮（汤浸去白焙） 阳起石（浆水煮一日细研） 钟乳粉 天麻山芋枳壳（去瓤麸炒各二两）上三十一味。除酒膏外，捣罗为末，入前膏内搜成剂，于臼内捣千余杵，为丸如梧桐子大，每服二十丸，空心温酒或盐汤下。

　　治元脏冷，固真气，暖丹田，坚筋骨，壮阳道，除久寒痼冷，补劳伤虚损，治男子腰肾久冷，心腹积聚，胁下冷癖，腹中诸虫，失精遗溺，形羸力劣，脚膝疼痛，冷风顽痹，上气衄血，咳逆寒热，霍乱转筋，虚滑下利，又治痔 ，湿 生疮，下血不止，金液丹方硫黄（一十两先飞拣去沙石秤研为细末用磁合子盛以水和赤石脂封口以盐泥固济晒干地内先埋罐子盛水令满安合子在上用泥固济讫慢火养七日七夜候足加顶火一 候冷取出研为细末）上一味。药末一两，用蒸饼一两，汤浸握去水，搜和为丸，梧桐子大，每服三十丸，多至百丸，温米饮下，空心服之，又治伤寒阴证，身冷脉微，手足厥逆，或吐或自汗不止，或小便不禁，不拘丸数宜并服之，得身热脉出为度。

　　补骨髓，益真气，治痼冷，润皮肤，悦颜色。香黄丸方硫黄（一两研） 砂（一两研水煎成霜） 生木瓜（一枚去皮切取盖子剜瓤尽入硫黄砂末在内却盖竹签定蒸一复时研膏） 肉豆蔻（去壳炮三枚） 槟榔（三枚生锉） 当归（切焙）石槲（去根） 牛膝（酒浸切焙） 附子（炮裂去皮脐） 巴戟天（去心） 肉苁蓉（酒浸切焙干）香子（炒） 木香 沉香（锉各半两） 白茯苓（去黑皮） 京三棱（炮锉） 干姜（炮）丁香麝香 乳香（别研） 人参 桂（去粗皮） 荜澄茄 阿魏（醋化面调作饼子炙干各一分）上二十四味。除前膏外，捣罗为末，入前膏和丸，如梧桐子大，每服二十丸至三十丸，空心食前温酒下。

　　治元脏虚损，痼冷诸疾。橘皮煎丸方陈橘皮（汤浸去白焙十五两别为末） 石槲（锉去根） 巴戟天（去心） 牛膝（酒浸切焙）肉苁蓉（酒浸去皴皮切焙） 鹿茸（酒浸炙去毛） 菟丝子（酒浸三日焙） 杜仲（去皮炙）阳起石（酒浸细研） 桂（去粗皮） 浓朴（去粗皮生姜汁炙） 吴茱萸（炒） 当归（切焙） 附子（炮裂去皮脐） 干姜（炮） 京三棱（煨锉） 萆 （各三两） 甘草（炙一两）上一十八味。捣罗为末，先以好酒五碗。于银石器内煎橘皮末如饧，入诸药同搜匀，杵三五百下，丸如梧桐子大，每服二十丸至三十丸，空心温酒或盐汤下。

　　治肾脏虚冷，不思饮食，倦怠。羊骨煎丸方羊脊骨（一条去肉截成段用 砂二两醋二升同煎旋煎旋蘸骨炙令焦黄以醋尽为度细锉焙干） 沉香（锉） 木香 槟榔（锉） 桂（去粗皮） 人参 牛膝（酒浸切焙） 白茯苓（去黑皮）山芋 郁李仁（汤浸去皮） 附子（炮裂去皮脐） 白术 丁香 肉苁蓉（酒浸去皴皮切焙）石槲（各半两） 阿魏（一分醋化入面和作饼炙干）上一十六味。捣罗为末，酒煮面糊，丸如梧桐子大，每服空心盐酒或盐汤下，二十丸至三十丸。

　　补虚，破宿冷。内灸丸方附子（炮裂去皮脐） 白茯苓（去黑皮） 远志（去心） 巴戟天（去心） 破故纸（酒浸炒）虎头骨（酥炙） 牛膝（酒浸切焙） 楝实（炒去核） 木香（各一两） 吴茱萸（酒浸一宿炒） 白牵牛（炒各半两）上一十一味。捣罗为末，先用复道艾二两，酒一升，熬减半，滤去艾，入大黄末 砂末各一分，再于银石器内熬成膏，候冷拌和众药，如干入酒糊和丸，梧桐子大，每服十丸，早晚盐汤下。

　　治下元虚惫，腰冷疼，小便滑数，冷气攻筑，虚损不足。 砂丸方砂（半两细研水煎炼成霜） 青盐（细研三两） 生姜（五斤绞汁） 附子（半斤生去皮脐为末与 砂青盐附子生姜汁内慢火煎稠取出瓷器盛） 肉苁蓉（酒浸去皴皮切焙） 远志（去心）木香 山茱萸 巴戟天（去心） 山芋 石槲（去根锉各二两）上一十一味。捣罗为末，与前药和匀，炼蜜丸如梧桐子大，每服空心温酒下二十丸。

　　补虚冷，固元脏，消脾胃久积。金髓丸方羊脊骨（一条去肉以 砂末半两酽醋一碗化 砂令匀涂脊骨上慢火炙醋尽骨苏为度焙别为末） 牛膝（酒浸切焙一两） 京三棱（炮锉一两半） 附子（炮裂去皮脐） 香子（炒）楮实（各一两） 桂（去粗皮） 石槲（锉各一两半）上八味。除羊骨 砂外，捣罗为末，同前末拌匀，酒煮面糊，丸如梧桐子大，每服二十丸至三十丸，空心温酒下。

　　治元脏积冷，奔豚气冲，心腹 痛，补气化积。沉香丸方沉香（锉） 木香（各半两） 砂（半两水煎炼成霜） 附子（炮裂去皮脐一两） 丁香槟榔（锉） 香子（炒各半两）上七味。捣罗为末，酒煮面糊，丸如梧桐子大，每服二十丸至三十丸。空心盐汤或盐酒下。

　　治一切冷气伏火。太阳丹方硫黄（十两） 丹砂（五两）上二味。合研极细末飞过，针砂二十五两水淘净，都入三斗铁锅内，用水常及七分以来，煮七复时，汤耗旋添热汤，频以连皮东南柳条子搅转，如药着条子上，遂旋以桑白皮刮下，却入锅中，候日数足，取少许于火上烧，无鬼焰为度，若有鬼焰即更煮。直候无鬼焰住火，再用水飞，澄去针砂不用，将丹砂硫黄，锅内慢火泣尽水脉，团成块，安生铁器中，用炭一秤以上围簇 成汁，候火尽停冷，取药以纸五七重裹，掘地坑埋一宿，取出细研，用灯心煮枣，剥取肉和丸，如梧桐子大，每服两丸至三丸，空心温水或温酒下。

　　治脾肾久虚，脐腹痼冷，目暗耳焦，身重足痛，行步艰难，腿膝无力，补丹田，壮筋骨。二石丸方磁石（二两火 醋淬七遍） 砂（半两）上二味。椎碎，入砂合子内，盐泥固济，木炭火烧令通赤，候冷取出细研，以酒煮羊肾一对，细切烂研取汁，入少面为糊，和丸如梧桐子大，阴干，每服三十丸，空心食前盐汤下。

　　治男子元气虚冷，妇人赤白带下，血海诸冷。附子丸方附子（一两炮裂去皮脐） 砂（一钱水煎炼成霜）上二味。捣研为末，酒煮面糊，丸如梧桐子大，每服三十丸，男子盐汤妇人醋汤下。空心服。

　　卷第一百八十六

　　补虚理腰膝

　　论曰内经谓腰者肾之府，转摇不能，肾将惫矣，膝者筋之府，屈伸不能，行则偻附，筋将惫矣，盖肾主腰，肝主筋，筋聚于膝。若肾脏虚损，肝元伤惫，则筋骨受病，故腰膝为之不利。

