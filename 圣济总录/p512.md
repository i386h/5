<!-- { "loadSidebar": true } -->
　　治元脏虚冷，腰膝无力疼痛，滋润肌肤，悦泽颜色，进饮食。腽肭脐丸方腽肭脐（酒浸微炙） 鹿茸（去毛酥炙） 肉苁蓉（酒浸切焙） 牛膝（酒浸切焙） 人参木香独活（去芦头） 天麻 白术 防风（去叉） 巴戟天（去心） 麝香（研） 铁粉（研）五味子（各一两） 石槲（去根） 沉香（锉） 白茯苓（去黑皮） 远志（去心） 菖蒲（米泔浸切焙）山芋 荜澄茄 丁香 肉豆蔻（去壳） 诃黎勒皮（各三分） 槟榔（锉） 熟干地黄（焙）萆 松花（各一两半） 丹砂（研） 赤石脂（研各二两）上三十味。捣研为细末，同罗令匀，炼蜜和捣，丸如梧桐子大，每服二十丸至三十丸，空心食前温酒下，粟米饮亦得。

　　治肾肝虚损，腰膝无力疼痛，及妇人虚冷，赤白带下，壮筋骨。木瓜煎丸方木瓜（宣州大者三枚切开顶去瓤作瓮子入 砂末用新罐子盛蒸加稀饧烂研） 砂（半两水煎成霜） 羌活（去芦头） 菊花（蒸） 地骨皮 骨碎补 牛膝（酒浸切焙） 吴茱萸（汤浸焙炒各二两） 胡椒 荜澄茄 诃黎勒（煨去核） 桂（去粗皮） 葫芦巴 补骨脂（炒） 巴戟天人参（各一两） 干姜（炮） 甘草（炙各半两）上一十八味。杵一十六味为末，以木瓜 砂膏和匀，入熟蜜少许，捣三千杵，丸如梧桐子大，每服二十丸，空心夜卧温酒下，每二日加一粒，至四十丸止。

　　治肝肾久虚，腰膝不利，肌肤羸弱憔悴，渐成劳疾，服此强筋骨，悦颜色，耐寒暑，倍力，补精益髓。石槲丸方石槲（去根） 牛膝（酒浸切焙） 山茱萸 续断 沉香（锉） 肉苁蓉（酒浸一宿切焙） 钟乳（研） 桂（去粗皮） 熟干地黄（焙） 白茯苓（去黑皮） 泽泻 黄 （锉） 菟丝子（酒浸三日别捣曝干） 蛇床子 山芋 附子（炮裂去皮脐） 鹿茸（去毛酥炙） 巴戟天（去心） 杜仲（去粗皮炙） 补骨脂（炒各一两）上二十味。同为细末，炼蜜和捣，丸如梧桐子大，每服二十丸至三十丸，空心温酒盐汤任下。

　　治肝肾虚，腰膝无力，四肢倦闷，腹胁冷痛，壮筋力，和气血，补暖。木瓜丸方木瓜（宣州者二枚去皮瓤剜作瓮子） 砂（半两以绢袋贮在木瓜内） 羊肾（一对研以上用好酒四升银石器中候 砂尽去袋子熬成膏） 雄雀（一对去皮毛嘴爪肠肚骨用肉研） 肉苁蓉（酒浸一宿切焙二两） 葫芦巴 附子（炮裂去皮脐） 沉香（锉） 木香 香子（舶上者炒）楝实（锉炒） 巴戟天（去心） 椒红 青橘皮（去白焙） 槟榔（锉） 桂（去粗皮各一两）上一十六味。捣罗一十二味为末，以前四味膏和丸，如梧桐子大，每服三十丸，空心盐酒下。

　　温养肝肾，调顺气血，补虚排邪，理腰膝风痹，皮肤不仁，或下注步履艰难，久服无健忘，益心气，清头目，定神魂。虎骨酒方虎胫骨（一两酥炙） 黄 （锉） 桔梗（炒） 酸枣仁（炒） 茯神（去木） 羌活（去芦头）石菖蒲（米泔浸一宿切焙） 远志（去心） 芎 牛膝（酒浸一宿切焙） 肉苁蓉（酒浸一宿切焙） 熟干地黄（焙） 附子（生去皮脐以新汲水浸半日又破作两片换水浸一日焙干） 萆石槲（去根各一两） 防风（去叉） 羚羊角（镑各半两）上一十七味。锉细，以生绢袋盛，入醇酒一斗浸之，密封瓶口，春夏三日，秋冬七日，每服温饮一盏，日二，如服尽，添酒五升浸之，又服尽，取滓焙干为末，每服一钱匕，酒调下，或以蜜丸如梧桐子大，每服三十丸，空心温酒下。

　　治下元风冷，流注腰膝，行步不能，状似软风，补益阳气。乌头煎丸方乌头（五两换水浸令透软去皮脐细切用好酒三升熬烂更细研成膏） 木瓜（三枚下面剜去瓤核将熟艾捣末入在木瓜内填实蒸熟烂研） 海桐皮（锉） 牛膝（去苗酒浸切焙） 羌活（去芦头） 巴戟天（去心） 肉苁蓉（酒浸切焙各一两半） 青盐（研） 青橘皮（去白焙）香子（炒） 狗脊（去毛） 萆 （各二两）上一十二味。捣罗十味为末，入前二味膏中和匀，丸如梧桐子大，每服三十丸，空心温酒盐汤任下。

　　治下经伤惫，腰膝无力，四肢皴黑，筋骨疼痛，行履艰难。羊骨煎丸方羊脊骨（一条） 附子（炮裂去皮脐） 槟榔（锉） 黄 （蜜炙锉） 枳壳（去瓤炒各一两） 沉香（锉） 蜀椒（去目并合口炒出汗） 桂（去粗皮） 木香（各半两）上九味。杵罗八味为末，用 砂二两飞过，法酒米醋各一升，同羊脊骨入银器内，文武火熬，令酒醋尽，焙燥杵罗为末，别用酒作面糊，同前八味药末和捣。丸如梧桐子大，每服二十丸至三十丸，空心夜卧温酒或盐汤下。

　　治四体沉重，脚膝无力，骨髓冷疼，壮筋骨，明耳目。八神散方附子（去皮脐一两） 乌头（去皮脐） 草头乌（各二两并每个锉作三段同用盐二两慢火煮一日焙干） 防风（半斤以上四味并锉令块子相似） 蛇床子 莨菪子 马蔺子 吴茱萸（各二两）上八味。同用慢火炒令烟出，急倾在净地上，拣取附子防风乌头等四味，杵罗为细散，以瓷合子盛，每服一钱匕，空心取井花水，面东调下十丸，日后渐加至三钱匕。

　　治元脏虚损，下注腰膝，行步艰难，膝胫少力，补虚。萆 丸方萆 （六两） 杜仲（去粗皮炙二两半） 牛膝（酒浸二日切焙） 续断 干木瓜（焙各三两） 桂（去粗皮半两）上六味。捣罗为细末，炼蜜丸如小弹子大，研丹砂末为衣，每服一丸，食前温酒嚼下，木瓜汤亦得。

　　治元脏虚损，腰膝筋骨疼痛。倍力丸方补骨脂（二两微炒） 桂心（二两） 缩砂（一两去皮） 附子（二两炮裂去皮脐） 木香（二两） 安息香（二两以酒熬成膏） 鹿角胶（二两捣碎炒令黄燥）上七味。捣罗为末，炼蜜并安息香膏相和，捣三二百杵，丸如梧桐子大，每日空心以温酒下三十丸。

　　暖下元，补筋骨，久服令人壮健悦泽。补骨脂丸方补骨脂（五两微炒捣罗为末） 胡桃仁（二两研如脂） 蜜（四两）上三味。以蜜胡桃仁相和，熬如稀饧，后入补骨脂末，和丸如梧桐子大，每日空心以温酒下三十丸。

　　治骨极肾虚，脚膝骨髓酸疼，宜服补益。酸枣仁散方酸枣仁（八两微炒） 虎胫骨（八两涂酥炙令黄） 熟干地黄（八两） 杜仲（二两去皮炒黄） 桂心（三两） 牛膝（三两去苗）上六味。杵罗为散，每服二钱匕，胡桃酒调下，葱茶调亦得，空心日午夜卧各一服。

　　治骨极肾虚，脚膝酸疼。酸枣仁散方酸枣仁（微炒） 虎胫骨（酥炙） 熟干地黄（焙各八两） 杜仲（去粗皮炙） 桂（去粗皮）牛膝（去苗各三两）上六味细锉，以酒一斗五升浸，经三日，曝干后，再入酒浸三日，曝干，如此酒尽为度，捣罗为细散，每服二钱匕，空心食前温酒调下。

　　补益，壮筋骨，驻颜色。牛膝木瓜丸方牛膝（二两酒浸一宿切焙） 木瓜（一枚去顶并瓤入艾一两蒸熟） 巴戟天（去心炒）香子（炒） 木香（各一两） 桂（去粗皮半两）上六味。将五味为末，入熟木瓜并艾同捣千杵，丸如梧桐子大，每服二十丸，空心温酒下。

　　治下脏冷气，腰膝无力。沉香丸方沉香（锉一两） 白芷（一两） 乌药（锉四两） 丁香 香子（炒各半两）上五味。捣罗为末，炼蜜丸如小鸡头大，每服一丸，食前温酒嚼下。

　　治脚膝，壮筋骨，乌髭鬓，理风虚，悦颜色，补益。何首乌丸方何首乌（一斤半） 菖蒲（半斤二味同米泔浸五日逐日一换铜刀切曝干） 牛膝（去苗一斤） 天南星（四两）上四味。并生为末，酽醋五升，好酒一斗，入药末调之，以文武火熬成膏，可丸即丸如梧桐子大，每服二十至三十丸，空心盐汤下，临卧盐茶下十丸。

　　补益壮腰脚，大效。四倍丸方蜀椒（去目并合口炒出汗一两） 菟丝子（酒浸三宿别捣二两） 萆 （洗焙四两） 牛膝（酒浸二宿切焙八两）上四味。同为细末，炼蜜和捣五百杵，丸如梧桐子大，每服三十至五十丸，早晚温酒盐汤任下，服之一年，行如奔马。

　　补下元，乌髭鬓，壮脚膝，进饮食，悦颜色，治腰疼。杜仲丸方杜仲（去粗皮炙为末） 补骨脂（炒香熟为末） 胡桃仁（汤浸去皮研各一两）上三味。研匀，炼蜜丸如梧桐子大，每服三十丸，空心温酒下。

　　治腰膝无力，行步艰难，虚惫冷积，面黄体肿，饮食进退。吴茱萸丸方吴茱萸（汤洗焙炒） 青橘皮（去白焙） 干姜（炮各等分）上三味。捣罗为末，用无灰酒和成剂，别用无灰酒和面作饼子，浓一指，每一饼内安药一鸭子大，用秆草一束，一半已烧成草火，一半旋添同烧，仍安药饼子于火内，煨令香熟，放冷去面取药，酒和成剂，丸如梧桐子大，每服三十丸，空心日午夜卧盐汤下。

　　治腰膝，补下元，壮筋骨。地黄散方生地黄（五斤） 五加皮（五两） 牛膝（去苗半斤）上三味。各细锉，先以酒浸地黄一宿，后九蒸九曝，同捣罗为散，每服二钱匕，空心温酒下，粳米粥调亦得。

　　治腰膝疼痛，及腹内一切冷病，令人颜色悦泽，骨髓坚固，行及奔马。地仙煎方山芋末（一斤） 杏仁（汤浸去皮尖双仁一升） 生牛乳（一升）上三味。先研杏仁极细，入生牛乳绞取汁，次取山芋末相拌，入新瓷器密封，安于釜中，重汤煮一日煎成，每服一匙，空心温酒调下。

　　治腰膝积冷酸疼，或 麻无力，壮真元。菟丝子丸方菟丝子 牛膝（寸截各一两）上二味。于银石器内好酒渍之，令酒过药一寸，经五日控干焙燥，捣罗为末，将元浸酒煮面糊，丸如梧桐子大，每服三十丸，空心食前酒下。

　　治骨髓虚惫，腰膝无力。巴戟丸方巴戟天（去心三分） 黄 （锉一两） 远志（去心） 牛膝（去根酒浸焙） 熟干地黄（焙）山芋（各三分） 桂（去粗皮） 五味子 附子（炮裂去皮脐各半两） 猪肾（一对去脂膜破开内蜀椒四十九粒盐花少许拌匀湿纸裹煨熟去椒细研如糊搜诸药）上一十味。捣罗九味为末，以猪肾和丸，如梧桐子大，每服二十丸，温酒下。

　　卷第一百八十七

　　补虚进饮食

　　论曰脾播百物气泽，以埤诸脏腑者也，真气强盛，则可以腐熟水谷，播诸脏腑，滋养营卫，充实肌肤，若中下气虚，内生寒冷，阳气不足，则不能腐熟水谷，故虚而不嗜食，当补虚以助其阳气也。

