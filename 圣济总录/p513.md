<!-- { "loadSidebar": true } -->
　　治脾肾虚冷，不思饮食。芜荑丸方芜荑（炒六两） 乌梅肉（炒二两） 黄连（去须半两） 浓朴（去粗皮生姜汁炙五两）补骨脂（炒） 肉苁蓉（酒浸切焙） 巴戟天（去心） 附子（炮裂去皮脐） 鹿茸（去毛酥炙）陈橘皮（去白切焙各四两）上一十味。捣罗为末，粟米粥丸如梧桐子大，每服三十丸，空心日午温米饮下。

　　补脾肾，止心腹痛，进饮食。沉香丸方沉香（锉二两） 鹿茸（去毛酥炙） 浓朴（去粗皮生姜汁炙） 乌药（锉） 楝实（锉炒） 白茯苓（去黑皮） 石槲（去根） 白术 诃黎勒（炮去核） 人参（各一两）上一十味。捣罗为细末，酒煮面糊，丸如梧桐子大，每服二十丸至三十丸，温酒或米饮下，空心食前。

　　治元脏虚冷，脾胃不和，不进饮食，肌肤瘦瘁，面黄腹胀，四肢怠惰，精神不乐。兼疗膀胱积冷气痛。蓬莪术丸方蓬莪术 京三棱（各四两同煨乘热椎碎捣罗为末以米醋于银石器煮入 猪胰一枚去脂膜烂研细与 砂末半两同熬成膏醋不拘多少约药末为数） 砂（飞研半两） 楝实（炮） 舶上香子（炒） 山芋 槟榔（煨锉） 附子（炮裂去皮脐） 枳壳（去瓤 炒各二两）上九味。除前三味制了外，六味捣罗为末，以前膏和捣三五百杵，丸如梧桐子大，每服二十丸至三十丸，温酒或盐汤下，空心食前服。

　　治脾元虚冷，饮食减少，面黄腹痛。荜澄茄汤方荜澄茄 石槲（去根） 附子（炮裂去皮脐） 桂（去粗皮） 巴戟天（去心各一两） 白术（锉炒） 五味子 芎 （各三分） 人参 白茯苓（去黑皮） 木香 槟榔 白豆蔻（去皮各半两）上一十三味。锉如麻豆，每服三钱匕水一盏，生姜二片，枣二枚擘破，煎至七分去滓，空心日午近晚温服。

　　治脾元虚弱，冷气上攻，饮食减少。 砂丸方砂（水煎飞成霜） 木香 桂（去粗皮） 肉豆蔻（去壳炮） 附子（炮裂去皮脐）香子（炒） 青橘皮（去白焙） 陈橘皮（去白焙各半两） 山芋（半斤） 木瓜（二枚）上一十味。纳八味捣罗为末，先以木瓜切盖出瓤，如小瓮子样，访问元盖，逐个木瓜，共入 砂末半两，以元盖紧缚，用无灰酒三升，于银石器内，以慢火煮，候酒欲干木瓜烂，取出入前八味药末相和杵，丸如梧桐子大，每服二十丸至三十丸，盐汤或盐酒下。

　　治脾元虚冷，心胸满闷，饮食减少，脐腹撮痛，面色黄黑，耳焦枯，阳事弱。正阳丹方硫黄（研） 菖蒲（切） 天雄（炮裂去皮脐） 阿魏（醋调面和饼子炙各一两） 沉香（锉）浓朴（去粗皮生姜汁炙） 草豆蔻（去皮） 干姜（炮） 桃仁（去皮尖双仁炒） 槟榔（锉各半两）上十味，捣罗为末，再研令匀，面糊为丸，如梧桐子大，盐汤下十五丸至二十丸。

　　治脾气虚，心腹胀满，少思饮食。陈橘皮散方陈橘皮（一两半汤浸去瓤焙） 胡椒（半两） 桂心（三分） 附子（一两炮裂去皮脐）高良姜（一两锉） 甘草（半两炙微赤锉） 浓朴（二两去粗皮涂生姜汁炙令香熟） 诃黎勒（一两煨用皮）上八味。捣为末，清粥饮调下一钱匕，忌油。

　　治元气虚损，腹胁雷鸣，中脘胀满，或发冷疼。葫芦巴汤方葫芦巴（炒） 川芎 木香 京三棱（煨） 白术 官桂（去皮） 白蒺藜（微炒） 当归益智陈橘皮（去白以上各一两） 沉香 附子（炮去皮脐） 舶上 香（微炒各一两半） 干姜（半两炮） 甘草（三分炙令黄） 苦楝子（三两取肉不用核）上一十六味。捣罗为细末，每服二钱匕，煎沸汤点，不拘时服。

　　补虚进食，正脾元。豆蔻丸方肉豆蔻（去壳炮） 槟榔（锉） 桂（去粗皮） 青橘皮（去白焙） 半夏（姜汁制） 附子（炮裂去皮脐） 干姜（炮各一两） 白术（二两） 京三棱（煨锉一两半）上九味。捣罗为末，醋煮面糊，丸如梧桐子大，每服二十丸至三十丸空心盐汤或温酒下。

　　治男子妇人患后，不思饮食，补虚。理中汤方槟榔（锉） 白茯苓（去黑皮） 益智（去皮炒） 桂（去粗皮） 陈橘皮（去白焙） 半夏（姜汁制） 沉香（各一两锉）上七味。粗捣筛，每服三钱匕，水一盏，生姜二片，枣二枚擘破，煎至七分，去滓温服，不拘时。

　　治脾脏虚冷，脐腹疼痛，胸胁痞闷，不思饮食。人参丸方人参 白茯苓（去黑皮） 浓朴（去粗皮生姜汁炙） 青橘皮（去白焙各一两） 高良姜（炒） 半夏（汤浸七遍焙） 桂（去粗皮各半两） 甘草（炙三分）上八味。捣罗为末，生姜汁煮面糊，丸如梧桐子大，每服二十丸，生姜汤下，不拘时候。

　　补脾胃，悦颜色，长肌进食。大枣丸方大枣（四升蒸熟去皮核研膏） 熟艾叶（浓者粳米粥拌匀焙干六两） 杏仁（去皮尖双仁炒） 半夏（姜汁浸一宿炒各二两） 人参（四两）上五味。捣罗四味为末，以枣膏丸如梧桐子大，每服二十丸，空心温酒或米饮下。

　　治脾胃虚冷，不进饮食。 砂丸方砂（水煎成霜别研半两） 人参 白术 蓬莪术（煨锉） 吴茱萸（汤浸焙炒） 白茯苓（去黑皮） 青橘皮（汤浸去白焙） 陈橘皮（汤浸去白焙） 荜茇（各一两半）上九味。除 砂外，捣罗为末，同和匀，酒煮面糊，丸如梧桐子大，每服二十丸。盐汤下，不拘时候。

　　补虚驻颜，进饮食，治一切冷气。少阳丹方苍术（四两去黑皮锉成块子用浆水浸一宿取出用井水洗七遍焙干炒） 香子（三两炒）附子（二两去皮脐浆水浸一复时取出别用浆水沙锅子内煮切成片子焙干） 丹砂（半两研细为衣）上四味。除丹砂外，捣罗为末，酒煮面糊，丸如梧桐子大，以丹砂为衣，每服二十丸，空心夜卧温酒或盐汤下。

　　治脾元不和，中焦痞闷，气滞噎塞，不进饮食，补虚。沉香煮散方沉香（锉） 木香 青橘皮（汤浸去白焙） 陈橘皮（汤浸去白焙） 人参 郁李仁（汤浸去皮研） 甘草（炙各一两） 槟榔（锉） 草豆蔻（去皮） 桂（去粗皮） 干姜（炮各半两）上一十一味。捣罗为散，每服三钱匕，水一盏，煎至七分，去滓温服，不拘时。

　　卷第一百八十七

　　补虚调腹脏

　　论曰脾者仓廪之官，胃为水谷之海，其气和平，布散精微，上注于心肺，下流于肾肝，虚损之人，仓廪不足，谷气衰弱，腹脏不调，治法宜以调和脾胃为先。

　　补虚治气，调顺三焦，安和脏腹，进饮食。沉香汤方沉香（一两） 肉豆蔻仁 桂（去粗皮） 木香 浓朴（去粗皮生姜汁炙） 槟榔 青橘皮（汤浸去白焙） 诃黎勒皮 白术 当归（焙） 京三棱（醋浸一宿煨锉） 人参 枇杷叶（炙刷去毛） 芎 干姜（炮） 蓬莪术（煨锉） 黄 郁李仁（汤浸去皮并双仁） 附子（炮裂去皮脐） 白茯苓（去黑皮） 石槲（去根酒浸微炙） 前胡（去芦头） 枳壳（去瓤麸炒） 甘草（炙各半两）上二十四味。锉如麻豆，每服五钱匕，水一盏半，入生姜三片，大枣三枚擘破，煎至八分，去滓稍热食前服。

　　治脏腑虚弱，眼目昏暗，腰膝无力或多脑冷酸痛，饮食减少，补暖。木瓜煎丸方木瓜（宣州者两枚去子蒸令熟） 黑豆（拣细紧者一升） 陈橘皮（汤浸去白） 吴茱萸（各四两上先煮黑豆令熟 干却入三味拌匀用好酒一斗入豆内同煎泣干漉出令烂研似面糊然后入下项药末） 附子（炮裂去皮脐） 桂（去粗皮） 芎 羌活（去芦头） 肉豆蔻（去壳）槟榔（锉各一两）上一十味。捣罗六味为末，入在前膏内，搜和令匀，再杵得所，为丸如梧桐子大，每服十五丸至二十丸，空心夜卧盐汤下，候见效即减五丸，甚妙。

　　补元气，调脏腹，解二毒伤寒，除腰膝疼痛，及治真阳伤惫，霍乱吐泻，偏风 麻痹痛，香港脚注肿，行履不得。十华汤方附子（炮裂去皮脐） 黄 （锉） 羌活（去芦头） 白术（炒） 青橘皮（汤浸去白）桔梗（炒） 干姜（炮） 桂（去粗皮） 甘草（炙） 五加皮（用吴茱萸一两以水一碗同五加皮煮之水尽为度去茱萸细锉皮焙干用）上一十味。等分，锉如麻豆，每服三钱匕，水一盏，入生姜三片，枣二枚擘破，煎至六分，去滓温服。

　　治真脏气弱，洞泄寒中，腹内雷鸣，时多便泄，饮食减少，多困嗜卧。石槲黄 丸方石槲（去根二两） 肉苁蓉（酒浸切熔干一两半） 五味子 黄 （微炙锉） 枳壳（去瓤炒） 熟干地黄（焙各一两） 诃黎勒皮（半两） 木香 山芋 苍术（切碎炒） 泽泻（各一两）上一十一味。捣罗为末，以酒煮面糊和丸，如梧桐子大，每服二十丸至三十丸，温酒或盐汤下。空心食前。

　　治元脏冷气，脐腹疼痛冲心，及久泻痢，诸药不瘥者。归命丸方青橘皮（汤浸去白焙） 桂（去粗皮） 半夏（洗七遍去滑焙） 乌头（去皮脐） 附子（去皮脐） 干姜 硫黄（舶上者各半两） 槟榔（锉二枚） 胡椒（四十九粒） 肉豆蔻（去壳二枚）上一十味。并生为末，唯硫黄别研，极细为度，入众药末中令匀，以米醋面糊。更入盐少许，同和丸如绿豆大，每日空心温酒下十五丸，疾甚不可救者，煎盐艾汤下二十丸。

　　治脾元虚冷，泄痢，不思饮食，时多干哕，补益。枳壳煎丸方枳壳（去瓤 炒四两） 浓朴（去粗皮生姜汁炙） 杏仁（去皮尖双仁炒） 吴茱萸（洗）干姜（炮） 附子（炮裂去皮脐各半两） 艾叶（伏道者四两揉如绵）上七味。捣罗六味为末，以酽醋一斗，于银石器内煎艾得所，次入药末同煎，再入臼杵千百下，为丸如梧桐子大，每服空心温酒或生姜汤下二十丸，加至三十丸。

　　补中益气，调顺脾元，治心胸满闷，不思食，上热下冷。白豆蔻汤方白豆蔻仁（半两） 肉豆蔻仁（三枚） 白术（一两） 桂（去粗皮半两） 青橘皮（汤浸去白半两） 浓朴（去粗皮生姜汁炙半两） 甘草（炙三分）上七味。粗捣筛，每服二钱匕，水一盏，入生姜二片，粟米少许，枣二枚擘，同煎至七分，去滓热服。

　　治一切冷气，积年气痢，补暖。莨菪子丸方莨菪子（水浸锻石清汁煮一复时掬出芽曝干炒） 附子（炮裂去脐皮） 干姜（炮） 陈橘皮（汤浸去白焙） 桂（去粗皮） 浓朴（去粗皮生姜汁炙各半两）上六味。捣罗为末，水煮面糊和丸，如梧桐子大，每服二十丸，食前米饮下，加至三十丸，如觉热发，以绿豆汁解之。

