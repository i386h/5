<!-- { "loadSidebar": true } -->
　　补暖下元，止泄痢。雪粉丸方阳起石（野狼牙者半两杵研如粉） 钟乳（研半两） 砒霜（细研半两） 黄蜡（用浆水煎炼三五遍令白半两） 羊肾 脂（水洗过二两）上五味。合研三味令匀，粗瓷碗中炭火上熔蜡脂成汁，下药末搅匀拈下，乘热丸就如梧桐子大，每服三丸，空心新汲水下。

　　散宿冷，调脏气，治腰膝疼痛。调中丸方阿魏（三钱用醋化成膏入白面和作饼子焙干） 浓朴（捣作粗末用生姜自然汁拌匀慢火铫子内炒干秤一钱） 白附子（捣作粗末用醋拌匀慢火铫子内炒干秤一钱） 草豆蔻（和皮捣作粗末秤一钱入青盐二钱入铫子内同炒黄色）上四味。捣罗为末，酒煮面糊，丸如绿豆大，以丹砂为衣，每服二十丸至三十丸空心食前米饮下。

　　补虚，浓肠胃，美饮食。朴附丸方浓朴（去粗皮一斤） 生姜（一斤同浓朴于木臼内捣匀取出晒干） 附子（炮裂去皮脐二两） 干姜（炮半斤）上四味。捣罗为末，熟枣肉并面糊，丸如梧桐子大，空心食前温酒或米饮下五十丸至七十丸。

　　治脏寒，补下元。内灸丸方艾叶（一斤）上于五月五日采取，用米醋洒湿，压一宿，以文武火焙干为末，却用五日煮粽汁七升，于锅内熬成膏，捣数百杵，丸如梧桐子大，每服二十丸，空心盐汤下。

　　卷第一百八十七

　　补虚消痰

　　论曰脾胃者仓廪之官，播百物气泽，以埤诸脏腑者也，脾土也，土能制水，则水不溢，虚损之人脾胃气弱，故于水谷不能克消，土气不能胜水，津液停积，结聚上膈，是为痰也，今补虚兼以助脾之药，则痰自消矣。

　　补益五脏，去痰饮，三焦虚热，风劳毒瓦斯攻手足，寒热烦躁。枇杷前胡汤方枇杷叶（去毛） 前胡（去芦头） 白茯苓（去黑皮） 木香 泽泻 五味子 诃黎勒皮桔梗（炒各三分） 白芷 防风（去叉） 鳖甲（醋炙去裙 ） 木通（锉） 大腹皮（锉） 京三棱（炮锉） 浓朴（去粗皮生姜汁炙各半两） 当归（切焙） 芍药 牡丹皮 枳壳（去瓤锉炒）甘草（炙） 知母（焙各一分） 人参 藿香 白术（各一两一分） 半夏（汤洗十遍米炒微黄一两）上二十五味。粗捣筛，每服五钱匕，入生姜半分拍破，枣二枚擘，水二盏，煎至一盏，去滓稍热服，空心晚食前各一。

　　治身体劳倦，四肢拘急，腹内刺痛，体弱，风痰头疼，肾脏伤惫，胸臆噎塞，久积冷气，妇人血海冷滞，补不足。附子汤方附子（炮裂去皮脐） 乌头（炮裂去脐皮） 柴胡（去苗土） 前胡（去芦头） 黄 芎白术 人参 木香 当归（切焙） 羌活（去芦头） 甘草（炙） 桔梗（炒） 白芷 地榆桂（去粗皮各一两）上一十六味。锉如麻豆大，每服三钱匕，水一盏，生姜二片，枣二枚，葱白一寸，同煎至七分，空心服。

　　治肝肾久积风，冷痰滞气，上攻眼目，肿涩疼痛，肌肉 动，心神多倦，去痰涎，壮筋骨，补元气，益心利肺。天麻煎丸方天麻（半斤净洗焙干捣末） 牛膝（酒浸切焙一斤捣为末） 杏仁（汤浸去皮尖双仁细研四两） 生地黄（五斤好者净洗于木臼内杵取汁三斤）上四味一处。于银器内，以水三斗煎至五七升，以布绞取汁，却将滓于木臼内捣令极细，后以水三五升浸取汁，同于银器内熬，更用无灰酒五升，安息香三两，慢火煎成膏，后入葫芦巴（三两） 天雄（炮裂去皮脐） 石槲（去根） 沉香（锉） 巴戟天（去心） 玳瑁（锉末） 桂（去粗皮） 白花蛇（酒浸炙去皮骨焙各一两） 槟榔（锉半两） 独活（去芦头）芎（一两） 大腹（一两和皮锉） 当归（切焙一两） 木香（一两） 益智（去皮三分）远志（去心三分） 干姜（炮裂一两） 酸枣仁（炒一两）上二十二味。除前四味作膏外，捣罗为末，入前膏内和为团，于木臼内杵一二千下，丸如梧桐子大，每服以温酒下二十五丸，加至三十丸，若常服空心一服，有疾早晚各一服。

　　补虚下气去痰。茱萸丸方吴茱萸（汤浸七遍焙一两半） 砂（半两用醋浆水淹搅五七百度用纸滤过瓷器内慢火逼令干） 木香（一两） 京三棱（三两炮熟捣） 青橘皮（汤浸去白一两半） 干姜（炮裂一两半）附子（炮裂去皮脐一两半） 半夏（汤洗十遍微炒一两半） 巴戟天（去心酒浸一宿一两）香子（一两微炒） 硫黄（一两甘草水洒研七日）上一十一味。各捣研为末，先用硫黄末，以精羊肉十五两细切拌和令匀，淹一宿，便用好醋一升半煎泣尽醋刮在臼内，后将药末并 砂同入臼内，杵一千下，丸如梧桐子大，空心盐汤下一十丸。

　　治痰盛，利胸膈，和脾肺气，止嗽思食，治心经虚热，咽喉干爆，舌涩壅闷，口内生疮。五味子汤方 五味子 人参 诃黎勒皮（炒） 白术 白茯苓（去黑皮） 桔梗（炒） 枳壳（ 炒去瓤） 前胡（去苗土） 贝母（去心炒） 陈橘皮（汤浸去白） 甘草（炙） 半夏（生姜汁和作曲焙干各一两） 麦门冬（去心焙） 干姜（炮裂） 桂（去粗皮各半两）上一十五味。粗捣筛，每服三钱匕，水一盏，入生姜一枣大切，煎至七分，去滓温服。

　　治上膈多热，下脏虚冷，皮肤不泽，气力乏少，大便秘涩，或时泄痢，头旋痰滞，口干舌强，益寿延年。五精煎丸方白茯苓（去黑皮别取末） 甘菊花（炊一复时不住洒酒曝干别取末） 菖蒲（石上生者酒浸三日炊一日焙干别取末） 桂（去皮取心中好者别取末各四两） 天门冬（去心焙） 白术（切作片子白者可用） 人参 牛膝（各一斤捣碎各以水并酒共一斗浸药三日绞取浓汁滤去滓于银器内慢火各熬成膏） 生黄精（五斤） 生地黄（五斤二味各捣取汁于银器内慢火熬成膏）上一十味。先将下六味逐味取汁，熬至半斤可住火，然后将膏六件，共合成三斤，以前四味散药同和匀，曝干再入膏和搜，直后入尽三斤膏药，再入臼中杵五六千下，丸如梧桐子大，每服三四十丸，食前后清酒或米饮下，久服自觉神效。

　　补虚，治痰饮，兼患后余毒，不思饮食，三焦气惫。理中汤方槟榔（锉） 赤茯苓（去黑皮） 木通（锉） 桂（去粗皮） 陈橘皮（汤浸去白） 半夏（用生姜捣碎焙） 沉香（各等分）上七味。粗捣筛，每服三钱匕，水一盏，生姜半分切，煎至八分，去滓食前温服。

　　补虚治痰。羊肾丸方天南星（一两切生姜十片同水煮过） 半夏（一两切生姜十片同水煮过焙干） 香子（一两微炒） 附子（两枚炮裂去皮脐） 白附子（一两炮） 干姜（一两炮） 木香（一两）上七味。捣罗为末，用羯羊肾一对，和前药一处，入臼内杵三千下，丸如梧桐子大，每服十丸，炒盐汤下，早晚二服。

　　暖元脏，温胃去痰，治心腹一切 癖冷气吐逆，及年高风秘冷秘，泄泻诸疾。半硫丸方硫黄（明净好者研至细柳木椎子研过尤佳） 半夏（汤洗七遍焙干捣罗为末）上二味。等分，生姜自然汁同熬，入干炊饼末搅和匀，入臼杵数百下，丸如梧桐子大，空心温酒或生姜汤下十五丸至二十丸，妇人醋汤下，常服有效。

　　卷第一百八十七

　　补虚明耳目

　　论曰内经谓智者有余，有余则耳目聪明，身体轻强，老者复壮，壮者益治，盖肾开窍于耳，肝开窍于目，肾肝二脏，水木之相生者也，若肾经不足，肝元自虚，水木不能相生，其窍俱不利，故耳听不聪，目视不明，当补下经以益之。

　　治肝肾气虚，耳目不聪明，及一切冷气，腹胁疼痛，久服延年轻身，爽神益气，补壮筋骨。苁蓉木瓜煎丸方肉苁蓉（一斤以酒浸净刮去皴皮及沙石尽细切焙干捣罗为末秤） 牛膝（八两去苗酒浸锉焙干捣罗为末秤） 菟丝子（尝甜滑者以水淘去浮者四两半酒浸三五日以软烂为度沙盆内研如泥） 木瓜（四枚如无花木瓜只用小黄熟木瓜十枚并削去皮子别以酒煮烂为度入沙盆研如泥又用法酒一斗五升匀调同煎四味入银器内重汤慢火熬成膏不住手搅勿令焦仍相度后药末多少或硬更入炼熟好蜜亦须带软搜所贵滋润易为丸也） 附子（六枚炮裂去皮脐锉以青盐末三两拌和匀炒令黄色同用） 麋角（锉末五两用酥拌和炒黄色） 椒红（四两） 肉豆蔻仁（二两） 补骨脂（三两拣净秤炒香） 楮实（红实熟成者用三两半淘去浮者焙干秤） 巴戟天（去心炒黄三两）木香（二两） 鹿茸（去毛酥炙三两） 桂（去粗皮三两） 蛇床子（拣择净用二两） 槟榔（二两锉） 干姜（炮裂三两）上一十七味。捣罗十三味为细末，将前膏和成剂，再入臼内捣三二千下，入真酥少许，丸如梧桐子大，每服三十丸，空心温酒下，盐汤亦得，渐加至五十丸，晚食前再服。

　　治男子元脏虚惫，目昏耳聋，阳道衰弱，夜多小便，膀胱积滞，脐下疼痛，疝气攻注，夜梦鬼交，精神恍惚，腰重胯痛，脚膝酸疼，筋力困乏，并妇人血海虚弱，子宫久冷，面无颜色，心腹疼痛，四肢羸瘦，丈夫久服，乌须鬓，驻颜色，进食壮气，女人久服，除风气诸疾。五补丸方巴戟天（去心） 牛膝（酒浸焙） 山芋 蜀椒（去目并闭口炒出汗） 苁蓉（酒浸令软切焙各四两） 附子（炮去皮脐） 桃仁（浸去皮尖双仁炒） 黄 （锉） 补骨脂（酒浸一宿炒干）香子（舶上者炒各三两） 木香 人参 白茯苓（去黑皮） 山茱萸 五味子 桂（去皮）羌活（去芦头各二两）上一十七味。捣罗为末，酒煮面糊为丸，如梧桐子大，每服三十丸，盐汤温酒下，空心食前。

　　补益十二经脉，安魂定魄，还精补脑，开三焦，破积聚，消五谷，调脏腑，除心中伏热，令耳目聪明，强骨轻身，去诸风冷。山芋丸方山芋（二两半） 肉苁蓉（去皴皮酒浸切焙四两） 五味子（二两半） 杜仲（去皮炙锉三两） 牛膝（酒浸切焙） 菟丝子（酒浸捣研令烂焙干） 赤石脂 白茯苓（去黑皮） 泽泻熟干地黄（焙） 山茱萸 巴戟天（去心各二两） 远志（去心） 石膏（各一两）上一十四味。捣罗为末，炼蜜为丸，如梧桐子大，每日空心酒下三十丸，服七日后，四体光泽，唇口赤，手足热，面有光润，消食体轻，舌浓通中脑鼻辛酸勿疑，夏秋蜜丸，冬即为散，酒调服。

