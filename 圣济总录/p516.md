<!-- { "loadSidebar": true } -->
　　去万病，通神明，安五脏，延年驻颜。枸杞煎方枸杞（汁） 地黄汁（各三升） 麦门冬汁（半斤） 杏仁（汤去皮尖双仁研如膏一升）人参（捣末） 白茯苓（去黑皮捣末各三两）上六味。以银锅慢火先熬前四味如稀饧，入人参茯苓末拌匀，又煎，候如膏，以瓷合盛，每服半匙，温酒和服之，日二。

　　补真气，壮丹田，悦颜色，充肌肤。枸杞丸方枸杞子（十两） 甘菊花（四两） 桂（去粗皮一两半） 白茯苓（去黑皮） 茯神（去木） 熟干地黄（各一两）上六味。捣罗为细末，炼蜜五两，入薄荷汁半盏，同熬得所，和丸如梧桐子大，每服二十丸，空心食前温酒下。

　　益真气，长肌肉，悦颜色，美食明目。巴戟天丸方巴戟天（去心二两） 熟干地黄（焙一两半） 枸杞子（一两） 附子（炮裂去皮脐半两） 甘菊花（择二两） 蜀椒（去目并闭口者炒出汗一两）上六味。捣罗为细末，炼蜜丸如梧桐子大，每服十五丸，温酒或盐汤下，空心食前。

　　补虚损，活血，驻颜益寿。八味丸方熟干地黄（焙一两） 桂（去粗皮三分） 白茯苓（去黑皮一两） 泽泻（三分） 附子（炮裂去皮脐） 山芋（各一两） 山茱萸 牡丹皮（各三分）上八味。捣罗为末，炼蜜和丸，如梧桐子大，每服二十丸，空心温酒下。

　　悦颜色，丹砂油方丹砂（研二两） 麝香（研一分） 龙脑（研一分） 蜜（炼二两）上四味。将丹砂以水飞过，澄去清水，入后三药，一处合和，入一新竹筒内，别用铛一口，黑豆五升，安药筒子在豆内，四围令固，以火煮，候豆熟为度，将柳杖子搅，候成油取出，用瓷合盛，每日空心温酒调下半钱匕。

　　补丹田，悦颜色，长肌肤，进饮食。山芋丸方山芋 仙灵脾（各一两） 车前子（酒浸润经宿焙干三两） 菟丝子（酒浸经宿别捣焙干三两）上四味。捣罗为细末，炼蜜和丸，如梧桐子大，每服十五丸，温酒或盐汤下，食前。

　　变白，延年驻颜。秦椒散方秦椒（去目并闭口微炒出汗） 白芷 旋复花（各五两） 桂（去粗皮二两）上四味。捣罗为细散，每服一钱匕，空腹以井花水调下。

　　延年驻颜。三灵丸方甘菊花（去茎叶） 松脂（炼成者别研炼法在后） 白茯苓（去黑皮各二斤）上三味。除松脂外，捣罗为细末，入松脂炼蜜和捣千余杵，丸如弹子大，每服一丸，温酒空心嚼下。

　　炼松脂法松脂十斤，以桑柴灰汁煮三五次，候色白止，即用布滤，入冷水中，其精者入水即凝，其滓弃之，将精者再以无灰酒一斗，慢火微煮令软再滤，令色白如玉，净器密收，合药旋取。

　　壮元气，驻颜色，破久冷。二气丹方丹砂 雄黄（各一两）上二味。一处研细，用瓦合子一只，入药在内，先用赤石脂封口，后捣纸筋泥固济阴干，次用粗瓷碗一口盛药合子，又用阴干浮萍草三两拥定，更以一瓷碗复之，内外用纸筋泥固济，亦候阴干，然后于地上掘一小坑，坐定碗足令稳，用炭半秤簇定顶上， 令通赤，去火候冷，取药细研，又用天南星半两为末煮糊，丸如梧桐子大，取瓦盆一只，盛水半盆，以竹筛子安盆上摊药，日内晒干，每日空心以井花水吞下一丸，服此药一料尽后，过三二行，方可再服。

　　润体悦色，养气补脏腑。牛乳丸方黄牛乳（半斤） 生姜汁（四两）上以生姜汁和牛乳煮熟，入椒红末一分，白茯苓人参末各半两，熬成膏，为丸如梧桐子大，每服二十丸，食前温水下。

　　卷第一百八十七

　　补虚治小肠

　　论曰肾与膀胱俱虚，其气盛有余则病小肠，故二经俱虚，则寒邪乘之，久而不愈，传为小肠之疾，补虚之法，务去肾间寒邪，常须温暖，盖为此也，故今补虚，又参以治小肠之药。

　　治肾脏虚惫，腰膝疼，小肠膀胱等气攻冲。葫芦巴散方葫芦巴 补骨脂（炒各二两） 荜茇 荜澄茄 香子（炒） 木香 丁香 楝实（锉炒）桂（去粗皮） 槟榔 巴戟天（去心） 京三棱（微锉） 青橘皮（汤浸去白焙） 附子（炮裂去皮脐） 枳壳（去瓤 炒各一两）上一十五味，捣罗为散，每服二钱匕，水酒共一盏，同煎三五沸，温服，如作丸，用酒煮面糊，丸如梧桐子大，空心盐汤下十五丸。

　　治小肠撮痛，补益。楝实散方楝实 蓬莪术（煨锉） 京三棱（煨锉） 芎 补骨脂（炒） 菟丝子（酒浸别捣各半两）木香 葫芦巴 香子（炒） 桂（去粗皮） 荜澄茄 陈橘皮（汤浸去白焙） 丁香（各一分）上一十三味。捣罗为散，每服二钱匕，热酒或生姜汤调下，食前服。

　　治小肠虚寒撮痛。 香子丸方香子（炒） 蜀椒（去目并闭口炒取红） 附子（炮裂去皮脐） 巴戟天（去心） 木香青橘皮（汤浸去白焙） 青盐（别研） 肉苁蓉（酒浸切焙） 阿魏（醋化面和作饼炙） 楝实（锉炒） 干蝎（去土炒） 荜澄茄 补骨脂（炒） 葫芦巴 大戟（各一两） 肉豆蔻（去壳三枚） 硫黄（舶上者研二两）上一十七味。捣研为末，用白羊肾四对，去筋膜，沙盆内研如面糊，将药一处木臼中，更入炼蜜杵千百下，丸如梧桐子大，每服温酒下二十丸，元气痛，煨葱白热酒下三十丸，空心食前服。

　　治积年伤惫，小肠久冷，及 气备急。 香附子丸方附子（炮裂去皮脐） 桂（去粗皮） 葫芦巴 马蔺花（炒） 青橘皮（汤浸去白焙）香子（炒） 楝实（取肉炒） 干姜（炮） 巴戟天（去心） 补骨脂（炒各半两）上一十味。捣罗为末，酒煮面糊，丸如绿豆大，每服空心盐汤下二十丸。

　　治元阳虚惫，脐腹冷疼，面黄肌瘦，多困少力，腰膝酸痛，饮食减少，膀胱小肠气痛，脾虚滑泄。玉蕊丸方木香（三分） 香子（炒） 蝎梢（各半两） 附子（炮裂去皮脐） 白矾（烧令汁枯一分）阳起石（ ） 硫黄（研各半两） 砂（飞研一分）上八味。捣罗为末，酒煮面糊，丸如梧桐子大，每服二十丸，温酒下，小肠膀胱气痛，烧绵灰热酒，阴阳二毒伤寒，甘草汤，泻痢虚滑不止，腹内撮疼，煎艾汤，妇人赤白带下，没药酒，脾胃虚弱，米谷不化，温酒下，并食前服。

　　治下元虚冷，脐腹撮痛，及小肠气疼。内固丸方丹砂（研一两） 砂（水飞研一分） 香子（炒） 芫花（醋煮炒焦色） 延胡索 海哈楝实（取肉 炒） 半夏（汤洗七遍） 葫芦巴 芸苔（研） 海桐皮（锉各半两） 高良姜没药（研） 乳香（研） 红娘子（糯米炒别研各一分）上一十五味。捣研为末，酒煮面糊，丸如梧桐子大，每服十五丸，炒生姜盐温酒下。食前服。

　　治下元虚冷，脐腹撮痛，及膀胱小肠气疼。木香丸方木香（半两） 干蝎（去土炒） 阿魏（醋化面调作饼炙各一分） 香子（炒） 天麻（酒浸切焙） 海哈 牛膝（酒浸切焙） 葫芦巴（炒） 银矿（锉末细研各半两）上九味。捣罗为末，粟米饭丸如鸡头实大，每服一丸，炒生姜盐酒化下，食前服。

　　治劳伤，补诸不足。鹿茸丸方鹿茸（去毛酥炙一对） 木香（半两） 葫芦巴（一两） 石槲（去根半两） 香子（炒三分） 巴戟天（去心一两） 附子（炮裂去皮脐半两） 牛膝（酒浸切焙一两） 槟榔（三分锉） 熟干地黄（一两） 破故纸（一两酒浸炒） 肉苁蓉（一两酒浸焙） 官桂（半两） 菟丝子（一两酒浸一日） 蛇床子（半两酒浸） 苦楝子（一两） 薯蓣（半两） 干姜（半两）上十八味。捣为末，酒面糊为丸，如梧桐子大，每服五十丸，空心温酒或盐汤下。

　　治小肠虚冷气痞，小腹如刀刺，或绕脐结痛冷汗宜服。吴茱萸散方吴茱萸（一分汤浸焙干微炒） 浓朴（半两去皮涂生姜汁炙熟） 芎 （半两） 干姜（半两炮裂锉） 甘草（半两炙微赤锉） 附子（三分炮裂去皮脐）上六味。捣粗筛为散，每服三钱匕，水一中盏，煎至六分去滓，不计时候稍热服。

　　治小肠虚冷，小便数多。鹿茸丸方鹿茸（一两去毛涂酥炙令微黄） 白龙骨（一两炒过） 桑螵蛸（三分微炒） 附子（一两半炮裂去皮脐） 山茱萸（一两） 椒红（一两微炒）上六味。捣罗为末，炼蜜和捣一二百杵，丸如梧桐子大，每服空心盐汤下二十丸。

　　治下元久冷，虚气攻刺心脾，小肠冷痛不可忍。腽肭膂散方腽肭脐（切焙） 吴茱萸（汤洗焙炒） 甘松（洗焙） 陈橘皮（汤浸去白焙） 高良姜（各一分）上五味。捣罗为末，先用猪白 一个，去脂膏，入葱白三茎，椒十四粒，盐一捻，同细锉，银石器中炒，入无灰酒三盏，煮令熟去滓，每服七分盏，调药二钱匕，日三。

　　治下元积冷伤惫，筋骨无力，及小肠气疼痛，并肾脏风毒，腰膝乏力沉重。青盐丸方青盐（研一两） 牡蛎（研三两）上二味。同研，入小瓷合内，以盐泥固济令干，火 通赤，取出候冷再研匀。

　　天雄（炮裂去皮脐） 香子（炒） 青橘皮（汤浸去白炒） 附子（炮裂去皮脐各一两）上六味。除前二味外，捣罗为末，再同研匀，酒煮面糊，丸如梧桐子大，每服二十丸，温酒盐汤下，不拘时候。

　　治小肠虚冷，时发搐痛，不思饮食，或时干哕，补益脏腑。芍药汤方芍药 牡丹皮 莎草根（炒去毛） 高良姜（各一两） 木香 附子（炮裂去皮脐各半两）上六味。锉如麻豆，每服三钱匕，水一盏，生姜三片，枣二枚擘，煎至七分，去滓温服。补虚治小肠气。正元煮散方楝实（取肉炒） 木香 桂（去粗皮各半两） 甘草（炙一两） 香子（炒一分）上五味。捣罗为散，每服三钱匕，水一盏，煎至七分，临熟入盐少许温服，温酒调服亦可。

　　治小肠气发动。降真丸方附子（生去皮脐） 青橘皮（汤浸去白） 木香 芎 （各等分）上四味。捣罗为末，浓糯米饮丸如梧桐子大，每服七丸至十丸，生姜盐汤下，日三。

　　治小肠气。白术散方白术 楝实（取肉各二两） 青盐（一分）上三味。细锉，慢火炒黑色留性，捣罗为散，每服二钱匕，热酒调下，日三。

　　卷第一百八十七

　　补益诸疾

　　论曰血气者人之神，所以荣养于一身，而肾为之本，若本脏充实，则精与神相感，血与气通流，内有所守，病安从来，或乖将慎，本脏虚损，则气血从之，动辄生疾，故有因虚而为风，因虚而成积，或耳目不能聪明，或腰膝不能轻利，或为痼冷，或为诸劳，宜有方剂以补益之。

