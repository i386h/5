<!-- { "loadSidebar": true } -->
　　治诸虚损，补脏腑，利腰脚，壮元气，充骨髓。山芋丸方山芋 石槲（去根） 牛膝（去苗酒浸切焙） 鹿茸（去毛酥炙） 白茯苓（去黑皮） 五味子 续断 巴戟天（去心） 山茱萸 人参 桂（去粗皮） 熟干地黄（焙） 泽泻 杜仲（去粗皮炙） 蛇床子（炒） 远志（去粗皮炙） 菟丝子（酒浸一宿别捣末） 天雄（炮裂去皮脐）覆盆子（去梗萼） 肉苁蓉（酒浸切焙各一两）上二十味。捣罗为末，炼蜜和捣三五百杵，丸如梧桐子大，每服三十丸，空服晚食前，温酒下。

　　治五劳七伤，诸虚不足，目视 ，耳无所闻。黄 丸方黄 （锉） 干姜（炮） 当归（切焙） 羌活（去芦头） 芎 甘草（炙） 白茯苓（去黑皮） 细辛（去苗叶） 桂（去粗皮） 乌头（炮裂去皮脐） 附子（炮裂去皮脐）防风（去叉） 人参芍药 石槲（去根） 熟干地黄（焙） 肉苁蓉（酒浸切焙各一两） 羊肾（一具薄切焙干）枣膏（五合）上一十九味。捣罗为末，以枣膏和炼蜜，丸如梧桐子大，每服十五丸至二十丸，温酒下。

　　治肾脏虚损，脚膝无力，腰背拘急，口干舌涩，补益。鹿茸丸方鹿茸（去毛酥炙） 石槲（去根锉各一两） 附子（炮裂去皮脐） 熟干地黄（焙各二两） 牡丹皮 泽泻 山芋 桂（去粗皮） 杜仲（去粗皮） 萆 （锉） 山茱萸 白茯苓（去黑皮） 五味子（各一两） 肉苁蓉（酒浸一宿切焙） 补骨脂（炒各二两） 远志（去心） 防风（去叉） 黄（锉各一两）上一十八味。捣罗为末，炼蜜和捣三五百杵，丸如梧桐子大，每服二十丸，空腹晚食前，温酒下。

　　治诸虚损乏力，精气不足。阳起石丸方阳起石（ ） 白石英（研） 磁石（ 醋淬七遍） 熟干地黄（焙） 石槲（去根各二两） 五味子 石南 肉苁蓉（酒浸一宿切焙） 菟丝子（酒浸一宿别研） 五加皮 胡麻 巴戟天（去心） 桂（去粗皮） 人参（各一两） 蛇床子（炒半两）上一十五味。捣罗为末，炼蜜和捣三二百杵，丸如梧桐子大，每服二十丸，空腹及晚食前，温酒下。

　　治肾气虚损，腰脚 痹，肢节酸痛，目暗 ，恍惚善忘，夜卧多梦，觉则口干，饮食无味，心多恚怒，房室不举，心腹胀满，尿有余沥，大便不利。五补丸方人参 五加皮（锉） 五味子 天雄（炮裂去皮脐） 牛膝（酒浸切焙） 防风（去叉）远志（去心） 石槲（去根） 山芋 狗脊（去毛各一两） 肉苁蓉（酒浸切焙） 熟干地黄（焙各三两） 巴戟天（去心） 白茯苓（去黑皮） 菟丝子（酒浸别捣各一两半） 覆盆子（去梗萼） 石龙芮（各二两） 萆 石南 蛇床子（炒） 白术（各三分） 天门冬（去心一两三分） 杜仲（去粗皮炙一两半） 鹿茸（酥炙去毛三两）上二十四味，捣罗为末，炼蜜为丸，如梧桐子大，每服二十丸，温酒或盐汤下，日三。

　　治五劳七伤，羸瘦补益。覆盆子丸方覆盆子（三两） 肉苁蓉（酒浸切焙） 巴戟天（去心） 白龙骨 五味子 鹿茸（去毛酥炙） 白茯苓（去黑皮） 天雄（炮裂去皮脐） 续断 山芋 白石英（研各二两半） 熟干地黄（焙二两） 菟丝子（酒浸别捣三两） 蛇床子（炒） 远志（去心） 干姜（炮各一两半）上一十六味。捣罗为末，炼蜜和丸，如梧桐子大，每服十五丸，加至二十丸，温酒或盐汤下。治五劳七伤，骨髓虚惫，肢体羸悴。柏子仁丸方 柏子仁（研一两） 巴戟天（去心二两） 远志（去心） 五味子（各一两） 牛膝（去苗酒浸切焙二两） 熟干地黄（焙三两） 桂（去粗皮一两） 肉苁蓉（酒浸切焙二两） 鹿茸（去毛酥炙） 菟丝子（酒浸一宿别捣各一两）补骨脂（炒二两） 干漆（炒烟出一两）上一十二味。捣罗为末，炼蜜和捣三百杵，丸如梧桐子大，每服二十丸，空腹及晚食前。温酒下。

　　补诸虚，益精血，壮阳充肌。鹿角丸方鹿角（镑） 石槲（去根） 山芋 人参 防风 白马茎（阴干） 熟干地黄（焙） 菟丝子（酒浸一宿别捣） 蛇床子（炒各一两半） 杜仲（去粗皮炙） 泽泻 山茱萸 赤石脂 干姜（炮各一两） 牛膝（酒浸切焙） 五味子 巴戟天（去心各一两半） 肉苁蓉（酒浸切焙一两三分）远志（去心） 石龙芮（各三分） 天雄（炮裂去皮脐半两）上二十一味。捣罗为末，炼蜜丸如梧桐子大，每服三十丸，温酒下，空心服。

　　治诸虚补益。葫芦巴丸方葫芦巴 巴戟天（去心） 天麻 桂（去粗皮） 附子（炮裂去皮脐） 砂（研）香子（炒） 楮实（炮去核） 没药（研） 天雄（炮裂去皮脐） 陈橘皮（去白切焙） 益智（炒）京三棱（炮各一两） 木香（半两）上一十四味。捣罗为末，炼蜜和丸，如梧桐子大，每服二十丸，空心日午临卧温酒下。

　　补诸虚。 砂丸方砂（飞研半两） 硫黄（研三分） 白矾（研） 附子（炮裂去皮脐各一两） 木香（一分）白附子（炮） 香子（炒） 干姜（炮） 荜澄茄 干蝎（去土炒） 芎 青橘皮（汤浸去白焙各一两）上一十二味。捣研为末，水浸炊饼和丸，如鸡头实大，空心盐汤或温酒嚼下一两丸。

　　治虚损诸病，大补益元脏。天雄丸方天雄（炮裂去皮脐） 阿魏（研破用醋面和饼子炙令黄） 菖蒲（去须锉炒） 沉香（锉）浓朴（去粗皮生姜汁炙） 草豆蔻（去皮炒） 槟榔（锉） 干姜（炮） 桃仁（去皮尖双仁炒各二两）上九味。捣罗为末，醋煮面糊和丸，如梧桐子大，每服二十丸至三十丸，温酒或盐汤下，空心临卧服。

　　补暖元脏，壮筋骨，缩小便，及治风虚。乌头丸方乌头（一斤用东流水浸二七日每日三度换水日满取出去皮脐切作柳叶片入牵牛子一协议炒候熟去牵牛子不用） 香子（炒二两） 青盐（别研） 蜀椒（去目并合口炒出汗） 牛膝（去苗细切酒浸一七日烂研如膏各五两） 陈橘皮（去白焙二两）上六味。捣罗五味为末，用牛膝膏拌和，杵千百下，丸如梧桐子大，每服二十丸。空心盐汤或温酒下。

　　治丈夫元脏衰惫，小便白浊，妇人血脏虚冷，赤白带下，补益。牡蛎丸方牡蛎（ 醋淬七遍四两） 白术（锉炒） 干姜（炮） 附子（炮裂去皮脐） 乌头（炮裂去皮脐各一两）上五味。捣罗为末，酒煮面糊和丸，如梧桐子大，每服二十丸至三十丸，空心食前，丈夫盐汤，妇人炒姜酒下。

　　金液丹方硫黄（十两精莹者研碎入罐子及八分为度） 石龙芮（两握又名狗蹄草） 水鉴草（两握稻田中生一茎四花如田字亦名水田草独茎生） 黄土（一掬同捣为泥只用益草草并泥捣亦可）上固济药罐子均浓半寸，置平地，以瓦复罐口，四面炭五斤拥定，以熟火一斤自上燃之，候药罐九分赤，口缝有碧焰，急退火，以润灰三斗复至冷，剖罐取药，削去沉底滓浊，准前再 ，通五 为足，药熟如鸡卵气（急用可三 止），取出罐，埋润地一夜，又以水煮半日，取药柳木椎研，频滴水，候扬之无滓，更研令干，每药一角，用蒸饼一两，汤浸同杵，丸之，曝干，金液丹旧方治病甚多，大体最治气羸，凡久疾虚困，久吐痢不瘥，老人脏秘，伤寒脉微，阴厥之类，皆气羸所生，服此多瘥，大人数十丸至百丸，小儿以意裁度多少，皆粥饮下，羸甚者化开灌之，小儿久吐痢垂困，药乳皆不入者，并与数十丸，往往自死得生。

　　卷第一百八十八　食治门

　　食治统论

　　论曰天产动物，地产植物，阴阳禀贷，气味浑全，饮和食德，节适而无过，则入于口，达于脾胃，入于鼻，藏于心肺，气味相成，神乃自生，平居暇日，赖以安平者，兼足于此，一有疾 ，资以治疗者，十去其九，全生永年，岂不有余裕哉，是以别五肉五果五菜，必先之五谷，以夫生生不穷，莫如五谷为种之美也，辨为益为助为充，必先之为养，以夫五物所养，皆欲其充实之美也，非特如此，精顺五气以为灵，若食气相恶，则为伤精，形受五味以成体，若食味不调，则为损形，阴胜阳病，阳胜阴病，阴阳和调，人乃平康，故曰，安身之本，必资于食，不知食宜，不足以存生，又曰，食有成败，百姓日用而不知，苟明此道，则安腑脏，资血气，悦颜爽志，平 去疾，夫岂浅浅耶，孙思邈谓医者先晓病源，知其所犯，以食治之，食疗不愈，然后命药，又以药性刚烈，犹兵之猛曝，信斯言也，今对病药剂，悉已条具，兹复别叙食治，盖先食后药，食为民天之谓也。

　　卷第一百八十八　食治门

　　食治诸风

　　治中风，狂邪惊走，心神恍惚，言语失志者。葛粉饭方葛根（捣取粉四两） 粱粟米饭（半升）上二味。以浆水浸饭，漉出，入葛粉拌匀，于豉汁内急火煮熟，着五味葱白食之，日三，仍勿杂食。

　　治中偏风，胃闷烦躁，食饮不得。人参粥方人参（一两锉如粟以水四升煮至二升去滓下米） 粟米（五合） 薤白（切一合） 鸡子（去黄一枚）上四味。先用参汁煮粟米粥，将熟下鸡子清薤白，候熟食之，如食不尽，可作两次。

　　治中风，半身不随，腰背反张。天蓼粥方天蓼木（三升细研）上一味。以水一石，煮取二斗，去滓，每取汁一升，纳粳米一合煮粥，稍热食之，一方用糯米治癞疾。

　　治中急风，背强口噤，舌直不得语，目睛不转，烦热苦渴，或身重，或身痒。乌鸡酒方乌雌鸡（一只去毛嘴脚）上一味。破开去肠肚，以酒五斗，煮取二升，去滓分温三服，相继服尽，汗出即愈，不汗者，用热生姜葱白稀粥投之，盖复取汗，又鸡肠肚勿去中屎，紧结两头，勿伤动，煮汁服之。

　　治中风，惊恐虚悸，如人将捕之，四肢沉重，补益。大枣粥方大枣（七枚去核） 青粱粟米（二合）上二味。以水三升半，先煮枣取一升半，去滓投米，煮粥食之。

　　治中风。羊肝食方羊肚（净治如食法一枚） 粳米（净淘一合） 葱白（七茎） 豉（半合） 蜀椒（去目并合口者炒出汗三十枚） 生姜（切细一分）上六味。将五味药拌匀，入于羊肚内，烂煮热切如常食法，淡入五味，日食一枚，十日止。

　　治中风，心脾风热，言语謇涩，精神 愦，手足不随。葛粉索饼方葛根（半斤捣取粉四两） 荆芥穗（一握锉） 豉（三合）上三味。先以水四升，煮豉并荆芥六七沸，去滓取汁，次将葛粉和作索饼，于二味汁中煮熟，每空腹少入滋味食之。

