<!-- { "loadSidebar": true } -->
　　治中风，言语謇涩，精神 愦，口面 斜。荆芥粥方白粟米（净淘二升半） 荆芥穗（锉） 薄荷叶（各一握） 豉（三合）上四味。先将三味，以水三升，煮至二升，去滓取一升半，投米煮粥，空腹食之，一方用白粱米。

　　治中风，五脏风热，言语謇涩，手足不随，大肠滞壅。冬麻子粥方冬麻子（炒捣研半斤） 白粟米（淘净三合） 薄荷叶 荆芥穗（各一握）上四味。先以水三升，煮薄荷荆芥二味，去滓取汁二升，以此汁研麻子仁，滤过下白粟米煮粥，空腹食之，一方用青粱米。

　　治中风不语。恶实根粥方恶实根（去黑皮切一升） 生姜（切三两） 陈橘皮（去白切二两） 青粱米（净淘三合）上四味。以水五升，先煮三味至二升，去滓下米煮粥，空腹食之。

　　治中风，烦躁口干，手足不随，及皮肤热疮。恶实叶菹方恶实叶（嫩肥者一斤切） 酥（半两）上二味。先以汤煮恶实叶三五沸，取出以新水淘过，布绞去汁，入于五味汁中，略煮点酥食之。

　　治中风。皂荚芽菹方皂荚嫩芽（不限多少）上一味。先煮熟，绞去汁炒过，入五味，与红粳米饭随意食之，又不可过多。

　　治中风，手足不随，骨节烦疼，心躁口干，面目 偏。蒸乌驴皮食方乌驴皮（一张 洗如法）上一味。蒸令极熟，条切，于豉汁中着五味调和更煮过，空腹食之。

　　治风热风痫，心烦惊悸。竹叶粥方甜竹叶（一握细切） 粟米（二合净淘）上二味。以水二升，煮竹叶取一升，去滓投米作粥食，或作白粥，即入竹沥二合，搅匀食之亦得。

　　治风痫惊痫，忧恚虚悸气逆，及妇人产后中风，惊邪恍惚。猪心羹方猪心（一枚） 枸杞叶（半斤）上二味。各细切，于豉汁中调和作羹食之，作粥及蒸炒食之亦得。

　　治惊痫风痫，神情恍惚，言语错谬，歌笑无度，兼五脏积冷，蛊毒寒热。野狐肉方野狐肉（一斤及五脏料治如食法）上一味。于豉汁中作羹，调以五味食之，或作粥 炙蒸并得，或以羊骨或鲫鱼汁替豉汁亦得，然不如用豉汁，病患吐出清涎为效。

　　治中风，四肢拘挛，不得屈伸，言语謇涩，大肠壅滞，筋骨疼痛。薏苡仁粥方薏苡仁 冬麻子（捣碎）上二味等分，以水三升，研麻子取汁，用煮薏苡仁粥，空腹食之。

　　治中风，头眩羸瘦，手足无力。羊头 方上一味。蒸令熟，细切，以五味汁调和，作 食之。

　　治中风，手足不随，及风痹，不仁筋急。熊肉羹方熊肉（一斤去筋膜熟煮）上一味。细切，如常法调和作羹，或五味盐醋，任意食之。

　　卷第一百八十八　食治门

　　食治伤寒后诸病

　　治伤寒后，水谷痢。薤白面方薤白（切） 生姜（切各半两） 面（一匙）上三味。以醋煮薤白生姜拌面，次用水同煮令熟，空腹温食。

　　治伤寒后，水谷痢。小豆食方小豆（拣择净洗一升） 黄蜡（三两）上二味。以水二升，旋旋下水，煮令极烂，随意食之，不拘食前后。

　　治伤寒后，小便赤涩，脐下急痛。葱粥方葱白（十四茎细切） 牛酥（半两）上二味。先以酥微炒葱，次入粳米二合，用水根据寻常煮粥，令稍稀，空心食之，未瘥更作。

　　治伤寒吐下发汗后，虚羸，喘急咳嗽，不思饮食。杏仁粥方杏仁（一两汤浸去皮尖双仁细研后入黄牛乳三合搅和滤取汁） 大枣（去核七枚） 桑根白皮（锉） 人参（各一两） 生姜（切片半两） 粳米（净洗三合）上六味。先用水三升，煎人参枣生姜桑白皮，至二升，去滓澄清，下米煮粥，欲熟即下杏仁汁搅令匀，空心任意食之。

　　治伤寒后，脾胃虚冷，呕逆不下食。豆蔻粥方肉豆蔻（去壳一枚别作末） 粳米（净洗二合）上二味。先将粳米如常煮作稀粥，熟后下肉豆蔻末，搅匀顿服。

　　治伤寒后，脚膝无力，四肢羸劣。地黄散方熟干地黄（焙） 地骨皮 五味子（各一两） 桂（去粗皮半两） 黄 （锉一两半）上五味。捣罗为散，每服五钱匕，用水三盏，将羊肾一只去筋膜片切，同煎至一盏半，先取出羊肾食之，次去滓服药，空心食前。

　　治伤寒后，气虚羸劣。薤白粥方薤白（七茎切） 生姜（切三钱半） 羊肾（去脂膜细切一只） 粳米（净洗二合）上四味。先将米用水煮作粥，候欲熟，下羊肾生姜薤白盐少许，搅和令匀，空心食之。

　　治伤寒后，虚羸劳热，背膊烦痛。枸杞粥方枸杞苗（四两切） 葱白（七茎切） 薤白（十四茎切） 豉（炒一合） 粳米（净洗三合）上五味。用水三升，先煎枸杞葱薤豉等，取一升半，去滓下米煮作粥，空心食之。

　　治伤寒后虚劳，四肢烦疼，口干壮热。牛膝粥方牛膝苗叶 龙葵叶 生地黄（切焙各一两） 粳米（净洗二合）上四味。用水二升，先煎牛膝龙葵地黄，取一升，去滓下米煮粥，空心食之。

　　又方猪肾（去脂膜细切二只） 生地黄（三两研取汁） 粳米（净洗二合） 豉（炒一两）上四味。先将豉并猪肾，用水二升，煎至一升，去滓下米及生地黄汁煮作粥，入五味调和食之，不计时候。

　　又方羊肾（去脂膜细切二只） 薤白（七茎切） 黄 （锉一两） 生姜（切三钱半）上四味。先将黄 生姜，用水二升，煎至一升，去滓下羊肾及薤白煮作羹，入五味调和食之，不计时候。

　　治伤寒，胃气不和，全不思食，日渐虚羸。参苓粥方人参（锉一两） 白茯苓（去黑皮锉半两） 粳米（净洗二合） 生姜（切二钱）上四味。先将人参茯苓生姜，用水三升，煎至一升，去滓下米煮作粥，临熟时下鸡子白一枚及盐少许，搅令匀，空心食之。

　　卷第一百八十八　食治门

　　食治虚劳

　　治虚损。猪肚糜方猪肚肾（各一具去脂膜） 人参 麦门冬（去心各三分） 地骨皮（三两）上五味。除肚肾外，细锉用绵裹，与肚肾同入水一斗煮熟，弃药取肚肾内汁中，入葱白一茎切粳米一升，同用微火煮熟，随意饮汁食肉。

　　治虚劳补益。人参煮羊肉法人参（一两） 枸杞白皮（三两） 肉苁蓉（酒洗去土三分）上三味细锉，先以水三升浸药，经再宿煎之，去滓取汁一升，细擘葱白一握盐少许，同羊肉半斤豉一合，于药汁中和匀，入羊肚内，从五更初煮至平旦，细切食之至饱，如不尽，续食之。

　　补药（一本作治补虚劳）。羊肝煎方羊肝（细切一具） 羊脊膂肉（细切一条） 陈曲末（三两） 枸杞根（五两切以水一斗二升煮取九升去滓）上四味。先以枸杞根汁重煎令沸，次入肝肉曲末，并葱豉汁调和，渐渐煎如稠糖，分作三服，空腹日午夜卧食之。

　　治肾劳风虚，面气黄黑，鬓发干焦。苁蓉羊肾粥方肉苁蓉（酒洗去土一两半） 羊肾（一具去脂膜细切） 羚羊角（屑二两） 磁石（炮赤醋淬捣末） 薏苡仁（各三两）上五味。除羊肾磁石薏苡仁外，锉细分为三服，每服用水三升半，煎至二升，去滓下磁石薏苡仁各一两羊肾一具煮粥，空心任意食之。

　　治虚劳补益。食紫菊法上正月以后，五月以前，采黄花紫茎菊叶食之，九月采花，阴干捣末，酒粥羹任和服之。

　　治虚劳补益。食麻子法上用麻子一升，炒香研烂，以熟汤调，滤取汁，煮羹食之，作粥亦得，脏腹稀溏入勿食。

　　治虚劳补益。泽泻羹方生泽泻花叶（切五两）上一味。以水三升，煮至一升半，去滓下羊肚葱豉等于汁中，煮羹香熟，任意食之，老羊肚佳。

　　治虚劳补益。薏苡饼方上取薏苡仁，熟水淘，捣罗如作米粉法，以枣肉乳汁拌和，作团如蒸饼大，根据法蒸熟，随性食之，夏用粉不得留经宿，恐酸坏。

　　治虚劳，轻身益气嗜食。薏苡羹方上薏苡仁同羊肉作羹，甘酸随性，如常法下葱豉，煮令香熟食之。

　　治肾劳虚损，精气竭绝。补肾羹方羊肾（一双去脂切） 葱白（一分切） 生姜（一分切）上三味。细切羊肾，入五味葱姜，如常法作羹食之。

　　治久积虚冷，阳气衰乏。苁蓉粥方白羊肉（四两切） 肉苁蓉（水洗切一两） 粳米（三合） 鹿角胶（炒燥三分） 葱白（切七茎） 鸡子（二枚）上六味。以五味汁中煮粥，临熟下胶鸡子，空腹食之。

　　治虚劳羸瘦。枸杞羹方枸杞叶（一斤） 羊肾（一对切） 羊肉（切三两） 葱白（七茎切）上四味。以五味汁煮作 ，空腹食之。

　　治诸虚羸，益气。猪肾羹方猪肾（一对切） 枸杞叶（切一斤） 猪脊膂（一条去脂膜切） 葱白（切十四茎）上四味。以五味汁作羹，空腹食之。

　　卷第一百八十八　食治门

　　食治吐血

　　治吐血。白蜜饮方白蜜（二两） 生地黄汁（一升）上二味搅匀，用银石器慢火煎至半升，放令极冷，再于重汤内温过顿饮。

　　治肺损吐血紫黑色不止。蜡酥煎方黄蜡（先熔令销倾入水内拨去滓） 酥 牛乳（各四两）上三味。同和于铫内煎，以柳木篦搅匀，倾瓷合内，每服一匙含化，不拘时候。

　　治吐血救急。大豆汁方大豆（五合）上一味。以水煮浓汁一升，去滓温饮之，不拘时候。

　　治吐血。拨刀面方生地黄汁（五合） 生姜汁（一合） 鸡子（五枚取白）上三味。和白面作拨刀，煮熟，入盐醋葱等调和，如常食之。

　　治吐血不止，心闷。粳米饮方粳米泔（一升）上一味。顿饮之立止。

　　治吐血鼻衄，心烦闷。饮醋方酽醋（一大盏）上一味。煎令温，旋服三两呷即止，若闷绝不省人事，令人含醋 面数次，以开眼为度，眼不开者难治。

　　卷第一百八十八　食治门

　　食治消渴

　　治消渴。羊骨汤方羊脊骨（一具连喉者） 豉 白粟米（各一升） 薤白（切一把）上四味。各分作两度煮，每度用水六升，煮至三升，去滓，渴即温汁量意饮之，以瘥为度。

　　治消渴，小便如常。绿豆汁方绿豆（二升）上一味净淘，用水一斗，煮烂研细，澄滤取汁，早晚食前各服一小盏，如觉小便浓即瘥。

　　治消渴。胡豆汁方胡豆（二合）上一味。煮取汁，勿用盐，随意饮之。

　　治消渴。粱米粥方青粱米，（半升净淘）上一味。以水三升，煮稀粥饮之，以瘥为度，一方用米半升，水三升，烂研取泔饮之。

　　治消渴心闷。葵齑汁方葵菜（一束洗）上一味。于汤内略煮过，别煮粟米汁，置葵于汁中，如淹齑法，候熟，渴即饮汁，以瘥为度。

　　治消渴。地黄花粥方上取地黄花阴干，捣罗为末，每用粟米两合，净淘煮粥，候熟入末三钱匕搅匀，更煮令沸，任意食之。

