<!-- { "loadSidebar": true } -->
　　凡欲用针须明骨空所在及机关之节机关者。内经曰：辅骨上横骨下为楗，侠髋为机，膝解为骸关，侠膝之骨为连骸，骸下为辅，辅上为 ， 上为关，头横骨为枕，是也，骨空者，内经髓空在脑后三分，在颅际锐骨之下（风府穴也），一在 基下（下颐是也），一在项后中复骨下（喑门穴也），一在脊骨上空在风府上（脑户穴也），脊骨下空在尻骨下空（长强穴也），数髓空在面挟鼻（颧 穴也），或骨空在口下当两肩（大迎穴也），两 骨空在 中之阳（近肩传失其名），臂骨空在臂阳，去踝四寸两骨空之间（通间穴也），股骨上空在股阳出上膝四寸（承楗也）， 骨空在辅骨之上端（犊鼻穴也），股际骨空在毛中动下（经阙穴名），尻骨空在髀骨之后相去四寸（八 穴也），扁骨有渗理凑无髓孔，易髓无空，是也。凡病属巨阳少阴之经与冲脉任脉督脉之分者，病本于骨，各随其要而灸刺之，故风从外入，令人振寒恶寒，汗出身重，头痛或颈项痛者，治在风府，从风憎风，刺眉头（攒竹穴也），失枕在肩上横骨间（缺盆穴也），折使揄臂齐肘正，灸脊中（阳关穴也）， 络季胁引少腹而痛胀，刺 ，大风汗出则灸之，腰痛不可转摇急引阴卵刺八 与痛上，八 在腰尻分间，鼠 寒热，还刺寒府，寒府在附膝外解营，取膝上外者使之拜，取足心者使之跪，任脉为病，男子内结七疝，女子带下瘕聚，冲脉为病，逆气里急，督脉为病，脊强反折，此三脉生病者，从少腹上冲心而痛，不得前后，为冲疝，其女子不孕，癃痔遗溺，嗌干，督脉生病治督脉，治在骨上（曲骨穴也），甚者在齐下营，其上气有音者治其喉，中央在缺盆中者（天突穴也），其病上冲喉者治其渐，渐者上挟颐也（大迎穴也），蹇膝伸不得屈治其楗，坐而膝痛治其机，立而暑解治其骸关，膝痛，痛及拇指治其 （委中穴也），坐而膝痛如物隐者治其关，膝痛不可屈伸，治其背内（大杼也），连 若折，治阳明中俞 （三里穴也），若别治巨阳少阴荥（通谷及然谷穴），淫泺胫酸，不能久立，治少阳之络，在外踝上五寸（光明穴也）。

　　卷第一百九十一　针灸门

　　经脉统论

　　论曰经脉者，其气始从中焦，注手太阴阳明，阳明注足阳明太阴，太阴注手少阴太阳，太阳注足太阳少阴，少阴注手心主少阳，少阳注足少阳厥阴，厥阴复会于中焦，注手太阴，此荥气之序也，营气之行，常循其经，周身之度一十六丈二尺，一日一夜行八百一十丈，计五十度周于身，卫气则不循其经焉，昼则行阳，夜行于阴，行阳者行诸经，行阴者行诸脏，凡刺之道，须候卫气所在，然后迎随以明补，然营卫之行，末始相从，则血气之分，亦各有在，一脉之间，有所谓是动者，有所谓所生病者，此气血之异也，经曰，刺营无伤卫，刺卫无伤营，针阳者卧针而刺之，针阴者摄按气散而内针，兹其要妙，营卫之外有浮络者，有经筋者，又有别络者，其生病各不同，刺法亦宜有异焉，刺齐论所谓刺骨无伤筋，刺筋无伤肉，刺肉无伤脉，刺脉无伤皮，刺皮无伤肉，刺肉无伤筋，刺筋无伤骨，是也，知此乃知浅深之齐，气血之分，故十二经立其常，十五络通其变，邪在经则巨刺，邪在络则缪刺，邪在营则调之血，邪在卫则调之气，邪在筋则劫刺之，夫然后原九针之宜，行十二刺之节，明五变之理，审其部分，刺道思过半矣，今于逐脉之下，载其经穴，与其病证，兼及浮络经筋之病，共为一编，窍穴虽同，而浅深各有部分，在用针者以意审之。

　　卷第一百九十一　针灸门

　　手太阴肺经

　　手太阴肺之经，起于中焦，下络大肠，还循胃口，上膈属肺，从肺系横出腋下，下循内，行少阴心主之前，下肘中，循臂内，上骨下廉，入寸口，上鱼，循鱼际，出大指之端，其支者，从腕后直出次指内廉，出其端，是动则病肺胀满膨膨而喘咳，缺盆中痛，甚则交两手而瞀，此为臂厥，是主肺所生病者，咳，上气，喘，渴，烦心，胸满， 臂内前廉痛厥，掌中热，气盛有余，则肩背痛，风寒汗出中风，小便数而欠，气虚则肩背痛寒，少气不足以息，溺色变，盛者，气口大三倍于人迎，虚者，气口反小于人迎也。

　　手太阴之别，名曰列缺，起于腕上分间，并太阴之经直入掌中，散入于鱼际，其病实则手锐掌热，虚则欠KT ，小便遗数，取之去腕半寸，别走阳明也。

　　手太阴之筋，起于大指之上，循指上行，结于鱼际之后，行寸口外侧，上循臂，结肘中，上 内廉，入腋下，出缺盆，结肩前 ，上结缺盆，下结胸里，散贯贲，合贲下抵季，其病当所过者支转筋，痛甚则成息贲，胁急吐血，治在燔针劫刺，以知为数，以痛为 ，名曰仲冬痹也，肺病者，喘咳逆气，肩背痛，汗出，尻阴股膝髀 足皆痛虚则少气不能报息，耳聋嗌干，取其经，太阴足太阳之外厥阴内血者，肺热病者，先淅然厥，起毫毛恶风寒，舌上黄身热，热争则喘咳痛走胸膺背，不得太息，头痛不堪，汗出而寒，丙丁甚，庚辛大汗，气逆则丙丁死，刺手太阴阳明，出血如大豆，立已。

　　手太阴肺经，从腹走手，长三尺五寸，左右共七尺，凡二十二穴。

　　中府二穴（在乳上三肋间动脉应手去云门一寸也） 云门二穴（在巨骨下挟气户旁各二寸陷中动脉应手举臂取之） 天府二穴（在腋下三寸举臂取之） 侠白二穴（在天府下去肘上五寸动脉中） 尺泽二穴（在肘约纹中） 孔最二穴（去腕上七寸） 列缺二穴（在腕后一寸半）经渠二穴（在寸口脉中） 太渊二穴（在掌后陷中） 鱼际二穴（在手大指本节后内侧散脉中）少商二穴（在手大指端内侧去爪甲角如韭菜）中府二穴，肺之募，一名膺中 ，在云门下一寸，乳上三肋间，动脉应手，手足太阴之会。治肺系急，胸中痛，悚悚胆热，呕逆上气，咳唾浊涕，肩背痛，风汗出，腹胀食不下，喉痹肩息，肤骨痛，寒热，针入三分，留五呼，可灸五壮。

　　云门二穴，在巨骨下，挟气户旁各二寸，陷中，动脉应手，手太阴脉气所发。治喉痹，胸中烦满，气上冲心，咳喘不得息，胸胁短气，肩痛不得举臂，可灸五壮，针入三分，刺深使人气逆，故不宜深刺。

　　天府二穴，在腋下三寸，动脉中，举臂取之，治逆气喘不得息，目眩远视 ，猝中恶鬼疰，不得安卧，禁不可灸，使人逆气，刺鼻衄血不止，针入四分，留三呼。

　　侠白二穴，在天府下，去肘五寸，动脉中。治心痛，干呕烦满，针入三分，可灸五壮。

　　尺泽二穴，水也，在肘中约纹上动脉中，手太阴脉之所入也，为合。治风痹肘挛，手臂不得举，喉痹上气，舌干咳嗽唾浊，四肢暴肿，臂寒短气，针入三分，可灸五壮。

　　孔最二穴，在腕上七寸，手太阴 ，治热病汗不出，此穴可灸三壮即汗出，咳逆臂厥痛，针入三分，灸五壮。

　　列缺二穴，去腕侧上一寸五分，以手交叉头指末筋骨罅中，手太阴络，别走阳明。疗偏风口 ，手腕无力，半身不随，咳嗽掌中热，口噤不开，寒疟呕沫，善笑纵唇口健忘，针入二分，留三呼，泻五吸即可，灸七壮。

　　经渠二穴，金也，在寸口陷中，手太阴脉之所行也，为经。治疟寒热，胸背拘急，胸满膨膨，喉痹掌中热，咳嗽上气数欠，热病汗不出，暴痹喘逆，心痛呕吐，针入二分，留三呼，禁不可灸，灸即伤人神。

　　太渊二穴，土也，在手掌后陷中，手太阴脉之所注也，为 。治胸痹逆气，寒厥善哕呕，饮水咳嗽，烦惋不得卧，肺胀满膨膨，臂内廉痛，目生白翳，眼 赤筋，缺盆中引痛，掌中热，数次喘不得息，噫气上逆，心痛唾血，振寒咽干，狂言口僻，可灸三壮，针入二分。

　　鱼际二穴，火也，在手大指本节后内侧散脉中，手太阴脉之所流也，为荥。治洒淅恶风寒，虚热舌上黄，身热头痛，咳嗽汗不出，痹走胸背痛不得息，目眩烦心少气，腹痛不下食，肘挛支满，喉中干燥，寒栗鼓颔，咳引尻痛溺出，呕血心痹悲恐，针入二分，留三呼。

　　少商二穴，木也，在手大指端内侧，去爪甲角如韭叶，手太阴之脉所出也，为井。治烦心善哕心下满，汗出而寒，咳逆 疟，振寒腹满，唾沫唇干，引饮不下膨膨，手挛指痛，寒栗鼓颔喉中鸣，以三棱针刺之，微出血，泄诸脏热气，唐刺史成君绰，忽腮颔肿大，喉中闭塞，水粒不下三日，针之立愈，不宜灸。

　　凡此手太阴之脉，常多气少血，刺之当出气恶血，其经从脏走手，审而迎随之，气盛则泻，气虚则补，热则疾之，寒则留之，陷下则灸之，不盛不虚，以经取之，此治手太阴之法也。

　　卷第一百九十一　针灸门

　　手阳明大肠经

　　手阳明大肠经，起于大指次指之端，循指上廉，出合谷两骨之间，上入两筋之中，循臂上廉，入肘外廉，上 外前廉，上肩，出 骨之前廉，上出于柱骨之会上，下入缺盆，络肺，下膈属大肠，其支者，从缺盆上颈，贯颊，入下齿中，还出挟口，交人中，左之右，右之左，上挟鼻孔，是动则病齿痛， 肿，是主津液所生病者，目黄口干，鼽衄喉痹，肩前 痛，大指次指痛不用，气有余则当脉所过者热肿，虚则寒栗不复，盛者人迎大三倍于气口，虚者人迎反小于气口也。

　　手阳明之别，名曰偏历，去腕三寸，别入太阴，其别者上肘循臂，乘肩 ，上曲颊遍齿，其别者，入耳会于宗脉，实则齿龋耳聋，虚则齿寒痹隔，取之所别也。

　　手阳明之筋，起于大指次指之端，结于腕，上循臂，上结于肘外，上 ，结于 ，其支者，绕肩胛，挟脊，直者，从肩 上颈，其支者，上颊，结于 ，直者，上出手太阳之前，上左角，络头，下右颔，其病当所过者支痛及转筋，肩不举颈，不可左右视，治在燔针劫刺，以知为数，以痛为 ，名曰孟夏痹也。

　　邪客于手阳明之络，令人气满，胸中喘息，而支 胸中热，刺手大指爪甲上，去端如韭叶各一 ，左取右，右取左，如食顷已（商阳穴也）。

　　邪客于手阳明之络，令人耳聋时不闻音，刺商阳立闻，不已，刺中指爪甲上与肉交者，立闻，其不时闻者，不可刺也，耳中生风者，亦刺之如此数，左刺右，右刺左，手阳明不已，刺其通脉出耳前者。

　　热病始手臂痛者，刺手阳明太阴而汗出止，手阳明大肠经从手走头，长五尺，左右共一丈，凡四十穴。

