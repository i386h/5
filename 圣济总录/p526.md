<!-- { "loadSidebar": true } -->
　　商阳二穴（一名绝阳在手大指次指内侧去爪甲角如韭叶） 二间二穴（一名间谷在手大指次指本节前内侧陷中） 三间二穴（一名少谷在手大指次指本节后内廉侧陷中） 合谷二穴（一名虎口在大指次指骨间） 阳溪二穴（一名中魁在腕中上侧两筋陷中） 偏历二穴（在腕中后三寸） 温流二穴（在腕后小士五寸大士六寸） 手下廉二穴（在辅骨下去手上廉一寸辅兑肉其分外斜） 手上廉二穴（在手三里下一寸其分独抵阳明之会外斜） 手三里二穴（在曲池下二寸）曲池二穴（在肘外辅骨屈肘曲骨之中） 肘 二穴（在肘大骨外廉陷中） 五里二穴（在肘上三寸行向里大脉中央） 臂 二穴（在肘上七寸 肉端） 肩 二穴（在肩端两骨间陷者宛宛中）巨骨二穴（在肩端上行两叉骨间） 天鼎二穴（在颈缺盆直扶突后一寸） 扶突二穴（在人迎后一寸五分） 禾 二穴（一名长频直鼻孔挟水沟旁五分） 迎香二穴（一名冲阳在禾 上鼻孔旁）商阳二穴，金也，一名绝阳，在手大指次指内侧，去爪甲角如韭叶，手阳明脉之所出也，为井。治胸中气满，喘咳支肿，热病汗不出，耳鸣且聋，寒热 疟，口干颐颔肿，齿痛恶寒，肩背急相引缺盆痛，目青盲，可灸三壮，右取左，左取右，如食顷立已，针入一分，留一呼。

　　二间二穴，水也，一名间谷，在手大指次指本节前内侧陷中，手阳明脉之所流也，为荥。

　　治喉痹颔肿，肩背痛振寒，鼻鼽衄血，多惊口 ，针入三分，可灸三壮。

　　三间二穴，木也，一名少谷，在手大指次指本节之后内侧陷中，手阳明脉之所注也为输。

　　治喉痹咽中如鲠，齿龋痛，嗜卧胸满，肠鸣洞泄，寒疟唇焦，口干气喘，目 急痛，针入三分，留三呼，可灸三壮。

　　合谷二穴，一名虎口，在手大指次指岐骨间陷中，手阳明脉之所过也，为原。疗寒热疟，鼻鼽衄，热病汗不出，目视不明，头痛齿龋，喉痹痿臂面肿，唇吻不收，喑不能言，口噤不开，针入三分，留六呼，可灸三壮，若妇人妊娠不可刺，刺则损胎气。

　　阳溪二穴，火也，一名中魁，在腕中上侧两筋陷中，手阳明脉之所行也，为经。治狂言喜笑见鬼，热病烦心，目风赤烂有翳，厥逆头痛，胸满不得息，寒热疟疾，喉痹耳鸣，齿痛惊掣，肘臂不举，痂疥，针入三分，留七呼，可灸三壮，慎如合谷法。

　　偏历二穴，手阳明络也，在腕后三寸，别走太阴，治寒热疟，风汗不出，目视 ，癫疾多言，耳鸣口 ，齿龋喉痹嗌干，鼻鼽衄血，针入三分，留七呼，可灸三壮。

　　温溜二穴，一名逆注，一名蛇头，在腕后，小士五寸，大士六寸，手阳明 ，治口 ，肠鸣腹痛，伤寒身热，头痛哕逆，肩不得举，癫疾吐涎，狂言见鬼，喉痹面虚肿，针入三分，可灸三壮。

　　手下廉二穴，在辅骨下去手上廉一寸，辅兑肉其分外斜。治头风，臂胛痛，溺黄，针入五分，留五呼，可灸三壮。

　　手上廉二穴，在手三里下一寸，其分独抵阳阳之会外斜。治脑风头痛，小便难黄赤，肠鸣气走注痛，针入五分，可灸五壮。

　　手三里二穴，在曲池下二寸，按之肉起兑肉之端。治手臂不仁，肘挛不伸，齿痛颊颔肿，瘰 ，可灸三壮，针入三分。

　　曲池二穴，土也，在肘外辅骨屈肘曲骨之中，以手拱胸取之，手阳明脉之所入也，为合。

　　治肘中痛，偏风半身不遂，刺风瘾疹，喉痹不能言，胸中烦满，筋缓捉物不得，挽弓不开，屈伸难，风臂肘细而无力，伤寒余热不尽，皮肤干燥，针入七分，得气先泻后补之，可灸三壮。

　　肘 二穴，在肘大骨外廉陷中。治肘节风痹，臂痛不可举，屈伸挛急，可灸三壮，针入三分。

　　臂五里二穴，在肘上三寸行向里大脉中央。治风劳惊恐吐血，肘臂痛嗜卧，四肢不得动摇，寒热瘰 咳嗽，目视 ， 疟心下胀满，可灸十壮，禁不可针。

　　臂 二穴，在肘上七寸 肉端，手阳明络也。治寒热颈项拘急，瘰 肩背痛不得举，可灸三壮，针入三分。

　　肩 二穴，在肩端两骨间陷者宛宛中，举臂取之，手阳明跷脉之会。疗偏风半身不遂，热风瘾疹，手臂挛急，捉物不得，挽弓不开，臂细无力，筋骨酸疼，可灸七壮至二七壮，以瘥为度，若灸偏风不遂，可七七壮止，不宜多灸，恐手臂细，若风病筋骨无力久不瘥，当灸不畏细也。刺即泄肩臂热气，若患风痹，手臂不得伸引，刺之，可使挽强习射如故。

　　巨骨二穴，在肩端上行两叉骨间陷中，手阳明跷脉之会。治背 痛，胸中有瘀血，肩臂不得屈伸而痛，可灸五壮，针入一寸五分。

　　天鼎二穴，在颈缺盆直扶突后一寸，手阳明脉气所发。治暴喑气哽，喉痹咽肿不得息，饮食不下，喉中鸣，可灸三壮，针入三分。

　　扶突二穴，一名水穴，在人迎后一寸五分，手阳明脉气所发。治咳多唾，上气咽引喘息，喉中如水鸡鸣，可灸三壮，针入三分。

　　禾 二穴，在鼻孔下挟水沟旁五分，手阳明脉气所发，治鼻衄血不止，鼻清涕生疮，口噤不开，针入二分。

　　迎香二穴，在禾 上一寸，鼻孔旁五分，手足阳明之会，治鼻有息肉，不闻香臭衄血，偏风口 ，面痒浮肿，风动叶叶，状如虫行，或唇肿痛，针入三分，留三呼，不宜灸。

　　凡此手阳明之脉，多气多血，刺当出气血，其经从手走头，顺之为随，逆之为迎，盛则泻之，虚则补之，热则疾之，寒则留之，陷下则灸之，不盛不虚，以经取之，此治手阳明之法也。

　　卷第一百九十一　针灸门

　　足阳明胃经

　　足阳明胃之经，起于鼻交 中，旁约太阳之脉，下循鼻外，入上齿中，还出挟口环唇，下交承浆，却循颐后下廉，出大迎，循颊车，上耳前，过客主人，循发际，至额颅，其支者，从大迎前下人迎，循喉咙，入缺盆，下膈属胃络脾，其直者，从缺盆下乳内廉，下挟脐，入气街中，其支者，起于胃口下，循腹里，下至气街中而合，以下髀关，抵伏兔，下膝膑中，下循经外廉，下足跗，入中趾内间，其支者，下膝三寸而别，下入中趾外间，其支者，别跗上，入大趾间，出其端，是动，则病洒洒振寒，善呻数欠，颜黑，病至则恶人与火，闻木音则惕然而惊，心欲动，独闭户塞牖而处，甚则欲上高而歌，弃衣而走，贲响腹胀，是为厥，是主血所生病者，狂疟温淫汗出，鼽衄口 唇胗，颈肿喉痹，大腹水肿，膝膑肿痛，循膺乳气街股伏兔 外廉足跗上皆痛，中趾不用，气盛则身以前皆热，其有余于胃，则消谷善饥，溺色黄，气不足则身以前皆寒栗，胃中寒则胀满，盛者人迎大三倍于寸口，虚者人迎反小于寸口也。

　　足阳明之别，名曰丰隆，去踝八寸，别走太阴，其别者循胫骨外廉，上络头顶，合诸经之气，下络喉嗌，其病气逆则喉痹猝喑，实则狂癫，虚则足不收胫枯，取之所别也。

　　足阳明之筋，起于中三趾，结于跗上，斜外上加于辅骨，上结于膝外廉，直上结于髀枢，上循胁，属脊，其直者，上循 ，结于膝，其支者，结于外辅骨，合少阳，其直者，上循伏兔，上结于髀，聚于阴器，上腹而布，至缺盆而结，上颈，上挟口，合于 ，下结于鼻，上合于太阳，太阳为目上纲，阳明为目下纲，其支者，从颊结于耳前，其病足中趾肢胫转筋，脚跳坚，伏兔转筋，髀前肿， 疝，腹筋急，引缺盆及颊，猝口僻，急者目不合，热则筋纵，目不开，颊筋有寒，则急引颊移口，有热则筋纵缓不收故僻，治之以马膏，膏其急者，以白酒和桂，以涂其缓者，以桑钩钩之，即以生桑炭置之坎中，高下与坐等，以膏慰急颊，且饮美酒，啖美炙肉，不饮酒者，自强也，为之三拊而已，治在燔针劫刺，以知为数，以痛为，名曰季春痹也。

　　邪客于足阳明之络，令人鼽衄上齿寒，刺足中趾次趾爪甲上与肉交者各一 ，左刺右，右刺左。

　　缪传引上齿，齿唇寒痛，视其手背脉血者去之，足阳明中趾爪甲上一 ，手大指次指爪甲上各一 ，立已，左取右，右取左。

　　胃之大络，名曰虚里，贯膈络肺，出于左乳下，其动应衣，脉宗气也，足阳明胃之经，从头走足，长八尺，左右共一丈六尺，凡九十穴。

　　头维二穴（在额角入发际本神旁一寸五分） 下关二穴（在上关下合口有空） 颊车二穴（在耳下曲颊端陷中） 承泣二穴（在目下七分直目瞳子） 四白二穴（在目下一寸直目瞳子）巨二穴（挟鼻旁八分直目瞳子） 地仓二穴（一名胃维挟口吻旁四分跷脉手足阳明交会）大迎二穴（在曲颔前一寸二分陷中动脉） 人迎二穴（一名伍会在颈大脉动应手挟结喉旁一寸五分以候五脏气） 水突二穴（一名水门在颈大筋前直人迎下气舍上） 气舍二穴（在颈直人迎下挟天突陷中） 缺盆二穴（一名天盖在肩下横骨陷中） 气户二穴（在巨膏下 府两旁相去各二寸陷中） 库房二穴（在气户下一寸六分陷中） 屋翳二穴（在库房下一寸六分陷中） 膺窗二穴（在屋翳下一寸六分陷中） 乳中二穴（当乳中是） 乳根二穴（在乳中下一寸六分陷中仰而取之） 不容二穴（在幽门旁相去各一寸五分） 承满二穴（在不容下一寸） 梁门二穴（在承满下一寸） 关门二穴（在梁门下一寸） 太一二穴（在关门下一寸） 滑肉门二穴（在太一下一寸） 天枢二穴（一名长溪一名谷门在肓 旁一寸五分挟脐二寸） 外陵二穴（在天枢下一寸）大巨二穴（在外陵下一寸） 水道二穴（在大巨下三寸） 归来二穴（在水道下二寸） 气冲二穴（在归来下鼠鼷上一寸动脉中） 脾关二穴（在膝上伏兔后交分中） 伏兔二穴（在膝上六寸起肉是） 阴市二穴（一名阴鼎在膝上三寸伏兔下） 梁丘二穴（在膝上二寸两筋间） 犊鼻二穴（在膝膑下 骨上骨解大筋中） 三里二穴（在膝下三寸 骨外大筋内宛宛中） 上巨虚二穴（一名上廉在三里下三寸） 条口二穴（在下廉上一寸） 下巨虚二穴（一名下廉在上廉下三寸）丰隆二穴（在外踝上八寸下廉 外廉间别走太阴） 解溪二穴（在冲阳后一寸半腕上陷中） 冲阳二穴（一名会源在足跗上五寸骨间动脉上去陷谷三寸） 陷谷二穴（在足大趾次趾间本节后陷中去内庭二寸） 内庭二穴（在足大趾次趾外间陷中） 厉兑二穴（在足大趾次趾端去爪甲如韭叶） 头维二穴，在额角入发际本神旁一寸五分，足少阳阳明脉之交会。治头偏痛，目视物不明，兼治微风眼睑 动不止风泪出，可针入三分，禁不可灸。

