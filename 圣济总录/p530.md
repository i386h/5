<!-- { "loadSidebar": true } -->
　　睛明二穴（在目内 五脉之会） 攒竹二穴（一名员柱一名始光一名光明在眉头陷中） 曲差二穴（挟神庭旁一寸五分入发际） 五处二穴（挟上星旁一寸五分） 承光二穴（在五处后一寸五分） 通天二穴（一名天臼在承光后一寸五分） 络却二穴（一名强阳一名脑盖在通天后一寸五分） 玉枕二穴（在络却后一寸五分挟脑户旁一寸三分） 天柱二穴（在颈大筋外廉挟项发陷中） 大杼二穴（在第一椎下两旁相去各一寸五分） 风门二穴（一名热府在第二椎下两旁各一寸五分） 肺俞二穴（在第三椎下挟脊各一寸五分） 厥阴俞二穴（在第四椎下两旁各一寸五分） 心俞二穴（在第五椎下两旁各一寸五分） 膈俞二穴（在第七椎下两旁各一寸五分） 肝俞二穴（在第九椎下两旁各一寸五分） 胆俞二穴（在第十椎下两旁各一寸五分） 脾俞二穴（在第十一椎下两旁各一寸五分） 胃俞二穴（在第十二椎下两旁各一寸五分） 三焦俞二穴（在第十三椎下两旁各一寸五分） 肾俞二穴（在第十四椎下两旁各一寸五分） 大肠俞二穴（在第十六椎下两旁各一寸五分） 小肠俞二穴（在第十八椎下两旁各一寸五分） 膀胱俞二穴（在第十九椎下两旁各一寸五分） 中膂内俞二穴（在第二十椎下两旁各一寸五分） 白环俞二穴（在第二十一椎下两旁各一寸五分） 上 二穴（在第一空腰髁下一寸挟脊陷中） 次胶二穴（在第二空挟脊陷中） 中 二穴（在第三空挟脊陷中） 下 二穴（在第四空挟脊陷中）会阳二穴（一名利机在阴尾骨两旁） 附分二穴（在第二椎下附项内廉两旁相去各三寸） 魄户二穴（在第三椎下两旁各三寸） 膏肓俞二穴（在第四椎下五椎上两旁各三寸） 神堂二穴（在第五椎下两旁各三寸） 二穴（在肩 内廉挟第六椎下两旁各三寸） 膈关二穴（在第七椎下两旁各三寸） 魂门二穴（在第九椎下两旁各三寸） 阳纲二穴（在第十椎下两旁各三寸） 意舍二穴（在第十一椎两旁各三寸） 胃仓二穴（在第十二椎下两旁各三寸） 肓门二穴（在第十三椎下两旁各三寸） 志室二穴（在第十四椎下两旁各三寸） 胞肓二穴（在第十九椎下两旁各三寸） 秩边二穴（在第二十一椎下两旁各三寸陷中） 承扶二穴（一名肉 一名阴关一名皮部在尻臀下股阴下横纹中） 殷门二穴（在肉 下六寸） 浮 二穴（在委阳上一寸） 委阳二穴（在承扶下六寸屈身取之） 委中二穴（在 中约纹中动脉） 合阳二穴（在膝约纹中央下二寸）承筋二穴（一名 肠在 肠中央陷中） 承山二穴（一名鱼腹一名伤山一名肉柱在兑 肠下分肉间） 飞阳二穴（一名厥阳在外踝上七寸） 付阳二穴（在外踝上三寸） 昆仑二穴（在足外踝后跟骨上陷中） 仆参二穴（一名安邪在跟骨下陷中） 申脉二穴（在外踝下陷中阳跷脉所生）金门二穴（一名关梁在足外踝下） 京骨二穴（在足外侧大骨下赤白肉际） 束骨二穴（在足小趾外侧本节后陷中） 通谷二穴（在足小趾外侧本节前陷中） 至阴二穴（在足小趾外侧去爪甲角如韭叶）睛明二穴，一名泪孔，在目内 ，手足太阴少阳足阳明五脉之会。治攀睛翳膜覆瞳子，恶风泪出，目内 痒痛，小儿雀目疳眼，大人气眼冷泪，KT 目视物不明，大 肉侵睛，针入一寸五分，留三呼，禁不可灸，雀目者宜久留针，然后速出针。

　　攒竹二穴，一名始光，一名光明，一名员柱，在两眉头陷中，足太阳脉气所发。治目视物不明，眼中赤痛，及睑 动，针入一分，留三呼，泻三吸，徐徐出针，不宜灸，宜以细三棱针刺之，宣泄热气，三度刺，目大明。

　　曲差二穴，在神庭旁一寸五分入发际，足太阳脉气所发。治心中烦满，汗不出，头顶痛，身体烦热，目视不明，针入二分，可灸三壮。

　　五处二穴，在上星旁一寸五分，足太阳脉气所发。治目不明，头风目眩螈 ，目戴上不识人，针入三分，留七呼，可灸三壮。

　　承光二穴，在五处后一寸五分，足太阳脉气所发，治鼻塞不闻香臭，口 鼻多清涕，风眩头痛，呕吐心烦，目生白膜，针入三分，禁不可灸。

　　通天二穴，在承光后一寸五分，足太阳脉气所发。治颈项转侧难，鼻塞闷，偏风口 ，鼻多清涕，衄血头重，针入三分，留七呼，可灸三壮。

　　络却二穴，一名强阳，又名脑盖，在通天后一寸五分，足太阳脉气所发。治青风内障，目无所见，头眩耳鸣，可灸三壮。

　　玉枕二穴，在络却后一寸五分，挟脑户旁一寸三分，起肉枕骨入发际上三寸，足太阳脉气所发。治目痛不能视，脑风疼痛不可忍，可灸三壮。

　　天柱二穴，挟项后发际大筋外廉陷中，足太阳脉气所发。治足不任身体，肩背痛欲折，目瞑视，兼治颈项筋急，不得回顾，头旋脑痛，针入五分，得气即泻，立愈。

　　大杼二穴，在项后第一椎下，两旁相去各一寸五分陷中，足太阳少阳之会。疗疟，颈项强不可俯仰，头痛振寒螈 ，气实胁满，伤寒汗不出，脊强喉痹，烦满风劳气咳嗽，胸中郁郁，身热目眩，针入五分，可灸七壮。

　　风门二穴，一名热府，在第二椎下，两旁相去各一寸五分，督脉足太阳之会。治伤寒颈项强，目瞑多嚏，鼻鼽出清涕，风劳呕逆上气，胸背痛，喘气卧不安，针入五分，留七呼，若频刺泄诸阳热气，背永不发痈疽，可灸五壮。

　　肺俞二穴，在第三椎下，两旁相去各一寸五分，足太阳脉气所发。治上气呕吐，支满不嗜食，汗不出，腰背强痛，寒热喘满，虚烦口干，传尸骨蒸劳，肺痿咳嗽，针入三分，留七呼，得气即泻，甄权又云，在第三椎下两旁，以搭手左取右，右取左，当中指末是穴，治胸中气满，背偻如龟，腰强头目眩，令人失颜色，针入五分，留七呼，可灸百壮。

　　厥阴俞二穴，在第四椎下，两旁相去各一寸五分。治逆气呕吐，心痛留结，胸中烦闷，针入三分，可灸七七壮。

　　心俞二穴，在第五椎下，两旁相去各一寸五分。治心中风，狂走发痫，语悲泣，心胸闷乱烦满汗不出，结积寒热，呕吐不下食，咳唾血，针入三分，留七呼，得气即泻，不可灸。

　　膈俞二穴，在第七椎下，两旁相去各一寸五分。治咳而呕逆，膈胃寒痰，食饮不下，胸满支肿，两胁痛，腹胀，胃脘暴痛，热病汗不出，喉痹，腹中积癖，默默嗜卧，四肢怠惰不欲动，身常湿不能食，食则心痛，周痹身皆痛，针入三分，留七呼，可灸三壮。

　　肝俞二穴，在第九椎下，两旁相去各一寸五分。治咳引两胁急痛，不得息，转侧难，撅胁下与脊相引，而反折目上视，目眩循眉头痛，惊狂鼽衄，起则目 ，目生白翳，咳引胸中痛，寒疝少腹痛，唾血短气，针入三分，留六呼，可灸三壮。

　　胆俞二穴，在第十椎下，两旁相去各一寸五分。治心腹胀满，呕则食无所出，口苦舌干，咽中痛，食不下，目黄，胸胁不能转侧，头痛振寒汗不出，腋下肿，针入五分，可灸三壮。

　　脾俞二穴，在第十一椎下，两旁相去各一寸五分。治腹胀引胸背痛，食饮倍多，身渐羸瘦，黄胆善欠胁下满，泄利体重，四肢不收， 癖积聚，腹痛不嗜食，痰疟寒热，针入三分，留六呼，可灸三壮。

　　胃俞二穴，在第十二椎下，两旁相去各一寸五分。治胃中寒腹胀，不嗜食羸瘦，肠鸣腹痛，胸胁支满，脊痛筋挛，针入三分，留七呼，可灸随年为壮。

　　三焦俞二穴，在第十三椎下，两旁相去各一寸五分。治肠鸣腹胀，水谷不化，腹中痛欲泄注，目眩头痛，吐逆饮食不下，肩背拘急，腰脊强不得俯仰，针入五分，留七呼，可灸三壮。

　　肾俞二穴，在第十四椎下，两旁相去各一寸五分。与脐平。治虚劳羸瘦，耳聋肾虚，水脏久冷，心腹 胀，两胁满引少腹急痛，目视 ，少气溺血，小便浊出精，阴中疼，五劳七伤虚惫，脚膝拘急，足寒如冰，头重身热振栗，腰中四肢淫泺，洞泄食不化，身肿如水，针入三分，留七呼，可灸以年为壮。

　　大肠俞二穴，在第十六椎下，两旁相去各一寸五分。治腰痛肠鸣腹胀，绕脐切痛，大小便不利，洞泄食不化，脊强不得俯仰，针入三分，留六呼，可灸三壮。

　　小肠俞二穴，在第十八椎下，两旁相去各一寸五分。治小便赤涩淋沥，少腹 痛，脚肿短气不嗜食，大便脓血出，五痔疼痛，妇人带下，针入三分，留六呼，可灸三壮。

　　膀胱俞二穴，在第十九椎下，两旁相去各一寸五分，足太阳脉气所发。治风劳腰脊痛，泄利腹痛，小便赤涩遗溺，阴生疮，少气足 寒，拘急不得屈伸，女子瘕聚，脚膝无力，针入三分，留六呼，可灸三壮。

　　中膂内俞二穴，一名脊内俞，在第二十椎下，两旁相去各一寸五分，挟脊起肉。治肠冷赤白痢，肾虚消渴，汗不出，腰脊不得俯仰，腹胀胁痛，针入三分，留十呼，可灸三壮。

　　白环俞二穴，在第二十一椎下，两旁相去各一寸五分，足太阳脉气所发。治腰脊挛急痛，大小便不利，针如腰户法同，挺腹端身，两手相重支额，纵息令皮肤俱缓，乃取其穴，针入八分，得气即先泻，讫，多补之，治腰髋疼，脚膝不遂，温疟，腰脊冷疼，不得安卧。劳损风虚，不宜灸，慎房劳，不得举重物，腰户见督脉条中。

　　上 二穴，在第一空腰髁下，挟脊陷中，足太阳少阳络。治腰膝冷痛，呕逆鼻衄，寒热疟，妇人绝嗣，阴挺出不收，针入三分，可灸七壮。

　　次 二穴，在第二空挟脊陷中。治疝气下坠，腰脊痛不得转摇，急引阴器痛不可忍，腰以下至足不仁，背腠寒，小便赤淋，心下坚胀，可灸七壮针入三分。

　　中 二穴，在第三空挟脊陷中，厥阴少阳所结。治丈夫五劳七伤六极，腰痛大便难，腹胀下利，小便淋涩，飧泄，妇人绝子带下，月事不调，针入二分，留十呼，可灸三壮。

　　下 二穴，在第四空挟脊陷中，足太阳厥阴所结。治腰痛不得转侧，女子下苍汁不禁，寒湿内伤痛引少腹急疼大便下血针入二分留十呼可灸三壮。

　　会阳二穴，一名利机，在阴尾骨两旁，督脉气所发。治腹中冷气，泄利不止，久痔，阳气虚乏阴汗湿，针入八分，可灸五壮。

　　附分二穴，在第二椎下，附项内廉，两傍相去各三寸，手足太阳之会。正坐取之，治肩背拘急，风冷客于腠，颈项强痛不得回顾，风劳臂肘不仁，可灸五壮，针入三分。

