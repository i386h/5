<!-- { "loadSidebar": true } -->
　　地五会二穴，在足小趾次趾本节后陷中，去侠溪一寸，治内伤唾血，足外皮肤不泽，乳肿，针入二分，不可灸，灸则使羸瘦，不出三年卒，侠溪二穴，水也，在足小趾次趾岐骨间，本节前陷中，足少阳脉之所流也，为荥，治胸胁支满，寒热汗不出，目外 赤目眩，颊颔肿耳聋，胸中痛不可转侧，痛无常处，可灸三壮，针入三分。

　　足窍阴二穴，金也，在足小趾次趾之端，去爪甲如韭叶，足少阳脉之所出也，为井，治胁痛咳逆不得息，手足烦热汗不出，转筋，痈疽头痛心烦，喉痹舌强口干，肘不可举，猝聋不闻人语，可灸三壮，针入一分。

　　凡此足少阳之脉，常少血多气，刺当出气恶血，其经从头走足，逆则为迎，顺则为随，气盛则泻之，虚则补之，热则疾之，寒则留之，陷下则灸之，不盛不虚，以经取之，此治足少阳之法也。

　　卷第一百九十一　针灸门

　　足厥阴肝经

　　足厥阴肝之经，起于大趾聚毛之际，上循足跗上廉，去内踝一寸，上踝八寸，交出太阴之后，上 内廉，循股入阴毛中，环阴器，抵少腹，挟胃属肝络胆，上贯膈，布胁肋，循喉咙之后，上入颃颡，连目系上出额，与督脉会于巅，其支者，从目系下颊里，环唇内，其支者，复从肝别贯膈，上注肺，是动则病腰痛不可以俯仰，丈夫 疝，妇人少腹肿，甚则嗌干，面尘脱色，是主肝所生病者，胸满呕逆洞泄，狐疝，遗溺闭癃，盛者气口大一倍于人迎，虚者气口反小于人迎也。

　　足厥阴之别，名曰蠡沟，去内踝五寸，别走少阳，其别者循胫上睾结于茎，其病气逆则睾肿猝疝，实则挺长热，虚则暴痒，取之所别也。

　　足厥阴之筋，起于大趾之上，上结于内踝之前，上循胫，上结内辅之下，上循阴股，结于阴器，络诸筋，其病足大趾支内踝之前痛，内辅痛，阴股痛，转筋，阴器不用，伤于内则不起，伤于寒则阴缩入，伤于热则纵挺不收，治在行水渎之，其病转筋者，治在燔针劫刺，以知为数，以痛为 ，名曰季秋痹也。

　　邪客足厥阴之络，令人暴疝卒痛，剌足大趾爪甲上与肉交者各一 ，男子立已，女子有顷已，左取右，右取左。

　　肝病者，两胁下痛引少腹，令人善怒，虚则目 无所见，耳无所闻，善恐如人将捕之，取其经，厥阴与少阳，气逆则头痛耳聋不聪颊肿，取血者。

　　肝热病者，小便先黄，腹痛多卧身热，热争则狂言及惊，胁满痛，手足躁，不得安卧，庚辛甚，甲乙大汗，气逆则庚辛死，刺足厥阴。

　　足厥阴肝经，从足走胸中，长六尺五寸，左右共一丈三尺，凡二十六穴。

　　大敦二穴（在足大趾端去瓜甲如韭叶） 行间二穴（在足大趾间动脉应手） 太冲二穴（在足大趾本节后二寸或一寸半动脉中） 中封二穴（在足内踝前一寸仰足而取之） 蠡沟二穴（在内踝上五寸） 中都二穴（一名中 在内踝上七寸） 膝关二穴（在犊鼻下二寸陷中） 曲泉二穴（在膝内辅骨下大筋上小筋下陷中） 阴包二穴（在膝上四寸股内廉两筋间） 五里二穴（在气冲下三寸阴股中动脉） 阴廉二穴（在羊矢下去气冲二寸） 章门二穴（一名长平一名胁在大横外直脐季肋端） 期门二穴（在不容旁一寸五分直乳第二肋端）大敦二穴，木也，在足大趾端，去爪甲如韭叶，及三毛中，足厥阴脉之所出也，为井，治猝疝，小便数遗溺，阴头中痛，心痛汗出，阴上入腹，阴偏大，腹脐中痛，悒悒不乐，病左取右，右取左，腹胀肿满，少腹痛，中热喜寐，尸厥状如死，妇人经血暴脱不止，可灸三壮，针入三分，留六呼。

　　行间二穴，火也，在足大趾间动脉应手陷中，足厥阴脉之所流也，为荥，治溺难，又白浊寒疝少腹肿，咳逆呕血，腰痛不能俯仰，腹中胀，心痛色苍苍如死状，终日不得息，口四肢逆冷，嗌干烦渴，瞑不欲视，目中泪出太息，癫疾短气，可灸三壮，针入六分，留十呼。

　　太冲二穴，土也，在足大趾本节后二寸或一寸半陷中，此穴有动脉，诊之可诀男子死生之候，足厥阴脉之所注也，为输，治腰引少腹痛，小便不利状如淋， 疝少腹肿，溏泄遗溺，阴痛面目苍色，胸胁支满，足寒，大便难，呕血，女子漏血不止，小儿猝疝，呕逆发寒嗌干，腑肿内踝前痛，淫泺 酸，腋下肿，马刀疡 唇肿，针入三分，留十呼，可灸三壮。

　　中封二穴，金也，在足内踝前一寸，仰足取之陷中，伸足乃得之，足厥阴脉之所行也，为经，治 疟，色苍苍振寒，少腹肿，食怏怏绕脐痛，足逆冷不嗜食，身体不仁，寒疝引腰中痛，或身微热，针入四分，留七呼，可灸三壮。

　　蠡沟二穴，在足内踝上五寸，别走少阳，足厥阴络，治猝疝，少腹肿，时少腹暴痛，小便不利如癃闭，数噫恐悸，少气不足，腹中痛悒悒不乐，咽中闷如有息肉状，背拘急不可俯仰，针入二分，留三呼，可灸三壮。

　　中都二穴，一名中 ，在内踝上七寸 骨中，与少阴相直，治肠 ， 疝少腹痛，妇人经血暴脱，因产恶露不绝，针入三分，可灸五壮。

　　膝关二穴，在犊鼻下二寸陷中，治风痹，膝内痛引膑不可屈伸，喉咽中痛，针入四分，可灸五壮。

　　曲泉二穴，水也，在膝内辅骨下，大筋上小筋下陷中，屈膝取之，足厥阴脉之所入也，为合，治女子血瘕，按之如汤沃股内，少腹肿，阴挺出，丈夫癫疝阴股痛，小便难，腹胁支满，癃闭少气泄利，四肢不举，实即身热目眩痛，汁不出目 ，膝痛筋挛不可屈伸，发狂衄血喘呼，少腹痛引喉咽，针入六分，灸三壮，又云：正膝屈内外两筋间宛宛中，又在膝曲横纹头，治风劳失精，身体极痛，泄水下利脓血，阴肿 痛，可灸三壮，针入六分，留十呼。

　　阴包二穴，在膝上四寸，股内廉两筋间，足厥阴别走，治腰尻引少腹痛，遗溺不禁，针入六分，可灸三壮。

　　足五里二穴，在气冲下三寸，阴股中动脉，治肠中满，热闭不得溺，可灸五壮，针入六气。

　　阴廉二穴，在羊矢下，去气冲二寸动脉中，治妇人绝产，若未经生产者，可灸三壮即有子，针入八分，留七呼。

　　章门二穴，脾之募，一各长平，一名胁 ，在大横外，直脐季肋端，侧卧屈上足伸下足，举臂取之，足厥阴少阳之会，治肠鸣盈盈然食不化，胁痛不得卧，烦热口干不嗜食，胸胁支满喘息，心痛，腰痛不得转侧，伤饱身黄羸瘦，贲豚腹肿脊强，四肢懈堕，善恐少气，厥逆肩臂不举，可灸百壮，针入六分。

　　期门二穴，肝之募，在不容旁一寸五分，直两乳第二肋端，足太阴厥阴阴维之会，治胸中烦热，贲豚上下，目青而呕，霍乱泄利，腹坚硬，大喘不得安卧，胁下积气，女子产后余疾，食饮不下，胸胁支满，心中切痛善噫，若伤寒过经不解，当针期门使经不传，针入四分，可灸五壮。

　　凡此足厥阴之脉，常多血少气，刺之当出血恶气，其经从足走腹，审其从逆，以行迎随，虚则补之，实则泻之，热则疾之，寒则留之，陷下则灸之，不盛不虚，以经取之，此治足厥阴之法也。

　　卷第一百九十二

　　奇经八脉

　　论曰：脉有奇常，十二经者，常脉也，奇经八脉，则不拘于常，故谓之奇经，盖言人之气血，常行于十二经脉，其诸经满溢，则流入奇经焉，奇经有八脉，督脉督于后，任脉任于前，挟任脉者冲脉，能为诸脉之海，阳维则维络诸阳，阴维则维络诸阴，阴阳更相维持，故诸经常调，维脉之外，又有带脉者，束之犹带也，至于两足跷脉，有阴有阳，阳跷得诸太阳之别，阴跷本诸少阴之别，譬犹圣人图设沟渠，以备水潦，斯无滥溢之患，人有奇经，亦若是也，今总集奇经八脉所发者气穴去处，共成一编。

　　卷第一百九十二

　　督脉

　　督脉者，起于少腹以下骨中央，女子入系廷之端，其络循阴器，合篡间，绕篡后，别绕臀，至少阴，与巨阳中络者合，少阴上股内后廉，贯脊属肾，与太阳起于目内 ，上额交巅，上入络脑，还出别下项，循肩 内，挟脊抵腰中，入循膂络肾，其男子循茎下至篡，与女子等，其少腹直上者，贯脐中央，上贯心入喉，上颐环唇，上系两目之中，此生病从少腹上冲心而痛，不得前后为冲疝，其女子不孕，癃痔遗尿嗌干，治在督脉。

　　督脉之别，名曰长强，挟膂上项，散头上，下当肩胛左右别走太阳，入贯膂，实则脊强，虚则头重，取之所别，故难经曰，督脉起于下极之 ，并于脊里，上至风府，入属于脑，上巅循额至鼻柱，阳脉之海也，如为病，令人脊强反折，督脉从头循脊骨入 ，长四尺五寸，凡二十七穴。

　　素 一穴（在鼻柱上端） 水沟一穴（一名人中在鼻柱下人中督脉手阳明之交会直唇取之）兑端一穴（在唇上端） 龈交一穴（在唇内齿上缝督会二脉之会） 神庭一穴（直鼻上入发际五分督脉足太阳阳明参脉之会） 上星一穴（在神庭后入发际一寸） 囟会一穴（在上星后一寸）前顶一穴（在囟会后一寸五分） 百会一穴（一名参阳五会在前顶后一寸五分顶中央旋毛中陷容豆督脉足太阳之交会） 后顶一穴（一名交冲在百会后一寸五分） 强间一穴（一名大羽在后顶后一寸五分） 脑户一穴（一名匝风一名合颅在枕骨上强间后一寸五分督脉足太阳之会）风府一穴（一名舌本入顶发际一寸脑户后一寸半项大筋内宛宛中） 哑门一穴（在风府后五分入发际五分入系舌本仰头取之） 大椎一穴（在第一椎上陷中参阳督脉所发） 陶道一穴（在项大椎节下间督脉足太阳之会俯而取之） 身柱一穴（在第三椎节下间俯而取之） 神道一穴（在第五椎节下间俯而取之） 灵台一穴（在第六椎下间俯而取之） 至阳一穴（在第七椎下间俯而取之） 筋缩一穴（在第九椎下间俯而取之） 脊中一穴（在第十一椎下间俯而取之禁不可灸令人伛偻） 悬枢一穴（在第十三椎节下间伏而取之） 命门一穴（在第十四椎节下间伏而取之）阳关一穴（在第十六椎节下间伏而取之） 腰 一穴（在第二十一椎节下间） 长强一穴（在脊端）上自素 至龈交四穴，系鼻柱下，神庭至百会五穴，系额上，后顶至哑门五穴，属顶后至项，大椎以下一十二穴，属背脊，以上为督脉所发二十七穴（按内经督脉所发者，二十八穴，据法第十椎下一穴名中枢，阴尾尻骨两旁二穴，名会阳，共有二十九穴，今多龈交一穴，少中枢一穴，会阳二穴，则系督脉别络，与少阴会，故只载二十七穴）。

　　素 一穴，一名面王，在鼻柱之端，督脉所发，治鼻塞息肉不消，多涕生疮，针入一分，不宜灸。

