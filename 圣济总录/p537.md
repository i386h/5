<!-- { "loadSidebar": true } -->
　　阴交一穴，一名横户，在脐下一寸，任脉气所发，治脐下 痛，寒疝引小腹痛，膝拘挛，腹满，女子月事不绝，带下，产后恶露不止，绕脐冷痛，针入八分，得气即泻，可灸百壮止。

　　神阙一穴，一名气合，当脐中是也，治泄利不止，小儿奶利不绝，腹大，绕脐痛，水肿鼓胀，肠中鸣，如流水声，久冷伤惫，可灸百壮，禁不可针。

　　水分一穴，在下脘下一寸，脐上一寸，任脉气之所发，治腹坚如鼓。水肿肠鸣，胃虚胀，不嗜食，绕脐痛，冲胸不得息，针入八分，留三呼，泻五吸，若水病灸之大良，可灸七壮至百壮止，禁不可针，针水尽即毙。

　　下脘一穴，在建里下一寸，足太阴任脉之会，治腹痛，六腑之气寒，谷不转，不嗜食，小便赤，腹坚硬，癖块，脐上厥气动，日渐羸瘦，针入八分，留三呼，泻五吸，灸亦良，可灸二七壮至二百壮止。

　　建里一穴，在中脘下一寸，治心下痛，不欲食，呕吐上气，腹胀身肿，针入五分，留十呼，可灸五壮。

　　中脘一穴，一名太仓，胃之募也，在上脘下一寸，手太阳少阳足阳明所生，任脉之会，上纪者，中脘也，治心下胀满，伤饱食不化，霍乱注泄不自知，心痛温疟，伤寒饮水过多，腹胀气喘，因读书得贲豚气上攻，伏梁心下，状如覆杯，寒癖结气，针入八分，留七呼，泻五吸，疾出针，灸亦良，可灸二七壮至百壮止。

　　上脘一穴，在巨阙下一寸，当一寸五分，去蔽骨三寸，任脉足阳明手太阳之会，治心中热烦，贲豚气胀不能食，霍乱吐利，身热汗不出，三虫多涎，心风惊悸，心痛不可忍，伏梁气状如覆杯，针入八分，先补后泻之，神验，如风痫热病，宜先泻后补，其疾立愈，灸亦良，日可灸二七壮至一百壮，未愈更倍之。

　　巨阙一穴，心之募也，在鸠尾下一寸，人有鸠尾短者，少饶分寸，任脉气所发，治心中烦满，热病胸中痰饮，腹胀暴痛，恍惚不知人，息贲时唾血，蛔虫心痛，蛊毒霍乱，发狂不识人，惊悸少气，针入六分，留七呼，得气即泻，灸亦良，可灸七壮至七七壮止。

　　鸠尾一穴，一名尾翳，一名 ，在臆前蔽骨下五分，治心风惊痫，发痛不喜闻人语，心腹胀胸中满，咳逆数噫喘息，喉痹咽壅，水浆不下，不可灸，灸即令人心力不足，此穴大难针，不然取气多，不幸令人夭，针入三分，留三呼，泻五吸，肥人可倍之。

　　中庭一穴，在膻中下一寸六分陷中，任脉气所发，治胸胁支满，噎塞食饮不下，呕吐食还出，可灸五壮，针入三分。

　　膻中一穴，一作 ，一名元儿，在玉堂下一寸六分，直两乳间陷中仰卧取之，任脉气所发，治肺气咳嗽上喘唾脓，不得下食，胸中如塞，可灸七七壮，又疗膈气，呕吐涎沫，妇人乳汁少，其穴禁不可针，不幸令人夭折。

　　紫宫一穴，在华盖下一寸六分陷中，仰头取之，任脉气所发，治胸膈支满，胸膺骨疼，饮食不下，呕逆上气烦心，可灸五壮，针入三分。

　　华盖一穴，在璇玑下一寸陷中，仰头取之，任脉气所发，治胸胁支满，痛引胸中，咳逆上气，喘不能言，可灸五壮，针入三分。

　　璇玑一穴，在天突下一寸陷中，仰头取之，任脉气所发，治胸皮满痛，喉痹咽肿，水浆不下，可灸五壮，针入三分。

　　天突一穴，在结喉下一寸宛宛中，阴维任脉之会，针入五分，留三呼，得气即泻治咳嗽上气，胸中气噎，喉中状如水鸡声，肺壅咯唾脓血，咽干舌下急，喉中生疮，不得下食，灸亦得，然不及针，下针须直下，不得低手，即伤五脏气。

　　廉泉一穴，一名舌本，在颔下结喉上阴维任脉之会，治舌下肿难言，舌纵涎出，咳嗽上气，喘息呕沫，口噤舌根急缩，食难，可灸三壮，针入三分。得气即泻。

　　承浆一穴，一名垂浆，在颐前唇下宛宛中，足阳明任脉之会，KT 偏风口 ，面肿消渴，口齿疳蚀生疮，灸亦佳，日可灸七壮至七七壮止，灸即血脉通宣，其风应时立愈，其艾炷不用大，一根据小竹箸头作炷，脉粗细状如细线，艾炷破肉，但令当脉灸，亦能愈疾，凡灸脐下久冷疝瘕 癖气块伏梁积气，宜艾炷大，故短剧诸方云：腹背宜灸五百壮，四肢则但去风邪，不宜多灸，七壮至七七壮止，不得过，随年数，如巨阙鸠尾虽是胸腹之穴，灸不过七七壮，艾炷不须大，以竹箸头作炷，正当脉上灸之，若灸胸腹，艾炷大灸多，令人永无心力，如头顶穴若灸多，令人失精神，臂脚穴灸多，令人血脉枯竭，四肢细瘦无力，既失精神，又加细瘦，即脱真气，针入三分，得气即泻。

　　卷第一百九十二

　　阳跷脉

　　阳跷脉者，起于跟中，循外踝，上行入风池，其为病也，令人阴缓而阳急，两足跷脉，本少阴之别，合于太阳，其气上行，气并相还，则为濡目，气不营则目不合，男子数其阳，女子数其阴，当数者为经，不当数者为络也，跷脉长八尺，所发之穴，生于申脉（在外踝下陷中属足太阳经），以付阳为 （在外踝上三寸），本于仆参（在跟骨下陷中），与足少阳会于居（在章门下八寸三分），又与手阳明会于肩 及巨骨（肩 在肩端两骨间巨骨在肩端两叉间），又与手足太阳阳维会于 俞（在肩 后甲骨上廉），与手足阳明会于地仓（口吻两旁），又与手足阳明会于巨 （鼻两旁也），又与任脉足阳明会于承泣（目下也），以上为阳跷脉之所发，凡二十穴，阳跷脉病者，宜刺之。

　　卷第一百九十二

　　阴跷脉

　　阴跷者，亦起于跟中，循内踝上行至咽喉，交贯冲脉，此为病者，令人阳缓而阴急，故曰跷脉者，少阴之别，别于然骨之后，上内踝之上，直上循阴股入阴，上循胸里，入缺盆，上出人迎之前，入 属目内 ，合于太阳，女子以之为经，男子以之为络，两足跷脉长八尺，而阴跷之 在交信（内踝上二寸少阴前太阴后），凡阴跷脉病，治在交信。

　　卷第一百九十二

　　冲脉

　　冲脉者与任脉，皆起于胞中，上循脊里为经络之海，其浮而外者，循腹上行，会于咽喉，别而络唇口，故曰冲脉者，起于气冲，并少阴之经，挟脐上行，至胸中而散，此为病令人逆气里急，在难经则曰并足阳明之经，以穴考之，阳明之经，挟脐左右各二寸而上行少阴之经，挟脐左右各五分而上，针经所载冲脉与督脉同起于会阴（二阴之间也），其在腹也，行乎幽门通谷阴都石关商曲盲俞中注四满气穴大赫横骨，凡二十二穴，皆足少阴之分也，然则冲脉并足少阴之经明矣。

　　卷第一百九十二

　　阳维脉

　　阳维维于阳，其脉起于诸阳之会，与阴维皆维络于身，溢蓄不能环流溉灌诸经者也，若不能相维，故为病则怅然失志，溶溶不能自收持，其脉气所发，别于金门（在足外踝下太阳之隙），以阳交为 （在外踝上七寸），与手足太阳及跷脉，会于 俞（挟肩 后胛上廉陷中），与手足少阳会于天 （在缺盆中上毖骨际），又会于肩井（肩上岐骨端），其在头也，与足少阳会于阳白（在眉上一寸直瞳子），上于本神及临泣（临泣当直上入发际五分本神在曲差旁一寸五分），上至正营（目窗后一寸），循于脑空（在正营后四寸五分），下至风池（在颞 后发际陷中），其与督脉会，则在风府及喑门（风府在脑户后一寸五分项后宛宛中喑门在风府后五分入发际五分），凡此阳维脉气所发，二十四穴也。

　　卷第一百九十二

　　阴维脉

　　阴维者，亦维络于身溢蓄不能环流灌溉诸经者也，阴维则维于阴，其脉起于诸阴之交，其病与阳维同，其脉气所发者，阴维之 ，名曰筑宾（在足内踝上 分中），与足太阴会于腹哀及大横（腹哀在日月下一寸五分大横在腹哀下一寸五分），又与足太阴厥阴会于府舍及期门（府舍在腹结下三寸期门在不容旁一寸五分），与任脉会于天突及廉泉，天突在结喉下宛宛中，廉泉在舌本下，凡此阴维脉气所发，共十一穴。

　　卷第一百九十二

　　带脉

　　带脉者，起于季胁，回身一周其为病也，腰腹纵容，如囊水之状，其脉气所发，在季胁下一寸八分，正名带脉，谓其回身一周如带也，又与足少阳会于维道（在章门下五寸三分），凡此带脉所发，共四穴也。

　　卷第一百九十二

　　九针统论

