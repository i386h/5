<!-- { "loadSidebar": true } -->
　　论曰凡刺之要，官针最妙，九针之为，各有所宜，长短小大，各有所施，不得其用，病弗能移，疾浅针深，内伤良肉，皮肤为痈，病深针浅，病气不泻，反为大脓，病小针大，泻气太甚，必为后害，病大针小，大气不泻，后亦为败，欲知九针之宜者，一曰 针法天，谓五脏之应天者肺也，肺与皮毛合，为之治针，必大其头而锐其末，令无得深入而阳气泄，故针者，取法于布针，去末半寸猝锐之，长一寸六分，以治热在头身也，经曰：病在皮肤无常处者，取以 针，二曰员针法地，谓人之所以应土者肉也，为之治针，必筒其身而员其末，令无得伤肉，伤则气竭，故员针者，取法于絮针，筒其身而卵其锋，长一寸六分，治肉分间气。经曰：病在分肉间，取以员针，三曰 针法人，谓人之所以生成者血脉也，为之治针，必大其身而员其末，令可以接脉，勿陷以致其气，令邪气独出，故 针者，取法于黍粟之锐，长三寸半，以接脉取气，令邪出，经曰：病在脉气小，当补之者，取以 针，四曰锋针法时，谓四时八风之客于经络中，为痼疾者也，为之治针，必筒其身而锋其末，令可以泻热出血发痼，故锋针者，取法于絮针，筒身锋末，长一寸六分，治痈热出血，经曰：病在经络为痼痹者，取以锋针，五曰铍针法音，谓冬夏之分，分于子午，阴与阳别，寒与热争，两气相合为痈脓者也，为之治针，必令其末如剑锋，可以取大脓，故铍针者，取法于剑锋，广二分半，长四寸，治大脓两热争者，经曰：病有大脓者，取以铍针，六曰员利针法律，谓调阴阳四时而合十二经脉，虚邪客于经脉而为暴痹者也，故员利针者，取法于厘针，微大其末，反小其身，令可深内，长一寸六分，以取痈痹，经曰：病痹气暴发者，取以员利针，七曰毫针法星，谓人之七窍邪客于经，而为痛痹舍于经络者也，为之治针，令尖如蚊虻喙，静以徐往，微以久留，正气因之，真邪俱往，出针而养，故毫针者，取法于毫毛，长一寸六分，治寒热痛痹在经络，经曰病痹气痛而不去者，取以毫针，入曰长针法风，谓人之股肱八节也，八正之虚风伤人，内舍于骨解腰脊节腠理之间，而为深痹者，故长针者，取法于綦针，长七寸，以取深邪远痹，经曰：病在中者，取以长针，九曰大针法野，谓人之节解皮肤间淫邪流溢于身，如风水之状，而溜不能过于机关大节者，为之治针，令尖如梃，其锋微员，以取大气之不能过于关节者，故大针者，取法于锋针，其锋微员，长四寸，以取大气不出关节者，经曰：病为水肿不能过关节者，取以大针，诸病在五脏固居者，取以锋针，泻于井荥分输，取以四时，此九针之数也。

　　卷第一百九十二

　　刺节统论

　　论曰刺有九变十二节，九变者，一曰输刺，谓刺诸经荥输脏俞也。二曰远道刺，谓病在上取之下，刺腑俞也。三曰经刺，谓刺大经之结络经分也。四曰络刺，谓刺小络之血脉也。

　　五曰分刺，谓刺分肉之间也。六曰大泻刺，谓刺大脓以铍针也。七曰毛刺，谓刺浮痹皮肤也。

　　八曰巨刺，谓左取右右取左也。九曰淬刺，谓燔针取痹也，十二节者。一曰偶刺，以手直心若背，直痛所，一刺前，一刺后，以治心痹，刺此者旁针之也。二曰报刺，刺痛无常处也，上下行者，直内，无拔针，以左手随病所按之，乃出针复刺之也。三曰恢刺，直刺傍之举之，前后恢筋急，以治筋痹。四曰齐刺，直入一，傍入二，以治寒气小深者，或曰三刺，治痹气小深者也。五曰扬刺，正内一，傍内四而浮之，以治寒气之博大者也。六曰直针刺，引皮乃刺之，以治寒气之浅者也。七曰输刺，直入直出，稀发针而深之，以治气盛而热者也。八曰短刺，以刺骨痹，稍摇而深之，致针骨所，以上下摩骨也。九曰浮刺，傍入而浮之，以治肌急而寒者也。十曰阴刺，左右率刺之，以治寒厥，取足踝后少阴也。十一曰傍针刺，直刺傍刺各一，以治留痹久居者也。十二曰赞刺，直入直出，数发针而浅之出血，是谓治痈肿也，脉所居深不见者，刺之微内针而久留之，以致其空脉气，脉浅者勿刺，按绝其脉乃刺之，无令精出，独出其邪气尔，所谓三刺则谷气出者，先浅刺绝皮，以出阳邪，再刺则阴邪出者，少益深绝皮，至肌肉，未入分肉间，已入分肉间，则谷气出，故刺法曰，始刺浅之，以逐邪气而来血气，复刺深之，以致阴气之邪，最后刺极深之，以下谷气也，三刺之外，又有五刺之法，以应五脏。一曰半刺，浅内而疾发针，无针伤肉如拔毛状，以取皮气，此肺之应也。二曰豹纹刺，左右前后针之，中脉为故，以取经络之血，此心之应也。三曰关刺，直刺左右尽筋上，以取筋痹，慎无出血，此肝之应也，或曰渊刺。一曰岂刺，四曰合谷刺，左右鸡足，针于分肉之间，以取饥痹，此脾之应也，五曰输刺，直入直出，深内之至骨，以取骨痹，此肾之应也，既别刺法，当顺四时，春夏秋冬，各有所刺，春气在经脉，宜取络脉分肉，所谓春刺散俞，及与分理血出而止是也，夏气在孙络，宜取盛经分腠，所谓夏刺络俞见血而止是也，秋气在皮肤，宜取经俞，所谓秋刺皮肤，循理神变而止是也，冬气在骨髓，宜取井荥，所谓冬刺俞窍于分理是也，至于长夏气在肌肉，刺亦有分，是乃浅深之分也，又有春刺井，夏刺荥，长夏刺俞，秋刺经，冬刺合者，是亦四时之分在穴 也，阴井木，阳井金，播五行于四时，以此为宜，苟非其部分而刺之，皆病之招也，审此数者，然后用刺，庶乎适当，无或失矣。

　　卷第一百九十二

　　灸刺统论

　　论曰：内经谓形乐志苦，病生于血脉，其治宜灸刺，特用针灸之大略，然九针本从南方来，灸 本从北方来，谓南北者，盛寒盛暑之域也，人之血气寒则脉凝泣，热则血淖泽，皆为血脉之病，故其治以灸刺为宜，用刺之节，已具在前，用灸之理，凡以温之而已，若病有因寒而得，或阴证多寒，或者风寒湿痹香港脚之病，或者上实下虚厥逆之疾，与夫劳伤痈疽，及妇人血气，婴孺疳疾之属，并可用灸，亦有不可灸者，近髓之穴，阳证之病，不可灸也，凡用灸 ，自有补泻，以火补者，无吹其火，须其自灭，以火泻者，急吹其火，而令其灭，此灸之补泻也，在用灸者，以意消息。

　　卷第一百九十二

　　治五脏中风并一切风疾灸刺法

　　肺中风者，其人偃卧而胸满短气，冒闷汗出，视目下鼻上两边，下至口，色白者，尚可治，急灸肺俞百壮。

　　肝中风者，其人但踞坐不得低头，绕两目连额上，色微青，及唇青面黄者，尚可治，急灸肝俞百壮。

　　心中风者，其人但得偃卧，不得倾侧，闷乱冒绝汗出，若唇正赤，尚可治，急灸心俞百壮。

　　脾中风者，其人但踞坐而腹满，身通黄，吐咸汁出者，尚可治，急灸脾俞百壮。

　　肾中风者，其人踞坐而腰痛，视胁左右，未有黄色如饼粢大者，尚可治，急灸肾俞百壮，大肠中风者，卧而肠鸣不止，灸大肠俞百壮。

　　猝中恶风，心闷烦毒欲死，急灸足大趾下横纹，随年壮，筋急不能行者，内踝筋急，灸内踝上四十壮，外踝筋急，灸外踝上三十壮。

　　若眼戴睛上视，灸目两 后二七壮。

　　若不能语，灸第三椎上百壮。

　　若不识人，灸季肋头七壮。

　　若眼反口噤，腹中切痛，灸阴囊下第一横纹，十四壮。

　　诸风发动，不自觉知，或心腹胀满，或半身不遂，或口噤不言，涎唾自出，目闭耳聋，或举身冷直，或烦闷恍惚，喜怒无常，或唇青口白，戴眼角弓反张，始觉发动，即灸神庭一处七壮，穴在当鼻直上发际。

　　次灸曲差二处，各一壮，穴在神庭两旁，各一寸半。

　　次灸上关二处，各七壮，一名客主人，穴在耳前起骨上廉陷中。

　　次灸下关二处，各七壮，穴在耳前下廉动脉陷中。

　　次灸颊车二穴，各七壮，穴在曲颊陷中。

　　次灸囟会一处七壮，穴在神庭上二寸。

　　次灸百会一处七壮，穴在当顶上正中央。

　　次灸本神二处，各七壮，穴在耳正直上入发际二分（又作四分）。

　　次灸天柱二处，各七壮，穴在项后两大筋外，入发际陷中。

　　次灸陶道一处七壮，穴在大椎节下间。

　　次灸风门二处，各七壮，穴在第二椎下两旁，各一寸半。

　　次灸心俞二处，各七壮，穴在第五椎下两旁，各一寸半。

　　次灸肝俞二处，各七壮，穴在第九椎下两旁，各一寸半。

　　次灸肾俞二处，各七壮，穴在第十四椎下两旁，各一寸半。

　　次灸膀胱俞二处，各七壮，穴在第十九椎下两旁，各一寸半。

　　次灸曲池二处，各七壮，穴在两肘外曲头陷中，屈肘取之。

　　次灸肩 二处，各七壮，穴在两肩头正中，两骨间陷中。

　　次灸支沟二处，各七壮，穴在手腕后，臂外三寸两骨间。

　　次灸合谷二处，各七壮，穴在手大指虎口两骨间陷中。

　　次灸间使二处，各七壮，穴在掌后三寸两筋间。

　　次灸阳陵泉二处，各七壮，穴在膝下外尖骨前陷中。

　　次灸阳辅二处，各七壮，穴在外踝上绝骨端陷中。

　　次灸昆仑二处，各七壮，穴在外踝后跟骨上陷中。

　　次灸上星二百壮。

　　次灸前顶二百四十壮。

　　次灸脑户三百壮。

　　次灸风府三百壮。

　　风耳鸣，并百种风疾，从耳后量八分半里许有孔，灸，又两耳门前后，各灸百壮，猝病恶风，欲死不能语，及肉痹不知人，灸第五椎，名曰脏俞，百五十壮。

　　心风腹胀满，食不消化，吐血酸削，四肢嬴露，不欲食饮，鼻衄目 ， 不明。肩头胁下痛，小腹急，灸心俞二百壮，穴在第五节，一云第七节，对心横三寸间。

　　风腹中雷鸣，肠 泄利，食不消化，小腹 痛，腰脊疼强，或大小便难，不能饮食，灸大肠俞百壮，穴在第十六椎，两边相去一寸半，三日一报，一切风，灸腋门，穴在腋下攒毛中一寸，一名腋间，灸五十壮。

　　风身重心烦，足胫疼，灸绝骨百壮，穴在外踝上三寸。

　　肝风口不能言，灸鼻下人中，次灸大椎，各随年壮，次灸肝俞五十壮，眼暗，灸之得明。

　　脾风声不出，灸手十指头，次灸人中，次灸大椎，次灸两耳门前脉，去耳门上下行一寸，次灸两大指节上下，各七壮。

　　偏风宜针下项七处，灸亦得。

　　风池 肩 曲池 支沟 五枢 阳陵泉 巨虚下廉风腰脚不遂，不能跪起，针上 环跳阳陵泉巨虚下廉穴。

　　偏风不得挽弓，针肩 一穴。

