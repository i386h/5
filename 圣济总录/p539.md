<!-- { "loadSidebar": true } -->
　　风猥退半身不遂，失音不语者，灸百会，随年壮，猝中风，口噤不开，灸机关二穴（千金翼名颊车）。

　　中风失音不能言，缓纵不遂，灸天窗五十壮，风入脏，使人喑哑，猝口眼相引，牙车急，舌不转 僻者，灸吻边横纹赤白际，逐左右，随年壮报之，至三日不瘥，更报之。

　　猝中风口 者，取苇筒长五寸，以一头刺耳孔中，四畔以面塞之，勿令泄气，一头纳大豆一颗，并艾烧之令燃，七壮即瘥，患右灸左，患左灸右，耳病亦灸之。

　　风眩心中恍惚不定，以绳横度口至两边，既得口寸数，便以其绳一头度鼻，尽其两边两孔间，得鼻寸数，中屈之，取半合于口之全度，中屈之，先觅头上回发，当回发灸之，以度度四边左右前后，当绳端灸之，前以面为正，并根据年壮多少，一年凡三灸，皆须疮瘥，又灸壮数如前，若数处回发，则灸其近当鼻者，或回发近额，亦宜灸。

　　中风眼上戴，及不能语者，灸第二椎并第五椎上，各二七壮，若猝中风，灸两足大趾下横纹中五壮。

　　热风灸两乳头，各一七壮，兼灸足外踝后一寸，各三壮，未损灸顶中旋毛，一七壮。

　　头风灸后顶穴，穴在百会后一寸五分，强间穴前一寸五分，灸五壮，兼治癫疾，并摇头口者。

　　风瘙身体瘾疹，灸曲池二穴，甲乙经云：穴在肘外辅骨，屈肘曲骨之中，手阳明脉之所入也，各灸三壮。

　　风瘾疹，举体痒如虫行，搔之成疮，宜灸曲池二穴，随年壮。

　　风猥退脚不遂，灸巨灵上廉，二穴在三里下三寸，各灸三壮，甲乙经云：足阳明与大肠合在三里下三寸。

　　风口 ，灸列缺二穴，甲乙经云：手太阴络，去腕上一寸五分，别走阳明者，灸三壮，患左灸右，患右灸左。

　　大风恶疾，灸两足虎口中，各三壮，又法，灸膈俞二穴，在第七椎下两旁，各一寸五分，灸五壮，主周身痹大风。

　　风失音不语，灸合谷穴，一名虎口，在手大指次指两骨间，甲乙经云：手阳明之所过也，各灸三壮。

　　风十指筋挛，不得屈伸，灸两手踝骨上，各一七壮。

　　风癫灸两乳头，各三壮，次灸足大趾甲后聚毛中，各七壮。

　　中风狂走，欲斫刺入，或欲自杀，骂詈不息者，灸两口吻头赤肉际，各一壮，又灸两肘屈中五壮，又灸背胛中间三壮，三日报，各三壮，又云：灸阴囊下缝，三十壮。

　　中风口 僻，灸口吻口横纹间，觉火热，便去艾即愈，勿尽艾，尽艾则太过，若口左僻，灸右吻，右僻灸左吻，又灸手中指节上一炷。

　　中风眼上睛垂，灸目两 后，三壮。

　　中风不识人，灸季胁头，各七壮。

　　中风眼反口噤，腹中切痛，灸阴囊下第一横纹，十四壮。

　　猝中急风，闷乱欲死，灸两足大趾下横纹中，随年壮。

　　风急不得行，内筋急者，灸内踝，外筋急者，灸外踝，各二十壮。

　　风毒脚弱，痹满上气，先灸大椎，穴在项上大节高起者，灸其上面一穴，若上气，可先灸百会五十壮，穴在头顶凹中。

　　次灸肩井，各一百壮，穴在两肩上近头凹处，指捏之安，令正得中穴。

　　次灸膻中五十壮，穴在胸前两边，对乳胸厌骨解间，指按觉气吸吸是也，一云正胸中一穴，次灸巨阙，在心厌尖凹下一寸，灸以上五穴，亦足以顺其气，若能灸百会风府胃腕，及五脏俞，益佳。

　　次灸风市百壮，在两髀外，平倚垂手，直掩髀上，当中指头大筋上，捏之是穴。

　　次灸三里二百壮，以病患手横掩，下并四指，名曰一夫，指至膝头骨，下指中节是穴。

　　次灸上林一百壮，穴在三里下一夫。

　　次灸下林一百壮，穴在上林下一夫。

　　次灸绝骨二百壮，在外踝上三寸余，指端取踝骨上际，屈头小凹下是。

　　白癜风，灸左右手中指节，去延外宛中，三壮，未瘥报之。

　　卷第一百九十二

　　治风狂灸刺法

　　先以针五枚纳头髻中，以器盛水，新布覆之，横大口于上，乃矜庄呼视其人，其人必欲起走，慎勿听，因取水一喷之，一呵视，三次乃热，拭去水，指弹额上近发际，问欲愈乎，其人必不肯答，如此二七弹乃答，因仗针刺鼻下人中近孔内侧空，停针，两耳根前宛宛动中，停针，又刺鼻直上入发际一寸，横针，又刺鼻直上，醒悟乃止。

　　猝狂鬼语，针其足大拇趾爪甲下，入少许即止，狂走易骂，灸八分，随年壮，穴在阳明下五分，狂癫惊走风，恍惚嗔喜，骂笑歌哭，鬼语，悉灸脑户风池，手阳明太阳太阴足阳明阳跷少阳太阴阴跷足跟，皆随年壮。

　　惊怖心忪少力，灸大横五十壮。

　　狂风骂詈挝斫人，名为热阳风，灸口两吻边燕口处，赤白际，各一壮，又灸阴囊缝三十壮，仍勿近前中卵核，恐害阳气也。

　　狂走刺人，或欲自死，骂詈不息，称神鬼语，灸口吻头赤白际一壮，又灸两肘内屈中五壮，又灸背甲中间三壮，报灸之。

　　猝狂言鬼语，以甑带急合缚两手大指，便灸左右胁下对屈肋头两处，火俱起，各七壮，须臾鬼自道姓名乞去，徐徐问之，乃解其手。

　　邪鬼妄语，灸垂命下四壮，穴在口唇里，中央弦弦者是也，一名鬼禄，又用刚刀，决断弦弦乃佳。

　　邪病大唤骂詈走，灸十指端，去爪一分，一名鬼城。

　　邪病鬼癫，四肢重，囟上主之，一名鬼门。

　　邪病大唤骂走远，三里主之，一名鬼邪。

　　邪病四肢重痛诸候，尺泽主之，一名鬼受。

　　邪病语不止，及诸候，人中主之，一名鬼厅。

　　狂痫不识人，癫病眩乱，灸百会九壮。

　　狂走掣 ，灸玉枕上三寸，一法顶后一寸，灸百壮。

　　狂走癫疾，灸顶后二寸，十二壮。

　　狂邪鬼语，灸天窗九壮。

　　狂痫哭泣，灸手逆注三十壮，穴在左右手腕后六寸。

　　狂走惊痫，灸河口五十壮，穴在腕后陷中动脉是。

　　狂癫风痫吐舌，灸胃脘百壮。

　　狂走癫疾，灸大幽百壮。

　　狂走癫痫，灸季肋端三十壮。

　　狂言恍惚，灸天枢百壮。

　　狂邪发无常，灸间使三十壮，穴在腕后五寸，臂上两骨间。（亦灸惊恐歌哭）狂走悲泣，灸臣觉。（一作臣揽）随年壮，穴在背上胛内侧，反手所不及者，骨芒穴上捻之痛者是。

　　狂邪鬼语，灸伏兔百壮。

　　悲泣鬼语，灸天府五十壮。

　　悲泣邪语，鬼忙歌哭，灸慈门五十壮。

　　狂邪惊痫病，灸承命三十壮，穴在内踝后上行三寸动脉上。（亦灸惊狂走）狂癫风惊，厥逆心烦，灸巨阳五十壮。

　　狂癫鬼语，灸足太阳四十壮。

　　狂走惊恍惚，灸足阳明三十壮。

　　狂癫痫疾，灸足少阳，随年壮。

　　狂走癫厥如死人，灸足大趾三毛中五壮。（翼云灸大敦）风邪，灸间使，随年壮，又灸承浆七壮。

　　卷第一百九十二

　　治风癫灸刺法

　　论曰黄帝问曰：人生而病癫疾者，安所得之，岐伯对曰：此得之在母腹中时，其母有所大惊也，气上而不下，精气并居，故令子发为癫疾，病在诸阳脉，且寒且热，诸分且寒且热，名曰狂，刺之虚脉，视分尽热，病已止，病癫初发，岁一发，不治月一发，不治四五日一发，名曰癫疾，刺诸分，其脉尤寒者，以针补之，病已止，癫疾始生，先不乐，头重痛，直视，举目赤，甚作极，已而烦心，候之于颜，取手太阳阳明太阴，血变而止，癫疾始发先反僵，因而脊痛，候之足太阳阳明太阴手太阳，血变而止，癫疾始作，而引口啼呼（甲乙作喘悸）者，候之手阳明太阳，右强者攻其左，左强者攻其右，血变而止，治癫疾者，常与之居，察其所当取之处，病至，视其有过者即泻之，置其血于瓠壶之中，至其发时。血独动矣，不动灸穷骨二十壮，穷骨者，尾 也。

　　筋癫疾者身卷挛急，脉大，刺项大经之大杼，呕多涎沫，气下泄，不治。

　　脉癫疾者，暴仆，四肢脉皆胀而纵，脉满，尽刺之出血，不满挟项灸太阳，又灸带脉于腰，相去三寸，诸分肉本 ，呕多涎沫，气下泄，不治。

　　猝癫疾，灸两乳头三壮，又灸足大趾本丛毛中七壮，灸足小趾本节七壮。

　　大人癫，小儿惊痫，灸背第二椎，及下穷骨两处，以绳度中折绳端一处，是脊骨上也，凡三处毕，复断绳，作三折令各等，而参合如 字样，以一角注中央，灸下二角挟脊两边。

　　凡五处，各百壮，削竹皮为度胜于绳。

　　又灸足大趾上聚毛中七壮。

　　又灸囊下缝二七壮。

　　又灸两乳头三壮。

　　又灸督脉三十壮，三报，穴在直鼻中上入发际。

　　又灸天窗百会，各渐至三百壮，炷惟小作。

　　又灸耳上发际，各五十壮。

　　卷第一百九十二

　　治痹灸刺法

　　骨痹举节不用而痛，汗注烦心，取三阴之经补之。

　　风痹者，厥气上攻腹，取阳之络，视主病者，泻阳补阴经也。

　　痹，会阴及太渊消泺照海主之。

　　骨痹烦满，商丘主之。

　　足下热，胫疼不能久立，湿痹不能行，三阴交主之。

　　足大趾搏伤，下车 地，通臂指端伤为筋痹，解溪主之。

　　痹胫重，足跗不收跟痛，巨虚下廉主之。

　　胫疼足缓失履，湿痹足下热，不能久立，条口主之。

　　膝寒痹不仁，痿不屈伸，髀关主之。

　　肤痛痿痹，外丘主之。

　　膝外廉痛，不可屈伸，胫痹不仁，阳关主之。

　　髀痹引膝股外廉痛，不仁筋急，阳陵泉主之。

　　寒气在分肉间痛，上下痹不仁，中渎主之。

　　腰胁相引痛急，髀筋螈，胫痛不可屈伸，痹不仁，环跳主之。

　　风痹从足小趾起，脉痹上下，带胸胁痛无常处，至阴主之。

　　卷第一百九十二

　　治热病灸刺法

　　黄帝治热之穴，五十九 ，头上五行，行五，谓督脉所过者，上星囟会前顶百会后顶，共五穴为一行，两旁各一行，谓五处承光通天络却玉枕各二，共十穴，又次两旁各一行，谓临泣目窗正营承灵脑空等各二，共十穴，凡二十五穴，以越诸阳之热逆也。

　　大柱膺 ，缺盆背 ，此八者以泻胸中之热也，大柱属足太阳，膺 即中府，属手太阴，缺盆在肩上，属手阳明，背 即风门热府，属足太阳，气街三里巨虚上下廉，此八者，以泻胃中之热也，八穴并属足阳明经。

　　云门 骨委中髓空，此八者以泻四肢之热也，云门系手太阴，髀骨即肩KT ，系手阳明跷脉之会，委中在 中央，系足太阳，髓空即腰俞，系督脉。

