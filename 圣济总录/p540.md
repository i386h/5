<!-- { "loadSidebar": true } -->
　　五脏俞旁五，此十者，以泻五脏之热也，谓魄户神堂魂门意舍志室等各二，系足太阳经也，右五十九穴者，皆热之左右也，故热病则刺之，又有刺热之法，肝热则刺足厥阴少阳，心热则刺手少阴太阳，脾热则刺足太阴阳明，肺热则刺手太阴阳明，肾热则刺足少阴太阳，凡热病未发，但见赤色来，皆热诊也，在颜为心热，在颐为肾热，在鼻为脾热，在左颊为肝热，在右颊为肺热，见赤当急色刺之，审其井荥经俞补之分，在则阴阳泻阴，在阳则补阴泻阳，刺热之大法也，热穴之外，别有遗法者，备载于后。

　　热病汗不出，上星主之，先取 ，后取天牖风池，热病汗不出而苦呕烦心，承光主之。

　　热病汗不出，天柱及风池商阳关冲液门主之。

　　伤寒热盛烦呕，大椎主之。

　　身热头痛，进退往来，神道主之。

　　热病汗不出，上髓孔最主之。（千金云臂厥热病汗不出皆灸刺之此穴可以出汗）热病头痛引目外 而急，烦满汗不出，引颔齿面赤皮痛，悬颅主之。

　　热病偏头痛引目外 ，悬厘主之。

　　热病胸中澹澹，腹满暴痛，恍惚不知人，手清少腹满，螈 ，心痞满不得息，巨阙主之。

　　热病烦心心闷而汗不出，掌中热心痛，身热如火浸淫，烦满舌本痛，中冲主之。

　　热病发热，满而欲呕哕，三日以往，不得汗，怵惕，胸胁痛，不可反侧，咳满溺赤。大便血，衄不止，呕吐，血气逆，噫不止，嗌中痛，食不下，善渴，口中烂，掌中热，劳宫主之。

　　热病烦心善哕，胸中澹澹善动，间使主之。

　　伤寒寒热头痛，哕衄，肩不举，温留主之。

　　伤寒余热不尽，曲池主之。

　　热病汗不出，胁痛不得息，颈颔肿，寒热耳鸣，聋无所闻，阳谷主之。

　　热病满闷不得卧，太白主之。（千金云不得卧身重骨痛热中少气厥寒灸之热去）热病汗不出，善噫腹胀满，胃热谵言，解溪主之，初得病，或先头痛身寒热，或涩涩欲守火，或腰背强直，面目如饮酒状，此伤寒初得一二日，但灸心下三处，第一处，去心下一寸，名巨阙，第二处，去心下二寸，名上脘，第三处，去心下三寸，名胃脘，各灸五十壮，然或人形大小不同，恐寸数有异，可绳度，随其长短寸数最佳，取绳从心头骨名鸠尾，头度取脐孔中，屈绳取半，当绳头名胃脘，又中屈半绳，更分为二分，从胃脘向上度一分，即是上脘，又上度取一分，即是巨阙，大人可灸五十壮，小儿三壮，亦随年灸之，大小以意斟量，若病者三四日以上，宜先灸胸上二十壮，以绳度鼻正上尽发际，中屈绳断去半，便从发际入发中，灸绳头，又灸两颞 ，又灸两风池，又灸肝俞百壮，余处各二十壮，又灸太冲三十壮。

　　凡温病可针刺五十九穴，又身之穴三百六十有五，其三十六穴，灸之有害，七十九穴，刺之为灾。

　　卷第一百九十二

　　治寒热灸法

　　先灸项大椎，以年为壮数。

　　次灸撅骨，（足穷骨也。）以年为壮数。

　　视背脸陷者，灸之。

　　举臂肩上陷者，灸之。（ 穴也）两季胁之间，灸之（章门穴也）外踝上绝骨之端，灸之。（阳辅穴也）足小趾次趾间，灸之。（侠溪穴也）下陷脉，灸之（承筋穴也）外踝后，灸之（昆仑穴也）缺盆骨上，切之坚痛如筋者，灸之。（经阙其名）膺中陷骨间，灸之。（天突穴也）掌束骨下。灸之。（阳池穴也）脐下三寸，灸之。（关元穴也）毛际动脉，灸之。（气街穴也）膝下三寸分间，灸之。（三里穴也）足阳明跗上动脉，灸之。（冲阳穴也）巅上一灸之。（百会穴也）

　　卷第一百九十二

　　治疟疾灸刺法

　　足太阳疟，令人腰痛头重，寒从背起，先寒后热，热止汗出，难已，刺隙中出血，足少阳疟，令人身体解 ，寒不甚，热不甚，恶见人，见人心惕惕然，热多汗，刺足少阳，足阳明疟，令人先寒，洒淅寒甚，久乃热，热去汗出，喜见日光火气，乃快然，刺足阳明脚趺上，足太阴疟，令人不乐，好太息，不嗜食，多寒热，汗出病至则呕，呕已乃衰，即取之，足少阴疟，令人吐呕甚，又寒热，热多寒少，欲闭户而处，其病难已，足厥阴疟，令人腰痛，少腹满，小便不利，如癃状，非癃也，数小便，意恐惧，气不足，腹中悒悒，刺足厥阴，诸疟而脉不见者，刺十指间出血，血去必已，先视身之赤如小豆者，尽取之。

　　肝疟刺足厥阴见血。

　　心疟刺手少阴。

　　脾疟刺足太阴。

　　肺疟刺手太阴阳明。

　　肾疟刺足少阴太阳。

　　胃疟刺足太阴阳明横脉出血。

　　尺泽二穴，主五脏疟，穴在肘中约上动脉中，甲乙经云：手太阴之所入也，各灸三壮，炷如半枣核大，发时灸。

　　凡灸疟者，必先问其病之所先发者，先灸之。

　　从头项发者，于未发前，预灸大椎尖头，渐灸，过时止，从腰脊发者，灸肾俞百壮，从手臂发者，灸三间。

　　又灸上星，及大椎，至发时令满百壮，灸艾炷如黍米粒，若觉小异，即灸百会七壮，若后更发，又七壮，极难愈者，不过三灸，以足踏地，以线围足一匝中折，从大椎向百会，灸线头三七壮，炷如小豆。

　　又灸风池二穴三壮。

　　又正仰卧，以线量两乳间中屈，从乳向下灸度头，随年壮，男左女右。

　　疟上星主之，穴在鼻中央直发际一寸陷容豆是也，灸七壮，先取 ，后取天牖风池，疟日西而发者。临泣主之，穴在目 上入发际五分陷者，灸七壮。

　　疟实则腰背痛，虚则鼽衄，飞阳主之，穴在外踝上七寸，灸七壮。

　　疟多汗，腰痛不能俯仰，目如脱，项如拔，昆仑主之，穴在另外踝后跟骨上陷中，灸三壮。

　　又大开口，度上下唇，以绳度心头，灸此度下头百壮，又灸脊中央五十壮，过发时，灸二十壮。

　　卷第一百九十二

　　治霍乱灸法

　　上脘一穴，主霍乱，甲乙经曰：在巨阙下一寸五分，去蔽骨下三寸，任脉足阳明手太阳之会，灸五壮，炷如半枣核大。

　　霍乱心先痛，及先吐者，灸巨阙七壮，穴在心下一寸，不效更灸如前数。

　　霍乱先腹痛者，灸太仓二七壮，穴在心厌下四寸，脐上一夫，不止更灸如前数。

　　霍乱先下利者，灸谷门二七壮，穴在脐旁二寸，男左女右，一名大肠募，不瘥更灸如前数。

　　霍乱吐下不禁，两手阴阳脉俱疾数者，灸心蔽骨下三寸，又灸脐下三寸，各六七十壮。

　　霍乱下不吐者，灸大都七壮，穴在足大趾本节后，内侧白肉际。

　　霍乱下利，烦闷欲死者，灸慈宫二七壮，穴在横骨两边，各二寸半，横骨在脐下横门骨是。

　　霍乱干呕，灸间使各七壮，在手腕后三寸两节间，不瘥更灸如前数。

　　霍乱吐则灸两乳连黑，外近腹白肉际，各七壮，亦可至二七壮。

　　霍乱若吐止而利不止者，灸脐约中一夫，七壮，又云脐下一寸，二七壮。

　　霍乱手足逆冷，灸三阴交各七壮，不愈加壮数，穴在内踝尖上三寸。

　　霍乱若 者，灸手腕第一约纹中，七壮，名心主，当中指。

　　霍乱烦闷，灸心厌下三寸，七壮，又以盐纳脐中，盐上灸二七壮。

　　霍乱绕脐痛急，灸脐下三寸，三七壮，名关元。

　　霍乱欲死者，以物横度病患人中屈之，从心鸠尾度以下灸，先灸中央毕，更横灸左右，又灸脊上，以物围令正当心厌，又夹脊左右一寸，各七壮。

　　霍乱危困诸治不瘥者，捧病患腹卧之，伸臂相对，以绳度两头肘尖，根据绳下夹背脊大骨肉中，去脊各一寸，灸之百壮，未愈者，可灸肘椎，灸毕即起。

　　卷第一百九十二

　　治转筋灸法

　　转筋胫骨痛不可忍，灸屈膝下廉横筋上，三壮，腹胀转筋，灸脐上一寸，二七壮，腰骨不便，转筋急痹筋挛，灸第二十一椎，随年壮。

　　转筋十指筋挛急，不得屈伸，灸脚外踝骨上，七壮。

　　仆参二穴，主转筋急，甲乙经云：一名安耶，在跟骨下陷者中，拱足得之，太阳阳跷脉所发，各灸七壮，炷如半枣核大。

　　转筋在两臂及胸中者，灸手掌白肉际，七壮，又灸膻中中府巨阙胃腕尺泽。

　　走哺转筋，灸踵踝白肉际，各三七壮，又灸小腹下横骨中央，随年壮。

　　转筋四厥，灸两乳根黑白际，各一壮。

　　转筋，灸涌泉六七壮，在足心下当拇趾大筋，又灸足大趾下约中，一壮。

　　转筋不止，灸足踵聚筋上白肉际，七壮立愈。

　　转筋入腹痛欲死，四人持手足，灸脐上一寸，十四壮，自不动，勿复持之，又灸股里大筋，去阴一寸。

　　霍乱转筋，灸蹶心，当拇趾大聚筋上，六七壮，名涌泉，又灸足大趾下约中一壮。又灸大趾爪甲际，七壮。

　　卷第一百九十二

　　治心腹灸刺法

　　心痛短气，手掌烦热，或啼笑骂詈，悲思愁虑，面赤身热，其脉实大而数，此为可治，春当刺中冲，夏刺劳宫，季夏刺大陵，皆补之，秋刺间使，冬刺曲泽，皆泻之，（此是手心主包络经也）又当灸巨阙，五十壮，背第五椎，百壮。

　　肾心痛，先取京骨昆仑，针不已，取然谷。

　　胃心痛，取大都太白。

　　脾心痛，取然谷太溪。

　　肝心痛，取行间太冲。

　　肺心痛，取鱼际太渊。

　　心痛引腰脊，欲呕，刺足少阴。

　　心痛引背不得息，刺足少阴，不已取手少阴。

　　心痛腹胀，涩涩然，大便不利，取足太阴。

　　心痛少腹满，上下无常处，溲便难，刺足厥阴。

　　心痛，短气不足以息，刺手太阴。

　　心痛不可按，烦心，巨阙主之。

　　心痛有三虫，多涎不得反侧，上脘主之。

　　心痛身寒，难以俯仰，心疝冲冒，死不知人，中脘主之。

　　心腹中猝痛，石门主之。

　　心疝暴痛，取足太阴。

　　心懊 ，微痛烦逆，灸心俞百壮。

　　心痛如锥刀刺，气结，灸膈俞七壮。

　　心痛冷气上，灸龙颔百壮，在鸠尾头上行一寸半，不可刺。

　　心痛恶气上，胁急痛，灸通谷五十壮，在乳下二寸。

　　心痛暴恶风，灸巨阙百壮。

　　心痛坚烦气结，灸太仓百壮。

　　心痛，灸臂腕横纹，三七壮，又灸两虎口白肉际，七壮。

