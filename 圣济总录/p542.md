<!-- { "loadSidebar": true } -->
　　三焦俞二穴，在第十三椎下，两边各一寸半，主症瘕，甲乙经云：足太阳脉气所发，各灸七壮，症瘕灸内踝后宛宛中，随年壮，又灸气海百壮，久冷及妇人症瘕，肠鸣泄利，绕脐痛，灸天枢百壮，三报之，勿针，穴在挟脐两边各二寸，积聚坚满，灸脾募百壮，穴在章门季肋端，心下坚，积聚冷胀，灸上脘百壮，三报之，穴在巨阙下一寸。

　　胸满腹胀，积聚痞痛，灸肝俞百壮，三报。

　　积聚坚大如盘，冷胀，灸胃脘二百壮，三报之，穴在巨阙下二寸。

　　中极主少腹积聚如石，小腹满。

　　脏腑积聚胀满，羸瘦不能饮食，灸三焦俞，随年壮。

　　卷第一百九十三

　　治香港脚灸法

　　凡香港脚初得脚弱，宜速灸之。并服竹沥汤，灸讫，可服八风散，无不瘥者，惟速治之，若人但灸而不能服散，服散而不灸，如此者半瘥半死，虽得瘥者，或至一二年，复更发动，觉得便根据此法，速灸之及服散者，治十十俞。

　　初灸风市 次灸伏兔 次灸犊鼻 次灸膝两眼 次灸三里 次灸上廉 次灸下廉 次灸绝骨凡灸八处，第一风市穴，可令病患起，正身平立，垂两臂直下，舒十指，掩着两髀，便点当手中央指头，髀大箸上是，灸之百壮，多亦佳，轻者不可减百壮，重者乃至一处五六百壮，勿令顿灸，三报之，佳，第二伏兔穴，令病患累夫端坐，以病患手夫，掩横膝上，夫下傍与曲膝头齐，上傍侧夫际，当中央是，灸百壮，亦可五十壮，第三犊鼻穴，在膝头盖头上际外骨边平处，以手按之，得节解则是，一云：在膝头下近外三骨箕踵中，动脚以手按之，得窟解是，灸之五十壮，可至百壮，第四膝眼穴，在膝头骨下两旁陷者宛宛中是，第五三里穴，在膝头骨节下一夫，附胫骨外是，一云：在膝头骨节下三寸，人长短大小，当以病患手夫度取，灸之百壮，第六上廉穴，在三里下一夫，亦附胫骨外是，灸之百壮，第七下廉穴，在上廉下一夫，一云：附胫骨外是，灸之百壮，第八绝骨穴，在脚外踝上一夫，亦云四寸是，凡此诸穴，灸不必一顿灸尽壮数，可日日报灸之，三日之中，灸令尽壮数为佳，凡病一脚，则灸一脚，病两脚，则灸两脚，凡脚弱病皆多两脚，又一方云：如觉脚恶，便灸三里及绝骨各一处，两脚恶者，合四处灸之，多少随病轻重，大要虽轻不可减百壮，不瘥速以次灸之，多多益佳，一说灸绝骨最要，人有患此脚弱，不即治，及入腹，腹大上气，于是乃须大法灸，随诸 及诸脘关节腹背，尽灸之，并服八风散，往往得瘥，觉病入腹，若病患不堪痛，不能尽作大灸，但灸胸心腹诸穴，及两脚诸穴，亦有得好瘥者，凡量一夫之法，复手并舒四指，对度四指上中节上，横过为一夫，夫有两种，有三指为一夫者，此脚弱灸以四指为一夫也，亦根据支法存旧法，梁丘犊鼻三里上廉下廉解溪太冲阳陵泉绝骨昆仑阴陵泉三阴交足太阴复溜然谷涌泉承山束骨等，凡一十八穴，旧法多灸百会风府，五脏六腑俞募，顷来灸者，悉觉引气向上，所以不取其法，气不上者可用之，其要病已成恐不救者，悉须灸之，其足十指去指奇一分，两足凡八穴，曹氏名曰八冲，极下气有效，其足十趾端，名曰气端，日灸三壮，并大神耍，其八冲可日灸七壮，气下即止，凡灸八冲，艾炷须小作之。

　　卷第一百九十三

　　治水肿灸刺法

　　黄帝治水之 ，五十七处，尻上五行行五，谓肾 五十七穴，积阴之所聚也，水所从出入也，尻上五行行五者，此肾 ，故水病下为 肿大腹，上为喘呼，不得卧者，标本俱病，故肺为喘呼，肾为水肿，肺为逆不得卧，分为相输俱受者，水气之所留也，伏兔上各二行行五者，此肾之街也，三阴之所交结于脚也，踝上各一行行六者，此肾脉之下行也，名曰太冲，凡五十七穴者，皆脏之阴络，水之所客也，身胀逆息不得卧，风汗身肿，喘息多唾，天府主之。

　　四肢肿身湿，丰隆主之。

　　风逆四肢肿，复溜主之。

　　身肿皮痛，不可近衣，屋翳主之。

　　水肿胪胀，食饮不下，恶寒，胃仓主之。

　　水肿肠鸣，胃虚胀，不嗜食，绕脐痛，冲胸不得息者，水分主之，穴在下腕下一寸，神阙上一寸，任脉气所发，甄权云：日灸七壮，至四百壮止，水通身肿，灸足第二趾上一寸，随年壮，又灸两手大指缝头七壮。

　　胀满水肿，灸脾俞，随年壮，三报。

　　水肿人中尽满，唇反死，水沟主之。

　　水肿大脐平，灸脐中，腹无纹理者，不治。

　　水肿水气行皮中，阴交主之。

　　水腹大，及水胀水气行皮中，石门主之。

　　石水痛引胁下胀，头眩痛，身尽热，关元主之。

　　石水刺气街。

　　石水，章门及然谷主之。

　　水，天泉主之。

　　腹中气盛，腹胀逆不得卧，阴陵泉主之。

　　水肿留饮，胸胁支满，刺陷谷出血，立已。

　　水肿胀皮肿，三里主之。

　　风水膝肿，巨虚上廉主之。

　　面 肿，上星主之，先取 ，后取天牖风池。

　　风水面 肿，冲阳主之。

　　风水面 肿，颜黑，解溪主之。

　　卷第一百九十三

　　治呕吐灸法

　　神藏二穴，治呕吐不止，甲乙经云：穴在 中下一寸六分陷者中，足少阴脉气所发，仰而取之，各灸五壮，炷用竹箸为之。

　　呕吐气逆不得下食，灸心俞百壮。

　　吐呕气逆不得下食，今日食，明日吐者，灸膈俞百壮。

　　吐逆不得下食，灸胸堂百壮，又灸巨阙五十壮，又灸胃脘百壮，三报。

　　吐逆饮食却出，灸脾募百壮，三报。（章门穴也）吐呕宿汁吞酸，灸神光，一名胆募，百壮三报。（甲乙亦在日月胆募经云期门下五分）吐逆霍乱吐血，灸手心主五十壮。

　　反胃食即吐出，上气，灸两乳下各一寸又灸脐上一寸，二十壮，又灸内踝下，三指稍斜向前有穴，三壮。

　　干呕不止，粥食汤药，皆吐不停，灸手间使三十壮，若四肢厥，脉沉绝不至者，灸之便通，此起死人法，又灸心主尺泽，亦佳。

　　卷第一百九十三

　　治哕灸法

　　少商二穴主哕，甲乙经云：在手大指内侧，去爪甲如韭叶，手太阴脉之所出也，各灸三壮，炷如小麦大。

　　哕噫膈中气闭塞，灸腋下聚毛下附肋宛宛中，五十壮。

　　哕噫呕逆，灸石关百壮。

　　哕灸承浆七壮，炷如麦大，又灸脐下四指，七壮。

　　呕 灸心主各七壮，在掌腕上约中，吐不止，更灸如前数。

　　呕哕而手足逆冷者，灸三阴交各七壮，在足内踝直上三寸廉骨际，未瘥更灸如前数。

　　卷第一百九十三

　　治水饮不消灸刺法

　　溢饮胁下坚痛，中脘主之。

　　腰清脊强，四肢解惰，善怒咳少气，郁郁然不得息，厥逆肩不可举，马刀 身 ，章门主之。

　　溢饮水道不通，溺黄，少腹痛，里急，肿洞泄体痛，京门主之。（一云髀痛引背）饮渴，身体痛，多唾，隐白主之。

　　寒中伤饱，食饮不化，五脏 胀，心腹胸胁支满，脉虚则生百病，上脘主之。

　　腹胀肠鸣，气上冲胸，不能久立，腹中痛濯濯，冬日重感于寒则泄，当脐而痛，肠胃间游气切痛，食不化，不嗜食，身肿（一作重）挟脐急，天枢主之。

　　卷第一百九十三

　　治骨蒸灸法

　　取穴法先二穴，令患人平身正立，取一细绳（蜡之勿令展缩）顺脚底直踏之。（男左女右）其绳前头与大KT 趾端齐，后头当脚跟中心，向后引绳，循脚跟直上至曲 中，大横纹截断，又令患人解发分两边，令见头缝，自囟门平分，至脑后，乃平身正坐，取向所截绳，一头令与鼻端齐，引绳向上，正循头缝，至脑后垂下，循脊骨，引绳头向下，至绳尽处，当脊骨，以墨点记之，（墨点不是灸处）又取一绳子，令患人合口，将绳子按于口上，两头至两吻，却钩起绳子中心，至鼻柱根下，令如 状，便齐两吻截断，将此绳展令直，于前来脊骨上墨点处，横量取平，勿令高下，（绳子先中折当中心以墨记之却展开绳子横量以绳上墨点正压脊骨上墨点为正两头取平勿令高下）于绳子两头，以朱点记，（朱点是灸穴）以上是第一次点二穴。

　　次二穴，令其人平身正坐，稍缩 。取一绳绕项向前双垂，与鸠尾齐。（鸠尾是心岐骨人有无心岐骨者可从胸前两岐骨下量取一寸即是鸠尾）即双截断，却背翻绳头，向项后，以绳子中停取心，令正当喉咙结骨上，其绳两头夹项双垂，循脊骨直下，至两绳头尽处，合作一处。当脊骨，以墨点记之。（墨点不是灸处）又取一绳子。令其人合口，横量齐两吻截断，还于脊骨上墨点处，横量如上法，绳子两头，以朱点记。（朱点是灸穴）以上是第二次点二穴，通前共四穴，同时灸，日别各灸七壮，至三七壮，累灸至一百，或一百五十壮为妙，候疮欲瘥，又根据后法灸二穴。

　　又次二穴，以第二次量口吻绳子，于第二次双绳头尽处墨点上，当脊骨直下直点，令绳中停中心在墨点上，于上下绳尽头，以朱点两穴（朱点是灸穴）以上是第三次点两穴，谓之四花灸，两穴各灸百壮，三次共六穴，各取离日量度，度讫即下火，唯须三月三日艾最佳，疾瘥百日内，慎饮食房室，安心静处将息，若百日后觉未瘥，复初穴上再灸之。

　　凡骨蒸之候所起，辨验有二十二种，并根据上项灸之。

　　一胞蒸，小便赤黄。二玉房蒸。（男遗尿失精，女月漏不调）三脑蒸，头眩闷热。四髓蒸，觉髓沸热。五骨蒸，齿黑。六筋蒸，甲焦。七血蒸，发焦。八脉蒸，急缓不调。九肝蒸，（或时眼前昏暗）十心蒸，（舌焦，或生疮，或时胸满）十一脾蒸。（唇焦坼或口疮）十二肺蒸。（口干生疮）十三肾蒸。（耳干焦）十四膀胱蒸。（右耳焦）十五胆蒸。（眼目失光）十六胃蒸。（舌下痛）十七小肠蒸。（眼目失光）十八大肠蒸。（鼻右孔痛）十九三焦蒸。（乍寒乍热）二十肉蒸。（别人觉热，自觉冷）二十一皮蒸。（生鸡皮粟肉起）二十二气蒸。（遍身躁热，不自安息）用尺寸取穴法凡孔穴尺寸，皆随人形大小，须男左女右，量手中指中心一节，两横纹中心，为一寸。

　　艾炷大小法凡艾炷须令根足三分，若不足三分，恐复孔穴不备，穴中经脉火气不行，即不能抽邪气，引正气，虽小儿必以中指取穴为准。

　　用火法黄帝曰：松柏柿桑枣榆柳竹等木火，用灸必害肌血，慎不可用，凡取火者，宜敲石取火，或水精照于日得者，太阳火为妙，天阴则以槐木取火亦良，仓猝之际，或用蜡烛，或清油点灯，或艾梗引火亦得。

