<!-- { "loadSidebar": true } -->
　　治传尸伏连骨蒸 癖等诸穴。

　　传尸伏连 骨蒸 癖鬼气，恶寒或如疟状，宜灸大椎上一穴，又灸大椎两旁近下少许，对椎节间，各相去一寸五分，二穴，又灸两肋下二穴，名章门，又灸当心脊骨上，两旁各相去一寸，二穴，以上七穴，日别灸，皆取正午时，灸各七壮，满百壮渐瘥，至五百壮病除，又骨蒸 癖，灸两肩井二穴，若人面热带赤色者，灸之即瘥，取穴之法，坐以手指从 骨罅，向项筋上捺之中指下，即是也，上廉二穴，在膝外下三寸是，一云：三里下三寸是，下廉二穴，在上廉下三寸是。

　　当心脊骨上，平立以物柱地，当心点记，回量脊上，点即是穴，以上七穴，灸之如前法，又骨蒸 癖，令患者于板上，平身正立，以杖拄板向上度，当脐点杖记之，又回杖量脊中点之，又令患人合口，别以物横口两吻，当中折之，以折处点灸，又两乳一夫肋间，二穴，总六穴，灸之并如前法，凡量皆取病者男左女右无名指中节，屈之为寸，又法取男左女右手中指，以物从指本，量至指端，仍将此度于脚趺上系鞋处横纹，当胫面上量一度，是穴。

　　治传尸 喜魇梦诸穴。

　　商丘二穴，在足内踝下微前陷中，灸七壮，瘥乃止，厉兑二穴，在足大趾次趾之端，去爪甲角如韭叶，灸一壮大良，二间二穴，在手大指次指本节内侧陷中，灸三壮，以上六穴，商丘疗多卧，厉兑疗嗜卧怠惰，章门疗贲豚气胀，治五劳七伤，及山岚瘴疟，背 烦重，心痛，注忤气羸，食不生肌肤，寒热邪气，头项强，面色黑黄，精神昏倦，积年淋沥，积癖，鬼气传尸骨蒸等诸穴，胃俞二穴，在第十二椎下，两旁各一寸五分，日灸七壮止，或至一百壮，量病轻重加灸，又肾俞二穴，在第十四椎下，两旁各一寸五分，灸七七壮，病深者日灸七壮，至百壮佳，又章门二穴，可灸七壮，日灸渐至七七壮，同前法，又太冲二穴，在足大趾间一寸，本节后二寸陷中，灸五壮，渐加，日灸如前法，凡膏肓二穴，令病患坐，曲背伸两臂，着膝令直，手大指与膝齐，以物稽肘，勿令臂动，从 骨上角摩捺，至 骨下头，其间当有四肋三间，灸中间，旋转 骨之里，去 骨侧容指许，摩膂肉之表肋间灸处捺之，自觉牵引胸肩，中灸两 骨内，各一处五百壮，多至千壮，气下如水，若无停痰宿水，必有所下也，此灸法无所不治，若病困即令侧卧，挽臂令前取穴，或正坐伸臂，令人挽之，使两臂骨相远，不尔膊骨复穴。即难取也，其穴近五椎，相望求之，又肝俞二穴，在第六椎下，两旁各一寸五分，日灸七壮，病深者至百壮，佳，又神堂穴，在第五椎下，两旁各三寸陷中，正坐取穴，灸七壮，至七七壮如前法，以上七名，总十四穴，若不能遍灸，当取紧者灸之，其紧者，即膏肓胃俞章门肾俞太冲是也，若能根据次第灸之，各满百壮，尤善，凡量穴法，不拘肥瘦长短，取病患男左女右手中指，度两横纹为寸，是为同身寸也，凡灸皆取正午时佳，若旦起空腹灸，即伤人气，又令人血虚，若日晚食后灸，即病气难去，若治猝病风气，即不在此例。

　　卷第一百九十三

　　治目疾灸刺法

　　目中痛，不能视，上星主之，先取 ，后取天牖风池，青盲远视不明，承先主之。

　　目瞑，远视 ，目窗主之。

　　目 赤痛，天柱主之。

　　目眩无所见，偏头痛，引目外 而急，颔厌主之。

　　目远视不明，恶风目泪出，憎寒头痛，目眩瞢，内 赤痛，远视 ，无所见， 痒痛，淫肤白翳，精明主之。

　　青盲无所见，远视 ，目中淫肤白膜覆瞳子，巨 主之。

　　目不明泪出，目眩瞢，瞳子痒，远视 ，昏夜无见，目 动与项口参相引， 僻口不能言，刺承泣。

　　目痛僻戾，目不明，四白主之。

　　目赤目黄，颧 主之。

　　KT 目，水沟主之。

　　目痛不明，龈交主之。

　　目瞑身汗出，承浆主之。

　　青盲KT 目，恶风寒，上关主之。

　　青盲，商阳主之。

　　KT 目 ，偏历主之。

　　眼痛，下廉主之。

　　睢目 少气，灸五里，右取左，左取右。

　　目中白翳，前谷主之。

　　目痛泣出，甚者如脱，前谷主之。

　　白膜覆珠，瞳子无所见，解溪主之。

　　眼暗，灸大椎下，数节第十，当脊中，安灸二百壮，惟多为佳。

　　肝劳邪气眼赤，灸当容百壮，两边各两穴，在眼小 近后，当耳前，三阳三阴之会处，以两手按之，有上下横脉，与耳门相对是也，眼急痛，不可远视，灸当瞳子上入发际一寸，随年壮，穴名当阳。

　　风翳患右目，灸右手中指本节头上，五壮，如小麦大，左手亦如之。

　　肝虚目不明，灸肝俞二百壮，小儿斟酌，可灸一二七壮。

　　风痒赤痛，灸人中近鼻柱，二壮，仰卧灸之。

　　目猝生翳，灸大指节横纹，三壮，在左灸右，在右灸左，良。

　　丝竹空前顶，主目上插，憎风寒。

　　承泣，主目 动，与项口相引。（目不明，泪出，目眩瞢，瞳子痒，远视 ，昏夜无见，口 僻不能言）三间前谷，主目急痛。

　　太冲，主下 痛。

　　阳谷太冲昆仑，主目急痛赤肿。

　　曲泉，主目赤肿痛。

　　束骨，主 烂赤。

　　阳溪，主目痛赤。

　　商阳巨 上关承光瞳子 络却，主青盲无所见。

　　观 内关，主目赤黄。

　　腋门，主目涩暴变。

　　期门，主目青而呕。

　　二间，主目 伤。

　　卷第一百九十三

　　治耳疾灸刺法

　　听会二穴，在耳前陷中，张口得之，动脉应手，各灸五壮，主耳聋无所闻，甲乙经云：手少阳脉气所发也。

　　下关二穴，主 耳，甲乙经云：在客主人下，耳前动脉下空下廉合口有穴，张口而闭，足阳明少阳之会，各灸三壮，炷以小箸头为之。

　　耳鸣，百会及颔厌颅囟天窗大陵偏历前谷后溪主之。

　　耳痛聋鸣，上关主之，刺不可深。

　　耳聋鸣，下关及阳溪关冲腋门阳谷主之。

　　耳鸣聋，头颔痛，耳门主之。

　　聋耳中颠飕颠飕若风者，听会主之。

　　耳聋无闻，天窗主之。

　　耳聋KT KT 无所闻，天容主之。

　　耳中生风，耳鸣耳聋时不闻，商阳主之。

　　耳聋，两颞 痛，中渚主之。

　　耳 淳淳，聋无所闻，外关主之。

　　猝气聋，四渎主之。

　　作泥饼子，浓半分，复耳上，四边，勿令泄气，以箸刺泥饼，作一小孔，以艾灸之百壮，候耳中痛不可忍，即侧耳倾却黄水，出尽即瘥，若泥干，数易之，治耳病，又截箭 二寸，纳耳中，以面拥四畔，勿令泄气，灸 筒上七壮，又捣豉作饼，填耳内，以地黄长五六分，削一头令尖，纳耳中，与豉饼底齐，饼上着楸叶盖之，剜一孔如箸头，透饼于上，灸三壮。

　　卷第一百九十三

　　治鼻疾灸刺法

　　凡口鼻出血不止，名脑衄，灸上星五十壮，入发际一寸是。

　　涕出不止，灸鼻两孔与柱齐，七壮。

　　鼻中息肉，灸上星二百壮，穴在直鼻入发际一寸，又灸兵上星两旁相去三寸，各一百壮。

　　鼻衄而痒，灸足大趾节横理三毛中，十壮，剧者百壮，衄不止灸之，并治阴卵肿，又灸风府一穴四壮，不止再灸，又灸涌泉二穴，各百壮。

　　衄而不 血流，取足太阳，大衄 取手太阳，不已刺腕骨下，不已刺 中出血。

　　鼻鼽衄，上星主之，先取 ，后取天牖风池。

　　鼻管疽发为厉鼻，脑空主之。

　　鼻鼽不利，窒涸气寒， 僻多 ，鼽衄有痈，迎香主之。

　　鼽衄 出，中有垂痈宿肉，窒洞不通，不知香臭，素 主之。

　　鼻衄窒口僻，清 出不可止，鼽有痈，禾 主之。

　　鼻鼽不得息，不收 ，不知香臭，及衄不止，水沟主之。

　　鼻中息肉不利，鼻头 额中痛，鼻中蚀疮，龈交主之。

　　卷第一百九十三

　　治口齿灸刺法

　　劳宫穴，一名五里，在掌中动脉，灸三壮，主口中腥臭，甲乙经云：手心主脉之所流也。

　　齿痛不恶清饮，取足阳明，恶清饮，取手阳明，舌缓涎下，烦闷，取足少阴。

　　重舌，刺舌柱以 针。

　　上齿龋肿，目窗主之。

　　上齿龋痛恶寒，正营主之。

　　齿痛，灸外踝上高骨前，交脉上，七壮。

　　风牙疼逐左右，以绳量手中指头，至掌后第一横纹，折为四分，以度横纹后当臂两筋间，当度头，灸三壮，随左右灸之，两侧患，灸两臂至验，颊车颧 ，主口僻痛，恶风寒不可以嚼，水沟，主唇吻不收，喑不能言，口噤不开。

　　重舌，灸行间，随年壮，穴在足大趾岐中，二穴。

　　小儿重舌，灸在足踝上七壮，又灸两足外踝上，三壮。

　　紧唇，灸虎口，男左女右七壮，又灸承浆三壮。

　　牙齿疼，灸两手中指背第一节前有陷处，七壮，下火立愈。

　　小肠俞，主口舌干，食饮不下。

　　耳门，主唇吻强，上齿龋痛。

　　口僻，刺大渊引而下之。

　　口中腥臭，劳宫主之。

　　口中下齿痛，恶寒 肿，商阳主之。

　　齿龋痛恶清，三间主之。

　　口僻，偏历主之。

　　口齿痛，温溜主之。

　　下齿龋，则上齿痛，腋门主之。

　　齿痛，四渎主之。

　　上牙齿龋痛，阳谷主之（一作阳溪）。

　　齿龋痛，合谷主之。

　　齿龋痛，少海主之。

　　舌纵涎下烦闷，阴谷主之。

　　喉肿，胸胁支满，灸尺泽百壮。

　　关冲穴，在手小指之端，去爪甲角如韭叶，灸三壮，普济针灸经云：主喉痹舌卷口干。

　　卷第一百九十三

　　治失欠灸法

　　完骨二穴，在耳后入发际四分，各灸三三壮，主失欠，甲乙经云：足太阳少阳之会也。

　　失欠颊车蹉，灸背第五椎，一日二七壮，满三日，未瘥，灸气冲二百壮，胸前喉下甲骨中是，亦名气堂。

　　通里二穴，主数欠，甲乙经云：手少阴络在腕后一寸，走手太阳，各灸五壮，炷如半枣核大，又灸足内踝上三寸宛宛中，或三寸五分，百壮三报，此三阴交穴也。

　　卷第一百九十四

　　治泄痢灸刺法

　　泄痢不禁，食不化，小腹 痛者，灸丹田，穴在脐下二寸，日灸七壮至百壮止。

　　泄痢食不消，不作肌肤，灸脾俞，随年壮。

