<!-- { "loadSidebar": true } -->
　　治鬼魅诸邪病灸刺法

　　上星穴，直鼻入发际一寸，灸五壮，普济针灸法云：主鬼魅惊恐哭泣，又唇表中央弦弦者中，灸三壮，主邪鬼妄语。

　　猝中邪魅，恍惚振噤，灸鼻下人中，及两手足大指爪甲本，令艾丸半在爪上，半在肉上，各七壮，不止十四壮，炷如雀屎大。

　　鬼魅，灸入发一寸百壮，又灸间使手心各五十壮，狐魅合手大指缚指，灸合间三七壮，当狐鸣即瘥。

　　灸猝中鬼击，人中一壮，立愈，不瘥更灸，又灸脐上一寸，七壮，及两踵白肉际，取瘥，又灸脐下一寸，三壮。

　　旁庭二穴，甲乙经云：穴在胁堂下二骨间陷者中，举腋取之，各灸三壮，主猝暴中飞尸遁尸，胸胁支满，时上抢心，呕吐喘逆，咽干胁痛。

　　卷第一百九十四

　　治猝魇寐不寤灸法

　　灸胃脘一七壮，又，灸两足大趾丛毛中，各二七壮（肘后方云华佗法又救猝死中恶）。

　　卷第一百九十四

　　治猝中五尸灸法

　　灸乳后三寸，十四壮，男左女右，不止更加壮数，又，灸心下三寸，六十壮，又，灸乳下一寸，随病左右，多其壮数，即瘥，又，以四指尖其痛处，灸指下际，数壮，令人痛爪其鼻，人中，又爪其心下一寸，多其壮取瘥。

　　猝注忤攻心胸，灸第七椎，随年壮，又灸心下一寸三壮，又灸手肘纹，随年壮。

　　一切食注，灸手小指头，随年壮，男左女右，五毒注，不能饮食，百病，灸心下三寸胃脘十壮，水注日中涌水，经云肺来乘肾，食后吐水，灸肺俞，又灸三阴交，又灸期门，期门在乳下二肋间，泻肺补肾也，各随年壮。

　　一切注无新久，先仰卧，灸两乳边斜下三寸，第三肋间，随年壮，可至三百壮，又治诸气，神良，一名注市。

　　扁鹊曰：百邪所病者，针有十三穴，凡针之体，先从鬼宫起，次针鬼信，便至鬼垒，又至鬼心，未必须并针，止五六穴，即可知矣，若是邪蛊之精，便自言说，审得其实，不必尽穴，求去与之，男从左起针，女从右起针，若数处不言，便遍穴针，仍须根据掌诀捻目治之，万不失一，黄帝掌诀，别是术家秘要，其目在人两手中十指节间，已见符禁门中，第一针，人中鬼宫，从左边下针，右边出，第二针，手大指爪甲下，名鬼信，入肉三分，第三针，足大趾爪甲下，名鬼垒，入肉二分，第四针掌后横纹，名鬼心，入半寸（即太渊穴也），第五针，外踝下白肉际，足太阳，名鬼路，火针七 ， 三下，（即胂脉穴也），第六针，大椎上入发际一寸，名鬼枕，火针七 ， 三下，第七针，耳前发际宛宛中，耳垂下五分，名鬼床，火针七 ， 三下，第八针，承浆名鬼市，从左出右，第九针，手横纹上三寸两筋间，名鬼路，（即劳宫穴也）。第十针，直鼻上入发际一寸，名鬼堂，火针七 ， 三下（即上星穴也），第十一针，阴下缝，灸三壮，女人即玉头，名鬼藏，第十二针，尺泽横纹外头，接白肉际，名鬼臣，火针七 ， 三下，此即曲池，第十三针，舌头一寸，当舌中下缝，刺贯出舌上，名鬼封，仍以一板扳横口吻，安针头，令舌不得动，已前若是手足，皆相对针两穴，若是孤穴，即单针之。

　　卷第一百九十四

　　治瘿气灸法

　　瘿恶气，灸天府五十壮。

　　瘿劳气，灸冲阳，随年壮。

　　瘿，灸天衢三百壮，横三间寸灸之。

　　瘿气面肿，灸通天五十壮。

　　瘿上气胸满，灸云门五十壮。

　　瘿，灸中封，随年壮，在两足趺上，曲尺宛宛中。

　　诸瘿，灸肩 左右相对宛宛处，男左十八壮，右十七壮，女右十八壮，左十七壮，或再三取瘥，止，又灸风池百壮。挟项两边，又灸两耳后发际，百壮，又将患人男左女右，以绳量手中指，从指端齐，绳头向下至指下横纹上，截绳头中屈，从横纹直下，点绳头。灸七壮，五年以后，量加壮数，须三月三日午时下灸，无不瘥者，石瘿难愈，气瘿易治。

　　气舍穴，在颈直人迎，挟天突后陷中，灸三壮，主瘤瘿气，甲乙经云：足阳明脉气所发，灸一七壮。

　　卷第一百九十四

　　治瘰痔灸刺法

　　瘰 颈有大气，灸天牖，二穴在颈筋缺盆上，天容后，天柱前，完骨下，发际上，各灸五壮。

　　一切瘰 ，灸两胯里患 处宛宛中，日一壮，七日止，又灸五里人迎各三十壮，又灸背两边腋下后纹上，随年壮，又灸耳后发际直脉，七壮。

　　寒热颈腋下肿，申脉主之。

　　寒热颈肿，丘墟主之。

　　寒热颈瘰 ，大迎主之。

　　寒热胸满颈痛，四肢不举，腋下肿，上气胸中有音，喉中鸣，天池主之。

　　寒热酸痛，四肢不举，腋下肿 ，马刀喉痹，髀膝胫骨摇，酸痹不仁，阳辅主之。

　　胸中满，腋下肿，马刀 ，善自啮舌颊，天牖中肿，寒热，胸胁腰膝外廉痛，临泣主之。

　　寒热颈颔肿，后溪主之。

　　诸 ，灸鸠尾骨下宛宛中，七十壮。

　　九 ，灸肩井二百壮。

　　诸 ，灸 周四畔，瘥。

　　诸恶 中冷息肉，灸足内踝上，各三壮，二年者六壮。

　　卷第一百九十四

　　治痔疾灸刺法

　　久冷五痔便血，灸脊中百壮。

　　五痔通，攒竹主之。

　　五痔痛，不得大小便，会阴主之。

　　五痔便血失屎，灸回气百壮，穴在脊穷骨上。

　　五痔骨蚀，商丘主之。

　　痔 痛，飞阳承筋及委中承扶主之。

　　诸痔疽灸回气三七壮，黄帝针经云：穴在尾脆骨上一寸半，又连岗穴主之，在回气穴两边相去三寸是也，各灸三七壮。

　　卷第一百九十四

　　治痈疽疮肿灸刺法

　　凡发背多于背两胛间起，初如粟米，或痛或痒，仍作赤色，日渐长大，不过十日，遂至于死，善养生者，小觉背上痒痛，急取净土，以水和作饼子，浓二分，阔一寸半，以粗艾作炷，连饼子，贴着疮上灸之，一炷一易，若粟米大时，可灸七饼，如榆荚大，可灸七七饼，如钱大，可日夜灸之，不限饼数，仍服五香连翘汤，及铁浆等攻之。

　　凡痈疽始发，或小或大，或如米粒，此皆微候，急须攻之，若无医药处，即灸当头百壮，一方云：七八百壮，其大重者，灸四面，及中央，二三百壮，亦宜当头，以火针针入四分。

　　凡疽猝着五指筋急，不得屈伸者，灸踝骨中央，数十壮，或至百壮，发背痈肿，已溃未溃，用香豉三升，以水和捣作饼子，浓三分，有孔勿复之，布豉饼，以艾列其上灸之，取温热，勿令破肉，如热痛，急易之，一日两度灸，如有疮，以疮孔中汁出为度，，腋痈大热，刺足少阳五刺，热不止，刺手心主三刺，痈疽不得顷时回。痈不知所，按之不应手，乍来乍已，刺手太阴旁三 。与缨脉各二。

　　治痈肿者，刺痈上，视痈小大深浅，刺大者多而深之，必端纳针。

　　项肿不可俯仰，颊肿引耳后，完骨主之。

　　咽肿难言，天柱主之。

　　肿唇痈，颧 主之。

　　颊肿痛，天窗主之。

　　颈项痈肿，不能言，天容主之。

　　胸下满痛，膺肿，乳根主之。

　　马刀肿 ，渊腋章门支沟主之。

　　面肿目痈肿，刺陷谷出血，立已。

　　痈疽，窍阴主之。

　　头大浸潭（一作浸淫），间使主之。

　　管疽，商丘主之。

　　肠痈，灸两手后肘尖上，各一七壮，左右同，又灸两足大趾岐间，各三壮，兼主诸痈肿病。

　　肠痈，屈两肘正，灸肘头锐骨，各百壮，下脓血即瘥。

　　大人小儿痈肿，灸两足大KT 趾奇中，仍随病左右。

　　卷第一百九十四

　　治癣灸法

　　日中时，灸病处影上三壮灸之，咒曰：癣中虫，毛绒绒，若欲治，待日中，又法八月八日，日出时，令病患正当东向户长跪，平举两手持户两边，取肩头小垂际，骨解宛宛中灸之，两火俱下，各三壮，或七壮，十日愈。

　　疣目，着艾炷疣目上，灸之，三壮即除。

　　卷第一百九十四

　　治杂病灸法

　　蛊毒灸足小趾尖上，三壮，当有物出，酒上得者酒出，饭上得者饭出，肉菜上得者，肉菜出，神验。

　　江南有射工毒虫，一名短狐，一名蜮，常在山间水中，人行及浴，此虫口中横骨角弩唧，以射人形影则病，若见身中有此疮，急灸之，一处一壮，百处亦百壮，大良，又切葫令薄，以拓疮上，灸葫上千壮，瘥。

　　中沙虱毒已深者，针挑取虫子，正如疥虫，着爪上见行动，如挑不得，便就上灸三四壮，则虫死病除。

　　蛇螫，嚼盐唾上讫，灸三壮，复嚼盐，唾灸疮上。

　　犬咬，先吮却恶血，灸疮中十壮，明日以去，乃灸一壮，满百日止，姚云忌酒。

　　卷第一百九十四

　　治妇人诸疾灸刺法

　　妇人血伤，带下赤白，灸小腹横纹，当脐直下，一百壮，又灸内踝上三寸左右，各一百壮，炷如半枣核大。

　　女子下赤白，腰俞主之。

　　乳痈，寒热短气，卧不安，膺窗主之。

　　乳痈，凄索寒热，痛不可按，乳根主之。

　　绝子，灸脐中，令人有子。

　　绝子阴痒，阴交主之。

　　腹满疝积乳妇诸疾，绝子阴痒，灸石门（千金云奔豚上 少腹坚痛下引阴中不得小便）。

　　女子绝子， 血在内不下，关元主之（千金云胞转不得溺少腹满石水痛）。

　　乳妇诸疾，绝子内不足者，中极主之。

　　女子血不通，会阴主之。

　　妇人子脏中有恶血，内逆满痛，石关主之。

　　月水不通，奔气上下，引腰脊痛，气穴主之。

　　女子胞中痛，月水不时，天枢主之（千金云腹胀肠鸣气上冲胸）。

　　少腹胀满，痛引阴中，月水至则腰背痛，胞中瘕，子门有寒，引膑髀，水道主之（千金引膑髀作大小便不通）。

　　女子阴中寒，归来主之。

　　妇人少腹坚痛，月水不通，带脉主之。

　　妇人下赤白，里急螈 ，五枢主之。

　　妇人阴中痛，少腹坚急痛，阴陵泉主之。

　　妇人漏下，苦血闭不通，逆气胀，血海主之。

　　月事不利，或下赤白阴寒，行间主之。

　　女子疝，及少腹肿，溏泄遗溺，阴痛面尘，目下 痛，太冲主之。

　　女子漏血，太冲主之。

　　女子不字，经水暴下，然谷主之。

　　妇人漏血，腹胀满不得息，小便黄，阴谷主之。（千金云漏血小腹痛胀满如阻体寒热腹遍肿）妇人月事不调，王月则闭，男子失精，尿有余沥，刺足少阴经，治阴，在足内踝下动脉是也。

　　妇人足逆寒，绝产带下，无子阴中寒，刺足少阴经，治阴。

