<!-- { "loadSidebar": true } -->
　　变白轻身，却老还童，除百疾，四扇散方松脂（炼成者） 泽泻 白术 干姜炮 云母粉（制如常法） 桂（去粗皮） 菖蒲（石上者）生干地黄（焙干）上八味各等分，捣罗为散，每日两食前，以清酒调下三方寸匕，或以蜜丸如梧桐子大，清酒服十五丸，百日即效。

　　长年保命，地髓散方生干地黄（四两） 莎草根 茜根 地骨皮（洗焙） 庵 子 茅根（各一分）上六味，择日修合，春用甲子，夏用丙子，秋用庚子，冬用壬子，捣罗为细散，每日早晨，温酒调下一钱匕，午后再服，五十日后，诸疾不生，身体轻强，久服神效。

　　轻身延年，却老还童，灵仙散方白茯苓（去黑皮） 巨胜子（去皮炊一日） 天门冬（去心焙） 白术 桃仁（去皮尖炒） 干黄精（各一两）上六味，捣罗为细散，每于食前水饮下，三方寸匕，日二服，或以蜜丸如赤小豆大，每服三十丸，温水下。

　　还年复命，松实丸方松实（和皮用） 柏实（净拣各三斤） 松脂（炼成十斤） 甘菊花（升五）上四味，同捣罗为细末，炼蜜和捣五六百下，丸如梧桐子大，每日食后午前，温米饮下二十丸，渐加至三十丸，服至百日不饥，颜色光润。

　　益寿延年，去客热，胡麻散方胡麻子 白茯苓（去黑皮） 生干地黄（焙） 天门冬（去心焙各八两）上四味，捣罗为细散，每服方寸匕，食后温水调下。

　　河上公益寿延年，芡实散方干鸡头实（去皮） 忍冬茎叶（拣无虫污新肥者） 干藕（各一斤）上三味，于甑内炊熟，曝干，捣罗为细散，每日食后，新汲水调下一钱匕。

　　却老驻颜，治腰脚，苍术木瓜丸方苍术（一斤米泔浸五宿切焙干为末） 木瓜（一枚瓷盘盛饭甑内蒸烂去皮核）上取木瓜，研如糊，拌苍术末，丸如梧桐子大，焙干，用黄蜡不拘多少，于铫内熔，将药于蜡内拌匀取出，筛子纳纸衬滚过，每日空心盐酒任下三十丸。

　　荡谷气，延寿命，轻身散方黄 （一斤锉生姜汁煮三十沸焙干）上一味，捣罗为散，入甘草茯苓人参山芋云母粉各一钱拌匀，每服一钱匕，入盐少许，汤点服，不拘时候。

　　返神归元，助气于坎室，回素散方泽泻（四两）上一味细锉，捣罗为散，入丹砂云母粉各一分和之，每日服一钱匕，米饮调下。

　　固守三田，接养真气，秘元丹方半夏（一斤浆水浸七日切作半破） 斑蝥（四十九枚去翅足） 薜荔叶（二两） 糯米（一分）上四味，同于铫内炒，候半夏赤黄色，先以纸铺地，急倾药于纸上，瓦盆盖之一宿，去三味，只取半夏为末，酒糊丸如梧桐子大，空心温酒下二十丸。

　　久久通灵，预知吉凶，神应丸方预知子（去皮） 茯神（去木各半两） 远志（去心） 桂（去粗皮各一分）上四味，捣罗为末，酒糊丸如梧桐子大，每月初二日初六日，乳香汤下七丸。

　　治阴气太盛，五脏昏浊，食毕困乏，虽未中年，衰 先至，消阴保真，护命丹方天麻（锉） 牛膝（去苗锉各四两） 天仙子（一斤淘净炒黄）上三味，以绢袋盛，浸酒中，七日七夜，取药炒干为末，用浸药酒作面糊，丸如梧桐子大，每日空心，酒下二十丸。

　　壮气海，润五脏，益精光，和心神，野云浆方糯米（三升）上一味，以井水三斗煮熟。滤取饮，入蜜半升搅匀，入云母粉二两，丹砂末一钱。白茯苓人参末各一两，同煎至七升，每服半盏，温冷任意。

　　太上通神洞视，预知吉凶，上辨仙真，下察鬼魅，览圣丹方紫芝 石菖蒲（锉焙） 预知子（去皮） 茯神（去木） 石决明 草决明（炒） 密蒙花（各二两） 鸦睛十四枚（阴干）上八味，捣罗为末，炼蜜和丸，如梧桐子大，空心净水下二十丸。

　　益寿，地仙丸方甘菊（三两） 枸杞（二两） 巴戟天（去心二两） 肉苁蓉（酒浸一宿洗净切片焙干四两）上四味，捣罗为末，炼蜜和丸，如梧桐子大，每日空心盐汤或酒下三十丸，久服清头目，补益丹田，驻颜润发，春秋枸杞菊花加一倍，冬夏苁蓉巴戟加一倍，服饵勿令断绝。

　　卷第一百九十八　神仙服饵门

　　神仙辟谷

　　论曰：人以胃气为本，水谷所以致养，山林之士，乃有休粮辟谷者，其说悉本神农之书，究其性味，非养气而轻身，则必坚重而却老，神仙之术，有出乎此，理或然也。

　　真人辟谷：云母丸方云母粉 大豆黄 白茯苓（去黑皮） 松脂（炼） 巨胜（汤脱皮蒸） 蜡（炼各一斤）椒（去目及闭口者炒出汗十两）上七味，捣研五味为末，炼松脂并蜡蜜和剂，初服如弹丸大，温酒下，日再服。

　　辟谷，丹砂丸方丹砂（研水飞过） 白蜡（各一斤）上二味，先细切白蜡，铜器煮清酒令沸，投蜡于酒中，候蜡销，置器于冷水中，蜡凝，复将丹砂末投于酒蜡中，拌和令匀，再置于铜器中，用柳木篦子不住手搅，勿令猛火，候煎成膏，取出放于不津瓷器中，可丸即丸如梧桐子大，每服十丸，温水下，每一服，得三七日不饥，又一服，一月不饥，再一服，得一百日不饥，从此三服以后，每百日一服，如服药后，觉渴饮冷水一盏，服至周岁以外，自觉身轻体健，延年不老，即不饥矣，如欲饮食之时，先煮淡葵菜吃一次，然后每日根据常饮食无碍。

　　辟谷，凝灵膏方茯苓（一十八斤为细末） 松脂（一十二斤） 松子仁（六斤为末） 柏子仁（六斤为末）上四味，先取白蜜七斗，纳于铜器中，微火煎一日一夜，次第下药，搅令匀，微火再煎七日七夜取出，每服如鸡子大一丸，温酒下，后十日再服一鸡子大，三十日更服一鸡子大，满四剂，当得延年不老，若治癞病，加石硫黄石胆末各半两。

　　辟谷，木耳丸方木耳（捣末） 大豆（炒熟捣末各八两） 大枣（煮熟去皮核研一升）上三味，炼蜜和丸，如鸡卵大，有食日服一丸，无食日服二丸，逢食即食，无食亦不饥矣。

　　辟谷，松蜡丸方松脂（炼一斤十二两） 白蜡（一斤四两） 酥（半斤） 蜜（一斤四两） 白茯苓（去黑皮捣末十两）上五味，先取松脂白蜡酥蜜四味，入瓷器内盛密封，坐于二斗黍米甑内同蒸，候米熟取出，纳茯苓末，以杖搅和之，再密封，如前经五日，即开，捣和为丸，如梧桐子大，每服五丸，酒下，早晨近晚服，十日后即服一丸，若饥加至二丸三丸，服此药时，不得食一切物，服尽即不食。亦可延年。

　　辟谷，金花丸方金箔，雄黄（油煎九日九夜研如粉） 丹砂（研如粉水飞取浮者曝干） 白茯苓（去黑皮水淘取浮者曝干捣末各一钱）上四味，用白胶香二两，入少酒，煎如稀饧汁和之，捣一千二百杵，丸如绿豆大，合时不得见鸡犬妇人孝子，每服温水下一丸，三七日不饥，又服一丸，百日不饥，从此以后，每一百日一丸，服时前三四日，须先吃淡面食，至平旦日未出时，取一粒，面东服讫，连咽十下，叩齿三十六通，若此后欲食，即食少果子通肠，不食即已，不得食水果子等，永不饥矣。

　　辟谷延年，天门冬丸方天门冬（去心） 白茯苓（去黑皮） 白蜡 白蜜 白羊脂（去膜各一斤）上五味，先捣罗天门冬茯苓二味为末，次以清酒五升，入大铛中煎三沸，纳羊脂煎三五沸，又纳蜜并蜡煎五沸，掠去沫，次入天门冬茯苓末，用柳木篦不住手搅令匀，火勿令猛，候煎成膏可丸，乃丸如樱桃大，又取大杏仁一升，汤浸去皮尖双仁，研如膏，倾入净通油瓷瓶内，坐慢灰火中，纳前药丸子，于杏仁膏中，养令色白，即取离火，每服三丸，空腹温酒下。

　　辟谷，稻米杏仁方稻米（三斗水浸一宿曝干） 杏仁（三升汤去皮尖双仁细研水三升浸一复时澄去滓）上二味，以杏仁汁浸米一宿炊之，曝干又浸，尽汁乃止，捣为末，每服一升，十日后，三日服一升，一月后十日服一升，即不饥矣。

　　辟谷，青粱米赤石脂丸方青粱米（一升） 赤石脂（三斤为末）上二味，以水浸令相和，置温处三二日，上生衣，乃取捣丸如李子大，日服三丸，即不饥矣，如渴当以少水饮之，可以远行。

　　辟谷，五谷方粳米 黍米 小麦 麻子（熬） 大豆黄（各五合）上五味捣末，以白蜜一斤，煎一沸去沫，和拌为丸，如李子大，每服一丸，冷水下，即不饥矣。

　　辟谷，山精饼方术（一斛净刮去皮洗摊令 细锉）上一味捣碎，用水三斛，先纳术于大釜中，次入水一斛五斗，文武火煮之，水耗旋添，尽三斛，煮至二日二夜，绞去滓，取汁用黍米一斗五升，净淘控令 ，先纳汁在釜中，次入米，煮至六七沸，又下饴五斤，微火煎至三斗乃熟，取出置案上曝干，拌作饼子，四方断之，令如梳大，阴干，每日食三饼，轻身益寿。

　　辟谷，山精丸方。

　　术（一斗净刮去皮洗控令 细锉）上一味捣碎，以清酒二升，净瓮中浸之，一日一夜，绞去滓，纳铜器中，入釜以重汤煮之，又入白蜜一斤，阿胶四两煎之，搅令相得，候如膏，即丸如弹子大，放干盛不津器中，每服一丸，细嚼酒下，日三服，久服面体光泽，百病除去，轻身延年。

　　辟谷，仙术丸方上一味捣碎，纳净瓮中，水二斛，浸一宿，取出纳大釜中，煮令减半，加清酒五斗，煮至一斛，绞去滓，再纳釜中，微火煎之，又入炒大豆黄天门冬末各二斗，更煎搅和令匀，候如膏，丸如弹子大，放干盛不津器中，每服三丸，细嚼温水下，日三服，久服耐风寒，延年不老。

　　辟谷，枣木丸方术（一斛净刮去皮控令 细锉）上一味捣碎，以水一石五斗，纳釜中煮之，稍益水至三石，煮至三斗，绞去滓，却纳铜器中，入白蜜六斤四两，炼成松脂粉二斤半，文火煎之，搅和令匀，候凝如膏，丸如弹子大，放干，盛不津器中，每服三丸，含化咽之，日三服，久服长生不老。

　　辟谷，仙术茯苓丸方术（五斤净刮去皮洗控令 细锉） 白茯苓（三斤去黑皮捣末）上二味，先将术捣碎，以水三斗，纳釜中煮之，至五升，绞去滓，加茯苓末，搅和令匀如膏，丸如弹子大，放不津瓷器中，每服一丸，细嚼温水下，日二服，久服活血驻颜，耐风寒，延年不老。

　　辟谷驻颜，秘妙方白茯苓（三斤捣为粉以生绢袋盛于水盆中渍之候水清取粉曝干） 粟黄（三斤晒干捣罗为末） 胡麻（五斤九蒸九曝除去皮取三斤末）上三味，取青州枣三斗，以水五斗，于大釜中，先煮令烂，去皮核，以布袋绞取瓤，却于煮枣水内，慢火熬令稠，候冷入诸药为膏，每日空心及晚，各服一合，酒调下亦得，此是神仙所服，切在秘密，勿传非人，其功不可具述，忌食米醋。

