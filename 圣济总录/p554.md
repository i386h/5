<!-- { "loadSidebar": true } -->
　　轻身却老，强力悦色，长寿真人素丹砂方丹砂（成块者四两） 青盐（半斤） 砂（一两别研分作三分） 磁石（一斤大火四十九度逐度酽醋淬）上四味，先将磁石青盐，同为末，醋拌令 ，分作四分，先一停铺合底，将丹砂如莲子排一重，同 砂一分糁盖了，上有磁石青盐盖之，又布丹砂如前，都三层着，余一分药末盖之，按令实，先用瓦子一片盖合，更用净砖一片，安炉底，灰四寸铺砖上，乃坐药合于灰上，更用灰盖合上四面，各及四寸，切在子细，用顶火四两养七日，待冷取出，除瓦片，却用元合盖盖，却用赤石脂固口了，更用盐铅丹白蚯蚓粪纸筋和捣，遍固合四面，令极牢了，根据前坐炉中砖上，以灰盖，用生熟火三斤以上，锻通赤，良久退火，用灰五升罨却待冷取，轻轻凿开，取砂看伏火如灰色，一块块，除却匮，朱砂不折，是第一转也，更用 砂一两，青盐半斤，二味熟研如粉，入少许水，研如糊，入前匮中，和拌令干湿得所，准前法布砂铺药，却不固济，只合定入灰池中，用火三两养之，一复时可五度添火，勿令绝养，七日息火，待冷取出砂，看紫色佳，是第二转也，只是较脆，即将捣研如粉，入青盐少许，同研了，即以重抄纸裹，可半弹子大，以线系定，用醋磨京墨，重重浓涂，晒令彻里干，坐丸子于合内定，不固济，上以灰匀盖，只用三两火，养三复时，大火五斤以上， 通赤，冷取其砂丸，当如雪色，是第三转也成矣，取砂淘洗，去盐味焙干，用真牛乳一合，并砂，入有节青竹筒内，以油绢裹筒口紧，坠于井内七日，取晒干，研如粉，煮枣肉拌为丸，如绿豆大，甲辰日斋洁焚香，服一丸，每日加一丸，至第七日，却减至一丸，又加之如初，至六十日，有应效，至一年身轻健，三年行如奔马，力过百夫，久服长生，能运气脉为地仙矣，颜如童子，齿落更生，发白再黑，忌羊血死肉鱼 。

　　安心辟邪，治一切恶气，太清四扇丹方丹砂（四两碎如麻豆上巳日采桃花二十两真蜜一斤同入银器中重汤煮至五月朔日以新井水淘涤净取砂令童子面东研之） 骐 竭（四两选真者五月二日入丹砂中研） 没药（四两透明者五月三日入丹砂研） 麝香（四两全以当门子五月四日入丹砂同研）上四味，先取上党人参一两，甘草一分，并细锉，五月一日日未出时，采露水一升，真蜜三两同浸之，至端午日，熬水至半，去滓入大麦面，作糊和药，稍硬剂之，丸如楝实大，每以沉香温水二合，嚼下一粒或半粒，补心导血，驻颜益气，调和百脉，去邪气尤辟时疫，若疫岁即全家斋洁，旦起面东，以井华水各人嚼下一粒，断不染疫，久服则心安无梦，邪气不犯，面有红光，合时忌女人猫犬厌秽，常于净洁处藏之，一名通神保明丹，兼治妇人血气冲心疼痛，丈夫元气，及一切恶气等，并生姜酒下，妇人炒姜醋汤下， 疟腊茶下一粒或半粒，量疾大小服。

　　轻身延年神仙，太一火锻丹方圣知子（煎掠取白花焙干研二斤） 绛矾（细研五两） 硝石（五两细研分作十分每一度入一分） 麻油（一百两分作十分第一度 入一分）上四味，先将矾盐入硝一分，拌和研匀，用麻油十两和了，入固济五升瓶内，以炭火十斤，将瓦盖瓶，焰绝炭尽为度，取出细研，更入硝一分，油一分，准前用炭十斤 尽，如此十度，计用炭一百斤足，后取药捣罗为末，旋取少许，细研，汤浸蒸饼和丸，如梧桐子大，每服十丸，加至二十丸，空心冷水下，久服众疾皆愈，髭发如漆，筋骨轻健，耳目聪明，元方云，服一年，日行二百里，五年通仙。

　　延年益寿，悦颜色，坚脏腑，壮腰脚，益血固精，神仙灵砂丹方水银（四两） 硫黄（一两半）上二味，先熔开硫黄，即投水银，以铁匙炒作青沙子，秤定四两，如重再炒，去尽黄乃已，方用 药合子一只，口差小者，入青沙在内，用新茶盏一只，底差大，平净而浓者，盛新汲水七分许，安盛沙合上，以细罗赤石脂末，水拌作泥，浓粘外缝令周密，合下坐熟火，猛炎得所，微扇 之，盏中水耗，旋添令常有，约半日许，令火自冷取起，盏底成灵沙一簇，打下秤得多少，未尽者再用火根据前 之，沙成以绢袋盛，水煮三五沸，或浸半日，漉于细研如粉，水煮半夏糊为丸，如梧桐子大，每服一丸，空心井水下，直到中脘，旋下丹田，当觉温暖，忌羊血。

　　补精育神，延年悦色，神仙伏火，内固丹方丹砂（一两） 锡蔺脂（一两）上二味，以浆水二碗同煮，水尽为度，用沙合子一枚，将煮过沙用蜜滚过，使白附子末，再滚为衣，却用黑附子末水调，裹砂在心中，上下用蜀椒铺底盖满合子，又用油调蛤粉，固济口缝，外用盐泥纸筋封固，俟干用炭火五斤 ，火尽候冷取出，用纸裹丹砂，入地窍埋一宿，取出细研，以糯米作糊，丸如梧桐子大，每日一粒，清净冷水下，久服无毒。

　　神仙益寿，二气丹方丹砂（二两） 水银（一两同研） 百合花 夜合花 干菊花 槐花（不拘多少同为末）上六味，用小瓷合，将四花末于合下，用一半，次入丹砂水银紧捺，更用知母末盖，合定，赤石脂固缝，盐泥固济，候干，一砖上用醋灰都裹定，炭三五斤 顶，火炭尽为度，候冷取出细研，油单裹，垂入井水中，浸三宿，出火气，次取出，蒸三遍，出水气，次用枣肉，丸如绿豆大，每服一丸二丸，酒下，延年，兼治诸般气疾，久服身中更不出虫虱。

　　
