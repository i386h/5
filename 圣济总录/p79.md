<!-- { "loadSidebar": true } -->
　　酒熟每服三合至五合。日二夜一。稍增无妨。

　　治乌癞。葛 草浴方葛 草（二秤锉细淘） 益母草（一秤锉细淘）上二味。葛 取篱垣上者。益母取近屋者。用水二石五斗。煮取一石五斗。漉去滓。盆瓮中浸浴一时辰久。方出着旧布袍。用被衣覆之。又再暖令热。复浸浴一时辰久。方出入温室。着旧布袍。被衣盖复汗出。勿令见风。明日复作。如入汤后。举身瘙痒不可忍。令傍人捉手。不令搔动。食顷渐定。后隔三日一浴。其药水经浴两次。即弃之。

　　治乌癞。雌黄散涂方雌黄（半两研）上一味。以米醋和鸡子清如膏。涂疮上。干即更涂。

　　治乌癞。大腹子膏敷方大腹（生者二枚如无生者干者亦得）上一味。用皮全者。勿令伤动。以酒一升浸。缓火熬。令酒尽药干。捣罗为末。炼腊月猪膏。调和如膏敷之。

　　卷第一十八

　　白癞

　　论曰白癞之候。语声嘶嗄。目视不明。四肢 痹。关节热痛如火燔灼。脊膂拘急。肉如刀劈。手足缓弱。身体瘾疹。鼻生息肉。目生白珠。肉色斑白。故谓之白癞也。

　　治白癞。蝮蛇头丸方蝮蛇头（炙焦） 皮（炙焦） 魁蛤（炙） 蛴螬（生用各一枚） 水蛭（生用） 虻虫（去翅足生用） 葛上亭长（去翅足生用各七枚） 蜈蚣（炙二枚） 大蜘蛛（炒三枚）虫（炙四枚） 雷丸（炮四十枚） 附子（炮裂去皮脐三枚） 水银 丹砂（各一两） 硝石（一分与水银丹砂同研水银星尽滴醋炒） 大黄（锉炒） 桂（去粗皮） 滑石（研如粉）甘遂（与芝麻同炒不用芝麻）者炒出汗） 芒硝（研如粉各半两） 巴豆（去皮心炒十五粒） 龙骨（研三分） 矾石（枯研如粉） 黄连（去须各一分） 鲮鲤甲（炙上二十八味。捣研极细。同罗为末。炼蜜和丸。如梧桐子大。每服二丸。空心临卧温酒下。加至三丸。未觉小便涩痛。更加一丸至二丸。以知为度。

　　治白癞风。天麻煎方天麻（生用一斤半） 木天蓼（生用三斤）上二味。锉如大豆粒。用水三斗五升。煎至一斗。压去滓。于银石器中。慢火煎如稠饧。每服半匙。荆芥薄荷酒调下。不拘时。日二夜一。一月见效。

　　治白癞。苦参酒方苦参（去土皮心锉二斤） 露蜂房（锉五两）上二味。用水三斗。煮取一斗五升。去滓浸法曲三斤。经三宿。炊黍米二斗。酝如常法。酒熟每食后。饮一合。日二夜一。加至三合。以瘥为度。

　　治遍身白点。搔之屑落。或痒或痛。色白渐展。世呼白癞。苦参酒方苦参（去土皮心锉五斤） 露蜂房（锉五两） 皮（锉一具）上三味。用水六斗。煮取三斗。去滓浸细曲四斤半。炊黍米三斗。酝如常法。酒熟每饮三合至五合。日二夜一。以瘥为度。

　　治白癞大风。眉须堕落。八风十二痹。筋脉拘急。肢节缓弱。手足痹 。商陆酒方商陆根（削去皮锉二十五斤）上一味。用水一石五斗。煮取八斗。去滓浸细曲十五斤。炊黍米一石。酝如常法。酒熟每温饮三合至五合。日二夜一。重者服至三斗。稍轻者至二斗。若得药发吐下为佳。唯宜食鹿肉治白癞艾叶酒方干艾叶（浓煮取汁每一斗米曲用艾叶五两）上一味。随曲米多少。用煎浓汁拌浸。酝如常法。酒熟不拘时稍稍饮之。常令酒势相接醺醺然。

　　治白癞。涂方葛上亭长（四七枚去翅足与糯米同炒米熟为度不用米） 干蝮蛇（一枚头尾全者炙黄去鳞上二味。捣罗。生绢袋贮。以酒五升。瓷瓶中慢火 煮。酒及一升以下。将绵囊蘸药汁。摩涂癞上。日二夜一。如不急痛。日夜可五七次涂之。

　　治白癞。语声嘶败。四肢 痹。瘙痒生疮。乌蛇散方乌蛇（酒浸去皮骨炙） 葛根（锉各一两一分） 苦参 紫参 沙参 人参 芎 天麻（术蒴 木兰皮（去粗皮） 黄连（去须） 附子（炮裂去皮脐） 乌头（炮袭去皮脐） 牛膝（去苗） 槟榔（煨锉） 熟干地黄（切焙） 葳蕤 芍药 桂（去粗皮） 玄参（坚者）龙骨（研） 石膏（研如粉） 升麻 菊花（未开者微炒） 蒺藜子（炒去角） 秦艽（去苗土） 细辛（去苗叶） 天雄（炮裂去皮脐各一两） 当归（切焙） 甘草（炙锉） 远志（去心） 巴戟天（去心） 苍耳花（炒干各三半两）上四十二味。捣研细罗为散。每服二钱匕。空腹温酒调下。渐加至三钱匕。晡时再服。

　　治白癞。语声嘶嗄。目视不明。四肢 痹。关节热痛。身体瘾疹。鼻生息肉。白花蛇散方 白花蛇（酒浸去皮骨炙二两） 天麻 槐子（微炒） 羌活（去芦头） 防风（去叉）晚蚕砂锉半两）上一十一味。捣罗为散。每服一钱匕。温酒调下。不计时候。

　　卷第一十九　诸痹门

　　诸痹统论

　　论曰：饮天和，食地德，皆阴阳也。然阳为气，阴为血；气为卫，血为营。气卫血营，通贯一身，周而复会，如环无端。岂郁闭而不流哉！夫惟动静居处，失其常，邪气乘间，曾不知觉。此风寒湿三气，所以杂至合而为痹。浅则客于肌肤，深则留于骨髓。阳多者，行流散徙而靡常；阴多者，凝泣滞碍而有着。虽异状殊态，然即三气以求之，则所谓痹者，可得而察矣。且痹害于身，其为疾也，初若无足治，至其蔓而难图，则偏废弗举，四体不随，皆自诒伊芳戚者也。可不慎哉！

　　卷第一十九　诸痹门

　　肝痹

　　论曰：《内经》谓风寒湿三气杂至合而为痹。又曰：以春遇此者为筋痹。又曰：筋痹不已，复感于邪，内舍于肝。盖五脏皆有合，病久而不去者，内舍于其合。肝之合筋也，故筋痹不已，复感于邪，则舍于肝也。其证夜卧则惊，多饮小便数，上为引如怀者是也。

　　治肝痹筋脉不利，拘挛急痛，夜卧多惊，上气烦满。薏苡仁汤方。

　　薏苡仁 羌活（去芦头） 蔓荆实 荆芥穗各二两 白术 木瓜（去核） 防风（去叉）牛膝（酒浸，切，焙） 甘草（炙）各一两上九味，锉如麻豆。每服五钱匕，水一盏半，入生姜五片，煎至一盏，去滓，稍热服。

　　治肝痹气逆，胸胁引痛，眠卧多惊，筋脉挛急。镇肝去邪。人参散方。

　　人参二两 酸枣仁（微炒） 杜仲（去皮，锉，微炒） 黄 （蜜炙，锉） 茯神（去木）各一两五味子 熟干地黄 芎 细辛（去苗叶） 秦艽（去苗土） 羌活（去芦头） 丹砂（飞，研）各半两上一十二味，除丹砂外，同捣罗为散，入丹砂研匀。每服一钱匕，温酒调下，不拘时候，日三。

　　治肝痹。缓筋脉，去邪毒，调营卫。萆 丸方。

　　萆 羌活（去芦头） 天麻（酒浸一宿，切，焙各一两） 附子（炮裂，去皮脐半两）没药（研） 乳香（研）各一分上六味，将四味捣罗为末，入没药、乳香同研匀，炼蜜和丸，如弹丸大。每服一丸，空心温酒化下，日再。

　　治肝痹两胁下满，筋急不得太息，疝瘕四逆，抢心腹痛，目不明。补肝汤方。

　　白茯苓（去黑皮）一两二钱 乌头四枚（炮裂，去皮脐） 薏苡仁 独活各一两 附子二枚（炮裂，去皮脐） 柏子仁（研） 防风（去叉） 细辛（去苗叶）各二两 山茱萸 桂（去粗皮）各三分 （炙，锉）半两上一十一味，锉如麻豆，入研药拌匀。每服五钱匕，水一盏半，大枣二枚（劈开），同煎数沸。去滓，取一盏服，不计时候。

　　治肝虚气痹，两胁胀满，筋脉拘急，不得喘息，四肢少力，眼目不明。细辛汤方。

　　细辛（去苗叶） 防风（去叉） 白茯苓（去黑皮） 柏子仁（研） 桃仁（汤浸，去皮尖、双仁，麸炒微黄） 山茱萸 甘草（炙，锉各三分） 蔓荆实 枳壳（去瓤，麸炒各半两） 木瓜（去核） 萆 五加皮（各一两）上一十二味，锉如麻豆。每服三钱匕，水一盏，大枣（三枚劈破），同煎数沸，去滓，取七分，温服，不计时候。

　　治肝痹头目昏塞，四肢不利，胸膈虚烦。防风汤方。

　　防风（去叉一两） 芎 黄 （锉） 五味子 人参 茯神（去木） 独活（去芦头）羚羊角（镑屑） 前胡（去芦头各三分） 细辛（去苗叶） 酸枣仁（微炒） 甘草（炙各半两）上一十二味，粗捣筛。每服三钱匕，水一盏，大枣（三枚劈破），同煎取七分，去滓温服，不计时候。

　　治肝痹筋挛，肢体不随。牛膝汤方。

　　牛膝（锉，焙） 防风（去叉） 丹参 前胡（去芦头各二两） 石斛（去根二两半） 杜仲（去粗皮，涂酥炙，锉） 秦艽（去苗土） 续断（各一两半） 陈橘皮（汤去白，焙一两） 大麻仁（研一合）上一十味，除大麻仁外，粗捣筛。每服五钱匕，水一盏半，煎五七沸，别下麻仁少许，煎至一盏，去滓，空腹服，日二。

　　治肝痹多惊悸，神思不安。茯神散方。

　　茯神（去木） 酸枣仁（微炒） 黄 （锉） 人参各一两 熟干地黄（焙） 远志（去心） 五味子各半两 白茯苓（去黑皮一两） 丹砂（别研半两）上九味，除丹砂外，捣罗为散，入丹砂末再研匀。每服一钱匕。以温酒调下，不计时候

　　卷第一十九　诸痹门

　　心痹

　　论曰：《内经》言风寒湿三气杂至，合而为痹。又曰：以夏遇此为脉痹。脉痹不已，复感于邪，内舍于心，是为心痹。其状脉不通，烦则心下鼓，曝上气而喘，嗌干善噫，厥气上则恐。盖淫气忧思痹聚在心，经所谓诸痹不已，亦益内者如此。

　　治心痹神思昏塞，四肢不利，胸中烦闷，时复恐悸。茯神汤方。

　　茯神（去木） 羌活（去芦头） 龙齿 麦门冬（去心，焙） 麻黄（去根节，各一两）蔓荆实 人参 薏苡仁 防风（去叉） 远志（去心） 犀角屑（各三分） 赤芍药 甘草（微炙各半两）上一十三味，粗捣筛。每服三钱匕，水一盏，生姜五片，同煎至七分，去滓温服，不计时候。

　　治心痹胸中满塞，心中微痛，烦闷不能食。赤茯苓汤方。

　　赤茯苓（去黑皮） 人参 半夏（汤浸，洗七遍去滑，焙） 柴胡（去苗） 前胡（去芦头）桂（去粗皮） 桃仁（汤浸，去皮尖、双仁，炒各三分） 甘草（微炙一分）上八味，粗捣筛。每服三钱匕，水一盏，生姜五片，枣二枚劈破，同煎至七分，去滓热服，不计时候。

　　治心痹邪气乘虚，恍惚不乐，身体强直，面目变色。秦艽汤方。

