<!-- { "loadSidebar": true } -->
　　调胃承气汤方大黄（四两去皮酒洗） 甘草（二两炙）上二味，锉如麻豆，每服五钱匕，水一盏半，煎至七分，去滓入芒硝一钱匕，更煎一两沸，放温顿服。

　　治伤寒过经不解，热结在里，往来寒热，烦渴躁闷。犀角汤方犀角屑（一两） 柴胡（去苗） 吴蓝（各三分） 大青 升麻（各一两） 乌梅（去核） 黄芩（去上八味，粗捣筛，每服五钱匕，水一盏半，入竹叶三十片，煎取七分，去滓食后温服。

　　治伤寒过经半月不解。鳖甲汤方鳖甲（去裙 醋炙） 柴胡（去苗） 升麻（各一两） 乌梅（去核半两） 枳实（去瓤麸炒）犀角屑 黄芩（去黑心各一两） 甘草（炙锉半两）上八味，粗捣筛，每服五钱匕，水一盏半，煎至七分，去滓下地黄汁二合搅匀，食后分温二服。

　　治伤寒十三日，过经不解，脐腹胀满，小便淋涩，烦闷燥渴。木通汤方木通（锉） 葛根（锉） 青橘皮（汤浸去白盐炒） 槟榔（锉） 滑石 瞿麦穗（各一两）上六味，粗捣筛，每服三钱匕，水一盏，入葱白二寸，同煎至六分，去滓温服，不计时候。

　　治伤寒过经，心胸痞满，烦躁狂言，积热毒瓦斯，及妇人血风血气，经候不调，寒热有积。

　　万甘遂（连珠者） 威灵仙（去土） 五灵脂（各一两）上三味，捣罗为散，每服一钱匕，如伤寒日数多，有积热者，用鸡子清蜜水调下，如妇人前件病证者，绵灰酒调下，寻常热气，蜜水调下，冷即用葱汤调下，阳毒积热，入腻粉白丁香各半钱，生姜汁蜜水调下。

　　治伤寒发汗下之后，过经不解，胸胁满结，渴而不呕，但头汗出，往来寒热，小便不通。

　　柴胡汤方柴胡（去苗二两） 桂（去粗皮） 黄芩（去黑心各一两） 牡蛎（生用） 甘草（炙各半两）栝蒌根（一两半） 木通（锉一两）上七味，粗捣筛，每服五钱匕，水一盏半，入生姜半分拍碎，葱白五寸，同煎至七分，去滓食后温服。

　　治伤寒过经不解，三焦滞闷，身重疼痛。保安散方黄 （锉） 木通（锉） 青橘皮（汤浸去白焙） 桑根白皮（锉） 白术 陈橘皮（汤浸去白焙各半两） 木香（三分） 黑牵牛（一两炒捣取末半两）上八味，捣罗为散，每服二钱匕，浓煎枣汤调下。

　　卷第二十二

　　中风伤寒

　　论曰中风伤寒，三阳三阴，候各不同，太阳中风，其脉阳浮阴弱，其证发热自汗，盖阳浮热自发，阴弱汗自出，啬啬恶寒，淅淅恶风， 发热，鼻鸣干呕。又曰，太阳病，发热汗出脉缓者，名为中风，不可燔灸，若以火发其汗，邪风为火热所劫，血气流溢，营卫失常，两阳熏灼，其身发黄，阳盛即衄，阴虚即小便难，阴阳俱虚竭，则身体枯燥，但头汗出，齐颈而还，腹满微喘，口干咽烂，或不大便，久则 语，甚者至哕，手足躁扰，循衣摸床，其小便利者可治，阳明中风，即阳明病能食为中风，其证口苦咽干腹满，微热恶寒，脉浮若紧，下之则腹满小便难，少阳中风，两耳无闻，目赤胸中满而烦，不可吐，吐之则悸而惊，太阴中风，四肢烦疼，其脉阳微阴涩而长，为欲愈，少阴中风，其脉阳微阴浮为欲愈，厥阴中风，其脉微浮为欲愈，不浮为未愈，凡此六经中风之病，其状虽异，大抵其脉皆浮，经所谓浮为风是也。

　　治伤寒太阳中风，脉浮紧，发热恶寒，身痛不汗出而躁烦者。大青龙汤方麻黄（去根节煮去沫六两） 桂（去粗皮） 甘草（炙锉各二两） 杏仁（去皮尖双仁四十枚）石上五味， 咀，如麻豆大，每服五钱匕，水一盏半，入生姜一枣大拍碎，枣二枚去核，同煎至八分，去滓温服，取微汗，汗多者，以温粉粉之。

　　治中风伤寒，阳浮阴弱，阳浮者热自发，阴弱者汗自出，恶寒发热，鼻鸣干呕等疾。桂枝汤方桂（去粗皮） 芍药（各三分） 甘草（炙锉半两）上三味，粗捣筛，每服五钱匕，水一盏半，入生姜一枣大拍碎，枣二枚去核，同煎至一盏，去滓温服，不拘时，以汗为度，未汗更服，仍作生姜稀粥投之，以助药力。

　　治中风伤寒。防风汤方防风（去叉） 麦门冬（去心焙） 山芋 大黄（锉炒） 桂（去粗皮各一两） 白术 白附子（炮） 牛膝（去苗酒浸切焙） 半夏（汤洗七遍与生姜等分同捣焙） 芎 肉苁蓉（酒浸切焙）黄上一十五味，粗捣筛，每服五钱匕，水一盏半，入生姜一枣大拍碎，枣二枚去核，同煎至八分，去滓温服，空心日午临卧各一。

　　治中风伤寒，头痛四肢 痛，身体沉重。石膏汤方石膏 甘草（炙） 麻黄（去根节煎掠去沫焙） 桂（去粗皮） 芍药（各二分）上五味，粗捣筛，每服五钱匕，水一盏半，入生姜一枣大拍碎，煎至八分，去滓空心温服。

　　治伤寒巨阳中风，项背强，啬啬恶寒，汗不出。姜附汤方附子（炮裂去皮脐一两） 干姜（炮） 葛根 甘草（炙锉） 桂（去粗皮各三分） 芍药（半两） 麻黄（去根节先煎掠去沫焙一两半）上七味，锉如麻豆，每服三钱匕，水一盏，入枣二枚去核，同煎至七分，去滓食前温服取汗，未汗再服。

　　治中风伤寒，头目四肢疼痛，恶寒干呕。桂附汤方桂（去粗皮） 芍药（各一两半） 麻黄（去根节先煎掠去沫焙） 甘草（炙各一两） 附子（炮裂去皮脐三分）上五味，锉如麻豆，每服五钱匕，水一盏半，入生姜一枣大拍碎，枣二枚去核，同煎至八分，去滓食前温服，以热粥投之，取汗避风。

　　治中风伤寒脉浮紧，发热恶寒，身体疼痛，汗不出而烦。麻黄桂心汤方麻黄（去根节先煎掠去沫焙二两） 桂（去粗皮） 甘草（炙锉） 干姜（炮各一两） 石膏（一两半） 干薄荷叶 杏仁（去皮尖双仁各半两）上七味，粗捣筛，每服五钱匕，水一盏半，入枣二枚去核，同煎至八分，去滓食前温服。

　　治中风伤寒，头痛沉重。麻黄汤方麻黄（去根节先煎掠去沫焙二两） 附子（炮裂去皮脐一两） 细辛（去苗叶） 干姜（炮各三分） 甘草（炙锉）杏仁（去皮尖双仁各半两）上六味，锉如麻豆，每服三钱匕，水一盏，煎至七分，去滓食前温服，日三。

　　治中风伤寒，头痛发热，胸中气逆，恶寒呕哕，小便难，足冷。桂心汤方桂（去粗皮一两） 芍药 附子（炮裂去皮脐） 麻黄（去根节先煎掠去沫焙各三分） 甘草（炙上八味，锉如麻豆，每服三钱匕，水一盏，入葱白三寸，生姜一枣大拍碎，同煎至七分，去滓食前温服，日三。

　　治中风伤寒初得，其外证头项疼，腰背强，壮热语涩，恍惚，涕唾稠粘，偏身拘急。桂枝汤方 桂（去粗皮三分） 芎 半夏（汤洗七遍生姜等分同捣焙） 附子（炮裂去皮脐）菖蒲麻黄上九味，锉如麻豆，每服三钱匕，水一盏，入生姜一枣大拍碎，煎至七分，去滓食前温服，盖覆取汗。

　　治中风伤寒，身体反强，天麻汤方天麻 麻黄（去根节煎掠去沫焙） 羌活（去芦头） 附子（炮裂去皮脐） 桂（去粗皮各半两） 杏仁（去皮尖双仁炒） 人参 细辛（去苗叶） 白术（各一分）上九味，锉如麻豆，每服四钱匕，水一盏，酒半盏，入生姜一枣大拍碎，同煎至八分，去滓食前温服。

　　治中风伤寒，头痛四肢烦疼，二附散方附子（炮裂去皮脐） 白附子（炮） 半夏（汤洗七遍炒干各一分）上三味，捣罗为散，每服半钱匕。浓煎生姜汤调下，不拘时，得汗即止。

　　治中风伤寒，头痛恶寒，四肢烦疼，心躁闷，麻黄细辛丸方麻黄（去根节煎掠去沫焙一两） 细辛（去苗叶） 人参 白茯苓（去黑皮） 甘草（炙锉）白术（各半两） 栝蒌根（三分）上七味，捣罗为末，炼蜜和捣；丸如鸡头大，每服一丸，食前薄荷蜜汤研下。

　　治中风伤寒初受病，一日至三日，头痛、肢体疼。烦躁恶风，身热憎寒。白术汤方白术 石膏（各二两） 干姜（炮半两） 五味子（炒） 甘草（炙锉） 人参 芎 麻黄（去根节煎掠去沫焙各一两）上八味，粗捣筛，每服三钱匕。水一盏，生姜三片，枣二枚，同煎至七分，去滓稍热服。

　　治中风伤寒。壮热肢节疼痛。头目昏眩。咳嗽喘粗。石膏芍药汤方石膏（碎） 芍药 前胡（去芦头） 葛根 柴胡（去苗各一两） 升麻（半两） 桑根白皮（锉） 荆芥穗 黄芩（各三分）上九味，粗捣筛，每服三钱匕。水一盏，煎至八分。去滓稍热服治中风伤寒，头目昏眩，壮热肩背拘急疼痛。前胡汤方前胡（去芦头） 蔓荆实（去白皮） 芎 麻黄（去根节煎掠去沫焙） 甘菊花 防风（去叉） 羌活（去芦头） 白茯苓（去黑皮） 石膏（碎） 甘草（炙锉各三两） 枳壳（去瓤麸炒四两） 黄芩（一两半）上一十二味，粗捣筛，每服三钱匕。水一大盏，入生姜二片，煎至七分，去滓温服。

　　治中风伤寒，头痛体疼，发热恶寒。石膏独活汤方石膏（碎一两） 麻黄（去根节煎掠去沫焙） 羌活（去芦头） 独活（去芦头） 甘草（炙锉）天南星（炮） 青橘皮（去白麸炒） 枳壳（去瓤麸炒） 干姜（炮） 柴胡（去苗） 益智（去皮）桂（去粗皮）上一十二味，粗捣筛，每服三钱匕。水一盏，葱白二寸，豉二七粒，煎至一分。去滓热服，盖覆出汗。

　　治中风伤寒，头目昏眩，憎寒壮热，四肢烦倦。荆芥汤方荆芥穗 木通（各四两） 羌活 芎 甘草（炙） 麻黄（去根节尖掠去沫） 独活（各一两）上每服三钱，水煎温服。

　　治中风伤寒，百节酸疼。前胡白术汤方前胡（去芦头） 白术 防风（去叉各二两） 柴胡（去苗） 薰草 白藓皮（各一两半） 石膏（上九味，粗捣筛，每服三钱匕，水一盏。入薄荷五叶，同煎至七分，去滓温服，不拘时。

　　治中风伤寒，身热头痛；肢体烦疼。百解汤方前胡（去芦头） 柴胡（去苗） 甜葶苈（微炒） 半夏（汤洗七遍去滑） 麻黄（去根节汤煮掠去沫焙） 羌活（去芦头） 独活（去芦头） 桔梗（炒） 人参 陈橘皮（汤浸去白焙）白术枳壳（去瓤麸炒） 甘草（炙锉） 白茯苓（去黑皮） 芎 石膏（碎） 杏仁（汤浸去皮尖双仁等分）上一十七味，粗捣筛，每服三钱匕，水一盏，入生姜三片，同煎至七分，去滓温服，不计时候。

　　卷第二十二

　　伤寒湿温

　　论曰伤寒有五，其一为中湿，盖风湿之气，中人为病，发病与温病相类，故曰湿温也。

