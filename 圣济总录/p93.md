<!-- { "loadSidebar": true } -->
　　治伤寒结胸，逐利热毒。越桃丸方越桃 桃花（曝干各一分） 大黄（生锉半两） 郁金（二钱） 白牵牛（取末五两） 郁李仁（去皮研一两）上八味，捣研为末，滴水丸如小豆大，每服一丸，蜜水下。

　　治伤寒结胸，伏阳在里，心下坚硬，按之则痛。陷胸散方前胡（去芦头） 甘遂（麸炒） 甜葶苈（隔纸炒） 大黄（锉微炒） 杏仁（汤浸去皮尖双仁麸炒） 马牙硝（研各一两）上六味，捣研为末，每服一钱匕，生姜蜜水调下，更看虚实加减。

　　治伤寒结胸，心下坚硬。宣毒丸方大黄（锉） 白牵牛（炒各一两） 滑石 朴硝 甘遂（麸炒） 郁李仁（去皮炒研各半两） 大戟（麸炒一分） 续随子（去皮煮研半两）上八味，捣研为末，炼蜜和丸，如弹丸大，看虚实，以龙脑蜜水化下一丸。

　　治伤寒结胸，及疮疹后，毒瓦斯攻心，咳嗽喘急。大通散方甘遂（麸炒一分） 生干地黄（一两与甘遂一处同捣焙干） 槟榔（锉二枚） 麦 （微炒半两） 铅白霜（研一分）上五味，捣研为末，看虚实，用龙脑浆水，调下半钱匕。

　　治伤寒阴气，结伏在胸膈，虚痞或痛不可忍者。金针丸方不灰木（二钱） 阳起石 阿魏（各一钱） 白丁香 丹砂研 乳香 腻粉（各一钱半）硫黄（一分） 巴豆（去皮心膜出油二七粒）上九味，同研匀细，糯米粽子和丸，如梧桐子大，每服五丸至七丸，丁香汤下，不拘时候。

　　治伤寒结胸，心下坚痛。膈毒丸方郁李仁（去皮） 黑牵牛（炒） 大戟 甘遂（各一分） 牛黄（研） 乳香（研各一钱） 麝香（研） 龙脑（研各半钱）上八味，捣研为末，再同研匀，用白面糊和丸，如梧桐子大，每服七丸，煎灯心小麦汤下，临卧服。

　　治伤寒结胸。圣饼子方甘遂 大戟（去皮各半两） 黑牵牛（生用一两半） 轻粉（一钱匕） 粉霜（一钱） 巴豆（去皮醋煮黄十四枚） 水银（一钱入锡一钱结砂子）上七味，先将前三味为末，入白面五钱，水和作饼子，文武火煨焦黄，再为末，入后四味拌匀，水和为丸，如绿豆大，捏作饼子，每服三饼，茶清下。

　　治伤寒结胸，热气蕴蓄，宣风丸方大黄（末） 牵牛子（末） 郁李仁（去皮研各半两） 巴豆（一分去心皮膜油炸研）上四味，再同研匀，炼蜜为丸，小豆大，看虚实，生姜蜜水下一丸至二丸。

　　治伤寒结胸，心下坚满，金黄散方黑牵牛（末） 大黄（末各一钱匕） 郁金（末） 胡黄连（末各半钱匕）上四味，作一服，入腻粉一钱匕，新水调下，伤寒四日五日后结胸可服，或吐或泻或汗出即愈，小儿量大小加减。

　　卷第二十三

　　伤寒谵语

　　论曰伤寒不应发汗而汗之，遂致亡阳，津液内竭，胃中燥实，则令谵语，此病或由津液不和，内有燥屎，或三阳合病，或瘀热蓄血在里。或妇人热入血室，皆使谵语也。然谵语属胃，胃者足阳明经也，阳明为病主身热，故谵言妄语，则身当有热，脉当洪大。而洪大亦阳脉也，故其病为顺，若谵语而手足厥，脉反沉细而微者为逆也，然又有郑声者，取其郑重之意，与谵语相类，盖古人以此分虚实，医者当以脉证参合别之。不可不慎，故谓虚则郑声，实则谵语。

　　治伤寒阳明病，其人多汗，以津液外出，胃中燥，大便必硬，硬则谵语，宜小承气汤。

　　若一服谵语止，更莫服。小承气汤方大黄（四两） 浓朴（去粗皮姜汁炙二两） 枳实（大者麸炒三枚）上三味，锉如麻豆大，每服五钱匕，水一盏半，煎至七分，去滓温服。

　　治伤寒阳明病下血谵语者，此为热入血室，但头汗出者，刺期门随其实而写之， 然汗出则愈，汗出谵语者，以有燥屎在胃中，此为风也，须下者，过经乃可下之，下之若早，语言必乱，以表虚里实故也，下之愈，宜大承气汤方大黄（酒洗四两） 浓朴（去粗皮生姜汁炙半斤） 枳实（麸炒五枚）上三味，锉如麻豆，每服五钱匕，水一盏半，煎至七分，去滓入芒硝一钱匕，更上微火一两沸，温服。

　　治伤寒三阳合病，腹满身重难以转侧，口不仁面垢，谵语遗尿，发汗则谵语，下之则额上生汗，手足逆冷，若自汗出者。白虎汤主之方知母（六两） 石膏（碎一斤） 甘草（炙二两） 粳米（六合）上四味，粗捣筛，每服五钱匕，水一盏半，煎至七分，去滓温服。

　　治伤寒热实得汗不解，腹满胀痛，烦躁谵语。柴胡汤方柴胡（去苗一两） 大黄（锉微炒） 黄芩（去黑心） 芍药 半夏（汤洗七遍焙干各三分）枳壳（去瓤麸炒半两）上六味， 咀如麻豆，每服五钱匕，水一盏半，入生姜一分拍碎。煎至七分，去滓温服。

　　治伤寒邪热在胃，谵言妄语，身体壮热。犀角汤方犀角（镑） 大青 人参（各三分） 远志（去心一分） 升麻（一两半） 柴胡（去苗） 黄芩（去黑心各一两） 甘草（炙锉半两）上八味，粗捣筛，每服五钱匕，水一盏半，入生姜半分拍碎，芦根茅根各五寸，同煎至半盏，去滓温服。

　　治伤寒脉沉在里，而反发汗，津液越出，大便难，表虚里实，遂发谵言，其人如狂。枳实汤方枳实（去瓤麸炒） 木香（各一分） 朴硝（三分） 大黄（锉微炒一两） 甘草（炙半两）上五味，粗捣筛，每服五钱匕，水一盏半，煎至七分，去滓温服。

　　治伤寒里实，谵语狂妄。芎 汤方芎 （三分） 大黄（锉炒一两） 甘草（炙锉半两）上三味，粗捣筛，每服五钱匕，水一盏半，煎至七分，去滓温服。

　　治伤寒热病谵言妄语，四肢烦热。犀角汤方犀角（镑） 柴胡（去苗） 吴蓝 马牙硝（各一两） 升麻 葛根（锉各一两半） 甘草（炙半两）上七味，粗捣筛，每服五钱匕，水一盏半，煎至七分，去滓食后温服，日再。

　　治伤寒热实，烦躁谵语。柴胡汤方柴胡（去苗） 人参 黄芩（去黑心各一两） 犀角（镑） 朴硝 茯神（去木各三分）甘草（炙锉半两）上七味，粗捣筛，每服五钱匕，水一盏半，煎至七分，去滓温服。

　　治伤寒经六七日不解，默默烦心，腹中干燥，大肠结涩，谵言妄语。人参柴胡汤方人参（三分） 柴胡（去苗一两） 芍药 知母 黄芩（去黑心） 大黄（锉微炒） 葳蕤半夏（汤洗七遍焙） 甘草（炙各半两）上九味，粗捣筛，每服五钱匕，水一盏半，入生姜一分拍碎，同煎至七分，去滓温服。

　　治伤寒烦热不解，谵言妄语，欲发狂走。黄芩散方黄芩（去黑心） 甘遂（麸炒黄） 龙胆（去芦头各一两）上三味，捣罗为散，每服一钱匕，冷水调下，更令病患饮水三两盏，腹满则吐，此方疗积热甚效。

　　治伤寒发热烦躁，言语谵妄，目赤口干，心神恍惚。栝蒌散方栝蒌根（二两） 郁金 甘草（生各一两）上三味，捣罗为散，每服一钱，生姜蜜水调下，不拘时候。

　　治伤寒发汗多，亡阳谵语者，不可下，与柴胡桂枝汤，和其营卫，以通津液，后自愈。

　　方柴胡（去苗四两） 桂（去粗皮） 黄芩（去黑心） 芍药 人参（各一两半） 半夏（汤洗七遍焙） 甘草（炙各一两）上七味，锉如麻豆，每服五钱匕，水一盏半，入生姜半分拍碎，大枣两枚劈破，同煎至七分，去滓温服，日三。

　　卷第二十三

　　伤寒潮热

　　论曰伤寒潮热者，谓潮作有时，由邪气入里，故病有日晡所发潮热，已而微利者，有微发潮热而大便溏者，有潮热而咳逆者，有结胸而潮热者，大凡潮热，皆以邪气内实也，制方者宜酌其轻重。

　　治伤寒阳明病发潮热，大便溏，小便自可，胸胁满不去者，小柴胡汤方柴胡（去苗八两） 黄芩（去黑心） 甘草（炙） 人参（各三两） 半夏（二两半汤洗七遍）上五味，细锉，如麻豆大拌匀，每服四钱匕，水一盏半，生姜半分切，大枣二枚劈破。

　　煎至八分，去滓温服日三。

　　治伤寒十三日不解，胸胁满而呕，日晡所发潮热，已而微利，此本柴胡证，下之而不得利，今反利者，知医以丸药下之，非其治也，潮热者实也，先宜小柴胡汤以解外，后以柴胡加芒硝汤主之方柴胡（去苗二两） 黄芩（去黑心） 人参 甘草（炙各一两） 半夏（八钱汤洗七遍）芒硝（研二两）上六味，除芒硝外，细锉如麻豆大，每服四钱匕，水一盏半，生姜半分切，大枣二枚劈破，煎至八分去滓，入芒硝末一钱匕，再煎令沸温服。

　　治阳明病谵语潮热，脉滑而疾者。小承气汤方大黄（酒洗锉炒四两） 浓朴（去粗皮姜汁炙二两） 枳实（麸炒一两）上三味，细锉如麻豆大，拌匀，每服四钱匕，水一盏半，煎至八分，去滓温服，初服当利，不尔再服。

　　治伤寒阳明病，潮热大便微硬者。大承气汤方大黄（酒洗锉炒四两） 浓朴（去粗皮姜汁炙半斤） 枳实（麸炒） 芒硝（研各二两）上四味， 咀如麻豆大，每服四钱匕，水一盏半，煎至七分，去滓温服，以利为度，热不潮者，不可与之。

　　治伤寒十日以上，潮热不解，日晡即发，发即壮热如火，胸满呕逆，六味柴胡汤方柴胡（去苗一两） 桂（去粗皮） 栝蒌根（各半两） 黄芩（去黑心三分） 牡蛎（烧赤） 甘草（炙各一分）上六味，粗捣筛，每服五钱匕，水一盏半，生姜半分拍碎，煎至七分，去滓温服。

　　治伤寒后潮热不退。或时头痛目眩，此是腹中有结燥。柴胡浓朴汤方柴胡（去苗） 浓朴（去粗皮姜汁炙） 朴硝（研各一两） 大黄（锉炒一两半） 枳壳（去麸炒三分）上五味，粗捣筛，每服五钱匕，水一盏半，煎至七分，去滓温服，以利为度。

　　治伤寒十日以上，潮热不退。柴胡石膏汤方柴胡（去苗） 石膏（碎） 赤茯苓（去黑皮） 白术 葳蕤 羚羊角（镑各一两） 栀子仁（一分） 桑根（白皮锉三分）上八味，粗捣筛，每服五钱匕，水一盏半，煎至七分，去滓温服。

　　治伤寒瘥后，已经十余日，潮热不退，身体沉重，昏昏如醉。前胡汤方前胡（去芦头） 百合 葛根（锉各一两） 麦门冬（去心焙半两） 石膏碎 麻黄（去根节各三分）上六味，粗捣筛，每服五钱匕，水一盏半，煎至八分，去滓温服。

　　治伤寒过经潮热不解，或时作寒如疟状，柴胡鳖甲汤方柴胡（去苗） 鳖甲（去裙 醋炙） 赤茯苓（去黑皮各一两） 黄芩（去黑心） 知母（焙） 桑根白皮（锉各三分） 甘草（炙半两）上七味，粗捣筛，每服五钱匕，水一盏半，生姜半分拍碎，煎至七分，去滓温服不拘时。

