<!-- { "loadSidebar": true } -->
　　治伤寒后潮热不退，发歇无时。秦艽汤方秦艽（去苗土） 鳖甲（醋炙去裙 各一两） 甘草（炙半两）上三味，粗捣筛，每服五钱匕，水一盏半，生姜半分拍碎，豉一百粒，葱白五寸。煎至七分，去滓温服。

　　治伤寒汗下后，潮热不退，口干烦躁。柴胡人参汤方柴胡（去苗） 人参 知母（焙） 石膏（碎） 葛根（锉） 赤茯苓（去黑皮各一两）甘草（炙半两）上七味，粗捣筛，每服五钱匕，水一盏半，生姜半分拍碎，煎至七分，去滓温服不拘时。

　　治伤寒余毒，潮热不解。秦艽柴胡汤方秦艽（去土） 柴胡（去苗） 知母（焙） 青蒿（各一两） 大黄（锉炒） 鳖甲（醋炙去裙 ） 鬼臼 常山（各半两）上八味，粗捣筛，每服三钱匕，水一盏，煎至半盏，去滓温服，不拘时。

　　治伤寒潮热不退。常山汤方常山（锉三分） 乌梅肉（炒） 鳖甲（去裙 醋炙） 黄 （锉各一两） 大黄（锉炒） 甘草炙（各半两）柴胡（去苗二两）上七味，粗捣筛，每服三钱匕，水一盏半，入小麦一匙，生姜三片，煎至七分。去滓热服，不拘时，日三。

　　卷第二十三

　　伤寒烦渴

　　论曰肾者，水脏。膀胱者，津液之腑，二经为表里，伤寒热入于脏，流于少阴之经，则肾受病矣，肾水恶燥，热盛则燥，故渴而引饮。又伤寒邪气，非发汗吐下，则不能除。若发汗吐下过甚，则亡津液，津液耗多，热气内生，亦令渴也。

　　治伤寒服桂枝汤大汗出，大烦渴不解，脉洪大者。白虎加人参汤方知母（焙三两） 石膏（碎八两） 甘草（炙一两） 糯米（三合） 人参（一两半）上五味， 咀，如麻豆大，每服五钱匕，水一盏半，煎至米熟，去滓温服。

　　治伤寒发热，六七日不解，烦渴饮水，水入则吐，此为水逆。五苓散方猪苓（去黑皮） 赤茯苓（去黑皮） 白术（各二两） 泽泻（一两一分） 桂（去粗皮半两）上五味，捣罗为散，每服一钱匕半，温熟水调下，不拘时，日三服，多饮暖熟水，汗出愈。

　　治伤寒脉浮发热，渴欲饮水，小便不利。猪苓汤方猪苓（去黑皮） 赤茯苓（去黑皮） 阿胶（锉炙） 泽泻 滑石（各一两）上五味，粗捣筛，每服五钱匕，水一盏半，煎至八分，去滓温服。

　　治伤寒数日不解，心躁烦乱，小腹胀急，脐下闷痛，大渴喘乏。八味知母汤方知母（焙） 芍药 麦门冬（去心焙） 柴胡（去苗） 泽泻（各三分） 石膏（一两半） 黄芩（去黑心） 甘草（炙各半两）上八味，粗捣筛，每服三钱匕，水一盏，入生姜一枣大拍碎，竹叶三七片，同煎至七分，去治伤寒燥渴头痛，不得眠睡。四肢烦痛。葛根饮方葛根（锉） 黄芩（去黑心） 大青 石膏（碎） 人参（各一两） 甘草（炙半两）上六味，粗捣筛，每服三钱匕，水一盏，煎至六分，去滓温服。

　　治伤寒六七日，烦渴不止。麦门冬饮方麦门冬（去心焙） 土瓜根 枇杷叶（拭去毛炙黄各一两） 甘草（炙半两）上四味，粗捣筛，每服三钱匕，水一盏，煎至六分，去滓温服不拘时。

　　治伤寒烦渴不止。枯蒌汤方栝蒌根（一两）上一味，细锉，每服五钱匕，水一盏半，煎至八分，去滓温服不拘时。

　　治伤寒下后，除热止烦渴。人参汤方人参 麦门冬（去心焙） 五味子（炒） 石膏（碎各一两） 甘草（炙半两）上五味，粗捣筛，每服五钱匕，水一盏半，煎至八分，去滓温服不拘时。

　　治伤寒下后，头疼口干烦渴。葛根石膏汤方葛根（锉） 麦门冬（去心焙） 黄芩（去黑心） 升麻（各一两） 石膏（碎一两半）甘草（炙半两）上六味，粗捣筛，每服三钱匕，水一盏，煎至七分，去滓温服不拘时。

　　治伤寒吐下后，内外有热，烦渴不止。黄芩芦根汤方黄芩（去黑心） 芦根 人参 赤茯苓（去黑皮各一两） 桂（去粗皮半两）上五味，粗捣筛，每服五钱匕，水一盏半，入生姜一枣大拍碎，枣三枚劈破，同煎至八分，去滓温服不拘时。

　　治伤寒温病吐下后，余热未尽，头痛口干烦渴。麻黄葛根汤方麻黄（去根节） 甘草（炙各一两） 知母（焙） 葛根（锉） 石膏（碎各一两半）上五味，粗捣筛，每服五钱匕，水一盏半，煎至七分，去滓食后温服。

　　治伤寒温病吐下后，有余热，烦渴不止。芍药黄连汤方芍药 黄连（去须） 麦门冬（去心焙各三分） 栝蒌根（半两） 甘草（炙一分） 黄芩（去黑心一两）上六味，粗捣筛，每服三钱匕，用水一盏，煎至六分，去滓食后温服。

　　治伤寒吐利后，烦渴不止。竹茹汤方青竹茹（鸡子大） 人参（半两） 乌梅（两枚去核）上三味，细锉，每服三钱匕，水一盏，煎至八分，去滓温服，不拘时。

　　治伤寒热气熏蒸脏腑，烦渴饮水不休。葛根郁金汤方葛根（锉） 郁金（锉） 石膏（碎） 荆芥穗（各一分） 甘草（炙一钱）上五味，粗捣筛，每服三钱匕，水一盏，煎至七分去滓，食后临卧温服。

　　治伤寒烦躁大渴，饮水不休。升麻饮方升麻（锉） 黄芩（去黑心） 葛根（锉） 柴胡（去苗） 山栀子仁 荆芥穗 牡丹皮黑牵牛（各一分） 黄连（去须） 硝石（研各一钱）上一十味，粗捣筛九味，拌和研者，每服三钱匕，水一盏，煎至七分，去滓温服，食后临卧。

　　治伤寒时气，烦渴饮水不止。黄连丸方黄连（去须） 栝蒌根（各一两） 葛根（半两）上三味，捣罗为末，炼蜜丸如梧桐子大，每服三十丸，煎大麦汤温下，不拘时。

　　治伤寒后胃热引饮，烦渴不止。茯苓地黄汤方赤茯苓（去黑皮） 生干地黄（焙） 栝蒌根（各一两） 知母（焙半两） 麦门冬（去心焙一两半）上五味，粗捣筛，每服五钱匕，水一盏半，入小麦一百粒，淡竹叶三五片，枣三枚劈破，同煎至八分，去滓温服，不拘时。

　　治伤寒后毒瓦斯上攻，津液燥少，大渴引饮。土瓜根汤方土瓜根 甘草（炙各半两） 豉（半合）上三味，并细锉，分作三服，每服用水一盏半，入大枣二枚劈破，同煎至七分，去滓食后温服。

　　治伤寒后体虚，心脾积热，口干烦渴。栝蒌丸方栝蒌根 黄连（去须） 茯神（去木） 麦门冬（去心焙各一两） 桑根白皮（锉） 犀角屑 人参 地骨皮 铁粉 黄芩（去黑心各三分） 甘草（炙半两）上一十一味，捣罗为末，炼蜜和捣五百杵，丸如梧桐子大，每服三十丸，食后煎小麦汤下。

　　治伤寒烦渴，饮水无度，日渐瘦悴。知母犀角汤方知母（焙） 犀角屑 升麻（各半两） 石膏（碎三分）上四味，并细锉，每服五钱匕，以水一盏半。入竹叶三七片，小麦五十粒，同煎至七分去滓，入土瓜根汁栝蒌根汁各半合，搅匀食后温服。

　　治伤寒汗后烦热，燥渴不止。黄芩饮方黄芩（去黑心） 桑根白皮（锉各三分） 葛根（锉） 麦门冬（去心焙各一两） 甘草（炙半两）上五味，粗捣筛，每服三钱匕，水一盏，煎至七分，去滓温服，不拘时。

　　治伤寒大汗后烦渴，及热不解。知母汤方知母（焙） 人参 石膏（碎各一两） 甘草（炙半两）上四味，粗捣筛，每服三钱匕，水一盏，煎至六分，去滓温服，不拘时。

　　治伤寒烦渴，小便不利。猪苓汤方猪苓（去黑皮锉） 赤茯苓（去黑皮） 滑石（碎） 葛根（锉） 泽泻（锉）上五味，等分，粗捣筛，每服五钱匕，水一盏半，煎至八分，去滓不计时候温服。

　　治伤寒霍乱，发热烦渴。紫苏丸方紫苏叶 藿香叶（各二两） 干木瓜（不入盐者） 人参 甘草（微炙锉各一两） 白茯苓（去黑皮三两） 桂（去粗皮半两）上七味，捣罗为细末，入麝香二钱，同研令匀，炼蜜和丸，如樱桃大，每服一丸，嚼破，以温熟水下，不拘时候。

　　卷第二十三

　　伤寒烦躁

　　论曰伤寒阳气多阴气少，病发于阳经者，故令烦躁，其候身热而烦，渴引水浆，若胃中干燥者，必谵语，亦有少阴经烦躁者，当辨之。

　　治伤寒太阳中风，脉浮紧，发热恶寒，身疼痛，不汗出而烦躁者，大青龙汤主之，若脉微弱，汗出恶风者，不可服之，服之则厥逆筋惕肉 ，此为逆。大青龙汤方麻黄（去根节六两） 桂（去粗皮） 甘草（炙锉各二两） 杏仁（去皮尖双仁炒四十枚） 石膏（如鸡子大碎）上五味， 咀如麻豆大，每服五钱匕，水一盏半，生姜五片，枣二枚劈，煎至八分，去滓温服，汗出多者，温粉粉之，一服汗者，停后服。

　　治伤寒太阳病发汗后，大汗出，胃中干，烦躁不得眠，欲饮水者，少少与之，令胃气和则愈，若脉浮小便不利，微热消渴者。五苓散主之方猪苓（去黑皮） 白术 赤茯苓（去黑皮各三分） 桂（去粗皮半两） 泽泻（一两一分）上五味，捣罗为散 每服二钱匕，白饮调下日三，多饮暖水汗出愈。

　　治伤寒若吐若下后，七八日不解，热结在里，表里俱热，时时恶风，大渴舌上干燥而烦，欲知母（六两） 石膏（一斤碎） 甘草（二两炙） 人参（三两）上四味， 咀如麻豆大，每服五钱匕，水一盏半，入粳米一匙同煎，米熟去滓温服。立夏后立秋前乃可服，立秋后不可服，正月二月三月尚冷，亦不可服，服之则呕利而腹痛，诸亡血虚家，亦不可服，服之则腹痛，利者但可温之当愈。

　　治伤寒汗下后，病仍不解烦躁者。茯苓四逆汤主之方白茯苓（去黑皮四两） 人参（一两） 附子（一枚生用去皮脐破八片） 干姜（一两半） 甘草（二两炙）上五味，锉如麻豆大，每服五钱匕，水一盏半，煎至八分，去滓温服。

　　治伤寒少阴病吐利手足逆冷，烦躁欲死者。吴茱萸汤主之方吴茱萸（汤洗焙炒一升） 人参（二两）上二味， 咀，如麻豆大，每服五钱匕，水一盏半，生姜一枣大切，大枣二枚劈，煎至八分，去滓温服日三。

　　治伤寒烦躁不解，脉大喘热头疼。知母汤方知母 栝蒌根 甘草（微炙各一两） 石膏（二两）上四味，粗捣筛，每服三钱匕，水一盏，入粳米少许，煮米熟去滓温服，不拘时。

　　治伤寒头痛大热烦躁。黄芩散方黄芩（去黑心） 玄参（各二两） 大黄（锉炒） 甘草（炙锉） 枳壳（去瓤麸炒各一两） 升麻（一两半焙）上六味，捣罗为散，每服二钱匕，熟水调下立愈。

