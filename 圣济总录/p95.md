<!-- { "loadSidebar": true } -->
　　治伤寒心神烦躁，壮热狂言，毒瓦斯伏留于胸膈。大黄汤方大黄（锉炒） 黄连（去须） 甘草（炙锉各半两） 麦门冬（去心焙柴胡去苗各一两）上五味，粗捣筛，每服三钱匕，水一盏，入竹叶十片，生姜三片，煎至六分，去滓温服不拘时。

　　治伤寒烦躁退热。葛根散方葛根（锉） 黄 （锉） 甘草（炙锉各五两） 山栀子仁（八两） 石膏（碎研三两）上五味，捣研为散，每服二钱匕，新汲水入蜜调下。

　　治伤寒狂躁闷乱。大安丸方凝水石（半斤 赤黄土内罨两宿取出研末用菠 汁和作饼阴干再研又和又阴三次为度）朴硝（四两） 甘草（二两炙锉为末）上三味，同研匀细，再用菠 汁和丸，难丸即入少许炊饼，丸如弹子大，又有丸如梧桐子大，每服一丸，生地黄汁化下，如复躁时，即化大丸子，下小丸子十五丸，只一服定，如无地黄汁，新水化下。

　　治伤寒大热，烦躁闷乱。不灰木散方不灰木（二两） 滑石（研） 凝水石（ 研） 板蓝根 甘草（生用各一两）上五味，捣研为散，每服二钱匕，用生米泔化乳糖一枣大调下。

　　治伤寒烦躁，闷乱不解。鸡清散方郁金（二枚一枚生使一枚煨熟）上一味，捣罗为散，用新汲水一盏，生鸡子清一枚，调匀顿服，取利一行，躁热立定。

　　治伤寒阳盛烦躁，及夏月中热发躁。八石散方代赭（三两） 凝水石 甘草（炙锉别为末） 不灰木（各八两） 金星石 银星石 云母石膏 太阴玄 精石（各四两） 阳起石（二两别生研）上一十味，除阳起石甘草外，余八味固济瓷罐中歇口，约一秤炭火 赤，频将代赭出醋中淬五度，去火候冷取出，湿地上纸衬。盆合土盖两宿，捣罗更细研，三二日，入阳起石甘草末拌匀，每服半钱至一钱匕，生姜蜜水，或新汲水调下。

　　治伤寒躁闷，口干时渴，狂言乱道。凝水石丸方凝水石（半斤用炭火半秤烧半日取出放温土上出火毒研两日令极细以瓮器盛于井中浸一宿） 龙上五味，合研匀细，糯米粥和丸，如弹子大，每服一丸，生姜蜜水化下。

　　治伤寒烦躁狂言，咽膈壅闷，口干多渴。梅红汤方乌梅肉（炒） 知母（焙） 贝母（去心） 藿香叶 五味子 蛤粉 人参 赤茯苓（去黑皮） 大黄（锉炒） 甘草（炙锉各一两）上一十味，粗捣筛，每服三钱匕，水一盏，入小麦竹叶，煎至六分，去滓温服。

　　治伤寒热盛，狂躁闷乱，欲发黄及发疮胗，热毒瓦斯盛，口干烦渴。必效散方生地黄 生地胆草 生龙胆（并研绞取汁三停共一盏同浸横纹甘草末一两候汁尽阴干）菠（紫叶肥者去茎阴干半两） 龙脑（一钱研） 牛黄（半钱研）上六味，捣罗甘草菠 为末，与龙脑牛黄合研，每服二钱匕，研林檎绞取汁。新汲水相和调服，如心烦躁热，及欲发黄，即别入龙脑少许和鸡子清调服，小儿服一钱或半钱匕。

　　治伤寒三日后心烦躁热狂言。铅霜散方铅白霜（一分） 马牙硝（一两）上二味，研匀，每服半钱匕，生姜蜜水调下，小儿一字匕。

　　治阳毒伤寒五六日以上，但胸中烦热，干呕躁闷。芦根汤方芦根（一两） 知母（焙） 栝蒌根 柴胡（去苗） 黄芩（去黑心） 甘草（炙锉各一两半）上六味，粗捣筛，每服二钱匕，水一盏，生姜三片，煎至七分，去滓温服不拘时。

　　治伤寒温病后烦躁。龙胆汤方龙胆 葳蕤 芍药 黄芩（去黑心） 石膏 麻黄（去根节） 升麻 甘草（炙锉各三分） 葛根（锉一两） 桂（去粗皮） 大青（各半两）上一十一味，粗捣筛，每服三钱匕，水一盏，生姜一枣大拍碎，煎至六分，去滓温服。

　　治伤寒七八日，汗后心烦躁渴。人参汤方人参 黄芩（去黑心） 柴胡（去苗） 葛根（锉各一两） 山栀子仁 甘草（炙锉各半两）上六味，粗捣筛，每服五钱匕，水一盏半，生姜一枣大拍碎。煎至七分去滓，不拘时温服。

　　治伤寒阳明病，脉浮而紧，咽燥口苦，腹满而喘，汗出不恶寒。反恶热身重，若发汗则躁，心愦愦而反谵语，若加温针，必怵惕烦躁不得眠，若下之。则胃中空虚。客气动膈，心中懊 ，舌上胎者。属栀子豉汤方栀子仁（肥者四枚擘） 豉（半两）上二味，以水二盏，煎栀子取一盏，入豉再煎取七分，去滓温服，一服得吐者止。

　　治伤寒火逆下之，因烧针烦躁者。属桂枝甘草龙骨牡蛎汤方桂（去粗皮一两） 甘草（炙锉） 龙骨 牡蛎熬（各二两）上四味， 咀，如麻豆大，每服五钱匕，水一盏半，煎至七分，去滓温服日三。

　　治伤寒烦躁，身热谵妄。硝石丸方硝石（半两） 丹砂（一分）上二味，细研，糯米粥和丸，如樱桃大。每服一丸，生糯米汁入油一两点化药，青柳枝打匀服。

　　治伤寒阴阳不顺，发躁闷乱，气虚呕逆。神应散方丹砂（研） 石硫黄（研各一钱） 土硝（二钱） 蛤粉（三钱半） 人参 白茯苓（去黑皮各一分）上六味，捣罗为散，每服一钱匕，用脂麻水调下，不计时候服。

　　卷第二十三

　　伤寒厥

　　论曰伤寒病手足逆冷，其名曰厥，此因阳气衰阴气盛，阴胜则阳脉逆而不通于四肢，所以逆冷。其证令人恶寒，不饮水，下利清谷，或清便自调，或小便数，外证默静，是其候也。

　　宜温之灸之，若灸之而手足不温者，为难治，然厥亦有热者，先发热而后厥。热深厥亦深，热微厥亦微，脉虽沉伏，按之当滑，若或畏热，或饮水，或扬手掷足，烦躁不得眠，大便秘，小便赤，外证昏愦者，虽厥不可温也，宜下之。

　　治伤寒手足厥逆，微喘脉不出。通脉四逆汤方附子（炮裂去皮脐半两） 干姜（炮裂一两半） 人参（一两） 甘草（一两炙）上四味，各锉如麻豆，每服五钱匕，水一盏半，煎至八分，去滓温服。

　　治伤寒手足厥寒，脉细欲绝。当归四逆汤方当归（切焙） 桂（去粗皮） 芍药 细辛（去苗叶各一两） 木通 甘草（炙各七钱）上六味，锉如麻豆，每服五钱匕，水一盏半，枣二枚劈破，煎至八分，去滓温服。

　　治伤寒下利清谷，里寒外热，汗出而厥，腹痛兼呕。芍药汤方芍药（一两） 附子（炮裂去皮脐三分） 人参 甘草（炙各半两）上四味，锉如麻豆，每服五钱匕，水一盏半，入生姜半分拍碎，同煎至八分。去滓温服，日晚再服。

　　治伤寒手足厥冷，脉细欲绝者。吴茱萸汤方吴茱萸（汤淘三遍焙干炒） 当归（切焙） 芍药（各一两） 甘草（炙三分） 干姜（炮裂半两） 桂（去粗皮一两） 辛（去苗叶三分）上七味，粗捣筛，每服五钱匕，水一盏，酒半盏，枣三枚劈破，同煎至八分，去滓温服。

　　治伤寒手足厥冷，汗出脉微。白术汤方白术（一两） 人参（三分） 桂（去粗皮） 干姜（炮裂） 附子（炮裂去皮脐各半两） 甘草（三分炙）上六味，锉如麻豆，每服五钱匕，水一盏半，煎至一盏，去滓温服。

　　治伤寒四肢厥冷，又下利恶寒。附子汤方附子（炮裂去皮脐半两） 甘草（炙） 干姜（炮裂） 芍药（各一两）上四味，锉如麻豆，每服五钱匕，水一盏半，煎至一盏，去滓温服。

　　治伤寒里寒外热，手足多厥。人参汤方人参 白术（各一两） 细辛（去苗叶） 干姜（炮裂各三分） 甘草（半两炙）上五味，粗捣筛，每服五钱匕，水一盏半，煎至一盏，去滓食前温服。

　　治伤寒四逆。阳起石丸方阳起石 太阴玄精石 硝石 附子（炮裂去皮脐等分）上四味，捣研为细末，汤浸蒸饼和丸，如梧桐子大，每服五丸至十丸，新汲水下，汗出解。

　　治伤寒手足厥冷，脉沉细。正阳丸方硫黄（一两） 硝石（一两） 太阴玄精石（半两）上三味，细研，入瓷瓶子内，瓦子塞口，黄泥固济阴干，以炭火一斤，养令火尽，放冷出药，研如粉，酒煮面糊和丸，如梧桐子大，每服十五丸至二十丸。热酒下，不计时候。

　　治气虚阳脱，体冷无脉，气息欲绝，不省人事，及伤寒阴厥，百药不效者，葱熨法葱（一斤水洗净）上以麻缕缠如盏许大，切去根及叶，惟存白长二寸许，如大饼 ，先以火 一面令通热，乃以热处放在病患脐中连脐下，其上以熨斗满贮火熨之，令葱饼中热气入肌肉中，须预作三四饼子，一饼坏不可熨，又易一饼，良久病患当渐醒，手足温有汗，更服四逆汤辈温其内，即瘥。

　　卷第二十四

　　伤寒头痛

　　论曰伤寒头痛者，邪气循阳脉上攻于头也，是以伤寒伤风温病热病风温病，皆有头痛证者，盖头痛皆阳证也。故太阳头痛，必发热恶寒，阳明头痛，不恶寒反恶热，少阳头痛，脉弦细而发热，至于三阴脉，从足至胸，皆不至头，惟厥阴脉挟胃属肝络胆。循喉咙上颃颡。

　　连目出额，故仲景止有厥阴头痛一证，治以吴茱萸汤者是也。

　　治伤寒太阳病，头痛发热，汗出恶风。桂枝汤方桂枝（去粗皮） 芍药（各三两） 甘草（炙二两）上三味， 咀如麻豆，每服五钱匕，水一盏半，入生姜一枣大拍碎，枣三枚去核，同煎至八分，去滓温服，以热稀粥投之助药力。

　　治伤寒后不大便六七日，头痛有热。承气汤方大黄（四两） 浓朴（去粗皮生姜汁炙二两） 枳实（去瓤麸炒三个）上三味， 咀如麻豆，每服三钱匕，水一盏半，煎至八分，去滓温服。

　　治伤寒太阳病，头痛发热，身疼腰痛，骨节疼，恶风无汗而喘者。麻黄汤方麻黄（去根节煮去沫三两焙） 桂（去粗皮二两） 甘草（炙一两） 杏仁（七十个去皮尖双仁）上四味， 咀如麻豆，每服五钱匕，水一盏半，煎至八分，去滓温服取汗。

　　治伤寒已发汗或未发汗，头疼如破。连须葱白汤方连须葱白（寸切三茎） 生姜（切二两）上二味，分作三服，每服以水二盏，煎至一盏，去滓通口服，此汤不瘥者，服葛根葱白汤。

　　治伤寒头疼不止。葛根葱白汤方葛根（锉） 芍药 知母（各半两） 芎 （三分）上四味， 咀如麻豆大，每服五钱匕，水一盏半，入葱白三寸，生姜一枣大各拍碎，同煎至治伤寒脉弦细，头痛发热者，属少阳也，少阳不可发汗。宜用小柴胡汤方柴胡（去苗二两） 黄芩（去黑心） 人参 甘草（炙各三分） 半夏（六钱洗去滑）上五味， 咀如麻豆大，每服五钱匕，水一盏半，生姜一枣大，枣三枚去核，同煎至八分，治伤寒厥阴证，干呕吐涎沫头痛。吴茱萸汤方吴茱萸（三两洗焙） 人参（一两半）上二味， 咀如麻豆大 每服五钱匕，水一盏半，入生姜一枣大拍碎，枣三枚去核，同煎至八分，去滓温服。

