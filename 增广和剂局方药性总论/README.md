<!-- { "loadSidebar": true } -->


　　增广和剂局方药性总论 元 佚名

　　玉石部上品

　　丹砂

　　味甘，微寒，无毒。主身体五脏百病，养精神，安魂魄，益气明目，通血脉，止烦满消渴，杀精魅，却恶鬼，除中恶，腹痛毒瓦斯，疥 ，诸疮。《药性论》云：有大毒。镇心，主尸疰抽风。日华子云：凉，微毒。润心肺。一云：治伤寒时气，断瘟疫及疗子死腹中不出。

　　出相类宜州所产，然有砒气，入药中见火杀人。恶：磁石。畏：咸水。采无时。

　　玉石部上品

　　玉泉

　　味甘，平，无毒。主五脏百疾，柔筋强骨，安魂魄，长肌肉，益气，利血脉，疗妇人带下十二病，除气癃，明耳目。日华子云：治血块。《仙经》云：三十六水法中，化玉为玉浆，称为玉泉。服之长年不老，功劣于自然泉液。一云：人临死服五斤，死三年色不变。

　　玉石部上品

　　玉屑

　　味甘，平，无毒。主除胃中热，喘息烦满，止渴。日华子云：润心肺，明目，滋毛发，助声喉。一云：解肺渴，常服令人精神不乱。屑如麻豆服之，久服轻身长年。《淮南子》云：味咸，寒，无毒。主消渴，滋养五脏，止烦躁。同金、银、麦门冬煎服，甚有益。畏：鹿角。

　　玉石部上品

　　云母

　　味甘，平，无毒。主身皮死肌，中风寒热，除邪气，安五脏，益子精，明目，下气坚肌，续绝补中，疗五劳七伤，虚损少气，止痢。《药性论》云：君。白色者上，有小毒。主下痢肠癖，补肾冷。一云：治火疮及风疹，热风，带下，淋疾。泽泻为使。畏： 甲及流水。恶：徐长卿。忌：羊血。出：江东庐山者为胜。江南生者多青色，不堪入药。

　　玉石部上品

　　石钟乳

　　味甘，温，无毒。主咳逆上气，明目，益精，安五脏，通下焦伤竭，强阴。《药性论》云：有大毒。主泄精，寒嗽，壮元气，健益阳事，能通声。日华子云：补五劳七伤。乳有三种，有石乳、竹乳、茅乳，用炼服之，不炼令人发淋。蛇床为之使。恶：牡丹、玄石、牡蒙。畏：紫石英、蓑草。忌，羊血，光泽者为好。出：道州江华县，又生少室山。采无时。

　　玉石部上品

　　朴硝

　　味苦辛，寒，大寒，无毒。主百病，除寒热邪气，逐六腑积聚，结固留癖，胃中食饮热结，破留血闭绝，停痰痞满。日华子云：主通泄五脏百病及症结，治天行热疾，消肿毒及头痛，排脓，润毛发。张仲景《伤寒论》：疗膀胱急，小腹满，身尽黄，额上黑及足下热。因作黑瘅大便，必黑腹胪胀满。一云：治时气头痛，疗喉闭。《圣惠方》：治时气头痛不止，用二两为末，生油调涂顶上。又方：治乳石发动，烦闷及诸风热。用炼成者半两，细研如粉，每服以蜜水调下一钱匕，日三、四服。《孙真人食忌》：主口疮，取含之，立效。恶：麦句姜。

　　其色青白者佳，黄者伤人，赤者杀人。

　　玉石部上品

　　芒硝

　　味苦，大寒。主五脏积聚，久热胃闭，除邪气破留血，腹中痰实结抟，通经脉，利大小便及月水，破五淋，推陈致新，化七十二种石，消肿毒，疗天行热病。《药性论》：使味咸，有小毒。能通女子月闭症瘕，下瘰 ，黄胆病，主堕胎，患漆疮，主时疾壅热，能散恶血。

　　《圣惠方》：治伐指，用芒硝煎汤，淋渍之。石苇为使。恶：麦句姜。

　　玉石部上品

　　硝石

　　味苦辛，寒，大寒，无毒。主五脏积热，胃胀闭，涤去蓄结饮食，推陈致新，除邪气，疗五脏十二经脉中百二十疾，暴伤寒，腹中大热，止烦满，消渴，利小便及 蚀疮。《蜀本》云：大黄为使，能化七十二种石为水。吴氏云：神农：苦。扁鹊：甘。《药性论》：君。有小毒。主项下瘰 ，破积，散坚结。日华子云：治喉闭。一云：治赤眼，疗恶寒，治五种淋疾及小便不通，又治头痛。火为之使。恶：苦参、苦菜、曾青。畏：女菀、杏仁、竹叶。

　　玉石部上品　硝石

　　玄明粉

　　味辛甘，冷，无毒。治心热烦躁并五脏宿滞，症结，明目，退膈上虚热，消肿毒。《太阴号》曰：治热毒风，搜冷， 癖气胀满，五劳七伤，骨蒸传尸，头痛烦热，搜除恶疾，五脏秘涩，大小肠不通，三焦热淋，疰忤疾，咳嗽，呕逆，苦干涩，咽喉闭塞，心、肝、脾、肺脏、胃积热，惊悸健忘，营卫不调，中酒，中脍，饮食过度，腰膝冷痛，手脚酸，久冷久热，四肢壅塞，背膊拘急，眼昏目眩，久视无力，肠风痔病，血癖不调，妇人产后，小儿疳气，阴毒伤寒，表里疫 等疾。一云：长服安胎，诞孩无疮肿疾病。马牙硝：味甘，大寒，无毒。除五脏积热、伏气，点眼去赤肿障翳，涩泪痛，消食，治小儿鹅口、重舌。

　　玉石部上品　硝石

　　生硝

　　味苦，大寒，无毒。主风热癫痫，小儿惊邪螈 ，风眩头痛，肺壅，耳聋，口疮，喉痹，牙颔肿痛，目赤热痛，多眵泪。生：茂州。恶：麦句姜。

　　玉石部上品

　　矾石

　　味酸，寒，无毒。主寒热泄痢，白沃，阴蚀恶疮，目痛，坚骨齿，除固热在骨髓，去鼻中息肉。《药性论》云：使，有小毒。能治鼠漏、瘰 ，疗鼻衄，治 鼻，生含咽津治急喉痹。日华子云：性凉。除风，去劳，消痰，止渴，暖水脏，治中风失音，疥癣。刘禹锡云：治气痢。一云：治小儿脐中汁出不止。主目翳、小儿口疮，治香港脚及牙齿肿痛。甘草为使。

　　恶：牡蛎。畏：麻黄。

　　玉石部上品

　　滑石

　　味甘，寒、大寒，无毒。主身热泄癖，女子乳难，癃闭，通津液，去留结，止渴，令人利中。《药性论》：臣。能疗五淋，主难产，令滑胎易生；除烦渴心燥，偏主石淋。日华子云：治乳痈，利津液。《圣惠方》：治妇人过忍小便致胞转，以末葱汤下二钱匕。石苇为之使。恶：曾青。

　　玉石部上品

　　空青

　　味甘酸，寒、大寒，无毒。主青盲，耳聋，明目，利九窍，通血脉，养精神，益肝气，疗目赤肿，去肤翳，止泪出，利水道，下乳汁，通关节，破坚积。《药性论》：君。能治头风，镇肝，瞳仁破者再得见物。一云：治中风手臂不仁，口 不正。畏：菟丝子

　　玉石部上品

　　曾青

　　味酸，小寒，无毒。主目痛，止泪出，风痹，利关节，通九窍，破症坚积聚，养肝胆，除寒热，杀白虫，疗头风脑中寒，止烦渴，补不足，盛阴气。久服轻身不老，能化金、铜。《青霞子》云：爽神气。畏：菟丝子。《唐本》云：出蔚州者好，鄂州次之。

　　玉石部上品

　　石胆

　　味酸辛、寒，有毒。主明目，目痛，金疮，诸痫，女子阴蚀痛，石淋寒热，崩中下血诸邪毒瓦斯，令人有子。散症积，咳逆上气及鼠 恶疮。《药性论》：君。有大毒。破热毒。

　　陆英为使。日华子云：味酸涩，无毒。治 牙，鼻内息肉。一云，下血赤白，面黄，女子脏寒，疗齿痛，治中风瘫痪。水英为之使。畏：牡桂、菌桂、芫花、辛夷、白薇。出：信州。

　　玉石部上品

　　绿青

　　味酸，寒，无毒。主益气，疗鼽鼻，止泄痢，吐风痰。生山之阴穴中，色青白。今医家多用吐风痰。其法：拣取上色精好者，先捣下筛，更用水飞过至细，乃再研。治之如风痰眩闷，取二、三钱匕，同生龙脑三、四豆许，研匀，以生薄荷汁合酒温调服，使仰卧，须臾涎自口出，乃愈。不呕吐，其功速于他药。今人用之比比皆效，故以法附之。

　　玉石部上品

　　赤石脂

　　味甘酸辛，大温，无毒。主养心气，明目，益精，疗腹痛泄 ，下痢赤白，小便利及痈疽痔疮，女子崩漏中下，产难胞衣不下。久服补髓，好颜色，益智。《药性论》：君。补五脏虚乏。一云：治痰饮吐水及伤寒下痢，又治大肠寒滑、小便精出。恶：大黄、松脂。畏：芫花。

　　玉石部上品

　　白石脂

　　味甘酸，平，无毒。主养肺气，浓肠，补骨髓，疗五脏惊悸不足，心下烦，止腹痛下水，小肠 热溏便脓血，女子崩中漏下赤白沃，排痈疽疮痔，久服安心。《药性论》云：味甘辛。

　　涩大肠。一云：治泻痢。得：浓朴并米饮止便脓。燕屎为使。恶：马目毒公。畏：黄芩、黄连、甘草、飞廉。

　　玉石部上品　白石脂

　　青石脂

　　味酸，平，无毒。主养肝胆气，明目，疗黄胆，泄痢，肠癖，女子带下百病及疽痔，恶疮。补髓，益气。不饥延年。

　　玉石部上品　白石脂

　　黑石脂

　　味咸，平，无毒。主养肾气，强阴，主阴蚀疮，止肠 泄痢，疗口疮咽痛。久服益气不饥延年。日华子云：五色石脂并温，无毒。畏：黄芩、大黄。治泻痢，血崩，带下，吐血，衄血并涩精淋沥。安心，镇五脏，除烦，疗惊悸排脓，治疮疖，痔 ，养脾气，壮筋骨，补虚损，久服悦色，纹理腻。缀唇者为上。出： 川、阳城或生洛。

　　玉石部上品　白石脂

　　黄石脂

　　味苦，平，无毒。主养脾气，安五脏，调中，大人小儿泄痢肠 下脓血，去白虫，黄胆，疽痈虫。久服轻身延年。曾青为之使。恶：细辛。畏：黄连、甘草、蜚蠊。出：嵩高山，色如莺雏。采：无时。

　　玉石部上品

　　白石英

　　味甘辛，微温，无毒。主消渴，阴痿不足，咳逆，胸膈间久寒，益气，除风湿痹，疗肺痿，下气，利小便，补五脏。《药性论》：君。能治肺痈吐脓，咳逆上气，疸黄。日华子云：五色石英，平。治心腹邪气，女人心腹痛，镇心，疗胃中冷气，益毛发，悦颜色，治惊悸，安魂定魄，壮阳道，下乳，通亮者为上。其补益随脏色而治，青者治肝，赤者治心，黄者治脾，白者治肺，黑者治肾。一云：治腹坚胀满，心神不安。恶：马目毒公。

　　玉石部上品

　　紫石英

　　味甘辛，温，无毒。主心腹咳逆邪气，补不足，女子风寒在子宫，绝孕十年无子。疗上气，心腹痛，寒热邪气，结气，补心气不足，定惊悸，安魂魄，填下焦，止消渴，除胃中久寒，散痈肿。《药性论》云：君。主养肺气，治惊痫，蚀脓，虚而惊悸不安。日华子云：治痈肿毒等，醋淬为末，生姜、米醋煎，敷之，摩亦得。《圣惠方》：补虚劳，止惊悸，令人能食。打碎五两如米豆大，淘一遍，以水一斗煮取二升，去滓澄清，细细服或煮粥羹食亦得，服尽更煎服。长石为之使。得茯苓、人参、芍药，共疗心中结气。得天雄、菖蒲共疗霍乱。

　　畏：扁青、附子。不欲： 甲、黄连、麦句姜。

　　玉石部上品

　　禹余粮

