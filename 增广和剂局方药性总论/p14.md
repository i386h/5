<!-- { "loadSidebar": true } -->
　　煮汁服，亦浸酒服。一名丁公藤。《南史》：解叔谦，雁门人。母有疾，夜于庭中祈告，忽空中云得丁公藤治即瘥。访医及《本草》皆无。至宜都山下，见一翁伐木，云是丁公藤，疗风。乃拜泣求得，及渍酒法。受毕，失翁所在。母疾遂愈。

　　木部下品

　　木鳖子

　　味甘，温，无毒。主折伤，消结肿，恶疮，生肌，止腰痛，除粉刺 ，妇人乳痈门肿痛。藤生叶有五花，状如薯蓣，花黄，子似栝蒌，肉上有刺，其核似鳖。八月采。

　　子云：醋摩消酒毒。岭南人取嫩实及苗叶作茹，蒸食之。

　　木部下品

　　钩藤

　　微寒，无毒。主小儿寒热，十二惊痫。《药性论》云：臣。味甘，平。主小儿惊啼，热壅。日华子云：治客忤胎风。葛洪：治猝得痫。用吊藤、甘草炙各二分，水五合，煮二合，服如小枣大，日五夜三。又方：疗小儿惊痫诸汤皆用吊藤皮。

　　木部下品

　　芫花

　　味辛苦，温、微温，有小毒。主咳逆上气，喉鸣喘，咽肿短气，蛊毒鬼疟，疝瘕痈肿杀虫鱼，消胸中痰水，喜唾，水肿，五水在五脏、皮肤及腰痛，下寒毒，肉毒。根：疗疥疮，可用毒鱼。《药性论》云：使。能治心腹胀满，去水气，利五脏，寒痰，涕唾如胶，主通利血脉，治恶疮，风痹湿，一切毒风，四肢挛急不能行步，能泻水肿胀满。日华子云：疗嗽，瘴疟。所在有。决明为之使。反：甘草。

　　木部下品

　　棕榈

　　棕榈子，平，无毒。涩肠，止泻痢，肠风，崩中带下，及养血。皮：平，无毒。止鼻吐血，破症，治崩中带下，肠风，赤白痢。入药烧灰用，不可绝过。出：岭南及西川，亦有之。

　　木部下品　棕榈

　　子

　　味辛辣如椒。主游蛊飞尸着喉口者。剌破以子揩之令血出，当下涎沫。煮汁服之，去冷腹痛，食不消，杀腥物。木高硕，茎有刺。

　　木部下品　棕榈

　　楠材

　　微温。主霍乱吐下不止。日华子云：味辛，热，微毒。治转筋。

　　木部下品　棕榈

　　水杨

　　叶、嫩枝味苦，平，无毒。主久痢赤白。捣，和水绞取汁，服一升，日二，大效。

　　人部　棕榈

　　乱发

　　微温。主咳嗽，五淋，大小便不通，小儿惊痫，止血鼻衄。烧之吹内立巳。《唐本》云：灰疗转胞，小便不通，赤白痢，哽噎，鼻衄，痈肿，狐尿刺，尸疰，疔肿骨疽杂疮。

　　性论》云：使。味苦。能消瘀血，关格不通，利水道。《千金方》：治无故遗血。同爪酒服。

　　人部　棕榈

　　人乳汁

　　主补五脏，令人肥白悦泽。日华子云：冷。益气，治瘦悴，悦皮肤，润毛发，点眼并疗赤眼明润。

　　人部　棕榈

　　头垢

　　主淋闭不通。《药性论》云：治噎酸。浆水煎膏用之。日华子云：温。治中蛊毒及蕈米饮或酒化下并得，以吐为度。

　　人部　棕榈

　　人牙齿

　　平。除劳，治疟，蛊毒瓦斯。入药烧用。

　　人部　棕榈

　　人屎

　　寒。主疗时行大热狂走，解诸毒。日华子云：截苦竹去青皮，浸渗取汁。治天行热狂疾，中毒并恶疮，蕈毒。

　　人部　棕榈

　　人溺

　　疗寒热头疼，温气。童男者尤良。日华子云：小便，凉。止劳渴，嗽，润心肺，疗血闷热狂，扑损瘀血，运绝及蛇犬等咬。以热尿淋患处。难产，胞衣不下，即取一升用姜葱各一分煎三两沸，乘热饮便下。

　　人部　棕榈

　　溺白

　　疗鼻衄，汤火灼疮。日华子云：人中白，凉。治传尸，热劳，肺痿，心膈热，鼻洪，吐血，羸瘦，渴疾。是尿 。

　　人部

　　天灵盖

　　味咸，平，无毒。主传尸尸疰，鬼气伏连，久瘴劳疟，寒热无时。此死人顶骨十字解者，烧令黑，细研，白饮和服。日华子云：治肺痿，乏力，羸瘦，骨蒸劳及盗汗等。入药

　　兽部上品

　　龙骨

　　味甘，平，微寒，无毒。主心腹鬼疰精物老魅，咳逆，泄痢脓血，女子漏下，症瘕坚结，小儿热气惊痫，疗心腹烦满，四肢痿枯、汗出、夜卧自惊、恚怒，伏气在心下不得喘息，肠痈内疽，阴蚀，止汗，缩小便，溺血，养神定魄，安五脏。日华子云：健脾，涩肠胃，止泻痢，渴疾，怀孕漏胎，肠风下血，崩中带下，鼻洪吐血，止汗。又云：齿：涩，凉。治烦闷，癫痫，热狂，辟鬼魅。畏：干漆、蜀椒、理石。

　　兽部上品

　　麝香

　　味辛，温，无毒。主辟恶气，杀鬼精物，温疟，蛊毒，痫 ，去三虫，疗诸凶邪鬼气，中恶。心腹暴痛胀急痞满，风毒，妇人产难，堕胎，去面 ，目中肤翳。《药性论》云：臣。

　　禁食大蒜。味苦辛。除百邪魅、鬼疰，心痛，小儿惊痫客忤，镇心安神。以当门子一粒，丹砂相似，细研，熟水灌下。止小便利，能蚀一切痈疮脓。日华子云：辟邪气，杀鬼毒蛊气，疟疾，催生，堕胎，杀脏腑虫，制蛇蚕咬。沙虱溪瘴毒，吐风痰。纳子宫，暖水脏，止冷带疾。出：中台川谷、益州、雍州、陕西。

　　兽部上品

　　牛黄

　　味苦，平，有小毒。主惊痫，寒热，热盛狂 ，除邪逐鬼，疗小儿百病诸痫热，口不开，大人狂癫，又堕胎。《药性论》云：君。味甘。能辟邪魅，安魂定魄，小儿夜啼，主猝中恶，日华子云：凉。疗中风失音口噤，妇人血禁，惊悸，天行时疾，健忘虚乏。人参为之使。得：牡丹、菖蒲，利耳目。恶：龙骨、地黄、龙胆、蜚蠊、常山。畏：牛膝、干漆等。

　　兽部上品

　　熊脂

　　味甘，微寒、微温，无毒。主风痹不仁筋急，五脏腹中积聚，寒热羸瘦，头疡白秃、面，食饮吐呕。《药性论》云：胆：臣。恶：防己、地黄。主小儿五疳，杀虫，治恶疮。

　　熊脂：君。治面上 及治疮。日华子云：熊白，凉，无毒。治风，补虚损，杀劳虫。脂，强心、脑、髓，去白秃，风屑，疗头旋，疳疮，耳鼻疮。

　　兽部上品

　　阿胶

　　味甘，平，微温，无毒。主心腹内崩，劳极洒洒如疟状，腰腹痛，四肢酸疼，女子下血，安胎，丈夫小腹痛，虚劳羸瘦，阴气不足，脚酸不能久立，养肝气。《药性论》云：君。主坚筋骨，益气，止痢。薯蓣为使。畏：大黄。得：火，良。《圣惠方》：治妊孕尿血用

　　兽部上品　阿胶

　　羊乳

　　温。补寒冷虚乏。《药性论》云：臣。味甘，无毒。润心肺，治消渴。日华子云：利大肠，含疗口疮，小儿惊痫疾。

　　兽部上品

　　牛乳：

　　微寒。补虚羸，止渴。《蜀本》云：味甘，无毒。日华子云：黄牛乳、髓，冷。润皮肤，养心肺，解热毒疾。

　　兽部上品

　　马乳：

　　止渴。《唐本》注云：冷利。止渴，疗热。驴乳冷。疗微热黄，小儿中热惊热。

　　兽部上品　马乳：

　　酥

　　微寒。补五脏，利大肠，主口疮。孟诜云：寒。主胸中热，补五脏，利肠胃。日华子云：牛酥凉。益心肺，止渴，嗽，润毛发，除肺痿心热并吐血。一云：有牛酥、羊酥。

　　兽部上品　马乳：

　　酪

　　味甘酸，寒，无毒，主热毒，止渴，解散、发利，除胸中虚热，身面上热疮，肌疮。《唐本》云：牛、羊、马、水牛乳并尔，言驴乳尤冷，不堪作酪。日华子云：牛酪，冷。止烦渴热闷，心膈热痛。陈藏器云：湿酪止渴。味酸，寒，无毒。主马黑汗。和水灌之，瘥为度

　　兽部中品

　　鹿茸

　　味甘酸，温、微温、无毒。主漏下恶血，寒热惊痫，益气，强志，生齿，不老。疗虚劳洒洒如疟，羸瘦，四肢酸疼，腰脊痛，小便利，泄精，溺血，破留血在腹，散石淋痈肿，骨中热疽痒。《药性论》云：君。主补男子腰肾虚冷，脚膝少力，夜梦鬼交，精溢自出，女人崩中漏血及带下赤白。日华子云：补虚羸壮筋骨，破瘀血，杀鬼精，安胎，下气。酥炙之

　　兽部中品

　　羊角

　　味咸苦，温，微寒，无毒。主青盲明目，杀疥虫，止寒泄，辟恶鬼虎野狼。止惊悸，疗百结气，风头痛及蛊毒吐血，妇人产后余痛。烧之，杀鬼魅，辟虎野狼。《药性论》云：使。治产后恶血烦闷。日华子云：牯羊角退热，治山瘴溪毒。菟丝为之使。

　　兽部中品

　　羊肉

　　味甘，大热，无毒。主缓中，字乳余疾及头脑大风汗出，虚劳寒冷，补中，益气，安心，止惊。孟诜云：温。主风眩，瘦病，小儿惊痫，丈夫五劳七伤，脏气虚寒。又云：羊肉，患天行及疟人食，令发热，困重致死。《唐本》注云：羊肉，热。病瘥后食之发热，杀人。日华子云：治脑风并大风，开胃，肥健。头：凉。治骨蒸，脑热头眩，明目，小儿惊痫。脂：治游风并黑 。

　　兽部中品

　　羚羊角

　　味咸苦，寒、微寒，无毒。主明目，益气起阴，去恶血注下，辟蛊毒恶鬼不详，安心气，常不魇寐，疗伤寒时气寒热，热在肌肤，温风注毒伏在骨间，除邪气惊梦，狂越僻谬及食噎不通。《药性论》云：臣。味甘。能治一切热毒风攻注，中恶、毒风，猝死昏乱不识人，散产后血冲心烦闷，小儿惊痫，治山瘴。孟诜云：治热毒痢及血痢。

　　兽部中品

　　虎骨

　　主除邪恶气，杀鬼疰毒，止惊悸，主恶疮，鼠 。头骨尤良。《药性论》云：臣。杀犬咬毒。味辛，微热，无毒。治筋骨毒风挛急，屈伸不得，走疰疼痛，主尸疰腹痛，治温疟，疗伤寒湿气。膏：主狗齿疮。爪：辟恶魅。肉：主恶心欲呕，益气力。牙：主丈夫阴头疮及疽疮。屎：主恶疮。眼睛：主癫，又主疟病。

　　兽部中品

　　犀角

　　味苦酸咸，寒、微寒，无毒。主百毒蛊疰邪鬼瘴气，杀钩吻、鸩羽、蛇毒，除邪，不迷惑魇寐，疗伤寒温疫，头痛寒热，诸毒瓦斯。《药性论》云：君。味甘，有小毒。能辟邪精鬼魅，中恶毒瓦斯，镇心神，解大热，散风毒，能治发背痈疽疮肿，化脓作水，主疗时疾热如火，烦闷，毒入心中，狂言妄语。日华子云：治心烦，止惊，安五脏，补虚劳，退热，消痰，解山瘴溪毒，镇肝明目，治中风失音，热毒风，时气发狂。松脂为使。恶： 菌、雷丸。

　　兽部中品

　　兔头骨

　　平，无毒。主头眩痛，癫疾。日华子云：头骨和毛髓烧为丸，催生，落胞，并产后余血不下。骨：主热中，消渴，并治疮疥，刺风，鬼疰。脑：主冻疮。肝：主目暗，并补劳，治头旋眼痛。肉：味辛，平，无毒。主补中益气，亦治渴，健脾，生吃压丹毒。

　　兽部下品

　　豚卵

