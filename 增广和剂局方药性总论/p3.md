<!-- { "loadSidebar": true } -->
　　主贼风，止产后血瘕腹痛及喉痹热塞。并烧令赤，投酒中，及热饮之。时人呼血瘕为儿枕，产后即起，痛不可忍，无锤用斧。

　　玉石部中品　钢铁

　　柔铁

　　主坚肌耐痛。一云：作熟铁。日华子云：铁味辛，平，有毒。畏：磁石、灰炭等，能制石亭脂毒。

　　玉石部中品

　　石蟹

　　味咸，寒，无毒。主青盲，目淫，肤翳及丁翳，漆疮。生：南海。又云：是寻常蟹尔年月深久水沫相着，因化成石，每遇海潮即漂出。又一般入洞穴年深者亦然。皆细研水飞入诸药相佐用之。点目良。日华子云：凉。解一切药毒并虫毒，催生落胎，疗血晕，消治天行热疾。并熟水磨服也。又云：浮石，平，无毒。止渴，治淋，杀野兽毒。醋摩敷亦解金石毒。

　　玉石部中品

　　长石

　　味辛苦，寒，无毒。主身热，胃中结气，四肢寒厥，利小便，通血脉，明目，去翳眇下三虫，杀虫毒，止消渴，下气，除胁肋肺间邪气。生：长子山谷及太山、临淄。今唯潞有之。文如马齿，方而润泽玉色，此石颇似石膏，但浓大纵理而长为别耳。采：无时。

　　玉石部中品　长石

　　理石

　　味辛甘，寒、大寒，无毒。主身热，利胃，解烦，益精明目，破积聚，去三虫，除营中去来大热、结热，解烦毒，止消渴及中风痿痹。滑石为之使。恶：麻黄。生：汉中山谷及庐山。如石膏顺理而细。

　　玉石部中品

　　太阴玄精石

　　味咸，温，无毒。主除风冷邪气湿痹，益精气，妇人痼冷漏下，心腹积聚冷气，解肌。其色青白，龟背者良。出：解县。盐精：味更咸苦，青黑色，大者三、二寸铧嘴，三月、四月采。亦主除风冷。无毒。又名泥精，盖玄精之类也。及治伤寒。

　　玉石部中品

　　珊瑚

　　味甘，平，无毒。主宿血，去目中翳，鼻衄，末吹鼻中。日华子云：镇心，止惊，目。《海药》：按《晋列传》云：石崇金谷园珊瑚树，交加苑生蕊。味甘，平，无毒血、风痫等疾。按其主治与金相似也。《唐本》注：似玉红润，中有孔或无孔。生波斯国。

　　玉石部中品　珊瑚

　　马脑

　　味辛，寒，无毒。主辟恶，熨目赤烂。生：西国。

　　玉石部中品　珊瑚

　　马衔

　　无毒。主难产，小儿痫。产妇临产时手持之，亦煮汁服一盏。此马勒口铁也，性平。

　　华子云：右铤作医工针也。

　　玉石部下品　珊瑚

　　伏龙肝

　　味辛，微温。主妇人崩中，吐血，止咳逆，止血，消痈肿、毒瓦斯。《药性论》云：亦可。咸，无毒。日华子云：热，微毒。治鼻洪，肠风，带下，血崩，泄精，尿血，催胞及小儿夜啼。一云：治心痛及中风心烦。陶隐居云：此灶中对釜月下黄土也。

　　玉石部下品

　　砒霜

　　味苦酸，有毒。主诸疟，风痰在胸膈，可作吐药。日华子云：暖。治妇人血气冲心痛落胎。又砒黄，暖，亦有毒。畏：绿豆、冷水、醋。治疟疾，肾气。带之，辟蚤虱。一云治卒中风昏愦若醉，痰涎壅盛，四肢不收。凡入药以醋煮杀毒乃用。

　　玉石部下品　砒霜

　　百草霜

　　主虫毒，中恶，血晕，吐血，疗金疮，生肌，止血。一云：治心痛及霍乱，又治妇生。

　　玉石部下品

　　砂

　　味咸苦辛，温，有毒。主积聚，破结血、烂胎，止痛下气，疗咳嗽，宿冷，去恶肉，生好肌。陈脏器云：主妇人丈夫羸瘦积病，血气不调，肠鸣，食饮不消，喉中结气、反胃吐令人能食。《药性论》云：有大毒。畏：浆水。忌：羊血。味酸咸。能消五金八石，腐肠胃，生食之化人心为血，能除冷病，大益阳事。萧炳云：使。日华子云：北庭砂味辛暖，无毒。畏：一切酸。补水脏，暖子宫，消冷癖、瘀血，宿食不消，气块、 癖及血下，恶疮，息肉，食肉饱胀，夜多小便，女人血气心痛，丈夫腰胯酸重四肢不任。凡修用黄丹、锻石作柜，锻赤使用，并无毒。柔金银可为焊药。

　　玉石部下品　砂

　　铅丹

　　味辛，微寒。主吐逆胃反，惊痫癫疾，除热下气，止小便利，除毒热，脐挛，金疮溢血。《药性论》云：君。主治惊悸狂走，呕逆，消渴，煎膏用止痛生肌。萧炳云：臣。不入汤药。日华子云：凉，无毒。镇心安神，疗反胃，止吐血及嗽，敷金疮长肉及汤火疮，并小儿疟疾，重舌。

　　玉石部下品

　　铅

　　味甘，无毒。镇心安神，治伤寒毒瓦斯，反胃呕哕，蛇蜴咬。一云：治发背及诸痈毒疮，明目牢齿，又铅灰治瘰 疮。

　　玉石部下品　铅

　　粉锡

　　味辛，寒，无毒。主伏尸毒螫，杀三虫，去鳖瘕，疗恶疮，堕胎，止小便利。《药性论》云：胡粉，使。又名定粉，味甘辛。无毒。能治积聚不消，焦炒止小儿疳痢。陈脏器云：主久痢成疳。和水及鸡子白服，以粪黑为度，为其杀虫而止痢也。日华子云：光粉无毒痈肿， 烂，呕血，症瘕。

　　玉石部下品　铅

　　铅霜

　　冷，无毒。消痰，止惊悸，解酒毒，疗胸膈烦闷，中风痰实，止渴，又治鼻衄。铅霜于铅。其法以铅杂水银十五分之一合炼作片，置醋瓮中密封，经久成霜。亦谓之铅白霜，性极冷，入风痰及婴孺惊痫药用。

　　玉石部下品　铅

　　铜青

　　平，微毒。治妇人血气心痛，合金疮，止血，明目，去肤赤息肉。生铜皆有青，青则之精华，铜器上绿色者是，北庭署者最佳。治目时淘洗用。陈脏器云：青铜明目，去肤赤合金疮，止血，入水不烂，令疮黑青，生熟铜皆有。

　　玉石部下品

　　锻石

　　味辛，温。主疽疡疥瘙，热气恶疮，癞疾，死肌堕眉，杀痔虫，去黑子息肉。《药性云：治 疥，蚀恶肉，不入汤服。止金疮血，和鸡子白、败船茹，甚良。日华子云：味无毒。生肌长肉，止血，并主白癜， 疡，瘢疵等。疗冷气，妇人粉刺，痔 疽疮，瘿赘子，又治产后阴不能合，浓煎汁熏洗。解酒味酸，令不坏。治酒毒，暖水脏，倍胜炉灰。

　　中山川谷，今近山生石青白色，作灶烧竟，以水沃之，即热蒸而解末矣。

　　玉石部下品

　　石

　　味辛甘，大热，生温熟热，有毒。主寒热，鼠 蚀疮，死肌，风痹，腹中坚，癖邪气除热，明目，下气。除膈中热，止消渴，益肝气，破积聚痼冷腹痛，去鼻中息肉。久服筋挛。火炼百日，服一刀圭，不炼服则杀人及百兽。得：火，良。棘针为使。恶：马目屎、虎掌、细辛。畏：水。《药性论》云：使，铅丹为之使。味甘，有小毒。主除积气，去冷风湿痹瘙痒皆积年者。忌：羊血。杀：鼠。

　　玉石部下品

　　代赭石

　　味苦甘，寒，无毒。主鬼疰，贼风，虫毒，杀精物恶鬼，腹中毒邪气。女子赤沃漏带下百病，产难胞衣不出，堕胎，养血气。除五脏血脉中热，血痹血瘀，大人小儿惊气及阴痿不起。《药性论》云：使。雁门城土、干姜为使。味甘。平。主治女子崩中淋沥不止，疗生子不落，辟鬼魅。萧炳云：臣。日华子云：止吐血，鼻衄，肠风痔 ，月经不止，儿天雄、附子。

　　玉石部下品

　　石燕

　　以水煮汁饮之，主淋有效，妇人难产，两手各把一枚立验。陈脏器云：主消渴。日华云：凉，无毒。一云：治伤寒小腹胀满、小便不通及久患肠风痔 一二十年不瘥，面色虚饮食无味及患脏腑伤损，多患泄泻，暑月常泻不止及诸淋沥，久患消渴，妇人月候湛浊白带下多年不瘥，并皆主之。

　　玉石部下品　石燕

　　戎盐

　　味咸，寒，无毒。主明目，目痛，益气，坚肌骨，去毒蛊，心腹痛，溺血吐血、齿舌血。陈脏器云：味咸，无毒。主眼赤， 烂，风赤，去热烦，痰满，头痛，明目，镇心，主蛇，恶虫毒，疥癣，痈肿，瘰 。日华子云：平。助水脏，益精气，除五脏症结，心积聚痛。

　　玉石部下品

　　白垩

　　味苦辛，温，无毒。主女子寒热症瘕，月闭积聚，阴肿痛，漏下，无子，泄痢。《药论》云：使。味甘，平。主女子血结，月候不通，能涩肠止痢，温暖。日华子云：味甘，痔，泄精，男子水脏冷，鼻洪吐血。入药烧用。生：邯郸山谷。

　　玉石部下品

　　青琅

　　味辛，平，无毒。主身痒，火疮痈伤，白秃，疥瘙，死肌，侵淫在皮肤中。煮炼服阴气，可化为丹。日华子云：玻璃，冷，无毒。安心止惊悸，明目，摩翳障。陈脏器云：玻璃，主身热目赤，以水浸令冷，熨之。杀锡毒，得水银良。畏：鸡骨。

　　玉石部下品

　　自然铜

　　味辛，平，无毒。疗折伤，散血止痛，破积聚。日华子云：凉。排脓，消瘀血，续治产后血邪，安心止惊悸。以酒磨服。雷公云：石髓铅即自然铜也，凡使勿用方金牙金牙真似石髓铅，若误饵吐煞人。其石髓铅色似干银泥。《丹房镜源》云：可食之。

　　铅山县，银场铜坑中深处有铜矿，多年矿气结成，似马屁勃。色紫重，食之若涩是真今人只以大 石为自然铜，误也。

　　玉石部下品

　　金牙

　　味咸，无毒。主鬼疰。生蜀郡。如金色者良。《药性论》云：君。治一切风，筋腰脚不遂。烧浸服之良。日华子云：味甘，平。治一切冷风气，暖腰膝，补脏水，儿惊痫，入药并烧淬，去粗汁，乃用。今出蜀汉，似粗金，大小如棋子而方，又但外色黑，不入药。孙思邈云：治风及鬼疰，南方瘴气，传尸等病。葛洪云：山溪谷、茂州、维州亦有胜汉中者。

　　玉石部下品

　　金星石

　　寒，无毒。主脾肺壅毒及主肺损吐血嗽血，下热血，下热涎，解众毒。出并州、银星石：主疗与金星石大体相似。采：无时。

　　玉石部下品

　　花蕊石

　　味涩，平。主金疮，止血，又疗产妇血晕恶血。出陕华诸郡，色正黄，形之大小方定。欲服者当以大火烧之，金疮止血正尔，刮末敷之即合，仍不作脓溃。古方未用，近合硫黄同 研末，敷金疮其效如神。又仓猝中金刃，不及 合，但刮石上，取细末敷之，亦效。采无时。

　　玉石部下品

　　礞石

　　治食积不消留滞在脏腑，宿食症块久不瘥及小儿食积羸瘦，妇人积年食症，攻刺心腹得： 砂、巴豆、大黄、京三棱等良。可作丸服之，用之细研为粉。一名青礞石。

　　玉石部下品

　　古文钱

　　性平。治翳障，明目，疗风赤眼，盐卤浸用。又治妇人横逆产，心腹痛，月膈五淋烧以醋淬用。

　　玉石部下品

　　蛇黄

