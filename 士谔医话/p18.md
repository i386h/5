<!-- { "loadSidebar": true } -->
　　此论太阳为诸阳之首，六气运行，七日来复，球转之无端也，太阳病头痛者，所谓阳因而上病，气随太阳之在高也，七日以上自愈者，以六气已周而行其经尽，太阳之气来复于高表故也。若太阳为邪所搏，不能上出于高表，而欲作再经者，针足阳明，盖阳明主经脉，经脉流通，而使表邪不传则愈。高子曰“以行其经尽，言六气之环绕于外内也，使经不传，言使经无病邪之传也。”故传经者言邪，而纪日者论正，于此可见矣。
　　
　　称得太阳病，头痛必兼项强恶寒，至七日以上自愈者，必项强恶寒皆罢，头痛亦已较轻，不问可知。阳明亦有头痛证，惟项不强身不恶寒耳。令太阳病七日自愈，未经医家诊治可知，病不服药，难保不留馀邪，防其再经欲作，刺阳明以泄病气，则邪不传矣。原文何等明白，太阳不为邪所搏不能上出于高标云云，试思太阳不为邪搏，何必称太阳病?三阳脉皆上于头，太阳何得独称高标？
　　
　　“太阳病欲解时，人巳至未上。”
　　
　　午乃太阳中天之时，巳未前后之气交也，夫天有六气，人有六气。人得天时之助。
　　
　　则正气盛而邪病鲜矣。
　　
　　“风家表解，而不了了者，十二日愈。”
　　
　　风乃阳邪，六为阴数，表解而不了了者，里邪未尽也，故遇重阴则愈。《辨脉篇》曰“以阳得阴则解也。”
　　
　　上条言愈之时，此条言愈之期。
　　
　　“病人身大热，反欲得近衣者，热在皮肤，寒在骨髓也；身大寒，反不欲近衣者。寒在皮肤。热在骨髓也。”
　　
　　此言太阳之根于少阴也。皮肤者，太阳表气之所主也；骨髓者，少阴里气之所主也。身大热而反欲近衣，太阳标阳外呈，而少阴之阴寒方盛于内，故反欲近衣也。大寒而反不欲近衣，太阳本寒外呈。而少阴之火热方盛于里。故反不欲近衣也。○此申明太阳主皮肤，少阴主骨髓，与发热无热而太阳少阴并呈乎外者之不同也。
　　
　　此不过言假热真寒、假寒真热两种病证，与标本毫无关涉。曲说附会，俗显反晦矣，《伤寒论》一书，乃仲景探病所得随笔记录，据事直书之文，观自序“宗族素盛”
　　
　　一节可信，乃注家偏欲刻意求深，难免牵强附会，如太阳病七日自愈，忘却“自”字。
　　
　　只说一日太阳，二日阳明，三日少阳，六日六经行遍，七日再作太阳等语，此系据《内经》为释，谬误一也。发于阳，发于阴，忘却“有热无热”，以太阳、少阳为释，也有以胃阳脾阴为释，也有以风邪寒邪为释，纷纷扰扰，徒乱人意，谬误二也，故欲识《伤寒论》真面目，必如武进邹润庵而后可。
　　
　　“太阳中风，阳浮而阴弱，阳浮者热自发，阴弱者汗自出，啬啬恶寒，浙淅恶风，翕翕发热，鼻鸣干呕者，桂枝汤主之。”
　　
　　桂枝汤方桂枝三两去皮(桂枝止取稍尖嫩枝，内外如一，若有皮者去之，非去枝上之皮也，后仿此)芍药三两甘草二两炙生姜三两切大枣十二枚劈上五味哎咀，以水七升，微火者取三升，击滓，适寒温，服一升，服已须臾，饮热稀粥一升馀，以助药力，温覆令一时许，遍身（执/水）（执/水）微似有汗者益佳。不可令如水淋漓，病必不除。若一服汗出，病差，停后服，不必尽剂。若不汗，更服，依前法。又不汗，后服小促其间，半日许，令三服尽。若病重者，一日一夜服，周时观之。服一剂尽，病证犹在者，更作服，若汗不出，乃服至二三剂。禁生冷、粘滑、肉、面、五辛、酒酪、臭恶等物。
　　
　　此论风邪搏于太阳通体之肌表，而为桂枝汤证也，盖风寒之邪，必先毫毛而入于肌腠。太阳中风，阳浮而阴弱者，太阳主表，故阳气外浮而发热，风伤肌腠，故阴气内弱而汗出，此风伤太阳之肌腠而然也。若风邪始搏于毫毛，而未入于肌腠之际，则有啬啬、浙浙、翕翕之象，啬啬者，皮毛慄慄之状，邪在皮毛，故啬音恶寒；淅淅者，洒淅不宁之貌，肌腠未开，故淅淅恶风；翕翕者，动起合聚之意，太阳邪正之气相持，故翕翕发热。夫风邪从表入肌，在皮毛则肺气不利而鼻鸣。入于肌腠，则三焦不和而干呕，桂枝汤主之。本论云：“桂枝本为解肌，盖三焦木火之气通会于肌腠，桂为百木之长，气温色赤，秉木火之性，主助肌中之气，以解肌表之邪；芍药气味苦平，花开赤白，放于二气之中，得少阴君火之气，主益神气，以助肌中之血，肌腠之气血调和，而邪自不能容矣；甘草生姜宣达胃中之气而辛甘发散；大枣色黄(当指枣肉色黄，而枣皮皆赤也，亦有黑者。]味甘，脾之果也，主助脾气之转输而为胃行其津液，汗乃水谷之津，故饮热稀粥以助药力，中焦之津液外布，即有留舍之邪，与汗共并而出矣，津液外泄则中气暴虚，故忌食生冷、肉、面、酒酪、臭恶等物，使勿伤脾胃之气。
　　
　　《内经》为理论之书，《伤寒》为治病之书，所以读《伤寒》须要放出《伤寒》眼光，不可以读《内经》之眼光读《伤寒》。前辈于此一点，不肯注意。议论虽高。难免钻进牛角，《内经》最重针灸，故于标本中见，异常讲究。《伤寒》汤液治病，只消认证清楚，寒热、表里、虚实不便稍有含混，如是而已足，故余于《伤寒论》卑之，毋甚高论也。
　　
　　新注《汤头歌诀》序《汤头歌诀》清代休宁汪訒庵氏所作，集方二百有六首，附方一百二十一首，分类二十有二，以其便于诵习也，初学者辄喜读之，顾其方不尽谆，而初学之士，见识有限，趋向稍岐，即成终身大害，余既著《医学南针》，指示学者以门径，而汪氏《汤头歌诀》，为当代流行最广之书，深惧其有误后学，爰取其歌为一一释方义，间有摭录前人旧作，务使读是书者，对于古方之组织，有深切之了解。而后因病取与，剪裁自易，否则执死方以治活病，几乎其不误己而误人也!
　　
　　民国二十有五年四月五日，青浦陆士谔序于沪寓。
　　
　　论黑热病治法新流行之黑热病，其所谓热，热从何来。其所谓黑，黑在何部，既不见黑在何部，又不知热从何来，何以名黑热病?新流行之病，吾真不知其命名之于意云何。
　　
　　余以现今所谓黑热病之种种证象归纳之，不禁失笑日，此中国向来素有之“痞癥”也，黑热云乎哉?痞之为病，有虚有实，实者日癥，虚者日瘕，病之源不一，伤寒内陷成痞，热入成结胸，痞癥之一也；杂病久疟成疟母，痞癥之一也；五脏有积曰奔腾[贲豚]、曰肥气、曰伏梁、曰痞气、曰息贲，痞癥之一也；鳖癥、米癥、鱼癥、酒癥，痞癥之一也。同一痞癥，其成痞之因不一，治法即不能齐一，乃必欲预定一药，遍治诸痞，此种拟方待病之笨拙举动，尚自诩为特效药，吾中医真要笑煞。
　　
　　吾中医非不有治痞之灵药，如鳖甲煎丸等万试万验，千投千效，所以不肯提出者，非特不屑与彼辈争一日之短长，亦郑重将事，不欲以一方一药，印定后人耳目也。
　　
　　伏气论何谓伏气，气是何气?伏在何处?伏气之学说，《内经》与《伤寒论》虽有记载，却甚含混，后贤解释，分作九种学说，互相攻击，各不相干。
　　
　　有言气之为物。即是寒邪中人不即为病，潜伏在少阴之经，到春阳发动，内应外合而为病，此一说也。
　　
　　又有人驳言，人身气血周流，稍有阻滞，就要成疖成疮，少阴为肾之经，乃是性命之源，岂有性命之源，如此紧要所在，而病邪潜伏一冬之久，可以平安无事之理，此又一说也。
　　
　　又有人言，人之一身十二经，十五络，奇经八脉，支络孙络，井营腧合各穴，幽微曲折，犹之一城一邑，万家灯火中，岂无一二莠民潜伏。当政治清明时，此一二莠民自不敢为非作歹，一至外寇逼境，则骚然起矣，此又一说也。
　　
　　又有人言，冬令天气外寒内温，外愈寒内愈温，只要看井中的水就能够明白此理，到了春风解冻，外面的寒解，里面的温自然而然向外透发，里面透出的温，遇着外面袭入的温，两温相合而成病，这才是伏气的真理，他们主张寒邪久伏化热的，何尝认识伏气真面目，此又一说也。
　　
　　这四派学说，除第二派非驳伏气，当然不算外，据我看来。其馀三派都是对的，都可以讲得通的。那第四派讲的是本气，第一派与第三派，讲的都是病气，本气人人都有，病气不是人人都有，所以有病有不病。不过第三派主张有了外感，才引动伏气。第一派主张天气一暖，伏邪自会发动，事实之证明，都是确实的，照我的眼光，吴鞠通、王盂英、章虚谷论的是指病气，叶子雨论的是指本气，两说不妨并存，不能偏袒某一说也。
　　
　　伏气之为病-有犀角地黄汤证，有导赤散证，有黄芩汤证，有葱豉汤证，有白虎汤证，有小柴胡汤证，所伏有浅深之分，所发有气血之异，苟能见症治症，病无遁形矣。
　　
　　风病之种类风之为病，种类最多，就《素问》所载，《病源》所述，《外台》《千金》所录，名目已极繁多，今姑择要摘录，以备学者探讨，一曰寒热。寒热亦风病之一也，风气藏于皮肤之间，内不得通，外不得泄，风者善行而数变，腠理开则洒然寒，腠理闭则热而闷。其寒也则衰其饮食，其热也则消其肌肉，所以使人帙僳而不能食，名曰寒热也。
　　
　　寒热又须分出阳明经与太阳经风气与阳明经入到胃腑，循阳明脉而上至目内眦，要是肥人，肥人肌肉厚重，则风气不得外泄，就变为热中而目黄；要是瘦人，瘦人肌小肉薄，易于外泄而寒，就成为寒中而拉出，此风入阳明经之寒热也。
　　
　　风气与太阳经俱入行诸脉腧，散于分肉之间，与卫气相干，其道不利，故使肌肉愤瞋而有疡，卫气有所凝而不行，故其肉有不仁也，此风入太阳经之寒热也。
　　
　　一曰疠风。疠者有营气热腑，其气不清，故使鼻柱坏而色败，皮肤疡溃，风寒客于脉而不去，名曰疠风也。
　　
　　一曰五脏之风。春伤于风者为肝风，夏伤于风者为心风，季夏伤于邪者为睥风，秋中于邪者为肺风，冬中于邪者为肾风，此五脏之风也。
　　
　　一曰偏风。风邪中于五脏六腑之腧穴，亦为脏腑之风，各入其门户，所中则为偏风。
　　
　　一曰脑风。风气循风府而上，则为脑风。
　　
　　一曰目风。风入系头，则为目风。
　　
　　一曰漏风。眼寒饮酒中风，则为漏风。
　　
　　一曰内风。入房汗出中风，则为内风。
　　
　　一曰首风。新沐中风。则为首风。
　　
　　一曰肠风。久风入中，则为肠风餮泄。
　　
　　一曰泄风。外在腠理，则为泄风。
