<!-- { "loadSidebar": true } -->
　　[“杞菊”者，六味地黄丸料加构杞、菊花也，取其补肾明目。“枸杞”者，六味地黄丸料加枸杞一味也。]再鄙人于近三四年以来，忽发生似病非病之丑态，不知是否亦由肾虚心虚所致，今将此丑态详述于下：最近三四年来，与人说话之间，倏忽觉面红颈赤，继而极汗淫淫，同时心跳不停，虽欲强自镇定，奈不能自主之苦，设若被人觉察，目光射注，则更汗流不止，形同雨淋之丑，当时惭愧恨无地洞可入。初患时如在大庭广众同陌生女性交谈，即发生，继则同男性亦欲发生，近则更甚，虽日常晤面之亲友(不论男女)，亦现此丑状，因此只可做金人之口，思之再三，实不明其渊源，或系身体虚弱，心脏亏损，均未可知。敬请先生在《医林》栏示复为感。特此顺颂撰安。
　　
　　尹×谨上复函：第一问“加减”两个字，不是丸药名称，乃是朗中先生就病症情状，将六味地黄丸方或加或减也。
　　
　　第二问无端怕羞，病在肝胆，宜服千金温胆汤加味。
　　
　　姜半夏三钱淡竹茹三钱焦枳实钱半白茯苓三钱陈皮钱半生甘草八分鲜菖蒲三钱广郁金三钱生姜三片红枣三枚水煎服，日一剂，连服五日。四十三、王××君函：士谔大医生伟鉴：鄙人今年39岁，于成年时，精神殊为充足，遇事勇进，不知困难，赖充足之精力，成立事业步进社会，惟不免寻花问柳，过度耗神，但不觉萎疲，于29岁时，劣友引染黑籍，然志向与办事，勇气未觉退步。自幼爱惜精神，少近房事。惟于34岁起，精神萎疲不舒，作事怕烦懒怠，由此之后，不知不觉暂患阳萎。于去岁欲振作事业起见，求医调治，又戒除黑籍，兼打药针并服重贵补剂，而精神更疲乏，终日不思动作，不得已而中止。近头脑微痛，心神烦躁而不思做事执笔，鄙人自觉精神萎疲与身心不舒，乃起源阳萎，因近年来工作不多，饮食不大减，如何精神奇萎自己不解，但限于经济，亦不得合宜医治方药，乞赐教如何调治。王××谨启复函：贵恙乃是肾亏症，肾为作强之官，损及肾阳则精神不振，损及肾阴则精衰阳萎，症属内损，治非容易。请每日清晨服秫米粥油一碗，少加盐精以补肾阴；临卧吞服金匮肾气味丸三钱，以扶肾阳。服至一个月再谈。
　　
　　四十四、周××君函：士谔先生有道，座右星五耳先生之名久矣，苦乏机会得瞻尊范，徒令钦迟仰慕靡已。兹因舍妹忽发一症，不知何病，初起时觉背脊缝突出冷气，渐至心内缩紧，十分难受，继觉周身游串，头晕眼黑，卧床业已月馀，现服中药十馀帖，形势稍缓，疾则依然。惟舍妹幼年曾患黄病，迄今稍愈，犹未脱体，不卜是由黄病之根而致变化否?星五景况寒苦，无力代医，而病者又居北方原籍，更乏良医诊治，倘久久稽延，恐于生命发生危险，迫不得已，具函恳求先生，代拟一药方，立盼玉音。专肃祗颂尊安。
　　
　　周××顿首复函：令妹之恙，虽脉象、舌苔、饮食、溲便，皆不见告，以所列各症归纳之，是奇经八脉为病也。妇女最多奇经病，此症亦其一也，惟普通妇女病，病在奇经冲脉带脉为多，令妹之病，偏不在冲脉带脉，而在督脉任脉为可异耳。督脉行身之背，而根乎肾；任脉行身之前，而主乎心，心肾同气，同称少阴，所以冷气突出背脊，渐至心内紧缩也，继觉周身游串，头晕眼黑者，督脉行乎背，太阳脉亦行乎背，太阳主一身之表，而其脉上乎头入于目也。久患黄病，阳虚可知。拟方如下：川桂枝一钱生白芍一钱制附片一钱潞党参一钱生绵芪一钱炙甘草五分生姜三片大枣三枚水煎服五剂。戒烟验方自戒烟政令施行后，西医大做其投机生意，其实中医戒烟之方，验者极多。且费钱不多，何必大花冤钱，挑人来发财。余在《医林》宣布过红茶叶、食盐、烟膏之方，极灵极验。今又得一验方，还要便当还要便宜，其法采取紫花萁不拘多少，切细晒干，代做茶叶，泡汤代茶，随便渴饮，尽管抽鸦片，不必禁忌，自会丢枪戒绝。紫花萁即是紫色棉花之梗，种棉区域所在多有，价极便宜。此方得自中华国医学会张杏孙君。余意以紫花萁浓煎熬膏，开水冲服更妙。
　　
　　诊病记[湿温化火重症]古人治病用药或凉或热，或补或攻，绝无丝毫成见。一以病为对象，病之环境异，药亦应之而异。尽有昨日进热药，今日易进凉药者；亦有晨投攻药而夕易投补药者。观仲景《伤寒论》，昨进桂枝汤，今进白虎汤者有之；晨进承气汤。夕与四逆汤者有之。不象今人死守一方，不敢稍有变易，恐人之议其后也，此其故，半由于医药之退化，半由于风俗之浇薄，不负责之旁人，好为不相干之议论，“大风吹倒梧桐树，自有旁人说短长。”信口雌黄，议药不议证，足令名医短气，贤者袖手，此种事在富贵之家为尤甚。余近治一极重之湿温证，病情变幻，虽幸焦头烂额，经余一手治愈。患者何莲根，一寻常百姓家子弟，设此人为富家之子，斯人斯疾。必死无疑。何氏年20岁，住南市高昌庙炮石后街司庆里王宅12号门牌，为一工人子，病者亦在船厂为工人。王家宅小学校曾君之子，春初病温，中西医俱束手，经余治愈，由此相知，时时为余绍介患病之人，盛情可感。二十五年三月二十六日，曾君介绍莲根来诊室求治。
　　
　　余见其脉涩，唇焦，目黄，苔厚尖红，知病来不善，谓之曰“此湿温症也，势将化火。”
　　
　　为之立案曰：“湿遏热伏，身热胸闷，头痛，肢痛，唇焦，目黄，舌苔厚腻，尖边红，有汗济颈而还，脉涩。与清热化湿。”
　　
　　桑叶三钱川浙贝各三钱连翘三钱鲜竹叶三钱全瓜蒌四钱(打)黄连四分宋半夏二钱地枯萎四钱黄芩钱半加枇杷叶(去毛，包)四钱鲜芦根(去节)一尺此药服下，唇焦虽减，陡变谵语，不眠，倘在富贵之家，眼见服药病增，定然归咎医者药误，即不归咎，亦必谓病重药轻，有误病机，势必改弦易辙，亲友纷纷荐医，中西并进，杂药乱投，西法之打针冰帽，无不应有尽有矣。乃何姓以寻常百姓，实无闲钱，仍来相请。
　　
　　余诊之脉涩如故，病邪深伏欲出不得也，危险之极，为之立案定方，此三月二十七日也，案曰：“湿遏热伏，投清热化湿，唇焦虽减，谵语不眠，胸闷如故，身热不扬，脉涩。
　　
　　伏邪欲出不得出，危险之至，防厥。”
　　
　　宋半夏三钱鲜竹叶三钱焦枳壳一钱鲜菖蒲三钱连翘三钱焦山栀三钱广郁金四钱川浙贝各三钱淡豆豉三钱干荷梗三钱梗通草八分白蔻仁八分(打，后下)此方煎服后，病势又大变，竟然神昏不语，右脉竟隐伏不见，愈治愈重，病象如上，即非富贵之家，照理亦必另访贤哲，用何姓以信曾君者信余，以为曾君所荐，决无错误。三月二十八日，仍来延余。余百计筹思，此证舍开泄外，别无治法，乃为之立案曰：“热邪逆传心包，先由谵语，后竟神昏，脉涩，右脉伏，急与开泄，以期挽回于万一。”
　　
　　至宝丹(化服)一粒紫雪丹(调服)一钱半鲜菖蒲四钱广郁金五钱二味煎服。此药服下，开口能自言语，惟烦热，语不休，脉已易涩为弦，余即于原方去至宝丹，紫雪丹则减为一钱，另加钩藤勾三钱，鲜竹叶四钱。
　　
　　三月二十九日，又来相延，至则病者已发狂欲起，三四人不能制，目直视不识人，余曰“病者发狂如是，邪热欲出也。”乃以壮汉三四人制之，病者既受病邪之煎熬而成狂，已觉万分困苦，今于抵抗病邪之外，又须抵抗三四壮汉之强制，倍增痛苦，大非所宜，其母曰：“三四人犹不能制，倘一离去，彼即离床出走矣。”余曰：“余自有妙药制之。”乃令购犀角尖、羚羊角尖各一钱，磨粉调服。而其家清寒，此两药价奇昂，二钱药粉须五六十元法币，财力不能胜任，恳余易低价之药，余于是大为踌躇，即使犀羚并进，有无把握尚成问题，今既如此，只好尽我之力以图维，是否有效，不敢必也。
　　
　　乃立案曰：“热邪逆传心包，发狂，脉弦，不识人，急与清营，以期万一之挽救。”
　　
　　鲜生地一两莲子芯八分左牡蛎一两(先煎)苍龙齿一两(先煎)川连八分钩藤勾四钱珍珠母一两(先煎)紫雪丹二钱(调服)此方服后，狂势较减，乃去紫雪丹，令再服一剂。
　　
　　三月三十一日，延诊。狂已尽止，惟舌黑唇焦，脉见浮洪。余日“阴液伤矣。”立案曰：。热邪透而未清，阴液大伤，舌黑唇焦，脉浮洪，急与救阴。
　　
　　鲜生地一两天麦冬各五钱珍珠母一两(先煎)鲜竹叶五钱北沙参八钱苍龙齿一两(先煎)鲜梨汁(冲)一枚黄芩三钱生白芍三钱钩藤勾三钱炙鳖甲八钱四月二日，复诊。见舌苔糙腻，唇焦，犹时欲起作狂，案曰：“投救阴，阴液犹未尽复，舌苔糙腻，唇犹焦，时欲发狂，脉微弦，仍主前法。”
　　
　　知母五钱鲜生地二两青龙齿一两(先煎)黄芩三钱生白芍三两石决明一两(先煎)川连一两(先煎)炙鳖甲一两(先煎)珠珍母一两(先煎)生山栀三钱左牡蛎二两(先煎)天麦冬各五钱鲜竹叶五钱莲子芯一钱赤茯苓五钱连服两剂。[大胆之极!方中黄连极切，分量亦重。]，四月四日，复诊。案曰“病去阴液大亏，二溲皆少，舌苔黑，脉弱，法与救阴。”
　　
　　北沙参四钱生白芍三钱黄芩钱半小生地六钱赤茯苓四钱竹二青三钱玄参四钱全瓜蒌(打)五钱丝瓜络四钱知母四钱天麦冬各三钱莲子芯八分鲜芦根一尺(去节)生谷芽四钱猪苓三钱此药服后，大便畅行，口犹渴。身犹热，乃于原方去瓜蒌、竹二青、丝瓜络，加玉竹三钱、连翘三钱、绿豆衣四钱、杭菊花三钱，连服三剂。[此病生机在大便畅行也]四月九日，复诊。案曰：“病后阴液未复，二溲皆少，脉弱，法与养阴。”
　　
　　大生地八钱玉竹三钱天麦冬各三钱生白芍三钱白茯苓四钱生谷芽四钱天花粉三钱炙龟板五钱生首乌四钱加鲜蔗汁冲一小盅五服后，日民不甚安，口渴已减，大便未行，头时痛，乃去玉竹加宋半夏、秫米、滁菊、枸杞、生甘草等善后而瘥。
　　
