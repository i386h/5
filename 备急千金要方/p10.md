<!-- { "loadSidebar": true } -->
　　又方 烧大刀环，以酒一杯沃之，顿服即出，救死不分娩者。

　　治产难累日，气力乏尽，不能得生，此是宿有病者方：阿胶（二两） 赤小豆（二升）上二味以水九升，煮豆令熟，去滓，纳胶令烊，一服五合，不觉更服，不过三服即出。

　　又方 槐子（十四枚） 蒲黄（一合上二味合纳酒中温服，须臾，不生再服之。水服亦得。

　　又方 生姜汁 生地黄汁（各半升）上二味合煎熟，顿服之。

　　治产难及日月未足而欲产者方：知母一两为末，蜜丸如兔屎大，每服一丸，痛不止更服一丸。

　　卷二妇人方上产难第五

　　羚羊角散

　　治产后心闷，是血气上冲心所致者方。

　　羚羊角一枚，烧作灰，治下筛，以东流水服方寸匕，若不瘥，须臾再服。取闷瘥乃止。

　　又方 羊角烧作灰，以温酒服方寸匕，不瘥须臾再进。（《备急方》以治产难）治产乳运绝方：半夏一两捣筛，丸如大豆，纳鼻孔中即愈。此扁鹊法也。

　　又方 神曲末，水服方寸匕。亦治难产。

　　又方 赤小豆捣为散，东流水服方寸匕，不瘥更服。

　　又方 含酽醋 面即愈，凡闷即 之愈。

　　又方 取酽醋和产血如枣大服之。

　　治心闷方：产后心闷，眼不得开，即当顶上取发如两指大，强以人牵之，眼即开。

　　卷二妇人方上

　　子死腹中第六

　　（论一首 方十七首）论曰：凡妇人产难，死生之候，母面赤，舌青者，儿死母活。母唇口青，口两边沫出者，母子俱死。母面青，舌赤，口中沫出者，母死子活。

　　治动胎及产难，子死腹中，并妊娠二儿一死一生，服之令死者出，生胎安，神验方：蟹爪（一升） 甘草（二尺） 阿胶（三两）上三味以东流水一斗，先煮蟹爪、甘草得三升，去滓，次纳胶令烊，顿服之，不能分再服，若人困拗口纳药，药入即活，煎药作东向灶，用苇薪煮之。

　　卷二妇人方上子死腹中第六

　　真珠汤

　　治胎死腹中方。

　　熟真珠（一两） 榆白皮（切，一升）上二味，以苦酒三升，煮取一升，顿服之立出。

　　治子死腹中不出方：以牛屎涂母腹上，立出。

　　又方 取灶心黄土三指撮，以酒服之立出。土当着儿头上，亦治逆生及横生不出，手足先见者。

　　又方 取夫尿二升煮，令沸饮之。

　　又方 酢二升，拗口开灌之。

　　又方 吞槐子二七枚，亦治逆生。

　　又方 三家鸡卵各一枚，三家盐各一撮，三家水各一升，合煮，令产妇东向饮之，立又方瞿麦一斤，以水八升煮取二升，服一升，不出再服。

　　治胎死腹中，干燥着背方：葵子（一升） 阿胶（五两）上二味以水五升，煮取二升，顿服之，未出再煮服。

　　治妊娠未足月而胎卒死不出，其母欲死方：以苦酒浓煮大豆，每服一升，死胎立出。不能顿服，分再服。

　　一方用醇酒煮大豆，亦治积聚成瘕。

　　治妊娠胎死腹中，若子生，胞衣不出，腹中引腰背痛方：甘草（一尺） 筒桂（四寸） 鸡子（一枚） 蒲黄（二合） 香豉（二升）上五味以水六升，煮取一升，顿服之，胎胞秽恶尽去，大良。

　　治妊娠得病须去胎方：以鸡子一枚，盐三指撮和服立下。（此与阮河南疗难产相同）又方 麦芽一升为末，蜜和一升，服之立下。

　　又方 七月七日神曲三升，酢一升，煮两沸，宿不食，平旦顿服之即下。

　　又方 大麦曲五升，酒一斗，煮三沸，去滓，分五服，令尽，当宿勿食，其子如糜，令母肥盛无疾苦。

　　卷二妇人方上

　　逆生第七

　　（论一首 方十四首）论曰：凡产难，或儿横生、侧生，或手足先出，可以针锥刺儿手足，入一二分许，儿得痛惊转即缩，自当回顺也。

　　治逆生方：以盐涂儿足底，又可急爪抓之，并以盐摩产妇腹上即愈。

　　又方 以盐和粉涂儿足下即顺。（《子母秘录》云：以盐和胡粉。）又方 取梁上尘如弹丸许二枚，治末三指撮，温酒服之。

　　治逆生及横生不出，手足先见者方：烧蛇蜕皮为末，服一刀圭，（亦云三指撮），面向东，酒服即顺。

　　又方 取蝉壳二枚，治为末，三指撮许，温酒服之。（崔氏《外台》、《子母秘录》作弹丸二枚为末，酒服。）又方 取夫阴毛二七茎，烧，以猪膏和丸如大豆，吞之，儿手即持丸出，神验。

　　又方 取蛇蜕皮烧灰，猪膏和丸，向东服。

　　又方 以手中指取釜底墨交画儿足下即顺生。

　　又方 取父名书儿足下即顺生。

　　治横生及足先出者方：取梁上尘灶突墨，酒服之。

　　又方 取车 中脂，书儿足下及掌中。

　　治纵横生不可出者方：菟丝子末，酒若米汁服方寸匕，即生。车前子亦好，服如上法。

　　又方 以若酒服灶突墨尘。

　　治产时子但趋谷道方 熬盐熨之自止。

　　卷二妇人方上

　　胞胎不出第八

　　（方二十二首）

　　卷二妇人方上胞胎不出第八

　　牛膝汤

　　治产儿胞衣不出、令胞烂方。

　　牛膝 瞿麦（各一两） 当归 通草（各一两半） 滑石（二两，一作桂心二两） 葵子（半升）上六味 咀，以水九升，煮取三升，分三服。

　　治产难，胞衣不出横倒者，及儿死腹中，母气欲绝方：半夏 白蔹（各二两）上二味，治下筛，服方寸匕，产难一服，横生二服，倒生三服，儿死四服。亦可加代赭、瞿麦各二两为佳。

　　治胎死腹中，若母病欲下之方：取榆白皮细切，煮汁三升，服之即下，难生者亦佳。

　　又方 牛膝（三两） 葵子（一升）上二味以水七升，煮取三升，分三服。

　　又方 泽兰叶（三两） 滑石（五合） 生麻油（二合）上三味以水一升半，煮泽兰取七合，去滓，纳滑石、麻油，顿服之。

　　治胞衣不出方：取小麦合小豆，煮令浓，饮其汁立出。亦治横逆生者。

　　又方 瓜瓣二七枚，服之立出，良。

　　又方 取水煮弓弩弦，饮其汁五合，即出。亦可烧灰，酒服。

　　又方 取宅中所埋柱，掘出取坎底，当柱下土大如鸡子，酒和服之良。

　　又方 墨三寸为末，酒服。

　　又方 取蒲黄如枣许，以井花水服。

　　又方 苦酒服真珠一两。

　　又方 鸡子一枚，苦酒一合，和饮之。

　　治逆生胎不出方：取灶屋上墨，以酒煮一两沸，取汁饮之。

　　治产后胞不得出方：井底土如鸡子中黄，以井花水和服之，立出。

　　治子死腹中，若衣不出，欲上抢心方：急取蚁蛭土三升，熬令热，囊盛熨心下，令胎不得上抢心，良。

　　又方 末灶突中墨三指撮许，以水若酒调服之，立出，当着儿头生。

　　又方 取夫内衣盖井上，立出。

　　又方 取炊蔽当户前烧服之。

　　卷二妇人方上

　　下乳第九

　　（方二十一首）

　　卷二妇人方上下乳第九

　　钟乳汤

　　治妇人乳无汁方。

　　石钟乳 硝石（一用滑石） 白石脂（各六铢） 通草（十二铢） 桔梗（半两、切）上五味 咀，以水五升煮三沸，三上三下，去滓，纳硝石，令烊，分服。

　　又方 石钟乳 通草（各等分）上二味为末，粥饮服方寸匕，日三。后可兼养两儿。（通草横心者是，勿取羊桃根色黄无益）一方二味，酒五升，渍一宿，明旦煮沸，去滓，服一升，日三，夏冷服，冬温服。

　　又方 石钟乳（四两） 甘草（二两，一方不用） 漏芦（三两） 通草 栝蒌根（各五两）上五味 咀，以水一斗，煮取三升，分三服。（一云用栝蒌实一枚）又方 石钟乳 通草（各一两） 漏芦（半两） 桂心 甘草 栝蒌根（各六铢）上六味治下筛，酒服方寸匕，日三，最验。

　　又方 石钟乳 漏芦（各二两）上二味，治下筛，饮服方寸匕，即下。

　　卷二妇人方上下乳第九

　　漏芦汤

　　治同前。

　　漏芦 通草（各二两） 石钟乳（一两） 黍米（一升）上四味 咀，米宿渍揩挞，取汁三升，煮药三沸，去滓。作饮饮之，日三。

　　卷二妇人方上下乳第九

　　漏芦散

　　治同前。

　　漏芦（半两） 石钟乳 栝蒌根（各一两） 蛴螬（三合）上四味治下筛，先食糖水，服方寸匕，日三。

　　卷二妇人方上下乳第九

　　单行石膏汤

　　治同前。

　　石膏四两研细，以水二升，煮三沸，稍稍服，一日令尽。

　　卷二妇人方上下乳第九

　　麦门冬散

　　治同前。

　　麦门冬 石钟乳 通草 理石上四味各等分，治下筛，先食，酒服方寸匕，日三。

　　又方 麦门冬 通草 理石 石钟乳 土瓜根 大枣 蛴螬上七味等分，治下筛，食毕用酒服方寸匕，日三。

　　又方 母猪蹄一具，粗切，以水二斗熟煮，得五六升汁饮之，不出更作。

　　又方 猪蹄（二枚，熟炙，捶碎） 通草（八两，切细）上二味以清酒一斗浸之，稍稍饮之，不出更作。（《外台》猪蹄不炙，以水一斗煮，取四升入酒，四升更煮，饮之。）又方 栝蒌根切一升，酒四升，煮三沸，去滓，分三服。

　　又方 栝蒌根 漏芦（各三两） 石钟乳（四两） 白头翁（一两） 滑石 通草（各二两）上六味，治下筛，以酒服方寸匕，日三。

　　又方 取栝蒌子尚青色大者一枚熟捣，以白酒一斗，煮取四升，去滓，温服一升，日三。

　　黄色小者用二枚亦好。

　　又方 土瓜根治下筛，服半钱匕，日三。乳如流水。

　　卷二妇人方上下乳第九

　　单行鬼箭汤

　　治同前。

　　鬼箭五两，以水六升，煮取四升，每服八合，日三。亦可烧作灰，水服方寸匕，日三。

　　卷二妇人方上下乳第九

　　甘草散

　　治同前。

　　甘草（一两） 通草（三十铢） 石钟乳（三十铢） 云母（二两半） 屋上散草（二把，烧成灰）上五味治下筛，食后温漏芦汤服方寸匕，日三，乳下止。

　　又方 烧死鼠作屑，酒服方寸匕，日三，立下，勿令知。

　　又方 烧鲤鱼头为末，酒服三指撮。

　　卷二妇人方上下乳第九

　　鲫鱼汤

　　下乳汁方。

　　鲫鱼（一尾，长七寸） 猪肪（半斤，切） 漏芦 石钟乳（各八两）上四味，切猪肪，鱼不须洗治，以清酒一斗二升合煮，鱼熟药成，绞去滓，适寒温，分五服。其间相去须臾，一饮令药力相及为佳，乳即下。

　　卷三妇人方中

