<!-- { "loadSidebar": true } -->
　　卷二十膀胱腑方膀胱虚实第二

　　龙骨丸

　　治膀胱肾冷，坐起欲倒，目KT KT ，气不足骨痿方。

　　龙骨 柏子仁 地黄 甘草 防风（各五分） 黄 禹余粮 白石英 桂心 茯苓（各七分） 五味子 羌活 人参 附子（各六分） 山萸肉 元参 川芎（各四分） 磁石 杜仲干姜（各八分）上二十味为末，蜜丸如梧子大，空腹酒服三十丸，日二，加至四十丸。

　　治膀胱寒，小便数，漏精稠如白米泔方：赤石脂 白石脂（各五分） 地黄（三分） 苁蓉（六分） 赤雄鸡肠 鸡 （各两具） 桑螵蛸 牡蛎 龙骨 川连（各四分）上十味治下筛，纳鸡肠及 中缝塞，蒸之令熟，曝干合捣为散，以酒和服方寸匕，日三。

　　卷二十膀胱腑方

　　胞囊论第三

　　（论一首 方十六首 灸法八首）论曰：胞囊者，肾膀胱候也，贮津液并尿。若脏中热病者，胞涩小便不通，尿黄赤。若腑中寒病者，胞滑小便数而多白。若至夜则尿偏甚者，夜则内阴气生，故热则泻之，寒则补之，不寒不热根据经调之，则病不生矣。

　　凡尿不在胞中，为胞屈僻，津液不通，以葱叶除尖头，纳阴茎孔中深三寸，微用口吹之，胞胀，津液大通即愈。

　　卷二十膀胱腑方胞囊论第三

　　榆皮通滑泄热煎

　　治肾热应胞囊涩热，小便黄赤，苦不通方。

　　榆白皮 赤蜜 葵子（各一升） 滑石 通草（各三两） 车前子（五两）上六味 咀，以水三斗，煮取七升，去滓，下蜜更煎，取三升，分三服。妇人难产亦同此方。

　　卷二十膀胱腑方胞囊论第三

　　滑石汤

　　治膀胱急热，小便黄赤方。

　　滑石（八两） 子芩（三两） 车前子 冬葵子（各一升） 榆白皮（四两）上五味 咀，以水七升，煮取三升，分三服。

　　治虚劳白浊方：榆白皮切二升，水二斗，煮取五升，分五服。

　　又方 捣干羊骨为末，服方寸匕，日二。

　　凡饱食后或忍小便，或走马、或忍小便大走及入房，皆致胞转脐下，急满不通治之方：用乱发急缠如两拳大，烧为末，醋四合，和二方寸匕服之讫，即炒熟黑豆叶蹲坐上。

　　治胞转方：石苇（一两） 葵子 通草 甘草（各二两） 鬼箭羽（三两） 滑石（四两） 榆白皮（一升）上七味 咀，以水一斗，煮取三升，分三服。

　　治胞转不得小便八九日者方：葵子（一升） 滑石 寒水石（各一斤）上三味 咀，以水一斗，煮取五升，分三服。

　　治胞转小便不得方：葱白（四七茎） 阿胶（一两） 琥珀（二两） 车前子（一升）上四味 咀，以水一斗，煮取三升，分三服。

　　又方 阿胶三两，水二升，煮取七合。顿服之。

　　又方 豉五合，以水三升，煮数沸，顿服之。

　　又方 以麻子煮汁，顿服之。

　　又方 连枷关烧灰，水调服之。

　　又方 笔头烧灰，水服之。

　　又方 烧死蜣螂二枚为末，水服之。

　　又方 纳白鱼子茎孔中。

　　又方 酒和猪脂、鸡子大，顿服之。

　　卷二十膀胱腑方胞囊论第三

　　灸法

　　灸脾俞百壮。又灸三焦俞百壮。又灸肾俞百壮。又灸章门百壮，在季肋端。

　　治腰痛小便不利，苦胞转方：灸玉泉七壮，穴在关元下一寸，大人从心下度，取八寸是玉泉穴，小儿斟酌取之。又灸第十五椎五十壮。又灸脐下一寸。又灸脐下四寸，各随年壮。

　　卷二十膀胱腑方

　　三焦脉论第四

　　（论一首）论曰：夫三焦者，一名三关也。上焦名三管反射，中焦名霍乱，下焦名走哺。合而为一，有名无形，主五脏六腑往还神道，周身贯体，可闻而不可见，和利精气，决通水道，息气肠胃之间，不可不知也。三焦名中清之腑，别号玉海。水道出属膀胱合者，虽合而不同。上中下三焦同号为孤腑，而营出中焦，卫出上焦。营者络脉之气道也，卫者经脉之气道也。其三焦形相浓薄大小，并同膀胱之形云。

　　三焦病者，腹胀气满，少腹尤坚不得小便，窘急溢则为水，留则为胀，候在足太阳之外大络，在太阳少阳之间亦见于脉，取委阳。

　　小腹肿痛不得小便，邪在三焦，约取太阳大络视其结脉，与厥阴小络结而血者，肿上及胃脘，取三里。

　　三焦胀者，气满于皮肤，壳壳而不坚疼（一云壳壳而坚）。久咳不已传之三焦，咳而腹手少阳之脉，起于小指次指之端，上出两指之间，循手表腕出臂外两骨之间，上贯肘循外上肩，而交出足少阳之后，入缺盆交膻中，散络心包下膈，遍属三焦。其支者，从膻中上出缺盆，上项，挟耳后，直上出耳上角，以屈下额至 。其支者，从耳后入耳中，出走耳前，过客主人前，交颊至目锐 。是动则病，耳聋 ，咽肿喉痹。是主气所生病者，汗出目锐 痛。颊肿，耳后肩 肘臂外皆痛，小指次指不用。为此诸病盛则泻之，虚则补之，热则疾之，寒则留之，陷下则灸之，不盛不虚以经取之。盛者人迎大再倍于寸口，虚者人迎反小于寸口也。

　　卷二十膀胱腑方

　　三焦虚实第五

　　（论三首 方十八首 灸法七首）论曰：夫上焦如雾（雾者霏霏起上也），其气起于胃上脘，并咽以上贯膈布胸中走腋，循足太阴之分而行，还注于手阳明，上至舌下注足阳明，常与营卫俱，行于阳二十五度，行于阴亦二十五度，为一周，日夜五十周身，周而复始，大会于手太阴也。主乎少阳心肺之病内而不出。人有热则饮食下胃，其气未定，汗则出或出于面，或出于背，身中皆热，不循卫气之道而出者何也？此外伤于风，内开腠理，毛蒸理泄，卫气走之，固不得循其道，此气剽悍滑疾见开而出，故不得从其道，名曰漏气，其病则肘挛痛。食先吐而后下，其气不续，膈间厌闷，所以饮食先吐而后下也。寒则精神不守，泄下便痢，语声不出。若实则上绝于心。若虚则引气于肺也。

　　卷二十膀胱腑方三焦虚实第五

　　泽泻汤

　　通脉泻热治上焦，饮食下胃，胃气未定汗出，面背身中皆热，名曰漏气方泽泻 半夏 柴胡 生姜（各三两） 桂心 甘草（各一两） 人参 茯苓（各二两） 骨皮（五两） 石膏（八两） 竹叶（五合） 心（一升）上十二味 咀，以水二斗，煮取六升，分五服。

　　卷二十膀胱腑方三焦虚实第五

　　麦门冬理中汤

　　治上焦热腹满，不欲饮食，或食先吐而后下，肘挛痛方。

　　麦冬 生芦根 竹茹 廪米（各一升） 心（五合） 甘草 茯苓（各二两） 橘皮 人参葳蕤（各三两） 生姜（四两） 白术（五两）上十二味 咀，以水一斗五升，煮取三升，分三服。

　　治胸中膈气聚痛好吐方：灸厥阴俞，穴在第四椎，两边各相去一寸五分，随年壮。

　　卷二十膀胱腑方三焦虚实第五

　　黄理中汤

　　治上焦虚寒，短气不续，语声不出方。

　　黄 桂心（各二两） 五味子 桔梗 干姜 茯苓 甘草 川芎（各三两） 丹参 杏仁（各上十味 咀，以水九升，煮取三升，分为三服。

　　卷二十膀胱腑方三焦虚实第五

　　黄连丸

　　治上焦冷下痢，腹内不安，食即注下方。

　　川连 乌梅肉（各八两） 桂心（二两） 干姜 附子 阿胶（各四两） 榉皮 川芎 黄柏（各上九味为末，蜜丸如梧子大，饮下二十丸，加至三十丸。

　　卷二十膀胱腑方三焦虚实第五

　　浓朴汤

　　治上焦闭塞干呕，呕而不出，热少冷多，好吐白沫清涎吞酸方。

　　浓朴 茯苓 川芎 白术 元参（各四两） 桔梗 附子 人参 橘皮（各三两） 生姜（八两） 吴茱萸（八合）上十一味 咀，以水二斗，煮取五升，分为五服。

　　论曰：中焦如沤（沤者，在胃中如沤也），其气起于胃中脘，在上焦之后。此受气者，主化水谷之味，秘糟粕，蒸津液，化为精微，上注于肺，脉乃化而为血，奉以生身，莫贵乎此，故独行于经隧，名曰营气。主足阳明，阳明之别号曰丰隆，在外踝上，去踝八寸，别走太阴络诸经之脉，上下络太仓，主腐熟五谷，不吐不下。实则生热，热则闭塞不通，上下隔绝。

　　虚则生寒，寒则腹痛，洞泄便痢霍乱，主脾胃之病。夫血与气异形而同类，卫气是精，血气是神，故血与气异名同类焉。夫脱血者无汗，此是神气。夺汗者无血，此是精气，故人有两死而无两生，犹精神之气隔绝也。若虚则补于胃，实则泻于脾，调其中和其源，万不遗一也。

　　卷二十膀胱腑方三焦虚实第五

　　大黄泻热汤

　　开关格通隔绝，治中焦实热闭塞，上下不通，不吐不下，腹满膨膨喘急方川大黄（切，以水一升浸） 黄芩 泽泻 升麻 芒硝（各三两） 羚羊角 栀子（各四两）元参（八两） 地黄汁（一升）上九味 咀，以水七升，煮取二升三合，下大黄更煮两沸，去滓，下硝，分三服。

　　卷二十膀胱腑方三焦虚实第五

　　蓝青丸

　　治中焦热下痢水谷方。

　　蓝青汁（三升） 川连（八两） 黄柏（四两） 乌梅肉 地肤子 地榆 白术（各二两） 阿胶（上八味为末，以蓝青汁和微火煎，丸如杏仁大，饮服三丸，日二。以七月七日合大良，当并手丸之。

　　卷二十膀胱腑方三焦虚实第五

　　黄连煎

　　治中焦寒洞泄下痢，或因霍乱后泻黄白无度，腹中虚痛方。

　　黄连 酸石榴皮 地榆 阿胶（各四两） 黄柏 当归 浓朴 干姜（各三两）上八味 咀，以水九升，煮取三升，去滓，下阿胶更煎取烊，分三服。

　　治四肢不可举动，多汗洞痢方：灸大横随年壮，穴在挟脐两边各二寸五分。

　　论曰：下焦如渎（渎者如沟，水决泄也），其气起胃下脘，别回肠，注于膀胱而渗入焉。

　　故水谷者，常并居于胃中成糟粕，而俱下于大肠，主足太阳，灌渗津液，合膀胱，主出不主入，别于清浊，主肝肾之病候也。若实则大小便不通利，气逆不续，呕吐不禁，故曰走哺。

　　若虚则大小便不止，津液气绝。人饮酒入胃，谷未熟而小便独先下者何？盖酒者，熟谷之液也。其气悍以滑，故后谷入而先谷出也，所以热则泻于肝，寒则补于肾也。

　　卷二十膀胱腑方三焦虚实第五

　　柴胡通塞汤

　　治下焦热大小便不通方。

