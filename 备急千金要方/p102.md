<!-- { "loadSidebar": true } -->
　　柴胡 羚羊角 黄芩 橘皮 泽泻（各三两） 香豉（一升别盛） 生地（一升） 芒硝（一两） 栀子（四两） 石膏（六两）上十味 咀，以水一斗，煮取三升，去滓，纳芒硝，分为三服。

　　卷二十膀胱腑方三焦虚实第五

　　赤石脂汤

　　治下焦热或下痢脓血，烦闷恍惚方。

　　赤石脂（八两） 乌梅（二十枚） 栀子（十四枚） 廪米（一升） 白术 升麻（各三两） 干姜（二两）上七味 咀，以水一斗煮米，取熟去米下药，煮取二升半，分为三服。

　　卷二十膀胱腑方三焦虚实第五

　　止呕人参汤

　　治下焦热盛，气逆不续，呕吐不禁，名走哺方。

　　人参 葳蕤 黄芩 知母 茯苓（各三两） 生芦根 栀子仁 白术 橘皮（各四两） 石膏（八两）上十味 咀，以水九升，煮取三升，去滓，分三服。

　　卷二十膀胱腑方三焦虚实第五

　　香豉汤

　　治下焦热毒痢，鱼脑杂痢赤血，脐下小腹绞痛不可忍，欲痢不出方。

　　香豉 薤白（各一升） 川连 黄柏 白术 茜根（各三两） 栀子 黄芩 地榆（各四两）上九味 咀，以水九升，煮取三升，分三服。

　　治膀胱三焦津液下大小肠中寒热，赤白泄痢，及腰脊痛，小便不利，妇人带下方：灸小肠俞五十壮。

　　卷二十膀胱腑方三焦虚实第五

　　黄柏止泄汤

　　治下焦虚冷，大小便洞泄不止方。

　　黄柏 人参 地榆 阿胶（各三两） 川连（五两） 茯苓 榉皮（各四两） 艾叶（一升）上八味 咀，以水一斗，煮取三升，去滓，下胶，消尽，分三服。

　　卷二十膀胱腑方三焦虚实第五

　　人参续气汤

　　治下焦虚寒，津液不止，短气欲绝方。

　　人参 橘皮 茯苓 乌梅 麦冬 黄 干姜 川芎（各三两） 吴茱萸（三合） 桂心（二两） 白术 浓朴（各四两）上十二味 咀，以水一斗二升，煮取三升，分为三服。

　　卷二十膀胱腑方三焦虚实第五

　　茯苓丸

　　治下焦虚寒损，腹中瘀血，令人喜忘，不欲闻人语，胸中噎塞而短气方。

　　茯苓 地黄 当归（各八分） 甘草 干姜 人参（各七分） 黄 （六分） 川芎（五分）桂心（四分） 浓朴（三分） 杏仁（五十枚）上十一味为末，蜜丸如梧子大，初服二十丸，加至三十丸为度，日二，清饮汤下。

　　卷二十膀胱腑方三焦虚实第五

　　伏龙肝汤

　　治下焦虚寒损，或先见血后便转，此为近血，或利不利方。

　　伏龙肝（五合末） 地黄（五两，一方用黄柏） 阿胶 牛膝（一作牛蒡根） 甘草 干姜黄上九味 咀，以水九升，煮取三升，去滓，下胶煮消，下发灰，分为三服。

　　治下焦虚寒损，或先便转后见血，此为远血，或利或不利，好因劳冷而发，宜续断止血方：续断 当归 桂心 蒲黄 阿胶（各一两） 甘草（二两） 干姜 地黄（各四两）上八味 咀，以水九升，煮取三升半，去滓，下胶取烊，下蒲黄，分三服。

　　卷二十膀胱腑方三焦虚实第五

　　当归汤

　　治三焦虚损，或上下发泄吐唾血，皆从三焦起，或热损发，或因酒发宜此方当归 干姜 小蓟 阿胶 羚羊角 地黄 柏枝皮（各三两） 芍药 白术（各四两） 蒲黄（五合） 青竹茹（半升） 伏龙肝（一升） 发灰（鸡子大一枚） 黄芩 甘草（各二两）上十五味 咀，以水一斗二升，煮取三升半，去滓，下胶取烊，次下发灰，蒲黄，分为三服。

　　卷二十膀胱腑方三焦虚实第五

　　灸法

　　五脏六腑，心腹满，腰背疼，饮食吐逆，寒热往来，小便不利，羸瘦少气，灸三焦俞，随年壮。腹疾腰痛，膀胱寒 饮注下，灸下极俞，随年壮。三焦膀胱，肾中热气，灸水道，随年壮，穴在挟屈骨，相去五寸。（屈骨在脐下五寸，屈骨端水道挟两边各二寸半）。三焦寒热，灸小肠俞，随年壮。

　　卷二十膀胱腑方

　　霍乱第六

　　（论二首 证四条论曰：原霍乱之为病也，皆因饮食，非关鬼神。夫饱食肫脍，复餐乳酪；海陆百品，无所不啖；眠卧冷席，多饮寒浆；胃中诸食结而不消，阴阳二气，壅而反戾。阳气欲升，阴气欲降，阴阳乖隔，变成吐痢。头痛似破，百节如解，遍体诸筋，皆为回转。论证虽小而卒病之中最为可畏，虽临深履危，不足以喻之。养生者，宜达其旨，庶可免于夭横矣。

　　凡霍乱务在温和将息，若冷即遍体转筋。凡此病定一日不食为佳，须三日少少粥食，三日以后可恣意食息，七日勿杂食为佳，所以养脾气也。

　　大凡霍乱，皆中食脍酪及饱食杂物过度不能自裁，夜卧失覆不善将息所致，以此殒命者众。人生禀命，以五脏为主。夫五脏者，即是五行。内为五行，外为五味。五行五味，更宜扶抑。所以春夏秋冬，逆调理之，食啖不可过度。凡饮食于五脏相克者，为病相生无他。

　　经曰：春不食辛，夏不食咸，季夏无食酸，秋无食苦，冬无食甘。此不必全不食，但慎其太甚耳。谚曰，百病从口生，盖不虚也。四时昏食不得太饱，皆能生病，从夏至秋分，忌食肥浓，然热月人好冷食，更与肥浓，兼食果菜无节，极遂逐冷眠卧，冷水洗浴，五味更相克贼，虽欲无病不可得也。所以病苦，人自作之，非关运也。书曰：非天夭人，人中自绝命，此之谓也。

　　凡诸霍乱，忌与米饮，胃中得米即吐不止，但与浓朴、葛根饮。若冬瓜叶饮，沾渍咽喉而不可多与。若服汤时随服吐者，候吐定乃止，诊脉绝不通，以桂合葛根为饮，吐下心烦。

　　内热汗不出，不转筋脉急数者，可犀角合葛根为饮。吐下不止，发热心烦欲饮水，可少饮米粉汁为佳。若不止，可与葛根、荠 饮服之。

　　问曰：病有霍乱者何？师曰：呕吐而利，此谓霍乱。

　　问曰：病者发热头痛，身体疼，恶寒而复吐利，当属何病？师曰：当为霍乱。霍乱吐利止而复发热也。伤寒，其脉微涩，本是霍乱，今是伤寒却四五日，至阴经上转入阴必利。本呕下利者，不可治也。霍乱吐多者，必转筋不渴，即脐上筑。霍乱而脐上筑者，为肾气动，当先治其筑，治中汤主之，去术加桂心。去术者，以术壅故也。加桂者，恐作奔豚也。霍乱而脐上筑吐多者，及下多者，霍乱而惊，霍乱而渴，霍乱而腹中痛，呕而吐利。呕而利欲得水者，皆用治中汤主之。

　　卷二十膀胱腑方霍乱第六

　　治中汤

　　治霍乱吐下胀满，食不消化，心腹痛方。

　　人参 干姜 白术 甘草（各三两）上四味 咀，以水八升，煮取三升，分三服。不瘥，顿服三剂。远行防霍乱，根据前作丸如梧子大，服三十丸。如作散，服方寸匕。酒服亦得。若转筋者，加石膏三两。（仲景云：若脐上筑者，肾气动也，去术加桂心四两。吐多者，去术加生姜三两。下多者，复用术。悸者加茯苓三两。渴欲得水者，加术合前共四两半。腹中痛者，加人参合前共四两半。若寒者，加干姜合前成四两半。腹满者，去术加附子一枚，服汤后一食顷，服热粥一升，微自温，勿发揭衣被也）。

　　卷二十膀胱腑方霍乱第六

　　桂枝汤

　　治吐利止而身痛不休者，当消息和解，其外以此汤小和之（见十一卷篇中。）

　　卷二十膀胱腑方霍乱第六

　　当归四逆加吴茱萸生姜汤

　　治多寒，手足厥冷，脉细欲绝方。

　　生姜（五两） 当归 芍药 细辛 桂心（各三两） 甘草 通草（各二两） 吴茱萸（二升）大上九味 咀，以水六升，酒六升合煮，取五升，分五服。旧方用枣三十枚，今以霍乱病法多痞，故除之，如退枣入葛根二两佳。霍乱，四逆加半夏一合，附子小者一枚。若恶寒乃与大附子。

　　卷二十膀胱腑方霍乱第六

　　四逆汤

　　治吐下而汗出，小便复利，或下利清谷，里寒外热，脉微欲绝，或发热恶寒，四肢拘急，手足厥冷方。

　　甘草（一两） 干姜（一两半） 附子（一枚）上三味 咀，以水三升，煮取一升二合，温分再服。强者可与大附子一枚，干姜至三两。（《广济方》云：若吐后吸吸少气及下而腹满者，加人参一两。）

　　卷二十膀胱腑方霍乱第六

　　通脉四逆汤

　　治吐利已断，汗出而厥，四肢拘急不解，脉微欲绝方。

　　大附子（一枚） 甘草（一两半） 干姜（三两，强者四两）上三味 咀，以水三升，煮取一升二合，分二服，脉出即愈。若面色赤者，加葱白九茎。

　　腹中痛者，去葱加芍药二两。呕逆，加生姜三两。咽痛，去芍药加桔梗一两。利止脉不出者，去桔梗加人参二两。皆与方相应，乃服之。（仲景用通脉四逆加猪胆汁汤。）

　　卷二十膀胱腑方霍乱第六

　　四顺汤

　　治霍乱转筋肉冷汗出呕 者方。

　　附子（一枚） 人参 干姜 甘草（各三两）上四味 咀，以水六升，煮取二升，分三服。

　　卷二十膀胱腑方霍乱第六

　　竹叶汤

　　治霍乱吐利，已服理中、四顺等汤，热不解者方。

　　竹叶（一撮） 小麦（一升） 生姜（十累） 甘草 人参 附子 芍药（各一两） 橘皮桂心当归（各二两） 白术（三两）上十一味 咀，以水一斗半，先煮竹叶、小麦，取八升，去滓，下药，煮取三升，分三服。

　　上气者加吴茱萸半升即瘥。理中、四顺等皆大热，若有热，宜此汤（《古今录验》无芍药）。

　　卷二十膀胱腑方霍乱第六

　　甘草泻心汤

　　治妇人霍乱，呕逆吐涎沫，医反下之，心下即痞，当先治其涎沫，可服小青龙汤。涎沫止，次治其痞可与此方。

　　甘草（四两） 干姜 黄芩（各三两） 黄连（一两） 半夏（半斤） 大枣（十二枚）上六味 咀，以水一斗，煮取六升，分六服。

　　卷二十膀胱腑方霍乱第六

　　小青龙汤

　　治霍乱呕吐方（见九卷伤寒上）。

　　卷二十膀胱腑方霍乱第六

　　附子粳米汤

　　治霍乱四逆，吐少呕多者方。

　　中附子（一枚） 粳米 半夏（各半升） 干姜（仲景方无） 甘草（各一两） 大枣（十枚）上六味 咀，以水八升，煮取米熟，去滓分三服。

　　卷二十膀胱腑方霍乱第六

　　理中散

　　治老年羸劣，冷气恶心，食饮不化，心腹虚满，拘急短气，霍乱呕逆，四肢厥冷，心烦气闷流汗，扶老方。

