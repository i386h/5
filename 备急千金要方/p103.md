<!-- { "loadSidebar": true } -->
　　麦门冬 干姜（各六两） 人参 白术 甘草（各五两） 附子 茯苓（各三两）上七味治下筛，以白汤三合服方寸匕。常服将蜜丸如梧子大，酒服二十丸。

　　卷二十膀胱腑方霍乱第六

　　人参汤

　　治毒冷霍乱吐利，烦呕，转筋肉冷汗出，手足指皆肿，喘息垂死，绝语音不出，百方不效，脉不通者，服此汤取瘥乃止。随吐续服勿止，并灸之方。

　　人参 附子 浓朴 茯苓 甘草 橘皮 当归 葛根 干姜 桂心（各二两）上十味 咀，以水七升，煮取二升半，分三服。

　　治霍乱蛊毒，宿食不消，积冷心腹，烦满鬼气方：用极咸盐汤三升，热饮一升，刺口令吐宿食使尽。不吐更服，吐讫复饮，三吐乃住静止，此法大胜诸治，俗人以为田舍浅近之法，鄙而不用，守死而已，凡有此证即须先用之。

　　治霍乱方：扁豆 香薷（各一升）上二味以水六升，煮取二升，分服。单用亦得。

　　治霍乱洞下不止者方：艾一把，水三升，煮取一升，顿服之良。

　　又方 香 一把，水四升，煮取一升，顿服之。青木香亦佳。

　　治霍乱吐下腹痛方：桃叶煎汁，服一升立止，冬用皮。

　　治霍乱引饮辄干呕方：生姜五两切，以水五升，煮取二升半，分二服，高良姜亦佳。

　　卷二十膀胱腑方霍乱第六

　　杜若丸

　　治霍乱人将远行预备方。

　　杜若 藿香 白术 橘皮 吴茱萸 干姜 人参 浓朴 木香 鸡舌香 瞿麦 桂心薄荷 女萎 茴香上十五味等分为末，蜜丸如梧子，酒下二十丸。

　　治霍乱永不发丸方：虎掌 薇衔（各二两） 枳实 附子 人参 槟榔 干姜（各三两） 浓朴（六两） 白术（五两） 皂荚（三寸）上十味为末，蜜丸如梧子大，每服酒下二十丸，日三。武德中有德行尼名净明，患此已久，或一月一发，或一月再发，发即至死，时在朝太医蒋许甘巢之徒亦不能识，余以霍乱治之，处凡先服石药人，因霍乱吐下服诸热药吐下得止，因即变虚，心烦，手足热，口干燥欲得水，呕逆迷闷，脉急数者，及时行热病后，毒未尽，因霍乱吐下仍发热，心胸欲裂者，以此解之方：荠 人参 浓朴 知母 栝蒌根 茯苓 犀角 蓝子 枳实 桔梗 橘皮 葛根黄芩 甘草（各一两）上十四味 咀，以水一斗，煮取三升，分三服。

　　治中热霍乱暴利，心烦脉数，欲得冷水者方：新汲井水，顿服一升立愈。先患胃口冷者，勿服之。

　　治霍乱医所不治秘方：以童女月经衣合血烧末，酒服方寸匕，百方不瘥者用之。

　　治霍乱转筋方：用蓼一把去两头，水三升，煮取一升，顿服之。（一作梨叶）。

　　又方 烧旧木梳灰为末，酒服一枚。小者永瘥。

　　又方 车毂中脂，涂足心下，瘥。

　　治霍乱转筋入腹无奈何者方：作极咸盐汤，于槽中暖渍之。

　　又方 以醋煮青布拓之，冷即易。

　　治转筋不止者方：男子则以手挽其阴牵之。女子则挽其乳近左右边。

　　卷二十膀胱腑方霍乱第六

　　灸法

　　论曰：凡霍乱，灸之或虽未能立瘥，终无死忧，不可逆灸。或但先腹痛或先下吐后，当随病状灸之。若先心痛及先吐者，灸巨阙七壮，在心下一寸。不效，更灸如前数。若先腹痛者，灸太仓二七壮，穴在心厌下四寸，脐上一夫，不止，更灸如前数。若吐下不禁，两手阴阳脉俱疾数者，灸心蔽骨下三寸，又脐下三寸，各六七十壮。若干呕者，灸间使各七壮，在手腕后三寸，两止，更灸如前数。若手足逆冷，灸三阴交各七壮，在足内踝直上三寸，廉骨际，末瘥，更灸如前数。若先下利者，灸谷门二七壮，在脐旁二寸，男左女右，一名大肠募。不瘥，更灸如前数。若下不止者，灸大都七壮，足大趾本节后内侧白肉际。若泄利所伤，烦欲死者，灸慈宫二十七壮，在横骨两边各二寸半，横骨在脐下，横门骨是，转筋在两臂及胸中者，灸手掌白肉际七壮，又灸膻中、中府、巨阙、胃脘、尺泽，并治筋拘头及足皆愈。走哺转筋，灸踵踝白肉际各三七壮。又灸小腹下横骨中央，随年壮。

　　转筋四厥，灸两乳根黑白际各一壮。转筋，灸涌泉六七壮，在足心下当KT 趾大筋上。

　　又大手足，灸脐上一寸十四壮，自不动，勿复持之。又灸股里大筋，去阴一寸。霍乱转筋，令病人合面正卧，伸两手着身，以绳横量两肘尖，头根据绳下，挟脊骨两边相去各一寸半，灸一百壮，无不瘥此华佗法。霍乱已死有暖气者，灸承筋七壮。起死人，取绳量围足从趾至跟，捻取等折一半以度，令一头至跟踏地处，引 上至度，头即是穴。又以盐纳脐中，灸二七壮。

　　卷二十膀胱腑方

　　杂补第七

　　（论一首 方三十首）论曰：彭祖云：使人力壮不老，房室不劳损气力，颜色不衰者，莫过麋角。其法刮为末十两，用生附子一枚合之，酒服方寸匕，日三，大良。亦可熬令微黄，单服之，亦令人不老。

　　然

　　卷二十膀胱腑方杂补第七

　　琥珀散

　　治虚劳百病，除阴痿精清力不足，大小便不利如淋状，脑门受寒气结在关元，强行阴阳，精少余沥，腰脊痛，四肢重，咽干口燥，食无常味，乏气力，远视KT KT 惊悸不安，五脏虚劳，上气喘闷方。

　　琥珀（一两，研） 芜菁子 胡麻子 车前子 蛇床子 菟丝子 枸杞子 子 麦门冬（各一升） 橘皮 肉苁蓉 松脂 牡蛎（各四两） 松子 柏子 荏子（各三两） 桂心石苇石斛 滑石 茯苓 川芎 人参 杜蘅 续断 远志 当归 牛膝 牡丹（各三两） 通草（三两半）上三十味各治下筛，合捣二千杵，盛以苇囊先食，服方寸匕，日三夜一。用牛羊乳汁煎令熟，常服令人强性轻身，益气消谷，能食，耐寒暑，百病除愈。虽御十女不劳损，令精实如膏，服后七十日可得行房，久服老而更少，发白反黑，齿落重生。

　　卷二十膀胱腑方杂补第七

　　苁蓉散

　　主轻身益气强骨，补髓不足，能使阴气强盛方。

　　肉苁蓉 五味子 远志 甘草（各一升） 生地黄（三十斤取汁） 楮实子 慎火草 干漆（各上八味以地黄汁浸一宿，出曝干复浸，令汁尽为散，空腹酒服方寸匕，日三，服三十日力倍常，虽御十女无损。

　　卷二十膀胱腑方杂补第七

　　秃鸡散

　　有房室人常服勿绝方。

　　蛇床子 菟丝子 五味子 远志 防风 巴戟 杜仲 苁蓉等分上八味治下筛，酒服方寸匕，日二。无室勿服。

　　卷二十膀胱腑方杂补第七

　　天雄散

　　治五劳七伤，阴痿不起衰损者方。

　　天雄 五味子 远志（各一两） 苁蓉（二两半） 蛇床子 菟丝子（各六两）上六味治下筛，酒服方寸匕，日三，常服勿止。

　　治阴下湿痒生疮，失精阴痿方：牡蒙 菟丝子 蛇床子 苁蓉 柏子仁（各二两）上五味治下筛，酒服方寸匕，日三，以知为度。

　　治阴痿精薄而冷方：苁蓉 钟乳 蛇床子 远志 续断 薯蓣 鹿茸（各三两）上七味治下筛，酒服方寸匕，日二，欲多房室，倍蛇床，欲坚倍远志。欲大倍鹿茸。欲多精倍钟乳。

　　治五劳七伤，庶事衰恶方：巴戟天 蛇床子 天雄 薯蓣（各三分） 雄蚕蛾（十枚） 五味子 石斛 苁蓉（各三分）菟上十一味治下筛，酒服方寸匕，日三。

　　卷二十膀胱腑方杂补第七

　　石硫黄散

　　极益房劳补虚损方。

　　石硫黄 白石英 鹿茸 远志 蛇床子 五味子 天雄 僵蚕 白马茎 菟丝子 女萎（各等分）上十一味治下筛，酒服方寸匕，日三。无房勿服。

　　又方 萝摩（六两） 五味子 酸枣仁 柏子仁 干地黄 枸杞根皮（各三两）上六味治下筛，酒服方寸匕，日三。

　　又方 车前子茎叶根治下筛，服方寸匕。强阴益精。

　　常饵补方：枸杞子（一斤） 天雄（三两） 苁蓉 石斛 干姜 菟丝子 远志 续断（各五两） 干地黄（上九味治下筛，酒服方寸匕，日二服，食无所忌，服药十日，候茎头紫色乃可行房。

　　治男子阴气衰，腰背痛，苦寒茎消少精，小便余沥出失精，囊下湿痒、虚乏，服此令人充实肌肤肥悦方：巴戟天 菟丝子 杜仲 桑螵蛸 石斛（各等分）上五味治下筛，酒服方寸匕，日一，常服佳。

　　又方 薯蓣 巴戟天 山茱萸 丹参 人参（各五分） 蛇床子 五味子（各四分） 天雄细辛（各三分） 桂心（二分） 干地黄（七分）上十一味治下筛，酒服方寸匕，日二夜一。

　　又方 五味子 蛇床子（各二两） 续断 牛膝（各三两） 车前子 苁蓉（各四两）上六味治下筛，酒服方寸匕，日二。

　　卷二十膀胱腑方杂补第七

　　杜仲散

　　益气补虚，治男子羸瘦短气，五脏痿损、腰痛不能房室方：杜仲 蛇床子 五味子 干地黄（各六分） 苁蓉 远志（各八分） 木防己 巴戟（各七分） 菟上九味治下筛，食前酒服方寸匕，日三，常服不绝佳。

　　卷二十膀胱腑方杂补第七

　　苁蓉散

　　补虚益阳，治阳气不足，阴囊湿痒，尿有余沥，漏泄虚损，云为不起方：苁蓉 续断 蛇床子（各八分） 天雄 薯蓣 五味子（各七分） 远志（六分） 干地黄巴戟天（各五分）上九味治下筛，酒服方寸匕，日三。凡病皆由醉饱后或疲极之后而合阴阳，致成此病也

　　卷二十膀胱腑方杂补第七

　　白马茎丸

　　治空房独怒，见敌不兴，口干汗出失精，囊下湿痒，尿有余沥，卵偏大引疼，膝冷胫酸，目中KT KT ，小腹急，腰脊强，男子百病方。

　　白马茎 石苇 天雄 远志 赤石脂 蛇床子 菖蒲 薯蓣 杜仲 栝蒌根 苁蓉 石斛上十八味为末，白蜜丸如梧子大，酒服四丸，日二服，渐加至二十丸，七日知，一月日百病愈。

　　治阴痿方：雄鸡肝（一具） 鲤鱼胆（四枚）上二味阴干为末，雀卵和丸如小豆大，吞一丸。

　　又方 菟丝子（一升） 雄鸡肝（二具）上二味为末，雀卵和丸如小豆大，每服一丸，日三。

　　又方 干漆 白术 甘草 菟丝子 苁蓉 牛膝 巴戟天 五味子 桂心（各三两） 石南石龙芮（各一两） 干地黄（四两）上十二味为末，蜜和丸如梧子，酒服二十丸，日三。

　　又方 用蜂房灰夜卧敷之。

　　又方 用原蚕蛾末连者一升，去头足毛羽，阴干为末，蜜丸如梧子，每服一丸，夜卧盐汤下之。

