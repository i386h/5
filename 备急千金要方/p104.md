<!-- { "loadSidebar": true } -->
　　又方 磁石五斤研，清酒三斗渍二七日，每服三合，日三夜一。

　　又方 常服天门冬亦佳。

　　又方 五味子一升新好者治下筛，酒服方寸匕，日三。稍加至三匕，无所慎，忌食猪鱼大蒜大醋。尽一剂即得力，百日以上可见功效。服药常令相续不绝，四时勿废，功能自知。

　　又方 菟丝子 蛇床子 五味子（各等分）上三味为末，蜜丸如梧子大，先食饮服三丸，日三。

　　又方 蛇床子 菟丝子 杜仲 苁蓉 五味子（各等分）上五味为末，蜜和丸如梧子大，酒服十四丸，日二夜一。

　　又方 蛇床子（末三两） 菟丝（汁二合）上二味相和涂上，日五遍。又方 蛇床子 苁蓉 远志（各三分） 附子（一分）上四味为末，以唾和丸如梧子大，实茎头内玉泉中。

　　又方 蛇床子（三分） 天雄 远志（各二分） 桂心（一分） 无食子（一枚）上五味为末。唾丸如梧子，涂茎头内玉泉中，稍时遍体热。

　　卷二十一消渴淋闭方

　　（凡四类）

　　卷二十一消渴淋闭方

　　消渴第一

　　（论六首 方五十三首 灸法七首）论曰：凡积久饮酒，未有不成消渴，然则大寒凝海而酒不冻，明其酒性酷热物无以加，脯炙盐咸，酒客耽嗜，不离其口，三 之后。制不由己，饮啖无度，咀嚼 酱不择酸咸，积年长夜，酣兴不解，遂使三焦猛热，五脏干燥，木石犹且焦枯，在人何能不渴。治之愈否，属在病者。若能如方节慎，旬月可瘳。不自爱惜，死不旋踵。方书医药实多有效，其如不慎者何？其所慎有三：一饮酒，二房室，三咸食及面。能慎此者，虽不服药而自可无他。不知此者，纵有金丹亦不可救，深思慎之。又曰：消渴之人，愈与未愈，常须思虑，有大痈，何者？消渴之人，必于大骨节间发痈疽而卒，所以戒之在大痈也，当预备痈药以防之。有人病渴利，始发于春，经一夏，服栝蒌、豉汁，得其力，渴渐瘥。然小便犹数甚，昼夜二十余行，常至三四升，极瘥不减二升也，转久便止，渐食肥腻，日就羸瘦，喉咽唇口焦燥，吸吸少气，不得多语，心烦热，两脚酸，食乃兼倍于常而不为气力者，当知此病皆由虚热所致。

　　治法可常服栝蒌汁以除热，牛乳、杏酪善于补，此法最有益。

　　治消渴除肠胃热实方：麦门冬 茯苓 黄连 石膏 葳蕤（各八分） 人参 龙胆 黄芩（各六分） 升麻（四分）枳上十三味为末，蜜丸如梧子大，以茅根一升，粟米三合煮汁，服十丸，日二。若渴则与此饮至足大麻亦得。

　　又方 栝蒌根 生姜（各五两） 生麦冬汁 芦根（切，各二升） 茅根（切，三升）上五味 咀，以水一斗，煮取三升，分为三服。

　　卷二十一消渴淋闭方消渴第一

　　茯神汤

　　泄热止渴，治胃腑实热，引饮常渴方。

　　茯神（二两，《外台》作茯苓） 知母（四两） 葳蕤（四两） 栝蒌根 生麦冬（各五两） 生地黄（六两） 小麦（二升） 淡竹叶（三升，切） 大枣（二十枚）上九味 咀，以水三斗，煮小麦、竹叶取九升，去滓下药，煮取四升，分四服。不论早晚，若渴即进。非但只治胃渴，通治渴患热者。

　　卷二十一消渴淋闭方消渴第一

　　猪肚丸

　　治消渴方。

　　猪肚（一具，治如食法） 黄连 粱米（各五两） 栝蒌根 茯神（各四两） 知母（三两）麦门冬（二两）上七味为末，纳猪肚中缝塞，安甑中蒸极烂，乘热入药，臼中捣可丸，如硬加蜜和丸如梧子大，饮服二十丸，日三。

　　又方 黄 茯神 栝蒌根 甘草 麦冬（各三两） 干地黄（五两）上六味 咀，以水八升，煮取二升半，去滓，分三服。日进一剂，服十剂佳。

　　卷二十一消渴淋闭方消渴第一

　　浮萍丸

　　治消渴方。

　　干浮萍 栝蒌根（等分）。

　　上二味为末，以人乳和丸如梧子大，空腹饮服二十丸，日三。三年病者，三日愈。治虚热大佳。

　　治消渴日饮水一石者方：铅丹（二两） 附子（一两） 葛根 栝蒌根（各三两）上四味为末，蜜丸如梧子，饮服十丸，日三。渴则服之，春夏减附子。

　　卷二十一消渴淋闭方消渴第一

　　黄连丸

　　治渴方。

　　黄连 生地黄（各一斤，张文仲云十斤）上二味绞地黄汁渍黄连出曝燥，复纳汁中，令汁尽，曝燥干为末，蜜丸如梧子，服二十丸，日三。食前后无拘。亦可为散，以酒服方寸匕。

　　卷二十一消渴淋闭方消渴第一

　　栝蒌粉

　　治大渴秘方。

　　深掘一大栝蒌根，浓削去皮至白处止，寸切，水浸一日一夜，易水经五日，取出烂捣碎研之，以绢袋滤，如出粉法干之，水服方寸匕，日三四。亦可作粉粥乳酪中食之，不限多少，瘥止。

　　又方 栝蒌粉和鸡子曝干，更杵为末，水服方寸七，日三。丸服亦可。

　　又方 水和栝蒌散服方寸匕。亦可蜜丸如梧子大，服三十丸。

　　又方 浓煮竹根汁饮之，瘥止。

　　又方 渍豉汁任性多少，饮之。

　　又方 以青粱米煮取汁，饮之，以瘥止。

　　论曰：夫内消之为病，当由热中所致，小便多于所饮，令人虚极短气。夫内消者，食物皆消作小便，又不渴。贞观十年梓州刺史李文博，先服白石英既久，忽房道强盛，经月余，渐患渴，经数日，小便大利，日夜百行，百方治之，渐以增剧，四体羸 ，不能起止，精神恍惚，口舌焦干而卒。此病虽稀，甚可畏也。利时六脉沉细微弱，服枸杞汤即效，但不能长愈。服铅丹散亦即减，其间将服除热宣补丸。

　　卷二十一消渴淋闭方消渴第一

　　枸杞汤

　　治渴而利者方。

　　枸杞枝叶（一斤） 黄连 栝萎根 甘草 石膏（各三两）上五味 咀，以水一斗，煮取三升，分五服，日三夜二。剧者多合，渴即饮之。

　　卷二十一消渴淋闭方消渴第一

　　铅丹散

　　治消渴，止小便数兼消中方。

　　铅丹 胡粉 甘草 泽泻 石膏 栝蒌根 赤石脂 白石脂（《肘后》作贝母）上八味各五分治下筛，水服方寸匕，日三。壮人服匕半。一年病者，一日愈。二年病者，二日愈。渴甚者，夜二服。腹痛者减之。丸服亦佳，每服十丸。伤多令人腹痛。（张文仲云药了经三两日，宜烂煮羊肝肚，空腹服之。或作羹亦得。宜汤淡食之，候小便得咸，更即宜苁蓉丸，兼煮散将息方。见《外台》第十一卷中）。

　　卷二十一消渴淋闭方消渴第一

　　茯神丸方

　　（《集验》名除热宣补丸，治肾消渴，小便数者）。

　　茯神 黄 人参 麦冬 甘草 黄连 知母 栝蒌根（各三两） 菟丝子（三合） 苁蓉干地黄 石膏（各六两）上十二味为末，牛胆汁三合，和蜜为丸如梧子大，以茅根煎汤，服三十丸，日二服。渐加至五十丸。

　　卷二十一消渴淋闭方消渴第一

　　酸枣丸

　　治口干燥内消方。

　　酸枣（一升五合） 酸安石榴子（五合） 覆盆子 葛根（各三两） 栝蒌根 茯苓（各三两半）两半） 桂心（一两六铢） 乌梅（五十枚）上十味为末，蜜丸，口含化，不限昼夜，以口中有津液为度，服尽复取含，无忌。

　　治消中，日夜尿七八升者方：用鹿角炙令焦为末，以酒服五分匕，日二。渐加至方寸匕。

　　又方 葵根如五升，盆大两束，以水五斗，煮取三斗，宿不食，平旦一服三升。

　　又方 沤麻汁服一升，佳。

　　论曰：强中之病，茎长兴盛，不交精液自出也，消渴之后，即作痈疽，皆由石热。凡如此等，宜服猪肾荠 汤，制肾中石热也。又宜服白鸭通汤（方见后二十六卷解石毒篇中）。

　　卷二十一消渴淋闭方消渴第一

　　猪肾荠汤方

　　猪肾（一具） 大豆（一升） 荠 人参 石膏（各三两） 茯神（一作茯苓） 磁石（绵裹）知母 葛根 栝蒌根 黄芩 甘草（各二两）上十二味 咀，以水一斗五升，先煮猪肾、大豆、取一斗，去滓下药，煮取三升，分三服。渴即饮之。下焦热者，夜辄合一剂，病势渐歇即止。

　　卷二十一消渴淋闭方消渴第一

　　增损肾沥汤

　　治肾气不足，消渴小便多，腰痛方。

　　羊肾（一具） 远志 人参 泽泻 桂心 当归 茯苓 龙骨 干地黄 黄芩 甘草 川芎（各二两） 麦门冬（一升） 五味子（半升） 生姜（六两） 大枣（二十枚）上十六味以水一斗五升，先煮羊肾，取一斗二升，次下诸药，取三升，分三服。

　　治下焦虚热，上注脾胃，从脾胃上注于肺，好渴利方：竹叶（切三升） 甘草（三两） 栝蒌根 生姜（各五两） 麦门冬 茯苓（各四两） 大枣（三十上九味 咀，先以水三斗，煮小麦，取一斗去滓澄清，取八升，去上沫，取七升煮药，取三升，为三服。

　　治渴利虚热，引饮不止，消热止渴方：竹叶（切，二升） 地骨皮（切，一升） 生地黄（切，一升） 生麦冬（一升半） 栝蒌根 石膏上十一味 咀，以水一斗二升，煮取四升，分四服。

　　卷二十一消渴淋闭方消渴第一

　　地黄丸

　　治面黄，手足黄，咽中干燥，短气，脉如连珠，除热止渴利，补养方。

　　生地黄汁 生栝蒌根汁（各二升） 生羊脂（三升） 白蜜（四升） 黄连（一升为末）上五味合煎，令可丸如梧子大，饮服五丸，日二。加至二十丸。若苦冷而渴，渴瘥，宜别服温药。

　　治渴小便数方：贝母（六分，一作知母） 茯苓 栝蒌根（各四分） 铅丹（一分） 鸡 中黄皮（十四枚）上五味治下筛，饮服方寸匕，日三，瘥后常服佳。长服不绝，则去铅丹，以蜜丸之，用麦饮下。

　　治渴利方：用生栝蒌根三十斤切，以水一石，煮取一斗半，去滓，以牛脂五合，煎取水尽，以温酒治渴小便利，复非淋者方：用榆白皮二斤切，以水一斗，煮取五升，每服三合，日三。

　　又方 小豆藿一把捣汁，顿服三升。

　　又方 取蔷薇根，水煎服之，佳。（《肘后》以治睡中遗尿）。

　　又方 三年重鹊巢烧末，以饮服之。（《肘后》以治睡中遗尿）。

　　又方 桃胶如弹丸大，含之咽津。

　　又方 蜡如鸡子大，以醋一升，煮二沸，适寒温顿服之。

