<!-- { "loadSidebar": true } -->
　　浸淫疮者，浅，搔之，蔓延长不止。瘙痒者，初如疥，搔之转生汁，相连者是也。

　　疮者，初作亦如肥疮，喜着手足，常相对生，随月生死，痛痒坼裂，春夏秋冬随瘥剧者是也。

　　有久痈余疮，败为深疽者，在 胫间喜生疮中水恶露寒冻不瘥，经年成骨疽，亦名疮。深烂青黑，四边坚强，中央脓血汁出，百药不瘥，汁溃好肉处皆虚肿，亦有碎骨出者，可温赤龙皮汤渍（方见二十三卷肠痈篇）。夏月日日洗，冬月四日一洗。青肉多可敷白 茹散（方见本卷痈疽门中）。食去恶肉，可三日一敷之止。后长敷家猪屎散（方见本卷痈疽门），得瘥止。取猪屎烧灰作末如粉，至疮中令满，白汁出吮去，随更敷之瘥止。若更青肉，复着白茹散，如前法家猪屎散取平复。

　　凡骨疽百药不瘥者，可疮上以次灸之，三日三夜便瘥。如疮不瘥，瘥而复发，骨从孔中出者，名为骨疽，取先死乌雌鸡一只，去肉取骨，熬焦如炭，取三家牛 木刮取屑，三家甑HT治瘭疽秘方：射干 甘草 枳实 升麻 干地黄 黄芩（各八分） 麝香（二分） 前胡（三分） 犀角（六分） 大黄（十分）上十味 咀，以水九升，煮取三升，下大黄一沸，去滓，纳麝，分三服，瘥止。亦不限剂数（《外台》无黄芩）。

　　治瘭疽着手足肩背、累累如米起色白，刮之汁出，瘥后复发方：黄 （六分） 升麻（四分） 款冬花（二分） 附子 苦参（《范汪》无） 赤小豆（各一分）上六味为末，酒服方寸匕，稍加，日三服。

　　卷二十二痈肿毒方瘭疽第六

　　猪蹄汤

　　治瘭疽诸疽，十指头 赤痒痛方。

　　白芷 大黄 芎 黄芩 黄连 甘草 细辛 本 当归 藜芦 莽草（各一两）上十一味 咀，以水二斗，先煮猪蹄一具，取一斗煮药，取五升浸疮，即瘥。

　　又方 灶屋尘 灶突尘 釜下土（各一斤）上三味合研令匀，以水一斗煮三沸，取汁洗，日三四度。

　　治瘭疽着手足肩背，忽发累累如赤豆，剥之汁出方：又方 剥去疮痂，以温醋泔清洗之，以胡燕窠和百日男儿屎如膏，敷之。

　　又方 腊月糖昼夜连浸数日，乃愈。

　　鲫鱼（一枚，长三寸者） 乱发（如鸡子大） 猪脂（一升）上三味，煎为膏敷之。

　　治瘭疽浸淫多汁，日渐大方：黄连（二两） 胡粉 甘草 茹（各二分）上四味治下筛，以粉疮上，日三四度。

　　又方 青木香 滑石 龙骨（各三两） 胡粉（一两） 米粉（一升）上五味为末，稍粉病上，日三。

　　又方 芜菁子熬捣碎，帛裹展转敷上良。

　　又方 麻子熬作末，摩上良。

　　又方 酒和面敷之。

　　又方 以猪胆敷之良。

　　又方 乱发灰服方寸匕，日三。亦治发背。

　　又方 芸薹菜煮取汁一升服之，并食干熟芸薹数顿，少与盐酱。冬月研子，水和服之又方 枸杞根并葵根叶煮汁，煎令如饴，随意服之。

　　治疽溃后方：以盐汤洗拭了，烧皂荚灰粉上，良。

　　又方 牛耳中垢敷之良。

　　又方 梁上尘和车 中脂敷之。

　　又方 生麻油滓，绵裹布疮上，虫出。

　　又方 以沸汤灌疮中三四遍（汤一作饧）。

　　治疽似痈而小有异，脓如小豆汁，今日去明日满者方：用芸薹熟捣，湿布袋盛之，埋热灰中更互熨之，不过二三度安瘥，冬用干者。

　　又方 皂荚煎汤洗疮拭干，以柏皮为末敷，勿令作痂。

　　治风疽方（凡脚 及曲 中痒，搔则黄汁出是也，灸法见后）：以青竹筒一枚，径一寸半，长三尺，中着大豆一升，以糠、马屎二种烧取火，当竹筒中烧之，以器承两头取汁，先以泔清和盐，热洗疮了，即涂豆汁，不过三度，极效。

　　又方 嚼胡麻敷，以绵裹之，日易神良。

　　治石疽，状如痤疖而皮浓方：捣谷子敷之。亦治金疮。

　　治久痈疮败，坏成骨疽方：用龙骨末，粉疮四面，浓二分。以膏着疮中，日二易。虫出如发，尽愈。膏方如下。

　　大虾蟆（一枚自死者） 乱发（如鸡子大） 猪脂（一斤）上三味，取二味纳脂中煎，略消尽，下待冷，更纳盐一合搅和，充前用。

　　治疮久不瘥，瘥而复发，骨从孔中出，名骨疽方：以猪胆和楸叶捣，封之。

　　又方 捣白杨叶末，敷之。

　　又方 捣芜菁子敷之，帛裹，日一易。

　　又方 穿地作坑，口小里大，深二尺，取干鸡屎二升，以艾及荆叶捣碎，和鸡屎令可燃火，坑中烧之，令烟出，纳疽于坑中熏之，以衣拥坑口，勿泄气，半日当有虫出，甚效。

　　治附骨疽方：槲皮烧为末，饮服方寸匕。

　　又方 新剥鼠皮如钱孔大，贴肿上，即脓出。已溃者，取猪脊上脂，贴之。

　　治疽卒着五指，筋急不得屈伸方：灸踝骨中央数十壮，或至百壮。

　　治久疽方：用鲫鱼一枚，破腹勿损，纳白盐于腹中，以针缝之，入铜器中火上煎，令干作末，敷疽疮中。无脓者，以猪脂和敷上，小痛毋怪也，十日瘥。

　　又方 灸间使后一寸，随年壮，立瘥。

　　卷二十二痈肿毒方瘭疽第六

　　苦瓠散

　　治浸淫疮方（疮表里相当名浸淫疮）。

　　苦瓠（一两） 蜂房 蛇蜕（各半两） 大豆（半合） 梁上尘（一合）上五味治下筛，以粉为粥和敷纸上，贴之，日三。（《古今录验》无大豆。）又方 煎饼乘热拓之。亦治细癣。

　　又方 猪牙车骨年久者，槌破烧令脂出，热涂之。

　　又方 苦楝皮若枝，烧作灰敷上，干者以猪脂和涂之。并治小儿秃疮及诸恶疮。

　　治 疮方：用醋一升温令沸，以生薤一把纳中，封疮上，瘥为度。

　　又方 捣桃叶和鲤鱼 糁封之。亦可以 敷上。

　　又方 炒腊月饴糖敷之。

　　又方 烧故履系为末，敷之。

　　又方 烧松根取脂涂之。

　　治燥 方：用醋和灰涂之。

　　又方 以热牛屎涂之。

　　治湿 方：烧干虾蟆和猪脂敷之。

　　治 疥百疗不瘥方：楝实（一升） 桃皮 苦参 地榆根（各五两）上四味 咀，以水一斗，煮取五升，温洗之，日一度。治久 疥湿疮，浸淫日广，痒不可堪，搔之黄汁出。

　　瘥后复发方：用羊蹄根净去土，细切，熟熬，以醋和，熟捣，洗净疮敷上，一时顷，以冷水洗之，日一度。又阴干作末，痒时搔则汁出，以粉之，又以生葱根揩之。（《千金翼》无葱字。）治一切 疮（凡脚 及曲 中痒，搔则黄汁出，是名风疽）：灸足大指歧间二七壮。

　　又灸大趾头亦佳。

　　治诸疮因风致肿方：烧白芋灰温汤和，浓三分敷疮上，干即易，五六度瘥。

　　又方 栎根皮三十斤锉，以水三斛，煮令热，下盐一把，令的的然热浸疮，当出脓血，日日为之瘥止。

　　治恶露疮方：捣薤叶敷疮口，以大艾炷灸药上，令热入内即瘥。

　　治恶疮方：矾石 松脂 乱发 蜡（各二分） 猪膏（四两）上五味煎发候消，纳矾石，次纳松脂，次纳蜡，去滓，先刮洗疮令净，然后用药涂之，日二三。不痛久疮，时愈新疮、迟愈 、疥、痒疮、头秃者，皆即愈生发。

　　又方 烧扁竹灰和楮白汁涂之。

　　又方 羊屎、麻根烧烟断膏和封上。有汁者，干敷之。

　　又方 以面一升作饼大小覆疮，灸上令热，汁出尽瘥。

　　治恶疮似火烂洗汤：用白马屎曝干，以河水和煮十沸，绞出汁洗之。

　　治恶疮，其大如钱，名曰马疥疮：以水渍自死蛇一头，令烂去骨，以汁涂之，随瘥。

　　治恶疮十年不瘥似癞方：蛇蜕皮一具烧为末下筛，猪脂和敷。醋和亦得。

　　又方 苦瓠一枚，碎煮汁洗之，日三度。又煎以涂癣甚良。当先以泔净洗乃涂，三日又方 烧 猪屎敷之。

　　又方 盐汤洗捣地黄叶贴之。

　　又方 烧莨菪子为末敷之。

　　又方 烧鲫鱼灰和酱清敷之。

　　卷二十二痈肿毒方瘭疽第六

　　乌膏

　　治恶疮方。

　　雄黄 雌黄 芎 升麻 乌头 防己 竹灰 黄连 黄柏 水银（各二两） 胡粉（一分） 蜡（三两） 杏仁（三十枚） 巴豆（二十枚） 松脂 乱发（各一鸡子大）上十六味 咀，以猪膏三升急煎，令发消，去滓，停小冷，入真珠三钱匕，搅令相得以敷之。凡用膏，先净洗疮拭干，乃敷上，敷讫以赤石脂、黄连散粉之。（《翼方》无竹灰、水银治种种诸疮不愈者方：水银（一两） 黄连（二两） 经墨（三分）上三味治下筛，以不中水猪脂和敷上，不过二三度瘥，神良。若欲多作任人，水银大须熟研。其药惟不治金疮。

　　治反花疮并治积年诸疮方：取牛蒡根熟捣，和腊月猪脂封上，瘥止。并治久不瘥诸肿、恶疮、漏疮等，皆瘥。

　　又方 取马齿菜捣封上，瘥止。

　　又方 取蜘蛛膜粘贴，数易之，瘥止。

　　治身疮及头疮不止方：取菖蒲为末，敷上，日三夜二。

　　治疮久不瘥者方：芜荑 藜芦（各一两） 姜黄 青矾 雄黄（各一分） 苦参 沙参（各三两） 附子（一枚）上八味治下筛，先以盐汁洗疮，去痂，干拭敷上，小儿一炊久剥去之，大人半日才剥，再敷，不过三四度愈。

　　治诸疮久不瘥，并治六畜方：用枣膏三升，水三斗，煮取一斗半，数洗取愈。

　　治代指方：用甘草二两 咀，水五升，煮取一升半，渍之。

　　又方 以唾和白 砂，搜面作碗子，盛唾，次着 砂如枣许，以爪指着中，一日瘥。

　　又方 以毛杂黄土作泥，泥指上，浓五分，纳 灰中煨之，令热可忍，泥干即易，不过数度瘥。

　　又方 刺指热饭中二七遍。

　　又方 以麻沸汤渍之即愈。

　　又方 单煮地榆汤渍之半日。

　　又方 取姜黄、葱叶煮沸渍之。

　　又方 以蜀椒四合，水一升，煮三沸渍之。

　　又方 先刺去脓血，炙鱼 皮令温，以缠裹周匝，痛止便愈。

　　治指痛欲脱方：猪脂和盐煮令消，热纳指中，一食久住。（《翼方》和干姜。）治手足指掣痛不可忍方：用酱清和蜜，温涂之。

　　又方 灸指端七壮，立瘥。

　　治手足指逆胪方（此缘厕上搔头所致）：还坐厕上以指倒捋二七下，即瘥。

　　又方 真珠（一分） 干姜（二分）上二味捣，以粉疮上，日三。

　　治手足皴裂逆胪代指方：酒搦猪胰洗之，慎风冷。

　　治冬月冒涉冻凌面目手足皴瘃，及治热痛欲瘃方：用麦窠煮令浓，热洗之。

