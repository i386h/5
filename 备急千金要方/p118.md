<!-- { "loadSidebar": true } -->
　　若干疥、白癣勿服。（《千金翼》云：痈疽皆可服之。）治寒热疮及风疥、诸杂疮方：韭根 矾石 雄黄 藜芦 瓜蒂 胡粉（各一分） 水银（三分）上七味，以柳木研水银使尽，用猪脂一升煮藜芦、韭根、瓜蒂三沸，去滓，纳诸药和调，令相得即成，以敷之神良。（《救急方》以此用治癣疮。

　　卷二十三痔漏方疥癣第四

　　茹膏

　　治一切恶疮疥癣、疽漏 方。

　　茹 野狼牙 青葙 地榆 藜芦 当归 蓄 羊蹄根（各二两） 蛇床子 白蔹（各六分）漏芦（二分）上十一味，捣，以苦酒渍一宿，明旦以成煎猪膏四升煎之，三上三下，膏成绞去滓，纳后药如下。

　　雄黄 雌黄 硫黄 矾石 胡粉 松脂（各二两） 水银（三两）上七味，细研，看水银散尽，即倾前膏中，以箸十只搅数百遍止，用瓷器密贮，勿令泄气。煎膏法，取微火熬，急则不中用。敷药不可近眼及阴。先研雄黄等令细，俟膏小冷，即和搅敷之。

　　治疥疽诸疮方：水银 胡粉（各六两） 黄连 黄柏（各八分） 姜黄（十分） 矾石 附子 蛇床子 苦参（各三上九味，水银、胡粉别研如泥，余为末，以成煎猪膏合和研，令调敷之。（《翼方》无姜黄。）治久疥癣方：丹砂 雄黄 雌黄（刘涓子无） 乱发（洗净） 松脂 白蜜（各一两） 茹（三两）猪脂（二上九味，先煎发，令消尽，纳松脂、白蜜，三上三下，去滓，纳诸末更一沸止，敷之。

　　（《翼方》用蜡，不用蜜。）又方 水银 矾石（一作 石） 黄连（一作雄黄） 蛇床子（各一两）上四味，为末，以猪脂七合和搅，不见水银为熟，敷之。（一方加藜芦一两，又云 茹治诸疮疥癣，久不瘥者方：水银（一斤） 腊月猪脂（五升）上二味，以铁器中垒灶，用马通火七日七夜，勿住火，出之，停冷取膏，去水银不妨别用，以膏敷一切疮，无不应手立瘥。（《千金翼》用水银粉和猪脂涂之。）又方 特牛尿 羊蹄根（各五升）上二味，以牛尿渍羊蹄根一宿，日曝干复纳尿中，取尽止，作末，敷诸疮。（《千金翼》云：和猪脂用更精。）又方 拔取生乌头十枚，切煮汁，洗之瘥。

　　论曰：凡诸疮癣，初生时或始痛痒，即以种种单方救之，或嚼盐涂之，又以谷汁敷之，又以蒜墨和敷之。（《翼方》以蒜作酥。）又以姜黄敷之，又以鲤鱼 掺敷之，又以牛李子汁敷之。若以此救不瘥，乃以前诸大方治之。

　　治细癣方：蛇床子 白盐（一作白垩） 羊蹄根（各一升） 赤葛根 苦参 菖蒲（各半斤） 黄连莽草上八味， 咀，以水七升，煮取三升，适寒温洗身，如炊一石米顷为佳，澄清后，当微温用之，满三日止。

　　又方 以羊蹄根于石上，苦酒磨敷之，欲敷先刮疮，以火炙干后，敷四五遍。（《翼方》云：捣羊蹄根，着瓷器中，以白蜜和，临用先刮疮，令伤敷之，如炊一石米，又拭去，更以三年大醋和涂之。若疮处不伤，即不瘥）。

　　又方 羊蹄根五升，以桑柴灰汁煮四五沸以洗之。凡方中用羊蹄根，皆以日未出时采之佳。

　　又方 菖蒲末五斤，以酒五升渍釜中蒸之，使味出，先绝酒一日，每服一升，或半升又方 干荆子烧中央，以器承两头取汁，刮疮令伤，涂之。

　　治癣方：取煎饼热拓，不限多少，日一遍，良。亦治浸淫疮。

　　又方 净洗疮，取酱瓣、雀屎和敷之，瘥止。（《翼方》云：取酱和尿涂之。）又方 水银、芜荑和酥敷之。

　　又方 日中午捣桃叶汁敷之。

　　又方 捣刺蓟汁敷，并服之。

　　又方 烧蛇蜕一具，酒调服之。

　　又方 服地黄汁佳。

　　又方 服驴尿良。

　　又方 捣羊蹄根和乳涂之。

　　又方 醋煮艾涂之。

　　又方 捣莨菪根，蜜和敷之。（《翼方》无根字。）治湿癣肥疮方：用大麻 敷之，五日瘥。

　　治癣久不瘥者方：取自死蛇烧作灰，以猪脂和涂即瘥。

　　治小儿癣方：以蛇床子捣末，猪脂和敷之。

　　治瘙痒方：以水银和胡粉敷之。

　　治身体瘙痒，白如癣状者方：楮子（三枚） 猪胰（一具） 盐（一升） 矾石（一两）上四味，以苦酒一升合捣，令熟拭身，日三。

　　治 易方：以三年醋磨乌贼骨，先以布摩肉，令赤敷之。

　　又方 醋磨硫黄涂上。（《集验方》磨硫黄、附子，使熟，将卧以布拭病上，乃以药敷之）。

　　又方 取蜣螂捣烂涂之，当揩令热封上，一宿瘥。

　　又方 白蔹 薰陆香上二味，为末，揩上，井水服之。

　　又方 硫黄 雌黄 槲皮（烧，等分） 蛇蜕（一具）上四味，捣筛，以清漆合和，薄涂白处。欲涂时，先以巴豆半截拭白处，皮微破，然后敷之，不过三两度。

　　又方 硫黄 水银 矾石 灶墨（等分）上四味，捣末，纳坩子中，以葱涕和研，临卧敷病上。

　　卷二十三痔漏方疥癣第四

　　九江散

　　治白癜风，及二百六十种大风方。

　　当归（七分） 石南（六分） 附子 踯躅 秦艽 菊花 干姜 防风 雄黄 丹砂 麝香斑蝥（各十六分） 蜀椒 连翘 鬼箭羽（各一分） 石长生 知母（各八分） 鬼臼（十一分） 人参 王不留行 石斛 天雄 乌头 独活 防己 莽草（各十二分） 水蛭（百枚）蜈蚣（三枚） 虻虫 地胆（各十枚）上三十味，诸虫皆去足翘，熬炙令熟为散，酒服方寸匕，日再。其病入发，令发白，服之百日愈，发还黑。

　　又方 天雄 白蔹 黄芩（各三两） 干姜（四两） 附子（一两） 商陆 踯躅（各一升）上七味，治下筛，酒服五分匕，日三。

　　又方 酒服生胡麻油一合，日三，稍稍加至五合。慎生冷、猪、鸡、鱼、蒜等。百日服五斗瘥。

　　治白癜方：矾石 硫黄（等分）上二味，为末，醋和敷之。

　　又方 平旦以手掉取韭头上露涂之，极效。

　　又方 取罗摩草煮汁拭之，亦揩令伤 白汁涂之。

　　又方 锻石松脂酒主之。（方见卷末。）又方 以蛇蜕皮熬，摩数百过，弃置草中。

　　又方 树空中水洗桂末，唾和涂之，日三。

　　又方 以水银数数拭之，令热即消，瘥乃止。

　　治凡身诸处白驳渐渐长似癣，不瘥方：取鳗鲡鱼脂涂之。先揩病上使痛，然后涂之。

　　又方 灸左右手中指节去延外宛中三壮，未瘥报之。

　　治皮中紫赤疵痣，去靥秽方：干漆 雌黄 矾石（各三两） 雄黄（五两） 巴豆（十五枚） 炭皮（二斤）上六味，治下筛，鸡子白和涂，故帛贴病上，日二易。

　　治赤疵方：用京墨、大蒜、鳝血合涂之。

　　治赘疵痣方：雄黄 硫黄 真珠 矾石 巴豆 茹 藜芦（各一两）上七味，治下筛，以真漆合和如泥，以涂点病上，须成疮及去面 皮中紫，不耐漆人不得用，以鸡子白和之。

　　去疣目方：松柏脂合和涂之，一宿失矣。

　　又方 以石硫黄揩六七遍。

　　又方 以杏仁烧令黑，研膏涂上。

　　又方 以猪脂痒处揩之，令少许血出，即瘥。

　　又方 苦酒渍锻石六七日，滴取汁点疣上小作，疣即落。

　　又方 取牛口中涎，数涂自落。

　　又方 着艾炷疣目上，灸之三壮即除。

　　卷二十三痔漏方

　　恶疾大风第五

　　（论一首 方十首）论曰：恶疾大风有多种不同，初得虽遍体无异，而眉发已落。有遍体已坏，而眉须俨然。有诸处不异好人，而四肢腹背有顽处，重者手足十指已有堕落。有患大寒而重衣不暖，有寻常患热，不能暂凉。有身体枯槁者，有津汁常不止者，有身体干痒彻骨，搔之白皮如麸，手下作疮者。（《外台》作卒不作疮。）有疮痍荼毒重叠而生，昼夜苦痛不已者，有直置顽钝不知痛痒者。其色亦有多种，有青、黄、赤、白、黑、光明、枯暗。此候虽种种状貌不同，而难疗易疗，皆在前人不由医者，何则？此病一着，无问贤愚，皆难与语，何则？口顺心违，不受医教，直希望药力，不能求已，故难疗易疗，属在前人，不关医药。予尝手疗六百余人，瘥者十分有一，莫不一一亲自抚养，所以深细谙委之。姑与其语，觉难与语不受入，即不须与疗，终有触损，病既不瘥，乃劳而无功也。又神仙传，有数十人皆因恶疾而致仙道何者？皆由割弃尘累，怀颖阳之风，所以非止瘥病，乃因祸而取福。故余所睹病者，其中颇有士大夫，乃至有异种名人，及遇斯患，皆爱恋妻孥，系着心髓不能割舍，直望药力，未肯近求诸身，若能绝其嗜欲，断其所好，非但愈疾，因兹亦可自致神仙。余尝问诸病患，皆云自作不仁之行，久久并为极猥之业，于中仍欲更作云。为虽有悔言而无悔心，但能自新，受师教命，食进药饵，何有不除。余以贞观年中，将一病士入山，教服松脂，服至百日，须眉皆生。由此观之，唯须求之于己，不可一仰医药者也。然有人数年患身体顽痹，羞见妻子，不告之令知，其后病成，状貌分明，乃云犯药卒患，此皆自误，然斯疾虽大，疗之于微，亦可即瘥。

　　此疾一得，远者不过十年皆死，近者五六岁而亡。然病者自谓百年不死，深可悲悼。一遇斯疾，即须断盐，常进松脂，一切公私物务释然皆弃，犹如脱屐。凡百口味，皆须断除，渐渐断谷，不交俗事，绝乎庆吊，幽隐岩谷，周年乃瘥。瘥后终身慎房事，犯之还发。兹疾有吉凶二义，得之修善即吉，若还同俗类，必是凶矣。今略述其由致，以示后之学人，可览而思焉。

　　豆治恶疾方：用细粒乌豆，择取摩之皮不落者，取三月四月天雄乌头苗及根，净去土勿洗，捣绞取汁，渍豆一宿，漉去，曝干，如此七番。始堪服，初服三枚，渐加至六七枚，日一服。禁房室、猪

　　卷二十三痔漏方恶疾大风第五

　　岐伯神圣散

　　治万病，痈疽癞疹癣，风痿骨肉疽败，百节痛、眉毛发落，身体淫淫跃跃痛痒、目痛烂，耳聋齿龋，痔 方。

　　天雄 附子 茵芋（《外台》作 草） 踯躅 细辛 乌头 石南 干姜（各一两） 蜀椒防风 菖蒲（各二两） 白术 独活（各三两）上十三味，治下筛，酒服方寸匕，日三，勿增之。

　　卷二十三痔漏方恶疾大风第五

　　野狼毒散

　　治恶疾方。

　　野狼毒 秦艽（等分）上二味，治下筛，酒服方寸匕，日三，服五十日愈。

　　又方 炼松脂投冷水中二十遍，蜜丸，服二丸，遇饥即服之，日三。鼻柱断离者，二百日服之瘥。断盐及杂食、房室。又以天门冬酒，服百日愈。

