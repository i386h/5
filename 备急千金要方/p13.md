<!-- { "loadSidebar": true } -->
　　盐（五升，熬令赤） 鸡毛（一把，烧作灰）上二味，以水一石煮盐作汤，纳鸡毛灰着汤中，适冷暖以浴，大良。又浴妇人阴冷肿痛，凡风肿，面欲裂破者，以紫汤一服瘥，神效。（紫汤是炒黑豆作者）治产后中风头面手臂通满方：大豆三升，以水六升，煮取一升半，去豆澄清，更煎取一升。纳白术八两，附子、独活各三两，生姜八两，添水一斗，煮取五升，纳好酒五升，合煎，取五升，去滓，分五服，日三夜二，间粥频服三剂。

　　卷三妇人方中中风第十二

　　茯神汤

　　治产后忽苦，心中忡悸，或志意不定，恍恍惚惚，言语错谬，心虚所致方。

　　茯神（四两） 人参 茯苓（各三两） 芍药 甘草 当归 桂心（各一两） 生姜（八两）大枣（三十枚）上九味 咀，以水一斗，煮取三升，去滓，分三服，日三良。

　　卷三妇人方中中风第十二

　　远志汤

　　治产后忽苦心中忡悸不定，志意不安，言语错误，惚惚愦愦，情不自觉方。

　　远志 麦门冬 人参 甘草 当归 桂心（各二两） 芍药（一两） 茯苓（五两） 生姜（六两） 大枣（二十枚）上十味 咀，以水一斗煮取三升，去滓，分三服，日三。羸者分四服。产后得此，正是心虚所致。无当归用芎 ，若其人心胸逆气，加半夏三两。

　　卷三妇人方中中风第十二

　　茯苓汤

　　治产后暴苦心悸不安，言语错谬，恍恍惚惚，心中愦愦，此皆心虚所致方。

　　茯苓（五两） 甘草 芍药 桂心 当归（各二两） 生姜（六两） 麦门冬（一升） 大枣（三十枚）上八味 咀，以水一斗，煮取三升，去滓，分三服，日三。无当归可用芎 。若苦心志不安，加人参二两，亦可纳远志二两。若苦烦闷短气，加生竹叶一升，先以水一斗三升，煮竹叶取一斗，纳药。若有微风，加独活三两，麻黄二两，桂心二两，用水一斗五升。若颈强苦急，背膊强者，加独活，葛根各三两，麻黄、桂心各二两，生姜八两，用水一斗半。

　　卷三妇人方中中风第十二

　　安心汤

　　治产后心忡悸不定，恍恍惚惚，不自知觉，言语错误，虚烦短气，志意不定，此是心虚所致方。

　　远志 甘草（各二两） 人参 茯神 当归 芍药（各三两） 麦门冬（一升） 大枣（三十枚）上八味 咀，以水一斗，煮取三升，去滓，分三服，日三。若苦虚烦短气者，加淡竹叶二升，水一斗二升，煮竹叶取一斗，纳药。若胸中少气者，加甘草为三两善。

　　卷三妇人方中中风第十二

　　甘草丸

　　治产后心虚不足，虚悸，心神不安，吸吸乏气，或若恍恍惚惚，不自知觉者甘草 远志 菖蒲（各三两） 人参 麦门冬 干姜 茯苓（各二两） 泽泻 桂心（各一两） 大枣（五十枚）上十味为末，蜜和丸如大豆，酒服二十丸，日四五服，夜再服，不知稍加。若无泽泻，以白术代之。若胸中冷，增干姜。

　　卷三妇人方中中风第十二

　　人参丸

　　治产后大虚，心悸，志意不安，不自觉恍惚恐畏，夜不得眠，虚烦少气方。

　　人参 甘草 茯苓（各三两） 麦门冬 菖蒲 泽泻 薯蓣 干姜（各二两） 桂心（一两）上十味为末，以蜜枣膏和丸如梧子，未食酒服二十丸，日三夜一，不知稍增。若有远志，纳二两佳。若风气加当归、独活各三两。亦治男子虚损心悸。

　　卷三妇人方中中风第十二

　　大远志丸

　　治产后心虚不足，心下虚悸志意不安，恍恍惚惚，腹中拘急痛，夜卧不安，胸中吸吸少气，内补伤损，益气，安定心神，亦治虚损方。

　　远志 甘草 桂心 茯苓 麦门冬 人参 当归 白术 泽泻 独活 菖蒲（各三两）薯蓣 阿胶（各二两） 干姜（四两） 干地黄（五两）上十五味为末，蜜和丸如大豆，未食温酒服二十丸，日三，不知稍增，至五十丸。若大虚，身体冷，少津液，加钟乳三两为善。

　　卷三妇人方中

　　心腹痛第十三

　　（方二十六首）

　　卷三妇人方中心腹痛第十三

　　蜀椒汤

　　治产后心痛，此大寒冷所为方。

　　蜀椒（二合） 芍药（一两） 当归 半夏 甘草 桂心 人参 茯苓（各二两） 蜜（一升）上十味 咀，以水九升，煮椒令沸，然后纳诸药，煮取二升半，去滓，纳姜汁及蜜煎取三升，一服五合，渐加至六合，禁勿冷食。

　　卷三妇人方中心腹痛第十三

　　大岩蜜汤

　　治产后心痛方。

　　干地黄 当归 独活 甘草 芍药 桂心 细辛 小草（各二两） 吴茱萸（一升） 干姜（三两）上十味 咀，以水九升，煮取三升，纳蜜五合重煮，分三服，日三。（胡洽不用独活、桂心、甘草，《千金翼》不用蜜）

　　卷三妇人方中心腹痛第十三

　　干地黄汤

　　治产后两胁满痛，兼治百病方。

　　干地黄 芍药（各三两） 当归 蒲黄（各二两） 生姜（五两） 桂心（六两） 甘草（一两）上八味 咀，以水一斗，煮取二升半，去滓，分三服，日三。

　　卷三妇人方中心腹痛第十三

　　芍药汤

　　治产后苦少腹痛方。

　　芍药（六两） 桂心 生姜（各三两） 甘草（二两） 胶饴（八两） 大枣（十二枚）上六味 咀，以水七升，煮取四升，去滓，纳饴令烊，分三服，日三。

　　卷三妇人方中心腹痛第十三

　　当归汤

　　治妇人寒疝，虚劳不足，若产后腹中绞痛方。

　　当归 芍药（各二两，《子母秘录》作甘草） 生姜（五两） 羊肉（一斤）上四味 咀，以水八升煮羊肉，熟取汁煎药，得三升，适寒温服七合，日三。（《金匮要略》、胡洽不用芍药，名小羊肉汤。）

　　卷三妇人方中心腹痛第十三

　　桃仁芍药汤

　　治产后腹中疾痛方。

　　桃仁（半升） 芍药 川芎 当归 干漆 桂心 甘草（各二两）上七味， 咀，以水八升，煮取三升，分三服。

　　卷三妇人方中心腹痛第十三

　　羊肉汤

　　治产后及伤寒，大虚上气，腹痛兼微风方。

　　肥羊肉（二斤，无羊肉用獐鹿肉代） 茯苓 黄 干姜（各三两） 甘草 独活 桂心人参（各二两） 麦门冬（七合） 生地黄（五两） 大枣（十二枚）上十一味， 咀，以水二斗，煮肉，取一斗，去肉纳药，煮取三升半，分四服，日三夜一。（《千金翼》无干姜）

　　卷三妇人方中心腹痛第十三

　　羊肉当归汤

　　治产后腹中心下切痛，不能食，往来寒热，中风乏气力方。

　　羊肉（三斤） 当归 黄芩（《肘后》用黄 ） 芎 防风（《肘后》用人参） 甘草（各二上八味， 咀，以水一斗二升，先煮肉熟，减半，纳余药，取三升，去滓，分三服，日三。（胡洽以黄 代黄芩，白术代芍药，名大羊肉汤。《子母秘录》以桂心代防风，加大枣十七枚良）

　　卷三妇人方中心腹痛第十三

　　羊肉杜仲汤

　　治产后腰痛咳嗽方。

　　羊肉（四斤） 杜仲 紫菀 当归 白术 桂心（各三两） 五味子 细辛 款冬花 人参上十八味， 咀，以水二斗半煮肉，取汁一斗五升，去肉纳药，煎取三升半，去滓，分五服，日三夜二。

　　卷三妇人方中心腹痛第十三

　　羊肉地黄汤

　　治产后三日腹痛，补中益脏，强气力消血方。

　　羊肉（三斤） 生地黄（切，二升） 桂心 当归 甘草 芎 人参（各二两） 芍药（三两）上八味 咀，以水二斗煮肉，取一斗，去肉纳药煎取三升，分四服，日三夜一。

　　卷三妇人方中心腹痛第十三

　　内补当归建中汤

　　治产后虚羸不足，腹中 痛不止，吸吸少气，或苦小腹拘急，痛引腰背，不能饮食，产后一月，日得服四、五剂为善，令人力壮方。

　　当归（四两） 芍药（六两） 甘草（二两） 生姜（六两） 桂心（三两） 大枣（十枚）上六味 咀，以水一斗，煮取三升，去滓，分三服，一日令尽。若大虚纳饴糖六两，汤成纳之于火上暖，令饴消。若无生姜则以干姜三两代之。若其人去血过多，崩伤内竭不止，加地黄六两，阿胶二两。合八种作汤，或去滓，纳阿胶。若无当归以芎 代之。

　　卷三妇人方中心腹痛第十三

　　内补芎汤

　　治妇人产后虚羸及崩伤过多，虚竭，腹中绞痛方。

　　芎 地黄（各四两） 芍药（五两） 桂心（二两） 甘草 干姜（各三两） 大枣（四十枚）上七味， 咀，以水一斗二升，煮取三升，去滓，分三服，日三。不瘥，复作，至三剂。若有寒，苦微下，加附子三两，治妇人虚羸少气，伤绝，腹中拘急痛，崩伤虚竭，面目无色

　　卷三妇人方中心腹痛第十三

　　大补中当归汤

　　治产后虚损不足，腹中拘急或溺血，少腹苦痛，或从高堕下犯内，及金疮血多，内伤男子亦服之方。

　　当归 续断 桂心 芎 干姜 麦门冬（各三两） 芍药（四两） 吴茱萸（一升） 干地黄（六两） 甘草 白芷（各二两） 大枣（四十枚）上十二味 咀，以酒一斗，渍药一宿，明旦以水一斗合煮，取五升，去滓，分五服，日三夜二，加黄 二两益佳。

　　卷三妇人方中心腹痛第十三

　　桂心酒

　　治产后小腹痛及猝心腹痛方。

　　桂心三两，以酒三升，煮取二升，去滓，分三服，日三。

　　卷三妇人方中心腹痛第十三

　　生牛膝酒

　　治产后腹中苦痛方。

　　生牛膝五两，以酒五升，煮取二升，分二服。若用干牛膝根以酒渍一宿，然后可煮。

　　治产后腹中如弦，常坚痛无聊赖方：当归末二方寸匕，纳蜜一升煎，适寒温顿服之。

　　卷三妇人方中心腹痛第十三

　　吴茱萸汤

　　治妇人先有寒冷，胸满痛，或心腹刺痛，或呕吐食少，或肿，或寒，或下痢，气息绵欲绝，产后益剧，皆主之方。

　　吴茱萸（二两） 防风 桔梗 干姜 甘草 细辛 当归（各十二铢） 干地黄（十八铢）上八味 咀，以水四升煮取一升半，去滓，分再服。

　　卷三妇人方中心腹痛第十三

　　蒲黄汤

　　治产后余疾，胸中少气，腹痛，头疼，余血未尽，除腹中胀满欲死方。

　　蒲黄 生地黄 生姜（各五两） 芎 桂心（各一两） 芒硝（一两） 桃仁（二十枚） 大枣（十五枚）上八味 咀，以水九升，煮取二升半，去滓，纳芒硝，分三服，日三，良。

　　卷三妇人方中心腹痛第十三

　　败酱汤

