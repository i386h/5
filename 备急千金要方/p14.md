<!-- { "loadSidebar": true } -->
　　治产后疹痛引腰，腹中如锥刀所刺方。

　　败酱（三两） 桂心 芎 （各一两半） 当归（一两）上四味 咀，以清酒二升，水四升，微火煮取二升，去滓，适寒温服七合，日三，食前服之。（《千金翼》只用败酱一味）

　　卷三妇人方中心腹痛第十三

　　芎汤

　　治产后腹痛方。

　　芎 甘草（各二两） 蒲黄 女萎（各一两半） 芍药 大黄（各三十铢） 当归（十八铢）上十二味 咀，以水一斗，酒三升，合煮取二升，去滓，分四服，日三夜一。

　　卷三妇人方中心腹痛第十三

　　独活汤

　　治产后腹痛引腰痛拘急痛方。

　　独活 当归 桂心 芍药 生姜（各三两） 甘草（二两） 大枣（二十枚）上七味 咀，以水八升，煮取三升，去滓，分三服，服后相去如人行十里久再进。

　　卷三妇人方中心腹痛第十三

　　芍药黄汤

　　治产后心腹痛方。

　　芍药（四两） 黄 白芷 桂心 生姜 人参 芎 当归 干地黄 甘草（各二两）茯苓（三两） 大枣（十枚）上十二味， 咀，以酒水各五升，合煮取三升，去滓，先食服一升，日三。（《千金翼》无人参、当归、川芎、地黄、茯苓，为七味）治产后腹胀痛不可忍者方：煮黍粘根为饮，一服即愈。

　　治妇人心痛方：布裹盐，如弹丸，烧作灰，酒服愈。

　　又方 烧秤锤投酒中服亦佳。

　　又方 炒大豆投酒中服佳。

　　卷三妇人方中

　　恶露第十四

　　（方二十八首）

　　卷三妇人方中恶露第十四

　　干地黄汤

　　治产后恶露不尽，除诸疾，补不足方。

　　干地黄（三两） 芎 桂心 黄 当归（各二两） 人参 防风 茯苓 细辛 芍药甘草（各一两）上十一味 咀，以水一斗，煮取三升，去滓，分三服，日再夜一。

　　卷三妇人方中恶露第十四

　　桃仁汤

　　治产后往来寒热、恶露不尽方。

　　桃仁（五两） 吴茱萸（二升） 黄 当归 芍药（各三两） 生姜 醍醐（百炼酥）柴胡（各八两）上八味 咀，以酒一斗，水二升，合煮取三升，去滓，适寒温，先食服一升，日三。

　　卷三妇人方中恶露第十四

　　泽兰汤

　　治产后恶露不尽，腹痛不除，小腹急痛，痛引腰背，少气力方。

　　泽兰 当归 生地黄（各二两） 生姜（三两） 甘草（一两半） 芍药（一两） 大枣（十枚）上七味 咀，以水九升，煮取三升，去滓，分三服，日三。堕身欲死，服亦瘥。

　　卷三妇人方中恶露第十四

　　甘草汤

　　治产乳余血不尽，逆抢心胸，手足逆冷，唇干腹胀短气方。

　　甘草 芍药 桂心 阿胶（各三两） 大黄（四两）上五味 咀，以东流水一斗煮取三升，去滓，纳阿胶令烊，分三服，一服入腹中，面即有颜色，一日一夜尽此三升，即下腹中恶血一二升，立瘥。当养之如新产者。

　　卷三妇人方中恶露第十四

　　大黄汤

　　治产后恶露不尽方。

　　大黄 当归 甘草 生姜 牡丹 芍药 （各三两） 吴茱萸（一升）上七味 咀，以水一斗，煮取四升，去滓，分四服，一日令尽。加人参二两，名人参大黄汤。

　　卷三妇人方中恶露第十四

　　柴胡汤

　　治产后往来寒热，恶露不尽方。

　　柴胡 生姜（各八两） 桃仁（五十枚） 当归 黄 芍药（各三两） 吴茱萸（二升）上七味 咀，以水一斗三升，煮取三升，去滓，先食服一升，日三。（《千金翼》以清酒一斗煮。）

　　卷三妇人方中恶露第十四

　　蒲黄汤

　　治产后余疾，有积血不去，腹大短气，不得饮食，上冲胸胁，时时烦愦逆满，手足 疼，胃中结热方。

　　蒲黄（半两） 大黄 芒硝 甘草 黄芩（各一两） 大枣（三十枚）上六味 咀，以水五升，煮取一升，清朝服至日中。下若不止，进冷粥半盏即止。若不下，与少热饮自下。人羸者半之。（《千金翼》名大黄汤而无芒硝）

　　卷三妇人方中恶露第十四

　　铜镜鼻汤

　　治产后余疾，恶露不除，积聚作病，血气结搏，心腹疼痛方。

　　铜镜鼻（十八铢，烧末） 大黄（二两半） 芍药 干地黄 芎 干漆 芒硝（各二两）乱发（鸡子大，烧） 大枣（三十枚）上九味 咀，以水七升，煮取二升二合，去滓，纳发灰，铜镜鼻末，分三服。

　　卷三妇人方中恶露第十四

　　小铜镜鼻汤

　　治如前状方。

　　铜镜鼻（十铢，烧末） 大黄 甘草 黄芩 芒硝 干地黄（各二两） 桃仁（五十枚）上七味 咀，以酒六升，煮取三升，去滓，纳镜鼻末，分三服。亦治遁尸心腹痛，及三十六尸疾。

　　卷三妇人方中恶露第十四

　　栀子汤

　　治产后儿生处空，流血不尽，小腹绞痛方。

　　栀子三十枚，以水一斗，煮取六升，纳当归、芍药各二两，蜜五合，生姜五两，羊脂一两，于栀子汁中煎取二升，分三服，日三。

　　卷三妇人方中恶露第十四

　　生地黄汤

　　治产后三日至七日腹中余血未尽，绞痛强满，气息不通方。

　　生地黄（五两） 生姜（三两） 大黄 芍药 茯苓 细辛 桂心 当归 甘草 黄芩（各一两半） 大枣（二十枚）上十一味 咀，以水八升，煮取二升半，去滓，分三服，日三。

　　卷三妇人方中恶露第十四

　　大黄干漆汤

　　治新产后有血，腹中切痛方。

　　大黄 干漆 干地黄 桂心 干姜（各二两）上五味 咀，以水三升，清酒五升，煮取三升，去滓，温服一升，血当下。若不瘥，明旦服一升，满三服，病无不瘥。

　　卷三妇人方中恶露第十四

　　麻子酒

　　治产后血不去方。

　　麻子五升捣，以酒一斗，渍一宿，明旦去滓，温服一升，先食服。不瘥，夜服一升，当吐下。忌房事一月，将养如初产法。

　　卷三妇人方中恶露第十四

　　升麻汤

　　治产后恶物不尽，或经一月、半岁、一岁方。

　　升麻三两，以清酒五升渍，煮取二升，去滓，分再服，当吐下恶物，勿怪，良。

　　治产后恶血不尽，腹中绞刺痛不可忍方：大黄 黄芩 桃仁（各三两） 桂心 甘草 当归（各二两） 芍药（四两） 生地黄（六两）上八味 咀，以水九升，煮取二升半，去滓，食前分三服。

　　治产后漏血不止方：露蜂房 败船茹上二味等分作灰，取酪若浆服方寸匕，日三。

　　又方 大黄（三两） 芒硝（一两） 桃仁 水蛭 虻虫（各三十枚） 甘草 当归（各二两）上八味 咀，以水三升、酒二升合煮，取三升，去滓，分三服，当下血。

　　治产后血不可止者方：干菖蒲三两，以清酒五升渍，煮取三升，分再服，即止。

　　治产后恶血不除，四体并恶方：续骨木二十两，破如算子大，以水一斗，煮取三升，分三服。相去如人行十里久，间食粥，或小便数，或恶血下即瘥。此木得三遍煮。

　　治产后下血不尽，烦闷腹痛方：羚羊角（烧成炭，刮取三两） 芍药（二两，熬令黄） 枳实（一两，熬令黄）上三味治下筛，煮水作汤，服方寸匕，日再夜一，稍加至二匕。

　　又方 鹿角烧成炭，捣筛，煮豉汁，服方寸匕，日三夜再，稍加至二匕，不能用豉清煮水作汤服之。

　　又方 捣生藕取汁饮二升，甚验。

　　又方 生地黄汁一升，酒三合和，温顿服之。

　　又方 赤小豆捣散，取东流水和服方寸匕，不瘥更作。

　　治产后血瘕痛方：古铁一斤，秤锤、斧头、铁杵亦得，炭火烧令赤，纳酒五升，稍热服之神妙。

　　治妇人血瘕，心腹积聚，产乳余疾绝生，小腹坚满，贯脐中热，腰背痛，小便不利，大便难，不下食，有伏虫，胪胀痈疽肿，久寒留热，胃脘有邪气方：半夏（一两六铢） 石膏 藜芦 牡蒙 苁蓉（各十八铢） 桂心 干姜（各一两） 乌喙（半两） 巴豆（六十铢，研如膏）上九味为末，蜜丸如小豆，服二丸，日三。及治男子疝病。

　　治妇人血瘕痛方：干姜 乌贼鱼骨（各一两）上二味治下筛，酒服方寸匕，日三。

　　又方 末桂心温酒服方寸匕，日三。

　　卷三妇人方中

　　下痢第十五

　　（方十九首）

　　卷三妇人方中下痢第十五

　　胶蜡汤

　　治产后三日内下诸杂五色痢方。

　　阿胶 黄柏（各一两） 蜡（如博棋三枚） 当归（一两半） 黄连（二两） 陈廪米（一升）上六味 咀，以水八升煮米，蟹目沸，去米，纳药，煮取二升，去滓，纳胶蜡，令烊，分四服，一日令尽。

　　卷三妇人方中下痢第十五

　　桂蜜汤

　　治产后余寒下痢，便脓血赤白，日数十行，腹痛，时时下血方。

　　桂心 干姜 甘草（各二两） 附子（一两） 蜜（一升） 当归（二两） 赤石脂（十两）上七味 咀，以水六升，煮取三升，去滓，纳蜜，煎一两沸，分三服，日三。

　　治产后下赤白，腹中绞痛方：芍药 干地黄（各四两） 甘草 阿胶 艾叶 当归（各八两）上六味 咀，以水七升，煮取二升半，去滓，纳胶令烊，分三服。

　　治产后赤白下久不断，身面悉肿方：大豆（微熬） 小麦 蒲黄（各一升） 吴茱萸（半升）上四味，以水九升，煮取三升，去滓，分三服。此方神验。亦可以水五升，酒一斗，煎取四升，分四服。

　　治产后痢赤白，心腹刺痛方：薤白（一两） 当归（二两） 酸石榴皮（三两） 地榆根（四两） 粳米（五合）上五味 咀，以水六升，煮取二升半，去滓，分三服。（《必效方》加浓朴一两，阿胶、人参、甘草、黄连各一两半）

　　卷三妇人方中下痢第十五

　　当归汤

　　治产后下痢赤白，腹痛方。

　　当归 龙骨（各三两） 干姜 白术（各二两） 芎 （二两半） 甘草 白艾（熟者）附子（各一两）上八味 咀，以水六升，煮取二升，去滓，分三服，一日令尽。

　　卷三妇人方中下痢第十五

　　白头翁汤

　　治产后下痢兼虚极方。

　　白头翁 阿胶 秦皮 黄连 甘草（各二两） 黄柏（三两）上六味 咀，以水七升，煮取二升半，去滓，纳胶令烊，分三服，日三。

　　卷三妇人方中下痢第十五

　　鳖甲汤

　　治产后早起中风冷，泄痢及带下方。

