<!-- { "loadSidebar": true } -->
　　治劳损产后无子，阴中冷溢出，子门闭，积年不瘥，身体寒冷方：防风（一两半） 桔梗（三十铢） 人参（一两） 菖蒲 半夏 丹参 浓朴 干姜 紫菀杜蘅（各十八铢） 秦艽 白蔹 牛膝 沙参（各半两）上十四味为末，白蜜和丸如小豆，食后服十五丸，日三服。不知加至二十丸。有娠止，夫不在勿服之，服药后七日方合阴阳。

　　卷三妇人方中杂治第十七

　　五加酒

　　治产后癖瘦，玉门冷方。

　　五加皮（二升） 蛇床子（一升） 杜仲（一斤） 乳床（半斤，即孔公孽） 干地黄（二两）枸杞子（二升） 丹参（二两） 干姜（三两） 天门冬（四两）上九味 咀，以绢袋子盛，酒三斗，渍三宿，一服五合，日再，稍加至十合佳。

　　治子门闭，血聚腹中生肉 ，脏寒所致方：干漆（半斤） 生地黄汁（三升） 生牛膝汁（一斤）上三味，先捣漆为散，纳汁中搅，微火煎为丸，如梧子，酒服三丸，日再，觉腹中痛，食后服之。

　　治产后劳玉门开而不闭方：硫黄（四两） 吴茱萸（一两半） 菟丝子（一两六铢） 蛇床子（一两）上四味为散，以水一升煎二方寸匕，洗玉门，日再洗。

　　治产后阴道开而不闭方：锻石一斗熬，令烧草，以水二斗投之，适寒温，入汁中，坐渍之，须臾复易，坐如常法，甚效。

　　卷三妇人方中杂治第十七

　　黄芩散

　　治妇人阴脱方。

　　黄芩 皮 当归（各半两） 芍药（一两） 牡蛎 竹皮（各二两半） 狐茎（一具，《千金翼》用松皮）上七味治下筛，饮服方寸匕，日三。禁举重、房劳，冷食。

　　卷三妇人方中杂治第十七

　　硫黄散

　　治同前。

　　硫黄 乌贼骨（各半两） 五味子（三铢）上三味治下筛，以粉其上良，日再三粉之。

　　卷三妇人方中杂治第十七

　　当归散

　　治同前。

　　当归 黄芩（各二两） 皮（半两） 牡蛎（二两半） 芍药（一两六铢）上五味治下筛，酒服方寸匕。日三服，禁举重良。

　　治产后阴下脱方：蛇床子一升，布裹炙熨之。亦治产后阴中痛。

　　又方 烧人屎为末，酒服方寸匕，日三。

　　又方 烧弊帚头为灰，酒服方寸匕。

　　又方 鳖头五枚烧末，以井花水服方寸匕，日三。

　　又方 皂荚（半两） 半夏 大黄 细辛（各十八铢） 蛇床子（三十铢）上五味治下筛，用薄绢囊盛，大如指，纳阴中，日二易，即瘥。

　　又方 吴茱萸 蜀椒（各一升） 戎盐（如鸡子大）上三味皆熬，令变色，为末，以绵裹如半鸡子大，纳阴中，日一易，二十日瘥。

　　治阴下挺出方：蜀椒（《广济方》不用） 乌头 白芨（各半两）上三味为末，以方寸匕绵裹，纳阴中入三寸，腹中热易之，日一度，明旦乃复着，七日愈。

　　治妇人阴脱若脱肛方：羊脂，煎讫，适冷暖以涂上，以铁精敷脂上，多少令调，以火炙布令暖，熨肛上，渐推纳之，然后末磁石，酒服方寸匕，日三。

　　卷三妇人方中杂治第十七

　　当归洗汤

　　治产后脏中风冷阴肿痛方。

　　当归 独活 白芷 地榆（各三两） 败酱（《千金翼》不用） 矾石（各二两）上六味， 咀，以水一斗半，煮取五升，适冷暖，稍稍洗阴，日三。

　　又方 熟捣桃仁敷之良，日三度。

　　卷三妇人方中杂治第十七

　　阴疮膏

　　治男女阴疮膏方。

　　米粉（一酒杯） 芍药 黄芩 牡蛎 附子 白芷（各十八铢）上六味 咀，以不中水猪膏一斤，微火上煎，三上三下，候白芷黄膏成，绞去滓，纳粉和令相得，敷疮上，并治口疮。

　　治阴中痛生疮方：羊脂（一斤） 杏仁（一斤） 当归 白芷 川芎（各一两）上五味为末，以羊脂和诸药纳钵中，置甑内蒸之，三升米顷药成，取如大豆许，绵裹纳阴中，日一。

　　治男女阴中疮湿痒方：黄连 栀子 甘草 黄柏（各一两） 蛇床子（二两）上五味治下筛，为细末，以粉疮上，无汁以猪脂和涂之。深者，用绵裹纳疮中，日二。

　　治阴疮方：芜荑 芎 黄芩 甘草 矾石 雄黄 附子 白芷 黄连（各六铢）上九味 咀，以猪膏四两，合煎敷之。治阴中痒，如虫行状方：矾石（十八铢） 川芎（一两） 丹砂（少许）上三味治下筛，以绵裹药着阴中，虫自死。

　　治阴中痒入骨困方：大黄 黄芩 黄 （各一两） 芍药（半两） 元参 丹参（各十八铢） 吴茱萸（三十铢）上七味治下筛，酒服方寸匕，日三。

　　又方 野狼牙两把，以水五升，煮取一升洗，日五六度。

　　治男女阴蚀略尽方：蛤蟆 兔屎上二味等分为末，取敷疮上。

　　又方 蛇床子（一方用芎 ） 当归 芍药 甘草（各一两） 地榆（三两）上五味 咀，以水五升，煮取二升洗，日三夜二。

　　又方 蒲黄（一升） 水银（一两）上二味研，以粉其上。

　　又方 肥猪肉十斤，以水煮，取熟去肉，盆中浸之，冷易，不过三两度。亦治阴中痒有虫。

　　治女人交接辄血出方：桂心 伏龙肝（各二两）上二味为末，酒服方寸匕，立止。

　　治童女交接，阳道违理及为他物所伤，血出流离不止方：取釜底墨少许研胡麻以敷之。

　　又方 烧茧絮灰敷之。

　　又方 烧青布并发灰敷之，立愈。

　　治合阴阳辄痛，不可忍方：黄连（一两半） 牛膝 甘草（各一两）上三味 咀，以水四升，煮取二升，洗，日四度。

　　治妇人伤于丈夫，四体沉重，嘘吸头痛方：香豉 葱白（各一升） 生地黄（八两） 生姜（四两） 甘草（二两） 芍药（五两）上六味 咀，以水七升，煮取二升半，分三服，不瘥重作，慎房事。（《集验方》无生姜、甘草）

　　卷三妇人方中杂治第十七

　　白玉汤

　　治妇人阴阳过度，玉门疼痛，小便不通方。

　　白玉（一两半） 白术 当归（各五两） 泽泻 苁蓉（各二两）上五味 咀，以酒一斗，煎玉五十沸，去玉纳药，煎取二升，分再服，相去一炊顷。

　　治动胎见血，腰痛小腹疼，月水不通，阴中肿痛方：蒲黄 当归（切，各二两） 葱白（一斤，切） 吴茱萸 阿胶（各一两）上五味，以水九升，煮取二升半，去滓，纳胶令烊，分三服。

　　治妊娠为夫所动，欲死，单行竹沥汁方：取淡竹，断两头节，火烧中央，器盛两头，得汁饮之，立效。

　　卷三妇人方中杂治第十七

　　桑根白皮汤

　　治伤于丈夫，苦头痛，欲呕，心闷方。

　　桑根白皮（半两） 干姜（二两） 桂心（五寸） 大枣（二十枚）上四味 咀，以水一斗，煮取三升，去滓，分三服，适衣无令汗出。

　　治嫁痛单行方：大黄十八铢，取好酒一升，煮三沸，顿服之佳。

　　治小户嫁痛连日方：甘草（三两） 芍药（半两） 生姜（十八铢） 桂心（六铢）上四味 咀，以酒二升，煮三沸，去滓，尽服神效。

　　又方 牛膝五两，以好酒三升煮取一升半，去滓，分三服。

　　治小户嫁痛方：乌贼鱼骨烧为屑，酒服方寸匕，日三。

　　治阴宽大令窄小方：兔屎 干漆（各半两） 鼠头骨（二枚） 雌鸡肝（二枚，阴干百日）上四味为末，蜜丸如小豆，月初七日，合时着一丸阴头，令徐徐纳之，三日知，十日小，五十日如十五岁童女。（一本无干漆，有矾石。）治阴冷令热方：纳食茱萸于牛胆中，令满。阴干百日，每取二七枚，绵裹之，齿嚼令碎，纳阴中，良久热如火。

　　卷三妇人方中杂治第十七

　　灸法

　　月水不利，奔豚上下并无子，灸四满三十壮，穴在丹田两边，相去各开寸半。丹田在脐下二寸是也。

　　妇人胞落颓，灸脐中三百壮。

　　又灸身交五十壮，三报，在脐下横纹中。

　　又灸背脊当脐五十壮。

　　又灸玉泉五十壮，三报。

　　又灸龙门二十壮，三报，在玉泉下，女人入阴内外之际。此穴卑今废不针灸。

　　妇人胞下垂注，阴下脱，灸挟玉泉三寸，随年壮，三报。

　　妇人阴冷肿痛，灸归来三十壮，三报，挟玉泉五寸是其穴。

　　妇人欲断产，灸右踝上一寸，二壮即断。

　　卷四妇人方下

　　（凡四类）

　　卷四妇人方下

　　补益第十八

　　（论一首 方十四首）论曰：凡妇人欲求美色，肥白罕比，年至七十与少不殊者，勿服紫石英，令人色黑，当服钟乳泽兰丸也。

　　卷四妇人方下补益第十八

　　柏子仁丸

　　治妇人五劳七伤，羸冷瘦削，面无颜色，饮食减少，貌失光泽，及产后断绪无子，能久服，令人肥白补益方。

　　柏子仁 黄 干姜 白石英 钟乳（各二两） 川椒（一两半） 杜仲 当归 甘草（各四十二铢） 浓朴 桂心 桔梗 赤石脂 苁蓉 五味子 白术 细辛 独活 人参石斛 白芷 芍药（各一两） 泽兰（二两六铢） 本 芜荑（各十八铢） 紫石英（二两） 干地黄上三十味为末蜜和，酒服二十丸如梧子，不知加至三十丸。（《千金翼》无乌头，有龙骨、防葵、茯苓、秦艽各半两为三十三味并治产后半身枯悴。）

　　卷四妇人方下补益第十八

　　大五石泽兰丸

　　治妇人风虚寒中，腹内雷鸣，缓急风头痛寒热，月经不调，绕脐恻恻痛，或心腹痞坚，逆害饮食，手足常冷，多梦纷纭，身体痹痛，荣卫不和，虚弱不能动摇，及产后虚损，并宜服方。

　　钟乳 禹余粮 紫石英 甘草 黄 （各二两半） 石膏 白石英 川椒 干姜（各二两）泽兰（二两六铢） 当归 桂心 川芎 浓朴 柏子仁 干地黄 细辛 茯苓 五味子龙骨（各一两半） 石斛 远志 人参 续断 白术 防风 乌头（各三十铢） 山茱萸 紫菀（各一两） 白芷 本 芜荑（各十八铢）上三十二味为末，蜜丸梧子大，酒服二十丸加至三十丸。（《千金翼》有阳起石二两。）

　　卷四妇人方下补益第十八

　　小五石泽兰丸

　　治妇人劳冷虚损，饮食减少，而无光色，腹中冷痛，经候不调，呼吸少气无力。补益温中方。

