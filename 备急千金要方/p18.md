<!-- { "loadSidebar": true } -->
　　治妇人女子诸病后，月经闭绝不通，及从小来不通，并新产后瘀血不消，服诸汤利血后，余未平，宜服之，取平复方。

　　牡丹（三两） 芍药 元参 桃仁 当归 桂心（各二两） 虻虫 水蛭（各五十枚）蛴螬（三十枚） 瞿麦 川芎 海藻（各一两）上十二味为末，蜜和丸如梧子大，酒下十五丸，加至二十丸，血盛者作散，服方寸匕，腹中当转如沸，血自化成水去。如小便赤少，除桂心用地肤子一两。

　　卷四妇人方下月水不通第十九

　　干地黄当归丸

　　治月水不通，或一月再来，或隔月不至，或多或少或淋沥不断，或来而腰腹刺痛不可忍，四体嘘吸不欲饮食，心腹坚痛，有青黄黑色水下，或如清水，不欲行动，举体沉重，惟思眠卧，欲食酸物，虚乏黄瘦方。

　　干地黄（三两） 当归 甘草（各一两半） 牛膝 芍药 干姜 泽兰 人参 牡丹（各一两六铢） 丹参 川椒 白芷 黄芩 桑耳 桂心（各一两） 虫（四十枚） 川芎（一两十八铢） 桃仁上二十一味为末，蜜丸如梧子，每日空心酒下十五丸，渐加至三十丸，以知为度。

　　治月经不通方：取葶苈一升为末，蜜丸如弹子大，绵裹纳阴中，入三寸，每丸一宿易之，有汗出止。

　　卷四妇人方下月水不通第十九

　　干漆丸

　　治月经不通，百疗不瘥方。

　　干漆 土瓜根 射干 芍药（各一两半） 牡丹 牛膝 黄芩 桂心 吴茱萸 大黄 柴胡（各一两） 桃仁 鳖甲（各二两） 虫 蛴螬（各四十枚） 水蛭 虻虫（各七十枚）大麻仁（四合） 乱发（鸡子大二枚） 子（二合）上二十味为末，以蜜和为丸，每日酒下十五丸梧子大，渐加至三十丸，日三，仍用后浸酒服前丸药。

　　卷四妇人方下月水不通第十九

　　浸酒方

　　大麻子（三升） 子（二升） 桃仁（一升） 桂心 灶屋炱煤（各四两） 土瓜根射干上八味 咀，以清酒三斗，绢袋盛药浸五宿，以一盏下前丸药甚良，或单服之亦好。

　　卷四妇人方下月水不通第十九

　　当归丸

　　治女人脐下 结刺痛，如虫所啮，及如锥刀所刺，或赤白带下十二疾，腰背疼痛，月水或在月前，或在月后方。

　　当归 葶苈 附子 吴茱萸 大黄（各二两） 黄芩 桂心 干姜 牡丹 川芎（各一两）细辛 秦椒 柴胡 浓朴（各一两六铢） 牡蒙（一方无） 甘草（各一两） 虻虫 水蛭（各五十枚）上十八味为末，蜜丸如梧子，空心酒下十五丸，日再，有胎勿服之。

　　又方 治腰腹痛，月水不通利方：当归 川芎（各四两） 虻虫 乌头 丹参 干漆（各一两） 人参 牡蛎 土瓜根 水蛭（各二两） 桃仁（五十枚）上十一味为末，以白蜜丸如梧子大，酒下三丸，日三服。

　　卷四妇人方下月水不通第十九

　　鳖甲丸

　　治女人小腹中积聚，大如七八寸盘面，上下周流，痛不可忍，手足苦冷，咳噫腥臭，两胁热如火炙，玉门冷如风吹，经水不通，或在月前，或在月后，服之一月便瘥，有孕。此是河内太守魏夫人方。

　　鳖甲 桂心（各一两半） 蜂房（半两） 元参 川椒 细辛 人参 苦参 丹参 沙参吴茱萸（各十八铢） 虫 水蛭 干姜 牡丹 附子 皂荚 当归 芍药 甘草 防葵（各一两） 蛴螬（二十枚） 虻虫 大黄（各一两六铢）上二十四味为末，蜜丸如梧子大，酒下七丸，日三，稍加之以知为度。

　　又方 治妇人因产后虚冷坚结积在腹内，月经往来不时，苦腹胀满，绕脐下痛，引腰背，手足烦，或冷热，心闷致不欲食方：鳖甲（一两半） 干姜 赤石脂 丹参 禹余粮 当归 白芷（一作白术） 干地黄（各一两六铢） 代赭 甘草 鹿茸 乌贼骨 僵蚕（各十八铢） 桂心 细辛 川椒 附子（各一两）上十七味为末，蜜和丸如梧子大，空心酒下五丸，加至十丸。

　　卷四妇人方下月水不通第十九

　　禹余粮丸

　　治妇人产后积冷坚癖方。

　　禹余粮 乌贼骨 吴茱萸 桂心 川椒（各二两半） 当归 白术 细辛 干地黄 人参芍药 川芎 前胡（各一两六铢） 干姜（三两） 矾石（六铢） 白薇 紫菀 黄芩（各十八铢） 虫（一两）上十九味为末，蜜和丸如梧子大，空心酒下，若饮下二十丸，日二，不知则加之。

　　卷四妇人方下月水不通第十九

　　牡蒙丸

　　治妇人产后十二 病，带下无子，皆是冷风寒气，或产后未满百日，胞络恶血未尽，便利于悬圊上，及久坐，湿寒入胞里，结在小腹，牢痛为之积聚，小如鸡子，大者如拳，按之跳手隐隐然，或如虫啮，或如针刺，气时抢心，两胁支满，不能食，饮食不消化，上下通流，或守胃脘，痛连玉门背膊，呕逆，短气，汗出，少腹苦寒，胞中创，咳引阴痛，小便自出，子门不正，令人无子，腰胯疼痛，四肢沉重淫跃，一身尽肿，乍来乍去，大便不利，小便淋沥，或月经不通，或下如腐肉，青黄赤白黑等如豆汁，梦想不祥方。（一名紫盖牡蒙 浓朴 硝石 前胡 干姜 虫 牡丹 川椒 黄芩 桔梗 茯苓 细辛 葶苈人参 川芎 吴茱萸 桂心（各十八铢） 大黄（二两半） 附子（一两六铢） 当归（半两）上二十味为末，蜜和，更捣万杵，丸如梧子大，空心酒服二丸，日三服，不知则加之至五六丸，下青白黄赤如鱼子者，病根出矣。

　　治月经不通，结成 瘕如石，腹大骨立，宜此破血下 方：大黄 硝石（各六两） 巴豆 川椒（各一两） 代赭 柴胡（熬变色） 水蛭 丹参（熬令紫色） 土瓜根（各三两） 干漆 川芎 干姜 虻虫 茯苓（各二两）上十四味为末，巴豆别研，蜜和丸如梧子，空心酒服二丸，不知加至五丸，日再服。（《千金翼》无柴胡、水蛭、丹参、土瓜根）

　　卷四妇人方下月水不通第十九

　　大虻虫丸

　　治月经不通五七年，或肿满气逆，腹胀瘕痛，宜服此，数有神验方。

　　虻虫（四百枚） 蛴螬（一升） 干地黄 牡丹 干漆 芍药 牛膝 土瓜根 桂心（各四两） 吴茱萸 桃仁 黄芩 牡蒙（各三两） 茯苓 海藻（各五两） 水蛭（三百枚） 芒硝（一两） 人参（一两半） 葶苈（五合）上十九味为末，蜜丸梧子大，每日空心酒下七丸，不知加之，日三服。

　　卷四妇人方下月水不通第十九

　　桂心酒

　　治月经不通，结成 瘕方。

　　桂心 牡丹 芍药 牛膝 干漆 土瓜根 牡蒙（各四两） 吴茱萸（一升） 大黄（三两）辛（各一两） 僵蚕（五十枚） 大麻仁 灶突墨（各三升） 干地黄（六两） 虎杖根 鳖甲（各五两）上二十四味 咀，以酒四斗分两瓮，浸之七日并一瓮盛，搅令调和，分作四瓮，初服二合，日二，加至三四合。

　　卷四妇人方下月水不通第十九

　　虎杖煎

　　治腹内积聚，虚胀雷鸣，四肢沉重，月经不通，亦治丈夫病方。取高地虎杖根细锉二斛，以水二石五斗，煮取一大斗半，去滓，澄滤令净，取好醇酒五升和煎，令如饧，每服一合，消息为度，不知则加之。

　　又方 治月经不通结瘕，腹大如瓮，短气欲死方：虎杖根（百斤，去头，去土，曝干切） 土瓜根 牛膝（各取汁二斗）上三味 咀，以水一斛浸虎杖根一宿，明旦煎取二斗，纳土瓜、牛膝汁，搅令调和，煎令

　　卷四妇人方下月水不通第十九

　　桃仁煎

　　治带下经闭不通方。

　　桃仁 虻虫（各一升） 朴硝（五两） 大黄（六两）上四味为末，别治桃仁，以醇苦酒四升纳铜铛中，炭火煎至二升，下大黄、桃仁、虻虫等，搅勿住手，当欲可丸，下朴硝，更搅勿住手，良久出之，可丸乃止。取一丸如鸡子黄投酒中，预一宿勿食服之，至晡时，下如大豆汁，或如鸡肝凝血虾蟆子，或如膏，此是病下也治月经不通甚极闭塞方：牛膝（一斤） 麻子（三升蒸） 土瓜根（三两） 桃仁（二升）上四味 咀，以好酒一斗五升浸五宿，一服五合，渐加至一升，日三，能多益佳。

　　治产后风冷，留血不去停结，月水闭塞方：桃仁 麻子仁（各二升） 子（一升）上三味 咀，以好酒三斗浸五宿，每服五合，日三，稍加至一升。

　　治月经不通，脐下坚结，大如杯盘，发热往来，下痢羸瘦，此为血瘕。若生肉 不可为也，疗之之方：生地黄（三十斤取汁） 干漆（一斤为末）上二味，以漆末纳地黄汁中，微火煎，令可丸，每服酒下如梧子大三丸，不知加之，常以食后服。

　　卷四妇人方下月水不通第十九

　　五京丸

　　治妇人腹中积聚，九痛七害，及腰中冷引小腹，害食，得冷便下方。

　　干姜 川椒（各三两） 附子（一两） 吴茱萸（一升） 当归 野狼毒 黄芩 牡蛎（各二两）上八味为末，蜜和丸如梧子，初服三丸，日二，加至十丸。此出京氏五君，故名五京，久寒冷困者当服之。

　　卷四妇人方下月水不通第十九

　　鸡鸣紫丸

　　妇人 瘕积聚方。

　　皂荚（一分） 藜芦 甘草 矾石 乌喙 杏仁 干姜 桂心 巴豆（各二分） 前胡 人参（各四分） 代赭（五分） 阿胶（六分） 大黄（八分）上十四味为末，蜜丸如梧子，鸡鸣时服一丸，日益一丸至五丸止，仍从一起。下白者，风也。赤者， 瘕也。青微黄者，心腹病。

　　卷四妇人方下月水不通第十九

　　辽东都尉所上丸

　　治脐下坚癖，无所不治方。

　　恒山 大黄 巴豆（各一分） 天雄（二枚） 苦参 白薇 干姜 人参 细辛 野狼牙 龙胆沙参 玄参 丹参（各三分） 芍药 附子 牛膝 茯苓（各五分） 牡蒙（四分）芦（六分）上二十味为末，蜜丸，宿勿食，服五丸，日三，大羸瘦，月水不调，当二十五日服之，下长虫，或下种种病，出二十五日，服中所苦悉愈，肌肤盛，五十日万病除，断绪者有子。

　　卷四妇人方下月水不通第十九

　　牡蛎丸

　　治经闭不通，不欲饮食方。

　　牡蛎（四两） 大黄（一斤） 柴胡（五两） 干姜（三两） 川芎 茯苓（各二两半）川椒（十两） 葶苈子 芒硝 杏仁（各五合） 水蛭 虻虫（各半两） 桃仁（七十枚）上十三味为末，蜜丸如梧子大，饮服七丸，日三。

　　卷四妇人方下

　　赤白带下崩中漏下第二十

