<!-- { "loadSidebar": true } -->
　　（论二首 方六十三首 灸法八首）论曰：诸方说三十六疾者，十二 、九痛、七害、五伤、三痼不通是也。何谓十二 ，是所下之物，一曰状如膏，二曰如黑血，三曰如紫汁，四曰如赤肉，五曰如脓痂，六曰如豆汁，七曰如葵羹，八曰如凝血，九曰如清血、血似水，十曰如米泔，十一曰如月浣乍前乍却，十二曰经度不应期也。何谓九痛？一曰阴中痛伤，二曰阴中淋沥痛，三曰小便即痛，四曰寒冷痛，五曰经来即腹中痛，六曰气满痛，七曰汁出阴中如有虫啮痛，八曰胁下分痛，九曰腰胯痛。何谓七害？一曰窍孔痛不利，二曰中寒热痛，三曰小腹急坚痛，四曰脏不仁，五曰子门不端引背痛，六曰月浣乍多乍少，七曰害吐。何谓五伤？一曰两胁支满痛，二曰心痛引胁，三曰气结不通，四曰邪思泄利，五曰前后痼寒。何谓三痼？一曰羸瘦不生肌肤，二曰绝产乳，三曰经水闭塞。病有异同具治之方。

　　卷四妇人方下赤白带下崩中漏下第二十

　　白垩丸

　　治女人三十六疾方（又方见后。

　　白垩 龙骨 芍药（各十八铢） 黄连 当归 茯苓 黄芩 瞿麦 白蔹 石苇 甘草牡蛎 细辛 附子 禹余粮 白石脂 人参 乌贼骨 本 甘皮 大黄（各半两）上二十一味为末，蜜和丸如梧子大，空腹饮服十丸，日再，不知加至二十，日知，一月百病除。若十二 ，倍牡蛎、禹余粮、乌贼骨、白石脂、龙骨。若九痛，倍黄连、白蔹、甘草、当归。若七害，倍细辛、 本，甘皮，加椒、茱萸各一两。若五伤，倍大黄、石苇、瞿麦。若三痼，倍人参，加赤石脂、矾石、巴戟天各半两。合药时随病增减之。

　　卷四妇人方下赤白带下崩中漏下第二十

　　赤石脂丸

　　治女人腹中十二疾，一曰经水不时，二曰经来如清水，三曰经水不通，四曰不周时，五曰生不乳，六曰绝无子，七曰阴阳减少，八曰腹苦痛如刺，九曰阴中冷，十曰子门相引痛，十一曰经来冻如葵汁状，十二曰腰急痛。凡此十二病，得之时，因与夫卧起，月经不去，或卧湿冷地，及以冷水洗浴，当时取快，而后生百病，或疮痍未瘥，便合阴阳，及起早作劳，衣单席薄，寒从下入方。

　　赤石脂 半夏（各一两六铢） 川椒 干姜 吴茱萸 当归 桂心 丹参 白蔹 防风（各一两） 芦（半两）上十一味为末，蜜和丸如梧子大，每日空心酒服十丸，日三，不知稍加，以知为度。

　　卷四妇人方下赤白带下崩中漏下第二十

　　白石脂丸

　　治妇人三十六疾，胞中痛，漏下赤白方。

　　白石脂 乌贼骨 禹余粮 牡蛎（各十八铢） 赤石脂 干地黄 干姜 龙骨 桂心 石苇白蔹 细辛 芍药 黄连 附子 当归 黄芩 川椒 钟乳 白芷 川芎 甘草（各半两）上二十二味为末，蜜和丸如梧子大，每日空心酒下十五丸，日再。一方有黄柏半两。

　　卷四妇人方下赤白带下崩中漏下第二十

　　小牛角散

　　治带下五贲；一曰热病下血；二曰寒热下血；三曰经脉未断，为房事则血漏；四曰经来举重，伤任脉下血；五曰产后脏开经利。五贲之病，外实内虚方。

　　牛角 （一枚，烧令赤） 鹿茸 禹余粮 当归 干姜 续断（各二两） 阿胶（三两）乌贼骨 龙骨（各一两） 赤小豆（二升）上十味治下筛，空腹以酒服方寸匕，日三。（《千金翼》无鹿茸、乌贼骨）

　　卷四妇人方下赤白带下崩中漏下第二十

　　龙骨散

　　治淳下十二病绝产，一曰白带，二曰赤带，三曰经水不利，四曰阴胎，五曰子脏坚，六曰脏癖，七曰阴阳患病痛，八曰内强，九曰腹寒，十曰脏闭，十一曰五脏酸痛，十二曰梦与鬼交，宜服之。（淳下一本作腹下。

　　龙骨（三两） 黄柏 半夏 灶中黄土 桂心 干姜（各二两） 石苇 滑石（各一两）乌贼骨 代赭（各四两） 白僵蚕（五枚）上十一味治下筛，酒服方寸匕，日三，白多者加乌贼骨，僵蚕各二两，赤多者加代赭五两，小腹泠加黄柏二两，子脏坚加干姜、桂心各二两。以上各随病增之，服药三月有子即住药，药太过多生两子，当审方取好药。寡妇童女不可妄服。

　　治女子带下诸病方：大黄（蒸三斗米下） 附子 茯苓 牡蒙 牡丹 桔梗 葶苈（各三两） 浓朴 川芎 人参当归 虻虫 川椒 吴茱萸 柴胡 干姜 桂心（各半两） 细辛（二两半）上十八味为末，蜜和丸如梧子大，每日空心酒服二丸，不知加之，以腹中温温为度。（一本有麻子、泽兰，无川椒、葶苈。

　　治带下百病无子，服药十四日下血，二十日下长虫及青黄汁出，三十日病除，五十日肥白方：大黄（破如豆粒，熬令黑色） 柴胡 朴硝（各一斤） 川芎（五两） 干姜 川椒（各一升）上七味为末，蜜和丸如梧子大，先食米饮服七丸，不知加至十丸，以知为度。

　　治带下方：枸杞根（一升） 生地黄（五升）上二味 咀，以酒一斗，煮取五升，分为三服治妇人及女子赤白带下方：禹余粮 当归 川芎（各一两半） 赤石脂 白石脂 阿胶 龙骨 石苇（各一两六铢）乌贼骨 黄柏 白蔹 黄芩（一用黄连） 续断 桑耳 牡蛎（各一两）上十五味为末，蜜和丸如梧子大，空心饮下十五丸，日再，加至三十丸为度。

　　卷四妇人方下赤白带下崩中漏下第二十

　　白马蹄丸

　　治女人下焦寒冷，成带下赤白浣方。

　　白马蹄 鳖甲 附子 龟甲 川椒（各一两） 磁石 甘草 杜仲 当归 续断 萆禹余粮 桑耳 川芎 鲤鱼甲（各二两）上十五味为末，蜜和丸如梧子大，以酒服十丸，加至三十丸，日三服。（一本无龟甲）

　　卷四妇人方下赤白带下崩中漏下第二十

　　白马散

　　治带下方（下白者取白马 ，下赤者取赤马 ，随色取之。）白马 （二两） 龟甲（四两） 鳖甲（十八铢） 牡蛎（一两十八铢）上四味下筛，空心酒下方寸匕，日三服，加至一匕半。

　　治五色带下方：服大豆紫汤，日三服。（方见前三卷风篇中。）又方 烧马左蹄为末，以酒服方寸匕，日三服。

　　又方 烧狗头和毛皮骨为末，以酒服方寸匕。

　　又方 煮甑带汁服一杯良。

　　又方 烧马蹄底护干为末，酒服方寸匕，日三。

　　卷四妇人方下赤白带下崩中漏下第二十

　　云母芎散

　　卫公治五崩身瘦，咳逆烦满少气，心下痛，面生疮，腰痛不可俯仰，阴中肿如有疮状，毛中痒，时痛与子脏相通，小便不利，常拘急，头眩，颈项急痛，手足热，气逆冲急，心烦不得卧，腹中急痛，食不下，吞酸噫苦，上下肠鸣，漏下赤白青黄黑汁，大臭如胶污衣状，皆是内伤所致。中寒即下白，热即下赤，多饮即下黑，多食即下黄，多药即下青，或喜或怒，心中常恐，或忧劳便发动，大恶风寒方。

　　云母 芎 代赭 东门边木（烧，各一两） 白僵蚕 乌贼骨 白垩 皮（各六铢）鳖甲（一作龟甲） 桂心 伏龙肝 生鲤鱼头（各十八铢）上十二味治下筛，酒服方寸匕，日三夜一。（一方有龙骨、干葛。）

　　卷四妇人方下赤白带下崩中漏下第二十

　　慎火草散

　　治崩中漏下赤白青黑，腐臭不可近，令人面黑无颜色，皮骨相连，月经失度，往来无常，小腹弦急，或苦绞痛上至心，两胁肿胀，食不生肌肤，令人偏枯，气息乏少，腰背痛连胁，不能久立，嗜卧困懒方。（又方见后。）慎火草 白石脂 禹余粮 鳖甲 干姜 细辛 当归 川芎 石斛 芍药 牡蛎（各二两）上十六味治下筛，空腹酒服方寸匕，日三，稍加至二匕。若寒多者加附子、川椒，热多者加知母，黄芩各一两，白多者加干姜、白石脂，赤多者加桂心、代赭各二两。

　　卷四妇人方下赤白带下崩中漏下第二十

　　禹余粮丸

　　治崩中赤白不绝困笃方。

　　禹余粮（五两） 白马蹄（十两） 龙骨（三两） 鹿茸（二两） 乌贼骨（一两）上五味为末，蜜丸如梧子大，酒服二十丸，日再，以知为度。

　　卷四妇人方下赤白带下崩中漏下第二十

　　增损禹余粮丸

　　治女人劳损因成崩中状，如月经来去多不可禁止，积日不断，五脏空虚，失色黄瘦，崩竭暂止，少日复发，不耐动摇，小劳辄剧，治法且宜与汤，未宜与此丸也。发时服汤，减退即与此丸。若是疾久，可以长与此方。

　　禹余粮 龙骨 人参 桂心 紫石英 乌头 寄生 杜仲 五味子 远志（各二两） 泽泻当归 石斛 苁蓉 干姜（各三两） 川椒 牡蛎 甘草（各一两）上十八味为末，蜜丸梧子大，空心酒下十丸，渐加至二十丸，日三服。

　　治女人白崩及痔病方：槐耳 白蔹 艾叶 蒲黄 白芷（各二两） 黄 人参 续断 当归 禹余粮 橘皮茯苓 干地黄 皮（各三两） 猪后悬蹄（二十个） 白马蹄（酒浸一宿熬） 牛角 （各四两）上十七味为末，蜜丸，空心酒下二十丸，日二，加之治妇人忽暴崩中，去血不断，或如鹅鸭肝者方：小蓟根（六两） 当归 阿胶 续断 青竹茹 川芎（各三两） 生地黄（八两） 釜月下土（绢裹） 地榆（各四两） 马通（一升，赤带用赤马，白带用白马）上十味 咀，以水八升和马通汁，煮取三升，分三服，不止频服三四剂，未全止。

　　续服后丸方：续断 甘草 地榆 鹿茸 小蓟根 丹参（各三十铢） 干地黄（二两半） 川芎 赤石脂《集验》作柏叶）上十四味为末，蜜丸如梧子大，空心酒服十丸，日再，后稍加至三十丸。

　　治女人崩中去赤白方：白马蹄（五两） 蒲黄 鹿茸 禹余粮 白马鬃毛 小蓟根 白芷 续断（各四两） 人参两）上十八味为末，蜜丸如梧子大，空心饮服二十丸，日再，加至四十丸。

　　卷四妇人方下赤白带下崩中漏下第二十

　　当归汤

　　治崩中去血虚羸方。

　　当归 川芎 黄芩 芍药 甘草（各二两） 生竹茹（二升）上六味 咀，以水一斗煮，竹茹取六升，去滓，纳诸药煎取三升半，分三服。忌劳动嗔怒，禁房事百日。

　　治崩中昼夜十数行，众医所不能瘥者方：川芎八两 咀，以酒五升煮取三升，分三服，不饮酒者，水煮亦得。

　　治崩中下血出血一斛，服之即断，或月经来过多，及过期不来者，服之亦佳方：吴茱萸 当归（各三两） 川芎 人参 芍药 牡丹 桂心 阿胶 生姜 甘草（各二两）半夏（八两） 麦门冬（一升）上十二味 咀，以水一斗，煮取三升，分三服。

