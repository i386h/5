<!-- { "loadSidebar": true } -->
　　治月经不调，或一月再来，或两月三月一来，或月前或月后，闭塞不通方。

　　杏仁（二两） 桃仁（一两） 大黄（三两） 水蛭 虻虫（各三十枚）上五味 咀，以水六升，煮取二升，分三服。一服当有物随大小便有所下，下多者止之，少者勿止，尽三服。

　　卷四妇人方下月经不调第二十一

　　大黄朴硝汤

　　治经年月水不利，胞中有风冷所致，宜下之方。

　　大黄 牛膝（各五两） 朴硝 牡丹 甘草 紫菀（各三两，一作紫葳） 代赭（一两）桃仁虻虫 水蛭 干姜 细辛 焰硝（各二两，旧本作芒硝） 麻仁（五合）上十四味 咀，以水一斗五升，煮取五升，去滓，纳硝令烊，分五服，五更为首，相去一炊顷，自下后将息。忌见风。

　　卷四妇人方下月经不调第二十一

　　茱萸虻虫汤

　　治久寒月经不利，或多或少方。

　　吴茱萸（三升） 虻虫 水蛭 虫 牡丹（各一两） 生姜（一斤） 小麦 半夏（各一升）（一两半） 芍药（二两）上十五味 咀，以酒一斗，水二斗，煮取一斗，去滓，适寒温，一服一升，日三。不饮酒者，以水代之。汤欲成乃纳诸虫。不耐药者，饮七合。

　　卷四妇人方下月经不调第二十一

　　抵当汤

　　治月经不利，腹中满，时自减，并男子膀胱满急方。

　　虎掌（《千金翼》作虎杖） 大黄（各二两） 桃仁（三十枚） 水蛭（二十枚）上四味以水三升，煮取一升，尽服之，当下恶血为度。

　　卷四妇人方下月经不调第二十一

　　七熬丸

　　治月经不利，手足烦热，腹满默默不欲寤，心烦方。

　　大黄（一两半） 前胡（一作柴胡） 芒硝（熬，各五两） 葶苈 川椒（并熬，各六铢） 生姜川芎 茯苓（各十五铢） 杏仁（九铢，熬） 桃仁（二十枚熬） 虻虫（熬） 水蛭（各半合，熬）上十二味为末，蜜丸梧子大，空腹饮服七丸，日三，不知加一倍。（一方有 虫、牡丹各

　　卷四妇人方下月经不调第二十一

　　桃仁散

　　治月经来绕脐痛，上冲心胸，往来寒热，如疟疰状方。

　　桃仁（五十枚） 虫（二十枚） 桂心（五寸） 茯苓（一两） 薏苡仁 牛膝 代赭（各二两） 大黄（八两）上八味治下筛，隔宿勿食，温酒服一钱匕，日三。

　　治月经往来腹肿腰腹痛方：虫（四枚） 川椒 干姜（各六铢） 大黄 女青 桂心 川芎（各半两）上七味治下筛，取一刀圭，先食酒服之，日三，十日微下，善养之。

　　卷四妇人方下月经不调第二十一

　　牡丹大黄汤

　　治月经不调，或月前或月后，或如豆汁，腰痛如折，两脚疼，胞中风寒，下大黄 朴硝（各四两） 牡丹（三两） 桃仁（一升） 人参 阳起石 茯苓 甘草 水蛭虻虫（各二两）上十味 咀，以水九升，煮取三升，去滓，纳朴硝令烊尽，分三服，相去如一饭顷。

　　卷四妇人方下月经不调第二十一

　　阳起石汤

　　治月水不调，或前或后，或多或少，或赤或白方。

　　阳起石 甘草 续断 干姜 人参 桂心（各二两） 附子（一两） 赤石脂（三两） 伏龙肝（五两） 生地黄（一升）上十味，以水一斗，煮取三升二合，分四服，日三夜一。

　　治妇人忧恚，心下支满，膈中伏热，月经不利，血气上抢心，欲呕不可多食，懈怠不能动方：大黄 芍药 虻虫（各二两） 土瓜根 川椒 黄芩 白术 地骨皮（一作炭皮） 干姜川芎（各一两） 桂心 干漆（各一两半）上十二味为末，蜜丸梧子大，每服十丸，日三，不知加之。（《千金翼》有炭皮，作炭皮丸。）

　　卷四妇人方下月经不调第二十一

　　牛膝丸

　　治产后月水往来，乍多乍少，仍复不通，时时疼痛，小腹里急，下引腰身重方牛膝 芍药 人参 大黄（各三两） 牡丹皮 甘草 当归 川芎（各二两） 桂心（一两）上十四味为末，蜜丸梧子大，酒服五丸，日三，不知稍增。

　　又方 鹿角末服之良。

　　又方 生地黄汁三升，煮取二升服之。

　　又方 饮人乳汁三合，善。

　　又方 烧月经衣井花水服之。

　　又方 烧白狗屎焦为末 酒服方寸匕，日三。

　　又方 取白马尿，服一升良。

　　治月经不断方：船茹一斤，净洗，河水四升半，煮取二升，分二服。

　　又方 服地黄酒良。

　　又方 服大豆酒佳。

　　又方 烧箕舌灰酒服之。

　　又方 灸内踝下白肉际青脉上，随年壮。

　　卷五上少小婴孺方上

　　（凡五类）

　　卷五上少小婴孺方上

　　序例第一

　　（论三首 方二首 择乳母法）论曰：夫生民之道，莫不以养小为大，若无于小，卒不成大。故《易》称积小以成大。

　　《诗》有厥初生民，《传》曰声子生隐公，此之一义，即是从微至着，自少及长，人情共见，不待经史，故今斯方先妇人小儿，而后丈夫耆老者，则是崇本之义也。然小儿气势微弱，医士欲留心救疗，立功瘥难，今之学人，多不存意，良由婴儿在于襁褓之内，乳气腥臊，医者操行英雄，讵肯瞻视，静言思之，可为太息者矣。《短剧方》云：凡人年六岁以上为小，十六岁以上为少，（《巢源》、《外台》作十八以上为少），三十以上为壮（《巢源》、《外台》作二十以上为壮），五十以上为老。其六岁以下，经所不载，所以乳下婴儿有病难治者皆为无所承据也。中古有巫妨（《巢源》作巫方）者，立小儿《颅囟经》，以占夭寿，判疾病死生，世相传授，始有小儿方。逮于晋宋，江左推诸苏家，传习有验，流于人间。齐有徐王者，也有《小儿方》三卷，故今之学人，颇得传授。然徐氏位望隆重，何暇留心于少小，详其方意，不甚深细，少有可采，未为至秘。今博采诸家及自经用有效者，以为此篇，凡百居家，皆宜达兹又曰：小儿病与大人不殊，惟用药有多少为异。其惊痫客忤解颅不行等八九篇合为此卷，下痢等余方并散在诸篇，可披而得之。

　　凡生后六十日瞳子成，能咳笑应和人。百日任脉成，能自反复，（一作百五十日。）百八十日尻骨成，能独坐。二百一十日掌骨成，能匍匐。三百日膑骨成，能独立。三百六十日膝骨成，能行。此其定法，若不能根据期，必有不平之处。

　　凡儿生三十二日一变。六十四日再变，变且蒸。九十六日三变。一百二十八日四变，变且蒸。一百六十日五变。一百九十二日六变，变且蒸。二百二十四日七变。二百五十六日八变，变且蒸。二百八十八日九变。三百二十日十变，变且蒸。积三百二十日小蒸毕后，六十四日大蒸，蒸后六十四日复大蒸，蒸后一百二十八日复大蒸。凡小儿自生三十二日一变，再变为一蒸，凡十变而五小蒸，又三大蒸，积五百七十六日，大小蒸都毕，乃成人。小儿所以变蒸者，是荣其血脉，改其五脏，故一变，竟辄觉情态有异。其变蒸之候，变者上气，蒸者体热，变蒸有轻重，其轻者体热而微惊，耳冷尻冷，上唇头白泡起如鱼目珠子，微汗出，其重者体壮热而脉乱，或汗或不汗，不欲食，食辄吐 ，目白睛微赤，黑睛微白。又云：目者重，赤黑者微。变蒸毕，目睛明矣，此其证也。单变小微，兼蒸小剧，凡蒸平者五日而衰，远者十日而衰，先期五日后之五日为十日之中，热乃除耳。儿生三十二日一变，二十九日先期而热，便治之如法，至三十六七日蒸乃毕耳。恐不解了，故重说之。且变蒸之时，不欲惊动，勿令旁多人，儿变蒸或早或晚不如法者多。又初变之时或热甚者，违日数不歇，审计变蒸之日，当其时有热微惊，慎不可治及灸刺，但和视之。若良久热不可已，少与紫丸微下，热歇便止。若于变蒸之中，加以时行温病，或非变蒸时而得时行者，其诊皆相似，惟耳及尻通热，口上无白泡耳。当先服黑散以发其汗，汗出，温粉粉之，热当歇，便就瘥。若犹不都除，乃与紫丸下之。儿变蒸时若有寒加之，即寒热交争，腰腹夭纠，啼不止者，熨之则愈也。（熨法出下编炙粉絮熨者是。）变蒸与温壮伤寒相似，若非变蒸，身热耳热尻亦热，此乃为他病，可作余治，审是，变蒸不得为余治也。

　　又一法，凡儿生三十二日始变，变者身热也。至六十四日再变，变且蒸，其状卧端正也。至九十六日三变，定者候丹孔出而泄。至一百二十八日四变，变且蒸，以能咳笑也。至一百六十日五变，以成机关也。至一百九十二日六变，变且蒸，五机成也。至二百二十四日七变，以能匍匐也。至二百五十六日八变，变且蒸，以知欲学语也。至二百八十八日九变，以亭亭然也。凡小儿生至二百八十八日九变四蒸也，当其变之日，慎不可妄治之，则加其疾。

　　变且蒸者是儿送迎月也，蒸者甚热而脉乱，汗出是也。近者五日歇，远者八九日歇也。当是蒸上不可灸刺妄治之也。

　　卷五上少小婴孺方上序例第一

　　紫丸

　　治小儿变蒸，发热不解，并挟伤寒温壮，汗后热不歇，及腹中有痰癖，哺乳不进，乳则吐 ，食痫，先寒后热方。

　　代赭 赤石脂（各一两） 巴豆（三十枚） 杏仁（五十枚）上四味为末，巴豆、杏仁别研为膏，相和，更捣二千杵，当自相得，若硬，入少蜜同捣之，密器中收。三十日儿服如麻子一丸，与少乳汁令下，食顷后，与少乳勿令多，至日中当小下热除。若未全除，明旦更与一丸。百日儿服如小豆一丸，以此准量增减。夏月多热，善令发疹，二三十日辄一服佳。紫丸无所不疗，虽下不虚人。

　　卷五上少小婴孺方上序例第一

　　黑散

　　治小儿变蒸中挟时行温病，或非变蒸时而得时行者方。

　　麻黄 杏仁（各半两） 大黄（六铢）上三味，先捣麻黄大黄为散，别研杏仁如脂，乃细细纳散，又捣，令调和纳密器中。一月儿服小豆大一枚，以乳汁和服，抱令得汗，汗出温粉粉之，勿使见风。百日儿服如枣核，以儿大小量之。

　　卷五上少小婴孺方上序例第一

　　择乳母法

　　凡乳母者，其血气为乳汁也。五情善恶，悉是血气所生也。其乳儿者，皆宜慎于喜怒。

　　夫乳母形色所宜，其候甚多，不可求备。但取不胡臭、瘿 、气嗽、 疥、痴癃、白秃、疡、沈唇、耳聋、 鼻、癫痫，无此等疾者，便可饮儿也。师见其故灸瘢，便知其先疾之源也。

　　卷五上少小婴孺方上

　　初生出腹第二

