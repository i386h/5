<!-- { "loadSidebar": true } -->
　　论曰：小儿新生无疾，慎不可逆针灸之，如逆针灸，则忍痛动其五脏，因喜成病。河洛关中土地多寒，儿喜病痉，其生儿三日，多逆灸以防之，又灸颊以防噤，有噤者舌下脉急，牙车筋急，其土地寒，皆决舌下去血，灸颊以防噤也。吴蜀地温，无此疾也。古方既传之，今人不详南北之殊，便按方而用之，是以多害于小儿也。所以田舍小儿，任其自然皆得，无有夭横也。

　　小儿惊啼，眠中四肢掣动，变蒸未解，慎不可针灸抓之，动其百脉，仍因惊成痫也，惟阴痫噤痉可针灸抓之。

　　凡灸痫，当先下儿使虚，乃承虚灸之。未下有实而灸者，气逼前后不通，杀人。

　　痫发平旦者，在足少阳。晨朝发者，在足厥阴。日中发者，在足太阳。黄昏发者，在足太阴。人定发者，在足阳明。夜半发者，在足少阴。

　　上痫发时病所在，视其发早晚，灸其所也。夫痫有五脏之痫，六畜之痫，或在四肢，或在腹内，当审其候，随病所在灸之，虽少必瘥，若失其要，则为害也。

　　肝痫之为病面青，目反视，手足摇，灸足少阳、厥阴各三壮。

　　心痫之为病面赤，心下有热，短气息微数，灸心下第二肋端宛宛中，此为巨阙也，又灸手心主及少阴各三壮。

　　脾痫之为病，面黄腹大，喜痢，灸胃脘三壮，挟胃脘旁灸二壮，足阳明、太阴各二壮。

　　肺痫之为病，面目白，口沫出，灸肺俞三壮，又灸手阳明、太阴各二壮。

　　肾痫之为病，面黑，正直视不摇如尸状，灸心下二寸二分三壮，又灸肘中动脉各二壮，又灸足太阳、少阴各二壮。

　　膈痫之为病，目反，四肢不举，灸风府，又灸顶上鼻人中下唇承浆，皆随年壮。

　　肠痫之为病，不动摇、灸两承山，又灸足心两手劳宫，又灸两耳后完骨，各随年壮，又灸脐中五十壮。

　　上五脏痫证候。

　　马痫之为病，张口摇头，马鸣欲反折，灸项风府、脐中三壮，病在腹中，烧马蹄末，服之良。

　　牛痫之为病，目正直视腹胀，灸鸠尾骨及大椎各三壮，烧牛蹄末，服之良。

　　羊痫之为病，喜扬目吐舌，灸大椎上三壮。

　　猪痫之为病，喜吐沫，灸完骨两旁各一寸七壮。犬痫之为病，手足挛，灸两手心一壮，灸足太阳一壮，灸肋户一壮。

　　鸡痫之为病，摇头反折，喜惊自摇，灸足诸阳各三壮。

　　上六畜痫证候。

　　小儿暴痫，灸两乳头，女儿灸乳下二分。

　　治小儿暴痫者，身躯正直如死，及腹中雷鸣，灸太仓及脐中上下两旁各一寸，凡六处，又灸当腹度取背，以绳绕颈下至脐中竭，便转绳向背顺脊下行，尽绳头，灸两旁各一寸五壮。

　　若面白啼声色不变，灸足阳明、太阴。

　　若目反上视，眸子动，当灸囟中，取之法，横度口尽两吻际，又横度鼻下亦尽两边，折去鼻度半，都合口为度，以额上发际上行度之。灸度头一处，正在囟上未合骨中，随手动者是，此最要处也。次灸当额上入发二分许，直望鼻为正。次灸其两边，当目瞳子直上入发际二分许。次灸顶上回毛中。次灸客主人穴在眉后际动脉是。次灸两耳门，当耳开口则骨解开动张陷是也。次灸两耳上，卷耳取之，当卷耳上头是也；一法大人当耳上横三指，小儿各自取其指也。次灸两耳后完骨上青脉，亦可以针刺令血出。次灸玉枕，项后高骨是也。次灸两风池，在项后两辕动筋外发际陷中是也。次灸风府，当项中央发际，亦可与风池三处高下相等。次灸头两角，两角当回毛两边起骨是也。

　　上头部凡十九处，儿生十日可灸三壮，三十日可灸五壮，五十日可灸七壮，病重俱灸之。

　　轻者灸囟中、风池、玉枕也，艾使熟，炷令平正着肉，火势乃至病所也；艾若生，炷不平正，不着肉，徒灸多炷，故无益也。

　　若腹满短气转鸣，灸肺募，在两乳上第二肋间宛宛中，悬绳取之，当瞳子是。次灸膻中。

　　次灸胸堂。次灸脐中。次灸薜息，薜息在两乳下第一肋间宛宛中是也。次灸巨阙，大人去鸠尾下一寸，小儿去脐作六分分之，去鸠尾下一寸是也，并灸两边。次灸胃脘。次灸金门，金门在谷道前囊之后当中央是也，从阴囊下度至大孔前，中分之。

　　上腹部十二处，胸堂、巨阙、胃脘，十日儿可灸三壮，一月以上可五壮，阴下缝中可三壮，或云随年壮。

　　若脊强反张、灸大椎，并灸诸脏俞及督脊上当中，从大椎度至穷骨，中屈，更从大椎度之，灸度下头，是督脊也。

　　上背部十二处，十日儿可灸三壮，一月以上可灸五壮。若手足掣 惊者，灸尺泽，次灸阳明，次灸少商，次灸劳宫，次灸心主，次灸合谷，次灸三间，次灸少阳。

　　上手部十六处，其要者阳明，少商，心主，尺泽，合谷，少阳也，壮数如上。

　　又灸伏兔，次灸三里，次灸腓肠，次灸鹿溪，次灸阳明，次灸少阳，次灸然谷。

　　上足部十四处，皆要可灸，壮数如上。手足阳明，谓人四指，凡小儿惊痫皆灸之。若风病大

　　卷五上少小婴孺方上

　　客忤第四

　　（论二首 方二十七首 灸法一首）论曰：少小所以有客忤病者，是外人来气息忤之，一名中人，是为客忤也。虽是家人，或别房异户，虽是乳母及父母或从外还，衣服经履鬼神粗恶暴气，或牛马之气，皆为忤也。

　　执作喘息乳气未定者，皆为客忤。其乳母遇醉或房劳，喘后乳儿最剧，能杀儿也，不可不慎。

　　凡诸乘马行，得马汗气臭，未盥洗易衣装便向儿边，令儿中马客忤。儿卒见马来，及闻马鸣惊，及马上衣物马气，皆令小儿中马客忤。慎护之，特重一岁儿也。

　　凡小儿衣，布帛绵中不得有头发，履中亦尔，白衣青带，青衣白带，皆令中忤。

　　凡非常人及诸物从外来，亦能惊小儿至致病。欲防之法，诸有从外来人及有异物入户，当将儿避之，勿令见也，若不避者，烧牛屎，令常有烟气置户前，则善。

　　小儿中客为病者，无时不有此病也。而秋初一切小儿皆病者，岂是一切小儿悉中客邪。

　　夫小儿所以春冬少病，秋夏多病者，秋夏小儿阳气在外，血脉嫩弱，秋初夏末，晨夕时有暴冷，小儿嫩弱，其外则易伤，暴冷折其阳，阳结则壮热，胃冷则下痢，是故夏末秋初，小儿多壮热而下痢，未必皆是中客及魃也。若治少小法，夏末秋初常宜候天气温凉也。有暴寒卒冷者，其少小则多患壮热而下痢也，慎不可先下之，皆先杀毒后下之耳。

　　《玄中记》云，天下有女鸟，名曰姑获（《肘后》、《子母秘录》作乌获），一名天帝女，一名隐飞鸟，一名夜行游女，又名钓星鬼，喜以阴雨夜过飞鸣，徘徊人村里，唤得来者是也。

　　鸟纯雌无雄不产，阴气毒化生，喜落毛羽于人中庭，置儿衣中，便令儿作痫，病必死，即化为其儿也。是以小儿生至十岁，衣被不可露也，七八月尤忌。

　　凡中客忤之为病，类皆吐下青黄白色，水谷解离腹痛天纠，面色变易，其候似痫，但眼不上插耳，其脉急数者是也，宜与龙胆汤下之，加人参当归，各如龙胆称分等多少也。

　　小儿中客，急视其口中悬雍左右，当有青黑肿脉核如麻豆大，或赤或白或青，如此便宜用针速刺溃去之，亦可爪摘决之，并以绵缠钗头拭去血也。

　　少小中客之为病，吐下青黄赤白汁，腹中痛，及反倒偃侧，喘似痫状，但目不上插少睡耳，面变五色，其脉弦急，若失时不治，小久则难治矣。欲疗之方：用豉数合，水拌令湿，捣熟丸如鸡子大，以摩儿囟及手足心，各五六遍毕，以丸摩儿心及治少小中客忤，项强欲死方：取衣中白鱼十枚，为末以敷母乳头上，令儿饮之，入咽立愈。（一方二枚着儿母手，掩儿脐中，儿吐下愈，亦以摩儿项及脊强处。）又方 吞麝香大豆许，立愈。

　　治小儿卒中忤方：剪取驴前膊胛上旋毛，大如弹子，以乳汁煎之，令毛消药成，着乳头饮之，下喉即愈。

　　又方 烧母衣带三寸，并发合乳汁，服之。

　　又方 取牛鼻津服之。或牛口沫敷乳头，饮之。

　　卷五上少小婴孺方上客忤第四

　　一物猪蹄散

　　治小儿寒热及赤气中人方。

　　取猪后足悬蹄，烧末捣筛，以饮乳汁一撮，立效治少小猝中客忤，不知人者方：取热马屎一丸，绞取汁饮儿，下咽便愈。亦治中客忤而KT 啼，面青腹强者。

　　卷五上少小婴孺方上客忤第四

　　一物马通浴汤

　　治少小中忤方。

　　马通三升，烧令烟绝，以酒一斗煮三沸去滓，浴儿即愈。

　　卷五上少小婴孺方上客忤第四

　　一物猪通浴汤

　　治小儿中人忤，KT 啼面青腹强者方。

　　猪通二升，以热汤灌之，适寒温浴儿。

　　治少小客忤，二物黄土涂头方：取灶中黄土、蚯蚓屎等分捣，合水和如鸡子黄大，涂儿头上及五心，良。一方云用鸡子清和如泥。

　　治小儿卒客忤方：铜镜鼻烧令赤，着少许酒中，大儿饮之，小儿不能饮者含与之，即愈。

　　治小儿中马客忤而吐不止者方：灸手心主间使大都隐白三阴交各三壮，可用粉丸如豉法，并用唾，唾而咒之，咒法如下。

　　咒客忤法：咒曰：摩家公，摩家母，摩家子儿苦客忤，从我始，扁鹊虽良不如善唾。良咒讫，弃丸道中。

　　又法：取一刀横着灶上，解儿衣，发其心腹讫，取刀持向儿咒之唾，辄以刀向心腹，啡啡曰（音非出唾貌），煌煌日，出东方，背阴向阳，葛公葛公，不知何公，子来不视，去罔顾，过与生人忤，梁上尘，天之神，户下土，鬼所经，大刀环犀对灶君。二七唾客愈。儿惊唾啡啡如此。二七啡啡，每唾以刀拟之咒，当三遍乃毕，用豉丸如上法，五六遍讫，取此丸破视其中有毛，弃丸道中，客忤即愈矣。

　　小儿魃法：论曰：凡小儿有魃病者，是妇人怀娠，有恶神导其腹中胎，妒嫉他小儿令病也。魃者，小鬼也（音奇），妊娠妇人不必悉招魃魅，人时有此耳。魃之为疾，喜微微下痢，寒热或有去来，毫毛鬓发KT 不悦，是其证也，宜服龙胆汤。凡妇人先有小儿未能行，而母又孕，使儿饮此乳，亦作 也，令儿黄瘦骨立，发落壮热，是其证也。

　　治魃方： 炙伏翼，熟咀哺之。

　　又方 烧伏翼末，饮服之。

　　又方 以水二升煮 蓄、冬瓜各四两，取浴之。

　　卷五上少小婴孺方上客忤第四

　　白藓皮汤

　　治少小客魃挟实方。

　　白藓皮 大黄 甘草（各一两） 芍药 茯苓 细辛 桂心（各十八铢）上七味 咀，以水二升，煮取九合，分三服。

　　小儿夜啼：

