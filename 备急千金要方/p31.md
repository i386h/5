<!-- { "loadSidebar": true } -->
　　治目KT KT 无所见方。

　　青羊肝一具，细切，以水一斗纳铜器中煮，以曲饼覆上，上钻两孔如人眼，正以目向就熏目，不过，再熏之。即瘥。（《千金翼》治眼暮无所见，不用曲饼）治眼暗方。

　　以铜器盛大酢三四升，煎七八日，覆器湿地，取铜青一合，以三月杏白仁一升取汁，和铜青敷之，日不过三四度，大良。

　　又方 古钱（七枚） 铜青 干姜 石盐 胡粉（各中枣大） 黄连（三铢） 乌头（枣核大）蕤仁（一百十枚） 菥 子（枣大） 细辛（五铢） 酢（二合） 清酒（五合） 楸叶（一把取汁上十三味，治下筛，合煎，取三分去一，盛瓷器中。若燥取人乳和，敷目，慎风冷。

　　又方 每朝含黄柏一爪甲许，使津置掌中拭目讫，以水洗之，至百日眼明。此法乃可终生行之，永除眼疾，神良。

　　又方 柴胡（六铢） 决明子（十八铢）上二味治下筛，人乳汁和敷目。可夜书，见五色。

　　治眼暗方。

　　七月七日生苦瓠中白，绞取汁一合，以醋一升、古文钱七枚浸之，微火煎之，减半，以米许大，纳 中。

　　治眼漠漠无所见方。

　　蕤仁 秦皮 黄连（各十八铢） 萤火（七枚） 决明子（一合）上五味 咀，以水八合微火煎，取三合，冷，以绵注洗目，日三度。

　　常服芜菁子，主轻身益气明目方。

　　芫菁子一升，以水四升煮，令汁尽出，曝干，复以水四升煮如前法，三煮三曝，治下筛，饮服方寸匕。（《千金翼》云百日身热疮出，不久自瘥）明目令发不落方。

　　十月上巳日收槐子，纳新净瓮中，以盆密封口，三七日发封，洗去皮取子，从月一日服一枚，二日二枚，日别加计，十日服五十五枚，一月日服一百六十五枚，一年服一千九百八十枚，小月减六十枚。此药主补脑，早服之，发不白，好颜色，长生益寿。先病冷人勿服之（《肘后》云扁鹊方）。

　　又方 牛胆中渍槐子，阴干百日，食后吞一枚，十日身轻，三十日白发再黑，至百日通神。

　　治目中眯不出方。

　　以蚕砂一粒吞之，即出。

　　治稻麦芒等入目中方。

　　取生蛴螬，以新布覆目上，持蛴螬从布上摩之，芒出着布，良。

　　治砂石草木入目中不出方。

　　以鸡肝注之。

　　又方 以书中白鱼和乳汁，注目中。

　　治目中眯法。

　　旦起对门户跪拜云：户门狭小，不足宿客，乃便瘥。

　　治目为物所伤触，青黑方。

　　煮羊肉令热熨，勿令过热，猪肝亦得。

　　治目痛不得睡方。

　　暮炙新青布熨，并蒸大豆袋盛枕之，夜恒令热。

　　目中赤痛，从内 始取之阴跷。

　　目中痛不能视，上星主之，先取 ，后取天牖、风池。

　　青盲远视不明，承光主之。

　　目瞑远视KT KT ，目窗主之。

　　目KT KT 赤痛，天柱主之。

　　目眩无所见，偏头痛，引目外 而急，颔厌主之。

　　目远视不明，恶风，目泪出，憎寒，头痛，目眩瞢，内 赤痛，远视KT KT ，无见，痒青盲无所见，远视KT KT ，目中淫肤，白幕覆瞳子，巨 主之。

　　目不明、泪出、目眩瞢，瞳子痒，远视KT KT ，昏夜无见，目 动，与项口参相引僻，目痛、僻戾、目不明，四白主之。

　　目赤目黄，颧 主之。

　　目，水沟主之。

　　目痛不明，龈交主之。

　　目瞑身汗出，承浆主之。

　　青盲目、恶风寒，上关主之。

　　青盲，商阳主之。

　　KT 目KT KT ，偏历主之。

　　眼痛，下廉主之。

　　KT 目KT KT 少气，灸五里，右取左，左取右。

　　目中白翳，前谷主之。

　　目痛泣出，甚者如脱，前谷主之。

　　白幕覆珠子，无所见，解溪主之。

　　眼暗，灸大椎下，数节第十当脊中安灸二百壮，惟多为佳，至验。

　　肝劳邪气眼赤，灸当容百壮，两边各尔，穴在眼小 近后当耳前，三阳三阴之会处，以两手按之，有上下横脉，则是与耳门相对是也。

　　眼急痛不可远视，灸当瞳子上入发际一寸，随年壮。穴名当阳，风翳。患右目，灸右手中指，本节头骨上五壮，如小麦大，左手亦如之。

　　风痒赤痛，灸人中近鼻柱二壮，仰卧灸之。

　　目卒生翳，灸大指节横纹三壮，在左灸右，在右灸左，良。

　　卷六上七窍病上

　　鼻病第二

　　（论一首，方五十五首，灸法六首）治鼻塞，脑冷，清涕出方。

　　通草 辛夷（各半两） 细辛 甘遂（一作甘草） 桂心 川芎 附子（各一两）上七味末之，蜜丸，绵裹纳鼻中，密封塞，勿令气泄，丸如大麻子，稍加微觉小痛，捣姜为丸即愈，用白狗胆汁和之，更佳。

　　治鼻塞，常有清涕出方。

　　细辛 蜀椒 干姜 川芎 吴茱萸 附子（各十八铢） 桂心（一两） 皂荚屑（半两）猪膏（一升）上九味 咀，以绵裹，苦酒渍一宿，取猪膏煎，以附子色黄为度，去滓，绵裹纳鼻孔中，并摩鼻上。涕出不止，灸鼻两孔与柱齐七壮。

　　治鼻塞窒香膏方。

　　白芷 川芎 通草（各十八铢） 当归 细辛 莽草（《短剧》并《翼》作薰草） 辛夷（各三十铢）上七味 咀，以苦酒渍一宿，以不中水猪肪一升煎，三上三下，以白芷色黄膏成，去滓，绵沾如枣核大，纳鼻中，日三（《短剧》加桂心十八铢）。

　　治鼻不利香膏方。

　　当归 薰草（《古今录验》用木香） 通草 细辛 蕤仁（各十八铢） 川芎 白芷（各半两） 羊髓（四两猪脂亦得）上八味 咀，以微火合煎，三上三下，白芷色黄膏成，去滓，取如小豆大，纳鼻中，日二。先患热后鼻中生赤烂疮者，以黄芩、栀子代当归、细辛。

　　治鼻窒，气息不通方。

　　小蓟一把 咀，以水三升，煮取一升，分二服又方 瓜蒂末少许吹鼻中，亦可绵裹塞鼻中。

　　又方 槐叶（五升） 葱白（切一升） 豉（一合）上三味，以水五升，煮取三升，分温三服。

　　治鼻塞多年，不闻香臭，清水出不止方。

　　取当道车辗过蒺藜一把，捣，以水三升煎取熟，先仰卧，使人满口含取一合汁，灌鼻中，使入不过，再度大嚏，必出一两个息肉，似赤蛹，（一方有黄连等分同煎。

　　治鼻 方。

　　通草 细辛 附子上三味各等分末之，以蜜和，绵裹少许，纳鼻中。

　　又方 甘遂 通草 细辛 附子（等分上四味末之，以白雄犬胆和为丸，如枣核大，绵裹纳鼻中。辛热涕出，四五升瘥。亦治息肉。

　　又方 炙皂荚末之如小豆，以竹管吹鼻中。

　　又方 干姜末蜜和，塞鼻中，吹亦佳。

　　又方 铁锁磨石，取末，以猪脂和，绵裹纳之，经日，肉出瘥。

　　又方 以马新屎汁，仰头含满口，灌鼻中。

　　又方 伏面临床前，以新汲冷水淋玉枕上，后以瓜蒂末，绵裹塞之。

　　治 鼻有息肉，不闻香臭方。

　　瓜丁 细辛上二味各等分末之，以绵裹如豆大许，塞鼻中，须臾即通。

　　卷六上七窍病上鼻病第二

　　通草散方

　　治鼻中息肉不通利。

　　通草（半两） 矾石（一两） 真珠（一两）上三味末之，捻绵如枣核，取药如小豆，着绵头，纳鼻中，日三易之。一方有桂心、细辛各一两，同前捣末和，使之。

　　治鼽鼻、鼻中息肉不得息方。

　　矾石（六铢） 藜芦（六铢） 瓜蒂（二七枚） 附子（十一铢）上四味各捣筛，合和，以小竹管吹药如小豆许于鼻孔中，以绵絮塞鼻中，日再，以愈为度（《古今录验》葶苈半两）。

　　治鼻中息肉方。

　　炙 皮末，绵裹塞之三日。

　　又方 细筛釜底墨，水服之三五日。

　　治鼻中息肉不闻香臭方。

　　烧矾石末，以面脂和，绵裹着鼻中，数日息肉随药消落。

　　又方 末瓜丁如小豆许，吹入鼻中必消，如此三数度。

　　又方 细辛 釜底墨上二味末之，水和，服方寸匕。

　　又方 绵裹瓜蒂末塞鼻中。

　　治鼻中息肉梁起，羊肺散方。

　　羊肺（一具干之） 白术（四两） 苁蓉 通草 干姜 川芎（各二两）上六味末之，食后以米饮服五分匕，加至方寸匕。

　　又方 通草（十三铢） 真珠（六铢） 矾石 细辛（各一两）上四味末之，捻绵如枣核，沾散如小豆，并绵纳鼻中，日再三。鼻中息肉，灸上星三百壮，穴在直鼻入发际一寸。

　　又灸挟上星两旁相去三寸，各一百壮。

　　治鼻中生疮方。

　　烧祀灶饭末，以敷鼻中。

　　又方 烧故马绊末，敷鼻中。

　　又方 偷孝子帽以拭之。

　　又方 乌牛耳垢敷之。

　　又方 以牛鼻津敷之。

　　又方 捣杏仁乳敷之，亦烧核，压取油，敷之。

　　又方 烧牛、狗骨灰，以腊月猪脂和，敷之。

　　治疳虫蚀鼻生疮方。

　　烧铜箸头，以醋淬之数过，取酢敷之，又以人屎灰涂之，瘥。

　　治鼻痛方。

　　常以油涂鼻内外，酥亦得。

　　治卒食物，从鼻中缩入脑中，介介痛不出方。

　　牛脂若羊脂如指头大，纳鼻中，以鼻吸取脂，须臾脂消，则物逐脂俱出也。

　　论曰：鼻头微白者亡血，设令微赤非时者死，病患色白者皆亡血也。凡时行衄不宜断之，如一、二升以上，恐多者可断，即以龙骨末吹之。九窍出血者，皆用吹之。

　　治大便出血，及口鼻皆出血，血上胸心，气急，此是劳热所致方。

　　生地黄（八两） 蒲黄（一升） 地骨皮（五两） 黄芩 芍药 生竹茹（各三两）上六味 咀。以水八升，煮取二升七合，分温三服。

　　凡吐血、衄血、溺血，皆脏气虚、膈气伤或起惊悸，治之方。

　　生竹皮（一升） 芍药（二两） 川芎 当归 桂心 甘草（各一两） 黄芩（二两）上七味 咀。以水一斗煮竹皮，减三升下药，煎取二升，分三服。

　　治衄血方。

　　伏龙肝（二枚如鸡子大） 生地黄（六两） 川芎（一两） 桂心（三两） 细辛（六铢） 白芷上十味 咀。以水三升，酒七升，煮取三升，分三服。

　　卷六上七窍病上鼻病第二

　　生地黄汤

　　主衄方。

　　生地黄（八两） 黄芩（一两） 阿胶（二两） 柏叶（一把） 甘草（二两上五味 咀。以水七升，煮取三升，去滓，纳胶煎取二升半，分三服。

