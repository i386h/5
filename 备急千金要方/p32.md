<!-- { "loadSidebar": true } -->
　　又方 生地黄三斤（切） 阿胶二两 蒲黄六合上三味以水五升，煮取三升，分三服。

　　治鼻出血不止方。

　　干地黄 栀子 甘草（等分）上三味治下筛。酒服方寸匕，日三。如鼻疼者，加豉一合；鼻有风热者，以葱涕和服如梧子五丸。

　　治鼻衄方。

　　地黄汁五合，煮取四合，空腹服之，忌酒炙肉，且服粳米饮。

　　又方 饮小蓟汁。

　　又方 以冷水净漱口，含水以芦管吹二孔中，即止。

　　又方 取乱发五两，烧作灰，以管吹鼻中枣核大。不止，益吹之，以血断止。并水服方寸匕，日三，甚者夜二。已困不识人者，服亦佳。

　　又方 取人屎尖烧灰，水服并吹少许鼻中，止。

　　又方 五月五日取人屎，烧作灰，冷水服五分匕。

　　又方 以胶贴鼻头上，至顶及发际三寸，止。

　　又方 新马屎汁灌鼻中，及饮之。

　　又方 以湿布敷胸上。

　　又方 淳醋和土涂阴囊上，干，易之。

　　又方 韭根葱根取汁，悬头着一枣大纳鼻中，少时更着，两三度瘥，葱白捣汁亦得。

　　治鼻出血不止方。

　　捣楮叶汁，饮三升，大良。

　　又方 张弓令弦向上，病儿仰卧枕，弦放，四体如常卧法，衄时痒痒，便灸足大趾节横理三毛中十壮，剧者百壮，衄不止，灸之，并治阴卵肿。

　　又灸风府一穴四壮，不止，又灸。

　　又灸涌泉二穴各百壮。

　　卷六上七窍病上

　　口病第三

　　（论一首，方五十九首，灸法二首）论曰：凡患口疮及齿，禁油、面、酒、酱、酸、醋、咸、腻、干枣，瘥后仍慎之。若不久慎，寻手再发，发即难瘥。蔷薇根，角蒿，为口疮之神药，人不知之。

　　凡口中、面上息肉转大，以刀决溃去脓血，即愈。

　　治口中疮，久不瘥，入胸中并生疮，三年以上不瘥者方浓煎蔷薇根汁，含之，又稍稍咽之，日三夜一，冬用根，夏用茎叶。

　　又方 角蒿灰敷之，一宿知、二宿瘥，有汁吐之，不得咽也。

　　治口疮不歇方。

　　牛膝 生 荷根（各三两） 黄柏（一两）上三味 咀。以绵裹，酒三升渍一宿，微火煎一两沸，细细含之。

　　治膀胱热不已，口舌生疮，咽肿，升麻煎方。

　　升麻 玄参 蔷薇根白皮 射干（各四两） 大青 黄柏（各三两） 蜜（七合）上七味 咀。以水七升，煮取一升五合，去滓，下蜜更煎两沸，细细含咽之。

　　治口数生疮，连年不瘥方。

　　蔷薇根 黄芩 当归 桔梗 黄 白蔹 鼠李根皮 大黄 芍药 续断 黄柏 葛根（各一两）上十二味末之，以酒服方寸匕，日二服，亦可浆水服之。

　　治胃中客热，唇口干燥生疮方。

　　茯苓 黄芩 甘草 大黄 蔷薇根（各三十铢） 枳实 杏仁 黄连（各二两） 桂心（半两） 栝蒌根（十八铢）上十味末之，食前浆水服方寸匕，日二。

　　治口热生疮方。

　　升麻（三十铢） 黄连（十八铢《古今录验》用黄柏）上二味末之，绵裹含，咽汁，亦可去之。

　　治口疮方。

　　蔷薇根皮（四两） 黄柏（三两） 升麻（三两） 生地黄（五两）上四味 咀，以水七升，煮取三升，去滓含之，瘥止。含极吐，却更含。

　　治口中疮烂，痛不得食方。

　　杏仁（二十枚） 甘草（一寸） 黄连（六铢）上三味末之，合和绵裹杏仁大，含之，勿咽，日三夜一。

　　卷六上七窍病上口病第三

　　蔷薇丸

　　方治口疮身体有热气痱瘰。

　　蔷薇根 黄芩 鼠李根 当归 葛根 白蔹 石龙芮（《千金翼》作黄连） 黄柏 芍药上十二味末之，蜜和服如梧子十丸，日三服。

　　治口吻疮方。

　　以楸白皮及湿贴之三四度瘥。

　　又方 取经年葵根欲腐者弥佳，烧作灰，及热敷之。

　　又方 以新炊饭了甑，及热以唇口向甑，唇上熨之，二七下三两上，瘥止。

　　又方 栀子 甘草（各十八铢） 细辛（三十铢） 桂心（十二铢） 川芎（一两）上五味末之，蜜丸，食后服七丸，日再服，瘥止。

　　又方 川芎 白芷 橘皮 桂心 枣肉（各一两半）上五味末之，以蜜和为丸，食后服十五丸，又含之，以瘥为度。此方甚验。

　　治口肥疮方。

　　熬灶上饭令焦，末，敷之。

　　治燕吻疮方。

　　白杨枯枝铁上烧，取 及热敷之。

　　又方 以木履尾，纳 灰中，令热，取柱两吻各二七遍。

　　治口旁恶疮方。

　　乱发灰 故絮灰 黄连末 干姜末上四味等分，合和为散，以粉疮上，不过三遍。

　　治口中疮，咽喉塞不利，口燥膏方。

　　猪膏 白蜜（各一斤） 黄连（一两）上三味合煎去滓，搅令相得，含如半枣，日四、五，夜二。

　　治热病口烂咽喉生疮，水浆不得入膏方。

　　当归 射干 升麻（各一两） 附子（半两） 白蜜（四两）上五味 咀，以猪脂四两先煎之，令成膏，下着地，勿令大热，纳诸药，微火煎令附子色黄，药成绞去滓，纳蜜，复上火一两沸，令相得，置器中，令凝，取如杏仁大，含之，日四五遍，辄咽之。

　　治失欠、颊车蹉开张不合方。

　　一人以手指牵其颐，以渐推之，则复入矣。推当疾出指，恐误啮伤人指也。

　　治失欠颊车蹉方。

　　消蜡和水敷之。

　　失欠颊车蹉，灸背第五椎，一日二七壮，满三日未瘥，灸气冲二百壮，胸前喉下甲骨中，是亦名气堂。

　　又灸足内踝上三寸宛宛中或三寸五分百壮三报。此三阴交穴也。

　　治卒口噤不开方。

　　以附子捣末，纳管中，强开口，吹口中。

　　治口中热干，甘草丸方。

　　甘草 人参 半夏 生姜 乌梅肉（各二两半） 枣膏（二两半）上六味末之，蜜丸如弹子大，旋含咽汁，日三。

　　治口干方。

　　羊脂若猪脂鸡子大，擘之纳半升醋中，渍一宿，绞取汁含之。

　　治口干除热下气方。

　　石膏（五合碎） 蜜（二升）上二味以水三升煮石膏，取二升，纳蜜，煮取二升，去滓，含如枣核大，咽汁尽，更含之。

　　治虚劳口干方。

　　麦门冬（二两末） 大枣（三十枚肉）上二味，以蜜一升和，令熟五升米下，蒸之，任性服。

　　又方 羊脂如鸡子大，淳酒半升，枣七枚擘，合渍七日，取枣食之，愈。

　　又方 酸枣（一升） 酸石榴子（五合） 葛根（三两） 麦门冬（四两） 覆盆子（三合） 乌梅（五合） 甘草 栝蒌实（各三两）上八味末之，以蜜丸含如枣大，以润为度。

　　卷六上七窍病上口病第三

　　五香丸

　　治口及身臭，令香止烦散气方。

　　豆蔻 丁香 藿香 零陵香 青木香 白芷 桂心（各一两） 香附子（二两） 甘松香当归（各半两） 槟榔（二枚）上十一味末之，蜜和丸，常含一丸，如大豆，咽汁，日三夜一。亦可常含，咽汁，五日口香，十日体香，二七日衣被香，三七日下风人闻香，四七日洗手水落地香，五七日把他手亦香。慎五辛，下气去臭。

　　治口气臭秽，常服含香丸方。

　　丁香（半两） 甘草（三两） 细辛 桂心（各一两半） 川芎（一两）上五味末之，蜜和，临卧时，服二丸如弹子大。

　　又方 常以月旦日未出时，从东壁取步，七步回，面垣立，含水 壁七遍，口即美香。

　　又方 桂心 甘草 细辛 橘皮上四味等分，治下筛，以酒服一钱匕，瘥止。

　　又方 川芎 白芷 橘皮 桂心（各四两） 枣肉（八两）上五味末之，次纳枣肉，干则加蜜，和丸如大豆，服十丸，食前食后常含之，或吞之，七日大香。

　　治口中臭方。

　　桂心（《古今录验》用细辛） 甘草（各等分）上二味末之，临卧以三指撮酒服，二十日香。

　　又方 细辛、豆蔻。含之甚良。

　　又方 蜀椒 桂心（各等分）上二味末之，酒服三指撮。

　　主口香去臭方。

　　甘草（三十铢） 川芎（二十四铢） 白芷（十八铢）上三味治下筛，以酒服方寸匕，日三服，三十日口香。

　　又方 松根白皮 瓜子仁 大枣上三味治下筛，以酒服方寸匕，日二，一百日衣被香。

　　又方 瓜子仁 川芎 本 当归 杜蘅（各六铢） 细辛（半两） 防风（二两）上七味治下筛，食后饮服方寸匕，日三服，五日口香，十日身香，二十日肉香，三十日衣被香，五十日远闻香，（一方加白芷十八铢。

　　又方 橘皮（二十铢） 桂心（十八铢） 木兰皮（一两） 大枣（二十枚）上四味，治下筛，酒服方寸匕，日三，久服身香。亦可以枣肉丸之，服二十丸，如梧子大，稍加至三十丸。（一方有川芎十八铢。）又方 浓煮细辛汁，含之久，乃吐之。又方 井花水三升漱口，吐厕中，良。

　　又方 香薷一把，水一斗，煎取三升，稍稍含之。

　　又方 甜瓜子作末，蜜和，每日空心洗漱讫，含一丸如枣核大，亦敷齿。

　　又方 熬大豆，令焦，及热酢沃取汁含之。

　　治七孔臭气，皆令香方。

　　沉香（五两） 本（三两） 白瓜瓣（半升） 丁香（五合） 甘草 当归 川芎 麝香（各二两）上八味末之，蜜丸，食后服如小豆大五丸，日三，久服令举身皆香。

　　治身体臭，令香方。

　　白芷 甘子皮（各一两半） 瓜子仁（二两） 本 当归 细辛 桂心（各一两）上七味治下筛，酒服方寸匕，日三，五日口香，三七日身香。

　　又方 甘草 松根皮 甜瓜子 大枣上四味各等分，治下筛，食后服方寸匕，日三。七日知，一百日大香。

　　卷六上七窍病上口病第三

　　熏衣香方

　　鸡骨煎香 零陵香 丁香 青桂皮 青木香 枫香 郁金香（各三两） 薰陆香 甲香苏合香 甘松香（各二两） 沉水香（五两） 雀头香 藿香 白檀香 安息香 艾纳香（各一两） 麝香（半两）上十八味末之，蜜二升半煮，肥枣四十枚，令烂熟，以手痛搦，令烂如粥，以生布绞去滓，用和香，干湿如捺 ，捣五百杵，成丸，密封七日乃用之，以微火烧之，以盆水纳笼下，以杀火气，不尔，必有焦气也。

　　又方 沉香 煎香（各五两） 雀头香 藿香 丁子香（各一两）上五味治下筛，纳麝香末半两，以粗罗之，临熏衣时，蜜和用。

