<!-- { "loadSidebar": true } -->
　　又方 兜娄婆香 薰陆香 沉香 檀香 煎香 甘松香 零陵香 藿香（各一两） 丁香（十八铢） 苜蓿香（二两） 枣肉（八两）上十一味粗下，合枣肉总捣，量加蜜，和用之。

　　卷六上七窍病上口病第三

　　湿香方

　　沉香（二斤七两九铢） 甘松 檀香 雀头香（一作藿香） 甲香 丁香 零陵香 鸡骨煎香（各三两九铢） 麝香（二两九铢） 薰陆香（三两六铢）上十味末之，欲用以蜜和，预和歇，不中用。

　　又方 沉香（三两） 零陵香 煎香 麝香（各一两半） 甲香（三铢） 薰陆香 甘松香（各六铢） 檀香（三铢） 藿香 丁子香（各半两）上十味，粗筛，蜜和，用熏衣瓶盛，埋之久窨，佳。

　　卷六上七窍病上口病第三

　　百和香

　　通道俗用者方。

　　沉水香（五两） 甲香 丁子香 鸡骨香 兜娄婆香（各二两） 薰陆香 白檀香 熟捷香两） 雀头香苏合香 安息香 麝香 燕香（各半两）上二十味末之，酒漉令软，再宿，酒气歇，以白蜜和，纳瓷器中，蜡纸封，勿令泄，冬月开取用，大佳。

　　卷六上七窍病上口病第三

　　衣香方

　　零陵香 藿香（各四两） 甘松香 茅香（各三两） 丁子香（一两） 苜蓿香（二两）上六味各捣，加泽兰叶四两，粗下用之，极美。

　　又方 零陵香（二两） 藿香 甘松香 苜蓿香 白檀香 沉水香 煎香（各一两）上七味合捣，加麝香半两，粗筛，用如前法。

　　又方 藿香（四两） 丁香（七枚） 甘松香 麝香 沉香 煎香上六味粗筛，和为干香以 衣，大佳。

　　卷六上七窍病上

　　舌病第四

　　（方十一首）舌主心脏，热即应舌生疮裂破，引唇揭赤，升麻煎泄热方。

　　蜀升麻 射干（各三两） 柏叶（切一升） 大青（二两） 苦竹叶（切五合） 赤蜜（八合）生芦根 蔷薇根白皮（各五两） 生玄参汁（三合） 地黄汁（五合）上十味 咀，以水四升，煮取一升，去滓，下玄参汁，令两沸，次下地黄汁，两沸，次下蜜，煎取一升七合，绵惹取汁，安舌上含，细细咽之。

　　舌上疮不得食，舌本强，颈两边痛，此是心虚热所致，治之方。

　　柴胡 升麻 芍药 栀子仁 通草（各二两） 黄芩 大青 杏仁（各一两半） 生姜 石膏（各四两）上十味 咀，以水一斗九升煮，取三升半，分四服，日三夜一，滓可重煎服之。

　　治舌卒肿，满口溢出，如吹猪胞，气息不得通，须臾不治杀人方 急以指刮破舌两边，去汁即愈，亦可以铍刀，决两边破之，以疮膏敷之。

　　又方 刺舌下两边大脉，血出，勿使刺着舌下中央脉，出血不止，杀人。不愈，血出数升，则烧铁篦，令赤，熨疮数过以绝血也。

　　又方 半夏十二枚，洗熟，以醋一升，煮取八合，稍稍含嗽之。吐出，加生姜一两，佳治舌肿强满口方。

　　满口含糖醋少许时，热通即止。

　　治舌肿起如猪胞方。

　　釜下墨末，以醋浓敷舌上下，脱去更敷，须臾即消。若先决出血汁，竟敷之，弥佳。凡此患，人皆不识，或错治益困，杀人甚急。但看其舌下自有噤虫形状，或如蝼蛄，或如卧蚕子，细看之有头尾，其头少白，烧铁钉烙头上，使熟，即自消。

　　治舌胀满口不得语方。

　　虫（三十枚） 盐（一升）上二味，以水三升，煮三沸，含之，稍稍咽之，日三。

　　治舌强不得语方。

　　矾石 桂心上二味等分，末之，安舌下，立瘥。

　　舌上黑有数孔，大如箸，出血如涌泉，此心脏病，治之方。

　　戎盐 黄芩（一作葵子） 黄柏 大黄（各五两） 人参 桂心 甘草（各二两）上七味末之，蜜和，以饮服十丸如梧子，日三，亦烧铁烙之。

　　治舌上出血如泉方。

　　烧铁篦熟烁孔中，良。

　　卷六上七窍病上

　　唇病第五

　　（甲煎法二首，方二十首，灸法二首）

　　卷六上七窍病上唇病第五

　　润脾膏

　　治脾热唇焦枯无润方。

　　生地黄汁（一升） 生麦门冬（四两） 生天门冬（切一升） 葳蕤（四两） 细辛 甘草川芎白术（各二两） 黄 升麻（各三两） 猪膏（三升）上十一味 咀，诸药苦酒淹一宿，绵裹药，临煎下生地黄汁，与猪膏共煎取膏鸣，水气尽去滓，取细细含之。

　　卷六上七窍病上唇病第五

　　甲煎唇脂

　　治唇裂口臭方。

　　先以麻捣泥，泥两口好瓷瓶，容一斗以上，各浓半寸曝令干。

　　甘松香（五两） 艾纳香 苜蓿香 茅香（各一两） 藿香（三两） 零陵香（四两）上六味先以酒一升，水五升相和作汤，洗香令净，切之，又以酒水各一升浸一宿，明旦纳于一斗五升乌麻油中，微火煎之，三上三下，去滓，纳上件一口瓶中，令少许不满，然后取：两） 丁香（一两） 麝香（一两） 甲香（一两）上八味，先酒水相和作汤，洗香令净，各别捣碎，不用绝细，以蜜二升、酒一升和香，纳上件瓷瓶中令实满，以绵裹瓶口，又以竹篾交横约之，勿令香出。先掘地埋上件油瓶，令口与地平，以香瓶合覆油瓶上，令两口相当，以麻捣泥泥两瓶口际，令牢密，可浓半寸许，用糠壅瓶上，浓五寸，烧之，火欲尽，即加糠，三日三夜，勿令火绝，计糠十二石讫，停三日，令冷出之。别炼蜡八斤，煮数沸，纳紫草十二两煎之，数十沸，取一茎紫草向爪甲上研看紫草骨白，出之。又以绵滤过与前煎相和，令调，乃纳朱砂粉六两，搅令相得，少冷未凝之间，倾竹筒中纸裹筒上麻缠之，待凝冷解之，任意用之，计此可得五十挺。

　　甲煎口脂，治唇白无血色及口臭方。

　　烧香泽法沉香 甲香 丁香 麝香 檀香 苏合香 薰陆香 零陵香 白胶香 藿香 甘松香泽兰上十二味各六两，胡麻油五升，先煎油令熟，乃下白胶、藿香、甘松、泽兰，少时下火，绵滤纳瓷瓶中，余八种香捣作末，以蜜和，勿过湿，纳着一小瓷瓶中令满，以绵幕口，竹十字络之。以小瓶覆大瓶上，两口相合，密泥泥之。乃掘地埋油瓶，令口与地平，乃聚干牛粪烧之，七日七夜不须急，满十二日烧之弥佳，待冷出之即成。其瓶并须熟泥匀浓一寸，曝干，乃可用，（一方用糠火烧之。

　　炼蜡合甲煎法蜡（二两） 紫草（二两）上先炼蜡，令消，乃纳紫草煮之，少时候看，以紫草于指甲上研之，紫草心白即出之，下蜡，勿令凝，即倾弱一合甲煎于蜡中，均搅之讫，灌筒中，则勿触动之，冷凝乃取之，便成好口脂也。敷口面，日三。

　　治紧唇方。

　　缠白布作大灯炷如指，安斧刃上，燃炷令刃汗出，拭以敷唇上，日二三度，故青布亦佳，并治沈唇。

　　又方 青布灰以酒服之，亦可脂和涂。

　　又方 以蛇皮拭之，烧为灰，敷之。

　　又方 水服蛴螬灰，良。

　　又方 自死蝼蛄灰敷之。

　　又方 又火炙蜡贴唇上，瘥。

　　又方 炙松脂粘贴，瘥。

　　紧唇，灸虎口，男左女右。

　　又灸承浆三壮。

　　治沈唇方。

　　以干蛴螬烧末和猪脂，临卧敷之。

　　又方 烧鳖甲及头，令烟尽，末敷之，日三。

　　治唇生疮方。

　　以头垢敷之，日三。

　　又方 以胡粉敷之。

　　治唇边生疮，连年不瘥方。

　　以八月蓝叶十斤绞取汁洗，不过三日瘥。

　　治唇生核方。

　　猪屎平量一升，以水投，绞取汁，温服之。

　　治唇舌忽生疮方。

　　烧鸡屎白末，以布裹着病上，含之。

　　治唇黑肿、痛痒不可忍方。

　　取大钱四文于石上，以腊月猪脂磨取汁，涂之。

　　又方 以竹弓弹之，出其恶血，瘥。

　　又方：烧乱发及蜂房、六畜毛，作灰，猪脂和敷之，亦治沈唇。

　　治冬月唇干坼、血出方。

　　捣桃仁，以猪脂和，敷之。

　　治远行唇口面皴裂方。

　　熟煎猪脂，将行夜，常敷面卧，行万里，野宿不损。

　　卷六上七窍病上

　　齿病第六

　　（论一首，方三十八首，灸法二首）论曰：凡齿龈宣露，多是疳 及月蚀，以角蒿灰夜敷龈间，使满，勿食油，不过二三夜，瘥。食油及干枣即发，所以患齿者，忌油干枣及桂心。每旦以一捻盐纳口中，以暖水含，揩齿及叩齿百遍，为之不绝，不过五日，口齿即牢密。凡人齿龈不能食果菜者，皆由齿根露也，为此盐汤揩齿、叩齿法，无不愈也，神良。凡人好患齿病，多由月蚀夜食饮之所致也，识者深宜慎之。所以日月蚀未平时，特忌饮食，小儿亦然。

　　治龋齿及虫痛方。

　　白附子 知母 细辛（各六铢） 川芎 高良姜（各十二铢）上五味末之，以绵裹少许着齿上，有汁吐出，一日两度，含之，亦治口气。

　　又方 切白马悬蹄如米许，以绵裹着痛处孔中，不过三度。

　　治 齿虫齿，积年不瘥，从少至老方。

　　雀麦草一名杜姥草，似牛毛草，以苦瓠叶四十枚净洗，露一宿，平旦取草屈长二寸，广一寸，浓五分，以瓠叶裹缚之，作五六十裹子，取三年酽醋浸之，至日中取两裹纳火中，炮令极热，纳口中齿外边熨之，冷则易之，取铜器以水纳中，解裹于水中洗之，得虫长三分，老者黄赤色，小者白色，多者得三四十枚，少者得一二十枚。

　　治虫齿方莨菪子三合，如无，葱子、韭子并得，以青钱七文，烧令赤，取小口罂子令可口含得者，将钱纳罂子中，取一撮许莨菪子安钱上，令炮炮声，仍与半合许水淋，令气上，从罂出，将口含罂口，令气莫出，用熏齿，冷复更作，取三合药尽为剂。非止虫齿得瘥，或风齿、龋齿、齿中病悉主之，口中多津，即吐之。

　　又方 白杨叶切一升，水三升，煮取一升，含之。

　　又方 大醋一升煮枸杞根白皮一升，取半升含之，虫立出。

　　又方 取桃仁少许，以钗头穿向灯上烧之，烟出，经少时吹灭，即纳入口安虫齿上咬之，不过五六度。（一方作胡桃仁。

　　治疳虫蚀齿根方。

　　地龙置石上，着一撮盐，须臾化为水，以面展取，却待凝浓，取以纳病上，又以皂荚去皮涂上，虫即出。

　　又方 纯麻子烛烬研，以井花水涂之。

　　又方 黑 羊脂、莨菪子各等分，先烧铁锄斧銎令赤，纳其中，烟出，以布单覆头，令烟气入口熏之。

　　治齿龈肿痛，及虫痛方。

