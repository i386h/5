<!-- { "loadSidebar": true } -->
　　生地黄汁（二升） 生天门冬汁 白蜜（各三升） 羊肾（一具炙） 白术 麦曲（各一斤）甘草 干姜 地骨皮（各八两） 桂心 杜仲 黄 （各四两） 当归 五味子（各三两）上十四味末之，纳盆中，取前三物汁和研，微火上暖盆，取热更研，日曝干，常研，令离盆，酒服方寸匕，日再。

　　治耳聋鸣、汁出，皆由肾寒，或一二十年不瘥方。

　　故铁（二十斤烧赤，水五斗浸三宿，去铁澄清） 柘根（三十斤水一石煮取五斗，去滓澄清） 菖蒲（切五斗水一石煮取五斗，去滓澄清）上三味合一石五斗，用米二石，并曲二斗，酿如常法，酒用一月封头开清，用磁石吸者三斤，捣为末，纳酒中，浸三宿，饮之，日夜饮，常取小小醉而眠，取闻人语乃止药。

　　又方 服天门冬酒百日瘥方（在第十四卷中）。

　　又方 矾石少许，以生菖蒲根汁和，点入耳中。

　　治劳聋，气聋，风聋，虚聋，毒聋，久聋耳鸣方。

　　山茱萸 干姜 巴戟天 芍药 泽泻 桂心 菟丝子 黄 干地黄 远志 蛇床子石斛 当归 细辛 苁蓉 牡丹 人参 甘草 附子（各二两） 菖蒲（一两） 羊肾（二枚）上二十三味末之，蜜丸如梧子大。食后服十五丸，日三，加至三四十丸止。皆缘肾虚耳，故作补肾方，又作薄利九窍药即瘥。

　　治耳聋方。

　　生地黄（极粗者长一寸半） 巴豆 杏仁（各七枚） 印成盐（两颗） 头发（如鸡子大，烧灰）上五味治下筛，以绵薄裹，纳耳中一日一夜，若小损即去之。直以物塞耳，耳中黄水及脓出，渐渐有效，不得更着。不着一宿后，更纳一日一夜，还去之，根据前。

　　又方 蓖麻仁（五合） 杏仁 菖蒲 磁石 桃仁（各三分） 巴豆（一分） 石盐（三分） 附子（二分） 薰陆香 松脂（各十分） 蜡（八分） 通草（三分）上十二味先捣草、石令细，别研诸仁如脂，纳松脂、蜡，合捣数千杵，令可丸乃止。以如枣核大绵裹塞耳，一日四五度，出之转捻，不过三四日，易之。

　　又方 磁石（四两） 天门冬 地骨皮 生姜（各三两） 山茱萸 茯苓 菖蒲 川芎 枳实白芷 橘皮 甘草 土瓜根 牡荆子（各二两） 竹沥（二升）上十五味 咀。以水八升煮减半，纳沥煮取二升五合，分三服，五日一剂，三日乃着散纳耳中，如后方。

　　石菖蒲 白蔹 牡丹 山茱萸 牛膝 土瓜根（各二两） 磁石（四两）上七味治下筛，绵裹塞耳，日一易之。仍服大三五七散佳（方在第十三卷中）。

　　又方 薰陆香 蓖麻 松脂 蜡 乱发灰 石盐上六味等分末之。作丸绵裹塞耳，时易之，瘥止。

　　治耳聋方。

　　巴豆（十四枚） 成炼松脂（半两）上二味合治丸如黍米大，绵裹以簪头着耳中，一日一易。药如硬，微火炙之，以汗出乃愈，大效。

　　又方 雄鲤鱼脑（二两） 防风 菖蒲 细辛 附子 川芎（各六铢）上六味 咀，以鱼脑合煎，三沸，三上三下之，膏香为成，滤去滓，冷，以一枣核灌耳中，以绵塞之。（《古今录验》用疗风聋年久、耳中鸣者，以当归代防风，以白芷代川芎）又方 竹筒盛鲤鱼脑，炊饭处蒸之，令烊，注耳中。

　　又方 菖蒲、附子各等分末之，以麻油和，以绵裹纳耳中。（《广济方》以疗耳猝痛求死者又方 矾石 甘草 菖蒲 当归 细辛 防风 川芎 白芷 附子 乌贼骨 皂荚（各半两） 巴豆（十四枚）上十二味薄切，三升醋渍一宿，以不中水鸡膏九合煎，三上三下。以巴豆黄，膏成，去滓，纳雄黄末，搅调，取枣核大沥耳中，绵塞之，日三易。

　　又方 烧铁令赤，投酒中饮之，仍以磁石塞耳中，日一易。夜去之，旦别着。

　　又方 蓖麻（一百颗去皮） 大枣（十五枚去皮核）上二味熟捣丸如杏仁，纳耳中二十日，瘥。

　　又方 芥子捣碎，以男儿乳和，绵裹纳之。

　　又方 取柴胡苗汁灌耳中，再度瘥。

　　又方 作一坑可容二升许，着炭火其中，坑似窖形，以砖覆口上，砖上作一孔子，容小指，砖孔上着地黄一升，以木盆覆之，以泥泥盆下，勿泄，盆底上钻一小孔，可容箸，其孔上着三重布，以耳孔当盆上熏，久若闷，去黄水，发裹盐塞之，不过二三度，神效。

　　又方 捣豉作饼填耳内，以地黄长五六分，削一头令尖，纳耳中，与豉饼底齐，饼上着楸叶，盖之，剜一孔如箸头，透饼于上，灸三壮。

　　又方 作泥饼子，浓薄如馄饨皮，覆耳上四边，勿令泄气，当耳孔上以草刺泥饼，穿作一小孔，于上以艾灸之百壮，候耳中痛不可忍即止。侧耳泻却黄水出尽，即瘥。当灸时，若泥干，数易之。

　　又方 酒三升，碎牡荆子二升，浸七日，去滓，任性服尽，虽三十年久聋亦瘥。

　　又方 截箭竿二寸纳耳中，以面拥四畔，勿令泄气，灸筒上七壮。

　　又方 硫黄、雄黄各等分为末，绵裹纳耳中，数日闻人语声。

　　又方 桂心（十八铢） 野葛（六铢） 成煎鸡肪（五两上三味 咀，于铜器中微火煎三沸，去滓，密贮勿泄，以苇筒盛如枣核大，火炙令少热，欹卧倾耳灌之，如此十日耵聍自出，大如指，长一寸，久聋不过三十日，以发裹膏深塞。莫使泄气，五日乃出之。（《千金翼》云治二十年耳聋）治耳聋齿痛赤膏方。

　　桂心 大黄 白术 细辛 川芎（各一两） 干姜（二两） 丹参（五两） 蜀椒（一升） 巴豆（十枚） 大附子（二枚）上十味 咀，以苦酒二升浸一宿，纳成煎猪肪三斤，火上煎，三上三下，药成，去滓，可服可摩。耳聋者绵裹纳耳中，齿冷痛，则着齿间，诸痛皆摩。若腹中有病，以酒和服如枣许大。咽喉痛，取枣核大吞之。

　　又方 以绵裹蛇膏塞耳，神良。

　　又方 淳酢微火煎附子一宿，削令可入耳，以绵裹塞之。

　　治猝耳聋方。

　　细辛 菖蒲（各六铢） 杏仁 曲末（各十铢）上四味和捣为丸，干即着少猪脂，如枣核大，绵裹纳耳中，日一易，小瘥，二日一易，夜去，旦塞之。

　　治三十年耳聋方。

　　故铁三十斤，以水七斗，浸三宿，取汁，入曲酿米七斗，如常造酒法，候熟，取磁石一斤，研末，浸酒中，三日乃可饮，取醉；以绵裹磁石纳耳中，好覆头卧，酒醒去磁石，即瘥治耳鸣聋方。

　　当归 细辛 川芎 防风 附子 白芷（各六铢）上六味末之，以鲤鱼脑八两合煎，三上三下，膏成，去滓，以枣核大灌耳中，旦以绵塞耳孔。

　　治耳鸣如流水声，不治久成聋方。

　　生乌头掘得，乘湿削如枣核大，纳耳中，日一易之，不过三日，愈。亦疗痒及猝风聋。

　　治耳鸣水入方。

　　通草 细辛 桂心（各十八铢） 菖蒲（一两） 附子（六铢） 矾石（六铢） 当归 甘草（各十二铢） 独活（一两半）上九味末之，以白鹅脂半合，稍稍和如枣核，绵裹纳耳中，日三，旋旋和用（一本用葱涕半合）。

　　治耳聋有脓散方。

　　乌贼骨 釜底墨 龙骨 伏龙肝（各半两） 附子（一两） 禹余粮（六铢）上六味末之，取皂荚子大，绵裹纳耳中，日一易，取瘥。不瘥者有虫，加麝香一豆大。

　　治耳聋有脓，不瘥有虫方。

　　鲤鱼肠（一具切） 醋（三合）上二味和捣，帛裹纳耳中，两食顷，当闷痛，有白虫着药，去之，更入新者，虫尽乃止，药择去虫，还可用。

　　又方 先以纸缠去耳中汁，以矾石末粉耳中。次石盐末粉其上，食久乃起，不过再度，永瘥。

　　又方 捣桂和鲤鱼脑纳耳中，不过三四度。

　　治 耳出脓汁方。

　　矾石 乌贼骨 黄连 赤石脂上四味等分末之，以绵裹如枣核。纳耳中，日三。（《短剧》不用赤石脂，姚氏加龙骨一两，《千金翼》同姚氏）治 耳，耳中痛，脓血出方。

　　取釜月下灰，敷耳中，日三易之，每换，以篦子去之，再着，取瘥止。

　　治 耳方。

　　桃仁熟捣，以故绯绢裹，纳耳中，日三易，以瘥为度。

　　治底耳方。

　　黄矾烧，绵裹纳耳中，不过二三日愈。或以苇管吹耳中。（《肘后》以疗耳卒肿出脓）治耳聋，干耵聍不可出方。

　　捣自死白项蚯蚓，安葱叶中，面封头，蒸之令熟，并化为水，以汁滴入耳中，满即止，不过数度，即挑易出，瘥后，发裹盐塞之。（《肘后》以疗蚰蜒入耳效）又方 灌酢三年者最良，绵塞之，半日许，必有物出。

　　治百虫入耳方 末蜀椒一撮，以半升醋调灌耳中，行二十步即出。

　　又方 取桃叶火熨，卷之以塞耳，立出。

　　又方 车肛脂敷耳孔，虫自出。（《肘后》以疗 耳脓血）又方 以葱涕灌耳中，虫即出，亦治耳聋。

　　治蜈蚣入耳方。

　　炙猪肉令香，掩耳即出。

　　治蚰蜒入耳方。

　　炒胡麻捣之，以葛袋盛，倾耳枕之，即出。

　　又方 以牛酪灌之，满耳即出，出当半消。若入腹中，空腹食好酪一二升，即化为黄水而出，不尽更服手用，神效。（《千金翼》作牛乳）治耳中有物不可出方。

　　以弓弦从一头令散，敷好胶柱，着耳中物上停之，令相着，徐徐引出。

　　卷六上七窍病上

　　面药第九

　　（方八十一首）

　　卷六上七窍病上面药第九

　　五香散

　　治 黑运赤气，令人白光润方。

　　毕豆（四两） 黄 白茯苓 葳蕤 杜若 商陆 大豆黄卷（各二两） 白芷 当归 白附子 冬瓜仁 杜蘅 白僵蚕 辛夷仁 香附子 丁子香 蜀水花 旋复花 防风 木兰芎 本 皂荚 白胶 杏仁 梅肉 酸浆 水萍 天门冬 白术 土瓜根（各三两） 猪胰（上三十二味下筛，以洗面，二七日白，一年与众别。

　　卷六上七窍病上面药第九

　　澡豆方

　　洗手面，令白净悦泽。

　　白芷 白术 白藓皮 白蔹 白附子 白茯苓 羌活 葳蕤 栝蒌子 桃仁 杏仁 菟丝子 商陆 土瓜根 川芎（各一两） 猪胰（两具大者细切） 冬瓜仁（四合） 白豆面（一升） 面（三升，溲猪胰为饼，曝干捣筛）上十九味合捣，筛入面，猪胰拌匀更捣。每日常用，以浆水洗手面，甚良。

　　卷六上七窍病上面药第九

　　澡豆洗手面方

　　治面黑不净。

