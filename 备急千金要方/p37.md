<!-- { "loadSidebar": true } -->
　　猪蹄（两具治如食法） 白粱米（一斗洗令净）上二味，以水五斗合煮猪蹄烂，取清汁三斗，用煮后药。

　　白茯苓 商陆（各五两） 葳蕤（一两） 白芷 本（各二两）上五味 咀，以前药汁三斗，并研桃仁一升，合煮，取一斗五升，去滓，瓷瓶贮之，纳甘松、零陵香末各一两入膏中，搅令匀，绵幕之，每夜用涂手面。

　　面多 ，面皮粗涩，令人不老，皆主之方。

　　朱砂 雄黄（各二两） 水银霜（半两） 黄鹰粪（二升） 上胡粉（二两）上五味并细研如粉，以面脂和净洗面，夜涂之，以手细摩令热，明旦不废作妆，然须五日一洗面，一涂不过三遍，所有恶物一切皆除，数倍少嫩，慎风日。不传，神秘。

　　治 乌靥令面洁白方。

　　马珂（二两） 珊瑚 白附子 鹰屎白（各一两）上四味研成粉，和匀，用人乳调以敷面，夜夜着之，明旦以温浆水洗之。

　　治面黑生 方。

　　白蔹（十二铢） 生 石（《救急方》无 石） 白石脂（各六铢） 杏仁（三铢）上四味，研，和鸡子白，夜卧，涂面上，旦用井花水洗之。

　　治面 ，令人悦白方。

　　栝蒌子（六合） 麝香（半两） 白石脂（五合） 雀屎（二合去黑）上四味捣筛，别研麝香、雀粪、白石脂和合，取生菟丝苗汁，和之如薄泥，先用澡豆洗去面上腻，以涂 上，日夜三四过，旦以温浆水洗之，任意作妆。

　　治 子面不净方。

　　以上朱砂研细如粉，和白蜜涂之，旦以醋浆洗之，大验。

　　又方 白附子 香附子 白檀 马珂 紫檀（各一两）上五味末之，白蜜和如杏仁大，阴干，用时以水研涂面，旦以温水洗。忌风油，七日面如莲花。

　　治面 方。

　　沉香 牛黄 薰陆香 雌黄 鹰屎 丁香 玉屑（各十二铢） 水银（十铢）上八味末之，蜜和以敷。

　　治面黑 皮皱皴散方。

　　白附子 密陀僧 牡蛎 茯苓 川芎（各二两）上五味末之，和以 羊乳，夜涂面，以手摩之，旦用浆水洗，不过五六度。一重皮脱，瘥矣。

　　治面 方。水和丹砂末服方寸匕，男七日，女二七日，色白如雪。

　　卷六上七窍病上面药第九

　　白瓜子丸

　　治面 ，令色白方。

　　白瓜子（二两） 本 远志 杜蘅（各一两） 天门冬（三两） 白芷 当归 车前子云母粉（各一两） 柏子仁 细辛 橘皮 栝蒌仁 铅丹 白石脂（各半两）上十五味末之，蜜和，空腹服如梧子，二十丸，日三。

　　去面上靥子黑痣方。

　　夜以暖浆水洗面，以生布揩靥子令赤痛，水研白旃檀，取汁令浓，以涂靥子上，旦以暖浆水洗之，仍以鹰屎白粉其上。

　　治粉滓 方。

　　白蔹（十二铢） 白石脂（六铢）上二味捣筛，以鸡子白和，夜卧涂面，旦用井花水洗。

　　去粉滓 皴 及茸毛，令面悦泽光润如十四五岁时方。

　　黄 白术 白蔹 葳蕤 土瓜根 商陆 蜀水花 鹰屎白（各一两） 防风（一两半）白芷 细辛 青木香 川芎 白附子 杏仁（各二两）上十五味末之，以鸡子白和作挺，阴干，石上研之，以浆水涂面，夜用，旦以水洗，细绢罗如粉，佳。

　　治面粉滓方。

　　熬矾石以清酒和敷之，不过三上。

　　又方 捣生菟丝苗汁涂，不过三上。

　　治面 方。

　　羊胆 牛胆（各一具） 淳酒（一升）上三味合煮，三五沸，敷之。

　　治年少气盛、面生 疮方。

　　胡粉（半两） 水银（一两）上二味，以腊月猪脂和，熟研，令水银消散，向暝以粉面，旦起布拭之，慎勿水洗，至暝又涂之不过三上，瘥（一方有真珠）。

　　白膏治面 疥痈恶疮方。

　　附子（十五枚） 野葛（一尺五寸） 蜀椒（一升）上三味 咀，以酢渍一宿，猪膏一斤煎，令附子黄，去滓涂之，日三。

　　卷六上七窍病上面药第九

　　栀子丸

　　治酒 鼻 方。

　　栀子仁（三升） 川芎（四两） 大黄（六两） 豉（三升） 木兰皮（半两） 甘草（四两）上六味末之，蜜和，服十丸如梧桐子，日三，稍加至十五丸。

　　敷鼻 方。

　　蒺藜子 栀子仁 豉（各一升） 木兰皮（半斤，一本无）上四味末之，以醋浆水和如泥，夜涂上，日未出时，暖水洗之，亦灭瘢痕。

　　治面 方。

　　鸬 屎一升，末之，以腊月猪脂和，令匀，夜敷之。

　　治面上风方。

　　玉屑 密陀僧 珊瑚（各二两） 白附子（三两）上四味末之，以酥和，夜敷面上，旦洗之，亦灭瘢痕。

　　治面 甚者方。

　　冬葵子 柏子仁 茯苓 冬瓜子上四味各等分末之，酒服方寸匕，食后服，日三。

　　治面 方荠 肉桂（各二两）上二味为末，以醋浆，服方寸匕，日一服。亦治 及灭瘢去黑痣。

　　又方 枸杞根（一十斤） 生地黄（三斤）上二味，先捣筛枸杞，又捣碎地黄，曝干，合筛，空腹酒服方寸匕，日三，久服颜如童子，秘之。

　　治面 方。

　　木兰皮一斤，以三年醋渍，令没百日，曝干，末之，温酒服方寸匕，日三。

　　治面有热毒恶疮方胡粉（熬） 黄柏（炙） 黄连（各等分）上三味末之，以粉上，瘥止，若疮干，以面脂调涂之，日三。

　　治灭瘢痕方猪脂三斤饲乌鸡一只，三日令尽，后取白屎，纳白芷当归各一两，煎白芷色黄，去滓，纳以鹰屎白半两搅调，敷之，日三。

　　又方 禹余粮半夏等分为末，以鸡子黄和，先以新布拭瘢处令赤，后用药敷之，勿见风，日二，十日瘥，十年者亦灭。

　　又方 鹰屎白（一合） 辛夷（一两） 白附子 杜若 细辛（各半两）上五味 咀，以酒五合浸一宿，以羊髓五两，微火煎，三上三下，去滓，小伤瘢上敷之，日三。

　　灭瘢痕无问新旧必除方。

　　以人精和鹰屎白，敷之，日二，白蜜亦得。

　　治瘢痕凸出方。

　　春夏以大麦 ，秋冬以小麦 ，好细绢下筛，以酥和封上。

　　又方 鹰屎白（一两） 衣白鱼（二七枚）上二味末之，蜜和以敷，日三五度，良。

　　又方 以热瓦熨之。

　　又方 以冻凌熨之。

　　又方 鹰屎白（二两） 白僵蚕（二两半）上二味末之，以白蜜和敷，日三。慎五辛生菜。

　　又方 腊月猪脂四升，煎大鼠一枚，令消尽，以生布拭瘢处令赤，涂之，不过四五上。

　　治身及面上印纹方针刺字上破，以醋调赤土敷之，干又易，以黑灭即止。

　　又方 以未盈月儿屎敷上，一月即没。

　　卷七风毒香港脚方

　　（凡五类）

　　卷七风毒香港脚方

　　论风毒状第一

　　论曰：考诸经方往往有脚弱之论，而古人少有此疾。自永嘉南渡，衣缨士人，多有遭者。

　　岭表江东，有支法存、仰道人等，并留意经方，偏善斯术；晋朝仕望，多获全济，莫不由此二公。又宋齐之间，有释门深师师道人述法存等诸家旧方为三十卷，其脚弱一方近百余首。

　　魏周之代，盖无此病，所以姚公《集验》殊不殷勤，徐王撰录未以为意。特以三方鼎峙，风教未一，霜露不均，寒暑不等，是以关西、河北不识此疾。自圣唐开辟，六合无外。南极之地，襟带是重，爪牙之寄，作镇于彼，不习水土，往者皆遭。近来，中国士大夫虽不涉江表，亦有居然而患之者，良由今代天下风气混同，物类齐等所致之耳。然此病发初得先从脚起，因即胫肿，时人号为香港脚。深师云：脚弱者即其义也。深师述支法存所用永平山敷、施连、范祖耀、黄素等诸脚弱方，凡八十余条，皆是精要；然学人寻览，颇觉繁重，正是方集耳，猝欲救急，莫测指南。今取其所经用灼然有效者，以备仓猝，余者不复具述。

　　论何以得之于脚。问曰：风毒中人，随处皆得，作病何偏着于脚也？答曰：夫人有五脏，心肺二脏，经络所起在手十指；肝肾与脾三脏，经络所起在足十趾。夫风毒之气，皆起于地。地之寒暑风湿皆作蒸气，足常履之，所以风毒之中人也必先中脚；久而不瘥，遍及四肢腹背头项也；微时不觉，痼滞乃知。经云：次传、间传是也。

　　论得已便令人觉不。凡香港脚病，皆由感风毒所致。得此病，多不令人即觉。会因它病，一度乃始发动。或奄然大闷，经三两日不起，方乃觉之。诸小庸医，皆不识此疾，漫作余病治之，莫不尽毙，故此病多不令人识也。始起甚微，食饮嬉戏，气力如故。惟猝起脚屈弱不能动，有此为异耳。黄帝云：缓风湿痹是也。

　　论风毒相貌。夫有脚未觉异，而头项臂膊已有所苦，有诸处皆悉未知，而心腹五内已有所困。又风毒之中人也，或见食呕吐憎闻食臭，或有腹痛下痢，或大小便秘涩不通，或胸中冲悸、不欲见光明，或精神昏愦，或喜迷忘、语言错乱，或壮热头痛，或身体酷冷疼烦，或觉转筋，或肿不肿，或 腿顽痹，或时缓纵不随，或复百节挛急，或小腹不仁，此皆香港脚状貌也，亦云风毒香港脚之候也。其候难知，当须细意察之，不尔必失其机要。一朝病成，难可以理，妇人亦尔。又有妇人产后，春夏取凉，多中此毒，宜深慎之。其闷热掣 、惊悸心烦、呕吐气上，皆其候也。又但觉脐下冷痞， 然不快，兼小便淋沥，不同生平，即是脚气之候。顽弱名缓风，疼痛为湿痹。

　　论得之所由。凡四时之中，皆不得久立、久坐湿冷之地；亦不得因酒醉汗出，脱衣、靴、袜当风取凉，皆成香港脚。若暑月久坐、久立湿地者，则湿热之气蒸人经络，病发必热，四肢酸痛烦闷。若寒月久坐、久立湿冷地者，则冷湿之气上入经络，病发则四体酷冷转筋。若当风取凉得之者，病发则皮肉顽痹，诸处 动，渐渐向头。凡常之日，忽然暴热，人皆不能忍得者，当于此时必不得顿取于寒以快意也，卒有暴寒复不得受之，皆生病也。世有勤功力学之士，一心注意于事，久坐行立于湿地，不时动转，冷风来击，入于经络，不觉成病也。

　　故风毒中人，或先中手足十指，因汗毛孔开，腠理疏通，风如急箭，或先中足心，或先中足趺，或先中膝以下 胫表里者。若欲使人不成病者，初觉即灸所觉处二三十壮，因此即愈，不复发也。黄帝云：当风取凉，醉已入房，能成此疾。

　　论冷热不同。问曰：何故得者有冷有热？答曰：足有三阴三阳，寒中三阳，所患必冷；暑中三阴，所患必热，故有表里冷热不同。热者治以冷药，冷者疗以热药，以意消息之。脾受阳毒即热顽，肾受阴湿即寒痹。

