<!-- { "loadSidebar": true } -->
　　雄黄（三两） 雌黄（二两） 矾石（一两半） 鬼箭羽（一两半，即卫茅） 羊角（烧，二两）上五味治下筛，三角绛袋盛。一两带心前，并挂门户上。若逢大疫之年，以月旦青布裹一刀圭，中庭烧之。温病患亦烧熏之。

　　卷九伤寒方上辟温第二

　　雄黄散

　　辟温气方。

　　雄黄（五两） 朱砂 菖蒲 鬼臼（各二两）上四味治下筛，以涂五心、额上、鼻人中及耳门。

　　卷九伤寒方上辟温第二

　　杀鬼烧药方

　　辟温气。

　　雄黄 丹砂 雌黄（各一斤） 羚羊角（ 羊角亦得） 芜荑 虎骨 鬼臼 鬼箭羽 野丈人（即白头翁） 石长生 猪屎 马悬蹄（各三两） 青羊脂 菖蒲 白术（各八两） 蜜蜡（八斤）上十六味末之，以蜜蜡和为丸如弹许大，朝暮及夜中，户前微火烧之。

　　卷九伤寒方上辟温第二

　　虎头杀鬼丸

　　辟温方。

　　虎头（五两） 朱砂 雄黄 雌黄（各一两半） 鬼臼 皂荚 芜荑（各一两）上七味末之，以蜜蜡和为丸如弹子大，绛袋盛系臂，男左女右，悬屋四角，晦望夜半，中庭烧一丸。

　　卷九伤寒方上辟温第二

　　辟温杀鬼丸

　　熏百鬼恶气方。

　　雄黄 雌黄（各二两） 龙骨 龟甲 鲮鲤甲 皮（各三两） 羊角 虎骨（各七两）樗鸡（十五枚） 空青（一两） 芎 真珠（各五两） 东门上鸡头（一两）上十三味末之，烊蜡二十两，并手丸如梧子，正旦门户前烧一丸，带一丸，男左女右，辟百恶。独宿吊丧问病各吞一丸小豆大，天阴大雾日烧一丸于户牖前佳。

　　卷九伤寒方上辟温第二

　　雄黄丸

　　汉建宁二年，太岁在酉，疫气流行，死者极众。有书生丁季回从蜀青城山来，东过南阳，从西市门入，见患疫疠者颇多，遂于囊中出药，人各惠之一丸。灵药沾唇，疾无不瘥。

　　市中疫鬼数百千余见书生施药，悉皆惊怖而走。乃有鬼王见书生，谓有道法兼自施药，感众鬼等奔走若是。遂诣书生欲求受其道法。书生曰，吾无道法，乃囊中之药呈于鬼王，鬼王睹药，惊惶叩头乞命而走。此方药带之入山能辟虎野狼虫蛇，入水能除水怪蛟蜃。

　　雄黄 雌黄 曾青 鬼臼 真珠 丹砂 虎头骨 桔梗 白术 女青 川芎 白芷 鬼督邮 芜荑 鬼箭羽 藜芦 菖蒲 皂荚（各一两）上十八味末之，蜜丸如弹子大，绢袋盛，男左女右带之。卒中恶病及时疫，吞如梧子一丸，烧弹大一丸户内。

　　卷九伤寒方上辟温第二

　　赤散

　　辟温疫气伤寒热病方。

　　藜芦 踯躅花（各一两） 丹皮 皂荚（各一两六铢） 附子 桂心 真珠（各一两） 细辛上九味末之，纳真珠合治之。分一方寸匕置绛囊中带之，男左女右，着臂自随。觉有病之时，便以粟米大纳着鼻中。又酒服一钱匕，覆取汗，日三服，当取一过汗耳。

　　又方 凡时行疫疠，常以月望日，细锉东引桃枝，煮汤浴之。

　　卷九伤寒方上辟温第二

　　粉身散

　　辟温病常用方。

　　川芎 白芷 本（各等分）上三味治下筛，纳米粉中以粉身。

　　断温疫转相染着，乃至灭门延及外人，无敢视者方：赤小豆 鬼箭羽 鬼臼 雄黄（各二两）上四味末之，以蜜和，服如小豆一丸，可与病患同床无妨。

　　卷九伤寒方上辟温第二

　　预备一物柏枝散

　　天气不和疾疫流行方。

　　取南向社中柏东南枝曝令干，捣末，酒服方寸匕，神良。

　　治温病令不相染方：以桃树中蠹屎末之，水服方寸匕。

　　又方 术豉等分，酒渍服之妙。

　　又方 赤豆一升，新布袋盛，纳井中三日出，举家服二七枚。

　　又方 松叶末之，酒服方寸匕，日三服。

　　治温令不相染方：新布袋盛大豆一升，纳井中一宿出，服七枚。

　　又方 白蜜和上色朱砂粉一两，以太岁日平旦，大小勿食，向东方立，吞服三七丸如麻子大，勿令齿近之，并吞赤小豆七枚，投井泉中。

　　治瘴气方：蒜（五十子并皮碎之） 豉心（一升）上二味以三岁男儿尿二升煮五六沸，去滓服之。（蒜疑葱之误。）又方 青竹茹二升，以水四升煮取三升，分作三服。

　　治患雾气者，心内烦闷少气，头痛项急，起则眼眩欲倒，身微热战掉不安，时复憎寒，心中欲吐，吐时无物方：新猪屎二升半，纳好酒一升搅令散，以生布绞取汁，更以绵滤顿服之取尽。即地铺暖卧覆盖，铺前着火，当汗出。若得汗，当细细去上衣，勿使心寒，寒即不瘥，看汗自干乃起。

　　慎风冷。亦治疟及风劳蛊毒。

　　治肝腑脏温病阴阳毒，颈背双筋牵，先寒后热，腰强急缩，目中生花方：桂心（一两） 白术 芒硝 大青 栀子（各三两） 柴胡（五两） 石膏 生姜（各八两）生地黄 香豉（各一升）上十味 咀，以水九升煮取三升，分三服。

　　治肝腑脏温病阴阳毒，先寒后热，颈筋挛牵，面目赤黄，身中直强方：元参（一两） 细辛（二两） 栀子 黄芩 升麻 芒硝（各三两） 石膏（三两） 竹叶（切，五升） 车前草（曝，切，二升）上九味 咀，以水一斗半煮竹叶、车前，取七升去滓，下诸药煎至三升，纳芒硝，分三服。

　　治心腑脏温病阴阳毒，战掉不安惊动方：大青 黄芩 栀子 知母 芒硝（各三两） 麻黄（四两） 元参（六两） 石膏 生葛根（各八两） 生地黄（切，一升）上十味 咀，以水九升煮取三升，去滓，纳芒硝，分三服。

　　治脾腑脏温病阴阳毒，头重颈直，皮肉痹，结核隐起方：大青 羚羊角 升麻 射干 芒硝（各三两） 栀子（四两） 寒水石（五两） 元参（八两）上八味 咀，以水七升煮取三升，分三服。

　　治肺腑脏温病阴阳毒，咳嗽连续声不绝呕逆方：麻黄 栀子 紫菀 大青 元参 葛根（各三两） 桂心 甘草（各二两） 杏仁 前胡（（各四两） 石膏（八两）上十一味 咀，以水九升煮取三升，分三服。

　　治肾腑脏温病，身面如刺，腰中欲折，热毒内伤方：茵陈蒿 栀子 芒硝（各三两） 苦参 生葛（各四两） 生地黄 石膏（各八两） 葱白豉（各一升）上九味 咀，以水九升煮取二升半，下芒硝，分三服。

　　卷九伤寒方上辟温第二

　　葳蕤汤

　　治风温之病，脉阴阳俱浮，汗出体重，其息必喘，其形状不仁嘿嘿，但欲眠，下之者则小便难，发其汗者必 语，加烧针者则耳聋难言，但吐下之则遗矢便利，如此疾者，宜服之方。

　　葳蕤 白薇 麻黄 独活 杏仁 川芎 甘草 青木香（各二两） 石膏（三两）上九味 咀，以水八升煮取三升，去滓，分三服，取汗。若一寒一热，加朴硝一分及大黄三两下之。（《短剧方》云：葳蕤汤治冬温及春月中风，伤寒则发热头脑痛，咽喉干，舌强胸内疼，心胸痞满，腰背强。）

　　卷九伤寒方上

　　伤寒膏第三

　　（方三首）

　　卷九伤寒方上伤寒膏第三

　　青膏

　　治伤寒头痛，项强，四肢烦疼方。

　　当归 川芎 蜀椒 白芷 吴茱萸 附子 乌头 莽草（各三两）上八味 咀，以醇苦酒渍之，再宿以猪脂四斤煎令药色黄，绞去滓，以温酒服枣核大三枚，日三服，取汗，不知稍增。可服可摩。如初得伤寒，一日苦头痛背强，宜摩之佳。

　　卷九伤寒方上伤寒膏第三

　　黄膏

　　治伤寒敕色头痛项强贼风走注方。

　　大黄 附子 细辛 干姜 蜀椒 桂心（各半两） 巴豆（五十枚）上七味 咀，以醇苦酒渍一宿，以腊月猪脂一斤煎之，调适其火，三上三下药成。伤寒赤色发热，酒服如梧子大一枚。又以火摩身数百过，兼治贼风绝良。风走肌肤，游风所在，摩之神效。此赵泉方也。

　　卷九伤寒方上伤寒膏第三

　　白膏

　　治伤寒头痛，向火摩身体，酒服如杏核一枚，温覆取汗，摩身当千过，药力乃行，并治恶疮、小儿头疮，牛领马鞍皆治之。先以盐汤洗之，以布拭之敷膏。痈肿火炙摩千过，日再自消者方。

　　天雄 乌头 莽草 羊踯躅（各三两）上四味 咀，以苦酒三升渍一宿，作东向露灶又作十二，聚湿土各一升许大，取成煎猪脂三斤，着铜器中，加灶上炊以苇薪令释，纳所渍药炊令沸，下着土聚上，沸定复上，如是十二过，令土尽遍，药成去滓。伤寒咽喉痛，含如枣核一枚，日三。摩时令勿近目。

　　卷九伤寒方上

　　发汗散第四

　　（方十一首）

　　卷九伤寒方上发汗散第四

　　度瘴发汗青散

　　治伤寒敕色，恶寒发热，头痛项强体疼方。

　　麻黄（三两半） 桔梗 细辛 吴茱萸 防风 白术（各一两） 乌头 干姜 蜀椒 桂心（各一两六铢）上十味治下筛，温酒服方寸匕，温覆取汗，汗出止。若不得汗，汗少不解，复服如法。

　　若得汗足，如故头痛发热，此为内实，当服 豉丸。若翟氏丸。如得便头重者，可以二大豆许，纳鼻孔中，觉燥涕出，一日可三四度，必愈。兼辟时行病。

　　卷九伤寒方上发汗散第四

　　五苓散

　　主时行热病但狂言烦躁，不安，精彩言语不与人相当者方。

　　猪苓 白术 茯苓（各十八铢） 桂心（十二铢） 泽泻（三十铢）上五味治下筛，水服方寸匕，日三，多饮水，汗出即愈。

　　卷九伤寒方上发汗散第四

　　崔文行解散

　　治时气不和伤寒发热者方。

　　桔梗 细辛（各四两） 白术（八两） 乌头（一斤）上四味治下筛，若中伤寒服钱五匕，覆取汗解。若不觉，复小增之，以知为度。若时气不和，旦服钱五匕。辟恶气欲省病者服一服，皆酒服。

　　卷九伤寒方上发汗散第四

　　六物青散

　　治伤寒敕色恶寒方。

　　附子 白术（各一两六铢） 防风 细辛（各一两十八铢） 桔梗 乌头（各三两十八铢）上六味治下筛，以温酒服钱五匕，不知稍增之。服后食顷不汗出者，进温粥一杯以发之，温覆汗 可也。勿令流离，勿出手足也，汗出止。若汗大出不止者，温粉粉之，微者不须粉。不得汗者，当更服之。得汗而不解者，当服神丹丸。

　　卷九伤寒方上发汗散第四

　　青散

　　治春伤寒头痛发热方。

