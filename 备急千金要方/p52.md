<!-- { "loadSidebar": true } -->
　　卷九伤寒方上发汗吐下后第九

　　生姜泻心汤

　　治伤寒发汗后，胃中不和，心下痞坚，干噫食臭，胁下有水气，腹中雷生姜（四两） 甘草 人参 黄芩（各三两） 干姜 黄连（各一两） 半夏（半升） 大枣（十二枚）上八味 咀，以水一斗煮取六升，去滓，分服一升，日三。

　　卷九伤寒方上发汗吐下后第九

　　甘草泻心汤

　　治伤寒中风，医反下之，其人下痢，日数十行，谷不化，腹中雷鸣，心下痞坚结满，干呕，心烦不能得安，师见心下痞谓病不尽，复下之，其痞益甚，此非结热，但以胃中虚客气上逆使之然也，宜治之方。

　　甘草（四两） 黄芩 干姜（各二两） 黄连（一两） 半夏（半升） 大枣（十二枚）上六味 咀，以水一斗煮取六升，去滓。分服一升，日三。

　　卷九伤寒方上发汗吐下后第九

　　白虎汤

　　治伤寒吐下后七八日不解，结热在里，表里俱热，时时恶风大渴，舌上干燥而烦，欲饮水数升者方。

　　石膏（一升） 知母（六两） 甘草（二两） 粳米（六合）上四味 咀，以水一斗煮米熟，去滓，分服一升，日三。诸亡血及虚家不可与白虎汤。

　　若立夏后至立秋前得用之，立秋后不可服，春三月尚凛冷亦不可与之，与之则呕利腹痛。

　　伤寒无大热而口干渴，心烦，背微恶寒，宜服白虎汤。

　　伤寒脉浮，发热无汗，其表不解，不可与白虎汤。

　　渴欲饮水无表证，宜白虎汤。

　　若渴欲饮水，口燥舌干者，宜白虎汤。

　　卷九伤寒方上发汗吐下后第九

　　青葙子丸

　　治伤寒后结热在内烦渴者方。

　　青葙子（五两） 黄芩 栝蒌根 苦参（各一两） 黄柏（二两） 龙胆 栀子仁 黄连（各三两）上八味为末，蜜丸如梧子大，先食服七丸，日三，不知稍加。（一本云饧和为丸。）

　　卷九伤寒方上发汗吐下后第九

　　大青汤

　　治伤寒热病十日以上，发汗不解及吐下后诸热不除，及下痢不止，斑出皆治大青（四两） 甘草 阿胶（各二两） 豆豉（一升）上四味 咀，以水八升煮取三升，去滓，煮三沸去豉，纳阿胶令烊，顿服一升，日三服。欲尽复作，常使有余，渴者当饮，但除热止吐下，无毒。深师治劳复。（《肘后》有赤石脂三两。胡洽《集验》同。）治伤寒后不了了朝夕有热如疟状方：知母（二两） 麻黄 甘草 芍药 黄芩 桂心（各一两）上六味 咀，以水七升煮取二升半，服五合，日三，温覆令微汗。若心烦不得眠，其人欲饮水，当稍稍饮之，令胃中和则愈。

　　卷九伤寒方上发汗吐下后第九

　　灸法

　　初得病，或先头痛身寒热，或涩涩欲守火，或腰背强直，面目如饮酒状，此伤寒初得一二日，但烈火灸心下三处。第一处去心下一寸名巨阙，第二处去心下二寸名上脘，第三处去心下三寸名胃脘，各灸五十壮。然或人形大小不同，恐寸数有异，可绳度随其长短寸数最佳，取绳从心头骨名鸠尾头度，取脐孔，中屈绳取半，当绳头名胃脘。又中屈半绳更分为二分，从胃脘向上度一分即是上脘。又上度取一分即是巨阙。大人可灸五十壮，小儿可三壮，亦随其年灸之大小以意斟量也。

　　若病者三四日以上，宜先灸胸上二十壮。以绳度鼻正上尽发际，中屈绳断去半，便从发际入发中，灸绳头名天聪，又灸两颞 ，又灸两风池，又灸肝俞百壮，余处各二十壮，又灸太冲三十壮，神验。

　　卷十伤寒方下

　　（凡七类）

　　卷十伤寒方下

　　伤寒杂治第十

　　（论一首 方五十一首 灸法一首）论曰：凡除热解毒无过苦酸之物，故多用苦参、青葙、艾、栀子、葶苈、苦酒、乌梅之属，是其要也，夫热盛非苦酸之物不解也。热在身中，既不时治，治之又不用苦酸之药，此如救火不以水也，必不可得脱免也。又曰，今诸疗多用辛甘，姜、桂、人参之属，此皆贵价难得，常有比行求之，转以失时。而苦参、葶苈、青葙、艾之属，所在尽有，除热解毒最良，胜于向之贵价药也。前后数参并用之，得病内热者，不必按药次也，便以青葙、苦参、艾、苦酒疗之，但稍与促其间，无不解也。扁鹊曰：病在腠理，汤熨之所及。病在血脉，针石之所及。病在骨髓，无可奈何。而凡医治病或言且待使病成乃顿去之，此为妄矣，当预约束家中及所部曲，具语解此意，使有病者知之为要。

　　治温气病欲死方：苦参一两，以酒二升煮取一升，尽饮之，当吐，则除诸毒病，服之覆取汗皆愈（张文仲及《肘后》云，治热毒瓦斯垂死，破棺千金汤。）

　　卷十伤寒方下伤寒杂治第十

　　苦参汤

　　治热病五六日以上方。

　　苦参（三两） 黄芩（二两） 生地黄（八两）上三味 咀，以水八升煎取二升，适寒温服一升，日再。

　　卷十伤寒方下伤寒杂治第十

　　凝雪汤

　　治时行毒病七八日，热积聚胸中烦乱欲死，起死人拓汤方。

　　芫花一升，以水三升煮取一升半，渍故布敷胸上，不过三敷，热即除，当温暖四肢护厥逆也。

　　卷十伤寒方下伤寒杂治第十

　　栝蒌汤

　　治伤寒中风五六日以上，但胸中烦，干呕方。

　　栝蒌实（一枚） 黄芩 甘草（各三两） 生姜（四两） 大枣（十二枚） 柴胡（八两）上六味 咀，以水一斗二升煮取五升，绞去滓，适寒温服一升，日三。

　　卷十伤寒方下伤寒杂治第十

　　芦根饮子

　　治伤寒后呕哕反胃及干呕不下食方。

　　生芦根（切） 青竹茹（各一升） 生姜（三两） 粳米（三合）上四味，以水七升先煮千里鞋底一只，取五升澄清，下药煮取二升半，随便饮，不瘥，重作取瘥。

　　治伤寒后呕哕方：通草（三两） 生芦根（切，一升） 橘皮（一两） 粳米（三合）上四味 咀，以水五升煮取二升，随便稍饮，不瘥更作，取瘥止。

　　治伤寒后虚羸少气呕吐方：石膏 麦冬 半夏（各一升） 竹叶（二把） 人参（二两）上五味 咀，以水一斗煮取六升，去滓，纳粳米一升，米熟汤成，饮一升，日二服。

　　一方加生姜五两。（此方是仲景竹叶汤方，前卷汗后门中已有，但少甘草，分两小别。）治毒热攻手足赤肿 热疼痛欲脱方：煮马屎若羊屎汁渍之，日三度。

　　又方 浓煮虎杖根，适寒温以渍手足令至踝上一尺止。

　　又方 稻穣灰汁渍之。

　　又方 取好酒煮苦参渍之。

　　又方 猪膏和羊屎涂之亦佳。

　　又方 取常思草绞取汁渍之（一名苍耳。）

　　卷十伤寒方下伤寒杂治第十

　　漏芦连翘汤

　　治时行热毒变作赤色痈疽丹疹、热毒赤肿及眼赤痛生障翳方。

　　漏芦 连翘 黄芩 麻黄 白蔹 甘草（各二两） 枳实 大黄（各三两）两）上九味 咀，以水九升煮取三升，分三服，相去如人行五里久，更服。热盛者可加芒硝二两。

　　卷十伤寒方下伤寒杂治第十

　　猪胆汤

　　治伤寒五六日斑出方。

　　猪胆 苦酒（各三合） 鸡子（一枚）上三味合煎三沸，强者尽服之，羸者须煎六七沸，分为二服，汗出即愈。

　　治人及六畜时气热病豌豆疮方：浓煮黍穣汁洗之。一茎是 穣，即不瘥，疮若黑者，捣蒜封之。

　　又方 煮芸苔洗之。

　　治热病后豌豆疮方：黄连三两，以水二升煮取八合，顿服之。

　　又方 真波斯青黛大如枣，水服之瘥。

　　又方 青木香二两，以水三升煮取一升，顿服之愈。

　　又方 小豆末、鸡子白和敷之。

　　卷十伤寒方下伤寒杂治第十

　　木香汤

　　治疮出烦疼者方。

　　青木香（二两） 薰陆香 矾石 丁香（各一两） 麝香（半两）上五味 咀，以水四升煮取一升半分再服。热毒盛者加犀角一两，无犀角以升麻代之。

　　病轻者去矾石，神验。

　　又方 芒硝和猪胆涂上勿动，痂落无痕，仍卧黄土末上良。此病小便涩有血者，内坏疮皆黑靥，不出脓者死，不治也。

　　治内发疮盛方：酢（四合） 大猪胆（一具）上二味合煎三沸，服一合，日五，服之良。

　　治豌豆疮初发觉欲作者方：煮大黄五两，服之愈。

　　治时行病发疮方：取好蜜遍身摩疮上，亦可以蜜煎升麻摩之并数数食之。

　　又方 灸两手腕研子骨尖上三壮，男左女右。

　　治伤寒鼻衄肺间有余热故也，热因血自上不止，用此方：牡蛎（一两半） 石膏（一两六铢）上二味治，下筛，酒服方寸匕，日三四。亦可蜜丸如梧子大，用治大病瘥后小劳便鼻衄者。

　　治伤寒热病喉中痛闭塞不通方：生乌扇（一斤，切） 猪脂（一斤）上二味合煎，药成去滓，取如半鸡子大，薄绵裹之，纳喉中稍稍咽之取瘥。

　　又方 升麻 芍药 羚羊角（各三两） 通草（四两） 射干（二两） 生芦根（切，一升）上六味 咀，以水七升煮取二升半，分作三服。

　　治热病口中苦下气除热喉中鸣煎方：石膏（半升） 蜜（一升）上二味以水三升先煮石膏取二升，次纳蜜复煎取如饧，含如枣核许，尽复含之大良。

　　治伤寒热病后口干喜唾咽痛方：大枣（二十枚） 乌梅（十枚）上二味合捣蜜和，含如杏核大，咽其汁甚验。

　　卷十伤寒方下伤寒杂治第十

　　赤石脂禹余粮汤

　　伤寒服汤药而下利不止，心下痞坚，服泻心汤。竟复以他药下之，利不止，医以理中与之而利益甚，理中治中焦，此利在下焦治之方：禹余粮 赤石脂（各一斤，碎）上二味以水六升煮取二升，分三服，复利不止者，当利其小便。

　　治伤寒后下利脓血方：阿胶（一两） 黄柏（二两） 黄连（四两） 栀子仁（十四枚）上四味 咀，以水六升煮取二升，去滓，纳阿胶更煎，令消，分为三服。（《甲乙》方无黄柏，有黄芩。）治赤白下脓，小儿得之三日皆死，此有 虫在下部方：麝香 矾石 巴豆 附子 真珠 雄黄（等分上六味治合，取桑条如箭竿长三寸，以绵缠头二寸，唾濡绵展，取药着绵上，纳谷道中半日，复易之，日再，神效。

　　卷十伤寒方下伤寒杂治第十

　　麻黄升麻汤

　　治伤寒六七日，其人大下后脉沉迟，手足厥逆，下部脉不至，咽喉不利，唾脓血，泄利不止，为难治者方。

