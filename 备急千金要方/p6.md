<!-- { "loadSidebar": true } -->
　　白薇 细辛 防风 人参 秦椒 白蔹（一作白芷） 桂心 牛膝 秦艽 芜荑 沙参芍（各二十铢） 桃仁 紫石英（各一两半） 钟乳 干地黄 白石英（各二两） 鼠妇（半两）水蛭虻虫（各十五枚） 吴茱萸（十八铢） 麻布叩 头（一尺烧）上三十二味为末，蜜和丸如梧子大，酒服十五丸，日再，稍加至三十丸，当有所去。小觉有异即停服。

　　又方 治妇人久无子或断绪上热下冷，百病皆治之方。

　　白薇 干地黄 干姜 车前子 蜀椒（各十八铢） 紫石英 本 石膏 子 卷柏（各二十铢） 赤石脂（一两） 泽兰 白龙骨 远志 麦门冬 茯苓 太乙余粮（各二两）当归芎 蛇床子（各一两） 白芷 覆盆子 桃仁 人参（各一两半） 桂心 蒲黄（各二两半） 细辛（三两） 橘皮（半两）上二十八味为末，蜜和丸如梧子大，酒服十五丸，日再，渐增至四十丸，以知为度，亦可至五十丸。慎猪鸡生冷，酢滑鱼蒜驴马牛肉等，觉有娠即停。三月正择食时，可食牛肝及心。至四月、五月不须，但不可故杀，令子短寿，遇得者大良。

　　卷二妇人方上求子第一

　　金城太守白薇丸

　　治月水不利，闭塞绝产十八年，服此药二十八日有子方。

　　白薇 细辛（各三十铢） 人参 杜蘅（《古今录验》用牡蛎） 牡蒙 浓朴 半夏 白僵蚕当归 紫菀（各十八铢） 牛膝 沙参 干姜 秦艽（各半两） 蜀椒 附子 防风（各一两半）上十七味为末，蜜和丸如梧子大，先食服三丸，不知可增至四五丸。此药不可常服，觉有娠即止，用之大验（崔氏有桔梗、丹参各十八铢）。

　　论曰：古者求子，多用庆云散、承泽丸，今代人绝不用此。虽未试验，其法可重，故述之。

　　卷二妇人方上求子第一

　　庆云散

　　治丈夫阳气不足，不能施化，施化无成方。

　　覆盆子 五味子（各一升） 天雄（一两） 石斛 白术（各三两） 桑寄生（四两） 天门冬（九两） 紫石英（二两） 菟丝子（一升）上九味治下筛，先食，酒服方寸匕，日三。素不耐冷者，去寄生，加细辛四两。阳气不少而无子者，去石斛加槟榔十五枚，良。

　　卷二妇人方上求子第一

　　承泽丸

　　治妇人下焦三十六疾，不孕绝产方。

　　梅核仁 辛夷（各一升） 葛上亭长（七枚） 溲疏（二两） 本（一两） 泽兰子（五合）上六味为末，蜜丸如大豆，先食服二丸，日三。不知稍增之。若腹中无坚癖积聚者，去亭长，加通草一两。恶甘者，和药先以苦酒搜散，乃纳少蜜和为丸。

　　卷二妇人方上求子第一

　　大黄丸

　　治带下百病无子。服药十日下血，二十日下长虫及青黄汁，三十日病除，五大黄（破如米豆，熬令黑） 柴胡 朴硝（熬） 干姜（各一升） 芎 （五两） 蜀椒（二两） 茯苓（如鸡子大一枚）上七味为末，蜜和丸，如梧桐子大，先食，服七丸，米饮下，加至十丸，以知为度，五日微下。

　　卷二妇人方上求子第一

　　吉祥丸

　　治女人积年不孕方。

　　天麻 柳絮 牡丹 茯苓 干地黄 桂心（各一两） 五味子 桃花 白术 芎 （各二两） 覆盆子（一升） 桃仁（一百枚） 菟丝子 楮实子（各一升）上十四味为末，蜜和丸如豆大，每服空心，饮苦酒下五丸，日中一服，晚一服。

　　卷二妇人方上求子第一

　　硝石大黄丸

　　治十二瘕癖及妇人带下，绝产无子，并服寒食药而腹中有癖者，当先服大丸下之，乃服寒食药耳。大丸不下水谷，但下病耳。不至令人虚极。方见十一卷中。

　　卷二妇人方上求子第一

　　秦椒丸

　　治妇人绝产，生来未产，荡涤腑脏，使玉门受子精方。

　　秦椒 天雄（各十八铢） 人参 元参 白蔹 鼠妇 白芷 黄 桔梗 露蜂房 白僵蚕桃仁 蛴螬 白薇 细辛 芜荑（各一两） 牡蒙 沙参 防风 甘草 牡丹皮 牛膝卷柏 五味子 芍药 桂心 大黄 石斛 白术（各二十铢） 柏子仁 茯苓 当归 干姜（各一两半） 泽兰 干地黄 芎 （各一两十八铢） 干漆 紫石英 白石英 附子（各二两）钟乳（上四十四味为末，蜜和丸，如梧子大，酒服十丸，日再，稍加至二十丸。若有所去如豆汁鼻涕，此是病出。觉有异即停。

　　卷二妇人方上求子第一

　　灸法

　　妇人绝子，灸然谷五十壮。在内踝前直下一寸。

　　妇人绝HT 不生，胞门闭塞，灸关元三十壮，报之。

　　妇人妊子不成，若堕落，腹痛，漏见赤，灸胞门五十壮，在关元左边二寸是也。右边二寸妇人绝嗣不生，灸气门穴，在关元旁三寸，各百壮。妇人子脏闭塞，不受精，疼，灸胞门五十壮。

　　妇人绝嗣不生，漏赤白，灸泉门十壮，三报之，穴在横骨当阴上际。

　　论曰：阴阳调和，二气相感，阳施阴化，是以有娠，而三阴所会则多生女。但妊娠二月名曰始膏，精气成于胞里。至于三月，名曰始胎，血脉不流，象形而变，未有定仪，见物而化，是时男女未分，故未满三月者，可服药方术转之，令生男也。

　　卷二妇人方上求子第一

　　丹参丸

　　治妇人始觉有孕，养胎并转女为男方。

　　丹参 续断 芍药 白胶 白术 柏子仁 甘草（各二两） 人参 芎 干姜（各三十铢） 吴茱萸 橘皮 当归（各一两十八铢） 白芷 冠缨（烧灰，各一两） 干地黄（一两半）芜荑上十九味为末，蜜和丸，如梧子大，酒服十丸，日再，稍加至二十丸。

　　又方 取原蚕屎一枚，井花水服之，日三。

　　又方 取弓弩弦一枚，绛囊盛，带妇人左臂，一法以系腰下，满百日去之。

　　又方 取雄黄一两，绛囊盛带之，要女者，带雌黄。

　　又方 以斧一柄，于产妇卧床下置之，仍系刃向下，勿令人知。如不信者，待鸡抱卵时，根据此置于窠下，一窠儿子尽为雄也。

　　卷二妇人方上

　　妊娠恶阻第二

　　（论二首 方四首 法二首）论曰：何以知妇人妊娠？脉平而虚者，乳子法也。经云，阴搏阳别，谓之有子。此是血气和调，阳施阴化也。诊其手少阴脉动甚者，妊子也。少阴，心脉也。心主血脉，又肾名胞门、子户，尺中，肾脉也，尺中之脉，按之不绝，法妊娠也。三部脉沉浮正等，按之无绝者，有娠也。

　　妊娠初时，寸微小，呼吸五至。三月而尺数也。

　　妊娠四月，欲知男女者，左疾为男，右疾为女，左右俱疾为产二子。又法，左手沉实为男，右手浮大为女，左右手俱沉实，猥生二男，俱浮大猥生二女。尺脉若左偏大为男，右偏大为女，左右俱大产二子，大者如实状。又法，左手尺中浮大者男，右手尺中沉细者女。若来而断绝者，月水不利。又法，左右尺俱浮为产二男，不然，女作男生。俱沉为产二女，不尔男作女生。又法，得太阴脉为男，得太阳脉为女，太阴脉沉，太阳脉浮。又遣妊娠人面南行远，复呼之，左回首者是男，右回首者是女。又妇人妊娠，其夫左乳房有核是男，右乳房有核是女。

　　妊娠欲知将产者，怀妊离经，其脉浮，设腹痛引腰脊，为今出也。但离经者不病也。又法，欲生，其脉离经，夜半觉痛，日中则生也。

　　论曰：凡妇人虚羸，血气不足，肾气又弱，或当风饮冷太过，心下有痰水者，欲有胎而喜病阻。所谓欲有胎者，其人月水尚来，颜色、肌肤如常，但苦沉重，愦闷不欲饮食，又不知其患所在，脉理顺时平和，则是欲有娠也。如此经二月，日后便觉不通，则结胎也。阻病者，患心中愦愦，头重眼眩，四肢沉重，懈惰不欲执作，恶闻食气，欲啖咸酸果实，多卧少起，世谓恶食。其至三四月日以上，皆大剧吐逆，不能自胜举也。此由经血既闭，水渍于脏，脏气不宣通，故心烦愦闷，气逆而呕吐也。血脉不通，经络痞涩，则四肢沉重，挟风则头目眩也。觉如此候者，便宜服半夏茯苓汤，数剂后将茯苓丸痰水消除便欲食也。既得食力，体强气盛，力足养胎，母便健矣。古今治阻病，方有十数首，不问虚实冷热，长少，殆死者，活于此方。

　　卷二妇人方上妊娠恶阻第二

　　半夏茯苓汤

　　治妊娠阻病，心中愦闷，空烦吐逆，恶闻食气，头眩体重，四肢百节疼烦沉重，多卧少起，恶寒，汗出，疲极黄瘦方。

　　半夏 生姜（各三十铢） 干地黄 茯苓（各十八铢） 橘皮 旋复花 细辛 人参 芍药芎 桔梗 甘草（各十二铢）上十二味 咀，以水一斗，煮取三升，分三服，若病阻积月日不得治，及服药冷热失候，病变客热烦渴，口生疮者，去橘皮、细辛，加前胡、知母各十二铢。若变冷下痢者，去干地黄芩六铢。余根据方服一剂得下后，消息，看气力冷热增损方调定，更服一剂汤，便急服茯苓丸，能食便强健也。忌生冷醋滑油腻，菘菜，海藻。

　　卷二妇人方上妊娠恶阻第二

　　茯苓丸

　　治妊娠阻病，患心中烦闷，头眩体重，憎闻饮食气，便呕逆吐闷颠倒，四肢垂弱，不自胜持，服之即效。先服半夏茯苓汤两剂，后服此方。

　　茯苓 半夏 桂心（熬） 干姜 橘皮 人参（各一两） 白术 葛根 甘草 枳实（各二两）不用干

　　卷二妇人方上妊娠恶阻第二

　　青竹茹汤

　　治妊娠恶阻，呕吐不下食方。

　　青竹茹 橘皮（各十八铢） 茯苓 生姜（各一两） 半夏（三十铢）上五味 咀，以水六升煮取二升半，分三服，不瘥频作。

　　卷二妇人方上妊娠恶阻第二

　　橘皮汤

　　治妊娠呕吐不下食方。

　　橘皮 竹茹 人参 白术（各十八铢） 生姜（一两） 浓朴（十二铢）上六味 咀，以水七升煮取二升半，分三服，不瘥重作。

　　卷二妇人方上

　　养胎第三

　　（论二首 方二十三首 禁忌一首 逐月养胎二十首）论曰：旧说凡受胎三月，逐物变化，禀质未定。故妊娠三月，欲得观犀象猛兽，珠玉宝物，欲得见贤人君子盛德大师，观礼乐钟鼓俎豆，军旅陈设，焚烧名香，口诵诗书，古今箴诫，居处简静，割不正不食，席不正不坐，弹琴瑟，调心神，和性情，节嗜欲。庶事清净，生子皆良，长寿忠孝，仁义聪惠，无疾，斯盖文王胎教者也。

　　论曰：儿在胎，日月未满，阴阳未备，腑脏骨节皆未成足，故自初讫于将产，饮食居处皆有禁忌。

　　妊娠食羊肝，令子多厄。

　　妊娠食山羊肉，令子多病。

