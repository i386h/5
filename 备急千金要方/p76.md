<!-- { "loadSidebar": true } -->
　　杏仁（五十枚） 丹参（三两） 苦参 元参 葶苈（各二两） 芎 桂心（各一两）上七味为末，蜜丸如梧子大，酒服五丸，日三，以知为度。

　　又方 治丈夫小儿食实不消，胃气不调，或温壮热结，大小便不利者，有病冷者服露宿丸，热药后当进此丸调胃方，（露宿丸见后十六卷胃腑痼冷积热门）。

　　大黄（二两） 小草 甘草 芍药 芎 葶苈（各一两） 杏仁（五十枚）上七味为末，蜜丸如梧子，饮服五丸，日三。一岁小儿二丸，渐加之。（《翼方》无杏仁，有菖蒲、当归、干姜、茯苓、麦门冬、细辛，为十三味）。

　　论曰：凡病宿食在上脘，当吐之，脉数而滑者实也。有宿食不消，下之愈。胃中有 食冷物，即痛不能食，有热物即欲食。大腹有宿食，寒栗发热如疟状。宿食在小腹者，当暮发热，明旦复止。寸脉紧即头痛风寒，或腹中宿食不化。寸口脉紧者，如转索左右无常。脾胃中有宿食不消，寸口脉浮而大，按之反涩，尺中微而涩，故知宿食。

　　卷十五脾脏方脾虚实第二

　　大曲丸

　　主消谷断下温和又寒冷者，常服不患霍乱方。

　　大麦 曲（各一升） 附子 干姜 当归 人参（各三两） 赤石脂（一两） 桔梗 女萎（各二两） 吴茱萸 皂荚（各五两） 蜀椒（二两半） 乌梅（五十枚）上十三味为末，蜜酢中半渍梅一宿，蒸三斗米下，去核捣如泥，和药蜜，和捣二千杵，服十丸，日三。下甚者，加龙骨、阿胶、艾各三两。

　　卷十五脾脏方脾虚实第二

　　消食断下丸

　　寒冷者常服之方。

　　曲 大麦 （各一升） 吴茱萸（四两）上三味为末，蜜和，服十五丸如梧子，日三服。

　　卷十五脾脏方脾虚实第二

　　干姜散

　　治不能食，心意冥然忘食方。

　　干姜 法曲 蜀椒 豉 大麦 （各一升）上五味合治，下筛，食后服三方寸匕，日三，以能食为度。

　　卷十五脾脏方脾虚实第二

　　消食丸

　　治数年不能食方。

　　小麦 曲（各一升） 干姜 乌梅（各四两）上四味为末蜜和服十五丸，日再加至四十丸。寒在胸中及反胃翻心者皆瘥。

　　卷十五脾脏方脾虚实第二

　　曲丸

　　主消谷能食，除肠中水气胪胀方。

　　法曲 麦 杏仁（各五两）上三味治，下筛，食后酒服一合，日三。

　　卷十五脾脏方

　　脾劳第三

　　（论一首 方二首）论曰：凡脾劳病者，补肺气以益之，肺旺则感于脾。是以圣人春夏养阳气，秋冬养阴气，

　　卷十五脾脏方脾劳第三

　　半夏汤

　　治脾劳实四肢不用，五脏乖反胀满，肩息气急不安，承气泄实热方。

　　半夏 宿姜（各八两） 茯苓 白术 杏仁（各三两） 橘皮 芍药（各四两） 竹叶（切，一升）上九味 咀，以水一升煮取三升，分四服。

　　卷十五脾脏方脾劳第三

　　消食膏酒

　　治脾虚寒劳损气胀噫满食不下通噫方。

　　猪膏（三升） 宿姜（汁，五升） 吴茱萸（一升） 白术（一斤）上四味捣茱萸、白术等二味细细下筛为散，纳膏汁中煎取六升，温清酒一升，进方寸匕，日再。

　　卷十五脾脏方

　　肉极第四

　　（论一首 方六首）论曰：凡肉极者，主脾也。脾应肉，肉与脾合，若脾病则肉变色。又曰：至阴遇病为肌痹，肌痹不已，复感于邪，内舍于脾，体痒淫淫如鼠走，其人身上津液脱，腠理开，汗大泄，鼻端色黄是其相也。

　　凡风气藏于皮肤，肉色则败。以季夏戊己日伤于风为脾风。脾风之状，多汗阴动伤寒，寒则虚，虚则体重怠堕，四肢不欲举，不嗜饮食，食则咳，咳则右胁下痛隐隐引肩背不可以动转，名曰厉风，里虚外实，若阳动伤热，热则实，实则人身上如鼠走，唇口坏，皮肤色变，身体津液脱，腠理开，汗大泄，名曰恶风，而须决其纲纪，知其终始，阴阳动静，肉之虚实，实则泻之，虚则补之，能治其病者，风始入肉皮毛肌肤筋脉之间，即须决之。若入六腑五脏则半死矣。

　　扁鹊曰：肉绝不治五日死，何以知之？皮肤不通外不得泄。凡肉应足太阴，太阴气绝则唇反气尽则肉先死，甲笃乙死木胜土，使良医妙药终不治也。

　　卷十五脾脏方肉极第四

　　解风痹汤

　　治肉热极肌痹淫淫如鼠走，身上津液脱，腠理开，汗大泄，为脾风。风气藏于皮肤，肉色败，鼻见黄色，麻黄止汗通肉方。

　　麻黄 防己（一作防风） 枳实 细辛 白术（各三两） 生姜 附子（各四两） 甘草桂心（各二两） 石膏（八两）上十味 咀，以水九升煮麻黄，去沫，下诸药，煎取三升，分三服。

　　卷十五脾脏方肉极第四

　　西州续命汤

　　治肉极虚热肌痹淫淫如鼠走，身上津液开泄，或痹不仁，四肢急痛方。

　　麻黄 生姜（各三两） 当归 石膏（各二两） 芎 桂心 甘草 黄芩 防风 芍药（各一两） 杏仁（四十枚）上十一味 咀，以水九升先煮麻黄去沫，下诸药煮取三升，去滓，分四服，日再。

　　卷十五脾脏方肉极第四

　　越婢汤

　　治肉极热则身体津液脱，腠理开，汗大泄，厉风气下焦脚弱。（有方见七卷风

　　卷十五脾脏方肉极第四

　　石南散

　　治肉热极则体上如鼠走，或如风痹，唇口坏，皮肤色变，主诸风大病方。

　　石南（三十铢） 薯蓣 芍药（一作甘草） 天雄 桃花（一作桃仁） 甘菊花（各一两） 黄真珠（各十八铢） 山茱萸（一两十八铢） 石膏（二两） 升麻 葳蕤（各一两半）上十二味治，下筛，酒下方寸匕，日再食后服。

　　卷十五脾脏方肉极第四

　　大黄酒

　　治肉极虚寒为脾风阴动伤寒，体重怠堕，四肢不举，关节疼痛，不嗜饮食虚黄 桂心 巴戟天 石斛 柏子仁 泽泻 茯苓 干姜 蜀椒（各三两） 防风 独活人参（各二两） 天雄 芍药 附子 乌头 茵芋 半夏 细辛 栝蒌根 白术 黄芩山茱萸（各一两）上二十三味 咀，绢袋贮，以清酒三斗渍之，秋冬七日，春夏三日，初服三合，渐渐加，微微醉为度，日再。

　　治肉极虚寒猝中风，口噤不能言，四肢缓纵，偏挛急痛注，五脏恍惚，喜怒无常，手脚不随方：独活 茵芋 黄芩（各三两） 甘草 防风 芍药 芎 麻黄 葛根（各二两） 人参（一两） 乌头（三枚）上十一味 咀，以水一斗，竹沥四升合煎取四升，分四服，日三夜一。

　　卷十五脾脏方

　　肉虚实第五

　　（论一首 方二首）论曰：夫肉虚者，坐不安席，身危变动。肉实者，坐安不动，喘气。肉虚实之应主于脾。若其脏腑有病从肉生，热则应脏，寒则应腑。

　　卷十五脾脏方肉虚实第五

　　五加酒

　　治肉虚坐不安席好动，主脾病寒气所伤方。

　　五加皮 枸杞皮（各二升） 干地黄 丹参（各八两） 石膏（一作石床） 杜仲（各一斤）干姜（四两） 附子（二两）上八味 咀，以清酒三斗渍三宿，一服七合，日再。

　　卷十五脾脏方肉虚实第五

　　半夏汤

　　治肉实坐安席，不能动作喘气，主脾病热气所加关格除喘方。

　　半夏 宿姜（各八两） 杏仁（五两） 细辛 橘皮（各四两） 麻黄（一两） 石膏（七两）射干（二两）上八味 咀，以水九升煮取三升，分三服，须利下加芒硝三两。

　　卷十五脾脏方

　　秘涩第六

　　（论一首 方四十四首 灸法十五首）论曰：有人因时疾，瘥后得闭涩不通，遂致夭命，大不可轻之，所以备述，虽非死病，凡人不明药饵者，拱手待毙，深可痛哉，单复诸方以虞仓猝耳。凡大便不通，皆用滑腻之物及冷水以通之也。凡候面黄者，即知大便难。

　　卷十五脾脏方秘涩第六

　　麻子仁丸

　　趺阳脉浮而涩，浮则胃气强，涩则小便数，浮涩相搏，大便则坚，其脾为约，脾约者，其人大便坚，小便利而不渴也。

　　麻子仁（二升） 枳实 芍药（各八两） 杏仁（一升） 大黄（一斤） 浓朴（一尺）上六味为末，蜜丸如梧子大，饮服五丸，日三，渐加至十丸，（《肘后》、《外台》无杏仁）。

　　治关格大便不通方：芒硝 乌梅 桑白皮（各五两） 芍药 杏仁（各四两） 麻仁（三两） 大黄（八两）上七味 咀，以水七升煮取三升，分三服。（一本无乌梅加枳实，干地黄各二两。

　　治大便闭涩不通神方：猪羊胆不拘，以筒灌三合许，令深入即出矣。不尽须臾更灌。

　　一方加冬葵子汁和之亦妙。

　　又方 椒豉汤五升，加猪膏三合灌之佳。临时不下即用之。

　　又方 白蜜煎成如人指大，深纳谷道佳。又无灰浓酒半升，盐三钱匕，炼如上法。

　　卷十五脾脏方秘涩第六

　　三黄汤

　　治下焦热结不得大便方。

　　大黄（三两） 黄芩（三两） 甘草（一两） 栀子（二十枚）右四味 咀，以水五升煮取一升八合，分三服。若大闭，加芒硝二两。

　　卷十五脾脏方秘涩第六

　　五柔丸

　　治肠腑闭塞及虚损不足，饮食不生肌肤，三焦不调营卫不和方。

　　大黄（一升，蒸三斗米下） 前胡（三两） 半夏 肉苁蓉 芍药 茯苓 当归 葶苈 细辛（各一两）上九味为末，蜜和合捣万杵，为丸如梧子大，食后服十五丸，后稍增之，日再。（崔氏云，令人喜饭消谷益气。有忧者，加松实， 闾子各半两，服之缓中不如意，便服之，又加黄芩一两）。

　　卷十五脾脏方秘涩第六

　　大五柔丸

　　主脏气不调，大便难通，和营卫，利九窍消谷益气方大黄 苁蓉 芍药 葶苈 枳实 甘草 黄芩 牛膝（各二两） 桃仁（一百枚） 杏仁（四十枚）上十味为末，蜜和丸如梧子，一服三丸，日三，加至二十丸，酒下。

　　卷十五脾脏方秘涩第六

　　濡脏汤

　　主大便不通六七日，腹中有燥屎，寒热烦迫，短气汗出胀满方。

　　生葛根 猪膏（各二升） 大黄（一两）上三味 咀，以水七升煮取五升，去滓，纳膏，煎取三升，澄清。强人顿服，羸人再服。亦治大小便不通。

　　治大便不通方：大戟（一斤） 大豆（五升） 商陆 牛膝（各三斤）上四味 咀，以水五升煮取二升，以大豆煎令汁尽，至豆干。初服三枚，以通为度。

　　又方 蜜和胡燕屎，纳大孔中即通。

　　又方 水四两，蜜一升，合煎熟，冷灌下部中，一饭顷即通。

