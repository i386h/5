<!-- { "loadSidebar": true } -->
　　雄黄（二两） 当归（三两） 丹砂 矾石（一作 石） 桂心 大黄（各二两） 芫青（五枚）藜芦 附子（各一两半） 人参 真珠 麝香 鬼臼 犀角 牛黄（各一两） 蜈蚣（一枚）射罔（一两） 乌头（八枚） 杏仁（三十枚） 蜥蜴（一枚） 樗鸡 地胆（各七枚） 斑蝥（七枚）巴豆（一分）上二十四味为末，蜜和捣三万杵，丸如小豆，先食服二丸，日再。不知稍增。又以二丸着门上令众邪不近。伤寒服之无不愈。若至病家及视病患，夜行独宿服二丸，众邪不能近也。（胡洽无桂心、芫青、人参、真珠、犀角、麝香、射罔、牛黄、蜥蜴、乌头、樗鸡、当归十二味药。）（只十二味，与积聚篇同）

　　卷十七肺脏方飞尸鬼疰第八

　　江南度世丸

　　治万病症结积聚，伏尸长病，寒热疰气流行皮中，久病着床肌肉消尽，四肢烦热呕逆不食，伤寒时气恶疰，汗退场门噤不开心痛方。

　　蜀椒（三两） 人参 细辛 甘草（各二两） 茯苓 真珠 大黄 干姜 丹砂 野葛 桂心雄黄 麝香 鬼臼（各一两） 乌头 牛黄（各二分） 附子 紫菀（各六分） 巴豆（六十枚） 蜈蚣（二枚）上二十味为末，蜜丸如小豆，饮服二丸，加至四丸，日一服。加獭肝一具更良。

　　卷十七肺脏方飞尸鬼疰第八

　　大度世丸

　　治万病与前状同者方。

　　牛黄 大黄 雄黄 真珠 丹砂 人参 附子 细辛 甘草 射罔 鬼臼 莽草（各一两） 蜀椒 麝香 鬼箭羽 桂心 茯苓 紫菀（各二两） 干姜（三两） 野葛（一尺） 蜥蜴蜈蚣（上二十六味为末，蜜丸如小豆大，饮服二丸，日二，先食服之。

　　治疰病相染，易及霍乱中恶，小儿客忤长病方：獭肝（一具） 蜈蚣（一枚） 麝香（二分） 雄黄 莽草 丹砂 鬼臼 犀角 大黄 巴豆牛上十一味为末，蜜丸如麻子，空腹服二丸至三丸，以知为度。

　　卷十七肺脏方飞尸鬼疰第八

　　雷氏千金丸

　　治行诸气宿食不消，饮食中恶，心腹痛如刺及疟方。

　　硝石（三分） 大黄（五分） 桂心 干姜 （各二两） 巴豆仁（六十枚）上五味为末，捣三千杵，蜜丸如大豆，服二丸，神验无比，已死者折齿灌之。

　　治卒得尸疰毒痛往来方：杏仁 乱发灰（等分）上二味研如脂，丸如梧子，每服酒下三丸，日三。（姚氏以猪膏和丸。）治遁尸尸疰，心腹刺痛不可忍者方：桂心 干姜（各一两） 巴豆仁（二两）上三味治，下筛，以上醋和如泥，敷病上，干即易之。

　　治遁尸尸疰，心腹及身有痛处，不得近者方：取艾小 令碎，着痛上，浓一寸余。热汤和灰令强热置艾上，冷即易，不过二三度瘥。

　　治遁尸飞尸，又治暴风毒肿流入四肢头面方：白芥子一升蒸熟捣，以黄丹二两搅和，分作两分，用疏布袋盛，更蒸使热，敷痛上，当更迭蒸袋，常使热敷之，如此三五次即定。

　　治人皮肤中痛，名症疰方：醋和燕窠土敷之。

　　治走疰方：烧车 令热，暂入水，以湿布裹熨病上。

　　治三十年气疰方：豉心（半升） 生椒（一合）上二味，以水二升，煮取半升，适寒温，用竹筒吸取汁，令病者侧卧，手擘大孔射灌之，少时当出恶物，此法垂死，悉治得瘥，百千不可具说。

　　卷十七肺脏方飞尸鬼疰第八

　　灸法

　　凡五尸者，飞尸、遁尸、风尸、沉尸、尸疰也，今皆取一方兼治之，其状腹痛胀急不得气息，上冲心胸旁攻两胁，或块垒踊起，或挛引腰背，治之之法，灸乳后三寸，男左女右，可二七壮。不止者，多其壮数，取愈止。

　　又灸两手大拇指头各七壮。

　　又灸心下三寸十壮。

　　又灸乳下一寸，随病左右多壮数。

　　又以细绳量患人两乳头内，即裁断中屈之，又从乳头向外量使当肋KT 于绳头，灸三壮卒疰忤攻心胸，灸第七椎随年壮。

　　又灸心下一寸三壮。

　　又灸手肘纹，随年壮。

　　一切病食疰，灸手小指头随年壮，男左女右。

　　五毒疰不能饮食百病，灸心下三寸胃脘十壮。

　　水疰（口中涌水），经云：肺来乘肾，食后吐水，灸肺俞。

　　又灸三阴交。

　　又灸期门，穴在乳下二肋间。泻肺补肾也，各随年壮。

　　一切疰无新久，先仰卧灸两乳边斜下三寸，第三肋间，随年壮，可至三百壮。又治诸气，神良。一名疰。

　　卷十八大肠腑方

　　（凡七类）

　　卷十八大肠腑方

　　大肠腑脉论第一

　　论曰：大肠腑者，主肺也，鼻柱中央，是其候也，肺合气于大肠。大肠者，为行道传泻之腑也，号监仓掾。重二斤十二两，长一丈二尺，广六寸，当脐右回叠积还反十二曲，贮水谷一斗二升。主十二时，定血脉，和利精神。（《千金》、《明堂》、《外台》同。《难经》云，右手关前寸口阳绝者，无大肠脉也，若少气心下有水气，立秋节即咳，刺手太阴。治阴，在鱼际间。

　　右手关前寸口阳实者，大肠实也。若肠中切痛如针刀所刺，无休息时，刺手阳明。治阳，在手腕中泻之。

　　大肠病者，肠中切痛而鸣濯濯。冬日重感于寒，则泄，当脐而痛，不能久立与胃同。候取巨虚上廉。

　　肠中雷鸣，气上冲胸，喘不能久立，邪在大肠，刺盲之原，巨虚、上廉、三里。

　　大肠胀者肠鸣而痛，寒则泄，食不化。

　　大肠有寒 溏，有热便肠垢。

　　大肠有宿食，寒 发热，有时如疟状。

　　肺前受病移于大肠，肺咳不已，咳则遗矢便利，厥气客于大肠则梦田野。

　　肺应皮，皮浓者大肠浓；皮薄者大肠薄；皮缓腹裹大者，大肠缓而长；皮急者，大肠急而短；皮滑者，大肠直；皮肉不相离者，大肠结。

　　扁鹊云：手太阴与阳明为表里。大肠若病实则伤热，热则胀满不通，口为生疮。食下入肠，肠实而胃虚，食下胃，胃实而肠虚，所以实而不满，乍实乍虚乍来乍去，虚则伤寒，寒则肠中雷鸣，泄青白之痢而发于气，水根在大肠，（方在治水篇中。

　　大肠绝不治，何以知之？泄利无度，利绝则死。

　　手阳明之脉，起于大指次指之端外侧，循指上廉，出合谷两骨之间，上入两筋之中，循臂上膈，属大肠。其支者，从缺盆直而上颈，贯颊入下齿缝中，还出挟口交人中，左之右，右之左，上挟鼻孔。是动则病齿痛颊肿，是主津液所生病者，目黄口干鼽衄喉痹，肩前 痛，大指次指痛不用。气盛有余，则当脉所过者热肿，虚则寒 不复盛者，则人迎大三倍于寸口，虚者则人迎反小于寸口也。

　　卷十八大肠腑方

　　大肠虚实第二

　　（脉二条 方二首 灸法七首）大肠实热右手寸口气口以前脉阳实者，手阳明经也。病苦肠满善喘咳，面赤身热，喉咽中如核状，名曰大肠实热也。

　　卷十八大肠腑方大肠虚实第二

　　生姜泄肠汤

　　治大肠实热，腹胀不通。口为生疮者方。

　　生姜 橘皮 青竹茹 白术 黄芩 栀子仁（各三两） 桂心（一两） 茯苓 芒硝（各二两） 地黄（十两） 大枣（十四枚）上十一味 咀，以水七升，煮取三升，去滓，下芒硝，分二服。

　　治肠中胪胀不消方：灸大肠俞四十九壮。

　　大肠有热，肠鸣腹满挟脐痛，食不化，喘不能久立，巨虚上廉主之。

　　大肠虚冷右手寸口气口以前脉阳虚者，手阳明经也。病苦胸中喘，肠鸣虚渴，唇干目急，善惊泄白，名曰大肠虚冷也。

　　卷十八大肠腑方大肠虚实第二

　　黄连补汤

　　治大肠虚冷，痢下青白，肠中雷鸣相逐方。

　　黄连（四两） 茯苓 川芎（各三两） 地榆（五两） 酸石榴皮（五片） 伏龙肝（鸡子大一枚）治肠中雷鸣相逐痢下方：灸承满五十壮。穴在挟巨阙相去五寸，巨阙在心下一寸。灸之者挟巨阙两边各二寸半。

　　治肠中常鸣，时上冲心方：灸脐中。

　　食饮不下，腹中雷鸣，大便不节，小便赤黄，阳纲主之。

　　腹胀肠鸣，气上冲胸不能久立，腹中痛濯濯，冬日重感于寒则泄，当脐而痛，肠胃间游气切痛，食不化，不嗜食，身肿挟脐急，天枢主之。

　　肠鸣而痛，温溜主之。

　　卷十八大肠腑方

　　肛门论第三

　　（论一首）论曰：肛门者，主大行道，肺、大肠候也，号为通事令史。重十二两，长一尺二寸，广二寸二分。应十二时。若脏伤热，则肛门闭塞大行不通，或肿缩入生疮。若腑伤寒，则肛门开大行洞泄，肛门凸出，良久乃入。热则通之，寒则补之，虚实和平，根据经调理（方见二十四卷中。）

　　卷十八大肠腑方

　　皮虚实第四

　　（论一首 方二首）论曰：夫五脏六腑者，内应骨髓，外合皮毛肤肉。若病从外生，则皮毛肤肉关格强急。

　　若病从内发，则骨髓痛疼。然阴阳表里，内髓外皮，其病源不可不详之也。皮虚者寒，皮实者热。凡皮虚实之，应主于肺大肠。其病发于皮毛，热则应脏，寒则应腑。

　　卷十八大肠腑方皮虚实第四

　　蒴蒸汤

　　治皮虚主大肠病，寒气关格方。

　　蒴 根叶（切三升） 菖蒲叶（切三升） 桃叶皮枝（三升） 细糠（一斗） 秫米（三升）上五味以水一石五斗，煮取米熟为度，大盆器贮，于盆上作小竹床子罩盆，人身坐床中，周回四面将席荐障风，身上以衣被盖覆。若气急时，开孔对中泄气，取通身接汗可得两食久许。如此三日，蒸还温药足汁用之。若盆里不过热，盆下安炭火。非但治寒，但是皮肤一切劳冷悉治之。

　　卷十八大肠腑方皮虚实第四

　　栀子煎

　　治皮实主肺病热气方。

　　栀子仁 枳实 大青 杏仁 柴胡 芒硝（各二两） 生地黄 淡竹叶（切各一升） 生元参上十味以水九升煮，取三升，去滓，下芒硝，分三服。

　　卷十八大肠腑方

　　咳嗽第五

　　（论二首 方五十五首 灸法十四首）论曰：经云：五脏六腑皆令咳，肺居外而近上合于皮毛。皮毛喜受邪，故肺独易为咳也。邪客于肺，则寒热上气喘汗出，咳动肩背喉鸣，甚则唾血。肺咳经久不已，传入大肠，其状咳则遗粪。肾咳者，其状引腰背痛，甚则咳涎。肾咳经久不已，传入膀胱，其状咳则遗尿。

