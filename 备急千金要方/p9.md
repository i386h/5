<!-- { "loadSidebar": true } -->
　　第五 伤寒（方一十六首）治妊娠伤寒，头痛壮热，肢节烦疼方：石膏（八两） 大青 黄芩（各三两） 葱白（切，一升） 前胡 知母 栀子仁（各四两）上七味 咀，以水七升煮取二升半，去滓，分五服，相去如人行七八里久再服。

　　治妊娠头痛壮热，心烦呕吐、不下食方：知母（四两） 粳米（五合） 生芦根（一升） 青竹茹（三两）上四味 咀，以水五升煮取二升半，缓缓饮之，尽更作，瘥止。

　　治妊娠伤寒服汤后，头痛壮热不歇，宜用此汤拭其身：麻黄（半斤） 竹叶（切，一升） 石膏末（三升）上三味以水五升煮取一升，去滓，冷，以拭身体。又以故布 头额胸心，燥则易之，患疟治妊娠伤寒方：葱白（十茎） 生姜（二两，切）上二味以水三升，煮取一升半，顿服取汗。

　　治妊娠中风寒热，腹中绞痛，不可针灸方：鲫鱼一头，烧作灰，捣末，酒服方寸匕，取汗。

　　治妊娠遭时疾，令子不落方：取灶中黄土，水和涂脐，干复涂之。一方酒和涂方五寸。又泔清和涂之并佳。

　　又方 犬尿泥涂腹，勿令干。

　　治妊娠热病方：葱白（五两） 豆豉（二升）上二味以水六升煮取二升，分二服，取汗。

　　又方 葱白一把，以水三升煮，令熟服之，取汗，食葱令尽。亦主安胎。若胎已死者，须臾即出。

　　又方 车辖脂，酒服，大良。

　　又方 井底泥，泥心下三寸，立愈。

　　又方 青羊屎，涂腹上。

　　又方 水服伏龙肝一鸡子大。

　　治大热烦闷者方：葛根汁二升，分三服，如人行五里久进一服。

　　又方 烧大枣七枚为末，酒和服。

　　又方 槐实烧灰，取方寸匕，酒和服。

　　第六 疟病（方二首）妊娠患疟方：恒山（二两） 甘草（一两） 黄芩（三两） 乌梅（十四枚） 石膏（八两）上五味 咀，以酒水各一升半，合渍药一宿，煮三四沸，去滓，初服六合，次服四合，后服二合，凡三服。

　　又方 恒山 竹叶（各三两） 石膏（八两） 粳米（一百粒，崔氏《外台》作糯米，《集验》、《救急》作秫米）上四味 咀，以水六升，煮取二升半，去滓，分三服。第一服取未发前一食顷服之，第过发后乃进粥食。

　　第七 下血（方十一首）治妊娠忽暴下血数升，胎燥不动方：榆白皮（三两） 当归 生姜（各二两） 干地黄（四两） 葵子（一升，《肘后》不用）上五味 咀，以水五升，煮取二升半，分三服，不瘥更作服之。甚良。

　　卷二妇人方上妊娠诸病第四

　　马通汤

　　治妊娠猝惊奔走，或从高堕下，暴出血数升方。

　　马通汁（一升） 干地黄 阿胶（各四两） 当归 艾叶（各三两）上五味 咀，以水五升，煮取二升半，去滓，纳马通汁及胶，令烊，分三服，不瘥重作。

　　卷二妇人方上妊娠诸病第四

　　胶艾汤

　　治妊娠二三月，上至七八月，其人顿仆失踞，胎动不下，伤损，腰腹痛欲死，若有所见，及胎奔上抢心，短气方。

　　艾叶（三两） 阿胶 川芎 白芍 甘草 当归（各二两） 干地黄（四两）上七味 咀，以水五升，好酒三升，合煮取三升，去滓纳胶，更上火令消尽，分三服，日三，不瘥更作。

　　治妊娠猝下血方：葵子一升，以水五升，煮取二升，分三服，瘥止。

　　又方 生地黄切一升，以酒五升，煮取三升，分三服，亦治落身后血。

　　又方 葵根茎烧作灰，以酒服方寸匕，日三。

　　卷二妇人方上妊娠诸病第四

　　蟹爪汤

　　治妊娠僵仆失据，胎动转上抢心，甚者血从口出，逆不得息，或注下血一斗五升，胎不出，子死则寒熨人腹中，急如产状，虚乏少气，困顿欲死，烦闷反复，服药母即得安，下血亦止，其当产者立生方。

　　蟹爪（一升） 甘草 桂心（各二尺） 阿胶（二两）上四味 咀，以东流水一斗煮取三升，去滓，纳胶烊尽，能为一服佳，不能者食顷再服。若口急不能饮者，格口灌之，药下便活也，与母俱生。若胎已死，独母活也。若不僵仆，平安妊娠无有所见，下血服此汤即止。或云桂不安胎，亦未必尔。

　　治妊娠胎堕下血不止方：丹参十二两， 咀，以清酒五升煮取三升，温服一升，日三。

　　又方 地黄汁和代赭末，服方寸匕。

　　又方 桑蝎虫屎烧灰，酒服方寸匕。

　　卷二妇人方上妊娠诸病第四

　　香豉汤

　　治半产，下血不尽，苦来去烦满欲死方。

　　香豉一升半，以水三升煮三沸，漉去滓，纳鹿角末一方寸匕，顿服之，须臾血自下。

　　鹿第八 小便病（方十五首 灸法一首）治妊娠小便不利方：葵子（一升） 榆白皮（一把，切）上二味以水五升煮五沸，每服一升，日三。

　　又方 葵子 茯苓（各一两上二味为末，以水服方寸匕，日三，小便利则止。（仲景云：妊娠有水气，身重，小便不利，洒淅恶寒，起即头眩。）治妊娠患子淋方：葵子一升，以水三升，煮取二升，分再服。

　　又方 葵根一把，以水三升，煮取二升，分再服。

　　治妊娠小便不通利方：芜菁子十合为末，水和服方寸匕，日三。

　　治妊娠尿血方：黍穣烧灰，酒服方寸匕，日三。

　　治妇人无故尿血方：龙骨五两，治下筛，酒服方寸匕，空腹服，日三，久者二十服愈。

　　又方 爪甲 乱发上二味并烧灰，等分，酒服方寸匕，日三，饮服亦得。

　　又方 桂心 鹿角屑 大豆黄卷（各一两）上三味治下筛，酒服方寸匕，日三服。

　　又方 取夫爪甲烧作灰，酒服之。

　　又方 取故船上竹茹，曝干捣末，酒服方寸匕，日三。亦主遗尿。

　　治妇人遗尿不知出时方：白薇 芍药（各一两）上二味治下筛，酒服方寸匕，日三。

　　又方 矾石 牡蛎（各二两）上二味治下筛，酒服方寸匕，亦治丈夫。

　　又方 胡燕窠中草烧末，酒服半钱匕，亦治丈夫。

　　又方 烧遗尿人荐草灰，服之瘥。

　　又方 灸横骨当阴门七壮。

　　第九 下痢（方八首 灸法一首）治妊娠下痢方：人参 黄芩 酸石榴皮（各三两） 榉皮（四两） 粳米（三合）上五味 咀，以水七升，煮取二升半，分三服。

　　又方 白杨皮一斤 咀，以水一大升，煮取二小升，分三服。

　　又方 烧中衣带三寸为末，服之。

　　又方 羊脂如棋子大十枚，温酒一升，投中顿服之，日三。

　　治妊娠患浓血赤滞、鱼脑白滞，腹脐绞痛，不可忍者方：薤白（切，一升） 酸石榴皮 阿胶（各二两） 黄柏（三两，《产宝》作黄连） 地榆（四两）上五味 咀，以水七升，煮取二升半，分三服，不瘥更作。

　　治妊娠注下不止方：阿胶 艾叶 酸石榴皮（各二两）上三味 咀。以水七升，煮取二升，去滓纳胶令烊，分三服。

　　治妊娠及产已寒热下痢方：黄连（一升） 黄柏（一斤） 栀子（二十枚）上三味 咀，以水五升渍一宿，煮三沸，服一升，一日一夜令尽。呕者加橘皮一两，生姜二两。亦治丈夫常痢。

　　治妇人痢、欲痢辄先心痛腹胀满，日夜五六十行方：石榴皮 曲 黄柏（一作麦 ） 乌梅 川连 艾（各一两） 防己（二两，一作防风）阿胶上十味为末，蜜和丸如梧子大，饮服二十丸，日三，渐加至三十、四十丸。

　　治妇人水泄痢方：灸气海百壮三报。

　　第十 水肿（方五首）治妊娠体肿有水气，心腹急满方：茯苓 白术（各四两，崔氏无术） 黄芩 杏仁（各三两） 旋复花（二两）上五味 咀，以水六升，煮取二升半，分三服。

　　卷二妇人方上妊娠诸病第四

　　鲤鱼汤

　　治妊娠腹大，胎间有水气方。

　　鲤鱼（一头，二斤） 白术（五两） 生姜（三两） 芍药 当归（各三两） 茯苓（四两）上六味 咀，以水一斗二升先煮鱼，熟澄清，取八升，纳药煎，取三升，分五服。

　　治妊娠毒肿方：芜菁根洗净去皮，捣酢和如薄泥，勿令有汁，猛火煮之二、三沸，适性敷肿以帛急裹之，日再。寒时温覆。非根时用子，若肿在咽中，取汁含咽之。

　　又方 烧 牛屎酢和敷之，干则易，亦可服方寸匕，日三。

　　治妊娠手脚皆肿挛急方：赤小豆（五升） 商陆根（一斤，切）上二味以水三斗，煮取一斗，稍稍饮之，尽更作。一方加泽漆一斤。

　　卷二妇人方上

　　产难第五

　　（论一首八条 方二十一首 针法一首）论曰：产妇虽是秽恶，然将痛之时，及未产已产，并不得令死丧污秽家人来，视之则生难，若已产者则伤儿也。

　　妇人产乳，忌反支月。若值此月，当在牛皮上，若灰上勿令水血恶物着地则杀人。及浣濯衣水，皆以器盛，过此忌月乃止。

　　凡生产不根据产图，脱有犯触，于后母子皆死，若不至死，即母子俱病，庶事皆不称心。

　　若能根据图，无所犯触，母即无病，子亦易养。凡欲产时特忌多人瞻视，惟得二三人在旁，待产讫，乃可告语诸人也。若人众看视，无不难产。

　　凡产妇第一不得匆匆忙怕，旁人极须稳审，皆不得预缓预急及忧悒，忧悒则难产。若腹痛眼中火生，此儿回转，未即生也。儿出讫，一切人及母皆忌问是男是女，儿始落地，与新汲井水五咽，忌与暖汤物，勿令母看视秽污。

　　凡产妇慎食热药、热面，食常识此。饮食当如人肌温温也。

　　凡欲临产时，必先脱寻常所着衣，以笼灶头及灶口，令至密即易产也。

　　凡产难及子死腹中，并逆生与胞胎不出，诸篇方可通检用之。

　　治产难，或半生，或胎不下，或子死腹中，或着脊及坐草数日不产，血气上抢心，母面无颜色，气欲绝者方：醇酒（二升） 白蜜 成煎猪膏（各一升）上三味合煎取二升，分再服。不能再服，可随所能服之。治产后恶血不除，上抢心，痛烦急者，以地黄汁代醇酒。

　　治产难方：槐枝（切，二升） 榆白皮（切） 大麻仁（各一升） 瞿麦 通草（各五两） 牛膝（四两）上六味 咀，以水一斗二升，煮取三升半，分五服。

　　又方 吞皂荚子二枚。

　　又方 取厕前已用草二七枚，烧灰水调服之。

　　又方 令夫唾妇口中二七过立出。

　　又方 针两肩井入一寸泻之，须臾即分娩。

　　治产难三日不出方：取鼠头烧作屑，井花水服方寸七，日三。

　　又方 车轴脂吞大豆许两丸。

　　又方 烧药杵令赤，纳酒中饮之。

