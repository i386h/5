<!-- { "loadSidebar": true } -->
　　肝咳者，其状左胁痛，甚者不得转侧。肝咳经久不已，传入胆，其状咳则清苦汁出。心咳者，其状引心痛，喉仲介介如梗，甚者喉痹咽肿。心咳经久不已，传入小肠，其状咳则矢气。脾咳者，其状右胁痛阴阴引肩背，甚者不得动，动则咳剧。经久不已，传入胃，其状咳而呕，呕甚则长虫出。久咳不已，三焦受之，三焦咳之状，咳而腹满，不能食饮，此皆聚于胃。关于肺，使人多涕唾而面浮肿气逆也。若顺时有风寒冷人触冒解脱，伤皮毛间入腑脏为咳上气如此也。有非时忽然暴寒，伤皮肤中与肺合，则咳嗽上气，或胸胁支痛，咳唾有血者，是其热得非时之寒，暴薄之不得渐散，伏结深，喜肺痈也。因咳服温药，咳尤剧及壮热吐脓血，汗出恶寒是也。天有非时寒者，急看四时方也。

　　问曰：咳病有十，何谓也？师曰：有风咳，有寒咳，有支咳，有肝咳，有心咳，有脾咳，有肺咳，有肾咳，有胆咳，有厥阴咳。问曰：十咳之证以何为异？师曰：欲语因咳言不得竟，谓之风咳。饮冷食寒因之而咳，谓之寒咳。心下坚满，咳则支痛，其脉反迟，谓之支咳。

　　咳则引胁下痛，谓之肝咳。咳而唾血引手少阴，谓之心咳。咳而涎出续续不止，引少腹，谓之脾咳。咳引颈项而唾涎沫，谓之肺咳。咳则耳无所闻，引腰并脐中，谓之肾咳，咳而引头痛口苦，谓之胆咳，咳而引舌本，谓之厥阴咳。风咳者，不下之。寒咳、支咳、肝咳、刺足太冲。心咳，刺手神门。脾咳，刺足太白。肺咳，刺手太渊。肾咳，刺足太溪。胆咳，刺足阳陵泉。厥阴咳，刺手大陵。

　　虚也。此为胸中寒实所致也，当吐之。

　　乃可吐耳。

　　咳家，其人脉弦为有水，可与十枣汤下之（见下第十二方）。不能卧出者，阴不受邪故也。

　　留饮咳者，其人咳不得卧，引项上痛，咳者如小儿掣纵状。夫酒家咳者，必致吐血，此坐久极饮过度所致也。其脉沉者，不可发汗。久咳数岁，其脉弱者可治，实大数者死。其脉虚者必善冒，其人本有支饮在胸中故也。治属饮家。上气汗出而咳，属饮家。咳而小便利，若失溺不可发汗，汗出即厥逆冷。

　　夫病吐血喘咳上气，其脉数，有热不得卧者死。寒家咳而上气，其脉数者死，谓其人形损故也。脉大而散散者，为气实而血虚，名曰有表无里。上气面 肿肩息，其脉浮大不治，加

　　卷十八大肠腑方咳嗽第五

　　小青龙汤

　　治咳逆倚息不得卧（方见第九卷伤寒上。）小青龙汤下已多唾口燥，寸脉沉，尺脉微，手足厥逆，气从小腹上冲胸咽，手足痹，其面翕热如醉状，因复下流阴股，小便难时复冒者，与桂苓五味甘草汤，治其气冲方：茯苓（四两） 桂心 甘草（各三两） 五味子（半升）上四味 咀，以水八升，煮取三升，去滓，温分三服。

　　冲气即低而反更咳胸满者，苓甘五味姜辛汤以治其咳满方：茯苓（四两） 甘草 干姜 细辛（各三两） 五味子（半升）上五味 咀，以水八升，煮取三升，去滓，温服半升，日三。

　　咳满即止而更复渴冲气复发者，以细辛、干姜为热药也，服之当遂渴，而渴反止者，为支饮也。支饮法当冒冒者必呕，呕者复纳半夏，以去其水。桂苓五味甘草去桂加姜辛半夏汤方：半夏 五味子（各半升） 茯苓（四两） 细辛 干姜 甘草（各二两）上六味 咀，以水一斗，煮取三升，去滓，温服半升，日三。

　　水去呕止，其人形肿者应用麻黄。以其人遂痹，故不纳麻黄，纳杏仁、茯苓、甘、五味，加姜辛半夏杏仁汤方：杏仁 半夏 五味子（各半升） 茯苓（四两） 细辛 干姜 甘草（各三两）上七味 咀，以水一斗，煮取三升，去滓，温服半升，日三。

　　若逆而纳麻黄，其人必厥，所以然者，以其人血虚，麻黄发其阳故也。

　　若面热如醉，此为胃热上冲熏其面，加大黄利之。芩甘五味加姜辛半杏大黄汤方：大黄 细辛 干姜 甘草（各三两） 茯苓（四两） 杏仁 半夏 五味子（各半升）上八味 咀，以水一斗，煮取三升，去滓，温服半升，日三。

　　咳而上气肺胀，其脉浮，心下有水气，胁下痛引缺盆，设若有实者必躁，其人常倚伏，小青龙加石膏汤主之方：石膏 干姜 桂心 细辛（各二两） 麻黄（四两） 芍药 甘草（各三两） 半夏（半升）五味上九味 咀，以水一斗，先煮麻黄，减二升，去沫，下药，煮取二升半，强者服一升。羸者减之，小儿服四合。（仲景治肺胀咳而上气，烦躁而喘，脉浮者，心下有水。《外台》同）。

　　卷十八大肠腑方咳嗽第五

　　射干麻黄汤

　　治咳而上气，喉中如水鸡声者方。

　　射干 细辛 款冬花 紫菀（各三两） 麻黄 生姜（各四两） 半夏 五味子（各半升）大枣上九味 咀，以东流水一斗二升，先煮麻黄，去上沫，纳药，煮取三升，去滓，分三服，日三。

　　卷十八大肠腑方咳嗽第五

　　浓朴麻黄汤

　　治咳逆上气胸满，喉中不利如水鸡声，其脉浮者方。

　　浓朴（五两） 麻黄（四两） 石膏（三两） 细辛 干姜（各二两） 小麦（一升） 杏仁半夏五味子（各半升）上九味 咀，以水一斗二升，先煮麦熟，去麦纳药，煮取三升，去滓，分三服，日三。

　　卷十八大肠腑方咳嗽第五

　　泽漆汤

　　治上气而脉沉者方。

　　泽漆（三斤细切，以东流水五斗，煮取一斗五升，去滓澄清） 半夏（半升） 生姜 紫菀（一作紫参） 白前（各五两） 黄芩 甘草 桂心 人参（各三两）上九味纳泽漆汁中，煮取五升，每服五合，日三，夜一。

　　卷十八大肠腑方咳嗽第五

　　麦门冬汤

　　下气止逆，治大逆上气，咽喉不利方。

　　麦门冬汁（三升） 半夏（一升） 粳米（二合） 人参 甘草（各三两） 大枣（二十枚）上六味以水一斗二升，煮取六升，去滓，分四服，日三夜一。

　　卷十八大肠腑方咳嗽第五

　　麻黄石膏汤

　　治上气胸满方。

　　麻黄（四两） 石膏（如鸡子大） 浓朴（五两） 小麦（一升） 杏仁（半升）上五味以水一斗，先煮小麦熟，去麦下药，煮取三升，去滓，分三服。（深师用此治久逆上气，喉中如水鸡鸣咳者，加半夏、五味子各半升，干姜三累）。

　　卷十八大肠腑方咳嗽第五

　　十枣汤

　　夫有支饮家，咳烦胸中痛者，不卒死，至一百日一岁可与此方。

　　大枣（十枚） 大戟 甘遂 芫花（等分）上大戟、甘遂、芫花捣为末，以水一斗五合，煮枣取八合，去滓，纳药末，强者一钱匕，羸者半匕，顿服。平旦服而不下者，明旦更加半匕。下后自补养。咳而引胁下痛，亦十枣汤主之。

　　卷十八大肠腑方咳嗽第五

　　温脾汤

　　治食饱而咳者方。

　　甘草（四两） 枣（十枚）上二味 咀，以水五升，煮取二升，分三服，若咽中痛而声鸣者，加干姜一两。

　　卷十八大肠腑方咳嗽第五

　　百部根汤

　　治嗽不得卧两眼突出方。

　　百部根 生姜（各半斤） 细辛 甘草（各三两） 贝母 白术 五味子（各一两） 桂心（四两） 麻黄（六两）上九味 咀，以水一斗二升，煮取三升，去滓，分三服。（《古今录验》有杏仁四两，紫菀三两）。

　　卷十八大肠腑方咳嗽第五

　　海藻汤

　　治咳而下利，胸中痞而短气，心中时悸，四肢不欲动，手足烦不欲食，肩背痛，时恶寒方。

　　海藻（四两） 半夏 五味子（各半升） 生姜（一两） 细辛（二两） 茯苓（六两）杏仁（五十上七味 咀，以水一斗，煮取三升，去滓，分三服，日三。（一方无五味子、生姜。

　　卷十八大肠腑方咳嗽第五

　　白前汤

　　治水咳逆上气，身体浮肿，短气胀满，昼夜倚壁不得卧，咽中作水鸡鸣方。

　　白前 紫菀 半夏 大戟（各二两）上四味 咀，以水一斗浸一宿，明旦煮取三升，分为三服。

　　治九种气嗽欲死百病方：干姜 半夏 细辛 紫菀 荛花（一作芫花） 吴茱萸 茯苓 甘草 甘遂 防葵 人参乌头 大黄 杏仁（各一分） 葶苈（二分） 巴豆 浓朴 白薇（各三分） 远志 菖蒲 五味子前胡 枳实 蜀椒 皂荚 当归 大戟 桂心（各半分）上二十八味为末，蜜丸如梧子大，先食服二丸，日二服，以知为度，不知增之。

　　卷十八大肠腑方咳嗽第五

　　麻黄散

　　治上气嗽方。

　　麻黄（半斤） 杏仁（百枚） 甘草（三两） 桂心（一两）上四味治，下筛，别研杏仁如脂，纳药末和合，临气上时服一方寸匕。食久气未下，重服

　　卷十八大肠腑方咳嗽第五

　　蜀椒丸

　　治上气咳嗽，太医令王叔和所撰御，服甚良方。

　　蜀椒（五分） 乌头 杏仁 石菖蒲 石（一云矾石） 皂荚（各一分） 款冬花 细辛紫菀 干姜（各三分） 麻黄 吴茱萸（各四分）上十二味为末，蜜丸如梧子大，暮卧吞二丸。治二十年久嗽，不过二十丸。

　　卷十八大肠腑方咳嗽第五

　　通气丸

　　治久上气咳嗽，咽中腥臭，虚气搅心痛眼疼，耳中嘈嘈，风邪毒疰时气，食不生肌肉，胸中膈塞，呕逆多唾，恶心，心下坚满，饮多食少，恶疰淋痛病方。

　　蜀椒（二升） 饴糖（三斤） 杏仁（一升） 天门冬（十分） 干姜 人参（各四分）乌头（七分） 桂心（六分） 大附子（五枚） 蜈蚣（五节）上十味为末，别治杏仁如脂，稍稍纳药末，捣千杵，烊饴乃纳药末中令调和，含如半枣一枚，日六七，夜三四服，以胸中温为度。若梦与鬼交通乃饮食者，全用蜈蚣。食不消加杏仁五合。小腹急腰痛加天门冬、杜仲。有风加乌头三枚，附子一枚，立夏后勿加也。有停饮加葶苈三两。

　　治咳逆上气方：蜀椒 桂心 海蛤（各四分） 昆布 海藻 干姜 细辛（各六分） 麦冬（十分）上八味为末，蜜丸如梧子大，饮服十丸，加至二十丸，日三服。有人风虚中冷，胸中满上气，喉中如吹管声，吸吸气上欲咳，服此方得瘥。

　　治咳嗽胸胁支满，多唾上气方：石（一作矾石） 乌头（一方不用） 菖蒲（各一分） 细辛 黄环（各二分） 杏仁款冬花上十一味为末，蜜丸如梧子大，每服一丸，着牙上咽汁，日五六服。剧者，常含不止。

　　又方 姜汁（一升半） 砂糖（五合）上二味煎姜汁减半，纳糖更煎服之。

