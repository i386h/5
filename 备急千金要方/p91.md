<!-- { "loadSidebar": true } -->
　　又方 白糖（五合） 皂荚末（一方寸匕）上二味先微暖，糖令消，纳皂荚末合和相得，丸如小豆，先食服三丸。

　　又方 酒一升半，浸肥皂荚两挺，经宿煮取半升，分三服。七日忌如药法。若吐多，以醋饭三四口止之。

　　又方 巴豆炮去皮，勿伤破肉白，饮吞下，初日二枚，二日三枚。

　　又方 服芥子七丸，以油酒下之。

　　卷十八大肠腑方咳嗽第五

　　射干煎

　　治咳嗽上气方。

　　生射干 款冬花（各二两） 紫菀 细辛 桑白皮 附子 甘草（各二分） 白蜜 竹沥生上十一味，先以射干纳白蜜、竹沥中，煮五六沸去之， 咀六物，以水一升合浸一宿，煎七上七下，去滓，乃合饴糖、姜汁煎如 ，服如酸枣一丸，日三。剧者，夜二。不止加之，以止为度。

　　卷十八大肠腑方咳嗽第五

　　杏仁煎

　　治冷嗽上气，鼻中不利方。

　　杏仁（五合） 五味子 款冬花（各三合） 紫菀 干姜（各二两） 桂心（三两） 甘草（四两） 麻黄（一斤）上八味以水一斗，煮麻黄取四升，治诸药为末，又纳胶饴半斤，白蜜一斤，合纳汁中，搅令相得，煎如饴，先食服如半枣许，日三服。不知者加之，以知为度。

　　又方 治忽暴嗽失声语出方。

　　杏仁 姜汁 砂糖 蜜（各一升） 紫菀 五味子（各三两） 通草 贝母（各四两） 桑皮（五上九味 咀，以水九升，煮取三升，去滓，纳杏仁脂、姜汁、蜜、糖和搅，微火煎取四升，初服三合，日再夜一，后稍加之。

　　卷十八大肠腑方咳嗽第五

　　通声膏方

　　五味子 款冬花 通草（各三两） 人参 青竹皮 细辛 桂心 菖蒲（各二两） 杏仁姜汁（各一升） 白蜜（二升） 枣膏（三升） 酥（五升）上十三味 咀，以水五升，微火煎，三上三下，去滓，纳姜汁、枣膏、酥、蜜，煎令调和，酒服枣大二丸。

　　卷十八大肠腑方咳嗽第五

　　杏仁饮子

　　治暴热嗽方。

　　杏仁（四十枚） 紫苏子（一升） 橘皮（一两） 柴胡（四两）上四味 咀，以水一斗，煮取三升，分三服。

　　卷十八大肠腑方咳嗽第五

　　苏子煎

　　治上气咳嗽方。

　　苏子 杏仁 生姜汁 地黄汁 白蜜（各二升）上五味，捣苏子，以姜汁，地黄汁浇之，以绢绞取汁浇，又绞令味尽，去滓，熬杏仁令黄黑，治如脂，又以向汁浇之，绢绞往来六七度，令味尽，去滓纳蜜合和，置铜器中，于汤上煎之，令如饴，每服方寸匕，日三夜一。（崔氏无地黄汁。）又方 干姜末（五两） 胶饴（一升）上二味和令调，蒸五升米下，冷，以枣大含化，稍稍咽之，日五夜二。

　　卷十八大肠腑方咳嗽第五

　　芫花煎

　　治新久嗽方。

　　芫花 干姜（各二两） 白蜜（一升）上二味为末，纳蜜中令相合，微火煎，令如糜，每服如枣核大一枚，日三夜一，以知为度。欲利者多服。（深师以治冷冻饮料嗽，又治三十年久嗽者，以水五升煮芫花，取三升去滓，纳姜加蜜合煮，如糜服之）。

　　卷十八大肠腑方咳嗽第五

　　款冬煎

　　治同前。

　　款冬花 干姜 紫菀（各三两） 五味子（二两） 芫花（一两熬令赤）上五味 咀，以水一斗煮三味，取三升半，去滓，纳芫花、干姜末，加蜜三升合，投汤中令调，于铜器中，微火煎，令如饴，每服半枣许，日三。

　　治三十年咳嗽，或饮或咳，寒气嗽虽不同悉主之方：细辛 款冬花 防风 紫菀（各三两） 藜芦（二两） 蜀椒（五合）上六味 咀，取藜芦先着铜器中，次紫菀，次细辛，次款冬，次椒，以大枣百枚间着诸药间，以水一斗二升，微火煮令汁尽，出枣曝令燥，鸡鸣时服半枣，不知明旦服一枚，以胸中温温为度。若强人欲嗽吐者，可小增服之，便吐脓囊裹结，吐后勿冷冻饮料食，咳愈止药，药势静乃食，不尔，令人吐不止。

　　治三十年久嗽方：百部根二十斤，捣取汁，煎如饴，服一方寸匕，日三服。（《外台》和饴一斤煎成煎，以又方 紫菀（二两） 款冬花（三两）上二味治，下筛，先食，饮服方寸匕，日三服，七日瘥。

　　又方 白蜜（一斤） 生姜（二斤取汁）上二味，先秤铜铫斤两讫，纳蜜复秤知数，次纳姜汁，以微火煎令姜汁尽，惟有蜜斤两乃止，旦服如枣大，含一丸，日三服。禁一切杂食。

　　治久嗽不瘥方：兔屎（四十九枚） 砂（二分） 胡桐律（一分）上三味为末，蜜丸如梧子大，每服三丸，以粥饮下，日三服。吐令物尽，即瘥。

　　卷十八大肠腑方咳嗽第五

　　紫菀丸

　　治积年咳嗽，喉中呀声一发不得坐卧方。

　　紫菀 贝母 半夏 桑白皮 百部 射干 五味子（各五分） 皂荚 干姜 款冬花 细辛橘皮 鬼督邮（各四分） 白石英 杏仁（各八分） 蜈蚣（二枚）上十六味为末，蜜和丸如梧子大，饮服十丸，日再服，稍加至二十丸。（崔氏无半夏、射

　　卷十八大肠腑方咳嗽第五

　　款冬丸

　　治三十年上气咳嗽唾脓血，喘息不得卧方。

　　款冬花 干姜 蜀椒 吴茱萸 桂心 菖蒲 人参 细辛 荛花（各五分） 紫菀 甘草桔梗 防风 芫花 茯苓 皂荚（各三分）上十六味为末，蜜丸如梧子大，酒服三丸，日三。

　　又方 款冬花 紫菀 细辛 蜀椒 桂心 菖蒲 人参 甘草 防风 石斛 川芎 当归 本 白术 半夏 天雄 钟乳 麻黄（各三两） 独活（二两） 乌头 附子 芫花（各一两） 桃仁（二十枚） 大枣（二十五枚）上二十四味为末，蜜丸如梧子大，酒服二十丸，日二服。不知加之。酒渍服亦得。

　　又方 款冬花 紫菀 干姜 桂心（各三两） 细辛（二分） 杏仁 皂荚 石 菖蒲乌头（各一分） 川椒（五合） 吴茱萸（六合）上十二味为末，蜜丸如梧子大，酒服五丸，日三夜一。二十年嗽，不过五十日愈。患咳嗽喉鸣上气，服一剂永瘥。

　　治肺伤咳唾脓血，肠涩背痛不能食，恶风目暗KT KT ，足胫寒冷方：白胶 生姜（各五两） 桂心 人参 紫菀（各二两） 地黄（切半升） 桑白皮（切二升）川芎 大麻仁 饴糖（各一升） 大麦（二升） 大枣（二十枚）上十二味 咀，以水一斗五升煮麦，取一斗，去麦纳药，煮取三升，分五服。

　　卷十八大肠腑方咳嗽第五

　　五味子汤

　　治唾中有脓血，牵胸胁痛方。

　　五味子 桔梗 紫菀 甘草 川断（各三两） 桑皮 地黄（各五两） 竹茹（三两） 赤小豆上九味 咀，以水九升，煮取二升七合，分三服。

　　卷十八大肠腑方咳嗽第五

　　竹皮汤

　　治咳逆下血不息方。

　　生竹皮（三两） 紫菀（二两） 饴糖（一斤） 生地黄（切，一斤）上四味 咀，以水六升，煮取三升，去滓，分三服。

　　卷十八大肠腑方咳嗽第五

　　百部丸

　　治诸嗽不得气息，唾脓血方。

　　百部根（三两） 升麻（半两） 桂心 五味子 甘草 干姜 紫菀（各一两）上七味为末，蜜丸如梧子大，每服三丸，日三，以知为度。

　　治上气咳嗽喘息，喉中有物唾血方：生姜汁 杏仁（各二升） 猪膏（二合） 蜜 饴糖（各一升）上五味，先以猪膏煎杏仁，色黄出之，以纸拭令尽，捣如膏合姜汁、糖蜜等，合煎令可丸，每服如杏核大一枚，日夜六七服，渐渐增加之。

　　治一切肺病咳嗽脓血，及唾血不止方：好酥三十斤三遍炼，停取凝，当出醍醐，服一合，日三服，瘥止。一切药皆不出此神方又方 三炼酥如鸡子黄，适寒温灌鼻中，日二夜一。

　　卷十八大肠腑方咳嗽第五

　　钟乳七星散

　　（一名吸散） 治寒冷咳嗽上气，胸满唾脓血方。

　　钟乳 矾石 款冬花 桂心（等分）上四味治，下筛，作如大豆七，聚七星形，以小筒吸取酒送下，先食服，日三，不止加之。数试大验。又云：临卧吸服之。

　　又方 钟乳 细辛 款冬花 天雄 紫菀 石膏（等分）上六味治，下筛，取如大豆七，聚如前法吸之，日二。只得食粥，七日嗽愈乃止。若大豆聚不知，小益之，勿太多。

　　卷十八大肠腑方咳嗽第五

　　七星散

　　治三十年咳嗽方。

　　款冬花 紫菀 桑白皮 代赭 细辛 伏龙肝（各一两）上六味治，下筛，作七星聚如扁豆者，以竹筒口当药上，一一吸咽之，令药入腹中，先食日三丸，凡服四日，日复作七星聚，以一脔肉炙令熟，以展转药聚上，令药悉遍肉上，仰卧咀嚼肉，细细咽汁，令药力歆歆割割然毒瓦斯入咽中，药力尽，总咽即取瘥止。（未瘥，作之如初，羊、牛、鹿肉皆可，勿用猪肉）。

　　卷十八大肠腑方咳嗽第五

　　治嗽熏法

　　以熟艾薄敷布纸上。纸广四寸，后以硫黄末敷布艾上，务令调匀，以荻一枚，如纸长，卷之作十枚，先以火烧缠下去荻，烟从孔退场门吸烟，咽之取吐，止。明旦复熏之如前，日一二止，自然可瘥。得食白粥，余皆忌。

　　又方 熏黄一两研令细，以蜡纸并上熏黄相入，调匀卷之如前法，熏之亦如上法，日一二止，以吐为度。七日将息后，以羊肉羹补之。

　　又方 烂青布广四寸，上布艾，艾上布青矾末，矾上布少熏黄末，又布少盐，又布少豉末，急卷之烧令着，纳燥罐中，以纸蒙头，便作一小孔，吸取烟，细细咽之，以吐为度。

　　若心胸闷时，略歇烟尽止。日一二用，用三卷不尽，瘥。三七日慎油腻。

　　论曰：凡上气多有服吐药得瘥者，亦有针灸得除者，宜深体悟之。

　　卷十八大肠腑方咳嗽第五

　　灸法

　　嗽，灸两乳下黑白际各百壮，即瘥。又以蒲当乳头周匝围身，令前后正平，当脊骨解中，灸十壮。又以绳横量口中，折绳从脊，灸绳两头边各八十壮，三报，三日毕。两边者是口合度。灸从大椎数下行，第五节下第六节上，穴在中间（即神道穴）。随年壮。并主上气。

　　灸手屈臂中横纹外骨捻头，得痛处十四壮。

　　上气咳嗽，短气气满，食不下，灸肺募五十壮。

　　上气咳逆短气，风劳百病，灸肩井二百壮。

　　上气短气，咳逆胸背痛，灸风门热府百壮。

　　上气咳逆，胸满短气牵背痛，灸巨阙、期门各五十壮。

　　上气胸满咳逆短气，灸云门五十壮。

　　上气咳逆，胸痹背痛，灸胸堂百壮，不针。

　　上气咳逆，灸膻中五十壮。

