<!-- { "loadSidebar": true } -->
　　松萝（二两） 乌梅 栀子（各十四枚） 恒山 甘草（各三两）上五味 咀，以酒三升浸一宿，平旦以水三升，煮取一升半，去滓，顿服之。亦可分二服。一服得快吐，即止。

　　卷十八大肠腑方痰饮第六

　　杜蘅汤

　　治吐百病方。

　　杜蘅 松萝（各三两） 瓜丁（二七枚）上三味 咀，以酒一升二合渍二宿，去滓，分二服。若一服即吐者，止。未吐者，重服，相去如人行十里久，令药力尽，服稀糜一升即定。老小用之，亦佳。

　　卷十八大肠腑方痰饮第六

　　蜜煎

　　主寒热方。

　　蜜（五合） 恒山 甘草（各一两，一方用半两）上三味取二味 咀，以水一斗，煮取二升，去滓纳蜜，温服七合，吐即止。不吐，更服七合，勿与冷水。

　　又方 蜜（二合） 醋（八合）上二味调和，平旦顿服。须臾猥猥然欲吐， 之，若意中不尽，明旦更服，无不大呕安稳。

　　治卒头痛如破，非中冷又非中风，其痛是胸膈中痰厥气冲所致，名为厥头痛，吐之即瘥方：单煮茗作饮二三升许，适冷暖，饮二升，须臾 令吐，吐毕又饮，如此数过。剧者，须吐胆汁乃止。不损人而渴则瘥。

　　卷十八大肠腑方痰饮第六

　　葱白汤

　　治冷热膈痰，发时头痛闷乱，欲吐不得者方。

　　葱白（二七茎） 桃叶（一握，一作枇杷叶） 真珠 恒山 乌头 甘草（各半两）上六味 咀，以酒水各四升和煮，取三升，去滓纳珠末，每服一升，吐即止。

　　卷十八大肠腑方痰饮第六

　　大五饮丸

　　主五种饮：一曰留饮，水停在心下；二曰 饮，水 在两胁下；三曰痰饮，水在胃中；四曰溢饮，水溢在膈上五脏间；五曰流饮，水在肠间，动摇有声。夫五饮者，由饮酒后及伤寒饮冷水过多所致方。

　　苁蓉 远志 苦参 藜芦 乌贼骨 白术 甘遂 大黄 石膏 栝蒌根 桔梗 半夏紫菀 前胡 五味子 芒硝 桂心 芫花 大戟 葶苈 黄芩 贝母 人参 茯苓 当归芍药（各一两） 甘草 恒山 山药 浓朴 细辛 附子（各三分） 巴豆（三十枚）上三十三味治下筛，蜜和丸如梧子大，饮服三丸，日三，稍稍加之，以知为度。

　　卷十八大肠腑方痰饮第六

　　旋复花丸

　　治停痰 饮结在两胁，腹胀满，羸瘦不能食，食不消化，喜唾干呕，大小便或涩或利，腹中摇动作水声，腹内热，口干好饮水浆，卒起头眩欲倒，胁下痛方。

　　旋复花 桂心 枳实 人参（各五分） 甘遂（三分） 吴茱萸 细辛 大黄 黄芩 葶苈浓朴 芫花 橘皮（各四分） 干姜 芍药 白术（各六分） 茯苓 野狼毒 乌头 石（各八分）上二十味为末，蜜丸如梧子大，酒服五丸，日二。后加以知为度。（《延年方》无白术、野狼毒蜀椒、杏仁、防葵各三分，地黄四分。）

　　卷十八大肠腑方痰饮第六

　　中军候黑丸

　　治 饮停结，满闷目暗方。

　　芫花（三两），巴豆（八分） 杏仁（五分） 桂心 桔梗（各四分）上五味为末，蜜丸如胡豆，每服三丸，稍增得快下止。

　　卷十八大肠腑方痰饮第六

　　顺流紫丸

　　治心腹积聚，两胁胀满，留饮痰癖，大小便不利，小腹切痛膈上塞方。

　　石膏（五分） 桂心（四分） 巴豆（七枚） 代赭 乌贼骨 半夏（各三分）上六味为末，蜜丸如胡豆，平旦服一丸，加至二丸。（胡洽有藜芦、苁蓉、当归各三分。

　　《范汪方》无石膏、半夏，有当归一分，苁蓉二分，茯苓三分，藜芦五分。）治停痰 饮结在两胁，腹满羸瘦不能饮食，食不消，喜唾干呕，大小便或涩或利方：旋复花 大黄 附子 茯苓 椒目 桂心 芫花 野狼毒 干姜 芍药 枳实 细辛（各八分）上十二味为末，蜜丸如梧子大，饮下三丸，日三服，后渐增。

　　治风气膈上痰饮方：用不开口苦瓠一枚，汤煮三五沸，以物裹熨心膈上。

　　治结积留饮 囊胸满，饮食不消方：灸通谷五十壮。

　　卷十八大肠腑方

　　九虫第七

　　（论三首 方四十五首）论曰：人腹中有尸虫，此物与人俱生，而为人大害。尸虫之形状似大马尾，或如薄筋，根据脾而居，乃有头尾，皆长三寸。又有九虫，一曰伏虫，长四分。二曰蛔虫，长一尺。三曰白虫，长一寸。四曰肉虫，状如烂杏。五曰肺虫，状如蚕。六曰胃虫，状如虾蟆。七曰弱虫，状如瓜瓣。八曰赤虫，状如生肉。九曰蛲虫，至细微，形如菜虫状。伏虫，则群虫之主也。

　　蛔虫贯心则杀人。白虫相生，子孙转多，其母转大，长至四五丈，亦能杀人。肉虫令人烦满。

　　肺虫令人咳嗽。胃虫令人呕吐，胃逆喜哕。弱虫又名膈虫，令人多唾。赤虫令人肠鸣。蛲虫居胴肠之间，多则为痔，剧则为癞。因人疮痍，即生诸痈、疽、癣、 、 、疥、龋，虫无所不为，人亦不必尽有，有亦不必尽多。或偏有，或偏无，类妇人常多，其虫凶恶，人之极患也。常以白筵草沐浴佳，根叶皆可用，既是香草，且是尸虫所畏也。

　　论曰：凡欲服补药及治诸病，皆须去诸虫，并痰饮宿 醒醒除尽，方可服补药，不尔，必不得药力。

　　治肝劳生长虫，在肝为病恐畏不安眼中赤方：蜡 吴茱萸东行根皮（各二两） 干漆（四两） 鸡子（五枚去黄） 粳米粉（半斤）上五味捣吴茱萸皮为末和药，铜器中煎可丸，如小豆大，宿勿食，平旦饮服一百丸，小儿服五十丸，虫当烂出。（《集验方》无吴萸根，名鸡子丸。）治心劳热伤，心有长虫名曰蛊长一尺，贯心为病方：雷丸 橘皮 桃仁（一作桃皮） 石蚕（各五分） 野狼牙（六分） 贯众（二枚） 僵蚕（三七枚）上十二味为末，蜜丸如梧子大，空腹饮或酒下七丸，加至二七丸，日二服。（一方无石蚕。

　　治脾劳热，有白虫在脾中为病，令人好呕下虫方：大麻子（八升） 东引吴茱萸根（一尺大者） 橘皮（二两）上三味 咀，以水煎，临时量服，凡合，禁声勿语道作药，虫当闻便不下，切忌之。

　　治肺劳热生虫，在肺为病方：野狼牙（三两） 东行吴茱萸根白皮（五合） 东行桑根白皮（切一升）上三味 咀，以酒七升，煮取一升，平旦顿服之。

　　治肾劳热，四肢肿急，蛲虫状如菜虫，在肾中为病方：芜荑 胡粉 槐皮（各一两） 干漆（二两） 贯众（三枚） 杏仁（四十枚） 吴萸（五十枚）上七味治，下筛，平旦以井花水服方寸匕，加至一匕半，瘥止。

　　治蛲虫方：以好盐末二两，苦酒半升合铜器中，煮数沸，宿不食，空心顿服之。

　　又方 真珠（二两） 乱发（如鸡子大烧末。）上二味治下筛，以苦酒调，旦起顿服之。（《肘后方》用治三虫）。

　　卷十八大肠腑方九虫第七

　　蘼芜丸

　　治少小有蛔虫，结在腹中，数发腹痛，微下白汁，吐闷寒热，饮食不生肌皮，肉痿黄四肢不相胜举方：蘼芜 贯众 雷丸 山茱萸 天冬 野狼牙 （各八分） 芦 甘菊（各四分）上八味为末，蜜丸如大豆，三岁饮服五丸，五岁以上以意加之，渐至十丸。加 芦六分名 芦丸，治老小及妇人等万病。腹内冷热不通，急满痛，胸膈坚满，手足烦热上气，不得饮食，身体气肿腰脚不遂，腹内状如水鸡鸣，女人月经不调，无所不治。

　　治蛔虫方：芦末以饮 和，服方寸匕不觉，加之。（《备急方》治蛲虫）。

　　治热患有蛔虫懊恼方：芦（十分） 干漆 扁竹（各二分）上三味治，下筛，米饮和一合服之。日三。

　　治蛔虫在胃中渐渐羸人方：干漆（《外台》作盐） 醇酒 白蜜（各一升）上三味纳铜器中微火煎，令可丸如桃核一枚，温酒中，宿勿食，旦服之，虫必下。未下更服。（《外台》治蛲虫）。

　　又方 取楝实纳醇苦酒中浸再宿，用绵裹，纳谷道中入三寸，一日易之（《集验方》用治长治蛔虫攻心腹痛方：锉薏苡根三斤，以水七升，煮取三升，先食服之，虫即死出。

　　又方 鹤虱为末，苦酒空腹服方寸匕，佳。

　　又方 七月七日采蒺藜子阴干烧灰，先食服方寸匕，日三，即瘥。

　　治寸白虫方：吴茱萸细根（一握，熟捣） 大麻子（三升，熬，捣末）上二味以水三升和搦取汁，平旦顿服，至巳时与好食令饱，须臾虫出。不瘥，明旦更合服之。不瘥，三日服。（《肘后》治三虫，以酒渍，取汁服）。

　　又方 芜荑（六分） 野狼牙（四分） 白蔹（二分）上三味治，下筛，以苦酒二合，和一宿，次早空腹服之。

　　又方 胡麻（一升） 胡粉（一两）上二味为末，平旦空腹，以猪肉 汁啖尽，即瘥。

　　又方 以榧子四十九枚，去皮，月上旬平旦空腹服七枚，七日服尽，虫消成水，永瘥又方 以吴茱萸北阴根干去土切一升，以酒一升浸一宿，平旦分二服。凡茱萸皆用细根东引北阴者良。若如指以上大，不任用。

　　又方 用石榴根如茱萸法，亦可水煮服。

　　又方 大麻捣取汁，五升分五服。亦治小儿蛔虫。

　　又方 以好麻油二升煎令熟，纳葱白三寸令黑便熟，冷，顿服之。

　　又方 熬饧令十分燥作末，以方寸匕纳羊肉 中，服之。

　　又方 桑根白皮切三升，以水七升，煮取二升，宿勿食，平旦空腹顿服之。

　　又方 槟榔二七枚治，下筛，以水二升半，先煮其皮，取一升半，去滓纳末，顿服。

　　暖卧虫出，出不尽更合服，取瘥止。宿勿食，旦服之。

　　论曰：凡得伤寒及天行热病，腹中有热，又人食少，肠胃空虚，三虫行作求食，蚀人五脏及下部。若齿龈无色，舌上尽白，甚者唇里有疮，四肢沉重，忽忽喜眠，当数看其上唇，内有疮唾血，唇内如粟疮者，心内懊恼痛闷。此虫在上蚀其五脏；下唇内生疮者，其人喜眠，此虫在下蚀其下部，人不能知，可服此蚀虫药，不尔， 虫杀人。又曰：凡患湿 者，多是热病后或久下不止，或有客热结在腹中，或易水土温凉气着，多生此病。亦有干 ，不甚泄痢，而下部疮痒。不问干湿，久则杀人。凡湿得冷而苦痢，单煮黄连及艾叶、苦参之属，皆可用之。若病患齿龈无色，舌上白者，或喜眠烦愦，不知痛痒处，或下痢，急治下部。不晓此者，但攻其上，不以下部为意。下部生疮，虫蚀其肛，肛烂见五脏便死，烧艾于竹筒熏之。

　　治伤寒 虫病方：取生鸡子小头叩出白，入漆一合，熟和搅令极调，当沫出，更纳着壳中，仰吞之，食顷或半日乃吐下虫。剧者再服，虫尽热除病愈。

