<!-- { "loadSidebar": true } -->
　　茯苓（三两） 白芍药（三两） 附子（一枚炮去皮破八片） 白术（三两） 生姜（三两去皮上五味切，以水八升，煮取三升，去滓，温服七合，日三，若咳者加五味子半升，细辛一两干姜一两，若小便自利者，去茯苓若下利者，去芍药加干姜二两，呕者去附子，加生姜，足前成半斤。忌酢猪肉桃李雀肉等。（出第六卷中深师同兼主天行大效）

　　又伤寒六七日已发汗而复下之，胸胁满结，小便不利，渴而不呕，但头汗出，往来寒热心烦者，此未解也，属小柴胡桂姜汤主之方。

　　柴胡（半斤） 桂心（三两） 黄芩（三两） 牡蛎（二两熬） 甘草（二两炙） 栝蒌根（四两）干姜（二两）

　　上七味切，以水一斗二升，煮取六升，去滓，更煎取三升，温服一升，日三，初一服微烦，后汗出便愈。忌生葱海藻菘菜。（出第四卷中）

　　又疗伤寒七八日，身黄如橘子色，小便不利，腹微满者，茵陈汤主之方。

　　茵陈（六两） 肥栀子（十四枚擘） 大黄（二两去皮酒洗破三片）

　　上三味，以水一斗二升，先煮茵陈减二升，去滓，纳二物煮取三升，去滓，分温三服，日三，小盒饭利，尿如皂荚沫，状色正赤，一宿腹减，黄从小便去。（出第五卷中张文仲千金并同）

　　又服桂枝汤或下之，仍头项强痛， 发热无汗，心下满微痛小便不利者，桂枝去桂加茯苓白术汤主之方。

　　芍药 生姜（切） 白术 茯苓（各三两） 甘草（二两炙） 大枣（十二个擘）

　　上六味切，以水八升，煮取三升，去滓，温服一升，小便利则愈。忌海藻菘菜酢桃李雀肉等。

　　肘后疗小腹满，不得小便方，兼疗天行。

　　细末雄黄，蜜和为丸如枣核，纳溺孔中，令入半寸。（出第二卷中文仲同）

　　千金翼疗少阴病四逆，其人或咳，或悸，或小便不利，或腹中痛，或泄利下重，四逆散方。

　　甘草（十分炙） 枳实（十分炙） 柴胡（十分） 芍药（十分）

　　上四味捣细筛，白饮和服方寸匕，日三服，嗽者，加五味子干姜各五分，并主下利胸中悸者，加桂心五分，小便不利者，加茯苓五分，腹中痛者，加附子一枚，泄利下重者，先以水五升，煮薤二升，取三升，以散三方寸匕，纳汤中煮之，取一升半，分再服。忌海藻菘菜。

　　（仲景范汪同出第十卷中）

　　崔氏疗伤寒热盛，小便不利，滑石汤方，兼疗天行。

　　滑石（屑二两） 葶苈子（一合熬）

　　上二物，以水二升，煮取七合，去滓，顿服之。

　　又方捣生葱敷脐下，横文中燥则易之。

　　又瞿麦汤方。

　　瞿麦（三两） 甘草（三两炙） 滑石（四两） 葵子（二合半） 石苇（三两去毛令尽）

　　上五味切，以水八升，煮取二升半，分三服。忌海藻菘菜。（并出第一卷中古今录验同）

　　卷第二

　　伤寒下痢及脓血黄赤方一十六首

　　病源伤寒病若表实里虚，热气乘虚而入，攻于肠胃，则下黄赤汁，若温毒瓦斯盛，则腹痛壮热，下脓血如鱼脑，或如烂肉汁，若寒毒入胃，则腹满身热下清谷，下清谷者，不可攻表，汗伤寒六七日下利，便发热而痢，其人汗出不止者死，但有阴无阳故也。

　　下利有微热，其人渴，脉弱者今自愈，脉沉弦者下重，其脉大者为未止，脉微数者为欲自止，虽发热不死，少阴病八九日，而一身手足尽热，热在膀胱，必便血下利，脉反浮数，尺中自涩，其人必圊脓血，少阴病下利，若利自止，恶寒而欲蜷，手足温者可疗，阳明病下利，伤寒下利日十余行，其人脉反实者死。（出第八卷中张仲景伤寒论阳明无下利证不可下或有云下利其脉浮大者此皆为虚以强下之故也，设脉浮革因尔肠鸣当温之与水即哕）

　　仲景伤寒论伤寒本自寒下，医复吐之下之不解者，寒格更逆吐下，食入还吐出者，属干姜黄连人参汤主之方。

　　干姜 黄连 黄芩 人参（各三两）

　　上四味切，以水六升，煮取二升，去滓，分再服之。忌猪肉冷水等。（出第六卷中）

　　又太阳病桂枝证，医反下之，利遂不止，脉促者，表未解也，喘而汗出者，属葛根黄连汤方。

　　葛根（八两） 黄连（三两金色者） 黄芩（三两切） 甘草（二两）

　　上四味切，以水八升，先煮葛根减二升，掠去沫纳诸药，煮取二升，去滓，温分再服。

　　忌猪肉冷水海藻菘菜。（出第七卷中）

　　肘后疗伤寒若下脓血者，赤石脂汤方。

　　赤石脂（二两碎） 干姜（二两切） 附子（一两炮破）

　　上三味，以水五升，煮取三升，去滓，温分三服，后脐下痛者，加当归一两，芍药二两，用水六升煮。忌猪肉。（范汪张文仲同）

　　又主下利不能食者，兼疗天行，黄连丸方。

　　黄连（一两） 乌梅（二十枚炙燥）

　　上二味捣末，腊如博棋子一枚，蜜一升于微火煎，令可丸如梧子，一服十五丸日三。忌猪肉冷水。（出第一卷中）

　　又白通汤，疗伤寒泄痢不已，口渴不得下食，虚而烦方。

　　大附子（一枚生削去黑皮破八片） 干姜（半两炮） 甘草（半两炙） 葱白（十四茎）

　　上四味切，以水三升，煮取一升二合，去滓，温分再服，渴微呕心下停水者，一方加犀角半两大良。忌海藻菘菜猪肉。（范汪同出第十四卷中张仲景伤寒论白通汤惟主少阴下利厥游无脉干躁而烦者白通加猪胆汤主之本无甘草仍不加犀角）

　　范汪疗伤寒腹中微痛不止下利，秦皮汤方。

　　秦皮（三两） 黄连（四两） 白头翁（二两） 阿胶（三两）

　　上四味 咀三味，以水八升，煮得二升，绞去滓，纳胶令烊，适寒温，先食饮七合，日二服。忌猪肉冷水。

　　又豉薤汤，疗伤寒暴下，及滞利腹痛方。

　　豉（一升） 薤白（一把寸切）

　　上二物，以水三升，煮令薤熟，漉去滓，分为再服，不瘥复作。

　　又蕙草汤，疗伤寒除热止下利方。

　　蕙草（二两） 黄连（四两） 当归（二两）

　　上三味切，以水六升，煮得二升，适寒温，饮五合，日三。忌猪肉冷水等物。

　　又疗伤寒下利脉微，足厥冷，通草汤方。

　　通草（一两） 干姜（一两） 枳实（四两炙） 人参（一两） 附子（一枚炮令裂破）

　　上五味切，以水六升，煮取二升，适寒温，饮五合，日三，不瘥稍加至七合。忌猪肉。

　　（并出第三十卷中）

　　短剧犀角汤，疗热毒下黄赤汁，及赤如腐烂血，及赤滞如鱼脑，腹痛壮热，诸药无效方黄柏（一两半） 黄芩（一两半） 白头翁（一两） 黄连（二两） 当归（一两） 牡蛎（一两半熬） 犀角（屑半两） 艾叶（半两） 石榴皮（一两半） 桑寄生（一两） 甘草（一两炙）

　　上十一味切，以水八升，煮取三升，分三服。忌猪肉冷水海藻菘菜。（出第六卷中古今录验同）

　　集验疗伤寒后下利脓血，柏皮汤方。

　　黄柏（二两） 黄连（四两） 栀子仁（十四枚擘） 阿胶（一两炙）

　　上四味切，以水六升，煮三味取二升，去滓，纳胶令烊，温分再服。忌猪肉冷水。（范汪同出第二卷中）

　　千金翼热利下重，白头翁汤主之方。

　　白头翁（二两） 黄柏（三两） 黄连（三两） 秦皮（三两切）

　　上四味切，以水七升，煮取二升，去滓，分服一升，不愈更服。忌猪肉冷水。（范汪同出第十卷中此张仲景伤寒论方）

　　崔氏疗伤寒后赤白滞下无数，阮氏桃花汤方。

　　赤石脂（八两冷多白滞者加四两） 粳米（一升） 干姜（四两冷多白滞者加四两切）

　　上三味，以水一斗，煮米熟，汤成去滓，服一升，不瘥复作，热多则带赤，冷多则带白。（千金翼方不同加减稍别伤寒论千金范汪同张仲景伤寒论煮汤和赤石脂末一方寸匕服）

　　又疗伤寒热利，黄连丸方。

　　黄连（三两去毛） 当归（三两） 干姜（二两） 赤石脂（二两切）

　　上四味捣筛，蜜和丸如梧子大，服三十丸，日三，叔尚书以疗热痢，是岁传与东都当方诸军营，及夏口戍人发者数千余人，余时亦复用之，亦佳，但时用之，不及诸汤速耳，当服百丸许乃断。忌猪肉冷水。（并出第一卷中）

　　张文仲陶氏伤寒下利，豉薤汤方。

　　豉（一斤绵裹） 薤白（一握） 栀子（十四枚擘破）

　　上三味，以水五升，煮取二升半，去滓，温分三服，短剧云，此方主温毒，及伤寒内虚，外热攻肠胃，下黄赤汁，及如烂肉汁，并去赤滞，下伏气腹痛诸热毒，悉土之，水四升，先煮栀子薤白令熟，纳豉煮取二升，分三服。（千金备急方同）

　　又疗伤寒下利，恶血不止，犀角汤方。

　　干姜（一两） 犀角（一两末） 地榆（一两） 蜜（二合）

　　上四味切，以水五升，煮取一升半，去滓，下蜜更煮至一升，分三服，自愈，此治热毒蛊利。（千金同并出第十五卷中）

　　卷第二

　　伤寒疮方一十首

　　病源凡得伤寒及天行热病，日数较多腹内有热，又人食少，肠胃空虚，三虫行作求食，食人五脏及下部也， 病之候，齿龈无色，舌上尽白，甚者唇里有疮，四肢沉重，匆忽喜眠，如此皆为虫食其肛，肛烂见五脏则死，当数看其上唇内有疮唾血，唇内如粟疮者，则心内懊痛，此虫在上食其五脏，下唇内生疮者，其人不寤，此虫食下部，皆能杀人也。（出第八卷中）

　　肘后若病患齿龈无色，舌上白者，或喜眠愦愦，不知痛痒处，或下利，宜急疗下部，不晓此者，但攻其上，不以为意，下部生疮，虫食其肛，肛烂见五脏便死。

　　烧马蹄作灰细末，猪膏和涂绵以导下部，日数度瘥。

　　又桃仁苦酒汤方。

　　桃仁（五十枚去皮尖及两仁） 苦酒（二升） 盐（一合）

　　上三味，煮取六合，去滓，尽服之。（并出第一卷中）

　　深师疗 食下部，桃皮汤方。

　　桃皮（二两） 槐子（二两） 艾（二两） 大枣（三十枚擘一方用黄连）

　　上四味切，以水五升，煮取三升，去滓，温分三服之。

　　又疗 虫食下部方。

　　以泥作罂，以竹筒如指所，横穿罂肚，筒一头纳下孔中，内如鸡子艾烧之，人就罂口吹之，常令艾烧，强人可益艾甚良。（千金同）

　　又龙骨汤，治伤寒已八九日至十余日，大烦渴热盛，而三焦有疮 者多下，或张口吐舌呵吁，咽烂口鼻生疮，吟语不识人，宜服此汤，除热毒止痢神方。

