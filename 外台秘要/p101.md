<!-- { "loadSidebar": true } -->
　　麻子（五升） 商陆（一斤切） 防风（三两切） 附子（一两炮破） 赤小豆（三升）

　　上五味，先捣麻子，令熟，以水三斗，煮麻子取一斗三升，去滓，纳药及豆，合煮取四升，去滓，食豆饮汁，日再。忌猪肉及冷水犬肉。

　　又疗水气，遍身洪肿，百药不愈待死者方。

　　大麻子（一石未入窖不郁悒者为佳） 赤小豆（一石不得一粒杂）

　　上二味取新精者，仍净拣择，以水淘汰，曝令干，蒸麻子使熟，更曝令干，贮于净器中，欲服取五升麻子熬令黄香，唯须缓火勿令焦，捣极细作末，以水五升，搦取汁令尽，净器密贮之，明旦欲服，今夜以小豆一升净淘渍之。至旦干漉去水，以新水煮，未及好熟，即漉出令干，纳麻子汁中煮令烂熟为佳，空腹恣意饱食，日三服。当小心闷少时止，五日后小便数或赤，唾粘口干，不足怪之，服讫，常须微行，不得即卧，十日后，灸三里绝骨下气，不尔，气不泄，尽服药后，五日逆不可下者，取大鲤鱼一头先死者，去鳞尾翅，以汤脱去滑净洗，开肚去脏，以上件麻汁中，和小豆煮令极熟，作羹下葱豉，橘皮，生姜，紫苏，调和下慎切又方吴茱萸 荜茇 昆布 杏仁（去尖皮两仁熬） 葶苈子（熬）

　　上五味等分，捣丸如梧子，气急饮服五丸，勿令至利，食讫，饱闷气急，服之即散。

　　又苦瓠丸，主大水，头面遍身大肿胀满方。

　　苦瓠白穣（实捻如大豆粒）

　　上一味，以面裹煮一沸，空腹吞七枚，至午当出水一升，三四日水自出不止，大瘦乃差，三年内慎口味也，苦瓠须好，无靥翳，细理妍净者，不尔，有毒不堪用。

　　又方苦瓠膜（二分） 葶苈子（五分熬）

　　上二味捣丸，服之，日五丸如梧子。

　　又方葶苈子（熬） 桃仁（去皮尖熬）

　　上二味等分，捣丸服之，利小便，一方用杏仁。

　　又方大枣（去皮核七枚） 苦瓠膜（如枣核大）

　　上二味捣丸，一服三丸，日三。

　　又方烧姜石令赤，纳黑牛尿中令热，服一升，日一。（并出第二十一卷中）

　　千金翼泽漆根汤，主水通身洪肿，四肢无堪，或从消渴，或从黄胆支饮，内虚不足，荣卫不通，血气不化，气实皮肤中，喘息不安，腹中向向胀满，眼不得视方。

　　泽漆根（十两） 赤小豆（二升） 甘草（二两炙） 鲤鱼（一枚重五斤净去肠） 麦门冬（二两去心） 茯苓（三两） 人参（二两） 生姜（八两）

　　上八味切，以水一斗七升。先煮鲤鱼豆减七升去之，纳药，煮取四升半，去滓，一服三合，小便转侧，加升古今录验疗祖承郎水肿通身，众医不能疗，得此汤一剂，一夜小便五六升，即瘥，疗水咳逆气，通身流肿，短气腹满，昼夜倚壁不得卧，喉中水鸡鸣，白前汤方。

　　白前（六分） 紫菀（二两） 半夏（五合又方四两洗之三十遍） 生泽漆根（七合切量一方三两）

　　上四味切，以水一斗，纳药，刻志水度，复加水七升，微火煎令至刻，去滓，次纳药七种，白六合，传杨氏又小消化水丸，疗水病，令通身微肿，腹大，食饮不消方。

　　芫花（一两熬） 甘遂（一两熬） 大黄（一两） 葶苈（一两熬） 巴豆（四十枚去心皮熬研上五味合捣下筛，蜜为丸如梧子，一服一丸，不知稍增。以知为度。忌芦笋野猪肉。（并出第十一卷中）

　　卷第二十

　　水气肿鼓胀方四首

　　（数是四首）

　　千金翼疗水气肿鼓胀，小便不利，山琏治韦司业得差，司业侄云表所送云数用神验。莨菪丸方。

　　莨菪子（一升） 羚羊肺（一具青羊亦佳汤微炼即薄切之曝干捣作末）

　　上二味，以三年大酢，渍莨菪一伏时出之，熬令变色，熟捣如泥，和肺末蜜和捣作丸，食后一食久，服如梧子大四丸，麦门冬饮服之喉中干口粘妄语为候，数日小便大利即瘥。

　　麦门冬饮法。

　　麦门冬（二十五枚去心） 米（二十五粒）

　　上二味，以三合半水煮之，米大熟，去滓以下丸。每服常作。（千金同出第二十卷中）

　　救急疗水气腹鼓胀硬，频试要效方。

　　葶苈子（七两熬） 茯苓（三两） 吴茱萸（二两） 椒目（三两沉水者） 甘遂（五两）

　　上五味捣筛，蜜和为丸如梧子大，以饮服五丸，日三服，不知稍加丸，以利为度。禁食如药法，并酢物。（出第九卷中）

　　古今录验疗大水肿腹如鼓，坚如石方。（出胡洽）

　　葶苈（一升熬） 椒目（一升） 芒硝（六两） 水银（十二两）

　　上四味，以水煮炼水银三日三夜，数益水，要当令黄白以合，捣药六万杵，自令相和如梧子，先食服一丸，日三，日增一丸至十丸，不知，更从一丸始，病当从小便利，当饮好牛羊肉银一中

　　卷第二十

　　小肿咳逆上气方三首

　　病源肾主水，肺主气，肾虚不能制水，故水妄行，浸溢皮肤，而身体肿满，流散不已，上乘于肺，肺得水而浮，浮则上气咳嗽也。（出第二十一卷中）

　　深师疗水咳逆上气，通身洪肿，短气胀满，昼夜倚壁不得卧，喉中水鸡鸣，大小便不通，不下食而不甚渴，白前汤方。

　　白前（三两） 紫菀（四两） 半夏（一升洗） 生泽漆根（一汁切）

　　凡四味，水一斗七升，煮取一斗汁，又纳后药。

　　桂心（三两） 人参（六分） 大枣（二十枚擘） 白术（五两） 生姜（八两一方干者二两）

　　茯苓（四两） 吴茱萸（五两） 杏仁（三两去两仁皮尖碎） 葶苈（二两） 栝蒌（五合一方十合上十味纳前汁中，煮取三升，分四服，当得微下，利小便，气即下肿减，深云，增损用之若神。忌羊肉饧生葱桃李雀肉酢物。（出第十九卷中）

　　古今录验夫水在五脏，令人咳逆喘上气，腹大向向，两脚肿，目下有卧蚕，微渴，不得安卧热，生鲤鱼（一头重五斤粗锉） 麦门冬（二两去心） 甘草（二两炙） 人参（二两） 茯苓（二两） 泽漆根（八两生者）

　　上六味切，以水一斗七升煮鱼，取一斗，去鱼以煮药，取四升，分服，日三，小便利为度，不利，增服之，大便如利，而小便未利者，增至四合，服一日，气即下得安卧，有寒可纳生又防己煮散，疗水肿上气方。（出许谏议）

　　汉防己（三两） 泽漆叶（三两） 石苇（三两去毛） 泽泻（三两） 郁李仁（五两）

　　白术（三两） 丹参（三两） 赤茯苓（三两） 桑白皮（三两） 橘皮（二两） 生姜（十两） 通草（二两）

　　上十二味，粗筛为散，以水一斗七合，纳四方寸匕散，煮取八合，去滓，一服令尽，日三，大便利者一服，取小便利为度，许澄秘方。忌同前。（千金同出第十一卷中）

　　卷第二十

　　气兼水身面肿方四首

　　张文仲周大候正大将军平公于礼患气兼水，身面肿垂死，长寿公姚僧垣处二方，应手即瘥，先服汤方。

　　桑根白皮（四两） 橘皮（二两） 海藻（三两洗去咸） 茯苓 郁李仁（碎各四两） 赤小豆（一升）

　　上六味切，以水八升，煮取二升半，分三服，甚效。古今录验疗气水身肿胀满，姚大夫治燕公雍州录事于志光选云：从来知不能服汤。事较急，勿不努力服之，服此汤若微觉为益，频服三两剂，勿不服。此药甚易，必无逆忤，如不能服，可服后丸，丸迟不应急耳。

　　又方橘皮（五分） 郁李仁（十分） 茯苓（八分） 葶苈（六分熬） 防己 桑根白皮（各五分）

　　甘遂（四分熬） 苏子（四合）

　　上八味捣下筛，蜜和丸，取 白皮火炙焦黄煮饮，服十丸如梧子，日再服。若不得宣通，稍稍加，常以宣为度，渴者饮此方，老蒋公处与张大夫家效，忌酢物。

　　又方灸丹田穴在脐下二寸，灸三壮，疗水肿，女子禁灸。（并出第五卷中）

　　古今录验疗气水身肿胀满方。

　　杏仁（十分去皮尖熬） 苏子（五分） 白前（六分） 昆布（八分洗去咸） 李根白皮（五分） 橘皮（六分） 五味子（六分） 大麻仁（五分熬） 茯苓（八分） 生姜（八分切曝燥）

　　上十味，捣筛蜜和丸，粥清服二十丸如梧子，日再，稍稍加至三十丸，忌酢物。（出第十一卷中）

　　卷第二十

　　水气方六首

　　范汪疗风虚水气肿，豆酒方。

　　大豆（一升）

　　上一味，以水四升，煮取二升汁，去豆，纳美酒一升，合煎取一升，能随意饮之，日三，常令有酒气，当清酒作之。

　　又疗通身肿，皆是风虚水气，亦疗暴肿，蒲黄酒方。

　　蒲黄（一升） 小豆（一升） 大豆（一升）

　　上三味，以清酒一斗，煮取三升，去豆，分三服。

　　又疗肿患下水气，四肢肿聂聂动，木防己汤方。

　　木防己（三两） 甘草（二两炙） 桂心（二两） 茯苓（六两） 黄 （三两） 生姜（二两）

　　白术（三两） 芍药（二两）

　　上八味切，以水八升，煮取三升二合，分为四服，有人患下是胃寒，加当归三两，人参二两物也崔氏疗水气方。

　　葶苈子（三两）

　　上一味，以物盛于甑上蒸令湿，彻上即捣万杵，自堪为丸，不须蜜和，如不得，以少蜜和之，一服五丸，渐加之七丸，以微利为度，得利即停，不可多服。令人不甚能食，若气发又服不瘥又葶苈子疗水气极效方。

　　取葶苈子一合，熬令色黄，捣碎别研如面，取大枣二十颗去核，以水一大升，煮枣取半升汁，去枣滓，纳前件葶苈子，并枣汁于铜器中，缓火煎令堪成丸，平旦空腹顿服尽必不能顿者近效疗水气方。

　　商陆根（去皮取白者不用赤色切如小豆一大盏）

　　上一味，以水三升，煮取一升以上，烂即取粟米一大盏，煮成粥，仍空腹服。若一日两度服，即恐利多，每日服一顿即微利，不得吃生冷等。

　　卷第二十

　　皮水方三首

　　病源肺主于皮毛，肾主于水，肾虚则水妄行，流溢于皮肤，故令身体面目悉肿。按之没指而无汗也，腹如故，不满亦不渴，四肢重而不恶风是也，脉浮者名皮水也。（出第二十卷中）

　　深师疗皮水，如肿水气在皮肤中，四肢集集动，木防己汤方。

　　木防己（三两） 黄 （三两） 桂心（三两） 茯苓（六两） 甘草（二两炙）

　　上五味切，以水六升，煮取二升分，再服，忌海藻菘菜生葱酢物。（出第十九卷中）

　　范汪皮水一身面目悉肿，甘草麻黄汤主之方。

　　甘草（二两炙） 麻黄（四两去节）

