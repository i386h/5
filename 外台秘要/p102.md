<!-- { "loadSidebar": true } -->
　　上二味，以五升水先煮麻黄再沸，去上沫，乃纳甘草煮得一升，绞去滓，适寒温，先服一升，重复之，日移二丈所当汗出，汗出勿复服，不汗乃复服，当慎护风寒，数日乃出入，忌海藻菘菜。（出第二十八卷中）

　　古今录验皮水，越婢汤加水主之方。

　　麻黄（六两去节） 大枣（十二枚擘） 白术（四两） 生姜（三两切） 甘草（二两炙） 石膏（半斤）

　　上六味 咀，以水七升，煮麻黄一二沸，去上沫，乃纳余药煮，取二升，绞去滓，适寒温，服七合，日三，忌同前。（范汪同已上三方并本出仲景伤寒论）

　　卷第二十

　　水肿从脚起方四首

　　病源肾者，阴气也，主于水，而又主腰脚，肾虚则腰脚血气不足，水之流溢，先从虚而入，故脚先肿也。（出第二十一卷中）

　　肘后若肿从脚起稍上进者，入腹则杀人，疗之方。

　　小豆一斛，煮令极烂，得四五斗汁，温以渍膝以下，日日为之，数日消尽。若已入腹者不复渍，但煮小豆食之，莫杂吃饭及 （音圭）鱼盐，又专饮小豆汁，无小豆，大豆亦可用，如此之又方削楠及桐木煮取汁以渍之，并饮少许，如小豆法。（并出第一卷中）

　　范汪疗水肿从足始，转上入腹则杀人，豚肝方。

　　生猪肝一具，煮如食法，细切，顿食令尽，不得用盐，可用苦酒，猪重五六十斤以上肝者，一顿啖尽，百斤以上猪者，分两服。（肘后同）

　　又若但两足肿者方。

　　锉葱叶煮令烂以渍之，日三四度，良也。（集验同并出第二十八卷中）

　　卷第二十

　　水症方二首

　　病源水症者，由经络痞涩，水气停聚，在于腹内，大小肠不利所为也，其病腹内有结块，坚强在两胁间，膨膨胀满，遍身肿，所以谓之水症。（出第二十一卷中）

　　深师疗水症，腹内胸胁牢强，通身肿，不能食，海藻丸方。

　　海藻（一两洗） 水银（一两） 椒目（一两） 芒硝（一两） 葶苈（一两熬） 大黄（一两）

　　甘遂（一两熬） 杏仁（三十枚去尖皮熬） 桂心（一两） 附子（一两炮） 茯苓（一两）

　　大戟（一两） 松萝（一两） 干姜（一两） 巴豆（三十枚去心皮熬）

　　上十五味下筛，蜜和服如小豆二丸，日三，不知，稍稍加之。忌猪肉大酢生葱芦笋。（范汪同出第十九卷中）

　　范汪疗水肿大腹水症丸方。

　　矾石（十分熬） 踯躅花（十分） 细辛（十分） 半夏（十分洗） 藜芦（十分） 丹参（十分） 承露（十分承露是落葵） 巴豆（十枚去心皮熬） 苦参（十分） 雄黄（十分） 大黄（十分）

　　芒硝（十分） 大戟（十分） 乌头（二十分炮） 野狼毒（十分） 野葛（二分）

　　上十六味捣下筛，蜜和药成，以置肿上，并服如黍米三丸，日三。欲取下者服五丸。禁食生鱼生菜肥肉，千金不传，谓之千金丸。（并出第三十五卷中）

　　卷第二十

　　水瘕方一首

　　病源水瘕者，由经络痞涩，水气停聚，在于心下，肾经又虚，不能宜利溲便，致令水气结聚而成形，瘕在于心腹之间，抑按作水声，但欲饮而不用食，遍身虚肿是也。（出第二十一卷古今录验水瘕病，心下如数升油囊，荥荥作声，日饮三斗，不用食，但欲饮，久病则为瘕，坚有虾 鳖，疗之方。

　　取蓖麻成熟好者二十枚去皮，杯中研令熟，不用捣，水解得三合，宿不餐，清旦一顿服尽，日中许当吐下青黄如葵汁，当囊结裹，其病不尽，即三日更增服三十枚蓖麻如上法。若病如慎不

　　卷第二十

　　石水方四首

　　病源肾主水，肾虚即水气妄行，不依经络，停聚结在脐间，少腹肿大鞭如石。故云石水，其候引胁下胀痛而不喘是也，脉沉者名曰石水，脉微大亦曰石水，肿起脐下至少腹垂垂然，上集验膀胱石水，四肢瘦腹肿方。

　　大豆（五升） 防己（四两） 桑根白皮（切三升） 白术（四两） 泽漆叶（切三升）

　　射干（四两） 白皮（四两一云切三升）

　　上七味切，以水一斗半，煮取六升，去滓，纳好酒三升，更煎取五升，分五服，日再夜一，余煎明日服之。（千金同出第六卷中）

　　千金疗膀胱石水，四肢瘦，腹肿方。

　　桑根白皮（六两） 射干（四两） 泽汤（五两） 泽漆（切一升） 茯苓（四两） 防己（一两）

　　上九味切，以水五斗，煮大豆取三斗，去滓澄清，取汁一斗，下药煮，取三升，空腹温分三服。（出第二十一卷中）

　　集验疗石水痛引胁下胀，头眩痛，身尽热，灸法。

　　灸关元又灸石水法。

　　灸章门然谷。

　　卷第二十

　　暴肿满方四首

　　集验疗暴患遍身肿满方。

　　大豆上一味，捣筛为散，粥清服三方寸匕，日再，甚良验。

　　又疗身体暴肿如吹方。

　　巴豆（三十枚合皮 咀）

　　上一味，以水五升，煮取三升，绵纳汁中以拭肿上，随手减矣，日五六拭，勿近目及阴。（范汪同并出第六卷中）

　　备急疗身体暴肿满方。

　　榆白皮捣屑随多少，杂米作粥食，小便利即消，陶效方。（出第三卷中）

　　古今录验泽漆汤，疗寒热当风，饮多暴肿身如吹，脉浮数者方。

　　泽漆（二两炙） 知母（二两） 海藻（二两） 茯苓（二两） 丹参（三两） 秦艽（二两） 木防己（二两） 猪苓（二两去皮） 大黄（三两） 通草（二两） 青木香（二两）

　　上十一味切，以水九升，煮取三升，分三服。忌酢物。（出第十一卷中）

　　卷第二十

　　气满胸急方八首

　　古今录验疗气忽发满胸急者方。

　　茯苓（四两） 杏仁（四两） 橘皮（二两）

　　上三味切，以水六升，煮取二升，分作三服，日三，随小便下愈，饮尽更作。忌酢物。

　　又茯苓杏仁煎方。

　　茯苓（四两） 杏仁（四两） 橘皮（三两） 苏子（一升碎） 甘草（三两炙） 芍药（四两）

　　白前（三两） 五味子（三两） 生姜汁（五合） 蜜（六合） 竹沥（二升）

　　上十一味切，以水九升，先煮诸药，取三升，去滓，纳竹沥生姜汁蜜等和搅，微火煎取四升，一服四合，日再夜一。

　　忌海藻菘菜酢物。

　　又方甘遂（三两熬） 茯苓（四两） 杏仁（四两） 泽漆叶（三两炙） 黄芩（四两） 泽泻（三两） 郁李仁（五两碎） 橘皮（三两） 朴硝（四两）

　　上九味切，以水九升，煮取二升七合，分三服。忌酢物。

　　又方桑根白皮（切二升） 郁李仁（一升碎） 赤小豆（二升） 橘皮（三两） 苏叶（三两） 茅根（切二升）

　　上六味切，以水一斗，煮取三升，适冷暖，稍稍饮之。

　　又方桑白皮（四两） 橘皮（三两） 茯苓（四两） 甘遂（三两熬） 杏仁（三两） 泽泻（三两）

　　黄芩（四两） 赤小豆（一升）

　　上八味切，以水九升，煮取二升半，分三服。忌酢物。（一方甘草三两）

　　又方羊肾（一具去脂破） 桑根白皮（四两） 茯苓（四两） 橘皮（三两） 李根白皮（四两） 黄（三两） 玄参（三两） 生姜（四两）

　　上八味切，以水九升，煮取二升七合，分三服。忌酢物。

　　又方猪肾（一具去脂破） 桑根白皮（五两） 茯苓（四两） 泽漆叶（三两炙） 防己（三两） 泽上十味切，以水一斗三升，先煮肾桑根皮泽漆叶大豆。取八升，去滓，纳余药，煎取一升七合，分为三服。忌酢物。

　　又方大枣（三十枚擘破） 乌梅（三十枚打破）

　　上二味，以水四升，煮取二升，纳蜜和调，不得过甜，不得过酢，稍稍含咽之。（并出第十一卷中）

　　卷第二十

　　虚热及先服石风水肿方三首

　　集验葱豆洗汤，疗虚热及服石热，当风露卧，冷湿伤肌，热阻在里，变成热风水病，心腹肿满，气急不得下头，小便不利，大便难，四肢肿如皮囊盛水，晃晃如老蚕色，阴卵坚肿如升药，赤小豆（一升） 葱（合青切一升） 蒺藜子（一升碎） 菘菜子（一升舂碎） 蒴（切五升）巴豆（一百枚合心皮打破）

　　上六味，以水一石二斗，煮取四斗，以淋洗身肿处。（古今录验同）

　　又猪蹄洗汤，疗丈夫服石有虚。因劳损热盛当风卧，伤于风湿，身变成热，风水肿病腹满猪蹄（一双） 黄柏（五两锉） 蒴 根（切三升） 葶苈子（五合） 蒺藜子（一升）

　　上五味以水三斗，煮取二斗，冷以洗之，日三。（古今录验同并出第六卷中）

　　古今录验葱白膏方，疗与前葱豆汤同。

　　葱青白（切半升） 菘菜子（半升） 葶苈子（半升破） 蒴 （切半升） 青木香（二两切）

　　莽草（一两切） 丹参（切半升） 生蛇衔（半升） 蒺藜子（一升破）

　　上九味，以猪肪五升煎之三沸，令水气竭，去滓，敷痛处。（集验同出第十一卷中）

　　卷第二十

　　三焦决漏水病方二首

　　深师疗三焦决漏，水在胁外，名曰水病，腹独肿大，在腹表用大麝香丸。华佗方。

　　麝香（三铢研） 雄黄（六铢研） 甘遂（十二铢熬） 芫花（十二铢熬）

　　上四味捣合下筛，和以白蜜，丸如大豆二丸，酒下，日三服，可至四丸，节饮食。禁肥肉生菜之辈有效。（千金同）

　　古今录验疗通身手足面目肿，食饮减少，此是三焦决漏，精液不通，水气却行者，鲤鱼汤方。

　　鲤鱼（重五斤者） 茯苓（六两） 泽漆（五两炙） 人参（二两） 杏仁（一两） 泽泻（五两） 甘草（二两炙）

　　上七味切，以水二斗五升，煮鱼取一斗半汁，纳药煮取四升，未食服一升，日三，以小便利为度，年八十病大困，服此瘥。忌海藻菘菜酢物。（并出第十一卷中）

　　卷第二十

　　男女新久肿方三首

　　范汪疗久肿新肿方。

　　黑大豆一斗，清水一斗，煮之令得八升，去豆，以八升薄酒投中，更微火上煎，令得八升，之。

　　千金疗男女新久肿，得恶暴风入腹，妇女新产上圊，风入脏中如马鞭者，嘘吸短气咳嗽大豆煎方。

　　大豆一斗，择令净，以水五斗，煮取一斗三升，澄清纳釜中，以一斗半美酒纳汁中，更煎取除饮之，常使酒气相接。（范汪并翼同）

　　又方楮枝皮一大束切煮取汁，随多少酿酒，旦服醉为佳，不过三日肿减，瘥后，可常服之。

　　（并出第二十一卷中）

　　卷第二十

