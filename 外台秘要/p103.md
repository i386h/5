<!-- { "loadSidebar": true } -->
　　水肿小便涩方三首

　　广济主下水气，若小便涩，水肿气妨闷不能食，海蛤丸方。

　　昆布（洗） 橘皮 赤茯苓 汉防己 海蛤（研） 郁李仁 桑根白皮 泽漆（炙） 槟榔杏仁（去皮尖各四分） 大黄（六分） 葶苈子（二十分微火熬令黄）

　　上十二味捣筛，蜜和丸，饮服如梧子十五丸，日二服，加至二十五丸，以小便利为度。

　　忌热面冷滑大酢。（出第五卷中）

　　崔氏疗水肿盛满，气急喘咳，小便涩如血者方。

　　桑根白皮（六两） 泽漆叶（切二升炙） 白术（二两） 生姜（四两） 郁李仁（六两） 杏仁（二两） 橘皮（二两） 玄参（三两）

　　上八味切，以水九升，急着火煮取四升，温分四服，相去六七里久，或利黄水三五升，及小便利为候，即瘥者可频服三四剂佳。忌桃李雀肉青鱼酢等。（出第六卷中）

　　古今录验疗男女心上胀满，胸背痛，食进少，面微似肿，小便如涩方。（出姚大夫）

　　杏仁（八分熬） 橘皮（五分） 苏子（三合） 防己（五分） 葶苈（六分熬） 茯苓（八分）

　　上六味捣筛，蜜和为丸如小豆，细切桑根白皮煮为饮，用服此丸，初服十丸，日再，渐加至三十丸。（千金同出第十一卷中）

　　卷第二十

　　上气大便涩方二首

　　崔氏疗上气大便涩方。

　　葶苈子（四两熬） 牵牛子（一两熬） 杏仁（二百颗） 大枣（四十枚去皮） 芒硝（一两）

　　牛酥（一合）

　　上六味捣一万杵，更别着牛酥，乃更捣一万杵，空腹服八丸，用粥饮下药。先禁咸酱等物。

　　又疗上气大便秘涩方。

　　杏仁（五两熬） 印城盐（三两） 干姜（三两）

　　上三味捣筛，以酱汁和之，令得相着，作瓮可长一寸余，如指大，两头尖，仍以薄绵裹之，纳及

　　卷第二十

　　水病杂疗方一十二首

　　集验疗水腹大脐平者法。

　　灸脐中腹无文理者不可疗又水腹胀皮肿法。

　　灸三里，风水灸解 。（并出第六卷中）

　　千金翼鲤鱼炙主肿满方。

　　鲤鱼长一尺五寸，以尿渍令没一宿，平旦以水从口中灌至尾，微火炙令微熟，去皮，宿勿食盐，顿服之，不能者再服令尽，神方。（肘后备急张文仲千金同）

　　又有人虚肥积年气上似水病，眼似肿而脚不肿方。

　　楮叶（八两）

　　上一味，以水一斗，煮取六升，去滓，纳米煮粥，亦当以水煮羹菜等皆用之，秋中多收，以者一崔氏疗一切肿方。

　　取红蓝花熟揉捣取汁服之，不过再三服便愈，服之多少，量肿大小而进花汁也。

　　又疗水肿已上少腹，连脐硬，气上闷方。

　　苦瓠子（一两）

　　上一味，以面如作馄饨法，其面勿着盐，作二七枚，汤中煮待浮，漉出及暖吞之。如不下，以汤汁下之，能禁生冷酢滑及肉油腻佳若恐虚，煮牛乳服之。如此隔日作，渐加至三七枚，又疗水病瘥后，口中习习热疮出方。

　　先以铁铛中着水一小斗煮金器，不问多少，煎取二小升，出金，取金水着病患口中含良久，应欲言语有要事，方可吐出，勿咽之，杀药气。（并出第六卷中）

　　张文仲羊胃汤，久病羸瘦不生肌肉，水气在胁下，不能食，四肢烦热方。

　　羊胃（一枚切） 白术（一升切）

　　上二味，以水一斗，煮取九升，服一升，日三，三日尽，更作两剂，乃瘥。忌桃李雀肉等。

　　备急短剧小女曲散，疗利后虚肿水肿者，服此药小便利得止肿亦消方。

　　女曲（一升生用） 干姜 细辛 椒目 附子（炮） 桂心（各一两）

　　上六味为散，酒服方寸匕，不知，服二三匕，日三，产后虚满者大良。忌猪肉生葱生菜（出第三卷中）

　　古今录验疗水或下，不下则满溢，下之则虚竭，还复十无一活，桑酒方。

　　桑枝并心皮细锉，以水八升，煮取四升汁，以四升米酿酒，一服一升。

　　又疗脾胃水，面目手足 肿，胃管坚大满，短气不能动摇方。

　　桑根白皮（切三升） 桂心（一尺） 生姜（三两） 人参（一两）

　　上四味切，以水三升，煮桑白皮得一升，绞去滓，纳桂心等并饴十一两，煮之竭，得七合，消息更服，须臾当下，不尽复一升。忌生葱。

　　传效鲤鱼汤，疗水肿腹大，面目身体手足尽肿，喘咳短气，又胁满不得卧方。

　　鲤鱼（一枚重三斤） 桂心（三两） 紫菀（一两） 木防己（二两） 黄芩（一两） 硝石（二两）干姜（二两） 人参（二两）

　　上八味切，以水一斗五升，煮鱼如食法，取汁一斗二升，出鱼内药煮，取三升，去滓，先食温服一升，日三。忌生葱。（并出第十一卷中）

　　卷第二十一

　　天竺经论眼序一首

　　（陇上道人撰俗姓谢住齐州于西国胡僧处授）

　　盖闻乾坤之道，唯人为贵，在身所重，唯眼为宝，以其所系，妙绝通神，语其六根，眼最称上是以疗眼之方，无轻易尔。

　　卷第二十一

　　叙眼生起一首

　　谢道人曰：夫眼者，六神之主也，身者，四大所成也。地水火风，阴阳气候，以成人身八尺火大增长称谓眼有珠，喻若鱼之被煮，此事不然，夫鱼畜水陆之有目者，悉皆是水，无有别珠，直以汤火煎煮。水凝结，变自成珠，但看生鱼未被煮炙，岂有珠义，直置死鱼，水已凝浓，论其活者，水亦轻薄。

　　卷第二十一

　　出眼疾候一首

　　谢道人曰：夫人眼白睛重数有三，设小小犯触无过伤损，但黑睛水膜止有一重，不可轻触，致败俄顷，深可慎之。凡人不究，谬据多重，或七或五，此皆是其妄说，一家成言耳，然眼之伤，患立，则不同，寻究本冷热便有损，永成盲不明，青白色眼前时宜服大

　　卷第二十一

　　眼疾品类不同候一首

　　谢道人曰：苦有人若患眼渐膜膜，状与前青盲相似，而眼中一无所有，此名黑盲，宜针刺服药，如瞳子大者，名曰乌风，如瞳子翳绿色者，名为绿翳青盲，皆是虚风所作，当觉急须即，也。

　　翳散意）

　　此是风热所作，宜服汤丸，钩割除之，若眼赤痒泪出者，为热虚风，服散煎除之。若见黑烟此白翳，并黑子等大物撞作翳障瘢痕者，悉不可疗，亦无劳措意。（通按劳水

　　卷第二十一

　　眼将节谨慎法一首

　　谢道人曰：五行云，肝者，眼家之根本，此乃一家之同类而言无实，五脏六腑，悉皆相连，服诸饮食人患针熨，此勿习是方

　　卷第二十一

　　眼暴肿痛方一十首

　　谢道人疗眼暴肿毒痛不可忍，欲生医方。

　　决明子（一升） 石膏（四两研） 升麻（四两切） 栀子仁（一升） 地肤子 茺蔚子（各一分） 苦竹叶（切二升） 干蓝叶（切一升） 芒硝（二两） 车前草汁（一升二合） 冬瓜子（三升为末）

　　上十一味，以水二斗煮竹叶，取七升二合，去滓，纳诸药煮取四升，分为四服，每服相去可两食间，再服为度，小儿减药，以意裁之。

　　又疗眼暴肿痛方。

　　苦竹叶（一升） 柴胡（二两） 蛇街（二两） 黄连 白芒硝 细辛（各一两）

　　上六味切，以水三升，煮取一升，去滓温服之。忌猪肉。

　　又方秦皮 黄连（各一两） 苦竹叶（一升）

　　上三味切，以水五升，煮取八合洗眼，与前方相类，眼忽肿痛盲，须煮秦皮作汤洗，是主疗也。忌猪肉。

　　又方细辛 蕤核仁 卢盐（各一两） 决明子（二两）

　　上四味切，以地骨汁煮取一升半，去滓，更以蜜一升半合煎，取一升半，与前方同。

　　又疗眼天行暴肿痒痛方。

　　地骨皮（三斤切）

　　上一味，以水三斗，煮取三升，绞去滓，更纳盐二两煎，取一升敷目，或加干姜一两。

　　又方前胡（三两） 芍药 青葙子 决明子 细辛（各二两） 车前子（五合） 栀子 淡竹叶（切一升）

　　上九味切，以水九升，煮取三升，温分为三服。忌生菜。

　　又方半夏（一升洗） 生姜（八两） 前胡（四两） 枳实（二两炙） 细辛（一两） 乌梅（十二枚擘）

　　上六味切，以水七升，煮取二升半，温分为三服。忌羊肉饧生菜。

　　又方甘草（一两炙） 粟米（三合） 甘竹茹（鸡子大） 芦根（五两）

　　上四味切，以水八升，煮取二升七合，分为三服。忌海藻菘菜。

　　又疗两眼痛大黄汤方。

　　大黄（四两） 芍药（五两） 细辛 甘草（炙各四两） 黄芩（二两）

　　上五味切，以水七升，煮取二升半，温分为三服甚妙。

　　又方大黄（八两切）

　　上一味，以水五升渍之一宿，明旦绞取汁，分三服之，病甚多由脾实，以上忌油腻，生冷，房室，蒜菜，酒面等物。

　　卷第二十一

　　目赤痛方二十一首

　　病源凡人肝气通于目。若肝气有热，热冲于目，故令赤痛。（出第二十八卷中）

　　广济疗目赤病及胎赤方。

　　以 蛤裹置蜜二分盐碌一分，夜卧，火炙暖着目 ，二四日瘥止。

　　又方猪胆和盐碌五分，点 效。

　　深师疗眼赤痛除热，黄连煎方。

　　黄连（半两） 大枣（一枚切）

　　上二味，以水五合，煎取一合，去滓，展绵取如麻子注目，日十夜再。忌猪肉。

　　集验疗目赤痛方。

　　甘竹叶（二七片） 乌梅（四两碎） 大钱（三文）

　　上三味，以水二升，洗渍药半日，早向东灶煮之三沸，三上三下，取二合，卧以注目又疗目赤痛，洗眼方。

　　蕤核仁（二十枚碎） 苦竹叶（一把） 细辛（半两）

　　上三味，以水三升，煮取半升以洗眼，日三五度甚妙，删繁疗眼赤洗眼，竹叶汤方。

　　淡竹叶（五合） 黄连（四枚） 青钱（二十文） 大枣（二十枚去皮核） 栀子仁（七枚） 车前草（五合）

　　上六味，以水四升，煮取二升以洗眼，日六七遍，此方甚良。忌猪肉。

　　千金疗眼赤暗方。

　　杏未熟时杏仁汁（一合） 盐（五两） 青钱（三文）

　　上三味合纳瓷器中，封头勿令泄，百日后出，着四 头。日二三。

　　千金翼疗赤眼方。

　　杏仁四十九枚，去皮尖，绢袋裹，饭底蒸之，承热绞取脂，以铜青胡粉各如大豆，干姜石盐各如半大豆许，熟研之，以鸡毛沾取掠眼中 头，日三夜再。

　　又方杏仁脂（一合） 盐碌（如枣核大） 印成盐（三颗）

