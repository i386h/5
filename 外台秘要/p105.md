<!-- { "loadSidebar": true } -->

　　上十四味捣筛，蜜和为丸如梧子，饮服子五丸，日三，加至三丸。（前方有白术名泻肝此方有大黄名补肝通按前将节谨慎中云虚劳冷者宜服补肝丸岂有虚冷而可服大黄乎）

　　又主眼暗方。

　　蔓菁子（一斗净洗）

　　上一味以水四升煮，自旦至午，去汁易水又煮，至晚去汁易水又煮，至旦曝干，以布袋贮之，一度捣三升，以粥饮服三方寸匕日三服，美酒等任性所便。（并出第十一卷中）

　　延年令目明方。

　　滤疗香取黍米一粒纳目 中，当有水出，并目中习习然引风出状，即明之候也，常以日申时敷之。若似痛，以冷水洗之即定，以申时敷药者，为其目至日下，便漠漠暗如有物，即以药乳也必效洗眼汤，去热气，漠漠视物不见，并翳方。

　　秦皮 黄柏皮 蕤仁（各三分） 细辛（二分） 茺蔚子（三分） 黄连（四分） 古铜钱（七文）

　　上七味切，以水二升，煮取八合，平旦洗目。忌生菜。

　　又青葙子丸，主眼风暗有花方。

　　青葙子 槐子 覆盆子 地肤子 菥 子 车前子（各五分）

　　上六味捣筛，蜜和丸如梧子，日服十五丸。忌五辛、猪鸡牛羊肉、鱼蒜、面酢。

　　近效疗眼中一切诸疾盲翳，天行风冷热，胎赤泪出，常漠漠不多见物，唯不疗睛破，余悉主之方。

　　石胆（一两光明者） 波斯盐绿（一两色青阴两中干不湿者是） 真石盐（二两）

　　砂（二分以上四味各别细辛（一两） 防风（三两）

　　黄连（三两）

　　上十二味草石药合捣筛，睢似粉，仍以重绢罗重筛讫，以白蜜于火上微暖，去上沫取下清者每欲明，子、此一

　　卷第二十一

　　失明方六首

　　肘后疗积年失明不识人方。

　　七月七日取蒺藜子，阴干捣筛，食后服方寸匕。

　　深师疗失明，主一岁二岁三岁四岁拭目中无他病，无所见，如绢中视，决明散方。

　　马蹄决明（二升）

　　上一味捣筛，以粥饮服方寸匕。忌鱼蒜、猪肉、辛菜。

　　千金补肝散，疗目失明漠漠无所见方。

　　青羊肝一具，去上膜，薄切之，以新瓦盆子未用者净拭之，纳肝于中，炭火上炙令极燥，脂汁食后服又补肝散，疗三十年失明方。

　　细辛 钟乳（研） 茯苓 云母粉 远志（去心） 五味子上六味各等分，捣作散，饮服五分匕，日三，加至一钱匕。忌生菜大酢。

　　又方胡麻一石，蒸三十遍，末之。日服一升良。

　　又方三月采蔓菁花，阴干末之，空腹以井花水服方寸匕。久服长生目明，可夜读细书。（并出第六卷中）

　　卷第二十一

　　青盲及盲方六首

　　病源青盲者，谓眼本无异，瞳子黑白分明，直不见物耳，但五脏六腑之精气，皆上注于目。若脏虚有风邪痰饮乘之，有热则赤痛，无热但内生障，是腑脏血气不荣于睛，故外状不异，日沐深师疗青盲方。

　　猪胆一枚一味微火煎之，可丸如黍米，内眼中食顷良。

　　又黄牛肝散，疗青盲积年方。

　　黄牛肝（一具） 土瓜根（三两） 羚羊角（屑三升） 蕤仁（三两） 细辛（六两） 车前子（一升）

　　上六味药，合肝于瓶中，春夏之月封之十五日，冬月封之二十日，出曝干，捣下筛，酒服方寸匕。忌肉鱼五辛生菜等。

　　又疗肝脏，病眼青盲，内或生障，恶风赤痛，补肝散方。

　　干姜（六分） 甘遂（三分） 桂心 茯苓 附子（炮） 黄连 甘草（炙） 当归 干漆（熬） 贝齿（烧） 猪苓 白术（各五分） 干地黄（八分） 丹参（六分） 防风（七分） 黄 （六分）

　　上十六味为散，酒服方寸匕，日三服。忌海藻、菘菜、生菜、猪肉、冷水、桃李、雀肉等。

　　又疗肝气之少，眼视KT KT ，面目青，眼中眵泪，不见光明，调肝散方。

　　细辛 柏实（各二两） 蕤仁 甘草（炙各一两） 羊肝（一具去脂膜炙干）

　　上五味捣为散，以酒服方寸匕甚良。忌同前。

　　又疗眼盲脑痛方。

　　鲤鱼脑并胆等分，调以注目 ，日三良。（肘后疗雀目）

　　必效蔓荆子散，主青盲瞳子不坏者，治十得九方。

　　蔓荆子（六升）蒸之，看气遍合甑下，以釜中热汤淋之，即曝干，如是三度讫，捣筛，清酒服二方寸匕，渐至加三匕，阴雨日勿合，散坏，百日克愈神效。甚良。

　　卷第二十一

　　雀目方四首

　　病源人有昼而睛明，至瞑则不见物，世谓之雀目，言其如鸟雀瞑便无所见也。（出第二十八卷中）

　　广济疗雀目，地肤子丸方。

　　地肤子（五两） 决明子（一升）

　　上二味捣筛，米饮和丸，每食后以饮服二十丸至三十丸。

　　又雀目至暮无所见者，柏皮散方。

　　老柏白皮（四两） 乌梅肉（二两熬） 细辛 地肤子（各四两）

　　上四味捣筛为散，每食后清酒服二方寸匕，日三四服瘥。

　　卷第二十一

　　崔氏疗雀目方

　　七月七日，九月九日，取地衣草，净洗阴干，末之，酒和服方寸匕，日三服，一月即愈。（出第四卷中）

　　千金翼疗眼暮无所见方。

　　猪肝（一具）细切，以水一斗煮熟，置小口器中，及热以目临上，大开勿闭也，冷复温之，取瘥为度。（出第十一卷中）

　　卷第二十一

　　目肤翳方一十四首

　　病源阴阳之气，皆上注于目。若风邪痰气乘于腑脏，腑脏之气，虚实不调，故气冲于目久故令目睛上生翳，翳久不散，渐渐长侵覆瞳子。（出第二十八卷中）

　　深师疗眼翳方。

　　胡粉注翳上，以疗三年翳。

　　又疗眼黑翳覆瞳子肤起方。

　　贝子（四枚烧） 空青（一两） 矾石（一两熬汁尽）

　　上三味末，取如黍米注翳上，日二。

　　又主眼翳方。

　　书中白鱼末，注少许于翳上。

　　千金疗目赤及翳方。

　　乌贼鱼骨（去甲）铅丹等分，合研细，和白蜜如泥蒸之半食久，着少许四 中瘥。

　　又去翳方贝齿（十枚烧）细筛末，取胡豆着翳上，日再，正仰卧令人敷之，炊一石米久乃拭之，息肉者，加真珠如贝子分等，研如粉。

　　又疗目翳障白膜落方。

　　雄雀屎人乳和研以敷上，当渐渐消烂良妙。（肘后并翼同）

　　又洗眼汤，疗热出攻眼生障翳方。

　　秦皮 黄柏 决明子 黄芩 黄连（各三分） 蕤仁（五分） 栀子仁（七枚） 大枣（五枚）

　　上八味切，以水一升，煮取六合洗目，日二差。忌猪肉。

　　千金翼真珠散，主白翳覆瞳睛，不见物方。

　　光明朱砂（二分研） 贝子（五枚炭烧末之） 白鱼（七枚炙） 干姜（末半分）

　　上四味捣为末，相和研之如粉，以熟帛三筛之，仰卧遣人以小指爪挑取少许，将敷眼中，亦主白肤翳风泪。忌生血物。

　　又七宝散，主目翳经年不愈方。

　　白真珠（一分） 珊瑚（一分） 紫贝（一分） 马珂（一分） 朱砂（二分） 琥珀（一分） 蕤仁（二分） 决明子（一分） 石胆（一分）

　　上九味捣下筛极细，敷目中如小豆，日三大良。忌生血物。（并出第十一卷中）

　　崔氏疗翳五十年不瘥方。

　　贝齿（一枚烧） 豆豉（三十枚） 三年苦酒（三升）

　　上三味先渍贝齿三宿，消尽，乃纳豉，微火煎如胶，取三合药置筒中，夜卧时着如小麦大于 头，明日以汤洗之，十日愈。

　　又疗眼中翳少轻者方。

　　取枸杞及车前子叶分等，手中熟 ，使汁欲出，又别取桑叶两三重裹之，悬于阴地经宿，乃摘破桑叶取汁，细细点目中，不过三五度，翳目当烂。

　　又翳如重者方。

　　取楮白皮曝干，合作小绳子如粗钗脚许，火烧作灰，待冷随便以灰点翳上，不过三五度，翳自当烂，张右司送。（并出第四卷中）

　　延年疗眼热晕，白翳覆瞳子方。

　　车前子（九分） 决明子 黄连（各九分） 黄芩 秦皮 玄参 沙参 瞿麦 地骨皮 蕤核仁（各七分） 蓝实（九分）

　　上十一味捣筛，蜜和丸如梧子，食后饮服二十丸，渐加至三十丸，瘥止为度。忌猪肉。

　　谢道人疗眼翳欲尽，微微犹有者，敷此散方。

　　珊瑚 琥珀 玉屑 曾青 紫贝 朱砂 伏鸡子壳（去白皮）

　　上七味各等分，研，重筛为散，仰卧以米许置翳上，四五度。忌血物。

　　卷第二十一

　　晕翳方四首

　　病源五脏六腑之精华，皆上注于目，目为肝之外候，肝脏血，血气不足则肝虚，致受风邪，目晕延年主眼热晕翳覆瞳子方。

　　柴胡（三两） 茯苓 枳实（炙） 决明子 瞿麦（各三两） 黄连（别渍） 甘草（炙）

　　蕤仁（各二两）

　　上八味切，以水一斗，煮取二升七合，去滓，分再服。忌海藻、菘菜、猪肉、酢物。

　　又方黄连 决明子 车前子（各九分） 黄芩 沙参 人参 地骨皮 蕤仁 瞿麦 茯神（各七分） 秦皮 甘草 泽泻（各五分）

　　上十三味捣筛，蜜和为丸如桐子，饮服二十丸，日再服为度。

　　又疗眼因赤差后翳晕方。

　　决明子（六两碎） 黄连 蕤仁（各六两） 黄柏（四分） 盐碌（三分）

　　上五味捣末，更研极细，取少许纳目中，日三四度。忌猪肉。

　　又方秦皮（一两）

　　上一味，以水一升五合，煮取七合，澄清，决明用渍散纳目中，一如前法。（并出第四卷中）

　　卷第二十一

　　生肤息肉方八首

　　病源息肉淫肤，此由邪热在脏，气冲于目，热气攻于血脉，蕴积不散，结而生息肉，在于白睛肤睑之间，即谓之息肉淫肤也。

　　肘后疗目中生肉，稍长欲满目，及生珠管方。

　　贝齿 真珠（分等）

　　上二味并研如粉，拌令和，以注肉上，日三四度良。

　　短剧疗眼肤肉生覆瞳子者方。

　　取针烧令赤烁着肤上，不过三烁缩也，有令人割之三复生，不如烁之良。

　　删繁疗肝热不止，冲眼为 赤脉，息肉闭痛不开，但热势彭彭不歇，及目睛黄，洗肝干蓝饮方。

　　干蓝（切） 车前子 苦竹叶（切各三升） 秦皮（三两） 细辛 决明子 蕤仁 山栀子升麻 芍药（各三两）

　　上十味切，以水二斗煮干蓝。取一斗，去滓，取清八升煮药，取一升下芒硝，三两沸去滓，分再服。忌生菜。

　　千金疗眼中息肉方。

　　驴脂石盐末，和以注 即瘥。

　　千金翼矾石散，主目翳及 肉方。

