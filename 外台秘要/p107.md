<!-- { "loadSidebar": true } -->
　　又眼有倒睫毛，或折在睑中，聚生刺人白睛，唯觉痒闷，渐赤膜起，连上下睑多赤生疮若疼若欲疗之者，皆取平晨日未出之际，令一眼明人把镊子拔之，去倒睫毛，勿使毛断，连根去乳汁月内又凡是黑睛及瞳仁莹薄有疮翳，皆不可用辛辣及温药洗之，并是害眼之兆。宜用秦皮汤洗之方。

　　秦皮（一两） 栀子仁（二七枚） 淡竹叶（一握）

　　上三味切，绵裹，以水一升半着铜器中，煎三五沸，以绵滤取洗眼，切须净器物盛之。

　　（夏侯拯录用）

　　卷第二十二

　　耳聋方二十二首

　　病源肾为足少阴之经，而脏精气通于耳，耳宗脉之所聚也。若精气调和，则肾气强盛，耳闻有聋其汤熨针石，别有正方，补养宣导，今附于后。

　　养生方导引法云，坐地交叉两脚，以两手从曲脚中入，低头叉项上，治久寒不自温，耳不闻成法广济疗耳聋方。

　　生地黄（长一寸半肥者） 杏仁（七枚去皮熬令黄色） 巴豆（七枚去皮熬令黄） 印成盐（二颗） 发灰（半钱匕）

　　上五味捣碎，研堪丸如蕤核仁大，用发薄裹，纳耳中，日一易，耳内当痛，有水出，即去又疗耳聋不闻人语声方。

　　松脂（四分） 巴豆（二分去皮心熬） 麻子仁（二分） 腊（二分） 薰陆香（一分）

　　石盐（二分）

　　上六味捣如膏，丸枣核大，纳耳中，三日一易，取瘥。

　　集验疗耳聋方。

　　杏仁（去皮尖熬） 葶苈子（熬） 盐末（各等分）

　　上三味捣研，以少许猪脂和合煎，以绵裹塞耳。

　　又方附子（炮） 瓜子 杏仁（去皮熬各等分）

　　上三味捣，以绵裹塞耳中。

　　千金疗耳聋方。

　　淳醋微火煎附子五六宿，削令可入耳，以绵裹塞耳中，取差。

　　又方巴豆（十四枚去皮心熬） 炼成松脂（二分）

　　上二味合捣，丸如黍米，簪头着耳中，以瘥为度。

　　又方以竹筒盛鲤鱼脑，蒸之令烊，以灌耳中。

　　又方雄黄硫黄各等分，绵裹塞耳中，数月闻。

　　又方取铁烧令赤，投酒中饮之，仍以磁石塞耳中瘥。

　　又方蓖麻子（一百粒去皮） 大枣（十九枚去皮核）

　　上二味捣，丸如杏仁，纳于耳中，二十日瘥。

　　又方芥子捣碎，以男乳和，绵裹塞耳，取瘥。

　　又方作泥饼子，浓薄如KT 饱，覆耳上四边，勿令泄气，当耳孔上以刺泥饼，穿作一小孔，于之。

　　又方截箭竿竹二寸，纳耳中，以面拥四畔，勿令泄气，灸箭上七壮，取瘥。（并出第六卷中）

　　崔氏疗耳聋方。（郑少卿云频用）

　　波律膏（一蚬壳无以大麻脂一合小器中煎取一蚬壳替之） 枫木脂（半两无以薰陆香替以乳头香更佳） 松脂（半两研） 巴豆（三七枚去皮熬研） 蜡（如弹通按波律膏丸大疑即胡桐泪）

　　上五味，先捣松脂巴豆一千杵，次下大麻油，令熟，丸如枣核大，一头尖，通中作孔，以绵裹塞耳，数日一易，更互塞之，取瘥，不得并塞。（出第四卷中）

　　备急疗耳聋，菖蒲根丸方。

　　菖蒲（一寸） 巴豆（一枚去皮心）

　　上二味合捣可丸，分作七丸，以绵裹塞耳中，日别一丸，取瘥。（肘后同）

　　又菖蒲散方。

　　菖蒲（二两） 附子（二两炮）

　　上二味捣筛，以苦酒和丸如枣核许，绵裹，卧即塞耳中，夜一易之，十日有黄水出，便瘥。（肘后千金崔氏）

　　又方磁石 菖蒲 通草 薰陆香 杏仁（去皮熬） 蓖麻子（去皮） 松脂（等分）

　　上七味捣筛，以蜡及鹅脂和丸，稍长作，以钗脚子穿中心为孔，先去耳中垢，然后纳药，日再，初着痒及作声，月余即瘥。（殿中候监云非常良验肘后同）

　　救急疗耳聋方。

　　真昆仑青木香一两碎，以苦酒浸一宿，胡麻油一合，微火上缓煎之，三上三下，以绵滤去滓，以点耳孔中，以瘥为度。

　　必效疗耳聋方。

　　以好神明膏好枣核许，纳耳中，日一度，频着以瘥，三五日以篦子挑耳中塞，或痒取差，亦治虫入耳中。

　　又方取杏仁（七枚去皮捶碎）为三分，以绵裹，各于中着一裹盐如小豆许，以器承于饭甑中蒸之又方鸡屎白（半升熬令黄色） 乌豆（一升熬令爆声绝）

　　上二味，先取无灰酒二升，及热以沃之良久，滤去滓，分温服，浓取汗，其耳如鼓 勿讶。

　　又疗耳聋神验方。

　　取纯乌羊新湿粪，和杏子脂石盐末。

　　上三味研，满耳孔中塞，勿令风入，干即易之，乃至七日二七日，耳内有声渐大，即以KT筒长二寸内耳孔，裹四畔，以面塞，勿令气出，以面薄饼子，裹筒头，以艾灸上，从第一度灸依前

　　卷第二十二

　　风聋方三首

　　病源足少阴之经，宗脉之所聚，其气通于耳，其经脉虚，风邪乘之，风入于耳之脉，使经气否塞不宣，故为风聋，风随气脉行于头脑则聋，而时头痛，故谓之风聋。（出第二十九卷中）

　　崔氏疗耳风聋，牙关急不得开方。

　　取八角附子（二枚），酽酢渍之二宿，令润彻，削一头纳耳中，灸上十四壮，令气通耳中，即瘥。（出第四卷中）

　　古今录验疗风聋年久，耳中鸣，鱼脑膏方。

　　生雄鲤鱼脑（八分），当归（六铢） 菖蒲（六铢） 细辛（六铢） 白芷（六铢） 附子（六铢）

　　上六味 咀，以鱼脑合煎，三沸三下之，膏香为成，滤去滓，冷，以一枣核大纳耳中，以绵塞之，取瘥。

　　又方附子 菖蒲（各等分）

　　上二味捣，以绵裹塞两耳中，取瘥。

　　卷第二十二

　　耳聋有脓方三首

　　千金疗耳聋有脓方。

　　乌贼鱼骨（去甲炙） 釜底墨（各二分） 附子（四分炮） 禹余粮（一分） 龙骨（二分） 伏龙肝（二分）

　　上六味捣末，取皂荚子许大，绵裹纳耳中，日一易，取瘥。有虫者加麝香一豆大。

　　又方捣桂末，以鱼膏和塞耳中，不过三四度。（并出第六卷中）

　　必效耳聋有脓方。

　　鲤鱼肠（一具切） 酢（三合）

　　上二味合捣，以布裹塞耳两食顷，当闷痛，白虫出，更着新者，虫尽乃止，取瘥无新者，择去虫，还可用良。（千金同）

　　卷第二十二

　　久聋方五首

　　病源足少阴肾之经，宗脉之所聚，其气通于耳，劳伤于肾，宗脉虚损，血气不足，为风邪所乘。故成耳聋，劳伤甚者血气虚极，风邪停滞。故为久聋。（出第二十九卷中）

　　广济疗风聋三十年无所闻方。

　　蓖麻子（五分） 杏仁（四分熬） 桃仁（四分去皮熬） 巴豆（一枚去皮熬） 石盐（三分）

　　附子（一分炮） 薰陆香（一分） 磁石（四分研） 菖蒲（四分） 腊（八分） 通草（二分） 松脂（二两半）

　　上十二味，先捣菖蒲石盐磁石通草附子薰陆香成末，别捣蓖麻子等四味，乃纳松脂腊捣一千（肘后疗二三十年聋方。

　　取故铁三十斤，以水七斗渍之三宿，取其水以酿七斗米，用曲如常法，酒熟，出酒一斗。取酒又方茱萸 巴豆（去皮熬） 干姜（各等分）

　　上三味捣末，以葱涕和，以绵裹塞耳，食顷干去之，更和塞之，如此五日，当觉病去无苦，八九日便闻人语，取差止，常以发塞耳。慎避风。

　　又方柘根三十斤锉之，以水煮，用酿酒如常法，久而服之。甚良。

　　古今录验疗三十年聋方。

　　天雄（一分） 鸡子（一枚） 附子（一枚）

　　上三味捣末，取鸡子开一孔，取黄和药，却纳鸡子中，封合其头，还令鸡覆之，药成，以绵裹塞所聋耳中，取瘥为度。

　　卷第二十二

　　耳鸣方六首

　　病源肾气通于耳，足少阴肾之经，宗脉之所聚，劳动经血，而血气不足，宗脉则虚，风邪乘阳明苦耳阳，三焦则变广济疗耳鸣，塞耳丸方。

　　巴豆（二枚去皮熬） 桃仁（去皮熬二枚） 松脂（大豆许）

　　上三味捣作二丸，绵裹塞耳中。

　　又疗耳鸣沸闹方。

　　吴茱萸 巴豆（去皮熬） 干姜 石菖蒲 磁石 细辛（各一分）

　　上六味捣末，以鹅膏和少许，以绵裹塞耳中，以盐五升，布裹蒸之，以熨耳门，令其暖气通入耳内，冷复易之，如此数用，瘥后常以乱发卷以塞耳中，慎风。

　　肘后疗耳中常鸣方。

　　生地黄截断塞耳，日十易之，以瘥，一云纸裹，微火中煨之用良。（出第四卷中）

　　千金疗耳鸣聋方。

　　当归 细辛 防风 附子 芎 白芷（各六铢）

　　上六味末之，以雄鲤鱼脑和煎，三上三下，膏香，去滓以枣核许塞耳中，以绵裹之，鱼脑用六合，微火炼之。

　　又方通草 细辛 桂心（各三分） 菖蒲（四分） 附子（一分） 矾石（一分） 当归 甘草（各二分） 独活（六分） 葱涕（半合）

　　上十味捣末，以白鹅膏半合旋旋和，以绵裹枣核大塞耳中，日三取瘥。忌如常。

　　又疗耳聋，鸣如流水声，久不治成聋方。

　　生乌头净洗，削如枣核大以塞耳中，日一易之，三日愈，亦疗痒及卒风聋。（并出第六卷中）

　　卷第二十二

　　耳方一十首

　　病源耳者，宗脉之所聚，肾气之所通，足少阴，肾之经也，劳伤血气，热乘虚而入于其经，邪随血气至耳，热气聚则生脓汁，故谓之 耳。（出第二十九卷中）

　　广济疗 耳痒有脓不止，菖蒲膏方。

　　菖蒲（一两） 野狼毒 附子（炮） 磁石（烧） 矾石（熬汁尽各一两）

　　上五味捣筛，以羊髓和如膏，取枣核大塞耳中，以瘥为度。

　　又疗 耳脓血出方。

　　取车辖脂，绵裹塞耳中瘥。（肘后同千金治虫入耳）

　　又疗 耳方。

　　黄连 龙骨 白蔹 赤石脂 乌贼鱼骨（各等分）

　　上五味捣末，以绵裹塞耳中，每着，以绵缠拭之着药。

　　肘后疗 耳，耳中痛，脓血出方。

　　取釜月下灰，吹满耳令深，日三易之，每换即以篦子去之，然后着药，取瘥为度。（千金云灶下灰薄耳中）

　　又方附子末，以葱涕和灌耳中，取瘥，单葱涕亦佳，侧卧令入耳中。（出中卷）

　　又方桃仁熟捣，以故绯绢裹塞耳中，日三易，以瘥为度。（千金同）

　　又方黄连 附子（炮各等分）

　　上二味捣末，以少许微微吹入耳中，每着药，先拭恶物，然后吹之。

　　又方釜月下墨末，以猪膏和，绵裹纳耳中，日再。

　　集验疗 耳出脓水散方。

