<!-- { "loadSidebar": true } -->
　　当归 芎 青木香 细辛 通草 蕤核仁 白芷（各二分）

　　上七味切，以羊髓微火煎，白芷色黄膏成，去滓，以小豆许纳鼻中，日再，以瘥为度。

　　（千金有莽草无青木香云大热鼻中赤烂者以黄芩栀子代当归细辛）

　　又疗人鼻塞不通。皂荚散方。

　　皂荚（一分炙去皮子） 细辛 辛夷 蜀椒 附子（炮各等分）

　　上五味捣末，以少许吹鼻中，或以绵裹塞之，即通。

　　又疗鼻窒塞不得喘息。皂荚散方。

　　皂荚（去皮子炙） 菖蒲（各等分）

　　上二味，以末绵裹塞鼻中，暮卧之时，乃着，甚良。

　　卷第二十二

　　鼻塞常清涕方二首

　　病源夫津液涕唾，得热即干燥，得冷流溢不能自收，肺气通于鼻，其藏有冷，冷随气入乘于鼻，故使津涕不能自收。（出第二十九卷中）

　　肘后疗老小鼻塞，常有清涕出方。

　　杏仁（二分） 附子（二分） 细辛（一分）

　　上三味切，以苦酒拌，用猪脂五两煎，成膏，去滓以点鼻中即通，又以摩囟上佳。

　　必效疗鼻塞多清涕方。

　　细辛 蜀椒 干姜 芎 吴茱萸 皂荚（去皮尖） 附子（各三两） 猪膏（一升三合）

　　上八味切 咀，以苦酒浸一宿，以猪脂煎，候附子色黄，去滓膏成，凝以绵裹少许导鼻中。并摩顶。

　　卷第二十二

　　鼻生疮及疳虫蚀方九首

　　病源鼻是肺之候，肺气通于鼻，其脏有热，气冲于鼻，故生疮也，养生方导引法云。踞坐，合两膝张两足，不息五通，治鼻疮。（出第二十九卷中）

　　千金疗疳虫蚀鼻生疮方。

　　烧铜箸投酢中以涂之。

　　又方绵裹人屎灰，夜卧着之。

　　又方烧祀灶饭末以敷之。

　　又方烧牛狗骨灰末，以腊月猪脂和敷之瘥。

　　又方烧杏仁，压取油敷之，又乳和敷。

　　又方取乌牛耳垢敷之良。

　　又方烧故马绊末敷之。

　　又方取牛鼻头津敷之良。（并出第六卷中）

　　必效疗鼻内热气生疮，有脓臭，并有虫方。

　　矾石（一两烧） 生地黄（三两） 苦参（一两）

　　上三味切，以水八合，煮取三合，以绵滤之，微微点鼻中，日三五度，瘥止。

　　卷第二十二

　　牙疼方八首

　　广济疗牙疼，巴豆丸方。

　　巴豆（十枚去皮心熬研如膏） 大枣（二十枚取肉） 细辛（一两末）

　　上三味相和，研为丸，以绵裹着所疼处咬之，如有涕唾，吐却勿咽入喉中，日三瘥。

　　崔氏疗牙疼方。

　　乌头 独活 郁李根白皮（各一两）

　　上三味切，绵裹以好酒一大升半渍一宿，缓火煎，取一升去滓，看冷热渐含，良久即吐却，含取瘥，齿痛不问风虫，无不瘥，必须含吐之，不可咽却也，有毒恐伤人，单用乌头独活亦又方令患人所患牙齿啮宅东南桑枝一条，教三姓人于桑枝炙三炷，一炷咒之曰，东方有虫子，不食五谷，专食牙齿，三姓灸齿痛，蝎虫自然死，一咒一再拜，即合灸人患人等还，不得回张文仲疗牙疼验方。

　　独活（五分） 莽草（二分） 细辛（二分） 附子（一枚）

　　上四味切，以苦酒五合浸，以铜器中温之稍热，含良久，吐却汁，未差更含之。勿咽汁，欲食以暖水漱口甚良。

　　救急疗牙疼方。

　　莽草 细辛 枳根皮（各三两） 椒（一合汁）

　　上四味切，以水一升，煮取半升，细细含之，十度永不发，药有毒，不得咽之。含了，以暖水三五度漱口讫，以胡桐律一豆着痛齿上，风痛虫食并瘥。

　　必效疗牙疼方。

　　取皂荚子捣末，以绵裹如弹子大两颗，于酽醋中煮热彻，于牙疼处啮之，冷即易，日三五度，以瘥为度。

　　又方取桃李槐并白皮各等分，以酒煮含之，取定。

　　姜君疗牙疼方。

　　白杨皮（一握） 地骨皮（一两） 椒（二七枚） 杏仁（二七枚去皮） 细辛（一两）

　　生地黄（二两碎） 好盐（一合） 苍耳子（二两碎）

　　上八味切，以酒二升煎六七沸，去滓含之，冷即吐却，别含，以瘥为度。

　　卷第二十二

　　齿痛方一十一首

　　病源手阳明之支脉入于齿，齿是骨之所终，髓之所养。若风冷客于经络，伤于骨髓，冷气入痛乃止，其汤熨针石，别有正方，补养宣导，今附于后，养生方导引法云，常向本命日KT发之始根，东向其二金刚广济疗齿痛及落尽。石胆敷方。

　　取石胆研，以人乳汁和，以敷齿痛上，或孔中，日三两度，止痛后生齿，百日复故，齿生止，每以新汲水漱令净。

　　集验疗齿痛方。

　　鸡屎白烧灰末，以绵裹置齿痛上咬咋之。瘥。

　　又方芎 细辛 防风 矾石（烧令汁尽） 附子（炮） 藜芦 莽草上七味各等分，捣筛为末，以绵裹弹丸大，酒渍熨所患处，含之勿咽汁。（千金同）

　　又方独活（三分） 黄芩 芎 当归 荜茇（各二两） 丁香（一两）

　　上六味切，以水五升，煮取三升，去滓，微微含漱良久，吐却更含。

　　又方含白马尿，随左右含之，不三五口瘥。（张文仲备急同并出第六卷中）

　　张文仲疗齿疼痛方。

　　烧牛膝根末，以绵裹着齿痛处，含之。

　　又方蜀椒 矾石（各一两）

　　上二味，以水一升，煎取六合，去滓，含之，嗽口吐却，勿咽之。

　　备急疗齿痛方。

　　胡 子五升，应是胡荽子也。以水五升，煮取一升含，吐之。（谨按本草 耳一名胡荽杀疳湿 封丁肿此治齿痛相近即非是胡 子也）

　　又方马夜眼如米许，以绵裹着痛孔中，断根源也。（通按马夜眼未许何物）

　　古今录验疗齿痛方。

　　取杨柳细白皮，卷如指大含嚼之，以汁渍痛齿根，数过即瘥。

　　又方独活（三两） 芎 （二两） 当归（二两） 荜茇（二两） 黄芩（二两） 甘草（二两） 细辛（二两） 鸡舌香（一两）

　　上八味切，以水五升，煮取三升，去滓，含之取瘥。（千金无甘草）

　　卷第二十二

　　齿疼方六首

　　千金疗齿疼方。

　　灸外踝下高骨前交脉三壮。

　　又方以绳量手中指至掌后一横文，又折为四分，量文后当臂中，灸一壮，随左右取之。

　　又方鸡屎白以醋渍煮，稍稍含之瘥又方生地黄（一节） 蒜（一瓣）

　　上二味捣，以绵裹着痛处咬之，勿咽汁，汁尽吐出，日日为之，瘥止。

　　又方含驴尿须臾止。（并出第六卷中）

　　姜生疗齿疼方。

　　附子（一分） 胡椒 荜茇（各二分）

　　上三味捣末，着齿痛上，又以散用腊和为丸，置齿痛孔上，取瘥止。

　　卷第二十二

　　牙齿疼痛方八首

　　病源牙齿痛者，是牙齿相引痛，牙齿是骨之所终，髓之所养，手阳明之支脉入于齿。若髓气不足，阳明脉虚，不能荣于牙齿，为风冷所伤，故疼痛也又有虫食于牙齿，则齿根有孔，虫广济疗牙齿疼痛，牙断肿痒，齿根宣露方。

　　肥松节（四分） 细辛（二分） 蜀椒（二分） 胡桐律（四分）

　　上四味切，以清酒四升煮十沸，承热含之，冷即吐却，更含瘥止。

　　又疗牙疼齿痛方。

　　取槐白皮（一握切）

　　上一味，以酢一升煮，去滓着盐少许，适寒温含。日三易之。

　　备急姚氏疗牙齿疼痛方。

　　取枯竹，烧竹一头以注钱上，得汁多着齿上即瘥。

　　必效疗牙齿疼痛方。

　　防风 附子 蜀椒（各二两） 莽草（一两炙）

　　上四味捣筛为散，温清酒一盏和少许含，勿咽汁，以酒嗽口，十年患亦差止。

　　又方独头蒜煨之，乘热截一头以熨痛上，转易之，亦主虫痛。

　　又矾石散，疗牙齿疼痛，风龋虫食，挺根出，齿已落者方。

　　矾石（烧令汁尽） 藜芦（炙） 防风 细辛 干姜 白术 椒（汗） 甘草（炙）

　　蛇床子 附子（炮各八分）

　　上十味捣筛为散，温酒半升纳散方寸匕，搅调含之，漱吐勿咽之，日三度差，百日齿已落者还生。每食时，更以空酒漱去药气，然后吃食。

　　又疗牙齿疼，肉宣露，风疼效方。

　　莨菪子捣末，绵裹着痛上，吐却汁，勿咽之良。

　　又方独活（十两） 生地骨白皮（切三升） 细辛（一两） 枫柳皮（一两） 甘草（二两炙）

　　上五味切，以水五升，煮取一升，细细含，勿咽，冷即吐之。

　　卷第二十二

　　齿方五首

　　病源齿 者，是虫蚀齿至断，脓烂汁臭如蚀之状，故谓之 齿。（出第二十九卷中）

　　广济疗 齿。石黛散方。

　　五月五日干虾蟆烧灰，石黛甘皮各等分，捣末，以敷齿上取瘥。

　　又疗 齿，及口疳虫食。紫蓝灰方。

　　取紫蓝烧作灰以涂敷之，日三五度，取瘥为度。

　　又疗 齿并虫，积年不瘥，从少至老方。

　　雀麦一名牡姓草，似牛尾草一味，苦瓠叶三十枚，净洗，露一宿，平旦取草屈，长二寸，广极热者黄必效近贵胜共敷 齿方。

　　细辛 当归 甘草（炙） 蛇床子（各一两） 青葙子（三两）

　　上五味捣，以绵裹如大豆着齿上，日三，勿咽汁，瘥止。（肘后同）

　　又 齿方。（韦给事处得之）

　　每见月拜咒云：月阿姑， 齿虫枯，月阿姨， 齿虫死，以差即止。

　　卷第二十二

　　齿风疼痛方三首

　　张文仲疗头面风，口齿痛不可忍方。

　　椒（一合） 莽草（十叶熬） 白术 崔李根（郁李根也） 独活 芎 （各二两） 细辛防风（各一两）

　　上八味切，以酒三升煮三五沸，去滓含之，以瘥为度。勿咽汁。（千金无白术）

　　救急疗齿风动痛方。

　　苍耳一握，以浆煮，着盐含之。

　　古今录验疗齿中风疼痛龋肿。芎 汤方。

　　细辛（一两） 芎 （二两） 附子（一两炮）

　　上三味切，以水六升，煮取二升，去滓含之少许，冷即吐却，日三四度。勿咽汁。

　　卷第二十二

　　龋齿方七首

　　病源手阳明之支脉入于齿，足太阳脉有入于颊，遍于齿者，其经虚，风气客之，络搏齿间，与血气相乘，则断肿热气，加之脓汁出而臭，侵食齿断。谓之龋齿，亦曰风龋，养生方云，朝夕琢齿，齿不龋。又云：食毕当漱口数过，不尔，使人病龋齿。（出第二十九卷中）

　　五月五日虾蟆（烧作灰） 石黛 甘皮 细辛 白鸡屎 麝香 干姜 熏黄上八味各等分，以薄绵裹少许，纳虫齿孔中。日三易之瘥。
