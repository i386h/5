<!-- { "loadSidebar": true } -->

　　集验疗龋齿方。

　　取松脂锐如锥，注龋孔内，须臾龋虫缘松脂出。

　　又方煮鸡舌香汁含之瘥。

　　千金疗龋齿及虫齿方。

　　白附子（一分） 知母（一分） 细辛（五分） 芎 （三分） 高良姜（二分）

　　上五味末，以绵裹少许，着龋上，勿咽汁。日二三，亦治口气。

　　又方取白马悬蹄少许塞孔中，日三度，即瘥止。（翼同并出第六卷中）

　　张文仲疗龋齿方。

　　以郁李根白皮切，水煮浓汁含之，冷易之，当吐虫出。

　　备急龋齿方。

　　皂荚炙去皮子，末，少许着齿痛上瘥。

　　卷第二十二

　　齿虫方五首

　　病源齿虫，是虫食于齿，齿根有孔，虫在其间，亦令齿疼痛，食一齿尽，又度食余齿。

　　养生方云：鸡鸣时常叩齿三十六下，长行之，齿不蠹虫，令人齿牢。又云；朝未起，早漱口中唾必可短剧疗齿虫，腐棘刺漱汤方。

　　腐烂棘针二百枚，即是枣木刺朽落地者，用一物以水二升，煎取一升含之即瘥，日四五度，以瘥为度。

　　删繁疗龋齿虫方。

　　莨菪子三合，青钱七文，烧令赤，取小口瓶子，可令口含得者，将钱纳瓶子中，取莨菪子一虫食龋又疗虫齿痛，椒汤方。

　　蜀椒（一两） 矾石（半两） 桂心（一两）

　　上三味，以水三升，煮取一升，去滓含之，漱齿勿咽汁，甚良。

　　又附子塞虫孔丸方。

　　附子一枚炮末，以腊和之为丸，准齿虫孔大小纳之。

　　取瘥止。

　　必效杀齿虫方。

　　雄黄末，以枣膏和为丸，塞牙孔中，以膏少许置齿，烧铁篦烙之，令微热，以瘥止。（一方有附子一枚）

　　卷第二十二

　　风齿方四首

　　病源手阳明之支脉入于齿，头面有风，阳明之脉虚，风乘虚随风流入于齿者，则令齿有风微肿而根浮也。（出第二十九卷中）

　　集验疗风齿疼肿闷方。

　　莽草（二两）

　　上一味，以水五升，煎取三升，含漱之，勿咽汁。

　　又方椒（二十粒） 枳根皮 莽草 细辛 菖蒲 牛膝（各二两切）

　　上六味切，以水四升，煮取二升，去滓，细细含之，以瘥为度，未瘥，更作取瘥。

　　备急疗风齿疼刺肿方。

　　煮独活含之良。

　　又疗风齿肿，杉叶汤方。

　　杉叶（三两） 芎 细辛（各二两）

　　上三味切，以酒四升，煮取二升半，稍稍含之，取瘥勿咽之。

　　卷第二十二

　　风齿根出方二首

　　广济疗热风，齿龈肉欲尽根出，恐是疳虫食龈，及耳鼻疼痛方。

　　石黛（五分） 细辛 棘刺 菖蒲 香附子 当归 青木香 胡桐律 干姜（各四分） 青葙子（六分）

　　上十味捣为散，以半钱匕绵裹，就齿痛处含之勿停，瘥止，服后丸方。（一方无细辛有鸡舌香）

　　丸方苦参（八分） 大黄 黄芩 枳实（各六分） 地骨皮（六分） 玄参（八分） 黄连（八分）

　　上七味捣筛，蜜为丸，食后少时以浆水服一十五丸，日再服，至二十丸，增减自量之。

　　忌蒜面猪肉。

　　卷第二十二

　　风齿口臭方二首

　　广济疗风齿口气臭。芎 汤方。

　　芎 （三两） 当归（三两） 独活（四两） 细辛 白芷（各四两）

　　上五味切，以水五升，煮取二升，去滓，含漱，日三五度，取瘥。

　　齿败口臭方。

　　取芎 煮一味含之。

　　卷第二十二

　　牙齿风龋方三首

　　延年疗牙齿风龋方。

　　鼠粘子上一味捣，以水四升，煮取二升半，滤去滓，适寒温含之。冷吐，别含取瘥。

　　又方薏苡根（四两切）

　　上一味，以水四升，煮取二升含，冷易之。

　　又方郁李根白皮（切四两） 细辛（一两） 盐（一合）

　　上三味切，以水四升，煮取二升半，去滓纳盐，含之取瘥。

　　卷第二十二

　　牙齿疼风虫俱疗方五首

　　广济疗牙齿疼痛。风虫俱瘥方。

　　独活 防风（各四两） 芎 细辛 当归（各五两） 沉香（八分） 鸡舌香 零陵香（各五两） 黄芩（十分） 升麻（八分） 甘草（六分炙）

　　上十一味捣筛，烊腊少许，丸如小豆，以薄绵裹当痛上，含有汁，咽亦无妨，口臭气尤妙。

　　又疗齿痛，不问虫风者方。

　　熏黄（一两） 莽草（一两） 腊月羊脂 蜀葵茎（两枚）

　　上四味，捣熏黄等为末，消羊脂，以葵茎蘸脂，点药末，注齿痛处孔中，日三五度，每令葵茎热用之良。

　　又疗牙齿疼虫痛。含汤方。

　　肥松脂（三两） 皂荚（一枚去皮子炙令黄） 石盐（七枚）

　　上三味切，以水二升，煮取八合，去滓，温含，冷吐之，即瘥止。

　　崔氏疗牙齿隐隐痛，无问风虫摇动齿，龈脚宣露，含此药效。其龈便生方。

　　取细柳枝捋去皮，锉一升炒之，纳大豆一升和柳枝更炒，以豆炮声尽，于 器盛之，以清酒三升渍之，经三日，含之频吐即无妨，两剂无不愈，其龈亦生。（出第四卷中）

　　必效疗风虫疼痛方。

　　取屋间蜂窠（一枚炙） 椒（七粒）

　　上二味，以水一升，煎取半升，含之，或龈肿，勿怪之。

　　卷第二十二

　　风冲牙齿摇动方二首

　　延年疗风冲牙齿摇动方。

　　车下李根白皮（郁李根也三两切） 苍耳子（三合碎）

　　上二味，以水三升，煮取二升含之良。

　　又方芎 （三两） 细辛（一两） 防风（二两） 薏苡根（三两）

　　上四味切，以水六升，煮取三升去滓，含漱齿，日三五度。瘥止。

　　卷第二十二

　　疳虫食齿方一十首

　　千金凡齿龈宣露，多是疳 及月蚀方。

　　以角蒿烧灰，夜涂齿龈间使满，不过两三度即瘥。慎油腻沙糖干枣及桂。切忌之。

　　又方每旦以盐一捻纳口中，以暖水含，和盐揩齿百遍，可长为之，口齿牢密。

　　又凡人好患齿病，多由月蚀夜食饮所致，识者特宜慎之。所以日月蚀未平复时，特忌饮食，小儿亦然方。

　　蚯蚓粪，水和作稠泥团，以火烧之令极赤，末之如粉。以腊月猪脂和，敷齿龈上，日三，即瘥止。

　　又疳虫食齿根方。

　　伏龙肝置石上，着一撮盐，须臾化为水，以面展取，待凝浓，取以纳病上。

　　又方以皂荚去皮，炙末，涂上，虫即出。

　　又方纯麻子烛烬研，以井花水和敷之。

　　又方黑羚羊脂 莨菪子各等分上二味和，先烧锄銎使赤纳其中，烟出，以布单覆头，令烟入口熏之。（并出第六卷中）

　　张文仲疳虫方。

　　大酢一升煮枸杞白皮一升，取半升含之，虫即出。姜生论云：齿龈虚软，而无脓血，又口孔，死此后其口里之疾皆疗之，其膏以十二月合，即得一年用，不尔难久停方。

　　好牛酥（五大两） 蜜腊（半两） 雄黄（一小两研） 朱砂（二分研） 本（半大两） 藜芦（二分） 杏仁（四分去皮尖） 芎 白芷 鳗鲡鱼 升麻（各三分）

　　上十一味，以酥中煎诸药，鱼令黄色，去鱼煎三上三下，入腊煎，沫尽膏成，收器中，搅勿住手，凝定，以本方即诸药并为末，不去滓甚良。

　　又升麻揩齿方。

　　升麻（半两） 白芷 本 细辛 沉香（各三分） 寒水石（六分研）

　　上六味捣筛为散，每朝杨柳枝咬头软，点取药揩齿，香而光洁，一方云，用石膏贝齿各三分，麝香一分。尤妙。

　　卷第二十二

　　齿痛有孔方四首

　　备急疗牙齿有孔方。

　　莨菪子数粒，纳齿孔中，以腊封之即瘥。

　　古今录验疗齿痛有孔，不可食饮，面肿。莽草汤方。

　　莽草（七叶） 蜀椒（九个）

　　上二味，以浆水二升，煮取一升，适寒温含满口，冷即吐之，日二三含之。（千金同）

　　又疗齿龋痛有孔方。

　　取雄雀屎，以绵裹纳齿孔中，日二易之。

　　姜生疗齿有孔方。

　　附子（二分炮去皮） 蜜腊（五分）

　　上二味相和为丸，塞齿孔中，即瘥。忌冷水油腻。

　　卷第二十二

　　齿挺出及脱落方五首

　　广济疗齿牙风挺出疼痛，郁李根汤方。

　　郁李根（五两） 芎 （二两） 细辛（二两） 生地黄（四两）

　　上四味，以水六升，煮取二升半，去滓，先以盐汤漱口，然后温含之，冷即吐，更含取瘥。

　　崔氏疗牙齿挺出，疼痛不可忍方。

　　羊肾脂（二合） 泔淀（二合） 牛粪（绞取汁一合） 甘草（半两生用末之） 青黛 熏黄（半两末）

　　上六味相和铜器中，微火煎五六沸，取东引桃枝如箸大六枝，以绵缠头，点取药，更互热烙为之又疗疳湿，牙齿脱落，刺唇穿破，及下部侵蚀，并痔 齿悉疗之方。（顾参军授甘家秘之）

　　青黛（二两） 雄黄（研） 朱砂（研） 莨菪子（熬） 青矾石 黄矾石 白矾石（并烧令汁尽） 附子（炮） 苦参 甘草（炙） 藜芦（炙） 细辛 麝香（研各一两）

　　上十三味捣筛为散，有前齿疾，稍稍着病上，日二三，湿 者，以井花水，平旦杪取半钱匕，水中服之，兼以薄绵裹如枣核许着蚀虫 处，日三瘥止，下部中湿 蚀之，以苦参甘草作张文仲疗齿根欲脱落方。

　　取生地黄捣，以绵裹贴齿根，常含之甚妙。

　　备急比见患齿风，伤齿挺出一分者方。

　　长咋地黄尤妙，更不复发。

　　卷第二十二

　　齿间血出方三首

　　病源手阳明之支脉入于齿，头面有风，而阳明脉虚，风挟热乘虚入齿龈，搏于血。故血出也。（出第二十九卷中）

　　千金齿间血出者方。

　　竹叶浓煮，着盐含之，冷吐。

　　又方童子小便温含之，冷吐，血即止。（出第六卷中）

　　备急疗齿疼痛，龈间血出，神验方。

　　好盐熬，每夜封齿根上，沥水尽，乃扣齿一二百遍，即瘥。忌枣沙糖等。

　　卷第二十二

　　齿血不止方四首

　　千金疗齿血不止方。

　　刮生竹皮以苦酒渍之，令其人解衣坐，使人含 其背三遍，仍取茗草浓煮汁含之漱咽，终日为之。

　　又疗齿龈间津液血出不止方。

　　生竹茹四两醋浸一宿含之。

　　又方细辛（二两） 甘草（二两炙）

　　上二味，醋一升煮，夜含之，及热尤良。

　　又方矾石一两烧末，以水二升煮，先拭血，乃含之。（并出第六卷中）

　　卷第二十二

　　齿肿方二首

　　千金疗齿根肿方。

