<!-- { "loadSidebar": true } -->
　　松叶（一把） 盐（一合）

　　上二味，以好酒三升煮，取一升含之，冷吐，瘥即止。

　　又疗齿肿痛及虫方。

　　黄芩 甘草 桂心 当归 细草 蛇床子（各一两）

　　上六味切，以浆水七升，煮取三升，去滓含之，日三夜一良。（并出第六卷中）

　　卷第二十二

　　牙疼痛及虫方三首

　　必效疗牙风疼方。

　　取东墙下朽骨，削之如疼牙啮许大，于 灰中煨烧令热，于所痛处啮之，冷即易之。

　　又牙虫痛并虫蚀方。

　　以水煮露蜂房细辛各等分，含之，即瘥止。

　　又疗牙疼及头，牙龈风肿，口急不开，面目虚肿皆头起者方。

　　蒴 （五两以水五升煮取四升去滓） 蜀椒（一两） 吴茱萸 独活 乌贼鱼骨 桃胶（各一两） 桂心（半两） 酒（一合）

　　上八味切，以水二升，煮取八合，投蒴 汁及酒更煎，取一小升，去滓含之就病处，日三，以瘥止为度。

　　卷第二十二

　　牙齿杂疗方七首

　　集验疗齿楚痛方。

　　生地黄 桂心上二味合，以含嚼，咽汁无妨。（千金同）

　　删繁疗心虚寒，口气臭冲入，又虫齿痛，芎 散方。

　　芎 （八分） 白芷（七分） 甘草（五分炙） 桂心（四分） 杜蘅（四分） 当归（五分）

　　上六味捣筛为末，以酒和方寸匕服之，日二服。

　　千金疗酒醉，牙齿涌血出方。

　　烧钉赤，炷血孔中即止。

　　又疗齿痛方。

　　当归 桂心 甘草（炙各二两） 矾石（六分烧）

　　上四味切，以浆水二升，煮取一升含之，日五六，瘥止。

　　张文仲疗齿痛，风引肿摇动发作，不疗虫蚀尽方。

　　矾石（烧） 干姜 藜芦 蛇床子 甘草（炙） 细辛 蜀椒 防风（各一两）

　　上八味捣散，以一钱匕和温酒二合含之。勿咽汁，冷即吐出，日三度，瘥止，齿落自复生甚效。

　　又疗历齿稍碎坏欲尽方。

　　矾石如枣大，以绵裹含之，取瘥。

　　古今录验疗牙齿根摇拟欲堕者龋齿方。

　　取生地黄，绵裹含之，微嚼，候汁味尽弃之，乃更含之。

　　卷第二十二

　　紧唇方一十三首

　　病源脾与胃合，胃为足阳明，其经脉起鼻，环于唇，其支脉入络于脾胃，脾胃有热，气发于唇，则唇生疮，而重被风邪寒湿之气搏于疮，则微肿湿烂，或冷或热，乍瘥乍发，积月累年广济疗紧唇，水银膏方水银 熏黄（研） 青矾（研） 苦参（各二两末） 绛绯（一方） 乱发（一鸡子大）

　　细辛（二两末）

　　上七物，以绯裹发，用麻油一斤蜡二两先煎苦参细辛，以绯发消尽，入水银石药及蜡，候膏成，收凝定，以敷病上，取瘥为度，水银和石药两味研令尽，入煎之。

　　又疗紧唇疮久不瘥，石硫黄膏方。

　　石硫黄（研） 白矾（烧） 朱砂（研） 水银 麝香 黄柏（末各一分）

　　上六味和水银，研于瓷钵中，以水银尽，用腊月猪脂和如泥，先拭净，涂之，日三五，以瘥为度，甚良。

　　短剧疗紧唇方。

　　以白布缠作烛，着空斧中烧布，斧刃有汗出，以指历取，涂病上取瘥。（千金同）

　　千金疗紧唇方。

　　灸虎口男左女右七壮。

　　又方灸承浆三壮良。

　　又方青布烧灰酒服之，又以脂和涂。

　　又方以蜡片灸贴之，一宿瘥。

　　又方灸松脂粘贴。

　　又方先灸疮，烧蛇皮灰以敷之。（并出第六卷中）

　　崔氏疗紧唇方。

　　取膝头垢，绵裹烧敷之。

　　又方取屠儿肉几上垢，烧涂之。

　　又方烧人屎灰敷之。

　　又方马芥亦名刺芥，捣取汁，日曝令浓，先揩唇，使血出，以药匕涂之，亦疗刺风。（并出第四卷中）

　　卷第二十二

　　沈唇疮烂方五首

　　肘后疗沈唇常疮烂方。

　　以五月五日鲤鱼血，墨和涂。

　　集验疗沈唇紧唇方。

　　以青布卷烧炷着斧上，取汁涂之良。（千金同）

　　又方取乱发蜂房六畜毛烧作灰，以猪脂和如膏敷。（千金同）

　　又方鳖甲及头垢，烧灰敷之。（千金同）

　　又方矾石烧末，和胡粉敷之差。

　　卷第二十二

　　唇疮方三首

　　肘后疗唇疮方。

　　以头垢敷之，日三。（千金同）

　　又方以东壁土敷之。

　　千金疗唇疮方。

　　胡粉敷之。

　　卷第二十二

　　口疮方一十一首

　　广济疗口疮煎方。

　　龙胆 黄连 升麻 槐白皮 大青（各二两） 苦竹叶（一升） 白蜜（半升）

　　上七味切，以水五升，煮取一升，去滓，下蜜煎之，涂口疮瘥。

　　又疗口舌生疮，含煎方。

　　升麻 大青 射干（各三两） 栀子 黄柏（各一升） 蜜（八合） 蔷薇白皮（五两）

　　苦竹叶（一升切） 生地黄（汁五合） 生玄参（汁五合无用干者二两）

　　上十味切，以水六升，煎取二升，去滓，入生地黄汁蜜，煎成一升如饧，细细含之，取瘥即止。

　　又心脾中热，常患口疮，乍发乍瘥，积年不瘥方。

　　升麻（八分） 大青 枳实（炙） 甘草（炙各六分） 苦参（七分） 黄连（八分） 生干地黄（八分）

　　上七味捣罗，蜜丸，以水服二十丸，日再。忌如常法。

　　集验疗口疮方。

　　升麻 黄柏 大青上三味切，以水煮含之，冷吐，瘥止。

　　又方芦根（四两） 黄柏 升麻（各三两） 生地黄（五两）

　　上四味切，以水四升，煮取二升，去滓含，取瘥，含极冷吐却，更含之。

　　千金疗口疮不歇，生牛膝漱口煎方。

　　生牛膝 生 荷根（各三两） 刺柏叶（一两）

　　上三味锉，绵裹，以酒三升积一宿，微煎一两沸，含之。

　　必效口疮方。

　　黄芩 芍药 羚羊角（屑） 黄柏 大青 苦竹叶（各二两） 升麻（三两）

　　上七味切，以水七升，煎取二升，去滓纳蜜二合，搅含，冷吐，以瘥止。（肘后同）

　　古今录验疗口疮汤方。

　　细辛 甘草 桂心（各三两）

　　上三味切，以酒一升，煮取六合，含之。

　　又黄芩汤，疗口疮，喉咽中塞痛，食不得入方。

　　黄芩 黄连 甘草（炙） 黄柏（各一两）

　　上四味切，以水三升，煎取一升，含之，冷吐取瘥。

　　又方大青（四分） 山栀子 黄柏（各一两） 白蜜（半斤）

　　上四味切，以水三升，煮取一升，去滓，下蜜，更煎一两沸，含之，取瘥止。

　　又升麻散，主口疮方。

　　升麻（六分） 黄柏上二味捣末，以绵裹含之。

　　卷第二十二

　　口疮久不瘥方二首

　　千金疗口疮不瘥，入胸中生疮，三年以上不瘥方。

　　蔷薇根浓煮汁，含之，又稍稍咽之，三日三夜瘥，冬取根，夏取茎叶。

　　又方以角蒿灰涂之，一宿知，二宿瘥，勿咽汁，取瘥为度。

　　又论云：凡患口疮及齿，切禁油面酒酱醋腻，干枣，瘥后七日断之弥佳。若不久慎，寻手即发，发而更疗，其瘥稍迟，慎之慎之。蔷薇根角蒿为口疮之神药，人皆不知之。

　　卷第二十二

　　口吻疮方四首

　　病源足太阴为脾之经，其气通于口，足阳明为胃之经，手阳明为大肠之经。此二经并夹于口，其腑脏虚，为风邪湿热所乘，气发于脉，与津液相搏，则生疮，常湿烂有汁，世谓之肥疮千金疗口吻疮方。

　　楸白皮及湿贴之，数易取瘥。

　　又方掘经年葵根欲腐者弥佳，烧灰以敷之。

　　又方白杨枯枝铁上烧一头，取热涂之。本方云疗燕吻又方以新炊饭了，甑唇及热熨之三十下，三两度瘥止。

　　卷第二十二

　　口干燥方五首

　　删繁疗口热干燥，甘草丸方。

　　甘草（六分炙） 人参（六分） 半夏（六分洗） 乌梅肉（六分） 枣膏（十分）

　　上五味，捣筛四味，枣膏相和，入蜜丸如弹子，含之瘥。（千金同分两小异）

　　千金疗口干，除热下气方。

　　石膏（五合碎）

　　上一味，以水三升，煎取二升，入蜜二升，煮取二升，去滓，稍稍含咽之，瘥止。

　　又口干方。

　　猪肪脂鸡子大，擘纳醋半升渍一宿，绞汁服之，取瘥为度。

　　又方酸枣一升（去核） 酸石 榴子（五合） 干葛（三两） 乌梅（五合去核） 麦门冬（四两去心覆盆子（三合） 甘草（炙） 栝蒌（三两）

　　上八味捣，以蜜丸含如枣核大，润为度。

　　张文仲主口干方。

　　干枣肉（三两） 甘草（炙） 杏仁 乌梅（二两）

　　上四味捣，以蜜和丸如枣核含，以润瘥止。

　　卷第二十二

　　口臭方九首

　　千金疗口中臭方。

　　桂心 甘草 细辛 橘皮（各等分）

　　上四味捣筛，以酒服一钱匕，瘥止为度。

　　又方甘草（五两） 芎 （四两） 白芷（三两）

　　上三味捣筛，以酒服方寸匕，日三，三十日口香。

　　又方浓煮细辛含之，久却吐，甚良。

　　又方橘皮（五分） 桂心（三分） 木兰皮（四分） 芎 （六分一云枣四十个）

　　上四味捣筛，以酒服方寸匕，日再服。（一方无芎 亦可以枣丸含化）

　　又方大豆熬令焦，以醋沃，取汁含之。

　　又方细辛 豆蔻上二味等分，捣末煮，含之甚良。

　　又方栀子 甘草（炙各三分） 细辛（五分） 桂心（二分） 芎 （四分）

　　上五味捣筛，蜜丸，食后服七丸，日再瘥止。

　　又方芎 白芷 橘皮 桂心（各四分） 枣肉（八分）

　　上五味，捣筛四物，以蜜和枣肉为丸，食后服十丸，又含之，以差为度，此方甚验。

　　古今录验疗口臭方。

　　甘草（二两炙） 细辛（二两末）

　　上二味，临卧，三指撮以酒服之。甚良。（千金同）。

　　卷第二十二

　　舌论一首

　　删繁舌者主心，小肠之候也。舌重十两，长七寸，广二寸半，善用机衡，能知五味，凡有所多脾而

　　卷第二十二

　　舌本缩口噤方二首

　　删繁疗舌小肠腑寒应舌本缩，口噤唇青，独活解噤膏方。

　　独活 芎 （各三两） 天雄（一两炮） 防风（一两） 蜀椒（二合） 莽草（十叶）

　　细辛桂心（各一两） 苦李根皮（三两） 猪肪（二升）

