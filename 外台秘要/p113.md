<!-- { "loadSidebar": true } -->
　　昆布（八分洗） 干姜（六分） 犀角（六分屑） 吴茱萸（四分） 人参（八分） 马尾海藻（四分洗） 葶苈子（六分熬） 杏仁（八分去皮尖熬）

　　上八味捣筛，蜜丸如梧子，空腹以饮服。忌生冷、粘食、陈臭等。余忌同前。

　　又疗气妨塞方。

　　昆布（三两洗） 菘萝 通草 柳根须（各三两近水生者）

　　上四味捣筛，蜜丸如弹丸大，以海藻汤浸，细细含之，咽尽勿停。忌举重生嗔忧悲等。

　　又疗瘿细气方。

　　昆布（十二分洗） 马尾海藻（十分洗） 杏仁（八分） 通草 麦门冬（去心） 连翘（各六分） 干姜 橘皮（各六分） 茯苓（八分） 松萝（三两）

　　上十味捣末，以袋盛含之，乃以齿微微嚼药袋子，汁出入咽中，日夜勿停，有问荆加四分佳。忌嗔及劳油腻粘食。（并出第二卷中）

　　深师苏子膏疗气瘿方。

　　腊月猪脂一升 苏子 桂心 大黄 当归 干姜 橘皮 蜀椒汗各三分上八味切，以水六升，煮取二升，去滓，纳猪脂，消尽服瘥。忌生葱。（出第二十九卷中）

　　崔氏云凡水瘿气瘿可瘥，石瘿不可治疗气瘿方。

　　平旦手挽瘿令离项，掐其下根，脉断愈。一日一度掐，易愈者七日，如难瘥者三七日愈又方昆布（二两洗） 海藻（二两洗） 龙胆草（一两） 马刀（半两炙） 海蛤（半两研）

　　大黄（一分） 熏黄（半两）

　　上七味捣，蜜丸如梧子大，破除日以绵裹一丸含咽津，朝暮空腹服。忌五辛、猪肉。

　　又方海藻（二两洗）

　　上一味以淳酒四升渍二宿，漉去滓，细细暖含咽之，尽即更造，取差为度。（范汪同并出第四卷中）

　　必效主气瘿方。

　　白头翁（半两） 昆布（十分洗） 海藻（七分洗） 通草（七分） 玄参 连翘（各八分） 桂心（三分） 白蔹（六分）

　　上八味捣筛，蜜丸如梧子五丸。若冷用酒服禁蒜、面、猪、鱼、生葱。（出第五卷中）

　　古今录验疗瘿有在咽喉初起，游气去来阴阳气相搏，遂停住喉中前不去，肿起如斛罗，诸疗不瘥。小麦汤方。

　　小麦（三升） 昆布（二两洗去咸） 浓朴（炙一两） 橘皮 附子（炮） 海藻（洗各二两）

　　生姜（五两） 半夏（洗五两） 白前（三两） 杏仁（一百枚去尖皮）

　　上十味切以水一斗，煮取三升半，分五服。相去一炊顷。忌猪肉、饧、羊肉、冷水。（出第四十一卷中）

　　卷第二十三

　　五瘿方八首

　　深师五瘿丸方。

　　取尘靥以酒渍，炙干，再纳酒中更浸，炙令香，咽汁，味尽更易，十具愈。（千金翼同出第二十九卷中）

　　范汪疗五瘿方。

　　昆布（三两洗） 海蛤（二两研） 松萝（二两） 海藻（三两洗） 通草 白蔹 桂心（各二两）

　　上七味作散，酒服方寸匕，日三。（千金翼同出第四十二卷中）

　　千金疗石瘿劳瘿泥瘿忧瘿气瘿方。

　　海藻（洗） 龙胆草 海蛤（研） 通草 昆布洗 石（烧） 松萝（各三分） 小麦曲（四分熬） 半夏（洗二分）

　　上九味作散，酒服方寸匕，日三。禁食鱼、猪肉、五辛、生菜、羊肉、饧。十日知，二十日愈。

　　又方菖蒲（二两） 海蛤（研一两） 白蔹（一两） 海藻（洗一两） 松萝（一两） 桂心（一两）

　　到桂草（一两）

　　上十二味捣作散，以羊牛髓和为丸如梧子，日服三丸。忌羊肉、生葱等。（翼同）

　　又方小麦面（一升） 特生 石（一斤烧） 海藻（一斤洗）

　　上三味，以陈酢一升，渍小麦面，曝干更渍令酢尽干，各捣下筛，每服两方寸匕，日四五服，含乃咽之。忌同前，及大诵大语，吹火用气。（翼深师用小麦面一斗余同并出第二十五卷千金翼五瘿方。

　　海藻（一两洗） 昆布（洗） 半夏（洗） 细辛 土瓜根 松萝（各一两） 白蔹 龙胆草（各二两） 海蛤（二两） 通草（二两）

　　上十味作散，酒服方寸匕，日再。忌羊肉，余忌同前。

　　又方昆布（二两洗）

　　上一味切如大指，酢渍，含咽汁，尽愈。

　　又方海藻（一斤） 小麦面（一斤）

　　上二味，以陈酢一升溲面，曝令干，复渍，令酢尽作散，酒服方寸匕，日三。忌怒。（出第十一卷中）

　　卷第二十三

　　灸瘿法一十三首

　　千金灸诸瘿法。

　　灸肩 左右相宛宛中，男左十八壮，上十七壮，女上十八壮，左十七壮，再三以瘥止。

　　又法灸风池百壮，风池夹项两边，两穴两耳上发际中。（通按此条千金圣济作灸风池百壮又灸两耳后发际百壮乃是两条然明堂无发际穴）

　　又法灸大椎百壮，两边相去各一寸半，小下垂，各三十壮。

　　又法灸颈冲，颈冲在伸两手直向前，令臂着头，对鼻所住处灸之，各随年壮。凡灸五处九穴（九又瘿上气并短气方。

　　灸肺俞一百壮。

　　又瘿上气胸满法。

　　灸云门五十壮。

　　又瘿恶气方。

　　灸胸堂百壮。

　　又瘿恶气法。

　　灸天府十五壮。

　　又瘿劳气法。

　　灸冲阳，随年壮，在肘外屈横文头是。（据此是曲池穴冲阳在足跌上五寸）

　　又疗瘿法。

　　灸天瞿三百壮，横三间寸灸之。

　　又瘿气面肿法。

　　灸通天五十壮，在耳上二寸。

　　又灸瘿法。

　　灸中封，随年壮，在两足跌上曲尺宛宛中。（并出第二十五卷中）

　　又灸瘿法。

　　灸耳后发际，有一阴骨，骨间有一小穴，亦有动脉，准前灸，大效，以上穴所在，具三十九卷明堂中。（出第六卷中）

　　卷第二十三

　　瘤方三首

　　肘后云皮肉中忽肿起，初如梅李，渐长大，不痒不痛，又不坚强，按之柔软，此血瘤也。不瘿家深师疗瘤脂细瘤方。

　　吴茱萸（一分） 矾石（烧） 芎 当归 大黄 黄连 芍药 白蔹 黄芩（各二分）

　　上九味合捣下筛，和鸡子涂着细故熟布上，随瘤大小薄浓贴之，燥辄易之，着药当熟作脓脂，细细从孔中出，探知脓血尽着生膏，若脓不尽复起故也。生肉膏方如下。

　　又生肉膏疗痈瘤溃漏，及金疮百疮，悉疗之方。

　　真当归 附子（炮） 甘草 白芷 芎 （各一两） 薤白（一两） 生地黄（三两）

　　上七味 咀，以猪膏三升半合微火煎白芷地黄，去滓，稍以敷疮上，日三良。（千金并同出第二十九卷中）

　　千金云：凡肉瘤勿疗，疗则杀人，慎之慎之。（出第二十五卷中）

　　千金翼疗瘤病方。

　　獐鹿二种肉，割如浓脯，火炙令热，拓掩，可四炙四易，痛脓便愈，不除更炙新肉用之良。（出第二十四卷中）

　　卷第二十三

　　白瘤及二三十年瘤方三首

　　千金翼白瘤方。

　　先极搔刮，以绳缚之即愈，又取东向木空中水，热刮瘤上洗之，日三，即愈。

　　又方白矾 硫黄（等分）

　　上二味末，以酢和封上。（并出第二十四卷中）

　　千金陷肿散，主二三十年瘤瘿，及骨瘤石瘤肉瘤脓瘤血瘤。或大如杯盂升斗，十年不瘥，致有漏溃，令人骨消肉尽，或坚或 或渍，令人惊惕，寐寤不安，体中掣缩，愈而复发，疗之方乌贼鱼骨（一分） 白石英（二分） 石硫黄（一分） 紫石英（二分） 钟乳（三分研） 干姜（一两） 丹参（三分） 琥珀（一两研） 大黄（一两） 附子（一两炮） 胡燕屎（一两）

　　上十一味为散，贮以韦囊，勿令泄气。若疮湿即敷之。若疮干无汁者，以猪膏和敷，日三四，以干为度。若汁不尽者，至五剂十剂止，勿措意不作也，着药令人不疼痛，若不消，加芒

　　卷第二十三

　　喉痹方二十一首

　　病源喉痹者，喉里肿塞痹痛，水浆不得入也，人阴阳之气出于肺，循喉咙而上下也，风毒客于喉间，气结蕴积而生热，故喉肿塞而痹痛，脉沉者为阴，浮者为阳。若右手关上脉阴阳俱补养放两广济疗喉痹急疼，闷妨不通方。

　　马兰根（切一升） 升麻（三两） 瞿麦（二两） 射干（十两） 犀角（二两屑） 通草（二两） 玄参（三两）

　　上七味切，以水八升，煮取二升，去滓，细细含咽，一日令尽，得破脓。慎热面、炙肉、蒜。

　　又疗喉痹方。

　　马蔺子（八分） 牛蒡子（六分）

　　上二味捣为散，每空腹以暖水服方寸匕，渐加至一匕半，日再。（并出第二卷中）

　　肘后疗喉痹者，喉里肿塞痹痛，水浆不下入，七八日即杀人，疗之方。

　　巴豆（一枚开其口）

　　上一味，以绵裹极坚，令有绳出外，以巴豆纳鼻中，随肿左右，时时吸气，半日许即瘥，无巴豆，用杏仁以塞耳如之。（文仲范汪同）

　　又方熬杏仁熟捣，蜜丸如弹子，含咽其汁，亦可捣杏仁末。帛裹含之。（短剧文仲备急范汪同）

　　又方矾石一两，水三升渍，洗手足。

　　又方生地黄汁二升，蜜二升，合微火煎之，取二升，稍稍含之。

　　又方射干 当归（各三两）

　　上二味切，以水三升，煮取一升，稍稍含之，吐去更含。

　　又方剥葫塞耳鼻孔，日再易之，有效。

　　又方菖蒲根嚼，烧秤锤令赤，纳一杯酒中，沸止饮之。（文仲备急同）

　　又疗喉痹方。

　　射干一片含咽汁。

　　又方升麻断含之，喉塞亦然。

　　又方桔梗（三两）

　　上一味，切，以水三升，煮取一升，顿服之。忌猪肉。

　　又方取芥子捣碎，以水及蜜和滓，敷喉下，燥辄易。

　　又敷用神效方。

　　桔梗 甘草（炙各一两）

　　上二味切，以水一升，煮取服，即消，有脓即出。忌猪肉、海藻菘菜（备急同）

　　又疗垂死者方。

　　捣马蔺根一握，少以水绞取汁，稍稍咽之，口噤以物拗灌之，神良。

　　古今录验鸡子汤疗喉痹方。

　　半夏末（方寸匕）

　　上一味，开鸡子头去中黄白，盛淳苦酒令小满，纳半夏末，着中搅令和鸡子，着刀子令稳，炭上令沸，药成，置杯中，及暖稍咽之，但肿即减。忌羊肉饧。（肘后文仲同此与仲景苦又疗喉痹塞射干丸方。

　　射干（二两） 豉（三合） 芎 杏仁（去尖皮各一两） 犀角（一两屑） 升麻（二两） 甘草（一两炙）

　　上七味捣下筛，蜜和丸含之，稍稍咽津，日五六。忌海藻、菘菜。

　　又射干汤，疗喉痹，闭不通利而痛，不得饮食者。若闭喉并诸疾方。

