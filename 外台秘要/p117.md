<!-- { "loadSidebar": true } -->
　　先以泔清温洗，以绵拭之，取葵叶微火暖贴之，引脓，不过三二百叶，脓尽出即肉生，王丞频用大奇效。

　　卷第二十三

　　腋臭方三十七首

　　病源人腋下臭，如葱豉之气者，亦言如狐狸之气者，故谓之狐臭。此皆血气不和蕴积，故气臭。（出第三十一卷中）

　　肘后疗人体及腋下状如狐 气，世谓之胡臭方。

　　炊甑饭及热丸以拭腋下臭，仍与犬食之，七日一，如此即瘥。（文仲备急同）

　　又方煮鸡子两枚，熟去壳，及热各纳腋下，冷弃之三路口。

　　勿反顾，三为之。（又仲备急并同）

　　又方烧好矾石末，绢囊盛之，常以粉腋下，不过十度。（短剧集验文仲备急同）

　　又方青木香（二两） 附子（一两） 矾石（半两烧） 白灰（一两半）

　　上四味细末，着粉腋下，汗出因以粉之，亦瘥。

　　又方青木香（一斤） 锻石（半斤熬）

　　上二味，常以粉身亦瘥，并捣末传之。

　　又方干姜 胡粉 白灰（等分）

　　上三味合作末，粉之。（范汪同并出第五卷中）

　　千金疗狐臭漏腑，有天生狐臭，有为人所染臭者，天生者难疗，为人所染者易瘥，然须三年敷白矾散勿止，并服五香丸，乃可得瘥，勿言一度敷药即瘥，止可敷药时，暂得一度差耳。凡狐臭人，通忌食芸苔五辛，疗之终身不瘥，狐臭方。

　　辛夷 芎 细辛 杜蘅 本（各三分）

　　上五味 咀，以苦酒渍之一宿，煎三日，取汁敷之，以瘥为度。短剧集验必效范汪同五香丸，主口臭及身臭，止肿痛。散血气方。

　　豆蔻子 丁香 藿香 白芷 青木香 当归 桂心（各一两） 零陵香（一两） 甘菘香（二分） 香附子（二两） 槟榔（二枚）

　　上十一味捣下筛，蜜丸如大豆，日三夜一，时含之咽津，五日内口香；十日身香；二七日衣被香；三七日下风人闻香；四七日静洗手水落地香；五七日把他人手亦香。禁五辛，下气去臭第一。（出第六卷中）

　　又锻石散主胡臭方。

　　青木香 枫香 丁香 薰陆香（各二两） 阳起石 橘皮（各三两） 矾石（四两烧） 石灰（一升熬）

　　上八味捣下筛，以绵作篆子，粗如四指，长四寸，展取药着上，即以绢囊盛之，系着臂，先以布拭揩令痛，然后夹之。

　　又方水银胡粉面脂研和敷之，大验。（救急同）

　　又方辛夷 细辛 芎 青木香上四味等分，捣下筛作散，熏毕粉之。

　　又方伏龙肝作泥敷之良。

　　又方牛脂和胡粉三合，煎令可丸，涂腋下，一宿即愈。（集验同）

　　又方三年苦酒和锻石敷之。

　　又方赤铜屑以酢和银器中，炒极热，以布裹熨腋下，冷复易，瘥止。

　　又方附子（炮） 锻石（熬） 青木香（三两） 矾石（三分烧） 米粉（一升）

　　上五味捣筛，常粉之。

　　又方马齿草（一束）

　　上一味捣碎，以蜜和作团，以纸裹之，以泥糊纸浓半寸，曝干，以火烧熟破取，更以少许蜜和使热，勿令冷，先以生布揩之，夹药腋下，痛久忍不能得，然后以手中勒两臂瘥。（出第二十五卷中）

　　崔氏疗胡臭有效方。

　　先用泔清净洗，又用清酢浆水净，洗讫微揩使破，取铜屑和 酢热揩之，不过三四度瘥。

　　又方胡粉 铜青上二味等分研，以人乳和涂腋下。若成疮且停，疮差又涂，以瘥为度。（出第四卷中）

　　张文仲疗胡臭，若股内阴下常汗湿且臭，或作疮者方。

　　但以胡粉一物粉之即差。常用大验。（备急同）

　　又隐居效验胡臭方。

　　鸡舌香 藿香 青木香 胡粉（各二两）

　　上四味捣散作粉，绵裹纳腋下，常敷即瘥。（备急同出第七卷中）

　　救急疗腋臭方。

　　铜屑（一升） 锻石（三升熬）

　　上二味合和囊盛粉之，有汗便粉之。

　　又方甘草（炙） 松根白皮 甘瓜子 大枣（各四分）

　　上四味为散，食后服方寸匕，日三。（出第三卷中）

　　又方鸡屎 白矾石（熬令汁尽） 黄矾（熬） 附子（炮） 木兰皮 青木香（各一大两）

　　上六味捣为散粉之，又石龙衣一大两，蛇蜕皮是也，以子日夜半烧为灰，服之。

　　又方常以盐绿和酽酢涂之一遍，一年再涂永除，以胡粉和水银，和令相入，涂腋下，十日以来无气。（出第八卷中）

　　又方黄矾 细辛 芎 （各二两） 雄黄（一两）

　　上四味捣下筛为散，先以泔清洗腋，拔去毛令血出，以粉腋下。（出第九卷中）

　　必效疗腋臭方。

　　好 砂（二两） 好白矾（熬） 蜜陀僧（各三两） 酢酪（二两） 胡粉（二分） 金屑（八分） 铅锡 生铜屑（各二分）

　　上八味并研令细，酢一升，新铜器中盛药，密封其口，二七日，看上青绿色郁郁然，其药即成，还须研令极细，至用时若干，更以好酢和药，以涂病处。若有毛，先拔去以锻石水净洗，拭使干，以生布揩令微赤，可作疮，一日一涂洗，远不过十日，即待腋疮瘥讫，更取铜屑细研成粉，粉病处，日五六即止，病瘥，终身不得带麝香，食胡荽。

　　又方取五月五日承露百草阴干，火烧为灰，用井华水和灰为团，重火炼如 灰色，炼讫，即以酢和为饼，浓如掌大小径二寸以来，即于两腋下挟即易。夹时一身连头并闷，二日后，若病不瘥，复着药，微发亦不甚臭，还依法疗之，永断。

　　又金错屑涂法。

　　金错屑（一铢） 银错屑（一两） 赤铜屑 香附子 胡粉 钱错屑（各一两） 三年醋（三升）

　　上七味以羊酪一升，于铜器中煮得二沸，以用涂之。

　　又方三年 酢（二升） 碎铜（一斤） 盐（半合） 灰（二合）

　　上四味浸药，搅药色青，即涂腋下，日三四，涂三日小愈，一月全瘥。

　　又方大铜钱（二七文） 白梅（二七个） 盐（一升）

　　上三味以五月五日水一升，共置瓶子，裹挂户上，百日毕可取用涂，不得妇人为涂药，食粘食蒜发。

　　又方以酢五合纳铜器中，以钱十四文，胡粉五铢居中，泥头七日后，以粉十铢和之讫，去腋下毛，日再敷之，合药勿令人见，秘之。

　　又方以首子男儿乳汁浸盐，研铜青，拔去毛使血出，涂瘥。

　　又方醋浸青木香，置腋下夹之，即愈。

　　又方钱（三七文） 胡粉（三两） 马齿草（鹿茎三两） 青木香（二两） 大酢（半升）

　　上五味切，先以醋渍钱五六日，然后总渍诸药一物煮五六沸，置 器中，先以锻石汁洗病处，拭干讫，涂之，以瘥为度。（并出第三卷中）

　　古今录验疗胡臭，青羊脂粉方。

　　胡粉 铜青（等分）

　　上二味，先以盐汤洗两腋下，及着药且淋洗，又以青羊脂和敷数日瘥。

　　又钱汁敷方。

　　钱（二七文）

　　上以矿石磨令平，以夹腋下，神良。（范汪同并出第三十卷中）

　　卷第二十三

　　漏腋方三首

　　病源腋下常湿，仍臭生疮，谓之漏腋，此亦是气血不和，为风邪所搏，津液蕴瘀，故令湿臭。（出第三十一卷中）

　　集验疗漏腋，腋下及足心手掌阴下股里，常如汗湿致臭。

　　六物胡粉敷方。

　　干枸杞根（半两） 胡粉（一两） 干商陆根（一两） 滑石（一两） 干蔷薇根（半两） 甘草上药捣下筛，以苦酒和涂腋下，当微汗出，易衣复涂，着药不过三敷便愈，或更发复涂之，不可多敷，伤人腋，余处亦涂之。（短剧文仲备急范汪同出第九卷中）

　　经心录漏腋方。

　　正朝旦以小便洗。（文仲备急集验短剧范汪千金同）

　　又方捣马齿草腋下夹之，令燥后复易之，先用雌黄锻石等分，合水煎一两沸如泥，泥之毛落，然后涂诸药良。（并出第五卷中）

　　卷第二十三

　　七孔臭气方三首

　　千金疗面目口齿七孔臭方。

　　沉香（五两） 甘草（二两炙） 白瓜瓣（半升） 芎 （二两） 丁香（五两）

　　本（二两）

　　上八味捣下筛，蜜丸，食后含如小豆五粒，日三，秘不传。久服令人举体皆香。（救急同出第六卷中）

　　救急疗人七孔臭气方。

　　甘草（五分炙） 芎 （四分） 白芷（三分）

　　上三味作散下筛，食后饮服方寸匕，日三。

　　又方瓜子仁（一分） 芎 本 当归 杜蘅（各一两） 细辛（二分） 防风（一分）

　　上七味捣下筛，食后温水服方寸匕，日三。

　　卷第二十三

　　令人体香方四首

　　肘后令人体香方。

　　白芷 薰草 杜若 杜蘅 本（等分）

　　上五味末之，蜜和，旦服如梧子三丸，暮服四丸，三十日足下悉香。（文仲备急范汪同）

　　又方甘草（炙） 瓜子 大枣 松根皮（等分）

　　上四味捣下筛，食后服方寸匕，日三，二十日觉效，五十日身体并香，百日衣服床帏悉香。（文仲备急范汪千金同）

　　又方瓜子仁 芎 本 当归 杜蘅 细辛（各二分） 白芷 桂心（各五分） 甘草（二分炙）

　　上九味捣下筛，食后服方寸匕，日三，五日口香，二十日肉香。（文仲备急同出第五卷中）

　　千金疗诸身体臭方。

　　竹叶（寸两） 桃白皮（四两）

　　上二味，以水一石二斗，煮取五斗，浴即香。（出第六卷中）

　　卷第二十三

　　杂疗汗出不止方一十首

　　集验疗止汗粉药方。

　　牡蛎（二两熬） 附子（半两炮） 麻黄根（二两）

　　上三味捣筛，以白粉一升和合粉汗，汗止。忌猪肉。

　　又汗后遂漏不止，其人恶风，小便难，四肢微急，难以屈伸。

　　桂枝加附子汤方。

　　大枣（十三枚擘） 附子（一枚炮） 桂心（三两） 芍药（三两） 生姜（三两） 甘草（二两炙）

　　上六味切，以水七升，煮取三升，温服一升。（延年同此本张仲景伤寒论方）

　　千金止汗方。

　　青松叶（一斤）

　　上一味捣令汁出，清酒一升渍二宿，近火一宿，初服半升，渐至一升，头面汗即止。（出第八卷中）

　　延年泽泻汤，疗大虚烦躁。止汗治气方。

　　泽泻 茯苓（各二两） 牡蛎（熬） 白术（各一两） 生姜（半升）

　　上五味切，以水八升，煮取二升，分服一升，日再服。

　　又都梁散，疗汗出如水，及汗出衄血，吐血，小便血。殆死方。

　　都梁香（二两） 紫菀 人参 青竹茹 苁蓉（各一两） 干地黄（二两熬令燥）

