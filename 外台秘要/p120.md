<!-- { "loadSidebar": true } -->
　　千金翼论曰：一切痈疽，皆是疮痕根本，所患痈之后，脓汁不止，得冷即是鼠 ，是以漏方次之，大须急救之。

　　马齿草（五升切） 槲白皮（一斤水五升煮取一升澄清） 麝香（半脐干之仍研作末） 杏仁（半升油煎令黑捣如膏）

　　上四味，以瓷器贮之，合和，以三四重绵密系口，病已成疮者，以泔清净洗拭干，剪作贴子，涂药贴着疮上，日三易。若未作疮，如作瘰 子者，以艾一升，熏黄如枣大，干漆如枣大，末之，釜月下土三味并末和，艾作炷灸三七壮。（本方疗鼠 出第二十三卷中）

　　又主疖肿方。

　　生椒末，曲末，釜月下土末之，以大酢和敷之。（并出第二十四卷中）

　　卷第二十四

　　附骨疽方八首

　　千金诊附骨疽法，凡附骨疽者，无故附骨成脓。故名附骨疽，喜着大节解中，丈夫产妇喜着洪肿便觉遍身又凡人身体患热，当风取凉，风入骨解中，风热相搏，便成附骨疽，其候嗜眠沉重，忽忽耳鸣，又秋夏露卧，为冷所折，风热伏结而作此疾，急者热多风少，缓者风多热少，小儿未知又凡骨疽者久疮不瘥，瘥而复发，骨从孔中出，名为骨疽方。

　　以猪胆和楸叶捣封之。

　　又方捣白杨叶下筛敷之。

　　又方穿地作坑，口小里大，深三尺，取干鸡屎五升，以艾及荆叶和之，令可燃火，令烟出，纳疽孔坑中，以衣拥坑口勿泄烟，半日许，当有虫出。

　　又痈疽败及骨疽方。

　　末龙骨，粉疮四面浓二分。

　　又方用自死虾蟆一枚，头发一把，以猪膏一片半，纳二物煎之，消尽下之，欲冷，纳盐一合搅和，以膏着疮中，日一易，虫出如发，虫尽愈。

　　又骨疽百方疗不瘥方。

　　可疮上以艾灸之，三日三夜，无不愈也。（并出第二十三卷中）

　　备急若骨疽积年，每一年一发，汁出不瘥方。

　　取胶熬捣末，粉勃疮上，及破生鳢鱼以 之，如食顷，刮视其小虫出，更洗更敷，虫出尽止。（备急文仲同）

　　又疗疽疮骨出方。

　　黄连 牡蛎（各二分熬）

　　上二味末，先以盐汤洗以粉之。（文仲同出第四卷中）

　　卷第二十四

　　瘭疽方一十六首

　　集验论胸中痛少气，急入暗中，以手掩左眼，竟视右眼见光者，胸中结痈也，若不见光，瘭疽内发，若吐脓血。此不疗之疾，宜以灰掩脓血上，不尔，着傍人也，又齿间臭热血出，是作瘭千金瘭疽论说曰：瘭疽者，肉中忽生点子如豆粒，小者如黍粟，剧者如梅李，或赤黑青白不烂坏上，若犀呼作作黯推出成此急同刘涓子疗瘭疽侵淫广大，羊髓膏方。

　　羊髓（二两） 大黄 甘草（炙） 胡粉（各二两）

　　上四味 咀，以猪膏二升半，合煎微火，三上三下，绞去滓敷，日四五。（深师云兼疗赤黑烂坏成疮出第五卷中）

　　千金疗瘭疽着手足肩背，累累如米起，色白，刮之汁出，愈复发方。

　　黄 （六分） 款冬花（二分） 升麻（四分） 附子（一分炮） 苦参（一分） 赤小豆（一分）

　　上六味下筛，酒服半钱匕，渐增至一钱，日三服。（范汪方无苦参有赤小豆）

　　又方虎粪白者以马尿和之，曝令干，烧灰粉之。（翼同）

　　又方胡粉 青木香 龙骨 滑石（各二两）

　　上四味下筛，以米粉一升和之，稍以粉之，日四五。

　　又方灶室尘 灶突中墨 灶釜底土（各一升）

　　上三味合研令匀，以清水一斗，煮三沸，取汁，洗疮，日二三度。

　　又凡瘭疽手足肩背，忽累累如赤小豆，刺之汁出者是，疗之方。

　　剥却疮皮，温泔清洗，胡燕窠和百日男子屎涂之。

　　又方熬芜菁子熟捣，绵裹敷之，勿止。（文仲备急附后同）

　　又方熬麻子末摩上，日五六度。

　　又方面和酒敷之。

　　又方鲫鱼三寸长者，乱发如鸡子大，猪脂一斤煎，以成膏涂之。

　　又疗瘭疽秘方，世所不传，神良无比。

　　射干 甘草（炙） 升麻 枳实（炙各二两） 大黄（十分） 麝香（二分研） 干地黄（二两） 犀角（六分屑） 前胡（三两本方云三分）

　　上九味切，以水九升，煮取三升，分三服，瘥止，不限剂数。（翼同深师加黄芩十分余同）

　　又瘭疽漏芦汤方。

　　漏芦 白蔹 黄芩 麻黄（去节） 白薇 枳实（炙） 升麻 芍药 甘草（各二两炙）

　　大黄（三两）

　　上十味切，以水一斗，煮取三升，分三服，无药，单用大黄下之良。（张文仲备急并翼并同）

　　又升麻膏方。

　　升麻 白薇 漏芦 连翘 芒硝（各二两） 黄芩 蛇衔 枳实（各二两炙） 栀子仁（二十枚） 蒴 （四两）

　　上十味切，捣破令细，后以水三升渍半日，以猪膏五升煎，水气竭，去滓，敷诸丹毒皆用，及热疮肿上，并日三易之。

　　升麻 汤方。

　　升麻 漏芦 芒硝（各二两） 栀子（二十枚） 黄芩（三两）

　　上五味切，以水一斗，合蒴 五两，煮取七升。冷 诸丹肿上，常令湿，内宜服漏芦汤，甚佳。

　　又疮瘭疽侵淫多汁，日就浸大。胡粉散方。

　　胡粉（二分熬） 黄连（三分） 甘草（三分炙） 茹（二分）

　　上四味下筛，以粉疮上，日三。（翼文仲备急深师同并出第二十三卷中）

　　千金翼薄 汤，主瘭疽侵淫，欲作未成，或如桃李核，或如鸡子赤 方。

　　甘草（炙） 黄芩 大黄 黄连 当归 芒硝（各两）

　　上六味切，以水一斗，煮取三升，绞去滓，铛中下芒硝一沸，搅之。贴布帛中，以 肿上，数百遍。（刘涓子深师同出第二十三卷中）

　　卷第二十四

　　缓疽方四首

　　集验论有缓疽者，初结肿形似痈，回回无头尾，其色不异，但痛深有根核，又与皮肉相亲着俱烂小豆时不薄升升麻茹取欲生散。

　　范汪飞黄散，疗缓疽恶疮，食恶肉方。

　　取丹砂着瓦盆，南雌黄，着中央磁石，北曾青，东白石英，西 石，上石膏，次钟乳，下雄黄，覆云母，薄布下，各二两，先捣筛瓦盆中，以一盆覆上羊毛泥令浓，作三隅灶，烧之以又疗缓疽，以飞黄散食恶肉令尽，作土灶熏之方。

　　雄黄（一两） 鸡白屎（一两） 藜芦（一两） 丹砂（一两） 干鳗鲡鱼（一两）

　　上五味捣下筛，青布裹之，熏经三日乃止，止毕，要以蛇衔膏摩之良。（简范汪方无蛇衔膏崔氏方附于后并出第三十一卷中）

　　崔氏蛇衔膏，疗痈肿瘀血，产后血积，耳目暗等，牛领马鞍疮方。

　　蛇衔（一两） 大黄 附子（去黑皮） 芍药 当归 细辛 黄芩 大戟 椒（去目） 莽草上十二味并切之，以苦酒淹之一宿，以不中水成炼猪膏二升，龙衔藤一两，合膏，煎名龙衔膏，今又有龙草，似蛇衔而叶大耳，亦有取其根合煎者，亦名龙衔膏。（出第二卷中）

　　短剧疗缓疽，初作即以小豆薄涂之，亦消也。（出第十卷中）

　　卷第二十四

　　发背方四十一首

　　（其乳石发背自有正方在第三十八卷中具述）

　　千金论曰：凡发背皆由服饵五石，寒食更生散所致，亦有单服钟乳而发者，又有生平不服诸石而自发背者。此是上代有服之者，其候率多于背两胛间，起初如粟米大，或痛或痒，仍作赤色，人皆初不以为事，日渐长大，不过十日，遂至不救，其临困时，方圆径三四寸，高一寸，疮有数十孔，以手按之，诸孔之脓皆反出，寻即失音不言。所以养生者，小觉背上痛痒有异，即取净土冷水和泥捻作饼子，径一寸半，浓二分以粗艾大作炷灸泥上，贴着疮上灸之，一炷一易饼子。若粟米大时，可灸七饼即瘥，若榆荚大，灸二七炷即瘥，至钱许大，日夜灸不住乃瘥，并服五香连翘汤，及铁浆诸药攻之，乃愈，又常以冷水射之，渍冷石熨之，日夜勿止，待瘥，住手，此病忌面酒肉五辛等，亦有当两肾上发者。

　　又论曰凡服石人皆须大劳役，四体无得自安，如其不尔，多有发动，亦不得遂便恣意取暖，称适已情，必须违欲以取寒冻，虽当时不宁，于后在身多有所益，终无发动之虑。

　　又发背方。

　　凡肿起于背胛中，头白如黍粟，四面相连，肿赤黑，令人闷乱者，名发背也。即禁房，慎蒜面，不速灸治，即入内杀人，灸当疮上七八百壮，有人不识，多作杂肿疗之皆死。

　　又方取乱发灰酒服方寸匕。

　　又方以三年酢滓，微火煎，令调和牛脂封上，日一易。

　　又方取狗牙灰酢和敷之。

　　又方取猪羊脂封之，亦疗发乳。

　　又方以蛇头灰水和敷之。

　　又方饮铁浆三升，下利为佳。

　　又方以鹿角灰酢和涂之。古今录验同又方烧古 末之如粉，鸡子白和敷上，日三，即瘥止。

　　又发背及痈疽溃漏，并未溃毒肿方。

　　栝蒌 榆皮 胡燕窠 鼢鼠土女人月水布洗取汁上五味并须等分，以月水汁和如泥，封肿上，干即易之。溃者四面封，已觉即封，从一日至五日，令瘥。（翼同）

　　又疗痈疽溃漏发背，及小小瘰 ，李根散方。

　　李根 半夏（洗） 栝蒌（各一升） 甘草（二两炙） 葛根（三两） 桂心（四两） 当归（二两） 通草（一两） 芎 （一两半） 白蔹（一两） 桔梗（二两） 浓朴（炙） 黄芩（各一两）

　　芍药（四两） 附子（一两炮）

　　上十五味为散，酒服方寸匕，日三，疮大困者，夜再服，有患发背骨出，身有三十余痈疖，服此瘥。忌羊肉、饧、海藻、菘菜、猪肉、冷水、生葱。（范汪同）

　　又治诸虚不足，发背痈疽经年，瘥后复发，或由大风聚结毒瓦斯，在内闭塞，夏月已来，出攻于背，久不疗，积聚作脓血。为疮内漏大内塞排脓散方。

　　山茱萸 五味子 茯苓 干姜（各六分） 当归（四分） 附子（二分炮） 肉苁蓉（八分）

　　石斛（五分） 菟丝子（三分酒渍） 巴戟天（八分） 瞿麦（三分一云地麦地肤地肤子也）

　　远志（八分去心） 人参（五分） 甘草（五分炙） 麦门冬（八分去心） 石苇（四分） 芎（四分） 芍药（五分） 干地黄（八分） 桂心（五分）

　　上二十味为散，酒服方寸匕，日三夜一，稍加至两匕，长服终身不发痈疖。忌同前。

　　又内补散，疗痈疮发背方。

　　蜀升麻 黄芩 人参（各二分） 干姜 白蔹 桂心 甘草（炙） 附子（炮） 防风（各一两） 芎 （一两） 赤小豆上十一味为散，酒服方寸匕，日三夜再。（一云蜀椒非）

