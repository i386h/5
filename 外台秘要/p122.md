<!-- { "loadSidebar": true } -->
　　以香豉三升，少与水和，熟捣成强泥，可肿作饼，浓三分，已有孔勿覆孔，可肿上布豉饼，艾列其上灸其豉，使温温热而已，勿令破肉也其热痛急易之，痈疽当减便得安，或一日二日灸之。若先有疮孔，孔中汁出即差。（备急文仲并翼同）

　　又痈肿发背初作，及经十日以上，肿势 热，毒瓦斯猛盛，日夜疼痛，百药不治者方。

　　鸡子（一枚） 新出狗屎（如鸡子大）

　　上二味搅令调和，微火熬之，今稀稠得所，捻作饼子，肿头坚处贴之，以纸粘贴，以绵抹之止。

　　仪注千金翼诸痈肿发背，及痈疖已溃烂疼痛方。

　　蒸糜谷更递熨之，当即愈。（一云蔷薇谷更炙熨之）

　　又连翘五香汤，主一切恶核疮肿方。

　　连翘 射干 升麻 独活（各二两） 桑寄生（二两） 通草（二两） 大黄（三两） 丁香（一两） 青木香（二两） 沉香（二两） 薰陆香（二两） 麝香（三两）

　　上十二味 咀，以水九升，煮减半，内竹沥二升，煮取三升，分三服，未瘥，中间常服佳。

　　又五香汤，主恶气毒肿方。

　　沉香 青木香 丁香（各一两） 薰陆香（一两） 麝香（半两）

　　上五味切，以水五升，煮取一升半，分三服。（集验方用鸡舌香一两不用丁香出第二十四卷中）

　　崔氏疗发背及诸疮，久不瘥有效方。

　　先以甘草汤洗疮，拭极干，乃嚼胡麻敷上，干即易，从旦至日西，去胡麻，乃取黄连末滑石末，中半相和，以敷疮上，数数易，明日又依前敷胡麻及黄连等末，更不须洗疮，不过六又连翘汤，疗患疮肿而渴方。

　　连翘 蜀升麻（各二两） 黄芩（三两） 枳实（二两炙） 干蓝（三两） 芍药（二两） 玄参（二两） 白蔹（二两） 甘草（二两炙） 羚羊角（屑二两） 通草（二两） 黄 （二两） 大黄（三两）

　　上十三味切，以水八升，煮取二升半，分三服，利一两行后，更服去大黄干蓝，即不利忌海藻、菘菜。

　　又犀角饮子方。

　　犀角（三两屑） 羚羊角（三两屑）

　　上二味以水八升，煮取三升，渴即饮，尽更作之，时热恐坏，悬着井底，甚妙。

　　又五香连翘汤，疗恶疮热毒肿，恐恶毒瓦斯入腹，兼取利以泄毒瓦斯方。

　　连翘（三两） 蜀升麻（二两） 薰陆香（二两） 淡竹沥（一升） 麝香（一分研） 青木香（二两） 丁香（一两） 独活（二两） 寄生（三两） 射干（二两） 甘草（二两） 沉香（一两）

　　大黄（四两水一升别渍） 朴硝（二两熬干别内）

　　上十四味切，以水一斗，煮取二升半，绞去滓，然后纳大黄朴硝竹沥，更煮一两沸，去滓，纳麝香，分温三服，服别相去如人行十里久，以得利一二行为度。慎鸡、猪、鱼、蒜、生冷备急葛氏疗始发诸痈疽发背及乳房方。

　　皆灸上百壮，半夏末鸡子白和涂良。姚云：生者神验，以水和涂之。（肘后文仲古今录验短剧并同）

　　又方以酢和墓上土茱萸捣，姜小蒜薄贴并良。（肘后文仲同并出第四卷中）

　　救急疗热毒风丹并发背，犀角膏方。

　　犀角（六分屑） 升麻（十大分） 羚羊角（六分） 栀子仁（二七枚） 薤白（切一升） 吴蓝（八分大蓝亦得） 玄参（六分） 续断 大黄 白蔹 射干 白芷（各六分） 蛇衔（切一升）

　　寒水石（十二分） 黄芩（六分） 慎火草（切一升） 麻黄（六分去节）

　　上十七味，切，以竹沥三升，生地黄汁五合，渍药一宿，纳猪脂二升，微火上煎，十上十下，候白芷黄，膏成，去滓，涂病上。（出第五卷中）

　　文仲疗发背及妇人发乳及肠痈木占斯散方。

　　木占斯 浓朴（炙） 甘草（炙） 细辛 栝蒌 防风 干姜 人参 桔梗 败酱草（各一两）

　　上十味为散，酒服方寸匕，日七夜四，以多为度。病在上当吐，病在下当下脓血，此谓肠痈之疗妇人古今录验疗诸痈疮发背有脓血，当归贴方。

　　当归（一分） 蛴螬（一分） 丹参（一分） 附子（一分炮） 蜡蜜（一分） 栀子（十枚） 桂心（一分） 胶（一分）

　　上八味合煎以贴疮上。（出第二十一卷中）

　　卷第二十五

　　水谷痢方一十首

　　病源水谷痢者，由体虚腠理开，血气虚，春伤于风，邪气留连在肌肉之间，后遇脾胃大肠虚之脏大肠肠也处，入于胃风洞疗脉涩气外成广济疗赤白水谷冷热等痢方。

　　地榆（六分） 白术（五分） 赤石脂（七分研） 浓朴（六分炙） 干姜（六分） 熟艾（四分） 龙骨（七分） 甘草（四分炙） 黄连（十分） 乌梅（六分熬） 人参（六分） 当归（五分）

　　上十二味捣筛为末，蜜丸以米饮汁服二十丸如梧桐子大，日三服，加至三十丸。（出第四卷中）

　　集验论黄帝问曰：人若溏泄下痢者，何也。对曰：春伤于风，夏生溏泄，肠 久风，亦为溏泄也。

　　又疗热水谷下痢。黄连阿胶汤方。

　　黄连 阿胶（炙各二两） 栀子（三十枚） 乌梅（二十枚） 黄柏（一两）

　　上五味切，以水七升，煮取二升半，分为再服神良。（备急同肘后名乌梅汤疗热下 ）

　　又方黄连（一升金色者） 陈米（五合）

　　上二味，以水七升，煮取二升，分再服。（肘后文仲同并出第四卷中）

　　删繁疗中焦热水谷下痢。蓝青丸方。

　　蓝青（汁三升） 黄连（八两） 黄柏（四两） 阿胶（五两） 白术 地榆 地肤子 乌梅肉（各三两）

　　上八味捣筛为散，用蓝汁和，微火上煎取可为丸，丸如杏子大，饮进三丸。（出第四卷中）

　　崔氏疗水谷痢方。

　　干姜（三分） 鸡子（二枚） 小豆（二百粒炒令香） 黄连（三分）

　　上四味，捣筛三味，纳鸡子黄白中，熟搅令相得，微火上炒，令可丸。一服五十丸如小豆大，旦以饮服，瘥即停。（出第三卷中）

　　文仲疗因仲夏热多，令人发水谷痢，肠中鸣转，一泻五六升水方。

　　黄连（去毛） 浓朴（各三两）

　　上二味切，以水三升，煮取一升顿服之。（出第三卷中）

　　必效疗水谷痢方。

　　小豆（一升煮） 腊（二两煮）

　　上三味和，顿服之即愈。

　　又方棕 皮（烧灰）

　　上一味研，以水和服三方寸匕。（并出第二卷中）

　　古今录验疗热水谷下痢方。

　　黄连 阿胶（各二两） 栀子（二十枚）

　　上三味切，以水七升，煮取二升，分为三服。

　　又方黄连 当归 甘草（炙各二两） 酸石榴皮（三两）

　　上四味切，以水三升，煮取一升半，分为三服。（并出第十卷中）

　　卷第二十五

　　水痢方六首

　　广济疗水痢及霍乱，崔氏方同云冷痢，食不消化，及有白脓，日夜无节度，但疑是冷。

　　悉主之方。

　　白石脂 干姜（各八分）

　　上二味捣筛为末，以沸汤和少许面薄糊和药，并手捻作丸如食法，下不止，加干姜八两。忌如常法。

　　又疗水痢腹中气方。

　　茯苓（八分） 白龙骨（八分研） 诃黎勒皮（八分） 黄连（八分） 酸石榴皮（八分）

　　上五味捣筛为末，蜜丸，空心以饮服如梧子大三十丸，日二服瘥止。（出第四卷中）

　　文仲疗水痢百起者。马蔺散方。

　　马蔺子 干姜 黄连（原无分两）

　　上三味为散，熟煮汤取一合许，和二方寸匕，入腹即断，冷热皆治。常用神效，不得轻之。

　　又方朽骨灰 牛骨灰（亦得） 神曲（炒黄）

　　上三味等分为散，空腹饮服一方寸匕，无六月六日曲时，用常曲亦得，御敷。（并出第三卷中）

　　经心录主水痢方。

　　鸡子（二枚） 黄腊（一两）

　　上二味熬熟食之，宜空肚食之，日三服佳。

　　又方黄连 仓米（各三两）

　　上二味作散，和鸡子七枚，令熟并捻作丸，煮赤豆作浆粥，服三十丸，日三服。若渴但饮豆浆粥。（并出第二卷中）

　　卷第二十五

　　久水痢不瘥肠垢方四首

　　病源肠垢者，肠间津液垢腻也，由热痢蕴积，肠间虚滑，所以因下痢而便肠垢也。（出第十七卷中）

　　肘后疗水下积久不瘥，肠垢已出者方。

　　乌梅（二十枚）

　　上一味，以水二升，煮取一升顿服之。

　　又方石榴（一枚）

　　上一味合皮捣，绞取汁，随多少服之，最良。

　　备急疗水下积久不瘥，肠垢已出者方。

　　赤石脂 桂心 干姜 附子（炮）

　　上四味等分，捣筛，蜜丸如小豆，每服三丸，日三服饮下。（肘后同出第六卷中）

　　文仲治久水痢难断方。

　　黄连（二两） 黄柏（二两） 阿胶（二两炙）

　　上三味捣筛为散，以苦酒蜜各半升煮，纳阿胶令烊，又纳诸药，令可丸，饮服三丸，日四，此是古方极要。

　　卷第二十五

　　冷痢方二十二首

　　病源冷痢者，由肠胃虚弱，受于寒气，肠虚则泄，故为冷痢也，凡痢色青色白色黑，皆为冷（出广济疗冷痢青白色，腹内常鸣，其痢行数甚疏，出太多，此是冷痢。宜服调中散方。

　　龙骨 人参 黄连 阿胶（炙） 黄柏（各一两）

　　上五味捣筛为散，煮米饮服两方寸匕，日两服，瘥停。（出第四卷中）

　　肘后疗水下痢色白，食不消者，为寒下方。

　　黄连 干姜（各三两）

　　上二味捣筛，白酒一升半合煎，令可丸，饮服如梧桐子二十丸。忌猪肉冷水。

　　又方黄连（二两） 甘草（炙半两） 附子（炮半两） 阿胶（半两炙）

　　上四味切，以水三升，煮取一升半，分再服之。

　　又方半夏（洗） 乌头（炮） 甘草（炙各等分）

　　上三味捣筛，蜜和丸如梧桐子大，饮服三丸，日再服。

　　又方生姜汁（二升） 白蜜（一升半）

　　上二味相和，分再服之。

　　又方腥（二两切） 干姜（三两末）

　　上二味，以水六升半着米一合，煮作糜糜熟，纳姜，一食令尽，不瘥更作。（备急同）

　　又方酸石榴皮（烧灰）

　　上一味为末，服方寸匕。（文仲同）

　　又方干姜（二两末） 杂面（一升）

　　上二味为烧饼，熟食之尽，更作，不过三剂瘥。（文仲同）

　　又疗纯下白如鼻涕者方。

　　龙骨 干姜 附子（炮）

　　上三味等分，捣筛，蜜和丸如梧子大，饮下五丸，渐至十丸，日一服。（文仲同）

