<!-- { "loadSidebar": true } -->
　　又方黄连（末） 腊 阿胶（各一两）

　　上三味，先以酒半升令沸，下胶腊合烊，乃纳黄连末，顿服之。（本云姚氏疗卒注下并痢又方灸脐下一寸五十壮良。（文仲同并出第二卷中）

　　千金论曰：凡五脏绝于内者，下不自禁，下甚者，手足不仁也。细寻取之，万不失一，下病体秋下水又疗久冷痢下纯白者，此由积卧冷处，经久病发，遂令脾胃俱冷，日夜五六十行，大小腹痛不可忍之，凡白痢属冷。赤痢属热方。

　　上好曲末（五升微熬令香）

　　上一味，温清淳酒热，和曲末一升，空腹一顿服之，日三。若至食时，捣蒜一升令至熟，下姜椒末，调如常食法，惟须稠，勿加盐，以水和面二升，作索饼，极熟烂煮之干漉，热纳蒜齑中相和，一顿食之，少与余食，至饥时仍准前食曲末酒，比至差来，少食余食，以此法疗，不过二日必瘥。

　　又乌梅丸，疗冷痢久下方。

　　乌梅（三百粒） 当归（四两） 干姜（十两） 桂心（六两） 附子（六两炮） 黄连（十六两） 蜀椒（汗四两） 细辛（六两） 人参（六两） 黄柏（六两）

　　上十味异捣筛，合治之，苦酒渍乌梅一宿，去核蒸之如五斗米，下捣如泥，盘中揉合相得，蜜和捣二千杵，食前饮服如梧子大十丸，日三，稍增至二十丸。（此本仲景伤寒论方）

　　又旧疗痢于贵胜，用健脾丸多效，今疗积久冷痢，先以温脾汤下讫，后以健脾丸补之，大黄（三两） 桂心（三两） 附子（炮） 干姜 人参（各二两）

　　上五味切，以水七升，煮取二升半，分为三服，日再。（并出第十五卷中）

　　备急葛氏疗痢色白，食不消者，为寒下方。

　　豉（一升绵裹） 薤白（一把）

　　上二味，以水三升，煮取二升，及热顿服之，陶效方云，疗暴下大去血痢，姚疗赤白下痢并效。（肘后同）

　　又方牛角腮（烧灰）

　　上一味捣筛，白饮服方寸匕，日三。（肘后同）

　　又方好面（炒）

　　上一味捣筛，煮米粥，纳面方寸匕，日四五，云此疗日百行，师不救者。（肘后同出第六卷中）

　　古今录验白头翁汤。疗寒急下及滞下方。

　　白头翁 干姜（各二两） 甘草（炙一两） 当归（一两） 黄连 秦皮（各一两半） 石榴皮（一两生者二两）

　　上七味切，以水八升，煮取三升，分为四服。（出第十卷中）

　　近效疗冷痢方。

　　肉豆蔻（五颗合皮碎） 甘草（二两炙）

　　上二味切，以水三升，煮取一升半，顿服之。（户部李尚书处得云疗冷痢极者有效自用得又疗久冷痢方。

　　赤石脂捣作末，和面作馄饨，空腹服一碗以下，不过两顿瘥，老人尤佳，体中先热者，不可服之。（以上二方新附）

　　文仲治青下白下。姜附散方。

　　干姜 附子（炮） 皂荚（炙去子）

　　上三味等分，捣筛为散，饮服方寸匕，不可再服即愈，亦可丸服。（短剧肘后同）

　　又治冷痢。姜艾馄饨子方。

　　干姜（末） 熟艾上二味等分，作面馄饨如酸枣大，煮熟，服四五十枚，日二服，腹胀者，炙浓朴煮汁服药。此热服讫，即须食饭大效，曾有产妇冷痢如白膏，服之立瘥，腹痛亦定。

　　卷第二十五

　　冷痢食不消下方六首

　　广济疗脾胃气微，不能下食，五内中冷，及微下痢方。

　　白术（八两） 神曲末（五两炒） 甘草（炙） 干姜 枳实（炙各二两）

　　上五味捣筛，蜜和丸，空腹以温酒服如梧桐子大二十丸，日二服，渐加至三十丸，腹中痛者加当归。（出第四卷中）

　　文仲华佗治老小下痢，柴立不能食，食不化，入口即出，命在旦夕。久痢神验方。

　　黄连末（半鸡子壳） 乱发灰（准上） 淳苦酒（准上） 蜜（准上） 白腊（方寸匕）

　　鸡子黄（一枚）

　　上六味，于铜器中炭火上，先纳苦酒蜜腊鸡子黄搅调，乃纳黄连末发灰，又搅煎，视可抟，出为丸，久困者一日一夜尽之，可者二日尽之。（肘后同出第三卷中）

　　延年增损黄连丸，主腹内冷，食不消，及冷痢兼补方。

　　黄连 黄 （各三分） 龙骨（三分） 当归 甘草（炙五分） 干姜 浓朴（炙各六分） 地榆白术 人参（各一分）

　　上十味捣筛，蜜丸如梧子大，饮酒任下服十五丸，日再服，加至二十丸。（蒋仲璋处）

　　又地榆丸，主冷痢，不消食，腹中胀痛，气满不能食方。

　　地榆（六两炙） 赤石脂（七分） 浓朴（六分） 白术（五分） 干姜（六两） 龙骨（七分）

　　黄连（十分） 当归（五分） 熟艾（五分） 乌梅肉（六分） 甘草（四分炙）

　　上十一味捣筛，蜜和丸如梧子大，饮服二十丸，日二服，加至二十五丸。（并出第七卷中）

　　又深师疗冷痢下脓血，绞脐痛，食不消，腹胀方。

　　吴茱萸 干姜（各六分） 赤石脂 曲末（炒各八分） 浓朴（炙） 当归（各四分）

　　上六味捣筛，蜜和丸如梧子，空腹以饮下四十丸，日再，又疗冷气久痢，脐下痛出白脓，食不消方。

　　吴茱萸 人参 芎 桔梗 甘草（炙各四分） 枳实（炙三枚） 干姜（十二分） 附子（炮八分） 曲味（二十分炒）

　　上九味捣筛，蜜和丸如梧子，空腹饮下七丸，日二服，渐加之。（文仲云温脾丸疗久寒气

　　卷第二十五

　　白痢方八首

　　病源白滞痢者，肠虚而冷气客之，薄于肠间，津液凝滞成白。故为白滞痢。（出第十七卷中）

　　广济疗白脓痢方。

　　甘草（六分炙） 浓朴（十二分炙） 干姜 枳实 茯苓（各八分）

　　上五味切，以水五升，煮取一升六合，绞去滓，分为二服，日再服。

　　又疗心腹胀满，不能下食，及痢白脓方。

　　浓朴（五两炙） 豆蔻（五枚） 甘草（一两炙） 干姜（一两）

　　上四味切，以水五升，煮取一升五合，绞去滓，分为二服，日再。（并出第四卷中）

　　千金大桃花汤，主冷白滞痢肠痛方。

　　赤石脂（八两） 干姜 当归 龙骨（各三两） 附子（炮） 牡蛎（各二两熬） 芍药甘草（炙各一两） 人参（一两半） 白术（一升）

　　上十味切，以水一斗二升煮白术，取九升，纳药，煮取三升，分为三服，脓者加浓朴三两，呕者加橘皮二两。

　　又方龙骨（六两） 浓朴（三两炙） 赤石脂（五两） 当归（一两）

　　上四味切，以水七升，煮取二升半，分为三服，日再服，热加白头翁十分，牡蛎三两。

　　延年乌梅肉丸，主冷白脓痢，食不消方。

　　乌梅肉（熬） 熟艾 黄柏 甘草（炙各八分）

　　上四味捣筛，蜜丸如梧子，以饮服十五丸，日三服。忌同前。（出第七卷中）

　　必效白痢方。

　　麻子汁上一味，以汁煮取绿豆，空腹饱服极效。

　　又方黄连末上一味以水和，每服三匕即愈。（并出第二卷中）

　　古今录验疗白滞下，昼夜无复数，龙骨汤方。

　　龙骨 牡蛎（各三两炼） 乌梅肉 熟艾 白头翁 干姜（各一两） 女萎 黄连 当归（各二两） 甘草（六两炙）

　　上十味切，以水七升，煮取三升二合，分服，日三夜一，断便止。忌同前。（出第十卷中）

　　卷第二十五

　　重下方六首

　　病源此谓今赤白滞下也，令人下部疼重，故曰重下，去脓血如鸡子白，日夜数十行，绕脐痛也。（出第十七卷中）

　　肘后疗重下方黄连（一升）

　　上一味，以酒五升，煮取一升半，分温再服，脐当小绞痛则瘥。

　　又方鼠尾草上一味，以浓煮煎如薄饴糖，服五合至一升，日三，赤下用赤花者，白下用白花者，佳也。（文仲备急同）

　　文仲隐居效验方，主下部绞痛，重下，下赤白方。

　　当归 黄柏 黄连 干姜（各二两）

　　上四味捣筛，煮取乌梅汁服方寸匕，日三。若腹中绞痛，加当归，下赤加黄连，下白加干姜，大效神良秘之。（备急同出第三卷中）

　　备急疗重下方，此即赤白痢下也，令人下部疼重，故名重下。（葛氏方）

　　豉（熬令少焦）

　　上一味捣，服一合，日再三服，又熬豉令焦，水一升淋取汁服，冷则用酒淋，日三服之。（肘后文仲同出第六卷中）

　　古今录验重下下赤者方。

　　取獭赤粪。（下白取白粪烧末）

　　上一味，以饮清旦空腹服一小杯，三旦饮之即愈。

　　又疗得毒病后，得重下赤白绞痛方。

　　石钟乳（一两研） 黄连 防风 附子（炮） 黄柏 蜀椒汗 当归 干姜（各二两）

　　上八味切，以水六升，煮取二升半，分三服，适寒温服。（并出第十卷中）

　　卷第二十五

　　卒暴冷下部疼闷方二首

　　千金疗卒暴冷下部疼闷方。

　　烧砖令热，大酢沃之，三重布覆，坐上取瘥。

　　又方黍米（二升） 腊 羊脂 胶（炙各二两）

　　上四味合煮作粥，一顿令尽即瘥。（并出第十五卷中）

　　卷第二十五

　　冷热痢方七首

　　病源夫冷热利者，由肠胃虚弱，宿有寒而为客热所伤，冷热相乘，其痢乍黄乍白是也。

　　若热抟于血，血渗肠间，则变为血痢也，而冷伏肠内抟津液，则变凝白，则成白滞，亦变赤白痢也，其汤熨针石，别有正方，补养宣导，今附于后，养生方导引法云，泄下有寒者，微一作引气以息内腹，徐吹息，以鼻引气，气足复前即愈，其有热者，微呼以去之也。（出第十七卷中）

　　删繁疗下焦冷热不调，暴下赤白痢。香豉汤方。

　　香豉（一升） 白术（六两） 薤白（切一升） 升麻（二两）

　　上四味切，以水七升，煮取二升半，分为三服。（出第四卷中）

　　古今录验生春石榴，将疗热不调，下或滞或水或赤白青黄者方。

　　酸石榴（五枚）

　　上一味合壳舂绞，取二升汁，分服五合，稍稍服二升尽，即断，小儿以意服二三合佳。

　　（千金同出第十卷中）

　　又深师无问冷热新旧痢方。

　　黄连 黄柏 干姜 甘草（炙） 艾 乌梅肉（熬各八分） 附子（三枚） 腊（一鸡子大）

　　上八味捣筛，以蜜和腊于铛中熔之，其着蜜须候腊熔尽，如干益蜜丸，空腹以饮服四十丸，日二，渐加至五六十丸。

　　近效疗痢无问冷热，神验黄连丸方。

　　黄连（一两） 茯苓（二两） 阿胶（一两炙）

