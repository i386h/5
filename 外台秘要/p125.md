<!-- { "loadSidebar": true } -->
　　牛膝三两捣碎，以酒一升渍经宿，每服一两杯，日二三服，姚同。（出第二卷中）

　　卷第二十五

　　脓血痢方七首

　　病源夫春阳气在表，人运动劳役，腠理则开，血气虚者伤于风，至夏又热气乘之，血性得热则流散也，其遇大肠虚，而血渗入焉，与肠间津液相搏，积热蕴结，血化为脓，肠虚则泄，故成脓血痢也，所以夏月多苦脓血痢者，肠胃虚也。秋冬诊其脾脉微涩者为内溃，多下血脓，又脉悬绝则死，滑大则生，脉微小者生，实急者死，脉沉细虚迟者生，数疾大而有热者死。（出第十七卷中）

　　肘后疗热病久下痢脓血。柏皮汤方。

　　黄柏（二两） 栀子（二十枚） 黄连（四两） 阿胶（炙二两）

　　上四味切，以水六升，煮取二升，分为三服，又一方加乌梅二十枚。（文仲同出第二卷中）

　　文仲治热痢，及下黄赤水及黄脓血，四肢烦，皮上冷者方。

　　黄连（八两） 熟艾（一两） 黄柏（四两） 黄芩（三两）

　　上四味捣筛为末，以黄腊二两安一升蜜中煮，令消，及暖和药，白饮服六七十丸如小豆，日二夜一，即验。

　　又久下痢脓血方。

　　赤石脂（一升） 乌梅（二十个） 干姜（四片） 粳米（一升）

　　上四味切，以水七升煮，取令熟药成，服七合，日三。（肘后同并出第三卷中）

　　删繁疗下焦热，或痢下脓血。赤石脂汤方。

　　赤石脂（八两） 乌梅（二十枚去核） 栀子（十四枚） 白术 蜀椒（汗） 麻（各三两） 干姜（二两） 粟米（一升）

　　上八味切，以水一斗二升煮米熟，去滓，取七升下诸药，煮取五合服之。（出第四卷中）

　　备急葛氏云：若挟热者多下赤脓杂血方。

　　黄连 灶突中尘（各半两）

　　上二味末之，酒服方寸匕，日三服。（肘后云以枣膏和分作三丸日服一丸姚氏同出第六卷中）

　　古今录验疗肠 溏便脓血，干姜散方。

　　干姜 黄连 桂心（各一分）

　　上三味捣筛，服方寸匕，着麋中食，日三，多脓加姜，多血加桂。有验。

　　又疗中寒下痢脓血，附子散方。

　　蜀附子（一枚炮） 曲 干姜（各三分）

　　上三味下筛为散，先食以酒服方寸匕，日二，并疗妇人漏下。忌如前。（并出第三卷中）

　　卷第二十五

　　赤白痢方六首

　　病源凡痢，皆由荣卫不足，肠胃虚弱，冷热之气乘虚而入，客于肠间，肠虚则泄，故为痢也也，世谓文仲鹿茸散，治青黄白黑鱼脑痢，日五十行方。

　　鹿茸（二分炙） 石榴皮（二两） 干姜（二分） 枣核中仁（七枚） 赤地利（一两烧作灰服后云赤KT 如三指）

　　上五味捣筛为散，先食饮服方寸匕，日三夜一。若下数者，可五六服。（肘后同）

　　短剧卒久赤白下方。

　　烧马屎一丸作灰，分服，酒水随意服，已试良。（肘后同）

　　深师疗赤白下者，黄连汤方。

　　黄连 黄柏 干姜 石榴皮 阿胶（炙各三两） 甘草（一两炙）

　　上六味切，以水七升，煮取二升，为三服，日再。（出第二十六卷中）

　　延年驻车丸，主赤白冷热痢腹痛方。

　　黄连（六两） 干姜（二两） 当归（三两） 阿胶（炙三两）

　　上四味捣筛，三年酢八合消胶令熔和，并手丸如大豆，以饮服三十丸，日再。（肘后同出第七卷中）

　　救急疗赤白痢无问新旧，入口即断方。

　　香豉心（豉心谓合豉其中心者熟而且好不是去皮取心勿浪用之）

　　上一味，以取豉爆令干香，捣为末，壮年者一大升豉心为四服，小儿量与之。（出第九卷中）

　　必效主赤白痢方。

　　黄连（二两） 阿胶（四片）

　　上二味，以好酒二大升合黄连煎十五沸，漉出滓，然后纳胶令烊，温分三服。（出第二卷中）

　　卷第二十五

　　久赤白痢方四首

　　病源久赤白痢者，是冷热乘于血，血渗肠间，与津液相杂而下，甚者肠虚不复，故赤白连滞之不心懊（出崔氏马蔺子散，疗赤白痢，腹内 痛，并久水谷痢，色白如泔淀，悉主之，极重者不过三四日，必瘥方。

　　马兰子（一升熬） 地榆根皮（八分） 浓朴（炙八分） 熟艾（八分） 赤石脂（一升） 龙骨（十分） 茯苓（十分） 当归（十分）

　　上八味捣筛为散，一服方寸匕，加至四五匕，日再夜一，白饮服。（出第三卷中）

　　文仲疗赤白痢五六年者方。

　　烧大荆上一味取沥服五六合，即瘥。（肘后同）

　　又卒腹痛下赤白，数日不绝方。

　　鸡子（一枚扣头取黄去白） 胡粉末（令满壳烧焦成剂）

　　上二味以酒服之。（肘后同并出第三卷中）

　　近效疗赤白痢日数十行，无问老小方。

　　甘草（二两炙）

　　上一味切，以浆水四升，煮取一升，去滓，顿服之。

　　卷第二十五

　　疳痢方六首

　　必效疗冷疳痢方。

　　取莨菪子（熬令黄色）

　　上一味捣为末，和腊月猪脂，更捣令熟为丸，绵裹如枣许大，以内下部，因痢出，即更纳新者，不过三度即瘥。（出第二卷中）

　　古今录验疗五疳蒸下痢方。

　　苦参（三两） 青葙 甘草（炙各三两）

　　上三味切，以水四升，煮取二升半，分三灌即愈。凡蒸但服生地黄汁即瘥。

　　又方青黛 丁香 黄连（各等分）

　　上三味捣筛，用泔淀和为丸，口中有疮含之。若下部有疮，以绵裹纳下部，日服五六十丸，含之令下瘥。

　　又方丁香 麝香（别研） 石黛 石盐 山榆仁 小柏皮 桂心 干姜 青矾石（烧） 头发灰上十味捣为散，着疮上，干者和腊月猪膏暖着，疗时行病后食羊肉，及肥腻，或酒或房，而得久蒸络变为疳，必须攻下部，不可轻之。

　　又疗疳湿痢方。

　　青葙 雄黄（研） 石硫黄（研） 芜荑 雷丸（各二两） 苦参 野狼牙（各三两） 藜芦（一两炮）

　　上八味捣筛为散，取如杏仁大，纳下部中。

　　又疗疳湿痢神效方。

　　黄连（三两） 零陵香（一两半） 犀角（屑一分） 丁香（三十枚） 麝香（一大豆）

　　牛黄（一大豆）

　　上六味，以水洗黄连零陵香丁香，澄取清水去滓，更以水添满九升，纳黄连零陵丁香犀角煮两沸，然后着牛黄麝香煎一沸，取一升，分作三服，如一日服不尽，二日服。（又深师以九升先以一升煮添尽九升取一大升分为三服并出第十卷中）

　　卷第二十五

　　久疳痢及久痢成疳方九首

　　广济疗久患疳痢不瘥，兀子矾散方。

　　兀子矾（八分烧） 麝香（二分研） 吴白矾（六分烧） 云母（粉五分） 桂心（二分） 龙骨（六分） 无食子（七颗烧） 黄连（八分）

　　上八味捣筛为散，空腹以生姜汁和三钱匕服，日再，煮姜汤下。

　　又疗积年疳痢羸瘦，面色痿黄方。

　　石硫黄（研） 黄连（各一两） 艾（一两） 蜜（一升）

　　上四味，以水二升先煮黄连艾，取半升，后纳石硫黄末，更煮三五沸，即绞去滓，又纳蜜更煮三五沸，下分为三服。（并出第四卷中）

　　必效疗积久痢成疳灌方。

　　樗根（一握净洗剥白皮捣绞取汁三合取时勿令见风） 麻子脂（二合烧如车脂） 酢泔淀（一合） 椒（四分汗） 豉（二合）

　　上五味，以水六升取椒豉和煎，绞取汁二升，和樗汁麻油泔淀等三味，分为两分。用一分灌，隔一日更取余者复灌，其药欲用时，温温即得。

　　又疗痢初较后脓血，或变纯白，或成鱼脑，五十日以上或一二年不瘥，变成疳，所下如泔淀方。

　　卷第二十五

　　生羊肝（一具）

　　上一味，取大酢一年以上者，米麦并中年深者佳，取羊肝则去上膜，柳叶切，朝旦空腹取肝大即永瘥。后一月不得食热面、油腻、酱、猪鱼鸡肉等。

　　又疗疳痢久不瘥，羸瘦着床欲死方。

　　新出羊粪（一升）

　　上一味，以水一升渍经宿，明旦绞汁顿服之，极重者不过三服。

　　又疗疳法，丈夫妇人小儿久痢，百方疗不能瘥，此方最效。

　　丁香 麝香 黄连（各等分）

　　上三味捣筛为散，以杏核大取竹筒吹入下部，小儿取核子量力减之，不过三四回瘥，积年久疳痢不瘥，蔡光州云，常用奇效。（备急同并出第三卷中）

　　又疗久痢变成疳，下部穷生恶疮，恶寒壮热者方。

　　桃白皮（切一升） 槐白皮（一升） 苦参（切五合） 艾 大枣（十枚）

　　上五味，以水五升，煮取二升半，去滓纳熊胆枣许大，搅令匀。取二升灌下部，余三分服。

　　近效新附疗久痢及疳痢，诸方不瘥者。此方必效。

　　拣樗根白皮（不拘多少当取时不宜见狗及风）

　　上一味细切，捣如泥。取细面捻作馄饨如小枣，勿令破，熟煮，吞七枚，重者不过七八服，皆空腹服之。

　　又疳痢晓夜无度者方。

　　取樗根浓汁（一鸡子壳许）

　　上一味，以和粟米泔一鸡子壳许，灌下部，再度即瘥，其验若神，小孩儿减半用之。（医人褚球录上）

　　卷第二十五

　　数十年痢方一十一首

　　千金疗下痢丸，主数十年痢下，下气消谷，令人能食，夏月长时服之，令人不霍乱方。

　　黄连 黄柏 桂心 大麦 （一升半） 干姜（各三两） 吴茱萸（四两） 蜀椒（汗半两）

　　曲（一升熬炒） 乌梅（二升半）

　　上九味捣筛，蜜和，食已饮服如梧子十丸，日三服，至二十丸，亦可至三十丸。

　　又疗数十年下痢，消谷下气补羸，乌梅肉丸方。

　　曲（好者一升炒） 附子（炮二两） 大麦 （炒一升） 当归（三两） 桂心（三两）

　　黄连吴茱萸 乌梅肉 干姜（各四两） 蜀椒（一两汗）

　　上十味捣筛，蜜和丸如梧子，食已饮服十丸，日三。

　　又四续丸，主三十年疰痢，骨立萎黄，肠滑不疗方。

　　云实（五合） 蜡（五两白者） 附子（炮二两） 女萎（三两） 龙骨（二两）

　　上五味捣筛为末，以蜡煎烊以丸药如梧子，饮服五丸，日三，不过五六服必瘥，其云实熬令即眩倒赤石脂（二两别末） 熟艾（一升） 干姜（三两） 蜀椒（三百枚汗） 乌梅（三百枚醋浸剥取肉）

