<!-- { "loadSidebar": true } -->
　　上五味，先捣筛姜椒为末，将熟艾梅肉着一斛酒，饭下蒸，令饭熟，内干姜椒末赤石脂末，合捣三千杵，蜜和丸如梧子，饮服十丸，日三，不瘥，至二十丸，加黄连一升艾一斤。

　　又疗三十年痢不止方。

　　浓朴（炙） 干姜 阿胶（炙各二两） 黄连（五两） 石榴皮 艾叶（各三两）

　　上六味切，以水七升，煮取二升，分再服。

　　又疗积久三十年常下神效方。

　　赤松木皮（去上苍皮二斗）

　　上一味为散，面粥和一升服之，日三，即止，不过服一斗永瘥，秘方，三十年痢，百日服瘥良。（并出第十五卷中）

　　古今录验疗三十年寒下及霍乱，诸药所不能疗，并肠滑。若是蛊疰所中方。

　　蓼子 艾屑（各一升） 龙胆 续断 白术（各三两） 蜀椒（汗） 附子（炮） 桂心苦参上十二味捣筛蜜和，一岁儿服一丸如梧子；三岁儿服二丸；五岁儿服三丸；大人服五丸，饮下，疗寒热气 在胸中，卒气痛绕脐神良。

　　廪丘公疗下痢三十年方。

　　茯苓 干姜 黄连（等分）

　　上三味捣筛为散，蜜和丸如梧子，饮服之，一日渐增至百丸，苦痢剧者，加龙骨附子炮等分，一服十丸，渐增之。以知为度。

　　又当归汤，疗三十年下痢，止诸痛方。

　　当归（一两） 生姜（八两） 大枣（二十枚）

　　上三味，以水四升，煮取一升半，分作三服，不瘥，复作之。又云：吾患痢三十余年，诸疗无效。唯服此方得愈也，安石榴汤，疗大疰痢及白滞，困笃欲死，肠已滑，医所不能疗方。

　　干姜（二两生姜倍之） 黄柏（一两细切） 石榴（一枚小者二枚） 阿胶（二两别研渍之）

　　上四味切，以水三升，煮取一升二合，去滓，纳胶令烊，顿服不瘥复作，疗老小亦良，人羸者稍稍服之，不必顿尽。须臾复服，石榴须预取之。（肘后同一方无黄柏用黄连并出第二卷中）

　　又深师疗久痢方。

　　龙骨 赤石脂 无食子（各六分） 地榆（三分） 熟艾（三月者良三分） 橡子 黄柏（各五分）

　　上七味捣筛，蜜和丸如梧子，空腹饮服四十五十丸，日二服，稍加至六十丸。

　　卷第二十五

　　休息痢方五首

　　病源休息痢者，胃管有停饮，因痢积久，或冷气，或热气乘之，气动于饮，则饮动而肠虚受或静肘后疗休息痢方。

　　黄连（切） 龙骨（如鸭子大一枚） 胶（如掌大炙） 熟艾（一把）

　　上四味，水五升，煮三物，取二升去滓，乃纳胶，胶烊分再服，浓煮干艾叶亦佳，又当煮忍冬米和作饮，饮之。

　　又方干地榆（一斤） 附子（一两炮）

　　上二味，以酒一斗渍五宿，饮一升，日三服，尽更作。

　　又方龙骨（四两）

　　上一味，捣如小豆，以水五升，煮取二升半，冷之，分为五服，又以米饮和为丸，服十丸。（文仲同并出第二卷中）

　　文仲葛氏若久下经时不愈者，此名为休息下，疗之方。

　　取大骨上一味，炙令黄焦，捣筛，饮服方寸匕，日三愈。（肘后备急同）

　　胡洽曲柏丸，疗数十年休息痢下，不能食，消谷下气，疗虚羸方。

　　麦柏（炒） 曲（炒各一升） 附子（炮） 桂心 乌梅肉（各二两） 人参 茯苓（各四两）

　　上七味捣筛，蜜和为丸如梧子，食前饮服十丸，日三，稍稍增之。（肘后备急同并出第三卷中）

　　卷第二十五

　　腹肚不调痢一首

　　广济疗冷热不调痢脓水方。

　　人参 干姜 枳实（炙各四分） 浓朴（炙） 龙骨 赤石脂 黄连 苦参（各六分） 黄芩（五分）

　　上九味，捣筛蜜丸，空腹以饮服如大豆十五丸，日二渐加。（出第三卷中）

　　卷第二十五

　　泄痢不禁不断及日数十行方三首

　　集验结肠丸，疗热毒下不断，不问久新悉疗之方。

　　苦参 橘皮 独活 阿胶（炙） 芍药 干姜 黄柏 甘草（炙） 鬼臼（各四分）

　　上九味捣筛，蜜与胶共烊以和丸，并手捻作丸如梧子，曝燥，以饮服十丸，日三，不知稍加，此方亦疗诸疰下，及卒下悉效。

　　又禅脾丸，疗脾滑胃虚弱，泄下不禁，饮食不消，雷鸣绞痛方。

　　附子（炮一两） 蜀椒（汗一两） 桂心（二两） 赤石脂 黄连 人参 干姜 茯苓 大麦柏陈面（炒） 石斛 当归（各二两） 钟乳（三两研）

　　上十三味捣筛蜜和，以酒服十丸如梧子，日三，稍稍加之。（出第四卷中）

　　文仲疗五劳及饱食房室伤胃，令人大便数，至溷而不能便，日数十行，剧者下血，并妇人产后余疾，腹绞痛方。

　　附子（一枚炮）

　　上一味，以猪脂如鸡子黄大，煎附子裂为候，削去上黑皮，捣筛蜜和丸，先食服如大豆三丸，日三，稍加，可至十丸，当长服之，永不痢。（出第三卷中）

　　卷第二十五

　　下焦虚寒及远血近血方二首

　　崔氏疗下焦寒损或先见血后便，此为远血，或痢不痢，伏龙肝汤方。

　　伏龙肝（五合研） 甘草（一两炙） 干地黄（五两） 烧发灰（屑二合） 黄芩 牛膝干姜上九味切，以水七升，煮七物，取三升去滓，下阿胶，更煎取烊，乃下发，分作三服。

　　又疗下焦虚寒损，或前便转后见血，此为近血，或痢下，或不痢好，因劳冷而发，续断汤方。

　　续断 当归 桔梗 阿胶（炙） 桂心（炙三两） 干姜 干地黄 芎 （各四两） 蒲黄（一升） 甘草（二两炙）

　　上十味切，以水九升，煮八物，取三升五合，去滓，下阿胶更烊胶取沸，下蒲黄，分为三服。（并出第四卷中）

　　卷第二十五

　　下痢食完出及上入下出方一首

　　范汪温中汤，疗寒下食完出方。

　　甘草（炙） 干姜（各三两） 蜀椒（八十枚汗） 附子（一枚炮）

　　上四味切，以水二升，煮取一升，分为再服。若呕纳橘皮半两，小与老皆取服之良。（出第十五卷中）

　　卷第二十五

　　下痢肠滑方三首

　　范汪苦酒白丸，疗赤白滞下，肠已滑，日数十行者方。

　　女萎 半夏（洗各二两） 附子（炮） 藜芦（炙去头各一两）

　　上四味捣合下筛，和以十年苦酒，顿丸如梧子，若有下者，饮服三丸，日三，不知稍稍增之。（出第十五卷中）

　　集验疗下痢肠滑，饮食及服药皆完出。猪肝丸方。

　　猪肝（一斤煮焙干） 黄连 阿胶（炙） 乌梅肉（各二两） 胡粉（七棋子）

　　上五味捣下筛，蜜和，酒服十五丸如梧子，日三，稍加，亦可散服。（葛氏文仲胡洽同肘后云亦可散服出第四卷中）

　　千金疗下痢绞痛，肠滑不可差方。

　　黄连（六两） 阿胶 鼠尾草 当归 干姜（各三两）

　　上五味切，以酒七升，煮取三升，去滓，温分三服。若热不绞痛，去干姜加当归，以水煮之。（出第十五卷中）

　　卷第二十五

　　大注痢及赤白困笃肠滑方二首

　　深师卒大注痢，及赤白滞下。困笃欲死，肠已滑方。

　　干姜（二两生者焙） 黄柏 石榴皮（各一两） 阿胶（二两半） 淡豉（一升） 前胡（四两）

　　上六味切，以水三升，煮取三合，去滓，内胶，顿服，不差，更作，无毒，宜老小羸人，稍稍服之。此汤兼疗伤寒大下，及赤白困笃，亦皆主之。（出第二十六卷中）

　　范汪疗得病羸劣，服药不愈，因作肠滑，下痢脓血，日数十行，复中绞痛，身热如火，头痛如破，其脉如涩方。

　　黄连（四两） 苦参（二两） 阿胶（一两）

　　上三味 咀，以水一斗，煮取二升，去滓，适寒温服二合，日三，少少益至半升，服汤尽者复合，以愈为度，曾试验。（古今录验同）

　　卷第二十五

　　痢兼渴方二首

　　病源夫水谷之精，化为血气津液，以养藏腑，藏腑虚受风邪，邪入于肠胃故痢，痢则津液空水，必效疗痢兼渴方。

　　麦门冬（三两去心） 乌梅（二大枚）

　　上二味，以水一大升者，煮取强半，绞去滓，待冷，细细咽之，即定，仍含之。（出第二卷中）

　　古今录验疗热渴痢方。

　　冬瓜（一枚）

　　上一味，以黄土浓一尺，火炮，稳约以水烂去土净洗，绞取服之。

　　卷第二十五

　　许仁则痢方七首

　　许仁则云，此病有数种，有水痢，有谷痢，有血痢，有脓痢，有脓血相和痢者，有肠痢，其水痢者，本由脾气热，消谷作水，谷气不得消，便生此痢，谷痢者，由脾气冷，谷气不消相和色又水痢之候，心腹甚痛，食无妨，但食后即痢，食皆化尽，唯变作水谷无期度，多食多下，少食少下，有此伏者，宜依后黄芩等五味散服之方。

　　黄芩 黄连 黄柏（各五两） 黄 （四两） 龙骨（六两）

　　上药捣筛为散，以饮下之，初服一方寸匕，日二服，稍稍加至二三匕，服差乃止。

　　又谷痢之候，痢无期度，食不消化，腹痛，每过冷便发，有此疾候者，宜依后附子等五味散主之方。

　　附子（炮） 细辛 白术（各五两） 干姜（四两） 神曲（一升）

　　上药捣筛为散，以饮下之，初服一方寸匕，日再服，稍稍加至二三匕良。

　　又血痢之候，小腹绞痛，无期度食，不住如水，但兼血而下，有此患者。宜依后方。

　　犀角五味散方。

　　生犀角（末五两） 阿胶（炙四两） 黄柏（四两） 艾叶 干姜（各三两一作干蓝）

　　上药捣筛为散，以饮下之，初服一方寸匕，日再服，稍稍加至二三匕良。

　　又脓痢之候，腹亦刺痛，食亦不大稀，但大便兼脓，遇冷而剧，有此候者，宜依后神曲等五味散服之良。

　　曲末（一升） 干姜（六两） 丁香 豆蔻（各四两） 高良姜（五两）

　　上药捣筛为散，以饮下之，初服一方寸匕，日再服，稍稍加至二三匕良。

　　又脓血相和痢候，食不甚稀，每出脓血，与食相兼，腹亦小痛，有此候者，宜依后黄等五味散服之方。

　　黄 （六两） 赤石脂（八两） 浓朴（五两炙） 干姜 艾叶（炙各二两）

　　上药捣筛为散，以饮下之，初服一方寸匕，日再服，稍稍加至二三匕良。

　　又肠 痢候，食稀或稠，便但似脓，每便极滑，痢有常期，有如此者，宜依后豆蔻子等八味散服之方。

　　豆蔻子 丁香（各三两） 细辛 附子（炮） 干姜（各四两） 人参 黄 （各五两）

　　赤石脂（六两）

