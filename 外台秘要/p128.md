<!-- { "loadSidebar": true } -->
　　上六味捣筛，蜜丸，空腹酒下如梧子二十丸，日二服，更不加减。（并出第四卷中）

　　范汪疗痔下血，黄连曲散方。

　　黄连（二两） 曲（一两）

　　上二味捣筛，薄蜜溲，先食以饮服五分匕，日三，不知，增至方寸匕。

　　集验疗痔， 皮丸方。

　　槐子（三两） 附子（炮二两） 当归（二两） 连翘（二两） 干地黄（五两） 干姜（二两）

　　矾石（二两烧令汁尽） 续断 黄 （各一两） 皮（一具细切熬令焦）

　　上十味捣筛，蜜丸，饮服十五丸如梧子，日再，加至三十丸，亦可主 ，常用大验。（肘后备急文仲删繁千金古今录验同）

　　又方以生槐皮十两，削去黑皮，熟捣，丸如弹子，绵裹纳下部中，大效。（备急千金同）

　　又方以槐赤鸡一斤为散，饮服方寸匕。（千金云槐糯也）

　　千金疗痔神方。

　　以七月七日多采槐子，熟捣涎取汁，重绵绞，纳铜器中盛，庭中高门上曝之，二十日以上煎成，取如鼠粪大纳谷道中，日三，亦主 及百种疮。（救急崔氏古今录验同）

　　又方鲤鱼肠（二具以火炙令香）

　　上一味，以绵裹纳下部中，一食顷虫当出，鱼肠数数易之，尽数枚当瘥，一方云坐上虫出。（古今录验同）

　　又方虎头骨（炙） 犀角上二味各为末如鸡子大，以不中水猪脂和，涂疮上即瘥。（救急深师同并出第二十四卷中）

　　崔氏疗痔方。

　　雀林草（一大握粗切）

　　上一味，以水二大升，煮取一升，顿服尽，三日重作一剂，无不瘥者。

　　又方取骆驼颔下毛，烧作灰，可取半鸡子大，酒和顿服之。（并出第四卷中）

　　必效熨痔法，痔头出，或疼痛不可堪忍方。

　　取枳实， 灰中煨之，及热熨病上，尽七枚立定，发即熨之，永除也。

　　又方以麝香当门子印成盐相和，以手涂痔头上，若令人着亦佳，其痛不可忍者，不过两度永瘥。

　　又方以野猪肉炙，食十顿即瘥，三方云奇效。

　　又方取五月五日苍耳子，阴干捣末，水服三方寸匕，日三瘥乃止。

　　又方以二十年久针线袋口烧作灰，分和水服。

　　又痔正发疼痛方以葱和须浓煮汤，置盆中坐浸之，须臾即当痛止。

　　又方以狸肉作羹食之，或作脯食之，不过三顿，无不瘥。

　　又方以肥大枣一颗，剥去赤皮，取水银掌中以唾研令极熟，涂枣瓤上，纳下部中瘥。

　　又方以 蓄根叶捣汁，服一升，一两服瘥。

　　又方姜屑（二两）

　　上一味以水三大合煮之，取一合，去滓，暖空腹服，隔日再服。忌猪肉蒜等。

　　又方倚死竹色黑者，取之折断，烧为灰，筛和薄饮服之方寸匕。忌牛肉，余无所忌。（出第三卷中）

　　古今录验疗痔，黄 丸方。（是直殿中省散骑常侍郎甄立言处）

　　黄 青箱子 漏芦 鳖甲（炙） 野狼牙（各五分） 黄柏（四分） 犀角屑（八分） 斑蝥（去足翅熬） 皮（四分炙） 白矾（十分烧去汁） 芫菁（去足翅熬） 地胆（去足翅熬） 蜈蚣（各十枚炙） 猪悬蹄甲（七枚炙）

　　上十四味捣筛为散，蜜和丸如梧子大，空腹以饮服二丸，日二，增之，以知为度。忌一切油腻苋菜。

　　又方掘地深一尺，圆径四寸，炭火烧令赤，去火，以鱼簿着口上，取莨菪子一合纳坑中烧烟出，痔人坐上，以被拥当汗出，密室内作之，以烟尽更着一合莨菪子熏，避风如发汗法则瘥。

　　又疗诸痔，及下血不止转虚羸者，服之无不效方黄 枳实（各二大两半细锉熬令黄） 黄矾石（一大两炭火烧经一伏时仍数翻转令匀着火冷讫细罗去沙净）

　　上三味，先捣黄 枳实筛讫，然后和矾石更捣匀，蜜和丸，空腹以酒下二十丸，加至三十丸，日再服。忌荞面猪肉蒜鱼劳事，唯久服一年半年愈，良验。

　　又疗痔方。

　　鲤鱼肠（可半升）

　　上一味择之令净，仍新鲜，取一方板可阔二尺以来，浓二寸，当中凿孔，深一寸半，圆如酱盏口大，布鱼肠于其内，以好麝香碎末渗鱼肠，取浓毡二三重，当心开孔，可板孔大小，铺择虫尽则止。

　　许仁则曰，此病有内痔，有外痔，内但便即有血，外有异，外痔下部有孔，每出血从孔中出不痛生槐子（一斗候未坚硬时采）

　　上一味捣令碎，绞取汁，日曝取稠，取地胆曝干，捣筛为散，和槐子煎作丸，以饮服十丸，日再，加至三十丸，如桐子大，兼以煎捻作丸如枣核大纳下部中，日夜三四度，亦可捣苦参依前生槐子煎不觉，可宜合后黄 十味散服之方。

　　黄 （五两） 苦参 玄参（各六两） 附子（炮） 大黄（各三两） 干姜（二两）

　　皮（炙二两） 黄连（各四两） 槐子（六合） 猪悬蹄甲（一具炙）

　　上药捣筛为散，空腹以饮服方寸匕，日再服之，渐渐加至二匕。忌猪肉冷水。（出下卷中）

　　卷第二十六

　　痔下部如虫啮方九首

　　肘后疗痔下部痒痛如虫啮方。

　　胡粉 水银上二味以枣膏调匀，绵裹夜卧纳谷道中导之效。（崔氏同）

　　又方以菟丝子熬令黄黑，末，以鸡子黄和涂之。（集验文仲备急范汪崔氏等同）

　　又方以杏仁熬令黑，捣取膏涂之。（集验备急文仲崔氏同）

　　又方以 皮烧灰敷之，又獭肝烧捣散服之。（崔氏备急文仲同）

　　又方以溺温令热，纳少矾石以洗之良。（崔氏同并出第二卷中）

　　文仲疗痔下部如虫啮方。

　　捣桃叶一斛，蒸之令热，纳小口器中，以布盖上坐之，虫死即瘥。（肘后崔氏备急同一方有乌梅）

　　又方掘地作小坑，烧令赤，以酒沃中，捣吴茱萸三升纳中，及热以板覆上，开一小孔，以下部坐上，冷乃下，不过三度即瘥。（肘后崔氏备急同）

　　又方以小豆一升，好苦酒五升煮豆令熟，出曝干，复纳令酒尽止，捣末，以酒服方寸匕，日三。（崔氏备急同）

　　又方以猪椒子一升，酒一升渍经五日，稍稍饮，一日令尽佳。（崔氏同出第六卷中）

　　卷第二十六

　　大便下血风冷积年变作痔方三首

　　崔氏疗大便急去血或至一升数合，而少血色，此是内伤风冷，积年多变作痔方。

　　大黄（五分） 甘遂（三分） 黄芩（二分） 干姜 附子（各四分炮） 桃仁（三七枚去皮尖） 葱白（七茎）

　　上七味以水六升，煮取一升半，先服半升药稍安，又服半升，须臾血发，又服半升，未断候发日再作，不过三剂瘥。忌猪肉等。

　　又方煮桃皮李皮 蓄苦参，取汁渍之大佳。（出第四卷中）

　　备急疗大便血，风冷积年，多变作痔方。

　　烧稻 灰，淋汁，煎热渍之三五度佳。（崔氏肘后文仲同）

　　卷第二十六

　　灸痔法方二首

　　崔氏灸痔法以绳圆病者项，令两头相拄，展绳从大椎正中量之，垂绳一头当脊正下，以墨点讫，又量病者口两吻头，接绳头正下，复点之，又量病者口吻如前，便中屈绳，接前口吻绳头正下，复又法令疾者平坐解衣，以绳当脊大椎骨中向下量，至尾株骨尖头讫，再折绳更从尾株尖头向上量（

　　卷第二十六

　　杂疗痔方五首

　　广济疗痔 疽疮方。

　　光明砂（别研） 麝香当门子（别研） 蛇皮（五月五日者熬）

　　上三味等分研，先以盐汤洗拭干，于疮上敷少蜜，以散敷上，瘥止。

　　短剧疗谷道中痒痛痔疮。槐皮膏方槐皮（五两） 甘草 当归 白芷（各二两） 陈豉 桃仁（各五十粒去皮） 赤小豆（二合）

　　上七味锉，以猪脂二升煎，候白芷黄膏成，去滓以涂之，日三度。（集验同）

　　删繁疗虚劳寒，下痢不止，肛边转生肉如鼠乳在大孔旁，时时脓出，名牡痔，鳖甲丸方鳖甲（炙） 干地黄 黄连 连翘（各七分） 栝蒌 黄 干姜（各六分） 蛴螬（五枚炙） 皮（炙） 续断（各五分） 附子（炮） 槐子 矾石（烧汁尽各四分）

　　上十三味捣筛，以蜜丸如梧桐大，饮下二十丸，渐加至三十丸，日再。忌如常。

　　又疗肾劳虚，或酒醉当风所损肾脏病所为酒痔，肛门肿生疮，因酒劳伤发，泻清血，肛门疼痛，蜂房膏方。

　　蜂房（三两炙） 生槐白皮（十两） 楝实 桃仁（各五十枚熬） 白芷（二两） 赤小豆（一合碎） 猪膏（一升半）

　　上七味 咀，绵裹，以苦酒一升渍一宿，下膏煎，取酒尽膏成，去滓，取杏子大绵裹纳肛门中，又酒服一方寸匕。（出第三卷中）

　　必效疗痔及诸虫方。

　　石榴东引根（深者取一握）

　　上一味，勿令见风，拭去土锉，又取鹿脯四指大一片，炙两畔令熟，捶碎擘，以水三升，煮取一升，适寒温空腹顿服之，其患痔盛发者，服即定，诸虫无问赤白并出瘥。（出第三卷中）

　　卷第二十六

　　脱肛方三首

　　病源脱肛者，肛门脱出也。多因久痢后，大肠虚冷所为，肛门为大肠之候，大肠虚而伤于寒，痢而用气堰，而气下冲则肛门脱出，因谓脱肛也。（出第十七卷中）

　　短剧疗脱肛熏方。

　　以女萎一升，以器中烧，坐上熏肛门即愈。（范汪集验千金同出第十卷中）

　　删繁论曰，肛者，主大便道，肺大肠合也，号为通事令史，重十二两，长一尺二寸，广二寸二分，应十二时，若脏伤热，即肛闭塞，大便不通，或肿缩入生疮，若腑伤寒，则肛寒大便疗肛门，主肺热应肛门闭塞，大便不通肿缩，白蜜兑通之方。

　　以白蜜三升煎，令成干燥，投冷水中，可得丸长六七寸许，兑肛门中，到身中向上入，头向下，停少时，兑烊，斯须即通泄。（千金同出第三卷中）

　　千金疗肛出方。

　　磁石（四两研） 桂心（一尺） 皮（一枚炙黄）

　　上三味筛为散，服方寸匕，一日服十服即缩，勿举重，须断房室周年乃佳。（出第二十五卷中）

　　卷第二十六

　　肛门凸出方三首

　　删繁疗肛门，主大肠寒应肛门寒，则洞泻凸出，猪肝散方。

　　猪肝（一斤炙令黄燥） 黄连 阿胶（炙） 芎 （各二两） 乌梅肉（五两熬） 艾叶（一两熬）

　　上六味捣筛，平旦空腹温服方寸匕，日再，若不能酒，白饭服亦得。（千金同出第三卷中）

　　千金肛门凸出，壁土散方。

　　故屋东壁土（一升碎研） 皂荚（三挺长者）

　　上捣土为散，裹敷肛门，其头出处，取皂荚炙暖更递熨之，取入则止。

　　又麻履底按入方麻履底 鳖头（一枚）

