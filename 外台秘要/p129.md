<!-- { "loadSidebar": true } -->
　　上二味，烧鳖头为散，敷肛门凸出头，炙履底以按熨令入，永不出矣。（并出第二十五卷中）

　　卷第二十六

　　猝大便脱肛方六首

　　肘后疗猝大便脱肛方。

　　灸顶上回发中百壮。

　　又方以豆酱清合酒涂之。（文仲备急同）

　　又方烧虎骨末，水服方寸匕，日三即瘥。

　　范汪疗猝大便脱肛方。

　　以绿桑枝螺取烧末，猪脂和敷之，立缩，亦可末以粉之。（备急张文仲同出第三卷中）

　　千金疗猝大便脱肛方。

　　以猪膏和蒲黄敷之，指推纳之，但以粉粉之亦佳。（张文仲备急同）

　　又方灸鸠尾骨上七壮。（备急文仲集验同出第二十五卷中）

　　卷第二十六

　　肠肛俱出方二首

　　肘后疗若肠随肛出，转广不可入一尺来者方。

　　捣生栝蒌，取汁温服之，以猪肉汁洗手，随抑按自得入效。（范汪短剧张文仲备急千金同）

　　备急若肠随肛出方。

　　熬锻石令热，布裹熨之，随按令入，冷即易。（短剧文仲备急同出第八卷中）

　　卷第二十六

　　脱肛历年不愈方三首

　　集验疗脱肛历年不愈方。

　　以生铁三斤，以水一斗煮，取五升以洗之，日再。（范汪千金备急文仲同出第六卷中）

　　千金疗脱肛历年不愈方。

　　以死鳖头一枚，烧令烟尽，作屑以敷肛门上，手按之令入，兼灸横骨一百壮。

　　又方以铁精粉上，按令入即愈。（并出第二十五卷中）

　　卷第二十六

　　疝气及方六首

　　广济疗疝气核肿疼方。

　　黄 桃仁（去尖皮熬） 山茱萸 五加皮 槟榔仁（各八分） 牛膝（六分） 茯苓（六分）苁蓉（八分） 五味子（十八分） 人参 续断（各六分） 桂心（八分） 远志（去心） 石南（各五分） 海藻（洗八分） 玄参（十分） 枳实（炙） 龙骨（八分） 蒺藜子（二十分熬）

　　上十九味捣筛，蜜丸如桐子大，酒服三十丸，日二，渐加至四十丸。

　　又疗肾虚疝气，腰膝冷疼，阴囊肿痒，狐阴丸方。

　　狐阴（一枚炙） 木香 蒺藜子 腽肭脐 昆布（各六分） 牛膝 菟丝子（各八分酒渍）

　　桃仁（去尖皮熬） 石斛（各十分） 槟榔仁（十枚）

　　上十味捣筛，蜜和丸如梧子大，空腹以酒下二十丸至三十丸，日再服。忌热面，荞麦，猪鱼，粘食等物。（并出第六卷中）

　　集验疗 方。

　　取杨柳如脚大趾长三尺二十枚，以水煮令极熟，以故布干掩肿处，取柳枝更互拄之，如此取瘥止。（文仲备急千金同通按拄音主刺也）

　　千金疗 方。

　　牡丹（二两） 海藻（二两洗） 狐阴（一具炙） 地肤子（二两） 茯苓（二两） 五味子（二两） 芍药（二两） 橘皮（二两） 蜘蛛（五十个熬） 防葵（二两） 细辛（二两） 蒺藜子（二两） 桂心（二两） 泽泻（二两） 桃仁（五十枚去皮尖熬）

　　上十五味下筛，蜜和，服十丸如梧子大，稍加至二十丸。忌胡荽，生葱，生菜，酢物。

　　（出第二十五卷中）

　　备急疗 方。

　　以桃仁捣敷之，亦疗妇人阴肿，干即易。（集验同出五卷中）

　　古今录验疗 ，蒺藜丸方。

　　蒺藜子 干地黄（各一分） 鹿茸（炙十分） 白蔹（八分） 磁石（十分研） 石（炼十分）铁精 桂心 续断（各五分） 巴戟天 芍药 玄参 通草 升麻 牛膝 寄生（各八分） 泽泻（七分） 射干（八分） 苁蓉（十分） 海藻（八分如发者）

　　上二十味捣筛，以蜜和为丸如梧子大，饮下十丸，日二，渐增至二三十丸。（甄立言处出第四十一卷中）

　　卷第二十六

　　卒病方五首

　　肘后疗超跃举重，卒得阴 方。

　　白术（五分） 地肤子（十分） 桂心（一分）

　　上三味捣末，以饮服一刀圭，日三。（古今录验同）

　　又方狐阴（一具炙） 海藻 牡丹皮（各三分） 桂心（二分）

　　上四味捣筛为散，蜜和为丸如梧子大，小儿服五丸，大人增之。

　　集验灸猝 法。

　　以蒲横度口折之，一倍增之，以布着小腹大横理，令度中央上当脐，勿使偏僻，灸度头及中央合二处，随年壮，好自养，勿举重，大语怒言，大笑呼唤。（千金范汪同）

　　又方牵阴头正上向，灸茎头所极，又牵下向谷道，又灸所极，又牵向左右髀直下行，灸所极，皆使正直勿偏，四处炷，随年壮佳。（千金范汪同）

　　又法灸足厥阴左右各三壮，穴在足大趾间是也。（千金范汪同并出第九卷中）

　　卷第二十六

　　卵偏大方三首

　　千金疗 疝卵偏气上方。

　　牡丹 防风（各一分）

　　上二味捣为散，温酒服方寸匕，日二。忌胡荽。（出第二十五卷中）

　　张文仲短剧牡丹散，疗 偏大气胀方。

　　牡丹 桂心 防风 铁精 豉（熬等分）

　　上五味捣筛，酒和方寸匕服之，小儿一刀圭，二十日愈，婴儿以乳汁和大豆与之，大效。忌如前。（肘后同出第七卷中）

　　古今录验牡丹五等散，疗 疝阴卵偏大，有气上下胀大，行走肿大，服此良验方。

　　牡丹皮 防风 黄柏（炙） 桂心（各一分） 桃仁（二分去皮尖研）

　　上五味捣为散，以酒服一刀圭，二十日愈，少小 疝最良，小儿以乳汁和如一大豆与之。忌如前。（出第四十一卷中）

　　卷第二十六

　　灸诸法一十四首

　　千金论曰，男 有肠 ，卵 ，气 ，水 ，四种，肠 卵 难瘥，气 水 针灸易瘥又卵偏大上入腹方。

　　灸三阴交，在内踝上八寸，随年壮。

　　又男阴卵偏大 法。

　　灸肩井解臂接处，随年壮，男 灸小指端七壮，病在左者可灸左，在右者灸右，良效。

　　又法灸关元百壮。

　　又法灸玉泉百壮，报之，穴在脐下四寸。

　　又法灸泉阴百壮，三报之，在横骨边三寸。

　　又 病阴猝肿者法。

　　令并足合两KT 趾爪相并，以一艾丸灸两爪端方角处，一丸令顿上两爪角，各令半丸上爪上七壮。

　　又两丸缩入腹法。

　　灸三阴交，随年壮神效。

　　又男阴卵大 病法。

　　灸足太阳五十壮，三报之。

　　又法灸足太阴五十壮，又在内踝上一穴。

　　又法灸大拇指内侧，去端一寸白肉际，随年壮，甚验，双灸之。

　　又法灸横骨两边二十壮，夹茎是也。

　　又法灸足大趾理中十壮，随边肿灸之。

　　灸小儿 法先将儿至碓头祝之曰，坐汝令儿某甲阴囊 ，故灸汝三七二十一，灸讫，便牵小儿令碓头下向着囊缝，当阴头灸缝上七壮，即消，已验，艾炷帽簪头大耳。

　　又法凡男 ，当骑碓轴，以茎伸置轴上，齐阴茎头前灸轴木上随年壮，即愈。（并出第二十五卷中）

　　卷第二十六

　　阴肿方六首

　　病源此由风热客于肾经，肾经流于阴肾，不能宣散，故致肿也。（出第四卷中）

　　集验疗男子阴肿大如斗核痛，人所不能疗者方。

　　以雄黄一两研碎，绵裹，甘草一尺生用切，水一斗煮，取二升以洗之。忌海藻菘菜。

　　又方取苋菜根捣敷之。（范汪千金同）

　　又方取蔓菁根捣敷之。（范汪同）

　　又方捣马鞭草敷之。（范汪同并出第九卷中）

　　文仲疗阴肿方。

　　取桃仁去皮尖，熬末，酒服弹丸许，不过三服即瘥。（千金备急同出第七卷中）

　　古今录验疗肿大如斗方。

　　取鸡翅烧灰，饮服，其毛一孔生两毛者佳。肿在左取左翅，在右取右翅，双肿取两边翅。（千金治小儿卵肿出第四十一卷中）

　　卷第二十六

　　阴疝肿缩方一首

　　病源疝者，气痛也，众筋会于阴器，邪客于厥阴，少阳之经与冷气相搏，则阴痛而挛缩也。（出第四卷中）

　　文仲疗阴猝缩入腹，急痛欲死，名阴疝方。

　　野狼毒（四两炙） 防葵（一两） 附子（二两炮）

　　上三味捣筛，蜜和丸如梧子，酒服三丸，日三夜二。（古今录验范汪同出第七卷中）

　　卷第二十六

　　阴猝肿痛方三首

　　文仲葛氏疗男子阴卒肿痛方。

　　灸足大趾第二节下横理纹正中央五壮，姚云足大趾本三炷。（亦治小儿阴疝发时肿痛随痛左右灸之出第七卷中）

　　备急疗男子阴卒肿痛方。

　　鸡翮（六枚烧） 蛇床（等分）

　　上二味为末，以饮服少许，随卵左右取鸡羽。（集验同姚方无蛇床）

　　又若有息肉突出方。

　　以苦酒三升渍乌喙五枚三日，以洗，一日夜三四度瘥。（肘后同出第五卷中）

　　卷第二十六

　　阴囊肿痛方五首

　　千金有人阴冷，渐渐冷气入阴囊肿满恐死，夜即痛闷，不得眠睡方。

　　取生椒择之令净，以布绵裹着丸囊，令浓半寸，须臾热气大通，日再易之，取消为效乃止。

　　又方煮大蓟根汁，服一升，日三，不过三剂愈。

　　又方醋和面炙，令热熨之。

　　又方以醋和面涂之。

　　又方釜月下土，以鸡子白和敷之效。（肘后同并出第二十五卷中）

　　卷第二十六

　　阴下痒湿方七首

　　病源大虚劳损，肾气不足，故阴汗阴冷，液自泄，风邪乘之，则瘙痒也，其汤针灸石，别有纳气文仲疗阴痒生疮方。

　　嚼胡麻涂之验。（肘后千金同）

　　葛氏疗阴囊下湿痒皮剥方。

　　乌梅（十四枚） 钱（四十文） 盐（三指撮）

　　上三味，以苦酒一升，于铜器中浸九日，洗之效。（肘后同）

　　又方煮槐皮苦参黄柏及香薷汁洗之，并良。（肘后同出第七卷中）

　　救急疗阴下湿痒成疮方。

　　猪蹄（两脚） 槐白皮（切一升）

　　上二味斟酌以水煮洗疮，一日五六遍，永瘥。

　　又方煮桃皮和黍米汁洗之。（并出第五卷中）

　　古今录验疗阴下痒湿，汤洗方。

　　甘草一尺，以水五升，煮取三升渍洗之，日三四度便愈。

　　又疗阴下湿痒生疮方。

　　吴茱萸一升，水三升，煮取三五沸，去滓以洗疮，诸疮亦治之。（出第四十一卷中）

　　卷第二十六

　　阴痛方三首

