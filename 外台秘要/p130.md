<!-- { "loadSidebar": true } -->
　　病源肾气虚损，为风邪所侵，邪气流入于肾经，与阴气相击，真邪交争，故令阴痛，但冷者唯痛，挟热者则肿，其汤熨针石，别有正方，补养宣导，今附于后，养生方导引法云，两足趾向下拄席，两涌泉相拓，坐两足跟头，两膝头外叉手，互前向下尽势，七通，去劳损阴膝集验疗猝阴痛如刺，汗如雨出方。

　　小蒜（一斤） 韭根（一斤一方无） 杨柳根（一斤）

　　上三味合烧，以酒灌之，及热气熏之，即愈。（千金同出第九卷中）

　　千金疗阴肿痛方。

　　灸大敦三壮。

　　又方车前子末酒服之佳。（出第二十五卷中）

　　卷第二十六

　　阴疮方七首

　　病源肾荣于阴，肾气虚，不能制津液则汗湿，虚则为风邪所乘，邪客腠理而正气不泄，邪正相干在于皮肤，故痒，搔之则生疮。（出第四卷中）

　　千金疗阴下生疮，洗汤方。

　　地榆 黄柏（各八两）

　　上二味切，以水一斗，煮取六升去滓，适寒温洗疮，日再，只以黄柏汤洗亦效。

　　又凡妒精疮者，男子在阴头节下，妇人在玉门内，并似疳疮作臼方。

　　用银钗以绵裹，用腊月猪脂熏黄火上，暖以钗烙疮上令热，取干槐枝 涂之，以麝香黄矾青矾末敷之，小便后即敷之，不过三两度瘥，但用疳疮方中药敷之即瘥。（出第二十五卷中）

　　葛氏疗男子阴疮方。

　　烂煮黄柏洗之，又用白蜜涂之。

　　又方黄连黄柏各等分，末之，先煮肥猪肉汤洗之，然后以药粉之。

　　又方以蜜煎甘草末，涂之大良，比见有人患，涂头肿坎下，疮欲断者以猪肉汤渍洗之，并用前粉粉之，及依陶方即瘥，神验。（出第七卷中）

　　必效疗阴生疮脓出作臼方。

　　高昌白矾（一两）

　　上一味捣，细研之，炼猪脂一合，于滋器中和搅作膏，取槐白皮切，作汤洗疮上，拭令干，即取膏敷上，及以楸叶粘贴，不过三两度，永瘥。

　　古今录验疗阴疮方。

　　黄柏 黄连（各三分） 胡粉（一合）

　　上三味捣为末，粉上，日三，妇人绵裹枣核大纳之。（出第四十一卷中）

　　卷第二十六

　　阴边粟疮方五首

　　必效疗阴疮，阴边如粟粒生疮及湿痒方。

　　以槐北面不见日处白皮一大握，盐三指一撮，以水二大升，煮取一升洗之，日三五遍，适寒温用，若涉远恐冲风，即以米粉和涂之神效。

　　又疗阴疮有二种，一者作白脓出，名曰阴蚀疮，二者但赤作疮，名为热疮，若是热疮用此方。

　　取黄柏黄芩各一两切，作汤洗之，用黄柏黄连末粉之，云神良。

　　又方以黄连和胡粉末敷之，必效。

　　又方紫芽茶末（一分） 荷叶（一片烧灰）

　　上二味为末，以盐浆水洗讫，敷之，三五度即愈。

　　又方取停水处干卷地皮末敷之，神效。（是长安郭承恩用之得效出第四卷中）

　　卷第二十六

　　着砂方四首

　　救急邂逅着 砂损阴方。

　　猪蹄（一具擘破） 浮萍草（三两）

　　上二味，以水三大升，煮取半升去滓，以瓶子盛汁，纳阴瓶中渍之，冷即出拭干，便敷后药粉之。

　　又粉法。

　　蔷薇根皮 黄柏（各三分） 朴硝 蛇床子（各一分） 甘草（二分炙）

　　上五味捣为散，用前法浸洗后，以粉疮上，亦不甚痛，慎风。（出第八卷中）

　　必效主着 砂方。

　　取鸡子一枚煮熟，剥取肉，更用生鸡子二个倾取白和，熟研令细，以绵裹之立定。（李饶州云奇效）

　　又方甘草 黄柏 白矾（烧令汁尽）

　　上三味为末敷之。（出第四卷中）

　　卷第二十六

　　九虫方一首

　　病源夫九虫者，一曰伏虫，长四寸，二曰蛔虫，长一尺，三曰白虫，长一寸，四曰肉虫，状如烂杏，五曰肺虫，状如蚕形，六曰胃虫，状如虾蟆，七曰弱虫，状如瓜瓣，八曰赤虫，状如生肉，九曰蛲虫，至细微，形如菜虫，伏虫，群虫之主也，蛔虫贯心则杀人，白虫相生，逆喜入疮有，变成集验贯众丸，主疗九虫动作诸病方。

　　贯众（熬） 石蚕（熬五分） 野狼牙（四分） 芦（二分） 蜀漆（六分炙） 僵蚕（三分熬）

　　雷丸（六分） 芜荑（四分） 浓朴（三分） 槟榔（六分）

　　上十味捣筛，蜜丸，空心暖浆水服三十丸，日三，不知，稍稍加之，白虫用榧子汤服。

　　（备急文仲古今录验范汪同出第九卷中）

　　卷第二十六

　　五脏虫方七首

　　删繁疗脾劳，有白虫长一寸在脾为病，令人好呕，而胸中骇骇，（一作玄玄）呕而不吐出，前胡汤方。

　　前胡（三两） 白术（三两） 赤茯苓（三两） 枳实（炙二两） 细辛（三两） 旋复花（一两）常山（三两） 松萝（二两） 龙胆（三两） 竹叶（切一升） 杏仁（三两去尖皮）

　　上十一味切，以水一斗，煮取三升，去滓，分三服，若腹中热满，下芒硝三两，黄芩三两，苦参二两，加水二升，依方煎。忌如常。

　　又疗脾劳热，有白虫在脾中为病，令人好呕，茱萸根下虫汤方。

　　茱萸东引根（大者一尺切） 大麻子（八升） 橘皮（二两切）

　　上三味切，捣麻子烂，并和煎服，或下黄汁，凡合药，禁声勿语道作药，虫当闻便不下，切须忌之，甚验，以水煎服，临时量之效。

　　又疗肺劳热损，生肺虫，形如蚕，在肺为病，令人咳逆气喘，或谓忧恚，气隔寒热，皆从劳之所生，名曰膏肓，针灸不着，麦门冬五隔下气丸方。

　　麦门冬（十两去心） 蜀椒（四分汗） 远志 附子（炮各六分） 干姜（五分） 甘草（十分炙） 人参（七分） 细辛（六分） 桂心（五分） 百部根 白术 黄 （各五分） 杏仁（四十枚）槟榔（五分）

　　上十四味捣筛，蜜丸如弹子许，含一丸，稍稍咽汁。忌如常。

　　千金疗肾热，四肢肿急，蛲虫如菜中虫，生肾中为病方。

　　贯众（大者三枚熬） 干漆（二两熬） 茱萸（六分一云五十枚） 杏仁（四十枚） 芜荑胡粉槐白皮（各四分）

　　上七味捣散，平旦以井华水服方寸匕，增之，以瘥止。

　　又肺劳热，生虫在肺为病方。

　　东行桑根白皮（切一升） 东行茱萸根（切五两） 野狼牙（三两）

　　上三味切，以酒七升，煮取一升半，平旦服尽。

　　又疗肝劳，生长虫在肝为病，令人恐畏不安，眼中赤方。

　　鸡子（五枚去黄） 东行茱萸根（切三升） 蜡（三两） 干漆（四两熬） 粳米粉（半升）

　　上五味，捣茱萸根漆为末，和药，铜器中打鸡子调，火炼可丸如小豆，宿勿食，旦以饮服一百二十丸，小儿五十丸，虫即烂出瘥。

　　又疗心劳热伤心，有长虫名蛔虫，长一尺贯心为病方。

　　雷丸（熬） 橘皮 桃仁（各五分） 野狼牙（六分） 贯众（三枚） 芜荑 青葙子 干漆（熬各四分） 乱发（如鸡子烧） 僵蚕（二十枚熬）

　　上十味捣筛，蜜丸，以饮及酒空腹服二七丸，日再服之。（并出第十八卷中）

　　卷第二十六

　　长虫方二首

　　集验疗长虫，鸡子丸方。

　　鸡子白（三枚） 干漆（四两熬一本无） 腊（三两） 粳米粉（半斤）

　　上四味纳铜器中，于微火上煎，搅令调，纳粉令凝可丸，置土上温，乃纳鸡子，搅令相得，又煎令可丸，宿勿食，以饮下小豆许大一百二十丸，小儿五十丸，效验。

　　又方取栋实，以淳苦酒中渍再宿，以绵裹纳下部中，令入三寸许，一日易之。（千金范汪同并出第九卷中）

　　卷第二十六

　　蛔虫方九首

　　病源蛔虫者，是九虫之一也，长一尺，亦有长五六寸，或因腑脏虚弱而动，或因食甘肥而动，其发动则腹中痛，发作种聚，去来上下痛，有休息亦攻心痛，口中喜涎及吐清水，贲伤心广济疗蛔虫方。

　　酸石榴根（东引入土五寸者切二升） 槟榔（十枚碎）

　　上二味，以水七升，煮取二升半，绞去滓，着少米煮稀粥，平旦空肚食之，少间虫便死，快利，效无忌。（出第四卷中）

　　肘后疗蛔虫或攻心痛如刺，口中吐清水方。

　　取龙胆根多少任用，以水煮浓汁，去滓，宿不食，平旦服一二升，不过再服，下蛔虫也又方取有子楝木根锉，以水煮，取浓赤黑汁，用米煮作麋，宿勿食，旦取肥香脯一片先吃，令虫闻香举头，稍从一口为度，始少进，渐加服一匕，服至半升，便下蛔虫。（千金文仲同）

　　又方以鸡子一枚，开头去黄，以好漆少许纳中相和，仰头吞之，虫悉出矣。（文仲集验备急千金同出第二卷中）

　　集验蛔虫攻心腹痛方取薏苡根二斤锉，以水七升，煮取三升，先食尽服之虫死尽出。（千金范汪同出第九卷中）

　　千金疗蛔虫方。

　　芦下筛，以饼 和服方寸匕，虫不觉出之，亦主蛲虫出。（肘后云 芦一两末以羊肉作和服出第十八卷中）

　　崔氏疗蛔虫方。

　　取缲蚕蛹汁，空腹饮之良，若非缲丝时，即须收蛹曝干，患者捣筛，取意斟酌多少，和粥饮服之。

　　又方鹤虱（三两）

　　上一味捣散，以肥猪羊肉但得一色，以葱豉为 汁，每旦空腹服，以 汁和一方寸匕顿服明永必效疗蛔虫方。

　　绿豆三升，煮取浓汁，麻子一大升，研取汁一升以下，然后取麻子汁半升和豆汁一升，更暖如卷

　　卷第二十六

　　寸白虫方一十九首

　　病源寸白者，九虫之一也，长一寸而色白，形小褊，因腑脏虚弱而能发动，或云饮白酒以桑枝贯牛肉炙食之，并食生鱼所成，又食生鱼后即饮乳酪，亦令生之，其发动则损人精气，腰脚疼弱，又云此虫生长一尺则杀人。（出第十八卷中）

　　广济疗白虫如马蔺叶大，于下部出不尽，以刀截断者，令人渐渐羸瘦，石榴汤方。

　　醋石榴根（东引者一大握） 芜荑（三两） 牵牛子（半两熬末）

　　上三味以水六升，煮取二升，去滓，分三服，别和牵牛子末，每服如人行五里更服，尽快利，虫亦尽死出。忌生冷，猪鱼牛肉，白酒，葵笋等，此方神验。

　　又方野狼牙 白蔹（各四分） 芜荑（六分）

　　上三味捣散，空肚以大醋和如膏，温顿服之，无所忌。（千金同并出第四卷中）

　　肘后疗白虫方。

　　淳漆（三合） 猪血（三合）

　　上二味相和，微火上煎之不着手成，宿勿食，空腹旦先吃肥香脯一片，服如大豆许一百，日中虫悉出，亦主蛔虫。（范汪同）

