<!-- { "loadSidebar": true } -->
　　又方浓煮猪肉汁，煎槟榔三十枚，取三升服之，虫尽出。（文仲备急同）

　　又方熟煮猪脂血，宿勿食，明旦饱食之，虫当下。（文仲备急同出第二卷中）

　　范汪疗白虫，橘皮丸方。

　　橘皮（四分） 牙子 芜荑（各六分）

　　上三味捣筛，蜜丸如梧子，以浆水下三十丸，先食日再服。

　　又方野狼牙（五两）

　　上一味捣筛，蜜丸如麻子大，宿不食，明旦空腹以浆水下一合，服尽瘥。

　　又方楝实破其上取皮中子，捣，合蜜丸如梧子，宿不食，旦以醋浆水若米汁下三百丸，虫并死，或以糜烂，皮亦可丸，服八十丸。忌如常法。（出第十九卷中）

　　备急疗白虫，芜荑散方。

　　野狼牙（三分炙） 芜荑（二分）

　　上二味捣为末，酒和服之，先食脯后，顿服尽立瘥。（张文仲同出第六卷中）

　　救急疗白虫方。

　　石榴枝（东引者一握去疮皮） 槟榔（七枚）

　　上二味，以水二大升，煮取强半顿服，欲服时，先嚼鹿脯咽汁，即进之，每月一二三日吃药，必瘥，以虫头向上，月三以后服药不效，为其虫头向下也，今日欲服，预前一日莫食，其虫吃药之后，或利出，或内消，皆瘥。忌食生脍白酒，诸生肉冷物一月余。

　　又方取榧子一百枚去皮，火燃啖之，能食尽佳，不能者，但啖五十枚亦得，经宿虫消自下，无忌。（崔氏同出第八卷中）

　　崔氏疗白虫诸方不瘥方。

　　取石榴东引根，令患人以手大指与第三指满一握两头出者总留之，又取干脯肥者如手大一片先嚼药以永又方东引茱萸根（一大握切） 麻子（半大升）

　　上二味，先捣麻子极碎，又盆中熟研，以水一大升更和研，绞取浓汁，以浸茱萸根一宿，明嚼一脂腻千金疗白虫方。

　　取榧子四十九枚去皮，以月上旬旦空腹服七枚，七日服尽，虫消为水，永瘥。

　　又方取茱萸北阴根，洗去土切，以酒一升渍一宿，平旦去滓，分再服，凡茱萸皆用细根东北阴者良，若指以上大者皆不佳，用之无力。（范汪同）

　　又方熬锡令速燥，末，平旦作羊肉 ，以药方寸匕纳汁中服之，一方熬胡粉。

　　又方桑白皮切三升，以水七升，煮取二升，宿不食，明旦顿服之。

　　又方用石榴根如茱萸根法。

　　又方胡麻（一升） 胡粉（一两）

　　上二味捣末，明旦空腹以猪肉 汁服尽，即瘥。（并出第十八卷中）

　　卷第二十六

　　蛲虫方六首

　　病源蛲虫，是九虫之一也，形甚小，如今之蜗虫状亦因腑脏虚弱而致发动，甚者则能成痔，疥癣癞，痈疽 诸疮，蛲虫，此是人体虚弱极重者，故蛲虫因之动作，无所不为也。

　　（出范汪疗蛲虫，芫花散方。

　　芫花 野狼牙 雷丸 桃仁（去皮尖）

　　上四味捣散，宿勿食，平旦以饮服方寸匕，当下虫也。

　　又巴豆白膏，疗蛲虫方。

　　巴豆（一枚烧令烟断去心皮） 桃仁（四枚熬令黑去皮）

　　上二味合捣作三丸，大人清旦未食，以浆服尽，少小服一丸，若不下，明旦更复作服。

　　（并出第十九卷中）

　　千金疗蛲虫在胃中，渐渐羸人方。

　　淳酒 白蜜 好漆（各一升）

　　上三味合铜器中，微火上煎之，令可丸，丸如桃核大一枚，宿勿食，空腹温酒下，虫不下，再服之。（肘后备急集验范汪同出第十八卷中）

　　备急葛氏疗蛲虫攻心如刺，吐清汁方。

　　捣生艾汁，宿不食，平旦嚼脯一片，令虫闻香后，饮汁一升，当下蛲虫。（备急文仲并同肘后云疗蛔虫）

　　陶氏疗虫方。

　　取七月七日蒺藜子阴干，烧作灰，先食服方寸匕，一服三日止。（范汪千金同）

　　又方以好盐末二两，淳酒半升，于铜器中煮，令数沸，宿勿食，清旦温空肚顿服之。（备急文仲千金范汪等同并出第七卷中）

　　卷第二十六

　　三虫方七首

　　病源三虫者，长虫赤虫蛲虫为三虫也，犹是九虫之数也，长虫者，蛔虫也，长一尺，动则吐清水，出则心痛，贯心则死，赤虫状如生肉，动则肠鸣，蛲虫细微，形如菜虫也，居胴肠之九虫方补脚，七过三肘后疗三虫方。

　　茱萸根（取东引指大者长一尺） 栝蒌（四两切）

　　上二味，细锉茱萸根，以酒一升渍之一宿，旦绞去滓，宿勿食，旦空腹先吃脯，然后顿服之，小儿分三服，亦疗寸白虫。

　　又方捣桃叶，绞取汁，饮一升。（千金集验同一方云平旦饮三合）

　　又方真珠（一两研） 乱发（如鸡子大烧末）

　　上二味纳苦酒中，旦空腹顿服之，令尽。（集验范汪同千金治蛲虫）

　　又三虫者，谓长虫赤虫蛲虫也，乃有九种，而蛲虫及寸白人多病之，寸白从食牛肉饮白酒所除之不利范汪疗三虫，白蔹丸方。

　　白蔹 野狼牙 芦 桃花 贯众（各三分） 橘皮（二分） 芜荑（一分）

　　上七味捣筛，蜜丸如小豆大，宿勿食，旦以浆水服一剂，日中乃食立下，男子病大腹面黄，欲食肉，服此药下赤虫如笋茎者一尺，所有头目百余枚，病愈，又九江谢丘病胁下有积大如有口者百又疗三虫，竹节丸方烧竹节 雷丸（各三分） 锡屑（二分） 橘皮（一分半）

　　上四味捣筛，蜜丸如梧子大，一服八丸，日三服。

　　又疗三虫，芎 散方芎 雷丸 桔梗 白芷（各四分）

　　上四味捣散，以蜜饮苦酒或米汁服方寸匕，日三服，又可用蜜丸如梧子，吞十三丸，当稍稍下，不尽更服一剂。（出第十九卷中）

　　备急疗三虫方。

　　芦（四两炙） 干漆（二两熬） 吴茱萸（四两）

　　上三味为末，依前先嚼脯，以粥清服方寸匕，日一服。（肘后范汪同）

　　卷第二十六

　　杂疗虫方三首

　　广济疗蛔虫寸白虫方。

　　槟榔（十二分） 当归 鹤虱 芜荑（熬） 橘皮（各六分） 贯众 雷丸（各四分）

　　上七味捣散，空腹煮大枣汤服方寸匕，日二服，渐加至三匕，微利无忌。（出第四卷中千金疗蛲虫蛔虫，及痔 虫食下部生疮，桃汤方。

　　桃皮（一两） 槐子（三两） 艾叶（一两） 大枣（三十枚）

　　上四味，以水三升，煮取半升，空腹，顿服之。（出第十八卷中）

　　又疗寸白虫化为水泄出永除方。

　　榧子 槟榔 芜荑（等分）

　　上三味为散，温酒服二钱匕，先烧牛肉脯，吃后服药也。

　　卷第二十七

　　诸淋方三十五首

　　病源诸淋者，由肾虚而膀胱热故也，膀胱与肾为表里，俱主水，水入小肠下于胞，行于阴为溲便也，肾气通于阴，阴津液下流之道也，若饮食不节，喜怒不时，虚实不调则腑脏不和，停积出少具说生方导引淋茎中痛内曲以利广济疗患淋来积年，比医疗不能得愈，或十日五日一发，即有可时，今年因病更频数，二十日来不定方。

　　滑石 冬葵子（各八分） 瞿麦 石苇（各五分去毛） 蒲黄（六分） 陈橘皮（四分）

　　芍药上十味捣筛为散，空腹煮后饮子，服方寸匕，日二服，渐加至一匕半。忌热面，炙肉，醋，蒜等。

　　又饮子方桑白皮（六分） 通草 百合（各八分） 白茅根（一分）

　　上四味细锉，以水四升，煮取二升，去滓，温下前散药，口干渴，含之亦得也。

　　又疗淋，小便不通六七日方滑石（五两） 通草（三两） 瞿麦（二两） 冬葵子（一两） 茅根（一升） 石苇（三两去毛） 芒硝（二两）

　　上七味切，以水九升，煮取二升八合，去滓，纳芒硝，分温三服，每服如人行六七里，进一服，以微利为度。忌如前。（并出第四卷中）

　　范汪疗淋方。

　　取蘩蒌草满两手把，以水煮服之，可常作饮，勿不饮也。

　　又方煮菟丝子服之，如蘩蒌法。

　　又方露蜂房烧，饮服之，取如碗大者妙。

　　又方鸡子二枚去白黄，以盐纳壳中使满，以三升水渍一升豉，绞取汁，取壳中盐投汁中，搅令调，尽服之。

　　又方滑石 海蛤 鸡子壳（各等分）

　　上三味捣筛为散，以饮服半钱匕，日三服，渐加至一钱匕，甚良。

　　又方取地麦草，一名地肤草，二七把，以水二升煎之，亦可长服，一法，旦渍豉汁饮之良。

　　又疗淋，利小便，葵子散方葵子（半升） 滑石（二两） 石南叶（一两） 地榆（三两） 石苇（一两去毛） 通草（一两）

　　上六味捣筛为散，饮服方寸匕，日三服良。

　　又疗淋茎中有石方取鸡屎白半升，曝干，熬之令香，捣筛为散，以酪（一云酢）浆饮方寸匕，日三服，到一二日当下石，即愈。

　　又疗淋，师所不能疗者神方。

　　取葛上亭长生折断腹，腹中有白子如小米，长二三分，取着白板子上，阴干燥，二三日药成药盏齿间饮麦干连尔亦愈月十十五短剧地肤汤，疗下焦诸结热，小便赤黄，数起出少，大痛或便血，温病后余热，及霍乱后当风，取热过度，饮酒房劳，及步行冒热，冷冻饮料逐热，热结下焦及乳石热动关格，少腹坚，胞胀如斗大，诸淋服之即通方。

　　地肤草（三两） 知母 猪苓（去皮） 瞿麦 黄芩 升麻 通草（各二两） 海藻（一两）

　　上十味切，以水九升，煮取三升，分为三服，大小便皆闭者，加大黄三两，妇人房劳，肾中有热，小便难不利，腹满痛，脉沉细者，加猪肾一具。（千金同崔氏云若加猪肾先以水一斗半煮取一斗纳药煎）

　　又疗淋榆皮汤方。

　　榆皮（半斤） 滑石（二两一方一两） 黄芩（一两一方二两） 甘草（炙） 瞿麦（各二两）

　　葵子（一升）

　　上六味切，以水一斗，煮取三升，温服一升，旦服。忌海藻菘菜。（并出第四卷中）

　　集验疗淋方。

　　以比轮钱三百文，以水一斗，煮取三升，饮之神效。（肘后同千金治气淋通按比轮钱未详）

　　又方取牛耳中毛烧灰，服半钱匕，立愈。（文仲必效同）

　　又方烧头发灰服之良。（文仲同并出第五卷中）

　　千金疗淋痛方。

　　滑石（四两） 贝子（三十枚烧） 茯苓 白术 通草 芍药（各二两）

　　上六味捣筛为散，酒服方寸匕，日二服，大良。

　　又方葵子（五合） 茯苓 白术 当归（各二两）

　　上四味切，以水七升，煮取三升，分三服。（范汪同）

　　又方栝蒌 滑石 石苇（去毛各二两）

　　上三味为散，以大麦粥饮服方寸匕，日三服良。

