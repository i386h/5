<!-- { "loadSidebar": true } -->
　　上六味切，以水八升，煮取二升，去滓，分三服。（经心录同）

　　又方取生土瓜根捣取汁，以水解之，于筒中吹纳下部，即通。（并出第二十六卷中）

　　经心录疗关格大小便不通方。

　　芒硝 乌梅 榆白皮（各五两） 芍药 杏仁（去皮尖各四两） 麻子仁（三两）

　　大黄（八两）

　　上七味切，以水七升，煮取三升，分为三服，一方无乌梅，加枳实干地黄各二两。

　　又疗大小便不通方。

　　滑石（二两） 葵子 榆白皮（各一两）

　　上三味下筛为散，煮麻子汁一升半，取二匕和服，两服即通。（并出第二卷中）

　　近效疗大小便不通方。

　　含硝石（吐去水）

　　卷第二十七

　　关格胀满不通方四首

　　千金疗关格胀满不通方。

　　芍药（六分） 芒硝（六分） 黄芩（五分） 杏仁（八分去皮尖） 大黄（八分）

　　上五味末之，蜜和丸如桐子，饮下十丸，日二服良。

　　又方独头蒜烧熟去皮，绵裹纳下部，气立通，削姜裹盐导，并佳。

　　又方干姜 盐 杏仁上三味等分捣导之。

　　又疗胀满关格不通方。

　　吴茱萸（一升熬） 干姜 大黄 桂心 当归 芍药 甘草（炙） 芎 （各二两） 雄黄（三分研） 人参 细辛（各四两） 真珠（一分研） 桃白皮（一握）

　　上十三味切，以水一斗，煮取三升，去滓，纳雄黄真珠末，酒一升，微火煎三沸，服一升，得下即止，不必尽也，每服如人行十里久，进之。（并出第十五卷中）

　　卷第二十七

　　许仁则大便暴闭不通方二首

　　许仁则论曰，此病久无余候，但由饮食将息过热，热气蕴积秘结，若缘气秘，自须仍前疗气法，服巴豆等三味丸，及疗水气葶苈等诸方取利，若是风秘，自依后服大黄等五味丸，暴秘之状，骨肉强痛，体气烦热，唇口干焦，大便不通，宜依后大黄芒硝二味汤取利方。

　　大黄（六两） 芒硝（五两）

　　上药先切大黄，以水四升，煮取二升，去滓，纳芒硝，顿服之，须臾利，良久不觉，以热饮投之，若服此依前不利，宜合后大麻仁等五味丸服之，取快利。

　　五味大黄丸方。

　　大黄（五两） 大麻子（一升微熬研之） 芒硝（六两） 干葛 桑根白皮（各五两）

　　上五味，先捣四味为散，然后捣麻仁令如膏，即投四味散和捣，和少蜜捣之，丸如梧子大，初服十丸，日再服，稍稍服得大便通为限。（主大便风秘不通吴升同出下卷中）

　　卷第二十七

　　小便不通方一十三首

　　病源小便不通，由膀胱与肾俱有热故也，肾主水，膀胱为津液之府，此二经为表里，而水行于小肠，入胞者为小便，肾与膀胱既热，热入于胞，热气大盛，故结涩令小便不通，少腹胀，气急甚者，水气上逆，令心急腹满，乃至于死，诊其脉紧而滑直者，不得小便也。（出第十四卷中）

　　广济疗下冷疼，小便不通，鸡苏饮子方。

　　鸡苏（一握） 通草（四两） 石苇（一两炙去毛） 冬葵子（一两半） 杏仁（二两去皮尖） 滑石（二两） 生地黄（四两）

　　上七味切，以水六升，煮取二升半，绞去滓，分温三服，如人行四五里进一服。

　　又方冬葵子（五两） 通草（三两） 茅根（四两） 芒硝（二两汤成下） 茯苓（三两） 滑石（五两）

　　上六味切，以水九升，煮取三升，去滓，纳芒硝，分温三服，服别相去如人行六七里。

　　又方茯苓（二分） 大黄（六分） 芍药 当归 枳实（炙） 白术 人参（各二分）

　　大麻仁（四分）

　　上八味切，以水六升，煮取二升，去滓，分温三服，要着芒硝亦得。（并出第四卷中）

　　崔氏疗小便不通方。

　　取熏黄如豆许末之，纳小孔中神良。

　　又方桑根白皮 猪苓（去皮） 通草（各二两）

　　上三味切，以水六升，煮取二升，分三服。

　　又方鸡屎白如弹丸，以苦酒和服即下，不过三四服佳。（一本云疗淋）

　　又方足大KT 趾奇间有青脉，针挑血出，灸三壮愈。（并出第四卷中）

　　救急主小便不通方。

　　取印成盐七颗，捣筛作末，用青葱叶尖盛盐末，开便孔纳叶小头于中吹之，令盐末入孔即通，非常之效。

　　又方取嫩 木梢浓汁，可饮半升以来，即愈。

　　必效疗小便不通，不得服滑药，急闷欲绝方。

　　盐二升，大铛中熬，以布绵裹熨脐下 之，小盒饭渐通也。（肘后同）

　　古今录验疗热结小便不通利方。

　　刮滑石屑，水和涂少腹及绕阴际，干复涂之。（肘后同）

　　又方取盐填满脐中，大作艾炷，灸令热为度良。（肘后千金同并出第二十六卷中）

　　近效疗小便不通，数而微肿方。

　　取陈久笔头烧作灰，和水服之。

　　卷第二十七

　　小便难及不利方九首

　　病源小便难者，此是肾与膀胱热故也，此二经为表里，俱主水，水行于小肠，入胞为小便，热气在于脏腑，水气则涩，其热势微，故但小便难也，诊其尺脉浮，小便难，尺脉濡，小便难，尺脉缓，故小便难有余涩也。（出第十四卷中）

　　集验疗小便难淋沥汤方。

　　滑石（八两） 石苇（三两去毛） 榆皮（一升） 葵子（一升） 通草（四两）

　　上五味切，以水一斗，煮取三升，分三服，一方加黄芩三两。

　　又疗淋小便不利，阴痛，石苇散方石苇（二两去毛） 瞿麦（一两） 滑石（五两） 车前子（三两） 葵子（二两）

　　上五味捣筛为散，服方寸匕，日三。（并出第五卷中）

　　千金疗小便不利，茎中痛，少腹急方。

　　通草（二两） 葶苈子（熬三两） 茯苓（二两）

　　上三味捣为散，以水服方寸匕，日三服。忌醋物。（出第二十一卷中）

　　备急疗小便不利，茎中痛剧，亦疗妇人血结腹坚痛，牛膝饮方。

　　生牛膝一名牛唇，掘取根煮服之，立瘥。（肘后同）

　　陶效方。

　　秦艽（二分） 冬瓜子（二两）

　　上二味捣为末，酒服一匕，日三服，神良。（肘后同）

　　文仲疗小便不利方。

　　桑螵蛸（三十枚） 黄芩（一两）

　　上二味切，以水一升，煮取四合，顿服之良。（肘后同）

　　又方蒲黄 滑石（各一分）

　　上二味为散，酒服一匕，日三，大验。（肘后同）

　　又疗诸淋及小便常不利，阴中痛，日数十度起，此皆劳损虚热所致，常将散服方。

　　石苇（去毛） 滑石 瞿麦 王不留行 葵子（各二两）

　　上六味捣筛为散，每服方寸匕，日三服之，姚方加滑石五两，车前子三两，无王不留行。（备急同出第四卷中）

　　古今录验疗淋胞痛，不得小便滑石散方。

　　滑石 葵子 钟乳（各一两） 桂心 通草 王不留行（各半两）

　　上六味捣筛为散，先食讫，以酒服方寸匕，日三服。忌生葱。（出第二十六卷中）

　　卷第二十七

　　遗尿方六首

　　病源遗尿者，此由膀胱虚冷，不能约于水故也，膀胱为足太阳，肾为足少阴，二经为表里，不为阴绝脉当今力一通集验疗遗尿方。

　　取雄鸡肠烧灰为末，用三指一撮服之，朝暮服当愈。（范汪同出第五卷中）

　　千金疗遗尿小便涩方。

　　牡蛎（熬） 鹿茸（炙各四两） 桑耳（三两） 阿胶（二两炙）

　　上四味切，以水七升，煮取二升，分为二服，作散以饮送之。（经心录同）

　　又方木防己（二两） 葵子（二两） 防风（三两）

　　上三味切，以水五升，煎取二升半，分温三服，作散亦佳。（古今录验同并出第二十一卷中）

　　古今录验牡蛎汤，疗遗尿小便涩方。

　　牡蛎（四两熬） 鹿茸（炙四两） 阿胶（炙各二两） 桑螵蛸（二两）

　　上四味切，以水五升，煮取二升，分再服。

　　又方桑耳（三分） 矾石（二分熬汁尽） 阿胶（二分炙） 龙骨（三分）

　　上四味为散，空心服方寸匕，日三服。

　　又方桑耳（二两） 牡蛎（三两熬） 矾石（二两熬汁尽）

　　上三味捣筛为散，酒服方寸匕，日三服。（并出第二十六卷中）

　　卷第二十七

　　尿血方一十一首

　　千金疗房损伤中尿血方。

　　牡蛎（熬） 车前子 桂心 黄芩上四味等分捣筛为散，饮服方寸匕，日三服，不知加至二匕。忌生葱。（出第二十一卷中）

　　崔氏疗猝伤热行来尿血方。

　　大黄（末） 芒硝（末各半匕）

　　上二味，冷水和，顿服之立止，三日内禁如药法。（出第四卷中）

　　古今录验疗尿血，鹿茸散方。

　　鹿茸（炙） 当归 干地黄（各二两） 葵子（五合） 蒲黄（五合）

　　上五味捣筛为散，酒服方寸匕，日三服。忌芜荑。（出第二十六卷中）

　　苏澄疗尿血方。

　　车前草捣绞，取汁五合，空腹服之瘥。

　　又方水服乱发灰方寸匕，日三服。（肘后千金同）

　　又方服益母草汁一升瘥。（一云 草）

　　又方车前三升，水五升，煮取二升，分三服。

　　棘刺二升，水三升，煮取二升，分三服瘥。

　　又方胶三两炙，以水二升，煮取一升四合，分再服。

　　又方酒服蒲黄二方寸匕，日二服，水服亦得。

　　又方捣水筋汁，服六七合，日一服。

　　卷第二十七

　　胞转方一十五首

　　病源胞转者，由是胞屈辟，小便不通，名为胞转。其病状脐下急痛，小便不通是也。此病或外饱胞肘后疗猝小便不通，及胞转方。

　　取鸡子中黄一枚服之，不过三服佳。（备急同）

　　又方水上浮萍曝干末服之，小便不通利，水胀流肿佳。（千金翼同）

　　又方炙桑螵蛸捣为末，水服之方寸匕，日服良效。

　　又疗小便忍久致胞转方自取爪甲火烧服之。（备急）

　　又方取梁上尘三指撮，以水服之神效。

　　又方服蒲黄方寸匕，日三服良。

　　范汪疗胞转不得小便方。

　　用蒲席卷人倒立，令头至地，三反则通。（肘后同）

　　又方雀矢（半合） 车前子 滑石（各四两） 通草 芍药（各二两）

　　上五味切，以水七升，煮取三升，服五合，日二，先食服立愈。

　　又疗胞转欲死及失溺方。

　　取豆酱清和灶突中黑如豆大，纳阴孔中，立愈。（并出第十五卷中）

　　备急疗猝小便不通及胞转方。

