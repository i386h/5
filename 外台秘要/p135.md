<!-- { "loadSidebar": true } -->
　　车前草一斤，水一斗，煮取四升，分四服。（短剧同出第六卷中）

　　古今录验疗胞转小便不通，乱发散方。

　　乱发（三斤洗去垢烧） 滑石（半斤） 鲤鱼齿（一两）

　　上三味捣筛为散，以饮服方寸匕，日三服良。

　　又疗胞转不得小便方。

　　真琥珀（一两）葱白（十四茎）

　　上二味，以水四升，煮取三升，去葱白，末琥珀细筛下汤中，温服一升，日三服佳。（范汪同）

　　又张苗说，有容忍小便令胞转，大小便不得，四五日困笃欲死无脉，服此瘥方。

　　滑石（二两） 乱发（三两烧灰）

　　上二味捣下筛，取生桃白皮一斤熟舂，以水合绞，得汁二升，以汁服散方寸匕，日三服，即愈，其但淋者，取乱发三两烧灰，滑石五两合捣为散，服方寸匕，日三服。

　　又说不得小便者，为胞转，或为寒热气所迫，胞屈辟不得充张，津液不入其中为尿，及在胞中尿不出方。

　　当以葱叶除尖头，纳入茎孔中吹之，初渐渐以极大吹之，令气入胞中，津液入便愈也，朱郁用此药疗郭虎将十五岁男。用：葵子（一升） 通草 甘草（各二两炙） 石苇（一两半去毛） 滑石（四两） 榆皮（二升）

　　上六味，以水一斗，煮取三升，令服。（范汪同并出第二十六卷中）

　　卷第二十七

　　小便血及九窍出血方一十二首

　　短剧疗小便血，菟丝丸方。

　　菟丝子 蒲黄 干地黄 白芷 荆实 葵子 败酱 当归 茯苓 芎 （各二两）

　　上十味合捣为末，以白蜜和丸如梧子大，饮服二丸，日三服，不知加至五六丸，刘洪方已效，常服。忌酢物芜荑。（古今录验范汪同）

　　又断血诸方所云，下血者，其从腹里出者，悉为下血也，有痔病，血从孔边出者，别寻痔方（出第四卷中）

　　千金疗小便出血方。（一本云以下治劳虚尿白浊）

　　灸脾俞百壮，在第十椎。

　　又方灸三焦俞百壮，在第十三椎。

　　又方灸肾俞百壮，在第十四椎。

　　又方灸章门百壮，在季肋端。

　　又方榆皮二斤，水二斗，煮取五升，令服之佳。

　　又方捣干羊骨下筛，水服方寸匕，日三服。

　　又治小便血方。

　　生地黄（八两） 柏叶（一把） 黄芩（三两） 阿胶（二两）

　　上四味切，以水七升，煮取三升，去滓，纳胶，分三服。（并出第二十一卷中）

　　文仲疗小便出血方。

　　生地黄汁（一升） 生姜汁（一合）

　　上二味相和顿服，不瘥更作。（此法许令公处云极效肘后同）

　　又方灸足第二趾本第一纹七壮，立愈。（肘后同）

　　又方龙骨末二方寸匕，温酒一升服之，日三服。（深师肘后范汪陶氏同）

　　又方当归四两，酒三升，煮取一升，顿服之。（肘后深师范汪同并出第六卷中）

　　卷第二十七

　　小便不禁方二首

　　病源小便不禁者，肾气虚，下焦受冷也，肾主水，其气下通于阴，肾虚下焦冷，不能温制其水液，故小便不禁也。（出第十四卷中）

　　千金翼小便不禁，日便一二斗，或如血色方。

　　麦门冬（去心） 干地黄（各八两） 蒺藜子 桂心 续断（各二两） 甘草（一枚炙）

　　干姜（四两）

　　上七味切，以水一斗，煮取二升五合，分三服。

　　又久房散，主小便多或不禁方。

　　菟丝子（二两酒渍） 蒲黄（三两） 黄连（三两） 硝石（一两） 肉苁蓉（二两）

　　五味子（三两） 鸡 中黄皮（三两炙）

　　上八味捣筛为散，每服方寸匕，日三服，每服如人行三四里，又服。（并出第十五卷中）

　　卷第二十七

　　小便数及多方五首

　　病源小便数者，膀胱与肾俱虚，而有客热乘之故也，肾与膀胱为表里，俱主水肾气下通于阴故令石，中）

　　范汪疗小便数而多方。

　　黄连（二分） 苦参（二分） 麦门冬（去心一两） 土瓜根 龙胆（各一分）

　　上五味捣筛，以蜜丸如梧子，每服十丸，加至二十丸，良。（一方无苦参有黄芩）

　　又方栝蒌（十分） 黄连（五分）

　　上二味捣筛为散，每服方寸匕，日三良。

　　又方瞿麦（二两） 滑石（一两） 葵子（一升） 黄芩 甘草（炙各一两）

　　上五味切，以水六升，煮取三升，去滓，一服六合。

　　又方桃仁一味 咀，酒一升，煮三沸，去滓，分为三服，强人一服尽之。（并出第十七卷中）

　　集验疗小便数而多方。

　　羊肺羹纳少许羊肉合作之，调和盐，如常食之法，多少任意，不过三具效。（范汪同出第五卷中）

　　卷第二十七

　　许仁则小便数多方四首

　　许仁则论此病有二种，一者小便多而渴，饮食渐加，肌肉渐减，乏气力，少颜色，此是消渴，一者小便虽数而不至多，又不渴，食饮亦不异常，或不至多能食，但稍遇天寒冷，即小便多，更无别候，此是虚冷所致，大都两种俱绿缘气膀胱冷，不瘥便能杀人，肾虚腰冷，无所为害，若候知是消渴小便数，宜依后菝 等八味汤，黄 等十四味丸，并竹根等十味饮，小麦面等十四味煎，以次服之。

　　菝 八味汤方。

　　菝 土瓜根（各三两） 黄 地骨皮 五味子（各四两） 人参（三两） 石膏（八两碎） 牡蛎（三两）

　　上药切，以水一斗，煮取三升，去滓，分温三服，每服如人行十里服一剂，服至五六剂佳，隔五日服一剂，剂数满，宜合后黄 等十四味丸服之。

　　又黄 十四味丸方。

　　黄 黄连 土瓜根（各五两） 苦参（三两） 玄参（六两） 栝蒌 地骨皮龙骨 菝 鹿茸（炙各四两） 牡蛎（熬） 人参 桑螵蛸（炙各三两） 五味子（一升）

　　上药捣筛为末，蜜和为丸，用后竹根饮下之，初服十五丸，日二服，稍加至三十丸，如梧桐子大。忌猪肉冷水。

　　又竹根饮子方。

　　竹根 生茅根 芦根（各切五升） 菝 （切二升） 石膏（一斤杵碎） 乌梅（三十枚） 生姜（切一升） 小麦（三升） 竹沥（二升） 白蜜（一升）

　　上药以水五斗，煮取一斗，去滓，纳竹沥及蜜，着不津瓶贮之，用下前丸，纵不下丸，但觉下丸又小麦面十四味煎方。

　　小麦五升，以水硬溲之，别于水中揉挺，令面粉尽，面筋别成一块即止，以此面粉汁别器澄捶于胡麻以上升，又煎成作

　　卷第二十七

　　尿床方六首

　　病源人有于眠睡不觉尿出者，是其禀质，阴气偏盛，阳气偏虚，则膀胱肾气俱冷，不能温制俱主水液禁，千金疗尿床方。

　　羊肚系盛水令满，急系两头，熟煮开，取水顿服之，立瘥。

　　又方鸡 一具并肠，曝干末，酒服之，男雌女雄也。

　　又方羊胞盛水满中，炭火烧之尽肉，晨朝空腹服之，不过四五顿瘥。

　　又疗尿床方新炊熟渍饭一盏泻尿床处拌之，收取与食之勿令知。

　　又方垂两手髀上尽指陷处，灸七壮，又灸脐横纹七壮。（并出第二十一卷中）

　　近效疗尿床方。

　　取麻鞋乳带及鼻根等，唯不用底，须七辆以水七升，煮取二升，分再服。

　　卷第二十七

　　灸穴杂法一十二首

　　千金翼灸五淋法。

　　灸大敦三十壮。

　　又石淋脐下三十六种疾，不得小便法。

　　灸关元三十壮，一方云百壮。

　　又血淋法。

　　灸丹田穴，随年壮良。

　　又方灸复溜穴五十壮，一云随年壮。

　　又尿黄法。

　　灸石门穴五十壮。

　　又遗尿法。

　　灸遗道挟玉泉五寸，随年壮。

　　又法灸阳陵泉穴，随年壮。

　　又失禁尿不自觉知法。

　　灸阴陵泉穴，随年壮。

　　又茎中痛法。

　　灸行间穴，三十壮。

　　又腹满小便数法。

　　灸屈骨端二七壮。

　　又淋痛法。

　　灸中封穴三十壮，亦随年壮。

　　又小便不利及转胞法。

　　灸心下八寸七壮。（以上穴并出第二十七卷中）

　　卷第二十八

　　中恶方一十三首

　　病源中恶者，是人精神衰弱，为鬼邪之气猝中之也，夫人阴阳顺理，营卫调平，神守则强，邪不干正，若将摄失宜，精神衰弱，便中鬼毒之气，其状猝然心腹刺痛，闷乱欲死，凡猝中恶，腹大而满者，诊其脉紧大而浮者死，紧细而微者生，又中恶吐血数升，脉沉数细者死，浮焱如疾者生，中恶有瘥后余势停滞，发作则变成注。

　　又中恶死候，中鬼邪之气，猝然心腹绞痛闷绝，此是客邪暴盛，阴阳为之离绝，上下不通，故三成广济疗猝中恶，心腹刺痛，去恶气方。

　　麝香（一分研） 青木香（二分） 生犀角（二分屑）

　　上三味为散，空心熟水服方寸匕，日二立效，未止更作。忌如常法。（出第四卷中）

　　肘后华佗疗中恶，短气欲绝方。

　　灸两足大KT 趾上甲后聚毛中，各灸二七壮，即愈，又法三七壮。（集验张文仲备急同）

　　又方杏仁（七十枚去尖皮） 桂心（二两） 甘草（一两炙） 麻黄（三两去节一方四两）

　　上四味切，以水八升，煮取三升，分三服，含咽之，通疗诸昏客忤良。忌如常法。

　　又方韭根（一把） 乌梅（十四颗） 茱萸（半升）

　　上三味切，以劳水一升煮之，以病患栉纳中，三沸，栉浮者生，沉者死，煮取三升饮之，大效。

　　又方桂心（一两） 生姜（三两） 栀子（十四枚） 豉（五合）

　　上四味捣碎，以酒二升微煮之，去滓，顿服之，取吐为度。（并出第一卷中）

　　集验疗中恶遁尸，心腹及身体有痛处，甚者短气不语，手摸按之，得其痛处，则病色动，恶人近，则是痛处方。

　　取艾叶 碎着痛上浓寸余，铛中煮汤，和灰作泥令热，敷艾上，冷辄易之，不过再着则愈。（出七卷中）

　　又疗中恶，心痛胸胁 痛，喘急汤方桃东行枝白皮（一握） 真珠（一两） 栀子仁（十四枚） 生姜（二两） 当归 桂心（各三两） 附子（一两炮） 香豉（五合） 吴茱萸（五合）

　　上九味切，以水八升，煮取二升，去滓，纳真珠，分二服。忌如常法。（短剧同）

　　又方仰卧以物塞两耳，以两个竹筒纳死人鼻中，使两人痛吹之，塞口旁无令气得出，半日所死人即噫噫，勿复吹也。（千金同）

　　又方捣皂荚细辛屑，吹两鼻孔中，单用皂荚末亦佳。（千金同并出第四卷中）

　　删繁疗中恶痛欲绝方。

