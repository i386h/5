<!-- { "loadSidebar": true } -->
　　釜底墨（五合） 盐（一撮）

　　上二味和，研。以水一升搅调，一服。（范汪同）

　　又方牛屎绞取汁五合为一服，口不开，扣齿纳药，若无新者，干者即以水和取汁。（并出第十卷中）

　　崔氏疗猝中恶气绝方。

　　取真珠研末，书鬼字于舌上，额上亦书鬼字验。

　　又方灸右肩高骨上，随年壮。（并出第四卷中）

　　卷第二十八

　　猝死方二十四首

　　病源猝死者，由三虚而遇贼风所为也，三虚，谓乘年之衰一也，乘月之空二也，失时之和三绝如中恶不能又猝忤死候，犯猝忤客邪鬼气猝急伤人，入于腑脏，使阴阳离绝，气血暴不通流，奄然厥绝如死状也，良久阴阳之气和乃苏，若腑脏虚弱者死，亦有虽苏而毒瓦斯不尽，时发即心腹刺痛，连滞变成疰也。（并出第二十三卷中）

　　甲乙经云，黄帝问于岐伯，有猝死者，何邪使然。答曰，得三虚者，暴疾而死，得三实者，邪不能伤也。黄帝曰，愿闻三虚。答曰，乘年之衰，逢月之空，失时之和，因为贼风所伤也。愿闻三实，答曰，逢年之盛，遇月之满，得时之和，虽有贼风邪气，不能伤也，有猝死不知人，有复生，何气使然，阴气先竭，阳气未入，故猝死而不知人，气复则生。（集验同出第六卷中）

　　肘后云，猝死中恶及尸厥者，皆天地及人身自然阴阳之气，有乖离痞隔，上下不通，偏竭所致，故虽涉死境，犹可疗而生，缘气未都竭也，当尔之时，兼有鬼神于其间，故亦可以符术护济者。

　　又猝死，或先有病痛，或居常倒仆，奄忽而绝，皆是中恶之类疗方。

　　取葱刺鼻，令入数寸，须使目中血出乃佳。一云耳中血出佳，此扁鹊法，同后云吹耳中，葛氏吹鼻，别为一法。（肘后集验备急文仲必效等同崔氏亦疗中恶）

　　又方令二人以衣壅口，吹其两耳，亦可以苇筒吹之。（肘后同）

　　又方以葱刺耳，耳中鼻中血出者勿怪，无血难疗之，有血者，是活候也，其欲苏时，当捧两手莫放立效，又方视其上唇里弦，有青息肉如黍米大，以针决去之瘥。（肘后同）

　　又方以小便灌其面，数过即能活，扁鹊法也。（肘后集验张文仲备急同）

　　又方以绵渍好酒纳鼻中，手按令汁入鼻中，并持其手足，莫令惊动也。（肘后同）

　　又方灸其唇下宛宛中，名承浆，十壮大良。（肘后同并出第一卷中）

　　文仲疗猝死方。

　　湿牛马粪绞取汁，以灌其口中，令入喉，若口已噤者，以物强发，若不可强发者，扣折齿下之，若无新者，以水若人尿和干者，绞取汁，扁鹊法。（集验备急肘后同）

　　又方以细绳围其人肘腕中，男左女右，伸绳从背上大椎度，以下行脊上，灸绳头。（一云五十壮）又从此灸横行各半绳，此凡三灸，各灸三壮即起。

　　又方令人痛抓其人人中取醒，不起者卷其手，灸下纹头，随年壮。

　　又方灸鼻下人中三壮。

　　又方灸脐中百壮。

　　又方半夏末如大豆许，吹鼻中。

　　又方捣薤若韭取汁，以灌口鼻中。（张文仲集验范汪同）

　　又方猪膏如鸡子大，苦酒一升，煮沸灌喉中。（集验肘后备急同）

　　又猝死而壮热者方。

　　矾石半斤，煮以渍脚，令没踝。（肘后范汪同并出第一卷中）

　　备急疗猝死而目闭者方。

　　骑牛临其面，捣薤汁灌耳中，末皂荚，吹鼻中。（集验文仲肘后范汪同）

　　又疗猝死而张目反折者方。

　　灸手足两爪甲后各十四壮，饮以五毒诸膏散，有巴豆者良。（肘后张文仲同）

　　又疗猝死而四肢不收失便者方。

　　马屎一升，水三斗，煮取二斗，以洗足，又取牛粪一升，温酒和灌口中。（肘后同）

　　又方灸心下一寸，脐上三寸，脐下四寸，各百壮良。（肘后同）

　　又猝死而口噤不开者方。

　　缚两手大拇指，灸两白肉中二十壮。（肘后文仲范汪同并出第一卷中）

　　集验疗猝死无脉，无他形候，阴阳俱竭故也方。

　　牵牛临鼻上二百息，又炙熨斗以熨两胁下，针两间使各百余息，灸人中。

　　又疗猝死而有脉形候，阴气先尽，阳气后竭故也方。

　　嚼薤哺灌之。（肘后文仲千金范汪同并出第一卷中）

　　古今录验司空三物备急散，疗猝死及感忤，口噤不开者方。

　　巴豆（去心皮熬） 干姜 大黄（各等分）

　　上药捣筛为散，服如大豆许二枚，以水三合和之，腹胀烦热复饮水，能多益佳。

　　又疗心腹痛几死，服此丸令小利瘥，如腹常满痛，当令得下瘥，一方服一刀圭，以酒下之，不能刀圭者，便丸如大豆许四枚，不知复加一豆许，不瘥又加一豆许，若病者口噤不能自饮，掘口含之，药不预合，预合气力歇，猝病者，便合之，无臼，木杯中捣耳，不过三服，取利无不瘥者，蜜丸尤良。（出第四卷中）

　　卷第二十八

　　客忤方一十三首

　　病源猝忤者，亦名客忤，谓邪客之气，猝犯忤人精神也，此是鬼疠之毒瓦斯，中恶之类也，人有魂魄衰弱者，则为鬼气所犯忤，喜于道间门外得之，其状心腹绞痛胀满，气冲心胸，或即而瘥肘后论曰，客者，客气也，忤者犯也，谓客气忽犯人也，此恶鬼毒疠之气，疗之多愈，亦有侵克脏腑经络，虽瘥后犹宜治疗，以消余势，不尔终为人患，有时辄发。

　　又客忤死者，中恶之类也，喜于道间门外得之，令人心腹绞痛胀满，气冲心胸，不即疗亦杀人方。

　　灸鼻下人中三十壮愈。（备急文仲同）

　　又方以水渍粳米，取汁二升以饮之，口已噤者，以物强发之。

　　又方以铜器瓦器盛热汤，器着腹上，冷者彻去衣，器衬肉，大冷者，易以热汤，取愈也。

　　又方先以衣三重藉腹上，以铜器着衣上，取茅草于器中烧之，草尽再益，勿顿多也，取愈乃止。（备急文仲同）

　　又方以绳横其人口以度度脐四面各一处，灸三壮，令火俱起也。

　　又方横度口，中折之，令上头着心下，灸下头五壮也。（并出第一卷中）

　　又疗客忤，心腹绞痛胀满，气冲心胸，烦躁壮热，或气闷绞刺，鬼魅之气未散方麝香（一钱） 茯神 人参 天门冬（去心） 鬼臼 菖蒲（等分）

　　上六味，蜜丸如桐子，服十丸，日三。

　　文仲扁鹊疗客忤，有救卒死符，并服盐汤法，恐非庸世所能用，故不载，而此病即今人所谓中恶者，与猝死鬼击亦相类焉，疗皆参取而用之，已死者方。

　　捣生菖蒲根，绞取汁，含之即愈。（备急肘后同）

　　又疗猝忤停尸，不能言者方。

　　烧桔梗二枚末，饮服之。

　　又方细辛 桂心（各等分）

　　上二味纳口中。（肘后备急同）

　　又猝忤口噤不开者方。

　　生附子末置管中，吹纳舌下。（备急肘后同并出第一卷中）

　　千金疗客忤恶气方。

　　吞麝香如大豆立验。（出第五卷中）

　　千金翼客忤方。

　　灸间使七壮，又肩井百壮，又十指甲下各三壮。（出第二十七卷中）

　　卷第二十八

　　猝魇方二十一首

　　病源猝魇者，屈也，谓梦里为鬼邪之，所魇屈也，人卧不寤，皆是魂魄外游，为他邪所执录，者，本由拘人不魂魄暴肘后疗猝魇寐不寤方。

　　卧忽不寤，勿以火照之，杀人，但痛啮其脚踵，及足KT 趾甲际，而多唾其面则觉也。

　　又方皂荚末，以竹筒吹两鼻孔中即起，三两日犹可吹之也。

　　又方以笔毛刺两鼻孔，男左女右，展转进之取起也。（集验同）

　　又方捣薤取汁，吹两鼻孔，冬日取韭，绞汁灌口。（集验仲景文仲备急同）

　　又方以芦管吹两耳，并取其人发一七茎作绳，纳鼻孔中，割雄鸡冠取血，以管吹喉咽中，大良。（并出第一卷中）

　　集验疗猝魇方。

　　以盐汤饮之，多少在意，并啮其足大趾爪际，痛啮之即起也。（肘后文仲备急同）

　　又方以其人置地，取利刀画从肩起男左女右，画地令周遍讫，以刀锋刺病患鼻下人中，令入一分当肩又方雄黄细筛，管吹两鼻孔中佳。（并出第一卷中）

　　崔氏主猝魇方。

　　以甑带左索缚其肘后，男左女右，用余犹急绞之，又缚床脚，乃诘问其故。（肘后古今崔氏云，疗猝狂鬼语方，以甑带急令缚两手大指，便灸左右胁下，屈肘头尖，各七壮，须文仲疗猝魇方。

　　令一人坐头边守，一人于户外呼病患姓名，坐人应曰在，便苏活也。（肘后同）

　　又人喜魇及恶梦者方。（以下并辟魇方）

　　取烧死人灰着履中，令枕之。

　　又方带雄黄，男左女右也。

　　又方枕麝香一分于头边佳，又灌香少许。

　　又方以虎头为枕佳。

　　又方取雄黄如枣核，系左腋下，令人终生不魇也。（集验范汪同）

　　又方作犀角枕佳。

　　又方青木香纳枕中，并带之亦佳。（并出第一卷中）

　　千金小定心汤，疗虚羸，心气惊弱多魇方。

　　茯神（四分一本作茯苓） 甘草 芍药 干姜 大枣（十五枚擘） 远志（去心） 人参上八味切，以水八升，煮取三升，分三服，日三。忌如常法。

　　又大定心汤，疗心气虚悸，恍惚多忘，或梦寤惊魇，志少不足方。

　　人参 茯苓 茯神 远志（去心） 赤石脂 龙骨 干姜 当归 甘草（炙） 白术芍药 大枣 桂心 防风 紫菀（各二两）

　　上十五味切，以水一斗二升，煮取三升半，分为五服日三夜二。忌如常法。

　　千金翼疗猝魇不觉方。

　　灸两足大趾聚毛中二十一壮。（范汪同出第二十七卷中）

　　备急疗猝魇不寤方。

　　末灶下黄土，或雄黄桂心末亦得。

　　右以芦管吹入两鼻孔中。（文仲同出第一卷中）

　　卷第二十八

　　鬼击一十首

　　病源鬼击者，谓鬼疠之气击着于人也，得之无渐，猝着如人以刀矛刺状，胸胁腹内绞急切痛，不可抑按，或即吐血，或鼻中出血，或下血，一名为鬼排，言鬼排触于人也，气血虚弱，二十三肘后鬼击之病，得之无渐，猝着如人以刀矛刺状，胸胁腹内绞急切痛，不可抑按，或即吐血，或鼻中出血，或下血，一名鬼排，治之方。

　　灸脐上一寸七壮，及两踵白肉际瘥。（千金翼同）

　　又方熟艾如鸭子大三枚，以水五升，煮取二升，顿服之。（并出第一卷中）

　　文仲疗鬼击方。

　　盐一升，以水二升和搅饮之，并以冷水 之，须臾吐即瘥。（备急肘后同）

　　又方粉一撮于水中搅饮之。（备急肘后同）

