<!-- { "loadSidebar": true } -->
　　盐一升，淳苦酒一升煮，令消和，一服立吐蛊毒出，已用良验。（肘后文仲备急古今录验同出第四卷中）

　　卷第二十八

　　蛊下血方九首

　　病源蛊是合聚虫蛇之类，以器皿盛之，任其自相食啖，余留一存者为蛊，能变化为毒害，人有事之以毒害，多因饮食内行之，人中之者，心腹懊痛烦毒不可忍，食人五脏，下血瘀黑如烂鸡肝。（出第二十五卷中）

　　短剧疗蛊毒，腹痛注下赤血，踯躅散方。

　　羊踯躅 干姜 藜芦（熬） 附子（炮） 巴豆（去皮心熬） 野葛皮 肉桂 丹砂（研） 雄黄（研） 蜈蚣（炙各一分）

　　上十味捣为散，以水服一刀圭，不知，加一粟米。忌猪肉，芦笋，生血物，生葱，狸肉。（古今录验同）

　　又疗蛊下血欲死方。

　　蔷薇根（锉一升） 牛膝（五） 连翘子（一升） 腊（一弹子许）

　　上四味切，以水四升，煮取三升，分三服即愈。（古今录验同）

　　又疗诸蛊，大便下血日数十行方。

　　巴豆（二七枚） 藜芦（炙） 附子（炮） 芫菁（去足翅熬） 矾石（各二分熬汁尽）

　　上五味捣下筛，别研巴豆如膏，和相得，以绵裹一大豆许，纳下部中，日二三愈。忌同前方。（千金古今录验同并出第四卷中）

　　千金凡忽患下血，以上件方疗，更增剧者，此是中蛊，其下血状如鸭肝，腹中绞痛急者，此方主之。

　　茜根 升麻 犀角（各三两） 地榆 白 荷（各四两） 桔梗 黄柏 黄芩（各一两）

　　上八味切，以水九升，煮取二升半，分三服。

　　又凡猝患血痢，或赤或黑，无有多少，此皆是蛊毒，粗医以断痢处之，此大非也。

　　又疗中蛊毒，吐血下血皆如烂鸡肝，令人心腹绞切痛如有物啮，若不即疗，令人五脏尽乃死，验之法，欲知是蛊，令病患唾水中，沉者是蛊，浮者非蛊也方槲木北阴白皮 桃根皮 皮（炙一方寸匕） 乱发灰（一方寸匕） 生麻子（汁五升）

　　上五味，先煮槲皮桃根，取浓汁一升，和麻子汁乱发灰 皮末等，令病者少食，旦服一升，须臾着盆水，以鸡翮搅，吐水中如牛涎犊胎，及诸蛊毒之物。（出第二十五卷中）

　　千金翼疗蛊毒下血方。

　　皮烧灰，以水服方寸匕，当吐蛊毒。（出第十五卷中）

　　崔氏疗中蛊下血及毒下，羚羊皮汤方。

　　羚羊皮（方三寸炙） 荷根（四两） 苦参 黄连（各二两） 当归 升麻 犀角（各三两）

　　上七味切，以水九升，煮取三升，分三服，无 荷根，以茜根代之。

　　又疗中蛊毒泻血，日夜无度，腹痛不可忍方取白 荷叶四五枚，私纳着病患眠卧处席下，勿令病患知之，若为蛊毒所伤，则不肯在上眠，即知是蛊毒为病，用皂荚三挺，炙去皮子，打碎，用极酽醋四升于瓷器中，候日正午时药，甲，除，古今录验疗猝中蛊，下血如鸡肝者，昼夜下石余血，四脏悉损，唯心未毁，或乃鼻破待死方。

　　桔梗捣末，以酒服方寸匕，日三，不能下药，以物揭口开灌之，心中当烦，须臾自静，有顷下蛊，至服七日止，当服猪肝 以补之。（出第四卷中）

　　卷第二十八

　　五蛊方一十二首

　　千金太上五蛊丸，主百蛊吐血伤中，心腹结气，或坚气塞咽喉，语声不出，短气欲死，饮食不下，吐逆上气，去来无常，状如鬼祟，身体浮肿，心闷烦疼寒战，梦与鬼交，狐狸作魅，雄黄（研） 椒目（熬） 巴豆（去心皮熬） 鬼臼 莽草（炙） 芫花（熬） 真珠藜芦（炙） 矾石（各四分烧） 獭肝（炙二分） 附子（炮去皮五分） 蜈蚣（三枚炙） 斑蝥（三十枚去翅足熬）

　　上十三味捣末，蜜和更捣一二千杵，每服如小豆一丸，余密封勿泄，十丸为一剂，如不中病，后日增一丸，以下利为度，当下虫种种状貌，不可具载，下七日后将息，服一剂，三十年又方酒服桔梗犀角末方寸匕，日三服，不能自服，揭口与药下，心中当烦，须臾自静，有顷下，至七日止，当食猪脾以补之。（并出第二十五卷中）

　　崔氏疗五蛊毒方。

　　一曰蛇蛊，食中得之，咽中如有物，咽之不入，吐之不出，闷乱不得眠，心热不能食方服马兜铃根，即吐出，又服麝香方寸匕，亦自消或吐出也。

　　二曰蜣螂蛊，得之胸中忽然，或哽入咽，怵怵如虫行，咳而有血方。

　　服獾肫脂即下，或吐或自消也。

　　三曰虾蟆蛊，得之心腹胀满，口干思水，不能食，闷乱大喘而气发方。

　　服车脂半升即出。

　　四曰蝌蚪蛊，同上疗法甚验。

　　五曰草蛊，术在西凉以西及岭南人多行此毒，入人咽，刺痛求死方。

　　服甘草蓝汁即自消。

　　又方五蛊共一法疗之，但取产妇胎衣切之，曝干为散，水和服半钱匕，五毒自消。

　　又方含升麻咽汁。

　　又方五蛊都服马兜铃苗，似萝 草形正直上，取鸡子大，捣为散，服半钱匕，或至一匕，五蛊毒之病多在喉中，常须记之，或小医不识此病，言胃冷蛔动，或浪称是注，灸刺浪服诸药，枉死也，此由医生未经历故也，宜令审别之。（并出第三卷中）

　　古今录验五蛊汤方。

　　犀角（三两） 荷根 黄连 缝草 当归（各二两） 羚羊皮（方二寸炙）

　　上六味切，以水七升，煮取二升，分为三服。

　　又五蛊下利去膏血，赤 丸方芫花（一升） 巴豆（一百枚） 赤 （方圆一寸）

　　上三味捣筛，以蜜为丸，更捣，丸如胡豆，服一丸，如下利不止，以清粥汁止之，不下，小增之，欲令阴除，不令大下。（范汪同并出第四十五卷中）

　　卷第二十八

　　蛊注方三首

　　病源蛊注者，住也，言其病迟滞停住，死，又注易旁人也，蛊者是聚蛇蛊之类，以器皿盛之，令其自相啖食，余有一个存者为蛊也，而能变化，人有造作钦事之者，以毒害于他，多于饮食内而行用之，中之者心闷腹痛，其食五脏尽则死，有缓有急，急者仓猝，十数日便死，缓者延引岁月，游走腹内，常气力羸惫，骨节沉重，发则心腹烦懊而痛，令人所食之物，亦变化为蛊，渐侵食腑脏尽而死，死则病流注染着旁人，故为蛊注也。（出第二十四卷中）

　　范汪疗蛊注百病， 瘕积聚，酸削骨肉，大小便不利，猝忤遇恶风，胪胀腹满，淋水转相注，殚门尽户，延及男女外孙，医所不能疗，更生十七物紫参丸方。

　　紫参 人参 半夏（洗） 藜芦 代赭 桔梗 白薇 肉苁蓉（各三分） 石膏（一分） 大黄（一分） 牡蛎（一分熬） 丹参（一分） 虾蟆灰 乌头（炮四分） 野狼毒（一分）

　　上药捣筛，蜜和为丸，以饮下如小豆一丸，日三服，老小以意减之，蜂虿所螫，以涂其上神良。忌羊肉冷水。（一方无虾蟆有干姜四分出第十四卷中）

　　短剧雄黄丸，疗蛊注，四肢浮肿，肌肤消索，咳逆，腹大如水状，漏泄死后注易家人方，一名蛊胀方。

　　雄黄（研） 巴豆 莽草（炙） 鬼臼（各四分） 蜈蚣（三枚炙）

　　上五味捣筛为末，蜜和，更捣三千杵，药成，密器封之，勿令泄气，宿勿食，服如小豆一丸，葱豉粥集验疗鬼注蛊注，毒瓦斯变化无常，鲛鱼皮散方。

　　鲛鱼皮（鹊鱼斑皮是） 犀角 麝香（研） 龙骨 丹砂（研） 雄黄（研） 荷叶 鹿角（炙各一分） 蜈蚣（一枚炙） 椒（一分汗） 干姜（一分） 贝子（十枚） 鸡舌香（一分）

　　上十三味捣筛为散，空心酒服一钱匕，日三服。（出第一卷中）

　　卷第二十八

　　蛊毒杂疗方五首

　　短剧疗蛊似蛔方。

　　雄黄（研） 麝香（研）

　　上二味各如大豆许，取生羊肺如指大以刀开，取雄黄等末，以肺裹吞之。（崔氏集验古今录验同）

　　又疗人食菜及果子，中蛇毒方大豆末以酒渍，取汁半升服之，又以鸡血和真铁精，吞如梧子大一丸。（古今录验同）

　　又疗有人食新变鱼取饱中毒，病心腹痛，心下坚，发热烦冤，欲得水沃身，动摇如鱼得水状，有人诊病云，是蛊，家云，野中相承无此毒，不作蛊疗之，遂死。（并出第四卷中）

　　千金疗人得药杂蛊方。

　　斑蝥（六枚去足翅熬） 桂心（一片如指大） 釜月下土（如弹丸大） 藜芦（如指大炙）

　　上四味捣散，水服一钱匕，下虫蛇虾蟆蜣螂白虫。

　　又疗有人中蛊毒，腹内坚如石，面目青黄，小便淋沥，变状无常方犀角（一两） 芍药（一两） 黄连（二两本方一两） 栀子仁（十枚） 荷叶（四两半）

　　上七味切，以水五升，煮取一升半，去滓，分温再服。（翼古今录验同出第二十五卷中）

　　古今录验疗食中有蛊毒，令人腹内坚痛，面目青黄，淋露骨立，病变无常方。

　　炉中取铁精，细研，别捣乌鸡肝和之，丸如梧子大，以酒服三丸，日三服，甚者不过十日愈，微者便愈。（肘后崔氏同出第四十五卷中）

　　卷第二十八

　　猫鬼野道方三首

　　病源猫鬼者，云是老狸野物之类，变为鬼蜮，而依附于人，人畜事之，犹如事蛊以毒害人，其病状，心腹刺痛，食人腑脏，吐血痢血而死，又野道者，是无主之蛊也，人有畜事蛊以毒害人，为恶既积，乃至死灭绝，其蛊则无所依止，浮游田野道路之间，有犯害人者，其病发犹是蛊之状，但以其于田野道路得之，故谓之野道。（并出第二十五卷中）

　　千金疗猫鬼野道病，歌哭不自由方。

　　五月五日取自死赤蛇烧作灰，研，井华水服方寸匕，日一服。

　　又疗猫鬼，眼见猫狸，并耳有所闻方。

　　相思子 蓖麻子 巴豆（各一枚） 朱砂（末） 蜡（各四铢）

　　上五味捣作丸，取麻子许含之，即以灰围患人，前头着一斗灰火，吐药火中，即画火上作十字，其猫鬼并皆死矣。忌猪肉芦笋生血物。（翼方有硝粉出第二十六卷中）

　　古今录验疗妖魅猫鬼，病患不肯言鬼，鹿角散方。

　　鹿角屑捣散，以水服方寸匕，病者即言实也。（出第四十五卷中）

　　卷第二十八

　　自缢死方一十五首

　　病源人有不得意志者，多生忿恨，往往自缢，以绳物系颈，自悬挂致死，呼为自缢，若觉早有得而则易肘后葛氏疗自缢死，心下尚微温，久犹可活方。

