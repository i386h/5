<!-- { "loadSidebar": true } -->
　　徐徐抱解其绳，不得断之，悬其发，令足去地五寸许，塞两鼻孔，以芦管纳其口中至咽，令人嘘之，有顷其腹中砻砻转，或者通气也，其举手捞人，当益坚捉持，更递嘘之，若活了能又方皂荚末葱叶吹其两鼻孔中，逆出，复纳之。（千金备急文仲同）

　　又方以芦管吹其两耳，极则易人吹，取活乃止，若气通者，以少桂汤稍稍咽之，徐徐乃以少粥清与之。（并出第三卷中）

　　仲景云，自缢死，旦至暮，虽已冷必可疗，暮至旦小难也，恐此当言阴气盛故也，然夏时夜短于昼，又热，犹应可疗，又云，心下若微温者，一日以上犹可活，皆徐徐抱解，不得截绳，上微动之呼乃稍止，兼令两人各以管吹其两耳弥好，此最善，无不活者，并皆疗之。（肘后备急文仲古今录验同）

　　备急方。

　　以 衣若氍 浓毡物覆其口鼻抑之，令两人极力吹其两耳，一炊顷可活也。（肘后千金文仲集验短剧同）

　　又方悬牵其头发，塞两耳，勿令通气，以葱叶针鼻中，两人极力痛吹之，啮其两脚踵，即活，亦可塞鼻而吹口活也。（短剧古今录验同）

　　范汪疗自缢死方。

　　悬其发，令足裁至地，一时许即活。

　　又方急手掩其口鼻，勿令内气稍出，二时许气至即活。（备急文仲古今录验肘后同）

　　又方以绢急绞身体令坚，以车牛载行三十里许，使人于车上行踏肩引发吹耳。

　　又方以松子油纳口中，令得入咽中，则便活。

　　千金疗自缢死方。

　　以蓝青汁灌之，又极须安定身心，徐徐缓解，慎勿割绳抱取，心下犹温者，刺鸡冠血滴口中，即活，男用雌鸡，女用雄鸡。

　　又方鸡屎白以枣许，酒半盏和，灌口鼻中即活。

　　又方梁上尘如大豆，各纳一筒中，四人各一筒，同时吹两耳鼻中，极力吹之即活。

　　又方尿鼻口眼耳中，并捉头发一撮如笔管大掣之，立活。（并出第二十六卷中）

　　删繁疗五绝死方。

　　一曰自缢，二曰墙壁所迮，三曰溺水，四曰魇魅，五曰产乳，皆取半夏一两捣筛，吹一大豆许纳鼻孔中，即活，心下温，一日者亦可活。（千金同）

　　卷第二十八

　　热方七首

　　病源夏月炎热，人多冒涉途路，热毒入内，与五脏相并，客邪炽盛，郁瘀不宣，致阴气猝绝，阳气暴壅，经络不通，故奄然闷绝，谓之 也，然此乃外邪所击，真脏未坏，若遇便疗救得宣（并出第二十三卷中）

　　肘后夏月中热 死，凡中 死，不可使得冷，得冷便死，疗之方。

　　以屈革带绕 人脐，使三四人尿其中，令温，亦可用泥土屈草，亦可扣瓦碗底若脱车以着人尿泥暖又方灸两乳头各七壮。（千金同）

　　又方取道中热尘土，以积 人心下，多为佳，少冷即易，通气也。（千金同）

　　又方捣菖蒲汁饮之一二升。

　　又凡此疗自经溺 之法，并出自张仲景为之，其意理殊绝，殆非常情所及，亦非本草之所能开悟，实拯救人之大术矣，伤寒家别复有 病，在上仲景论中，非此遇热之 。（文仲同出千金疗热 方。

　　可饮热汤，亦可用少干姜橘皮甘草煮饮之，稍稍咽，勿顿使饱，但以热土及热灰土壅其上佳。（古今录验同）

　　文仲疗夏月 死方。

　　浓煮蓼汁，灌三升，不瘥更灌之。（肘后千金同）

　　古今录验疗热 方。

　　令人口嘘心前令暖，易人为之。（肘后同）

　　卷第二十八

　　溺死方九首

　　病源人为水所投溺，水从孔窍入，灌注腑脏，其气壅闭，故死，早拯救得出，即泄沥其水，令气血得通，便得活，又云，经半日及一日犹可疗，气若已绝，心下暖者亦可活。（出第二肘后疗溺死一宿者，尚可活方。

　　以皂荚末，绵裹纳下部中，须臾出水则活。（古今录验同）

　　又方倒悬解衣，挑去脐中垢，极吹两耳，即活。（集验千金短剧文仲备急同）

　　又方倒悬死人，以好酒灌鼻中，立活。（千金备急文仲古今录验同）

　　又方取瓮倾之，以死者伏瓮上，令口临瓮口，燃以芦火二七把，烧瓮中当死人心下，令烟出，小入死者鼻口中，鼻口中水出尽则活，芦尽更益为之，取活而止，常以手候死人身及瓮，勿令乃以湿即短剧疗溺死若身尚暖者方。

　　取灶中灰两石余以埋人，从头至足，水出七孔即活。（备急千金肘后同）

　　又方便脱取暖釜覆之，取溺人伏上，腹中出水便活也。（肘后同并出第十卷中）

　　千金疗落水死方。

　　以灶中灰布地，令浓五寸，以甑侧着灰上，合死人于甑上，使头小垂下，炒盐二方寸匕，纳管中，吹下孔中，即当吐水，水下，因去甑，以死人着灰中拥身，使出鼻口，即活矣又方掘地作坑，中熬灰数斛，纳坑中下死人覆灰，湿彻即易之，勿令灰热烙爆人，冷即易之，半日即活。

　　备急疗溺死方。

　　屈死人两脚着人肩上，以死人背向生人，背负持走，吐出水，便活。（肘后云亦治冻死千金肘后文仲集验短剧古今录验同出第八卷中）

　　卷第二十八

　　冻死方一首

　　病源人有在途路，逢凄风苦雨，繁霜大雪，衣服沾濡，冷气入脏，致令阴气闭于内，阳气绝于外，营卫结涩，不复流通，故致噤绝而死，若早得救疗，血温气通则生，又云，冻死一日犹可活，过此即不疗。（出第二十三卷中）

　　肘后疗冬天堕水冻，四肢直口噤，裁有微气出方。

　　以大器中多熬灰，使暖囊盛，以敷其心上，冷即易，心暖气通，目则得转，口乃开，可温尿粥清，稍稍含之即活，若不先温其心，便持火炙其身，冷气与火相搏则死。（集验备急文仲千金古今录验同）

　　卷第二十八

　　入井冢闷方二首

　　肘后云，此事他方少有其说，且人为之寡，不俟别条，今于水冻之后，附此，乃是地气熏蒸，盖亦障雾之例，服诸解毒犀角，雄黄，麝香之属，豉豆竹沥升麻诸汤，亦应为佳。（出第三卷中）

　　短剧疗入井冢闷冒方。

　　凡五月六月，井中及深冢中皆有伏气，入中令人郁闷杀人，如其必须入中者，先以鸡鸭杂鸟毛投之，直下至底，则无伏气，毛若徘徊不下，则有毒瓦斯也，亦可纳生六畜等居中，若有毒然后体即千金疗入井冢毒瓦斯方。

　　取他井中水洒身上，至三食顷便活，若东井取西井，南井取北井中水用之。（出第二十六卷中）

　　卷第二十九

　　从高堕下方三首

　　千金疗丈夫从高堕下，伤五脏，微者唾血，甚者吐血，及金疮伤绝崩中皆主之方。

　　阿胶（炙） 干姜（各二两） 艾叶 芍药（各三两）

　　上四味切，以水八升，煮取三升，去滓，入胶令消，分二服，羸人三服女人产后崩中伤下血过多虚喘，腹中绞痛，下血不止，服之悉愈。

　　又疗从高堕下泻血，及女人崩中方当归（二分） 大黄（一分）

　　上二味捣为散，酒服方寸匕，日三。（范汪同并出第二十六卷中）

　　千金翼胶艾汤，主男子伤绝或从高堕下伤五脏，微者唾血，甚者吐血及金疮经内绝者方阿胶（炙） 艾叶 芍药 干地黄（各三两） 干姜 当归 甘草（炙） 芎 （各二两）

　　上八味切，以水八升，煮取三升，去滓，纳胶令烊，分再服，羸人三服，此汤正主妇人产后崩中伤，下血多，虚喘欲死，腹痛血不止者，服之良。（出第十九卷中）

　　卷第二十九

　　从高堕下瘀血及折伤内损方一十八首

　　广济疗从高堕下，内损瘀血，消血散方。

　　蒲黄（十分） 当归 干姜 桂心（各八分） 大黄（十二分） 虻虫（四分去足翅熬）

　　上六味捣为散，空腹以酒服方寸匕，日再，渐渐加至一匕半。忌生葱猪犬肉。（出第四卷中）

　　肘后疗猝从高堕下，瘀血胀心，面青，短气欲死方。

　　取胡粉一钱匕，以水服之。（备急文仲同）

　　又方煮大豆或小豆令熟，饮汁数升，和酒服之，弥佳。（千金备急文仲同一云大豆二升煮令熟取汁二升去豆以醇酒六七升和饮之一日饮尽小豆亦佳）

　　又方生干地黄二两熬末，以酒服之。

　　又方生地黄捣取汁，服一升或二升，尤佳。

　　又方乌鸦翅羽二七枚烧末，酒和服之，即当吐血也，如得左羽尤佳。

　　又疗从高堕下，若为重物所顿笮得瘀血方豆豉三升沸汤二升渍之，食顷，绞去滓，纳蒲黄三合，搅调，顿服之，不过三四服。神良。（删繁短剧文仲备急集验千金同）

　　又方乌梅五升去核，以饴糖五升煮，稍稍食之，自消。（文仲备急千金同）

　　又方取茅连根叶捣绞，取汁一二升服之，不过三四服愈。冬用根。

　　又方刮琥珀屑，酒服方寸匕，取蒲黄二三匕，日四五服良。

　　又方末鹿角，酒服三方寸匕，日三。（千金同）

　　又方取败蒲荐烧灰，以酒服方寸匕。（并出第三卷中）

　　深师疗从高堕下伤内，血在腹聚不出，疗下血方。

　　取好大黄（二两） 桃仁（三十枚）

　　上二味捣，以水五升，煮取三升，分为三服，去血后，作地黄酒服，随能服多少，益血，过百日成微坚者，不可复下之，虚极杀人也。

　　又疗堕落瘀血桃枝汤方。

　　桃枝（一握中指长锉） 芒硝（五分） 大黄（四两） 当归 甘草（炙） 桂心（各二两）

　　虻虫（二十枚去翅足熬） 水蛭（二十枚熬） 桃仁（五十枚去尖皮熬）

　　上九味 咀，以水八升，煮取三升，去滓，温分三服，内消。

　　又疗堕落积瘀血，消血理中膏方。

　　大黄（二两） 猪脂（二斤） 桂心（一两） 干姜（一两） 当归（二两） 通草 乱发（各一两）

　　上七味切，以膏煎发令消尽，捣药下筛，须令绝细，下膏置地，纳诸药搅匀，微火煎之，三上三下，即药成，去滓，以好酒服一两，日二服，一方不去滓。（并出第二十六卷中）

　　千金疗从高堕下，及被木石所迮，或因落马，凡是伤损血瘀凝积，气急欲绝，无不疗方。

　　净土五升蒸之令极热，分半，以故布数重裹之，熨病上，勿令大热，恐破肉，候冷即易之，以痛止即已，但有损伤，并以此法疗之，神效，已死不能言者，亦活，三十年亦瘥。

　　又疗从高堕下，损有瘀血方。

　　蒲黄（八两） 附子（一两炮去皮末）

　　上二味为散，以酒服五六钱匕，日三，不知，增之。（并出第二十六卷中）

　　近效土质汗，疗折伤内损有瘀血，每天阴则疼痛，兼疗产妇产后诸疾神效方。（开宝本草云血蕃三月采益母草一重担（一名夏枯草）

