<!-- { "loadSidebar": true } -->
　　又此病有两种，一者外损，一者内伤，外损因坠打压损，或手足肢节肱头项伤折骨节，痛不可忍，觉内损者，须依前内损法服汤药，如不内损，只伤肢节，宜依后生地黄一味敷之法，及芥子苏等摩之方生地黄无问多少，净洗捣碎令烂熬之，候水气尽，及热以敷折处，冷即易之，如骨蹉跌，即依疗折伤法，缥缚兼敷羊脑生龟生鼠等法，为有所损，此不复载，如伤损处轻，捣芥子和苏以摩伤处，若被打坠压伤损，急猝虽不至昏闷，腹内无觉触，然身之中相去非远，外虽无状欲死每始吴升同）

　　卷第二十九

　　金疮禁忌序一首

　　肘后凡金疮去血，其人若渴当忍之，常用干食并肥脂之物以止渴，慎勿咸食，若多饮粥辈，羹眉角可疗不可疗作候肌肉腐

　　卷第二十九

　　金疮预备膏散方三首

　　肘后疗金疮膏散三种，宜预备合，以防急疾之要，续断膏方。

　　蜀续断 蛇衔 防风（各三两）

　　上三味切，以猪脂三斤，于东向露灶煎之，三下三上，膏成去滓，若深大疮者，但敷四边，未可使合，若浅小疮者，但通敷便相连，令止血住痛，亦可以酒服如杏子大。

　　又冶葛蛇衔膏方。

　　蛇衔 蔷薇根 续断 冶葛（各二两） 当归 附子（各一两半去皮） 防风 黄芩泽兰（各一两） 松脂 柏脂（各三两）

　　上十一味 咀，以猪脂二斤煎之，别以白芷一枚纳中，候色黄即膏成，去滓滤，以密器收贮之，以涂疮，无问大小皆瘥，不生脓汁也。（出第□卷中）

　　深师预备金疮散方。

　　干姜 甘草（炙） 桂心（各一两） 当归（三两） 芎 （四两） 蜀椒（三两汗）

　　上六味捣散，以酒服方寸匕，日三。（肘后同出第二十九卷中）

　　卷第二十九

　　金疮方一十一首

　　肘后疗金疮方。

　　割毡方一寸烧灰，研以敷之瘥。

　　又方杏仁去皮尖，捣如泥，锻石分等，以猪脂和之，淹足合煎，令杏仁黄，绞去滓，以涂疮上，日五六遍愈。

　　又方烧故青布作灰，敷疮上，裹缚之，数日瘥，可解去。

　　又方以蛇衔草捣敷之瘥。

　　又方野狼牙草茎叶熟捣，敷贴之，兼止血。（一方烬草 敷之）

　　又方五月五日掘葛根，曝干捣末，敷疮上，止血止痛。

　　又方钓樟根出江南，刮取屑敷疮上，有神验。

　　又方紫檀末以敷金疮，止痛止血生肌。

　　又方烧牡蛎末敷之佳，凡裹缚疮，用故布帛，不宽不急，如系衣带即好。（并出第七卷中）

　　近效金疮或压损断裂方。

　　剥取新桑皮，作线缝之，又以新桑皮裹之，以桑白汁涂之，极验，小疮但以桑皮裹即瘥又金疮灸疮火烧疮等方蜡（如胡桃仁） 杏子（一抄烂捣） 槟榔仁（一枚） 薰陆香（半合）

　　上四味和捣，以猪脂煎，即以此药涂帛上贴疮，此方甚效。

　　卷第二十九

　　金疮续筋骨方三首

　　千金疗金疮粉散，辟风水，续筋骨，止血方。

　　锻石 地菘苗 细辛 旋复根 葛叶 猪膏 青蒿 麦门冬苗 益母苗（不限多少切）

　　上九味捣取汁，和锻石作饼子，曝干末如粉，以敷伤疮上，止血止痛生肌，五月五日合之神效。（出第二十六卷中）

　　必效疗被斫筋断者，续筋方。

　　旋复根捣汁，沥疮中，仍用滓封疮上，即封裹之，十五日即断筋便续矣，更不须开易。

　　（此方出苏景仲家獠奴用效出第四卷中）

　　古今录验疗金疮中筋骨，续断散方。

　　续断（五两） 干地黄 蛇衔 地榆 杜蘅（各四两） 干姜 蜀椒汗 细辛 桂心（各一两） 当归 芎 苁蓉 芍药（各三两） 人参 甘草（炙） 附子（炮去皮各二两）

　　上十六味捣为散，以酒饮和服方寸匕，日三服。忌海藻菘菜生菜生葱猪肉冷水。（一方无杜蘅有牡蛎出第三十四卷中）

　　卷第二十九

　　金疮止痛方五首

　　范汪疗金疮内塞止痛，地榆散方。

　　地榆根 白蔹（各二分） 附子（一分炮） 当归（四分） 芎 白芷 芍药（各三分）

　　上七味捣散，以酒饮服方寸匕，日三服。忌同前方。

　　又金疮内塞逐痛方。

　　黄芩 当归（各三两） 甘草（炙二两） 细辛 乌头（炮各二两） 干姜（一两）

　　白芷（四两）

　　上七味捣筛，以酒饮服一钱匕，日三，可至二钱匕。忌同前方。

　　又金疮止痛方。

　　马蹄烧灰三指撮，以酒和服之。（并出第十九卷中）

　　千金凡金疮若刺疮，痛不可忍者方。

　　葱白一把，水三升煮数沸，渍洗疮上，痛即止。（亦治因水入疼痛翼深师同出第二十六卷中）

　　古今录验疗金疮止痛，牡蛎散方。

　　牡蛎（二分熬） 石膏（一分）

　　上二味下筛，以粉疮，痛即止。（出第三十四卷中）

　　卷第二十九

　　金疮生肌方四首

　　广济疗金疮生肌破血，补劳消疮轻身，紫葛汤方。

　　紫葛三握细锉之，以顺流河水三大升，煎取一升二合，去滓，空腹分三服，若冷以酒一大升水二升和煮取一大升。（无忌出第六卷中）

　　范汪疗金疮内塞止痛，生肌肉散方。

　　当归 甘草（炙） 肉苁蓉 芎 芍药 蜀椒（汗） 吴茱萸 干姜 桂心白芨 黄 浓朴 人参上十三味等分捣为散，以酒饮服一方寸匕，日三服。忌如前方。

　　又疗金疮生肌白膏方。

　　白芷（一两六铢） 干地黄（一两半） 芎 （一两六铢） 甘草（半两炙） 当归 白蔹附子（各十八铢去皮） 蜀椒（二合半汗）

　　上八味 咀，以猪脂五斤合煎，三上三下，药成，去滓，涂疮上，日再。忌同前方。（并出第九十五卷中）

　　古今录验疗金疮生肌散方。

　　甘草（一斤炙） 黄柏（八两） 当归（四两）

　　上三味捣末，以封疮上，日再。（出第三十四卷中）

　　卷第二十九

　　金疮去血多虚竭内补方二首

　　千金疗金疮去血多，虚竭内补方。

　　当归（三两） 芍药 细辛（各五分） 干姜（三分） 甘草（二分炙）

　　上五味为散，以酒服方寸匕，日三夜一。忌同前方。（出第二十六卷中）

　　古今录验疗金疮去血多，虚竭内补方。

　　蜀椒（三分） 干姜（二分） 苁蓉 甘草（炙） 芍药 当归 芎 桂心 黄芩人参 黄 浓朴（炙） 吴茱萸 桑白皮（各一两）

　　上十四味捣散，以酒服方寸匕，日三。（一方有白芨无桑白皮千金翼同出第三十四卷中）

　　卷第二十九

　　金疮中风方八首

　　肘后疗金疮中风方。

　　蜀椒量疮大小，用面作馄饨， 灰中炮令熟，及热开一小口，当疮上掩之，即引风出，可多作取瘥。（备急短剧同出第三卷中）

　　必效疗金疮中风角弓反张者方。

　　取杏仁碎之，蒸令馏，捣绞取脂，服一小升许，兼以摩疮上，即瘥。

　　又方取蒜一大升，破去心，以无灰酒四升煮蒜，令极烂，并滓服一大升以来，须臾汗如雨出，则瘥。

　　又疗口噤不能语方。

　　蔓菁子净洗一升，捣令细，粘手撮为炷，以灸疮上一两度，热彻即瘥，兼服后方。

　　又疗因疮着风方鸡粪一合，乌豆二升，簸令净，二味相和，于铛中熬，令焦黑，及热泻出，以酒二大升淋之，与服随多少，令尽取汗瘥，如无汗，更作服。

　　又疗因疮着风，角弓反张方。

　　取莨菪根，可疮大小截令平，如无大者，并缚数根称疮以为限，猪脂一大合，盐末一鸡子黄为两又方生鸡子乌麻沙二味合煎稍稠，待冷以封疮上。

　　古今录验疗金疮得风，身体 强，口噤不能语，或因破打而得，及斧刀所伤，得风临死，总用此方，无有不瘥，瓠KT 烧麻烛熏之方。

　　取未开瓠KT 一枚长柄者，开其口，随疮大小开之，令疮相当，可绕四边闭塞，勿使通气瘥，若不三十四卷中）

　　卷第二十九

　　诸疮中风寒水露方五首

　　文仲云，凡以八九月刺手足金疮，及诸疮中寒露水冷毒，皆杀人，不可轻也，疗之方。

　　生竹若桑枝两条，着 火中，令极热，斫断炷疮口中，热气尽更易一枚，尽二枚则疮当烂，乃取薤白捣，以绵裹着热灰中，使极热去绵，以薤白敷疮上，布帛急裹之。（肘后千金同）

　　又疗若已中水及恶露风寒肿痛方。

　　以盐数合著疮上，以火炙之，令热达疮中毕，以蜡纳竹管，插热灰中令烊，以滴入疮中，即便愈，若无盐用薤白，但单用蜡亦良。（肘后同出第五卷中）

　　备急疗诸疮中风寒水露肿痛云，因疮而肿者，皆中水及中风寒所作也，其肿气入腹则杀人也方。

　　烧黍穣或牛马干粪桑条辈多烟之物，掘地作坎，于中烧之，以板掩坎上，穿板作小孔，以疮口当孔上熏之，令疮汁出尽乃止，又滴热蜡疮中佳。（集验肘后文仲同）

　　又方以桑灰汁温之以渍疮，大良，姚云神验。（肘后千金同出第十八卷中）

　　近效疗疮因水入疼痛方。

　　取生葱一束捣，以脚踏上，须臾更着之瘥。（李谏议房给事录试效）

　　卷第二十九

　　被刀箭伤方一十一首

　　刘涓子疗金疮箭在肉中不出方。

　　半夏（三两洗） 白蔹（三两）

　　上二味下筛，以酒服方寸匕，日三，浅者十日出，深者二十日出，终不住肉中。（肘后千金文仲短剧同出第三卷中）

　　肘后疗猝被毒箭方。

　　捣蓝青，绞取汁饮之，并敷疮上，若无蓝，取青布渍之，绞取汁饮之，亦以汁淋灌疮中。（肘后范汪文仲备急千金同）

　　又方煮藕取汁饮之，多多益善。（肘后文仲备急同）

　　又方但多食生葛根自愈，或捣生葛绞取汁饮之，干者煮饮之。（短剧千金集验备急文仲同）

　　又方干姜盐等分，捣末敷疮上，毒皆自出。（范汪肘后备急同一作干葛）

　　又凡毒箭有三种，交广夷俚用焦铜作镞，次岭北用诸蛇虫毒螫物汁，着管中渍箭镞，此二种，即餐粪射獐鹿今葛氏方又疗箭镝及诸刃刀，在咽喉胸膈诸隐处不出者方。

　　牡丹（一分） 白蔹（二分）

　　上二味捣末，以温酒服方寸匕，日三服，刃自出。（肘后备急千金同出第九卷中）

　　短剧疗被毒箭伤方。

　　雄黄末敷之愈。（肘后千金集验同此方亦疗蛇毒）

　　又方食麻子数升愈，捣饮其汁亦佳。（肘后范汪千金同出第十卷中）

　　集验疗毒箭方。

　　以盐满疮中，灸盐上三十壮。（肘后同）

