<!-- { "loadSidebar": true } -->
　　唾之曰，漆奕丹阳漆，无弟无兄漆自死，丹七二匕须鼠伤，三唾之，又咒三过止，则不复生疮也。（出第四卷中）

　　删繁疗漆疮方。

　　取莲叶干者一斤，以水一斗，煮取五升，洗疮上，日再。（肘后崔氏文仲千金同）

　　又方芒硝五两，汤浸洗之。（肘后千金翼深师同出第九卷中）

　　千金疗着漆洗汤方。

　　取磨石下滓泥涂之，取瘥止，大验。（翼同）

　　又方矾石着汤中令消，以洗之。（翼肘后同出第二十六卷中）

　　千金翼疗漆疮方。

　　贯众捣末以涂之，良，干以油和涂之。（集验文仲肘后同）

　　又方取猪膏涂之。（文仲删繁千金同）

　　又方宜啖肥肉。（集验深师千金同）

　　又方嚼 谷涂之。（出第十九卷中）

　　崔氏疗漆疮方。

　　频以盐汤洗之，大良。

　　又方以马尿洗之，瘥止。

　　备急疗漆疮方。

　　捣韭根如泥涂之，煮薤叶洗之，佳。（肘后深师崔氏同）

　　又方取蟹捣以涂之最妙，或以水浸之，取水数数洗之，亦效。

　　救急疗漆疮方。

　　以铁浆洗之，随手瘥，频为之妙。（出第八卷中）

　　必效疗漆疮方。

　　取漆姑草捣汁二分，和芒硝一分，涂之，若无芒硝，即朴硝最妙，炙韭熨之效。

　　又方浓煮杉木汁洗之，数数用即除，小儿尤佳。（出第四卷中）

　　古今录验疗漆疮方。

　　黄栌木一斤锉，盐一合，二味以水一斗，煮取五升，去滓候冷，以洗之，即瘥。（王长华家神方出第四十三卷中）

　　论曰，此疾虽小，有着者遍身头面似疹癞浮肿，生疮痛痒，毛发脱落，心烦恍惚，不得眠睡，因疗之迟，遂为他疾，或便成风癞，亦可畏也。

　　卷第二十九

　　侵淫疮方七首

　　肘后疗猝得侵淫疮，转广有汁，多起于心，不早疗之，绕身周匝，则能杀人方。

　　以鸡冠血涂之良。

　　又方取牛粪新者，绞取汁以涂之，亦烧烟熏之。

　　又方胡燕窠末，以水和涂之。（文仲备急同）

　　又方取鲫鱼长三寸者，以少豉合捣，涂之，亦疗马鞍疮，若先起四肢，渐向头面者，难疗也，又取鲫鱼油煎，去鱼涂之。（文仲备急同出第四卷中）

　　集验疗猝毒瓦斯攻身，或肿或赤痛，或痒，并分散上下周匝，烦毒欲死方。

　　取生鲫鱼切之如 ，以盐和捣，遍涂疮上，干复易之，此为侵淫疮也。（备急同出第八卷中）

　　古今录验疗侵淫疮，苦瓠散方。

　　苦瓠（一两） 蛇皮（半两烧） 露蜂房（半两熬） 大豆（半升） 梁上尘（一合）

　　上五味为散，以粉粥和，涂纸贴赤处，日三，甚良。

　　又疗侵淫疮，戎盐散方戎盐（二分） 大黄（四分） 茹（一分）

　　上三味捣散，以酒和敷疮上，日三良。

　　卷第二十九

　　月蚀疮方一十二首

　　广济疗月蚀疮方。

　　自死青蛙（一枚烧灰） 母猪蹄（一枚烧灰） 甘草（末） 救月杖（烧灰）

　　上四味等分，蜜和涂疮上，日二，瘥止。

　　又方五月五日干虾蟆（一枚烧灰） 石硫黄（一两研） 矾石（一两熬令汁尽）

　　上三味为散，以敷疮上，日二，瘥止。（小儿耳后疮同用并出第五卷中）

　　肘后疗大人小儿猝得月蚀疮方。

　　五月五日虾蟆灰，以猪膏和涂之，瘥止。（文仲备急集验同）

　　又方于月望夕取兔矢，仍纳虾蟆腹中，合烧为灰末，以敷疮上，瘥止。（集验崔氏同崔氏云兔矢七枚）

　　又方取萝 草捣末，涂之瘥。

　　又方烧蚯蚓矢令赤，末，以猪膏和敷之。（文仲备急千金古今录验同）

　　又云，此疮多在两耳上及七孔边，随月死生，故名月蚀疮也，世言小儿夜指月所为，实多着小儿也。（文仲备急同）

　　又方水银 黄连（末各二两） 胡粉（熬） 松脂（各一两研）

　　上四味相和合研水银消，以涂疮，疮如干，以腊月猪脂和，先以盐汤洗拭，然后敷之。

　　（出第十六卷中）

　　集验疗月蚀疮方。

　　救月蚀鼓皮如手许大一片，以苦酒三升渍一宿，以涂疮上，或云烧作灰，脂和敷之。（崔氏同）

　　又方虎头骨（二两碎） 浮萍（屑一两）

　　上二味，以猪脂一斤煎，取骨黄成膏，以涂疮上。（崔氏同）

　　又方茱萸根 地榆根 蔷薇根上三味各等分为散，作汤洗疮，取药涂疮上，日三。（崔氏同）

　　又方燃烛照疮，使烛热气相及疮，即愈。（崔氏古今录验同并出第九卷中）

　　千金翼疗月蚀疮恶肉方。

　　斑蝥（去足翅熬） 石硫黄 茹（各一两末）

　　上三味捣筛，以涂疮上，如疮干，以猪脂和涂之，日三。（出第二十四卷中）

　　卷第二十九

　　代指方一十一首

　　短剧代指者，其状先肿， 热痛，色不黯黑，然后缘爪甲边结脓，剧者爪皆脱落，亦谓之代指病也。

　　又代指无毒，正由人筋骨中热盛撮结故耳，吴人名遭指，野夫名为土卢，即皆是代指疾也，疗方。

　　单煮甘草汁渍之，或用芒硝汤渍之，捣青菜汁拓之，但得一种浸拓之，即瘥。（千金同）

　　肘后疗代指方。

　　以猪膏和白 敷之，数易瘥止。（深师千金翼同白 一作蛐 土）

　　又方以指刺炊上热饭中七遍。（文仲集验深师千金范汪同）

　　又方取梅核中熟捣，以淳苦酒和敷之，须臾瘥止。（文仲同）

　　又指忽掣痛不可忍方。

　　灸指头痛处七壮愈。（千金同）

　　又指端忽发疮方。

　　烧铁令热，勿令赤，以灼之，上二方俱主代指。（并出第五卷中）

　　千金翼疗代指方。

　　先刺去脓，蛐炙 皮令热，以裹缚指令周匝，痛即止，便愈。（千金同出第二十三卷中）

　　崔氏论代指者，是五脏之气使然，流注于十二源经脉，热冲手指不还，即代指也。

　　当取热汤急渍之，即出，使满七度，便以冷水中浸之讫，又复浸之，如此三度，即涂羊胆愈，未成脓，此方甚效，或以猪胆盛代指缠之瘥。（本方云讫干封桂末便愈出第四卷中）

　　备急疗手指忽肿痛不已者，名为代指方。

　　和泥泥指令遍周匝，浓一寸许，以热灰中炮之令燥，视皮皱即愈，不皱者更为之，良。

　　（文仲深师范汪同）

　　又方取粱米粉铁铛中熬令赤，以众人唾和之，涂上，令浓一寸，即消。

　　又方小便和盐作泥浓裹之，数易瘥， 针刺血出最妙。（出第五卷中）

　　卷第二十九

　　甲疽方五首

　　崔氏夫甲疽之为病，或因割甲伤肌，或因甲长侵肉成疮肿痛，复缘靴窄研损四边，肿 ，黄水出，侵淫相染，五指俱烂，渐渐引上脚跌，泡浆四边起如火烧疮，日夜倍增，万医所不能疗之方。

　　绿矾石五两，形色似朴硝而绿色。

　　上一味，置于铁板上，聚炭封之，以囊袋吹令火炽即沸，流出色赤如融金，看沸定汁尽，去火以软洗使但依前比刑无效救急疗甲疽方。

　　屋上马齿菜 昆仑青木香 印成盐上三味各烧成灰，并等分，又取光明砂少许，于诸药中拌总和下筛为细散，以敷疮上，干即易之，以瘥止，当疮末瘥以前，不宜食鸡猪鱼肉腥秽酒蒜等，瘥后仍三十日忌酒良。（出第九卷中）

　　必效疗甲疽，赤肉生甲边上裹甲者方。

　　取瓜州矾石烧令沸，定末敷之，湿即刮却更着，日数易，即消散，窦宣城绰云效，亦主杂疮有虫有黄水，若得吴白矾石亦佳。若无鸡矢矾亦好。

　　又疗甲疽疮肿烂生，脚趾甲边赤肉出，时瘥时发者方黄 （二两） 茹（三两）

　　上二味切，以苦酒浸一宿，以猪脂五合微火上煎，取二合，绞去滓，以涂疮上，日三两度，其息肉即消散。（出第四卷中）

　　近效疗甲疽疮神妙方。

　　熏黄（悭好者） 蛇皮（烧灰）

　　上二味等分更和研之，先以温泔清浸洗疮令软，以尖刀子割去甲角入内处， 干，取药枣栗许大，以敷疮上，用软绵裹之，半日许药湿即易之，一日许即永除，其先痛者，敷药讫一饭顷，即宜痛定，瘥讫，一二日勿着窄靴鞋，若能断酒及猪鸡鱼蒜面等，其效愈远，其药不过三四度，永瘥。（箫十四郎中有效）

　　卷第二十九

　　肉刺方二首

　　古今录验疗肉刺方。

　　好薄刮之，以新酒醋和羊脑敷之，一宿洗去，常以绵裹之良。（出第四十一卷中）

　　近效疗肉刺方。

　　以黑木耳取贴之自消烂，又不痛，宜以汤浸木耳软，乃用之。

　　卷第二十九

　　手足皲裂方五首

　　深师疗手足皲裂方。

　　蜀椒四大合汗，以水一升煮之七沸，去滓渍之，半食顷出令燥，须臾复浸，涂羊猪髓脑尤妙。（范汪同出第二十九卷中）

　　集验疗手足皲裂血出痛方。

　　若涉冰霜冻，面及手足皲裂瘃坏，取麦窠浓煮汁，及热以浸洗之，即瘥。

　　又方取葱叶萎黄，及箨煮，以渍洗之。（范汪同）

　　又疗人脚无冬夏常坼裂，名曰尸脚，此因履踏洗尸水及恶物故也，方。

　　取鸡屎一升，以水二升，煮数沸，待小冷，以渍脚半日，不过三四度瘥。（深师千金范汪同出第九卷中）

　　千金疗手足皴裂，血出疼痛方。

　　猪胰着热酒中以洗之，即瘥。（深师集验同云无酒用汤亦佳出第二十四卷中）

　　卷第二十九

　　手足逆胪及瘃坏方二首

　　范汪疗手足指逆胪方。

　　真珠（一分） 干姜（二分）

　　上二味捣末，以涂疮指上，日三。（千金深师同）

　　深师疗冬月冒涉冻凌，面目手足瘃坏，及始热痛欲瘃者方。

　　蜀椒（二分） 芎 （二分） 白芷 防风（各分） 姜（一分一作盐）

　　上五味以水四升煎令浓，以洗之。（出第二十九卷中）

　　卷第二十九

　　疣目方一十九首

　　肘后疗疣目方。

　　月晦日夜，于厕前取故草二七茎，茎研二七过，粉疣目上讫，咒曰，今日月晦疣惊，或明日朝乃弃，勿反顾之。

　　又方取亡人枕若席物，以二七拭之，亡人近，弥易去也。（并出第五卷中）

　　集验疗去疣目方。

　　七月七日以大豆一合，拭疣目上三过讫，使病疣目人种豆，着南向屋东头第二 中，豆生四叶，以热汤沃杀，疣目便去矣。（千金肘后范汪同）

　　又方取松柏脂合和涂其上，一宿即不知处。（千金同）

　　又方作艾炷着疣目上灸之，三炷即除。（范汪千金同）

　　又方以石硫黄突疣目上六七过。除。（千金同）

