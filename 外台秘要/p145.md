<!-- { "loadSidebar": true } -->
　　上二味纳铛中，以土墼盖口，以纸泥固，勿令气出，细细进火煎之，其药未熟气腥，候香气发即熟，更以生乌麻油二大升和之，更微火煎之，以意斟量得所讫，纳不津器中，服法，患大风者用火为使，在室中重作小纸屋子，屋子外燃火，令病患在纸屋中发汗，日服一大合，病患力壮日二服，服之三七日，头面 疮皆灭，若服诸药丹石热发，不得食热物，着浓衣，卧浓床，床风者，即两人共服一剂，服法同前，不用火为使，忌风二七日，或但取一匙纳口待消，咽汁热除。忌如药法，吕员外处得。

　　卷第三十

　　诸癞方九首

　　病源凡癞病皆是恶风，及犯触忌害得之，初觉皮肤不仁，或淫淫苦痒如虫行，或目前见物如垂丝，或瘾疹辄赤黑，此皆为疾之始起，便急疗之，断米谷肴 ，专食胡麻松术辈，最善也，夫病之生，多从风起，当时微发，不将为害，初入皮肤之里，不能自觉，或流通四肢，潜于经脉，或于五脏乍寒乍热，纵横脾肾，蔽诸毛腠理壅塞，难通，因兹气血精髓乖离，久而不疗，令人顽痹，或汗不流泄，手足酸疼，针灸不痛，或在面目，习习奕奕，或在胸颈，状如虫行，或身体遍痒，搔之生疮，或身面肿痛彻骨髓，或顽如钱大，状如蚝毒，或如梳，或如手，锥刺不痛，或青黄赤黑，犹如腐木之形，或痛无常处，流移非一，或如酸枣，或若悬铃，或似绳缚拘急，难以俯仰，手足不能摇动，眼目流肿，内外生疮，小便赤黄，尿有余沥，面无颜色，恍惚多忘，其间变状多端，毒虫若食人肝，眉睫堕落，若食人肺，鼻柱崩倒，或之音，若乘风走头面起黄水此等生便积于冷热先与一，木癞者，初得先当落眉睫，面目痒，如复生疮，三年成大患，急疗之愈，不疗患成，火癞者天所块磊留停欲血斑患肘后凡癞病皆起于恶风，及触犯忌害得之，初觉皮肤不仁，淫淫若痒如虫行，或眼前见物如肴，苦参（五斤锉之）

　　上一味以好酒三斗渍四五日，稍稍饮之二三合。（备急同本方疗白癞）

　　又方苦参根皮三斤上一味粗捣，以酒三斗渍二十一日，去滓，服一合，日三，若是癞疾，即应觉痹，禁杂食。

　　范汪疗癞方。

　　取马新蒿，一名马矢蒿，一名烂石草，捣末，服方寸匕，日三，百日如更赤起，一年都瘥平复。（肘后同）

　　又方灸两手约指中理左右，及手足指虎口中，随年壮。

　　深师疗癞，身体面目有疮必死方。

　　取白艾蒿十束如升大，煮取汁，酿米七斗，一如酿法，酒熟稍稍饮之。

　　又方水银（研） 茹 藜芦 真珠（研） 丹砂（研） 雄黄（研）

　　上六味各一斤，皆研如粉，以三岁苦酒三石五斗，于瓮中渍诸药，令耗，七日于净温密室中渍浴，始从足渐至腰浸之，日一，以绵拭面目讫，以水洗两目，勿令入目也，可七日为之，勿令冷，神效。忌狸肉生血等。（范汪同）

　　又疗通身癞疮方。

　　莲荷二十枚，锻石一斗，淋取汁，合煮令极浓，以渍疮半日许，可数为之。

　　又方取水中浮萍青者一秤，浓煮以渍浴半日，用此方多愈。（并出第九卷中）

　　集验疗癞方。

　　取 草一担，以水二石，煮取一石以渍洗疮，不过三五度瘥。

　　卷第三十

　　乌癞方一首

　　病源夫癞病，皆是恶风，及犯触忌害所得，初觉皮毛变异，或淫淫若痒如虫行，或眼前见物如垂丝，言语无定，心常惊恐，皮肉之中或如桃李瘾疹赤黑，手足顽痹，针刺不觉痛，脚下第二集验乌癞白癞丸方。

　　皮（炙） 魁蛤 蝮蛇头（炙） 木虻（四枚去翅足熬） 虻虫（去翅足熬） 蛴螬（各一枚并炙） 陵鲤甲（去头足炙） 葛上亭长（七枚炙） 斑蝥（去翅足七枚炙） 蜈蚣（去头足炙）

　　附子（各三枚炮去皮） 蜘蛛（五枚炙） 水蛭（一枚） 雷丸（三十枚） 巴豆（十五枚去皮心熬） 水银（研） 大黄 真丹 桂心 射罔（各一两） 黄连（一分） 石膏（研二两） 蜀椒（汗三分） 芒硝（一分研） 龙骨（三分） 甘遂（熬） 石（烧） 滑石（各一分）

　　上二十八味捣筛，蜜和丸如胡豆，服二丸，日三，加之，以知为度。忌猪肉冷水生葱，此方分两多不同，为是古方传写差错，若临用时，即以意量之。（一方有七虫无木虻斑蝥蜈蚣蝮蛇作蚺蛇范汪同出第八卷中）

　　卷第三十

　　白癞方五首

　　病源凡癞病，语声嘶破，目视不明，四肢顽痹，肢节火燃，（一作大热）心中燠热，手脚俱缓，背膂至急，肉如遭劈，身体手足瘾疹起，往往正白在肉里，鼻有息肉，目生白珠当瞳子，视无所见，此名白癞。（出第二卷中）

　　集验疗白癞酿酒方。

　　苦参（二斤） 露蜂房（五两炙）

　　上二味切，以水三斗，法曲二斤，和药渍，经三宿，绞去滓，炊黍米二斗，酿准常法作酒，候酒熟压取，先食一饮一鸡子，日三，稍稍增之，以瘥为度。（一云亦疗风痿恶疮肘后同出第八卷中）

　　范汪疗在身白屑虚搔之，或呼作白癞方。

　　苦参（五升） 露蜂房（五两炙） 皮（一具炙锉之） 曲（三升）

　　上四味切，以水三斗五升合药渍四宿，去滓，炊米二斗，酿如常法，酒熟，食后饮三五合，渐增之，以知为度。

　　千金疗白癞大风，眉须落，赤白癞病，八风十二痹，筋急肢节缓弱，飞尸遁注，水肿痈疽疥癣恶疮，脚挛手折，眼间血淋，痰饮宿癖寒冷方。

　　商陆根（二十五斤如马耳薄切之） 曲（二十五斤）

　　上二味，以水一斛渍之，炊黍米一石，酿之如家造酒法，使曲末相淹，三 之讫，封三七日，开看曲浮酒熟，澄清温服之，至三斗，稍轻者二斗，药发吐下佳，宜食粥饭牛羊鹿肉羹。忌生冷酢滑猪肉鱼鸡犬肉等物。（出第二十四卷中）

　　文仲疗白癞方。

　　干艾叶浓煮，以渍曲作酒如常法，饮之令醺醺。（姚氏范汪同）

　　又方大蝮蛇一枚干者，并头尾全，勿令欠少，以酒渍之，大者一斗，小者五升，以糠火温令酒尽，稍稍取蛇一寸许，以腊月猪膏和敷疮上。忌小麦热曲。（肘后范汪同并出第五卷中）

　　卷第三十

　　十三种疔肿方一十二首

　　千金论曰，夫禀形之类，须存摄养，将息失度，百病萌生，故四时代谢，阴阳递兴，比之二气，更相击怒，当其时也，必有暴气，夫暴气者，每月必有，猝然大风大雾大寒大热，若不阳之求又一曰麻子疔，其状肉上起头，大如黍米，色少乌，四边微赤，多痒，忌食麻子，及衣麻布，并入麻田中行，二曰石疔，其状皮肉相连，色乌黑如乌豆，甚硬，刺之不入，肉内阴阴微疼，忌瓦砾砖石之属，三曰雄疔，其状 头乌 ，四畔仰疮 浆起，色黄，大如钱孔许，忌房室，四曰雌疔，其状疮头少黄向里 ，亦似灸疮，四畔 浆起，色赤，大如钱孔，忌房室，五曰火疔，其状如火疮，头乌 ，四畔有 浆，浆如赤粟米，忌火炙炸食炙爆等物，六曰烂疔，其状色少黑，有白斑，疮中有脓水，形大小如匙面，忌热食烂臭物，七曰三十六疔，其状头乌浮起，形如乌豆，四畔起火赤，今日生一，明日生二，后日生三，乃至十，若满三十六，药所不疗，如未满者可疗，俗名黑 。忌嗔喜愁恨，八曰蛇眼疔，其状疮头黑皮皮浮生，形如小豆，状似蛇眼，体大硬，忌恶眼人见之，及嫉妒人看之，九曰盐肤疔，其状如匙面，遍疮皆赤，有黑粟起，忌咸食，十曰水洗疔，其状大如钱形，或如钱孔大，疮头白里黑，靥汁出，中硬，忌饮浆水洗渡河，十一曰刀镰疔，其状疮阔狭如韭叶，长一寸，侧内黑，忌烧烁刺及刀镰切割，十二曰浮沤疔，其状如浮沤，疮体曲圆少许，不合长，阔狭如薤叶大，内黄外黑，曲黑曲处刺不痛，里黄处刺痛，十三曰牛拘疔，其状肉 起掏不破。

　　上十三种疔疮，初起必先痒后痛，先寒后热，热定多四肢沉重，头痛心惊眼花，若大重者则呕逆，呕逆者难疗，其麻子疔一种，始末唯痒，所录之忌，不得犯触，犯触者难疗，其浮沤牛拘两种，无禁忌，纵不治亦不杀人，其状寒热与诸疔同，皆以此方疗之，万不失一，欲知犯触，但脊强疮痛极甚，忍不可得，则是犯之状，疗之方用枸杞，春名天精，夏名枸杞，秋名却老，冬名地骨，春三月上建日采叶，夏三月上建日采枝，秋三月上建日采子，冬三月上建日采根四味并曝干若得五月五日午时合和，大良，如不得依法采者，但得一种亦得，绯缯一片以裹药为限，乱发一鸡子大，牛黄如梧子大，反勾棘刺针二七枚末，赤小豆七枚末，先于绯缯上敷布乱发，以牛黄末等布发上，即卷绯缯作团，乱发作索，十字系之，熨斗中急火熬筛二匕又凡是疔肿用之，齐州荣姥方。

　　白姜石（一斤软黄者） 枸杞根皮（二两） 牡蛎（九两烂者） 钟乳（下者研一两） 白石英（一两研） 桔梗（一两）

　　上六味各捣筛，乃秤之合和，搅令相得，先取伏龙肝九升末之，以清酒一斗二升，搅令浑一一深至疮根，并刺四畔令血出，以刀刮取药如大豆许，纳疮上，若病重困，日夜三四度，轻者一二度着，重者二日根烂始出，轻者半日一日烂出，当看疮浮起，是根出之候，若根出已烂者，勿停药，仍着之，药甚安稳，令生肌易，其病在口咽及胸腹中者，必外有肿异相也，寒热不快，疑是此病，即以饮或清水和药如二杏仁许服之，日夜三四服，自然消烂，或以物剔吐根出即瘥，若根不出亦瘥，当看精神自觉醒悟，合药以五月五日为上，七月七日次之，九月九日腊月腊日皆可，若急须药，他日亦得，要之不及良日也，修合须清净烧香，不得触秽，毋令孝子不全之人及产妇六畜鸡犬等见之，凡有此病，忌房室猪牛鸡鱼生韭葱蒜芸薹胡荽醋面等，若犯诸忌而发动者，取枸杞根汤和药服并如后方，前二家方，本是一家智者平论，以为后方最是真本，其病通忌酒肉五辛芸薹胡荽油面生冷酢滑耳。

　　后方如下（崔氏同）

　　白姜石（二十五两） 牡蛎（十两） 枸杞根白皮（四两） 茯苓（三两）

