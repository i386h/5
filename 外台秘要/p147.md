<!-- { "loadSidebar": true } -->
　　上五味，先空煎油三分减一，停待冷，次纳黄丹，更上火缓煎，又三分减一，又停冷，次纳薰陆香末，不冷即恐溢沸出，煎候香消尽，次下松脂及蜡，看膏稍稠，即以点铁物上试之，斟酌硬软适中，乃罢，先问所患疮是热，即减薰陆及松脂，若疮如久不瘥，此涉于冷，依方煎之，其贴杖疮者，油若一升，地黄汁半合，黄丹二大两，蜡一小两，余准上法，此膏不须硬。（出第二卷中）

　　必效疗恶疮方。

　　热毒肿，以瓮近下钻孔盛水，令水射肿，又以鸡子清封肿上，热即易之。

　　又方取茺蔚臭草，捣汁服一鸡子许，滓封肿，热则易之，甚良。

　　又方捣地松汁服之，每日两三服，即瘥止。

　　又方大黄 锻石 赤小豆（各等分）

　　上三味捣末，以若醋和涂之效。（出第四卷中）

　　经心录疗诸毒肿，升麻膏方。

　　升麻（三两） 白蔹 漏芦 连翘 芒硝（各二两） 黄芩 蛇衔（各三两） 蒴 根（四两）山栀子（二十枚） 枳实（二两）

　　上十味捣碎，以酒浸半日，以猪膏五升煎之，膏成去滓，以器盛，有毒热肿，取涂粘贴，摩之即消散，日三。（短剧同）

　　又大 渍肿毒，升麻汤方。

　　升麻（一两） 黄芩（三两） 栀子（二十枚） 漏芦（二两） 蒴 根（五两） 芒硝（二两）

　　上六味切，以水一斗，煮取七升，候冷，分用渍 肿，常令湿润即消。（短剧集验同）

　　又漏芦汤方。

　　漏芦（无用栀子） 白蔹 黄芩 麻黄 白薇（无用知母） 枳实（炙） 升麻（无用犀角） 芍药 甘草（炙各二两） 大黄（三两无用芒硝）

　　上十味切，以水一斗，煮取三升，分三服，若无药处，单服大黄一两，取利。忌海藻菘菜等。（千金云疗一切痈短剧亦治丹毒并出第五卷中）

　　近效疗一切热毒肿验方，并主乳痈。

　　青木香 紫葛 紫檀 朴硝（各二两） 赤小豆（一合） 蜀升麻 白蔹 生矾石（各一两）

　　上八味捣筛，以水和如稀面糊，又以榆皮汁和之亦佳，以布剪可肿大小，仍每片剪三两个小孔子涂药贴肿上，干即易之。（王度支处）

　　又贴毒热肿消方。

　　蔓菁根（三两） 芸薹苗叶根（三两）

　　上二味捣，以鸡子清和贴之，干即易之，当日消。

　　又方商陆根 芸薹苗叶根（等分）

　　上二味捣之，依上方贴之效。

　　又疗一切热疮肿，硝石膏方。

　　硝石（一斤） 生麻油（三升）

　　上二味，先煎油令黑臭，下硝石，缓火煎，令如稠饧，膏成，以好瓷器中收贮，以涂贴疮肿，或热发服少许妙，用好酥煎更良。忌生血物。

　　卷第三十

　　反花疮及诸恶疮方四首

　　病源反花疮者，由风毒相搏所为，初生如饭粒，其头破则血出，便生恶肉，渐大有根，浓汁出，肉反散如花状，因名反花疮，凡诸恶疮久不瘥者，亦恶肉反出如反花形也。（出第三十五卷中）

　　千金疗一切久不瘥诸恶疮，兼反花疮，大神验方。

　　鼠粘子草根细切熟捣，和以腊月猪脂，封贴肿疮上，取瘥止。（出第二十三卷中）

　　必效疗反花疮方。

　　柳枝叶以水煎成膏如稠饧，涂之良。

　　又方取马齿草烧灰敷之，频贴瘥止。（千金同）

　　又方盐灰敷之神验。（并出第四卷中）

　　卷第三十

　　鱼脐疮方一十首

　　千金疗鱼脐疮似新火针疮，四边赤，中央如欲黑色，可针刺之若不痛，即可畏也方。（亦名鱼脐疔）

　　腊月鱼头灰，以乱发灰等分，以鸡稀溏屎和令相得，封疮上，频贴瘥止，此疮见不足言而能杀人。

　　又方以寒食饧封之，又硬者烧灰涂贴敷之，即瘥。

　　又疗鱼脐疮，其头白似肿，痛不可忍者方。

　　先以针刺疮上及四畔作孔，捣白芷取汁，滴着疮孔中，如无，以干白芷末用敷。（一云白苣）

　　又方（本方云赤根疔疮）

　　取鼢鼠壤土，以水和如泥，涂粘贴，热则易之瘥。

　　又方马牙齿捣末，以腊月猪脂和涂之，拔根出，即止亦烧灰用。

　　又方（本方云疗犯疔疮）

　　刺疮头及四畔，令汁极出，捣生栗黄敷上，以面围之，勿令黄出，自旦至午根必出。

　　又方（同上）

　　以面围疮如前法，以针乱刺疮上及四畔，取铜器煎醋令沸，泻着面围中，令容一盏，冷即易之，不过三度即拔根出。

　　又方（同上）

　　以水四升煮蛇蜕皮如鸡子大，三四沸，去滓，服之立愈，又烧蛇皮灰以鸡子清和涂上瘥。（并出第二十三卷中）

　　崔氏疗鱼脐毒疮肿方。

　　疮初生之时，头白如黍米许大，当中黑如蚁，四畔赤，至四五日之后，疼痛不可忍，似溃不即得又方取瞿麦和生油，熟捣涂之亦佳。（并出第五卷中）

　　卷第三十

　　丹毒方九首

　　肘后夫丹者，恶毒之气，五色无常，不即疗之，痛不可堪，又待坏则去脓血数升，或发于节解，多断人四肢，盖疽之类疗之方。

　　煮栗 有刺者洗之。（姚同）

　　又疗发足踝方。

　　捣蒜如泥，以浓涂，干即易之。（集验文仲备急同出第二卷中）

　　短剧说丹毒一名天火也，肉中忽有赤如丹涂之色，大者如手掌，其剧者竟身体亦有痛痒微肿方。

　　赤小豆（一升）

　　上一味末下筛，以鸡子白和如泥，涂之，干复涂之，逐手消也，竟身者倍合之，尽复作（删繁千金同）

　　又疗丹，诸单行方或行得一物瘥。

　　水苔 生蛇衔 生地黄 生菘叶 蒴 叶 五叶藤 慎火草 浮萍草 豆豉 大黄 栀子黄芩 芒硝上十三味，但得一物捣以贴之，即瘥，赤小豆末和鸡子白涂，无鸡子水和用之。（千金同）

　　又方新附淋草（半斤） 蛇蜕皮（一条） 露蜂房（三两）

　　上二味，以水一斗，煮取四升，以帛拓洗之，随手消神妙，经用效，故附此卷传之。

　　又方煮粟取浓汁，以洗之妙。

　　又方取蛐 粪，水和如泥，涂之。

　　千金论曰，丹毒一名天火，肉中忽有赤如丹涂，大者如手掌，甚者竟身痒微肿，又白丹肉中起痒痛，微虚肿如吹瘾疹起，亦有鸡冠丹赤起，大者如钱，小者如麻豆粒，如鸡冠上涩，一名茱萸火丹，有水丹，由体热过水湿搏之结丹，晃晃黄赤色，如有水在中，喜着腹及阴处，此虽小疾，不治令人至死，疗之皆用升麻膏方。

　　升麻 白薇 漏芦 连翘 芒硝（各二两） 黄芩 蛇衔 枳实（炙各三两） 栀子（二十枚） 蒴 （四两）

　　上十味捣碎令细，以水三升渍半日，猪脂五升煎之，候水气竭，去滓，干器中收之，量取敷仲备又疗丹神验方。

　　芸薹茱萸捣令熟，浓封之，随手即消散，余热未愈，再封，臣以贞观七年三月八日于内江县饮多，至夜睡中，觉四体骨肉并疼，比至晓头痛目眩，额左角如弹子大肿，痛不可得近，至午瘥，

　　卷第三十

　　赤丹方五首

　　病源赤丹者，初发疹起，大者如连钱，小者如麻豆，肉上粟如鸡冠肌理，由风毒之重，故使赤也，亦名茱萸丹。（出第三十一卷中）

　　肘后疗面目身体猝得赤斑，或黑斑，如疮状，或痒搔之，随手肿起，不急疗之日甚杀人方。

　　羚羊角煎，以摩之数百遍，若无，用牛脂及猪脂，有解毒药者皆可用摩，务令分散毒瓦斯，神妙。

　　又若已遍身赤者方。

　　生鱼合皮鳞烧捣末，以鸡子白和，遍涂之。（文仲备急同）

　　又新附方。

　　羚羊角无多少，即烧之为灰，令极细，以鸡子清和涂之，极神效，无鸡子，以水和涂之亦妙急文集验疗人面目身体猝赤黑丹起如疥状，不疗日剧，遍身即杀人也。

　　煎羊脂以摩之，青羊脂最良。（千金文仲肘后删繁同）

　　又方以猪槽下土泥涂之。（千金同又以饲猪杓炙熨之即瘥并出第八卷中）

　　卷第三十

　　白丹方一十三首

　　病源白丹者，初发痒痛，微虚肿如吹疹起，不痛不赤而白色，由挟风冷，故然色白也。

　　（出第三十一卷中）

　　肘后疗白丹方。

　　末豉以酒和涂之，捣香薷叶苦蓼敷之。

　　又方屋上尘以苦酒和涂之。

　　又方烧鹿角作灰以猪膏敷之。

　　又方蜜和干姜末敷之。

　　又方酸模草五叶草煮饮汁，又以滓薄丹，以荠亦佳。（备急文仲同出第二卷中）

　　集验云，有白丹者，肉中起痒痛，微虚肿如吹瘾疹起者，疗之亦如赤丹法，有鸡冠者，赤色丹起，大者如连钱，小者如麻麦豆粒，肉上粟粟如鸡冠肌理也，方说一名为茱萸火丹，疗之如处，疗疗皆成发散，皆由如此捣白瓷器屑，猪膏和涂之。

　　又方烧猪矢灰，和鸡子白涂之。（肘后千金备急文仲同）

　　崔氏疗丹毒，或发背及诸肿方。

　　取马齿草熟捣敷之，数数易，勿住，若得蓝淀和之，更良。

　　又方以生羊牛肉贴，数数易之良。

　　又方鼠粘草根勿使见风及犬见，洗去土，熟捣以敷肿处，兼绞取汁饮之佳。

　　又方茺蔚草蛇衔草慎火草相和，熟捣敷之良，数数易之。

　　又方捣鲫鱼敷之，数数易之良。（出第五卷中）

　　备急疗白丹方。

　　苎根三斤，小豆四升，水二斗煮以浴，日三四遍。（肘后文仲同出第四卷中）

　　卷第三十

　　丹疹方四首

　　病源丹疹者，肉色不变，又不热，但起瘾疹，相连而微痒，故谓之丹疹。（出第三十一卷中）

　　千金翼疗丹瘾疹方。

　　酪和盐热煮以摩之，手下消也。

　　又方白芷根叶煮汁洗之效。

　　又方捣慎火叶封之神良。

　　又方以一条艾蒿烛竿，以两手极意寻之，着壁，伸十指，当中指头以大艾炷灸烛竿上，令烛竿断即止，灸十十瘥，于后重发，更依此灸，永瘥。

　　卷第三十

　　赤疹白疹方一十一首

　　千金云，凡赤疹热时发，冷即止，白疹天阴冷即发方。

　　白疹以水煮白矾汁拭之，又煮蒴 着少酒以浴，又以酒煮石南拭之，又以水煮鸡屎汁拭之，又枳实汁拭之，所疗一如疗丹法。（集验同）

　　又方末白术，酒服方寸匕，日三，尽五斤。

　　又方淋锻石汁渍洗之。

　　又方煎白芷根叶作汤，洗之。

　　又方芥子末，以醋浆水服方寸匕，日三服瘥。

　　又疗身体赤瘾疹而痒，搔之随手肿方。

　　莽草（二分） 当归 芎 踯躅花 大戟 细辛 芍药 芫花 附子（炮） 蜀椒（各四分）猪脂（二升半）

