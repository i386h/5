<!-- { "loadSidebar": true } -->
　　上十一味切，以猪膏合煎之，候附子色黄，膏成，滤去滓，收贮以敷病，日三，以瘥为度。

　　又方矾石二两，酒三升渍令 ，拭上立瘥。

　　延年疗赤白二疹丸方。

　　白术（一斤） 蔓荆子（四分） 防风（四分） 附子（二分炮） 桂心（二分）

　　上五味捣筛，蜜和为丸如梧子大，酒服十丸，日二服，稍加至十五丸，若能作散，服一钱匕，此疗风疹正方，凡风皆由旧来有风气，所以方中不得不用桂心附子，白术既用一斤，附子又其赤疹心家稍虚，热气相搏，其色赤，宜作芒硝汤拭之方。

　　芒硝（三两）

　　上一味用汤一升，纳芒硝令消散，以帛子沾取拭疹，即渐除，汤尽更合。（以前二件赤白疹方许崇处并出第十三卷中）

　　古今录验云，赤疹者，由冷湿折于肌中，甚即为热，热成赤疹也，得天热则剧，取冷则减疗之方。

　　取生蛇衔草捣极烂，以涂之最验。（集验短剧同）

　　又白疹者，由风气折于肌中之热，热与风相搏，遂为白疹也，得天阴雨，冷则剧出，风中亦剧，得晴暖则减，着衣身暖亦瘥，疗之方。

　　水煮枳实拭之佳，又捣末熬之，青布裹熨之。（集验同出第三十卷中）

　　卷第三十

　　肺风冷热疹方二首

　　延年论曰，凡风疹有二，先受风寒气，其疹色白浓，搔之即破，应手下有道生，此是肺家风冷气，宜外洗拭即定方。

　　吴茱萸一两，清酒一升煮，取五合，以软帛取汁拭疹处，不过三两度即定，如疹处多，用尽更合，白疹即是肺脏受寒冷气所发也。

　　又疗肺风热，皮肤生风结状如疹，或生风瘙如水疥，粟粒 然方。

　　天门冬（八分去心） 枳实（十二分） 白术 人参（各六分） 独活 苦参（各五分有冷不用）

　　上六味捣筛，蜜和为丸梧子大，食后以饮下七丸，日再服，加至十丸。忌如常法。（出第十三卷中）

　　卷第三十

　　杂丹疹毒肿及诸色杂疮方五首

　　删繁疗丹走皮中淫淫，名火丹方。

　　取蛴螬末，水和敷之。（出第九卷中）

　　千金疗赤流肿方。

　　榆根白皮捣末，以鸡子白和涂之。（出第二十三卷中）

　　近效栀子汤，主表里俱热三焦不实，身体生疮或发痈疖，大小便不利方。

　　芒硝（四分） 大黄（四分） 栀子 甘草（炙） 黄芩 知母（各六分）

　　上六味切，以水二升，煮取九合，去滓，分温服，忌如常法，此方甚佳。（一方芒硝三两大黄四两栀子二七枚黄芩知母各三两甘草二两上以水五升煮减半下大黄煮取一升八合去滓纳芒硝分三服）

　　又疗诸色疮肿神验方。（考功韦郎中处）

　　胡粉（熬令赤） 赤小豆（熬） 糯米 吴茱萸 黄连（各一两） 水银（二分）

　　上六味捣筛，以生麻油和如稀面糊，然后取水银，于手掌中以唾指研熟讫，入药中，令匀，先椒汤洗疮干拭，以药涂之，日再，以瘥为度，疗孩子疮佳。（一云用泔清洗疮）

　　又牛蒡粥，疗疮肿方。

　　取牛蒡根二茎净洗，煮令烂，于盆中研令细，去筋脉汁中即下米煮粥，咸淡任性，服一碗甚良，无忌。

　　卷第三十

　　疮方一十二首

　　病源 疮者，由肤腠虚，风湿之气折于血气，结聚所生，多着手足，间递相对，如新生茱萸子，痛痒，抓搔成疮黄汁出，侵淫生长折裂，时瘥时剧，变化生虫，故名 疮。（出第三十五卷中）

　　深师疗 疮方。

　　荆木烧取汁涂之瘥。（救急同）

　　又方灸 上周匝最良。（并出第二十九卷中）

　　集验疗 疮方。

　　苦酒一升温令沸，以生韭一把纳中，以敷疮上即瘥。（范汪同）

　　又方雄黄（一两） 黄芩（二两） 松脂（二两） 发灰（如弹丸大）

　　上四味，以白膏与松脂合捣，以敷疮上。（范汪文仲备急用黄连余同）

　　又方乱发头垢等分，螺壳二十枚，烧，以腊月猪脂和如泥，以敷之。（范汪同）

　　又方羊踯躅花三升，以水渍之半月，去滓，以汁洗疮，一方炙 以敷疮上，虫当出也。（范汪同）

　　又方桃花盐等分熟捣，以醋和敷之。（范汪同）

　　又方皂荚十枚，苦酒四升煮之，去滓，煎如饴，以敷疮上。（范汪同）

　　又方新瓦罐一口，安鸡屎一合，酒煎成膏涂之。

　　又方谷木白汁（一合） 苦酒（二合） 小蒜（半合） 釜月下土（一合）

　　上四味和如泥涂之，干复涂。（并出第八卷中范汪同）

　　删繁疗 疮螺壳膏方。

　　螺壳（二七枚烂者） 乱发（烧灰） 头垢 龙胆（末）

　　上四味各等分，合研如粉，以三年油淀和敷之，加腻粉妙。

　　又疗 疮多汁方。

　　水银（八分以唾手掌中研令入药用） 黄连（八分） 胡粉（八分熬令黄）

　　上三味，黄连为末和以粉敷疮上。（并出第二十九卷中）

　　卷第三十

　　疮久不瘥方五首

　　病源 疮积久不瘥者，由肤腠虚，则风湿之气停滞，虫在肌肉之间则生长，常痒痛，故经久不瘥。（出第三十五卷中）

　　广济疗 疮久不瘥方。

　　豆豉熬令极干为末，先以泔清洗疮拭干以生麻油和之，敷上，瘥以油单片裹之，三日开，未瘥，更涂，瘥止。

　　又疗诸 疮经年，依手拂疽，痒引日生不瘥，疮久则有疽虫，藜芦膏方。

　　藜芦（六分） 黄连（八分） 矾石（熬汁尽） 松脂 雄黄（研各八分） 苦参（六分）

　　上六味捣，以浓绢筛之，用猪脂二升煎之，候膏成去滓，入雄黄矾石末，搅令和调，待凝以敷之，诸疮经年，或搔之汁出不生痂，百药疗不瘥，悉主之， 疥痒头疮亦效，热疮者，起疮便生白脓是也，黄烂疮者，起疮浅，但出黄汁若肥疮是也，侵淫疮者，浅疮黄汁出，兼搔之漫延长不止是也， 疮者，喜着手足相对，痛痒折裂，春夏随瘥。（集验同）

　　又方锉羊桃枝叶上一味水煮以洗之，三四度。

　　刘涓子疗久 疥癣诸恶疮毒，五黄膏方。

　　雄黄（二两研） 乱发（如鸡子大烧） 黄连（一两） 黄柏（二两） 黄芩（二两） 青木香（二两） 鸡舌香（一两） 白芷（二两） 野狼跋子（四十枚） 雌黄（二两研）

　　上十味 咀，以苦酒半升渍诸药一宿，以腊月猪膏三升煎，取发，三四沸，纳诸药，又三沸止，绞去滓，膏成敷疮，日五过。（出第五卷中）

　　崔氏疗疮积年不瘥，疮汁浸四畔，好肉复变成疮，疮色赤黑，痒不可耐，搔之并汁出者方。

　　黄连 黄柏 豉心（各三分捣为末一方加蔓菁子亦有加杏仁者与黄连等分捣筛之） 胡粉水银 油脂（以上三物和之如泥）

　　上六物若虑水银不散，可纳掌中细细和唾研之，自当散讫，然后搅胡粉等以涂疮上，仍取黄连末粉之，此疮多有黄汁，着药候汁彻即易之，以瘥为度。（出第五卷中）

　　卷第三十

　　癣疮方一十一首

　　病源癣病之状，皮肉瘾疹如钱文，渐渐增长，或圆或斜，痒痛，有匡郭，里生虫，搔之有汁，此由风湿邪气客于腠理，复值寒湿与血气相搏，则血气痞涩，发此疾，按九虫论云，蛲虫在人肠内，变化多端，发动亦能为癣，而癣内实有虫也，养生方云，夏勿露面卧，露下堕面，皮浓及喜成癣。（出第三十五卷中）

　　肘后疗癣疮方。

　　独活根去土，捣之一把许，附子二枚炮捣，以好酒和涂之，三日乃发，欲敷药，先以皂荚汤洗拭令干，然后敷药便愈。（出上卷中）

　　深师疗癣秘方。

　　雄黄（一两研） 硫黄（一两研） 羊蹄根（一两） 白糖（一两） 荷叶（一两）

　　上五味，以后三种捣如泥，合五种更捣，和调以敷之，若强以少蜜解之令濡，不过三瘥又疗癣神验方。

　　用雄黄研，以淳苦酒先和，以新布拭癣上令伤，以药涂之，神效。

　　又方菖蒲细切，取五升，以水五斗，煮取二斗，以酿二斗米如酒法，熟极饮，令得极醉，即愈，未瘥更作，无有不愈，一云长服菖蒲末，酒调并作丸佳。

　　又方取干蟾蜍烧灰末，以猪脂和涂之良。（出第二十卷中）

　　千金翼疗癣秘方。

　　捣羊蹄根，分着瓷中，以白蜜和之，刮疮四边令伤，先以蜜和者敷之，如炊一石米久拭去，更以三年大醋和之，以敷癣上，燥便瘥，若刮疮处不伤，即不瘥。（深师同出第二十三卷中）

　　救急疗癣方。

　　先以针镰癣上，即捣瓜蒂末敷上，仍先以泔洗之。

　　又方烊松脂捣熏黄末，和更煎仍以泔清洗癣，乃热敷之，一两度即瘥。（并出第五卷中）

　　必效疗癣方。

　　淳甲煎涂之愈，好口脂亦得。

　　又方附子（一枚炮） 大皂荚（一枚炙） 九月九日茱萸（四合）

　　上三味为散，揩癣上令汁出，敷之，干癣苦酒和涂之。（深师古今录验同并出第四卷中）

　　古今录验疗癣方。

　　作麻浮敷癣上，裹之瘥，麻浮不瘥，以盐及豉和捣涂之，即瘥止。

　　卷第三十

　　干湿癣方一十五首

　　病源干癣但有匡郭，皮枯索，痒搔之白屑出，是也，皆是风湿邪气客于腠理，复值寒湿与血气相搏所生，若其风毒瓦斯多，湿气少，故风沉入深，故无汁为干癣，其中生虫。

　　又湿癣者，亦有匡郭，如虫行侵淫赤湿，痒搔之，多汁成疮，是其风毒瓦斯浅，湿多风少，故为湿癣也，其中亦有虫。（出第三十五卷中）

　　肘后疗燥癣方。

　　水银和胡粉，研令调以涂之。（范汪同）

　　又方以雄鸡冠血涂之。（范汪同）

　　又方胡粉熬令黄赤色，苦酒和涂之，干即易，瘥止。

　　又方以 汁涂之。

　　又方捣桃白皮，苦酒和敷之佳。（千金同）

　　又疗湿癣方。

　　刮疮令圻，火灸指摩之，以蛇床子末和猪脂敷之，瘥止。

　　深师疗干湿癣神方。

　　取野狼毒末，以苦酒研之如墨法，先洗刮令伤，以敷之，不用大涂，恐坏人肉。（范汪同）

　　又乌梅煎，治燥湿癣方。

　　乌梅（十四枚） 大蒜（十四枚） 屋尘（三合） 盐（三合） 大麻子（四合）

　　上五味相和熟捣，以苦酒一升半，拌和以敷之，日三过瘥。

　　又香沥，疗燥湿癣及 疥百疮方。

　　柏节 杉节 沉香节 松节（各一斤）

　　上四味悉碎，一如指大，以布囊盛之，竟令囊注麻腴中半食顷，出漉，先取一枚白坩穿去底分毕上，崔氏疗干湿癣方。

