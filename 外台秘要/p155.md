<!-- { "loadSidebar": true } -->
　　又疗食生冷杂物，或寒时衣薄当风，夜食便卧不消，心腹烦满痛胀急，或连日不化方。

　　烧地令极热，即激薄覆取汗愈。

　　深师疗食饱烦闷，但欲卧而腹痛方。

　　曲熬令香黄上一味捣为末，服方寸匕，大麦 亦佳。

　　千金翼（凡六畜五脏着草自动摇及得酢咸不变色又随地不污又与犬不食皆有毒杀人也）

　　凡食饮有毒（浇地地坟起皆杀人）凡（肉在器中盖密气不泄者皆杀人）凡（脯肉熟肉不用深藏密气不泄杀人）若中此毒者，皆犬粪灰，水服方寸匕良。

　　古今录验疗新中杂食，瘀实不消，心腹坚痛方。

　　取水三升煮白盐一升令消，分服取吐必瘥。

　　备急席辩刺史云，岭南俚人毒药，皆因食得之，多不即觉，渐不能食或更心中嘈胀，并背急闷，先寒似瘴，微觉，即急取一片白银含一宿，银变色，即是药也，银色青是蓝药，银色黄赤是菌药，久久毒入眼，眼或青或黄赤，若青是蓝药，若黄赤是菌药，俚人有解疗者，畏人得法，在外预合，或言三百头牛药，或言三百两银药，余住久，与首领亲狎，知其药并是常初得俚人毒药，未得余药且令定方。

　　生姜（四两） 甘草（三两炙）

　　上二味以水六升，煮取二升，平旦分二服讫，后别方疗之。

　　又疗之方。

　　常山（四两） 白盐（二匕）

　　上二味，以水一斗渍之一宿，以月尽日渍之，月一日五更以土釜煎，勿令奴婢鸡犬见之，煮取二升，平旦分再服，服讫，少时即吐，以铜盆盛之，看若色青，以杖举得五尺不断者，即药未尽，一二日后更进一剂。

　　又方都 藤（十二两此药岭南有土人识俚人呼为三百两银药甚细长有高三尺微藤生切）

　　上一味，以水一升酒二升和，煮取二升，分三服，服讫，药毒逐大小便出，十日慎毒食，不瘥更服，以瘥为度。（肘后云黄藤）

　　又疗腹内诸毒方。

　　都 藤 黄藤（各二虎口长三寸并细锉）

　　上二味以酒三升合罂中密封，以糖火围四边烧，令三沸，待冷出之，温常服，令有酒色，无禁忌，若不获已，欲食俚人食者，先取甘草一寸，炙令熟，嚼咽汁，若食着毒药，即吐便是药也，依前法疗之，若经含甘草而不吐非也，宜常收甘草十数片随身带之自防也，岭南将熟食米及生食甘蔗巴蕉之属自更于火上炮炙烧食之，永无虑也，若被席上散药卧着，因汁入肉，最难主疗，可常自将净席随身，及匙箸甘草解毒药行甚妙。（肘后无黄藤）

　　张文仲白黍（不可合饴糖蜜共食） 黍米（不可合葵共食） 白蜜（不可合菰首食） 菰首（不可合生菜食） 病患（不可食胡荽芹菜及青花黄花菜） 妊身（勿食桑椹并鸭子） 五月（勿食韭） 十月（勿食椒） 二月三日四月八日（勿食百草） 二月（勿食小蒜） 四月（勿食胡荽谨按仲景方云正月勿食生葱二月勿食蓼三月勿食小蒜四月八月勿食葫五月勿食韭五月五日勿食生菜七月勿食茱萸八月九月勿食姜十月勿食椒） 食（骏马肉不饮酒杀人也） 马（鞍下肉不可食）马黑脊（而斑臂亦勿食）

　　食马肝中毒方。

　　取牡鼠矢二七枚，两头尖者是，水和研饮之。（仲景同）

　　又食诸六畜鸟兽肝中毒方。

　　取发剪之，长半寸， 土作溏沾二升，合和所锉发饮之，须臾发皆贯所食肝出也，谨按发误食之，令人成发症为病，不可疗，今和发土饮之，岂得有此理否，可详审之，别有方法也。

　　又方服头垢一钱匕，立瘥。（仲景千金同）

　　又方清水投豉，绞取汁饮数升，瘥止。

　　又凡物肝脏自不可轻啖，自死者弥勿食之。

　　诸心皆勿食之，为神识所舍，使人来生获报对，又食生肝中毒方。

　　服附子末方寸匕，日三，须以生姜汤服之不然，自生其毒。

　　又禽兽有中毒箭死者，其肉有毒，可以蓝汁大豆解射罔也。

　　又食郁肉及漏脯中毒方。

　　取犬矢烧末，以酒服方寸匕。

　　又方捣生韭，绞取汁，服一二升，冬月连根取，和水洗绞之用薤亦佳，凡肉闭在密器中经宿者为郁肉，茅屋溜下沾脯为漏脯，并有大毒。

　　又食黍米中脏干脯中毒方。

　　浓煮大豆汁，饮数升即解，兼疗诸肉及漏脯毒。

　　又食自死六畜诸肉中毒方。

　　捣黄柏末，以水和方寸匕服，未觉，再服瘥。

　　又凡六畜自死，皆是遭疫则有毒，人有食疫死牛肉，令病洞下，亦致坚积者，并宜以利药下之良。

　　又食诸菜肉脯中毒方。

　　烧猪骨捣下筛，水服方寸匕，日三四瘥。（千金同）

　　又方烧笠子末，服方寸匕，日三。

　　又食马肉洞下欲死者方。

　　豉（二百粒） 杏仁（二十枚）

　　上二味合于炊饭中蒸之，捣丸服之，至瘥。（仲景同）

　　又甘豆汤冷冻饮料之，诸毒悉解，诸不可及也。

　　辨鱼鳖蟹毒不可食，及不得共食。

　　肘后云凡鱼（头有正白连珠至脊上不可食也） 鱼（无肠胆不可食） 鱼（头黑点不可食）

　　鱼（头似有角不可食） 鱼（无鳃不可食） 鱼（赤目须不可食） 鱼（不可合乌鸡肉食）

　　生鱼（目赤不可作绘食） 鱼（不可合鸬 肉食） 鱼（不可合鹿肉食之） 鲫鱼（不可合猪肝及猴肉食） 青鱼（不可合小豆藿食） 鱼汁（不可合自死六畜肉食） 青鱼 （不可合胡荽及生葵麦酱食） 鲤鱼 （不可合小豆藿） （不可合鸡肉食） 无须（及腹下通黑及煮之反白皆不可食） 鲤鱼（不可合白犬肉） 鲤鱼（不可合繁蒌菜作蒸） 鳖（目凹不可食） 鳖（压下有如王字不可食之） 鳖（不可合鸡鸭子食之） 鳖肉（不可合苋菜食之亦不可合龟共煮之） 龟肉（不可合瓜及饮酒） 蟹（自相向及足斑目赤者不可食之） 病患（不可食 鱼鲔鱼等） 妊身（不可食鳖及鱼 ） 桂天门冬（忌食鲤鱼）

　　又疗食蟹及诸肴膳中毒方。

　　浓煮香苏，饮汁一升解。（本仲景方）

　　又人有食蟹中毒，烦乱欲死，服五蛊黄丸，得吐下皆瘥，夫蟹未被霜多毒，熟煮乃可食之，或云是水莨所为，彭蜞亦有毒，蔡谟食之几死。

　　又疗食诸HT 百物毒方。

　　取贝齿一枚含之，须臾吐所食物瘥。（千金同）

　　又方捣韭汁服一升，冬以水煮根服。（千金云服数升）

　　又方掘厕旁地作坎，深一尺，以水满坎中取故厕筹十四枚，烧令燃，以投坎中，乃取汁饮四五升，即愈。（千金同）

　　又诸馔食直尔何容有毒，皆是以毒投之耳，既不知是何处毒，便应煎甘草荠 汤疗之，汉质帝食HT ，魏任城王啖枣，皆致死，即其事也。

　　卷第三十一

　　食鱼中毒及食不消方五首

　　古今录验疗食 伤毒欲死方。

　　取鲛鱼皮烧之，无皮，坏刀装取烧饮服之， 鱼皮也食诸鲍鱼中毒亦用之。（千金同）

　　千金疗食鱼中毒方。

　　煮橘皮，停冷冻饮料之。

　　又疗食鱼 及生肉住胸膈中不化，吐不出，便成症瘕方。

　　浓朴（炙） 大黄（各二两）

　　上二味以酒二升，煮取一升顿服，立消，人强者倍大黄，用三两酒，取二升，再服。

　　肘后疗食 过多，冷不消，不疗必成虫瘕方。

　　马鞭草捣，绞取汁，饮一升即消去，亦宜服诸吐药吐之。（千金同）

　　删繁疗食鱼 不消生瘕，常欲须 者方。

　　獭骨肝肺 干蓝 大黄（各分） 芦根 鹤骨（各七分） 桔梗（五分） 干姜（四分）

　　桂心上九味捣筛，蜜丸酒服十丸至十五丸，日再瘥。

　　卷第三十一

　　食椒菜瓠中毒方四首

　　肘后蜀椒闭口者有毒，食之戟人咽，使不得出气，便欲绝。

　　又令人吐白沫，并吐下体体冷痹，疗方。

　　煮桂饮汁多益佳，又饮冷水一二升，又多食蒜，又上浆饮一升，又浓煮豉汁冷冻饮料之一二升，又急饮酢，又食椒不可饮热，饮热杀人。

　　又疗中苦瓠毒方。

　　煮黍穣浓汁，饮之数升，此物苦则不可食，恐作药中毒也。

　　千金疗菌毒方。

　　掘地作坎，以水沃中，搅令浊，名地浆，饮之。

　　又疗食菜中毒发狂，烦闷吐下欲死方。

　　取鸡毛烧末，以饮服方寸匕瘥。

　　卷第三十一

　　解一切食中毒方三首

　　千金论曰，凡人跋涉山川，不谙水土，人畜饮啖，误中其毒，素不知方，多遭其毙，岂非枉横耶，然而大圣久设其法，以救活之，正为贪生乐药，忽而不学，一朝逢遇，便自甘心，终又论曰，甘草解百药毒，此实如汤沃雪，有同神妙，有人中乌头巴豆毒，甘草入腹即定，中藜芦毒，葱汤下咽便愈，中野葛毒，土浆饮讫即止，如此之事，其验如反诸掌，要使人皆知之，然人皆不肯学，诚可叹息，方称大豆汁解百药毒，臣试之，大悬绝，不及甘草，又能加之为甘豆汤，其验尤奇，有人服玉壶丸，吐呕不已，以百药与之不止，蓝汁入口即定，如此之事，皆须知之，此即成规，更不须试练也，解毒方中条例极多，若不指出一二，学人不可猝知，余方例尔。

　　又疗诸食中毒方。

　　饮黄龙汤及犀角汁，百无不治也，若饮马尿亦良。

　　又疗食饮中毒方。

　　苦参（三两）

　　上一味切，以酒二升半，煮取一升，顿服之，取愈。

　　古今录验疗诸食毒方。

　　取桑黄心破作一断着釜中，令水出三寸，煮取二斗，漉澄清，微火煎得五升，宿不食服之，日三合，则吐瘕，未瘥更作，羸者灭之。

　　卷第三十一

　　酒醉过度恐肠烂及喉舌生疮方三首

　　千金疗猝大醉恐肠烂方。

　　作汤着大器中渍之，冷复易之，酒自消，夏月亦用之佳。（肘后同）

　　又方绞茅根汁，饮二升。

　　又疗连月饮酒，喉咽烂，舌上生疮方大麻子（一升） 黄芩（二两）

　　上二味捣末，以蜜和丸含之。

　　卷第三十一

　　饮酒连日醉不醒方九首

　　肘后疗饮酒连日醉不醒方。

　　芜菁菜并少米熟煮，去滓，冷之，纳鸡子三枚或七枚，调匀，饮之二三升，无鸡子亦可单饮之。

　　又方取水中螺 若螺蚌辈，以着葱豉椒姜，煮如常食法，饮汁数升即解。

　　又方捣生葛根汁，及葛藤饼和绞汁饮之，无湿者，干葛煎服佳，干蒲煎服之亦佳。

　　又方粳米一升，水五升煮使极烂，漉去滓，饮之尤良。

　　千金疗酒醉不醒方。

　　葛根汁饮一二升，无多少，取醒止。

　　又方（本方治饮酒不醒）

