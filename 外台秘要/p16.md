<!-- { "loadSidebar": true } -->
　　上十一味，切，以水九升，煮取二升五合，绞去滓，分温三服，服别相去如人行六七里进一服，不吐不利瘥。忌海藻、菘菜、热面、油腻。（并出第一卷中）

　　《集验》疗天行病上气咳嗽，多唾粘涎，日夜不定。生姜煎方。

　　生姜（三两去皮，切如豆粒大）

　　上一味，以饧半斤和，微煎令烂，每日无问早晚，少少含，仍嚼姜滓，一时咽之。

　　《必效》疗天行病后，因食酒面，肺中热拥，遂成咳不止方。

　　桑白皮（十二分） 桔梗（十分） 肥干枣（二十一枚擘） 麻黄（六分去节） 曹州葶苈子（十分熬令紫色，令为膏，汤成珠）

　　上五味，切，先以水四升煮桑白皮等四味，可取一升半，去滓，下葶苈子膏，更煎三五沸，去滓，分温五服，空心食后服，或利勿怪。忌猪肉、油腻、生冷、果子等物。

　　卷第三

　　天行发斑方三首

　　《病源》大热病在表，已发汗未解，或吐下后，热毒瓦斯不散，烦躁谬语，此为表虚里实，热气燥于外，故身体发斑如锦文。凡发斑不可用发表药，令疮开泄，更增斑烂，表虚故也。（出第九卷中）

　　《肘后》比岁有病天行发斑疮，头面及身须臾周匝，状如火疮，皆戴白浆，随决随生，不即疗，剧者数日必死，疗得瘥后，疮瘢紫黯，弥岁方灭，此恶毒之气也。世人云：以建武中于南阳击虏所得，仍呼为虏疮，诸医参详作疗，用之有效方。

　　取好蜜通身摩疮上，亦以蜜煎升麻，数数拭之。亦佳。

　　又方以水浓煮升麻渍绵洗之。苦酒渍煮弥佳，但燥痛难忍也。（并出第二卷中）

　　文仲陶氏云，天行发斑疮，须臾遍身，皆戴白浆，此恶毒瓦斯方。

　　云永徽四年，比疮从西域东流于海内，但煮葵菜叶、蒜齑啖之则止，鲜羊血入口亦止，初患急食之，少饭下菜亦得。（出第二卷中）

　　卷第三

　　天行发疮豌豆疮方一十二首

　　《病源》夫表虚里实，热毒内盛，攻于脏腑，余气流于肌肉，遂于皮肤毛孔之中，结成此疮，重者匝遍其身，状如火疮，若根赤头白则毒轻，若色紫黑则毒重，其疮形如豌豆，亦名豌豆疮。脉洪数者，是其候也。（出第九卷中）

　　《千金》疗人及六畜天行热气病，豌豆疮方。

　　浓煮黍穣汁洗之，若是 穣则不瘥，疮若黑者，捣蒜封之，又煮干芸苔汁洗之。

　　又方真波斯青黛大如枣，水服之，瘥。

　　又热病后发豌豆疮方黄连三两，去毛，水二升，煮取八合，顿服之。忌猪肉、冷水。

　　又若赤黑发如疥大者方煎羊脂摩敷之。

　　又方青木香二两，水三升，煮取一升，顿服之，效。

　　又方小豆屑，和鸡子白敷之。

　　又方以月布拭之。

　　又疗豌豆疮，初发觉欲作者方。

　　煮大黄五两服之。（《延年》同）

　　又疗疮出烦疼者。木香汤方。

　　青木香（二两） 丁香（一两） 薰陆香（一两） 白矾（一两） 麝香（二分）

　　上五味，以水四升，煮取一升半，分再服。热盛者，加一两生犀角，如无犀角，以升麻代之；如病轻，去矾石，大神效。

　　又方疮上以芒硝和猪胆涂，勿动，痂落无瘢，仍卧黄土末上良。此病小便涩有血者，中坏疮皆黑靥不出脓，死不疗。

　　又内发疮盛方醋四合 大猪胆一具上二味，煎三沸。一服一合，日五服，良验。（并出第十卷中）

　　《延年》疗天行壮热头痛，发疮如豌豆遍身。大青汤方。

　　大青（三两） 栀子（二七枚擘） 犀角（屑一两） 豉（五合）

　　上四味，切，以水五升，煮取二升，分三服。服之无所忌。

　　《古今录验》水解散 疗天行热气，则生 疮疼痛，解肌出汗方。（出翟世平）

　　麻黄（一两去节） 黄芩（三分） 芍药（二分） 桂心（一分）

　　上四味，捣筛，暖水解服二方寸匕。覆令出汗，日再服，瘥者减之。忌海藻、菘菜、生葱。（《延年》同。出第二卷中。一方有大黄三分、甘草二分）

　　卷第三

　　天行虚烦方二首

　　《病源》夫天行病，阴气少，阳气多，故身热而烦，其毒瓦斯在于心腑而烦者，则令人闷而欲呕，若其人胃内有燥粪而烦者，则谬语，时绕脐痛，腹满，皆当察其证候也。（出第九卷中）

　　文仲疗天行表里虚烦不可攻者。但当与竹叶汤方。

　　竹叶（二把） 石膏（碎，绵裹一升） 麦门冬（去心一升） 半夏（半升洗） 人参 甘草（各二两）

　　上六味，切，以水一斗，煮取六升，去滓，纳粳米一升，煮米熟去之，分五服。呕者与橘皮汤。汤方在上呕 篇中。不愈者重作此，宫泰数用甚效。若伤寒后虚烦，亦宜服此方，是仲景方。忌羊肉、海藻、菘菜、饧。

　　又疗虚烦不可攻方。

　　青竹茹（二升）

　　上一味，以水四升，煎至三升，去滓，分温五服，徐徐服之。

　　卷第三

　　天行狂语方三首

　　《病源》夫病热盛则弃衣而走，登高而歌，或至不食数日，逾垣上屋，所上非其素时所能也。病反能者，皆阴阳气争而外并于阳，四肢者，诸阳之本也。阳盛则四肢实，实则能登高而歌，热盛于身，故弃衣而走，阳盛故妄言骂詈，不避亲疏，大热遍身，狂言而妄见妄闻也。（出第九卷中）

　　《千金》水道散 疗天行病烦热如火，狂言妄语欲走方。

　　白芷（一两） 甘遂（二两熬）

　　上二味，捣筛，以水服方寸匕。须臾令病患饮冷水，腹满则吐之，小盒饭赤也。一名濯腹汤，此方疗大急者。（出第十卷中，文仲、《范汪》同）

　　又五苓散 主天行热病，但狂言烦躁不安，精采言语与人不相主当方。

　　猪苓（二分） 白术（三分） 泽泻（五分） 茯苓（三分） 桂心（二分）

　　上五味，捣筛为散，水服方寸匕，日三服。多饮暖水，汗出愈。忌大醋、生葱、桃、李、雀肉等。（张仲景论、《深师》同，出第九卷中）

　　《古今录验》疗天行壮热，狂言谬语五六日者方。

　　鸡子（三枚） 芒硝（方寸匕） 井花水（一杯）

　　上三味，合搅，尽服之。心烦，下则愈。（出第三卷中）

　　卷第三

　　天行热毒攻手足方五首

　　《病源》热毒瓦斯从脏腑中出，攻于手足，则 热赤肿疼痛也。人五脏六腑井荥输，皆出于手足指，故此毒从内而出，攻于手足也。（出第九卷中）

　　《肘后》疗天行病毒热攻手足，疼痛赤肿欲脱方。

　　盐豉及羊肉一斤以来上三味，以水一斗，煮肉熟，以汁看冷暖渍手足，日三度瘥。（《范汪》同）

　　又方细锉黄柏五斤许，以水三斗煮渍之必效。亦治攻阴肿。

　　又方作坎令深三尺，大小容两足，烧坎中令热，以酒灌坎中，着屐踞坎上，衣壅勿令气泄，日再作之。

　　又方煮羊桃叶汁渍之，加少盐尤好。（并出第二卷中）

　　崔氏疗天行热毒攻手足方。

　　猪蹄一具，去毛，锉碎，合葱白一握，切，以水一斗，煮熟去滓，纳少盐以渍之。（《肘后》同，出第一卷中）

　　卷第三

　　天行大小便不通胀满及涩方四首

　　《病源》天行大小便不通，此由脾胃有热，发汗太过，则津液竭，津液竭则胃干燥，结热在内，故大便不通，又汗后津液虚少，其人小肠有伏热，故小便不通。（出第九卷中）

　　《广济》疗天行热气，恶寒，头痛壮热，大小便涩。柴胡散方。

　　柴胡（八分） 茵陈（十分） 青木香（十分） 黄芩（八分） 土瓜根（十分） 白藓皮（八分）

　　上九味，捣为散。平辰空肚以新汲水服五六钱匕，少时当三两行微利，利后煮葱豉稀粥食之。热如未歇，明辰更服四钱匕，热歇停药。忌热食、猪犬肉、油腻等。

　　又疗天行恶寒，壮热头痛，大小便赤涩，不下食饮。柴胡汤方。

　　柴胡（七分） 茵陈（七分） 大黄（十二分别渍） 升麻（七分） 栀子（四枚擘） 芒硝（四分汤成下） 芍药（七分） 黄芩（十二分）

　　上八味，切，以水四升，先渍药，少时猛火煮取一升五合。分温三服，服别相去如人行六七里吃一服，以快利为度。第二服则利，更不须服之。忌热食、炙肉、蒜、粘食。（并出第一卷中）

　　《近效》主天行后两胁胀满方。

　　熬盐熨之。如小便涩亦用盐熨脐下，如水肿以 枝汁服愈，大效。

　　《集验》疗天行病腹胀满，大小便不通。滑石汤方。

　　滑石（十四分研） 葶苈子（一合纸上熬令紫色，捣） 大黄（二分切）

　　上三味，以水一大升，煎取四合，顿服。兼捣葱敷小腹，干即易之，效。（《肘后》、崔氏同无大黄）

　　卷第三

　　天行热痢及诸痢方四首

　　《病源》此由热气在肠胃，挟毒则下黄赤汁也。又热毒伤于肠胃，故下脓血如鱼脑，或烂肉汁，壮热而腹绞痛，此温毒热气所为也。（并出第九卷中）

　　《深师》疗天行毒病，酷热下痢。七物升麻汤方。

　　升麻 当归 黄连（去毛） 甘草（炙） 芍药 桂心 黄柏（各半两）

　　上药切，以水三升，煮取一升，顿服之。忌海藻、菘菜、猪肉、冷水、生葱等物。

　　又天行诸下悉主。黄连汤方。

　　黄连（三两去毛） 黄柏（二两） 当归（二两）

　　上三味，以水六升，煮取三升，去滓，纳蜜一合，微火煎取二升半，分三服，良验。忌猪肉、冷水。（并出第十四卷中。一方有龙骨一两）

　　范汪疗天行热毒，下痢赤白，久下脓血，及下部毒瓦斯，当下细虫如布丝缕大，或长四五寸，黑头锐尾。麝香丸方。

　　麝香（一分） 附子（二分炮） 雄黄 丹砂 干姜（各二分）

　　上五味，各捣下筛讫，复更合治之，蜜和为丸，如小豆大。饮下一丸，老少半之，效验。忌猪肉、生血等。（出第三十三卷中）

　　《甲乙方》疗天行热病瘥后，痢脓血不止方。

　　龙骨（一两）

　　上一味，捣研为末。米饮下一钱，不计时节，日三服，佳。

　　卷第三

　　天行疮方八首

　　《病源》毒热结在腹内，谷气衰，毒瓦斯盛，三虫动作，食人五脏，多令泄痢，下部疮痒，若下唇内生疮，但欲寐者，此虫食下部也，重者肛烂，见五脏。（出第九卷中）

　　《深师》疗天行下部疮烂方。

　　乌梅（二七枚去核） 大蒜（二七枚） 屋尘（半升筛取细者）

