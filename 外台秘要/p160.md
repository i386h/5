<!-- { "loadSidebar": true } -->
　　上十四味，先以米酢渍一宿，以脂煎三下三上膏成，去滓，涂发及顶上。

　　又长发方。

　　蔓荆子（三升） 大附子（二枚）

　　上二味，以酒一斗二升渍之，以瓷器盛之，封头二十日，取鸡脂煎以涂之泽，以汁栉发，十日长一尺，勿近面涂验。

　　又生发，附子松脂膏方。

　　附子 松脂（各二两） 蔓荆子（四两捣筛）

　　上三味，以乌鸡脂和，瓷器盛，密缚头，于屋北阴干，百日药成，马 膏和，以敷头如泽，勿近面验。

　　又生发，墙衣散方。

　　墙衣（五合曝干捣末） 铁精（一合） 合欢木灰（二合） 水萍末（三合）

　　上四味捣研末，以生油和少许如膏，以涂发不生处，日夜再，即生发效。（并出第五卷中）

　　近效生发方。

　　蔓荆子 青葙子 莲子草（各一分） 附子（一枚） 碎头发灰（二匕）

　　上五味，以酒渍，纳瓷器中，封闭经二七日，药成，以乌鸡脂和涂之，先以泔洗，后敷之数日生长一尺也。

　　卷第三十二

　　生眉毛方二首

　　千金生眉毛方。

　　炉上青衣 铁生（分等）

　　上二味，以水和涂之，即生甚妙。

　　又方七月乌麻花阴干，末生乌麻油，二味和，涂眉即生妙。

　　卷第三十二

　　令发黑方八首

　　深师疗生发黑不白，泽兰膏方。

　　细辛 续断 皂荚 石南草 泽兰 浓朴 乌头 莽草 白术（各二两） 蜀椒（二升）

　　杏仁（半升去皮）

　　上十一味切，以酒渍一宿，以炼成猪脂四斤，铜器中向东炊灶中煎，三上三下，膏成，绞去滓，拔白者以辰日涂药，皆出黑发，十日效。

　　又生长发令黑，有黄白者皆黑，魏文帝用效，秘之方。

　　黄 当归 独活 芎 白芷 芍药 莽草 防风 辛夷仁 干地黄 本蛇衔（各一两） 薤白（切半升） 乌麻油（四升半） 马 膏（二升）

　　上十五味切，以微火煎，三上三下，白芷黄膏成，去滓，洗发讫，后涂之。

　　千金令白发还黑方。

　　陇西白芷（升） 旋复花 秦椒（一升） 桂（一尺）

　　上四味下筛，以井华水服方寸匕，日三，三十日白发还黑，禁房室。

　　又方乌麻九蒸九曝，捣末，以枣膏和丸，久服之。（翼同）

　　又方取黑椹水渍之，频沐发即黑，效，可涂敷之。

　　又方取生麻油浸乌梅涂发良。

　　又方以盐汤洗沐，以生麻油和蒲苇灰敷之，常用效。（出第十三卷中）

　　千金翼瓜子散，主头发早白，又虚劳，脑髓空竭，胃气不和，诸脏虚绝，血气不足，故令人发早白，少而生蒜发，及忧愁早白，远视KT KT ，得风泪出，手足烦热，恍惚忘误，连年下痢，服之一年后大验方。

　　瓜子（一升） 白芷 松子（去皮） 当归 芎 甘草（炙各二两）

　　上六味捣散，食后服方寸匕，日三，酒浆汤饮任性服之，忌如常法。（出第五卷中）

　　卷第三十二

　　拔白发良日并方三首

　　千金翼白发令黑方。

　　八角附子（一枚） 大酢（半升）

　　上二味于铜器中煎两沸，纳好矾石大如 子许一枚，消尽，内香脂三两，和令相得，搅至凝，内竹筒内，拔白发，以膏涂拔根，即生黑发也。（出第五卷中）

　　备急拔白毛令黑毛生方。

　　拔去白毛，以好白蜜敷拔处，即生黑毛，眉中无毛，以铁挑伤，敷蜜，亦生眉毛，比见诸人以石子研丁香汁拔白毛讫，急手以敷孔中，即生黑毛，此法神验。

　　延年拔白发良日。

　　正月四日，二月八日，三月十二十三日，两日并得，四月十六日，五月二十日，六月二十四日，七月二十八日，八月十九日，九月十五日，十月十日，十一月十日，十二月十日，上

　　卷第三十二

　　变白发染发方五首

　　范汪王子乔服菊，增年变白方。

　　菊以三月上寅日采，名曰五英，六月上寅日采，名曰容成，九月上寅日采，名曰金精，十二月上寅日采，名曰长生者，根茎也，阴干百日，取等分，以成日合捣千杵，下筛，和以蜜丸如梧桐子，日三服七丸，百日身体润，一年白发变黑，二年齿落复生，三年八十者变童儿。

　　又染发方。

　　胡粉（一分） 白灰（一分）

　　上二味，以鸡子白和，先以泔浆洗令净，后涂之，即急以油帛裹之一宿，以澡豆洗却，黑软不绝甚妙。

　　必效染白发方。

　　拣细粒乌豆（四升）

　　上一味，以醋浆水四斗煮，取四升，去却豆，以好灰汁净洗发，待干，以豆汁热涂之，以油帛裹之，经宿开之，待干，即以熊脂涂揩，还以油帛裹，即黑如漆，一涂三年不变。妙验。

　　又方捣木槿叶，以热汤和汁洗之，亦佳。

　　近效换白发及髭方。（严中书处得云验）

　　熊脂（二大两腊月者佳） 白马 脂（一两细切熬之以绵滤绞汁） 婆罗勒（十颗其状似尖齐于去皮取汁但以指甲掐之即有汁） 生姜（一两亦铛中熬之） 母丁香（半大两）

　　上五味，二味捣为末，其脂炼滤之，以药末相和令匀，取一小槐枝，左搅数千遍少倾即凝，或似膏，即拔白发，以辰日良以槐枝点药，拔一条，即以药令入发眼孔中，以措头熟揩之，

　　卷第三十二

　　发黄方三首

　　肘后发黄方。

　　腊月猪脂膏和羊矢灰蒲灰等分，敷黑也。（千金并翼同）

　　千金发黄方。

　　大豆（五升） 醋浆水（二斗）

　　上二味煮，取五升汁淋之，频为之黑。（翼同）

　　千金翼疗发黄方。

　　熊脂涂发梳之，散头入床底伏地，一食顷郎出，便尽黑，不过一升脂验。

　　卷第三十二

　　头发秃落方一十九首

　　深师疗发白芨秃落，茯苓术散方。

　　白术（一斤） 茯苓 泽泻 猪苓（各四两） 桂心（半斤）

　　上五味捣散，服一刀圭，日三食后服之，三十日发黑。

　　又疗秃头方。

　　芜菁子末和酢敷之，日一两度。（千金同）

　　又方麻子（二升熬焦末）

　　上一味，以猪脂和涂之，发生为度。（千金同）

　　又方东行枣根（长三尺以中央空）

　　上一味，以甑中心蒸之，以器承两边汁，以敷头即生发良。（千金同肘后作桑根良）

　　又方麻子（三升）

　　上一味捣末，研，纳泔中一宿，去滓以沐，发便生。

　　又方取烂熟黑椹（二升）

　　上一味于瓷瓶中，三七日化为水，以涂洗之，发生妙。（千金同）

　　又疗发秃落，生发膏方。

　　马 膏 驴 膏 猪脂 熊脂 狗脂（炼成各半合） 升麻 防风 荠 （各二两） 蜣螂（四枚） 莽草 白芷（各两）

　　上十一味，以脂煎诸药三上三下，膏成去滓，收以涂之。（千金并翼同）

　　又主发落生发方。

　　大黄（六分） 蔓荆子（一升） 白芷 防风 附子 芎 莽草 辛夷 细辛 椒当归 黄芩（各一两） 马 膏（五合） 猪膏（三升）

　　上十四味煎之，以白芷色黄，先洗后敷之验。

　　又主风头毛发落不生方。

　　取铁上生衣，研以腊月猪脂涂之，并主眉毛落悉生。（千金云合煎三沸）

　　又长发方。

　　麻子一升熬令黑，押取油以敷头，长发，鹰脂尤妙。（千金同）

　　又方多取乌麻花，瓷瓮盛，密盖封之，深埋之百日，出以涂发易长而黑妙。

　　千金疗发落不生方。

　　取羊粪灰淋汁洗之，三日一洗，不过十洗大生。（翼同）

　　千金疗发落方。

　　柏叶（一升） 附子（二两）

　　上二味捣，以猪脂和作三十丸，每洗头时，即纳一丸于泔中洗，发即不落，其药以布裹密器贮，勿令漏泄之。

　　又疗发落不生方。

　　取锻石三升水拌，并令湿炒令极热，以绢袋盛之，取好酒三升渍之，密封冬二七日，春秋七日，取酒温服一合，常令酒气相接，七日落止，百日服，终身不落，新发旋生。

　　又方取桑根白皮（一石，水一石煮五沸，以沐头三遍，即落止。（并出第五卷中）

　　必效疗头一切风，发秃落更不生，主头中二十种病，头眩面中风，以膏摩之方。

　　茹（三两半去皮） 细辛 附子（各二两） 桂心（半两）

　　上四味捣筛，以猪膏勿令中水，去上膜及赤脉，二十两捣，令脂销尽，药成，捣讫仍研，恐待干以药摩，须令入肉，每日须摩，如非十二月合，则用生乌麻油和极效。

　　近效韦慈氏疗头风发落，并眼暗方。

　　蔓荆实（三两研） 桑上寄生 桑根白皮（各二两） 韭根（切三合） 白芷（二两） 甘松香 零陵香（各一两） 马 膏（三合） 乌麻油（一升） 甘枣根白皮汁（三升） 松叶（切二合五粒者）

　　上十一味，细切诸药，纳枣根汁中浸一宿，数数搅令调湿匝以后，旦纳油脂中缓火煎之，勿令火热，三五日候枣汁竭，白芷色黄，膏成去滓，，每日揩摩鬓发及梳洗，其药浸经宿，临时以绵宽裹煎之，膏成去滓绵滤，以新瓷瓶盛，稠浊者即先用却，不堪久停，特勿近手糜壤也。

　　又宜服防风蔓荆子丸方。

　　防风 黄连 干地黄（各十六分） 蔓荆子（二十分） 甘皮（六分） 葳蕤（十分） 甘草（八分炙） 茯神（十二分） 大黄（八分锦文者）

　　上九味捣筛，蜜和丸如桐子，饮下二十丸，稍稍加之，以大肠畅为度，尽更合服，除眼中黑花，令眼目明，以瘥为度。

　　刘尚书疗头中二十种风，发秃落摩之，即此疗顶如剥似铜盆者，若小发落不足为难方。

　　蜀椒（三两半） 莽草（二两） 干姜 半夏 桂心 茹 附子 细辛（各一两并生用）

　　上八味细捣筛，以生猪脂剥去筋膜，秤取二十两，和前件药合捣，令消尽脂，其药成，矣先以白米泔沐发令极净，每夜摩之，经四五日，即毛孔渐渐日生软细白皮毛，十五日后渐渐变作黑发，至一月四十日，待发生五寸以上，任止，若至五日不停弥佳，好酥及生油和药亦得

　　卷第三十二

　　白秃方一十二首

　　集验疗白秃方。

　　以羊肉如作脯炙令香，及热以拓上，不过三五度即瘥。（千金同）

　　又方以大豆骷髅骨二味，各烧末等分，以腊月猪脂和如泥涂之，立瘥。

　　千金松沥煎，疗头疮及白秃方。

　　松沥（七合） 丹砂（研） 雄黄（研取精各二两） 水银（研） 黄连（各一两） 矾石（一两烧本方无矾有硝粉一两烧）

