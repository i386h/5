<!-- { "loadSidebar": true } -->
　　芍药（四分） 人参 当归 甘草（炙各三两） 白术（一两） 浓朴（二两炙） 薤白（切一升） 生姜（四两切）

　　上八味切，以水五升酒四升合煮，取三升分三服，日再夜一。忌海藻菘菜桃李雀肉等。

　　又若曾伤八月胎者，当预服葵子汤方。

　　甘草（炙三两） 芍药（二两一方四两） 柴胡（三两） 葵子（一升） 白术（三两）

　　生姜（六两） 大枣（二十枚擘） 浓朴（二两）

　　上八味切，以水九升，煮取三升，分三服，日三十日服一剂。忌海藻菘菜桃李雀肉等。

　　又妊娠九月，始受石精以成皮毛，六腑百节，莫不毕备，饮 食甘，缓带自持而待之，是谓养毛发，多才力。

　　又妊娠九月，足少阴脉养，不可针灸其经，足少阴内属于肾，肾主续缕，九月之时，儿脉续缕皆成，无处湿冷无着炙衣。

　　又妊娠九月，若猝下痢，腹满悬急，胎上冲，腰背痛不可转侧，短气，半夏汤方。

　　半夏（洗） 麦门冬（去心各五合） 干姜（一两） 当归 吴茱萸 阿胶（炙各三两）

　　大枣（十二枚擘）

　　上七味切，以水九升，煮取三升去滓，纳白蜜八合，微火上温，分四服，痢即止。

　　忌生血物饧等。

　　又若曾伤九月胎者，当预服猪肾汤方。

　　猪肾（一具） 茯苓 桑寄生 干姜 干地黄 芎 （各三两） 白术（四两） 麦门冬（一升去心） 附子（中者一枚炮） 大豆（三合）

　　上十味切，以水一斗煮肾令熟，去肾纳诸药煎，取三升半，分四服，日三夜一，十日更一剂。忌猪肉冷水芜荑桃李雀肉酢物等。

　　又妊娠十月，五脏俱备，六腑齐通，纳天地气于丹田，故使关节人神皆备，但俟时而生。（集验延年同并出第二卷中）

　　短剧疗妊娠五月日，举动惊愕，动胎不安，下在小腹，痛引腰胳（公洛切腋下也），小便疼，下血安胎当归汤方。

　　当归 阿胶（炙） 芎 人参（各一两） 大枣（十二枚擘） 艾（一虎口）

　　上六味切，以酒水各三升合，煮取三升，去滓，纳胶令烊分三服，腹中当小便缓瘥也。

　　（古今录验救急同出第七卷中）

　　卷第三十三

　　妊娠呕吐及恶食方九首

　　集验疗妇人妊娠，恶阻呕吐不下食，汤方。

　　青竹茹 橘皮（各五两） 生姜 茯苓（各四两） 半夏（五两汤洗）

　　上五味切，以水六升，煮取二升半，分三服，不瘥频作。忌羊肉饧酢物等。（千金经心录同）

　　又疗妊娠呕吐不下食，橘皮汤方。

　　橘皮 竹茹 人参 白术（各三两） 生姜（四两） 浓朴（炙二两）

　　上六味切，以水七升，煮取二升半，分三服，不瘥重作。忌桃李雀肉等。（千金救急经心录同出第十一卷中）

　　古今录验疗妊娠不欲食或吐，春月所宜服，柴胡汤方。

　　甘草（炙） 柴胡（各二两） 麻黄（一两去节煎去沫） 大枣（十二枚擘） 食茱萸（一升）

　　上五味切，以水六升，煮取三升，适寒温服一升，日三疗食噫醋，除热下气，多所宜与上同，但春秋冬夏去茱萸加枸杞一斤，六月加小麦一升，石膏三两，秋去石膏，加甘草一两，九月去麻黄加干姜一两，十月加芎 三分。忌海藻菘菜。

　　又疗恶食，人参汤方。

　　人参（四两） 浓朴（炙） 生姜 枳实（炙） 甘草（炙各二两）

　　上五味切，以水六升，煮取三升，分三服。忌海藻菘菜。（并出第三十四卷中）

　　崔氏半夏茯苓汤，疗妊娠阻病，心中愦闷空烦吐逆，恶闻食气，头眩重，四肢百节疼烦沉重，多卧少起，恶寒汗出，疲极黄瘦方。

　　半夏（洗） 生姜（各五两） 旋复花（一两） 橘皮（二两） 茯苓（二两） 细辛 芎人参 桔梗 甘草（炙各二两） 芍药（二两） 干地黄（三两）

　　上十二味切，以水一斗，煮取三升，分三服。忌猪羊肉饧菘菜海藻生菜芜荑。

　　千金云，若病阻积月日不得治，及服药冷热失候病变客热烦渴，口生疮者，除橘皮细辛，用前胡知母各二两，若变冷下痢者，除干地黄，用桂心二两，若食少胃中虚生热，大便闷塞，小便赤少者，加大黄三两除地黄，加黄芩一两余依方服一剂，得下后，消息看气力冷热，更增损方调定，更服一剂汤，便急服茯苓丸，令能食便强健也。

　　又茯苓丸，疗妊娠阻病患心中烦闷，头眩重，憎闻饮食气便呕逆，吐闷颠倒，四肢垂重不自胜持，服之即效，要先服半夏茯苓汤两剂后，可将服茯苓丸方。

　　茯苓 人参（各一两） 桂心（熬） 橘皮 白术 甘草（炙） 葛根（熬） 干姜 半夏（洗） 枳实（炙各二两）

　　上十味捣筛，蜜和丸如梧桐子大，饮服二十丸，渐至三十丸，日三。忌海藻菘菜羊肉饧桃李雀肉酢等。（千金同肘后只五味又云妊娠忌桂故熬肘后不用干姜半夏橘皮葛根）

　　又疗妊娠常苦烦闷，此子烦也，竹沥汤方。

　　竹沥（三两） 防风 黄芩 麦门冬（去心各三两） 茯苓（四两）

　　上五味切，以水四升合竹沥煮，取二升半，分三服，不瘥重作。忌酢物。

　　又方时时服竹沥，随多少。（出第十卷中）

　　近效疗妊娠恶食，心中烦愦，热闷呕吐方。

　　青竹茹 麦门冬（去心各三两） 前胡（二两） 陈橘皮（一两炙令黄焦香气出佳） 芦根（一握取肥白嫩者）

　　上五味切，以水二大升，煮取半大升去滓，分再服，食后一服，无麦门冬，用小麦三合煮之，勿令裂即熟，四肢烦蒸者，加地骨皮，医人夏候极录。

　　卷第三十三

　　妊娠胎动方九首

　　广济主安胎，胎病漏肚痛方。

　　当归 芎 阿胶（炙） 人参（各一两） 大枣（十二枚擘）

　　上五味切，以水三升酒四升合煮，取二升半，分三服，五日一剂，频服三四剂，无所忌。（出第三卷中）

　　短剧疗妊娠重下，痛引腰背，安胎止痛汤方。

　　当归 阿胶（炙） 干地黄 黄连 芍药（各一两） 鸡子（一枚） 秫米（一升）

　　上七味切，以水七升搅鸡子令相得，煮秫米令如蟹目沸，去滓，纳诸药煮，取三升，分四服。忌芜荑。（经心录同）

　　又胶艾汤，疗损动母去血腹痛方。

　　阿胶（二两炙） 艾叶（二两）

　　上二味，以水五升，煮取二升半，分三服。（出第七卷中经心录同）

　　集验疗妊娠，胎动不安，腹痛，葱白汤方。

　　葱白（切一升） 阿胶（炙） 当归 续断 芎 （各三两） 银（随多少）

　　上六味切，以水一斗，先煮银，取七升去银纳余药煎，取二升半，纳胶令烊，分三服，不瘥更作。（千金同）

　　又疗妊娠二三月上至八九月，胎动不安，腹痛已有所见方。

　　艾叶 阿胶（炙） 芎 当归（各三两） 甘草（一两炙）

　　上五味切，以水八升，煮取三升去滓，纳胶令烊分三服，日三。（千金文仲备急同）

　　又疗妊娠六七月，胎不安常处旋复花汤方。

　　旋复花（一两） 浓朴（炙） 白术 枳实（炙） 黄芩 茯苓（各三两） 半夏（洗十遍）

　　芍药 生姜（各二两）

　　上九味切，以水一斗，煮取二升半，先食分五服，日三夜二。忌羊肉饧醋桃李雀肉等。

　　（千金同出第十一卷中）

　　删繁疗女人怀妊，胎动不安，葱豉安胎汤方。

　　香豉（一升熬） 葱白（切一升） 阿胶（二两炙）

　　上三味切，以水三升煮二物，取一升，去滓下阿胶更煎胶烊服，一日一夕可服三四剂。

　　（出第七卷中经心录同）

　　文仲徐王效神验胎动方。

　　当归（六分） 芎 （四分）

　　上二味切，以水四升酒三升半，煮取三升，分三服，若胎死即出，此用神验，血上心腹满者，如汤沃雪。（救急经心录同崔氏用米醋二升煎二十沸服）

　　又安胎寄生汤疗流下方。

　　桑上寄生（五分） 白术（五分） 茯苓（四分） 甘草（十分炙）

　　上四味切，以水五升，煮取二升半分三服，若人壮者，可加芍药八分，足水二升，若胎不安腹痛，端然有所见，加干姜四分，即安。忌海藻菘菜酢物桃李雀肉等。（崔氏短剧经心同出第七卷中）

　　卷第三十三

　　动胎腰腹痛方三首

　　广济疗妇人妊娠动胎，腰腹痛及血下方。

　　当归（三两） 葱白（切一升） 芎 （三两） 艾叶（二两） 鹿角胶（二两炙） 苎根（三两）

　　上六味切，以银汁一斗，煮取三升，绞取滓，纳胶上火，胶烊分三服，服别相去如人行六七里，未好瘥，停一日更进一剂，无所忌。（出第三卷中）

　　短剧苎根汤，疗劳损动胎腹痛去血，胎动向下方。

　　苎根 干地黄（各二两） 当归 芍药 阿胶（炙） 甘草（炙各一两）

　　上六味切，以水六升，煮取二升，去滓纳胶烊，分三服。忌海藻菘菜芜荑。（出第七卷中）

　　救急疗妊娠动胎去血，腰腹痛方。

　　芎 阿胶（炙） 当归 青竹茹（各三两）

　　上四味切，以水一斗半煮银二斤，取六升，去银纳药煎，取二升半，分三服，日再夜一，不瘥更作一剂。（集验千金文仲古今录验备急经心录同出第四卷中）

　　卷第三十三

　　顿仆胎动方四方

　　集验疗妊娠二三月上至七八月，顿仆失踞，胎动不安，伤损腰腹，痛欲死，若有所见，及胎奔上抢心，短气，胶艾汤方。

　　当归 芎 甘草（炙） 阿胶（炙） 芍药（各二两） 艾叶（三两） 干地黄（四两）

　　上七味切，以水五升好酒三升合煮，取三升，去滓纳胶，更上火令胶烊，分三服，日三，不瘥更作。忌海藻菘菜芜荑。（文仲同出第十一卷中）

　　文仲葛氏若由顿仆及举重致胎动去血者方。

　　捣黄连下筛，酒服方寸匕，日三愈，血乃止。忌猪肉冷水等物。

　　又方赤小豆二升熬令香，着鸡子十四枚破纳小豆中，更熬令黄黑，末和酒服一匕，日三服。

　　又方胶（三两炙） 当归（二两） 甘草（二两炙）

　　上三味切，以水五升，煮取二升，分再服，忌菘菜海藻。（并出第七卷中）

　　卷第三十三

　　胎数伤及不长方三首

　　广济疗妇人怀妊，数伤胎方。

　　鲤鱼（二斤） 粳米（一升）

　　上二味如法作 ，少着盐，勿着葱豉醋，食之甚良，一月中顿三过作，效，安稳无忌。

　　（集验文仲备急崔氏延年同出第三卷中）

