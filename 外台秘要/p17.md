<!-- { "loadSidebar": true } -->
　　上三味，捣筛为散，苦酒一升，和调于铜器中，煎成丸，作长挺，纳下部。（《范汪》同，出第十四卷中）

　　《范汪》疗人下部中痒方。

　　蒸枣取膏，以水银熟研丸之，令相得，长二三寸，以绵薄裹，纳大孔中，虫出瘥。

　　又疗谷道中疮方。

　　以水中荇叶细捣，绵裹，纳下部，日三。（《肘后》同）

　　又疗天行 虫食下部生疮。雄黄兑散方。

　　雄黄（半两） 青葙子（三两） 苦参 黄连（各三两） 桃仁（一两半去皮、尖及两仁，熬）

　　上五味，合捣筛，绵裹如半枣核大。内下部。亦可米汁服方寸匕，日三服。忌猪肉、冷水及热面、炙肉、蒜等物。

　　又桂枝汤 疗天行 病方。

　　桂心（二两） 小蓝（二两）

　　上二味， 咀，以水一斗，煮取二升半，纳猪肝十两，去上膜，细研，着汤中，和令相得，临时小温。若毒悉在腹内，尽服之。在下部者，三分药中用一分，竹筒纳下部中，服药一时间，当下细虫如发大五六升，小儿半作之。忌生葱。（并出第三十三卷中）

　　文仲、姚氏疗天行病 ，下部生疮方。

　　浓煮桃皮煎如糖，以绵合导下部中。若口中生疮，含之。（《肘后》、《范汪》同，出第二卷中）

　　《甲乙方》疗天行病有 虫，蚀下部生疮。青葙子散方。

　　青葙子（一两） 芦（二两） 野狼牙（一两） 橘皮（一两） 苦参（三两）

　　上五味，捣筛为散。米饮和服方寸匕，日三服。未瘥更服，以瘥为度。

　　又疗天行痢脓血，下部生 虫。黄连丸方。

　　黄连（二两末，生用） 蜡（一两） 乌梅肉（三两熬，末）

　　上三味，熔蜡和蜜为丸，如梧子大。空心米饮下三十丸，再服加至四十丸，瘥。忌猪肉、冷水。

　　卷第三

　　天行阴阳易方二首

　　《病源》天行阴阳易病者，是男子妇人天行病新瘥未平复，而与交接得病者，名为阴阳易也。其男子病新瘥未平复，而妇人与之交接得病者，名为阳易；其妇人新病瘥未平复，男子与之交接得病者，名为阴易。若二男二女并不相易，所以呼为易者，阴阳相感动，其毒度着于人，如换易也。其病状，身体热冲胸，头重不能举，眼中生眵，四肢拘急，小腹绞痛，手足拳，皆即死。其亦有不即死者，病苦小腹里急，热上冲胸，头重不欲举，百节解离，经脉缓弱，血气虚，骨髓竭，便嘘嘘吸吸，气力转少，着床不能摇动，起止仰人，或岁月方死。（出第九卷中）

　　《深师》疗丈夫得妇人阴易之病，若因房室及诸虚劳，少腹坚，绞痛阴缩，困笃欲死方灸阴头一百壮便瘥，可至三百壮皆愈，良无比。后生子如故无妨。（《范汪》同，无所忌）

　　又疗阴阳易病方。

　　取豚卵二枚，温令热酒吞之，则瘥。（出第十四卷中）

　　卷第三

　　天行虚羸方二首

　　《病源》夫人营卫先虚，复为邪热所中，发汗吐下之后，经络损伤，阴阳竭绝，虚邪始散，真气尚少，五脏犹虚，谷神未复，无津液以荣养，故虚羸而生众病焉。（出第九卷中）

　　崔氏疗烦躁而渴不止，恶寒，仍热盛者，竹叶汤常用亦佳，不徒疗天行，凡虚羸久病，及疟后胸上痰热者，服之皆妙方。

　　甘草（二两炙） 枣（十五枚擘） 半夏（一两洗） 芍药（三两） 前胡（一两） 黄芩（一两）小麦（五合） 人参（二两） 粳米（一升） 知母（二两） 麦门冬（四合去心） 栝蒌（一两）

　　生姜（上十四味，切，以竹 饮一斗五升，煮取五升，分三服。若非天行，而虚羸久病，胸生痰热，亦可服之，加黄 二两，除黄芩，减知母一两，除栝蒌，用之大效。忌羊肉、海藻、菘菜、饧。（出第一卷中，通按， 乃小竹，即箭竹也）

　　《千金》补虚，大病后不足，万病虚劳同此方。

　　取五岁以上、七岁以下黄牛新生者乳一升，以水四升，煎取一升。如人肌，稍稍饮之，不得过多，十日不住服，佳。（出第十卷中）

　　卷第三

　　天行瘥后禁忌方二首

　　《集验》云，凡热病新瘥及大病之后，食猪肉及肠、血、肥鱼、油腻等，必大下痢，医不能疗也，必至于死。若食饼饵、粢黍、饴脯，脍炙、枣栗诸果，及坚实难消之物，胃气尚虚弱，不能消化，必更结热，适以药下之，则胃中虚冷，大利难禁，不下必死，下之复危，皆难救也。热病之后，多坐此死，不可不慎也。病新瘥，但得食糜粥，宁可少食令饥，慎勿饱，不得他有所食，虽思之勿与，引日转久，可渐食羊肉糜，若羹汁，兔雉鹿肉，慎不可食猪犬肉也。新瘥后，当静卧，慎勿令人梳头洗面，非但体劳，亦不可多言语，用心使意劳，凡此皆令劳复。故督邮顾子献得病已瘥未健，诣华 视脉， 曰：虽瘥，尚虚未复，阳气不足，勿为劳事，余劳尚可，御内即死，临死当吐舌数寸。其妻闻其夫病除，从百余里来省之，止宿交接，中间三日发病，舌出数寸而死。病新瘥未经百日，气未平复，而以房室者，略无不死也，盖正疾愈后六十日，已能行射猎，以房室则吐涎而死，及热病房室，名为阴阳易之病，皆难疗多死。近者有士大夫，小得伤寒，发汗已十余日，能乘马行来，自谓平复，故以房室，则小腹急痛，手足拘挛而死。（出第二卷中，《千金》同）

　　《深师》说天行病未复，（强食黄花菜，手足稍重，一方云青花。）天行病瘥，（食必变成痴，又食 鱼肉，结气不化。） 天行病瘥，（饮酒合阴阳复必死。） 天行病损，未满三月日，（食鲻 肉则复下血，食盐豉令人四肢不举。） 天行病瘥，（食诸菜有花者，三必死，出第十四卷中。）

　　《千金》天行病瘥，（后未满五日，食一切肉面者，病更发困。） 天行病瘥，（食芥脍作疽。） 天行病瘥，（新起饮酒及食薤菜，病更发。） 天行病新瘥，（食生鱼 ，下痢必

　　卷第三

　　天行劳复食复方六首

　　《病源》夫病新瘥，血气尚虚，津液未复，因即劳动，更成病焉。若言语思虑，则劳伤于神；梳头澡洗，则劳于力，未堪劳而强劳之，则生热，热气既还入经络，复为病者，名曰劳复。又病新瘥，脾胃尚虚，谷气未复，若食肥肉、鱼脍、饼、枣、栗之属，则未能消化，停积在于肠胃，使胀满结实，因更发热，复为病者，名曰食复。（并出第九卷中）

　　《广济》疗患天行热气瘥后劳发，头痛如初病者。鼠矢汤方。

　　雄鼠屎（三七枚熬末，汤成下） 干葛（二两） 栀子（十四枚擘） 葱白（一升） 豉（八合）

　　上五味，切，以水三升，煮取一升七合，去滓，纳鼠屎末。分温二服，服别相去如人行六七里，微汗，内消不利。忌如药法。

　　又疗患数日复劳发者。枳实汤方。

　　枳实（三枚炙） 栀子（十四枚擘） 葱白（切一升） 香豉（半升） 鼠屎（二七枚）

　　上五味，以水一斗，煎取二升五合。分温三服，服别相去如人行六七里进一服，内消不利。忌如药法。（并出第一卷中）

　　《深师》竹叶汤 疗天行后虚热牵劳食复，四肢沉重，或一卧一起，气力吸吸羸弱方。

　　竹叶（一把） 小麦（一升） 甘草（一两炙） 石膏（二两碎） 茯苓（二两） 半夏（一升洗去滑） 前胡（二两） 知母（二两） 黄芩（二两） 人参（二两） 生姜（四两） 大枣（二十枚擘）

　　上十二味，切，以水一斗二升，煮竹叶、小麦减四升，去滓，纳药煮取三升，分三服。

　　忌海藻、菘菜、醋物、羊肉、饧等物。

　　《备急》疗劳复方。

　　以粉三升，以暖饮和服。浓覆取汗，又以水和胡粉少许服之，亦佳。（出第一卷中）

　　《延年》葛根饮 主热病劳复，身体痛，天行壮热烦闷，葛根汤方。

　　葛根（一两） 葱白（一握） 豉（半升） 米（一合）

　　上四味，先切葛根，以水九升，煮取七升；则纳葱白，更煮取四升，去葛及葱滓讫；则纳豉及少许米，煮取三沸，并滤去米等滓。分四服，当有汗出即瘥，明旦又更作服。忌猪肉、蒜等。（并出第九卷中）

　　《必效》疗天行劳复。鼠矢汤方。

　　雄鼠屎（五枚两头尖者） 豉（一升） 栀子（二十枚擘） 枳实（三枚中破，炙令黄）

　　上四味，以水五升，煮取二升四合。分四服，相去十里久。若觉大便涩，加大黄二两。

　　（出第一卷中）

　　卷第三

　　天行瘥后劳发方五首

　　许仁则云：此病复发，不但起动劳役，或因饮食稍多，或因言语过分，或缘视听不节，或为动转不常，皆成此复。若复甚者，乃至不救，剧于初得病时，不可以复发而云轻易，劳复状一如伤寒初有。如此者，宜合葱白等七味饮，服之渐覆取汗方。

　　葱白连须（切一升） 干葛（切六合） 新豉（一合绵裹） 生姜（切二合） 生麦门冬（去心六合） 干地黄（六合） 劳水八升此水以杓扬之（一千过）

　　上药用劳水煎之，三分减二，去滓。分温三服，相去行八九里。如觉欲汗，渐渐覆之。

　　兼主伤寒。忌芜荑。

　　又依前葱白等七味饮服之得可，但适寒温将息，以取安稳，若不觉可，宜合葳蕤等五味饮子服之方。

　　葳蕤（五两切） 葱白（切一升） 豉心（一升绵裹） 粳米（三合研碎） 雄鼠屎（七枚末之上药以水七升，先煮豉以上取四升汁，去滓，纳粳米屑，煮米烂讫，纳鼠屎末搅调。顿服。覆被安卧，取汗瘥。

　　又凡天行病瘥后，准常合渐健能行履，遂过限不堪起动，体气虚羸，每觉头痛，唇口干，乍寒乍热，发作有时，或虽能行动运转，然每作时节有前状者，名天行后不了了，有此，宜合地骨白皮等五味饮子、白薇等十味丸方，细细服之。

　　地骨白皮（三两） 知母（三两） 麦门冬（五两去心） 竹沥（一升） 白蜜（三合）

　　上药切知母以上和麦门冬，然后以水六升，煮取二升，去滓，纳竹沥，蜜搅调。分温三服，服相去如人行十里久。如觉虚，不能空腹顿尽，欲间食服亦佳。兼主伤寒。

　　又若服前地骨白皮等五味饮子不可，虽可不能全退，宜合白薇等十味丸方。

　　白薇（三两） 知母（四两） 地骨皮（三两） 干地黄（六两） 麦门冬（五两去心）

　　甘草（四两炙） 蜀漆（三两） 葳蕤（三两） 橘皮（二两） 人参（三两）

