<!-- { "loadSidebar": true } -->
　　又产妇慎热食热药热面，食常识此，饮食当如人肌温温也。（并出第二卷中）

　　卷第三十四

　　令易产方六首

　　千金令易产方。

　　凡欲临产时，先脱寻常所着衣，以笼灶头及灶口，令至密，即易生，神验。

　　又方生地黄汁半升，生姜汁半合煎热顿服。

　　又方烧药杵令赤，纳酒中饮之。（短剧同并出第二卷中）

　　短剧预服散，令易生，母无疾病，未生一月日前预服过三十日行步动作如故儿生堕地，皆不自觉，甘草散方。

　　甘草（八分炙） 黄芩 大豆黄卷 粳米 麻子仁 干姜 桂心（各二分） 吴茱萸（二分） 上八味捣散，酒服方寸匕。日三。（千金同）

　　又疗妇人易生产，飞生丸方。

　　飞生（一枚） 槐子 故弩箭羽（各十四枚）

　　上三味捣末，蜜丸桐子大，以酒服二丸，即易产。

　　又方取蛇蜕皮着衣带中，鉴鼻系衣带，临欲产时，左手持马衔，右手持飞生毛，令易产。（并出第七卷中）

　　卷第三十四

　　下乳汁方一十五首

　　广济疗妇人乳无汁方。

　　以母猪蹄四枚，治如食法，以水二斗煮，取一斗，去蹄。土瓜根通草漏芦各三两，以汁煮，取六升，去滓，纳葱白豉如常法，着少米煮作稀葱豉粥食之，食了或身体微微热，有少许汗佳，乳未下，更三两剂，甚验。（崔氏同出第三卷中）

　　千金疗乳无汁，漏芦汤方。

　　漏芦 通草（各八分） 钟乳（四分） 黍米（一升）

　　上四味切，将米宿渍，研取汁三升，煮药三四沸，去滓作饮服。（经心录同）

　　又方土瓜根末，酒服半钱匕，乳日下如流水。（崔氏同）

　　又疗乳无汁，单行石膏汤方石膏四两研，以水二升煮三沸，稍稍服，一日尽良。

　　又疗乳无汁，单行鬼箭汤方鬼箭五两，水六升煮，取四升，去滓一服八合日三服，亦可烧灰作末，水服方寸匕，日三。

　　又下乳汁，通草散方通草 钟乳（研）

　　上二味等分为散，面粥服方寸匕，日三，百日后可兼养两儿又麦门冬散方麦门冬（去心） 钟乳（研） 通草 理石（各等分研）

　　上四味捣散，食前后酒服方寸匕，日三。

　　又下乳，漏芦散方。

　　漏芦（二分） 钟乳（五分研） 栝蒌（五分） 蛴螬（三分熬）

　　上四味捣散，食后砂糖水下方寸匕日三。

　　又方母猪蹄一具粗切，以水二斗煮令熟，余五六升汁饮之，甚良。（崔氏同）

　　又方猪蹄（二枚炙捶碎） 通草（八两切）

　　上二味以清酒一斗浸之，稍渐饮尽，不出更作。（崔氏同）

　　又方栝蒌根切一升，酒四升煮三沸，去滓，服半升，日三良。（崔氏同）

　　又方栝蒌青色大者一枚，熟捣，以白酒一升煮，取四升，去滓，温饮一升，日三，若无大者，用小者两枚，无青色者，黄色者亦好。（崔氏同）

　　又方烧鲤鱼头末，酒服三指撮。

　　又方烧死鼠，酒服灰方寸匕，日三立下。（并出第三卷中）

　　崔氏疗乳汁不下方。

　　鼠肉（五两） 羊肉（六两） 獐肉（八两）

　　上三味合作 啖之，勿令食者知。（出第十卷中）

　　卷第三十四

　　妒乳疮痛方一十四首

　　集验论疗妇人妒乳，乳痈，诸产生后，宜勤挤乳，不宜令汁蓄积不去，便不复出，恶汁于内引热，温壮结坚掣痛，大渴引饮，乳急痛，手不得近，成妒乳，非痈也方。

　　始妒乳，急灸两手鱼际各二七壮，断痈脉也，便可令小儿手助将之。则乳汁大出，皆如脓状，内服连翘汤汁自下，外以小豆散薄涂之痈处，当瘥。（千金同）

　　又产后不自饮儿，及失儿无儿饮乳，乳蓄喜结痈，不饮儿令乳上肿者方。

　　以鸡子白和小豆散，涂之乳房，令消结也，若饮儿不泄者，数捻去之，亦可令大者子含水，使漱口中冷，为嗍取乳汁吐去之，不含水漱，令乳头作疮，乳孔寒也。（千金同）

　　又疗妒乳乳痈，连翘汤方连翘 升麻 杏仁（去皮尖） 射干 防己 黄芩 大黄 芒硝 柴胡（各三两） 芍药上十一味切，以水九升，煮取三升，分服，忌海藻菘菜。（千金同）

　　又方取葵茎烧灰捣散，服方寸匕，日三即愈。（千金同）

　　又疗妒乳生疮方。

　　蜂房猪甲中土车辙中土各等分，末，苦酒和涂之，良。（千金同一方又有车毂上脂一味）

　　又疗妇人女子乳头生小浅热疮，搔之黄汁出，侵淫为长，百疗不瘥者，动经年月，名为妒乳病，妇人饮儿者，乳皆欲断，世论苟抄乳是也。宜以赤龙皮汤及天麻汤洗之，敷二物飞鸟膏及飞乌散佳。始作者可敷以黄芩漏芦散，及黄连胡粉散并佳，方如下，赤龙皮汤方。

　　槲皮切三升，以水一斗，煮取五升，夏冷用之秋冬温之。分以洗乳，亦洗诸深败烂久疮。洗毕敷膏散。（千金同）

　　又天麻草汤方。

　　天麻草切五升，以水一斗半，煎取一斗，随寒温分洗乳，以杀痒也。此草叶如麻叶冬生夏着花。赤如鼠尾花，亦以洗侵淫黄烂热疮痒疽湿阴蚀疮，小儿头疮，洗毕敷膏散。（千金同）

　　又飞乌膏散方。

　　用烧朱砂作水银上黑烟（一名细粉者三两） 矾石（三两烧粉）

　　上二味，以绢筛了，以甲煎和之令如脂，以敷乳疮，日三，作散者不须和。有汁自着可用散，亦敷诸热疮，黄烂侵淫汁疮蜜疮，丈夫阴蚀痒湿，诸小儿头疮疳蚀，口边肥疮，蜗疮等，并以此敷之。（千金同）

　　又黄连胡粉膏散方。

　　黄连（二两） 胡粉（十分） 水银（一两同研令消散）

　　上三味，捣黄连为末三物相和，合皮裹熟 之自和合也，纵不成一家，且得水银细散入粉中也，以敷乳疮，诸湿痒黄烂肥疮若着甲煎为膏。（千金同）

　　备急短剧妒乳方。

　　黄芩 白蔹 芍药（各等分）

　　上三味下筛，浆水服一钱五匕，日三，若右乳结，将去左乳汁左乳结即将去右乳汁服，即消（千金同）

　　又方柳白皮，酒煮令热，以熨上即消又方苦酒磨升麻，若青木香，或紫檀香，以摩上并良，一味即得佳。

　　又方已入腹者，麝香薰陆香青木香鸡舌香各一两，以水四升煮，取二升，分再服，忌蒜，面，酒，牛马猪肉。

　　必效疗妇人妒乳痈疮迟愈，五物雄黄 茹膏方。

　　雄黄 白蔹 雌黄 茹（各一分并切） 乱发（如鸡子一枚）

　　上以猪脂半斤合煎三沸，去滓，乃纳乱发，发尽，药成以涂疮，不过十日瘥。

　　卷第三十四

　　乳痈肿方一十八首

　　广济疗乳痈大坚硬，赤紫色，衣不得近，痛不可忍方。

　　大黄 芍药 楝实 马蹄（炙令黄等分）

　　上四味捣散，酒服方寸匕，覆取汗，当睡着，觉后肿处散不痛，经宿乃消，百无失一，明晨更服一匕，忌冲风热食。

　　深师疗乳痈肿消核，芍药散方。

　　芍药 通草 桂心 昆布 白蔹 附子（炮） 黄 人参 海藻 木占斯（各一两）

　　上十味捣散，以清酒服一钱匕，日三，当先食，并疗颐下气结瘰 。

　　又乳痈众医不能疗，柏皮膏方。

　　猪膏年多者佳，柏皮三斤去黑皮，以猪膏煎之，当稍稍煎，柏皮熟，黑便漉出，更煎余柏皮如初，尽以涂疮甚验。

　　集验疗乳痈方。

　　大黄（二两） 莽草（二分） 伏龙肝（十二分） 干姜（二分）

　　上四味捣末，以酢和涂乳上，即效，只一方生姜极验，可用也。（千金同）

　　又方取鹿角下筛散，以猪颔下清汁服方寸匕，不过再服，亦以醋浆服之良。（千金云猪脂销上清汁）

　　又疗乳痈，四物胶敷贴方。

　　胶（炙） 大黄 莽草 细辛上各等分，捣末，以鸡子白和涂纸上，贴肿，频易，昼夜贴之，割纸穿如钱大，出肿头又疗乳痈，三物桂心贴方。

　　桂心（三分） 乌头（二分） 甘草（二分）

　　上捣散，以苦酒和涂肿上，以小纸覆濡其上，将乳居其中，以干布置乳下，须臾布当濡，有脓水也佳。（范汪同）

　　千金翼排脓散，主乳痈方。

　　铁粉 苁蓉 桂心 细辛 芎 人参 防风 干姜 黄芩 芍药（各四两） 当归 甘草（炙各五分）

　　上十二味捣散，酒服方寸匕，日三夜一，加至一匕半，服药十日，血出多勿怪，是恶物除，甚良。（出第五卷中）

　　备急葛氏疗妇人乳痈妒肿者，或经久众疗不瘥方。

　　坚硬紫色削柳根皮捣熟，熬令温，帛囊盛熨乳上，冷更易，甚良，一宿即愈。（千金同）

　　又方研米槌二枚，煮令热，以絮及巾覆乳上，用二捶更互熨肿数十过瘥，上已用大验。（千金云炙熬）

　　又乳痈方。

　　大黄 灶下黄土（各一分末） 生姜（二分）

　　上三味捣末，醋和涂乳，痛即止，极验，刘涓子不用生姜，用生鱼三味等分，余比用鲫鱼妙。

　　又疗乳痈方。

　　大黄 鼠屎 黄连（各一分）

　　上三味捣末，合鼠屎更捣，以黍米粥清和敷乳四边，痛止即愈，无黍米，粟米粳米并可用。（千金同）

　　救急疗乳痈肿痛如升碗大。痛不可忍方。

　　取白姜石捣末一二升，用鸡子白和如稀泥，敷肿，干更易之，此方频试验，如鸡子虑罪，取榆白皮和捣敷即瘥。

　　又疗乳痈坚硬，痛不可忍方。

　　莨菪子半大匙，当年新者，服时不得嚼破，以清水一大盏和顿服，痛即止。

　　又疗乳痈肿方。

　　以酽醋研地黄涂上，干即易，不过三五遍，服，以酒研之。

　　必效疗妇人乳痈方。

　　觉痛色未变时，以饲猪米研汁饮之即瘥，仍取猪槽木浓如匙面，火炙，数数熨上。

　　又疗妇人乳痈，丹参膏方。

　　丹参 白芷 芍药（各二两）

　　上三味 咀，以苦酒淹经宿，又取猪脂半斤，微火上煎之，白芷黄膏成，去滓，以膏涂上甚良。

　　又疗疮上须贴膏方。

　　黄 （八分） 白芷 大黄（各五分） 当归 续断（各四分） 薤白（二合切） 松脂（十二分） 薰陆香 蜡（各十分） 猪脂（一升） 生地黄汁（七合）

　　上十一味切，纳地黄汁中渍半日，纳猪脂中，微火上煎，三上三下，白芷色黄，膏成，布绞去滓，剪帛如疮大小，涂帛贴疮上，日四五度易之，终身无苦，极效。

　　卷第三十四

　　产后血晕心闷方一十首

　　广济疗产后血晕心闷不识人，或神言鬼语，气欲绝方。

　　荷叶（二枚炙） 蒲黄（一两） 甘草（二两炙） 白蜜（一匙） 地黄汁（半升）

