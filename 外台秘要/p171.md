<!-- { "loadSidebar": true } -->
　　上五味切，以水三升，煮取一升，绞去滓，下蒲黄蜜地黄汁，暖服立瘥止。

　　又疗产后心闷血气冲上血晕，羚羊角散方。

　　取羚羊角一枚，烧成灰末，以东流水服方寸匕，若未瘥，更服瘥。

　　救急产晕心闷大困方。

　　鲫鱼剥皮作 。以 食三两口止。

　　文仲晕绝方。

　　苏方木三两，碎，以水五升煎，取二升，分再服，或无苏木，煮绯色衣，取汁服甚验。

　　又方取墙上青衣一抄，以水四小升，煮取二升，分服，又生姜汁一小升，地黄汁一小升，酒一大升相和，煎五六沸，分再服，每剂和大黄末一匙，此方甚良。

　　崔氏凡晕者，皆是虚热血气奔迸，腹中空所致，欲分娩者，第一须先取酽醋以涂口鼻，仍置醋于旁，使闻其气，兼细细饮之，此为上法，如觉晕，即以醋喷面，苏来即饮醋，仍少与解之。（一云仍少与水解之）

　　又凡产后忽闷冒。汗出不识人者。是暴虚故也方。

　　取破鸡子吞之，便醒，若未醒，可与童子小便一升，甚验，丈夫小便亦得，切不得用病人者。

　　又若久不识人，或时复发者，此为有风因产血气暴虚，风行脉中故也，若产后去血多者，尤增此疾，与鸡子不醒者，可急与竹沥汁，一服五合，须臾不定，复与五合，频得三五服立瘥。（并出第十上卷中）

　　近效疗血晕绝，不识人烦闷方。

　　红蓝花三两新者佳，以无灰清酒半升，童子小便半大升，煮取一大盏，去滓，候稍冷服之，新汲水一大升煮之良久。

　　又方赤父马粪，绞取汁一大盏，湿者良，若干者，取新汲水半大盏和研，绞取汁顿服，亦主人血不止，神验。（夏侯拯录）

　　卷第三十四

　　产乳晕绝方五首

　　崔氏疗产乳晕绝方。

　　以恶血服少许良。

　　又方以服洗儿水三合良。

　　又方觉晕，即用三股麻绳，长五六尺，系产妇右脚膝上，令人捉两头急挽，得醒，徐徐解之。（并出第十上卷中）

　　文仲疗产乳晕绝方。

　　半夏一两洗捣筛，丸如大豆，纳鼻中即愈。（崔氏同）

　　救急疗产乳晕绝方。

　　生赤小豆捣为散，取东流水和方寸匕，服之，不瘥再服。（崔氏同）

　　产后余血不尽腰脚疼及恶露不下方七首广济疗产后三日患腰疼，腹中余血未尽，并手脚疼，不下食，生地黄汤方。

　　生地黄汁（一升） 芍药 甘草（各二两炙） 丹参（四两） 蜜（一合） 生姜汁（半合）

　　上六味切，以水三升，煮取一升，去滓，纳地黄汁蜜姜汁。微火煎一两沸，一服三合，日二夜三，利一两行，中间进食，与药更进服。

　　又疗产后恶露不多下方。

　　牛膝 大黄（各八分） 牡丹皮 当归（各六分） 芍药 蒲黄 桂心（各四分）

　　上七味捣散，以生地黄酒服方寸匕，日二，血下止。

　　救急疗妇人产后余血不尽，血流入腰脚疼痛，胸急气满。

　　两胁痛方。

　　生姜（一斤） 淡竹叶（一升并切）

　　上二味，以水二升，煮取一升去滓，分再服。

　　又疗产后血不尽，血痛闷方。

　　取荷叶烧作灰，暖水和服，煮取汁亦良。

　　又恶露不尽，腹胀痛方。

　　取乱发如鸡子大，灰汁洗净，烧末酒服。

　　又方取百斤秤锤一枚，烧赤投酒五升中，用此秤锤酒煮当归三两，取二升去滓，分再服。（千金同）

　　又疗一切宿血，及损伤瘀血在腹内，不问新久。并妇人月经不通，产后恶血不下，皆良方。

　　大黄 芒硝（各三两） 桃仁（四十枚去尖皮）

　　上三味，芒硝桃仁合捣四五百杵，以酢浆二升半渍一宿，空腹。搅调顿服之，不能顿服者，分作两服，良久先下粪，次下如豆泥汁，或黑血为验，强人日别服一剂，弱人两日服之。

　　下血尽便止，不过三两剂，忌生冷茶葵。（并出第四卷中）

　　卷第三十四

　　产后恶露不绝方四首

　　广济疗妇人产后血露不绝，崩血不可禁止，腹中绞痛，气息急，疗蓐病三十六疾方。

　　乱发（烧灰） 阿胶（各二两炙） 代赭 干姜（各三两） 马蹄（一枚烧） 干地黄（四两）

　　牛角鳃（五两炙）

　　上七味捣筛，蜜和为丸如梧桐子，空腹以饮下二十五丸，日二，至四十丸良。

　　深师疗产后虚冷下血，及水谷下痢，昼夜无数，兼疗恶露不绝，龙骨丸方。

　　干姜 甘草（炙） 桂心（各二两） 龙骨（四两）

　　上四味捣筛，蜜丸如梧桐子，以酒下二十丸，日三，忌如常法，此方甚良。

　　文仲葛氏疗血露不绝方。

　　以锯截桑木，取屑五指撮，酒服日三瘥。

　　又隐居效方泽兰汤，疗产后恶露不尽，腹痛往来兼满少气。

　　泽兰（八分） 当归（三分） 生地黄（三分） 芍药（十分） 甘草（六分炙） 生姜（十分）

　　大枣（十四枚）

　　上七味切，以水九升煮，取三升，分为三服，欲死涂身得瘥。

　　卷第三十四

　　产后血气烦闷方四首

　　广剂疗产后心胸中烦闷，血气涩，肋下妨不能食方。

　　生地黄汁（一升） 当归（一两末） 生姜汁（三合） 酒（五合） 童子小便（二升）

　　上五味和煎三四沸，去滓分服，一日令尽，间食服。

　　又血气烦闷方。

　　取生藕捣绞取汁，饮一升，未定，更饮瘥止，竹沥亦得。（千金同）

　　集验疗产后血气烦闷方。

　　取生地黄汁一升，酒三合相和，微温顿服之。（千金同）

　　千金疗妇人产后气欲绝，心中烦闷不解，必效方。

　　竹叶（切） 麦门冬（去心） 小麦（各一升） 甘草（一两炙） 生姜（二两） 大枣（十四枚）

　　上六味切，以水加人参二两，少气力，加粳米五合，一方用竹皮，若胸中气逆，加半夏二两，忌如常法。（出第三卷中）

　　卷第三十四

　　产后心痛方三首

　　集验大岩蜜汤，疗产后心痛方。

　　干地黄 当归 独活 甘草（炙） 芍药 桂心 小草 细辛（各一两） 吴茱萸（一升）

　　干姜（三两）

　　上十味切，以水九升，煮取三升，分三服良。（千金同）

　　经心录蜀椒汤，疗产后心痛，此大寒冷所为方。

　　蜀椒（二合汗） 芍药（三两） 半夏（洗） 当归 桂心 人参 甘草（炙各二两） 生姜汁（五合） 蜜（一升） 茯苓（二两）

　　上十味切，以水九升，煮椒令沸，下诸药煮，取二升半，去滓，下姜汁蜜等更煎，取三升，一服五合，渐至六合，尽勿冷餐。（千金同）

　　千金羊肉汤，疗产后腹中心下切痛，不能食，往来寒热若中风，乏气力方。

　　羊肉（三斤） 当归 黄芩 甘草（炙） 芎 防风（各二两） 芍药（三两） 生姜（四分）

　　上八味切，以水一斗二升煮羊肉，减半煮药，取三升，分温三服，忌如常法。（崔氏同出第三卷中）

　　卷第三十四

　　产后腹中绞刺痛方九首

　　广济疗产后腹中绞刺痛不可忍方。

　　当归 芍药 干姜 芎 （各六分）

　　上四味捣散，以酒服方匕，日二服。

　　又疗产后内虚，寒入腹，腹中绞痛，下赤烦毒，谵语见鬼，羊肉汤方。

　　肥羊肉（一斤） 当归 甘草（炙） 芍药（各一分）

　　上四味切，以水一斗煮羊肉，取七升煮药，取二升分服。

　　又疗新产后，腹中加弦常坚，绞痛无聊方。

　　蜜（一升） 当归（一两）

　　上一味末，入蜜中煎融融耳，适寒温顿服。

　　千金当归汤，疗妇人寒疝，虚劳不足，若产后腹中绞痛方。

　　当归（三两） 生姜（五两） 芍药（二两） 羊肉（一斤）

　　上四味切，以水八升，煮取三升，适寒温顿服七合，日三。

　　又疗产后疾痛，桃仁芍药汤方。

　　桃仁（半升去皮尖） 芍药 芎 当归 干漆（熬） 桂心 甘草（炙各二两）

　　上七味切，以水八升，煮取二升半，分三服。

　　又单行茱萸酒，疗产后腹内外疾痛方。

　　吴茱萸一升，酒三升渍一宿，煎取半升，顿服，亦可再服，瘥止。（并出第三卷中）

　　必效疗产后腹痛方。

　　羌活四两切，酒二升，煮取一升分服。

　　又方兔头炙令热，以熨产妇腹如刀绞痛者，熨之立定。

　　又疗痛不可忍方取一苦瓠芦未经开者，开之去子讫，以沸酽酢投中，蒸热，随痛熨，冷即换，极甚效。

　　卷第三十四

　　产后虚热方二首

　　千金蜀漆汤，疗产后虚热往来，心胸中烦闷满，骨节疼，及头痛壮热，晡时辄甚，又似微疟方。

　　母 芍药（各二两） 蜀漆叶 甘草（炙） 桂心 黄芩（各一两） 生地黄（一斤）

　　黄（五两）

　　上八味切，以水一斗先煮地黄，取七升去滓，下诸药煮，取二升半，分三服，此汤疗寒热，不损人，忌如常法。（出第三卷中）

　　千金翼疗产后虚热头痛方。

　　白芍药 干地黄 牡蛎（各五两熬） 桂心（三两）

　　上四味切，以水五升煮取二升半，分三服，日三。（此汤）不损人无毒，亦疗腹中拘急痛，若通身发热，加黄芩二两甚验，大热即除。（出第六卷中）

　　卷第三十四

　　产后虚劳方四首

　　千金增损泽兰丸，疗产后百病理血气，补虚劳方。

　　泽兰 甘草（炙） 当归 芎 （各七分） 附子（炮） 干姜 白术 白芷 桂心 细辛（各四分） 防风 人参 牛膝（各五分） 柏子仁 干地黄 石斛（各六分） 浓朴（炙）

　　本芜荑（各上二十味捣末，蜜丸，以酒下十五丸至二十丸良，忌如常法。（出第四卷中）

　　延年增损泽兰丸，主产后风虚劳损黄瘦方。

　　泽兰（七分） 防风 干地黄 当归 细辛 桂心 茯苓 芍药 人参 甘草（炙）

　　本朴（炙）

　　上二十五味捣筛，蜜和丸如梧桐子，以酒下二十至三十丸，忌如常法。

　　删繁疗产妇劳虚，或本来虚寒，或产后血脉虚竭，四肢羸弱，饮食减少，经水断绝，血脉不通，虚实交错，泽兰补虚丸方。

　　泽兰叶（九分） 石膏（八分研） 芎 甘草（炙） 当归（各七分） 白芷 防风 白术本 蜀椒 浓朴（炙） 干姜 桂心 细辛（各五分）

　　上十四味捣筛，蜜丸如梧桐子，酒下二十丸至三十丸，日再，忌如常法。

　　古今录验泽兰丸，疗产后风虚劳羸百病必效方。

