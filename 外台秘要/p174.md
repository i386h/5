<!-- { "loadSidebar": true } -->
　　二曰青瘕，青瘕者。妇人新生未满十日起行，以汤浣洗太早，阴阳虚，玉门四边皆解散，子户未安定，骨肉皆痛，手臂不举，饮食未复，五内吸吸，又当风卧不自隐障，若居湿地及湿席，令人苦寒洒洒入腹中，心腹烦闷沉淖。恶血不除，结热不得散，则生青瘕之聚在左右胁下，藏于背膂，上与肩甲腰下，挛急两足，腹下有气起，喜唾，不可多食，四肢不欲动摇。恍惚善梦，手足肿，面目黄，大小便难，其候月水不通利，或不复禁，状如崩中，此自过所致，令人少子，疗之当刺胃管，行以毒药，有法瘕当下即愈矣。

　　又疗青瘕导药方。

　　戎盐（一升） 皂荚（半两去皮子炙） 细辛（一两六铢）

　　上三味捣散，以三角囊大如指长三寸贮之，纳阴中，但卧瘕当下青如葵汁，养之如产法三曰燥瘕，燥瘕者，妇人月水下，恶血未尽，其人虚惫。而以夏月热行疾步，若举重移轻气上达膈中背膂。少腹壅急，月水与气俱不通利，而反以饮清水快心，月水横流，溢入他脏不去有热，则生燥瘕之聚，大如半杯，上下腹中苦痛在两胁下，上引心而烦害饮食，食欲呕吐，胸及腹中不得太息，腰背重，喜卧盗汗，足酸削，久立而痛，小便失时，忽然自出若失精，月水闭塞。大便涩难，有此病者，令人少子，疗之以长针按而刺之法度，行以毒药，瘕当下即愈矣。

　　又疗燥瘕方。

　　大黄（如鸡子许） 干姜（二两） 鸡 中黄膜（一枚炙） 黄连（二两） 桂心（一尺）

　　虫（三枚熬） 浓朴（十铢炙） 郁李仁（一两去皮尖熬）

　　上八味捣散，早朝空腹，以温酒一盏和三钱匕顿服，瘕当下，下毕，养之如产妇法，三月无子者，当有子，三日勿合阴阳。

　　四曰血瘕，血瘕者妇人月水新下，未满日数而中止，因饮食过度，五谷气盛，溢入他脏，若大肌寒，吸吸不足，呼吸未调，而自劳动，血下走肠胃之间，流落不去，内有寒热，与月水合会，则生血瘕之聚，令人腰痛不可以俯仰，横胁下有积气。牢如石，少腹裹急苦痛，背膂疼，腰股下痛，阴裹若生子风冷，子门僻，月水不时，乍来乍去，有此病者令人无子。

　　疗之，瘕当下即愈矣。（方缺）

　　崔氏疗妇人血瘕痛方。

　　干姜 乌贼鱼骨（各一两炙） 桃仁（一两去皮尖熬）

　　上三味捣散，酒服二方寸匕，日二。

　　又方取古铁秤锤，或大斧头，或铁杵，以炭火烧令赤，投好酒三升中，稍稍饮之。

　　又方桂末，温酒服方寸匕佳，日二。（并出第十下卷中）

　　古今录验疗妇人血瘕攻刺腹胁时痛，导药方。

　　大黄 当归（各半分） 山茱萸（一两） 皂荚（一两去皮子炙） 细辛 戎盐（二六铢）

　　上六味捣，以香脂丸如指大，每以绵裹纳阴中，正坐良久，瘕当下，养如乳妇之法。

　　五曰脂瘕，脂瘕者，妇人月水新下，若生未满三十日，其人未复，以合阴阳，络脉分，胞门伤，子户失禁，关节散，五脏六腑津液流行，阴道 动，百脉关枢四解，外不见其形，子精与血气相遇，犯禁子精化，不足成子，则生脂瘕之聚，令人支满裹急痛痹，引少腹重，腰背如刺，四肢不举，饮食不甘。卧不安席，左右走，腹中切痛，时瘥时甚，或时少气，头眩，身体疼解，苦寒恶风，膀胱胀，月水乍来乍去，不如常度，大小便血不止，有此病者，令人无子，疗之当刺以长针，行以毒药，瘕当下即愈矣。

　　又疗脂瘕方。

　　皂荚（十八铢去皮尖） 矾石（六铢烧） 五味子 蜀椒（汗） 细辛 干姜（各半两）

　　上六味捣散，以香脂和如大豆，着男子阴头，以合阴阳。不三行，其瘕乃愈。

　　又疗妇人绝不复生，及未曾生，皆以脂瘕腹中有块，以汤煎自下，尚不受子，导散方。

　　皂荚（炙去子皮） 吴茱萸 当归（各一两） 蜀椒（汗各二两） 细辛（熬） 矾石（烧） 五味子（各三分） 大黄 戎盐（各二两） 干姜（二两）

　　上十味捣散，以轻绢袋如指大长三寸盛药令满，纳阴中，坐卧随意，勿行走，小便时去之，别换新者。

　　六曰狐瘕，狐瘕者，妇人月水当日数来，而反悲哀自恐，若以远行，逢暴风疾雨，电雷惊恐。被湿罢（音疲）倦少气，心中恍惚未定，四肢懈堕振寒，若寤寐脉气绝，精神游亡，邪气入于阴里不去，则生狐瘕之聚，食人子脏，令人月水闭不通。少腹瘀滞，胸胁腰背痛，阴中肿，小便难，胞门子户不受男精，五脏气盛。令人嗜食，欲呕喜唾，多所思，如有身状，四行以毒药，有法瘕当下即愈矣。

　　又疗狐瘕方。

　　取新死鼠一枚，裹以新絮，涂以黄土，穿地坎，足没鼠形，置其中，桑薪灼其上，一日一夜出，分去絮，纳桂心末六铢，酒服二方寸匕，病当下，甚者不过再服，瘥止。

　　七曰蛇瘕，蛇瘕者，妇人月水已下新止，适闭未复，胞门子户劳动，阴阳未平，营卫分行，若其中风暴病羸劣。饮食未调，若起行当风，及度泥涂，因冲寒大早，若坐湿地，名曰阴阳乱，腹中虚，若远行道路，伏饮污井之水，不洁之食，通吞蛇鼠之精，流落不去，则生蛇瘕之聚，上食人之肝心，苦病长大，条条在脐下，上还绞左右胁，不得吐气，两股胫间苦疼，少腹多热，小便赤黄，膀胱引阴中挛急，腰背俱痛，难以动作，喜发寒热，月水或多或少，有此病者，不复生子，其瘕手足成形者杀人，未者可治之，疗有法度，行以毒药，瘕当下即愈矣。

　　又疗蛇瘕方。

　　大黄 黄芩 芒硝（各半两） 甘草（大如指一尺炙） 乌贼鱼骨（二枚） 皂荚（六枚去皮子尖）

　　上六味捣，以水六升煮之三沸，下绞去滓，下硝，适寒温服之，十日一剂，空腹服之，当下。

　　八曰鳖瘕，鳖瘕者，妇人月水新至，其人剧作罢音疲劳汗出。衣服润湿，不以时去之，若当风睡，足践湿地，恍惚觉悟，踱立未安，颜色未平，复见所好，心为开荡，魂魄感动，五内脱消，若入水浣洗沐浴，不以时出，而神不守，水气与邪气俱入至三焦之中，又暮出入，玉门先闭，津液妄行留落不去，则生鳖瘕之聚。大如小杯，令人少腹内切痛，恶气左右走，上下腹中苦痛，若存若亡，持之跃手，下引阴里腰背亦痛。不可以息，月水不通，面目黄黑，脱声少气，有此病者，令人绝子，其瘕有手足，成形者杀人，未者可治之，疗有法度，以长针按疗又疗鳖瘕方。

　　大黄（六分） 干姜 侧子（各半分） 附子 人参（各九铢） 虫（一寸匕熬） 桂心（一两六铢） 细辛 土 （各十八铢） 白术（一两）

　　上十味捣散，以酒服方寸匕，日三，以上八般瘕疾。（出古今录验第三十卷中）

　　卷第三十四

　　肉方二首

　　集验疗妇人脐下结坚，大如杯升，月经不通，寒热往来，下痢羸瘦，此为 气，不可疗，未生 者可疗方。

　　生地黄（三十斤取汁） 干漆（一斤熬）

　　上二味，捣漆为散，纳地黄汁中微火煎，令可丸，酒服桐子大三丸至七八丸，即止。

　　删繁疗女人子门不开，血聚腹中，生肉 筑筑如物，此呼为 气，脏寒所致，生地黄煎破血丸方。

　　生地黄（汁一升） 生牛膝（汁一升） 干漆（一斤半熬）

　　上三味，捣漆为散，纳地黄等汁中搅，微火煎，取堪为丸止，停搅，丸如梧子，一服三丸，以酒服，日再，若觉腹内过痛，食后乃服之。

　　卷第三十四

　　妇人崩中方一十一首

　　短剧疗妇人崩中，昼夜十数行，医所不能疗方。

　　芎 （八两）

　　上一味切，以酒五升，煮取三升，分三服，不饮酒，水煮亦得。

　　千金疗崩中方。

　　白茅根（二斤） 小蓟根（五斤）

　　上二味切，以酒五升，煮取四升，分稍稍服。

　　又疗妇人白崩中方。

　　芎 阿胶（炙） 桂心 赤石脂 小蓟根（各二两） 干地黄（四两） 伏龙肝（鸡子许七枚）

　　上七味切，以酒六升，水四升，煮取三升，去滓，纳胶令烊。 分为三服，日三。（并出第四卷中）

　　千金翼疗妇人白崩中，马通方。

　　白马通（汁二升） 干地黄（四两） 伏龙肝（如鸡子大七枚） 桂心 芎 阿胶（炙）

　　小蓟根 白石脂（各二两）

　　上八味切，以酒七升合马通汁，煮取三升，去滓纳胶令烊，分服，日三。

　　又疗妇人崩中及痢，一日一夜数十起，大命欲死，多取诸根煎丸，得入腹即活，若诸根难悉得者，第一取蔷薇根令多，多仍合之，遇有酒以酒服，无酒以饮服，其种种根当得二斛为佳，蔷薇根煎方。

　　悬钩根 蔷薇根 柿根 菝 （各一斛）

　　上四味锉，合釜中以水淹，使上余四五寸水，煮，使三分减一，去滓，无大釜，稍煮如初法，都毕，会汁煎，取可丸，丸如梧桐子，酒服十丸，日三良。（并出第八卷中）

　　文仲疗妇人崩中漏下，去青黄赤白，使人无子方禹余粮（研） 赤石脂（研） 牡蛎（熬研） 桂心 乌贼鱼骨 灶下黄土（各等分）

　　上六味为散，以清酒服方寸匕，日二服，忌生葱。

　　又方鹿茸（炙） 当归（各二两） 蒲黄（半两）

　　上三味捣散，酒服五分匕，日三度。

　　又方取好书墨为末二匕，若烧露蜂房末三指撮，酒服之。

　　又方常炙猪肾食之。（并出第九卷中）

　　必效疗崩中方。

　　丁香（一百颗） 好酒（一大升）

　　上二味煮，取三两沸，去滓顿服。

　　又疗妇人崩中无久近，悉主之方。

　　伏龙肝（一斤先于盆中以水二斗研令碎澄清取一斗二升用煮诸药） 小蓟根 桑寄生 续断地榆 艾叶（各三两） 阿胶 当归 赤石脂（研） 浓朴（炙各二两） 生姜（五两）

　　上十味切，以伏龙肝水，煮取三升，绞去滓，分三服。（忌如常法）

　　卷第三十四

　　崩中去血方一十三首

　　广剂疗崩中去血日数升方。

　　龙骨（研） 赤石脂（研各六分） 乌贼鱼骨 牡蛎（粉） 肉苁蓉（各五两） 龟甲（炙） 芍药上八味捣散，饮服方寸匕，日三，渐加之，加干地黄十分佳。

　　又疗崩中下血不止，并主男子卒痢血方。

　　取东南引桃枝三握，细锉，以水四升，煮取一升顿服。未瘥，更服良。

　　删繁疗妇人崩中，泄血不断，淋沥连年不绝，黄瘕伤损，芍药散方。

　　芍药（四分） 牡蛎（熬） 干地黄 白术 干姜 乌贼鱼骨 附子（炮） 桂心 黄龙骨（各八分研）

