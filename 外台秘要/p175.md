<!-- { "loadSidebar": true } -->
　　上十味捣散，酒服方寸匕良。

　　短剧疗崩中去血方。

　　春生蓟根汁一升，温服之，亦可以酒煮，随意用之。

　　又疗妇人暴崩中去血不息方牡蛎（熬令赤） 兔骨（炙各十分）

　　上二味捣筛为散，以酒服方寸匕妙。

　　集验疗妇人女子忽暴崩中，血不断，或如鹅鸭肝者方。

　　小蓟根（六两） 阿胶（炙） 当归 芎 续断 青竹茹（各三两） 灶中黄土 地榆根（各四两） 生地黄（八两） 赤马通（汁一升）

　　上十味切，以水八升合马通汁，煮取二升半，分为三服，未全止，服三四剂后，服此丸方。

　　续断 甘草（炙） 鹿茸（炙） 小蓟根 丹参（各五分） 干地黄（十分） 芎 阿胶（炙）

　　赤石脂 当归 地榆（各六分） 柏叶（四分熬） 秦牛角腮（炙黄） 龟甲（各十二分炙令黑）

　　上十四味捣筛，蜜丸如桐子，以酒服十丸，日再，加至三十丸，（忌如常法千金同）

　　千金疗妇人崩中去血，积时不止，起死人方。

　　肥羊肉（三斤去脂） 干姜 当归（各三两） 生地黄（汁二斤）

　　上四味切，以水二斗煮羊肉，取一斗三升，下地黄汁合药煮，取三升，分为四服，尤宜羸瘦之人服妙。

　　又疗崩中去血，产后余疾，丹参酒方。

　　艾（五斤） 生地黄 地榆（各五斤） 丹参（五斤） 忍冬（五斤）

　　上五味合捣之，以水渍三宿，去滓煮取汁，以糯米一石酿酒，饮服之。

　　又温经汤疗崩中去血一斗，服之即断，月水过期不来者，服之亦佳方。

　　吴茱萸（三两） 麦门冬（一升去心） 半夏（八两） 当归 芎 人参 芍药 牡丹桂心阿胶（炙） 生姜 甘草（各二两炙）

　　上十二味切，以水一斗煮，取三升分服，忌如常法。（并出第四卷中）

　　千金翼疗妇人崩中去血不止，蓟根酒方。

　　大小蓟根各一斤，酒一斗渍五宿，任意多少服之良。

　　又疗妇人崩中下血，榉柳叶汤方。

　　榉柳叶（三斤） 麦门冬（去心） 干姜（各二两） 甘草（一两炙） 干枣（十枚）

　　上五味切，以水一斗煮榉柳叶，取八升，去滓纳药煮，取三升，分三服，日三。（并出第八卷中）

　　救急疗崩中下血数斗，气欲绝方。

　　伏龙肝（五升） 人参（一两） 麝香（二两） 生姜（四两）

　　上四味切，以水一大斗，煮取二升，下药煎，取一升半，更别研伏龙肝一鸡子许并香，纳汤中，搅令调，分服。

　　带下方一十首广济疗带下病方。

　　芍药七大两，熬令黄黑为散，以酒服三钱匕。

　　千金疗带下方。

　　枸杞根（一斤） 生地黄（五斤）

　　上二味切，以酒一斗，煮取五升，分为三服。

　　又方烧牛角末，酒服方寸匕，日三。

　　又方桑耳烧令黑，酒服方寸匕，日三。

　　又方豉酒亦佳。

　　又方烧马左蹄末，酒服方寸匕，日三。

　　又方烧狗头骨灰亦佳。

　　又方以水煮甑带汁，服之亦佳。（并出第四卷中）

　　救急疗带下方。

　　以灶下黄土，水和为泥作弹子丸百枚，曝干，以火烧热彻，以三年酢渍一丸，绵裹纳玉门中，唯深，待冷即易之，新患者三十丸瘥，久者五十丸，余皆自知即佳。

　　必效疗妇人带下方。

　　取兔皮烧令烟断为末，酒服方寸匕妙。

　　妇人虚羸及月病不能食方三首千金疗妇人虚羸短气，胸胁逆满风气，石斛生地黄煎方石斛 甘草（炙） 紫菀（各四两） 桂心（二两） 生地黄（汁） 淳酒（各八升） 茯苓（一斤） 大黄（八两） 麦门冬（二升去心） 桃仁（半升去皮尖熬）

　　上十味捣末，合盛铜器中，加炭火，纳鹿角胶一斤，数搅之得一升，次纳饴三斤，白蜜三升，合和调，更于铜器中釜汤上煎搅之。以生竹抄，无令着器，搅令尽相得，药成，先食酒服如弹丸，日一服。

　　又钟乳泽兰丸，主妇人久羸瘦，四肢百体烦疼，脐下结冷，不能食，面目瘀黑，忧恚百病，悉主之方。

　　泽兰（九分） 芎 甘草（炙） 山茱萸 白芷 牛膝 当归 薯蓣 本（各五分）

　　柏子仁 人参 干地黄 麦门冬（去心） 石膏 石斛（各六分） 细辛 桂心（各四分） 芜荑（二分） 艾叶（三分）

　　上十九味捣筛，蜜和丸如桐子大，服二十丸，加四十丸，酒下，忌如常法。（并出第四卷中）

　　救急疗妇人月病不调，或一月不来，或隔月不来，或多或少，脐绞痛，面色萎黄，四体虚吸羸瘦，不能食方。

　　当归 牛膝 桃仁（去皮尖） 牡丹皮 大黄（别渍各三两） 芎 土瓜根（各二两）

　　芍药朴硝 桂心（各二两） 虻虫（去翅足熬） 水蛭（熬各半两）

　　上十二味切，以水九升，煮取三升，分温服，忌如常法。

　　卷第三十四

　　妇人阴蚀及疳方八首

　　千金疗阴蚀疮方。

　　当归（二两） 地榆（三两） 甘草（炙） 芎 芍药（各二两）

　　上五味切，以水五升，煮取二升洗之，日三夜一。

　　又方蒲黄（一升） 水银（一两）

　　上二味研之以粉上。

　　又方肥猪肉三十斤，以水三石煮取熟，去肉，入盆中浸之，令即易，不过三二度。（并出第三卷中）

　　崔氏疗阴蚀，洗拓汤方。

　　甘草（炙） 干漆（各一两熬） 黄芩 干地黄 芍药 当归（各二两） 龟甲（五两炙）

　　上七味切，以水七升煮取半，去滓，以绵帛纳汤中，以拓疮处，良久即易，日二度，每拓汤，可行十里许，即 干，捻取甘湿散薄敷疮上使遍。可经半日，又以汤拓，拓讫，如前敷药，其内甘湿散，是蚺蛇胆等六味者，是在前疗甘湿卷中，余家婢遇此疾，百方疗不瘥，蚀处作两疮，深半寸，余于涓子方中，检得此甘草汤方，仍以自处蚺蛇胆散用，不经七日，疮乃平复甚效，凡救十八人。手下即活，遇斯疾者，请广流布传之。（出第十卷中）

　　又疗疳频用大效方。

　　蚺蛇胆（真者研） 青木香 石硫黄（研） 铁精 麝香（各四分） 旧用五月五日虾蟆（麝香临时分之多少入用缘麝香辟蛇毒若先以相和蛇胆即无力也）

　　上六味等分，捣筛为散，更细研，有患取如三棋子和并花水。日再服，服讫，先令便利了，即以后方桃枝熏下部讫，然后取散如二棋子纳竹管里，深吹入下部中，亦日再，老小量减，其熏法每日一度，不用再为之，甚良。

　　又疗疳虫食下部及五脏方。

　　取桃东南枝三七枚，轻打头使散，以绵缓缠之，又捣石硫黄为末，将此绵缠桃枝捻转之，令末少浓又截一短竹筒先纳下部中，仍以所捻药桃枝熟然熏之。（并出第三卷中）

　　文仲疗阴蚀欲尽者方。

　　虾蟆兔屎等分，末敷之良。

　　古今录验疗妇人阴蚀，苦中烂伤，野狼牙汤方。

　　野狼牙三两 咀，以水四升，煮取半升，去滓纳苦酒如鸡子中黄一杯，煎沸，适寒温，以绵濡汤以沥疮中，日四五度即愈。

　　卷第三十四

　　阴中肿痛方四首

　　肘后疗阴中肿痛方。

　　炙枳实以熨之。

　　经心录疗妇人阴中肿痛不可近者，汤洗方。

　　防风（三两） 大戟（二两） 艾（五两）

　　上三味切，以水一斗，煮取五升温洗阴中，日可三度良。

　　古今录验疗妇人阴肿坚痛，矾石散方。

　　矾石（二分熬） 甘草（半分炙） 大黄（一分）

　　上三味捣筛，取枣大绵缠，导阴中，二十日即愈。

　　又疗妇人阴肿，苦疮烂，麻黄汤洗之。

　　麻黄（去节） 黄连 蛇床子（各一两） 酢梅（十枚）

　　上四味切，以水一斗，煎取五升洗之。

　　卷第三十四

　　阴中疮方五首

　　集验疗妇人阴中痛生疮方。

　　羊脂（一斤） 当归 杏仁（去皮尖） 白芷 芎 （各一两）

　　上五味细切，羊脂和，置甑中蒸之，药成，取如大豆一枚，绵裹药纳阴中，日一度。

　　肘后疗女子阴中疮方。

　　末硫黄敷疮上。

　　又疗女子阴中疮方。

　　杏仁（烧末） 雄黄 矾石（烧各二分） 麝香（半分）

　　上四味和敷之，日三度。

　　古今录验疗妇人阴中生疮，黄芩汤洗方。

　　当归 黄芩 芎 大黄 矾石（各二分） 黄连（一分） 雄黄（二分）

　　上七味切，以水五升，煮取四升洗疮，日三度。

　　又疗妇人阴中生疮，雄黄散方。

　　芎 藜芦 雄黄（研） 丹砂（研） 蜀椒（汗） 细辛 当归（各一分）

　　上七味捣筛散，取方寸匕，绵裹纳阴中，又敷外疮方。（忌如常法）

　　卷第三十四

　　阴痒方五首

　　广济疗苦产门痒无计方。

　　蚺蛇胆（研） 雄黄（研） 石硫黄（研） 朱砂（研） 硝粉（未详） 藜芦 芜荑（各二分）

　　上七味捣，细筛重萝令调，以腊月猪脂和如泥，取故布作篆子如人指长一寸半，以药涂上纳孔中，日一易。易时宜以猪椒根三两煮汤洗，干拭纳药佳。

　　崔氏疗阴痒痛不可忍方。

　　取蒜随多少，水煮作汤洗之，日三。

　　又方取野狼牙蛇床子煮作汤洗，日三。

　　又方取杏仁烧作灰，乘热绵裹纳阴中良。（并出第十卷中）

　　经心录疗阴痒方。

　　枸杞根一斤，水三升煮十沸，适寒温洗之。

　　阴中痒有虫方六首千金疗人阴虫疮方。

　　以肥猪肉一斤，以水煮肉令烂，去肉，以汤令极热便灌疮上，冷易之。

　　又方取野狼牙两把，以水五升，煮取一升洗之，日五六度。（并出第三卷中）

　　崔氏疗阴痒似有虫状，烦闷，真丹散方。

　　真丹（一分研） 矾石（二分烧研） 芎 （四分）

　　上三味为散，以KT 囊盛着阴中，虫当死尽。

　　又阴痒有虫方。

　　取鸡肝去脂，及热纳阴中虫当尽死。（并出第十卷中）

　　古今录验疗阴痒有虫方。

　　取牛肝，截五寸绳头纳阴中，半日虫入肝出之，猪肝亦得。

　　又疗阴中有虫痒且痛，目肿身黄，欲得男子，漏血下白，少气思美食方。

　　用生鲤鱼长一尺，去头，内取骨捣末，熬黄黑，以猪脂和，以绢袋盛如常法，内阴中至痛处，即止。

　　卷第三十四

　　阴下脱方四首

　　广济疗阴下脱出方。

　　皂荚（去皮子炙） 半夏（洗） 大黄 细辛（各四分） 蛇床子（六分）

