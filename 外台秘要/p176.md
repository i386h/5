<!-- { "loadSidebar": true } -->
　　上五味捣散，薄绢袋盛如指大，纳阴中，日二易，又以羊脂煎煮，遍涂上，以铁精敷脂上，多少令调，以火炙布令暖以熨之，研磁石，酒服方寸匕，日三服。

　　集验疗妇人阴下脱散方。

　　当归 黄芩 牡蛎（熬各二两） 芍药（一两半） 皮（一两切熬）

　　上五味捣散，酒服方寸匕，日三服，禁举重良。（千金同）

　　千金疗阴下脱，硫黄散方。

　　硫黄（研） 乌贼鱼骨（各二分） 五味子（三铢）

　　上三味捣散，以粉上，日三。（出第三卷中）

　　千金翼疗诸妇人阴下脱方。

　　细研矾石，酒服方寸匕，日三服。（出第六卷中）

　　卷第三十四

　　阴挺出方三首

　　广济疗妇人子脏挺出数痛洗方。

　　蛇床子（一斤） 酢梅（十四枚）

　　上二味，以水五升，煮取二升半洗痛处，日夜十过良又方乌头（炮） 白芨（各四分）

　　上二味捣散，取方寸匕，以绵裹纳阴中，令入三寸，腹内热即止，日一度着，明晨仍须更着，以止为度。

　　集验疗妇人阴下挺出方。

　　蜀椒 乌头 白芨（各二分）

　　上三味捣筛，以方寸匕，绵裹纳阴中，入三寸，腹中热，明旦更着，瘥止。（千金同）

　　卷第三十四

　　女人伤丈夫头痛方二首

　　集验疗女人伤于丈夫，四体沉重，嘘吸头痛方。

　　生地黄（八两） 芍药（五两） 香豉（一升） 葱白（切一升） 生姜（四两） 甘草（二两炙）

　　上六味切，以水七升，煮取二升半，分三服，不得重作。慎房事。（千金同）

　　千金翼疗诸妇人伤丈夫，若头痛欲呕闷，桑白皮汤方。

　　桑根白皮（半两） 干姜（半两） 桂心（五寸） 大枣（二十枚）

　　上四味切，以酒一斗，煮三四沸，去滓，分温服之，适衣无令汗出。（千金同出第八卷中）

　　卷第三十四

　　交接辄血出痛方二首

　　千金疗女人交接辄血出方。

　　桂心（二分） 伏龙肝（二分）

　　上二味捣末，以酒服方寸匕，瘥止。（出第三卷中）

　　崔氏疗合阴阳辄痛不可忍方。

　　黄连（六分） 牛膝 甘草（炙各四分）

　　上三味切，以水四升，煮取二升洗之，日三四度，瘥止。（出第十卷中）

　　卷第三十四

　　童女交接他物伤方三首

　　集验疗童女交接阳道违理，及他物所伤犯，血出流离不止方。

　　取釜底墨，断葫芦以涂之。

　　又疗童女交接阳道违理，血出不止方。

　　烧发并青布，末为粉涂之。

　　又方割鸡冠取血涂之。

　　卷第三十四

　　小户嫁痛方四首

　　千金疗小户嫁痛连日方。

　　甘草（三分炙） 芍药（二分） 生姜（三分） 桂心（一分）

　　上四味切，以酒二升，煮，取三沸去滓，分温服之，神良。（出第三卷中）

　　千金翼疗小户嫁痛单行方牛膝（五两）

　　上一味切，以酒三升，煮再沸，分三服。

　　又疗妇人嫁痛，单行大黄汤方。

　　大黄（三两）

　　上一味，以酒一升煮一沸，顿服。

　　又疗妇人小户嫁痛，乌贼鱼骨散方。

　　乌贼鱼骨二枚，烧为屑，酒服方寸匕，日三。（并出第八卷中）

　　卷第三十四

　　坐药方三首

　　通真论疗妇人子门冷，坐药法。

　　蛇床子（四分） 茱萸（六分） 麝香（二铢）

　　上三味捣散，蜜丸，绵裹如酸枣纳之，下恶物为度。

　　近效坐药，主下冷，子门痒闭方。

　　吴茱萸 葶苈子（熬各二分） 蛇床子（三分） 无食子（一枚）

　　上四味为散，以绵裹如枣许，纳子宫中，令热为度。

　　又方远志（二分） 蛇床子 五味子（各四分） 干姜 莲花叶（各三分）

　　上五味捣散，以口中玉泉和兔矢大，纳阴门中，去冷内热良。（夏侯拯录）

　　卷第三十四

　　妇人欲断产方四首

　　短剧断产方。

　　故布方圆一尺，烧屑，以酒饮服之，终身不产。（千金云蚕子故布）

　　又疗妊身欲去之，并断产方。

　　栝蒌 桂心（各三两） 豉（一升）

　　上三味切，以水四升，煮取一升半，分服之。

　　又方附子二枚捣为屑，以淳苦酒和涂右足，去之大良。

　　千金断产方。

　　油煎水银一日勿息，空肚服枣大一丸。永断不损人。

　　卷第三十五

　　小儿方序例论一首

　　千金论曰，夫生民之道，莫不以养小为大，若无小卒不成大，故易称积小以成高硕。诗有厥初生民，传云，声子生隐公，此之一义，即是从微至着，自少及长，人情共见，不待经史，故今斯方，先妇人小儿，后丈夫耆老者，则是崇本之义也。小儿气势微弱，医人欲留心救疗，立功差难，今之学人，多不存意，良由婴儿在于襁褓之内，乳气腥臊，医者操行英雄。

　　讵肯瞻视，静而言之，可为太息者矣。短剧方云，凡人年六岁以上为小，十六以上为少，三十以上为壮，五十以上为老，其六岁以下，经所不载，所以乳下婴儿，有病难疗者，皆为无所承据也，中古有巫妨者，立小儿颅囟经，以占夭寿。判疾病死生，世相传授，始有小儿方焉。逮于晋宋，江左推诸苏家，传习有验，流于人间，齐有徐王者，亦有小儿方三卷，故今之学人，颇得传授，然徐氏位望隆重，何暇留心于少小，详其方意，不甚深细，小有可采，未为至秘，今博撰诸家及自经用有效者，为上下两卷，可披而寻之，凡百居家，皆宜达兹养小

　　卷第三十五

　　小儿初生将护法一十七首

　　崔氏疗小儿初生，便以绵裹指拭口中及舌上青泥恶血。此为之玉衔。一作衡，若不急拭，啼声一发，即入腹成百病矣。

　　又疗儿生落地不作声方。

　　取暖水一器灌之，须臾自当啼。

　　又儿生不作声者，此由难产少气故也，可取儿脐带向身却捋之，令气入腹，仍呵之至百度，啼声自发。

　　又方以葱白徐徐鞭之，即啼。

　　又方小儿初生，即当举之，举之迟晚，则令中寒腹内雷鸣。乃先浴之，然后速断脐，不得以刀子割之，须令人隔单衣物咬断，兼将暖气呵七遍，然后缠结，所留脐带。当令长至儿足跌上，短即中寒，令儿腹中不调，常下痢，若先断脐然后浴者，则脐中水，中水则发腹痛，其脐又儿中水及中冷，则令儿腹中绞痛，夭纠啼呼，面青黑。此是中水之过，儿尿清（一云粪青当灸粉絮熨之，不时治护，脐至肿者，当脐中随轻重。重者便灸之，乃可至八九十壮，若轻者脐不大肿，但出汁，时时啼呼者，但捣当归末和胡粉敷之，仍灸絮日日熨之，至百日乃又儿初生法。

　　宜用父故衣裹之，若生女宜以母故衣，勿用新帛，切须依之，令儿长寿。

　　又一 之内，儿衣皆须用故绵帛为之善，儿衣绵帛特忌浓热，慎之慎之。

　　又儿洗浴断脐讫， 抱毕，未可与朱蜜，宜与甘草汤，取甘草可中指一节，捶碎，以水二合煮，取一合，以绵缠沾取与儿吮之，可得一蚬壳入腹止，儿当快吐，吐去心胸中恶汁也。如得吐，余药更不须与，若不得吐，可消息计如饥渴，须臾复与之若前所服，及更与并不得吐者。但稍稍与之，令尽此一合止，得吐去恶汁，令儿心神智慧无病也，吮一合尽都不吐者，是儿不含恶血耳。勿复与之，乃可与朱蜜，以镇心神安魂魄也。

　　又小儿初生三日中，须与朱蜜，只不宜多，多则令儿脾胃冷，腹胀，喜阴痫气急，变噤而死也，与朱蜜法。

　　以真经飞炼朱如大豆，以赤蜜一蚬壳和之，以绵缠沾取与儿吮之，得三沾止，一日令尽此一豆许，可三日与之，则用三豆许也，亦勿过，过此则伤儿，与朱蜜讫，可与牛黄如朱蜜多少也，牛黄益肝胆，除热，定精神，止惊避恶气，除小儿百病，三日后应开肠胃，助谷神可研米作浓饮如乳酪浓薄，以大豆粒多与嗍之。嗍三豆许止，日三与之，满七日乃可与哺也又儿生十日，始哺如枣核，二十日倍之五十日如弹丸，百日如枣，若乳汁少，不得依此法，当用意少少增之，若至二十日而哺者，令儿无病，儿若早哺之及多者。令儿头面身体喜生疮，愈而复发令儿 弱难长，乳儿不用太饱，饱则令吐。候儿吐者，乳大饱也，当以空乳乳之，即消。夏不去热乳，令儿呕逆，冬不去寒乳，令儿咳痢，乳母奶儿，当先以手按散其热气，勿令乳汁奔出。以令儿噎，如噎即便夺其乳，令得气息定，复乳之。如是十反五反，视儿饥饱以节度之，一日之中，几乳而足，以为常准，又常捉去宿乳也，乳母与儿卧，当以臂与儿枕之，使乳与儿头平，乃可乳之，令儿不噎，母欲睡即夺去其乳，勿令填儿鼻口，乳不知饥又儿初生着口噤不开不收乳方。

　　赤足蜈蚣半枚，去足炙令焦，末研之绢筛，以猪乳二合和之，分三四服与之瘥。

　　又儿着口噤体热者方。

　　暖竹沥二合，分四五服之。

　　又儿新生，慎不可逆灸，灸之忍痛，动其五脉，因喜成痫，是以田舍小儿，任其自然，皆无此夭也。

　　又儿初生有鹅口者，其舌上有白屑如米，剧者鼻外亦有。疗之法。

　　以发缠 头，沾井花水撩拭之，三旦如此便去，不者，可煮栗 汁令浓，以绵缠 头沾拭之，无栗 ，煮栗木皮如井花水法。（千金同并出第十上卷中）

　　文仲疗儿生有连舌，舌下有膜如石榴子，中隔连其舌下。渐渐喜令儿声不发不转法。

　　以爪摘断之，微有血出无害，若血出不止，可烧发作末以敷之，即止。（千金同）

　　又儿初生六七日后，血气收敛成肉，则口舌喉颊里清净也，若喉里舌上有物，如芦 盛水状者，若悬痈有胀起者，以绵缠长针，留刃处如粟米许大，以刺决之，令气泄，去青黄赤血汁也，一刺之止，消息一日若不消，又刺之，不过三刺自消，或余小小未消，三刺之亦止，自然消也，有着舌下如此者，名重舌，有着颊里及上 如此者，名重 ，有着齿龈上者，名重龈，皆刺之去血汁，瘥止。（千金同）

　　又疗儿初生出腹，骨肉未敛，肌肉犹是血也，血凝乃坚成肌肉耳，其血阻（一作沮）败。

　　不成肌肉，则使面目绕鼻口左右悉黄。而啼（一作不啼）闭目，聚口撮面口中干燥，四肢不能伸缩者，皆是血脉不敛也，喜不育，如此者，宜与龙胆汤方，在客忤部中十味者是也。（千金

　　卷第三十五

　　儿初生将息法二首

