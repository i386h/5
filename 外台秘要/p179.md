<!-- { "loadSidebar": true } -->
　　千金翼凡小儿之痫有三种，有风痫，有惊痫，有食痫，然风痫惊痫。时时有耳，十人之中，未有一二是食痫者，凡是先寒后热发痫者，皆是食痫也，惊痫当按图灸之，风痫当与豚心汤下之，食痫当下乃愈，紫丸佳，凡小儿所以得风者。缘衣暖汗出，风因而入也，风痫者，初得之时，先屈指如数乃发作，此风痫也，惊痫者，起于惊怖，先啼乃发作，此惊痫也，惊痫微者，急疗，勿复惊之，或自止也，其先不哺乳，吐变热后发痫。此食痫也，早治则瘥，四味小儿衣甚寒薄，则腹中乳食不消，其大便皆酢臭，此欲为癖之渐也，便将紫丸以微消之，服又凡小儿冬月下无所畏，夏月下难瘥，然有病者不可不下。后腹中当小胀满，故当节哺乳，将紫丸数日，又乳哺小儿，常令多少有常剂，儿渐大，当稍稍增之，若减少者，此腹中已有小不调也，便微服药，停哺，但与乳，甚者十许日，微者五六日止，哺自当如常，若不肯哺而欲乳者，此是癖，为重要当下之，无不瘥者，不下则致寒热，或反吐而发痫，或更致下痢又凡小儿有热，不欲哺乳，卧不安，又数惊，此痫之初也，服紫丸便愈，不瘥更服之，儿立夏后有病，疗之慎勿妄灸。不欲吐下，但以除热汤浴之，除热散粉之，除热赤膏摩之，又脐又凡小儿屎黄而臭者，此腹中有热，宜微将服龙胆汤，若白而酢者，此寒不消也，当服紫丸，微者少与药令内消，甚者小增令小下，皆须节乳哺数日，令胃气平和，若不节乳哺，则病备急疗少小百二十种痫病，胸中病，蛇蜕皮汤方。

　　蛇蜕皮（三寸炙） 细辛 甘草（炙） 钩藤 黄 （各二分） 大黄（四分） 蚱蝉（四枚炙）牛黄（五大豆许）

　　上八味切，以水二升半，煮取一升一合，百日儿一服二合，甚良，穷地无药物，可一二味亦合，不可备用，然大黄一味不得常用效。

　　又疗少小二十五痫，大黄汤方。

　　甘草（炙） 大黄 甘皮 当归（各一两） 细辛（半两）

　　上五味捣筛，以指撮着水一升，煮取二合，一岁儿服一合，日二。

　　古今录验赤汤疗二十五种痫，吐痢，寒热百病，不乳哺方。

　　大黄（五两） 当归 芍药 黄芩 栝蒌 甘草（炙） 桂心 人参 赤石脂 牡蛎（熬）

　　紫石英 麻黄（去节各二两）

　　上十二味捣筛令调，盛以韦囊，八岁儿以干枣五枚，用水八合煮枣，取五合，两指撮药入汤中煮，取三沸，去滓与儿服之，取利，微汗自除，十岁用枣十枚，三指撮药，水一升煮三沸服之，此汤疗小儿百病及痫，神验。

　　又疗未盈月及出月儿壮热发痫，钩藤汤方钩藤（一分） 蚱蝉（一枚去翅） 柴胡 升麻 黄芩（各二分） 蛇蜕皮（二寸炙） 甘草（炙） 大黄（各二分） 竹沥（三合） 石膏（三分碎）

　　上十味切，以水一升，煮取三合半，和竹沥服一合，得利，见汤色出停，后服至五十六十日，儿一服一合，乳母忌海藻，菘菜等。（崔氏云若连发不醒加麻黄一分去节）

　　又疗百日及过百日儿发痫，连发不醒，及胎中带风，体冷面青反张，宜服麻黄五痫汤方麻黄（去节） 羌活 干葛 甘草（炙） 枳实（各二分炙） 杏仁（二十枚） 升麻 黄芩大黄（各四分） 柴胡 芍药（各三分） 钩藤皮（一分） 蛇蜕（三寸炙） 蚱蝉（二枚炙去羽）

　　石上十五味切，以水二升并竹沥五合，煎取六合，每服一合佳。

　　卷第三十五

　　小儿惊悸方二首

　　必效钩藤汤，疗小儿壮热，时气惊悸，并热疮出方。

　　钩藤 人参 蚱蝉（炙） 子芩（各一分） 蛇蜕皮（三寸炙） 龙齿（四分） 防风 泽泻（各二分） 石膏（一两碎） 竹沥（三合）

　　上十味切，以水二升并竹沥，煎取七合，细细服之，以瘥为度。

　　又方牛黄（两大豆许研） 蚱蝉（炙各二分） 龙齿 麦门冬（去心各四分） 人参（三分）

　　钩藤（一分） 茯神 杏仁（十二枚） 蛇蜕皮（三寸炙末入）

　　上九味切，以水二升，煎取六合去滓，下牛黄末，分六服，消息服之，令尽瘥。

　　卷第三十五

　　小儿夜啼方一十首

　　短剧疗小儿夜啼，一物前胡丸方。

　　前胡（随多少）

　　上一味捣筛，蜜丸如大豆，服一丸，日三，加至五六丸，以瘥为度。（千金同）

　　又方以妊娠时食饮偏有所思者，以哺儿则愈。（千金同）

　　千金疗小儿夜啼不已，医所不治者方。

　　取野狼粪中骨烧作灰，水服如黍米粒一枚，即定。

　　又疗小儿夜啼至明不安寐，芎 散方。

　　芎 防己 白术（各二分）

　　上三味捣筛，以乳和之，与儿服之量多少，又以儿母手掩脐中，亦以摩儿头及脊验。二十日儿未能服散者，以乳汁和之，服如麻子一丸。

　　又方交道中土 伏龙肝（各一把）

　　上二味，以绢筛，水和少许服之瘥。

　　又方取马骨烧灰，敷乳上饮儿，啼即止。（并出第五卷中）

　　备急或常好啼方。

　　取犬头下毛，以绛囊盛。击儿两手，立效。

　　必效小儿夜啼方。

　　以日未出时及日午时，仰卧，着于脐上横文屏气以朱书作血字，其夜即断声效。

　　古今录验小儿夜啼如腹痛方。

　　虫（熬令烟尽） 芍药（炙） 芎 （熬各等分）

　　上三味捣末，服如刀圭，日三，以乳服之。

　　又疗小儿夜啼不止，腹中痛，宜以乳头散方。

　　黄 甘草（炙） 当归 芍药 附子（炮） 干姜（各等分）

　　上六味为散，以乳头饮儿，丸可胡豆三丸，大小量之。

　　卷第三十五

　　小儿惊夜啼方七首

　　广济疗小儿五惊夜啼，龙角丸方。

　　龙角 黄芩 大黄（各二分） 牡丹皮（一分） 蚱蝉（一枚炙） 牛黄（小豆大五枚）

　　上六味捣筛，蜜和丸如麻子，少小以意增减之，甚良。（千金牡丹作牡蛎崔氏名五惊丸）

　　千金疗小儿惊啼方。

　　以鸡屎白熬末，以乳服少许。

　　又方以腊月缚猪绳烧灰，服之。

　　又方烧 皮三寸，灰着乳头饮儿。

　　又方车辖脂如小豆许，内口中及脐中瘥。

　　又小儿因宿乳不消，腹痛惊啼，牛黄丸方。

　　大附子（二枚炮去皮） 牛黄（三铢） 巴豆（去心皮熬） 杏仁（去尖皮） 真珠（各一两研）

　　上五味，捣附子真珠下筛，别捣巴豆杏仁合如膏，内附子及牛黄，捣一千二百杵。若干入少蜜足之，百日儿服如粟米一丸，三岁儿服如麻子一丸，五六岁儿服如胡豆一丸，日二，先乳哺了服之，隔上下悉当微转，药完出者病愈，散出者更服。（并出第五卷中）

　　文仲隐居效方，小儿夜啼不安，此腹痛，故至夜辄剧，状似鬼祸，五味子汤方。

　　五味子 当归 芍药 白术（各四分） 甘草（炙） 桂心（各二分）

　　上六味切，以水一升，煎取五合，分服之，增减量之。

　　卷第三十五

　　小儿客忤一十首

　　千金论曰，少小所以有客忤病者，是外人来气息忤之。一名中人为客忤也。虽是家人，或别房异户，或乳母父母从外还，衣服或经履鬼神粗恶暴气，或牛马之气，皆为忤也。发作喘息又论曰：凡中客之为病，皆频吐下青黄白色，水谷解离，腹痛夭纠。面色变易，其候似痫，但眼不上插耳，其脉急数者是也，宜与龙胆汤下之。

　　又龙胆汤疗婴儿出腹，血脉盛，实热温壮，四肢惊掣，发热大吐 者，若已能进哺，中食不消，壮热及变蒸不解，中客人魃气，并诸惊痫。方悉主之，小儿皆服之，小儿龙胆汤第一，此是新出腹婴儿方，若日月长大者，以次依此为例，若必知客忤及有魅气者。可加人参当归，各如龙胆秤分多少也，一百日儿加半分，二百日儿加一分，一岁儿加半两，余药皆准尔。

　　龙胆 钩藤皮 柴胡 黄芩 桔梗 芍药 茯神 甘草（炙各一分） 蜣螂（二分炙） 大黄（四分）

　　上十味切，以水一升，煎取五合为剂也，服之如后节度，药有虚实，虚药宜足数合水也，儿生一日至七日，分取一合为三服，生八日至十五日，分取一合半为三服，生十六日至二十余日至四十日者，尽以五合为三服，十岁亦准此，得下即止，勿复服也。

　　又少小卒客忤，不知人者方。

　　取新热马屎一枚，绞取汁饮儿，下便愈，亦治中客忤而KT 啼面青腹强者。

　　又少小见人来，卒不佳，腹中作声者，二物烧发散方。

　　用向来者人头生发十茎，断儿衣带少许，合烧灰，细末和乳饮儿，即瘥。

　　又少小中忤人，一物马通浴汤方。

　　用马通三升，火烧令烟尽，以酒一斗煮三沸，去滓，以浴儿即瘥。

　　又凡乘马行还，得汗气臭，又未盥洗易衣装，而便向儿边。令儿中马客忤，儿忽卒见马来，及闻马鸣惊，及马上衣物马气，皆令儿中马汗气及客忤，慎护之，特重一岁儿也。

　　又凡非常人及诸物从外来，亦惊小儿致病，欲防之法，诸有从外来人，及有异物入户，当将儿回避之，勿令见也，若不避者，即烧牛粪令有烟气，置户前则善。

　　又方吞麝香如大豆许立愈。

　　又疗少小客忤，二物黄土涂头方。

　　以灶中黄土熟者，曲 粪等分合捣如鸡子黄大，涂儿头上，及五心良。（一方鸡子清和如泥）

　　又疗小儿犯客忤，发作有时方。

　　取母月衣覆儿上，大良。

　　又疗卒客忤方。

　　剪取驴前膊胛上旋毛，大如弹丸，以乳汁煎之，令毛消，药成着乳头饮之，下喉即愈。

　　又疗小儿卒客忤方。

　　铜鉴鼻烧令赤，投少许酒中，大儿饮之，少儿不能饮者，含与之即愈。（并出第五卷中）

　　卷第三十五

　　小儿症瘕癖方六首

　　广济疗少小及大人腹中宿食积成症癖，两胁妨满，气息喘急，不能食，面黄，日渐瘦，腹大胀硬。除百病，紫双丸方。

　　代赭（研） 丹砂（研） 大黄（各八分） 青木香 当归（各五分） 桂心（四分） 犀角（三分屑） 巴豆（六分）

　　上八味捣筛，蜜和丸如梧子，大人小儿量之，十岁儿服大豆二丸，六岁者小豆许二丸，以下临时斟酌，要泻病出为度，久疾日一丸，以溏泄而已，不在猛泻，忌如常法。

　　又疗小儿 癖发，腹痛不食，黄瘦，鳖甲丸方。

　　鳖甲（炙） 郁李仁（各八分） 防葵 人参（各五分） 诃黎勒皮（七颗） 大黄（四分） 桑菌（三分）

