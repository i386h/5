<!-- { "loadSidebar": true } -->
　　上七味捣筛，蜜丸大小量之，以酒饮乳服五丸至十丸千金牛黄鳖甲丸。疗小儿癖实，痈肿，壮热，食不消化中恶忤气方。

　　牛黄（二分） 鳖甲（炙） 麦曲（熬） 柴胡 大黄 枳实（炙） 芎 （各二两） 浓朴（炙） 茯苓 桂心 芍药 干姜（各半两）

　　上十二味捣筛。蜜丸如小豆，日三服，以意量之。

　　又疗小儿心下生痞，痰 结聚，腹大胀满，身体壮热，不欲哺乳，芫花丸方。

　　芫花 黄芩（各四分） 大黄 雄黄（细研各十铢）

　　上四味捣筛为末，蜜和，更捣一千杵。三岁儿至一岁以下，服如粟米一丸，欲服丸，内儿喉中，令母与乳，若长服消病者，当以意消息与服之，与乳哺相避良。

　　又疗小儿痰实，结聚宿癖，羸露瘦，不能饮，真珠丸方。

　　真珠（半两研） 麦门冬（一两去心） 蕤仁（五十枚一云二百个） 巴豆（七枚去心皮熬一云四十枚）

　　上四味捣筛，蜜和丸，期岁儿服二丸小豆大，二百日儿服如麻子二丸，渐增，以知为度，当下病赤黄白黑葵汁，勿绝药，病尽下自止。久服令小儿肥白无病，已试验。（并出第五卷中）

　　刘氏疗小儿冷癖 癖气，不下食瘦，时时肋下痛方。

　　防葵 当归 枳实（炙） 浓朴（炙） 楮实 人参 黄 茯神 白术 诃黎勒皮（各八分） 郁李仁（去皮） 柴胡 大麻仁 芍药 橘皮 防风 紫菀（洗去土） 薏苡仁（各六分）

　　附子（二枚炮）干姜（末二分） 甘草（炙） 干地黄（各十分） 大黄（十分） 五味子（四分） 槟榔（四颗） 牛膝（二分）

　　上三十味捣筛，蜜丸如梧子，大小增减，以意量之，须饮服之良。

　　卷第三十五

　　小儿痰结方二首

　　千金疗少小宿食癖气痰饮，往来寒热，不欲食，消瘦芒硝紫丸方。

　　芒硝（四分熬） 大黄（四两） 半夏（二两洗） 代赭（一两） 甘遂（二两熬） 巴豆（三百枚去心皮熬） 杏仁（一百二十枚）

　　上七味捣筛，别治巴豆杏仁，令如膏，捣数千杵，令相和，如强内少蜜，百日儿服如胡豆十丸，过百日至一岁，服二十丸，随儿大小，以意节度之，当候儿大便中药出为愈，若不出，复与加初。（出第五卷中）

　　古今录验疗八岁以上儿热结痰实，不能下食方。

　　大黄（十二分） 柴胡（九分） 黄芩 知母（各十二分） 升麻（十分） 枳实（炙）

　　杏仁（各六分） 芍药 栀子（各八分） 细辛（二分半） 竹叶（切一升）

　　上十一味切，以水六升，煮取一升八合，分四服，十岁儿分三服以下，以意消息多少量之。（千金有桔梗黄连无枳实杏仁）

　　卷第三十五

　　小儿因食痞满羸瘦不下食肚胀方四首

　　短剧疗四五岁儿因食及在胎中宿热，乳母饮食粗恶辛苦，乳汁不起儿，哺不为肌肤，心腹痞满，痿黄瘦瘠，四肢痿 缭戾，服之令充悦方。

　　芍药（十分炙令黄） 黄 鳖甲（炙） 人参（各四分） 柴胡（八分） 茯苓（六分） 甘草（炙） 干姜（各二分如热以枳实代）

　　上八味捣筛，蜜和为丸如大豆，服五丸，日二服，忌如常法。（千金有大黄无黄 云服一丸一岁以上乳服三丸七岁儿服十丸日二）

　　千金疗少小伤寒，久病不除，瘥复剧，羸瘦骨立，五味子汤方。

　　五味子（十铢） 大黄（六铢） 芒硝（五分） 麦门冬（六分去心） 石膏（一两） 甘草（炙） 当归 黄芩 黄连 前胡（各一分）

　　上十味切，以水三升，煮取一升半，服二合，下利即止效。

　　又疗小儿羸瘦 ，常服不妨乳方。

　　甘草（五两炙）

　　上一味捣筛，蜜丸如小豆，一岁儿服十丸，日三，尽即更合。（并出第五卷中）

　　刘氏疗小儿肚胀，渐瘦不食，四肢热不调方。

　　甘草（炙） 鳖甲（炙） 柴胡 茯神 子芩（各六分） 诃黎勒皮（十分） 槟榔（兼皮三颗研） 芍药 橘皮（各三分） 生姜 当归（各四分） 知母（五分） 大黄（八分）

　　上十三味切，以水一升半，煎取七合，分为数服，得泻病瘥。

　　卷第三十五

　　小儿食不下及不消不嗜食方四首

　　广济疗小儿心腹满，吃食不下，地黄饮子方。

　　生地黄汁（三合） 生姜汁（三合） 诃黎勒（四分末） 白蜜（一匙）

　　上四味相和调匀，分温服之，微利尤良。

　　短剧疗小儿宿食不消，发热，九味当归汤方。

　　当归 甘草（炙） 芍药 人参 桂心 黄芩 干姜（各一分） 大枣（五枚） 大黄（二分）

　　上药切，以水一升半，煎取六合，去滓分服。

　　千金疗少小五六日不食，气逆，桂心橘皮汤方。

　　桂心（半两） 橘皮（三两） 薤白切（五合） 黍米（五合） 人参（半两）

　　上五味切，以水七升，先煮药，取二升，次下薤米，米熟汤成，稍稍服之。

　　又疗少小胃气不调，不嗜食，生肌肉地黄丸方。

　　干地黄 大黄（各五分） 茯芩（三分） 当归 柴胡 杏仁（各二分）

　　上六味末之，以蜜丸如麻子大，服五丸，日三服。（并出第五卷中）

　　卷第三十五

　　小儿霍乱方一十二首

　　广济疗小儿霍乱，心腹刺痛，吐痢方。

　　茯芩 桔梗 人参（各六分） 白术（五分） 甘草（炙） 浓朴（各四分炙）

　　上六味切，以水二升，煮取六合，去滓，温服之。

　　又疗小儿霍乱，呕吐不止方。

　　人参（六分） 浓朴（三分炙） 陈仓米（三合）

　　上三味切，以水三升，煮取七合，去滓，分服之。

　　千金疗小儿吐痢霍乱方。

　　人参（四分） 浓朴（炙） 甘草（各二分炙） 白术（三分）

　　上四味切，以水一升二合，煮取五合，六十日儿服一合，百日儿分三服，期岁儿分再服，乳母忌油腻等。

　　备急疗小儿霍乱吐痢方。

　　人参（四分） 浓朴（炙） 甘草（各二分炙） 干姜（一分） 白术（三分）

　　上五味切，以水一升，煮取四合，分服之。

　　又疗孩子霍乱，已用有效方。

　　人参 芦箨（各二分） 扁豆藤（二两） 仓米（一撮）

　　上四味切，以水二升，煮取八合分服。

　　又方人参（四分） 生姜（三分） 浓朴（炙） 白术 甘草（炙各二分）

　　上五味切，以水一升，煮取四合分服。

　　又方人参（四分） 木瓜（一枚） 仓米（一撮）

　　上三味切，以水煮，分服以意量之，立效。

　　必效主小儿霍乱方。

　　取厕屋户帘烧灰，研以饮服一钱匕。

　　又方诃黎勒（一枚）

　　上一味，先煎沸汤，研一半许，与儿服立止，再服神妙。

　　古今录验疗小儿霍乱吐痢，人参白术汤方。

　　人参（六分） 白术 茯苓（各四分） 浓朴（炙） 甘草（炙各三分）

　　上五味切，以水一升半，煮取六合，分温服立效。

　　刘氏疗百日以来及蓐内儿霍乱方。

　　以人乳半合，及生姜汁少许相和煎，服入口定。

　　又疗小儿霍乱方。

　　生姜（四分） 香薷（一两） 薄荷（一两）

　　上三味以水煎，分温儿与母俱服之，甚良。

　　卷第三十五

　　小儿霍乱杂病方六首

　　刘氏疗小儿霍乱，空吐不痢方。

　　人参（六分） 生姜（四分） 浓朴（二分炙） 橘皮（一分） 兔骨（一两炙碎）

　　上五味切，以水一升二合，煎取四合服之，即利，下部又以杏仁盐少许，皂荚末少许，面和硬溲如枣核大，以绵裹内之，便通，奶母忌热面大效。

　　又疗小儿霍乱，空利不吐方。

　　乌牛 草（一团） 生姜 人参（各三两）

　　上三味切，以甜不醋浆水一升半煎，取五合，分服之，如孩子渴，取曲 粪烂龙骨一两，以浆水煎，澄清与儿吃即瘥。

　　又疗小儿霍乱，不吐不痢肚胀妨满，上下不通方。

　　甘草（四分炙） 当归（二分） 石盐（三分）

　　上三味切，以浆水一升半，煎取六合，去滓，牛黄麝香各半钱匕，研，蜜半匙相和，以下灌之，即通，奶母与浆水粥吃，勿吃面肉等。

　　又小儿干霍渴热及壮热，眼色慢四大困闷方。

　　以乌豆一升，净干择，生姜一两切，以水三升煎乌豆皮欲烂，即滤取汁二合，和少许蜜吃，即变吐，如人行六七里，又与吃，无问大人小儿，并与服之效。

　　又疗小儿热霍，诸药不瘥方。

　　以芦叶二大两，糯米三大合，水三升先煮叶，入米煮。取一升，入蜜少许，和服即瘥，不足即取桑叶二升，生姜半两切，以水三升煮，取一升，着一匙白米为饮服。

　　又疗小儿霍乱，吐痢不止方。

　　以人乳汁二合，生姜汁粟米许，豆蔻取仁碎似荞麦大二七枚，蘧 一小把，龙骨六分，以乳煎取一合，着少许牛黄麝香兔毛灰等和，分为三服，如渴以糯米汁着蜜与吃，即瘥。

　　卷第三十五

　　小儿吐痢方四首

　　千金疗小儿吐痢方。

　　以乱发灰二分，鹿角一分作末，以米饮服一刀圭，日三。

　　又方以热牛矢汁灌之。

　　又方烧特猪矢，水解取汁，少少饮儿。

　　刘氏疗百日以下蓐内儿吐痢方。

　　面（一钱炒） 乳汁（两合） 龙骨（六分）

　　上三味，煎龙骨和炒面服之，即瘥。

　　卷第三十五

　　小儿哕方二首

　　备急疗小儿哕方。

　　以生姜汁（五合） 牛乳（五合）

　　上二味合煎，取五合，分二服。

　　又方以羊乳一升煎，减半，分五服，无，用牛乳代之。

　　卷第三十五

　　小儿口噤方四首

　　千金疗小儿口噤方。

　　以鹿角粉之，大豆末之，等分，和乳涂乳饮儿。

　　又方以驴乳二升，猪乳一升合煎，得一升半，服如杏仁，三四服瘥。

　　备急疗小儿鹅口，并噤方。

　　矾石（烧末） 朱砂（各半分末）

　　上二味和，研令极细，敷儿舌上，日三，以乱发洗舌上垢，频频令净，即瘥。

　　古今录验疗小儿噤，其病在咽中如麻豆许，令儿沫，不能乳哺方。

　　取水银如黍米与服，觉病无早晚，水银下咽便愈，以意量之，不过小麻子许与可也。

　　小儿重舌方一十三首千金疗小儿重舌方。

　　灸行间随年壮，穴在足大趾岐中是。

　　又方取田中蜂房烧灰，酒和敷喉下愈。

　　又方以灶中黄土末，苦酒和涂舌上。

