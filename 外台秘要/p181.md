<!-- { "loadSidebar": true } -->
　　又方以赤小豆末，和醋涂舌上。

　　又方取簸箕舌烧灰，敷舌上。

　　又方黄柏竹沥渍，取细细点舌上良。

　　又方儿重舌，舌强不能收唾，烧蛇蜕末，以鸡毛蘸醋展药掠舌下愈。

　　千金翼疗小儿重舌方。

　　取三屠家肉，各如指大，以摩舌上，儿立能乳便啼。

　　又方以衣鱼烧作灰，以敷舌上。（千金云衣鱼涂舌上）

　　又方儿重舌，舌强不收唾者，鹿角末如小豆许，着舌下，数数与之。

　　又疗小儿重舌，口中疮，涎出至多方。

　　以蒲黄敷舌上，不过三度愈。

　　古今录验疗儿重舌欲死方。

　　灸右足踝三壮，立愈，又灸左右并良。（千金云灸两足外踝）

　　又方取乱发烧灰末，敷舌上甚佳。

　　卷第三十五

　　小儿鹅口燕口方六首

　　千金疗小儿心藏热，口为生疮，重舌鹅口方。

　　取柘根锉五升，无根只以弓材佳。

　　上一味，以水一斗，煮取二升，以汁更煎，取五合，细细拭齿数次良。

　　又方口生疮白漫漫，取桑木汁，先以父发拭口，次以桑汁涂之。

　　又疗小儿鹅口不能饮乳方。

　　取白鹅屎汁，沥口中良。

　　又方取黍米汁涂之。

　　又方取父母乱发净洗，缠桃枝，沾取井华水东向日，以发拭口中，得口中白乳，以置水中，七过沥洗，三朝作之，救急疗小儿燕口，两吻生疮方。

　　取发灰，以猪脂和涂之。（千金同）

　　小儿口疮方五首短剧疗小儿口烂疮方。

　　取羊乳，细细沥口中，不过三度瘥。

　　千金疗小儿口疮方。

　　大青（三分） 黄连（二分）

　　上二味切，以水三升，煮取一升二合，一服一合，日再夜一。

　　文仲支太医疗小儿口疮方。

　　桑木白汁 生地黄汁（各一合） 赤蜜（半合）

　　上三味和暖，敷儿口中疮便瘥。

　　救急疗小儿口疮方。

　　以蛇蜕皮水渍令湿软，拭口内疮一两遍，即瘥。

　　刘氏疗小儿口疮方。

　　黄柏皮（一两切） 乌豆（一升）

　　上二味，以水二升，煮取两合，去滓，重煎如饧。入少许龙脑香，研和敷之甚良。

　　卷第三十五

　　小儿口中涎出方三首

　　千金疗小儿口涎出方。

　　以白羊屎内口中瘥。

　　又方以东行牛口中沫，涂儿口中及颐上。

　　又方桑白汁涂之瘥。

　　卷第三十五

　　小儿舌上疮唇肿方五首

　　短剧疗小儿唇肿，及口赤生白疮烂方清旦研桑木白皮，取汁，以涂儿唇口即瘥。

　　又小儿舌上疮方。

　　乌贼鱼骨烧末，以鸡子黄和涂之，至喉咽舌下遍敷，即瘥止。

　　千金疗小儿舌疮方。

　　蜂房烧灰，屋间尘各等分和，先洗疮使干，敷之效。

　　又方羊蹄骨中生髓和胡粉敷上，日三取瘥。

　　又舌肿强满口方。

　　满口舍糖醋，少时热气通愈。

　　卷第三十五

　　小儿咽喉生疮方二首

　　千金疗热病口烂，咽喉生疮，水浆不得入者，膏方。

　　当归 射干 升麻（各一两） 附子（半两） 白蜜（四合）

　　上五味切，以猪膏四两先煎之，令成膏，下着地，勿令大热，内诸药微火煎，令附子色黄，药成去滓，投蜜，更上火一两沸，以器盛之，取杏仁许含之，日四五，咽之无妨，大人小儿又疗口中疮，咽喉塞不利，口燥膏方。

　　猪脂（一斤） 黄连（一两） 白蜜（一升）

　　上三味合煎令成膏，去滓，合半枣大，日四五，夜亦含之。

　　卷第三十五

　　小儿喉痹方四首

　　千金升麻汤，主小儿喉痹痛，若毒瓦斯盛便咽塞，并大人喉咽不利方。

　　生姜 升麻 射干（各三两） 橘皮（一两）

　　上四味切，以水六升，煎取二升，分温三服。

　　又疗小儿卒毒肿着喉颈，壮热妨乳方。

　　升麻 射干 大黄（各一两）

　　上三味切，以水二升半，煮取八合，一岁儿分三服，余滓敷肿处，冷更暖而敷，大儿以意加之。

　　又方煮桃皮汁三升服之，又烧荆沥汁服之。

　　刘氏疗小儿喉痹热塞方。

　　升麻（五两切） 马蔺子（一合）

　　上二味，以水一升，煎取二合，入少白蜜与儿服之，甚良。

　　卷第三十五

　　小儿耳方四首

　　千金疗小儿 耳方。

　　末石硫黄，以粉耳中，日一夜一瘥。

　　又疗少小 耳方。

　　桃仁熟末，以豉许裹塞耳中。

　　古今录验小儿 耳方。

　　青羊屎曝干，以绵裹塞中即瘥。

　　又小儿 耳有疮，及恶肉，敷耳雄黄散方。

　　白麻措取皮（一合） 花燕脂（十愿）

　　上二味捣筛，细研，敷耳中令满，一两度瘥。（方无雄黄未详其名）

　　卷第三十五

　　小儿鼻塞方四首

　　千金疗小儿鼻塞不通，浊涕出方。

　　杏仁（二分） 椒（出汗） 附子（去皮） 细辛（各一分）

　　上四味切，以醋五合渍药一宿，明早以猪脂五合煎，令附子色黄，膏成去滓，待冷涂絮导鼻孔中，日再，兼摩顶上。

　　又疗小儿鼻塞生息肉方。

　　通草 细辛（各一两）

　　上二味捣筛，以绵缠如枣核大，药如豆着绵头，着鼻孔中，日二。

　　古今录验疗小儿鼻塞不通，细辛膏方。

　　细辛 通草（各一分） 辛夷仁（一分半） 杏仁（二分去皮）

　　上四味切，以羊髓三合，猪脂三合，缓火煎之，膏成绞去滓，取一米粒许大，以内鼻孔中，频易瘥。

　　刘氏疗小儿鼻塞不通，吃乳不得方。

　　醍醐（三合） 青木香 零陵香（各四分）

　　上三味切，和煎成膏，取少许以膏和捻为丸，或以膏涂儿头上，及塞鼻中，以通佳。

　　卷第三十六

　　小儿中风方四首

　　千金疗少小中风，手足拘急，二物石膏汤方。

　　石膏（鸡子大） 真珠（一两研）

　　上药以水二升，煮取五六沸，内真珠煮，取一升去滓，稍稍分服之。

　　又疗少小中风，脉浮发热自汗出，项强鼻鸣干呕方。

　　甘草（炙） 芍药 桂心 生姜（各一两） 大枣（四枚）

　　上五味切，以水三升，煮取一升，去滓，分温三服，忌如常法。（此张仲景桂枝汤但剂分小尔）

　　又疗少小新生中风，二物驴毛散方。

　　驴毛（ 头毛一把） 生麝香（大豆许二枚）

　　上药以乳汁和，于铜器中微火上煎，令焦熟出，研末之，小儿不能饮，以乳汁和之，于KT竹筒中盛，泻入咽中，然后饮乳汁，令入腹。

　　又疗少小新生肌肤幼弱，喜为风邪所中，身体壮热，或中大风，手足惊掣，五物甘草等生摩膏方。

　　甘草 防风（各一两） 白术 桔梗（各二十铢） 雷丸（二两半）

　　上药切，以不中水猪脂一斤煎，取成膏合诸药，于微火上煎之，消息视之，凝膏成去滓，取如弹丸大一枚，灸手以摩儿百过，寒者更热，热者更寒，小儿虽无病，常以少膏摩囟上。及手足心，甚避风寒良。（翼同并出第五卷中）

　　卷第三十六

　　小儿咳嗽方八首

　　短剧疗少小咳嗽腹胀，七物小五味子汤方。

　　五味子（碎） 紫菀（各一分） 黄芩 甘草（炙） 麻黄（去节） 生姜 桂心（各一分）

　　上药 咀，以水一升，煮取七合，分五服，忌如常法。

　　又疗少小咳嗽，昼瘥夜甚，初不得息，不能复啼，四物款冬丸方。

　　款冬花 紫菀（各一两半） 伏龙肝（一分） 桂心（二分）

　　上药捣筛，蜜和如泥，取如枣核大，涂乳头令儿饮之，日三。（千金同）

　　又疗少小十日以上至五十日，卒得暴咳，吐乳呕逆，昼夜不得息，四物汤方。

　　桔梗 紫菀（各三分） 甘草（一分炙） 麦门冬（七分去心）

　　上药切，以水一升，煮取六合去滓，分五服，以瘥为度。（千金有桂心无桔梗以水二升煮取一升以绵着汤中捉绵滴儿口中昼夜四五过节哺乳）

　　又疗小儿中冷及伤寒，暴咳嗽或上气，咽喉鸣，气逆者，或恶寒鼻塞，清水出，紫菀汤方。

　　紫菀 杏仁（去皮尖） 甘草（炙） 黄芩 麻黄（去节） 橘皮 桂心 青木香 当归（各一两） 大黄（三分）

　　上十味切，以水三升，煮取九合，去滓，一岁以上至五岁儿，以意量之分服。（千金云儿六十余日至百日一服二合半百余日至二百日一服三合余同）

　　千金疗少小咳嗽，八物生姜煎方。

　　生姜（七两） 干姜（四两） 桂心（二两） 甘草（三两） 杏仁（一升去尖皮） 款冬花 紫菀（各三两） 蜜（一升）

　　上药末之，以蜜合诸药，微火煎之使如饴 ，量其大小多少，与儿含咽之，百日小儿含如枣核许，日四五甚良。（出第五卷中）

　　备急疗少小咳嗽上气，杏仁汤方。

　　麻黄（八分去节） 杏仁（四十枚去尖）

　　上二味切，以水一升，煮取七合，去滓，分服，百日小儿患热气急不得服，小便赤黄，服之甚良，大人孩童以意量之，忌如常法。

　　又疗少小咳嗽方。

　　紫菀（六分） 贝母（三分） 款冬花（一分）

　　上三味捣为散，取豆许着乳头令儿饮之，日三，奶母忌如常法。

　　刘氏疗小儿咳嗽不得卧方。

　　甘草（六分炙） 桔梗（四分） 桑白皮 贝母 茯苓（各三分） 大青 吴蓝 五味子人参（各二分）

　　上九味切，以水二升，煮取八合，去滓，量多少大小与服，忌如常法。

　　卷第三十六

　　小儿咳逆上气方七首

　　千金杏仁丸，主大人小儿咳逆上气方。

　　杏仁（三升）

　　上一味熟捣如膏，蜜一升分为三分，以一分内杏仁捣合强，更内一分捣之如膏，又内一分捣熟止，先食含之咽汁，量其多少，日三，每可半方寸，不得过也。

　　又射干汤，主小儿咳逆喘息如水鸡声方。

　　射干（二两） 麻黄（去节） 紫菀 甘草（炙） 生姜（各一两） 桂心（五寸） 半夏（五枚洗） 大枣（二十枚去核）

　　上八味切，以水七升，煮取一升半，内蜜五合，去滓分温服二合，忌饧羊肉，生葱。

　　又方半夏（四两洗） 生姜（三两） 桂心 紫菀 细辛 阿胶（各二两） 甘草（二两炙）

　　款冬花（二合） 蜜（一合）

　　上九味切，以水一斗先煮半夏，取六升去滓，内诸药煮。取二升五合，去滓，两岁见饮六合，五岁儿饮一升，量大小多少加减之。

