<!-- { "loadSidebar": true } -->
　　又五味汤，主小儿风冷入肺，上气气逆，面青喘迫，昼夜不息，食则吐，不下方。

　　五味子（二分） 麻黄（去节一分） 当归（二分） 人参（一分） 细辛（半分） 干姜（一分） 桂心（一分） 紫菀（一分） 款冬花（半分） 甘草（炙一分） 大黄（六分）

　　上十一味切，以水二升半，煮取九合，去滓，儿六十日至百日，服二合半，百日余至二百日，一服三合。（一方无款冬大黄有大枣三枚出第五卷中通按食则吐乃吐食也不下不大便也故用大黄以下之气降而吐自止喘自定）

　　千金翼疗小儿寒热咳逆，膈中有 ，乳吐不欲食。

　　干地黄（四两） 麦门冬（半升去心） 五味子（五合） 大黄 硝石（各一两） 蜜（半升）

　　上六味切，以水三升，煮取一升，去滓，内消石蜜，煮令沸服二合，日三，胸中当有宿乳一升许出，儿大者服五合。又疗小儿大人咳逆短气，胸中吸吸，呵出涕唾，嗽出臭脓方。

　　烧淡竹沥，煮二十沸，一服一合，日五服，大人服一升。

　　不妨食息乳哺。（并出第十一卷中）

　　刘氏疗小儿上气急满，坐卧不得方。

　　鳖甲（一两炙令极熟捣为末） 灯心（一握）

　　上二味，以水二升，煎取八合，以意量之与服。

　　卷第三十六

　　小儿伤寒方三首

　　千金论曰，夫小儿未能冒涉霜雪，乃不病伤寒也。大人解脱之久，伤于寒冷，则不论耳，然天行非节之气，其亦得之，有时行疾疫之年，小儿出腹便患斑者也，治其时行节度，故如大人法，但用药分剂少异，药小冷耳。

　　又疗小儿伤寒方。

　　生葛汁 淡竹沥（各六分）

　　上二味相和，二三岁儿分三服，不宜煮，生服佳。

　　又疗少小未满百日，伤寒鼻衄，身热呕逆麦门冬汤方。

　　麦门冬（三分） 桂心（八铢） 寒水石 石膏（碎） 甘草（炙各二分）

　　上五味切，以水二升半，煮取一升，分服一合，日三。

　　又疗少小伤寒，芍药四物解肌汤方。

　　芍药 黄芩 升麻 葛根（各二分）

　　上药切，以水二升，煮取九合，去滓，分四服，期岁以上分三服。（并出第五卷中）

　　卷第三十六

　　小儿天行方八首

　　广济疗小儿天行壮热咳嗽，心腹胀妨方。

　　人参 甘草（炙各一分） 生地黄 麦门冬（去心） 茅根（各六分）

　　上五味切，以水二升，煮取七合，去滓，以意量之，分温与服，忌如常法。

　　又方麦门冬（去心） 茅根（各六分） 甘草（炙） 人参（各二分） 紫菀 升麻 贝母 竹沥（各二分）

　　上八味切，以水二升，煮取八合，分服，忌如常法。

　　千金疗少小有热不汗，二味通汗散方。

　　雷丸（四两） 粉（半斤）

　　上药捣筛，以粉儿身，以瘥为度。

　　又疗小儿生一月至五月乍寒乍热方。

　　细锉柳枝，煮取汁，以洗儿立效，若渴，绞冬瓜汁服之。

　　又疗小儿寒热，及赤气中人，猪蹄散方。

　　取猪后脚悬蹄烧灰末，以乳汁饮一撮立效。（并出第五卷中）

　　刘氏疗小儿天行头痛壮热方。

　　青木香（六分） 白檀香（三分）

　　上二味捣散，以清水和服之，以水调涂顶，头痛立瘥。

　　又方吴蓝 大青（各十分） 甘草（炙） 生麦门冬（去心） 生姜（各六分） 茵陈（三分） 栀子仁（十枚） 芦根（一握洗）

　　上八味切，以水二升，煮取九合，分温服之，忌如常法。

　　又疗小儿天行五日以后，热不歇方。

　　枣叶（一握） 麻黄（一两去节） 葱白（切一合） 豉（一合）

　　上四味切，以童子小便二升煎，取九合去滓，分服之。

　　卷第三十六

　　小儿诸黄方四首

　　千金疗小儿黄方。

　　捣上瓜根汁，澄清滴儿鼻中如大豆许，日服三合。

　　又方捣麦青汁服之。

　　又方捣韭根汁，以滴儿鼻中少许，即出黄水瘥。

　　又疗诸黄方。

　　小豆（二十一枚） 瓜蒂（十四枚） 糯米（四十粒）

　　上三味捣散，吹鼻中瘥。（并出第五卷中）

　　卷第三十六

　　小儿诸疟方九首

　　广济疗小儿疟方。

　　取蛇皮烧灰，一钱匕和冷水服之。

　　又方取驴轴下垢腻，刮取和面作烧饼与吃，以瘥止。

　　删，繁疗小儿疟，或自能饮，或不能饮母含药与饮之，常山酒煎方。

　　常山（二两） 桂心（一两） 甘草（半两）

　　上三味切，以酒一升煎，取七合去滓，分服，取吐瘥止。

　　千金常山汤，主小儿温疟方。

　　常山（四分切） 淡竹叶（切一握） 小麦（三合）

　　上三味，以水一升半，煮取五合，一日至七日儿，一合为三服，八日至十五日儿，一合半为三服，十六日至二十日儿，二合为三服，四十日至六十日儿，六合为三服，六十日至百日儿，一服二合半，百日至二百日儿，一服三合，其一岁至七八岁儿，增药水，并以此为率又方灸两乳下一指各三壮。

　　又方烧鸡 黄皮末，和乳与服，男雄女雌。

　　又方生鹿角末，发时与一钱匕服之。

　　又方烧鳖甲灰，以酒服一钱匕，至发时服三匕。（出第五卷中）

　　刘氏疗小儿疟方。

　　黄丹半钱匕，以蜜水和与服，若冷，以酒和与服之良。

　　卷第三十六

　　小儿眼赤痛方八首

　　古今录验疗小儿眼痛方。

　　取淡竹沥拭之。

　　又方取鲤鱼胆点之。

　　又方取车前草汁，和竹沥点之。

　　又方以人乳浸黄连点之。

　　刘氏疗小儿赤眼方。

　　黄连（二分） 朴硝（一分令干）

　　上二味，以妇人奶汁浸之，点眼良。

　　短剧疗小儿蓐内赤眼方。

　　生地黄薄切，冷水浸以贴之妙。

　　又方取羊子肝薄切，以井花水浸，以贴之妙。

　　又方取黄柏以乳浸，点之。

　　卷第三十六

　　小儿诸淋方六首

　　千金疗小儿淋方。

　　车前子一升，水二升，煮取一升，分服之。（一方用车前草）

　　又方以冬葵子煮汁服之。

　　又方取蜂房乱发烧灰，以水服一钱匕，日再服。

　　文仲疗小儿淋，兼石淋方。

　　取特牛阴毛烧灰，以浆水服一刀圭，日再服。

　　又方榆皮 瞿麦（各六分）

　　上二味切，以水一升，煮取半升去滓，分温服之。

　　又方小麦（一合） 葱白（一握）

　　上二味，以水一升，煮去滓取一半，分服之。

　　卷第三十六

　　小儿小便不通方五首

　　广济疗小儿热极病，小便赤涩，或不通，尿辄大啼呼，滑石汤方。

　　滑石（十六分） 子芩（十四分） 冬葵子（八分） 车前草（切一升）

　　上四味，以水二升，煮取一升，一岁至四五岁服一合，日再服甚良。

　　短剧疗小儿小便不通，地肤子汤方。

　　地肤子（一分） 瞿麦 冬葵子（各三分） 知母 黄芩 猪苓 海藻 橘皮 升麻 通草（各一分半） 大黄（八分）

　　上十一味切，以水二升，煮取一升，大小多少量与服，忌如常法。（千金有枳实无橘皮）

　　千金疗小儿小便不通方。

　　车前草（一升切） 小麦（一升）

　　上二味，以水二升，煮取一升二合，去滓以煮粥服，日三四，量与服。

　　又方冬葵子（一升）

　　上一味，以水二升，煮取一升，入滑石末一分，温分服。

　　刘氏疗小儿忽不得小便，急闷方。

　　葱白（一握） 通草（一两） 冬葵子（一合）

　　上三味切，以水二升，煮取一升去滓，量服。

　　卷第三十六

　　小儿遗尿失禁方五首

　　千金疗小儿遗尿方。

　　瞿麦 龙胆 石苇（去毛） 桂心 皂荚（炙去皮子各二分） 鸡肠草（四分） 车前子（五分） 人参（二两）

　　上八味捣筛，蜜丸如小豆，每服五丸，加至六七丸又方灸脐下一寸半，随年壮。

　　又方灸大敦三壮。

　　又方小豆叶捣汁服佳。

　　又疗失禁，不觉尿出方。

　　以豆酱和灶突黑如大豆许，内尿孔中佳。

　　卷第三十六

　　小儿大便有血方三首

　　救急疗小儿大便讫，血出方。

　　鳖甲（一枚炙末五分）

　　上一味以水和，量多少大小服，日三，忌如常法。（千金云鳖头一枚）

　　又方以车 一枚，烧令赤，内水中与服瘥。（千金同）

　　又方烧甑带灰，涂乳上与饮之瘥。（千金同）

　　卷第三十六

　　小儿大便不通方四首

　　千金紫双丸，主小儿身热头痛，食饮不消，腹胀满，或小腹绞痛，大小便不利。或重下数起，小儿无异疾，唯饮食过度，不知自止，哺乳失节，或惊悸寒热，唯此丸治之，不瘥复可再服。小儿欲下，是其蒸候，哺食减少，气息不快，夜啼不眠，是腹内不调，悉宜用此丸，不巴豆（去心皮熬） 蕤核仁（各十八铢别捣） 麦门冬（十铢去心） 甘草（五铢炙） 甘遂（二铢）

　　上八味，以汤熟洗巴豆，研，以新布绞去油，别捣甘遂，甘草，牡蛎，麦门冬，细筛毕，捣巴豆蕤仁令极熟，乃内诸药散，更捣三千杵，如药燥，入少蜜足之。半岁儿可服如荏子一双，一二岁儿服如半麻子。作一双，三岁儿服如麻子一枚，作一双四岁儿服如麻子二丸，五六岁儿服如大麻子二丸，七八岁儿服如小豆二丸，九岁十岁儿微大于小豆二丸，常以鸡鸣时服，必效疗小儿大便不通方。

　　灸口两吻各一壮。

　　又方猪苓（一两）

　　上一味，以水少许煮鸡矢白一钱匕，与服立瘥。

　　又主小儿大小便不通妨闷方。

　　白蜜（一合）

　　上一味，煎为丸内下部中，即通，小便不通嚼生葱以绵裹少许内小便道中即通。

　　卷第三十六

　　小儿赤白痢方七首

　　广济疗小儿赤白痢腹痛方。

　　赤石脂 龙骨 地榆 黄连（各四分） 浓朴（炙） 人参（各三分） 当归 干姜（各三分）

　　上八味捣散，以饮汁服半钱匕，日再服之，蜜丸以乳汁下三丸至七丸，亦佳，此方甚妙，以意量之。

　　又疗小儿客冷白痢方。

　　人参（六分） 浓朴（炙） 甘草（炙各四分） 茯苓 桔梗（各五分） 榉皮（八分炙）

　　上六味切，以水三升，煮取一升量其大小可一合为度。以瘥止，忌如常法。

