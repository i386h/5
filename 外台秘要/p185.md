<!-- { "loadSidebar": true } -->
　　土瓜根 芍药 当归（各一两）

　　上三味切，以水二升，煮取一升，去滓，分服五合，日三。

　　备急疗小儿 方。

　　以蜥蜴一枚烧灰末，以酒服之。

　　又方灸足厥阴大敦，左患灸右，右患灸左，各一壮，即当瘥。（千金同）

　　古今录验疗小儿阴 方。

　　狐阴（一具炙） 飞生虫（十四枚） 桂心 附子（炮） 干姜 蒺藜 硝石（一作滑石） 细辛（各二分） 卷柏 桃仁（去尖各六分）

　　上十味捣散，蜜丸大豆许，以饮下五丸至七丸，再服瘥止。

　　刘氏疗小儿疝气，阴囊核肿痛，灸法。

　　如一岁儿患，向阴下缝子下有穴灸三壮瘥，五岁以上，即从阴上有穴灸之，即愈。

　　卷第三十六

　　小儿阴疮及肿方八首

　　千金疗小儿阴疮及肿方。

　　取野狼牙浓煮汁洗之。

　　又方黄连 胡粉（等分）

　　上二味末和，以香脂油敷之瘥。

　　备急疗小儿阴疮方。

　　人屎烧作灰以敷之，即瘥。（千金同）

　　又方猫儿骨烧作灰，敷之即瘥。（千金云狗骨灰敷之）

　　又疗小儿歧股间连阴囊生疮汁出，先痒后痛，十日五日自瘥，一月二十日复发，连年不瘥者方。

　　灸疮，搔去痂，以绵拭令干，以蜜敷面作烧饼熟，即以饧涂饼上熨之，冷即止，再度瘥。（千金同）

　　又治小儿阴肿方。

　　猪屎五升，水煮沸布裹安肿上。（千金同）

　　又方灸大敦七壮瘥。（千金同）

　　又方捣芜菁菜叶根敷之。

　　卷第三十六

　　小儿脱肛方六首

　　备急鳖头丸，疗少小积痢久下，下后余脱肛不瘥，腹中冷肛中疼痛，不得入者方。

　　死鳖头（一枚炙令焦） 小形 皮（一枚炙焦） 磁石（四两） 桂心（三两）

　　上四味捣筛，蜜丸如大豆。三岁至五岁，服五丸至十丸，日三，儿渐大以意加之。（千金同）

　　又疗小儿脱肛方。

　　灸顶上旋毛中三壮，即入。

　　又方灸尾翠三壮愈。（千金同）

　　又方灸脐中三壮愈。（千金云随年壮）

　　古今录验疗小儿久痢脱肛方。

　　东壁土（五分） 鳖头（一枚炙焦） 五色龙骨（五分） 卷柏（四分）

　　上四味捣散，以粉敷之，按内之，即瘥。

　　又方取铁精粉敷内之瘥。

　　卷第三十六

　　小儿虫食下部方四首

　　千金疗小儿虫食下部方。

　　胡粉（熬） 雄黄（末各等分）

　　上二味以着下部谷道中，即瘥。

　　又除热结肠丸，断小儿热下黄赤汁沫，及鱼脑杂血，肛中疮烂生 虫方。

　　黄连 柏皮 苦参 鬼臼 独活 橘皮 芍药 阿胶（炙各二分）

　　上八味捣筛，以蓝汁及蜜丸如小豆，日服五丸，冬天无蓝汁，可用蓝子一合舂，蜜和丸。（凡三岁以下服三丸三岁以上服五丸五岁服十丸）

　　又杏仁汤方。

　　杏仁（五十枚去皮尖） 盐（一合）

　　上二味，以苦酒一升，煮取一半量与服之。

　　又疗小儿下部被虫食，大肠赤疮烂方。

　　水银一两，以浆水煮之取少许以唾研，安着竹筒中吹入下部中，三度瘥。

　　卷第三十六

　　小儿疳湿疮方六首

　　备急疗小儿疳湿疮方。

　　以铁上衣少许内下部中，即瘥。（千金同）

　　又方自大椎数至第十五椎，夹骨两旁灸七壮，不瘥，加七壮。（千金同）

　　又方艾叶一两，水一升，煮取四合，分三服瘥。（千金云艾叶切五升以米一斗煮取一升半分三服）

　　又小儿疳疮方。

　　胡粉熬八分，猪脂和涂之，瘥为度，油亦得。（千金同）

　　又方嚼栗子涂之瘥。（千金云嚼麻子敷之日六七度）

　　又方羊胆二枚，以酱汁和灌下部中，猪胆亦得。（千金同）

　　卷第三十六

　　小儿蛔虫方七首

　　千金疗小儿蛔虫方。

　　楝木削上苍皮，以水煮取汁饮之，量大小多少，为此有小毒。

　　又方大麻子研，取汁与饮之。

　　又方石榴根一把，水五升，煮取一升，分二服。

　　又小儿羸瘦有蛔虫方。

　　芦二两，以水一升米二合煮取米熟去滓，与服之。

　　又方蓄三两，水一升，煮取四合，分服之，捣汁服亦佳。

　　又方东引茱萸根白皮（四两） 桃白皮（三两）

　　上二味切，以酒一升二合渍之一宿，渐与服，取瘥。

　　又方芜荑（六分） 野狼牙（四分） 白蔹（二分）

　　上三味捣末，以苦酒和，量与服之。

　　卷第三十六

　　小儿蛲虫及寸白方五首

　　千金疗小儿蛲虫方。

　　取猪膏服尤妙。

　　又方捣生槐实内下部中，瘥为度。

　　又主寸白虫方。

　　东行石榴根一把，水一升煮，取三合，分服。

　　又方桃叶捣，绞取汁服之。

　　又小儿虫方。

　　雷丸 芎 （各等分）

　　上二味捣散，服一钱匕，日三

　　卷第三十六

　　小儿疮方四首

　　千金疗小儿 方。

　　冢中锻石研敷之，浓着之良。

　　又方烧桑根灰敷之，并烧乌羊角灰和敷之。

　　又疗小儿疽 方。

　　丹砂 大黄（各五分） 雌黄 雄黄 茹（各四分） 矾石（烧如马齿者佳） 莽草（各三分） 黄连（六分）

　　上八味 咀，以猪脂一升三合微火煎，三上三下，膏成去滓，下诸药末，搅凝，涂之瘥备急若患漏疮，头尽开出脓，夜复合者方。

　　大附子一颗，内鲫鱼腹中，于炭火上烧灰，研以敷之，更捣蒜以封之良。

　　卷第三十六

　　小儿疥疮方六首

　　范汪疗小儿疥疮，雄黄膏方。

　　雄黄（研） 雌黄（研各一两） 乌头（一枚） 松脂 乱发（各一鸡子许） 猪脂（一升半）

　　上六味和煎之，候发消乌头色黄黑，膏成去滓以敷之，熟涂之。

　　千金疮疥方。

　　以臭苏和胡粉敷之，瘥为度。

　　备急疗疥方。

　　烧竹叶灰，以鸡子白和涂之，以瘥为度。

　　又方以乱发灰，以猪膏和敷之效。

　　救急疗疥疮，及小儿身上热疮，并主之方。

　　黄连 黄柏 赤小豆 臭黄（各一两） 水银（半两研相和）

　　上五味为散，以麻油和，先净洗疮，然后涂之甚佳。

　　又疗小儿疮疥等神验方。

　　黄连 糯米粉（各十二分） 水银（八分碎） 胡粉（六分） 吴茱萸 赤小豆（各一两）

　　上六味捣散，水银手中和唾研如泥，以猪脂并水银成膏，先洗疮干拭令净，以涂药，三两度瘥。（忌猪鸡鱼肉）

　　卷第三十六

　　小儿癣疮方六首

　　集验疗小儿癣方。

　　以蛇床子末，以白膏和敷之。

　　千金疗小儿湿癣方。

　　枸杞根捣末，和腊月猪膏敷之。（一云酢和亦佳）

　　又方桃青皮捣末，以醋和敷之，日二。

　　又方煎马尿洗之。

　　又方揩破，以牛鼻上津涂之。

　　又方狗屎灰和猪脂以涂之。

　　卷第三十六

　　小儿误吞物方四首

　　短剧疗小儿误吞铁珠子如狸豆大者，经年不以为害，后病瘦瘠。食不生肌肤，时下痢，或寒热，服诸药自疗来，反剧不效，有师诊之云，是吞物不消作法服众药，所吞物不去，终不瘥，令其家中察之云，儿近岁常弄十六贝铁珠。觉失一颗，虑是吞之，从来积岁，实不以为疑之，师六诊乃信，是故令病矣。为处汤药，所患即瘥，复与将疗，其儿肌肤充悦，而忘说其方，且记之，又有一家女子六七岁许，患腹痛，其母与摩按之，觉手下有一横物在儿肉里，正平横尔，问儿曰，那得针在肉中，大惊怪，脱衣看之，肉完净。真有刺处，按之儿亦不患针痛，惟觉腹里痛耳，其母即以爪甲重重介之，乃横物折爪下两段，亦不偏痛，迎师诊之，共察若吞针刺物者，其婴儿时，不经鲠碍。惟恐养儿时，母常带针，裸抱横儿体，针入儿肌肤中，儿纵觉痛啼呼。与乳卧息便止，遂成不觉，今因腹痛，摩之知耳，铁得土木湿，皆服温中汤，下心腹病瘥，后长大嫁，因产乳，不闻道针处为患，故记之。

　　千金疗小儿吞针方。

　　取磁石如枣核大吞之，其针立出。

　　又误吞铁等物方。

　　艾蒿一把锉，以水五升煮，取一升顿服之，即下。

　　肘后疗小儿误吞梅李方。

　　以少许水灌小儿头，承其水与饮之，即出良。

　　近效疗小儿误吞钱，在喉中，不出方。

　　取麸炭末，指弹入喉中其儿当便咯出妙。

　　卷第三十六

　　小儿杂疗方六首

　　刘氏疗小儿上冷下热，上热下冷，难将息方。

　　犀角末 甘草 生地黄（各六分） 芍药（五分） 白术 茯苓 栀子（各三分） 柴胡人参大黄 生姜（各四分） 黄芩（二分） 桂心（一分）

　　上十三味切，以水三升，煮取一升，分温服之。

　　又疗小儿身体满气急，卧不得方。

　　郁李仁一合捣末，和面溲作饼子如常法，与儿吃，微利即瘥。

　　又方郁李仁末六分，以水七合和调，去滓煮粥，与儿吃之。

　　又疗小儿油丹赤肿方。

　　栝蒌三大两，以酽醋捣药以敷之佳。

　　又方取荞麦面，以醋和涂之瘥。

　　又疗小儿野鸡下部痒闷方。（通按野鸡未详）

　　枳实（二两） 鬼箭 青木香 鬼臼（各二两）

　　上四味捣为末，以酽醋和，以青布裹以熨之，有头即破，熨讫，令根拔去之，瘥止甚佳

　　卷第三十七

　　乳石论序

　　按古先服饵，贤明继踵，合和调炼，道术存焉，详其羽化太清。则素凭仙骨，若以年寿域，必资灵助，此盖金丹乳石之用，岂流俗浅近而能知，所患其年代浸深，诀录微密，世有传习。罕能详正，更加服石之士，精粗不同，虽志贪补养，而法未精妙，遂使言多鄙亵。

　　义余宿尚谷神，栖心勿药，岁月云久，经书粗通，知文本之一失，乃性命之深误，是以会集今古，考量论诀，取断名医，都凡纂要。建题篇目，并五脏合气，经络受病，八风所中，形候论诀，兼诸家会同将息妙术，及乳石丹与杂石压理之法，录定伦次，即以时代为先后，今删略旧论，纂集新要，分成上下二卷，可谓价重千金，比肩万古，垂之于后学，豁若冰消者乎。

　　卷第三十七

　　薛侍郎服乳石体性论一首

