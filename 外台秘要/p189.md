<!-- { "loadSidebar": true } -->
　　香豉（三升） 葱白（一虎口）

　　上二味以水三升煮三沸服之，不止乃至三四剂自止。又若腰痛欲折，两目欲脱者，为热上肝膈，腰肾冷极故也，宜服黄连饮法。（腰痛欲折两目欲脱千金翼作二条）

　　黄连 甘草（炙各一两） 葳蕤（二两）

　　上三味切，以水三升，煮取一升，去滓内朴硝一两，顿服，得微利止。

　　又若眩冒欲倒者，为衣浓犯热故也，宜冷水淋头并洗之，须臾即愈。（千金翼云宜洗头）

　　又若脚疼欲折者，为久坐温处故也，宜常须单床行役，并以冷水洗浴即止。

　　又若腹胀欲裂者，为久坐下热，衣温失食故也，宜数冷食，冷洗，当风取冷，须臾即瘥又心痛如刺者，为应食不食，应洗不洗，寒热相击，气结不通，填于心中故也，宜数饮热酒，任性多少，酒气行。经络通达，淋以冷水，又冷淹手中搭着苦处，温复易之，须臾解也。解后仍速与冷食，食多益善，于诸痛之中，心痛最急，宜速救之，法在下卷心痛法中。

　　又若发急，遍身热如汤火，或气结不识人，时倒，口噤不开不自觉知者，救之要以热饮随其下气又若下痢如寒中者，为行止食饮犯热所致，宜速脱衣，冷食，冷冻饮料，冷水洗，即瘥。

　　又若百节酸疼者，为卧处太浓。又盖覆被衣，温不脱故也，但单床薄被单衣，或以冷水洗，急又若兢颤恶寒，或发热如温疟者，为失食忍肌，失洗不行。又食臭秽故也，宜急饱冷食，冷水洗数行即愈。

　　又若恶食臭如死物气者，为食温作癖故也，宜急以三黄汤下之，若不下终不瘥，法在下卷解压法中。

　　又若咽中痛，鼻中塞，清涕出者，为衣温近火故也，但速脱衣，取冷当风，以冷石熨咽鼻，当自瘥，不假洗也。

　　又若胸胁满，气上呕逆者，为饥而不食，药气上冲故也，速与冷水洗，食冷饭止。

　　又若食便吐出，不得安住者，由癖故也，宜急以甘草饮下之，不下当危人命尔，甘草饮法。

　　甘草（二两炙） 大黄（三两别渍） 黄芩（二两）

　　上三味切，以水三升煮三两沸，去滓分服，以利为度。

　　又若大便难，腹中坚如盘蛇者，为犯温积久，腹中有干粪不去故也，宜销酥蜜膏服一二升，津润腹内即下，若不，可服大黄朴硝等下之。

　　又若患淋者，为久坐温处，或乘鞍马，坐处大热，热入膀胱故也，但冷食，冷水洗，冷石熨腹，不过一日即瘥止。（千金翼云若不止可下之不下杀人）

　　又若寒栗头掉，不自支持者，为食少，药气溢于肌肤，五脏失守，百脉摇动，与正气相故也。宜强饮热酒以和其脉，强食冷食以定其脏，强行以调其关节，强洗以宣其壅滞，即瘥。

　　又若小便稠数者，为热食及啖诸热饼肉之属故也，宜冷水洗腹，兼服栀子汤法。

　　栀子仁（二两） 甘草（炙） 芒硝（汤成下） 黄芩（各二两）

　　上四味切，以水五升，煮取二升，分温二服，取利即瘥。

　　又若失气不可禁止者，为犯温不时洗故也，但冷水洗之即瘥。

　　又若遗粪不自觉者，为热气入胃，大肠不禁故也，当冷洗，即瘥。

　　又若目痛如刺者，为热气冲肝上眼故也，但数冷食，清朝温小便洗之，不过三日即瘥止又若耳鸣如风声，又有汁出者，为自劳过度，阳事不节，气上耳故也，宜数饮食补之，节禁阳事即瘥。

　　又若口中伤烂，舌强而燥不得食味者，为食少，谷气不足，药气积在胃管故也，宜急作豉汤服之，豉汤法。

　　香豉（二升） 葳蕤 甘草（炙各二两） 麦门冬（去心） 小 （各三两）

　　上五味切，以水六升，煮取二升，分温三服，能顿服益佳，再合为度。

　　又若关节强直不可屈伸，为久停息，不自劳泄，药气不散。渐侵筋血故也，出力使温，冷洗即瘥止。

　　又若得伤寒温疟者，为犯热故也，宜以常疗药救之无咎。但勿服热药耳，其伤寒疟药等皆除热破癖，不与寒食相妨，故通服也。凡服寒食，虽已热解而更病者，要先以寒食救之，终不又若饮酒不解，食不得下乍寒乍热，不洗便热洗之复寒，甚者数十日，轻者数日，昼夜不得寝寐，愁悲恚怒，自惊跳悸。恍惚忘误者，为犯温积久，寝处失节，食热作癖，内热与药并行，寒热交争，虽以法救之，终不可解也，昔皇甫氏鲁饵此散，每发即欲自刑，尊亲制之，乃免斯祸，强令饮食。其热渐除，纵家有寒热药，发急皆忘，虽素聪明，发皆顽冥，告令难喻，为兹毙者，不可胜数，遂简家兄士元救急之法，合三黄汤服之，大下便瘥止而录之，法又若脱衣便寒，着衣便热，为脱着之间失适故也，小寒自可着，小温便可脱，即止，洗之则爽然瘥，慎勿忍之，使病成也。短剧云，洗则了然瘥矣，应洗勿忍之，忍则病成也。

　　又若齿龈肿，唇烂，牙齿摇痛，颊车噤，为坐犯热故也，宜时救之，可当风张口，使冷气入咽，漱寒水即瘥。

　　又若脉洪实，或断绝不足似死脉，或细数弦 ，其所犯非一，此脉无医不识也，热多则弦。有癖则洪实，急痛则断绝，凡寒食药热。率常如此，自无所苦，非死，唯勤节度为妙。又若大便稠数，为坐久失节度，将死之候也，如此难疗矣。可与前大黄黄芩栀子芒硝汤下之，傥十有一生耳，可为必死之疗，不可不利致死，令人恨也。

　　又若人已困，而脉不绝，为药气盛行于百脉，人之真气已尽，药气尚自行故不绝，非生气也，死后体因温如生人肌。腹中雷鸣，颜色不变，一两宿乃作死人也。

　　又若周体患肿，不能回转者，为久坐不行，又不饮酒，药气滞在皮肤之内，血脉不通故也。宜饮酒，冷水洗，自劳即瘥。若不能行者，遣人扶持强行，使肢节调畅乃止，亦不得令过度，使反发热，或反热者，还当洗之。

　　又若食患冷不可下者，为久冷食，口中不知味故也，当作白酒糜多着苏，热食一两顿，若小闷者，还令冷冻饮料食，即瘥止。

　　又若下部臭烂者，为坐荐席浓热故也。当坐冷水中即瘥，又若夜眠不得睡者，为食少热在内故也，服栀子汤方。

　　栀子仁（十四枚） 大黄（三两） 黄芩（二两）

　　上三味切，以水五升，煮取三升，去滓分三服，微利又当数进餐食，自得眠睡。

　　又若呕逆，咽喉中伤清血出者，为卧温及食热故也，但饮冷水，冷石熨咽喉即瘥。

　　又若药发，辄安卧不与人语者，为热盛食少，失其性故也。但与热酒，冷洗，冷食，自劳便瘥。（千金翼云药发辄尸卧不识人由热气盛食少不充邪忤正性故也）

　　又若四肢面目浮肿者，为饮食温久，不自劳力，药与正气相隔故也，但饮热酒，冷食。

　　自劳，洗浴，即瘥。（千金翼云药气与正气相并）

　　又若鼻中有气如孵鸡子臭者，为着衣温故也，或阴囊臭烂，为坐热故也，入冷水中即瘥，宜脱衣洗浴即自瘥。

　　又若卒目暗无所见者，为饮食居处太温故也，但脱衣冷洗冷食须臾瘥止。

　　又若身肉痛，痛无常处如游风者，为犯热所作，非风冷也，宜冷洗，以冷石熨之自瘥。

　　又若服药心闷乱者，为服温药与疾争力故也，法当大吐，如或不吐，病当至死，若吐不绝，可食冷食饮自然瘥也，若绝不识人，口复不开者，亦当斫齿以热酒灌之，入咽吐出者更与之。但得酒气下通，不半日即便苏矣。

　　又若嗜寐不觉者，为久坐热闷故也，宜冷洗冷食即瘥。

　　又若肌肤坚如石，不可屈伸，为热食温卧作癖，五藏隔闭。血脉不通故也，急服前三黄汤下之，食冷食。饮热酒，自劳即瘥。

　　又若臂脚偏急痛苦者，为久坐卧，温热不自移转，气入肺脾胃故也，宜勤以二布巾淹冷水搭之，觉温则易，如此不过三日即瘥。（千金翼云热入腹附骨故也）

　　又若患腹背热，如子如杯如盘许大者，以冷石随处熨之。

　　又若脚趾间生疮者，为履袜大温故也，当以脚践冷地，以冷水洗足瘥。

　　又若口热痛烦闷者方。

　　生鸡子（五枚）

　　上一味顿服之，即便愈。

　　卷第三十七

　　痈疽发背证候等论并法五十四首

　　夫二仪含象，三才贯形，五体以类于五行，六腑乃同于六吕，人之肉也，则脾之所主，人之皮肤，则肺之所管，肤肉受病，皆繇滋味而与衣服，衣服浓暖则表之呼寒，滋味失度。

　　则腑脏皆热，腑脏既拥，则血脉不流，血脉不流，则毒瓦斯偏注凑于俞穴，俞穴之所，阴阳会津承虚伏守，必煮其血，血败即溃肉，肉腐而成脓，实则为痈，浮则为肿也。若兼肾肝虚热，遂成疽成 矣，且疽则附骨， 则着筋，凡曰痈疽，脉皆有状，有浮有滑，有数有涩，有弱有沉，浮为阳虚，滑为阳实，数为阳燥，涩为阴寒，弱为阴虚，沉为阴坚，三阳三阴之脉也，若三部之中，脉有一阴一阳复结为失常经者，痈疽之候也，且脉法，心洪肺浮，肝弦肾沉。若肺肝心俱至，即发痈疽，何以言之，为一阴一阳水火 焉，旧论寒热客于经络，血涩不通，其理乖也，论热尽发于内而形于外，未有外热能入于内，而成其肿，皆繇表虚客寒所搏，故衣浓暖呼其寒，是其义也，凡痈发生，皆繇自召，一呼吸失度，二喜怒不调，三饮食愆时，四阴阳乖候，犯此四者，则六腑不和，营卫不利，营者血也，卫者气也，血伤寒则涩，气伤热则益，气则为火，血则为水，水火相搏，遂形痈疽，故加虚则气撮心 ，四肢颤掉，若有失而悸，此为脓不出尽之候，久即成漏，纵瘥终发，宜服排脓补养药，即无咎也，痈疽之名，大体相似，发有深浅，疗有虚盈，然摄之于药物，殊途而同归也。

　　凡人强壮之年，少阳气省，皮肤疏薄，滋味惬情，肠胃壅塞，因壅发热，即受其寒，寒气总至，受有深浅，随处为证，浅即内阳尚壮，中即少虚，深即虚竭，病在阳即易去，在阴即难除，其有决生死之神功，辨形色之宗旨，明刘涓之术录尔。凡痈疽脓出后，不可疗者有五，一眼白睛青黑而小，二咽药而呕，三伤痛渴甚，四膊项中不仁，五音嘶色夺，此为极也又凡食诸生果，皆召其 ，养生法云，勿食不成核之果，勿食和污粒之食，皆为疮痈，略为纲举，以晓将来耳。

