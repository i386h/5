<!-- { "loadSidebar": true } -->
　　千金论曰，凡发背，皆繇服五石寒食更生散所致，亦有单服钟乳而发者。又有生平不服石，而自发背者，此是上代有服之者。其候率多于背两胛间起，初如粟米大，或痛或痒，仍作赤色，人皆初不以为事。日渐长大，不过十日遂至不救，及其临困时，疮方圆径三四寸，高一寸，兼有数十孔，以手按之，诸孔之中，脓皆反出，寻即失音不言，所以养生者，小觉背上痛痒有异，即取净土水和作泥，捻作饼子，径一寸浓二分，贴着疮上，以粗艾大作炷灸之。一炷一易饼子，肿若粟米大时，可灸七饼即瘥，若如榆荚大，灸七七炷即瘥。若至钱许大，日又五香连翘汤方。

　　青木香 沉香 独活 连翘 升麻（各二两） 麝香（半两） 薰陆香（攻头痛不着亦得）

　　射干（二两一法一两） 大黄（三两别渍） 淡竹沥（二升） 鸡舌香（各二两） 桑寄生（二两）

　　通草（二两）

　　上十三味切，以水九升煮药，待水减半后，内竹沥更煮，取二升，分温三服甚佳。（千金本方有丁香无鸡舌香）

　　又五香丸，疗心腹鼓胀冷泻，鬼气疰忤方。（亦名沉香丸）

　　沉水香 青木香 丁香 朱砂（别研各一两） 麝香（别研） 犀角（错取屑） 薰陆香栀子仁 连翘 石膏（别研各二两） 芒硝（熬） 蜀升麻 大青 干蓝 栝蒌 干葛 茵陈 黄芩肉桂 芎 茯苓（各三两） 巴豆（三两去心皮熬令变色别研如脂） 大黄（二两）

　　上二十三味捣筛，蜜和更捣一千杵，封以油腊纸，无在有患时温热疰病，鬼疟病，心腹鼓胀，疸黄垂欲死者，可服四五丸，丸如梧子大，或至六七丸，但取三两行快利为度，利止即瘥。

　　又疗发背肠痈，乳痈，一切毒肿，服之脓化为水，神验方。

　　犀角（屑十二分） 大黄（五分） 蜀升麻 栀子仁 黄芩 防风 蜀当归 甘草（炙）

　　干蓝 人参 黄连 黄 （各四两） 巴豆（二十颗去心皮熬别捣）

　　上十三味捣筛，蜜和为丸，初服十丸，取快利三两行，如不快利，更服三两丸，以快利为度，若利多，以冷酢饭止之，以后服每减丸常取溏利，肿消乃止。（一方有蓼实）

　　又疗一切肿，初觉痛不可忍，神效方。

　　取面溲如十指许粗，绕肿令匝，满中布生椒，又以一片面可椒上盖之，当中以艾炷如酸枣大灸之，盖面欲焦，即换着新面，痛停止。

　　又疗风毒及一切肿涂散方，天后赐会稽王岑十六，遂于岭南见郭讷驸马，患肿发背，会稽与芦黄门等亲与药须臾平复，岑候因得此法。

　　大黄（五两） 白蔹（三大两） 寒水石 紫葛 青木香（各一大两） 硝石 黄芩（各二大两） 大青（三两） 苦参（一两）

　　上九味捣散，和牛乳涂故布上，拓肿上，随着即消，干复易之，若肿在骨节，即拓近骨节好肉处，移取肿拓即消。

　　又方汝阴灵明府说传云甚验。

　　水银（二斤）

　　上一味，以纸分为两裹，蜜系头，更以帛重裹，勿令走失，递互将拓上，觉温即易，不过十数度，热毒尽歇即消矣，神效。

　　又发背神验方。

　　狗白粪（半两）

　　上一味，觉欲作肿者以暖水一升绞取汁，分再服以滓敷上，每日再为之，瘥止。

　　又方凡肿起于背胛中，头白如黍粟，四相连肿赤黑，令人闷乱者，名发背也，宜禁阳事酒蒜面，若不灸疗，即入内杀人，可当疮灸七八百壮，有人不识，多作杂肿疗皆乃死。

　　又方取三年酢滓微火煎，和牛脂封上，日一易之。

　　又方取乱发灰，酒服一方寸匕，亦治瘭疽。

　　又方狗牙灰，酢和封之瘥。

　　又方饮铁浆三升，下利即瘥。

　　又方猪羊脂封之，亦疗乳痈妙。

　　又方鹿角灰，酢和涂之佳。

　　又疗石气在皮肤肿热膏方。

　　生麦门冬（去心） 葳蕤 鼠李皮 石膏（碎） 凝水石 沙参（各一两） 青葙子 露蜂房（各一分） 竹沥（一大合） 杏仁油（一大合） 牛酥（五大两） 生地黄汁（三合）

　　上十二味切，内酥油沥中，微火上煎令鱼眼沸，一炊久膏成，觉有热处即摩之，瘥止。

　　又疗发背及痈疽溃漏，并未溃肿毒方。

　　栝蒌 榆皮 胡燕窠 鼠坌土 女人潮信帛（水洗取汁）

　　上五味等分，潮信汁和如泥，涂肿上，干即易之，溃者四面封，亦觉即封之，三五日瘥又排脓内塞散，主大疮热已退，脓血不止，疮中肉虚疼痛方。

　　防风 茯苓 白芷 桔梗 远志（去心） 甘草（炙） 人参 芎 当归 黄 （各一两）

　　附子（二枚炮） 桂心（二分） 浓朴（炙二两） 赤小豆（五合熬）

　　上十四味捣散，酒服一方寸匕，日三服夜一服。

　　又排脓止痛，利小便散方。

　　瞿麦（二两） 芍药（三两） 赤小豆（微熬） 桂心 芎 麦门冬（去心） 白蔹（各二分） 黄 当归（各二两）

　　上九味捣筛，先食温酒服一方寸匕，日三。

　　又疗痈肿令自溃长肉，薏苡仁散方。

　　薏苡仁 桂心 白蔹 当归 肉苁蓉 干姜（各二两）

　　上六味捣筛为散，先食温酒服一方寸匕，日三夜再之，又疗诸虚不足，发背，及痈疽瘥后经年复发背，由太风聚结，毒瓦斯在内闭塞，得夏月出攻背，不治积聚作脓血，或为内漏，内塞排脓散方。

　　山茱萸 五味子 茯苓 干姜（各六分） 当归 石苇（去毛） 芎 （各四分） 附子（二分炮） 肉苁蓉 巴戟天（去心） 远志（去心） 麦门冬（去心） 干地黄（各八分） 菟丝子（酒渍） 地麦（各三分取洗者） 石斛 人参 甘草（炙） 芍药 桂心（各五分）

　　上二十味捣散，服一方寸匕，日三夜一。稍加至二匕，长服终生不发痈疖。

　　又疗痈疽发背，妇人发乳，诸疖已溃未溃者便消，不消者速溃疾愈，内补散方。

　　木占斯 败酱 细辛 干姜 浓朴（炙） 桔梗 甘草（炙各一两） 人参（六分一法二两） 栝蒌子（六分） 防风（六分）

　　上十味捣筛为散，酒服方寸匕，日三夜二，间食长服去败酱又疗痈疽发背，猪蹄汤方。

　　猪蹄（一具） 黄 黄连 芍药 黄芩（各二两） 蔷薇根 野狼牙（各八两切）

　　上七味切，以水三斗煮猪蹄令熟，澄取三升，渍诸药煮，取一升洗疮，一食顷着帛拭干，着生肌膏，日二，生痂止，疮痛者加当归甘草各二两。

　　又蚀恶肉散方。

　　马齿矾石（烧研） 茹 麝香（研） 丹砂（研） 雄黄（研） 雌黄（研） 白矾（各三分烧汁尽研） 硫黄（三分研）

　　上八味细作散敷之，先蚀恶肉令尽，即封生肌膏。

　　又痈疽蚀恶肉膏方。

　　大黄 附子（去皮） 莽草 芎 雄黄（研） 雌黄（研） 真珠（研各一两） 白蔹矾石（烧研） 黄芩 茹（各二两）

　　上十一味，先以猪膏一升半煎六种草，去滓内 茹矾石末，绞之涂疮中，恶肉尽即止。

　　又散方。

　　茹（膝头者） 矾石（烧研） 雄黄（研） 硫黄（研各二分）

　　上四味为散，内疮孔中，恶肉尽止，勿使过好肉也。

　　又疗痈疽发十指，或起膀胱，及发背，去恶肉方。

　　猪蹄（一具治如食法） 当归 大黄 芎 芍药 黄芩 独活 莽草（各一两）

　　上八味，以水三斗煮猪蹄，取八升汁，内药，煮取四升，去滓洗疮，两食顷拭令燥以后，麝香膏封之。

　　又麝香膏，主诸恶疮及痈疽发背，去恶肉方。

　　麝香 矾石（烧） 雄黄 真珠（各一两研作末）

　　上四味，以猪脂搅令如泥，涂恶肉尽即止，更敷生肌膏。

　　又生肌膏，主痈疽发背已溃方。

　　甘草 当归 白芷 椒（去目） 干地黄 细辛 续断（各三两一法无续断） 乌啄（六枚去皮） 肉苁蓉（三两） 薤白（二十茎） 蛇衔（一两）

　　上十一味切，以好酢半升和渍一宿取猪膏三斤微火煎之，令鱼眼沸，三上三下，候白芷黄膏成，用涂之佳。

　　又疗胸背游肿痈，黄 汤方。

　　黄 人参 麦门冬（去心） 石膏（碎） 芎 当归（各二两） 生地黄（八两） 甘草（炙） 芍药（各三两） 生姜（五两切） 大枣（三十枚擘） 半夏（四两洗去滑） 竹叶（一握）

　　上十三味切，以水一斗煮竹叶，取九升，去滓内药煮，取三升，分四服，日三夜一。

　　又疗服石之人患疮肿等，单服牛蒡方，每吞三撮。

　　又方每食讫，含生干地黄丸如胡桃大，除热补益也。

　　又疗年四十以上，强壮常热，发痈无定处，大小便不通，大黄汤方。

　　大黄 黄芩（各三两） 升麻（二两） 栀子（五枚） 芒硝（一两汤成下）

　　上五味切，以水五升，煮取二升四合，去滓下芒硝，搅令调，分三服，得利为度，不过三剂即瘥。

　　又疗散发生疮肿赤 方。

　　取赤石臼一片，烧令赤，置酢中，捣作末敷之，如燥更易，以瘥为度，又取粪中蛴螬虫捣如泥涂肿上，不过三度即合口，甚妙。

　　又主腹内痈方。

　　大黄（四两） 牡丹（三两） 芥子（半升） 硝石（三合） 桃仁（五十枚去尖皮碎切）

　　上五味切，以水六升，煮取一升五合，分再服，脓即下，无脓者下血。

　　又若大热背肿身多生疮，下诸石方。

　　露蜂房（六两） 木绯帛（一尺） 乱发（二两） 升麻（三两）

　　上四味，先用绯帛裹蜂房等，以麻缠使遍，于炭火上烧，令烟尽，及热捣碎作黑灰，筛之取末，候热时，空腹酒和服一方寸匕，日再，服此药五六日，即常以小便及大便下青黄赤汁，及黑物极滑而腥臭者，此石下候，三五度下即休，若多恐令瘦损，若不大急困，但煮五加木汁服，亦疗疔肿。

　　又疗背上初欲作肿方。

　　大黄 升麻 甘草（炙） 黄芩（各三两） 栀子仁（百枚）

　　上五味切，以水九升，煮取二升半，分服快利便止，不下便进。

　　又凡发背为痈疽肿已溃未溃方。

　　香豉（三升）

　　上一味少着水和，熟捣如强泥，作饼子浓三分，依肿大小贴之，以艾布其上，灸其豉饼使温温热而已，勿令破肉也。若热痛急易之，或一日二日灸之，若先有疮孔，勿令豉饼盖却，但四面着灸，孔中汁出，即瘥止。

　　又疗恶毒肿着阴卵，或偏着一边，疼急挛痛，牵入小肠，痛不可忍，一宿杀人方。

