<!-- { "loadSidebar": true } -->
　　茴香草上一味捣取汁，饮一升，日三四服，又取滓敷肿，此外国神法，从元嘉末来用之，神效起死人。

　　又生鱼薄，主乳痈方。

　　生鲤鱼（长七寸） 大黄 莽草 灶中黄土（各六两）

　　上四味，别捣鱼如膏，三味下筛，更捣令调，以生地黄汁和敷肿上，日五六夜二三，即愈。

　　又疗动散背肿已自利，虚热不除，宜服竹叶黄 汤方。（出古今录验）

　　竹叶（切三升） 黄 （四两） 小麦（一升） 芍药（三两） 甘草（二两炙） 石膏（二两研） 人参（三两） 升麻（一两） 茯苓（二两一法七分） 桂心（六分一法二分） 当归（三两） 干枣（十四枚） 五味子（三两） 生姜（三两） 干地黄（一两） 麦门冬（三两去心） 知母（一两）

　　上十七味切，以水一斗二升煮竹叶小麦，取九升，去滓内药煮，取三升，温分四服。

　　又商陆贴诸肿方。

　　商陆（二两） 黄芩 黄连 白芷 白蔹 大黄 莽草（各二两） 白芨（二两）

　　上八味捣筛，消胶汁和如泥，涂纸贴肿，干即易之。

　　又有患痈破下脓讫，着兑药塞疮孔，乃疮痛，烦闷困极，有人为去兑药，以楸叶十重，以布帛裹，缓急得所。日再三易之，痛闷即止，此法大良无比，胜于众法，贴此主痈疽溃后，及冻疮有刺不出甚良。冬无楸叶，当早收之，临时以盐汤沃，令润用之亦佳，薄削楸白皮用之亦得。又栀子汤，主表里俱热，三焦壅实，身体生疮，或发痈疖，大小便不利方。

　　芒硝（汤成下） 甘草（炙各二两） 黄芩 知母（各三两） 大黄（四两别渍） 栀子仁（七枚）

　　上六味切，以水五升煮四味，减半，下大黄煮，取一升八合，去滓内芒硝，分三服。

　　又疗痈疽发背后小瘰 ，李根散方。

　　李根（切一升） 甘草（炙） 桔梗 黄芩（各二两） 葛根 当归（各三两） 桂心 芍药（各四两） 芎 （六分） 通草 白蔹 浓朴（炙） 附子（炮各一两） 栝蒌子（一升） 半夏（一升洗）

　　上十五味捣筛为散，酒服一方寸匕，日三，疮大困者，夜再，有人发背骨出十余节，服此即瘥。

　　又主痈疮发背方。

　　蜀椒（汗） 黄芩 人参（各二两） 干姜 附子（炮） 白蔹 防风 桂心 甘草（炙各一两） 芎 （二两） 赤小豆（一合半）

　　上十一味为散，酒服一方寸匕，日三夜再服之。

　　又内补散，疗痈疽发背，已溃未溃，排脓生肉方。

　　当归 人参（各二两） 桂心 芎 浓朴（炙） 防风 白芷 桔梗 甘草（炙各一两）

　　上九味为散，以酒服一方寸匕，日三夜再，疮未合，服勿停。

　　又瞿麦散，主诸痈未溃，疮中疼痛，脓血不绝法。

　　瞿麦 白芷 黄 当归 细辛 芍药 芎 薏苡仁 赤小豆（末各一两）

　　上九味，先以清酒一升渍小豆，出铜器中熬之，干复渍，渍复熬，五遍止，然后捣诸药下筛，酒服一方寸匕，日三夜二，服三五日后，痛者痒，肌肉生，一法以春酒渍小豆。多痛倍瞿麦，痛未开倍白芷，多脓倍黄 薏苡仁芍药，甚妙。

　　又黄 散，主痈疽撮脓方。

　　黄 （五分多脓倍） 赤小豆（一分热口干倍） 芎 （二分肉不生倍） 芍药（三分痛不止倍） 白蔹（三分） 栝蒌（三分小便多倍之）

　　上六味捣散，酒服方寸匕，日三服之。（一方有甘草三分）

　　又疗发背及痈肿热 ，已熟者即脓出，未熟者自然消除，神验方。

　　牛蒡根（嫩者洗去土勿令见风细切一大升）

　　上一味，以水三大升煮令烂，绞去滓，更盛于瓷器中，重汤煎之，使如稀糊，以涂烂帛贴肿上热则易之验。

　　卷第三十八

　　乳石发动热气上冲诸形候解压方五十二首

　　论曰：夫乳石之性，缓而且速，能悍风寒，逐暑湿，导经脉，行饮食之气，在阴即补其不足。在阳即能发其炎，阴盛阳虚，则二仪亢位，所以炎上腑之受邪。则表热气隔，至阴之伏也，脉形阳浮而数，阴伏而沉，理之于经，自然通泰，若灸之于孙络，即血脉遄流，或全抑之，则乖于石性，理而兼助，则表里周营，若遇小发，可自劳力按摩，不可即治，热不已者。别法随事择用解散方。

　　疗寒热胸中塞，面肿，手足烦疼，是钟乳发，宜服生麦门冬汤方。

　　生麦门冬（四两去心） 豉（三升绵裹） 葱白（切半斤）

　　上三味，以水八升，煮取三升分服，体气热是客热，当自渐加衣物，虽似恶，加之后必佳，忌如常法，此方甚良（千金同）

　　又压丹石发方。（天台山国清师所敷用）

　　杏仁（一百枚去皮尖）

　　上一味，以水一升于盘中研之，绞取汁令尽，以白面二升用杏仁汁溲作 。还以杏仁汁煮，务令极熟，其病者量性多少啖之，令尽讫，又取美酒数升煮十余沸，候热讫，病者量性多少饮之，徐令尽，盖覆安卧，初觉心闷，顷间四体轻虚，一服三年不发，大效。

　　又疗乳石发方。

　　甘草（炙） 麻黄（去节各一两）

　　上二味切，以水三升，煮取半升和清酒半升，其患者先须火边灸，热彻欲汗，承热服令尽，盖衣卧，须臾大汗即瘥。（千金翼同）

　　又若因食仓米臭肉动乳方。

　　必须葱豉汤细细服之，五六度，即瘥。（千金翼同）

　　又食饮损者方。

　　于葱豉汤中加当归一两煎之，去滓分服即瘥，若未，可即服芦根汤。（千金翼同）

　　又若已服安和药，仍不退者，此小触动，服葱豉等汤不解者，可服芦根汤解压之方。

　　芦根 地榆 五加根（各一两）

　　上三味切，以水三升，煮取一升服之即解（千金翼同）

　　又若得时气，冷热不调动乳者，皆是寒热所致，其状似疟。久久不疗，损人性命，纵服汤药，必终难瘥，宜作生熟汤浴之方。

　　以大器盛汤，若大热投少冷水，即于汤中坐勿动，须臾百节开，寒热之气皆从毛孔中出，变作流汗，若心中热闷者，还服少许热汤即定，久乃出汤，以衣被覆盖睡，豁然平复，如患太重者，不过三两度即瘥。（千金翼同）

　　又解一切石发方。（HT 法）

　　胡豆（半升）

　　上一味捣，研之以水八合，绞取汁饮之，即瘥，虚弱人半升，中平以意量之。

　　又大黄丸方。

　　大黄（五两捣末） 大麻子（五两熬勿令焦待冷于簸箕中以手 去皮取仁研如膏）

　　上二味合治令匀，以蜜和丸如梧子大，以汤饮下十丸至二十丸，以宣利为度，此方甚妙，通阳壅秘，服之尤良，忌如常法。

　　华陀荠 汤，疗石毒卒发者，栗栗如寒，或欲食，或不欲食，若服紫石英发毒者，亦热闷昏昏喜卧，起止无气力，或寒，皆是腑脏气不和所生，疗之方。

　　荠 （四两） 甘草 蓝子（各一两） 茯苓 黄芩（各二两） 蔓菁子（一升） 人参（一两）

　　上八味切，以水一斗煮蔓菁子，取八升，去滓内余药煎取三升，去滓分三服，日三，若虚弱倍人参，若气上加茯苓荠 一两，甚良，（千金翼云若体寒者倍人参减黄芩若气上倍茯苓加荠 一两）

　　应杨州所得异故单葱白汤药，疗沉体中数年或更发宜服之方。

　　葱白（一斤切）

　　上一味，以水五升，煮取二升半，去滓服尽，未定，更作服之，至三剂即瘥止。

　　又疗乳石发，樊尚书传，萧亮常服良验，余因热重盛，切虑不安，遍于李虔 率更吴升诺议处求解法，亦称此味奇绝方。

　　甘草（二两炙） 生犀角（一两牛屑） 葳蕤（三两）

　　上三味切，以水四升，煮取一升半，分服甚效。

　　又方乌豆（二升）

　　上一味，以水九升，煮取五升，去滓，以铜钵重汤煮，取一升，每服一匙，尽即瘥，未定更作佳。

　　又若盛热发方。

　　取无灰酒煮三五沸，承稍热服之，以布手巾两个，浸水以拓热处，取瘥为妙，更互用之又疗诸乳石发动，口干寒热，似鬼神为病方。

　　麦门冬（八分去心） 五加皮 犀角（屑） 黄芩（各四分） 葳蕤（四两） 栀子（四分） 升麻（四两） 大黄（五分） 芍药（四分） 大青 甘草（炙各三分） 苦参（六分）

　　上十二味捣筛，密丸，食后以蜜水服十四丸，渐加至二十丸，日再，以意加减。（千金翼同）

　　又疗诸石发热困苦方。

　　猪脂（五合成炼者） 芒硝（四分） 葱白（五合切） 豉心（三合）

　　上四味，以水三升煮葱豉，取一升二合，去滓下猪脂芒硝，分三服，未瘥再服。（千金翼同）

　　又疗石发，热盛充实，四体烦满，脉急数，大小便赤涩，升麻汤方。

　　升麻 黄柏 黄连 甘草（炙各三两） 黄芩（四两） 芍药（六两） 白鸭通（五两）

　　淡竹叶（切一升） 栀子（十四枚） 豉（一升） 大黄（三两）

　　上十一味切，以水二斗煮竹叶鸭通，取一斗一升，去滓澄清，取一斗，内诸药，煮取四升，去滓分三服，若上气者，加杏仁五合，满加石膏二两。（千金同）

　　又常防备热发法方。

　　麦门冬（三两去心） 甘草（一两） 人参（二两）

　　上三味捣筛，蜜和丸如弹丸，一日服三丸甚良。（千金翼同）

　　又三黄汤，折石热，通气，泄肠胃，解肌方。

　　大黄（三两别渍） 黄芩（二两） 栀子（一七枚） 甘草（二两炙） 豉（一升） 麻黄（一两去节）

　　上六味切，以水九升煮麻黄，去上沫，下诸药煎，取三升半，下大黄三五沸，去滓分服，得利以瘥止。（千金翼同）

　　又方黄芩（二两） 豉（五合绵裹） 葱白（五合） 栀子（二七枚）

　　上四味切，以水四升，煮取一升八合，去滓分服，三剂瘥止。（千金翼同）

　　又疗石发，身热如火烧，黄芩汤方。（靳邵法）

　　黄芩（三两） 枳实（二两炙） 浓朴（炙） 栝蒌 芍药（各一两） 栀子仁（十四枚） 甘草（炙一两）

　　上七味切，以水七升，煮取三升，去滓，分三服，忌如常法。（千金翼同）

　　又疗热气结滞，经年数数发方。

　　胡荽（半斤五月五日采阴干如此物可先收贮备之）

　　上一味，以水七升，煮取一升半，去滓分服，未瘥更作服。春夏取叶，秋冬取根茎用。

　　又疗膈上热方。

　　柴胡 黄芩 甘草（炙） 茯苓 麦门冬（去心） 枳实（炙） 生地黄（各三两） 竹叶（切一升）

