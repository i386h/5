<!-- { "loadSidebar": true } -->
　　上十味切，以水一斗二升煮雁肪，取汁一斗煮诸药，取五升，去滓分服，无雁肪，以雁肉，无雁以鸭代之，鸡亦得。

　　又疗呕不止，不下食方。

　　薤白（一握） 橘皮（一两） 豉（半升） 麦门冬（二两去心） 粟米（一合）

　　上五味切，以水三升，煮取一升，去滓细细服之，瘥止。

　　又疗热发，胸中痰醋，干呕烦热方。

　　半夏（洗） 白薇（各一两） 干姜（一两） 甘草（半两炙）

　　上四味切，以苦酒五升，煮取三升，分服，夫苦酒能令石朽烂，故用之。

　　又疗数振动，烦闷呕逆，人参汤方。

　　人参 甘草（炙） 栝蒌 麦门冬（去心各二两） 黄芩 芦根（各一两）

　　上六味切，以水四升，煮取二升，分四服瘥止。

　　卷第三十八

　　石发吐血衄血方七首

　　论曰：五脏所藏，心藏血也，血之伤盛，则心脱力，制固无守，自然流溢。为阳气伤故也，或有衄血者，加以肺风热之谓也，若益之于服石，则客热复盛，营卫增劳，旋周无度，则投虚而出，出而多则伤营气。色夺而黄，久不疗则气撮撮伤损，先须破污血，留好血，调经络，平腑脏则愈也。

　　疗石发热盛吐血方。

　　生地黄（五两捣碎） 小蓟根（切一升） 黄芩（二两） 豉（一升） 栀子仁（三七枚）

　　上五味切，以水五升，煮取二升，分温服之。

　　又衄血方生地黄汁 小蓟汁上二味随多少，以点鼻中，兼服之良。

　　又疗心腑中热甚，鼻中衄血不止方。

　　胡粉（熬） 光墨（末） 釜下墨（末） 干姜 发灰 伏龙肝（末等分）

　　上六种但得一物，以两棋子许，以竹筒吹令入两鼻孔中，即止。

　　又方橘皮 苍耳茎叶 翘遥茎叶 生地黄 鸡苏苗上五种但得一味，捣绞汁，服五六合即止，如未定，即更服之。

　　又疗头痛壮热，鼻衄血，心上硬，遍身疼痛，四肢烦闷，两膊举不得方。

　　小蓟（四两） 青竹茹 生麦门冬（去心碎） 鸡苏（各三两） 生姜（二两切） 生地黄汁（半斤）

　　上六味切，以水九升，煮取三升，去滓分服之，以止为度，忌如常法。

　　又疗卒吐血一二升，口鼻俱出至一二斗者方。

　　生地黄汁 小蓟汁 生麦门冬汁 伏龙肝（十匙）

　　上地黄等三味汁相和，每服五合，着伏龙肝末一匙许。和搅服之，以止为度，忌如常法。

　　又疗心闷吐血方。

　　生麦门冬（八分去心） 生地黄（二十四分碎） 甘草（四分炙） 荠 干姜（各六分） 茅根（十分） 香豉（五合以绵裹）

　　上七味切，以水五升，煮取二升，去滓分服之，忌如常法。

　　卷第三十八

　　石发热烦及渴方一十六首

　　论曰：凡人阳处其表，阴处其里，则非纯阴在其下，复非纯阳在其上，皆须阴阳通于，阴阳通平，则五气不乏，五气不乏，则人无病，只如服石之人，多为阴虚而服，摄之过温，则经脉凑溢，或遭阳时亦发其证也，正阳本自浮升，石力更藏阳气，客主两阳，并蒸肺肝，故患渴也，或脏实腑虚而生发背亦渴，不独两阳为祸也，且肺是庚辛，庚辛畏火，即告其子，其子肾，肾为壬癸，虽子投而性恶寒，阳虽得水暂寒，而水潜流于下，客水正水足为滂沱，渴疗解散失度，饮食冷热不消，虚胀，吐清水而渴闷欲死方。

　　人参 栝蒌 枳实（炙） 甘草（炙） 白术（各一两） 大枣（二十枚擘）

　　上六味切，以水六升，煮取二升半，分温二服瘥止。

　　又疗发痈，虚热大渴方生地黄（八两） 竹叶（切三升） 小麦（二升） 黄 黄芩 通草 前胡（各三两）

　　栝蒌（四两） 芍药 升麻 甘草（炙） 大黄（别浸） 知母 茯苓（各二两） 人参 当归（各一两）

　　上十六味切，以水二斗煮竹叶小麦，取一斗，去滓内余药煮，取四升，去滓分服之，小便利除通草，大热者去人参当归，忌如常法。

　　又疗客虚，热冲上焦胸中，口干燥，头面热赤，并渴方。

　　生葛汁 生地黄 生麦门冬汁 白蜜（各一升） 枣膏（八合） 生姜汁（二合）

　　上六味和煎之，内蜜候如稀饧，食后渐渐含之，其功甚妙。

　　又疗消渴，止小便方。

　　黄连（一斤金色者） 麦门冬（八两去心） 生地黄汁 羊乳 栝蒌汁（各三两）

　　上五味，捣上二味为末，以汁相和药末，众手一时丸如梧子，食后以饮服二十丸，忌如常法。

　　又疗热渴，竹叶汤方。

　　淡竹叶（切五升） 茯苓 石膏（各三两碎） 小麦（三升） 栝蒌（二两）

　　上五味切，以水二斗煮竹叶，取八升，下诸药煮，取四升，去滓分温服，忌如常法。

　　又疗发痈盛，患渴口干，排脓止渴方。

　　黄 栀子仁 栝蒌 生干地黄 升麻（各二两） 麦门冬（去心） 芍药（各二两） 黄芩（一两半）

　　上八味切，以水一斗，煮取三升服之，瘥止，忌如常法。

　　又疗消渴方。

　　取螺（二升）

　　上一味，以一石江水浸养之，倾澄取汁饮之，经日放却，更取新者渍之，准前服。

　　又方竹根浓煮汁饮之。

　　又方煮青粱米汁饮之。

　　又方捣冬瓜汁饮之。

　　又方冬麻子（二升）

　　上一味捣，以水煮三四沸饮之。

　　又方以水浸鸡子，取清生服甚良。

　　又方黄柏（一斤）

　　上一味切，以水一斗煮汁饮之。

　　又方桃仁（五升去尖熬） 研白米（三升）

　　上二味，以水一斛，煮取三升，渴即饮之良。

　　又方石膏（碎） 枳实（炙） 茯苓（各三两）

　　上三味切，以水九升，煮取四升，分服之。

　　又方茯苓（半斤） 泽泻（四两） 白术 干姜 桂心（各三两） 小麦（三升） 甘草（二两炙）

　　上七味切，以水一斗煮小麦，取八升，入药煎，取五升分服之。

　　卷第三十八

　　石发热风头痛心烦寒热方三首

　　论曰：五行五脏，皆互相生，肝虽处中而为脏首，位在甲乙，怀养怀仁，故应春而王也，为心之母，余脏循而次生焉，心为王，主身神毅而无纤不察，四脏为四鄙。四鄙有忧，王必怀肺为风府，施于太穹，为呼吸之门，气息之道也，诸脏紊乱，气息皆形，谁能出不繇户耳，若热风盛，心忧即头痛，若过忧即心烦，热盛必寒，寒盛必热，倚伏之道。足可明焉，皆繇风狂邪热之谓也。但平风热，抑狂邪，营卫自然通泰也。

　　疗热如火烧，头痛心烦闷，乍寒乍热，胸中热，呕逆方。

　　升麻 前胡 甘草（炙） 黄连（各二两） 黄芩 生地黄（各三两） 枳实（炙） 栀子仁栝蒌（各一两） 豉（五合绵裹）

　　上十味切，以水八升，煮取三升分服，忌如常法。

　　又疗食讫，心烦闷眩，心下胸中不安方。

　　茵陈（四两） 大黄（二两） 栀子仁（二十枚）

　　上三味切，以水五升，煮取二升分服，取瘥。

　　又疗头疼欲裂方。

　　取当归二两，清酒一升煮取六合，饮至再服。

　　卷第三十八

　　石发口疮连胸面及身上心痛方一十四首

　　论曰：夫人痒者为虚，痛者为实，在表为虚，在里为实，心肺虚热冲胸，口干，干久乃成疮生脓则痒矣，自然虚极，非是实也。脏者，藏也，为不能含藏阳气，使阳气妥出发则日虚，若独肝家有风，即木气搏心故痛，亦非真心痛，若真心痛，只得半日而死，为心不受邪故也。

　　疗乳石热发，头痛心痛，胸胁胀满，寒热，手足逆冷，或口生疮烂，或干呕恶闻食气，气上欲绝，久虚者方。

　　前胡 芍药 黄芩 大黄 甘草（炙各二两） 大枣（二十枚擘）

　　上六味切，以水八升，煮取三升分服，若坚实，加茯苓二两，若胸满塞，加枳实一两炙，若吐逆，加干姜二两，若口燥，加麦门冬二两，增减以意量之，忌如常法。

　　又疗食失度，口中发疮，漱之汤方。

　　黄芩（三两） 升麻 甘草（炙各二两） 石膏（五两碎）

　　上四味切，以水五升，煮取三升，去滓冷含漱口，吐却，日十数过，瘥止。

　　又疗口疮方。

　　子柏（四两） 龙胆（三两） 黄连（二两） 升麻（一两）

　　上四味切，以水四升，煮取二升，别取子柏冷水浸，投汤中，令相得，绞取汁，稍稍含之，取瘥，忌如常法。

　　又若热发腹内，胸悉有疮方。

　　升麻（二两） 乌梅（十枚） 黄芩 黄连 栝蒌 甘草（炙各一两）

　　上六味切，以水五升，煮取半，去滓含之，咽亦不妨。

　　又疗体赤热烦闷，口中疮烂，表裹如烧，痛不能食方。

　　黄芩（三两） 栀子仁（二十一枚） 香豉（二升） 大黄（二两）

　　上四味切，以水四升，煮取一升半，去滓分服。

　　又涂飞雪汤方。

　　麻黄（四两去节） 石膏（二两碎） 黄芩（三两） 芒硝（四两）

　　上四味切，以水八升，煮取四升，去滓内生鸡子白二枚及芒硝，搅令匀，以拭疮上，取疮瘥即止。

　　又疗热不散，体生细疮，并热不止方。

　　黄连 芒硝（各五两）

　　上二味切，以水六升，煮取三升，去滓内硝，以拭疮上，取瘥为限。

　　又疗紫石发动，恶寒壮热，口舌干焦方。

　　乌豆（二两）

　　上一味，以水四升煮，令稀稠得所如饧，去豆下蜜二合，更一两沸，以匙抄细细含之，如腹中鸣转欲利即停，得利即瘥，忌热食，陈臭物。（千金翼治发背痈疽）

　　又疗石气发热，身体微肿，面生疮方。

　　升麻 葳蕤（各六分） 黄芩 紫雪（各八分汤成下） 甘草（炙） 犀角（各四分） 栀子（十四枚）

　　上七味切，以水五升，煮取二升，内雪分服之，以飞雪汤涂之即瘥。（千金翼同）

　　又疗体卒热生疮，麦门冬汤方。

　　麦门冬（五两去心） 豉（二升） 桂心 人参（各二两） 甘草（三两炙） 葱白（一斤）

　　上六味切，以水一斗，煮取三升，去滓分服之，忌如常法。

　　又疗表里俱热，身体生疮，或发痈疖，大小便不利方。

　　芒硝（汤成下） 黄芩 知母 甘草（各二两） 栀子仁（二七枚） 大黄（四两）

　　上六味切，以水五升，煮取二升，下芒硝，分服，忌如常法。

　　又疗两鼻生疮热痒，内亦热，兼头痛方。

