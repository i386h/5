<!-- { "loadSidebar": true } -->
　　上五味切，以水二升，煮取九合后，下葵末服之。

　　又疗初患淋方。

　　滑石（五两） 通草（二两） 石苇（拭去毛） 瞿麦（各三两） 芒硝（二两汤热下）

　　冬葵子（二升）

　　上六味切，以水九升，煮取三升分服之，忌诸热物。

　　又疗淋积年医不能愈，或十日五日一度发即可，时或频发不定方。

　　冬葵子 滑石（各八分） 茯苓 芍药 子芩 蒲黄 芒硝（各六分） 石苇（去毛） 瞿麦（各五分） 陈橘皮（四分）

　　上十味捣散，空腹煮，后饮子和服一方寸匕，加至二匕，以小便通利为度，忌如常法。

　　下散饮子方桑白皮（六分） 白茅根（十分） 通草（八分） 甘草（四分炙） 滑石（十分）

　　上五味捣散，煎汤服前散。

　　又卒患淋方。

　　取舡底青苔如鸡子大，以水一升煮服之。

　　又主热淋方。

　　白茅根（四斤切）

　　上一味，以水一斗半，煮取五升，适寒温饮之，瘥止。

　　又石淋状如碎沙石下者方。

　　车前子（二斤以绢囊盛）

　　上一味，以水八升，煮取三升，经宿空腹服之，即石下。

　　又疗烦热，身体微肿，不能食饮，小便不利方。

　　茯苓（三两） 甘草（炙） 栝蒌根 人参 黄芩 桂心 白术（各一两） 枳实（二两炙）

　　上八味切，以水六升，煮取三升，去滓，每服三合尽，即瘥，甚妙。

　　又疗气上不得食，呕逆，大小便涩，气满烦闷，折热下气方。

　　前胡 黄芩（各三两） 栀子 大黄（各一两） 甘草（炙） 茯苓 生姜（各二两） 杏仁（四十枚去尖皮碎）

　　上八味切，以水八升，煮取三升，分服之，忌如常法。

　　又疗热，小便数少如淋，葵子汤方。

　　冬葵子（一升）

　　上一味，以水三升，煮取一升半，分服之，忌如常法。

　　又若大小便塞不通，或淋沥尿血，阴中疼痛，此是热气所致，先以冷物熨之小腹，又以热物熨，更互冷热，若小便数。亦是取冷所致，即暖将息也。

　　疗发热体气昏昏，不痛不痒，小便赤涩方。

　　生茅根五大斤，净洗择捣，绞取汁服之瘥。

　　又若发热口干，小便涩方。

　　取甘蔗去皮，尽足吃之，咽汁，若口痛，捣取汁服之。

　　又方取葳蕤五两，煮汁饮之瘥。

　　卷第三十八

　　石发后变霍乱及转筋方一十六首

　　论曰：服石之人，体常多热，热即引饮，饥复加餐，水谷既伤，胃腑失度。土既衰损，木必来乘，故曰肝入胃即泄，或单下而不吐。是肝乘之盛也，木既克土，克过必宣，二气俱虚，而肝必怒，阳气既乏，则发转筋变吐，加肾肝之病也。宜速止之，仍温足而兼复调以五味，其病必痊矣。

　　疗石发霍乱，绞痛不可忍方。

　　茱萸（一升）

　　上一味，以酒三升，煮取一升强服之，得下瘥。

　　又疗霍乱吐多者必转筋，不渴即脐上筑者，肾气虚，先疗其筑，理中汤方。

　　人参 桂心 甘草（炙各三两） 干姜（二两）

　　上四味切，以水八升，煮取三升分服，又加白术三两。

　　又疗霍乱转筋入腹方。

　　取鸡屎白干者一方寸匕，以水和顿服之。

　　又疗转筋入腹痛方。

　　灸脚心下当KT 趾上七壮。

　　又方灸足大KT 趾下约中一壮。

　　又干呕方。

　　灸手腕后中指两筋间左上各七壮，名间使。

　　又若吐止而下痢不止方。

　　灸脐下一跌约上二七壮。

　　又呕不息者方。

　　薤白（一握）

　　上一味切，以水一升，煮取六合，顿服之。

　　又吐痢不止，转筋入腹欲死方。

　　生姜（三两切）

　　上一味，以酒一升半煮三沸，顿服之良。

　　又方藿香（一把）

　　上一味，以水四升，煮取一升，服之瘥，艾亦佳。

　　又疗转筋不吐不下，气息急方。

　　木瓜（一枚）

　　上一味切，以水二升，煮取一升，服之瘥。

　　又方高良姜（五两捶碎）

　　上一味，以酒二升，煮取一升服，亦主腹痛。

　　又方桑叶（切二升）

　　上一味，以水三升，煮取一升三合，去滓服之。

　　又疗腹满痛不可忍方。

　　取盐一合熬，以水二升，煮取一升顿服。即得吐止，若吐痢止，心中烦闷及渴不止，取竹沥一升分服即止。不止，心中复似冷，取茱萸一两于铛中炒，捣末，以水二升煮，取一升，着少盐澄清服之，取瘥。

　　又疗霍乱吐痢不止方。

　　粟米（任多少研）

　　上一味，以水搅如乳，服之即瘥。

　　又疗脚转筋方。

　　灸两大拇指爪甲后连肉处当中尖三壮。

　　卷第三十八

　　石发后变下痢及诸杂痢方一十二首

　　论曰：凡石性刚烈，气多炎上，理之伤温，即火转为炽，内煎脾肺，脾肺苦热，遂成其渴，饮水过量，即溲肠胃，胃得水则吐，肠得水即金寒，脏虽寒，火炎不灭，水渐流下而为行潦遂变拥，肠胃虚冷，水谷不消，在阳益气不餐，在阴阳鸣而泄，久将不瘥，有成痢者，经言呕哕发下焦之间，其斯之谓欤。疗下痢干呕，服香豉，多服之佳，如不损更发，宜服此方。

　　香豉（二升） 干姜（三两） 甘草（二两炙） 葱白（切一升）

　　上四味切，以水五升煮，取二升去滓，温分服之甚良。

　　又方干姜（五两）

　　上一味切，以水二升，煮取一升，去滓，顿服之。

　　又疗白赤痢兼热闷方。

　　栀子仁（十四枚） 薤白（一握切）

　　上二味，以水三升，煮取一升二合，去滓分服之良。

　　又疗白痢方。

　　黄连（一两碎绵裹） 白蜜（一合）

　　上二味，以童子小便二升渍一宿，煮取一升，去滓入蜜分服之。

　　又方黄连（一两碎） 薤白（切一升） 乌梅（一握）

　　上三味，以水二升，煮取一升，分温服之。

　　又疗解散已经快利，热尚不退，兼痢不断，黄连汤方。

　　黄连（一两碎） 白粱米（二合）

　　上二味，以水五升，煮取二升，分服之。

　　又疗痈肿热盛，取冷过多，寒中下痢，食完出方。

　　甘草（炙） 干姜 附子（炮各六两） 蜀椒（二百三十枚汗）

　　上四味切，以水六升，煮取三升，分服之，忌如常法。

　　又疗天行，兼有客热下血痢，止血，破棺起死，黄连汤方。

　　黄连（四两） 黄柏（三两） 栀子仁（十五颗） 阿胶（一两炙）

　　干姜 枳实（炙） 芍药（各二两）

　　上七味切，以水六升，煮取三升，分服之，忌如常法。

　　又疗解散除热止痢，黄连汤方。

　　甘草（炙） 升麻（各一两） 黄连（三两） 豉（五合） 栀子仁（十四枚）

　　上五味切，以水三升，煮取一升，分温服之。

　　又解散因痢，宜服甘草汤方。

　　甘草（炙） 人参 黄连（各一两） 栀子仁（二十一枚）

　　上四味切，以水五升，煮取二升，分服之。

　　又疗热毒，赤白痢方。

　　羊肝（去膜切以水洗二十遍血尽以粟米饭拌作面饼）

　　上一味，以水煮熟，漉着浆水中淘之，干漉，以美蒜 候极饥食之，不过三两顿，即瘥又疗水谷痢方。

　　取鲫鱼，无问多少，治如食法，以新布干拭，断血脉，切作 ，以蒜 食之取足，候至夜要以白粥量事吃之。即得瘥，忌如常法。

　　卷第三十八

　　石发两脚卒冷两胁腋卒热并口噤方三首

　　论曰：经言脉有阴跷阳跷，有阴搏阳搏，此在三阴位也，脉足太阴，脾脉也。脾为中州，含藏阳气，压本脉者矣，若人之和平，则脾能行阳气，暖其三阴。三阴暖则足能舒适，若脾虚不能含藏，则地气渐泄，阳上腾则三阴坚塞，足便冷也。或有踵缓急不仁者，则加之以肾肝之气不足，使少阴厥阴之阙也。所以足无载运之功，而不能跷捷其力，是阴搏其阳，此由脏虚所生，阳气伤狂，而阴不能独理，有因发热口噤，及腋下热不可近者。即三阳伤盛之所致也，况服石增热，餐HT 失度，在阴为疹，可外温其足，内置阳气于三阴则愈也。

　　在阳疗两脚卒冷方。

　　以醋浆温置盆中以浸脚，即瘥。

　　又疗口噤，气上欲绝方。

　　蔓菁子（二升） 茯苓（三两） 蓼蓝子 人参 荠 甘草（炙） 黄芩 白术（各一两）

　　上八味切，以水二斗煮蔓菁子，取八升，去滓内余药煮，分服，若口噤以物 之，即瘥。

　　又疗两腋热不得相近方。

　　滑石（一斤） 寒水石（三斤） 芒硝（一斤）

　　上三味捣散，取绢一尺，分作袋盛散药，结口，更互于腋下夹之勿住，取凉冷止。

　　卷第三十八

　　石发若热解折下石方四首

　　论曰：五形之人，其性各别，则土形之人，骨耸气清，水形之人，体薄气长，木形之人，筋必速应也，凡土火二形人，性躁气高，而肥盛多火气，若更服石。益之于炎，物盛必衰，自焚之名也，若觉祸发，速宜下之，只如固疾之人服石者，病气久强，石热尚薄，不能破其病。但增其热，亦能损人，若热不济者，亦可速下，自余形人服之者，如有发动，但以石投之，自然而瘥，不可见小热即求大冷，为山九仞，终亏一篑，医者，意也。详而行之。（臣亿等按论中五形少金别无本校今阙）

　　蜂房饮，解石余方。

　　露蜂房（三两）

　　上一味，以水三升，煮取一升，去滓，顿服，不定，三五日更服，如热闷服后方。（千金翼疗石发热困苦宜下石方露蜂房一升切以水二升煮取一升一服五六合日三服石从小便下如细沙尽停无所忌）

　　又下石方。

　　葛根 紫草（各八两） 犀牛角（十二两屑） 露蜂房（十两炙） 芒硝 大黄（各二两） 荠人参（各七两） 玄参 甘草（炙） 银屑 （细研各四两） 猪脂（十二两腊月者）

　　上十二味，以无灰酒渍经十日，其猪脂用酒一升，煎取脂三两，取银屑和研，内药中，每日有升三两又疗散发不可堪忍，欲下之方。

　　肥猪肉（五斤） 葱白 薤白（各半斤）

　　上三味并捣研，合器中蒸之，令熟，早朝啖之，尽为度。

　　又疗虽服乳石等，而常患冷，此由不先服泻汤，而服石等。以其病药各在一处，丹石不行则病，所以依旧患冷，宜依此法泻之，冷自瘥，石势行方。

　　人参 茯苓 干地黄 当归 桔梗 甘草（炙） 芍药（各二两） 大黄（四两）

