<!-- { "loadSidebar": true } -->
　　上八味切，以水三升，煮取一升二合，去滓分服之。

　　卷第三十八

　　服石后将息饮食所宜法二首

　　论曰：服石所宜饮食时，宜以自调护，随所取适，若一一依方慎之。则动成滞碍，能依此法，庶得通济方。

　　取少脂猪肉，一月二服，百沸 ，任性无妨，新熟白酒少饮亦好，及白羊头蹄并猪肉作姜豉，任作食之，压石，肥肉黎柿等甚佳。

　　凡欲吃热羊肉 。宜先食三五匙冷饭后吃之，即不畏热。吃讫，乃速以饭压之，行步适散，乃可不虑致损，生菜亦然。芸苔胡荽等亦不宜多食，服石人有性好面嗜醋，不能禁慎者，宜食淡糠醋百沸紫 及水漠饼，即不虑热。冷韭羹亦大补，时时宜食之，诸饮食品类既多，不可一一，但言不得服所不宜者，服石人亦不宜多饮酒。饮酒多则失食味，失食味则不多食，不多食则令人虚热，虚热则令石数发，恶寒寡沉，又损石力。为酒能压石故也，多饮则损石势，亦令人风虚脚弱，此由饮酒致之耳，若能饮食者。大佳甚妙，其方药如上，服石衡热忍饥，冷酒有灰酒，荞麦，小豆，胡麻， ，枸杞羹，仓米，臭鱼脯，勿承饥虚热沐浴，夏月不宜吃猪肉冷水，恐致滑痢不止，伤冷冻饮料食不消，或成霍乱，特宜消息慎之。

　　卷第三十八

　　紫并食饮将慎法三首

　　千金紫 方。

　　乌豆（任多少煮取浓汁）

　　上一味，以和面稍盐和之，依常法作 ，以此豆汁中熟煮，可三二十沸，溢添冷乌豆汁，以猪羊肉为 亦精好，或以山芋粉尤妙。

　　又宜食面饼方。

　　取面溲如家常作饼法，细切如小豆许，以面于簸箕中拌令圆，煮之令极熟，承热任以诸肉作 食之大凉补腰脚，又夏月冒热远行，早食晚失饥，石气发动。作大麦饼，将行在路食之，亦压得石气。

　　凡患疮肿，无问大小，或如黍米，即须加意专精疗之，或以冷水淋，或盐汤洗，以指破，即以指甲细细掏旁边，亦以药涂之，或以苍耳汤浸洗之，或以冷石熨之即瘥，夫服石将慎至难，若不能将息，特宜勿服，非但服之若瘦热，更增他疾，性行躁暴，唯多忽恚，饮食日减，形体日消，妻子不能供承，卑下何其能济，此皆由将慎失度，致使然也。人之无检，慎勿轻服，至于背圻脑裂，药物无及也。妇人则发乳体肿，帷簿不修，特宜审慎，自量其力，将

　　卷第三十八

　　服石后防慎贮备杂药等一首

　　凡服石人，当宜收贮药等。

　　人参 朴硝 苦竹沥 大黄 栀子 大麦面 好豉 荠 黄连 升麻 石膏 荆沥葛根并粉 猪膏 酥 蜜 紫苏子 白鸭屎 粳米 前胡 冬葵子 生姜 冬瓜 大豆 车前地榆 五加皮 大小麦奴 天门冬 葱白 葳蕤 麦门冬 生地黄 芦根 红雪 紫雪黄

　　卷第三十九

　　明堂序

　　夫明堂者，黄帝之正经，圣人之遗教，所注孔穴，靡不指的。又皇甫士安，晋朝高秀，洞明医术，撰次甲乙，并取三部为定，如此则明堂甲乙，是医人之秘宝，后之学人，宜遵用之。不可苟从异说，致乖正理，又手足十二经，亦皆有俞，手足者阴阳之交会。血气之流通，外劳肢节，内连脏腑，是以原明堂之经，非自古之神解，孰能与于此哉，故立经以言疾之所由，图形以表孔穴之名处，比来有经而无图，则不能明脉俞之会合，有图而无经，则不能论百，则孔穴乖处，不可不详也。今依准甲乙正经，人长七尺五寸之身。（千金方云七尺六寸四分）今半之以为图，人长三尺七寸五分。（千金方云三尺八寸二分）其孔穴相去亦半之，五分为寸，其尺用古尺，其十二经脉，皆以五色作之，奇经八脉，并以绿色标记。诸家并以三人为图，今因十二经而尽图人十二身也。经脉阴阳，各随其类，故汤药攻其内，以灸攻其外，则病无所逃，知火艾之功，过半于汤药矣，其针法古来以为深奥，今人卒不可解，经云，针能杀生人，不能起死人。若欲录之，恐伤性命，今并不录针经，唯取灸法，其穴墨点者，禁之不宜灸，朱点者灸病为良，其注于明堂图。人并可览之，黄帝素问 孔穴原经脉，穷万病之所始，九卷甲乙及千金方甄权杨操等诸家灸法。虽未能远穷其理，且列流注及旁通，终疾病之状尔。

　　卷第三十九

　　论邪入皮毛经络风冷热灸法

　　素问岐伯曰，夫邪之客于形，必先入于皮毛，留而不去，入于孙络，又留而不去。入于经脉，内连五脏，散于肠胃，阴阳俱感，五脏乃伤，此邪之从皮毛而入于五脏之次也。如此则疗其经，今邪客于皮毛，入于孙络，留而不去，闭塞不通，不得入于经，溢于大络，而生奇病夫五脏六腑精灵之气，顺脉而出，附经而入，终而复始，如环无端，若越其数者，则伤脉而损经，变为异病也。

　　岐伯曰，凡欲疗风，则用火灸，风性浮轻，色或赤或白，痒多者，风热也，寒性沉重，色或青或黑，痛多者，寒也。湿性萎润，色黄鲜，瘀痹多者，湿也，此三种，本同而末异也，风宜从多以至少也。至多者，从三壮五壮七壮，又从三十五十七十壮，名曰从少至多也。灸寒湿者，宜从多以至少也，从七十五十三十，又从七百五百三百，名曰从多以至少也。灸风者，不得一顿满一百，若不灸者，亦可以蒸药熨之，灸寒湿者，不得一顿满千，若不灸亦可蒸药熏之，风性浮轻则易散，故从少而至多也。寒性沉重则难消，故从多而至少也。

　　论疾手足腹背灸之多少及补泻八木火法杨操音义云，凡手足内脉，皆是五脏之气所应也。手足外脉，皆是六腑之气所应也，四肢者，身之支干也，其气系于五脏六腑出入，其灸疾不得过顿多也。宜依经数也，若顿多血脉绝于火下，而火气不得行，随脉远去也。故云三壮五壮七壮者，经曰，乃更添灸，以瘥为度，其手足外皆是阳脉也，不得过于二壮。腹中者，水谷之所盛，风寒之所结，灸之务欲多也，脊者身之梁。太阳之所合，阴阳动作，冷气成疾，背又重浓，灸之宜多。经脉出入往来之处。故灸能引火气，凡灸皆有补写，补者无吹其火，须炷自灭，写者疾吹其火，传其艾，须其火至灭也，其艾炷根下，广三分，长三分，若减此不覆孔穴，不中经脉，火气不行，亦不能除病也。

　　凡灸忌用松柏桑枣竹柿枫榆八木，以用灸人，害人肌肉筋脉骨髓，可用阳燧火珠，映日取火，若阴无火，钻槐木以菊茎延火，亦可KT 石以艾蒸之，取火用灸，大良，又无此，宜以香油布缠及艾茎，别引取火，则去疾不伤人，筋骨皆欲得触伤，其痛根疮若不坏。则病不除

　　卷第三十九

　　不宜灸禁穴及老少加减法

　　甲乙经头维 下关 承光 脑户 气冲 脊中 伏兔 乳中 地五会 风府 泉腑 喑门 天府经渠 白环输 鸠尾 迎香 石门（女子） 丝竹空 承泣 耳门 人迎 螈脉 少商尺泽上三十二穴并禁不宜灸（千金甄权杨操同出第三卷中）

　　凡灸有生熟候，人盛衰及老少也，衰老者少灸，盛壮肥实者多灸。

　　凡孔穴皆逐人形大小，取手中指头第一节为寸，男左女右。又一云三寸者，尽一中指也凡人年三十以上，若不灸三里，令人气上眼暗，所以三里下气也。（出第三十七卷中）

　　黄帝问曰：凡灸大风大雨大阴大寒灸否，既不得灸，有何损益，岐伯答曰：大风灸者，阴阳交错，大雨灸者，诸经络脉不行，大阴灸者，令人气逆，大寒灸者，血脉蓄滞，此等日灸，乃更动其病，令人短寿，大风者，所谓一复时，不可加火艾。大寒者，所谓盛冬凌辰也，大凡人初患卒得，终是难下手，经云当其盛也，慎勿衰伤即是初得重病之状候。

　　卷第三十九

　　年神傍通法

　　论曰：此等诸法，并散在诸部，不可寻究，故集之一处，造次易知，所以省披讨也。

　　卷第三十九

　　孔穴主对法

　　论曰：凡云孔穴主对者，穴名在上，病状在下，或一病有数穴，或数病共一穴，皆临时斟酌作法用之，其有须灸者，即灸之，不宜灸者。经穴了注其名。并为良法，但恨下里间知者鲜（通按 此款出千金本文言针言灸言药合治方为良法今删去针单言灸药遂觉文理欠顺又云经穴注了其灸似误或者了注其名）

　　年一 二 三 四 五 六 七 八 九十 十一 十二 十三 十四 十五 十六 十七 十八十九 二十 二一 二二 二三 二四 二五 二六 二七二八 二九 三十 三一 三二 三三 三四 三五 三六三七 三八 三九 四十 四一 四二 四三 四四 四五四六 四七 四八 四九 五十 五一 五二 五三 五四五五 五六 五七 五八 五九 六十 六一 六二 六三六四 六五 六六 六七 六八 六九 七十 七一 七二七三 七四 七五 七六 七七 七八 七九 八十 八一八二 八三 八四 八五 八六 八七 八八 八九 九十（以上人神所在傍看他皆仿此）

　　上件九部，人神岁移一部，周而复始，不可灸凶。

　　心 喉 头 肩 背 腰 腹 项 足 膝 阴 股年一 二 三 四 五 六 七 八 九 十 十一 十二十三 十四 十五 十六 十七 十八 十九 二十 二一 二二 二三 二四二五 二六 二七 二八 二九 三十 三一 三二 三三 三四 三五 三六三七 三八 三九 四十 四一 四二 四三 四四 四五 四六 四七 四八四九 五十 五一 五二 五三 五四 五五 五六 五七 五八 五九 六十六一 六二 六三 六四 六五 六六 六七 六八 六九 七十 七一 七二七三 七四 七五 七七 七八 七九 八十 八一 八二 八三 八四 八五八五 八六 八七 八八 八九 九十 九一 九二 九三 九四 九五 九六上件十二部，人神所在，并不可灸及损伤，慎之。

　　推月忌日忌傍通法月忌法。

　　正二三四五六七八九十十一十二血忌 丑未寅申卯酉辰戌巳亥午子 凶月厌 戌酉申未午巳辰卯寅丑子亥 凶四激 戌戌戌丑丑丑辰辰辰未未未 凶月杀 丑戌未辰丑戌未辰丑戌未辰 凶月刑 巳子辰申午丑寅酉未亥卯戌 凶六害 巳辰卯寅丑子亥戌酉申未午 凶天医 卯寅丑子亥戌酉申未巳午辰 吉上于天医上取师疗病吉，余不得灸，及取师凶。

　　日忌法。

　　一日（在足大趾） 二日（外踝）

　　三日（股内及脚 ） 四日（腰及髀）

　　五日（口齿舌根咽悬HT 及足趾） 六日（手小指少阳及脐下）

　　七日（内踝） 八日（足腕一云在脚）

