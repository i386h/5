<!-- { "loadSidebar": true } -->
　　五月五日从门东刺向南三步，九迹四方取气讫，重向南方取气，即切切诵后咒文四十九遍，于后任所行。用其遮吒呵迦吒僧禁吒 剑吒。蛇毒死， 剑严，蛇毒烂，若欲诵咒时，须在月建上立唤被螫人当前立定，然后背足行七步，仍顿足回身，向被螫人立，掐指二所如了，乃诵咒七遍。即放所患者归，可一炊久放掐目也，若不解咒，蛇致死，乃放掐目诵云。吾庭前者木，百尺无枝，凤皇在上，资斯速出，放汝去，摄汝毒命宁收，急急如律令。

　　（出第五卷中）

　　古今录验禁蛇啮方。（高元海大李参军送）

　　咒曰：某郡某县里，男女姓名，年若干于某年月日时，于某处为某色蛇螫某处，阴咒云，你是巳功曹，我是亥明府。你若不摄毒，吾当掐你口，闭气随想掐蛇口。蛇口在食指第二节白左手掐，螫当中，两手尽掐，急忘任放手肿处，手刺去血，即便瘥。（出第四十五卷中）

　　卷第四十

　　辟蛇法三首

　　肘后姚氏仙人入山草法，辟蛇之药虽多，唯以武都雄黄为上，带一块，古称五两于肘间，则船，有太赤足蜈蚣置管中系腰，又有 龟啖蛇，带其尾亦好。 日喙弥佳，禁法中亦有单行轻易者，今疏其数条，然皆须受而后行，不尔，到山车口住立，存五蛇一头乃闲气以物屈刺之，因左回两步，思作蜈蚣数千以衣身便行无所畏也。（张文仲备急同）

　　集验入山草辟众蛇方。

　　干姜 生麝香 雄黄上三味等分捣，以小绛囊盛，男左女右带佩，则蛇逆者辟，人为蛇所中，便以疗之，如无麝香，以射 和带之，疗诸毒良。（肘后千金文仲备急古今录验同出第九卷中）

　　千金疗入山辟众蛇方。

　　当烧羚羊角，令烟出，蛇则去矣。（肘后同出第二十六卷中）

　　卷第四十

　　蛇啮人方一十四首

　　广济疗毒蛇啮方。

　　取慈菇草捣以敷之，即瘥，其草似燕尾者是，大效（出第五卷中）

　　肘后蛇啮毒肿方。

　　干姜末敷之，燥复易之。（备急文仲千金同）

　　又方灸啮处三五壮，则毒不能行。

　　又方捣射 涂肿上，血出乃瘥。（备急文仲千金同）

　　又方猪屎熬令焦末，蓝一把水三升煮，取二升，投屎搅和以洗之瘥。

　　文仲疗蛇啮方。

　　捣雄黄末以敷之，日三四度瘥。

　　又方取梳裹垢如指大，长二寸，以尿和敷之。

　　又方灸梳使汗出，以熨疮口，即验。（备急千金同）

　　又方取鸡屎二七枚，烧作灰，投酒服之瘥。（千金同）

　　必效疗蛇咬方。

　　五月五日前七日，即斋不得食饮酒肉五辛，仍先向桑下觅菟葵先知处记之，至五月五日中时，先手摸桑木阴一遍，仍着上摸索之讫，即以口啮取菟葵，嚼使熟，以唾涂手熟揩令遍。

　　五又方烧桑刀，麝香少许和刀上，以烙啮处，令皮破，即瘥。

　　又方生蚕蛾阴干为末，敷啮处孔中，数易之，其蛾有生子者妙。

　　又方麝香 雄黄 半夏 巴豆上四味等分为末敷之。

　　又方先以唾涂咬处，熟揉生大豆叶封之。

　　卷第四十

　　蛇螫方六首

　　肘后蛇螫人，疮已合，而余毒在肉中淫淫痛痒方。

　　取大小蒜各一升合捣，以热汤淋取汁，灌疮中（姚同）

　　崔氏疗被蛇螫验方。

　　生椒（三两） 好豉（四两）

　　上二味以人唾和，捣令熟，用敷伤处，须臾即瘥。

　　又方取独颗蒜截两头，着螫处，一头大作艾炷灸之，如此即愈，未愈更灸，以瘥为度。

　　又方取野狼牙草，六月以前用叶，以后用根，生 咀，以叶裹。 火炮令热，用，冷即易之。

　　又方取醋草熟捣，以敷螫处，仍将腻 头裹之，数易，其醋草似初生短嫩新鲜苗是。

　　又方取远志嚼令碎以敷之，并纳一片子于所螫疮处孔中，数易之。（并出第五卷中）

　　卷第四十

　　蛇毒方三首

　　救急疗蛇毒方雄黄 麝香 干姜上三味各等分，捣研，以蜜和为膏，敷毒螫处良，瓦舍中疑有蛇处，取雄黄烧令气散，及蛇并走不住。

　　又方取独野狼牙捣，腊月猪脂和，以敷毒上，立瘥。

　　又方取荆叶以袋盛，敷疮肿处，即瘥止。（肘后同）

　　卷第四十

　　青蛇螫方二首

　　短剧疗竹中青 蛇螫人方。

　　雄黄 干姜上二味各等分，捣筛，以射 和之，着小竹管中带之行，有急便用敷疮，兼疗诸蛇毒。

　　肘后青 蛇论，此蛇正绿色，喜绿木及竹上，与竹木色一种，人卒不觉，若人入林中行，脱能落头背上，然自不甚啮人，啮人必死，那可屡肆其毒，此蛇大者不过四五尺，世人皆呼为破乌鸡热敷之。

　　卷第四十

　　蝮蛇螫方一十首

　　肘后疗蝮蛇螫人方。

　　桂心 栝蒌上二味等分为末，用小竹筒密塞之以带行，卒为蝮蛇所螫，即敷之，此药疗诸蛇毒，塞不密则气歇不中用。（文仲同）

　　又方急掘地作坎，埋所螫处，坚筑其上，毒则出土中，须臾痛缓乃出，徐徐以药疗之。

　　又方捣小蒜绞之，饮其汁，以滓封疮上。

　　又方取猪耳中垢着伤疮中，当黄汁出瘥，牛耳中垢亦可用之良。

　　又方嚼盐唾疮上讫，灸三壮，复嚼盐唾上。

　　备急疗蝮蛇螫人方。

　　烧蜈蚣末，敷疮上良。（肘后同）

　　又方蜡及蜜等分，于铛中消令和，以无节竹筒着疮上，以蜡蜜灌竹筒，令下入疮中瘥，无蜜，唯蜡用之亦得。

　　又方急尿疮中，乃投刀向日闭气三步，以刀掘地作小坑。以热汤沃坎中，取泥作三丸如梧子大，服之，取少泥涂疮上。（肘后同）

　　文仲疗蝮蛇螫人方。

　　细辛 雄黄上二味等分以纳疮中，日三四敷之，兼疗诸蛇及虎伤疮良。

　　又云：蝮蛇形不长，头扁口尖，头斑身赤纹斑，亦有青黑色者，人犯之，头腹贴相着是也。东间诸山甚多，其毒最烈，草行不可不慎之，又有一种状如蝮而短。有四脚，能跳来啮人，东人呼为千岁蝮，或中之必死，然其啮人毕。即跳上林木，作声云研木研木者，但营棺，其

　　卷第四十

　　虺蛇螫方四首

　　古今录验疗虺蛇毒方。

　　捣葵根以敷之。

　　肘后疗虺蛇众蛇螫人方。

　　以头垢敷疮中。（张文仲备急同）

　　又方以两刀于水中相摩良久，饮其汁，痛即止（备急张文仲同）

　　又方捣 草以敷之，立愈神良。

　　卷第四十

　　众蛇螫方七首

　　集验疗众蛇螫人方。

　　取紫苋菜捣，饮汁一升，滓以少水和，涂疮上又捣冬瓜根以敷之。（肘后千金同）

　　又方取常思叶捣取汁，饮一升，以滓敷疮上又以鬼目叶敷之，止痛。（肘后云捣鬼针草敷上并出第九卷中）

　　文仲疗众蛇螫方。

　　嚼干姜敷疮上，不过三四瘥又煮吴茱萸汤以渍疮上立瘥。（集验同）

　　又方捣生蓼，绞汁饮之少少以滓敷疮上，又 蓝青敷之。

　　又方捣大蒜涂之，以少盐豉合捣尤佳。（备急集验古今录验同）

　　又方以绳缚疮上一寸许，即毒瓦斯不得走，便令人以口嗍所螫处取毒，数唾去之，毒尽即不复痛，口嗍当小肿，无苦状。（备急同）

　　又云，此众蛇者，非前件三种也。谓赤 （音连）黄颔之类，复当六七种不尽知其名，水中黑色名公蛎山中一种亦相似。并不闻螫人，有钩蛇尾如钩，能倒牵人兽入水后而食之，又南方有 蛇，人忽伤之不死，终身伺觅其主，虽百人众中亦直来取之，唯远去百里乃免耳。

　　又有 ，长七八尺如 ，毒中人必死，即削取船 煮渍之便愈，凡大蛇多是神，不可妄杀之，又额上有白色，状如王字者有灵或有角形者，此是欲变为龙也。凡青 中人立死，蝮中人一日死，虺毒急于众蛇，不早疗之，多残断人手足，药不可以一法，宜审按之。（并出第八卷中）

　　卷第四十

　　蜘蛛咬方六首

　　广济疗蜘蛛咬方。

　　取生铁衣以醋研，取汁涂之瘥。（肘后同）

　　又蜘蛛咬作疮，频疗不瘥方。

　　取萝摩草，捣如泥封之，日二三，毒化作脓，脓出，频若勿停。

　　又方枣叶 柏叶（各五月五日采阴干） 生铁衣 晚蚕砂上四味各等分捣散，以生麻油和如泥，先灸咬处，涂之瘥。（并出第五卷中）

　　千金疗蜘蛛咬人方。

　　以乌麻油和胡粉如泥涂之，干则易之，取瘥止。（肘后同出第二十六卷中）

　　备急疗蜘蛛咬人方。

　　取羊桃叶捣敷之立愈。（肘后同）

　　又方以蒜切作两断以措之，又以蒜摩地取泥涂之。（文仲同并出第八卷中）

　　卷第四十

　　蜂螫方一十首

　　肘后疗蜂螫人方。

　　取人溺新者洗之瘥。（备急文仲必效删繁同）

　　又方斫谷木取白汁涂之，桑汁亦良。（备急文仲短剧古今录验同）

　　又方煮蜂房洗之，又烧灰末以膏和涂之。（千金同本方云烧羊角灰苦酒和涂之）

　　又方刮齿垢涂之。（备急文仲千金同）

　　千金治蜂螫方。

　　蜜（五合） 蜡（二两） 猪脂（五合）

　　上三味和煎如膏，候冷以涂之，甚良。（一云稍稍食之）

　　又方以淳醋沃地，取泥涂之。

　　又方以尿泥涂之。

　　又方取蛇皮以蜜涂之，炙令热以贴螫处效，又以酱汁涂蛇皮，炙以封之甚效。（并出第二十六卷中）

　　必效疗蜂螫方。

　　捣青蒿封之，亦可嚼用之。（肘后同）

　　又方近用敷荷 贴之大效，蜀中用验。（并出第六卷中）

　　卷第四十

　　蜈蚣螫方八首

　　肘后疗蜈蚣螫人方。

　　割鸡冠，取血涂之瘥。（备急文仲删繁必效同）

　　又方嚼盐涂之效，又以盐拭疮上，蜈蚣未远不得去。（备急短剧文仲古今录验同）

　　又方嚼大蒜若小蒜或桑白汁，以涂之，亦以麻履底土措之良。（短剧备急文仲必效古今录验同）

　　又方蛇卫草封之佳。

　　备急疗蜈蚣螫人方。

　　蓝汁以渍之即瘥，蜈蚣不甚啮人，甚亦微殊，轻于蜂，当时小痛易歇，脱为所中，幸可依此疗之，药家皆用赤足者，今赤足者螫人，乃痛于黄足者，是其毒烈故也。（张文仲肘后同）

　　又方取屋中土，以水和敷之。（短剧同）

　　崔氏疗蜈蚣螫人方。

　　趁雄鸡令走，以鸡嘴气阿之，数易鸡立瘥。

　　张文仲疗蜈蚣螫人方。

　　取锡，炙令热以熨之，不越十度即瘥。（出第十卷中）

　　蝎螫人二十七首广济疗蝎螫毒方。

　　捣蒜涂之。（崔氏备急同）

