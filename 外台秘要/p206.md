<!-- { "loadSidebar": true } -->
　　又方半夏以水研涂之，亦止。

　　又方咒曰，一名蒿枝，一名薄之，傍他篱落，螫他妇儿，毒瓦斯急去，不出他道你愚痴，急急如律令。（并出第五卷中）

　　集验疗蝎虫螫人方。

　　余身经遭此毒，手指痛苦不可忍，诸法疗皆无效，有人见令以冷水渍指，亦渍手，即不痛，水微暖便痛，即以冷水渍，小暖即易之，余处冷水浸，故布以拓之，此实大验。（肘后备急千金必效文仲同）

　　又方蝎有雄雌，雄者止痛在一处，雌者痛牵诸处，若是雄者用井底泥敷之，温则易，雌者用当屋及沟下泥涂之，若不值天雨，可用新汲水从屋上淋下，于下取泥敷之。

　　又方画地作十字，取上土，水服五分匕。（并出第一卷中）

　　千金疗蝎毒方。

　　取齿中残饭敷之，又以猪脂封之，又以射 封之。

　　又方砂和水涂上愈。（救急同）

　　凡一切螫毒之物，见必不得起恶心向之，亦不得杀之，若辄杀之，于后必遭螫，慎之慎之，治亦难瘥。

　　又方嚼茱萸以封之立愈。

　　又方生乌头末，唾和涂之良。

　　崔氏疗蝎螫人方。

　　取人参，嚼以敷痛处，立瘥又以黄丹涂之瘥。

　　又方深削桂心，醋磨涂之，立定。

　　又方滴蜡烛热脂于螫处，三两度易之。（并出第五卷中）

　　备急疗蝎螫人方。

　　蜀葵花 石榴花 艾心上三味等分，并以五月五日午时取，阴干合捣，和水涂螫处，立定，花取未开者。（张文仲同）

　　又方温汤浸之。（肘后崔氏同）

　　又方马苋菜封之瘥。（肘后备急文仲同）

　　又方嚼干姜涂之瘥。（肘后备急文仲同并出第八卷中）

　　必效疗蝎咬人方。

　　温酒以渍之，又捣豉作饼如钱大，贴螫处，以艾灸七壮，问被咬人云是物，遣报云蝎螫，即语云没所苦。语讫，即私向一处翻一瓦，还安旧，勿使其人知回更问瘥未，遣报云瘥讫，即痛止，神效。

　　古今录验疗蝎螫人方。

　　取苦李子仁嚼以封之即瘥。

　　又方蛇衔，取汁以敷之瘥。

　　又方以木碗率取此螫处，即以木碗合之，便瘥神验。

　　又方鬼针草，取汁敷之即瘥。

　　又方五月五日取菟葵熟捣，以遍涂手，至后日中时，然后洗手，若有人被螫，以手摩索，应手即瘥。

　　又禁蝎螫人法。

　　咒曰：系（胡计反）梨乎俱尚苏婆诃，于五月五日桑木正北阴中菟葵。日正午时，先七步至菟葵此右膝着地，立左膝，手 取菟葵子。 取着口中熟嚼，吐着手内，与五叶草菟葵等相和，若无子，直取二叶相和于手内，左转 之，口阴诵前咒七遍，一吐气得一百八遍止，所叶令汁出染手，其叶还放置菟葵处，起勿反顾之一日一夜不得洗手亦不用点污手内。亦不得人知，作此法不得人见，被螫者口问云何处，即阴咒七遍。男以左手摩螫处，口云瘥去，若其菟葵私取移种于桑北，五叶草处处有之耳。

　　又甄立言以此蝎毒阴蛇，即非蜂蜈蚣之辈，自有小小可忍者，有经一日一夜不可忍者，京师偏饶此虫，遍用诸药涂敷不能应时有效，遂依角法。以意用竹依作小角，留一节长三四寸，孔径四五分，若指上，可取细竹作之，才令搭得螫处，指用大角，角之气漏不嗍，故角不厌大，大即嗍急瘥，速作五四枚，铛内熟煮，取以角螫处，冷即换，初被螫，先以针刺螫处出血，然后角之，热畏伤肉，以冷水暂浸角口二三分，以角之，此神验，不可以口嗍，毒入

　　卷第四十

　　蠼尿方二十二首

　　千金疗蠼 虫尿人影，便令人病其状身中忽有处 痛。如芒刺，亦如刺虫所螫处，后起细 ，作聚如茱萸子状，四边赤，中央有白脓如黍粟，亦令人皮肉急，举身恶寒壮热，剧者连起尽腰胁胸也，疗之法，初得之，便磨犀角涂之上其毒，疗如火丹法，余以武德中六月得此病，经五六日觉心闷不佳，以他法疗之不愈，有友人教画地作蠼 形。以刀细细画取蠼肠中又方羚羊须烧灰，腊月猪脂和，以封之瘥。

　　又疗蠼 尿方。

　　熟嚼梨叶以封之，干复易之。

　　又方取马鞭草烂捣以封之，干复易瘥。

　　广济疗蠼 尿绕腰欲死方。

　　取败蒲扇，煮汁涂之。

　　又方扁豆叶捣涂之。（并出第 中）

　　深师疗蠼 尿方。

　　取鹊巢中土，以苦酒和敷之。

　　又方以鸡子和白 敷之，侵淫为广，以大蒜磨研书墨涂之，一方以胡粉涂之。一方以猪膏涂之，又烧蒲灰敷之。（并出第二十九卷中）

　　集验疗蠼 尿疮方。

　　烧鹿角捣末，以苦酒和敷之，已有汁者，烧道边弊蒲席灰以敷之。（深师千金并翼文仲同）

　　又方槐白皮（半斤切） 苦酒（二升）

　　上二味渍半日，刮去疮处以洗，日五六遍，末赤小豆和苦酒敷之，燥即易之。小儿以水和敷之甚良。（千金并翼文仲深师同）

　　又方嚼大麦以敷之，日三。（千金同）

　　又方猪脂和燕巢中土敷之。（千金同并出第九卷中）

　　千金翼疗蠼 尿疮方。

　　取茱萸东引根下土，以醋和涂之。

　　又疮表里相当，一名侵淫疮方。

　　取猪牙车骨年久者，捶破，烧令脂出，及热涂之。（千金同）

　　又方取楝木枝若皮烧灰敷之，干者以猪膏和敷，并主小儿秃及诸恶疮。（深师同出第二十四卷中）

　　崔氏疗蠼 尿疮，习习然黄水出者方。

　　取韭捣取汁以涂之。

　　又方煮甘草汤洗之。

　　又方嚼桂涂之。

　　又方绞马屎汁洗之。

　　又方嚼麻子涂之。

　　又方令患人于日里立，侧近作沸汤，微取以淋患人影，令当所患疮处六七度，仍遣人熟嚼蒜以患人影。中患处，口中余蒜气，即真 患人疮上愈。（并出第五卷中）

　　救急蠼 尿方。

　　取燕窠和酽醋涂之，大良（出第五卷中）

　　恶蚝方三首必效疗恶蚝已洪肿者并瘥方。

　　取楝木根并皮切一升，以水三升和煎，取二升，适寒温浸洗疮，冷即易，再三瘥。

　　又恶蚝已洪肿烂者方。

　　干姜 水银 猪脂（腊月者）

　　上三味揉令相得，即置九向碗中烧，以竹筒笼上熏所肿处，未熏先破两处，然后熏即瘥又方取胡葱于 火中煨，令软出，以纸隔手 令破，以拓疮上，以痛定为度。（李饶 多用神效并出第十六卷中）

　　卷第四十

　　虿螫方二首

　　肘后论云，此HT 字作虿字，所谓蜂虿，作于怀袖，贲育为之惊恐，言其小而有毒，起乎不意也，世人呼 蜓为虿子，而未尝中人，乃言不可螫人，雷鸣乃放，想亦当极有毒，书家呼 蜓为守宫，本草云守宫即是蜥蜴，如东方朔言则两种物矣。今蜥蜴及蛇，医毋并不螫人，蜥蜴有五色具者，亦云是龙，不可杀之，令人震死，今又有一小乌虫子，尾有翘。世人呼为甲虫，而尾似车缓两尾，复言此虫是虿，未详其正矣。

　　又疗虿螫人方。

　　捣常思草，绞取汁以洗疮。（出第八卷中）

　　古今录验虿螫人方。

　　取屋 下土，水和敷之立愈。（出第四十五卷中）

　　卷第四十

　　射工毒方一十九首

　　备急论射工毒，江南有此射工毒虫，一名短狐，一名蜮，常在山间水中，人行反入水中，此虫口中有横骨，状如角弩，即以气射人影则病，其诊法，初得时或如伤寒。或似中恶，或口不能语，或身体苦强，或恶寒壮热，四肢拘急头痛，旦可暮剧，困者三日则齿间血出，不疗则死，其人中有四种，初觉即遍身视之，其一种正如黑子，而皮绕四边突赤，以衣被犯之，如芒刺状，其一种作疮，疮久则穿陷，其一种突起如石痈状，其一种如火灼人，肉起作疮，此种最急，能杀人，居此毒之地，天大雨时，或逐行潦，流入人家而射人，又当养鹅，鹅见即食之，船行将纯白鹅亦辟之，白鸭亦善，带好生金犀角麝香并佳，又若见身中有此四种疮处，便急疗之方。

　　急周绕遍去此疮边一寸，辄灸一处百壮，疮上亦百壮，大良。（肘后同）

　　又疗射工毒方白鸡屎白者二七枚。以水汤和涂疮上。（必效文仲备急千金肘后同并出第九卷中）

　　肘后初见此疮，便宜疗之方。

　　便水磨犀角涂之燥复涂，亦取细屑和麝香涂之，一方云，服一方寸匕。

　　又方以白梅皮裹豉母虫吞至六七枚勿佳。（本方云取水上浮走豉母虫一枚置口中便瘥）

　　又射工毒虫止黑状如大蜚，生啮发而形有雌雄。雄者口边有两横角，角能屈伸。有一长角横在口前，弩檐临其角端，曲如上弩，以气为矢，因水势以射人，人中之便不能语。冬月并在土中蛰其上雪不凝，气蒸休休，然人有识处掘而取带之溪边，行亦往往得此，若中毒，仍为屑与服夏月在水中则不可见，乃言此虫含沙射人影便病，欲度水先以石投之，则口边角弩发矣又方取皂荚一挺长一尺二寸者，捶碎，以苦酒一升煎如饧，去滓敷毒上。（文仲备急同）

　　又方取马齿苋捣，饮汁一升，滓以敷疮上，日四五遍良。（文仲备急同）

　　集验疗射工毒中人，寒热发疮，偏在一处，有异于常方。

　　取赤苋合茎叶捣，绞取汁，服一升，日再三服。（千金备急文仲必效删繁肘后同姚云服七合日四五服）

　　又方犀角 升麻 乌 根（各二两）

　　上三味以水四升煮，取一升半，去滓，分再服，相去一炊久，尽更作。（千金同）

　　又方取生茱萸茎叶一虎口，断去前后，取握中者熟捣，以水二升煎，取八合顿服之。（千金同）

　　又疗射工中人疮有三种，一种疮正黑如压子皮，周遍悉赤，或衣犯之如有刺痛，一种作疮，疮久则穿，或晡间寒热，一种如火灼 起，此者最急，数日杀人，此病令人寒热方。

　　乌 根（二两） 升麻（二两）

　　上二味切，以水三升煮，取一升，适寒温顿服之，滓敷疮上。（肘后千金文仲备急同古今录验云乌扇无根用叶出第一卷中）

　　千金疗射工，国中未有疮，但憎寒凛凛，及其成疮，似蠼 尿，亦似瘭疽状方。

　　取芥子捣熟，苦醋和浓涂疮上，半日痛便止。（古今录验同）

　　又方取野狼牙叶，冬取根枝，捣之令熟，敷所中处，又饮四五合汁。

　　又云山中草木上石 着人，则穿啮肌肉，行人肉中，侵淫坟起方。

　　灸断其道，即愈。

　　又凡入山路行草木中，常以腊月猪膏涂脚足趾间跌上，及着鞋处， 不敢着人。

　　又江南毒瓦斯恶核似射工，暴肿生疮，五香散方。

