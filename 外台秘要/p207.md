<!-- { "loadSidebar": true } -->
　　甲香 犀角（屑） 鳖甲（炙令黄） 薰陆香 升麻 乌 根 吴茱萸 沉香 丁香（各三分） 黄连 羚羊角（屑） 牡蛎（熬） 甘草（炙） 黄芩（各四分） 黄柏（六分）

　　上十五味为散，水服方寸匕，日三服，又以鸡子白和涂上。干易之，以水和少许洗上，忌苋菜猪肉海藻。（出第二十六卷中）

　　救急疗射工毒方。

　　取葫蒜切贴疮，灸七壮良。

　　古今录验疗射工中人已有疮者方。

　　取蜈蚣大者一枚，炙捣末，以苦酒和敷疮上，痛便止。（千金同）

　　卷第四十

　　溪毒方二十一首

　　肘后中溪毒论，葛氏云，水毒中人，一名中水，一名中溪，一名中洒，一名水病，似射工而无物，其诊法，初得之，恶寒头微痛，目眶疼，心中烦懊，四肢振 ，腰背骨节皆强，筋急两膝疼，或 而热但欲睡，旦醒暮剧，手足逆冷至肘膝，二三日则腹中生虫，食人下部，肛中有疮，不痛不痒，不令人觉。视之乃知耳，不即疗，过六七日下部脓溃，虫上食五脏，热盛烦毒，汪下不禁，八九日良医所不能疗之，觉得之，急当早视下部，若有疮正赤如截肉者为阳毒，最急，若疮如蠡鱼齿者，为阴毒，犹小缓，要皆杀人，不过二十日也，欲知是中水，当作数斗汤。以小蒜五升 咀，投汤中，莫令太热，热即无力。去滓，消息适寒温以又疗中水毒方。

　　取梅若桃叶捣，绞取汁三升许，为二服，或干，以水绞取汁极佳。（集验文仲备急千金同姚云小儿不能饮以汁敷乳头与之）

　　又方取常思草捣，绞汁三升饮之妙，并以绵裹导下部中，日三瘥。（文仲备急同）

　　又方捣蓝青汁，以少水和，涂头面遍身令匝。（文仲千金翼备急同）

　　又方取蓼一把捣，以酒一升和，绞服之不过三服。（文仲千金翼备急云肘后用梨叶）

　　又方取大莓连根上一味捣作屑服之，亦可投水捣，绞汁饮一二升，并导下部生虫者，夏月常行，多 此屑，欲入水浴，先以少屑投水上流，便无所畏，又辟射工，家中虽以器盛水浴，亦常以此屑投水又今东间诸山州县人，无不病溪毒，每春月多得，亦如京都伤寒之状，呼为溪温，未必皆是射工辈尔，亦尽患疮痢，但寒热烦疼，不解便死耳，方家疗此，用药与伤寒温疾颇相似，今复疏其东向三两步，即以手左一搅取水，将蒜一把熟捣，以酒渍之，去滓，可饮两杯当吐，得吐便瘥，此方甚效。

　　备急疗溪毒方。

　　取五加根烧末，以酒若浆服方寸匕。（肘后文仲备急同）

　　又方烧鲛鱼皮，以饮服方寸匕，立瘥。

　　又方荆叶捣汁饮之佳。（肘后同）

　　又方捣柒姑以涂之腰背诸处，柒姑生东间，细叶如蒜状。

　　又方乌蒜一枚捣，以酒和服半升，得吐即瘥，又名乌韭，山中甚多。

　　又若下部生疮已决洞者方。

　　取秫米一升，盐五升，水一石，煮作麋，坐中即愈。（文仲备急同肘后并同）

　　又方取桃叶艾叶捣熟，以水渍之，纵取浓汁，去滓，着盘中坐，有白虫出瘥。（文仲备急同肘后云取桃皮叶无艾叶）

　　又方烧皂荚捣末，以绵裹导之。

　　又方以盐和皂荚末，捣之，绵裹导之。

　　又方末牡丹屑，以饮服方寸匕，日三。

　　又其土俗有疗之术方。

　　初觉，便取溪蒜 桃叶锉一斤，蒸使遍热，出布席上，解衣卧上，浓覆衣被，大汗良久。出拭之，勿见风则瘥，已五六日恐毒入腹，不可救尔。应先服药，东间诸山有大木名埋檀，预取干之，亦单用茜根白 荷根蓝青汁并佳若卒无根皮，亦可单用蓝汁。可服之，亦可都合煮取汁渍之，若患腹中痛，恐转成蛊啖人腹藏者，取猪脂二升熬令燥，水一斗，绞取汁，稍稍服之。（并出第八卷中）

　　千金疗溪毒方。

　　取大蒜十枚，合皮安热灰中炮令热，刀切断头，以柱所着毒处。（文仲备急崔氏同）

　　又方雄黄 朱砂 常山（各等分）

　　上三味，五月五日午时使童子捣合之。（出第二十六卷中）

　　张文仲疗溪毒方。

　　取蓼捣取汁，服一二升，又以涂同匝瘥。

　　又方取雄牛膝根一把捣，水酒共一升渍，绞取汁饮之，日三，雄牛膝茎白紫色者是。（出第十卷中）

　　卷第四十

　　沙虱毒方六首

　　肘后中沙虱毒论云，山水间多有沙虱，其虫甚细不可见。人入水浴及汲水澡浴，此虫在水中着人。及阴雨日行草中即着人，便钻入皮里，其诊法，初得之，皮上正赤如小豆黍米粟粒，以手摩赤上，痛如刺。过三日之后，令人百节强，疼痛寒热，赤上发疮，此虫渐入至骨。

　　则杀人，凡在山涧水澡浴毕，熟以巾拭身中数过，又以故帛拭之一过，乃敷粉也，今东间水无不有此，洗浴毕，以巾拭HT HT ，如甚毛针刺，熟看见处，仍以竹叶抄拂去之，比见岭南人初有此者，即以茅叶刮去，乃小伤皮肤为佳，乃数涂苦苣菜汁瘥。已深者，用针挑取得虫子，正如疥虫，着爪上映光，方见行动也。挑不得，便就上灸三四炷，则虫死病除，若止两三处，不能为害，多处不可尽挑灸，若犹觉 ，是其已大深，便应依土俗作方术出之，并作诸药汤，以俗皆得一二升沙出，沙出都尽乃止，若无方术，痛饮番酒取醉亦佳，如其无，则依此方为疗，并杂用前中溪毒射工法急救，七日中宜瘥，不尔，则仍变成溪毒如薤叶大长四五寸，初着，腹胁肿如刺，则破鸡拓之，虫出食鸡，或三四数遍，取尽乃止，兼须服麝香犀角护其内，作此疗之，彼土有中之者不少，呼此病为HT （呼故切）沙虫，吴音名沙作盗护如鸟长尾，盗者，言此虫能招呼溪气，东间山行，无处不有其虫着人肉不痛，不即觉者，久久便生子在人皮中，稍攻人则为 ，山行宜竹管盛盐，数视体足，见者以盐涂之便脱，杂少锻石尤良，亦又疗沙虱毒方。

　　以少许麝香敷疮上，过五日不瘥，当用巴豆汤服之。一日辄以巴豆一枚，二日二枚，计为数，并去皮心，以水三升煮，取一升尽服之，未瘥，即更可作服之。（文仲备急同）

　　又方斑蝥二枚，熬一枚，研末服之，烧一枚令烟绝，末着疮中。（千金文仲备急同）

　　又方取麝香大蒜合捣，以羊脂和着筒中带之行，大良。（千金同）

　　删繁疗沙虱方。

　　以盐五合，以水一斗煮一沸，以渍洗疮。（出第十卷中）

　　必效疗沙虱方。

　　初着有赤点如米，以盐和麝香涂之瘥。

　　卷第四十

　　犬咬人方九首

　　肘后犬咬人方。

　　取灶中热灰以粉上毕，裹缚之。（千金同）

　　又方干姜末服二方寸匕，姜汁服半升亦良。

　　集验疗凡犬咬人方。

　　以苦酒和灰涂之良。（千金同）

　　千金疗凡犬咬人方。

　　烧犬尾灰敷之，日二，又烧自死蛇灰，末敷疮中。

　　又方桃东南枝白皮一握，以水一升，煮取五合服之。

　　又方莨菪子七枚，以水服之，日一度，瘥止。

　　又方梅子末以酒服之。

　　又方以腊月鼠一枚，以猪脂煎如膏，去滓，候凝以涂之。

　　古今录验疗凡犬咬人方。

　　先以水洗疮，任血出勿止之，洗勿住，取血自止，以帛裹之即瘥。

　　卷第四十

　　狂犬咬人方二十二首

　　千金论曰：凡春末夏初，大多发恶狂，必诫小弱持杖，预以防之，而不免者，莫出于灸，百日之中无缺一日者，方得免难，若初见疮瘥痛定，即言平复者，此最可畏，大祸即至，死在旦夕，凡狂犬咬人着讫，即令人狂，精神已别，何以得知。但看灸时，一度火下，即觉心神中醒然，方知咬已即狂，是以深须知此，此病至重，世人皆轻之。不以为意，坐之死者，每年常有之，臣昔初学医，未以为业，有人遭此，将以问臣，臣子不知报答，以是经臣手而死者非一，由此锐意学之，一解以来，疗者皆愈，方知世无良医，枉死者半，此言非虚，故将来学人非必此法，余一一方皆须沉思，留作心意勤学之，乃得通晓，莫以粗解一两种法，即又疗狂犬咬人方。

　　蛇脯一枚去头，炙，捣末，服五分匕，日二。

　　又方服青布汁三升。

　　又方饮驴尿一二升良。

　　又方捣莨菪根和盐以敷之，日三度。

　　肘后疗 犬咬人方。

　　先嗍去恶血，乃须灸疮中十壮，明日以去，日灸一壮，满百日乃止，忌酒。（千金文仲备急短剧古今录验同）

　　又方捣地榆根，绞取汁涂疮，无生者，可取干者以水煮汁饮之，过百日乃止，日末服方寸匕，日三兼敷疮上（千金同）

　　又方捣薤绞取汁敷之，又服一升，日三，须疮瘥乃止，亦治已瘥复发者。（千金同）

　　又方以豆酱清涂疮，日三四瘥。（千金同）

　　短剧疗狂犬咬人方。

　　刮野狼牙或虎牙骨末，服方寸匕，已发狂如 犬者，服此药即愈。（肘后同）

　　又方头发 皮烧作灰末等分，和水饮一杯，若或已目赤口噤者，可折齿灌之。（肘后千金同）

　　又方捣地黄汁饮之，并涂疮上，过百日止。（肘后同）

　　又众疗不瘥，毒攻人烦乱， 已作犬声者方。（通按 音董多言动也）

　　髑髅骨烧灰末，以东流水和服方寸匕，以活止，凡狂犬咋人，七日辄应一发，过三七日不发则免也，要过百日，乃为大免，每至七日。当捣薤（一作韭）汁，饮二三升，又当终身禁食犬肉蚕蛹。若食此，发则不可救之，疮未瘥之间，亦忌食生鱼诸肥腻肉及诸冷食，但于饭下又若重发者疗之方。

　　生食蟾蜍脍绝良，亦可烧炙食之，不必令其人知，初得啮，便为此，则不发。（集验文仲千金备急肘后同姚剥作脍吞蒜齑下也）

　　又方捣生姜汁一升以来服之佳。

　　崔氏疗狂犬咬人方。

　　凡被狂犬咬，即急嗍去血，急吐之，勿错咽之，然后捣杏仁，和大虫牙捻作饼子，贴疮上，顿灸二七壮，从此以后每日灸一两壮，贴杏仁饼子，灸之，须要满百日乃止。百日内必莫使瘥，如无大虫牙，可单用杏仁亦得。狂狗咬人，每至七日即合一发，值至七日，即须捣韭汁服一大合，日再服之，纵非至七日，值一日两日服一两合大妙，如冬月无，可取韭根捣汁服之，又三两日取杏仁一合，捣碎，熟研，滤取汁和大虫牙齿。无牙齿，骨亦可用，熟煎，取一大升汁，又烧竹沥一合，以和杏仁酪汁，更煎一两沸，分三服，一日使尽，又取所咬犬脑又方以大虫骨灰和杏仁膏以涂之甚良。

　　文急疗狂犬啮人，无问深浅者方。

