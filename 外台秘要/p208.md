<!-- { "loadSidebar": true } -->
　　初被咬，便以冷水洗，令血断，封裹着，如其疮大及深，宜放流水中浸之，血断，依法封裹更不用余裹，忌风千万不畏，凡初被咬，即觅一切物与吃，后不发也。（出第八卷中）

　　必效疗狂犬咬方。

　　栀子皮（烧灰） 石硫黄（末）

　　上二味捣为末敷疮，日一易。（救急同）

　　又方取蚯蚓粪，水和之如泥以封之，上有毛，以毛尽即瘥。

　　又方驴屎汁饮一升即瘥。

　　又方杏仁（切去尖） 豆豉（各一两） 韭根（一握净洗）

　　上三味捣为饼，可疮大小，浓一二分，贴咬处，大作艾炷以灸饼上热彻，即瘥。

　　又方虎骨 锻石上二味，以腊月猪脂和作饼子，曝干捣末，以敷之良。（并出第六卷中）

　　卷第四十

　　猪啮人方二首

　　千金疗猪啮人方。

　　炼松脂粘贴。

　　又方屋 中泥以敷之。（并出第二十六卷中）

　　卷第四十

　　马咋踏人方四首

　　肘后疗马咋及踏人，作疮有毒，肿热疼痛方。

　　炙疮中及肿上即瘥。

　　又方取妇人月经敷之最良。（姚云神效）

　　集验疗马咋及踏人，作疮有毒，肿热疼痛方。

　　割鸡冠血点所啮疮中，日三，若父马用雌鸡，母马用雄鸡。（肘后同）

　　千金疗马咬人及踏人作疮，毒肿热痛方。

　　取马鞭稍三尺，鼠屎二七枚，烧末，以猪膏和涂之立愈。（备急短剧集验必效古今录验同出第二十六卷中肘后云取马鞭梢二寸）

　　卷第四十

　　剥死马马骨伤人方三首

　　肘后疗剥死马，马骨伤人手，毒攻欲死方。

　　取死马腹中屎以涂之即瘥。（集验千金备急古今录验短剧同）

　　集验疗剥死马，马骨伤人手，毒攻欲死方。

　　绞饮其矢汁，烧末服方寸匕。（备急同出第九卷中）

　　古今录验疗剥死马，马骨伤人手，毒欲攻死方。

　　服人屎汁。（出第四十五卷中）

　　卷第四十

　　马骨所刺及马血入旧疮方八首

　　肘后疗马骨所刺，及马血入旧疮，中毒痛欲死方。

　　以热桑灰汁，更番渍之，常目为之，冷即易，数日乃愈，若痛止而肿不消，煮炙石令热以熨之，灸疮上亦佳。（集验千金同）

　　又方捣脉子，以水绞取汁，饮一升，日三服。

　　又方酒渍马目毒公，少少饮之。

　　短剧疗马骨所刺，及马血入攻人疮，中毒痛欲死方。

　　人粪泥之，又捣马苋敷之。（出第十卷中）

　　删繁疗马骨刺人，马血入人疮孔方。

　　马粪干者止一物，粉疮孔上， 疮口也。

　　又方雄黄 干姜上二味等分捣末，纳疮口中即瘥。

　　又方大小蒜捣熬暖，用敷疮上。

　　又方以热汤数淋疮上即瘥。（并出第十卷中）

　　卷第四十

　　马汗及毛入人疮中方六首

　　肘后疗人体上先有疮而乘马，马汗及马毛入疮中，或但为马气所蒸，皆致肿痛烦热，入腹则杀人方。

　　烧马鞭皮，以猪膏和敷之。（备急千金集验同）

　　又方以水渍疮，数易水渍之。（千金备急同）

　　又方以锻石敷上。（千金备急同）

　　集验疗人先有疮而乘马，马汗若马毛入疮，及拂略着致令肿痛方。

　　大饮醇酒，取醉即愈。（肘后千金同出第八卷中）

　　千金疗马汗入人疮方。

　　烧鸡毛末，以酒服方寸匕。（集验同）

　　又方煮沸汤及热以渍之，冷复易之。（短剧同出第二十六卷中）

　　驴马诸疾方三十一首救急夫六畜之中，唯马最为贵，致远之劳，贤愚所要，或在戎漠，或居村落，忽患急黄黑汗等诸疾，将息水草之宜，人间之要。次之君子所附卷末，敷以意焉，凡骑马远行，初到先与空锉草刷毕，饮水，饮水毕，然后与粟豆等，若先与粟豆等或水谷并，必致马病也。（出第肘后疗马热虫颡黑汗，鼻中有脓腔，水草不进方。

　　黄栝蒌根 贝母 桔梗 大青 栀子仁 吴蓝 款冬花 大黄 白藓皮 黄芩 郁金（各二大两） 黄柏 马牙硝（各四大两）

　　上十三味捣筛，患相当及常要啖，重者药三大两，地黄半斤，豉二合，蔓菁油四合，和合，斋前啖至晚饲，大效。

　　又虫颡重者方。

　　葶苈子（一合熬令紫色捣如泥） 桑白皮（一大握） 大枣（二十枚擘）

　　上三味以水二升，煮取一升，去滓，入葶苈，合调匀，适寒温灌口，隔日又灌，重者不过再，瘥。

　　又疗马脊疮方。

　　黄丹敷之，避风即瘥。

　　又疗马羯骨胀方。

　　取四十九只羊蹄烧之，熨骨上，冷即易之，如无羊蹄，杨柳枝指粗者，炙熨之，不论数，瘥。

　　又疗马后冷方。

　　豉葱姜各一两，水五升，煮取半，和酒灌之。

　　又疗马目晕方。

　　霜后干楮叶细为末，日两度管吹眼中，瘥。

　　又疗马疥方。

　　大豆熬焦，和生油麻捣敷之，醋泔净洗。

　　又方樗根末，和油麻涂之，先以皂荚水或泔净洗之，洗了涂，令中间空少许，放虫出，不得多涂，恐疮大。

　　又方巴豆（去皮心） 腻粉上二味研，以油麻油和涂，先洗之，涂数日看更验。

　　备急疗驴马虫颡方。

　　生地黄（汁一升） 桑根白皮（五两） 紫菀（三两） 射干（二两） 麻黄（一两） 葱白（一斤） 苏（二合） 蜜（一合）

　　上八味切，以水一斗五升，煮取八升，去滓，纳麝香末一豆，搅调，作两度灌之，当灌，每取早朝食时，饮水三分与一分，至午时三分与二分，至夜使足，明日还依前法与之。其药更加地黄及葱白蜜豉，以水三五升，煮取多少依前，加麝香少许，自余将息一依前法，当灌时，高举头。勿使药汁射肺，则药汁不出，斟酌药入，即不得用全高。每灌皆取一鸡子汁，分灌两鼻孔中，若气力弱，隔日灌之，若神强，频日灌之，若轻者，三两度灌之即瘥，灌后三两日。伺候看鼻中脓绝 断即瘥，如不断，用后法，桑白皮一斤细切，以水三升，煮取一升又马荡方。

　　大黄 黄芩 郁金 当归 芍药 紫菀 芎 白术 牛膝 细辛（各一两）

　　上十味合捣末，用汤调方寸匕，以灌之。

　　又疗马急黄黑汗方。

　　割上断讫，取陈久靴爪头水渍汁灌口，如不足，用大黄当归各一两，盐半升。以水三升，煎取半，分两度灌口，如不定，破尾使骨HT 血即止。（肘后同）

　　又疗马起卧胞转并肠结，并用此方。

　　细辛 防风 芍药（各一两） 盐（一升）

　　上四味切，以水五升，煮取二升半，去滓，分二度灌后，前灌方。

　　芒硝 郁金 寒水石 大青（各一两）

　　上四味切，以水五升，煮取二升，去滓，以油酒各半升和调，分二度灌口。（肘后同）

　　又疗马心黄并肺热方。

　　大黄 黄芩 芍药 细辛（各一两）

　　上四味切，以水五升，煮取二升半，油半升，酒半升，调和，分为三度灌口，如不定，盐半升，水一升半，温如人肌，和盐灌后，即定。

　　又春冬灌马方。

　　大黄 郁金 黄芩 细辛 芍药 桔梗 升麻 麻黄 大青 茵陈 白术 芒硝 寒水石朴硝（各一两）

　　上十四味捣为散，若春灌，即和鸡子，油量水多少，搅调灌口，若冬灌，即切以煎之讫，冷和油及酒灌口。

　　又疗马虫颡十年以上，灌鼻一两度，无不瘥方。

　　酱清和胆半合，搅令调，分两度灌鼻，每一灌，停一两日将息，不得伤多，多即伤马，故录之令知。（肘后同）

　　又疗马虫颡方，候马鼻沫出，梁肿起，即不可疗。

　　砂（二酸枣许研） 猪脂（腊月者二鸡子许）

　　上二味，先研 砂，令极细为末，然后熬猪脂，及 砂煎一沸，停如人肌，高仰马鼻以灌之，一炊久。若患一鼻，减药之半，两鼻患，两鼻中灌之，一鼻患，一鼻中灌之。灌鼻后一二日，更有熏法如后，莨菪子别捣，藜芦谷精草干膝葶苈子别捣，各等分，为末相和，以又疗马驴胞转欲死方。

　　捣蒜内小便孔中深五寸，立瘥，又用小儿尿和水灌口，立瘥。

　　又方骑走上坡，用木腹下来去捺，以手内大孔中探却粪，大效，探法，剪却指甲，以油涂手，恐损破肠也。（肘后同）

　　又方但以盐四升，人尿和灌口。

　　又方捣蒜三升哺之，小马分半。

　　又疗马患月怜方。

　　取鬼微热 揩之，立瘥，鬼微如地菌，夏月得湿，多聚生粪中，见日消黑者是。

　　又疗马食着地胆等虫，辄困胀闷立死方。

　　取桑根入地一尺者，去黄皮锉之，以水煎，取浓汁，急灌口，止毒，胜甘草。

　　又疗马嗽方。

　　取麻子一斗饲之，立定，若腔及色焦，与吃即光泽。（肘后同）

　　又马 蹄方。

　　于马枥下，当马前脚阔一尺许，掘渠深一尺许，取石如鸡子许大，满中填实，令马立其上，两日即瘥。（肘后同）

　　又马每月一两度灌油盐，永不着黄方。

　　以油一小升，盐一小合，和以灌口，瘦弱马以意量之。

　　又马脊疮方。

　　取马通汁，及热遍疮上涂之。

　　又疗马疥方。

　　云花草（一两状如麻黄而坚实） 薰黄（二两） 附子（一枚用藜芦二两神效）

　　上三味捣末，生麻油和之，以泔清皂荚洗之，日中少时令水干后敷药，不过五六遍，无不瘥，韩五家盛谈效验，但苦不识云花。（出第九卷中）

　　又疗马筋瘙方。

　　砂 藜芦 槐子 葶苈子（各半两） 薰黄 石硫黄 黄柏 巴豆 乌麻（各少许） 蜜猪膏（各半两）

　　上十味捣为末，蜜猪膏和药如泥，敷疮方。

　　又方取一杯酒酢，并麦米等相和，令调，涂布上，重裹上，用麻缠，每敷，先以铁浆汁洗病拭干，涂药，日再，瘥止。

　　卷第四十

　　牛狗疾方六首

　　肘后疗牛疫病方。

　　取獭屎三升，以沸汤淋，取汁二升灌之良。

　　又疗牛马六畜水谷疫病方。

　　取酒和麝香少许和灌之。

　　又疗六畜脊疮焦痂方。

　　以面糊封之，即落。

　　又疗牛胀方。

　　以猪脂和小儿屎，灌口瘥。

　　又疗牛吃苜蓿草，误吃地胆虫，肚胀欲死方。

　　以研大麻子灌口瘥，吹生葱亦佳。

　　救急疗犬疥方。

　　蛇皮烧灰和粥与吃瘥。（出第九卷中）

　　卷第四十

　　牛触肠出方一首

　　救急疗牛 触肠出方。

　　砂（一大两） 干姜（二小两）

