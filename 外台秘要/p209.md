<!-- { "loadSidebar": true } -->
　　上二味为末，涂损处，肠即自入，肠干不入，宜割去干处讫，用粟谷叶为末以敷之，即却入，大良神妙。（出第九卷中）

　　卷第四十

　　油衣粘及松脂着人衣虫蚀毯鞯法五首

　　救急油衣粘法。

　　以黄土泥水和如煎饼面，表里涂之，阴干一宿，以水濯去之，不粘也。

　　又鞯被虫蚀方。

　　取吴茱萸捣末，和面作糊涂鞯面，煎茱萸汁刷之，其虫永断。

　　又毡被虫蚀方。

　　刈取黄蒿有子者，曝干，铺毡中卷之令遍，置阁上十年不蚀。

　　又松脂着人手足及衣毡褥洗不去法。

　　以嚼杏仁洗之立去，除彩色衣物等着车脂及油腻等，米研煮作饮洗之，即不损绯紫碧绿。

　　（一云车脂嚼粟以水洗之蜡以蜜水洗之极验）

　　又方煮水便和皂荚洗佳，以酒洗亦佳，以蜜和汤洗之，平复不损色，并试有功，虽是小事，亦为切要，以附之服饵之未。（出第九卷中）

　　
