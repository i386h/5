<!-- { "loadSidebar": true } -->
　　《病源》阳气伏阴气盛，热毒加之，故但身面色黄，头痛而不发热，名为 黄也。（出第十二卷中）

　　《广济》疗 黄，身面眼俱黄，小便如豉汁色。茵陈散方。

　　茵陈（四两） 白藓皮（三分） 栝蒌（四分） 黄芩（三分） 栀子（四分） 芍药（三分） 青木香（三分） 柴胡（三分） 枳实（三分炙） 黄连（三分） 紫雪（八分） 土瓜根（三分） 大青上十四味，捣筛为散，煮茅根饮，待冷。平旦空腹以茅根饮服五钱匕，一服少间，当一两行微利。利后煮稀葱豉粥食之，利多以意渐减，常取微泄，利通一两行为度，瘥止。忌猪肉、冷水、鱼、蒜、粘腻及诸热食。（出第一卷中）

　　《必效》疗阴黄，眼睛黄，汗染衣，涕唾黄方。

　　好黄蒸（二大升）

　　上一味，每夜以水二大升浸， ，暖令热，勿令沸铜器中。平旦绞取汁半升饮之，余汁须臾则饮，冬日微暖服，夏冷冻饮料，每夜则浸，依前服之亦得。每夜小便中浸白帛片，取色退为验。两方并极效，忌面、羊肉、猪鱼。

　　又疗 黄，汗染衣，涕唾黄者方。

　　取蔓荆子捣细末，平旦以井花水和一大匙服之，日再，渐加至两匙，以知为度。每夜小便裹浸少许帛，各书记日，色渐退白，则瘥，不过服五升以来必瘥。李润州传，极效。（《备急》、《肘后》、张文仲、《深师》同，出第一卷中）

　　卷第四

　　黄胆小便不利及腹满喘方二首

　　仲景《伤寒论》，黄家腹满，小便不利而赤，身汗出者，表和里实也，宜下之，大黄黄柏皮栀子硝石汤方。

　　大黄（四分） 黄柏（四两） 栀子（十五枚） 硝石（四两）

　　上四味，切，以水六升，煮三物得二升半，去滓，纳硝石更煎取一升。先食顿服尽。

　　（《短剧》、《千金翼》、《深师》、《范汪》并同）

　　又黄胆小便色不变，欲自利，腹满而喘者，不可除其热，热除必哕，哕者，小半夏汤主之方。

　　半夏（五两炮） 生姜（八两）

　　上二味，以水六升，煮取一升半，去滓，分温三服。忌羊肉、饧。（《范汪》同，并第十四卷中）

　　卷第四

　　黄汗方三首

　　《病源》黄汗之为病，身体洪肿，发热汗出而渴，状如风水，汗染衣，色正黄如柏汁，其脉自沉，此由脾胃有热，汗出而入水中，若浴，水入汗孔得之。（出第十二卷中）

　　仲景《伤寒论》师曰，黄汗为病，身体肿，发热汗出而渴，状如风水，汗沾衣色，正黄如柏汁，脉自沉也。问曰，从何得之？师曰，以汗出水入汗孔，水从外入而得之，宜黄 芍药桂心酒汤主之方。

　　黄 （五两） 芍药（三两） 桂心（三两）

　　上三味，切，以苦酒一升，水七升，和煮取三升，去滓，温服一升。正当心烦也，至六七日稍稍自除，其心烦不止者，以苦酒阻故也。（阻作）一方用美清醯代酒。忌生葱。（《备急》、张文仲、《千金》、《古今录验》、《深师》、《范汪》、《经心录》同）

　　又凡黄汗之病，两胫自冷，假令发热，此属历节。食已则汗出，又身常夜卧盗汗出者，此劳气也。若汗出即发热者，久久身必甲错也；发热不止者，必生恶疮也；若身重汗出已辄轻者，久久必身 ， 则胸中痛，又从腰以上必汗出，下无汗，腰髋弛痛，如虫在皮中状，剧者不能食，身疼重，烦躁，小便不利者，名曰黄汗。桂枝汤加黄 五两主之方。

　　桂心（三两） 芍药（三两） 甘草（三两炙） 生姜（三两） 大枣（十二枚） 黄（五两）

　　上六味，切，以水八升，微火煎取三升，去滓，温服一升。覆取微汗，须臾间不汗者，食稀热粥一升余以助汤力，若不汗者，更服汤也。忌海藻、菘菜、生葱。（《古今录验》、《范汪》同，出第十四卷中）

　　疗黄胆身肿，发热汗出而渴，状如风水，汗出着衣皆黄。黄汗吴蓝汤方。

　　吴蓝（六分） 芍药 麦门冬（去心） 桑白皮 汉防己 白藓皮 山栀子（各六分）

　　上七味，各细切，以水二升，煎取八合，去滓，空腹分二服，未效再合服。（此方未详所出）

　　卷第四

　　女劳疸方四首

　　《病源》女劳疸之状，身目皆黄，发热恶寒，少腹满急，小便难，因大劳大热而房室，房室毕，入水所致也。（出第十二卷中）

　　仲景《伤寒论》，黄家日晡发热而反恶寒，此为女劳，得之膀胱急，小腹满，身体尽黄，额上反黑，足下热，因作黑瘅，大便必黑，腹胪胀满如水状，大便黑溏者，此女劳之病，非水也，腹满者难疗。硝石矾石散主之方。

　　硝石（熬黄） 矾石（烧令汁尽）

　　上二味，等分，捣绢筛，以大麦粥汁和服方寸匕，日三。重衣覆取汗，病随大小便去，小便正黄，大便正黑也。大麦则须是无皮麦者。《千金方》云，消石二分熬令燥，矾石一分熬令燥，故注之。（《肘后》、《短剧》、崔氏、文仲、《千金》、《范汪》、《深师》并同，出第十四卷中）

　　《千金翼》疗黄胆之为病，日晡所发热恶寒，小腹急，体黄，额黑，大便黑，溏泄，足下热，此为女劳也，腹满者难疗方。

　　滑石（五两研） 石膏（五两研）

　　上二味，为散。以大麦粥汁服方寸匕，日三，小便极利则瘥。（《短剧》、《千金》、《备急》、文仲并同，出第十八卷中）

　　《近效》女劳疸黄家，日晡发热而反恶寒，此为女劳。得之膀胱急，小腹满，身体尽黄，额上反黑，足下热，因作黑疸，其大便必黑，腹胪胀满如水状，大便黑溏，此女劳之病，非水也。疗与黑疸同，谷疸食则眩，心忪怫郁不安，久久发黄为谷疸，并以前茵陈汤主之。

　　方在遍身黄部中。

　　《必效》女劳之黄，气短声沉者，宜服此方。

　　取妇女月经布和血衣烧作灰，以酒空腹服方寸匕，日再服，不过三日必瘥。

　　卷第四

　　黑疸方三首

　　《病源》黑疸之状，苦小腹满，身体尽黄，额上反黑，足下热，大便黑是也。夫黄胆、酒疸、女劳疸，久久变成黑疸。（出第十二卷中）

　　《肘后》疗黄胆变成黑疸者多死，急治之方。

　　取土瓜根汁服一小升，平旦服至食时，病从小便去则愈。不忌，先须量病患气力，不得多服，力衰则起不得。（《千金》并《翼》、文仲、《集验》、崔氏、《删繁》、《范汪》并同，出第一卷中）

　　《深师》疗黑疸身体及大便正黑。赤小豆茯苓汤方。

　　赤小豆（三十枚） 茯苓（六铢） 瓜蒂（四铢） 雄黄（二铢） 甘草（半两炙） 女葳（四铢）

　　上六味，切，以水三升，煮小豆、茯苓，取八合汁，捣后四药为散，取前汁调半钱匕，适寒温服之。须臾当吐，吐则愈。一方云，疗久黄胆。忌大醋、海藻、菘菜。（《千金方》名赤苓散，《千金翼》同，出第二十卷中）

　　《千金翼》茵陈丸 主黑疸，身体暗黑，小便涩，体重方。

　　茯苓（四分） 茵陈（一两） 枳实（五分炒黄） 白术（五分土炒） 半夏（三两洗）

　　甘遂（一分） 杏仁（三分去尖、皮） 蜀椒（二升汗） 当归（二分） 葶苈子（四分熬） 大黄（三分上十二味捣筛，蜜和丸如梧子。空肚饮服三丸，日三服。忌羊肉饧、酢、桃、李、雀肉等。（出第十八卷中）

　　卷第四

　　酒疸方七首

　　《病源》夫虚劳之人，若饮酒多、进谷少者，则胃内生热，因大醉当风入水，则身目发黄，心中懊痛，足胫满，小便黄，面发赤斑，若下之，久久变为黑疸，目青面黑，心中如啖蒜齑状，大便正黑，皮肤抓之不仁，其脉浮弱，故知之。酒疸，心中热欲呕者，当吐之即愈。小便不利，其候当心中热，足下热，是其证明也。若腹满欲吐，鼻躁，其脉浮者先吐之，沉弦者先下之。（出第十二卷中）

　　仲景《伤寒论》，酒瘅者，心中懊 ，或热痛。栀子枳实豉大黄汤主之方。

　　栀子（七枚） 枳实（五枚） 香豉（一升） 大黄（一两）

　　上四味，切，以水六升，煮取二升，去滓，温服七合，日三服。（《肘后》、《千金》同，出第十四卷中）

　　《肘后》疗酒疸者，心中懊痛，足胫满，小便黄，饮酒面发赤斑黄黑，由大醉当风入水所致。黄 散方。

　　黄 （二两） 木兰皮（一两）

　　上二味为散。酒服方寸匕，日三。（《备急》、文仲同）

　　《深师》酒疸艾汤方生艾叶（一把） 麻黄（二两去节） 大黄（六分） 大豆（一升）

　　上四味切，清酒五升，煮取二升，分为三服。（出第三十卷中）

　　《千金》茵陈汤 主黄胆、酒疸、酒癖，身体面目尽黄。方太医校尉史脱处。

　　茵陈（三两） 大黄（二两一方一两） 栀子（二七枚） 黄芩（三两一方用一两） 人参（半两一方用一两） 黄连（二两一方用一两） 甘草（一两炙）

　　上七味，切，以水一斗，煮取三升，分为三服。忌猪肉、冷水、海藻、菘菜。（文仲、《范汪》同）

　　又夫人病疸者，或无热静言了了，腹满欲吐，酒疸心中热欲呕，吐之即愈方。

　　取《千金翼》苦参散吐良。在上通身黄部中七味者是也。

　　又肉疸，饮少小便多，白如泔色，得之从酒。寒水石散方。

　　寒水石（五分） 白石脂（五分） 栝蒌（五分） 菟丝子（三分酒渍） 知母（三分）

　　桂心（三分）

　　上六味，捣筛，麦粥服五分匕，日三服，五日知。忌生葱。（《古今录验》、《深师》等并同）

　　《古今录验》疗酒癖及饮。黄胆散方。

　　芫花 椒目（各等分）

　　上二味，捣下筛，为散。平旦服一钱匕，老少半服之，药攻两胁则下便愈。间一日复服，使小减如前，又与之使尽根源。（《深师》同，出第二十七卷中）

　　卷第四

　　谷疸方三首

　　《病源》谷疸之状，食毕头眩，心忪怫郁不安而发黄。由失饥大食，胃气冲熏所致，阳明病脉迟，食难用饱，饱则发烦头眩者，必小便难，此欲为谷疸，虽下之，其腹必满，以其脉迟故也。（出第十二卷中）

　　《范汪》疗谷疸。茵陈汤方。

　　茵陈四两切，以水一斗，煮取六升，以汁煎大黄二两、栀子七枚，得二升，分为三服。

　　黄从小便去，病出立愈。（《肘后》同，出第十四卷中）

　　《集验》疗劳疸。谷疸丸方苦参（三两） 龙胆草（一两）

