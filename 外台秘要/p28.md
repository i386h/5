<!-- { "loadSidebar": true } -->
　　乌梅肉（三两） 黄连（三两） 熟艾叶（三两） 赤石脂（二两） 当归（三两） 甘草（三两炙） 附子（二两炮） 阿胶（三两炒）

　　上八味捣筛为散，有患者每服二方寸匕，疑热则饮下，疑冷则酒下。忌海藻菘菜猪肉冷水。（出第二卷中）

　　卷第六

　　霍乱后脉绝手足冷方四首

　　病源霍乱而大吐下后，其肠胃俱虚，乃至汗出，其脉欲绝，手足皆冷，名为四逆，四逆者，谓阴阳卒厥绝也。（出第二十二卷中）

　　仲景伤寒论，既吐且痢而大汗出，小便复利，或下利消谷，里寒外热，脉微欲绝，或发热恶寒，四肢拘急手足厥逆者，四逆汤主之方。

　　甘草（二两炙） 附子（一枚生） 干姜（一两半）

　　上三味切，以水三升，煮取一升二合，去滓，温分二服，加减依后法。忌海藻菘菜猪肉。（千金同）

　　又吐已下断，汗出厥冷，四肢拘急不解，脉微欲绝者，通脉四逆汤主之方。

　　甘草（二两炙） 大附子（一枚） 干姜（三两炮）

　　上三味，以水三升，煮取一升二合，去滓，温分二服，其脉即出愈，若面色赤者，加葱九茎，若腹中痛者，去葱加芍药二两，若呕者，加生姜二两，若咽痛者，去芍药加桔梗一两，若利止脉不出者，去桔梗加人参二两，病皆与方相应，乃合服之，若吐利止，身疼痛不休者，消息和其外伤寒论中，又有疗诸发热霍乱者，审取之。忌海藻菘菜猪肉。（仲景伤寒论上证合用通脉四逆加猪胆汤又吐利止身痛不休者消息和解其外宜桂枝汤小和之并出第十七卷中）

　　短剧扶老理中散，并作丸长服亦得，疗羸老冷气恶心，食饮不化，腹虚满，拘急短气，及霍乱呕逆，四肢厥冷，心烦气闷流汗，悉主之方。

　　人参（五两） 干姜（六两） 白术（五两） 麦门冬（三两去心） 附子（三两炮） 茯苓（三两） 甘草（五两炙）

　　上七味作散，临病煮取三合白汤饮和方寸匕，一服不效，又服，常将蜜丸酒服如梧子二十丸。忌海藻菘菜猪肉桃李雀肉大醋。（千金同出第四卷中）

　　千金四逆汤，主多寒，手足厥冷，脉绝方。

　　吴茱萸（二升） 当归（三两） 桂心（三两） 芍药（三两） 细辛（二两） 通草（二两）

　　生姜（八两） 甘草（二两炙） 大枣（十二枚）

　　上九味切，水六升，清酒六升，合煮取三升，分温四服，旧方枣二十五枚，今以霍乱法多痞，故除之，若除枣入葛根二两佳。忌生葱生菜海藻菘菜。（短剧同仲景伤寒论此方名当归四逆加吴茱萸生姜汤）

　　卷第六

　　霍乱烦躁方八首

　　病源霍乱之后，烦躁卧不安者，由吐下之后，腑脏虚极，阴阳未理，血虚气乱，故血气之行，未复常度，内乘于腑脏，故烦躁而不得安卧也。（出第二十二卷中）

　　肘后霍乱后烦躁卧不安，葱白大枣汤方。

　　葱白（二十茎） 大枣（二十枚）

　　上二味，以水二升半，煮取一升，去滓，顿服之。（文仲同）

　　又疗霍乱心腹胀痛，烦满短气，未得吐下方。

　　生姜或干姜一小升上一味 咀，以水五升，煮三沸，顿服，若不即愈，可更作。

　　又方桂心屑半升，以暖饮二升和之，尽服。忌生葱。（备急同并出第三卷中）

　　文仲疗霍乱烦躁方。

　　浓煮竹叶饮五升，令灼灼尔以淋转筋处。（肘后备急同）

　　又方服干姜屑三两方寸匕。（肘后备急同）

　　又方小KT 一升 咀，水三升，煮取一升，顿服之。（肘后同并出第二卷中）

　　备急疗霍乱烦躁方。

　　黄梁米粉半升，水一升半，和搅如白饮顿服，糯米亦得。

　　又方烧乱发和鸡子大，以盐汤三升和服之，不吐复服。（出第一卷中）

　　卷第六

　　霍乱众药疗不效方二首

　　短剧疗霍乱，诸药不能疗，乱发汤方。

　　乱发（一握烧灰） 小KT （十四枚） 附子（一两炮） 甘草（二两炙）

　　上四味切，以水六升，煮取三升，去滓，温分三服。忌猪肉海藻菘菜。（出第四卷中）

　　千金人参汤，疗毒冷霍乱吐痢，烦呕转筋，虚冷汗出，手足指浮肿，气息垂死绝语音声不出，百方不效，脉不通者，服此汤取瘥乃止，随吐者续更服勿住方。

　　人参 附子（炮） 浓朴（炙） 茯苓 甘草（炙） 橘皮 当归 葛根（各二两） 桂心干姜（炮各三两）

　　上十味，以水七升，煮取二升半，分温三服。忌海藻菘菜生葱大酢。（出第二十卷中）

　　卷第六

　　干湿霍乱及痰饮方五首

　　病源霍乱者，多吐痢也，干霍乱者，冷气搏于胃，饮食不消，但腹满烦乱，绞痛短气，其肠胃先挟实，故不吐痢，名为干霍乱也。（出第二十二卷中）

　　救急疗霍乱无问干湿冷热等，木香汤方。

　　青木香（长三寸） 高良姜（二两） 豆蔻子（二枚）

　　上三味 咀，以水一大升，煮取半升，顿服之则定。

　　又方取乌牛屎二两，以水二升，煮沸绞滤，顿服之，大良。

　　又生姜汤方。

　　以东壁土一把，生姜一大两碎之。

　　上二味，用水一大升，煮取半升，澄清，热饮之，如渴依前进。（并出第一卷中）

　　必效疗上吐下痢者，名为湿霍乱方。

　　黄牛屎半大升许，取水一大升，煮三两沸，和牛屎滤取汁，服半升即止，犁牛子屎亦佳，无牛处，常将干者相随，亦好用。（备急崔氏范汪同出第三卷中）

　　又四神丸，主霍乱冷实不除，及痰饮百病，无所不主方。

　　干姜（一两） 桂心（一两） 附子（一两炮） 巴豆（六十枚制）

　　上四味末之，蜜和为丸如小豆大，饮服二丸，取快下，不下又服一丸。忌生葱野猪肉芦笋。（胡洽同出第四卷中）

　　卷第六

　　霍乱心腹痛方三首

　　病源霍乱而心腹痛者，是风邪之气，客于脏腑之间，冷气与真气相击，或上攻心，或下攻腹，故心腹痛也。（出第二十二卷中）

　　广济疗霍乱心腹痛，烦呕不止，浓朴人参汤方。

　　浓朴（四两炙） 橘皮（二两） 人参（二两） 高良姜（一两） 当归（一两） 藿香（一两）

　　上六味，以水七升，煮取二升五合，绞去滓，分温三服，服别相去如人行六七里。忌生冷粘腻。（出第四卷中）

　　肘后疗霍乱苦绞痛不止方。

　　姜（二累） 豉（二升） 合捣中分为两，分手捻令如粉，熬令灼灼尔更番以熨脐中，取愈。（并第一卷中）

　　千金霍乱蛊毒宿食心腹痛，冷气鬼气方。

　　极咸盐汤三升一味，霍乱心腹暴痛，宿食不消，积冷烦满者，热饮一升，以指刺口，令吐宿食使尽，不尽更刺，吐讫复饮，三吐住静止，此法大胜诸药，俗人以为田舍浅近法，鄙而不用，守死而已，凡有此疾，即须先用之。（备急崔氏集验文仲并同出第二十卷中）

　　卷第六

　　霍乱烦渴方四首

　　病源霍乱而烦渴者，由大吐逆上焦虚气不调，气乘于心，则烦闷也，大利则津液竭，津液竭则脏燥，脏燥则渴也，烦渴不止则引饮，引饮则利亦不止。（出第二十二卷中）

　　肘后疗霍乱吐下后，大渴多饮则杀人方。

　　黄梁米五升，水一斗，煮之令得三升汁，澄清，稍稍饮之，勿饮余饮。（备急同糯米亦得出第二卷中）

　　备急近效疗霍乱不吐不下食气急而渴方。

　　木瓜一枚切，以水四升，煮取二升，细细饮尽更作，吐不止者亦瘥，若渴唯饮此汤佳，根茎亦可用，此汤令人吐。（崔氏张文仲同出第一卷中）

　　必效霍乱渴方。

　　糯米二升，涛取泔饮讫则定，若不渴不须，一方渴者服之，并当饱，又云研糯米取白汁，恣意饮之，以瘥为度。（泾阳崔尉云奇效偏主干霍乱出第三卷中）

　　又疗霍乱后渴，口干腹痛不止者，浓朴桂心汤方。

　　浓朴（四两炙） 桂心（二两）

　　上二味切，以水四升，煮取一升二合，绞去滓，内分六合，细细饮之，服了如其渴欲得冷水，尽意饮之。（长安传少府常服忌生葱出第二卷中）

　　卷第六

　　霍乱干呕方五首

　　病源霍乱而干呕者，由吐下之后，脾胃虚极，上焦不理气，痞结于心，下气时逆上，故干呕，干呕者，谓欲呕而无所出也，若更遇冷，冷折胃气，胃气不通，则变哕也。（出第二十二卷中）

　　肘后疗苦呕不息方。

　　取薤白一虎口切，以水三升，煮令得一升半，服之不过三度。（备急同）

　　又干姜茱萸汤方。

　　干姜（切） 茱萸（各二两熬）

　　上二味，以水二升，煮取一升，顿服之，下不止，手足逆冷者，加椒百粒，附子一枚炮，水三升，煮取一升，顿服。（出第二卷中）

　　删繁疗霍乱后不欲食，胃弱呕吐不止，浓朴汤方。

　　浓朴（四两炙） 干扁豆叶（二两） 茯苓（三两） 白术（五两） 人参（三两）

　　上五味切，以水七升，煮取二升，分三服。忌桃李大醋雀肉等。（出第二卷中）

　　千金疗霍乱引饮后辄干呕方。

　　生姜五两，水五升，煮取二升半，分二服，又煮高良姜饮之，大佳。（延年秘录备急小品崔氏张文仲同出第二十卷中）

　　经心录疗霍乱后烦呕，浓朴汤方。

　　浓朴（二两炙） 生姜（三两） 枳实（三两炙）

　　上三味切，以水六升，煮取二升，分三服。（出第二卷中）

　　卷第六

　　霍乱转筋方一十四首

