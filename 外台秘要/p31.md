<!-- { "loadSidebar": true } -->
　　当归（三两） 白芍药（四两） 羚羊角（三两炙） 伏龙肝（一丸） 黄芩（二两） 干地黄（二两） 白术（四两） 青竹皮（一升） 柏枝（三两炙） 小蓟（三两） 阿胶（三两炙）

　　干姜（二两） 甘草（二两） 蒲黄（五合） 乱发（一丸烧灰）

　　上十五味切，以水一斗二升，煮十二味，取三升五合，去滓，下阿胶，煎取胶烊，下发灰，蒲黄，分三服。忌海藻菘菜芜荑桃李雀肉等。（删繁同并出第二十卷中）

　　卷第六

　　许仁则疗霍乱方三首

　　许仁则云，此病有两种一名干霍，一名湿霍，干霍死者多，湿霍死者少，俱繇饮食不节，将息失宜，干霍之状，。心腹胀满，搅刺疼痛，烦闷不可忍，手足逆冷甚者流汗如水，大小便不通，求吐不出，求痢不下，须臾不救，便有性命之虑，湿霍之状，心腹亦搅痛，诸候有与干同，但吐痢无限，此病始得，有与天行相似者，亦令头痛，骨肉酸楚，手足逆冷，四体发热，干霍大小便不通，烦冤欲死，宜急与巴豆等三味丸服之，服取快利方。

　　巴豆（一百枚熬去心皮） 干姜（三两崔氏以芒硝五两代与千金同） 大黄（五两）

　　右药先捣干姜大黄为散，后别捣巴豆如膏，和前二味同捣令调，细细下蜜丸，以饮下，初服三丸，如梧子大，服讫，数 肚，令转动速下利，良久不觉，则以热饮投之，又良久不利，更服一丸，须臾当利，利后好将息食饮寒温。以意取适，如渴者煮浆水粥少少啜之。忌野猪肉芦笋等物。（张文仲处）

　　又疗湿霍乱吐痢无限，宜合高良姜等三味饮子服之方高良姜（二两） 豆蔻子（十二枚） 桂心（二两）

　　右药切，以水四升，煮取一升，去滓，细细啜之，亦有于此方加干姜人参二物。忌生葱又木瓜桂心二物饮之方。

　　木瓜（一枝湿干并得） 桂心（二两）

　　右药以水二升，煮取七合，去滓，细细饮之，亦有豆蔻子代桂心者，亦有单煮，木瓜汁饮之。忌生葱。（吴升同出第一卷中）

　　卷第六

　　杂疗霍乱方四首

　　短剧疗霍乱呕 ，气厥不得喘息，豉汤方。

　　豉（一升） 半夏（一两洗） 生姜（二两） 人参（一两） 柴胡（一两） 甘草（一两炙）

　　上六物切，以水五升，煮取二升半，温服七合。忌羊肉饧海藻菘菜等。（千金有桂心一两）

　　又疗卒道中得霍乱，无有方药，气息危急医视舍去，皆云必死，疗之方。

　　芦蓬HT 一大把，煮令味浓，顿服二升则瘥，已用有效，食中鱼蟹毒者，服之尤良。（“芦蓬”HT 芦花是也备急集验文仲范汪同并出第四卷中）

　　删繁疗霍乱食不消，肠鸣腹痛，热不止，桔梗汤方。

　　桔梗（四两） 白术（五两） 干姜（三两） 茯苓（三两） 仓米（一升）

　　上五物切，以水八升，煮仓米熟，去米将汁煮药，取二升，绞去滓，分服。忌桃李雀肉猪肉大酢。

　　近效诃黎勒散，疗一切风气痰冷，霍乱食不消，大便涩方。

　　取诃黎勒三颗捣取皮，和酒顿服，三五度则瘥。

　　卷第六

　　干呕方六首

　　病源干呕者，胃气逆故也，但呕而欲吐，吐而无所出故谓之干呕也。（出第二十一卷中）

　　广济疗卒干呕不息方。

　　破鸡子去白，吞中黄数枚则愈。（肘后备急张文仲同）

　　又方生葛根绞取汁，服一升。

　　又方甘蔗汁温，令热服一升，日三服。（一云甘草汁张文仲同并出第三卷中）

　　集验疗病患干呕方。

　　取羊乳汁饮一杯。（千金同）

　　又疗吐逆干呕，生姜汤方。

　　生姜（四两） 泽泻（三两） 桂心（二两） 橘皮（三两） 甘草（二两） 茯苓（四两） 人参（一两） 大黄（四两）

　　上八味切，以水七升，煮取三升，服五合，日三。忌海藻菘菜醋物生葱。（并出第四卷中）

　　崔氏疗患呕，人参汤方。

　　人参（一两） 胡麻仁（八合灼令香） 橘皮（二两） 枇杷叶（半斤拭毛蜜炙）

　　上四味切，以水一斗，煮枇杷叶取五升汁，纳人参等三种，煎取三升，稍稍饮之。（徐王张文仲千金同出第三卷中）

　　卷第六

　　呕哕方四首

　　病源呕哕之病者，由脾胃有邪，谷气不消所为也，胃受邪气逆则呕，脾受邪，脾胀气逆，遇冷折之，气逆不通则哕也。（出第二十一卷）

　　广济疗呕哕不止，橘皮汤方。

　　橘皮（一升） 生姜（八两） 甘草（二两炙） 枇杷叶（四两拭毛蜜炙）

　　上四味切，以水五升，煮取二升五合，绞去滓，分温三服，每服相去如人行六七里。忌海藻菘菜。（出第一卷中）

　　肘后疗呕哕方。

　　生 藤断之，当汁出器承，取饮一升，生葛藤尤佳。

　　又方枇杷叶一斤，拭毛蜜炙，水一斗，煮取三升，分再服。（备急同出第一卷中）

　　必效疗呕哕方。

　　取芦根五两切，以水五升，煮取三升，顿服，兼以童子小便一两合，不过三服则瘥。（出第二卷中）

　　卷第六

　　哕方七首

　　病源脾胃俱虚，受于风邪，故令新谷入胃，不能传化，故谷之气，与新谷相干，胃气则逆，胃逆则脾胀，脾胀则气逆因遇冷折之则哕也，右手关上脉沉而虚者，病善哕也。（出第二十一卷中）

　　肘后疗卒 不止方。

　　痛抓眉中央闭气也。

　　又方以物刺鼻中，若以少许皂荚屑纳鼻中，令嚏则瘥。

　　又方但闭气抑引之。

　　又方好豉二升煮取汁，服之。（千金同）

　　又方粢米粉二升，井花水服之。（并出第三卷中）

　　集验疗卒哕方。

　　枳实三枚炙去核 咀之，以三家乳一升，以羊脂五两，煎枳实令沸，复纳乳令沸，去滓，含咽之。（范汪同出第六卷中）

　　张文仲陶氏 方。

　　饮新汲井水数升佳。（肘后备急千金同出第六卷中）

　　卷第六

　　呕逆吐方八首

　　病源呕吐者，皆由脾胃虚弱，受于风邪所为也，若风邪在胃则呕，膈间有停饮，胃内有久寒，则呕而吐，其状长大息，心里淡淡然，或烦满而大便难，或溏泄，并其候，养生方云，八月勿食姜，一云被霜瓜，向冬发寒热及温病，食欲吐，或心中停饮不消，或为反胃，其汤熨针石，别有正方补养宣导，令附于后，养生方导引法云，正坐两手向后捉腕，反向拓席，尽势使腹弦，弦上下七，左右换手亦然，除腹肚冷风宿气，或胃口冷食饮进退吐逆不下，又云，偃卧展两胫两手，左右跷两足踵，以鼻纳气自极七息，除腹中病食苦呕，又云坐直舒两足，以两手挽两足，自极十二通，愈肠胃不能受食吐逆，以两手直义两脚底，两脚痛舒，以头抵膝上，自极十二通，愈肠胃不能受食吐逆。（出第二十一卷中）

　　仲景伤寒论，呕吐病在膈上，后必思水者，急与之思水，与猪苓散方。

　　猪苓（去皮） 茯苓 白术上三味，各等分捣筛，饮汁和服方寸匕，日三服，欲饮水者极与之，本虚与水则哕，攻其热亦哕。忌桃李雀肉醋物。（千金同出第十六卷中）

　　必效小麦汤，主呕吐不止方。

　　小麦（一升洗） 人参（四两） 青竹茹（二两半） 茯苓（三两） 浓朴（四两炙） 甘草（一两炙） 生姜（汁三合）

　　上七味，以水八升，煮取三升，分三服。忌海藻菘菜酢。（千金同）

　　又凡服汤呕逆不入腹者方。

　　先单煮炙甘草三小两，以水三升，煮取二升，服之得吐，但更服不吐，益好，消息定然后服余汤，则流利更不吐也。忌海藻菘菜。（千金同并出第二卷中）

　　延年人参饮，主吐方。

　　人参（一两） 橘皮（三两） 生姜（一两）

　　上三味切，以水四升，煮取一升五合，分温三服。（出第六卷中）

　　又麦门冬饮，主风邪热气冲心，心闷短气，吐不下食方。

　　麦门冬（二两去心） 人参（一两） 橘皮（一两） 生姜（三两） 羚羊角（一两屑）

　　上五味切，以水五升，煮取一升五合，去滓，分温三服。

　　又甘草饮，主脾肾冷气乘心，痛闷吐利，四肢逆冷，或烦疼方。

　　甘草（二两炙） 人参（二两） 干姜（四两） 浓朴（二两炙） 白术（二两）

　　上五味切，以水五升，煮取一升五合，去滓，分温三四服，如人行八九里。忌海藻菘菜桃李雀肉等。（出第六卷中）

　　新附近效疗呕逆方。

　　白油麻一大合，以清酒半升，煎取三合，看冷热得所去油麻以酒顿服之，立验无忌。

　　又方麻仁三合熬捣，以水研取汁，着少盐吃，立效。（李谏议用有效）

　　卷第六

　　呕逆不下食方八首

　　广济疗呕逆不能多食方。

　　诃黎勒（三两去核煨）

　　上一味捣为散，蜜和丸，空腹服二十丸，日二服，以知为度，利多减服。无所忌。

　　又疗呕逆不下食，腹中气逆，豆蔻子汤方。

　　豆蔻子（七枚碎） 生姜（五两） 人参（一两） 甘草（一两炙）

　　上四味切，以水四升，煮取一升五合，去滓，分温二服，相去如人行五六里。忌海藻菘菜。

　　又疗两胁下妨呕逆不下食，柴胡汤方。

　　柴胡（八分） 茯苓（八分） 橘皮（六分） 人参（六分） 浓朴（八分炙） 桔梗（六分） 紫苏（五分） 生姜（十六分） 诃黎勒（七枚去核煨） 甘草（五分炙）

　　上十味切，以水八升，煮取二升五合，绞去滓，分温三服，服别相去如人行六七里，进一服，不吐利。忌海藻菘菜醋物猪肉等。

　　又疗患身体烦疼，头痛，吃食呕逆不得食，柴胡汤方。

　　柴胡（十分） 茯苓（八分） 枳实（八分炙） 白术（八分） 生姜（八分合皮切） 麦门冬（八分去心） 甘草（六分炙）

　　上七味切，以水六升，煮取二升三合，绞去滓，分温三服，每服相去如人行六七里。忌海藻菘菜酢物桃李雀肉热面炙肉油腻。

　　又疗虚热，呕逆不下食，食则烦闷，地黄饮子方。

　　生地黄汁（六合） 芦根（一握） 生麦门冬（一升去心） 人参（八分） 白蜜（三合） 橘皮（六分） 生姜（八分一方云生姜汁一合）

　　上七味切，以水六升，煮取二升，去滓，下地黄汁，分温三服，如人行四五里，进一服，不利。忌芜荑生冷面炙肉荞面猪肉蒜粘食。

　　又疗烦热，呕逆不下食，食则吐出，麦门冬汤方。

　　生麦门冬（三两去心） 青竹茹（三两） 茅根（五两） 甘草（一两炙） 生姜（五两） 人参（一两）

