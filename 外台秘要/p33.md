<!-- { "loadSidebar": true } -->
　　上八味，捣筛为散。空服煮姜枣汤服方寸匕，渐渐加至二匕，不利。忌猪肉、生葱、油腻、小豆、粘食等。

　　又疗蛔虫心痛，积年久不瘥方。

　　取苦酒五合，烧青钱二文令赤，安酒中，则取鸡子白一颗，去却钱，泻着酒中，顿服之瘥。无所忌。

　　又主心腹搅结痛不止，仍似有蛔虫者。当归汤方。

　　当归 橘皮 细辛 甘草（炙） 生姜（各四分） 大黄（八分别渍） 鹤虱（二分）

　　上七味，切，以水六升，煮取二升，分温三服，如人行四五里进一服，不利。未瘥，三日更作服之。忌海藻、菘菜、生菜。（《救急》同，出第四卷中）

　　《短剧》温中当归汤。疗暴冷心腹刺痛，面目青，肉冷汗出，欲霍乱吐下，脉沉细者，及伤寒毒冷下清水，变作青白滞下，及白滞后，还复下清水者，悉主之，此方可以调诸冷痛也。

　　当归 人参 干姜 茯苓 浓朴（炙） 青木香 桂心 桔梗 芍药 甘草（炙各二两）

　　上十味，切，以水八升，煮取三升，分温三服，日三服。不耐青木香者，以犀角一两代之。忌海藻、菘菜、猪肉、醋物、生葱等。

　　又凡厥心痛与背相引，喜螈 ，如物从后触其心，身伛偻者，肾心痛也。

　　厥心痛，腹胀满不欲食，食则不消，心痛尤甚者，胃心痛也。

　　厥心痛，痛如锥针刺其心，心痛甚者，脾心痛也。

　　厥心痛，色苍如死灰状，不得太息者，肝心痛也。（《千金》同）

　　厥心痛，卧若徒居，痛间动作，痛益甚，色不变，肺心痛也。

　　真心痛，手足清至节，心痛甚，旦发夕死，夕发旦死。

　　心腹中痛，发作肿聚，往来上下，痛有休止，腹中热，喜涎出，是蛔虫咬也。（出《甲乙经》第一卷中）

　　《千金》疗心腹中痛，发作肿聚，往来上下，痛有休止，多热喜涎出，是蛔虫咬也，并宜温中当归汤，服两三剂后，若不效有异，宜改方增损汤，其温中当归汤在前《短剧方》中，此是增损汤方。

　　芍药（六两） 黄芩（四两） 浓朴（四两） 桔梗（四两） 柴胡（四两） 当归（三两） 升麻（三两）

　　上七味，切，以水八升，煮取二升半，分三服。忌猪肉。（出第十三卷中）

　　张文仲疗蛔虫心痛。鹤虱散方。

　　鹤虱二分末。温酢一盏和服之，虫当出。（《备急》、《千金》同）

　　又干漆丸方干漆熬，捣，蜜和丸。服十五丸，日再。（《备急》同）

　　又方取槐上木耳烧灰，末如枣大。正发，和水服。若不止，饮热水一升，蛔虫立出。《必效方》云，酒下。（《备急》同）

　　又方发时取盐一匙，纳口中，水下立定，虫即出。（《备急》同，出第一卷中）

　　《延年》疗蛔虫恶吐水，心痛。鹤虱丸方。

　　鹤虱三两捣筛，蜜和为丸。用蜜浆水准旦服二十丸，日只一服。（《古今录验》用十两。云韦云患心痛，十年不瘥，令服此便愈）

　　又鹤虱丸 疗蛔虫心痛方。

　　鹤虱（六两） 吴茱萸（五两） 橘皮（四两） 桂心（三两） 槟榔（四两）

　　上五味，捣筛，蜜和为丸如梧子大。一服二十丸，蜜汤下，日二服，加至三十丸，以虫出为度。忌生葱。（出第十五卷中）

　　《救急》疗心痛不可忍似蛔者。胡粉丸方。

　　生真胡麻（一合） 胡粉（半合熬，捣）

　　上二味，先以猪肉脯一片，空腹啖，咽汁勿咽肉，后取胡粉和胡麻搜作丸，以少清酒使成。顿服尽。十岁以上，斟酌增减。忌生冷、猪肉、鱼、鸡、蒜、酢、滑等七日。若是蛔，吐水者是也。（出第八卷中）

　　《必效》疗 心痛方（士弱氏曰： ，井中小虫，盖痛一处若小虫咬也）

　　取KT 鲡鱼淡炙令熟，与患人吃一二枚，永瘥，饱食弥佳。

　　又方熊胆如大豆和水服，大效。

　　又茱萸丸方吴茱萸（一升） 桂心（二两） 当归（二两）

　　上三味捣筛，蜜和丸如梧子。酒服三十丸，日再服，渐加至四十丸，以知为度。忌生葱又丁香散方丁香（七枚） 头发灰（一枣许）

　　上二味并末，和酒服之。

　　又鹤虱槟榔汤方鹤虱（二两小儿用一两） 槟榔（二七枚）

　　上二味，以猪肉汁六升，煮槟榔，取三升，去滓，纳鹤虱末。先夜不食，明旦空腹顿服之。须臾病下及吐水，永瘥，神效。七日禁生冷、酢。（并出第五卷中）

　　卷第七

　　冷气心痛方五首

　　《广济》主冷气心痛，肋下鸣转，喉中妨食不消，常生食气，每食心头住不下。桔梗散方。

　　桔梗 当归 芍药 茯苓 橘皮 浓朴（炙） 白术（各八分） 荜茇（四分） 豆蔻子（四分）

　　上十二味，捣筛为散。空腹煮姜枣饮服方寸匕，日二服，加至一匕半，不利。忌生葱、猪肉、酢物、桃、李、雀肉等。（一方有枳实，不用桔梗，出第四卷中）

　　《深师》疗胸满短气，心痛吐涎虚冷。防风茯苓汤方。

　　防风（二两） 茯苓（二两） 桂心（六两） 甘草（二两炙） 半夏（四两洗） 干姜（四两炮）人参（三两）

　　上七味，切，以水一斗，煮取三升，绞去滓，分三服，良。忌酢物、生葱、海藻、菘菜、羊肉、饧。（出第十六卷中）

　　崔氏疗心痛与冷气痛者，特相宜。乌头丸方。

　　乌头（三两炮） 附子（三两炮） 赤石脂（三两） 蜀椒（二两出汗） 桂心（二两）

　　干姜（二两）

　　上六物，捣筛，蜜和为丸。痛发时温清酒服三丸如梧子，觉至痛处，痛则止，若不止加至五六丸，以知为度。若早朝服无所觉，至午时又服三丸。此方丹阳有隐士出山云得华佗法，其疗略同。若久心痛，每旦服三丸，稍加至十丸，尽一剂，遂终身不发。忌生葱、猪肉。

　　（张文仲、《备急》同，出第四卷中）

　　《延年》疗冷气久，刺心痛不能食方。

　　当归 桂心 桔梗 吴茱萸 人参 白术 高良姜（以上各六分） 橘皮（三分）

　　上八味，捣筛为散，蜜和为丸，如梧子大。一服十丸，酒下，日二服，加至十五、二十丸为度。忌生葱、桃、李、猪肉、雀肉等。

　　又疗心痛冷痛，腹满如锥针刺，及虫啮心痛。当归汤方。

　　当归（三两） 桔梗（二两） 吴茱萸（三两） 桂心（三两） 芍药（二两） 大黄（二两）

　　上六味，切，以水六升，煮取二升三合，去滓，纳鹤虱一两，搅温一沸，分三服，空腹服之，微利为度。忌猪肉、生葱。（出第十五卷中）

　　卷第七

　　恶疰心痛方三首

　　《广济》疗恶疰撮肋连心痛。当归汤方。

　　当归（八分） 青木香（六分） 槟榔（十颗碎） 麝香（一铢研）

　　上四味，切，以小便一大升半，煮取六大合，绞去滓，下麝香末，分温三服，服别如人行四五里进一服，微微利。忌生菜、热面、猪犬肉、粘食、蒜、陈臭物。（出第四卷中）

　　崔氏疗疰在心腹，痛不可忍方。

　　取东引桃枝削去苍皮，取白皮一握。以水二大升，煮取半升。一服令尽，则瘥。如不定，更依前服之。无忌。

　　又疗心腹痛不可忍，似疰病者，或暴得恶疰搅刺欲死。桃仁大黄汤方。

　　鬼箭羽（二两） 桃仁（六十枚去皮、尖） 芍药（四两） 鬼臼（二两削去皮） 橘皮（一两）

　　汤成下） 麝香（一分研，汤成下） 朴硝（二两研，汤成下） 大黄（三两别浸）

　　上十三味，切，以水九升，急火煮取三升，温分三服。如人行相去六七里服，但得快利三四行，必瘥。忌生葱、生血物。（并出第四卷中）

　　卷第七

　　心痛症块方二首

　　《广济》疗心痛症块硬筑，心气欲绝。当归汤方。

　　当归 桔梗 芍药（各八分） 浓朴（十分炙） 橘皮（八分） 人参（六分） 高良姜（十分） 桃仁（五十枚去皮、尖） 生姜（八分）

　　上九味，切，以水八升，煮取二升五合，去滓，分温三服，服别相去如人行六七里进一服不利。忌猪肉、生冷、油腻、鸡鱼、粘食、小豆、大蒜。（出第四卷中）

　　张文仲疗心下坚痛，大如碗，边如旋 （音盘），名为气分，水饮所结方。

　　枳实（七枚炙） 白术（三两）

　　上二味，切，以水一斗，煮取三升，分三服。腹中软，即当散也。忌桃、李、雀肉等。

　　（此张仲景《伤寒论》方，《备急》、《肘后》同，出第一卷中）

　　卷第七

　　心背彻痛方四首

　　仲景《伤寒论》，心痛彻背，背痛彻心。乌头赤石脂丸主之方。

　　乌头（二分炮，去皮） 附子（一分炮，去皮） 赤石脂（二分） 干姜（二分） 蜀椒（一分汗）

　　上五味，捣筛，蜜和丸。先食服如麻子大，一服三丸，少少加之。忌猪肉、冷水。（《千金》、《必效》、文仲、《范汪》、《经心录》等同，出第十五卷中，《千金》分两小别）

　　张文仲蜀椒丸 疗胸中气满，心痛引背方。

　　蜀椒（一升出汗） 半夏（一升洗） 附子（一两炮）

　　上三味，捣筛，蜜和为丸，如梧子大。一服五丸，日三。忌猪羊肉、饧等。（出第三卷中）

　　《范汪》疗心下切痛引背，胸下蓄气，胃中有宿食。茱萸煎方。

　　吴茱萸（一升） 蜀椒（五升） 甘草（二两炙） 干地黄（一斤）

　　上四味，以清酒三升渍三宿，绞取汁，铜器中煎令沸，麦门冬五升去心、干漆一斤纳煎，中色黄，绞去之，纳石斛五两、阿胶一斤、白蜜六升，凡九味以汤煎，令可丸，取如枣大。含，稍稍咽之，日三，甚者日五六服。膝胫重痛者，加石斛；少气，加麦门冬。服药五日愈，当下症。忌海藻、菘菜、芜荑等。（奉车都尉陈盖试有验）

　　又芫花汤 主卒心痛连背，背痛彻心，心腹并懊痛，如鬼所刺，绞急欲死者方。

　　芫花（十分） 大黄（十分）

　　上二味，捣下筛，取四方寸匕，着二升半苦酒中合煎，得一升二合，顿服尽。须臾当吐，吐便愈。老小从少起，此疗强实人良，若虚冷心痛，恐未必可服。（并出第十八卷中）

　　卷第七

　　卒心痛方一十四首

　　《肘后》疗卒心痛方先煮三沸汤一升，以盐一升，合搅饮之，若无火以作汤，仍可用水盐或半升服之。（《古今录验》同）

　　又方吴茱萸（二升） 生姜（四两切） 豉（一升） 酒（六升）

　　上四味，煮取二升半，分三服。

