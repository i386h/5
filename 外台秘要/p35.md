<!-- { "loadSidebar": true } -->
　　高其枕，柱其膝，欲令腹皮蹙柔，爪其脐上三寸胃管有顷，其人患痛短气，欲令人举手者，小举手问痛瘥，缓者止。（出第八卷中）

　　《救急》疗心痛冷热方。

　　取伏龙肝末，煮水服方寸匕。若冷，以酒和服瘥。（《范汪》、《经心录》同，出第八卷中）

　　卷第七

　　腹痛方四首

　　《病源》腹痛者，由腑脏虚，寒冷之气，客于肠胃募原之间，结聚不散，正气与邪气交争相击，故痛。其有冷气搏于阴经者，则腹痛而肠鸣，谓之寒中，是阳气不足、阴气有余者也。诊其寸口脉沉而紧，则腹痛；尺脉紧，脐下痛；脉沉迟，腹痛；脉来触触者，少腹痛；脉阴弦则腹痛。凡腹急痛，此里之有病，其脉当沉，若细而反浮大，故当愈矣，其人不即愈者，必当死，以其病与脉相反故也。其汤、熨、针石，别有正方补养宣导，今附于后。《养生方·导引法》云：股胫手臂痛，法屈一胫臂中所痛者，正偃卧，口鼻闭气腹痛，以意推之，想气往至痛上俱热即愈。又云，偃卧展两胫两手，仰足指，以鼻纳气自极七息，除腹中弦急切痛。又云，偃卧，口纳气，鼻出之，除里急，饱咽气数十，令温中寒，干吐呕腹痛，口纳气七十所大振腹，咽气数十，两手相摩，令热以摩腹，令气下。（出第十六卷中）

　　张文仲当归大黄 疗冷气牵引腰背肋下，腹内痛方。

　　当归（三两） 芍药（八分） 桂心（三分） 干姜（六分） 茱萸（五分） 人参（一两） 大黄（一两） 甘草（二两炙）

　　上八味，切，以水六升，煮取三升，去滓，温服一升，日三。忌海藻、菘菜、生葱。

　　（出第三卷中）

　　《范汪》四味当归汤 主寒腹痛方。

　　当归 桂心 干姜（各三两） 甘草（二两炙）

　　上切，以水八升，煮取三升，一服一升，日三服。虚冷激痛甚者，加黄 、芍药各二两。忌海藻、菘菜、生葱。（《千金》无甘草，有附子一两，出第十五卷中）

　　《短剧》疗寒冷腹痛。茱萸汤方。

　　吴茱萸（二两） 甘草（炙） 人参 桂心（各一两） 生姜（五两） 半夏（一升） 小麦（一升） 当归（二两）

　　上八味，切，以水一斗五升，煮取三升，分温服一升，日三服。忌海藻、菘菜、羊肉饧、生葱。（《千金》桂二两，生姜切一升，出第一卷中）

　　《古今录验》芎 汤 疗卒寒腹中拘急痛方。

　　芎 当归 桂心 芍药 甘草（炙各一两） 黄芩（半两） 干姜（半两） 杏仁（三十枚去皮、尖）

　　上八味，切，以水五升，煮取二升，分再服。忌海藻、菘菜、生葱。（出第八卷中）

　　卷第七

　　卒腹痛方七首

　　《肘后》疗卒腹痛方粳米（二升）

　　上一味，以水六升，煮取六七沸，饮之。

　　又方掘土作小坎，以水满坎中，熟搅取汁，饮之瘥。（并出第一卷中）

　　张文仲疗卒腹痛方令病患卧高枕一尺许，柱膝，使腹皮 气入胸，令人爪其脐上三寸，便愈。能干咽吞气数十过者弥佳。亦疗心痛。（《肘后》、《备急》同）

　　又方灸两足指头各十四壮，使火俱下，良。（《备急》、《肘后》同，并出第一卷中）

　　《千金》疗胸腹中卒痛。生姜汤方。

　　生姜（一斤捣取汁） 食蜜（八两） 醍醐（四两）

　　上三味，微火上熬令相得，适寒温。服三合，日三。（出第十六卷中）

　　《集验》疗卒腹痛，葛氏方。

　　桂末三匕，酒服。人参、上好干姜亦佳。忌生葱。（《肘后》、文仲同）

　　又方食盐一大把，多饮水送，取吐。（《肘后》、张文仲同，并出第一卷中）

　　卷第七

　　心腹痛及胀满痛方一十首

　　《病源》心腹痛者，由腑脏虚弱，风寒客于其间故也。邪气发作，与正气相击，上冲于心，则心痛，下攻于腹，则腹痛，上下相攻，故心腹绞痛，气不得息。诊其脉，左手寸口人迎以前，脉手少阴经也，沉者为阴，阴虚者病苦心腹痛，难以言，心如寒状，心腹痛，痛不得息，脉细小者生，大坚疾者死。心腹痛脉沉细小者生，浮大而疾者死。其汤、熨、针石，别有正方补养宣导，今附于后。《养生方·导引法》云，行大道常度日月星辰，清静以鸡鸣，安身卧，漱口三咽之，调五脏，杀蛊虫，令人长生，疗心腹痛。（出第十六卷中）

　　《广济》疗心腹中气时时痛，食冷物则不安稳，及恶水。桔梗散方。

　　桔梗 茯苓（各八分） 枳实（炙） 人参 浓朴（炙） 芍药 橘皮（各六分） 桂心（五分）

　　上十味，捣筛为散。空肚煮姜枣饮服方寸匕，日三服，渐加至一匕半，热以茶饮下，不利。忌猪肉、酢物、生葱、生冷、油腻、小豆、粘食、热面、炙肉等物。

　　又疗卒心腹痛，气胀满，不下食，欲得泻三两行佳。当归汤方。

　　当归 茯苓 桔梗 橘皮 高良姜 槟榔（各八分） 生姜（八分）

　　上七味，细切，以水七升，煮取二升三合，绞去滓，分温三服，服别相去如人行六七里，服讫，利三两行，宜停后服。忌猪肉、酢物、生冷、油腻、鱼、蒜、粘食、小豆。（并出第十五卷中）

　　《肘后》疗心腹俱胀痛烦满，短气欲死，或已绝方。

　　栀子（十四枚） 豉（七合）

　　上二味，以水二升，先煮豉，取一升二合，去滓，纳栀子，更煎取八合，绞去滓，服半升，不愈者，尽服之。（《备急》、文仲同）

　　又方乌梅二七枚，水五升，煮一沸，纳青大钱二七文，煮取一升半，强人可顿服，羸人分再服，当下愈。（文仲同）

　　又方茱萸（二两） 生姜（四两切） 豉（三合）

　　上三味，酒四升，煮取二升，分三服，即瘥。

　　又疗心腹相连常胀痛。野狼毒丸方。

　　野狼毒（二两炙） 附子（半两炮）

　　上二味捣筛，蜜和丸，服如梧子。一日服一丸，二日二丸，三日三丸，自一至三，以为常服，即瘥。忌猪肉、冷水。

　　又方吴茱萸（一合） 干姜（四分） 附子（二分炮） 细辛（二分） 人参（二分）

　　上五味，捣末，蜜和丸如梧子。服五丸，酒饮并得，日三。忌猪肉、生菜等。（并出第一卷中）

　　《深师》疗久寒冷，胸膈满，心腹绞痛，不能食，忽气吸吸不足。前胡汤方。

　　前胡（一两） 羊脂（二两） 大枣（二十枚） 当归（一两） 茯苓（一两） 白术（一两） 芍药（六分） 桂心（一两） 半夏（二两） 干姜（一两） 麦门冬（六分去心） 吴茱萸（三百粒）

　　上十二味，切，以水八升，煮取三升，分三服，相去如人行十里进一服。忌酢物、生葱、羊肉、饧、桃、李、雀肉等。（出第十六卷中）

　　《短剧》当归汤 疗心腹绞痛，诸虚冷气满方。

　　当归（三两） 干姜（四两） 甘草（三两炙） 芍药（二两） 浓朴（三两炙） 黄（二两）

　　蜀椒（一两汗） 半夏（三两洗） 肉桂（三两） 人参（三两）

　　上十味，切，以水一斗，煮取三升二合，强人可一升，羸人服八合。大冷者，加附子一枚炮。忌海藻、菘菜、羊肉、饧、生葱。（《古今录验》、《千金》同）

　　《古今录验》通命丸疗心腹积聚，寒中绞痛，又心迫满，胁下胀痛方。

　　大黄 远志（去心） 黄芩 麻黄（去节） 甘草（炙以上各四两） 芒硝（三两） 杏仁（六十枚去皮、尖） 豉（二合） 巴豆（五十枚去心、皮，熬，别为脂）

　　上九味，捣，合下筛，蜜和丸如梧子大。先食饮服三丸，日三。忌野猪肉、芦笋、海藻、菘菜。（出第八卷中）

　　卷第七

　　心腹胀满及鼓胀方一十四首

　　《病源》心腹胀者，脏虚而邪气客之，乘于心脾故也。足太阴，脾之经也，脾虚则胀；足少阴，肾之经也，其脉起于足小指之下，循行上络膀胱，其直者从肾上入肺，其支者从肺出，络于心，脏虚邪气客于二经，与正气相搏，积聚在内，气并于脾，脾虚则胀，故令心腹烦满，气急而胀也。诊其脉，迟而滑者，胀满也。其汤、熨、针、石，别有正方补养宣导，今附于后。《养生方·导引法》云，伸右胫，屈左膝内压之，五息，引脾，去心腹寒热，胸臆邪胀。依经为之，引脾中热气出，去心腹中寒热，胸臆中邪气胀满，久行之，无有寒热时节之所中伤，名为真人之方。（出第十六卷中）

　　《广济》疗心腹胀满，脐下块硬如石，疼痛不止。芍药丸方。

　　芍药 当归 白术 鳖甲（炙各八分） 诃黎勒（十颗去核） 干姜 人参（各六分） 豆蔻上十味，捣筛，蜜和为丸，如梧子大。空肚以酒下二十丸，渐加至三十丸，日再服，不吐不利。忌生菜、热面、葱、苋、桃、李、雀肉、蒜、粘食等物。

　　又疗鼓胀气急，冲心硬痛。鳖甲丸方。

　　鳖甲（炙） 芍药 枳实（炙） 人参 槟榔（各八分） 诃黎勒 大黄（各六分） 桂心（四分） 橘皮（四分）

　　上九味，捣筛为末，蜜和为丸。空肚以酒服如梧子大二十丸，渐加至三十丸，日二服，微利为度。忌生葱、苋菜、炙肉、蒜、面等。

　　又疗鼓胀气急。通草汤方。

　　通草 茯苓 玄参 桑白皮 白薇 泽泻（各三两） 人参（二两） 郁李仁（五两） 泽漆叶（切一升）

　　上九味，切，以水一斗，煮取三升，去滓，分温四服，服别相去如人行六七里进一服，不利。忌热面、油腻、酢、粘食等。

　　又疗鼓胀上下肿，心腹坚强，喘息气急，连阴肿，坐不得，仍下赤黑血汁，日夜不停者。茯苓汤方。

　　茯苓（二两） 防己（一两半） 橘皮（一两） 玄参（一两） 黄芩（一两半） 泽泻（一两半） 杏仁（二两半去尖、皮） 白术（一两半） 大豆（一升半） 郁李仁（二两半） 桑白皮（二两半） 泽漆叶（切一升） 猪苓（一两半）

　　上十三味，切，以水一斗，先煮桑白皮、大豆、泽漆叶取五升，去滓，澄去下淀，纳诸药，煎取二升，绞去滓，分三服。咳者，加五味子二两，停二日服一剂。忌酢物、桃、李、雀肉、热面、蒜、炙肉、粘食、油腻等。（茯苓一云茯神，防己一云防风）

　　又疗患久心痛腹满，并痰饮不下食。人参丸方。

　　人参 白术 枳实（各六分） 茯苓（八分） 浓朴（六分炙） 青木香（六分） 橘皮（五分）

　　上九味，捣筛，蜜和丸。空腹煮生姜枣汤下如梧子二十丸，日二服，渐加至三十丸，不利。忌酢物、桃、李、雀肉等。

