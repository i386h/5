<!-- { "loadSidebar": true } -->
　　又疗心腹胀满。柴胡浓朴汤方。

　　柴胡 浓朴（炙各十分） 茯苓 橘皮 紫苏（各八分） 生姜（十二分） 槟榔（五分末）

　　上七味，切，以水七升，煮取二升五合，绞去滓，分温三服，服别相去如人行六七里进一服，微利。忌酢物、生冷、油腻、粘食。

　　又疗心腹胀满，腹中有宿水，连两肋满闷，气急冲心坐不得。郁李仁丸方。

　　郁李仁（八分） 牵牛子（六分熬） 甘遂（熬四分） 防葵（三分） 子 桑白皮槟榔（各四分） 橘皮 泽泻（各二分） 茯苓 泽漆叶（炙） 杏仁（去皮、尖各三分）

　　上十二味，捣筛，蜜和丸。空肚饮服如梧子五丸，日二服，服到十丸，微利为度。忌酢物、生冷、油腻、热面、炙肉、蒜等。

　　又疗患气发心腹胀满，两肋气急。紫苏汤方。

　　紫苏（一握） 诃黎勒皮 当归 生姜（各八分） 人参（六分） 槟榔（十颗） 生地黄汁（半升）

　　上七味，切，以水六升，煮六味，取二升，绞去滓，下地黄汁，分温三服，服别如人行四五里，温进一服，利三两行。忌芜荑、生菜、热面、炙肉、鱼、蒜、粘食、陈臭等。

　　（并出第二卷中）

　　《深师》疗腹胀满彭彭，逆害饮食，热不得卧，流汗。浓朴汤方。

　　浓朴（炙） 桂心 芍药 半夏（洗各三两） 枳实（三枚炙） 甘草（二两炙） 麦门冬（四两去心） 黄芩（一两） 干姜（二两）

　　上九味，切，以水一斗，煮取二升半，绞去滓，服八合，日三。小便难，加术三两、人参四两。忌生葱、海藻、菘菜、羊肉、饧。（出第十六卷中）

　　《千金》浓朴七味汤 主腹满气胀方。

　　浓朴（半斤炙） 甘草（炙） 大黄（各三两） 大枣（十枚） 枳实（五枚） 桂心（二两） 干姜（五两）

　　上切，以水一斗，煮取五升，去滓，纳大黄，取四升，服八合，日三。呕者，加半夏五合；利者，去大黄；寒，加生姜至半斤。忌海藻、菘菜、生葱、羊肉、饧。（此本仲景《伤寒论》方，并第十六卷中）

　　《集验》疗胸满有气，心腹胀，中冷。半夏汤方。

　　半夏（一升） 桂心（四两） 生姜（八两切）

　　上三味，切，以水七升，煮取二升，绞去滓，适寒温，饮七合。忌羊肉、饧、生葱等。

　　（出第六卷中）

　　《古今录验》消化丸 疗人腹胀心满，肠胃结，食不消化，呕逆头痛，手足烦疼。此方出太医院，药常用。芫花丸方。

　　芫花（一两熬） 大黄 葶苈子（熬） 甘遂 黄芩（各二两） 巴豆（四十枚去心、皮，熬，别研） 硝石（一两）

　　上七味，捣，合蜜和丸如梧子。先食服三丸，日再服。一方无硝石。忌野猪肉、芦笋等。（出第十卷中）

　　《必效》青木香丸 主气满腹胀不调，不消食，兼冷方。

　　青木香（六分） 槟榔（六分） 大黄（十二分） 芍药（五分） 诃黎勒（五分） 枳实（五分炙） 桂心（四分）

　　上七味，捣筛，蜜和丸如梧子。饮服十五丸，渐渐常加，以利为度。不限丸多少，不利者，乃至五十、六十丸亦得。忌生葱。（韩同识频服，大效，古今常用）

　　又疗腹胀满坚如石，积年不损者方。

　　取白杨东南枝，去苍皮护风细锉五升，熬令黄，酒五升，淋讫，则以绢袋盛滓，还纳酒中，蜜封再宿。每服一合，日三。（并出第二卷中）

　　卷第七

　　卒心腹胀满方六首

　　《肘后》疗卒心腹烦满方。

　　锉薏苡根，浓煮取汁，服三升。

　　又方黄芩（一两） 杏仁（二十枚去尖、皮） 牡蛎（一两熬）

　　上三味，切，以水三升，煮取一升，顿服之。

　　又方灸两手大拇指内边爪后第一纹头各一壮，又灸两手中央长指爪下一壮，愈。（《肘后》此方本治卒吐逆）

　　此本在杂疗中，其病亦是痰饮霍乱之例，兼宜依霍乱条中法疗之，人平居有患者亦少，皆因他病兼为之耳，或从伤寒后未复，或从霍乱吐下后虚躁，或者劳损服诸补药痞满，或触寒热邪气，或食饮协毒，或服药失度，并宜各循其本源为疗，不得专用此法也。（并出第一卷中）

　　《备急》疗卒心腹胀满，又胸胁痛欲死方。

　　热煮汤令灼灼尔，以渍手足，冷则易，秘之。（《肘后》、张文仲同）

　　又桂心散方枳实（炙） 桂心上二味，等分，下筛。以米汁服一匕。忌生葱。（《肘后》、张文仲同，并出第一卷中）

　　《救急》疗卒患心腹胀满刺痛方。

　　生姜大有功能，远行宜将自随，煮汁服，良。患久痢虚损呕逆不下食，见食则吐，取三两细切，捣，绞取汁，微暖，点少多蜜。顿一服则下食，大效。（出第七卷中）

　　卷第七

　　腹胀雷鸣方三首

　　《范汪》疗腹中寒气胀，雷鸣切痛，胸胁逆满。附子粳米汤方。

　　附子（一枚炮） 半夏（半升洗） 甘草（一两炙） 大枣（十枚） 粳米（半升）

　　上五味，切，以水八升煮米取熟，去米纳药，煮取三升，绞去滓，适寒温，饮一升，日三。忌海藻、菘菜、猪羊肉、饧。（仲景《伤寒论》同，《集验》加干姜二两，出第十五卷中）

　　《延年》疗患腹内气胀雷鸣，胸背痛方。

　　丹参（三两） 枳实（炙各三两） 桔梗 白术 芍药（各二两） 生姜（四两） 槟榔（七枚）

　　上七味，细切，以水九升，煮取二升七合，去滓，分温三服。忌猪肉、桃、李、雀肉、生冷、油腻、鱼、蒜等。（出第十五卷中）

　　又丹参汤 疗肠鸣，发则觉作声方。

　　丹参 茯苓（各三两） 桔梗（二两） 生姜（四两） 细辛 浓朴（炙） 食茱萸（各二两）

　　上七味，切，以水八升，煮取二升五合，去滓，分温三服，每服如人行七八里。忌生菜、猪肉、酢物。（出第四卷中）

　　卷第七

　　腹内诸气及胀不下食方一十一首

　　《广济》疗腹内诸气胀满。昆布散方。

　　昆布 海藻 人参 玄参 橘皮 升麻（各三两） 芎 桂心 干姜（各二两） 小麦（一升半醋一升半渍之一宿出，暴醋尽止）

　　上十味，捣筛为散，别捣小麦作散，合药散一处，更捣千杵。酒服方寸匕，日三服，渐加至二匕，不利。忌热面、炙肉、生葱、蒜、粘食等物。

　　又疗冷气。薏苡仁饭粥方。

　　细伐薏苡仁炊为饭，气味欲匀。如麦饭煮粥亦好，豉浆粥并任意。无所忌。

　　又疗气。苏子粥方。

　　苏子不限多少，研如麻子作粥，依食法，着葱豉姜并得。无所忌。

　　又疗气，膀胱急妨，宜下气方。

　　芜荑捣，和食盐末令调，以绵裹如枣大，纳下部。久时或下恶汁，并下气，佳。无所忌。（通按：膀胱急妨，谓小便急不得出而妨闷也）

　　又疗气。昆布 法。

　　高丽昆布一斤，白米泔汁浸一宿，洗去咸味，以水一斗煮，令向熟，擘长三寸，阔四五分，仍取葱白一握，二寸切断，擘之更合，熟煮令昆布极烂，仍下盐、酢、豉，糁调和，一依法，不得令咸酸，以生姜、橘皮、椒末等调和。宜食粳米饭、粳米粥、海藻，亦依此法，极下气，大效。无所忌。

　　又疗心头冷硬，结痛下气。槟榔汤方。

　　槟榔（十颗） 生姜 青木香（各三两） 橘皮 枳实（炙） 甘草（炙） 大黄（各二两）

　　上七味，切，以水六升，煮取二升半，绞去滓，分温三服，服别如人行四五里进一服，取微利。忌生菜、热面、炙肉、海藻、菘菜等。

　　又疗一切气，妨闷不能食。槟榔丸方。

　　槟榔（七个） 芍药（五分） 枳实（七枚炙） 人参（五分） 大黄（十六分） 青木香（六分） 桂心（四分）

　　上七味，捣筛，蜜和丸。空腹服如梧子二十丸，日再服，渐加至二十五丸，微泄为度。

　　忌生菜、热面、炙肉、蒜、粘食、生葱等物。

　　又疗气。小芥子酒方。

　　小芥子一升捣碎，以绢袋盛，好酒二升浸之七日，空腹温服三合，日二服，渐渐加之，以知为度。酒尽旋旋添之。无所忌。

　　又疗久患气胀。乌牛尿方。

　　取乌牛尿空心温服一小升，日一服，气散则止。无所忌。（并出第二卷中）

　　《近效》烧盐通一切气，尤疗风方。

　　取盐花以生麻油和之，以湿布一片急裹，以绳子系如打墙锤许大，置瓦子上，以炭火四面烧，望之如火气讫，更勿加炭，待火尽冷讫，吹扇去灰，收取盐捣破。如患心腹胀满，气隔不通，取棋子大含咽之，立瘥。如煮诃黎勒、槟榔及茶汤，用此盐疗一切病。（韦特进用之，极效验）

　　又诃黎勒丸。疗气胀不下食，尤除恶气方。

　　诃黎勒 青木香上二味，等分，捣筛，融沙糖和，众手一时捻为丸。随意服之，气甚者每服八十丸，日再；稍轻者每服四五十丸则得。性热者，以生牛乳下；性冷者，以酒下；不问食之前后。（礼部萧郎中处得，云自服大效）

　　卷第七

　　灸诸胀满及结气法二十二首

　　《千金》疗胪胀胁腹满法灸膈俞百壮三报，穴在第七椎下两旁各一寸半。（《翼》同）

　　又疗胀满水肿法灸脾俞随年壮，穴在第十一椎下两旁各一寸半。（《翼》同）

　　又疗胀满雷鸣酒沸法灸大肠俞百壮三报，穴在第十六椎下两傍各一寸半。（《翼》同）

　　又疗胀满气聚寒冷法灸胃管，穴在心鸠尾下三寸，灸百壮三报之。（《翼》同）

　　又疗胀满绕脐结痛，坚不能食法灸中管百壮，穴在脐上一寸，一名水分。（《翼》同）

　　又疗胀满瘕聚，带下疼痛法灸气海百壮，穴在脐下一寸半。忌不可针。（《翼》同）

　　又疗胀满结气如水肿状，小腹坚如石法灸膀胱募百壮，穴在中极脐下四寸。（《翼》同）

　　又疗胀满肾冷，瘕聚泄痢法灸天枢百壮。（通按，《铜人经》天枢二穴侠脐二寸，《翼》同）

　　又疗冷胀胸满，心腹积聚痞疼痛法灸肝俞百壮，穴在第九椎下两旁各一寸半。（《翼》同）

　　又疗五脏六腑积聚胀满，羸瘦不能饮食法灸三焦俞随年壮，穴在第十三椎下两旁各一寸半。（《翼》同，并出第十六卷中）

　　又疗结气法扁鹊曰，第四椎下两旁各一寸半，名阙俞，主胸中膈气，灸随年壮。（通按，关当作阙，四椎两旁一寸半，乃厥阴俞也）

　　又主心腹诸病，坚满烦痛，忧思结气，寒冷霍乱，心痛吐下，食不消，肠鸣泄痢法。

　　灸太仓穴，一名胃募，在心下四寸、胃管下一寸，灸百壮。

