<!-- { "loadSidebar": true } -->
　　吴茱萸（半升） 细辛 芍药 柴胡（一方用前胡） 旋复花 黄芩 紫菀 人参 白术茯苓 干姜 桂心 附子（炮） 甘草（炙） 半夏（洗） 当归（各半两）

　　上十六味，捣筛，以蜜和为丸，如梧子。先食服三丸，日三，不知稍加。忌生葱、羊肉、饧、酢物、桃、李、雀肉、猪肉、生菜、海藻、菘菜，除此更无所忌。（一方有蜀椒、无桂心，又一方有干地黄、无黄芩，《深师》同，出第十四卷中）

　　《短剧》解急蜀椒汤 主寒疝气，心痛如刺，绕脐腹中尽痛，白汗出，欲绝方。

　　蜀椒（二百枚汗） 附子（一枚炮） 粳米（半升） 干姜（半两） 半夏（十二枚洗）

　　大枣（二十枚） 甘草（一两炙）

　　上七味，切，以水七升，煮取三升，澄清，热服一升。不瘥，更服一升，数用疗心腹痛困急欲死，解结逐寒，上下痛，良。忌猪羊肉、饧、海藻、菘菜。（《肘后》、《古今录验》、《范汪方》无甘草，余同，《经心录》同，出第一卷中）

　　《古今录验》疗心痛寒疝。牡丹丸方。

　　牡丹（去心） 桂心（各二两） 乌头（炮二枚）

　　上三味，末之，合蜜和为丸如大豆。旦起未食服三丸，日二，不知稍增之。药少急，宁少服。并治遁尸发动，无乌头、附子亦可用，炮之。忌胡荽、猪肉、冷水、生葱等。（出第八卷中）

　　卷第七

　　卒疝方三首

　　《集验》疗卒疝暴痛方。

　　灸大敦，男左女右，三壮立已。穴在灸经图上。（出第六卷中）

　　文仲疗卒得诸疝，少腹及阴中相引绞痛，白汗出，欲死方。

　　捣沙参下筛。酒服方寸匕，立愈。（《肘后》、《备急》同）

　　又若不瘥，服诸利丸下之，走马汤亦佳，此名寒疝，亦名阴疝，张仲景飞尸走马汤方。

　　巴豆（二枚去心、皮，熬） 杏仁（一枚去尖、皮）

　　上二味，取绵缠，捶令极碎，投热汤二合，捻取白汁服之，须臾瘥。未瘥更一服，老小量之。通疗鬼击有尸疹者，常蓄此药，用验。忌野猪肉、芦笋。（《备急》同，出第十卷中）

　　卷第七

　　七疝方三首

　　《病源》七疝候，七疝者，厥疝，症疝，寒疝，气疝，盘疝， 疝，野狼疝也。厥逆心痛，足寒，诸饮食吐不下，名曰厥疝也；腹中气乍满，心下尽痛，气积如臂，名曰症疝也；寒饮食则胁下腹中尽痛，名曰寒疝也；腹中乍满乍减而痛，名曰气疝也；腹中痛在脐旁，名盘疝也；腹中脐下有积聚，名曰 疝也；少腹与阴相引而痛，大便难，名曰野狼疝也。凡七疝，皆由血气虚弱，饮食寒温不调之所生也。（出第二十卷中）

　　文仲小器七疝丸 主暴心腹厥逆，不得气息，痛达背膂，名曰尸疝；心下坚痛，不可手迫，名曰石疝；脐下坚痛，得寒冷食辄剧，名曰寒疝；胁下坚痛大如手，痛时出见，若不痛不见，名曰盘疝；脐下结痛，女人月事不时，名曰血疝；少腹胀满引膀胱急痛，名曰脉疝；悉主之方。（臣等看详七疝，已载前序）

　　椒（四分汗） 桔梗 芍药 干姜 浓朴（炙） 细辛 附子（炮各二分） 乌头（一分炮）

　　上八味，末之，蜜和丸。服如大豆三丸，加至七八丸，日三服。忌猪肉、冷水、生菜。

　　（出第一卷中）

　　《古今录验》七疝丸 疗疝诸寒，脐旁痛，上支胸中满，少气。太医丞樊之方。

　　蜀椒（五分汗） 干姜 浓朴（炙） 黄芩 细辛 芍药 桂心（各四分） 桔梗（二分） 乌喙（一分炮） 柴胡（一分） 茯苓（一分） 牡丹皮（一分）

　　上十二味，捣筛，蜜和丸梧子大。先 以酒服七丸，日三，不知渐加，以知为度。忌猪肉、冷水、生葱、生菜、酢物、胡荽。（《范汪》同，出第十卷中）

　　《集验》疝气。桃仁汤方。

　　桃仁（去皮、尖） 吴茱萸 橘皮 海藻（各三两） 生姜 茯苓 羌活 蒺藜子（去角各三两）

　　上八味，切，以水三大升，煮取九合，分为三服，空心服。忌酢物。

　　卷第七

　　寒疝不能食方四首

　　《深师》疗虚冷心腹寒疝，胸胁支满，饮食不消，腹中痛，久痢颈强。芎 丸方。

　　芎 （七分） 乌头（四分炮） 防葵（三分） 蜀椒（九分汗） 白薇（二分） 桂心（十分）

　　白芷（五分） 茱萸（六分） 干姜（八分）

　　上九味，捣筛，蜜和丸如梧子。饮服二丸，日三，稍加至五六丸，以知为度。忌猪肉、冷水、生葱。（《范汪》同）

　　又主虚冷、痰癖、疝，食不消，心腹痛，气弱不欲食，虚 羸瘦。吴茱萸丸方。

　　吴茱萸（十分） 紫菀（三分） 白薇（三分） 乌头（十分炮） 桂心（六分） 前胡芍药 细辛 芎 黄芩（各五分）

　　上十味，下筛，蜜和。酒服如梧子五丸，日三，稍加之。忌猪肉、冷水、桃、李、生葱、生菜等。（谨按：别本有此方，原欠五味。按，忌法有桃、李，即当用白术，恐后《古今录验》治寒疝积聚是全方，出第十六卷中）

　　《范汪》疗手足热，腹中寒疝，不能食饮，数心腹痛。十一物七熬饭后丸方。

　　茯苓（五两） 干姜（六两今倍并十二两） 大黄（二斤） 柴胡（十两） 芎 （七两） 蜀椒（一两汗） 芒硝（一升重十两今减五合） 杏仁（一升去皮、尖） 葶苈子（一升） 加桂心（五两） 附子（三两炮）

　　上药干姜、茯苓不熬，余皆熬，捣筛，以蜜和丸如梧子。饮服七丸，日三。龙朔元年三月十七日，诏书十一物七熬方。忌猪肉、冷水、醋物、生葱等。（出第十四卷中。通按，除干姜、茯苓，当九熬，今云七者，以桂心、附子盖加之）

　　《集验》疗寒疝不能食方取马蔺子一升，每日取胡桃许，以面拌熟，煮吞之，然后依常饭日再服，服尽必愈。亦除腹内一切诸疾，消食肥肌，仍时烧砖热，以 羊毛作毡裹，却毡上熨之，日一度尤佳。

　　卷第七

　　寒疝积聚方四首

　　《病源》夫积聚者，由寒气在内所生也，血气虚弱，风邪搏于腑脏，寒多则气涩，气涩则生积聚也。积者，阴气，五脏所生，始发不离其部，故上下有所穷已；聚者，阳气，六腑所成也，故无根本，上下无所留止，但诸脏腑受邪，初未能为积聚，邪气留滞不去，乃成积聚。其为病也，或左右胁下如覆杯，或脐上下如臂，或胃管间覆大如盘，羸瘦少气，或洒浙寒热，四肢不收，饮食不为肌肤，或累累如桃李，或腹满呕泄，寒则痛，故云寒疝积聚也。

　　其脉 （所吏反）而紧，积聚浮而牢，积聚牢强急者生，虚弱急者死。（出第二十卷中。通按，脉数为 ，脉迟为驶）

　　《深师》破积丸 疗寒疝久积聚，周走动摇，大者如鳖，小者如杯，乍来乍去，在于胃管，大肠胀满不通，风寒则肠鸣，心下寒气上抢，胸胁支满。芫花丸方。

　　芫花（一分） 蜀椒（一分汗） 大黄（六分） 细辛（六分） 桔梗（五分） 乌头（四分炮）

　　上十一味，捣筛，蜜和丸如梧子大。饮服五丸，日三，当下如泥，病愈。忌猪羊肉、饧、酢物、生菜等。

　　又当归丸 疗心腹劳强，寒疝邪气往来，坚固结聚，苦寒烦 （于缘切，下同），不得卧桔梗（二分） 葶苈子（熬五分） 藜芦（炙二分） 浓朴（炙五分） 杏仁（五十枚去尖、皮）附子（炮五分） 桂心 人参（各三分） 沙参（三分） 特生 石（一两烧半日）

　　上十味，捣筛，蜜和如梧子。饮服三丸，日三，稍加之。忌猪肉、生葱、冷水。（出第二十二卷中）

　　《古今录验》疗久寒三十岁心腹疝，症瘕积聚，邪气往来，厥逆抢心痛，久痹羸瘦少气，妇人产乳余疾，胸胁支满不嗜食，手足 烦，月水不通，时时便血，名曰破积聚。乌头续命丸方。

　　食茱萸（十分） 芍药（五分） 细辛（五分） 前胡（五分一云柴胡） 干姜（十分）

　　乌头（十分炮） 紫菀 黄芩 白术 白薇（各三分） 芎 人参 干地黄（各五分） 蜀椒（十分汗） 桂心上十五味，捣筛，蜜和为丸如梧子大。先食服三丸，日三，不知，稍加至七丸。忌生菜、生葱、猪肉、冷水、桃、李、雀肉、芜荑等。（《范汪》同，出第十卷中）

　　《集验》疗肾冷及疼，疝气滞后，灌方。

　　盐花（一大合） 浆水（半大升）

　　上二味，和暖灌下部，少间即下脓，日一度，再灌之，即止。

　　卷第七

　　心疝方四首

　　《病源》心疝者，由阴气积于内，寒气不散，上冲于心，故使心痛，谓之心疝也。其痛也，或如锥刀所刺，或四肢逆冷，或唇口变青，皆其候也。（出第二十卷中）

　　《范汪》疗心疝复绕脐痛，上支胁，心下痛方。

　　芍药 桔梗 细辛 蜀椒（汗） 桂心 干姜（各三分） 附子（一分炮）

　　上七味，末之，合蜜和为丸如梧子。服七丸，以酒下，日二服。忌猪肉、冷水、生葱、生菜等。

　　又疗三十年心疝神方真射 （酽好者） 新好茱萸（一名杀子）

　　上二味等分，捣筛，蜜和丸。服如麻子二丸，日三。药势尽，乃热食良，已用得瘥。（刘国英所秘）

　　又主心疝方灸两足大指甲寅之际、甲寅各半炷，随年壮，良。（通按，寅当作肉）

　　又心疝发时，心腹痛欲死方。

　　灸足心，及足大指甲后横理节上，及大指岐间白黑肉际百壮则止。足心者，在足下，偏近大指本节际，不当足心中央也。（并出第十八卷中。通按，足心在足下近大指本节，即涌泉穴也）

　　卷第八

　　痰饮论二首

　　病源痰饮者由气脉闭塞，津液不通水饮气停在胸腑，结而成痰，又其人素盛今瘦水走肠间，漉漉有声，谓之痰饮，其为病也，胸胁胀满，水谷不消，结在腹内，两肋水入肠胃动作有声，身体重，多唾短气好眠胸背痛甚，则上气咳逆，倚息短气不得卧，其形如肿，是也，脉偏弦为饮，浮而滑为饮，其汤熨针石，别有正方补养宣导，今附于后养生方导引法云左右侧卧，不息十二通，疗痰饮不消，右有饮病右侧卧，左有饮病左侧卧，又有不消，气排之，左右各十二息。

　　疗痰饮。（出第二十卷中）

　　千金痰饮论问曰：夫饮有四何谓。师曰：有痰饮（一云留饮）有悬饮有溢饮，有支饮。

