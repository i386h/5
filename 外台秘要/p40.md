<!-- { "loadSidebar": true } -->
　　又膈间支饮，其人喘满，心下痞坚，面黧黑，其脉沉紧，得之数十日，医吐下之不愈，木防己汤主之方。

　　木防己（三两） 石膏（鸡子大三枚） 桂心（二两） 人参（四两切）

　　上四味，以水四升，煮取二升，去滓，分再服，虚者即愈，实者三日复发，则复与，不愈者，宜去石膏，加茯苓芒硝汤方。

　　木防己（三两） 桂心（二两） 人参 茯苓（各四两） 芒硝（三合）

　　上五味，以水六升，煮四味取二升，去滓，内芒硝，分温再服，取微下利则愈。忌生葱。（此本仲景伤寒论方深师同并出第十八卷中）

　　卷第八

　　留饮方二首

　　病源留饮者，由饮酒后饮水多，水气停留于胸膈之间，而不宣散，乃令人胁下痛，短气而渴，皆其候也。（出第二十卷中）

　　范汪海藻丸，疗腹中留饮方。

　　海藻 木防己 甘遂 苁蓉 蜀椒（去汗） 芫花（熬） 葶苈子（熬各一两）

　　上七味捣筛，蜜和为丸，如梧子。服十丸，不瘥，当增之。（出第十六卷中）

　　千金疗病者脉伏，其人欲自痢，痢者反快，虽利心下续坚满，此为留饮欲去故也，甘遂半夏汤主之方。

　　甘遂（大者三枚） 半夏（十二枚） 芍药（一两） 甘草（如指大一枚炙）

　　上四味，以蜜半升，纳药汁，及蜜合一升煎，取八大合，顿服之。忌海藻菘菜羊肉饧。

　　（此本仲景伤寒论方出第十八卷中）

　　卷第八

　　酒饮方三首

　　病源夫酒 者，因大饮酒后，渴而引饮无度，酒与饮俱不散，停滞在于胁肋下，结聚成，时时而痛，因却呼为酒 ，其状胁下弦急而痛。（出第二十七卷中）

　　深师消饮丸，疗酒 ，饮酒停痰水不消，满逆呕吐，目视 ，耳聋，腹中水声方。

　　干姜 茯苓（各三两） 白术（八两） 枳实（四枚炙）

　　上四味捣筛，蜜和丸服如梧子五丸。日三，稍加之，若下去枳实，加干姜二两，名为五饮丸。忌桃李雀肉大醋生冷之类，大神验。

　　又倍术丸，疗五饮，酒 方。

　　白术（一斤） 桂心 干姜（各半斤）

　　上三味捣筛，蜜和丸如梧子，饮服十丸，稍加之，取下先食服之，日再。忌桃李雀肉生葱。

　　又温脾丸，疗久寒宿食酒 方。

　　干姜（三两炒） 芍药（三两） 蜀椒（二两汗） 小草（一两熬干） 芎 茯苓 桃仁（去皮尖） 柴胡（熬干各三两） 大黄（八两切熬令黄黑）

　　上九味捣筛，蜜和更捣万杵，服如大豆许十丸，日三。忌大醋。（并出第二十三卷中）

　　卷第八

　　留饮宿食方七首

　　病源留饮宿食者，由饮酒宿食后饮水多，水气停留于脾胃之间，脾得湿气则不能消食，令人噫气酸臭，腹胀满，亦壮热，或吞酸，所以谓之留饮宿食也。（出第二十卷中）

　　深师通草丸，疗积聚留饮宿食，寒热烦结，长肌肤补不足方。

　　椒目 附子（炮） 半夏（洗） 浓朴（炙各一两） 芒硝（五两） 大黄（九两） 葶苈（三两熬） 杏仁（三两去皮尖）

　　上八味捣筛为末，别捣葶苈杏仁，令如膏，合诸末，以蜜和丸，捣五千杵，服如梧子二丸。忌猪肉羊肉饧等，大效。（方中无通草未详其名出第二十三卷中）

　　范汪千金丸，疗心腹留饮宿食方。

　　沙参 丹参 苦参 桂心（各二分） 石膏（五分研） 人参（一分） 大黄（一分） 半夏（五分洗） 干姜（五分） 戎盐（一分） 巴豆（六十枚去皮心） 附子（一分炮）

　　上十二味皆捣，合以白蜜和如小豆吞一丸，日再，令人先食服一丸，不知稍益，以知为度。忌猪肉冷水羊肉饧芦笋生葱。

　　又疗留饮宿食，桑耳丸方。

　　桑耳（二两） 巴豆（一两去皮）

　　上二味捣，和以枣膏，丸如麻子，先食服一丸，不下服，二丸，病下即止。忌野猪肉芦笋。

　　又主留饮宿食，芫花丸方。

　　芫花（一两熬） 大黄 甘遂 黄连 麻黄（去节） 杏仁（去尖皮） 甘草（炙） 附子（炮令各一两） 巴豆（五十枚去皮心）

　　上九味捣筛，杏仁巴豆别捣如膏，合和以蜜丸，如小豆。先食服一丸，日再不知稍增，以知为度。忌海藻菘菜猪肉冷水芦笋等。

　　又顺流紫丸，疗百病留饮宿食，心下伏痛，四肢烦疼，男子五劳七伤，妇人产有余疾等方。

　　当归 代赭（各一分） 茯苓 乌贼鱼骨 桂心（各三分） 肉苁蓉（二分） 藜芦（五分小熬） 巴豆（六十枚去心皮）

　　上八味捣筛，白蜜和丸，先食服如小豆一丸，日再，不知增之，欲下倍服之，别捣巴豆令如膏。忌生葱狸肉酢物野猪肉芦笋。（并出第十六卷中）

　　千金疗留饮宿食不消，腹中积聚转下，当归汤方。

　　当归 人参 桂心 甘草（炙） 芒硝 芍药（各二两） 大黄（四两） 生姜 黄芩 泽泻（各三两）

　　上十味切，以水一斗，煮取三升，分三服，空心食后服。忌生葱海藻菘菜。（出第十八卷中）

　　集验痰饮积聚呕逆，兼风虚劳阴疝方。

　　霜后蒺藜苗子，捣汁一石，先以武火煎减半，即以文火煎，搅勿停手，候可丸止，空腹酒下梧子大三十丸，煎服亦得。（出第五卷中）

　　卷第八

　　痰饮方二首

　　病源痰 者，由饮水未散，在于胸府之间，因遇寒热之气相搏，沉滞而成痰也，痰之停聚，流移于胁肋之间，有时而痛，则谓之痰 。（出第二十卷中）

　　延年疗左肋下停痰 饮结在两胁，胀满羸瘦不能食，食不消化，喜唾干呕，大便或涩或利，或赤或黄，腹中有时水声，腹内热，口干好饮水浆，卒起头眩欲倒，胁下痛，旋复花丸方。

　　旋复花（五分） 大黄（七分蒸） 茯苓（三分） 泽泻（四分） 人参 桂心 皂荚（去皮子炙） 附子（炮去皮各二分） 芍药（四两） 蜀椒（三分去目汗） 干地黄（四两） 防葵（取水中浮者） 干姜 枳上十六味捣筛为末，纳杏仁葶苈脂中碎研调筛，度蜜和为丸，每食后少时，白饮服三丸如梧子。日二服，稍增，以微利为度，禁食猪肉鱼面蒜生葱酢，今既在肋下，有 气水饮结聚不散，数发则闷刺心痛，又未鲁服如此破 饮药，虽服补药，癖气不除，终是不损，恐久积聚更急，饮食减少，此方正与癖气相当，更有三两种毒药，今商量除讫，其方内有附子，及别本续命丸有乌头，此并破癖疾，不得不用，复听临时不如服乌头，丸癖气得减，亦未必须服旋复花丸。忌酢物生葱猪肉芜荑。（出第十六卷中）

　　集验疗痰 心腹痛兼冷方。

　　鳖甲（炙） 柴胡 赤芍药（各八分） 甘草（炙） 枳实（炙） 生姜 白术（各六分） 槟榔（七个）

　　上八味切，以水六升，煮七味，取二升半，去滓，纳槟榔末，分服八合，当利。忌海藻菘菜苋菜桃李雀肉等。（出第五卷中）

　　卷第八

　　饮方二首

　　病源饮癖者，由饮水过多，在于胁下不散，又遇冷气相触而痛，呼为饮癖也。其状胁下弦急，时有水声。（出第二十卷中）

　　深师附子汤，疗气分心下坚，如盘边如旋杯，水饮所作，此汤主之方。

　　桂心（三两） 生姜（三两） 麻黄（去节三两） 甘草（炙二两） 细辛（三两） 大附子（一枚炮） 大枣（十二枚）

　　上七味切，以水七升，先煮麻黄再沸，掠去沫，乃下诸药，煮取二升，去滓，分服七合，当汁出如虫行皮中，即愈，神验。忌海藻菘菜生葱猪肉冷水生菜等。（仲景伤寒论名桂枝去芍药加麻黄细辛附子汤并出第二十二卷中）

　　备急疗心下坚，大如盘边如旋盘，水饮所作，枳实白术汤方。

　　枳实（七枚炙） 白术（三两）

　　上二味切，以水一斗，煮取三升，分三服，腹中软即散，此出姚大夫方。忌桃李雀肉等物。（此本仲景伤寒论方出第三卷中）

　　卷第八

　　癖饮方七首

　　病源此由饮水多，水气停聚两胁之间，遇寒气相搏，则结聚而成块，谓之癖饮，在于两胁下弦旦起，按之作水声也。（出第二十卷中）

　　深师朱雀汤，疗久病癖饮，停痰不消，在胸膈上，液液时头眩痛，苦挛，眼睛身体手足十指甲尽黄，亦疗胁下支满饮，辄引胁下痛方。

　　甘遂 芫花（各一分） 大戟（三分）

　　上三味为散，以大枣十二枚擘破，以水六升，先煎枣，取二升，纳药三方寸匕，更煎取一升一合，分再服，以吐下为知，未知重服，其良无比。（出第二十三卷中通按此即前十枣汤）

　　千金中候黑丸，疗癖饮停结，闷满目暗方。

　　巴豆（八分去皮心熬） 芫花（三两熬） 桂心（四分） 桔梗（四分） 杏仁（五分去皮尖）

　　上五味捣筛，蜜和丸，饮服如胡豆三丸，日一稍增，得快下为度。忌猪肉芦笋生葱等。

　　（肘后同）

　　千金半夏汤，疗痰冷癖饮胸膈中不理方。

　　白术（三两） 半夏（一升洗） 生姜（八两） 茯苓（二两） 人参 桂心 甘草 附子（炮各二两）

　　上八味切，以水八升，煮取三升，绞去滓，分温三服。忌羊肉饧桃李雀肉大酢生葱海藻菘菜猪肉冷水。

　　又旋复花丸，疗停痰癖饮，结在两胁，腹胀满，羸瘦不能食，食不消化，喜唾干呕，大小便或涩或痢，水在肠胃动摇作水声方。

　　旋复花 桂心 枳实（炙） 人参（各五分） 干姜 芍药 白术（各六分） 茯苓 野狼毒（炙） 乌头炮 石（烧各八分） 细辛 大黄 黄芩 葶苈子（熬） 浓朴（炙） 芫花（熬）

　　吴茱萸 橘皮上二十味捣筛，蜜和丸，酒服，如梧子五丸。日再服，加之，以知为度。忌桃李雀肉大酢猪肉生菜生姜等，大验。（并出第十八卷中）

　　千金翼前胡汤，主胸中久寒，癖实宿痰，膈塞胸痛，不通利二焦，冷热不调，饮食损少无味，或寒热体重，卧不欲起方。

　　前胡（三两） 生姜（四两） 黄芩（一两） 人参（二两） 吴茱萸（一两） 大黄（二两） 防风（一两） 杏仁（三十枚去皮尖） 当归 甘草（各二两炙） 半夏（三两洗） 麦门冬（一两去心）

　　上十二味切，以水一斗，煮取三升，去滓，分温三服，日三服，三剂良，深师云，若胁下满，加大枣二枚，利水亦佳。忌海藻菘菜羊肉饧等。

　　又半夏汤，主痰饮癖气吞酸方。

　　半夏（三两洗） 生姜（六两切） 附子（一枚烧） 吴茱萸（三百粒炒）

