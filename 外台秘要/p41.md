<!-- { "loadSidebar": true } -->
　　上四味切，以水五升，煮取二升半，去滓，分温三服，老小服半合，日三。忌猪肉羊肉饧。

　　又姜附汤主痰癖气方。

　　生姜（八两切） 附子（四枚）

　　上二味，水五升，煮取二升，分再服，亦主卒风大良。忌猪肉冷水。（深师同出第十九卷中）

　　卷第八

　　冷痰方四首

　　病源冷痰者，言胃气虚弱，不能宣行水谷，故使痰水结聚停于胸膈之间，遂令人吞酸气逆，四肢变青，不能食饮。（出第二十卷中）

　　范汪病痰饮者，当以温药和之，疗心腹虚冷游痰气上胸胁满，不下食，呕逆，胸中冷，半夏汤方。

　　半夏（一升洗） 生姜（一斤） 橘皮（四两）

　　上三味切，以水一斗，煮取三升，分三服，若心中急及心痛，纳桂枝四两，若腹痛纳当归四两，羸瘦老小者服之佳。忌羊肉饧。

　　又方半夏（一升汤洗） 生姜（一斤） 桂心（三两） 甘草（三两炙）

　　上四味切，以水七升，煮取二升半，分三服。忌海藻菘菜羊肉饧生葱。（并出第十六卷中）

　　千金茯苓汤，主胸膈痰满方。

　　茯苓（四两） 半夏（一升洗） 生姜（一斤） 桂心（八两）

　　上四味切，以水八升，煮取二升半，分四服，冷极者加大附子四两，气满者加槟榔三七枚。忌酢物羊肉生葱饧。（出第十八卷中）

　　千金翼论曰，凡痰饮盛，吐水无时节其源为冷冻饮料过度，遂令痼冷脾胃气羸，不能消于食饮，食饮入胃，皆变成冷水反吐不停者，赤石脂散主之方。

　　赤石脂（三斤）

　　上一味捣下筛，服方寸匕，日三，酒饮并可，稍稍加至三匕，服尽三斤，则终身不吐水，又不下利，补五脏，令肥健，有人久患痰饮，诸药不瘥，惟服此一斤则愈。（出第十九卷中）

　　卷第八

　　痰结实及宿食方三首

　　病源此由痰水积聚，在于胸腑，遇冷热之气相搏，结实不消，故令人心腹痞满气息不安头眩目暗，常欲呕逆，故言痰结实。（出第二十卷中）

　　集验疗宿食结实，及痰 癖实，瓜蒂散方。

　　瓜蒂（一两） 赤小豆（四两）

　　上二味捣筛，温汤三合，以散一钱匕，投汤中，和服之，须臾当吐，不吐更服半钱，汤三合，令吐，如吐不止，饮冷水。（备急救急同出第四卷中）

　　千金松萝汤，主胸中痰积热皆除之方。

　　松萝（二两） 乌梅 栀子（各二七枚） 常山（三两） 甘草（一两炙）

　　上五味切，以酒三升渍一宿，平旦合水三升，煮取二升半，去滓，顿服之，亦可再服，得快吐止。忌海藻菘菜生葱菜。

　　又撩膈散，疗心上结痰实，寒冷心闷方。

　　瓜丁（二十八枚） 赤小豆（二十枚） 人参 甘草（炙各一分）

　　上四味捣为散，酒服方寸匕，日二，亦疗诸黄。忌海藻菘菜。（并出第十八卷中）

　　卷第八

　　胸中痰方三首

　　肘后疗胸中多痰，头痛不欲食，及饮酒则瘀阻痰方。

　　矾石（一两）

　　上一味，以水二升，煮取一升，纳蜜半合，顿服之，须臾未吐，饮少热汤。

　　又方杜蘅（三两） 瓜蒂（三七枚） 松萝（三两）

　　上三味切，以水酒一升二合渍之再宿，去滓，温分再服，一服不吐，晚更一服。（千金同并出第三卷中）

　　千金治膈汤，主胸中痰 方。

　　常山（三两） 甘草（一两） 松萝（一两） 瓜蒂（二七枚）

　　上四味，酒水各二升半，煮取一升半，初服七合取吐，吐不尽，余更分二服，得快吐瘥后，须服半夏汤，在前冷痰部中。忌海藻菘菜生葱生菜。（备急肘后同出第十八卷中）

　　卷第八

　　痰厥头痛方八首

　　病源谓痰水在于胸膈之上，又犯大寒，使阳气不行，令痰水结聚不散，而阴气逆上，上与风痰相结，上冲于头，即令头痛，或数岁不已，久连脑痛，故云膈痰风厥头痛，若手足寒冷至节则死。（出第二十卷中）

　　千金疗卒头痛如破，非中冷又非中风，其病是胸膈中痰，厥气上冲所致，名为厥头痛，吐之则瘥方。

　　但单煮茗作饮二三升许，适冷暖饮三升，须臾适吐，适吐毕又饮，能如此数过，剧者须吐胆汁乃止，不损人，渴而则瘥。（集验同出第十八卷中）

　　千金翼葱白汤，主冷热膈痰，发时头痛闷乱，欲吐不得方。

　　葱白（二七茎） 乌头（二分炮） 甘草（二分炙） 真珠（一分研） 常山（二分） 桃叶（一把）

　　上六味切，以酒四升，水四升，合煮取三升，去滓，纳真珠，服一升得吐止。忌海藻菘菜猪肉冷水生葱生菜生血等物。（千金深师同）

　　又疗痰饮头痛，往来寒热方。

　　常山（一两） 云母粉（二两）

　　上二味为散，熟汤服方寸匕，吐之止，若吐不尽，更服。忌生葱生菜。（深师云用云母半两炼之余同并出第十九卷中）

　　备急葛氏主卒头痛如破，非中冷又非中风，是胸膈中痰厥气上冲所致，名厥头痛，吐即瘥疗方。

　　釜下墨（四分） 附子（三分炮）

　　上二味捣散，以冷水服方寸匕，当吐愈。一方有桂心一分。忌猪肉冷水。（文仲肘后同）

　　又方以盐汤吐，不吐撩出。（张文仲同）

　　又方苦参 桂心 半夏（洗）

　　上三味等分为末，苦酒和，以涂痛上则瘥。忌生葱羊肉饧。（肘后同）

　　又方常山（四分） 甘草（半两）

　　上二味切，以水七升，煮取三升，服一升不吐，更服亦可，纳蜜半升。忌生葱生菜海藻菘菜。（千金肘后延年同）

　　又方乌梅（三十枚） 盐（三指撮）

　　上二味，以酒三升，煮取一升，一服当吐愈。（肘后同）

　　卷第八

　　风痰方五首

　　延年白术丸，主除风痰积聚，胃中冷气，每发动令人呕，吐食或吐清水，食饮减少，不作肌肤方。

　　白术（五分） 白芷（三分） 干姜 石斛（各六分） 五味子 细辛 橘皮 浓朴（炙）

　　桂心防风 茯苓 甘草（各四分）

　　上十二味捣筛，蜜和丸如梧桐子。服十丸饮下，日二，加至二十丸。忌桃李雀肉生葱海藻菘菜生菜酢物。（一方有人参五分十三味蒋孝璋处）

　　又茯苓汤，主风痰气发，即呕吐欠 ，烦闷不安，或吐痰水者方。

　　茯苓（三两） 人参 生姜 橘皮 白术（各二两）

　　上五味切，以水五升，煮取一升五合，去滓，温分三服，中间任食。忌大醋桃李雀肉等。（出第十七卷中）

　　又木兰汤，主热痰饮气，两肋满痛，不能食者方。

　　木兰 枳实（炙） 黄芩 白术（各三两） 漏芦根 白蔹 升麻 芍药 桔梗（各二两）

　　生姜 大黄（各四两）

　　上十一味，以水八升，煮取二升六合，分为三服，如人行三四里，进一服。忌桃李猪肉雀肉。（一方有玄参三两）

　　又茯苓饮，主风痰气吐呕水者方。

　　枳实（炙一两） 茯苓 白术 人参（各二两） 生姜（四两） 橘皮（一两半）

　　上六味切，以水五升，煮取一升半，分三服，中间任食。忌桃李雀肉大醋。（张文仲处并出第六卷中）

　　又疗风痰饮气逆满，恶心不能食方。

　　人参（二两） 枳实（炙） 白术（各三两） 生姜（四两） 桂心（一两半）

　　上五味切，水五升，煮取一升五合，分温三服。忌桃李雀肉生葱。（张文仲处出第十七卷中）

　　卷第八

　　疗诸痰饮方四首

　　广济疗饮气痰膈，食则呕吐方。

　　茯苓（八分） 橘皮（六分） 甘草（四分炙） 生姜（八分） 鸡苏（六分） 人参（四分）

　　上六味切，以水五升，煮取一升五合，去滓，分温二服，服别相去如人行六七里，进一服，不利。忌海藻菘菜酢物。（出第一卷中）

　　千金顺流紫丸，疗心腹积聚，两胁胀满，留饮痰 ，大小便不利，小腹切痛，膈上寒方代赭（三分） 乌贼鱼骨（炙三分） 半夏（三分） 巴豆（七分去心皮熬） 桂心（四分）

　　石膏（五分研）

　　上六味捣筛，蜜和丸，平旦服一丸，如胡豆，至二丸。忌羊肉饧猪肉芦笋生葱。（出第十八卷中通按此方比前紫丸少当归茯苓苁蓉黎芦多半夏石膏）

　　延年前胡汤，主胸背气满，膈上热，口干，痰饮气，头风旋方。

　　前胡（三两） 枳实（炙） 细辛 杏仁（去尖皮碎） 芎 防风 泽泻 麻黄（去节）

　　干姜 芍药（以上各三两） 茯苓（一作茯神） 生姜（各四两） 桂心 甘草（炙各二两）

　　上十四味切，以水九升，煮取二升六合，分三服，微汗。忌生冷油滑猪牛肉面海藻菘菜生葱生菜酢物。（出第十七卷中）

　　古今录验姜附汤，疗冷胸满短气，呕沫头痛，饮食不消化方。

　　附子（六分） 生姜（十二分）

　　上二味切，以水八升，煎取三升二合，分为三服。忌猪肉冷水等。（出第九卷中）

　　卷第八

　　胃反方一十首

　　病源夫营卫俱虚，血气不足，停水积饮，在于胃管则脏冷，脏冷而脾不磨，脾不磨则宿谷不化，其气逆而成胃反也，则朝食暮吐，暮食朝吐，心下牢大如杯，往来寒热，甚者食已则吐，其脉紧而弦，紧则为寒，弦则为虚，虚寒相搏，故食已则吐，名为反胃也。（出第二十一卷中）

　　集验疗胃反不受食，食已呕吐，大半夏汤方。

　　人参（一两） 茯苓（四两） 青竹茹（五两） 大黄（六两） 橘皮 干姜（各三两）

　　泽泻上九味切，以水八升，煮取三升，服七合，日三夜一，已利去大黄，用泉水东流水尤佳。忌海藻菘菜生葱大酢。（千金备急张文仲同方中无半夏未详其名）

　　又疗胃反吐而渴者，茯苓小泽泻汤方。

　　茯苓 泽泻 半夏（各四两） 桂心 甘草（炙各二两）

　　上五味，以水一斗，煮取二升半，去滓，服八合，日三。忌海藻菘菜羊肉饧生葱酢物等。（千金加生姜四两）

　　又疗胃反朝食暮吐，食讫腹中刺痛，此由久冷者方。

　　橘皮（一两） 白术 人参（各二两） 蜀椒（一百二十粒汗） 桂心（一两） 薤白（一握去青）

　　上六味切，以水二升渍一宿，纳猪肚中缝合，三升水煮，水尽出之，决破去滓，分三服。忌桃李雀肉生葱。（千金用羊肚）

　　又疗胃反大验方。

　　前胡 生姜（各四两） 阿胶（一两） 大麻子仁（熬） 吴茱萸（各五合） 桂心（三寸） 甘草（五寸炙） 大枣（十枚）

