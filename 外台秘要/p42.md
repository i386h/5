<!-- { "loadSidebar": true } -->
　　上八物切，以酒二升水三升，煮取一升七合，分再服。忌生葱海藻菘菜等物。（一方有橘皮三两）

　　又疗胃反吐食者方捣粟米作粉，水和作丸，如楮子大七枚，烂煮纳酢中，细细吞之，得下便已，面亦得用之。

　　又方好面十斤，粗地黄二斤，二味捣，日干，酒服，若饮三方寸匕，日三服。（千金云治酢咽通按生地黄同面食之杀虫虫去则胃安也）

　　又主胃反食则吐出上气者方灸两乳下各一寸，以瘥为度。

　　又方灸脐上一寸二十壮。

　　又方灸内踝下三指稍斜向前有穴三壮即瘥。

　　又方芦根茅根各二两上二味切，以水四升，煮取二升，顿服得下食。（以上并与千金同并出第十六卷中）

　　崔氏疗食则吐，或朝食夜吐，名曰胃反，或气噎不饮食，数年羸削，唯饮水，亦同此方。（朱灵感录选）

　　制半夏（六两） 人参（三两） 生姜（一两） 橘皮（二两） 春杵头糠一升（绵裹）

　　牛涎（一升） 浓朴（二两炙） 羚羊角（三两削）

　　上八味切，以水八升，煮取三升，分温三服，相去十里久，欲频服者，可至三剂，气噎病者，胃闭不受食，唯饮水，水入吐出积年不瘥，乃至于死人间多有此病，此方救疗有效。

　　忌羊肉饧粘食。

　　又华佗疗胃反，胃反为病，朝食夜吐心下坚如杯，往来寒热，吐逆不下食，此为寒癖所作，疗之神效方。

　　真珠 雄黄 丹砂（以上研各一两） 朴硝（二两） 干姜（十累）

　　上五味捣筛蜜丸，先食服如梧子二丸。小烦者饮水则解之。忌生血物。（一方有桂心一两必效云治心下坚痛胃反寒病所作久变成肺痿方备急集验千金张文仲同并出第四卷中）

　　救急疗胃反方。

　　昔在幼年经患此疾，每服食饼及羹粥等物，须臾吐出，正观中许奉御兄弟及柴蒋等家，时称名医，奉敕令疗，罄竭口马所患，终不能瘳，渐羸惫，候绝朝夕，忽有一卫士而云服驴小便极验，此日服食二合然后食，唯吐一半，晡时又服二合，人定时食粥吐便即定，迄至今日午时奏知之，大内中有五六人患胃反同服用，一时俱瘥，此药稍有毒，服时不可过多，承取尿及热服二合，病若深七日以来服之良，后来疗人并瘥。（必效同出第六卷中通按驴尿治虫隔）

　　必效人参汤，主胃逆不消，食吐不止方。

　　人参 泽泻 桂心（各二两） 橘皮 甘草（炙） 黄 （各三两） 茯苓（四两） 生姜（八两） 麦门冬（二升去心） 半夏（一升制） 大黄（一两半）

　　上十一味切，以水一斗二升，煮取三升二合，服八合，日三夜一服，若羸人服六合以下，去大黄。忌海藻菘菜酢物生葱羊肉饧。（千金同）

　　又疗胃反，朝食夜吐，夜食朝吐，诸药疗不瘥方。

　　羊肉去脂膜作脯，以好蒜 空腹任意多少食之，立见效验。

　　又疗胃反，吐水及吐食方。

　　大黄（四两） 甘草（二两炙）

　　上二味切，以水三升，煮取一升，去滓，分温再服，如得可则隔两日更服一剂，神验千金不传。忌海藻菘菜。（此本仲景伤寒论方并出第二卷中）

　　万全方疗脾饮食吐逆，水谷不化，此为胃反，半夏饮子方。

　　制半夏（八分） 浓朴（炙） 人参 白术 生姜（切） 枣（各六分） 粳米（两合）

　　橘皮（四分）

　　上八味细切，以水二大升，煎取一升，去滓，分温四服，空肚服二服。忌羊肉饧。（并出第一卷中）

　　卷第八

　　脾胃弱不能食方三首

　　病源脾者，脏也，胃者，腑也，脾胃二气，相为表里，胃为水谷之海，主受盛饮食者也，脾气磨而消之则能食，今脾胃二气俱虚弱，故不能食也，尺脉浮滑速疾者，食不消，脾不磨也。（出广济疗脾胃气微不能下食，五内中冷，时微下痢方。

　　白术（八两） 神曲（末五两） 甘草（二两炙） 干姜（二两） 枳实（二两炙）

　　上五味，捣筛蜜和丸，空腹温酒服如梧子二十丸。日二服，渐加至三十丸，腹中有痛，加当归二两。忌热面海藻菘菜桃李雀肉等。（出第一卷中）

　　延年人参饮，主虚客热，不能食，恶心方。

　　人参 麦门冬（去心） 橘皮 白术 浓朴（各二两炙） 茯苓（四两） 生姜（三两切）

　　甘草（一两炙）

　　上八味切，以水八升，煮取三升，分为三服，日三。忌海藻菘菜桃李雀肉等。（蒋孝瑜处大效）

　　又浓朴汤，疗不能食，腹内冷气方。

　　浓朴（三两炙） 白术 人参（各一两） 茯苓（三两） 生姜（五两） 橘皮（二两）

　　上六味切，以水四升，煮取一升二合，分为三服。忌桃李雀肉酢物。（蒋孝瑜处出第六卷中）

　　卷第八

　　脾胃病日渐瘦因不食方三首

　　广济主脾胃中热，消渴，小便数，骨肉日渐消瘦方。

　　黄连 麦门冬（各十二分去心） 苦参 栝蒌 知母 茯神 土瓜根（各八分） 人参甘草（炙各六分）

　　上九味捣筛，蜜和丸，每食后少时，煮芦根大麦饮，服如梧子二十丸。日二服，渐加至四十丸，不利。忌海藻菘菜猪肉冷水酢等物。

　　又主胃气冷弱，食则吐逆，从朝至夜不得食，食入腹则胀气满急，大便出，饭粒如故，带酸气而羸，计日渐困者方。

　　吴茱萸（二两） 白术（三两） 人参 干姜 甘草（炙） 五味子（各二两） 曲末 麦（末各五合） 浓朴（一两半） 桂心（一两）

　　上十味捣筛为散，空腹煮生姜汤服方寸匕，一日三服，渐加至二匕。忌生葱桃李雀肉海藻菘菜。（出第一卷中）

　　延年白术丸，疗恶心，数吐水不多，能食少心力者方。

　　白术 干姜 人参 浓朴（炙） 桂心（各六分） 细辛 茯苓 当归 茯神 枳实（炙）

　　五味子 附子（各六分炮） 吴茱萸（六分） 远志（五分去心） 旋复花（四分） 泽泻（五分）

　　上十六味捣筛，蜜和为丸，如梧子。酒服二十丸，日再服，加至三十五丸。忌桃李雀肉大酢生菜生葱猪肉冷水。（出第十七卷中）

　　卷第八

　　胃实热方二首

　　千金凡右手关上脉阳实者，足阳明经也，病苦头痛，（脉经云阳中坚痛而热）汗不出，如温疟，唇口干，善哕，乳痈缺盆腋下肿，名曰胃实热也。

　　疗胃实泻胃热汤方。

　　栀子仁（二两） 芍药（四两） 白术（五两） 茯苓（三两） 生地黄（汁一升） 射干（三两）赤蜜（一两） 升麻（三两）

　　上八味切，以水七升，煮六味，取一升五合，去滓，下地黄汁两沸，次下蜜，煎取二升，分三服，老小以意服之。忌桃李雀肉酢物芜荑等。

　　又方灸膝下三寸两脚三里穴各三十壮，主胃中热病。

　　卷第八

　　胃虚寒方七首

　　千金右手关上脉阳虚者，足阳明经也，病苦胫寒不得卧，恶风寒，洒洒自急，腹中痛耳虚鸣，时寒时热，唇口干，面浮肿，名曰胃虚冷也，又疗胃虚冷，少气口苦，身体无泽，补胃汤方。

　　防风 柏子仁 细辛 桂心 橘皮（各二两） 芎 吴茱萸 人参（各三两） 甘草（一两炙）

　　上九味切，以水一斗，煮取三升，分温三服。忌海藻菘菜生葱生菜等物。

　　又补胃虚寒，身枯绝骨，诸节皆痛，人参散方。

　　人参 细辛 甘草（炙各六分） 桂心 当归（各七分） 麦门冬（七分去心） 干姜（八分） 远志肉（四分） 蜀椒（三分汗） 吴茱萸（二分）

　　上十味为散，食后服方寸匕，温清酒进之。忌海藻菘菜生葱生菜。（并出第十六卷中）

　　范汪疗胃气虚，不欲食，四肢重短气，调和五脏，并疗诸病调中汤方。

　　薤白（切一升） 枳实（六枚炙） 橘皮（三枚） 大枣（十二枚） 粳米（三合） 香豉（六合）

　　上六味切，枳实橘皮枣，以水六升先煮薤，得四升，纳诸药，煮取一升半，适寒温服，中分服之，良。（一方生姜四分出第二十一卷中）

　　删繁疗胃虚，苦饥寒痛，人参补虚汤方。

　　人参 当归 茯苓 桔梗 芎 橘皮 浓朴（炙各三两） 桂心 甘草（炙各二两） 白术（五两） 吴茱萸（二两） 大麦 （二升炒）

　　上十二味切，以水一斗二升，煮取三升，去滓，分三服。忌海藻菘菜桃李雀肉生葱猪肉酢等物。（出第十一卷中）

　　又白术八味等散方。（与前疗同）

　　白术 浓朴（炙） 人参 吴茱萸 麦 （炒） 茯苓 芎 橘皮（各三两）

　　右药捣筛为散，食前服方寸匕，暖酒进之，随性服。忌桃李雀肉大酢。（出第四卷中）

　　延年补胃饮，主胃气虚热不能食，兼渴引饮方。

　　茯苓（四两） 人参（三两） 橘皮（二两） 生姜（三两） 薤白（切一升） 豉（五合绵裹）

　　糯米（二合）

　　上七味切，以水七升，煮取三升，去滓，分温六服，中间任食，一日令尽。忌酢物。（张文仲处出第一卷中）

　　卷第八

　　五膈方八首

　　病源五肺气者，谓忧膈恚膈气膈寒膈热膈也，忧膈之为病，胸中气结烦闷，津液不通，饮食不下，羸瘦不为气力，恚膈之为病，心下苦实满，噫辄酢心，食不消，心下积结，牢在胃中，大小便不利，气膈之为病，胸胁逆满噎塞，胸膈不通，噫闻食臭，寒膈之为病，心腹胀满，咳逆，腹上苦冷，雷鸣绕脐痛，食不消，不能食肥，热膈之为病，脏有热气，五心中热口中烂生疮，胸烦四肢重，唇口干燥，身体头面手足或热，腰背疼痛，胸痹引背，食不消，不能多食，羸瘦少气及癖也，此是方家所说五膈形证也，经云，阳脉结谓之膈，言忧恚寒热，动气伤神，而气之与神并为阳也，伤动阳气，致阴阳不和，而腑脏生病，结于胸膈之间，故称为膈气，众方说五膈互有不同，但伤动之由有五，故云五膈气。（出第十三卷中）

　　备急膈中之患，名曰膏肓，汤丸径过，针灸不及，所以作丸含之，令气势得相熏染，有五膈要丸方。

　　麦门冬（十分去心） 椒（六分汗） 远志 附子（炮） 干姜 人参 桂心 细辛（各六分）甘草（十分炙）

　　上九味捣筛，以蜜和丸，如弹子。以一枚着牙齿间含，稍稍咽汁，日三，主短气胸满，心下坚，冷气，此病有十许方，率皆相类，此丸最效，五膈者，谓忧膈气膈恚膈热膈寒膈也。

　　忌张文仲五膈丸方。

　　吴茱萸 曲 杏仁（去皮尖） 干姜 蜀椒（汗） 好豉（熬）

