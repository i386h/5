<!-- { "loadSidebar": true } -->
　　上六味等分捣筛，蜜和丸如梧子。饮服七丸，日三。忌生冷。（此方出隐居效验备急肘后同出第三卷中）

　　延年秘录凡忧膈气膈食膈寒膈饮膈，五病同药，常以忧愁思虑食饮而得之，若寒食食生菜，便发其病，苦心满不得气息，引脊痛如刺之状，食则心下坚，大如粉絮，大痛欲吐，吐则瘥，饮食不得下，甚者乃手足冷，上气咳逆喘息气短，疗以九物五膈丸方。

　　麦门冬（去心） 蜀椒（汗各三两） 远志（三两去心） 甘草（五两炙） 附子（一两炮）

　　干姜（三两） 人参（四两） 桂心（三两） 细辛（三两）（通按此即前五膈要丸一味不差）

　　右药捣筛蜜和，微使淖，置有盖器中，先食服大如弹子丸一丸，置喉中稍咽之，喉中胸中当热，药力稍尽，复含一丸日三四夜一二服，服药七日愈，二十日平复，若不能含者，可一大丸作二小丸，尽服之，唯夏月合乃益麦门冬甘草人参耳，其余不异神良，椒当以铜器熬于火上，使极热，下置地，纳椒器中熟搅之，须臾汗出，便捣协议处，椒力有热，亦去其毒，非古今录验大五膈丸，疗膈中游气，上下无常处，脏有虚冷，气迫咽喉，胸满气逆，胁有邪气，食已气满，羸瘦着床骨立，往来寒热腹中不调，或下痢呕逆咳嗽，骨肉销尽服之令人能食，长肌肉，强筋骨，利五脏，好颜色补不足益气力方。

　　细辛 桂心 黄芩 食茱萸 浓朴（炙各三分） 杏仁（三十枚去尖） 干姜 川椒（汗）

　　远志（各三分去心） 小草 芍药 附子（炮） 当归（各二分） 黄连（二分）

　　上十四味捣筛，蜜和服如梧子二丸。日三，不知加之，以知为度。忌猪肉冷水生葱菜等又五膈丸，疗忧膈气膈食膈寒膈饮膈，异病同药，神方。

　　人参 附子（炮） 远志（去心） 桂心 细辛（各四分） 干姜 蜀椒（各五分汗）

　　上七味捣筛，以蜜和服如弹丸，着牙下 咀咽之，若病剧者，日三夜再，并疗诸毒风注气腹中百病皆应，当得真新好药，即可中病耳，神秘妙方不传。忌生葱生菜猪肉冷水等物。

　　（通又疗邪气呕逆吸气五膈为病，五脏俱虚，则受风冷，五脏有邪，呼吸不足，阴注于内，阳结于外，阴阳错乱，语言无常，膈中左右，状如结气，喉咽不利，气出不入，此血气衰微，脏蜀椒（一升汗） 干姜（二两） 桂心（二两） 芍药（一两半） 半夏（洗） 细辛 茯苓（各一两） 前胡（一两半）

　　上八物捣筛，蜜和服如弹丸一枚，喉中稍稍吞之，可增至三丸，或冷则加远志一两佳。

　　日再。忌羊肉饧生葱生菜醋物。

　　又疗胸痛达背，膈中烦满，结气忧愁，饮食不下，药悉主之，宜丸方。

　　制半夏（一分） 甘草（炙） 远志（去心各四分） 干姜 桂心 细辛 椒（去目汗）

　　附子（炮各二分）

　　上八味捣筛，以蜜和为丸，先饭酒若粳米饮服如梧子五丸，日三，稍增至十丸。忌海藻菘菜羊肉饧猪肉冷水生葱生菜。（并出第十八卷中）

　　经心录五膈丸，疗寒冷则心痛，咽中如有物，吐之不出，咽之不入，食饮少方。

　　干姜（三两） 麦门冬（二两去心） 附子（一两炮） 细辛（二两） 蜀椒（一两汗）

　　远志（一两去心） 甘草（一两炙） 人参（二两） 食茱萸（二两） 桂心（三两）（通按此方即前五膈丸多食茱上十味蜜和为丸如梧子。服五丸，日二。忌猪肉冷水海藻菘菜生葱生菜。（千金同出第二卷中）

　　卷第八

　　七气方三首

　　病源七气者，寒气热气怒气恚气喜气忧气愁气凡七种，气积聚坚，大如杯若 ，（一作盘蒲官切）在心下腹中，疾痛欲死，饮食不能，时来时去，每发欲死，如有祸祟，此皆七气所生，寒气则呕吐恶心，热气则说物不竟言而迫，（一云恍惚不章）怒气则上气不可忍，热痛上抢心，短气欲死，不得气息，恚气则积聚在心下，心满不得饮食，喜气则不可疾行，不能久立，忧气则不可剧作，暮卧不安席，愁气则喜忘不识人语，置物四方，还取不得去处，若闻急则四肢手足筋挛不能举，状如得病，此是七气所生，男子卒得饮食不时所致，妇人则产中风余疾。（千金同出第十三卷中）

　　千金七气丸方。

　　乌头（七分炮） 紫菀 前胡 半夏（洗） 细辛 丹参 茯苓 芎 桃仁（去尖皮）

　　吴茱萸 桂心 桔梗 石膏（各三分研） 人参 甘草 防葵（各四分千金作防风） 大黄（七分） 干姜上二十味捣筛为末，蜜和丸，酒服如梧子三丸，日三，加至十丸一方去半夏加甘遂三分。忌海藻菘菜羊肉饧猪肉冷水生葱大酢生菜。（一方有芍药无菖蒲）

　　又七气丸，主七气，七气者，寒气热气怒气恚气喜气忧气愁气，此七气为病，皆生积聚，坚牢如杯，心腹绞痛，不能饮食，时去时来，发则欲死，凡寒气状，吐逆心满热气状，恍惚眩冒失精，怒气状，上气不可当热，痛上荡心，短气欲绝，不得喘息，恚气状，积聚心满，不四肢跗肿，不得举止，亦疗产后中风余疾方。

　　大黄（十分） 椒（二分） 人参 半夏（洗） 芎 柴胡 甘草（炙） 桔梗 石膏菖蒲上十五味捣筛，蜜和丸如梧子。酒服三丸，日三，加至十丸。忌羊肉饧生葱海藻菘菜猪肉生菜酢物。

　　又七气汤，疗虚冷上气劳气方。

　　半夏（一升洗） 生姜（十两） 人参 桂心 甘草（炙各一两）

　　上五味切，以水一斗，煮取三升，分为三服，日三。忌羊肉饧生葱海藻菘菜。（并出第十七卷中）

　　卷第八

　　气噎方六首

　　病源此由阴阳不和脏气不理，寒气填于胸膈，故气噎塞不通，而谓之气噎，令人喘悸胸背痛也。（出第二十卷中）

　　广济疗噎，胸胁气满，每食气噎，通气汤方。

　　半夏（洗） 生姜（各六两） 橘皮 桂心（各三两切）

　　上四味切，以水八升，煮取二升五合，绞去滓，分温三服，服别相去如人行六七里服。

　　忌羊肉生葱饧等。（出第一卷中）

　　深师疗胸满气噎，通气汤方。

　　半夏（八两洗） 生姜（六两） 桂心（三两） 大枣（三十枚）

　　上四味切，以水八升，煮取三升，分服五合，日三夜一。忌羊肉饧生葱。（千金同出第二十二卷中）

　　集验疗气噎煎方蜜酥姜汁各一升上三味合和，微火煎五六大沸，取如大枣二枚，纳酒中饮之，直抄服之亦好。（千金古今录验同）

　　又通气噎汤方。

　　半夏（三两洗） 桂心（三两） 生姜（八两） 羚羊角（三两）

　　上四味切，以水八升，煮取三升，分服半升，日再服。忌羊肉生葱饧。（古今录验同并出第四卷中）

　　救急疗喉中气噎方。

　　半夏（洗） 柴胡 生姜（各三两） 羚羊角（屑一法三两） 犀角（屑） 桔梗 昆布通草 甘草（炙各二两）

　　上九味切，以水八升，煮取三升，分三服。忌羊肉饧猪肉海藻菘菜等。

　　古今录验羚羊角汤，疗噎气不通，不得下食方。

　　羚羊角（屑二两） 浓朴（炙） 吴茱萸 干姜（各三两） 通草 橘皮（各二两） 乌头（十五枚炮）

　　上七味切，以水九升，煮取三升，分三服，日三。忌猪肉冷水。（深师千金同出第二十七卷中）

　　卷第八

　　诸噎方一十二首

　　病源夫阴阳不和，则三焦隔绝，三焦隔绝则津液不利，故令气塞不调理也，是以成噎，此由忧恚所致，忧恚则气结，气结则不宣流使噎，噎者噎塞不通也。（出第二十卷中）

　　深师疗噎方羚羊角（屑） 前胡 甘草（各两） 人参 橘皮（各二两）

　　上五味切，以水六升，煮取二升，分四服。忌海藻菘菜。

　　又方鸬 喙上一物，当噎时以衔之则下。（肘后同）

　　又方羚羊角上一物，多少自在末之，饮服亦可，以角摩噎上良。（并出第二十二卷中）

　　广利方疗因食即噎塞，如炙肉悬在咽中不下方。

　　吴射干（六分） 升麻（四分） 桔梗（四分） 木通（十二分） 赤茯苓（八分） 百合（八分） 紫菀头（二十一枚）

　　上七物切，以水二大升，煎取九合，去滓，分温三服，食后良久服。忌猪肉酢物。（出第四卷中）

　　千金理诸噎方。

　　常食干粳米饭，即不噎。

　　又方炭末细罗，蜜丸如弹子大，含少细细咽津即下。（集验同并出第十六卷中）

　　集验疗噎方。

　　取头垢如枣大，以粥若浆水和服之。（肘后深师同出第十卷中）

　　必效主噎方。

　　捺大椎尽力则下，仍令坐之。（通按 捺未详仍令坐之亦未详）

　　又方以酢煮面糊啖之则瘥，此只可一两日瘥，欲长久绝者，取溲为丸，如弹子，酢中煮熟，于水中泽，却及热则食二十丸，神验，不过三两度则瘥，大效。

　　又半夏汤主噎方。

　　生姜（四两） 半夏（一升洗） 石膏（四两碎） 小麦（一升完用） 吴茱萸（一升）

　　赤小豆（二十颗） 大枣（二十一颗） 人参 甘草（炙） 桔梗 桂心（各二两）

　　上十一味切，以酒二升水八升，煮取三升，分三服。忌猪羊肉海藻菘菜饧生葱等。（古今录验有栝蒌无桔梗名干姜汤不用生姜）

　　又方杏仁（二两去尖皮） 桂心（二两）

　　上二味末之，蜜和丸，含之如枣核许，稍稍咽之，临食先含极效。忌生葱。（千金同并出第二卷中）

　　古今录验疗噎方芦根（三斤）

　　上一味切，以水一斗，煮取四升，分四服。（出第二十七卷中）

　　卷第八

　　卒食噎方九首

　　病源此由脏气冷而不理，津液涩少而不能传行饮食，故食入则噎塞不通，故谓之食噎，胸内痛，不得喘息，食不下，是故噎也。（出第二十卷中）

　　肘后疗卒食噎方。

　　橘皮（三两）

　　上一味切，以水三升，煮取一升，顿服之。

　　又方春杵头糠置手巾角以拭齿，立下。（集验深师千金同并出第五卷中）

　　深师疗卒噎法。

　　旁人可缓解衣带，勿令噎者知，则愈。

　　又疗卒噎方。

　　与共食人当以手捉噎人筋，问曰，此等何物，噎人当答言箸，共食人云，噎下去，则立愈。

　　又疗卒噎不下方。

　　水一杯 刀一口上二物，先以刀横画水，已后尽饮之，则下。（出第二十二卷中）

　　集验疗醋噎方。

　　羌活（五两）

　　捣用水一升，浸三宿，每日温服五合瘥。

