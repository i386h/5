<!-- { "loadSidebar": true } -->
　　又疗气噎不下，食兼呕吐方半夏（四两洗） 生姜（三两各切）

　　上二味，以东流水二大升，煎取一升，去滓，温服三合，日三服。忌羊肉饧。（并出第五卷中）

　　备急疗卒食噎不下方。

　　取蜜含之则下。（千金集验肘后同）

　　又方取老牛涎沫如枣核大，置水中饮之，终身不有噎。（必效肘后深师千金同并出第三卷中）

　　卷第八

　　五噎方三首

　　病源夫五噎谓一曰气噎，二曰忧噎，三曰食噎，四曰劳噎，五曰思噎，虽有五名，皆由阴阳不和，三焦隔绝，津液不行，忧恚嗔怒所生，谓之五噎，噎者，噎塞不通也。（出第二十卷中）

　　古今录验五噎丸，疗胸中久寒呕逆，逆气膈，饮食不下，结气不消，气噎忧噎劳噎食噎思噎，气噎者，心悸，上下不通，噫哕不彻，胸胁苦痛，忧噎者，天阴苦厥逆，心下悸动，手足逆冷，劳噎者，苦气隔，胁下支满，胸中填塞，令手足逆冷，不能自温，食噎者，食无多少，唯胸中苦塞常痛，不得喘息，思噎者，心悸动喜忘，目视 ，此皆忧恚嗔怒，寒气上逆胸胁所致，疗之方。

　　干姜 蜀椒（汗） 食茱萸 人参 桂心（各五分） 细辛 白术 茯苓 附子（炮各四分） 橘皮（六分）

　　上十味捣筛，以蜜和为丸，如梧子。酒服三丸，日再，不知渐增。忌桃李雀肉大酢猪肉冷水生葱生菜酢物。（出第二十七卷中）

　　经心录五噎丸，主五种之气，皆令人噎方。

　　人参 半夏 桂心 防葵（一方用防风小草各二两） 附子（炮） 细辛 甘草（炙各二两） 食茱萸（三合） 紫菀 干姜 芍药 枳实（炙） 乌头（各六分炮）

　　上十三味捣筛，以蜜和为丸如梧子大。服五丸，日三，不知，加至十五丸。忌羊肉饧海藻菘菜猪肉生葱生菜。（千金同出第二卷中）

　　集验噎塞不通方。

　　营实根（十二分）

　　上一味捣为散，酒下方寸匕，日三服。（出第五卷中）

　　卷第八

　　诸骨哽方三十五首

　　肘后疗食诸鱼骨哽，百日哽者方。

　　用绵二两，以火煎蜜，纳一段绵，使热灼灼尔从外缚哽所在处，灼瓠以熨绵上，若故未出，复煮一段绵以代前，并以皂荚屑少少吹鼻中，使得嚏出矣，秘方不传，礼云鱼去乙，谓其头间有骨如乙字形者，哽入不肯出故也。

　　又方取捕鱼竹笱须烧末饮之，鱼网亦佳。

　　又疗食诸肉骨哽方白雄鸡左右翮大毛各一枚烧末，水服一刀圭也，仍取所食余者骨，左右手反复掷背后则下也。（文仲备急同）

　　又方烧鸡足末服方寸匕，酒下立出。（深师同）

　　又方生艾蒿数升，水酒共一斗，煮取三四升，稍稍饮之。（深师同）

　　凡疗病皆各以其类，岂宜以鸬 疗肉骨，狸虎疗鱼哽耶，至于竹篾薤白嚼筋绵蜜事，乃可通为诸哽用耳，又有咒术小小皆须师解，故不备载。（出第五卷中）

　　深师疗食鱼骨哽方。

　　捕鱼网烧，饮服刀圭匕良，是鱼哽烧鱼网服之良。

　　又疗哽及刺不出方服蔷薇灰末方寸匕，日三，亦疗折箭刺入，脓囊不出，坚燥及鼠扑，服之十日，哽刺皆穿皮出效。

　　又疗铁棘竹木诸刺在肉中，折不出，及哽不下方。

　　半夏（二两洗） 白蔹（二两）

　　上二物捣筛，酒服半钱匕，日三，宁从少少起者，半夏戟人喉中故也。忌羊肉饧等，加干姜一两尤佳。

　　又方鼠脑浓涂疮上则出，亦可用填鼠，大效。

　　又疗哽方蝼蛄脑上一物吞即下，亦疗刺不出，涂刺疮上。

　　又疗咽哽方。

　　取鱼尾着衣领，令下推，立下。

　　又方白蔹白芷等分捣散，饮服刀圭。

　　又疗食哽方鹰粪烧灰存性。

　　上一物下筛，服方寸匕，虎野狼雕屎皆可服之佳。

　　又疗骨哽咽不得下饮食方白鸡翼翮大毛各一枚，着铜器中烧之，焦作灰，饮服一刀圭，立下。

　　又疗哽方半夏（五两洗） 白芷（五两）

　　上二物捣筛服方寸匕，则呕出。忌羊肉饧。

　　又方以东流水一杯，东向坐，以手指画水中作龙字讫，饮水，不自晓书，令他人持手书良。

　　又方凡书文曰，天有门，地有根，诸家入口者，皆当得吞。（集验同并出第二十二卷中）

　　千金疗哽方。

　　取鹿筋渍之濡，索之大如弹丸，持筋端吞之，候至哽处，徐徐引之，哽着筋出。（集验同）

　　又方极吹之，食骨鲠，烧虎野狼屎服。

　　又方末虎骨若狸骨，服方寸匕。（集验同）

　　又方服瞿麦末方寸匕。（集验同古今录验并主折刺不出）

　　又方吞猪膏如鸡子大，不瘥更吞，瘥止。（古今录验同）

　　又疗诸哽方作竹篾刮令滑，绵缠纳咽中，令至哽处，可进退引之，哽即出。（短剧古今录验深师同）

　　又疗诸哽方鸬 屎末服方寸匕。（集验古今录验同）

　　又疗鱼骨哽方口称鸬 鸬 则下。（并出第二十六卷中）

　　张文仲疗食诸鱼骨哽方。

　　以鱼骨插头上则立下，陶云，因KT 刻则出。（肘后备急同）

　　又方小嚼薤白令柔，以绳系中央，持绳一端，吞薤到哽处引，哽当随出。（集验古今录验深师备急千金同）

　　又疗鱼骨哽在喉中，众法不能去者方。

　　取饴糖丸如鸡子黄大吞之，不去又吞，此用得效也。（肘后备急千金集验短剧同）

　　又疗食中吞发哽不去绕喉者方。

　　取梳头发烧灰，饮服一钱匕。（肘后备急集验千金同并出第三卷中）

　　救急疗哽方。

　　好蜜以一匙抄，稍稍咽之，令下良。（文仲同）

　　又疗鱼骨哽在喉中方。

　　以少许 砂口中咀嚼，咽之立下。（出第七卷中）

　　必效疗鱼骨哽方。

　　含水獭骨立出。（短剧同）

　　又方鱼网覆头立下，千金云，烧灰服半匕。（短剧同出第二卷中）

　　古今录验疗鱼哽骨横喉中，六七日不出方。

　　取鲤鱼鳞皮合烧作屑，以水服之，则出也，未出更服之，取出为度。（出第二十九卷中）

　　卷第八

　　杂误吞物方一十七首

　　肘后疗误吞钩方。

　　若绳犹在手中者莫引之，但益以珠 若薏子辈就贯之，着绳稍稍令推至钩处，小小引之则出。

　　又方以小羊喉以沓绳推至钩处，当退脱，小引则出。

　　又方但大戾头四向顾，小引之则出。

　　又方常思草头一把，二升水淘灌之，十余过而饮之。

　　又疗误吞诸木竹钗辈方取布刀故锯烧渍酒中，以女人大指甲二枚烧末，纳酒中饮之。

　　又方若是桃枝竹钗，但数数多食白糖，自消去。

　　又疗以银钗簪筋 吐，因气吸误吞不出方。

　　多食白糖，渐渐至十斤，当裹物自出，此说与葛氏小异。（并出第五卷中）

　　深师疗误吞钩方。

　　虎珀珠上一物，贯着钩绳，推令前入，至钩所又复推，以牵引出矣，若水精珠卒无珠坚物摩令滑，用之也。（出第二十二卷中）

　　千金疗误吞环若指呕方。

　　烧雁毛二七枚末服之，鹅羽亦佳。（《备急》、《文仲》同）

　　又误吞珠铜铁而哽者方。

　　烧弩铜牙令赤，纳酒中饮之，立愈。（出第二十六卷中）

　　张文仲疗吞诸珠 铁而哽方。

　　烧弩铜牙令赤，纳水中，饮其汁立愈。（《肘后》、《备急》同）

　　又疗误吞钱方捣火炭末，服方寸匕，则出。（《肘后》、《短剧》、《集验》、《千金》、《备急》深师同）

　　备急葛氏误吞钗方。

　　取薤暴令萎煮令熟勿切，食一大束钗则便随出，生麦叶若蘩缕皆可用，良效。（《千金》、《肘又误吞钉及箭金针铁等物方。

　　多食肥羊肉脂及诸肥肉，自裹出。（肘后、千金、文仲、同并出第五卷中）

　　古今录验疗误吞银 及钗者方。

　　取饴糖一斤，一顿渐渐食尽，多食之， 及钗便出。（《短剧》、《集验》、《千金》同千金作白糖）

　　又方取水银一两分服之，钗便下去也，亦可以胡粉一两捣调之，分再服，食银令如泥也，若吞金银物在腹中皆服之，令消烊出也。

　　又疗误咽针方取真吸针磁石末，酒白饮服一方寸匕，解曰，磁石特能吸取针，难云，今吞针哽在喉中，而服磁石末入腹耶，若含磁石口中者，或吸针出耳，二理详取其义焉。（《短剧》、《集验》、《千金》同出第二十九卷中）

　　卷第九

　　咳嗽方三首

　　《病源》咳嗽者，由肺感于寒，微者成咳嗽也。肺主气，合于皮毛，邪之初伤，先客皮毛，故肺先受之，五脏与六腑为表里，皆禀气于肺，以四时更王，五脏六腑皆有咳嗽，各以其时感于寒而受病，故以咳嗽形证不同。五脏之咳者，乘秋则肺先受之，肺咳之状，咳而喘息有音声，甚则唾血；乘夏则心先受之，心咳之状，咳则心痛，喉仲介介如哽，甚则咽肿喉痹；乘春则肝先受之，肝咳之状，咳则两（一作左）胁下痛，甚则不可转侧，两 下满；乘季夏则脾先受之，脾咳之状，咳则右胁下痛，阴引于肩背，甚则不可以动，动则咳剧；乘冬则肾先受之，肾咳之状，咳则腰背相引而痛，甚则咳逆，此五脏之咳也。五脏咳久不已，传与六腑。脾咳不已，则胃受之，胃咳之状，咳而呕，呕甚则长虫出；肝咳不已，则胆受之，胆咳之状，咳而呕胆汁；肺咳不已，则大肠受之，大肠咳之状，咳而遗粪；心咳不已，则小肠受之，小肠咳之状，咳而失气，气与咳俱出；肾咳不已，则膀胱受之，膀胱咳之状，咳而遗溺；久咳不已，则三焦受之，三焦咳之状，咳而腹满，不欲食饮，此皆聚于胃，关于肺，使人多涕唾而面浮肿，气逆也。又有十种咳，一曰风咳，欲语因咳，言不得终是也；二曰寒咳，饮冷食寒，注入于胃，从肺脉上气，内外合，因之而咳是也；三曰支咳，心下硬满，咳则引四肢痛，其脉反迟是也；四曰肝咳，咳而引胁下痛是也；五曰心咳，咳而唾血，引手少阴是也；六曰脾咳，咳而涎出，续续不止，下引少腹是也；七曰肺咳，咳引颈项而唾涎沫是也；八曰肾咳，咳则耳聋无所闻，引腰并脐中是也；九曰胆咳，咳而引头痛、口苦是也；十曰厥阴咳，咳而引舌本是也。诊其右手寸口气口以前脉，手阳明经也，其脉浮则为阳实，阳实者，病苦腹满，善喘咳，脉微大，为肝痹，咳引少腹，咳嗽脉浮大者生，沉小伏匿者死。

　　又云，脉浮直者生，沉硬者死；咳且呕，腹胀且泄，其脉弦弦欲绝者死；咳脱形发热，脉小硬急者死；咳且羸瘦，络脉大硬者死；咳而尿血，羸瘦脉大者死。（出第十四卷中）

