<!-- { "loadSidebar": true } -->
　　《短剧》疗咳嗽。紫菀七味汤方。

　　紫菀（半两） 五味子（一两） 桂心（二两） 麻黄（四两去节） 杏仁（七十枚去皮、尖、两仁，碎） 干姜（四两） 甘草（二两炙）

　　上药切，以水九升，煎取二升半，去滓，温服七合，日三服。忌海藻、菘菜、生葱、KT面、腥腻。（《经心录》、《古今录验》同，出第二卷中）

　　《延年》紫菀饮 主咳嗽方。

　　紫菀 贝母 茯苓 杏仁（去皮、尖、两仁者） 生姜（各三两） 人参（二两） 橘皮（一两去脉）

　　上七味，切，以水五升，煮取一升五合，去滓，分温三服，如人行七里，更进一服。忌葱、蒜、面、酢。（张文仲处，《古今录验》同，出第五卷中）

　　《古今录验》天门冬煎 疗咳嗽方。

　　天门冬（六两去心） 杏仁（三升去双仁、皮、尖，碎） 椒（三升熬令汗出） 桂心 浓朴（炙） 杜仲 苦参（各三两） 附子（六两炮） 干姜（六两） 乌头（二枚炮） 人参（六两）

　　蜈蚣（一枚去头、足，炙）

　　上十二味，别捣杏仁，其余者合捣下筛，以五斤胶饴和捣千杵。服如大枣一枚，日三。忌冷水、猪肉、生葱、鲤鱼。（出第九卷中）

　　卷第九

　　五嗽方四首

　　《深师》疗五嗽，一曰上气嗽，二曰饮嗽，三曰燥嗽，四曰冷嗽，五曰邪嗽。四满丸方干姜 桂心 踯躅花 芎 紫菀 芫花根皮（各二分） 人参 细辛 甘草（炙） 半夏（洗） 鬼督邮（各一分） 蜈蚣（一枚去头、足，炙）

　　上十二味，捣筛。蜜和服如大豆五丸，米饮下，日三。不知加之至七八丸，服此丸无不瘥，方秘不传。忌羊肉、饧、生葱、生菜、海藻、菘菜。

　　又方特生 石（一两泥包，烧半日） 款冬花（一两） 豉（三百枚捣千杵） 巴豆（十六枚去皮、心，熬，别捣如脂）

　　上四味，捣筛。蜜和服如大豆，米饮下二丸，不知稍增至四五丸。忌野猪肉、芦笋。（《古今录验》疗三十年咳，并出第十八卷中）

　　《备急》华佗五嗽丸方皂荚（炙） 干姜 桂心上三味等分，捣筛，蜜和丸如梧子。服三丸，酒饮俱得，日三。忌葱。（出第三卷中）

　　《古今录验》四满丸 疗五嗽，一为气嗽，二为痹嗽，三为燥嗽，四为邪嗽，五为冷嗽，悉疗之方。

　　蜈蚣（二枚炙） 芫花根（五分熬） 踯躅花（四分） 干姜 芎 桂心（各四分） 人参细辛（各二分）

　　上八味捣筛，蜜和为丸。一服，米饮下五丸，如大豆许，日三，稍加至十丸。忌生葱、生菜。（出第十九卷中）

　　卷第九

　　新久咳方三首

　　《深师》疗新久咳嗽唾脓血，连年不瘥，昼夜肩息。麻黄汤方。

　　麻黄（去节四两一方二两） 桂心（二两） 甘草（二两） 大枣（十四枚擘）

　　上四味，切，以水九升，煮取三升，去滓，分温三服，日三，数用有效。忌海藻、菘菜、生葱等物。

　　又疗新久咳嗽。前胡丸方。

　　前胡（六分） 乌头（炮二枚） 桔梗 干姜（各二分） 桂心（八分） 蜀椒（八分汗）

　　上六味，捣筛，蜜和如樱桃大一丸。含化，稍稍咽之，日三。又疗久咳，昼夜不得卧，咽中水鸡声欲死者，疗之良。忌猪肉、冷水、生葱。（并出第十八卷中）

　　《千金》疗新久咳嗽。款冬花煎方。

　　款冬花 干姜（为末） 芫花根（熟熬为末各二两） 五味子 紫菀（各三两）

　　上五味，先以水一斗煮三味，取三升半，去滓，纳芫花干姜末，加白蜜三升，合投汤中，令调于铜器中，微火煎，令如饴，可一升半。服枣核大含之，日三服，曾数用，甚良。忌蒜、面、腥、腻。（《深师》同，出第十八卷中）

　　卷第九

　　卒咳嗽方八首

　　《肘后》疗卒咳嗽方釜月下土（一分） 豉（七分熬）

　　上二味，熬，捣，蜜丸如梧子大。米饮服十四丸，曾用有验。

　　又方饴糖（六分） 干姜（六分末） 豉（一两）

　　上三味，先以水二升，煮豉三两沸，去滓，纳饴糖消后，纳干姜末，分为三服。

　　又方生姜汁 百部根汁上二味，合煎。服二合。（并出第一卷中）

　　张文仲卒咳方百部根（四两）

　　上一味，酒一斗煮之，再宿火。温服一升，日再服之，效。（《肘后》同）

　　又方温清酒（一升） 驴膏（一升）

　　上服之。亦疗上气。（并出第三卷中）

　　《备急》卒咳嗽方芫花（二两熬）

　　上一味，水二升，煮四沸，去滓，纳白糖一斤。服如枣大，勿食咸酸物。亦疗久咳。（《肘后》同）

　　又方炉中取铅屑（一分） 桂心（二两） 皂荚（二两去皮、子，炙）

　　上三味，捣筛，蜜和丸如梧子。大人米饮下服十五丸，小儿五丸，日二服。忌生葱。（《肘后》同，出第三卷中）

　　《深师》疗卒咳逆，上气肩息，昼夜不止欲绝。麻黄汤方。

　　麻黄（去节） 细辛（各二两） 甘草（半两炙） 桃仁（二十枚去皮、尖及两仁者，研，一本作杏仁）

　　上四味，切，以水七升，煮取三升，去滓，分三服。秘方。忌海藻、菘菜、生菜。（出第十八卷中）

　　卷第九

　　暴热咳方二首

　　《千金》疗暴热咳。杏仁饮方。

　　杏仁（四十枚去皮、尖、两仁，炒，研） 柴胡（四两） 紫苏子（一升） 橘皮（一两）

　　上四味，切，水一斗，煮取三升，分三服。常服饮之不妨。（本方无紫苏子、有干枣，出第十八卷中）

　　《延年》贝母煎。主暴热咳方。

　　贝母（三两） 紫菀 五味子 百部根 杏仁（去皮、尖、两仁者，研） 甘草（炙各二两）

　　上六味，切，以水五升，煮取二升，去滓，和地黄汁三升、生麦门冬汁一升、白蜜五合、好酥二合、生姜汁一合，又先取地黄、麦门冬及汤汁，和煎减半，纳酥、姜汁，搅不得停手，又减半，纳蜜煎如稠糖。煎成，取如枣大含咽之，日三夜再服。忌海藻、菘菜、咸物。

　　（蒋孝璋处，出第五卷中）

　　卷第九

　　冷咳方三首

　　《深师》疗冷咳逆气。干姜汤方。

　　干姜（四两） 紫菀（一两） 杏仁（七十枚去皮尖、双仁，切） 麻黄（去节四两） 桂心上七味，切，水八升，煮取二升七合，分三服。平体人加射干一两，代干姜。忌海藻、菘菜、生葱等。

　　又疗冷冻饮料咳。芫花煎方。

　　芫花（二两） 干姜（二两） 白蜜（二升）

　　上三味，捣筛二味，纳蜜中搅令相和，微火煎令如糜。服如枣核一枚，日三夜一，欲痢者多服。（《千金》主新久咳，并出第十八卷中）

　　《千金》疗冷嗽方干姜（三两末） 胶饴（一斤）

　　上二味，搅令和调，蒸五升米下令熟。以枣大含化，稍稍咽之，日五夜三。（出第十八卷中）

　　卷第九

　　咳失声方四首

　　《广济》疗咽喉干燥咳嗽，语无声音。桂心散方。

　　桂心（三两） 杏仁（三两去皮、尖、双仁，熬，捣）

　　上二味，捣筛为散，以蜜和，绵裹如枣大。含之咽汁，日三夜二。忌生葱、油腻。

　　（出第二卷中）

　　《古今录验》疗暴中冷伤寒，鼻塞喘咳，喉中 塞，失音声者方。

　　取芫花根（一虎口切，曝）

　　上一味，令病患以荐自萦，就里春芫花根，令飞扬入其七孔中，当眼泪出，口鼻皆罗剌（郎达切）。毕毕耳勿住，令芫花根尽则止，病必于此瘥。

　　又疗忽暴咳，失声，语不出。杏仁煎方。

　　杏仁（一升去皮、尖、两仁者，熬） 通草（四两） 紫菀 五味子（各三两） 贝母（四两） 桑白皮（五两） 蜜（一升） 砂糖（一升） 生姜（汁一升）

　　上九味，切，以水九升煮五味，取三升，去滓，纳杏仁脂、姜汁，蜜糖和搅，微火上煎取四升。初服三合，日再夜一，稍稍加之。忌KT 面、炙肉等。（《千金》同）

　　又通声膏方五味子 款冬花 通草（各三两） 人参（二两） 杏仁（一升去尖、皮、两仁者，熬）

　　桂心 细辛 青竹皮 菖蒲 酪酥（各二两） 枣膏（三升） 白蜜（一升） 姜汁（一升）

　　上十三味，细切，以水五升微火煎，三上三下，去滓，纳姜汁、枣膏，煎令调和。酒服如枣二枚。忌生菜、生葱、羊肉、饧。（《千金》用苏五升，枣膏、蜜各二升，余同。并出第十九卷中）

　　卷第九

　　气嗽方八首

　　《病源》夫肺主气，候皮毛，人有运动劳役，其气外泄，腠理则开，因乘风取凉，冷气卒伤于肺，即发成嗽，故为暴气嗽，其状嗽甚而少涎沫。（出第十四卷中）

　　《古今录验》疗患气嗽，并下焦冷结方。（后四方同疗，姚大夫别录要方）

　　紫菀 贝母 百部根 款冬花 五味子 半夏（洗各五分） 射干（十分） 芫花根皮（四分切，熬令焦） 干姜 橘皮（各四分） 杏仁（八分去皮、尖、双仁者，熬） 苏子（四分）

　　白石英上十四味，捣筛，以蜜和为丸，如梧桐子。酒服十丸，日再，稍加至三十丸。忌羊肉、饧、诸生冷等物。

　　又方干地黄 桂心 山茱萸 五味子（各三两） 茯苓（四两） 苁蓉 丹参 泽泻 甘草（炙）

　　钟乳（研各二两）

　　上十味捣筛，蜜和。酒服十五丸如梧子大，日增至三十丸。忌海藻、生葱、醋物、菘菜、芜荑。

　　又酒方丹参 干地黄（各五两） 芎 石斛 牛膝 黄 白术 苁蓉（各四两） 防风 独活上十五味，切，以酒三斗浸七日。初服二合，日再，稍稍加之。忌食桃、李、雀肉、生葱、猪肉、冷水、芜荑。

　　又丸方干地黄（四两） 防风 苁蓉 泽泻（各三两） 山茱萸 丹参 五味子 茯神（各二两一方作茯苓） 桂心（一两半）

　　上九味，捣筛，蜜和丸如梧子。酒服二十丸，日再，稍加至三十丸。忌醋物、生葱、芜荑。（并出第十九卷中）

　　《延年》杏仁煎 主气嗽方。

　　好杏仁（一升去皮、尖、两仁者，酥熬） 糖（一合） 蜜（五合） 酥（一合） 生姜汁（一合） 贝母（八合别筛末） 苏子汁（一升以七小合苏子研水和，滤取汁）

　　上七味，先捣杏仁如泥，纳后六味药，合煎如稠糖。取如枣大，含咽之，日三，但嗽发，细细含之。忌猪肉。（蒋孝璋处）

　　又疗气嗽煎方贝母 紫菀 百部根（炙） 款冬花 甘草（炙各三两） 桂心（二两）

