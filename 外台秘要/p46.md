<!-- { "loadSidebar": true } -->
　　上六味，切，以水六升，煮取一升五合，去滓，纳后药。

　　生地黄汁（三升） 生麦门冬汁（五合） 生姜汁（五合） 白蜜（五合） 酥（五合）

　　白糖（五合） 杏仁（三合去皮、尖、双仁，熬，捣作膏）

　　煎如糖。一服一匙，日三，稍加至三匙，嗽定则停。忌海藻、生葱、菘菜、芜荑、KT醋又疗气嗽。杏仁煎方。

　　杏仁（五合去皮、尖，捣，研） 生姜汁（二合） 酥（一合） 蜜（三合）

　　上四味，以水三升，研杏仁取汁，纳铜铛中，煎搅可减半，纳姜汁煎如稀糖，纳酥蜜煎令如稠糖。一服一匙，日三服，夜一服，稍加至两匙。忌猪肉。

　　又杏仁煎 主气嗽方。

　　杏仁（一升去尖、皮、两仁者，研，滤取汁） 酥（三合） 白蜜（三合）

　　上三味，以水三升，研滤杏仁，令味尽，纳铜铛中，煎可减半，纳酥、蜜煎二十沸，纳贝母末四分、紫菀末三分、甘草炙末一分，更煎搅如稀糖。一服一匙，日三夜一服，以咳嗽止为度，大验。忌KT 、猪肉。（并出第五卷中）

　　卷第九

　　呷咳方二首

　　《病源》呷咳者，犹是咳嗽也，其胸膈痰饮多者，咳则气动于痰，上搏咽喉之间，痰气相击，随咳动息，呀呷有声，谓之呷咳，其与咳嗽大体虽同，至于投药则应加消痰破饮之物，以此为异耳。（出第十四卷中）

　　崔氏三十年以来呷咳，并疗之方。

　　莨菪子（新者） 南青木香（真者） 薰黄（无石臭者）

　　上三味等分，捣筛为散，以羊脂涂青纸一张，以散药着纸上，卷裹之。平旦空腹烧，裹头令烟出，吸取十咽，日中时复吸十咽，日晚后吸十咽。七日内禁生冷、醋滑。三日则瘥。

　　（出第六卷中）

　　《古今录验》疗呷咳，书墨丸方大神验。万年县令席君懿送。

　　书墨（二分） 甘遂（二分） 葶苈子（二分熬） 前胡（五分） 大黄（五分） 巴豆（二分去心、皮，熬）

　　上六味，捣筛为散，巴豆、葶苈别细研，蜜和丸如梧子。以白蜜粥清饮，旦空腹服三丸，人弱服二丸，则利水或吐，三日以后更一服，还如上法，不过三服愈。疗三十年咳，如利不止者，以冷白饮止之。吐利止后，食禁生冷、醋滑、猪、鱼、鸡、面、油、酒、冷水、KT、芦笋。此药宜春夏服之，有毒之药，宁从少起。（《广济》疗瘕嗽上气，喉中作水鸡鸣，出第十九卷中）

　　卷第九

　　熏咳法六首

　　《千金》疗咳熏法细熟艾薄薄布纸上，广四寸，复以石硫黄末薄布艾上，务令调匀，以荻一枝，如纸长卷之，作十枚。先以火烧缠下去荻，其烟从荻孔中出，口吸取烟咽之，取吐止。明旦复熏之，昨日余者，后日复熏之，三日止，自然瘥。惟得食白糜，余皆禁之。（《古今录验》同）

　　又法薰黄（研令细一两）

　　以蜡蜡纸并上熏黄，令与蜡相入，调匀，卷之如前法。烧之亦如上法，日一二止，以吐为度。七日将息后，羊肉羹补之。

　　又法烂青布广四寸上布艾，艾上又布青矾石末，矾上布少熏黄末，又布少盐，又布少豉末，急卷之，烧令着纳燥罐中，以纸蒙头作小孔，以口含取烟咽之，以吐为度。闷时复息，烟尽止，日一二用，三卷用不尽，瘥。三七日慎油腻。（并出第十八卷中）

　　崔氏疗久咳不瘥熏法款冬花上一味，每旦取如鸡子许，用少许蜜拌花使润，纳一升铁铛中，又用一瓷碗合铛，碗底钻一孔，孔内插一小竹筒，无竹，苇亦得，其筒稍长作碗铛相合，及插筒处，皆面 之，勿令漏烟气。铛下着炭火少时，款冬烟自从筒中出，则口含筒吸取烟咽之。如觉心中少闷，须暂举头，即将指头捻筒头，勿使漏烟气，吸烟使尽止。凡如是三日，一度为之，待至六日，则饱食羊肉 一顿，则永瘥。（出第六卷中）

　　《古今录验》疗咳 （呼合切，下同）烟法。

　　钟乳（研） 白石英（研） 人参 丹参（研） 雄黄（各七分研） 水银（二分研） 乌羊肾脂（一具） 净纸（十张）

　　上八味，各捣筛为末，以水银投药裹细研，使入诸药羊脂熬，取置纸中，令均平，使浓一分，散药令周遍，剪纸一张作三分，瘦弱妇人，五日用半寸熏。未服药前斋五日，服药后一百日忌五辛、酒肉。此一剂得疗五十人，上气悉皆愈。忌生血物。

　　又疗咳，腹胀，气上不得卧，身体水肿，长孙振熏法。

　　蜡纸一张熟艾薄布遍纸上 薰黄（末三分） 款冬花（末二分）

　　上三味，并遍布艾，上着一苇筒，卷之寸，别以绳系之，烧下头 烟，咽之亦可，三十咽讫则瘥。 尽三剂，一百日断盐醋，日一，每 三寸，三日尽一剂。（出第十九卷中）

　　卷第九

　　疗咳方一十四首

　　《深师》疗咳方。

　　巴豆（炮，去壳，勿伤肉）

　　白饮吞下，初日饮服二枚，二日三枚，良。忌野猪肉、芦笋。（《千金》同）

　　又方蜀椒（一合汗，去目） 杏仁（去皮、尖半合熬） 豉（半合） 款冬花（小半合）

　　上四味捣，蜜和为丸。晚间不食，含一丸如弹丸大，含一丸则知效验。十年者五六日知，良。（并出第十八卷中）

　　《短剧》疗咳。生姜五味子汤方。

　　五味子（五合） 生姜（八两） 紫菀（一两） 半夏（二两洗） 吴茱萸（一两） 款冬花（半两） 细辛（一两） 附子（一枚炮） 茯苓（四两） 甘草（二两炙） 桂心（一两）

　　上十一味，切，以水一斗，煮取五升，分温三服，老人可服五合。忌海藻、菘菜、猪肉、冷水、羊肉、饧、生菜、醋物、生葱。（《古今录验》同，出第一卷中）

　　《备急》疗咳方杏仁（半斤去尖、皮、两仁者，熬） 紫菀（二两）

　　上二味，先研杏仁取汁使尽，细切紫菀更煎，少浓去滓，纳蜜使稠。细细饮之，立定。（出第三卷中）

　　崔氏疗咳方杏仁（一升去尖、皮、两仁，熬） 苏子（汁五合） 生姜汁（五合煎） 蜜（五合煎令沫尽上四味，先捣杏仁作脂讫，纳诸药和煎，搅调三四沸，药成。含咽如枣大，日三四。

　　忌KT 面。（出第六卷中）

　　《延年》紫菀饮 主咳方。

　　紫菀（一两半） 贝母（二两） 人参（一两） 橘皮（半两） 生姜（一两） 杏仁（一两半去皮、尖、两仁者，研）

　　上六味，切，以水二升五合，煮取八合，分三服，欲再服亦得。慎咸、醋、KT 面。（蒋孝璋处，出第五卷中）

　　《必效》疗咳方枣（一百二十颗去核） 豉（一百粒） 桃仁（一百二十颗去皮、尖、两仁者，熬令色黄）

　　上三味，合捣为丸如枣大。含之，无不瘥。

　　又方鸡子白皮（十四枚熬令黄） 麻黄（三两去节）

　　上二味，捣成散。每服方寸匕，日二，食后饮下之。无所忌。

　　又方麻黄（二两去节） 紫菀（二两） 贝母（三两去心）

　　上三味，捣筛，蜜和丸如杏核。绵裹含，稍稍咽汁，尽更作，日四五度。

　　又方杏仁（一百二十枚去皮、尖，熬） 豉（一百枚熬令干） 干枣（四十枚去核）

　　上三味，合捣如泥，丸如杏核，含咽令尽，日七八度，尽更作。（出第一卷中）

　　《古今录验》百部汤 疗咳，昼夜不得眠，两眼突出方。

　　百部（半两） 生姜（半斤） 细辛（三两） 贝母（三两） 甘草（二两炙） 杏仁（四两去皮、尖、两仁者） 紫菀（三两） 桂心（二两） 白术（二两） 麻黄（六两去节） 五味子（二两）

　　上十一味，切，以水一斗二升，煮取三升，分三服。忌桃、李、雀肉、海藻、菘菜、生菜。（《千金》无杏仁、紫菀，余同）

　　又疗咳。吸散方。

　　细辛 紫菀 天雄（炮） 石膏 款冬花 钟乳（各二分）

　　上六味，捣筛作散，如大豆七聚。以小竹筒吸服，日二。不得食生鱼、酱、醋、生菜，但食糜七日，咳愈乃止。若大豆聚不知，亦小益，勿大多，甚良。忌生菜、冷水、猪肉。（《千金》同）

　　又疗咳。麻黄五味子汤方。

　　麻黄（四两去节） 五味子（五合） 甘草（二两炙） 半夏（二两洗） 干姜（五合）

　　细辛（二两） 桂心（六两） 杏仁（三两去皮、尖、两仁者）

　　上八味，切，以水一斗，煮取四升，去滓，分温五服，日三夜二。忌海藻、菘菜、羊肉、饧、生菜、生葱。

　　又疗咳。羊肺汤。太医史脱方。

　　款冬花（一两） 紫菀 干姜 细辛（各一两） 桂心 甘草（炙各半两） 五味子（半斤）

　　白前 食茱萸（各半两） 羊肺（一枚细切）

　　上十味，切，以水八升，合煮取三升，去滓，一服三合，日三。禁食盐、KT 、生菜、海

　　卷第九

　　积年久咳方二十一首

　　《病源》肺感于寒，微者则成咳嗽，久咳嗽是连滞岁月，经久不瘥者也。凡五脏皆有咳嗽，不已则各传其腑，诸久咳不已，三焦受之，其状咳而腹满，不欲食饮，此皆寒气聚于胃而关于肺，使人多涕唾而变面浮肿，气逆故也。（出第十四卷中）

　　《深师》疗五脏咳积年，剧则上气不得卧，喉中如有物，医所不疗。五愈丸方。

　　桂心 细辛 干姜 白前 甘草（炙各三分） 蜀椒（汗） 代赭 通草 款冬花 芫花（熬各一分） 伏龙肝 紫菀 牡蛎（各二分熬）

　　上十三味，捣筛，以饴糖和之，捣令调和。如枣核一丸含之，稍稍咽其汁尽，复含，令胸中热为候。不知，以意加之。其久病重者，昼夜二十余丸，若一岁咳者，一月愈，十岁咳者，百日愈。忌海藻、菘菜、生葱、生菜等。

　　又疗三十年咳。芫花煎方。

　　芫花（二两） 干姜（三两末之）

　　上二味，以水五升煮芫花，取三升，去滓，纳姜末，加蜜一升合煎之如糜。一服如半枣，日三。不知加之。一方不用干姜，取芫花汁蜜和煎令可丸，服如梧子三丸，日三。

　　又疗三十年咳，气奔上欲死，医所不疗。海藻丸。褚仲堪方。

　　海藻（三分） 麦门冬（五分去心） 昆布 干姜 细辛 文蛤 桂心 蜀椒（汗各二分）

　　上八味，捣筛，蜜和。服如杏仁许，夜卧一丸，着舌上，稍稍咽汁尽，更着一丸。忌生葱、生菜等。

　　又疗三十年咳嗽上气，短气久冷，五脏客热，四肢烦疼，食饱则剧，时有发，甚不能行步，夜不得卧，多梦。香豉丸。

