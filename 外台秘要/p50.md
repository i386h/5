<!-- { "loadSidebar": true } -->
　　上药合捣，令如膏，可作丸，如硬燥不相着，细细下蜜作丸。依前以桑白皮饮下之，初服七八丸，日再服，稍稍加之，以大便通为度，病重者时令鸭溏佳。亦有以前三味煮汤服之又依前大枣等三味丸服，虽觉气暂歇，然病根深固，药力微弱，且停服大枣丸，合巴豆丸五味细细服之，荡涤宿病方。

　　巴豆（仁二十枚熬，去心、皮） 杏仁（一百颗去尖、皮、两仁者，熬） 牵牛子（五合熬） 葶苈子（六合熬） 大枣（六十枚擘，去核）

　　上药合捣，一如前大枣丸法。还以桑白皮饮下之，服三四丸，日再服。如利即减，秘即加，常以大便调为候，病甚时时取鸭溏亦佳。忌芦笋、野猪肉。（吴升同，出下卷中）

　　卷第九

　　杂疗咳嗽方三首

　　《古今录验》五脏六腑皆令人咳，肺居外而近，上合于皮毛，皮毛喜受邪，故肺独易为嗽也。邪客于肺，则寒热上气，喘，汗出，咳动肩背，喉鸣，甚者唾血。肺咳经久不已，传入大肠，其状咳则遗粪。肾咳者，其状引腰背，痛甚则咳涎。肾咳经久不已，传入膀胱，其状咳则遗尿。肝咳者，其状左胁痛，甚者不得转侧。肝咳经久不已，传入胆，其状咳则清苦汁出。心咳者，其状引心痛，喉仲介介如鲠状，甚者喉痹咽肿。心咳经久不已，传入小肠，其状咳则失气。脾咳者，其状右胁痛，阴阴则引肩背，甚者不得动，动便咳剧。脾咳经久不已，则传入胃，其状咳即呕，甚则长虫出。久咳不已，则三焦受之，三焦咳之状，咳而腹痛，不能食饮，此皆聚于胃，关于肺，使人多涕唾，而面浮肿，气逆也。又非时有风寒冷，人触冒解脱，伤皮毛间，入腑脏为咳上气，如此也。又非时忽然暴寒伤皮肤，中与肺合，则咳嗽上气，或胸胁又痛，咳唾有血者，是其热得非时之寒暴薄之，不得渐散，伏结深喜肺痈也。因咳服温药，咳尤剧，及壮热吐浓血，汗出恶寒是也，天有非时寒者，急看四时方也。

　　又疗咳嗽上气，时时呕白唾沫数十岁者方。

　　吴茱萸 五味子 大黄 桂心 甘草（炙） 细辛 人参 紫菀 款冬花各一两 大戟竹茹各三分上十一味，切，以水一斗，煮取三升，分为三服。亦疗阴冷咳，至良。忌海藻、菘菜、生菜、生葱。（《深师》同，并出第十九卷中）

　　《深师》疗诸咳，心中逆气，气欲绝。杏仁煎方。

　　杏仁（四两去尖、皮，末） 猪膏（二斤） 白蜜（二升） 生姜汁（三升）

　　上四味，着铜器中，于微火上先煎姜汁，次纳蜜膏令如饧，置器着地，乃纳杏仁末，复令得一沸，煎成。服如枣大一丸含之，日三，不知，稍稍增之。

　　又疗气上迫满，或气不通，烦闷喘呕。苏子汤方。

　　苏子（一升） 干姜（三两） 半夏（四两洗） 桂心 人参（各一两） 橘皮 茯苓（各三两） 甘草（一两炙）

　　上八味，切，以水八升，煮取二升半，分为三服。若虚热，去干姜，用生姜六两，加黄芩二两。忌海藻、菘菜、羊肉、饧、生葱、酢等物。（并出第十八卷中）

　　卷第十

　　肺痿方一十首

　　《千金》论曰，寸口脉数，其人病咳，口中反有浊唾涎沫出，何也？师曰，此为肺痿之病。肺痿之病，何从得之？师曰，病热在上焦，因咳为肺痿，或从汗出，或从呕吐，或从消渴，小便利数，或从便难，被快药下利，重亡津液，故得肺痿。又寸口脉不出，而反发汗，阳脉早索，阴脉不涩，三焦踟蹰，入而不出，身体反冷，其内反烦，多唾唇燥，小便反难，此为肺痿，伤于津液便如烂瓜，亦如豚脑，但坐发汗故也。其病欲咳不得咳，咳则出干沫，久久小便不利，甚则脉浮弱，肺痿吐涎沫而不咳者，其人不渴，必遗溺，小便数，所以然者，上虚不能制下故也，此为肺中冷，必眩。师曰，肺痿咳唾，咽燥欲饮水者，自愈；自张口者，短气也。（出第十七卷中）

　　仲景《伤寒论》疗肺痿吐涎唾不咳者，其人不渴，必遗溺，小便数，所以然者，以上虚不能制下故也，此为肺冷，必眩，甘草干姜汤主之，以温其脏方。

　　甘草（四两炙） 干姜（二两）

　　上二味，切，以水三升，煮取一升半，分温二服，服汤已，小温覆之，若渴者属消渴。

　　忌海藻、菘菜。

　　又疗肺痿涎唾多，心中温温液液者。炙甘草汤方。

　　甘草（四两炙） 生姜（三两去皮） 人参（二两） 地黄（一斤） 阿胶（三两炙） 大麻子仁（半升） 大枣（四十枚） 麦门冬（半斤去心） 桂心（二两）

　　上九味，切，以美酒七升，水八升，相和，先煮八味，取四升，绞去滓，纳胶上，微火烊销。温服七合，日三夜一。（并出第八卷中）

　　《肘后》疗肺痿咳嗽吐涎沫，心中温温，咽燥而渴者方。（一云不渴）

　　生天门冬（捣取汁一升） 酒（一升） 饴糖（一斤） 紫菀（末四合）

　　上四味，合铜器中，于汤上煎可丸。服如杏仁一丸，日三。忌鲤鱼。（《范汪》、《经心录》同，出第一卷中）

　　《集验》疗肺痿咳唾涎沫不止，咽燥而渴方。（一云不渴）

　　生姜（五两） 人参（二两） 甘草（二两炙） 大枣（十二枚擘）

　　上四味，切，以水五升，煮取一升半，分再服。忌海藻、菘菜。（仲景《伤寒论》、《备急又疗肺痿，咳嗽涎沫，心中温温，咽燥而渴方。（一云不渴）

　　生姜（五两） 甘草（二两炙） 大枣（十二枚擘）

　　上三味，切，以水五升，煮取一升半，分再服。一方干姜三两，代生姜。忌海藻、菘菜。（文仲、《千金》、《古今录验》同，《深师》云温脾汤，《范汪》亦同）

　　又疗肺痿，时时寒热，两颊赤，气急方。

　　童子小便，每日晚取之，去初末少许小便，可有五合，取上好甘草，量病患中指节，男左女右，长短截之，炙令熟，破作四片，纳小便中，置于闲净处露一宿，器上横一小刀，明日平旦去甘草。顿服之，每日一剂。其童子勿令吃五辛。忌海藻、菘菜、热面。（并出第四卷中）

　　《删繁》疗虚寒喘鸣多饮，逆气呕吐。半夏肺痿汤方。

　　半夏（一升汤洗） 母姜（一斤） 橘皮（一斤） 白术（八两） 桂心（四两）

　　上五味，切，以水九升，煮取三升，去滓，分温三服。忌羊肉、饧、桃、李、雀肉、生葱。（一方有桑白皮切一升）

　　又疗凡虚寒肺痿喘气。干地黄煎方。

　　干地黄（五两） 桑根白皮（切二升） 芎 （五两） 桂心 人参（各三两） 大麻仁（一升炒）

　　上六味，切，以水九升，先煮五味，取三升，去滓，纳大麻仁煎数沸，分三服。忌生葱、芜荑。（并出第二卷中）

　　《千金》疗肺痿，涎唾多出，心中温温液液。甘草汤方。

　　甘草（二两炙）

　　上一味，切，以水三升，煮取一升半，分温三服。忌海藻、菘菜。（《范汪》同）

　　又疗肺痿吐涎沫。桂枝去芍药加皂荚汤方。

　　桂心（三两） 甘草（二两炙） 大皂荚（一挺去皮、子，炙） 生姜（三两） 大枣（十二枚擘）

　　上五味，切，以水七升，微火煮取三升，分三服。忌生葱、海藻、菘菜。（《范汪》、《经心录》同，并出第十七卷中）

　　卷第十

　　肺气客热方二首

　　《延年》百部根饮 主肺气客热，暴伤风寒，因嗽不安方。

　　百部根（一两半） 天门冬（二两去心） 紫菀（一两半） 贝母 干葛 白前 橘皮（各一两） 生姜（二两） 葱白（切三合） 豉（三合）

　　上十味，切，以水六升，煮取一升七合，去滓，分温三服。疏数任情，亦可分为四服，欲间食亦得。禁生冷、鲤鱼、蒜。（出第五卷中）

　　《古今录验》疗肺客热，并肝心家气。人参汤方。

　　桂心 甘草（炙各三两） 人参 干姜 防风（各二两） 白术（一两半）

　　上六味，切，以水八升，煮取三升，分三服，日三，宜温。忌桃、李、雀肉、生葱、海藻、菘菜。（出第二十一卷中）

　　卷第十

　　肺热兼咳方七首

　　《删繁》疗肺热，气上咳，息奔喘。橘皮汤方。

　　橘皮 杏仁（四两去尖、皮） 柴胡 麻黄（去节各三两） 干苏叶（二两） 母姜（四两去尖） 石膏（八两）

　　上七味，切，以水九升，先煮麻黄两沸，除沫，下诸药，煮取三升，去滓，分三服。不瘥，再服。（母姜，《千金》云宿姜，《千金》同，出第五卷中）

　　《千金》疗肺热闷不止，胸中喘急，惊悸，客热来去欲死，不堪服药，泄胸中喘气方。

　　桃皮（一斗） 芫花（一斗）

　　上二味，以水四斗，煮取一斗，去滓，以故布手巾纳汁中。薄胸，温四肢，不盈数日即歇。

　　又凡右手寸口气口以前脉，阴实者，手太阴经也，病苦肺胀，汗出若露，上气喘逆，咽中塞，如欲呕状，名肺热实也。

　　又疗肺热实，胸凭仰息，泄气除热汤方。

　　枸杞根皮（二升） 白前（三两） 石膏（八两碎，绵裹） 杏仁（三两去尖、皮，研）

　　橘皮上七味，切，以水七升，煮取二升，去滓，下蜜更煮两三沸，分三服。忌桃、李、雀肉等。

　　又疗肺热，言音喘息短气，好唾脓血方。

　　生地黄（切二升） 石膏（八两） 淡竹茹（如鸡子大一枚） 杏仁（四两去尖、皮，研） 羚羊角（屑三两） 芒硝（三两） 赤蜜（一升） 麻黄（五两去节） 升麻（三两）

　　上九味，以水七升，煮取二升，去滓，下蜜煮两沸，分三服。忌芜荑。（出第十七卷中）

　　《延年》天门冬煎 主肺热兼咳，声不出方。

　　生天门冬（汁一升） 橘皮（二两） 生地黄（汁五升） 白蜜（五合） 牛酥（三合）

　　白糖（五两） 杏仁（一升去尖、皮） 贝母 紫菀 通草（各三两） 百部根 白前 甘草（炙各二两）

　　人参（上十四味，切，以水六升，煮贝母等药，取二升五合，去滓，纳天门冬、地黄汁，煎可减半，纳酥、蜜、生姜等，煎令可丸。稍强取如鸡子黄大含咽之，日四五度。忌鲤鱼、芜荑、海藻、菘菜等。（张文仲处）

　　又地黄麦门冬煎 主肺热兼咳方。

　　生地黄汁（三升） 生麦门冬（三升） 生姜汁（一合） 酥（二合） 白蜜（二合）

　　上五味，先煎地黄、麦门冬、姜汁等，三分可减一分，纳酥、蜜，煎如稀饧，纳贝母末八分、紫菀末四分，搅令调。一服一匙，日二服，夜一服。忌芜荑。

　　又天门冬煎 主肺间热咳，咽喉塞方。

