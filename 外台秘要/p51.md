<!-- { "loadSidebar": true } -->
　　天门冬（三两去心） 麦门冬（二两去心） 款冬花（一两） 贝母（一两） 紫菀（二两） 茯苓（二两） 升麻（二两） 生姜（汁三升） 蜜（一升） 酥（一合） 地黄（汁三升）

　　上十一味，切，以水八升，煮七物，取一升，去滓，纳生姜、地黄汁煮取一升，纳蜜、酥于银器中，加汤上煎令成丸。一服如弹丸一枚，含咽，日夜三五丸。忌醋物、芜荑、鲤鱼等。（颜仁楚处）

　　又羚羊角饮 主肺热，胸背痛，时时干咳，不能食方。

　　羚羊角（屑二两） 贝母 生姜 茯苓（各三两） 橘皮 人参 芍药（各二两）

　　上七味，切，以水五升，煮取一升八合，去滓，分温三服，每服如人行八九里久更服。

　　禁生冷、蒜、面、醋。（并出第五卷中）

　　卷第十

　　肺虚寒方三首

　　《删繁》疗肺虚寒，疠风所伤，声音嘶塞，气息喘惫，咳唾。酥蜜膏酒，止气咳通声方酥 崖蜜 饴糖 生姜（汁） 生百部（汁） 大枣肉（研为脂） 杏仁（去皮、尖） 甘皮（五具末）

　　上八味，合和，微火煎，常搅，三上三下约一炊久，姜汁并百部汁各减半，停下。温清酒一升服方寸匕，细细咽之，日夜三。（《千金》同，出第六卷中）

　　《千金》疗肺虚寒疠风伤，语音嘶塞，气息喘惫嗽唾方。

　　猪KT （三具） 大枣（一百枚去核） 好酒（五升）

　　上三味，以酒渍二味，秋冬七日，春夏三日，生布绞去滓，二七日服尽。忌盐。无猪KT，以羊KT 代。（《肘后》、张文仲、《备急》同，出第十八卷中）

　　又凡右手寸口气口以前脉阴虚者，手太阴经也，病苦少气不足以息，嗌干不津液，病名曰肺虚寒也。

　　又疗肺虚寒则声嘶伤语言，用力战掉，缓弱虚瘠，风入肺。防风散方。

　　防风 独活 芎 秦椒（汗） 黄 （各七分） 附子（炮七分） 干姜（七分） 石膏（研）

　　心山药 杜仲人分）

　　上二十四味，捣筛为散。酒服方寸匕，日再。忌海藻、菘菜、猪肉、冷水、生葱、生菜。（一方无石膏、当归，出第十七卷中）

　　卷第十

　　肺气不足口如含霜雪方四首

　　《广济》疗肺气不足，寒从背起，口如含霜雪，语无声音，剧者吐血苦寒。五味子汤方五味子（三两） 大枣（五十枚擘） 桑根白皮（一升） 本（二两） 钟乳（三两）

　　款冬花（二两） 鸡苏（二两）

　　上七味，切，以水九升，煮取三升，分温三服，每服如人行七八里进一服。忌猪、鱼、炙肉、热面、陈臭等物。（此方甚良）

　　又疗肺气不足，逆气胸满，上迫喉咽，闭塞短气，连唾相属，寒从背起，口如含霜雪，语无音声，剧者唾血腥臭，或歌或哭，干呕心烦，耳闻风雨声，皮毛悴，面白。紫菀汤方。

　　紫菀 五味子 生姜（合皮切） 白石英（研，绵裹） 款冬花 桂心 人参（各二两）

　　钟乳（研，绵裹） 麦门冬（去心） 桑根白皮（各三两） 大枣（二十枚擘） 粳米（一合）

　　上十二味，切，水一斗五升，先煮桑根白皮、粳米取九升，去滓，纳诸药，煎取三升，去滓，分温三服，每服相去如人行七八里久。忌生葱、热面、炙肉。（《深师》、《千金》无紫菀、人参，并出第二卷中）

　　《深师》疗肺气不足，逆满上气，咽喉中闭塞短气，寒从背起，口中如含霜雪，语言失声，甚者吐血。补肺汤方。

　　五味子（三两） 干姜（二两） 款冬花（二两） 桂心（一尺） 麦门冬（一升去心）

　　大枣（一百枚擘） 粳米（二合） 桑根白皮（一斤）

　　上八味，切，以水一斗二升，先煮枣并桑白皮、粳米五沸，后纳诸药，煮取三升，分三服。忌生葱。（《千金》同，出第十八卷中）

　　《集验》补肺汤 疗肺气不足，咳逆短气，寒从背起，口中如含霜雪，语无音声而渴，舌本干燥方。

　　五味子 白石英（研，绵裹） 钟乳（同上） 桂心 橘皮 桑根白皮（各三两） 粳米（二合） 茯苓 竹叶 款冬花 紫菀（各二两） 大枣（五十枚） 杏仁（五十枚去两仁、尖、皮）

　　苏子上十六味，切，以水一斗三升，先煮桑白皮、枣、粳米熟，去滓，纳诸药煮取四升，分三服，日再夜一。忌大酢、生葱。（《千金》同，出第四卷中）

　　卷第十

　　肺胀上气方四首（五法）

　　《广济》疗患肺胀气急，咳嗽喘粗，眠卧不得，极重，恐气欲绝。紫菀汤方。

　　紫菀（六分） 甘草（八分炙） 槟榔（七枚） 茯苓（八分） 葶苈子（三合炒末，汤成下）

　　上五味，切，以水六升，煮取二升半，绞去滓，分温三服，每服如人行四五里久进之，以快利为度。忌生葱、菜、热面、海藻、菘菜、大醋、蒜、粘食。（出第二卷中）

　　仲景《伤寒论》，肺胀者，咳而上气，烦躁而喘，脉浮者，以心下有水。宜服小青龙汤加石膏主之方。

　　麻黄（三两去节） 五味子（半升） 石膏（绵裹） 干姜 芍药 细辛（各三两） 桂心甘草（各三两炙） 半夏（半升洗）

　　上九味，切，以水一斗，先煮麻黄减二升，去上沫，纳诸药，煮取二升半，去滓，温服，强人一升，瘦人及老小以意减之，日三夜一。忌生葱、生菜、海藻、菘菜、羊肉、饧等。

　　又肺胀者，病患喘，目如脱状，脉浮大也。肺胀而咳者，越婢加半夏汤主之方。

　　大枣（十五枚擘） 半夏（半升洗） 生姜（三两） 麻黄（六两去节） 甘草（二两炙） 石膏（半斤）

　　上六味，切，以水六升，先煮麻黄三二沸，去沫，纳诸药，煮取二升，去滓，温服八合，日三。不知，更作之。忌海藻、菘菜、羊肉、饧。（并出第十八卷中）

　　《深师》疗咳而上气，肺胀，其脉浮，心下有水气。小青龙汤加石膏二两。设若有实者必躁，其人常倚伏。小青龙汤方。（用前仲景方）

　　《千金》疗肺胀，咳嗽上气，咽燥脉浮，心下有水。麻黄汤方。

　　麻黄（去节） 芍药 生姜（五两） 细辛 桂心（各三两） 半夏（半升洗） 石膏（四两）

　　五味子（半升）

　　上八味，切，以水一斗，煮取三升，分三服。忌生葱、羊肉饧、生菜。（《集验》同，出第十七卷中）

　　卷第十

　　肺气积聚方二首

　　《救急》疗肺气积聚，心肋下满，急发即咳逆上气方。

　　麻黄（三两去节） 杏仁（去双仁、尖、皮） 柴胡 生姜 半夏（洗十遍） 葶苈子（熬，研如脂各四两） 干枣（十二枚擘） 槟榔（十枚）

　　上八味，切，以水一斗，煮取二升八合，去滓，分温三服，每服相去如人行八九里久。

　　七日忌食生冷、猪、鱼、羊肉。此方服一剂讫，将息满七日，则服后方。忌羊肉、饧。

　　又方茯苓 干苏茎菜 橘皮 麻黄（各三两） 杏仁（去尖、皮、两仁者） 柴胡 生姜（各四两）

　　上七味，切，以水一斗，煮取二升七合，去滓，分温三服，每服如人行八九里久。禁酢物、蒜、热面、猪肉。五日服一剂。（并出第六卷中）

　　卷第十

　　肺痈方九首

　　《千金》论曰：病咳唾，其脉数，实者属肺痈，虚者属肺痿。咳而口中自有津液，舌上苔滑，此为浮寒，非肺痿也。若口中辟辟燥，咳即胸中隐隐痛，脉反滑数，此为肺痈也。问曰，病者咳逆，师脉之，何以知此为肺痈？当有脓血，吐之则死，后终吐脓死。其脉何类？何以别之？师曰，寸口脉微而数，微则为风，数则为热，微则汗出，数则恶寒，风中于卫，呼气不入，热过于营，吸而不出，风伤皮毛，热伤血脉，风舍于肺，其人则咳，口干喘满，咽燥不渴，唾而浊沫，时时振寒，热之所过，血为凝滞，蓄结痈脓，吐如米粥，始萌可救，脓已成则难治。寸口脉数，趺阳脉紧，寒热相搏，故振寒而咳。趺阳脉浮缓，胃气如经，此为肺痈。趺阳脉浮缓，少阴微紧，微为血虚，紧为微寒，此为鼠乳，其病属肺也。问曰，振寒发热，寸口脉滑而数，其人饮食起居如故，此为痈肿病，医反不知，而以伤寒治之，应不愈也。何以知有脓？脓之所在，何以别知其处？师曰，假令在胸中者为肺痈，其脉数，咳唾，设脓未成，其脉自紧数，紧去但数，脓为已成也。（出第十七卷中）

　　仲景《伤寒论》：咳，胸中满而振寒，脉数，咽干不渴，时出浊唾腥臭，久久吐脓如粳米粥者，肺痈也。桔梗白散主之方。

　　桔梗（三分） 贝母（三分） 巴豆（一分去皮、心，熬，研作脂）

　　上三味，捣筛。强人饮服半钱匕，羸人减之。若病在膈上者必吐，膈下者必利。若利不止者，饮冷水一杯则定。忌猪肉、芦笋等。（出第十八卷中）

　　《集验》疗胸中满而振寒，脉数，咽燥而不渴，时时出浊唾腥臭，久久吐脓如粳米粥，是为肺痈。桔梗汤方。

　　桔梗（二两《千金》古今方云用一两） 甘草（二两炙）

　　上二味，切，以水三升，煮取一升，分再服，朝暮吐脓血则瘥。（张文仲、《千金》、《备急》、《古今录验》、《范汪》同，此本仲景《伤寒论》方，出第四卷中）

　　《千金》疗咳有微热，烦满，胸心甲错，是为肺痈。黄昏汤方。

　　黄昏（手掌大一枚即合欢木皮）

　　上一味，切，以水三升，煮得一升，分再服。（《范汪》同）

　　又肺痈喘不得卧，葶苈大枣泻肺汤主之。兼疗胸胁胀满，一身面目浮肿，鼻塞清涕出，不闻香臭酸辛，咳逆上气，喘鸣迫塞方。

　　葶苈（三熬令色紫）

　　上一味，捣，令可丸，以水三升，煮擘大枣二十枚，得汁二升，纳药如弹丸一枚，煎取一升，顿服。（《古今录验》、《删繁》、仲景《伤寒论》、《范汪》同，并出第十七卷中）

　　《备急》疗肠痈、肺痈方。

　　升麻 白蔹 漏芦 芒硝（各一两） 黄芩 枳实（炙） 连翘 蛇衔（各三两） 栀子（二十枚擘） 蒴 根（四两）

　　上十味，捣令细，以水三升，渍经半日，以猪脂五升，煎令水竭。去滓敷之，日三。若交急合水煎。（出第四卷中）

　　《古今录验》疗肺痈方。

　　薏苡仁（一升） 醇苦酒（三升）

　　上二味，煮取一升，温令顿服，有脓血当吐。（《范汪》、《经心录》同）

　　又疗肺痈。苇茎汤方。

　　锉苇（一升） 薏苡仁（半升） 桃仁（五十枚去尖、皮、两仁者） 瓜瓣（半升）

