<!-- { "loadSidebar": true } -->
　　上四味， 咀，以水一斗，先煮苇令得五升，去滓，悉纳诸药，煮取二升，分再服，当吐如脓。（仲景《伤寒论》云苇叶切二升，《千金》、《范汪》同，《千金》云苇茎二升，先以水二斗煮五升）

　　又疗肺痈，经时不瘥。桔梗汤方。

　　桔梗（三升） 白术（二两） 当归（一两） 地黄（二两） 甘草（炙） 败酱 薏苡仁（各二两） 桑白皮（一升切）

　　上八味，切，以水一斗五升，煮大豆四升，取七升汁，去豆，纳清酒三升，合诸药煮之，取三升，去滓，服六合，日三夜再。忌猪肉、芜荑、桃、李、雀肉、海藻、菘菜等。

　　又疗肺痈。生地黄汁汤方。

　　生地黄汁（一升） 当归 甘草（炙） 白石英（绵裹） 人参（各一两） 附子（二分炮） 白小豆（三十颗） 白鸡一头（男用雌，女用雄，疗如食法，一作雉）

　　上八味，切，以水一斗五升，煮鸡，取七升汁，去滓，纳地黄汁诸药等，煮取三升，去滓，分服六合，日三夜二。忌芜荑、海藻、菘菜、冷水、猪肉等。（并出第二十一卷中）

　　卷第十

　　大肠论二首

　　《千金》论曰：大肠腑者，主肺也，鼻柱中央以为候也。肺所以合气于大肠者，大肠为行道传泻之腑也，号监仓掾，重二斤十二两，长一丈二尺，广六寸，脐右回叠积还反十二曲，贮水谷一斗二升，主十二时，定血脉和利精神。又曰，肺前受病，移于大肠，肺咳不已，则大肠受之，大肠咳则遗失便利。肺应皮，皮浓即大肠浓，皮薄即大肠薄，皮缓腹裹大者，大肠缓而长，皮急者，大肠急而短，皮滑者，大肠直，皮肉不相离者，大肠结。（《删繁》同）

　　又扁鹊云：大肠绝不疗，何以知之？泄痢无度，痢绝则死。实即肠热，热则胀满不通，口为生疮，食下入肠，则肠实而胃虚，下胃则胃实而肠虚。所以实而不满，乍实乍虚，乍来乍去，虚则伤寒，寒则肠中雷鸣，泄青白之痢，而发于气水，根在大肠。大肠有寒， 溏有热，便肠垢。大肠有宿食，寒栗发热，有时如疟状。大肠病者，肠中切痛而鸣濯濯，冬日重感于寒则泄，当脐而痛，不能久立，与胃同候，肠中雷鸣，气上冲胸，喘不能久立，邪在大肠也，大肠胀鸣而痛，肠寒即泄食不化。（出第十八卷中）

　　卷第十

　　大肠热实方三首

　　《千金》：凡右手寸口气口以前脉阳实者，手阳明经也。病苦肠满，善喘咳，面赤身热，喉咽中如核状，名曰大肠实热也。

　　又疗大肠实热，腹胀不通，口为生疮。生姜泄肠汤方。

　　生姜 橘皮 青竹茹 白术 黄芩 栀子（各三两） 桂心（一两） 生地黄（十两） 茯苓上十一味，切，以水七升，煮取三升，去滓，下芒硝，分三服。忌生葱、芜荑、海藻、菘菜、醋物、桃、李、雀肉等。（出第十八卷中）

　　《删繁》疗肺脉厥逆大于寸口，主大肠热咳上气，喘鸣心烦。麻黄汤方。

　　麻黄（六两去节） 芍药 生姜 半夏（洗十遍） 细辛 五味子（各三两） 桂心（二两）

　　石膏（八两）

　　上八味，切，以水九升，先煮麻黄七八沸，去沫，次下诸药，煎取三升，去滓，分三服。忌羊肉、饧、生葱、生菜等。

　　又疗大肠热甚，胁满掌中热。淡竹叶饮，泄热气方。

　　淡竹叶（切三升） 橘皮（三两） 干苏叶（三两） 白术（四两） 甘草（一两炙） 葱白（切一升） 桂心（一两） 石膏（六两碎） 杏仁（六十枚去皮、尖，熬）

　　上九味，切，以水一斗二升，先煮竹叶取一斗，去滓，澄清，取九升，下诸药，煮取三升，绞去滓，分三服。若须利下，纳芒硝三两。忌海藻、菘菜、桃、李、雀肉、生葱。（并出第二卷中）

　　卷第十

　　大肠虚寒方三首

　　《千金》：凡右手寸口气口以前脉阳虚者，手阳明经也。病苦胸中喘，肠鸣，虚渴唇干，目急善惊，泄白，名曰大肠虚寒也。

　　又疗大肠虚寒，痢下青白，肠中雷鸣相逐。黄连补汤方。

　　黄连（四两） 茯苓（四两） 芎 （三两） 醋石榴皮（四枚） 地榆（五两） 伏龙肝（如鸡子大一枚）

　　上六味，切，以水七升，煮五味，取二升五合，去滓，下伏龙肝屑搅调，分三服。忌猪肉、冷水、大醋。（出第十八卷中）

　　《删繁》疗大肠虚寒，欠 咳气短，少腹中痛。款冬花丸方。

　　款冬花（七分） 桂心 五味子（各六分） 干姜 芎 甘草（炙各五分） 附子（四分炮） 桔梗（四分） 苏子（五合熬） 蜀椒（一升） 百部汁（七合） 白蜜（一升） 干枣（五十枚去皮） 姜汁（一升）

　　上十四味，细捣为末，将姜、蜜汁和，微火上煎，取为丸如梧子。每服温酒下三十丸，加至四十丸，日再。忌海藻、菘菜、猪肉、冷水、生葱。（出第二卷中）

　　卷第十

　　皮虚实方二首

　　《删繁》论曰：夫五脏六腑者，内应骨髓，外合皮毛肤肉。若病从外生，则皮毛肤肉关格强急，若病从内发，则骨髓疼痛。然阴阳表里，外皮内髓，其病源不可不详之也。皮虚者寒，皮实者热，凡皮虚实之应，主于肺大肠，其病发于皮毛，热即应脏，寒即应腑。（《千金》同，出第三卷中）

　　《千金》疗皮虚，主大肠病，寒气关格。蒴 蒸汤方。

　　蒴 根叶（切三升） 桃皮叶（锉三升） 菖蒲叶（锉三升） 细糠（一斗） 秫米（五升）

　　上五味，以水一石五斗，煮取米熟为度，大盆器贮于上，作小竹床子罩盆，人身坐床中，四面周回将席荐障风，身上以衣被盖覆。若气急时开孔对口泄气，取通身接汗，可作两食久许，如此三日。若盆里不过热，盆下安炭火也。非惟疗寒，但是皮肤下一切劳冷，并皆疗之。忌羊肉、饧。（《删繁》同）

　　又疗皮实，主肺病热气。栀子煎方。

　　栀子 枳实（炙） 大青 杏仁（去两仁、尖、皮） 柴胡 芒硝（各三两） 生地黄（切一升） 石膏（八两） 淡竹叶（切一升） 生玄参（五两）

　　上十味，切，以水九升，煮取三升，下芒硝，分三服。忌芜荑。（《删繁》同，并出第十八卷中）

　　卷第十

　　上气方九首

　　《广济》疗上气方。

　　葶苈子（五合熬紫色，别捣如泥） 桑根白皮（切） 大枣（二十枚擘）

　　上三味，以水四升，煮取一升，绞去滓，纳葶苈子泥如枣大煮之，三分减一，顿服，以快利为度。忌如药法。（出第二卷中）

　　《肘后》主上气方。

　　灸从大椎数下行第五节下，第六节上，空间即灸一处，随年壮。秘方。（《深师》、《千金翼》、文仲同，出第三卷中）

　　《千金》疗上气方。

　　上酥（一升） 独头蒜（五颗去皮，先以酥煎蒜，蒜黄出之） 生姜汁（二合）

　　上三味，同煎使熟，空腹服一寸匕，温服之。忌热面。

　　又方芥子（三升）

　　上一味，末之，蜜和为丸。寅时井花水服如梧子七丸，日二服。散亦佳。禁如药法，尤忌油、面等。（并出第十七卷中）

　　《必效》疗上气方。

　　半夏（洗） 茯苓（各四两） 橘皮 白术（各三两） 生姜（五两） 槟榔（十颗）

　　上六味，切，以水一斗，渍一宿，煮取二升七合，分三服，更加甘草（三两）、人参（二两）、前胡（二两）、紫苏（一两）。忌羊肉、饧、桃、李、雀肉、醋物。（出第一卷中）

　　《古今录验》温中汤 疗上气方。

　　甘草（三两炙） 桂心（四两） 生姜（一斤）

　　上三味，切，以水七升半，煎取三升，分五服。忌生葱、海藻、菘菜。

　　又昆布丸 疗胸满上气方。

　　大黄 硝石 海藻（洗） 水银（各一两） 昆布（三两洗） 苦瓠瓣（四十枚） 葶苈（半升熬） 通草（二分） 桃仁（五十枚熬）

　　上九味，捣筛，以蜜和为丸，如梧子许。先食服三丸，日再服。

　　又已试鲤鱼汤 疗上气方。

　　杏仁（熬） 贝母 桂心（各三两） 橘皮 人参 甘草（炙） 浓朴（炙） 麻黄（去节） 茯苓胡麻 白前（各二两） 鲤鱼（五斤） 生姜（六两） 半夏（五两洗）

　　上十四味，切，先以水二斗，煮鱼得一斗二升，去鱼纳药，煎取三升二合，分四服，日三夜一。忌海藻、菘菜、醋物、羊肉、饧、生葱等物。

　　又上气。二物散。（本司马大将军方）

　　麻黄（一斤去节） 杏仁（一百枚）

　　上药各别捣，合和下筛为散。上气发时，服方寸匕，可至三方寸匕，以气下为候，不必常服。（《深师》疗上气兼咳，《范汪》同，并出第十九卷中）

　　卷第十

　　卒上气方六首

　　《深师》疗卒上气，胸心满塞。半夏苏子汤方。

　　半夏（五两洗） 苏子（一升） 生姜（五两） 大枣（四十枚擘） 橘皮 桂心（各三两） 甘草（二两）

　　上七味，切，水七升，煮取二升七合，分三服，气即下。忌海藻、菘菜、羊肉、饧、生葱。

　　又疗卒急上气，胸心满。竹 下气汤方。

　　生甘竹 （一虎口） 石膏（一两） 生姜 橘皮（各三两） 甘草（三两炙）

　　上五味，切，以水七升，煮竹 取四升半，去滓，纳诸药，煮取二升，分二服。此方疗忽上气不止者，服两三剂瘥。忌海藻、菘菜。（并出第十八卷中）

　　《备急》葛氏疗卒上气，鸣息便欲绝方。

　　桑根白皮（切三升） 生姜（切半升） 吴茱萸（半升）

　　上三味，切，以酒五升，煮三沸，去滓，尽令服之，入口则愈。（《千金》秘方）

　　又方麻黄（去节） 甘草（炙各二两）

　　上二味，切，以水三升，煮取一升半，分三服。《古今录验》用水八升，煮取三升八合。

　　忌海藻、菘菜。瘥后，欲令不发者，更取二味，并熬杏仁五十枚，捣筛，蜜和丸，服四五丸，日三。（文仲、《肘后》、《范汪》同）

　　又疗卒上气，气不复，报肩息方。

　　干姜（三两 咀）

　　上一味，以酒一斗渍。服一升，日三服。

　　又方麻黄（三两去节） 桂心 甘草（炙各一两） 杏仁（如法制）

　　上四味，切，以水六升，煮取二升，分三服。此二方名小投杯汤。有气疾者亦可为散，将服之。冷多，加干姜三两；淡唾者，加半夏三两。忌海藻、菘菜、生葱。（出第三卷中）

　　卷第十

　　久上气方四首

　　《千金》疗积年上气不瘥，垂死者方。

