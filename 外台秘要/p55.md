<!-- { "loadSidebar": true } -->
　　黄上十一味，切，以水七升，煮取二升七合，绞去滓，纳白蜜，更上火煎三沸，分温三服，每服如人行五六里，须利三两行。汤成后，宜加芒硝八分。忌热面、炙肉、油腻、醋、食、海藻、菘菜。（出第二卷中）

　　《古今录验》小紫菀丸 疗上气，夜咳逆，多唾浊方。

　　干姜 甘皮（一作甘草） 细辛 款冬花（各三分） 紫菀（三分） 附子（二枚炮）

　　上六味，捣筛，以蜜和为丸如梧子。先食服三丸，日再，以知为度。忌冷水、猪肉、生菜等物。

　　又疗咳气上，多涕唾。杏仁煎方。（出徐王）

　　杏仁（一升）

　　上一味捣碎，研取大升三升汁，以水和研之，煎取一大升。酒服一匙，日三。忌猪、鸡、鱼肉、胡荽等物。（并出第十九卷中）

　　卷第十

　　上气咳方一首

　　《古今录验》疗咳逆上气，胸满多唾。（太医令王叔和所撰，已更御服，甚良，效方）

　　干姜（三分） 石（一分泥裹，烧半日） 蜀椒（五分汗） 细辛（二分） 乌头（一分炮，去皮） 杏仁（一分） 吴茱萸（四分洗） 菖蒲（一分） 紫菀（二分） 皂荚（一分去皮、子，炙）

　　款上十二味，捣筛，蜜和丸如梧子。夜卧吞一丸，日二。不知，加之。疗二十年咳，不过二十丸便愈。御药也，秘在石室不传。忌猪、羊肉、饧、生菜、冷水。（一方有桂心三分，无麻黄，《千金》同，出第十九卷中）

　　卷第十

　　久咳嗽上气方三首

　　《肘后》疗久咳上气，十年二十年诸药疗不瘥者方。

　　猪胰（三具） 干枣（一百颗）

　　上二味，以酒三升，渍数日。服二三合，至四五服，愈，服尽此则瘥。（《千金》同，出第三卷中）

　　《深师》疗久上气咳。麻黄散方。（司马太传咳，常将此服愈）

　　麻黄（一斤去节） 杏仁（一百枚） 甘草（二两炙） 桂心（一两）

　　上四味，捣筛，别捣杏仁如脂，纳诸末，合令调。临气上发时，服方寸匕，气下止。食顷气不下，更服一匕，可至三匕，气发便服即止。忌海藻、菘菜、生葱。（《千金》、《古今录验》同）

　　又疗久上气咳，亦疗伤寒后咳嗽方。

　　甘草（二两炙） 大枣（二十枚）

　　上二味，以水七升，煮取二升，分再服，数用验。忌海藻、菘菜等。（《古今录验》名温脾汤，并出第八卷中）

　　卷第十

　　咳逆上气方五首

　　《病源》肺虚感微寒而成咳，咳而气还聚于肺，肺则胀，是为咳逆也。邪气与正气相搏，正气不得宣通，但逆上喉咽之间，邪伏则气静，邪动则气奔上，烦闷欲绝，故谓之咳逆上气。（出第十四卷中）

　　《深师》疗咳逆上气，支满息欲绝，气结于胸中，心烦躁不安。一合汤方。

　　芫花（二分熬） 桂心 干姜（各五分） 甘草（炙） 细辛（各四分） 荛花（二分）

　　上六味，切，以水三升，煮取一升。先食服一合，日三夜一。又云，合汤亦得，分六七服，一日尽便愈。一方有菖蒲四分，无荛花。忌海藻、菘菜、生葱、生菜等。

　　又疗咳逆上气，腹中有坚痞，往来寒热，令人羸瘦，不能饮食，或时下痢，此腹中如绞，在脐上下关，疝气上肠使然，为病有气涌逆。蜀椒散方。

　　蜀椒（五合去目并闭口者，汗） 桂心 甘草（各一两炙） 通草 半夏（洗各三两）

　　上五味，捣筛。饮服方寸匕，日三夜一。忌海藻、菘菜、羊肉、饧、生葱。（并出第十八卷中）

　　《古今录验》麦门冬丸 主气逆上气方。

　　干姜（六分） 麦门冬（十分去心） 昆布（洗） 海藻（洗各六分） 细辛 海蛤 蜀椒（熬） 桂心（各四分）

　　上八味，捣筛，蜜和丸如梧子。以饮服十丸，渐加至二十丸，日三。有人患风虚得冷，辄胸中上气，喉中常如吹管声，咳嗽唾清沫，将此丸服，得瘥。若散服，方寸匕，日三。忌生葱、生菜。（经心录》同）

　　又鲤鱼汤 疗咳逆上气，喉中不利方。

　　生鲤鱼（一尾） 熟艾（二升） 白蜜（一升） 紫菀 牡蛎（各四两熬） 款冬花（一升） 杏仁（二十枚） 豉（半升） 射干（二两） 细辛（三两） 饴（八两） 菖蒲（二两）

　　上十二味， 咀，药和，纳鱼腹中，置铜器中，蒸之五斗米饭下，药成。服一升，日三夜一。忌生菜、羊肉、饧等。

　　又杏仁煎 疗咳逆上气方。

　　杏仁（一升） 石斛 干姜（各四两） 桂心 甘草（炙） 麻黄（去节各五两） 五味子 款冬花 紫菀（各三两）

　　上九味，捣八味下筛，以水一斗，先煮麻黄取八升，去滓，纳药末，胶饴半斤，蜜一升，搅令相得。未食服如枣大一枚，日三。忌生葱、海藻、菘菜等。（并出第二十九卷中）

　　卷第十

　　杂疗上气咳嗽方四首

　　《广济》疗上气咳嗽，兼水气、癖气方。

　　葶苈子（熬） 贝母 桔梗 鳖甲（炙） 防葵（各六分） 白术 茯苓 大戟 枳实（炙）

　　紫菀 旋复花 杏仁 橘皮（各四分） 芫花（二分） 大黄（十分） 皂荚（一分炙，去皮、子）

　　上十六味，捣筛，蜜和为丸。空腹以饮服如梧子五丸，日二服，渐渐加至十丸，以微利为度。忌桃、李、雀肉、苋菜、醋物、猪肉、陈臭等。（出第二卷中）

　　《深师》疗上气抢心胸，奄奄不得息，腹中胀满，食辄吐。苏子汤方。

　　苏子（一升） 大枣（三十颗） 半夏（三两洗） 橘皮 生姜 桂心（各一两） 蜀椒（二分汗）

　　上七味，切，以水七升，煮取二升，分三服。忌羊肉、饧、生葱。（出第十八卷中）

　　《古今录验》半夏汤 疗上气，五脏闭塞，不得饮食，胸中胁下支胀，乍去乍来，虚气结于心中，伏气住胃管，唇干口燥，肢体动摇，手足疼冷，梦寐若见人怖惧，此五脏虚乏诸劳气不足所致，并疗妇人方。

　　当归 防风 黄 （各二两） 柴胡（半斤） 细辛 麻黄（去节） 人参（各一两） 杏仁（五十粒） 桂心（三两） 半夏（一升洗） 大枣（二十枚） 生姜（五两） 黄芩（一两）

　　上十三味，切，以水一斗，先煮麻黄一沸，去上沫，更入水一升，及诸药，煮取五升，分为五服，日三夜二。忌羊肉、生葱、生菜、饧等。（出第十九卷中）

　　《近效》疗上气，腹内胀满，饮食不消，欲作霍乱及咳嗽。紫苏子丸方。

　　紫苏子 橘皮（各二两） 高良姜 桂心 人参（各一两）

　　上五味，捣筛，蜜和为丸。每服十五丸，酒饮任下。若食瓜脍等物，有生熟气，拟似霍乱者，即半枣栗许大，细细咽取汁令消尽，应时立愈。常有此药，永不患霍乱，甚神效也。

　　忌生葱、猪肉、陈臭等物。

　　卷第十一

　　消渴方一十七首

　　病源夫消渴者。渴而不小便是也。由少服五石诸丸散积久经年。石势结于肾中。使人下焦虚热。及至年衰血气减少。不能制于石。石势独盛。则肾为之燥。故引水而不小便也。其病变者。多发痈疽。此坐热气留于经络。经络不利。血气壅涩。故成痈脓也。诊其脉数大者生。细小浮者死。又沉小者生。实牢大者死。有病口甘者名为何。何以得之。此五气之溢也。

　　名曰脾瘅。夫五味入于口。藏于胃。脾为之行其精气。溢在于脾。令人口甘。此肥美之所发也。此人必数食甘美而多肥。肥令人内热。甘者令人中满。故其气上溢为消渴也。厥阴之为病消渴。气上冲。心中疼热。饥不欲食。甚者则欲吐下之不肯止。养生法云：人睡卧勿张口。

　　久成消渴及失血也。赤松子云：卧闭目不息十二通。治饮食不消。其汤熨针石。别有正方。

　　补养宣导。今附于后。法云：解衣 卧。伸腰 少腹。五息止。引肾。去消渴。利阴阳。解衣者使无挂碍。 卧者无外想。使气易行。伸腰者使肾无逼蹙。 者大努。使气满少腹者。

　　摄腹牵气。使五息即止之。引肾者引水来咽喉。润上部。去消渴枯槁病。利阴阳者。饶气力也。（出第五卷通按后条古人喜石宜消渴今服石者少何有此症缘酒多令中 三焦热脏腑燥亦致消渴不必皆由服石也。但治法颇同）千金论曰：夫消渴者。凡积久饮酒。无有不成消渴病者。然则大寒凝海而酒不冻。明其酒性酷热。物无以加。脯炙盐咸。此味酒客多嗜。不离其口。三觞之后。制不由己。饮啖无度。咀嚼 酱。不择酸咸。积年长夜。酣典不懈。遂使三焦猛热。五脏干燥。木石犹且焦枯。在人何能不渴。疗之愈否。属在病者。若能如方节慎。

　　旬月而瘳。不自爱惜。死不旋踵。方书医药。实多有效。其如不慎者何。其所慎者有三。一饮酒。二房室。三咸食及面。能慎此者。虽不服药。而自可无他。不知此者。纵有金丹。亦不可救。深思慎之。深思慎之。凡消渴之人。愈与未愈。常须虑患大痈。何者。消渴之人。必于大骨节间。忽发痈疽而卒。所以戒在大痈也。当预备痈药以防之。宜服麦门冬丸。除肠胃热。实兼消渴方。

　　麦门冬（八分去心） 茯苓（八分坚白者） 黄连（八分） 石膏（八分碎） 葳蕤（八分） 人参（六分） 龙胆（六分） 黄芩（六分） 升麻（四分） 栝蒌（十分） 枳实（五分炙）

　　生姜屑（十分） 地骨皮（六分） 茅根（切一升） 粟米（三合）

　　上十五味以水六升。煮茅根及粟米令烂。余十三味捣末。蜜和丸如梧子。以前茅根粟米汁作饮。服十丸。日二。若渴则与此饮至足。大麻亦得。忌猪肉酢物。

　　又栝蒌汤方。

　　栝蒌（五两切） 麦门冬（汁三升） 生姜（五两切） 茅根（切三升） 芦根（切二升）

　　上五味。以水一斗。煮取三升。分为三服。忌如药法。

　　又胃腑实热。引饮常渴。茯苓汤。泄热止渴方。

　　茯苓（五两一作茯神） 栝蒌（五两） 知母（四两） 小麦（二升） 麦门冬（五两去心）

　　大枣（二十枚去核） 生地黄（六两） 葳蕤（四两） 淡竹叶（三升）

　　上九味切。以水三斗。先煮小麦竹叶。取九升。去滓。纳诸药。煮取四升。分四服。不问早晚。随渴即进。非但正治胃渴。通治渴病。热即服之。忌芜荑酢物。

　　又猪肚丸。疗消渴方。

　　猪肚（一枚治如食法） 黄连（五两去毛） 栝蒌（四两） 麦门冬（四两去心） 知母（四两）

　　茯上七味捣为散。纳肚中。线缝。安置甑中蒸之极烂熟。接热及药。木臼中捣。可堪丸。

