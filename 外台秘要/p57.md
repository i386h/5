<!-- { "loadSidebar": true } -->
　　千金论曰：夫内消之为病。当由热中所作也。小便多于所饮。令人虚极短气。又内消者食物皆消。作小便而又不渴。正观十年梓州刺史李文博。先服白石英久。忽然房道强盛。经月余渐患渴。经数日小便大利。日夜百行以来。百方疗之渐以增剧。四体羸 。不能起止。

　　精神惚恍。口舌焦干而卒。此病虽稀。甚可畏也。利时脉沉细微弱。服枸杞汤即效。若恐不能长愈。服铅丹散立效。其间将服除热宣补丸。枸杞汤方。

　　枸杞枝叶（一斤） 栝蒌根（三两） 石膏（三两） 黄连（三两） 甘草（二两炙）

　　上五味切。以水一斗。煮取三升。去滓。分温五服。日三夜二服。困重者多合。渴即饮之。忌海藻菘菜猪肉。

　　又铅丹散。主消渴止小便数。兼消中。悉主之方。

　　铅丹（二分熬别研入） 栝蒌根（十分） 甘草（十分炙） 泽泻（五分） 胡粉（二分熬研入） 石膏（五分研） 白石脂（五分研入） 赤石脂（五分）

　　上八味捣研为散。水服方寸匕。日三服。少壮人一匕半。患一年者服之一日瘥。二年者二日瘥。渴甚者夜二服。若腹中痛者减之。丸服亦佳。一服十丸。以瘥为度。不要伤多。令人腹痛。此方用之如神。已用经今三十余载矣。忌海藻菘菜。文仲云。腹中痛者。宜浆水饮汁下之亦得。又备急云。不宜酒下。用麦汁下之亦得。丸服者服十丸。日再服。合一剂。救数人得愈。古今录验云：服此药了。经三两日。宜烂煮羊肝肚空腹吃之。或作羹亦得。宜汤淡食之。候小便得咸苦。即宜服后花苁蓉丸。兼煮散将息。

　　又疗肾消渴。小便数。宜补丸方。

　　黄 （三两） 栝蒌（三两） 麦门冬（三两去心） 茯神（三两） 人参（三两） 甘草（三两炙） 黄连（三两） 知母（三两） 干地黄（六两） 石膏（六两研） 菟丝（三两） 肉苁蓉（四两）

　　上十二味末之。以牛胆汁三合。共蜜和丸梧子大。以茅根汁服三十丸。日渐加至五十丸。一名茯神丸。（集验同）

　　又疗肾气不足。虚损消渴。小便数。腰痛。宜服肾沥汤方。

　　羊肾一具（去脂膜切） 远志（二两去心） 人参（二两） 泽泻（二两） 干地黄（二两） 桂心（二两） 当归（二两） 龙骨（二两） 甘草（二两炙） 麦门冬（一升去心） 五味子（五合）

　　茯苓（一两） 芎 （上十六味切。以水一斗五升。煮羊肾取一斗二升。纳药取三升。分三服。忌海藻菘菜生葱酢物芜荑。（集验同）

　　又阿胶汤。疗久虚热。小便利而多。或服石散人虚热。多由汗出当风取冷。患香港脚。喜发动。兼消渴肾消。脉细弱。服此即立减方。

　　阿胶（三两） 干姜（二两） 麻子（一升） 远志（四两去心） 附子（一两炮） 人参（一两） 甘草（三两炙）

　　上七味切。以水七升。煮取二升半。去滓。纳胶令烊。分三服。说云：小便利多白。

　　日夜数十行至一石。令五日服之甚良。忌海藻菘菜猪肉冷水。

　　又肾消夜尿七八升方。

　　鹿角（一具炙令焦）

　　上一味捣筛。酒服方寸匕。渐渐加至一匕半。

　　又黄 汤。主消中虚劳少气。小便数方。

　　黄 （二两） 芍药（二两） 生姜（二两） 当归（二两） 桂心（二两） 甘草（二两） 大枣（三十枚） 麦门冬（一两去心） 干地黄（一两） 黄芩（一两）

　　上十味切。以水一斗。煮取三升。去滓。空腹温分三服。忌海藻菘菜生葱芜荑。

　　古今录验论。消渴病有三。一渴而饮水多。小便数。无脂似麸片甜者。皆是消渴病也。

　　二吃食多。不甚渴。小便少。似有油而数者。此是消中病也。三渴饮水不能多。但腿肿脚先瘦小。阴痿弱。数小便者。此是肾消病也。特忌房劳。若消渴者倍黄连。消中者倍栝蒌。肾消者加芒硝六分。服前件铅丹丸。得小便咸苦如常。后恐虚惫者。并宜服此花苁蓉丸方。

　　花苁蓉（八分） 泽泻（四分） 五味子（四分） 紫巴戟天（四分去心） 地骨皮（四分） 磁石（六分研水淘去赤汁干之研入） 人参（六分） 赤石脂（六分研入） 韭子（五分熬） 龙骨（五分研入） 甘草（五分炙） 牡丹皮（五分） 干地黄（十分） 禹余粮（三分研入） 桑螵蛸（三十枚炙） 栝蒌（四分）

　　上十六味捣筛。蜜和丸如梧子。以牛乳空腹下二十丸。日再服。忌海藻菘菜胡荽芜荑等物。

　　又服前丸渴多者。不问食前后。服煮散方。

　　桑根白皮（六分） 薏苡仁（六分） 通草（四分） 紫苏茎叶（四分） 五味子（六分） 覆盆子（八分） 枸杞子（八分） 干地黄（九分） 茯苓（十二分） 菝 （十二分） 黄（二分）

　　上十一味捣。以马尾罗筛之。分为五帖。每帖用水一升八合。煎取七合。去滓。温服。

　　忌酢物芜荑。（出第二十六卷中）

　　卷第十一

　　睡中尿床不自觉方六首

　　病源。夫人有于眠睡中不觉尿出者。是其禀质阴气偏盛。阳气偏虚。则膀胱肾气俱冷。

　　不能温制于水。则小便多。或不禁而遗尿。膀胱足太阳也。为肾之腑。肾者足少阴也。为脏。

　　与膀胱合。俱主水。凡人之阴阳。日入阳气尽则阴受气。至夜半阴阳大会。气交则卧睡。小便者。水液之余也。从膀胱入于胞为小便。夜卧则阳气衰伏。不能制于阴。所以阴气独发。

　　水下不禁。故于睡眠而不觉尿床也。（出第十四卷中）

　　肘后疗少小睡中遗尿不自觉方。

　　取鹊巢中蓐烧水。服一钱匕。即瘥。（文仲方千金同）

　　又方雄鸡肝 桂心上二味等分捣丸。服如小豆一枚。日三服。

　　又方雄鸡屎白（熬） 桂心上二味等分末。酒服方寸匕。日二。亦可除桂心。

　　又方矾石（烧令汁尽） 牡蛎（熬）

　　上二味等分末之。以粟米粥饮服方寸匕。日三。

　　又方雄鸡喉咙。及屎白 裹黄皮烧末。麦粥清尽服之。

　　亦可。以赤鸡翅烧末。酒服三指撮。日三。

　　又方蔷薇根随多少锉捣。以酒饮之。（并出第二卷中）

　　卷第十一

　　渴后小便多恐生诸疮方二首

　　病源。渴利之病。随饮小便也。此谓服石之人。房室过度。肾气虚耗故也。下焦生热。

　　热则肾燥。肾燥则渴。然肾虚又不能制水。故小便利也。其渴利虽瘥。热犹未尽。发于皮肤。

　　皮肤近效恐肾虚热渴小便多。除风湿。理石毒。止小便。去皮肤疮。调中方。

　　升麻（四分） 玄参（五分） 甘草（四分炙） 知母（五分） 茯苓（三分） 牡蛎（六分） 漏芦（五分） 枳实（六分炙） 菝 （四分） 黄连（六分）

　　上十味捣筛饮汁。服方寸匕。日再服。以瘥为度。忌猪肉海藻菘菜酢物。

　　又方栝蒌（八分） 茯苓（八分） 玄参（四分） 枳实（六分炙） 苦参（三分） 甘草（三分炙）

　　橘皮（三分）

　　上七味捣筛。每空腹以浆水服方寸匕。日再服。忌海藻大酢菘菜。

　　卷第十一

　　渴后恐成水病方三首

　　病源五脏六腑皆有津液。若腑脏因虚实而生热者。热气在内。则津液竭少。故渴也。夫渴数饮。其人必眩。背寒而呕者。因利虚故也。诊其脉。心脉滑甚为善渴。其久病变。或发痈疽。或为水病。（出第五卷中）

　　近效渴后数饮。呕逆虚羸。恐成痈疽水病方。

　　茯苓（五分） 栝蒌（六分） 升麻（四分） 麦门冬（六分去心） 桑根白皮（八分）

　　橘皮（三分）

　　上六味捣为散。清水服一方寸匕。日再服。忌酢物。

　　又方人参（三分） 猪苓（三分） 通草（五分） 黄连（六分） 麦门冬（八分去心） 栝蒌（八分）

　　上六味捣为散。浆水送方寸匕。日再服。以瘥为度。忌猪肉冷水生冷等物。

　　又若已觉津液竭。身浮。气如水病者方。

　　汉防己（六分） 猪苓（六分） 栝蒌（八分） 茯苓（四分） 桑根白皮（十二分） 白术（三分） 杏仁（六分去皮尖熬） 郁李仁（六分） 葶苈子（十二分熬紫色）

　　上九味捣筛。蜜和丸如梧子。空腹浆水服三十丸。日一服。肿消小便快下为度。忌酢物桃李雀肉等。

　　又 苈丸。疗消渴。成水病浮肿方。

　　甜葶苈（隔纸炒） 栝蒌仁 杏仁（去皮尖双仁麸炒黄） 汉防己（各一两）

　　上四味为末蜜丸。捣二三百杵。如梧子大。服三十丸。食前。茯苓煎汤送下。日三四服又瞿麦汤。疗消渴。欲成水气。面目并足胫浮肿。小便不利方。

　　瞿麦穗 泽泻 滑石（各两半） 防己（三分） 黄芩 大黄（各一分） 桑螵蛸（炒十四枚）

　　上七味切。每服三钱匕。水三升。煮一升。去滓。空心温服。良久再服。

　　卷第十一

　　虚劳小便白浊如脂方四首

　　病源此由劳伤于肾。肾气虚冷故也。肾主水而关窍在阴。阴为尿便之道。脬冷肾损。故小便白而如脂。或如麸片也。（出第四卷中）

　　崔氏饮水不知休。小便中如脂。舌干渴方。

　　黄连（五两） 栝蒌（五两）

　　上二味捣末。以生地黄汁和丸。并手丸。每食后牛乳下五十丸。日再服之。忌猪肉。

　　近效消渴肝肺热。焦枯消瘦。或寒热口干。日夜饮水。小便如脂。不止欲死方。

　　水飞铁粉（三两绝燥者别研入） 鸡 （五枚阴干末入） 牡蛎（二两熬别研如粉入）

　　黄连（三两）

　　上四味捣筛三五度。炼蜜和丸。饮汁下如梧子大五十丸。重者不过食时。轻者手下瘥。

　　勿传。忌猪肉。

　　又主消渴口干方。

　　黄连 豉（曝令干）

　　上二味一处捣。令成丸。食后饮服四十丸。日再。丸稍大如常药丸。常服有效。忌猪肉又消渴能饮水。小便甜。有如脂麸片。日夜六七十起方。

　　冬瓜（一枚） 黄连（十两）

　　右截瓜头去穣。入黄连末。火中煨之。候黄连熟。布绞取汁。一服一大盏。日再服。但服两三枚瓜。以瘥为度。一方云：以瓜汁和黄连末。和如梧子大。以瓜汁空肚下三十丸。日再服。不瘥。增丸数。忌猪肉冷水。

　　经验用大牡蛎不计多少。以腊日端午日将黄泥裹 通赤。放冷取出为末。用活鲫鱼煎汤调下一钱。

　　卷第十一

　　强中生诸病方六首

