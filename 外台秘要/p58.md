<!-- { "loadSidebar": true } -->
　　病源。夫强中病者。茎长兴盛不痿。精液自出是也。由少服五石。石热住于肾中。下焦虚热。少壮之时。血气尚丰。能制于石。及至年衰血气减少。肾虚不能制精液也。若精液竭则诸病生矣。（出第五卷中）

　　千金论曰：夫人生放恣者众。盛壮之时。不自慎惜。快情纵欲。极意房中。稍至年长。

　　肾气虚竭。百病滋生。又年少虑不能房。多服石散。真气既尽。石气孤立。唯有虚耗。唇口干焦。精液自泄。或小便赤黄。大便干实。或渴而且利。日夜一石以来。或渴而不利。或不渴而利。所食之物。皆作小便。此皆由房室不节之所致也。又强中之病者。茎长兴盛不痿精液自出也。消渴之后。即作痈疽。皆由石热。凡如此等。宜服猪肾荠 汤。制肾中石热。又将服白鸭通丸。便瘥。

　　猪肾荠 汤方。

　　猪肾一具（去脂膜） 大豆（一升） 荠 （三两） 人参（二两） 茯神（二两） 磁石（二两碎） 知母（二两） 葛根（二两） 黄芩（二两） 栝蒌（二两） 甘草（二两炙） 石膏（三两）

　　上十二味切。以水一斗五升。先煮猪肾大豆取一斗以下。去滓。纳诸药煎。取三升。去滓。分温三服。渴乃饮之。下焦热者。辄合一剂。病势渐歇即停。忌海藻菘菜酢物。

　　又平人夏月喜渴者。由心旺也。心旺便汗出。汗出则肾中虚燥。故令渴而小便少也。冬月不汗出。故小便多而数也。此皆是平人之候。名曰肾渴。但小便利而不饮水者。名肾实也。

　　经曰：肾实则消。消者不渴而利是也。所以服石之人。其于小便利者。石性归肾。肾得石则实。实则能消水浆故利。利多则不得润养五脏。脏衰则生诸病也。张仲景曰：若热结中焦则为坚热也。热结下焦则为溺血。亦令人淋闭不通。明知不必悉患小便利。信矣。内有热气者则喜渴也。除其热则止。渴兼虚者。须除热而兼宜补虚。则病愈。

　　又疗岭南山瘴气。兼风热毒瓦斯入肾中。变成寒热。脚弱虚满而渴方。

　　黄连（不限多少） 生栝蒌（汁） 生地黄（汁） 羊乳（无即用牛乳及人乳亦得）

　　上四味。取三般汁乳和黄连末。任多少。众手捻为丸。如梧子大。麦饮服三十丸。渐加至四十丸。五十丸。日三服。轻者三日愈。重者五日愈。若药苦难服。即煮麦饮汁下亦得。

　　文仲云。黄连丸一名羊乳丸。肘后同忌猪肉芜荑。

　　又疗消渴。浮萍丸方。

　　浮萍 栝蒌根（等分）

　　上二味捣筛。以人乳汁和为丸如梧子。麦饮服二十丸。日三服。三年病。三日瘥。（肘后文仲同主虚热甚佳）

　　又疗面黄。咽中干燥。手足俱黄。短气。脉如连珠。除热止渴利。补养地黄丸方。

　　生地黄汁（二升） 生栝蒌汁（二升） 生羊脂（三升牛脂亦得） 好蜜（四升） 黄连（末一斤）

　　上五味捣合。银锅中熬。成煎。可丸如梧子。饮汁送五丸。日三服。加至十丸。若苦冷而渴瘥。即令别服温药。忌猪肉芜荑。（肘后同）

　　又疗渴小便数散方。

　　知母（六分） 栝蒌（一斤） 茯苓（四分） 铅丹（一分） 鸡 中黄皮（十四枚）

　　上五味为散。饮服方寸匕。日三禁酒生菜肉。瘥后去铅丹。以蜜和之。以麦饮。长服勿绝。良。忌酢物。（肘后同）

　　卷第十一

　　消渴不宜针灸方一十首

　　千金论曰：凡消渴病经百日以上者。不得灸刺。灸刺则于疮上漏脓水不歇。遂成痈疽。

　　羸瘦而死。亦忌有所误伤皮肉。若作针孔许大疮者。所饮之水。皆于疮中变成脓水而出。若水出不止者必死。慎之慎之。初得消渴者。可依后方灸刺之为佳。孙氏云：消渴病百日外既不许针刺。所饮之水。皆化为脓水不止者皆死。特须慎之。又云：仍不得误伤皮肉。若有小疮。亦云致死。既今亦得消渴。且未免饮水。水入疮即损人。今初得日。岂得令其灸刺。致此误伤之祸。辄将未顺其理。且取百日以上为能。未悟初灸之说。故不录灸刺。凡灸刺则外脱其气。消渴皆是宣疾。灸刺特不相宜。唯香港脚宜即灸之。是以不取灸穴者耳。又有人患消渴小便多而数。发在于春。经一夏专服栝蒌及豉汁。得其力。渴渐瘥。然小便犹数甚。昼夜二十余行。常至三四升。极差不减二升也。转久便止。渐食肥腻。日就羸瘦。唇口干燥。吸吸少气。不得多语。心烦热。两脚酸。食乃兼倍于常。而不为气力者。然此病皆由虚热所为耳。疗法。栝蒌汁可长服以除热。牛乳杏酪善于补。此法最有益。（出第二十一卷中）

　　文仲疗消渴热中。加减六物丸方。

　　栝蒌根（八分） 麦门冬（六分去心） 知母（五分） 人参（四分） 苦参（四分） 土瓜根（四分）

　　右药捣筛。以牛胆和为丸。如小豆。服二十丸。日三服。麦粥汁下。未知。稍加至三十丸。咽干者加麦门冬。舌干加知母。胁下满加人参。小便难加苦参。小便数加土瓜根。随患加之一分。（肘后同）

　　又黄连丸。主消渴方。

　　黄连（一斤去毛） 生地黄（十斤）

　　上二味捣。绞地黄取汁渍黄连。出曝之燥。复纳之。令汁尽。干捣之下筛。蜜和丸如梧子。服二十丸。日三服。亦可散。以酒服方寸匕。日三服。尽更令作。即瘥止。忌猪肉芜荑。

　　（千金栝蒌粉散。疗消渴秘方。

　　卷第十一

　　深掘大栝蒌根浓削皮至白处

　　上一味寸切。以水浸。一日一易。经五日出取烂捣破之。以绢袋盛摆之。一如出粉法。

　　水服方寸匕。日三四。亦可作粉粥乳酪中食之。不限多少。取瘥止。（出第二十一卷中）

　　肘后主消渴方。

　　秋麻子一升。以水三升。煮三四沸。取汁饮之。无限。不过五升瘥。（文仲同出第二卷中）

　　广济疗消渴兼气散方。

　　栝蒌（三两） 石膏（三两研） 甘草（三两） 甘皮（二两）

　　上四味捣筛为散。食后煮大麦饮服方寸匕。日二夜一。服渐加至二匕。忌热面海藻菘菜又疗消渴。麦门冬汤方。

　　芦根（切二升） HT 根（切二升） 石膏（六分碎） 生姜（五两） 栝蒌（五两）

　　小麦（二升）

　　上七味切。以水二斗煮。取六升。去滓。一服一升。渴即任意饮。未瘥。更作。（并出第一卷中）

　　崔氏疗患热消渴。常服有验方。

　　豉心（三两以酸醋拌蒸干如此者三熬令微黄） 黄连（三两）

　　上二味捣筛讫。以蜜和为丸。日再。空腹服二十五丸。食后又服二十丸。又取乌梅十颗。以水二小升煎之数沸。取汤下。前件丸药如无乌梅。以小麦子二升煮取汁亦得。

　　又方黄连（一升去毛） 麦门冬（五两去心）

　　上二味捣筛。以生地黄汁。栝蒌根汁。牛乳。各三合和。顿为丸如梧子。一服二十五丸。饮下。日再服。渐渐加至三十丸。若不顿为丸。经宿即不相着也。消渴及小便多。并是虚热。但冷将息即瘥。前件三方。（崔氏本方中此处更有一方用栝蒌黄连者故云前件三方）并是冷补。空腹服。恐少腹下冷。常吃少许食服之大好。忌猪肉芜荑。

　　又疗消渴无比方。

　　土瓜根（八两） 苦参粉（三两） 黄连（五两去毛） 鹿茸（三两炙） 栝蒌（三两）

　　雄鸡肠（三具） 牡蛎（五两熬） 白石脂（三两研） 甘草（三两炙） 黄 （三两） 桑螵蛸（三七枚炙） 白龙骨（五两研） 鸡 黄皮（三十具熬）

　　上一十三味。捣筛为散。一服六方寸匕。日再服。夜一服。以后药下之。

　　竹根（十两） 麦门冬（四两去心） 石膏（四两） 甘李根白皮（三两）

　　上四味。以水一斗二升煮。取三升五合。以下前件散药如难服。可取此药汁和丸。一服六十丸。仍还用此药汁下之。忌猪肉海藻菘菜。（并出第四卷中）

　　千金加减巴郡太守奏三黄丸。疗男子五劳七伤。酒渴。不生肌肉。妇人带下。手足寒热者方。

　　春三月黄芩（四两） 大黄（三两炒） 黄连（四两）

　　夏三月黄芩（六两） 大黄（一两炒） 黄连（七两炒）

　　秋三月黄芩（六两） 大黄（二两） 黄连（三两）

　　冬三月黄芩（三两） 大黄（五两） 黄连（二两炒）

　　上三味随时合捣下筛。以蜜和为丸如大豆。服五丸。日三。不知。稍增七丸。服一月病愈。久服走及奔马。近常试验。忌猪肉。（出第二十一卷中）

　　卷第十一

　　卒消渴小便多太数方八首

　　肘后卒消渴小便多方。

　　多作竹沥。饮之恣口。数日瘥。忌面炙肉。（通按恣口者谓多饮竹沥非恣食也）

　　又方酒煎黄柏汁。取性饮之。（通按性饮者若人性畏冷即少饮也）

　　又方熬胡麻令变色。研淘取汁。饮半合。日可三四服。不过五升即瘥。

　　又疗日饮水一斛者方。

　　桑根白皮新掘入地三尺者佳。炙令黄黑色切。以水煮之。无多少。但令浓随意饮之。无多少亦可。纳少粟米。勿与盐。（集验云宜热饮之）

　　又小便卒太数。复非淋。一日数十过。令人瘦方。

　　未中水猪脂如鸡子一枚炙。承取肥汁尽服之。不过三剂瘥。

　　又方羊肺一具作羹。纳少肉和盐豉。如食法。任意进之。不过三具瘥。（千金同）

　　又方豉一升。纳于盐中绵裹之。以白矾好者半斤。置绵上令蒸之三斗米许时。即下白矾。得消入豉中。出曝干。捣末。服方寸匕。

　　又小便数。猪肚黄连丸方。

　　猪肚（一枚洗去脂膜） 黄连末（三斤） 纳猪肚中蒸之一石米熟。即出之。曝干。捣丸如梧子。服三十丸。日再服。渐渐加之。以瘥为度。忌猪肉。（出第二卷中）

　　卷第十一

　　近效祠部李郎中消渴方一首

　　论曰：消渴者。原其发动。此则肾虚所致。每发即小便至甜。医者多不知其疾。所以古方论亦阙而不言。今略陈其要。按洪范稼穑作甘。以物理推之。淋饧醋酒作脯法。须臾即皆能甜也。足明人食之后。滋味皆甜。流在膀胱。若腰肾气盛。则上蒸精气。气则下入骨髓。

　　其次以为脂膏。其次为血肉也。其余别为小便。故小便色黄。血之余也。骚气者。五脏之气。

