<!-- { "loadSidebar": true } -->
　　大蟾蜍（一头去皮及腹中物支解之） 芒硝（大人用一升中人七合羸小五合）

　　上二味。以水七升。煮取四升。温服一升。一时顿服一升。若未下。更服一升。中人七合。羸小五合。得下者止。后九日十日一遍作之。

　　又方大黄（三两） 甘草（二两炙） 蜜（一升二合） 枣（二十七枚）

　　上四味切。以水四升。先煮三物。取二升一合。去滓纳蜜。

　　再上火煎令烊。分再服。忌海藻菘菜。

　　又方巴豆（三十枚煮） 杏仁（二十枚） 桔梗（六分） 藜芦（四分炙） 皂荚（三分去皮）

　　上五味捣。蜜和丸如胡豆。未食服一丸。日三。欲下病者服二丸。长将服百日都好瘥。

　　忌猪肉芦笋狸肉。（古今录验同并出第三卷中）

　　深师主久寒癖。胸满短气。心腹坚。呕吐。手足逆冷。时来时去。痛不欲食。食即为患。心冷。引腰背强急。吴茱萸丸方。

　　吴茱萸（八分） 附子（三分炮） 浓朴（五分炙） 半夏（五分洗） 桂心（五分） 人参（五分） 矾石（五分熬） 枳实（五分炙） 干姜（五分）

　　上九味下筛蜜和。酒服如梧子二十丸。日三。不知。增之。（出第十六卷中）

　　延年白术丸。主宿冷癖气因服热药发热。心惊虚悸。下冷上热。不能食饮。频头风旋。

　　喜呕吐方。

　　白术（六分） 浓朴（两分炙） 人参（五分） 白芷（三分） 橘皮（四分） 防风（五分）

　　吴茱萸（四分） 芎 （四分） 薯蓣（四分） 茯神（五分） 桂心（四分） 大麦 （四分熬） 干姜（四分） 防葵（四分炙） 甘草（五分炙）

　　上十五味捣筛。蜜和丸如梧桐子。酒服十五丸。日再。加至二十丸。（出第十六卷中）

　　卷第十二

　　久癖方二首

　　病源久癖谓因饮水过多。水气拥滞。遇寒热气相搏。便成癖。在于两胁下。经久不瘥。

　　乃结聚成形。段而起按之乃水鸣。积有岁年。故云久癖。（出第二十卷中）

　　集验疗冷热久癖。实不能下。虚满如水状方。

　　前胡（四两） 生姜（四两） 枳实（三两炙） 半夏（四两洗） 白术（三两） 茯苓（四两）

　　上八味切。以水八升。煮取三升。分三服。（千金同出第六卷中）

　　古今录验曾青丸。疗久寒积聚。留饮宿食。天行伤寒者服之二十日愈。久服令人延年益寿。殷仲堪云：扁鹊曾青丸。疗久癖积聚。留饮宿食。天行伤寒。咳逆消渴。随病所在。久病羸瘦。老小宜服药。或吐或下或汗出方。

　　曾青（二分） 寒水石（三分） 朴硝（二分） 茯苓（三分） 大黄（三分） 附子（三分炮）

　　巴豆（二分）

　　上七味各异捣。下筛巴豆消相合。捣六千杵。次纳附子捣相得。次纳茯苓捣相得。次纳大黄捣相得。次纳曾青捣相得。次纳寒水石捣相得。次纳蜜和捣千杵。大人服大豆二丸。小儿五岁以下。如麻子一丸。二三岁见如黍米一丸。如服药以薄粉粥清下。当覆卧令汗出。吐下气发作。服二丸。霍乱服三丸。泄痢不止。服一丸可至二丸。一方用曾青三分。忌猪肉冷水芦笋大酢。（崔氏同出第十卷中）

　　卷第十二

　　癖羸瘠方二首

　　删繁疗癖羸瘠。膏髓酒方。

　　猪肪膏（三升） 牛髓（二升） 油（五升） 姜汁（三升） 生地黄汁（三升） 当归（四分）

　　蜀椒（四分汁） 吴茱萸（五合） 桂心（五分） 人参（五分） 五味子（七分） 芎（五分） 干地黄（七分） 远志皮（五分）

　　上十四味切。捣九味。下筛为散。取膏髓等五种汁。加水一斗。同汁煎。取水并药汁俱尽。但余膏在。停小冷。下散搅令调。火上煎三上三下。燥器贮凝。冷为饼方寸。以清酒一升暖下。膏取服之。昼两服。夜一服。非但疗癖。亦主百病。忌生葱芜荑。

　　又枸杞子散方。

　　枸杞子（五升） 干姜（五两） 白术（五两） 吴茱萸（一升） 蜀椒（三合汗） 橘皮（五两）

　　上六味切。捣五味。三筛下为散。取枸杞子燥瓷器贮。研曝如作米粉法。七日曝之。一曝一研。取前药散和之又研。随饮酒食等。即便服一方寸匕和酒食进之。如此能三年服。非但疗百病。亦长阳气。（并出第五卷中）

　　卷第十二

　　癖方四首

　　广济疗 癖气。两胁妨满方。

　　牛膝（十分） 桔梗（八分） 芍药（八分） 枳实（八分） 人参（六分） 白术（八分） 鳖甲（八分） 茯苓（八分） 诃黎勒皮（八分） 柴胡（六分） 大黄（十分） 桂心（六分）

　　上十二味捣筛。蜜和丸如梧子。空肚酒饮及姜汤。任服二十丸。日二服。渐加至三十丸。利多即以意减之。常取微通泄为度。忌生硬难消油腻等物。及苋菜。（一方用五加皮无人参出第二卷中）

　　千金翼疗十年 癖方。

　　桃仁（六升） 豉（六升） 蜀椒（三两） 干姜（三两）

　　上四味。先捣桃仁如脂。令捣千杵。如干可下少许蜜和捣。令可丸。空肚酒服三丸。如酸枣大。日三。（本方下有熨法此不载出第十九卷中）

　　崔氏疗 癖积冷。发如锥刀所刺。鬼疰往来者方。

　　乌头（八分炮） 人参（八分） 桂心（八分） 附子（八分炮） 干姜（八分） 赤石脂（八分） 朱砂（三分研）

　　上七味捣筛。蜜和为丸如梧子。以暖酒服七丸。稍稍加之。至十丸。

　　又疗 癖方。

　　鼠屎（一合炒令黄）

　　上一味。以水二升。煮五六沸及热。滤取汁。置碗中。急纳 砂一小两。乃盖头经宿。

　　明日平旦温为两服。稍晚食。无所忌。（一方 砂作朱砂并出第七卷中）

　　卷第十二

　　气方三首

　　广济疗 气方。

　　牛膝（六分） 芍药（六分） 桔梗（八分） 枳实（三分炙） 浓朴（六分炙） 橘皮（四分）

　　茯苓（六分） 人参（五分） 蒺藜子（五分熬） 诃黎勒（六分熬） 柴胡（八分） 槟榔（四分）

　　大黄（六分）

　　上十三味捣筛蜜和丸。空肚煮大枣饮服。如梧子二十丸。日再。渐渐加至三十丸。如利多。以意减之。忌生硬难消物。及油腻猪肉醋物。（出第二卷中）

　　延年疗两肋胀急。 满不能食。兼头痛壮热。身体痛方。

　　枳实（三两炙） 桔梗（二两） 鳖甲（二两炙） 人参（二两） 前胡（二两） 生姜（四两）

　　槟榔（七枚） 桂心（二两）

　　上八味切。以水九升。煮取二升五合。去滓。分温三服。如人行七八里久。禁生葱苋菜。（出第十六卷中）

　　救急疗腹中 气。连心以来。相引痛紧急方。

　　白术（三两） 枳实（三两炙） 柴胡（四两） 鳖甲（二两炙）

　　上四味切。以水七升。煮取二升五合。去滓。空肚分三服。相去七八里久。能连服三四剂。始知验。禁生冷猪肉。并毒鱼。大须慎之。频服有效。忌苋菜生葱。（出第七卷中）

　　卷第十二

　　癖及癖不能食方一十四首

　　广济疗症癖 气不能食。兼虚羸瘦。四时常服方。

　　牛膝（六两） 生地黄（九两） 当归（三两） 桂心（四两） 肉苁蓉（六两） 远志（三两去心） 五味子（五两） 曲末（五合熬炒令黄） 白术（三两） 人参（三两） 茯苓（六两一方三两） 大麦 末（一升上十二味捣筛为散。空腹温酒服方寸匕。日二服。渐加至一匕。半夏中煮生姜及槟榔。

　　饮下加麦门冬六两。此方甚宜久服。令人轻健。忌牛肉生葱萝卜等。（出第二卷中）

　　崔氏疗宿癖。时腹微满。不能食。调中五参丸方。

　　人参 沙参 玄参 丹参 苦参（各一两） 大黄（四两） 附子（一两炮） 巴豆（四十枚） 蜀椒（一合汗） 干姜（半两） 防风（一两） 虫（十五枚熬） 葶苈（一合熬）

　　上十三味捣下筛。蜜和为丸如梧子。先食服一丸。日三。忌猪肉芦笋生血等物。

　　又疗癖饮。并醋咽吐水及沫。食饮不消。气逆胀满方。

　　槟榔（十两） 高良姜（三两） 桃仁（一升）

　　上三味和捣绢筛。以白蜜和丸。酒服如弹丸二枚。日再服。渐加至四五丸。加减任意自量。（并出第七卷中）

　　延年人参丸。主 癖气不能食方。

　　人参（八分） 白术（六分） 枳实（六分炙） 橘皮（四分） 桂心（七分） 甘草（五分炙）

　　桔梗（五分）

　　上七味捣筛。蜜和为丸如梧子大。一服十五丸。酒下。日二服。加至二三十丸。

　　又疗冷气两肋胀满 气不能食方。

　　白术（三两） 人参（二两） 茯苓（三两） 枳实（三两炙） 生姜（三两） 桔梗（二两） 桂心（一两半）

　　上七味切。以水八升。煮取二升五合。去滓。分温三服。如人行七八里久。

　　又桃仁丸。主 癖气漫心胀满不下食。发即更胀连乳满。头面闭闷咳气急者方。

　　桃仁（八分） 鳖甲（六分炙） 枳实（六分炙） 白术（六分） 桔梗（五分） 吴茱萸（五分） 乌头（七分炮） 槟榔（五分） 防葵（五分） 芍药（四分） 干姜（五分） 紫菀（四分） 细辛（四分） 皂荚（二分上十七味捣筛。蜜和丸如梧子。服十丸。日再服。加至二十丸。忌猪肉苋菜等。

　　又浸药酒。用下前药方。

　　紫苏（三两） 牛膝（三两） 丹参（三两） 生姜（六两） 生地黄（三升） 香豉（三升）

　　紫菀（三两） 防风（四两） 橘皮（三两） 大麻仁（一升五合）

　　上十味细切绢袋盛以清酒二斗五升。浸三宿后。温一盏用。下桃仁丸。酒尽更添。忌芜荑。

　　又槟榔子丸。主腹内 癖气满。胸背痛不能食。日渐羸瘦四肢无力。时时心惊方。

　　槟榔子（六分） 桔梗（四分） 当归（四分） 人参（五分） 桂心（四分） 前胡（四分） 橘皮（三分） 浓朴（三分炙） 白术（四分） 甘草（五分炙） 乌头（四分炮） 干姜（四分） 茯神（四分） 鳖甲（五分炙） 大黄（四分） 龙齿（六分炙）

　　上十六味捣筛。蜜和为丸如梧子大。服十丸。饮汁下。日二服。加至二十丸。酒下亦得。忌醋苋菜生葱等。

　　又疗 癖。胸背痛。时时咳嗽。不能食方。

　　桂心（四分） 细辛（四分） 白术（六分） 浓朴（三分炙） 附子（五分炮） 干姜（五分）

　　橘皮（三分） 鳖甲（四分炙） 防葵（三分炙） 吴茱萸（三分）

