<!-- { "loadSidebar": true } -->
　　脾之积名曰痞气。在胃管。覆大如盘。久不愈。令人四肢不收。发黄胆。饮食不为肌肤。以冬壬癸日得之何以言之。肝病当传脾。脾当传肾。肾以冬适王。王者不受邪。脾欲复还肝。肝不肯受。故留结为积。故知痞气以冬壬癸日得之也。肺之积名曰息贲。在右胁下。覆大如杯。久不愈。令人洒浙寒热。喘咳发肺痈。以春甲乙日得之。何以言之。心病当传肺。

　　肺当传肝。肝以春适王。王者不受邪。肺欲复还心。心不肯受。故留结为积。故知息贲以春甲乙日肾之积名曰贲豚。发于少腹。上至心下。若豚贲走之状。上下无时。久不愈。令人喘逆。骨邪。肾欲复还脾。脾不肯受。故留结为积。故知贲豚以夏丙丁日得之也。此为五积。诊其脉而紧积聚。脉浮而牢积聚。脉横者胁下有积聚。脉来小沉实者。胃中有积聚。不下食。食即吐出。脉来细KT 附骨者积也。脉出在左。积在左。脉出在右。积在右。脉两出。积在中央。以部皮肤寒。秋沉而芤。时上下无常处。病悸腹中热。面赤咽干烦。掌中热。甚即唾血。主身螈 。主血厥。

　　夏瘥冬剧。色起见于外。腹满呕泄。肠鸣。四肢重。手足胫肿厥。不能卧。是主肌肉损。色黄也。诊得肝积。脉弦而细。两胁下痛。邪走心下。足胫寒。胁痛引少腹。男子积疝也。女子病淋也。身无膏泽。喜转筋。爪甲枯黑。春瘥秋剧。色青也。诊得肾积。脉沉而急。苦脊与腰相引。饥则见。饱则减。病腰痛。少腹里急。口干咽肿伤烂。目 。骨中寒。主髓厥。喜忘。色黑也。诊得汤熨针石。别有正方补养宣导。今附于后。养生方导引法云：以左足践右足上。除心下积。

　　又云：病心下积聚。端坐柱腰。向日仰头。徐以口内气因而咽之。三十过而止。开目。又云：左胁侧举右手极形。除积及老血。又云：闭口微息。正坐向王气。张鼻取气。逼置脐下。小口微出十二通气。以除结聚。低头不息十二通。以消饮食。令人轻强。行之冬月。令人不寒。又云：端坐拄腰直上。展两臂。仰两手掌。以鼻又云：向晨去桃正偃卧。伸臂胫。瞑目闭口不息极。张腹两足。再息顷间吸腹仰两足倍拳。

　　欲息微定。复为春三夏五秋七冬九。荡涤五脏。津润六腑。所病皆愈。腹有病积聚者。张吸其腹。热乃止。症瘕散破。即愈矣。（出范汪破积丸。疗积聚坚症方。

　　大黄（一斤） 牡蛎（三两） 凝水石（一两） 石膏（一两） 石钟乳（一两） 理石（一两）

　　上六味捣合下筛。和以蜜丸如梧子。先食服。酒饮任下三丸。日三。不知。稍增。以知为度。

　　又顺逆丸。主久寒积聚。气逆不能食方。

　　大黄（十分） 黄芩（四分） 浓朴（四分炙） 干地黄（四分） 桂心（四分） 滑石（四分）

　　杏子（二分） 黄连（四分） 麦门冬（四分去心）

　　上九味捣合下筛。和以蜜。丸如梧子。服十丸。日再服。后食。不知稍增。以知为度。

　　忌芜荑生葱猪肉。

　　又捶凿丸疗腹中积聚邪气寒热消谷方。

　　甘遂（一分） 荛花（一分） 芫花（一分） 桂心（一分） 巴豆（一分） 杏仁（一分） 桔梗（一分）

　　上七味。荛花芫花熬令香。巴豆杏仁去皮熬令变色已。各异捣。下细筛捣合丸。以白蜜捣万杵。服如小豆一丸。日三行。长将服之。伤寒增服。膈上吐。膈下利。小儿亦服妇人兼身亦服。名曰捶凿。以消息之。忌猪肉芦笋生葱。（并出第十三卷中）

　　延年疗腹内积聚。癖气冲心。肋急满。时吐水不能食。兼恶寒方。

　　鳖甲（六分炙） 防葵（四分） 人参（四分） 前胡（四分） 桔梗（四分） 槟榔（八分） 白术（八分） 大黄（八分）

　　分炮） 干姜（四分） 甘草（五分炙） 吴茱萸（三分）

　　上十五味捣筛。蜜和为丸梧子大。一服十五丸。酒下。日再服。加至三十丸。忌苋菜猪肉生冷鱼蒜。

　　又白术丸。主积聚癖气不能食。心肋下满。四肢骨节酸疼。盗汗不绝方。

　　白术（六分） 黄 （六分） 牡蛎（四分熬） 人参（六分） 茯苓（六分） 乌头（六分炮）

　　干姜（六分） 芍药（四（五分） 前胡（四分） 甘草（六分炙） 防葵（三分） 鳖甲（四分炙） 紫菀（三分炙） 槟榔（六分） 桔梗（三分）

　　上十九味捣筛。蜜和为丸。空肚酒下二十丸。日再。加至三十丸。忌苋菜桃李大醋猪肉生葱。（并出第十六卷中）

　　卷第十二

　　积聚心腹痛方三首

　　病源积者。阴气五脏所生。其痛不离其部。故上下有所穷已。聚者。阳气六腑所成。故无根本。上下无所留止。其痛无有常处。此皆由寒气搏于脏腑。与阴阳气相击下上。故心腹痛也。诊其寸口之脉。沉而横。胁下有积。腹中有横积聚痛。又寸口脉细沉滑者。有积聚在胁下。左右皆满。与背相引痛。又云：寸口脉紧而牢者。胁下腹中有横积结。痛而泄痢。脉微细者生。浮者死。（出第十九卷中）

　　范汪通命丸。疗心腹积聚。寒中 痛。又心胸满。胁下急绕脐痛方。

　　大黄（四分） 远志（四分去心） 黄 （四分） 麻黄（四分去节） 甘遂（四分） 鹿茸（四分炙） 杏仁（六十枚） 豉（一合） 巴豆（五十枚） 芒硝（三分）

　　上十味捣合下筛。和以蜜。丸如小豆。先食服三丸。日再。忌芦笋野猪肉。（一方无鹿茸黄 用黄芩出第十四卷中）

　　又疗心腹积聚。食苦不消。胸胁满除。去五脏邪气。四物丸方。

　　大戟（五分 咀熬令色变） 芫花（四分熬） 杏仁（一分） 巴豆（一百枚去皮心熬）

　　右药捣合下细筛。以鸡子中黄亦可。以蜜和丸如小豆。日三。日增一丸。觉勿复益。欲下顿服七丸。下如清漆陈宿水。妇人乳有余疾。留饮者下水之后。养之勿饮冷水。长壮者服五丸。先食。忌野猪肉芦笋。（出第十三卷中）

　　古今录验匈奴露宿丸。疗心腹积聚。膈上下有宿食留饮神方。（出僧深）

　　甘草（三分炙） 大黄（二分） 甘遂（二分） 芫花（二分熬） 大戟（二分炙） 葶苈子（二分熬） 苦参（一分） 硝石（一分） 巴豆（半分去心皮熬）

　　上九味细捣。合蜜和丸如小豆。服三丸当吐下。不吐下。稍益至五六丸。以知为度。先少起。忌海藻芦笋菘菜野猪肉。（范汪同出第十卷中）

　　卷第十二

　　积聚心腹胀满方一首

　　病源积聚成病。蕴结在内。则气行不宣通。还搏于腑脏故心腹胀满。则烦闷而短气也。

　　（出第十九卷中）

　　深师乌头丸。疗心腹积聚胀满。少食多厌。绕脐痛。按之排手。寒中有水上气。女人产后余疾。大人风癫。少小风惊痫百病者。元嘉中用疗数人皆良。有一人服五服药。即出虫长一尺余三枚。复出如牛胆黑坚四枚。中皆有饭食。病即愈方。

　　乌头（七枚炮） 干姜（五分） 皂荚（五分炙兼皮子） 菖蒲（三分） 桂心（四分）

　　柴胡（三分） 附子（三分炮） 人参（三分） 浓朴（三分炙） 黄连（三分） 茯苓（三分） 蜀椒（五分汗） 吴茱萸（四分） 桔梗（三分）

　　上十四味捣筛。蜜和为丸。服如梧子二丸。日三。稍加至十五丸。忌猪肉冷水醋物生葱羊肉饧。（出第二十三卷中）

　　卷第十二

　　积聚宿食寒热方四首

　　病源积聚而宿食不消者。由腑脏为寒气所乘。脾胃虚冷。故不能消化。留为宿食也。诊其脉来实。心腹积聚。饮食不消。胃中冷故也。（出第十九卷中）

　　千金翼三台丸。疗五脏寒热积聚。胪胀肠鸣而噫。食不作肌肤。甚者呕逆。若伤寒寒疟已愈。令不复发。食后服五丸。饮多者吞十丸。长服令人大小便调和长肌肉方。

　　大黄（二两熬） 熟硝石（一升） 葶苈（一升熬） 前胡（二两） 浓朴（一两炙） 附子（一两炮） 茯苓（半两） 半夏（一两洗） 杏仁（一升去尖皮熬） 细辛（一两）

　　上十味捣筛。蜜和捣五千杵。酒服如梧子五丸。稍加。以知为度。忌猪羊肉饧生菜酢物。（深师同出第二十卷中）

　　古今录验气痞丸。疗寒气痞积。聚结不通。绕脐切痛。腹中胀满。胸逼满。风入脏。忧恚所积。用力不节。筋脉伤。羸瘦。不能食饮。此药令人强嗜食益气力方。

　　乌头（二分炮） 甘草（二分炙） 葶苈子（二分熬） 大黄（二分） 芎 （二分） 芍药（二分） 甘皮（二分炙）

　　上七味下筛。蜜和丸如梧子。一服三丸。日再不知。渐至五丸七丸。一方桂心二分。去甘皮。忌海藻菘菜猪肉冷水等。（一方有通草无甘皮）

　　又小乌头丸疗久寒积聚心腹。绕脐切痛。食饮不下方。

　　乌头（三两炮） 甘草（三两炙） 茱萸（半两） 细辛（二两） 半夏（二两） 附子（二两炮）

　　上七味下筛。蜜和丸如梧子大。先食服五丸。日再。不知。稍增之。忌羊猪肉冷水。

　　又五通丸。主积聚留饮宿食。寒热烦结。长肌肤补不足方。

　　椒目（一两） 附子（一两炮） 浓朴（一两炙） 杏仁（三两） 半夏（一两） 葶苈（三两熬）

　　上八味捣。葶苈子杏仁使熟。和诸药末。和以蜜。捣五千杵。吞如梧子二丸。忌猪羊肉饧冷水。（出第十卷中）

　　卷第十二

　　疗症方三首

　　病源症者。由寒温失节。致腑脏之气虚弱。而食饮不消。聚结在内。渐染生长。块段盘牢不脉弦而伏。其症不转动者必死。（出第十九卷中）

　　范汪疗症病丸方。

　　射 （二两熬） 蜀椒（三百粒汗）

　　上二味捣末下细筛。以鸡子白和丸。半如麻子。半如赤小豆。先服如麻子。渐服如赤小豆二丸。不知稍增之。以知为度。（出第十三卷中）

　　集验疗心腹宿症。及卒得症方。

　　取雄鸡一头。饲之令肥。肥后饿二日。以好赤朱溲饭。极令朱多以饲鸡。安鸡者板上取粪曝燥末。温清酒服五分匕。可至方寸匕。日三。若病困急者。昼夜可五六服。一鸡少。更饲余鸡取足。（出第六卷中）

　　备急熨症方。

　　吴茱萸（三升）

　　上一味。以酒和煮热。布裹以熨症上。冷更炒。更番用之。症移走。逐熨都消乃止也。

　　肘后方云：亦可用射 五两。茱萸末。以鸡子白和涂症上。（出第三卷中）

