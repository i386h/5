<!-- { "loadSidebar": true } -->
　　暴症方六首病源暴症者。由脏气虚弱。食生冷之物。脏既本弱。不能消之。结聚成块卒然而起。其生无渐。名之暴症也。本由脏弱。其症暴生。至于成病。毙人则速。（出第十九卷中）

　　肘后疗卒暴症。腹中有物坚如石。痛如刺。昼夜啼呼。不疗之。百日死方。

　　取牛膝根（二斤 咀曝令极干）

　　上一味。酒一斗浸之。密器中封口。举者热灰中温之。令味出。先食服五六合至一升。

　　以意量多少。又用蒴 根。亦准此大良。（千金集验经心录张文仲同）

　　又凡症坚之起。多以渐生。而有觉便牢大者。自难疗也。腹中微有结积。便害饮食转羸瘦。疗多用陷冰玉壶八毒诸大药今上取小小易得者方。

　　取虎杖根勿令影临水上者。可得石余。净洗干之。捣作末以秫米五斗炊饭内搅之。好酒五斗渍封。药消饭浮。可饮一升半。勿食 盐。症当出。亦可但取其根一升。干捣千杵。酒渍饮之。从少起日三亦佳。此酒疗症。乃胜诸大药。（张文仲同）

　　又方大黄（半斤） 朴硝（三两） 蜜（一斤）

　　上三味合于汤上煎。可丸如梧子。服十丸。日三。（备急文仲崔氏同惟崔氏用朴硝半斤蜜一升半服二十丸日再服余依肘后并出第一卷中）

　　千金翼疗卒暴症方。

　　蒜（十片去皮五月五日户上者） 伏龙肝（鸭卵大一枚） 桂心（一尺二寸）

　　上三味合捣。以淳苦酒和之如泥。涂着布上掩病处。三日消。（肘后千金同凡蒜或无桂心亦得用也）

　　又方商陆根捣蒸之。以新布籍腹上。以药铺布上。以衣覆冷即易。取瘥止。数日之中。晨夕勿息。（千金集验肘后同并出第十九卷中）

　　古今录验疗暴得症方。

　　取蒴 根一小束净洗。沥去水细切。以醇酒浸之取淹根三宿。服五合至一升。日三。若欲速第

　　卷第十二

　　鳖症方四首

　　病源鳖症者。谓腹内症结如鳖之形状也。有食鳖触冷不消而生症者。有食杂冷物不消变化而作者。此皆脾胃气弱。而遇冷不能克消故也。症者。其病结成。推之不动移是也。（出第十九卷中）

　　广济疗鳖症。服白马尿方。

　　白马尿一升五合。温服之。令尽瘥。

　　又方白马尿（一升） 鸡子（三枚破取白）

　　上二味。于铛中煎取三合。空腹服之。不移时当吐出病。无所忌。（千金同）

　　又疗鳖症。蟹爪丸方。

　　蟹爪（三分） 附子（六分炮） 麝香（三分研） 半夏（六分） 生姜（四分屑） 鳖甲（六分炙） 防葵（六分） 郁李仁（八合）

　　上八味捣筛。蜜和为丸如梧子。空肚以酒下二十丸。日再服。以知为度。忌生冷猪肉苋菜。（并出第二卷中）

　　集验疗鳖症伏在心下。手揣见头足。时时转者。并心腹宿症。及卒得症方。

　　白雌鸡一双。绝食一宿。明旦以膏熬饭饲之。取其屎。无问多少。以小便和之。于铜器中火上熬令燥。捣筛服方寸匕。日四五服。消尽乃止。常饲鸡取屎瘥毕。杀鸡单食之。（肘后同出第六卷中）

　　卷第十二

　　米症方二首

　　病源人有好哑米。（哑谨按说文于革切笑也集韵无此字但有饥乙革切饥也今详哑者饥而喜食之义也下同）转久弥嗜。哑之若不得米。则胸中清水出。得米便止。米不消化。遂生症结。其人常思米而不能饮食。久则毙人。（出第十九卷中）

　　广济疗米症。其疾常欲食米。若不得米。则胸中清水出方。

　　鸡屎（一升） 白米（五合）

　　上二味合炒。取米焦捣筛为散。用水一升。顿服取尽。少时即吐。吐出症如研米汁碎。

　　若无症即吐白沫痰水。乃憎米不复食之。无所忌。（千金同）

　　又疗米症久不疗。羸瘦以至死方。

　　葱白（两虎口切） 乌梅（三十枚碎）

　　上二味。以水三升。宿渍乌梅。使得极浓清晨啖葱白随饮乌梅汁令尽。顷之心腹烦。欲吐。即令出之。三晨疗之。当吐去米症。瘥。无所忌。（并出第三卷中）

　　卷第十二

　　食症及食鱼肉成症方二首

　　病源有人卒大能食。乖其常分。因饥值生葱。便大食之。乃吐一肉块。绕畔有口。其病则愈。故谓食症。特由不幸。致此妖异成症。非饮食生冷过度之病也。（出第十九卷中）

　　广济疗食症病食葱瘥方。

　　有一人食饭七升。并羊脂饼番不论数。因于道中过饥。急食生葱。须臾吐出一实。簿而圆。绕畔有口无数。即以食投之立消。尽饭七升乃止。吐此物后。其人食病便愈。此名食症。无忌。（出第二卷中）

　　千金疗食鱼肉等成症。结在腹内。并诸毒瓦斯方。

　　狗粪（五升）

　　上一味烧灰末之。绵裹以酒一斗渍再宿。滤取清。分十服。日三服。三日令尽。随所食。症结即便出矣。（出第十一卷中）

　　卷第十二

　　发症方二首

　　病源有人因食饮内误有头发。随食而入胃成症。胸喉间如有虫下上来去者是也。（出第十九卷中）

　　广济疗发症。乃由人因食而入。久即胸间如有虫上下去来。唯欲得饮油方。

　　油（一升）

　　上一味。以香泽煎之。大 铹贮之。安病患头边。以口鼻临油上。勿令得饮。及敷之鼻面。并令有香气。当叫唤取饮。不得与之。必疲极眠睡。其发症当从口出饮油。人专守视之。

　　并浓菜。随发长短。形亦如之无忌。（千金同）

　　又疗胸喉间觉有症虫上下。偏闻葱豉食香。此是发虫故也方。

　　油煎葱豉令香。二日不食。张口而卧。将油葱豉置口边。虫当渐出。徐徐以物引去之。

　　无所忌。（出第二卷中）

　　卷第十二

　　虱症方一首

　　病源人有多虱。性好啮之。所啮既多。而腑脏虚弱。不能消之。不幸变化生症。而患者亦少。俗云患虱症人见虱必啮之。不能禁止。虱生长在腹内。时有从下部出。亦毙人。（出第十九卷中）

　　千金疗虱症。由啮虱在腹。生长为虱症方。

　　故篦子（一枚） 故梳子（一枚）

　　上二味各破为两分。各取一分烧作灰。末之。又取一分以水五升。煮取一升。用顿服前末尽。少时当病出。无所忌。（广济同出第二卷中）

　　卷第十二

　　鳖瘕方一首

　　病源鳖瘕者。谓腹内瘕结如鳖状是也。有食鳖触冷不消而生者。亦有食诸杂冷物变化而作者。皆由脾胃气弱。而遇冷即不能克消所致。瘕言假也。谓其形假而推移也。昔曾有人共奴俱患鳖瘕。奴在前死。遂破其腹。得一白鳖。仍故活。有人乘白马来看此鳖。白马忽尿堕落鳖上。即缩头及脚。寻以马尿灌之。即化为水。其主曰：吾将愈矣。即服之。果如其言得瘥。故养生云：六月勿食泽中水。令人成鳖瘕。（出第十九卷中）

　　崔氏疗鳖瘕方。

　　大黄（六铢） 干姜（半两） 附子（九铢炮） 人参（九铢） 侧子（半两炮） 桂心（六铢）

　　贝母（半两） 白术（二两） 细辛（十八铢） 虫（大一寸者七枚熬）

　　上十味捣下筛。以酒服半方寸匕。日三。忌猪肉冷水。（出第九卷中）

　　卷第十二

　　蛇瘕方一首

　　病源人有食蛇不消。因腹内生蛇瘕也。亦有蛇之津液。误入饮食内。亦令人病瘕。其状常苦第十九卷中）

　　崔氏疗蛇瘕。大黄汤方。

　　大黄（半两） 芒硝（如鸡子一枚） 乌贼鱼骨（三枚） 黄芩（半两） 甘草（如人指一尺炙）

　　上六味 咀。以水六升煮之三沸。下绞去滓。纳芒硝。适寒温。尽服之。十日一剂。煮作如上法。欲服之。宿无食平旦服。当下病也。（千金同出第九卷中）

　　卷第十二

　　蛟龙病方一首

　　病源蛟龙病者云：三月八月蛟龙子生芹菜上。人食芹菜。不幸随入人腹。变成蛟龙。其病之状。发则如癫。（出第十九卷中）

　　广济疗蛟龙病。三月八月近海及水边。因食生芹菜。为蛟龙子生在芹菜上。食入人腹。

　　变成龙子。须慎之。其病发似癫。面色青黄。少腹胀。状如怀妊。宜食寒食饧方。

　　寒食粥饧三升。日三服之。吐出蛟龙有两头及尾。开皇六年。又贾桥有人吃饧。吐出蛟龙。大验。无所忌。（千金方同出第二卷中）

　　卷第十二

　　胸痹方二首

　　病源。寒气客于五脏六腑。因虚而发。上冲胸间则胸痹。胸痹之候。胸中 如满。噎塞不利。习习如痒。喉里涩。唾燥。甚者心里强痞急痛。肌肉苦痹。绞急如刺。不得俯仰。

　　胸前皮皆痛。手不能犯。胸满短气。咳唾引痛。烦闷白汗出。或彻背膂。其脉浮而微者是也。

　　不上。除胸痹食热呕。（出第三十卷中）

　　仲景伤寒论。疗胸痹。理中汤方。

　　人参（三两） 甘草（三两炙） 白术（三两） 干姜（三两）

　　上四味切。以水八升。煮取三升。去滓。温服一升。日三夜一。频服三剂愈。（张仲景云胸痹心中痞坚留气结于胸胸满胁下逆气抢心理中汤亦主之千金同出第十六卷中）

　　深师疗胸痹。麝香散方。

　　麝香（四分） 牛黄（二分） 生犀角（一分屑末）

　　上三味研服五分匕。日三。忌生冷物葱蒜。（出第十六卷中）

　　卷第十二

　　胸痹短气方三首

　　千金论曰：夫脉当取太过与不及。阳微阴弦。即胸痹而痛。所以然者。责其极虚故也。

　　今阳虚知在上焦。所以胸痹心痛者。以其脉阴弦故也。平人无寒热。短气不足以息者实也。

　　仲景伤寒论同。胸痹之病。喘息咳唾。胸背痛。短气。其脉沉而迟。关上小紧数者。栝蒌汤主之方。

　　栝蒌（一枚） 薤白（一斤） 半夏（半升洗） 生姜（四两） 枳实（二两炙）

　　上五味切。以白 浆一斗煮。取四升。服一升。日三。肘后。仲景伤寒论。无生姜枳实半夏等三味同。短剧云：用水一斗。忌羊肉饧。

　　又胸中气塞短气。茯苓汤主之方。

　　茯苓（三两） 甘草（一两炙） 杏仁（五十枚）

　　上三味 咀。以水一斗。煮取五升。温服一升。日三服。不瘥更合。仲景伤寒论同。（并出第十三卷中）

　　深师疗胸痹连背痛。短气。细辛散方。

　　细辛 干地黄 甘草（各二两炙） 桂心 茯苓（各五两） 枳实（炙） 白术 生姜 栝蒌实（各三两）

　　上九味捣筛。酒服方寸匕。日三。（古今录验千金同出第十三卷中）

　　卷第十二

　　胸痹心下坚痞缓急方四首

