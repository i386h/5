<!-- { "loadSidebar": true } -->
　　千金论胸痹之病。令人心中坚痞急痛。肌中苦痹。绞急如刺。不得俯仰。其胸前皮皆痛。手不得犯。胸中 如满。咽塞习习痒。喉中干燥。时欲呕吐。胸满短气。咳唾引痛。烦闷自汗出。或彻引背腹痛。不即疗之。数日杀人。（出第十三卷中）

　　范汪疗胸痹。心中痞坚。留气结于胸中。胸满胁下。逆气抢心。枳实汤方。

　　陈枳实（四枚炙） 浓朴（四两炙） 薤白（八两） 桂心（一两） 栝蒌实（一枚）

　　上五味。先以水五升煮枳实浓朴。取二升半。去滓。纳余药又煎三两沸。去滓。分温三服。除心气良。（古今录验千金同此本仲景伤寒论方）

　　古今录验疗胸中隐然而痛。脊膂肩痛方。

　　桂心（一分） 干姜（一分） 人参（三分） 细辛（三分） 乌头（一分炮） 山茱萸（三分）

　　贝母（三分）

　　上七味捣下筛。和以蜜丸如小豆大。酒若粥汁吞二丸。稍稍益。以胸中痛止温温为度。

　　忌生葱生菜猪肉冷水。又疗胸痹偏缓急。薏苡仁散方。

　　薏苡仁（五百枚） 附子（十枚大者炮） 甘草（三两炙）

　　上三味捣下筛。服方寸匕。日三。忌海藻菘菜猪肉冷水。又疗胸痹偏缓急。薏苡仁散方薏苡仁（一千五百枚） 附子（大者十枚炮）

　　上二味捣下筛。服方寸匕。日三。不知稍增之。忌猪肉冷水。（此方出僧深范汪同仲景方用薏苡仁十五两并出第八卷中）

　　卷第十二

　　胸痹噎塞方二首

　　仲景伤寒论。胸痹之病。胸中 如满。噎塞习习如痒。喉中涩唾燥沫是也。橘皮枳实汤主之方。

　　橘皮（半斤） 枳实（四枚炙） 生姜（半斤）

　　上三味切。以水五升。煮取二升。分再服。（肘后短剧文仲深师范汪古今录验经心录千金同出第十五卷中）

　　千金通气汤。疗胸满短气噎塞方。

　　半夏（八两洗） 生姜（六两） 桂心（三两） 吴茱萸（四十枚）

　　上四味切。以水八升。煮取三升。去滓。分温三服。忌羊肉饧生葱。（一方无桂心用橘皮出第十三卷中）

　　卷第十二

　　胸痹咳唾短气方四首

　　仲景伤寒论。胸痹之病。喘息咳唾。胸背痛。短气。寸脉沉而起。关脉小紧数者。栝蒌薤白白酒汤主之方。

　　栝蒌实（一枚） 薤白（切半升）

　　上二味。以白 酒七升。煮取二升。去滓。温分再服。（深师范汪同出第十五卷中）

　　肘后论：胸痹之病。令人心中坚痞急痛。肌中苦痹。绞急如刺。不得俯仰。其胸前及背皆痛。手不得犯胸满短气。咳唾引痛。烦闷自汁出。或彻引背膂。不即疗。数日杀人。疗卒患胸痹方。

　　雄黄 巴豆（去皮心熬）

　　上二味。先捣雄黄细筛。纳巴豆。务熟捣之相和。丸如小豆。服一丸。不觉稍益。忌野猪肉芦笋。

　　又方枳实（炙）

　　上一味捣筛。以米汁先食服方寸匕。日三夜一。

　　又或已瘥复更发方。

　　取薤根（五斤）

　　上一味捣绞取汁。饮之立愈。（并出第一卷中）

　　卷第十二

　　胸痹心痛方四首

　　仲景伤寒论：胸痹不得卧心痛彻背者。栝蒌薤白半夏白 浆汤主之方。

　　大栝蒌（一枚） 薤白（切三两） 半夏（半升洗）

　　上三味。以白 浆一斗。煮取四升。去滓。温服一升。日三。忌羊肉饧。（古今录验同范汪同出第十五卷中）

　　千金疗胸痹心痛方。

　　灸膻中百壮。穴在鸠尾上一寸。（一云膺 中行直两乳内间是忌针）

　　又疗胸胁满心痛方。

　　灸期门。随年壮。穴在第二肋端乳直下。不容旁一寸半是。（并出第十三卷中）

　　古今录验小草丸。疗胸痹心痛逆气。膈中饮不下方。

　　小草（三分） 桂心（三分） 蜀椒（三分汗） 干姜（二分） 细辛（三分） 附子（二分炮）

　　上六味捣合下筛。和以蜜丸如梧子大。先食米汁服三丸日三。不知稍增。以知为度。忌猪肉冷水生葱生菜。（范汪同出第八卷中）

　　卷第十二

　　胸痛方二首

　　范汪疗胸痛。枳实散方。

　　枳实（八分炙） 桂心（五分）

　　上二味捣下筛。酒服方寸匕。日三。忌生葱。（深师同）

　　深师疗胸痛。枳实散方。

　　枳实（四枚炙） 神曲（一两熬） 白术（一两）

　　上三味捣筛。酒服方寸匕。日三。忌桃李雀肉等。（出第十六卷中）

　　卷第十二

　　贲豚气方四首

　　病源夫贲豚者。肾之积气也。起于惊恐忧思所生也。若惊恐则伤神心脏神也。忧思则伤志。肾脏志也。神志伤动。气积于肾而气下上游走。如豚之贲。故曰贲豚。其气乘心。若心中踊踊。如车所惊如人所恐。五脏不定。食饮辄呕。气满胸中。狂痴不定。妄言妄见。此惊恐奔豚之状也。若气满支心。心下烦乱。不欲闻人声。休作有时。乍瘥乍剧。吸吸短气。手足厥逆。内烦结痛。温温欲呕。此忧思贲豚之状也。诊其脉来祝祝（一云触祝）者。病贲豚也。

　　肾短剧黄帝问金冶子曰：惊为病如奔豚。其病奈何。金冶子对曰：惊为奔豚。心中踊踊。

　　如事或张面目。不相取与。众师不知。呼有所负。贲豚汤主之。黄帝曰：善。黄帝问金冶子曰：忧思贲豚。何以别之。金冶子对曰：忧思贲豚者。气满支心。心下烦乱。不欲闻人之声。发作有时。乍瘥乍剧。吸吸短气。手足厥逆。内烦结痛。温温欲呕。众师不知。呼有触忤。奔豚汤主之。黄帝曰善。

　　师曰：病如奔豚者。气从少腹起。上冲喉咽。发作欲死。复还生。皆从惊恐得之。肾间有脓故也。（范汪同）

　　师曰：病有奔豚。有吐脓。有惊怖。有火邪。此四部病者。皆从惊发。得之火邪者。桂枝加龙骨牡蛎汤主之。若新亡财。为县官所捕迫。从惊恐者。疗用鸱头铅KT 。（千金翼有飞鸿铅丹丸主癫痫螈 此意相近铅KT 一云角为马桃末即羚羊角）复余物未定。（未定者上作方未成）

　　又疗卒伤损。食下则觉胸中偏痛栗栗然。水浆下亦尔。问病与相应。急作此方。

　　生李根（一斤细锉之） 麦门冬（一升去心） 人参（二两） 桂心（二两） 甘草（一两炙）

　　上五味 咀。以水一斗。煮取三升。分三服。（范汪同）

　　又奔豚汤。疗虚劳五脏气乏损。游气梦。精光竭不泽。阴痿。上引少腹急痛。面乍热赤色。喜怒无常。耳聋目视无精光方。

　　葛根（八两干者） 生李根（切一升） 人参（三两） 半夏（一升洗） 芍药（三两）

　　当归（二两） 桂心（五两） 生姜（二斤） 甘草（炙二两）

　　上九味切。以水二斗。煮得五升。温服八合。日三。不知稍增至一升。日三。忌羊肉饧生葱海藻菘菜等。（出第十一卷中）

　　肘后疗卒厥逆上气。气支两胁。心下痛满。淹淹欲绝。此谓奔豚。病从卒惊怖忧迫得之。气从下上。上冲心胸。脐间筑筑发动有时。不疗杀人方。

　　甘草（二两炙） 人参（二两） 吴茱萸（一升） 生姜（一斤） 半夏（一升） 桂心（三两）

　　上六味切。以水一斗。煮取三升。分三服。此药须预蓄。得病便急合服之。（千金方桂五两甘草三两张文仲同）

　　贲豚气冲心胸方四首广济贲豚气在心。吸吸短气。不欲闻人语声。心下烦乱不安。发作有时。四肢烦疼。手足逆冷方。

　　李根白皮（八两） 半夏（七两洗） 干姜（四两） 茯苓（三两） 人参（二两） 甘草（二两炙） 附子（一两炮） 桂心（四两）

　　上八味切。以水一斗。煮取三升。绞去滓。分三服。别相去如人行六七里。忌生冷羊肉饧海藻菘菜油腻醋物生葱粘食。（范汪同）

　　又疗贲豚气在胸心。迫满支胁方。

　　生姜（一斤） 半夏（四两汤） 桂心（三两） 人参（二两） 甘草（二两炙） 吴茱萸（一两）

　　上六味切。以水一斗。煮取三升。绞去滓。分温三服。服别相去如人行六七里。忌生葱热面羊肉饧粘食海藻菘菜。（范汪同并出第四卷中）

　　集验贲豚茯苓汤。疗短气。五脏不足。寒气厥逆。腹胀满。气贲走冲胸膈。发作气欲绝。不识冷。或烦热者方。

　　茯苓（四两） 生葛（八两） 甘草（二两炙） 生姜（五两） 半夏（一升汤洗） 人参（三两） 当归（二两） 芎 （二两） 李根白皮（切升）

　　上九味切。以水一斗二升。煮取五升。服一升。日三夜二服。忌羊肉饧海藻菘菜酢物等又疗贲豚气上冲胸腹痛。往来寒热。贲豚汤方。

　　甘草（二两炙） 芎 （二两） 当归（二两） 半夏（四两汤洗） 黄芩（三两） 生葛（五两）

　　上九味切。以水二斗。煮取五升。去滓。温服一升。日三夜二服。忌海藻菘菜羊肉饧等。（并出第四卷中）

　　卷第十二

　　杂疗奔豚气及结气方六首

　　深师疗忧劳寒热愁思。及饮食膈塞。虚劳内伤。五脏绝伤。奔气不能还下。心中悸动不安。七气汤方。

　　桔梗（二两） 人参（三两一方二两） 芍药（三两） 茱萸（七合） 黄芩（二两一方三两）

　　干地黄（三两一方甘草（三两一方二两炙） 橘皮（三两） 半夏（三两洗一方一升）

　　上十二味切。以水一斗。煮取三升。去滓。分三服。忌海藻菘菜羊肉饧生葱猪肉芜荑等。（千金无桂心橘皮桔梗有浓朴栝蒌蜀椒）

　　集验疗贲豚气从下上者。汤方。

　　生葛（五两） 半夏（五两洗） 黄芩（二两） 桂心（二两） 芍药（三两） 人参（二两） 生姜（五两） 甘李根白皮（五两切）

　　上八味切。以水一斗五升煮。取五升。去滓。温分为五服。日三夜二服。忌羊肉饧生葱。（出第四卷中）

　　短剧牡蛎贲豚汤。疗贲豚。气从少腹起憧胸。手足逆冷方。

　　牡蛎（三两熬） 桂心（八两） 李根白皮（一斤切） 甘草（三两炙）

　　上四味切。以水一斗七升。煮取李根皮得七升。去滓。纳余药再煮取三升。分服五合。

　　日三夜再。忌生葱海藻菘菜。（范汪同）

　　又疗手足逆冷。胸满气促。从脐左右起郁胃者。奔豚汤方。

　　甘草（四两炙） 李根白皮（一斤切） 葛根（一斤） 黄芩（三两） 桂心（二两） 栝蒌（二两） 人参（二两） 芎 （一两）

　　上八味切。以水一斗五升。煮取五升。去滓。温服一升。日三夜再。忌海藻菘菜生葱。

　　（范汪同）

　　又方桐君说。

