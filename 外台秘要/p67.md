<!-- { "loadSidebar": true } -->
　　次传于肝。肝初受气。两目膜膜。面无血色。常欲颦眉。视不及远。目常干涩。又时赤痛。

　　或复睛黄。朝暮HT （莫红切音蒙）KT 。（音凳）常欲合眼。及至于卧。睡还不着。肝即受已。

　　次传于脾。脾初受气。两肋虚胀。食不消化。又时渴利。熟食生出。有时肚痛。腹胀雷鸣。

　　唇口焦干。或生疮肿。毛发干耸。无有光润。或复上气。抬肩喘息。利赤黑汁。至此候者。

　　将死之证也。

　　又论曰：毒瓦斯传五脏。候终不越此例。但好候之。百不失一。

　　又论曰：凡患症癖之人。多成骨蒸。不者即作水病。仍须依癖。法炙之。兼服下水药瘥又论曰：此病若脊膂肉消。及两臂饱肉消尽。胸前骨出入即难疗也。若痢赤黑汁。兼上气抬肩喘息。皆为欲死之证也。此是脏坏故尔。

　　又论曰：童女年未至十三以上。月经未通。与之交接其女日就消瘦。面色痿黄。不者。将为骨蒸。因错疗之。屡有死者。有此辈者。慎勿疗之。待月事通。自当瘥矣。

　　又论曰：或有人偶得一方。云疗骨蒸。不解寻究根本。遂即轻用之。主疗既不相当。病愈未知何日。了不求诸鉴者唯知独任已功。若此之人。寓目皆是。至如以主肺痿骨蒸方。将疗癖传尸者。斯乃更增其病。岂有得痊之理。何者。主肺痿方中多是冷药。冷药非 癖之所宜。若用以疗 癖。此乃欲益反损。非直病仍未瘥。兼复更损其脾。脾唯宜温。不合取冷。

　　如终莫能悟。良可悲哉。夫略举一隅。他皆仿此。

　　又论曰：凡患骨蒸之人。坐卧居处。不宜伤冷。亦不得过热。冷甚则药气难通。兼之胀满食不消化。或复气上。热甚则血脉拥塞。头眩目疼。唇干口燥。心胸烦闷。渴欲饮水。此等并是将息过度之状。深可诫也。将养之法。须寒温得所。先热而脱。先寒而着。若背伤冷。即令咳嗽。若手足伤热。即令心烦。若覆衣伤浓。即眠卧盗汗。若覆衣过薄。即心腹胀满。所是食饮不限时节。宁可少食。（保无宿疰）数数进之。（助药势也）必须伤软。（易消故也）不宜伤硬。（恐损胃气致不消也）此皆以意消息之为佳。

　　又论曰：主疗之法。先须究其根本。考其患状。诊其三部。决其轻重。量其可不。与其汤药根深远。少服即望痊除。未及得瘳。便复罢药。乃言药病乖越。似不相当。如此怀疑。余所不取。亦有因疟后作。亦有因痢后为此病根。其源非一。略举纲纪。比类而取疗之。方法如后所言。

　　又论曰：骨蒸之病。无问男女。特忌房室。举动劳作。尤所不宜。陈臭酸咸。粘食不消。牛马驴羊。大小二豆。猪鱼油腻。酒面瓜果。野猪之属。葵笋蒜蕨及生冷等。并不得餐。

　　自非平复一月以后。乃渐开也。大略如此。触类而长之。此病宜食煮饭盐豉豆酱烧姜葱韭枸杞苜蓿苦菜地黄牛膝叶。并须煮烂食之。候病稍退。恐肌肤虚弱者。可时食干鹿脯。为味中间所有得食之者。按其条下具言之。

　　广济疗妇人腹内冷癖。血块虚胀。月经不调。瘦弱不能食无颜色。状如传尸病方。（张文仲方）

　　曲末（二升） 大麦 末（二升） 生地黄（肥大者切三升） 白术（八两） 牛膝（切三升）

　　桑耳（锉三升金色者）

　　仁（各二升去皮尖及双仁者熬） 近用加橘皮（八两）

　　上十二味并细切。于臼中以木杵捣之如泥。纳瓶中。以物盖口封之。勿令泄气。蒸于一大石匕半。不利。初服十日内。忌生冷难消之物。以助药势。过十日外。即百无所忌。任意恣口食之。唯忌桃李。若须桃李宜去术。若不能散。蜜丸服之亦得。一服三十丸。日二服。去病。

　　令文仲论：传尸病。亦名 疟。遁疰。骨蒸。伏连。 。此病多因临尸哭泣。尸气入腹。连绵翕翕然。死复家中更染一人。如此乃至灭门。疗之方。

　　獭肝（一具破干炙） 鳖甲（一枚炙） 野狸头（一枚炙） 紫菀（四分） 汉防己（一两半）

　　蜀漆（洗） 麦门冬（去心） 甘草（炙各一两）

　　上八味捣筛以成炼烊。羊肾脂二分。合蜜一分烊。冷和丸药如梧子大。服十丸。加至十五丸。

　　。次服臂上。次服门上者。大验。忌海藻菘菜苋菜。

　　又灸法。

　　立脚于系鞋处横纹。以手四指于文上量胫骨外。逼胫当四指中节按之。有小穴。取一缕麻刮令薄。以此麻缓系上灸。令麻缕断。男左女右。患多减。

　　又方青羚羊肺（一具破于布上干之） 莨菪子（一升绢袋盛） 醋（一升） 同渍经三日出。

　　各于布上曝之。令至干。微火熬莨菪子。各捣筛和以蜜丸如梧子。服三丸。加至四丸。

　　地骨皮 白薇 芍药 甘草 犀角 升麻 茯神 麦门冬 黄芩 桔梗 枳实 大黄前胡 茯苓 天门冬 生姜 桑根白皮 羚羊角 当归 柴胡 朱砂 芎 鳖甲 蜀漆知母 石膏 常山 乌梅 香豉 黄 地黄 橘皮以上并可详度病状用之。（并出第一卷中）

　　卷第十三

　　伏连方五首

　　广济疗瘦病伏连传尸鬼气疰忤恶气方。

　　班蝥（去头足熬） 射干根（各四分） 石胆（七分别研） 桂心 牛黄（各二分别研）

　　犀角（三分生者屑） 人参（二分） 石蜥蜴（一枚炙） 紫石（七分别研） 蜈蚣（四十炙） 麝香（少许别研）

　　上十一味捣筛为散。研相和。每日空腹服一寸匕。日三服。用井华水二合。温即顿服。

　　勿临嗅。与白米粥吃好。觉小便涩好。如合药。勿使妇人小儿鸡狗见。忌热面果子五辛酒肉生血生葱。

　　又疗瘦病伏连。避诸鬼气恶疰。朱砂丸方。

　　光明朱砂（一大两） 桃仁（十枚去皮尖双仁者熬） 麝香（三分研）

　　上三味。研朱砂麝香令细末。别捣桃仁如脂。合和为丸如梧子。其和不合。以蜜少许合成讫。清饮服一七丸。日二服。不利。忌生血物。（并出第十四卷中）

　　崔氏断伏连解法。

　　先觅一不开口葫芦。埋入地。取上离日开之。煮取三匙脂粥纳其中。又剪纸钱财将向新冢上。使病儿面向还道。背冢坐。以纸钱及新综。围冢及病患使匝。别将少许纸钱。围外与五道将使一不病患捉两个锁拍病患背。咒曰：伏连伏连解。伏连伏连不解。刀锁解。又咒曰：生人持地上。死鬼持地下。生人死鬼即各异路。咒讫。令不病患即掷两锁于病患后。必取二锁相背。不背更取掷。取相背止。乃并还勿反顾。又取离日。令病患骑城外车辙。面向城门。以水三升。灰三重围病患。又作七个不翻饼。与五道将军。咒曰：天门开地户闭。生人死鬼各异路。今五离之日。放舍即归。咒讫乃还。莫回头。此法大良。（出第七卷中）

　　文仲疗伏连。病本绿极热气相易。相连不断。遂名伏连。亦名骨蒸传尸。比用此方甚验人屎（五大升湿者） 人小便（一升） 新炊粟饮（五大升） 六月六日曲（半饼熬碎）

　　上四味。取一瓷瓶盛。密封置一室中。二七日并消。一无恶气。每旦服一大合。尽二服无不瘥者。合药时洁净烧香。勿令妇人小儿女子鸡犬孝子见之。（出第一卷中）

　　延年桃奴汤。主伏连鬼气。发即四肢无力。日渐黄瘦。乍好乍恶不能方。

　　桃奴 茯苓（各三两） 鬼箭羽 芍药 人参 橘皮（各二两） 生姜（四两） 槟榔（七枚）

　　上九味切。以水九升。煮取二升七合。去滓。纳麝香。温分为三服。如行八九里久。忌大醋生冷五辛。（出第十七卷中）

　　卷第十三

　　飞尸方三首

　　病源飞尸者。发无由渐。忽然而至。若飞走之急疾。故谓之飞尸。其状心腹刺痛。气息喘急胀满。上冲心胸。（出第二十三卷中）

　　集验疗飞尸。瓜蒂散方。

　　瓜蒂 赤小豆（各一分） 雄黄（二分研）

　　上三味捣下细筛。一服五分匕。稍增至半钱匕。以酪服药。（广济疗卒中恶心腹绞刺气急胀奄奄欲绝 广济同出第七卷中）

　　备急张仲景疗飞尸走马汤方。

　　巴豆（二枚去心皮） 杏仁（二枚去尖皮）

　　上二物绵缠。捶令极碎。投热汤二合。指捻取白汁便饮之。食顷当下。老小量服之。通疗鬼击病。忌野猪肉芦笋。（此已见卒疝中正疗飞尸故不删也 文仲同出第一卷中）

　　古今录验附着散。疗飞尸在人皮中。又名恶脉。又名贼风。发时急头痛。不在一处。针灸则移。发时一日半日乃微瘥。须臾复发。皆疗之方。

　　细辛 天雄（炮） 莽草（各一分） 桂心（三分） 附子（四分炮） 雄黄（二分研）

　　乌头（四分炮） 干姜（四分） 真珠（二分研）

　　上九味捣下筛。服五分匕。不知稍增。当以好酒服之。忌猪肉冷水生葱生菜。（出第六卷中）

　　卷第十三

　　遁尸方三首

　　病源遁尸者。言其停遁在人肌肉血脉之间。若卒有犯触则发动。亦令人心腹胀满刺痛。气息喘急。旁攻两胁。上冲心胸。瘥后复发。停遁不消。故谓之遁尸也。（出第二十三卷中）

　　广济疗初得遁尸及五尸。经年不瘥。心腹短气方。

　　鹳骨（三寸炙） 羚羊鼻（二枚炙令焦） 干姜（一两） 麝香（二分研） 蜥蜴（一枚炙） 斑蝥（十四枚去翅足熬） 鸡屎白（三两熬） 巴豆（五枚去心皮熬令黑） 青（二十枚去翅足熬）

　　藜芦（一两去芦上十味捣筛。蜜和丸。空腹以饮服如小豆三丸。日二服。稍加至六七丸。以知为度。至吐利。忌生冷油腻猪肉蒜粘食陈臭芦笋。（一方无斑蝥鸡屎白巴豆 青藜芦）

　　又初得遁尸鬼疰。心腹中刺痛不可忍方。

　　青木香（六分） 丁香（六分） 鬼箭羽 桔梗 紫苏 橘皮 当归（各八分） 生姜（十二分） 槟榔（十四分合子碎） 桃枭（十四枚去核）

　　上十味切。以水九升。煮取三升。绞去滓。分为三服。日晚再。以快利为度。忌如药法。（一方无橘皮桃枭 并出第四卷中）

　　集验疗遁尸。心腹刺痛不可忍方。

　　桂心（一尺准一两） 干姜（三分） 巴豆（二枚去皮心熬）

　　上三味合捣下筛以好苦酒和之如泥。以涂痛处。燥即易之。忌野猪肉芦笋。（千金同用干姜一两出第一卷中）

　　卷第十三

　　五尸方一十一首

　　肘后疗卒中五尸。五尸者。飞尸遁尸风尸沉尸尸疰也。其状皆腹痛胀急。不得气息。

　　上捣蒺藜子蜜丸如胡豆服二丸日三。

　　又方捣商陆根熬。以囊盛之。更番熨之。冷复易。

　　又方粳米二升。水六升煎二沸。服之。

