<!-- { "loadSidebar": true } -->
　　鬼疰心腹痛方一首

　　古今录验还命千金丸。疗万病。心腹积聚坚结。胸胁逆满咳吐。宿食不消。中风鬼疰入腹。面目青黑不知人方。

　　雄黄（研） 鬼臼 徐长卿 石（泥裹烧半日） 瓜丁 雌黄（研） 干姜（各四分）

　　野葛（七分炙） 斑蝥（二十枚去足翅熬） 蜀椒（四分去目汗） 地胆（十五枚去翅熬） 射肉（二分） 丹参（四分）

　　上十三味捣筛。蜜和捣三千杵。丸如小豆。先食服一丸。日三。不知渐增。以知为度。

　　若百毒所螫。牛触践。马所蹋啮。痈肿瘰 。以一丸于掌中。唾和涂痛上立愈。正月旦以椒酒率家中大小各服一丸。终岁无病。神良有验。秘不传。（出第六卷中）

　　卷第十三

　　鬼疰羸瘦方二首

　　古今录验黄帝护命千金丸。疗羸瘦历年。胸满结疹。饮食变吐。宿食不下。中风鬼疰疾瘦方。

　　野葛（七寸炙） 斑蝥（二十枚去足翅熬） 雄黄（研） 雌黄 鬼臼 瓜丁 丹砂（研）

　　石（泥裹烧半日） 沙参 莽草（炙） 椒（去目汗各一两） 地胆（十五枚去足翅熬）

　　上十二味捣下筛。蜜和捣三千杵丸如梧子。服五丸。日二。卒中恶气绝不知人。服如小豆二丸。老小半之。牛马所触践痈肿。若虫毒所啮。取一丸着掌中。唾和涂疮中毒上。立愈。

　　正月旦以酒率家中大小各一丸。一岁不病。若伤寒身热。服一丸。若欲视病服一丸。病者共卧不恐。忌生血物。

　　又犀角丸。疗百病。鬼疰恶风入人皮肤。淫淫液液。流无常处。四肢不仁牵引腰背。腹胀满皆疗之方。

　　犀角（屑） 桂心（各三分） 羚羊角（屑） 牛黄 鬼臼 附子（炮） 獭肝（炙各二分） 巴豆（三十枚去心各四分）

　　射肉（一分）

　　上十五味捣筛蜜和捣五千杵。平旦服如胡豆二丸。日三。慎生葱猪肉冷水芦笋生血等物。（并出第六卷中）

　　卷第十三

　　鬼气方三首

　　崔氏疗鬼气。避邪恶。阿魏药安息香方。

　　阿魏药即涅盘经云央匮是也。服法旦取枣许大研之为末。又取牛乳一大升煎之五六沸。

　　停令热定。取鸭子许大和搅服之。更以余乳荡盏。饮之取尽。至暮。又取安息香亦如枣许大。

　　分十日。近者不过五日。如过三十日不愈。便停。只得食脯肉之属。但是一切菜不得近口。特忌特忌。礼部孙侍郎家中有此病。所在访问。有人从梁汉来云：官人百姓服此得效者十余家。孙侍郎即令依方进服。七八日即效。便以此法传授亲知。得验者非一。余时任度支郎中。

　　欲广其效。故录之。（出第七卷中）

　　延年疗鬼气骨蒸气日渐羸方。

　　獭肝（十六分炙） 人参 沙参 丹参（各三分） 鬼臼 苦参（各二分）

　　上六味捣筛。蜜和丸如梧子大。一服十丸。饮汁下。日三服。加至十丸。禁生冷猪鱼肉生血等物。

　　又五香丸。主天行瘟疫。恶气热毒。心肋气满胀急。及疰鬼气等方。

　　青木香 犀角（屑） 升麻 羚羊角（屑） 黄芩 栀子仁（各六分） 沉香 丁香 薰陆香（各四分） 麝香 鬼臼（各二分） 大黄 芒硝（各八分）

　　上十三味捣筛。蜜和丸如梧子。一服三丸。饮下。日三服。加至七丸。以瘥止。禁蒜面猪鱼。（并出第十一卷中）

　　卷第十三

　　鬼魅精魅方八首

　　病源凡人有为鬼物所魅。则好悲而心自动。或心乱如醉。狂言惊怖。向壁悲啼。梦寐喜魇。或与鬼神交通。病苦乍寒乍热。心腹满。短气不能食。此魅之所持也。（出第二卷中）

　　广济疗传尸骨蒸。 肺痿。疰忤鬼气。卒心痛。霍乱吐痢。时气鬼魅瘴疟。赤白暴痢。瘀血月闭。 癖丁肿。惊痫鬼忤中人。吐乳狐魅。吃力迦丸方。

　　吃力迦（即白术是） 光明砂（研） 麝香（当门子） 诃黎勒皮 香附子（中白） 沉香（重者） 青木香香龙脑香（各半上十五味。捣筛极细。白蜜煎。去沫。和为丸。每朝取井华水。服如梧子四丸。于净器中研破服。老小每碎一丸服之。仍取一丸如弹丸。蜡纸裹绯袋盛。当心带之。一切邪鬼不敢近。千金不传。冷水暖水。临时斟量。忌生血肉腊月合之有神。藏于密器中。勿令泄气出。

　　秘之。忌生血物桃李雀肉青鱼酢等。

　　又疗精魅病方。

　　水银（一两）

　　右取水银。纳浆水一升。炭火上煎。三分减二。即去火取水银。如熟豆大。取当日神符裹水银空腹吞之。晚又吞一服。三日止。无所忌。（并出第四卷中）

　　肘后疗卒中邪魅恍惚振噤之方。

　　灸鼻下人中。及两手足大指爪甲本。令艾丸。半在爪上。半在肉上。各七壮。不止至十四壮便愈。（集验同出第三卷中）

　　深师五邪丸。疗邪狂鬼魅。妄言狂走。恍惚不识人。此为鬼魅。当得杀鬼丸方。

　　丹砂（研） 雄黄（研） 龙骨 马目毒公 鬼箭（各五两） 鬼臼（二两） 赤小豆（三两）

　　青（一枚） 桃仁（百枚去皮尖熬别研）

　　上九味捣下筛。别研雄黄丹砂细绢筛。合诸药拌令和调后。纳蜡和之。大如弹丸。绛囊盛之。系臂。男左女右小儿系头。合药勿令妇人鸡犬见之。所服蜜和丸如梧子。一服三丸。

　　日三。忌五辛生血物。（出第九卷中）

　　短剧疗鬼魅。四物鸢头散方。

　　东海鸢头（是由跋根） 黄牙石（又名金牙） 莨菪 防葵（各一分）

　　右药捣下筛。以酒服方寸匕。欲令病患见鬼。增防葵一分。欲令知鬼主者。复增一分。

　　立有验。防葵莨菪并令人迷惑恍惚如狂。不可多服。（备急千金同出第五卷中）

　　集验疗男子得鬼魅欲死。所见惊怖欲走。时有休止。皆邪气所为。不能自绝。九物牛黄丸方。

　　荆实（人精也） 曾青（苍龙精也研） 玉屑（白虎精也研） 牛黄（土精也研） 雄黄（地精也研） 空青（天精也研） 赤石脂（朱雀精也） 玄参（真武精也） 龙骨（水精也各一两）

　　凡九物名曰九精。上通九天。下通九地。

　　右捣下筛。蜜和丸如小豆。先食吞一丸。日三。稍加。以知为度。忌羊血。（文仲千金并翼同出第三卷中）

　　必效辟鬼魅方。

　　虎爪 赤朱 雄黄 蟹爪上四味捣令碎。以松脂融及暖。和为丸。不然硬。正朝旦及有狐鬼处焚之甚效。以熏巫人即神去。王三师云奇效。忌生血物。（出第四卷中）

　　近效大麝香丸。疗积年心痛尸疰。蛊毒症癖。气乘心。两肋下有块。温瘴精魅邪气。或悲或哭。蛇蝎蜂等所螫。并疗之方。

　　麝香 牛黄 藜芦（炙） 朱砂 蜀当归 茯苓 桔梗 鬼箭羽 金牙 乌头（炮） 桂心臼（半分）

　　芍药上二十三味捣筛。蜜和丸如梧子。以饮下三丸。至辰时下利。若不利。热饮投之。即利三两子梨等。蛇蝎蜂螫。取一丸研破。和醋涂之便瘥。精鬼狐狸之属抛砖瓦。或如兵马行。夜发者是鬼魅。无早晚每日服前药两丸。只三两日服即瘥。仍每日烧一丸。熏身体及衣裳。宅中烧之亦好。无患人以三五丸绯绢袋盛系左臂上。辟虎毒蛇诸精鬼魅等。忌狸肉生血物猪肉生葱芦笋。

　　卷第十三

　　鬼神交通方四首

　　崔氏疗梦与鬼神交通。及狐狸精魅等方。

　　野狐鼻（炙） 豹鼻（炙各七枚） 狐头骨（一具炙） 雄黄 腽肭脐 鬼箭羽 露蜂房（炙） 白术 虎头骨（炙各一两） 阿魏药（二两炙） 驴马狗驼牛等毛（各四分烧作灰若骨蒸加死人脑骨一两炙）

　　上十五味。并大秤两捣筛为散。搅使调匀。又先以水煮松脂候烊。接取以和散。和散之时。

　　别（备急陶氏疗女人与鬼物交通。独言笑。或悲思恍惚方。

　　松脂（三两烊） 纳雄黄（末一两）

　　上二味。用虎爪搅令调。丸如弹丸。夜纳笼中烧之。令女裸坐笼上。被急自蒙。唯出头耳。过三熏即断。（深师同）

　　又方雄黄 人参 防风（各二两） 五味子（一升）

　　上四味为散。早以井华水服方寸匕。日三服。

　　又若男女喜梦鬼通致恍惚者方。

　　鹿角屑酒服三撮日三（并出第二卷中）

　　白虎方五首近效论：白虎病者。大都是风寒暑湿之毒。因虚所致。将摄失理。受此风邪。经脉结滞。血其犀角（屑） 当归 芍药（各六分） 牛膝 沉香 青木香 虎头骨（炙各八分） 麝香（一分研） 槲叶脉（一握炙）

　　上九味切。以水六升。煮取二升六合。去滓。分温三服。如人行四五里进一服。别加麝香末服之。不利。忌生菜热面荞麦蒜。（出第四卷中）

　　苏孝澄疗白虎病云：妇人丈夫皆有此病。妇人因产。犯之。丈夫眠卧犯之。为犯白虎尔。其病口噤手拳。气不出方。

　　灸脐中七壮（一云灸膻中七壮）

　　近效疗白虎方。

　　炭灰（五升无炭灰桑灰亦得纱罗罗之一遍） 蚯蚓粪（一升捣之） 红蓝花（七捻）

　　上三味一处搅和。熬令热。取好酽醋暖之。拌令 。以故布三四重裹。分作四分。更番当又熨之。并用后咒法曰：青KT 皮。青毛出；黄KT 皮。黄毛山；赤KT 皮。赤毛出；白KT 皮。白毛出；黑KT 皮。黑毛出。急出吾口神。吾口圣。唾山山崩。唾石石裂。得汝字。汝不去。斫头。斫头。急急如律令。其咒法。先令人唾痛处。以手 之不住手。便即诵此咒。不限遍数。以瘥即停。当诵咒不得令病患及旁人闻咒。须先净漱口洁净。良效无比。

　　千金勿传。

　　又疗风毒肿。一切恶肿。白虎病并瘥方。

　　取三年酽醋五升。热煎三五沸。切葱白三二升。煮一沸许。即爪篱漉出。布帛热裹。当病上熨之。以瘥为度。

　　又疗白虎方。

　　猪肉（三串） 大麻子（一合） 酒（半盏）

　　上三味和麻子口含 上。将猪肉三串。手擘向痛处来去咒曰：相州张如意、张得兴。是汝白虎本师。急出。咒讫。将肉安床下瘥。送路头神验。

　　卷第十三

　　无辜方二首

　　崔氏无辜闪癖或头干瘰 。头发黄耸分去。或乍痢乍瘥。

　　诸状既多。不可备说。大黄煎丸方。

　　大黄（九两锦文新实者若微朽即不堪用削去苍皮乃秤）

