<!-- { "loadSidebar": true } -->
　　上四味。以东流水二杯。煮取一杯。顿服之。忌海藻菘菜。

　　又大岩蜜汤。主贼风。腹中。

　　绞痛。并飞尸遁疰。发作无时。发则抢心。胀满胁下。如刀锥刺。并主少阴伤寒方。

　　甘草 干地黄 细辛 干姜 当归 羊脂（青羊脂更胜） 桂心 茯苓 吴茱萸 芍药（各一两） 栀子（十五枚掰）

　　上十一味切。以水八升煮取三升。去滓。纳脂。温分三服。忌海藻菘菜生葱生菜芜荑酢物。（深师同短剧治中恶一方无桂心有防风）

　　又乌头汤。主寒疝。腹中绞痛。贼风入腹。攻五脏人阴缩。手足厥逆方。

　　乌头（十五枚炮） 芍药（四两） 甘草（二两炙） 大枣（十枚擘） 生姜（一斤） 桂心（六两）

　　上六味切。以水七升。煮五味取三升。去滓。别取乌头去皮四破。蜜二升。微火煎。令减五忌又仓公当归汤。主贼风口噤。角弓反张。身体强直方。

　　当归 细辛 防风（各六分） 独活（三分） 麻黄（十分去节） 附子（四分炮去皮）

　　上六味切。以清酒八升。水四升合。煮取四升。分为四服。口不开者。校口下汤。一服当苏。再服小汗。三服大汗。忌猪肉生葱。（广济同并出第八卷中）

　　古今录验续命汤。疗中风贼风入腹。角弓反张。口噤舌不停。目视不见。不能语。举身不仁。或心腹绞痛方。

　　甘草（炙） 黄芩（各二两） 防风（一两半） 生姜（五两） 人参 芎 芍药 麻黄（去节） 木防己（各一两） 大附子（一枚炮）

　　上十味切。以水一斗二升。煮取三升。分为三服。一日令汗。可服三剂。不令人虚。本方有十三味。见药止有十味。忌海藻猪肉菘菜冷水鱼等物。（出第十卷中）

　　卷第十四

　　历节风方一十首

　　病源历节风之状。短气白汗出。历节疼痛不可忍。屈伸不得是也。由饮酒腠理开。汗出当风所致。亦有血气虚受风邪而得之者。风历关节。与血气相搏交击。故疼痛。血气虚则汗出。风冷搏于筋。则不可屈伸。为历节风也。（出第二卷中）

　　深师大风引汤。疗男女历节风大虚。手脚曲戾或变狂走。或悲笑。言语错乱。无所不疗方。

　　茯苓 防风 当归 白前 干姜 甘草（炙各二两） 大豆（一升） 生姜 独活（各三两） 远志（去心） 附子（炮） 人参（各一两） 大枣（三十枚）

　　上十三味切。先以水一斗五升。煮豆枣取一斗。去滓。纳诸药。煮取三升。分为五服。

　　忌海藻菘菜猪肉醋物蒜面生菜等物。（出第九卷中）

　　千金论曰：夫历节风着人久不疗者。令人骨节蹉跌。变成癫病。不可不知。古今以来。

　　无问贵贱。往往苦之。此是风之毒害者也。疗之虽有汤药。而并不及松膏松节酒。若 旅家贫不可急办者。宜服诸汤。犹胜不疗。但于痛处灸三七壮佳。又防己汤。疗风发历节。四肢疼痛。如捶 不可忍者方。

　　防己 茯苓 白术 桂心 生姜（各四分） 人参（二两） 乌头（七枚炮） 甘草（三两炙）

　　上八味切。以苦酒一升。水一斗合。煮取三升半。一服八合。日三夜一。当觉热痹忽忽然。

　　宜又大枣汤。疗历节疼痛方。

　　大枣（十五枚掰） 黄 （四两） 附子（一枚炮） 生姜（一两） 麻黄（五两去节）

　　甘草（一尺炙）

　　上六味切。以水七升。煮取三升。服一升。日三。忌猪肉冷水海藻菘菜。（古今录验同）

　　又疗历节诸风。百节酸疼不可忍方。

　　松脂（三十斤炼五十遍不能五十遍二十遍亦可用）

　　上一味以炼苏三升。温和松脂三升。熟搅令极调。旦空腹以酒服方寸匕。日三。数数食面粥为佳。慎血腥。生冷。酢物。果子。百日瘥。

　　又松节酒。主历节风。四肢疼痛犹如解落方。（通按 音投酒再酿也）

　　松节（四十斤细锉以水四石煮取一石） 猪椒叶（四十斤细锉以水四石煮取一石）

　　上二味澄清。合渍干曲五斗候发。以糯米四石五斗酿之。依家酝法四 。勿令寒冷热。

　　第一 时下后诸药。

　　柏子仁（五两） 磁石（十二两末） 独活（十五两） 天雄（五两炮） 茵芋（四两炙） 防风（十两） 秦艽（六两） 芎 （五两） 人参（四两） 萆 （五两）

　　上十味细切。纳饭中炊之。下 为池。 足讫。封头四十日。押取清。适性服之。勿令至醉吐。忌猪肉冷水。

　　又方松膏一升捣。酒三升浸七日。服一合。日再。数剂即愈。

　　又方松叶三十斤。酒二石五斗。渍三七日。服一合。日五六。（并出第八卷中）

　　延年疗历节风四肢头面肿方。

　　黄 （十二分） 独活（八分） 生地黄（切三升曝干） 豆豉（一升熬） 鼠粘子（三升曝干）

　　上五味捣筛为散。一服方寸匕。饮汁下。日二服。加至二三匕。忌芜荑蒜面猪肉。（一方无鼠粘子）

　　又疗历节风流入腰脚方。

　　独活（六两） 玄参（四两） 犀角（屑） 升麻（各三两） 生地黄（切三升曝干） 豉（三合熬） 鼠粘根（切三升曝干）

　　上七味捣筛为散。服方寸匕。饮汁下。日二服。加至二三匕。忌芜荑蒜面。（并出第十卷中）

　　古今录验防风汤。主身体四肢节解疼痛如堕脱。肿按之皮急。（一作陷）头眩短气。温温闷乱如欲吐方。

　　防风 桂心 知母（各四两） 白术 生姜（各五两） 芍药 甘草（各三两炙） 附子（二枚炮）

　　上八味切。以水一斗。煮取三升。分为三服。忌生葱猪肉海藻菘菜桃李雀肉等。（出第四卷中千金有半夏杏仁芎 为十味无附子）

　　卷第十四

　　中风角弓反张方七首

　　病源风邪伤人。令腰背反折。不能俯仰。似角弓者。由邪入诸阳经故也。（出第一卷中）

　　肘后疗中风。无问男子妇人。中风脊急。身 如弓。紫汤方。

　　鸡屎（二升） 大豆（一升） 防风（三两切）

　　上三味。以水三升。先煮防风取三合汁。豆鸡屎二味 中熬之令黄赤色。用酒二升淋之。去滓。然后用防风汁和。分为再服。相去如人行六七里。衣覆取汗忌风。（出第二卷中）

　　短剧大岩蜜汤。疗中风身如角弓反张。并生卒心腹绞痛方。

　　茯苓 芎 当归 甘草（各一两炙） 桂心（二两半） 栀子（十四枚掰） 吴茱萸（三两） 细辛 干姜 干地黄（各二两）

　　上十味切。以水八升。煮取三升。分为三服。相去如行十里顷。若痛甚者。加羊脂三两当归芍药人参各一两。心腹胀满坚急者。加大黄三两。忌酢生葱生菜海藻菘菜芜荑等。（出第四卷中）

　　千金小岩蜜汤。主恶风。角弓反张。飞尸入腹。绞痛闷绝。往来有时。筋急少阴伤寒。

　　口噤不利方。

　　大黄（二两） 雄黄（一两） 青羊脂 干姜 桂心 芍药 甘草（炙） 细辛 干地黄（各四分） 吴茱萸（三两） 当归（四两）

　　上十一味切。以水二斗。煮取六升。分六服。重者加药。用水三斗。煮取九升。分十服。忌海藻菘菜生葱生菜。（深师同）

　　又疗半身不随。手足拘急。不得屈伸。体冷。或智或痴。身强直。不语。或生或死。狂言不可名状。角弓反张。或欲得食。或不用食。大小便不利方。

　　人参 桂心 当归 独活 黄芩 干姜（各三分） 甘草（二分炙） 石膏（六分碎绵裹）

　　杏仁（四十枚去皮两仁尖碎）

　　上九味切。以井华水九升。煮取三升。分二服。日二。覆取汗。不汗更合服之。忌海藻菘菜生葱等物。

　　又疗贼风口噤角弓反张 者方。

　　当归 防风（各三分） 独活（六分） 麻黄（去节五分） 附子（一枚炮） 细辛（二分）

　　上六味切。以酒五升。水二升。煮取三升。服一升。口不开。尺 口下汤。一服当开。

　　二服小汗。三服大汗。又单服荆沥。忌猪肉冷水生菜。（并出第八卷中）

　　备急疗若身体角弓反张。四肢不随。烦乱欲死者方。

　　清酒（五升） 鸡屎白（一升熬）

　　上二味捣筛合和。扬之千遍。乃饮之。大人服一升。小儿服五合。更小者服三合良。（肘后同出第二卷中）

　　必效疗风入耳。角弓反张。及妇人风方。

　　乌豆二升。熬令声绝。酒三升。纳铛中急搅以绢滤顿服取汗。不过三剂。极重者和鸡粪合熬。若口不开者灌之良。（备急文仲同出第三卷中）

　　古今录验疗卒中风。身体直。角弓反张。口噤。西州续命汤方。

　　麻黄（去节） 干姜（各三两） 附子（一两炮） 防风 桂心 白术 人参 芎 当归甘草（炙各一两） 杏仁（四十枚去皮尖及两仁碎）

　　上十一味切。以水九升。煮取三升。未食分再服。覆令汗出。（文仲同出第一卷中）

　　卷第十四

　　风口噤方一十首

　　病源诸阳经筋皆在于头。三阳之筋。并络入于颔颊。夹于口。诸阳为风寒所客则筋急。

　　故口噤不开。诊其脉迟者生。（出第一卷中）

　　深师竹沥汤。疗卒中恶风噎倒闷。口噤不能语。肝厥方。

　　淡竹沥（一斗） 防风 葛根（各一两） 菊花 细辛 芍药 白术 当归 桂心 通草防己 人参（各一两） 甘草（炙） 附子（炮） 茯苓 玄参（各一两） 秦艽 生姜（各二两）

　　枫寄生（三两）

　　上十九味切。以淡竹沥一斗。煮药取四升。分为四服。忌海藻菘菜猪肉生菜生葱醋桃李雀肉等物。

　　又甘竹沥汤。疗卒中恶风噎倒闷。口噤不能语。肝厥。尸蹶死不识人。闭目。灸针不知痛。风狂。宜服此汤方。

　　甘竹沥（一斗） 生姜（三两） 防风 甘草（炙各三两） 防己 麻黄（去节） 人参黄芩上十四味 咀。以汤渍药令赤。合竹沥煮取四升。分为四服。忌海藻菘菜桃李雀肉生葱生菜猪肉冷水。（并出第十九卷中）

　　千金排风汤。主诸毒风气邪风所中。口噤闷绝不识人。身体疼烦。面目暴肿手足肿方。

　　犀角末 羚羊角 贝齿末 升麻末上四味。各一两和匀。以方寸匕为一分水二升半纳四匕。煮取一升。去滓。服五合。杀药者以意增之。若肿和鸡子敷上。日三。老小以意。亦可多合用之。（深师同）

　　又疗中风口噤不能言者方。

　　防己（二两） 葛根（三两） 桂心 麻黄（去节各二两） 甘草（炙） 防风 芍药（各一两） 生姜（四两）

