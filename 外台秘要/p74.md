<!-- { "loadSidebar": true } -->
　　又八风续命汤。疗半身不随。手脚拘急。不得屈伸体冷。或痴或智。身强直不语。或生或死。狂言不可名状。或角弓反张。或欲得食。或不用食。或大小便不利。皆疗之方。

　　麻黄（八分去节） 人参 桂心 当归 独活 甘草（炙各三两） 石膏（六分碎绵裹）

　　黄芩干姜（各三分） 杏仁（四十枚去皮尖两仁）

　　上十味切。以井花水九升。煮取三升。分为二服。日二。覆令汗。汗解。食白糜慎风。

　　不汗复更服。唯汗得瘥。忌生葱海藻菘菜。

　　又八风九州汤。疗男子妇人寒冷不自爱护。当风解衣。汗出卧冷湿地。半身不随。手足苦冷。或不随。或俯仰屈伸难。周身淫淫痹。四肢不收。状如风狂。饮食损少方。

　　麻黄（四两去节） 甘草（炙） 干姜 附子（炮） 防风 独活（各三两） 石膏（绵裹） 茯苓白术 芎 柴胡 当归 人参（各二两） 杏仁（四十枚去皮尖两仁） 细辛（二两）

　　上十五味切。以水一斗。清酒五升渍三夜。煮取四升。分为三服。一日令尽。若病患羸瘦者肉雀肉。（并出第四卷中）

　　卷第十四

　　瘫痪风方四首

　　广济疗瘫痪风及诸风。手足不随。腰脚无力方。

　　驴皮胶（五两炙令微起）

　　上一味。先煮葱豉粥一升别贮。又香淡豉二合。以水一升。煮豉去滓。纳胶更煮六七沸。胶烊如饧。顿服之及暖。吃前葱豉粥。任意多少。如吃令人呕逆。顿服三四剂即止。风并瘥。忌热面炙猪肉鱼蒜。

　　又疗热风瘫痪常发者方。

　　羌活（二斤） 谷子（一升五合水中取沉者）

　　上二味捣筛为散。酒服方寸匕。日三服。稍加之。无忌。（并出第一卷中）

　　文仲疗瘫痪风方。

　　生地黄汁 淡竹沥 荆沥（各一升） 防风（四分） 独活（八分） 附子（一枚中形正者炮）

　　上六味切三味。以和地黄等汁。煮取半升。去滓。空腹分再服取暖。隔日一剂。若虚三日一剂。服可绝根。大神验。忌猪肉芜荑。（备急同出第八卷中）

　　元侍郎希声集疗瘫痪风神验方。

　　侧子（一两去皮） 五加白皮（四两） 磁石（一斤绵裹） 甘菊花（一斤） 汉防己 羚羊角（屑） 杏仁（去皮仁（一升）

　　防风 芎上十五味切。以水一斗二升。煮麻黄。去上沫。纳诸药煎。取三升。分温三服。相去十里久。将息取汗讫。敷粉勿当风。慎热物及猪鱼蒜酒。（出第一卷中）

　　卷第十四

　　风痱方三首

　　病源风痱之状。身体无痛。四肢不收。神智不乱。一臂不随者。风痱也。时能言者可治。不能言者不可治也。（出第一卷中）

　　千金疗风痱方。风痱者。卒不能语。口噤。手足不随而不强直是也方。

　　伏龙肝（五升末） 冷水八升和搅。取其汁饮之能尽佳。（范汪同兼主中恶出第八卷中）

　　古今录验西州续命汤。疗中风痱。身体不自收。口不能语。冒昧不识人。不知痛处。但拘急中外皆痛。不得转侧。悉主之方。

　　麻黄（六两去节） 石膏（四两碎绵裹） 桂心 当归 甘草（炙各二两） 芎 干姜黄芩（各一两） 杏仁（四十枚去皮尖两仁）

　　上九味切。以水一斗九升。先煮麻黄再沸。吹去沫。后下诸药。煮取四升。初服一升。

　　稍能自觉者。勿熟眠也。可卧浓覆。小小汗出已。渐渐减衣。勿复大覆。不可。复服瘥。前服师胡洽集验文仲肘后千金同）

　　又续命汤。治中风痱。身体不能自收。口不能言。冒昧不知人。不知痛处。或拘急不得转侧。姚云与大续命同。兼疗产妇大去血者。及老人小儿方。

　　甘草（炙） 桂心 当归 人参 石膏（碎绵裹） 干姜（各二两） 麻黄（三两去节）

　　芎（一两） 杏仁（四十枚去皮尖两仁）

　　上九味 咀。以水一斗。煮取四升。服一升当小汗。薄覆脊。凭几坐。汗出则愈。不更服。

　　病及用水升数煮取多少并同。汪云：是仲景方。本欠两味。（出第八卷中）

　　卷第十四

　　偏风方九首

　　病源偏风者。风邪偏客于身一边也。人体有偏虚者。风邪乘虚而伤之。故为偏风也。其状或不知痛痒。或缓纵。或痹痛是也。其汤熨针石。别有正方。补养宣导。今附于后。养生方导引侧势急挽之二七。去头骨急强。头风脑旋。喉痹。膊内冷注偏风。又云：一足 地。一手向后长舒弩之。一手捉涌泉。急挽足。弩手挽一时。极势左右换易二七。去上下偏风。阴气不和。（广济疗偏风。麻子汤方。

　　大麻子（一升净择水渍一宿） 麻黄（去节） 防风 生姜 橘皮 荆芥 芎 （各三两）

　　桂心（二两）

　　（三十枚汗去目） 杜仲（上十五味切。以水二斗。煮麻子令牙出。去滓。取一斗。先煮麻黄三沸。去沫。纳诸药。煎亦不利。有患风 及大风者。不过三四剂。忌生葱生菜热面荞麦猪鱼笋。一切陈臭物。

　　又疗偏风不随。服补麻子汤后。次服枳实丸方。

　　枳实（炙） 防风 羌活 人参 羚羊角（各六分屑） 甘菊花 干葛 薏苡仁 桂心（各四分） 茯苓 升麻 黄连 干地黄（各八分）

　　上十三味捣下筛。蜜和为丸。以酒空腹服如梧子二十丸。加至三十丸。日再。忌生葱酢物猪肉冷水芜荑生菜热面荞麦鸡鱼蒜笋。陈臭物。（并出第一卷中）

　　千金甘草汤。疗偏风积年不瘥。手脚枯细。口面 僻。精神不足。言语倒错方。

　　甘草（炙） 桂心 芎 麻黄（去节） 人参 当归 芍药（各一两） 独活（三两）

　　秦艽（一两半） 茯神术黄芩细辛（各一两）

　　上十九味切。以水一斗。煮麻黄。去沫。取汁七升。纳诸药。并沥。和煮取三升。分为四服物等。

　　又方青松叶一斤。捣令汁出。清酒一斗。渍二宿。近火一宿。初服半升。渐至一升。头面汗即止。（并出第八卷中）

　　备急徐玉疗偏风半身不遂。兼失音不语方。

　　取杏仁生吞。不去皮尖。日别从一七渐加至七七。周而复始。食后即以竹沥下之。任意多少日料一升取尽。（文仲同出第二卷中）

　　延年疗偏风半身不遂。冷痹疰等方。

　　桃仁一千七百枚。去两仁尖皮。以好酒一斗三升。并大升斗。浸经二十一日。出桃仁曝干。捣令极细。堪作丸即止。日别再服。服别三十丸。还将浸桃仁酒服之。禁食猪肉苍耳。

　　余并不禁。

　　又小续命汤。主偏风半身不遂。口眼 。不能言语。拘急不得转侧方。

　　麻黄（去节） 防己 附子（炮去皮） 芎 桂心 黄芩 芍药 人参 甘草（炙各一两） 杏仁（四十枚去皮尖两仁） 生姜（四两切） 防风（一两半）

　　上十二味切。以水八升。煮取二升六合。分为三服。隔五日更服。频进十剂。病不愈。

　　乃至二十剂。忌海藻菘菜生葱猪肉冷水。（并出第十二卷中）

　　又急疗偏风。膈上风热经心脏。恍惚神情。天阴心中 。如醉不醉方。

　　淡竹沥（三升若热多用竹沥冷多用荆沥） 羚羊角（二分屑） 石膏（十分碎绵裹） 茯神（六分切）

　　上四味。以水一斗合竹沥。煮取一升五合。去滓。食后欲消。分为三服。常能服之。永不畏风发。忌酢物。（经心录文仲同）

　　又方生附子（一两） 无灰酒（一升）

　　上二味 咀。附子纳酒中。经一七日。隔日饮之一小合。有病出。无所怪。特忌猪肉生冷醋滑。（并出第一卷中）

　　卷第十四

　　风猥退方三首

　　病源风猥退者。四肢不收。身体疼痛。肌肉虚满。骨节懈怠。腰脚缓弱。不自觉知是也。皮肉薄弱。不胜四时之虚风。故令风邪侵于分肉之间。流于血脉之内。使之然也。经久不瘥。则变成风水之病。（出第一卷中）

　　千金疗猥退。半身不随。失音不语方。

　　杏仁三升。去两仁者及尖皮。洗入臼捣二升。令碎研。如寒食粥法。取汁八升。煎取四升。口尝看香滑即熟。反此为不熟。唯熟为佳。停极冷。然后纳好曲一升。炊时。以前所留一升杏仁肉。取四升捣。下水一斗六升。煎取八升。第一遍 也。次一炊。复取杏仁三升。

　　研取一斗二升汁。煎取六升。第二 也。次一炊准第二 取杏仁汁多少。为第三 也。疑米不足八升汁。煎取四升更 之。以熟为限。一石米。杏仁三斗。所以节次。研杏仁者。恐并煎汁酢故也。若冬日任意并煎。准计三斗杏仁。取一石六斗。煎取八斗四升渍曲。以外分之酒熟。封四七日开。澄取清。然后押糟。糟可干末。和酒服之。大验。（士弱氏口 音豆酒也 音分一蒸饭也）

　　又方蓖麻子脂（一升） 酒（一升）

　　上二味。铜钵盛着。酒中一日煮之令熟。服之。（并出第八卷中）

　　千金翼疗猥退风方。

　　苍耳子（五升苗亦得） 羊桃（二升切） 蒴 （切） 赤小豆（各二升半） 盐（二升）

　　上五味。以水两石五斗煮。取五斗。适寒温。纳所患之脚。渍深至绝骨勿过之。一度炊二斗米顷出之。慎风冷。汗从头出。（出第八卷中）

　　卷第十四

　　风曳及挛方二首

　　病源风 曳者。肢体弛缓不收摄也。人以胃气养于肌肉经脉也。胃若衰损。其气不实。

　　气不实则经脉虚。经脉虚则筋肉懈惰。故风邪搏于筋而使 曳也。（出第一卷中）

　　范汪疗中风 不能起。逐水消食。平胃下气方。

　　百部（四分） 乌头（炮） 牛膝 白术（各一分）

　　上四味捣下筛。以酒服方寸匕。日三。稍增。可至三匕良。忌猪肉冷水桃李。（出第二十卷中）

　　古今录验疗风懿不能言。四肢不收。手足 挛。独活汤方。

　　独活（四两） 生姜（六两） 甘草（炙） 桂心 生葛根 芍药 栝蒌（各二两）

　　上七味 咀。以水五升。煮取三升。服一升。日三。忌海藻菘菜生葱。（出第四卷中）

　　卷第十四

　　柔风方二首

　　病源血气俱虚。风邪并入。在于阳则皮肤缓。在于阴则腹里急。柔风之状。皮外缓腹里急。四肢不能自收。里急不得伸息者。柔风侯也。（出第一卷中）

　　深师疗柔风。体疼白汗出。石膏散方。

　　石膏（二两研） 甘草（一两炙）

　　上二味捣筛为散。以酒服方寸匕。可以七服。武家黄素方。（出第九卷中）

