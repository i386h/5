<!-- { "loadSidebar": true } -->
　　上八味切。以水六升。和沥。煮取二升六合。去滓。分温三服。日晚再。忌蒜面猪肉油腻。

　　又疗风劳气。吐逆不能食。四肢骨节酸疼。头痛顶重方。

　　茯苓（三两） 枳实（炙） 橘皮 人参 芍药（各二两） 生姜（四两）

　　上六味切。以水五升。煮取三升。去滓。分温三服。日晚再。忌面蒜醋物。（并出第十卷中）

　　卷第十五

　　头风旋方七首

　　广济疗热风头旋。心闷冲风起即欲倒方。

　　麦门冬（去心） 山茱萸 茯神 苦参（各八分） 地骨皮 薯蓣 人参 蔓荆子 沙参防风 芍药 枳实 大黄（各六分） 甘菊花 龙胆（各四分）

　　上十五味捣筛蜜丸。每食讫少时。以蜜水服如梧子大二十丸日二。渐加至三十丸。不利忌酢物热面炙肉蒜猪肉鱼粘食。

　　又疗头面热风。头旋眼涩。项筋急强。心闷腰脚疼痛。上热下冷。健忘方。

　　肉豆蔻（十颗去皮） 人参 犀角屑 枳实（炙各六分） 黄连 白术 大黄（各八分）

　　甘草（炙） 苦参 旋复花（各四分） 槟榔仁（十颗）

　　上十一味捣筛。蜜和丸如梧子。以酒饮服二十丸。渐加至三十丸。日三服。无问食前后服之。不利。忌生菜热面荞麦酒蒜猪肉海藻菘菜桃李雀肉等。

　　又疗心虚感风。头旋心忪。痰饮筑心闷。 惚惚。不能言语。宜微吐痰。此候极重。

　　秦艽饮子吐方。

　　秦艽 常山 人参 羚羊角（屑各二两） 甘草（三两生用）

　　上五味切。以水六升。煮取二升。绞去滓。分温二服。日再。如人行四五里久。进一服取快吐。不利。忌生菜生葱热面荞麦猪肉鱼海藻菘菜。（并出第一卷中）

　　贴顶膏。疗头风闷乱鼻塞及头旋眼暗皆主之方。

　　蓖麻（去皮） 杏仁（去两仁皮尖） 石盐 芎 松脂 防风上六味等分。先捣石盐以下四种为末。别捣蓖麻杏仁。相次入讫。即腊纸裹之。有病者先灸其三卷延年疗头风旋不食。食即吐方。

　　前胡（三两） 白术 防风 枳实（炙） 茯神（各三两） 生姜（四两）

　　上六味切。以水六升。煮取二升。去滓。分温三服。忌桃李雀肉酢。

　　又疗风邪气未除。发即心腹满急。头旋眼晕欲倒方。

　　芎 独活 防风 白术 杏仁（去尖皮） 枳实（炙各二两） 茯神（三两） 生姜（四两） 羚羊角（屑） 黄芩（各一两）

　　上十味切。以水九升。煮取三升。分为三服。日三。忌桃李雀肉大酢蒜面等。

　　又疗风痰气。发即头旋。呕吐不食。防风饮方。

　　防风 人参 橘皮（各二两） 白术 茯神（各三两） 生姜（四两）

　　上六味切。以水六升。煮取三升。去滓。分温四服。中间任食。一日令尽。忌大醋桃李雀肉蒜面等物。（并出第十卷中）

　　卷第十五

　　瘾疹风疹一十三首

　　（俗呼为风矢者是也）

　　黄帝素问曰风邪客于肌中。肌虚真气致散。又被寒搏皮肤。外发腠理淫气行之则痒也。

　　所以瘾疹瘙疾皆由于此。有赤疹忽起。如蚊蚋啄烦痒。重沓垄起。搔之逐手起也。（删繁同）

　　深师疗十种疹散方。

　　鬼箭 甘草（炙） 白蔹 白术 矾石（熬各一两） 防风（二两）

　　上六味捣筛。以菜米粉五合极拭身。以粉纳药中捣合。一服五分匕。日三。中间进食。

　　不知。增之。忌海藻菘菜桃李雀肉等。（出第十卷中）

　　千金瘾疹百疗不瘥方。

　　景天（一斤一名护火草）

　　上一味捣。绞取汁。涂上热炙。摸之再三即瘥。

　　又方黄连 芒硝（各五两）

　　上二味。以水六升。煮取四升。去滓。洗之。日四五度良。忌猪肉冷水。（范汪同）

　　又疗风痹瘾疹方。

　　以酒六升。煮大豆三升。四五沸。服一杯。日三。

　　又方蛇床子（二升） 防风（三两） 生蒺藜（二斤）

　　上三味切。以水一斗。煮取五升。渍绵拭之。日四五。（范汪同）

　　又方白术（三两） 戎盐（半两） 黄连 黄芩 芎 细辛 莽草 茵芋（各一两）

　　矾石（半两）

　　上九味切。以水一斗。煮取三升洗之。日三。

　　又方马蔺子 蒴 茺蔚子 矾石 蒺藜 茵芋 羊桃 蓄（各二两）

　　上八味切。以酢浆水二斗。煮取一斗二升。纳矾石洗之。日三。（范汪无马蔺并出第二十三卷中）

　　崔氏疗风疹遍身方。

　　麻黄（去节） 生姜（各三两） 防风（二两） 芎 芍药 当归 蒺藜子 甘草（炙）

　　独活乌喙 人参（各一两）

　　上十一味切。以水九升。煮取二升八合。绞去滓。分温三服讫。进粥食三日。慎生冷酢滑猪肉冷水海藻菘菜。（出第四卷中）

　　延年涂风疹。蒴 汤方。

　　蒴 根（切） 蒺藜子 羊桃（切） 楮枝（切） 茺蔚子 石盐（各半升） 辛夷仁 矾石（各三两）

　　上八味切。以水一斗。煮取三升。去滓。纳盐搅消。用涂风疹。上下涂之。（一方有菟藿）

　　又方取枳实以醋渍令湿。火炙令热。适寒温。用熨上即消。（文仲处并出第十卷中）

　　古今录验疗三十岁瘾疹。耳目皆合春秋辄发方。

　　于南屋东头第一梁壁外。以细灰浓布地。大小足容两脚。蹑灰上讫。使病患径去勿反顾灸脚十趾。间灸灰上。随病患年为壮数。车瑗道方已试神良。（范汪同出第十卷中）

　　元侍郎希声集。疗卒风疹秘验方。

　　锻石随多少。和醋浆水涂疹上。随手即减。（出第一卷中）

　　近效疗风疹方。

　　生葱一大束。三尺以上围者。并根须盐三大升。以香浆水三石。煮取两石并大斗。于浴斛中适冷热浸。虽积年患者。不过三两度浸必瘥。

　　卷第十五

　　风搔身体瘾疹方五首

　　病源。邪气客于皮肤。复逢风寒相折。则起风搔瘾疹。若赤胗者。由凉湿搏于肌中之热热疹大为气强。风气相搏。即成瘾疹。身体为痒。养生方云：汗出不可露卧及浴。使人身振寒热风疹也。（出第二卷中）

　　深师疗风搔瘾疹如漆疮。连心中闷方。

　　天雄（炮） 母（知母也） 牛膝（各四分） 防风（六分） 桂心 干蓝 细辛 人参（各三分） 栝蒌（五分） 白术（八分）

　　上十味捣筛。先食服半钱匕。日再。不知稍增之。忌猪肉生葱生菜桃李雀肉等。

　　又疗风搔身体瘾疹。粉散方。

　　乌头（炮） 桔梗 细辛 白术（各一两）

　　上四味捣筛。以铅朱为色粉四升和令调。以粉身。（范汪同并出第十卷中）

　　千金疗风搔瘾疹方。

　　牛膝末酒服方寸匕。日三。并主骨肉疽癫病及 瘰。（出第二十三卷中）

　　延年蒴 膏。主身痒风搔瘾疹方。

　　蒴 根（切） 蒺藜子（各一升） 附子 独活 犀角（屑） 蔷薇根 白芷 防风 苦参及己 升麻 白蔹 防己（各三两） 川椒 莽草 青木香 蛇床子 蛇衔草（各二两） 茺蔚子（切一升） 枳实（五枚炙） 茵芋（二两半切）

　　上二十一味切。以苦酒渍令淹匝一宿。明旦铜器中炭火上。用猪膏五升煎。令三上三下。

　　以候白芷色黄。膏成。绞去滓。纳不津器中。用摩风疹。（张文仲同）

　　又茺蔚浴汤。主身痒风搔或生瘾疹方。

　　茺蔚 蒺藜 羊桃 蒴 根（苗亦得） 漏芦蒿（各一斤） 盐（三斤）

　　上六味切。以水三石。煮取二石五斗。去滓。纳盐令消。适寒温。先饱食。即入浴。能良久浸最好。每至夜即浴。浴讫即卧。慎风如法。（并出第十三卷中）

　　卷第十五

　　风热头面疹痒方四首

　　千金疗风搔肿痒在头面。大黄 洗方。

　　大黄 芒硝（各四分） 莽草（二分） 黄连（六分） 黄芩（八分） 蒺藜（五合）

　　上六味切。以水七升。煮取三升半。去滓。纳芒硝讫。帛 上。日一过。勿令近眼。（出第二十三卷中）

　　延年牡丹膏。主项强痛头风搔疹痒风肿方。

　　牡丹皮 当归 芎 防风 升麻 防己 芒硝（各六分） 芍药 细辛 干姜 犀角（屑） 漏芦 蒴 零陵香（各四分） 杏仁（去两仁皮尖碎） 栀子仁 黄芩 大黄 青木香（各三分） 竹沥（二升）

　　上二十味切。以竹沥渍一宿。醍醐三升半。煎于火上三下三上。候芍药黄。膏成。绞去滓。以摩病上。

　　又犀角竹沥膏主风热发即头项脉掣动急强。及热毒疹痒方。

　　犀角（十二分屑） 升麻（八分） 蒴 根 秦艽 独活 白芨 菊花 白术 防己 白芷当归 防风 芎 青木香 寒水石（碎） 苦参 漏芦根（各四分） 蒺藜子（二合）

　　莽草（二分） 枳实（二枚四破） 栀子仁（七枚） 竹沥（三升） 吴蓝（一两）

　　上二十三味切。以竹沥渍一宿。明旦于炭火上。和猪脂五升煎。令九上九下。以候白芷色黄。膏成。绞去滓。纳于不津器中。用摩风处。日三。（张文仲同并出第七卷中）

　　肘后枳实丸。疗热风头面痒风疹如 方。

　　枳实（六分炙） 天门冬（去心） 独活 蒺藜仁 防风 桔梗（各五分） 黄连 薏苡仁（各四分） 菌桂（一分半）

　　上九味捣筛。蜜和丸如梧子。饮服十五丸。日再。如能以酒和饮之。益佳。不限食之前后。以意加减。忌鲤鱼生葱猪肉冷水。（出第四卷中一方有人参五分）

　　卷第十五

　　风搔瘾疹生疮方六首

　　病源。人皮肤虚。为风邪所折。则起瘾疹。寒多则色赤。风多则色白。甚者痒痛。搔之成疮。（出第二卷中）

　　深师疗风瘾疹或发疮。甚则胸急满。短气欲吐方。

　　茵芋（七分泰山者炙） 芎 乌头（炮） 防风 白蔹 干姜（各三分） 桂心（二分）

　　上七味捣下筛为散。服半钱匕。日再。忌猪肉生葱。

　　又疗瘾疹烦满及血不止方。

　　取新湿马矢绞取汁。服二升。微者一升立愈。若干者水湿取汁。（并出第十卷中）

　　延年疗风疹痒闷。搔之汁出生疮。洗汤方。

　　苦参（一小斤） 漏芦根（一小斤） 枳实（五小两） 蒺藜（一小斤） 楮茎叶（一小斤嫩者）

　　上五味切以清浆水二升。煮取一大升。以绵沾拭痒处。日八九度讫。以粉粉拭处瘥。

　　又枳实丸。主风热气发。冲头面热皮肤生风疹。瘙痒盛生疮。不能多食方。

