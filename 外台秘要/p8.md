<!-- { "loadSidebar": true } -->
　　又疗干呕哕，若手足厥冷者，小橘皮汤，兼主天行方。

　　橘皮（四两） 生姜（八两去皮）

　　上二味狭长切，以水七升煮取三升，去滓，小冷服一升，下咽则愈。（救急同出第十六卷中）

　　深师疗伤寒病 不止，甘草汤方兼主天行甘草（三两炙） 橘皮（三两）

　　上二味切，以水五升，煮取一升，去滓，顿服之，日三四服取瘥。忌海藻菘菜。（崔氏同）

　　又半夏散方。

　　半夏（洗焙干）

　　上一味末之，生姜汤和服一钱匕。忌羊肉饧等。

　　又赤苏汤方。

　　赤苏（一把）

　　上一味，水三升，煮取一升，去滓，稍稍饮之。（肘后同）

　　又干姜丸方。

　　干姜（六分） 附子（四分炮）

　　上二味捣筛，以苦酒丸如梧子，服三丸，日三服，酒饮下皆得。忌猪肉。（肘后同）

　　又疗伤寒哕，甘竹茹汤方。

　　甘竹茹（四两） 生白米（一升）

　　上二味，以水八升煮之，取米熟汤成，去滓，分服，徐徐服，疗风热气哕甚神验，诸哕亦佳。

　　又疗伤寒呕哕胸满虚烦不安，大橘皮汤方。

　　橘皮（一两） 甘草（一两炙） 生姜（四两） 人参（二两）

　　上四味切，以水六升，煮取二升，去滓，分三服。忌海藻菘菜。（并出第十四卷中）

　　短剧茅根橘皮汤，疗春夏天行伤寒，胃冷变 方白茅根（切一升） 橘皮（三两） 桂心（二两切）

　　上三味切，以水六升，煮取三升，去滓，温分三服，数数服之，尽复合之 止乃停，取微汗，有热减桂心一两。忌生葱。（文仲同出第六卷中一方有葛根二两）

　　千金疗伤寒后呕哕，及干呕不下食，生芦根饮方。

　　生芦根（切一升） 青竹茹（一升） 粳米（三合） 生姜（二两切）

　　上四味，以水七升，先煮千里鞋底一只，取五升澄清下药，煮取二升半，去滓，随意便饮不瘥重作。

　　又疗伤寒后呕哕，通草汤方。

　　通草（三两） 生芦根（切一升） 橘皮（一两） 粳米（三合）

　　上四味切，以水五升，煮取二升，去滓，随意便稍饮，不瘥更作，取瘥止。（古今录验文仲同出第十卷中）

　　千金翼干呕吐涎沫而头痛，茱萸汤主之方。

　　吴茱萸（一升炒） 大枣（十二枚擘） 生姜（六两切） 人参（三两细锉）

　　上四味，以水五升，煮取二升，去滓，分服七合，日三。（仲景同出第十卷中此张仲景伤寒论方）

　　卷第二

　　伤寒咽喉痛方八首

　　病源伤寒病过经而不愈，脉反沉迟，手足厥逆者，此为下部脉不至，阴阳隔绝，邪客于足少阴之经，毒瓦斯上熏，故喉咽不利或痛而生疮。（出第七卷中）

　　仲景伤寒论少阴病咽喉痛者，半夏散及汤主之方。

　　半夏（洗） 甘草（炙） 桂心上三味等分，各捣筛毕，更合捣之，以白饮服方寸匕，日三服，若不能服散者，水一升，煮七沸，纳散两匕，更煮三沸下火令小冷，少少含细咽之，半夏有毒，不当散服之。忌羊肉文仲疗伤寒毒攻喉咽肿痛方兼主天行。

　　切商陆炙令热，以布藉喉以熨，布上冷，复易之。（肘后同）

　　又方真 茹爪甲大纳口中，以牙小嚼汁以渍喉，当微觉异为佳，亦主天行。（肘后同）

　　又附子丸方附子（炮） 藜芦（等分）

　　上二味末之，蜜和丸服如梧子一枚饮下，含黄柏亦佳。忌猪肉狸肉。（并出第二卷中）

　　深师贴喉膏，疗伤寒舌强喉痛方。

　　蜜（一升） 甘草（四两） 猪膏（半斤）

　　上三味，微火煎甘草猪膏，令数沸，去滓，乃纳蜜，温令销相得如枣大，含化稍稍咽之。忌海藻菘菜。（出第十四卷中）

　　集验疗伤寒热病，喉中痛，闭塞不通，乌扇膏方。

　　生乌扇（一斤切） 猪脂（一斤）

　　上二味合煎乌扇药成，去滓，取如半鸡子薄绵裹之，纳口中，稍稍咽之，取瘥。忌酒蒜等物。（张文仲千金等同）

　　又升麻汤方升麻（三两） 通草（四两） 射干（二两） 羚羊角（三两屑） 芍药（二两） 生芦根（切一升）

　　上六味切，以水七升，煮取二升半，去滓，分为三服，徐徐服。（千金古今录验同并出第三卷中）

　　千金治伤寒热病后，口干多唾咽痛，干枣丸方。

　　干枣（二十枚） 乌梅（十枚）

　　上二味捣合，蜜和丸如杏核大，绵裹含化，咽津自愈。（出第十卷中）

　　卷第二

　　伤寒吐唾血及下血方三首

　　病源此由诸阳受邪热初在表，应发汗而汗不发，致使热毒入深，结于五脏内有瘀积，故吐血。（出第八卷中）

　　仲景伤寒论吐血不止者，柏叶汤主之方。

　　青柏叶（三两） 干姜（二两切） 艾（三把）

　　上三味，以水五升煮取一升，去滓，别绞取新出马通汁一升相和，合煎取一升，绵滤之温分再服，马通是马屎汁也。（一方有阿胶无艾）

　　又吐血下血黄土汤主之方釜灶下黄焦土（半升绵裹） 甘草（三两炙） 干地黄（三两） 白术（三两） 附子（三两炮破） 阿胶（三两炙） 黄芩（三两）

　　上七味切，以水八升，煮六味取二升，去滓，纳胶令烊，分三服。忌海藻菘菜芜荑猪肉桃李雀肉等物。（并出第十六卷中）

　　古今录验蒲黄汤，疗伤寒温病天行疫毒，及酒客热伤中吐血不止，面黄干呕心烦方。

　　蒲黄 桑寄生 桔梗（一作栝蒌） 犀角（屑） 甘草（各二两炙） 葛根（三两）

　　上六味切，以水七升，煮取三升，去滓，分三服，徐徐服之。忌海藻菘菜猪肉。（出第三卷中）

　　卷第二

　　伤寒衄血方四首

　　病源伤寒病衄血者，此由五脏热结所为也，心主血，肝藏血热邪伤于心肝，故衄血也，衄者，鼻出血也，肺主气而开窍于鼻，血随气行，所以从鼻出，阳明病口燥，但欲漱水不欲咽者，此必衄，衄家不可攻其表，汗出额上，脉急而紧，直视而不能 ，不得眠，亡血不可攻其表，汗出则寒栗而振脉浮紧发热，其身无汗，自衄者愈。（出第八卷中）

　　肘后疗伤寒大病瘥后小劳便鼻衄，牡蛎散及丸方。

　　左顾牡蛎（十分熬） 石膏（五分）

　　上二味捣末，酒服方寸匕，日三四，亦可蜜丸如梧子大，酒服十五丸。（集验千金并同出第二卷中）

　　短剧芍药地黄汤，疗伤寒及温病，应发汗而不发之，内瘀有蓄血者，及鼻衄吐血不尽，内余瘀血面黄大便黑者，此主消化瘀血。

　　芍药（三分） 地黄（半斤） 丹皮（一两） 犀角屑（一两）

　　上四味切，以水一斗，煮取四升，去滓温服一升，日二三服，有热如狂者，加黄芩二两，其人脉大来迟，腹不满，自言满者为无热，不用黄芩。

　　又茅花汤，疗伤寒鼻衄不止主之方。

　　茅花（一大把）

　　上以水八升，煮取三升，分三服，即瘥，若无茅花，取茅根代之亦可。

　　又麦门冬汤，疗伤寒身热衄血呕逆主之方。

　　麦门冬 石膏 寒水石（各三两） 甘草（二两） 桂心（一两）

　　上五味切，以水一斗，煮取三升，分三服。

　　卷第二

　　伤寒烦渴方九首

　　病源此由阴气少阳气胜，故热而烦满也，少阴病恶寒而蜷时自烦欲去其衣被者，可治也，病脉已解而反发烦者病新瘥又强与谷，脾胃气尚弱，不能消谷，故令微烦，损谷即愈，少阴病脉微细而沉，但欲卧，汗出不烦欲自吐五六日自利后，烦躁不得卧寐者死，发汗后下之，脉平而少烦，此新虚不胜谷气故也，又伤寒渴者，由热气入于脏，流于少阴之经，少阴主肾肾恶燥，故渴而引饮。（并出第七卷中）

　　仲景伤寒论疗伤寒汗出恶寒身热，大渴不止，欲饮水一二斗者，白虎加人参汤主之方。

　　知母（六两） 石膏 粳米（各一升） 人参（三两） 甘草（二两）

　　上五味切，以水一斗二升，煮米熟去米，纳诸药煮取六升去滓，温服一升，日三。忌海藻菘菜。（出第十卷中短剧同）

　　又若脉浮发热渴欲饮水小便不利者，猪苓汤主之方。

　　猪苓（一两去皮） 茯苓（一两） 阿胶（一两炙） 滑石（一两碎绵裹） 泽泻（一两）

　　上五味以水四升，先煮四物取二升，去滓，纳阿胶令烊销，温服七合，日三服。忌醋物。（千金翼同出第五卷中）

　　范汪栝蒌汤，主渴饮方。

　　栝蒌根（内黄脉少者三两）

　　上一味切，以水五升，煮取一升，分二服，先以青淡竹沥一升，合水二升，煮好银二两，减半去银，先与病患饮之讫，须臾后乃服栝蒌汤，其银汁须冷服。（出第二十卷中）

　　千金疗伤寒后结热在内，烦渴，青葙子丸方。

　　青葙子（五两） 龙胆（三两） 黄芩（一两） 栀子仁（一两） 苦参（一两） 黄柏（二两）

　　上八味捣筛为末，蜜丸，先食服如梧子七丸，饮下日三，不知稍增。忌猪肉冷水。（集验同出第九卷中）

　　深师黄芩人参汤，疗伤寒吐下后，内外有热，烦渴不安方。

　　黄芩 人参 甘草 桂心 生姜（各二两） 大枣（十五枚擘破）

　　上六味切，以水八升，煮取三升，分三服，徐徐服。忌菘菜海藻生葱等物。

　　又疗伤寒除热止渴欲饮水栝蒌根汤方。

　　黄芩（三两） 人参（二两） 桂心（二两） 大黄（二两） 栝蒌根（三两） 芒硝（二两） 甘草（二两炙）

　　上七味切，以水八升，煮取三升，去滓，饮一升，须臾当下不下，复饮一升，得下止勿复饮，汤药力势歇，乃可食糜耳，一方用生姜二两。忌海藻菘菜生葱油腻等物。

　　又疗伤寒下后，除热止渴，五味麦门冬汤方。

　　麦门冬（去心） 五味子 人参 甘草（炙） 石膏（碎各一两）

　　上五味捣筛，三指撮水一升二合，煮令沸得四合尽服。忌海藻菘菜。（并出第十四卷中）

　　古今录验黄龙汤，疗伤寒十余日不解，往来寒热状如温疟渴胸满，心腹痛方。

　　半夏（半升洗） 生姜（三两） 人参（三两） 柴胡（半斤） 黄芩（三两） 甘草（三两炙） 大枣（十二枚擘）

　　上七味切，以水一斗二升，煮取六升，去滓，更煎取三升温服一升，日三服，不呕而渴，去半夏，加栝蒌根四两，服如前。忌羊肉饧海藻菘菜等物。（出第三卷中此本张仲景伤寒论方）

　　又高堂丸，疗伤寒苦渴，烦满欲死，令极饮水法方。

