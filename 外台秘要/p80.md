<!-- { "loadSidebar": true } -->
　　枳实（炙） 蒺藜子 苦参（各六分） 人参（四分） 独活 天门冬（去心） 菌桂（各三分） 白术（四分）

　　上八味捣筛。蜜和丸如梧子。一服十丸。用薄酒下。日二。加至十五丸。忌蒜热面鲤鱼桃李雀肉生葱。（并出第十卷中）

　　又升麻犀角膏。疗诸热风毒瓦斯痒。冲出皮肤。搔即瘾疹赤起。兼有黄水出。后结为脓窠疮。悉主之方。

　　升麻 犀角（屑） 白蔹 漏芦 枳实（炙） 连翘 生蛇衔草 干姜 芒硝（研汤成下各二两） 黄芩（三两） 栀子（二十枚擘） 蒴 根（四两） 玄参（三两）

　　上十三味切。以竹沥二升渍一宿。以成炼猪脂五升。煎令竹沥水气尽。绞去滓。纳芒硝搅令凝膏成。用摩患处日五六度。益佳。（文仲同）

　　近效疗风热结疹。搔之汁出。痒不可忍方。

　　麻黄根（五两） 蛇床子（四两） 蒺藜子 矾石（各二两熬） 白粉（二小升）

　　上五味捣筛。生绢袋盛。痒即粉之。此方甚良。

　　卷第十五

　　风身体如虫行方四首

　　病源夫人虚风邪中于荣卫。溢于皮肤之间。与虚热并。故游奕遍体。状如虫行。（出第二卷中）

　　千金石南汤。疗六十四种风。淫淫液液。走人皮肤中如虫行。腰脊强直。五缓六急。手足拘挛。瘾疹搔之作疮。风尸身痒。卒面目肿起。手不上头口。

　　石南（炙） 干姜 黄芩 细辛 人参（各一两） 桂心 麻黄（去节） 当归 芎（各六分） 甘草（八分炙） 干地黄（三分） 食茱萸（五分）

　　上十二味切。以水六升酒三升。煮取三升。去滓。分为三服。取大汗。勿触风。但是瘾疹。服之皆瘥。忌芜荑生葱生菜海藻菘菜等。

　　又疗举体痛痒。如虫啮皮上。痒时瘙则皮脱作疮方。

　　蒺藜子（三升碎） 蛇床子（二升） 茺蔚子（一升） 防风（五两）

　　大戟（一斤） 大黄（二两） 矾石（三两熬）

　　上七味切。以酒四升水七升。煮取四升。去滓。纳矾石。三上火烧。用帛拭身上。瘥止又方灸曲池。随年壮。发即灸之。神良。（并出第二十三卷中）

　　延年疾藜子丸。疗热风冲头面。痒如虫行身上。时有风疹出。除风热消疹。兼补益。坚筋骨。倍气力充实方。

　　蒺藜子（六分） 黄 独活 白芷 防风 薯蓣（各三分） 枳实（炙） 人参 黄连（各四分） 葳蕤 地骨白皮（各二分） 桂心（一分）

　　上十二味捣筛。蜜和为丸如梧子。一服十丸。酒下。日二服。加至十五丸。中间欲服术煎及黄连丸。并无妨。忌猪肉生葱。（张文仲处出第三卷中）

　　卷第十五

　　疡风方一十五首

　　广济疗 疡风方。

　　石硫黄（三两研） 雄黄（一两研） 砂 附子（生用各二两）

　　上四味捣筛为散。以苦酒和如泥涂疡处。干即更涂。以瘥为度。（出第五卷中）

　　集验疗 疡方。

　　苦酒于瓦瓯底磨硫黄。令如泥。又取附子截一头。又磨硫黄上使熟。将卧先以布拭疡上数过。乃以药敷之。即愈。（深师处文仲范汪延年同）

　　又方硫黄（研） 矾石（研） 水银（别研入） 灶墨上四味等分捣下筛。纳碗子中以葱叶中涕和研之。临卧以敷病上。（肘后同并出第九卷中）

　　删繁疗 疡方。

　　取五月五日车辙中水。并牛蹄中水浴。甚良。（出第九卷中）

　　千金疗 疡方。

　　取三年酢磨乌贼鱼骨。先布磨肉赤即敷之良。

　　又方取涂中先死蜣螂捣烂之。当揩令热。封之一宿。瘥止。

　　又方酢磨硫黄涂之。最上。

　　又方雌黄（研） 蛇蜕（一具烧灰研） 槲皮（烧灰研） 硫黄（研）

　　上四味分等下筛。以清漆和之。涂白处。欲涂时先以巴豆半截拭白处。皮微破。然后敷之。不过两三度即瘥。（并出第二十四卷中）

　　崔氏疗 疡方。

　　取茵陈蒿两握。以水一斗五升。煮取七升。以皂荚汤先洗 疡令伤。然后以汤洗之。汤冷更温洗。可作三四度洗隔日作佳。不然恐痛难忍。（出第四卷中）

　　救急疗 疡方。

　　取青胡桃皮捣之。并少许酱清和 砂令相入。如煎饼面。先以泔清洗之。然后敷药。

　　又方以酱汁研石硫黄作泥。以生布揩破。以敷疡上。

　　又方以石硫黄熏之。令汗出佳。（并出第五卷中）

　　古今录验疗身体 疡班驳女葳膏方。

　　女葳（一分） 附子（一枚炮） 鸡舌香 青木香（各二分） 麝香（方寸匕） 白芷（一分）

　　上六味 咀。以腊月猪膏七合煎。纳五物。微火煎令小沸。急下去滓。纳麝香搅调。复三上三下。膏成以浮石摩令小伤以敷之。

　　又方三淋蒴 淋灰取汁熏之。洗 疡讫。醋研木防己涂之。即愈。神验。达奚送。

　　又蜀水花膏疗 疡方。

　　蜀水花 白附子 麝香 白蔹 商陆 鹰屎白（各二两）

　　上六味切。以猪膏二升合煎之。沸三上二下。膏成以敷上。（并出第十卷中）

　　卷第十五

　　白癜风方九首

　　广济疗白癜风方。

　　苦参（三斤） 露蜂房（炙） 松脂 附子（炮） 防风（各三两） 栀子仁（五两） 乌蛇脯（六两炙） 木兰皮上八味捣筛为散。一服一匕。以酒下。宜常吃萝卜菜。勿食鸡肉猪肉冷水热面生菜。（文仲同）

　　又方黑油麻（一大升） 生地黄（五大两） 桃仁（去两仁皮尖三十枚熬）

　　上三味。先退去油麻皮蒸之。日曝干。又蒸之如此九度讫。又曝取干。捣令极碎。然后捣地黄桃仁罗之。即总相和。加少蜜令相着。一服一匙。日再服。和酒吃空吃亦得兼食诸肺尤妙又方矾石（研） 硫黄（研）

　　上二味等分。酢和敷之。（并出第五卷中）

　　千金疗白癜风方。

　　酒服生胡麻油一合。日三。稍加至五合。慎生冷猪鱼蒜。百日服五升瘥。

　　又方揩上令破。摘萝摩白汁涂之。日日为之。取瘥为度。

　　崔氏疗白癜风神效方。（刘秘监录选）

　　雌黄（七分细研） 木兰皮 白术（各八分） 苦参 芎 麻黄（去节） 山茱萸 甘草（炙） 狗脊 枳实（炙各四分） 秦艽 沙参 细辛 牛膝 白蔹 人参 当归 薯蓣 白芷（各五分） 防风 附子（炮） 耳子（各六分）

　　上二十二味捣筛为散。酒服方寸匕。日再。渐渐加至二匕。忌生葱菜海藻菘菜猪肉桃李雀肉等。（出第四卷中）

　　古今录验疗 白癜风。商陆散方。

　　生商陆根（切一升） 白蔹 天雄（炮） 黄芩（各三两） 干姜（四两） 附子（炮）

　　踯躅花（一升）

　　上七味捣筛。酒服五分匕。日三。忌猪肉冷水。（千金同亦主 疡）

　　又疗白癜风。附子膏方。

　　附子（炮） 天雄（炮） 乌头（炮各三两） 防风（二两）

　　上四味切。以猪膏三升合煎之。先服散。白癜上以膏敷之。（一方无防风）

　　又方萝摩草煮以拭之。取瘥。（并出第八卷中）

　　卷第十五

　　白驳方七首

　　集验疗颈项及头面上白驳。侵淫渐长有似癣。但无疮。可疗之方。

　　干鳗鲡鱼脂以涂之。先洗拭驳上。外把刮之。使碜痛拭燥。然后以鱼脂涂之。一涂便愈难者不过三涂之。（深师千金同）

　　又方取蛇蜕皮熟摩之数百过。弃皮置草中。（深师千金同）

　　又疗身体白驳方。

　　取木空中水洗之。捣桂屑唾和敷驳上。日三。（千金文仲同并出第七卷中）

　　古今录验疗面白驳方。（出徐王）

　　弊帛 蝉颈 帚 甑带 脯腊 履底 蛇皮上七味等分。以月蚀之夕。盛蚀时合烧之。捣筛。以酒服方寸匕。日二。二服止。以淳苦酒和涂白上。一 除之。

　　又方荷叶裹 合叶相和。更裹令大臭烂。先拭令热。敷之即瘥。二公主方。

　　又疗举体苦白驳。经年不瘥。此风虚。生菖蒲酒方。

　　陆地菖蒲（细切一石别煮） 天门冬（一斤去心） 天雄（三两去皮生用） 麻子仁（一升）

　　茵芋 干漆 干地黄 远志（去心各三两） 露蜂房（五两） 苦参（一斤） 黄 （半斤）

　　独活上十六味 咀之。以绢囊盛着。先以水二斛五斗煮菖蒲根。取八斗。以酿一斛五斗米许用七一鱼

　　卷第十六

　　五脏劳论一首

　　删繁论曰：夫五脏劳者。其源从脏腑起也。鼓生死之浮沉。动百病之虚实。厥阴阳。逆腠理。皆因劳瘠而生。故曰五脏劳也。（出第七卷中）

　　卷第十六

　　肝劳论一首

　　删繁论曰：凡肝劳病者。补心气以益之。心旺则感于肝矣。人逆春气。则足少阳不生。

　　而肝以肝

　　卷第十六

　　肝实热方二首

　　删繁疗肝劳实热闷怒。精神不守恐畏不能独卧。目视无明。气逆上不下。胸中满塞半夏下气消闷。明目吐热。汤方。

　　半夏（洗破） 生姜（各八两） 麻黄（去节） 芍药 杜蘅 枳实（炙） 细辛 杏仁（去皮尖碎） 乌梅（擘各三两） 松萝（二两） 淡竹叶（切一升）

　　上十一味切。以水一斗。先煮麻黄去沫。下诸药。煮取三升。分为三服。忌羊肉饧生菜（出第七卷中）

　　深师疗肝气实。目赤若黄。胁下急。小便难。泻肝汤方。

　　人参 甘草（各三两炙） 生姜（五两） 黄芩（二两） 半夏（一升洗） 大枣（十四枚擘）

　　上六味切。以水五升。煮半夏三四沸。纳药最后纳姜。煎取二升。去滓。分为二服。

　　羸人三服。忌海藻菘菜羊肉饧。（出第十三卷中）

　　卷第十六

　　肝劳虚热方四首

　　删繁疗肝劳虚热。两目为赤。闭塞不开。烦闷宛转。热气胸里炎炎。前胡泻肝除热汤方前胡 干姜 大青 细辛 秦皮 决明子 栀子仁 子芩（各一两） 淡竹叶（切一升）

　　车前子（切一升） 石膏（八两碎绵裹）

　　上十一味切。以水一斗。煮取三升。去滓。平旦分为三服。须利加芒硝三两。忌生菜。

　　又疗肝劳热闷。关格不通。精神不守。气逆上胸。热炎炎不止。柴胡下热汤方。

　　柴胡 黄芩 泽泻 升麻 芒硝（各三两） 玄参（六两） 淡竹叶（切） 生地黄（切各一升） 干姜（二两）

　　上九味切。以水九升。煮取三升。去滓。下芒硝。平旦分三服。忌芜荑。

　　又疗肝劳热。恐畏不安。精神不守。闷怒不能独卧。感激惆怅。志气错越。不得安守。

　　茯苓安肝定精神丸方。

