<!-- { "loadSidebar": true } -->
　　又疗心劳热。心主窍。窍主耳。耳枯焦而鸣。不能听远。磁石汤方。

　　磁石（五两碎绵裹） 茯苓 大青 人参 白术 菖蒲 芍药（各三两） 竹叶（切一升）

　　赤石脂（二两绵裹）

　　上九味切。以水九升。煮取二升五合。去滓。分为三服。忌羊肉饧酢物桃李雀肉等。（本方无芍药）

　　又疗心劳热不止肉毛焦色无润。口赤干燥心闷。麦门冬饮方。

　　生麦门冬（一升去心） 陈粟米（一升） 鸡子（二七枚取白） 淡竹叶（切三升）

　　上四味。先以水一斗八升。煮粟米竹叶。取九升。去滓。澄清。接取七升。冷下鸡子白。搅五百转。去上白沫。下麦门冬。煮取三升。去滓。分三服。（并出第七卷中）

　　卷第十六

　　心实热方三首

　　千金泻心汤。疗心实热。或欲吐。吐而不出闷喘急头痛方。

　　小麦（三升） 香豉（一升绵裹） 石膏（一斤碎绵裹） 地骨皮（五两） 栀子仁（二十一枚） 茯苓（二两） 淡竹叶（切一升）

　　上七味切。以水一斗五升。煮小麦竹叶。取八升。澄清。下诸药。煮取三升。去滓。分温三服。忌酢物。（本名石膏汤）

　　又疗心实热。惊梦喜恐畏悸惧不安。竹沥汤方。

　　淡竹沥（一升） 石膏（八两碎绵裹） 人参 知母（去毛） 赤石脂 栀子仁 芍药 白术（各三两） 茯神 紫菀（各二两） 生地黄汁（二升）

　　上十一味切。以水九升。煮十味。取二升七合。去滓。下竹沥。更煎取三升。若须利。

　　下芒硝二两去芍药。分为三服。忌桃李雀肉酢物芜荑。

　　又茯神煮散。主心实热。口干烦渴。眠卧不安方。

　　茯神 麦门冬（去心各六分） 通草（六分） 升麻（五分） 淡竹茹（一丸如鸡子大熬）

　　知母（四分去毛） 赤石脂（七分） 紫菀 桂心（各三分） 大枣（二十枚擘）

　　上十味捣粗筛为散。取方寸匕帛裹之。以井华水二升半。煮取九合。时动药裹子。平旦为一服。日再服忌生葱酢物。（并出第十三卷中）

　　卷第十六

　　脉极论一首

　　删繁论曰：凡脉极者。主心也。心应脉。脉与心合。心有病从脉起。又曰：以夏遇病为脉唇若脉为肌候也。

　　病者。

　　何以也。心笃癸死

　　卷第十六

　　脉热极方三首

　　删繁疗脉实热极。血气伤心。使心好生赫怒。口为色变赤。言语不快。消热。止血气调脉理中。茯苓汤方。

　　茯苓 黄芩 栀子仁 芒硝（各五两） 赤石脂 升麻 紫菀（各二两） 生麦门冬（五两去心） 竹叶（切一升） 香豉（一升熬） 石膏（八两碎绵裹） 生地黄（切一升）

　　上十二味切。以水九升。煮取二升。去滓。下芒硝。分为三服。忌酢物芜荑。

　　又疗脉极热。伤风损脉为心风。心风状多汗无滋润。消虚热极。止汗。麻黄汤方。

　　麻黄（去节） 杏仁（各四两去皮尖两仁碎） 栀子仁 黄芩 防风 紫菀（各三两） 升麻桂心 茯神 人参（各三两） 大枣（二十枚擘） 石膏（六两碎绵裹） 桑根白皮（一升）

　　上十三味切。以水一斗。先煮麻黄三沸。去沫。下诸药。煮取三升。去滓。分为三服。

　　忌生葱酢物。

　　又疗脉热极。遇风为痹。痹感心。颜脱面色白不泽。脉空虚。口唇色赤干燥。升麻润色消痹止热极汤方。

　　升麻 射干 芎 人参（各三两） 赤小豆（五合） 生姜（四合） 麦门冬（去心四两）

　　葳蕤（四两） 生地黄（切一升） 甘草（二两炙） 竹叶（切一升）

　　上十一味切。以水一斗。煮取二升。去滓。分为三服。忌海藻菘菜芜荑。（并出第八卷中）

　　卷第十六

　　脉寒极方四首

　　删繁疗脉极虚寒则咳。咳则心痛。喉仲介介如哽。甚则咽肿喉痹。半夏消痛止极。益气汤方。

　　半夏（一升洗四破） 宿姜（八两） 芎 细辛 附子（炮） 玄参 当归（各三两）

　　桂心甘草（炙） 茯苓（各二两） 杏仁（六十枚去两仁皮尖碎）

　　上十一味切。以水一斗。煮取三升。去滓。分温三服。忌羊肉饧生葱菜猪肉冷水菘菜海藻酢物等。

　　又疗脉极虚寒。鬓发堕落。安发润生。桑白皮沐头方。

　　桑白皮（二升细切）

　　上一味。以水淹渍。煮五六沸。去滓。洗沐鬓发。数数为之。自不复落。

　　又方麻子（三升研） 白桐叶（切一把）

　　上二味。以淘米甘汁二斗。煮取五六沸。去滓。以洗沐头。则鬓发不落而长。

　　又疗发堕落方。

　　生柏叶（一升） 附子（四枚炮） 猪膏（三斤）

　　上三味末。以膏三斤。和为三十丸。用布裹一丸。纳煎沐头汁中。令发长不复落也。（并出第八卷中）

　　卷第十六

　　脾劳论一首

　　删繁论曰：凡脾劳病者。补肺气以益之。肺旺则感脾。是以圣人春夏养阳。秋冬养阴。

　　以顺万物

　　卷第十六

　　脾劳实热方四首

　　删繁疗脾劳热。身体眼目口唇悉痿黄。舌木强直。不能得咽唾。生地黄煎方。

　　生地黄汁（三升） 赤蜜 石膏（各一升碎绵裹） 升麻 射干 子芩（各三两） 生玄参（八两） 栀子仁 葳蕤（各四两） 甘草（二两炙）

　　上十味切。以水七升。先煮石膏等取二升。去滓。下生地黄汁。更煎取四升。绵捩。分为四服。若须利泄。加芒硝三两。分为三服。余一服停下芒硝。留晚。若热不止。更进服之。

　　得又疗脾劳热。有白虫长一寸。在脾为病。令人好呕。胸中塞。呕而不出。前胡吐热汤方前胡 白术 赤茯苓 枳实（炙） 细辛 旋复花 龙胆 杏仁（去尖皮双仁） 常山 松萝（各三两） 竹叶（切一升）

　　上十一味切。以水一斗。煮取三升。去滓。分为三服。若腹中热满。加芒硝。山栀子仁。黄芩各三两。苦参二两。加水二升。忌酢物桃李雀肉生葱生菜。

　　又疗脾劳热。有白虫在脾中为病。令人好呕。茱萸根下虫酒方。

　　东行茱萸根（大者一尺） 大麻子（八升） 橘皮（二两切）

　　上三味。锉茱萸根。捣麻子。并和以酒一斗渍一宿。微火上薄暖之。三上三下。绞去滓平便千金疗脾劳实热。四肢不用。五脏乖。皮胀满。肩息气急不安。承气泄实热。半夏汤方半夏（洗） 宿姜（各八两） 橘皮 芍药（各八两） 茯苓 白术 杏仁（各三两去皮尖两仁研） 大枣（二十枚擘） 竹叶（切一升）

　　上九味切。以水一斗。煮取三升。去滓。分为三服。忌羊肉饧大酢桃李雀肉等。（删繁同出第十五卷中）

　　卷第十六

　　脾劳虚寒方三首

　　删繁疗脾劳虚损消瘦。四肢不举。毛悴色夭。牛髓补虚寒丸方。

　　牛髓 鹿髓 羊髓 白蜜 酥 枣肉（研为脂各一升） 人参（四分） 生地黄（十斤切酒二升渍三宿出曝还内酒中取尽曝干） 桂心 茯苓（各四分） 干姜 白术 芎 （各五分）

　　甘草上十四味捣筛。纳五髓中微火煎搅。可为丸如梧子。初服三十丸。加至四十丸为剂。日再服。温清酒进之。忌海藻菘菜生葱芜荑桃李雀肉酢。（髓字恐误并酥蜜为五物尔）

　　又疗脾虚劳寒。饮食不消。劳倦气胀噫满。忧恚不解。人参消食八味等散方。

　　人参 茯苓 陈麦曲（熬） 麦 （熬） 白术 吴茱萸 浓朴（炙） 槟榔仁（炙各八分合子用）

　　上药捣筛为散。食后服方寸匕。日再服。清酒进之。忌酢物桃李雀肉等。（千金同并出第七卷中）

　　千金疗脾虚寒劳损。气胀噫满。食不下。通噫消食膏酒方。

　　猪膏（二升） 宿姜汁（五升） 吴茱萸（一升） 白术（一斤）

　　上四味。捣筛茱萸术等二物为细散。纳姜汁膏中。煎取六升。温清酒一升。进方寸匕。

　　日再。忌桃李雀肉等。（删繁同出第十五卷中）

　　卷第十六

　　脾实热方六首

　　千金疗脾实热。舌本强直。或梦歌乐而体重不能行泻热汤方。

　　前胡 茯苓（各三两） 龙胆 细辛（各三两） 芒硝（三两） 玄参 大青（各二两）

　　苦竹叶（切一升） 杏仁（四两去尖皮两仁者）

　　上九味切。以水九升。煮取三升。分三服。忌酢物生菜。

　　又射干汤。主疗与前方同。

　　射干（八两） 大青（三两） 石膏（十两碎绵裹） 赤蜜（一升）

　　上四味切。以水五升。煮取一升五合。去滓。下蜜煎取二升。分三服。

　　又疗脾热胁痛。热满不歇。目赤不止。口唇干裂方。

　　石膏（一斤碎绵裹） 生地黄汁（一升） 赤蜜（一升） 淡竹叶（切五升）

　　上四味。以水一斗二升。煮竹叶。取七升。去滓。澄清。煮石膏。取一升五合。去滓。

　　下地黄汁两沸。下蜜。煎取三升。细细服之。忌芜荑。

　　又疗脾热偏一边痛。胸满胁偏胀方。

　　茯苓 橘皮 泽泻（各三两） 石膏（八两碎绵裹） 桑白皮根（一升） 芍药 白术（各四两） 桂心 人参（各二两） 生姜（切一升） 半夏（六两洗）

　　上十一味切。以水一斗二升。煮取三升。分为三服。若须利。加芒硝二两。忌羊肉饧桃李雀肉生葱酢物。（并出第十五卷中）

　　千金翼泻脾汤。主脾脏病。气实胸中满。不能食方。

　　茯苓 浓朴（炙各四两） 甘草炙 人参 黄芩（各二两） 桂心（五两） 生姜（八两） 半夏（一升洗）

　　上八味切。以水七升。煮取三升。分为三服。此方又主冷气在脾脏。走出四肢。手足流肿。亦逐水气忌海藻菘菜羊肉饧生葱酢等物。

　　又主脾气实。其人口中淡。甘卧愦愦。痛无常处。呕吐反胃方。

　　大黄六两上一味。以水六升。煮取一升。分再服。又主食即吐。并大便不通者。加甘草二两。煮取二升半。分为三服。忌海藻菘菜。（并出第十七卷中）

　　卷第十六

　　泻脾丸主脾气不调及腹满方三首

　　深师调中利饮食。除胃中积聚寒热。老人将服。长肌肉。令人光泽泻脾丸方。

　　黄芩 杏仁（去尖皮两仁熬） 泽泻 通草 芎 桂心 白术 干姜（各五分） 茯苓黄 干地黄（各六分） 附子（二分炮） 麦门冬（四分去心）

　　上十三味捣筛。蜜和服如梧子。二丸。日三服。忌猪肉冷水桃李雀肉生葱酢芜荑等物。

　　（出第十三卷中）

　　千金翼泻脾丸。主脾气不调。有寒热或下闭塞。调五脏不利。呕逆饮食者方。

