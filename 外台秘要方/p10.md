<!-- { "loadSidebar": true } -->
　　若不结胸但头汗出余处无汗剂颈而还小便不利身必发黄大防胸汤方
　　蜀大黄【六两】　甘遂末【一钱匕】　芒硝【一升】
　　右三味以水六升先煮大黄取二升去滓内芒硝煮一两沸内甘遂末温服一升得快利止后服【千金翼同】
　　又伤寒六七日结胸热实脉沈紧心下痛按之石坚大防胸汤主之方依前法
　　但结胸无大热者此水结在胸脇也但头防汗出者大陷胸汤主之方依前法
　　又伤寒十余日热结在里复徃来寒热者与大柴胡汤大柴胡汤方
　　柴胡【半斤】　枳实【四枚炙】　生姜【五两】　黄芩【三两】芍药【三两】　半夏【半升洗】　大【十二枚擘】
　　右七味切以水一斗二升煮取六升去滓更煎取三升温服一升日三服一方加大黄二两若不加大黄恐不名爲大柴胡汤忌羊肉饧【千金翼古今録验同】
　　又太阳病二三日不能卧但欲起心下必结脉微弱者本有久寒也而反下之若利止者必作结胸未止者四日复下之此作恊热利也
　　又太阳病下之其脉促不结胸者此爲欲解也若心下满鞕痛者此爲结胸也大防胸汤主之但满而不痛者此爲痞柴胡不中与之也宜半夏泻心汤主之方半夏【半升洗】　干姜【三两】　人参【三两】　甘草【三两炙】黄连【一两】　大【十二枚擘】　黄芩【三两】
　　右七味切以水一斗煑取六升去滓温服一升日三若须大防胸汤服者如前法忌羊肉饧海藻菘菜猪肉冷水等【千金翼同一方半夏五两】
　　又小结胸病正在心下按之则痛脉浮滑者小防胸汤主之方
　　黄连【一两上好者】括蒌实【一枚大者破】半夏【半升洗】
　　右三味切以水六升煑括蒌实取三升去滓内诸药煮取二升去滓温分三服忌羊肉饧猪肉【千金翼同】
　　又病在太阳应以汗解之反以冷水潠之若灌之其热却不得去弥更益烦皮上粟起意欲饮水而反不渇者服文蛤散若不差者与五苓散用前篇方【士弱氏曰热得冷水之气约退而后却也】
　　又寒实结胸无热证者与三物小防胸汤方如前法白散亦可服
　　文蛤散方【士弱氏曰厐安常云无热证者与三物白散小防胸汤治热白散治寒防哉言乎】
　　文蛤【五两】
　　右一味捣筛爲散以沸汤和一方寸匕服之汤用五合【千金翼同】
　　又白散方
　　桔梗【三分】　贝母【三分】　巴豆【一分去心及皮熬令黒赤别研如脂】
　　右三味捣筛更于臼内捣之以白饮和服强人半钱匕羸人减之病在膈上则吐在膈下则利利不止饮冷粥一杯止忌猪肉芦笋等【竝出第四卷中千金翼同】
　　伤寒呕哕方一十四首
　　病源伤寒病后胃气不和此由初受病时毒热气盛多服冷药泻下及饮冷水病折以后热势既退冷气乃动故使心下坚牢噫哕食臭腹内雷鸣而泄利此由脾胃气虚冷故也【出第八卷中】
　　仲景伤寒论疗呕哕心下悸痞鞕不能食小半夏汤方
　　半夏【一升洗】　生姜【八两去皮】
　　右二味切以水七升煑取一升半去滓分再服忌羊肉饧
　　又疗呕哕心下痞鞕者以膈间有水头眩悸半夏加茯苓汤方
　　半夏【一升洗】　生姜【八两去皮】　茯苓【三两】
　　右三味切以水七升煮取一升半去滓温分再服忌羊肉饧酢等物
　　又疗胸内似喘不喘似呕不呕似哕不哕心中愦愦然彻无聊赖者生姜汁半夏汤兼主天行方
　　生姜【汁一升】　半夏【半升洗切】
　　右二味以水三升煎半夏取一升内姜汁取一升半绵漉小冷分二服一日一夜服令尽呕哕一服得止者停后服忌羊肉饧【救急同】
　　又疗干呕哕若手足厥冷者小橘皮汤兼主天行方
　　橘皮【四两】　生姜【八两去皮】
　　右二味狭长切以水七升煮取三升去滓小冷服一升下咽则愈【救急同出第十六卷中】
　　深师疗伤寒病啘不止甘草汤方兼主天行
　　甘草【三两炙】　橘皮【三两】
　　右二味切以水五升煮取一升去滓顿服之日三四服取差忌海藻菘菜【崔氏同】
　　又半夏散方
　　半夏【洗焙干】
　　右一味末之生姜汤和服一钱匕忌羊肉饧等
　　又赤苏汤方
　　赤苏【一把】
　　右一味水三升煑取一升去滓稍稍饮之【肘后同】
　　又干姜丸方
　　干姜【六分】　附子【四分炮】
　　右二味捣筛以苦酒丸如梧子服三丸日三服酒饮下皆得忌猪肉【肘后同】
　　又疗伤寒哕甘竹筎汤方
　　甘竹筎【四两】　生白米【一升】
　　右二味以水八升煮之取米熟汤成去滓分服徐徐服疗风热气哕甚神验诸哕亦佳
　　又疗伤寒呕哕胸满虚烦不安大橘皮汤方
　　橘皮【一两】　甘草【一两炙】　生姜【四两】　人参【二两】
　　右四味切以水六升煑取二升去滓分三服忌海藻菘菜【竝出第十四卷中】
　　小品茅根橘皮汤疗春夏天行伤寒胃冷变啘方
　　白茅根【切一升】橘皮【三两】　桂心【二两切】
　　右三味切以水六升煑取三升去滓温分三服数数服之尽复合之啘止乃停取防汗有热减桂心一两忌生葱【文仲同出第六卷中一方有葛根二两】
　　千金疗伤寒后呕哕及干呕不下食生芦根饮方生芦根【切一升】青竹筎【一升】　粳米【三合】　生姜【二两切】
　　右四味以水七升先煑千里鞋底一只取五升澄清下药煑取二升半去滓随意便饮不差重作
　　又疗伤寒后呕哕通草汤方
　　通草【三两】　生芦根【切一升】橘皮【一两】　粳米【三合】
　　右四味切以水五升煑取二升去滓随意便稍饮不差更作取差止【古今录验文仲同出第十卷中】
　　千金翼干呕吐涎沫而头痛茱茰汤主之方
　　呉茱茰【一升炒】大枣【十二枚擘】　生姜【六两切】　人参【三两细剉】
　　右四味以水五升煑取二升去滓分服七合日三【仲景同出第十卷中此张仲景伤寒论方】
　　伤寒咽喉痛方八首
　　病源伤寒病过经而不愈脉反沈迟手足厥逆者此爲下部脉不至隂阳隔絶邪客于足少隂之经毒气上熏故喉咽不利或痛而生疮【出第七卷中】
　　仲景伤寒论少隂病咽喉痛者半夏散及汤主之方
　　半夏【洗】　　甘草【炙】　　桂心
　　右三味等分各捣筛毕更合捣之以白饮服方寸匕日三服若不能服散者水一升煑七沸内散两匕更煑三沸下火令小冷少少含细咽之半夏有毒不当散服之忌羊肉生葱海藻菘菜饧【千金翼同出第六卷中】
　　文仲疗伤寒毒攻喉咽肿痛方兼主天行
　　切啇陆炙令热以布借喉以熨布上冷复易之【肘后同】
　　又方
　　眞防茹甲大内口中以牙小嚼汁以渍喉当微觉异爲佳亦主天行【肘后同】
　　又附子丸方
　　附子【炮】　　藜芦【等分】
　　右二朱末之蜜和丸服如梧子一枚饮下含黄蘗亦佳忌猪肉狸肉【竝出第二卷中】
　　深师贴喉膏疗伤寒舌强喉痛方
　　蜜【一升】　　甘草【四两】　猪膏【半斤】
　　右三味防火煎甘草猪膏令数沸去滓乃内蜜温令销相得如大含化稍稍咽之忌海藻菘菜【出第十四卷中】
　　集验疗伤寒热病喉中痛闭塞不通乌扇膏方
　　生乌扇【一斤切】猪脂【一斤】
　　右二味合煎乌扇药成去滓取如半鸡子薄绵裹之内口中稍稍咽之取差忌酒蒜等物【张文仲千金等同】
　　又升麻汤方
　　升麻【三两】　通草【四两】　射干【二两】　羚羊角【三两
　　屑】　　　　芍药【三两】　生芦根【切一升】
　　右六味切以水七升煑取二升半去滓分爲三服徐徐服【千金古今录验同竝出第三卷中】
　　千金治伤寒热病后口干多唾咽痛干枣丸方
　　干【二十枚】　乌梅【十枚】
　　右二味捣合蜜和丸如杏核大绵裹含化咽津自愈【出第十卷中】
　　伤寒吐唾血及下血方三首
　　病源此由诸阳受邪热初在表应发汗而汗不发致使热毒入深结于五藏内有瘀积故吐血【出第八卷中】仲景伤寒论吐血不止者柏叶汤主之方
　　青栢叶【三两】　干姜【二两切】　艾【三把】
　　右三味以水五升煑取一升去滓别绞取新出马通汁一升相和合煎取一升绵滤之温分再服马通是马屎汁也【一方有阿胶无艾】
　　又吐血下血黄圡汤主之方
　　釡灶下黄焦土【半升绵裹】　甘草【三两炙】　干地黄【三两】白术【三两】附子【三两炮破】　阿胶【三两炙】　黄芩【三两】
　　右七味切以水八升煑六味取二升去滓内胶令烊分三服忌海藻菘菜芜荑猪肉桃李雀肉等物【并出第十六卷中】
　　古今录验蒲黄汤疗伤寒温病天行疫毒及酒客热伤中吐血不止面黄干呕心烦方
　　蒲黄　　　桑寄生　　桔梗【一作栝蒌】　犀角【屑】甘草【各二两炙】　葛根【三两】
　　右六味切以水七升煑取三升去滓分三服徐徐服之忌海藻菘菜猪肉【出第三卷中】
　　伤寒衂血方四首
　　病源伤寒病衂血者此由五藏热结所爲也心主血肝藏血热邪伤于心肝故衂血也衂者鼻出血也肺主气而开窍于鼻血随气行所以从鼻出阳明病口燥但欲漱水不欲咽者此必衂衂家不可攻其表汗出额上脉急而紧直视而不能眴不得眠亡血不可攻其表汗出则寒栗而振脉浮紧发热其身无汗自衂者愈【出第八卷中】肘后疗伤寒大病差后小劳便衂牡蛎散及丸方
　　左顾牡蛎【十分熬】　石膏【五分】
　　右二味捣末酒服方寸匕日三四亦可蜜丸如梧子大酒服十五丸【集验千金竝同出第二卷中】
　　小品芍药地黄汤疗伤寒及温病应发汗而不发之内瘀有畜血者及鼻衂吐血不尽内余瘀血靣黄大便黑者此主消化瘀血
　　芍药【三分】　地黄【半斤】　丹皮【一两】　犀角屑【一两】
　　右四味切以水一斗煑取四升去滓温服一升日二三服有热如狂者加黄芩二两其人脉大来迟腹不满自言满者爲无热不用黄芩
　　又茅花汤　疗伤寒鼻衂不止主之方
　　茅花【一大把】
　　右以水八升煮取三升分三服即差若无茅花取茅根代之亦可
　　又麦门冬汤　疗伤寒身热衂血呕逆主之方
　　麦门冬　　石膏　　　寒水石【各三两】甘草【二两】桂心【一两】
　　右五味切以水一斗煑取三升分三服
　　伤寒烦渴方九首
　　病源此由隂气少阳气胜故热而烦满也少隂病恶寒而踡时自烦欲去其衣被者可治也病脉已解而反发烦者病新差又强与谷脾胃气尚弱不能消谷故令微烦损谷即愈少隂病脉微细而沈但欲卧汗出不烦欲自吐五六日自利后烦躁不得卧寐者死发汗后下之脉平而少烦此新虚不胜谷气故也又伤寒渴者由热气入于藏流于少隂之经少隂主肾肾恶燥故渴而引饮【竝出第七卷中】
　　仲景伤寒论疗伤寒汗出恶寒身热大渴不止欲饮水至二斗者白虎加人参汤主之方
　　知母【六两】　石膏　　　粳米【各一升】　人参【三两】甘草【二两】
　　右五味切以水一斗二升煮米熟去米内诸药煮取六升去滓温服一升日三忌海藻菘菜【出第十卷中小品同】
