<!-- { "loadSidebar": true } -->
　　病源水病者繇肾脾俱虚故也肾虚不能宣通水气脾虚又不能制水故水气盈溢渗入皮肤流遍四肢所以通身肿也令人上气体重小便黄涩肿处按之随手而起是也【出第二十一卷中】
　　千金麻子汤主遍身流肿方
　　麻子【五升】　商陆【一斤切】　防风【三两切】　附子【一两炮破】赤小豆【三升】
　　右五味先麻子令熟以水三斗煮麻子取一斗三升去滓内药及豆合煮取四升去滓食豆饮汁日再忌猪肉及冷水犬肉
　　又疗水气遍身洪肿百药不愈待死者方
　　大麻子【一石未入窖不鬰悒者为佳】　赤小豆【一石不得一粒杂】
　　右二味取新精者仍浄拣择以水淘汰暴令干蒸麻子使熟更暴令干贮于浄器中欲服取五升麻子熬令黄香唯须缓火勿令焦极细作末以水五升搦取汁令尽浄器蜜贮之明旦欲服今夜以小豆一升浄淘渍之至旦干漉去水以新水煮未及好熟即漉出令干内麻子汁中煮令烂熟为佳空腹恣意饱食日三服当小心闷少时止五日后小便数或赤唾粘口干不足怪之服讫常须防行不得即卧十日后灸三里絶骨下气不尔气不泄尽服药后五日逆不可下者取大鲤鱼一头先死者去鳞尾翅以汤脱去滑浄洗开肚去藏以上件麻汁中和小豆煮令极熟作羹下葱豉橘皮生姜紫苏调和下药食之始终一切断盐渇饮麻汁秋冬暖饮春夏冷饮常食不得至饱止得免饥而已慎房室瞠恚大语髙声酒麫油酢生冷菜茹一切鱼肉盐酱五辛疗十十差神验并疗一切气病服者皆差凡作一月日服之大良麻子熟时多收新瓮贮之施人也
　　又方
　　吴茱茰　　荜拨　　昆布　　杏仁【去尖皮两仁熬】葶苈子【熬】
　　右五味等分丸如梧子气急饮服五丸勿令至利食讫饱闷气急服之即散
　　又苦瓠丸主大水头面遍身大肿胀满方
　　苦瓠白穰【实捻如大豆粒】
　　右一味以麫褁煮一沸空腹吞七枚至午当出水一升三四日水自出不止大瘦乃差三年内慎口味也苦瓠须好无靥翳细理妍浄者不尔有毒不堪用
　　又方
　　苦瓠膜【二分】　葶苈子【五分熬】
　　右二味丸服之日五丸如梧子
　　又方
　　葶苈子【熬】　　桃仁【去皮尖熬】
　　右二味等分丸服之利小便一方用杏仁
　　又方
　　大【去皮核七枚】　苦瓠膜【如核大】
　　右二味丸一服三丸日三
　　又方
　　烧姜石令赤内黑牛尿中令热服一升日一【并出第二十一卷中】
　　千金翼泽漆根汤主水通身洪肿四肢无堪或从消渇或从黄疸支饮内虚不足荣卫不通血气不化气实皮肤中喘息不安腹中向向胀满眼不得视方
　　泽漆根【十两】　赤小豆【二升】　甘草【二两炙】　鲤鱼【一枚重五斤浄去肠】　　　麦门冬【二两去心】茯苓【三两】　人参【二两】生姜【八两】
　　右八味切以水一斗七升先煮鲤鱼豆减七升去之内药煮取四升半去滓一服三合日三弱人二合日再服气下喘止可至四合晬时小便利肿气减或小溏下若小便大利还从一合始大利止若无鲤鱼鲖【音同】鱼亦可用若水甚不得卧卧不得转侧加泽漆一片渇加括楼二两欬加紫菀二两细辛一两欵冬花一两桂心三两增鱼汁二升忌海藻菘菜酢物【深师同出第二十卷中】
　　古今録验疗祖承郎水肿通身众医不能疗得此汤一剂一夜小便五六升即差疗水欬逆气通身流肿短气腹满昼夜倚壁不得卧喉中水鸡鸣白前汤方
　　白前【六分】　紫菀【二两】　半夏【五合又方四两洗之三十遍】生泽漆根【七合切量一方三两】
　　右四味切以水一斗内药刻志水度复加水七升防火煎令至刻去滓次内药七种白术二两吴茱茰五合桂心三两人参一两干姜一两或生姜五两栝楼五合或六合六物防火煮取三升半分三服小便当利或当溏下勿怪气即低肿减吕计方经传杨氏有验忌羊肉饧桃李雀肉生葱【范汪同一方有枣二十枚擘】
　　又小消化水丸疗水病令通身防肿腹大食饮不消方芫花【一两熬】　甘遂【一两熬】　大黄【一两】　葶苈【一两熬】巴豆【四十枚去心皮熬研】
　　右五味合下筛蜜为丸如梧子一服一丸不知稍增以知为度忌芦笋野猪肉【并出第十一卷中】
　　水气肿皷胀方四首【数是四首】
　　千金翼疗水气肿皷胀小便不利山琏治韦司业得差司业侄云表所送云数用神验莨菪丸方
　　莨菪子【一升】　羚羊肺【一具青羊亦佳汤防煠即薄切之暴干作末】
　　右二味以三年大酢渍莨菪一伏时出之熬令变色熟如泥和肺末蜜和作丸食后一食乆服如梧子大四丸麦门冬饮服之喉中干口粘妄语为数日小便大利即差
　　麦门冬饮法
　　麦门冬【二十五枚去心】　米【二十五粒】
　　右二味以三合半水煮之米大熟去滓以下丸每服常作【千金同出第二十卷中】
　　救急疗水气腹皷胀硬频试要効方
　　葶苈子【七两熬】茯苓【三两】　吴茱茰【二两】　椒目【三两沈水
　　者】　　　　甘遂【五两】
　　右五味筛蜜和为丸如梧子大以饮服五丸日三服不知稍加丸以利为度禁食如药法并酢物【出第九卷中】
　　古今録验疗大水肿腹如皷坚如石方【出胡洽】
　　葶苈【一升熬】　椒目【一升】　芒硝【六两】　水银【十二两】
　　右四味以水煮錬水银三日三夜数益水要当令黄白以合药六万杵自令相和如梧子先食服一丸日三日增一丸至十丸不知更从一丸始病当从小便利当饮好牛羊肉羹昼夜五饮当令补养禁猪肉生鱼菜勿忘饮浆水渇饮羹汁【释僧深所撰方云链水银一日一夜亦是也水银用十两芒硝用七两如小豆先食服二丸文仲陶氏集騐范汪同出第十一卷中】
　　小肿欬逆上气方三首
　　病源肾主水肺主气肾虚不能制水故水妄行浸溢皮肤而身体肿满流散不已上乗于肺肺得水而浮浮则上气欬嗽也【出第二十一卷中】
　　深师疗水欬逆上气通身洪肿短气胀满昼夜倚壁不得卧喉中水鸡鸣大小便不通不下食而不甚渇白前汤方
　　白前【三两】　紫菀【四两】　半夏【一升洗】　生泽漆根【一升切】
　　凡四味水一斗七升煮取一斗汁又内后药
　　桂心【三两】　人参【六分】　大枣【二十枚擘】　白术【五两】
　　生姜【八两一方干者二两】　　　　茯苓【四两】　吴茱茰【五两】
　　杏仁【三两去两仁皮尖碎】　　　　葶苈【二两】　栝楼【五合一方十合】
　　右十味内前汁中煮取三升分四服当得防下利小便气即下肿减深云增损用之若神忌羊肉饧生葱桃李雀肉酢物【出第十九卷中】
　　古今録验夫水在五藏令人欬逆喘上气腹大向向两脚肿目下有卧蚕防渇不得安卧气奔短气有顷乃复小便难少而数肺病胷满隠痛宜利小便水气迫肺吸吸寒热泽漆根汤方
　　生鲤鱼【一头重五斤粗剉】　　　麦门冬【二两去心】甘草【二两炙】人参【二两】　茯苓【二两】　泽漆根【八两生者】
　　右六味切以水一斗七升煮鱼取一斗去鱼以煮药取四升分服日三小便利为度不利增服之大便如利而小便未利者增至四合服一日气即下得安卧有寒可内生姜八两【深师同】
　　又防己煮散疗水肿上气方【出许諌议】
　　汉防己【三两】　泽漆叶【三两】　石韦【三两去毛】　泽防【三两】郁李仁【五两】　白术【三两】　丹参【三两】　赤茯苓【三两】桑白皮【三两】　橘皮【二两】　生姜【十两】　通草【二两】
　　右十二味粗筛为散以水一斗七合内四方寸匕散煮取八合去滓一服令尽日三大便利者一服取小便利为度许澄秘方忌同前【千金同出第十一卷中】
　　气兼水身面肿方四首
　　张文仲周大正大将军平公于礼患气兼水身面肿垂死长夀公姚僧垣处二方应手即差先服汤方桑根白皮【四两】橘皮【二两】　海藻【三两洗去咸】茯苓郁李仁【碎各四两】赤小豆【一升】
　　右六味切以水八升煮取二升半分三服甚効古今録验疗气水身肿胀满姚大夫治燕公雍州録事于志光送云从来知不能服汤事较急勿不努力服之服此汤若防觉为益频服三两剂勿不服此药甚易必无逆忤如不能服可服后丸丸迟不应急耳
　　又方
　　橘皮【五分】　郁李仁【十分】　茯苓【八分】　葶苈【六分熬】
　　防己　　　桑根白皮【各五分】　　　　甘遂【四分熬】苏子【四合】
　　右八味下筛蜜和丸取谷白皮火炙焦黄煮饮服十丸如梧子日再服若不得宣通稍稍加常以宣为度渇者饮此方老蒋公处与张大夫家効忌酢物
　　又方
　　灸丹田宂在脐下二寸灸三壮疗水肿女子禁灸【并出第五卷中】
　　古今録验疗气水身肿胀满方
　　杏仁【十分去皮尖熬】苏子【五分】　白前【六分】　昆布【八分洗去
　　咸】　　　　李根白皮【五分】橘皮【六分】　五味子【六分】大麻仁【五分熬】茯苓【八分】　生姜【八分切暴燥】
　　右十味筛蜜和丸粥清服二十丸如梧子日再稍稍加至三十丸忌酢物【出第十一卷中】
　　水气方六首
　　范汪疗风虚水气肿豆酒方
　　大豆【一升】
　　右一味以水四升煮取二升汁去豆内美酒一升合煎取一升能随意饮之日三常令有酒气当清酒作之
　　又疗通身肿皆是风虚水气亦疗暴肿蒲黄酒方
　　蒲黄【一升】　小豆【一升】　大豆【一升】
　　右三味以清酒一斗煮取三升去豆分三服
　　又疗肿患下水气四肢肿聂聂动木防己汤方
　　木防己【三两】　甘草【二两炙】　桂心【二两】　茯苓【六两】黄芪【三两】　生姜【二两】　白术【三两】　芍药【二两】
　　右八味切以水八升煮取三升二合分为四服有人患下是胃寒加当归三两人参二两半龙骨二两水一斗煮取三升二合分四服相去二十里顿服不下即不须内此三物也忌海藻菘菜桃李雀肉生葱大酢【并出第四十五卷中】
　　崔氏疗水气方
　　葶苈子【三两】
　　右一味以物盛于甑上蒸令湿彻上即万杵自堪为丸不须蜜和如不得以少蜜和之一服五丸渐加之七丸以防利为度得利即停不可多服令人不甚能食若气发又服之得利气下定即停此方疗水气无以加萧驸马时任太常卿患水肿见在名医悉疗不差唯服此丸得平复故记
　　又葶苈子疗水气极効方
　　取葶苈子一合熬令色黄碎别研如麪取大二十颗去核以水一大升煮取半升汁去滓内前件葶苈子并汁于铜器中缓火煎令堪成丸平旦空腹顿服尽必不能顿者分为两服得利两行差至日午宜食干饭慎如药法【并出第六卷中】
　　近効疗水气方
　　商陆根【去皮取白者不用赤色切如小豆一大盏】
　　右一味以水三升煮取一升以上烂即取粟米一大盏煮成粥仍空腹服若一日两度服即恐利多毎日服一顿即防利不得吃生冷等
　　皮水方三首
