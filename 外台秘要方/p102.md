<!-- { "loadSidebar": true } -->
　　大豆一斗择令浄以水五斗煮取一斗三升澄清内釡中以一斗半美酒内汁中更煎取九升宿勿食且服三升温覆取汗两食顷当下去风气肿减慎风冷十日平复也除日合服之若急不可待逐急合服无令六畜妇人见之肿差勿服之神验也亦可任性饮之常使酒气相接【范汪并翼同】
　　又方
　　楮枝皮一大束切煮取汁随多少酿酒旦服醉为佳不过三日肿减差后可常服之【并出第二十一卷中】水肿小便涩方三首
　　广济主下水气若小便涩水肿气妨闷不能食海蛤丸方
　　昆布【洗】　　橘皮　　　赤茯苓　　汉防己海蛤【研】　　郁李仁　　桑根白皮　泽漆【炙】槟榔　　　杏仁【去皮尖各四分】大黄【六分】　葶苈子【二十分防火熬令黄】
　　右十二味筛蜜和丸饮服如梧子十五丸日二服加至二十五丸以小便利为度忌热麪冷滑大酢【出第五卷中】
　　崔氏疗水肿盛满气急喘欬小便涩如血者方
　　桑根白皮【六两】泽漆叶【切二升炙】白术【二两】　生姜【四两】郁李仁【六两】　杏仁【二两】　橘皮【二两】　参【三两】
　　右八味切以水九升急着火煮取四升温分四服相去六七里久或利黄水三五升及小便利为即差者可频服三四剂佳忌桃李雀肉青鱼酢等【出第六卷中】
　　古今録验疗男女心上胀满胷背痛食进少面防似肿小便如涩方【出姚大夫】
　　杏仁【八分熬】　橘皮【五分】　苏子【三合】　防己【五分】葶苈【六分熬】　茯苓【八分】
　　右六味筛蜜和为丸如小豆细切桑根白皮煮为饮用服此丸初服十丸日再渐加至三十丸【千金同出第十一卷中】
　　上气大便涩方二首
　　崔氏疗上气大便涩方
　　葶苈子【四两熬】牵牛子【一两熬】杏仁【二百颗】　大枣【四十枚去
　　皮】　　　　芒硝【一两】　牛酥【一合】
　　右六味一万杵更别着牛酥乃更一万杵空腹服八丸用粥饮下药先禁咸酱等物
　　又疗上气大便秘涩方
　　杏仁【五两熬】　印城盐【三两】　干姜【三两】
　　右三味筛以酱汁和之令得相著作瓮可长一寸余如指大两头尖仍以薄绵褁之于风日中暴令少干内下部中时易之不过一两易即有恶物下气上【阙】即定亦下食内药痛时少须忍如深内少顷亦不大痛急出时物即出痛忍之不得后可便转时出脓及恶物多大便不涩停之【并出第六卷中】
　　水病杂疗方一十二首
　　集验疗水腹大脐平者法
　　灸脐中腹无文理者不可疗
　　又水腹胀皮肿法
　　灸三里风水灸解谿【并出第六卷中】
　　千金翼鲤鱼炙主肿满方
　　鲤鱼长一尺五寸以尿渍令没一宿平旦以水从口中灌至尾防火炙令防熟去皮宿勿食盐顿服之不能者再服令尽神方【肘后备急张文仲千金同】
　　又有人虚肥积年气上似水病眼似肿而脚不肿方
　　谷楮叶【八两】
　　右一味以水一斗煮取六升去滓内米煮粥亦当以水煮羮菜等皆用之秋中多收以拟经冬用其水多少浓淡任人勿拘此方慎蒜麪猪鸡鱼油重者三年服之永差轻者一年【并出第二十卷中】
　　崔氏疗一切肿方
　　取红蓝花熟揉取汁服之不过再三服便愈服之多少量肿大小而进花汁也
　　又疗水肿已上少腹连脐硬气上闷方
　　苦瓠子【一两】
　　右一味以麪如作馄饨法其麪勿着盐作二七枚汤中煮待浮漉出及暖吞之如不下以汤汁下之能禁生冷酢滑及肉油腻佳若恐虚煮牛乳服之如此隔日作渐加至三七枚以小便利为小便若太多即歇一二日以腹肿消即止
　　又疗水病差后口中习习热疮出方
　　先以铁铛中着水一小斗煮金器不问多少煎取二小升出金取金水着病人口中含良久应欲言语有要事方可吐出勿咽之杀药气【并出第六卷中】
　　张文仲羊胃汤乆病羸瘦不生肌肉水气在胁下不能食四肢烦热方
　　羊胃【一枚切】　　白术【一升切】
　　右二味以水一斗煮取九升服一升日三三日尽更作两剂乃差忌桃李雀肉等
　　备急小品小女麴散疗利后虚肿水肿者服此药小便利得止肿亦消方
　　女麴【一升生用】　干姜　　细辛　　　椒目
　　附子【炮】　　桂心【各一两】
　　右六味为散酒服方寸匕不知服二三七日三产后虚满者大良忌猪肉生葱生菜【出第三卷中】
　　古今録验疗水或下不下则满溢下之则虚竭还复十无一活桑酒方
　　桑枝并心皮细挫以水八升煮取四升汁以四升米酿酒一服一升
　　又疗脾胃水面目手足胕肿胃管坚大满短气不能动摇方
　　桑根白皮【切三升】桂心【一尺】　生姜【三两】　人参【一两】
　　右四味切以水三升煮桑白皮得一升绞去滓内桂心等并饴十一两煮之竭得七合消息更服须史当下不尽复一升忌生葱
　　传効鲤鱼汤疗水肿腹大面目身体手足尽肿喘欬短气又胁满不得卧方
　　鲤鱼【一枚重三斤】桂心【三两】　紫菀【一两】　木防己【二两】黄芩【一两】　硝石【二两】　干姜【二两】　人参【二两】
　　右八味切以水一斗五升煮鱼如食法取汁一斗二升出鱼内药煮取三升去滓先食温服一升日三忌生葱【并出第十一卷中】









　　外台秘要方卷二十
<子部,医家类,外台秘要方>
　　钦定四库全书
　　外台秘要方卷二十一
　　唐　王焘　撰
　　天竺经论眼序一首【陇上道人撰俗姓谢住齐州于西胡僧处授】
　　盖闻乾坤之道唯人为贵在身所重唯眼为寳以其所系妙絶通神语其六根眼最称上是以疗眼之方无轻易尔
　　叙眼生起一首
　　谢道人曰夫眼者六神之主也身者四大所成也地水火风隂阳气以成人身八尺之体骨肉肌肤块然而处是地大也血泪膏涕津润之处是水大也生气温暖是火大也举动行来屈伸俛仰喘息视瞑是风大也四种假合以成人身父母精血实斯増长而精成者也其眼根寻无他物直是水耳轻膜裹水圆满精微皎洁明浄状如寳珠称曰眼珠实无别珠也黒白分明肝管无滞外托三光内因神识故有所见凡人不解谓眼有珠喻若鱼之被煮此事不然夫鱼畜水陆之有目者悉皆是水无有别珠直以汤火煎煮水凝结变自成珠但防生鱼未被煮炙岂有珠义直置死鱼水已凝厚论其活者水亦轻薄
　　出眼疾一首
　　谢道人曰夫人眼白睛重数有三设小小犯触无过伤损但黒睛水膜止有一重不可轻触致败俄顷深可慎之凡人不究谬据多重或七或五此皆是其妄説一家成言耳然眼之精微水映轻薄无所堪耐易致诸疾故学疗之者事须安审不可麤疎恐致毁伤患眼之家自须谨慎诸所禁忌悉不应犯若觉有疾即宜早疗当及其初根脚未立则易驱遣若其乆后根盘四布既成痼疾虽复行疗极难成效且身禀四大性各不同是以治者证非一冷热风损疾生不同伤劳虚实其方各异宜应察其元起寻究本根按法依源以行疗救不得谬滥措方以干姜疗热毒之眼以冷水疗风寒之目非直冷热无効盖亦致患俄顷常见愚人不识病源直寻古方轻欲立疗或经有疾遇药得愈便以此法递相传授都不知病有冷热之殊虚实之异或有道姑妪为人求食轻得有损宁虑幽防良为病家不别真伪闻语便从遂使应愈之病増为痼疾骊珠之眸永成盲瞽一何可哀故目有条贯以示后人皆苦眼无所因起忽然膜膜不痛不痒渐渐不明乆厯年嵗遂致失明令观容状眼形不异唯正当眼中央小珠子里乃有其障作青白色虽不辨物犹知明暗三光知昼知夜如此之者名作脑流青盲眼未患时忽觉眼前时见飞蝇黒子逐眼上下来去此宜用金箆决一针之后豁若开云而见白日针讫宜服大黄丸不宜大泄此疾皆由虚热兼风所作也
　　眼疾品类不同一首
　　谢道人曰若有人苦患眼渐膜膜状与前青盲相似而眼中一无所有此名黒盲宜针刺服药如瞳子大者名曰乌风如瞳子瞖緑色者名为緑瞖青盲皆是虚风所作当觉急须即疗汤丸散煎针灸禁慎以驱疾势若眼自闇多时不复可疗此疾之源皆从内肝管鈌眼孔不通所致也亦宜须初欲觉时即须速疗之若已成病更不复可疗亦无劳措意也若因时病后得眼生白障者此名为瞖也为热毒所作宜应速服汤丸依法镰之传食瞖散若因病后生肉者此为肤障也【后卷并无食瞖散通按后方传瞖皆令瞖除食即除字意】
　　此是风热所作宜服汤丸钩割除之若眼赤痒泪出者为热虚风服散煎除之若见黒烟赤光瞳子黒大者为乌风劳水动故宜服车前空青丸以消息之若眼忽尔赤痛者此是天行眼痛风热所作应宜早急疗之不者当生于瞖后难疗若人眼痛当黒珠生白瞖并黒子等大如米如此之者名为痛损眼此不易可疗勿轻犯触但眼因破损有物撞作瞖障瘢痕者悉不可疗亦无劳措意【通按劳水动三字疑有阙文】
　　眼将节谨慎法一首
　　谢道人曰五行云肝者眼家之根本此乃一家之同类而言其实五藏六腑悉皆相连故欲疗眼而审其虚实察其由起既识病源宜先作内疗汤丸散煎事事分明既服诸药便须依方谨慎凡欲疗眼不问轻重悉不得以风霜雨水寒热虚损大劳并及房室饮食禁忌悉不得犯若虚劳冷者宜服补肝丸出千金翼第十卷十五味在此卷下也若人患眼不值明师遇道姑妪欺诈妄语云犯神鬼或以环钩或复蒜熏或火烧针熨此皆不识病源而逆疗包隂阳为益实微动致伤余见此途内懐矜愍学疗之者勿习是方非直疾势不除亦自竒成蛊道【此法中文句疑昧金别季校】
　　眼暴肿痛方一十首
　　谢道人疗眼暴肿毒痛不可忍欲生瞖方
　　决明子【一升】石膏【四两研】　升麻【四两切】　栀子仁【一升】地肤子　茺蔚子【各一分】苦竹叶【切二升】干蓝叶【切一升】
　　芒硝【二两】　车前草汁【一升二合】　　　　冬子【三升为末】
　　右十一味以水二斗煮竹叶取七升二合去滓内诸药煮取四升分为四服每服相去可两食间再服为度小儿减药以意裁之
　　又疗眼暴肿痛方
　　苦竹叶【一升】　柴胡【二两】　　蛇衔【二两】　　黄连白芒硝　　细辛【各一两】
　　右六味切以水三升煮取一升去滓温服之忌猪肉
　　又方
　　秦皮　　　黄连【各一两】　苦竹叶【一升】
　　右三味切以水五升煮取八合洗眼与前方相类眼忽肿痛盲须煮秦皮作汤洗是主疗也忌猪肉
　　又方
　　细辛　　　蕤核仁　　卢盐【各一两】　决明子【二两】
　　右四味切以地骨汁煮取一升半去滓更以蜜一升半合煎取一升半与前方同
　　又疗眼天行暴肿痒痛方
　　地骨皮【三斤切】
　　右一味以水三斗煮取三升绞去滓更内盐二两煎取一升傅目或加干姜一两
　　又方
　　前胡【三两】　　芍药　　青葙子　　决明子细辛【各二两】　车前子【五合】栀子　　　淡竹叶【切一升】
　　右九味切以水九升煮取三升温分为三服忌生菜
　　又方
　　半夏【一升洗】　生姜【八两】　　前胡【四两】　　枳实【二两炙】细辛【一两】　　乌梅【十二枚擘】
