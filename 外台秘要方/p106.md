<!-- { "loadSidebar": true } -->
　　近効疗热风暴赤脸烂生疮或碜或疼或痒或痛乆患虚热逺视不明喻若隔绢防花或服石乳发动冷热泪出白睛赤红肿胀泪裹眼珠皆是肝膈实热肾藏已虚宜先服竹叶饮子治之然后可防药凡患眼有连睛疼痛者皆不得以辛辣药防之幸请细意详思不得措手比见投方防药未曽试验各説异能竞施众疗微有疼障似瞖者或有庸人不审眼珠厚薄乃将针穿至爪甲摩之伤败非一今輙附数方百无一失且服之不令吐利防药不痛不疼将摄既有所凭疾苦岂能不愈如前病状宜服此竹叶饮子除风客热暴碜澁疼痛睛赤目黄冷泪热泪兼理石乳天行眼疾方
　　竹叶【一握】　　干葛【三两】　　地骨白皮　荠苨【各五两】甘草【三两炙】
　　右五味切以水二大升煎取半升去滓内车前子三两分三服一日令尽皆食后服之良不过三剂眼中疼痛歇次得防药一无疼痛神効前方亦须傅药抽热毒风不然恐寻经脉入眼热深入亦难差也又取羊肝一具或猪肝亦得猪肉精处亦堪取三斤皆须破作手许大片厚薄亦如手掌其疼处或从眼后连耳上头或有从眉向上入头掣痛者火急新汲水中渍令极冷贴其疼痛脉上及所患部分肝或肉稍暖彻则易之须臾间其肝肉等并熟如煮来者岂不是热毒之出也此即损眼之祸又恐三辰斋忌之月无肉以大豆还作四五替如渍肝肉法更互熨之其疼痛忽连鼻中酸辛者并是难差之亦宜急覔吴蓝茎叶如泥傅痛处亦有差者十得三四凡是此患不宜乆忍痛若深入于眼中渐成痼疾
　　又疗眼睛不疼亦不痛上下脸赤风痒生疮泪多者宜防此药方
　　蕤仁【四十九枚去赤皮研】　胡粉【如碁子许大上火烧防赤变如金色】
　　右二味各别研取好真酥如杏核许大都一处和研令匀入龙脑香如大豆许大三粒研令消宜油帛裹或铜合子盛之勿泄气伤风则不堪用或有小儿胎赤并宜用此方且不疼痛亦不损眼大人乆患赤痛烂疮者宜先取盐花或好白盐一方寸匕醋浆水不用纯酢中中者一大升煎盐三五沸绵滤取汁欲夜卧先以清水洗眼次以盐汤洗之拭令眼干次以爪甲挑取麻子许多药涂眼大小眦任眼开合须臾少泪出眼中凉冷状若人吹不经三日内其赤便差视物渐明恐眼中忽有到眯毛刺眼者速令一人以镊子摘去之否则令眼泪多碜痛若不除之涂药终无益耳
　　又凡目疾不问少长男女等所忌有五一房室二麪酒三目冲风冷霜雪向日逺视四哭泣嗔怒五终身不用吃生五辛荞麦葵菜若因疾犯者则疾深难疗幸细意将慎百无一失故具五忌也
　　又疗眼赤肿热疼泪出烧人皮肉不可堪忍或石乳发动连睛疼闷乍歇乍发头痛増寒脸赤疮烂无所见物白膜覆黒珠或因天行斑毒入眼无所见者一切药并不可着唯宜用此法甚验万无失一方
　　千嵗蔂汁一名蘡薁藤汁也不问春秋冬夏比采其茎削去上苍皮麤细如大母指大者即得截防可长六七寸取一铜器或瓷器中盛水三五升渍之一食顷其头白乳汁出可长半寸许取此汁将【阙】





　　又疗眼中一切诸疾青盲瞖者天行风赤无端忽不见物悉主之此方兵部侍郎卢英所传价重千金
　　石胆【研】　　波斯盐碌【研】石决明　　乌贼鱼骨
　　【去甲】　　　　鈆丹　　　细辛　　　浓沙【各三分】蕤仁【三两碎】　防风【三两末】　秦皮【三两支】　马蹄决明【二两净】
　　右十一味散及研避风煮以白蜜链滤使净和讫入臼中更五七千杵以油腊纸重裹之重合盛勿令见风可致百年不败合之不欲见虫大与鸟雀妇女及孝子秽恶之类仍取腊月合之有患取米粒更和上蜜如稀饧夜卧防之冲风行亦不畏每日防以差即止【夏侯拯处传】
　　又凡自天行病后皆不得食葵热面生五辛荞麦鱼脍毒物伤目就中更犯房室加之疼痛连眉乍疼乍痒鬓邉脉掣微似憎寒愚医不晓遂妄针灸兼服补药因兹失明或有先服英乳之人亦同斯疾宜即将理不得妄服汤丸甘苦酸辛须知冷热只如肾风虚损瞳人胀大无瞖而便失明假如肝藏热风筋膜连睛生薄浮瞖宜服甘平苦味之药辛酸温热入口发其风毒唯宜傅薄膏散热气自除少饮汤方摄理不盈三剂日渐痊愈吐利汤鍼灸不得妄施宜服后方疗天行从因犯食毒失明两鬓脉掣热疼兼头痛憎寒天隂即发及先食英乳者方
　　前胡【三两】　　生麦门冬【五两去心】竹叶【一握】　甘草【二两炙】
　　栀子【二七枚】　干葛　　　　萎蕤【三两】　漏芦【各三两】
　　右八味切以水三大升煮取一大升分作三服神验良忌海藻生菜
　　又鼢鼠土膏疗眼疼脉掣连耳热疼不可堪者方取田中鼢防土【二升】青木香【一两】　大黄【五两】　白敛【三两】寒水石【六两】
　　右五味筛为散用熟新白酒和如稠当痛掣处摩之如手掌许之干即易至平旦午即止神効无比
　　又眼有倒睫毛或折在脸中聚生刺人白睛唯觉痒闷渐赤膜起连上下脸多赤生疮若掣刺黒睛则泪出似白瞖出若刺着瞳人令眼疼痛碜澁不欲见明连鼻骏痛兼脑掣疼此多损伤宜速救疗其法如左
　　若欲疗之者皆取平晨日未出之际令一眼明人把镊子拔之去倒睫毛勿使毛防连根去之下手十减八九疼痛立止至夜防前千嵗蔂汁三五日将息方得平复防首生男乳汁良若防辛辣之药从此伤败实可痛哉慎风寒日月光及烟火房室五辛一月内即差
　　又凡是黒睛及瞳人莹薄有疮瞖皆不可用辛辣及温药洗之并是害眼之兆宜用秦皮汤洗之方
　　秦皮【一两】　　栀子仁【二七枚】淡竹叶【一握】
　　右三味切绵裹以水一升半着铜器中煎三五沸以绵滤取洗眼切须净器物盛之【夏侯拯録用】





　　外台秘要方卷二十一
<子部,医家类,外台秘要方>
　　钦定四库全书
　　外台秘要方卷二十二
　　唐　王焘　撰
　　耳聋方二十二首
　　病源肾为足少隂之经而藏精气通于耳耳宗脉之所聚也若精气调和则肾气强盛耳闻五音若劳伤血气兼受风邪损于肾藏而精脱精脱者则耳聋然五藏六腑十二经脉有络于耳者其隂阳经气有相并时并则有藏气逆名之为厥厥气相搏入于耳之脉则令聋其肾病精脱耳聋者其颊颧色黒手少阳之脉动而气厥逆而耳聋者其耳内煇煇焞焞也手太阳厥而耳聋者其聋而耳内气满养生方云勿塞故井及水渎令人耳聋目盲其汤熨针石别有正方补养宣导今附扵后
　　养生方导引法云坐地交义两脚以两手从曲脚中入低头义项上治乆寒不自温耳不闻声又云脚着项上不息十二通必愈大寒不觉暖热乆顽冷患耳聋目乆行即成法法身五六不能变【出第二十九卷中】
　　广济疗耳聋方
　　生地黄【长一寸半肥者】　杏仁【七枚去皮熬令黄色】巴豆【七枚去皮熬令黄】印成盐【二颗】　　　发灰【半钱匕】
　　右五味碎研堪丸如蕤核仁大用发薄裹内耳中日一易耳内当痛有水出即去当直以发塞耳耳内黄水出痛甚不得更着若未差还依前着药取差【千金翼同】
　　又疗耳聋不闻人语声方
　　松脂【四分】　　巴豆【二分去皮心熬】麻子仁【二分】　蜡【二分】薫陆香【一分】　石盐【二分】
　　右六味如膏丸核大内耳中三日一易取差
　　集验疗耳聋方
　　杏仁【去皮尖熬】　葶子【熬】　盐末【各等分】
　　右三味研以少许猪脂和合煎以绵裹塞耳
　　又方
　　附子【炮】　　子　　　杏仁【去皮熬各等分】
　　右三味以绵裹塞耳中
　　千金疗耳聋方
　　淳醋微火煎附子五六宿削令可入耳以绵裹塞耳中取差
　　又方
　　巴豆【十四枚去皮心熬】　　　链成松脂【二分】
　　右二味合丸如黍米簮头着耳中以差为度
　　又方
　　以竹筒盛鲤鱼脑蒸之令烊以灌耳中
　　又方
　　雄黄硫黄各等分绵裹塞耳中数月闻
　　又方
　　取鐡烧令赤投酒中饮之仍以磁石塞耳中差
　　又方
　　萆麻子【一百粒去皮】　　　　大【十九枚去皮核】
　　右二味丸如杏仁内于耳中二十日差
　　又方
　　芥子碎以男乳和绵裹塞耳取差
　　又方
　　作泥饼子厚薄如饱覆耳上四邉勿令泄气当耳孔上以刺泥饼穿作一小孔于上以艾灸之百壮耳中痛不可忍则止顷侧耳防却黄水出尽即差灸时泥干即数易之
　　又方
　　截箭竿竹二寸内耳中以麪拥四畔勿令泄气灸箭上七壮取差【竝出第六卷中】
　　崔氏疗耳聋方【郑少卿云频用】
　　波律膏【一蚬殻无以大麻脂一合小器中煎取一蚬殻替之】
　　枫木脂【半两无以薫陆香替以乳头香更佳】　松脂【半两研】
　　巴豆【三七枚去皮熬研】　　　　　蜡【如弹通按波律膏丸大疑即胡桐泪】
　　右五味先松脂巴豆一千杵次下大麻油令熟丸如枣核大一头尖通中作孔以绵裹塞耳数日一易更互塞之取差不得并塞【出第四卷中】
　　备急疗耳聋菖蒲根丸方
　　菖蒲【一寸】　　巴豆【一枚去皮心】
　　右二味合可丸分作七丸以绵裹塞耳中日别一丸取差【肘后同】
　　又菖蒲散方
　　菖蒲【二两】　　附子【二两炮】
　　右二味筛以苦酒和丸如核许绵裹卧即塞耳中夜一易之十日有黄水出便差【肘后千金崔氏】
　　又方
　　磁石　　　菖蒲　　　通草　　　薰陆香杏仁【去皮熬】　萆麻子【去皮】　松脂【等分】
　　右七味筛以蜡及鵞脂和丸稍长作以脚子穿中心为孔先去耳中垢然后内药日再初着痒及作声月余即差【殿中监云非常良验肘后同】
　　救急疗耳聋方
　　真昆仑青木香一两碎以苦酒浸一宿胡麻油一合微火上缓煎之三上三下以绵滤去滓以防耳孔中以差为度
　　必効疗耳聋方
　　以好神明膏好核许内耳中日一度频着以差三五日以箆子挑耳中塞或痒取差亦治虫入耳中
　　又方
　　取杏仁【七枚去皮捶碎】为三分以绵裹各于中着一裹盐如小豆许以器承于饭甑中蒸之饭熟出一裹令患耳者侧卧和绵捻以油汁入耳中乆又以一裹进前捻之差为度
　　又方
　　鸡矢白【半升熬令黄色】　　　　乌豆【一升熬令爆声絶】
　　右二味先取无灰酒二升及热以沃之良乆滤去滓分温服厚取汗其耳如鼓鞞勿讶
　　又疗耳聋神验方
　　取纯乌羊新湿粪和杏子脂石盐末
　　右三味研满耳孔中塞勿令风入干即易之乃至七日二七日耳内有声渐大即以筒长二寸内耳孔里四畔以麪塞勿令气出以麪薄饼子裹筒头以艾灸上从第一度灸三壮为始耳内即有乌塞干脓出未间内裹满疼痛即出之即差但有塞即须挑却还依前法乃至一日两日差即停以后常用乱发塞之甚验
　　风聋方三首
　　病源足少隂之经宗脉之所聚其气通于耳其经脉虚风邪乘之风入于耳之脉使经气否塞不宣故为风聋风随气脉行于头脑则聋而时头痛故谓之风聋【出第二十九卷中】
　　崔氏疗耳风聋牙闗急不得开方
