<!-- { "loadSidebar": true } -->
　　右十味剉以苦酒渍一宿以猪膏三斤煎三上三下药成去滓可服可摩耳聋者绵裹膏内耳中齿冷痛着齿间诸痛皆摩腹内有痛以酒服一许大咽喉痛吞一枣核大一枚【出第十一卷中】
　　崔氏疗风气及腰脚并耳聋方
　　磁石【十二两碎】　石菖蒲【四两】　通草【三两】　　瞿麦【二两】山茱茰【三两】　白术【三两】　　独活【四两】　　芎防【二两】薯蓣【三两】　　甘草【二两炙】　附子【二两炮】　桂心【三两】
　　生姜【五两】　　杏仁【二两去皮尖熬碎】　　　　茯神【二两】人参　　　前胡【各三两】　葱白【切一升】　竹叶【一握】石膏【二两碎】
　　右二十味切以水一斗四升煮取二升半去滓分三服宜向暮服之令尽慎如常法五日禁食羊肉鼻中息肉方一十一首
　　病源肺气通于鼻肺藏为风冷所乘则鼻气不和津液壅塞而为齆冷抟于血气停结鼻内故变生息肉其汤熨针石别有正方补养宣导今附于后养生方导引法云端坐伸腰徐徐以鼻内气以右手捻除目暗泪苦出徐徐闭目吐气鼻中息肉耳聋亦能除又云东向坐不息三通以手捻鼻两孔治中息肉【出第二十九卷中】肘后疗鼻中塞肉不通利方
　　矾石【一两烧】　通草【半两】　　真珠【一两】
　　右三味末以绵裹如核内鼻中日三易之有加桂心细辛各一两同前末和使用之
　　又方
　　陈蔕末以傅塞肉上取差
　　又方
　　矾石【烧】　　胡粉【熬各等分】
　　右二味末之以青羊脂和涂塞肉上以差
　　又方
　　细辛　　蔕各等分末以吹鼻中须臾涕出频吹之即差【千金方以絮裹如枣大塞鼻中须臾通张文仲亦治齆不闻香臭】
　　小品疗鼻中塞肉通草散方
　　通草【半两】　　真珠【六铢碎】　矾石【一两烧】　细辛【一两】
　　右四物末以绵裹如核沾散如小豆并绵头内鼻中日三取差【千金同】
　　千金疗鼻中息肉方
　　灸上星二百壮入发际一寸又夹上星两傍相去三寸各百壮灸之取差【出第六卷中】
　　千金翼中息肉不得息方
　　矾石【三分烧】　藜芦【二分】　　蔕【二七枚】　附子【二分炮】
　　右四物末芦管吹小豆许于孔中或以绵裹塞鼻中日再以差为度一方加葶半两【出第十一卷中】
　　崔氏疗鼻中息肉不闻香臭方
　　烧矾石末以面脂和着鼻中数日息肉随药出【千金同】
　　必効疗鼻中清涕生塞肉方
　　细辛【六分】　　附子【五分炮】　甘遂【六分】　　通草【五分】干姜【四分】　　吴茱萸【三合】　桂心【四分】
　　右七味筛末蜜丸如杏仁绵裹塞鼻卧时着即涕出日三避风以差为度或以帛裹头甚良妙
　　古今録验疗鼻中息肉通草散方
　　通草　　　细辛　　　蕤仁　　　雄黄【研】皂荚【去皮子各一分】白矾【二分烧】　礜石【三分泥裹烧半日研】
　　藜芦【三分炙】　地胆【三分熬】　蔕【三分】　　巴豆【十枚去皮】防茹【三分】　　地榆【三分】
　　右十三味筛末以细辛白芷煎汤和散傅息肉上又以胶清和涂之取差
　　又疗鼻中息肉方
　　生地胆【一枚】　细辛　　　白芷末
　　右三味以地胆押取汁和药以涂贴息肉上取消亦只以地胆汁于竹筒中盛当上灌之即消无生者干即酒煮汁用之
　　鼻齆方五首
　　病源肺主气其经手太隂之脉也其气通于鼻若脉藏调和则鼻气通利而知香臭若风冷伤扵藏腑而邪气乘于太隂之经其气蕴积于鼻者则津液壅塞鼻气不宣调故不知香臭而为鼻齆也【出第二十九卷中】
　　千金疗鼻齆方
　　甘遂　　　通草　　　细辛　　　附子【炮各一分】
　　右四味末以白雄犬胆丸少许内鼻中差【崔氏同云卒热涕出四五升愈】
　　又方
　　皂荚炙末如小豆以苇管吹中
　　又方
　　以干姜末吹之又蜜和塞之
　　又方
　　以鐡【一云鏁】磨石取末以猪脂和绵裹塞鼻中取差止
　　又方
　　伏面临牀前以新汲水淋玉枕上取差【并出第六卷中通按玉枕脑后也】
　　肺寒鼻齆方二首
　　删繁疗肺寒损伤气欬及多唾呼声塞干枣补肺煎方
　　肉【二升取膏】　杏仁【一升去尖皮研】　酥【一升】　　姜汁【一升】蜜【一升】　　　糖【一升】
　　右六味依常微火煎每服一匙差止
　　又疗鼻塞有清涕出方
　　细辛　　　蜀椒【汗】　　桂心　　　芎防吴茱萸【各三分】皂荚炙【屑二分】附子【八分炮】
　　右七味切以苦酒渍一宿以猪脂一斤煎以附子色黄膏成以绵裹内鼻中兼以摩顶
　　鼻窒塞不通利方七首
　　小品疗鼻中窒塞香膏方
　　白芷　　　当归　　　芎防　　　细辛辛夷　　　通草　　　桂心　　　薰草【各三分】
　　右八味防咀以苦酒渍一宿以猪膏一升煎以白芷色黄成膏滤去滓取少许防鼻中或绵裹内鼻中以差止【千金无桂心不用薰草用莽草】
　　千金鼻塞多年不闻香臭清水出不止方
　　取当道车辗过蒺藜一把以水三升煎令熟先仰卧使人口含一合灌鼻中不过再大嚔出一两个息肉似烂虫即差【一方用黄连各二两】
　　又疗鼻窒气息不通方
　　小蓟【一把】
　　右一味以水三升煮取一升去滓分服
　　又方
　　绵裹带末少许塞鼻中【并出第六卷中】
　　古今録验疗鼻中不通利窒塞者香膏方
　　当归　　　芎防　　　青木香　　细辛通草　　　蕤核　　　白芷【各二分】
　　右七味切以羊髓微火煎白芷色黄膏成去滓以小豆许内鼻中日再以差为度【千金有莽草无青木香云大热鼻中赤烂者以黄芩栀子代当归细辛】
　　又疗人鼻塞不通皂荚散方
　　皂荚【一分炙去皮子】细辛　　　辛夷　　　蜀椒附子【炮各等分】
　　右五味末以少许吹鼻中或以绵裹塞之即通
　　又疗鼻窒塞不得喘息皂荚散方
　　皂荚【去皮子炙】　菖蒲【各等分】
　　右二味以末绵裹塞中暮卧之时乃着甚良鼻塞常清涕方二首
　　病源夫津液涕唾得热即干燥得冷流溢不能自收肺气通于鼻其藏有冷冷随气入乗于鼻故使津涕不能自收【出第二十九卷中】
　　肘后疗老少鼻塞常有清涕出方
　　杏仁【二分】　　附子【二分】　　细辛【一分】
　　右三味切以苦酒拌用猪脂五两煎成膏去滓以防鼻中即通又以摩上佳
　　必効疗鼻塞多清涕方
　　细辛　　　蜀椒　　　干姜　　　芎防呉茱萸　　皂荚【去皮尖】　附子【各三两】　猪膏【一升三合】
　　右八味切防咀以苦酒浸一宿以猪脂煎附子色黄去滓膏成凝以绵裹少许导鼻中并摩顶
　　鼻生疮及疳虫蚀方九首
　　病源鼻是肺之侯肺气通于鼻其藏有热气冲于鼻故生疮也养生方导引法云踞坐合两膝张两足不息五通治鼻疮【出第二十九卷中】
　　千金疗疳虫蚀鼻生疮方
　　烧铜筯投酢中以涂之
　　又方
　　绵裹人屎灰夜卧着之
　　又方
　　烧祀灶饭末以之
　　又方
　　烧牛狗骨灰末以腊月猪脂和傅之差
　　又方
　　烧杏仁压取油傅之又乳和傅
　　又方
　　取乌牛耳垢傅之良
　　又方
　　烧故马绊末傅之
　　又方
　　取牛鼻头津傅之良【并出第六卷中】
　　必効疗鼻内热气生疮有脓臭并有虫方
　　矾石【一两烧】　生地黄【三两】　苦参【一两】
　　右三味切以水八合煮取三合以绵滤之微微防鼻中日三五度差止
　　牙疼方八首
　　广济疗牙疼巴豆丸方
　　巴豆【十枚去皮心熬研如膏】　　　大枣【三十枚取肉】细辛【一两末】
　　右三味相和研为丸以绵裹着所疼处咬之如有涕唾吐却勿咽入喉中日三差
　　崔氏疗牙疼方
　　乌头　　　独活　　　郁李根白皮【各一两】
　　右三味切绵裹以好酒一大升半渍一宿缓火煎取一升去滓防冷热渐含良久即吐却含取差齿痛不问风虫无不差必须含吐之不可咽却也有毒恐伤人单用乌头独活亦差
　　又方
　　令患人所患牙齿齧宅东南桑枝一条教三姓人于桑枝灸三炷一炷咒之曰东方有虫子不食五谷专食牙齿三姓灸齿痛蝎虫自然死一咒一再拜即合灸人患人等还不得回头更防之
　　张文仲疗牙疼验方
　　独活【五分】　　莽草【二分】　　细辛【二分】　　附子【一枚】
　　右四味切以苦酒五合浸以铜器中温之稍热含良久吐却汁未差更含之勿咽汁欲食以暖水潄口甚良
　　救急疗牙疼方
　　莽草　　　细辛　　　枳根皮【各三两】椒【一合汗】
　　右四味切以水一升煮取半升细细含之十度永不发药有毒不得咽之含了以暖水三五度潄口讫以胡桐律一豆着痛齿上风痛虫食并差
　　必効疗牙疼方
　　取皂荚子捣末以绵裹如弹子大两颗于酽醋中煮热彻于牙疼处齧之冷即易日三五度以差为度
　　又方
　　取桃李槐并白皮各等分以酒煮含之取定
　　姜君疗牙疼方
　　白杨皮【一握】　地骨皮【一两】　椒【二七枚】　　杏仁【二七枚去
　　皮】　　　　细辛【一两】　　生地黄【二两碎】好盐【一合】苍耳子【二两碎】
　　右八味切以酒二升煎六七沸去滓含之冷即吐却别含以差为度
　　齿痛方一十一首
　　病源手阳明之支脉入于齿齿是骨之所终髓之所养若风冷客于经络伤于骨髓冷气入齿根则齿痛若虫食齿而痛者齿根有孔虫在其间此则针灸不差傅药虫死痛乃止其汤熨针石别有正方补养宣导今附于后养生方导引法云常向本命日擳髪之始叩齿九通隂咒曰大帝散灵五老反真泥丸华保精长存左回拘月右引日根六合清链百疾愈因咽唾三过常数行之使齿不痛髪牢不白头脑不痛又云东向坐不息四通琢齿二七治齿痛病大张口琢齿二七一通二七又解四通中间其二七大势以意消息差病而已不复疼痛解病鲜白不黧亦不疏离久行不已能破金刚又云东向坐不息四通上下琢齿三十六下治齿痛【出第二十九卷中】
　　广济疗齿痛及落尽石胆傅方
　　取石胆研以人乳汁和以傅齿痛上或孔中日三两度止痛后生齿百日复故齿生止每以新汲水潄令净
　　集验疗齿痛方
　　鸡屎白烧灰末以绵裹置齿痛上咬咋之差
　　又方
　　芎防　　　细辛　　　防风　　　矾石【烧令汁尽】附子【炮】　　藜芦　　　莽草
　　右七味各等分筛为末以绵裹弹丸大酒渍熨所患处含之勿咽汁【千金同】
　　又方
　　独活【三分】　　黄芩　　　芎防　　　当归荜拨【各二两】　丁香【一两】
　　右六味切以水五升煮取三升去滓微微含潄良久吐却更含
　　又方
　　含白马尿随左右含之不三五口差【张文仲备急同并出第六卷中】
　　张文仲疗齿疼痛方
　　烧牛膝根末以绵裹着齿痛处含之
　　又方
　　蜀椒　　　矾石【各一两】
