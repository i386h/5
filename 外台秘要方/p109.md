<!-- { "loadSidebar": true } -->
　　右二味以水一升煎取六合去滓含之口吐却勿咽之
　　备急疗齿痛方
　　胡葈子五升应是胡荽子也以水五升煮取一升含吐之【谨按本草葈耳一名胡荽杀疳湿封丁肿此治齿痛相近即非是胡葈子也】
　　又方
　　马夜眼如米许以绵裹着痛孔中断根源也【通按马夜眼未详何物】
　　古今録验疗齿痛方
　　取杨栁细白皮卷如指大含嚼之以汁渍痛齿根数过即差
　　又方
　　独活【三两】　　芎防【二两】　　当归【二两】　　荜拨【二两】黄芩【二两】　　甘草【二两】　　细辛【二两】　　鸡舌香【一两】
　　右八味切以水五升煮取三升去滓含之取差【千金无甘草】
　　齿疼方六首
　　千金疗齿疼方
　　灸外踝下髙骨前交脉三壮
　　又方
　　以绳量手中指至掌后一横文又折为四分量文后当臂中灸一壮随左右取之
　　又方
　　鸡屎白以醋渍煮稍稍含之差
　　又方
　　生地黄一节　　　　　蒜一瓣
　　右二味以绵裹着痛处咬之勿咽汁汁尽吐出日日为之差止
　　又方
　　含驴尿须臾止【并出第六卷中】
　　姜生疗齿疼方
　　附子【一分】　　胡椒　　　荜拨【各二分】
　　右三味末着齿痛上又以散用蜡和为丸置齿痛孔上取差止
　　牙齿疼痛方八首
　　病源牙齿痛者是牙齿相引痛牙齿是骨之所终髓之所养手阳明之支脉入于齿若髓气不足阳明脉虚不能荣于牙齿为风冷所伤故疼痛也又有虫食于牙齿则齿根有孔虫居其间又传变余齿亦皆疼痛此则针灸不差傅药虫死痛乃止【出第二十九卷中】
　　广济疗牙齿疼痛牙龂肿痒齿根宣露方
　　肥松节【四分】　细辛【一分】　　蜀椒【二分】　　胡桐律【四分】
　　右四味切以清酒四升煮十沸承热含之冷即吐却更含差止
　　又疗牙疼齿痛方
　　取槐白皮【一握切】
　　右一味以酢一升煮去滓着盐少许适寒温含日三易之
　　备急姚氏疗牙齿疼痛方
　　取枯竹烧竹一头以注钱上得汁多着齿上即差
　　必効疗牙齿疼痛方
　　防风　　　附子　　　蜀椒【各二两】　莽草【一两炙】
　　右四味筛为散温清酒一盏和少许含勿咽汁以酒潄口十年患亦差止
　　又方
　　独头蒜煨之乗热截一头以熨痛上转易之亦主虫痛
　　又矾石散疗牙齿疼痛风龋虫食挺根出齿已落者方矾石【烧令汁尽】　藜芦【炙】　　防风　　　细辛干姜　　　白术　　　椒【汗】　　　甘草【炙】蛇牀子　　附子【炮各八分】
　　右十味筛为散温酒半升内散方寸匕搅调含之潄吐勿咽之日三度差百日齿已落者还生每食时更以空酒潄去药气然后吃食
　　又疗牙齿疼肉宣露风疼効方
　　莨菪子末绵裹着痛上吐却汁勿咽之良
　　又方
　　独活【十两】　　生地骨白皮【切三升】　　　细辛【一两】枫栁皮【一两】　甘草【二两炙】
　　右五味切以水五升煮取一升细细含勿咽冷即吐之
　　齿方五首
　　病源齿者是虫蚀齿至龂脓烂汁臭如蚀之状故谓之齿【出第二十九卷中】
　　广济疗齿石黛散方
　　五月五日干虾蟇烧灰石黛甘皮各等分末以傅齿上取差
　　又疗齿及口疳虫食紫蓝灰方
　　取紫蓝烧作灰以涂傅之日三五度取差为度
　　又疗齿并虫积年不差从少至老方
　　雀麦一名牡姓草似牛尾草一味苦瓠叶三十枚净洗露一宿平旦取草屈长二寸广一寸厚五分以瓠叶裹防作五六十裹子以三年酢渍之至日中以两裹火中炮令极热内口中齿外邉熨之冷更易取铜器以水内中解裹于水中洗之即有虫长三分老者黄色少者白色多即三二十枚少即一二十枚此方甚妙【千金同】
　　必効近贵胜共傅齿方
　　细辛　　　当归　　　甘草【炙】　　蛇床子【各一
　　两】　　　　青葙子【二两】
　　右五味以绵裹如大豆着齿上日三勿咽汁差止【肘后同】
　　又齿方【韦给事处得之】
　　每见月拜咒云月阿姑齿虫枯月阿姨齿虫死以差即止
　　齿风疼痛方三首
　　张文仲疗头面风口齿痛不可忍方
　　椒【一合】　　　莽草【十叶熬】　白术　　崔李根【郁李根也】独活　　　芎防【各二两】　细辛　　防风【各一两】
　　右八味切以酒三升煮三五沸去滓含之以差为度勿咽汁【千金无白术】
　　救急疗齿风动痛方
　　苍耳一握以浆煮着盐含之
　　古今録验疗齿中风疼痛龋肿芎防汤方
　　细辛【一两】　　芎防【二两】　　附子【一两炮】
　　右三味切以水六升煮取二升去滓含之少许冷即吐却日三四度勿咽汁
　　龋齿方七首
　　病源手阳明之支脉入于齿足太阳脉有入于颊遍于齿者其经虚风气客之络抟齿间与血气相乗则龂肿热气加之脓汁出而臭侵食齿龂谓之龋齿亦曰风龋养生方云朝夕琢齿齿不龋又云食毕当漱口数过不尔使人病龋齿【出第二十九中】
　　广济疗齿龋痛方
　　五月五日虾蟇【烧作灰】　　石黛　　　甘皮细辛　　　白鸡屎　　麝香　　　干姜熏黄
　　右八味各等分以薄绵褁少许内虫齿孔中日三易之差
　　集验疗龋齿方
　　取松脂锐如锥注龋孔内须臾龋虫縁松脂出
　　又方
　　煮鸡舌香汁含之差
　　千金疗龋齿及虫齿方
　　白附子【一分】　知母【一分】　　细辛【五分】　　芎防【三分】髙良姜【二分】
　　右五味末以绵裹少许着龋上勿咽汁日二三亦治口气
　　又方
　　取白马悬蹄少许塞孔中日三度即差止【翼同并出第六卷中】
　　张文仲疗龋齿方
　　以郁李根白皮切水煮浓汁含之冷易之当吐虫出
　　备急龋齿方
　　皂荚炙去皮子末少许着齿痛上差
　　齿虫方五首
　　病源齿虫是虫食于齿齿根有孔虫在其间亦令齿疼痛食一齿尽又度食余齿养生方云鸡鸣时常叩齿三十六下长行之齿不蠧虫令人齿牢又云朝未起早潄口中唾满口乃吞之辄啄齿二七过使人丁壮有顔色去虫而牢齿又云人能常服玉泉必可丁壮妍悦去虫牢齿谓口中唾也【出第二十九卷中】
　　小品疗齿虫腐棘刺潄汤方
　　腐烂棘鍼二百枚即是枣木刺朽落地者用一物以水二升煎取一升含之即差日四五度以差为度
　　删繁疗龋齿虫方
　　莨菪子三合青钱文烧令赤取小口瓶子可令口含得者将钱内瓶子中取莨菪子一撮安钱上令爆烢声仍以水少许淋钱上即气出用熏齿冷止三合药尽为剂虫食龋齿风痛并用【千金同】
　　又疗虫齿痛椒汤方
　　蜀椒【一两】　　矾石【半两】　　桂心【一两】
　　右三味以水三升煮取一升去滓含之潄齿勿咽汁甚良
　　又附子塞虫孔丸方
　　附子一枚炮末以蜡和之为丸准齿虫孔大小内之取差止
　　必効杀齿虫方
　　雄黄末以枣膏和为丸塞牙孔中以膏少许置齿烧鐡箆烙之令彻热以差止【一方有附子一枚】
　　风齿方四首
　　病源手阳明之支脉入于齿头面有风阳明之脉虚风乘虚随风流入于齿者则令齿有风微肿而根浮也【出第二十九卷中】
　　集验疗风齿疼肿闷方
　　莽草【二两】
　　右一味以水五升煎取三升含潄之勿咽汁
　　又方
　　椒【二十粒】　　枳根皮　　莽草　　　细辛菖蒲　　　牛膝【各二两切】
　　右六味切以水四升煮取二升去滓细细含之以差为度未差更作取差
　　备急疗风齿疼刺肿方
　　煮独活含之良
　　又疗风齿肿杉叶汤方
　　杉叶【三两】　　芎防　　　细辛【各二两】
　　右三味切以酒四升煮取二升半稍稍含之取差勿咽之
　　风齿根出方二首
　　广济疗热风齿龂肉欲尽根出恐是疳虫食龂及耳鼻疼痛方
　　石黛【五分】　　细辛　　　棘刺　　　菖蒲香附子　　当归　　　青木香　　胡桐律干姜【各四分】　青葙子【六分】
　　右十味为散以半钱匕绵裹就齿痛处含之勿停差止服后丸方【一方无细辛有鸡舌香】
　　丸方
　　苦参【八分】　　大黄　　　黄芩　　　枳实【各六分】地骨皮【六分】　参【八分】　　黄连【八分】
　　右七味筛蜜为丸食后少时以浆水服一十五丸日再服至二十丸増减自量之忌蒜麪猪肉
　　风齿口臭方二首
　　广济疗风齿口气臭芎防汤方
　　芎防【三两】　　当归【三两】　　独活【四两】　　细辛白芷【各四两】
　　右五味切以水五升煮取二升去滓含潄日三五度取差
　　齿败口臭方
　　取芎防煮一味含之
　　牙齿风龋方三首
　　延年疗牙齿风龋方
　　防粘子
　　右一味以水四升煮取二升半滤去滓适寒温含之冷吐别含取差
　　又方
　　薏苡根【四两切】
　　右一味以水四升煮取二升含冷易之
　　又方
　　郁李根白皮【切四两】　　　细辛【一两】　　盐【一合】
　　右三味切以水四升煮取二升半去滓内盐含之取差
　　牙齿疼风虫俱疗方五首
　　广济疗牙齿疼痛风虫俱差方
　　独活　　　防风【各四两】　芎防　　　细辛当归【各五两】　沉香【八分】　　鸡舌香　　零陵香【各五
　　两】　　　　黄芩【十分】　　升麻【八分】　　甘草【六分炙】
　　右十一味筛烊蜡少许丸如小豆以薄绵裹当痛上含有汁咽亦无妨口臭气尤妙
　　又疗齿痛不问虫风者方
　　熏黄【一两】　　莽草【一两】　　腊月羊脂　蜀葵茎【两枚】
　　右四味熏黄等为末消羊脂以葵茎蘸脂防药末注齿痛处孔中日三五度每令葵茎热用之良
　　又疗牙齿疼虫痛含汤方
　　肥松脂【三两】　皂荚【一枚去皮子炙令黄】　　　　石盐【七枚】
　　右三味切以水二升煮取八合去滓温含冷吐之即差止
　　崔氏疗牙齿隐隐痛无问风虫摇动齿龂脚宣露含此药効其龂便生方
　　取细柳枝捋去皮剉一升炒之内大豆一升和柳枝更炒以豆炮声尽于垍器盛之以清酒三升渍之经三日含之频吐即无妨两剂无不愈其龂亦生【出第四卷中】
　　必効疗风虫疼痛方
　　取屋间蜂窠【一枚炙】　　　椒【七粒】
　　右二味以水一升煎取半升含之或龂肿勿怪之风冲牙齿摇动方二首
　　延年疗风冲牙齿摇动方
　　车下李根白皮【郁李根也三两切】苍耳子【三合碎】
　　右二味以水三升煮取二升含之良
　　又方
　　芎防【三两】　　细辛【一两】　　防风【二两】　　薏苡根【三两】
　　右四味切以水六升煮取三升去滓含潄齿日三五度差止
　　疳虫食齿方一十首
　　千金凡齿龂宣露多是疳及月蚀方
　　以角蒿烧灰夜涂齿龂间使满不过两三度即差慎油腻沙糖干枣及桂切忌之
　　又方
　　毎旦以盐一捻内口中以暖水含和盐揩齿百遍可长为之口齿牢密
