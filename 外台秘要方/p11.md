<!-- { "loadSidebar": true } -->
　　又若脉浮发热渴欲饮水小便不利者猪苓汤主之方猪苓【一两去皮】　茯苓【一两】　阿胶【一两炙】　滑石【一两碎绵裹】泽泻【一两】
　　右五味以水四升先煑四物取二升去滓内阿胶令烊销温服七合日三服忌醋物【千金翼同出第五卷中】
　　范汪括蒌汤主渴饮方
　　括蒌根【内黄脉少者三两】
　　右一味切以水五升煮取一升分二服先以青淡竹沥一升合水二升煮好银二两减半去银先与病人饮之讫须臾后乃服括蒌汤其银汁须冷服【出第二十卷中】
　　千金疗伤寒后结热在内烦渴青葙子丸方
　　青葙子【五两】　龙胆【三两】　黄芩【一两】　栀子仁【一两】苦参【一两】　黄蘗【二两】　括蒌【一两】　黄连【二两】
　　右八味捣筛爲末蜜丸先食服如梧子七丸饮下日三不知稍増忌猪肉冷水【集验同出第九卷中】
　　深师黄芩人参汤疗伤寒吐下后内外有热烦渴不安方
　　黄芩　　　人参　　　甘草　　　桂心生姜【各二两】　大【十五枚擘】
　　右六味切以水八升煑取三升分三服徐徐服忌菘菜海藻生葱等物
　　又疗伤寒除热止渴欲饮水括蒌根汤方
　　黄芩【三两】　人参【二两】　桂心【二两】　大黄【二两】括蒌根【三两】　芒硝【二两】　甘草【二两炙】
　　右七味切以水八升煑取三升去滓饮一升须臾当下不下复饮一升得下止勿复饮汤药力势歇乃可食糜耳一方用生姜二两忌海藻菘菜生葱油腻等物
　　又疗伤寒下后除热止渴五味麦门冬汤方
　　麦门冬【去心】　五味子　　人参　　　甘草【炙】石膏【碎各一两】
　　右五味捣筛三指撮水一升二合煑令沸得四合尽服忌海藻菘菜【竝出第十四卷中】
　　古今录验黄龙汤疗伤寒十余日不解徃来寒热状如温疟渴胸满心腹痛方
　　半夏【半升洗】　生姜【三两】　人参【三两】　柴胡【半斤】黄芩【三两】　甘草【三两炙】　大枣【十二枚擘】
　　右七味切以水一斗二升煑取六升去滓更煎取三升温服一升日三服不呕而渴去半夏加栝蒌根四两服如前忌羊肉饧海藻菘菜等物【出第三卷中此本张仲景伤寒论方】
　　又髙堂丸疗伤寒苦渴烦满欲死令极饮水法方大黄【二分】　硝石【三分熬】　釡底墨【一分】　灶突中墨【一分】　　　黄芩【一分】　梁上尘【一分】　灶中黄圡【一分】　　　麻黄【二分去节】
　　胡洽用芒硝无黄圡
　　右八味筛末蜜和如弹丸大取一丸着一盏水中尽用服之即自极饮水汗出得热除矣一名黑奴丸一名驻车丸并疗温疟神良【并出第二卷中此方第一卷用小麦黒奴名黒奴丸】伤寒癖实及宿食不消方二首
　　病源此谓被下后六七日不大便烦热不解腹满而痛此爲胃中有干粪挟宿食故也或先患寒癖因有宿食又感于伤寒热气相搏故宿食不消也【出第八卷中】深师駃豉丸疗伤寒留饮宿食不消一名续命丸方黄芩【五两】　大黄【五两】　栀子仁【十六枚】黄连【五两去毛】豉【一升熬】　　甘遂【三两太山者】麻黄【五两去节】　芒硝【二两】巴豆【一百枚去皮及心熬研】
　　右九味捣筛白蜜和丸如梧子服三丸以吐下爲度若不吐利加二丸一本有杏仁七十枚忌猪肉冷水芦笋肉【出第十四卷中范汪同】
　　古今录验续命丸疗伤寒及癖实痰饮百病方
　　大黄【五两】　黄连【一两】　麻黄【五两去节】　甘遂【三两熬】黄芩【二两】　芒硝【二两研】　杏仁【七十枚去皮尖熬】
　　巴豆【一百枚去心熬研】　　　　豉【一升熬】
　　右九味捣筛蜜和丸得伤寒一日服一丸如小梧子大二日二丸至六七日六七丸但吐下得汗愈若水澼及痰实服三五丸日二忌猪肉冷水芦笋【范汪延年删繁同出第三卷中】
　　伤寒春冬欬嗽方三首
　　病源此由邪热客于肺也上焦有热其人必饮水水停心下则肺为之浮肺主于欬水气乘之故欬嗽【出第八卷中】小品射干汤主春冬伤寒秋夏中冷欬嗽曲拘不得气息喉鸣哑失声干嗽无唾喉中如哽者方
　　射干【二两】　半夏【五两洗】　杏仁【二两去皮尖两仁】
　　干姜【二两炮】　甘草【二两炙】　紫菀【二两】　肉桂【二两】呉茱萸【二两】　当归【二两】　橘皮【二两】　麻黄【二两去节】独活【二两】
　　右十二味切以水一斗煑取三升去滓温分三服始病一二日者可服此汤汗后重服勿汗也病久者初服可用大黄二两初秋夏月暴雨冷及天行暴寒热伏于内宜生姜四两代干姜除茱萸用枳实二两炙忌羊肉海藻菘菜饧生葱【出第六卷中】
　　古今录验下气橘皮汤疗春冬伤寒秋夏冷湿欬嗽喉中鸣声上气不得下头痛方
　　橘皮　　　紫菀　　　麻黄【去节】　杏仁【去双仁尖
　　皮】　　　　当归　　　桂枝　　　甘草【炙】黄芩【各三分】
　　右八味切以水七升煑取三升分三服不差重合之忌海藻菘菜生葱【出第三卷中】
　　延年疗伤寒骨节疼头痛眼睛疼欬嗽知母汤方知母【二两】　贝母【三两】　干葛【三两】　芍药【三两】石膏【四两碎裹】　黄芩【三两】　杏仁【一两去皮尖及双仁】
　　栀子仁【三两擘】
　　右八味切以水七升煑取二升五合去滓分爲三服如人行八九里再服忌蒜麫七日【出第九卷中】伤寒攻目生疮兼赤白瞖方六首
　　病源目者藏腑之精华肝之外候也伤寒热毒壅滞熏蒸于肝上攻于目则令目赤肿痛若毒气盛者眼生瞖膜又肝开窍于目肝气虚热乘虗上冲于目故目赤痛重者生疮瞖白膜息肉【出第八卷中】
　　肘后疗伤寒大病后热毒攻目方
　　煑蜂房以洗之日六七度【张文仲同】
　　又方
　　冷水渍青布以掩目【张文仲同】
　　又疗热病后生瞖方
　　烧豉二七粒末内管中以吹之【并出第二卷中文仲备急同】
　　小品漏芦连翘汤疗伤寒热毒变作赤色痈疽丹肿毒及眼赤痛生障瞖悉主之方兼疗天行
　　漏芦【二两】　连翘【二两】　黄芩【二两】　麻黄【二两去节】白敛【二两】　升麻【二两】　甘草【二两炙】　大黄【三两切】枳实【三两炙】
　　右九味切以水九升煑取三升去滓温分三服相去二食顷更服热盛者可加芒硝二两忌海藻菘菜等物【千金同】
　　又秦皮汤疗毒病冲眼忽生赤瞖或白或肿肤起或赤痛不得视光痛入心肝或眼外浮肿如吹汁出生膜覆珠子方
　　秦皮【二两】　前胡【二两】　常山【二两】　黄芩【二两】升麻【二两】　芍药【二两】　白薇【二两】　枳实【二两炙】大黄【三两】　甘草【二两炙】
　　右十味以水八升煑取三升分三服相去二食顷更服若盛热者可加芒硝二两忌海藻菘菜生葱生菜【出第六卷中一方加蕤仁一两栀子仁半两】
　　张文仲秦皮汤主伤寒病热毒气入眼生赤脉赤膜白肤白瞖者及赤痛不得见光痛毒烦恼者神効方
　　秦皮　　　升麻　　　黄连【各一两】
　　右三味切以水洗去尘用水四升煑取二升半冷之分用三合仰眼以绵绕筯头取汤以滴眼中如屋漏状尽三合止须臾复用日五六遍乃佳忌猪肉冷水【出第二卷中】
　　伤寒口疮方二首
　　病源夫伤寒冬时发其汗必吐利口中烂生疮以其热毒在藏心脾烦壅表里俱热热不已毒气熏于上焦故令口舌干燥生疮也【出第七卷中】
　　深师疗伤寒热病口疮黄蘗蜜方
　　黄蘗【削去上皮取里好处薄斜削】
　　右一味以崖蜜半斤极清者以渍蘗一宿唯欲令浓含其汁良久吐之更复如前若胸中热有疮时饮三五合尤良
　　又疗伤寒口疮烂者升麻汤方
　　升麻【一两】　甘草【一两炙】　竹叶【切五合】　麦门冬【三分
　　去心】　　　　牡丹【一分】　干枣【二十枚擘】
　　右六味切以水四升煮取一升半去滓分五服含稍稍咽之爲度忌海藻菘菜胡荽等【并出第十四卷中】伤寒手足欲脱疼痛方七首
　　病源此由热毒气从内而出循经络攻于手足也人五藏六腑并荣俞皆出于手足指故毒从藏腑而出也【出第八卷中】
　　范汪疗伤寒热病手足肿欲脱方
　　生羊肉裹之肿消痛止【出第三十卷中深师同】
　　崔氏疗伤寒手足热疼欲脱方
　　取羊屎煮汁以淋之差止亦疗时疾隂嚢及茎肿亦可煮黄蘗洗之【肘后深师集验千金备急并同出第一卷中】
　　集验疗毒热攻手足肿疼欲脱方
　　浓煮虎杖根适寒温以渍手足入至踝上一尺【兼疗天行范汪肘后千金同】
　　又方
　　酒煮苦参以渍之【范汪千金集验同并出第二卷中】
　　千金疗毒热病攻手足肿疼痛欲脱方
　　煑马粪若羊粪汁渍之猪膏和羊粪涂之亦佳【范汪集验肘后同】
　　又方
　　取常思草绞取汁以渍之一名苍耳【范汪集验肘后同出第十卷中】
　　备急疗热病手足肿欲脱者方兼主天行
　　以稻穰灰汁渍之佳【集验千金肘后同出第一卷中】
　　伤寒虚羸方四首
　　病源其人血气先虚复爲虚邪所中发汗吐下之后经络俱损伤隂阳竭絶热邪始散眞气尚少五藏犹虚谷神未复无津液以荣养故虚羸而生病焉【出第八卷中】集验疗伤寒虚羸少气气逆苦呕吐方
　　石膏【一斤碎绵裹】竹叶【一把】　麦门冬【一升去心】人参【二两】半夏【一升洗】　生姜【四两】　甘草【二两炙】
　　右七味切以水一斗二升煮取六升去滓内粳米一升米熟去米饮一升日三服忌海藻菘菜羊肉饧【出第三卷中】
　　又生地黄汤疗伤寒有热虚羸少气心下满胃中有防食大便不利方
　　生地黄【三斤】　大黄【四两】　大【二十枚擘】　甘草【一两炙】芒硝【二合】
　　右五味合捣令相得蒸五升米下熟绞取汁分再服忌海藻菘菜【出第二卷中】
　　千金疗伤寒虚羸少气呕吐竹叶石膏汤方
　　石膏【一斤碎绵裹】竹叶【一把】　麦门冬【一升去心】人参【二两】半夏【半升洗】　甘草【二两】
　　右六味以水一斗煑取六升去滓内粳米一升煑米熟去米饮一升日三服忌海藻菘菜羊肉饧【出第十卷中此张仲景伤寒论方】
　　张文仲栀子豉汤疗吐下后虚羸欲死方
　　栀子【一十枚】　豉【四合绵裹】
　　右二味以水五升先煮栀子取二升内豉又煑三四沸去滓分再服【支同此出姚万第二卷中集验备急同各用栀子十四枚】
　　伤寒不得眠方四首
　　病源夫卫气昼行于阳夜行于隂隂主夜夜主卧谓阳气尽隂气盛则目瞑矣今热气未散与诸阳并所以阳独盛隂偏虚虽复病后仍不得眠者隂气未复于本故也【出第八卷中】
　　仲景伤寒论疗伤寒发汗若吐下后虚烦不得眠剧则反覆颠倒心内苦痛懊憹者属栀子豉汤证方
　　肥栀子【十四枚擘】香豉【四合绵裹】
　　右二物以水四升先煑栀子取二升半去滓内豉更煑取一升半去豉分温再服得吐止后服
　　肘后疗大病差后虚烦不得眠腹中疼痛懊憹乌梅防汤方
　　豉【七分绵裹】　　乌梅【十四枚擘】
