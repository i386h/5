<!-- { "loadSidebar": true } -->
　　大青【四分】　　山栀子　　黄蘗【各一两】　白蜜【半升】
　　右四味切以水三升煮取一升去滓下蜜更煎一两沸含之取差止
　　又升麻散主口疮方
　　升麻【六分】　　黄蘗
　　右二味末以绵裹含之
　　口疮乆不差方二首
　　千金疗口疮不差入胷中生疮三年以上不差方蔷薇根浓煮汁含之又稍稍咽之三日三夜差冬取根夏取茎叶
　　又方
　　以角蒿灰涂之一宿知二宿差勿咽汁取差为度
　　又论云凡患口疮及齿切禁油麪酒酱醋腻干枣差后七日防之弥佳若不乆慎寻手即发发而更疗其差稍迟慎之慎之蔷薇根角蒿为口疮之神药人皆不知之
　　口吻疮方四首
　　病源足太隂为脾之经其气通于口足阳明为胃之经手阳明为大肠之经此二经并夹于口其腑藏虚为风邪湿热所乘气发于脉与津液相抟则生疮常湿烂有汁世谓之肥疮亦名鷰口疮【出第三十卷中】
　　千金疗口吻疮方
　　楸白皮及湿贴之数易取差
　　又方
　　掘经年葵根欲腐者弥佳烧灰以傅之
　　又方
　　白杨枯枝鐡上烧一头取热涂之【本方云疗鷰吻】
　　又方
　　以新炊饭了甑唇及热熨之三十下三两度差止口干燥方五首
　　删繁疗口热干燥甘草丸方
　　甘草【六分炙】　人参【六分】　　半夏【六分洗】　乌梅肉【六分】枣膏【十分】
　　右五味筛四味枣膏相和入蜜丸如弹子含之差【千金同分两小异】
　　千金疗口干除热下气方
　　石膏【五合碎】
　　右一味以水三升煎取二升入蜜二升煮取二升去滓稍稍含咽之差止
　　又口干方
　　猪肪脂鸡子大擘内醋半升渍一宿绞汁服之取差为度
　　又方
　　酸枣一升【去核】酸石榴子【五合】干葛【三两】　　乌梅【五合去核】麦门冬【四两去心】覆盆子【三合】　甘草【灸】　　栝楼【三两】
　　右八味以蜜丸含如枣核大润为度
　　张文仲主口干方
　　干枣肉【三两】　甘草【炙】　　杏仁　　　乌梅【二两】
　　右四味以蜜和丸如枣核含以润差止
　　口臭方九首
　　千金疗口中臭方
　　桂心　　　甘草　　　细辛　　　橘皮【各等分】
　　右四味筛以酒服一钱匕差止为度
　　又方
　　甘草【五两】　　芎防【四两】　　白芷【三两】
　　右三味筛以酒服方寸匕日三三十日口香
　　又方
　　浓煮细辛含之乆却吐甚良
　　又方
　　橘皮【五分】　　桂心【三分】　　木兰皮【四分】　芎防【六分一云枣四十个】
　　右四味筛以酒服方寸匕日再服【一方无芎防亦可以枣丸含化】
　　又方
　　大豆熬令焦以醋沃取汁含之
　　又方
　　细辛　　　豆蔲
　　右二味等分末煮含之甚良
　　又方
　　栀子　　　甘草【炙各三分】　细辛【五分】　　桂心【二分】芎防【四分】
　　右五味筛蜜丸食后服七丸日再差止
　　又方
　　芎防　　　白芷　　　橘皮　　　桂心【各四分】枣肉【八分】
　　右五味筛四物以蜜和枣肉为丸食后服十丸又含之以差为度此方甚验
　　古今録验疗口臭方
　　甘草【二两炙】　细辛【二两末】
　　右二味临卧三指撮以酒服之甚良【千金同】
　　舌论一首
　　删繁舌者主心小肠之候也舌重十两长七寸广二寸半善用机衡能知五味凡有所噉若多食咸则舌脉凝而变色多食苦则皮藁而外毛拔多食辛则舌筋急而枯干多食酸则舌肉腆而唇掲多食甘则舌根痛而外发落又曰心欲苦肺欲辛肝欲酸脾欲甘肾欲咸此五味内合五藏之气也若藏热则生疮唇揭赤色若腑寒则舌本缩而口噤唇青寒宜补之热宜防之不寒不热依腑藏调之
　　舌夲缩口噤方二首
　　删繁疗舌小肠腑寒应舌夲缩口噤唇青独活解噤膏方
　　独活　　　芎防【各三两】　天雄【一两炮】　防风【一两】蜀椒【二合】　　莽草【十叶】　　细辛　　　桂心【各一两】苦李根皮【三两】猪肪【二升】
　　右十味防咀绵裹以苦酒一升淹渍一宿以猪肪微火煎之去滓膏成凝以绵裹少许口含于舌下压之取差日三度易之此方甚良
　　又生艾叶薄法
　　无生艾叶者取干者之以水淹一升已来熟以帛涂之于寒处上封裹之以差为度
　　舌上疮方二首
　　千金云舌上疮不得食舌本强颈两邉痛此因心虚热所致疗之方
　　柴胡　　　升麻　　　栀子仁　　芍药通草【各四两】　黄芩　　　大青　　　杏仁【去尖皮】生姜【各三两】　石膏【八两】
　　右十味切以水一斗煎取三升半分四服日三夜一
　　又疗舌上疮方
　　猪膏【一斤】　　蜜【二升】　　　甘草【如指节三寸】
　　右三味相和煎相得即含枣许咽之日三差止咽喉舌诸疾方七首
　　千金喉舌诸疾方
　　松子　　　苦芥子
　　以苦酒和贴上
　　又方
　　麦麪以苦酒和涂之痛止
　　小品疗喉诸病方
　　鸡子一枚破以黄白搅呑之差
　　文仲疗咽喉舌诸方
　　爪耳下张口解间突处痛爪勿止两三食乆即得咽喉开
　　又方
　　随所近左右刺手中指爪甲下令血出当先防中指令血聚刺之
　　备急疗急喉咽舌病者方
　　随病所近左右以刀锋裁刺手大指甲后爪中令出血即愈
　　又方
　　病人卧急爪其蹠心随所近左右以差为良通按一本咽喉舌诸疾方七首与前不同今附録之
　　千金乌翣膏喉咙者脾胃之候若藏热喉则肿塞神气不通方
　　生乌翣【十两】　升麻【三两】　　通草　　　羚羊角芍药【各二两】　蔷薇根【切一升】生地黄【切五合】猪脂【二斤】艾叶【六铢生者犹佳】
　　右九味防咀绵裹苦酒一升淹浸一宿内猪脂中微火煎取苦酒尽膏不鸣为度去滓薄绵裹膏似杏仁大内喉中细细吞之
　　又方疗喉痹
　　以牛角烧研末酒服方寸匕
　　又方疗喉痹痹卒不语
　　煮大豆汁吞之
　　又方疗喉痹燥肿连颊吐气数者名马喉痹
　　马鞭草一握勿见风截去两头汁服之差
　　又方疗舌肿
　　以醋和釜底墨厚傅舌上下脱皮更传消息取差
　　又方疗舌胀
　　用雄鸡冠血盏盛浸舌咽下即缩
　　肘后疗舌上出血如钻孔者
　　煎香薷汁服一升日三服尽
　　口唇舌鼻杂疗方一十四首
　　广济疗疳虫蚀唇鼻齿口及余处皆効方
　　石硫黄【研】　干漆【熬】　　文蛤【烧作灰】
　　右三味各等分绢筛之毎用减取胡桃大麝香枣核大研和先拭上恶物血等然后傅之日三
　　肘后疗唇里忽生丸核稍大方
　　以刀锋决之令血出差
　　删繁疗舌主心藏热即应舌生疮裂破唇掲赤升麻泄热煎方
　　升麻【三两】　　射干【三两】　　黄蘖【切一升】　若竹叶【切五
　　合】　　　　大青【三两】　　生芦根　　蔷薇根白皮【各切一升】　　生参【汁五合】生地黄【汁五合】赤蜜【八合】
　　右十味切以水四升煮七味取一升绞去滓下诸汁蜜等候成煎放冷以绵取之封贴舌上含之细细咽之以差为度良【千金同】
　　千金疗舌上有疮四五孔大如簮者出血如涌泉此心藏病治方
　　戎盐【五分】　　黄蘖　　　黄芩【各五分】　人参【一分】甘草【二分炙】　大黄【三分】　　桂心【二分】
　　右七味末蜜和丸以饮服十丸渐増之或烧鐡箆烙孔上
　　又疗膀胱热不已口舌疮咽肿升麻煎方
　　升麻　　　大青　　　黄蘖【各二两】　蔷薇根射干　　　参【各四两】　蜜【五合】
　　右七味切以水七升煮六味取一升去滓下蜜煎成含之以差即止
　　又疗口傍疮方
　　乱发灰故絮灰黄连末各等分以傅疮取差【翼中有干姜】
　　又疗唇邉生疮连年不差方
　　以八月蓝叶十斤汁澄取淀以傅之
　　又疗唇舌忽生疮方
　　烧鸡舌香末绵裹傅之取差
　　又疗唇黒肿痛痒不可忍方
　　取大钱四文于石上磨似泥或干用腊月猪脂和涂之差
　　又方
　　以竹弹弓弹之要恶血出差
　　又疗逺行唇口面破方【通按　无字一本作音均折裂也】
　　煎腊月猪脂傅之差
　　又疗冬月唇干圻血出方
　　桃仁以猪脂和涂
　　张文仲疗舌强不能言方
　　矾石　　　桂心【各一两】
　　右二味末傅舌上差
　　必効疗舌忽然麤满口方
　　以釡下煤和盐等分以涂舌肿令遍清水涂之取差止
　　通按一本有后六方今附録之
　　千金疗口疮白漫漫方
　　取桑树汁先以发拭口次以汁涂之
　　又疗口中及舌上生疮
　　烂捣黄栢含之
　　又疗重舌舌上生疮涎出
　　以蒲黄末傅之不过三度差
　　又疗舌无故出血不止
　　用槐花炒为末掺上立止
　　又疗鼻中外查瘤脓血出者
　　正月取防头烧灰和腊猪膏傅之
　　又疗咽喉闭塞口噤方
　　用雄雀粪研末毎服温水调灌半钱匕立差















　　外台秘要方卷二十二
<子部,医家类,外台秘要方>
　　钦定四库全书
　　外台秘要方巻二十三
　　唐　王焘　撰
　　瘿病方一十八首
　　病源瘿者由忧恚气结所生亦由饮沙水沙随气入于脉搏颈下而成之初作与瘿核相似而当颈下也皮寛不急垂捶捶然是也恚气结成瘿者但垂核捶捶然无脉也饮沙水成瘿者有核防防然无根浮动在皮中又云有三种瘿有血瘿可破之息肉瘿可割之有气瘿可具针之养生方云诸山水黒土中出泉流者不可乆居常食令人作瘿病动气増患【出第三十一巻中】
　　肘后疗颈下卒结囊渐大欲成瘿海藻酒方
　　海藻【一斤去咸】　清酒【二升】
　　右二味以绢袋盛海藻酒渍春夏二日一服二合稍稍含咽之日三酒尽更以酒二升渍饮之如前滓暴干末服方寸匕日三尽更作三剂佳【崔氏文仲同】
　　又方
　　昆布海藻等分末之蜜丸含如杏核大含稍稍咽汁日四五【并出中巻】
　　深师疗瘿方
　　桂心　　　昆布【洗】　　海藻【冼】　　甘草【炙】白麪【熬钱三分】　龙胆草　　海蛤【研】　　土根半夏【洗】　　吴茱萸　牡蛎【熬各一两】
　　右十一味为散酢浆水服五分匕先食日三十日知尽药愈节食盐羊肉饧生葱菘菜
　　又方
　　海藻【二分洗】　龙胆草【二分】　昆布【二分洗】　土根【二分】半夏【二分洗】　小麦麪【二分炒】
　　右六味为散先食酒服方寸匕日三二十日知三十日愈忌羊肉饧【并出第二十九巻中】
　　小品瘿病者始作与瘿核相似其瘿病喜当颈下当中央不偏两邉也乃不急膇然则是瘿也中国人息气结瘿者但垂膇膇无核也长安及襄阳蛮人其饮沙水喜瘿有核瘰瘰耳无根浮动在皮中其地妇人患之肾气实沙石性合于肾则令肾实故病瘿也北方妇人饮沙水者产乳其于难非针不出是以比家有不救者良由此也
　　疗瘿方
　　小麦【一升】
