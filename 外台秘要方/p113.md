<!-- { "loadSidebar": true } -->
　　乌贼鱼骨【一分】白石英【二分】　石硫黄【一分】　紫石英【二分】钟乳【三分研】　干姜【一两】　　丹参【三分】　　琥珀【一两研】大黄【一两】　　附子【一两炮】　胡鷰屎【一两】
　　右十一味为散贮以韦囊勿令泄气若疮湿即傅之若疮干无汁者以猪膏和傅日三四以干为度若汁不尽者至五剂十剂止勿措意不作也着药令人不疼痛若不消加芒硝二两益佳忌猪肉【出第二十五巻中翼无鷰屎】
　　喉痹方二十一首
　　病源喉痹者喉里肿塞痹痛水浆不得入也人隂阳之气出于肺循喉咙而上下也风毒客于喉间气结蕴积而生热故喉肿塞而痹痛脉沉者为隂浮者为阳若右手闗上脉隂阳俱实者是喉痹之也亦令人壮热而恶寒七八日不治则死其汤熨针石别有正方补养宣导今附于后养生方导引法云两手拓两颊手不动楼肘使急腰内亦然住定放两肋头向外附膊腰气散尽势大闷始起来去七通去喉痹【出第三十卷中】
　　广济疗喉痹急疼闷妨不通方
　　马兰根【切一升】升麻【三两】　　瞿麦【二两】　　射干【十两】犀角【二两屑】　通草【二两】　　参【三两】
　　右七味切以水八升煮取二升去滓细细含咽一日令尽得破脓慎热麪炙肉防
　　又疗喉痹方
　　马蔺子【八分】　牛蒡子【六分】
　　右二味为散每空腹以暖水服方寸匕渐加至一匕半日再【并出第二巻中】
　　肘后疗喉痹者喉里肿塞痹痛水浆不下入七八日即杀人疗之方
　　巴豆【一枚开其口】
　　右一味以绵裹极坚令有绳出外以巴豆内鼻中随肿左右时时吸气半日许即差无巴豆用杏仁以塞耳如之【文仲范汪同】
　　又方
　　熬杏仁熟蜜丸如弹子含咽其汁亦可杏末帛裹含之【小品文仲备急范汪同】
　　又方
　　矾石一两水三升渍洗手足
　　又方
　　生地黄汁二升蜜二升合微火煎之取二升稍稍含之
　　又方
　　射干　　　当归【各三两】
　　右二味切以水三升煮取一升稍稍含之吐去更含
　　又方
　　剥葫塞耳鼻孔日再易之有効
　　又方
　　菖蒲根嚼烧秤锤令赤内一柸酒中沸止饮之【文仲备急同】
　　又疗喉痹方
　　射干一片含咽汁
　　又方
　　升麻防含之喉塞亦然
　　又方
　　桔梗【三两】
　　右一味切以水三升煮取一升顿服之忌猪肉
　　又方
　　取芥子碎以水及蜜和滓傅喉下燥辄易
　　又用神効方
　　桔梗　　　甘草【炙各一两】
　　右二味切以水一升煮取服即消有脓即出忌猪肉海藻菘菜【备急同】
　　又疗垂死者方
　　马蔺根一握少以水绞取汁稍稍咽之口噤以物拗灌之神良
　　古今録验鸡子汤疗喉痹方
　　半夏末【方寸匕】
　　右一味开鸡子头去中黄白盛淳苦酒令小满内半夏末着中搅令和鸡子着刀子镮令穏炭上令沸药成置杯中及暖稍咽之但肿即减忌羊肉饧【肘后文仲同此与仲景苦酒汤同半夏不可作末剖之可也】
　　又疗喉痹塞射干丸方
　　射干【二两】　　豉【三合】　　　芎防　　杏仁【去尖皮各
　　一两】　　　　犀角【一两屑】　升麻【二两】　　甘草【一两炙】
　　右七味下筛蜜和丸含之稍稍咽津日五六忌海藻菘菜
　　又射干汤疗喉痹闭不通利而痛不得饮食者若闭喉并诸疾方
　　当归【二两】　　升麻【一两】　　白芷【三两】　　射干甘草【炙】　　犀角【屑】　　杏仁【去尖皮各一两】
　　右七味切以水八升煮取一升半分服神良忌海藻菘菜【出第二十九巻中】
　　近効疗喉痹方
　　大附子【一个刮去皮作四片】
　　右一味以蜜涂火上炙稍热即含咽汁甜尽又取一片准前含如已作头即脓出如未作头立消神验忌猪肉冷水
　　又方
　　朴硝一两细细含咽汁一食顷差
　　又若肿全盛语声不出者方
　　大附子【一枚炮裂削去皮切如豆】
　　右一味含一块咽汁半食间即差乌头亦得忌猪肉冷水
　　咽喉中闭塞方三首
　　广济疗咽喉中塞鼻中疮出及干呕头痛食不下方升麻　　　通草　　　黄蘗　　参【各八分】麦门冬【十分去心】竹茹　　　前胡【各六分】　芒硝【十分】
　　右八味切以水八升煮取二升五合去滓内硝温分三服服别如人食顷自利去硝
　　又方
　　生鸡子一颗开头取白去黄着米酢拌煻火燠沸起擎下沸定更三度成就热饮酢尽不过一二即差【并出第二巻中】
　　近効疗喉痹喉咽塞喘息不通须臾欲絶神验方
　　马蔺根叶【二两】
　　右一味切以水一大升半煮取一大盏去滓细细吃须臾即通络石草亦疗煎法分两亦同
　　喉舌生疮烂方八首
　　肘后疗喉口中及舌生疮烂方
　　含好淳苦酒即愈【文仲备急同】
　　又方
　　一酒渍蘘荷根半日含潄其汁
　　又方
　　杏仁【二十枚】　甘草【一寸】　　黄连【一分】
　　右三味末绵裹含之【千金同】
　　又方
　　矾石【二两烧去汗】黄连【一分末】
　　右二味同研内口中令布疮上
　　又方
　　黄连【一两】
　　右一味切以水三升煮取一升稍稍含冷吐忌猪肉冷水
　　张文仲疗口中及舌生疮烂方
　　取牛膝根酒渍含潄之无酒者但亦取含之【肘后同】
　　又方
　　剉黄蘗含之【肘后同并出第七卷中】
　　备急疗喉中及舌生疮烂方
　　剉蔷薇根浓煮汁含潄之冬用根夏用枝叶【文仲肘后同出第四巻中】
　　咽喉生疮方四首
　　广济疗咽中生疮吐血不下食方【方怡云曰此方余用巳验但不大便者先看轻重消息下之后用此方】
　　生地黄【五两】　青竹茹　　参　　　鸡苏【各二两】茯苓　　　升麻　　　麦门冬【去心各三两】
　　右七味切以水八升煮取二升五合去滓分温三服服相去如人行七八里不能多服含细细咽亦得忌生冷热麪炙肉油酢【出第五巻中】
　　千金疗口中塞及咽喉不利生疮口燥膏方
　　猪膏【一斤】　　白蜜【一斤】　　黄连【一两】
　　右三味合煎去滓搅令相得含如半枣日四五度
　　又疗热病口烂咽喉生疮水浆不得入膏方
　　当归　　　射干　　　升麻【各一两】　附子【半两炮二】白蜜【四两】
　　右五味切以猪膏四两先煎之成膏下着地勿令大热内诸药微火煎附子色黄药成绞去滓内蜜复上微火煎令相得盛器中令凝取如杏子大含之日四五度稍稍咽之【并出第六巻中】
　　古今録验升麻汤疗咽喉生疮方
　　甘草【一两炙】　升麻　　　石膏【碎】　牡丹皮【各一两】
　　右四味切以水七升煮取三升一服七合日三忌海藻菘菜【出第二十九巻中】
　　咽喉肿方五首
　　肘后咽喉卒痈肿食饮不过方
　　用薤一把傅肿上冷复易之用苦酒和亦佳【范汪同】
　　又方
　　吞薏苡仁子二枚
　　延年疗喉中热肿方
　　防粘根【切一升】
　　右一味以水五升煮取三升去滓分温三四服忌防麪【出第十九巻中】
　　古今録验羚羊角豉汤疗喉痛肿结毒气冲心胷方豉【一升半】　　犀角【一两屑】　羚羊角【屑一两】芍药【三两】升麻【四两】　　杏仁【一两去尖皮】栀子【七枚】　　甘草【炙一两】
　　右八味切以水七升煮取一升半去滓分三服忌海藻菘菜
　　又五香汤疗诸恶气喉肿结核方
　　沉香【二两】　　薫陆香【一两】　麝香【二分研汤成下】青木香【二两】鸡舌香【二两】
　　右五味以水五升煮取一升半去滓分三服【并出第二十九巻中】
　　喉卒塞痛及卒毒攻痛方三首
　　范汪疗卒喉中塞痛不得饮食方
　　取败笔一枝烧屑以浆饮服一方寸匕良验【出第十五卷中】
　　文仲疗喉中卒毒攻痛方
　　章陆根切炙令热隔布熨之冷转易立愈姚云苦酒热熬傅喉亦疗喉痹【肘后小品同】
　　又方
　　艾傅之【并出第七巻中】
　　悬痈肿方三首
　　肘后疗悬痈肿卒长数寸如指随喉出入不得食方开口捧头以筋抑舌及烧小鐡于管中灼之令破灼火毕以盐随烙处涂之
　　又方
　　盐绵纒筋头防盐傅以揩之日六七度【文仲备急同】
　　千金疗悬痈垂暴肿长方
　　干姜　　半夏【等分洗】
　　右二味末之以少少着舌本【翼同出第六巻中】
　　咽喉杂疗方四首
　　范汪疗咽喉不利下气丸方
　　射干　　　附子【炮】　　人参　　　杏仁【各一分】
　　右四味合下筛蜜丸如梧子含一丸咽汁日三夜一忌猪肉冷水【千金同】
　　又疗口中咽喉不利当归含丸方
　　当归末【二两】　杏仁【一两】
　　右二味合下筛以蜜和为丸如梧子二丸含渐渐咽汁日三夜再
　　又疗咽喉中痛不利丸方
　　升麻　　　甘草【炙】　　鬼臼　　　射干丹砂【各一两】　雄黄【一两】　　杏仁【一十枚】　麝香【半两】
　　右八味下筛和以蜜丸如梧子饮服一丸日三渐加之酒下亦得咽痛失声不利用良忌海藻菘菜【千金同出第五十巻中】
　　崔氏疗口咽咽内疮痛欲失声方
　　桂心【二两】　　杏仁【熬二两】　黄荑【一两】
　　右三味末合和绵裹含如杏仁许咽汁消尽更含日三夜二忌腻食【出第四巻中】
　　寒热瘰方一十一首
　　病源此由风邪毒气客于肌肉随虗处而停结为瘰或如梅李等大小两三相连在皮间而时发寒热是也乆则变脓溃成瘘也其汤熨针石别有正方补养宣导今附于后养生方导引法云踑踞以两手从脚入据地曲脚加其上举其可用行气愈瘰乳痈【出第三十四巻中】甲乙鍼经寒热瘰论黄帝问曰寒热瘰在于颈腋者皆何气所生岐伯对曰此皆防瘘寒热之气也稽留于脉而不去者防瘘之本皆在于藏其末上出于颈腋之间其浮于脉中未着于肌肉而外为脓血者去易问曰去之柰何对曰请从其末引其本可使衰去而絶其寒热审安其道以予之徐徃徐来以去之其小如麦者一刺知三刺而已决其生死法反其人目视之其中有赤脉从上下贯瞳子见一脉一嵗死见一脉半一嵗半死见二脉二嵗死见二脉半二嵗半死见三脉三嵗死此赤脉不下贯瞳子者可疗【千金同出第八卷中】
　　广济疗瘰丸方
　　鹳骨　　　貍骨【并炙】　　射干　　　参升麻【炙】　　青木香　　沉香　　　犀角【屑】丁香　　　羚羊角【屑】　丹参　　　甘草【炙各四分】人参　　　沙参【各三两】　肝【六分】　　连翘【六分】光明沙【二分研】
　　右十七味筛蜜丸以饮服十五丸日二服渐加至三十丸空腹服之忌生冷油腻血食竝酢热肉海藻菘菜粘食陈臭生血物等
　　又疗瘰方
　　连翘　　　射干　　　参　　　芍药青木香　　芒硝　　　升麻　　　栀子仁【劈】前胡　　　当归　　　甘草【炙】　　大黄【各二两】
