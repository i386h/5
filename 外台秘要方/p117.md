<!-- { "loadSidebar": true } -->
　　右一味令汁出清酒一升渍二宿近火一宿初服半升渐至一升头面汗即止【出第八卷中】
　　延年泽泻汤疗大虚烦躁止汗治气方
　　泽防　　　茯苓【各二两】　牡蛎【熬】　　白术【各两】生姜【半升】
　　右五味切以水八升煮取二升分服一升日再服
　　又都梁散疗汗出如水及汗出衂血吐血小便血殆死方
　　都梁香【二两】　紫菀　　　人参　　　青竹茹苁蓉【各一两】　干地黄【二两熬令燥】
　　右六味下筛水服方寸匕不効须臾再服忌芜荑
　　又疗大病之后虚汗不可止方
　　杜仲　　　牡蛎【等分熬】
　　右二味下筛向暮卧以水服一钱匕午前汗止者不再服服之令人干燥若汗不止者复服一钱不过再必愈有验天行及百病后虚吸漏汗遂服之无不止者
　　又疗大病后虚汗出不禁者方
　　粢粉　　　豉【等分焦炒】　　故竹扇【如手掌大烧取灰】
　　右三味合以绢囊盛粉体立止最验当先熬末粉之【千金并同】
　　又粉散疗大病后身体虚肿汗出止汗方
　　麻黄根【三两】　防风　　　干姜　　　细辛【各二两】白敛【一两】
　　右五味合下筛以粢粉五升熬令黄合和以粉身【出第十一巻中】
　　古今録验疗汗出不止术桂散方
　　麻黄　　　桂心【各五分】　白术　　　附子【炮】菖蒲【各三分】
　　右五味末酒服方寸匕日三未食服
　　又止汗热雷丸散方
　　雷丸　　　桂心　　　牡蛎【各五分熬】
　　右三味下筛粉身日三【出第二十六巻中】





　　外台秘要方巻二十三
　　钦定四库全书
　　外台秘要方巻二十四
　　唐　王焘　撰
　　痈疽方一十四首
　　集验痈疽论黄帝曰夫子言痈疽何以别之岐伯答曰荣衞稽留于经脉之中则血泣而不行不行则衞气从之从之而不通壅遏不得行故热大热不止热胜则肉腐肉腐则为脓然不能陷肌肤于骨髓骨髓不为焦枯五脏不为伤故命曰痈黄帝曰何谓疽岐伯答曰热气纯盛下陷肌肤筋髓骨肉内连五脏血气竭尽当其痈下筋骨良肉皆无余故命曰疽疽者其上皮夭瘀以坚亦如牛领之皮痈者其上皮薄以泽此其候黄帝曰善【出太素第十六巻中】
　　经言五藏不调致疽六腑不和生痈一曰熛疽急者二三日杀人缓者十余日杀人二曰痈疽急者十余日杀人缓者一月死三曰缓疽急者一年杀人缓者数年四曰水疽所发多在手足数年犹可疗疽者数十种要如此于氏法痈之疾所发缓地不杀人所发若在险地宜令即外消若至小脓犹可疗大脓致祸矣
　　一为脑尸　二为舌本　三为痈　四为喉节五为胡脉　　六为五藏俞　　七为五藏系八为两乳　　九为心鸠尾　　十为两手鱼
　　十一为肠屈之间　　　　十二为小道之后
　　十三为九孔　　　　　　十四为两腨肠十五为神主之舍【一本云主客之舍】
　　凡十五处不可伤而况于痈乎若痈发此地遇良医能不及大脓者可救至大脓害及矣【范汪同】
　　候贼风证但夜痛应骨不可按抑不得廽转痛处不壮热体亦不乍寒乍热但觉体瘆瘆然冷欲得热热慰痛处即小寛时有汗此是贼风证也宜即得针灸服疗风药温也【方在疗风上大法宜知二如此也】
　　又初得附骨疽即服漏芦汤下之傅小豆薄得消也又下利已肿处未消者可除大黄用生地黄及干地黄随时也热渐退余风未歇者可服五香连翘汤除大黄余热未消可傅升麻膏佳若失时不消成脓者用火针膏散如疗痈法又有防疾喜着四肢其状赤脉起如编绳急痛壮热其发于脚者喜从蹑□起至踝赤如编绳谓之防病也又其发于臂者喜腋下起至掌也皆由四肢劳热气盛为凉湿所折风结筋中成此疾也不即疗取消溃去脓则筋挛缩也其若但置不消复不溃其热歇气不散喜变作防也
　　又疗之宜服漏芦汤令下外以锋针针去血气针写上结脉处傅小豆薄则消也皆可依疗丹法消之及溃成脓出火针傅膏散如疗痈法也
　　又亦用甘蕉根薄之差
　　又痈发肿髙者病源浅肿下者病源深大热者易疗小热者难疗初便大痛伤肌晩乃大痛伤骨都坚者未有脓半坚半软者有脓发肿都软血瘤也非痈发肿以渐知长引日月亦不大热时时牵痛瘤也非痈吴音曰谓诸气结亦有肿久久不消成痈疗之宜散气气已散若初肿处有浮气年衰皆发痈疗之宜及年盛竝折散热可无此忧
　　于氏法夫痈疽脉洪麤难疗脉防濇者易疗诸浮数之脉应当发热而反恶寒者痈也此或附骨以有脓也赵乃言无虚劳腹中疾或发血瘤疮疮状坟起头墨正尔置不当灸疗疗之火熨便焦烂剥刮去焦痂则血泄不可禁必死痈起于节解遇顽医不能即消令至大脓者岂膏药可得复生乎
　　又发痈坚如石走皮中无根瘰也久不消因得他热之疾时有发为痈也
　　又发痈至坚而有根者名为石痈疗之法当服酒非酒即药势不宣但当稍饮取令相得和散便止凢痈肿有肥人用贴宜栝蒌根和平体宜赤小豆贴方
　　以赤小豆五合内苦酒中熬之毕捣为散以苦酒和之涂拭纸上贴肿从发肿两头以下【范汪同】
　　又论少小有渴年四十以外多发痈疽有膈痰而渴者年盛必作黄疸年衰必发痈疽也【范汪同】
　　又黄帝曰愿闻痈疽之形与其期日岐伯曰畧説痈疽之极者十八种
　　又痈疽发咽名曰猛疽猛疽不疗则化血为脓脓不写塞咽半日死其化脓者写已则含豕膏无冷食三日而已一去无食
　　又发于股胻名曰股脱疽其状不甚变而痈肿脓抟骨不急疗三十日死【髀内曰股股外曰髀膝上股下骨称曰股胻也】
　　又发于脇名曰改訾改訾者女子之疾也久之其状大痈脓其中乃有生肉大如赤小豆疗之方
　　剉连翘草及根各一升以水一斗六升煮令竭取三升即强饮厚衣坐釡上令汗出至足已
　　又发于者名曰鋭疽其状赤坚大急疗之不疗三十日死
　　又发于胫者名曰兔囓其状赤至骨急疗之不疗害人又发于足上下者名曰四其状大如痈不急疗百日死
　　又发于肩及臑者名曰疵疽其状赤黑急疗之此令人汗出至足不害五藏痈发四五日逆之
　　上灸百壮石子当碎出也不出可益壮【从痈发髙下以后范汪并同】又石痈者始发皮核相亲着不赤头不甚坚微痛热热渐自歇便坚如石故谓之石痈难消又不可得自熟纵愈皆百余日也又发痈两头牵而旁推无根者又不痛结筋非痈也发痈状如蚢虽极大此肉瘤非痈也肿一寸至三寸疖也三寸至五寸痈也五寸至一尺痈疽也一尺至三尺名曰竟体疽肿成脓九孔皆出诸气愤郁不遂志欲者多发此疾痈及疽血瘤鼠乳石痈结筋瘤皆不可就针角针角少不及祸者
　　凢痈疽之疾未见脓易疗之当上灸三百壮四边间子灸各二百壮实者可下之虚者可补之有气者下其气服占斯内塞散得愈絶房三年凡痈疮审知脓者破之皆当近下边脓出后当膏药兑之常使开润勿令燥合也若其人羸勿一顿尽脓徐徐令后稍出乃尽痈方溃其上皮薄人喜当上破之此终不愈当下破之乃得脓耳勿要其皮厚也凢痈有脓当破无脓但气肿若有血慎不可破针灸也按之四边坚中软此为有脓沈也一边软亦有脓都坚者此为菹核或但有气也都软者此为有血血瘤也当审坚软虚实为要若坚疽积久后若更变熟偏有软处不可破者疽当暖裹置耳若灸刺破疗必暴剧不可救及结筋腄【驰伪切】肉防乳皆不当疗也又服内塞散不与他疗相害昼夜十余度服散当以酒又发于腋下坚赤者名曰米疽疗之用砭石欲细而长疎启之涂以豕膏六日巳勿裹其痈坚而不溃者为马刀挟缨急疗之【太素经曰颈前已缨】
　　又发于股隂者名曰赤弛不急疗六日死在两股之内不可疗一云六十日死
　　又发于膝者名曰疵疽其状大痈色不变寒热如坚石勿石石之死须其柔色异乃石之者生【冷石熨之柔乃破之凖例之也】又诸痈肿之发于节而相应者不可疗【大素经云膈八节门故不可疗也】
　　又发于阳者百日死
　　又发于隂者三十日死【丈夫阳器曰阳妇人隂器曰隂】
　　又发于踝者名曰走缓其状肉色不变数石其输而止其寒热不死
　　又发于足傍者名曰厉疽其状不大初从小指发急疗之去其黑者不消辄益不疗百日死【云足侧也】
　　又发于胸者名曰背疽状如大豆三四日起不早疗下入腹入腹不疗十日死【太素经云寒热不去十日早死】
　　又发于足指者名曰脱疽其状赤黑死不疗不赤黑可疗疗不衰急斩去之得活不去者死
　　又发于肤者名曰舌疽其状如糓实蒌常苦寒热急疗之去其寒热不疗十死死后出脓
　　又发于颈者名曰夭疽其状大而赤黑不急疗则热气下入渊腋前伤任脉内熏肝肺十余日死【太素经曰项曰前曰颈】一云发头【以前十八种竝】
　　千金论曰夫痈疽初发人皆不以为急此实竒患唯宜速疗若疗不速病成难救以此致祸者不一发皆外皮薄为痈皮厚为疽宜急治之夫痈壊后有恶肉者以猪蹄汤洗去秽次傅食肉膏散恶肉尽傅生肉膏散及摩四邉令善肉速生当断絶房室慎风冷劳烦待筋脉平复乃可任意耳不尔新肉易伤伤则重溃发发则祸至慎之慎之
　　凡痈疽始发或似小节或复大痛或复小痛或发如米粒大白脓子此皆微宜善察之见有少异即须大惊忙须急治之及断口味速服诸汤下去热毒若无医药即灸当头百壮其大重者□四面及头上二三百壮壮数不虑多也复薄冷药贴膏种种救疗必差也
　　又其用药贴法皆须当疮中处开孔口令泄疮热气出亦当头以大针针入四分即差
　　身中忽有痛处似打状名曰气痛痛不可忍逰走不住发作有时痛则小热痛定则寒此皆由冬受温风至春暴寒风来折之不成温病乃作气痛也又宜先服五香连翘汤摩丹参膏又以白酒煮杨柳皮及暖熨之有赤气防防刺出血也其连翘汤可服数剂及竹沥汤勿以一剂未效便谓即止遂不服耳中间将白散佳素问曰寒气客于经络血凝渗不行壅结为痈疽也不言热之作也其后成痈又阳气凑集化寒为热热盛则肉腐为脓也又以酢和蛤灰涂之干即易差即止凡肿根广一寸以下名疖一寸以上名小痈如豆粒大者名疱子皆始作急服五香连翘汤下之数剂即差止【并出第二十三巻中】
　　广济疗痈疽排脓散方
　　黄茋【十分脓多倍】青小豆【一分热口干倍】芎防【三分肉不生倍】芍药【三分痛不止倍】　　　白敛【三分冇脓不合倍】栝蒌【三分若渇小便利倍】甘草【三分炙】
　　右七味为散酒服方寸匕日三服不利忌海藻菘菜热麫鱼蒜等【千金同一方无白敛甘草】
　　又疗发痈疽排脓散方
　　人参【二两】　当归【二両】　桂心【二両】　芎防【一両】厚朴【一両炙】　甘草【一両炙】　防风【二両】　白芷【二両】桔梗【一两】
　　右九味捣筛为散以酒服方寸匕日二服不利若疮未合常服之忌生冷菘菜海藻生葱蒜【并出第五巻中】
　　刘防子疗痈疽先宜傅大黄食肉膏方在发背部千金方食恶肉散后用大黄附子等十物者乃是次兑膏方当归　　　芎防　　　白芷【各二両】　乌头【一两】巴豆【二十枚去皮】松脂【二両】　猪肪【二分】
