<!-- { "loadSidebar": true } -->
　　取石硫黄三两粉之一味筋一片磓头令碎少湿之内石硫黄中刺疮孔以疮差为度【通按筋字可疑】
　　又干地黄丸主虚热消疮疖方
　　干地黄【四两】　大黄【六两】　桂心【二两】　芍药【三两】茯苓【三两】　王不留行【二两】黄芩【二两】　麦门冬【二两
　　去心】　　　　逺志【二两】　升麻【二两】　人参【二两】甘草【二两炙】　枳实【二两炙】
　　右十三味筛蜜和丸如梧子大酒服十丸日三加至二十丸长服令人肥健【翼同】
　　又地黄煎方补虚除热可将和服取利也散石痈疽疖痔热悉宜服百日痈疽永不发也
　　取生地黄随多少三捣三押取汁令尽一味以新布重绞其汁澄清置铜器中汤上煮之减半复下更新布绞去麤碎结浊者滓秽尽复煎之浓竭令如饴糖置甆器中酒服如弹丸大日三勿加至百日服之有验
　　又栀子汤主表里俱热三焦不实身体生疮或发痈疖大小便不利方
　　芒硝【二两】　大黄【四两】　栀子【二七枚擘】　黄芩【二两】知母【二两】　甘草【二两炙】
　　右六味切以水五升煮减半下大黄煮取一升八合去滓内芒硝二两分三服忌海藻菘菜【并出第一十三巻中】
　　千金翼论曰一切痈疽皆是疮防根本所患痈之后脓汁不止得冷即是鼠瘘是以漏方次之大须急救之马齿草【五斤切】槲白皮【一斤水五升煮取一升澄清】麝香【半脐干之仍研
　　作末】　　　　杏仁【半斤油煎令黑如膏】
　　右四味以甆器贮之合和以三四重绵宻系口病已成疮者以泔清浄洗拭干剪作贴子涂药贴着疮上日三易若未作疮如作瘰子者以艾一升熏黄如枣大干漆如枣大末之釡月下土三味并末和艾作炷灸三七壮【本方疗鼠瘘出第二十三巻中】
　　又主疖肿方
　　生椒末麴末釡月下土末之以大酢和傅之【并出第二十四巻中】
　　附骨疽方八首
　　千金诊附骨疽法凡附骨疽者无故附骨成脓故名附骨疽喜着大节解中丈夫产妇喜着胯髀婴儿亦着脊背丈夫急者先觉痛不得动摇按之应骨痛经日便觉皮肉渐急洪肿如肥状是也小儿才近便大啼呼即是肢节有痛也大人缓者先觉肥洪洪然经日便觉痹痛不随小儿四肢不能动摇亦如不随状着肢节解中有洪洪处不知是附骨疽令遍身成肿不至溃死体皆青黯大人亦有不别是附骨疽呼为贼风风肿也又凡人身体患热当风取凉风入骨解中风热相抟便成附骨疽其候嗜眠沈重忽忽耳鸣又秋夏露卧为冷所折风热伏结而作此疾急者热多风少缓者风多热少小儿未知取风冷何意而有此疾由其血气盛肌嫩渐为风冷折之即凑理凝结故也
　　又凡骨疽者久疮不差差而复发骨从孔中出名为骨疽方
　　以猪胆和楸叶封之
　　又方
　　白杨叶下筛傅之
　　又方
　　穿地作坑口小里大深三尺取干鸡屎五升以艾及荆叶和之令可燃火令烟出内疽孔坑中以衣拥坑口勿泄烟半日许当有虫出
　　又痈疽败及骨疽方
　　末龙骨粉疮四面厚二分
　　又方
　　用自死虾蟇一枚头发一把以猪膏一片半内二物煎之消尽下之欲冷内盐一合搅和以膏着疮中日一易虫出如发虫尽愈
　　又骨疽百方疗不差方
　　可疮上以艾灸之三日三夜无不愈也【并出第二十三卷中】
　　备急若骨疽积年毎一年一发汁出不差方
　　取胶熬末粉勃疗上及破生鳢鱼以防之如食顷刮视其小虫出更洗更傅虫出尽止【备急文仲同】
　　又疗疽疮骨出方
　　黄连　　　牡蛎【各二分熬】
　　又二味末先以盐汤洗以粉之【文仲同出第四巻中】
　　瘭疽方一十六首
　　集騐论胷中痛少气急入闇中以手掩左眼竟视右眼见光者胷中结痈也若不见光瘭疽内发若吐脓血此不疗之疾宜以灰掩脓血上不尔着傍人也又齿间臭热血出是瘭疽也七日死疗所不差宜以灰掩地血瘭疽喜着指与代指相似人不别者亦呼作代指不急疗其毒逐脉上入藏杀人也南方人得此疾皆斩去指恐其毒上攻藏故瘭疽着指头者其先作黯疱然后肿赤黑黯瘆痛入心是也【出第八巻中】
　　千金瘭疽论説曰瘭疽者肉中忽生防子如豆粒小者如黍粟剧者如梅李或黑赤青白不定一种其状有根不浮肿痛瘆应心根深至肌少久便四面悉肿疱黯黯紫黑色能烂壊筋骨也毒散逐脉入藏杀人南方人名为榻着毒着厚肉处即割去之亦烧铁烙疱上合焦如炭亦疱上灸百壮为佳单酸草叶傅肿四面防其长大饮葵根汁及蓝青汁若犀角汁升麻汁竹汁黄龙汤诸单疗折其势耳其病亦喜着指故与代指相似人不识之呼作代指不急疗之亦逐脉上入五藏杀人南方人得之皆斩去指疽着指初指头先作黯疱然后肿赤黑黯瘆痛入心是也复有恶肉病者身上忽有肉如赤豆粒突出便长推出如牛马乳上如鸡冠状不疗自长出不止不痛痒此由春冬时受恶风入肌脉中变成此疾疗之宜服漏芦汤外烧烁日日为之令焦尽竟以升麻膏傅之积日乃差【备急同出第二十三巻中】
　　刘防子疗瘭疽侵广大羊髓膏方
　　羊髓【二两】　大黄　　　甘草【炙】　　胡粉【各二两】
　　右四味防咀以猪膏二升半合煎微火三上三下绞去滓傅日四五【深师云兼疗赤黒烂壊成疮出第五卷中】
　　千金疗瘭疽着手足肩背累累如米起色白刮之汁出愈复发方
　　黄茋【六分】　欵冬花【二分】　升麻【四分】　附子【一分炮】苦参【一分】　赤小豆【一分】
　　右六味下筛酒服半钱匕渐増至一钱日三服【范汪方无苦参有赤小豆】
　　又方
　　虎粪白者以马尿和之暴令干烧灰粉之【翼同】
　　又方
　　胡粉　　　青木香　　龙骨　　　滑石【各二两】
　　右四味下筛以米粉一升和之稍以粉之日四五
　　又方
　　灶室尘　　灶突中墨　　灶釡底土【各一升】
　　右三味合研令匀以清水一斗煮三沸取汁洗疗日二三度
　　又凢瘭疽手足肩背忽磥磥如赤小豆刺之汁出者是疗之方
　　剥却疮皮温泔清洗胡鷰窠和百日男子矢涂之
　　又方
　　熬芜菁子熟绵裹傅之勿止【文仲备急肘后同】
　　又方
　　熬麻子末摩上日五六度
　　又方
　　麫和酒傅之
　　又方
　　鲫鱼三寸长者乱发如鸡子大猪脂一斤煎以成膏涂之
　　又疗瘭疽秘方世所不神良无比
　　射干　　　甘草【炙】　　升麻　　　枳实【炙各二两】大黄【十分】　麝香【二分研】　干地黄【二两】　犀角【六分屑】前胡【三两本方云三分】
　　右九味切以水九升煮取三升分三服差止不限剂数【翼同深师加黄芩十分余同】
　　又瘭疽漏芦汤方
　　漏芦　　　白敛　　　黄芩　　　麻黄【去节】白薇　　　枳实【炙】　　升麻　　　芍药甘草【各二两炙】　大黄【三两】
　　右十味切以水一升煮取三升分三服无药单用大黄下之良【张文仲备急并翼并同】
　　又升麻膏方
　　升麻　　　白薇　　　漏芦　　　连翘芒硝【各二两】　黄芩　　　蛇衔　　　枳实【各二两炙】栀子仁【二十枚】蒴藋【四两】
　　右十味切破令细后以水三升渍半日以猪膏五升煎水气竭去滓傅诸丹毒皆用及热疮肿上并日三易之
　　升麻防汤方
　　升麻　　　漏芦　　　芒硝【各二两】　栀子【二十枚】黄芩【三两】
　　右五味切以水一斗合蒴藋五两煎取七升冷防诸丹肿上常令湿内宜服漏芦汤甚佳
　　又疗瘭疽浸多汁日就侵大胡粉散方
　　胡粉【一分熬】　黄连【三分】　甘草【二分炙】　防茹【二分】
　　右四味下筛以粉疮上日三【翼文仲备急深师同并出第二十三卷中】
　　千金翼薄防汤主瘭疽浸欲作未成或如桃李核或如鸡子赤焮方
　　甘草【炙】　　黄芩　　　大黄　　　黄连当归　　　芒硝【各两】
　　右六味切以水一斗煎取三升绞去滓铛中下芒硝一沸搅之贴布帛中以防肿上数百遍【刘涓子深师同出第二十三巻中】
　　缓疽方四首
　　集验论有缓疽者初结肿形似痈回回无头尾其色不异但痛深有根核又与皮肉相亲着外耳一名内痈其有大者如拳小者如桃李状积日不消喜变紫色黯黑久即皮肉俱烂如牛领疮状便通体遍青黯色而不作头穿溃出脓初作服五香连翘汤镵去血以小豆薄涂之其间数针镵去血又薄之取消也若不消色未变青黯者以链石薄之若失时不得疗已烂者犹服五香连翘汤及漏芦汤下之随热多少投方也外以升麻汤搨洗之薄升麻膏若生臭恶肉者可以单行一物白防茹散傅之青肉去尽便停也好肉既生但薄升麻膏良不生单傅一物黄茋散也若傅白防茹散积日青恶肉不尽者可以漆头赤皮防茹取半钱和大三钱白防茹散中合和傅之恶肉去尽还以淳用白防茹散也视好肉欲生可傅黄茋散也黄茋散方白防茹散方漆头防茹散方并一味单行随多少筛为散【出第八巻中】范汪飞黄散疗缓疽恶疮食恶肉方
　　取丹砂着瓦盆南雌黄着中央磁石北曾青东白石英西礜石上石膏次钟乳下雄黄覆云母薄布下各二两先筛瓦盆中以一盆覆上羊毛泥令厚作三隅灶烧之以陈苇一日成取其飞者使之甚妙
　　又疗缓疽以飞黄散食恶肉令尽作土灶熏之方雄黄【一两】　鸡白屎【一两】　防芦【一两】　丹砂【一两】干鳗鲡鱼【一两】
　　右五味下筛青布褁之熏经三日乃止止毕要以蛇衔膏摩之良【简范汪方无蛇衔膏崔氏方附于后并出第三十一巻中】
　　崔氏蛇衔膏疗痈肿瘀血产后血积耳目暗等牛领马鞍疮方
　　蛇衔【一两】　大黄　　　附子【去黑皮】　芍药当归　　　细辛　　　黄芩　　　大防椒【去月】　　莽草　　　独活【各一两】　薤白【十四茎】
　　右十二味并切之以苦酒淹之一宿以不中水成链猪膏二升龙衔藤一两合膏煎名龙衔膏今又有龙草似蛇衔而叶大耳亦有取其根合煎者亦名龙衔膏【出第二巻中】
　　小品疗缓疽初作即以小豆薄涂之亦消也【出第十卷中】发背方四十一首【其乳石发背自有正方在第三十八卷中具述】
　　千金论曰凡发背皆由服饵五石寒食更生散所致亦有单服钟乳而发者亦有生平不服诸石而自发背者此是上代有服之者其候率多于背两胛间起初如粟米大或痛或痒仍作赤色人皆初不以为事日渐长大不过十日遂至不救其临困时方圆径三四寸髙一寸疮有数十孔以手按之诸孔之脓皆反出寻即失音不言所以飬生者小觉背上痛痒有异即取浄土冷水和泥捻作饼子径一寸半厚二分以麤艾大作炷灸泥上贴着疮上灸之一炷一易饼子若粟米大时可灸七饼即差若榆荚大灸二七炷即差至钱许大日夜灸不住乃差并服五香连翘汤及铁浆诸药攻之乃愈又常以冷水射之渍冷石熨之日夜勿止待差住手此病忌麫酒肉五辛等亦有当两肾上发者
　　又论曰凡服石人皆须大劳役四体无得自安如其不尔多有发动亦不得遂便恣意取暖称适已情必须违欲以取寒冻虽当时不宁于后在身多有所益终无发动之虑
　　又发背方
