<!-- { "loadSidebar": true } -->
　　右二味以水四升煑乌梅取二升半内防更煑取一升半去滓温分再服无乌梅用栀子四枚
　　又半夏茯苓汤方
　　半夏【三两洗】　秫米【一升】　茯苓【四两】
　　右三味切以千里流水一石之万遍澄取二斗合煑诸药得五升去滓温分五服忌羊肉饧酢等物【竝出第一卷中】
　　深师酸汤疗伤寒及吐下后心烦乏气昼夜不眠方酸仁【四升】　麦门冬【一升去心】甘草【二两炙】　蝭母【二两知母也】茯苓【二两】　芎防【二两】　干姜【三两】
　　右七味切以水一斗六升煑酸取一斗去枣内药煑取三升去滓温分三服忌海藻菘菜大醋【出第十四卷中】伤寒小便不利方九首
　　病源伤寒发汗后而汗出不止津液少胃中极干小膓有伏热故小便不通也【出第八卷中】
　　仲景伤寒论少隂病二三日不已至四五日腹痛小便不利四肢沈重疼痛自下利者此为有水气或欬或小便自利或下利或呕者真武汤主之方
　　茯苓【三两】　白芍药【三两】　附子【一枚炮去皮破八片】白术【三两】　生姜【三两去皮】
　　右五味切以水八升煑取三升去滓温服七合日三若欬者加五味子半升细辛一两干姜一两若小便自利者去茯苓若下利者去芍药加干姜二两呕者去附子加生姜足前成半斤忌酢猪肉桃李雀肉等【出第六卷中深师同兼主天行大効】
　　又伤寒六七日已发汗而复下之胸脇满结小便不利渴而不呕但头汗出徃来寒热心烦者此未解也属小柴胡桂姜汤主之方
　　柴胡【半斤】　桂心【三两】　黄芩【三两】　牡蛎【二两熬】甘草【二两炙】　括蒌根【四两】　干姜【二两】
　　右七味切以水一斗二升煑取六升去滓更煎取三升温服一升日三初一服微烦后汗出便愈忌生葱海藻菘菜【出第四卷中】
　　又疗伤寒七八日身黄如橘子色小便不利腹防满者茵陈汤主之方
　　茵陈【六两】　肥栀子【十四枚擘】大黄【二两去皮酒洗破二片】
　　右三味以水一斗二升先煑茵陈减二升去滓内二物煑取三升去滓分温三服日三小便当利尿如皂荚沫状色正赤一宿腹减黄从小便去【出第五卷中张文仲千金竝同】
　　又服桂枝汤或下之仍头项强痛翕翕发热无汗心下满微痛小便不利者桂枝去桂加茯苓白术汤主之方芍药　　　生姜【切】　　白术　　　茯苓【各三两】甘草【二两炙】　大枣【十二个擘】
　　右六味切以水八升煑取三升去滓温服一升小便利则愈忌海藻菘菜酢桃李雀肉等
　　肘后疗小腹满不得小便方兼疗天行
　　细末雄黄蜜和爲丸如枣核内溺孔中令入半寸【出第二卷中文仲同】
　　千金翼疗少隂病四逆其人或欬或悸或小便不利或腹中痛或泄利下重四逆散方
　　甘草【十分炙】　枳实【十分炙】　柴胡【十分】　芍药【十分】
　　右四味捣细筛白饮和服方寸匕日三服嗽者加五味子干姜各五分并主下利胸中悸者加桂心五分小便不利者加茯苓五分腹中痛者加附子一枚泄利下重者先以水五升煑薤二升取三升以散三方寸匕内汤中煮之取一升半分再服忌海藻菘菜【仲景范汪同出第十卷中】
　　崔氏疗伤寒热盛小便不利滑石汤方兼疗天行
　　滑石【屑二两】　葶苈子【一合熬】
　　右二味以水二升煑取七合去滓顿服之
　　又方
　　捣生葱傅脐下横文中燥则易之
　　又瞿麦汤方
　　瞿麦【三两】　甘草【三两炙】　滑石【四两】　葵子【二合半】石韦【三两去毛令尽】
　　右五味切以水八升煮取二升半分三服忌海藻菘菜【竝出第一卷中古今録验同】
　　伤寒下痢及脓血黄赤方一十六首
　　病源伤寒病若表实里虚热气乘虚而入攻于肠胃则下黄赤汁若温毒气盛则腹痛壮热下脓血如鱼脑或如烂肉汁若寒毒入胃则腹满身热下清谷下清谷者不可攻表汗出必胀满表里俱虚故也
　　伤寒六七日下利便发热而痢其人汗出不止者死但有隂无阳故也
　　下利有微热其人渴脉弱者今自愈脉沈弦者下重其脉大者爲未止脉微数者为欲自止虽发热不死少隂病八九日而一身手足尽热热在膀胱必便血下利脉反浮数尺中自濇其人必圊脓血少隂病下利若利自止恶寒而欲踡手足温者可疗阳明病下利其人脉浮大此皆为虚弱强下之故也
　　伤寒下利日十余行其人脉反实者死【出第八卷中张仲景伤寒论阳明无下利证不可下或有云下利其脉浮大者此皆为虚以强下之故也设脉浮革因尔肠鸣当温之与水即哕】
　　仲景伤寒论伤寒本自寒下医复吐之下之不解者寒格更逆吐下食入还吐出者属干姜黄连人参汤主之方
　　干姜　　　黄连　　　黄芩　　　人参【各三两】
　　右四味切以水六升煮取二升去滓分再服之忌猪肉冷水等【出第六卷中】
　　又太阳病桂枝证医反下之利遂不止脉促者表未解也喘而汗者属葛根黄连汤方
　　葛根【八两】　黄连【三两金色者】　黄芩【三两切】　甘草【二两】
　　右四味切以水八升先煮葛根减二升掠去沫内诸药煮取二升去滓温分再服忌猪肉冷水海藻菘菜【出第七卷中】
　　肘后疗伤寒若下脓血者赤石脂汤方
　　赤石脂【二两碎】干姜【二两切】　附子【一两炮破】
　　右三味以水五升煑取三升去滓温分三服后脐下痛者加当归一两芍药二两用水六升煮忌猪肉【范汪张文仲同】
　　又主下利不能食者兼疗天行黄连丸方
　　黄连【一两】　乌梅【二十枚炙燥】
　　右二味捣末腊如博碁子一枚蜜一升于微火煎令可丸如梧子一服十五丸日三忌猪肉冷水【出第一卷中】
　　又白通汤疗伤寒泄痢不已口渴不得下食虚而烦方大附子【一枚生削去黒皮破八片】干姜【半两炮】　甘草【半两炙】葱白【十四茎】
　　右四味切以水三升煮取一升二合去滓温分再服渴微呕心下停水者一方加犀角半两大良忌海藻菘菜猪肉【范汪同出第十四卷中张仲景伤寒论白通汤惟主少隂下利厥逆无脉干躁而烦者白通加猪胆汤主之本无甘草仍不加犀角】
　　范汪疗伤寒腹中微痛不止下利秦皮汤方
　　秦皮【三两】　黄连【四两】　白头翁【二两】　阿胶【三两】
　　右四味防咀三味以水八升煮得二升绞去滓内胶令烊适寒温先食饮七合日二服忌猪肉冷水
　　又防薤汤疗伤寒暴下及滞利腹痛方
　　豉【一升】　薤白【一把寸切】
　　右二物以水三升煑令薤熟漉去滓分为再服不差复作
　　又草汤疗伤寒除热止下利方
　　草【二两】　黄连【四两】　当归【二两】
　　右三味切以水六升煑得二升适寒温饮五合日三忌猪肉冷水等物
　　又疗伤寒下利脉微足厥冷通草汤方
　　通草【一两】　干姜【一两】　枳实【四两炙】　人参【一两】附子【一枚炮令裂破】
　　右五味切以水六升煑取二升适寒温饮五合日三不差稍加至七合忌猪肉【竝出第三十卷中】
　　小品犀角汤疗热毒下黄赤汁及赤如腐烂血及赤滞如鱼脑腹痛壮热诸药无效方
　　黄蘗【一两半】　黄芩【一两半】　白头翁【一两】　黄连【二两】当归【一两】　牡蛎【一两半熬】　犀角【屑半两】　艾叶【半两】石榴皮【一两半】桑寄生【一两】　甘草【一两炙】
　　右十一味切以水八升煑取三升分三服忌猪肉冷水海藻菘菜【出第六卷中古今录验同】
　　集验疗伤寒后下利脓血蘗皮汤方
　　黄蘗【二两】　黄连【四两】　栀子仁【十四枚擘】阿胶【一两炙】
　　右四味切以水六升煑三味取二升去滓内胶令烊温分再服忌猪肉冷水【范汪同出第二卷中】
　　千金翼热利下重白头翁汤主之方
　　白头翁【二两】　黄蘗【三两】　黄连【三两】　秦皮【三两切】
　　右四味切以水七升煑取二升去滓分服一升不愈更服忌猪肉冷水【范汪同出第十卷中此张仲景伤寒论方】
　　崔氏疗伤寒后赤白带下无数阮氏桃华汤方
　　赤石脂【八两冷多白帯者加四两】粳米【一升】干姜【四两冷多白帯者加四两切】
　　右三味以水一斗煑米熟汤成去滓服一升不差复作热多则带赤冷多则带白【千金翼方不同加减稍别伤寒论千金范汪同张仲景伤寒论煮汤和赤石脂末一方寸匕服】
　　又疗伤寒热利黄连丸方
　　黄连【三两去毛】　当归【三两】　干姜【二两】　赤石脂【二两切】
　　右四味捣筛蜜和丸如梧子大服三十丸日三叔尚书以疗热痢是岁传与东都当方诸军营及夏口戍人发者数千余人余时亦复用之亦佳但时用之不及诸汤速耳当服百丸许乃断忌猪肉冷水【竝出第一卷中】
　　张文仲陶氏伤寒下利防薤汤方
　　豉【一斤绵裹】　　薤白【一握】　栀子【十四枚擘破】
　　右三味以水五升煮取二升半去滓温分三服小品云此方主温毒及伤寒内虚外热攻肠胃下黄赤汁及如烂肉汁并去赤滞下伏气腹痛诸热毒悉主之水四升先煑栀子薤白令熟内防煑取二升分三服【千金备急方同】
　　又疗伤寒下利恶血不止犀角汤方
　　干姜【一两】　犀角【一两末】　地榆【一两】　蜜【二合】
　　右四味切以水五升煮取一升半去滓下蜜更煑至一升分三服自愈此治热毒蛊利【千金同竝出第十五卷中】伤寒疮方一十首
　　病源凡得伤寒及天行热病日数较多腹内有热又人食少肠胃空虚三虫行作求食食人五藏及下部也病之候齿龂无色舌上尽白甚者唇里有疮四肢沈重怱忽喜眠如此皆爲虫食其肛肛烂见五藏则死当数看其上唇内有疮唾血唇内如粟疮者则心内懊憹痛此虫在上食其五藏下唇内生疮者其人不寤此虫食下部皆能杀人也【出第八卷中】
　　肘后若病人齿龂无色舌上白者或喜眠愦愦不知痛痒处或下利宜急疗下部不晓此者但攻其上不以爲意下部生疮虫食其肛肛烂见五藏便死
　　烧马蹄作灰细末猪膏和涂绵以导下部日数度差
　　又桃仁苦酒汤方
　　桃仁【五十枚去皮尖及两仁】苦酒【二升】　盐【一合】
　　右三味煑取六合去滓尽服之【竝出第一卷中】
　　深师疗食下部桃皮汤方
　　桃皮【二两】　槐子【二两】　艾【二两】　　大枣【三十枚擘一方用黄连】
　　右四味切以水五升煑取三升去滓温分三服之
　　又疗虫食下部方
　　以泥作甖以竹筒如指所横穿甖肚筒一头内下孔中内如鸡子艾烧之人就甖口吹之常令艾烧强人可益艾甚良【千金同】
　　又龙骨汤治伤寒已八九日至十余日大烦渴热盛而三焦有疮者多下或张口吐舌呵吁咽烂口鼻生疮吟语不识人宜服此汤除热毒止痢神方
　　龙骨【半斤碎】
　　右一味以水一斗煑取四升沈之井底令冷服五合余渐渐进之恣意如饮尤宜老少无味殆如饮水亦断下【文仲备急千金等同】
　　又疗伤寒及诸病之后内有疮出下部烦者黄连犀角汤方
　　黄连【一两去毛】　乌梅【十四枚擘】　犀角【三两】　青木香【半两】
