<!-- { "loadSidebar": true } -->
　　右药下筛以三合投粉糜二升中和之薄涂纸贴肿上燥易之肿下止不下厚傅之忌生冷热麫大酢
　　又猬皮散疗诸瘘及浮核壊败并主男子发背女子发乳等痈疽或脓血肉瘤方
　　猬皮【一具烧】　杜仲【八分炙】　续断【五分】　附子【炮】地榆【各五分】　厚朴【八分】　藁本【五分】　当归桂心【各五分】　小露蜂房【一具烧】
　　右十味筛为散服方寸匕日三服酒进取差止忌猪肉生葱冷水
　　又陵鲤甲散疗发背乳房痈肿方
　　陵鲤【一头取甲爪炙】桂心【三分】　当归【二分】
　　右三味捣筛为散服方寸匕日三服酒进【出第九巻中】
　　千金疗痈疽发背猪蹄汤方
　　猪蹄【一具治如食法】黄茋　　　黄连　　　芍药【各三分】黄芩【二两】　蔷薇根　　狼牙根【各八两】
　　右七味以水三斗煮蹄令熟澄取二斗清切药煮取一斗洗疮一食顷以绵拭燥着生肉膏日二差生痂止痛加当归甘草各二两
　　又疗痈疽发十指或起膀胱及发背后生恶肉方猪蹄【一具】　当归　　　大黄　　　芎防芍药　　　黄芩　　　独活　　　莽草【各一两】
　　右八味蹄取膝下断制如食法以水二斗煮取八升内药煮取四升去滓渍疮两食顷拭令燥以麝香膏傅之其方在前发背部中只有四味者是也
　　又生肉膏主痈疽发背已溃令生肉方
　　甘草【炙】　　当归　　　白芷　　　苁蓉蜀椒　　　细辛【各二两】　乌啄【六枚】　薤白【二十茎】干地黄【三两】　续断【一两无以蛇衔替之】
　　右十味以好酢半升相和渍二宿猪膏三斤煎令三沸三上三下膏成使用【刘涓子同】
　　又痈发腹背隂匿处通身有数十者方
　　取牛粪干者烧下重绢以鸡子白和以涂之干复易【肘后张文仲备急同】
　　又若已结脓使聚长者方
　　以生栝楼根细苦酒和傅上燥复易之末赤小豆亦佳
　　又凡发背为痈疽已溃未溃者方
　　以香防三升少与水和熟成强泥可肿作饼厚三分已有孔勿覆孔可肿上布防饼艾列其上灸其防使温温热而已勿令破肉也其热痛急易之痈疽当减便得安或一日二日灸之若先有疮孔孔中汁出即差【备急文仲并翼同】
　　又痈肿发背初作及经十日以上肿势焮热毒气猛盛日夜疼痛百药不治者方
　　叚鸡子【一枚】　新出狗矢【如鸡子大】
　　右二味搅令调和微火熬之令稀稠得所捻作饼子肿头坚处贴之以纸贴上以绵抹之时时看之觉饼子热即易勿令动转及歇气经一夜定其多日患者三日贴一度差止【谨按千金论曰此方秽恶不可施于贵胜然其愈疾一切诸方皆不及又自外诸方还复备员作仪注而已学者常当晓斯以备诸急云耳并出第二十三卷中】
　　千金翼诸痈肿发背及痈疖已溃烂疼痛方
　　蒸糜糓更递熨之当即愈【一云蔷薇更炙熨之】
　　又连翘五香汤主一切恶核疮肿方
　　连翘　　　射干　　　升麻　　　独活【各二两】桑寄生【二两】　通草【二两】　大黄【三两】　丁香【一两】青木香【二两】　沉香【二两】　薰陆香【二两】　麝香【三两】
　　右十二味防咀以水九升煮减半内竹沥二升煮取三升分三服未差中间常服佳
　　又五香汤主恶气毒肿方
　　沉香　　　青木香　　丁香【各一两】　薫陆香【一两】麝香【半两】
　　右五味切以水五升煮取一升半分三服【集验方用鸡舌香一两不用丁香出第二十四巻中】
　　崔氏疗发背及诸疮久不差有効方
　　先以甘草汤洗疮拭极干乃嚼胡麻傅上干即易从旦至日西去胡麻乃取黄连末滑石末中半相和以傅疮上数数易明日又依前傅胡麻及黄连等末更不须洗疮不过六七日即差【必効备急同】
　　又连翘汤疗患疮肿而渇方
　　连翘　　　蜀升麻【各二两】黄芩【三两】　枳实【二两炙】干蓝【三两】　芍药【二两】　参【二两】　白敛【二两】甘草【二两炙】　羚羊角【屑二两】通草【二两】　黄茋【二两】大黄【三两】
　　右十三味切以水八升煮取二升半分三服利一两行后更服去大黄干蓝即不利忌海藻菘菜
　　又犀角饮子方
　　犀角【三两屑】　羚羊角【三两屑】
　　右二味以水八升煮取三升渇即饮尽更作之时热恐壊悬着井底甚妙
　　又五香连翘汤疗恶疮热毒肿恐恶毒气入腹兼取利以泄毒气方
　　连翘【三两】　蜀升麻【二两】　薰陆香【二两】　淡竹沥【一升】麝香【一分研】　青木香【二两】　丁香【一两】　独活【二两】寄生【三两】　射干【二两】　甘草【二两】　沉香【一两】
　　大黄【四两水一升别渍】　　　　朴硝【二两熬干别内】
　　右十四味切以水一斗煮取二升半绞去滓然后内大黄朴硝竹沥更煮一两沸去滓内麝香分温三服服别相去如人行十里久以得利一二行为度愼鸡猪鱼蒜生冷酢滑油腻麫食小豆五辛葵菜等【备急文仲同并出第五巻中】
　　备急葛氏疗始发诸痈疽发背及乳房方
　　皆灸上百壮半夏末鸡子白和涂良姚云生者神验以水和涂之【肘后文仲古今録验小品并同】
　　又方
　　以酢和墓上土茱萸捣姜小蒜薄贴并良【肘后文仲同并出第四卷中】
　　救急疗热毒风丹并发背犀角膏方
　　犀角【六分屑】　升麻【十大分】　羚羊角【六分】　栀子仁【二七
　　枚】　　　　薤白【切一升】　呉蓝【八分大蓝亦得】参【六分】续断　　大黄　　　白敛　　　射干
　　白芷【各六分】　蛇衔【切一升】　寒水石【十二分】黄芩【六分】愼火草【切一升】麻黄【六分去节】
　　右十七味切以竹沥三升生地黄汁五合渍药一宿内猪脂二升微火上煎十上十下候白芷黄膏成去滓涂病上【出第五卷中】
　　文仲疗发背及妇人发乳及肠痈木占斯散方
　　木占斯　　厚朴【炙】　　甘草【炙】　　细辛栝楼　　　防风　　　干姜　　　人参桔梗　　　败酱草【各一两】
　　右十味为散酒服方寸匕日七夜四以多为度病在上当吐病在下当下脓血此谓肠痈之属凡痈肿即可服兼疗诸疽痔若疮已溃便早愈发背无有不疗常服去败酱亦疗妇人诸产症瘕亦良【是刘涓子方千金范汪删繁古今録验同出第五巻中】
　　古今録验疗诸痈疮发背有脓血当归贴方
　　当归【一分】　蛴螬【一分】　丹参【一分】　附子【一分炮】蜡蜜【一分】　栀子【十枚】　桂心【一分】　胶【一分】
　　右八味合煎以贴疮上【出第二十一巻中】





　　外台秘要方巻二十四
<子部,医家类,外台秘要方>
　　钦定四库全书
　　外台秘要方巻二十五
　　唐　王焘　撰
　　水谷痢方一十首
　　病源水谷痢者由体虚凑理开血气虚春伤于风邪气留连在肌肉之间后遇脾胃大肠虚弱而邪气乗之故为水谷痢也脾与胃为表里胃者脾之府也为水糓之海脾者胃之藏也其候身之肌肉而脾气主消水谷水谷消其精化为荣卫以飬其藏充实肌肤大肠肺之腑也为传道之官化物出焉水谷之精化为血气者行于经脉其糟粕行于大肠也肺与大肠为表里而肺主气其候身之皮毛春阳气虽在表而血气尚弱其饮食居处运动劳役血气虚者则为风邪所伤客在肌肉之间后因脾胃气虗风邪又乗虚而进入于肠胃其脾气弱者不能尅制水谷故糟粕不结聚而变为痢也又新食竟取风名为胃风其状恶风头多汗膈下塞不通食饮不下腹胀形瘦腹大失衣则防满食寒则洞泄洞泄者痢无度也若胃气竭者痢絶即死诊其脉小手足寒难疗也脉大手足温易疗也下白沫脉沉则生浮则死身不热脉不悬絶滑大者生悬濇者死以藏期之也脉絶而手足寒晬时脉还手足温者生脉不还者死脉缓时小结者生洪大数者死悬絶而澁者死细微而濇者生大而滑者死得代絶脉者不死飬生方云秋三月此谓容平天气以急地气以明早卧早起与鸡俱兴使志安宁以缓秋刑收敛神气使秋气平无外其志使肺气清此秋气之应飬收之道也逆之则伤肺冬为飱泄义云五月勿食未成核果及桃李发痈疖不尔发寒热变黄疸又为泄痢【出第十七巻中】
　　广济疗赤白水谷冷热等痢方
　　地榆【六分】　白术【五分】　赤石脂【七分研】厚朴【六分炙】干姜【六分】　熟艾【四分】　龙骨【七分】　甘草【四分炙】黄连【十分】　乌梅【六分熬】　人参【六分】　当归【五分】
　　右十二味筛为末蜜丸以米饮汁服二十丸如梧桐子大日三服加至三十丸【出第四巻中】
　　集騐论黄帝问曰人若溏泄下痢者何也对曰春伤于风夏生溏泄肠澼久风亦为溏泄也
　　又疗热水下痢黄连阿胶汤方
　　黄连　　　阿胶【炙各二两】　栀子【三十枚】　乌梅【二十枚】黄蘗【一两】
　　右五味切以水七升煮取二升半分为再服神良【备急同肘后名乌梅汤疗热下】
　　又方
　　黄连【一升金色者】陈米【五合】
　　右二味以水七升煮取二升分再服【肘后文仲同并出第四卷中】
　　删繁疗中焦热水糓下痢蓝青丸方
　　蓝青【汁三升】　黄连【八两】　黄蘗【四两】　阿胶【五两】白术　　　地榆　　　地肤子　　乌梅肉【各三两】
　　右八味筛为散用蓝汁和微火上煎取可为丸丸如杏子大饮进三丸【出第四卷中】
　　崔氏疗水谷痢方
　　干姜【三分】　鸡子【二枚】　小豆【二百粒炒令香】黄连【三分】
　　右四味筛三味内鸡子黄白中熟搅令相得防火上炒令可丸一服五十丸如小豆大旦以饮服差即停【出第三巻中】
　　文仲疗因仲夏热多令人发水糓痢肠中鸣转一泻五六升水方
　　黄连【去毛】　厚朴【各三两】
　　右二味切以水三升煮取一升顿服之【出第三卷中】
　　必効疗水谷痢方
　　小豆【一升煮】　蜡【二两煮】
　　右二味和顿服之即愈
　　又方
　　防防灰【烧灰】
　　右一味研以水和服三方寸匕【并出第二卷中】
　　古今録验疗热水糓下痢方
　　黄连　　　阿胶【各二两】　栀子【二十枚】
　　右三味切以水七升煮取二升分为三服
　　又方
　　黄连　　　当归　　　甘草【炙各二两】　酸石榴皮【三两】
　　右四味切以水三升煮取一升半分为三服【并出第十卷中】水痢方六首
　　广济疗水痢及霍乱崔氏方同云冷痢食不消化及有白脓日夜无节度但疑是冷悉主之方
　　白石脂　　　干姜【各八分】
　　右二味筛为末以沸汤和少许麫薄糊和药并手捻作丸如食法下不止加干姜八两忌如常法
　　又疗水痢腹中气方
　　茯苓【八分】　白龙骨【八分研】诃梨勒皮【八分】
　　黄连【八分】　酸石榴皮【八分】
　　右五味筛为末蜜丸空心以饮服如梧子大三十丸日二服差止【出第四卷中】
　　文仲疗水痢百起者马蔺散方
　　马蔺子　　　干姜　　　黄连【原无分两】
