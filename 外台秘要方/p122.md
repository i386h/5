<!-- { "loadSidebar": true } -->
　　右三味为散熟煮汤取一合许和二方寸匕入腹即断冷热皆治常用神効不得軽之
　　又方
　　朽骨灰　　　牛骨灰【亦得】　神麴【炒黄】
　　右三味等分为散空腹饮服一方寸匕无六月六日麴时用常麴亦得御传【并出第三卷中】
　　经心録主水痢方
　　鸡子【二枚】　黄蜡【一两】
　　右二味熬熟食之宜空肚食之日三服佳
　　又方
　　黄连　　　仓米【各三两】
　　右二味作散和鸡子七枚令熟并捻作丸煮赤豆作浆粥服三十丸日三服若渴但饮豆浆粥【并出第二巻中】久水痢不差肠垢方四首
　　病源肠垢者肠间精液垢腻也由热痢蕴积肠间虚滑所以因下痢而便肠垢也【出第十七巻中】
　　肘后疗水下积久不差肠垢已出者方
　　乌梅【二十枚】
　　右一味以水二升煮取一升顿服之
　　又方
　　石榴【一枚】
　　右一味合皮捣绞取汁随多少服之最良
　　备急疗水下积久不差肠垢已出者方
　　赤石脂　　桂心　　　干姜　　　附子【炮】
　　右四味等分筛蜜丸如小豆每服三丸日三服饮下【肘后同出第六巻中】
　　文仲治久水痢难断方
　　黄连【二两】　黄蘗【二两】　阿胶【二两炙】
　　右三味筛为散以苦酒蜜各半升煮内阿胶令烊又内诸药令可丸饮服三丸日四此是古方极要冷痢方二十二首
　　病源冷痢者由肠胃虗弱受于寒气肠虚则泄故为冷痢也凡痢色青色白色黑皆为冷也色黄色赤并为热也故痢色白食不消谓之寒中也诊其脉沉则生浮则死【出第十七巻中】
　　广济疗冷痢青白色腹中常鸣其痢行数甚疎出太多此是冷痢宜服调中散方
　　龙骨　　　人参　　　黄连　　阿胶【炙】黄蘗【各一两】
　　右五味筛为散煮米饮服两方寸匕日两服差停【出第四巻中】
　　肘后疗水下痢色白食不消者为寒下方
　　黄连　　　干姜【各三两】
　　右二味筛白酒一升半合煎令可丸饮服如梧桐子二十丸忌猪肉冷水
　　又方
　　黄连【二两】　甘草【炙半两】　附子【炮半两】　阿胶【半两炙】
　　右四味切以水三升煮取一升半分再服之
　　又方
　　半夏【洗】　　乌头【炮】　　甘草【炙各等分】
　　右三味筛蜜和丸如梧桐子大饮服三丸日再服
　　又方
　　生姜汁【二升】　白蜜【一升半】
　　右二味相和分再服之
　　又方
　　腥【二两切】　干姜【三两末】
　　右二味以水六升半煮米一合煮作糜糜熟内姜一食令尽不差更作【备急同】
　　又方
　　酸石榴皮【烧灰】
　　右一味为末服方寸匕【文仲同】
　　又方
　　干姜【二两末】　杂麫【一升】
　　右二味为烧饼熟食之尽更作不过三剂差【文仲同】
　　又疗纯下白如鼻涕者方
　　龙骨　　干姜　　　附子【炮】
　　右三味等分筛蜜和丸如梧子大饮下五丸渐至十丸日一服【文仲同】
　　又方
　　黄连【末】　　腊　　　　阿胶【各一两】
　　右三味先以酒半升令沸下胶腊合烊乃内黄连末顿服之【本云姚氏疗卒注下竝痢血一日夕数十行】
　　又方
　　灸脐下一寸五十壮良【文仲同竝出第二卷中】
　　千金论曰凡五脏絶于内者下不自禁下甚者手足不仁也细寻取之万不失一下病体例畧如此耳素问曰春伤于风夏为脓血夏多滞下也夏伤于风秋必洞泄秋下水者患必是冷也
　　又疗久冷痢下纯白者此由积卧冷处经久病发遂令脾胃俱冷日夜五六十行大小腹痛不可忍之凡白痢属冷赤痢属热方
　　上好麴末【五升防熬令香】
　　右一味温清淳酒热和麴末一升空腹一顿服之日三若至食时蒜一升令至熟下姜椒末调如常食法惟须稠勿加塩以水和麫二升作索饼极熟烂煮之干漉热内蒜虀中相和一顿食之少与余食至饥时仍凖前食麴末酒比至差来少食余食以此法疗不过二日必差
　　又乌梅丸疗冷痢久下方
　　乌梅【三百粒】　当归【四两】　干姜【十两】　桂心【六两】附子【六两炮】　黄连【十六两】　蜀椒【汗四两】　细辛【六两】人参【六两】　黄蘗【六两】
　　右十味异筛合治之苦酒渍乌梅一宿去核蒸之如五斗米下如泥盘中揉合相得蜜和二千杵食前饮服如梧子大十丸日三稍增至二十丸【此本仲景伤寒论方】
　　又旧疗痢于贵胜用健脾丸多効今疗积久冷痢先以温脾汤下讫后以健脾丸补之未有不效者贫家难以充办亦不可将息温脾汤方疗积久冷痢赤白者大黄【三两】　桂心【三两】　附子【炮】　　干姜人参【各二两】
　　右五味切以水七升煮取二升半分为三服日再【并出第十五卷中】
　　备急葛氏疗痢色白食不消者为寒下方
　　防【一升绵裹】　薤白【一把】
　　右二味以水三升煮取二升及热顿服之陶效方云疗下大去血痢姚疗赤白下痢并効【肘后同】
　　又方
　　牛角腮【烧灰】
　　右一味筛白饮服方寸匕日三【肘后同】
　　又方
　　好麫【炒】
　　右一味筛煮米粥内麫方寸匕日四五云此疗日百行师不救者【肘后同出第六卷中】
　　古今録验白头翁汤疗寒急下及滞下方
　　白头翁　　干姜【各二两】　甘草【炙一两】　当归【一两】黄连　　　秦皮【各一两半】　石榴皮【一两生者二两】
　　右七味切以水八升煮取三升分为四服【出第十巻中】
　　近効疗冷痢方
　　肉豆【五颗合皮碎】甘草【二两炙】
　　右二味切以水三升煮取一升半顿服之【户部李尚书处得云疗冷痢极者有效自用得力】
　　又疗久冷痢方
　　赤石脂作末和麫作馄饨空腹服一碗以下不过两顿差老人尤佳体中先热者不可服之【以上二方新附】
　　文仲治青下白下姜附散方
　　干姜　　　附子【炮】　　皂荚【炙去子】
　　右三味等分筛为散饮服方寸匕不过再服即愈亦可丸服【小品肘后同】
　　又治冷痢姜艾馄饨子方
　　干姜末　　熟艾
　　右二味等分作麫馄饨如酸大煮熟服四五十枚日二服腹胀者炙厚朴煮汁服药此热服讫即须食饭大效曾有产妇冷痢如白膏服之立差腹痛亦定冷痢食不消下方六首
　　广济疗脾胃气微不能下食五内中冷及微下痢方白术【八两】　神麴末【五两炒】　甘草【炙】　干姜枳实【炙各二两】
　　右五味筛蜜和丸空腹以温酒服如梧桐子大二十丸日二服渐加至三十丸腹中痛者加当归【出第四巻中】
　　文仲华佗治老小下痢柴立不能食食不化入口即出命在旦夕久痢神验方
　　黄连末【半鸡子殻】乱发灰【准上】　淳苦酒【准上】　蜜【准上】白蜡【方寸匕】　鸡子黄【一枚】
　　右六味于铜器中炭火上先内苦酒蜜蜡鸡子黄搅调乃内黄连末髪灰又搅煎视可抟出为丸久困者一日一夜尽之可者二日尽之【肘后同出第三巻中】
　　延年増损黄连丸主腹内冷食不消及冷痢兼补方黄连　　　黄茋【各三分】　龙骨【三分】　当归甘草【炙五分】　干姜　　　厚朴【炙各六分】　地榆白术　　　人参【各一分】
　　右十味筛蜜丸如梧子大饮酒任下服十五丸日再服加至二十九【蒋仲璋处】
　　又地榆丸主冷痢不消食腹中胀痛气满不能食方地榆【六两炙】　赤石脂【七分】　厚朴【六分】　白术【五分】干姜【六两】　龙骨【七分】　黄连【十分】　当归【五分】熟艾【五分】　乌梅肉【六分】　甘草【四分炙】
　　右十一味筛蜜和丸如梧子大饮服二十丸日二服加至二十五丸【并出第七巻中】
　　又深师疗冷痢脓血绞脐痛食不消腹胀方
　　吴茱茰　　干姜【各六分】　赤石脂　　麴末【炒各八分】厚朴【炙】　　当归【各四分】
　　右六味筛蜜和丸如梧子空腹以饮下四十丸日再
　　又疗冷气久痢脐下痛出白脓食不消方
　　吴茱茰　　人参　　　芎防　　　桔梗甘草【炙各四分】　枳实【炙三分】　干姜【十二分】　附子【炮八分】麴末【二十分炒】
　　右九味筛蜜和丸如梧子空腹饮下七丸日二服渐加之【文仲云温脾丸疗久寒气逆胀满面目痿黄食不消化】
　　白痢方八首
　　病源白滞痢者肠虚而冷气客之薄于肠间津液凝滞成白故为白滞痢【出第十七卷中】
　　广济疗白脓痢方
　　甘草【六分炙】　厚朴【十二分炙】　干姜　　　枳实茯苓【各八分】
　　右五味切以水五升煮取一升六合绞去滓分为二服日再服
　　又疗心腹胀满不能下食及痢白脓方
　　厚朴【五两炙】　豆【五枚】　甘草【一两炙】　干姜【一两】
　　右四味切以水五升煮取一升五合绞去滓分为二服日再【并出第四卷中】
　　千金大桃花汤主冷白滞痢肠痛方
　　赤石脂【八两】　干姜　　　当归　　　龙骨【各三两】附子【炮】　　牡蛎【各二两熬】　芍药　　　甘草【炙各一两】人参【一两半】　白术【一升】
　　右十味切以水一斗二升煮白术取九升内药煮取三升分为三服脓者加厚朴三两呕者加橘皮三两
　　又方
　　龙骨【六两】　厚朴【三两炙】　赤石脂【五两】　当归【一两】
　　右四味切以水七升煮取二升半分为三服日再服热加白头翁十分牡蛎三两
　　延年乌梅肉丸主冷白脓痢食不消方
　　乌梅肉【熬】　熟艾　　　黄蘗　　　甘草【炙各八分】
　　右四味筛蜜丸如梧子以饮服十五丸日三服忌同前【出第七巻中】
　　必効白痢方
　　麻子汁
　　右一味以汁煮取菉豆空腹饱服极妙
　　又方
　　黄连末
　　右一味以水和每服三匕即愈【并出第二卷中】
　　古今録验疗白滞下昼夜无复数龙骨汤下
　　龙骨　　　牡蛎【各三两炼】　乌梅肉　　熟艾白头翁　　干姜【各一两】　女萎　　　黄连当归【各二两】　甘草【六两炙】
　　右十味切以水七升煮取三升二合分服日三夜一断便止忌同前【出第十巻十】
　　重下方六首
　　病源此谓今赤白滞下也今人下部疼重故曰重下去脓血如鸡子白日夜数十行绕脐痛也【出第十七巻中】
　　肘后疗重下方
　　黄连【一升】
　　右一味以酒五升煮取一升半分温再服脐当小绞痛则差
　　又方
　　鼠尾草
　　右一味以浓煮煎如薄饴糖服五合至一升日三赤下用赤花者白下用白花者佳也【文仲备急同】
　　文仲隐居效验方主下部绞痛重下下赤白方
　　当归　　　黄蘗　　　黄连　　　干姜【各二两】
　　右四味筛煮取乌梅汁服方寸匕日夜若腹中绞痛加当归下赤加黄连下白加干姜大効神良秘之【备急同出第三巻中】
　　备急疗重下方此即赤白痢下也今人下部疼重故名重下【葛氏方】
　　防【熬令少焦】
　　右一味服一合日再三服又熬防令焦水一升淋取汁服冷则用酒淋日三服之【肘后文仲同出第六巻中】
