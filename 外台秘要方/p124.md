<!-- { "loadSidebar": true } -->
　　黄连　　　黄蘗【等分】
　　右二味末蜜丸如梧子大饮服十丸日四服【并出第二卷中】
　　古今録验疗纯痢血如鵞鸭肝并协蛊毒方
　　茜根　　　升麻　　　犀角　　　桔梗黄蘗　　　黄芩【各三两】　地榆　　　蘘荷根【各四两】
　　右八味切以酒三升渍一伏时服一升日一服【千金同未差更作出第六巻中】
　　肠蛊痢方一首
　　病源肠蛊痢者冷热之气入在肠间先下赤后下白连年不愈侵伤于藏腑下血杂白如病蛊之状名为肠蛊也【出第十七巻中】
　　肘后凡病下应先下白后下赤若先下赤后下白为肠蛊方
　　牛膝三两碎以酒一升渍经宿毎服一两杯日二三服姚同【出第二巻中】
　　脓血痢方七首
　　病源夫春阳气在表人运动劳役凑理则开血气虚者伤于风至夏又热气乘之血性得热则流散也其遇大肠虚而血渗入焉与肠间津液相积热蕴结血化为脓肠虚则泄故成脓血痢也所以夏月多苦脓血痢者肠胃虚也秋冬诊其脾脉微濇者为内溃多下血脓又脉悬絶则死滑大则生脉微小者生实急者死脉沉细虚迟者生数急大而有热者死【出第十七巻中】
　　肘后疗热病久下痢脓血蘗皮汤方
　　黄蘗【二两】　栀子【二十枚】　黄连【四两】　阿胶【炙二两】
　　右四味切以水六升煮取二升分为三服又一方加乌梅二十枚【文仲同出第二巻中】
　　文仲治热痢及下黄赤水及黄脓血四肢烦皮上冷者方
　　黄连【八两】　熟艾【一两】　黄蘗【四两】　黄芩【三两】
　　右四味捣筛为末以黄蜡二两安一升蜜中煮令消及暖和药白饮服六七十丸如小豆日二夜一即验
　　又久下痢脓血方
　　赤石脂【一升】　乌梅【二十个】　干姜【四片】　粳米【一升】
　　右四味切以水七升煮取令熟药成服七合日三【肘后同并出第三巻中】
　　删繁疗下焦热或痢下脓血赤石脂汤方
　　赤石脂【八两】　乌梅【二十枚去皮】栀子【十四枚】　白术蜀椒【汗】　　麻【各三两】　　干姜【二两】　粟米【一升】
　　右八味切以水一斗二升煮米熟去滓取七升下诸药煮取五合服之【出第四卷中】
　　备急葛氏云若挟热者多下赤脓杂血方
　　黄连　　　灶突中尘【各半两】
　　右二味末之酒服方寸匕日三服【肘后云以枣膏和分作三丸日服一丸姚氏同出第六巻中】
　　古今録验疗肠澼溏便脓血干姜散方
　　干姜　　　黄连　　　桂心【各一分】
　　右三味捣筛服方寸匕着糜中食日三多脓加姜多血加桂有验
　　又疗中寒下痢脓血附子散方
　　蜀附子【一枚炮】麴　　　干姜【各三分】
　　右三味下筛为散先食以酒服方寸匕日二并疗妇人漏下忌如前【并出第三巻中】
　　赤白痢方六首
　　病源凡痢皆由荣卫不足肠胃虚弱冷热之气乘虚而入客于肠间肠虚则泄故为痢也然其痢而赤白者是热乘于血血渗肠内则赤也冷气入肠抟于肠间津液凝滞则白也冷热相攻故赤白相杂重者状如脓涕而血杂之者白脓上有赤脉薄血状如鱼脑世谓之鱼脑痢也【出第十七巻中】
　　文仲鹿葺散治青黄白黑鱼脑痢日五十行方
　　鹿茸【二分炙】　石榴皮【二两】　干姜【二分】　核中仁
　　【七枚】　　　　赤地利【一两烧作灰肘后云赤如三指】
　　右五味筛为散先食饮服方寸匕日三夜一若下数者可五六服【肘后同】
　　小品卒久赤白下方
　　烧马屎一丸作灰分服酒水随意服已试良【肘后同】
　　深师疗赤白下者黄连汤方
　　黄连　　　黄蘗　　　干姜　　　石榴皮阿胶【炙各三两】　甘草【一两炙】
　　右六味切以水七升煮取二升为三服日再【出第二十六巻中】
　　延年驻车丸主赤白冷热痢腹痛方
　　黄连【六两】　干姜【二两】　当归【三两】　阿胶【炙三两】
　　右四味筛三年酢八合消胶令镕和并手丸如大豆以饮服三十丸日再【肘后同出第七巻中】
　　救急疗赤白痢无问新旧入口即断方
　　香防心【防心谓合防其中心者熟而且好不是去皮取心勿浪用之】
　　右一味以取防煿令干香为末壮年者一大升防心为四服小儿量与之【出第九巻中】
　　必効主赤白痢方
　　黄连【二两】　阿胶【四片】
　　右二味以好酒二大升合黄连煎十五沸漉出滓然后内胶令烊温分三服【出第二巻中】
　　久赤白痢方四首
　　病源久赤白痢者是冷热乘于血血渗肠间与津液相杂而下甚者肠虚不复故赤白连滞久不差也凢痢久不差脾胃虚弱则变呕哕胃弱气逆故呕也气逆而外有冷折之不通故哕亦变为虫食人五藏也三月九虫常居人肠胃肠胃虚则动上食于五藏则心懊憹而闷齿龂唇口并生疮下食于肠则肛门伤烂而谷道开也轻者可治重者致死【出第十七巻中】
　　崔氏马蔺子散疗赤白痢腹内防痛并久水谷痢色白如泔淀悉主之极重者不过三四日必差方
　　马蔺子【一升熬】地榆根皮【八分】厚朴【炙八分】　熟艾【八分】赤石脂【一升】龙骨【十分】　茯苓【十分】　当归【十分】
　　右八味捣筛为散一服方寸匕加至四五匕日再夜一白饮服【出第三巻中】
　　文仲疗赤白痢五六年者方
　　烧大荆
　　右一味取沥服五六合即差【肘后同】
　　又卒腹痛下赤白数日不絶方
　　鸡子【一枚扣头取黄去白】　　胡粉末【令满壳烧焦成剂】
　　右二味以酒服之【肘后同并出第三巻中】
　　近効疗赤白痢日数十行无问老小方
　　甘草【二两炙】
　　右一味切以浆水四升煮取一升去滓顿服之疳痢方六首
　　必効疗冷疳痢方
　　取莨菪子【熬令色黄】
　　右一味捣为末和腊月猪脂更捣令熟为丸绵裹如枣许大以内下部因痢出即更内新者不过三度即差【出第二卷中】
　　古今録验疗五疳蒸下痢方
　　苦参【三两】　青箱　　　甘草【炙各三两】
　　右三味切以水四升煮取二升半分三灌即愈凡蒸但服生地黄汁即差
　　又方
　　青黛　　　丁香　　　黄连【各等分】
　　右三味捣筛用泔淀和为丸口中有疮含之若下部有疮以绵裹内下部日服五六十丸含之令下差
　　又方
　　丁香　　　麝香【别研】　石黛　　　石盐山榆仁　　小蘗皮　　桂心　　　干姜青矾石【烧】　头发灰
　　右十味为散着疮上干者和腊月猪膏暖着疗时行病后食羊肉及肥腻或酒或房而得久蒸络变为疳必须攻下部不可之
　　又疗疳湿痢方
　　青葙　　　雄黄【研】　　石硫黄【研】　芜荑雷丸【各二两】　苦参　　　狼牙【各三两】　藜芦【一两炮】
　　右八味筛为散取如杏仁大内下部中
　　又疗疳湿痢神効方
　　黄连【三两】　零陵香【一两半】犀角【屑一分】　丁香【三十枚】麝香【一大豆】　牛黄【一大豆】
　　右六味以水洗黄连零陵香丁香澄取清水去滓更以水添满九升内黄连零陵丁香犀角煮两沸然后着牛黄麝香煎一沸取一升分作三服如一日服不尽二日服【又深师以九升先以一升煮添尽九升取一大升分为三服并出第十巻中】久疳痢及久痢成疳方九首
　　广济疗久患疳痢不差兀子矾散方
　　兀子矾【八分烧】麝香【二分研】　吴白矾【六分烧】云母粉【五分】桂心【二分】　龙骨【六分】　无食子【七颗烧】黄连【八分】
　　右八味筛为散空腹以生姜汁和三钱匕服日再煮姜汤下
　　又疗积年疳痢羸瘦面色痿黄方
　　石硫黄【研】　　黄连【各一两】　艾【一两】　蜜【一升】
　　右四味以水二升先煮黄连艾取半升后内石硫黄末更煮三五沸即绞去滓又内蜜更煎三五沸下分为三服【并出第四卷中】
　　必効疗积久痢成疳灌方
　　樗根【一握浄洗剥白皮绞取汁三合取时勿令见风】麻子脂【二合烧如车脂】酢泔淀【二合】　椒【四分汗】　　　防【二合】
　　右五味以水六升取椒防和煎绞取汁二升和樗汁麻油泔淀等三味分为两分用一分灌隔一日更取余者复灌其药欲用时温温即得
　　又疗痢初较后脓血或变纯白或成鱼脑五十日以上或一二年不差变成疳所下如泔淀方
　　生羊肝一具
　　右一味取大酢一年以上者米麦并中年深者佳取羊肝则去上膜栁叶切朝旦空腹取肝手拈取酢中出吞之觉心闷则止不闷还服之一日之间能不食粥饭尽一具羊肝者大佳不然除饱吞已外料理如生肝以姜虀下饭如常法食之日食一具肝不过二三具即永差后一月不得食热麫油腻酱猪鱼鸡肉等
　　又疗疳痢久不差羸瘦着牀欲死方
　　新出羊粪【一升】
　　右一味以水一升渍经宿明旦绞汁顿服之极重者不过三服
　　又疗疳法丈夫妇人小儿久痢百方疗不能差此方最効
　　丁香　　　麝香　　　黄连【各等分】
　　右三味捣筛为散以杏核大取竹筒吹入下部小儿取核子量力减之不过三四廻差积年久疳痢不差蔡光州云常用竒効【备急同并出第三卷中】
　　又疗久痢变成疳下部窍生恶疮恶寒壮热者方桃白皮【切一升】槐白皮【一升】　苦参【切五合】　艾
　　大【十枚】
　　右五味以水五升煮取二升半去滓内熊胆许大搅令匀取二升灌下部余三分服
　　近効新附疗久痢及疳痢诸方不差者此方必効
　　拣樗根白皮【不拘多少当取时不宜见狗及风】
　　右一味细切如泥取细麫捻作馄饨如小勿令破熟煮吞七枚重者不过七八服皆空腹服之
　　又疳痢晓夜无度者方
　　取樗根浓汁【一鸡子壳许】
　　右一味以和粟米泔一鸡子殻许灌下部再度即差其验若神小孩儿减半用之【医人褚球録上】
　　数十年痢方一十一首
　　千金疗下痢丸主数十年痢下下气消糓令人能食夏月长时服之令人不霍乱方
　　黄连　　　黄蘗　　　桂心　　　大麦蘗【一升
　　半】　　　　干姜【各三两】　吴茱萸【四两】　蜀椒【汗半两】麴【一升熬炒】　　乌梅【二升半】
　　右九味筛蜜和食已饮服如梧子十丸日三服至二十丸亦可至三十丸
　　又疗数十年下痢消糓下气补羸乌梅肉丸方
　　麴【好者一升炒】　附子【炮二两】　大麦蘗【炒一升】当归【三两】桂心【三两】　黄连　　　呉茱萸　　乌梅肉干姜【各四两】　蜀【一两汗】
　　右十味筛蜜和丸如梧子食已饮服十丸日三
　　又四续丸主三十年疰痢骨立萎黄肠滑不疗方云实【五合】　蜡【五两白者】　　附子【炮二两】　女萎【三两】龙骨【二两】
　　右五味筛为末以蜡煎烊以丸药如梧子饮服五丸日三不过五六服必差其云实熬令香【千金名蜡煎丸】
　　又疗三十年下痢所食之物皆不消化或青或黄四肢沉重起即倒骨肉消尽两足逆冷腹中热苦转筋起止须人扶隂冷无子椒艾丸方
