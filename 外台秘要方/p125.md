<!-- { "loadSidebar": true } -->
　　赤石脂【二两研末】熟艾【一升】　干姜【三两】　蜀椒【三百枚汗】乌梅【三百枚醋浸剥取肉】
　　右五味先筛姜椒为末将熟艾梅肉着一斛酒饭下蒸令饭熟内干姜椒末赤石脂末合三千杵蜜和丸如梧子饮服十丸日三不差至二十丸加黄连一升艾一斤
　　又疗三十年痢不止方
　　厚朴【炙】　　干姜　　　阿胶【炙各二两】　黄连【五两】石榴皮　　艾叶【各三两】
　　右六味切以水七升煮取二升分再服
　　又疗积久三十年常下神効方
　　赤松木皮【去上苍皮二斗】
　　右一味为散麫粥和一升服之日三即止不过服一斗永差秘方三十年痢百日服差良【并出第十五卷中】
　　古今録验疗三十年寒下及霍乱诸药所不能疗并肠滑若是蛊注所中方
　　蓼子　　　艾屑【各一升】　龙胆　　　续断白术【各三两】　蜀椒【汗】　　附子【炮】　　桂心苦参　　　干姜　　　甘草【炙】　　防尾草【各二两】
　　右十二味筛蜜和一嵗儿服一丸如梧子三嵗儿服二丸五嵗儿服三丸大人服五丸饮下疗寒热气愊愊在胷中卒气痛绕脐神良
　　廪丘公疗下痢三十年方
　　茯苓　　　干姜　　　黄连【等分】
　　右三味筛为散蜜和丸如梧子饮服之一日渐增至百丸苦痢剧者加龙骨附子炮等分一服十丸渐增之以知为度
　　又当归汤疗三十年下痢止诸痛方
　　当归【一两】　生姜【八两】　大【二十枚】
　　右三味以水四升煮取一升半分作三服不差复作之
　　又云吾患痢三十余年诸疗无効唯服此方得愈也安石榴汤疗大疰痢及白滞困笃欲死肠已滑医所不能疗方
　　干姜【二两生姜倍之】黄蘗【一两细切】　石榴【一枚小者二枚】阿胶【二两别研渍之】
　　右四味切以水三升煮取一升二合去滓内胶令烊顿服不差复作疗老小亦良人羸者稍稍复之不必顿尽须臾复服石榴须预取之【肘后同一方无黄蘗用黄连并出第二卷中】
　　又深师疗久痢方
　　龙骨　　　赤石脂　　无食子【各六分】地榆【三分】熟艾【三月者良三分】橡子　　　黄蘗【各五分】
　　右七味筛蜜和丸如梧子空腹饮服四十五十丸日二服稍加至六十丸
　　休息痢方五首
　　病源休息痢者胃管有停饮因痢积久或冷气或热气乘之气动于饮则饮动而肠虚受之故为痢也冷热气调其饮则静而痢亦休也肠胃虚弱易为冷热其邪气或动或静故其痢乍发乍止谓之休息痢也【出第十七巻中】肘后疗休息痢方
　　黄连【切】　　龙骨【如鸭子大一枚】胶【如掌大炙】　　熟艾【一把】
　　右四味水五升煮三物取二升去滓乃内胶胶烊分再服浓煮干艾叶亦佳又当煮忍冬米和作饮饮之
　　又方
　　干地榆【一斤】　附子【一两炮】
　　右二味以酒一斗渍五宿饮一升日三服尽更作
　　又方
　　龙骨【四两】
　　右一味捣如小豆以水五升煮取二升半冷之分为五服又以米饮和为丸服十丸【文仲同并出第二卷中】
　　文仲葛氏若久下经时不愈者此名为休息下疗之方
　　取大骨
　　右一味炙令黄焦筛饮服方寸匕日三愈【肘后备急同】
　　胡洽麴蘗丸疗数十年休息痢下不能食消糓下气疗虚羸方
　　麦蘗【炒】　　麴【炒各一升】　　附子【炮】　　桂心乌梅肉【各二两】人参　　　茯苓【各四两】
　　右七味筛蜜和为丸如梧子食前饮服十丸日三稍稍增之【肘后备急同并出第三巻中】
　　腹肚不调痢一首
　　广济疗冷热不调痢脓水方
　　人参　　　干姜　　　枳实【炙各四两】　厚朴【炙】龙骨　　　赤石脂　　黄连　　　苦参【各六分】黄芩【五分】
　　右九味筛蜜九空腹以饮服如大豆十五丸日二渐加【出第三巻中】
　　泄痢不禁不断及日数十行方三首
　　集验结肠丸疗热毒下不断不问久新悉疗之方苦参　　　橘皮　　　独活　　　阿胶【炙】芍药　　　干姜　　　黄蘗　　　甘草【炙】鬼臼【各四分】
　　右九味捣筛蜜与胶共烊以和丸并手捻作丸如梧子燥以饮服十丸日三不知稍加此方亦疗诸疰下及卒下悉効
　　又禆脾丸疗脾滑胃虚弱泄下不禁饮食不消雷鸣绞痛方
　　附子【炮一两】　蜀椒【汗一两】　桂心【二两】　赤石脂黄连　　　人参　　　干姜　　　茯苓大麦蘗　　陈麫【炒】　　石槲　　　当归【各二两】钟乳【三两研】
　　右十三味筛蜜和以酒服十丸如梧子日三稍稍加之【出第四巻中】
　　文仲疗五劳及饱食房室伤胃令人大便数至溷而不能便日数十行剧者下血并妇女产后余疾腹绞痛方
　　附子【一枚炮】
　　右一味以猪脂如鸡子黄大煎附子裂为候削去上黑皮筛蜜和丸先食服如大豆三丸日三稍加可至十丸当长服之永不痢【出第三巻中】
　　下焦虚寒及逺血近血方二首
　　崔氏疗下焦寒损或先见血后便此为逺血或痢不痢伏龙肝汤方
　　伏龙肝【五合研】甘草【一两炙】　干地黄【五两】　烧发灰【屑三
　　合】　　　　黄芩　　　干姜　　　生槲皮阿胶【各二两炙】　牛膝
　　右九味切以水七升煮七物取三升去滓下阿胶更煎取烊乃下发分作三服
　　又疗下焦虚寒损或前便转后见血此为近血或痢下或不痢好因劳冷而发续断汤方
　　续断　　　当归　　　桔梗　　　阿胶【炙】桂心【炙三两】　干姜　　　干地黄　　芎防【各四两】蒲黄【一升】　　甘草【二两炙】
　　右十味切以水九升煮八物取三升五合去滓下阿胶更烊胶取沸下蒲黄分为三服【并出第四卷中】
　　下痢食完出及上入下出方一首
　　范汪温中汤疗寒下食完出方
　　甘草【炙】　　干姜【各三两】　蜀椒【八十枚汗】　附子【一枚炮】
　　右四味切以水二升煮取一升分为再服若呕内橘皮半两小与老皆取服之良【出第十五卷中】
　　下痢肠滑方三首
　　范汪苦酒白丸疗赤白滞下肠已滑日数十行者方女萎　　　半夏【洗各二两】　附子【炮】　　藜芦【炙去头各一两】
　　右四味合下筛和以十年苦酒顿丸如梧子若有下者饮服三丸日三不知稍稍增之【出第十五卷中】
　　集騐疗下痢肠滑饮食及服药皆完出猪肝丸方猪肝【一斤煮焙干】黄连　　　阿胶【炙】　　乌梅肉【各二
　　两】　　　　胡粉【七棊子】
　　右五味下筛蜜和酒服十五丸如梧子日三稍加亦可散服【葛氏文仲胡洽同肘后云亦可散服出第四巻中】
　　千金疗下痢绞痛肠滑不可差方
　　黄连【六两】　阿胶　　　鼠尾草　　当归干姜【各三两】
　　右五味切以酒七升煮取三升去滓温分三服若热不绞痛去干姜加当归以水煮之【出第十五卷中】
　　大注痢及赤白困笃肠滑方二首
　　深师卒大注痢及赤白滞下困笃欲死肠已滑方干姜【二两生者焙】黄蘗　　　石榴皮【各一两】阿胶【二两半】淡防【一升】　前胡【四两】
　　右六味切以水三升煮取三合去滓内胶顿服不差更作无毒宜老小羸人稍稍服之此汤兼疗伤寒大下及赤白困笃亦皆主之【出第二十六巻中】
　　范汪疗得病羸劣服药不愈因作肠滑下痢脓血日数十行腹中绞痛身热如火头痛如破其脉如濇方
　　黄连【四两】　苦参【二两】　阿胶【一两】
　　右三味咀防以水一斗煮取二升去滓适寒温服二合日三少少益至半升服汤尽者复合以愈为度曾试验【古今録验同】
　　痢兼渴方二首
　　病源夫水糓之精化为血气津液以飬藏腑藏腑虚受风邪邪入于肠胃故痢痢则津液空竭藏腑虚燥故痢而兼渴也渇而引饮即痢不止翻溢水气脾胃已虚不能克消水水气流溢浸渍肌肉则变成脓也【出第十七卷中】必効疗痢兼渇方
　　麦门冬【三两去心】　乌梅【二大枚】
　　右二味以水一大升煮取强半绞去滓待冷细细咽之即定仍含之【出第二巻中】
　　古今録验疗热渴痢方
　　冬【一枚】
　　右一味以黄土厚一尺火炮稳约以水烂去土浄洗绞取服之
　　许仁则痢方七首
　　许仁则云此病有数种有水痢有糓痢有血痢有脓痢有脓血相和痢者有肠澼痢其水痢者本由脾气热消糓作水糓气不得消便生此痢糓痢者由脾气冷糓气不消而生此痢血痢者由毒热在腹血流入肠致有此痢脓痢者由积冷所致脓血相和痢者由冷热相击便致此痢肠澼痢者由积冷在肠肠间垢涕不能自固便有此痢色数虽多其源则一皆縁饮食不节将息失宜也
　　又水痢之候心腹甚痛食无妨但食后即痢食皆化尽唯变作水糓无期度多食多下少食少下有此伏者宜依后黄芩等五味散服之方
　　黄芩　　　黄连　　　黄蘗【各五两】　黄茋【四两】龙骨【六两】
　　右药筛为散以饮下之初服一方寸匕日二服稍稍加至二三匕服差乃止
　　又糓痢之候痢无期度食不消化腹痛毎过冷便发有此疾候者宜依后附子等五味散主之方
　　附子【炮】　　细辛　　　白术【各五两】　干姜【四两】神麴【一升】
　　右药筛为散以饮下之初服一方寸匕日再服稍稍加至二三匕良
　　又血痢之候小腹绞痛无期度食不住如水但兼血而下有此患者宜依后方
　　犀角五味散方
　　生犀角【末五两】阿胶【炙四两】　黄蘗【四两】　艾叶干姜【各三两一作干蓝】
　　右药捣筛为散以饮下之初服一方寸匕日再服稍稍加至二三匕良
　　又脓痢之候腹亦刺痛食亦不大稀但大便兼脓遇冷而剧有此候者宜依后神麴等五味散服之良
　　麴末【一升】　干姜【六两】　丁香　　　豆【各四两】髙良姜【五两】
　　右药筛为散以饮下之初服一方寸匕日再服稍稍加至二三匕良
　　又脓血相和痢候食不甚稀毎出脓血与食相兼腹亦小痛有此候者宜依后黄茋等五味散服之方
　　黄芪【六两】　赤石脂【八两】　厚朴【五两炙】　干姜艾叶【炙各二两】
　　右药筛为散以饮下之初服一方寸匕日再服稍稍加至二三匕良
　　又肠澼痢候食稀或稠便但似脓每便极滑痢有常期有如此者宜依后豆子等八味散服之方
　　豆子　　丁香【各三两】　细辛　　　附子【炮】干姜【各四两】　人参　　　黄茋【各五两】　赤石脂【六两】
　　右药捣筛为散以饮下之初服一方寸匕日再稍稍加至二三匕良
　　又前件诸痢患无新旧如药疗之暂差还发此疾縦以新药止之终存其根本由肠胃中冷热不调病根固结必须汤药涤之以泄病势痢后更以药物补助之有此候者宜依后附子等六味汤以利之后服髙良姜十味散以补之方
　　附子【炮】　　细辛　　　甘草【炙】　　人参【各二两】干姜【三两】　大黄【五两】
