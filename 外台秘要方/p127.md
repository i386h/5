<!-- { "loadSidebar": true } -->
　　以生槐皮十两削去黒皮熟捣丸如弹子绵褁内下部中大效【备急千金同】
　　又方
　　以槐赤鸡一斤为散饮服方寸【千金云槐糯也】
　　千金疗痔神方
　　以七月七日多采槐子熟捣涎取汁重绵绞内铜器中盛庭中髙门上暴之二十日以上煎成取如防粪大纳谷道中日三亦主瘘及百种疮【救急崔氏古今録验同】
　　又方
　　鲤鱼肠【三具以火炙令香】
　　右一味以绵褁内下部中一食顷虫当出鱼肠数数易之尽数枚当差一方云坐上虫出【古今録验同】
　　又方
　　虎头骨【炙】　犀角
　　右二味各为末如鸡子大以不中水猪脂和涂疮上即差【救急深师同并出第二十四卷中】
　　崔氏疗痔方
　　雀林草【一大握粗切】
　　右一味以水二大升煮取一升顿服尽三日重作一剂无不差者
　　又方
　　取骆驼颔下毛烧作灰可取半鸡子大酒和顿服之【并出第四卷中】
　　必效熨痔法痔头出或疼痛不可堪忍方
　　取枳实煻灰中煨之及热熨病上尽七枚立定发即熨之永除也
　　又方
　　以麝香当门子印成盐相和以手涂痔头上若令人着亦佳其痛不可忍者不过两度永差
　　又方
　　以野猪肉炙食十顿即差三方云奇效
　　又方
　　取五月五日苍耳子隂干捣末水服三方寸日三差乃止
　　又方
　　以二十年乆鍼线袋口烧作灰分和水服
　　又痔正发疼痛方
　　以葱和须浓煮汤置盆中坐浸之须臾即当痛止
　　又方
　　以狸肉作食之或作脯食之不过三顿无不差
　　又方
　　以肥大枣一颗剥去赤皮取水银掌中以唾研令极熟涂枣瓤上内下部中差
　　又方
　　以萹蓄根叶汁服一升一两服差
　　又方
　　姜屑【二两】
　　右一味以水三大合煮之取一合去滓暖空腹服隔日再服忌猪肉蒜等
　　又方
　　倚死竹色黒者取之折断烧为灰筛和薄饮服之方寸忌牛肉余无所忌【出第三卷中】
　　古今録验疗痔黄茋丸方　【是直殿中省散骑常侍郎甄立言处】黄茋　　　青箱子　　漏芦　　　鼈甲【炙】狼牙【各五分】　黄蘗【四分】　犀角屑【八分】　班猫【去足翅熬】猬皮【四分炙】　白矾【十分烧去汁】芫青【去足翅熬】　地胆【去足翅熬】蜈蚣【各十枚炙】　猪悬蹄甲【七枚炙】
　　右十四味筛为散蜜和丸如梧子大空腹以饮服二丸日二増之以知为度忌一切油腻苋菜
　　又方
　　掘地深一尺圆径四寸炭火烧令赤去火以鱼簿着口上取莨菪子一合内坑中烧烟出痔人坐上以被拥当汗出密室内作之以烟尽更着一合莨菪子熏避风如发汗法则差
　　又疗诸痔及下血不止转虚羸者服之无不效方
　　黄茋　　枳实【各二大两半细剉熬令黄】
　　黄矾石【一大两炭火烧经一伏时仍数翻转令匀着火冷讫细罗去沙浄】
　　右三味先捣黄茋枳实筛讫然后和矾石更捣匀蜜和丸空腹以酒下二十丸加至三十丸日再服忌荞麫猪肉蒜鱼劳事惟乆服一年半年愈良验
　　又疗痔方
　　鲤鱼肠【可半升】
　　右一味择之令浄仍新鲜取一方板可濶二尺以来厚二寸当中凿孔深一寸半圆如酱盏口大布鱼肠于其内以好麝香碎末渗鱼肠取厚毡二三重当心开孔可板孔大小铺坐以被拥之数进食可至两炊乆觉下部痛者即是防出也时且更坐良乆取鱼肠细择之恐防入于肠中防可长一二寸许细如网丝班作五色每出不过十余枚不问度数防尽则止
　　许仁则日此病有内痔有外痔内但便即有血外有异外痔下部有孔每出血从孔中出内痔每便即有血下血甚者下血击地成孔出血过多身体无复血色有痛者有不痛者有此者宜依后药方
　　生槐子【一斗未坚硬时采】
　　右一味令碎绞取汁日暴取稠取地胆暴干筛为散和槐子煎作丸以饮服十丸日再加至三十丸如桐子大兼以煎撚作丸如枣核大内下部中日夜三四度亦可苦参末代地胆
　　依前生槐子煎不觉可宜合后黄茋十味散服之方黄茋【五两】　苦参　　　参【各六两】　附子【炮】大黄【各三两】　干姜【二两】　猬皮【炙二两】　黄连【四两】槐子【六合】　猪悬蹄甲【一具炙】
　　右药捣筛为散空腹以饮服方寸日再服之渐渐加至二忌猪肉冷水【出下卷中】
　　痔下部如虫齧方九首
　　肘后疗痔下部痒痛如虫齧方
　　胡粉　　　水银
　　右二味以枣膏调匀绵褁夜卧内谷中导之效【崔氏同】
　　又方
　　以莵丝子熬令黄黒末以鸡子黄和涂之【集验文仲备急范汪崔氏等同】
　　又方
　　以杏仁熬令黒取膏涂之【集验备急文仲崔氏同】
　　又方
　　以猬皮烧灰傅之又獭肝烧散服之【崔氏备急文仲同】
　　又方
　　以溺温令热内少矾石以洗之良【崔氏同并出第二卷中】
　　文仲疗痔下部如虫齧方
　　桃叶一斛蒸之令热内小口器中以布葢上坐之虫死即差【肘后崔氏备急同一方有乌梅】
　　又方
　　掘地作小坑烧令赤以酒沃中呉茱萸三升内中及热以板覆上开一小孔以下部坐上冷乃下不过三度即差【肘后崔氏备急同】
　　又方
　　以小豆一升好苦酒五升煮豆令熟出暴干复内令酒尽止末以酒服方寸日三【崔氏备急同】
　　又方
　　以猪椒子一升酒一升渍经五日稍稍饮一日令尽佳【崔氏同出第六卷中】
　　大便下血风冷积年变作痔方三首
　　崔氏疗大便急去血或至一升数合而少血色此是内伤风冷积年多变作痔方
　　大黄【五分】　甘遂【三分】　黄芩【二分】　干姜附子【各四分炮】　桃仁【三七枚去皮尖】葱白【七茎】
　　右七味以水六升煮取一升半先服半升药稍安又服半升须臾血发又服半升未防发日再作不过三剂差忌猪肉等
　　又方
　　煮桃皮李皮篇蓄苦参取汁渍之大佳【出第四卷中】
　　备急疗大便血风冷积年多变作痔方
　　烧稻藁灰淋汁煎热渍之三五度佳【崔氏肘后文仲同】灸痔法方二首
　　崔氏灸痔法
　　以绳围病者项令两头相拄展绳从大椎正中量之垂绳一头当脊正下以墨防讫又量病者口两吻头接绳头正下复之又量病者口吻如前便中屈绳接前口吻绳头正下复防之望使相当所三处并下火重者各五百壮轻者三百壮即愈
　　又法
　　令疾者平坐解衣以绳当脊大椎骨中向下量至尾株骨尖头讫再折绳更从尾株尖头向上量当绳头正下即防之高虢州初灸至一百壮得差后三年复发又灸之便防兼疗腰脚【并出第四卷中】杂疗痔方五首
　　广济疗痔瘘疽疮方
　　光明砂【别研】麝香当门子【别研】　　蛇皮【五月五日者熬】
　　右三味等分研先以盐汤洗拭干于疮上傅少蜜以散傅上差止
　　小品疗谷道中痒痛痔疮槐皮膏方
　　槐皮【五两】　甘草　　当归　　白芷【各二两】陈豉　　　桃仁【各二十粒去皮】赤小豆【二合】
　　右七味剉以猪脂二升煎白芷黄膏成去滓以涂之日三度【集验同】
　　删繁疗虚劳寒下痢不止肛边转生肉如防乳在大孔傍时时脓出名牡痔鼈甲丸方
　　鼈甲【炙】　　干地黄　　黄连　　　连翘【各七分】括楼　　　黄茋　　　干姜【各六分】　蛴螬【五枚炙】猬皮【炙】　　续防【各五分】　附子【炮】　　槐子矾石【烧汁尽各四分】
　　右十三味筛以蜜丸如梧桐大饮下二十丸渐加至三十丸日再忌如常
　　又疗肾劳虚或酒醉当风所损肾藏病所为酒痔肛门肿生疮因酒劳伤发防清血肛门疼痛蜂房膏方蜂房【三两炙】　生槐白皮【十两】练实　　　桃仁【各五十枚
　　熬】　　　　白芷【二两】　赤小豆【一合碎】猪膏【一升半】
　　右七味防咀绵褁以苦酒一升渍一宿下膏煎取酒尽膏成去滓取杏子大绵褁内肛门中又酒服一方寸【出第三卷中】
　　必効疗痔及诸虫方
　　石榴东引根【深者取一握】
　　右一味勿令见风拭去土挫又取鹿脯四指大一片炙两畔令熟捶碎擘以水三升煮取一升适寒温空腹顿服之其患痔盛发者服即定诸虫无问赤白并出差【出第三卷中】
　　脱肛方三方
　　病源脱肛者肛门脱出也多因乆痢后大肠虚冷所为肛门为大肠之大肠虚而伤于寒痢而用气而气下冲则肛门脱出因谓脱肛也【出第十七卷中】
　　小品疗脱肛熏方
　　以女萎一升以器中烧坐上熏肛门即愈【范汪集验千金同出第十卷中】
　　删繁论曰肛者主大便道肺大肠合也号为通事令史重十二两长一尺二寸广二寸二分应十二时若藏伤热即肛闭塞大便不通或肿缩入生疮若腑伤寒则肛寒大便洞防肛门凸出良乆乃入热则通之寒则补之不虚不实依经调之
　　疗肛门主肺热应肛门闭塞大便不通肿缩白蜜兊通之方
　　以白蜜三升煎令成干燥投冷水中可得丸长六七寸许兊肛门中到身中向上入头向下停少时兊烊斯须即通泄【千金同出第三卷中】
　　千金疗肛出方
　　磁石【四两研】桂心【一尺】　猬皮【一枚炙黄】
　　右三味筛为散服方寸一日服十服即缩勿举重须防房室周年乃佳【出第二十五卷中】
　　肛门凸出方三首
　　删繁疗肛门主大肠寒应肛门寒则洞防凸出猪肝散方
　　猪肝【一片炙令黄燥】黄连　　阿胶【炙】　　芎防【各二两】乌梅肉【五两熬】艾叶【一两熬】
　　右六味捣筛平旦空腹温服方寸日再若不能酒白饭服亦得【千金同出第三卷中】
　　千金肛门凸出壁土散方
　　故屋东壁土【一升碎研】　皂荚三挺【长者】
　　右捣土为散褁敷肛门其头出处取皂荚炙暖更熨之取入则止
　　又麻履底按入方
　　麻履底　　鼈头【一枚】
　　右二味烧鼈头为散敷肛门凸出头炙履底以按熨令入永不出矣【并出第二十五卷中】
　　卒大便脱肛方六首
　　肘后疗卒大便脱肛方
　　灸顶上回髪中百壮
　　又方
　　以豆酱清合酒涂之【文仲备急同】
　　又方
　　烧虎骨末水服方寸日三即差
　　范汪疗卒大便脱肛方
　　以縁桑枝螺取烧末猪脂和敷之立缩亦可末以粉之【备急张文仲同出第三卷中】
　　千金疗卒大便脱肛方
　　以猪膏和蒲黄敷之指推内之但以粉粉之亦佳【张文仲备急同】
　　又方
　　灸鸠尾骨上七壮【备急文仲集验同出第二十五卷中】肠肛俱出方二首
　　肘后疗若肠随肛出转广不可入一尺来者方
　　捣生括楼取汁温服之以猪肉汁洗手随抑按自得入効【范汪小品张文仲备急千金同】
　　备急若肠随肛出方
　　熬石灰令热布褁熨之随按令入冷即易【小品文仲备急同出第八卷中】
　　脱肛歴年不愈方三
　　集验疗脱肛歴年不愈方
　　以上鐡三斤以水一斗煮取五升以洗之日再【范汪千金备急文仲同出第六卷中】
　　千金疗脱肛歴年不愈方
