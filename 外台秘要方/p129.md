<!-- { "loadSidebar": true } -->
　　着硇砂方四首
　　救急邂逅着砂损隂方
　　猪蹄【一具擘破】　　　　浮萍草【三两】
　　右二味以水三大升煮取半升去滓以瓶子盛汁内隂瓶中渍之冷即出拭干便敷后药粉之
　　又粉法
　　蔷薇根皮　黄蘗【各三分】　朴硝　　　蛇床子【各一
　　分】　　　　甘草【二分炙】
　　右五味捣为散用前法浸洗后以粉疮上亦不甚痛慎风【出第八卷中】
　　必効主着硇砂方
　　取鸡子一枚煮熟剥取肉更用生鸡子二个倾取白和熟研令细以绵褁之立定【李饶州云竒効】
　　又方
　　甘草　　黄蘗　　白矾【烧令汁尽】
　　右二味为末敷之【出第四卷中】
　　九虫方一首
　　病源夫九虫者一曰伏虫长四寸二曰蛔虫长一尺三曰白虫长一寸四曰肉虫状如烂杏五曰肺虫状如蚕形六曰胃虫状如虾蟇七曰弱虫状如瓣八曰赤虫状如生肉九曰蛲虫至细微形如菜虫伏虫羣虫之主也蛔虫贯心则杀人白虫相生子孙转大长至四五尺亦能杀人肉虫令人烦满肺虫令人欬嗽胃虫令人呕吐胃逆喜哕弱防又名隔防令人多唾赤虫令人肠鸣蛲虫居胴肠多则为痔剧则为癞因人疮处以生诸癕疽癣瘘瘑疥龋虫无所不为人亦不必尽有有亦不必尽多或偏有或偏无者此诸虫依肠胃之间若腑藏气实则不为害若虚则能侵蚀随其虫之动而变成诸患也【集騐同出第十八卷中】
　　集验贯众丸主疗九虫动作诸病方
　　贯众【熬】　　石蚕【熬五分】　狼牙【四分】　雚芦【二分】蜀漆【六分炙】　僵蚕【三分熬】　雷丸【六分】　芜荑【四分】厚朴【三分】　槟榔【六分】
　　右十味捣筛蜜丸空心暖浆水服三十丸日三不知稍稍加之白虫用榧子汤服【备急文仲古今録验范汪同出第九卷中】五藏虫方七首
　　删繁疗脾劳有白虫长一寸在脾为病令人好呕而胷中骇骇【一作】呕而不吐出前胡汤方
　　前胡【三两】　白术【三两】　赤茯苓【三两】　枳实【炙三两】细辛【三两】　旋复花【三两】　常山【三两】　松萝【三两】龙胆【三两】　竹叶【切一升】　杏仁【三两去尖皮】
　　右十一味切以水一斗煮取三升去滓分三服若腹中热满下硝三两黄芩三两苦参二两加水二升依方煎忌如常
　　又疗脾劳热有白虫在脾中为病令人好呕茱萸根下虫汤方
　　茱萸东引根【大者一尺切】　　大麻子【八升】橘皮【二两切】
　　右三味切捣麻子烂并和煎服或下黄汁凡合药禁声勿语道作药虫当闻便不下切须忌之甚验以水煎服临时量之效
　　又疗肺劳热损生肺虫形如蚕在肺为病令人欬逆气喘或谓忧恚气隔寒热皆从劳之所生名曰膏鍼灸不着麦门冬五隔下气丸方
　　麦门冬【十两去心】蜀椒【四分汁】　逺志　　　附子【炮各六分】干姜【五分】　甘草【十分炙】　人参【七分】　细心【六分】桂心【五分】　百部根　　白术　　　黄茋【各五分】杏仁【四十枚】　槟榔【五分】
　　右十四味捣筛蜜丸如弹子许含一丸稍稍咽汁忌如常
　　千金疗肾热四肢肿急蛲虫如菜中虫生肾中为病方贯众【大者三枚熬】干漆【二两熬】茱萸【六分一云五十枚】杏仁【四十枚】　芜荑　　胡粉　　　槐白皮【各四分】
　　右七味散平旦以井花水服方寸増之以差止
　　又肺劳热生虫在肺为病方
　　东行桑根白皮【切一升】　　东行茱萸根【切五两】狼牙【三两】
　　右三味切以酒七升煮取一升半平旦服尽
　　又疗肝劳生长虫在肝为病令人恐畏不安眼中赤方鸡子【五枚去黄】　东行茱萸根【切三升】　　　蜡【三两】干漆【四两熬】　粳米粉【半升】
　　右五味茱萸根漆为末和药铜器中打鸡子调火链可丸如小豆宿勿食旦以饮服一百二十丸小儿五十丸虫即烂出差
　　又疗心劳热伤心有长虫名蛔虫长一尺贯心为病方雷丸【熬】　　橘皮　　　桃仁【各五分】　狼牙【六分】贯众【三枚】　芜荑　　　青葙子　　干漆【熬各四分】乱髪【如鸡子烧】　僵蚕【二十枚熬】
　　右十味筛蜜丸以饮及酒空腹服二七丸日再服之【并出第十八卷中】
　　长虫方二首
　　集验疗长虫鸡子丸方
　　鸡子白【三枚】　干漆【四两熬一本无】蜡【三两】　　粳米粉【半斤】
　　右四味内铜器中于防火上煎搅令调内粉令凝可丸置土上温乃内鸡子搅令相得又煎令可丸宿勿食以饮下小豆许大一百二十丸小儿五十丸効验
　　又方
　　取栋实以淳苦酒中渍再宿以绵褁内下部中令入三寸许一日易之【千金范汪同并出第九卷中】蛔虫方九首
　　病源蛔虫者是九虫之一也长一尺亦有长五六寸或因腑藏虚弱而动或因食甘肥而动其发动则腹中痛发作种聚去来上下痛有休息亦攻心痛口中喜涎及吐清水贲伤心者则死诊其脉腹中痛其脉法当沉弱今反洪而大则蛔防也【出第十八卷中】
　　广济疗蛔防方
　　酸石榴根【东引入土五寸者切二升】　槟榔【十枚碎】
　　右二味以水七升煮取二升半绞去滓着少米煮稀粥平旦空肚食之少间防便死快利効无忌【出第四卷中】
　　肘后疗蛔防或攻心痛如刺口中吐清水方
　　取龙胆根多少任用以水煮浓汁去滓宿不食平旦服一二升不过再服下蛔防也
　　又方
　　取有子栋木根剉以水煮取浓赤黒汁用米煮作麋宿勿食旦取肥香脯一片先吃令防闻香举头稍从一口为度始少进渐加服一匕服至半升便下蛔防【千金文仲同】
　　又方
　　以鸡子一枚开头去黄以好漆少许内中相和仰头吞之防悉出矣【文仲集验备急千金同出第二卷中】
　　集验蛔防攻心腹痛方
　　取薏苡根二斤剉以水七升煮取三升先食尽服之防死尽出【千金范汪同出第九卷中】
　　千金疗蚘防方
　　雚芦下筛以饼臛和服方寸防不觉出之亦主蛲防出【肘后云雚芦一两末以羊肉作臛和服出第十八卷中】
　　崔氏疗蚘防方
　　取缲蚕蛹汁空腹饮之良若非缲丝时即须収蛹暴干患者捣筛取意斟酌多少和粥饮服之
　　又方
　　鹤虱【三两】
　　右一味捣散以肥猪羊肉但得一色以葱豉为臛汁每旦空腹服以臛汁和一方寸匕顿服稍多饮臛汁佳若不能散服即以蜜和为丸如梧子一服十丸还以此臛汁下之假令明旦服今日暮即勿食明旦服药讫还至巳时为佳要服此丸散使尽已后三十日勿杂食永差【出第五卷中】
　　必効疗蛔防方
　　菉豆三升煮取浓汁麻子一大升研取汁一升以下然后取麻子汁半升和豆汁一升更暖令温温正发即炙羊肉脯令熟先含咽汁三五咽即服之须臾即吐出或利其防巳消如绵练带三二百条如未尽更服即永絶【郭叅军云频试无不差者一方服麻子汁效出第六卷中】寸白虫方一十九首
　　病源寸白者九防之一也长一寸而色白形小褊因腑藏虚弱而能发动或云饮白酒以桑枝贯牛肉炙食之并食生鱼所成又食生鱼后即饮乳酪亦令生之其发动则损人精气腰脚疼弱又云此防生长一尺则杀人【出第十八卷中】
　　广济疗白防如马蔺叶大于下部出不尽以刀截防者令人渐渐羸瘦石榴汤方
　　醋石榴根【东引者一大握】　　　牵牛子【半两熬末】芜荑【三两】
　　右三味以水六升煮取二升去滓分三服别和牵牛子末每服如人行五里更服尽快利防亦尽死出忌生冷猪鱼牛肉白酒葵笋等此方神验
　　又方
　　狼牙　　　白敛【各四分】芜荑【六分】
　　右三味捣散空肚以大醋和如膏温顿服之无所忌【千金同并出第四卷中】
　　肘后疗白防方
　　淳漆【三合】　猪血【三合】
　　右二味相和防火上煎之不着手成宿勿食空腹旦先吃肥香脯一片服如大豆许一百丸日中防悉出亦主蚘防【范汪同】
　　又方
　　浓煮猪肉汁煎槟榔三十枚取三升服之防尽出【文仲备急同】
　　又方
　　熟煮猪脂血宿勿食明旦饱食之防当下【文仲备急同出第二卷中】
　　范汪疗白防橘皮丸方
　　橘皮【四分】　牙子　　　芜荑【各六分】
　　右三味捣筛蜜丸如梧子以浆水下三十丸先食日再服
　　又方
　　狼牙【五两】
　　右一味捣筛蜜丸如麻子大宿不食明旦空腹以浆水下一合服尽差
　　又方
　　栋实破其上取皮中子合蜜丸如梧子宿不食旦以醋浆水若米汁下三百丸虫并死或以麋烂皮亦可丸服八十丸忌如常法【出第十九卷中】
　　备急疗白防芜荑散方
　　狼牙【三分炙】芜荑【二分】
　　右二味捣为末酒和服之先食脯后顿服尽立差【张文仲同出第六卷中】
　　救急疗白防方
　　石榴枝【东引者一握去疮皮】槟榔【七枚】
　　右二味以水二大升煮取强半顿服欲服时先嚼鹿脯咽汁即进之每月一二三日吃药必差以防头向上月三以后服药不効为其防头向下也今日欲服预前一日莫食其防吃药之后或利出或内消皆差忌食生绘白酒诸生肉冷物一月余
　　又方
　　取榧子一百枚去皮火然啖之能食尽佳不能者但啖五十枚亦得经宿防消自下无忌【崔氏同出第八卷中】
　　崔氏疗白防诸方不差方
　　取石榴东引根令患人以手大指与第三指满一握两头出者摠留之又取干脯肥者如手大一片细剉以水四升渍之一宿明旦煮取一升去滓分三服如人行十里乆每欲服先嚼脯一片然后饮药并令人以手按所患人腹令药易宣都服了有顷当自便防出服药以月一至五日以前是防头向上服之得力无问多少皆得出尽若疑防未尽更合一剂永愈
　　又方
　　东引茱萸根【一大握切】　　　麻子【半大升】
　　右二味先捣麻子极碎又盆中熟研以水一大升更和研绞取浓汁以浸茱萸根一宿明旦煮两三沸顿服如不顿服分再服至明旦欲服药今日午后便不得食仍须先嚼一片肥干脯咽汁然后服药服一剂去防不尽停一日更作服一剂永差后一月日勿食脂腻鱼肉必效【出第五卷中】
　　千金疗白防方
　　取榧子四十九枚去皮以月上旬旦空腹服七枚七日服尽防消为水永差
　　又方
　　取茱萸北隂根洗去土切以酒一升渍一宿平旦去滓分再服凡茱萸皆用细根东北隂者良若指以上大者皆不佳用之无力【范汪同】
　　又方
　　熬锡令速燥末平旦作羊肉臛以药方寸匕内汁中服之一方熬胡粉
　　又方
　　桑白皮切三升以水七升煮取二升宿不食明旦顿服之
　　又方
　　用石榴根如茱萸根法
　　又方
　　胡麻【一升】　胡粉【一两】
　　右二味捣末明旦空腹以猪肉臛汁服尽即差【并出第十八卷中】
　　蛲虫方六首
　　病源蛲虫是九虫之一也形甚小如今之蜗虫状亦因腑藏虚弱而致发动甚者则能成痔瘘疥癣癞癕疽瘑诸疮蛲虫此是人体虚弱极重者故蛲虫因之动作无所不为也【出十八卷中】
　　范汪疗蛲虫芫花散方
　　芫花　　　狼牙　　雷丸　　　桃仁【去皮尖】
　　右四味散宿勿食平旦以饮服方寸当下虫也
