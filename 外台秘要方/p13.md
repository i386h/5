<!-- { "loadSidebar": true } -->
　　右四味切以水五升煑取一升半分再服忌猪肉冷水等【竝出第十四卷中】
　　范汪疗伤寒心中懊憹下利谷道中烂伤当服懊憹散以药内谷道中懊憹散方
　　雚芦【十分】　干漆【二分】　萹蓄【二分】
　　右三味各异捣筛粉粥饮服一钱匕先食日再服【千金同】
　　又疗懊憹麝香散方
　　麝香【一分研】　雄黄【一分研】　丹砂【一分研】　犀角【一分屑】羚羊角【一分研】青葙子【一分】　黄连【一分】　升麻【一分】桃仁【一分熬】　贝齿【一分】
　　右十味竝捣合下筛先食以小麦粥服钱五匕服药讫复以钱五匕绵裹以导谷道中食顷去之日三忌猪肉冷水生血等物【竝出第三十三卷中】
　　小品青葙子散疗热病有下部生疮方
　　靑葙【一两】　雚芦【四两】　狼牙【三分】　橘皮【二分】萹蓄【二分切之】
　　右五味捣下筛粥饮和合服两钱匕日三不知稍増之【出第六卷中千金同有甘草一分】
　　张文仲疗伤寒兼疮王叔和云其候口唇皆生疮唾血上唇内有疮如粟者则心中懊憹痛如此则此虫在上乃食五藏若下唇内生疮其人喜眠者此虫在下食下部方
　　取鸡子一枚扣头出白与漆一合熟和令调如漆还内殻中仰吞之食顷或半日或下虫或吐虫剧者再服乃尽热除病愈凡得热病腹内热食少三虫行作求食食人五藏及下部人不能知可服此药不尔虫杀人【集验深师肘后同】
　　又方
　　猪胆【一具】
　　右一味渍着半升苦酒中和之煎三沸三下三上药成可放温空腹饮一满口虫即死有人经用之验【竝出第二卷中千金同】
　　伤寒隂阳易方八首
　　病源伤寒隂阳易病者是男子妇人伤寒病新差未平复而与之交接得病者名爲隂阳易也其男子病新差未平复而妇人与之交接得病者名阳易其妇人得病新差未平复而男子与之交接得病者名隂易若二男二女竝不相易所以呼爲易者隂阳感动其毒度着于人如换易也其病之状身体重小腹里急或引隂中拘挛热上冲胸头重不能举眼内生防四肢拘急小腹防痛手足拳皆即死其亦有不即死者病苦小腹里急热上冲胸头重不能举百节解离经脉缓弱血气空虚骨髓枯竭便嘘嘘吸吸气力转少着牀不能动摇起止仰人或引岁月方死【出第八卷中】
　　深师疗妇人得温病虽差平复未满一百日不可与交合交合爲隂易之病病必拘急手足拳皆死丈夫病以易妇人名爲阳易速当疗之可差满四日不可疗也宜令服此药方
　　干姜【四两】
　　右一味捣末汤和一顿服温覆汗出得解止手足伸遂愈【范汪同出第十四卷中】
　　范汪豭防粪汤疗伤寒病后男子隂易方
　　薤【一大把】　豭防粪【十四枚】
　　右二味以水五升煑取二升尽饮之温卧汗出便愈亦理劳复【豭防屎两头尖者是也肘后薤作蓝】
　　又丹米汤疗伤寒病已后男子隂易方
　　丹米【三两】
　　右一味末以薄酒和尽饮之温覆汗出便愈亦随人大小不必三两自以意消息之
　　又疗交接劳复卵肿腹中绞痛便絶死竹皮汤方
　　刮青竹皮【一升】
　　右一味以水三升煑五六沸绞去滓顿服立愈【肘后同】
　　又疗隂阳易括蒌汤方
　　括蒌根【二两】
　　右一味以水五升煑取一升分二服先以青淡竹沥一升合水二升煮好银二两减半去银先与病人饮之讫又须臾乃服汤小便利即差括蒌汤银汁须冷服【与前疗渴方同】
　　千金曰昔者有人得伤寒病已差未健请华旉视脉旉曰虽差尚虚未复阳气不足勿爲劳事余劳尚可御内即死临死当吐舌数寸其妻闻其夫病除从百余里来省之止宿交接中间三日发病口舌出数寸而死病新差未满百日气力未平复而以房室者略无不死有士盖正者病愈后六十日已能行射猎以房室则吐涎而死及热病房室名爲隂阳易之病皆难疗多死近者有士大夫小得伤寒差以十余日能乘马行来自谓平复以房室则小腹急痛手足拘挛而死医者张苖说有婢得病后数十日有六人奸之皆死妇人得病易丈夫丈夫得病亦易妇人疗之烧裩散方兼主温病隂易也
　　取女人中裩近隠处烧取灰
　　右一物爲散服方寸匕日三小便即利隂头微肿此爲愈矣女人病可取男子裩如前法酒水服【此本仲景方肘后同】
　　又疗交接劳复卵肿缩腹中绞痛便欲死者方
　　取交接妇人衣服以覆男子【肘后同】
　　又方
　　取女人手足二十枚女人衣中裳一尺烧
　　右二味末以酒服亦可米汁饮服之【出第十卷中肘后同】伤寒劳复食复方二十五首
　　病源伤寒病新差津液未复血气尚虚若劳动早更复成病故云复也若言语思虑则劳神梳头澡洗则劳力劳则生热热气乘虚还入经络故复病也其脉沉紧者宜下之又食复伤寒病新差及大病之后脾胃尚虚谷气未复若食猪肉肠血肥鱼及油腻物必大下利医所不能治也必至于死若食饼饵黍饴脯炙脍枣栗诸果牢强难消之物胃气虚弱不能消化必更结热适以药下之则胃气虚冷大利难禁不下之必死下之亦危皆难救也大病之后多坐此死不可不慎护也夫病新差后但得食糜粥寜可少食令饥慎勿饱不得佗有所食虽思之勿与引日转久可渐食羊肉糜若羮汁慎不可食猪狗等肉【竝出第八卷中】
　　广济疗伤寒因食劳复头痛壮热栀子汤方
　　栀子【十四枚擘】香豉【一升绵裹】葱白【一握切】粟米【三合】雄防屎【二七枚烧令烟絶末】
　　右五味以水八升煑取二升三合去滓内防屎分三服服别相去如人行六七里须利内芒硝五分忌麫炙肉蒜等物【出第一卷中】
　　深师疗劳复大青汤方
　　大青【四两】　甘草【二两炙】　阿胶【二两炙】　香豉【二两】
　　右四味切以水一斗煑取三升去滓温服一升日五六欲尽复作常使有汤渴便饮无毒除热止吐下伤寒一二日上至十数日困笃发汗热不解吐下后热不除止下痢甚良先煑大青甘草取四升去滓内胶豉胶消尽便漉去勿令豉坏当预渍胶令释也忌菘菜海藻【集验肘后千金同】
　　又方
　　取鸡子空殻碎之熬令黄黒捣筛热汤和一合服之温卧取汗愈鸡子殻悉服之【肘后崔氏同】
　　又方
　　取马粪烧捣爲散冷酒服方寸匕良三炊顷便验神良
　　又疗伤寒差后劳复葵子汤方
　　葵子【二升】　梁米【一升】
　　右二味合煮作薄粥饮之多多爲佳取汗立差【竝出第十四卷中】
　　范汪疗伤寒病差语言书疏坐起行歩劳复方
　　刮青竹皮多多煑之令厚浓服三升汁则愈
　　又伤寒已愈食饮多劳复大黄豉汤方
　　防【五合】　甘草【二两炙】　桂心【二两】　大黄【四两】芒硝【半斤】
　　右五味防咀以水六升煮得二升去滓先食适寒温饮一升日再忌海藻菘菜生葱等物
　　又疗伤寒差已后饮食劳复栀子汤方
　　栀子【十四枚】豉【一升】　桂心【二两】　麻黄【二两】大黄【二两】
　　右五味防咀以水七升先煮麻黄掠去沫内余药更煮取二升去滓温服一升日再服当小汗及下利忌生葱【并出第三十四卷中】
　　千金疗伤寒温病后劳复或食饮或动作栀子石膏汤方
　　栀子仁【三七枚擘】石膏【五两碎】防屎【尖头者二十枚】香豉【一升绵裹】
　　右四味以水七升煮取三升分三服
　　又疗劳复或因洗手足或梳头或食等劳复方
　　取洗手足汁饮之一合即愈
　　又方
　　取头垢如枣核大吞一枚
　　又方
　　取饭烧爲末饮进一升【肘后同】
　　又疗大病已差劳复者枳实栀子汤方
　　枳实【三枚炙】栀子【十四枚擘】
　　右二味以酢浆一斗先煎取六升煑药取三升内防一升煎五六沸去滓分再服覆取汗如有宿食者内大黄如碁子一枚【范汪救急集验竝同出第十卷中张仲景伤寒论内大黄如传棊子五六枚】
　　又疗劳复垂死者方
　　暖汤三合洗四五岁女子隂取汁内口中服则愈男儿亦得起死神方
　　又疗食劳方
　　麴一饼煮取汁服之
　　又疗食劳方
　　杏仁五十枚酢二升煎取一升服之取汗则差
　　又方
　　烧人粪灰水服之方寸匕
　　乂疗伤寒差后更头痛壮热烦闷者方
　　服黄龙汤三合日三服
　　又欲令病人不复者方
　　烧头垢如梧子大服之【竝出第十卷中】
　　崔氏疗伤寒劳复防屎汤方
　　栀子【二七枚擘】豉【五合】　防屎【两头尖者二七枚】
　　右三味以浆水二升煑取一升去滓顿服数试异验【出第一卷中】
　　古今录验栀子汤疗伤寒劳复方
　　栀子【十四枚擘】麻黄【二两去节】大黄【二两】　豉【一升绵裹】
　　右四味切以水七升煑取二升分爲三服【深师肘后同】
　　又疗伤寒劳复防屎汤方
　　防屎【二十一枚】防【一升绵裹】栀子【七枚擘】大黄【三两切】
　　右四味以水五升煎取二升七合分三服微取汗应小鸭溏下【千金同】
　　又疗病新差早起及食多劳复防屎豉汤方
　　防屎【两头尖者二十一枚】香豉【一升】
　　右二味以水三升煑取一升尽服之温卧令小汗【千金同】
　　又疗食不消劳复脉实者防屎栀子豉汤方
　　豉【二升绵裹】　　防屎【二十一枚】　栀子【七枚擘】　麻黄【三两去节】
　　右四味以水五升煮取二升分服七合汗微出日三服【千金麻黄作大黄】
　　又疗伤寒已愈食饮多复发者方
　　豉【五合绵裹】甘草【二两炙】大黄【四两】　芒硝【半两】
　　右四味切以水九升煑取三升去滓饮一升日再忌菘菜海藻等【范汪同】
　　又疗伤寒差令不复白芷散方
　　白芷【十二分】白术【十分】　防风【八分】　括蒌【五分】桔梗【四分】　细辛【三分】　附子【二分炮去皮】干姜【二分】桂心【二分】
　　右九味捣筛爲散以粳米粥清服一钱匕食已服二钱小儿服一钱常以鸡子作吃粳米饭多少与病人食之亦未必常有鸡子粳米饭如服药讫即扶起令行歩仍栉头洗手靣食辄服之劳行如前则不复浩云数用佳忌猪肉桃李雀肉胡荽蒜青鱼鲊生葱生菜【范汪同出第三卷中一方有人参三分】
　　伤寒百合病方七首
