<!-- { "loadSidebar": true } -->
　　又巴豆白膏疗蛲虫方
　　巴豆【一枚烧令烟防去心皮】　　　桃仁【四枚熬令黒去皮】
　　右二味合作三丸大人清旦未食以浆服尽少小服一丸若不下明旦更复作服【并出第十九卷中】
　　千金疗蛲虫在胃中渐渐羸人方
　　淳酒　　　白蜜　　　好漆【各一升】
　　右三味合铜器中微火上煎之令可丸丸如桃核大一枚宿勿食空腹温酒下虫不下再服之【肘后备急集验范汪同出第十八卷中】
　　备急葛氏疗蛲虫攻心如刺吐清汁方
　　生艾汁宿不食平旦嚼脯一片令虫闻香后饮汁一升当下蛲虫【备急文仲并同肘后云疗蚘防】
　　陶氏疗虫方
　　取七月七日蒺藜子隂干烧作灰先食服方寸一服三日止【范汪千金同】
　　又方
　　以好盐末二两淳酒半升于铜器中煮令数沸宿勿食清旦空肚顿服之【备急文仲千金范汪等同并出第七卷中】三虫方匕首
　　病源三虫者长虫赤虫蛲虫为三虫也犹是九虫之数也长虫者蚘虫也长一尺动则吐清水出则心痛贯心则死赤虫状如生肉动则肠鸣蛲虫细微形如菜虫也居胴肠之间多则为痔剧则为癞因人疮处即生诸癕疽癣瘘瘑疥龋虫无所不为此既是九虫内之三者而今别立名者当以其三种偏发动成病故为三虫也其汤熨鍼石别有正方补养宣导今附于后养生方导引法云以两手着头相乂长引气即吐之坐地缓舒两脚以两手从外抱膝中疾低头入两膝间两手交义头上十二通愈三虫又云叩齿二七过辄咽气二七如是三百通乃止为之二十日邪气悉去六十日小病愈百日大病除三虫伏尸皆去面体光泽【出第十八卷中】肘后疗三虫方
　　茱萸根【取东引指大者长一尺】　括楼【四两切】
　　右二味细剉茱萸根以酒一升渍之一宿旦绞去滓宿勿食旦空腹先吃脯然后顿服之小儿分三服亦疗寸白虫
　　又方
　　捣桃叶绞取汁饮一升【千金集验同一方云平旦饮三合】
　　又方
　　真珠【一两研】乱髪【如鸡子大烧末】
　　右二味内苦酒中旦空腹顿服之令尽【集验范汪同千金治蛲防】
　　又三虫者谓长虫赤虫蛲虫也乃有九种而蛲虫及寸白人多病之寸白从食牛肉饮白酒所成相连一尺则杀人服药下之须结褁溃然出尽乃佳若防者相生未巳更宜速除之蛲虫多是小儿患之大人亦有其病令人心痛清朝口吐汁烦燥则是也其余各种种不利人人胃中无不有者宜服九虫丸以除之
　　范汪疗三虫白敛丸方
　　白敛　　　狼牙　　　雚芦　　桃花
　　贯众【各三分】　橘皮【二分】　芜荑　【分】
　　右七味捣筛蜜丸如小豆大宿勿食旦以浆水服一剂日中乃食立下男子病大腹面黄欲食肉服此药下赤虫如笋茎者一尺所有头目百余枚病愈又九江谢丘病胁下有积大如杯小腹亦坚伏痛上下移呕逆喜唾心下常痛欲食肉服此药下虫无头足赤身有口尾二百余枚得愈又九江陈昉病大腹烦满常欲食生菜服此药下白虫大如臂小者百余枚立差姙身妇人不得服之
　　又疗三虫竹节丸方
　　烧竹节　　雷丸【各三分】　锡屑【二分】　橘皮【一分半】
　　右四味筛蜜丸如梧子大一服八丸日三服
　　又疗三虫芎防散方
　　芎防　　雷丸　　　桔梗　　　白芷【各四分】
　　右四味捣散以蜜饮苦酒或米汁服方寸日三服又可用蜜丸如梧子吞三十丸当稍稍下不尽更服一剂【出第十九卷中】
　　备急疗三虫方
　　雚芦【四两炙】　干漆【二两熬】　呉茱萸【四两】
　　右三味为末依前先嚼脯以粥清服方寸日一服【肘后范汪同】
　　杂疗虫方三首
　　广济疗蛔虫寸白虫方
　　槟榔【十二分】　当归　　鹤虱　　　芜荑【熬】橘皮【各六分】　贯众　　雷丸【各四分】
　　右七味捣散空腹煮大枣汤服方寸日二服渐加至三匕微利无忌【出第四卷中】
　　千金疗蛲虫蛔虫及痔防虫食下部生疮桃汤方桃皮【一两】　槐子【三两】　艾叶　【两】　大枣【三十枚】
　　右四味以水三升煮取半升空腹顿服之【出第十八卷中】
　　又疗寸白虫化为水泄出永除方
　　榧子　　　槟榔　　芜荑【等分】
　　右三味为散温酒服二钱先烧牛肉脯吃后服药也












　　外台秘要方卷二十六
<子部,医家类,外台秘要方>
　　钦定四库全书
　　外台秘要方卷二十七
　　唐　王焘　撰
　　诸淋方三十五首
　　病源诸淋者由肾虚而膀胱热故也膀胱与肾为表里俱主水水入小肠下于胞行于隂为溲便也肾气通于隂隂津液下流之道也若饮食不节喜怒不时虚实不调则腑藏不和致肾气虚而膀胱热也膀胱津液之腑热则津液内溢而流于睾水道不通水不上不下停积于胞肾虚则小便数膀胱热则水下澁数而且澁则淋沥不宣故谓之淋其状小便出少起数少腹急痛引于脐又有石淋劳淋血淋气淋膏淋诸淋形证各随名具説于后章而以一方疗之者故谓诸淋也其汤熨针石别有正方补养宣导今附于后养生方导引法云偃卧令两足布膝头斜踵置鸠口内气振腹鼻出气去淋数小便又去石淋茎中痛又云蹲踞髙一尺许以两手从外屈膝内入至足趺上急手握足五指极力一通令内曲以利腰髋疗淋也【出第十四卷中】
　　广济疗患淋来积年比医疗不能得愈或十日五日一发即有可时今年因病更频数二十日来不定方滑石　　　冬葵子【各八分】瞿麦　　　石韦【各五分去
　　毛】　　　　蒲黄【六分】　陈橘皮【四分】芍药茯苓　　　芒硝【各六分】　子芩【六分】
　　右十味捣筛为散空腹煮后饮子服方寸日二服渐加至一匕半忌热麫炙肉醋蒜等
　　又饮子方
　　桑白皮【六分】通草　　　百合【各八分】　白茅根【一分】
　　右四味细剉以水四升煮取二升去滓温下前散药口干渇含之亦得也
　　又疗淋小便不通六七日方
　　滑石【五两】　通草【三两】　瞿麦【三两】　冬葵子【一两】茅根【一升】　石苇【三两去毛】　芒硝【二两】
　　右七味切以水九升煮取二升八合去滓内芒硝分温三服每服如人行六七里进一服以微利为度忌如前【并出第四卷中】
　　范汪疗淋方
　　取蘩缕草满两手把以水煮服之可常作饮勿不饮也
　　又方
　　煮莵丝子服之如蘩缕法
　　又方
　　露蜂房烧饮之取如椀大者妙
　　又方
　　鸡子二枚去白黄以盐内殻中使满以三升水渍一升豉绞取汁取殻中盐投汁中搅令调尽服之
　　又方
　　滑石　　　海蛤　　　鸡子壳【各等分】
　　右三味捣筛为散以饮服半钱匕日三服渐加至一钱甚良
　　又方
　　取地麦草一名地肤草二七把以水二升煎之亦可长服一法旦渍豉汁饮之良
　　又疗淋利小便葵子散方
　　葵子【半升】　滑石【二两】　石南叶【一两】　地榆【三两】石韦【一两去毛】　通草【一两】
　　右六味捣筛为散饮服方寸日三服良
　　又疗淋茎中有石方
　　取鸡屎白半升暴干熬之令香捣筛为散以酪【一云酢】浆饮方寸日三服到一二日当下石即愈
　　又疗淋师所不能疗者神方
　　取葛上亭长生折防腹腹中有白子如小米长二三分取着白板子上隂干燥二三日药成若有人患十年淋服三枚八九年以还服二枚服时以水着小杯中水如枣许内药盏中半食顷以甲研当令扁扁见于水中仰头令人冩入咽喉中勿令近牙近则着牙齿间不尽得入咽之也药虽防小下喉自当觉至下焦淋所有顷药作大烦急不可堪者饮麦干饭汁药势止也若无麦干饭汁但水亦可耳老小服三分之一药当下淋如脓血连连尔石去者或如指头或青或黄男女服之皆愈并疗妇人产生后余疾积聚或成带下服之亦愈此虫正月二月为芫青三月为王不留行四月五月六月为葛上亭长七月为班猫九月十月为地胆随时变耳亭长时头当赤身黑若淋不止以意节度更増服之【并出第六十五卷中】
　　小品地肤汤疗下焦诸结热小便赤黄数起出少大痛或便血温病后余热及霍乱后当风取热过度饮酒房劳及步行冒热冷饮逐热热结下焦及乳石热动闗格少腹坚胞胀如斗大诸淋服之即通方
　　地肤草【三两】知母　　　猪苓【去皮】　瞿麦黄芩　　　升麻　　　通草【各二两】海藻【一两】葵子一【升】　枳实【二两炙】
　　右十味切以水九升煮取三升分为三服大小便皆闭者加大黄三两妇人房劳肾中有热小便难不利腹满痛脉沉细者加猪肾一具【千金同崔氏云若加猪肾先以水一斗半煮取一斗内药煎】
　　又疗淋榆皮汤方
　　榆皮【半斤】　滑石【二两一方一两】黄芩【一两一方二两】甘草【炙】瞿麦【各二两】　葵子【一升】
　　右六味切以水一斗煮取三升温服一升旦服忌海藻菘菜【并出第四卷中】
　　集验疗淋方
　　以比轮钱三百文以水一斗煮取三升饮之神効【肘后同千金治气淋通按比轮钱未详】
　　又方
　　取牛耳中毛烧灰服半钱立愈【文仲必効同】
　　又方
　　烧头髪灰服之良【文仲同并出第五卷中】
　　千金疗淋痛方
　　滑石【四两】　贝子【三十枚烧】　茯苓　　白术
　　通草　　　芍药【各二两】
　　右六味捣筛为散酒服方寸日二服大良
　　又方
　　葵子【五合】　茯芩　　　白术　　当归【各二两】
　　右四味切以水七升煮取三升分三服【范汪同】
　　又方
　　栝楼　　　滑石　　　石苇【去毛各二两】
　　右三味为散以大麦粥饮服方寸日三服良
　　又方
　　蜀葵根【八两】大麻根【五两】甘草【一两炙】贝子【五合烧】通草【二两】　茅根【三斤】　石首鱼头石【四两】
　　右七味切以水一斗二升煮取五升分为五服日三夜二服亦主石淋
　　又方
　　取细白沙三升一味熬令极热以酒三升淋取汁一合服之【一云顿服】
　　又方
　　榆皮【一斤】　车前子【一升】冬子【一升】鲤鱼齿桃胶　　　地麦草　　通草【各二两】瞿麦【四两】
　　右八味切以水一斗煮取三升分三服日三服
　　又疗卒淋方
　　灸外踝尖七壮
　　又方
　　取石首鱼头石末水服方寸日三服
　　又方
　　鲤鱼齿烧灰末酒服方寸日三服【并出第二十一卷中】
　　崔氏疗淋散方
　　石韦【洗刮去毛】　大虫魄【一两研】滑石【一两半】　当归芍药　　　黄芩　　　冬葵子　　瞿麦【各一两】
　　乱髪【三团如鸡子大烧灰】　　　　茯苓【一两半】
　　右十味捣筛为散服方寸匕日二服【出第四卷中通按大防魄即琥珀】
　　古今録验疗淋瞿麦散方【主簿甄权处】
　　瞿麦　　　石韦【去毛】　滑石　　　车前子葵子【各四两】
　　右五味捣筛冷水服方寸日三服増至三
　　又方
　　取生续断绞汁一升服之
　　又疗淋滑石汤方
