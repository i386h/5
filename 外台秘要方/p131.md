<!-- { "loadSidebar": true } -->
　　滑石【一两】　榆白皮【二两】　石韦【一两去毛】　地麦草【二两】葵子【二两】
　　右五味切以水一斗煮取四升分四服日再服甚良
　　又疗淋榆皮汤方
　　瞿麦【二两】　防葵【一两】　榆白皮【一两】　葵子【一升】滑石【二两一方四两】黄芩【一两一方二两】甘草【二两一方一两炙】
　　右七味切以水一斗煮取三升分二服
　　又方
　　取附舡底苔大如鸭子以瓯半水煎取一瓯顿服日三服【千金治气淋并出第二十六卷中】
　　近効疗淋方
　　葵子【一升】
　　右一味以水三升煮取二升去滓分温服【煎茅根饮之亦佳】
　　又方
　　人参【六分】　厚朴【三分炙】　粟米【二合】
　　右三味切以水三升煮取七八合以新布绞去滓分温三服服别相去如人行七里
　　又方
　　茯苓　　　地骨皮【各三两】甘草【炙】　　黄芩前胡　　　生姜【各二两】　麦门冬【八两去心】竹叶【切一升】蒲黄【二两】
　　右九味切以水九升煮二升六合去滓分为三服五淋方三首
　　集验论五淋者石淋气淋膏淋劳淋热淋也石淋之为病小便茎中痛尿不得卒出时自出痛引少腹膀胱里急气淋之为病小便难常有余沥膏淋之为病尿似膏白出少腹膀胱里急劳淋之为病倦即发痛引气冲小便不利热淋之为病热即发其尿血后如豆汁状畜作有时五淋各异疗方用杂故不载也【并出第五卷中】范汪疗五淋方
　　防虫【五分熬一作蝱虫】　　　　班猫【二分去趐足熬】
　　地胆【二分去足熬】　　　　　猪苓【三分】
　　右四味捣筛为散每服四分日进三服夜二服但少腹有热者去猪苓服药二日后以器盛小便当有所下肉淋者下碎肉血淋者下如短绳若如肉脓气淋者下如上肥石淋下石或下砂剧者十日即愈禁食猪肉生鱼葱盐醋以小麦汁服之良
　　又疗五淋神良延命散方
　　滑石　　　礜石【烧半白】　石膏　　　车前子露蜂房【炙并白子用之】　贝子【捣着苦酒中二三宿取细者用之】栢子仁　　鱼齿【捣令熟】鸡矢白　　苦瓠中穰
　　【并子熬】　　特牛隂头毛【烧】　　　　芒硝【熬令汁尽各一分】　　白鸡肶胵里黄皮【熬】　　妇人隂上毛【二分烧一本无】
　　右十四味捣筛为散每服半钱加至一钱日三夜一服以葵子饮下之三日愈甚者不过六七日愈小便以器盛之当见石及诸物也【并出第十五卷中】
　　必効疗五淋方
　　白茅根四斤剉之以水一斗五升煮取五升去滓分三四服【肘后千金同出第三卷中】
　　石淋方一十六首
　　病源石淋者淋而出石也肾主水水结则化为石故肾客砂石肾虚为热所乗热则成淋其病之状小便则茎里痛溺不能卒出痛引少腹膀胱里急砂石从小便道出甚者塞痛令闷絶【出第十四卷中】
　　范汪疗石淋方
　　鼈甲烧灰捣筛为散酒服方寸匕频服数剂当去石也【肘后同】
　　又方
　　取人家篱墙上连蔓葎阔掘出见其根挽防以杯于坎中承其汁服之一升石自当出若不出更服一升
　　又方
　　取车前子二升用绢囊盛之以水八升煮取三升去滓顿服之移日又服石当下也宿勿食服之神良【肘后千金同】
　　又方
　　栢子仁　　芥子　　　滑石【各等分】
　　右三味捣筛为散以麦汁饮服方寸日三服已効
　　又方
　　牛角烧灰服方寸日五六服任意饮酒
　　又方
　　瞿麦子捣为末酒服方寸日三服至一二日当下石又香薷作屑以酢浆饮服方寸日三至二三日当下石【并出第十五卷中】
　　小品疗石淋方
　　浮石取满一手捣为末以水三升苦酒一升煮取二升澄清温服一升不过再三服石即出【古今録验千金崔氏同出第四卷中】
　　集验疗石淋方
　　鲤鱼齿一升贝齿一升捣筛以三嵗苦酒和分为三服宿不食旦服一分日中服一分暮服一分【古今録验范汪同】
　　文仲石淋方
　　桃胶如枣大夏月着三合冷水中冬月以汤三合和之一服日三当下石石尽即止【千金古今録验同】
　　又方
　　浓煮车前草汁饮之良也【古今録验同出第四卷中】
　　古今録验疗石淋及诸淋方
　　石首鱼头石【十四枚】　　　当归【等分】
　　右二味捣筛为散以水二升煮取一升顿服立愈单用鱼头石亦佳
　　又石淋石韦散方
　　石韦【去毛】　滑石【各三分】
　　右二味捣筛为散用米汁若蜜服一刀圭日二服【范汪同】
　　又方
　　取生葎叶捣绞取汁三升为三服石自出【范汪同】
　　又滑石散疗石淋茎中疼痛沥沥昼夜百余行内出石及血方
　　滑石【二十分】　石韦【去毛】　当归　　　通草地胆【去足熬】　钟乳【研各二分】　车前子【三分】　瞿麦蛇床子【二分】　细辛　　　蜂房【炙各一分】
　　右十一味为散以葵汁麦粥服方寸日三
　　又疗石淋沥沥茎中痛昼夜百行或血出延命散方滑石　　　牛角防【烧灰】　芒硝【各二两】　瞿麦【三两】车前子　　露蜂房【炙】　贝子【烧】　　栢子仁鱼齿【炙】　　鸡矢白　　苦瓠子【烧】　牛隂头毛【各一两】　　妇人隂上毛【二分一本无】
　　右十三味捣筛为散以葵汁服方寸日三服
　　又疗石淋方
　　取鸡子陈者一枚用苦酒一升以鸡子合苦酒置器中以油纸三四重密封头不令水得入沉井中一宿平旦取剥去皮吞其黄石即消去【并出第二十六卷中】血淋方五首
　　病源血淋者是热淋之甚者则尿血谓之血淋心主血血之行身通遍经络循环腑藏劳热甚者则散失其常经溢渗入胞而成血淋也【出第十四卷中】
　　广济疗血淋不絶鸡苏饮子方
　　鸡蘓【一握】　竹叶【一握切】　石膏【八分碎】　生地黄【一升
　　切】　　　　蜀葵子【四分末汤成下】
　　右五味以水六升煮取二升去滓和葵子末分温二服如人行四五里乆进一服【古今録騐范汪同】
　　又疗血淋小便碜痛方
　　鸡苏【二两】　滑石【五两碎】　生地黄【半斤】　小苏根【一两】竹叶【二两】　通草【五两】　石膏【五两碎】
　　右七味细剉以水九升煎取三升去滓分温三服如人行四五里进一服【并出第四卷中】
　　千金疗血淋方
　　石韦【去毛】　当归　　　芍药　　　蒲黄【各等分】
　　右四味为散酒服方寸日三服【肘后文仲同出第二十一卷中】
　　备急陶氏疗淋下血二升者方
　　取苎麻根十枝以水五升煮取二升一服血止神騐【肘后古今録騐同】
　　又方
　　灸足大指前节上十壮良【并出第六卷中】
　　小便赤色如红方三首
　　延年论曰疗小便赤色如浅红花汁此是忧愁惊恐心气虚热客邪气与热抟于心所以小便赤心主南方火王在四月五月六月其色赤惊恐动于心心不受邪邪即于小肠渗入胞中所以小便赤此为微邪其病犹轻今服丸子即得渐差心即是火火恶于清清即是水水能灭火既损心气即不得食热及冷水并勿忧愁如不慎恐小便色赤如血渐即难愈今处干地黄丸补心神益脾气散客热自然调和小便色即自变如常第一不得忧愁在心并勿食热食及冷水等方
　　干地黄　　黄芪【各六分】　防风　　　逺志茯神　　　括楼　　　子芩【各四分】　鹿茸【炙三分】龙骨【四分五色者】人参【五分】　滑石【十二分】　石韦【汤渍一宿刮去皮】　　当归【各二分】　芍药　　　蒲黄甘草【炙】　　戎盐【各三分】　车前子【八分】
　　右十八味筛为末以蜜及枣膏各半相和煎令消散和药为丸如梧桐子大每食后少时以粥清下十丸日二三稍加至十五二十丸以知为度【许孝璋处】
　　又茅根饮子疗胞络中虚热时小便如血色方
　　茅根【一升】　茯苓【三两】　人参　　　干地黄【二两】
　　右四味切以水五升煮取一升五合去滓分温五六服一日食尽【文仲处】
　　文仲通草饮子主热气淋澁小便赤如红花汁色方通草　　　葵子　　茅根　　　王不留行蒲黄【炮】　　桃胶　　瞿麦　　　滑石【各一两】甘草【七钱】
　　右九味切以水一斗煮取六升去滓分温五六服忌如药法
　　热淋方三首
　　病源热淋者三焦有热气抟于肾流入于胞而成淋也其状小便赤沥亦有宿病淋今得热而发者其热甚则变尿血亦有小便后如似豆羮汁状者畜作有时也【出第十四卷中】
　　【阙】


　　广济疗热淋方
　　车前草【切一升】通草【三两切】　葵根【切一升】　芒硝【六分汤成下】
　　右四味以水七升煮取二升绞去滓内硝分温三服服别相去如人行六七里微利为度忌热食【出第四卷中】
　　古今録騐疗淋小便数病膀胱中热滑石散方
　　滑石【二两】　括楼【三两】　石韦【二分去毛】
　　右三味捣筛为散以大麦粥清服方寸匕日三【并出第二十六卷中】
　　近効疗热淋日夜数十度服药不差方
　　空腹服井花水一二升必差韦鸿胪进用如神効方吃水了后行六七百步甚良
　　劳淋方三首
　　病源劳淋者谓劳伤肾气而生热成淋也肾气通于隂其状尿留茎内数起不出引少腹痛小便不利劳倦即发也【出第十四卷中】
　　千金夫劳淋之为病劳倦即发痛引气冲灸之方灸足太隂百壮在内踝上三寸三报之疗与气淋同
　　又疗五劳七伤八风十二痹以为淋劳结为血淋热结为肉淋小便不通茎中痛及少腹急痛不可忍者方滑石【三分】　王不留行　冬葵子　　车前子桂心　　　甘遂　　　通草【各二分】　石韦【四分去毛】
　　右八味筛为散以麻子粥五合和服方寸日三服尿清差【并出第二十一卷中】
　　古今録騐疗石淋劳淋热淋小便不利胞中满急痛石韦散方
　　通草【二两】　石韦【二两去毛】　王不防行【一两】滑石【二两】甘草【炙】　　当归【各二两】　白术　　　瞿麦芍药　　　葵子【各三两】
　　右十味筛为散先食以麦粥清服方寸日三服【出第二十六卷中】
　　气淋方五首
　　病源气淋者肾虚膀胱热气胀所为也膀胱与肾为表里膀胱热热气流入胞热则生实令胞内气胀则少腹满肾气不能制其小便故成淋耳其状膀胱小便皆满尿澁常有余沥是也亦曰气癃诊其少隂脉数者男子则气淋【出第十四卷中】
　　千金疗气淋方
　　灸闗元五十壮
　　又方
　　夹玉泉相去一寸半灸三十壮
　　又方
　　水三升煮豉一升一沸去滓内盐一合顿服之
　　又方
　　捣葵子末汤和服方寸
　　又方
　　空腹单茹蜀葵一满口
　　膏淋方二首
　　病源膏淋者淋而有肥状如膏故谓之膏淋亦曰肉淋此肾虚不能制于肥液故与小便俱出也【出第十四卷中】千金疗膏淋方
　　葎草汁三升醋三合和空腹顿服当如大豆汁下一名葛葎也
　　又膏淋之为病尿似膏自出疗之一如气淋也【并出第二十一卷中】
　　许仁则淋方二首
