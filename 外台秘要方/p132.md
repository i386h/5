<!-- { "loadSidebar": true } -->
　　许仁则疗小便淋澁方此病有数种有石淋有热淋有气淋气淋者气拥塞小便不通遂成气淋此病自须依前疗水气法石淋者縁先服石石气不散拥遏生热故成石淋热淋者体气生热更縁食饮将息伤热热气灼灼遂成热淋更无余但若体气热小便澁出处酸酒宜依后瞿麦等六味汤大防等五味散三淋俱服之方瞿麦穗【三两】　冬葵子【一升】　榆白皮【切一升】桑根皮【六两】白茅根【切一升】石韦【四两去毛】
　　右药切以水一斗煮取三升去滓分温三服每服如人行十里乆服三五剂后宜合大虫五味散服佳
　　又方
　　大虫【六两】　石韦【三两去毛】　瞿麦穗【四两】　冬葵子【一升】茯苓【六两】
　　右药筛为散煮桑白皮作饮子初服一方寸日再服稍加至三忌酢物【吴升同出下卷中】
　　大便难方六首
　　病源大便难者由五藏不调隂阳偏有冷热虚实三焦不和则冷热并结故也胃为五谷之海水谷之精化为荣卫其糟粕行之于大肠以出也五藏三焦旣不调和冷热拥塞结在肠胃之间其肠胃本实而又为冷热之气所并结聚不宣故令大便难也又云邪在肾亦令大便难所以尔者肾藏受邪虚而不能制小便则小便利津液枯燥肠胃干澁故大便难又渴利之家大便亦难所以尔者为津液枯竭致令肠胃干燥诊其左手寸口人迎以前脉手少隂经也脉沉为隂隂实者病苦闭闷大便不利腹满四肢重身热若胃胀右手闗上脉隂实者脾实也病苦肠中【一作伏伏】如牢状大便难脉而滑直大便亦难跗阳脉微法当腹满不满者必大便难而脚痛此虚寒从下而上也其汤熨鍼石别有正方补养宣导今附于后养生方导引法云偃卧直两手捻左右胁除大便难腹痛胀中寒口内气鼻出气温气咽之数十病愈【出第十四卷中】
　　肘后疗脾胃不和常患大便坚强难方
　　大黄　　　芍药　　　厚朴【炙各二两】　枳实【六枚炙】麻子【别研五合】
　　右五味捣筛入麻子蜜和为丸如梧桐子大每服十丸日三服稍稍増之以通利为度可常将之【集騐备急古今録騐同出第二卷中】
　　千金疗大便难方
　　灸承筋二穴三炷在腨中央防中
　　又方
　　单用豉清酱清羊酪土根汁并单灌之立出【范汪同】
　　又练中丸主宿食不消大便难方
　　大黄【八两】　葶苈【熬】　　杏仁【去皮尖熬】　芒硝【各四两】
　　右四味捣筛为末链蜜为丸如桐子大每服十丸日三服稍加之【并出第十五卷中】
　　备急不得大便或十日一月方
　　葵子二升水四升煮取一升去滓一服不愈重作服良忌蒜炙肉【古今録騐文仲范汪同姚方出第六卷中】
　　古今録騐麻子仁丸疗大便难小便利而反不渇者脾约方
　　麻仁【二升别为膏】枳实【半斤炙】　芍药【半斤】　大黄【一斤】厚朴【一尺炙】　杏仁【一升去皮尖熬别为脂】
　　右六味捣筛为末链蜜为丸如梧桐子大每服饮下十丸渐増至三十丸日三服【此本仲景伤寒论方出第二十六卷中】大便不通方一十七首
　　病源大便不通者由三焦五藏不和冷热之气不调热气偏入肠胃津液竭燥故令糟粕痞结拥塞不通也其汤熨针石别有正方补养宣导今附于后养生方导引法云行气伏衣被中覆口鼻头面正卧不息九通微鼻出气疗闭塞不通【出第十四卷中】
　　肘后疗大便不通方
　　研麻子以米杂为粥食之
　　又方
　　用礜石如指大者导下部【并出第六卷中】
　　千金疗大便不通方
　　灸第七椎两傍各一寸七壮
　　又方
　　桃皮三升水五升煮取一升顿服
　　又方
　　水一升煮羊蹄根一把取半升顿服
　　又方
　　煮麻子取汁饮之
　　又方
　　常服蜜煎五合
　　又方
　　猪脂和陈葵子末为丸如梧桐子大每服饮下十丸通即止
　　又方
　　常服车前子及苗并通也
　　又方
　　捣葵根汁服之良
　　又方
　　葵子一升牛酥一升猪脂亦得以水三升煮葵子取一升内酥煮一沸待冷分二服【并出第十五卷中】
　　必効疗大便不通方
　　牛胶一条【广二寸长四寸】葱白一握
　　右二味用水二升和煮消尽去滓顿服之【千金同】
　　又方
　　湿蒂七枚绵褁内下部如非时酱瓜亦得【并出第三卷中】
　　崔氏疗大便不通方
　　菖蒲末　　石盐末
　　右二味相和取半匕和乌蔴脂少许绵褁内下部中即通
　　又方
　　猪脂一升温酒一服令尽良【并出第四卷中】
　　古今録騐疗心腹胀满大便不通方
　　芍药【六分】　黄芩【五分】　大黄【八分】　芒硝【六分】杏仁【熬去皮尖八分】
　　右五味捣筛为末链蜜为丸如梧桐子大每服十五丸粥饮下加至二十丸取通利为度【经心録同出第二十六卷中】
　　近効疗大便不通方
　　用猪胆和少蜜于铛中熬令熟稠丸如大内下部中即差
　　大便秘澁不通方七首
　　千金疗大便秘澁不通神方
　　猪羊胆
　　右一味以筒灌三合许令深入即出矣不尽须臾更灌一方加冬葵子汁和之又有椒防汤五合猪膏三合灌之佳【经心録同】
　　又三黄汤疗下焦热结不得大便方
　　大黄【三两】　黄苓【二两】　甘草【炙一两】　栀子【二七枚】
　　右四味切以水五升煮取一升八合分三服若秘加芒硝二两【并出第十五卷中】
　　备急疗卒大便闭澁不通方
　　葛氏云削葅如指大导下部中即効
　　又方
　　烧乱髪灰三指捻投水半升一服
　　又方
　　绵褁盐作三丸如指大内下部中
　　又方
　　煎蜜令强加干姜末和丸如指导下部中姚云欲死者蜜三升微火煎如饴投冷水中令凝丸如大指长三四寸导之良
　　又方
　　猪胆一枚内下部中姚云疗七八日奔气伤心欲死者须臾便通良【范汪同】
　　大便失禁并闗格大小便不通方二十二首
　　病源大便失禁者大肠与肛门虚冷滑故也肛门大肠之也俱主行糟粕旣虚弱冷滑气不能温制故使大便失禁
　　又闗格大便不通谓之内闗小便不通谓之外格二便俱不通为闗格也由隂阳气不和荣卫不通故也隂气大盛阳气不得营之曰内闗阳气大盛隂气不得营之曰外格隂阳俱盛不得相营曰闗格闗格则隂阳之气痞结腹内胀满气不行于大小肠故闗格而大小便不通也又风邪在三焦三焦约者则小肠痛内闭大小便不通日不得前后而手足寒者为三隂俱逆三日死也诊其脉来浮牢且滑直者不得大小便也【并出第十四卷中】范汪疗下部闭不通方
　　取乌梅五颗着汤渍须臾出核取熟之如弹丸内下部中即通也【肘后同】
　　又方
　　取蒴藋根一把末水和绞去滓强人服一升数用有効兼疗脚气
　　又疗大小便不通三阳实大便不通方
　　榆白皮【三两】桂心【二两】　滑石【六两】　甘草【三两炙】
　　右四味以水一斗煮取三升分三服【集騐同并出第十六卷中】
　　集騐疗闗格之病肠中转痛不得大小便一日一夜不差欲死方
　　芒硝三两纸三重褁于炭火内烧令沸安一升水中尽服之当先饮温汤一二升以来吐出乃饮芒硝汁也【肘后同】
　　千金疗老人小儿大便失禁方
　　灸两脚大拇指去爪甲一寸三壮
　　又方
　　灸足大指竒间各三壮
　　又疗大小便不通方
　　灸脐下一寸三壮
　　又方
　　灸横文一百壮
　　又方
　　葵子【一升】　竹叶【一把】
　　右二味以水一升煮一沸顿服之
　　又方
　　葵子【一升】　榆白皮【切一升】
　　右二味以水五升煮取二升分二服
　　又方
　　水三升煮葵子一升去滓取一升内猪膏一升空肚一服
　　又方
　　盐半升合蜜三合同煎如饴出之着冷水中丸如指大深内下部中立通【并出第十五卷中】
　　千金翼濡藏汤主大小便不通六七日腹中有燥粪寒热烦迫短气汗出腹满方
　　生葛根【二斤切】猪膏【二斤】　大黄【一两切】
　　右三味以水七升煮取五升去滓内膏煎取三升澄清强人顿服之羸人分再服【出第七卷中】
　　备急葛氏疗卒闗格大小便不通支满欲死二三日则杀人方
　　盐以苦酒和涂脐中干又易之【必効同】
　　陶氏卒大小便不通方
　　纸褁盐烧投水中服之
　　姚氏风寒冷气入肠忽痛坚急如吹状大小便不通或小肠有气结如升大胀起名为闗格病
　　又疗大小便不利方
　　苦参　　　滑石　　　贝齿【各等分】
　　右三味筛为散每服饮下一匕或煮葵根汁服之弥佳【文仲同出第六卷中】
　　古今録騐疗闗格大小便不通方
　　以水三升煮盐三合使沸适寒温以竹筒灌下部立通也
　　又疗大小便不通方
　　通草【四两】　郁李仁【三两去皮】车前子【五合一方一升】
　　黄芩【三两】　朴硝【四两】　瞿麦【三两】
　　右六味切以水八升煮取二升去滓分三服【经心録同】
　　又方
　　取生土根取汁以水解之于筒中吹内下部即通【并出第二十六卷中】
　　经心録疗闗格大小便不通方
　　芒硝　　　乌梅　　　榆白皮【各五两】芍药杏仁【去皮尖各四两】麻子仁【三两】　大黄【八两】
　　右七味切以水七升煮取三升分为三服一方无乌梅加枳实干地黄各二两
　　又疗大小便不通方
　　滑石【二两】　葵子　　　榆白皮【各一两】
　　右三味下筛为散煮麻子汁一升半取二和服两服即通【并出第二卷中】
　　近効疗大小便不通方
　　含硝石【吐去水】
　　闗格胀满不通方四首
　　千金疗闗格胀满不通方
　　芍药【六分】　芒硝【六分】　黄芩【五分】　杏仁【八分去皮
　　尖】　　　　大黄【八分】
　　右五味末之蜜和丸如桐子饮下十丸日二服良
　　又方
　　独头蒜烧熟去皮绵褁内下部气立通削姜褁盐导并佳
　　又方
　　干姜　　　盐　　　　杏仁
　　右三味等分导之
　　又疗胀满闗格不通方
　　呉茱萸【一升熬】干姜　　　大黄　　　桂心当归　　　芍药　　　甘草【炙】　　芎防【各二两】雄黄【三分研】　人参　　　细辛【各四两】　真珠【一分研】桃白皮【一握】
　　右十三味切以水一斗煮取三升去滓内雄黄真珠末酒一升微火煎三沸服一升得下即止不必尽也每服如人行十里久进之【并出第十五卷中】
　　许仁则大便暴闭不通方二首
　　许仁则论曰此病久无余候但由饮食将息过热热气蕴积秘结若缘气秘自须仍前疗气法服巴荳等三味丸及疗水气葶苈等诸方取利若是风秘自依后服大黄等五味丸防秘之状骨肉强痛体气烦热唇口干焦大便不通宜依后大黄芒硝二味汤取利方
　　大黄【六两】　芒硝【五两】
　　右药先切大黄以水四升煮取二升去滓内芒硝顿服之须防利良乆不觉以热饮投之若服此依前不利宜合后大麻仁等五味丸服之取快利
　　五味大黄丸方
