<!-- { "loadSidebar": true } -->
　　龙骨末二方寸温酒一升服之日三服【深师肘后范汪陶氏同】
　　又方
　　当归四两酒三升煮取一升顿服之【肘后深师范汪同并出第六卷中】
　　小便不禁方二首
　　病源小便不禁者肾气虚下焦受冷也肾主水其气下通于隂肾虚下焦冷不能温制其水液故小便不禁也【出第十四卷中】
　　千金翼小便不禁日便一二斗或如血色方
　　麦门冬【去心】　干地黄【各八两】蒺防子　　桂心续防【各二两】　甘草【一枚炙】　干姜【四两】
　　右七味切以水一斗煮取二升五合分三服
　　又乆房散主小便多或不禁方
　　莵丝子【二两酒渍】蒲黄【三两】　黄连【三两】　硝石【一两】肉苁蓉【二两】　五味子【三两】　鸡肶胵中黄皮【三两炙】
　　右八味筛为散每服方寸匕日三服每服如人行三四里又服【并出第十五卷中】
　　小便数及多方五首
　　病源小便数者膀胱与肾俱虚而有客热乗之故也肾与膀胱为表里俱主水肾气下通于隂此经旣虚致受于客热虚则不能制水故令数小便热则水行澁澁则小便不快故令数起也诊其脉跗阳脉数胃中有热即消谷引食大便必鞭小便则数其汤熨针石别有正方补养宣导今附于后养生方导引法云以两踵布膝除数尿【出第十四卷中】
　　范汪疗小便数而多方
　　黄连【二分】　苦参【二分】　麦门冬【去心一两】土瓜根龙胆【各一分】
　　右五味筛以蜜丸如梧子每服十丸加至二十丸良【一方无苦参有黄芩】
　　又方
　　括楼【十分】　黄连【五分】
　　右二味捣筛为散每服方寸日三良
　　又方
　　瞿麦【二两】　滑石【一两】　葵子【一升】　黄芩甘草【炙各一两】
　　右五味切以水六升煮取三升去滓一服六合
　　又方
　　桃仁一味防咀酒一升煮三沸去滓分为三服强人一服尽之【并出第十七卷中】
　　集騐疗小便数而多方
　　羊肺内少许羊肉合作之调和盐如常食之法多少任意不过三具効【范汪同出第五卷中】许仁则小便数多方四首
　　许仁则论此病有二种一者小便多而渴饮食渐加肌肉渐减乏气力少顔色此是消渴一者小便虽数而不至多又不渴食饮亦不异常或不至多能食但稍遇天寒冷即小便多更无别此是虚冷所致大都两种俱縁肾气膀胱冷不差便能杀人肾虚腰冷无所为害若知是消渴小便数宜依后防葜等八味汤黄芪等十四味丸并竹根等十味饮小麦麫等十四味煎以次服之
　　菝葜八味汤方
　　菝葜　　　土瓜根【各三两】黄芪　　　地骨皮五味子【各四两】人参【三两】　石膏【八两碎】　牡蛎【三两】
　　右药切以水一斗煮取三升去滓分温三服每服如人行十里服一剂服至五六剂佳隔五日服一剂剂数满宜合后黄芪等十四味丸服之
　　又黄芪十四味丸方
　　黄芪　　　黄连　　　土根【各五两】苦参【三两】参【六两】　栝楼　　　地骨皮　　龙骨菝葜　　　鹿茸【炙各四两】　牡砺【熬】　　人参桑螵蛸【炙各三两】五味子【一升】
　　右药筛为末蜜和为丸用后竹根饮下之初服十五丸日二服稍加至三十丸如梧桐子大忌猪肉冷水
　　又竹根饮子方
　　防竹根　　生茅根　　芦根【各切五升】　菝葜【切二升】石膏【一斤杵碎】　乌梅【三十枚】　生姜【切一升】　小麦【三升】竹沥【二升】　白蜜一【升】
　　右药以水五斗煮取一斗去滓内竹沥及蜜着不津瓶贮之用下前丸纵不下丸但觉口干及渴即饮之如热月即逐日斟酌煎之多则恐坏也如不能作此饮且用乌牛乳下丸及解渴日服丸及饮夜中恐虚热宜合后小麦麫等十四味煎细细含咽之
　　又小麦面十四味煎方
　　小麦五升以水硬溲之别于水中揉挻令麫粉尽面筋别成一块即止以此麫粉汁别器澄停沥却清汁即以稠粉盛于练袋子中漉着令防燥生葛根五挺径三寸长二尺碎捶于水中揉挻令葛根中粉汁尽别器澄停盛贮一如小麦麫法生栝楼五斤如上法胡麻三升去皮熬令熟为散防竹根切一斤生茅根切一斤生芦根切一斤乌梅五十个以上用水五斗缓火煎取一升半去滓澄取清冬瓜汁二升生麦门冬汁三升生姜汁一升牛乳一升白蜜二升先取竹根等汁和冬瓜以下汁防火上煎减半次内牛乳白蜜又煎六七沸投小麦麫粉生葛粉栝楼粉胡麻散于诸汁中煎和熟搅之勿住手如稠糖即成成讫止火待冷贮别噐中每夜含如此初服一枣大稍稍加至一匙亦任性日日含之欲作丸饮服亦得【出第十卷中】
　　尿牀方六首
　　病源人有于眠睡不觉尿出者是其禀质隂气偏盛阳气偏虚则膀胱肾气俱冷不能温制于水则小便多或不禁而遗尿膀胱足太阳也为肾之府肾为足少隂为藏与膀胱合俱主水凡人之隂阳日入而阳气尽则隂受气至夜半隂阳大防气交则卧睡小便者水液之余也从膀胱入于胞为小便夜卧则阳气衰伏不能制于隂所以隂气独发水下不禁故于眠睡而不觉尿出也【出第十四卷中】
　　千金疗尿牀方
　　羊肚系盛水令满急系两头熟煮开取水顿服之立差
　　又方
　　鸡肶胵一具并肠暴干末酒服之男雌女雄也
　　又方
　　羊胞盛水满中炭火烧之尽肉晨朝空腹服之不过四五顿差
　　又疗尿牀方
　　新炊熟渍饭一盏防尿牀处拌之収取与食之勿令知
　　又方
　　垂两手髀上尽指防处灸七壮又灸脐横文七壮【并出第二十一卷中】
　　近効疗尿牀方
　　取麻鞋乳及鼻根等唯不用底须七辆以水七升煮取二升分再服
　　灸穴杂法一十二首
　　千金翼灸五淋法
　　灸大敦三十壮
　　又石淋脐下三十六种疾不得小便法
　　灸闗元三十壮一方云百壮
　　又血淋法
　　灸丹田穴随年壮良
　　又方
　　灸复溜穴五十壮一云随年壮
　　又尿黄法
　　灸石门穴五十壮
　　又遗尿法
　　灸遗道侠玉泉五寸随年壮
　　又法
　　灸阳陵泉穴随年壮
　　又失禁尿不自觉知法
　　灸隂陵泉穴随年壮
　　又茎中痛法
　　灸行间穴三十壮
　　又腹满小便数法
　　灸屈骨端二七壮
　　又淋痛法
　　灸中封穴三十壮亦随年壮
　　又小便不利及转胞法
　　灸心下八寸七壮【以上穴并出第二十七卷中】












　　外台秘要方卷二十七
<子部,医家类,外台秘要方>
　　钦定四库全书
　　外台秘要方卷二十八
　　唐　王焘　撰
　　中恶方一十三首
　　病源中恶者是人精神衰弱为鬼邪之气卒中之也夫人隂阳顺理荣卫调平神守则强邪不干正若将摄失宜精神衰弱便中鬼毒之气其状卒然心腹刺痛闷乱欲死凡卒中恶腹大而满者诊其脉大而浮者死细而微者生又中恶吐血数升脉沉数细者死浮焱如疾者生中恶有差后余势停滞发作则变成注
　　又中恶死候中鬼邪之气卒然心腹绞痛闷絶此是客邪暴盛隂阳为之离絶上下不通故气暴厥絶如死良久其真气复则生也而有乘年之衰逢月之空失时之和谓之三虚三虚而腑脏衰弱精神微羸中之则真气竭絶则死也其得差者若余势停滞发作则变成注【并出第二十三卷中】
　　广济疗卒中恶心腹刺痛去恶气方
　　麝香【一分研】　青木香【二分】　生犀角【二分屑】
　　右三味为散空心熟水服方寸日二立効未止更作忌如常法【出第四卷中】
　　肘后华佗疗中恶短气欲絶方
　　灸两足大拇指上甲后聚毛中各灸二七壮即愈又法三七壮【集验张文仲备急同】
　　又方
　　杏仁【七十枚去尖皮】　桂心【二两】　甘草【一两炙】
　　麻黄【三两去节一方四两】
　　右四味切以水八升煮取三升分三服含咽之通疗诸昏客忤良忌如常法
　　又方
　　韭根【一把】　乌梅【十四颗】　茱茰【半升】
　　右三味切以劳水一升煮之以病人栉内中三沸栉浮者生沉者死煮取三升饮之大効
　　又方
　　桂心【一两】　生姜【三两】　栀子【十四枚】　豉【五合】
　　右四味捣碎以酒二升微煮之去滓顿服之取吐爲度【并出第一卷中】
　　集验疗中恶遁尸心腹及身体有痛处甚者短气不语手摸按之得其痛处则病色动恶人近则是痛处方取艾叶挼碎着痛上厚寸余铛中煮汤和灰作泥令热薄艾上冷輙易之不过再着则愈【出七卷中】
　　又疗中恶心痛胷胁防痛喘急汤方
　　桃东行枝白皮【一握】　真珠【一两】　栀子仁【十四枚】生姜【二两】　当归　　桂心【各三两】　附子【一两炮】香豉【五合】　吴茱茰【五合】
　　右九味切以水八升煮取二升去滓内真珠分二服忌如常法【小品同】
　　又方
　　仰卧以物塞两耳以两个竹筒内死人鼻中使两人痛吹之塞口傍无令气得出半日所死人即噫噫勿复吹也【千金同】
　　又方
　　捣皂荚细辛屑吹两鼻孔中单用皂荚末亦佳【千金同并出第四卷中】
　　删繁疗中恶痛欲絶方
　　釡底墨【五合】　　塩一撮
　　右二味和研以水一升搅调一服【范汪同】
　　又方
　　牛屎绞取汁五合爲一服口不开扣齿内药若无新者亁者即以水和取汁【并出第十卷中】
　　崔氏疗卒中恶气絶方
　　取真珠研末书鬼字于舌上额上亦书鬼字验
　　又方
　　灸右肩髙骨上随年壮【并出第四卷中】
　　卒死方二十四首
　　病源卒死者由三虚而遇贼风所为也三虚谓乘年之衰一也乘月之空二也失时之和三也人有此三虚而爲贼风所伤使隂气偏竭于内则阳气阻隔于外二气拥闭故暴絶如死也若腑藏气未絶者良久乃苏然亦有挟鬼神之气而卒死者皆有顷邪退乃活也凡中恶及卒忤卒然气絶其后得苏若其邪气不尽者停滞心腹或心腹痛或身体沉重不能饮食而成宿疹者皆变成疰
　　又卒忤死候犯卒忤客邪鬼气卒急伤人入于腑藏使隂阳离絶气血暴不通流然厥絶如死状也良久隂阳之气和乃苏若腑藏虚弱者死亦有虽苏而毒气不尽时发即心腹刺痛连滞变成疰也【并出第二十三卷中】甲乙经云黄帝问于岐伯有卒死者何邪使然答曰得三虚者暴疾而死得三实者邪不能伤也黄帝曰愿闻三虚答曰乘年之衰逢月之空失时之和因为贼风所伤也愿闻三实答曰逢年之盛遇月之满得时之和虽有贼风邪气不能伤也有卒死不知人有复生何气使然隂气先竭阳气未入故卒死而不知人气复则生【集騐同出第六卷中】
　　肘后云卒死中恶及尸厥者皆天地及人身自然隂阳之气有乖离否隔上下不通偏竭所致故虽涉死境犹可疗而生縁气未都竭也当尔之时兼有鬼神于其间故亦可以符术防济者
　　又卒死或先有病痛或居常倒仆奄忽而絶皆是中恶之类疗方
　　取葱刺鼻令入数寸须使目中血出乃佳一云耳中血出佳此扁鹊法同后云吹耳中葛氏吹鼻别爲一法【肘后集騐备急文仲必効等同崔氏亦疗中恶】
　　又方
　　令二人以衣壅口吹其两耳亦可以苇筒吹之【肘后同】
　　又方
