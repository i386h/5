<!-- { "loadSidebar": true } -->
　　病源伤寒百合病者谓无经络百脉一宗悉致病也皆因伤寒虚劳大病之后不平复变成斯病也其状意欲食复不能食常黙黙欲得卧复不得卧欲出行而复不能行饮食或有羙时或有不用时闻饮食臭或如强徤人而欲卧复不得眠如有寒复如无寒如有热复如无热至朝口苦小便赤黄百合之病诸药不能疗得药则剧而吐利如有神灵所加也身形如和其人脉微数每尿辄头痛其病六十日乃愈若尿时头不痛淅淅然如寒者四十日愈若尿时快然但者二十日愈其证或未病而预见或病四五日而出或病二十日一月日复见其状恶寒而呕者病在上焦也二十三日当愈其状腹满微喘大便硬三四日一大便时复小溏者病在中焦也六十三日当愈其状小便淋沥难者病在下焦也四十三日当愈各随其证以疗之耳【竝出第八卷中】仲景伤寒论疗百合之病诸药不能疗若得药则剧而吐痢如有神灵所加也身体仍和脉微数每尿时辄头痛六十日乃愈尿时头不痛淅淅然者四十日愈尿时快然但头者二十日愈其证或未病而预见或病四五日而出或病二十日一月复见者悉疗之
　　又发汗已更发者百合知母汤主之方
　　百合【七枚擘】知母【三两】
　　右二味以泉水洗先渍百合经一宿上当白沫防却其汁更以好泉水二升煑取一升去滓置之一处别以泉水二升煑知母取一升去滓二味汁相和煑取一升半分温再服之【小品千金同】
　　又下之已更发者百合滑石代赭汤主之方
　　百合【七枚擘以泉水渍一防上当白泔出去之】滑石【三两碎】代赭【如弹丸一枚碎】
　　右三味先以泉水二升煮百合取一升去滓置一厢又以泉水二升煑和二味取一升去滓合煎取一升半分再服【千金小品同】
　　又吐之已更发者百合鸡子汤主之方
　　百合【七枚】
　　右一味依前法泉水二升煑取一升去滓扣鸡子一枚取中黄内百合汤中搅令调温再服之【千金同】
　　又不吐不下不发汗病形如初百合生地黄汤主之方
　　百合【七枚】
　　右一味依前法渍以泉水二升煑取一升生地黄汁一升二味汁相和煑取一升半温分再服一服中病者更勿服也大便当出恶沫【千金小品并同】
　　又百合病一月不解变成渴者
　　以渍百合水洗身法其后千金方中一味是后服括蒌牡蛎散其次则是【竝出第十七卷中】
　　小品凡百合病见于隂而以阳法攻之其隂不得解也复发其汗此爲逆其病难治见于阳而以隂法攻之其阳不得解也复下之其病不愈
　　千金百合病经一月不解变成渴者方
　　百合根【切一升】
　　右一味以水一斗渍一宿以汁洗病人身也洗身讫食白汤饼【今馎饦也】勿与盐豉也渴不差可用括蒌根竝牡蛎等分爲散饮调方寸匕日三服【小品张仲景方同】
　　又疗百合病变而发热者方
　　滑石【三两】　百合根【一两炙】
　　右二味末之饮下方寸匕日三微利者止勿服之热即除一本云治百合病小便赤澁脐下坚急
　　又百合病变腹中满痛者方
　　但服百合根随多少熬令色黄末之饮调方寸匕日三满消痛止【小品同竝出第十卷中】
　　伤寒狐惑病方四首
　　仲景伤寒论狐惑之病其气如伤寒嘿嘿但欲卧目瞑不得眠起卧不安蚀于喉咽者爲惑蚀于隂者爲狐狐惑之病并恶饮食不欲闻饮食臭其靣乍赤乍黑乍白蚀于上部其声嗄蚀于下部其咽干蚀于上部泻心汤主之蚀于下部苦参汤淹洗之蚀于肛外者雄黄熏之又泻心汤　兼疗下利不止心中愊愊坚而呕肠中鸣者方
　　半夏【半升洗】黄芩【三两】　人参【三两】　干姜【三两】黄连【一两】　甘草【四两炙】大枣【十二枚擘】
　　右七味切以水一斗煮取六升分服一升日三服忌猪肉冷水菘菜海藻羊肉饧【千金同出第六卷中】
　　又雄黄熏法　兼主病
　　雄黄一物研末以两筒瓦合之烧以熏下部
　　千金疗狐惑薰草黄连汤方
　　黄连【四两去皮】薰草【四两】
　　右二味切以白浆一斗渍之一宿煮取二升去滓分爲二服忌猪肉冷水【小品同】
　　又其人脉数无热微烦嘿嘿但欲卧汗出得之三四日眼赤如鸠眼者得之七八日其四眦黄黑能食者脓已成也疗之方
　　以赤小豆三升渍之令生牙足复干之加当归三两爲末浆水服方寸匕日三【小品同出第十卷中此本仲景方】
　　凡病形不可灸因火爲邪散走血脉伤脉尚可伤藏则剧井输穴肿黄汁自出经络外烂肉腐爲痈脓此爲火疽【七居反】医所伤也凡微数之脉慎不可灸因火爲邪即致烦逆追虚逐实血散脉中火气虽微内攻有力焦骨伤筋血难复也















　　外台秘要方卷二
<子部,医家类,外台秘要方>
　　钦定四库全书
　　外台秘要方卷三
　　唐　王焘　撰
　　天行病发汗等方四十二首
　　病源夫天行时气病者是春时应暖而反大寒夏时应热而反大凉秋时应凉而反大热冬时应寒而反大温者此非其时而有其气是以一岁之中病无长少率多相似者此则时行之气也从立春节后其中无大寒又不氷雪而人有壮热为病者此属春时阳气发于冬时伏寒变爲温病也从春分以后至秋分节前天有暴寒者皆爲时行寒疫也一名时行伤寒此是节候有寒伤于人非触冐之过也若三月四月或有暴寒其时阳气尚弱爲寒所折病热犹小轻也五月六月阳气已盛爲寒所折病热则重也七月八月阳气已衰爲寒所折病热亦小微也其病与温及暑病相似但治有殊耳然得时行病一日在皮毛当摩膏火炙愈不解者二日在肤可法鍼服解肌汗出愈不解三日复发汗若大汗则愈不解者止勿复发汗也四日在胷服藜芦丸微吐之愈若病固服藜芦丸不吐者服赤小豆蔕散吐之即愈视病者尚未了了复一法鍼之当解不愈者六日热已入胃乃与利汤下之愈百无不如意但当谛视节度与病耳若食不消病亦与时行病俱发热头痛食病当速下之时行病当待六七日下之时行病始得一日在皮二日在肤三日在肌四日在胷五日入胃入胃乃可下也热在胃外而下之则热乘虚便入胃然病要当复下去之不得留于胃中也胃若实热致此爲病三死一生此軰皆多不愈胃虚热入烂胃也其热微者赤斑出剧者黒斑出赤斑出者五死一生黒斑出者十死一生但论人有彊弱病有难易功効相倍耳病者过日不以时下之热不得泄亦胃烂斑出矣若得病无热但狂言烦躁不安精采言语与人不相主当者勿以火廹之但以猪芩散一方寸匕水和服之当以新汲冷水令彊饮一升若一升半可至二升益佳以指刺喉中吐之随手愈不即吐者此病軰多不善勿彊与水水停即结心下也更当以余药吐之皆令相主当者不尔必危若此病不急以猪芩吐解之者其死殆速矣亦可先以去毒物及法针之尤佳其汤熨鍼石别有正方补养宣导今附于后
　　养生方导引法云清旦初起以左右手交互从头上挽两耳举又引鬓髪即流通令头不白耳不聋又摩手掌令热以摩面从上下二七止去汗气令面有光又摩手令热从体上下名曰干浴令人胜风寒时气寒热头痛百病皆愈又时气病一日太阳受病太阳爲三阳之首主于头项故得病一日头项腰脊痛
　　又时气二日阳明受病阳明主于肌肉其脉络鼻入目故病二日内热鼻干不得眠夫诸阳爲表表始受病皮肤之间故可摩膏火炙发汗而愈
　　又时气病三日少阳受病少阳脉循于胁上于颈耳故得病三日胷胁热而耳聋也三阳经络始相传病未入于藏故可汗之而愈
　　又时气四日太隂受病太隂爲三隂之首是知三日已后诸阳受病讫即传之于隂而太隂受病焉其脉主于咽嗌故得病四日腹满而嗌干其病在胷膈故可吐而愈也
　　又云夫得病四日毒在胷膈故宜取吐有得病二三日便心胷烦满此爲毒气已入或有五六日已上毒气犹在上焦者其人有痰实故也所以复宜取吐也
　　又时气病五日少隂受病少隂脉贯肾络肺系于舌本故得病五日口热舌干渇而引饮其病在腹故可下而愈
　　又时气病六日厥隂受病厥隂脉循隂器络于肝故得病六日烦满而嚢缩也此爲三隂三阳俱受病毒气入于肠胃故可下而愈
　　又时气病七日法当小愈所以然者隂阳诸经传病意尽也今病不除者欲爲再经病再经病者谓隂阳诸经重受病也
　　又时气病八九日以上不解者或是隂阳诸经重受于病或已发汗吐下之后毒气未尽所以病不能除或一经受病未即相传致使停滞累日病证不改者故皆当察其证候而治之【并出第九卷中士弱氏曰七日传经尽再传经必七日葢剥复之义耳】广济天行壮热烦闷发汗麻黄汤方
　　麻黄【五两去节】葛根【四两】栀子【二七枚擘】葱【切一升】香豉【一升绵裹】
　　右五味防咀以水八升先煮麻黄葛根三两沸去沫内诸药煎取二升五合绞去滓分爲三服服别相去如人行五六里更进一服不利覆取汗后以粉粉身忌风及诸热食【出第一卷中】
　　肘后疗天行一二日麻黄解肌汤方
　　麻黄【一两去节】升麻【一两】甘草【一两炙】芍药【一两】石膏【一两碎绵裹】杏仁【三十枚去尖双仁】贝齿【三枚末】
　　右七味细切以水三升煮取一升顿服覆取汗汗出则愈便食豉粥补虚也忌海藻菘菜【千金同】
　　又方
　　麻黄【二两】黄芩　桂心【各一两】生姜【三两】
　　右四味切以水六升煮取二升分三服忌生葱【张文仲同】
　　又葛根解肌汤方
　　葛根【四两】芍药【二两】麻黄【一两去节】大青【一两】甘草【一两炙】黄芩【一两】石膏【一两碎】大枣【四枚擘】桂心【一两】
　　右九味切以水五升煮取二升分温三服相次服之覆取汗差忌海藻菘菜生葱炙肉等【张文仲同】
　　又疗二三日以上至七八日不解者可服小柴胡汤方柴胡【八两】人参【三两】甘草【三两炙】黄芩【三两】生姜【三两】半夏【半升洗】大枣【十二枚擘】
　　右七味切以水一斗二升煮取六升去滓更煎取三升分三服微覆取汗半日便差如不除更服一剂忌海藻菘菜羊肉饧【范汪张文仲同此张仲景伤寒论方】
　　又若有热实得汗不解腹胀痛烦躁欲狂语者可服大柴胡汤方
　　柴胡【半斤】大黄【二两】黄芩【二两】芍药【二两】枳实【四枚炙】半夏【五两洗】生姜【五两】大枣【十二枚擘】
　　右八味切以水一斗二升煮取六升去滓更煎取三升温服一升日三服当微利忌羊肉饧此方四首最第一急疾须预有幸可得药处便不可不营之保无伤死诸小疗爲以防穷极者耳忌羊肉饧【出第二卷中同上】
　　删繁疗天行三日外至七日不歇肉热令人更相染着大青消毒汤方
　　大青【四两】香豉【八合熬绵裹】干葛　栀子【各四两】生干地黄【一升切】芒硝【三两】
　　右六味切以水五升煮诸药味取二升五合去滓下芒硝分三服忌芜荑热麫酒蒜等物【一方有石膏八两】
　　又疗天行五日不歇未至七日皮肉毒热四肢疼痛彊苦参吐毒热汤方
　　苦参【八分】乌梅【七枚】鸡子【三枚取白】
　　右三味以苦酒三升煮二物取一升去滓澄清下鸡子白搅调温去沫分再服之当吐毒热气出愈
