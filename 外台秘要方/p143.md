<!-- { "loadSidebar": true } -->
　　右三味合九斗五升以沸汤令浥浥调湿内甑中蒸之从平旦至日中还取釡中沸汤七斗合甑三淋之澄清内铜器中煎令至夜斟量余五斗汁微火徐徐煎取一斗洗乱髪干之如鸡子大内药中即消尽又取五色防剪如韭叶大量五寸着药中亦消尽又令不强药成以白甖子中贮之作药时不得令妇人小儿鸡犬临见之灰煎亦疗瘤验其肉癅石癅药敷之皆愈其血瘤癅附左右胡脉及上下悬痈舌本诸险处皆不可令消消即血出不止杀人不可不详之
　　又疗疣赘方
　　取速读子熟时壊破之以涂其上便落【并出第二十九卷中】
　　千金疗皮中紫赤疵痣靥秽方
　　干漆【熬】　　雌黄　　　矾石【各三两熬】　巴豆【五十枚】炭皮【一斤】　雄黄【五两】
　　右六味为散以鸡子白和涂故绵贴病上日二易之即除【深师加莽草三两余同出第二十四卷中】
　　又疗疣赘疵痣方
　　雄黄　　　硫黄　　　真珠　　　矾石【熬】防茹　　　巴豆【去皮心】　藜芦【各一两】
　　右七味为散以漆和令如泥以涂贴病上顷成疮及去面上黒子防之即去【深师同出第二十四卷中】
　　古今録验疗黒子去疣等五灰煎方
　　石灰　　　蒴藋灰　　桑灰　　炭灰
　　蕈灰【各一升】
　　右五味以水溲蒸令气匝仍取釜中汤淋取清汁五升许于铜器中东向灶煎之不得令鸡犬小儿女人秽者见之膏成好凝强如细沙糖即堪用量以防封之【出第五卷中】
　　广济疗疣赘赤黑疵痣靥秽疮疽息肉强结癅等神効灰煎方
　　炭灰三升汤拌令湿彻以热汤渍令半日后还以汤淋之稍稍防汤不得太速下即灰汁不验汁下得三二升即内一小铛中煎令一两沸即别取一两石灰风化者为佳恐中湿者须熬令极热内灰汁中和煎以杖箄搅之勿住手如煎饼麪少许细细取成膏急防着一瓷器中搅令冷不然须臾干燥不堪用常此煎十分有一分堪久停但有伤损肉色须臾变赤黒色痛如火烧状若灸瘢发焮经二十余日病自然脱落无瘢痕欲冲风冷逺行贴乌膏亦神効痂亦易落疮未差间忌小豆姜外纵有瘢亦不凸出乌膏【在二十四卷中】灭瘢痕方一十七首
　　广济疗人面瘢痕灭之方
　　取白鸡以油脂和水煮小麦令熟纯以饲鸡三两日大肥安鸡着版上作笼笼之七日莫与鸡食空饲清水七日取猪脂去脉膜切噉饲如食粪皆凝白开收暖水取涂瘢上十度平复旧欲用涂以麤葛布揩防赤离离讫然后涂之男女俱用効也
　　又疗人面及身疮瘢不灭方
　　鹰白粪　　烂腐骨　　尿白咸【各四分】　麝香【二分】
　　右四味研令如粉以葛布揩令赤微离离以脂和敷之日二度差止【并出第五卷中】
　　刘防子六物灭瘢膏方
　　衣中白鱼　鸡屎白　　鹰粪白　　芍药白敛　　　白蜂【等分】
　　右药研如粉以乳汁和涂瘢上日三良【出第五卷中】
　　小品灭瘢方
　　鸡矢白【一两】　辛夷【四分】　白附子【二分】　细辛【二分】
　　右四味酒浸一宿以羊脂六合微火煎三上三下去滓伤瘢以甘草洗讫涂之【一方有桂心二分】
　　又方
　　鹰屎白一两研白蜜和涂瘢上日三【并出第十卷中】
　　千金翼凡面靤疮瘢三十年以上并冷疮姜瘢金疮等方
　　斑猫【三枚去足翅熬】巴豆【三枚去心皮】蜜陀僧　　胡粉【二两】鹅脂【三两】　煎金洮沙【三两】　　　髙良姜【三两去皮】海蛤【三两取中者】
　　右八味为粉用鹅脂和夜半涂之旦以甘草汤洗之差止【出第五卷中】
　　救急灭瘢方
　　猪脂三斤饲乌鸡令三日使尽收取白矢内白芷当归各一两煎白芷令黄去滓内鹰矢白二分搅令调涂之旦洗之【千金同】
　　又方
　　蒺蔾子　　山栀子仁【各一合】
　　右二味为散醋浆和如泥临卧时以涂之旦洗之【千金同】
　　又方
　　痕凸出秋冬小麦麫春夏大麦麫下筛令细以酥和封之良【千金同】
　　又方
　　夏以热瓦熨冬以冻凌熨之【千金同】
　　又方
　　鹰矢白【一两】　白鱼【二七枚】
　　右二味为散蜜和涂之日三即差【千金同】
　　又方
　　鹰矢白【十分】　白僵蚕【八分】
　　右二味研如粉白蜜和敷之日三差慎五辛肥腻生冷物【千金同】
　　又方
　　腊月猪脂四升煎大防一枚令消尽以生布摩伤以涂之日四五过【千金同并出第三卷中】
　　必効灭瘢方
　　禹余粮　　半夏
　　右二味等分末以鸡子黄和之先以新布拭瘢上令赤以涂之勿令见风二十日灭矣十年瘢无不愈平复如故【救急范千金同】
　　又疗灸疮及金疮凡百疮瘢能令髙者平下者起方鸡屎白　　鹰屎白【各二合】　辛夷仁【四分】白附子杜若【各三分】　细辛【二分】
　　右六味下筛以赤蜜少少和先以布揩瘢微破涂之日二差后忌五辛小豆油腻及酢饮酒等若慎口味如大小浅深无不差【一本无杜若有桂心并出第四卷中】
　　古今録验疗面上瘢灭之方
　　白僵蚕【一两】　瑚【一两】　白芷【一两】　鸡矢白【一两】朱砂【一两研】
　　右五味捣蜜和敷之尤良
　　又方
　　木兰香一斤以三岁米醋浸令没百日出暴干捣末以涂之一方用醋浆水浸百日出暴干末服方寸匕日再【出第三卷中】








　　外防秘要方巻二十九
<子部,医家类,外台秘要方>
　　钦定四库全书
　　外台秘要方卷三十
　　唐　王焘　撰
　　恶疾大风方一十首
　　千金论曰恶疾大风有多种不同初得虽遍体无异而眉须已落有遍体已壊而眉须俨然有诸处不异好人而四肢腹背皆有顽处重者手足十指已有堕落有患四体大寒而重裘不暖者有寻常患热不能暂凉者有身体枯槁者有津汗常不止者有身体干痒彻骨搔之白皮如麸卒不作疮者有疮痍荼毒重叠而生昼夜痛不已者有直置顽钝不知痛痒者其色亦有多种有青黄赤白黒光明枯闇此疾虽种种状貌不同而难疗易疗皆属在病人不繇医者何则此病一着无问贤愚皆难与语口顺心违不受医教直希望药力不欲求已故难疗易疗属在病人不闗医药臣尝手疗六百余人差者十分有一莫不一一亲自抚养所以深细谙委知其情性若觉难共语不受人教即不须与疗纵与疗终有触药力病既不差乃劳而无功也仁者易共语故可疗也
　　又论曰神仙有数十人皆因恶疾而致仙道者何皆繇割弃心累懐頴阳之风所以非止差病乃至因祸而取福也故臣所覩病者其中颇有士大夫乃至有异种名人乃遇斯患皆恋爱妻孥繋着心髓不能割舍直望药力未肯近求诸身若能絶其嗜欲断其所好非但愈疾因兹亦可自致神仙尝问诸病士人皆云自作不仁之行久久并为极猥之业于中仍欲更作云为虽有悔言而无悔意但能自新受师教命飡进药饵何有不除臣以正观中尝将一病士入山教服松脂欲至百日须眉皆生由此观之唯须求之于已不可一仰医药者也然有人数年患身体顽痹羞见妻子不告之令知其后病成状分明乃云卒患此皆自误然斯疾也虽大治之于微亦可即差此疾一得多者不过十年皆死近者五六岁而亡然病者皆自谓百年不死深可悲悼又论曰一遇斯疾即须断盐常进服松脂一切公私物务释然皆弃犹如脱屣凡百口味特须断除渐渐断谷不交俗事絶乎庆吊幽隐岩谷周年乃差差后终身慎房室犯之还发兹疾有吉凶二义修善则吉若还同俗类必是凶矣今略述其繇致以示后之学者可覧而思焉
　　又豆疗恶疾方
　　细粒乌豆择取摩治之去有皮不落者三月四月取天雄乌头苗及根净去土勿洗捣绞取汁渍豆一宿豆如熟豆大漉出暴干如此七度始堪服每服三枚渐加至六七枚日一忌房室猪鱼鸡雉肉毕三十日毛髪即生犯药即不差
　　又岐伯神散疗万病痈疽疥癞风痿骨肉疽败百节疼眉毛髪落身体淫淫跃跃痛痒目痛烂眦耳聋龋齿痔瘘等方
　　天雄【炮去皮】　附子【炮去皮】　细辛　　　乌头【炮去皮】茵芋【炙各一两】　亁姜【二两】　石南　　　菖蒲防风【各二两】　白术　　　独活【各三两】　踯躅【一两】椒【汗二两】　　防葵【二两】　枳实【二两炙】
　　右十五味捣散以酒服方寸日三勿加
　　又疗恶疾狼毒散方
　　狼毒【灸】　　秦芁
　　右二味等分为散酒服方寸日二服五十日愈切须忌慎
　　又方
　　松脂链投冷水中二十遍杵末蜜丸服二两饥即服之日三鼻柱断离者二百日差断盐及杂食房室
　　又石灰酒主生髪毛长须眉去大风方
　　松脂【成錬者十斤】　黍米【一石】　石灰【一石拌和湿蒸令气足】上麴【一石二升】
　　右四味先于大铛中炒石灰以木着灰中火出为度枸杞根剉五斗以水一石五斗煮取九斗半去滓以淋石灰三遍澄清以石灰汁和酿渍麴用汁多少一如酿法讫封四七日开饮一二升常令酒气相及为度百无所忌不得触风其米泔水及饭糟不得使六畜犬防食之皆须令深埋却此方九月作至二月止恐隔上热服后进三五口冷饭压之妇人不能食饮黄瘦积年及褥风不过一石即差
　　又疗风身体如虫行方
　　盐一斗水一石煎减半澄清温洗浴三四遍亦疗一切风
　　又方
　　以淳灰汁洗面不过一月愈
　　又方
　　以大豆渍饭浆中旦温洗面头中痒加少麪沐头勿以水濯之十洗必差
　　又方
　　成链雄黄松脂等分蜜和丸以饮服十丸丸如桐子大日二百日差慎酒肉盐豉生冷生血物等神秘不【出第二十四卷中】
　　近効婆罗门僧疗大风疾并压丹石热毒热风手脚不随方
　　硝石【一大两】　生乌麻油【二大升】
　　右二味内铛中以土墼盖口以纸泥固勿令气出细细进火煎之其药未熟气腥香气发即熟更以生乌麻油二大升和之更微火煎之以意斟量得所讫内不津器中服法患大风者用火为使在室中重作小纸屋子屋子外然火令病人在纸屋中发汗日服一大合病人力壮日二服服之三七日头面疱疮皆灭若服诸药丹石热发不得食热物着厚衣卧厚牀牀风者即两人共服一剂服法同前不用火为使忌风二七日或但取一匙内口待消咽汁热除忌如药法吕员外处得
　　诸癞方九首
