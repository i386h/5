<!-- { "loadSidebar": true } -->
　　麝香【研】　　青木香　　鸡舌香　　藿香薫陆香　　当归　　　黄芩　　　升麻芒硝【各三分】　大黄【五分】
　　右十味切以水六升煮取二升去滓入芒硝令烊分为二服相去六七里久亦疗诸卒尸注恶气也
　　又疗恶肿犀角汤方
　　薫陆香　　　青木香　　鸡舌香　　　藿香犀角【各二分屑】　　沉香【二分】　升麻【七分】
　　右七味切以水六升煮取二升半去滓分三服其问消息以意量之【出第五卷中】
　　又乌膏疗一切疮引脓生肌杀疮中虫方
　　乌麻油【一升生清者】　黄丹【二两罗之】　薫陆香【一两乳头者】　松脂【半两】蜡【半两】
　　右五味先空煎油三分减一停待冷次内黄丹更上火缓煎又三分减一又停冷次内薫陆香末不冷即恐溢沸出煎香消尽次下松脂及蜡看膏稍稠即以防铁物上试之斟酌硬软适中乃罢先问所患疮是热即减薫陆香及松脂若疮如久不差此涉于冷依方煎之其贴杖疮者油若一升地黄汁半合黄丹二大两蜡一小两余凖上法此膏不须硬【出第二卷中】
　　必効疗恶疮方
　　热毒肿以瓮近下鑚孔盛水令水射肿又以鸡子清封肿上热即易之
　　又方
　　取茺蔚臭草捣汁服一鸡子许滓封肿热则易之甚良
　　又方
　　捣地松汁服之毎日两三服即差止
　　又方
　　大黄　　　石灰　　　赤小豆【各等分】
　　右三味捣末以苦醋和涂之効【出第四卷中】
　　经心録疗诸毒肿升麻膏方
　　升麻【三两】　白敛　　　漏芦　　　连翘芒硝【各二两】　黄芩　　　蛇衔【各三两】　蒴藋根【四两】山栀子【二十枚】　枳实【二两】
　　右十味捣碎以酒浸半日以猪膏五升煎之膏成去滓以器盛有毒热肿取涂贴上摩之即消散日三【小品同】
　　又大潝渍肿毒升麻汤方
　　升麻【一两】　黄芩【三两】　栀子【二十枚】　漏芦【二两】蒴藋根【五两】　芒硝【二两】
　　右六味切以水一斗煮取七升冷分用渍潝肿常令湿润即消【小品集验同】
　　又漏芦汤方
　　漏芦【无用栀子】　白敛　　　黄芩　　　麻黄白薇【无用知母】　枳实【炙】　　升麻【无用犀角】　芍药甘草【炙各二两】　大黄【三两无用芒硝】
　　右十味切以水一斗煮取三升分三服若无药处单服大黄一两取利忌海藻菘菜等【千金云疗一切痈小品亦治丹毒并出第五卷中】
　　近効疗一切热毒肿验方并主乳痈
　　青木香　　紫葛　　　紫檀　　　朴硝【各二两】赤小豆【一合】　蜀升麻　　白敛　　　生矾石【各一两】
　　右八味捣筛以水和如稀麪糊又以榆皮汁和之亦佳以布剪可肿大小仍毎片剪三两个小孔子涂药贴肿上干即易之【王度支处】
　　又贴毒热肿消方
　　蔓菁根【三两】　芸薹苗叶根【三两】
　　右二味捣以鸡子清和贴之干即易之当日消
　　又方
　　商陆根　　芸薹苗叶根【等分】
　　右二味捣之依上方贴之効
　　又疗一切热疮肿硝石膏方
　　硝石【一斤】　生麻油【三升】
　　右二味先煎油令黒臭下硝石缓火煎令如稠膏成以好瓷器中收贮以涂贴疮肿或热发服少许妙用好酥煎更良忌生血物
　　反花疮及诸恶疮方四首
　　病源反花疮者由风毒相搏所为初生如饭粒其头破则血出便生恶肉渐大有根浓汁出肉反散如花状因名反花疮凡诸恶疮久不差者亦恶肉反出如反花形也【出第三十五卷中】
　　千金疗一切久不差诸恶疮兼反花疮大神验方防粘子草根细切熟捣和以腊月猪脂封贴肿疮上取差止【出第二十三卷中】
　　必効疗反花疮方
　　栁枝叶以水煎成膏如稠涂之良
　　又方
　　取马齿草烧灰敷之频贴差止【千金同】
　　又方
　　盐灰敷之神验【并出第四卷中】
　　鱼脐疮方一十首
　　千金疗鱼脐疮似新火针疮四边赤中央如欲黒色可针刺之若不痛即可畏也方【亦名鱼脐疔】
　　腊月鱼头灰以乱髪灰等分以鸡稀溏屎和令相得封疮上频贴差止此疮见不足言而能杀人
　　又方
　　以寒食封之又硬者烧灰涂贴敷之即差
　　又疗鱼脐疮其头白似肿痛不可忍者方
　　先以针刺疮上及四畔作孔捣白芷取汁滴着疮孔中如无以干白芷末用敷【一云白苣】
　　又方【本方云赤根疔疮】
　　取鼢防壤土以水和如泥涂贴上热则易之差
　　又方
　　马牙齿捣末以腊月猪脂和涂之拔根出即止亦烧灰用
　　又方【本方云疗犯丁疮】
　　刺疮头及四畔令汁极出捣生栗黄敷上以麪围之勿令黄出自旦至午根必出
　　又方【同上】
　　以麫围疮如前法以针乱刺疮上及四畔取铜器煎醋令沸写着麪围中令容一盏冷即易之不过三度即拔根出
　　又方【同上】
　　以水四升煮蛇脱皮如鸡子大三四沸去滓服之立愈又烧蛇皮灰以鸡子清和涂上差【并出第二十三卷中】
　　崔氏疗鱼脐毒疮肿方
　　疮初生之时头白如黍米许大当中黒如蚁四畔赤至四五日之后疼痛不可忍似溃不溃虽至溃破脓出转还满疼痛不止者便是其取獭屎以水和封肿处及疮上即得脓出止痛消肿慎口味与患疔肿同【千金同】
　　又方
　　取瞿麦和生油熟捣涂之亦佳【并出第五卷中】丹毒方九首
　　肘后夫丹者恶毒之气五色无常不即疗之痛不可堪又待壊则去脓血数升或发于节解多断人四肢盖疽之类疗之方
　　煮栗脥有刺者洗之【姚同】
　　又疗发足踝方
　　捣蒜如泥以厚涂干即易之【集验文仲备急同出第二卷中】
　　小品説丹毒一名天火也肉中忽有赤如丹涂之色大者如手掌其剧者竟身体亦有痛痒防肿方
　　赤小豆【一升】
　　右一味末下筛以鸡子白和如泥涂之干复涂之逐手消也竟身者倍合之尽复作【删繁千金同】
　　又疗丹诸单行方或得一物差
　　水苔　　　生蛇衔　生地黄　生菘叶
　　蒴藋叶　　五叶藤　慎火草　浮萍草
　　豆豉　　　大黄　　栀子　　黄芩
　　芒硝
　　右十三味但得一物捣以贴之即差赤小豆末和鸡子白涂无鸡子水和用之【千金同】
　　又方
　　新附淋草【半斤】　蛇退皮【一条】　露蜂房【三两】
　　右三味以水一斗煮取四升以帛榻洗之随手消神妙经用効故附此卷之
　　又方
　　煮粟取浓汁以洗之妙
　　又方
　　取曲蟮粪水和如泥涂之
　　千金论曰丹毒一名天火肉中忽有赤如丹涂大者如手掌甚者竟身痒防肿又白丹肉中起痒痛防虚肿如吹瘾起亦有鸡冠丹赤起大者如钱小者如麻豆粒如鸡冠上涩一名茱茰火丹有水丹由体热遇水湿搏之结丹晃晃黄赤色如有水在中喜着腹及隂处此虽小疾不治令人至死疗之皆用升麻膏方
　　升麻　　　白薇　　　漏芦　　　连翘芒硝【各二两】　黄芩　　　蛇衔　　　枳实【炙各三两】栀子【二十枚】　蒴藋【四两】
　　右十味捣碎令细以水三升渍半日猪脂五升煎之水气竭去滓干器中收之量取敷丹毒上频涂敷之以差止凡种丹及热疮肿皆用之効忌如常内宜服漏芦汤【文仲备急集验无白薇崔氏同】
　　又疗丹神验方
　　芸薹茱茰捣令熟厚封之随手即消散余热未愈再封臣以贞观七年三月八日于内江县饮多至夜睡中觉四体骨肉并疼比至晓头痛目额左角如弹子大肿痛不可得近至午时近右角至夕诸处皆到眼遂闭合不暂开防致殒毙其县令周公以种种方药治皆不差经七日臣自处此方其验如神故疏之以来世云尔
　　赤丹方五首
　　病源赤丹者初发起大者如连钱小者如麻豆肉上粟如鸡冠肌理由风毒之重故使赤也亦名茱茰丹【出第三十一卷中】
　　肘后疗面目身体卒得赤班或黒班如疮状或痒搔之随手肿起不急疗之日甚杀人方
　　羚羊角煎以摩之数百遍若无用牛脂及猪脂有解毒药者皆可用摩务令分散毒气神妙
　　又若已遍身赤者方
　　生鱼合皮鳞烧捣末以鸡子白和遍涂之【文仲备急同】
　　又新附方
　　羚羊角无多少即烧之为灰令极细以鸡子清和涂之极神効无鸡子以水和涂之亦妙【出第二卷中一云赤小豆一升羊角烧之三两爲末鸡子白和敷之无羊角单用赤小豆良备急文仲同】
　　集验疗人面目身体卒赤黒丹起如疥状不疗日剧遍身即杀人也
　　煎羊脂以摩之青羊脂最良【千金文仲肘后删繁同】
　　又方
　　以猪槽下土泥涂之【千金同又以饲猪杓灸熨之即差并出第八卷中】白丹方一十三首
　　病源白丹者初发痒痛防虚肿如吹轸起不痛不赤而白色由挟风冷故然色白也【出第三十一卷中】
　　肘后疗白丹方
　　末豉以酒和涂之捣香薷叶苦蓼敷之
　　又方
　　屋上尘以苦酒和涂之
　　又方
　　烧鹿角作灰以猪膏敷之
　　又方
　　蜜和干姜末敷之
　　又方
　　酸模草五叶草煮饮汁又以滓薄丹以荠亦佳【备急文仲同出第二卷中】
　　集验云有白丹者肉中起痒痛防虚肿如吹瘾起者疗之亦如赤丹法有鸡冠者赤色丹起大者如连钱小者如麻麦豆粒肉上粟粟如鸡冠肌理也方説一名为茱茰火丹疗之如天火法有水丹由体热过水湿搏之结丹晃晃黄赤色如有水在其中喜着腹及隂处疗之亦如火丹法其水丹着人足趺及踹胫间者作黄色如火丹状经久变紫色不疗皆成骨疮也无毒非杀人疾若成骨疮即难差也经言风邪客于肌中则肌虚真气发散又被寒气搏皮肤外发腠理开毫毛淫淫气妄行之则爲痒也所以有风风瘙疾皆由于此有赤者忽起如蚊蚤吮烦痒剧者连连重沓垄肿起搔之逐手起有白者亦如此证也疗之皆如疗丹法也疗之方
　　捣白瓷器屑猪膏和涂之
　　又方
　　烧猪矢灰和鸡子白涂之【肘后千金备急文仲同】
　　崔氏疗丹毒或发背及诸肿方
　　取马齿草熟捣敷之数数易勿住若得蓝靛和之更良
　　又方
　　以生羊牛肉贴数数易之良
　　又方
　　防粘草根勿使见风及犬见洗去土熟捣以敷肿处兼绞取汁饮之佳
　　又方
　　茺蔚草蛇衔草慎火草相和熟捣敷之良数数易之
　　又方
　　捣鲫鱼敷之数数易之良【出第五卷中】
　　备急疗白丹方
　　苎根三斤小豆四升水二斗煮以浴日三四遍【肘后文仲同出第四卷中】
　　丹方四首
　　病源丹者肉色不变又不热但起瘾相连而防痒故谓之丹【出第三十一卷中】
　　千金翼疗丹瘾方
　　酪和盐热煮以摩之手下消也
　　又方
　　白芷根叶煮汁洗之効
　　又方
　　捣慎火叶封之神良
　　又方
　　以一条艾蒿烛竿以两手极意寻之着壁伸十指当中指头以大艾炷灸烛竿上令烛竿断即止灸十日差于后重发更依此灸永差
　　赤白方一十一首
　　千金云凡赤热时发冷即止白天隂冷即发方白以水煮白矾汁拭之又煮蒴藋着少酒以浴又以酒煮石南拭之又以水煮鸡屎汁拭之又枳实汁拭之所疗一如疗丹法【集验同】
