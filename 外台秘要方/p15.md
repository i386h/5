<!-- { "loadSidebar": true } -->
　　又疗天行七日至二七日蔵腑隂阳毒气天行病欲歇而未歇或因食饮劳复心下胀满烦热生地黄汤方生地黄【切一升】黄芩【三两】桂心【二两】甘草【二两炙】竹叶【切一升洗】香豉【一升绵别裹】莼心【一升】芒硝【三两】尖防屎【三七枚】干葛【一两】麻黄【三两去节】石膏【八两碎绵裹】
　　右十二味切以水九升煮取三升去滓下芒硝分三服忌芜荑海藻菘菜生葱等
　　又疗天行二七日外至三七日不歇或寒或热来去噏噏四肢羸瘦饮食不能腹中虚满热毒不安生地黄汤方
　　生地黄【汁一升】生麦门冬【汁一升】赤蜜【一升】人参【二两】白术【三两】桂心【一两】甘草【二两炙】生地骨皮【四两】升麻【三两】石膏【八两碎绵裹】莼心【一升】
　　右十一味细切以水九升煮诸药味取二升去滓下地黄汁更煎三两沸分温五服昼四夜一服忌芜荑生葱海藻菘菜桃李雀肉等物
　　又疗天行三七日至四七日劳防不歇热毒不止乍寒乍热乍剧乍差发动如疟鼈甲汤方
　　鼈甲【三两炙】大青【二两】石膏【八两碎绵裹】牡丹皮【一两】乌梅肉【一两】常山【三两】竹叶【切一升】牛膝根【三两】甘草【一两】香豉【一升熬绵裹】
　　右十味切以水九升煮取三升分温三服日三忌生葱生菜鲤鱼海藻菘菜苋菜芜荑【一方有生天门冬生地黄各切一升】
　　千金疗天行热病五六日以上宜服苦参汤方
　　苦参【三两】黄芩【二两】生地黄【八两】
　　右三味切以水八升煎至二升去滓温服半升日再忌芜荑【出第九卷中】
　　又凝雪汤疗天行毒病七八日热积胷中烦乱欲死起死防汤方
　　芫花【一升】
　　右一味以水三升煮取一升半渍故布薄胷上不过再三薄热则除当温四肢护厥逆也【张文仲备急古今録验深师范汪竝同出第十卷中】
　　千金翼疗天行脉浮紧无汗而发热其身疼痛八九日不解其表证续在此当发其汗服药已微除发烦目瞑剧者必衂衂乃解所以然者阳气重故也宜服麻黄汤方【千金翼不疗天行】
　　麻黄【三两去节】桂心【二两】甘草【一两炙】杏仁【七十枚去尖皮两仁】
　　右四味切以水九升先煎麻黄减二升去上沫内诸药煮取二升半分服八合取汗不须饮粥投此汤易得汗忌菘菜海藻生葱【深师同出第九卷中此张仲景伤寒论方】
　　崔氏疗时行数日而大下热痢时作白通诸药多不得止吾思旧方多疗伤寒后下痢耳未有尚在数日便兼除热止下者也四顺汤热白通苦温故吾思作此汤以救数十人兼主伤寒黄连龙骨汤方
　　黄连【三两止痢除热】黄蘗【三两止痢除热】熟艾【如鸡子一枚除热毒止痢】龙骨【二两止痢除热】
　　右四味切以水六升煮取二升半分三服无不断者忌猪肉冷水
　　又其年时行四五日大下后或不下皆患心中结满两胁痞塞胷中气急厥逆欲絶心胷髙起手不得近不过二三日輙便死殁诸医用防心汤余用大小防胷汤并不得疗重思此或是下后虚逆而气已不理而毒复上攻毒气相抟结于胷中纵不下者毒已入胃胃中不通毒还冲上复抟于气气毒相激故致此病疗之当先理其气次下诸疾思与増损理中丸方
　　人参【二两】白术【二两】甘草【二两炙】干姜【六分炮】括蒌根【二两】枳实【四枚】茯苓【二两】牡蛎【二两熬】
　　右八味末之以蜜和爲丸服如弹子一丸熟水下不歇复服余时用此効的神速下喉即折续复与之不过服五六丸胷中豁然矣用药之速未尝见此然渇者当加括蒌不渇除之下者当加牡蛎不下勿用余因以告领军韩康伯右卫毛仲祖光禄王道豫灵台郎顾君苖著作商仲堪诸人并悉用之咸叹其应速于时枳实乃爲之贵难者曰伤寒热病理中温药今不解之以冷而救之以温其可论乎余应之曰夫今诊时行始于项彊赤色次于失眠发热中于烦躁思水终于生疮下痢大齐于此耳忌海藻菘菜酢物桃李雀肉等【深师方同】
　　又阮河南疗天行七八日热盛不解艾汤方
　　苦酒【三升】葶苈子【二合熬捣】生艾【汁取一升无生艾熟艾干艾亦可用无艾可艾根捣取汁】
　　右三味煎得一升顿服愈若有牛黄内一刀圭尤良此宜疗内有大热也阮河南曰疗天行凡除热解毒无过苦醋之物故多用苦参青葙艾葶苈苦酒乌梅之属此其要也夫热盛非苦醋之物则不能愈热在身中既不时治治之又不用苦酢之药如救火不以水必不可得脱免也又曰今诸疗多用辛甜姜桂人参之属此皆贵价难得常有比行求之转以失时而苦参青葙葶苈子艾之属所在尽有除热解毒最良胜于向贵价药也前后数叅竝用之得病内热者不必按常药次也便以青葙苦参艾苦酒疗之但稍与促其间耳无不解【千金集验同竝出于第一卷中】
　　又茵蔯丸疗瘴气时气及黄病防疟等方
　　茵蔯【二两】大黄【五两】豉【五合熬令香】常山【三两】栀子仁【二两】鼈甲【二两炙】芒硝【二两】杏仁【三两去尖皮熬】巴豆【一两去心皮熬】
　　右九味捣筛蜜和爲丸初得时气三日内平旦饮服每服一丸丸如梧子大如人行十里乆或吐或利或汗如不吐及不利不汗更服一丸五里乆不吐利汗则以热饮投之老小以意量减黄病痰澼时气伤寒防疟小儿惊热欲发癎服之无不差者疗瘴特神验有人患赤白痢者服之亦差春初有宿热依上法服之取吐利当年不忧热病忌苋菜芦笋野猪肉生葱生菜【出第二卷中千金同】
　　张文仲疗天行若已五六日不解头痛壮热四肢烦疼不得饮食大黄汤方
　　大黄【半两】黄连【半两去毛】黄蘗【半两】栀子【半两擘】
　　右四味切以水八升煮取六七沸内豉一升葱白七茎煮取三升分三服此许推然方神良又疗伤寒已五六日头痛壮热四肢烦疼取汗竝宜老小忌猪肉冷水【小品备急同】
　　又支太医桃叶汤熏身法
　　水一石煮桃叶取七斗以荐席自围衣被盖上安桃汤于牀箦下取热自熏停少时当雨汗汗遍去汤待歇速粉之并灸大椎则愈
　　又廪丘蒸法
　　经云连发汗汗不出者死可蒸之如中风法后以问张苖苖云曾有人疲极汗出卧单簟中冷但苦寒踡四日凡八过发汗汗不出苖烧地排叶蒸之则得大汗被中傅粉极燥便差后用此法发汗得出疗之【备急方同】
　　又疗天行热毒垂死破棺千金汤方
　　苦参【一两】
　　右一味防咀以酒二升半旧方用苦酒煮取半升去滓并服当吐如烊胶便愈神验【肘后同延年治天行四五日结胷满痛壮热身痛出第二卷中】
　　延年秘録疗天行头痛壮热一二日水解散方
　　麻黄【四两去节】大黄【三两】黄芩【三两】桂心【二两】甘草【二两炙】芍药【二两】
　　右六味捣筛爲散患者以生熟汤浴讫以暖水和服方寸匕覆取汗或利则便差丁彊人服二方寸匕忌海藻生葱菘菜生菜【古今录验同千金无黄芩芍药】
　　又栀子汤主天行一二日头痛壮热心中热者方栀子【三两】黄芩【三两】豉【一升熬绵裹】葱白【切一升】石膏【四两碎绵裹】干葛【四两切】
　　右六味切以水七升煮取二升六合去滓分温三服如人行八九里再服忌麫酒生冷等物
　　又解肌汤主天行病二三日头痛壮热者方
　　干葛【四两】麻黄【三两去节】芍药【二两】黄芩【二两】甘草【一两炙】大枣【十二枚擘】桂心【一两】
　　右七味切以水八升煮取二升半去滓分三服得汗愈忌海藻菘菜生葱等【蒋孝璋处】
　　又疗欲似天行四五日热歇后时来时徃恶寒微热不能食者知母汤方
　　知母【二两】枳实【三两炙】栀子仁【三两】豉【一升熬别裹】
　　右四味切以水六升煮取二升半去滓分温三服如人行八里一服忌蒜麫
　　又疗天行五日头痛壮热食则呕者竹茹饮方
　　竹茹【二两】生姜【三两】黄芩【二两】栀子仁【二两】
　　右四味切以水五升煮取一升六合去滓分温三服忌蒜热麫等五日
　　又疗天行五六日头痛骨节疼痛腰痛兼痢黄芩汤方黄芩【三两】栀子仁【三两】芍药【三两】豉【一升绵裹】
　　右四味水六升煮取二升半去滓分三服忌物依前
　　又柴胡汤天行五六日壮热骨烦疼兼两胁连心肋下气胀急硬痛不能食恐变发黄者方
　　柴胡【三两】枳实【三两炙】括蒌【三两】黄芩【三两】栀子仁【三两】茵蔯【三两】龙胆【二两】大黄【三两切】
　　右八味切以水九升煮取二升七合去滓分温三服忌热麫蒜【竝出第九卷中】
　　又竹茹饮主痢后得天行病头痛三四日食即呕吐者方
　　竹茹【二两】橘皮【二两】生姜【四两】人参【二两】芦根【切一升】粳米【一合】
　　右六味切以水六升煮取二升五合去滓分温五六服中间任食忌热麫生冷【张文仲处】
　　又疗天行热病七八日成黄面目身体悉黄心满喘气麤气急者茵蔯丸方
　　茵蔯【三两】大黄【五两】栀子仁【二两】黄芩【二两】鼈甲【二两炙】常山【二两】芒硝【二两】巴豆【一两去皮心熬】升麻【二两】豉【三合熬】
　　右十味捣筛以蜜和爲丸如梧子大患者饮服三丸以得吐利则差忌苋菜生葱生菜野猪肉芦笋【出第十卷中】
　　救急疗天行热气头痛骨肉酸疼壮热等疾若初病一日在毛髪二日在皮肤三日在肌肉必未得取利且宜进豉尿汤
　　豉【一升】葱白【切一升】小便【三升童子者爲佳】
　　右三味先熬豉及葱白令相得则投小便煮取一升澄清及热顿服或汗或利但差则得如未歇依前更进一剂频用有效
　　又如不除进柴胡汤方
　　麻黄【二两陈者去节】柴胡【三两】黄芩【三两】甘草【二两炙】干葛【三两】石膏【五两碎绵裹】葱白根【切一升勿令有青处青即热白即冷一作桑根皮】豉【七合绵裹三沸出之】
　　右八味切以水九升宿渍药明旦先煮麻黄令沸掠去上沫然后并诸药煮取一升七合分三服服别相去三食顷良乆覆取汗汗出以粉拭之恶寒多加桂心一两忌海藻菘菜等
　　又疗天行病不即差经四五日渇引饮心上急强手不得近又不得眠荒乱此则是黄不必得待刺黄始服药凡是心强气急不得眠卧服此汤吐即差蔕散方
　　蔕【仅量一合熬令似黄勿令焦】小豆【一合小弱量】
　　右二味捣筛爲散凡有病如前候及天行病得四五日不歇皆宜服此方以浆饮五合和散一钱匕服之二食乆必吐不吐更与半钱匕服吐毕即差中男以上量意斟酌服之
　　又天行病若大困患人舌燥如锯极渇不能服药者宜服干粪汤一名破棺汤解大热方
　　陈久干人粪【一大升】
　　右一味以沸汤一大升沃此粪一食乆澄清沥取一升顿服如渇不止者又依前法更服此宜灸从心厌骨向下一寸半名巨阙取患人中指节爲寸灸三十壮若无心厌骨则以中指节前量横括心上至歧骨上两头筑着骨当横量下以前一寸当中直下则是巨阙也【士弱氏曰同身寸以心鸠尾下至脐折筭】
　　必効疗天行一二日者方
　　麻黄【一大两去节】
