<!-- { "loadSidebar": true } -->
　　羊脂　　　狗脂【各一升】　白芷【半升】　　乌喙【十四枚】大【十枚】　　麝香【少许】　　桃仁【十四枚】　甘草【一尺炙】半夏【半两洗】
　　右九味合煎以白芷色黄去滓涂面二十日即变五十日如玉光润妙
　　又隠居效验面黒令白去黯方
　　乌贼鱼骨　细辛　　　栝楼　　　干姜蜀椒【各三两】
　　右五味切以苦酒渍三日以成链牛髓二斤煎之以酒气尽药成作粉以涂面丑人亦变鲜妙光华
　　近效则天大圣皇后链益母草留顔方
　　用此草每朝将以洗手面如用澡豆法面上皯防及老人皮肤兼皱等并展落浮皮皮落着手上如白垢再洗再有效淳用此药已后欲和澡豆洗亦得以意斟酌用之初将此药洗面觉面皮手滑润顔色光泽经十日许特异于女面经月余生血色红鲜光泽异于寻常如经年乆用之朝暮不絶年四五十妇人如十五女子俗名郁臭此方仙人秘之千金不即用药亦一无不效世人亦有闻説此草者为之皆不得真法今録真法如后可勿之五月五日收取益母草暴令干烧作灰取草时勿令根上有土有土即无效烧之时预以水洒一所地或泥一炉烧益母草良乆烬无取斗罗筛此灰干以水熟搅和溲之令极熟团之如鸡子大作丸于日里暴令极干讫取黄土泥泥作小鑪子于地四边各开一小孔子生刚炭上下俱着炭中央着药丸多火经一炊乆即微微着火烧之勿令火气絶絶即不好经一复时药熟切不得猛火若药镕变为瓷巴黄用之无验火微即药白色细腻一复时出之于白瓷器中以玉捶研绢筛又研三日不絶收取药以干器中盛深藏旋旋取洗手面令白如玉女项颈上黒但用此药揩洗并如玉色秘之不可如无玉捶以鹿角捶亦得神验
　　面皯方十三首
　　广济疗面皯方
　　雄黄【七分】　　雌黄【五分并以绵裹于浆水中煮一日】　光明砂密陀僧【五分内猪脂中煮数沸煮讫洗用】真珠【三分研末】　峭粉【三分】白蚕【三分】　白及【三分】　　茯苓【五分】　　水银【五分和药末研令消尽】
　　右十味各研如粉讫相和又研之令匀少减取和猪脂面脂搅令调每夜用澡豆浆水洗去妆勿冲风及火
　　千金疗面皯方
　　李子仁和鸡子白涂上则落
　　又方
　　真白羊乳【三升】羊【两具以水渍去皮细擘】　　　甘草【二两炙末】
　　右三味相和一宿先以酢浆水洗面以生布拭之夜涂药明旦以猪蹄汤洗却又依前为之即尽
　　又方
　　白附子末以水和涂上频频用即落尽
　　又方
　　桂心石姜末蜜和涂之
　　又方
　　杏仁酒浸皮脱如泥以绢囊裹夜则拭之效
　　又方
　　水和丹砂末服方寸匕男女七日皆色白也
　　又方
　　美酒浸鸡子三枚蜜封四七日成涂面浄好无比
　　又方
　　狗杞根【一百斤】生地黄【三十斤】
　　右二味先下筛狗杞又碎地黄暴干合下筛空腹服方寸匕日三效
　　文仲疗皯令人面皮薄如蕣萆方
　　鹿角尖【取实白处于平石上以水磨之稍浓取一升二合】　　干姜【一两】
　　右二味筛干姜以和鹿角汁搅使调每夜先以暖浆水洗面软帛拭干取上白蜜涂面以手摩使蜜尽手指不粘为后涂药平明还以暖浆水洗之二三日顔色惊人涂药不用过见风日妙
　　救急疗面皯方
　　芍药　　　茯苓　　　杏仁【去皮】　　防风细辛　　　白芷【各一两】　白蜜【一合】
　　右七味为散先以水银霜傅面三日方始取前件白蜜以和散药傅面夜中傅之不得见风日向晓任意作粉能常用大佳每夜先须浆水洗面后傅药
　　古今録验疗面皯方
　　取白蜜和茯苓粉傅面七日愈
　　又疗面皯黯苏合煎方
　　苏合香　　麝香　　　白附子【炮】　女菀蜀水花【各二两】青木香【三两】　鸡舌香　　鸬鷀屎【各一两】
　　右八味先取糯米二升淅硬炊一斗生用一斗合醇酢用水一斛五斗稍稍澄取汁合得一斛煮并令沸以绵裹诸药内着沸浆中煎得三升药熟以澡豆洗皯处令燥以药傅皯上日再欲傅药常以酢浆水洗面后涂药涂药至三四合皯处当小急痛皯处微微剥去便白以浆三洗三傅玉屑膏讫白粉之若急痛勿怪痒勿搔之但以粉粉上面按抑痒处满百日可用脂胡粉取差
　　面皯黯方二十一首
　　肘后疗面多皯黯如雀卵色者方
　　以苦酒渍白木以拭面上即渐渐除之
　　又方
　　以羚羊胆酒二升合煮三沸以涂拭之日三差
　　又方
　　羊胆猪头细辛末煎三沸涂面平旦以醋浆水洗之
　　又方
　　茯苓白石脂等分末和蜜涂之日三除去
　　文仲疗皯黯方
　　杏仁去皮末鸡子白和涂经宿拭之
　　又方
　　桃花瓜子各等分以傅面
　　又方
　　茯苓末以蜜和傅之
　　备急疗皯黯方
　　鸡子【一枚去黄】　硃砂末【一两】
　　右二味硃砂末内鸡子中封固口与鸡同令伏鶵鸡雏出即取之以涂面立去也
　　又方
　　七月七日取露蜂房子于漆杯中渍取汁重滤绞之以和胡粉涂
　　又去黯方
　　桑灰　　　艾灰【各三升】
　　右二味以水三升淋之又重淋三遍以五色帛内中合煎令可丸以傅黯上则烂脱乃以膏涂之并灭瘢痕甚妙
　　小品疗面黯灭瘢痕除皯去黒方
　　荠苨【二分】　　桂心【一分】
　　右二味筛以酢浆水服方寸匕日一止即脱又服栀子散差【千金治面靤】
　　千金疗面皯黯令悦白润好及手方
　　猪蹄【二具治如食法白粱米一升汰令　浄以水五升煮蹄烂澄取清汁三升】白茯苓商陆【各五两】　萎蕤　　　藁本　　　白芷【各三两】
　　右六味以猪蹄汁并桃人一升合煮取二升去滓以白瓷器中贮之内甘松零陵香各一两以绵裹渍以傅之
　　又澡豆方
　　猪【五具干之】　白茯苓　　藁本　　　白芷【各四两】甘松香　　零陵香【各三两】白商陆【五两】　大豆末【二升
　　绢筛】　　　　藋灰【一斗火链】
　　右九味筛调和讫收贮稍稍取前瓷中汁和以洗手面只用暖酢浆洗浄后任意水洗如常八月九月则合冷处贮之至三月已后勿用神良
　　又防皯面方
　　沈香　　　牛黄　　　薰陆香　　雌黄鹰屎【各三分】　丁香【一分末】　水银【一两】　　玉屑【三分】
　　右八味作粉以蜜和涂之
　　又防面内外疗方
　　以成链松脂为末温酒服二合日三服尽二升即差
　　又方
　　白芷　　　白蜡【各八两】　白附子　　辛夷乌头【炮】　　防风　　　藿香　　　商陆【各二分】藁本　　　萎蕤【各四两】　零陵香【三分】　麝香【一分】牛脂【一升】　　鹅脂【一升】　　羊脂【五合】　　麻油【二合】
　　右十六味细剉以酢渍浃浃然一宿以诸脂油煎白芷色黄膏成以皂荚汤洗面傅之日三差
　　又疗面防方
　　白矾【烧汁尽】　硫黄　　　白附子【各一分】
　　右三味筛以酢一盏渍之一宿夜浄洗面涂之勿见风白如雪也【翼同】
　　又方
　　鸡子【三枚】　　丁香【一两】　　醋【一升】
　　右三味渍七日取鸡子白研丁香胡粉一两和之洗面夜以药涂之甚妙
　　又方
　　羚羊胆　　牛胆
　　右二味以醋二升合煮三沸涂之差
　　千金翼面药方疗皯防及防瘰并皮肤皴劈方
　　防风　　　藁本　　　辛夷　　　芍药商陆根　　白芷　　　牛膝　　　当归细辛　　　蜜陀僧　　芎防　　　独活萎蕤　　　木兰皮　　零陵香　　鸡舌香丁香　　　麝香　　　真珠【各一两】　蕤仁
　　杏仁【二两去皮】　腊月猪脂【三升链】　　　　油【一升】麞鹿脑【各一具无以羊脑充】　　　牛髓【五升】
　　右二十五味先以浸脑髓使白藿香已上防咀如麦豆乃于脑髓脂油中煎三上三下以绵绞滤去滓入麝香及真珠末等研搅千遍凝即涂面上【谨按千金翼云二十九味遂以诸本并千金翼之但二十五味右云藿香以上防咀恐并藿香更有三味】
　　必效疗防皯令面白悦泽白附子膏方
　　白附子　　青木香　　丁香【各一两】　商陆根【一两】细辛【三两】　　酥【半升】　　　羊脂【三两】　　蜜陀僧【一两
　　研】　　　　金牙【三两】
　　右九味以酒三升渍一宿煮取一升去滓内酥煎一升膏夜涂面上旦起温水洗不得见大风日差面皯疱方一十五首
　　刘涓子疗面皯疱麝香膏方
　　麝香【三分】　　附子【一两炮】　当归　　　芎防细辛　　　杜蘅　　　白芷　　　芍药【各四分】
　　右八味切以腊月猪膏一升半煎三上三下去滓下香膏以傅疱上日三差
　　肘后疗年少气盛面生皯靤方
　　冬瓜子　　冬葵子　　柏子仁　　茯苓【各等分】
　　右四味为散食后服方寸匕日三服
　　又方
　　黄连【一斤】　　木兰皮【十两】　猪肚【一具治如食法】
　　右三味防咀二味内肚中蒸于二斗米下以熟切暴干散食前以水服方寸匕日再
　　又方
　　麻黄【三两】　　甘草【二两炙】　杏仁【三两去尖皮】
　　右三味筛酒下一钱匕日三服
　　又方
　　黄连【二两】　　蛇牀子【四合】
　　右二味末以面脂和涂面日再差
　　文仲疗面皯靤方
　　胡粉水银以腊月猪脂和傅之
　　又方
　　熟研水银向夜涂之平明拭却三四度差
　　又方
　　土瓜根以胡粉水银青羊脂合涂面皯处当差
　　备急疗面皯靤方
　　糜脂涂拭面上日再
　　又方
　　鹰屎白【二分】　胡粉【一分】
　　右二味以蜜和傅面上差
　　又主少年面上起细靤方
　　挼上浮萍防之可饮少许汁良【通按疑缺一水字】
　　又方
　　以三年苦酒渍鸡子三宿当软破取涂之差
　　古今録验疗面皯靤及产妇黒防如雀卵色羊胆膏方
　　羊胆【一枚】　　猪脂【一合】　　细辛【一分】
　　右三味以羊胆煎三上三下膏成夜涂傅早起洗以浆水洗去验
　　又疗面防靤皯玉屑膏方
　　玉屑　　　瑚　　　木兰皮【各三两】辛夷【去毛】白附子　　芎防　　　白芷【各二两】　牛脂【五两】冬瓜仁【十合】　桃仁【一升】　　猪脂【五合】　　白狗脂【二斤】商陆【一升】
　　右十三味切煎三上三下白芷色黄其膏成洗面涂膏神验
　　又疗面黑似土皯靤白蓝脂方
　　白蓝【一分】　　白矾【一分烧】　石脂【一分】　　杏仁【半分去尖皮】
　　右四味筛鸡子和夜涂面明旦以井花水洗之白蓝即白敛也甚妙老与少同
　　面皻靤方一十三首
　　刘涓子疗面皻靤木兰膏方
　　木兰皮　　防风　　　白芷　　　青木香牛膝　　　独活　　　藁本　　　芍药白附子　　杜蘅　　　当归　　　细辛芎防【各一两】　麝香【二分】
　　右十四味剉以腊月猪脂二升微火煎三上三下绞去滓入麝香调以傅面上妙【出第五巻中】
　　肘后疗面及鼻病酒皻方
