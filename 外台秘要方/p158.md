<!-- { "loadSidebar": true } -->
　　蔓荆子【四两】　桑根汁【一升】　韭根汁【三合三勺】竹叶【切六合】松叶【切六升】　乌麻油【四大升】白芷【六两十六铢】
　　右十七味以苦酒韭根汁渍一宿以绵裹煎微火三上三下白芷色黄去滓滤以器盛之用涂摩头发日三两度
　　深师疗头风乌喙膏生发令速长而黒光润方
　　乌喙　　　莽草　　　石南草　　续断皂荚【去皮子熬】　泽兰　　　白术【各二两】　辛夷仁【一两】柏叶【切半升】　猪脂【三升】
　　右十味以苦酒渍一宿以脂煎于东向灶釡中以苇薪煎之先致三堆土每三沸即下致一堆土沸定却上至三沸又置土堆上三毕成膏讫去滓置铜器中数北向屋溜从西端至第七溜下埋之三十日药成小儿当刮头日三涂大人数沐沐已涂之甚验
　　千金疗脉极虚寒发堕落安发润方
　　桑根白皮【切一升】
　　右一味淹渍煮五六沸去滓以洗沐发数数为之不复落也
　　又方
　　麻子【三升碎】　白桐叶【切一把】
　　右二味以泔汁二升煮取八九沸去滓洗沐头发不落而长也【翼同】
　　又生发膏方
　　胡麻油【一升】　鴈脂【一合】　　丁子香　　甘松香【各一
　　两半】　　　　吴藿香　　细辛　　　椒【各二两】泽兰　　　白芷　　　牡荆子　　苜蓿香大麻子【各一两】芎防　　　防风　　　莾草杏仁【各三两去皮】竹叶【切五合】
　　右十七味切以酢渍一宿煎之以微火三上三下白芷色黄膏成去滓以涂发及顶尤妙【出第十三巻中】
　　千金翼生发膏令发速长黒傅药时特忌风方
　　乌喙　　　莽草　　　续断　　　皂荚【去皮子】泽兰　　　竹叶　　　细辛　　　白术【各二两】辛夷　　　防风【各一两】　柏叶【切四两】　杏仁【别】松叶【各三两】　猪脂【三升】
　　右十四味先以米酢渍一宿以脂煎三下三上膏成去滓涂发及顶上
　　又长发方
　　蔓荆子【三升】　大附子【二枚】
　　右二味以酒一斗二升渍之以瓷器盛之封头二十日取鸡脂煎以涂之泽以汁栉发十日长一尺勿近面涂验
　　又生发附子松脂膏方
　　附子　　　松脂【各二两】　蔓荆子【四两筛】
　　右三味以乌鸡脂和瓷器盛密缚头于屋北隂干百日药成马鬐膏和以傅头如泽勿近面验
　　又生发墙衣散方
　　墙衣【五合暴干末】鐡精【一合】　　合欢木灰【二合】水萍末【三合】
　　右四味研末以生油和少许如膏以涂发不生处日夜再即生发效【并出第五巻中】
　　近效生发方
　　蔓荆子　　青箱子　　莲子草【各一分】附子【一枚】碎头发灰【二匕】
　　右五味以酒渍内瓷器中封闭经二七日药成以乌鸡脂和涂之先以泔洗后傅之数日生长一尺也生眉毛方二首
　　千金生眉毛方
　　炉上青衣　鐡生【分等】
　　右二味以水和涂之即生甚妙
　　又方
　　七月乌麻花隂干末生乌麻油二味和涂眉即生妙
　　令发黒方八首
　　深师疗生发黒不白泽兰膏方
　　细辛　　　续断　　　皂荚　　　石南草泽兰　　　厚朴　　　乌头　　　莽草白术【各二两】　蜀椒【二升】　　杏仁【半升去皮】
　　右十一味切以酒渍一宿以链成猪脂四斤铜器中向东炊灶中煎三上三下膏成绞去滓拔白者以辰日涂药皆出黒发十日效
　　又生长发令黒有黄白者皆黒魏文帝用效秘之方黄芪　　　当归　　　独活　　　芎防白芷　　　芍药　　　莽草　　　防风辛夷仁　　干地黄　　藁本　　　蛇衔【各一两】薤白【切半升】　乌麻油【四升半】马鬐膏【二升】
　　右十五味切以微火煎三上三下白芷黄膏成去滓洗发讫后涂之
　　千金令白发还黒方
　　陇西白芷【一升】旋复花　　秦椒【一升】　　桂【一尺】
　　右四味下筛以井华水服方寸日三三十日白发还黒禁房室
　　又方
　　乌麻九蒸九暴末以膏和丸乆服之【翼同】
　　又方
　　取黒椹水渍之频沐发即黒效可涂之
　　又方
　　取生麻油浸乌梅涂发良
　　又方
　　以盐汤洗沐以生麻油和蒲苇灰传之常用效【出第十三巻中】
　　千金翼瓜子散主头发早白又虚劳脑髓空竭胃气不和诸藏虚絶血气不足故令人发早白少而生蒜发及忧愁早白逺视得风泪出手足烦热恍惚忘误连年下痢服之一年后大验方
　　瓜子【一升】　　白芷　　　松子【去皮】　　当归芎防　　　甘草【炙各二两】
　　右六味散食后服方寸匕日三酒浆汤饮任性服之忌如常法【出第五巻中】
　　拔白发良日并方三首
　　千金翼白发令黒方
　　八角附子【一枚】大酢【半升】
　　右二味于铜器中煎两沸内好矾石大如碁子许一枚消尽内香脂三两和令相得搅至凝内竹筒内拔白发以膏涂拔根即生黒发也【出第五巻中】
　　备急拔白毛令黒毛生方
　　拔去白毛以好白蜜敷拔处即生黒毛眉中无毛以鐡挑伤敷蜜亦生眉毛比见诸人以石子研丁香汁拔白毛讫急手以敷孔中即生黒毛此法神验
　　延年拔白发良日
　　正月四日二月八日三月十二十三日两日并得四月十六日五月二十日六月二十四日七月二十八日八月十九日九月十五日十月十日十一月十日十二月十日右并以日正午时拔当日不得饮酒食肉五辛经一抜已后黒者更不变【千金同】变白发染发方五首
　　范汪王子乔服菊増年变白方
　　菊以三月上寅日采名曰五英六月上寅日采名曰容成九月上寅日采名曰金精十二月上寅日采名曰长生者根茎也隂干百日取等分以成日合千杵下筛和以蜜丸如梧桐子日三服七丸百日身体润一年白发变黒二年齿落复生三年八十者变童儿
　　又染发方
　　胡粉【一分】　　白灰【一分】
　　右二味以鸡子白和先以泔浆洗令浄后涂之即急以油帛裹之一宿以澡豆洗却黒软不絶甚妙
　　必效染白髪方
　　拣细粒乌豆【四升】
　　右一味以醋浆水四斗煮取四升去却豆以好灰汁浄洗发待干以豆汁热涂之以油帛裹之经宿开之待干即以熊脂涂揩还以油帛裹即黒如漆一涂三年不变妙验
　　又方
　　木槿叶以热汤和汁洗之亦佳
　　近效换白发及方【严中书处得云验】
　　熊脂【二大两腊月者佳】　　　　白马鬐脂【一两细切熬之以绵滤绞
　　汁】　　　　婆罗勒【十颗其状似尖齐于去皮取汁但以指甲搯之即有汁】
　　生姜【一两亦铛中熬之】　　　　母丁香【半大两】
　　右五味二味为末其脂链滤之以药末相和令匀取一小槐枝左搅数千遍少顷即凝或似膏即拔白发以辰日良以槐枝防药拔一条即以药令入发眼孔中以措头熟揩之令药入十余日便黒发生此方妙
　　发黄方三首
　　肘后发黄方
　　腊月猪脂膏和羊矢灰蒲灰等分傅黒也【千金并翼同】
　　千金发黄方
　　大豆【五升】　　醋浆水【二斗】
　　右二味煮取五升汁淋之频为之黒【翼同】
　　千金翼疗发黄方
　　熊脂涂发梳之散头入牀底伏地一食顷即出便尽黒不过一升脂验
　　头发秃落方一十八首
　　深师疗发白及秃落茯苓术散方
　　白术【一斤】　　茯苓　　　泽泻　　　猪苓【各四两】桂心【半斤】
　　右五味散服一刀圭日三食后服之三十日发黒
　　又疗秃头方
　　芜菁子末和酢傅之日一两度【千金同】
　　又方
　　麻子【二升熬焦末】
　　右一味以猪脂和涂之发生为度【千金同】
　　又方
　　东行枣根【长三尺以中央空】
　　右一味以甑中心蒸之以器承两边汁以傅头即生发良【千金同肘后作桑根良】
　　又方
　　麻子【三升】
　　右一味末研内泔中一宿去滓以沐发便生
　　又方
　　取烂熟黒椹【二升】
　　右一味于瓷瓶中三七日化为水以涂洗之发生妙【千金同】
　　又疗发秃落生发膏方
　　马鬐膏　　驴鬐膏　　猪脂　　　熊脂狗脂【链成各半合】升麻　　　防风　　　荠苨【各二两】蜣蜋【四枚】　　莽草　　　白芷【各两】
　　右十一味以脂煎诸药三上三下膏成去滓收以涂之【千金并翼同】
　　又主发落生发方
　　大黄【六分】　　蔓荆子【一升】　白芷　　　防风附子　　　芎防　　　莽草　　　辛夷
　　细辛　　　椒　　　　当归　　　黄芩【各一两】马鬐膏【五合】　猪膏【三升】
　　右十四味煎之以白芷色黄先洗后傅之验
　　又主风头毛发落不生方
　　取鐡上生衣研以腊月猪脂涂之并主眉毛落悉生【千金云合煎三沸】
　　又长发方
　　麻子一升熬令黒押取油以傅头长发鹰脂尤妙【千金同】
　　又方
　　多取乌麻花瓷瓮盛密盖封之深埋之百日出以涂髪易长而黒妙
　　千金疗发落不生方
　　取羊粪灰淋汁洗之三日一洗不过十洗大生【翼同】
　　千金疗髪落方
　　柏叶【一升】　　附子【二两】
　　右二味以猪脂和作三十丸每洗头时即内一丸于泔中洗发即不落其药以布裹蜜器贮勿令漏泄之
　　又疗发落不生方
　　取石灰三升水拌并令湿炒令极热以绢袋盛之取好酒三升渍之密封冬二七日春秋七日取酒温服一合常令酒气相接七日落止百日服终身不落新发旋生
　　又方
　　取桑根白皮一石水一石煮五沸以沐头三遍即落止【并出第五巻中】
　　必效疗头一切风发秃落更不生主头中二十种病头面中风以膏摩之方
　　防茹【三两半去皮】细辛　　　附子【各二两】　桂心【半两】
　　右四味筛以猪膏勿令中水去上膜及赤脉二十两令脂销尽药成讫仍研恐其中有脂膜不尽以生布绞掠取以密器贮之先用桑柴灰汁洗发令浄方云桑灰两日洗待干以药摩须令入肉每日须摩如非十二月合则用生乌麻油和极效
　　近效韦慈氏疗头风发落并眼暗方
　　蔓荆实【三两研】桑生寄生　桑根白皮【各二两】
　　韭根【切三合】　白芷【二两】　　甘松香　　零陵香【各一
　　两】　　　　马鬐膏【三合】　乌麻油【一升】　甘根白皮汁【三升】　　松叶【切二合五粒者】
　　右十一味细切诸药内枣根汁中浸一宿数数搅令调湿匝已后旦内油脂中缓火煎之勿令火热三五日枣汁竭白芷色黄膏成去滓每日揩摩鬓发及梳洗其药浸经宿临时以绵寛裹煎之膏成去滓绵滤以新瓷瓶盛稠浊者即先用却不堪乆停特物近手糜壤也
　　又宜服防风蔓荆子丸方
　　防风　　黄连　　干地黄【各十六分】甘皮【六分】萎蕤【十分】甘草【八分炙】茯神【十二分】蔓荆子【二十分】大黄【八分锦文者】
　　右九味筛蜜和丸如桐子饮下二十丸稍稍加之以大肠畅为度尽更合服除眼中黒花令眼目明以差为度白秃方一十一首
　　集验疗白秃方
　　以大豆髑髅骨二味各烧末等分以腊月猪脂和如泥涂之立差
