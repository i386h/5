<!-- { "loadSidebar": true } -->
　　千金松沥煎疗头疮及白秃方
　　松沥【七合】　　　丹砂【研】　　雄黄【研取精各二两】水银【研】黄连【各一两】　　矾石【一两烧本方无矾有峭粉一两烧】
　　右六味散内沥中搅令调以涂之先以泔洗发令浄及疮令无痂后敷药日三后当作脓脓讫更洗涂药如此三度作脓讫以甘草汤去药毒可十度许洗即差
　　又疗白秃发落生白痂终年不差方
　　五味子【三分】　苁蓉【二分】　　松脂【二分】　　蛇牀子【一分】逺志【三分】　　菟丝子【五分】　雄黄【研】　　雌黄【研各一分】白蜜【一分】　　鸡屎白【半分】
　　右十味筛以猪膏一升合煎先入雄黄雌黄次鸡屎白次蜜次松脂次入诸药末并先各各别末之膏成先以桑柴灰洗头后傅之
　　又疗白秃方
　　煮桃皮汁饮并洗头讫以麫豉二味和以傅之妙
　　又方
　　炒大豆令焦黒末和腊月猪脂热暖之以涂傅上可裹勿令见风日【并出第六巻中】
　　千金翼王不留行汤主白秃及头面乆疮去虫止痛方
　　王不留行　东引桃皮【各五两】　　　　蛇牀子【三升】
　　东引茱茰根【五两】　　　　苦竹叶【三升】　牡荆实蒺藜子【各三升】大麻子仁【一升】
　　右八味以水二斗煮取一斗洗疮日再并疗疽妬乳月蚀疮烂【千金同】
　　又方
　　以桃花末和猪脂傅上差为度
　　又松脂膏主白秃及痈疽百种疮悉治方
　　杜蘅　　　雄黄【研】　　木兰皮　　矾石【烧研】附子　　　大黄　　　石南　　　秦芁真珠　　　苦参　　　水银【各一两】　松脂【六两】
　　右十二味细切诸药以酢渍一宿猪脂一斤半煎之以附子色黄去滓乃内矾石雄黄水银更煎三两沸待凝以傅之【并出第五巻中千金同】
　　必效主秃疮方
　　以童子小便暖用洗之揩令血出取白鸽粪五合熬末和醶醋令调涂之即差
　　又主秃方
　　取三月三日桃花开口者隂干与桑椹等分末以猪脂和以灰汁洗后涂药差
　　又方
　　栁细枝【一握取皮】水银【大如小豆】　皂荚【一挺碎】
　　右三味以醋煎如饧以涂之
　　赤秃方三首
　　千金疗赤秃方
　　黒椹三升如泥先灰汁洗后以涂之又服之甚妙
　　又方
　　烧牛羊角灰和猪脂傅之
　　又方
　　马蹄灰和腊月猪脂涂之
　　令发不生方三首
　　千金令毛发不生方
　　灰以鼈脂和拔却毛发即涂永不生
　　又方
　　取狗乳涂之
　　又方
　　拔毛发以蟹脂涂之永不复生
　　鬼舐头方二首
　　千金疗鬼舐头方
　　烧猫屎灰以腊月猪脂和傅之
　　又方
　　取赤塼末以蒜和傅之
　　澡豆方八首
　　广济疗澡豆洗面去皯防风痒令光色悦泽方
　　白术　　　白芷　　　白及　　　白敛茯苓　　　藁本　　　萎蕤　　　薯蓣土瓜根　　天门冬　　百部根　　辛夷仁栝楼　　　藿香　　　零陵香　　鸡舌香【各三
　　两】　　　　香附子　　阿胶【各四两炒】　白麫【三斤】楝子【三百枚】　荜豆【五升】　　皂荚【十挺去皮子】
　　右二十二味筛以洗面令人光泽若妇人每夜以水和浆涂面至明温浆水洗之甚去面上诸疾
　　千金疗澡豆方
　　丁香　　　沈香　　　桃花　　　青木香木瓜花　　钟乳粉【各三两】麝香【半两】　　防花樱桃花　　白蜀葵花　白莲花　　红莲花【各四
　　两】　　　　李花　　　梨花　　　旋复花【各六
　　两】　　　　玉屑　　　真珠【各二两】　蜀水花【一两】
　　右十八味末乳等并研以绢下之合和大豆末七合研之千遍蜜贮勿泄常以洗手面后作妆百日面如玉光润悦泽去臭气粉滓咽喉臂膊皆用洗之悉得如意
　　又澡豆方
　　猪【一具去脂】　豆末【四升】　　细辛　　　土瓜根白术　　　藁本　　　防风　　　白芷茯苓　　　商陆根　　白附子　　杏仁桃仁【各四两去尖皮】栝楼【三枚】　　皂荚【五挺炙去皮子】冬瓜仁【半升】雀屎【半合】　　菟丝子【一合末】
　　右十八味末以麫一斗用浆水和猪研令烂和诸药及麫作饼子暴干绢筛收贮勿令遇风洗手面极妙
　　又澡豆令人洗面光润方
　　白解皮　　鹰屎白　　白芷　　　青木香甘松香　　白术　　　桂心　　　麝香白檀香　　丁子香【各三两】冬瓜子【五合】　白梅【三七枚】鸡子白【七枚】　猪【三具】　　面【五升】　　　土瓜根【一两】杏仁【二两去皮】
　　右十七味以猪和面暴令干然后诸药散和白豆末三升以洗手面十日如雪三十日如凝脂妙无比
　　崔氏澡豆悦面色如桃花光润如玉急面皮去皯粉刺方
　　白芷【七两】　　芎防【五两】　　皂荚末【四两】　萎蕤白术【各五两】　蔓荆子【二合】　冬瓜仁【五两】　栀子仁【三合】栝楼仁【三合】　荜豆【三升】　　猪脑【一合】　　桃仁【一升去皮】鹰屎【三枚】　　商陆【三两细剉】
　　右十四味诸药末其冬瓜仁桃仁栀子仁栝楼仁别如泥其猪脑鹰屎合令相得然后下诸药更令调以冬瓜瓤汁和为丸每洗面用浆水以此丸当澡豆用讫傅面脂如常妆饰朝夕用之亦不避风日
　　备急荜豆香澡豆方
　　荜豆【一升】　　白附子　　芎防　　　芍药白术　　　栝楼　　　商陆根　　桃仁【去皮】冬瓜仁【各二两】
　　右九味末以洗面如常法此方甚妙
　　延年澡豆洗手面药豆屑方
　　白茯苓　　土瓜根　　商陆根　　萎蕤白术　　　芎防　　　白芷　　　栝楼藁本　　　桃仁【各六两去皮】皂荚【五挺去皮子】豆屑【二升】猪【三具暴干】　猪蹄【四具治如食法烂煮取汁】　　　面【一斗】
　　右十五味取猪蹄汁拌诸药等暴干散以作澡豆洗手面妙
　　蘓澄药澡豆方
　　白芷　　　芎防　　　栝楼子【各五两】青木香鸡舌香【各三两】皂荚【十两去皮子炙】荜豆　　　赤小豆【各二升】
　　右八味末和散任用洗手面去皯靤妙
　　手膏方三首
　　千金翼手膏方
　　桃仁　　　杏仁【各二两去皮】橘仁【一合】　　赤匏【十枚】辛夷仁　　芎防　　　当归【各一两】　大枣【二十枚】牛脑　　　羊脑　　　白狗脑【各二两无白狗各狗亦得】
　　右十一味先以酒渍脑又别以酒六升煮赤匏以上药令沸待冷乃和诸脑等匀然后碎辛夷等三味以绵裹之枣去皮核合内酒中以瓷器贮之五日以后先洗手讫取涂手甚光润而忌火炙手
　　备急作手脂法
　　猪【一具】　　白芷　　　桃仁【去皮】　　细辛【各一两】辛夷　　　冬瓜仁　　黄瓜楼仁【各二两末】
　　酒【二升】
　　右八味煮白芷沸去滓膏成以涂手面光润妙
　　古今録验手膏方
　　白芷【四两】　　芎防　　　藁本　　　萎蕤冬瓜仁　　楝仁【各三两】　桃仁【一升去皮】　枣肉【二十枚】猪【四具】　　冬瓜瓤汁【一升】橘肉【十枚】　　栝楼子【十枚】
　　右十二味以水六升煮取二升酒三升挼猪取汁桃人研入以洗手面
　　口脂方三首
　　千金翼口脂方
　　熟朱【二两】　　紫草末【五两】　丁香【二两】　　麝香【一两】
　　右四味以甲煎和为膏盛于匣内即是甲煎口脂如无甲煎即名唇脂非口脂也
　　备急作唇脂法
　　蜡【二分】　　　羊脂【二分】　　甲煎【一合须别作自有方】
　　紫草【半分】　　硃砂【二分】
　　右五味于铜锅中微火煎腊一沸下羊脂一沸又下甲煎一沸又内紫草一沸次硃砂一沸防着筒内凝任用之
　　古今録验合口脂法
　　好熟硃砂【三两】紫草【五两】　　丁香末【二两】　麝香末【一两】口脂【五十挺武徳六年十月内供奉尚药直长蒋合进】　　　沈香【三升】五药　　　上蘓合【四两半】麝香【二两】　　甲香【五两】白胶香【七两】　雀头香【三两】　丁香【一两】　　蜜【一升】
　　右十四味并大秤大两麤碎以蜜搃和分为两分一分内瓷器瓶内其瓶受大四升内讫以薄绵幕口以竹篾交络蔽瓶口
　　藿香【二两】　　苜蓿香【一两】　零陵香【四两】　茅香【一两】甘松香【一两半】
　　右五味以水一斗酒一升渍一宿于胡麻油一斗二升内煎之为泽去滓均分着二坩各受一斗掘地着坩令坩口与地平土塞坩四畔令实即以上甲煎瓶器覆中间一尺以糠火烧之常令着火糠作火即散着糠三日三夜烧十石糠即好冷出之绵滤即成甲煎蜡七斤上硃砂一斤五两研令精细紫草十一两于蜡内煎紫草令色好绵滤出停冷先于灰火上消蜡内甲煎及搅看色好以甲煎调硬即加煎软即加蜡取防刀子刃上看硬软着紫草于铜铛内消之取竹筒合面纸裹绳纒以镕脂注满停冷即成口脂模法取干竹径头一寸半一尺二寸锯截下两头并不得节坚头三分破之去中分前两相着合令蜜先以冷甲煎涂摸中合之以四重纸裹筒底又以纸裹筒令缝上不得漏以绳子牢纒消口脂防中令满停冷解开就模出四分以竹刀子约筒截割令齐整所以约筒者筒口齐故也【前有麝香末一两后又有麝二两未详】
　　烧甲煎法六首
　　千金翼甲煎法
　　甲香【三两】　　沈香【六两】　　丁香　　　藿香【各四两】薫陆香　　枫香膏　　麝香【各二两】　大枣【十枚取肉】
　　右八味防咀如豆片又以蜜二合和搅内瓷坩中以绵裹口将竹篾交络蔽之又油六升零陵香四两甘松二两绵裹内油中铜铛缓火煎四五沸止去滓更内酒一升半并内煎坩中亦以竹篾蔽之然后剜地为坑置坩于上使出半腹乃将前小香坩合此口上以湿纸纒两口仍以泥涂上使厚一寸讫灶下暖坩火起从旦至暮暖至四更止明发待冷看上坩香汁半流沥入下坩内成矣
　　崔氏烧甲煎香泽合口脂方
　　兰泽香【半斤】　零陵香【一斤】　甘松香【五两】　吴藿香【六两】新压乌麻油【一升】
　　右五味并大斤两拣择精细暖水浄洗以酒水渍使调匀经一日一夜并着铜铛中缓火煮之经一宿通前满两日两宿唯须缓火煎讫漉去香滓澄取清以绵滤搃讫内着瓷坩中勿令香气泄出封闭使如法沈香【一斤】　　丁香　　　甲香【各一两】　麝香薫陆香　　艾纳【各半小两】　白胶香　　蘓合香【各一两】
