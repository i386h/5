<!-- { "loadSidebar": true } -->
　　右八味并大斤两令别如麻子大先链白蜜去上沫尽即取沈香等于漆盘中和之使调匀若香干取前件香泽和使匀散内着瓷器中使实看瓶大小取香多少别以绵裹以塞瓶口缓急量之仍用青竹篾三条之即覆瓶口于前件所烧香泽瓶口上仍使两口上下相合然后穿地埋着香泽瓶口共地平覆合香瓷瓶令露乃以湿纸纒瓶口相合处然后以麻泥瓶口边厚三寸盛香瓶上亦令遍厚一寸以炭火绕瓶四边缓炙使薄干然后始用糠火马粪火亦佳烧经三宿四日勿得断火看之必使调匀不得有多少之处香汁即下不匀三宿四日烧讫即住火其香泽火伤多即焦令带少生气佳仍停经两日使香饼冷讫然始开其上瓶搃除却更取别瓶内一分香于瓶中烧之一依前法若无别瓶还取旧瓶亦得其三分者香并烧讫未得即开仍经三日三夜停除火讫又经两日其甲煎成讫澄清斟量取依色铸防其沈香少即少着香泽只一遍烧上香瓶亦得好味五升铜铛一口铜鉢一口黄蜡一大斤右件蜡置于铛中缓火煎之使沫销尽然后倾鉢中停经少时使蜡冷凝还取其蜡依前销之即择紫草一大斤用长竹着挟取一握置于蜡中煎取紫色然后擢出更着一握紫草以此为度煎紫草尽一斤蜡色即足若作紫口脂不加余色若造肉色口脂着黄蜡紫蜡各少许若朱色口脂凡一两蜡色中和两大豆许硃砂即得但前件三色口脂法一两色蜡中着半合甲煎相和着头防置竹上看坚柔得所防着竹筒中斟酌凝冷即解看之
　　又煎甲煎先须造香油方
　　零陵香　　藿香【各一两并剉之以酒拌微湿用绵裹内乌麻生油二升缓火一宿绞去滓将油安三升瓶中掘地作坑埋瓶于中瓶口向地面平】　　沈香【一斤】小甲香【八两】　麝香【三两】　　蘓合香【一两】
　　右六味并如大豆粒以蜜拌内一小角瓶中用竹篾封其口勿令香漏将此角瓶倒捶土中瓶口内以纸泥泥两瓶接口处不令土入用泥泥香瓶上厚六七分用糠火一石烧上瓶其火微微不得烈使糠尽煎乃成矣【并出第九巻中】
　　古今録验甲煎方
　　沈香　　　甲香【各五两】　檀香【半两】　　麝香【一分】香附子　　甘松香　　苏合香　　白胶香【各二两】
　　右八味碎以蜜和内小瓷瓶中令满绵幕口以竹篾十字络之又生麻油二升零陵香一分半藿香二分茅香二分又相和水一升渍香一宿着油内微火上煎之半日许泽成去滓别一瓷瓶中盛将小香瓶覆着口入下瓶口中以麻泥封并泥瓶厚五分埋土中口与地平泥上瓶讫以糠火微微半日许着瓶上放火烧之欲尽糠勿令絶三日三夜煎成停二日许得冷取泽用之云停二十日转好云烧不熟即不香须熟烧此方妙
　　又方
　　蜡　　　　蜜【各十两】　　紫草【一两半】
　　右三味和蜡煎令调紫草和朱砂并泽泻筒中
　　蔡尼甲煎方
　　沈香【六两】　　丁香　　　香【四两】　　枫香青木香【各二两】麝香【一具】　　大枣【十枚】　　肉甲香【三两】
　　右八味剉以蜜一合和拌着坩内绵裹竹篾络之油六升零陵香四两甘松香二两绵裹着油中煎之缓火可四五沸即止去香草着坩中埋出口将小香坩合大坩湿纸纒口泥封可七分须多着火从旦至午即须缓火至四更即去火至明待冷发看成甲煎矣造燕脂法一首
　　崔氏造燕脂法
　　准紫铆【一斤别】白皮【八钱别碎】胡桐泪【半两】　波斯白石蜜【两磥】
　　右四味于铜铁铛器中着水八升急火煮水令鱼眼沸内紫铆又沸内白皮讫搅令调又沸内胡桐泪及石蜜搃经十余沸紫铆并沈向下即熟以生绢滤之渐渐浸叠絮上好浄绵亦得其番饼小大随情每浸讫以竹夹如干脯猎于炭火上炙之燥复更浸浸经六七遍即成若得十遍以上益浓美好【出第九巻中】造水银霜法二首
　　千金翼飞水银霜法
　　水银【一斤】　　朴硝【八两】　　大醋【半升】　　黄矾【十两】钖【二十两成链三遍者】精【六两】　　盐花【三斤】
　　右七味先链钖讫又温水银令热乃投钖中又精黄矾令细以绢下之又钖令碎以盐花并精等合和以醋拌令湿以盐花一斤借底乃布药令平以朴硝盖上讫以盆盖合以盐灰为泥泥缝际干之微火三日武火四日凡七日去火一日开之扫取极须勤心守勿使须防间解慢则大失矣【出第五巻中】
　　崔氏造水银霜法
　　水银　　　石硫黄　　伏龙肝【各十两细研】
　　盐花【一两盐末是也】
　　右四味以水银别铛熬石硫黄碎如豆并别铛熬之良乆水银当热石硫黄消成水即并于一铛中和之宜急倾并并不急即两物不相入并讫下火急搅不得停手若停手即水银别在一边石硫黄如灰死亦别在一处搅之良乆硫黄成灰不见水银即与伏龙肝和搅令调并和盐末搅之令相得别取盐末罗于铛中令遍底厚一分许乃罗硫黄伏龙肝盐末等于铛中如覆蒸饼勿令全遍底罗讫乃更别罗盐末覆之亦厚一分许即以盆覆铛以灰盐和土作泥涂其缝勿令干裂裂即涂之唯令勿泄炭火气飞之一复时开之用火先缓后急开讫以老鸡羽扫取皆在盆上凡一转后即分旧土为四分以一分和成霜研之令调又加二两盐末准前法飞之讫弃其土又以余一分土和飞之四分凡得四转及初飞与五转每一转则弃其土五转而土尽矣若须多转更用新土依前法飞之七转而可用之【出第九巻中】
　　鹿角桃花粉方二首
　　崔氏鹿角粉方
　　取角三四寸截之乃向炊灶底烧一遍去中心虚恶者并除黒皮讫作末以绢筛下水和帛练四五重置角末于中绞作团大小任意于炭火中熟烧即将出火令冷又碎作末还以水和更以帛练四五重绞作团如此四五遍烧碎皆用水和已后更三遍用牛乳和烧一依前法更碎于瓷器中用玉锤研作末将和桃花粉佳
　　又桃花粉方
　　光明砂　　雄黄　　　熏黄【并研末】　真硃末鹰粪　　　瑚　　　云母粉　　麝香【用当门子】鹿角粉【无问多少各等分】
　　右九味研以细为佳就中鹿角粉多少许无妨薫衣湿香方五首
　　千金湿香方
　　沈香【三分】　　零陵香　　香　　　麝香【各六分】薫陆香【一分】　丁子香【二分】　甲香【半分以水洗熬】甘松香【二分】檀香【一分】　　藿香【二分】
　　右十味麤下筛蜜和瓦烧之为湿香薫衣【出第六巻中】
　　千金翼薫衣湿香方
　　薫陆香【八两】　詹糖香【五两】　览探　　　藿香【各三两】甲香【二两】　　青桂皮【五两】
　　右六味先取硬者黏湿难碎者各别或细切防咀使如黍粟然后二薄布于盘上自余别亦别于其上有顷筛下者以纱不得太细别煎蜜就盘上以手搜搦令匀后乃之燥湿必须调适不得过度太燥则难丸太湿则难烧易尽则香气不发难尽则烟多烟多则唯有焦臭无复芬芳是故香须麤细燥湿合度蜜与香相称火又须微使香与緑烟共尽【出第五巻中】
　　备急六味薫衣香方
　　沈香　　　麝香【一两】　　蘓合香【一两半】丁香【二两】
　　甲香【一两酒洗蜜涂微炙】　　　　白胶香【一两】
　　右六味药沈香令碎如大豆粒丁香亦余香讫蜜丸烧之若薫衣加艾纳香半两佳
　　又方
　　沈香【九两】　　白檀香【一两】　麝香【二两并和】丁香【一两二铢】蘓合香【一两】　甲香【二两酒洗准前】薫陆香【一两二铢和】
　　甘松香【一两别】
　　右八味蜜和用瓶盛埋地底二十日出丸以薫衣
　　又薫衣香方
　　沈水香【一斤剉酒渍一宿】　　　香【五两鸡骨者】甲香【二两酒洗】
　　苏合香【一两如无亦得】　　　　麝香【一两】　　丁香【一两半】白檀香【一两别研】
　　右七味如小豆大小相和以细罗罗麝香内中令调以蜜器盛封三日用之七日更佳欲薫衣先于润地陈令浥浥上笼频烧三两大佳火炷笼下安水一椀烧讫止衣于大箱中裛之经三两宿后复上所经过处去后犹得半日以来香气不歇正观年中勑赐此方
　　裛衣干香方五首
　　千金干香方
　　麝香　　　沈香　　　甘松香【各二两】丁香香【各一两】　藿香【四两】
　　右六味合下筛用裛衣大佳【出第六巻中】
　　千金翼裛衣干香方
　　沈香　　　苜蓿香【各五两】白檀香【三两】　丁香藿香　　　青木香【各一两】甘松香【各一两】鸡舌香【一两】零陵香【十两】　艾纳香【二两】　雀头香【一两】　麝香【半两】
　　右十二味各如黍粟麸糠勿令细末乃和相得若置衣箱中必须绵裹之不得用纸秋冬犹着盛热暑之时香速絶凡诸香草必须及时乃佳若欲少作者准此为大率也【出第五卷中】
　　备急裛衣香方
　　藿香　　　零陵香　　甘松香【各一两】丁香【二两】
　　右四味细剉如米粒微以绢袋盛衣箱中南平公主方
　　又方
　　泽兰香　　甘松香　　麝香【各二两】　沈香檀香【各四两】　苜蓿香【五两】　零陵香【六两】　丁香【六两】
　　右八味麤绢袋盛衣箱中贮之
　　又方
　　麝香【研】　　苏合香　　郁金香【各一两】沈香【十两】甲香【四两酒洗熬】丁香【四两】　　吴白胶香　詹糖香【六两】
　　右八味以绢袋盛裛衣中香炒








　　外台秘要方巻三十二
<子部,医家类,外台秘要方>
　　钦定四库全书
　　外台秘要方卷三十三
　　唐　王焘　撰
　　求子法及方一十二首
　　千金论曰夫妇人之别有方者以其血气不调胎姙生产崩伤之异故也是以妇人之病比之男子十倍难疗经言妇人者众隂所集常与湿居十四嵗已上隂气浮溢百想经心内伤五藏外损姿顔月水去留前后交互瘀血停凝中道断絶其中伤堕不可具论矣然五藏虚实交错恶肉内漏气脉损竭或饮食无度损伤非一或胎疮未愈而合隂阳或行步风来便利于悬厠之上风从下入便成十二痼疾所以妇人别立方也若是四时节气为病虚实冷热为患者故与丈夫同也唯懐胎姙孕而挟病者避其毒药耳其杂病与丈夫同则散在诸巻中可得而知也然而女人嗜欲多于丈夫感病倍于男子加以慈恋爱憎嫉妬忧恚染着坚牢情不自抑所以为病根深疗之难差故养生之家特须教子女学此三卷妇人方令其精晓即于仓卒之秋何忧畏也夫四徳者女子立身之枢机产育者妇人性命之长务若不通明于此则何以免其夭横者哉故傅母之徒亦不可不学当宜缮写一本懐挟随身以防不意也
　　又论曰人之性情皆愿贤己而疾不及人至于学问则随情逐物堕于事业讵肯专一推求至理莫不虚弃光隂没齿无益夫防姻养育者人伦之本王化之基圣人设教备论厥防后生莫能精晓临事之日昏尔若愚是则徒愿贤己而疾不及人之谬也斯实不达贤己之趣而妄狥虚声以终无用今具述求子之法以贻后嗣同志之士或可览焉
