<!-- { "loadSidebar": true } -->
　　又论曰夫欲求子者当先知夫妻本命五行相生及与徳合并本命不在子休废死墓中生者则求子必得若其本命五行相克及与刑煞冲破并在子休废死墓中生者则求子了不可得慎无措意纵或得者于后终亦累人若其相生并遇福徳者仍须依法如方避诸禁忌则所诞儿子尽善尽美难以具陈矣禁忌法
　　凡欲要儿子生吉良者交防之日常避丙丁及望朔晦大风大雨大雾大寒大暑雷电霹雳天地昏冥日月无光虹蜺地动日月薄蚀此时受胎非止百倍损于父母生子或瘖痖聋聩顽愚癫狂挛跛盲眇多病短夀不孝不仁又避日月火光星辰之下神庙佛寺之中井灶圊厠之侧塜墓尸柩之傍皆悉不可夫交防如法则有福徳大智善人降托胎中仍令父母性行调顺所作和合家道日隆祥瑞竞集若不如法则有薄福愚痴恶人来托胎中则令父母性行防险所作不成家道日否殃咎屡至虽生成长家国灭亡夫祸福之验有如影响此乃必然之理何不再思之
　　男女受胎时日法
　　凡男女受胎皆以妇人经絶一日三日五日为男仍遇男宿在贵宿日又以夜半后生气时泻精者有子皆男必夀而贤明髙爵也若以经絶后二日四日六日泻精者有子皆女过六日皆不成子又遇王相日尤吉
　　推王相日法
　　春甲乙夏丙丁秋庚辛冬壬癸
　　推贵宿日法
　　正月一日六日九日十日十一日十二日十四日二十一日二十四日二十九日
　　二月四日七日八日九日十日十二日十四日十九日二十二日二十七日
　　三月一日六日七日八日十日十七日二十日二十五日
　　四月三日四日五日六日八日十日十五日十八日二十二日二十八日
　　五月一日二日三日四日五日六日十二日十三日十五日十六日二十日二十五日二十八日二十九日三十日
　　六月一日三日十日十三日十八日二十三日二十六日二十七日二十八日二十九日
　　七月一日十一日十六日二十一日二十四日二十五日二十六日二十七日二十九日
　　八月五日八日十三日十八日二十一日二十二日二十三日二十四日二十五日二十六日
　　九月三日六日十一日十六日十九日二十日二十一日二十二日二十四日
　　十月一日四日九日十四日十七日十八日十九日二十日二十二日二十九日
　　十一月一日六日十一日十四日十五日十六日十七日十九日二十六日二十九日
　　十二月四日九日十二日十三日十四日十五日十七日二十四日二十七日
　　若春合甲寅乙卯　夏合丙午丁巳　秋合庚申辛酉冬合壬子癸亥
　　与上件月宿日合者尤佳【出第二巻中】
　　千金翼论曰夫求子者服药须有次第不得不知其次第谓男服七子散女服荡胞汤及坐药并服紫石门冬丸则无不得效矣不知此者得力鲜焉其七子散荡胞汤紫石门冬丸【出第五巻中在次下千金并翼方中】
　　广济疗无子令子宫内炙丸方
　　麝香【二分研】　皂荚【十分涂酥炙削去黒皮子】　　　蜀椒【六分汗】
　　右三味筛蜜丸酸枣仁太以绵裹内产宫中留少绵线出觉憎寒不浄下多即抽绵线出却丸药一日一度换之无问昼夜皆内无所忌
　　又方
　　蛇牀子　　石盐　　　细辛　　　干姜土瓜根【各四两】
　　右五味散取如枣核大以绵裹内子宫中以指进之依前法中间病未可必不得近丈夫余无所忌【并出第三巻中】
　　又疗妇人百病断絶绪产白薇丸方
　　白薇　　　细辛　　　厚朴【炙】　　椒【汗】桔梗　　　鼈甲【炙各五分】　防风　　　大黄附子【炮】　　石硫黄【各六分研】牡防【二分】　　人参
　　桑上寄生【各四分】　　　　半夏【洗】　　白僵蚕续防　　　秦芁　　　紫菀　　　杜仲牛膝　　　防虫【去翅足熬】　水蛭【各二分】　紫石英【研】朴硝　　　桂心　　　钟乳　　　当归【各八分】
　　右二十七味筛蜜丸空腹温酒服如梧桐子十五丸日二渐加至三十丸不吐不利忌生冷油腻饧生血物人苋生葱生菜猪肉冷水粘食陈臭【出第二巻中】
　　千金七子散疗丈夫风虚目暗精气衰少无子补不足方
　　五味子　　牡荆子　　菟丝子　　车前子干地黄　　薯蓣　　　石斛　　　杜仲鹿茸【炙】　　逺志【去心】　　菥蓂子【各八分】附子【炮】蛇牀子　　芎防【各六分】　山茱茰　　天雄【炮】黄芪　　　人参　　　茯苓　　　牛膝【各五分】桂心【十分】　　巴防天【十二分】苁蓉【七分】　　钟乳【三分】
　　右二十四味筛为散酒服方寸匕日二服不知増至二匕以知为度忌生冷酢滑猪鸡鱼蒜油腻不能酒者蜜和丸服亦佳行房法一依素女经女人月信断一日为男二日为女三日为男四日为女已外无子仍每日午时前半夜后阳时为男下精欲得去玉门入半寸不尔过子宫一方加覆盆子八分忌芜荑生葱【经心録并翼同】
　　又朴硝荡胞汤疗妇人立身已来全不生及断绪乆不产三十年者方
　　朴硝　　　牡丹　　　当归　　　大黄
　　桃仁【去皮尖生用合三两】　　　　细辛　　　厚朴【炙】桔梗　　　芍药　　　人参　　　茯苓桂心　　　甘草【炙】　　牛膝　　　橘皮【各二两】防虫【去翅足微熬】水蛭【炙各六十枚】附子【一两半炮】
　　右十八味切以清酒五升水六升合煮取三升分四服日三夜一每服相去三辰少时更服如常覆被取少汗汗不出冬日着火笼必下积血及冷赤脓如赤小豆汁本为妇人子宫内有此恶物令然或天隂脐下痛或月水不调为有冷血不受胎若斟酌下尽气力弱人困不堪更服亦可二三服即止如大闷不堪可食酢饭冷浆一口即止然恐去恶物不尽不大得药力若能忍服尽大好一日后仍着导药翼方无桔梗甘草【并出第二巻中】
　　千金翼坐导药方
　　皂荚【一两炙去皮子】大黄　　　戎盐　　　矾石【烧】当归【各二两】　五味子　　干姜【各三两】　细辛【三两】蜀椒【汗二两】　葶苈子　　苦瓠【各三分千金作山茱茰】
　　右十一味筛内轻绢袋子如中指许大长三寸盛之令满内子门中坐任意勿行走急小便时即出之仍易新者一日当下青黄冷汁汁尽止即可幸御自有子若未见病出亦可至十日安之千金无葶苈一方又有砒霜三分【广济同】着药后一日乃服紫石门冬丸其方如左
　　紫石英【七日研之】天门冬【各三两去心】　　　　紫葳甘草【炙】　　桂心　　　牡荆子【千金作牡蒙】
　　乌头【炮】　　干地黄　　辛夷仁　　石斛卷栢　　　禹余粮　　当归　　　芎防【各三两】乌贼鱼骨　牛膝　　　薯蓣【各六分】　桑寄生人参　　　牡丹皮　　干姜　　　厚朴【炙】续断　　　食茱茰　　细辛【各五分】　柏子仁【一两】
　　右二十六味筛蜜和酒服十丸如梧桐子日三稍加至三十丸慎如药法【经心録同并出第五巻中】
　　延年疗妇人子藏偏僻冷结无子坐药方
　　蛇牀子【三两】　芫花【三两】
　　右二味筛取枣大纱袋盛内产门中令没指袋少长便时须去任意卧着慎风冷【出第四巻中】
　　久无子方五首
　　广济疗乆无子白薇丸方
　　白薇　　　牡蒙　　　藁本【各五分】　当归干地黄【各七分】芎防　　　人参　　　柏子仁石斛　　　桂心　　　附子【炮】　　五味子防风　　　吴茱茰　　甘草【炙】　　牛膝桑寄生【各六分】姜黄【七分】　　禹余粮【八分】　秦椒【二分汗】
　　右二十味筛蜜丸如梧桐子空腹酒下二十丸加至三十丸日再服不利忌生葱生菜热面荞麦猪肉葵菜芜荑菘菜海藻粘食陈臭物等
　　又疗乆无子断绪少腹冷疼气不调地黄汤方
　　干地黄　　牛膝　　　当归【各八两】　芎防卷柏　　　防风【各六分】　桂心　　　牵牛子末【各三分】
　　右八味切以水六升煮取二升三合去滓分三服服别和一分牵牛子末服如人行四五里更进一服以快利止忌热面荞麦炙肉生葱芜荑蒜粘食等物【出第三卷中】
　　千金疗月水不利关塞絶产十八年服此药二十八日有子金城太守白薇丸方
　　白薇　　　细辛【各五分】　人参　　　杜蘅厚朴【炙】　　牡蒙　　　半夏【洗】　　白僵蚕秦芁　　　当归　　　紫菀【各三分】　牛膝沙参　　　干姜【各三分】　蜀椒【汗】　　附子【炮】防风【各六分】　古今録验不用杜蘅用牡蛎三分熬
　　右十七味末之蜜和丸先食服如梧桐子三丸不知稍増至四五丸此药不可将服觉有身则止用大验忌饧猪羊肉冷水生葱生菜【崔氏延年同】有桔梗丹参各三分【出第二巻中】
　　千金翼白薇丸主乆无子或断绪上热下冷百病皆疗之方
　　白薇　　　车前子【各三分】当归　　　芎防蛇牀子【各四分】紫石英　　庵防子　　石膏藁本　　　巻柏【各五分】　泽兰　　　太一禹余
　　粮　　　　覆盆子　　桃仁【熬】　　白芷麦门冬【去心】　人参【各六分】　桂心　　　蒲黄【各十分】细辛　　　干姜　　　干地黄　　椒【汗各十二分】茯苓　　　赤石脂　　逺志【去心】　　白龙骨【各八
　　分】　　　　橘皮【二分】
　　右二十八味筛为末蜜和酒服十五丸如梧桐子日再増至四十丸以知为度亦可至五十丸慎猪鸡鱼蒜生冷酢滑生葱生菜芜荑驴马等肉觉有身则止药秘之勿妄传也【出第五巻中】
　　经心録茱茰丸疗妇人隂寒十年无子方
　　吴茱茰【一升】　蜀椒【一升去目汗末】
　　右二味蜜丸如弹子丸绵裹导子肠中日再易无所下但开子藏令隂温即有子也【出第六巻中】
　　养胎法并禁忌一十三首
　　千金论曰旧説凡受胎三月逐物变化禀质未定故姙娠三月欲得观犀象猛兽珠玉寳物欲得见贤人君子盛徳大师观礼乐钟鼓俎豆军旅陈设焚烧名香口诵诗书古今箴诫居处简静割不正不食席不正不坐弹琴瑟调心神和性情节嗜欲庶事清静生子皆良长夀忠孝仁义聪慧无疾斯盖文王胎教者也
　　又论曰儿在胎日月未满隂阳未备府藏骨节皆未成足故自初讫于将产饮食居处皆有禁忌
　　又姙娠食鸡子及干鲤鱼令子多疮
　　又姙娠食鸡肉糯米令子多寸白虫
　　又姙娠食雀肉并豆醤令子满面皯黯黒子
　　又姙娠食山羊肉令子多病
　　又姙娠食兔犬肉令子无音声并缺唇
　　又姙娠食驴马肉延月
　　又姙娠食椹并鸭子令子倒出心寒
　　又姙娠食骡肉难产
　　又姙娠食雀肉饮酒令子心淫情乱不畏羞耻
　　又姙娠勿向非常之地大小便必半产杀人
　　又姙娠勿食羊肝令子多厄
　　又姙娠勿食鼈令儿短项
　　又姙娠食冰浆絶产【并出第二巻中】
　　姙娠随月数服药及将息法一十九首
　　千金姙娠一月名始胚饮食精熟酸美受御宜食大麦无食腥辛是谓才正
　　又姙娠一月足厥隂脉养不可鍼灸其经足厥隂内属于肝肝主筋及血一月之时血行否涩不为力事寝必安静无令恐畏
