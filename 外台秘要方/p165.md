<!-- { "loadSidebar": true } -->
　　崔氏夫人生夀夭虽有定分中间枉横岂能全免若调摄防理或可致长生若将防乖方乃胎乳伤促且中人之性识异逺言及产育情多鄙之都未知此道幽深博施处广仆褰帷之暇颇敦经史逮乎药术弥复关懐今歴选羣方兼申短思苟非切要讵能载録晚述职孤城空庄四絶寻医访道理阙多疑岂得坐而相守以俟其毙此书所记故縁于此盖拟备诸私室未敢贻厥将来必有以为要亦所不隠也余因披阅峦公调气方中见峦公北平阳道庆者其一妹二女并皆产死有儿妇临月情用忧虑入山寻余请覔滑胎方余报言少来多游山林未经料理此事然当为思量或应可解庆停一宿余辄忆想畜生之类縁何不闻有产死者婬女偷生贱婢独产亦未闻有产死者此当由无人逼佐得尽其分理耳其产死者多是富贵家聚居女妇辈当由儿始转时觉痛便相告报傍人扰扰令其惊怖惊怖畜结生理不和和气一乱痛切唯甚傍人见其痛甚便谓至时或有约髻者或有力腹者或有冷水潠面者努力强推儿便暴出畜聚之气一时奔下不止便致运絶更非佗縁至且以此意语庆庆领受无所闻然犹苦见邀向家乃更与相随停其家十余日日晡时见报云儿妇腹痛似是产余便教屏除牀案遍一房地布草三四处悬绳系木作衡度髙下令得蹲当腋得凭当衡下敷慢毡恐儿落草悮伤之如此布置讫令产者入位语之坐卧任意为其説方法各有分理顺之则全逆之则死安心气勿怖强此产亦解人语语讫闭戸戸外安牀余共庆坐不令一人得入时时隔戸问之何似答言小痛可忍至一更令烂煮自死牝鸡取汁作粳米粥粥熟急手搅使浑浑适寒温劝令食三升许至五更将末便自产闻儿啼声始聴人入产者自若安穏不异云小小痛来便放体长吐气痛即止盖任分和气之效也庆问何故须食鸡肉汁粥答云牝鸡性滑而濡庶使气滑故耳问何不与肉答云气将下恐肉不卒消为妨问何故与粥答云若饥则气上气下则速产理不欲令气上故耳庆以此为产术之妙所之处无不安也故知峦公隠思妙符神理然则日游反支之类复何豫哉但以妇人怯弱临产惊遽若不导以诸法多恐志气不安所以简诸家方法备题如左其间取舍各任量裁凡妇人产难必须先简此书推所投月日知犯忌各须豫慎不得犯之其次应须帐幕皮醋藏衣等物之类并早经营入月即须使足若不豫备临急用逮事必致阙唯旧经事者始逹此言豫备不虞古之善教也
　　又凡产者虽是秽恶然将痛之时及未产已产皆不得令死丧汚秽家人来视之必产难若已产者则伤子又凡产法唯须熟忍不得逼迫要须儿痛欲出然后抱腰傍人不得惊扰浪作形势但此事峦公法中已经商畧无用师巫妄述已能横相牵挽失其本性今故重述特宜防也
　　崔氏年立成图法一首
　　女人年十三【行年在庚申反支在正月七月祸害在南方离絶命在东南巽生气在西南坤宜唤西南黄衣师看产产妇宜着黄衣卧西南首悬尸在辰戌日闭肚在辛八壮在申】
　　女人年十四【行年在己亥反支在八月二月祸害在西南坤絶命在西南兑生气在南方离宜唤南方赤衣师看产产妇着赤衣卧南首悬尸在卯酉日闭肚在壬八壮在癸】
　　女人年十五【行年在戊午反支在三月九月祸害在西北干絶命在东北艮生气在北方坎宜唤北方黒衣师看产产妇宜着黒衣卧北首悬尸在寅申日闭肚在癸八壮在壬】
　　女人年十六【行年在丁巳反支在四月十月祸害在东北艮絶命在西北干生气在东方震宜唤东方青衣师看产产妇宜着青衣卧东首悬尸在丑未日闭肚在申八壮在辛】
　　女人年十七【行年在丙辰反支在五月十一月祸害在东方震絶命在北方坎生气在东北艮宜唤东北方黄衣师看产产妇宜着黄衣卧东北首悬尸在子午日闭肚在乙八壮在庚】
　　女人年十八【行年在乙卯反支在六月十二月祸害在北方坎絶命在东方震生气在西北干宜唤西北方黒衣师看产产妇宜着黒衣卧西北首悬尸在己亥日闭肚在丙八壮在丁】
　　女人年十九【行年在甲寅反支在正月七月祸害在东南巽絶命在南方离生气在西方兑宜唤西方白衣师看产产妇宜着白衣卧西首悬尸在辰戌日闭肚在丁八壮在丙】
　　女人年二十【行年在癸丑反支在二月八月祸害在西方兑絶命在西南坤生气在东南巽宜唤东南方青衣师看产产妇宜着青衣卧东南首悬尸在卯酉日闭肚在庚八壮在乙】
　　女人年二十一【行年在壬子反支在三月九月祸害在南方离絶命在东南巽生气在西南坤宜唤西南方黄衣师看产产妇宜着黄衣卧西南首悬尸在寅申日闭肚在辛八壮在甲】
　　女人年二十二【行年在辛亥反支在四月十月祸害在西南坤絶命在西方兑生气在南方离宜唤南方赤衣师看产产妇宜着赤衣卧南首悬尸在丑未日闭肚在壬八壮在癸】
　　女人年二十三【行年在庚戌反支在五月十一月祸害在西北干絶命在东北艮生气在北方坎宜唤北方黒衣师看产产妇宜着黒衣卧北首悬尸在子午日闭肚在癸八壮在壬】
　　女人年二十四【行年在己酉反支在六月十二月祸害在东北艮絶命在西北干生气东方震宜唤东方青衣师看产产妇宜着青衣卧东首悬尸在己亥日闭肚在甲八壮在辛】
　　女人年二十五【行年在戊申反支在正月七月祸害在东方震絶命在北方坎生气在东北艮宜唤东北黄衣师看产产妇着黄衣卧东北首悬尸在辰戌日闭肚在乙八壮在庚】
　　女人年二十六【行年在丁未反支在二月八月祸害在北方坎絶命在东方震生气在西北干宜唤西北方白衣师看产产妇宜着白衣卧西北首悬尸在卯酉日闭肚在丙八壮在丁】
　　女人年二十七【行年在丙午反支在三月九月祸害在东南巽絶命在南方离生气在西方兑宜唤西方白衣师看产产妇宜着白衣卧西首悬尸在寅申日闭肚在丁八壮在丙】
　　女人年二十八【行年在乙巳反支在四月十月祸害在西方兑絶命在西南坤生气在东南巽宜唤东南青衣师看产产妇宜着青衣卧东南首悬尸在丑未日闭肚在庚八壮在乙】
　　女人年二十九【行年在甲辰反支在五月十一月祸害在南方离絶命在东南巽生气在西南坤宜唤西南黄衣师看产产妇宜着黄衣卧西南首悬尸在子午日闭肚在辛八壮在甲】
　　女人年三十【行年在癸卯反支在六月十二月祸害在西南坤絶命在西方兑生气在南方离宜唤南方赤衣师看产产妇宜着赤衣卧南首悬尸在己亥日闭肚在壬八壮在癸】
　　女人年三十一【行年在壬寅反支在正月七月祸害在西北干絶命在东北艮生气在北方坎宜唤北方黒衣师看产产妇宜着黒衣卧北首悬尸在辰戌日闭肚在癸八壮在壬】
　　女人年三十二【行年在辛丑反支在二月八月祸害在东北艮絶命在西北干生气在东方震宜唤东方青衣师看产产妇宜着青衣卧东首悬尸在卯酉日闭肚在甲八壮在辛】
　　女人年三十三【行年在庚子反支在三月九月祸害在东方震絶命在北方坎生气在东北艮宜唤东北方黄衣师看产产妇宜着黄衣卧东北首悬尸在寅申日闭肚在乙八壮在庚】
　　女人年三十四【行年在乙亥反支在四月十月祸害在北方坎絶命在东方震生气在西北干宜唤西北白衣师看产产妇宜着白衣卧西北首悬尸在丑未日闭肚在丙八壮在丁】
　　女人年三十五【行年在戊戌反支在五月十一月祸害在东南巽絶命在南方离生气在西方兑宜唤西方白衣师看产产妇宜着白衣卧西首悬尸在子午日闭肚在丁八壮在丙】
　　女人年三十六【行年在丁酉反支在六月十二月祸害在西方兑絶命在西南坤生气在东南巽宜唤东南方青衣师看产产妇宜着青衣卧东南首悬尸在己亥日闭肚在庚八壮在乙】
　　女人年三十七【行年在丙申反支在正月七月祸害在南方离絶命在东南巽生气在西南坤宜唤西南方黄衣师看产产妇宜着黄衣卧西南首悬尸在辰戌日闭肚在辛八壮在甲】
　　女人年三十八【行年在乙未反支在三月八月祸害在西南坤絶命在西方兑生气在南方离宜唤南方赤衣师看产产妇宜着赤衣卧南首悬尸在卯酉日闭肚在壬八壮在癸】
　　女人年三十九【行年在甲午反支在三月九月祸害在西北干絶命在东北艮生气在北方坎宜唤北方黒衣师看产产妇宜着黒衣卧北首悬尸在寅申日闭肚在癸八壮在壬】
　　女人年四十【行年在癸巳反支在四月十月祸害在东北艮絶命在西北干生气在东方震宜唤东方青衣师看产产妇宜着青衣卧东首悬尸在丑未日闭肚在甲八壮在辛】
　　女人年四十一【行年在壬辰反支在五月十一月祸害在东北艮絶命在西北干生气在东方震宜唤东方青衣师看产产妇宜着青衣卧东首悬尸在子午日闭肚在乙八壮在庚】
　　女人年四十二【行年在辛卯反支在六月十二月祸害在东方震絶命在北方坎生气在东北艮宜唤东北黄衣师看产产妇宜着黄衣卧东北首悬尸在己亥日闭肚在丙八壮在丁】
　　女人年四十三【行年在庚寅反支在正月七月祸害在北方坎絶命在东方震生气在西北干宜唤西北方白衣师看产产妇宜着白衣卧西北首悬尸在辰戌日闭肚在丁八壮在丙】
　　女人年四十四【行年在己丑反支在二月八月祸害在东南巽絶命在南方离生气在西方兑宜唤西方白衣师看产产妇宜着白衣卧西首悬尸在卯酉日闭肚在庚八壮在乙】
　　女人年四十五【行年在戊子反支在三月九月祸害在西方兑絶命在西南坤生气在东南巽宜唤东南方青衣师看产产妇宜着青衣卧东南首悬尸在寅申日闭肚在申八壮在甲】
　　女人年四十六【行年在丁亥反支在四月十月祸害在南方离絶命在东南巽生气在西南坤宜唤西南方黄衣师看产产妇宜着黄衣卧西南首悬尸在丑未日闭肚在壬八壮在癸】
　　女人年四十七【行年在丙戌反支在五月十一月祸害在西南坤絶命在西方兑生气在南方离宜唤南方赤衣师看产产妇宜着赤衣卧南首悬尸在子午日闭肚在癸八壮在壬】
　　女人年四十八【行年在乙酉反支在六月十二月祸害在东北艮絶命在西北干生气在东方震宜唤东方青衣师看产产妇宜着青衣卧东首悬尸在己亥日闭肚在甲八壮在辛】
　　女人年四十九【行年在甲申反支在正月七月祸害在东方震絶命在北方坎生气在东北艮宜唤东北方黄衣师看产产妇宜着黄衣卧东北首悬尸在辰戌日闭肚在乙八壮在庚】
　　凡祸害絶命上产妇不可向之大小便又不得向产犯者凶产后血不止
　　凡生气之上宜产妇向之坐令儿长夀母子俱吉凡闭肚之上临月及已产未满月皆不得向其处大小便及弃不浄水犯者令人闭塞难产失顔色腹痛面痿黄令脐绞痛咽喉不利凶
　　凡八壮之地产妇庐帐门不得向之开又不得于其处产令闭塞难产大凶
　　凡运鬼力士犯者令产妇运闷至欲产日宜解袋口即易产吉
　　凡反支月不得使血露汚地或令子死腹中或产不顺皆须先布灰草然后敷马驴牛皮于其上产吉
　　凡悬尸之日不可攀绳宜悬马辔攀之吉
　　凡行年本命相俱坐攀辔吉


　　十二月立成法一首【并图】
　　正月三月五月七月九月十一月福徳在丙壬
