<!-- { "loadSidebar": true } -->
　　葵子一升阿胶五两水五升煮取二升顿服出间日又服【崔氏千金文仲备急同并出第十一巻中】
　　崔氏疗子胎在腹中恐死不下方
　　当归　　　芎防【各二两】
　　右二味以好酽醋二升煮药二十沸顿服之若胎已死即下如胎未死即便安稳也
　　又疗子死腹中又姙两儿一儿活一儿死令腹中死者出生者安此方神验万不失一
　　蟹【一升】　　甘草【二尺炙切】　阿胶【三两炙】
　　右三味以东流水一斗先煮二味取三升去滓内胶令烊顿服不能顿服分再服若人困校口下药入即汗煎药宜东向灶以茅苇薪煮之【集验广济千金备急文仲同】
　　又疗姙身热病子死腹中又出之方
　　乌头【一枚】
　　右一味细水三升煮取大二升稍稍摩脐下至隂下胎当立出
　　又方
　　以苦酒浓煮大豆一服一升死儿立下不能顿服再服之亦得【千金同】
　　又疗子胎在腹内已死方
　　甘草【一尺炙】　蒲黄【一合】　　筒桂【四寸】　　香豉【二升】鸡子【一枚】
　　右五味切以水六升煮取一升顿服胎胞秽恶尽去大良【千金集验同并出第十巻中】
　　文仲疗或半生胎不下或子死腹中或半着脊及在草不产血气上荡心母面无顔色气欲絶方
　　猪膏【一升煎】　白蜜【一升】　　淳酒【二升】
　　右三味合煎取二升分再服不能随所能服之【备急删繁千金崔氏同】
　　又子死腹中不出方
　　以牛屎涂母腹上立出【备急崔氏千金同】
　　又方
　　榆皮【切一两】　珍珠【一两】
　　右二味以苦酒三升煮取一升顿服死儿立出【集验千金备急崔氏同并出第二巻中】
　　救急疗子死腹中方
　　服水银三两立出集验【千金备急文仲小品同】
　　又方
　　取夫尿二升煮令沸饮之集验【千金崔氏同并出第四巻中】胞衣不出方二十首
　　广济疗胞衣不出方
　　末灶突中土三指撮以水服之【集验千金备急文仲同】
　　又方
　　取夫单衣盖井上立出【千金集验救急崔氏小品同】
　　又疗胞衣不出方
　　取苦酒服赤米一两【千金集验崔氏同】
　　又方
　　鸡子一枚苦酒一合和饮之即出【集验千金崔氏同】
　　又方
　　当戸烧黍穰即出【崔氏同并出第二巻中】
　　小品疗胞衣不出方
　　取皂荚末着鼻孔中即出【崔氏同】
　　又方
　　鹿角末三指撮酒服之【崔氏同】
　　又方
　　儿衣不出吞此符吉　　□
　　延年疗妇人伤娠及胎死腹中胞衣不出产后疾病及诸困竭欲死方
　　刺取羊血及热饮之不能者人含吐与之能多益善若不能咽噉少盐又水潠其面此方神验【崔氏文仲备急同】
　　又胞衣不出方
　　以洗儿水服半柸即出【崔氏同】
　　又疗胞衣不出腹中满则杀人方
　　但多服猪膏又大豆一升苦酒一斗煮取三升分三服【崔氏同】
　　又方
　　吞鸡子黄两三枚解发刺喉中令得呕即出若困极死者以水一升煮栝楼一枚三两沸写口中汁下即出【出第十四巻中崔氏云水一升煮蝼蛄一枚三沸服】
　　救急疗胞衣不出并儿横到死腹中母气欲絶方
　　半夏【二两洗】　白敛【二两】
　　右二味筛服方寸匕小难一服横生二服到生三服儿死四服亦可加代赭瞿麦各二两【广济集验小品备急文仲崔氏同】
　　又方
　　小豆小麦相和浓煮汁饮之立出【小品千金备急崔氏同】
　　又疗胞衣不出方
　　取炊箄当戸前烧之【广济集验千金崔氏同出第四巻中】
　　必效疗胞衣不出令胞烂牛膝汤方
　　牛膝【四两】　　滑石【八两】　　当归【三两】　　通草【六两】葵子【一升】　　矍麦【四两】
　　右六味切以水九升煮取三升分三服忌牛狗内【广济集验千金崔氏同通草一方作莾草】
　　又方
　　服蒲黄如枣大良【集验千金崔氏同】
　　又方
　　生男吞小豆七枚生女吞二七枚【千金崔氏并同】
　　又方
　　生地黄汁一升苦酒三合暖服之不能顿服再服之【集验千金崔氏同】
　　又方
　　泽兰叶【三两】　滑石【五两屑】　生麻油【二合】
　　右三味以水一升半煮泽兰取七合去滓内滑石生麻油顿服【广济集验千金崔氏同并出第四卷中】
　　□　　　□　　　□　【已上三符主产难产妇吞之吉】
　　□　【产难烧此符水和服之吉】　□　【逆产横产吞此符】
　　【右岀崔氏产书】


　　外台秘要方卷三十三
<子部,医家类,外台秘要方>
　　钦定四库全书
　　外台秘要方巻三十四
　　唐　王焘　撰
　　产妇忌慎法六首
　　千金论曰产妇虽是秽恶然将痛之时及未产已产并不得令死丧汚秽家人来视之则生难若已产者则伤儿也
　　又凡妇人产乳忌反支月若值此月当在牛皮上若灰上勿令水血恶物着地则杀人及浣濯衣水皆以器盛过此忌月乃止
　　又凡产不依产图脱有犯触于后母子皆死若不至死即母子俱病庶事皆不称心能依图无犯触母子即得无疾子即易养
　　又凡欲产时特忌多人瞻视唯得三二人在傍待摠产讫即告语众人也若人众令人难产
　　又凡产妇第一不得怱怱忙怕傍人极须少静皆不得预缓预急忧悒忧悒则难产若腹痛眼中火生此儿回转未即生也儿生讫一切人及母皆忌问是男是女儿胎落地即急取口中恶物与新汲井水五合咽忌与暖汤物亦勿令母看视秽汚
　　又产妇慎热食热药热面食常识此饮食当如人肌温温也【并出第二巻中】
　　令易产方六首
　　千金令易产方
　　凡欲临产时先脱寻常所着衣以笼灶头及灶口令至密即易生神验
　　又方
　　生地黄汁半升生姜汁半合煎热顿服
　　又方
　　烧药杵令赤内酒中饮之【小品同并出第二巻中】
　　小品预服散令易生母无疾病未生一月日前预服过三十日行步动作如故儿生堕地皆不自觉甘草散方甘草【八分炙】　黄芩　　　大豆黄巻　粳米麻子仁　　干姜　　　桂心【各二分】　吴茱茰【二分】
　　右八味散酒服方寸匕日三【千金同】
　　又疗妇人易生产飞生丸方
　　飞生【一枚】　　槐子　　　故弩箭羽【各十四枚】
　　右三味末蜜丸桐子大以酒服二丸即易产
　　又方
　　取蛇脱皮着衣带中鉴鼻击衣带临欲产时左手持马衔右手持飞生毛令易产【并出第七巻中】
　　下乳汁方一十五首
　　广济疗妇人乳无汁方
　　以母猪蹄四枚治如食法以水二斗煮取一斗去蹄土瓜根通草漏芦各三两以汁煮取六升去滓内葱白豉如常法着少米煮作稀葱豉粥食之食了或身体微微热有少许汗佳乳未下更三两剂甚验【崔氏同出第三巻中】
　　千金疗乳无汁漏芦汤方
　　漏芦　　　通草【各八分】　钟乳【四分】　　黍米【一升】
　　右四味切将米宿渍研取汁三升煮药三四沸去滓作饮服【经心録同】
　　又方
　　土瓜根末酒服半钱匕乳日下如流水【崔氏同】
　　又疗乳无汁单行石膏汤方
　　石膏四两研以水二升煮三沸稍稍服一日尽良
　　又疗乳无汁单行鬼箭汤方
　　鬼箭五两水六升煮取四升去滓一服八合日三服亦可烧灰作末水服方寸匕日三
　　又下乳汁通草散方
　　通草　　　钟乳【研】
　　右二味等分为散麺粥服方寸匕日三百日后可兼养两儿
　　又麦门冬散方
　　麦门冬【去心】　钟乳【研】　　通草　　　理石【各等分研】
　　右四味散食前后酒服方寸匕日三
　　又下乳漏芦散方
　　漏芦【二分】　　钟乳【五分研】　栝楼【五分】　　蛴螬【三分熬】
　　右四味散食后粆糖水下方寸匕日三
　　又方
　　母猪蹄一具麤切以水二斗煮令熟余五六升汁饮之甚良【崔氏同】
　　又方
　　猪蹄【二枚炙捶碎】通草【八两切】
　　右二味以清酒一斗浸之稍渐饮尽不出更作【崔氏同】
　　又方
　　栝楼根切一升酒四升煮三沸去滓服半升日三良【崔氏同】
　　又方
　　栝楼青色大者一枚熟以白酒一升煮取四升去滓温饮一升日三若无大者用小者两枚无青色者黄色者亦好【崔氏同】
　　又方
　　烧鲤鱼头末酒服三指撮
　　又方
　　烧死防酒服灰方寸匕日三立下【并出第三卷中】
　　崔氏疗乳汁不下方
　　防肉【五两】　　羊肉【六两】　　麞肉【八两】
　　右三味合作臛噉之勿令食者知【出第十巻中】
　　妬乳疮痛方一十四首
　　集验论疗妇人妬乳乳痈诸产生后宜勤挤乳不宜令汁畜积不去便不复出恶汁于内引热温壮结坚掣痛大渇引饮乳急痛手不得近成妬乳非痈也方
　　始妬乳急灸两手鱼际各二七壮断痈脉也便可令小儿手助捋之则乳汁大出皆如脓状内服连翘汤汁自下外以小豆散薄涂之痈处当差【千金同】
　　又产后不自饮儿及失儿无儿饮乳乳畜喜结痈不饮儿令乳上肿者方
　　以鸡子白和小豆散涂之乳房令消结也若饮儿不泄者数捻去之亦可令大者子含水使潄口中冷为嗍取乳汁吐去之不含水潄令乳头作疮乳孔寒也【千金同】
　　又疗妬乳乳痈连翘汤方
　　连翘　　　升麻　　　杏仁【去皮尖】　射干防已　　　黄芩　　　大黄　　　芒硝柴胡【各三两】　芍药　　　甘草【炙各四两】
　　右十一味切以水九升煮取三升分服忌海藻菘菜【千金同】
　　又方
　　取葵茎烧灰散服方寸匕日三即愈【千金同】
　　又疗妬乳生疮方
　　蜂房猪甲中土车辙中土各等分末苦酒和涂之良【千金同一方又有车毂上脂一味】
　　又疗妇人女子乳头生小浅热疮搔之黄汁出侵淫为长百疗不差者动经年月名为妬乳病妇人饮儿者乳皆欲断世论苟抄乳是也宜以赤龙皮汤及天麻汤洗之傅二物飞鸟膏及飞乌散佳始作者可傅以黄芩漏芦散及黄连胡粉散并佳方如左赤龙皮汤方
　　槲皮切三升以水一斗煮取五升夏冷用之秋冬温之分以洗乳亦洗诸深败烂乆疮洗毕傅膏散【千金同】
　　又天麻草汤方
　　天麻草切五升以水一斗半煎取一斗随寒温分洗乳以杀痒也此草叶如麻叶冬生夏着花赤如防尾花亦以洗侵淫黄烂热疮痒疸湿隂蚀疮小儿头疮洗毕傅膏散【千金同】
　　又飞乌膏散方
　　用烧朱砂作水银上黒烟【一名细粉者三两】　矾石【三两烧粉】
　　右二味以绢筛了以甲煎和之令如脂以傅乳疮日三作散者不须和有汁自着可用散亦傅诸热疮黄烂侵淫汁疮蜜疮丈夫隂蚀痒湿诸小儿头疮疳蚀口边肥疮蜗疮等并以此傅之【千金同】
　　又黄连胡粉膏散方
　　黄连【二两】　　胡粉【十分】　　水银【一两同研令消散】
　　右三味黄连为末三物相和合皮裹熟挼之自和合也纵不成一家且得水银细散入粉中也以傅乳疮诸湿痒黄烂肥疮若着甲煎为膏【千金同】
　　备急小品妬乳方
　　黄芩　　　白敛　　　芍药【各等分】
