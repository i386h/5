<!-- { "loadSidebar": true } -->
　　右七味切以水七升煮取三升入蜜一两沸分服一升日三
　　必效疗产后痢日五十行者方
　　取木里蠹虫粪铛中炒之令黄急以水沃之稀稠得所服之差止【独孤祭酒讷方】
　　产后卒患淋方五首
　　广济疗产后卒患淋小便碜痛乃至尿血方
　　冬葵子【一升】　石韦【去毛】　　通草【各三两】　滑石【四两末汤
　　成下】　　　　茯苓　　　子芩【各二两】
　　右六味切以水九升煮取三升绞去滓一服七合差止忌热面酢物
　　集验疗产后卒患淋石韦汤方
　　榆白皮【五两】　石韦【去毛】　　黄芩【各三两】　通草【三两】大枣【二十枚】　葵子【一升】　　白术【一两】
　　右七味切以水八升煮取二升半分为三四服【千金有甘草生姜为九味】
　　千金疗产后淋沥葵根汤方
　　葵根【二两干者】　车前【一升】　　乱发【灰】　　大黄桂心　　　滑石【末后下各一两】冬瓜汁【七合】　通草【二两】生姜【六两】
　　右九味切以水七升煮取二升半去滓分三服【出第三卷中】
　　又产后淋滑石散方
　　滑石【五分研】　通草　　　车前子　　葵子【各四两】
　　右四味以浆水服方寸匕至二匕为妙
　　千金翼疗产后卒淋气淋血淋石淋汤方
　　石韦【去毛】　　黄芩　　　通草【各二两】　榆白皮【五两】大枣【三十枚】　甘草【一两炙】　葵子【二升】　　生姜白术【各三两】
　　右九味切以水八升煮取二升半分三服【千金同】产后小便不禁兼数方四首
　　广济疗产后小便不禁方
　　取鸡尾烧作灰酒服方寸匕日二服
　　小品疗产后小便不禁方
　　取鸡子烧作灰酒服日三
　　又疗产后遗尿不知出方
　　白薇　　　芍药【各等分】
　　右二味散以酒服方寸匕日三【千金翼各十分】
　　千金翼诸产后小便数桑螵蛸汤方
　　桑螵蛸【三十枚】鹿茸【炙】　　黄芪【各三两】　人参甘草【炙】　　牡蛎【各二两熬】　生姜【四两】
　　右七味切以水六升煮取二升半分三服日再差止产后小便数兼渇方一首
　　集验产后小便数兼渇栝楼汤方
　　桑螵蛸【炙】　甘草【炙】　　黄连　　　生姜【各二两】栝楼　　　人参【各三两】　干枣【五十枚】
　　右七味切以水七升煮取二升半分三服
　　产后渇方二首
　　集验疗产后渇栝楼汤方
　　栝楼【四两】　　麦门冬【去心】　人参【各三两】　干地黄【三两】甘草【二两炙】　干枣【二十枚】　土瓜根【五两】
　　右七味切以水八升煮取二升半分三服良
　　千金疗产后虚渇少气力竹叶汤方
　　竹叶【切三升】　甘草【炙】　　人参　　　茯苓【各一两】小麦【五合】　　生姜　　　半夏【洗各三两】　干枣【十五枚】麦门冬【五两去心】
　　右九味切以水九升先煮竹叶小麦生姜枣取七升去滓内药再煎取二升半绞去滓一服五合日三夜一【出第三巻中】
　　许仁则产后方一十六首
　　第一产后若觉血气不散心腹刺痛胀满喘急不能食饮宜依此方
　　鬼箭羽【折之如金色佳】　　　　当归　　　白术生姜【各三两】　细辛　　　桂心【各二两】　生地黄【汁五合】
　　右七味切以好无灰酒三升水四升和煎缓火煎取二升三合去滓温分服三合忌如常法
　　第二产后若觉恶露下多心闷短气贴然无力不能食宜依此方
　　当归　　　艾叶　　　生姜【各三两】　干地黄【四两】人参【一两】　　地榆【二两】
　　右六味切以水七升半煎取二升四合去滓分温服八合日三
　　第三产后恶露下多少得所冷热得调更无余状但觉腹内切痛可而复作宜依此方
　　当归【五两】　　生姜【六两】　　桂心【三两】　　芍药【二两】
　　右四味切以水酒各三升半煮取二升三合去滓分温三服之忌生葱
　　第四产后诸状无所异但不能食者宜依此方
　　白术【五两】　　生姜【六两】
　　右二味切以水酒各二升缓火煎取一升半分温二服忌如常法
　　第五产后更无他状但觉虚弱欲得补气力兼腹痛宜羊肉当归汤方
　　肥羊肉【一斤去脂膜】　　　　当归【五两】　　生姜【六两】黄芪【四两】
　　右四味切以水一斗缓火煮羊肉取八升澄清内药煮取二升半去滓温分服若觉恶露下不尽加桂心三两恶露下多觉有风加芎防三两觉有气加细辛二两觉有冷加吴茱茰一两觉有热加生地黄汁二合
　　第六产后恶露虽下不甚通利遂觉心腹满闷胁肋胀妨兼欬喘息急不能食饮大便不通眼涩坐起不穏心腹时时痛宜服此方
　　白术　　　当归　　　桑白皮　　大黄【各三两】生姜【四两】　　细辛　　　桂心【各二两】
　　右七味切以水八升煮取二升六合去滓分温三服此汤当得利利又不宜过多事不获已所以取微利縁初产举体皆虚尚借药食补之岂宜取过利脱未即止须断之取三两匙酢饮饮之即止适寒温将摄佳忌如常法
　　如利后诸不减宜依后方
　　当归【十分】　　白术【八分】　　甘草【炙七分】　生姜【六分】桑根白皮【六分】桂心【三分】　　人参【三分】　　细辛【四分】
　　右八味筛蜜丸桐子大以酒下十五至二十丸忌如常法
　　第七产后患水痢宜依此方
　　神麯【末五合六月六日者】　　　　人参【四两】　　枳实【炙六分】赤石脂【十分】　白术【六分】
　　右五味散饮下方寸匕渐渐加之忌如常法
　　第八产后患血痢宜依此方
　　艾叶【虎掌者三月三日五月五日者】　　黄蘗　　　芍药甘草【炙各六分】　阿胶【十七分】　黄连【七分】　　地榆【五分】
　　右七味散以饮下方寸匕甚妙忌如常法
　　第九产后患脓痢宜依此方
　　附子【炮】　　蜀椒【汗】　　干姜【各五分】　甘草【炙六分】赤石脂　　黄芪【各十分】　白术【七分】
　　右七味散饮服方寸匕加一匕半日再忌如常法
　　第十产后诸痢方
　　取薤白煮食之唯多益好肥羊肉去脂作炙食之唯多益好以羊肾炒薤白食之良
　　第十一产后腹内安穏恶露流多少得所但縁产后日浅乆坐视聴言语多或运动劳力遂觉头项及百肢节皮肉疼痛乍寒乍热此是蓐劳宜依此方
　　猪肾【一具去脂】　当归　　　芍药　　　生姜【各三两】桂心【一两】　　葱白【三合】
　　右六味切以水八升缓火煮肾取六升澄清内诸药煮取二升分温再服
　　第十二产后觉患风手足不多随和言语不多流利恍惚多忘精神不足宜依此方
　　独活【三两】　　当归　　　芍药　　　防风芎防　　　参【各二两】　桂心【一两半】
　　右七味切以水八升煮取二升半去滓分三服如一剂觉安穏隔三日又服一剂若一两剂后渐差但须适寒温将息如未全差即以此方作丸有热加干葛五两有冷加白术五两有气加生姜六两有痛加当归芍药各二两不能食加人参二两参四两觉手足不穏加牛膝五加皮萆薢各三两黄芪四两丸服忌如常法
　　第十三产后更无余苦但觉体气虚宜服此方
　　当归　　　干地黄【各十分】泽兰【八分】　　防风黄芪　　　续断【各六分】　桂心　　　人参地骨皮　　芍药【各七分】　干姜【六分】
　　右十一味末蜜丸桐子大酒下二十丸忌如常法
　　第十四产后不论服药宜尔不宜食诸生冷陈乆滑物若服药弥须将息毎方服药后合疏忌食法为欲録其都要不能一一具言诸方有白术忌桃李细辛忌生葱甘草忌松菜海藻枸杞忌狗肉附子黄连忌猪肉桂心忌生葱
　　第十五产后血气不多通散当时不甚觉之在蓐虽小不和出则成痼结少腹疼硬乍寒乍热食饮不为肌肤心腹有时刺痛口干唾粘手足沈重有此状宜依此方当归　　　芍药　　　人参　　　甘草【炙】鬼箭羽　　牛膝【各五分】　牡丹皮【六分】　白术【六分】桂心　　　白薇　　　乌梅【熬各四分】　大黄【八分】防虫【熬去翅足】　水蛭【熬各三分】　蒲黄【三分】　　朴硝赤石脂【各十分】干地黄【七分】　虎杖【六分】
　　右十九味末蜜丸桐子大酒服二十丸日再加二十五丸良忌如常法
　　第十六产后脓血痢相兼宜依此方
　　赤石脂　　五色龙骨　黄连【各十分】　阿胶【炙】黄芪【各六分】　黄蘖【四分】　　白术【五分】
　　右七味末蜜丸桐子大饮下三十丸散服亦妙如前服忌如常法
　　产后遗粪方三首
　　广济疗产后遗粪方
　　取故鷰巢中草烧末以酒下半钱亦治男子
　　集验疗产后遗粪方
　　取矾石烧牡蛎熬各等下筛酒服方寸日三亦治男子
　　又疗产后遗粪不知出时方
　　白敛　　　芍药【各二分】
　　右二味为散以酒服方寸匕
　　产后隂道开方二首
　　广济疗产后隂道开不闭方
　　取石灰一升熬令能烧草以水二升投灰中适冷暖入水中坐渍须防复暖坐如常法用之
　　集验疗妇人产后冷玉门开不闭硫黄洗方
　　石硫黄【研】　蛇牀子【各四分】菟丝子【五分】　吴茱茰【六分】
　　右四味散以汤一升投方寸匕以洗玉门差止产后隂下脱方六首
　　集验疗妇人产后隂下脱方
　　取蛇牀子一升布裹炙熨之亦疗隂中痛
　　千金疗产后隂下脱方
　　以鐡精粉上推内之
　　又方
　　烧人屎末酒服方寸匕日三度
　　又方
　　脐下横文灸二七壮
　　古今録验疗产后隂下脱方
　　蜀椒【一升】　　吴茱茰【一升】　戎盐【半鸡子大】
　　右三味以绵裹如半鸡子大内隂中日一易二十日愈
　　又方
　　鼈头【隂干二枚】　葛根【一斤】
　　右二味散酒服方寸匕日三
　　八瘕方一十二首
　　素女经论妇人八瘕积聚无子断絶不主令有子受胎养法并曽伤落依月服药法及隂闭生息肉隂痒生疮隂痒防疮带下隂子藏不正隂门挺出隂肿坚隠疾方黄帝问于素女曰吾闻天下妇人产乳有子而病者未曽生子而病者又产乳后而中絶不复产者何也诸病作生而令妇人腹中有积聚胷胁腰背挛而痛乆而生八瘕之聚病深可畏不在肠胃疗之或己复作其状宁可得闻之乎对曰妇人之病皆由于月病生产所致又从胞胎所起其病不同鍼灸食药不得其方也
