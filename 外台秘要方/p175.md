<!-- { "loadSidebar": true } -->
　　又癎平旦发者在足少阳　黄昏发者在足太阴　日中发者在足太阳　夜半发者在足少阴　人定发者在足阳明　晨朝发者在足厥阴
　　右癎发时节病所在视其发早晩灸其所也
　　又五藏之癎六畜之癎或在四肢或在腹内审察其随病所在灸之虽少必差若失其要则为害也
　　肝癎之为病面青目反视手足摇【灸阳明太阴各三炷】
　　心癎之为病面赤心下有热短气息微数【灸心下第二肋端宛宛中此为巨阙也又灸手心主及少阴各三炷】
　　脾癎之为病面黄腹大泄痢【灸胃管三壮侠胃管傍各二壮足阳明太阴各二炷】肺癎之为病面目白口沫出【灸肝俞二壮又灸太阴二炷】
　　肾癎之为病面黑目正直视不摇如尸状【灸心下二寸二分三壮又灸肘下动脉各二壮】
　　膈癎之为病目反四肢不举【灸风府又灸顶上鼻人中下唇承浆皆随年壮】肠癎之为病不动摇【灸两承山又灸足心两手劳宫又灸两耳后完骨各随年壮又灸脐中可五十壮】
　　右五藏癎证
　　又马癎之为病张口摇头马鸣欲反折【灸项风府脐中三壮病在腹中烧马蹄末服】
　　牛癎之为病目正直视腹胀【灸鸠尾上及大椎各三壮烧牛蹄灰末服】鸡癎之为病延颈反折喜惊自摇【灸足诸阳各三壮】
　　羊癎之为病喜扬目吐舌【灸大椎上三壮】
　　猪癎之为病喜吐沫【灸完骨两傍各一寸七壮】
　　大癎之为病手屈拳挛【灸两手心一壮灸足太阳各一壮灸肋戸两聊头两穴各一壮良】
　　右六畜癎证
　　凡【诸反张大人脊下容侧手小儿容三指者不可疗也】又【若目反上视瞳子动当灸中取之法横度口尽两吻际又横度鼻下亦尽两边折去度半都合口为度从额上发际上行度之灸度头一处正在上未合骨中随手动者是此最要处也】次【灸当额上入发际二分许直望鼻为正也】次【灸其两边当目瞳子直上入发际二分许】次【灸顶上廻毛中】次【灸客主人穴在眉后际动脉是也】次【灸两耳门当耳开口则骨解开动张陷中是也】次【灸两耳上卷耳取之一法当卷耳上头是也大人当耳上横三指小小儿各自取其指也】次【灸两耳后完骨上青脉亦可以针刺令血出】次【灸玉枕项后高骨是也】次【灸两风池穴在项后两辕筋外发际陷中是也】次【灸风府当项中发际亦可与风池三处高下相等】次【灸头两两当廻毛两邉起骨是也】
　　右头部凡二十九处儿生十日可灸三壮三十日灸五壮五十日灸七壮病重者具灸之轻者唯灸中风池玉枕也艾使熟炷令平正着肉火势乃至病所也艾若生炷不平正不着肉徒灸多炷无益也
　　又若腹满短气转鸣【灸肺募穴在两乳上第二肋间宛宛中垂绳取之当瞳子是也】次【灸膻中】次【灸胸堂】次【灸脐中】次【灸薜息穴薜息在两乳下第一肋间宛宛中是也】次【灸巨阙穴巨阙大人鸠尾下一寸小儿去脐作六分分之去心鸠尾下一寸是也并灸两边】次【灸胃管】次【灸金门穴金门在谷道前囊之后当中央是也从阴囊下度至大孔前中分之】
　　右腹部一十二处胷堂巨阙胃管十日儿三炷一月以上可五炷阴下缝三炷或云随年壮以灸之
　　又若脊强反张【灸大椎并灸诸藏俞及督脊上当中央从大椎度至穷骨中屈更从大椎度之灸度下头是督脊也】
　　右背部一十二处十日儿灸三壮一月以上灸五壮
　　又若手足掣疭惊者【灸尺泽】次【灸阳明】次【灸少商】次【灸劳宫】次【灸心主】次【灸合谷】次【灸三间穴】次【灸少阳】
　　右手部一十六处其要者阳明少阳心主尺泽合谷少商也壮数如上
　　又【灸伏免】次【灸三里】次【灸腓肠】次【灸鹿溪】次【灸阳明】次【灸少阳】次【灸然谷】右足部一十四处皆要可灸如上壮数手足阳明谓人四指凡小儿惊癎皆灸之若风病大动手足掣疭者尽灸手足十指端又灸本节后
　　又论曰若病家始发便来告师师可诊所解为法作次序疗之以其节度首尾取差也病家已经杂疗无次序不得制病病则变异其本后师便不知其前证虚实直依其后证作疗亦不得差也要应精问察之为前师贯者所配依取其前踪续以为疗乃无逆耳前师处汤本应数剂乃差而病家服一两剂求効便谓不验已后更问他师师不寻前人为疗寒温次序而更为疗而不依次前师疗则毙也或前已下之后须平和疗以接之而得差也或前人未下之或不去者或前疗寒温失度后人应调理之是为疗败病皆须邀射之然后免耳不依次第及不审察必反重毙也又茵芋丸疗少小有风癎疹至长不除或遇天阴节变便发动食饮坚强亦发百脉挛缩行步不正言语不便者服之不发方茵芋【炙】　　鈆丹【熬】　　钩藤【炙】　　杜蘅防葵　　　石膏【研】　　秦芁【各四分】　菖蒲黄芩【各六分】　松萝【二分】　蜣蜋【十枚炙】　甘草【十四分炙】
　　右十二味筛丸如小豆三嵗以下服五丸三嵗以上服七丸五嵗以上服十丸十嵗可至十五丸大小量之
　　又神农本草经説小儿惊癎有一百二十种其证微异于常便是癎也初出胎血脉不敛五藏未成稍将养失宜即为病也时不成人其经变蒸之后有病余证并寛唯中风最暴卒也
　　又小儿四肢不好惊掣气息小异欲作癎
　　又凡小儿不能乳哺当与紫丸下之小儿始生生气尚盛但有微恶则须下之必无所损及其愈病则致深益及变蒸日满不解者并宜龙胆汤也【方在客忤中】若不时下则成大病病成则难疗矣凡下四味紫丸最善虽下不损人足以去疾若四味紫丸不得下者以赤丸下之赤丸不下当倍之若已下而有余热不尽当按方作龙胆汤稍稍服之并摩赤膏风癎亦当下之后以猪心汤下之惊癎但按图炙之及摩膏不可大下也何者惊癎心气不定下之内虚益令甚耳惊癎甚者特为难治如养小儿尝慎惊勿令儿闻大声抱持之间当安徐勿令怖也又天雷时便掩塞儿耳并作余细声以乱之
　　凡养小儿皆微惊以长血脉但不欲大惊大惊乃灸惊脉若五六十日灸者惊复重甚生百日后灸惊脉乃善治少小心腹热除热丹参赤膏方
　　丹参　　　雷丸　　　芒硝　　　戎盐大黄【各三两】
　　右五味切以苦酒半升浸四种一宿以成链猪脂一斤煎三上三下去滓内芒硝膏成以摩心下冬夏可用一方但丹参雷丸亦佳【并出第五卷中】
　　千金翼凡小儿之癎有三种有风癎有惊癎有食癎然风癎惊癎时时有耳十人之中未有一二是食癎者凡是先寒后热发癎者皆是食癎也惊癎当按图灸之风癎当与豚心汤下之食癎当下乃愈紫丸佳凡小儿所以得风者縁衣暖汗出风因而入也风癎者初得之时先屈指如数乃发作此风癎也惊癎者起于惊怖先啼乃发作此惊癎也惊癎微者急疗勿复惊之或自止也其先不哺乳吐变热后发癎此食癎也早治则差四味紫丸逐澼饮最良去病速而不虚人赤丸差驶病重者当用之
　　小儿衣甚寒薄则腹中乳食不消其大便皆酢臭此欲为癖之渐也便将紫丸以微消之服法先从小起常令大便稀勿使大下也稀后便渐减之屎不酢臭乃止药又凡小儿冬月下无所畏夏月下难差然有病者不可不下后腹中当小胀满故当节哺乳将紫丸数日又乳哺小儿常令多少有常剂儿渐大当稍稍增之若减少者此腹中已有小不调也便微服药停哺但与乳甚者十许日微者五六日止哺自当如常若不肯哺而欲乳者此是癖为重要当下之无不差者不下则致寒热或反吐而发癎或更致下痢此皆病重不早下之所为也此为难疗
　　又凡小儿有热不欲哺乳卧不安又数惊此癎之初也服紫丸便愈不差更服之儿立夏后有病疗之慎勿妄灸不欲吐下但以除热汤浴之除热散粉之除热赤膏摩之又脐中以膏涂之令儿在凉处勿禁水浆常以新水饮之
　　又凡小儿屎黄而臭者此腹中有热宜微将服龙胆汤若白而酢者此寒不消也当服紫丸微者少与药令内消甚者小増令小下皆须节乳哺数日令胃气平和若不节乳哺则病易复复下之则伤其胃气令腹胀满再三下之尚可过此伤矣【并出第十一卷中】
　　备急疗少小百二十种癎病胷中病蛇蜕皮汤方蛇蜕皮【三寸炙】细辛　　　甘草【炙】　　钩藤黄芪【各二分】　大黄【四分】　蚱蝉【四枚炙】　牛黄【五大豆许】
　　右八味切以水二升半煑取一升一合百日儿一服二合甚良穷地无药物可一二味亦合不可备用然大黄一味不得常用效
　　又疗少小二十五癎大黄汤方
　　甘草【炙】　　大黄　　　甘皮　　　当归【各一两】细辛【半两】
　　右五味筛以指撮着水一升煮取二合一嵗儿服一合日二
　　古今録騐赤汤疗二十五种癎吐痢寒热百病不乳哺方
　　大黄【五两】　当归　　　芍药　　　黄芩括楼　　　甘草【炙】　　桂心　　　人参赤石脂　　牡蛎【】　　紫石英　　麻黄【去节各二两】
　　右十二味筛令调盛以韦囊八嵗儿以干枣五枚用水八合煮枣取五合两指撮药入汤中煮取三沸去滓与儿服之取利微汗自除十嵗用枣十枚三指撮药水一升煮三沸服之此汤疗小儿百病及癎神验
　　又疗未满月及出月儿壮热发癎钩藤汤方
　　钩藤【一分】　蚱蝉【一枚去翅】　柴胡　　　升麻黄芩【各二分】　蛇脱皮【二寸炙】甘草【炙】　　大黄【各二分】竹沥【三合】　石膏【三分碎】
　　右十味切以水一升煮取三合半和竹沥服一合得利见汤色出停后服至五十六十日儿一服一合乳母忌海藻菘菜等【崔氏云若连发不醒加麻黄一分去节】
　　又疗百日及过百日儿发癎连发不醒及胎中带风体冷面青反张宜服麻黄五癎汤方
　　麻黄【去节】　羌活　　　干葛　　　甘草【炙】枳实【各二分炙】　杏仁【二十枚】　升麻　　　黄芩大黄【各四分】　柴胡　　　芍药【各三分】　钩藤皮【一分】蛇蜕【三寸炙】　蚱蝉【二枚炙去羽】石膏【六分碎】
　　右十五味切以水二升并竹沥五合煎取六合每服一合佳
　　小儿惊悸方二首
　　必効钩藤汤疗小儿壮热时气惊悸并热疮出方钩藤　　　人参　　　蚱蝉【炙】　　子芩【各一分】蛇蜕皮【三寸炙】龙齿【四分】　防风　　　泽泻【各二分】石膏【一两碎】　竹沥【三合】
　　右十味切以水二升并竹沥煎取七合细细服之以差为度
　　又方
　　牛黄【两大豆许研】蚱蝉【炙各二分】　龙齿　　　麦门冬【去心各四分】　　　人参【三分】　钩藤【一分】　茯神杏仁【十二枚】蛇蜕皮【三寸炙末入】
　　右九味切以水二升煎取六合去滓下牛黄末分六服消息服之令尽差
　　小儿夜啼方一十首
　　小品疗小儿夜啼一物前胡丸方
　　前胡【随多少】
　　右一味筛蜜丸如大豆服一丸日三加至五六丸以差为度【千金同】
　　又方
　　以姙娠时食饮偏有所思者以哺儿则愈【千金同】
　　千金疗小儿夜啼不已医所不治者方
　　取狼粪中骨烧作灰水服如黍米粒一枚即定
　　又疗小儿夜啼至明不安寐芎防散方
　　芎防　　　防已　　　白术【各二分】
