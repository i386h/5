<!-- { "loadSidebar": true } -->
　　人参【四分】　厚朴【炙】　　甘草【各二分炙】　白术【三分】
　　右四味切以水一升二合煑取五合六十日儿服一合百日儿分三服朞嵗儿分再服乳母忌油腻等
　　备急疗小儿霍乱吐痢方
　　人参【四分】　厚朴【炙】　　甘草【各二分炙】　干姜【一分】白术【三分】
　　右五味切以水一升煮取四合分服之
　　又疗孩子霍乱已用有効方
　　人参　　　芦箨【各二分】　扁豆藤【二两】仓米【一撮】
　　右四味切以水一一升煮取八合分服
　　又方
　　人参【四分】　生姜【三分】　厚朴【炙】　　白术甘草【炙各二分】
　　右五味切以水一升煮取四合分服
　　又方
　　人参【四分】　木【一枚】　　仓米【一撮】
　　右三味切以水煮分服以意量之立効
　　必効主小儿霍乱方
　　取厠屋戸帘烧灰研以饮服一钱匕
　　又方
　　诃黎勒【一枚】
　　右一味先煎沸汤研一半许与儿服立止再服神妙
　　古今録验疗小儿霍乱吐痢人参白术汤方
　　人参【六分】　白术　　　茯芩【各四分】　厚朴【炙】甘草【炙各三分】
　　右五味切以水一升半煮取六合分温服立効
　　刘氏疗百日以来及蓐内儿霍乱方
　　以人乳半合及生姜汁少许相和煎服入口定
　　又疗小儿霍乱方
　　生姜【四分】　香薷【一两】　薄荷【一两】
　　右三味以水煎分温儿与母俱服之甚良
　　小儿霍乱杂病方六首
　　刘氏疗小儿霍乱空吐不痢方
　　人参【六分】　生姜【四分】　厚朴【二分炙】　橘皮【一分】兎骨【一两炙碎】
　　右五味切以水一升二合煎取四合服之即利下部又以杏仁盐少许皂荚末少许麫和硬溲如枣核大以绵褁内之便通妳母忌热麫大効
　　又疗小儿霍乱空利不吐方
　　乌牛葹草【一团】生姜　　　人参【各三两】
　　右三味切以甜不醋浆水一升半煎取五合分服之如孩子渴取曲蟮粪烂龙骨一两以浆水煎澄清与儿吃即差
　　又疗小儿霍乱不吐不痢肚胀妨满上下不通方
　　甘草【四分炙】　当归【二分】　石盐【三分】
　　右三味切以浆水一升半煎取六合去滓牛黄麝香各半钱匕研蜜半匙相和以下灌之即通妳母与浆水粥吃勿吃面肉等
　　又小儿干霍渴热及壮热眼色慢四大困闷方
　　以乌豆一升净干择生姜一两切以水三升煎乌豆皮欲烂即滤取汁二合和少许蜜吃即变吐如人行六七里又与吃无问大人小儿并与服之効
　　又疗小儿热霍诸药不差方
　　以芦叶二大两糯米三大合水三升先煑叶入米煑取一升入蜜少许和服即差不足即取桑叶二升生姜半两切以水三升煑取一升着一匙白米为饮服
　　又疗小儿霍乱吐痢不止方
　　以人乳汁二合生姜汁粟米许荳蔲取仁碎似荞麦大二七枚蒢一小把龙骨六分以乳煎取一合着少许牛黄麝香兎毛灰等和分为三服如渇以糯米汁着蜜与吃即差
　　小儿吐痢方四首
　　千金疗小儿吐痢方
　　以乱发灰二分鹿一分作末以米饮服一刀圭日三
　　又方
　　以热牛矢汁灌之
　　又方
　　烧特猪矢水解取汁少少饮儿
　　刘氏疗百日以下蓐内儿吐痢方
　　面【一钱炒】　　乳汁【两合】　龙骨【六分】
　　右三味煎龙骨和炒面服之即差
　　小儿哕方二首
　　备急疗小儿哕方
　　以生姜汁【五合】牛乳【五合】
　　右二味合煎取五合分二服
　　又方
　　以羊乳一升煎减半分五服无用牛乳代之小儿口噤方四首
　　千金疗小儿口噤方
　　以鹿粉之大豆末之等分和乳涂乳饮儿
　　又方
　　以驴乳二升猪乳一升合煎得一升半服如杏仁三四服差
　　备急疗小儿鹅口并噤方
　　矾石【烧末】　朱砂【各半分末】
　　右二味和研令极细敷儿舌上日三以乱发洗舌上垢频频令净即差
　　古今録验疗小儿噤其病在咽中如麻豆许令儿沫不能乳哺方
　　取水银如黍米与服觉病无早晩水银下咽便愈以意量之不过小麻子许与可也
　　小儿重舌方一十三首
　　千金疗小儿重舌方
　　灸行间随年壮穴在足大指岐中是
　　又方
　　取田中蜂房烧灰酒和薄喉下愈
　　又方
　　以灶中黄土末苦酒和涂舌上
　　又方
　　以赤小豆末和醋涂舌上
　　又方
　　取簸箕舌烧灰敷舌上
　　又方
　　黄蘗竹沥渍取细细防舌上良
　　又方
　　儿重舌舌强不能收唾烧蛇脱末以鸡毛蘸醋展药掠舌下愈
　　千金翼疗小儿重舌方
　　取三屠家肉各如指大以摩舌上儿立能乳便啼
　　又方
　　以衣鱼烧作灰以敷舌上【千金云衣鱼涂舌上】
　　又方
　　儿重舌舌强不收唾者鹿角末如小豆许着舌下数数与之
　　又疗小儿重舌口中疮涎出至多方
　　以蒲黄敷舌上不过三度愈
　　古今録验疗儿重舌欲死方
　　灸右足踝三壮立愈又炙左右并良【千金云炙两足外踝】
　　又方
　　取乱发烧灰末敷舌上甚佳
　　小儿鹅口防口方六首
　　千金疗小儿心藏热口为生疮重舌鹅口方
　　取柘根剉五升无根只以弓材佳
　　右一味以水一斗煮取二升以汁更煎取五合细细拭齿数次良
　　又方
　　口生疮白漫漫取桑木汁先以父发拭口次以桑汁涂之
　　又疗小儿鹅口不能饮乳方
　　取白鹅屎汁沥口中良
　　又方
　　取黍米汁涂之
　　又方
　　取父母乱发浄洗纒桃枝沾取井华水东向日以发拭口中得口中白乳以置水中七过沥洗三朝作之
　　救急疗小儿防口两吻生疮方
　　取发灰以猪脂和涂之【千金同】
　　小儿口疮方五首
　　小品疗小儿口烂疮方
　　取羊乳细细沥口中不过三度差
　　千金疗小儿口疮方
　　大青【三分】　黄连【二分】
　　右二味切以水三升煮取一升二合一服一合日再夜一
　　文仲支太医疗小儿口疮方
　　桑木白汁　生地黄汁【各一合】　　　赤蜜【半合】
　　右三味和暖敷儿口中疮便差
　　救急疗小儿口疮方
　　以蛇脱皮水渍令湿软拭口内疮一两遍即差
　　刘氏疗小儿口疮方
　　黄蘗皮【一两切】乌豆【一升】
　　右二味以水二升煑取两合去滓重煎如饧入少许龙脑香研和敷之甚良
　　小儿口中涎出方三首
　　千金疗小儿口涎出方
　　以白羊屎内口中差
　　又方
　　以东行牛口中沫涂儿口中及頥上
　　又方
　　桑白汁涂之差
　　小儿舌上疮唇肿方五首
　　小品疗小儿唇肿及口赤生白疮烂方
　　清旦研桑木白皮取汁以涂儿唇口即差
　　又小儿舌上疮方
　　乌贼鱼骨烧末以鸡子黄和涂之至喉咽舌下遍敷即差止
　　千金疗小儿舌疮方
　　蜂房烧灰屋间尘各等分和先洗疮使干敷之効
　　又方
　　羊蹄骨中生髓和胡粉敷上日三取差
　　又舌肿强满口方
　　满口含糖醋少时热气通愈
　　小儿咽喉生疮方二首
　　千金疗热病口烂咽喉生疮水浆不得入者膏方当归　　　射干　　　升麻【各一两】　附子【半两】白蜜【四合】
　　右五味切以猪膏四两先煎之令成膏下着地勿令大热内诸药微火煎令附子色黄药成去滓投蜜更上火一两沸以器盛之取杏仁许含之日四五咽之无妨大人小儿并用妙
　　又疗口中疮咽喉塞不利口燥膏方
　　猪脂【一斤】　黄连【一两】　白蜜【一升】
　　右三味合煎令成膏去滓合半枣大日四五夜亦含之
　　小儿喉痹方四首
　　千金升麻汤主小儿喉痹痛若毒气盛便咽塞并大人喉咽不利方
　　生姜　　　升麻　　　射干【各三两】　橘皮【一两】
　　右四味切以水六升煎取二升分温三服
　　又疗小儿卒毒肿着喉颈壮热妨乳方
　　升麻　　　射干　　　大黄【各一两】
　　右三味切以水二升半煮取八合一嵗儿分三服余滓敷肿处冷更暖而薄大儿以意加之
　　又方
　　煮桃皮汁三升服之又烧荆沥汁服
　　刘氏疗小儿喉痹热塞方
　　升麻【五两切】　马蔺子【一合】
　　右二味以水一升煎取二合入少白蜜与儿服之甚良
　　小儿防耳方四首
　　千金疗小儿防耳方
　　末石硫黄以粉耳中日一夜一差
　　又疗少小防耳方
　　桃仁熟末以防许褁塞耳中
　　古今録验小儿聤耳方
　　青羊屎暴干以绵褁塞中即差
　　又小儿聤耳有疮及恶肉敷耳雄黄散方
　　白麻措取皮【一合】　　　花燕脂【十愿】
　　右二味筛细研敷耳中令满一两度差【方无雄黄未详其名】小儿鼻塞方四首
　　千金疗小儿鼻塞不通浊涕出方
　　杏仁【二分】　椒【出汗】　　附子【去皮】　细辛【各一分】
　　右四味切以醋五合渍药一宿明早以猪脂五合煎令附子色黄膏成去滓待冷涂絮导鼻孔中日再兼摩顶上
　　又疗小儿鼻塞生息肉方
　　通草　　　细辛【各一两】
　　右二味筛以绵纒如枣核大药如豆着绵头着鼻孔中日二
　　古今録验疗小儿鼻塞不通细辛膏方
　　细辛　　　通草【各一分】　辛夷仁【一分半】杏仁【二分去皮】
　　右四味切以羊髓三合猪脂三合缓火煎之膏成绞去滓取一米粒许大以内鼻孔中频易差
　　刘氏疗小儿鼻塞不通吃乳不得方
　　醍醐【三合】　青木香　　零陵香【各四分】
　　右三味切和前成膏取少许以膏和撚为丸或以膏涂儿头上及塞鼻中以通佳

　　外台秘要方卷三十五
<子部,医家类,外台秘要方>
　　钦定四库全书
　　外台秘要方卷三十六
　　唐　王焘　撰
　　小儿中风方四首
　　千金疗少小中风手足拘急二物石膏汤方
　　石膏【鸡子大】　眞珠【一两研】
　　右药以水二升煮取五六沸内真珠煮取一升去滓稍稍分服之
　　又疗少小中风脉浮发热自汗出项强鼻鸣干呕方甘草【炙】　　芍药　　　桂心　　　生姜【各一两】大枣【四枚】
　　右五味切以水三升煮取一升去滓分温三服忌如常法【此张仲景桂枝汤但剂分小尔】
　　又疗少小新生中风二物驴毛散方
　　驴毛【鬐头毛一把】生麝香【大豆许二枚】
　　右药以乳汁和于铜器中微火上煎令焦熟出研末之小儿不能饮以乳汁和之于竹筒中盛写入咽中然后饮乳汁令入腹
　　又疗少小新生肌肤幼弱喜为风邪所中身体壮热或中大风手足惊掣五物甘草等生摩膏方
　　甘草　　　防风【各一两】　白术　　　桔梗【各二十铢】雷丸【二两半】
　　右药切以不中水猪脂一斤煎取成膏合诸药于防火上煎之消息视之凝膏成去滓取如弹丸大一枚炙手以摩儿百过寒者更热热者更寒小儿虽无病常以少膏摩上及手足心甚辟风寒良【翼同并出第五卷中】小儿欬嗽方八首
　　小品疗少小欬嗽腹胀七物小五味子汤方
