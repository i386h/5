<!-- { "loadSidebar": true } -->
　　右十味散蜜丸大豆许以饮下五丸至七丸再服差止
　　刘氏疗小儿疝气阴囊核肿痛灸法
　　如一嵗儿患向阴下缝子下有穴灸三壮差五嵗以上即从阴上有穴灸之即愈
　　小儿阴疮及肿方八首
　　千金疗小儿阴疮及肿方
　　取狼牙浓煮汁洗之
　　又方
　　黄连　　　胡粉【等分】
　　右二味末和以香脂油敷之差
　　备急疗小儿阴疮方
　　人屎烧作灰以敷之即差【千金同】
　　又方
　　猫儿骨烧作灰敷之即差【千金云狗骨灰敷之】
　　又疗小儿歧股间连阴囊生疮汁出先痒后痛十日五日自差一月二十日复发连年不差者方
　　灸疮搔去痂以绵拭令干以蜜敷麫作烧饼熟即以涂饼上熨之冷即止再度差【千金同】
　　又治小儿阴肿方
　　猪屎五升水煮沸布褁安肿上【千金同】
　　又方
　　灸大敦七壮差【千金同】
　　又方
　　芜菁菜叶根薄之
　　小儿脱肛方六首
　　备急鼈头丸疗少小积痢乆下下后余脱肛不差腹中冷肛中疼痛不得入者方
　　死鼈头【一枚炙令焦】　　　　小形猬皮【一枚炙焦】
　　磁石【四两】　桂心【三两】
　　右四味筛蜜丸如大豆三嵗至五嵗服五丸至十丸日三儿渐大以意加之【千金同】
　　又疗小儿脱肛方
　　灸顶上旋毛中三壮即入
　　又方
　　灸尾翠三壮愈【千金同】
　　又方
　　炙脐中三壮愈【千金云随年肚】
　　古今録騐疗小儿乆痢脱肛方
　　东壁土【五分】鼈头【一枚炙焦】　五色龙骨【五分】卷栢【四分】
　　右四味散以粉敷之按内之即差
　　又方
　　取鐡精粉敷内之差
　　小儿防虫食下部方四首
　　千金疗小儿虫食下部方
　　胡粉【熬】　　雄黄【末各等分】
　　右二味以着下部谷道中即差
　　又除热结肠丸断小儿热下黄赤汁沫及鱼脑杂血肛中疮烂生防虫方
　　黄连　　　蘗皮　　　苦参　　　鬼臼独活　　　橘皮　　　芍药　　　阿胶【炙各二分】
　　右八味筛以蓝汁及蜜丸如小豆日服五丸冬天无蓝汁可用蓝子一合舂蜜和丸【凡三嵗以下服三丸三嵗以上服五丸五嵗服十丸】
　　又杏仁汤方
　　杏仁【五十枚去皮尖】盐【一合】
　　右二味以苦酒一升煮取一半量与服之
　　又疗小儿下部被虫食大肠赤疮烂方
　　水银一两以浆水煮之取少许以唾研安着竹筒中吹入下部中三度差
　　小儿疳湿疮方六首
　　备急疗小儿疳湿疮方
　　以铁上衣少许内下部中即差【千金同】
　　又方
　　自大椎数至第十五椎夹骨两傍灸七壮不差加七壮【千金同】
　　又方
　　艾叶一两水一升煮取四合分三服差【千金云艾叶切五升以米一斗煮取一升半分三服】
　　又疗小儿疳疮方
　　胡粉熬八分猪脂和涂之差为度油亦得【千金同】
　　又方
　　嚼栗子涂之差【千金云嚼麻子敷之日六七度】
　　又方
　　羊胆二枚以酱汁和灌下部中猪胆亦得【千金同】小儿蚘虫方七首
　　千金疗小儿蚘虫方
　　栋木削上苍皮以水煮取汁饮之量大小多少为此有小毒
　　又方
　　大麻子研取汁与饮之
　　又方
　　石榴根一把水五升煮取一升分二服
　　又小儿羸瘦有蚘虫方
　　雚芦二两以水一升米二合煮取米熟去滓与服之
　　又方
　　萹蓄三两水一升煮取四合分服之汁服亦佳
　　又方
　　东引茱萸根白皮【四两】　桃白皮【三两】
　　右二味切以酒一升二合渍之一宿渐与服取差
　　又方
　　芜荑【六分】　狼牙【四分】　白敛【二分】
　　右三味末以苦酒和量与服之
　　小儿蛲虫及寸白方五首
　　千金疗小儿蛲虫方
　　取猪膏服尤妙
　　又方
　　生槐实内下部中差为度
　　又主寸白虫方
　　东行石榴根一把水一升煮取三合分服
　　又方
　　桃叶绞取汁服之
　　又小儿虫方
　　雷丸　　　芎防【各等分】
　　右二味散服一钱匕日三
　　小儿瘘疮方四首
　　千金疗小儿瘘方
　　冢中石灰研敷之厚着之良
　　又方
　　烧桑根灰敷之并烧乌羊角灰和敷之
　　又疗小儿疽瘘方
　　丹砂　　　大黄【各五分】　雌黄　　　雄黄防茹【各四分】　矾石【烧如马齿者佳】莽草【各三分】　黄连【六分】
　　右八味防咀以猪脂一升三合防火煎三上三下膏成去滓下诸药末搅凝涂之差
　　备急若患漏疮头尽开出脓夜复合者方
　　大附子一颗内鲫鱼腹中于炭火上烧灰研以敷之更蒜以封之良
　　小儿疥疮方六首
　　范汪疗小儿疥疮雄黄膏方
　　雄黄【研】　　雌黄【研各一两】　乌头【一枚】　松脂乱发【各一鸡子许】猪脂【一升半】
　　右六味和煎之发消乌头色黄黑膏成去滓以敷之熟涂之
　　千金疮疥方
　　以臭蘓和胡粉敷之差为度
　　备急疗疥方
　　烧竹叶灰以鸡子白和涂之以差为度
　　又方
　　以乱发灰以猪膏和敷之效
　　救急疗疥疮及小儿身上热疮并主之方
　　黄连　　　黄蘗　　　赤小豆　　臭黄【各一两】水银【半两研相和】
　　右五味为散以麻油和先浄洗疮然后涂之甚佳
　　又疗小儿疥疮等神验方
　　黄连　　　糯米粉【各十二分】水银【八分碎】　胡粉【六分】吴茱茰　　赤小豆【各一两】
　　右六味散水银手中和唾研如泥以猪脂并水银成膏先洗疮干拭令浄以涂药三两度差【忌猪鸡鱼肉】小儿癣疮方六首
　　集验疗小儿癣方
　　以蛇床子末以白膏和敷之
　　千金疗小儿湿癣方
　　枸根末和腊月猪膏敷之【一云酢和亦佳】
　　又方
　　桃青皮末以醋和敷之日二
　　又方
　　煎马尿洗之
　　又方
　　揩破以牛鼻上津涂之
　　又方
　　狗屎灰和猪脂以涂之
　　小儿误吞物方四首
　　小品疗小儿误吞铁珠子如狸豆大者经年不以为害后病瘦瘠食不生肌肤时下痢或寒热服诸药自疗来反剧不效有师诊之云是吞物不消作法服众药所吞物不去终不差令其家中察之云儿近嵗常防十六贝铁珠觉失一颗虑是吞之从来积嵗实不以为疑之师六诊乃信是故令病矣为处汤药所患即差复与将疗其儿肌肤充悦而忘説其方且记之又有一家女子六七嵗许患腹痛其母与摩按之觉手下有一横物在儿肉里正平横尔问儿曰那得鍼在肉中大惊恠脱衣防之肉完浄无有刺处按之儿亦不患鍼痛惟觉腹里痛耳其母即以爪甲重重介之乃横物折爪下两段亦不偏痛迎师诊之共察若吞鍼刺物者其婴儿时不经鲠碍惟恐养儿时母常带鍼躶抱横儿体鍼入儿肌肤中儿纵觉痛啼呼与乳卧息便止遂成不觉今因腹痛摩之知耳鐡得土木湿皆生屑易朽鍼在人肉中经数嵗肉得血气皆朽也故介之即折令患腹痛不安但疗腹痛服温中汤下心腹病差后长大嫁因产乳不闻道鍼处为患故记之
　　千金疗小儿吞鍼方
　　取磁石如枣核大吞之其鍼立出
　　又误吞鐡等物方
　　艾蒿一把剉以水五升煮取一升顿服之即下
　　肘后疗小儿误吞梅李方
　　以少许水灌小儿头承其水与饮之即出良
　　近効疗小儿误吞钱在喉中不出方
　　取麸炭末指弹入喉中其儿当便咯出妙
　　小儿杂疗方六首
　　刘氏疗小儿上冷下热上热下冷难将息方
　　犀角末　　甘草　　　生地黄【各六分】芍药【五分】白术　　　茯苓　　　栀子【各三分】　柴胡人参　　　大黄　　　生姜【各四分】　黄芩【二分】桂心【一分】
　　右十三味切以水三升煮取一升分温服之
　　又疗小儿身体满气急卧不得方
　　郁李仁一合末和麫溲作饼子如常法与儿吃微利即差
　　又方
　　郁李仁末六分以水七合和调去滓煮粥与儿吃之
　　又疗小儿油丹赤肿方
　　栝楼三大两以醶醋药以敷之佳
　　又方
　　取荞麦以醋和涂之差
　　又疗小儿野鸡下部痒闷方【通按野鸡未详】
　　枳实【二两】　鬼箭　　　青木香　　鬼臼【各二两】
　　右四味为末以酽醋和以青布褁以熨之有头即破熨讫令根拔去之差止甚佳













　　外台秘要方卷三十六
<子部,医家类,外台秘要方>
　　钦定四库全书
　　外台秘要方卷三十七
　　唐　王焘　撰
　　乳石论序
　　按古先服饵贤明继踵合和调链道术存焉详其羽化太清则素凭仙骨若以年留寿域必资灵助此葢金丹乳石之用岂流俗浅近而能知所患其年代浸深诀箓防宻世有传习罕能详正更加服石之士精麤不同虽志贪补养而法未精妙遂使言多鄙防义益繁芜每加披览实长疑惑既子弟不得亲授亦家童莫能晓了存诸左右殆谓阙如余宿上谷神栖心勿药岁月云久经书粗通知文字之一失乃性命之深误是以防集今古考量论诀取断名医都凡纂要建题篇目并五藏合气经络受病八风所中形论诀兼诸家防同将息妙术及乳石丹与杂石压理之法録定伦次即以时代为先后今删畧旧论纂集新要分成上下二卷可谓价重千金比肩万古垂之于后学豁若冰消者乎
　　薛侍郎服乳石体性论一首
