<!-- { "loadSidebar": true } -->
　　右一味研之以水八合绞取汁饮之即差虚弱人半升中平以意量之
　　又大黄丸方
　　大黄【五两末】大麻子【五两熬勿令焦待冷于簸箕中以手挼去皮取入研如膏】
　　右二味合治令匀以蜜和丸如梧子大以汤饮下十丸至二十丸以宣利为度此方甚妙通阳壅秘服之尤良忌如常法
　　华陀荠苨汤疗石毒卒发者栗栗如寒或欲食或不欲食若服紫石英发毒者亦热闷惽惽喜卧起止无气力或寒皆是腑脏气不和所生疗之方
　　荠苨【四两】甘草　蓝子【各一两】茯苓　黄芩【各二两】蔓菁子【一升】人参【一两】芍药【二两】
　　右八味切以水一斗煮蔓菁子取八升去滓内余药煎取三升去滓分三服日三若虚弱倍人参若气上加茯苓荠苨一两甚良【千金翼云若体寒者倍人参减黄芩若气上倍茯苓加荠苨一两】
　　应杨州所得异故单葱白汤药疗沈体中数年或更发宜服之方
　　葱白【一斤切】
　　右一味以水五升煮取二升半去滓服尽未定更作服之至三剂即差止
　　又疗乳石发樊尚书传萧亮常服良验余因热重盛切虑不安遍于李防祐率更呉升诺议处求解法亦称此味竒絶方
　　甘草【二两炙】生犀角【一两牛屑】萎蕤【三两】
　　右三味切以水四升煮取一升半分服甚効
　　又方
　　乌豆【二升】
　　右一味以水九升煮取五升去滓以铜鉢重汤煮取一升每服一匙尽即差未定更作佳
　　又若盛热发方
　　取无灰酒煮三五沸承稍热服之以布手巾两个浸水以搨热处取差为妙更互用之
　　又疗诸乳石发动口干寒热似鬼神为病方
　　麦门冬【八分去心】五加皮　犀角【屑】黄芩【各四分】萎蕤【四两】栀子【四分】升麻【四两】大黄【五分】芍药【四分】大青　甘草【炙各三分】苦参【六分】
　　右十二味筛宻丸食后以蜜水服十四丸渐加至二十丸日再以意加减【千金翼同】
　　又疗诸石发热困苦方
　　猪脂【五合成链者】芒硝【四分】葱白【五合切】豉心【三合】
　　右四味以水三升煮葱豉取一升二合去滓下猪脂芒硝分三服未差再服【千金翼同】
　　又疗石发热盛充实四体烦满脉急数大小便赤涩升麻汤方
　　升麻　黄蘗　黄连　甘草【炙各三两】黄芩【四两】芍药【六两】白鸭通【五两】淡竹叶【切一升】栀子【十四枚】豉【一升】大黄【三两】
　　右十一味切以水二斗煮竹叶鸭通取一斗一升去滓澄清取一斗内诸药煮取四升去滓分三服若上气者加杏仁五合满加石膏二两【千金翼同】
　　又常防备热发法方
　　麦门冬【三两去心】甘草【一两】人参【三两】
　　右三味筛蜜和丸如弹丸一日服三丸甚良【千金翼同】
　　又三黄汤折石热通气泄肠胃解肌方
　　大黄【三两别渍】黄芩【二两】栀子【一七枚】甘草【二两炙】豉【一升】麻黄【一两去节】
　　右六味切以水九升煮麻黄去上沫下诸药煎取三升半下大黄三五沸去滓分服得利以差止【千金翼同】
　　又方
　　黄芩【二两】豉【五合绵褁】葱白【五合】栀子【二七枚】
　　右四味切以水四升煮取一升八合去滓分服三剂差止【千金翼同】
　　又疗石发身热如火烧黄芩汤方【靳邵法】
　　黄芩【三两】枳实【二两炙】厚朴【炙】栝楼　芍药【各一两】栀子
　　【十四枚】甘草【炙二两】
　　右七味切以水七升煮取三升去滓分三服忌如常法【千金翼同】
　　又疗热气结滞经年数数发方
　　胡荽【半斤五月五日采隂干如此物可先收贮备之】
　　右一味以水七升煮取一升半去滓分服未差更作服春夏取叶秋冬取根茎用
　　又疗膈上热方
　　柴胡　黄芩　甘草【炙】茯苓　麦门冬【去心】枳实【炙】生地黄【各三两】竹叶【切一升】
　　右八味切以水一斗煮取三升去滓分服
　　又方
　　取河中石不限多少烧令赤投小便一大升候冷顿服之良
　　又方
　　取寒水石长含以差为度
　　又方
　　取黄连水渍服一升最良
　　又疗心下烦热闷内热不安冷石汤方
　　冷石【半两细研之】
　　右一味以水搅如白饮顿服不差更作
　　又去石毒麻黄汤方
　　麻黄【二两去节】甘草【二两炙】豉【一升绵褁】
　　右三味切以水五升煮取一升去滓分温再服之
　　又猪膏汤解大散方
　　猪膏【二两烊之】豉【一升】
　　右二味以水三升煮豉取汁一升内猪膏服七合日三服石人饮食宜清冷不宜热热即气拥痞石唯酒一种湏热也【千金翼同】
　　又疗乳石发如寒热状似疟方
　　前胡【半升】黄芩　甘草【炙】生姜　知母【各三两】牡蛎【熬】石膏【各六两】大【二十枚擘】
　　右八味切以水一斗煮取四升去滓分为四服取差为度此方甚良
　　又疗胷背头中游热补虚方
　　黄芪　芍药【各三两】甘草【炙】桂心【各一两】茯苓　人参石膏　生干地黄　生姜　麻黄【去节】麦门冬【去心】
　　【各二两】大枣【三十枚擘】竹叶【切一升】
　　右十三味切以水一斗二升煮竹叶取一斗去滓下诸药煎取三升去滓分服之【一方无茯苓有大黄】
　　又疗石发诸药疗不差方
　　以硝石含之效
　　又方
　　若热盛可向冷地卧腰下以厚物荐之腰以上令薄使受稍似凉即起不得过度
　　又三黄丸疗虚热气壅不通方
　　黄连　黄芩【各三两】大黄【二两】
　　右三味筛宻丸以汤饮下十五丸至二十丸如梧子以利即差
　　又疗精神如失气攻上骨热方
　　柴胡　升麻　黄芩　泽防【各三两】淡竹叶【切一升】生地黄【切二升】干蓝　茫硝【各二两】
　　右八味切以水八升煮取三升去滓下芒硝分服取利止忌如常法
　　又疗石热将行体微筋啬即此方从叔汾州刺史河东公口受此法余乆服石每服此饮颇甚为効方
　　茱萸　萎蕤【各一两】豉心【一升】葱白【一握】
　　右四味切以水四升煮取减半分服
　　又疗服诸药石后或热不禁多向冷地卧又不得食诸热面酒等方
　　五加根皮【二两】
　　右一味切以水四升煮取二升半候石发之时便服未定更作服
　　又疗诸石盛热不除心腹满小便赤大便不利吐逆气冲胷口焦干目赤重热三黄汤方
　　黄连　芒硝【各二两】甘草【炙】大黄【一两】黄芩【三两】
　　右五味切以水五升煮取二升半去滓下芒硝分服以利为度甚良妙
　　又疗天行丹石发动上下拥隔不通头痛口苦不能食立効方【醴泉杜主薄传】
　　青木香　紫葛　紫参　参　丹参　苦参人参　石膏　代赭　细辛　桂心　独活　苁蓉　干姜　齐盐　呉蓝【各一分】巴豆【二分去皮心熬】
　　右十七味筛宻和丸如梧子有患服三丸强者服五丸余即量与之以饮下得快利三两行即差忌如常法
　　又疗石发内有虚热胷中痞满外风湿不解肌肉拘急方
　　香豉【一升】栀子【十四枚】葱白【一握】黄芩【二两】
　　右四味切以水七升煮豉五六沸去豉内药煮取三升分三服之不止更为之【千金翼同】
　　又疗热肿初起始欲作痈便宜服升麻汤方
　　升麻　大黄　黄芩　芍药　枳实【各二两】甘草【炙】当归【各一两】
　　右七味切以水八升煮取三升分三服肿即消散如热加黄芩三两【千金翼同】
　　又淡竹叶汤方
　　淡竹叶【切一升】茯苓　白术　甘草【炙】枳实【炙】栀子人参【各一两】大黄【二两】黄芩【三两】
　　右九味切以水七升煮取三升分服以差止
　　又疗服散不得力食不下饮酒解散辄呕吐七味三黄汤方
　　豉【五合绵褁】栀子【十四枚】枳实【八分炙】甘草【炙】前胡　大黄【各一两】芒硝【二两】
　　右药切以水七升煮取三升分服
　　又増损竹叶汤解散下气方
　　黄连　麦门冬【去心】竹叶【切】人参【各二两】枳实【炙】栀子【各一两】甘草【炙】茯苓【各二两】
　　右八味切以水八升煮取三升分服之差止
　　又疗心忪热烦闷如火气上方
　　石膏【八两】茯神　萎蕤　黄芩【各四两】橘皮　五味子干蓝　麻黄【去节】甘草【炙】犀角【屑各二两】杏仁【去皮尖】栀
　　子【各三两】
　　右十二味切以水八升煮取三升分服之差止
　　又疗虚劳下焦虚热骨节烦疼肌肉急内痞小便不利大便数而少吸吸口燥少气折石热方
　　大麻仁【五合研】防【二升】
　　右二味以水四升合煮取一升五合分三服三剂即止【千金翼同】
　　又疗内热结不除或更服散或以饮酒冷食澡洗犹不解或腹胀头痛眼眶疼或先有癖实不消或连饮不食或时作心痛服此汤皆愈方
　　甘草【炙】黄芩　大黄【各二两】
　　右三味切以水五升煮取二升分三服【千金翼同】
　　又散热白鸭通汤方
　　白鸭通【五升以沸汤二斗半淋之澄清取一斗】麻黄【四两去节】豉【二升】冷石【一两】栀子仁【二十一枚】甘草【炙五两】石膏【三两碎】
　　右七味切以鸭通汁煮取六升去滓内豉煮三沸一每服五合若觉冷小便利濶其间若热犹盛小便赤促服之不限五合宜小小劳渐渐进食不可令食少但勿顿多耳【千金翼同】
　　又下气除热前胡汤方
　　前胡　黄芩　甘草【炙】茯苓【各二两】栀子仁　枳实【炙】大黄【各一两】杏仁【六十枚去尖皮】生姜【三两切】
　　右九味切以水九升煮取二升半分服
　　又麻黄汤下气解肌折热方
　　麻黄【四两】黄芩　甘草【炙】石膏【各三两碎】升麻【二两】栀子仁【一两】
　　右六味切以水一斗煮取三升半分三服之
　　又疗服升麻汤内解外不解者宜此麻黄汤方
　　麻黄【去节】升麻　大黄　黄芩　石膏【各三两碎】甘草【一两炙】栀子仁【三合】
　　右七味切以水九升煮取三升分服之差止
　　又疗腹中无妨直患虚汗方
　　泽防　知母　石膏【各二两碎】当归　甘草【炙】人参桂心　黄芩　茯苓【各三两】麦门冬【三两去心】竹叶【切三升】
　　右十一味切以水一斗二升煮竹叶取一斗去滓下诸药煮取四升分服差忌如常法
　　石发热冲头面兼口干方六首
　　论曰五藏之尊心虽为王而肺最居其上也肺为华盖覆其四藏合天之徳通逹风气而肺母火也性惯受温而恶寒心火更炎上蒸其肺肺金被火伤则叶萎倚着于肝肺发痒即或因石増热心肝虚弱不能传阳至下焦遂被正阳俱跻变成矣或为发背或作痈头也夫言恶寒则何以知也肺主皮毛皮毛遇寒即栗而粟起其肺亦萎倚着肝而成病亦犹木能扣金兴鸣也凡如此先食养肺抑心肝虚热和其肾即愈矣
　　疗石发热冲头面兼口干方
　　生麦门冬【去心】萎蕤　石膏【各三两碎】生地黄汁【七合】葱白【一握和须】干葛【四两】豉心【三合】
　　右七味切以水七升煮取三升分三服忌如常法
　　又疗热方
