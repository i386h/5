<!-- { "loadSidebar": true } -->
　　取生防渍汁温之才免冷食服讫即卧勿令入腰中故也以意消息之
　　又天门冬煎主定肺气去风热明目止喘麤血腥乳石发冷而补之方【通按天冬性冷而能补病虚热者宜服】
　　天门冬汁【一升】生地黄汁【二升】生姜汁【二合】杏仁【五合去皮尖研如膏】白蜜【八合】牛酥【五合】欵冬花　升麻　百部根　紫菀　麻黄【去节各二两】甘草【四两炙】
　　右十二味切以水八升煮麻黄去沫下诸药煎取二升去滓澄滤铜器中防火煎去半下天门冬等汁次第下之錬成煎取一匙含咽之日三五度取差忌如常法
　　又疗上气肺热呼沸唾方
　　麦门冬【十分去心】杏仁【三十枚去皮尖研】贝母　生姜【各六分切】石膏【八分碎】黄芩【五分】甘草【炙】五味子　白术【各四分】淡竹叶【切一握】白蜜【一匙】
　　右十一味切以水四升煮取一升二合去滓内蜜分服若湏利入芒硝
　　又疗肺胀气急呀嗷喘麤眠卧不得极重恐气即絶紫菀汤方
　　紫菀【六分】甘草【炙】茯苓【各八分】槟榔【七枚碎】葶苈子【三分熬末之】
　　右五味切以水六升煮取二升去滓分再服
　　又宜服丸主上气呀不得卧卧即气絶方
　　芸薹子　葶沥【熬各十二分】马兠苓【十颗】紫菀　人参杏仁【去皮尖】皂荚【去皮子炙】白前　甘草【各六分炙】汉防己【八分】
　　右十味筛蜜和丸如桐子大服十丸至二十丸増减量之
　　石发兼虚热痰澼干呕方五首
　　论曰凡人有五藏合则脾胃为水谷之府且国府足谷则足食足兵也人胃足食则荣卫不厥若人能食则能悦也隂阳和平有何患乎若服食之人皆増于热失时不食则胃口干焦胃口干焦则土不足或因饮酒水而食少变为痰结酒水流下迎令上升下焦无阳即阳虚也中府无谷上焦渐炎致阳呕哕经曰阳数即呕吐又曰呕哕发下焦之间此之义也可以破痰结通水谷填胃府则无咎也夫通填之义不可虚其虚实其实岐伯曰防虚补实神去其室他藏皆仿此
　　疗因饥空腹饮酒饮水食少痰结心头干呕方
　　枳实【三两炙】栀子仁【一两】香防【半升】大黄【二两别浸】
　　右四味切以水六升煮取二升分再服忌如常法
　　又疗结热澼心下肿胷中痞塞呕逆不止鴈肪汤方鴈肪【一具】甘草【炙】当归　桂心　芍药　人参　石膏【各二两碎】桃仁【三十枚去皮尖】大枣【二十枚擘】大黄【二两】
　　右十味切以水一斗二升煮鴈肪取汁一斗煮诸药取五升去滓分服无鴈肪以鴈肉无鴈以鸭代之鸡亦得
　　又疗呕不止不下食方
　　薤白【一握】橘皮【一两】豉【半升】麦门冬【二两去心】粟米【一合】
　　右五味切以水三升煮取一升去滓细细服之差止
　　又疗热发胷中痰醋干呕烦热方
　　半夏【洗】白薇【各一两】干姜【一两】甘草【半两炙】
　　右四味切以苦酒五升煮取三升分服夫苦酒能令石朽烂故用之
　　又疗数振动烦闷呕逆人参汤方
　　人参　甘草【炙】栝楼　麦门冬【去心各二两】黄芩　芦根【各一两】
　　右六味切以水四升煮取二升分四服差止
　　石发吐血衂血方七首
　　论曰五藏所藏心藏血也血之伤盛则心脱力制固无守自然流溢为阳气伤故也或有衂血者加以肺风热之谓也若益之于服石则客热复盛荣卫増劳旋周无度则投虚而出出而多则伤荣气色夺而黄乆不疗则气撮撮伤损先湏破汚血留好血调经络平腑藏则愈也
　　疗石发热盛吐血方
　　生地黄【五两碎】小蓟根【切一升】黄芩【二两】豉【一升】栀子仁【三七枚】
　　右五味切以水五升煮取二升分温服之
　　又衂血方
　　生地黄汁　小蓟汁
　　右二味随多少以防鼻中兼服之良
　　又疗心腑中热甚鼻中衂血不止方
　　胡粉【熬】光墨【末】釡下墨【末】干姜　发灰　伏龙肝【末等分】
　　右六种但得一物以两碁子许以竹筒吹令入两鼻孔中即止
　　又方
　　橘皮　苍耳茎叶　翘遥茎叶　生地黄　鸡苏苖
　　右五种但得一味绞汁服五六合即止如未定即更服之
　　又疗头痛壮热鼻衂血心上硬遍身疼痛四肢烦闷两膊举不得方
　　小蓟【四两】青竹茹　生麦门冬【去心碎】鸡蘓【各三两】生姜【二两切】生地黄汁【半斤】
　　右六味切以水九升煮取三升去滓分服之以止为度忌如常法
　　又疗卒吐血一二升口鼻俱出至一二斗者方
　　生地黄汁　小蓟汁　生麦门冬汁　伏龙肝【十匙】
　　右地黄等三味汁相和每服五合着伏龙肝末一匙许和搅服之以止为度忌如常法
　　又疗心闷吐血方
　　生麦门冬【八分去心】生地黄【二十四分碎】甘草【四分炙】荠苊干姜【各六分】茅根【十分】香豉【五合以绵褁】
　　右七味切以水五升煮取二升去滓分服之忌如常法
　　石发热烦及渴方一十六首
　　论曰凡人阳处其表隂处其里则非纯隂在其下复非纯阳在其上皆湏隂阳通平隂阳通平则五气不乏五气不乏则人无病只如服石之人多为隂虚而服摄之过温则经脉凑溢或遭阳时亦发其证也正阳本自浮升石力更藏阳气客主两阳并蒸肺肝故患渴也或藏实腑虚而生发背亦渴不独两阳为祸也且肺是庚辛庚辛畏火即告其子其子肾肾为壬癸虽子投而性恶寒阳虽得水暂寒而水潜流于下客水正水足为滂沱渴乃未除更増肾冷凡遇此候皆先泄沟渎致隂气于肾微理其石气孰不痊乎
　　疗解散失度饮食冷热不消虚胀吐清水而渴闷欲死方
　　人参　栝楼　枳实【炙】甘草【炙】白术【各一两】大枣【二十枚擘】
　　右六味切以水六升煮取二升半分温二服差止
　　又疗发痈虚热大渴方
　　生地黄【八两】竹叶【切三升】小麦【二升】黄芪　黄芩　通草前胡【各三两】栝楼【四两】芍药　升麻　甘草【炙】大黄
　　【别浸】知母　茯苓【各二两】人参　当归【各一两】
　　右十六味切以水二斗煮竹叶小麦取一斗去滓内余药煮取四升去滓分服之小便利除通草大热者去人参当归忌如常法
　　又疗客虚热冲上焦胷中口干燥头面热赤并渴方生葛汁　生地黄　生麦门冬汁　白蜜【各一升】枣膏【八合】生姜汁【二合】
　　右六味和煎之内蜜候如稀饧食后渐渐含之其功甚妙
　　又疗消渴止小便方
　　黄连【一斤金色者】麦门冬【八两去心】生地黄汁　羊乳　栝楼汁【各三两】
　　右五味上二味为末以汁相和药末众手一时丸如梧子食后以饮服二十丸忌如常法
　　又疗热渴竹叶汤方
　　淡竹叶【切五升】茯苓　石膏【各三两碎】小麦【三升】栝楼【二两】
　　右五味切以水二斗煮竹叶取八升下诸药煮取四升去滓分温服忌如常法
　　又疗发痈盛患渴口干排脓止渴方
　　黄芪　栀子仁　栝楼　生干地黄　升麻【各二两】麦门冬【去心】芍药【各二两】黄芩【一两半】
　　右八味切以水一斗煮取三升服之差止忌如常法
　　又疗消渴方
　　取螺【二升】
　　右一味以一石江水浸养之倾澄取汁饮之经日放却更取新者渍之准前服
　　又方
　　竹根浓煮汁饮之
　　又方
　　煮青梁米汁饮之
　　又方
　　冬汁饮之
　　又方
　　冬麻子【二升】
　　右一味以水煮三四沸饮之
　　又方
　　以水浸鸡子取清生服甚良
　　又方
　　黄蘗【一斤】
　　右一味切以水一斗煮汁饮之
　　又方
　　桃仁【五升去尖熬】研白米【三升】
　　右二味以水一斛煮取三升渴即饮之良
　　又方
　　石膏【碎】枳实【炙】茯苓【各三两】
　　右三味切以水九升煮取四升分服之
　　又方
　　茯苓【半斤】泽防【四两】白术　干姜　桂心【各三两】小麦【三升】甘草【二两炙】
　　右七味切以水一斗煮小麦取八升入药煎取五升分服之
　　石发热风头痛心烦寒热方三首
　　论曰五行五藏皆互相生肝虽处中而为藏首位在甲乙懐养懐仁故应春而王也为心之母余藏循而次生焉心为王主身神毅而无纎不察四藏为四鄙四鄙有忧王必懐忧四藏和平则王有悦悦则荣卫不错忧则经络患生心不受邪所病者为忧乐能致也肺为风府施于太穹为呼吸之门气息之道也诸藏紊乱气息皆形谁能出不繇户耳若热风盛心忧即头痛若过忧即心烦热盛必寒寒盛必热倚伏之道足可明焉皆繇风狂邪热之谓也但平风热抑狂邪荣卫自然通泰也疗热如火烧头痛心烦闷乍寒乍热胷中热呕逆方升麻　前胡　甘草【炙】黄连【各二两】黄芩　生地黄【各三两】枳实【炙】栀子仁　栝楼【各一两】豉【五合绵褁】
　　右十味切以水八升煮取三升分服忌如常法
　　又疗食讫心烦闷心下胷中不安方
　　陈【四两】大黄【二两】栀子仁【二十枚】
　　右三味切以水五升煮取二升分服即差
　　又疗头疼欲裂方
　　取当归二两清酒一升煮取六合饮至再服
　　石发口疮连胷面及身上心痛方一十四首
　　论曰夫人痒者为虚痛者为实在表为虚在里为实心肺虚热冲胷口干干乆乃成疮生脓则痒矣自然虚极非是实也藏者藏也为不能含藏阳气使阳气妄出发则日虚若独肝家有风即木气抟心故痛亦非真心痛苦真心痛只得半日而死为心不受邪故也
　　疗乳石热发头痛心痛胷恊胀满寒热手足逆冷或口生疮烂或干呕恶闻食气气上欲絶乆虚者方
　　前胡　芍药　黄芩　大黄　甘草【炙各二两】大枣【二十枚擘】
　　右六味切以水八升煮取三升分服若坚实加茯苓二两若胷满塞加枳实一两炙若吐逆加干姜二两若口燥加麦门冬二两増减以意量之忌如常法
　　又疗食失度口中发疮潄之汤方
　　黄芩【三两】升麻　甘草【炙各二两】石膏【二两碎】
　　右四味切以水五升煮取三升去滓冷含漱口吐却日十数过差止
　　又疗口疮方
　　子蘗【四两】龙胆【三两】黄连【二两】升麻【一两】
　　右四味切以水四升煮取二升别取子蘗冷水浸投汤中令相得绞取汁稍稍含之取差忌如常法
　　又若热发腹内胷悉有疮方
　　升麻【二两】乌梅【十枚】黄芩　黄连　栝楼　甘草【炙各一两】
　　右六味切以水五升煮取半去滓含之咽亦不妨
　　又疗体赤热烦闷口中疮烂表里如烧痛不能食方
　　黄芩【三两】栀子仁【二十一枚】香防【二升】大黄【二两】
　　右四味切以水四升煮取一升半去滓分服
　　又涂飞雪汤方
　　麻黄【四两去节】石膏【二两碎】黄芩【三两】芒硝【四两】
　　右四味切以水八升煮取四升去滓内生鸡子白二枚及芒硝搅令匀以拭疮上取疮差即止
　　又疗热不散体生细疮并热不止方
　　黄连　芒硝【各五两】
　　右二味切以水六升煮取三升去滓内硝以拭疮上取差为限
　　又疗紫石发动恶寒壮热口舌干焦方
　　乌豆【二两】
