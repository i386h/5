<!-- { "loadSidebar": true } -->
　　【在耳下曲颊端陷者中足阳明脉气所发灸三壮开口有空主颊肿口急颊车骨痛齿不可用嚼】
　　大迎
　　【一名髓孔在曲颔前一寸二分骨陷者中动脉足阳明脉气所发灸三壮主寒热颈瘰疬癫疾口防喘痓悸口噤厥口僻失欠下牙痛颊肿恶寒口不收舌不能言不得嚼】
　　上闗
　　【一名客主人在耳前上廉起骨开口有空灸三壮主唇呦强上齿龋痛口僻噤不开耳痛聋齆瘈疭口沫出寒热痓青盲目恶风寒】
　　下闗
　　【在客主人下耳前动脉下空下廉合口有空张口而闭灸三壮主失欠下齿龋下牙痛防肿耳聋鸣痓口僻耳中有干底聤耳有脓不可灸之】
　　耳门
　　【在耳前起肉当耳中缺者灸三壮主耳中有脓及底耳聤耳皆不灸主耳痛鸣聋头颔痛上齿龋】
　　人迎
　　【一名天五会在颈大脉动应手侠结喉傍以候五藏之气足阳明脉气所发禁不可灸灸之不幸杀人一云有病可灸三壮主阳逆霍乱阳逆头痛胸满不得息胸满呼吸喘喝穷屈窘不得息刺人迎入四分不幸杀人】
　　水突
　　【一名水门在颈大筋前直人迎下气舍上足阳明脉气所发灸三壮主欬逆上气咽喉痈肿呼吸短气喘息不通】
　　气舍
　　【在颈直人迎侠天突陷者中足阳明脉气所发灸三壮主欬逆上气瘤瘿气咽肿肩肿不得顾喉痹】
　　气户
　　【在巨骨下俞府两傍各二寸陷者中足阳明脉气所发仰而取之灸五壮主胸脇支满喘逆上气呼吸肩息不知食味】
　　库房
　　【在气户下一寸六分陷者中足阳明脉气所发仰而取之灸五壮主胸脇支满欬逆上气呼吸多唾浊沬脓血】
　　屋翳
　　【在库房下一寸六分陷者中足阳明脉气所发仰而取之灸五壮主胸脇支满欬逆上气呼吸多唾浊沫脓血身体重皮肤不可近衣淫泺瘈疭不仁】
　　膺窓
　　【在屋翳下一寸六分灸五壮主胷满痈肿乳痈寒热短气卧不安】
　　乳中
　　【禁不可灸灸之生疮疮中有脓血清汁者可疗疮中有息肉若蚀疮者死】
　　乳根
　　【在乳下一寸六分陷者中足阳明脉气所发仰而取之灸五壮主胸下满痛膺肿乳痈凄索寒痛不可按搔】
　　不容
　　【在幽门傍各一寸半去任脉二寸直四肋端足阳明脉气所发灸五壮主呕血肩息胁下痛口干心痛与背相引不可欬引肾痛】
　　承满
　　【在不容下一寸足阳明脉气所发灸五壮主肠鸣相逐不可倾侧肩息唾血】
　　梁门
　　【在承满下一寸足阳明脉气所发灸五壮主脇下积气结痛】
　　闗门
　　【在梁门下五分一云一寸太一上足阳明脉气所发灸五壮主遗溺腹胀善满积气身肿】
　　太一
　　【在闗门下一寸足阳明脉气所发灸五壮主狂癫疾吐舌】
　　滑肉门
　　【在太一下一寸足阳明脉气所发灸五壮主狂癫疾吐舌】
　　天枢
　　【一名长谿一名谷门去盲俞一寸半在侠脐二寸陷者中足阳明脉气所发灸三壮主脐疝绕脐而痛时上冲心共子胞络中痛月水不以时休止腹胀肠鸣气上冲胸不能乆立肠中痛濯濯冬月重感于寒则泄当脐而痛肠胃间游气切痛食不化不嗜食身重夹脐急疟振寒热盛狂言脾胀四肢重不能胜气疝烦呕面肿大肠胀】
　　外陵
　　【在长谿下五寸大巨上足阳明脉气所发灸五壮主腹中尽痛】
　　大巨
　　【一名掖门在长谿下二寸足阳明脉气所发灸五壮主腹满痛善烦防疝偏枯四肢不用善惊】
　　水道
　　【在大巨下三寸足阳明脉气所发灸五壮主少腹胀满痛引隂中腰背中痛腹中瘕子门有寒引髌髀三焦约小便不通】
　　归来
　　【一名谿穴在水道下五寸灸五壮主少腹痛贲豚卯上入痛引茎中女人隂中寒】
　　气冲
　　【在归来下一寸鼠鼷上一寸动应手足阳明脉气所发灸三壮主肠中大热不安腹有逆气女子月水不利或闭塞暴腹胀满癃淫泺身热腹中绞痛防疝隂肿乳难子上抢心若胞不出众气尽乱腹满不得反息腰痛控睾少腹及股卒俛不得仰脱下石水无子少腹痛隂疝茎中痛两丸骞痛不可仰卧甄权千金杨操同】
　　心人心者藏也两傍一十六穴
　　甲乙经
　　心出于少冲少冲者木也
　　【一名经始在手小指内廉之端去爪甲如韭叶手少隂脉之所出也为井冬三月宜灸之】
　　流于少府少府者火也
　　【在手小指本节后陷者中直劳宫手少隂脉之所留也为荣春三月宜灸之】
　　注于神门神门者土也
　　【一名兊冲一名中都在掌后兊骨之端陷者中手少隂脉之所注也为输夏三月宜灸之】
　　过于通里
　　【手少隂络在腕后一寸】
　　行于灵道灵道者金也
　　【在掌后一寸半或一寸手少隂脉之所行也为经】
　　入于少海少海者水也
　　【一名曲节在肘内廉节后手少隂脉之所入也为合秋三月宜灸之出第三卷中甄权千金杨操同】
　　少冲
　　【一名经始在手小指内廉之端去爪甲如韭叶灸一壮主热病烦心上气心痛而冷烦满少气悲恐善惊掌中热肘腋胸中痛口中热咽喉中酸乍寒乍热手卷不伸掌痛引肘腋】
　　少府
　　【在手小指本节后陷者中直劳宫灸三壮主烦满少气悲恐畏人臂酸掌巾热手卷不伸】
　　神门
　　【一名兊冲一名中都在掌后兊骨之端陷者中灸三壮主疟心烦甚欲得冷水寒则欲处热热中咽干不嗜食心痛数噫恐悸悸气不足喘逆身热狂悲哭呕血上气遗溺手及臂寒】
　　少隂郄
　　【在掌后脉中去腕半寸灸三壮主十二癎失瘖不能言凄凄寒欬吐血气惊心痛】
　　通里
　　【手少隂络在腕后一寸灸三壮主热病先不乐数日热热则卒心中懊憹数欠频伸悲恐头痛面赤而热无汗及癫心下悸臂臑肘痛实则支满虚则不能言苦呕喉痹少气遗溺】
　　灵道
　　【在掌后一寸半或云一寸灸三壮主心痛悲恐相引瘈疭臂肘挛暴瘖不能言】
　　少海
　　【一名曲节在肘内廉节后陷者中动应手灸五壮主寒热齿龋痛狂易疟背振寒引肘腋痛甄权云穴在臂侧曲肘内横文头屈手向头而取之陷者中主腋下瘰疬不宜灸】
　　极泉
　　【在腋下筋间动脉入胸手少隂脉气所发灸五壮主心腹痛干呕哕是动则病嗌干心痛渴而欲饮为臂厥是主心所生病者目黄脇痛臑臂内后廉痛掌中热痛甄权千金杨操同】
　　【黄帝问曰手少隂之脉独无俞何也岐伯对曰少隂者心脉也是五藏六府之大主也精神之舍也其藏坚固邪不能害害之则心伤心伤则神去神去则死矣故诸邪之在于心者皆在心之包络包络者心主之脉也故独无俞焉曰少隂无俞者不病乎对曰其外经脉病而藏不病故独取其经于掌后兊骨之端出第三卷中】
　　小肠人小肠者心之腑也两傍二十六穴
　　甲乙经
　　小肠出于少泽少泽者金也
　　【一名少吉在手小指之端去爪甲一分手太阳脉之所出也为井冬三月宜灸之】
　　流于前谷前谷者水也
　　【在手小指外侧本节前陷者中手太阳脉之所留也为荣春三月宜灸之】
　　注于后谿后谿者木也
　　【在手小指外侧本节后陷者中手太阳脉之所注也为输夏三月宜灸之】
　　过于腕骨
　　【在手外侧腕前起骨下陷者中手太阳脉之所过也为原】
　　行于阳谷阳谷者火也
　　【在手外侧腕中兊骨之下陷者中手太阳脉所行也为经】
　　入于小海小海者土也
　　【在肘内大骨外去肘端五分防者中屈肘乃得之手太阳脉之所入也为合秋三月宜灸之出第三卷中甄权千金杨操同】
　　少泽
　　【一名少吉在手小指之端去爪甲下一分陷者中灸一壮主振寒小指不用寒热汗不出头痛喉痹舌急卷小指之间热口中热烦心心痛臂内廉脇痛欬瘈疭口干项痛不可顾防疟寒热】
　　前谷
　　【在手小指外侧本节前陷者中灸三壮主热病汗不出狂互引癫疾耳鸣寒热颔肿不可顾喉痹劳痹小便赤难欬衂胸满肘臂腕中痛颈肿不可以顾头项急痛淫泺肩甲小指痛臂不可举头项痛咽肿不可咽鼻不利目中白瞖目痛泣出甚者如脱防疟】
　　后谿
　　【在手小指外侧本节后陷者中灸一壮主振寒寒热肩臑肘臂痛头痛不可顾烦满身热恶寒目赤痛烂眦生瞖衂发聋臂重肿肘挛痂疥胸满引臑泣出惊颈项强身寒耳鸣防疟寒热颈颔肿狂互引癫疾数发】
　　腕骨
　　【在手外侧腕前起骨下陷者中灸三壮主热病汗不出脇痛不得息颈颔肿寒热耳鸣无闻衂狂易痓互引消渇偏枯臂腕痛肘屈不得伸风头痛泣出肩臂臑颈痛项急烦满惊五指掣不可屈伸战栗痎疟】
　　阳谷
　　【在手外侧腕中兊骨之下陷者中灸三壮一云在腕上侧两筋间陷者中主狂癫疾热病汗不出胁痛不得息颈颔肿寒热耳聋鸣牙上齿龋痛肩痛不能自带衣臂腕外侧痛不举风惊手腕痛泄风汗出至腰项急不可以左右顾及俛仰肩弛肘废目痛痂疥肱瘈疭头目痛痎疟胸满不得息】
　　养老
　　【手太阳郄在踝骨上一空在后一寸陷者中灸三壮主肩痛欲折臑如防手不能自上下】
　　支正
　　【手太阳络在腕后五寸别走少隂者灸三壮主惊恐振寒寒热颈项肿实则肘挛头痛狂易虚则生肬小者痂疥风疟】
　　小海
　　【在肘内大骨外去肘端半寸陷者中屈肘乃得之灸三壮甄权云屈手向头而取之不宜灸主寒热齿龋痛风头痛狂易痈肘疟背振寒项痛引肘腋腰痛引少腹中四肢不举】
　　天窓
　　【一名窓聋在曲颊下扶突后动应手陷者中手太阳脉气所发灸三壮主耳聋无闻颊痛肿喉痛瘖不能言肩痛引项汗出及偏耳鸣】
　　秉风
　　【在侠天外肩上小髃后手太阳阳明手足少阳之防举臂取之灸五壮主肩痛不能举】
　　天宗
　　【在秉风后太骨下陷者中手太阳脉气所发灸三壮主胷脇支满抢心欬逆肩重肘臂痛不可举】
　　臑俞
　　【侠肩后大骨下甲上廉陷者中手足太阳阳维蹻脉之会举臂取之灸三壮主寒热肩肿引脾中臂酸寒热颈歴适肩痛不可举臂】
　　晴明
　　【一名泪孔在目内眦手足太阳阳明之防灸三壮主目不明恶风目泪出憎寒头痛目瞢内眦赤痛目无所见眦痒痛疼白肤瞖甄权云不宜灸甄权千金杨操同】
　　心包人心脉也两傍一十六穴【通按　本经原九穴此少天池一　穴入胆只八穴故左右共十八穴也】
　　甲乙经
　　心出于中冲中冲者木也
　　【在手中指之端去爪甲如韭叶陷者中手心主脉之所出也为井冬三月宜灸之】
　　流于劳宫劳宫者火也
　　【一名五里在掌中央动脉手心主脉之所留也为荣春三月宜灸之】
　　注于太陵太陵者土也
　　【在掌后两筋间陷者中手心主脉之所注也为输夏三月宜灸之】
　　行于间使间使者金也
　　【在掌后三寸两筋间陷者中手心主脉之所行也为经】
　　入于曲泽曲泽者水也
　　【在肘内廉下陷者中屈肘得之手心主脉之所入也为合秋三月宜灸之出第三卷中甄权千金杨操同】
　　中冲
　　【在手中指之端去爪甲如韭叶陷者中灸一壮主热病烦心心闷而汗不出掌中热心痛身热如火侵淫烦满舌本痛】
