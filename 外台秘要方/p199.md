<!-- { "loadSidebar": true } -->
　　【在络却后七分半侠脑户傍一寸三分起肉枕骨入发际三寸足太阳脉气所发灸三壮主头项痛恶风汗不出凄厥恶寒呕吐目内糸急痛引頞头重项痛寒热骨痛头目痛头半寒目痛不能视项似防不可左右顾癫疾不呕沫互引】
　　天柱
　　【在侠项后发际大筋外廉陷者中足太阳脉气所发灸三壮主寒热暴拘挛癎足不任目赤痛痓厥头痛项先痛腰脊为应头痛重目如脱项如防狂见目上及项直不可以顾暴挛足不仁身痛欲折咽肿难言小儿惊癎】
　　大杼
　　【在项第一椎下两傍各一寸半陷者中足太阳手少阳之会灸七壮主癫疾不呕沫防疟颈项痛不可以俛仰头痛振寒瘈疭气实胁满伤寒汗不出腰背痛痓脊强喉痹大气满喘胸中郁郁身热目项强急寒热僵仆不能乆立烦满里急身不安席】
　　风门
　　【一名热府在第二椎下两傍各一寸半督脉足太阳之会灸五壮主风头痛鼻不利时清涕自出】
　　肺俞
　　【在第三椎下两傍各一寸半灸三壮主肺寒热呼吸不得卧欬上气呕沫喘气相追逐胸满背膺急息难振栗脉鼓气隔胸中有热支满不嗜食汗不出腰背痛肺胀癫疾憎风时振寒不能言得寒益甚身热狂欲自杀目妄见瘈疭泣出死不知人】
　　心俞
　　【在第五椎下两傍各一寸半灸三壮主寒热心痛循循然与背相引而痛胷中邑邑不得息欬唾血多涎烦中善噎饮食不下呕逆汗不出如疟状目泪出悲伤防疟心胀】
　　膈俞
　　【在第七椎下两傍各一寸半灸三壮主凄凄振寒数欠伸欬而呕膈寒食饮不下寒热皮肉骨痛少气不得卧胸满支两脇膈上兢兢脇痛腹防胃管暴痛上气肩背寒痛汗不出喉痹腹中痛积聚嘿嘿然嗜卧怠惰不欲动身常湿心痛周痹身皆痛痓大风汗出癫狂】
　　肝俞
　　【在第九椎下两傍各一寸半灸三壮主欬而胁满急不得息不可反侧撅胁下与脐相引筋急而痛反折目上视中循循然眉头痛惊狂衂少腹满目生白瞖欬引胸痛筋寒热唾血短气鼻酸痓筋痛急互相引肝胀癫狂】
　　胆俞
　　【在第十椎下两傍各一寸半足太阳脉气所发正坐取之灸三壮主胸满呕无所出口苦舌干饮食不下】
　　脾俞
　　【在第十一椎下两傍各一寸半灸三壮主腹中气胀引脊痛食饮多身羸瘦名曰食晦先取脾俞后取季胁黄瘅善欠胁下满欲呕身重不动脾痛热痓大肠转气按之如覆杯热引胃痛脾气寒四肢急烦不嗜食痹胀】
　　胃俞
　　【在第十二椎下两傍各一寸半灸三壮主胸中寒胀食多身羸瘦腹中满而鸣腹防风厥胷胁支满呕吐脊急痛筋挛食不下】
　　三焦俞
　　【在第十三椎下两傍各一寸半足太阳脉气所发灸三壮主头痛饮食不下腹鸣胪胀欲呕时注泄】
　　肾俞
　　【在第十四椎下两傍各一寸半灸三壮主腰痛不可俛仰反侧热痓寒热食多身羸瘦两胁引痛心下焦痛心如悬下引脐少腹急痛热面黒目喘欬少气溺滑赤骨寒热便难肾胀风头痛如破足寒如水头重身热振栗腰中四肢淫泺欲呕腹鼔大寒中洞泄食不化骨寒热引背不得息】
　　大肠俞
　　【在第十六椎下两傍各一寸半灸三壮主大肠转气按之如覆杯食饮不下善噎肠中鸣腹防而肿暴泄腰痛是主津液所生病者目黄口干衂喉痹肩前臑痛大指次指痛不用气盛有余则热肿虚则寒栗】
　　小肠俞
　　【在第十八椎下两傍各一寸半灸三壮主少腹痛热控睾引腰脊疝痛上冲心腰脊强溺难黄赤口干大小便难淋痔】
　　膀胱俞
　　【在第十九椎下两傍各一寸半灸三壮主热痓互引汗不出反折尻臀内痛似瘅疟状腰脊痛强引背少腹俛仰难不得仰息痿重尻不举溺赤腰以下至足清不仁不可以坐起】
　　中膂内俞
　　【在第二十椎下两傍各一寸半侠脊起肉灸三壮主腰痛不可以俛仰寒热痓反折互引腹胀腋挛背中怏怏引胁痛内引心从项始数脊椎侠膂如痛按之应手灸立已】
　　白环俞
　　【在第二十一椎下两傍各一寸半足太阳脉气所发不可灸主腰脊以下至足不仁小便黄】
　　上
　　【在第一空腰髁下一寸侠脊陷者中足太阳少阳之络灸三壮主腰脊痛而清善伛睾跳骞寒热热病汗不出防疟女子絶子隂挺出不禁白沥】
　　次
　　【在第二空侠脊陷者中灸三壮主腰痛怏怏然不可以俛仰腰以下至足不仁脊腰背寒先取缺盆后取尾骶与八女子赤白沥心下积胀】
　　中
　　【在第三空侠脊陷者中灸三壮主厥隂所结腰痛大便难飱泄尻中寒女子赤淫时白气癃月事少男子癃小肠胀】
　　下
　　【在第四空侠脊陷者中灸三壮主腰痛引少腹痛女子下苍汁不禁赤淫隂中痒痛引少腹控不可以俛仰腹肠鸣澼泄】
　　会阳
　　【一名利机在隂尾骨两傍督脉气所发灸五壮主五藏腹中有寒泄注肠澼便血】
　　素
　　【一名面玉在鼻柱端督脉气所发不宜灸主衂涕出中有悬痈宿肉窒洞不通不知香臭】
　　神庭
　　【在入发际五分直鼻督脉足太阳阳明之会灸三壮主头脑中寒鼻目泣出癫疾呕沫风善呕烦防疟寒热头痛喘喝目不能视】
　　上星
　　【在颅上直鼻中央入髪际一寸陷容豆督脉气所发灸五壮主风善呕烦满顔青防疟鼻衂热病汗不出目睛痛不能视面胕肿癫疾凡云上星主之者皆先取譩譆后取天牗风池甄权云不宜多灸】
　　会
　　【在上星后一寸陷者中督脉气所发灸五壮主痓风善呕烦满头痛顔青癫疾呕沫暂起僵仆恶见风寒面赤肿】
　　前顶
　　【在会后一寸五分骨陷中督脉气所发灸五壮主风目瞑恶风寒面赤肿小儿惊癎】
　　百会
　　【一名三阳五会在前项后一寸半顶中央旋毛中陷容指督脉足太阳之会灸五壮主欬疟癫疾不呕沫耳鸣痓顶上痛风头重目如脱不可左右顾】
　　后顶
　　【一名交冲在百会后一寸五分枕骨上督脉气所发灸五壮主风目颅上痛不明恶风寒偏头痛癫疾瘈疭狂走项直颈痛】
　　强间　【通按　强间一作灸七壮】
　　【一名大羽在后顶后一寸半督脉气所发灸五壮主头痛如针刺不可以动项如防不可左右顾癫疾狂走瘈疭摇头口防戾颈强】
　　脑户
　　【一名匝风一名合颅在枕骨上强间后一寸半督脉足太阳之会不可灸主目赤痛不可视面赤肿头重项痛目不明风脑中寒重衣不热汗出头中恶风癫疾骨痠狂瘈疭口噤羊鸣舌本出血瘖不能言痓目不眗寒热】
　　风府
　　【一名舌本入项发际一寸大筋内宛宛中督脉阳维之防不可灸之主头痛项急不得顾侧目晕不得喘息舌急难言狂易多言不休狂走欲自杀目反妄见暴瘖不得言喉嗌痛足不仁】
　　瘖门
　　【一名横舌一名舌厌在项髪际宛宛中人系舌本督脉阳维之会仰头取之不可灸令人瘖主项强舌缓瘖不能言脉傍去上星一寸五分灸三壮此以写诸阳气热衂善噫风头痛汗不出寒热痓脊强反折瘈疭癫疾头重】
　　大椎
　　【在第一椎上陷者中三阳督脉之会灸九壮主寒热以年为壮数伤寒热盛烦呕】
　　陶道
　　【在项大椎节下间督脉足太阳之会俛而取之灸五壮主头重目瞑凄厥寒热项强难以反顾汗不出】
　　身柱
　　【在第三椎节下间督脉气所发俛而取之灸五壮主癫疾怒欲杀人身热狂走讝言见鬼瘈疭】
　　神道
　　【在第五椎节下间督脉气所发俛而取之灸三壮主身热头痛进退往来防疟恍惚悲愁】
　　至阳
　　【在第七椎节下间督脉气所发俛而取之灸三壮主寒热淫泺胫酸四肢重痛少气难言】
　　筋缩
　　【在第九椎节下间督脉气所发俛而取之灸三壮主小儿惊癎瘈疭狂走癫疾脊急强目转上挿】
　　脊中
　　【在第十一椎节下间督脉气所发不可灸之主腹满不能食腰脊强不得俛仰黄瘅】
　　悬枢
　　【在第十三椎节下间督脉气所发灸三壮主腹中积上下行水谷不化下利腰脊强】
　　命门
　　【一名属累在第十四椎节下间督脉气所发伏而取之灸三壮主头痛如破身热如火汗不出癫瘈腰腹相引痛】
　　腰俞
　　【一名背解一名髓孔一名腰柱一名腰户在第二十一椎节下间灸三壮主腰痛引少腹控防不可俛仰以月死生数发针在左取右右取左立已腰以下至足清不仁不可以坐起尻不举寒热女子闭溺脊强互引反折汗不出乳子下赤白】
　　长强
　　【一名气之隂郄督脉络别在脊骶端少隂所结灸三壮主腰痛实则脊急强癫疾发如狂者面皮敦敦厚者不疗虚则头重洞泄癃痔大小便难腰尻重难起居寒热痓反折心痛气短小便黄闭小儿癎瘈疭脊强互相引】
　　膏肓俞
　　【主无所不疗诸羸弱瘦损虚劳梦中失精上气欬逆狂惑妄误取穴之法先令病人正坐曲脊伸两手以臂着膝前令正直手大指与膝头齐以物支肘勿令臂得动也从甲骨上角模索至甲骨下头其间当有四肋三间灸中间依甲骨之里去甲骨容侧指许摩去表肋间空处按之自觉牵引于肩中灸两甲中各一处至六百壮多至千壮当觉下然流水状亦当有所下出者停痰宿疾则无所不下也若病人已困不能正坐当令侧卧挽上臂令前取穴灸之求穴大较以右手从左肩上住指头所不及者是也左手亦然乃以前法灸之若不能乆坐伸两臂者亦可伏衣襆上伸两臂令人挽两甲骨使相离不尔甲骨覆穴不可得也所伏衣襆当令大小有常定不尔则前却失其穴也此穴灸讫后令人阳气盛当消息以自补养令得平复其穴近第五椎相凖】
　　【论曰昔者和缓不救晋侯之疾以其在膏之上肓之下针药所不能及即此穴是也人不能求得此穴所以宿病难遣若能用心此方便求得灸之无疾不愈出第三十卷中】
　　三焦人三焦者腑也两傍五十八穴
　　甲乙经
　　三焦出于闗冲闗冲者金也
　　【在手小指次指之端去爪甲如韭叶手少阳脉之所出也为井冬三月宜灸之】
　　流于腋门腋门者水也
　　【在手小指次指之间陷者中手少阳脉之所留也为荣春三月宜灸之】
　　注于中渚中渚者木也
　　【在手小指次指本节后陷者中手少阳脉之所注也为输夏三月宜灸之】
　　过于阳池
　　【一名别阳在手表腕上陷者中手少阳脉之所过也为原】
　　行于支沟支沟者火也
　　【在宛后三寸两骨之间陷者中手少阳脉之所行也为经】
　　入于天井天井者土也
　　【在肘外大骨之后肘后一寸两筋间陷者中屈肘得之手少阳脉之所入也为合秋三月宜灸之甄权千金杨操同】
　　闗冲
　　【在手小指次指之端去甲如韭叶灸三壮主喉痹舌卷口干烦心臂表痛不可及头在左取右右取左热病汗不出肘痛不能自带衣起头颔痛面黑肩头痛不可顾霍乱寒热耳聋鸣甄权云不宜灸】
　　腋门
　　【在手小指次指间陷者中灸三壮主热病汗不出风寒热狂疾疟头痛目澁暴变耳聋鸣寒厥手臂痛下齿龋则上齿痛善惊妄言面赤】
　　中渚
