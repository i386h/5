<!-- { "loadSidebar": true } -->
　　【在手小指次指本节后间陷者中灸三壮主热病汗不出头痛耳鸣目痛寒热嗌外肿肘臂痛手上类类也五指瘈不可屈伸头耳聋两颞颥痛身而痒疟项痛目无所见喉痹】
　　阳池
　　【一名别阳在手表腕上陷者中灸三壮主寒热防疟肩痛不能自举汗不出颈肿】
　　外闗
　　【手少阳络在腕后二寸陷者中灸三壮主肘中濯濯臂内廉痛不可及头耳焞焞浑浑聋无所闻口僻噤】
　　支沟
　　【在腕后三寸两骨之间陷者中灸三壮主热病汗不出互引颈嗌外肿肩臂酸痟胁腋急痛四肢不举痴疥项不可顾霍乱马刀肿瘘目痛肩不举心痛支满逆气汗出口噤不可开暴瘖不能言男子脊急目赤欬面赤热】
　　会宗
　　【手少阳郄在腕后三寸空中灸三壮主肌肉痛耳聋痒癎】
　　三阳络
　　【在臂上大交脉支沟上一寸灸九壮主嗜卧身体不能动摇大湿内伤不足】
　　四渎
　　【在肘前五寸外廉陷者中灸三壮主卒气聋齿痛】
　　天井
　　【在肘外大骨之后肘后一寸两筋间陷者中屈肘得之灸三壮主肘痛引肩不可屈伸振寒热颈项肩背痛臂痿痹不仁大风黙黙然不知所痛嗜卧善惊瘈疭胷痹心痛肩肉麻疟食时发心痛悲伤不乐癫痹吐舌沫出羊鸣戾颈】
　　清冷渊
　　【在肘上二寸伸肘举臂取之灸三壮主头痛振寒肩不举不得带衣】
　　消泺
　　【在肩下臂外开腋斜肘分下行灸三壮主寒热痹头痛项背急】
　　和
　　【在耳前兊发下动脉手足少阳之会灸三壮主头重颔痛引耳中脓脓防防】
　　听会
　　【在耳门前陷者中张口得之动脉应手手少阳脉气所发灸三壮主寒热喘喝目视不能视目泣出头痛耳中颠飕风齿龋痛】
　　听宫
　　【在耳中珠子大如赤小豆手足少阳手太阳之会灸三壮主耳聋填填如无闻脓脓防防若蝉鸣鴳鴂鸣惊狂瘈疭仆癫疾瘖不能言羊鸣沫出】
　　角孙
　　【在耳郭中间上开口有空是也火二壮主齿牙不可嚼龋肿】
　　瘈脉
　　【一名资脉在耳本鸡足青络火三壮主小儿癎瘈吐防惊恐失精视曕不明眵瞢】
　　翳风
　　【在耳后陷者中按之引耳中手足少阳之会灸三壮主聋僻不正失欠脱颔口噤不开痓不能言】
　　天牗【通按　圣济天牗不宜灸】
　　【在颈筋缺盆上天容后天柱前完骨下髪际上手少阳脉气所发灸三壮主肩背痛寒热歴适颈有大气暴聋气啄瞀耳目不用头颔痛泪出洞鼻不知香臭风喉痹三焦病腹气满少腹尤坚不得小便窘急溢则为水留则为胀防疟】
　　天容
　　【在耳下曲颊后手太阳脉气所发灸三壮主寒热疝积胷痛不得息胷中痛阳气大逆上满于胸中愤防肩息大气逆上喘喝坐伏病咽噎不得息欬逆上气唾沫肩痛不可举颈项痈肿不能言耳聋防防无所闻喉痹】
　　颧
　　【一名兊骨在面頄骨下廉兊骨端陷者中手少阳太阳之会主口僻痛面赤目赤目黄口不能嚼防肿唇痈】
　　肩井【通按　圣济肩井在肩上陷缺盆上太骨前一寸半以三指按之当中指下陷中是所主病与此不同在肩上陷解中缺盆上大骨前手足少阳阳维之会灸五壮主肩背痹痛臂不举寒热凄索】
　　天
　　【在肩缺盆中上毖骨之际陷者中足少阳阳维之会灸三壮主肩肘中痛引项寒热缺盆痛汗不出胸中热满】
　　肩贞
　　【在肩曲甲下两骨解间肩髃后陷者中灸三壮主寒热项歴适耳鸣无闻引缺盆肩中热痛手臂小不举】
　　肩外俞
　　【在肩甲上廉去脊三寸陷者中灸三壮主肩甲中痛热而寒至肘】
　　肩中俞
　　【在肩甲内廉去脊二寸陷者中灸三壮主寒热厥目不明欬上气唾血】
　　曲垣
　　【在肩中尖曲甲陷者中按之痛应手灸十壮主肩痛周痹】
　　缺盆
　　【一名天盖在肩上横骨陷者中灸三壮主寒热歴适胷中满有大气缺盆中满痛者死外溃不死肩引项臂不举缺盆中痛汗出喉痹欬血甄权千金杨操同】

　　外台秘要方卷三十九
<子部,医家类,外台秘要方>
　　钦定四库全书
　　外台秘要方卷四十
　　唐　王焘　撰
　　熊虎伤人疮方七首
　　肘后疗熊虎爪牙所伤毒痛方
　　烧青布以熏疮口毒即出仍煮葛根汁令浓以洗疮日十度并捣葛根为散煮葛汁以服方寸匕日五甚者夜二【文仲备急姚方小品删繁古今录验并同千金方治虎咬】
　　又方
　　嚼粟涂之【姚方文仲备急古今录验千金同】
　　又方
　　煮生铁令有味以洗疮【姚方文仲备急古今录验千金同】
　　又凡猛兽毒虫皆受人禁气今人将入山草中自宜先作禁以防之可不俟备而后疗也其经术云到山下先闭气三十五息所在山神将虎来到吾前乃存吾肺中有白帝出收取虎两目塞吾下部中乃吐肺气上自通冠一山林之上于是良乆又闭气三十五息两手捻都监目作三步步皆以右足在前乃止祝曰李耳李耳图汝非李耳耶汝盗黄帝之犬黄帝敎我问汝汝荅之云何毕便行一山虎走不可得见若卒逢之者因正而立大张左手五指侧之极势跳手上下三度于跳中大唤咄曰虎北斗君使汝去虎即走止宿亦先四向如此又方
　　雄黄　　　硫黄　　紫石
　　右三物捣末以绛囊盛之带以防用【本方无硫黄】
　　集验疗熊虎伤人疮方
　　取蒴藋一大把剉碎以水一升渍须防取汁饮之余泞以敷疮上
　　备急入山辟虎法
　　烧牛角羊角虎不敢近人【文仲肘后千金姚同出第八卷中】辨蛇一首
　　肘后云恶蛇之类甚多而毒有差剧时四五月中青蝰苍虺白颈大蝪六月中竹狩文蝮黑甲赤目黄口反钩白蝰三角此皆蛇毒之猛烈者中人不即疗多死第一有禁第二则药今凡俗知禁者少縦寻按师术已致困毙唯宜勤事诸药但或经行草路何由皆赍方书则应储具所制之药并佩带之自随天下小物能使人空致性命者莫此之甚可不防慎之乎【文仲备急同出第八卷中】
　　禁蛇法三首
　　崔氏禁蛇法【路安满所传】
　　有人被蛇螫者縦身不得自来但有报人至前使之坐问被螫何处即面已地依左右駃掐头指内第一节曲文头侧上仍心想口暗诵曰囓蛇头掐蛇目望蛇乡踏蛇足讫则放前人去待极逺然后缓放所掐处即差
　　路安满禁蛇法
　　五月五日从门东斜向南三步九迹四方取气讫重向南方取气即切切诵后咒文四十九遍于后任所行用其遮咤呵迦咤僧禁咤噀剑咤蛇毒死噀剑严蛇毒烂若欲诵呪时须在月建上立唤被螫人当前立定然后转背行七步仍顿足回身向被螫人立掐指二所如了乃诵呪七遍即放所患者归可一炊乆放掐目也若不解呪蛇致死乃放掐目诵云吾庭前者木百尺无枝凤皇在上资斯速出放汝去摄汝毒命宁收急急如律令【出第五卷中】
　　古今录验禁蛇囓方【高元海大李叅军送】
　　咒曰某郡某县里男女姓名年若干于某年月日时于某处为某色蛇螫某处隂咒云你是已功曹我是亥明府你若不摄毒吾当搯你口闭气随想搯蛇口蛇口在食指第二节白肉际文以手大指甲搯之各自以其手屈食指搯之闭气急搯若螫右手右手搯左手左手搯螫当中两手尽搯急忘任放手肿处手刺去血即便差【出第四十五卷中】辟蛇法三首
　　肘后姚氏仙人入山草法辟蛇之药虽多唯以武都雄黄为上带一块古称五两于肘间则诸蛇毒物莫之敢犯他人中者便摩以疗之带五蛄黄丸良以丸有蜈蚣故也人入山伐舩有太赤足蜈蚣置管中系腰又有噉蛇带其尾亦好防日喙弥佳禁法中亦有单行轻易者今疏其数条然皆须受而后行不尔到山车口住立存五蛇一头乃闭气以物屈刺之因左回两步思作蜈蚣数千以衣身便行无所畏也【张文仲备急同】集验入山草辟众蛇方
　　干姜　　　生麝香　　雄黄
　　右三味等分捣以小绛嚢盛男左女右带佩则蛇逆者辟人为蛇所中便以疗之如无射香以射菵和带之疗诸毒良【肘后千金文仲备急古今录验同出第九卷中】
　　千金疗入山辟众蛇方
　　当烧羚羊角令烟出蛇则去矣【肘后同出第二十六卷中】蛇囓人方一十四首
　　广济疗毒蛇囓方
　　取慈孤草捣以薄之即差其草似鷰尾者是大效【出第五卷中】
　　肘后蛇囓毒肿方
　　干姜末敷之燥复易之【备急文仲千金同】
　　又方
　　灸囓处三五壮则毒不能行
　　又方
　　捣射菵涂肿上血出乃差【备急文仲千金同】
　　又方
　　猪屎熬令焦末蓝一把水三升煮取二升投屎搅和以洗之差
　　文仲疗蛇囓方
　　捣雄黄末以敷之日三四度差
　　又方
　　取梳里垢如指大长一寸以尿和敷之
　　又方
　　灸梳使汗出以熨疮口即验【备急千金同】
　　又方
　　取鸡屎二七枚烧作灰投酒服之差【千金同】
　　必效疗蛇咬方
　　五月五日前七日即斋不得食饮酒肉五辛仍先向桑下覔莬葵先知处记之至五月五日中时先手摸桑木隂一遍仍着上摸索之讫即以口囓取莬葵嚼使熟以唾涂手熟揩令遍五月七日洁斋如后七日内亦不得洗手后有蛇蝎螫者以手摩之即差止
　　又方
　　烧桑刀麝香少许和刀上以烙囓处令皮破即差
　　又方
　　生蚕蛾隂干为末敷囓处孔中数易之其蛾有生子者妙
　　又方
　　麝香　　　雄黄　　　半夏　　巴豆
　　右四味等分为末敷之
　　又方
　　先以唾涂咬处熟揉生大豆叶封之
　　蛇螫方六首
　　肘后蛇螫人疮已合而余毒在肉中淫淫痛痒方取大小蒜各一升合捣以热汤淋取汁灌疮中【姚同】
　　崔氏疗被蛇螫验方
　　生椒【三两】　　好豉【四两】
　　右二味以人唾和捣令熟用傅伤处须防即差
　　又方
　　取独颗蒜截两头着螫处一头大作艾炷灸之如此即愈未愈更灸以差为度
　　又方
　　取狼牙草六月已前用叶已后用根生咬咀以叶褁煻火炮令热用冷即易之
　　又方
　　取醋草熟捣以敷螫处仍将腻幞头褁之数易其醋草似初生短嫩苜蓿苗是
　　又方
　　取逺志嚼令碎以敷之并内一片子于所螫疮处孔中数易之【并出第五卷中】
　　蛇毒方三首
　　救急疗蛇毒方
　　雄黄　　　麝香　　　干姜
　　右三味各等分捣研以蜜和为膏敷毒螫处良瓦舍中疑有蛇处取雄黄烧令气散及蛇并走不住
　　又方
　　取独狼牙捣腊月猪脂和以敷毒上立差
　　又方
　　取荆叶以袋盛薄疮肿处即差止【肘后同】
　　青蝰蛇螫方二首
　　小品疗竹中青蝰蛇螫人方
　　雄黄　　　干姜
　　右二味各等分捣筛以射菵和之着小竹管中带之行有急便用敷疮兼疗诸蛇毒【千金同肘后有麝香为三味】
　　肘后青蝰蛇论此蛇正绿色喜绿木及竹上与竹木色一种人卒不觉若人入林中行脱能落头背上然自不甚囓人囓人必死那可屡肆其毒此蛇大者不过四五尺世人皆呼为青条蛇其尾二三寸色异者名熇尾最烈疗之方
　　破乌鸡热敷之
　　蝮蛇螫方一十首
　　肘后疗蝮蛇螫人方
　　桂心　　　栝楼
