<!-- { "loadSidebar": true } -->
　　右二味等分为末用小竹筒密塞之以带行卒为蝮蛇所螫即敷之此药疗诸蛇毒塞不密则气歇不中用【文仲同】
　　又方
　　急掘地作坎埋所螫处坚筑其上毒则出土中须防痛缓乃出徐徐以药疗之
　　又方
　　捣小蒜绞之饮其汁以滓封疮上
　　又方
　　取猪耳中垢着伤疮中当黄汁出差牛耳中垢亦可用之良
　　又方
　　嚼盐唾疮上讫灸三壮复嚼盐唾上
　　备急疗蝮蛇螫人方
　　烧蜈蚣末敷疮上良【肘后同】
　　又方
　　蜡及蜜等分于铛中消令和以无节竹筒着疮上以蜡蜜灌竹筒令下入疮中差无蜜唯蜡用之亦得
　　又方
　　急尿疮中乃援刀向日闭气三步以刀掘地作小坑以热汤沃坎中取泥作三丸如梧子大服之取少泥涂疮上【肘后同】
　　文仲疗蝮蛇螫人方
　　细辛　　　雄黄
　　右二味等分以内疮中日三四敷之兼疗诸蛇及虎伤疗良
　　又云蝮蛇形不长头扁口尖头斑身赤文斑亦有青黑色者人犯之头腹贴相着是也东间诸山甚多其毒最烈草行不可不慎之又有一种状如蝮而短有四脚能跳来囓人东人呼为千嵗蝮或中之必死然其囓人毕即跳上林木作声云研木研木者但营棺其判不救若云愽叔愽叔者犹可急疗之呉音呼药为叔故也
　　虺蛇螫方四首
　　古今录验疗虺蛇毒方
　　捣葵根以敷之
　　肘后疗虺蛇众蛇螫人方
　　以头垢敷疮中【张文仲备急同】
　　又方
　　以两刀于水中相摩良乆饮其汁痛即止【备急张文仲同】
　　又方
　　捣葎草以敷之立愈神良
　　众蛇螫方七首
　　集验疗众蛇螫人方
　　取紫苋菜捣饮汁一升滓以少水和涂疮上又捣冬根以敷之【肘后千金同】
　　又方
　　取常思叶捣取汁饮一升以滓敷疮上又以鬼目叶薄之止痛【肘后云捣鬼针草敷上并出第九卷中】
　　文仲疗众蛇螫方
　　嚼干姜薄疮上不过三四差又煮呉茱茰汤以渍疮上立差【集验同】
　　又方
　　捣生蓼绞汁饮之少少以滓薄疮上又挼蓝青薄之
　　又方
　　捣大蒜涂之以少盐豉合捣尤佳【备急集验古今录騐同】
　　又方
　　以绳缚疮上一寸许即毒气不得走便令人以口嗍所螫处取毒数唾去之毒尽即不复痛口嗍当小肿无苦状【备急同】
　　又云此众蛇者非前件三种也谓赤【音连】黄颔之类复当六七种不尽知其名水中黑色名公蛎山中一种亦相似并不闻螫人有钩蛇尾如钩能倒牵人兽入水后而食之又南方有呴蛇人忽伤之不死终身伺覔其主虽百人众中亦直来取之唯逺去百里乃免耳又有柂长七八尺如柂毒中人必死即削取船柂煮渍之便愈凡大蛇多是神不可妄杀之又额上有白色状如王字者有灵或有角形者此是欲变为龙也凡青蝰中人立死蝮中人一日死虺毒急于众蛇不早疗之多残断人手足药不可以一法宜审按之【并出第八卷中】
　　蜘蛛咬方六首
　　广济疗蜘蛛咬方
　　取生铁衣以醋研取汁涂之差【肘后同】
　　又蜘蛛咬作疮频疗不差方
　　取萝摩草捣如泥封之日二三毒化作脓脓出频着勿停
　　又方
　　枣叶　　　栢叶【各五月五日采隂干】　生铁衣
　　晚蚕沙
　　右四味各等分捣散以生麻油和如泥先灸咬处涂之差【并出第五卷中】
　　千金疗蜘蛛咬人方
　　以乌麻油和胡粉如泥涂之干则易之取差止【肘后同出第二十六卷中】
　　备急疗蜘蛛咬人方
　　取羊桃叶捣敷之立愈【肘后同】
　　又方
　　以蒜切作两断以措之又以蒜摩地取泥涂之【文仲同并出第八卷中】
　　蜂螫方一十首
　　肘后疗蜂螫人方
　　取人溺新者洗之差【备急文仲必效删繁同】
　　又方
　　斫谷木取白汁涂之桑汁亦良【备急文仲小品古今录验同】
　　又方
　　煮蜂房洗之又烧灰末以膏和涂之【千金同本方云烧羊角灰苦酒和涂之】
　　又方
　　刮齿垢涂之【备急文仲千金同】
　　千金治蜂螫方
　　蜜【五合】　　蜡【二两】　　猪脂【五合】
　　右三味和煎如膏候冷以涂之甚良【一云稍稍食之】
　　又方
　　以淳醋沃地取泥涂之
　　又方
　　以尿泥涂之
　　又方
　　取蛇皮以蜜涂之炙令热以贴螫处效又以酱汁涂蛇皮炙以封之甚效【并出第二十六卷中】
　　必效疗蜂螫方
　　捣青蒿封之亦可嚼用之【肘后同】
　　又方
　　近用薄荷挼贴之大效蜀中用验【并出第六卷中】蜈蚣螫方八首
　　肘后疗蜈蚣螫人方
　　割鸡冠取血涂之差【备急文仲删繁必效同】
　　又方
　　嚼盐涂之效又以盐拭疮上蜈蚣未逺不得去【备急小品文仲古今录验同】
　　又方
　　嚼大蒜若小蒜或桑白汁以涂之亦以麻履底土措之良【小品备急文仲必效古今录验同】
　　又方
　　挼蛇卫草封之佳
　　备急疗蜈蚣螫人方
　　挼蓝汁以渍之即差蜈蚣不甚囓人甚亦微殊轻于蜂当时小痛易歇脱为所中幸可依此疗之药家皆用赤足者今赤足者螫人乃痛于黄足者是其毒烈故也【张文仲肘后同】
　　又方
　　取屋中土以水和敷之【小品同】
　　崔氏疗蜈蚣螫人方
　　趂雄鸡令走以鸡嘴气呵之数易鸡立差
　　张文仲疗蜈蚣螫人方
　　取锡炙令热以熨之不越十度即差【出第十卷中】蝎螫人二十七首
　　广济疗蝎螫毒方
　　捣蒜涂之【崔氏备急同】
　　又方
　　半夏以水研涂之亦止
　　又方
　　咒曰一名蒿枝一名薄之傍他篱落螫他妇儿毒气急去不出他道你愚痴急急如律令【并出第五卷中】
　　集验疗蝎虫螫人方
　　余身经遭此毒手指痛苦不可忍诸法疗皆无效有人见令以冷水渍指亦渍手即不痛水微暖便痛即以冷水渍小暖即易之余处冷水浸故布以搨之此实大验【肘后备急千金必效文仲同】
　　又方
　　蝎有雌雄雄者止痛在一处雌者痛牵诸处若是雄者用井底泥敷之温则易雌者用当屋及沟下泥涂之若不值天雨可用新汲水从屋上淋下于下取泥敷之
　　又方
　　画地作十字取上土水服五分匕【并出第一卷中】
　　千金疗蝎毒方
　　取齿中残饭敷之又以猪脂封之又以射菵封之
　　又方
　　硇砂和水涂上愈【救急同】
　　凡一切螫毒之物见必不得起恶心向之亦不得杀之若辄杀之于后必遭螫慎之慎之治亦难差
　　又方
　　嚼茱茰以封之立愈
　　又方
　　生乌头末唾和涂之良
　　崔氏疗蝎螫人方
　　取人参嚼以敷痛处立差又以黄丹涂之差
　　又方
　　深削桂心醋磨涂之立定
　　又方
　　滴蜡烛热脂于螫处三两度易之【并出第五卷中】
　　备急疗蝎螫人方
　　蜀葵花　　石榴花　　艾心
　　右三味等分并以五月五日午时取隂干合捣和水涂螫处立定花取未开者【张文仲同】
　　又方
　　温汤浸之【肘后崔氏同】
　　又方
　　挼马苋菜封之差【肘后备急文仲同】
　　又方
　　嚼干姜涂之差【肘后备急文仲同并出第八卷中】
　　必效疗蝎咬人方
　　温酒以渍之又捣防作饼如钱大贴螫处以艾灸七壮问被咬人云是物遣报云蝎螫即语云没所苦语讫即私向一处飜一瓦还安旧勿使其人知回更问差未遣报云差讫即痛止神效
　　古今录验疗蝎螫人方
　　取苦李子仁嚼以封之即差
　　又方
　　挼蛇衔取汁以敷之差
　　又方
　　以木椀率取此螫处即以木椀合之便差神验
　　又方
　　挼鬼针草取汁敷之即差
　　又方
　　五月五日取莬葵熟捣以遍涂手至后日中时然后洗手若有人被螫以手摩索应手即差
　　又禁蝎螫人法
　　咒曰系【胡计反】梨乎俱尚蘓婆诃于五月五日桑木正北隂中莬葵日正午时先七步至莬葵此右膝着地立左膝手摘取莬葵子摘取着口中熟嚼吐着手内与五叶草莬葵等相和若无子直取二叶相和于手内左转挼之口隂诵前咒七遍一吐气得一百八遍止所挼叶令汁出染手其叶还放置莬葵处起勿反顾之一日一夜不得洗手亦不用防汚手内亦不得人知作此法不得人见被螫者口问云何处即隂咒七通男以左手摩螫处口云差去若犹小瘆痛者男搯左手无名指第一节内侧文头隂呪搯之女搯以右手指以右手摩螫处其莬葵私取移种于桑北五叶草处处有之耳
　　又甄立言以此蝎毒隂蛇即非蜂蜈蚣之軰自有小小可忍者有经一日一夜不可忍者京师偏饶此虫遍用诸药涂敷不能应时有效遂依角法以意用竹依作小角留一节长三四寸孔径四五分若指上可取细竹作之才令搭得螫处指用大角角之气漏不嗍故角不厌大大即嗍急差速作五四枚铛内熟煮取以角螫处冷即换初被螫先以针刺螫处出血然后角之热畏伤肉以冷水暂浸角口二三分以角之此神验不可以口嗍毒入腹杀人甄公云灸即差以热角嗍之无火灸也【并出第四十五卷中】
　　蠼螋尿方二十二首
　　千金疗蠼螋虫尿人影便令人病其状身中忽有处瘆痛如芒刺亦如刺虫所螫处后起细防防作聚如茱茰子状四边赤中央有白脓如黍粟亦令人皮肉急举身恶寒壮热剧者连起尽腰脇胷也疗之法初得之便磨犀角涂之上其毒疗如火丹法余以武德中六月得此病经五六日觉心闷不佳以他法疗之不愈有友人教画地作蠼螋形以刀细细画取蠼螋肠中土就中以唾和成泥涂之再涂即愈方知天下万物相感难晓其由矣又方
　　羚羊须烧灰腊月猪脂和以封之差
　　又疗蠼螋尿方
　　熟嚼梨叶以封之干复易之
　　又方
　　取马鞭草烂捣以封之干复易差
　　广济疗蠼螋尿绕腰欲死方
　　取败蒲扇煮汁涂之
　　又方
　　萹豆叶捣涂之【并出第卷中】
　　深师疗蠼螋尿方
　　取鹊巢中土以苦酒和敷之
　　又方
　　以鸡子和白磰敷之侵淫为广以大蒜磨研书墨涂之一方以胡粉涂之一方以猪膏涂之又烧蒲灰敷之【并出第二十九卷中】
　　集验疗蠼螋尿疮方
　　烧鹿角捣末以苦酒和敷之已有汁者烧道边蒲蓆灰以敷之【深师千金并翼文仲同】
　　又方
　　槐白皮【半斤切】　　苦酒【二升】
　　右二味渍半日刮去疮处以洗日五六遍末赤小豆和苦酒敷之燥即易之小儿以水和敷之甚良【千金并翼文仲深师同】
　　又方
　　嚼大麦以敷之日三【千金同】
　　又方
　　猪脂和鷰巢中土敷之【千金同并出第九卷中】
　　千金翼疗蠼螋尿疮方
　　取茱茰东引根下土以醋和涂之
　　又疮表里相当一名侵淫疮方
　　取猪牙车骨年乆者捶破烧令脂出及热涂之【千金同】
　　又方
　　取楝木枝若皮烧灰敷之干者以猪膏和敷并主小儿秃及诸恶疮【深师同出第二十四卷中】
　　崔氏疗蠼螋尿疮习习然黄水出者方
　　取韭捣取汁以涂之
　　又方
　　煮甘草汤洗之
　　又方
　　嚼桂涂之
　　又方
　　绞马屎汁洗之
　　又方
　　嚼麻子涂之
　　又方
