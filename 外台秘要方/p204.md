<!-- { "loadSidebar": true } -->
　　右二味先研硇砂令极细为末然后熬猪脂及硇砂煎一沸停如人肌高仰马鼻以灌之一炊乆若患一鼻减药之半两鼻患两鼻中灌之一鼻患一鼻中灌之灌鼻后一二日更有熏法如后莨菪子别捣藜芦谷精草干膝葶苈子别捣各等分为末相和以麻撚如烛烧一头内马鼻中令烟入效仍仰马头令稍高
　　又疗马驴胞转欲死方
　　捣蒜内小便孔中深五寸立差又用小儿尿和水灌口立差
　　又方
　　骑走上坡用木腹下来去捺以手内大孔中探却粪大效探法剪却指甲以油涂手恐损破肠也【肘后同】
　　又方
　　但以盐四升人尿和灌口
　　又方
　　捣蒜三升哺之小马分半
　　又疗马患月怜方
　　取鬼微热挼揩之立差鬼微如地菌夏月得湿多聚生粪中见日消黑者是
　　又疗马食着地胆等虫辄困胀闷立死方
　　取桑根入地一尺者去黄皮剉之以水煎取浓汁急灌口止毒胜甘草
　　又疗马方
　　取麻子一斗饲之立定若腔及色焦与吃即光泽【肘后同】
　　又马跙蹄方
　　于马枥下当马前脚阔一尺许掘渠深一尺许取石如鸡子许大满中填实令马立其上两日即差【肘后同】
　　又马每月一两度灌油盐永不着黄方
　　以油一小升盐一小合和以灌口瘦弱马以意量之
　　又马脊疮方
　　取马通汁及热遍疮上涂之
　　又疗马疥方
　　云花草【一两状如麻黄而坚实】熏黄【二两】　附子【一枚用藜芦二两神效】
　　右三味捣末生麻油和之以泔清皂荚洗之日中少时令水干后药不过五六遍无不差韩五家盛谈效验但苦不识云花【出第九卷中】
　　又疗马筋瘙方
　　硇砂　　　藜芦　　　槐子　葶苈子【各半两】熏黄　　　石硫黄　　黄蘗　巴豆
　　乌麻【各少许】　蜜　　　　猪膏【各半两】
　　右十味捣为末蜜猪膏和药如泥敷疮方
　　又方
　　取一杯酒酢并麦米等相和令调涂布上重裹上用麻纒每敷先以铁浆汁洗病拭干涂药日再差止
　　牛狗疾方六首
　　肘后疗牛疫病方
　　取獭屎三升以沸汤淋取汁二升灌之良
　　又疗牛马六畜水谷疫病方
　　取酒和麝香少许和灌之
　　又疗六畜脊疮焦痂方
　　以麫糊封之即落
　　又疗牛胀方
　　以猪脂和小儿屎灌口差
　　又疗牛吃蓿苜草误吃地胆虫肚胀欲死方
　　以研大麻子灌口差吹生葱亦佳
　　救急疗犬疥方
　　蛇皮烧灰和粥与吃差【出第九卷中】
　　牛觝触肠出方一首
　　救急疗牛觝触肠出方
　　硇砂【一大两】　干姜【二小两】
　　右二味为末涂损处肠即自入肠干不入宜割去干处讫用粟谷叶为末以敷之即却入大良神妙【出第九卷中】油衣粘及松脂着人衣虫蚀氊韀法五首
　　救急油衣粘法
　　以黄土泥水和如煎饼麫表里涂之隂干一宿以水濯去之不粘也
　　又韀被虫蚀方
　　取吴茱茰捣末和麫作糊涂韀面煎茱茰汁刷之其虫永断
　　又氊被虫蚀方
　　刈取黄蒿有子者暴干铺氊中卷之令遍置阁上十年不蚀
　　又松脂着人手足及衣氊褥洗不去法
　　以嚼杏仁洗之立去除采色衣物等着车脂及油腻等米研煮作饮洗之即不损绯紫碧绿【一云车脂嚼粟以水洗之蜡以蜜水洗之极验】
　　又方
　　煮水便和皂荚洗佳以酒洗亦佳以蜜和汤洗之平复不损色并试有功虽是小事亦为切要以附之服之末【出第九卷中】











　　外台秘要方卷四十
