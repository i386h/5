<!-- { "loadSidebar": true } -->
　　千金翼黄帝问岐伯曰疟多方少愈者何岐伯荅曰疟有十二种帝曰疟鬼字何可得闻乎岐伯曰但得疟鬼字便愈不得其字百方不愈黄帝曰疟鬼者十二时愿闻之岐伯曰
　　寅时发者狱死鬼所为疗之
　　右以疟人着窰上灰火一周莫令火息即差
　　夘时发者鞭死鬼所为疗之
　　右用五色衣烧作灰三指撮着酒中无酒用清水服之
　　辰时发者堕水死鬼所为疗之
　　右令疟人上木高危处以棘子塞木根间立差
　　巳时发者烧死鬼所为疗之
　　右令疟人坐师以周匝然火差
　　午时发者饿死鬼所为疗之
　　右令疟人持脂火于田中无人处烧脂香假拾薪去即差
　　未时发者溺死鬼所为疗之
　　右令疟人临发时三渡东流水即差
　　申时发者自刺死鬼所为疗之
　　右令疟人欲发时以刀刺上使得姓名字呪曰若差我与汝拔却即差
　　酉时发者奴婢死鬼所为疗之
　　右令疟人碓梢上捧上卧莫令人道姓字即差
　　戌时发者自绞死鬼所为疗之
　　右令索绳系其手脚腰头即差
　　亥时发者盗死鬼所为疗之
　　右以刀子一口箭一枝灰一周刀安疟人腹上其箭横着底下差
　　子时发者寡妇死鬼所为疗之
　　右令疟人脱衣东厢床上卧左手持刀右手持杖打令声不絶瓦盘盛水着路边即差
　　丑时发者斩死鬼所为疗之
　　右令疟人当户前卧头东向血流头下即差【竝出第十八卷中】
　　发作无时疟方二首
　　病源夫卫气者阳气也一日一夜大防于风府则腠理开腠理开则邪气入邪气入则病作当其时阴阳相并随其所胜则生寒热故动作皆有早晏若府藏受邪内外失守邪气妄行所以休作无时也【出第十一卷中】肘后疗疟发作无常心下烦热者常山汤方
　　常山【二两】　甘草【一两半炙】　防【五合绵裹】
　　右三味切以水六升煎去滓取二升再服当快吐仍节饮食忌海藻菘菜生葱生菜【文仲同】
　　又鸡子常山丸疗诸疟竝经服诸药法术不断发无复定时不可复断者宜服此丸忌食物勿劳力即断方
　　常山【三两】
　　右一味捣筛为散以鸡子白和并手为丸如梧桐子大令圆调丸讫分置铜鏂子中以汤煮铜鏂令热杀得鸡子腥气即止以竹叶清饮服三十丸欲吐但吐比至发时令得三服时早可食者断若晩不可断食者当作竹叶汁麋食之忌生葱生菜【经心录同竝出第一卷中】防疟方五首
　　病源夫防疟者夏伤于暑也其病秋则寒甚冬则寒轻春则恶风夏则多汗然其畜作有时以疟之始发先起于毫毛伸欠乃作寒栗叔颔腰脊俱痛寒去则外内皆热头痛而渴唯欲冷饮何气使然此阴阳上下交争虚实更作阴阳相移也阳并于阴则阴实而阳明虚阳明虚则寒栗敊颔太阳虚则腰背头项痛三阳俱虚则阴气胜阴气胜则骨寒而痛寒生于内故中外皆寒阳盛则外热阴虚则内热外内皆热则喘而渴故欲冷饮也此皆得之夏伤于暑热气盛藏于皮肤之内肠胃之外此营气之所舍也此令人汗出空疏腠理开因得秋气汗出遇风乃得之及得以浴水气舍于皮肤之内与卫气并居卫气者昼日行阳夜行于阴此气得阳而外出得阴而内薄内外相薄是以日作其间日作者谓其气之舍深内薄于阴阳气独发阴邪内着阴与阳争不得出是以间日而作【出第十一卷中】
　　小品常山汤疗痎疟先寒战动地寒解壮热日日发及间日发竝断方
　　鼈甲【一两炙】　淡竹叶【切三升洗】常山【二两】　甘草【炙三两】久酒【三升】
　　右五味切以酒渍药刀置上覆头安露地明旦以水七升煮取三升分五服比未发前令尽当吐吐极伤多不必尽剂但断人禁饮食得吐过时乃佳忌人苋海藻菘菜生葱生菜【出第六卷中】
　　集验夫疟必从四肢始疗方
　　先其时一食顷用细左索绳束其手足十指过发时乃解之【千金同】
　　又方
　　先作羊肉臛饼饱食之其进少酒随所能令其欣欣有酒气入一宻室里然炭火厚覆取大汗则差燕国公説此方常见用有验【竝出第二卷中方士弱曰虚者得効实者弥甚】
　　又疗温疟劳疟乌梅饮子方
　　乌梅【七颗】　桃栁心【各七茎】葱白【七茎】　豆豉【一合】甘草【四分】　柴胡【四分】　知母【四分】　大黄【三分】
　　右八味各细剉以童子小便两茶椀宿浸明旦早煎三两沸去滓顿服差未差更作服三服永差忌海藻菘菜
　　又疗温疟痰疟乆不差黄连散方
　　宣州黄连【二两】
　　右一味捣筛末以浓酒一盏调三钱空心顿服相次更服三钱更饮三两盏酒任意醉却睡过时方得食如渴枳实煎汤并三日服差忌猪肉冷水
　　间日疟方二首
　　病源此由邪气与卫气俱行于六腑而有时相失不相得故邪气内薄五藏则道逺气深故其行迟不能与卫气偕出是以间日而作也【出第十一卷中】
　　备急疗间日疟方
　　烧黒牛尾作灰酒服方寸匕日三服【出第十卷中】
　　又桂广州法醇醨汤方
　　大黄【三分】　甘草【一分半炙】　常山【一分半】
　　右三味以水三升煮取一升去滓更以水二升煮滓取一升未发服醨醨是后煮者相次服醇醇是前煮者差忌菘菜海藻生葱生菜【支云极验文仲经心录方无甘草用石膏三铢余同一方有桂心一分半出第二卷中】
　　乆疟方八首
　　病源夫疟皆由伤暑及伤风所为热盛之时发汗吐下过度腑藏空虚荣卫伤损邪气伏藏所以引日不差仍故休作也疟嵗嵗发至三嵗发连日发不解胁下有痞疗之不得攻其痞但得虚其津液先其时发其汗服汤已先寒引衣自覆汗出小便自利则愈也【出第十一卷中】深师疗久疟难断香防丸方
　　香豉【一分熬】　常山【七分】　蜀漆【十分】　附子【一分炮】大黄【二分好者】
　　右五味捣下筛蜜和发日早服五丸如梧子须臾又服五丸发晩者至发可三四服令其得吐为佳欲不即断畏吐者但则长将乆服无不差也忌生葱生菜猪肉
　　又疗三十年疟常山汤方
　　常山【三两】　　　黄连【三两】
　　右二味切以酒一斗宿渍之向晩以瓦釡煮取六升一服八合比发时令得三服有热当吐有冷当下服之者千百无一不断亦可半合无服全剂者忌猪肉冷水生葱生菜【竝出第二十二卷中】
　　千金栀子汤主疟经数年不差者两剂差一月以来一剂差方
　　栀子【十四枚】　常山【三两】　车前叶【二十枚炙干】秫米【十四粒】
　　右四味切以水九升煮取三升分三服未发一服发时一服发后一服以吐利四五行为差不止冷饮止之忌生葱生菜【出第十卷中】
　　崔氏疗疟纵久患者不过五六服以来亦差常山防方常山【三两】　干漆【三两熬烟尽】牡蛎【一两半熬】　桂心【三两】橘皮【二两】　杏仁【二两去皮尖熬】
　　右六味捣筛为散一服方寸匕先发热饮和服若先寒清酒和服之时取未发前一食顷服服药日唯须晩食七日内慎如药法忌生葱生菜【出第四卷中】
　　备急龙骨丸疗久疟不断者方
　　龙骨【一两】　常山【三两】　大黄【二两】　附子【二分炮】
　　右四味捣末以鸡子黄丸如梧子大先发临发各饮服五丸无不断长将服之支云神验疗三十年疟忌生葱生菜猪肉等【张文仲支方同出第二卷中】
　　备急疗疟连绵积日不差常山散方
　　常山【三两】　羚羊角【三两炙令焦】　乌梅肉【三两】黄芩【二两】　甘草【一两半炙】
　　右五味捣为散以竹叶煮饮取六七合饮及热用调常山散三方寸匕未发前一服若差停不差临欲发又进二寸匕老小以意量之忌海藻菘菜生葱生菜
　　又疗疟无问年月逺近竝差乌梅丸方
　　乌梅肉【三两熬】　苁蓉【三两】　桃仁【三两熬去皮】常山【三两熬】升麻【二两炙】　　桂心【二两】　甘草【二两炙】
　　右七味捣筛蜜和丸如梧子大未发时酒服二十丸欲至发时更服二十丸百无所忌唯触之则难差饮服亦得此药或吐利或不吐利勿恠五六日频进佳忌海藻菘菜生葱生菜【一方有豉三两熬文仲备急同竝出第一卷中】
　　近効疗乆难差疟常山酒方
　　常山【三两】　鼈甲【二两炙】　鲮鲤甲【一两炙】乌贼鱼骨【一两炙】乌梅肉【七枚】桃仁【四十九枚去皮尖别捣如泥】　　竹叶【切一升】豉【三合熬令香】　葱白【切一升】
　　右九味细切合以酒三升渍经再宿空腹早朝温服一合良久取吐如不吐至斋午以来服之四服如不差隔日更依前服必差差后十日内不得吃冷水粘滑人苋生菜余如常【梁颢处】
　　劳疟方三首
　　病源凡疟积久不差者则表里俱虚客邪未散真气不复故疾虽暂间小劳便发也【出第十一卷中】
　　肘后疗劳疟鼈甲酒方
　　鼈甲【二两炙黄】　常山【三两】　蜀漆【二两】　乌贼鱼骨【一两炙】附子【一两】　知母【二两】　椒【一两汗】
　　右七味切以酒三斗渍一宿平旦服一合稍稍加至二合日三四服忌苋菜生葱生菜猪肉【竝出第一卷中】
　　千金劳疟积久不断众疗无効此方疗之
　　长生大牛膝一虎口切以水六升煮取二升分再服第一服取未发前一食顷服第二服临发服【张文仲肘后同出第十卷中】
　　集验疗一切疗劳疟无问年月深逺阿魏散及丸方阿魏　　安息香　　萝卜子【各二两】　芜荑【一合】
　　右四味捣筛为散以暖水服半钱如不能散服蜜丸熟水下三十丸须臾吐忌冷水如吐不止吃防虀馎饦仍以贴子盛散一钱男左女右系臂上立差【出第三卷中】
　　牝疟方二首
　　仲景伤寒论牝疟多寒者名牝疟牡蛎汤主之方
　　牡蛎【四两熬】　麻黄【四两去节】　甘草【三两炙】
　　蜀漆【三两若无用常山代之】
　　右四味切以水先洗蜀漆三遍去腥以水八升煮蜀漆及麻黄去沫取六升内二味更煎取二升去滓温服一升即吐勿更服则愈忌海藻菘菜
　　又疗牝疟蜀漆散方
　　蜀漆【洗去腥】　　云母　　　龙骨
　　又三味等分捣筛为散先未发前一炊以清酢浆水和半钱服临发时更服一钱温疟者加蜀漆半分云母炭火烧之三日三夜用【云母一作云实竝出第十五卷中】
　　一切疟方四首
　　崔氏疗一切疟大黄丸方
　　大黄【三两】　朴硝【二两】　巴豆【一两去皮熬令黒研如泥】
　　右三味捣筛大黄朴硝然后内巴豆以蜜和捣二千杵丸如梧桐子大米饮下两丸日二服不断再服即差忌芦笋野猪肉等物
　　救急疗一切疟常山汤方
　　常山【三两】石膏【八两打破绵褁】白秫米【一百二十粒】淡竹叶【一握】
　　右四味以水八升渍一宿煮取二升五合去滓分温三服清旦一服欲发一服正发时一服三服讫静室中卧莫共人语过时后洗手面与食七日禁劳生葱生菜酒及热麫毒鱼久疟不过再剂一方加乌梅二七枚熬之【集验疗疟间日或夜发出姚大夫出第一卷中】
　　古今录验疗一切疟大有验朱砂丸方
　　朱砂【一两】　　　蜀常山【三两】
