<!-- { "loadSidebar": true } -->
　　右二味各捣下筛毕别取朱砂瓷器中细研可一日研如麫白蜜和童儿捣一万七千杵讫作丸如梧子大一服三丸用清酒下行五十余步随意坐卧无酒汤下亦得唯须暖将息病人气力强仍不废行动者则须于当发日服之如似日西发者临发之日勿食平旦服三丸巳时服三丸午后更服三丸则差若不差必定轻微更服则差余时发者凖此日西一时任意消息其病人气力微弱者不得临发日服应预前一日服之如似明日发者今日平旦空腹服三丸至斋时食一椀粥至日西更服三丸至日暮复食一椀淡粥竝不得饱食至一更尽更服三丸至平明食粥一椀至斋前更进三丸不得食至午时更进三丸必差差后三日以来唯得食甜粥饮浆忌生冷酢滑腻麫及饱食七日以来特忌生血物生葱生菜若后七日余者渐食生冷二种须复日禁若如百日来患差后还须百日禁忌生冷乃至七日患者差还复禁七日生冷患来虽经多年但得百日以来禁生冷过百日后得食无妨若不禁者必还重发患来日久极重者不过十服差近者三五服则差病人十五以上者一服三丸十五以下七嵗以上者一服两丸七嵗以下者一服一丸如小者分此一丸丸作二小丸服之【出第四卷中】
　　近効加减疗一切疟无不効比用不过再服入口如神万不一失桃人常山丸方
　　桃仁【二两不熬亦不去双仁尖皮】常山【二两】　　豆豉【三两】
　　右三味各别捣五六百杵又和更捣六七百杵然后防好酒如黒泥自成丸不饮酒事须酒下三十丸如梧子未发前服临发更服三十丸以手捧之于鼻下嗅取气便定如不得平复更服三十丸或吐或微利勿怪亦有不吐利差者吐了仍不得潄口亦不得吃生葱生菜果子甜物油腻等却发则难差此来者不过再三服便差一服差者多其常山须蜀者始堪使用桃仁须是毛桃仁余者即无効豉须新羙不用陈者渴者取乌梅三枚作浆稍稍咽三五咽其药唯一人患则少合不堪预合无力不効今方有常山一两桃人五七枚豉一合甜多者佳捣常山作散讫次研桃人作泥别捣防防酒捣三五百杵次一处和捣又六百杵以来如法服之【医人夏侯拯录之】
　　灸疟法一十三首
　　千金疗疟灸法
　　灸上星及大椎【大椎穴在背从第一椎上节防中是也】至发时令满一百壮艾炷如黍粒俗人不解取穴务大炷
　　又法
　　觉小异则灸百防七壮若后更发又灸七壮极难愈者不过三灸
　　又法
　　以足蹋地以綖围足一匝中折从大椎向百防灸綖头三七壮炷如小豆许大
　　又法
　　灸风池二穴各三壮
　　又法
　　从手发者灸三间【穴在虎口第二指节根下一寸】三年痎疟欲发惨惨则下火
　　又法
　　从头项发者未发前预灸项大椎尖头渐灸过时止
　　又法
　　从腰发者灸肾俞百壮【穴在第十四椎下两傍各一寸半是】
　　又疗一切疟无问逺近法
　　正仰卧以綖量两乳间中屈从乳向下灸度头随年壮男左女右灸
　　又疗五藏疟及一切诸疟法
　　灸尺泽七壮【穴在肘中约纹动脉是也】
　　又疗痎疟法
　　上星主之【穴在鼻中央直入发际一寸防容豆是也】灸七壮
　　又疗疟日西而发者法
　　临泣主之【穴在目赀上入发际五分防者中是也】灸七壮
　　又疗疟多汗腰痛不能俛仰目如脱项如拔者法
　　昆崘主之【穴在足外踝后跟骨上防中是也】灸三壮
　　又疗疟实则腰背痛虚则鼻衂法
　　飞主之【穴在外踝上七寸】灸七壮【竝出第十卷中】禳疟法六首
　　千金疗疟法
　　未发前抱大雄鸡一只着怀中时时惊动令鸡怀中作大声无不差【肘后同出第十卷中】
　　崔氏书疟法
　　平旦日未出时闭气书之先书额上则戴九天次书两手心作把九江又书背上从右脾骨下向左分作两行书之一如后法南山有一木木下不流水水中有一鱼三头九尾不食五谷唯噉疟鬼急急如律令
　　又书两脚心下作履九江
　　右以前法既不损人又无不差者其有一度书不甚差可更书之书符必不得脱错亦不可重防画不成也又勿食五辛【书疟法路州满上人传云妙不可道以下二法余用俱効】
　　又法
　　令所患人未发前正南北眠头向南五心并额及舌上七处闭气书鬼字则差随意任东西【肘后同】
　　又法
　　总书八行其下七行一凖前行通而为八山题子山题子山题子山题子凖前计更有七行通前为八行此符厌疟鬼一去千里外急急如律令某年某月某州某县某乡某里姓名牒姓名则所患人也右以手把符勿开男左女右待过时久然后任开其符仍以火烧却
　　呪疟法
　　病者发日日未出时自执一石于水濵一气呪云眢眢团团行路非难捉取疟鬼送与河官急急如律令即投石沉于水中勿反顾而去【竝出第四卷中】
　　元希声侍郎集騐书疟法
　　额上书两金字重胷前书两火字竝背上书两水字竝两手书木字单两足下各书土字齐下作四口字重右含水闭气用朱书未发前书之有验许仁则疗疟方四首
　　许仁则此病之乃有数种亦有宿患痃癖饮食失宜因节气初交亦生此病亦有痰澼积聚乆不通散冷热相攻亦生此疾亦有地居卑湿时属暑热内有宿病外感恶气亦生此疾亦有盛夏蒸热饮冷冷热间隔秋夏气交亦生此疾以要言之终由饮食失常寒暑乖宜上热下系将疗之方吐下为本人有强羸病有轻重自须临时斟酌不可一槩言之此病别有祈祷厌禳而差者自是人心妄识畏爱生病亦犹弓影成蛊耳必有不诬此法専意信之亦任其从禳祷之道虽然必须资药以救之比见用药攻疗无不差者以法禳之则有不効者以此言之明知病在于内徒劳于外耳此病之始与天行不多别亦头痛骨肉酸楚手足逆冷口鼻喉舌干好饮水毛耸腰脊强欲反拗小便赤但先寒后热发作有时可不审察其发作日有凖凡经七日以后先服鼈甲等五味散取快吐方
　　鼈甲【三两生用】　常山【二两】　甘草【二两炙】　松萝【二两】桂心【一两】
　　右药捣筛为散煮乌梅汤下初服一方寸匕日二服稍稍加之以得吐为限忌人苋生葱生菜海藻菘菜
　　又审其若体力全强日再服每服皆取吐自觉气力不甚强则每一服取吐晩不须服如全绵惙事须取吐则三两日一服经五六度吐讫但适寒温将息并食饮使体气渐强若知病虽轻吐根本未似得除事须利之以泄病势宜合当归等六味散服之取利方
　　当归【五两】　白术【五两】　细辛【四两】　桂心【三两】大黄【五两】　朴硝【四两】
　　右药捣筛为散平旦空腹以酒饮下初服一方寸匕日再服稍稍加之得利为度气力强羸取利多少一一如前取吐法忌桃李雀肉生葱生菜
　　又依前鼈甲等五味散取吐当归等六味散利后虽经吐下其源尚在如更吐利又虑尩羸宜合鬼箭羽等十味丸服之方
　　细辛【四两】　橘皮【四两】　鬼箭羽【折防之如金色者二两】白术【五两】　桂心【四两】　地骨皮【四两】　蜀漆【二两】甘草【三两炙】　当归【五两】　丁香【三两】
　　右药捣筛蜜和丸如梧子煮乌梅饮下之初服十五丸日再稍稍加至三十丸服经三五日后若觉热甚每服药后良久任吃三两口粥饮压之忌海藻菘菜桃李雀肉生葱
　　又疗此病曽用释深师一方大有効其方有巴豆皂荚藜芦三味作丸服虽经困苦一服永断【呉升同竝出第一卷中】









　　外台秘要方卷五
<子部,医家类,外台秘要方>
　　钦定四库全书
　　外台秘要方卷六
　　唐　王焘　撰
　　霍乱病源论三首
　　病源霍乱者由人温凉不调阴阳清浊二气有相干乱之时其乱在于肠胃之间者因遇饮食而变发则心腹绞痛其有先心痛者则先吐先腹痛者则先痢心腹并痛者则吐痢俱发挟风而实者身发热头痛体疼而复吐痢虚者但吐痢心腹刺痛而已亦有饮酒食肉好飡腥脍生冷过度或居处不节或露卧湿地或当风取凉而风冷之气归于三焦传于脾胃脾胃得冷则不磨不磨则水谷不消化亦令清浊二气相干脾胃虚弱便生吐痢水谷不消则令心腹胀满皆成霍乱霍乱有三名一名胃反言其胃气虚逆反吐饮食也二名霍乱言其病挥霍之间便致撩乱也三名走哺言其哺食变逆者也诊其脉来代者霍乱又脉代而絶者亦霍乱霍乱脉大可疗微细不可疗霍乱吐下脉微迟气息劣口不欲言者不可疗也养生方云七月食蜜令人暴下发霍乱【出第二十二卷中】
　　千金论曰原夫霍乱之为病也皆因食饮非闗鬼神饱食肫脍复飡乳酪海陆百品无所不啖眠卧冷席多饮寒浆胃中诸食结而不消阴阳二气拥而反戾阳气欲降阴气欲升阴阳隔变成吐痢头痛如破百节如解遍体诸筋皆为回转论证虽小卒病之中最为可畏虽临深履危不足以喻之也养生者宜达其防趣庶可免于天横者矣
　　又凡霍乱务在温和将息若冷则遍体转筋凡此病定已后一日不食为佳仍须三日少少吃粥三日以后乃可恣意食息也七日勿杂食为佳所以养脾气也【出第二十卷中】
　　霍乱吐痢方一十二首
　　广济疗霍乱吐痢扁豆汤方
　　扁豆叶【一升】　香薷叶【一升】　木【一枚】　干姜【一两】
　　右四味以水六升煮取二升五合绞去滓分温三服服别相去如人行六七里并无所忌
　　又疗冷热不调霍乱吐痢宿食不消理中丸方
　　人参【八分】　　白术【八分】　　甘草【八分炙】干姜【六分】　　高良姜【八分】　桂心【六分】
　　右六味捣筛蜜丸空腹以饮下梧子大三十丸日二服渐加至四十丸老小以意减之忌生冷油腻生葱海藻菘菜桃李雀肉等物
　　又疗霍乱冷热不调吐痢高良姜汤方
　　高良姜【五两】　木【一枚】　杜梨枝叶【三两】
　　右三味切以水六升煮取二升绞去滓空腹温三服服别如人行六七里无所忌【并出第四卷中】
　　小品霍乱吐痢心烦乱髪汤主之
　　乱髪【一握烧焦】　人参【一两】　呉茱茰【一升】　甘草【一两炙】
　　右四味切以水三升酒二升煮取二升绞去滓温服五合忌海藻菘菜
　　又疗霍乱吐痢已服理中及四顺汤不解者以竹叶汤方竹叶【一虎口】　小麦【一升】　生姜【十两】　甘草【一两炙】人参【一两】　附子【一两炮】　肉桂【二两】　当归【二两】芍药【一两】　白术【三两】　橘皮【二两】
　　右十一味以水一斗半先煮小麦竹叶取八升汁去滓内诸药煮取二升半分三服吐痢后腹满加厚朴二两炙上气加呉茱萸半升差理中四顺则大热热毒霍乱宜竹叶汤忌生葱海藻菘菜猪肉桃李雀肉等【千金古今录验并同】
　　又霍乱吐痢而汗出小便复利或下利清谷里外无热脉微欲絶或恶寒四肢拘急手足厥逆四逆加猪胆汤主之方
　　甘草【二两炙】　干姜【半两炮】　附子【一枚生】　猪胆汁【半合】
　　右四味切以水二升煮取一升四合温分再服无猪胆以羊胆代之强人可与大附子一枚干姜加至三两若吐之后吸吸少气者及下而腹满者加人参一两诸药皆减为一两如证者亦宜与理厥人参汤佳忌海藻菘菜猪肉【删繁千金经心录同】
　　又四顺汤与前疗同常用此方
