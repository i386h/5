<!-- { "loadSidebar": true } -->
　　删繁疗下焦虚寒大便洞泄不止蘗皮汤止痢方黄蘗【三两】　黄连【五两】　人参【三两】　茯苓【四两】厚朴【四两炙】　艾叶【一升】　地榆【三两炙】　橘皮【四两炙】阿胶【三两】
　　右九味切以水一斗煮取三升去滓下胶煎取二升分三服忌猪肉冷水醋等【千金同】
　　又疗下焦虚寒津液不止气欲絶人参续气汤方人参　　橘皮【去赤脉】　茯苓　　乌梅皮
　　麦门冬【去心】黄芪　　　芎防　　　干姜【各三两】白术【四两】厚朴【四两炙】　桂心【二两】呉茱茰【三合】
　　右十二味切以水一斗二升煮取三升去滓分三服忌桃李雀肉生葱醋物【千金同】
　　又疗下焦虚寒损腹中瘀血令人喜忘不欲闻人声胷中气塞而短气茯苓丸方
　　茯苓【八分】　甘草【七分炙】　杏仁【五十枚】　人参【七分】厚朴【五分炙】　干姜【七分】　黄芪【六分】　桂心【四分】当归【八分】　芎防【五分】　干地黄【八分】
　　右十一味筛下蜜和为丸如梧子初服二十丸加至三十丸日再服清白饮进之忌海藻菘菜生葱酢物芜荑等
　　又疗下焦虚寒损或先见血后便转此为近血或利不利伏龙肝汤方
　　伏龙肝【五合】　甘草【二两炙】　干姜【二两】　黄蘗【五两】黄芩【二两】　牛膝根【二两】　檞【二两灸】烧头髪屑【二合】阿胶【二两】
　　右九味切以水七升煮取三升去滓下阿胶更煎取胶烊下髪屑分三服忌海藻菘菜【千金并翼有干地黄五两无黄蘗千金并翼同出第四卷中】
　　千金疗下焦虚寒损或先便转后见血此为逺血或利下或不利好因劳冷而发续断止利汤方
　　续断【三两】　当归【三两】　干姜【四两】　蒲黄【三分】桂心【二两】　甘草【二两炙】　干地黄【四两】　阿胶【二两】
　　右八味以水九升煮六味取三升五合去滓下阿胶更煎取胶烊尽下蒲黄分三服忌海藻菘菜生葱芜荑
　　又疗三焦虚损或上下发泄吐唾血皆从三焦因起或热损发或虚寒损发或因劳发或因酒发当归汤方当归【三两】　白芍药【四两】　羚羊角【三两炙】伏龙肝【一丸】黄芩【二两】　干地黄【二两】　白术【四两】　青竹皮【一升】栢枝【三两炙】　小蓟【三两】　阿胶【三两炙】　干姜【二两】甘草【二两】　蒲黄【五合】　乱髪【一丸烧灰】
　　右十五味切以水一斗二升煮十二味取三升五合去滓下阿胶煎取胶烊下髪灰蒲黄分三服忌海藻菘菜芜荑桃李雀肉等【删繁同并出第二十卷中】许仁则疗霍乱方三首
　　许仁则云此病有两种一名干霍一名湿霍干霍死者多湿霍死者少俱繇饮食不节将息失宜干霍之状心腹胀满搅刺疼痛烦闷不可忍手足逆冷甚者流汗如水大小便不通求吐不出求痢不下须臾不救便有性命之虑湿霍之状心腹亦搅痛诸有与干同但吐痢无限此病始得有与天行相似者亦令头痛骨肉酸楚手足逆冷四体发热干霍大小便不通烦寃欲死宜急与巴豆等三味丸服之服取快利方
　　巴豆【一百枚熬去心皮】干姜【三两崔氏以芒硝五两代与千金同】大黄【五两】
　　右药先捣干姜大黄为散后别捣巴豆如膏和前二味同捣令调细细下蜜丸以饮下初服三丸如梧子大服讫数挼肚令转动速下利良久不觉则以热饮投之又良乆不利更服一丸须臾当利利后好将息食饮寒温以意取适如渇者煮浆水粥少少啜之忌野猪肉芦笋等物【张文仲处】
　　又疗湿霍乱吐痢无限宜合高良姜等三味饮子服之方
　　高良姜【二两】豆蔲子【十二枚】　桂心【二两】
　　右药切以水四升煮取一升去滓细细啜之亦有于此方加干姜人参二物忌生葱
　　又木桂心二物饮之方
　　木【一枚湿干并得】　桂心【二两】
　　右药以水二升煮取七合去滓细细饮之亦有豆蔲子代桂心者亦有单煮木汁饮之忌生葱【呉升同出第一卷中】
　　杂疗霍乱方四首
　　小品疗霍乱呕啘气厥不得喘息豉汤方
　　豉【一升】　半夏【一两洗】　生姜【二两】　人参【一两】柴胡【一两】　甘草【一两炙】
　　右六味切以水五升煮取二升半温服七合忌羊肉饧海藻菘菜等【千金有桂心一两】
　　又疗卒道中得霍乱无有方药气息危急医视舍去皆云必死疗之方
　　芦蓬蕽一大把煮令味浓顿服二升则差已用有
　　効食中鱼蟹毒者服之尤良【芦蓬蕽芦花是也备急集验文仲范汪同并出第四卷中】
　　删繁疗霍乱食不消肠鸣腹痛热不止桔梗汤方桔梗【四两】　　白术【五两】　　干姜【三两】
　　茯苓【三两】　　仓米【一升】
　　右五物切以水八升煮仓米熟去米将汁煮药取二升绞去滓分服忌桃李雀肉大酢
　　近効诃梨勒散疗一切风气痰冷霍乱食不消大便澁方
　　取诃梨勒三颗捣取皮和酒顿服三五度则差干呕方六首
　　病源干呕者胃气逆故也但呕而欲吐吐而无所出故谓之干呕也【出第二十一卷中】
　　广济疗卒干呕不息方
　　破鸡子去白吞中黄数枚则愈【肘后备急张文仲同】
　　又方
　　生葛根绞取汁服一升
　　又方
　　甘蔗汁温令热服一升日三服【一云甘草汁张文仲同并出第三卷中】
　　集验疗病人干呕方
　　取羊乳汁饮一杯【千金同】
　　又疗吐逆干呕生姜汤方
　　生姜【四两】　泽泻【三两】　桂心【二两】　橘皮【三两】甘草【二两】　茯苓【四两】　人参【一两】　大黄【四两】
　　右八味切以水七升煮取三升服五合日三忌海藻菘菜醋物生葱【并出第四卷中】
　　崔氏疗患呕人参汤方
　　人参【一两】胡麻仁【八合灼令香】橘皮【二两】枇杷叶【半斤拭毛蜜炙】
　　右四味切以水一斗煮枇杷叶取五升汁内人参等三种煎取三升稍稍饮之【徐王张文仲千金同出第三卷中】
　　呕哕方四首
　　病源呕哕之病者由脾胃有邪谷气不消所为也胃受邪气逆则呕脾受邪脾胀气逆遇冷折之气逆不通则哕也【出第二十一卷中】
　　广济疗呕哕不止橘皮汤方
　　橘皮【一升】　生姜【八两】　甘草【二两炙】　枇杷叶【四两拭毛蜜炙】
　　右四味切以水五升煮取二升五合绞去滓分温三服每服相去如人行六七里忌海藻菘菜【出第一卷中】
　　肘后疗呕哕方
　　生蘡薁藤断之当汁出器承取饮一升生葛藤尤佳
　　又方
　　枇杷叶一觔拭毛蜜炙水一斗煮取三升分再服【备急同出第一卷中】
　　必効疗呕哕方
　　取芦根五两切以水五升煮取三升顿服兼以童子小便一两合不过三服则差【出第二卷中】哕方七首
　　病源脾胃俱虚受于风邪故令新谷入胃不能传化故谷之气与新谷相干胃气则逆胃逆则脾胀脾胀则气逆因遇冷折之则哕也右手闗上脉沉而虚者病善哕也【出第二十一卷中】
　　肘后疗卒啘不止方
　　痛抓睂中央闭气也
　　又方
　　以物刺鼻中若以少许皂荚屑内鼻中令则差
　　又方
　　但闭气抑引之
　　又方
　　好豉二升煮取汁服之【千金同】
　　又方
　　粢米粉二升井华水服之【并出第三卷中】
　　集验疗卒哕方
　　枳实三枚炙去核防咀之以三家乳一升以羊脂五两煎枳实令沸复内乳令沸去滓含咽之【范汪同出第六卷中】
　　张文仲陶氏啘方
　　饮新汲井水数升佳【肘后备急千金同出第六卷中】
　　呕逆吐方八首
　　病源呕吐者皆由脾胃虚弱受于风邪所为也若风邪在胃则呕膈间有停饮胃内有久寒则呕而吐其状长大息心里澹澹然或烦满而大便难或溏泄并其养生方云八月勿食姜一云被霜向冬发寒热及温病食欲吐或心中停饮不消或为反胃其汤熨针石别有正方补养宣导今附于后养生方导引法云正坐两手向后捉腕反向拓席尽势使腹上下七左右换手亦然除腹肚冷风宿气或胃口冷食饮进退吐逆不下又云偃卧展两胫两手左右蹻两足肿以鼻内气自极七息除腹中病食苦呕又云坐直舒两足以两手挽两足自极十二通愈肠胃不能受食吐逆以两手直义两脚底两脚痛舒以头抵膝上自极十二通愈肠胃不能受食吐逆【出第二十一卷中】
　　仲景伤寒论呕吐病在隔上后必思水者急与之思水与猪苓散方
　　猪苓【去皮】　　茯苓　　　　白术
　　右三味各等分捣筛饮汁和服方寸匕日三服欲饮水者极与之本虚与水则哕攻其哕亦哕忌桃李雀肉醋物【千金同出第】
　　必効小麦汤主呕吐不止方
　　小麦【一升洗】　人参【四两】　青竹茹【二两半】　茯苓【三两】厚朴【四两炙】　甘草【一两炙】　生姜【汁三合】
　　右七味以水八升煮取三升分三服忌海藻菘菜酢【千金同】
　　又凡服汤呕逆不入腹者方
　　先单煮炙甘草三小两以水三升煮取二升服之得吐但更服不吐益好消息定然后服余汤则流利更不吐也忌海藻菘菜【千金同并出第二卷中】
　　延年人参饮主吐方
　　人参【一两】　　橘皮【三两】　　生姜【一两】
　　右三味切以水四升煮取一升五合分温三服【出第六卷中】
　　又麦门冬饮主风邪热气冲心心闷短气吐不下食方麦门冬【二两去心】　人参【一两】　橘皮【一两】
　　生姜【三两】　　羚羊角【一两屑】
　　右五味切以水五升煮取一升五合去滓分温三服
　　又甘草饮主脾肾冷气乗心痛闷吐利四肢逆冷或烦疼方
　　甘草【二两炙】　　人参【二两】　　干姜【四两】
　　厚朴【二两炙】　　白术【二两】
　　右五味切以水五升煮取一升五合去滓分温三四服如人行八九里忌海藻菘菜桃李雀肉等【出第六卷中】
　　新附近効疗呕逆方
　　白油麻一大合以清酒半升煎取三合看冷热得所去油麻以酒顿服之立验无忌
　　又方
　　麻仁三合熬捣以水研取汁着少盐吃立効【李諌议用有効】
　　呕逆不下食方八首
　　广济疗呕逆不能多食方
　　诃梨勒【三两去核煨】
　　右一味捣为散蜜和丸空腹服二十丸日二服以知为度利多减服无所忌
　　又疗呕逆不下食腹中气逆豆蔲子汤方
　　豆蔲子【七枚碎】　生姜【五两】　人参【一两】　甘草【一两炙】
　　右四味切以水四升煮取一升五合去滓分温二服相去如人行五六里忌海藻菘菜
　　又疗两胁下妨呕逆不下食柴胡汤方
　　柴胡【八分】　茯苓【八分】　橘皮【六分】　人参【六分】厚朴【八分炙】　桔梗【六分】　紫苏【五分】　生姜【十六分】诃梨勒【七枚去核煨】　　　甘草【五分炙】
　　右十味切以水八升煮取二升五合绞去滓分温三服服别相去如人行六七里进一服不吐利忌海藻菘菜醋物猪肉等
　　又疗患身体烦疼头痛吃食呕逆不得食柴胡汤方柴胡【十分】　茯苓【八分】　枳实【八分炙】　白术【八分】生姜【八分合皮切】麦门冬【八分去心】甘草【六分炙】
