<!-- { "loadSidebar": true } -->
　　羊肉去脂膜作脯以好蒜虀空腹任意多少食之立见効验
　　又疗胃反吐水及吐食方
　　大黄【四两】　甘草【二两炙】
　　右二味切以水三升煮取一升去滓分温再服如得可则隔两日更服一剂神验千金不传忌海藻菘菜【此本仲景伤寒论方并出第二卷中】
　　万全方疗脾饮食吐逆水谷不化此为胃反半夏饮子方
　　制半夏【八分】厚朴【炙】　　人参　　　白术生姜【切】　　枣【各六分】　　粳米【两合】　橘皮【四分】
　　右八味细切以水二大升煎取一升去滓分温四服空肚服二服忌羊肉饧【并出第一巻中】
　　脾胃弱不能食方三首
　　病源脾者藏也胃者腑也脾胃二气相为表里胃为水谷之海主受盛饮食者也脾气磨而消之则能食今脾胃二气俱虚弱故不能食也尺脉浮滑速疾者食不消脾不磨也【出第二十一巻中】
　　广济疗脾胃气微不能下食五内中冷时微下痢方白术【八两】　神麴【末五两】　甘草【二两炙】　干姜【二两】枳实【二两炙】
　　右五味捣筛蜜和丸空腹温酒服如梧子二十丸日二服渐加至三十丸腹中有痛加当归二两忌热麫海藻菘菜桃李雀肉等【出第一卷中】
　　延年人参饮主虚客热不能食恶心方
　　人参　　　麦门冬【去心】橘皮　　　白术厚朴【各二两炙】　茯苓【四两】　生姜【三两切】　甘草【一两炙】
　　右八味切以水八升煮取三升分为三服日三忌海藻菘菜桃李雀肉等【蒋孝瑜处大効】
　　又厚朴汤疗不能食腹内冷气方
　　厚朴【三两炙】　白术　　　人参【各一两】　茯苓【三两】生姜【五两】　橘皮【二两】
　　右六味切以水四升煮取一升二合分为三服忌桃李雀肉酢物【蒋孝瑜处出第六巻中】
　　脾胃病日渐瘦困不食方三首
　　广济主脾胃中热消渴小便数骨肉日渐消瘦方
　　黄连　　　麦门冬【各十二分去心】　　　　苦参括蒌　　　知母　　　茯神　　　土根【各八
　　分】　　　　人参　　　甘草【炙各六分】
　　右九味捣筛蜜和丸毎食后少时煮芦根大麦饮服如梧子二十丸日二服渐加至四十丸不利忌海藻菘菜猪肉冷水酢等物
　　又主胃气冷弱食则吐逆从朝至夜不得食食入腹则胀气满急大便出饭粒如故带酸气而羸计日渐困者方
　　呉茱茰【二两】白术【三两】　人参　　　干姜甘草【炙】　　五味子【各二两】麴末　　　麦蘖【末各五合】厚朴【一两半】　桂心【一两】
　　右十味捣筛为散空腹煮生姜汤服方寸匕一日三服渐加至二匕忌生葱桃李雀肉海藻菘菜【出第一巻中】
　　延年白术丸疗恶心数吐水不多能食少心力者方白术　　　干姜　　　人参　　　厚朴【炙】桂心【各六分】　细辛　　　茯苓　　　当归茯神　　　枳实【炙】　　五味子　　附子【各六分炮】呉茱茰【六分】逺志【五分去心】　旋复花【四分】泽泻【五分】
　　右十六味捣筛蜜和为丸如梧子酒服二十丸日再服加至三十五丸忌桃李雀肉大酢生菜生葱猪肉冷水【出第十七巻中】
　　胃实热方二首
　　千金凡右手关上脉阳实者足阳明经也病苦头痛【脉经云阳中坚痛而热】汗不出如温疟唇口干善哕乳痈缺盆腋下肿名曰胃实热也
　　疗胃实泻胃热汤方
　　栀子仁【二两】芍药【四两】　白术【五两】　茯苓【三两】生地黄【汁一升】射干【三两】　赤蜜【一两】　升麻【三两】
　　右八味切以水七升煮六味取一升五合去滓下地黄汁两沸次下蜜煎取二升分三服老小以意服之忌桃李雀肉酢物芜荑等
　　又方
　　灸膝下三寸两脚三里穴各三十壮主胃中热病胃虚寒方七首
　　千金右手关上脉阳虚者足阳明经也病苦胫寒不得卧恶风寒洒洒目急腹中痛耳虚鸣时寒时热唇口干面浮肿名曰胃虚冷也又疗胃虚冷少气口苦身体无泽补胃汤方
　　防风　　　栢子仁　　细辛　　桂心
　　橘皮【各二两】　芎防　　　呉茱茰　人参【各三两】甘草【一两炙】
　　右九味切以水一斗煮取三升分温三服忌海藻菘菜生葱生菜等物
　　又补胃虚寒身枯絶骨诸节皆痛人参散方
　　人参　　细辛　　　　甘草【炙各六分】　桂心当归【各七分】　麦门冬【七分去心】干姜【八分】　逺志肉【四分】蜀椒【三分汗】　呉茱茰【二分】
　　右十味为散食后服方寸匕温清酒进之忌海藻菘菜生葱生菜【并出第十六巻中】
　　范汪疗胃气虚不欲食四肢重短气调和五藏并疗诸病调中汤方
　　薤白【切一升】　枳实【六枚炙】　橘皮【三枚】　大枣【十二枚】粳米【三合】　香豉【六合】
　　右六味切枳实橘皮枣以水六升先煮薤得四升内诸药煮取一升半适寒温服中分服之良【一方生姜四分出第二十一巻中】
　　删繁疗胃虚苦饥寒痛人参补虚汤方
　　人参　　　当归　　　茯苓　　　桔梗芎防　　　橘皮　　　厚朴【炙各三两】　桂心甘草【炙各二两】　白术【五两】　呉茱茰【二两】大麦蘖【二升炒】
　　右十二味切以水一斗二升煮取三升去滓分三服忌海藻菘菜桃李雀肉生葱猪肉酢等物【出第十一巻中】
　　又白术八味等散方【与前疗同】
　　白术　　　厚朴【炙】　　人参　　　呉茱茰麦蘖【炒】　　茯苓　　　芎防　　　橘皮【各三两】
　　右药捣筛为散食前服方寸匕暖酒进之随性服忌桃李雀肉大酢【出第四巻中】
　　延年补胃饮主胃气虚热不能食兼渴引饮方
　　茯苓【四两】　人参【三两】　橘皮【二两】　生姜【三两】薤白【切一升】　豉【五合绵褁】　　糯米【二合】
　　右七味切以水七升煮取三升去滓分温六服中间任食一日令尽忌酢物【张文仲处出第一巻中】
　　五膈方八首
　　病源五膈气者谓忧膈恚膈气膈寒膈热膈也忧膈之为病胷中气结烦闷津液不通饮食不下羸瘦不为气力恚膈之为病心下苦实满噫辄酢心食不消心下积结牢在胃中大小便不利气膈之为病胷胁逆满噎塞胷膈不通噫闻食臭寒膈之为病心腹胀满欬逆腹上苦冷雷鸣绕脐痛食不消不能食肥热膈之为病藏有热气五心中热口中烂生疮骨烦四肢重唇口干燥身体头面手足或热腰背疼痛胷痹引背食不消不能多食羸瘦少气及癖也此是方家所说五膈形证也经云阳脉结谓之膈言忧恚寒热动气伤神而气之与神并为阳也伤动阳气致隂阳不和而腑藏生病结于胷膈之间故称为膈气众方说五膈互有不同但伤动之由有五故云五膈气【出第十三巻中】
　　备急膈中之患名曰膏肓汤丸径过针灸不及所以作丸含之令气势得相熏染有五膈要丸方
　　麦门冬【十分去心】椒【六分汗】　　逺志　　　附子【炮】干姜　　　人参　　　桂心　　　细辛【各六分】甘草【十分炙】
　　右九味捣筛以蜜和丸如弹子以一枚着牙齿间含稍稍咽汁日三主短气胷满心下坚冷气此病有十许方率皆相类此丸最効五膈者谓忧膈气膈恚膈热膈寒膈也忌猪肉生菜海藻菘菜生葱【千金肘后文仲同出第三巻中】
　　张文仲五膈丸方
　　呉茱茰　　麴　　　　杏仁【去皮尖】　干姜蜀椒【汗】　　好豉【熬】
　　右六味等分捣筛蜜和丸如梧子饮服七丸日三忌生冷【此方出隐居効验备急肘后同出第三巻中】
　　延年秘録凡忧膈气膈食膈寒膈饮膈五病同药常以忧愁思虑食饮而得之若寒食食生菜便发其病苦心满不得气息引脊痛如刺之状食则心下坚大如粉絮大痛欲吐吐则差饮食不得下甚者乃手足冷上气欬逆喘息气短疗以九物五膈丸方
　　麦门冬【去心】蜀椒【汗各三两】　逺志【三两去心】　甘草【五两炙】附子【一两炮】　干姜【三两】　人参【四两】　桂心【三两】细辛【三两　通按此即前五膈要丸一味不差】
　　右药捣筛蜜和微使淖置有盖器中先食服大如弹子丸一丸置喉中稍咽之喉中胷中当热药力稍尽复含一丸日三四夜一二服服药七日愈二十日平复若不能含者可一大丸作二小丸尽服之唯夏月合乃益麦门冬甘草人参耳其余不异神良椒当以铜器熬于火上使极热下置地内椒器中熟搅之须汗出便捣合同处椒力有热亦去其毒非令有热也忌海藻菘菜猪肉冷水生葱生菜【千金集验同不能具于此方録用之耳】
　　古今録验大五膈丸疗膈中游气上下无常处藏有虚冷气迫咽喉胷满气逆胁有邪气食已气满羸瘦着牀骨立往来寒热腹中不调或下痢呕逆欬骨肉销尽服之令人能食长肌肉强筋骨利五藏好顔色补不足益气力方
　　细辛　　　桂心　　　黄芩　　　食茱茰厚朴【炙各三分】　杏仁【三十枚去尖】干姜　　　川椒【汗】逺志【各三分去心】小草　　　芍药　　　附子【炮】当归【各二分】　黄连【二分】
　　右十四味捣筛蜜和服如梧子二丸日三不知加之以知为度忌猪肉冷水生葱菜等
　　又五膈丸疗忧膈气膈食膈寒膈饮膈异病同药神方人参　　　附子【炮】　　逺志【去心】　桂心细辛【各四分】　干姜　　　蜀椒【各五分汗】
　　右七味捣筛以蜜和服如弹丸着牙下防咀咽之若病剧者日三夜再并疗诸毒风注气腹中百病皆应当得真新好药即可中病耳神秘妙方不传忌生葱生菜猪肉冷水等物【通按此方比前五膈丸同但少麦冬甘草二味】
　　又疗邪气呕逆吸气五膈为病五藏俱虚则受风冷五藏有邪呼吸不足隂注于内阳结于外隂阳错乱语言无常膈中左右状如结气喉咽不利气出不入此血气衰微藏凝冷气成之服此丸安谷通气温藏五膈丸出僧深方
　　蜀椒【一升汗】　干姜【二两】　桂心【二两】　芍药【一两半】半夏【洗】　　细辛　　　茯苓【各一两】　前胡【一两半】
　　右八物捣筛蜜和服如弹丸一枚喉中稍稍吞之可増至三丸或冷则加逺志一两佳日再忌羊肉饧生葱生菜醋物
　　又疗胷痛逹背膈中烦满结气忧愁饮食不下药悉主之宜丸方
　　制半夏【一分】甘草【炙】　　逺志【去心各四分】干姜桂心　　　细辛　　　椒【去目汗】　　附子【炮各二分】
　　右八味捣筛以蜜和为丸先饭酒若粳米饮服如梧子五丸日三稍増至十丸忌海藻菘菜羊肉饧猪肉冷水生葱生菜【并出第十八巻中】
　　经心録五膈丸疗寒冷则心痛咽中如有物吐之不出咽之不入食饮少方
　　干姜【三两】　麦门冬【二两去心】附子【一两炮】　细辛【二两】蜀椒【一两汗】　逺志【一两去心】　甘草【一两炙】　人参【二两】食茱茰【二两】桂心【三两　通按此方即前五膈丸多食茱茰一味】
　　右十味蜜和为丸如梧子服五丸日二忌猪肉冷水海藻菘菜生葱生菜【千金同出第二巻中】
　　七气方三首
