<!-- { "loadSidebar": true } -->
　　又方
　　服瞿麦末方寸匕【集验同古今録验兼主折刺不出】
　　又方
　　吞猪膏如鸡子大不差更吞差止【古今録验同】
　　又疗诸哽方
　　作竹篾刮令滑绵纒内咽中令至哽处可进退引之哽即出【小品古今録验深师同】
　　又疗诸哽方
　　鸬鷀屎末服方寸匕【集验古今録验同】
　　又疗鱼骨哽方
　　口称鸬鷀鸬鷀则下【并出第二十六卷中】
　　张文仲疗食诸鱼骨哽方
　　以鱼骨挿头上则立下陶云因刻则出【肘后备急同】
　　又方
　　小嚼薤白令柔以绳系中央持绳一端吞薤到哽处引哽当随出【集验古今録验深师备急千金同】
　　又疗鱼骨哽在喉中众法不能去者方
　　取饴糖丸如鸡子黄大吞之不去又吞此用得効也【肘后备急千金集验小品同】
　　又疗食中吞发哽不去绕喉者方
　　取梳头发烧饮服一钱匕【肘后备急集验千金同并出第三卷中】
　　救急疗哽方
　　好蜜以一匙抄稍稍咽之令下良【文仲同】
　　又疗鱼骨哽在喉中方
　　以少许碙砂口中咀嚼咽之立下【出第七卷中】
　　必効疗鱼骨哽方
　　含水獭骨立出【小品同】
　　又方
　　鱼网覆头立下千金云烧服半【小品同出第二卷中】
　　古今録验疗鱼哽骨横喉中六七日不出方
　　取鲤鱼鳞皮合烧作屑以水服之则出也未出更服之取出为度【出第二十九卷中】
　　杂误吞物方一十七首
　　肘后燎误吞钩方
　　若绳犹在手中者莫引之但益以珠珰若薏子辈就贯之着绳稍稍令推至钩处小小引之则出
　　又方
　　以小羊喉以沓绳推至钩处当退脱小引则出
　　又方
　　但大戾头四向顾小引之则出
　　又方
　　常思草头一把二升水淘灌之十余过而饮之
　　又疗譔吞诸木竹辈方
　　取布刀故锯烧渍酒中以女人大指甲二枚烧末内酒中饮之
　　又方
　　若是桃枝竹但数数多食白糖自消去
　　又疗以银簪筋擿吐因气吸误吞不出方
　　多食白糖渐渐至十斤当褁物自出此与葛氏小异【并出第五卷中】
　　深师疗误吞钩方
　　虎珀珠
　　右一物贯着钩绳推令前入至钩所又复推以牵引出矣若水精珠卒无珠坚物摩令滑用之也【出第二十二巻中】
　　千金疗误吞环若指彄方
　　烧鴈毛二七枚末服之鹅羽亦佳【备急文仲同】
　　又误吞珠铜鐡而哽者方
　　烧弩铜牙令赤内酒中饮之立愈【出第二十六卷中】
　　张文仲疗吞诸珠珰鐡而哽方
　　烧弩铜牙令赤内水中饮其汁立愈【肘后备急同】
　　又疗误吞钱方
　　捣火炭末服方寸匕则出【肘后小品集验千金备急深师同】
　　备急葛氏误吞钗方
　　取薤暴令萎煮令熟勿切食一大束钗则便随出生麦叶若蘩缕皆可用良効【千金肘后同】
　　又误吞钉及箭金鍼鐡等物方
　　多食肥羊肉脂及诸肥肉自褁出【肘后千金文仲同并出第五卷中】
　　古今録验疗误吞银镮及钗者方
　　取饴糖一斤一顿渐渐食尽多食之镮及钗便出【小品集验千金同千金作白糖】
　　又方
　　取水银一两分服之钗便下去也亦可以胡粉一两捣调之分再服食银令如泥也若吞金银物在腹中皆服之令消烊出也
　　又疗误咽鍼方
　　取真吸鍼礠石末酒白饮服一方寸匕解曰礠石特能吸取鍼难云今吞鍼哽在喉中而服礠石未入腹耶若含礠石口中者或吸鍼出耳二理详取其义焉【小品集验千金同出第二十九卷中】

　　外台秘要方卷八
<子部,医家类,外台秘要方>
　　钦定四库全书
　　外台秘要方巻九
　　唐　王焘　撰
　　欬方三首
　　病源欬者由肺感于寒防者成欬也肺主气合于皮毛邪之初伤先客皮毛故肺先受之五藏与六腑为表里皆禀气于肺以四时更王五藏六腑皆有欬各以其时感于寒而受病故以欬形证不同五藏之欬者乗秋则肺先受之肺欬之状欬而喘息有音声甚则唾血乗夏则心先受之心欬之状欬则心痛喉中介介如哽甚则咽肿喉痹乗春则肝先受之肝欬之状欬则两【一作左】胁下痛甚则不可转侧两胠下满乗季夏则脾先受之脾欬之状欬则右胁下痛隂引于肩背甚则不可以动动则欬剧乗冬则肾先受之肾欬之状欬则腰背相引而痛甚则欬逆此五藏之欬也五藏欬久不已传与六腑脾欬不已则胃受之胃欬之状欬而呕呕甚则长虫出肝欬不已则胆受之胆欬之状欬而呕胆汁肺欬不已则大肠受之大肠欬之状欬而遗粪心欬不已则小肠受之小肠欬之状欬而失气气与欬俱出肾欬不已则膀胱受之膀胱欬之状欬而遗溺久欬不已则三焦受之三焦欬之状欬而腹满不欲食饮此皆聚于胃关于肺使人多涕唾而面浮肿气逆也又有十种欬一曰风欬欲语因欬言不得终是也二曰寒欬饮冷食寒注入于胃从肺脉上气内外合因之而欬是也三曰支欬心下硬满欬则引四肢痛其脉反迟是也四曰肝欬欬而引胁下痛是也五曰心欬欬而唾血引手少隂是也六曰脾欬欬而涎出续续不止下引少腹是也七曰肺欬欬引颈项而唾涎沫是也八曰肾欬欬则耳聋无所闻引腰并脐中是也九曰胆欬欬而引头痛口苦是也十曰厥隂欬欬而引舌本是也诊其右手寸口气口以前脉手阳明经也其脉浮则为阳实阳实者病苦腹满善喘欬脉防大为肝痹欬引少腹欬脉浮大者生沈小伏匿者死又云脉浮直者生沈硬者死欬且呕腹胀且泄其脉欲絶者死欬脱形发热脉小硬急者死欬且羸瘦络脉大硬者死欬而尿血羸瘦脉大者死【出第十四卷中】
　　小品疗欬紫菀七味汤方
　　紫菀【半两】　五味子【一两】桂心【二两】　麻黄【四两去节】杏仁【七十枚去皮尖两仁碎】　　　干姜【四两】　甘草【二两炙】
　　右药切以水九升煎取二升半去滓温服七合日三服忌海藻菘菜生葱防麫腥腻【经心録古今录验同出第二卷中】
　　延年紫菀饮主欬方
　　紫菀　　　贝母　　　茯苓　　杏仁【去皮尖两
　　仁者】　　　　生姜【各三两】　人参【二两】　橘皮【一两去脉】
　　右七味切以水五升煮取一升五合去滓分温三服如人行七里更进一服忌葱蒜麫酢【张文仲处古今录验同出第五卷中】
　　古今录验天门冬煎疗欬方
　　天门冬【六两去心】杏仁【三升去双仁皮尖碎】　　　　椒【三升熬令汗出】桂心　　　厚朴【炙】　　杜仲　　　苦参【各三两】附子【六两炮】　干姜【六两】　乌头【二枚炮】　人参【六两】蜈蚣【一枚去头足炙】
　　右十二味别捣杏仁其余者合捣下筛以五斤胶饴和捣千杵服如大枣一枚日三忌冷水猪肉生葱鲤鱼【出第九卷中】
　　五方四首
　　深师疗五一曰上气二曰饮三曰燥四曰冷五曰邪四满丸方
　　干姜　　　桂心　　　踯躅花　　芎防紫菀　　　芫花根皮【各二分】　　　人参
　　细辛　　　甘草【炙】　　半夏【洗】　鬼督邮【各一分】蜈蚣【一枚去头足炙】
　　右十二味捣筛蜜和服如大豆五丸米饮下日三不知加之至七八丸服此丸无不差方秘不传忌羊肉生葱生菜海藻菘菜
　　又方
　　特生礜石【一两泥包烧半日】　　欵冬花【一两】防【三百枚捣千杵】巴豆【十六枚去皮心熬别捣如脂】
　　右四味捣筛蜜和服如大豆米饮下二丸不知稍増至四五丸忌野猪肉芦笋【古今录验疗三十年欬并出第十八卷中】
　　备急华佗五丸方
　　皂荚【炙】　　干姜　　　桂心
　　右三味等分捣筛蜜和丸如梧子服三丸酒饮俱得日三忌葱【出第三卷中】
　　古今录验四满丸疗五一为气二为痹三为燥四为邪五为冷悉疗之方
　　蜈蚣【二枚炙】　芫花根【五分熬】踯躅花【四分】干姜芎防　　　桂心【各四分】　人参　　　细辛【各二分】
　　右八味捣筛蜜和为丸一服米饮下五丸如大豆许日三稍加至十丸忌生葱生菜【出第十九卷中】
　　新久欬方三首
　　深师疗新久欬唾脓血连年不差昼夜肩息麻黄汤方
　　麻黄【去节四两一方二两】　　　　桂心【二两】　甘草【二两】大枣【十四枚擘】
　　右四味切以水九升煮取三升去滓分温三服日三数用有効忌海藻菘菜生葱等物
　　又疗新久欬前胡丸方
　　前胡【六分】　乌头【炮二枚】　桔梗　　　干姜【各二分】桂心【八分】　蜀椒【八分汗】
　　右六味捣筛蜜和如樱桃大一丸含化稍稍咽之日三又疗久欬昼夜不得卧咽中水鸡声欲死者疗之良忌猪肉冷水生葱【并出第十八卷中】
　　千金疗新久欬欵冬花煎方
　　欵冬花　　干姜【为末】　芫花根【熟熬为末各二两】五味子　　紫菀【各三两】
　　右五味先以水一斗煮三味取三升半去滓内芫花干姜末加白蜜三升合投汤中令调于铜器中防火煎令如饴可一升半服枣核大含之日三服曽数用甚良忌蒜麫腥腻【深师同出第十八卷中】
　　卒欬方八首
　　肘后疗卒欬方
　　釡月下土【一分】豉【七分熬】
　　右二味熬捣蜜丸如梧子大米饮服十四丸曽用有验
　　又方
　　饴糖【六分】　干姜【六分末】　防【一两】
　　右三味先以水二升煮防三两沸去滓内饴糖消后内干姜末分为三服
　　又方
　　生姜汁　　百部根汁
　　右二味合煎服二合【并出第一巻中】
　　张文仲卒欬方
　　百部根【四两】
　　右一味酒一斗煮之再宿火温服一升日再服之効【肘后同】
　　又方
　　温清酒【一升】驴膏【一升】
　　右服之亦疗上气【并出第三卷中】
　　备急卒欬方
　　芫花【二两熬】
　　右一味水二升煮四沸去滓内白糖一斤服如枣大勿食咸酸物亦疗久欬【肘后同】
　　又方
　　炉中取鈆屑【一分】　　　桂心【二两】　皂荚【二两去皮子炙】
　　右三味捣筛蜜和丸如梧子大人米饮下服十五丸小儿五丸日二服忌生葱【肘后同出第三卷中】
　　深师疗卒欬逆上气肩息昼夜不止欲絶麻黄汤方麻黄【去节】　细辛【各二两】　甘草【半两炙】　桃仁【二十枚去皮尖及两仁者研一本作杏】
　　右四味切以水七升煮取三升去滓分三服秘方忌海藻菘菜生菜【出第十八卷中】
　　暴热嗽方二首
　　千金疗暴热嗽杏仁饮方
　　杏仁【四十枚去皮尖两仁炒研】　　　柴胡【四两】　紫苏子【一升】橘皮【一两】
　　右四味切水一斗煮取三升分三服常服饮之不妨【本方无紫苏子有干枣出第十八卷中】
　　延年贝母煎主暴热欬方
　　贝母【三两】　紫菀　　　五味子　百部根
　　杏仁【去皮尖两仁者研】　　　　甘草【炙各二两】
