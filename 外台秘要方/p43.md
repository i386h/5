<!-- { "loadSidebar": true } -->
　　右六味切以水五升煮取二升去滓和地黄汁三升生麦门冬汁一升白蜜五合好酥二合生姜汁一合又先取地黄麦门冬及汤汁和煎减半内酥姜汁搅不得停手又减半内蜜煎如稠糖煎成取如枣大含咽之日三夜再服忌海藻菘菜咸物【蒋孝璋处出第五卷中】冷欬方三首
　　深师疗冷欬逆气干姜汤方
　　干姜【四两】　紫菀【一两】　杏仁【七十枚去皮尖双仁切】麻黄【去节四两】　桂心　　　甘草【炙各二两】　五味子【一两】
　　右七味切水八升煮取二升七合分三服平体人加射干一两代干姜忌海藻菘菜生葱等
　　又疗冷饮欬芫花煎方
　　芫花【二两】　干姜【二两】　白蜜【二升】
　　右三味捣筛二味内蜜中搅令相和防火煎令如糜服如枣核一枚日三夜一欲痢者多服【千金主新久欬并出第十八卷中】
　　千金疗冷方
　　干姜【三两末】　胶饴【一斤】
　　右二味搅令和调蒸五升米下令熟以枣大含化稍稍咽之日五夜三【出第十八卷中】
　　欬失声方四首
　　广济疗咽喉干燥欬语无声音桂心散方
　　桂心【三两】　杏仁【三两去皮尖双仁熬捣】
　　右二味捣筛为散以蜜和绵褁如枣大含之咽汁日三夜二忌生葱油腻【出第二卷中】
　　古今录验疗暴中冷伤寒鼻塞喘欬喉中痖塞失音声者方
　　取芫花根【一虎口切防】
　　右一味令病人以荐自萦就里舂芫花根令飞入其七孔中当眼泪出口鼻皆罗剌【郎逹切】毕毕耳勿住令芫花根尽则止病必于此差
　　又疗忽暴欬失声语不出杏人煎方
　　杏仁【一升去皮尖两仁者熬】　　　通草【四两】　紫菀五味子【各三两】贝母【四两】　桑白皮【五两】蜜【一升】沙糖【一升】　生姜【汁一升】
　　右九味切以水九升煮五味取三升去滓内杏仁脂姜汁蜜糖和搅防火上煎取四升初服三合日再夜一稍稍加之忌防麫炙肉等【千金同】
　　又通声膏方
　　五味子　　欵冬花　　通草【各三两】　人参【二两】杏仁【一升去尖皮两仁者熬】　　　桂心　　　细辛青竹皮　　菖蒲　　　酪酥【各二两】　枣膏【三升】白蜜【一升】　姜汁【一升】
　　右十三味细切以水五升防火煎三上三下去滓内姜汁枣膏煎令调和酒服如枣二枚忌生菜生葱羊肉【千金用苏五升枣膏蜜各二升余同并出第十九卷中】
　　气方八首
　　病源夫肺主气皮毛人有运动劳役其气外泄腠理则开因乗风取凉冷气卒伤于肺即发成故为暴气其状甚而少涎沫【出第十四卷中】
　　古今录验疗患气并下焦冷结方【后四方同疗姚大夫别录要方】紫菀　　　贝母　　　百部根　　欵冬花五味子　　半夏【洗各五分】　射干【十分】　芫花根皮【四分切熬令焦】　　干姜　　　橘皮【各四分】　杏仁【八分去皮尖双仁者熬】　　苏子【四分】　白石英【八分研】钟乳【十分研】
　　右十四味捣筛以蜜和为丸如梧桐子酒服十丸日再稍加至三十丸忌羊肉诸生冷等物
　　又方
　　干地黄　　桂心　　　山茱茰　　五味子【各三
　　两】　　　　茯苓【四两】　苁蓉　　　丹参泽泻　　　甘草【炙】　　钟乳【研各二两】
　　右十味捣筛蜜和酒服十五丸如梧子大日増至三十丸忌海藻生葱醋物菘菜芜荑
　　又酒方
　　丹参　　　干地黄【各五两】芎防　　石斛
　　牛膝　　　黄茋　　　白术　　苁蓉【各四两】防风　　　独活　　　附子【炮】　　秦芁桂心　　　干姜【各三两】　钟乳【六分研】
　　右十五味切以酒三斗浸七日初服二合日再稍稍加之忌食桃李雀肉生葱猪肉冷水芜荑
　　又丸方
　　干地黄【四两】防风　　　苁蓉　　　泽泻【各三两】山茱茰　　丹参　　　五味子　　茯神【各二两一方作茯苓】　　　桂心【一两半】
　　右九味捣筛蜜和丸如梧子酒服二十丸日再稍加至三十丸忌醋物生葱芜荑【并出第十九卷中】
　　延年杏仁煎主气方
　　好杏仁【一升去皮尖两仁者酥熬】　　糖【一合】　　蜜【五合】酥【一合】　　生姜汁【一合】贝母【八合别筛末】苏子汁【二升以七小合苏子研水和滤取汁】
　　右七味先捣杏仁如泥内后六味药合煎如稠糖取如枣大含咽之日三但发细细含之忌猪肉【蒋孝璋处】
　　又疗气煎方
　　贝母　　　紫菀　　　百部根【炙】　欵冬花甘草【炙各三两】　桂心【二两】
　　右六味切以水六升煮取一升五合去滓内后药煎
　　生地黄汁【三升】生麦门冬汁【五合】　　　生姜汁【五合】白蜜【五合】　酥【五合】　　白糖【五合】　杏仁【三合去皮尖双仁熬捣作膏】
　　煎如糖一服一匙日三稍加至三匙定则停忌海藻生葱菘菜芜荑防醋咸食猪肉等
　　又疗气杏仁煎方
　　杏仁【五合去皮尖捣研】　　　　生姜汁【二合】酥【一合】蜜【三合】
　　右四味以水三升研杏仁取汁内铜铛中煎搅可减半内姜汁煎如稀糖内酥蜜煎令如稠糖一服一匙日三服夜一服稍加至两匙忌猪肉
　　又杏仁煎主气方
　　杏仁【一升去尖皮两仁者研滤取汁】　　酥【三合】　　白蜜【三合】
　　右三味以水三升研滤杏仁令味尽内铜铛中煎可减半内酥蜜煎二十沸内贝母末四分紫菀末三分甘草炙末一分更煎搅如稀糖一服一匙日三夜一服以欬止为度大验忌防猪内【并出第五卷中】
　　呷欬方二首
　　病源呷欬者犹是欬也其胷膈痰饮多者欬则气动于痰上抟咽喉之间痰气相击随欬动息呀呷有声谓之呷欬其与欬大体虽同至于投药则应加消痰破饮之物以此为异耳【出第十四卷中】
　　崔氏三十年以来呷欬并疗之方
　　莨菪子【新者】　南青木香【真者】熏黄【无石臭者】
　　右三味等分捣筛为散以羊脂涂青纸一张以散药着纸上卷褁之平旦空腹烧褁头令烟出吸取十咽日中时复吸十咽日晩后吸十咽七日内禁生冷醋滑三日则差【出第六卷中】
　　古今录验疗呷欬书墨丸方大神验万年县令席君懿送
　　书墨【二分】　甘遂【二分】　葶苈子【二分熬】前胡【五分】大黄【五分】　巴豆【二分去心皮熬】
　　右六味捣筛为散巴豆葶苈别细研蜜和丸如梧子以白蜜粥清饮旦空腹服三丸人弱服二丸则利水或吐三日以后更一服还如上法不过三服愈疗三十年欬如利不止者以冷白饮止之吐利止后食禁生冷醋滑猪鱼鸡麫油酒冷水防芦笋此药宜春夏服之有毒之药宁从少起【广济疗瘕上气喉中作水鸡鸣出第十九卷中】熏欬法六首
　　千金疗欬熏法
　　细熟艾薄薄布纸上广四寸复以石硫黄末薄布艾上务令调匀以荻一枝如纸长卷之作十枚先以火烧纒下去荻其烟从荻孔中出口吸取烟咽之取吐止明旦复熏之昨日余者后日复熏之三日止自然差惟得食白糜余皆禁之【古今录验同】
　　又法
　　熏黄【研令细一两】
　　以蜡蜡纸并上熏黄令与蜡相入调匀卷之如前法烧之亦如上法日一二止以吐为度七日将息后羊肉羮补之
　　又法
　　烂青布广四寸上布艾艾上又布青矾石末矾上布少熏黄末又布少盐又布少豉末急巻之烧令着内燥罐中以纸防头作小孔以口含取烟咽之以吐为度闷时复息烟尽止日一二用三巻用不尽差三七日慎油腻【并出第十八卷中】
　　崔氏疗久欬不差熏法
　　欵冬花
　　右一味毎旦取如鸡子许用少许蜜拌花使润内一升鐡铛中又用一瓷椀合铛椀底鑚一孔孔内揷一小竹筒无竹苇亦得其筒稍长作椀铛相合及揷筒处皆麫埿之勿令漏烟气铛下着炭火少时欵冬烟自从筒中出则口含筒吸取烟咽之如觉心中少闷须暂举头即将指头捻筒头勿使漏烟气吸烟使尽止凡如是三日一度为之待至六日则饱食羊肉馎饦一顿则永差【出第六卷中】
　　古今录验疗欬欱【呼合切下同】烟法
　　钟乳【研】　　白石英【研】　人参　　丹参【研】雄黄【各七分研】　水银【二分研】　乌羊肾脂【一具】浄纸【十张】
　　右八味各捣筛为末以水银投药褁细研使入诸药羊脂熬取置纸中令均平使厚一分散药令周遍翦纸一张作三分瘦弱妇人五日用半寸熏未服药前斋五日服药后一百日忌五辛酒肉此一剂得疗五十人上气悉皆愈忌生血物
　　又疗欬腹胀气上不得卧身体水肿长孙振熏法
　　蜡纸一张熟艾薄布遍纸上
　　熏黄【末三分】　欵冬花【末二分】
　　右三味并遍布艾上着一苇筒卷之寸别以绳系之烧下头欱烟咽之亦可三十咽欱讫则差欱尽三剂一百日断盐醋日一毎欱三寸三日尽一剂【出第十九卷中】疗欬方一十四首
　　深师疗欬方
　　巴豆【炮去殻勿伤肉】
　　白饮吞下初日饮服二枚二日三枚良忌野猪肉芦笋【千金同】
　　又方
　　蜀椒【一合汗去目】杏仁【去皮尖半合熬】防【半合】　　欵冬花【半合】
　　右四味捣蜜和为丸晩间不食含一丸如弹丸大含一丸则知効验十年者五六日知良【并出第十八卷中】
　　小品疗欬生姜五味子汤方
　　五味子【五合】生姜【八两】　紫菀【一两】　半夏【二两洗】呉茱茰【一两】欵冬花【半两】细辛【一两】　附子【一枚炮】茯苓【四两】　甘草【二两炙】　桂心【一两】
　　右十一味切以水一斗煮取五升分温三服老人可服五合忌海藻菘菜猪肉冷水羊肉生菜醋物生葱【古今录验同出第一卷中】
　　备急疗欬方
　　杏仁【半斤去尖皮两仁者熬】　　　紫菀【二两】
　　右二味先研杏仁取汁使尽细切紫菀更煎少浓去滓内蜜使稠细细饮之立定【出第三卷中】
　　崔氏疗欬方
　　杏仁【一升去尖皮两仁熬】　　　　苏子【汁五合】　生姜汁【五合
　　煎】　　　　蜜【五合煎令沫尽】
　　右四味先捣杏仁作脂讫内诸药和煎搅调三四沸药成含咽如枣大日三四忌防麫【出第六卷中】
　　延年紫菀饮主欬方
　　紫菀【一两半】　贝母【二两】　人参【一两】　橘皮【半两】生姜【一两】　杏仁【一两半去皮尖两仁者研】
　　右六味切以水二升五合煮取八合分三服欲再服亦得慎咸醋防麫【蒋孝璋处出第五卷中】
　　必効疗欬方
　　枣【一百二十颗去核】豉【一百粒】　　桃仁【一百二十颗去皮尖两仁者熬令色黄】
　　右三味合捣为丸如枣大含之无不差
　　又方
　　鸡子白皮【十四枚熬令黄】　　　麻黄【三两去节】
　　右二味捣成散毎服方寸匕日二食后饮下之无所忌
　　又方
　　麻黄【二两去节】　紫菀【二两】　贝母【三两去心】
　　右三味捣筛蜜和丸如杏核绵褁含稍稍咽汁尽更作日四五度
　　又方
　　杏仁【一百二十枚去皮尖熬】　　　防【一百枚熬令干】　干枣【四十枚去核】
　　右三味合捣如泥丸如杏核含咽令尽日七八度尽更作【出第一卷中】
