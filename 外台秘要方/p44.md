<!-- { "loadSidebar": true } -->
　　古今录验百部汤疗欬昼夜不得眠两眼突出方百部【半两】　生姜【半斤】　细辛【三两】　贝母【三两】
　　甘草【二两炙】　杏仁【四两去皮尖两仁者】　　　　紫菀【三两】桂心【二两】　白术【二两】　麻黄【六两去节】　五味子【二两】
　　右十一味切以水一斗二升煮取三升分三服忌桃李雀肉海藻菘菜生菜【千金无杏仁紫菀余同】
　　又疗欬噏散方
　　细辛　　　紫菀　　　天雄【炮】　　石膏欵冬花　　钟乳【各二分】
　　右六味捣筛作散如大豆七聚以小竹筒噏服日二不得食生鱼酱醋生菜但食糜七日欬愈乃止若大豆聚不知亦小益勿大多甚良忌生菜冷水猪肉【千金同】
　　又疗欬麻黄五味子汤方
　　麻黄【四两去节】　五味子【五合】甘草【二两炙】　半夏【二两洗】干姜【五合】　细辛【二两】　桂心【六两】　杏仁【三两去皮尖两仁者】
　　右八味切以水一斗煮取四升去滓分温五服日三夜二忌海藻菘菜羊肉生菜生葱
　　又疗欬羊肺汤太医史脱方
　　欵冬花【一两】紫菀　　　干姜　　　细辛【各一两】桂心　　　甘草【炙各半两】　五味子【半斤】白前食茱茰【各半两】羊肺【一枚细切】
　　右十味切以水八升合煮取三升去滓一服三合日三禁食盐防生菜海藻菘菜生葱【并出第十九卷中】
　　积年久欬方二十一首
　　病源肺感于寒微者则成欬久欬是连滞嵗月经久不差者也凡五藏皆有欬不已则各传其腑诸久欬不已三焦受之其状欬而腹满不欲食饮此皆寒气聚于胃而关于肺使人多涕唾而变面浮肿气逆故也【出第十四卷中】
　　深师疗五藏欬积年剧则上气不得卧喉中如有物医所不疗五愈丸方
　　桂心　　　细辛　　　干姜　　　白前甘草【炙各三分】　蜀椒【汗】　　代赭　　　通草欵冬花　　芫花【熬各一分】　伏龙肝　　紫菀牡蛎【各二分熬】
　　右十三味捣筛以饴糖和之捣令调和如枣核一丸含之稍稍咽其汁尽复含令胷中热为不知以意加之其久病重者昼夜二十余丸若一嵗欬者一月愈十嵗欬者百日愈忌海藻菘菜生葱生菜等
　　又疗三十年欬芫花煎方
　　芫花【二两】　干姜【三两末之】
　　右二味以水五升煮芫花取三升去滓内姜末加蜜一升合煎之如糜一服如半枣日三不知加之一方不用干姜取芫花汁蜜和煎令可丸服如梧子三丸日三
　　又疗三十年欬气奔上欲死医所不疗海藻丸褚仲堪方
　　海藻【三分】　麦门冬【五分去心】昆布　　　干姜细辛　　　文蛤　　　桂心　　　蜀椒【汗各二分】
　　右八味捣筛蜜和服如杏仁许夜卧一丸着舌上稍稍咽汁尽更着一丸忌生葱生菜等
　　又疗三十年欬上气短气久冷五藏客热四肢烦疼食饱则剧时有发甚不能行步夜不得卧多梦香豉丸香豉【四分熬】　杏仁【二分去尖皮两仁熬】　　　紫菀【三分】桂心【三分】　甘草【八分炙】　干姜【二分】　细辛【三分】呉茱茰【二分】
　　右八味捣筛蜜和服如梧子四丸日三不知増之能含嚼咽汁亦佳忌海藻菘菜生葱生菜
　　又疗三十年上气欬欵冬花丸方
　　欵冬花【六分】桂心【四分】　紫菀【六分】　杏仁【四分去尖皮两仁熬】　　　附子【二两炮】　藜芦【四分】　干姜【六分】甘草【七分炙】　细辛【六分】　防风【八分】　芫花【六分熬】蜀椒【八分汗】　野葛【四分去心】
　　右十三味捣筛蜜和丸如梧子服三丸稍加日三服忌生葱辛咸醋猪肉冷水海藻菘菜生菜狸肉等【一方十四味此方忌酢恐有茯苓】
　　又疗三十年欬逆上气咽喉如水鸡鸣或唾脓血师药不能疗者方
　　香防【三升熬】　蜀椒【一升汗】　干姜【一斤】　猪肪【三斤】
　　右四味捣筛内肪中以水五升合防等物熟煎毎以二合服之大効
　　又疗三十年欬七星散方
　　蜀椒【汗】　　桑根白皮　芫花根皮　欵冬花紫菀　　　代赭　　　细辛　　　伏龙肝【各一两】
　　右八味捣为散取作七星聚聚如藊豆大以竹筒口当药上一一噏咽之令药入腹中先食讫即服药日三服后三日不差复作七聚以一脔肉炙令熟以转展药聚上令药悉在炙肉中仰卧防咀炙肉汁令药力歆歆皆毒螫咽中药力尽吞肉前后所疗皆不至食肉便愈若不愈复作如初法必愈乃止羊牛鹿肉皆可用勿用猪肉忌生菜【千金延年不用椒与芫花根余同并出第十八卷中】
　　千金疗三十年欬方
　　蜜【一斤】　　生姜【二斤取汁】
　　右二味先秤铜铫知斤两讫内蜜复秤知斤两次内姜汁以防火煎令姜汁尽惟有蜜斤两在止旦服如枣大含一丸日三禁一切杂食
　　又疗三十年欬方
　　紫菀【二两】　欵冬花【三两】
　　右二味为散先食饮服一钱匕日三七日愈【张文仲古今录验深师同】
　　又疗三十年欬方
　　百部根【三斤】
　　右一味捣取汁煎之如饴以温粥饮服方寸匕日三服深师方白蜜二升更煎五六沸服三合有验
　　又疗久欬不差方
　　兔矢【四十九枚】　胡桐律　　砂【三分】
　　右三味捣筛蜜和为丸服如梧子三丸令吐冷物尽则差【并出第十八卷中】
　　延年疗久欬不差方
　　猪肾【一具去脂膜】椒【二十八颗开口者】
　　右二味取肾一颗上作十四孔取椒内孔中两肾揔着二十八颗了以水缓煮令熟割破细切噉之令尽有验【张文仲处出第五卷中】
　　崔氏疗积年欬喉中哑声方
　　芫花根白皮【六分切熬令焦黒】　贝母【十二分】　欵冬花【六分】百部根【八分切熬】杏仁【十分去尖皮熬】皂荚【四分去皮子炙】五味子【六分】蜈蚣【半枚炙】　桑白皮【六分】麻黄【八分去节】　紫菀【八分】
　　右十一味捣筛蜜和为丸如梧子大一服五丸日再服加至十五丸煮枣汁送之【出第六卷中】
　　必効疗欬积年不差者胷膈干痛不利方
　　紫菀【一大两】　杏仁【四十九枚去两仁尖皮熬】　　　酥【一大合】蜜【一大合】
　　右四味紫菀及杏仁各别捣先煮酥蜜搅令和内紫菀杏仁研破块煎十余沸药成出瓷器中毎日空腹服一弹丸细细含咽之忌酒麫及猪肉等凌空道士得此方传効不复可言
　　又方
　　莨菪【二分以水淘去浮者水煮令牙出焙干炒令黄黑色】　　　酥【一鸡子许】大枣【七枚】
　　右三味铛中煎令酥尽取枣去皮食之日二
　　又方
　　生姜【五两】　饧【半大升】
　　右二味取姜刮去皮如筭子切之置饧中防火煎姜使熟食使尽则差叚侍御用之极効
　　又方
　　欵冬花
　　右一味和蜜火烧含取烟咽之三数度则差
　　又方
　　取莨菪子三指撮吞唾咽之日五六度光禄李丞自服之极神効【并出第一卷中】
　　古今录验疗人三十年寒冷欬逆上气麻黄汤方麻黄【八分去节】　蜀椒【四分汗】　细辛【三分】　藁本【二分】杏仁【五十枚去皮尖两仁者碎】
　　右五味切以水七升煮取三升分为三服日三忌生菜
　　又许明疗人久欬欲死方
　　取厚榆皮削如指大去黑尅令如锯长尺余内喉中频出入当吐脓血则愈
　　又香豉丸疗上气三十年欬气久寒冷痹脾中客热变为冷方
　　食茱茰【一两】甘草【一两】　香防【二十枚】　细辛杏仁【去尖皮两仁者熬各一两】　　　紫菀【二两】
　　右六味捣筛为末别捣杏仁如膏乃内末搅令匀蜜和丸如梧子服三丸日三不知増之至五丸暮卧时含十丸着咽喉中咽之忌海藻菘菜生菜【出第十九卷中】久欬坐卧不得方二首
　　集验疗久患气发时奔喘坐卧不得并喉里呀声气欲絶方
　　麻黄【去节】　杏仁【去尖皮两仁者碎】　　　　紫菀【各三两】柴胡　　　橘皮【各四两】
　　右五味切以水六升煮取二升半去滓分三服一剂不差频两三剂从来用甚验【张文仲同出第四卷中】
　　备急疗久欬奔喘坐卧不得并喉里呀声气絶方麻黄【去节】　干苏叶　　橘皮【各三两】　柴胡【四两】杏仁【四两去尖皮两仁者碎】
　　右五味切以水六升煮取二升半分三服服两剂必差甚効【张文仲同出第三巻中】
　　欬短气方七首
　　病源肺主于气于皮毛气虚为防寒客于皮毛伤于肺气不足则成欬夫气得温则宣和得寒则痞涩虚则气不足而为寒所迫并聚于肺间不得宣发故令欬而短气也【出第十四卷中】
　　深师疗伤中欬短气肠中痛流饮厥逆宿食不消化寒热邪癖五内不调肉苁蓉汤方
　　肉苁蓉【五两】干地黄【四两】大枣【二十枚擘】　乌头【一两炮】甘草【炙】　　桂心　　　紫菀　　　五味子【各二
　　两】　　　　生姜　　　石膏【碎绵褁】　麦门冬【去心各三两】
　　右十一味切以水一斗五升煮取七升去滓分为七服日四夜三一方用大枣五十枚水一斗二升煮取九升忌海藻生葱菘菜芜荑猪肉冷水
　　又疗上气咽喉窒塞短气不得卧倚壁而息腰背苦痛支胁满不能食面色痿黄贝毋饮方
　　贝母　　　石膏【绵褁碎】　桂心　　　麻黄【去节】甘草【炙各二两】　杏仁【三十枚去尖皮两仁者】　　　生姜【五两】半夏【五两洗】
　　右八味切以水一斗煮取三升去滓分三服忌海藻菘菜羊肉生葱等
　　又疗欬而不利胷中痞而短气心中时悸四肢不欲动手足烦不欲食肩背痛时恶寒海藻汤方
　　海藻【四两】　茯苓【六两】　半夏【五合洗】　五味子【五合】细辛【二两】　杏仁【五十枚去尖皮两仁者】
　　右六味切以水一斗煮取三升分三服忌羊肉生葱醋物【一方有生姜一两千金同出第十八卷中】
　　古今録验五味子汤疗逆气欬胷膈中寒热短气不足方
　　五味子【一两】前胡【三两】　紫菀　　　甘草【炙】桂心　　　生姜【各二两】　枣【三十枚擘】　　山茱茰【三两】
　　右八味切以水一斗煮取七升绞去滓服一升日三夜三忌生葱海藻菘菜【广济方用橘皮不用茱茰】
　　又胡椒理中丸疗欬逆气不能饮食短气方
　　胡椒　　　荜拨　　　干姜　　　欵冬花甘草【炙】　　橘皮　　　髙良姜　　细辛【各四两】白术【五两】
　　右九味捣筛蜜和丸如梧子一服五丸日再忌桃李雀肉生菜海藻菘菜
　　又泻肺汤疗欬逆短气方
　　人参【三分】　生姜【四分】　半夏【五分洗】　甘草【四分炙】橘皮【十二分】　竹叶【二两】
　　右六味切以水六升煮取二升分三服此方亦疗霍乱忌羊肉海藻菘菜
　　又疗欬及短气胁痛姜椒汤方
　　生姜　　　椒【去目汗各一两】
　　右二味切以水五升煮取三升每服一合【并出第十九卷中】九种欬方一首
　　千金九种气欬欲死百病方
