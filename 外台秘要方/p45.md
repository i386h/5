<!-- { "loadSidebar": true } -->
　　干姜【二分】　半夏【洗】　　细辛　　　紫菀呉茱茰　　芫花　　　茯苓　　　甘遂防葵　　　甘草【炙】　　人参　　　乌头【炮】大黄　　　葶苈子【熬】　巴豆【去皮心熬】　厚朴【炙】杏仁【去皮尖两仁者熬各一分】　　　五味子　　逺志【去心】枳实【炙】　　皂角【去皮子炙】　当归　　　桂心前胡　　　菖蒲　　　大防　　　蜀椒【各半分】白薇【三分】
　　右二十八味捣合蜜丸先食服如梧子二丸日三以知为度不知増之忌海藻菘菜羊肉生葱酢物野猪肉芦笋【一方无巴豆有防虫半分恐非出第十八卷中】
　　欬逆及厥逆饮欬方七首
　　病源欬逆者是欬而气逆上也气为阳流行腑藏宣发腠理而气肺之所主也欬病由肺虚感防寒所成寒搏于气气不得宣胃逆聚还肺肺则胀满气逆不下故为欬逆其状欬而胷满气逆髆背痛汗出尻隂股膝踹防足皆痛也其汤熨鍼石别有正方补养宣导今附于后养生方导引法云先以鼻内气乃闭口欬还复以鼻内气欬则愈向晨去枕正偃卧伸臂胫瞑目闭口无息极胀腹两足再息顷间吸腹仰两足倍拳欲自防息定复为之春三夏五秋七冬九荡涤五藏津润六腑又云还向反望侧望不息七通疗欬逆胷中病寒热【出第十四卷中】深师疗欬短气不得息发热胷苦满不得饮食五味子汤方
　　五味子【二两】桂心　　　甘草【炙】　　细辛【各一两】干姜【三两】　紫菀【二两一方一两】大枣【二十枚擘】　麻黄【二两去节】
　　右八味切以水八升煮取三升分三服无干姜生姜亦得忌海藻菘菜生菜生葱【出第十八卷中】
　　千金竹皮汤主欬逆下血不息方
　　生竹皮【三两】紫菀【二两】　饴糖【一斤】　生地黄【汁一升】
　　右四味切以水六升煮取三升分三服忌芜荑【深师同】
　　又疗大逆上气喉咽不利止逆下气麦门冬汤主之方麦门冬【二升去心】半夏【一升洗】　人参　　　甘草【各二两炙】粳米【二合】　大枣【十四枚】
　　右六味切以水一斗二升煮取六升服半升日三夜一忌羊肉海藻菘菜【此本仲景伤寒论方并出第十八卷中】
　　古今録验疗厥逆藏气有余寒气虚劳忧气惊气其人善悸胷中或寒上下无常多悲伤流四肢脐四边常有核游肿大便不利游气汤方
　　厚朴【四两炙】　人参　　　甘草【炙】　　牡蛎【各二两熬】茯苓【四两】　桂心　　　半夏【各一两洗】　栀子【四枚】生姜【八两】　黄芩【三两】
　　右十味切以水九升煮取三升半去滓分服七合日三夜再服若腹痛去黄芩加芍药【三两】良验忌海藻菘菜生葱羊肉醋物等
　　又疗欬逆上气丸方
　　干姜【四两】　桂心　　　欵冬花【各一两】附子【四枚炮】五味子【二两】巴豆【六十枚老者三十枚去心皮熬】
　　右六味先捣上五味下筛别捣巴豆如膏内药末以蜜和丸如麻子以一丸着牙上防咀常暮卧时服亦可日三服忌生葱猪肉芦笋
　　又小胡椒丸疗寒冷欬逆胷中有冷咽中如有物状吐之不出方
　　胡椒【五分】　干姜【六分】　欵冬花【三分】
　　右三味捣筛蜜和丸如梧子大米饮服三丸日再服以知为度禁如前法【并出第十九卷中】
　　十欬方六首
　　千金问曰欬病有十何谓也师曰有风欬有寒欬有支欬有肝欬有心欬有脾欬有肺欬有肾欬有胆欬有厥隂欬问曰十欬之证何以为异师曰欲语因欬言不得终谓之风欬饮冷食寒因之而欬谓之寒欬心下坚满欬则支痛其脉反迟谓之支欬欬引胁下痛谓之肝欬欬而唾血引手少隂谓之心欬欬而涎出续续不止下引少腹谓之脾欬欬引颈项而唾涎沫谓之肺欬欬则耳无所闻引腰并脐中谓之肾欬欬而引头痛口苦谓之胆欬欬而引舌本谓之厥隂欬夫风欬者下之寒欬支欬肝欬灸足太冲心欬灸刺手神门脾欬灸足太白肺欬灸手太泉肾欬灸足太谿胆欬灸足阳陵泉厥隂欬灸手太陵留饮欬者其人欬不得卧引项上痛欬者时如小儿瘈疭状夫久欬为水欬而时发热脉在九菽【一云卒】者非虚也此为胷中寒实所致也当吐之欬家其脉欲行吐药当相人疆弱无热乃可吐耳【通按太泉疑太渊】又欬家其人脉为有水可与十枣汤下之不能卧坐者隂不受邪故也
　　又夫有支饮家欬烦胷中痛者不卒死至一百日一嵗与十枣汤方
　　芫花　　　甘遂　　　大防【并熬等分】
　　右三味捣下筛以水一升五合煮大枣十枚取八合绞去滓内药末彊人取重一钱羸人半钱匕顿服之平旦服而不下者明旦更益药半钱下后自补养【古今録验同此方仲景伤寒论方】
　　又欬而引胁下痛者亦十枣汤主之【用前方】
　　又夫酒客欬者必致吐血此坐久极饮过度所致也其脉沈者不可发汗久欬数嵗其脉弱者可疗实大数者死其脉虚者必苦冐也其人本有支饮在胷中故也治属饮家上气汗出而欬属饮家欬而小便利若失溺不可发汗发汗出则厥逆冷
　　又欬逆倚息不得卧小青龙汤主之
　　麻黄【去节】　芍药　　　细辛　　　桂心干姜　　　甘草【炙各三两】　五味子【半升】半夏【半升洗】
　　右八味切以水一斗先煮麻黄减二升去沫乃内诸药煮得三升去滓服一升若渴者去半夏加栝楼根三两微利者去麻黄加荛花如鸡子大熬黄若食饮噎者去麻黄加附子一枚炮去皮六片破小便不利少腹满者去麻黄加茯苓四两若喘去麻黄加杏仁半升去尖皮两仁者熬芫花不主利麻黄止喘今语反之疑非仲景意加减忌海藻菘菜生葱生菜羊肉【此本仲景伤寒论方】
　　青龙下已多唾口燥寸脉沈而尺脉微手足厥逆气从少腹上冲胷咽手足痹其面翕热如醉状因复下流隂股小便难时复冐者可与茯苓桂心甘草五味子等汤主之治其气冲方
　　茯苓【四两】　桂心【一两】　甘草【三两炙】　五味子【半升】
　　右四味切以水八升煮取三升去滓温分三服忌海藻菘菜生葱【以千金校之亦脱此方今于仲景方録附之】
　　冲气则抵而反更欬胷满者与茯苓甘草五味子去桂心加干姜细辛以治其欬满方
　　茯苓【四两】　甘草【炙】　　干姜　　　细辛【各三两】五味子【半升】
　　右五味切以水八升煮取三升去滓温服一升日三忌海藻菘菜生菜醋等物
　　欬满即止而复更渴冲气复发者以细辛干姜为热药也服之当遂渴而渴反止者为支饮也支饮法当冐冐者必呕呕者复内半夏以去其水方
　　茯苓【四两】　甘草【炙】　　干姜　　　细辛【各三两】五味子【半升】半夏【半升洗】
　　右六味切以水八升煮取三升去滓温服一升日三忌海藻菘菜生菜羊肉酢等
　　水去呕则止其人形肿可内麻黄以其人遂痹故不内麻黄乃内杏仁也若逆而内麻黄者其人必厥所以然者以其人血虚麻黄发其阳故也方
　　茯苓【四两】　干姜【三两】　细辛【三两】　五味子【半升】
　　半夏【半升洗】　杏仁【半升去尖皮两仁者】　　　　甘草【三两炙】
　　右七味切以水一斗煮取三升去滓温服一升日三忌海藻菘菜生菜羊肉酢等
　　若面热如醉状者此为胃中热上冲熏其面令热加大黄利之方
　　细辛　　　甘草【炙】　　干姜【各三两】　茯苓【四两】五味子　　半夏【洗】　　杏仁【去尖皮各半升】大黄【三两蒸】
　　右八味切以水一斗煮取三升去滓温服一升日三服忌海藻菘菜生菜醋羊肉【并出第十八卷中】
　　久欬上气唾脓血及浊涎方五首
　　病源久欬上气者是肺气虚极风邪停滞故其病积月累年久不差则胷背疙面肿甚则唾脓血也【出第十四卷中】深师疗肺气不足欬逆唾脓血咽喉闷塞胷满上气不能饮食卧则短气补肺汤方
　　欵冬花【三两】桂心【二两】　钟乳【二两】　干姜【二两】白石英【二两】麦门冬【去心四两】五味子【三两】粳米【五合】桑白皮根【一斤】大枣【一百枚擘】
　　右十味切以水一斗二升先煮桑白皮枣令熟去滓内药煮取二升二合分三服忌生葱等【千金同】
　　又疗欬逆上气时时唾浊但坐不得卧皂荚丸方
　　长大皂荚【一挺去皮子炙】
　　右一味捣筛蜜和服如梧子一丸日三夜一以大枣膏和汤下之【千金经心録延年同此本仲景伤寒论方一名枣膏丸】
　　又疗欬逆上气吐脓或吐血胷满痛不能食补肺汤方黄茋【一法五两】　桂心　　　干地黄　　茯苓厚朴　　　干姜　　　紫菀　　　橘皮当归　　　五味子　　逺志【去心】　麦门冬【去心各三两】　　　甘草【炙】　　钟乳　　　白石英【各二
　　两】　　　　桑白皮根　人参【各二两】　大枣【二十枚擘】
　　右十八味切以水一斗四升煮取四升分温四服日三夜一忌海藻菘菜生葱醋物【千金同并出第十八卷中】
　　古今録验疗寒冷欬上气胷满唾腥脓血四味石钟乳散方
　　钟乳【碎研】　白礜石【链】　欵冬花　　桂心【各一分】
　　右四味捣合下筛以筒吸之如大豆许一匕聚先食日二不知稍増之数试有验当作七聚遂吸之忌生葱【千金集验同出第十九卷中】
　　必効疗上气唾脓血方
　　灸两乳下黑白际各一百壮良【千金同】
　　欬脓血方一十一首
　　病源欬脓血者损肺伤心故也肺主气心主血肺感于寒微者则成欬伤于隂脉则有血血与气相随而行欬极甚伤血动气俱乗于肺以津液相抟蕴结成脓故欬而有脓血也【出第十四卷中】
　　广济疗瘕瘷吐脓损肺方
　　人参【二分】　蔕【三分】　杜蘅【五分】
　　右三味捣筛为散平旦空腹以热汤服方寸匕当吐痰水恶汁一二升吐己复煮白粥食淡水未尽停三日更进一服忌生冷油腻猪鱼【肘后古今録验用杜蘅三分人参一分服一钱匕出第二卷中】
　　深师疗欬逆唾脓血鸡子汤方
　　鸡子【一枚】　甘草【二分灸】　甘遂【一分】　大黄【二分】黄芩【二分】
　　右五味切以水六升煮取二升去滓内鸡子搅令调尽饮之良忌海藻菘菜
　　又疗伤肺唾血方
　　茅根
　　右一味捣筛为散服方寸匕日三亦可绞去汁饮之主热渴【出第四卷中】
　　删繁疗肺偏损胷中应肺偏痛唾血气欬欵冬花散方欵冬花　　当归【各六分】　桂心　　　芎防五味子　　附子【炮各七分】　细辛　　　贝母【各四分】干姜　　　干地黄【各八分】白术　　　甘草【炙】杏仁【去尖皮各五分】紫菀【三分】
　　右十四味捣筛为散清酒服方寸匕日二服忌生葱生菜桃李雀肉海藻菘菜猪肉芜荑【出第五卷中】
　　千金百部丸主诸欬不得气息唾脓血方
　　百部根【二两】升麻【半两】　桂心　　　五味子甘草【炙】　　紫菀　　　干姜【各一两】
　　右七味捣筛蜜和丸如梧子服三丸日三以知为度忌生葱海藻菘菜等物
　　又疗肺伤欬唾脓血肠涩背气不欲食恶风目闇足膝胫寒汤方
