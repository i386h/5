<!-- { "loadSidebar": true } -->
　　隂阳大论云春气温和夏气暑热秋气清凉冬气凛冽此则四时正气之序也冬时严寒万类深藏君子周密则不伤于寒触冐之者乃名伤寒耳其伤于四时之气皆能爲病以伤寒爲毒者以其最成杀疠之气也中而即病者名曰伤寒不即病者寒毒藏于肌肤中至春变爲温病至夏变爲暑病暑病者热极重于温也是以辛苦之人春夏多温热病者皆由冬时触冐寒冷之所致非时行之气也凡时行者春时应暖而反大寒夏时应热而反大冷秋时应凉而反大热冬时应寒而反大温此非其时而有其气是以一歳之中长防之病多相似者此则时行之气也【仲景病源小品千金同】
　　王叔和曰伤寒之病逐日浅深以施方治今世人得伤寒或始不早治或治不对病或日数久淹困乃告医医又不知次第而治之则不中病皆以临时消息制方无不效也今搜采仲景旧论録其证候诊脉声色对病真方有神验者拟防世急也又土地髙下寒温不同物性刚柔飡居亦异是故黄帝兴四方之问岐伯举四治之能以训后贤开其未悟临病之工宜湏两审也【小品千金同】又曰夫表和里病【一作阳盛隂虚】下之而愈汗之则死里和表病【一作阳虚隂盛】汗之而愈下之则死夫如是则神丹不可以误发【神丹丸在此卷崔氏部中六味者是也】甘遂何可以妄攻【甘遂者水导散也在第三卷天行狂语部中甘遂等二味者是也出千金方】表里之治相背千里吉凶之机应若影响然则桂枝下咽表和则毙【桂枝汤在此卷仲景日数部中桂枝等五味者是也】承气入胃里平则亡【承气汤在此卷仲景日数部中三味者是也】此表里虚实之交错其候至微发汗吐下之相反其祸至速而医术浅狭为治乃误使病者陨没自谓其分至令寃魂塞于防路死尸盈于旷野仁者鉴此岂不痛欤【千金同】
　　又凡两感病俱作治有先后发表攻里本自不同而执迷妄意者乃云神丹甘遂合而服之且解其外又除其内言巧似是于理实违安危之变岂可诡防夫病发热而恶寒者发于阳无热而恶寒者发于隂发于阳者可攻其外发于隂者宜温其内发表以桂枝温里宜四逆【四逆汤在第二卷伤寒不○通按第二卷伤寒不得眠得眠部中三味者是也　　部并无四逆汤三味方惟小便不利部内有四逆散加减法】
　　蕐佗曰夫伤寒始得一日在皮当摩膏火灸即愈若不解者至二日在肤可法鍼服解肌散发汗汗出即愈若不解者至三日在肌复发汗则愈若不解者止勿复发汗也至四日在胸宜服藜芦丸防吐则愈若更困藜芦丸不能吐者服小豆蒂散吐之则愈视病尚未醒醒者复一法鍼之【藜芦丸近用损人不録之蒂散在卷末杂疗中范汪方二味者是也】五日在腹六日入胃入胃则可下也若热毒在胃外未入于胃而先下之者其热乘虚便入胃则烂胃也然热入胃病要当须复下去之不得留于胃中也胃若实热致此为病三死一生此辈皆多不愈胃虚热入烂胃也其热防者赤斑出剧者黒斑出赤斑出者五死一生黒斑出者十死一生但论人有强弱病有难易功効相倍耳病者过日不以时下之热不得泄亦胃烂斑出矣【士弱氏曰藜芦丸见第五卷许仁则疗防云曽用释深师一方大効三味者近似】
　　若得病无热但狂言烦燥不安精采言语与人不相主当者勿以火迫之但以五苓散一方寸匕水和服之【五苓散仲景云猪苓散是也在第二卷伤寒中风部中千金翼方五味者是也】当以新汲井水强饮一升许若一升半可至二升益佳令以指刺喉中吐之病随手愈不即吐者此病辈多不善勿强与水水停即结心下也当更以余药吐之皆令相主当者不尔即危若此病不急以猪苓散吐解之者其死殆速耳亦可先吐去毒物及法鍼之尤佳
　　又云春夏无大吐下秋冬无大发汗发汗法冬及始春大寒宜服神丹丸亦可摩膏火灸【膏在杂疗中黄膏七味白膏四味范汪方是也】若末春夏月初秋凡此热月不宜火灸又不冝厚覆宜服六物青散【青散在杂疗中范汪方六味者是也】若崔文行度障散【度障散在杂疗中范汪方四味者是也】赤散【赤散在杂疗中范汪方七味者是也木出蕐佗】雪煎亦善【雪煎在杂疗中古今録验方三味者是也】若无丸散及煎但单煮柴胡数两伤寒时行并可服也不但一也至再三发汗不解当与汤实者转下之其脉朝夕駃者为实癖也朝平夕駃者非癖也转下汤爲可早与但当少与勿令下多耳少与当数其间
　　病有虚烦热者与伤寒相似然不恶寒身不疼痛故知非伤寒也不可发汗头不痛脉不数故知非里实也不可下如此内外皆不可攻而师强攻之必遂损竭多死矣诸虚烦但当行竹叶汤【竹叶汤在第三卷天行虚烦部中出文仲方是也】若呕者与橘皮汤一剂不愈者可重与也【橘皮汤在第二卷伤寒呕哕部中四味者是也出于深师方】此法宫泰数用甚效伤寒后虚烦亦宜服此汤【仲景千金方同】
　　陈廪丘云或问得病连服汤药发汗汗不出如之何荅曰医经云连发汗汗不出者死吾思可蒸之如蒸中风法蒸湿之气于外迎之不得不汗出也后以问张苖苖云曽有人作事疲极汗出卧单簟中冷得病但苦寒踡诸医与丸散汤四日之内凡八发汗汗不出苖令烧地布桃叶蒸之即得大汗于被中就粉傅身极燥乃起便愈后数以此发汗汗皆出也人性自有难使汗出者非但病使其然蒸之无不汗出也【小品千金同蒸法在此卷崔氏日数部中阮河南法又有桃叶汤熏其法在第三卷天行部中文仲方支太素法是】
　　范汪论黄帝问于岐伯曰人伤于寒而得病何以反更为热岐伯曰极隂变阳寒盛则生热热盛则生寒诸病发热恶寒脉浮洪者便宜发汗当发汗而其人适失血及大下利如之何岐伯荅曰数少与桂枝汤使体润漐漐汗才出连日如此自当解也【千金同】
　　九卷云黄帝曰伤寒热病死有九【太素云不可刺者九】一曰汗不出大灌发者死【太素云汗不出大○通按灵枢热病灌发赤哕者死　　论中大颧发赤哕者死】二曰泄而腹满甚者死【甚一作黄】三曰目不明热不已者死四曰老人婴儿热病腹满者死五曰汗不出呕下血者死六曰舌本烂热不已者死七曰欬而衂汗不出出不至足者死八曰髓热者死九曰热而痉者死热病痉者腰反折瘈疭齿噤齘也热病七八日脉防小病者便血口中干一日半而死热病七八日脉不躁不数后三日中有汗三日不汗四日死热病已得汗而脉尚躁盛此隂脉之极也死其得汗而脉静者生热病脉常盛躁而不得汗者此阳脉之极也死脉盛躁得汗者生【甲乙太素同士弱氏曰灌发灌骤也渍也先不出汗后则若灌溉之骤至而淋漓浸渍亡阳也】
　　小品论曰古今相传称伤寒爲难疗之病天行温疫是毒病之气而论疗者不别伤寒与天行温疫为异气耳云伤寒是雅士之辞云天行温疫是田舍间号耳不说病之异同也考之众经其实殊矣所冝不同方说宜辨是以畧述其要焉【出第十卷中千金同】
　　千金论曰人生天地之间命有遭际时有否防吉凶悔吝苦乐安危喜怒爱憎存亡忧畏闗心之虑日有千条谋身之道时生万计乃度一日是故天无一歳不寒暑人无一日不忧喜故有天行瘟疫病者则天地变化之一气也斯盖造化必然之理不得无之故圣人虽有补天立极之徳而不能废之虽不能废之而能以道御之其次有贤人善于摄生能知樽节与时推移亦得保全天地有斯瘴疠还以天地所生之物以防备之命曰知方则病无所侵矣然此病也俗人谓之横病多不解疗皆云日满自差以此致枉者天下大半凡始觉不佳即须救疗迄至于病愈汤食竞进折其毒热自然而差必不可令病气自在恣意攻人拱手待毙斯为误矣今博采羣经以为上下两卷广设备拟好养生者可得详焉又夫伤寒病者起自风寒入于腠理与精气分争荣卫否隔周行不通病一日至二日气在孔窍皮肤之间故病者头痛恶寒腰背强重此邪气在表发汗则愈三日以上气浮在上部填塞胷心故头痛胷中满当吐之则愈五日以上气沉结在藏故腹胀身重骨节烦疼当下之则愈明矣当须消息病不可乱投汤药虚其胃气也经言脉防不可吐虚细不可下又夏亦不可下此医之大禁也【文仲同】
　　又脉有沉浮转能变化防人得病数日方以告医虽云时觉视病已积日其病源结成非复发汗解肌所除当诊其脉随时形势救解求免也不可苟以次第爲固失其机要乃致祸矣此伤寒次第病三日以内发汗者谓当风解衣夜卧失覆寒湿所中并时有疾疫贼风之气而相染易为恶邪所中也至于人自饮食生冷过多腹藏不消转动稍难头痛身温其脉实大者便可吐下之不可发汗也
　　又凡人有少病苦似不如平常则须早道若隐忍不疗冀望自差须臾之间以成痼疾小儿女子益以滋甚若天行不和当自戒谨若有小不和则须救疗寻其邪由及在腠理以时早疗鲜有不愈者患人忍之数日乃说邪气入藏则难可制此虽和缓亦无能为也痈疽疔肿尤爲甚急此自养之至要也
　　又凡作汤药不可避晨夜时日吉凶觉病须臾即宜便治不等早晚则易愈矣服药当如方法若纵意违师不须疗之也
　　又凡得时气病五六日而渇欲饮水饮不能多不当与也所以尔者腹中热尚少不能消之便更与人作病矣若至七八日大渇欲饮水者犹当依证而与之勿令极意也能饮一斗者与五升若饮而腹满小便涩若喘若哕者不可与之饮而忽然汗出者已愈也人得病能饮水者欲愈也【出第九卷中】
　　经心録论曰伤寒病错疗祸及如反覆手耳故谚云有病不治自得中医者论此疾也其病有相类者伤寒热病风温湿病隂毒阳毒热毒温疫天行节气死生不同形亦别宜审详也【出第二卷中】
　　论伤寒日数病源并方【二十一首】
　　素问黄帝曰夫热病者皆伤寒之类也或愈防死其死皆以六七日间其愈皆以十日以上者何也岐伯曰巨阳者诸阳之属也其脉连于风府故为诸阳主气也人之伤于寒也则爲病热热虽甚不死其两感于寒而病者必死帝曰愿闻其状岐伯曰一日巨阳受之故头项痛腰脊强二日阳明受之阳眀主肌肉其脉夹鼻络于目故身热目疼而鼻干不得卧三日少阳受之少阳主胆其脉循脇络于耳故胷脇痛而耳聋三阳经络皆受其病而未入于藏者故可汗而已四日太隂受之太隂脉布胃中络于嗌故腹满而嗌干五日少隂受之少隂脉贯肾络肺繋舌本故口燥舌干而渇六日厥隂受之厥隂脉循隂器而络于肝故烦满而嚢缩三隂三阳五藏六府皆受病荣卫不行五藏不通则死矣其不两感于寒者七日巨阳病衰头痛少愈八日阳明病衰身热少愈九日少阳病衰耳聋防闻十日太隂病衰腹减如故则思饮食十一日少隂病衰渇止不满舌干已而十二日厥隂病衰嚢纵少腹防下大气皆去病日已矣帝曰治之奈何岐伯曰治之各通其藏脉病日衰已矣其未满三日者可汗而已其满三日可泄而已
　　又帝曰其病两感于寒者其脉应与其病形何如岐伯曰两感于寒病者病一日则巨阳与少隂俱病则头痛口干烦满而渇也二日则阳眀与太隂俱病则腹满身热不欲食谵语三日则少阳与厥隂俱病则耳聋嚢缩厥逆水浆不入不知人则六日而死
　　帝曰五藏已伤六府不通荣卫不行如是之后三日乃死何也岐伯曰阳明者十二经脉之长也其气血盛故不知人三日其气乃尽故死【出第九卷中甲乙太素同】
