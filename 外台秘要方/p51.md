<!-- { "loadSidebar": true } -->
　　右十二味切以水九升煮取三升分二服上气病亦特单煮苏子及生苏叶冬天煮干枝茎叶亦佳忌海藻菘菜羊肉生葱生菜【出第十九卷中】
　　欬逆上气呕吐方四首
　　病源五藏皆禀气于肺肺感微寒则成欬嗽也寒抟于气气聚还肺而邪有动息邪动则气奔逆上气上则五藏伤动动于胃气者则胃气逆而呕吐也此是肺欬连滞气动于胃而呕吐者也又有季夏脾王之时而脾气虚不能王有寒气伤之而欬嗽者谓之脾欬其状欬则右胁下痛隂隂引膊背甚则不可动动则欬发脾与胃合脾欬不已则胃受之其状欬嗽而呕呕甚则长虫出是也凡诸欬嗽甚则呕吐各随证知其腑藏也【出第十四卷中】
　　深师疗欬嗽上气喉咽中腥臭虚气搅心头痛眼疼耳中嘈嘈风邪毒注天行食不生肌胷中隔塞呕逆多唾恶心心下坚满饮多食少疗疰并淋通气丸方
　　胶饴【五斤】　　蜀椒【二升汗】　乌头【七分炮】　桂心【六分】大附子【五枚炮】干姜　　　人参【各四分】　杏仁【一升】天门冬【十分】　蜈蚣【五节去头炙】
　　右十味末之杏仁作膏稍稍内药末千过烊胶饴乃内药中搅令调和合如半一枚日六七夜二三服令胷中温为度若梦与鬼神交通及饮食者全用蜈蚣食不消者加杏仁五合有虚气少腹急腰痛加天门冬杜仲有风加乌头二枚附子一枚立夏后勿加也有留饮加葶苈子一两熬末之忌猪肉冷水生葱鲤鱼等物【千金同】
　　又疗上气欬逆口干手足寒心烦满积聚下利呕逆若坠瘀血上气胷胁胀满少气肠鸣饱食伤中里急妇人乳饮滞下有邪湿隂不足大小便不利肢节皆痛硝石丸方
　　硝石【一升】　　干姜　　　前胡　　　大黄【各一斤】杏仁【一升】
　　右五味筛蜜和饮服如梧子三丸日再五日后心腹诸疾随大小便去月经絶则通下长虫数十亦利血及冷热赤白汁症瘕毒悉主之药利以意消息
　　又疗上气烦闷呕逆不得饮食厚朴汤方
　　厚朴【一两炙】　人参【一两】　　半夏【四两洗】　生姜【八两】茯苓　　　甘草【炙】　　橘皮　　　桂心【各二两】枳实【二两炙】
　　右九味切以水八升煮取三升分三服忌海藻菘菜羊肉生葱醋物【并出第十八卷中】
　　必効疗上气欬嗽呕逆不下食气上方
　　橘皮　　　紫菀【各三两】　人参　　茯苓
　　柴胡　　　杏仁【去去皮】
　　右六味切以水六升煮取二升分为三服患冷加生姜二两患热加麦门冬三两去心不能食加白术二两厚朴二两炙忌醋物桃李雀肉等【出第一卷中】
　　上气欬嗽多唾方三首
　　广济疗上气肺热欬嗽多涕唾方
　　白前【四分】　　生麦门冬【十分去心】　　　　贝母石膏　　　甘草【炙】　　五味子　　生姜【各四分】黄芩【五分】　　杏仁【四十颗】　淡竹叶【切一升】白蜜【一匙】
　　右十一味切以水七升煮取二升七合绞去滓内白蜜更上火煎三沸分温三服每服如人行五六里须利三两行汤成后宜加芒硝八分忌热麪炙肉油腻醋食海藻菘菜【出第二卷中】
　　古今录验小紫菀丸疗上气夜欬逆多唾浊方
　　干姜　　　甘皮【一作甘草】　细辛　　　欵冬花【各三
　　分】　　　　紫菀【三分】　　附子【二枚炮】
　　右六味捣筛以蜜和为丸如梧子先食服三丸日再以知为度忌冷水猪肉生菜等物
　　又疗欬气上多涕唾杏仁煎方【出徐王】
　　杏仁【一升】
　　右一味捣碎研取大升三升汁以水和研之煎取一大升酒服一匙日三忌猪鸡鱼肉胡荽等物【并出第十九卷中】
　　上气欬方一首
　　古今録验疗欬逆上气胷满多唾【太医令王叔和所撰已更御服甚良効方】
　　干姜【三分】　　礜石【一分泥裹烧丰日】　　　　蜀椒【五分汁】细辛【二分】　　乌头【一分炮去皮】杏仁【一分】　　吴茱茰【四分
　　洗】　　　　菖蒲【一分】　　紫菀【二分】　　皂荚【一分去皮
　　子炙】　　　　欵冬花【三分】　麻黄【四分去节】
　　右十二味筛蜜和丸如梧子夜卧吞一丸日二不知加之疗二十年欬不过二十丸便愈御药也秘在石室不传忌猪羊肉生菜冷水【一方有桂心三分无麻黄千金同出第十九卷中】
　　乆欬嗽上气方三首
　　肘后疗乆欬上气十年二十年诸药疗不差者方
　　猪胰【三具】　　干【一百颗】
　　右二味以酒三升渍数日服二三合至四五服愈服尽此则差【千金同出第三卷中】
　　深师疗乆上气欬麻黄散方【司马太欬常将此服愈】
　　麻黄【一斤去节】　杏仁【一百枚】　甘草【二两炙】　桂心【一两】
　　右四味筛别杏仁如脂内诸末合令调临气上发时服方寸匕气下止食顷气不下更服一匕可至三匕气发便服即止忌海藻菘菜生葱【千金古今録验同】
　　又疗乆上气欬亦疗伤寒后欬嗽方
　　甘草【二两炙】　大枣【二十枚】
　　右二味以水七升煮取二升分再服数用验忌海藻菘菜等【古今録验名温脾汤并出第八卷中】
　　欬逆上气方五首
　　病源肺虚感微寒而成欬欬而气还聚于肺肺则胀是为欬逆也邪气与正气相抟正气不得宣通但逆上喉咽之间邪伏则气静邪动则气奔上烦闷欲絶故谓之欬逆上气【出第十四卷中】
　　深师疗欬逆上气支满息欲絶气结于胷中心烦躁不安一合汤方
　　芫花【二分熬】　桂心　　　干姜【各五分】　甘草【炙】细辛【各四分】　荛花【二分】
　　右六味切以水三升煮取一升先食服一合日三夜一又云合汤亦得分六七服一日尽便愈一方有菖蒲四分无荛花忌海藻菘菜生葱生菜等
　　又疗欬逆上气腹中有坚痞徃来寒热令人羸瘦不能饮食或时下痢此服中如绞在脐上下闗疝气上肠使然为病有气涌逆蜀椒散方
　　蜀椒【五合去目并闭口者汗】　　　桂心　　　甘草【各一两炙】通草　　　半夏【洗各三两】
　　右五味筛饮服方寸匕日三夜一忌海藻菘菜羊肉生葱【并出第十八卷中】
　　古今録验麦门冬丸主气逆上气方
　　干姜【六分】　　麦门冬【十分去心】昆布【洗】　　海藻【洗各六分】细辛　　　海蛤　　　蜀椒【熬】　　桂心【各四分】
　　右八味筛蜜和丸如梧子以饮服十丸渐加至二十丸日三有人患风虚得冷輙胷中上气喉中常如吹管声欬嗽唾清沫将此丸服得差若散服方寸匕日三忌生葱生菜【经心录同】
　　又鲤鱼汤疗欬逆上气喉中不利方
　　生鲤鱼【一尾】　熟艾【二升】　　白蜜【一升】　　紫菀牡蛎【各四两熬】　欵冬花【一升】　杏仁【二十枚】　豉【半升】射干【二两】　　细辛【三两】　　饴【八两】　　　菖蒲【二两】
　　右十二味防咀药和内鱼腹中置铜器中蒸之五斗米饭下药成服一升日三夜一忌生菜羊肉等
　　又杏仁煎疗欬逆上气方
　　杏仁【一升】　　石斛　　　干姜【各四两】　桂心甘草【炙】　　麻黄【去节各五两】五味子　　欵冬花紫菀【各三两】
　　右九味八味下筛以水一斗先煮麻黄取八升去滓内药末胶饴半斤蜜一升搅令相得未食服如枣大一枚日三忌生葱海藻菘菜等【并出第二十九卷中】
　　杂疗上气欬嗽方四首
　　广济疗上气欬嗽兼水气癖气方
　　葶苈子【熬】　贝母　　　桔梗　　　鼈甲【炙】防葵【各六分】　白术　　　茯苓　　　大防枳实【炙】　　紫菀　　　旋复花　　杏仁橘皮【各四分】　芫花【二分】　　大黄【十分】　　皂荚【一分炙去皮子】
　　右十六味筛蜜和为丸空腹以饮服如梧子五丸日二服渐渐加至十丸以微利为度忌桃李雀肉苋菜醋物猪肉陈臭等【出第二卷中】
　　深师疗上气抢心胷奄奄不得息腹中胀满食輙吐苏子汤方
　　苏子【一升】　　大枣【三十颗】　半夏【三两洗】　橘皮生姜　　　桂心【各一两】　蜀椒【二分汗】
　　右七味切以水七升煮取二升分三服忌羊肉生葱【出第十八卷中】
　　古今録验半夏汤疗上气五藏闭塞不得饮食胷中胁下支胀乍去乍来虚气结于心中伏气住胃管唇干口燥肢体动摇手足疼冷梦寐若见人怖惧此五藏虚乏诸劳气不足所致并疗妇人方
　　当归　　　防风　　　黄茋【各二两】　柴胡【半斤】细辛　　　麻黄【去节】　　人参【各一两】　杏仁【五十粒】桂心【三两】　　半夏【一升洗】　大枣【二十枚】　生姜【五两】黄芩【一两】
　　右十三味切以水一斗先煮麻黄一沸去上沫更入水一升及诸药煮取五升分为五服日三夜二忌羊肉生葱生菜等【出第十九卷中】
　　近効疗上气腹内胀满饮食不消欲作霍乱及欬嗽紫苏子丸方
　　紫苏子　　橘皮【各二两】　髙良姜　　桂心人参【各一两】
　　右五味筛蜜和为丸每服十五丸酒饮任下若食脍等物有生熟气拟似霍乱者即半枣栗许大细细咽取汁令消尽应时立愈常有此药永不患霍乱甚神効也忌生葱猪肉陈臭等物



　　外台秘要方卷十
<子部,医家类,外台秘要方>
　　钦定四库全书
　　外台秘要方巻十一
　　唐　王焘　撰
　　消渇方一十七首
