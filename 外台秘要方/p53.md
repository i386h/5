<!-- { "loadSidebar": true } -->
　　右八味筛蜜和丸每食少时煮芦根大麦饮服如梧子二十丸日再渐加至三十丸忌海藻菘菜猪肉大酢【一方有黄连十二分出第一卷中】
　　肘后疗消渇肌肤羸瘦或虚热转筋不能自止小便数方
　　栝楼【六分】　　黄连【六分】　　汉防已【六分】　鈆丹【六分研】
　　右四味筛为散每食后取酢一合水二合和服方寸匕日三服当强饮水须恶水不复饮矣【陶氏广济文仲同千金翼同分两小别出第十卷中】
　　消渇口干燥方三首
　　广济疗口干数饮水腰脚弱膝冷小便数用心力即烦闷徤忘方
　　麦门冬【十二分去心】　　　　牛膝【六分】　　龙骨【八分】土根【八分】　狗脊【六分】　　茯神【六分】　　人参【六分】黄连【十分】　　牡蛎【六分熬碎】　山茱茰【八分】　兎丝子【十二分酒渍一宿】　　鹿茸【八分炙】
　　右十二味筛为末蜜和丸每服食后煮麦饮服如梧子二十丸日二服渐加至三十丸忌生菜热麫猪牛肉蒜粘食陈臭酢物等
　　又疗消渇口苦舌干方
　　麦门冬【五两去心】茅根【一升】　　栝楼【三両切】　乌梅【十颗去核】小麦【三合】　　竹茹【一升】
　　右六味以水九升煮取三升去滓细细含咽分为四五服忌热麫炙肉【并出第一卷中】
　　千金口含酸丸疗口干方
　　酸枣【一升五合去核】石榴子【五合干之】葛根【三两】　　乌梅【五十颗去
　　核】　　　　麦门冬【四両去心】茯苓【三両半】　覆盘子【三両】桂心【三両六铢】　石蜜【四両半】　栝楼【三両半】
　　右十味筛蜜和为丸含如酸枣许大不限昼夜常令口中有津液出为佳忌大酢生葱【翼同出第二十一卷中】消中消渇肾消方八首
　　病源内消病者不渇而小便多是也由少服五石热结于肾内热之所作也所以服石之人小便利者石性归肾肾得石则实实则消水浆故利利多则不得润养五藏藏衰则生诸病焉由肾盛之时不惜真气恣意快情数使虚耗石热孤盛则作消中故不渇而小便多也【出第五卷中】
　　千金论曰夫内消之为病当由热中所作也小便多于所饮令人虚极短气又内消者食物皆消作小便而又不渇正观十年梓州刺史李文博先服白石英乆忽然房道强盛经月余渐患渇经数日小便大利日夜百行以来百方疗之渐以増剧四体羸惙不能起止精神惚恍口舌干焦而卒此病虽稀甚可畏也利时脉沉细微弱服枸汤即効若恐不能长愈服鈆丹散立効其间将服除热宣补丸枸杞汤方
　　枸枝叶【一斤】栝楼根【三两】　石膏【三两】　　黄连【三两】甘草【二両炙】
　　右五味切以水一斗煮取三升去滓分温五服日三夜二服困重者多合渇即饮之忌海藻菘菜猪肉
　　又鈆丹散主消渇止小便数兼消中悉主之方
　　鈆丹【二分熬别研入】栝楼根【十分】　甘草【十分炙】　泽泻【五分】胡粉【二分熬研入】石膏【五分研】　白石脂【五分研入】赤石脂【五分】
　　右八味研为散水服方寸匕日三服少壮人一匕半患一年者服之一日差二年者二日差渇甚者夜二服若腹中痛者减之丸服亦佳一服十丸以差为度不要伤多令人腹痛此方用之如神已用经今三十余载矣忌海藻菘菜文仲云腹中痛者宜浆水饮汁下之亦得又备急云不宜酒下用麦汁下之亦得丸服者服十丸日再服合一剂救数人得愈古今録验云服此药了经三两日宜烂煮羊肝肚空腹吃之或作羮亦得宜汤饮食之小便得咸苦即宜服后花苁蓉丸兼煮散将息
　　又疗肾消渇小便数宣补丸方
　　黄茋【三両】　　栝楼【三両】　　麦门冬【三两去心】茯神【三両】人参【三両】　　甘草【三两炙】　黄连【三两】　　知母【三两】干地黄【六两】　石膏【六两研】　兎丝【三两】　　肉苁蓉【四两】
　　右十二味末之以牛胆汁三合共蜜和丸梧子大以茅根汁服三十丸日渐加至五十丸一名茯神丸【集验同】
　　又疗肾气不足虚损消渇小便数腰痛宜服肾沥汤方
　　羊肾一具【去脂膜切】　　　　逺志【二两去心】　人参【二两】泽防【二两】　　干地黄【二两】　桂心【二両】　　当归【二两】龙骨【二两】　　甘草【二两炙】　麦门冬【一升去心】五味子【五合】茯苓【一两】　　芎防【二两】　　黄芩【一两】　　生姜【六两】大【二十枚】
　　右十六味切以水一斗五升煮羊肾取一斗二升内药取三升分三服忌海藻菘菜生葱酢物芜荑【集验同】
　　又阿胶汤疗久虚热小便利而多或服石散人虚热多由汗出当风取冷患脚气喜发动兼消渇肾消脉细弱服此即立减方
　　阿胶【三両】　　干姜【二两】　　麻子【一升】　　逺志【四両去心】附子【一两炮】　人参【一两】　　甘草【三两炙】
　　右七味切以水七升煮取二升半去滓内胶令烊分三服説云小便利多白日夜数十行至一石令五日服之甚良忌海藻菘菜猪肉冷水
　　又肾消夜尿七八升方
　　鹿角【一具炙令焦】
　　右一味筛酒服方寸匕渐渐加至一匕半
　　又黄茋汤主消中虚劳少气小便数方
　　黄茋【二两】　　芍药【二两】　　生姜【二两】　　当归【二両】桂心【二两】　　甘草【二两】　　大枣【三十枚】　麦门冬【一两
　　去心】　　　　干地黄【一两】　黄芩【一両】
　　右十味切以水一斗煮取三升去滓空腹温分三服忌海藻菘菜生葱芜荑
　　古今録验论消渇病有三一渇而饮水多小便数有脂似麸片甜者皆是消渇病也二吃食多不甚渇小便少似有油而数者此是消中病也三渇饮水不能多但腿肿脚先瘦小隂痿弱数小便者此是肾消病也特忌房劳若消渇者倍黄连消中者倍栝楼肾消者加芒硝六分服前件鈆丹丸得小便咸苦如常后恐虚惫者并宜服此花苁蓉丸方
　　花苁蓉【八分】　泽防【四分】　　五味子【四分】　紫巴防天【四分去心】　　　地骨皮【四分】　磁石【六分研水淘去赤汁干之研入】人参【六分】　　赤石脂【六分研入】韭子【五分熬】　龙骨【五分研入】甘草【五分炙】　牡丹皮【五分】　干地黄【十分】　禹余粮【三分
　　研入】　　　　桑螵蛸【三十枚炙】栝楼【四分】
　　右十六味筛蜜和丸如梧子以牛乳空腹下二十丸日再服忌海藻菘菜胡荽芜荑等物
　　又服前丸渇多者不问食前后服煮散方
　　桑根白皮【六分】薏苡仁【六分】　通草【四分】　　紫苏茎叶
　　【四分】　　　　五味子【六分】　覆盘子【八分】　枸子【八分】干地黄【九分】　茯苓【十二分】　菝葜【十二分】　黄茋【二分】
　　右十一味以马尾罗筛之分为五贴每贴用水一升八合煎取七合去滓温服忌酢物芜荑【出第二十六卷中】睡中尿牀不自觉方六首
　　病源夫人有于眠睡中不觉尿出者是其禀质隂气偏盛阳气偏虚则膀胱肾气俱冷不能温制于水则小便多或不禁而遗尿膀胱足太阳也为肾之腑肾者足少隂也为藏与膀胱合俱主水凡人之隂阳日入阳气尽则隂受气至夜半隂阳大防气交则卧睡小便者水液之余也从膀胱入于胞为小便夜卧则阳气衰伏不能制于隂所以隂气独发水下不禁故于睡眠而不觉尿牀也【出第十四卷中】
　　肘后疗少小睡中遗尿不自觉方
　　取鹊巢中蓐烧水服一钱匕即差【文仲方千金同】
　　又方
　　雄鸡肝　　桂心
　　右二味等分丸服如小豆一枚日三服
　　又方
　　雄鸡屎白【熬】桂心
　　右二味等分末酒服方寸匕日二亦可除桂心
　　又方
　　矾石【烧令汁尽】　牡蛎【熬】
　　右二味等分末之以粟米粥饮服方寸匕日三
　　又方
　　雄鸡喉咙及矢白防胵裹黄皮烧末麦粥清尽服之亦可以赤鸡翅烧末酒服三指撮日三
　　又方
　　蔷薇根随多少剉以酒饮之【并出第二卷中】
　　渴后小便多恐生诸疮方二首
　　病源渇利之病随饮小便也此谓服石之人房室过度肾气虚耗故也下焦生热热则肾燥肾燥则渇然肾虚又不能制水故小便利也其渇利虽差热犹未尽发于皮肤皮肤先有风湿湿热相抟所以生疮也【出第五卷中】近効恐肾虚热渇小便多除风湿理石毒止小便去皮肤疮调中方
　　升麻【四分】　　参【五分】　　甘草【四分炙】　知母【五分】茯苓【三分】　　牡蛎【六分】　　漏芦【五分】　　枳实【六分炙】菝葜【四分】　　黄连【六分】
　　右十味筛饮汁服方寸匕日再服以差为度忌猪肉海藻菘菜酢物
　　又方
　　栝楼【八分】　　茯苓【八分】　　参【四分】　　枳实【六分炙】苦参【三分】　　甘草【三分炙】　橘皮【三分】
　　右七味筛每空腹以浆水服方寸匕日再服忌海藻大酢菘菜
　　渇后恐成水病方三首
　　病源五藏六腑皆有津液若腑藏因虚实而生热者热气在内则津液竭少故渇也夫渇数饮其人必背寒而呕者因利虚故也诊其脉心脉滑甚为善渇其久病变或发痈疽或为水病【出第五巻中】
　　近効渇后数饮呕逆虚羸恐成痈疽水病方
　　茯苓【五分】　　栝楼【六分】　　升麻【四分】　　麦门冬【六分
　　去心】　　　　桑根白皮【八分】橘皮【三分】
　　右六味为散清水服一方寸匕日再服忌酢物
　　又方
　　人参【三分】　　猪苓【三分】　　通草【五分】　　黄连【六分】麦门冬【八分去心】栝楼【八分】
　　右六味为散浆水送方寸匕日再服以差为度忌猪肉冷水生冷等物
　　又若已觉津液竭身浮气如水病者方
　　汉防已【六分】　猪苓【六分】　　栝楼【八分】　　茯苓【四分】
　　桑根白皮【十二分】　　　　白术【三分】　　杏仁【六分去皮
　　尖熬】　　　　郁李仁【六分】　葶苈子【十二分熬紫色】
　　右九味筛蜜和丸如梧子空腹浆水服三十丸日一服肿消小便快下为度忌酢物桃李雀肉等
　　又葶苈丸疗消渇成水病浮肿方
　　甜葶苈【隔纸炒】栝楼仁　　杏仁【去皮尖双仁麸炒黄】
　　汉防已【各一両】
　　右四味为末蜜丸二三百杵如梧子大服三十丸食前茯苓煎汤送下日三四服
　　又瞿麦汤疗消渇欲成水气面目并足胫浮肿小便不利方
　　瞿麦穗　　泽泻　　　滑石【各両半】　防已【三分】黄芩　　　大黄【各一分】　桑螵蛸【炒十四枚】
　　右七味切毎服三钱匕水三升煮一升去滓空心温服良久再服
　　虚劳小便白浊如脂方四首
　　病源此由劳伤于肾肾气虚冷故也肾主水而关窍在隂隂为尿便之道胞冷肾损故小便白而如脂或如麸片也【出第四卷中】
　　崔氏饮水不知休小便中如脂舌干渇方
　　黄连【五两】　　栝楼【五両】
　　右二味末以生地黄汁和丸并手丸每食后牛乳下五十丸日再服之忌猪肉
　　近効消渇肝肺热焦枯消瘦或寒热口干日夜饮水小便如脂不止欲死方
