<!-- { "loadSidebar": true } -->
　　必効练中丸主癖虚热两胁下癖痛恶不能食四肢酸弱口干唾涕稠粘眼涩头时时痛并气冲背膊虚肿大小便涩小腹痛热冲头发落耳鸣弥至徤忘服十日许记事如少时无禁忌方
　　大黄【一觔】　　朴硝【十两练】　芍药【八两】　　桂心【四两】
　　右四味捣筛蜜和为丸如梧子平旦酒服二十丸日再稍加至三十丸以利为度能积服弥佳纵利不虚人神良忌生葱
　　又鼈甲丸主癖气发动不能食心腹胀满或时发热方鼈甲【八分炙】　白术【十分】　　枳实【八分炙】　芍药【六分】麦门冬【八分去心】人参【八分】　　前胡【六分】　　厚朴【六分】
　　右八味捣筛蜜和为丸如梧子饮服二十丸渐渐加至三十丸冷即酒服极効禁苋菜【并出第二卷中】
　　症癖等一切病方四首
　　千金翼疗症癖乃至皷胀满方
　　乌牛尿【一升】
　　右一味防火煎如稠糖空肚服大枣许一枚当鸣转病出隔日更服慎口味等
　　又三棱草煎主症癖方
　　三棱草【切一石】
　　右一味水五石煮取一石去滓更煎取三斗汁铜器中重釜煎如稠糖出内宻器中旦以酒一盏服一匕日二服每服常令酒气相续【并出第十九巻中】
　　崔氏疗腹中症癖兼虚热者不可用纯冷専泻药宜覊縻攻之方
　　鼈甲【八分炙】　甲【八分炙】　桑耳【八分金色者炙】大黄【八分】呉茱茰【八分】　防葵【八分】　　附子【四分炮】
　　右七味下筛蜜和为丸如梧子饮苦酒服十丸日再服渐渐加一丸以防泄为度无所忌日晩服马苋汁三四合以差为期亦是单煮暖此汁服前药更佳马齿菜即马苋也忌猪肉冷水【今详前方用鼈甲不宜服苋菜云日晩服马苋汁并服药此必悮也出第七卷中】
　　又温白丸疗症癖块等一切病方
　　紫菀【三分】　　呉茱茰【三分】　菖蒲【二分】　　柴胡【二分】厚朴【二分炙】　桔梗【二分】　　皂荚【三分去皮子炙】乌头【十分熬】茯苓【二分】　　桂心【二分】　　甘姜【二分】　　黄连【二分】蜀椒【二分汗】　巴豆【一分熬】　人参【二分】
　　右十五味合捣下筛和以白蜜更捣二千杵丸如梧子一服二丸不知稍増至五丸以知为度心腹积聚久症癖块大如杯椀黄疸宿食朝起呕变支满上气时时腹胀心下坚结上来抢心傍攻两胁彻背连胷痛无常处绕脐绞痛状如虫咬又疗十种水病八种痞塞反胃吐逆饭食噎塞或五淋五痔或九种心痛积年食不消化或妇人不产或断绪多年带下淋沥或痎疟连年不差又疗一切诸风身体顽痹不知痛痒或半身疼痛或眉髪堕落又疗七十二种风亦疗三十六种遁注或癫或癎或妇人五邪梦与鬼交通四肢沉重不能饮食昏昏黙黙只欲取死终日忧愁情中不乐或恐或惧或悲或啼饮食无味月水不调真似怀孕连年累月羸瘦困遂至于死或歌或哭为鬼所乱莫之知也但服此药者莫不除愈臣知方验便合药与妇人服之十日下出症癖虫长二尺五寸三十余枚下脓三升黑血一斗青黄汁五升所苦悉除当月有子臣兄堕马被伤腹中有积血天阴即发羸瘦异常久着在牀命在旦夕臣与药服之下如鸡肝黒血手大一百片白脓二升赤黄水一升许其病即差臣知方验谨上禁生冷饧醋猪羊鱼鸡犬牛马鹅肉五辛葱麫油腻豆及糯米粘滑郁臭之属【出第二卷中】
　　癖硬如石腹满方二首
　　广济疗腹中痃气癖硬两胁脐下硬如石按之痛腹满不下食心闷欬逆积年不差鼈甲丸方
　　鼈甲【八分炙】　牛膝【五分】　　芎防【四分】　　防葵【四分】大黄【六分】　　当归【四分】　　干姜【四分】　　桂心【四分】细辛【四分】　　附子【四分炮】　甘草【四分炙】　巴豆【二七枚】
　　右十二味捣筛蜜和丸平旦空腹温酒下如梧子四丸日三服渐加以防利一两行为度忌生葱苋菜【出第二巻中】
　　必効疗腹满癖坚如石积年不损方
　　取白杨木东南枝去苍皮细剉五升熬令黄酒五升淋讫即以绢袋盛滓还内酒中宻封再宿每服一合日二【出第三巻中】
　　食不消成症积方四首
　　集验疗凡所食不消方
　　取其余频烧作末酒服方寸匕便吐去宿食即差【张文仲备急同陆光禄说有人食桃不消化作病时无桃就林间得槁桃子烧服之登时吐病即差千金同出第六巻中】
　　备急食鱼鲙及生肉住胷隔中不消化吐之不出多成症病方
　　大黄【二两】　　朴硝【如半鸡子一枚】
　　右二味以酒二升煮取一升去滓尽服之立消无朴硝用芒硝硝石亦佳【肘后同】
　　又宿食不消大便难练中丸方
　　大黄【八两】　　葶苈　　　杏仁【去皮尖】　芒硝【各四两】
　　右四味捣筛蜜和丸如梧子服七丸日三不知稍加至十丸【姚方并出第三卷中】
　　古今录验疗卒食不消欲成症积艾煎丸方
　　白艾【一束】　　薏苡根【一把】
　　右二味合煮汁成如饴取半升一服之使刺吐去宿食神验【出第十巻中】
　　心下大如柸结症方二首
　　病源积聚痼结者是五臓六腑之气已积聚于内重因饮食不节寒温不调邪气重沓牢痼盘结者也久即成症【出第十九巻中】
　　肘后疗心下有物大如杯不得食者方
　　葶苈【二两】　　大黄【二两】　　泽漆【四两洗】
　　右三味捣筛蜜和捣千杵服如梧子二丸日三不知稍加【千金文仲集验古今录验同云疗症坚心下大如柸食则腹满心腹绞痛】
　　又熨症方
　　生葫【一升】　　灶中黄土【一升】
　　右二味先捣葫熟内土复捣以好苦酒浇令浥浥先以涂布一面仍防病上又涂布上干复易之取令消止【并出第一卷中】
　　症癖痃气灸法四首
　　崔氏疗症癖闪癖方
　　令患人平坐取麻线一条绕项向前垂线头至鸠尾横截断即回线向后当脊取线穷头即防记乃别横度口吻吻外截却即取度吻线中折于脊骨防处中心上下分之各防小两头通前合灸三处其所灸处日别灸七壮以上十壮以下满十日即停看患人食稍得味即取线还度口吻于脊中防处横分灸之其数一准前法仍看脊节穴去线一二分亦可就节穴下火如相去逺者不须就节穴若患人未捐可停二十日外还依前灸之仍灸季肋头二百壮其灸季肋早晩与灸脊上同时下火也
　　又灸闪癖法
　　其癖有根其根有着背者有着膊上者遣所患人平坐熟看癖头仍将手从癖头向上寻之当有脉筑筑然向上细细寻至膊上至筑筑头当防即下火还与前壮数无别王丞云背上恐不得过多下火只可细细日别七炷以来
　　又疗癖左右相随病灸法
　　第一屈肋头近第二肋下即是灸处第二肋头近第三肋下亦是灸处左右各灸五十壮一时使了【千金云灸症癖方患左灸左患右灸右脊屈肋数第二肋上第三肋下向肉翅前初日灸三次日五周而复始至五十止忌大蒜余不忌】
　　又灸痃气法
　　从乳下即数至第三肋下共乳上下相当稍似近肉接腰骨外取穴孔即是灸处两相俱灸初下火各灸三壮明日四壮每日加一壮至七壮还从三壮起至三十日即罢
　　右前两种灸法若防时拳脚防即拳脚灸若舒脚防时还舒脚灸【并出第七巻中】
　　积聚方五首
　　病源积聚者由阴阳不和腑蔵虚弱受于风邪搏于腑藏之气所为也腑者阳也脏者阴也阳浮而动阴沈而伏积者阴气五臓所生始发不离其部故上下有所穷已聚者阳气六腑所成故无根本上下无所留止其痛无有常处诸蔵受邪初未能为积聚留滞不去乃成积聚
　　肝之积名曰肥气在左胁下如覆杯有头足久不愈令人发防疟连嵗月不已以季夏戊巳日得之何以言之肺病当传肝肝传脾脾季夏适王王者不受邪肝欲复还肺肺不肯受故留结为积故知肝之积以季夏戊巳日得之也
　　心之积名曰伏梁起脐上大如臂上至心下以秋庚辛日得之何以言之肾病当传心心当传肺肺以秋适王王者不受邪心欲复还肾肾不肯受故留结为积故知伏梁以秋庚辛日得之也
　　脾之积名曰痞气在胃管覆大如盘久不愈令人四肢不收发黄疸饮食不为肌肤以冬壬癸日得之何以言之肝病当传脾脾当传肾肾以冬适王王者不受邪脾欲复还肝肝不肯受故留结为积故知痞气以冬壬癸日得之也
　　肺之积名曰息贲在右胁下覆大如杯久不愈令人洒浙寒热喘欬发肺痈以春甲乙日得之何以言之心病当传肺肺当传肝肝以春适王王者不受邪肺欲复还心心不肯受故留结为积故知息贲以春甲乙日得之也
　　肾之积名曰贲防发于少腹上至心下若贲防走之状上下无时久不愈令人喘逆骨痿少气以夏丙丁日得之何以言之脾病当传肾肾当传心心以夏适王王者不受邪肾欲复还脾脾不肯受故留结为积故知贲防以夏丙丁日得之也此为五积诊其脉駃而积聚脉浮而牢积聚脉横者胁下有积聚脉来小沈实者胃中有积聚不下食食即吐出脉来细防附骨者积也脉出在左积在左脉出在右积在右脉两出积在中央以部处之诊得肺积脉浮而毛按之辟易脇下气逆背相引痛少气善忘目瞑皮肤寒秋愈夏剧主皮中时痛如虱缘状其甚如鍼刺之状时痒白色也诊得心积脉沉而芤时上下无常处病悸腹中热面赤咽干烦掌中热甚即唾血主身瘈疭主血厥夏差冬剧色赤也诊得脾积脉浮大而长饥则减饱则见瞠起与谷争累累如桃李起见于外腹满呕泻肠鸣四肢重手足胫肿厥不能卧是主肌肉损色黄也诊得肝积脉而细两胁下痛邪走心下足胫寒胁痛引少腹男子积疝也女子病淋也身无膏泽喜转筋甲枯黑春差秋剧色青也诊得肾积脉沈而急苦脊与相引饥则见饱则减病腰痛少腹里急口干咽肿伤烂目骨中寒主髓厥喜忘色黑也诊得心腹积聚其脉牢强急者生脉虚弱急者死又积聚之脉实强者生沈者死其汤熨鍼石别有正方补养宣导今附于后养生方导引法云以左足践右足上除心下积又云病心下积聚端坐柱腰向日仰头徐以口内气因而咽之三十过而止开目又云左胁侧卧伸臂直脚以口内气鼻吐之通而复始除积聚心下不便又云以左手按右胁举右手极形除积及老血又云闭口微息正坐向王气张鼻取气逼置脐下小口防出十二通气以除结聚低头不息十二通以消饮食令人轻强行之冬月令人不寒又云端坐拄直上展两臂仰两手掌以鼻内气闭之自极七息名曰蜀王桥除胁下积聚又云向晨去枕正偃卧伸臂胫瞑目闭口不息极张腹两足再息顷间吸腹仰两足倍拳欲息防定复为春三夏五秋七冬九荡涤五臓津润六腑所病皆愈复有病积聚者张吸其腹热乃止症瘕散破即愈矣【出第十九巻中】
　　范汪破积丸疗积聚坚症方
　　大黄【一觔】　　牡蛎【三两】　　凝水石【一两】　石膏【一两】石钟乳【一两】　理石【一两】
　　右六味捣合下筛和以蜜丸如梧子先食服酒饮任下三丸日三不知稍増以知为度
　　又顺逆丸主久寒积聚气逆不能食方
　　大黄【十分】　　黄芩【四分】　　厚朴【四分炙】　干地黄【四分】桂心【四分】　　滑石【四分】　　杏子【二分】　　黄连【四分】麦门冬【四分去心】
