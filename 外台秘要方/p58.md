<!-- { "loadSidebar": true } -->
　　右九味捣合下筛和以蜜丸如梧子服十九日再服后食不知稍増以知为度忌芜荑生葱猪肉
　　又捶凿丸疗腹中积聚邪气寒热消谷方
　　甘遂【一分】　　荛花【一分】　　桔梗【一分】　　桂心【一分】巴豆【一分】　　杏仁【一分】　　芫花【一分】
　　右七味荛花芫花熬冷香巴豆杏仁去皮熬令变色已各异捣下细筛捣合丸以白蜜捣万杵服如小豆一丸日三行长将服之伤寒増服膈上吐膈下利小儿亦服妇人兼身亦服名曰捶凿以消息之忌猪肉芦笋生葱【并出第十三巻中】
　　延年疗腹内积聚癖气冲心肋急满时吐水不能食兼恶寒方
　　鼈甲【六分炙】　防葵【四分】　　人参【四分】　　前胡【四分】桔梗【四分】　　槟榔【八分】　　白术【八分】　　大黄【八分】枳实【四分炙】　厚朴【三分炙】　当归【四分】　　附子【四分炮】干姜【四分】　　甘草【五分炙】　呉茱茰【三分】
　　右十五味捣筛蜜和为丸梧子大一服十五丸酒下日再服加至三十丸忌苋菜猪肉生冷鱼蒜
　　又白术丸主积聚癖气不能食心肋下满四肢骨节酸疼盗汗不絶方
　　白术【六分】　　黄芪【六分】　　牡蛎【四分熬】　人参【六分】茯芩【六分】　　乌头【六分炮】　干姜【六分】　　芍药【四分】当归【六分】　　细辛【四分】　　麦门冬【四分去心】桂心【五分】前胡【四分】　　甘草【六分炙】　防葵【三分】　　鼈甲【四分炙】紫菀【三分炙】　槟榔【六分】　　桔梗【三分】
　　右十九味捣筛蜜和为丸空肚酒下二十丸日再加至三十丸忌苋菜桃李大醋猪肉生葱【并出第十六巻中】积聚心腹痛方三首
　　病源积者阴气五蔵所生其痛不离其部故上下有所穷已聚者阳气六腑所成故无根本上下无所留止其痛无有常处此皆由寒气搏于蔵腑与阴阳气相击下上故心腹痛也诊其寸口之脉沉而横胁下有积腹中有横积聚痛又寸口脉细沉滑者有积聚在胁下左右皆满与背相引痛又云寸口脉而牢者胁下腹中有横积结痛而泄痢脉防细者生浮者死【出第十九巻中】
　　范汪通命丸疗心腹积聚寒中防痛又心胷满胁下急绕脐痛方
　　大黄【四分】　　逺志【四分去心】　黄芪【四分】　　麻黄【四分去节】甘遂【四分】　　鹿茸【四分灸】　杏仁【六十枚】　防【一合】巴豆【五十枚】　芒硝【三分】
　　右十味捣合下筛和以蜜丸如小豆先食服三丸日再忌芦笋野猪肉【一方无鹿茸黄芪用黄芩出第十四巻中】
　　又疗心腹积聚食苦不消胷脋满除去五臓邪气四物丸方
　　大防【五分防咀熬令色变】芫花【四分熬】杏仁【一分】巴豆【一百枚去皮心熬】
　　右药捣合下细筛以鸡子中黄亦可以蜜和丸如小豆日三日増一丸觉勿复益欲下顿服七丸下如清漆陈宿水妇人乳有余疾留饮者下水之后养之勿饮冷水长壮者服五丸先食忌野猪肉芦笋【出第十三卷中】
　　古今录验匈奴露宿丸疗心腹积聚膈上下有宿食留饮神方【出僧深】
　　甘草【三分炙】　大黄【二分】　　甘遂【二分】　　芫花【二分熬】大防【二分炙】　葶苈子【二分熬】苦参【一分】　　硝石【一分】巴豆【半分去心皮熬】
　　右九味细捣合蜜和丸如小豆服三丸当吐下不吐下稍益至五六丸以知为度先少起忌海藻芦笋菘菜野猪肉【范汪同出第十巻中】
　　积聚心腹胀满方一首
　　病源积聚成病蕴结在内则气行不宣通还搏于腑蔵故心腹胀满则烦闷而短气也【出第十九巻中】
　　深师乌头丸疗心腹积聚胀满少食多厌绕脐痛按之排手寒中有水上气女人产后余疾大人风癫少小风惊癎百病者元嘉中用疗数人皆良有一人服五服药即出虫长一尺余三枚复出如牛胆黑坚四枚中皆有饭食病即愈方
　　乌头【七枚炮】　干姜【五分】　　菖蒲【三分】　　人参【三分】桂心【四分】　　柴胡【三分】　　附子【三分炮】　厚朴【三分炙】黄连【三分】　　茯苓【三分】　　蜀椒【五分汗】　桔梗【三分】呉茱茰【四分】　皂荚【五分炙兼皮子】
　　右十四味捣节蜜和为丸服如梧子二丸日三稍加至十五丸忌猪肉冷水醋物生葱羊肉饧【出第二十三巻中】积聚宿食寒热方四首
　　病源积聚而宿食不消者由腑蔵为寒气所乘脾胃虚冷故不能消化留为宿食也诊其脉来实心腹积聚饮食不消胃中冷故也【出第十九巻中】
　　千金翼三台丸疗五蔵寒热积聚胪胀肠鸣而噎食不作肌肤甚者呕逆若伤寒寒疟已愈令不复发食后服五丸饮多者吞十丸长服令人大小便调和长肌肉方大黄【二两熬】　熟硝石【一升】　葶苈【一升熬】　前胡【二两】厚朴【一两炙】　附子【一两炮】　茯苓【半两】　　半夏【一两洗】细辛【一两】　　杏仁【一升去尖皮熬】
　　右十味捣筛蜜和捣五千杵酒服如梧子五丸稍加以知为度忌猪羊肉饧生菜酢物【深师同出第二十巻中】
　　古今录验气痞丸疗寒气痞积聚结不通绕脐切痛腹中胀满胷逼满风入蔵忧恚所积用力不节筋脉伤羸瘦不能食饮此药令人强嗜食益气力方
　　乌头【二分炮】　甘草【二分炙】　葶苈子【二分熬】大黄【二分】芎防【二分】　　芍药【二分】　　甘皮【二分炙】
　　右七味下筛蜜和丸如梧子一服三丸日再不知渐至五丸七丸一方桂心二分去甘皮忌海藻菘菜猪肉冷水等【一方有通草无甘皮】
　　又小乌头丸疗久寒积聚心腹绕脐切痛食饮不下方乌头【三两炮】　甘草【三两炙】　茱茰【半两】　　细辛【二两】半夏【二两】　　附子【二两炮】　藁本【二两】
　　右七味下筛蜜和丸如梧子大先食服五丸日再不知稍増之忌羊猪肉冷水
　　又五通丸主积聚留饮宿食寒热烦结长肌肤补不足方
　　椒目【一两】　　附子【一两炮】　厚朴【一两炙】　杏仁【三两】半夏【一两】　　葶苈【三两熬】　芒硝【五两】　　大黄【九两】
　　右八味捣葶苈子杏仁使熟和诸药末和以蜜捣五千杵吞如梧子二丸忌诸羊肉饧冷水【出第十巻中】疗症方三首
　　病源症者由寒温失节致腑蔵之气虚弱而食饮不消聚结在内渐染生长块段盘牢不移动者是症也言其形状可征验也若积引嵗月人则柴瘦腹转大遂至于死诊其脉而伏其症不转动者必死【出第十九巻中】
　　范汪疗症病丸方
　　射罔【二两熬】　蜀椒【三百粒汗】
　　右二味捣末下细筛以鸡子白和丸半如麻子半如赤小豆先服如麻子渐服如赤小豆二丸不知稍増之以知为度【出第十三巻中】
　　集验疗心腹宿症及卒得症方
　　取雄鸡一头饲之令肥肥后饿二日以好赤朱溲饭极令朱多以饲鸡安鸡着板上取粪暴燥末温清酒服五分匕可至方寸匕日三若病困急者昼夜可五六服一鸡少更饲余鸡取足【出第六巻中】
　　备急熨症方
　　呉茱茰【三升】
　　右一味以酒和煮热布褁以熨症上冷更炒更畨用之症移走逐熨都消乃止也肘后方云亦可用射罔五两茱茰末以鸡子白和涂症上【出第三巻中】
　　暴症方六首
　　病源暴症者由蔵气虚弱食生冷之物蔵旣本弱不能消之结聚成块卒然而起其生无渐名之暴症也本由蔵弱其症暴至至于成病毙人则速【出第十九巻中】
　　肘后疗卒暴症腹中有物坚如石痛如刺昼夜啼呼不疗之百日死方
　　取牛膝根【二斤防咀暴令极干】
　　右一味酒一斗浸之宻器中封口举着热灰中温之令味出先食服五六合至一升以意量多少又用蒴藋根亦准此大良【千金集验经心录张文仲同】
　　又凡症坚之起多以渐生而有觉便牢大者自难疗也腹中防有结积便害饮食转羸瘦疗多用陷氷玉壶八毒诸大药今上取小小易得者方
　　取虎杖根勿令影临水上者可得石余净洗干之捣作末以秫米五斗炊饭内搅之好酒五斗渍封药消饭浮可饮一升半勿食鲑盐症当出亦可但取其根一升干捣千杵酒渍饮之从少起日三亦佳此酒疗症乃胜诸大药【张文仲同】
　　又方
　　大黄【半斤】　　朴硝【三两】　　蜜【一觔】
　　右三味合于汤上煎可丸如梧子服十丸日三【备急文仲崔氏同惟崔氏用朴硝半斤蜜一升半服二十丸日再服余依肘后并出第一巻中】
　　千金翼疗卒暴症方
　　蒜【十片去皮五月五日户上者】　伏龙肝【鸭卵大一枚】　桂心【一尺二寸】
　　右三味合捣以淳苦酒和之如泥涂着布上掩病处三日消【肘后千金同凡蒜或无桂心亦得用也】
　　又方
　　商陆根捣蒸之以新布籍腹上以药铺布上以衣覆冷即易取差止数日之中晨夕勿息【千金集验肘后同并出第十九卷中】
　　古今录验疗暴得症方
　　取蒴藋根一小束净洗沥去水细切以醇酒浸之取淹根三宿服五合至一升日三若欲速得可于热灰中温令药味出服之此方无毒已愈十六人神验药尽复作将服之【出第十巻中】
　　鼈症方四首
　　病源鼈症者谓腹内症结如鼈之形状也有食鼈触冷不消而生症者有食杂冷物不消变化而作者此皆脾胃气弱而遇冷不能克消故也症者其病结成推之不动移是也【出第十九巻中】
　　广济疗鼈症服白马尿方
　　白马尿一升五合温服之令尽差
　　又方
　　白马尿【一升】　鸡子【三枚破取白】
　　右二味于铛中煎取三合空腹服之不移时当吐出病无所忌【千金同】
　　又疗鼈症蟹爪丸方
　　蟹爪【三分】　　附子【六分炮】　麝香【三分研】　半夏【六分】生姜【四分屑】　鼈甲【六分炙】　防葵【六分】　　郁李仁【八合】
　　右八味捣筛蜜和为丸如梧子空肚以酒下二十丸日再服以知为度忌生冷猪肉苋菜【并出第二巻中】
　　集验疗鼈症伏在心下手揣见头足时时转者并心腹宿症及卒得症方
　　白雌鸡一双絶食一宿明旦以膏熬饭饲之取其屎无问多少以小便和之于铜器中火上熬令燥捣筛服方寸匕日四五服消尽乃止常饲鸡取屎差毕杀鸡单食之【肘后同出第六卷中】
　　米症方二首
　　病源人有好哑米【哑谨按说文于革切笑也集韵无此字但有饥乙革切饥也今详哑者饥而喜食之义也下同】转久弥嗜哑之若不得米则胷中清水出得米便止米不消化遂生症结其人常思米而不能饮食久则毙人【出第十九卷中】
　　广济疗米症其疾常欲食米若不得米则胷中清水出方
　　鸡屎【一升】　　白米【五合】
　　右二味合炒取米焦捣筛为散用水一升顿服取尽少时即吐吐出症如研米汁碎若无症即吐白沫痰水乃憎米不复食之无所忌【千金同】
　　又疗米症久不疗羸瘦以至死方
　　葱白【两虎口切】　乌梅【三十枚碎】
　　右二味以水三升宿渍乌梅使得极浓清晨噉葱白随饮乌梅汁令尽顷之心腹烦欲吐即令出之三晨疗之当吐去米症差无所忌【并出第三卷中】
　　食症及食鱼肉成症方二首
