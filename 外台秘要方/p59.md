<!-- { "loadSidebar": true } -->
　　病源有人卒大能食乖其常分因饥値生葱便大食之乃吐一肉块绕畔有口其病则愈故谓食症特由不幸致此妖异成症非饮食生冷过度之病也【出第十九卷中】广济疗食症病食葱差方
　　有一人食饭七升并羊脂饼畨不论数因于道中过饥则食生葱须吐出一实簿而圆绕畔有口无数即以食投之立消尽饭七升乃止吐此物后其人食病便愈此名食症无忌【出第二卷中】
　　千金疗食鱼肉等成症结在腹内并诸毒气方
　　狗粪【五升】
　　右一味烧灰末之绵褁以酒一斗渍再宿滤取清分十服日三服三日令尽随所食症结即便出矣【出第十一卷中】
　　髪症方二首
　　病源有人因食饮内误有头髪随食而入胃成症胷喉间如有虫下上来去者是也【出第十九卷中】
　　广济疗髪症乃由人因食而入久即胷间如有虫上下去来唯欲得饮油方
　　油【一升】
　　右一味以香泽煮之大铹贮之安病人头边以口鼻临油上勿令得饮及传之鼻面并令有香气当呌唤取饮不得与之必疲极眠睡其髪症当从口出饮油人専守视之并石灰一褁见症出以灰粉手捉症抽出须抽尽即是髪也初从腹出形如不流水中浓菜随髪长短形亦如之无忌【千金同】
　　又疗胷喉间觉有症虫上下偏闻葱防食香此是髪虫故也方
　　油煎葱防令香二日不食张口而卧将油葱防置口边虫当渐出徐徐以物引去之无所忌【出第二卷中】虱症方一首
　　病源人有多虱性好齧之所齧既多而腑臓虚弱不能消之不幸变化生症而患之者亦少俗云患虱症人见虱必齧之不能禁止虱生长在腹内时有从下部出亦毙人【出第十九卷中】
　　千金疗虱症由齧虱在腹生长为虱症方
　　故箆子【一枚】　故梳子【一枚】
　　右二味各破为两分各取一分烧作灰末之又取一分以水五升煮取一升用顿服前末尽少时当病出无所忌【广济同出第二卷中】
　　鼈瘕方一首
　　病源鼈瘕者谓腹内瘕结如鼈状是也有食鼈触冷不消而生者亦有食诸杂冷物变化而作者皆由脾胃气弱而遇冷即不能克消所致瘕言假也谓其形假而推移也昔曽有人共奴俱患鼈瘕奴在前死遂破其腹得一白鼈仍故活有人乘白马来看此鼈白马忽尿堕落鼈上即缩头及脚寻以马尿灌之即化为水其主曰吾将愈矣即服之果如其言得差故养生云六月勿食泽中水令人成鼈瘕【出第十九卷中】
　　崔氏疗鼈瘕方
　　大黄【六铢】　　干姜【半两】　　附子【九铢炮】　人参【九铢】侧子【半两炮】　桂心【六铢】　　贝母【半两】　　白术【一两】细辛【十八铢】　防虫【大一尺者七枚熬】
　　右十味捣下筛以酒服半方寸匕日三忌猪肉冷水【出第九卷中】
　　蛇瘕方一首
　　病源人有食蛇不消因腹内生蛇瘕也亦有蛇之津液误入饮食内亦令人病瘕其状常苦饥而食则不下喉噎塞食至胷内即吐出其病在腹摸揣亦有蛇状谓蛇瘕也【出第十九卷中】
　　崔氏疗蛇瘕大黄汤方
　　大黄【半两】　　芒硝【如鸡子一枚】乌鲗鱼骨【三枚】黄芩【半两】甘草【如人指一尺炙】皂荚【六枚如猪牙者炙去皮子】
　　右六味防咀以水六升煮之三沸下绞去滓内芒硝适寒温尽服之十日一剂煮作如上法欲服之宿无食平旦服当下病也【千金同出第九卷中】
　　蛟龙病方一首
　　病源蛟龙病者云三月八月蛟龙子生芹菜上人食芹菜不幸随入人腹变成蛟龙其病之状发则如癫【出第十九卷中】
　　广济疗蛟龙病三月八月近海及水边因食生芹菜为蛟龙子生在芹菜上食入人腹变成龙子须慎之其病发似癫面色青黄少腹胀状如怀姙宜食寒食饧方寒食粥饧三升日三服之吐出蛟龙有两头及尾开皇六年又贾桥有人吃饧吐出蛟龙大验无所忌【千金方同出第二卷中】
　　胷痹方二首
　　病源寒气客于五蔵六腑因虚而发上冲胷间则胷痹胷痹之胷中愊愊如满噎塞不利习习如痒喉里澁唾燥甚者心里强痞急痛肌肉苦痹绞急如刺不得俛仰胷前皮皆痛手不能犯胷满短气欬唾引痛烦闷汗出或彻背膂其脉浮而防者是也不治数日杀人其汤熨鍼石别有正方补养宣导今附于后养生方云以右足践地左足上除胷痹食热呕【出第三十卷中】
　　仲景伤寒论疗胷痹理中汤方
　　人参【三两】　　甘草【三两炙】　白术【三两】　　干姜【三两】
　　右四味切以水八升煮取三升去滓温服一升日三夜一频服三剂愈【张仲景云胷痹心中痞坚留气结于胷胷满胁下逆气抢心理中汤亦主之千金同出第十六卷中】
　　深师疗胷痹麝香散方
　　麝香【四分】　　牛黄【二分】　　生犀角【一分屑末】
　　右三味研服五分匕日三忌生冷物葱蒜【出第十六卷中】胷痹短气方三首
　　千金论曰夫脉当取太过与不及阳防阴即胷痹而痛所以然者责其极虚故也今阳虚知在上焦所以胷痹心痛者以其脉阴故也平人无寒热短气不足以息者实也仲景伤寒论同胷痹之病喘息欬唾胷背痛短气其脉沉而迟关上小数者栝楼汤主之方栝蒌【一枚】　　薤白【一斤】　　半夏【半升洗】　生姜【四两洗】枳实【二两炙】
　　右五味切以白酨浆一斗煮取四升服一升日三肘后仲景伤寒论无生姜枳实半夏等三味同小品云用水一斗忌羊肉饧
　　又胷中气塞短气茯苓汤主之方
　　茯苓【三两】　　甘草【一两炙】　杏仁【五十枚】
　　右三味防咀以水一斗煮取五升温服一升日三服不差更合仲景伤寒论同【并出第十三卷中】
　　深师疗胷痹连背痛短气细辛散方
　　细辛　　　干地黄　　甘草【各二两炙】　桂心茯苓【各五两】　枳实【炙】　　白术　　　生姜栝蒌实【各三两】
　　右九味捣筛酒服方寸匕日三【古今录验千金同出第十三卷中】胷痹心下坚痞缓急方四首
　　千金论胷痹之病令人心中坚痞急痛肌中苦痹绞急如刺不得俛仰其胷前皮皆痛手不得犯胷中愊愊如满咽塞习习痒喉中干燥时欲呕吐胷满短气欬唾引痛烦闷自汗出或彻引背腹痛不即疗之数日杀人【出第十三卷中】
　　范汪疗胷痹心中痞坚留气结于胷中胷满胁下逆气抢心枳实汤方
　　陈枳实【四枚炙】厚朴【四两炙】　薤白【八两】　　桂心【一两】栝蒌实【一枚】
　　右五味先以水五升煮枳实厚朴取二升半去滓内余药又煎三两沸去滓分温三服除心气良【古今录验千金同此本仲景伤寒论方】
　　古今录验疗胷中隠然而痛脊膂肩痛方
　　桂心【一分】　　干姜【一分】　　贝母【三分】　　细辛【三分】乌头【一分炮】　山茱茰【三分】　人参【三分】
　　右七味捣下筛和以蜜丸如小豆大酒若粥汁呑二丸稍稍益以胷中痛止温温为度忌生葱生菜猪肉冷水
　　又疗胷痹偏缓急薏苡仁散方
　　薏苡仁【五百枚】附子【十枚大者炮】甘草【三两炙】
　　右三味捣下筛服方寸匕日三忌海藻菘菜猪肉冷水
　　又疗胷痹偏缓急薏苡仁散方
　　附子【大者十枚炮】薏苡仁【一千五百枚】
　　右二味捣下筛服方寸匕日三不知稍増之忌猪肉冷水【此方出僧深范汪同仲景方用薏苡仁十五两并出第八卷中】
　　胷痹噎塞方二首
　　仲景伤寒论胷痹之病胷中愊愊如满噎塞习习如痒喉中涩唾燥沫是也橘皮枳实汤主之方
　　橘皮【半斤】　　枳实【四枚炙】　生姜【半斤】
　　右三味切以水五升煮取二升分再服【肘后小品文仲深师范汪古今录验经心录千金同出第十五卷中】
　　千金通气汤疗胷满短气噎塞方
　　半夏【八两洗】　生姜【六两】　　呉茱茰【四十枚】桂心【三两】
　　右四味切以水八升煮取三升去滓分温三服忌羊肉饧生葱【一方无桂心用橘皮出第十三卷中】
　　胷痹欬唾短气方四首
　　仲景伤寒论胷痹之病喘息欬唾胷背痛短气寸脉沉而迟关脉小数者栝蒌薤白白酒汤主之方
　　栝蒌实【一枚】　薤白【切半升】
　　右二味以白酨酒七升煮取二升去滓温分再服【深师范汪同出第十五卷中】
　　肘后论胷痹之病令人心中坚痞急痛肌中苦痹绞急如刺不得俛仰其胷前及背皆痛手不得犯胷满短气欬唾引痛烦闷白汗出或彻引背膂不即疗数日杀人疗卒患胷痹方
　　雄黄　　　巴豆【去皮心熬】
　　右二味先捣雄黄细筛内巴豆务熟捣之相和丸如小豆服一丸不觉稍益忌野猪肉芦笋
　　又方
　　枳实【炙】
　　右一味捣筛以米汁先食服方寸匕日三夜一
　　又或已差复更发方
　　取薤根【五斤】
　　右一味捣绞取汁饮之立愈【并出第一卷中】
　　胷痹心痛方四首
　　仲景伤寒论胷痹不得卧心痛彻背者栝蒌薤白半夏白酨浆汤主之方
　　大栝蒌【一枚】　薤白【切三两】　半夏【半升洗】
　　右三味以白酨浆一斗煮取四升去滓温服一升日三忌羊肉饧【古今录验同范汪同出第十五卷中】
　　千金疗胷痹心痛方
　　灸膻中百壮穴在鸠尾上一寸【一云膺腧中行直两乳内间是忌鍼】
　　又疗胷胁满心痛方
　　灸期门随年壮穴在第二肋端乳直下不容旁一寸半是【并出第十三卷中】
　　古今录验小草丸疗胷痹心痛逆气膈中饮不下方小草【三分】　　桂心【三分】　　蜀椒【三分汗】　干姜【二分】细辛【三分】　　附子【二分炮】
　　右六味捣合下筛和以蜜丸如梧子大先食米汁服三丸日三不知稍増以知为度忌猪肉冷水生葱生菜【范汪同出第八卷中】
　　胷痛方二首
　　范汪疗胷痛枳实散方
　　枳实【八分炙】　桂心【五分】
　　右二味捣下筛酒服方寸匕日三忌生葱【深师同】
　　深师疗胷痛枳实散方
　　枳实【四枚炙】　神麴【一两熬】　白术【一两】
　　右三味捣节酒服方寸匕日三忌桃李雀肉等【出第十六卷中】
　　贲防气方四首
　　病源夫贲防者肾之积气也起于惊恐忧思所生也若惊恐则伤神心蔵神也忧思则伤志肾蔵志也神志伤动气积于肾而气下上游走如防之贲故曰贲防其气乗心若心中踊踊如车所惊如人所恐五蔵不定食饮辄呕气满胷中狂痴不定妄言妄见此惊恐贲防之状也若气满支心心下烦乱不欲闻人声休作有时乍差乍剧吸吸短气手足厥逆内烦结痛温温欲呕此忧思贲防之状也诊其脉来祝祝【一云触祝】者病贲防也肾脉防急沉厥贲防也其足不收不得前后【出第十三卷中】
　　小品黄帝问金冶子曰惊为病如奔防其病奈何金冶子对曰惊为奔防心中踊踊如事所惊如人所恐五蔵不定食饮輙呕气满胷中狂痴欲走闭眼谬言开眼妄语或张面目不相取与众师不知呼有所负贲防汤主之黄帝曰善黄帝问金冶子曰忧思贲防何以别之金冶子对曰忧思贲防者气满支心心下烦乱不欲闻人之声发作有时乍差乍剧吸吸短气手足厥逆内烦结痛温温欲呕众师不知呼有触忤奔防汤主之黄帝曰善
