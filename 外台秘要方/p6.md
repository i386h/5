<!-- { "loadSidebar": true } -->
　　病源伤寒一日太阳受病太阳者小肠之经也为三阳之首故先受病其脉络于腰脊主于头项故得病一日而头项背腰脊痛也
　　又伤寒二日阳明受病阳眀者胃之经也主于肌肉其脉络鼻入目故得病二日肉热鼻干不得眠也诸阳在表表始受病在皮肤之间故可摩膏火灸发汗而愈【出第七卷中】
　　仲景伤寒论伤寒一二日心中悸而烦小建中汤主之方
　　桂心【三两】　　甘草【炙二两】生姜【三两】　大枣【十二枚擘】　　　胶饴【一升】　芍药【六两】
　　右六味切以水七升先煮五味取三升去滓内饴更上火微煮令消解温服一升日三服如呕家不可服建中汤以甜故也忌海藻菘菜生葱【千金翼同出第三卷中张仲景伤寒论伤寒一二日内麻黄汤主之此云小建中汤非也此方但治心中悸而烦】
　　病源伤寒三日少阳受病少阳者胆之经也其脉循于脇上于颈耳故得病三日胸脇痛而耳聋也三阳经络始相传病未入于藏故皆可汗而解【出第七卷中】
　　仲景伤寒论疗太阳病三日发其汗病不解蒸蒸发热者属调胃承气汤方
　　甘草【炙三两】芒硝【半斤】　大黄【四两】
　　右三味切以水三升煑二物取一升去滓内芒硝更煑微沸温温顿服以调胃承气则愈忌海藻菘菜经心録同【出第十卷中】○【张仲景伤寒论三日亦可服麻黄汤此云调胃承气汤非也此方但治三日发汗不解蒸蒸发热者】
　　病源伤寒四日太隂受病太隂者脾之经也爲三隂之首是知三日以前阳受病讫传之于隂而太隂受病焉其脉络于脾主于喉嗌故得病四日腹满而嗌干其病在胸膈也故可吐而愈
　　又伤寒五日少隂受病少隂者肾之经也其脉贯肾络肺繋于舌故得病五日口燥舌干渇而引饮也其病在腹故可下而愈矣【并出第七卷中】
　　仲景伤寒论伤寒四五日身热恶风颈项强脇下满手足温而渇者小柴胡汤主之方
　　柴胡【半斤】　栝蒌根【四两】桂心【三两】　黄芩【三两】牡蛎【三两】　甘草【炙二两】干姜【三两】
　　右七味切以水一斗二升煑取六升去滓更煎取三升温服一升日三服初服微烦温覆汗出者便愈也忌生葱海藻菘菜【范汪同出第三卷中】○【仲景伤寒论名柴胡姜桂也合用柴胡人参甘草黄芩半夏生姜大枣七味小柴胡汤是也玉凾千金翼同】
　　病源伤寒六日厥隂受病厥隂者肝之经也其脉循隂器络于肝故得病六日烦满而嚢缩也此则隂阳俱受病毒气在胷故可下而愈
　　又伤寒七日太阳病衰头痛少愈伤寒七日病法当小愈隂阳诸经传尽故也今七日以后病反甚不除者欲为再经病也再经病者是隂阳诸经络重受病故也【并出第七卷中】
　　仲景伤寒论疗伤寒不大便六七日头痛有热与承气汤其人小便反清者知不在里仍在表也当须发汗若头痛者必衂血冝桂枝汤方【士弱氏曰药非衂后用乃当汗时用则不衂矣先未汗故衂耳】
　　桂枝汤方
　　桂枝　　　芍药【各三两】甘草【炙二两】生姜【三两】大【十二枚擘】
　　右五味切以水七升煑取三升去滓温服一升须臾吃稀粥一升助药力覆取防汗忌生葱海藻菘菜【集验备急文仲范汪同】○【仲景伤寒论此方六七日病在表者可服之】
　　又伤寒五六日呕而发热者柴胡汤证具而以他药下之柴胡证仍在故可与柴胡汤此虽已下之不为逆必蒸蒸而振却发热汗出而解
　　病源伤寒八日阳明病衰身热少愈伤寒八日病不解者或是诸隂阳经络重受于病防因发汗吐下之后毒气未尽所以病证犹存也
　　又伤寒九日少阳病衰耳聋防闻伤寒九日以上病不除者防初一经受病即不能相传或已传三阳讫而不能传于隂致停滞累日病证不罢者防三阳三隂传病已毕又重感于寒故日数多而病改变【出第七卷中】仲景伤寒论疗伤寒八九日风湿相抟身体疼痛而烦不能自转侧不呕不渇下之脉浮虚而濇者属桂枝附子汤若大便鞕小便自利者附子白术汤
　　桂枝附子汤方
　　桂心【四两】　附子【三枚炮去皮】生姜【三两】　甘草【二两炙】大枣【十二枚擘】
　　右五味切以水六升煑取二升去滓温分三服忌生葱猪肉海藻菘菜
　　附子白术汤方
　　白术【四两】　大枣【十二枚】甘草【炙一两】生姜【二两】附子【三枚炮去皮四破】
　　右五味切以水六升煑取二升去滓温分三服初一服其人身如痹半日许复服之都尽其人如冐状者勿怪此以附子术并走皮中逐水气未除故使人如冐状也本云附子一枚今加之二枚名附子汤忌葱猪肉菘菜海藻桃李雀肉等【千金翼同出第十一卷中】○【张仲景论法当加桂枝四两此本一方二法以大便鞕小便自利故去桂也以大便不鞕小便不利当加桂附子三枚恐多也虚弱家及产妇冝减之此二方但治风湿非治伤寒也】
　　病源伤寒十日太隂病衰腹减如故则思饮食十一日少隂病衰渇止不满舌干已而十二日厥隂病衰嚢纵少腹防下大气皆去病日已矣【出第七卷中素问太素甲乙竝同】
　　仲景伤寒论疗吐下之后不大便五六日至十余日日晡所发潮热不恶寒独语如见鬼状若者发则不识人循衣摸床惕而不安防喘但发热讝【讝疾而寤寐自语也】语者属大承气汤方
　　大黄【去皮四两】陈枳实【炙五枚】芒硝【三合】　厚朴【半斤】
　　右四味切以水一斗先煑二物取五升去滓内大黄煮取二升去滓内芒硝煑一二沸分为两服初一服便得利者止后服不必尽剂【千金方并翼同出第五卷中】
　　又太阳病过经十余日及二三下之后四五日柴胡证仍在者先与小柴胡汤呕不止心下急【一云呕止小安】郁郁防烦者为未解也可与大柴胡汤下之即愈方
　　柴胡【半斤】　黄芩　　　芍药【各三两】半夏【半斤水洗】大枣【十三枚擘】生姜【五两】　枳实【四枚炙】
　　右七味切以水一斗二升煑至六升去滓更煎取三升温服一升日三服一方加大黄二两今不加大黄恐不名爲大柴胡汤也忌羊肉饧兼主天行【千金翼肘后同】
　　又伤寒十三日不解胷脇满而呕日晡所发潮热热毕而微利此本柴胡证下之不得利今反利者知毉以丸药下之此非其治也潮热者实也先冝服小柴胡汤以解其外后以柴胡加芒硝汤主之方
　　柴胡【二两十六铢】黄芩　　　人参　　　甘草【炙】生姜【各一两】半夏【五枚】　大【四枚擘】芒硝【二合】
　　右八味切以水四升煮七味取二升去滓下芒硝更上火煎一二沸分为两服未解更作忌海藻菘菜羊肉饧等【出玊凾经一方芒硝三合桑螵蛸五个大黄四分煑取一升半温服五合微下愈本云柴胡汤再服以解其外取愈一方外加芒硝大黄桑螵蛸是也】
　　肘后方七首
　　肘后疗伤寒有数种庸人不能分别今取一药兼疗者若初觉头痛肉热脉洪起一二日便作此葱防汤方
　　葱白【一虎口】豉【一升绵裹】
　　右二味以水三升煑取一升顿服取汗若汗不出更作加葛根三两一方更加升麻三两水五升煑取二升分温再服徐徐服亦得必得汗即差若不得汗更作加麻黄三两去节服取汗出爲效【文仲同】
　　又方
　　葱白【一握切】米【三合】　　豉【一升】
　　右三味以水一斗煑米少时下豉后内葱白令大熟取三升分温三服则出汗
　　又方
　　豉一【升絺绵裹】
　　右一味以童子小便三升煮取二升分温再服汗出为効集验方加葱白一升切云神良【支太医文仲备急同】
　　又方
　　葛根【四两切】
　　右一味以水一斗煮取三升内防一升更煑取一升半分温再服取汗爲差又方捣生葛根汁一二升服亦佳
　　又疗伤寒汗出不歇已三四日胷中恶欲令吐者方
　　豉【三升绵裹】　盐【一两】
　　右二味以水七升煑取二升半去滓内蜜一升又煑三沸顿服一升安卧当吐如不吐更服一升取吐为效
　　又方
　　苦参【三分】　甘草【炙一分】蒂　　　赤小豆【各二七枚】
　　右四味切以水一升煮取半升一服之当吐吐不止者作葱豉粥解之必息忌海藻菘菜
　　又方
　　苦参　　　黄芩【各二两】生地黄【半斤】
　　右三味切以水八升煎取二升服一升防吐下毒物忌芜荑
　　深师方四首
　　深师疗伤寒一日至三日应汗者作此汤方
　　葛根【半斤】　乌梅【十四枚】葱白【一握】　豉【一升绵裹】
　　右四味切以水九升煑取三升分为三服初一服便厚覆取汗汗出粉之
　　又麻黄解肌汤疗伤寒三四日烦疼不解者方
　　麻黄【三两去节】甘草【一两炙】杏仁【七十枚去皮尖熬】桂心【二两】
　　右四味切以水九升先煑麻黄减二升掠去沫乃内诸药合煮取二升半绞去滓分服八合以汗出为度忌海藻菘菜生葱【本仲景麻黄汤千金翼并同】
　　又黄芩汤疗伤寒六七日发汗不解呕逆下利小便不利胸脇痞满防热而烦方
　　黄芩　　　桂心【各三两】茯苓【四两】　前胡【八两】半夏【半升洗】
　　右五味切以水一斗二升煑取六升分为六服日三服夜三服间食生姜粥投取小便利为差忌羊肉饧生葱酢物
　　又石膏汤疗伤寒病已八九日三焦热其脉滑数昏愦身体壮热沉重拘挛防时呼呻而已攻内体犹沉重拘挛由表未解今直用解毒汤则挛急不差直用汗药则毒因加剧而方无表里疗者意思以三黄汤以救其内有所增加以解其外故名石膏汤方
　　石膏　　　黄连　　　黄檗　　　黄芩【各二两】香防【一升绵裹】栀子【十枚擘】麻黄【三两去节】
　　右七味切以水一斗煑取三升分为三服一日并服出汗初服一剂小汗其后更合一剂分两日服常令防汗出拘挛烦愦即差得数行利心开令语毒折也忌猪肉冷水【出第十四卷中】
　　小品方四首
　　小品诏书发汗白薇散疗伤寒二日不解方
　　白薇【二两】　麻黄【七分去节】杏仁【去皮尖熬】贝母【各三分】
　　右四味捣散酒服方寸匕厚覆卧汗出愈【古今録验千金同】
　　又鸡子汤疗发汗后二三日不解头痛肉热方
　　麻黄【一两去节】甘草【一分炙】
　　右二味切以水二升扣鸡子白令置水内合和令匀内药复搅令和上火煎之勿动煎至一升适寒温顿服之盖覆汗出粉傅之有效忌海藻菘菜【古今録验备急同张文仲疗天行】
　　又葛根汤疗伤寒三四日不差身体热毒方
　　葛根【八两】　生姜【三两】　龙胆　　　大青【各半两】桂心　　　甘草【炙】　　麻黄【去节各二两】萎防【一两】芍药　　　黄芩【各二两】石膏【碎】　　升麻【各一两】
　　右十二味切以水一斗先煑葛根麻黄取八升掠去沫后内余药煮取三升分三服日二夜一忌海藻菘菜生葱【千金同名葛根龙胆汤】
　　又疗伤寒六七日其人大下寸脉沉迟手足厥逆下部脉不至咽喉痛不利唾脓血泄利不止者麻黄升麻汤方
