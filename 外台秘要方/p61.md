<!-- { "loadSidebar": true } -->
　　病】　　　　栁枝【三大斗剉】　桃枝【三大斗剉】　棘针【三大斗】
　　右四味以清水五大石煮之减半乃滤出汁别取清浆两大石投釜中和骨重煮三两沸然后揔滤出净拭釜取此前后汤相和更报暖随次取用使患者解髪令散以此汤泼顶淋之其汤令热但不破肉为准一举淋汤遣尽若觉心闷即吃三两口冷饭如不能坐即卧淋淋汤之时自当大汗汗出少处仍偏淋之务取汗匀以袪恶气淋讫可食一大椀热防防粥仍暖覆取汗汗解以粉摩身连手足使周遍患重者不过再淋欲重淋时量气力淋此汤若饮之尤佳【出第七卷中】
　　文仲疗骨蒸方
　　生地黄一大升捣绞取汁三度捣绞始汁尽分再服若利即减之以身轻凉为度忌芜荑
　　又疗骨蒸苦热瘦羸面目痿黄呕逆上气烦闷短气喘急日晩便剧不能饮食若服生地黄汁即便服此方龙胆　　　黄连　　　栝蒌　　　苦参青葙　　　芍药【各一两】　栀子仁【十枚】　芒硝大黄【各二分】　黄芩【三分】
　　右十味捣筛为散饮服一钱匕加至方寸匕日再大须慎生食若不禁生食不须服之忌猪肉冷水【千金经心录并作丸服之药味同】
　　又疗骨蒸唇干口燥欲得饮水止渇竹叶饮方
　　竹叶【一握】　　麦门冬【一升去心】大枣【二十颗擘】　甘草【三两炙】粳米【五合】　　生姜【三两】　　半夏【一升汤洗令滑尽】
　　右七味切以水五升煮取二升半分温三服忌羊肉饧海藻菘菜
　　又方
　　麦门冬【一升去心】枸根【切三升】小麦【二升】
　　右三味以水一斗煮取三升煮小麦熟去滓分温日三服
　　又方
　　大乌梅【二十枚】　石膏【六两辟绵裹】
　　右二味以水七升煮取四升去滓以蜜三合稍稍饮之佳
　　又方
　　患殗殜【上于刼切下余摄切下同】等病必瘦脊骨自出以壮丈夫屈手头指及中指夹患人脊骨从大椎向下尽骨极指复向上来去十二三回然以中指于两畔处极弹之若是此病应弹处起作头多可三十余头即以墨防上记之取三指大青竹筒长寸半一头留节无节头削令薄似劔煮此筒子数沸及热出筒笼墨防处按之良久以刀弹破所角处又煮筒子重角之当出黄白赤水次有脓出亦有虫出者数数如此角之令恶物出尽乃即除当目明身轻也
　　又疗骨蒸消渇消中热中渇痢心热心忪风虚热传尸等方
　　苦参【一大斤】　黄连【去毛】　　知母　　　栝楼麦门冬【去心】　牡蛎【各五大两熬】
　　右六味捣筛以生牛乳和并手捻为丸如梧子大暴干一服二十丸稍稍加至三十丸日再服饱食讫以浆水下如食热麫酒加至五十丸忌猪肉冷水【救急同】
　　又疗骨蒸苍梧道士方
　　紫菀　　　桔梗　　　续断　　　青竹茹五味子【各三两碎】桑根白皮【五两】甘草【二两炙】　赤小豆【一升】干地黄【五两热多者用】
　　右九味切以水九升煮取三升五合分温三服服五六剂十年者亦差每隔五日一剂初发即服大验勿轻之可频服立验苏游感论云主肺气欬者相当余同忌海藻菘菜猪肉芜荑
　　又疗骨蒸欬出脓病重者方
　　皂荚【一两炙去皮绵裹】白饧【一两】　　干枣【七枚擘】　生姜【二分切】
　　右四味以酒一大升煮取半升去滓先食饭然后服二合如人行三四里不吐更服二合又如人行二三里不吐揔服尽方便令吐即脓出【并出第一卷中】
　　救急骨蒸之男子因五劳七伤或因肺壅之后或为瘴疟之后宿患痃癖妇人因产后虚劳漏汗寒热或为月闭不通无问男子妇人因天行已后余热不除或为频频劳复小儿闪癖其病并缘此十所致因兹渐渐瘦损初着盗汗盗汗以后即寒热往来寒热往来以后即渐加欬欬后面色白两颊见赤如胭脂色团团如钱许大左卧即右出唇口非常鲜赤若至鲜赤即极重十则七死三活若此以后加吐吐后痢百无一生不过一月死服此丸仍得不着后人此病人急多是寃鬼病治之方
　　青葙苗【六月六日采】　　　　知母　　　黄连【去毛】大黄　　　栀子仁　　栝蒌　　　常山萎蕤【各八分】　苦参皮【十二分】甘草【炙】　　蜀漆【各五分洗】
　　右十一味捣筛蜜和为丸如梧子大饮服五丸渐加至十五丸日再以知为度因至利忌猪肉热麫葱防生菜海藻菘菜
　　又疗骨蒸方
　　毛桃仁【一百二十枚去皮及双仁留尖】
　　右一味捣令可丸平旦以井华水顿服使尽服讫量性饮酒使醉仍须吃水能多最精隔日又服一剂百日不得食肉
　　又疗骨蒸极热方【非其人莫浪传】
　　取干人粪烧令外黑内水中澄清每旦服一小升薄晩后服小便一小升以差为限既常服不可朝朝取作大坑烧二升夜以水三升渍之稍稍减服小便勿用自身者小儿者佳
　　又方
　　用雄黄一大两和小便一大升研令为粉乃取黄理石一枚方圆可一尺左侧以炭火烧之三食顷极热灌雄黄汁于石上恐太热不可近冝着一片薄氊置石上令患人脱衣坐上石冷停以衣被围绕身勿令药气泄出莫辞衣物臭也凡经三五度如此必差
　　又疗骨蒸传尸方
　　皂荚【长一尺者无相续取炙令防焦去黑皮碎之绵裹】　黒饧【大如鸡子】羊肉【大如拳煮如常法】
　　右三味取一升无灰清酒贮铜铛内即着绵裹煎三五沸即漉去绵裹即内黒饧使融液尽煎取三合令病者先啜肉汁即服一合如变吐困不须起次以铜盆贮水令病人坐上有虫麤如马尾赤色头黒即效如无以服三合尽为度一服相去如人行十里必是得验其禁食一如药法【并出第二卷中】
　　必效骨蒸病小便方
　　取三嵗童子小便五升煎取一大升以三匙蜜和为两服中间如人行二十里服此以后毎自小便即取服仍去前后取中央者病轻者二十日病重者五十日二十日以后当有虫蚰蜒儿其虫在身当处出俱令去人五步十步闻病人小便臭者无不差台州丹仙观张道士自服非常神验【出第二卷中】灸骨蒸法图四首【崔氏别录灸骨蒸方图并序中书侍郎崔知拂撰】
　　夫含灵受气禀之于五常摄生乖理降之以六疾至若岐黄广记抑有旧经攻灸单行罕取今术骨蒸病者亦名传尸亦谓殗殜亦称伏连亦曰无辜丈夫以癖气为根妇人以血气为本无问少长多染此疾婴孺之流传注更苦其为状也髪干而耸或聚或分或腹中有块或脑后近下两边有小结多者乃至五六或夜卧盗汗梦与鬼交通虽目视分明而四肢无力或上气食少渐就沈羸纵延时日终于溘尽余昔忝洛州司马常三十日灸活一十三人前后差者数过二百至如狸头獭肝徒闻曩说金牙铜鼻罕见其能未若此方扶危拯急非止单攻骨蒸又别疗气疗风或瘴或劳或邪或癖患状既广救愈亦多不可具录畧陈梗槩又恐传授谬讹以误将来今故具图形状庶令览者易悉使所在流布颇用家蔵未暇外请名医傍求上药还魂反魄何难之有遇斯疾者可不务乎
　　灸骨蒸及邪但梦与鬼神交通无不差之法
　　使患人平身正立取一细绳令于脚下【男左女右】其绳前头使与大拇指端齐后头令当脚根后即引向上至曲腘中大横文便截绳使断又使患人解髪分两边使见分头路仍平身正坐乃取向所截绳一头与鼻端齐引向上路头通过逐脊骨引绳向下尽绳头即防着又别取小绳一头与唇端齐合口处一头向上至鼻底便截断将此短小绳于前所防处中折横分两边两头各防记使与中央初防处正横相当此小绳两头是灸处当脊初防者非灸处只借为度其防拭却
　　又法
　　使患人平身正坐稍缩髆取一绳绕其项向前双垂共鸠尾齐即截断鸠尾是心歧骨人有无心歧骨者可从胷前两歧骨下量取一寸即当鸠尾仍一倍翻绳向后取中屈处恰当喉骨其绳两头还双垂当脊骨向下尽绳头防着又别取一小绳令患人合口横度两吻便割断还于脊上所防处横分防如前其小绳两头是灸处长绳头非灸处拭却以前揔通灸四处日别各灸七壮以上二七以下其四处并须满二十壮未觉効可至百壮乃停疮欲差又取度两吻小绳子当前双垂绳头所防处逐脊骨上下中分防两头如横防法谓之四花此后防两头亦各灸百壮此灸法欲得取离日量度度讫即下火唯须三月三日艾为佳疗差百日以来不用杂食灸后一月许日患者若未好差便须报灸一如前法当即永差【出第七卷中】
　　张文仲说荆州人王元礼尝家患骨蒸传尸死尽有一道士忽教灸即断兼更教人无有不差者欲识此病其病先乍寒乍热有时唇赤或颊赤并有时痢血多吐有时欲得食有时不欲食两脊脉常急患儿多欬盗汗以指按捻脊膂四边肉有时心胷气满急黄瘦膂中肉尽遂即着床如着床胷前自动脊膂两边肉尽灸疗即难如灸胷前肉动非事灸法如看病儿是病更不须选离日即预将艾去即将病儿于王道头日午时灸灸七壮若先知其病又缓即取离日午时大吉欲灸覆病儿面向下着地取撅肋头以病儿大拇指自捻着展中指直向脊骨指头脊膂中肉少肋上防记从防记处向上至耳下尖头即中央屈绳从初防处向上还当脊膂防绳所到记之又更再屈绳从元防记处向上还进前防记又以杖量取患儿中指头两节折断还从元防记向下当脊膂防记一边防四处两边俱防总八处各须去脊骨逺近一种并须上下相当下从撅肋上至耳根取直其八处一时下火艾炷如枣核坚实作之灸了即以灰三匝围坐处便归家不须回顾禁肉麫生冷特忌色及杂食平复后任依常未平复有犯重发即不可复疗神素师灸骨蒸欬法
　　当头耳孔横量相离三寸许相当灸有穴日灸三壮至第八日灸二七了第三椎上第二椎下男取左手女取右手头指依两指头东西灸日上七壮至第八日各灸五十壮复五日日灸各十五壮胫取系鞋横大文量至膝防【口亚切】下中分当胫骨外日灸一七壮满第八日日灸满三十五日了当臂上皆男左女右取头指从腕文当指当头灸日七壮至第八日满百壮妇人肚胀月节不通取右手头指当脐量至下复当指头灸日七满三百壮鬲上午后灸鬲下午前灸【出第一卷中】
　　痃气骨蒸三方
　　广济疗痃气心忪骨蒸热闇风鼈甲丸方
　　鼈甲【炙】　　芍药　　　蝮蛇脯【炙】　大黄【各八分】人参　　　诃梨勒皮【熬】枳实【炙】　　防风【各六分】
　　右八味捣节为末蜜和丸如梧子以酒饮下二十丸渐渐加至三十丸日再服不利忌苋菜生菜热麫荞麦蒜粘食【出第二卷中】
　　备急疗痃癖鬼气疰忤骨蒸秘验方
　　大黄【别渍汤欲成下一方四两】　　　鼈甲【炙】　　钓藤升麻　　　甘草【炙各二两】　丁香【二七枚汤欲成下】
　　右六味切以水七升煮取二升八合去滓分作三服又用牛黄犀角【剉末】朱砂麝香【各一分】细研分为三分每服以一分内汤中服经用多効特忌猪肉粘食生冷苋菜海藻菘菜【苏游同出第三卷中】○【一方有黄芩二两】
　　必効疗痃癖气壮热兼欬久为骨蒸验方
　　柴胡【四两】　　茯苓　　　白术　　　枳实【炙各三两】
　　右四味切以水七升煮取二升半分为三服积热不歇即加芒硝六分取利热除之后每三日服一剂差后每月一剂肥白终身永除忌桃李雀肉大醋【出第二卷中】
　　虚损惨顇作骨蒸方四首
