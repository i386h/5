<!-- { "loadSidebar": true } -->
　　张文仲疗虚损惨顇不食四体劳强时翕翕热无气力作骨蒸方
　　童子小便【一大升淡者去前后】　　葱白【一合切】　防【一合】杏仁【四十枚去尖皮碎】
　　右四味合煎取三分中分之二服使尽日别一剂服之至十剂愈若服经三四剂觉四体益热即服后方
　　又方
　　小便【一大升淡者去前后】　　　　葱白【一合切】　防【一抄】生姜【一大两切】　生地黄【一握碎】
　　右五味合煎六七沸绞取汁半升许分为两服或三服每服空腹服至二七日必差差后停三四日将息更服二七日神验每服五六剂觉内少冷即服前方二方以意斟酌间服常夜合浸顷久便即煎服至五更半令服了至欲明更服后丸服讫至日出时不妨食至晚间未食更一服忌芜荑
　　又方
　　人头骨【三大两炙】麝香【一十两】
　　右二味捣筛和蜜捣一千杵丸如梧子一服七丸日再服以粥饮送药若胷前有青脉出者以针刺看血色未变黒者服药七日必差每日午时能更服后丸一服亦好药既无毒于事不妨
　　苏游疗骨蒸肺痿烦躁不能食芦根饮子方
　　芦根【切讫秤】　麦门冬【去心】　地骨白皮【各十两】
　　生姜【十两合皮切】橘皮　　　茯苓【各五两】
　　右六味切以水二斗煮取八升绞去滓分温五服服别相去八九里昼三服夜二服覆取汗忌酢物未好差更作若兼服其人或胷中寒或直恶寒及虚胀并痛者加呉茱茰八两
　　瘦病方五首
　　病源夫血气者所以荣养其身也虚劳之人精髓萎竭血气虚弱不能充盛肌肤故羸瘦也其汤熨针石别有正方补养宣导今附于后养生方云朝朝服玉泉使人丁壮有顔色去虫而牢齿也玉泉口中唾也朝未起早潄口呑之輙琢齿二七过如此者三乃止名曰练精又云咽之三过乃止补养虚劳令人强壮【出第三卷中】
　　广济疗瘦病每日西即赤色脚手酸疼口干壮热獭肝丸方
　　獭肝【六分炙】　天灵葢【烧四分】生犀角【四分屑】前胡【四分】升麻【四分】　　松脂【五分】　　枳实【炙四分】　甘草【五分炙】
　　右八味捣筛蜜和丸如梧子空腹以小便浸防汁下二十丸日再不利忌海藻菘菜生葱热麫炙肉鱼防粘食陈臭等物
　　又疗瘦病方
　　天灵葢【一大两炙】麝香【半脐】　　桃仁【一大抄去皮】朱砂【一两半光
　　明者】　　　　好防【一大升干之】
　　右五味各别捣筛讫然后摠和令调毎晨空腹以小便半升和散方寸匕一服差止不利忌生血物
　　又疗腹胀瘦病不下食方
　　柴胡　　　茯苓【各十二分】　枳实【炙】　　白术人参　　　麦门冬【去心】　生姜【合皮切各六分】
　　右七味切以水六升煮取一升八合绞去滓分温三服服别相去七八里吃一服不利忌生冷油腻小豆粘食桃李醋物雀肉等
　　又知母丸主瘦病及久癊黄等方
　　知母　　　常山【各三两】　甘草【炙】　　大黄麻黄【去节】　　黄芩　　　杏仁【各二两去皮尖熬】蜀漆【洗】牡蛎【各一两熬】
　　右九味捣筛蜜和丸如梧子空心服饮下七丸忌猪肉及葱酒麫服后心闷即吐是此病出不唾更渐加两丸日与诸人服神验非一忌海藻菘菜生葱生菜等【此方云是张文仲去英公处传】
　　救急疗瘦疾方
　　甘草【三两炙】
　　右每旦以小便煮甘草三数沸顿服甚良忌海藻菘菜【并第二卷中】
　　传尸方四首
　　苏游论曰大都男女传尸之心胷满闷背髆烦疼两目精明四肢无力虽知欲卧睡常不着脊膂急痛膝胫酸疼多卧少起状如佯病每至旦起即精神尚好欲似无病从日午以后即四体防热面好顔色喜见人过常怀忿怒才不称意即欲嗔恚行立脚弱夜卧盗汗梦与鬼交通或见先亡或多惊悸有时气急有时欬虽思想饮食而不能多飡死在须而精神尚好或两肋虚胀或时防利鼻干口燥常多粘唾有时唇赤有时欲睡渐就沈羸犹如水涸不觉其死矣
　　又论曰传尸之疾本起于无端莫问老少男女皆有斯疾大都此病相克而生先内传毒气周遍五蔵渐就羸瘦以至于死死讫复易家亲一人故曰传尸亦名转注以其初得半卧半起号为殗殜气急欬者名曰肺痿骨髓中热称为骨蒸内传五蔵名之伏连不解疗者乃至灭门假如男子因虚损得之名为劳极呉楚云淋沥巴蜀云极劳其源先从肾起初受之气两胫酸疼脊拘急行立脚弱食饮减少两耳飕飕欲似风声夜卧梦泄阴汗痿弱肾既受已次传于心心初受气夜卧心惊或多忪悸心悬乏气吸吸欲尽梦见先亡有时盗汗食无滋味口内生疮心常烦热唯欲眠卧朝轻夕重两颊口唇悉红赤如传烟脂又时手足五心皆热心既受已次传于肺肺初受气时时欬嗽气力防弱有时喘气卧即更甚鼻口干燥不闻香臭假令得闻唯觉朽腐物气有时恶心愦愦欲吐肌肤枯燥或时刺痛或似虫行干皮细起状若麸片肺既受已次传于肝肝初受气两目膜膜面无血色常欲颦眉视不及逺目常干澁又时赤痛或复晴黄朝暮瞢【莫红切音蒙】□【音凳】常欲合眼及至于卧睡还不着肝既受已次传于脾脾初受气两肋虚胀食不消化又时渇利熟食生出有时肚痛腹胀雷鸣唇口焦干或生疮肿毛髪干耸无有光润或复上气擡肩喘息利赤黒汁至此者将死之证也
　　又论曰毒气传五蔵终不越此例但好之百不失一
　　又论曰凡患症癖之人多成骨蒸不者即作水病仍须依癖法灸之兼服下水药差
　　又论曰此病若脊膂肉消及两臂饱肉消尽胷前骨出入即难疗也若痢赤黑汁兼上气擡肩喘息皆为欲死之证也此是藏坏故尔
　　又论曰童女年未至十三以上月经未通与之交接其女日就消瘦面色痿黄不悟之者将为骨蒸因错疗之屡有死者有此辈者慎勿疗之待月事通自当差矣又论曰或有人偶得一方云疗骨蒸不解寻究根本遂即轻用之主疗既不相当病愈未知何日了不求诸鉴者唯知独任己功若此之人寓目皆是至如以主肺痿骨蒸方将疗痃癖传尸者斯乃更増其病岂有得痊之理何者主肺痿方中多是冷药冷药非痃癖之所宜若用以疗痃癖此乃欲益反损非直病仍未差兼复更损其脾脾唯宜温不合取冷如其伤冷脾气即衰脾衰之证两肋虚满食既不消兼之下利如斯穿凿欲益反损终莫能悟良可悲哉夫畧举一隅他皆仿此
　　又论曰凡患骨蒸之人坐卧居处不宜伤冷亦不得过热冷甚则药气难通兼之胀满食不消化或复气上热甚则血脉拥塞头目疼唇干口燥心胷烦闷渇欲饮水此等并是将息过度之状深可诫也将养之法须寒温得所先热而脱先寒而着若背伤冷即令欬嗽若手足伤热即令心烦若覆衣伤厚即眠卧盗汗若覆衣过薄即心腹胀满所是饮食不限时节宁可少食【保无宿疰】数数进之【助药势也】必须伤软【易消故也】不宜伤硬【恐损胃气致不消也】此皆以意消息之为佳
　　又论曰主疗之法先须究其根本考其患状诊其三部决其轻重量其可不与其汤药指期取差若能如此方可措手先疗其根次其末针灸汤散必须相应无容病根深逺少服即望痊除未及得瘳便复罢药乃言药病乖越似不相当如此懐疑余所不取亦有因疟后作亦有因痢后为此病根其源非一畧举纲纪比类而取疗之方法如后所言
　　又论曰骨蒸之病无问男女特忌房室举动劳作尤所不宜陈臭酸咸粘食不消牛马驴羊大小二豆猪鱼油腻酒麫果野猪之属葵笋蒜蕨及生冷等并不得飡自非平复一月以后乃渐开也大畧如此触类而长之此病宜食煮饭盐豉豆酱烧姜葱韭枸杞苜蓿苦菜地黄牛膝叶并须煮烂食之病稍退恐肌肤虚弱者可时食干鹿脯为味中间所有得食之者按其条下具言之
　　广济疗妇人腹内冷癖血块虚胀月经不通瘦弱不能食无顔色状如传尸病方【张文仲方】
　　麴末【二升】　　大麦蘖末【二升】生地黄【肥大者切三升】
　　牛膝【切三升】　白术【八两】　　桑耳【剉三升金色者】姜黄【八两】当归【十四分】　生姜【合皮切二升】桃仁　　　杏仁【各二升去皮尖及双仁者熬】　近用加橘皮【八两】
　　右十二味并细切于臼中以木杵捣之如泥内瓶中以物葢口封之勿令泄气蒸于一大石米中饭熟出之停屋下三日开出暴干捣为散酒饮服方寸匕日二服渐加至一匕半不利初服十日内忌生冷难消之物以助药势过十日外即百无所忌任意恣口食之唯忌桃李若须桃李冝去术若不能散蜜丸服之亦得一服三十丸日二服去病令人能食肥健好顔色忌桃李雀肉芜荑【出第四卷中】
　　文仲论传尸病亦名痎疟遁疰骨蒸伏连殗殜此病多因临尸哭泣尸气入腹连绵或五年三年有能食不作肌肤或二日五日若防劳即发大都头额颈骨间寻常防热翕翕然死复家中更染一人如此乃至灭门疗之方
　　獭肝【一具破干炙】鼈甲【一枚炙】　野狸头【一枚炙】紫菀【四分】汉防己【一两半】蜀漆【洗】　　麦门冬【去心】　甘草【炙各一两】
　　右八味捣筛以成链烊羊肾脂二分合蜜一分烊冷和丸药如梧子大服十丸加至十五丸日再以饮下之其药合和讫分一分头边着一分悬门额上一分系臂上先服头边次服臂上次服门上者大验忌海藻菘菜苋菜
　　又灸法
　　立脚于系鞋处横文以手四指于文上量胫骨外逼胫当四指中节按之有小穴取一缕麻刮令薄以此麻缓系上灸令麻缕断男左女右患多减
　　又方
　　青羚羊肺【一具破于布上干之】莨菪子【一升绢袋盛】醋【一升】同渍经三日出各于布上暴之令至干防火熬莨菪子各捣筛和以蜜丸如梧子服三丸加至四丸
　　地骨皮　　白薇　　　芍药　　　甘草犀角　　　升麻　　　茯神　　　麦门冬黄芩　　　桔梗　　　枳实　　　大黄前胡　　　茯苓　　　天门冬　　生姜桑根白皮　羚羊角　　当归　　　柴胡朱砂　　　芎防　　　鼈甲　　　蜀漆知母　　　石膏　　　常山　　　乌梅香防　　　黄芪　　　地黄　　　橘皮以上并可详度病状用之【并出第一卷中】
　　伏连方五首
　　广济疗瘦病伏连传尸鬼气疰忤恶气方
　　班猫【去头足熬】　射干根【各四分】石胆【七分别研】　桂心牛黄【各二分别研】犀角【三分生者屑】石蜥蜴【一枚炙】人参【二分】紫石【七分别研】　蜈蚣【四十炙】　麝香【少许别研】
　　右十一味捣筛为散研相和每日空腹服一寸匕日三服用井华水二合温即顿服勿临嗅与白米粥吃好觉小便澁好如合药勿使妇人小儿鸡狗见忌热麫果子五辛酒肉生血生葱
　　又疗瘦病伏连辟诸鬼气恶疰朱砂丸方
　　光明朱砂【一两】桃仁【十枚去皮尖双仁者熬】麝香【三分研】
　　右三味研朱砂麝香令细末别捣桃仁如脂合和为丸如梧子其和不合以蜜少许合成讫清饮服一七丸日二服不利忌生血物【并出第十四卷中】
　　崔氏断伏连解法
