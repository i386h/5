<!-- { "loadSidebar": true } -->
　　先覔一不开口葫芦埋入地取上离日开之煮取三匙脂粥内其中又剪纸钱财将向新冢上使病儿面向还道背塜坐以纸钱及新综围冢及病人使匝别将少许纸钱围外与五道将军使人一手捉葫芦一手于坐傍以一刀穿地即以葫芦坐所穿地及坐葫芦了使一不病人捉两个鏁拍病人背呪曰伏连伏连解伏连伏连不解刀鏁解又呪曰生人持地上死鬼持地下生人死鬼即各异路呪讫令不病人即掷两鏁于病人后必取二鏁相背不背更取掷取相背止乃并还勿反顾又取离日令病人骑城外车辙面向城门以水三升灰三重围病人又作七个不翻饼与五道将军呪曰天门开地户闭生人死鬼各异路今五离之日放舍即归呪讫乃还莫回头此法大良【出第七卷中】
　　文仲疗伏连病本缘极热气相易相连不断遂名伏连亦名骨蒸传尸比用此方甚验
　　人屎【五大升湿者】人小便【一升】　新炊粟饮【五大升】
　　六月六日麴【半饼熬碎】
　　右四味取一瓷瓶盛宻封置一室中二七日并消一无恶气每旦服一大合尽二服无不差者合药时洁净烧香勿令妇人小儿女子鸡犬孝子见之【出第一卷中】
　　延年桃奴汤主伏连鬼气发即四肢无力日渐黄瘦乍好乍恶不能方
　　桃奴　　　茯苓【各三两】　鬼箭羽　　芍药人参　　　橘皮【各二两】　生姜【四两】　　防榔【七枚】麝香【一分别研】
　　右九味切以水九升煮取二升七合去滓内麝香温分为三服如行八九里久忌大醋生冷五辛【出第十七卷中】飞尸方三首
　　病源飞尸者发无由渐忽然而至若飞走之急疾故谓之飞尸其状心腹刺痛气息喘急胀满上冲心胷【出第二十三卷中】
　　集验疗飞尸蔕散方
　　蔕　　　赤小豆【各一分】　雄黄【二分研】
　　右三味捣下细筛一服五分匕稍増至半钱匕以酪服药【广济疗卒中恶心腹绞刺气急胀欲絶】○【广济同出第七卷中】
　　备急张仲景疗飞尸走马汤方
　　巴豆【二枚去心皮】杏仁【二枚去尖皮】
　　右二物绵纒捶令极碎投热汤二合指捻取白汁便饮之食顷当下老小量服之通疗鬼击病忌野猪肉芦笋【此已见卒疝中正疗飞尸故不删也】○【文仲同出第一卷中】
　　古今录验附着散疗飞尸在人皮中又名恶脉又名贼风发时急头痛不在一处鍼炙则移发时一日半日乃防差须防复发皆疗之方
　　细辛　　　天雄【炮】　　莽草【各一分】　桂心【三分】附子【四分炮】　雄黄【二分研】　乌头【四分炮】　干姜【四分】真珠【二分研】
　　右九味捣下筛服五分匕不知稍増当以好酒服之忌猪肉冷水生葱生菜【出第六卷中】
　　遁尸方三首
　　病源遁尸者言其停遁在人肌肉血脉之间若卒有犯触则发动亦令人心腹胀满刺痛气息喘急傍攻两胁上冲心胷差后复发停遁不消故谓之遁尸也【出第二十三卷中】
　　广济疗初得遁尸及五尸经年不差心腹短气方
　　鹳骨【三寸炙】　羚羊鼻【二枚炙令焦】　　　　干姜【一两】蜥蜴【一枚炙】　麝香【二分研】　斑猫【十四枚去翅足熬】
　　鸡屎白【三两熬】巴豆【五枚去心皮熬令黑】　　　　芫青【二十枚去翅足熬】　　　藜芦【一两去芦头熬令黄】
　　右十味捣筛蜜和丸空腹以饮服如小豆三丸日二服稍加至六七丸以知为度至吐利忌生冷油腻猪肉蒜粘食陈臭芦笋【一方无斑猫鸡屎白巴豆芫青藜芦】
　　又初得遁尸鬼疰心腹中刺痛不可忍方
　　青木香【六分】　丁香【六分】　　鬼箭羽　　桔梗紫苏　　　橘皮　　　当归【各八分】　生姜【十二分】防榔【十四分合子碎】桃枭【十四枚去核】
　　右十味切以水九升煮取三升绞去滓分为三服日晚再以快利为度忌如药法【一方无橘皮桃枭】○【并出第四卷中】
　　集验疗遁尸心腹刺痛不可忍方
　　桂心【一尺准一两】干姜【三分】　　巴豆【二枚去皮心熬】
　　右三味合捣下筛以好苦酒和之如泥以涂痛处燥即易之忌野猪肉芦笋【千金同用干姜一两出第一卷中】
　　五尸方一十一首
　　肘后疗卒中五尸五尸者飞尸遁尸风尸沈尸尸疰也其状皆腹痛胀急不得气息上冲心胷傍攻两胁或磥块踊起或挛引腰脊今取一方而兼疗之
　　捣蒺防子蜜丸如胡豆服二丸日三
　　又方
　　捣商陆根熬以嚢盛之更畨熨之冷复易
　　又方
　　粳米二升水六升煎二沸服之
　　又方
　　掘土作小坎以水满坎中熟搅取汁饮之【并出第一卷中】
　　删繁疗五尸蛊疰中恶客忤心腹刺痛丹砂丸方丹砂【研】　　干姜　　　芎防　　　芫花【熬】乌头【炮各四分】　芍药【八分】　　野葛皮【三分炙】桂心【八分】呉茱茰【一合】
　　右九味捣筛蜜和为丸如大豆服三丸日三清饮进之忌生血物猪肉生葱【一方无巴豆栀子出第十卷中】
　　备急疗卒中五尸遁尸风尸飞尸尸疰沈尸其状皆腹痛胀急冲心攻胁或磥块踊起或牵腰脊方
　　破鸡子一枚取白生呑之困者摇头令下【文仲肘后同】
　　又方【葛氏法】
　　雄黄　　　大蒜【各一两】
　　右二味捣和取如弹丸内二合热酒中服之须防未差更服有尸疹者常畜此药用之验【文仲肘后同】
　　又方
　　干姜　　　附子【各一两】　桂心【二分】　　巴豆【三十枚去皮心生用】
　　右四味捣筛蜜和又内臼中捣万杵服如小豆二丸此药无所不疗忌野猪肉芦笋生葱【肘后同并出第一卷中】
　　文仲疗卒中五尸方
　　取屋四角茅内铜器中以三尺布覆腹着器布上烧茅令热随痛追逐蹠下痒便差若瓦屋削四角柱烧用之神验【肘后同出第一卷中】
　　古今录验八毒赤丸疗五尸症积及恶心痛蛊疰鬼气无所不疗即是李子豫赤丸方【出胡录】
　　雄黄【研】　　真珠【研】　　礜石【泥裹烧半日】牡丹皮巴豆【去皮心熬】　藜芦【炙各一两】　蜈蚣【一枚炙去足】附子【一两炮】
　　右八味捣筛蜜和丸服如小豆二丸日一极得吐下欲长将服者可减一丸忌猪肉狸肉芦笋生血等物
　　又五尸丸疗诸尸疰方
　　芍药　　　桂心【各八分】　呉茱茰【一合】　丹砂【四分】芎防【四分】　　乌头【四分炮】　栀子仁【五分】　干姜【四分】蜀椒【一两去目汗】巴豆【四十枚去心皮熬】
　　右十味捣下筛蜜和丸如大豆每服三丸日三忌猪肉生葱芦笋生血等物【并出第七卷中胡洽有芫花四分野葛皮二分为十二味】尸疰方四首
　　病源尸疰者即是五尸内之尸疰而挟外鬼邪之气流注身体令人寒热淋沥沈沈黙黙不的知所苦而无处不恶或腹痛胀满喘急不得气息上冲心胷傍攻两胁或磥磈踊起或挛引腰脊或举身沈重精神杂错常觉昬谬每节气改变輙致大患积月累年渐就顿滞以至于死死后复易傍人乃至灭门以其尸病疰易傍人故曰尸疰【出第二十三卷中】
　　删繁疗尸疰损鼻或闻哭声或见尸常发死人席汤方取死人眠席斩棺内余弃路者一虎口长三寸止一物以水三升煮取一升为一服立効【出第十卷中】
　　文仲疗尸疰方
　　取新布裹椒薄疰上以熨斗火熨椒令汗出立验
　　又姚氏方
　　烧髪灰　　杏仁【熬令紫色等分】
　　右二味捣如脂以猪膏和酒服如梧子三丸日三神良【千金同】
　　又鹳骨丸疗尸疰恶气兼疗百病方
　　鹳骨【三寸炙】　桂心【三寸】　　蝱虫【十四枚去翅足熬】
　　巴豆【三十枚去心皮熬】　　　　斑猫【十四枚去翅足熬】
　　右五味捣筛蜜和为丸如小豆一服二丸日三服清饮进之忌野猪肉芦笋生葱【并出第一卷中】
　　五疰方四首
　　病源注者住也言其连滞停住死又注易傍人也注病之状或乍寒乍热或皮肤淫跃或心腹胀刺痛或支节沈重变状多端而方云三十六种九十九种及此等五注病皆不显出其名大体与诸注皆同【出第二十四卷中】删繁华佗录帙五疰丸疗中恶五疰五尸入腹胷胁急痛鬼击客忤停尸垂死者入喉即愈若已噤将物强发开若不可发扣齿折以灌下药汤酒随进之即効方丹砂【研】　　雄黄【研】　　附子【炮各一两】　甘遂【半两熬】防【六十粒熬】　巴豆【六十枚去心皮熬令变色】
　　右六味捣下筛巴豆别研令如脂乃更合捣取调白蜜和之蔵以宻器若有急疾服胡豆二丸不觉更益以饮投之此药多有所疗杀鬼觧毒破积去水良验忌生血物猪肉芦笋【古今录验同出第九卷中】
　　小品五疰汤主卒中贼风遁尸鬼邪心腹刺痛大胀急方
　　大黄【三两别渍】　甘草【二两炙】　乌头【十枚炮削皮】生姜【半斤】桂心【四两】　　芍药　　　当归【各二两】　蜜【一斤】
　　右八味切以水九升煮取三升乌头别内蜜中煎令得一升投着汤中去滓分服三合如人行三十里又一服日三不知可至四合王尹威数用之忌海藻菘菜猪肉生葱【千金同出第四卷中】
　　古今录验五疰丸一名神仙丸一名千金丸一名转疰丸一名司命丸一名杀鬼丸疗万病邪鬼疰忤心痛上气厌梦蛊毒伤寒时疾疫疠方
　　丹砂【研】　　礜石【泥裹烧半日】雄黄【研】　　巴豆【去心皮熬】藜芦【熬】　　附子【炮各二分】　蜈蚣【一枚炙去足】
　　石七味捣筛蜜和丸如小豆服一丸日一即差不解夜半更服一丸定止带一丸辟恶忌猪肉冷水生血物貍肉【出第七卷中】
　　又五野丸疗五疰尸疰哭疰冷疰寒疰热疰在身体寒热短气两胁下痛引背腰脊吸吸少气不能行饮食少面目痿黄小便难项强不得俛仰腹坚癖脐左右下雷鸣胀手足烦痛目不明喜忘乆风湿痹腰脊不随喜梦寤百病皆疗之方
　　牛黄【研】　　麝香【研】　　蜀椒【去日汗】　雄黄【研】大黄　　　当归　　　蜀乌头【炮】　蜀天雄【炮】硝石【熬一方用芒消各一分】　　　人参　　　桂心朱砂　　　细辛【各二分】　石蚚蜴【一枚炙】干姜【二分】
　　巴豆【五十枚去心皮熬】　　　　鬼臼【二分】
　　右十七味捣筛蜜和丸如梧子服三丸日再不知稍増以知为度忌猪肉芦笋生葱生菜生血物【出第六卷中】江南九十九疰方二首
　　集验疗江南疰病凡有九十九种寒热尸疰此病随月盛衰人有三百六十脉走入皮中或左或右或里或表如刀锥所刺乍寒乍热咽喉如鲠食如噎胷中痛绕脐苦痛食不知味腰中难以俛仰两膝屈伸面或黄或青或白或黑至死更相注易方
　　取桑根白皮切三升暴燥作汤淋取汁浸小豆二升如此取汁尽蒸豆熟作羊鹿肉羮噉此豆【出第一卷中】
　　崔氏金牙散主邪魅心腹刺痛病状与前方同
