<!-- { "loadSidebar": true } -->
　　金牙【别研】　　雄黄【研】　　礜石【泥裹烧半日】丹砂【研】寒水石　　芫青【熬】　　巴豆【去心皮熬】　朴硝桔梗　　　茯苓　　　人参　　　贯众附子【炮】　　蜀椒【去汗目】　露蜂房【炙】　龙骨干姜　　　牡桂　　　乌头【炮】　　石膏【研】莽草【炙】　　苁蓉　　　大防　　　芫花【熬】防风　　　貍骨【炙】　　商陆根　　大黄细辛　　　蛇蜕【炙】　　玊支【一作玊泉】　贝母【一作牙子即狼牙也】
　　右三十二味等分下筛酒服五分匕日三忌猪肉冷水生菜生血肉大醋芦笋【集验同出第七卷中】
　　江南三十六疰方三首
　　崔氏金牙散疗江南三十六疰人病经年羸瘦垂死服之皆差并带之能杀鬼气逐尸疰诸恶疠不祥悉主之方【出胡洽】
　　金牙【研】　　曽青【研】　　礜石【泥裹烧半日】硝石【研】石膏【研】　　莽草　　　玉支【一作玊众】　雄黄【研】朱砂【研】　　寒水石　　龙骨　　　蛇蜕皮【炙】芫青【熬】　　当归　　　龙胆　　　大黄细辛　　　防风　　　大防　　　芫花【熬】野葛【炙】　　苁蓉　　　天雄【炮】　　茯苓附子【炮】　　乌啄【炮】　　干姜　　　人参桔梗　　　桂心　　　椒【去目汗】　　贯众巴豆【去心皮熬】　貍骨　　　蜂房【炙】　　鹳骨【炙各一两】
　　右三十六味捣筛为散以酒服一钱匕渐増五分匕日三并以三角绛嚢贮散方寸匕以系头及心上大良一方加蜈蚣蜥蜴雌黄鉴鼻麝香毒公合四十二味忌猪肉生血物生菜冷水大醋芦笋【出第七卷中】
　　备急疗尸疰鬼疰者葛氏云即是五尸之中尸疰又挟诸鬼邪为害也其病变动乃有三十六种至九十九种大畧令人寒热沈沈嘿嘿不的知其所苦而无处不恶累年积月渐沈顿滞以至于死后复注易傍人乃至灭门觉如此者宜急疗之方
　　獭肝【一具】
　　右一味阴干捣末水服一方寸匕日三如一具不差更作姚氏云神良【肘后崔氏千金同】
　　又方
　　桑根白皮灰二升蒸令气出下以釜汤三四升三遍重淋取二升渍赤小豆二升一宿出风干复渍汁尽止乃湿蒸令熟以羊肉或鹿肉作羮进此豆饭食一升渐至二三升重者七八升乃愈病去时体中觉疼痒淫淫或若根本不除重为之【肘后同并出第一卷中】
　　疰病相染易方三首
　　深师疗鬼物前亡转相染梦寤纷纭羸瘦往来寒热嘿嘿烦闷欲寝复不能手足热不能食或欲向壁悲涕或喜笑无常牛黄散方
　　牛黄【研】　　鬼箭羽　　王不留行　徐长卿【一名鬼督邮】　　　逺志【去心】　　干姜　　　附子【炮】五味子　　石苇【刮去黄皮】　黄芩　　　茯苓【各二分】桂心【一分】　　代赭【三分】　　菖蒲【四分】　　麦门冬【六分去心】
　　右十五味捣下筛以蜜生地黄汁相拌合复令相得以酒服方寸七日三忌猪肉冷水生葱羊肉饧醋物【出第九卷中】
　　崔氏疗江南三十六疰丸疗转疰灭门絶族族尽转逐中外灭尽复易亲友方
　　雄黄【研二分】　麦门冬【去心三分一方用天门冬】　　皂荚【去皮子炙】莽草【炙各二分】　鬼臼【三分】　　巴豆【去心皮熬二分】
　　右六味捣筛蜜和为丸如小豆服二丸日一服忌鲤鱼野猪肉芦笋
　　又赤丸疗人久疰室家相传乃至灭族方
　　雄黄【二两研】　马目毒公【鬼臼也】　　　　丹砂【研各二两】真珠【一两研】　藜芦【熬二两】　巴豆【八十枚去心皮熬】
　　皂荚【一两去皮子炙】莽草【炙二两】
　　右八味捣筛蜜和丸如小豆一服二丸吐下恶虫数十枚忌野猪肉芦笋生血物【并出第七卷中】
　　鬼疰方二首
　　病源注之言住也言其连滞停住也人有先无他病忽被鬼排击时或心腹刺痛或闷絶倒地如中恶之类其得差之后余气不歇停住积久有时发动连滞停住乃至于死死后注易傍人故谓之鬼疰也【出第二十四卷中】古今录验神秘丸疗鬼疰邪忤飞尸疰击犬马啮蜂蛇毒螫尽皆消除方
　　大黄【四两】　　硝石【三两熬】　巴豆【去心皮熬】　雄黄【研各二两】
　　右四味捣筛蜜和丸如小豆先食服二丸日一服忌野猪肉芦笋【出第七卷中】
　　崔氏蜀金牙散疗鬼疰风邪鬼语尸疰或在脊胁流无常处不喜见人意志不定面目脱色目赤鼻张唇焦爪甲黄方
　　金牙【一分研】　蜈蚣【炙】　　蜥蜴【石上者炙】　附子【炮各一枚】人参【四分】　　蜣蜋【七枚炙】　徐长卿　　芫青【炙】
　　斑猫【去翅足熬各十四枚】　　　　雄黄【一分研】　桂心【四分】鬼臼【二分】　　葛根【一分炙】　毒公【三分】　　芎防【二分】石长生　　椒【去汗目】　　大黄　　　甘草【炙】蛇蜕皮【炙】　露蜂房【炙】　曽青【无蓝青代别研】真珠【别研】丹砂【各二分】　鬼督邮　　乌头　　　狼毒【各二分】石膏【五分研】　防茹【一分】　　芜荑　　　鬼箭藜芦【炙】　　鹳骨【炙】　　雷丸　　　干漆【熬】甲【炙各二分】　狼牙【四分】　　亭长【七枚炙】　贝母【二枚】凝水石【五分】　牛黄【别研】　　胡燕屎【各四分】桔梗【三分】铁精【一分研】　硝石【二分研】
　　右四十五味捣筛为散先食酒服一刀圭日再不知稍増之有蛊随大小便出也忌猪肉冷水生葱海藻菘菜生血物貍肉【深师千金同出第七卷中】
　　鬼疰心腹痛方一首
　　古今录验还命千金丸疗万病心腹积聚坚结胷胁逆满欬吐宿食不消中风鬼疰入腹面目青黑不知人方雄黄【研】　　鬼臼　　　徐长卿　　野葛【七分炙】丁　　　雌黄【研】　　干姜【各四分】　射肉【二分】
　　斑猫【二十枚去足翅熬】　　　　蜀椒【四分去目汗】丹参【四分】礜石【泥裹烧半日】地胆【十五枚去翅熬】
　　右十三味捣筛蜜和捣三千杵丸如小豆先食服一丸日三不知渐増以知为度若百毒所螫牛触践马所蹋啮癕肿瘰疬以一丸于掌中唾和涂痛上立愈正月旦以椒酒率家中大小各服一丸终嵗无病神良有验秘不传【出第六卷中】
　　鬼疰羸瘦方二首
　　古今录验黄帝防命千金丸疗羸瘦厯年胷满结疹饮食变吐宿食不下中风鬼疰疾瘦方
　　野葛【七寸炙】　斑猫【二十枚去足翅熬】　　　　雄黄【研】雌黄　　　鬼臼　　　丁　　　丹砂【研】礜石【泥裹烧半日】沙参　　　莽草【炙】　　椒【去目汗各一两】地胆【十五枚去足翅熬】
　　右十二味捣下筛蜜和捣三千杵丸如梧子服五丸日二卒中恶气絶不知人服如小豆二丸老小半之牛马所触践癕肿若虫毒所啮取一丸着掌中唾和涂疮中毒上立愈正月旦以酒率家中大小各一丸一嵗不病若伤寒身热服一丸若欲视病服一丸病者共卧不恐忌生血物
　　又犀角丸疗百病鬼疰恶风入人皮肤淫淫液液流无常处四肢不仁牵引腰背腹胀满心痛逆气填胷不得饮食噏噏短气寒热羸瘦喜恶梦与鬼神交通热欬唾脓血皆疗之方
　　犀角【屑】　　桂心【各三分】　羚羊角【屑】　牛黄鬼臼　　　附子【炮】　　獭肝【炙各二分】　巴豆【三十枚去心皮熬】　　　蜈蚣【四枚去足炙】麝香【研】　　真珠雄黄【研】　　丹砂【研各四分】　射肉【一分】　　贝齿【十个烧】
　　右十五味捣筛蜜和捣五千杵平旦服如胡豆二丸日三慎生葱猪肉冷水芦笋生血等物【并出第六卷中】鬼气方三首
　　崔氏疗鬼气辟邪恶阿魏药安息香方
　　阿魏药即湼盘经云央匮是也服法旦取枣许大研之为末又取牛乳一大升煎之五六沸停令热定取鸭子许大和搅服之更以余乳荡盏饮之取尽至暮又取安息香亦如枣许大分如梧子还以熟牛乳服之令尽每日旦暮常然若无乳者即以煮肉汁服之患久者不过十日近者不过五日如过三十日不愈便停只得食脯肉之属但是一切菜不得近口特忌特忌礼部孙侍郎家中有此病所在访问有人从梁汉来云官人百姓服此得効者十余家孙侍郎即令依方进服七八日即効便以此法传授亲知得验者非一余时任度支郎中欲广其効故录之【出第七卷中】
　　延年疗鬼气骨蒸气日渐羸方
　　獭肝【十六分炙】　人参　　　沙参　　　丹参【各三分】鬼臼　　　苦参【各二分】
　　右六味捣筛蜜和丸如梧子大一服十丸饮汁下日三服加至十丸禁生冷猪鱼肉生血等物
　　又五香丸主天行瘟疫恶气热毒心肋气满胀急及疰鬼气等方
　　青木香　　犀角【屑】　　升麻　　　羚羊角【屑】黄芩　　　栀子仁【各六分】沈香　　　丁香薫陆香【各四分】麝香　　　鬼臼【各二分】　大黄芒硝【各八分】
　　右十三味捣筛蜜和丸如梧子一服三丸饮下日三服加至七丸以差止禁蒜麫猪鱼【并出第十一卷中】
　　鬼魅精魅方八首
　　病源凡人有为鬼物所魅则好悲而心自动或心乱如醉狂言惊怖向壁悲啼梦寐喜魇或与鬼神交通病苦乍寒乍热心腹满短气不能食此魅之所持也【出第二卷中】广济疗传尸骨蒸殗殜肺痿疰忤鬼气卒心痛霍乱吐痢时气鬼魅瘴疟赤白暴痢瘀血月闭痃癖丁肿惊癎鬼忤中人吐乳狐魅吃力迦丸方
　　吃力迦【即白术】光明砂【研】　麝香【当门子】　诃黎勒皮香附子【中白】　沈香【重者】　　青木香　　丁子香安息香　　白檀香　　毕拨【上者】　　犀角【各一两】薰陆香　　蘓合香　　龙脑香【各半两】
　　右十五味捣筛极细白蜜煎去沫和为丸每朝取井华水服如梧子四丸于净器中研破服老小每碎一丸服之仍取一丸如弹丸蜡纸裹绯袋盛当心带之一切邪鬼不敢近千金不传冷水暖水临时斟量忌生血肉腊月合之有神蔵于宻器中勿令泄气出秘之忌生血物桃李雀肉青鱼酢等
　　又疗精魅病方
　　水银【一两】
　　右取水银内浆水一升炭火上煎三分减二即去火取水银如熟豆大取当日神符裹水银空服呑之晚又呑一服三日止无所忌【并出第四卷中】
　　肘后疗卒中邪魅恍惚振噤之方
　　灸鼻下人中及两手足大指爪甲本令艾丸半在爪上半在肉上各七壮不止至十四壮便愈【集验同出第三卷中】
　　深师五邪丸疗邪狂鬼魅妄言狂走恍惚不识人此为鬼魅当得杀鬼丸方
　　丹砂【研】　　雄黄【研】　　马目毒公　龙骨鬼箭【各五两】　鬼臼【二两】　　赤小豆【三两】　芫青【一枚】桃仁【百枚去皮尖熬别研】
　　右九味捣下筛别研雄黄丹砂细绢筛合诸药拌令和调后内蜡和之大如弹丸绛嚢盛之系臂男左女右小儿系头合药勿令妇人鸡犬见之所服蜜和丸如梧子一服三丸日三忌五辛生血物【出第九卷中】
　　小品疗鬼魅四物鸢头散方
　　东海鸢头【是由防根】　　　　黄牙石【又名金牙】莨菪防葵【各一分】
　　右药捣下筛以酒服方寸匕欲令病人见鬼増防葵一分欲令知鬼疰者复増一分立有验防葵莨菪并令人迷惑恍惚如狂不可多服【备急千金同出第五卷中】
