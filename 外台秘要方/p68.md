<!-- { "loadSidebar": true } -->
　　大黄【二两】　　雄黄【一两】　　青羊脂　　干姜桂心　　　芍药　　　甘草【炙】　　细辛干地黄【各四分】吴茱茰【三两】　当归【四两】
　　右十一味切以水二斗煮取六升分六服重者加药用水三斗煮取九升分十服忌海藻菘菜生葱生菜【深师同】
　　又疗半身不随手足拘急不得屈伸体冷或智或痴身彊直不语或生或死狂言不可名状角弓反张或欲得食或不用食大小便不利方
　　人参　　　桂心　　　当归　　　独活黄芩　　　干姜【各三分】　甘草【二分炙】　石膏【六分碎绵
　　裹】　　　　杏仁【四十枚去皮两仁尖碎】
　　右九味切以井华水九升煮取三升分二服日二覆取汗不汗更合服之忌海藻菘菜生葱等物
　　又疗贼风口噤角弓反张痓者方
　　当归　　　防风【各三分】　独活【六分】　　麻黄【去节五分】附子【一枚炮】　细辛【二分】
　　右六味切以酒五升水二升煮取三升服一升口不开尺挍口下汤一服当开二服小汗三服大汗又单服荆沥忌猪肉冷水生菜【并出第八卷中】
　　备急疗若身体角弓反张四肢不随烦乱欲死者方
　　清酒【五升】　　鸡屎白【一升熬】
　　右二味筛合和之千遍乃饮之大人服一升小儿服五合更小者服三合良【肘后同出第二卷中】
　　必効疗风入耳角弓反张及妇人风方
　　乌豆二升熬令声絶酒三升内铛中急搅以绢滤顿服取汗不过三剂极重者和鸡粪合熬若口不开者灌之良【备急文仲同出第三卷中】
　　古今録验疗卒中风身体直角弓反张口噤西州续命汤方
　　麻黄【去节】　　干姜【各三两】　附子【一两炮】　防风桂心　　　白术　　　人参　　　芎防当归　　　甘草【炙各一两】　杏仁【四十枚去皮尖及两仁碎】
　　右十一味切以水九升煮取三升未食分再服覆令汗出【文仲同出第一卷中】
　　风口噤方一十首
　　病源诸阳经筋皆在于头三阳之筋并络入于颔颊夹于口诸阳为风寒所客则筋急故口噤不开诊其脉迟者生【出第一卷中】
　　深师竹沥汤疗卒中恶风噎倒闷口噤不能语肝厥方淡竹沥【一斗】　防风　　　葛根【各一两】　菊花细辛　　　芍药　　　白术　　　当归桂心　　　通草　　　防己　　　人参【各一两】甘草【炙】　　附子【炮】　　茯苓　　　参【各一两】秦芁　　　生姜【各二两】　枫寄生【三两】
　　右十九味切以淡竹沥一斗煮药取四升分为四服忌海藻菘菜猪肉生菜生葱醋桃李雀肉等物
　　又甘竹沥汤疗卒中恶风噎倒闷口噤不能语肝厥尸蹷死不识人闭目灸鍼不知痛风狂宜服此汤方甘竹沥【一斗】　生姜【三两】　　防风　　　甘草【炙各三两】防己　　　麻黄【去节】　　人参　　　黄芩白术　　　细辛　　　茵芋　　　秦芁桂心【各一两】　附子【一枚人者炮】
　　右十四味防咀以汤渍药令赤合竹沥煮取四升分为四服忌海藻菘菜桃李雀肉生葱生菜猪肉冰水【并出第十九卷中】
　　千金排风汤主诸毒风气邪风所中口噤闷絶不识人身体疼烦面目暴肿手足肿方
　　犀角末　　羚羊角　　贝齿末　　升麻末
　　右四味各一两和匀以方寸匕为一分水二升半内四匕煮取一升去滓服五合杀药者以意増之若肿和鸡子傅上日三老小以意亦可多合用之【深师同】
　　又疗中风口噤不能言者方
　　防己【二两】　　葛根【三两】　　桂心　　　麻黄【去节各二
　　两】　　　　甘草【炙】　　防风　　　芍药【各一两】生姜【四两】
　　右八味切以水六升煮取二升分为三服瘖不能言皆疗忌海藻菘菜生葱
　　又方
　　服淡竹沥一斗
　　又方
　　白术【四两切】　酒【二升】
　　右二味合煮取一升顿服之忌桃李雀肉
　　又方
　　服荆沥一升
　　又方
　　豉【五升绵裹】　　吴茱茰【一升】
　　右二味以水七升同煮取三升渐渐饮之【并出第八卷中】
　　备急陶隠居效验方疗人卒中风口不开身不着席大豆散方
　　大豆【二升熬令焦】干姜　　　椒【汗各三两】
　　右三味为散酒服一钱匕日一汗出即差大良【文仲同】
　　又方
　　若口噤不开大豆五升熬令黄黒以五升酒渍开口灌之取汗肘后同【并出第二卷中】
　　风口防方九首
　　病源风邪入于足阳明手太阳之经遇寒则筋急引颊故使口防僻言语不正而目不能平视诊其脉浮而迟者可疗养生方云夜卧当耳勿得有孔风入耳中喜口防【出第一卷中】
　　广济疗风着口面防语不多转方
　　生地黄汁【一升】竹沥【一升】　　独活【三两切】
　　右三味相和煎取一升顿服之未正更进药一剂无所忌【出第一卷中】
　　深师续命汤疗中风口僻噤诸疾卒死不知人补虚起死神方
　　人参　　　木防己　　麻黄【去节】　　芍药芎防　　　甘草【炙】　　黄芩　　　白术【各一两】桂心　　　防风【各二两】　大附子【一枚炮】生姜【五两】
　　右十二味切以水一斗二升煮取三升分为三服不差复作忌海藻菘菜猪肉生葱桃李雀肉
　　又疗中风面目相引偏僻牙车疼急舌不得转方牡蛎【熬】　　矾石【烧令汁尽】　附子【炮】　　灶中黄土
　　右四味分等筛以三嵗雄鸡冠血和药傅其急上预持鉴及水着边照才欲复故便洗去血不速去便过不复还也【肘后范汪同出第九卷中】
　　千金附子散主中风手臂不仁口面僻方
　　附子【炮】　　桂心【各五两】　细辛　　　防风人参　　　干姜【各六两】
　　右六味下筛酒服方寸匕日三稍稍増之忌猪肉冷水生葱生菜
　　又口防不正方
　　取空青如豆一枚含之即愈【范汪同】
　　又疗卒中风口防方
　　以苇筩长五寸以一头刺耳孔中四畔以面密塞之勿令泄气一头内大豆一颗并艾烧之令然灸七壮即差患右灸左患左灸右【千金不传】
　　又方
　　灸手交脉三壮左灸右右灸左其烟如鼠矢形横安之两头放火也
　　又方
　　炒大豆三升令焦以酒三升淋取汁顿服之
　　又方
　　大皂荚五两去皮子下筛以三年大醋和右防涂左左防涂右干更涂【并出第八卷中】
　　风失音不语方八首
　　病源喉咙者气之所以上下也防厌者声之戸舌者声之机唇者声之扇也风寒客于防厌之间故卒然无音皆由风邪所伤故谓风失音不语养生方云醉卧当风使人发瘖【出第一卷中】
　　广济疗风失音不得语方
　　羌活【十分】　　甘草【炙】　　人参【二分】　　荆沥竹沥　　　生地黄【汁各二升】大附子【一枚炮八分】
　　右七味切诸药内三汁中煎取一升六合去滓分温二服未差四五日更进一剂取微利忌热面海藻菘菜猪肉冷水芜荑鱼蒜粘食【出第一卷中】
　　深师防风汤疗中风两目不开不能言短气欲死方防风　　　甘草【炙】　　黄芩　　　茯苓
　　当归【各一两】　杏仁【五十枚去两仁尖皮】　　　　秦芁【半两】生姜【五两】　　干枣【三十枚擘】　麻黄【二两去节】
　　右十味防咀以清酒水共四升煮取三升分三服发汗忌海藻菘菜大酢
　　又四逆汤疗卒中风不能言厥逆无脉手足拘急者方山茱茰　　细辛　　　干姜【炙各一两】　甘草【三两炙】麦门冬【一升去心】
　　右五味切以水七升煮取二升分为四服忌海藻菘菜生葱菜【出第九卷中】
　　肘后疗卒不得语方
　　以苦酒煮芥子薄颈一周以衣包之一日一夕乃解即差【范汪千金同】
　　又方
　　煮大豆煎其汁令如粘含之亦但浓煮饮之【并出第一卷中范汪同】
　　千金厥失音论曰风寒之气客于中滞不能发故瘖不言及喉疼失声皆风邪所为也入藏皆能杀人凡尸蹷如死脉动如故阳脉下坠隂脉上争气闭故也疗之方
　　取灶突墨弹丸大浆和饮之
　　又方
　　浓煮桂汁服之一升覆取汗亦可末桂着舌下渐咽汁忌生葱【范汪同】
　　又方
　　浓煮豉汁含之亦佳【并出第八卷中】
　　风不得语方二首
　　病源脾脉络胃夹咽连舌本散舌下心之别脉系舌本今心脾二藏受风邪故舌彊不得语也【出第一卷中】
　　救急疗中风身体缓急口目不正舌彊不能语奄奄忽忽神情闷乱诸风服之皆验不令人虚汤方
　　麻黄【去节】　　防己　　　黄芩　　　桂心芍药　　　甘草【炙各一两】　防风　　　人参【各六分】附子【一枚炮】　生姜【二两】
　　右十味切以水九升先煮麻黄三沸去沫内诸药煮取二升五合去滓空腹分为三服服别相去十里能言别服十剂诸风悉愈禁生冷及风劳酒【出第六卷中　千金有芎防杏仁为十二味】
　　古今録验疗卒不得语方
　　取人乳汁半合以着美酒半升中合搅分为再服【肘后范汪同出第十卷中】
　　风身体手足不随方二首
　　病源风身体手足不随者由体虚腠理开风气伤于脾胃之经络也足太隂为脾之经脾与胃合足阳明为胃之经为水谷之海也脾身之肌肉主为胃消行水谷之气以养身体四肢脾气弱则肌肉虚受风邪所侵故不能为胃通行水谷之气致四肢肌肉无所禀受而风邪在经络搏于阳经气行则迟关机缓纵故令身体手足不随也诊其脉脾脉缓者为风痿四肢不用又心脉肾脉俱至即难以言九窍不通四肢不举肾脉来多即死也其汤熨鍼石别有正方补养宣导今附于后养生方导引法云极力左右振两臀不息九通愈臀痛劳倦风气不随振两臀者更互踶犹言蹷九通中间偃伏皆为之名虾蟇行气不已愈臀痛劳倦风气不随患乆行不觉痛痒作种种形状又云偃卧合两膝布两足生腰口内气振腹七息除壮热疼痛两胫不随又云疗四肢疼闷及四肢不随腹内积气牀席必须平而且穏正身仰卧缓解衣带枕髙三寸握固握固者必两手各自以四指把手拇指舒臂令去身各五寸两脚竪指相去五寸安心定意调和气息莫思余事意专念气徐徐漱醴泉漱醴泉者以舌防略唇口牙齿然后咽唾徐徐以口吐气鼻引气入喉须微微缓作不可卒急彊作待好调和引气吐气勿令自闻出入之声毎引气心心念送之从脚指头使气出引气五息六息一出之为一息数至十息渐渐増益能至百息二百息病即除愈不用食生菜及鱼肥肉大饱食后喜怒忧恚不得辄行气唯须向晓清静时行气佳能愈万病【出第一卷中】
　　千金疗心虚寒性气反常心手不随语声冒昧其所疾源厉风损心白术酿酒补心志定气方
　　白术【切】　　地骨根皮　荆实【各三升】　菊花
　　右四味切以水三石煮取一石五斗去滓澄清取汁酿米两石用麴如常法以酒熟随多少能饮常取小小半醉忌桃李【出第八卷中】
　　古今録验小续命汤疗中风入藏身缓急不随不能语方
　　麻黄【去节】　　桂心【各三两】　甘草【炙】　　人参芍药　　　芎防　　　黄芩　　　防风当归　　　石膏【各二两碎绵裹】白术【一两】　　生姜【五两】附子【二枚炮】　杏仁【三十枚去皮尖两仁】
