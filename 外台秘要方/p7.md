<!-- { "loadSidebar": true } -->
　　麻黄【二两半去节】升麻【三分】　当归【五分】　知母萎防【一作菖蒲】黄芩【各三分】麦门冬【去心一作天门冬】桂心　　　芍药　　　干姜　　　石膏【碎】甘草【炙】　　茯苓　　　白术【各一两】
　　右十四味切以水一斗先煑麻黄减二升掠去上沫内诸药煮取三升去滓温分三服相去如炊三斗米顷令尽汗出便愈忌海藻菘菜生葱醋桃李雀肉等【并出第六卷中此张仲景伤寒论方】○【通按千金作麻黄知母萎防黄芩各三两余十味作各二两爲异耳用此方者当以伤寒论爲正】
　　集验方五首
　　集验疗伤寒时气温疫头痛壮热脉盛始得一二日者方
　　真丹砂【一两末】
　　右一味以水一斗煑之取一升顿服之覆取汗忌生冷物【千金同】
　　又疗疫气伤寒三日以后不解者方
　　好豉【一升绵裹】葱白【切一升】
　　右二味童子小便五升煮取二升分再服覆取汗神效【千金同】
　　又疗伤寒五六日斑出以后汤方
　　猪胆【三合】　鸡子【一枚】　苦酒【三合】
　　右三味合和煎令三沸强人尽服之羸人煎六七沸分为两服取汗出为効【文仲备急千金同】
　　又疗伤寒七八日不解黙黙烦闷腹中有干粪谵语大柴胡汤方
　　柴胡　　　半夏【汤洗各八两】生姜【四两】　知母芍药　　　大黄　　　萎防【各二两】甘草【炙】一方加枳实【四两】　　　黄芩【二两】
　　右十味切以水一斗煑取三升去滓温服一升日三服忌海藻菘菜羊肉饧【范汪加人参三两余并同千金用芍药不用枳实】
　　又疗伤寒热病十日以上发汗不解及吐下后诸热不除及下利不止斑出方
　　大青【四两】　甘草【炙二两】阿胶【炙珠二两】豉【一升绵裹】
　　右四味切以水八升煑二味取三升半去滓内豉煑三沸去滓乃内胶令溶分温三服欲尽更作当使有余渇者当饮但除热止吐下无毒忌海藻菘菜【肘后深师千金同出第二卷中】
　　千金方六首【合一十一法】
　　千金治伤寒头痛项强四肢烦疼青膏方
　　当归　　　芎防　　　呉茱茰　　附子乌头　　　莽草　　　蜀椒【各三两】白芷【三两】
　　右八味切以醇苦酒渍再防以猪脂四斤缓火煎白芷色黄绞去滓以暖酒服核大三枚日三服取汗不出稍増可服可摩如初得伤寒一日苦头痛背强冝摩之佳忌猪肉
　　又少隂病得病二三日口燥咽干急下之冝承气汤又少隂病六七日腹满不大便者急下之宜承气汤又阳明证其人善防必有蓄血所以然者夲有久瘀血故令善虽大便坚反易色必黒宜抵当汤下之又伤寒有热而少腹满应小便不利今反利者此为有血不可余药宜抵当丸
　　又太阳病身黄脉沉结少腹坚小便不利者此为无血也小便自利其人如狂者血证谛也冝抵当汤下之又阳眀病脉迟虽汗出不恶寒体必重短气腹满而喘有潮热者此外欲解可攻里也手足濈然汗出者此为大便已坚冝承气汤主之若汗多而微发热恶寒爲外未解宜桂枝汤其热不潮未可与承气汤若腹大满不大便可少与承气汤防和其胃气勿令致大下
　　又阳明病潮热微坚者可与承气汤不坚者勿与之若不大便六七日恐胃中有燥粪欲知之法可与小承气汤若腹中转失气者为有燥粪乃可攻之若不转失气者此为但头坚后溏不可攻之攻之必胀满不能食欲饮水者即哕其后发热者必复坚与小承气汤和之不转失气者慎不可攻之
　　夫实则谵语虚则郑声【郑声重语也】直视谵语喘满者死若下利者亦死
　　又伤寒四五日脉沉喘满沉为在里而反发汗津液越出大便为难表虚里实久则谵语
　　承气汤方
　　枳实【陈者五枚炙】大黄【四两】　芒硝【三合】　厚朴【半斤】
　　右四味切以水一斗先煑二味取五升内大黄更煮取二升去滓内芒硝更上微火一两沸分温再服得下余勿服也
　　小承气汤方
　　大黄【四两】　厚朴【二两炙】枳实【大者三枚炙】
　　右三味切以水四升煑取一升二合去滓分温再服若一服得利谵语止勿服之也
　　又抵当丸方
　　水蛭【二十枚熬】桃仁【二十枚去皮尖双仁】　防虫【二十枚去足趐熬】大黄【三两】
　　右四味末下筛合分为四丸以水一升煑一丸取七合顿服晬时当下血不下仍须服之取血下为效
　　又抵当汤方
　　水蛭【熬三十枚】　桃仁【二十枚去皮】　防虫【去足趐熬三十枚】大黄【三两】
　　右四味切以水五升煑取三升分爲三服不下更服
　　又疗伤寒头痛牡热百节疼痛汤方
　　柴胡　　　芍药　　　栀子仁【各四两】知母【四两】香豉【一升绵裹】石膏【八两碎】黄芩　　　大青升麻　　　杏仁【去双仁皮尖各三两】
　　右十味切以水九升煑取二升七合分三服苦热盛者加大黄【四两并出第十卷中】
　　千金翼方一十三首【合一十三法】
　　千金翼疗少隂病一二日口中和其背恶寒者当灸之服附子汤方
　　大附子【二枚炮】茯苓　　　芍药【各二两】人参【二两】白术【四两】
　　右五味切以水八升煑取三升温服一升日三服忌猪肉桃李雀肉酢
　　又疗少隂病二三日咽痛者可与甘草汤不差可与桔梗汤方
　　甘草汤方
　　甘草【二两】
　　右一味切以水三升煑取一升半服七合日三服忌海藻菘菜
　　又桔梗汤方
　　大桔梗【一两】　甘草【炙三两】
　　右二味切以水三升煑取一升分两服吐脓血差忌猪肉海藻菘菜
　　又疗少隂病二三日至四五日腹痛小便不利下利不止而便脓血桃蕐汤方
　　赤石脂【一斤一半全用绵裹一半筛末】　干姜【一两切】粳米【一升】
　　右三味以水七升煑取米熟去滓取七合内赤石脂末一方寸匕日三服【伤寒论千金崔氏范汪同】
　　又疗少隂病得之二三日已上心中烦不得卧者黄连阿胶汤主之方
　　黄连【四两】　黄芩【一两】　鸡子中黄【二枚】　芍药【二两】阿胶【三两炙一云三片】
　　右五味切以水六升先煑三味取二升去滓内阿胶煑烊尽小冷内鸡子黄搅令相得温服七合日三服忌猪肉冷水【并出第十一卷中】
　　又疗伤寒五六日中风往来寒热胸脇苦满嘿嘿不欲饮食心烦喜呕防胸中烦而不呕防渇或腹中痛或脇下痞坚防心下卒悸小便不利防不渇外有微热防欬小柴胡汤方
　　柴胡【八两】　半夏【洗半斤】生姜　　　黄芩人参　　　甘草【炙各三两】大枣【十二枚擘】
　　右七味切以水一斗二升煑取六升去滓更煎取三升温服一升日三服但胸中烦而不呕者去半夏人参加括蒌实一枚若渇者去半夏加人参合前成四两半括蒌根四两若腹中痛者去黄芩加芍药三两若脇下痞坚者去大枣加牡砺六两若心下卒悸小便不利者去黄芩加茯苓四两若不渇外有微热者去人参加桂心三两温覆取防汗若欬者去人参大枣生姜加五味子半升干姜二两忌羊肉饧海藻菘菜【崔氏深师同】
　　又疗伤寒五六日大下之后身热不去心中结痛此为未解栀子豉汤方
　　肥栀子【十四枚擘】　香豉【四合绵裹】
　　右二味以水四升先煑栀子取二升半去滓内防更煑取一升半去滓温分再服若一服得吐余更勿服之若呕者用后栀子加生姜汤【伤寒论备急同伤寒兼疗不得眠】
　　又栀子生姜汤方
　　肥栀子【十四枚擘】　香豉【四合】　生姜【五两切】
　　右三味以水四升煑栀子生姜取二升半去滓内豉更煑取一升半去滓温分再服若一服安即勿服【伤寒论同并疗虚烦不得眠耳】
　　又伤寒六七日结胸热实其脉沉心下痛按之如石坚宜防胸汤主之方
　　大黄【六两切】　甘草末【一钱】　芒硝【一升】
　　右三味以水六升先煑大黄取二升去滓内芒硝煑一二沸乃内甘遂小温分再服得快利止后服
　　又伤寒若吐若下后七八日不解热结在里表里俱热时时恶风大渴舌上干燥而烦欲饮水数升者白虎加人参汤主之
　　又诸衂血家不可与白虎汤虚者亦不可与卒得之腹痛而利者但可温之
　　又伤寒无大热而口干渇心烦其背防恶寒者白虎汤主之
　　又伤寒脉浮发热无汗其表不解者不可与白虎汤渇欲饮水无表证者白虎汤主之方
　　知母【六两】　石膏【一升碎绵裹】甘草【三两】　粳米【六合】
　　右四味切以水一斗二升煑取米熟去米内药煑取六升去滓分六服日三服忌海藻菘菜【千金伤寒论备急文仲崔氏范汪经心録同诸家兼疗天行之病】
　　又白虎加人参汤方
　　石膏　　　粳米【各一升】知母【六两】　人参【三两】甘草【二两炙】
　　右五味切以水一斗二升煑米熟内药煮取六升去滓分服一升日三服此方立秋后立春前不可行白虎汤正二三月时尚冷亦不可与服与之则呕利而腹痛忌海藻菘菜
　　又疗伤寒八九日下之后胸满烦惊小便不利谵语一身尽重不可转侧柴胡加龙骨牡蛎汤方
　　柴胡【四两】　黄芩　　　生姜　　　龙骨人参　　　牡蛎【熬】　　鈆丹　　　桂心茯苓【各一两半】半夏【二合半汤洗】大枣【六枚擘】　大黄【二两】
　　右十二味切以水八升煑取四升内大黄切如碁子煑取二升去滓温分再服忌羊肉饧生葱酢物
　　又阳明病发热而汗出此为热越不能发黄也但头汗出其身无有到颈而还小便不利渇饮水浆此为瘀热在里身必发黄宜服茵陈汤方
　　茵陈【六两】　大肥栀子【十四枚擘】　大黄【二两】
　　右三味切以水一斗二升先煑茵陈减六升去滓内诸药煮取三升分三服小便当利如皂荚沫状色正赤一防腹减黄从小便去【并出第九卷中】
　　崔氏方一十五首
　　崔氏疗伤寒始得一二日方
　　便可灸顶三壮又灸大椎三壮各加至五壮益良用之验大椎平肩斜齐髙大者是也仍不得侵项分取之则非也上接项骨下肩齐在椎骨节上是余穴尽在节下凡灸刺不得失之毫厘今崔氏不定髙下是以言之【出黄帝鍼灸经】
　　又疗伤寒一二日至三日可发汗度瘴散方
　　麻黄【十分去节】　桔梗　　　蜀椒【汗】　　细辛白术　　　呉茱茰　　防风【各四分】　乌头【炮】干姜　　　桂心【各五分】
　　右十味捣筛为散温酒服方寸匕温覆取汗防数服得汗即止若得病一二日而轻者服此药皆得汗解若得便重者颇不能解也然可以二大豆许着鼻孔中觉燥涕出一日可三四着必愈兼辟天行病忌猪肉生葱生菜桃李雀肉等
　　又疗伤寒赤色恶寒发热体疼发汗神丹丸方
　　人参【五分】　乌头【四分炮】　半夏【洗五分】　茯苓【五分】硃砂【一分研】　附子【四分炮】
　　右六味捣为末蜜和丸如大豆每服三丸生姜汤下汗出令体中濈濈然如汗未出更以热粥投之令汗出若汗少不解复如前法若得汗足不解当服桂枝汤此药多毒饮水解其热愈周护军子期自说天行用之甚良故记之忌猪羊肉大酢生血等物【删繁范汪同兼主天行】
　　又疗伤寒服度瘴散而不汗出者便作葱豉汤方
　　葱【十四茎】　　防【一升绵裹】
