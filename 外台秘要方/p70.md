<!-- { "loadSidebar": true } -->
　　杏仁三升去两人者及尖皮洗入臼二升令碎研如寒食粥法取汁八升煎取四升口尝看香滑即熟反此为不熟唯熟为佳停极冷然后内好麴一升炊时以前所留一升杏仁肉取四升下水一斗六升煎取八升第一遍酘也次一炊复取杏仁三升研取一斗二升汁煎取六升第二酘也次一炊准第二酘取杏仁汁多少为第三酘也疑米不足别更取二升杏仁研取八升煎取四升重斟酌炊米酘若犹不足研杏仁二升取八升汁煎取四升更酘之以熟为限一石米杏仁三斗所以节次研杏仁者恐并煎汁酢故也若冬日任意并煎准计三斗杏仁取一石六斗煎取八斗四升渍麴以外分之酘饙酒熟封四七日开澄取清然后押糟糟可干末和酒服之大验【士弱氏曰酘音豆酘酒也饙音分一蒸饭也】
　　又方
　　萆麻子脂【一升】酒【一升】
　　右二味铜鉢盛着酒中一日煮之令熟服之【并出第八卷中】
　　千金翼疗猥退风方
　　苍耳子【五升苗亦得】　　　　羊桃【二升切】　蒴藋【切】赤小豆【各二升半】盐【二升】
　　右五味以水两石五斗煮取五斗适寒温内所患之脚渍深至絶骨勿过之一度炊二斗米顷出之慎风冷汗从头出【出第八卷中】
　　风亸曳及挛躄方二首
　　病源风亸曳者肢体弛缓不收摄也人以胃气养于肌肉经脉也胃若衰损其气不实气不实则经脉虚经脉虚则筋肉懈惰故风邪搏于筋而使亸曳也【出第一卷中】范汪疗中风躄不能起逐水消食平胃下气方
　　百部【四分】　　乌头【炮】　　牛膝　　　白术【各一分】
　　右四味下筛以酒服方寸匕日三稍増可至三匕良忌猪肉冷水桃李【出第二十卷中】
　　古今録验疗风懿不能言四肢不收手足亸挛独活汤方
　　独活【四两】　　生姜【六两】　　甘草【炙】　　桂心生葛根　　芍药　　　栝楼【各二两】
　　右七味防咀以水五升煮取三升服一升日三忌海藻菘菜生葱【出第四卷中】
　　柔风方二首
　　病源血气俱虚风邪并入在于阳则皮肤缓在于隂则腹里急柔风之状皮外缓腹里急四肢不能自收里急不得伸息者柔风侯也【出第一卷中】
　　深师疗柔风体疼白汗出石膏散方
　　石膏【二两研】　甘草【一两炙】
　　右二味筛为散以酒服方寸匕可以七服武家黄素方【出第九卷中】
　　古今録验疗中柔风身体疼痛四肢缓弱欲不随独活葛根汤产后中柔风亦用此方
　　羌活　　　桂心　　　干地黄　　葛根芍药【各三两】　生姜【六两】　　麻黄【去节】　　甘草【炙各二两】
　　右八味切以清酒三升水五升煮取三升温服五合日三忌生葱芜荑海藻菘菜【范汪同出第八卷中】
　　许仁则疗诸风方七首
　　许仁则疗诸风病方此病多途有失音不得语精神如醉人手足俱不得运用者有能言语手足不废精神昏恍不能对人者有不能言语手足废精神昏乱者有言语手足精神俱不异平常而发作有时每发即狂言浪语髙声大呌得定之后都不自醒者有诸事不异寻常发作有时毎发即狂走呌唤者有时每发即作牛羊禽兽声醒后不自觉者有诸事不异寻常发作有时发即头旋目头痛眼花心闷辄吐经乆方定者有诸事不异平常发作有时每发即热头痛流汗不能自胜举者此等诸风形虽别寻其源也俱失于养生本气既羸偏有所损或以男女或以饮食或以思虑或以劳役既极于事能无败乎当量己所归而舍割之静思息事兼助以药物亦有可复之理风有因饮酒过节不能言语手足不随精神昏恍得病经一两日宜合生葛根等三味汤服之方
　　生葛根【一挺长一尺径三寸】生姜【汁一合】竹沥【二大升如不可得宜用防竹根一大升切以水一大斗缓少煎取二大升以代竹沥如竹根不可得以防竹叶细切一大升以水一大斗如上法煎取二大升以代竹沥如无竹叶宜细切弩条一大升以水一大斗煎取二大升代之】
　　右药先取生葛根净洗刷使极碎且空搾取汁令尽讫又即以竹沥沷洒极搾取汁汁尽又沷洒不限遍数以葛根粉汁尽为度用生姜汁绵滤之细细缓服之不限遍数及食前食后如觉腹内转作声又似痛即以食后温服之如此经七日以后服附子等十味汤
　　又附子汤方
　　附子【二枚共秤重一两半者炮】　　　生姜　　　干姜【各三两】桂心【一两】　　石膏【六两碎绵裹】生犀角【屑】　地骨白皮白术　　　独活　　　芎防【各二两】
　　右药切以水八升煮取二升半去滓分温三服服相去如人行十里乆服服汤后如觉欲汗少覆之令汗出须臾歇汗后以药末粉身其汤须服五六剂间三四日服一剂其方一剂后量患进退临时加减药物热多加生麦门冬一两去心冷多加桂心一两有痛加当归二两不能食加人参二两大便濇加防榔七枚合皮子用之忌猪肉生葱桃李雀肉等
　　又疗风热未退服汤日数未满病后未堪服丸宜合薏苡仁等十二味饮服之方
　　薏苡仁【一升】　葳蕤【五两】　　生麦门冬【二两去心】
　　石膏【八两碎绵裹】杏仁【六两去尖皮两仁碎】　　　　乌梅【四十枚擘】生姜【八两】　　生犀角【屑】　地骨皮【各三两】人参【二两】竹沥【一升】　　白蜜【二合】
　　右药切以水一斗煮十味取三升去滓内竹沥白蜜搅调细细饮之不限冷暖及食前后若热多即食前冷饮冷多即食后暖饮如服丸药以饮送弥佳
　　又疗风热未退频服汤饮力不能攻宜合苦参十二味丸服之方
　　苦参　　　干姜　　　芎防【各六两】　参丹参　　　人参　　　沙参　　　白术【各五两】地骨白皮　独活【各四两】　薏苡仁【二升】　蜀升麻【二升】
　　右药筛蜜和为丸用薏苡仁饮下之初服十五丸日再服稍稍加至三十丸如梧子大若觉冷即去参沙参加桂心四两细辛三两若觉热别加十两生地黄若觉有痛处去沙参加当归六两若觉有气去参加橘皮四两若大便濇加大防榔人二十枚忌桃李生葱生菜芜荑
　　又至九月以后二月以前宜合五加皮等八味药酒细细用下前丸饮之方
　　五加皮　　薏苡仁　　大麻仁【熬各五升】丹参【五两】生姜　　　生地黄【各四斤】桂心【五两】　　大豆【一斗熬】
　　右药切以绢袋盛用无灰清酒六斗浸六七日细细取下前丸初服一二合再服稍稍加至五六合能至一升亦佳忌生葱芜荑
　　又预防热病急黄贼风干葛散方
　　干葛　　　干地黄【各三斤】新香豉心【一升】
　　右三味暴令干筛为散每食后服一方寸匕日再服稍稍加至三匕牛乳蜜汤竹沥粥饮梅浆任意下之
　　又依前干葛等三味散服之虽觉热气少退热未能顿除宜合黄连等八味散服之方
　　黄连　　　黄芩　　　干姜　　　蜀升麻知母　　　干地黄【各一斤】栀子　　　大青【各半斤】
　　右药筛为散每食后饮服一方寸匕日再服稍加至二匕若能食饮适寒温男女节劳逸体气服前方乃至终身无热病急黄暴风之虑忌猪肉冷水芜荑【吴升同并出上卷中】
　　张文仲疗诸风方九首
　　元侍郎希声集张文仲方九首奉勑语张文仲等诸患风气医人处方多不同可共诸名医修一本进来仍令殿中监王方庆专勾当臣文仲言臣准勑诸名医集诸方为一卷风有一百二十种气有八十种风则大体共同其中有人性各异或冷热庸医不识药之行使或冬药夏用或秋药冬用多杀人唯脚气头风大风上气此四色常须服药不絶自余诸患看发即依方吃药夫患者但春夏三四月秋八九月取利一行甚妙臣所进此方不问四时皆得服轻者服小方重者服大方药味虽同行使殊别谨上如后
　　桑枝煎疗偏风及一切风方
　　桑枝【剉一大升不用全新嫩枝】
　　右一味以水一大斗煎取二大升夏月井中沈恐酢壊每日服一盏空腹服尽又煎服若豫防风能服一大升终身不患偏风无忌
　　又疗风饮子方
　　羌活【三两】　　桂心【半两】　　　人参【一两】　　蜀升麻
　　茯神　　　防风　　　　生姜【合皮切】　生犀角【屑各二两】
　　右八味切以水一大升煮取二大合分温三服如热下竹沥一盏一无禁忌唯忌生葱酢
　　又方仲云四时俱服神方十九味丸
　　防风　　　羌活　　　五加皮　　芍药人参　　　丹参　　　薏苡仁　　参麦门冬【去心】　干地黄　　大黄　　　青木香【各六
　　分】　　　　松子仁　　礠石【各八分研】　防榔子【十分】枳实【炙八分】　牛膝【八分】　　茯神【八分】　　桂心【八分】
　　右十九味筛蜜和为丸如梧子以酒服十五丸日再服稍稍加至三十丸为度忌猪肉鱼蒜生葱酢芜荑
　　又疗一切风及偏风发四肢口目防戾言语蹇涩其汤不虚人胜于续命汤故録传之特宜老人用之方生地黄【汁】　竹沥　　　荆沥【以上三味汁各取一升五合】羌活　　　防风【各二两】　蜀附子【大者一枚生用去皮八九破重一两者有神】
　　右六味切内前三沥汁中寛火煎取一升五合去滓温分二服服别相去八九里风甚频服五六剂验不可论特宜老小等无问冬夏并同服之无忌隔三日服一剂益佳忌猪肉芜荑
　　又煮散方
　　茯神【六两】　　防风　　　牛膝　　　枳实【炙】防己　　　秦芁　　　参　　　芍药黄芪　　　白鲜皮　　泽防　　　独活【各四两】桂心【三两】　　五味子【一升碎】人参【四两】　　薏苡仁【一升
　　碎】　　　　麦门冬【一两去心】羚羊角【二枚屑】石膏【一斤碎绵
　　裹】　　　　甘草【三两炙】　磁石【二十四两绵裹】
　　右二十一味切如麻豆分作二十四贴每日取一贴着杏仁十四枚去尖皮两仁者碎以水三升煮取一升去滓空腹顿服每春中夏初服禁生冷忌醋生葱海藻生菜
　　又疗一切风乃至十年二十年不差者方
　　牛蒡根【细切一升】生地黄【细切】　牛膝【细切】　　枸子【微碎各三升】
　　右四味取无灰酒三升渍药以疎绢袋盛之春夏一七日秋冬二七日每服皆须空腹仍须稍稍令有酒色
　　又寒水石煮散方
　　寒水石　　石膏　　　滑石　　　白石脂龙骨【各八两】　桂心　　　甘草【炙】　　牡蛎【各三两熬】赤石脂　　干姜　　　大黄【各四两】　犀角【一两屑】
　　右十二味以马尾罗筛之将皮囊盛之急系头挂着髙凉处欲服以水一升煮五六沸内方寸一匕药煮七八沸下火澄清防出顿服服之每日服亦得百无所忌小儿服之即以意斟酌多少忌生葱海藻菘菜
　　又五粒松酒方【冬十月以去服】
　　五粒松叶【七斤并大片】　　　麻黄【七两去节】　防风黄芪　　　独活　　　秦芁【各二两】　牛膝【四两】生地黄【一斤】　芎防【二两】
　　右九味切以无灰清酒四大斗渍春七日冬二十日夏五日日别二三度服服别大合四合以来忌如药法
　　又酿酒法
　　糯米【一升】　　麴【一升半】　　防风【半斤切】　苍耳子【三升】
