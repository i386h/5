<!-- { "loadSidebar": true } -->
　　右四味以水八升煎取六升米麴一时拌于瓷器中盛暖着一周时即熟若须重酿任情觉冷加五味子一升【并出上卷中】

　　外台秘要方卷十四
<子部,医家类,外台秘要方>
　　钦定四库全书
　　外台袐要方卷十五
　　唐　王焘　撰
　　风狂方九首
　　病源风狂者由风邪入并于阳所为也风邪入血使人隂阳二气虚实不调若一实一虚则令血气相并气并于阳则为狂发或欲走欲自高贤称神圣是也又肝藏魂悲哀动中则伤魂魂伤则狂妄不精明不敢正当人而挛筋两脇骨不举毛瘁色天死于秋皆由血气虚受风邪致令隂阳气相并所致故名风狂
　　千金方疗狂邪发恶或披头大呌欲杀人不避水火方苦参为末以蜜丸如梧子大每服十丸薄荷汤下
　　又方疗癫狂不识人
　　人屎烧灰酒调服之
　　又方疗风狂百病
　　麻仁四升水八升猛火煮令牙生去滓煎取七升旦空心服或发或不发或多言语勿怪之但令人摩手足须定凡进三服
　　千金翼疗癫狂不识人
　　伏龙肝为末水调方寸匕日进三服
　　肘后方疗风狂防心
　　取葶苈一升捣三千杵取白犬倒悬之以杖杖血出盛取以和葶苈末丸如麻子大一丸三服取差
　　又方
　　莨菪子二升酒五升浸之出曝干再渍尽酒止服一钱匕日三勿多服益狂
　　又方
　　防葵为末酒服一刀圭至二三身润又小不仁为
　　又方
　　自缢死者绳烧三指撮服之
　　又主狂言恍惚方
　　灸天枢百壮【并出第十四卷中铜人经天枢侠脐二寸】
　　风惊恐失志善忘及妄言方六首
　　深师人参汤疗忽忽善忘小便赤黄喜梦见死人或梦居水中惊恐惕惕如怖目视不欲闻人声饮食不得味神情恍惚不安定志养魂方
　　人参　　　甘草【炙各二两】　半夏【一两洗】　龙骨【六两】
　　逺志【八两】　　麦门冬【一升洗去心】　　　　干地黄【四两】大枣【五十枚擘】　小麦【一升】　　阿胶【三两炙】　胶饴【八两】石膏【四两碎绵裹】
　　右十二味切以水三斗煮小麦令熟去麦内药煮取七升去滓内胶饴令烊一服一升日三夜一安卧当小汗弥佳忌海藻菘菜羊肉芜荑
　　又龙骨汤疗宿惊失志忽忽善忘悲伤不乐阳气不起方
　　龙骨　　　茯苓　　　桂心　　　逺志【去心各一
　　两】　　　　麦门冬【去心二两】牡蛎【熬】　　甘草【炙各三两】生姜【四两】
　　右八味防咀以水七升煮取二升分为二服忌海藻菘菜酢生葱
　　又铁精散疗惊恐妄言或见邪魅恍惚不自觉发作有时或如中风方
　　鐡精　　　茯苓　　　芎防　　　桂心猬皮【炙各三两】
　　右五味下筛以酒服钱五匕日三不知稍増至一钱以上知之为度忌酢物生葱等【并出第九卷中】
　　古今録验道士陈明进茯神丸一名定志小丸主心气不定五藏不足甚者忧愁悲伤不乐忽忽善忘朝差暮剧暮差朝发发则狂加茯神为茯神丸不加茯神为定志丸二分合少可两度合方
　　菖蒲　　　逺志【去心】　　茯苓【各二分】　人参【三两】
　　右四味下筛服方寸匕后食日三蜜和丸如梧桐子服六七丸日五亦得一方加茯神一两半牛黄五铢为六味茯苓逺志菖蒲各一两忌酢物羊肉饧【千金同】
　　又定志紫葳丸疗五惊喜怒不安方
　　紫葳【六分】　　逺志【十五分去心】白龙骨【七分】　牛黄【一两】
　　甘草【十分炙】　虎头皮【十二分炙令焦】　　　　人参桂心　　　白术【各八分】　防风【七分】　　麦门冬【去心
　　熬】　　　　雷丸【各五分】　柴胡【六分】
　　右十三味各别下筛蜜和丸如梧桐子大先食服十丸日三甚良忌海藻菘菜桃李生葱【并出第五卷中】
　　千金疗惊劳失志方
　　茯神【五两】　　甘草【炙】　　桂心【各一两】　龙骨麦门冬【去心】　防风　　　牡蛎【熬】　　逺志【去心各二
　　两】　　　　枣【二十枚擘】
　　右九味切以水八升煮取二升分为二服日再服忌海藻菘菜生葱酢物【出第十四卷中一云主惊悸心神错乱或是或非言语无度茯神汤】
　　风邪方八首
　　病源风邪者谓风气伤于人也人以身内血气为正外风气为邪若其居处失宜饮食不节致腑藏内损血气外虚则为风邪所伤故病有五邪一曰中风二曰伤暑三曰饮食劳倦四曰中寒五曰中湿其为病不同风邪者发则不自觉知狂惑妄言悲喜无度是也【出第二卷中】广济疗风邪狂乱失心安神定志方
　　金银薄【各一百和合】　　　　石膏【研】　　龙齿【研】铁精【研】　　地骨白皮　茯神　　　黄芩生干地黄　升麻　　　茯苓　　　参人参【各八分】　虎睛【一具微炙】　牛黄　　　生姜屑【各四
　　分】　　　　麦门冬【十分去心】枳实【炙】　　甘草【炙】葳蕤　　　芍药【各六分】　逺志【去心】　　栢子仁白鲜皮【各五分】
　　右二十四味筛以蜜和为丸食讫少时煮生枸杞根汁服如梧桐子二十丸日二服渐加至三十丸不利忌热麫海藻菘菜芜荑炙肉醋蒜粘食陈臭油腻【出第一卷中】
　　深师镇心丸疗老小心气不足虚弱时苦小语劳则剧风邪百病并主之方
　　银屑【一分半研】　牛黄【九铢】　　丹砂【研】　　甘草【炙】麦门冬【去心】　逺志【去心各五分】防葵　　　人参防风　　　细辛　　　茯神　　　椒【汗】附子【炮】　　紫石英【研各四分】桂心　　　干姜【各六分】菖蒲　　　紫菀【各三分】
　　右十八味下筛以白蜜和丸如梧子大先食服三丸日三不知稍稍増之忌海藻菘菜生菜猪肉生葱生血酢物饧等【丹砂一作丹参】
　　又五石镇心丸疗男女风虚心气不足风邪入藏梦寤惊恐心悸诸病悉主之方
　　紫石英【研】　白术【各一两】　茯苓　　　海蛤菖蒲　　　白石英　　杏仁【去皮尖两仁熬】硫黄【研】逺志【去心】　　细辛　　　牛黄　　　铁精【研】卷栢　　　阿胶【炙各四分】　麦门冬【去心】　苁蓉钟乳【研】　　银屑【研】　　大豆卷　　当归干姜【各五分】　大枣【五十枚】　人参　　　防风薯蓣　　　甘草【炙各七分】　泽防【六分】　　白敛前胡【各二分】　石膏【研】　　干地黄　　芍药桔梗　　　栢子仁　　桂心　　　乌头【炮各三分】秦芁【六分】　　半夏【八分洗】　大黄【五分三斗米下蒸】
　　黄芪【六分】
　　右四十味下筛枣膏蜜和为丸如梧子大一服十丸不知増之忌海藻菘菜猪羊肉饧生葱桃李羊血芜荑酢物【并出第十卷中】
　　肘后麻子汤疗风邪感结众殃恍惚不安气欲絶水浆不入口方
　　麻子【五合熬】　橘皮　　　芍药　　　生姜桂心　　　甘草【炙各三两】　半夏【五两洗】　人参【一两】当归【二两】
　　右九味切以水九升煮取三升分为三服忌海藻菘菜羊肉饧生葱等物【古今録验同出第三卷中】
　　千金翼续命汤疗大风风邪入心心痛达背背痛达心前后心痛去来上下或少腹胀满微痛一寒一热心中烦闷进退无常面或青或黄皆是房内太过虚损劳伤交通防后汗出汗出未除或因把扇或出当风因而成劳五俞大伤风因外入下有水因变成邪虽病如此然于饮食无退坐起无异至卒不知是五内受风故也名曰行尸宜预备此方
　　麻黄【六分去节】　大枣【十枚擘】　桂心　　　防风细辛　　　芎防　　　甘草【炙】　　芍药人参　　　秦芁　　　独活　　　黄芩防己【各一两】　附子【炮】　　白术【各三分】　干姜【五分】
　　右十六味切以水一斗三升先煮麻黄令一沸下之去沫内诸药煮取五升去滓内枣煎取三升分为三服老小人病服五合强人可取微汗忌生葱海藻菘菜生菜猪肉冷水桃李雀肉等物
　　又镇心丸疗胃气厥实风邪入藏喜怒愁忧心意不定恍惚善忘夜不得寐诸邪气病悉主之方
　　秦芁【一两】　　栢实　　　当归　　　干漆【熬】白敛　　　杏仁【去皮尖熬】　芎防【各三分】　泽防【一两】干地黄【六两】　防风　　　人参【各四两】　甘草【一两】白术　　　薯蓣　　　茯苓　　　干姜【各二分】麦门冬【去心二两】前胡【四分】
　　右十八味下筛以蜜和为丸如梧子大先食饮服十丸日三不知稍增之忌桃李雀肉海藻菘菜芜荑酢物【并出第十六卷中】
　　崔氏疗风邪虚悸恍惚悲伤或梦寐不安镇心汤方茯神　　　半夏【洗】　　生姜【各四两】　羚羊角【屑】当归　　　人参　　　防风　　　芎防杏仁【去皮尖】　桔梗【各二两】　龙齿【碎绵裹】　石膏【碎各三两
　　绵裹】　　　　防己　　　桂心【各一两半】　竹沥【一升】
　　右十五味切以水一斗煮减半内竹沥煎取二升八合去滓分温三服相去如人行十里乆忌酢物羊肉猪肉饧生葱等物
　　又别离散疗男子女人风邪男梦见女女梦见男交欢日乆成劳愁悲忧恚怒喜无常日渐羸瘦连年嵗月深乆难疗或半月或数月日复发者方
　　杨上寄生【三两炙】　　　　菖蒲　　　细辛附子【炮】　　干姜　　　蓟根【一云苎根】　天雄【炮】桂心【各一两】　白术【二两】　　茵芋【二两炙】
　　右十味合下筛以酒服半方寸匕日三不饮酒用童子小便调服合药勿令妇人鸡犬见之勿令病人见合药见者令邪气不去禁之为验忌生葱生菜猪羊肉桃李雀肉饧等物【小品同并出第七卷中】
　　五邪方五首
　　深师五邪丸疗心惊恐梦寤愁忧烦躁不乐心神错乱邪气经入五藏徃来烦闷悲哀啼泣常如苦怖吸吸短气当发之时恍惚喜卧心中踊踊忽然欲怒癫倒手足冷清气乏鬼邪气所中涉于藏腑食即呕逆除气定心神方
　　芎防　　　龙角【无角用齿】　茯苓　　　紫石英【研】防风　　　厚朴【炙】　　铁精【研】　　甘草【炙各四分】逺志【六分去心】　丹参　　　大黄　　　栀子仁桂心　　　细辛　　　菖蒲　　　椒【汗去目】人参　　　干姜　　　附子【炮】　　吴茱茰【各五
　　分】　　　　芥子【三分】　　禹余粮【七分研】
　　右二十二味下筛和以蜜丸如梧子大未食服二十丸夜服十丸枣汤下不知増之忌海藻菘菜生葱生菜猪羊肉饧等物
　　又五邪汤疗风邪恍惚悲涕泣狂走如有神之状身体强直或疼痛口噤痹水浆不通面目变色甚者不识人方
　　菖蒲　　　秦芁　　　桂心　　　当归禹余粮　　人参　　　附子【炮】　　黄芩甘草【炙】　　逺志【去心】　　防风【各一两】　龙骨赤石脂　　茯苓　　　芍药　　　芎防防己【各二两】
　　右十七味下筛作麤散调和取水二升一方取东流水煮小沸内散二两煮取一升五合未食服五合日再夜一分作十二裹重裹令密勿令泄气忌羊肉饧海藻菘菜酢物【并出第八卷中】
　　范汪五邪汤疗五邪气入人体中鬼语诸妄有所语闷乱恍惚不足意志不定发作来往有时方
