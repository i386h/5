<!-- { "loadSidebar": true } -->
　　天门冬与百部相似天门冬味甘两头方百部细长而味苦令人利门冬汁一斗渍麴二升令发以米二斗准家法醖之春夏极冷下饭秋冬温如人肌酒熟取清服一盏常令酒相接勿至醉吐慎生冷酢滑鸡猪鱼蒜特忌鲤鱼亦忌油脂此是一斗汁法余一石二石亦准此以为大率服药十日觉身体大痒二十日更大痒三十日乃渐止此是风气出去故也四十日即觉心豁然大快似有所得五十日更觉大快当风坐卧觉风不着人身中诸风悉尽用米法先浄淘米暴炕令干临欲用时更别取天门冬汁渍米洒炊之余汁拌饭取天门冬汁法浄洗天门冬干漉去水切之押取汁三四遍令滓干如草乃止此酒初熟味酸仍作臭泔腥气但依式服之乆停即香美余酒不及也封四七日佳凡八月九月即少少合至十月合拟到来年五月三十日以来相续服之春三月亦得合入四月不得合服酒时若得散服更得力倍速散方如左
　　天门冬去心皮暴干筛以上件酒服方寸匕日三加至三匕乆服长生凡酒亦得服之
　　又疗风癫方
　　茯神　　　白龙骨【研】　龙齿【研】　　龙角【研】龙胆　　　蔓菁子　　铁精【研】　　干姜【各十分】人参　　　逺志【去心】　　黄连　　　大黄【各八分】芎防　　　白芷　　　黄芩　　　当归【各六分】桂心【五分去皮】
　　右十七味末之蜜和丸汤服十五丸如梧子大日二稍稍加之以知为度忌酢物猪肉冷水生葱【并出第十四卷中】
　　古今録验疗风癫六生散方
　　菖蒲　　　蒴藋【一作雚芦】　防风　　　茵芋商陆根　　蜀附子【炮各二两】
　　右六味下筛酒服钱五匕日再服不知稍増以知为度忌猪肉冷水羊肉饧牛犬肉蒜等
　　又侯氏黒散疗风癫方
　　菊花【四十分】　防风　　　白术【各十分】　茯苓细辛　　　牡蛎【熬】　　钟乳【研】　　礜石【泥裹烧半
　　日研】　　　　人参　　　干姜　　　桂心芎防　　　当归　　　矾石【如马齿者烧令汁尽研各三分】黄芩【五分】
　　右十五味合下筛以酒服方寸匕日三忌桃李雀肉胡荽青鱼鲊酢物生葱生菜【并出第十卷中张仲景此方更有桔梗八分无钟乳礜石以温酒下之禁一切鱼肉大蒜常宜冷食六十日上即药积在腹中不下也热食即下矣冷食自能助药力】
　　五癫方三方
　　病源五癫者一曰阳癫发时如死人遗尿有顷乃解二曰隂癫坐小时脐疮未愈数洗浴因此得之三曰风癫发则眼目相引牵纵反强羊鸣食顷方解由热作汗出当风因以房室过度醉饮饱满行事令心意逼迫短气脉悸得之四曰湿癫眉头痛身重坐热沐头湿防脑沸未止得之五曰马癫发作时反目口噤手足相引身热坐小时膏气脑热不和得之皆然诊其脉心脉微涩为癫疾并脾脉而疾者癫脉也肾脉急甚为骨癫疾脉洪大而长者癫疾脉浮大附隂者癫疾脉来牢疾者癫疾三部脉急者癫可疗发则仆地吐涎沫无所知若强掠起如狂及遗粪者难疗脉虚则可疗实则死脉实牢者生脉沈细小者死脉搏大滑乆乆自巳其脉沈小急疾不可疗小牢急亦不可疗【出第二卷中】
　　古今録验莨菪子散疗五癫反侧羊鸣目飜吐沫不知痛处方
　　猪卵【一具隂干百日】莨菪子【三升】　牛黄【八分研】　鲤鱼胆【五分】桂心【十分研】
　　右五味切以清酒一升渍莨菪子暴令干尽酒止乃合下筛酒服五分匕日再当如醉不知稍増以知为度忌生葱等
　　又铁精散疗五癫方
　　铁精【一合研】　芎防　　　防风【各一两】　蛇牀子【五合】
　　右四味合筛酒服一钱匕日三有效【文仲范汪同】
　　又疗五癫牛癫则牛鸣马癫则马鸣狗癫则狗吠羊癫则羊鸣鸡癫则鸡鸣五癫病者腑藏相引盈气起寒厥不识人气争□疭吐沫乆而得苏雄黄丸方
　　铅丹【二两熬成屑】真珠　　　雄黄【研】　　水银【熬】雌黄【一方无各一两】丹砂【半两研】
　　右六味和以蜜又三万杵乃丸先食服胡豆大三丸日再惊癎亦愈良忌生血物【千金范汪同云各五两小儿三丸如小豆　并出第六卷中】
　　癎方三首
　　广济疗癎疾积年不差得热即发水银丸方
　　水银【纸裹链】　麦门冬【去心】　乌蛇脯【炙】　铁精【研】干地黄【各八分】龙角【研】　　人参　　　防风子芩　　　升麻【各六分】　熊胆【四分研】
　　右十一味筛蜜和丸如梧子食后以生驴乳汁下二十丸渐渐加至三十丸日再不利忌芜荑生菜热面荞麦炙肉蒜粘食【出第卷中】
　　千金大镇心丸主诸癎医所不救方
　　虎睛【一具酒渍一宿炙】　　　　防风　　　秦芁防葵　　　龙齿【研】　　黄芩　　　雄黄防己　　　山茱茰　　茯苓　　　铁精【研】鬼臼　　　人参　　　大黄　　　银屑【研】干姜　　　牛黄【研各四分】　寒水石【六分研】羌活升麻　　　逺志　　　白鲜皮　　细辛白薇　　　贯众　　　麝香　　　鬼箭【各三分】茯神　　　石膏【研】　　天雄【炮各二分】　蛇蜕皮【一尺
　　炙】　　　　蜂房【二分炙】
　　右三十二味筛蜜和酒服十五丸日二服加至三十丸忌醋物生菜猪肉冷水【出第十四卷中崔氏云疗风癎及风邪有鸱头三枚炙无茯苓余并同】
　　救急疗癎少老増减之方
　　竹筎【一握】　　衣中白鱼【七头】
　　右二味以酒一升煎取二合顿服之【出第八卷中】
　　风癎及惊癎方五首
　　广济疗风癎卒倒呕沫无省觉方
　　麻黄【去节】　　大黄　　　牡蛎【熬】　　黄芩【各四两】寒水石　　白石脂　　石膏【研】　　赤石脂紫石英　　滑石【研各八两】　人参　　　桂心【各二两】蛇蜕皮【一两炙】龙齿【六两研】　甘草【三两炙】
　　右十五味筛为散八两一薄以绢袋盛散药用水一升五合煮取一薄取七合绞去滓顿服之日一服一方水二升煮散方寸匕取一升去滓服之少小百日服一合热多者日二服三五日一服亦得本方无麻黄龙齿蛇蜕皮忌海藻菘菜生葱热面荞麦猪肉蒜腻粘食
　　又方
　　吊藤皮　　麻黄【去节各二分】龙齿【六分研绵裹】银【一斤】寒水石　　栀子【擘】　　知母　　　石膏【碎绵裹】杏仁【去两仁皮尖研各十二分】　　　升麻【十分】　　子芩【十分】蛇蜕皮【七寸炙】蚱蝉【四枚去足趐炙】柴胡【十分】　　芍药沙参【各八分】　生葛汁【五分】　蜜【七合】　　　牡牛黄【如大豆粒十枚煎成研下之】
　　右十九味切以水六升淡竹沥二升合煮取二升四合绞去滓内杏仁脂葛汁蜜于微火煎搅不停手令余二升三合成三四嵗一服二合五六嵗一服二合半日再服稍増儿若大便濇者加大黄十分慎热面炙肉鱼蒜粘食油腻冷水【并出第一卷中】
　　深师疗大人风及少小惊癎痸疭日数十发医所不能疗除热方
　　龙骨　　　大黄　　　干姜【各四两】　牡蛎【三两熬】滑石　　　赤石脂　　白石脂　　桂心甘草【炙各三两】
　　右九味下筛韦囊盛大人三指撮以井华水二升煮三沸药成适寒温大人服一升未满百日服一合未能饮者绵裹筯头内汤中着小儿口中以当乳汁热多者日四服无毒以意消息之忌海藻菘菜生葱【一方无大黄赤石脂桂心甘草出第九卷中】
　　崔氏疗暴得惊癎立验方【朱四云极效】
　　吊藤皮　　茯神　　　黄芩　　　升麻白鲜皮　　沙参【各二两】　龙齿【三两】　　石膏【八两】蚱蝉【七枚去翅炙研汤成内】　　　寒水石【六两碎研裹】
　　甘竹沥【二升汤熟内之】
　　右十一味切以水九升煮取三升温分三服相去六七里乆若小孩子患药各减量取多少细细饮之立差忌醋物
　　又疗大人风引少小惊癎痸疭日数十发医所不能疗除热镇心紫石汤方
　　紫石英　　滑石　　　白石脂　　石膏寒水石　　赤石脂【各八两】大黄　　　龙骨干姜【各四两】　甘草【炙】　　桂心　　　牡蛎【熬各三两】
　　右十二味筛盛以韦囊置于高凉处大人欲服乃取水二升先煮两沸便内药方寸匕又煮取一升二合滤去滓顿服之少小未满百日服一合热多者日二三服每以意消息之紫石汤一本无紫石英紫石英贵者可除之永嘉二年大人小儿频行风癎之病得发例不能言或发热半身掣缩或五六日或七八日死张思惟合此散所疗皆愈忌海藻菘菜生葱【此本仲景伤寒论方古今録验范汪同　并出第六卷中】
　　风毒方五首
　　广济疗风毒发即眼睛疼脚纵中指疼连肘边牵心裹闷两肋胀少气力喘气急欲絶不能食黄芪丸方黄芪　　　黄连【各七分】　防风　　　甘草【炙五分】五加皮　　白鲜皮　　枳实【炙各四分】　升麻车前子　　苦参【炙】　　麦门冬【去心】　葶苈子【熬】巨胜【各六分】
　　右十三味筛蜜和丸如梧子空腹以酒浸大豆下二十丸渐加至三十丸日二服不知増之忌海藻菘菜猪肉冷水热面炙肉荞麦【并出第一卷中】
　　深师芍药汤疗中毒风肿心腹痛达背迫气前后如疰痛方
　　芍药　　　细辛　　　桂心　　　甘草【炙】当归　　　吴茱茰　　独活【各二两】　干地黄【二两】生姜【五两】　　桃仁【四十枚去皮两仁尖碎】
　　右十味切以水九升煮取三升分为四服宜利者加大黄二两忌海藻菘菜生葱芜荑生菜【并出第九卷中】
　　备急虎骨酒疗男子女人骨体疼痛风毒流灌藏腑及至骨肉方
　　虎骨一具炭火炙令黄色刮削去脂血捶碎取尽筛得数升绢袋盛清酒六升浸五宿随多少稍稍饮之日二三杯酒尽更添【文仲同】
　　又续命汤疗毒风其病喉咽塞气噎或口不能言或身体缓纵不能自胜不知痛处拘急腰背强引头恍恍惚惚不得卧转侧绵絶欲死此毒风所作方
　　麻黄【三两去节】　石膏【碎绵裹】　干姜【各二两】　防风【一两】当归　　　芎防　　　甘草【炙】　　黄芩桂心【各二分】　杏仁【二十枚去两仁尖皮碎】
　　右十味切以水九升煮取三升分服小取汗若口噤不能饮绞口与汤不过二三剂忌海藻菘菜生葱【并出第九卷中】
　　千金逐风毒石膏汤方
　　石膏【如鸡子大三枚碎绵裹】　　　麻黄【三两去节】　杏仁【三十枚去皮尖两仁碎】　　鸡子【二枚】　　甘草【一尺指许大炙】
　　右五味切以水三升破鸡子内水中洋令相得内药煮取一升服之覆取汗汗不出烧石熨令汗出良忌海藻菘菜等物【并出第八卷中】
　　风多汗及虚汗方五首
　　深师疗风多汗恶风四味防风散方
　　防风【五分】　　泽防　　　牡蛎【熬】　　桂心【各三分】
　　右药下筛为散先食酒服方寸匕日再忌生葱
　　又疗风汗出少气方【赵子髙法】
　　防风【十分】　　白术【九分】　　牡蛎【三分熬】
　　右三味筛为散以酒服方寸匕日三増至二三匕恶风倍防风少气倍术汗出面肿倍牡蛎忌桃李雀肉胡荽火蒜青鱼鲊等物【并出第九卷中】
　　延年疗风虚止汗石膏散方
