<!-- { "loadSidebar": true } -->
　　石膏【研】　　甘草【炙各四分】
　　右二味合下筛为散先食以浆水服方寸匕日三夜再服忌海藻菘菜等
　　又疗风虚汗出不止方
　　秦芁　　　附子【炮】　　石斛　　　菖蒲白术　　　桂心【各三分】　麻黄根　　防风【各五分】
　　右八味为散以酒服方寸匕日三忌羊肉饧猪肉冷水桃李雀肉生葱【并出第五卷中】
　　删繁疗大虚汗出欲死若白汗出不止方
　　麻黄【去节】　　附子【炮各一两】　牡蛎【二两熬】
　　右三味下筛以一合药白粉一升合和令调以粉汗上一方粉二升忌猪肉冷水【出第九卷中】
　　风热方六首
　　病源风热者风热之气先从皮毛入于肺也肺为五藏上盖身之皮毛若肤腠虚则风热之气先伤皮毛乃入肺也其状令人恶风寒战目欲脱涕唾出之三日内及五日内目不精明者是也七八日微有青黄脓涕如弹丸大从口鼻内出为善也若不出则伤肺变欬唾脓血也【出第二卷中】
　　延年黄连丸主风热气发即头面烦闷不能食兼欠呿眠睡不安方
　　黄连【十二分】　人参　　　茯神【各六分】　葳蕤【四分】豉【一合熬】　　生姜【屑三分】
　　右六味筛蜜和为丸如梧子一服十丸食上饮汁下日二服加至十五丸二十丸忌猪肉冷水酢物
　　又葳蕤饮主风热项强急痛四肢骨肉烦热方
　　葳蕤【三两】　　羚羊角【屑】　人参【各二两】　葱白【切一升】豉【一升绵裹】
　　右五味切以水五升煮取二升去滓内豉煎取一升五合去豉分温三服如人行八九里取微汗即差忌蒜面脂鱼【文仲处】
　　又葳蕤丸主虚风热发即头热闷不能食方
　　葳蕤【六分】　　人参　　　白术【各五分】　甘草【四分炙】
　　右四味筛蜜和为丸如梧子一服十丸食上饮汁下日三服加至十五二十丸忌桃李海藻菘菜雀肉等物【文仲处并出第十卷中】
　　千金翼防风丸主肺间风热旦朝好喷方
　　防风　　　茯神【各三分】　天门冬【四分去心】芎防白芷　　　人参【各二分】
　　右六味筛蜜和丸如梧子酒服十丸日二服加至十五丸忌鲤鱼鲊物【蒋孝璋处】
　　又葳蕤丸主热风冲头面妨闷方
　　葳蕤　　　黄连【各八分】　防风　　　人参【各六分】茯神【五分】　　豆豉【三合熬】
　　右六味筛蜜和为丸如梧子一服十五丸饮汁下日二服加至二十丸若冷用酒下之忌猪肉冷水酢物蒜热面【出第十八卷中】
　　近效疗热风冲顶热闷方
　　诃梨勒【一枚取大者】　　　　芒硝【三合】　　醋【一升】
　　右三味诃梨勒为细末并芒硝于醋中搅令消摩涂热处日一二度【张文仲处必效范汪同】
　　头风及头痛方一十首
　　病源头面风者是体虚阳经脉为风所乘也诸阳经脉上走于头面运动劳役阳气发泄腠理开而受风谓之首风病状头面多汗恶风病甚则头痛又新沐中风则为首风又新沐未干不可以卧使头重身热反得风则烦闷诊其脉寸口隂阳表里互相乘如风在首乆不差则风入脑则变为头养生云饱食仰卧乆成气病头风又云饱食沐发作头风又云夏不用露面卧露堕面上令面皮厚喜成癣一云作面风其汤熨鍼石别有正方补养宣导今附于后养生方导引法云一手拓頥向上极势一手向后长舒急弩四方显手掌一时俱极势四七左右换手皆然拓頥手两向共头欹侧转身二七去臂头风眠睡又云解发东向坐握固不息一通举手左右导引手掩两耳治头风令发不白以手复捋五通脉也又云热食枕手卧乆成头风目涩又云端坐伸腰左右倾头闭目以鼻内气除头风自极七息止又云头痛以鼻内徐吐出气三十过休又云欲治头痛闭气令鼻极偃卧乃息汗出乃止又云义两手头后极势振摇一七手掌飜覆安之二七头欲得向后仰之一时一势欲得欹斜四角急挽之三七去头掖肘风【出第二卷中】千金疗头风方
　　附子【一枚中形者炮裂】　　　　盐【附子大】
　　右二味作散沐头毕以方寸匕摩顶上日三忌猪肉冷水等
　　又方
　　服荆沥不限多少取差
　　又方
　　又蒴藋根二升酒二升渍服汁
　　又方
　　蔓荆子二升酒一斗绢袋盛浸七宿温服三合日三
　　又方
　　腊月乌鸡屎一升炒令黄末之绢袋盛酒三升浸温服之多少任性常令醺酣
　　又方
　　七月七日麻勃三升麦子一硕末相和蒸之沸汤一硕五斗三遍淋之煮取一石神麴二十斤渍之令发以黍米两石五斗酿之熟封三七日服清一升百日中身涩皮八风五藏骨髓伏风百病悉去
　　又方
　　生油二升盐一升末油煎一宿令消尽涂头石盐尤良
　　又方
　　大豆三升炒令无声先以一斗二升瓶盛九升清酒乘豆热即倾着酒中密泥头七日温服之【并出第十三卷中】
　　延年疗风热头痛掣动方
　　防风　　　黄芩　　　升麻　　　芍药【各二两】龙骨　　　石膏【碎各四两】　干葛【三两】　　竹沥【二升】
　　右八味切以水六升和沥煮取二升六合去滓分温三服日晚再忌蒜面猪肉油腻
　　又疗风劳气吐逆不能食四肢骨节酸疼头痛顶重方茯苓【三两】　　枳实【炙】　　橘皮　　　人参芍药【各二两】　生姜【四两】
　　右六味切以水五升煮取三升去滓分温三服日晚再忌面蒜醋物【并出第十卷中】
　　风头方九首
　　病源风头者由血气虚风邪入于脑而引目系故也五藏六腑之精气皆上注于目血气与脉并上为系上属于脑后出于项中逢身之虚则为风邪所伤入脑则脑转而目系急目系急故成也诊其脉洪大而长者风又得阳维浮者蹔起目也风乆不差则变为癫其汤熨鍼石别有正方补养宣导今附于后养生方导引法云以两手拘右膝着膺除风又云凡人常觉脊背倔强不问时节缩咽髆内仰面努髆并向上头左右两向挼之左右三七一住待血行气动住然始更用初缓后急不得先急后缓若无病人常欲得旦起午时日没三辰别二七徐寒热病脊腰颈项痛风痹口内生疮牙齿风颈头众病尽除又云大寒不觉暖热乆顽冷患耳聋目病乆行即成法法身五六不能变也又云低头不息六通治耳聋目癫咽喉不利又云大前侧牢不息六通愈耳聋目随左右聋伏并两膝耳着地牢强意多用力至大极愈耳聋目病乆行不已耳闻十方亦能倒头则不也【出第二卷中】
　　千金疗风头口防目痛耳聋大三五七散方
　　天雄　　　细辛【各三两】　山茱茰　　干姜【各五两】薯蓣　　　防风【各七两】
　　右六味筛为散清酒服五分匕日再不知稍稍加之忌猪肉生菜
　　又疗头风目耳聋小三五七散方
　　天雄【三两炮】　山茱茰【五两】　薯蓣【七两】
　　右三味筛为散以清酒服五分匕日再不知稍増以知为度忌猪肉冷水【并出第十三卷中】
　　崔氏疗忽头运经乆不差四体渐羸食无味好食黄土方
　　白术【三斤】　　麴【三斤】
　　右二味筛酒和并手捻丸如梧子暴干饮服二十枚日三忌桃李雀肉等
　　又疗风飜倒无定方
　　独活【六两】　　枳实【炙三两】　石膏【碎绵裹】　蒴藋【各四两】
　　右四味切清酒八升煮取四升顿服之以药滓熨覆取汗觉冷又内铛中温令热热又熨之即差【文仲肘后千金同】
　　又疗头痛眼心闷隂弥甚方
　　当归　　　山茱茰【各一两】防风　　　柴胡薯蓣【各二两】　鸡子【二枚熟去皮打黄碎】
　　右六味下筛用前鸡黄和散令调酒服方寸匕日三【并出第六卷中】
　　延年薯蓣酒主头风不能食补益气力方
　　薯蓣　　　白术　　　五味子【碎】　丹参【各八两】防风【十两】　　山茱茰【二升碎】人参【二两】　　生姜【屑六两】
　　右八味切以绢袋盛酒二斗五升浸五日温服七合日二稍加忌桃李雀肉等【出第十卷中】
　　古今録验九江太守独活散疗风厥逆身体疼痛百节不随目心乱反侧若癫发作无常方
　　独活【四分】　　白术【十二分】　防风【八分】　　细辛人参　　　干姜【各四分】　蜀天雄【炮】　桂心【各一分】栝楼【六分】
　　右九味合细筛旦以清酒服半方寸匕日再忌桃李雀肉猪肉冷水生菜生葱等物
　　又防风汤疗风呕逆水浆不下食辄呕起即倒发作有时手足厥方
　　防风　　　白术　　　防己　　　干姜甘草【炙各一两】　附子【炮】　　桂心【各十两】　蜀椒【一百枚汗】
　　右八味切以水四升煮取一升半分为三服忌猪肉冷水生葱海藻菘菜桃李雀肉等【出第四卷中】
　　近效白术附子汤疗风虚头重苦极不知食味暖肌补中益精气又治风湿相搏骨节疼痛不得屈伸近之则痛剧汗出短气小便不利恶风不欲去衣身体微肿者方
　　白术【三两】　　附子【二枚炮】　甘草【二两炙】　桂心【四两】
　　右四味切以水六升煮取三升分为三服日三初服得微汗即解能食复烦者将服五合以上愈忌海藻菘菜猪肉生葱桃李雀肉等【此本仲景伤寒论方】
　　头风旋方七首
　　广济疗热风头旋心闷冲风起即欲倒方
　　麦门冬【去心】　山茱茰　　茯神　　　苦参【各八分】地骨皮　　薯蓣　　　人参　　　蔓荆子沙参　　　防风　　　芍药　　　枳实大黄【各六分】　甘菊花　　龙胆【各四分】
　　右十五味筛蜜丸每食讫少时以蜜水服如梧子大二十丸日二渐加至三十丸不利忌酢物热面炙肉蒜猪肉鱼粘食
　　又疗头面热风头旋眼濇项筋急强心闷腰脚疼痛上热下冷健忘方
　　肉豆蔲【十颗去皮】人参　　　犀角【屑】　　枳实【炙各六分】黄连　　　白术　　　大黄【各八分】　甘草【炙】苦参　　　旋复花【各四分】防榔仁【十颗】
　　右十一味筛蜜和丸如梧子以酒饮服二十丸渐加至三十丸日三服无问食前后服之不利忌生菜热面荞麦酒蒜猪肉海藻菘菜桃李雀肉等
　　又疗心虚感风头旋心忪痰饮筑心闷惽惽惚惚不能言语宜微吐痰此极重秦芁饮子吐方
　　秦芁　　　常山　　　人参　　　羚羊角【屑各
　　二两】　　　　甘草【三两生用】
　　右五味切以水六升煮取二升绞去滓分温二服日再如人行四五里乆进一服取快吐不利忌生菜生葱热面荞麦猪肉鱼海藻菘菜【并出第一卷中】
　　贴顶膏疗头风闷乱鼻塞及头旋眼闇皆主之方萆麻【去皮】　　杏仁【去两仁皮尖】石盐　　　芎防松脂　　　防风
　　右六味等分先石盐以下四种为末别萆麻杏仁相次入讫即腊纸裹之有病者先灸百防三壮讫刮去黒毛使浄作一帛贴子裁大于灸处涂膏以贴上两日三日一易之其疮于后即烂破脓血出及帛贴之似烂柿蒂出者良一方用脓兼前七物相和【出第三卷中】
　　延年疗头风旋不食食即吐方
　　前胡【三两】　　白术　　　防风　　　枳实【炙】茯神【各三两】　生姜【四两】
　　右六味切以水六升煮取二升去滓分温三服忌桃李雀肉酢
