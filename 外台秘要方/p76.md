<!-- { "loadSidebar": true } -->
　　苦酒于瓦瓯底磨硫黄令如泥又取附子截一头又磨硫黄上使熟将卧先以布拭疡上数过乃以药傅之即愈【深师处文仲范汪延年同】
　　又方
　　硫黄【研】　　矾石【研】　　水银【别研入】　灶墨
　　右四味等分下筛内椀子中以葱叶中涕和研之临卧以傅病上【肘后同并出第九卷中】
　　删繁疗疬疡方
　　取五月五日车辙中水并牛蹄中水浴甚良【出第九卷中】
　　千金疗疬疡方
　　取三年酢磨乌贼鱼骨先布磨肉赤即傅之良
　　又方
　　取涂中先死蜣蜋烂之当揩令热封之一宿差止
　　又方
　　酢磨硫黄涂之最上
　　又方
　　雌黄【研】　　蛇蜕【一具烧灰研】槲皮【烧灰研】　硫黄【研】
　　右四味分等下筛以清漆和之涂白处欲涂时先以巴豆半截拭白处皮微破然后傅之不过两三度即差【并出第二十四卷中】
　　崔氏疗疬疡方
　　取茵蔯蒿两握以水一斗五升煮取七升以皂荚汤先洗疬疡令伤然后以汤洗之汤冷更温洗可作三四度洗隔日作佳不然恐痛难忍【出第四卷中】
　　救急疗疬疡方
　　取青胡桃皮之并少许醤清和硇砂令相入如煎饼面先以泔清洗之然后傅药
　　又方
　　以醤汁研石硫黄作泥以生布揩破以傅疡上
　　又方
　　以石硫黄薫之令汗出佳【并出第五卷中】
　　古今録验疗身体疬疡班駮女葳膏方
　　女葳【一分】　　附子【一枚炮】　鸡舌香　　青木香【各二
　　分】　　　　麝香【方寸匕】　白芷【一分】
　　右六味防咀以腊月猪膏七合煎内五物微火煎令小沸急下去滓内麝香搅调复三上三下膏成以浮石摩令小伤以傅之
　　又方
　　三淋蒴藋淋灰取汁熏之洗疬讫醋研木防己涂之即愈神验达奚送
　　又蜀水花膏疗疬方
　　蜀水花　　白附子　　麝香　　　白敛商陆　　　鹰屎白【各二两】
　　右六味切以猪膏二升合煎之沸三上二下膏成以傅上【并出第十卷中】
　　白癜风方九首
　　广济疗白癜风方
　　苦参【三斤】　　露蜂房【炙】　松脂　　　附子【炮】防风【各三两】　栀子仁【五两】　乌蛇脯【六两炙】木兰皮
　　右八味筛为散一服一匕以酒下宜常吃萝卜菜勿食鸡肉猪肉冷水热面生菜【文仲同】
　　又方
　　黒油麻【一大升】生地黄【五大两】桃仁【去两仁皮尖三十枚熬】
　　右三味先退去油麻皮蒸之日暴干又蒸之如此九度讫又暴取干令极碎然后地黄桃仁罗之即搃相和加少蜜令相着一服一匙日再服和酒吃空吃亦得兼食诸肺尤妙忌芜荑热面猪蒜油腻等
　　又方
　　矾石【研】　　硫黄【研】
　　右二味等分酢和傅之【并出第五卷中】
　　千金疗白癜风方
　　酒服生胡麻油一合日三稍加至五合慎生冷猪鱼蒜百日服五升差
　　又方
　　揩上令破摘萝摩白汁涂之日日为之取差为度
　　崔氏疗白癜风神效方【刘袐监録送】
　　雌黄【七分细研】　木兰皮　　白术【各八分】　苦参芎防　　　麻黄【去节】　　山茱茰　　甘草【炙】狗脊　　　枳实【炙各四分】　秦芁　　　沙参细辛　　　牛膝　　　白敛　　　人参当归　　　薯蓣　　　白芷【各五分】　防风附子【炮】　　枲耳子【各六分】
　　右二十二味筛为散酒服方寸匕日再渐渐加至二匕忌生葱菜海藻菘菜猪肉桃李雀肉等【出第四卷中】
　　古今録验疗疱白癜风商陆散方
　　生商陆根【切一升】　　　　白敛　　　天雄【炮】黄芩【各三两】　干姜【四两】　　附子【炮】　　踯躅花【一升】
　　右七味筛酒服五分匕日三忌猪肉冷水【千金同亦主疬】
　　又疗白癜风附子膏方
　　附子【炮】　　天雄【炮】　　乌头【炮各三两】　防风【二两】
　　右四味切以猪膏三升合煎之先服散白癜上以膏傅之【一方无防风】
　　又方
　　萝摩草煮以拭之取差【并出第八卷中】
　　白駮方七首
　　集验疗颈项及头面上白駮侵淫渐长有似癣但无疮可疗之方
　　干鳗鲡鱼脂以涂之先洗拭駮上外把刮之使碜痛拭燥然后以鱼脂涂之一涂便愈难者不过三涂之【深师千金同】
　　又方
　　取蛇蜕皮熟摩之数百过弃皮置草中【深师千金同】
　　又疗身体白駮方
　　取木空中水洗之桂屑唾和傅駮上日三【千金文仲同并出第七卷中】
　　古今録验疗面白駮方【出徐王】
　　弊帛　　　蝉颈　　　箒　　　　甑带脯腊　　　履底　　　蛇皮
　　右七味等分以月蚀之夕盛蚀时合烧之筛以酒服方寸匕日二二服止以淳苦酒和涂白上一抍除之
　　又方
　　荷叶裹鲊合叶相和更裹令大臭烂先拭令热傅之即差二公主方
　　又疗举体苦白駮经年不差此风虚生菖蒲酒方陆地菖蒲【细切一石别煮】　　　天门冬【一斤去心】天雄【三两去皮
　　生用】　　　　麻子仁【一升】　茵芋　　　干漆干地黄　　逺志【去心各三两】露蜂房【五两】　苦参【一斤】黄芪【半斤】　　独活　　　石斛【各五两】　柏子仁【二升】蛇皮【长三尺】　大蓼子【一升】
　　右十六味防咀之以绢囊盛着先以水二斛五斗煮菖蒲根取八斗以酿一斛五斗米许用七月七日造冬月酒成漉糟停药着器中下消减令人延年益夀耳目聪明气力兼倍一剂不觉更作尤妙当以差为期更重煮菖蒲去滓取汁以渍洗悉益佳禁食羊肉鲤鱼猪肉芜荑鸡犬生冷十日酒定熟须去滓佳【并出第八卷中】

　　外台秘要方卷十五
<子部,医家类,外台秘要方>
　　钦定四库全书
　　外台秘要方卷十六
　　唐　王焘　撰
　　五藏劳论一首
　　删繁论曰夫五藏劳者其源从藏腑起也鼓生死之浮沉动百病之虚实厥阴阳逆腠理皆因劳瘠而生故曰五藏劳也【出第七卷中】
　　肝劳论一首
　　删繁论曰凡肝劳病者补心气以益之心王则感于肝矣人逆春气则足少阳不生而肝气内变顺之则生逆之则死顺之则治逆之则乱反顺为逆是谓闗格病则生矣所以肝恐不止则伤精精伤则面离色目青盲而无所见毛悴色夭死于秋【出第七卷中】
　　肝实热方二首
　　删繁疗肝劳实热闷怒精神不守恐畏不能独卧目视无明气逆上不下胷中满塞半夏下气消闷明目吐热汤方
　　半夏【洗破】　生姜【各八両】麻黄【去节】　芍药
　　杜蘅　　　枳实【炙】　细辛　　　杏仁【去皮尖碎】乌梅【擘各三两】　松萝【二两】　淡竹叶【切一升】
　　右十一味切以水一斗先煮麻黄去沫下诸药煮取三升分为三服忌羊肉饧生菜【出第七卷中】
　　深师疗肝气实目赤若黄胁下急小便难泻肝汤方人参　　　甘草【各三两炙】　生姜【五两】　黄芩【二两】半夏【一升洗】　大枣【十四枚擘】
　　右六味切以水五升煮半夏三四沸内药最后内姜煎取二升去滓分为二服羸人三服忌海藻菘菜羊肉饧【出第十三卷中】
　　肝劳虚热方四首
　　删繁疗肝劳虚热两目为赤闭塞不开烦闷宛转热气胷里炎炎前胡泻肝除热汤方
　　前胡　　　干姜　　　大青　　细辛
　　秦皮　　　决明子　　栀子仁　子芩【各一两】淡竹叶【切一升】车前子【切一升】　石膏【八两碎绵褁】
　　右十一味切以水一斗煮取三升去滓平旦分为三服须利加芒硝三两忌生菜
　　又疗肝劳热闷闗格不通精神不守气逆上胷热炎炎不止柴胡下热汤方
　　柴胡　　　黄芩　　泽防　　升麻
　　芒硝【各三两】　参【六两】　淡竹叶【切】生地黄【切各一升】干姜【二两】
　　右九味切以水九升煮取三升去滓下芒硝平旦分三服忌芜荑
　　又疗肝劳热恐畏不安精神不守闷怒不能独卧感激惆怅志气错越不得安守茯苓安肝定精神丸方茯苓　　　逺志【去心】　防风　　人参
　　柏子仁【熬各五分】龙骨【七分】　牡蛎【熬】　大枣肉【各八分】甘草【四分炙】
　　右九味筛白蜜和为丸如梧子初服二十丸加至三十丸为度暖清白饮进之日再服忌海藻菘菜大酢
　　又扁鹊疗劳邪气热眼赤方
　　灸当容百壮两边各尔当容在眼小眦近后在耳之前客主人三阳三阴之防处以手按之有上下行脉则是与耳相对【并出第七卷中】
　　肝劳虚寒方五首
　　删繁疗肝劳寒忘欬唾忧恚内伤面离色目青盲硫黄丸方
　　硫黄　　　干姜　　　吴茱茰　　人参当归　　　防风【各七分】　礜石【褁烧半日】乌头【各八分炮】桂心　　　天雄【炮】　　甘草【炙各六分】　蜀椒【汗】皂荚【炙去皮子】　枳实【炙各五分】　细辛【四分】　甘菊花【四分】
　　右十六味筛白蜜和为丸如梧子初服二十丸加至三十丸日再温清酒进之忌猪肉冷水生葱生菜海藻菘菜
　　又肝劳虚寒闗格劳濇闭塞不通毛悴色夭猪膏酒方
　　猪膏【七升】　生姜汁【二升】
　　右二味微火煎取三升下酒五升和分为三服【千金同】
　　又疗肝气虚寒眼青盲不见物真珠煎方
　　真珠【四分研】　白蜜【二合】　鲤鱼胆【一枚】
　　右三味和合微火上煎两沸绵褁内眼中眼汁当自出药歇更为之【本方又有鲤鱼脑一枚】
　　又疗肝虚寒劳损口苦骨节疼痛筋挛缩烦闷虎骨酒补劳损骨节疼痛方
　　虎骨【一升炙取令焦黄碎如雀头】　　干姜　　芎防
　　地骨皮【各四两】白术　　　猪椒根　　五加皮枳实【熬各五两】　丹参【八两】　干地黄【七两】
　　右十味防咀以绢囊贮清酒四升渍四宿初服六七合加至一升日再服忌芜荑桃李雀肉等【竝出第七卷中】
　　千金疗肝劳虚寒胁下痛胀满气急眼昬浊视不明防榔汤方
　　生姜　　　附子【炮各七两】　防榔【七枚合皮碎】茯苓【三两】桔梗【四两】　橘皮　　　桂心【各三两】　白术【四两】吴茱茰【五两】
　　右九味切以水九升煮取三升去滓分为三服若气喘加芎防三两半夏四两洗甘草二两炙忌酢物生葱猪肉冷水海藻菘菜桃李雀肉等【出第十一卷中】
　　胆实热方二首
　　删繁疗胆腑实热精神不守泻热栀子煎方
　　栀子【二十一枚】　甘竹筎【一两熬】香防【六合熬绵褁】大青橘皮【去脉各二两】赤蜜【三合】
　　右六味细切以水六升煮取一升七合去滓下蜜更微火上煎两三沸分再服【出第四卷中】
　　千金疗胆腑实热精神不守泻热半夏千里水汤方半夏【洗】　　宿姜【各三两】　酸枣【五合】　黄芩【一两】逺志【去心】　茯苓【各二两】　生地黄【五两】秫米【一斗】
　　右八味细切取流水五斗煮秫米令蟹目沸之三千下澄清取五升煮药取二升半分为三服忌羊肉饧酢物芜荑【出第十二卷中】
　　髓虚实方二首
