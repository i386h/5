<!-- { "loadSidebar": true } -->
　　删繁论曰髓虚者脑痛不安髓实者勇悍凡髓虚实之应主于肝胆若其腑藏有病从髓生热则应藏寒则应腑【千金同出第三卷中】
　　千金疗髓虚脑痛不安胆腑中寒羌活补髓丸方羌活　　　芎防　　　当归【各三两】　桂心【二两】人参【四两】　酥【一升】　　枣肉【一斤研为脂】牛髓【一升】羊髓【一升】　大麻仁【二升熬研为脂】
　　右十味先五种干药为散下枣膏麻仁又相濡为一家下二髓并酥内铜鉢中重汤煎之取好为丸如梧子酒服三十丸日再加至四十丸忌生葱
　　又疗髓实勇悍惊热主肝热柴胡发泄汤方
　　柴胡　　　升麻　　　黄芩　　细辛
　　枳实【炙】　　栀子仁　　芒硝【各二两】　泽泻【四两】淡竹叶【切一升】生地黄【切一升】
　　右十味切以水九升煮取三升去滓下芒硝分为三服忌生菜芜荑【并出第十二卷中】
　　咽门论并伤破声嘶方二首
　　千金论曰夫咽门者应五藏六腑往还神气阴阳通塞之道也喉咙胞囊舌者竝津液调五味之气本也不可不研乎咽门者肝胆之候也其重十两广二寸五分至胃管长一尺六寸主通五脏六腑津液神气应十二时若藏热咽门则闭而气塞若腑寒咽门则破而声嘶母姜酒主之热则通之寒则补之若寒热调和病不生矣【删繁同出第十二卷中】
　　又疗咽闭主胆腑咽门伤破声嘶母姜酒方
　　母姜汁【二升】　牛髓　　　酥　　　油【各一升别煎取热】桂心　　　秦椒【各四分】　芎防　　独活【各五分】防风【六分】
　　右九味将五物合下筛为散内姜汁中煎取相淹濡下髓酥油等搅令调微火上三上三下平旦温清酒一升下二合膏细细吞之日三服忌生葱【删繁同此方今録附此论后出第六卷中】
　　六极论一首
　　删繁论曰夫六极者天气通于肺地气通于嗌风气应于肝雷气动于心谷【素问作谷】气感于脾雨气润于肾六经为川肠胃为海九窍为水注之于气所以窍应于五脏五藏邪伤则六腑生极故曰五藏六极也【出第八卷中】
　　筋极论一首
　　删繁论曰凡筋极者主肝也肝应筋筋与肝合肝有病从筋生又曰以春遇病为筋痹筋痹不已复感于邪内舍于肝阳气入于内阴气出于外凡阴气外出出则虚虚则筋虚筋虚则善悲色青苍白见于眼下而伤寒则筋不能动十指爪皆痛数好转筋其源以春甲乙日得之于伤风风在筋为肝虚风也若阳气内发发则实实则筋实筋实则善怒嗌干伤热则欬欬则胁下痛不能转侧又脚下满痛故曰肝实风也然则因其轻而之因其重而减之因其衰而彰之审其阴阳以别柔刚阳病疗隂隂病疗阳善疗病者病在皮毛肌肤筋脉而疗之次疗六腑若至五藏则半死半生矣鶣鹊曰筋絶不治九日死何以知之手足爪甲青黑呼骂口不息筋应足厥阴足厥阴气絶于筋则筋缩引卵与舌足厥阴者肝脉也肝者筋之合也筋者聚于阴器而脉络于舌本故脉不营则筋急筋急则引卵与舌故唇青舌卷卵缩则筋先死庚笃辛死金胜木医之拱手也【千金同出第八卷中】
　　筋实极方四首
　　删繁疗筋实极则好怒口干燥好嗔身躁不定调筋止怒定气黄芪汤方
　　黄芪　　　芎防　　　白柘皮【无刺者各三两】白术通草　　　芍药【各四两】　甘草【炙二两】　　桂心【二两】大枣【四十枚擘去核】石膏【八两碎绵褁】竹叶【切一升】
　　右十一味切以水九升煮取三升去滓分为三服忌海藻菘菜生葱桃李雀肉等
　　又疗筋实极则欬欬则两胁下缩痛痛甚则不可动转橘皮通气汤方
　　橘皮【四两】　白术　　　石膏【碎绵褁各五两】桂心细辛　　　当归　　　茯苓【各三两】　香豉【一升熬别褁】
　　右八味切以水九升煮取三升去滓分为三服忌桃李雀肉生葱生菜酢物【千金同并出第八卷中】
　　千金疗筋实极则两脚下满而痛不得逺行脚心如割筋断折痛不可忍丹参煮散方
　　丹参【十二分】　芎防　　　杜仲　　　续断地骨皮【各八分】通草　　　当归　　　干地黄麦门冬【去心】禹余粮【錬】　麻黄【去节七分】　甘草【炙】桂心【各五分】　牛膝【九分】　生姜【薄切炒取焦燥】牡蛎【各十分熬】升麻【六分】
　　右十七味下筛为散以绢袋子盛散二方寸匕以井华水二升煮数动绢囊子煮取一升为一服日再煮忌海藻菘菜生葱芜荑【删繁同】
　　又疗筋实极则手足爪甲或青或黄或黑乌黯四肢筋急烦满地黄煎方
　　生地黄汁【三升】生葛汁【一升澄清】生参汁【一升】大黄【二两】栀子仁　　升麻　　　麻黄【去节】　犀角【屑各三两】石膏【五两碎】　芍药【四两】
　　右十一味切以水七升煮取二升去滓下地黄汁一两沸次下葛汁等煎取三升分为三服日再忌芜荑【删繁肘后同并出第十一卷中】
　　筋虚极方二首
　　删繁疗筋虚极则筋痹好悲思顔色苍白四肢嘘噏脚手拘挛伸动缩急腹中转痛五加皮酒方
　　五加皮【一斤】枳刺【二升防咀炙】猪椒根皮　丹参【各八两】桂心　　　当归　　　甘草【炙各三两】　天雄【炮】秦椒【汗】　　白鲜皮　　通草【各四两】　芎防干姜【各五两】　薏苡仁【半升】　大麻仁【三升研为末】
　　右十五味防咀以绢袋贮酒四斗渍春夏四宿秋冬六七宿初服六七合稍稍加之以知为度忌生葱猪肉冷水海藻菘菜
　　又疗筋虚极伤风为风所伤入筋缩挛腰背不伸强直苦痛或为脚气牛膝汤方
　　牛膝　　　防风　　　甘李根皮　丹参前胡【各四两】　石斛【五两】　杜仲　　　秦芁续断　　　鼈甲【炙各三两】　大麻仁【二升熬研】陈橘皮【二两】
　　右十二味切以水一斗四升煮取五升去滓下麻仁更煎取二升分三服忌苋菜【并出第八卷中】
　　筋虚胞转方二首
　　删繁疗筋虚实暴损絶极或因霍乱转筋腹满痛或因服药吐利过度脚手虚转肠胞转痛人参汤方
　　人参　　　厚朴【炙各二两】　葱白【一虎口】　白术【四两】蓼【一把长三升】
　　右五味切以水五升煮取二升去滓分再服忌桃李雀肉等
　　又疗胞转筋急方
　　白术　　　通草【各四两】　栀子仁　　子芩茯苓【各三两】　榆白皮【三两】　香防【一升熬绵褁】
　　右七味切以水七升煮取三升去滓分三服忌酢物桃李雀肉等【竝出第八卷中一方无香豉】
　　转筋方七首
　　范江疗转筋方
　　以盐一升水一升半作汤洗渍良
　　又疗转筋在两臂若胷胁者方
　　灸手掌白肉际七壮【并出第八卷中】
　　删繁疗转筋十指筋挛急不得屈伸灸法
　　灸手踝骨上七壮良
　　又鶣鹊疗转筋胫骨痛不可忍方
　　灸屈膝下亷筋上三壮
　　又治转筋方
　　灸涌泉涌泉在脚心下当大拇指大筋灸七壮亦可灸大都在足大拇指本节内侧白肉际灸七壮
　　又腹肠转筋方
　　灸脐上一寸十四壮【并出第八卷中】
　　近効疗脚转筋及浑身转筋方
　　暖水稍热于浴斛中坐浸须便差如汤沃雪心劳论一首
　　删繁论曰凡心劳病者补脾气以益之脾王则感于心矣人逆夏气则手太阳不长心气内消顺之则生逆之则死顺之则治逆之则乱反顺为逆是谓闗格病则生矣心主窍窍主耳耳枯燥而鸣不能聴逺毛悴色天死于冬【出第七卷中】
　　心劳实热方五首
　　删繁疗心劳实热好笑无度自喜四肢烦热麻黄止烦下气汤方
　　麻黄【去节】　栀子仁　　茯苓　　　子芩白术【各三两】　石膏【八两碎绵褁】桂心【二两】　芒硝【三两】地黄【生切一升】　大枣【三十枚】　鸡子【二枚】　甘草【一两炙】赤小豆【二合】
　　右十三味切以水一斗煎和下鸡子白搅调去沫下诸药煮取二升五合去滓下竹沥芒硝煎一沸分为三服忌生葱酢物桃李雀肉海藻菘菜等【前无竹沥复下竹沥恐有失】
　　又疗心劳热口为生疮大便难闭塞不通心满痛小腹热大黄泄热汤方
　　大黄　　　泽防　　　黄芩　　　栀子仁芒硝【各二两】　桂心【二两】　大枣【三十枚】　甘草【一两炙】石膏【八两碎绵褁】
　　右九味切以水九升先取一升水别渍大黄一宿以余八升煮诸药取二升五合去滓下大黄更煮两沸去大黄滓下芒硝分为三服忌海藻生葱菘菜
　　又疗心劳热伤心有长名蛊虫长一尺周心为病雷丸丸方
　　雷丸【熬】　　橘皮　　　石蚕【炙】　　桃皮【炙各五分】狼牙【六分】　贯众【二枚】　芜荑【熬】　　青葙子蜀漆【各四分】　僵蚕【三七枚熬】　茱茰根皮【七分】乱发【如鸡子火烧末】
　　右十二味蒸切筛白蜜和为丸如梧子清白饮一服七丸不觉更加至二七丸为度日再
　　又疗心劳热心主窍窍主耳耳枯焦而鸣不能聴逺磁石汤方
　　磁石【五两碎绵褁】茯苓　　　大青　　　人参白术　　　菖蒲　　　芍药【各三两】　竹叶【切一升】赤石脂【二两绵褁】
　　右九味切以水九升煮取二升五合去滓分为三服忌羊肉饧酢物桃李雀肉等【本方无芍药】
　　又疗心劳热不止肉毛焦色无润口赤干燥心闷麦门冬饮方
　　生麦门冬【一升去心】陈粟米【一升】鸡子【二七枚取白】淡竹叶【切三升】
　　右四味先以水一斗八升煮粟米竹叶取九升去滓澄清接取七升冷下鸡子白搅五百转去上白沫下麦门冬煮取三升去滓分三服【并出第七卷中】
　　心实热方三首
　　千金泻心汤疗心实热或欲吐吐而不出闷喘急头痛方
　　小麦【三升】　香豉【一升绵褁】　石膏【一斤碎绵褁】地骨皮【五两】栀子仁【二十一枚】茯苓【二两】　淡竹叶【切一升】
　　右七味切以水一斗五升煮小麦竹叶取八升澄清下诸药煮取三升去滓分温三服忌酢物【本名石膏汤】
　　又疗心实热惊梦喜恐畏悸惧不安竹沥汤方
　　淡竹沥【一升】　石膏【八两碎绵褁】人参　　　知母【去毛】赤石脂　　栀子仁　　芍药　　　白术【各三两】茯神　　　紫菀【各二两】　生地黄汁【二升】
　　右十一味切以水九升煮十味取二升七合去滓下竹沥更煎取三升若须利下芒硝二两去芍药分为三服忌桃李雀肉酢物芜荑
　　又茯神煮散主心实热口干烦渴眠卧不安方
　　茯神【六分】　麦门冬【去心六分】通草【六分】　升麻【五分】淡竹筎【一丸如鸡子大熬】　　　知母【四分去毛】　赤石脂【七分】紫苑　　　桂心【各三分】　大枣【二十枚擘】
　　右十味麤筛为散取方寸匕帛褁之以井华水二升半煮取九合时动药褁子平旦为一服日再服忌生葱酢物【并出第十三卷中】
　　脉极论一首
