<!-- { "loadSidebar": true } -->
　　删繁论曰凡脉极者主心也心应脉脉与心合心有病从脉起又曰以夏遇病为脉痹脉痹不已复感于邪内舍于心则食饮不为肌肤顔脱面色白不泽其脉空虚口唇见赤色凡脉气衰血焦发堕以夏丙丁日得之于伤风风损脉为心风心风状汗多若脉气实则热热则伤心使人好怒口为色赤甚则言语不快血脱色干燥不泽食饮不为肌肤若脉气虚则寒寒则欬欬则心痛喉中介介如哽甚则咽肿喉痹故曰心风虚实也若阳经脉病疗阴络阴络脉病疗阳经定其血气各守其乡脉实宜泻气虚宜补善疗病者病在皮毛肌肤筋脉则全疗之至六腑五藏则半死半生鶣鹊曰脉絶不疗三日死何以知之脉气空虚则衰顔焦发落脉应手少阴手少阴气絶则脉不通手少阴者心脉也心者脉之合也脉不通则血不流血不流则发色不泽故面黒如漆柴则血脉先死壬笃癸死水胜火故非治药所効也【出第八卷中千金同】
　　脉热极方三首
　　删繁疗脉实热极血气伤心使心好生赫怒口为色变赤言语不快消热止血气调脉理中茯苓汤方
　　茯苓　　　黄芩　　　栀子仁　　芒硝【各五两】生麦门冬【五两去心】赤石脂　升麻　　　紫菀【各二两】竹叶【切一升】　香豉【一升熬】　石膏【八两碎绵褁】生地黄【切一升】
　　右十二味切以水九升煮取二升去滓下芒硝分为三服忌酢物芜荑
　　又疗脉极热伤风损脉为心风心风状多汗无滋润消虚热极止汗麻黄汤方
　　麻黄【去节】　杏仁【各四两去皮尖两仁碎】　　　栀子仁黄芩　　　防风　　　紫菀【各三两】　升麻桂心　　　茯神　　　人参【各三两】　大枣【二十枚擘】石膏【六两碎绵褁】桑根白皮【一升】
　　右十三味切以水一斗先煮麻黄三沸去沫下诸药煮取三升去滓分为三服忌生葱酢物
　　又疗脉热极遇风为痹痹感心顔脱面色白不泽脉空虚口唇色赤干燥升麻润色消痹止热极汤方
　　升麻　　　射千　　　芎防　　　人参【各三两】赤小豆【五合】　生姜【四合】　麦门冬【去心四两】葳蕤【四两】生地黄【切一升】甘草【二两炙】　竹叶【切一升】
　　右十一味切以水一斗煮取二升去滓分为三服忌海藻菘菜芜荑【并出第八卷中】
　　脉寒极方四首
　　删繁疗脉极虚寒则欬欬则心痛喉中介介如哽甚则咽肿喉痹半夏消痛止极益气汤方
　　半夏【一升洗四破】宿姜【八两】　芎防　　　细辛附子【炮】　　参　　　当归【各三两】　桂心甘草【炙】　　茯苓【各二两】　杏仁【六十枚去两仁皮尖碎】
　　右十一味切以水一斗煮取三升去滓分温三服忌羊肉饧生葱菜猪肉冷水菘菜海藻酢物等
　　又疗脉极虚寒鬓发堕落安发润生桑白皮沐头方
　　桑白皮【二升细切】
　　右一味以水淹渍煮五六沸去滓洗沐鬓发数数为之自不复落
　　又方
　　麻子【三升研】　白桐叶【切一把】
　　右二味以淘米甘汁二斗煮取五六沸去滓以洗沐头则鬓发不落而长
　　又疗发堕落方
　　生柏叶【一升】　附子【四枚炮】　猪膏【三斤】
　　右三味末以膏三斤和为三十丸用布褁一丸内煎沐头汁中令发长不复落也【并出第八卷中】
　　脾劳论一首
　　删繁论曰凡脾劳病者补肺气以益之肺王则感脾是以圣人春夏养阳秋冬养阴以顺其根矣肝心为阳脾肺肾为阴【一云太阴阳明为根】逆其根则伐其本阴阳四时者万物之始终也【千金同出第七卷中】
　　脾劳实热方四首
　　删繁疗脾劳热身体眼目口唇悉痿黄舌本强直不能得咽唾生地黄煎方
　　生地黄汁【三升】赤蜜　　　石膏【各一升碎绵褁】升麻射干　　　子芩【各三两】　生参【八两】　栀子仁葳蕤【各四两】　甘草【二两炙】
　　右十味切以水七升先煮石膏等取二升去滓下生地黄汁更煎取四升绵捩分为四服若须利泄加芒硝三两分为三服余一服停下芒硝留晩若热不止更进服之得利泄止后一服也忌海藻菘菜芜荑
　　又疗脾劳热有白虫长一寸在脾为病令人好呕胷中塞呕而不出前胡吐热汤方
　　前胡　　　白术　　　赤茯苓　　枳实【炙】细辛　　　旋复花　　杏仁【去尖皮双仁】龙胆常山　　　松萝【各三两】　竹叶【切一升】
　　右十一味切以水一斗煮取三升去滓分为三服若腹中热满加芒硝山栀子仁黄芩各三两苦参二两加水二升忌酢物桃李雀肉生葱生菜
　　又疗脾劳热有白虫在脾中为病令人好呕茱茰根下虫酒方
　　东行茱茰根【大者一尺】大麻子【八升】橘皮【二两切】
　　右三味剉茱茰根麻子并和以酒一斗渍一宿微火上薄暖之三上三下绞去滓平旦空腹为一服取尽虫便下出或死或半烂或下黄汁凡作药法禁声勿语道作药虫便下验【并出第七卷中】
　　千金疗脾劳实热四肢不用五藏乖皮胀满肩息气急不安承气泄实热半夏汤方
　　半夏【洗】　　宿姜【各八两】　橘皮　　　芍药【各八两】茯苓　　　白术　　　杏仁【各三两去皮尖两仁研】大枣【二十枚擘】　竹叶【切一升】
　　右九味切以水一斗煮取三升去滓分为三服忌羊肉饧大酢桃李雀肉等【删繁同出第十五卷中】
　　脾劳虚寒方三首
　　删繁疗脾劳虚损消瘦四肢不举毛悴色天牛髓补虚寒丸方
　　牛髓　　　鹿髓　　　羊髓　　　白蜜
　　酥　　　　枣肉【研为脂各一升】人参【四分】　桂心茯苓【各四分】　生地黄【十斤切酒二升渍三宿出暴还内酒中取尽暴干】干姜　　　白术　　　芎防【各五分】　甘草【六分】
　　右十四味筛内五髓中微火煎搅可为丸如梧子初服三十丸加至四十丸为剂日再服温清酒进之忌海藻菘菜生葱芜荑桃李雀肉酢【髓字恐误并酥蜜为五物尔】
　　又疗脾虚劳寒饮食不消劳倦气胀噫满忧恚不解人参消食八味等散方
　　人参　　　茯苓　　　陈麦麴【熬】　麦蘖【熬】白术　　　吴茱茰　　厚朴【炙】　　防榔仁【炙各八分合子用】
　　右药筛为散食后服方寸匕日再服清酒进之忌酢物桃李雀肉等【千金同并出第七卷中】
　　千金疗脾虚寒劳损气胀噫满食不下通噫消食膏酒方
　　猪膏【二升】　宿姜汁【五升】吴茱茰【一升】白术【一斤】
　　右四味筛茱茰术等二物为细散内姜汁膏中煎取六升温清酒一升进方寸匕日再忌桃李雀肉等【删繁同出第十五卷中】
　　脾实热方六首
　　千金疗脾实热舌本强直或梦歌乐而体重不能行泻热汤方
　　前胡　　　茯苓【各三两】　龙胆　　　细辛【各三两】芒硝【三两】　参　　　大青【各二两】　苦竹叶【切一升】杏仁【四两去尖皮两仁者】
　　右九味切以水九升煮取三升分三服忌酢物生菜
　　又射干汤主疗与前方同
　　射干【八两】　大青【三两】　石膏【十两碎绵褁】赤蜜【一升】
　　右四味切以水五升煮取一升五合去滓下蜜煎取二升分三服
　　又疗脾热胁痛热满歇目赤不止口唇干裂方
　　石膏【一斤碎绵褁】生地黄汁【一升】赤蜜【一升】淡竹叶【切五升】
　　右四味以水一斗二升煮竹叶取七升去滓澄清煮石膏取一升五合去滓下地黄汁两沸下蜜煎取三升细细服之忌芜荑
　　又疗脾热偏一边痛胷满胁偏胀方
　　茯苓　　　橘皮　　　泽防【各三两】　石膏【八两碎绵褁】桑白皮根【一升】芍药　　　白术【各四两】　桂心
　　人参【各二两】　生姜【切一升】　半夏【六两洗】
　　右十一味切以水一斗二升煮取三升分为三服若须利加芒硝二两忌羊肉饧桃李雀肉生葱酢物【并出第十五卷中】
　　千金翼泻脾汤主脾藏病气实胷中满不能食方茯苓　　　厚朴【炙各四两】　甘草【炙】　　人参黄芩【各二两】　桂心【五两】　生姜【八两】　半夏【一升洗】
　　右八味切以水七升煮取三升分为三服此方又主冷气在脾藏走出四肢手足流肿亦逐水气忌海藻菘菜羊肉饧生葱酢物等
　　又主脾气实其人口中淡甘卧愦愦痛无常处呕吐反胃方
　　大黄【六两】
　　右一味以水六升煮取一升分再服又主食即吐并大便不通者加甘草二两煮取二升半分为三服忌海藻菘菜【并出第十七卷中】
　　泻脾丸主脾气不调及腹满方三首
　　深师调中利饮食除胃中积聚寒热老人将服长肌肉令人光泽泻脾丸方
　　黄芩　　　杏仁【去尖皮两仁熬】泽泻　　　通草芎防　　　桂心　　　白术　　　干姜【各五分】茯苓　　　黄芪　　　干地黄【各六分】附子【二分炮】麦门冬【四分去心】
　　右十三味筛蜜和服如梧子二丸日三服忌猪肉冷水桃李雀肉生葱酢芜荑等物【出第十三卷中】
　　千金翼泻脾丸主脾气不调有寒热或下闭塞调五藏不利呕逆饮食者方
　　大黄【六分】杏仁【去尖皮两仁熬】附子【炮】　　当归
　　干姜　　桂心【各四分】　人参　　　细辛
　　芍药　　茯苓　　　半夏【洗】　　黄芩
　　蜀椒【各三分汗】参【三分】
　　右十四味筛蜜和丸如梧子饮服六丸日三増至十丸忌猪羊肉冷水饧生葱生菜酢等物【深师无半夏附子】
　　又防脾丸主毒风在脾中流肿腹满短气食辄向向不消时时微下方
　　当归【三分】　吴茱茰【二分】　干姜【二分】　大黄【二分】狼毒【炙一分】　桂心【三分】　芎防【二分】　蜀椒【汗二分】白薇【一分】　甘遂【熬一分】　附子【炮二分】　葶苈【熬令紫色三分】
　　右十二味筛蜜和丸如梧子饮服三丸日三忌猪肉冷水生葱【并出第十七卷中】
　　温脾汤主脾气不足及不调下痢方六首
　　深师厚朴汤疗冷实服温脾汤不差乃服此汤方厚朴【四两炙】　桂心【二两】　枳实【三两炙】　生姜【五两】
　　右四味切以水五升煮取二升分为三服相去五里久不过五剂忌生葱
　　又温脾汤疗脾胃中冷结实头痛壮热但苦下痢或冷滞赤白如鱼脑方
　　人参【一两半】　干姜　　　附子【炮各二两】　大黄【三两】
　　右四味切以水六升煮取一升半分为三服忌猪肉冷水
　　又大温脾汤疗脾胃中冷不得食又谷不消向向胀满时苦下痢方
　　黄芩　　　人参　　　芍药　　　附子【炮各一两】甘草【炙】　　干姜　　　大黄　　　厚朴【炙各二两】
　　右八味切以水八升煮取二升八合分为三服亦可四服得下佳不下须防复服甚良忌猪肉海藻菘菜【并出第二十一卷中】
　　千金翼温脾汤主脾气不足虚弱下痢上入下出方干姜　　　大黄【各三两】　人参　　　附子【炮】甘草【炙各二两】
　　右五味切以水八升煮取二升半去滓分为三服忌海藻菘菜猪肉冷水【深师文仲同】
