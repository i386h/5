<!-- { "loadSidebar": true } -->
　　右二味以水三升煑取一升顿服温暖覆取汗出胜度瘴散也【与前肘后方重】
　　又疗伤寒服葱豉汤不得汗可服葛根汤方
　　葱白【十四茎】　豉【一升绵裹】　葛根【三两切】
　　右三味以水五升煑取二升分爲再服温覆取汗汗不出更服余时用此一服輙汗略不再服救数十人甚效
　　又疗伤寒前军府直吏周虎服葛根汤再服不得汗余更视之甚恶寒而拘急更思作麻黄汤以解之方麻黄【二两去节】　葛根【三两】　葱白【十四茎】　豉【一升绵裹】
　　右四味切以水七升煑取二升半分三服虎再服快汗愈其疹与周虎相似者服之皆汗十余人差
　　又疗伤寒阮何南蒸法
　　薪火烧地良久扫除去火可以水小洒取蚕沙若桃叶桑栢叶诸禾糠及麦麬皆可取用易得者牛马粪亦可用但臭耳桃叶欲落时可益收取干之以此等物着火处令厚二三寸布席卧上温覆用此发汗汗皆出若过热当细审消息大热者可重席汗出周身輙便止当以温粉粉身勿令遇风
　　又疗伤寒三五日疑有黄则宜服此油方
　　取生乌麻清油一盏水半盏以鸡子白一枚和之熟搅令相得作一服令尽
　　又小前胡汤疗伤寒六七日不解寒热徃来胸脇苦满黙黙不欲饮食心烦喜呕寒疝腹痛方【胡洽云出张仲景】前胡【八两】　半夏【半升洗】　生姜【五两】　黄芩人参　　　甘草【炙各三两】　干【十二枚擘】
　　右七味切以水一斗煑取三升分四服忌羊肉饧海藻菘菜【古今録验同】○【仲景方用柴胡不用前胡今详此方治寒疝腹痛恐性凉耳合用仲景柴胡桂姜汤今崔氏用之未知其可也】
　　又疗伤寒或始得至七八日不大便或四五日后不大便或下后秘塞者承气汤方
　　厚朴【炙】　　大黄【各三两】　枳实【六片炙】
　　右三味切以水五升煑取二升体强者服一升羸者服七合得下必效止【范汪同】
　　又若胃中有燥粪令人错语正热盛亦令人错语若秘而错语者宜服承气汤通利而错语者宜服下四味黄连除热汤承气汤旧用芒硝余以有毒故去之用之数年安穏得下良既服汤亦应外用生姜兊【读作锐下同】使必去燥粪若服汤兼兊而并不得下者可依本方加芒硝一两
　　又姜兊法
　　削生姜如小指长二寸盐涂之内下部中立通
　　又方
　　以猪胆灌下部用亦立通【张仲景伤寒论云猪胆和法醋少许灌谷道中】
　　又前军督护刘车者得时疾三日已汗解因饮酒复苦烦闷干呕口燥呻吟错语不得卧余思作此黄连解毒汤方
　　黄连【三两】　黄芩　　　黄蘗【各二两】　栀子【十四枚擘】
　　右四味切以水六升煑取二升分二服一服目明再服进粥于此渐差余以疗凡大热盛烦呕呻吟错语不得眠皆佳传语诸人用之亦效此直解热毒除酷热不必饮酒者此汤疗五日中神效忌猪肉冷水
　　又大前胡汤疗伤寒八九日不解心腹坚满身体疼痛内外有热烦呕不安方【胡洽云出张仲景】
　　前胡【半斤】　半夏【半升洗】　生姜【五两】　枳实【八片炙】芍药【四两】　黄芩【三两】　干【十二枚擘】
　　右七味切以水一斗煑取三升分四服日三夜一服忌羊肉饧等物【古今録验同】○【张仲景用柴胡不用前胡本云加大黄二两不加大黄恐不名大柴胡汤】
　　又凡少隂病寒多表无热但苦烦愦黙黙而极不欲见光有时腹痛其脉沈细而不喜渇经日不差旧用四顺汤余怪其热不甚用也若少隂病下利而体犹有热者可服黄连龙骨汤若己十余日而下利不止手足彻冷及无热者可服增损四顺汤方【黄连龙骨汤见第三卷天行中】
　　甘草【二两炙】　人参【二两】　龙骨【二两】
　　黄连　　　干姜【各二两】　附子【中形者一枚炮去黑皮】
　　右六味切以水六升煑取二升分再服不差复作甚良若下而腹痛加当归二两呕者加橘皮一两忌海藻菘菜猪肉冷水
　　又疗少隂病二十日后下不止可服陟厘丸浩京方陟厘【四两不用咸者】当归【四两】　汉防己【三两】黄连【三两】紫石英【别捣末细研二两】　　　豉【三升】　　厚朴【二两炙】苦酒【五升】
　　右八味切以二升苦酒渍防己一防出切炙之燥复内苦酒中尽止又以三升苦酒渍豉一宿小蒸之研绞取汁捣下筛诸药以酒豉汁和之丸如梧桐子大冷浆水服二十丸丸极燥乃可服之忌猪肉冷水【并出第一卷中】
　　张文仲方一十首
　　张文仲葛氏疗伤寒及温病头痛壮热脉盛始得一二日方
　　破鸡子一枚着冷水半升中搅令相得别煑一升水令沸以鸡子水投其汤中急搅调适寒温顿服覆取汗【备急同】
　　又疗伤寒二三日以上至七八日不解者可服小柴胡汤方
　　柴胡【半斤】　人参　　　甘草　　　黄芩生姜【各二两】　半夏【五合洗】　大【十二枚擘】
　　右七味切以水一斗二升煮取三升分三服防覆取汗半日便差不差更服一剂忌羊肉饧海藻菘菜【备急范汪千金翼方重】
　　又疗伤寒温病等三日以上胸中满陶氏云若伤寒温病已三四日胸中恶欲令吐者服酒胆方
　　苦酒【半升】　　猪胆【一枚】
　　右二味和尽服之吐则愈神验支云去毒气妙【胡洽集验备急千金同】
　　又疗伤寒近效方凡胸中恶痰饮伤寒热病瘴疟须吐者方
　　盐末【一大匙】
　　右一味以生熟汤调下须臾则吐吐不快明且更服甚良【备急同】
　　又蒂散主伤寒胸中痞塞宜吐之方
　　蒂　　　赤小豆【各一两】
　　右二味捣散白汤服一钱匕取得吐去病差止【备急经心録范汪同】
　　又疗伤寒已四五日头痛体痛肉热如火病入肠胃宜利防之方
　　生麦门冬【一升去心】　生地黄【切一升】　知母【二两】生姜【五两半】　　　芒硝【二两半】
　　右五味以水八升煑取二升半内芒硝煎五沸分五服取利爲度忌芜荑【备急同】
　　又疗伤寒五日以上冝取下利陶氏云若汗出大便坚而谵语方
　　大黄【四两】　厚朴【二两炙】　枳实【四枚炙】
　　右三味以水四升煑取一升二合分两服通者一服止【此是仲景方备急范汪同与前千金崔氏方重】
　　又疗伤寒八九日不差名爲败伤寒诸药不能消者方鼈甲【炙】　　蜀升麻　　前胡　　　乌梅枳实【炙】　　犀角【屑】　　黄芩【各二两】　甘草【一两炙】生地黄【八合】
　　右九味切以水七升煑取二升半分五服日三服夜
　　二服　　　　忌海藻菘菜苋菜芜荑【备急方同】
　　又若十余日不大便者服承气丸方
　　大黄　　　杏仁【去皮尖各二两】枳实【一两炙】　芒硝【一合】
　　右四味捣下筛蜜和丸如弹子以生姜汤六七合研一丸服之须臾即通不通更服一丸取通爲度【备急同】
　　又疗晩发伤寒三月至年末爲晩发方
　　生地黄【一斤打碎】　栀子【二十枚擘】　升麻【三两】柴胡石膏【各五两】
　　右五味切以水八升煑取三升分五服频频服若不解更服若头面赤去石膏用干葛四两无地黄用豉一升煑取三升分三服忌芜荑【备急同并出第二卷中】
　　古今録验方八首
　　古今录验阳毒汤疗伤寒一二日便成阳毒或服药吐下之后便成阳毒身重腰背痛烦闷不安狂言或走或见神鬼或吐血下利其脉浮大数面赤斑斑如锦文喉咽痛唾脓血五日可疗至七日不可疗也宜服升麻汤方
　　升麻【二分】　当归【二分】　蜀椒【汗一分】　雄黄【研】栀子　　　桂心【各一分】　甘草【二分炙】　鼈甲【大如手一片炙】
　　右八味切以水五升煑取二升半分三服如人行五里久再服温覆手足毒出则汗汗出则解不解重作服亦取得吐佳隂毒去雄黄忌海藻菘菜生葱苋菜【张仲景方无栀子桂心隂毒去雄黄蜀椒】
　　又隂毒汤疗伤寒初病一二日便结成隂毒或服汤药六七日以上至十日变成隂毒身重背强腹中绞痛喉咽不利毒气攻心心下坚强短气不得息呕逆唇青面黒四肢厥冷其脉沈细紧数【一本无数字】仲景云此隂毒之候身如被打五六日可疗至七日不可疗宜服甘草汤方
　　甘草【炙】　　升麻　　　当归【各二分】　蜀椒【一分出汗】鼈甲【大如手一片炙】
　　右五味切以水五升煑取二升半分再服如人行五里顷复服温覆当出汗汗出则愈若不得汗则不解当重服令汗出忌海藻菘菜苋菜【千金集验备急文仲小品肘后同并出第二卷中】
　　又还魂丸疗伤寒四五日及数年诸癖结坚心下饮食不消目四肢疼咽喉不利壮热脾胃逆满肠鸣两脇里急飞尸鬼注邪气或爲惊恐伤瘦背痛手足不仁口苦舌燥天行发作有时风温不能久住吐恶水方巴豆【去心皮熬】　甘草【炙】　　朱砂　　　芍药【各二两】麦门冬【二两去心】
　　右五味各捣下筛合和以蜜捣三千下丸如梧桐子大每服两丸葱汤下小儿二嵗以上服如麻子大二丸日二服忌海藻菘菜野猪肉芦笋生血物【出第三卷中】
　　又麦奴丸疗伤寒五六日以上不解热在胸中口噤不能言唯欲饮水爲败伤寒医所不疗方
　　麻黄【去节】　大黄　　　芒硝　　　灶突中墨黄芩【各二分】　麦奴　　　梁上尘　　釡底墨【各一分】
　　右八味捣筛蜜和如弹丸以新汲水五合研一丸病者渇欲饮水但极饮冷水不节升数须臾当寒寒讫汗出则愈若日移五丈不汗依前法服一丸以防利止药势尽乃食当冷食以除药势一名黒奴丸小麦黒勃名爲麦奴是也【肘后胡洽小品删繁张文仲深师范汪经心録广济并同】
　　又解肌汤疗伤寒发热身体疼痛方
　　葛根【四两】　麻黄【去节】　茯苓【各三两】　牡蛎【二两熬】
　　右四味切以水八升煑取三升分三服徐徐服之得汗通则止忌酢物【千金有生姜甘草】
　　又调中汤疗夏月及初秋忽有暴寒折于盛热热结四肢则壮热头痛寒伤于胃则下痢或血防水防赤帯下壮热且闷脉微且数宜下之方
　　大黄　　　葛根　　　黄芩　　　芍药桔梗　　　茯苓　　　藁本　　　白术甘草【炙各二两】
　　右九味以水九升煑取三升分三服服别相去二食久勿以食隔须取快下壮热便歇其下亦止也凡秋夏旱热积日忽有暴寒折之热无可散喜搏着肌中作壮热气也胃爲六腑之长最易得伤非忽暴寒伤之而下也虚冷人则不在壮热但下痢防霍乱也少实人有服五石人喜壮热甚适与药吃断下则加热喜闷而死矣亦有不止便作壅热毒壮热甚不歇则剧是以宜此调中汤下之和其胃气其表热者宜前胡大黄下之也忌海藻菘菜猪肉酢物桃李雀肉等
　　又疗徃来寒热胸脇逆满桃仁承气汤方
　　大黄【四两渍别下】甘草【炙】　　芒硝【汤成下】　桂心【各二两】桃仁【五十枚去皮尖碎】
　　右五味以水七升煑取二升半去滓内芒硝更煎一两沸温分三服忌海藻菘菜【太医较尉史脱方肘后伤寒论千金翼同并出第二卷中】
　　杂疗伤寒汤散丸方八首【并是论中所要者】
　　范汪疗伤寒赤色头痛颈强贼风走风黄膏方
