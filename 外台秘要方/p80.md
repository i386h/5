<!-- { "loadSidebar": true } -->
　　右八味切以水八升煮取三升分为三服忌羊肉饧海藻菘菜生葱
　　又疗肺虚劳损致肠中生痔名曰肠痔肛门边有核痛寒热得之好挺出良久乃缩而生疮猪悬蹄青龙五生膏方
　　猪后悬蹄【三枚炙黄】　　　　生梧桐白皮【四两】生桑根白皮　龙胆　　雄黄【研各五分】蛇蜕皮【五十炙】生青竹皮【六分】露蜂房【炙】　蜀椒【各三分汗】猬皮【烧】附子【炮各四分】　生柏皮【七分炙】杏仁【三十枚去皮尖】
　　右十三味细切绵褁以苦酒二升半淹渍一宿于火上炙燥筛以猪膏三升和微火上煎如薄糖傅疮并酒服如枣大【并出第七卷中】
　　气极论一首
　　千金论曰凡气极者主肺也肺应气气与肺合又曰以秋遇病为皮痹皮痹不已复感于邪内舍于肺则寒湿之气客于六腑也凡肺有病先发气气上冲胷常欲自恚以秋庚辛日伤风邪之气为肺风肺风之状多汗若阴伤则寒寒则虚虚则气逆欬欬则短气暮则甚阴气至湿气生故甚阴畏阳气昼日则差者阳伤则热热则实实则气喘息上胷臆甚则唾血也然阳病疗阴阴是其里阴病疗阳阳是其表是以阴阳表里衰王之源故知以阳调阴以阴调阳阳气实则决阴气虚则引善疗病者病初入皮毛肌肤筋脉则治之若至六腑五藏则半死半生矣鶣鹊曰气絶不疗喘而冷汗出二日死气应手太阴手太阴气絶则皮毛焦太阴者行气温皮毛者也气不营则皮毛焦皮毛焦则津液去津液去则皮节伤皮节伤则爪枯毛折毛折则气先死丙笃丁死火胜金非疗所及也【删繁同出第寸七卷中】
　　气极热方三首
　　删繁疗气极伤热气喘息冲胷常欲自恚心腹满痛内外有热烦呕不安大前胡汤方
　　前胡【八两】　半夏【洗】　　麻黄【去节】　芍药【各四两】枳实【四枚炙】　生姜【五两】　黄芩【三两】　干枣【十二枚擘】
　　右八味切以水九升煮取三升去滓温分三服如人行四五里进一服忌羊肉饧
　　又疗气极伤热气喘甚则唾血气短乏不欲食口燥咽干竹叶汤方
　　竹叶【切一升】　麦门冬【去心】小麦　　生地黄【切各一升】生姜【六两】　干枣【十枚擘去核】麻黄【三两去节】　甘草【一两炙】石膏【六两碎绵褁】
　　右九味切以水一斗煮取三升去滓分为三服忌海藻菘菜芜荑
　　又疗气极伤热肺虚多汗欬唾上气喘急麻黄汤方麻黄【四两去节】　甘草【二两炙】　杏仁【四十枚去皮尖两仁】
　　桂心【二两】　生姜【二两】　半夏【五十枚洗四破】石膏【六两碎】紫菀【一两】
　　右八味切以水九升煮麻黄两沸去上沫下药煮取三升去滓分为三服忌海藻生葱菘菜羊肉饧【并出第八卷中】
　　气极寒方二首
　　删繁疗气极寒伤风肺虚欬气短不得息胷中迫急五味子汤方
　　五味子　　甘草【炙】　　紫菀　　　桂心附子【炮】　　麻黄【去节】　干姜　　　芎防【各二两】细辛【一两】　干枣【二十枚擘】
　　右十味切以水九升煮取三升去滓分为三服忌海藻菘菜猪肉生葱生菜【出第八卷中】
　　千金疗气极虚寒皮毛焦津液不通虚劳百病气力损乏黄芪汤方
　　黄芪【四两】　人参　　　白术　　　桂心【各二两】生姜【八两】　干枣【十枚擘去核】附子【五分炮】
　　右七味切以水八升煮取二升去滓分为四服忌桃李雀肉生葱【本方无附子删繁同出第十七卷中】
　　肾劳论一首
　　删繁论曰凡肾劳病者补肝气以益之肝王则感于肾矣人逆冬气则足少阴不藏肾气沈浊顺之则生逆之则死顺之则治逆之则乱反顺为逆是谓闗格病则生矣【千金同出第七卷中】
　　肾劳实热方二首
　　删繁疗肾劳实热少腹胀满小便黄赤末有余沥数而少茎中痛阴囊生疮栀子汤方
　　栀子【三两】　子芩【四两】　石膏【五两碎绵褁】淡竹叶【切】生地黄【切】　榆白皮【各一升】芍药　　　通草石韦【去毛各三两】滑石【八两碎绵褁】
　　右十味切以水一斗煮取三升绞去滓分为三服忌芜荑【千金同出第七卷中】
　　千金疗肾实热少腹胀满四肢正黑耳聋梦腰脊离解及伏水等气急防肾汤方
　　黄芩【三两】　磁石【八两碎如雀头绵褁】大黄【三两切以水一升密器中渍一宿】甘草【炙二两】　茯苓【三两】　　芒硝【三两】　生地黄【取汁】菖蒲【各五两】　参【四两】　　细辛【二两】
　　右十味切以水九升煮七物取二升五合去滓内大黄更煮取二升三合去大黄滓下地黄汁微火上煎一两沸下芒硝分为三服忌海藻菘菜羊肉饧生菜酢物芜荑【出第十九卷中】
　　肾劳虚寒方二首
　　删繁疗肾劳虚寒闗格塞腰背强直饮食减少日日气力羸人参补肾汤方
　　人参　　　甘草【炙】　　桂心　　　橘皮茯苓【各三两】　杜仲　　　白术【各四两】　生姜【五两】羊肾【一具去膏四破】猪肾【一具去膏四破】薤白【切一升】
　　右十一味切以水三斗煮取六升去滓分为六服昼四夜二服覆头眠忌海藻菘菜生葱酢物桃李雀肉等
　　又疗肾虚寒损耳鸣好唾欠呿委顿羊肾补肾汤方羊肾【一具细切】　磁石【碎绵褁】　白术【各八两】　黄芪茯苓　　　干姜【各四两】　桂心【三两】
　　右七味切以水三斗煮取七升绞去滓分服一升昼四服夜三服燥器贮之六月减水忌生葱桃李雀肉酢等物【并出第八卷中】
　　肾劳热方二首
　　千金疗肾劳热阴囊生疮麻黄根粉方
　　麻黄根【三两】　石硫黄【三两研】米粉【五合】
　　右三味下筛合研安絮如常用粉法搨疮上粉湿更搨之【删繁肘后同出第十九卷中】
　　删繁疗劳热四肢肿急少腹满痛顔色黑黄闗格不通鼈甲汤
　　鼈甲【炙】　　麻黄【去节】　升麻　　　前胡羚羊角【屑各三两】桑根白皮【五两】薤白【切一升】　黄芩【三两】香防【一升熬绵别褁】
　　右九味切以水一斗煮取三升去滓分为三服忌苋菜【出第八卷中】
　　肾热方三首
　　删繁疗肾热四肢肿急有蛲虫如果中虫生在肾为病贯众散方
　　贯众【大者三枚切熬】干漆【三两熬】　吴茱茰【五十粒】芜荑【熬】胡粉【熬】　　槐皮【烧各四两】　杏仁【四十枚去尖皮熬研】
　　右七味筛和胡粉研平旦以井花水调服方寸匕【并出第八卷中】
　　千金疗肾热好忘耳聴无闻四肢满急腰背动转强直方
　　柴胡　　　茯苓【本方云茯神】泽防　　　黄芩磁石【碎绵褁】　升麻　　　杏仁【去尖皮两仁者】大青芒硝【各三两】　生地黄【切一升】羚羊角【四两屑】淡竹叶【切一升】
　　右十二味切以水一斗煮取三升去滓下芒硝分为三服日再忌酢物
　　又疗肾热小便黄赤不出出如栀子汁辄如黄蘗汁毎欲小便即茎头痛方
　　榆白皮【切三升】滑石【八两碎】　子芩　　　瞿麦通草【各三两】　石韦【四两拭去毛】冬葵子【一升】　车前草【切二升】
　　右八味切以水二斗煮车前草取一斗去滓澄清取九升下诸药煮取三升五合去滓温分四服【并出第十九卷中】骨极论一首
　　删繁论曰凡骨极者主肾也肾应骨骨与肾合又曰以冬遇病为骨痹骨痹不已复感于邪内舍于肾耳鸣见黑色是其候也凡肾病则骨极牙齿苦痛手足防疼不能久立屈伸不利身痹脑髓痠以冬壬癸日中邪伤风为肾风风厯骨故曰骨极若气阴阴则虚虚则寒寒则面肿垢黑腰脊痛不能久立屈伸不利其气衰则发堕齿槁腰背相引而痛痛甚则欬唾若气阳阳则实实则热热则面色炲隠曲膀胱不通牙齿脑髓苦痛手足痠防耳鸣色黑是骨极之至也须精别阴阳审其清浊知其分部视其喘息善疗病者病始于皮毛肌肤筋脉即须疗之若入六腑五藏则半生半死矣鶣鹊曰骨絶不治防而切痛伸缩不得十日死骨应足少阴足少阴气絶则骨枯足少阴者冬脉也伏行而濡滑骨髓者也故骨不濡则肉不能着骨也骨肉不相亲则肉濡而却肉濡而却故齿长而垢发无泽髪无泽则骨先死戊笃己死土胜水医所不能疗【千金同并出第八卷中】
　　骨极实方四首
　　删繁疗骨极主肾实热病则色炲隠曲膀胱不通大便壅塞四肢满急干枣汤方
　　干枣【十枚擘去核】大黄　　　大防【切炒令黄】　甘草【炙】甘遂　　　黄芩【各一两】　芫花【半两炒】　芒硝【二两】荛花【半两炒】
　　右九味切以水五升煮取一升六合后下芒硝分为四服忌海藻菘菜【出第八卷中】
　　千金疗骨极主肾热病则膀胱不通大小便闭塞面顔枯黑耳鸣虚热三黄汤方
　　大黄【切别渍水一斗】黄芩　　　芒硝【各三两】　栀子【十四枚】甘草【一两炙】
　　右五味切以水四升先煮三物取一升五合去滓下大黄更煎两沸下芒硝分为三服忌海藻菘菜【删繁同出第十九卷中】
　　又疗骨实酸疼苦烦热煎方
　　葛根汁【一升】　生地黄汁【一升】生麦门冬汁【一升】赤蜜
　　右四味汁相搅调微火上煎之三沸分三服忌芜荑
　　又疗骨髓中疼方
　　芍药【一斤】　生地黄【五斤】　虎骨【四两炙】
　　右三味切以酒一斗渍三宿暴干复入酒如此取酒尽为度筛酒服方寸匕日三忌芜荑【出第十九巻中】骨极虚方七首
　　删繁骨极虚寒主肾病则面肿垢黑腰脊痛不能久立屈伸不利梦寤惊悸上气少腹里急痛引腰腰脊四肢常苦寒冷大小便或白肾沥汤方
　　羊肾【一具猪肾亦得】芍药　　　麦门冬【去心】　干地黄当归【各三两】　干姜【四两】　五味子【二合】　人参茯苓　　　甘草【炙】　　芎防　　逺志【去心各二两】黄芩【一两】　桂心【六两】　大枣【二十枚擘】
　　右十五味切以水一斗五升煮肾取一斗除肾内药煮取四升去滓分为四服昼三夜一若遗小便加桑螵蛸二十枚炙忌海藻菘菜生葱酢物芜荑
　　又灸法
　　鶣鹊曰第十八椎名曰小肠俞主小便不利少腹胀满虚乏两边各一寸五分随年壮灸之主骨极【并出第八卷中】
　　千金疗骨虚酸疼不安好倦主膀胱寒虎骨酒方虎骨一具并通炙取黄焦汁尽碎之如雀头大醸米三石麴四斗水三石如常醸酒法所以加水麴者其骨消麴而饮水也酒熟封头五十日开饮
　　又疗虚劳冷骨节痛无力方
　　豉【二斗】　　地黄【八斤切】
　　右二味再通蒸暴干筛食后以酒一升服二方寸匕再服亦疗虚热等疾忌芜荑
　　又虚劳体疼方
　　天门冬为散酒服方寸匕日三二百日差忌鲤鱼
　　又方
　　地黄一石取汁酒二斗相搅重煎温服日三补髓忌芜荑
　　又疗骨髓冷疼痛灸法
　　灸上亷七十壮三里下三寸是【并出第十九卷中】
　　精极论并方三首
