<!-- { "loadSidebar": true } -->
　　删繁论曰凡精极者通主五藏六腑之病候也若五藏六腑衰则形体皆极目视无明齿焦而发落身重则肾水生耳聋行步不正邪风逆于六腑淫虚厥于五藏故曰精极也凡阳邪害五藏阴邪损六腑阳实则从阴引阳阴虚则从阳引阴若阳病者主高高则实实则热眼视无明齿焦发脱腹中满满则厯节痛痛则宜泻于内若阴病者主下下则虚虚则寒体重则肾水生耳聋行步不正邪气入内行于五藏则欬欬则多涕唾面肿气逆所以形不足者温之以气精不足者补之以味善疗精者先疗肌肤筋脉次疗六腑五藏若邪至五藏则半死半生矣鶣鹊曰五阴气俱絶不可疗絶则目系转转则目精夺为志先死逺至一日半日矣非医所及也宜须精研以表疗里以左疗右以右疗左以我知彼疾皆差也【千金同并出第八卷中】
　　千金疗精极实热眼视无明齿焦发落形衰体痛通身虚热竹叶黄芩汤方
　　竹叶【切三升】　黄芩　　　茯苓【各三两】　生姜【六两】麦门冬【去心】　甘草【炙】　　大黄【各二两】　芍药【四两】生地黄【切一升】
　　右九味切以水九升煮取三升去滓分为三服忌酢物海藻菘菜芜荑【删繁同】
　　又疗精极五藏六腑俱损伤虚热遍身烦疼骨中防痛烦闷方
　　生地黄【汁二升】生麦门冬【汁】赤蜜　　　竹沥【各一升】石膏【八两碎】　人参【三两】　芎防【三两】　甘草【一两炙】黄芩【三两】　当归【四两】　桂心【四两】　麻黄【二两去节】
　　右十二味切以水七升先煮八物取二升去滓下地黄汁等煮取四升分四服日三夜一忌海藻菘菜生葱芜荑【删繁桂三两删繁同并出第十九卷中】
　　虚劳失精方五首
　　病源肾气虚损不能藏精故精漏失其病少腹急阴头寒目眶痛发落诊其脉数而散者失精脉也凡脉芤动微紧男子失精【出第四卷中】
　　深师人参丸疗虚劳失精方
　　人参【二两】　桂心　　　牡蛎【熬】　　薯蓣黄蘗　　　细辛　　　附子【炮】　　苦参【各三分】泽防【五分】　麦门冬【去心】　干姜　　　干地黄【各四分】莵丝子【二分】
　　右十三味合下筛和以白蜜为丸酒服如梧子大三丸痹加附子一分炮妇人血崩加干地黄好者二分一本云黄蘗四分忌猪肉冷水生葱生菜芜荑【出第三卷中】
　　范汪疗男子虚失精三物天雄散方
　　天雄【三两炮】　白术【八分】　桂心【六分】
　　右药下筛服半钱匕日三稍稍増之忌猪肉冷水桃李雀肉生葱【张仲景方有龙骨文仲同出第六十八卷中】
　　千金疗男子虚劳失精阴缩灸法
　　灸中封五十壮
　　又男子虚劳失精阴上缩茎中痛方
　　灸大赫三十壮穴在夹屈骨端三寸【并出第十九卷中以上灸穴尺寸逺近具在第三十九卷中】
　　古今録验疗虚损失精黄芪汤方
　　黄芪　　　当归　　　甘草【炙各二两】　桂心【六两】苁蓉　　　石斛【各三两】　干枣【百三十枚】　白蜜【二升】
　　右八味切以水一斗煮取四升内蜜煎取三升分为四服日三夜一以食相间忌海藻菘菜生葱【范汪同出第三卷中】
　　虚劳尿精方八首
　　病源虚劳尿精者肾气衰弱故也肾藏精其气通于阴劳伤肾虚不能藏其精故因小便而精液出也【出第四卷中】深师疗男子尿精方
　　栝楼根　　泽泻　　　土根【各二两】
　　右三味合下筛以牛膝和为丸如梧子先食服三丸良【范汪云用四分余并同】
　　又尿精小便白浊梦泄韭子散方
　　韭子　　　莵丝子　　车前子【各一升】附子【三枚炮】当归　　　芎防　　矾石【烧各三两】　桂心【一两】
　　右八味合下筛温酒服方寸匕日三亦可蜜和为丸酒服如梧子大五丸忌猪肉冷水生葱【千金同出第三卷中】
　　千金疗虚劳尿精方
　　韭子【二升】　糯米【一斗】
　　右二味以水一斗七升煮如粥取汁六升分为三服精溢同此
　　又方
　　柘白皮【五合】　桑白皮【五合切】
　　右二味切以酒五升煮取三升分为三服【一方柘白皮作石榴皮】
　　又方
　　干胶【二两炙】
　　右一味末酒二升和温分三服差【一方用鹿角胶】
　　又方
　　新韭子【二升十月霜后采】
　　右一味好酒八合渍一宿明旦日色好童子向南一万杵平旦温酒五合服方寸匕日再服
　　又小便失精及梦泄精方
　　韭子【一升熬】　麦门冬【一升去心】莵丝子【二合】　车前子【二合】芎防【二両】　白龙骨【三两】
　　右六味筛以酒服方寸匕日三不知稍稍増之甚者夜一服【肘后用泽防一两半并出第十九卷中】
　　古今録验棘刺丸疗男子百病小便过多失精方棘刺【二两】　麦门冬【去心】　萆薢　　　厚朴【炙】莵丝子　　柏子仁　　苁蓉　　　桂心石斛　　　小草　　　细辛　　　杜仲牛膝　　　防葵　　　干地黄【各一两】石龙芮【三两】巴防天【二两】　乌头【半两炮削去皮】
　　右十八味下筛以蜜杂鸡子黄各半和之五六千杵以饮服如梧子十丸日三稍稍増至三十丸以知为度忌猪肉冷水生葱生菜【千金有萎防深师同并出第十卷中】虚劳梦泄精方一十首
　　病源肾虚为邪所乘邪客于阴则梦交接肾藏精今肾虚弱不能制于精故因梦感动而泄也【出第四卷中】
　　深师韭子丸疗虚劳梦泄精方
　　韭子【五合熬】　大枣【五枚】　黄芪　　　人参甘草【炙】　　干姜　　　当归　　　龙骨半夏【洗】　　芍药【各三両】
　　右十味合下筛和以白蜜枣膏丸如梧子服十丸日三四忌海藻菘菜羊肉饧【千金同】
　　又棘刺丸疗虚劳诸气不足数梦或精自泄方
　　棘刺　　　天门冬【去心各二两】　　　　干姜莵丝子　　乌头【炮】　　小草　　　防葵薯蓣　　　石龙芮　　枸杞子　　巴防天萆薢　　　细辛　　　萎防　　　石斛厚朴【炙】　　牛膝　　　桂心【各二两】
　　右十八味合下筛和以蜜鸡子白各半相和丸如梧子先食服五丸日三若患风痿痹气体不便热烦满少气消渴枯悴加萎蕤天门冬莵丝子身黄汗小便赤黄不利加石龙芮枸子闗节腰背痛加萆薢牛膝寒中气胀时泄数唾呕吐加厚朴干姜桂心阴囊下湿精少小便余沥加石斛以意増之莵丝子酒渍之经一宿后有一方十四物长阴加肉苁蓉磁石其説小异故两存焉忌猪肉冷水生葱菘菜鲤鱼等
　　又鹿角汤疗劳梦泄精方
　　鹿角【一具屑】　韭白【半斤】　生姜【一斤】　芎防茯苓【各二两】　当归　　　鹿茸【炙各二两】　白米【五合】
　　右八味切先以水五斗煮鹿角取一斗二升去滓内诸药煮取四升分服一升日三夜一鹿角唯取肥而解者打令碎也忌酢物
　　又桂心汤疗虚喜梦与女邪交接精为自出方【一名喜汤】桂心　　　牡蛎【熬】　　芍药　　　龙骨
　　甘草【各二两炙】　大枣【三七枚一方十枚】　　　　生姜【五两】
　　右七味防咀以水八升煮取三升去滓温分三服忌海藻菘菜生葱【范汪同并出第三卷中】
　　千金疗梦泄失精尿后余沥尿精方
　　人参　　　麦门冬【去心】　赤石脂　　逺志【去心】续断　　　鹿茸【炙各六分】　茯神【一云茯苓】　龙齿【炙】磁石【研】　　苁蓉【各八分】　干地黄【十二分】丹参韭子【熬】　　柏子仁【各五分】
　　右十四味筛蜜和丸如梧子以酒服二十丸日再服渐加至三十丸忌酢物芜荑
　　又疗梦失精方
　　韭子【一升熬】
　　右一味筛以酒服方寸匕日再神効【并出第十九卷中】
　　古今録验石斛散疗男子梦泄精方
　　石斛【七分】　桑螵蛸　　紫菀【各二分】　干漆【熬】五味子　　干地黄　　钟乳【研】　　逺志皮附子【各二分炮】
　　右九味合下筛以酒服方寸匕渐渐増至二匕日三服忌猪肉冷水芜荑【出第十卷中】
　　小品龙骨汤疗梦失精诸脉浮动心悸少急隠处寒目眶疼头发脱者常七日许一剂至良方
　　龙骨　　　甘草【炙各二分】　牡蛎【三分熬】　桂心芍药【各四分】　大枣【四枚擘】　生姜【五分】
　　右七味切以水四升煮取一升半分再服虚羸浮热汗出者除桂加白薇三分附子三分炮故曰二加龙骨汤忌海藻菘菜生葱猪肉冷水
　　又薰草汤疗梦失精方
　　薰草　　　人参　　　干地黄　　白术芍药【各三两】　茯神　　　桂心　　　甘草【炙各二两】大枣【十二枚擘】
　　右九味切以水八升煮取三升分为二服毎服如人行四五里一方又有茯苓三两忌桃李雀肉大酢海藻菘菜生葱【一本无薰草人参又有薰草人参龙骨别是一方范汪同并出第三卷中】
　　集验灸丈夫梦泄法
　　灸足内踝上一寸一名三阴交二七壮两脚皆灸内踝踝大脉并四指是【范汪文仲同出第五卷中】





　　外台秘要方卷十六
<子部,医家类,外台秘要方>
　　钦定四库全书
　　外台秘要方卷十七
　　唐　王焘　撰
　　素女经四季补益方七首
　　素女经黄帝问素女曰男子受气阴阳俱等男子行阳常先病耳目本其所好阴痿不起气力衰弱不能强健敢问疗之道素女曰帝之所问众人同有阴阳为身各皆由妇人夭年损夀男性节操故不能专心贪女色犯之竭力七伤之情不可不思常能审慎长生之道也其为疾病宜以药疗之今所説犯者七第一之忌日月晦朔上下望六丁之日以合阴阳伤子之精令人临敌不战时时独起小便赤黄精空自出夭夀丧身第二之忌雷电风雨阴阳晦瞑振动天地日月无精光以合阴阳生子令狂癫或有聋盲瘖痖失神或多忘误心意不安忽常喜惊恐悲忧不乐第三之忌新饱食饮谷力未行太仓内实五藏防响以合阴阳六腑损伤小便当赤或白或黄腰脊疼痛头项寄彊或身体浮肿心腹胀满毁形夭夀天道之常第四之忌新小便精气微弱荣气不固卫气未散以合阴阳令人虚乏阴阳气闭絶食无味腹胀满结怫郁不安忘误或喜怒无常状如癫发第五之忌作事步行身体劳荣气不定卫气未散以合阴阳藏气相干令人气乏喘息为难唇口干燥身体流汗谷不消化心腹胀满百处酸疼起卧不安第六之忌新息沐浴头身发湿举重作事流汗如雨以合阴阳风冷必伤少腹急痛腰脊疼彊四肢酸疼五藏防响上攻头面或生漏沥第七之忌共女语话玉茎盛彊以合阴阳不将礼防气腠理开茎中痛伤外动肌体内损腑藏结发塞耳目视心中怵惕恍惚喜忘如杵舂膈欬逆上气内絶伤中女絶痿弱身可不防犯此七篇形证已彰天生神药疗之有方
