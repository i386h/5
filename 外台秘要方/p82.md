<!-- { "loadSidebar": true } -->
　　黄帝问高阳负曰吾知素女明知经脉藏腑虚盈男子五劳七伤妇人阴阳隔闭漏下赤白或絶产无子男子受气阴阳同等其病縁由因何而起故欲问之请为具説对曰深哉问也男子五劳六极七伤病皆有元本由状帝曰善哉七伤之病幸愿悉説对曰一曰阴汗二曰阴衰三曰精清四曰精少五曰阴下湿痒六曰小便数少七曰阴痿行事不遂病形如是此谓七伤黄帝曰七伤如是疗之柰何对曰有四时神药名曰茯苓春秋冬夏疗随病形冷加热药温以冷浆风加风药色脉诊评随病加药悉如本经春三月宜以更生丸【更生者茯苓也】疗男子五劳七伤阴衰消小嚢下生疮腰背疼痛不得俛仰两膝膑冷时时热痒或时浮肿难以行歩目风泪出逺视欬逆上气身体痿黄绕脐急痛及膀胱小便尿血茎痛损伤时有遗沥汗衣赤黄或梦惊恐口干舌彊渴欲饮水得食不常或气力不足时时气逆坐犯七忌以成劳伤此药主之甚验方
　　茯苓四分【若不消食三分加一】　　菖蒲四分【若耳聋三分加一】山茱茰四分【若身痒三分加一】　括楼根四分【若热渴三分加一】莵丝子四分【若痿泄二分加一】　牛膝四分【若机闗不利加一倍】赤石脂四分【若内伤三分加一】　干地黄七分【若烦热三分加一】细辛四分【若目三分加一】　　防风四分【若风邪三分加一】薯蓣四分【若阴湿痒三分加一】　　续断四分【若有痔加一倍】蛇牀子四分【若少气三分加一】　柏实四分【若少力加一倍】巴防天四分【若痿弱三分加一】　天雄四分【炮若有风三分加一】逺志皮四分【惊恐不安三分加一】　石斛四分【若体疼加一倍】杜仲四分【若絶阳腰痛三分加一】　苁蓉四分【若冷痿加一倍】
　　右二十味筛蜜和丸如梧桐子先食服三丸日三不知渐増以知为度亦可散服以清粥饮服方寸匕七日知十日愈三十日余气平长服老而更少忌猪羊肉饧冷水生菜芜荑等物
　　又黄帝问曰夏三月以何方药幸得具闻对曰宜以补肾茯苓丸疗男子内虚不能食饮忽忽喜忘悲忧不乐恚怒无常或身体浮肿小便赤黄精泄淋沥痛绞膀胱胫疼冷痹伸不得行渴欲饮水心腹胀满皆犯七忌上已具记当疗之法随病度量方用如左
　　茯苓【二两食不消加一倍】　　　　附子【二两炮有风三分加一】山茱茰【三两身痒三分加一】　　　杜仲【二两腰痛三分加一】
　　牡丹【二两腹中游气三分加一】　　　泽防【三两有水气三分加一】
　　薯蓣【三两头风加一倍】　　　　桂心【六两顔色不足三分加一】细辛【三两目视三分加一】　　　石斛【二两阴湿痒三分加一】
　　苁蓉【三两身痿三分加一】　　　　黄芪【四两体疼三分加一】
　　右十二味筛蜜和丸如梧桐子先食服七丸日二服忌生葱生菜猪肉冷水大酢胡荽等物
　　又黄帝问曰春夏之疗已闻良验秋三月以何方药对曰宜以补肾茯苓丸疗男子肾虚冷五藏内伤风冷所苦令人身体湿痒足行失顾不自觉省或食饮失味目视身偏拘急腰脊痛彊不能食饮日渐羸瘦胸心懊闷欬逆上气转侧须人起则扶舁鍼灸服药疗之小折或乗马触风或因房室不自将防饮食不量用力过度或口干舌燥或流涎出口或梦窹精便自出或尿血尿有沥淋阴下痒湿心惊动悸少腹偏急四肢酸疼气息嘘吸身体浮肿气逆胷胁医不能识妄加余疗方用如左
　　茯苓【三两】　防风【二两】　桂心【二两】　白术【二两】细辛【二两】　山茱茰【二两】　薯蓣【二两】　泽防【二两】附子【二两炮】　干地黄【二两】　紫菀【二两】　牛膝【三两】芍药【二两】　丹参【二两】　黄芪【二两】　沙参【二两】苁蓉【二两】　干姜【二两】　参【二两】　人参【二两】苦参【二两】　独活【二两】
　　右二十二味筛蜜和丸如梧桐子食前服五丸临时以酒饮下之忌酢物生葱桃李雀肉生菜猪肉芜荑等
　　又黄帝问曰春夏秋皆有良方冬三月复以何方治之对曰宜以垂命茯苓丸疗男子五劳七伤两目得风泪出头项寄彊不得回展心腹胀满上支胷胁下引腰脊表里疼痛不得喘息饮食欬逆面目痿黄小便淋沥清精自出阴痿不起临事不对足胫酸疼或五心烦热身体浮肿盗汗流离四肢拘挛或缓或急梦窹惊恐呼吸短气口干舌燥状如消渴忽忽喜忘或悲忧呜咽此药主之补诸絶令人肥壮彊健气力倍常饮食百病除愈方
　　茯苓【二两】　白术【二两】　泽防【二两】　牡蒙【二两】桂心【二两】　牡蛎【二两熬】　牡荆子【二两】着蓣【二两】杜仲【二两】　天雄【二两炮】　人参【二两】　石长生【二两】附子【二两】　干姜【二两】　莵丝子【二两】巴防天【二两】苁蓉【二两】　山茱茰【二两】甘草【二两炙】　天门冬【二两去心】
　　右二十味筛以蜜和丸如梧桐子先食服五丸酒饮皆得忌海藻菘菜鲤鱼生葱猪肉酢等物
　　又黄帝问曰四时之药具已闻之此药四时通服得不对曰有四时之散名茯苓散不避寒暑但能乆服长生延年老而更壮方用如左
　　茯苓　　　钟乳【研】　　云母粉　　石斛菖蒲　　　柏子仁　　莵丝子　　续断杜仲　　　天门冬【去心】牛膝　　　五味子泽防　　　逺志【去心】　甘菊花　　蛇床子薯蓣　　　山茱茰　　天雄【炮】　　石韦【去毛】干地黄　　苁蓉【并等分】
　　右二十二味筛为散以酒服方寸匕日再二十日知三十日病悉愈百日以上体气康彊长服八十九十老公还如童子忌酢物羊肉饧鲤鱼猪肉芜荑等
　　高阳负曰凡经方神仙所造服之疗病具已论讫如是所拟説从开辟以来无病不治无生不救也【并出古今録验二十五卷中】
　　五劳六极七伤方一十首
　　病源夫虚劳者五劳六极七伤是也五劳者一曰志劳二曰思劳三曰心劳四曰忧劳五曰瘦劳又有五劳肺劳者短气而面肿鼻不闻香臭肝劳者面目干黑口苦精神不守恐畏不能独卧目视不明心劳者忽忽喜忘大便苦难或时鸭溏口内生疮脾劳者舌本苦直不得咽唾肾劳者背难以俛仰小便不利色赤黄而有余沥茎内痛阴湿嚢生疮少腹急满也六极者一曰气极令人内虚五藏不足邪气多正气少不欲言二曰血极令人无顔色睂发堕落忽忽喜忘三曰筋极令人数转筋十指爪甲皆痛苦倦不能乆立四曰骨极令人痠削齿苦痛手足烦疼不可以立不欲行动五曰肌极令人羸瘦无润泽饮食不生肌肤六曰精极令人少气噏噏然内虚五藏气不足发毛落悲伤喜忘七伤者一曰阴寒二曰阴痿三曰里急四曰精连连五曰精少阴下湿六曰精液清七曰小便苦数临事不举又一曰大饱伤脾脾伤善噫欲卧面黄二曰大怒气逆伤肝肝伤少血目暗三曰彊力举重久坐湿地伤肾肾伤少精腰背痛厥逆下冷四曰形寒寒饮伤肺肺伤少气欬嗽鼻鸣五曰忧愁思虑伤心心伤苦惊喜忘善怒六曰风雨寒暑伤形形伤发落肌肤枯天七曰大恐惧不节伤志志伤恍惚不乐男子平人脉大为劳极虚亦为劳男子劳之为病其脉浮大手足烦春夏剧秋冬差阴寒精自出痠削诊寸口脉浮而迟浮即为虚迟即为劳迟即卫气不足浮即荣气竭脉直上者逆虚也脉涩无阳是肾气少寸闗涩无血气逆冷是大虚脉浮微缓皆为虚缓而大者劳也脉微濡相薄为五劳微弱相薄虚损为七伤其汤熨鍼石别有正方补养宣导今附于后养生方导引法云唯欲嘿气养神闭气使极吐气使微又不得多言语大唤呼令神劳损亦云不可泣泪及多唾洟此皆为损液漏津使喉涩大渴又云鸡鸣时扣齿三十六下讫防口唇漱舌聊上齿表咽之三过杀虫补虚劳令人彊壮又云两手拓两颊手不动搂肚肘使急腰内亦然住定放两肘头向外肘髆腰气散尽势大闷始起来去七通去肘臂之劳又云两足跟相对坐上两足指相向外扒两膝头柱席两向外扒使急始长舒两手两向取势一一皆急三七去五劳腰脊膝疼伤冷脾痹又云跪一足坐上两手防内卷足努踹向下身外扒一时取势向心来去二七左右亦然去五劳足臂疼闷膝冷阴冷又云坐抱两膝下去三里二寸急抱向身极势足两向身起欲似胡牀住势还坐上下来去二七去腰足臂内虚劳膀胱冷又云外转两脚平蹹向阴端急蹙将两手捧膝头两向极势捺之二七毕身侧两向取势二七前后努腰去心劳痔病膝头冷调和未损尽时须言语不瞠喜偏跏两手抱膝头努膝向外身手膝各两极势挽之三七左右亦然头须左右仰扒去背急臂劳又云两足相蹹令足掌合也蹙足极势两手长舒掌相向脑项之后兼至髆相挽向头髆手向席来去七仰手七合手七始两手角上极势腰正足不动去五劳七伤脐下冷暖不和数用之常和调适又云一足蹹地一足屈膝两手抱犊鼻下急挽向身极势左右换易四七去五劳三里气不下又蛇行气曲卧以正身复起踞闭目随气所在不息少食裁通肠服气为食以防为浆春出冬藏不财不养以治五劳七伤又云虾蟆行气正动摇两臂不息十二通以治五劳七伤水肿之病又云外转两足十徧引去心腹诸劳内转两足十徧引去心五息止去身一切诸劳疾疹【出第三卷中】
　　广济疗五劳七伤六极八风十二痹消渴心下积聚使人身体润服之多情性补益养精方
　　生干地黄【十二分】天门冬【十分去心】干姜【六分】　莵丝【十分酒渍二宿焙干别】　　石斛【八分】　当归【六分】　白术【六分】甘草【八分炙】　肉苁蓉【七分】芍药【六分】　人参【八分】参【六分】　麦门冬【十分去心】大黄【八分】　防风【六分】杏仁【八分去皮尖熬】麻子仁【八分】地骨皮【六分】椒【三分去目汗】牛膝【六分】　紫菀【六分】　茯苓【八分】
　　右二十二味筛蜜和丸如梧子空腹酒下二十丸日再服渐加至三十丸忌鲤鱼海藻菘菜桃李雀肉大酢芜荑等
　　崔氏肾沥汤疗五劳六极八风十二痹补诸不足方猪肾【一具去脂膜】附子【四分炮】　芎防【四分】　牡丹【四分】桂心【四分】　茯苓【八分】　干地黄【六分】人参【四分】桑螵蛸【八分炙】磁石【八分研如粉】牡荆子【八分】当归【四分】黄芪【八分】　菖蒲【八分】
　　右十四味切以水一斗七升煮肾取一斗一升去肾内药煎取四升分四服忌羊肉饧冷水酢生葱芜荑胡荽【古今録验同】
　　又治丈夫五劳七伤百病无不补之干漆散方
　　干漆【八两熬令断烟】苁蓉【八两】　石斛【八分】　枸子【一升】干地黄【十两】逺志皮【五两】续断【五两】　莵丝子【五两】天雄【三两炮】　桂心【三两】
　　右十味筛为散每旦服一匕暮一匕酒饮皆得忌猪肉生葱芜荑冷水
　　又七味干漆散方【韦都水服不逾月光恱倍常疗虚羸无比】
　　干漆【三两熬烟断】干地黄【八两】芍药【一两】　苁蓉【二两】五味子【二两】食茱茰【四两】枸杞子【四两】
　　右药筛为散酒服方寸匕渐加至二匕日二服以知为度忌芜荑
