<!-- { "loadSidebar": true } -->
　　又五落散主五劳六极七伤八不足里急胷胁胀满背痛头四肢重腰膂彊环脐腹痛小便或难或数剧者大便去血歙歙少气手足烦热卧不能举起起行不能久立有病若此名曰内极或生愁忧恐怖生热或饱食饮酒房室自极阳气虚竭耳鸣消渴甚则手足浮肿逆害饮食名曰内消五劳七伤视病所苦加其药方大黄【六分】　麦门冬【七分去心】栝楼【五分】　白薇【七分】甘草【五分炙】　当归【十分】　干地黄【七分】山茱茰【七分】桑螵蛸【七分炙】石斛【九分六安者】茯苓【五分】　桂心【三分】鐡屑【三分研】　厚朴【三分炙】　吴茱茰【二分】
　　右十五味合筛以白蜜一斤枣膏一斤当蒸之以温汤浸之和【疎有切】前药令如干饮状药悉成又别取牛膝五两肉苁蓉六两附子三两炮三物合下筛内诸药和令相得以酒服之方寸匕日三不知稍増之长肌肉补不足久服益气力若少气力加石斛消渴加括楼止痛结烦里急加芍药腹中痛下浓血加厚朴四两炙四肢酸疼加当归歙歙少气加天门冬白薇一名五若散忌海藻菘菜生葱芜荑酢物鲤鱼等【通按音搜沃也又淘米声】
　　又落肾散一名肾着散疗腰背痛少腹挛急尿难自汗出耳聋阴痿脚冷皆其病方
　　羊肾【一双作脯炙燥】磁石【六分研】　天门冬【五分去心】人参【二分】防风【三分】　天雄【三分炮】　龙骨【五分】　茯苓【一分】续断【七分】　肉苁蓉【五分】参【三分】　干地黄【四分】桑白皮【三分】白胶【五分炙】　干漆【五分熬】
　　右十五味下筛空腹以大麦饮下二方寸匕日五六服忌鲤鱼猪肉冷水芜荑酢等物
　　又枸酒疗五内邪气消渴风湿下胷胁间气头痛坚筋骨彊阴利大小肠填骨髓长肌肉破除结气五劳七伤去胃中宿食利耳目鼻衂吐血内湿风疰补中逐水破积瘀脓恶血石淋长髪伤寒瘴气烦躁满闷虚劳喘吸逐热破血及脚气肿痹方
　　用米【一石为一剂黍糯竝得计常醸酒米一石用麯一斗此加五升弥佳其麯唯须上好者末之】枸【三十斤去赤皮半寸剉之以水一石浸之三日煮取五升汁】
　　生地黄【二十斤洗去土细切共米同炊之】
　　秋麻子【三斗微熬细粉蒸气出以枸汤淋取汁】豆豉【二斗以枸杞汤煮取汁】
　　右四味地黄一味共米同蒸之三物药汁总合得五斗分半渍米饙半及麴和醸饭如人肌温总和一酘盖瓮口经二七日压取封复经七日初一度醸用麻子二斗多即恐令人头痛服酒慎芜荑生冷陈宿猪犬鸡鱼麫防油腻白酒房室等服经一二七日将息病退【并出第八卷中】
　　千金五劳六极七伤虚损何谓五劳五藏病六极六腑病七伤表里受病凡逺思彊虑伤人忧恚悲哀伤人喜乐过差伤人忿怒不解伤人汲汲所愿伤人慼慼所患伤人寒温失节伤人故曰五劳六极七伤也论伤甚众且言其七悉主一方
　　苁蓉【七分】　五味子【八分】地肤子【五合】续断【五分】蛇床子【五分】车前子【五合】莵丝子【七合】干地黄【八分】牡蛎【六分左顾者熬】天雄【七分炮】　桑寄生【七分】韭子【五合】天门冬【八分去心】地骨皮【八分】白石英【八分】阳起石【七分】白龙骨【七分】
　　右十七味合筛以酒服方寸匕日三忌猪肉冷水鲤鱼芜荑等【出第十九卷中】
　　古今録验淮南八公石斛万病散疗五劳七伤大风缓急湿痹不仁甚则偏枯筋缩拘挛胷胁支满引身彊直或颈项腰背疼痛四肢酸烦阴痿临事不起痒湿卧便盗汗心腹满急小便茎中疼痛或时便血咽干口燥饮食不消往来寒热羸瘦短气肌肉损减或无子若生男女才欲及人便死此皆极劳伤血气心神不足所致药悉主之令人康健多子方
　　牛膝【二分】　逺志【二分去心】　续断【二分】　蛇牀子【三分】莵丝子【三两酒渍】苁蓉【二分】　茯苓【二分】　杜仲【二分】桂心【二分】　干姜【一分】　蜀椒【一分汗】　细辛【二分】附子【二分炮】　天雄【二分炮】　防风【二分】　干地黄【二分】白术【二分】　萆薢【二分】　石斛【二分】　云母粉【二分】菊花【二分】　菖蒲【二分】
　　右二十二味随病倍其分筛为散先食以酒服方寸匕日三以知为度神良忌猪羊肉冷水桃李雀肉生葱生菜大酢锡等【千金有人参山芋巴防天五味子山茱茰为二十七味】
　　又淮南王枕中丸疗五劳六极七伤胃气不和发于五藏虚劳小便或难或数令人多思脾气不和宿食热所为流入百脉食饮不进沉滞着中隔并来着一边或食不消夜服三丸方
　　芎防【二两】　附子【二两炮】　桂心【二两】　甘草【二两炙】黄芩【二两】　芍药【二两】　干姜【二两】　蜀椒【二两汗】杏仁【四两去皮尖熬】白术【五两】　当归【二两】　大黄【一两】
　　右十二味筛蜜和丸如梧子以酒服五丸日三忌海藻菘菜生葱猪肉冷水桃李雀肉等【并出第二十五卷中】杂疗五劳七伤方三首
　　古今録验薯蓣丸疗丈夫五劳七伤头痛目手足逆冷或烦热有时或冷痹骨疼要髋不随食虽多不生肌肉或少食而胀满体涩无光泽阳气衰絶阴气不行此药能补十二经脉起发阴阳通内制外安魄定魂开三焦破积聚厚肠胃消五藏邪气除心内伏热彊筋练骨轻身明目除风去冷无所不疗补益处广常须服饵为佳七十老人服之尚有非常力况少者乎谨具方如左干薯蓣【二两】　苁蓉【四两】　牛膝【二两】　莵丝子【二两酒渍】杜仲【二两】　赤石脂【二两】　泽防【二两】　巴防天【二两去心】山茱茰【二两】　茯苓【二两】　干地黄【二两】　五味子【一两半】石膏【二两研】　逺志【一两去心】　柏子仁【一两】　白马茎筋【干之二两炙】
　　右十六味筛蜜和丸如梧子以酒空腹服二十丸至三十丸日再忌大酢芜荑防陈臭物
　　又疗五劳七伤诸虚补益及下元后用甚验五石黄芪丸方
　　黄芪【二两】　紫石英【二两研】赤石脂【二两】石硫黄【二两研】石斛【二两】　白石脂【二两】白矾石【二两链研】桂心【四两】乌头【二两炮去皮】链钟乳【二两研】芎防【二两】　防风【二两】茯苓【三两】　干姜【四两】　枣【一百枚】　当归【二两】细辛【三两】　人参【二两】　肉苁蓉【二两】附子【二两炮】干地黄【二两】芍药【三两】　甘草【三两炙】　白术【二两】
　　右二十四味草石各别筛枣蜜和丸如梧子空腹酒下十丸日三渐加至三十丸忌海藻菘菜猪肉冷水桃李雀肉生葱酢物芜荑生菜【千金有羊肾羌活无白术钟乳紫石英石硫黄赤石脂白石脂矾石止十九味】
　　又大薯蓣丸疗男子五劳七伤晨夜气喘急内冷身重骨节烦疼腰背彊痛引腹内羸瘦不得饮食妇人絶孕疝瘕诸病服此药令人肥白补虚益气方
　　薯蓣【五分】　大黄【六分】　前胡【三分】　茯苓【二分】人参【二分】　杏仁【三分熬去皮尖】当归【十分】　桔梗【二分】防风【二分】　黄芩【八分】　麦门冬【八分】甘草【五分炙加二分】五味子【四分】　干地黄【十分】　枣【一百颗】芍药【四分】石膏【四分研】　泽防【八分】　阿胶【四分炙】白术【二分】干姜【四分】　桂心【四分】　干漆【三分】黄芪【五分】
　　右二十四味筛蜜和丸如梧桐子空腹以酒下三十丸日再忌猪肉冷水桃李雀肉海藻菘菜生葱芜荑【千金无防风麦门冬茯苓黄耆有天门冬大豆黄卷白敛附子张仲景方有大豆黄卷麴柴胡白敛芎防无附子黄芩石膏黄耆前胡为二十一味】
　　腰痛方六首
　　病源肾主腰脚肾经虚损风冷乗之故腰痛也又邪客于足少阴之络令人腰痛引少腹不可以仰息诊其尺脉沈主腰背痛寸口脉弱腰背痛尺寸俱浮直下此为督脉腰彊痛凡腰痛有五一曰少阴少阴肾也十月万物阳气皆衰是以腰痛二曰风痹风寒着腰是以腰痛三曰肾虚役用伤肾是以腰痛四曰防腰坠堕伤损腰是以腰痛五曰寝卧湿地是以腰痛其汤熨鍼石别有正方补养宣导今附于后养生方云饮食了勿即卧乆作气病令人腰疼痛又曰大便勿彊努令人腰疼目涩又笑过多即肾转动令人腰痛又云人汗出次勿企牀悬脚乆成血痹两足重腰痛导引法云凡学将息人先须正坐并膝头足初坐先足指相对足跟外扒坐上少欲安穏须两足跟向内相对坐上足指外扒觉闷痛渐渐举身似欵便坐足上待共内坐相似不痛始双足跟向上坐上足指并反向外毎坐常学去膀胱内冷风膝冷足疼上气腰疼尽自消适【出第五卷中集验千金同】
　　范汪腰疼方
　　用鼈甲【一枚炙令黄刮削令净洁】
　　右一味筛空腹以汤饮酒服方寸匕日三忌苋菜【小品亦主防腰痛】
　　备急疗腰痛方
　　用蒴藋叶火燎厚铺牀上及热卧眠上冷复易之冬月采取根舂碎熬及热凖上用兼疗风湿冷痹及产妇人患伤冷腰痛不得动亦用弥良
　　又疗腰膝髀连腿脚疼酸者方
　　杜仲【八两】　独活【四两】　干地黄【四两】　当归【四两】芎防【四两】　丹参【四两】
　　右六味切以绢袋盛以清酒二斗渍五宿初服二合日再服以知为度忌芜荑
　　古今録验寄生汤疗腰痛方
　　桑寄生【四两】附子【三两炮】　独活【四两】　狗脊【五两黑者】桂心【四两】　杜仲【五两】　芎防【一两】　甘草【二两炙】芍药【三两】　石斛【三两】　牛膝【三两】　白术【三两】人参【二两】
　　右十三味切以水一斗煮取三升分三服忌海藻菘菜生葱猪肉冷水桃李雀肉等
　　又参汤疗腰痛方
　　参【三两】　人参【三两】　杜仲【四两】　芍药【四两】桂心【一两】　生姜【二两】　干地黄【三两】　白术【三两】通草【三两】　当归【三两】　寄生【四两】　芎防【四两】防风【二两】　丹皮【二两】　独活【二两】
　　右十五味防咀以水一斗二升煮取三升日三夜一服忌生葱桃李雀肉胡荽芜荑等
　　又杜仲独活汤疗腰痛方
　　独活【四两】　生姜【六分】　麻黄【二两】桂心【三两】芍药【三两】　甘草【三两炙】　葛根【三两】括楼子【二两】防风【二两】　杜仲【四两】　附子【一两炮】杏仁【二两去尖皮碎】干地黄【二两】
　　右十三味切以水八升清酒二升煮取三升分三服忌生葱菘菜海藻猪肉冷水【并出第十七卷中】
　　风湿腰痛方四首
　　病源劳伤肾气经络既虚或因卧湿当风而风湿乗虚抟于肾肾经与血气相击而腰痛故云风湿腰痛【出第五卷中】
　　集验疗风湿客于腰令人腰痛独活汤方
　　独活【三两】　生姜【六两】　干地黄【五两】　芍药【四两】防风【三两】　桂心【三两】　括楼【三两】　甘草【二两炙】麻黄【二两去节】　干葛【三两】
　　右十味切以水八升酒二升煎取三升分三服不差重作忌海藻生葱菘菜芜荑【此第五卷中此方比前方但无杜仲附子杏仁耳】
　　延年疗腰痛熨法
　　菊花【二升】　芫花【二升】　羊踯躅【二升】
