<!-- { "loadSidebar": true } -->
　　羊肾【一具切】　黄芪【二两】　干姜【四分】　当归【二两】甘草【二两炙】　黄芩【二两】　逺志【二两去心】　五味子【三合】芍药【三两】　泽防【二两】　人参【二两】　茯苓【二两】大枣【二十枚擘】　桂心【二两】　防风【二两】　麦门冬【四两去心】干地黄【三两】
　　右十七味切以水一斗九升先煮肾减四升即去肾入诸药煮取三升二合绞去滓空腹分服八合日三忌生葱醋物海藻菘菜芜荑等【出第八卷中】
　　文仲益州长史蔡淳妻禇氏所上补益方
　　苁蓉　　　桂心　　　莵丝子【酒渍】　干漆【熬】蛇牀子【各三两并为末】　　　生地黄【一斤切以上好酒一斗渍之昼暴夜渍酒尽则止暴干筛以和前药】
　　右六味蜜和丸如弹丸酒饮任下二丸嚼破日三褚云奴年七十六患腰脚服之即差顔色如三十时常服者髓满骨中忌生葱芜荑【出第二十九卷中】
　　延年钟乳散主补虚劳益气力消食彊腰脚无比方钟乳粉【二分】　防风【一分】　人参【一分】　细辛【半分】桂心【二铢】　干姜【一铢】
　　右六味为散分作三贴每日温酒服一贴食时服进食不用过饱亦不得饥日一服常饮酒令体中醺醺若热烦以冷水洗手面即定不用热食亦不得大冷忌生葱生菜【出第一卷中】
　　又单服鹿角胶主补虚劳益髓长肌恱顔色令人肥健方
　　鹿角胶
　　右一味末以酒服方寸匕日三増至二三匕効
　　又枸根醸酒疗风冷虚劳方
　　枸杞根【切一石五斗】　　　鹿骨【一具炙碎】
　　右二味以水四石煎取六斗去滓澄清麴一斗须干好糯米一石炊如常法造酒酒熟蜜封头然后压取清酒服之除风补益恱泽人无比
　　古今録验调中汤疗虚劳补益气力方
　　麦门冬【半两】　干枣【一两】　茯苓【半两】　甘草【半两炙】桂心【半两】　当归【半两】　芍药【半两】
　　右七味切以水八升煮取三升去滓分服一升日三忌生葱海藻菘菜醋物
　　补益虚损方七首
　　延年常服枸补益延年方
　　春夏采苗叶如常食法秋冬采子根以九月日采子暴干十月采根取皮作散任服至于造酒服饵各有常宜及羮粥为妙
　　又生枸杞子酒主补虚长肌肉益顔色肥健人方
　　枸子【二升】
　　右一味以上清酒二升搦碎更添酒浸七日漉去滓任情饮之
　　又生地黄煎主补虚损填骨髓长肌肉去客热方生地黄汁【五升】枣膏【六合】　白蜜【七合】　酒【一升】牛酥【四合】生姜汁【三合】　紫苏子【一升研以酒一升绞取汁】鹿角胶【四两炙末】
　　右八味先煎地黄等三分减一内蜜酥以蜜调入胶末候煎成以器盛之酒和服
　　又方
　　黄芪【三分】　人参【三分】　防风【二分】　茯神【二分】甘草【八分】
　　右五味筛为散内前煎中更錬为丸服之大効忌海藻菘菜酢物【张文仲同】
　　又生地黄煎主补虚损填骨髓长肌肉去客热方生地黄汁【五升】枣膏【六合】　白蜜【一升】　好酒【七合】牛酥【三合】
　　右五味先煎生地黄汁如稠糖搅不停手次内枣膏蜜链如糖煎成可丸如弹丸日以酒服一枚日服渐至二枚食讫以酒送含咽并得无所忌唯禁芜荑【蒋孝璋处】
　　又地黄煎中加补益镇心强志力方
　　鹿茸【八分炙】　人参【六分】　枸杞子【十二分】茯神【六分】干姜【三分】　桂心【三分】　逺志【二分去心】
　　右七味筛细末取前地黄煎一升内药臼中和令匀丸如梧子大每食前酒下三十丸日再服忌生葱大酢【张文仲处】
　　又枸杞子煎方是西河女子神秘有验千金不传又名神丹煎服者去万病通知神理安五藏延年长生并主妇人久无子冷病有能常服大益人好顔色年如十五时方
　　枸杞子【三升】　杏仁【一升去皮尖研】生地黄【研取汁三升】
　　人参【十分】　茯苓【十分】　天门冬【半斤汁干者末亦得】白蜜【五升】　牛髓【一具无亦得】酥【五升】
　　右九味各别依法料理先煎汁等如稀饧内诸药煎如神膏入水不散即成一服两匙酒和服之忌鲤鱼酢物当合之时净洁向善即得延年彊记益心力用王相日合虽此日复须天晴明无风雨成满日大良文仲云此药性非冷非热除风理气镇心填骨髓更于方内加白术令人能食时节既热又非好日且可五分中合二分多合恐酢壊服觉安穏续合不迟忌桃李雀肉等【张文仲处出第二卷中】
　　虚劳羸瘦方五首
　　病源夫血气者所以荣养其身也虚劳之人精髓萎竭血气虚弱不能充盛肌肤故羸瘦也其汤熨鍼石别有正方补养宣导令附于后养生方云朝朝服玉泉使人丁壮有顔色去虫而牢齿也【玉泉者口中唾也】朝未起早漱令满口乃吞之辄琢齿二七遍如此者三乃止名曰练精又云咽之三过乃止补养虚劳令人强壮【出第三卷中】崔氏地黄酒疗虚羸令人充恱益气力轻身明目方【雍州高长史得効】
　　生地黄【肥大者一石二斗以生布绞取汁四斗四升】杏仁【一斗去尖皮双仁熬末】大麻子【一斗熬末】　糯米【一石暴干】　上麴【一斗五升暴干细剉】
　　右五味先以地黄汁四斗四升浸麴发炊米二斗作饭冷暖如人肌酘麴汁中和之候饭消更炊米一斗作饭酘如前法又取杏仁麻子末各一升二合半和饭搅之酘麴汁中待饭消依前炊米饭一斗以杏仁麻子末各一升二合半一如前法酘之凡如此可八酘讫待酒发定封之二七日压取清每温饮一升渐加至二升日再服令人能食久饮之去万病妇人服之更佳无子者令人有子忌芜荑
　　又疗虚羸无比薯蓣丸方
　　薯蓣【二两】　苁蓉【四两】　牛膝【二两】　莵丝子【二两酒渍】杜仲【二两】　五味子【十分】　泽防【二两】　干地黄【三两】巴防天【二两】　茯神【三两本方作茯苓】山茱茰【二两】赤石脂【二两】
　　右十二味筛以蜜和丸如梧子食前以酒下二十丸至三十丸日再夜一服无所忌唯禁大醋芜荑防陈臭物服至七日令人健四体润泽唇口赤手足暖面有光泽消食身体安和音声清明是其验十日后日长肌肉其药通中入脑鼻必酸疼不可怪若欲求大肥加炖煌石膏二两若失性健忘加逺志一两少津液加柏子仁一两一月许即充足
　　古今録验通命丸疗虚劳百病七伤六极少气羸弱不能饮食方
　　茯苓【六分】　甘草【六分炙】　杏仁【六分去皮尖熬】牛膝【七分】黄芩【五分】　阿胶【三分炙】　干天门冬【六分去心】防风【四分】芍药【六分】　大黄【六分】　当归【六分】　干姜【六分】干地黄【七分】　人参【六分】　桂心【三分】　干漆【四分熬】紫菀【五分】　白术【四分】　苁蓉【五分】　吴茱茰【三分】蜀椒【三分汗】　石斛【三分】
　　右二十二味筛以枣膏蜜相拌和作丸食前服七丸日三不知渐増以知为度病剧者夜更一服忌芜荑鲤鱼生葱海藻菘菜桃李雀肉酢等【出第二十五卷中】
　　又疗体虚少气羸瘦不堪荣卫不足善惊胸膈痰冷而客热欲冷水饮食则心腹满脾胃气少不能消食或时衂血方
　　黄芪【二两】　附子【一两炮】　大枣【十四枚】　甘草【二两炙】蜀椒【一两汗】　生姜【六两】　芍药【二两】　茯苓【二两】当归【二两】　人参【三两】　黄芩【二两】　桂心【二两】
　　右十二味切以水一斗煮取三升半去滓分五服日三夜一适寒温忌海藻生葱菘菜猪肉冷水大酢
　　又疗男子虚羸七伤八公散方
　　麦门冬【去心】　石韦【去毛】　五味子　　茯苓莵丝子【酒渍】　干地黄　　桂心
　　右七味等分筛为防以饮服方寸匕日三后食二十日知三十日自任意欲行百里并得益顔色久服令人耐老轻身七十有子忌大酢生葱芜荑【出第二十卷中】虚劳食不生肌肤方三首
　　范汪疗男子七伤面目黄黑饮食不生肌肉手足悁疼少腹重急小便利方
　　石斛【六分】　山茱茰【六分】　肉苁蓉【六分】　牛膝【六分】五味子【六分】　附子【四分炮】　逺志【六分去心】　桂心【四分】人参【六分】　茯苓【六分】　莵丝子【八分酒渍】秦芁【四分】
　　右十二味筛为散以酒服方寸匕日三食前服之忌猪肉冷水生葱酢物【出第七卷中　一方无牛膝用萆薢】
　　小品黄芪汤疗虚劳胸中客热冷癖痞满宿食不消吐噫胁间水气或流饮肠鸣不生肌肉头痛上重下轻目视惚惚志损常躁热卧不得安少腹急小便赤余沥临事不起阴下湿或小便白浊伤多方
　　黄芪【三两】　人参【一两】　芍药【二两】　生姜【半斤】桂肉【三两】　大枣【十四枚】　当归【一两】　甘草【一两炙】
　　右八味切以水一斗煮取四升分四服有寒加厚朴二两忌生葱海藻菘菜【经心録同出第三卷中】
　　集验淮南五柔丸疗虚劳不足饮食不生肌肤三焦不调大便秘涩此药和肠藏并疗癖饮百病方
　　大黄【一斤】　前胡【二两】　茯苓【一两】　细辛【一两】苁蓉【一两】　半夏【一两汤洗】　当归【一两】　葶苈子【一两熬】芍药【一两】
　　右九味筛蜜和万杵丸如梧子食前以汤饮下五丸日再服加至十丸忌生菜酢物羊肉饧等【延年崔氏同出第五卷中】
　　长肌肤方三首
　　范汪大行谐散主强中益气补力不足长养肌肉通和百脉调利机闗轻身润泽安定五藏强识不忘方白防己【二两】庵防子【五两】　猪苓【七两】　六安石斛【二两】占斯【四两一名良无极】钟乳【五两研】　苁蓉【七两】　麦门冬【二两去心】茯苓【五两】　牡丹皮【七两】　地肤子【五两】　泽防【二两】桂心【五两】　甘草【五两炙】　白术【七两】　胡麻【三升熬令香】当归【五两】　覆盆子【五两】　蔷薇【五两】　牛膝【三两】八角附子【三两炮】
　　右二十一味筛蜜一升生地黄汁三斤取汁合令相和微煎以和前药丸如梧子大暴干以酒汤饮下三十丸又和暴干以作散服方匕方云作散即恐不得丸忌猪肉冷水海藻菘菜生葱酢物胡荽桃李雀肉等【出第七卷中　一方无蔷薇用鬼盖】
　　延年服大豆法令人长肌肤益顔色填骨髓加气力补虚又能嗜食瘦人服两剂即令肥充不可识肥人不得服之方
　　大豆【五升取肥好者一依作醤法料理取黄】
　　右一味末以绢筛之以猪肪脂好销链如法去滓以膏和豆末作团讫以油帛褁之着于磁器中收之一服如梧子五十丸细细加至一百丸日再以酒饮任用下之一无所禁瘦人不过两剂即大肥服十日已去食不知饱也秘验神方
　　又甘草丸主安养五藏长肌肉调经脉下气补脾胃益精神令人能食彊健倍力方
　　甘草【四两炙】　人参【二两】　白术【二两】　芍药【二两】黄芪【二两】　逺志【二两去心】　大麦蘖【二两熬令黄】
