<!-- { "loadSidebar": true } -->
　　右八味切以水六升煮取二升半去滓分三服忌桃李雀肉生葱酢物【蒋孝璋方】
　　又酸枣饮主虚烦不得眠方
　　酸枣仁【一升】　茯神【二两】　人参【二两】　生姜【三两】
　　右四味切以水五升煮取一升二合去滓分再服忌酢物【蒋孝璋处】
　　又茯神饮疗心虚不得睡多不食用此方
　　茯神【四两】　人参【三两】　橘皮【二两】　甘草【一两半炙】生姜【二两】　酸枣仁【一升】
　　右六味切以水一斗煮取二升去滓分三服忌海藻菘菜酢物【蒋孝璋处并出第十一卷中】
　　病后不得眠方二首
　　病源大病之后腑藏尚虚荣衞未和故生冷热阴气虚衞气独行于阳不入于阴故不得眠若心烦而不得睡者心热也若但虚烦而不得卧者胆冷也【出第三卷中】集验温胆汤疗大病后虚烦不得眠此胆寒故也宜服此汤方
　　生姜【四两】　半夏【二两洗】　橘皮【三两】　竹筎【二两】枳实【二枚炙】　甘草【一两炙】
　　右六味切以水八升煮取二升去滓分三服忌羊肉海藻菘菜饧【出第五卷中】
　　古今録验疗虚劳客热百病之后虚劳烦扰不得眠卧骨间劳热面目青黄口干烦躁偃慬【渠斤切烦也】不自安短气乏少食不得味纵食不生肌肤胷中痰热烦满愦闷大竹叶汤方
　　甘草【二两炙】　小麦【五合完用】　黄芪【二两】　人参【二两】知母【二两】　大枣【二十枚擘】　半夏【三两洗】　括楼【一两】粳米【一升】　黄芩【一两】　当归【二两】　生姜【四两】前胡【二两】　芍药【二两】　麦门冬【六合去心】龙骨【三两】桂心【三两】　竹叶【切一两】
　　右十八味切用东流水二升煮取五升去滓分服一升日三夜二不过两剂如汤沃雪效忌海藻菘菜羊肉饧生葱
　　虚劳百病方五首
　　广济疗虚劳百病肾沥汤方
　　羊肾【一具去脂切八片】茯苓【三两】　五味子【二两】　桂心【二两】肉苁蓉【三两】牛膝【二两】　防风【二两】　黄芪【二两】泽防【二两】　五加皮【二两】　地骨皮【二两】　磁石【六两】
　　右十二味切以水一斗五升先煮肾取一斗去肾入诸药煎取三升去滓分温服服别相去如七八里久不利春夏秋三时并可服之忌生葱酢物油腻陈臭【出第四卷中】
　　古今録验彭祖丸无所不疗延年益夀通腑藏安神魂宁心意固荣卫开益智慧寒暑风湿气不能伤又疗劳虚风冷百病方
　　柏子仁【五合】　石斛【三两】　天雄【一两炮】　巴防天【三两去心】续断【三两】　天门冬【三两去心】泽防【二两】　莵丝子【五两】人参【二两】　干地黄【四两】薯蓣【二两】　逺志【二两去心】蛇牀子【五合取人】钟乳【三两链研成粉】覆盆子【五合】　苁蓉【六两】山茱茰【二两】　杜仲【三两】　菖蒲【二两】　五味子【五两】桂心【四两】　茯苓【二两】
　　右二十二味筛蜜和丸如梧子服八丸日再渐加至十丸本方与天门冬散方同但以覆盆子代菊花先服药斋五日不食脂肉菜五辛药宜以酒服勿令醉服二十日断白沥三十日渐脱六十日眼童子白黒分明不复泪出溺血余沥断八十日白发变黑腰背不复痛行步脚轻百五十日都差意气如年少时诸病皆除长服如神忌鲤鱼生葱猪羊肉冷水酢物芜荑饧
　　经心録钟乳散疗伤损虚乏少气虚劳百病令人丁壮能食去风冷方
　　钟乳粉【用五分】附子【五分炮】　白术【十四分】　防风【十分】牡砺【十分熬】　括楼【十分】　干姜【五分】　桔梗【五分】茯苓【五分】　细辛【五分】　桂心【五分】　人参【五分】
　　右十二味筛为散以酒服方寸匕日二渐加至二匕忌食生菜生葱猪肉冷水桃李雀肉大酢
　　又更生散疗虚劳百病方
　　防风【十分】　　括楼【十分】　钟乳【十分粉】　赤石脂【十分】海蛤【十分】　　干姜【六分】　白术【六分】　桔梗【五分】白石脂【十分】　　细辛【六分】　人参【五分】　附子【三分炮】桂心【三分】
　　右十三味筛为散以酒服方寸匕日再服忌猪肉冷水生菜生葱桃李雀肉等【出第四卷中一方以　一分半为一簿以温酒一簿日再】
　　又陆抗膏疗百病劳损伤风湿补益神効男女通服之方
　　猪脂【三升】　羊脂【二升】　牛髓【二升并錬成】　白蜜【二升】
　　生姜汁【三升】
　　右五味先煎猪脂等次下姜汁又煎次下蜜复煎候膏成收之取两匙温酒服又一方加生地黄三升忌芜荑【出第六卷中】
　　虚劳阴痿方七首
　　病源肾开窍于阴若劳伤于肾肾虚不能荣于阴气故痿弱也诊其脉瞥瞥如羮上肥者阳气微连连如蜘蛛丝者阴气衰阴阳衰微而风邪入于肾经故阴不起或引少腹痛也养生云水银不得令近阴令消缩【出第四卷中】广济疗阴痿不起滴沥精清钟乳酒方
　　钟乳【三两研绢袋盛】附子【二两研】　甘草【二两炙】　当归【二两】石斛【二两】　前胡【二两】　薯蓣【二两】　五味子【三两】人参【二两】　生姜屑【二两】　牡砺【二两熬】　桂心【一两】莵丝子【五合】　枳实【二两】　干地黄【五两】
　　右十五味切以绢袋盛清酒二斗渍之春夏三日秋冬七日量性饮之効忌海藻菘菜猪肉冷水生葱芜荑生冷粘食等【出第四卷中】
　　范汪疗男子虚劳阴痿不起无子方
　　杜仲【十分】　蛇牀子【八分】　莵丝子【五分酒渍】逺志【五分去心】茯苓【四分】　天雄【五分炮】　泽防【五分】　石斛【五分】苁蓉【四分】　五味子【四分】
　　右十味筛为散酒服方寸匕日再効忌猪肉冷水酢物【出第七卷中】
　　备急苁蓉丸疗痿弱益精气男子服之外充妇人服之内补百病差方
　　钟乳粉【三分】　萆薢【三分】　苁蓉【三分】　干地黄【六分】薏苡仁【三分】　莵丝子【四分】
　　右六味筛以鸡子黄枣膏和丸如梧子酒服十丸渐至二十丸日再服忌芜荑
　　又逺志丸疗男子痿弱方
　　续断【二两】　薯蓣【二两】　逺志【二两去心】　蛇牀子【二两】肉苁蓉【二两】
　　右五味筛以雀卵和丸如小豆以酒下七丸至十丸百日知之神良
　　文仲疗阴下湿痒又痿弱粉散方
　　白粉　　　干姜　　牡砺【各三分熬】
　　右三味筛为散欲卧时粉阴下至起亦粉粉盛疏布袋中扑之佳此大验又方加麻黄根三两
　　又方
　　矾石【熬令汁尽】　蛇牀子　　黄连【各三分】
　　右三味为散粉之同前
　　经心録雄鹅散疗五劳七伤阴痿十年阳不起皆由少小房多损阳神女养母得道方
　　雄鹅【十分熬】　石斛【三分】　巴防天【二分】　天雄【二分炮】五味子【二分】　蛇牀子【二分】　薯蓣【二分】　莵丝子【二分】牛膝【二分】　逺志【二分去心】　苁蓉【五分】
　　右十一味筛为散以酒服方寸匕亦可丸服日三忌猪肉冷水【出第四卷中】
　　虚劳小便利方五首
　　病源此繇下焦虚冷故也肾主水与膀胱为表里膀胱主藏津液肾气衰弱不能制于津液胞内虚冷水下不禁故小便利也【出第四卷中】
　　深师黄茋汤疗虚乏四肢沈重或口干吸吸少气小便利诸不足方
　　黄芪【三两】　茯苓【二两】　桂心【二两】　芍药【二两】甘草【一两】　半夏【三两洗】　生姜【五两】　当归【一两】大枣【三十枚】　人参【二两】　桑螵蛸【二十枚熬两片破】
　　右十一味切以水一斗煮取四升分服一升忌海藻菘菜羊肉饧生葱大酢【出第四卷中】
　　又疗虚劳腹满食少小便多黄芪建中汤方
　　黄芪【三两】　甘草【三两炙】　大枣【三十枚】　桂心【二两】芍药【四两】　生姜【四两】　人参【二两】　半夏【一升洗】
　　右八味切以水一斗煮取三升去滓分三服忌海藻菘菜羊肉饧生葱【古今録验同出第十九卷中】
　　又阿胶汤疗虚劳小便利而多有人虚劳服散又虚热盛当风取冷患脚气喜发动兼小便利脉细弱服此方利即减
　　阿胶【二两】　干姜【二两】　麻子【一升碎】　逺志【四两去心】附子【一枚炮】　人参【一两】　甘草【一两炙】
　　右七味切以水七升煮六味取三升去滓内胶烊销分三服一方云小便利多日夜数十行一石五斗者良忌猪肉冷水海藻菘菜
　　小品黄芪汤疗虚少气小便过多方
　　黄芪【二两】　麦门冬【二两去心】大枣【三十枚擘】　芍药【二两】干地黄【二两】　黄芩【一两】　桂心【二两】　生姜【二两】当归【二两】　甘草【二两炙】
　　右十味切以水九升煮取三升去滓分三服忌海藻菘菜生葱芜荑猪肉冷水【出第十三卷中一方有黄连一两】
　　必効疗虚劳下焦虚冷不甚渴小便数黄芪建中汤方黄芪【三两】　桂心【二两】　人参【二两】　当归【二两】芍药【三两】　生姜【八两】　胶饴【八两】　大枣【三十枚】
　　右八味切以水一斗煮七味取三升去滓下饴烊销分三服若失精加龙骨一两白敛一两忌生葱



　　外台秘要方卷十七
<子部,医家类,外台秘要方>
　　钦定四库全书
　　外台秘要方卷十八
　　唐　王焘　撰
　　脚气论二十三首
　　千金论曰考诸经方往往有脚弱之论而古人少有此疾自永嘉南度衣缨土人多有遭者岭表江东有支法存仰道人等并留意经方偏善斯术晋朝仕望多获全济莫不由此二公又宋齐之间有释门僧深师仰道人述支法存等诸家旧方为三十卷其脚弱一方仅百余首魏周之世盖无此病所以姚公集验殊不慇懃徐王撰録未以为意特以三方鼎峙风教未一霜露不均寒暑不等是以闗西河北之人不识此病自圣唐开辟六合无外南极之地襟带是重爪牙之寄作镇于彼不袭水土往者皆遭近来中国士大夫虽不涉江表亦有居然而患之者良由今代天下风气混同物类齐等所致之耳然此病初得即先从脚起因即胫肿时人号为脚气深师云脚弱者即其义也深师述支法存所用水平山敷施连范祖耀黄素等诸家疗脚弱方凡八千余条皆是精要学者寻览颇觉繁重正是方集耳卒欲救急莫测指南今取其所经用灼然有効者以备仓卒余者不复具述
　　论何以得之于脚
　　问曰风毒中人随处皆得作病何偏着于脚也荅曰夫人有五藏心肺二藏经络所起在手十指肾肝与脾三藏经络所起在足十指夫风毒之气皆起于地地之寒暑风湿皆作蒸气足常履之所以风毒之中人也必先中脚久而不差遍及四肢腹背头项也微时不觉痼滞乃知经云次传间传是也
　　论得已便令人觉否
　　凡脚气病皆由感风毒所致得此病多不令人即觉防因他病一度乃始发动或奄然大闷经三两日不起方乃觉之诸小庸医皆不识此疾谩作余病疗之莫不尽毙故此病多不令人识也始起甚微食饮嬉戏气力如故唯卒起脚屈弱不能动有此为异耳黄帝云缓风湿痹是也
　　论风毒相貌
