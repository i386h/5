<!-- { "loadSidebar": true } -->
　　苏凡脚气虚病猛在皮肤毒未入者可服三五剂大小竹沥汤唯宜多热者大小续命汤时宜可用不宜多至十剂也石斛酒及钟乳酒恶于侧子而伤缓钝小石斛散及钟乳散宜多冷者犹不如侧子酒中加钟乳一二十两白石英一二斤合溃服之其力数倍两脚缓弱者服之百日皆起行消息脚气法依此消息必得气愈第一忌嗔嗔即心腹烦烦即脚气发第二忌大语大语即损肺肺损亦发动又不得露脚当风入水以冷水洗脚脚胫尤不宜冷虽暑月常须着绵袴至冬寒倍令两胫温暖微有汗是大佳依此将息气渐薄损每至丑寅日割手足爪甲丑日指寅日足亦宜十二日一度割少侵肉去气又数须用梳拢头每梳欲得一百余梳亦大去气每旦长展脚坐手攀脚七度虚攀一度令手着脚指渐至脚心脚极踏手极攀每日如此脚气亦不伤人唐若头面及项少似热气上即露背膊取冷勿使腰肾冷其背膊冷极厚着衣须如此姑息必渐差若不解将息立见危殆困笃转加易发致损性命洗面及脚皆须热汤小添冷水洗之又不得食酸饭不用乗马若能步行劳筋力其脚气自然渐差
　　唐凢脚气病人不能永差至春夏还复发动夏时腠理开不宜卧睡睡觉令人按挼勿使邪气稽留数劳动闗节常令通畅此并养生之要拒风邪法也寻常有力每食后行五百歩罢倦便止此脚中恶气随即下散虽浮肿气不能上也【出上卷中】
　　服汤药色目方一十九首
　　千金风毒之气入人体中脉有三品内外证相似但脉有异耳若脉浮大而缓宜服续命汤两剂应差若风盛宜作越婢汤加术四两若脉浮大而紧转駃者宜服竹沥汤若病人脉微而弱宜服风引汤两剂应差此人脉多是因虚而得之若大虚短气力乏可其间作补汤随病冷热而用之若未愈更服竹沥汤若病人脉浮大而駃此是三品之中最恶脉也脉或沈细而駃者此脉正与浮大而者同是恶脉浮大者病在外沈细者病在内治亦不异但当消息以意耳其形尚可而手脚未及至弱数日之中气上便终如此之脉往往有人得之无一存者急服竹沥汤日服一剂切要汤势尝令相及勿令半日之中空无汤也此汤竹汁多服之若不极热辄停在胷心更为人患每服当使极热若服竹沥汤得下者必佳也若已服三剂竹沥汤病及脉势未折而若腹胀满可以大鼈甲汤下之汤势尽而不得下可以丸药助汤令得下下后更服竹沥汤趣令脉势折气息料理便停得服三十二物八风散佳又初得病便摩野葛膏日再顽痹脚弱都愈乃止若服竹沥汤脉势折如未病时气力转胜脚故未能行体力充足然后渐微行歩病重者差后半年始能扶人行耳既觉脉及体内差但当勤服八风散勿以脚未能行轻加余疗余疗未必得益更生诸恶失此诸疗也猥人边亦勿行野葛膏有人闻竹沥汤即云恐伤腰脚者即勿与疗宜知此法人无受八性者不可医故也不为疑者説此之谓也竹沥汤有三首轻者服前方重者次第服后方此风毒乃相注易病人宜将空缺服小金牙散以少许涂鼻孔耳门病困人及新亡人喜易人强健人宜将服之亦以涂耳鼻乃可临近亡人及视疾者绛嚢带一方寸七男左女右臂上此散毒服宜从少始【金牙散方在第十二卷中】
　　病人唯宜服赤小豆饮冬服侧子金牙酒续命汤疗风毒病初得似天行毒病而脉浮缓终不变駃此不疗或数日而死或十日而死或得便不识人或发黄或发斑或目赤或下部穿烂或腿膝穿漏者此最急得之即先服续命汤一剂须服葛根汤麻黄汤下之若故不折更与续命汤两三剂必差此病大急令汤势相接不可使半日阙汤即便杀人
　　又第一竹沥汤疗两脚痹弱或转筋皮肉不仁胀起如肿按之不陷心中恶不欲食或患冷方
　　甘草【三两炙】　秦芁【一两】　葛根【一两】　附子【二枚炮】黄芩【一两】　麻黄【一两去节】　防己【一两】　杏仁【五十枚】防风【一两半】　升麻【一两】　茯苓【三两】　细辛【一两】竹沥【五升】　桂心【一两】　干姜【一两】
　　右十五味切以水七升合竹沥煮取三升分三服取汗忌海藻菘菜猪肉醋物生菜生葱【翼方无茯苓杏仁有白术】
　　又第二大竹沥汤疗卒中风口吃不能语言四肢缓纵偏痹挛急痛风经五藏恍惚恚怒无常手足不随方竹沥【一斗四升】　独活【二两】　芍药【二两】　桂心【二两】防风【二两】　麻黄【一两去节】　白术【二两】　葛根【二两】生姜【三两】　茵芋【二两】　细辛【二两】　茯苓【三两】防己【一两】　乌头【一牧炮】　人参【一两】　石膏【一两】黄芩【二两】　芎防【二两】　甘草【二两炙】
　　右十九味切以竹沥煮取四升分六服先未汗者取汗一状相当即服忌同【翼方无白术】
　　又第三竹沥汤疗风毒入人五内短气心下烦热手足烦疼四肢不举皮肉不仁口噤不能语方
　　当归【二两】　防风【三两】　生姜【八两】　白术【二两】人参【二两】　黄芩【二两】　芎防【二两】　细辛【二两】桂心【二两】　茯苓【三两】　甘草【二两炙】　附子【二枚炮】秦芁【三两】　葛根【五两】　升麻【二两】　麻黄【二两去节】蜀椒【一两汗】
　　右十七味切以甘竹汁一斗九升煮取四升分五服忌同【翼方有芍药茯神防己通草无茯苓黄芩芎防升麻蜀椒麻黄生姜并出第七卷中】
　　千金翼疗脚气常作谷白皮粥防之法即不发方
　　谷白皮【切五升炙勿取班者有毒】
　　右一味以水一斗半煮取七升去滓煮米粥常食之【出第十六卷中】
　　崔氏疗脚气夏月须食及饮子方
　　生【一枚去蒂四破以水五升煮令烂去滓】白术【二两】　生姜【一两】
　　右三味切二物以前汁煮取二升去滓分三服禁食桃李雀肉等【生恐是木出第六卷中】
　　又疗脚气毒遍内外烦热口中生疮者方
　　服紫雪强人服如两枣大弱者减之和水服当利热毒若经服石发热毒闷者服之如神胜三黄汤十剂【备急同】
　　又若冷胀毒闷方
　　服金牙散以汤如桃李许和散如枣核大服卒患取利及吐者一服四分匕用之若神良【备急同并出第九卷中】
　　必効疗脚气方
　　苍耳子【五升】　赤小豆【二升】　盐【一斤】
　　右三味以水一石五斗缓火煎取五六斗去滓别贮取受斗半铛于前四面开一畔入火处铛内着所煎汁用浸脚才令没踝铛下微着炭火常令温温如汁渐尽不没踝续续添使没浸时仍于蜜房中牀前遮闭为垂脚恐风不能乆坐之仰卧亦得连夜浸之弥佳浸经三日外其欲食饮常苦饥便食任食此一剂药汁尽必差不过用半汁即可觉渐可一日两日食一顿生猪肉鲙大精此方甚効
　　又方
　　取上好椒未经蒸者取三大斗分为两袋袋以布作长八寸椒须满实勿使虚即以醋浆水三大升盐一大升内在浆中即煮椒袋可经十余沸即止其铛釡底仍微着火勿使冷又取冷醋浆一大升安贮盆中即取前件袋一枚内于冷浆盆里患人于牀上坐垂脚牀下盆安地上将两脚踏盆中热袋上其椒袋冷热令可忍觉椒袋如冷即换取釡中热袋还准前盆中以脚踏之如冷还于旧釡中以火温使热更互用之其牀前可垂氊席到地勿使风吹脚如两脚至膝以来牵风如虫行头项及四肢身体摠于腹中如雷鸣气下即休踏椒袋得汗间觉心气闷可取冷饭吃二三口以鹿脯下勿食猪羊肉鱼及臭秽又不得食粳米如须和羮可以苏和兼生姜合皮吃麪饼蒜葱醤豉醋等并得食踏袋得汗已后觉微利勿怪之此是病状通泄之候若不差隔日三日二回取旧汤袋依前法踏之得汗还止觉腹中缓空能食起即停如未觉损终而复始以差为度白桑叶膏服之亦可不相妨
　　又方
　　白椹桑叶切细取大斗一石如无叶即取软条还细剉取一石以清水一石五斗于一釡中和上件一石白桑椹叶即火煮使常沸其汤可有五斗许即滤却叶更煎可有二斗以来移于铛中又煎取三升以下二升以上似稠饧即止每旦空腹服一匙至日晩又服一匙如呕不能下可和羮和粥和食能吃不呕能服一七日以上即觉四肢通畅下泄气泄气以后两脚肿勿怪此得药力是病差候此法已经疗五六十人以上异种神効
　　又方
　　大半夏【三两浄削去皮】　　　生姜汁【三升】
　　右二味水五升煮取二升去滓空腹一服尽每日一剂三剂必好禁羊肉饧此方梁公家出方始有本竒异神効【并出第三卷中】
　　苏恭云凡患脚气每旦早食任意饱午后少食日晚不食弥佳如饥可食豉粥若瞑不消及吃难消之物致霍乱转筋十不一活若晩食不消欲致霍乱者方
　　高良姜【一两打碎】
　　右一味以水三升煮取一升顿服尽即消待极饥乃食一碗薄粥其药唯极饮之良若卒无高良姜取母姜一两切之以清酒一升煮令极沸并滓饮之虽不及高良姜亦大验
　　又若已觉着脚气宜服此方
　　蒜【三升去心切熬令黄色】桃仁【一升去皮尖双仁熬令紫色】豉【一大升熬令香】
　　右三味合和生绢袋盛以美酒一斗渍之夏月三日冬月七日初服半升渐加至二升量増减若尽更着五升美酒渍饮之加椒一二合尤妙
　　又方
　　香豉一升小便一升和渍少时令有稠色去滓平旦空腹服三日一停三日复作服以差为度
　　又紫雪疗脚气毒遍内外烦热口中生疮狂易呌走及解诸石草热药毒发邪热卒黄等瘴疫毒疠卒死温疟五尸五注心腹诸疾绞刺切痛蛊毒鬼魅野道热毒小儿惊癎百病最良方
　　黄金【百两】　寒水石【三斤】　石膏【三斤】　磁石【三斤】滑石【三斤】　参【一斤】　羚羊角【五两屑】犀角【五两屑】升麻【一升】　沉香【五两】　丁子香【一两】　青木香【五两】甘草【八两炙】
　　右十三味以水一斛先煮五种金石药得四斗去滓后内八味煮取一斗五升去滓取硝石四升芒硝亦可用朴硝精者十斤投汁中微炭上煎栁木箄搅勿住手有七升投在木盆中半日欲凝内成研朱砂【三两】细研麝香当门子【五分】内中搅调寒之二日成霜雪紫色病人强壮者一服二分当利热毒老弱人或热毒微者一服一分以意节之合得一剂支十年许用大神妙不用余论脚气病经服石药发热毒闷者服之如神水和四分服胜三黄汤十剂以后依旧方用麝香丸下脚气或热胀曽用不如金牙散良忌海藻菘菜生血物等
　　又金牙散方此方并要
　　金牙【研】　　曽青【研】　　矾石【研泥褁烧半日】丹砂【研】雄牙【研】　　朴硝【研】　　寒水石【研】　代赭【研】龙骨【研】　　犀角【屑】　　獭肝【炙】　　鹳骨【炙】狸骨【炙】　　巴豆【去心皮熬】　大黄　　　野葛皮【炙各三分】牛黄【别入】　麝香【别研】　升麻　　　桂心附子【生用去皮】　鬼臼　　　鬼督邮　　黄环
　　鸢根【本草有鸢尾此云鸢根即是用鸢尾之根也】　　　　青木香牡蛎【熬】　　苏合香【研别入】常山　　　茯苓黄芪　　　知母　　　龙胆【各二分】　露蜂房玉支　　　草【一本作茵荢】鬼箭羽　　徐长卿石长生　　蜀漆　　　当归　　　桔梗白薇【各一分】　蜈蚣【一枚炙】　蜴蜥【一枚炙】　芫青【炙】地胆【炙】　　亭长【炙各三十九枚】椒【四十九枚汗】
