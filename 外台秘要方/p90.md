<!-- { "loadSidebar": true } -->
　　右四十九味合为散以汤如桃李许和散三分匕或如枣核服之常患者日再服平患取利吐者服四分匕若以绛袋褁方寸匕三匕带之辟诸恶厉忌食生冷芦笋生葱菜猪肉冷水醋物陈臭生血等物合药用腊月王相日勿令秽汚风见之以腊纸褁得二年用此药能冷热能虚实説其功効卒不尽矣
　　凡服药散酒丸等但所服者众蒙効者寡或五藏证候不同七情有所乖舛分两参差冷热有异故陶隠居云医者意也古之所谓良医盖以其意量而得其节是知疗病者皆意出当时不可以旧方医疗今之人或异于此病势少与方题似便即以和合病机未察诊候宜然大同小异致令乖舛寔取危殆如之何又云代无良医枉死者半此之一言深可悲也凡患脚气者虽苦虚羸不得多服补药服之胪胀非泻不差但益虚羸也唯冬月得用补药如冬月仍患气不除者亦不得服可斟酌此大都患气寻常须微利但不得大利益虚耳凡脚顽至冬则定者多所以然冬肾王王则不受邪所以腰脚得利也凡此有五种冷脚气热脚气平平脚气大虚脚气大实脚气或患变作五者冷者専泻亦兼疗风毒寻趂脚气乃似伤寒参差危殆深须晓识若不通博不如不为金牙散功少大猛就中姑息兼疗诸病蛊毒注忤鬼魅野道肺痿骨蒸传尸相易为第一药用物既多斟酌用悉要者乃为施功少合之须得真好法得差不要尽剂用之【并出第一卷中】
　　近効疗脚气方
　　附子【五两炮】　甘草【五两大炙】
　　右二味并细剉以水五斗煮取二斗半置盆中以版子阔三寸许横汤上共水面平脚踏版上以汤捋脚水冷即休此汤得四五度用脚气永除此方极验
　　又桑煎疗水气肺气痈肿兼风气方
　　桑条【二两】
　　右一味细剉如豆以水一大升煎取三大合如欲得多造准此增加先熬令香然后煎每服肚空吃或如茶汤或羮粥每服半大升亦无禁忌
　　又本方云桑枝平不冷不热可以常服疗遍体风痒干燥脚气风气四枝拘挛气眼晕肺气欬嗽销食利小便久服轻悦耳目令人光泽兼疗口干仙经云一切仙药不得桑煎不服【出枹朴子】
　　桑枝【细切一小升】
　　右一味熬令香以水三大升煎取二大升一日服尽无问食前后比服只依前方
　　脚气不随方五首
　　崔氏侧子酒疗脚气不随方
　　侧子【四两炮】　生石斛【八两碎】磁石【八两】　独活【三两】秦芁【三两】　甘草【三两炙】　紫苏茎【一握】　前胡【四两】防风【三两】　茯苓【八两】　黄芩【三两】　五味子【四两】防己【三两】　桂心【二两】　丹参【三两】　蜀椒【二两出汗】山茱茰【四两】　芎防【二两】　细辛【二两】　当归【三两】白术【四两】　干姜【三两】　薏苡仁【一升三合】
　　右二十三味薄切绢袋贮以清酒四升浸五日一服四合日再细细加至八九合温饮慎生冷猪肉蒜麫其中间觉热渴得饮豉酒豉仍须蒸暴之忌海藻菘菜桃李雀肉生葱生菜及醋物等
　　又煮散方
　　地骨皮【十二分】麻黄【六分去节】　杏仁【八分去皮尖两仁】
　　防己【二十分】　黄芩【十分】　羚羊角【屑八两】茯苓【十二分】泽防【六分】　细辛【五分】　薏苡仁【二十分】石斛【二十分】人参【六分】　白术【十分】　大黄【六分】　磁石【二十分】丹参【十分】　犀角【八分屑】　蒺藜子【十二分】甘草【十分炙】桂心【六分】　生姜【十二分】　前胡【八分】
　　右二十二味以麤葛筛度搅使极调三两为一剂以后药汁二升煮取一升顿服之日服一剂以小便利为度忌海藻菘菜生葱菜桃李雀肉醋等物
　　又小饮子法【用煮前散】
　　大枣【五枚擘】　桑根白皮【五两】白前【二两】　橘皮【二分】
　　右四味切以水五升煮取二升将煮前散慎如药法
　　又若脚气上入少腹少腹不仁即服张仲景八味丸方干地黄【八两】　泽防【四两】　附子【二两炮】　薯蓣【四两】茯苓【三两】　桂心【三两】　牡丹【三两去心】　山茱茰【五两】
　　右八味筛蜜和为丸如梧子酒服二十丸渐加至三十丸仍灸三里絶骨若脚数转筋灸承山若脚胫内稍不仁灸三阴交忌猪肉冷水生葱醋物芜荑
　　又脚气虽差至冬季间常须服侧子酒方
　　侧子【二两炮】　干姜【二两】　石斛【八两】　丹参【三两】牛膝【二两】　甘草【二两炙】　防风【三两】　干地黄【四两】芎防【二两】　当归【三两】　桂心【三两】　五味子【三两】白术【二两】　秦芁【三两】　防己【二两】　椒【二两汗】独活【三两】　山茱茰【四两】　细辛【二两】　黄芩【二两】茯苓【四两】　附子【一两炮】
　　右二十二味切绢袋贮以酒三斗五升浸秋冬七日春夏五日一服四合日二细细加之以知为度得食羊鹿麞肉鸡亦得食忌海藻菘菜猪肉冷水桃李雀肉生葱生菜芜荑酢物【并出第六卷中】
　　风毒脚弱痹方六首
　　千金疗恶风毒气脚弱无力顽痹四肢不仁失音不能言毒气冲心有人病者但一病相当即服第一服此麻黄汤次服第二第三第四方
　　麻黄【一两去节】　防风【二两】　大枣【二十枚擘】　当归【二两】茯苓【三两】　升麻【二两】　芎防【二两】　白术【二两】芍药【二两】　麦门冬【二两去心】黄芩【二两】　桂心【二两】杏仁【三十枚去皮心】甘草【二两炙】
　　右十四味切以水九升清酒二升合煮取二升半分四服日三夜一覆令小汗粉之莫令见风忌海藻菘菜生葱桃李雀肉酢物
　　第二服独活汤方
　　独活【四两】　干地黄【三两】　芍药【二两】　葛根【一两】桂心【二两】　生姜【五两】　麻黄【二两去节】　甘草【二两炙】
　　右八味切以水八升清酒二升合煮取二升五合去滓分四服日三夜一犯之一世不愈忌同脚弱特忌食瓠子蕺菜
　　第三服兼补厚朴汤并治诸气欬嗽逆气呕吐方吴茱茰【一升一方用三两】　　　半夏【七两洗】　干地黄【二两】生姜【一斤】　芎防【二两】　桂心【二两】　厚朴【一两炙】芍药【二两】　当归【二两】　人参【二两】　黄芪【三两】甘草【三两炙】
　　右十二味切以水二斗煮猪蹄一具取一斗二升去上肥内清酒三升合煮取三升分四服相去如人行二十里久忌同
　　第四服风引独活汤兼补方
　　独活【四两】　人参【二两】　附子【一两炮】　大豆【二升】桂心【二两】　防风【二两】　芍药【二两】　当归【二两】茯苓【三两】　黄芪【二两】　干姜【二两】　甘草【三两炙】升麻【一两半】
　　右十三味切以水九升清酒三升合煮取三升半去滓分四服相去二十里久忌同
　　又疗脚弱神验防风汤方
　　防风【三两】　独活【二两】　黄芩【二两】　茵芋【二两】葛根【二两】　芎防【二两】　细辛【一两】　蜀椒【一两出汗】防己【一两】　桂心【一两】　芍药【二两】　麻黄【一两去节】石膏【一两碎】　生姜【三两】　乌头【三枚炮】　茯苓【三两】甘草【二两】
　　右十七味切以竹沥一斗煮取四升去滓分六服一日一夜服尽其间可常作赤小豆饮有人脚弱先常服竹沥汤四剂未觉増损作此方后觉得力云脉沈细驶风在内者作此汤也忌海藻菘菜猪肉冷水生葱生菜醋物
　　又越婢汤疗风痹脚弱方
　　麻黄【六两去节】　石膏【半斤碎】　白术【四两】　大附子【一枚炮】生姜【三两】　大枣【十五枚擘】　甘草【二两炙】
　　右七味切以水七升先煮麻黄再沸去上沫内诸药煮取二升分三服覆取汗一方用附子二枚忌海藻菘菜猪肉冷水桃李雀肉等【此仲景方本云越婢加术汤又无附子胡洽云若恶风者加附子一枚多冷痰者加白术并出第七卷中】
　　大小续命汤中风方二首
　　唐侍郎大续命汤主手足挛急及不随此方疗苦脚气上又中风四肢壮热如火挛急或纵不随气冲胷中方当归【二两】　芎防【一两】桂心【一两】　麻黄【二两去节】芍药【一两】　石膏【一两】生姜【三两】　人参【一两】防风【二两】　黄芩【一两】杏仁【四十枚】　甘草【一两炙】
　　右十二味切以水九升煮取三升去滓分四服忌海藻菘菜生葱等【深师同】
　　又小续命汤疗中毒风口不能言咽中如塞或急或缓身体不自收冐昧不知痛处拘急不得转侧方
　　麻黄【三两去节】　甘草【一两炙】　桂心【一两】　石膏【二两】芎防【二两】　干姜【二分】　黄芩【一两】　当归【二分】杏仁【二十枚】
　　右九味切以水九升煮取一升去滓分二服薄取汗莫见风不差复作禁如药法并疗久失声上气呕逆面目肿皆愈服汤已多体虚宜兼补忌海藻菘菜生葱等
　　不仁不能行方三首
　　千金风引汤疗两脚疼痹肿或不仁拘急屈不得行方麻黄【二两去节】　吴茱茰【一两】　独活【二两】　　秦芁【一两】石膏【二两】　杏仁【六十枚】　白术【三两】　茯苓【二两】桂心【一两】　人参【一两】　细辛【一两】　干姜【一两碎】防风【一两】　防己【一两】　芎防【一两】　甘草【一两炙】附子【一两炮】
　　右十七味切以水一斗六升煮取三升分三服取汗佳忌海藻菘菜生葱生菜桃李雀肉醋等物
　　又小风引汤主中风腰脚疼痛弱者方
　　独活【二两】　防风【二两】　当归【二两】　茯苓【三两】大豆【二升】　人参【三两】　干姜【二两】　附子【一枚炮】石斛【二两】　甘草【二两炙】
　　右十味切以水九升酒三升煮取三升去滓分四服服别如人行十里久忌海藻菘菜猪肉冷水醋等【一方无干姜石斛有桂心黄芪】
　　又金牙侧子酒疗风湿痹不仁脚弱不能行常用古方今新出
　　侧子【炮】　　牛膝　　　丹参　　　山茱茰蒴藋根　杜仲【去皮炙】　石斛【各四分】　防风
　　干姜　　椒【汗】　　　细辛　　　独活
　　秦芁　　桂心　　　芎防　　　当归
　　白术　　茵芋【炙各三分】　五加皮【五分】　薏苡仁【一升碎】
　　右二十味并细切绢袋盛清酒四五升渍五六宿初服三合日再服稍加以知为度患目昬头旋者弥精忌猪肉冷水生葱生菜桃李雀肉等【方中无金牙未许其名并出第七卷中】
　　因脚气续生诸病方四首
　　千金云虽患脚气不妨乳动石发皆须服压石药疗之夫因脚气续生诸病者则以余药对之或大小便不利则以猪苓茯苓及诸利小便药疗之大便极坚者则用五柔麻人等丸疗之遍体肿满成水病者则取疗水方中诸疗水之药疗之余皆仿此更无拘忌【出第七卷中】又猪苓散主虚满通身肿利三焦通水道方
　　茯苓　　葶苈【熬】　　人参　　　防风
　　泽防　　　甘草【炙】　　桂心　　　白术狼毒　　　椒目　　　干姜【各三分】　赤小豆【二合】大防【二分】　苁蓉【二分半】　猪苓【三分】　女萎【三合熬】五味子【三分】
