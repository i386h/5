<!-- { "loadSidebar": true } -->
　　右十七味筛酒服方寸匕日三夜一老小一钱匕以小便利为度忌海藻菘菜生葱桃李雀肉醋等物
　　又茯苓丸主水胀【甄权为安康公处得差方】
　　茯苓　　　白术　　　椒目【各四分】　葶苈【六分熬】泽防　　　防己【各五分】　赤小豆　　前胡芫花【熬】　　桂心【各三分】　甘遂【十二分】　芒硝【五分】
　　右十二味末蜜和丸如梧子汤服五丸日一稍加以知为度忌桃李雀肉生葱醋物【并出第二十一卷中】
　　又淮南五柔丸疗秘涩及澼饮食不生肌肤虚损不足三焦不调和荣衞利腑藏补三焦方
　　葶苈【熬各一两】　前胡【二两】　半夏【洗】　　苁蓉芍药　　　茯苓　　　细辛　　　当归大黄【一斤熬三斗半下】
　　右九味筛蜜和万杵食后服十五丸如梧子日三服忌羊肉饧生菜醋物【一方有黄芩】
　　又麻仁丸疗大便坚小便利而不渴方
　　麻子仁【一升】　枳实【八两炙】　杏仁【一升】　芍药【八两】大黄【一斤】　厚朴【一尺炙】
　　右六味筛蜜和丸如梧子饮服五丸日三加至十丸一本芍药六两【此本仲景伤寒论脾约九方肘后无杏仁并出第十五卷中】大法春秋宜服散汤方六首【千金但云宜服散此又兼汤煎】
　　千金八风散疗风虚面青黒土色不见日月光脚气痹弱准经面青黑主肾不见日月光主肝补肾治肝方苁蓉【八分】　乌头【二分炮】　钟乳【四分研】　薯蓣【四分】续断【四分】　黄芪【四分】　麦门冬【四分去心】五味子【二分】泽防【四分】　逺志皮【四分去心】莵丝子【十四分酒渍】
　　细辛【四分】　龙胆草【四分】秦芁【四分】　石韦【四分去毛】栢子仁【四分】　牛膝【四分】　杜仲【四分】　菖蒲【四分】蛇牀子【四分】　山茱茰【四分】　防风【四分】　白术【四分】干姜【四分】　干地黄【四分】　茯苓【四分】　附子【五分炮】甘草【五分炙】　石斛【六分】　天雄【六分炮】　萆薢【四分】人参【五分】　菊花【干二分】
　　右三十三味筛酒服方寸匕日三不知加至二匕
　　又大八风散疗诸缓风湿痹脚弱方
　　巴防天【二分去心】芎防【一分】　附子【三分炮】　黄芪【二分】白敛【二分】　桂心【二分】　细辛【二分】　桔梗【二分】人参【二分】　芍药【二分】　牛膝【四分】　薯蓣【二分】菊花【二分】　萎【二分】　秦芁【二分】　乌喙【四分】牡荆子【二分】　天雄【二分炮】　苁蓉【一分】　萆薢【二分】茯苓【四分】　逺志【四分去心】　山茱茰【二分】　黄芩【二分】石斛【二分】　白术【二分】　矾石【二分褁烧半日】菖蒲【四分】厚朴【二分炙】　龙胆草【一分】　蜀椒【二分汗】　五味子【二分】
　　右三十二味筛温酒服半方寸匕日三不知稍増取令微觉为度【一本有甘草干姜无芍药牛膝】
　　又凡脚气之疾皆由气实而死终无一人以服药致虚而殂故脚气之人皆不得大补亦不可大防终不得畏虚故预止汤不服也如此者皆死不疗世间大有病人亲朋故友逺求问疾其人曽不经一事未读一方自骋了了诈作明能谈説异端或言是虚或言是实或云是风或云是蛊或道是水或云是痰纷纭谬说种种不同破壊病人心意莫知孰是迁延未定时不待人欻然致祸各自散走是故大须好人及好名医识疾深浅探赜方书博览古今是事明解者看病不尔大悮人事窃悲其如此者众故一一显析具述病之由状令来世病者读之以自防备也但有一状忧恚积思喜怒悲欢复随风湿结气欬时呕吐食以变大小便不利时泄利重下溺血上气吐下乍寒乍热卧不安席小便赤黄时时恶梦梦与死人共食饮入塜神室魂飞魄散筋极则伤肝伤肝则腰背相引难可俛仰气极则伤肺伤肺则小便有血目不明髓极则隂痿不起住而不卒骨极则伤肾伤肾则短气不可久立隂疼恶寒甚者卵缩隂下生疮湿痒搔之不欲止汁出此皆为肾病甚者多遭风毒四肢顽痹手足浮肿名曰脚弱一名脚气医所不疗此皆主之方
　　天门冬【三斗半去心压取令汁尽】麞骨一具【碎以水一石煮取五斗澄清】枸根【切三斗半浄洗水二石五斗煮取一斗三升澄清】　酥【三升链】生地黄【切三斗半压如天门冬法】白蜜【三升链】
　　右六味并大斗铜器中微火先煎门冬地黄汁减半乃合煎取大斗二斗下后散药煎取一斗内铜器中重釡煎令隠掌可丸平旦空腹酒服如梧子二十丸日二稍加至五十丸择四持王相日合之
　　散药如左
　　茯苓　　　柏子仁　　桂心　　　白术萎防　　　菖蒲　　　逺志肉【去心】　泽防薯蓣　　　人参　　　石斛　　　牛膝杜仲　　　细辛　　　蔓荆子　　独活枳实【炙】　　芎防　　　黄芪　　　苁蓉续断　　　狗脊【黒者】　萆薢　　　白芷巴防　　　五加皮　　覆盆子　　橘皮
　　胡麻仁　　大豆黄卷【各二两】　　　　甘草【六两炙】薏苡仁【一升】蜀椒【一两汗】　阿胶【十两炙】　鹿角胶【五两炙】大枣【一百枚煮作膏】石南【二两】　茯神【二两】
　　右三十八味绢下筛内煎中有牛髓鹿髓各加三升大佳小便涩去柏子仁加秦芁二两干地黄六两阴痿失精去萎蕤加五味子二两头风去柏子仁加菊花二两防风二两小便利隂气弱去细辛防风加山茱茰二两腹中冷去防风加干姜二两无他疾依方合之凡此煎至九月下旬采药立冬日合而服之至五月上旬止若十二月腊日合者经夏至七月下旬即服之若停经夏不壊当于舍北隂处入地深六尺填沙置药沙中上加少土覆之即经夏不壊也女人先患热者得服冷者勿服
　　又大鼈甲汤疗脚弱风毒挛痹气上及伤寒恶风温毒及山水瘴气热毒四肢痹弱方
　　鼈甲【二两炙】　防风【一两】　麻黄【一两去节】　白术【一两】吴茱茰【五合】　知母【一两】　升麻【一两】　大枣【二十枚擘】贝齿【七枚烧】　茯苓【一两】　橘皮【一两】　芎防【一两】杏仁【一两】　犀角【两半屑】　生姜【三两】　人参【一两】赤小豆【三合】　青木香【半两】　麝香【三铢研】　羚羊角【一分屑】麦门冬【一两去心】大黄【一两半】　薤白【十四枚】　乌头【七枚炮】石膏【一两碎】　雄黄【二分研】　半夏【一两洗】　当归【一两】萎蕤【一两】　芍药【一两】　甘草【一两炙】
　　右三十一味切以水二斗煮取四升去滓分六服相去十里久得下止一方用大黄二分畏下可用一分也一方用羚羊角二分毒盛可用三分也忌海藻菘菜苋菜桃李雀肉醋物羊肉等【一方冇山茱茰翼方无知母升麻橘皮芎防当归萎蕤】
　　又小鼈甲汤疗身体虚胀如微肿胷心痞满有气壮热少腹厚重两脚弱方
　　鼈甲【三两炙】　升麻【三两】　黄芩【三两】　麻黄【三两去节】羚羊角【三两屑】前胡【四两】　桂心【三两】　乌梅【二七枚擘】杏仁【三两】　薤白【二十一茎】
　　右十味切以水一斗煮取二升七合去滓分三服此常用若体强壮须利者加大黄二两忌苋菜生葱
　　又疗风虚脚弱手足拘急挛疼痹不能行动脚趺肿上膝少腹坚如绳约气息常如忧患不能食饮者皆由五劳七伤肾气不足受风湿故也宜服内补石斛秦芁散方
　　石斛【四分】　秦芁【五分】　山茱茰【三分】　蜀椒【二分汗】五味子【二分】　麻黄【三分去节】　桔梗【三分】　前胡【三分】白芷【二分】　白术【二分】　附子【炮】　　独活天门冬【去心】　桂心【各四分】　乌头【五分炮】　人参【五分】天雄【四分炮】　干姜【五分】　防风【五分】　细辛【三分】杜仲【五分】　莽草【三分炙】　当归【五分】
　　右二十三物筛为散酒服方寸匕日再服不知加至二匕虚人三建皆炮实人亦可生用风气者本因肾虚既得病后毒气外满则灸泄其气内满则药驰之当其救急理必如此至于风消退四体虚弱余毒未除不可便止宜服此散推陈致新极为良妙此既人情可解者无可疑焉忌桃李雀肉猪肉冷水生葱生菜鲤鱼【并出第七卷中】
　　脚气呕逆不下食方二首
　　文仲饮疗脚气呕逆不得食方
　　生【一枚四破水九升煮取五升去滓】白术【四两】　甘草【一两炙】生姜【二两】
　　右四味切三物内汁中煮取二升去滓温分三服忌桃李雀肉海藻菘菜【生恐是木出第九卷中】
　　延年茯苓饮主脚气肿气急上气心闷热烦呕逆不下食方
　　茯苓【三两】　紫苏叶【三两】　杏仁【三两】　橘皮【三两】升麻【三两】　柴胡【三两】　生姜【四两】　犀角【二两屑】防榔【十二枚并皮子碎】
　　右九味切以水八升煮取二升五合去滓分温三服如人行八里久忌醋物【出第十九卷中】
　　脚气疼不仁方二首
　　病源此由风湿毒气与血气相抟正气与邪气交击而正气不宣散故疼痛邪在肤腠血气则涩隔则皮肤厚搔之如隔衣物不觉知名为不仁也【出第十三卷中】
　　苏恭疗初患脚足皮肤舒缓足上不仁膝下疼痛眉眼动左胁下气每饱食即发隔上热脐下冷心虚隂汗且疼兼补煮散方
　　黄芪　　　人参　　　独活　　　芎防防风　　　当归　　　桂心　　　萆薢防己【各六两】　茯苓　　　白术　　　丹参【各八两】附子【生用】　甘草【炙各四两】　杏仁【去皮尖】　生地黄生姜　　　磁石【二十分碎如小豆】
　　右十八味并切分之为三十服服别以生姜【二两】生地黄【一两】杏仁【十四枚碎】以水二升煮取七合布绞去滓一服之常以日晩或夜中服之不妨公事如逆呕者加半夏一两如前加减法忌猪肉冷水生葱桃李雀肉海藻菘菜醋物羊肉芜荑及饧三日以后并无禁忌
　　又侧子酒主脚气春夏发入秋肿消气定但苦脚弱不能屈伸足上不仁手指胀闷不得屈伸四肢腰颈背皆废者服此酒方
　　侧子【生用】　干姜【各五两生者良】丹参　　牛膝【各六两】金牙【碎绵褁】　磁石【如上】　生石斛【各一斤干用八两】石南【炙】　　独活【六两灸】　萆薢　　生茱茰生地黄【各十两干者用八两】　　　防风　　茯苓【各四两】五加皮　　薏苡仁【各一两】茵芋【炙】　椒【各两汗】桂心　　　天雄【生用】　人参　　芎防
　　当归　　　白术　　　细辛【各二两】
　　右二十五味切绢袋贮清酒六七斗渍之七日成一服一小盏日二三服量性多少稍加以痹为度若妇人服去石南丈夫苦冷着孔公孽钟乳等多至一二斤少至七八两服此酒时须随病内外灸三两处以泄气忌猪肉冷水醋物生葱桃李雀肉生菜芜荑等【并出第一卷中】
　　脚气冲心烦闷方二十二首
　　广济疗脚气冲心闷洗脚渍汤方
　　糜穰【一石内釡中】
　　右一味多煮取浓汁去滓内椒目一斗更煎十余沸渍脚三两度如冷温渍洗差止无所忌
　　又疗脚气急上冲心闷欲死者方
