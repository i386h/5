<!-- { "loadSidebar": true } -->
　　麻黄【二两去节】　半夏【一两洗】　生姜【五两】　射干【二两】独活【三两】　犀角【一两屑】　羚羊角【一两屑】青木香【一两】橘皮【一两】　杏仁【一两】　人参【二两】　升麻【一两】吴茱茰【一升】　茯苓【二两】　防己【二两】　前胡【二两】枳实【二两炙】
　　右十七味切以水九升煮取四升分五服相去二十里久中间进少粥以助胃气此汤两日服一剂取病气退乃止以意消息之若热盛喘烦者加石膏六两生麦门冬一升去心去吴茱茰若心下坚加鼈甲一两炙忌羊肉醋物饧苋菜【以上三方出苏长史并出第七卷中】
　　又大金牙酒疗瘴疠毒气中人风冷湿痹口防面戾半身不遂手足拘挛厯节肿痛甚者少腹不仁名曰脚气无所不疗方
　　金牙【一斤】　侧子【三两炮】　附子【三两炮】　天雄【三两炮】人参【二两】　苁蓉【三两】　茯苓【二两】　独活【半斤】当归【三两】　白术【三两】　防风【三两】　黄芪【三两】薯蓣【三两】　细辛【三两】　桂心【三两】　茵芋【二两】石南【三两】　芎防【三两】　地骨皮【三两】　五加皮【三两】磁石【三两】　丹参【五两】　杜仲【三两】　萆薢【三两】牛膝【五两】　狗脊【三两】　萎蕤【三两】　薏苡仁【一升】白芷【三两】　麦门冬【一升】　生石斛【八两】　厚朴【三两炙】枳实【三两】　桔梗【三两】　生地黄【切二升】蒴藋【四两】黄芩【三两】　逺志【三两去心】　荆子【三两】
　　右三十九味切以酒八斗渍七日温服一合日四五衣一石药细研如粉别绢袋盛共药同渍药力和善主疗极多凡是风虚四体小觉有风疴者皆须将服之无不疗者服者一依方合之不得辄信人大言浪有加减也忌猪肉冷水生葱生菜桃李雀肉芜荑等【并出第七卷中】
　　又小金牙散疗南方瘴疠疫气脚弱风邪鬼注方金牙【五分】　牛黄【一分】　天雄【二分】　萆薢【二分】黄芩【二分】　麝香【二分】　蜀椒【二分汗】　由防【二分】雄黄【二分】　朱砂【二分】　乌头【二分】　细辛【三分】萎蕤【三分】　桂心【二分】　莽草【二分】　犀角【二分】干姜【三分】　黄连【四分】　蜈蚣【一枚长六寸者炙】
　　右十九味筛合牛黄麝香三千杵温酒服钱五匕日三夜二以知为度绛嚢盛带男左女右一方寸匕省病问孝不避夜行涂鼻人中晨昬雾露亦涂之忌猪肉冷水生血物生菜等【出第十二卷中】
　　延年疗得岭南瘴气热烦短气心闷气欲絶方
　　香豉【一升】　栀子【十四枚擘】　升麻【二两】
　　右三味切以水四升煮取一升半分为三服即定也
　　又岭南瘴气面脚肿乍寒乍热似疟状脚肿气上心闷欬嗽摊缓顽痹方
　　大麻仁【一两绵褁】升麻【一两】　射干【一两】　菖蒲【一两】甘草【一两炙】　麻黄【一两去节】　大黄【一两别浸】　豉【三合绵褁】芒硝【半两】
　　右九味切以水六升煮取二升去滓乃内芒硝分三服微利一二行解毒热忌羊肉饧海藻菘菜【并出第十九卷中】
　　苏唐防酒若能常饮此酒极利腰脚岭南常服此酒必佳及卑湿处亦准此又恐有脚气似着即宜服之方
　　香豉【三升】　美酒香者【一斗】
　　右二味先取香豉三升三蒸三暴干内一斗酒中渍三宿便可饮随人多少用滓薄脚良
　　又方
　　大豆新者【一斗九蒸九暴】
　　右一味以美酒三斗渍三宿便可随性多少饮尽复作常服甚佳
　　又方
　　香豉【三升】　犀角【八两末之】
　　右二味其豉如前用一生绢袋贮用好美酒九升渍之五日许其犀角末散着袋外毎服常搅令犀角味入酒中服三合量性増减日三服其酒夏月勿作多恐壊可用此方豉三合橘皮生姜葱细切任意调和先熬油令香次下诸物熬熟以绵褁内铛中着酒任意性饮之【并出上卷中】








　　外台秘要方卷十八
<子部,医家类,外台秘要方>
　　钦定四库全书
　　外台秘要方卷十九
　　唐　王焘　撰
　　脚气肿满方二十九首
　　病源此繇风湿毒气于肾经肾主水今为邪所则肾气不能宣通水液水液不传于小肠致水气拥溢腑藏浸渍皮肤故肿满也【出第十三卷中】
　　茯苓　　　干姜　　　泽防【各二两】　桂心【二两】
　　右四味切以水六升煮取二升分为三服忌酢物生葱
　　又疗脚气初发从足起至膝胫肿骨疼者方
　　乌牛尿一服一升日二服肿消止羸瘦者二分尿一分牛乳合煮乳结乃服之
　　又方
　　生猪肝一具细切以淡防虀食之令尽若不尽者分再食之【并出第十六卷中】
　　崔氏疗脚气遍身肿方
　　大豆【二大升以水一斗煮取五升去豆】桑根白皮【一握切】
　　防榔【二七枚碎】　　　　　茯苓【二两切】
　　右四味将三物以前豆汁浸经宿煮取二升绞去滓添酒二合内药中随多少服之忌酢物【救急同】
　　又疗遍身肿小便涩者用麻豆方主之疗脚肿气乌豆【一斗水四斗煮取一斗半去豆】桑根白皮【切五升】大麻子【二升熬研碎】
　　右三味以豆汁内药煎取六升一服一升日二服三日令尽
　　又方
　　乌豆【五升】　桑根白皮【切四升二物以水二斗煮取一斗半去滓】
　　大麻子仁【一升熬】　　　　橘皮【二两】　升麻【二两】杏仁【二两】　猪苓【二两】　丹参【三两】　生姜【二两切】
　　右九味切将七物内前桑皮豆汁中煮取四升朝二服相去如三食久药消进食食消又更进二服【此二方并唐尚书送】
　　又疗脚气及腰肾膀胱宿水及痰饮桃花散方
　　收桃花隂干量取一大升但随虚满不须按捺为散纱罗下之温清酒和一服令尽通利为度空腹服之须当转可六七行但宿食不消化等物摠防尽若中间觉饥虚进少许软饭及麋粥极安穏不似转药虚人废朝谒但觉腰脚轻快使人踊跃食味倍佳脚先肿者一宿顿消如囊中贮物倾却相似又无毒易将息唯忌胡蒜猪肉三月内腹虚大都消息慎生冷酸滑五辛酒麫及粘食肥腻四五日外诸食复常
　　又余见古方论云脚气但肿不闷经服利药法令人渴但肿纵不服利药亦遣人渴宜利方
　　取大麻子熬令香和水研取一大升别以三大升水煮一大升赤小豆取一升汁即内麻汁更煎三五沸渴即饮之冷热任取安穏饥时噉豆亦佳而利小便止渴消肿大良谷叶及桑白皮熬炙为饮饮之亦良肿盛力弱不堪大药者取牛乳一小升乌牛尿一小升无乌牛尿用黄者亦得和调分三服相去十里久小便大利脚肿即顿消若一剂不除隔一二日更服气力好者依前服羸弱者每日平旦唯一服六七合以差乃止忌杂肉【并出第六卷中】
　　文仲大麻子酒方疗脚气上脚肿小腹痹
　　大麻子一升碎研清酒三升渍三宿温服随性兼疗头风补益此一方传用大良【备急同】
　　又疗脚气满小便少者方
　　防榔【四十枚切】　大豆【三升】　桑根白皮【切二升】
　　右三味以水二斗煮取六升分六服间粥亦得若冷胀加吴茱茰二升生姜一两用亦良【备急同】
　　又疗脚气非冷非热老人弱人胀满者方
　　防榔殻汁中或茶饮中豉汁中服防榔仁散方寸匕利甚快穏良【备急同】
　　又脚气满方
　　大豆一升以水四升煮之令热去滓取桑根白皮切一大升和豆汁重煎之厚薄如酪布绞去滓空腹日再【备急同】
　　又徐王枳实散宜春秋服消肿利小便兼补疗风虚冷胀不能食方
　　枳实【半斤炙】　桂心【一斤】　茯苓　　白术【各五两】
　　右四味为散酒服方寸匕日三服加至二忌生葱酢物桃李雀肉等【备急同】
　　又手脚酸痛兼防肿方
　　乌麻【五升防熬碎之】
　　右一味以酒一升渍一宿随多少饮之尽更作大佳【备急同】
　　又若身肿气攻心者方
　　生猪肉去脂以浆水洗于两板中压去汁细切作脍蒜虀啖之日二顿下气除风此方外国法【备急同】
　　又捋脚方
　　乌麻碎水煮渍捋大验
　　又方
　　水煮杉木浸捋脚去肿满大验【备急同】
　　又脚洪肿方
　　取小豆一升和谷楮心一握熟煮吃三二升即差如汤沃雪良此二方经用効【备急同并出第九卷中】
　　救急疗风水毒气遍身肿方
　　谷楮白皮【三两】橘皮【一两】桑根白皮【五两东引者】紫苏生姜【各四两】　大豆【二小升】
　　右六味切以水九升煮取一大升绞去滓分为四服其药并须暖不过三剂必当差百日来唯禁大酢【出第七卷中】
　　必効主脚气数发通身满妨气急者方
　　取大麻子一升碎以小便二升煮取一升去滓顿服之【苏唐徐同出第三卷中】
　　苏恭疗下焦冷肿满胷塞吐不下食者兼去温毒方防己　　　芍药【各二两】　枳实【炙】　　独活防风　　　桂心【各三两】　生姜【八两】　葛根【三两】半夏【一升洗】
　　右九味切以水九升煮取三升分作四服相去八九里久中闲食少粥一方无防己枳实加附子二两炮余依本方忌羊肉饧生葱【出上卷中】
　　唐侍中疗苦脚气攻心此方甚散肿气极验
　　大防榔【七枚合子碎】生姜【各二两】　橘皮　　吴茱茰
　　紫苏　　　　木【各一两】
　　右六味切以水三升煮取一升三合分再服忌如药法
　　又葶苈丸疗水气及脚并虚肿方
　　葶苈子【七分生用】牵牛子　　泽漆叶　　海藻【洗去咸炙】昆布【如上炙】　桑根白皮【炙】甘遂【熬】　　椒目
　　郁李仁【各三分去皮】　　　　桂心【一分】
　　右十味筛蜜和为丸如梧子一服十五丸日再服加至二十丸其药用桑白皮切五合赤小豆一合通草一两切水二升煮取一升下药忌生葱【出下卷中】
　　萧亮疗脚气肿盛因生疮积年不差脓血长流依状是风毒气为冬间服药酒拥滞散在腠理宜服此方疗风痒及旧癣疥百病轻腰脚兼通大肠疗肺中热毒气方漏芦　　　萎蕤　　　乌蛇脯【炙各二十四分】
　　枳实【十二分炙】　秦芁【九分】　苦参【一斤去筋脉取粉】
　　汉防己【八分】　参【二十二分】　干麦门冬【十二分去心】白术　　　黄蓍【各十二分】　大黄【二十四分】　黄芩【八分】
　　右十三味筛蜜和丸如梧子一服四十丸日再渐加至五十丸无问食前食后服酒浸药下之
　　又方
　　牛蒡根【切二大升】枳实【八两炙】　磁石【一斤】　薏苡仁【一升】参【六两】　乌蛇脯【六两炙】生地黄【切二大升】乌豆【小粒者一大升】
　　右八味细切绢袋盛以好无灰酒一大斗浸经三日任性多少将以下前药
　　又洗方
　　漏芦【一大升】　白敛【五两】　甘草【三两炙】　蒺防子槐白皮　　五加根皮【各一大升】
　　右六味切以水二大斗煮取六升内芒硝半大升痒即洗其汤防温如人体如疮热湿布上忌海藻菘菜
　　又解风毒入腰脚暴闷痛饮子方
