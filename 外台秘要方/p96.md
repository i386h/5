<!-- { "loadSidebar": true } -->
　　防风【二两】　芍药【二两】　茯苓【二两】　黄芪【三两】独活【四两】　当归【三两】　人参【三两】　干姜【三两】甘草【一两炙】　大豆【二升】　附子【大者一枚炮】
　　右十一味切以水一斗清酒二升合煮取三升分三服忌海藻菘菜猪肉冷水酢物
　　又犀角丸疗百病鬼注恶风入皮肤淫淫液液流移无有常处四肢不仁牵引腰背腹胀满心痛逆胷满不得饮食吸吸短气寒热羸瘦夜喜恶梦与鬼神交通欬脓血皆疗之方
　　犀角【二分屑】　獭肝【三分炙】　雄黄【四分研】　桂心【二分】丹砂【四分研】　贝齿【十分炙研】　巴豆【三十枚熬去心】蜈蚣【一枚去头
　　足炙】　　　　真珠【四分研】　射罔【一分】　麝香【一分研】羚羊角【二分屑】牛黄【二分研】　附子【一分炮】　鬼臼【二分】
　　右十五味下筛蜜和更五千杵平旦服如胡豆二丸酒饮并得日三忌猪肉冷水生葱生血物芦笋【并出第九卷中】
　　风湿痹方四首
　　病源风湿痹病之状或皮肤顽厚或肌肉酸疼风寒湿三气杂至合而成痹其风湿气多而寒气少者为风湿痹也由血气虚则受风湿而成此病久不差入于经络抟于阳经亦变令身体手足不随其汤熨鍼石别有正方补养宣导今附于后养生方导引法云任纵臂不息十二通愈足湿痹不任行腰脊痛又正卧叠两手着背下伸两脚不息十二通愈足湿痹不任行腰脊痛痹有偏患者患左压右足患右压左足久行手亦如足周行满十方止
　　又云以手摩腹从足至头正卧伸臂导引以手持引足住任臂闭气不息十二通以疗痹湿不可任腰脊痛【出第一卷中】
　　千金诸风痹方
　　桂心【一两】　当归【一两】　茯苓【一两】　防风【一两】甘草【一两炙】　黄芩【一两】　生姜【五两】　秦芁【二分】葛根【二分】　干【三十枚擘】　杏仁【五十枚去皮尖】
　　右十一味切水酒各四升煮取三升分三服取汗
　　又疗风痹逰走无定处名曰血痹大【阙】主之方
　　萆薢【四分】　薯蓣【四分】　牛膝【四分】　泽防【四分】蛴螬【三分熬】　天雄【三分炮】　车前子【三分】　干漆【熬三分】白术【三分】　地肤子【三分】　山茱茰【五分】　狗脊【三分】茵芋【一分】　干地黄【十分】
　　右十四味筛蜜和丸酒服如梧子十丸日三服稍稍加之忌桃李雀肉猪肉冷水芜荑等物
　　又白敛散疗风痹肿筋急展转易无常处方
　　白敛【二分】　附子【一分炮】
　　右二味下筛酒服半刀圭日三不知増至一刀圭身中热行为十日便觉忌猪肉冷水【并出第八卷中】
　　古今録验六生散疗急风痹身躯拘痛方
　　生菖蒲【一斤切】生地黄【一斤】　拘根【一斤】　生商陆根
　　【一斤】　　　　生乌头【半斤】　生姜【二斤】
　　右六味以淳酒渍之一宿出暴干复内酒中令酒尽暴令燥下筛以清酒一升服一钱七日再服之忌猪羊肉冷水芜荑饧【出第十四卷中】
　　风湿方九首
　　病源风湿者是风气与湿气共伤于人也风者八方之虚风湿者水湿之蒸气若地下湿复少霜雪其山水气蒸兼值暖猥退人腠理开便受风湿其状令人懈惰精神昬愦若经久亦令四肢缓纵不随入藏则瘖痖口舌不收或脚痹弱变为脚气其汤熨鍼石别有正方补养宣导今附于后养生方真诰云栉头理发欲得多过通流血脉散风湿数易更栉畨用之【出第十一卷中】
　　深师疗风湿脉浮身重汗出恶风方
　　汉防己【四两】　白术【三两】　蜀黄芪【五分】　甘草【二两炙】大枣【十二枚擘】　生姜【三两】
　　右六味防咀以水六升煮取二升分为三服服汤当坐被中欲解汗出如虫行皮中忌桃李雀肉海藻菘菜【千金同此本仲景伤寒论方】
　　又四物附子汤疗风湿相骨节疼烦掣痛不得屈伸近之则痛白汗出短气小便不利恶风不欲去衣或一身悉肿方
　　附子【二枚炮八破】桂心【四两】　白术【三两】　甘草【二两炙】
　　右药防咀以水六升煮取三升去滓服一升日三当防汗若汗出烦者一服五合蔡公数用验忌猪肉冷水生葱余忌同前方【此本仲景伤寒论方】
　　又疗风湿百节疼痛不可屈伸痛时汗出方
　　芍药【四两】　甘草【三两炙】　芎防【四两】　附子【三两炮四破】
　　右四味防咀以水五升煮取二升分再服相去十里顷忌同
　　又疗风湿身体疼痛恶风防肿汤方
　　桂心【四两】　麻黄【二两去节】　芍药【二两】　天门冬【二两
　　去心】　　　　生姜【三两】　杏仁【五十枚】
　　右六味防咀以水一斗煮取三升一服一升日三忌鲤鱼忌同【并出第九卷中】
　　古今録验附子汤疗风湿相骨节烦疼不得屈伸近之则痛白汗出短气小便不得利恶风不欲去衣或一身流肿方
　　桂心【三两】　白术【三两】　附子【二枚炮八破】甘草【三两】
　　右四味防咀以水六升煮取三升分三服防汗即止若汗出烦者稍服五合骠骑使吴谐以建元元年八月二十六日始觉如风至七日卒起便顿倒髀及手皆不随通引腰背疼痛通身肿心多满至九月四日服此汤一剂通身流汗即从来所患悉愈本方不用生姜既有附子今加生姜三两忌同
　　又疗风湿体疼恶风防肿天门冬汤方
　　天门冬【三两去心】葛根【四两】　生姜【三两】　桂心【四两】麻黄【三两去节】　芍药【二两】　杏仁【五十枚】　甘草【二两炙】
　　右八味切以水一斗煮取三升分三服取汗忌鲤鱼余同前【深师无芍药名天门冬汤并出第十四卷中】
　　又疗头风湿面如鍼刺之状身体有肿恶风汗出短气不能饮食麻黄汤方
　　麻黄【四两】　芎防【一两】　莽草【一两】　当归【一两】杏仁【三十枚】
　　右五味切以水五升煮取二升去滓分三服日三糜粥将息佳
　　又辨中风偏枯风痱风懿风痹偏枯者半身偏不随肌肉偏不用而痛言不变智不乱病在分腠之间温卧取汗益其不足损其有余乃可复也风痱者身无痛四肢不收智乱不甚言防知可疗甚则不能言不可治也风懿者奄忽不知人咽中塞窒窒然舌强不能言病在藏腑先入隂后入阳治之先补于隂后冩于阳发其汗身转软者生汗不出身直者七日死风痹病不可己者足如履冰时如入汤腹中股胫淫泺烦心头痛呕时时汗出目悲恐短气不乐不出三年死骑士息王恕母年五十纱扇自扇汗出中风口不得语身缓不收积一月困笃张苗为作七物独活汤服五剂得愈又士度良母年七十余中风但苦口不得语积百余日往来饮食如故苗又与合独活汤四剂得愈七物独活汤疗脚弱及中风湿缓纵不随方【出胡洽】
　　独活【五两】　葛根【四两】　干姜【二两】　桂心【四两】半夏【四两洗】　甘草【二两炙】　防风【三两】
　　右七味防咀以水一斗煮取三升每服一升日三得少防汗出好忌羊肉饧海藻菘菜生葱
　　又疗湿家始得病时可与薏苡麻黄汤方
　　薏苡【半升】　麻黄【四两去节】　甘草【二两炙】　杏仁【二两】
　　右四味防咀以水五升煮取二升分再服汗出即愈湿家烦疼可以甘草麻黄汤发汗不差更合饮家加白术四两名白术麻黄汤忌海藻菘菜桃李雀肉等【此本仲景方分两小异并出第十五卷中】
　　许仁则疗脚气方三首
　　许仁则曰此病有数种有饮气下流以成脚气饮气即水气之渐亦有肾气先虚暑月承热以冷水洗脚湿气不散亦成脚气亦有肾气既虚诸事不节因居卑湿湿气上冲亦成脚气此诸脚气皆令人脚胫大脚趺肿重闷甚上冲心腹满闷短气中间有干湿二脚气湿者脚肿干者脚不肿渐觉枯燥皮肤甲错须细察之若先觉心腹胁肋刺痛胷背满闷吃食之后此状弥加时时气短手脚沈重骨髓疼多喝气每食诸黏腻陈败臭物即诸状转剧此即饮气下流而成脚气有此者自宜依前疗饮气将成水气细辛等八味汤葶苈子等十五味丸疗之若先无前状但觉脚肿疼闷沈重有时缓弱乍冲心腹满闷小腹下不仁有时急痛宜依后吴茱茰等五味汤桑根白皮等十味丸侧子等十味酒细细服之吴茱茰汤方
　　吴茱茰【二两】　生姜【五两】　橘皮【三两】　桂心【二两】大防榔【十枚】
　　右药切以水七升煮取二升半去滓分温三服服相去如人行七八里久一服觉诸状可欲重合服亦佳服汤后将息经三四日即服后桑根白皮等十味丸忌生葱
　　又方
　　桑根白皮【五两】生姜【屑六两】　蜀椒【汗】　　桂心升麻【四两】　五味子【四两】
　　右药筛蜜和为丸以饮下之初服十五丸日再服稍稍加至三十丸如梧子大觉热食前服觉冷食后服之忌同【蜀椒桂心元未见分两】
　　又至九月以后宜合侧子等十味酒服之兼将下丸方侧子【五两】　生姜【八两】　桑根白皮【八两】桂心【四两】白术【八两】　五加白皮【六两】丹参【六两】　续断【五两】牛膝【五两】　细辛【四两】
　　右药切绢袋盛用无灰酒五升浸五六日初服一鸡子黄许日再服稍稍加之以知为度必用前数法不觉可宜依旧脚气方用之忌猪肉冷水桃李雀肉生葱生菜【吴并同并出一卷中】
　　论隂阳表里灸法三十七首
　　苏恭云凡脚气发有隂阳表里当随状疗之不可妄依古方也患隂疗阳病表救里皆为重虚实危殆之甚也若病从隂发起两足大指内侧上循胫内及膝里顽痹不仁或肿先发于此者皆须随病灸复留中都隂陵泉等诸穴灸者先从上始向下引其气便各灸二十壮向后隔七日灸七壮取差止余穴皆依此若病从阳发起两小指外侧向上循胫外从絶骨至风市顽痹不仁或肿起于此者须灸阳辅絶骨阳陵泉风市等诸穴灸数及上向下皆依前法若气毒兼行表里者乃可量其轻重随灸膏摩之若上下遍发表里各灸一二处以此通泄之其用药内攻各量病投药也逐偏若处常使灸疮不差为佳风气都除乃随疮差差后瘢色赤者风毒尽青黑者犹有毒气仍灸勿止待身体轻利然后可休矣又一本云常须灸三里絶骨勿令疮差佳
　　灸脚气穴名
