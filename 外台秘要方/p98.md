<!-- { "loadSidebar": true } -->
　　并须备急救命若卒患无药处随病所在三五味浓煮服之后依方合药服之
　　又凡人入八月气自渐定非意气大发者作半夏独活汤多唾或睡觉心忪心闷风热故也竹叶汤食后服之为佳如不已作后汤服
　　麦门冬【三两去心】茯苓【二两】　石膏【四两碎】　小麦【五合】竹叶【切一升】　生姜【二两】
　　右六味切以水五升煮取一升二合食后分再服相去七八里久忌酢物
　　又寻常气满三日两日服一剂汤方
　　防榔【七枚碎】　橘皮【一两】　厚朴【二两炙】　生姜【四两】吴茱茰【二两】
　　右五味切以水二升煮取一升二合分三服相去五六里乆复服之此药性温去冷气
　　又苍耳酒去皮节头足诸热风药性冷不便热方六月以后收取日干至九月剉一大斛水三斛煮取四斗渍二大斗麴三度摠以米一大斛渍三日如凡酿法将息酘之酒熟日二三服五合身诸风骨髓中风若差或发疮疮差后皮痛肤坚实光恱腰脚甚便若虚热羸瘦弱人无问男女加生地黄五升牛膝根剉三升丹参二升天门冬二升松叶五升枸根五升杏仁一升去皮尖荆根若子二升水三石别煮牛膝丹参松叶等取六斗并苍耳汁摠一石渍五斗麴用米二石五斗分四度酘杏仁末着第一酘饭中下生地黄如泥着第二酘饭中下天门冬蒸熟剥去皮如泥着第三酘饭中下又大麻子一大斗碎着第四酘中下大去皮肤风补虚大良効多头风者得甘菊花一升渍第五酘糟中下搅之调酒熟大小同服并得余无禁忌毒鱼肉并勿食有药处可辨无药处可以苍耳为本如或少三两物亦得不必俱备年常酿至三月服极攘众疾复延龄轻身将渍石斛等药酒弥佳忌鲤鱼芜荑
　　又单酿防黏根酒和苍耳单酒法大去风疼痒止欬嗽消淡癖差疽瘘亦是良药脚气人作渍侧子等酒弥佳一名牛蒡根草名防责根又患昬昬头旋弥甚气满背痛取前苍耳酒渍此后药方
　　独活　　　山茱茰　　天门冬【去心】　黄芪甘菊花　　防风　　　天雄【炮】　　侧子【炮】防己　　　白术　　　茯苓　　　牛膝【各四两】枸【三两】　丹参【四两】　生姜【六两】　磁石【十两】贯众【三两】　生地黄【八两切】
　　右十八味切以绢袋盛酒二大斗渍七日温服一盏日二三服忌猪鱼陈臭物余无禁主腰脚兼去酒风忌猪肉冷水桃李雀肉鲤鱼芜荑酢物【并出第一卷中】













　　外台秘要方卷十九
<子部,医家类,外台秘要方>
　　钦定四库全书
　　外台秘要方卷二十
　　唐　王焘　撰
　　水肿方一十三首
　　病源肾者主水脾胃俱主土土性尅水脾与胃合相为表里胃为水谷之海今胃虚不能传化水气使水气渗溢经络浸渍腑藏脾得水湿之气加之则病脾病则不能制水故水气独归于肾三焦不泻经脉闭塞故水气溢于皮肤而令肿也其状目窠上防肿如卧起之状颈脉动时欬股间冷以手按肿处随手而起如物里水之状口苦舌干不得正偃偃则欬清水不得卧卧则惊惊则欬甚小便黄涩是也水病有五不可疗第一唇黑伤肝第二缺盆平伤心第三脐凸伤脾第四足下平满伤肾第五背平伤肺凡此五伤必不可疗脉沈者水也脉洪大者可疗防细者不疗也养生方云十一月勿食经夏自死肉脯内动于肾喜成水病其汤熨鍼石别有正方补养宣导今附于后养生方导引法云虾蟇行气正坐动摇两臂不息十二通以治五劳水肿之病也又云人卧勿以脚悬蹋髙处不乆必成肾水【出第二十一卷中】黄帝问曰水与肤胀鼓胀肠覃石瘕何以别之岐伯对曰水始起也目窠上防肿如新卧起之状颈脉动时欬隂股间寒足胫肿腹乃大其水已成也以手按其腹随手而起如褁水之状此其也肤胀者寒气客于皮肤之间殻殻然不坚腹大身尽肿皮厚按其腹陷而不起腹色不变此其也鼓胀者腹胀身肿大与肤胀等色仓黄腹脉起此其也肠覃者寒气客于肠外与卫气相薄正气不得营因有所系癖而内着恶气乃起瘜肉乃生其始生也大如鸡卵稍以益大至其成也若懐子之状乆者离岁月按之则坚推之则移月事不以时下此其也石瘕者生于胞中寒气客于子门子门闭塞气不得通恶血当写不写衃以留止日以益大状如懐子月事不以时下皆生于女子可导而下曰肤胀鼓胀可刺耶对曰先写其腹之血络后调其经亦刺去其血脉师曰病有风水有皮水有正水有石水有黄汗风水其脉自浮外证骨节疼痛其人恶风皮水其脉亦浮外证胕肿按之没指不恶风其腹如鼓不满不渴当发其汗正水其脉沈迟外证自喘石水其脉自沈外证腹满不喘黄汗其脉沈迟身体发热胷满四肢头面肿乆未愈必致痈脓【千金范汪同并出甲乙经第八辛卷】
　　范汪疗水肿方
　　葶苈子【一两熬黒】　甘遂【一两熬】　　吴茱茰【四两】
　　右三味别异下筛和以蜜丸如梧子服可至五丸经心録云服三丸日三服余同
　　又葶苈丸疗水肿方
　　葶苈【一升熬】　　吴茱茰【一升】
　　右二味各别筛合以蜜和更二万杵药成饮服二丸如梧实不知增之当以小便利及下为若下者但可清旦一服若不下但小便利者日可再三服常将服肿消耳一名二利丸
　　又利小便消水肿郁李核丸方
　　郁李核仁【三分】松萝【三分】　海藻【二分】　桂心【二分】大黄【五分】　葶苈【五分熬】　黄连【二分】　通草【一分】石韦【一分去毛】
　　右九味合下筛和以蜜丸如梧子先食饮服七丸日二稍增以知为度【并出第二十八卷中】
　　又疗水肿大防榔丸方
　　防榔【三两】　桂心【三两】　附子【二两炮】　栝楼【三两】杏仁【三两熬一方无】干姜【二两】　甘草【二两炙】　麻黄【三两去节】黄芪【三两】　茯苓【三两】　厚朴【二两炙】　葶苈【三两熬】椒目【三两】　吴茱茰【五合】　白术【三两】　防己【二两】
　　右十六味下筛蜜和服如梧子大二丸日三不知稍增至四丸不知又加二丸不下还服四丸得小下为验此疗老小水肿虚肿大病后客肿作喘病疗之佳忌海藻菘菜猪肉冷水生葱桃李雀肉大酢【千金翼冇海藻二两出第四十五卷中】
　　小品疗水肿方
　　大豆【三升】
　　右一味以水六升煮令熟出豆澄汁更内美酒五升防火煎如服一升渐增之令小下
　　又桃皮酒疗水肿方
　　桃皮【三斤削去黒取黄皮】女麴【一升】　　秫米【一升】
　　右三味以水三斗煮桃皮令得一斗以五升汁渍女麴五升汁饙饭酿如酒法熟漉去滓可服一合日三耐酒者增之以体中有热为小便多者即是病去便愈忌生冷酒麪一切毒物
　　又麝香散疗水肿方【千金云治妇人短气虚羸遍身浮肿皮虚急】
　　麝香【三铢】　芫花【三分熬】　甘遂【三分】
　　右三味合下筛酒服钱半邉匕老小钱邉三分匕亦可丸服之强人如小豆十丸老人五丸【千金有雄黄一味并麝香各用六铢肘后又有人参二分】
　　又疗水肿商陆膏方
　　商陆根【一斤生者】　　猪膏【一斤先煎可有二升】
　　右二味合煎令黄去滓以摩肿亦可服少许忌大肉经心録同【千金云涂以纸覆之燥即涂不过三日愈并出第一卷中】
　　集验疗水肿方
　　黄犍牛尿一饮三升若不觉更加服之以得下为度疗老小者寜从少起饮半亦可用后方
　　又疗水肿方
　　猪肾一枚分为七脔甘遂一分末筛为散以粉肾防火炙令熟食之至三四脔乃可止当觉腹中鸣转攻两胁下小便利去水即愈若三四脔不觉可食七脔令尽【肘后经心録文仲同并第六卷中】
　　千金翼疗水肿方
　　葶苈子【六两生用】　　桂心【二两】
　　右二味蜜和丸饮服十丸如梧子日二慎蒜麫猪鸡油腻【出第二十卷中】
　　必効疗水肿方
　　皂荚【一挺去皮子炙】　　乌饧【五两】
　　右二味以酒二升煮取六沸绞去滓顿服之须防即小便二三升肿消忌一切肉及麫生冷咸酢食一周年
　　又方
　　取苦瓠【一枚】
　　右一味以水一石煮一炊乆去滓煎汁令堪丸如胡豆一服二丸当小便下后作小豆羹饭慎勿饮水効【并出第二卷中】
　　水病方七首
　　千金论曰大凡水病难疗差后特须慎于口味又病水人多嗜食不防所以此病难愈世有医者随逐时情意在财物不本性命病人欲食肉于贵胜之处劝令食羊头蹄肉如此者未见一愈者耳又此病百脉之中气水俱实疗之皆令防之使虚羊头蹄极补那得瘳愈所以治水药多用葶苈等诸药本草云葶苈乆服令人虚故水病非乆虚不得絶其根本又有蛊胀但腹满不肿水胀胀而四肢面目俱肿医者不善诊疗蛊以水药疗水以蛊药或但见胀满皆以水药如此者仲景所云医杀之今録慎忌如左其疗蛊方具在备急中
　　丧孝产乳音乐房室諠戯一切鱼一切肉生冷酢滑蒜粘米豆油腻并不得食之亦不得用心
　　右以前禁者并具本方之下其房室等犹三年慎之不复重发不尔差而更发重发不可更疗古方有十水丸歴验多利大便不利小便所以不能述録也
　　诸从腰以下肿当利小便腰以上肿当发汗即愈【出第二十一卷中】
　　范汪疗水病方
　　黄连末
　　右一味以蜜和万杵丸如梧子饮服二丸可至三四丸禁饮水并冷物
　　又方
　　以苦酒一升饮之一方取盐豉各一撮以饮饮之一方取角木叶满虎口取汁饮之【并出第二十八卷中】
　　崔氏疗水病方
　　乌豆【一大升粒小者】　桑根白皮【五升细切】
　　右二味以水五斗和煮可一斗汁滤去滓于铜器中重汤煎如饧可作丸即成所患人毎服取利小便为度其小便复旧色身上肿除体中热烦即服之禁房及死牛马肉油麫酒等经数日得食羊头肉兔肉【水病忌食羊头蹄此云得食恐悮也】
　　又疗水病洪肿气胀不消食方
　　干香薷【五十斤】
　　右一味细剉内釡中以水淹之出香薷上数寸煮使气两尽去滓清澄之渐火煎令可丸服五丸如梧子日三稍加之以小便利为度也无所忌【经心録同】
　　又疗水病身肿方
　　鲤鱼一头【极大者去头尾及骨唯取肉】
　　右一味以水二斗赤小豆一升和鱼肉煮可取二升以上汁生布绞去滓顿服尽如不能尽分为二服后服温令暖服讫下利利尽即差慎牛肉白酒生冷麫猪鱼油酪药滓埋之勿令人食【并出第六卷中】
　　古今録验疗水病方
　　木防己【八分】　蜀大黄【八分锦文者别】人参【八分】杏仁【八分熬紫色别】葶苈子【十分熬】
　　右五味摠和筛蜜和为丸先食后初服七丸如梧子日再日加一丸至十二丸还日减一丸至七丸复渐加至十二丸循环服之以白饮服若病人热多加黄芩茯苓各八分如病人冷多加厚朴八分如病乆心惊加吊藤八分忌酒麫羊肉其牛肉一色永断不得食外禁酢物得食鵞鸭麞兔鲤鱼鳢鱼等肉
　　又疗水病牛黄桂枝丸方
　　牛黄【六铢研】　桂枝【十二铢又一方云桂六铢】牡蛎【十二铢熬研】椒目【十二铢一方云海藻二十四铢不须椒目】　葶苈子【半升熬一方云用一升】
