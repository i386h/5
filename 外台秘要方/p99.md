<!-- { "loadSidebar": true } -->
　　右五味筛蜜和丸如梧子饮服七丸日再小便利为度忌生葱【并出第十一卷中】
　　十水方三首
　　病源十水者青水赤水黄水白水黑水悬水风水石水里水气水也青水者先从面目肿遍一身其根在肝赤水者先从心肿其根在心黄水者先从腹肿其根在脾白水者先从脚肿上气而欬其根在肺黑水者先从脚足趺踵其根在肾悬水者先从面肿至足其根在胆风水者先从四肢起腹满大目尽肿其根在胃石水者先从四肢小腹肿独大其根在膀胱里水者先从腹满其根在小肠气水者乍盛乍虚乍来乍去其根在大肠皆由荣卫痞涩三焦不调腑藏虚弱所生虽名证不同并令身体虚肿喘息上气小便黄涩也【出第二十一卷中】
　　古今録验十水丸疗十种水肿方
　　肿从头【诸书云脚】起名为白水其根在肺【椒目主之】肿从面起名为青水其根在肝【大戟主之】肿从胷起名为黄水其根在脾【甘遂主之】肿从腹起名为气水乍实乍虚其根在大肠【芫花主之】肿从股起名为黑水其根在肾【参主之】肿从头面起至足名为悬水其根在胆【赤小豆主之】肿从内起坚块四肢肿名为石水其根在膀胱【桑根白皮主之】肿从四肢起腹大名为风水其根在胃【泽漆主之】肿从腹起名为里水其根在小肠【巴豆主之】肿从胷中气起名为赤水其根在心【葶苈子主之】
　　右十味分等随其病始所在增其所主药皆一分巴豆四分去心皮末合下筛蜜和丸服如梧子三丸得下为度不下日三亦可散未食服半钱匕便利明朝复服如法再服病愈禁饮但得食干物耳
　　又方
　　第一之水先从面目肿遍一身名曰青水其根在肝【大防主之】
　　第二之水先从心肿名曰赤水其根在心【葶苈主之】第三之水先从腹肿名曰黄水其根在脾【甘遂主之】第四之水先从脚肿上气而欬名曰白水其根在肺气【藁本主之】
　　第五之水先从足趺肿名曰黑水其根在肾【连翘主之】第六之水先从面肿至足名曰水其根在胆【芫花主之】
　　第七之水先从四肢起腹满大身尽肿名曰风水其根在胃【泽漆主之】
　　第八之水四肢小其腹肿独大名曰石水其根在膀胱【桑根白皮主之】
　　第九之水先从小腹满名曰里水其根在小肠【巴豆主之】
　　第十之水乍盛乍虚乍来乍去名曰气水其根在大肠【赤小豆主之】
　　右十病药皆分等所病形同则倍之合白蜜丸如小豆先食饮服一丸日三欲下病服三丸人弱者以意节之疗宿食饮寒热温病禁辛菜猪肉生鱼不禁熟也【范汪千金翼同】
　　又疗十水大黄丸方
　　大黄【一分】　硝石【一分】　大防【一分熬】　甘遂【一分熬】芫花【一分熬】　椒目【一分】　葶苈【一分】
　　右七味合下筛以蜜和丸如小豆先食饮服一丸日再渐增以知为度【范汪同并出第十一卷中】
　　大腹水肿方五首
　　病源夫水病皆繇荣卫痞涩肾脾虚弱所为而大腹水肿者或因大病之后或积虚劳损或新热食讫入水自渍及浴令水气不防流溢腹外三焦闭塞小便不通水气结聚于内乃腹大而肿故四肢小隂下湿手足逆冷腰痛上气欬烦疼故云大腹水肿也【出第二十一卷中】肘后疗卒大腹防病诸方此病本繇水来应水字而经方皆水为病故施疾牀水病之初先两目上肿起如老蚕色侠颈脉动股里泠胫中满按之没指腹内转侧有声此其也不即疗须防身体稍肿腹尽胀按之随手起则病已成犹可疗此皆从虚损大病或下痢后妇人产后饮水不即消三焦决漏小便不利乃相结渐渐生聚遂流诸经络故也疗之方
　　防己　　　甘草【炙】　　葶苈子【熬各二两】
　　右三味筛苦酒和丸饮服如梧子三丸日三常将之取消平乃止忌海藻菘菜
　　又方
　　将服牛溺商陆羊肉及香薷煎等在肿满条中其十水丸诸大方在别卷若止皮肤水腹内未有者服诸发汗药得汗药得汗便差然慎防风寒为急
　　又方
　　牵牛子【三分熬】　厚朴【一分炙】
　　右二味筛强人服三防角殻弱人二殻酒饮随意枢筋有水气病水肿诸药不能瘳者此方効验【出第一卷中】
　　千金疗大腹水肿气息不通命在旦夕者方
　　牛黄【二分研】　昆布【十分洗】　海藻【十分洗】　牵牛子【八分
　　熬】　　　　桂心【八分】　椒目【三分】　葶苈【六分熬】
　　右七味别葶苈如膏合丸如梧子饮服十丸日再稍加小便利为度正观九年汉阳王患水医所不疗余处此古方日夜尿一二斗五六日差差后有他犯因尔殂矣计此即是神方忌生葱【出第二十一卷中】
　　崔氏疗大腹水病身体肿上气小便涩赤脐深颈上有两大脉动唾稠不得眠睡毎肿先随脚肿亦有在前头面肿或大便涩者服此药大佳若先患大便利脐凸腹大胀手掌平满即不可服此药方
　　大【四十枚饭蒸剥去皮核】葶苈子【五两取苦者熬令紫色】杏仁【三两熬令黄色】
　　右三味先葶苈子一万杵写出之乃杏仁三百杵讫摠和合膏一万杵药成平旦空腹服八丸日晚食消更服五丸以饭汁下之三日后毎旦服五丸日晚服三丸丸如枣核如大便利未得服此药若正服药次忽患痢即先食二三口饭然后吃药若利过多停药即可烂煮小豆勿以盐食之忌咸粘脂腻及大冷热物等唯得食秔粟米饭及淡醋不得吃稀粥唯只得吃饭佳如欲食粥即稠煮不得遣大便利【一方加萤火虫粪并出第六卷中】
　　风水方八首
　　病源风水者由肾脾气虚弱所为也肾劳则虚虚则汗出汗出逢风风气内入还客于肾脾虚又不能制于水故水散溢皮肤又与风湿相抟故云风水也令人身浮肿如里水之状颈脉动时欬按肿上凹而不起也骨节疼痛而恶风是也脉浮大者名风水也【出第二十一卷中】深师疗大风水脉浮浮为在表其人或头汗出表无他病但下重故知从腰以上为和腰以下当肿及隂难以屈伸木防己汤方
　　生姜【三两】　大枣【十二枚擘】　白术【四两】　木防己【四两】甘草【二两炙】　黄芪【五两】
　　右六味切以水六升煮取二升分三服喘者加麻黄身重胃中不和者加芍药气上冲者加桂心下乆寒者加细辛防己黄芪为本服药欲解当如虫行皮中状从腰以下冷如冰服汤后坐被上又以一被绕腰温下令得汗汗出则愈也忌海藻菘菜桃李雀肉等【此本仲景伤寒论方】
　　又疗风水气举身肿满短气欲絶大豆汤方
　　大豆【一升】　杏仁【一升去尖皮熬】黄芪【二两】　防风【三两】白术【五两】　木防己【四两】　茯苓【四两】　麻黄【四两去节】甘草【四两炙】　生姜【六两】　清酒【一升】
　　右十一味切以水三斗先煮豆取一斗去滓内酒及药煮取七升分七服一日一夜令尽当下小便极利神验忌大醋余忌同前
　　又疗暴水风水气水肿或疮中水通身皆肿香薷术丸方
　　干香薷【一斤】　　白术【七两】
　　右二味术下筛浓煮香薷取汁和术为丸饮服如梧子十丸日夜四五服利小便极良夏取花叶合用亦佳忌青鱼余忌同前
　　崔氏疗风水肿毒气遍身方
　　楮白皮【三两】　桑根白皮【五两】橘皮【一两】　紫苏【四两】生姜【四两】　大豆【三升】
　　右六味切以水九升煮取一升绞去滓分温为四服与三剂佳百日内忌咸酢【出第六卷中】
　　古今録验疗风水恶风举身悉肿脉浮不渴欲自有汗而无大热越婢汤方
　　麻黄【六两去节】　生姜【三两】　甘草【二两炙】　石膏【半斤碎】大枣【十五枚擘】
　　右五味切以水六升先煮麻黄再沸去上沫内诸药煮取三升分三服恶风加附子一枚炮风水加术四两服如上法欬肺胀加半夏五合洗一服五合稍稍增之忌猪羊肉余忌同前【此本仲景伤寒论方云里水越婢加术汤主之】
　　又疗风水肿症癖酒癖方
　　商陆根【一斤薄切】
　　右一味以淳酒二斗渍三宿服一升当下下者减从半升起日三服尽更合不堪酒者以意减之忌犬肉
　　又甘遂丸疗人风水黄疸体大如囊面目皆合隂肿如斗正如霜方
　　甘遂【二两熬】　葶苈子【二两熬】杏仁【五十枚熬】　巴豆【四十枚去心皮熬】
　　右四味下筛蜜和丸如大豆一服三丸饮下当吐不知可至五丸禁野猪肉芦笋
　　又麻黄汤疗风水身体面目尽浮肿腰背牵引髀股不能食方
　　麻黄【五两去节】　桂心【四两】　生姜【三两】　甘草【二两炙】附子【二枚炮】
　　右五味切以水一斗先煮麻黄减二升内药煎取三升一服一升日三忌同前
　　水蛊方四首
　　病源此由水毒气结聚于内令腹渐大动摇有声常欲饮水皮肤粗黑如似肿状名为水蛊也【出第二十一卷中】肘后疗唯腹大动摇水声皮肤黑名曰水蛊方
　　白茅根【一大把切】　　小豆【三升】
　　右二味以水二升煮取干去茅根食豆水随小便下
　　又方
　　鼠尾草　　马鞭草【各十斤】
　　右二味切以水一石煮取五斗去滓更煎余五升以粉和丸饮服如大豆二丸至四五丸禁肥肉生冷勿食【并出第一卷中】
　　文仲疗苦唯腹大动摇水声皮肤黑名曰水蛊方鬼扇绞取汁服如鸡子即下水更服取水尽若渴研麻子汁饮之良【肘后同】
　　又方
　　巴豆【九十枚去心皮熬令黄】　杏仁【六十枚去皮尖熬令黄】
　　右二味相和服如小豆一枚以水下为度勿饮酒佳忌猪肉芦笋【肘后同并出于第五卷中】
　　卒肿满方六首
　　肘后疗卒肿满身面皆洪大方
　　灸足内踝下白肉际三壮差【备急同】
　　又方
　　香薷剉煮令浓及热以渍亦可服之
　　又方
　　商陆根一斤刮去皮薄切之煮令烂去滓内羊肉一斤下葱盐豉亦如常作臛法随意食之肿差后亦可宜作此可常商陆与米中拌蒸作饼子食之忌犬肉【范汪方云数用愈经心録千金同并出第一卷中】
　　范汪疗卒肿满身面皆洪大方
　　用大鲤鱼一头以淳苦酒三升煮之令苦酒尽讫乃食鱼勿用酢及盐豉他物杂也不过再作愈【备急同肘后用淳酒】
　　又方
　　车下李核中仁十枚研令熟粳米三合研令破以四升水中煮作粥令得一二升服之日三作未消更增核【肘后古今録验同并出第二十八卷中】
　　备急疗卒患肿满効方曾有人忽脚趺肿渐上至膝足不得践地诸疗不差方
　　以蒴藋茎菜埋热灰中令极热以薄肿上冷又易一日夜消尽【出第三卷中】
　　肿入腹苦满方三首
　　肘后论凡此满或是虚气或是风冷气或是饮气此方皆疗之肿入腹苦满急害饮食方
　　大防　　　乌翅　　　白术【各二两】
　　右三味筛蜜和丸如梧子旦服二丸当下渐退更服取令消乃止
　　又方
　　葶苈【七两】　椒目【三两】　茯苓【三两】　吴茱茰【二两】
　　右四味筛蜜和丸如梧子饮服十丸日三忌酢物
　　又方
　　鲤鱼【一头重五斤者以水二斗煮取汁去鱼】泽漆【五两】　茯苓【三两】桑白皮【切三升】泽防【五两】
　　右五味取四物内鱼汁中煮取四升去滓分四服小便当利渐消也忌酢物【并出第一卷中】
　　水通身肿方一十一首
