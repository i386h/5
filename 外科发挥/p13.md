<!-- { "loadSidebar": true } -->
　　金银花黄（盐水浸炒）当归（酒拌）甘草（各等分）为末，每服一二钱，滚汤调入，酒少许服。大人每服一两，水煎服，随饮酒二三杯。

　　隔蒜灸法

　　（方见发背门）

　　十全大补汤

　　（方见溃疡发热门）

　　不换金正气散

　　治疮疡发热之人，脾气虚弱，寒邪相搏，痰停胸膈，以致发寒热，服此正脾气，则痰气自消，寒热不作。

　　浓朴（去皮姜制）藿香半夏（姜制）苍术（米泔浸）陈皮（去白，各三钱）甘草（炙，五分）作一剂，水二钟，姜三片，枣二枚，煎七分，食远服。

　　二神丸

　　治一切脾肾俱虚，侵晨作泻，或饮食少思，或食而不化，或作呕，或作泻，邦秀童僮年逾四十，遍身发肿，腹胀如鼓，甚危，诸药不应，用此丸数服，饮食渐进，其肿渐消，兼以除湿健脾之剂，而愈。

　　破故纸（四两，炒）肉豆蔻（二两，生用）上为末，用大红枣四十九枚，生姜四两切碎，同枣用水煮熟，去姜取枣肉，和药丸，梧子大。每服五十丸，空心盐汤下。

　　卷六

　　[卷六]咽喉

　　疼痛或寒热者，邪在表也，宜发散。肿痛痰涎壅盛者，邪在上也，宜降之。痛而脉数无力者，属阴虚，宜滋阴降火。肿痛发热便闭者，表里俱实病也，宜解表攻里。如证紧急，更刺患处，或刺少商穴。

　　一男子咽痛而脉数，以荆防败毒散加芩、连二剂稍愈，乃去芩、连，又二剂而愈。

　　一男子咽喉肿闭，牙关紧急，针不能入，先刺少商二穴，出黑血，口即开；更针患处，饮清救。

　　一妇人咽喉肿痛，大小便秘，以防风通圣散一剂，诸证悉退；又荆防败毒散，三剂而安。常治此证，轻则荆防败毒散、吹喉散，重则用密钥匙，及刺患处，出血最效，否则不救。针少商二穴，亦可，不若刺患处之为神速耳。

　　一男子咽喉肿痛，脉数而实，以凉膈散，一剂而痛止；以荆防败毒散加牛蒡子，二剂而肿退；以荆防败毒散二剂，又以甘、桔、荆、防、玄参、牛蒡子，四剂而平。

　　一男子咽喉肿闭，痰涎壅甚，以胆矾吹咽中，吐痰碗许；更以清咽利膈汤，四剂而安。

　　一男子咽喉肿痛，药不能下，针患处，出紫血稍愈，以破棺丹噙之；更以清咽消毒散，服之而愈。

　　一男子咽喉干燥而痛，以四物汤加黄柏、知母、玄参、四剂稍愈，更以人参固本丸，一剂不再发。

　　一男子口舌生疮，服凉药愈甚，治以理中汤而愈。

　　一男子咽痛，午后益甚，脉数无力，以四物汤，加黄柏、知母、荆、防，四剂而愈；仍以前药，去荆、防加玄参、甘桔数剂，后不再发。

　　一弱人咽痛，服凉药，或遇劳愈甚，以补中益气汤加芩、连，四剂而愈；乃去芩、连，又数剂，不再发。常治午后痛，去芩连加知母、黄柏、玄参，亦效。

　　一老人咽痛，日晡尤甚，以补中益气汤加酒炒黄柏、知母，数剂而愈。

　　一男子乳蛾肿痛，脉浮数，尚未成脓，针去恶血，饮荆防败毒散，二剂而消。

　　一男子乳蛾肿痛，饮食不入，疮色白，其脓已成，针之，脓出即安。

　　一男嗌痈肿痛，脉浮数，更沉实，饮防风通圣散一剂，泻一次，势顿退；又荆防败毒散，二剂而消。

　　一男子咽喉肿痛，余欲针之，以泄其毒，彼畏针止，服药，然药既熟，已不能下矣；始急针患处，出毒血，更饮清咽消毒药而愈。

　　一患者，其色已绝，心头尚温，急针患处，出黑血即苏，如鲍符卿、乔侍御素有此证，每患皆以针去血即愈。

　　大抵咽喉之症，皆因火为患，其害甚速，须分缓急，及脓成否。若肿闭及壅塞者，死在反掌须急针患处，否则不治。前人云：治喉闭之火，与救火同，不容少待。又云：走马看喉闭，信夫！治喉之方固多，惟用针有回生之功。

　　一男子口舌生疮，饮食不甘，劳而愈甚，以理中汤，治之顿愈。

　　一男子口舌糜烂，服凉药愈甚，脉数而无力，以四物加酒炒黄柏、知母、玄参，一剂顿退，四剂而痊。

　　一男子口舌生疮，脉浮而缓，饮补中益气汤加炮姜，更以桂末，含之即愈。

　　一男子患之，劳而愈甚，以前药加附子三片，二剂即愈。丹溪云：口疮服凉药不愈者，此中焦气不足，虚火泛上，无制，用理中汤，甚则加附子。

　　一男子咽喉作痛，痰涎上壅，余欲治以荆防败毒散，加连翘、山栀、牛蒡子，彼自服甘寒降紫荆防败毒散以散之；治之迟，或势重者，须刺少商穴。瘀血已结，必刺患处，亦有刺少商。

　　咽虽利而未全消者，必成脓也，然脓去即安。若有大便秘结者，虽经针刺去血，必欲以防风通圣散攻之，甘寒之剂，非虚火不宜用。

　　一妇人咽间作痛，两月后始溃，突而不敛，遍身筋骨亦痛，诸药不应，先以萆汤，数剂而身上，年余不愈，以萆为末，乳汁调服，母以白汤调服，月余而愈。一男子咽间先患，及于身，服轻粉之剂，稍愈；已而复发，仍服之，亦稍愈；后大发，上溃蚀，与鼻相通，臂腿数枚，其状如桃，大溃，年余不敛；神思倦怠，饮食少思，虚证悉具，投以萆汤为主，以健脾胃之剂，兼服之，月余而安。

　　一妇人患之，脸鼻俱蚀，筋骨作痛，脚面与跟各肿一块，三月而溃，脓水淋漓，半载不敛，治以前药亦愈。（萆汤方见杨梅疮门）一男子齿痛，脉数实便秘，用防风通圣散即愈。

　　一男子齿痛，而胃脉数而有力，以清胃散加石膏、荆防风，二剂而痊。

　　一男子齿痛甚，胃脉数实，以承气汤一剂即止。

　　一男子齿痛，脉浮无力，以补中益气汤，加黄连、生地黄、石膏治之，不复作。

　　一老人齿痛，午后即发，至晚尤甚，胃脉数而实，以凉膈散加荆芥、防风、石膏，一剂而瘳。

　　一妇人常口舌糜烂，颊赤唇干，眼涩作渴，脉数，按之则涩，此心肺壅热，伤于气血为患，云：妇人热劳者，由心肺壅热，伤于气血。气血不调，脏腑壅滞，热毒内积，不得宣通之所致也。其候心神烦躁，颊赤头痛，眼涩唇干，四肢壮热，烦渴不止，口舌生疮，神思沉昏，嗜卧少寐，饮食无味，举体酸疼，或时心怔，或时盗汗，肌肤日渐消瘦，故名热劳也。

　　附方

　　荆防败毒散

　　（方见溃疡发热门）

　　清咽利膈汤

　　治积热咽喉肿痛，痰涎壅盛，或胸膈不利，烦躁饮冷，大便秘结。

　　金银花防风荆芥薄荷桔梗（炒）黄芩（炒）黄连（炒，各钱半）山栀（炒、研）翘（各二钱）玄参大黄（煨）朴硝牛蒡子（研）甘草（各七分）作一剂，水二钟煎一钟，食后服。

　　密钥匙

　　治喉闭缠喉风痰涎壅塞盛者，水浆难下。

　　焰硝（一两五钱）鹏砂（五钱）脑子（一字）白僵蚕（一钱）雄黄（二钱）各另为细末，和匀，以竹管吹患处，痰涎即出。如痰虽出，咽喉仍不消，急针患处，去恶血。

　　凉膈散

　　（方见作渴门）

　　防风通圣散

　　（方见天泡疮门）

　　补中益气汤

　　（方见溃疡发热门）

　　刺少商穴法

　　穴在手大指内侧，去爪甲如韭叶。刺入二分许，以手自臂勒至刺处出血，即消。若重者，及脓成者，必须针患处，否则不治（复绘图于卷末。）

　　四物汤

　　（方见瘰门）

　　破棺丹

　　（方见发背门）

　　理中汤

　　治脾胃不健，饮食少思，或作呕，或服寒药，致饮食少思，或肚腹作痛人参干姜（炮）甘草（炙）白术（炒，各一钱半）作一剂，水一钟，煎五分，食远服

　　清胃散

　　治胃经湿热，牙齿或牙龈肿痛，或牵引头脑，或面发热，并治之。

　　当归身（酒拌，一钱）黄连生地黄（酒拌，各二钱）牡丹皮（一钱五分）升麻（二钱）作一剂，水二钟，煎七分，食远服。

　　承气汤

　　治肠胃积热，口舌生疮，或牙齿龈作痛。

　　大黄（煨）甘草朴硝（各二钱）作一剂，水一钟半，煎八分，食前服。

　　清咽消毒散

　　治咽喉生疮肿痛，痰涎壅盛，或口舌生疮，大便秘结，即荆防败毒散加芩、连、硝黄（方见溃疡发热门。）

　　人参固本丸

　　治肺气燥热作渴，或小便短少赤色，及肺气虚热，小便涩滞如淋，此虚而有火之圣药也。

　　生地黄（酒拌）熟地黄（用生者酒拌，铜器蒸半日）天门冬（去心）麦门冬（去心，各一两）温酒下，中寒人不可服。

　　[卷六]疹(附小儿丹毒)

　　脉浮者，消气为主。脉浮数者，祛风清热。脉沉数者，泻火为主。脉数按之沉实者，解表攻里。

　　一妇人患，作痒脉浮，以消风散，四剂而愈。

　　一妇人患，作痒脉浮数，以人参败毒散，二剂稍愈；更以消风散，四剂而安。

　　一男子患，色赤紫痛，发热喜冷，脉沉实，以防风通圣散，一剂顿退；又以荆防败毒散加芩、连，四剂而愈。

　　一妇人患斑，痒痛，大便秘，脉沉实，以四物汤加芩、连、大黄、槐花，治之而愈。

　　一老人患疹，色微赤，作痒，发热，以人参败毒散，二剂稍愈；以补中益气汤，加黄芩、山栀而愈。

　　一小儿患疹作痛，发热烦渴，欲服清凉饮下之。诊其脉不实，举指不数，此邪在经络也，不王海藏曰：前人云：首尾俱不可下者，何也？曰：首不可下者，为未见于表，下则邪气不得伸越，此脉证有表而无里，故禁首不可下也；尾不可下者，为毒已显于外，内无根蒂，大便不实，无一切里证，下之则气逆陷，故禁尾不可下也。一儿作痒发热，以消毒犀角饮，一剂作吐泻，此邪气上下俱出也，毒自解，少顷吐泻俱止，其疹果消。吐泻后，脉见七至，此小儿和平之脉也，邪已尽矣，不须治，果愈。洁古云：疹之病，其为证各异。发肿于外者，属少阳三焦相火也，谓之；小红靥行皮肤之中，不出者，属少阳君火也，谓之疹凡显证，若自吐泻者，慎勿乱治，而多吉，谓邪气上下皆出也，疹并出，小儿难禁，是以别生他证也。首尾不可下，大抵安里之药多，发表之药少，秘则微疏之，令邪气不壅，并令其次第出，使儿易禁也。身温暖者顺，身凉者逆。

　　一男子患丹毒，痛便秘，脉数而实，服防风通圣散不应，令砭患处，去恶血，仍用前药即愈。

　　一小儿腿患丹如霞，游走不定，先以麻油涂患处，砭出恶血，毒即散；更以金银花散，一剂而安。

　　一小儿患之，外势虽轻，内则大便不利，此患在脏也，服大连翘饮，敷神效散而瘥。

　　一小儿遍身皆赤，砭之，投解毒药而即愈。

