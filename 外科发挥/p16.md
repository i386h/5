<!-- { "loadSidebar": true } -->
　　一男子粪后下血，久而不愈，中气不足，以补中益气汤数剂，更以黄连丸数服血止；又服前汤，月余不再作。

　　一男子脏毒下血，服凉血败毒药，不惟血不能止，且饮食少思，肢体愈倦，脉数，按之则涩归或参苓白术散补之即效。

　　一男子脏毒下血，脾气素弱，用六君子汤加芎、归、枳壳、地榆、槐花，治之而愈。后因谋究其因而治之。丹溪云：芎归汤一剂，又调血之上品，热加茯苓、槐花；冷加白茯苓、木香，此则自根自本之论也。虽然精气血出于谷气，惟大肠下血，以胃药收功，以四君子汤、参白术散，以枳壳散、小乌沉汤和之，胃气一回，血自循经络矣。肠风者，邪气外入，随感随见，脏毒者，蕴积毒久而始见。又云：人惟坐卧风湿，醉饱房劳，生冷停寒，酒面积热，以致荣血失道，渗入大肠，此肠风脏毒之所作也。挟热下血，清而色鲜，腹中有痛；挟冷下血，浊而色暗，腹内略痛。清则为肠风，浊则为脏毒。有先便而后血者，其来也远；有先血而后便者，其来也近。世俗粪前粪后之说，非也！治法大要：先当解散肠胃风邪，热则败毒散，冷则不换金正气散加川芎、当归，后随其冷热治之。

　　一河间云：“起居不节，用力过度，则络脉伤，阳络伤则血外溢，血外溢则衄血。阴络伤则不得生。诸方皆谓风热侵于大肠而然，若饮食有节，起居有时，肠胃不虚，邪气从何而入。

　　一妇人素患痔漏，每因热则下血数滴，以四物汤加黄连，治之即愈。后为大劳疮肿痛，经水后去蒲黄、芩、连，加地骨皮数剂而安。丹溪云：妇人崩中者，由脏腑伤损，冲任二脉，血气俱虚，故也。二脉为脉经之海，血气之行，外循经络卫营脏腑，若气血调适，经下根据时，若劳动过极，脏腑俱伤，冲任之气虚，不能约制其经血，故忽然而下，谓之崩中暴下。治宜大补气血之药，举养脾胃，微加镇坠心火之药治其心，补阴泻阳，则自正矣。

　　一男子有痔漏，每登厕肛脱，良久方上，诊其脉，细而滑，用补中益气汤，三十余剂，遂不虚者四物汤。血热者凉血，四物汤加黄柏。肺与大肠为表里，故肺脏蕴热，则肛闭结。肺脏虚收矣。

　　附方

　　秦艽苍术汤

　　治肠风痔漏，大小便秘涩。

　　秦艽苍术（米泔水浸炒）皂角仁（烧存性）桃仁（各一钱半）黄柏（酒制）泽泻当归尾。

　　当归郁李仁汤

　　治痔漏，大便结硬，大肠下坠出血，若痛，不能忍者。

　　当归尾（酒拌）郁李仁泽泻生地黄大黄（煨）枳壳苍术秦艽（各一钱）麻子仁

　　加减龙胆泻肝汤

　　（方见下疳门）治痔疮，小便涩滞，或痔肿痛。

　　四物汤

　　（方见瘰门）

　　秦艽防风汤

　　治痔漏结燥，每次大便作痛。

　　秦艽防风当归（酒拌）白术（各四钱半）黄柏陈皮柴胡大黄（煨）泽泻（各一

　　八珍汤

　　（方见溃疡发热门）

　　加味四君子汤

　　治痔漏下血，面色痿黄，心忪耳鸣，脚弱气乏，及一切脾胃虚，口淡，食不知味。又治中气虚不能摄血，致便血不禁。

　　人参白术（炒）茯苓白扁豆（蒸）黄（炙）甘草为末，每服三钱，白滚汤点服

　　四君子汤

　　治脾胃虚弱，便血不止。

　　人参白术（炒）白茯苓（各一钱）甘草（炙，五分）作一剂，水二钟，姜三片，枣一枚，煎八分，食远服。

　　黄连丸

　　治大肠有热下血。

　　用黄连、吴茱萸等分，用热汤拌湿，罨三日同炒，拣出，各另为末，亦各米糊丸，梧子大。每服二三钱，粪前红，服茱萸丸，粪后红，服黄连丸，俱酒下。

　　六君子汤

　　（方见作呕门）

　　除湿和血汤

　　治阳明经湿热，便血腹痛。

　　生地黄牡丹皮生甘草（各五分）熟甘草黄（各一钱，炙）白芍药（一钱五分）升麻水二钟，煎八分，空心候宿食消尽，热服。

　　槐花散

　　治肠风脏毒下血。

　　槐花（炒）生地黄（酒拌，铜器蒸半日）青皮白术（炒）荆芥穗（各六分）川芎（四分炙）当归身（酒拌）升麻（各一钱）为末，每服三钱，空心米饮调下，水煎服亦可。

　　补中益气汤

　　人参败毒散

　　（二方见溃疡发热门）

　　参苓白术散

　　治脾胃不和，饮食不进，或呕吐泄泻。凡大病后，皆宜服此药，以人参茯苓白扁豆（去皮姜汁拌炒）白术（炒）莲肉（去心皮）砂仁（炒）薏苡仁（炒）桔梗（炒）山药甘草（炙，各二两）为细末，每服三钱，用石菖蒲煎汤下。

　　归脾汤

　　治思虑伤脾，不能统摄，心血以此妄行，或吐血下血，或健忘怔忡，惊悸少寐，或心脾作痛。

　　白术（炒）茯神黄（蜜炙）龙眼肉酸枣仁（蒸，各一钱）人参木香（各五分）甘草（炙，二分半）作一剂，水一钟，姜一片，枣一枚，煎六分，食远并临卧服。

　　小乌沉汤

　　治气不调和，便血不止。

　　乌药（一两）甘草（炙，二钱）香附（四两，酒制）每服二钱，食前盐汤下。

　　不换金正气散

　　（方见作呕门）

　　枳壳散

　　治便血，或妇人经候不调，手足烦热，夜多盗汗，胸膈不利。

　　枳壳（麸炒，一钱）半夏曲赤芍药（炒，各一钱）柴胡黄芩（各一钱五分）作一剂，水二钟，姜三片，枣二枚，煎八分，食远服。

　　芎归汤

　　治便血，或失血过多眩晕。

　　芎（五钱）当归（酒拌，五钱）作一剂，水一钟半，煎六分，食后服。

　　如神千金方

　　治痔无有不效。

　　好信石（色黄明者三钱，打如豆大）明白矾（一两为末）好黄丹（水飞，炒变色，五钱）蝎梢（七个，净洗瓦上焙干，研末）草乌（紧实光滑者，去皮生研末，一钱）上用紫泥罐，先将炭火红，放冷拭净；先下明矾烧令沸，次下信石，入矾内拌匀，文武火候沸，再搅匀；次看罐通红烟起为度，将罐掇下，待冷取研末，方入草乌、黄丹、蝎梢三味，再同研极细，入瓷罐内收贮。如欲敷药，先煎甘草汤，或葱椒煎汤，洗净患处，然后用生麻油调前药，以鹅毛扫药痔上，每日敷药三次。之后，必去黄水如胶汁，然痔头渐消，看痔病年深浅，年乃是临安曹五方，黄院引为高宗，取痔得效，后封曹官至察使。

　　李防御五痔方

　　原痔者，贫富男女皆有之。富者酒色财气，贫者担轻负重，饥露早行，皆心肝二血。喜则伤。妇人因经后伤冷，月事伤风，余血在心，经血流于大肠。小儿因利后，或母腹中受热也。

　　治方于后：

　　水澄膏

　　治痔护肉。

　　郁金白芨（各一两）一方加黄连。上二味，为细末。如内痔，候登厕翻出在外，用温汤洗盖药上良久，方用枯药搽痔上，用笔蘸温水于纸上，不令药干及四散。

　　好白矾（四两）生信石（二钱半）朱砂（一钱，生研极细）上各研为细末，先用砒入紫泥罐看痔头大小，取矾末在掌中，更入朱砂少许，以唾调稀，用篦头涂痔上周遍，一日三上。候看痔头颜色焦黑为效，至夜自黄水出，切无他疑，水尽为妙，至中夜上药一遍，来日依然上药三次，有小痛不妨。换药时，以碗盛新水或温汤，在痔边用笔轻洗去痔上旧药，更上新药，仍用护肉药，次用荆芥汤洗之，三两日之后，黄水出将尽，却于药中增朱砂减白矾，则药力即缓，三两日方可增减，渐渐取之。庶不惊人，全在用药人，看痔头转色，增减浓薄敷药，方是活法，此药只是借砒信耳，又有朱砂解之。一方士将此二方在京治人多效，致富。一富人因验以百金求得之录于余，余虽未用，传人无不言效，但枯药赵宜真炼师已刊于《青囊杂纂》，如神千金方，未见刊传，大抵今人言能取痔者，皆此方也。恐气血虚或内邪者，还当兼治其内，庶不有失。

　　卷八

　　[卷八]便秘门

　　脉沉实而秘者，火在内者，宜泄之。脉涩而秘者，属血少，宜养血。脉浮而秘者，属气虚，宜补气。脉浮涩而秘者，气血俱虚也，宜补气血。

　　一男子患痈，未作脓，痛烦躁，便秘脉实，以内疏黄连汤二剂，诸症悉退；以四物加芩、连，四剂而消。

　　一男子溃后，便涩脉浮，按之则涩，以八珍汤加红花、桃仁、陈皮、杏仁，治之而愈。

　　一妇人溃后，便秘而脉涩，以四物汤加红花、桃仁、黄，治之而愈。

　　一男子溃后，便秘而脉浮，以四君子汤加陈皮、杏仁、当归，治之而愈。

　　一老人溃后，大便秘，小便赤涩，诊之脉浮数而涩，以八珍汤加黄柏、知母，治之而已。愈，阳火盛，故用前药有效，而向投苦寒之剂，必致有误也。

　　一男子溃后便涩，肌肤作痒，余以气血虚不能营于腠理，用补剂治之，彼不信，乃服风药，为主。妄投风药，祸在反掌。

　　附方

　　内疏黄连汤

　　（方见肿疡门）

　　四物汤

　　（方见瘰门）

　　八珍汤

　　（方见溃疡发热门）

　　四君子汤

　　（方见痔门）

　　滋肾丸

　　（方见下疳门）

　　加减八味丸

　　（方见作渴门）

　　[卷八]乳痈(附乳岩，并男子乳痈)

　　暴怒或儿口气所吹肿痛者，疏肝行气。痛发寒热者，发散表邪。肿痛甚者，清肝消。未成脓，疏肝行气。不作脓，或不溃，托里为主。溃而不敛，或脓清者，宜大补气血。

　　一妇人禀实性躁，怀抱久郁，左乳内结一核不消，按之微痛，以连翘饮子二十余剂，稍退；更以八珍汤加青皮、香附、桔梗、贝母，二十余剂而消。

　　一妇人因怒，两乳肿，兼头痛、寒热，以人参败毒散，二剂表证已退；以小柴胡汤加芎、归、枳壳、桔梗，四剂而消。

　　一妇人郁久，右乳内肿硬，以八珍汤加远志、贝母、柴胡、青皮，及隔蒜灸，兼服神效栝蒌散，两月余而消。

　　一妇人左乳内肿如桃，许久不痛，色不变，发热渐消瘦，以八珍汤加香附、远志、青皮、柴药不分经络虚实者，俱难治。大抵此症，四十以外者尤难治，盖因阴血日虚也。

