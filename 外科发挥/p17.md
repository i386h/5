<!-- { "loadSidebar": true } -->
　　一妇人因怒，左乳内肿痛发热，表散太过，致热益甚，以益气养荣汤数剂，热止脓成，欲针胃经，乳头属厥阴肝经，若忿怒伤肝，或浓味积热，以致气不行，窍不通，乳不出，则结而为肿为痛。阳明之血热甚，则肉腐为脓。若脓一成，即针之，以免遍溃诸囊之患。亦有所乳之子，膈有滞痰，口气热，含乳而睡熟，热气所吹，遂成肿痛，于起时须吮咂通，或忍痛揉散，失治必成痈患，宜青皮以疏厥阴之滞，石膏以清阳明之热，甘草节以行污浊之血，栝蒌佐之；更隔蒜灸之，其效尤捷。若有脓即针之，否则通溃，难于收敛。

　　一妇人久郁，右乳内结三核，年余不消，朝寒暮热，饮食不甘，此乳岩也。乃七情所伤肝经饼灸之，喜其谨疾，年余而消。

　　一妇人亦患此，余谓须多服解郁结养气血药，可保无虞，彼不信，乃服克伐之剂，反大如覆碗，日出清脓，不敛而殁。

　　一妇人郁久，乳内结核，年余不散，日晡微热，饮食少思，以益气养荣汤治之，彼以为缓，殁。

　　又一外家，乃放出宫女，乳内结一核如粟，亦以前汤，彼不信，乃服疮科流气饮及败毒散，三痛不痒，人多忽之，最难治疗。若一有此，宜戒七情、远浓味、解郁结，更以行气之药治之，庶可保全，否则不治。亦有二三载，或五六载，凡势下陷者，皆曰乳岩，盖其形岩凸似岩穴也，最毒。慎之！一妇人发热作渴，至夜尤甚，两乳忽肿，服败毒药，热反炽。诊之肝脉洪数，乃热血入室也，以加味小柴胡汤治之，热止肿消。

　　一妇人因怒，左乳作痛，胸膈不利，以方脉流气饮加木香、青皮，四剂而愈。

　　一妇人郁久，左乳内结核如杏许，三月不消，心脉涩而脾脉大，按之无力，以八珍汤加贝母、远志、香附、柴胡、青皮、桔梗，五十余剂而溃；又三十余剂而愈。

　　一妇人脓成，不溃胀痛，余欲针之，使毒不侵遍。彼不从，又数日痛极，始针，涌出败脓三之，否则遍溃诸囊矣，少壮者得以收敛，老弱者多致不救。

　　一妇人肿而不作脓，以益气养荣汤加香附、青皮，数剂而脓成，针之旬日而愈。

　　一妇人右乳肿，发热，怠惰嗜卧，无气以动，至夜热亦甚，以补中益气汤兼逍遥散治之而痊。

　　一妇人两乳内时常作痛，口内常辣，卧起若急，脐下牵痛，以小柴胡汤加青皮、黄连、山栀，治之而痊。

　　一产妇因乳少，服药通之，致乳房肿胀发热作渴，状伤寒，以玉露散补之而愈。夫乳汁乃气所乳之子，亦弱而多病，此自然之理。亦有屡产有乳，再产却无，或大便涩滞，乃亡津液也。《三因论》云：产妇乳脉不行有二，有血气盛，闭而不行者；有血气弱，涩而不行者。虚当补之，盛当疏之，盛者当用通草、漏芦、土瓜根辈；虚者当用炼成钟乳粉、猪蹄、鲫鱼之属。概可见矣。亦有乳出不止等症，见《外科心法》。

　　一男子左乳肿硬痛甚，以仙方活命饮二剂而止；更以十宣散加青皮，四剂脓成，针之而愈。

　　时针之，不致大溃。如出不利，更搜脓化毒之药。若脓血未尽，辄用生肌之剂，反助邪气，纵早合必再发，不可不慎也。

　　一男子年逾五十，患子不立事，左乳肿痛，左胁胀痛，肝脉弦数而涩，先以龙荟丸二服，诸解郁结。彼不从，乃杂用流气败毒之剂，致便秘发热作渴，复请，余谓：“脓成不溃，阳气虚不能鼓舞也，便秘发热，阴血竭不能濡润也。”辞不治，果死。

　　一男子因怒，左乳肿痛，肝脉弦数，以复元通气散，二服少愈；以小柴胡汤加青皮、芎、归，数剂而消。

　　附方

　　连翘饮子

　　治乳内结核。服数剂，如不消，宜兼服八珍汤。初起有表证者，宜先解散。

　　连翘川芎栝蒌仁（研）皂角刺（炒）橘叶青皮甘草节桃仁（各一钱半）作一剂，水二钟，煎一钟，食远服。

　　人参败毒散

　　（方见溃疡发热门）

　　复元通气散

　　治乳痈便毒肿痛，及一切气滞肿毒，如打扑伤损闪肭作痛，及疝气尤效。

　　木香茴香（炒）青皮（去白）穿山甲（酥炙）陈皮白芷甘草漏芦贝母（去心，各等分）另为末，各等分和匀。每服三钱，温酒调下。

　　八珍汤

　　（方见溃疡发热门）

　　隔蒜灸法

　　（方见发背门）

　　神效栝蒌散

　　治乳痈乳劳，已成化脓为水，未成即消。治乳之方甚多，独此方神效，瘰疮毒尤效。

　　栝蒌（大者二个，捣）甘草当归（各五钱）没药（另研）乳香（各一钱，另研）作二剂，以补气血之剂，兼服之。

　　小柴胡汤

　　益气养荣汤

　　加味小柴胡汤

　　（三方见瘰门）

　　补中益气汤

　　（见溃疡发热门）

　　逍遥散

　　（见瘰门）

　　木香饼

　　治一切气滞结肿，或痛或闪肭，及风寒所伤作痛，并效。

　　木香（五钱）生地黄（一两）木香为末，地黄杵膏，和匀，量患处，大小作饼，置肿处，以热熨斗熨之。

　　玉露散

　　治产后乳脉不行，身体壮热，头目昏痛，大便涩滞。

　　人参白茯苓甘草（各五分）桔梗（炒）川芎白芷（各一钱）当归（五分）芍药（七分）作一剂，水二钟，煎至八分，食后服。如热甚，大便秘，加大黄三分炒。

　　仙方活命饮

　　十宣散

　　（二方见发背门）

　　当归龙荟丸

　　（方见瘰门）

　　流气饮

　　（方见流注门）

　　[卷八]妇人血风疮(附阴疮、阴肿、阴挺)

　　脉浮者祛风为主，益气佐之。脉涩者祛风为主，佐以养血。脉浮而涩者，祛风养气血。

　　一妇人患此作痒，五心烦热，以逍遥散数剂而止，更以人参荆芥散，二十余剂而愈。

　　一妇人遍身作痒，秋冬尤甚，脉浮数，饮消风散、敷蛇床子散，数日顿愈。

　　一妇人遍身赤色，搔破成疮，脓出不止，以当归饮子及蛇床子散而愈。

　　一老妇遍身作痒，午前益甚，以四君子汤加荆、防、芎、归而愈。

　　一妇人因洗头致头皮患肿兼痒，以人参荆芥散数剂而愈。

　　一妇人作痒成疮，虽敛久，而患处仍痒，搔起白屑，以四生散数服，痒止；以人参荆芥散，二十余剂而愈。

　　附方

　　消风散

　　当归饮子

　　（二方见疮疥门）

　　蛇床子散

　　治风癣疥癞搔痒，脓水淋漓。

　　蛇床子独活苦参防风荆芥穗（各一两）枯矾铜绿（各五钱）各另为末，麻油调搽。

　　四君子汤

　　（方见痔漏门）

　　人参荆芥散

　　（方见疮疥门）

　　逍遥散

　　（方见瘰门）

　　四生散

　　（方见疮疥门）治妇人阴户生疮，作痒，或痛。

　　杏仁（炒）雄黄白矾（各五钱）麝香（二分）上为末，敷入患处。

　　当归散

　　治妇人阴中突出一物，长五六寸，名阴挺。

　　当归黄芩（各二两）牡蛎（一两五钱）皮（一两，炙）赤芍药（五钱）上为末，每服二：当归、穿山甲炙、蒲黄炒，各半两，辰砂一钱、麝香少许为末，每服三钱，酒调下，尤效。

　　菖蒲散

　　治妇人阴户肿痛，月水涩滞。

　　菖蒲当归（各一钱）秦艽（七钱五分）吴茱萸（五钱，制）上为末，每服三钱，空心葱汤调下；更以枳实炒热，频熨患处。

　　治阴内脓水淋漓，或痒痛，以升麻、白芷、黄连、木通、当归、川芎、白术、茯苓煎服。更用塌肿汤浴流。

　　塌肿汤

　　治妇人阴户生疮，或痒痛，或脓水淋漓。

　　甘草干漆（各三钱）生地黄黄芩当归川芎（各二钱）鳖甲（五钱，炙）作一剂，用水数碗，煎数沸，去渣，常洗患处。

　　[卷八]疮疥

　　疮痒或脓水浸淫者，消风除湿。痒痛无脓者，祛风润燥。痛或发寒热者，表散之。瘙痒或热。

　　一妇人患此作痒，脓水不止，脉浮无力，以消风散，四剂稍愈；更以四生丸，月余而平一男子痒少痛多无脓水，以芩、连、荆、防、山栀、薄荷、芍药、归稍，治之而愈。

　　一男子痛发热，脉浮数，以人参败毒散，四剂稍愈；更以当归饮子，数剂而愈。

　　一男子痛，寒热便秘，脉数有力，以防风通圣散，一剂稍愈；更以荆防败毒散，加黄芩、山栀，四剂而愈。

　　一妇人作痒，午后尤甚，以当归饮子，数剂少愈；更以人参荆芥散，数剂而安。

　　一男子久不愈，搔起白屑，耳作蝉声，以四生散，数服痒止，更以当归饮子，数剂而瘥。

　　一男子下体居多痛，日晡尤甚，腿腕筋紫而胀，就于紫处刺去瘀血；以四物汤加芩、连，四剂而安。患在上体，若臂腕筋紫胀，亦宜刺去其血，以前汤加柴胡、黄芩，即愈。

　　一男子搔痒成疮，日晡痛甚，以四物加芩、连、荆、防，数剂而止，更以四物加蒺藜、何首乌、黄，二十剂而愈。

　　附方

　　消风散

　　治风热瘾疹瘙痒，及妇人血风瘙痒，或头皮肿痒，或诸风上攻，头目昏眩，项背拘急，鼻出清水，嚏喷声重，耳作蝉鸣。

　　荆芥穗甘草（炒，各一两）陈皮（焙，五钱）人参白僵蚕（炒）茯苓防风芎香蝉蜕（各二两）浓朴（姜制，五钱）羌活（一两）各另为末，每服三钱，清茶调下。疮癣温酒下。

　　人参败毒散

　　（方见溃疡发热门）

　　防风通圣散

　　（方见天泡疮门）

　　当归饮子

　　治血燥作痒，及风热疮疥瘙痒或作痛。

　　当归（酒拌）川芎白芍药生地黄（酒拌）防风白蒺藜荆芥（各一钱五分）何首乌黄甘草（各五分）作一剂，水二钟，煎八分，食远服。

　　四生散

　　治腿生疮，浸淫不愈，类风癣，名肾脏风。疮如上攻，则目昏花，视物不明，并一切风癣疥癞。

　　白附子（生用）黄独活蒺藜各另研为末，等分和匀，每服二钱，用猪腰子一个，批开入药，湿纸包裹煨热，空心连腰子细嚼，盐汤下，风癣酒下。

　　四生丸

　　治血风骨节疼痛，不能举动，或行步不前，或浑身瘙痒，或麻痹。

　　地龙（去土）僵蚕（炒，去丝）白附子（生用）五灵脂草乌（去皮尖，各等分）上为末，米糊丸，梧子大，每服二三十丸，茶酒任下；或作末酒调服亦可。

　　荆防败毒散

　　（方见溃疡发热门）

　　人参荆芥散

　　治妇人血风发热，或疮毒瘙痒，或肢体疼痛，头目昏涩，烦渴盗汗，或月水不调，脐腹痛，癖积块。

　　荆芥穗人参桂心酸枣仁（炒）柴胡鳖甲（醋炙）枳壳（麸炒）生地黄（酒拌）羚羊二钟，姜三片，煎八分，入羚角末，食远服。
