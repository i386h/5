<!-- { "loadSidebar": true } -->
　　一男子腰中患此，发而不溃，其气血止能发起，不能培养为脓也，投大补药数剂而溃，又数剂脓出尚清。乃服参归术膏斤余，脓少稠，数斤，脓渐稠，肌肉顿生。凡大痈疽，借气血为主，若患而不起，或溃而不腐，或不收敛，及脓少或清，皆气血之虚也，宜大补之。最忌攻伐之剂。亦有脓反多者，乃气血虚而不能禁止也。若溃后发热作渴，脉大而脓愈多，属真气虚而邪气实也，俱不治。常见气血充实之人，患疮皆肿高色赤，易腐溃而脓且稠，又易于收敛。怯弱之人，多不起发，不腐溃，及难于收敛。若不审察而妄投攻剂，虚虚之祸不免矣。及患后当调养，若瘰流注之证，尤当补益也。否则更患他证，必难措治，慎之。

　　一男子肩患毒，肿硬作痛，恶证迭见。用白矾末三钱糊丸，以葱头七茎，煎汤调下，肿痛悉末葱汤调服，因末难服，故易为丸。一方士治疮疽，不问肿溃，先用此药二三服，后用消毒药，甚效。常治刍荛之人，用此即退，不用托里药亦愈。盖止热毒为患，血气不亏故也。若金石毒药发疽者，尤效。盖矾又能解金石之毒也。一方用矾末五钱，朱砂五分，热酒下，亦效偏僻之处，不可不知。此方或虫犬所伤，溶化热涂患处，更以热酒调末服，皆效。

　　一男子胸患痈，痛烦躁，发热作渴，脉数而实。时季冬，余谓：“此热毒内蓄也，须舍时，去二次，诸证悉退。以金银花散加连翘、山栀四剂，出水而消。大抵证有主末，治有权宜，治其主，则末病自退。用其权，则不拘于时。泥于守常，必致病势危甚。况杂用攻剂，动损各经，故丹溪云：凡疮发于一经，只当求责本经，不可干扰余经。罗谦甫云：守常者众人之见，知变者智者之事，知常而不知变，细事因而取败者多矣。

　　一上舍年逾四十，因怒，胁内作痛不止。数日后，外结一块三寸许，漫肿，色不赤，按之微、肉桂治之。彼谓丹溪云：肿疡内外皆壅，宜托里表散为主。又云：凡疮未破，毒攻脏腑，一毫热药，断不可用。况此证为气血凝滞，乃服流气饮，愈虚，始信而复求治。视之，虚证并臻。诊之，胃气更虚。彼欲服余前药。余谓：“急者先治。”遂以四君子汤加酒炒芍药、炮干姜四剂，少得。更加当归，又四剂胃气渐醒。乃去干姜，又加黄、芎、归、肉桂数剂，疮色少赤，并微作痛。又二十余剂而脓成，针之，却与十全大补汤。喜其谨疾，又两月余而瘳。夫气血凝滞，多因营卫之气弱，不能运散，岂可复用流气饮，以益其虚？况各经血气，多寡不同，心包络膀胱小肠肝经，多血少气，三焦胆肾心脾肺，少血多气。然前证正属胆经少血之脏，人年四十以上，阴血日衰，且脉证俱属不足，肿疡内外皆壅，宜托里表散为主。乃补气血药，而加之以行散之剂，非专攻之谓也。若肿痛甚，烦躁，脉大。辛热之剂，不但肿疡不可用，虽溃疡亦不可用也。凡患者，须分经络气血，地部远近，年岁老幼，禀气虚实，及七情所感，时令所宜而治之。常见以流气、十宣二药，概治结肿之证，以致取败者多矣。

　　附方

　　桑木灸法

　　治发背不起发，或瘀肉不腐溃，阴疮瘰，流注疮，顽疮恶疮，久不愈者灸患处，每次灸片时，以瘀肉腐动为度。丹溪云：火以畅达，拔引郁毒。此从治之意也。

　　十全大补汤

　　（方见溃疡发热门）治疮溃脓清，或不溃不敛，皆由元气虚弱，不能营运。服此生血气，壮脾胃，兼补诸虚。

　　黄人参汤

　　（方见同前）

　　内补黄汤

　　（方见溃疡作痛门）

　　豆豉饼

　　附子饼

　　（二方见臀痈门）

　　圣愈汤

　　（方见杖疮门）

　　人参养荣汤

　　（方见溃疡发热门）

　　玉真散

　　（方见杖疮门）

　　消风散

　　（方见疮疥门）

　　[卷一]溃疡作痛

　　脓出而反痛者，虚也，宜补之；脉数虚而痛者，属虚火，宜滋阴。脉数实而痛者，邪气实一男子患毒，溃后作痛，肢体倦怠，疮口不合，饮食不甘。以六君子汤加黄、川芎、当归，四剂而愈。更以托里散月余而敛。

　　一男子溃后作痛，脉数而无力。以托里散加生地黄、黄柏，二剂而止。更以托里散数剂而安。

　　一男子溃后发热，左手脉数而有力。以人参败毒散，一剂而止。更以托里散而瘥。

　　一男子溃后发热，痛不止，烦躁便秘，右手脉沉实。以清凉饮，一剂而止。更以托里消毒散，四剂而瘳。

　　一男子溃后作痛而脉涩。以定痛托里散饮之，敷乳香定痛散而止。更以托里散数剂而愈。

　　一男子溃而作痛，脉浮紧。以内补黄汤，四剂而止。又二十余剂而愈。

　　一男子项患毒，溃而作痛。以参、、地黄、芎、归补之而止。更以八珍汤加黄、桔梗，三十余剂而愈。

　　一男子患痈，溃而作痛，脉软而涩。余谓气血虚，欲补之。彼不信，乃服攻伐之剂，反发寒。脓溃之后，肿退肌宽，痛必渐减，若反痛，乃虚也。丹溪云：脓出而反痛，此为虚也，宜以补之。亦有秽气所触者，和解之。风寒所逼者，温散之。齐氏云（名德之元太医令：疮疽之证，有脏腑气血上下，真邪虚实不同也，不可不辨。如肿起坚硬脓稠者，疮疽之实也。

　　肿下软漫脓稀者，疮疽之虚也。泻痢肠鸣，饮食不入，呕吐无时，手足并冷，脉弱皮寒，小便自利，或小便时难，大便滑利，声音不出，精神不爽者，悉脏腑之虚也。大便硬，小便涩，饮食如故，肠满膨胀，胸膈痞闷，肢节疼痛，口苦咽干，烦躁多渴，身热脉大，精神昏塞者，悉脏腑之实也。凡诸疮疽，脓水清稀，疮口不合，聚肿不赤，肌寒肉冷，自汗色脱者，气塞，目赤心惊，咽喉不利，口舌生疮，烦渴饮冷，睡语切牙者，上实也。精滑不禁，大便自利，脚腰沉重，睡卧不宁者，下虚也。肩项不便，四肢沉重，目视不正，睛不了了，食不知味，音嘶色败，四肢浮肿者，真气虚也。肿尤甚，痛不可近，多日不溃，寒热往来，大便秘涩，小便如淋，心神烦闷，恍惚不宁者，邪气之实也。又曰：真气夺则虚，邪气胜则实。又曰：诸痛，为痒为虚也。又曰：诊其脉洪大而数者，实也。细微而软者，虚也。虚则补之，和其气托里也。实则泻之，疏利而导其气。《内经》

　　附方

　　人参败毒散

　　（方见溃疡发热门）

　　清凉饮

　　（方见发背门）

　　定痛托里散

　　治疮疡血虚疼痛之圣药也。

　　粟壳（去蒂炒，二钱）当归（酒拌）白芍药（炒）川芎（各钱半）乳香没药桂（各一钱）作一剂，水二钟，煎八分服。

　　乳香定痛散

　　治疮疡疼痛不可忍。

　　乳香没药（各二钱）寒水石（）滑石（各四钱）冰片（一分）为细末，搽患处，痛即止。甚妙。此方乳没性温，佐以寒剂制之。故寒热之痛，皆有效也。

　　六君子汤

　　（方见作呕门）

　　托里散

　　托里消毒散

　　（方见肿疡门）

　　内补黄汤

　　治溃疡作痛，倦怠少食，无睡自汗，口干或发热，久不愈。

　　黄（盐水拌炒）麦门冬（去心）熟地黄（酒拌）人参茯苓（各一钱）甘草（炙炒，三分片，枣一枚。煎八分，食远服。

　　八珍汤

　　（方见溃疡发热门。）

　　卷二

　　[卷二]溃疡发热(附恶寒)

　　脉浮或弱而热，或恶寒者，阳气虚也，宜补气。脉涩而热者，血虚也，宜补血。午前热者，而痛者，邪在内也，宜下之。

　　一男子溃后发热作痛，脉浮数，按之无力，劳而尤甚。以补中益气汤治之而止；更以十全大多于血药。

　　一男子溃后发热，头痛脉浮紧，虚而兼表邪也。以补中益气汤加川芎、白芷，二剂而止，更以托里药而愈。

　　一妇人溃后发热少寐，四肢倦怠。以黄人参汤治之而安，更以十全大补汤，加贝母、远志、麦门冬、酸枣仁、香附，月余而敛。

　　一妇人溃后发热，服清热败毒药愈甚，诊之脉涩，以四物汤加粟壳，乳香、没药，二剂少止，又二剂而安。

　　一男子溃后发热，头微痛，日晡尤甚。脉浮，按之则涩。以人参养荣汤加柴胡、地骨皮而愈，又月余而敛。

　　一男子溃而恶寒，用四君子汤加桂，倍用黄、大料，四剂而止。脓水尚多，投八珍汤加桂，数剂渐少。惟疮口不合，以附子饼，及十全大补汤，每剂加炮附子五分，数剂乃去附子，又服月余而愈。

　　一男子溃后，将愈，因劳四肢发热，烦躁不寐。以圣愈汤四剂而宁，更以托里药而愈。

　　丹溪云：有四肢热，逢风寒，如炙于火者，是人阴气虚而阳气盛也。

　　一男子溃后，畏寒脉虚。以四君子加炮姜，四剂而愈。以十全大补汤，月余而敛。仲景云：脉虚则血虚，血虚生寒，阳气不足也。疮肿脉虚，宜托里，和养血。信夫！一妇发热，日晡愈甚，乃血气虚也。治以四物汤加柴胡、地骨皮而愈。

　　一妇人溃后发热，服凉药，反畏寒。以十全大补汤，二剂而止，又以托里药而痊。

　　一男子溃后发热，服凉药益甚。诊之脉浮，乃气虚也。以补中益气汤加五味子、麦门冬治之而止，更以托里药而敛。

　　一妇人溃后发热，脉浮而数，虚而兼表证也。以补中益气汤倍用柴胡、升麻，一剂而止，以托里月余而敛。

　　一男子患痈，溃而饮酒，痛发热。服黄连解毒汤，二剂而止，更以托里消毒散而愈。

　　常治痛而大便秘，脉实者，用清凉饮治之。

　　一男子脓熟不溃，微痛少食，倦怠发热。余为针之，脓涌出，热益甚，乃虚也。急以人参黄发也。此血虚发躁，当以当归补血汤主之。又有火郁而热者，如不能食而热，自汗气短者，虚也。以甘寒之剂，泻热补气。如能食而热，口舌干燥，大便难者，以辛苦大寒之剂下之，以泻火补水。

　　一男子患漏，时值阴寒，忽恶寒，右手脉有而似无，此胃气虚而不任风寒也。以四君子汤加者，又有上焦之邪，隔绝荣卫，不能升降出表而恶寒者。东垣云：夜则恶寒，昼则安静，是阴血自旺于阴分也。夜则恶寒，昼亦恶寒，是重阴无阳也。当亟泻其阴，峻补其阳。夜则安静，昼则恶寒，是阴气上溢于阳中也。

