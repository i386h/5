<!-- { "loadSidebar": true } -->
　　一妇人多怒，手背患疮出血，至夜发热妄语。服清心凉血药，不应，乃热入血室而然也。遂东垣曰：昼则发热，夜则安静，是阳气自旺于阳分也。昼则安静，夜则发热烦躁，是阳气下陷入阴中也，名曰热入血室。昼则发热烦躁，夜则发热烦躁，是阳无阴也。当亟泻其阳，峻补其阴。王注云：病热而脉数，按之不鼓动，乃寒盛格阳而致之，非热也。形证是寒，按之而脉气鼓击于手下盛者，此为热盛，拒阴而生病，非寒也。又曰：推而内之，外而不内，身有热也。《伤寒论》曰：寸口脉微，为阳不足。阴气上入阳中，则洒淅恶寒，尺脉弱，为阴不足。阳气下陷入阴中，则发热也。以手扪摸有三法，以轻手扪之则热，重按之则不热，是热在皮毛血脉也。重按之至筋骨之分，则热蒸手极甚，轻手则不热，是邪在筋骨之间也。轻手扪之则热，重力以按之不热，不轻不重按之而热，是在筋骨之上，皮毛血脉之下，乃热在肌肉也。肺热者，轻手乃得，微按全无，日晡热甚，乃皮毛之热，其证必见喘咳。寒热轻者泻白散，重者凉膈散、地骨皮散。心热者，微按至皮肤之下，肌肉之上，轻手乃得。微按至皮毛之下则热，少加力按之则不热，是热在血脉也。其证烦心，心痛，掌中热而哕。以黄连泻心汤、导赤散、朱砂安神丸。脾热者，轻手摸之不热，重按至筋骨又不热，不轻不重，在轻手重手之间，热在肌肉，遇夜尤甚。其证必怠惰嗜卧，四肢不收，无气以动。泻黄散。肝热者，重按之，肌肉之下，至骨之上，乃肝之热。寅卯间尤甚。其脉弦，四肢满闷，便难转筋，多怒多惊，四肢困热，筋痿不能起于床。泻青丸、柴胡饮子。肾热者，轻手重手俱不热。重手按至骨分，其热蒸手如火。其人骨苏苏如虫蚀，其骨困热不任，亦不能起于床。滋肾丸主之。按徐用诚云：手太阴少阴，足太阴厥阴少阴本病，为皮毛肌肉骨分热也。然面中热手厥阴少阴太阴。足下热而痛，足少阴。足外热，足少阳。身热肤痛，手少阴。

　　身前热，足阳明。洒淅寒热，手太阳。肩上热，肩似拔，手太阳。中热而喘，足少阴。肩背热，及足小指外，胫踝后，皆属足太阳。一身尽热，狂而妄闻妄见妄言，足阳明。

　　热而筋纵缓不收，阴痿。足阳明阙阴手少阴。与前热在气血之分，皆诸经现证。脏腑阴阳，是动所生之本病也。

　　附方

　　十全大补汤

　　治溃疡发热，或恶寒，或作痛，或脓多，或清，或自汗盗汗及流注瘰便、连翘，服之自消。

　　人参肉桂地黄（酒洗蒸焙）川芎白芍药（炒）茯苓白术（炒）黄（盐水拌炒）当。

　　四君子汤

　　（方见痔漏门）

　　四物汤

　　（方见瘰门）

　　人参败毒散

　　治一切疮疡痛，发寒热，或拘急头痛，脉数有力者。

　　人参羌活独活前胡柴胡桔梗枳壳茯苓川芎甘草（各一钱）作一剂，用水二钟，煎八分，食远服。

　　清凉饮

　　（方见发背门）

　　当归补血汤

　　治疮疡溃后，气血俱虚，肌热躁热，目赤面红，烦渴引饮，昼夜不息。脉洪大而虚，重按全无，此脉虚血虚也。若误服白虎汤必死，宜此主之。

　　黄（炙）当归（酒拌）作一剂，水一钟半，煎六分服。

　　补中益气汤

　　治疮疡之人，元气不足，四肢倦怠，口干发热，饮食无味，或饮食失节，或劳倦身热。脉洪大而无力，或头痛，或恶寒自汗，或气高而喘，身热而烦。

　　黄（炙，一钱五分）甘草人参当归（酒拌）白术（炒，各一钱）升麻柴胡陈皮（各三分）作一剂，水二钟，姜三片，枣二枚，煎一钟，空心服。

　　黄人参汤

　　治溃疡虚热，无睡少食，或秽气所触作痛。

　　黄（盐水拌炒，二钱）人参白术（炒）麦门冬（去心）当归身（酒拌）苍术（米泔浸，，捣炒）作一剂，水二钟，姜三片，枣一枚，煎八分，食远服。

　　人参养荣汤

　　治溃疡发热，或恶寒，或四肢倦怠，肌肉消瘦，面色痿黄，汲汲短气，饮食无味，不能收敛。或气血原不足，不能收敛。若大疮愈后，多服之，不变他病。

　　白芍药（一钱半）人参陈皮黄（蜜炙）桂心当归（酒拌）白术甘草（炙，各一钱），姜三片，枣一枚，煎八分，食前服。

　　附子饼

　　（方见臀痈门）

　　八珍汤

　　调和荣卫，顺理阴阳，滋养血气，进美饮食，退虚热，此气血虚之大药也。

　　当归（酒拌）川芎芍药（炒）熟地黄（酒拌）人参白术茯苓（各一钱）甘草（炒，五分）作一剂，水二钟，姜三片，枣二枚，煎八分，食前服。

　　圣愈汤

　　（方见杖疮门）

　　黄连解毒汤

　　（方见作呕门）

　　托里消毒散

　　（方见肿疡门）

　　加味小柴胡汤

　　治妇女热入血室，致寒热如疟，昼则安静，夜则发热妄语。

　　柴胡（二钱五分）黄芩人参生地黄甘草（各一钱）半夏（六分）作一剂，水一钟半，姜三片，煎八分，食远服。

　　[卷二]发背

　　痛，或不痛及麻木者，邪气盛也，隔蒜灸之。不痛者灸至痛，痛者灸至不痛，毒随火而散托之；痛烦躁，或咽干，火在上也，宜泻之；肿痛，或不作脓者，邪气凝结也，宜解之；肿痛饮冷，发热睡语者，火也，宜清之；不作脓，或不溃，及不敛者，阳气虚也，宜补之；瘀肉不腐，或积毒不解者，阳气虚也，宜助阳气；脓多或清者，气血俱虚也，宜峻补之；脉浮大或涩，而肌肉迟生者，气血俱虚也，宜补之；右关脉弱，而肌肉迟生者，宜健脾胃。

　　一男子患此痛甚，服消毒药，愈炽。余为隔蒜灸之而止，与仙方活命饮，二剂顿退；更与托里药，溃之而愈。

　　一男子已四日，疮头如黍，痛背重，脉沉实。与黄连内疏汤，二剂少退；更与仙方活命饮，二剂而消。

　　一男子肿作痛，脉浮数。与内托复煎散，二剂少退；与仙方活命饮，四剂痛止而溃，再与托里药而愈。

　　一妇人发热烦躁，饮冷，与黄连解毒汤，四剂稍愈；更与托里消毒散，始溃，与托里药而敛。

　　一男子毒势炽甚，痛不可忍，诸药不应。以仙方活命饮二剂，诸证悉退；又二剂而溃，以金银花散，六剂而愈。

　　一妇人肿痛发热，睡语脉大。用清心汤一剂而安；以金银花、甘草、天花粉、当归、栝蒌、黄，数剂渐溃，更以托里药而愈。

　　一男子腐肉渐脱，而脓微清，饮食无味。以十宣散，去白芷、防风，加茯苓、白术、陈皮，月余而敛。

　　一男子已愈，唯一口不敛，诊之脉浮而涩。以十全大补汤，治之而愈。

　　一男子将愈，但肌肉生迟，诊之脾胃俱虚。以六君子汤加芎、归、五味子、黄，治之而愈。

　　一男子已愈，唯一眼翻出肉如菌，三月不愈，乃伤风寒也。以生猪脂调藜芦末涂之即愈。亦有肉出三寸许者，尤宜用此药也。乌梅涂之亦效，但缓硫黄亦可。

　　一男子背患毒，痛饮冷，发热多汗，便秘谵语。以破棺丹二丸而宁；以金银花散四剂，脓之证，虽发热疼痛，情势高硕，烦渴不宁，脉若有力，饮食颇进，可保无虞，其脓一溃，诸证悉退。多有因脓不得外泄，以致疼痛，若用败毒寒药攻之，反致误事。若有脓，急针之，脓一出，苦楚即止。脓未成，而热毒作痛者，用解毒之药。亦有腐溃尺余者，若无恶证，投以大补之剂，肉最易生，亦无所妨。惟岂肿不高，色不赤，不痛，脉无力，不饮食，肿不溃，腐不烂，脓水清，或多而不止，肌肉不生，属元气虚也。皆难治，宜峻补之。其或脓血既泄，肿痛尤甚，脓水败臭，烦躁时嗽，腹痛渴甚，泻利无度，小便如淋，乃恶证也，皆不治。

　　一弱妇，外皮虽腐，内脓不溃，胀痛烦热不安。余谓宜急开之，脓一出，毒即解，痛即止，诸证自退。待其自溃，不惟疼痛，溃烂愈深！彼不从，待将旬日，脓尚未出，人已痛疲矣。虽针之，终不能收敛，竟至不起。一男子溃而瘀肉不腐，余欲取之，更以峻补。一妇素弱，未成脓，大痛发热，余谓须隔蒜灸以拔其毒，令自消，皆不从，俱致不救。常治不问日期阴阳、肿痛或不痛、或痛甚、但不溃者，即与灸之，随手取效。势未定者，先用箍药围之，若用乌金膏或援生膏，点患处数点尤好。若头痛拘急，乃表证，先服人参败毒散一二剂。如痛发热脉数者，用金银花散，或槐花酒、神效托里散；如疼痛肿硬脉实者，以清凉饮、仙方活命饮、苦参丸；肿硬木闷，疼痛发热，烦躁饮冷，便秘脉沉实者，内疏黄连汤或清凉饮；大便已利，欲其作脓，用仙方活命饮、托里散、蜡矾丸，外用神异膏；如饮食少思或不甘美，用六君子汤加藿香连进三五剂，更用雄黄解毒散洗患处；每日用乌金膏涂疮口处。

　　俟有疮口，即用纸作捻，蘸乌金膏，入疮内。若有脓，为脂膜间隔不出，或作胀痛者，宜用，用消毒与托里药相兼服之，仍用前二膏涂贴。若腐肉已离好肉，宜速去之。如脓不稠不稀，微有疼痛，饮食不甘，瘀肉腐迟，更用桑柴灸之，亦用托里药。若瘀肉不腐，或脓清稀，不痛者，急服大补之剂，亦用桑木灸之，以补接阳气，解散郁毒。常观患疽，稍重未成脓者，不用蒜灸之法，及脓熟不开，或待腐肉自去，多致不救。大抵气血壮实，或毒少轻者，可假药力，或自腐溃。怯弱之人，热毒中隔，内外不通，不行针灸，药无全功矣。然此证若脓已成，宜急开之，否则，重者溃通脏腑，腐烂筋骨，轻者延溃良肉，难于收功，因而不敛多矣。

　　一男子年逾五十，患已五日。肿大痛，赤晕尺余，重如负石，势炽甚。当峻攻，察其脉又，疮口及砭处出血水而消。大抵疮毒势甚，若用攻剂，怯弱之人必损元气，因而变证者众矣。

　　一妇人半月余，尚不发起，不作脓，痛甚脉弱，隔蒜灸二十余壮而止，更服托里药，渐溃脓清，而瘀肉不腐。以大补药，及桑柴灸之渐腐，取之而寻愈。常治一日至四五日未成脓而痛者，灸至不痛，不痛者灸至痛。若灸而不痛，或麻木者，明灸之，毒瓦斯自然随火而散。肿硬不作脓，痛或不痛，或微痛，或疮头如黍者，灸之尤效。亦有数日色尚微赤，肿尚不起，痛不甚，脓不作者，尤宜多灸，勿拘日期。更服甘温托里药，切忌寒凉之剂，或瘀血不腐，亦用桑木灸之。若脉数发热而痛者，发于阳也，可治。脉不数不发痛者，发于阴也，难治。

