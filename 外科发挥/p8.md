<!-- { "loadSidebar": true } -->
　　（方见肿疡门）

　　卷四

　　[卷四]脱疽

　　谓疔生于足趾，或足溃而自脱，故名脱疽。

　　亦有发于手指者，名曰蛀节疔，重者腐去本节，轻者筋挛。

　　痛者，除湿攻毒，更以隔蒜灸至不痛。痛，或不痛者，隔蒜灸之，更用解毒药。若色黑者，滋阴降火，色黑者不治。

　　一男子足趾患之，痛色赤发热，隔蒜灸之，更以人参败毒散去桔梗，加金银花、白芷、大黄，二剂痛止。又十宣散去桔梗、官桂，加天花粉、金银花，数剂而痊。

　　一男子足趾患之，色紫不痛，隔蒜灸五十余壮，尚不知痛。又明灸百壮，始痛，更投仙方活命饮四剂，乃以托里药，溃脱而愈。

　　一男子足趾患之，大痛，色赤而肿，令隔蒜灸至痛止。以人参败毒散去桔梗，加金银花、白明灸之，庶得少杀其毒。此证因膏粱浓味，酒面炙爆，积毒所致；或不慎房劳，肾水枯竭；或服丹石补药。致有先渴而后患者，有先患而后渴者，皆肾水涸，不能制火故也。初发而色黑者，不治。赤者水未涸，尚可。若失解其毒，以致肉死色黑者，急斩去之，缓则黑延上，足必死。此患不问肿溃，惟隔蒜灸有效，亦有色赤作痛而自溃者，元气未脱易治。夫至阴之下，血气难到，毒易腐肉，药力又不易达。况所用皆攻痛之药，未免先于肠胃，又不能攻敌其毒。不若隔蒜灸，并割去，最为良法。故孙真人云：在指则截，在内则割。即此意也。

　　一男子脚背患此，赤肿作痛，令隔蒜灸三十余壮，痛止。以仙方活命饮，四剂而溃。更以托里消毒药而愈。

　　一男子足趾患之，色赤痛作渴。隔蒜灸数壮，服仙方活命饮，三剂而溃。更服托里药，及加减八味丸，溃脱而愈。

　　一男子足趾患之，色黑不痛，令明灸三十余壮而痛，喜饮食如常。余谓：“急割去之，速服补剂。”彼不信。果延上，遂致不救。

　　一男子脚背患之，色黯而不肿痛，烦躁大渴，尺脉大而涩。此精已绝，不治，后果然。

　　附方

　　人参败毒散

　　（方见溃疡发热门）

　　隔蒜灸法

　　仙方活命饮

　　（二方见发背门）

　　加减八味丸

　　（方见作渴门）

　　十宣散

　　（方见肿疡门）

　　[卷四]肺痈肺痿

　　喘嗽气急胸满者，表散之；咳嗽发热者，和解之；咳而胸膈隐痛，唾涎腥臭者，宜排脓；喘急恍惚痰盛者，宜平肺；唾脓，脉短涩者，宜补之。

　　一男子喘咳，脉紧数，以小青龙汤一剂，表证已解。更以葶苈大枣汤，喘止。乃以桔梗汤而愈。

　　一男子咳嗽气急，胸膈胀满，睡卧不安。以葶苈散，二服稍愈，更以桔梗汤而瘥。

　　一男子咳嗽，项强气促，脉浮而紧。以参苏饮，二剂少愈，更以桔梗汤，四剂而痊。

　　一男子咳嗽，两胁胀满，咽干口燥，咳唾腥臭。以桔梗汤，四剂而唾脓；以排脓散，数服而止，乃以补阴托里之剂而瘳。

　　一男子咳而脓不止，脉不退，诸药不应，甚危。用拓黄丸，一服稍愈，再服顿退，数服而痊。

　　一妇人唾脓，五心烦热，口干胸闷。以四顺散，三剂少止；以排脓散，数服而安。

　　一男子因劳咳嗽不止，项强而痛，脉微紧而数，此肺痈也。尚未成脓，余欲用托里益气药，若肺气虚，则腠理不密，皮毛不泽。肺受伤，则皮毛错纵。故患肺痈、肺痿、肠痈者，必致皮邪不能解，多因腠理不密，而邪复入也。专用发表，则腠理愈虚，邪愈易入，反为败症矣。

　　宜诊其脉，邪在表者，止当和解而实腠理。乘虚复入者，亦当和解，兼实腠理，故用托里益气之药。若小便赤涩，为肺热所传；短少为肺气虚。盖肺为母，肾为子，母虚不能生子故也。亦有小便频数者，亦为肺虚不能约制耳。

　　一男子面白神劳，咳而胸膈隐痛，其脉滑数。余以为肺痈，欲用桔梗汤。不信，仍服表药，里药数剂而愈。大抵劳伤血气，则腠理不密，风邪乘肺，风热相搏，蕴结不散，必致喘嗽。

　　若误汗下过度，则津液重亡，遂成斯证。若寸脉数而虚者，为肺痿；数而实者，为肺痈。脉微紧而数者，未有脓也；紧长而数者，已有脓也。唾脓自止，脉短而面白者，易治；脓不止，脉洪大，而面色赤者，不治。使其治早可救，脓成则无及矣。《金匮》方：论热在上焦者，因咳为肺痿得之，或从汗出，或从呕吐，或从消渴，小便利数，或从便难。又彼下药快利，重亡津液，故寸自脉数，其人燥咳，胸中隐隐时痛，脉反滑数，此为肺痈。咳唾脓血，脉数虚者，为肺痿；数实者，为肺痈。

　　一童子气禀不足，患肺痈，唾脓腥臭，皮毛枯槁，脉浮，按之涩，更无力，用钟乳粉汤治之。

　　一男子患之，形证皆同，惟咽喉时或作痒，痰多胁痛，难于睡卧。用紫菀茸汤治之，并愈。

　　一弱人咳脓，日晡发热，夜间盗汗，脉浮数而紧。用人参五味子汤，数剂顿退，以紫菀茸汤，月余而痊。

　　一男子肾气素弱，咳唾痰涎，小便赤色，服肾气丸而愈。

　　一仆年逾三十，嗽久不愈，气壅不利，睡卧不宁，咯吐脓血，甚虚可畏，其主已弃矣。

　　余以散性涩而不用，何以得愈？一男子患肺痿，咳嗽喘急，吐痰腥臭，胸满咽干，脉洪数。用人参平肺散六剂，及饮童子小肺痿肺痈，发热口渴者，尤效。

　　一妇人患肺痿咳嗽，吐痰腥臭，日晡发热，脉数无力。用地骨皮散治之，热止；更用人参养肺汤，月余而安。

　　一男子咳嗽喘急，发热烦躁，面赤咽痛，脉洪大。用黄连解毒汤，二剂少退，更以栀子汤，四剂而安。

　　一妇咳而无痰咽痛，日晡发热，脉浮数。先以甘桔汤少愈，后以地骨皮散而热退；更以肾气丸及八珍汤加柴胡、地骨皮、牡丹皮而愈。丹溪云：咳而无痰者，此系火郁之证，及痰郁火邪在中，用苦梗开之，下用补阴降火之剂，不已，则成劳嗽，此证不得志者多有之。又《原病式》曰：人瘦者，腠理疏通而多汗，血液衰少而为燥，故为劳嗽之疾也。

　　一男子年前病肺痈，后又患咳嗽，头眩唾沫，饮食少思，小便频数。服解散化痰药，不应。

　　尚未成痈耳。投以加味理中汤四剂，诸证已退大半，更用钟乳粉汤而安。河间曰：《金匮》云：肺痿属热，如咳，又肺瘪声哑，声嘶咯血，此属阴虚热甚然也。本论治肺痿吐涎沫而不咳者，其人不渴，必遗尿，小便数，以上虚不能制下故也。此为肺中冷，必眩，多涎唾。用炙补阴虚火热不同，是皆宜分治，故肺痿又有寒热之异也。

　　附方

　　青龙汤

　　治肺经受寒，咳嗽喘急。

　　半夏（汤泡七次，二两半）干姜（炮）细辛麻黄（去节）肉桂芍药甘草（炙，各三两）五味子（二两，捣炒）每服五钱，水一钟，姜二片，煎七分，食后服。

　　葶苈大枣泻肺汤

　　治肺痈胸膈胀满，上气喘急，或身面浮肿，鼻塞声重。

　　葶苈炒令黄色，研末，每服三钱，用水二钟，枣十枚，煎八分，去枣入药，煎七分，食后服。

　　升麻汤

　　治肺痈，胸乳间皆痛，口吐脓腥臭。

　　川升麻苦梗（炒）薏苡仁地榆黄芩（炒）赤芍药（炒）牡丹皮（去心）生甘草（各一钱）作一剂，水二钟，煎八分，食远服。

　　参苏饮

　　治感冒风邪，咳嗽，涕唾稠粘，或发热头痛，或头目不清，胸膈不利。

　　木香苏叶葛根（姜制）前胡半夏（汤泡七次）人参茯苓（各七分）枳壳（麸炒）桔一茎。

　　桔梗汤

　　治咳而胸满隐痛，两肿满，咽干口燥，烦闷多渴，时出浊唾腥臭。

　　桔梗（炒）贝母（去心）当归（酒浸）栝蒌仁枳壳（麸炒）薏苡仁（微炒）桑白皮（炒）苈（炒）地骨皮知母（炒）杏仁（各五分）作一剂，水一钟半，生姜三片，煎七分，不拘时，温服。咳加百药煎；热加黄芩；大便不利，加煨大黄少许；小便涩甚，加木通、车前子；烦躁加白茅根；咳而痛甚，加人参、白芷。

　　排脓散

　　治肺痈吐脓后，宜服此排脓补肺。

　　嫩黄（盐水拌炒）白芷五味子（研炒）人参（各等分）为细末，每服三钱，食后，蜜汤调下。

　　四顺散

　　治肺痈吐脓，五心烦热，壅闷咳嗽。

　　贝母（去心）紫菀（去苗）桔梗（炒，各钱半）甘草（七分）作一剂，水二钟，煎八分，食远服。如咳嗽加杏仁。亦可为末，白汤调服。

　　如圣柘黄丸

　　治肺痈咳而腥臭，或唾脓瘀。不问脓成否，并效。肺家虽有方，惟此方功效甚捷，不可忽之。

　　柘黄（一两，为末）百齿霜（即梳垢，三钱）用糊为丸，如梧子大，每服三五丸，米饮下。柘黄，乃柘树所生者，其色黄，状灵芝，江南最多，北方鲜有。

　　葶苈散

　　治过食煎爆，或饮酒过度，致肺壅喘不卧，及肺痈浊唾腥臭。

　　甜葶苈桔梗（炒）栝蒌仁川升麻薏苡仁桑白皮（炙）葛根（各一钱）甘草（炙，五分）作一剂，水一钟半，生姜三片，煎八分，食后服。

　　钟乳粉散

　　治肺气虚久嗽，皮毛枯槁，唾血腥臭，或喘之不已。

　　钟乳粉（炼熟）桑白皮（蜜炙）紫苏麦门冬（去心，各五分）作一剂，水一钟，姜三片，枣一枚，煎六分，食后服。

　　紫菀茸汤

　　治饮食过度，或煎爆伤肺，咳嗽咽干，吐痰唾血，喘急胁痛，不得安紫菀茸（去苗，一钱）犀角（镑末）甘草（炙）人参（各五分）桑叶（用经霜者）款冬花作一剂，水一钟半，生姜三片，煎八分，入犀角末，食后服。

　　人参五味子汤

　　治气血劳伤，咳脓，或咯血，寒热往来，夜出虚汗，羸瘦困乏，一切虚损之证并治。

　　人参五味子（酒炒）前胡桔梗（炒）白术（炒）白茯苓（去皮）陈皮（去白）熟地黄（枳壳（去穣炒）柴胡（各七分）作一剂，水一钟半，生姜三片，煎八分，食后服。

　　宁肺散

　　（一名宁神散）治久嗽渐咯脓血，胸膈不利，咳嗽痰盛，坐卧不安，语言不出。

　　乌梅（八钱）罂粟壳（二斤，去斤蜜炙）为末，每服二钱，煎乌梅汤调下，不拘时。

　　宁肺汤

　　治荣卫俱虚，发热自汗，或喘急咳嗽唾脓。

　　人参当归白术（炒）川芎熟地黄（制如前）白芍药五味子（捣炒）麦门冬（去心）分，食后服。

　　知母茯苓汤

　　治肺痿喘嗽不已，往来寒热自汗。

　　茯苓黄芩（炒，各二钱）甘草（炙）知母（炒）五味子（捣炒）人参桔梗薄荷半夏一剂，水二钟，姜三片，煎一钟，食后服。

　　人参平肺散

