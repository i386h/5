<!-- { "loadSidebar": true } -->


　　序

　　今之论医者曰。中医善治内证。西医长于外科。询其何以知其然也。则曰。西医精解剖断截湔洗。目为常事耳。是言也。谓目下之中医则可。谓古昔之中医则不可。盖古之医师类多解此。扁鹊华佗。尤其着者。试读山西医学杂志。（纂辑中西解剖病理）一通。当知吾言之非妄。然斯妙法神技。何为不传至今日而与西人颉颃耶。曰守秘而已。

　　余谓中医之日渐陵替。西医之月异日新。其因虽有种种。而守秘与公开。实为至大之原。盖学理以研究而愈明。方剂以试用而的知。设有新理长方。惟知自秘。不肯公布。微特不能更有发明。即此一端。亦必终归湮没。吾国医界。不明乎此。以致古医麻醉刳剥之术。失传于后世。反使西医后进。矜炫其法。抚今思昔。能毋慨欤。为今之计。亟宜开诚布公。相互研求。一扫向日守秘之恶习。则中华医学。庶有豸乎。

　　凌师晓五。有清吴郡之名医也。学问渊博。精验宏富。家藏医书。奚啻万卷。胥熟读精思。舍短取长。故为人治病。

　　辄多奇效。惜冗于诊务。乏暇着述。所作仅数种耳。《医学薪传》。《饲鹤亭集方》。已由哲嗣合刊流传。尚有《方外奇方》。

　　《凌临灵方》。《本草害利》等书。未付剞劂。今岁裘公有三三医书之创刊。圭思中医外科之见拙于人。长由外科佳籍鲜于流通所致。奚将凌师方外奇方一书。商诸裘公。编入印行。并缀数语。以告世医。至本书所列各方。实凌氏一生经验之所萃。用者自知其妙无待不佞之喋喋也。

　　民国十三祀四月。沈仲圭谨序。

　　重刻序

　　世人对于中西医学之评判。辄谓西医擅外科。中医精内病。按之实际。西医诊疗内病。固多特过中医之处。中医对于外科。讵无捷效良方。以内外科疾患衡量中西医学之高下。实至无据之谈也。今就简册所载。撮述数事。以明中医确有愈外症之经验效方焉。冷庐医话卷五云。“同邑郑拙言学博。性喜单方。言其经验最灵者有四。道光壬寅年。馆乐平汪军门家。粪门前。肾囊后。起一坚块。渐觉疼痛。虚寒虚热时作。案头有同寿录。检一方云。‘跨马痈初起。用甘草五钱。

　　酒水各一碗。煎服。’如方服之。块渐软。次日略出清水。不数日全愈。”（圭按跨马痈即悬痈。喜多春香城亦认粉甘草膏为此症良药。）毛达可便易经验集缠喉风秘方条下云。“常熟赵氏祖传缠喉风药甚效。而方极秘惜。一日。赵氏子与友章甘饮。询其方不答。酒次。赵喉间痛不可忍。乃大声曰。‘为求猪牙皂角来。’来则细捣。以醋调入喉五匙。嗽痰大吐。

　　痛立止。余药涂颈上。干则易之。其乳蛾即破而愈。后章传人颇众。”（圭按皂角治喉风。李氏纲目亦极言其效。）梅氏验方新编天虚我生弁言云。“先慈每年必以芙蓉花浸盐 中。明年夏日。小儿有患疮节者。敷之立愈。又以初生之鼠。渍菜油中。患汤火伤者。得此立止其痛。又于梅雨时捕集蜒蝣。与梅子同腌。遇喉症辄应手而愈。予皆亲身所曾实验者也”南京医学报第五期包蘅村曰。“咸丰十一年及同治二年。先父行医香港。是时港埠未辟。居民犹鲜。风俗强悍。不受法律。

　　且好食禾虫。以故下流社会之人。每患疔毒。一患疔毒。又不肯忌荤。故走黄之症独多。先父每以芭蕉根捣汁。令冷冻饮料之。虽遍体走黄者。无不愈。”上举四例。虽病之轻重不同。而收效之速则一。且余所述。仅四事耳。若博稽方书。类夫此项之纪载与良方。正难屈指而计。讵医籍所记。尽皆子虚乌有耶。故余以为中医外科之治疗。除器械、消毒、手术外。

　　其余方药。正不让泰西医术也。仲圭少习内科于王香岩夫子。读书之暇。录有方外奇方。凌临灵方。医学体用等书。业由吉生先生采入三三医书行世。乃者。上海世界书局辑印珍本医书集成。宣扬国粹。良足钦佩。仲圭寝馈此道。垂二十年。深信中医之效方妙药。不至废弃。故于本书重版之日。再抒其管见。以就正世之贤达焉。

　　民国二十五年四月下浣。杭州沈仲圭叙于粮道山。

　　卷一

　　升降部

　　大红升 辰州大劈砂（五钱） 明雄黄（五钱） 水银（一两） 火硝（四两） 白矾（一两） 皂矾（六钱） 先将二矾、火硝研碎。入大铜杓内。加火酒一杯炖化。一干即起研细。另将汞、朱、雄研细至不见星为度。再入硝矾末研匀。先将阳城罐用纸筋泥。搪指浓阴干。常轻轻扑之。不使生裂纹。搪泥罐子泥亦可用。如有裂纹。以罐子泥补之极干。再晒无裂纹。方入前药在内。罐口以铁油盏盖定。加铁梁。盏上下用铁HT 铁丝扎紧。用绵纸捻条护密周遭塞罐口缝间。外用熟石羔细末。醋调封固盏上。加炭火二块。使盏热罐口封固易干也。用大钉三根。钉放地下。将罐下放钉上。罐底下置壑大炭火一块。外砌百眼炉。升三炷香。第一炷香。惟用底火如火大则汞先飞上。二炷香用大半罐火。以笔蘸水擦尽。三炷香火平罐口。用扇扇之。频用水擦尽。弗令干。干则汞先飞上。三炷香完去火。冷定开看。方气足盏上。约六七钱。刮下研细。瓷罐盛用。再预以盐卤汁调罐子稀泥。用笔蘸泥水。埽罐口周遭勿令泄气。盖恐有绿烟起。汞走也。绿烟一走。

　　即无用矣。此丹治一切疮疡溃后。拔毒去腐。生肌长肉。疮口坚硬。肉黯紫黑。用丹少许。鸡翎埽上。立刻红活。疡医若无红白二丹。决难立刻取效。

　　大白升 水银 枯皂矾 焰硝 食盐（各一两） 共研至水银不见星为度。入阳城罐内。口上一铁油盏盖之。铁丝扎紧。

　　铁盏四围。用白绵丝条箝紧。外用盐五两。光粉和泥捣匀擦罐。入百眼炉内。初用文火一炷香。盏上常以微水润之。至三炷香。用武火完为度。俟冷定打开。取升在盏上色白者。刮下研细盛用。此丹可服可敷。如疮口有黄水用此。无水用红粉霜。

　　一方加硼砂、黄丹、朱砂、胆矾、雄黄。

　　附封罐口神胶方 破砂罐末 草鞋灰 黄泥 倾银药末 烧盐粽子各一两。共研细末。用盐卤调和胶丹。入乳钵擂细。用抿子挑封罐口。

　　小红升 真水银（二两） 净明矾（二两） 提净火硝（二两） 上三味捣和研匀。安铁耳锅内。盖以高深宫碗。

　　居中平稳。用煨石膏研细。揪满碗HT 。用围平锅口封好。放于风炉上。以先文后武之火。炼三炷香为度。过夜待冷。以刀刮去封口石膏。轻轻HT 抹碗HT 。将碗揭起。用小刀刮下升丹。或绿或黄或红。各自贮开。瓷瓶盛之。听用。颜色虽殊。功效则一。陈一年者。出尽火气。愈陈愈佳。此药治一切疮疡疔肿疖各毒。初起出脓时。用此掺疮口。自能呼脓拔毒。外用膏药盖之。如脓腐去净者。另用生肌长肉粉霜。如男子肾囊。女子乳头。及眼珠上下两角。或生疮毒。切勿用此丹。恐受水银之气。受患莫测。慎之。

　　六仙升丹 水银（三两） 火硝（三两） 明矾（五两） 东丹（四两） 轻粉（六钱） 皂矾（一两五钱）。如红升法。

　　白降丹。（即夏冰对配丹。） 水银 净火硝 白矾 皂矾 炒白盐（各九钱） 上五味共研至不见水银星为度。盛于新大倾银罐内。以微火熔化。火急则水银上升走炉。须用 炭为妙。熬至罐上无白烟起。再以竹木枝拨之。无药屑拨起为度。则药吸于罐底。谓之结胎。胎成用大木盆一个盛水。水内置净铁火盆一个。以水盆内水。及铁盆之半腰为度。然后将前结就之胎。连罐覆于铁盆内之居中。以盐卤和黄土封固罐口。勿令出气。出气即走炉。再用净灰铺于铁盆内。灰及罐腰。将灰按平。不可摇动药罐。恐伤封口。即要走炉。铺灰毕。取烧红栗炭。攒围罐底。用扇微扇。炼一炷香。谓之文火。再略重扇。炼一炷香。谓之武火。炭随少随添。勿令间断。而见罐底。再炼一炷香即退火。待次日盆炭冷定。用帚埽去盆灰。并将封口上去净。开罐铁盆内所有白霜。即谓之丹。将瓷瓶收贮待用。愈陈愈佳。其罐内原胎。研掺癣疮神效。若恐胎结不老。罐覆盆内。一遇火炼。胎落铁盆。便无丹降。亦为走炉。一法用铁丝扎作三脚小架。顶炉内撑住丹胎。最为稳妥。此丹如遇痈疽发背毒。一切恶毒。用一厘许。以津唾调点毒顶上。以膏药盖之。次日毒根尽拔于毒顶上。顶上结成黑肉一块。三四日即脱落。再用升药敷此。即收功。此丹用蒸粉糕。以水少润。共和极匀为细条。晒干收竹筒内。各为锭子。凡毒成管。即约量管之深浅。插入锭子。上盖膏药。次日挤脓。如此一二次。其管即化为脓。管尽再上升药数次。即收功。此丹比升丹功速十倍。但性最烈。点毒甚痛。法用生半夏对搀。再加冰片少许。一方加辰砂（二钱） 雄黄（二钱） 硼砂（五钱） 水银用（一两）。余四味。各用一两五钱。

　　大白降 水银（一两） 青盐（二两） 皂矾（二两） 火硝（二两五钱） 卤砂（三钱） 雄黄（三钱） 辰砂（三钱） 白砒（五分） 明矾（二两）上药共研匀。放阳城罐内。微火煨干后。如前法降三炷香。候冷取药不可被生人鸡犬冲破。此丹凡肿毒未成名件者。

　　用醋调点患处头上。看毒大小。如桐子大 起。毒即消。若已成不肯穿者。亦用此丸。将膏药贴头上。半日即穿。

　　小白降 水银 火硝 生矾（各五分） 食盐（二分） 上共研末。入倾银罐内。放炭火上。文火煎滚。滚至边上起焦黄色。

　　候至满面俱焦黄米色为度。将罐离火候冷。再用圆正擂盆一个。裹面须拣光细者。将银罐连药轻轻倒合在擂盆内。罐口与擂盆缝间。须用绵纸条墨水润湿。加盐泥封固。然后将擂盆坐于大水盆中。罐底先盖文火。用扇扇之。先文后武。

　　至五寸线香为度。退去炭火候冷。先埽去罐口外盐泥。然后开罐取降于擂盆底内之药。药色以洁白如霜者为上。若青黄黑色。不可用。或以银簪脚。与磨亮刀头。略沾微唾。蘸药在上。即刻起锈者为佳。用时用新绵花蘸药。敲些许于膏药上。比升药更要少些。贴后两杯热茶时。即发痛。半日即止。毒重者。每日一换膏。毒轻者。贴两三日亦不妨。若贴大肿毒上膏。先放些麝香、阿魏。然后上此药少许贴之。若要做咬头膏药代针丸。将面糊以竹片拌和做成细条。切作芝麻粒大小。放膏心中对肿头贴之。此药不可沾在指头上。沾则要疼痛发 退皮。此药陈久者。少痛。性和缓。却要多用些。

