<!-- { "loadSidebar": true } -->
　　大铁箍散 生大黄（二钱） 苍术（一钱） 芙蓉叶（二钱） 姜黄（二钱） 天花粉 川柏（各二钱） 白芷（一钱） 川羌活（二钱） 毛茨菇（二钱） 川乌（一钱） 乳香（一钱去油） 陈皮（一钱） 没药（一钱去油） 南星（一钱） 雄黄（一钱） 浓朴（一钱） 冰片（一分） 麝香（一分） 共为极细末。凡遇皮无二色者。是为阴毒。

　　葱汁和蜜调敷。漫肿无头。用陈黄酒米醋和敷。红赤肿痛发热。用清茶调敷。

　　金不换仙方 枳壳（三钱六分） 白丑 黑丑（各一两） 甘遂（三钱） 麝香（一钱） 甘草（五分） 共为极细末。掺少许于膏药上贴之。治百种无名肿毒。立刻止痛。未成即消。已成即溃。

　　立消散 雄黄（一两五钱） 炒甲片（三两） 生军（五两） 芙蓉叶（五钱） 炒五倍子（五两） 共为细末。

　　醋调涂患处。

　　立马消 川斑蝥（去翅足米粉炒） 全蝎尾（各十个漂淡） 蜈蚣（三条） 乳香 没药（各四分） 蟾酥（三分）火酒浸化。再研成膏。用冰片（二分） 麝香（二分） 为极细末。麻黄四钱。熬膏为丸如桐子大。辰砂为衣。晒干密贮。治发背痈疽肿毒。每用一丸。势大者。用二三丸研细掺于膏药上贴之。如疮未破。以热手摸百余下。次日即消。如疮已破。先以薄绵纸盖上。

　　再将膏药贴之神效。

　　家秘金箍散 当门子（一两） 大梅片（一两） 飞黄丹（一两） 红银朱（一两） 共研极细极匀。收贮玻璃瓶中。切勿泄气。临用。用净羊毛笔蘸洒膏上贴之。治一切结肿。成饼成核。即刻消散。

　　卷一

　　内消部

　　梅花点舌丹 西黄（一钱） 月石（一钱） 熊胆（三分） 血竭（一钱去油） 乳香（一钱五分去油） 没药（一钱五分） 珍珠（四分） 蟾酥（一钱） 葶苈（一钱） 麝香（三分） 冰片（五分） 沉香（五钱） 雄黄（一钱）上共为细末。以人乳将酥化开和丸。再加辰砂（一钱） 金箔为衣。每重三分。或三四厘。晒三日收贮瓷瓶听用。每临卧时。温酒送服一二丸。可消一切无名肿毒。疔疮初起。一方中加白花一钱二分。

　　飞龙夺命丹 真蟾酥（一钱） 去油乳香（一钱） 铜绿（一钱） 轻粉（一钱） 胆矾（一钱） 血竭（一钱） 辰砂（一钱） 明矾（一钱） 雄黄（一钱） 冰片（三分） 麝香（三分） 共研细末。同大蜗牛二十个。捣匀和丸如绿豆大。每服七丸。或九丸。或十一丸。用葱白三五寸。病患自嚼吐于手心。包药在内。用温酒和葱送下。如人行五里汗出为度。无汗再用葱研烂。裹药服之。治一切疔肿恶疮。痈疽初起时。黑陷不痛。或麻木不仁。毒瓦斯内攻。呕吐昏愦之症。一方蟾酥丸。加蜈蚣（两条） 一方前方加蜈蚣（一钱） 穿山甲（一钱） 寒水石（三钱） 僵蚕（一钱） 全蝎（一钱） 角刺（三分） 红信（二分）一粒珠 金穿山甲（一只重二十四两。分四足。一足用米醋炙。一足用松花汤炙。一足用麻油炙。一足用真苏合油炙黄用。） 真西黄（三钱） 镜劈砂（四钱） 真廉珠（三钱水飞） 麝香（四钱） 大梅片（四钱） 明雄黄（四钱）杜蟾酥（一钱二分火酒化）上药择吉日法制。和研极细末。以蟾酥化入再加苏合油拌捣千遍至光亮为度。为丸每重五分。晒干用腊壳护。 治一切无名肿毒痈疽发背等症。每服一丸。将人乳化开。陈黄酒冲服。暖卧避风。兼治小儿惊风。每丸均分二次。用纯钩、橘红煎汤送下。

　　五香追毒丸 老君须 母丁香（不见火） 苦丁香（即香瓜蒂） 去油乳香 去油没药 巴豆霜 广木香 炒黑牛蒡子 上沉香 血竭 辰砂 蟾酥（火酒另化） 上各等分。共为细末。将所化蟾酥。加陈蜜和丸如芡实大。辰砂为衣。

　　每服一丸或二丸。空心食前绍酒化服。泻二三次后。用冷粥补之。毒即消。治痈疽一切无名肿毒。初起壮实者宜之。兼去疔疮毒定痛如神。

　　寸金丹 麝香（一分） 乳香 乌金石（即石炭） 轻分 雄黄 狗宝 没药（各一钱） 蟾酥（二钱） 粉霜 黄蜡（各三钱） 硼砂（五钱） 鲤鱼胆 狗胆（各二个阴干） 金头蜈蚣（七条。全用焙用） 头生男儿乳（一合） 上为细末。以黄蜡乳汁。熬膏和丸如绿豆大。大小儿丸如芥子大。每服一丸。重者加至三丸。以白丁香七粒研烂。新汲水调送。暖盖得汗为度。三次即愈。治极重肿毒痈疽疔疮。四肢壮热。沉重者。即噤口不开。撬开化三丸灌下神效。

　　皂矾丸 牙皂（三钱）。切碎炒研细末。白矾（三钱生研） 真干蟾酥（一两） 切片火酒化和丸如绿豆大。麝香三分和入。每服一丸。以葱白裹药。黄酒送服。势重者。每日服二次。此药每次止可服一粒。如服二粒。恐致呕吐。慎之慎之。治大毒初起。疔疮走黄。黑陷昏愦呕恶之症。

　　青龙丸 番木鳖（四两）米泔浸三日。刮去皮毛。切片晒燥。麻油炒透。炒甲片（一两二钱） 白僵蚕（一两二钱）。

　　炒断丝。共为细末。黄米饭捣和。为丸如桐子大。每服五分。量人虚实酌减。临卧时按部位。用引经药。煎汤送下。盖暖睡勿冒风。如冒觉周身麻木。抽掣发抖。不必惊慌。过片刻即安。治一切疔疮肿毒。并跌仆闪胸。伤筋挛痛。贴骨痈疽。男妇大小颈项瘰 。及乳串结核。痰凝气滞。硬块成毒。小儿痘后痈疽初起者。一二服即消。已成脓者。服之自能出毒。不必咬头开刀。诚外科第一妙方也。头面。用羌活（五分） 川芎（五分） 煎汤送下。肩背。用角刺尖五分。

　　两臂。用桂枝五分。胸腹。用枳壳五分。两肋。用柴胡五分。腰间。用杜仲五分。两足膝。用牛膝五分。木瓜五分。咽颈。用桔梗五分。甘草五分。跌仆挛筋。用红花五分。当归五分。黄酒煎汤送下。

　　紫霞丹 犀黄（四分） 雄黄（二钱） 大黄（四钱） 天竺黄（四钱） 藤黄（二钱）。九晒去酸味。冰片（四分）儿茶（二钱） 参三七（四钱） 血竭（二钱） 乳香（四钱去油） 没药（四钱去油） 麝香（四分） 阿魏一钱用蜜化。夏布收去渣。除乳香、没药、藤黄、阿魏外。余皆忌火。秤准各末和匀。再研极细。以阿魏蒸好。和蜜捣极匀为丸。每服重四分。专治痈疽发背。破伤风。疔疮无名肿毒。跌打损伤。小儿惊风等症。用绍酒调服。忌生冷。孕妇戒投。

　　七厘散 大赤练蛇一条。烧灰存性。研极细末。勿犯铁器。米糊为丸。如芥子大。治一切无名肿毒。诸药不效者。

　　每服七粒。重者加十四粒。若平陷不痛楚者。加姜黄、藤黄研细醋调搽之。即能奏效。孕妇忌投。

　　九龙丹 木香 乳香 没药 儿茶 血竭 去油巴豆（各等分） 共为极细末。生蜜调成一块。瓷盒收贮。用时旋丸如豌豆大。治痈毒、鱼口、便毒、横 。初起未成脓者。每服九丸。空心热酒送。泻四五次后。服薄粥一碗。其泻即止。如肿甚者。间日再送一服。其毒自消。

　　龟蜡丹 血龟板一大个。用下半 。烘热。用白蜡渐渐掺上。板自炙枯。放泥地上出火气。研细黄酒调服至醉。暖盖取汗即愈。治一切无名肿毒。对口、发背、流注、痈疽、疔疮等症。

　　八圣散 天虫（二钱） 蜈蚣（八钱） 斑蝥（去翅足） 穿山甲（炒） 巴豆霜（各四钱） 乳香（一钱五分） 没药（一钱五分） 共为末。凡鱼口、便毒重者。每服一钱。轻者每服六分。酒下二服自效。

　　五虎下西川 炙鳖甲（一两） 蜈蚣（二十条。瓦上焙） 全蝎（一两） 土炒天虫（一两） 生军（二两） 共为末。凡无名肿毒痰症。每服一钱。小儿每服黄酒送下。无不应效。

　　卷一

　　内护部

　　护膜蜡矾丸 白明矾（四两。研细） 黄蜡（二两） 辰砂（六钱。水飞） 或加葱花四两更炒。先将黄蜡熔化。

　　待稍冷。入矾末、辰砂不住手搅匀。加炼白蜜七八钱和匀。众手丸如梧子。如蜡凝不能丸。以滚水炖之。凡护膜防毒内攻。如未破即消。已破即合。每服三四十丸。白汤送下。或酒送亦可。一日之中。服一百粒方有功。始终如一。服过半斤。必万全矣。病已愈。服之亦佳。

　　琥珀蜡矾丸 黄蜡（一两） 明矾（一两二钱） 雄黄（二钱二分） 琥珀（一钱） 辰砂（一钱） 一方加白蜜。

　　先将葡萄肉十枚。同蜡打如泥。加诸药末捣和为丸。珀末、辰砂为衣。凡护膜化毒。每服一钱。食后白汤下。

　　护心散 生绿豆衣（一两五钱） 甘草节（一两） 琥珀同灯心研。乳香 辰砂 雄黄（各一钱） 共为末。凡预防毒瓦斯内陷。每服一钱。空心酒下。

　　卷二

　　化毒部

　　无敌丹 桑柴灰汁 茄杆灰汁 矿灰汁（各一斗） 三汁熬调和匀。名三仙膏。亦可点痈疽之稍轻者。再用碱水熬膏一两。加入后开各药末。则成全方。每三仙丹五两。配蟾酥（三钱五分。酒化） 明矾 火硝（各三钱） 牛黄 麝香（各一钱） 冰片 珍珠 硼砂 雄黄 轻粉 乳香（各一钱） 人乳浸铜绿 朱砂（各一钱五分） 各研极细末和匀再碾数千下。将前膏加入搅得极匀。收瓷罐内。罐须小口。以乌金纸塞口。封以黄蜡。勿令一毫泄气。遇毒取少许。

　　搽其顶。干则以米醋和蜜少许润之。其血黑色。或毒水爆出。实时松解。切不可着好肉上。或用荞麦面调。若遇疔疮加铁锈一分。研如飞尘和入。多搽其正顶。过宿其根烂出。内服紫金锭。若是痈疽。再服蜡矾丸。及托里解毒之剂。此药痈疽对口。疔疮发背。一切无名肿毒。有夺命之功。难以尽述。

　　恶疮锭子 白砒（一钱） 麝香（五分） 归尾（五分） 五味（五分） 蟾酥（一钱） 草乌（一钱） 轻粉（二钱） 川乌（一钱） 月石（五分） 血竭（一钱） 全蝎（二只） 硼砂（一钱） 铜绿（五分） 银朱（五分） 雄黄（五分） 共为极细末。用人乳化蟾酥拌成锭子。如大麦冬样。

　　一分锭作两段。治二人。将疮用针刺破见血。纳入药粒。用纸粘贴。内成脓去药。洗净为度。

　　万应针头丸 麝香（二钱） 血竭（三钱） 轻粉（三钱） 蟾酥（三钱） 硼砂（三钱） 大梅片（一钱） 金头赤足蜈蚣（一条） 共为末炼蜜丸。凡一切痈疽。生于胸背。毒大欲死。向其头上用针撬破去血。以药一黍米大。放疮口内。用纸花吐津周遭湿之。贴疮罨定。顷刻可愈。

