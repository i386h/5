<!-- { "loadSidebar": true } -->
　　拔疔黑膏 松香（二两）。先用桑柴灰汁。入锅内同煮烂取出。纳冷水中。少时再同灰汤煮。煮后再纳水中。至松香色如玉为度。白占（一两。研末） 乳香（三钱。去油研末） 黄占（一两。研末） 没药（三钱。去油研） 铜绿（五钱研） 真百草霜（五钱。研细。）须要野山人家将锅底刮后专烧茅草柴取烂煤灰。麻油（六钱） 择吉净室修合。忌妇人鸡犬及孝服人见。用桑柴火煎。先将麻油入锅滚。次下松香末候稍滚。三下白占末候稍滚。四下黄占末候稍滚。五下乳香末候稍滚。六下没药末候稍滚。

　　七下铜绿末候稍滚。八下百草霜末滚过数次。于锅冷透。搓成条子。瓷器内蜡封口。临用时以龙眼核大一粒。呵软贴患处。如疔毒一帖即咬住不放。若非疔毒。则屡贴屡落。此能立刻止疔毒痛。次日即愈。贴后忌腥辣沸汤热食豆腐生冷煎炒茄子黄瓜酒面发物葱蒜饮酒行房。又忌冷水洗。及大麻花。已走黄者。一服必愈。真妙方也。

　　又方 松香六两。以白布一方包浸童便中。每五六日一换。浸至一月取出。用葱汤于石罐内。将松香煮之极透而软。

　　放冷水如挂粉状。细细握捏。仍令其硬。再还原汤中煮软。煮后再捏如前法。令其色白如粉者。用蓖麻子肉。二两去油千金霜。二两去油净 乳香 没药。各去油七钱 桃仁。一两五钱去皮尖 铜青 灵磁石。各一两五钱。火 通红。

　　醋淬七次 以上各拣道地。多办分两。如法制好。秤准分两。先将蓖麻子肉桃仁捣烂如泥。次将五味入捣成膏。后入松香等捣成团。盛瓷器内。上口封好放在地。每用不可见火。以津液润软摊蓝布上贴。先将银针挑破疔头。患痛不挑亦可。

　　以一丸可治二三人。

　　发背膏 去油乳香 去油没药 血竭 儿茶 铅粉 黄丹。九炒九淘 红银朱漂（各四两） 铜绿（三钱） 共研至无声为度。用时随症大小。取夹油连史纸一块。以针多刺小孔。每张准秤药末五钱。真麻油调摊纸上。再用油纸一块盖之。周围用线缝好。贴患处。用软绢扎紧。过三日将膏揭开。浓煎葱汤洗净。软绢拭干。将膏翻过。再用针如前刺小孔贴之。至重者用两张。

　　鲫鱼膏 大虾蟆（七个） 活乌背鲫鱼（十二两） 麻油（二斤） 文武火熬枯去药渣。再熬至滴水成珠离火。再入轻粉（四两） 铅粉（十二两） 搅成膏收藏。临用摊贴。

　　白膏药 净巴豆油（十三两） 净蓖麻肉（十二两） 香油（三斤） 虾蟆（五只。口内各衔男子发一团） 活鲫鱼（十尾） 先将巴豆蓖麻肉浸油内三日。再入虾蟆浸一宿。临熬入鲫鱼共炸枯滤去渣。再熬至滴水成珠离火。倾净锅内。加铅粉二斤半炒黄研细。乳香（五钱。研末） 搅成膏。凡诸疮肿毒。溃破流脓。摊贴。

　　京都 砂膏 鲜桃柳桑槐枝（各五尺） 红山栀（八十个） 头发（一两二钱） 炙甲片（六钱） 象皮（六钱） 以麻油（四斤） 炸枯去渣。再熬至滴水成珠。加入飞黄丹一斤半。搅成膏。再入真 砂（三钱） 血竭（一钱） 儿茶（二钱） 三味另研末。共搅极匀出火气。凡除疔疮外。一切恶疮痈疽发背。摊贴能去腐消坚。并诸般疮疖痰核硬块。其势成者。亦能大化为小。

　　九香膏 白芨（一两） 丁香（五钱） 白芷（一两） 乳香 没药（各一两。去油 辰砂三钱） 麝香（五分） 冰片（一钱） 为极细末。用前清凉膏油（一斤四两） 滚化和匀。凡一切痈疽发背疮毒。量毒大小。以包柿漆银粉纸摊贴。未成即消。已成即溃。已溃即拔毒收功。

　　巴鲫膏 巴豆肉（五钱） 闹羊花（二两） 番木鳖（五钱。切碎） 川乌（五钱。切片） 草乌（五钱。切片） 蓖麻肉（三两） 穿山甲（二两） 商陆（一两。切） 漏芦（一两） 苍耳子（四两） 全当归（二两） 元参（二两）白芨（五钱） 白蔹（二两） 大黄（三两） 黄牛爪（一两） 两头尖（三两） 猪甲爪（一两） 虾蟆干（二两。

　　挂死者） 大羊角（三只） 大鲫鱼（一对） 用麻油（五斤） 浸。春五、夏三、秋七、冬十日。候日数毕。入锅内。

　　桑柴火熬至药枯。用绢滤净渣。将油再入锅内。慢火熬沸。渐入飞净血丹（二十四两） 以槐柳条。不住手搅。待滴水成珠。将锅掇下。取水盆相稳。搅至烟净。再入上安桂（四钱） 乳香末（四钱） 没药末（四钱） 轻粉末好芸香末（各四钱） 各渐入搅匀。倾入水内。以柳棍搂成块。再换冷水。将膏作数十团。用坛水浸埋地下退火毒。

　　凡小疖大痈。用细纸摊贴。

　　大土膏 大黄（二两） 香附（七钱） 生地（一两） 蓖麻子（二两） 木鳖子（一两） 五倍子（七钱） 大戟（八钱） 甘遂（七钱） 芫花（七钱） 肉桂（八钱） 川连（五钱） 麻黄（八钱） 三棱（一两） 杏仁（七钱） 蓬莪术（八钱） 槟榔 全蝎 穿山甲 草乌 独活 细辛防风 浓朴 元参 天花粉 桃仁 皂角 川乌 巴豆 羌活 白芷（各八钱） 当归（一两五钱） 川柏（八钱） 枳实（八钱） 蛇蜕（五钱） 蜈蚣（五钱） 用真香油六斤 浸。五日熬去渣。至滴水成珠。加密陀僧（四两） 飞黄丹（二斤四两） 熬至不老不嫩。

　　收贮埋地下三日出火毒。凡一切外症。并肝胃气。随时摊贴。治法另有引单。熬膏时。须要虔诚。切忌污秽。及妇人鸡犬之类。

　　白膏药 炉甘石（一两）先用黄芩、黄连、黄柏。以童便滤汁。将甘石倾银罐内。 通红淬九次。水龙骨（一两） 去油乳香 去油没药（各五钱） 川连（五钱） 龙骨（五钱） 宫粉（一两） 麝香（五分） 冰片（一钱） 真轻粉（三钱） 黄占（三两） 白占（一两） 共为细末。用公猪油（四两） 先熬去渣。入二占滚化略冷。然后入药末搅成膏。若硬加香油些些。凡一切夏月疮毒不收口。并伤筋。手疮 疮。摊贴神效。

　　阳和解凝膏 香油（十斤。生用） 入鲜大力子根叶梗全用（三斤） 活白凤仙梗（四两） 同煎枯去渣。次日入当归 肉桂 附子桂枝 大黄 官桂 川乌 地龙 僵蚕 赤芍 白芷 白蔹 白芨（各二两） 川芎（四钱） 防风 荆芥 木香 陈皮香椽 川断 五灵脂（各一两） 候煎枯滤去渣。隔一宿油冷后。见过斤两。每油一斤。入炒透淘丹（七两） 搅匀以文武火熬至滴水成珠。不粘指为度。离火取乳香末二两去油 没药末二两去油 苏合油（四两） 麝香一两研细。入膏内。搅匀。

　　半月后。即可摊贴。凡一切腐烂阴疽冻疮。贴一夜全消。溃者三张全愈。如疟疾贴背亦妙。

　　乌龙膏 当归 白芨 连翘 蝉衣 大红（各二两） 羌活 独活 川乌 草乌（各一两） 细生地 血余 大黄 净银花番木鳖（各四两） 麻黄（一两五钱） 泽兰（五钱） 全蝎（二两） 炒甲片（二两） 虾蟆（五十只） 瞎地鳖蛇（两条） 大蜈蚣（百条）三毒俱要活麻油（五斤） 桐油（八两） 桃、柳、桑枝（各三十段。每长三寸） 姜（八两） 葱（八两） 法先将枝熬枯取出。令丐者将瞎地鳖蛇。活放入锅。急将锅盖揿住。至蛇不动时。再入虾蟆。后将前药穿山甲蜈蚣全蝎等熬至药枯黑滤去渣。将锅抹净。

　　再以密绢滤油入锅。用文武火熬至滴水成珠离火。再入上好洋丹三斤。一手下丹。一手扬硬木棍。不住手搅匀成膏。再入乳香 没药（各三钱去油） 麝香 冰片（各五钱） 四味预另研和匀。徐徐掺入。搅极匀成膏。收贮出火毒。凡痈疽发背。对口搭手。一切无名肿毒。恶疮。贴之未成即消。已成即溃。可以不假升丹之力。而能去腐止痛。拔毒收功。

　　不二膏 金石斛（十六两。去根） 乳香（四两八钱。去油） 川贝（十六两。去心） 没药（四两八钱。去油） 明天麻（六两八钱） 粉草（六两四钱） 巴豆肉（五两四钱。去油） 用大麻油（十二斤） 浸数日。煎时下以活雄鲫鱼（两尾） 煎枯去渣存油。另用铅粉炒黄研细（二斤） 筛下收膏。凡痰症 串乳疖。一切无名肿毒。贴之神效。如乳疖未溃者。少加潮脑于膏上。

　　仙授神效药纸 端午蕲艾（四五斤）。煎浓汁去渣。入粒子红花（四两） 煎一炷香。再入去油乳香（去油） 没药（各八两。研细末） 煎一炷香。再入真象皮末（四两） 煎一炷香。加入牛皮胶二斤 煎至胶化汁粘为度。用羊毫排笔蘸药汁。搽刷大红纸上阴干。凡狗咬虫蟊蛇伤。并跌打破皮。及一切烂膀疖。用津唾润软贴之。速能奏效。真神方也。

　　巴豆油膏 巴豆（三两） 用麻油煎片时。勿令枯。再用绵料纸滚尽外面油。以擂盆打自然油。用夏布绞出。加入轻粉（三分） 拌匀瓷瓶收贮。勿令出气。凡发背痈疽疔疮等症。看患大小。以油照样涂抹膏药上贴之。日换三次。

　　加味太乙膏 肉桂 白芷 当归 元参 赤芍 大黄（各二两） 土木鳖子（二两） 血余（一两） 真阿魏（二钱）切片滚化。

　　去油乳香末 没药末（各五钱） 槐枝 柳枝（各百段） 东丹（四两） 真麻油（十斤） 如法熬炼后。加轻粉（四钱。研细） 收膏。凡痈疽发背。一切恶疮湿痰流注。筋骨疼痛。跌仆损伤。遗精白带等症。贴之神效。

　　简易玉红膏 真香油（二十两。火上熬滚） 下净头发（五钱）。渣令净。鸡子（十个）。打破黄白搅匀。徐入油内。

　　熬枯去渣。下黄占（五两） 化开离火。再入飞丹（五两） 搅匀之。用能生肌收功。止痛拔毒。

　　烂腿夹纸膏 梅片（四分） 甘石（一两二钱） 轻粉（五钱） 白占（三两五钱） 菜油（一斤）。夏天用 先将菜油煎滚。再入白占化开。再将药三味同煎。

　　卷三

　　疔疮部

　　立马回疔丹 金脚信（五分） 蟾酥 血竭 辰砂 没药（各五分） 轻粉 冰片 麝香（各二分半） 共为极细末。用草乌头煎汁和匀作细条。能治一切疔疮疔毒。走黄险症。

　　又方。去血竭、没药、冰片。加硼砂、白丁香、蜈蚣、乳香末、雄黄末。

　　拔疔毒方 砂 白矾 朱砂 食盐（各三钱） 择丁日午时。先将矾、盐二味。放铁锈刀头上 干。共研极细。

　　罐贮听用。

　　散疔丸 蟾酥 明矾（各三钱） 僵蚕 辰砂（各一钱半） 牛黄 冰片（各一钱） 麝香（七分） 共为极细末。

　　用炼白黄占。滚化稍冷定。入前药末。和丸如麻子大。每服七分 葱头白酒送下。取微汗为度。

