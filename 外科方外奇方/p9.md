<!-- { "loadSidebar": true } -->
　　又方 儿茶 黄丹 胡粉 水龙骨 粉霜 龙骨 白蜡 黄柏 猪胆汁炙 共为末。猪油捣成膏。

　　隔纸膏 明矾 胡椒 川椒 皮硝 准盐砖用火 透 白占等分 共为细末。用青油烛调油纸上贴之。须令忍痛。

　　又方 先将麻油（三两） 炼穿山甲（一钱 末） 再下白占（五钱五分） 化匀 又下 陀僧（末五分） 飞黄丹（一钱）。和匀取起。临用以油纸摊上。夹纸一层。多刺针孔。先用楝树根煎汤洗净患处。然后粘贴。外用薄绢一层扎紧。十日即愈。如烂脚亦可将前法洗净。贴之数日即愈。

　　又方 龟板炙研 醋 炉甘石（各三钱） 轻粉（二钱） 冰片（三分） 共研细末 用麻油（半酒杯） 铜杓内熬滚。再入黄（占二钱） 熔化。离火待凝。入前药末搅匀。先以葱椒甘草汤洗净患处。油纸做夹纸摊贴。

　　白玉膏 白龙骨 煨石膏 制甘石 铅粉（等分） 猪油成膏。

　　又方。人中白（一钱五分） 寒水（石一钱） 冰片（五厘） 枯矾（八分） 赤石脂（一钱）。白者更妙另 海螵蛸（一钱） 白占（三分） 麻油（五钱） 先将麻油熬清 次下占熔化。后下余药搅成膏。

　　又方。炉甘石（一两火 ）。猪胆汁（淬七日） 海螵蛸（一钱） 白占（五钱） 枯矾（一钱或五六分）。多则作痛用猪板油捣成膏。

　　又方 乳香 没药（各去油） 象皮（各五钱为末） 白占（五钱） 铅粉（研细） 黄占 密陀僧（各二两为末）轻粉（四钱） 上上真桐油（一斤） 入铜锅内熬至无沫澄清。先入陀僧末搅匀取起。入二占浓化搅匀。俟油温放入五种药末搅匀。以大绵纸摊上阴干。随疮大小剪贴。远年定效。

　　金华散 煨石膏（八两） 生石膏（八两） 飞血丹（一两） 共为细末。干者香油调敷。湿者干掺。专治男女新久烂腿 疮。及一切痈疖疮毒用之。且能去腐生肌。

　　疮拔毒方 沥青（四两） 矾红（二两） 共为细末。香油调搽。须忍痛则疮内出其毒。可拔毒水尽。再用收口药。并治坐板流脓疮。

　　疮收口方 冰片（三分） 石决明（二钱 ） 川连（一钱） 血竭（五分） 琥珀末（一钱） 寒水石（三钱） 乳香（一钱去油） 黄柏（末五钱） 共为细末。如痒甚者。加飞矾（五分） 凡毒尽后疮不起。边肉有红色。

　　先将温苦茶洗一次。敷药一次。不数日收口。并治诸毒疮不敛。

　　疮阡张膏 香油（四饭碗） 乱头发（四两） 杉木皮（三两烧灰研末） 白占（二两） 麝香（五分研细） 先将香油熬将熟。入发熬化。次下杉木灰白占熔化。后将余药投入滚化搅匀。以阡张纸入油内收尽为度。贴三日翻一面。

　　七日全愈。无论远近烂见骨者。半月收功。

　　疮收口方 象皮（七钱） 血竭（二钱） 龙骨（五钱） 冰片（一钱） 乳香（二钱） 没药（二钱） 海螵蛸（一钱） 共为细末掺。

　　烂腿 疮方 象皮 八宝丹 冰片 炉甘石各等分 共研细。先以葱汤。洗净患处。然后掺药。

　　誓不传方 荆芥（一两） 防风（一两） 川柏（一两） 陀僧（五钱） 铜绿（五钱） 共为细末。先用水银（三钱） 蓖麻子（十粒）。同研至不见星为度。用桐油煎数沸。入前药。用油纸看疮大小摊膏折好刺孔千下。用米泔洗净患处贴之。一日换一转。收膏擦净。不拘远近烂腿。数次即效。

　　独圣散 水龙骨炒干为末。麻油调敷。治 疮。并治妇人裙鞭疮恙。

　　卷四

　　癣疮部

　　秘制癣疮药灵丹 鲜白槿皮（一两二钱） 土槿皮（六钱） 白芨（四两） 冬术（六钱） 斑蝥（一钱） 槟榔（四钱） 大枫子油（四钱） 川椒（三钱） 番木鳖（四钱） 共为粗末。好滴花烧酒浸一月。取酒搽擦。专治风湿内郁阳分。变生癣癞汗斑。并治脚缝湿痒。

　　一切风湿远年坐板痒疮等症。其效如神。

　　又方 生大黄 皮硝 荔枝核 等分为末。米醋调搽。牛皮顽癣。加旧牛皮灰。铜钱癣。加古钱灰 荷叶癣。加荷叶灰。

　　又方 土槿皮（二钱） 雄黄 槟榔（各一钱） 斑蝥（四只） 轻粉（一分五厘） 樟冰（一分） 各研细。火酒浸搽。

　　遍身顽癣 川槿皮（一两） 牙皂（五钱） 大枫子肉（三钱） 米醋（一碗） 共煎至半碗。去渣澄清。入明矾（五钱）研细 皮硝五钱研细 又煎至一小杯。和入土大黄根自然汁一小杯 先以穿山甲刮微破。将笔蘸搽。数日即愈。

　　癣药酒 海风藤 土大黄根 白果肉（各五钱） 白芷 白芨（各三钱） 槟榔（五钱） 斑蝥（七只） 鲜金钱松根皮（一两）。雄黄（三钱） 滴花烧酒（半斤） 浸药七日后。凡远年牛皮蛇皮。一切顽阴癣。以酒搽患处。五七遍自愈。

　　又方。槿树皮（一钱） 生南星（五钱） 槟榔（一钱） 樟脑（五分） 番木鳖（五分） 蟾酥（三分） 斑蝥（三只） 用火酒浸擦。

　　治癣神效方 硫黄（五两） 红矾（四两） 火酒（四两） 先将硫黄入铜杓内化开。用酒煮干。与红矾同研细末。

　　米醋调搽。

　　或先用穿山甲刮微破。

　　一杨梅癣 前药加粉霜（四分）。如前法擦 一狗疥癣 前药加入木鳖（三分） 一牛皮癣 前药加白砒（四分） 一顽癣 前药加轻粉（二钱） 一乳癣 前药加松香（二钱） 一荷叶癣 前药加枯矾（二钱） 一鸡皮癣 前药加轻粉（二钱） 同大黄捣烂。以麻布包之。蘸前药擦之。一白风癣 前药加药皮硝（二钱）。

　　又方 白芨 白蔹 槟榔 土槿皮（各二钱） 轻粉（一钱） 火酒浸擦。

　　又方 松树根皮（四两） 海桐皮 白藓皮 白槟榔 雷丸（各三两） 斑蝥（四十九）。下体加倍 共为末。醋水对调。隔一夜用笔蘸搽。一日三次。七日全愈。

　　又方 土大黄根（三钱） 蚯蚓粪（三钱） 雷公藤（五分） 大枫子肉（一钱五分） 防风（一钱五分） 山槿皮（三钱） 共为末。陈醋调搽。

　　卷四

　　痔疮部

　　外痔搽药 顶大五倍子（十个。钻孔去子） 金头蜈蚣（三条。碎） 儿茶（研。一两五钱） 将二味装入倍子内。

　　用银纸封固。瓦上 以青烟尽。取起研末。配熊胆（一钱） 冰片（五分） 再研极细。先用皮硝泡汤洗痔后。以猪汁调搽。

　　追管丸 姜汁炒胡黄连（一两） 炙刺 皮（一两） 当门子（二分） 共为末。饭和丸如麻子大。每服一钱。食前酒下。专治痔漏不拘远近。服后管内脓水反多。是药力到也。脓水追尽。服后消管丸自能奏效。不必疑忌。

　　消管丸 胡黄连（二两。炒） 炒甲片（一两） 石决明（一两。 ） 炒槐米（一两） 各取净末秤准和匀。炼蜜丸如麻子大。每服一钱。早晚二次米汤下。至重者四十日全愈。再服完善丸。如四边疮口有硬肉突出。可加蚕茧二十个。炒研和入药内。

　　闭管丸（即完善丸。） 夏枯草（十两） 连翘壳（五两） 甘草节（五钱） 金银花（四两） 共炒为末 净银花（一斤）煎浓汁和丸。如绿豆大。每服三钱。空心淡盐汤下。若起漏三五年。两服全愈。一二年者。一料即愈。

　　外痔搽药 寒水石（四两）。研极细末。大蜒蚰（百个。同捣极烂阴干。再捣千余下如香灰样收贮。临用。每末二钱）配冰片（一分）和匀以蚌水调搽。或猪胆汁搀入真麻油亦可。初起者。半月愈。年久者。一月断根。若痔内出血。配入蒲黄三四分。外洗用瓦花枳壳煎汤。

　　治痔神枣散 顶大南枣（一枚。去核） 真铜绿（须铜上刮下者。不拘多少。） 鳖头（一个。煮取净骨打碎） 将铜绿鳖骨填满枣内。将枣合紧线扎。 存性为末。先将秋海棠根叶煎汤洗疮。后用清水调敷。

　　洗痔极效方 葱白（十个） 瓦花（一两） 马牙苋（五钱） 皮硝（五钱） 五倍子（五钱） 槐花（五钱） 茄根（五个） 花椒（五钱） 煎汤频洗。

　　又方 烂石榴（三只） 五倍子（五钱） 乌梅（七个） 槐米（五钱） 地骨皮（五钱） 煎汤。

　　痔漏插药 百草霜 黄连（各二钱五分） 冰片（五分） 麝香（五分） 旱莲草头（炒） 蜣螂虫（各五钱） 蚂蝗（五条。瓦上炒焦） 研细为末。丸如粟米大。纳入管内。三日后。管即化出。用轻粉 乳香 麝香 韶粉 东丹 血竭末 掺之收功。

　　痔疮化管方 田鸡皮炙灰 血余炭 黄明胶牡蛎拌炒 研末。每朝三钱冲服。

　　痔漏插药 小茴香（一两） 白芷（三两） 白矾（一两） 研细。铜杓内熔成饼。再入炭火上 令烟尽。取出出火毒。为细末。用面糊成条。插入漏内。直透至痛处为止。每日三次。七日为止。十余日结痂而愈。如结只一孔。十日全愈。

　　洗痔疮方 遍地香 过冬青 凤尾草 各一种俱要鲜 煎汤熏洗二三次。即好。如无鲜者。干者亦可。

　　痔漏精方 乌梅肉（半斤） 韭菜地蚯蚓（七条。瓦上焙燥） 陈仓老米（八合） 研细饮和丸。夜露早收。每晨开水下。每服三钱。不论久远一料除根。

　　枯痔散 明矾（一两） 白砒（三钱） 共研细。入阳城罐内。外围炭火炼至烟起。烟即砒毒。人不可闻。俟烟尽矾枯去炭。次日取研至无声为度。四围搽之。不可使药流入中孔。致令大痛。

　　神散元珍丹 明矾 熟存性不碎。如绿豆大。以桂圆肉包之。日服一粒。虽重症服之百日断根。治痔以手搓之。

　　又方 透明白矾（一斤。捣如豆大） 入罐内。如前法炼至矾笑罐外而枯。其顶如痔形者。即灵药成也。出火毒研极细。或顶大雪梅片一二厘。取津吐调于手心。搽痔上。不可多搽。再取竹白衣作膏药式糊痔上。数次即愈。其灵药底可合一切药。

　　又方 红砒不拘多少。瓦上 至白烟尽为度。飞白矾（各一钱） 乌梅肉（二钱，烧存性） 共研极细。用时以津吐湿手。指蘸药于痔头痔身搓捻。一日二次。初敷不肿。五六日出臭。如出尽。其痔干枯。此药不用。一方加白灵丹五分。

　　灵秘丹药 片脑（一分） 朴硝（五分） 熊胆（二分） 蜗牛（一两） 螺肉（一两） 橄榄炭（五钱） 捣烂水浸一夜。取水并药敷痔上。

