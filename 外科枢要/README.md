<!-- { "loadSidebar": true } -->


　　外科枢要 明 薛己

　　序

　　往余少时，获交于立斋薛先生，尝与余通书，所手钞笥袭者亡算，时时窃好之，弗置也。嘉所为诸疡书甚具。凡病癃肿、痈疽、挛 、 疠，经先生延医，亡不立已。然卒因疡死，故人多訾先生，以为执泥补法，不知合变，嗟乎！冤哉其言之也。始余识先生时，妇病肿疡濒死，先生竟活之，语在医案中。当是时，诸医抱药囊环立，咸愕吐舌，不敢出一语，而先生率意信手，日剂一二，不动声色，坐而收功，如充国金城之兵，方略豫定，其正翕张，动中成算，即是以例。先生之医，殆所谓神解者，而世乃以执泥訾之，岂非贵耳贱目者众邪！语云：尺有所短，寸有所长。必若所云，是越人至今存，而轩、岐不古也，嘻！亦 矣。昔扬子云作《太玄法言》，桓谭以为必传，且谓世人亲见子云，故轻其书。当时博闻如刘歆，亦恐后人用覆酱瓿。然则世之所为訾先生，亡乃类是也乎。乃余则以为医顾业精否耳。业诚精矣，当必有排众说而独是之者，一时知不知亡论也。先生没诸版刻，渐次流散，余悉为购得之。而先生从子师颜，复手《外科枢要》一编示余，盖不独补诸刻之所未备而立，凡举要深，足为疡家指南，因属雠订并刻之。余固亲见先生者，方愧不能为先生之桓谭，而师颜之克世家学，则刘歆之虑吾知其免矣。夫先生诸他著作，世多有其书，不论所为，序本枢要论所

　　隆庆辛未夏五既望， 李沈启原道卿撰。

　　卷一

　　论疮疡二十六脉所主（一）

　　浮脉之诊，浮于指下，按之不足，举之有余，再再寻之，状如太过，瞥瞥然见于皮毛间。其主表症，或为风，或为虚。浮大而散者，心也。浮而短涩者，肺也。浮而数者，热也。而反恶寒者，疮疽之谓也。

　　洪脉之诊，似浮而大，按举之则泛泛然满三部，其状如水之洪流，波之涌起。其主血实积热疮肿。论曰：脉洪大者，疮疽之病进也。如疮疽结脓未成者，宜下之。脓溃之后，脉见洪大则难治。若自利者，不可救也。

　　滑脉之诊，实大相兼，往来流利如珠，按之则累累然滑也。其主或为热，或为虚，此阳脉也。疮疽之病，脓未溃者，宜内消也。脓溃之后，宜托里也。所谓始为热，终为虚也。

　　数脉之诊，按之则呼吸之间，动及六至，其状似滑而数也。若浮而数则表热，沉而数则里热也。又曰：诸数为热。仲景云：脉数不时见，则生恶疮也。又云：肺脉俱数，则生疮也。诊诸疮洪数者，里欲有脓结也。

　　散脉之诊，似浮而散。按之则散而欲去，举之则大而无力，主气实而血虚，有表无里，疮肿脓溃之后，而烦痛尚未痊退，诊其脉，洪滑粗散者难治，以其正气虚，邪气实也。又曰：肢体沉重，肺脉大则毙，谓浮散者也。

　　长脉之诊，按之则洪大而长出于本位，其主阳气有余也。伤寒得之，欲汗出自解也。长而缓者，胃脉也，百病皆愈，谓之长者，则易治也。

　　芤脉之诊，似浮而软，按之中央空两边实，其主血虚，或为失血。疮肿之病，诊得芤脉，脓溃后易治，以其脉病相应故也。

　　牢脉之诊，按之则实而弦，且沉且浮而有牢坚之意。若瘰 结肿，诊得牢脉者，不可内实脉之诊，按举有力而类结，曰实。经曰：邪气胜则实。久病虚人，得此最忌。疮疽之人，得此宜急下之，以其邪气与脏腑俱实故也。

　　弦脉之诊，按之则紧而弦，其似紧者为弦。如按弦而不移，紧如切绳而转动，以此为异。春脉浮弦而平，不时见则为饮为痛，主寒主虚。疮疽论曰：内寒外热，欲发疮疽也。

　　紧脉之诊，似弦而紧，按之如切绳而转动，其主切痛积癖。凡疮肿得之，气血沉涩也，涩脉之诊，按之则散而复来，举之则细而不足，脉涩则气涩也。亦主血虚疮肿，溃后得短脉之诊，按举则不及本位。《内经》曰：短则气病，以其无胃气也。诸病脉短者，皆难治。疮肿脉短，真气短也。

　　细脉之诊，按之则萦萦如蛛丝而欲绝，举之如无而似有，细而微，其正亡阳衰也。疮肿之病，脉来细而沉，时值者，里虚而欲变症也。

　　微脉之诊，按之则软小而极微，其主虚也。真气复者生，邪气胜者危。疮肿溃后，脉微而匀，举自瘥也。

　　迟脉之诊，按举来迟，呼吸定息，方得三至。其状似缓而稍迟，痼疾得之则善，新疾得之则正气虚惫。疮肿得之，溃后自痊也。

　　缓脉之诊，按之似迟，而稍 于迟。仲景云：阳脉浮大而濡，阴脉浮大而涩，阴阳同等，谓之长缓。脉见长缓，百疾自瘳。凡疮肿溃后，其脉涩迟缓者易愈，以其脉病相应，是有胃气沉脉之诊，举之不足，按之方见如烂绵，其主邪气在脏也。水气得之则逆，此阴脉也。

　　伏脉之诊，比沉不同，伏于筋下，推筋而后见。与沉相类，而邪气益深矣。

　　虚脉之诊，按之不足，极大而软，轻举指下豁然而空。经曰：脉虚则血虚，血虚生寒，阳气不足也。疮肿脉虚，宜托里和气养血也。

　　软脉之诊，按之则如帛在水中，极软而沉细，亦谓之软，其主胃气弱。疮肿得之，宜补弱脉之诊，似软而极微，来微而似有。仲景云：微弱之脉，绵绵如泻漆之绝，其主血气俱虚，形精不足。大抵疮家沉迟濡弱，皆宜托里。

　　促脉之诊，按之则去数，来时一止而复来。仲景云：阳盛则促，主热蓄于里也，下之则和。疮肿脉促，亦宜下之。

　　结脉之诊，按之则往来迟缓，时一止而复来。仲景云：阴盛则结。经曰：促结则生，代代脉之诊，其止有常数而不忒，如十动一止，虽数十次皆见于十动之后；如二十动一止十次皆见于二十动之后。代者气衰也，诸病见之不祥。凡疮肿之病，脉促结者难治，而况见动脉之诊，见于关上，无头尾，如豆大，厥厥然而动摇者是也。《脉经》曰：阴阳相搏，故谓之动。动于阳，则阳气虚而发厥，动于阴，则阴气虚而发热，是阳生于尺而动于寸，阴生于寸而动于尺，不可不辨也。

　　谨按：脉者，人身之造化，病机之外见，医家之准绳，不可不精究而熟察。至于太溪、冲阳，又为诊法之要，生死之机也。故十二经脉，皆系于生气。是气者，人之根本。寸口脉平而死者，生气独绝于内也。《难经》云：上部有脉，下部无脉，其人当吐，不吐者死；上部无脉，下部有脉，虽困，无能为害。是脉有根本，人有元气也。夫人受气于谷，乃传于脏腑，清者为荣，浊者为卫，荣行脉中，卫行脉外，阴阳相贯，如环无端，周流一身，昼夜各有常度，其不相应者病也。病至于甚，脉道乃乖抑。尝治雀啄屋漏之类，若因药饵克伐所致，急用参、 、归、术、姜、附之剂，多有复生者，不可遂弃而不治也。

　　卷一

　　论疮疡五善七恶主治（二）

　　疮疡之症，有五善，有七恶。五善见三则瘥，七恶见四则危。夫善者：动息自宁，饮食知味，便利调匀，脓溃肿消，水鲜不臭，神彩精明，语声清朗，体气和平是也，此属腑症，病微邪浅，更能慎起居，节饮食，勿药自愈。恶者：乃五脏亏损之症，多因元气虚弱，或因脓水出多，气血亏损；或因汗下失宜，荣卫消铄；或因寒凉克伐，气血不足；或因峻厉之剂，胃气受伤；以致真气虚而邪气实，外似有余而内实不足，法当纯补胃气，多有可生。不可因其恶，遂弃而不治。若大渴发热，或泄泻淋闭者，邪火内淫，一恶也，竹叶黄 汤。

　　气血俱虚，八珍汤，加黄 、麦门、五味、山茱萸；如不应，佐以加减八味丸煎服。脓血既泄，肿毒尤甚，脓色败臭者，胃气虚而火盛，二恶也，人参黄 汤；如不应，用十全大补汤加麦门、五味。目视不正，黑睛紧小，白睛青赤，瞳子上视者，肝肾阴虚而目系急，三恶也，六味丸料加炒山栀、麦门、五味；如不应，用八珍汤加炒山栀、麦门、五味。喘粗气短，恍惚嗜卧者，脾肺虚火，四恶也，六君加大枣、生姜；如不应，用补中益气汤加麦门、五味。心火刑克肺金，人参平肺散。阴火伤肺，六味丸加五味子煎服。肩背不便，四肢沉重者，脾肾亏损，五恶也，补中益气汤加山茱萸、山药、五味；如不应，用十全大补汤加山茱萸、山药、五味。不能下食，服药而呕，食不知味者，胃气虚弱，六恶也，六君子汤加木香、砂仁；如不应，急加附子。声嘶色败，唇鼻青赤，面目四肢浮肿者，脾肺俱虚，七恶也，补中益气汤加大枣、生姜；如不应，用六君子汤加炮姜；更不应，急加附子，或用十全大补汤加附子、炮姜。腹痛泄泻，咳逆昏愦者，阳气虚，寒气内淫之恶症，急用托里温中汤，复用六君子汤加附子，或加姜、桂温补。此七恶之治法者也。此外更有溃后发热，恶寒作渴；或怔忡惊悸，寤寐不宁，牙关紧急；或头目赤痛，自汗盗汗，寒战切牙，手撒身热，脉洪大，按之如无；或身热恶衣，欲投于水，其脉浮大，按之微细，衣浓仍寒，此血气虚极，传变之恶症也。若手足逆冷，肚腹疼痛，泄痢肠鸣，饮食而入，呃逆呕吐，此阳气虚，寒气所乘之恶症也。若有汗而不恶寒，或无汗而恶寒，口噤足冷，腰背反张，颈项劲强，此血气虚极，变痉之恶症也，急用参、 、归、术、附子救之，间有可生者。大抵虚中见恶症者，难治。实症无恶候者，易治。宋时齐院令虽尝纂其状，而未具其因。皇明陶节庵，虽各立一方，亦简而未悉，余故补其缺云。

　　卷一

　　论疮疡当明本末虚实（三）

