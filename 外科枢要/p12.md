<!-- { "loadSidebar": true } -->

　　卷三

　　论瘤赘（十四）

　　（附结核，凡结核当与瘰 参看）

　　《内经》云：肝统筋而藏血，心里血而主脉，脾主肉而统血，肺主气而司腠理，肾统骨而主味地黄丸、四物、山栀、木瓜之类。若劳役火动，阴血沸腾，外邪所搏而为肿者，其自肌肉肿起，久而有赤缕，或皮俱赤，名曰血瘤，用四物、茯苓、远志之类。若郁结伤脾，肌肉消薄，外邪所搏而为肿者，其自肌肉肿起，按之实软，名曰肉瘤，用归脾、益气二汤。若劳伤肺气，腠理不密，外邪所搏而壅肿者，其自皮肤肿起，按之浮软，名曰气瘤，用补中益气之类。若劳伤肾水，不能荣骨而为肿者，其自骨肿起，按之坚硬，名曰骨瘤，用地黄丸，及补。大凡属肝胆二经结核，八珍加山栀、胆草，以养气血清肝火；六味丸以养肺金生肾水。若属肝火血燥，须生血凉血，用四物、生地、丹皮、酒炒黑胆草、山栀。中气虚者，补中益气兼服。若治失其法，脾胃亏损，营气虚弱，不能濡于患处；或寒气凝于疮口，荣气不能滋养于患处；以致久不生肌，而成漏者，悉调补脾胃，则气血壮而肌肉自生矣。若不慎起居及七情六淫，或用寒凉蚀药、蛛丝缠、芫花线等法，以治其外，则

　　治验

　　长州庠王天爵，辛丑春，左腿近环跳患之，状如大桃，按之濡软，恪服除湿流气化痰之剂，于胆经部分，乃肺金侮肝木，元气亏损，而其脓已内溃矣。遂用十全大补汤数剂，出青白稀脓甚多，顿加寒热，烦渴头痛，殊类伤寒状。余谓：此因脓泄而血气益虚耳。仍用前汤，其势益甚，脉洪数大，按之如无，乃加附子一钱，其势愈甚，而脉复如前，此虚甚而药未能及也。更加附子二钱，三剂诸症顿退。乃朝用补中益气汤，夕用十全大补汤，各三十余剂，出腐骨五块，疮口将完。后因不慎起居，患处复溃，诸症更发，咽间如焚，口舌无皮，用十全大补加附子一钱服之，诸症痊。二日不服，内病悉至，患处复溃。二年后又患，服前药不应，诊其尺脉，微细如丝，此属命门火衰，用七味丸为主，佐以十全大补汤稍愈。至乙巳仍患一男子左腿外侧近臀肿一块，上有赤缕三年矣，饮食起居如常，触破涌出血脓，发热恶寒，此、六味地黄丸而痊。

　　一男子小腹患之，脓水淋漓，此足三阴之症，用补中益气加麦门、五味，以培脾土；用六味地黄丸，以生肾水。更用芦荟丸，以清肝火而敛。

　　一老儒眉间患之，二年，其状如紫桃，下坠盖目，按之如水囊，此肝脾之症，脓瘀内溃而然举人江节夫，两耳下两臂两肋结核，恪服祛痰降火软坚之剂，益甚。余曰：此胆经血虚火燥也。盖胆经行人之侧，前药必致亏损。至明年七月复请视，各核皆溃，脉浮大而涩。时金旺于秋，木受金克，必不治，果卒。

　　嘉善周上舍，两耳下项间筋挛，壅肿坚硬，咳嗽气喘，内热盗汗。所服皆化痰散坚行气之剂，势益甚。余诊之，左关弦涩，左尺洪数，此怒气伤肝，房劳损肾。须滋肾水，生肝血，慎调摄，至水旺之际，庶可愈矣。彼欲速效。乃外敷商陆、锻石等药，内服海藻、莪术之类。

　　至秋金旺之际，元气愈虚，其肿愈甚而殁。

　　镇江孙上舍，缺盆间肿如覆瓯，坚硬色赤，内热晡热，自汗盗汗。就治于余曰：贱疾皆以散此怒气伤肝，血涸而筋挛也。因其急于仕进，余辞不能治，彼亦不信，后果殁。此症若补脾肺，滋肝肾，则木得水而敷华，筋得血而滋润，多有得生者。

　　卷三

　　论疣子（十五）

　　疣属肝胆少阳经风热血燥，或怒动肝火，或肝客淫气所致。盖肝热水涸，肾气不荣，故精亡而筋挛也。宜以地黄丸滋肾水，以生肝血为善。若用蛛丝缠、螳螂蚀、 艾灸，必多致误。

　　大抵此症，与血燥结核相同，故外用腐蚀等法，内服燥血消毒，则精血愈虚，肝筋受伤，疮口翻突开张，卒成败症。

　　治验

　　府庠朱宏仁，年二十，右手背近中指患五疣，中一大者如黄豆，余皆如聚黍，拔之如丝，长三四寸许。此血燥筋缩，用清肝益荣汤，五十余剂而愈。

　　府庠沈妪文，幼啮指甲，及长不能自禁。余曰：此肝火血燥也。又颈侧常生小疣子，屡散屡发。又臂生一块，如绿豆大，若触碎，如断束缕，扯之则长，缩之则缩，后两鬓发白点，求治。余曰：子素肝病，此病亦属肝胆经也。夫爪为筋之余，胆行人生之侧，正与啮爪生KT 等生肝胆，则诸病自愈矣。乃与六味地黄丸，服之二年，白点自退，一男子脸患疣，初如赤椹，杂用敷贴之药，翻张如菌。又用腐蚀， 大如瘤。此足三阴经虚证悉具，治以补脾肺生肝肾等剂而寻愈。

　　一男子小腹中一块，不时攻痛，或用行气化痰等药，不应。尤以为血鳖，服行气逐血之剂，后手背结一KT 子，渐长寸许，形如鳖状，肢节间如豆大者甚多。彼泥鳖生子发于外，亦用行血，虚症悉至，左尺洪数，关洪数弦。余以为肾水不能生肝木，以致肝火血燥而筋挛。用六味地黄丸，生肾水，滋肝血，三月余，诸症悉愈。

　　一男子因劳役过度，面色青黑，发热咳嗽，面生疣子，腹内一块，攻上攻下作痛，小便秘涩，服消克之药愈甚。察其脉左右关俱弦洪，元气弱甚，此肝脾受病而筋挛也。投以加味逍遥散合地黄丸料，元气遂复。若误以为血鳖之类消之，必致不起。

　　一男子素膏粱醇酒，先便血便结，惊悸少寐，后肛门周生小颗如疣子，如鼠乳大小不一。

　　数，按之而弱。余以为足三阴经血虚火炽，法当滋化源。彼不信，别服四物、黄柏、知母之类，诸症蜂起，此胃气复伤，各经俱病也。可先用补中益气汤三十余剂，诸症渐愈；乃朝用前汤，夕用八珍汤，又各五十余剂，诸症寻愈；于是夕改用六味丸加五味子，又半载，诸症悉一妇人左手背并次指，患五六枚如熟椹，内热晡热，月经素不按期。余曰：此因肝脾血虚而胁项及胸乳间皆患疣，经行无期。余用加味逍遥散，少加炒黑黄连数剂渐愈，乃去黄连，更佐以归脾汤，各患渐愈，又百余剂，经行如期，再用地黄丸，三料而痊。

　　一妇人小腹内一块，或时上攻，或时下坠，寒热胸痞，小便淋漓。或用行气化痰等剂，前症愈甚，月经两月余而一行。或以为内有肉鳖啖饮其血而经不行，服驱逐之剂，下血甚多。两手背结一疣，如大豆许，两月渐长寸许。又两月余，又患数枚，疑以鳖子行于外，仍行驱逐，两耳下各患肿，又疑为疮毒。余曰：此属肝火血燥也。用加味逍遥散、加味归脾二药兼服，佐以六味丸，三月余而愈。

　　一妇人患之，用蛛丝缠、芫花线、螳螂啖毒药蚀、着艾灸、大溃肿痛，发热出血。余曰：此阴血虚也。不信，仍服降火之药而殁。

　　卷三

　　论发痉（十六）

　　（痉当作 ）

　　疮疡发痉，因气血亏损，外邪所搏，或由虚郁火所致。其形牙关紧急，四肢劲强，或腰背反张，肢体抽搐。其有汗而不恶寒者，曰柔痉。风能散气，故有汗也。其无汗而恶寒者，曰刚痉。寒能涩血，故无汗也。皆由亡血过多，筋无所养，故伤寒汗下过多，与溃疡、产后多患之，乃败症也。若大补气血，多有复生者，若作风治，速其危矣。

　　治验

　　秋官张同野，旧有流注，因暴寒睡炕，口目抽搐，手足战掉。余以为气血虚热而然，用参、 、归、术、川芎、山栀、柴胡、半夏、天麻、炙草，治之而愈。

　　吴给事赡之，坠马伤首，出血过多，发热烦躁，肉 筋惕。或作破伤风，欲发汗祛风。

　　余曰：此亡血火动也，无风可祛，无汗可发，当峻补其血。用圣愈汤，二剂顿愈。又用健脾胃，养气血而痊愈。

　　一儒者背疮将愈，发热烦躁，自用降火之剂，项强口噤，自汗恶寒，此汗多内亡津血，筋无所荣也。用补气血之剂，及地黄丸而愈。

　　一男子素勤苦早行，遍身发疙瘩，口噤目直，脉弦紧，此劳伤气血，内热外邪所搏也。

　　用补中益气加山栀、羌活、川芎而瘥。半载后，遍身作痒，搔破成疮，发热作渴，脉洪大而虚。

　　复以前汤加芍药、麦门、熟地、天麻而愈。

　　一儒者善怒，患瘰 ，复因大怒跳跃，忽仆地，两臂抽搐，唇口 斜，左目紧小，此肝火血虚，内热生风。用八珍汤加牡丹皮、钩藤、山栀而愈。次年春，前病复作，兼小便自遗，左关弦洪而数。余以为肝火血燥，用六味丸加钩藤、五味、麦门、芎、归，治之渐愈；又用补中益气加山栀、钩藤、牡丹皮而安。

　　一 妇因怒仆地，疮口出血，语言蹇涩，口眼 斜，四肢拘急，汗出遗尿。或用驱风之剂，六脉洪大，肝脉尤甚，此肝火炽甚也。用加味逍遥散加钩藤，及六味丸寻愈。

　　一妇人患内痔，因劳出血甚多，不时发痉，饮食少思，形体倦怠，其面色白，余谓此气伤而不能统血也。用补中益气汤，反寒热出血，此阳气虚寒也。仍以前汤，加炮姜四剂，寒热渐止，饮食渐进；又四剂，而血顿止。后因劳役，或怒气即便血，或发痉，投以补中益气汤加一妇人素性急，患遍身瘙痒，或项间结核，常服搜风顺气之剂，后大怒吐血，唇口牵紧，小便频数，或时自遗，此怒动肝火而血妄行也。用小柴胡汤加山栀、牡丹皮而愈。

　　一 妇因劳兼怒，四肢挛屈，烦痛自汗，小便短少，畏见风寒，脉浮弦缓，此气血虚而风寒湿热相搏也。先用东垣清燥汤渐愈，再用加味逍遥散，及八珍汤加牡丹皮而痊。

　　一妇人素有肝火，两拗间或肿痛，或寒热，忽然昏愦，螈 抽搐，善伸数欠，四肢筋挛，痰涎上升，此肺金燥甚而血液衰少也。用清燥丸、六味丸兼服寻愈。

　　一妇人因大劳患 疮发疙瘩，搔碎成疮，日晡热甚，或口噤发搐，或头目眩晕，此肝脾气血脾血热，用加味逍遥散渐愈，又用八珍散加柴胡、山栀而痊。

　　一妇人发疙瘩，日晡热甚，月经先期，或头目昏眩，或寒热发热，或四肢抽搐，此肝经风热血燥，用加味逍遥散，治之寻愈。后因怒，前症复作，口噤遗尿，此肝火血燥也，用加味小柴胡汤治之，渐愈。又夜间发热谵语，此血分有热也，用小柴胡汤加生地而愈。更用加味逍遥散，调理而安。

　　一妇人患茧唇，月经先期，余以为肝火血热。不信，乃泛用降火之剂。反致月经过期，复因劳怒，口噤呻吟，肢体不随，六脉洪大，面目赤色，用八珍、麦门、五味、山栀、丹皮，数剂渐愈；兼用逍遥散、六味丸料，各三十余剂痊愈。

