<!-- { "loadSidebar": true } -->
　　上为末，搽瘀肉上，其肉自腐。若疮口小，或痔疮，用糊和作条子，阴干 之。凡疮久不合者，内有脓管，须用此腐之，内服托里之剂。

　　神仙隔蒜灸法

　　 治一切痈疽肿毒，前论言之详矣。凡大痛或不痛，或麻木痛者，灸至不痛，分浓，安疮头上，用艾炷于蒜上灸之，五炷换蒜再灸，未成即消，已成杀其大势；疮患大，以蒜杵烂摊患处，将艾铺蒜上灸之，蒜败再换。疮色紫或白而不起发，不作脓，不大痛，不问日期，最宜多灸。

　　神效葱熨法

　　 治流注、结核、骨痈、鹤膝等症。肿硬，或先以隔蒜灸，而余肿未消，最宜用熨以助气血，而行壅滞，其功甚大。又为跌扑伤损，止痛散血消肿之良法，用葱白头捣烂炒热，频熨患处，冷再换。

　　神效桑枝灸

　　 治发背不起，或瘀肉不溃。此阳气虚弱，用桑枝燃火，着吹熄焰，用火灸患处疮、恶疮久不愈者，亦宜用之。大抵此法，未溃则解热毒、止疼痛、消瘀肿；已溃则补阳气、散余毒、生肌肉。其阳症肿痛甚，或重如负石，初起用此法，出毒水，即内消；其日久者用之，虽溃亦浅，且无苦楚。惜患者不知有此，治者亦不肯用此也。

　　乌金膏

　　 治发背中央肉死 涂之即腐；未死，涂之即生。若初起肿痛，用点数处，其毒顿消，若肉腐涂之即溃。若恶疮顽疮，元气无亏，久不收敛者，内有毒根，以纸燃蘸 其内。有等发背，因元气虚弱，或因克伐元气，胃气亏损，毒瓦斯散漫，中黯外赤，不腐不溃，服大补之剂，中涂三四寸许，至五六日间，赤黯之界，自有裂纹，如刀划之状，中央渐溃渐脱，须用纯阳之药，以接其元气，庶能收敛。若妄用刀针去肉出血，阳随阴散，元气愈伤。或涂凉药，则毒瓦斯不解，气血愈虚，非徒无益，而又害之。其方用巴豆一味，去壳炒黑研如膏，点于患处，临用合之。以上三法，虽不出于方书，余推其意而制，用之良有奇验。

　　砭法

　　 治丹毒疔疮，红丝走散，或时毒瘀血壅盛。用细瓷器击碎，取有锋芒者一块，以箸一箸头，令毒血遇刺皆出毒。入腹膨胀者难治。

　　豆豉饼

　　 治疮疡肿痛，硬而不溃，及溃而不敛，并一切顽疮恶疮。用江西豆豉饼为末。唾津和作饼子，如钱大，浓如三文，置患处，以艾壮于饼上灸之，干即易之。如背疮，用漱口水调作饼，覆患处，以艾铺饼上灸之，如未成者即消，已成者亦杀其大毒。如有不效，气血虚

　　乳香定痛散

　　 治一切疮疡，溃烂疼痛。

　　乳香 没药（各五钱） 滑石一两 寒水石（一两） 冰片（一钱）

　　上为细末，搽患处，痛即止，甚效。

　　青龙汤

　　 治肺受风寒，咳嗽喘急。

　　半夏（汤泡七次，二两五钱） 干姜（炮） 细辛 麻黄（去节） 肉桂 芍药 甘草（炙，各三两） 五味（二两拌炒）

　　上每服五钱，姜水煎服。

　　葶苈大枣泻肺汤

　　 治肺症。胸膈胀满，上气喘急，或身面浮肿，鼻塞声重。用甜葶苈炒黄色研末，每服三钱，枣十枚，水二钟，煎一钟去枣入药，再煎七分，食后服。

　　桔梗汤

　　 治肺症。咳嗽胸膈两胁作痛，咽干口燥，烦闷作渴，时出臭浊。

　　桔梗（炒） 贝母（去心） 当归（酒浸） 栝蒌仁 枳壳（麸炒） 薏苡仁 桑白皮（炒） 甘草节 防己（去皮，各一钱） 黄 （盐水拌炒） 五味子（捣炒） 百合（蒸，各一钱五分） 葶苈（炒） 地骨皮 知母（炒） 杏仁（各五分）

　　上姜水煎服。

　　人参补肺汤

　　 治肺症。咳喘短气，或肾水不足，虚火上炎，痰涎涌盛，或吐脓血，发热作渴，小便短涩。

　　人参 黄 白术 茯苓 陈皮 当归（各一钱） 山茱萸肉 山药（各二钱） 五味子（五分） 麦门（七分） 甘草（炙，五分） 熟地（自制，一钱半） 牡丹皮（八分）

　　上姜枣水煎服。

　　人参平肺散

　　 治心火克肺，传为疽痿。咳嗽喘呕，痰涎壅盛，胸膈痞满，咽嗌不利。若因肝人参 陈皮 甘草 地骨皮 茯苓（各二钱） 知母（炒，七分） 五味子（拌炒，四分）

　　青皮 天门冬（去心，各四分） 桑白皮（炒，一钱）

　　上水煎服。

　　参 补脾汤

　　 治肺疽。脾气亏损，久咳吐脓涎，或中满不食，必服此药。补脾土以生肺金，否则不治。

　　人参 白术（各二钱） 黄 （二钱五分） 茯苓 陈皮 当归（各一钱） 升麻（三分） 麦门冬（七分） 五味子（四分） 桔梗（六分） 甘草（炙，五分）

　　上姜枣水煎服。

　　射干汤

　　 治胃痈吐脓血。

　　射干（去毛） 山栀仁 赤茯苓 升麻（各一钱） 赤芍药（一钱五分） 白术（五分） 上水

　　薏苡仁汤

　　 治风热。唇口 动，或结核，或浮肿薏苡仁（炒） 防己 赤小豆 甘草（炙，各等分）

　　上水煎服。

　　栝子仁汤

　　 治产后恶露，或经行瘀血作痛薏苡仁（四钱） 桃仁（去皮） 牡丹皮 栝蒌仁（各一钱） 上水煎服。

　　梅仁汤

　　 治肠痈壅痛，大便秘涩。

　　梅仁（九个，去皮尖） 大黄（炒） 牡丹皮 芒硝（各一钱） 冬瓜仁（研，三钱） 犀角（镑末，一钱）

　　上水煎入犀末服。

　　大黄汤

　　 治肠痈。小腹坚肿，按之则痛，肉色如故，或 赤微肿，小便频数，汗出憎寒，脉迟紧，脓未成，急服之。

　　大黄（炒） 朴硝（各一钱） 牡丹皮 栝蒌仁（炒） 桃仁（去皮尖，各二钱） 上水煎服。

　　牡丹皮 人参 天麻 白茯苓 黄 （炒） 薏苡仁 桃仁（去皮尖） 白芷 当归（酒拌）

　　川芎（各一钱） 官桂 甘草（炙，五分） 木香（三分）

　　上水煎服。

　　失笑散

　　 治跌扑、产后心腹绞痛，或不知人事，或经行瘀血，作痛成痈。

　　灵脂 蒲黄（俱炒，等分）

　　上每服二三钱，酒水煎热服。

　　防风汤

　　 治破伤风表症，未传入里，急服此。

　　防风 羌活 独活 川芎（各等分） 上每服五钱，水煎，调蜈蚣散服。

　　蜈蚣散

　　蜈蚣（一对，炙） 鳔（三钱， ）

　　羌活汤

　　 治破伤风在半表半里间，宜和解，急服此汤，稍缓则邪入于里，不可用羌活 菊花 麻黄 川芎 石膏 防风 前胡 黄芩 细辛 甘草 枳壳 白茯苓 蔓荆子（各一两） 蒲荷 白芷（各五钱）

　　上每服五钱，姜水煎，日二三服。

　　大芎黄汤

　　 治破伤风邪传于里，舌强口噤，项背反张，筋惕搐搦，痰涎壅盛，宜川芎 羌活 黄芩 大黄（各一两）

　　上每服五七钱，水煎服。

　　白术防风汤

　　 治破伤风，服表药过多而自汗者。

　　白术 黄 （各一两） 防风（二两）

　　上每服五七钱，水煎服。脏腑和而自汗者，可服此药。若脏腑秘小便赤而自汗者，急以大芎黄汤下之。

　　六味丸

　　（一名六味地黄丸）

　　此壮水之剂。夫人之生，以肾为主，凡病皆由肾虚而致。此方乃天一生水之剂，无有不可用者，世所罕知。若肾虚发热作渴，小便淋秘，痰气壅盛，咳嗽吐血，头目眩晕，小便短小，眼花耳聋，咽喉燥痛，口舌疮裂，齿不坚固，腰腿痿软，五脏齐损，肝经不足之症，尤当用之，水能生木故也。若肾虚发热，自汗盗汗，便血，诸血失喑，水泛为痰之圣药，血虚发热熟地黄（用生者自制，八两） 山茱萸（去核酒浸蒸） 山药（各四两） 牡丹皮 茯苓（去皮） 泽泻（各三两，蒸）

　　上地黄杵膏，余为末，蜜丸桐子大，每服七八十丸，滚汤下。

　　八味丸

　　 治命门火衰，不能生土，以致脾土虚寒，而患流注、鹤膝等症，不能消溃收敛，或饮食少思，或食而不化，脐腹疼痛，夜多漩溺。即前方加肉桂、附子各一两。经云：“益火之源，以消阴翳。”即此方也。

　　加减八味丸

　　 治症同上。即六味地黄丸加肉桂、五味子各一两。

　　八珍汤

　　 治脾胃伤损，恶寒发热，烦躁作渴。或疮疡溃后，气血亏损，脓水清稀，久不能愈。即四君四物合方。

　　十全大补汤

　　 治疮疡。气血虚弱，肿痛不愈，或溃疡脓清，寒热自汗盗汗，食少体倦，发热作渴，头痛眩晕，似中风状。即八珍汤加黄 、肉桂。

　　补中益气汤

　　 治元气虚损。或因克伐恶寒发热，肢体倦怠，饮食少思；或不能起发，消散生肌收敛；或兼饮食劳倦，头痛身热，烦躁作渴；脉洪大弦虚，或微细软弱。

　　黄 人参 白术 甘草（炙，各一钱五分） 当归（一钱） 陈皮（五分） 升麻 柴胡（各三分）

　　上姜、枣水煎，空心午前服。

　　生脉散

　　 治胃气亏损，阴火上冲，口干喘促，或肢体倦怠，肌肉消瘦，面色痿黄，汲汲短气，汗出不止，食少作渴；或脓水出多，气血俱虚，烦躁不安，睡卧不宁；或湿热大行，火土合病，脾胃虚弱，身重气短；或金为火制，绝寒水生化之源，肢体痿软，脚欹眼黑等症。

　　人参（五钱） 麦门冬（二钱） 五味子（一钱）

　　上水煎服。如不应，倍之。

　　人参养荣汤

　　 治脾胃亏损，气血俱虚，发热恶寒，四肢倦怠，肌肉消瘦，面色痿黄，汲汲短气，食少作渴。凡大病后，最宜用此。

　　白芍药（炒，一钱半） 人参 陈皮 黄 （蜜炙） 桂心 当归 白术 甘草（炙，各一钱） 熟地黄 五味子（炒，杵） 茯苓（各七分半） 远志（五分）

　　上姜、枣水煎服。

　　四君子汤

　　 治脾胃虚弱，或因克伐肿痛不散，溃敛不能，宜用此以补脾胃，诸症自愈。若误用攻毒，七恶随至，脾胃虚弱，饮食少思，或食而难化，或欲作呕，或大便不实；若脾胃气虚，疮口出血，吐血便血，尤宜用之，盖气能摄血故也。凡气血俱虚之症，宜于前汤，但加当归，脾胃即旺，饮食自进，阴血自生。若用四物汤，沉阴之剂，脾胃复伤，诸症蜂起。若命门火衰而脾土虚寒，必用八味丸，以补土母。

　　人参 白术 茯苓（各二钱） 甘草（炙一钱）

　　上姜枣水煎服。

　　六君子汤

　　 治脾胃虚弱，或寒凉克伐，肿痛不消，或不溃敛，宜服此汤，以壮营气，诸症自愈。即前方加陈皮、半夏。

　　异功散

