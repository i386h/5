<!-- { "loadSidebar": true } -->
　　疮疡之作，皆由膏粱浓味，醇酒炙爆，房劳过度，七情郁火，阴虚阳 ，精虚气节，命门火衰，不能生土；荣卫虚弱，外邪所袭，气血受伤而为患。当审其经络受证，标本缓急以治之。若病急而元气实者，先治其标；病缓而元气虚者，先治其本；或病急而元气又虚者，必先于治本，而兼以治标。大要肿高 痛，脓水稠粘者，元气未损也，治之则易。漫肿微痛，脓水清稀者，元气虚弱也，治之则难。不肿不痛，或漫肿黯黑不溃者，元气虚甚，治之尤难者也。主治之法，若肿高 痛者，先用仙方活命饮解之，后用托里消毒散。漫肿微痛者，用托里散；如不应，加姜、桂。若脓出而反痛，气血虚也，八珍汤。不作脓，不腐溃，阳气虚也，四君加归、 、肉桂。不生肌，不收敛，脾气虚也，四君加芍药、木香。恶寒憎寒，阳气虚也，十全大补加姜、桂。晡热内热，阴血虚也，四物加参、术。欲呕作呕，胃气虚也，六君加炮姜。自汗盗汗，五脏虚也，六味丸料加五味子。食少体倦，脾气虚也，补中益气加茯苓、半夏。喘促咳嗽，脾肺虚也，前汤加麦门、五味。欲呕少食，脾胃虚也，人参理中汤。腹痛泄泻，脾胃虚寒也，附子理中汤。小腹痞，足胫肿，脾肾虚也，十全大补汤，加山茱萸、山药、肉桂。泄泻足冷，脾肾虚寒也，前药加桂、附。热渴淋秘，肾虚阴火也，加减八味丸。

　　喘嗽淋秘，肺肾虚火也，补中益气汤，加减八味丸。大凡怯弱之人，不必分其肿溃，惟当先补胃气，或疑参 满中，间有用者，又加发散败毒，所补不偿所损。又有泥于气质素实，或有痰，不服补剂者，多致有误。殊不知疮疡之作，缘阴阳亏损，其脓既泄，气血愈虚，岂有不宜补者哉！故丹溪先生云：但见肿痛，参之脉症虚弱，便与滋补，气血无亏，可保终吉。

　　卷一

　　论疮疡用针宜禁（四）

　　疮疡之症，毒瓦斯已成者，宜用托里以速其脓。脓成者，当验其生熟深浅而针之。若肿高而软按方痛者，脓深也。按之而不复起者，脓未成也。按之而复起者，脓已成也。脓生而用针，气血既泄，脓又难成。若脓熟而不针，腐溃益深，疮口难敛。若疮深而针浅，内脓不出，外血反泄。若疮浅而针深，内脓虽出，良肉受伤。若元气虚弱，必先补而后针，其脓一出，诸症自退。若脓出而反痛，或烦躁呕逆，皆由胃气亏损，宜急补之。若背疮热毒炽盛，中央肉黯，内用托里，壮其脾胃；外用乌金膏，涂于黯处，其赤处渐高，黯处渐低，至六七日间，赤黯分界，自有裂纹，如刀划然，黯肉渐溃矣，当用 针利剪，徐徐去之，须使不知疼痛，不见鲜血为妙。虽有裂纹，脓未流利，及脓水虽出而仍痛者，皆未通于内，并用针于纹中引之。

　　患于背胛之间，肉腐脓出，肿痛仍作，此内有毒筋间隔脓未通耳，尤宜引之。若元气虚弱，误服克伐，患处不痛，或肉将死，急温补脾胃，亦有生者。后须纯补之药，庶可收敛。若妄用刀针，去肉出血，则气无所根据附，气血愈虚，元气愈伤矣，何以生肌收敛乎？

　　卷一

　　论疮疡欲呕作呕（五）

　　疮疡作呕，不可泥于毒瓦斯内攻，而概用败毒等药。如热甚 痛，邪气实也，仙方活命饮解之。作脓 痛，胃气虚也，托里消毒散补之。脓熟胀痛，气血虚也，先用托里散，后用针以泄食而呕者，托里益中汤。中虚寒淫而呕者，托里温中汤。肝木乘脾土而呕者，托里抑青汤。

　　胃脘停痰而呕者，托里清中汤。脾虚自病而呕者，托里益黄汤。郁结伤脾而呕者，托里越鞠汤。若不详究其源，而妄用攻毒之药，则肿者不能溃，溃者不能敛矣。丹溪虽曰：肿疡时呕，当作毒瓦斯攻心治之。溃疡时呕，当作阴虚补之。殊不知此大概言之耳，即《内经》诸痛痒疮，皆属心火之意。况今之热毒内攻而呕者寡，脾胃虚寒而呕者多，岂可执前圣之言，而药今

　　治验

　　进士张德泓背疽，微肿微赤，饮食少思，余用六君等药，脓成而溃；再用大补阳气之类，肉胃气虚惫，非疮毒也。彼云：果因侵晨登厕，闻秽气始作，信夫，先生胃虚之说也。用托补一男子腹患痈，肿硬不溃，乃阳气虚弱；呕吐少食，乃胃气虚寒；法当温补脾胃。假如肿赤胃气，或感寒邪秽气而呕者，虽肿疡，犹当助胃壮气。彼不信，仍服攻伐药，而果殁。

　　卷一

　　论疮疡用汗下药（六）

　　仲景先生治伤寒，有汗、吐、下三法。东垣先生治疮疡，有疏通、托里、和荣卫三法。

　　用之得宜，厥疾瘳矣。假如疮疡肿硬木闷，烦热，便秘，脉沉而实，其邪在内，当先疏其内以下之。 肿作痛，便利调和，脉浮而洪，其邪在表，当先托其里以汗之。元戎云：荣卫充满，抑遏而为痈者，当泄之，以夺盛热之气。荣卫虚弱壅滞而为痈者，当补之，以接虚怯之气。

　　又东垣先生云：疮疡虽面赤伏热，不得攻里，里虚则下利。仲景先生云：疮家虽身体疼痛，不可发汗，汗之则发痉。苟不详审，妄为汗下，以致血气亏损，毒反延陷，少壮者难以溃敛，老弱者多致不救。

　　治验

　　给事钱南郭，患腹痈已成，余用托里之药，渐起发，彼惑于众论，用行气破血，以图内消。形体甚倦，饮食益少，患处顿陷，色黯坚硬，按之不痛，余用大补之剂，色赤肿起，脓熟针之；再用托里，肿硬渐消而愈。

　　一男子腹内作痛，腹外微肿，或用药汗之，外无形色，脉数无力，此元气亏损，毒不能外起。遂与参、 、归、术之类，数剂渐发于外；又数剂脓成，而欲针之；惑于人言，用大黄、白芷、穿山甲之类，引脓从便出，以致水泻不止，患处平陷，自汗盗汗，发热作渴不食，仍用前药加半夏、陈皮、姜、桂四剂，形气渐复；又数剂，针去其脓；仍用补剂，喜年幼未婚

　　卷一

　　论疮疡围寒凉之药（七）

　　《内经》云：五脏不和，九窍不通，六腑不和，留结为痈。又云：形伤痛，气伤肿。此则脏腑不和，疮发于外也。明矣！涂贴寒凉，岂能调和脏腑，宣通气血耶。设使肿痛热渴，脉滑数而有力，属纯阳，宜内用济阴丹，外用益阳散，则热毒自解，瘀滞自散。若似肿非肿，似痛非痛，似溃不溃，似赤不赤，脉洪数而无力，属半阳半阴，宜内用冲和汤，外用阴阳散，则气血自和，瘀滞自消。若微肿微痛，或色黯不痛，或坚硬不溃，脉洪大，按之微细软弱，属纯阴，宜内服回阳汤，外敷抑阴散，则脾胃自健，阳气自回。丹溪先生云：敷贴之剂，应酬轻小热症耳，若不辨其阴症阳症之所由分，而妄敷寒凉之剂，迷塞腠理，凝滞气血，毒反内攻而肉反死矣。况运气得寒而不健，瘀血得寒而不散，瘀肉得寒而不溃，新肉得寒而不生

　　治验

　　阁老翟石门子，耳下作痛，内服外敷，皆寒凉败毒，更加肿痛，项间肿硬，肉色如故，内连胸。余适考满到京，邀视之。虽肿坚而脉滑数，此脓内溃也，虽足三阳，热毒之症，为寒凉凝结，不能外溃，先用六君子、补中益气各二剂，谓补脾胃，升发阳气，患处亦软，针出瘀脓甚多，仍服至数剂而愈。

　　地官李北川腿患痈，内外用败毒寒凉，因痛极，刺出瘀脓，方知为痈。疮口开张，肉紫冷陷，外无肿势，此阳气虚寒而不能收敛，用豆豉饼、六君子加藿香、砂仁、炮姜，饮食进而患处暖；再以十全大补汤，元气复而疮口愈。

　　一男子腿肿一块，经年不消，饮食少思，强食则胀，或作泻，日渐消瘦，两尺脉微细，此命门火衰不能生土，以致脾胃虚寒，以八味丸治之，饮食渐进，肿患亦消。

　　卷一

　　论疮疡泥用定痛散（八）

　　疮疡之作，由六淫七情所伤。其痛疏也，因气血凝滞所致。假如热毒在内，便秘而作痛者，内疏黄连汤导之。热毒炽盛， 肿而作痛者，黄连解毒散治之。不应，仙方活命饮解之。瘀血凝滞而作痛者，乳香定痛散和之。作脓而痛者，托里消毒散排之。脓胀而痛者，针之。

　　脓溃而痛者补之。若因气虚而痛，四君加归、 。血虚而痛，四物加参、 。肾虚而痛，六味地黄丸。口干作渴，小便频数者，加减八味丸。此皆止痛之法也。丹溪先生云：脓出而反痛，此为虚也，宜补之。秽气所触者，和解之。风寒所逼者，温散之。若泥用乳、没，斯执

　　治验

　　鸿胪苏龙溪，小腹内肿胀作痛，大小便秘结，作渴饮冷，脉洪数而实，用黄连解毒二剂，肿痛顿止，二便调和，用活命饮而全愈。

　　一儒者臀患痈，肿 痛甚，用活命饮、隔蒜灸而消。后因饮食劳倦，肿痛恶寒，发热头疼，用补中益气汤，频用葱熨法，两月余而消。

　　一妇人胁下作痛，色赤寒热，用小柴胡汤，加山栀、川芎，以清肝火而愈。但经行之后，患胆草、芎、归主之。若久而脾胃虚弱，用补中益气为主。若兼气郁伤脾而患，间以归脾汤。

　　若朝凉暮热，饮食少思，须以逍遥散为主。

　　卷一

　　论疮疡用生肌之药（九）

　　夫肌肉者，脾胃之所主。收敛者，气血之所使。但当纯补脾胃，不宜泛敷生肌之剂。夫疮不生肌而色赤甚者，血热也，四物加山栀、连翘。色白而无神者，气虚也，四君加当归、黄。晡热内热，阴血虚也，四物加参、术。脓水清稀者，气血虚也，十全大补汤。食少体倦，脾气虚也，补中益气汤。烦热作渴，饮食如常，胃火也，竹叶黄 汤；不应，竹叶石膏汤。

　　热渴而小便频数，肾水虚也，用加减八味丸料煎服。若败肉去后，新肉微赤，四沿白膜者，此胃中生气也，但用四君子汤以培补之，则不日而敛。若妄用生肌之药，余毒未尽，而反益甚耳。殊不知疮疡之作，由胃气不调；疮疡之溃，由胃气腐化；疮疡之敛，由胃气荣养。东垣先生云：胃乃生发之源，为人身之本。丹溪先生亦谓：治疮疡，当助胃壮气，使根本坚固。诚哉是言也，可不慎欤。

　　治验

　　银台郑敬斋腿患痈，疮口不敛。余考绩到京，请治者，皆用十宣散之类。云旬日收敛，至今未脾胃，不数日而疮敛矣。

　　昆庠王子大背患疽，年余疮口少许不敛。色黯陷下，面色痿黄，形气怯弱，脉浮缓而涩，此脾肺气虚也，用十全大补汤，加附子少许，数剂而元气渐复；却去附子，又三十余剂全愈，

　　卷一

　　论疮疡去腐肉（十）

