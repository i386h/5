<!-- { "loadSidebar": true } -->
　　疮疡之症，脓成者，当辨其生熟浅深。肉死者，当验其腐溃连脱。丹溪先生云：痈疽因积毒在脏腑，当先助胃壮气为主，使根本坚固，而行经活血佐之，令其内消。余尝治脉症虚弱者，用托里之药，则气血壮而肉不死。脉证实热者，用清热之剂，则毒瓦斯退而肉自生。凡疮聚于筋何死肉之有。若不大痛，或不痛，或不赤，或内脓不溃，或外肉不腐，乃气血虚弱，宜用桑枝灸及十全大补加姜、桂，壮其阳气，则四畔即消，疮头即腐，其毒自解，又何待于针割！若脾胃虚弱，饮食少思，用六君倍加白术，壮其荣气，则肌肉受毒者自活，已死者自溃，已溃者自敛。若初起，或因克伐，或犯房事，以致色黯而不痛者，乃阳气脱陷，变为阴症，急用参附汤，温补回阳，亦有可生。

　　治验

　　吴庠史邦直之内，仲夏患背疽，死肉不溃，发热痛甚，作呕少食，口干饮汤，脉洪大，按之如无，此内真寒而外假热，当舍时从症，先用六君加炮姜、肉桂，四剂饮食顿进，诸症顿退；复用十全大补汤仍加姜，桂之类，五十余剂而死肉溃；又五十余剂而新肉生。斯人气血充盛，而疮易起易敛，使医者逆知，预为托里，必无此患。

　　卷一

　　论疮疡未溃用败毒之药（十一）

　　疮疡之症，当察经之传受，病之表里，人之虚实，而攻补之。假如肿痛热渴，大便秘结者，邪在内也，疏通之。肿 作痛，寒热头疼者，邪在表也，发散之。 肿痛甚者，邪在经络也，和解之。微肿微痛而不作脓者，气血虚也，补托之。漫肿不痛，或不作脓，或脓成而不溃者，气血虚甚也，峻补之。色黯而微肿痛，或脓成不出，或腐肉不溃者，阳气虚寒也，温补之。若泥其未溃，而概用败毒，复损脾胃，不惟肿者不能成脓，而溃者亦难收敛。七恶之症蜂起，多致不救。丹溪先生云：肿疡内外皆壅，宜以托里表散为主，如欲用大黄，宁无孟浪之非。溃疡内外皆虚，宜以托里补接为主，如欲用香散，未免虚虚之失，治者审之。

　　治验

　　一男子不慎房劳，背胛肿高三寸许，阔径尺余，自汗盗汗，内热发热，口干饮汤，脉浮大，按之弱涩，此精虚气节为患，用十全大补加麦门、五味、山茱、山药，四剂诸症悉退。因余他往，别用流气饮一剂，虚症悉具，肿硬如石，余仍以前药，六剂而愈。

　　一儒者背肿一块，按之则软，肉色如故，饮食如常，劳则吐痰体倦，此脾气虚而痰滞，用补中益气加茯苓、半夏，少加羌活，外用阴阳散，以姜汁调搽而消。后因劳，头晕作呕，仍以前药去羌活加生姜、蔓荆子而愈。

　　昆庠马进伯母，左胛连胁作痛，遣人索治。余意此郁怒伤肝脾，用六君加桔梗、枳壳、柴胡、升麻。彼别用疮药益甚，始请治。其脉右关弦长，按之软弱，左关弦洪，按之涩滞，乃脾土不及，肝木太过。因饮食之毒，七情之火也，遂用前药四剂，脉症悉退；再加芎、归全愈。此等症，误用行气败毒，破血导痰，以致不起者多矣。

　　卷一

　　论疮疡用针勿忌尻神（十二）

　　针灸之法：有太乙人神，周身血忌，逐年尻神，逐日人神。而其穴有禁针禁灸之论，犯之者，其病难瘳，理固然也。但疮疡气血已伤，肌肉已坏，宜迎而夺之，顺而取之，非平人针灸之比，何忌之有。《外科精义》云：疮疡之症，毒瓦斯无从而解，脓瘀无从而泄，反攻于内，内既消败，欲望其生，岂可得乎？危恶之发于致命之所，祸在反掌。腹痈囊痈，二便不通，胸腹胀闷，唇疔喉痹，咽喉肿塞，其祸尤速，患者审之。

　　卷一

　　论疮疡阳气脱陷（十三）

　　疮疡阳气脱陷，或因克伐之剂，或因脓血大泄，或因吐泻之后，或因误而入房。若发热头痛，小便淋涩，或滑数便血，目赤烦喘，自汗发热，气短头晕，体倦热渴，意欲饮水投水，恶寒憎寒，身热恶衣，扬手掷足，汗出如水，腰背反张，掷声不绝，此无根虚火之假热症。若畏寒头痛，咳逆呕吐，耳 目蒙，小便遗难，泻利肠鸣，里急腹痛，玉茎短缩，冷汗时出，牙齿浮痛，肢体麻痹，或厥冷身痛，或咬舌啮唇，舌根强硬，此阳气脱陷之真寒症。皆勿论其脉，勿论其疮，但见一二，急用参附汤补之，多有复生者。大凡溃后劳役，元气亏损，或梦遗精脱，或滑数便血，或外邪乘之，或误用寒凉，气血脱陷而致斯症，治以前药，亦有复

　　治验

　　内翰杨皋湖，孟夏患背疽，服克伐之剂，二旬余矣，漫肿坚硬，重如负石，隔蒜灸五十余壮食；仍用前药，作大剂，加附子、姜、桂；又不应，遂以参、 各一斤，归、术、陈皮各半斤，附子一两，煎服三日而尽，流涎顿止，腐肉顿溃，饮食顿进；再用姜、桂等药托里健脾，腐脱而疮愈矣。

　　少参史南湖之内，夏患疽，不起发，脉大而无力，发热作渴，自汗盗汗，用参、 大补之剂术、当归、茯苓、陈皮，计斤许，加附子五钱，水煎二钟作一服，诸症顿退，脉息顿复。翌日疮起而溃，仍用前药四剂后，日用托里药，调理两月余而消。

　　逊妇卧床十三年矣，嘉靖癸卯遭回禄，益加忧郁，甲辰三月，右肩下发一块， 肿如瓯中赤外白，先用凉药一剂，不解，次用十宣散四剂，加痛略红。迎徐南楼视之，连投参、 、丁、桂、防、芷之剂，脓溃。徐云：无恙矣。辞后，眩晕呕逆，恶寒战栗，项陷脓清。偶检翁《外科发挥》，至发背门云：若初起一头如黍，不肿不赤，烦躁便秘，四五日间，生头不计其数，疮口各如含一粟，名曰“莲房发”云云。始骇为恶症，治法虽详，不谙于行，迎翁至诊云：辛凉解散，气血两虚者忌之，连投参、 、归、术、地黄、姜、附大剂，肿高脓稠，兼衽乌金膏。数日果腐落筋如脂膜者数片，人参每服加至八钱，日进二服，逾两月平复。立斋翁术之渊薮，他医孰能知之！病妇非翁，必误入鬼录矣。谨附此以告后人，毋为时医之误，当知翁术之奇，布在方策，德泽普济，与天地同悠久矣。晚生陈逊顿首识。

　　卷一

　　论疮疡发热烦躁（十四）

　　疮疡发热烦躁，或出血过多，或溃脓大泄，或汗多亡阳，或下多亡阴，以致阴血耗散，阳无所根据，浮散于肌表之间，而非火也。若发热无寐，血虚也，用圣愈汤。兼汗不止，气虚也，急用独参汤。发热烦躁，肉 筋惕，气血虚也，用八珍汤。大渴面赤，脉洪大而虚，阴虚发热也，用当归补血汤。肢体微热，烦燥面赤，脉沉而微，阴盛发躁也，用四君加姜、附。东垣云：昼发热而夜安静，是阳气自旺于阳分也；昼安静而夜发热，是阳气下陷于阴中也；如昼夜俱发热者，重阳无阴也，当峻补其阴。故王太仆云：如大寒而甚，热之不热，是无火也，当治其心；如大热而甚，寒之不寒，是无水也；热动复止，倏忽往来，时动时止，是无水也，当助其肾。故心盛则生热，肾盛则生寒，肾虚则寒动于中，心虚则热收于内。又热不胜寒，是无火也。寒不胜热，是无水也。夫寒之不寒，责其无水；热之无热，责其无火；热之不久，责心之虚；寒之不久，责肾之弱。治者当深味之。

　　治验

　　操江都宪伍松月背疮愈后，大热，误为热火，用苦寒药一钟，寒热益甚，欲冷水浴身，脉浮大，按之全无。余曰：此阳气虚浮于肌表，无根之火也，急用六君子加附子一剂，即愈。

　　春元沈震川之内，暑月面生痤疖，乘凉入风，面目浮肿。越二日，左臂肿痛，瘾疹如丹，背胁髀股等处，发肿块三四，肉色不红，痛甚昼夜呼号，寒热往来，饮食不思，服活命饮，及行气败毒之剂。其势愈炽，肝脉浮涩，脾脉弦弱，此属二经荣气不行，风邪乘虚流注经络为患。先以八珍加黄 、柴胡、青皮数剂，肿处渐渐红 ；又以十全大补加金银花、白芷、龙胆草、贝母，十余剂，胁腿二处，溃脓碗许，余块渐平；仍服十全大补汤，调理月余而安。

　　向使专于祛风攻毒，鲜不败事矣。

　　一儒者患流注，发热作渴，头痛自汗，脉洪大，按之无力，此气血虚寒也，用十全大补加麦门、五味治之，其症益甚；仍用前药加附子一钱，四剂诸症悉退；却去附子，加肉桂二十余剂，气血渐复；又因劳心，发热恶寒，饮食减少，此脾胃复伤，元气下陷，用补中益气加附子一钱，二剂热止食进，仍用大补元气而安。后因考试不利，怀抱不舒，更兼劳役，饮食日少，形气日衰，吐痰作渴，头痛恶寒，或热来复去，或不时而动，仍用补中益气数剂，诸症渐愈，元气渐复，乃去附子，再加肉桂五分，百余剂而愈。

　　一男子背疮不敛，小便赤涩， 肿发热，口干体倦，脉洪数而无力，用参、 、归、术、熟地、芎、芍、陈皮、麦门、五味、炙草、肉桂，以补元气，引火归经，脉症益甚，此药力未能及也；再剂顿退，却去肉桂，又数剂而愈。此症因前失补元气故耳。

　　卷一

　　论疮疡轻症用重剂（十五）

　　人身血气有虚实，疮疡所发有轻重，治疗之法有攻补。元戎云：若人气血壅盛，荣卫充满，抑遏不行，腐化而为痈者，当泄之，以夺盛热之气。若人饮食少思，精神衰弱，荣卫短涩，寒搏而为痈者当补之，以接虚怯之气。丹溪先生云：肿疡内外皆虚，宜以补接行散为主。大抵用药之法，如执权衡，当察病势轻重，邪蓄表里，疮毒肿溃，元气虚实。若不详究其因，率尔投治，实实虚虚，七恶之祸不能免矣，治者审之。

　　治验

　　吴庠盛原博掌后患疔，红丝至腕，恶寒发热，势属表症，与夺命丹一服，红丝顿消；又用和解之剂，大势已退。彼别服败毒药，发热口干，红丝仍见，脉浮大而虚，此气血受伤而然，以补中益气汤主之而愈。盖夺命败毒，性尤猛烈，疮邪已散而复用之，是诛伐太过，失《内一儒者元气素弱，余补其气血，出脓而愈。后因劳役，疮痕作痒，乃别服败毒药一剂，以致，灌服而苏。

　　一男子患疔，服夺命丹，汗不止而疮不痛，热不止而便不利，此汗多亡阳，毒瓦斯盛而真气伤矣，用参、 、归、术、芍药、防风、五味，二剂诸症悉愈，惟以小便不利为忧。余曰：汗出不宜利小便，汗既止，阳气复而自利矣。仍用前药，去防风，加麦门，倍用当归、黄 ，四剂便行，疮溃而愈。

　　卷一

　　论疮疡当舍时从症（十六）

