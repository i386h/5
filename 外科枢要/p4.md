<!-- { "loadSidebar": true } -->
　　经云：诸痛痒疮疡，皆属心火。若肿赤烦躁，发热引冷，便秘作渴，脉洪数实，是其常也；虽在严寒之时，必用大苦寒之剂，以泻热毒。若脉细皮寒，泻利肠鸣，饮食不入，呕吐无时，手足逆冷，是变常也；虽在盛暑之时，必用大辛温之剂，以助阳气。《内经》曰：用寒远寒，用热远热。有假者反之，虽违其时，必从其症。

　　卷一

　　论疮疡大便秘结（十七）

　　东垣先生云：疮疡热毒深固，呕 心逆，发热而烦，脉沉而实，肿硬木闷，大便秘结，此毒在脏，宜疏通之。故曰：疏通其内，以绝其源。又曰：疮疡及诸病面赤，虽伏火热，不得妄攻其里，而阳气拂郁，邪气在经，宜发表以去之。故曰：火郁则发之。凡大便不通，饮食虽多，肚腹不胀，切不可通。若腹痞胀而不通者，乃直肠干涸也，宜用猪胆汁导之。若肠胃气虚，血涸而不通者，宜用十全大补汤培补之。若疮症属阳，或因入房伤肾而不通者，宜用前汤加姜、附回阳，多有得生者。经云：肾开窍于二阴。藏精于肾，津液润则大便如常。若溃疡有此，因气血亏损，肠胃干涸，当大补为善。设若不审虚实，而一于疏利者，鲜有不误。

　　治验

　　舍亲居宾鸥，仲夏患发背，黯肿尺余，皆有小头，如铺黍状四日矣，此真气虚而邪气实，遂隔蒜灸，服活命饮二剂，其邪顿退；乃纯补其真，又将生脉散以代茶饮，疮邪大退。余因他往三日，复视之，饮食不入，中央肉死，大便秘结，小便赤浊，余曰：中央肉死，毒瓦斯盛而脾气虚也；大便不通，肠虚而不能传送；小便赤浊，脾虚而火下陷；治亦难矣。彼始云：莫非间断补药之过。余曰：然。乃急用六君子加当归、柴胡、升麻，饮食渐进，大便自通；外用乌金膏，涂中央三寸许，四围红肿渐消，中央黑腐渐去，乃敷当归膏，及地黄丸，与前药间服，将百剂而愈。

　　一男子腿患痈，因服克伐，亏损元气，不能成脓，余为托里而溃，大补而敛，但大便结燥，用十全大补汤加麦门、五味而润，月余仍结。惑于人言，乃服润肠丸，而泻不止。余用补中益气，送四神丸，数服而止。

　　卷一

　　论疮疡大便泻利（十八）

　　疮疡大便泄泻，或因寒凉克伐，脾气亏损；或因脾气虚弱，食不克化；或因脾虚下陷，不能升举；或因命门火衰，不能生土；或因肾经虚弱，不能禁止；或因脾肾虚寒，不能司职。所主之法：若寒凉伤脾，用六君加木香、砂仁，送二神丸。脾虚下陷，用补中益气，送二神丸。命门火衰，用八味丸料，送四神丸。肾虚不禁，用姜附汤，加吴茱萸、五味。脾肾虚寒，用参附汤送四神丸。《病机》云：脉沉而细，身不动作，睛不了了，饮食不下，鼻准气息者，姜附汤主之。身重，四肢不举者，参附汤主之。仲景先生云：下利肠鸣，当温之。脉迟紧，痛未止，当温之。大孔痛，当温之。心痛，当救里，可与理中、附子、四逆辈。《精要》云：痈疽呕泻，肾脉虚者，不治。此发《内经》之微旨也。凡此实难治之症，如按前法治之，多有可生者。

　　治验

　　御医王彭峰之内，年逾四十，背疽不起发，泄泻作呕，食少厥逆，脉息如无，属阳气虚寒，用大补剂，加附子、姜、桂。不应，再加附子二剂，泻愈甚；更以大附子、姜、桂各三钱，参、 、归、术各五钱，作一剂，腹内始热，呕泻乃止，手足渐温，脉息遂复；更用大补而溃，再用托里而敛。十年后，仍患脾胃虚寒殁。

　　卷一

　　论疮疡小便淋漓频数不利（十九）

　　疮疡，小便淋漓频数，或茎中涩者，肾经亏损之恶症也，宜用加减八味丸，以补阴。足胫逆冷者，宜用八味丸，以补阳。若小便频而黄者，宜用四物汤加麦门、参、术、五味，以滋肺肾。若小便短而少者，宜用补中益气加山药、麦门、五味，以补脾肺。若热结膀胱而不利者，宜用五淋散，以清热。若脾气燥而不能化者，宜用黄芩清肺饮，以滋阴。若膀胱阴虚，阳无以生者，宜用六味丸。若膀胱阳虚，阴无以化者，宜用滋肾丸。肾虚之患，多传此症，非滋化源不救。若用黄柏、知母，反泻其阳，以速其危。若老人阴痿思色，精内败，茎中痛而不利者，用加减八味丸加车前、牛膝。不应，更加附子，多有复生者。若精已竭而复耗之，大小便中牵痛，愈痛则愈便，愈便则愈牵痛，以前药加附子，亦有复生者。王太仆云：无阴则阳无以化，无阳则阴无以生。当滋其化源，苟专用淡渗，复损真阴，乃速其危也。

　　治验

　　职坊王的塘背疽溃后，小便淋漓，或时自遗，作渴引饮，烦热不寐，疮口 赤，时或如灼，时或便遗。余曰：此肾虚之恶症，用加减八味丸加麦门，数剂而痊。

　　太守朱阳山患背疽，漫肿色黯，微痛作渴，疮头数十。左尺洪数，按之无力，此肾虚之症，气。喜其未用败毒之药，元气未损，故数日脓出肉腐而愈。

　　驾部林汝玉冬不衣绵，作渴饮冷，每自喜壮实，晒余衣绵，诊其脉，数大无力。余曰：至火芩、连，加参、术、茯苓，二十余剂，及前丸半斤许，渴减六七，背热亦退。至夏背发一疽，纯用托里之剂而敛。

　　封君袁怀雪，背疽发热作渴，脉数无力，用四物加黄柏、知母、玄参、山栀、连翘、五味、麦门、银花，背疽渐退；又加白芷、参、 ，腐肉尽溃。因停药且劳，热渴仍作，乃以参、、归、芷、炙草、山药、山茱、茯苓、泽泻、肉桂而愈；又以六味丸及十全大补而敛。

　　卷一

　　论疮疡作渴（二十）

　　疮疡作渴，若 痛发热，便利调和者，上焦热也，用竹叶石膏汤。肿痛发热，大便秘涩者，五内热也，用四顺清凉饮。 肿痛甚者，热毒蕴结也，用仙方活命饮。漫肿微痛者，气血虚壅也，用补中益气汤。若因胃火消烁而津液短少者，用竹叶黄 汤。若因胃气虚而不能生津液者，用补中益气汤。若因胃气伤而内亡津液者，用七味白术散。若因肾水干涸作渴，或口舌黄干硬，小便数而疽生者，尤其恶也。苟能逆知其因，预服加减八味丸、补中益气汤，以滋化源，可免后患。

　　卷一

　　论疮疡出血（二十一）

　　疮疡出血，因五脏之气亏损，虚火动而错经妄行也，当求其经，审其因而治之。若肝热而血，四物、炒连、丹皮、芩、术。脾虚热而不能统血者，四君、炒栀、丹皮。若脾经郁结，用归脾汤加五味子。脾肺气虚，用补中益气加五味子。气血俱虚，用十全大补。阴火动，用六味丸加五味子。大凡失血过多，见发热作渴等症，勿论其脉，急用独参汤以补气。经云：血生于气。苟非参、 、归、术，甘温等剂，以生心肝之血，决不能愈。若发热脉大者，不治。凡患血症，皆当以犀角地黄汤为主。

　　治验

　　翰林屠渐山年四十，患湿毒疮疾，误用轻粉之剂，亏损元气，久不能愈。一日将晡之际，诊之肝脉急洪，数而有力。余曰：何肝脉之如此。侵晨疮出黯血三四碗，体倦自汗，虽甚可畏，所喜血黯而脉静。余曰：此轻粉之热，血受其毒而妄行，轻粉之毒，亦得以泄，邪气去而真气虚也，当急用独参汤主之。余重其为人，体恤甚笃，但惑于他言不果，致邪气连绵不已一男子背疮出血，烦躁作渴，脉洪大，按之如无，此血脱发躁，用当归补血汤，二剂少愈；又以八珍汤加黄 、山栀，数剂全愈。

　　一妇人溃后，吐鲜血三碗许，余用独参汤而血止，用四君、熟地、芎、归而疮愈。此血脱补气，阳生阴长之理也。若用凉血降火沉阴之剂，脾胃生气复伤，不惟血不归源，而死无疑矣。

　　一老妇手大指患疔，为人针破出鲜血，手背俱肿，半体皆痛，神思昏愦五日矣，用活命饮，出毒水；又各一剂，赤肿渐溃；又用托里药而瘥。

　　南仪部贺朝卿，升山西少参，别时，余见其唇鼻青黑，且时搔背，问其故？曰：有一小疮耳。余视之，果疽也，此脾胃败坏，为不治之症。余素与善，悲其途次不便殡殓，遂托其僚友张东沙辈，强留之，勉与大补，但出紫血，虚极也。或谓毒炽不能为脓，乃服攻毒药一钟，以致呕逆脉脱，果卒于南都。

　　佥宪张碧崖腰患疽，醉而入房，脉洪数，两尺更大，余辞不治，将发舟，其子强留，顷间吐臭血五六碗，余意此肾经虚火，而血妄行，血必从齿缝出，将合肉桂等补肾制火之药，各用罐别煎熟听用，血止拭齿视之果然。遂合一钟，冷服之，热渴顿止，少顷，温服一钟，脉细欲说，气息奄奄，得药则脉少复，良久仍脱。其子疑内有脓欲刺之，余曰：必无。乃以鹅翎管衽内，果如余言。次日脉脱，脚寒至膝，腹内如冰，急用六君加姜、附，腹始温，脓始溃，疮口将完。彼因侍者皆爱外家，又患小便不通，此阴已痿，而思色以降其精，精内败不出而然耳，用加减八味丸料加参、 、白术一剂，小便虽愈，疮口不敛而殁。

　　卷二

　　论脑疽（一）

　　脑疽属膀胱经积热，或湿热上涌，或阴虚火炽，或肾水亏损，阴精消涸。初起肿赤痛甚，烦渴饮冷，脉洪数而有力，乃湿热上涌，当用黄连消毒散，并隔蒜灸以除湿热。漫肿微痛，渴不饮冷，脉洪数而无力，乃阴虚火炽，当用六味丸，及补中益气汤，以滋化源。若口舌干燥，小便频数，或淋漓作痛，及肾水亏损，急用加减八味丸，及前汤，以固根本，引火归经。

　　若不成脓，不腐溃，阳气虚也，四君加归、 。不生肌，不收敛，脾气虚也，十全大补汤。

　　若色黯不溃，或溃而不敛，乃阴精消涸，名曰“脑烁”，为不治。若攻补得宜，亦有可愈。

　　治者审焉！

　　治验

　　一妇人患前症，口干舌燥，内服清暑，外敷寒凉，色黯不 ，胸中气噎，此因内寒而外假热也。彼疑素有痰火，不欲温补。余以参、 各五钱，姜、桂各二钱，一剂顿然溃，又用大补一妇人冬间患此，肿痛热渴，余用清热消毒药，溃之而愈。次年三月，其舌肿大，遍身发疔如葡萄，不计其数，手足尤多，乃脾胃受毒也。先各刺出黑血，随服夺命丹七粒，出臭汗，疮热益甚，便秘二日，与大黄、芩、连，各三钱，升麻、白芷、山栀、薄荷、连翘，各二钱，生甘草一钱，水煎三五沸，服之。大小便出臭血甚多，下体稍退，乃磨入犀角汁再服，舌本及齿缝出臭血，诸毒乃消，更以犀角地黄汤而愈。

　　卷二

　　论耳疮（二）

　　耳疮属手少阳三焦经，或足厥阴肝经血虚风热，或肝经燥火风热，或肾经虚火等因。若发热热作痛，属肝经风热，用小柴胡汤，加山栀、川芎。若内热口干，属肾经虚火，用加味地黄丸；如不应，用加减八味丸。余当随症治之。

