<!-- { "loadSidebar": true } -->
　　治验

　　文选姚海山耳根赤肿，寒热作痛，此属三焦风热也。但中气素虚，以补中益气，加山栀、炒黄芩、牛蒡子，治之而愈。

　　一儒者因怒，耳内作痛出水，或用祛风之剂，筋挛作痛，肢体如束，此肝火伤血也，用六味丸料，数服而愈。

　　举人毛石峰子年二十，耳内出水，或作痛年余矣，脉洪数，左尺益甚，此属肝肾二经虚热也，用加减八味丸料，一剂而愈。

　　一男子每入房，耳内或作痒，或出水，常以银簪探入，甚喜阴凉，此属肾经虚热也，用加减八味丸而愈。

　　一妇人因怒发热，每经行即两耳出脓，两太阳作痛，以手按之，痛稍止。怒则胸胁乳房胀肿，或寒热往来，或小便频数，或小腹胀闷，此皆属肝火血虚也。先用栀子清肝散二剂，又用加味逍遥散数剂，诸症悉退；又以补中益气加五味而全愈。

　　一妇人经行后，因怒气劳役，发热寒热，耳内作痛，余以经行为血虚，用八珍汤加柴胡。怒气为肝火，用加味逍遥散。劳役为气伤，用补中益气汤加山栀而愈。

　　一妇人耳内作痛，或肿 ，寒热发热，面色素青黄，经行则变赤。余以为怒气伤肝，郁结伤脾。用加味归脾汤、加味逍遥散而愈。

　　一妇人耳内肿痛，寒热口苦，耳内出水， 连颈项，饮食少思，此肝火甚而伤脾也。用小柴胡汤加山栀、牡丹皮稍愈，用加味逍遥散，及八珍汤加柴胡、山栀、丹皮，调补肝脾而一孀妇，或耳内外作痛，或项侧结核，内热晡热，月经不调，唾痰少食，胸膈不利。余以太卿魏庄渠，癸卯仲冬，耳内作痛，左尺洪大而涩。余曰：此肾水枯竭，不能生肝木，当滋明年季春十八日，复请治。昏愦不语，顺耳之分已有脓矣，且卵缩便数，方信余言，求治。

　　辞不克，用六味丸料一钟，阴茎舒出，小便十减六七，神思顿醒。余曰：若砭脓出，庶延数日，为立嗣之计，否则脓从耳出，死立待矣，或谓不砭可生者。余因辞归，翌日，果耳内出脓，至二十一日，己未火日而卒。

　　宪副姜时川，癸卯冬，右手寸口浮数而有痰，口内若有疮然。余曰：此胃火传于肺也，，慎起居，以御之。甲辰秋，尺脉洪数而无力。余曰：此肺金不能生肾水，无根之火上炎也。宜静调养，滋化源以治之。彼云：今喉耳不时燥痛，肢体不时发热。果是无根之火，殒无疑矣。后会刘古峡云：姜公之病，已如尊料。遂拉同往视，喉果肿溃，脉愈洪大，又误以为疮毒，而投苦寒之剂。卒于仲冬二十八日，乃药之促其亡也，否则尚能延至仲夏。

　　卷二

　　论鬓疽（三）

　　（男妇同用）

　　鬓疽：属肝胆二经怒火，或风热血虚所致。若发热作渴者，用柴胡清肝散。肿 痛甚者，用仙方活命饮。若大势已退，余毒未散，用参、 、归、术为主，佐以川芎、白芷、金银花，以速其脓。脓成，仍用参、 之类，托而溃之。若欲其生肌收敛，肾虚者六味丸；血虚者，四物加参、 ；或血燥，或水不能生木者，用四物汤、六味地黄丸；气虚者，用补中益气汤。皆当滋其化源为善。

　　治验

　　侍御朱南皋，患前症。肿痛发热，日晡尤甚，此肝胆二经，血虚火燥也，用四物汤加玄参、柴胡、桔梗、炙草，治之而愈。又因劳役发热，畏寒，作渴，自汗，用补中益气汤去柴、升，加五味、麦门、炮姜而瘥。

　　州守胡廷器年七十，患前症。肿 作痛，头目俱胀，此肾水不足，肝胆火盛而血燥也。

　　用六味丸料，四剂疮头出水而愈。后因调养失宜，仍肿痛发热喘渴，脉洪大而虚，此脾胃之气伤也，用补中益气，以补脾胃；用六味地黄丸，以补肝肾而痊。

　　卷二

　　论瘰（四）

　　（妇人症见《妇人良方》，小儿症见《保婴粹要》）

　　夫瘰 之病，属三焦肝、胆二经怒火风热血燥，或肝肾二经精血亏损，虚火内动，或恚怒气逆候多生于耳前后项腋间，结聚成核，初觉憎寒恶热，咽项强痛。若寒热 痛者，此肝火风热而气病也，用小柴胡汤，以清肝火；并服加味四物汤，以养肝血。若寒热既止，而核不消散者，此肝经火燥而血病也，用加味逍遥散，以清肝火；六味地黄丸，以生肾水。若肿高而稍软，面色水淋漓，肌体羸瘦者，必纯补之剂，庶可收敛，否则变为九 。《内经》曰：陷脉为 ，留连肉腠。即此病也。外用豆豉饼、琥珀膏，以驱散寒邪，补接阳气；内服补中益气汤、六味丸，以滋肾水，培肝木，健脾土，亦有可愈者。大抵肝胆部分结核，不问大小，其脉左关弦紧，左尺洪数者，乃肾水不能生肝木，以致肝火燥而筋挛。须用前药，以滋化源，是治其本也。《外台秘要》云：肝肾虚热则生 。《病机》云：瘰 不系膏粱丹毒火热之变，因虚劳气郁所致。止宜补形气，调经脉，其疮自消散，盖不待汗之下之而已也。其不详脉证、经络受病之异者，下之则犯经禁、病禁、虚虚之祸，如指诸掌。若脉洪大，元气虚败，为不治。若面 白为金克木，亦不治。若眼内赤脉贯瞳人，见几条则几年死，使不从本而治，妄用伐肝之剂，则误矣。盖伐肝则脾土先伤，脾伤则损五脏之源矣。可不慎哉！

　　治验

　　阁老杨石斋子年十七，发热作渴，日晡颊赤，左关赤脉大而浮。此肝肾阴虚，用补阴八珍汤主，佐以芍药、熟地、麦门、五味，脓水稠而肌肉生；更服必效散一剂， 毒去而疮口敛容台张美之善怒，孟春患此，或用伐肝之剂，不愈。余以为肝血不足，用六味地黄丸、补中益气汤，以滋化源，至季冬而愈。

　　一儒者愈后，体瘦发热，昼夜无定。此足三阴气血俱虚，用八珍加麦门、五味，二十余剂；又用补中益气加麦门、五味，及六味丸而愈。

　　儒者杨泽之，缺盆间结一核。余谓：此肝火血燥而筋挛，法当滋肾水，生肝血。彼反用行气化痰，外敷南星、商陆，益大如碗。余用补中益气汤、六味地黄丸，以滋肾水；间用芦荟丸，以清肝火。年余，元气复而消。

　　儒者张子容，素善怒，患此久而不愈。疮出鲜血，左关弦洪，重按如无，此肝火动而血妄行，症属气血俱虚。用补中益气汤，以补脾肺，用六味丸，以滋肝肾而愈。

　　一男子颈间结核大溃。一妇人左眉及发际结核。并用栀子清肝散、海藻散坚丸，以清肝火养肝血益元气而愈。此症亦有大如升斗者，亦治以前药可愈。

　　陆子温两耳下肿硬，用伐肝软坚之剂益甚。其脉左关弦紧，左尺洪数，此肾水亏损而筋挛也，当生肺金，滋肾水，则肝得血而筋自舒矣。彼不悟，仍服前药，竟致不起。

　　卷二

　　论时毒（五）

　　夫时毒者，为四时邪毒之气，而感之于人也。其候发于鼻、面、耳、项、咽喉，赤肿无头，或结核有根，寒热头痛，恍惚不宁，状如伤寒，五七日之间，亦能杀人，治宜精辨之。若脉浮数者，邪在表也，用葛根牛蒡子汤、解毒升麻汤之类以发之。脉沉涩者，邪在里也，用栀子仁汤、大黄汤之类以下之。表里俱病者，犀角升麻汤。甚者，砭出恶血，并用通气散，鼻内取嚏，以泄其毒，十日外自消。若搐药不嚏者，不可治之。如嚏出脓血者，治之必愈。

　　至七八日之间，大小便通利，头面肿起高赤者，可服托里散、黄 散，此病若五日以前，精神昏乱，咽喉秘塞，语声不出，头面赤肿，食不知味者，必死之候。凶荒劳役患之，安里为主，用普济消毒饮最善。然而此症有阴有阳，有可汗，有可下，若误认为热毒而用药，则谬

　　治验

　　少宰李蒲汀，用发散之药，托损元气，患处不消，体倦恶寒，食少口干，余用益气汤加桔梗，及托里消毒散，而愈。

　　秋官陈同野，元气素弱，脉微细而伏，此形病俱虚也。用参、术、芎、归、陈皮、柴胡、升麻、炙草，以升举阳气；用牛蒡、玄参、连翘、桔梗，以解热毒，二剂肿顿消，而脉亦复矣。苟以脉微细为属阴，以肿赤为属阳而药之，鲜有不误者。

　　一妇人溃后，肿赤不消，食少体倦，脓清色白，乃脾肺气虚也。先用六君加桔梗、芎、归，后用益气汤加桔梗而敛。

　　春官袁谷虚之妹，表散过度，肿硬不食，脉浮大，按之而短，此真气绝也。辞不治，后

　　卷二

　　论腮（六）

　　腮属足阳明胃经，或外因风热所乘，或内因积热所致。若肿痛寒热者，白芷胃风汤。

　　内热肿痛者，升麻黄连汤。外肿作痛，内热口干者，犀角升麻汤。内伤寒凉，不能消溃者，补中益气汤。发热作渴，大便秘结者，加味清凉饮。表里俱解而仍肿痛者，欲作脓也，托里散。

　　若饮食少思，胃气虚弱也，六君子汤。肢体倦怠，阳气虚弱也，补中益气汤。脓毒既溃，肿痛不减，热毒未解也，托里消毒散。脓出而反痛，气血虚也，人参内托散。发热晡热，阴血虚也，八珍汤。恶寒发热，气血俱虚也，十全大补汤。若肿 痛连耳下者，属手足少阳经，当清肝火。若连颐及耳后者，属足少阴经虚火，当补肾水。患此而有不治者，多泥风热，执用克伐之药耳。

　　治验

　　地官陈用之，服发散之剂，寒热已退，肿痛不消。此血凝滞而欲作脓也，用托里消毒散而脓上舍卢懋树，两尺脉数，症属肾经不足，误服消毒之剂，致损元气而不能愈，余用补中益气、六味丸料，服之而痊。

　　上舍熊栋卿，颐后患之。脓清体瘦，遗精盗汗，晡热口渴，痰气上涌，久而不愈。脉洪大，按之微细，属肾经亏损所致。遂用加减八味丸料并十全大补汤而愈。

　　一妇人素内热，因怒，耳下至颈，肿痛寒热。此肝胆经火燥而血虚，用柴胡栀子散，而肿痛消；用加味逍遥散而寒热退；用八珍汤加丹皮而内热止。

　　卷二

　　论发背（七）

　　（男妇同用）

　　发背属膀胱督脉经，或阴虚火盛，或醇酒浓味，或郁怒房劳所致。若肿赤痛甚，脉洪数而有力，热毒之症也，为易治。漫肿微痛，色黯作渴，脉洪数而无力，阴虚之症也，为难治。不痛不肿，或漫肿色黯，脉微细，阳气虚甚也，尤为难治。若肿 作痛，寒热作渴，饮食如常，此形气病气俱有余也，先用仙方活命饮，后用托里消毒散解之。漫肿微痛，或色不赤，饮食少思，此形气病气俱不足也，用托里散调补之。不作脓，或脓成不溃，阳气虚也，托里散倍加肉桂、参、 。脓出而反痛，或脓清稀，气血俱虚也，八珍汤。恶寒形寒，或不收敛，阳气虚也，十全大补汤。晡热内热，或不收敛，阴血虚也，四物加参、术。作呕欲呕，或不收敛，胃气虚也，六君加炮姜。食少体倦，或不收敛，脾气虚也，补中益气汤加茯苓、半夏。

