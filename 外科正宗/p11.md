<!-- { "loadSidebar": true } -->
　　一女人年过六旬，系宦族，素禀怯弱，项间患疽，初起头便如粟，谓里可容谷之病也。喜其形体不肥，虽发之后，必易于腐溃，此则不妨。前说先用隔蒜灸之，次用蟾酥饼贴灸上，四边以吸毒散敷之，收其根脚不散；内服托里消毒散，数服疮势坚硬，疼苦不止。予曰：到某日方止。况今疮不腐溃，诊其脉细数而无力，此内虚之故，不能解毒为脓，以疼为要，岂可得止。次换益气养荣汤加角针、白芷三服，肿亦渐起；外用桑木灸法，其坚渐软，脓出稠而不多。前方去角针、白芷加香附倍用参、 ，又数服方得脓溃，溃后痛亦不止。予曰：再三日，午后痛可止也。至期腐肉将脱小半，临午用乳香定痛散一服，午后疼痛顿退，安睡不醒。患家欣悦，予曰：不然，此在用药适其时也。虽半月之言，应于今刻，惟信则不失耳。后当某日腐尽，某日肌平，某日完口。
　　此二者患家以墨绳记候期日，果实并无过与不及也。此法要在眼力精巧，量病难易，新腐迟速，补助有无，用药合式，然后相量日数，可决于前发之必中也。
　　一妇壮年，项疮三日，其形径对前口，彼家相畏，人胖不当疮发此穴也。予视顶高脚活，虽发不妨。彼欲内消之方妥，予曰：药消则不能，针消则可取。彼从之，用披针当顶针入六、七分，点至软肉方住，随去瘀血，又以蟾酥条插入孔内，服蟾酥丸得大汗而解。次日疮上微脓出之渐消，尤恐内毒未尽，又用消毒清热之药数服，不出十日而安。大抵凡欲消疮，先断根本，次泄毒瓦斯，使毒自衰无得内攻为妙。
　　一男子耳后生疽十余日，自谓小恙不治。将近半月，根脚渐大，疮头惟流血水，稀恶污秽，四边紫黑，软陷无脓，面惨鼻掀，手冷气促，脉诊散大无根，此内败症也，何必治之。辞不用药。又延客医治之。因询无事，患者恨予不治，凡遇亲友，勉力支持，厉声自嘱决不甘死。予曰：心不服死也，再五日必死。果然。予尝观疮，但犯此症，虽山岳之躯，一败无不倾倒。
　　一妇人正对口四、五日，自灸廿余壮，径不知痛，灸疤焦黑，平塌如故。诊之脉微数而无力，此内虚症也，若假药力则误其事。用披针当顶刺入寸许，不知痛，亦无血出，此毒滞而未发扬者；用蟾酥条插入针孔，每日一次，膏盖其上，至七日后周遭裂缝出脓；内服纯补之药，至十四日，落出疮根一块，指大长寸余，后以玉红膏平长肌肉。又半月，其口已平，以珍珠散掺上，即刻生皮而愈。此症设若不用针工，专假药力攻托，虽不至死，岂能得其速愈者哉。
　　一妇人四旬肥甚，项疮五、六日，视之肉肿疮不肿，必竟生疑恐，又兼口燥心烦，坚硬色紫，根脚散平，六脉洪大，此大过症也，后必无脓，相辞不治。彼又请医视之，有言外托者，又言内消者，有称年壮不妨，又说脉大易治。众人纷纷不定，仍各用药，又至七、八日，前后胸、项俱肿，木闷坚硬，仍复请视决之。予曰：此不治者何也？初起肉肿疮不肿，顶陷者一也；根脚平散，真气内败，不能收束毒瓦斯二也；口燥心烦，邪火内淫三也；形色紫暗，血死毒滞，不作腐溃者四也；六脉洪大，疮毒大盛，正气受克，无以抵当，故疮终变软陷，邪毒内攻而死者五也。当备后事为要，此终于二十七朝前后足矣。后果至期而殁。观此言正顺理之病，可叹时人何为纷纷妄治也。
　　卷之二　上部疽毒门
　　脑疽论第十六
　　
　　黄连救苦汤
　　黄连救苦汤升葛 柴芍芎归翘梗芩羌活防风银共草 脑疽煎服可安宁治脑疽、发鬓、发颐及天行时毒，初起憎寒壮热，头面耳项俱肿服之。未成者自消，已成者自溃。
　　黄连 升麻 葛根 柴胡 赤芍 川芎 归尾 连翘 桔梗 黄芩 羌活 防风 金银花 甘草节（各一钱）水二碗，煎八分，临服入酒一杯，食后服。
　　
　　解毒天浆散
　　解毒天浆石决明 姜蚕山甲防风评连翘羌活乳香迎 银花归尾大黄行治脑疽积毒日深，坚肿木硬，口燥舌干，恶心烦渴，六脉沉实有力，大便闭结不通者并宜服之。
　　石决明（生研） 姜蚕 穿山甲（土炒） 防风 连翘 羌活 乳香 甘草 金银花 黄连 归尾（各一钱）大黄（三钱） 天花粉（四两，新鲜未晒者，石臼内捣烂，投水一碗搅匀，绞去渣用）上花粉净汁一碗半，同药煎至八分，入酒一杯，空心热服。行过三次方用饮食，忌食煎炒发物。
　　
　　内托千金散
　　内托千金散芍 芎归防桔桂花随人参白术蒌根草 痛加乳没效堪推治脑疽、发背，诸毒、恶疮已成不消者，服之易溃。
　　白芍 黄 川芎 当归 防风 桔梗 天花粉 金银花 人参（各一钱） 肉桂 白芷 甘草（各五分）乳香 没药（二味痛甚加入）上水二碗，煎八分，临服入酒一小杯，食远服。
　　
　　回毒银花散
　　回毒银花散最奇 痈疽阴毒总堪医借问君家何等药 银花甘草协黄治脑疽及诸发阴疮不起，色变紫黑者急服之。
　　金银花（连枝叶，二两） 黄 （生切，四两） 甘草（切，一两）用细酒二十两，同药入小口砂罐内密封，重汤内煮，尽三香为度。取起滤清服之，盖暖患上，其疮渐渐高肿，此转阴为阳吉矣。后用托药溃脓，如服后不痛、不起，疮头流出黑水，此真阴不治。
　　
　　梅花五气丹
　　梅花五气丹轻粉 乳没辰砂麝片酥还有粉霜雄血衄 此方原自出仙都治脑疽、发背、诸般疔肿，初起寒热交作，筋骨疼痛，有似伤风，恶心呕吐，但未成脓者并宜服之。
　　梅花片（五分） 当门麝（五分） 轻粉 辰砂（各六分） 乳香 没药 瓜儿衄 明雄黄（各一钱）真酥散（预于端午前寻之，至午日，取酥二钱，用头男乳调膏）上前药各研极细，对准分数，于端午日辰时制度，候至午时，将上药九味和入蟾酥膏内，向日丸之如茄子大，一时内晒干。用川椒二十七粒，灯心二十七段同药收于瓷罐内养之，以蜡封口，不泄药气为妙。凡遇恶疮大毒，开器取出一枚，先用美馔食饱，次用无根水漱净口内；再含水一口，少顷待温，用葱白五寸同水嚼烂咽下，随将药饼安放舌下，睡于暖处，以被复盖，药化苦水，徐徐咽之，疮势大者，二、三饼亦可；药尽其汗即到如淋，诸病若失。如冬月天寒难汗，噙后将葱白汤催之亦妙，凡治无有不效。如暗疔人所不知觉，及知觉而失治者，毒瓦斯入里，人便昏沉，一中便倒，不能根据法服药，急用连须葱白七个，煎酒一杯，研药五饼灌下，药气到心，其功如汤泼雪，患者即便苏醒。此为外科第一奇方也。
　　
　　小保安汤
　　小保安汤归藿苓 黄 半夏麦冬陈甘桔人参并白术 枣姜煎服作阳春治脑疽、诸发已溃流脓时，平常服之，庶不更变。
　　当归 茯苓 川芎 黄 麦门冬 陈皮 桔梗 人参 白术（各一钱） 半夏 甘草 藿香（各五分）姜三片，枣二枚，水二茶钟，煎八分，食远服。
　　
　　大保安汤
　　大保安汤木附归 参苓芎芍桂山萸黄 山药丹皮草 麦冬五味地黄随治脑项诸发、痈疽、恶疮大毒已溃之后，脓水出多，气血虚弱，精神短少，饮食少思，坐卧不宁，烦躁不眠，昼则安静，夜则发热，及虚阳烦渴等症。
　　白术 当归 人参 茯苓 川芎 白芍 山萸 黄 山药 丹皮 熟地 五味子（各一钱） 肉桂甘草 麦门冬 熟附子（各五分）煨姜三片，大枣二枚，莲肉七粒，水煎，食前后服。
　　
　　阳春酒
　　一盏阳春酒罕稀 天冬杞术地黄随人参柏子归远志 百补方中让此医治脑疽、诸发已溃流脓腐尽时，脾胃虚弱，肌肉生迟；或气血原不足，以致肉色淡白，不能长发收敛，宜服此酒生长肌肉，强健脾胃，美悦颜色，滋润皮肤。凡大疮后饮此，不惟却病，亦且延寿。
　　人参（切片） 白术 熟地（各五钱） 当归身（切片） 天门冬 枸杞（各三钱） 柏子仁 远志（各二钱五分）上上药，用绢袋宽贮，以无灰好酒五斤，瓷罐内浸至一伏时，每早、午、晚各饮一杯热服。如夏月天炎易坏，不堪久服，将药分作五分，每次用酒一斤随便浸服亦效。如酒将完，药尚有味，再添酒浸饮之，一次以后，药淡无味，不必再浸用之。
　　
　　桑木灸法
　　治诸疮毒，坚而不溃，溃而不腐，新肉不生，疼痛不止。用新桑木长七寸，劈指大，一头燃着向患上灸之，火尽再换，每次灸木五、六条，肉腐为度。
　　
　　神妙拔根方
　　治脑疽、发背阴症，初起不肿高、不 热，灸不痛，其病将来难果，必致坏人。十日以前用披针当顶插入知痛处方止，随用蟾酥条插至孔底，每日二条膏盖。三日后，加添插药，其根高肿作疼，外用神灯照法，助阴为阳。插、照七日，其疮裂缝流脓，至十三日，其根自脱。如日多根深蒂固不能脱者，披针取之，内用玉红膏。
　　不脱者自脱，不敛者自敛，此法百人百活，再无不愈者。
　　卷之二　上部疽毒门
　　脑疽论第十六
　　隔蒜灸法 拔筒法 琥珀蜡矾丸 太乙膏 真君妙贴散护心散（方俱见肿疡门） 蟾酥丸 蟾酥条（俱见疔疮门）十全大补汤 人参养荣汤 乳香定痛散 圣愈汤（方俱见溃疡门）卷之二　上部疽毒门
　　疔疮论第十七
　　夫疔疮者，乃外科迅速之病也。有朝发夕死，随发随死，有三日、五日而不死，一月、半月而终死，此在于毒中之浅深，脏腑之乖逆，节候之寒温，肃杀之瞬息，畜类尸忤，性情激变，暴戾一时，发生立判，人之气血虚者，各随脏腑而中之。
　　且如毒瓦斯发于心经者生为火焰疔。其患多生唇口、手掌、指节间，其发初生一点红黄小泡，抓动痒痛非常，左右肢体麻木；重则寒热交作，头晕眼花，心烦发躁，言语昏愦，此等出于心经之病也。
　　毒瓦斯发于肝经者生为紫燕疔。其患多生手足、腰胁、筋骨之间，初生便作紫泡，次日破流血水，三日后串筋烂骨，疼痛苦楚；重则眼红目昧，指甲纯青，舌强神昏，睡语惊惕，此等出于肝经之病也。
　　毒瓦斯发于脾经者生为黄鼓疔。其发初生黄泡，光亮明润，四边红色缠绕其患，初生口角、腮颧、眼胞上下及太阳正面之处，发之便作麻痒，绷急硬强；重则恶心呕吐，肢体木痛，寒热交作，烦渴干哕，此等出于脾经之病也。
　　毒瓦斯发于肺经者生为白刃疔。其发初生白泡，顶硬根突，破流脂水，痒痛骤然，易腐易陷；重则腮损咽焦，毛耸肌热，咳吐脓痰，鼻 气急，此等出于肺经之病也。
