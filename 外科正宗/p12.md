<!-- { "loadSidebar": true } -->
　　毒瓦斯发于肾经者生为黑靥疔。其患多生耳窍，胸腹、腰肾偏僻软肉之间，其发初生黑斑紫泡，毒串皮肤，渐攻肌肉，顽硬如疔痛，彻骨髓；重则手足青紫，惊悸沉困，软陷孔深，目睛透露，此等出于肾经之病也。
　　以上五疔，相应五脏。又红丝疔起于手掌节间，初起形似小疮，渐发红丝上攻手膊，令人多作寒热，甚则恶心呕吐；迟者红丝至心，常能坏人。用针于红丝尽处挑断出血，寻至初起疮上挑破，俱用蟾酥条插入，膏盖，内服汗药散之自愈。凡治此症，贵在乎早。初起即治者十全十活，稍迟者十全五、六，失治者十全一、二。初起项以上者，三阳受毒，必用披针刺入疮心四、五分，挑断疔根，令出恶血，随用回疔丹或蟾酥条插入孔内膏盖之。如项之以下者，三阴受毒，即当艾灸，灸之不痛，亦须针刺、插药方效；随后俱用蟾酥丸，冬月万灵丹发其大汗，毒方得解，庶不稽留毒瓦斯，致生变症。今人治法，不论阴阳、表里、部位上下，凡见是疮，便加艾灸，殊不知头乃诸阳之首，亢阳热极所致，其形虽小，其恶甚大，再加艾灸，火益其势，逼毒内攻，反为倒陷走黄之症作矣。既作之后，头、面、耳、项俱能发肿，形如尸胖，七恶顿起，治虽有法，百中难保一、二。外又有疔名数种，形状纷纷，故有旧说未及重录也。
　　卷之二　上部疽毒门
　　疔疮论第十七
　　初起如疥，形如粉刺，或小泡、或疙瘩，结肿不散者顺。疮肿不作寒热，亦不恶心，饮食有味，手足温暖者顺。形已成疮肿肉不肿，四围白色，多痛少痒作脓者顺。已溃出脓，疮仍高肿，肉色鲜明，根内红活渐平者顺。
　　初起似疔非疔，软慢灰色，四边疮根平蹋漫肿者凶。未发前先作寒热如疟，恶心不食，后出疮如蚊迹蚤斑，或青紫黑泡，软陷无根，腐烂深孔，气粗足冷者逆。疮形似鱼脐，顶凹灰白，软慢相兼，脉细身冷者多逆。
　　已成肉肿疮不肿，根脚走散，疮顶空腐，血水气秽死。凡疔项之以上针刺不疼，项之以下灸之不痛俱死。
　　已经走散，头、面、耳、项俱肿，烦躁脉细、痰动喘急者死。日久原疮无迹，走散之处仍复作脓，脉数唇焦终死。病虽险恶，岁运顺者可活，疮虽微险，岁运逆者常危。
　　卷之二　上部疽毒门
　　疔疮论第十七
　　初生项之以上者，必先针刺，以去恶血，庶毒不攻内。初发项之以下者，必先艾灸，以杀其势，庶不侵良肉。发热恶寒，身体拘急，六脉紧数，邪在表也，宜汗散之。身体发热，口燥咽干，脉实有力，二便秘涩者宜下之。针刺之后，疮不作腐，边肿不消，仍加插药，内亦补托。初起误灸，致毒走黄不住者，急当随走处砭去恶血。发热干呕，心烦作渴，闷乱神昏，解毒清心，托里护膜。溃后气血受伤，神怯食少，睡卧不宁，助脾胃，敛神气。将愈后气血渐复，饮食当进，仍作渴者，急滋养肾水。
　　卷之二　上部疽毒门
　　疔疮论第十七
　　一监生右颧下生疔，三日形如鱼目。询问起居，但今麻痒不常，此即肺经受毒之症也。用针刺入四、五分，其硬如骨有声，随用蟾酥条，插至三日，犹不腐化，此坚顽结聚之病也。此药力不及其事，换用三品一条枪，插至七日外用糊纸封盖，至十一日脱出疔根一块，约有指许，以长肉玉红膏渐搽渐长，先服托里消毒散加金银花二钱、白芷五分，脱后用八珍汤加天花粉、麦门冬、黄 、陈皮各一钱，调理月余，候疮生肉已平，用珍珠散掺上结皮而愈。
　　一监生中年妻丧，继娶幼室，乃娇态人也。自服补肾助阳之药，以致肾水受伤，不能上制心火，左颧发生一泡，先紫后黑，麻木不知痛痒。凡黑者肾经之毒也，其毒岂浅？且喜疮之四边尚未走散，此犹可取。随用针刺疔上，量别药不济其事，用冰蛳散浓糊作条插入患孔，用糊纸密封，勿令泄气。朝服加减八味丸以滋肾水，午服盖气养荣汤接补真气以滋不足，晚用琥珀蜡矾丸护心解毒。候至十一日外，疔根与药结成一块，根据期脱落，次用生肌敛口、补助调理脾胃之剂，二十日而愈。后因此公不慎调理，失于保节，几及三年，复成虚损劳瘵而殁。
　　一妇人年近四旬，夫主不利，愁郁种种，抱怀不散。时值季夏，岁荒之极，腮发一疔，六日后方延予视，其时疔毒已经走散，头、目、唇、项俱肿，形色紫赤，予曰：肉肿疮不肿，乃疔毒走黄不治之症。彼妇流涕叹曰：一家皆绝也。予问曰，何其如此？妇又曰：吾夫乃不肖之人，妇有一女二子，俱未适配，设若妇死寄托于夫，子女日后必为流荡辈也。故妇在一家生，妇逝一家死。自然之理。予时闻之，沉吟不已。如此何以得生，不忍弃治，况此疮势大，又非药力可回。……用火酒数杯，随用针刺肿上十余处，令……吸恶血数碗，将温汤洗净，用蟾酥锭磨浓涂之，四围敷金黄散早、晚二次，内以护心散、蜡矾丸清心护里，兼服降火化痰、开郁安神之药调治，庶保不变。吸血之后，余肿稍退。又至六日，夫又对言何其不死？彼妇相闻甚苦，暴怒之极，仍又复肿，比前尤甚也。复用针刺肿甚上约十余处，出血三、四碗，针孔上小膏盖贴，余肿仍敷。其人出血多而其内必虚，以人参养荣汤加香附、贝母服数日后，针口渐脓，余肿渐消，原疮处复得高肿，仍用蟾酥条插化，亦渐腐溃；外用生肌敛口，内服开郁和中、养血健脾等剂调理百日外方愈。此病设若相论疮势形色者百无一生之理，此功出于强勉行之，亦得其生者。此妇愈后，二子一女俱以婚配，其夫亦守其终，见今已六旬半矣。
　　一妇人二十二岁，右耳垂向前一寸生疔二日，请予视之。形有豆大，顶陷灰色，此肺经感毒发为白刃疔也。
　　又验其根脚绵软，毒不结聚，为陷伏阴症也。未及针刺，伊芳舅曰：何恙也？予直告曰：疔疮症。彼听冷笑不信是言也。予因辞不用药，随其信否。彼复请客医治之。视曰：风热疙瘩，乃小恙也。彼家告以某医曾曰是疔疮，医者点头而笑曰：此真胡说。患家喜悦，天下事大相悬绝。医用消风散，药二服，毒瓦斯全收，随发昏愦、喘急而即死。后里中人询问何速之甚？彼初时因不信予言，自误其死，真可惜也！一年少妇颧下生疔，疙瘩作痒，予欲针之，彼家不信，辞后自灸。次日，四边渐肿，疮渐软陷；又三日，头面大肿，复请治之。予观原疮灸上已结黑靥，干陷无脓，此毒瓦斯内陷，外肉已死；又面目浮肿光亮，发热形状不堪，此正气衰而邪气实也。虽治亦不效，后必终死。彼家方悔自误之说，后延半月，果然归寝。
　　卷之二　上部疽毒门
　　疔疮论第十七
　　
　　蟾酥丸
　　蟾酥丸效独称雄 乳没砂矾轻粉同铜绿蟾酥寒水麝 蜗牛又有用蜈蚣治疔疮、发背、脑疽、乳痈、附骨臀腿等疽，一切恶症歹疮，不痛或麻木，或呕吐，病重者必多昏愦。此药服之不起发者即发，不痛者即痛，痛甚者即止，昏愦者即苏，呕吐者即解，未成者即消，已成者即溃。真有回生之功，乃恶症中至宝丹也。
　　蟾酥（二钱，酒化） 轻粉（五分） 枯矾 寒水石（ ） 铜绿 乳香 没药 胆矾 麝香（各一钱）雄黄（二钱） 蜗牛（二十一个） 朱砂（三钱）以上各为末，称准，于端午日午时，在净室中先将蜗牛研烂，再同蟾酥和研稠粘，方入各药共捣极匀，丸如绿豆大；每服三丸，用葱白五寸，患者自嚼烂，吐于男左女右手心，包药在内，用无灰热酒一茶钟送下。被盖如人行五、六里，出汗为效，甚者再进一服。……。
　　
　　黄连解毒汤
　　黄连解毒汤黄柏 山栀甘草共连翘内热口干烦躁甚 更加牛子寂然消治疔毒入心，内热口干，烦闷恍惚，脉实者宜用。
　　黄连 黄芩 黄柏 山栀 连翘 甘草 牛蒡子（各等分）水二钟，灯心二十根，煎八分，不拘时服。
　　
　　立马回疔丹
　　立马回疔丹轻粉 蟾 蚣麝白丁香雄乳朱砂金顶等 化疔如雪去投汤治疔疮初起，已用针刺后又或误灸失治，以致疮毒走散不住，乃疔走黄险恶症也，急用此插。
　　蟾酥（酒化） 砂 轻粉 白丁香（各一钱） 蜈蚣（一条，炙） 雄黄 朱砂（各二钱） 乳香（六分） 麝香（一字） 金顶砒（五分，注末卷）共为细末，糊成麦子大，凡遇疔疮，针破用此一粒插入孔内膏盖之，次后追出脓血疔根为效。
　　
　　疔毒复生汤
　　疔毒复生汤牡蛎 山栀乳没骨连翘花粉银花黄皂刺 木通牛子不相饶治疔毒走黄，头面发肿，毒瓦斯内攻，烦闷欲死者。
　　牡蛎 山栀 银花 木通 连翘 牛蒡子 乳香 没药 角刺 花粉 大黄 地骨皮（各八分）。
　　水、酒各一茶钟，煎一半，食远服。不能饮者水煎，临服入酒一杯和服亦效。脉实便秘者加朴硝。
　　
　　七星剑
　　疔疮最怕七星剑 野菊苍耳 半麻黄地丁紫河车 斩断诸疔及人面治十三种疔疮。初起憎寒作热，恶心呕吐，肢体麻木，痒痛非常，心烦作躁，甚者昏愦，急宜服之。
　　野菊（嫩头） 苍耳头 草 半枝莲 地丁草（各三钱） 麻黄（一钱） 紫河车（二钱）用好酒一斤，煎至一碗，滤清热服，被盖出汗为度。冬月无鲜草，宜预采阴干，临时煎服之亦效。
　　
　　铅粉散
　　铅粉散治冷疔疮 麝香松脂及黄丹轻粉黑铅为黑粉 诸般阴烂可回阳治冷疔生于脚上，初起紫白泡，疼痛彻骨；渐至腐烂，深孔紫黑血水气秽，经久不瘥，用此大效。
　　黑铅（四两，铁杓化开倾入水中，取起再化，如此百遍，以铅尽为度，去水澄下者，三钱） 松脂（一钱）黄丹（飞炒，五分） 轻粉（五分） 麝香（一分）共研，先用葱汤洗净，麻油调涂疮口，油纸盖外。
　　
　　化疔内消散
　　化疔内消散山甲 知母天花粉半夏甘草白芨紫河车 皂角银花赤芍药治疔疮初起，或已针已灸之后，服之能令内消。
　　皂角针 金银花 知母 贝母 天花粉 穿山甲 白芨 乳香 赤芍 半夏 甘草 紫河车（各一钱）水、酒各一茶钟，煎一半，量病上下，食前后服之。
　　
　　束毒金箍散
　　束毒金箍散大黄 白蔹白芨白芷当黄柏郁金轻豆粉 敷围诸毒不开张治疔疮针刺之后，余毒走散作肿，宜此药箍之。
　　郁金（蝉肚者） 白芨 白蔹 白芷 大黄（各四两） 黄柏（二两） 轻粉（五钱） 绿豆粉（一两）共为细末，酸米浆调箍四边，夏热甚者，蜜水调。
　　
　　解毒大青汤
　　解毒大青汤石膏 玄参知母麦冬饶麻栀木桔烧人粪 加上人中黄更高治疔疮误灸，逼毒入里，致生烦躁、谵语不定者。
