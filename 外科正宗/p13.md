<!-- { "loadSidebar": true } -->
　　玄参 桔梗 知母 大青叶 升麻 石膏 山栀 人中黄 麦门冬 木通（各一钱） 大黄（便秘加）烧人粪（闷乱加）水二茶钟，淡竹叶、灯心各二十件，食远服。
　　
　　消疔简便方
　　消疗简便方容易 葱白原来共白矾每服三钱温酒下 如汤泼雪胜灵丹治疔疮及诸恶毒，初起但未成脓者服之即效。
　　白矾末（三钱） 葱白（七茎）上二味，同捣极烂，分作七块，每块用热酒一杯送下，服毕用浓被盖之，再吃葱白汤一钟，少顷汗出如淋，从容去其复物，其病苦脱。此虽味涩难服，其效更妙。凡居乡村之处，倘有紧病不及请治，只传此方，服之活人甚众，诚为良便方也。
　　
　　太乙紫金丹
　　太乙紫金丹大戟 茨菇文蛤共千金雄麝朱砂凡七品 诸疮百症总通神解诸毒，疗诸疮，利关窍，通治百病。此药真能起死回生，制之济人，奇效不可尽述。凡居家出入，兴大工，动大兵，及闽、广、云、贵仕宦者，不可无之。
　　山茨菇（洗去毛皮净焙，二两） 川文蛤（一名五倍子，槌破净焙，二两） 麝香（拣净毛皮，干者研净，三钱） 千金子（一名续随子，仁白者去油，一两） 红芽大戟（杭州紫大戟为上，江南土大戟次之，北方绵大戟色白者、性烈峻利，反伤元气，弱人服之，有致吐血，慎之勿用。取上品者，去芦，根洗净，焙干为末，一两五钱整） 朱砂（有神气者，研极细末，三钱） 雄黄（鲜红大块者，研细末，三钱）以上之药，各择精品干净室中制毕。候端午、七夕重阳……之辰，凡入室合药之人，三日前俱宜斋沐，更换新洁衣帽，临日方入室中，净手熏香……各将前药七味复等称准入于大乳钵内，再研数百转，方入细石臼中，渐加糯米浓饮调和，软硬得中，方用杵捣千余下，极至光润为度。每锭一钱，每服一锭，病势重者，连服二锭，以取通利，后用温粥补之。修合时除合药洁净之人，余诸忌见，此药惟在精诚洁净为效。
　　治一切饮食药毒、蛊毒、瘴气。恶菌、河豚中毒，自死牛、马、猪、羊六畜类之肉，人误食之，必昏乱卒倒，或生异形之症，并用水磨灌服，或吐或泻，其人必苏。
　　南方山峦瘴气，烟雾疠疫，最能伤人，感之才觉意思不快，恶寒恶热，欲呕不呕，即磨一锭，服之得吐利便愈。
　　痈疽、发背、对口、疔疮、天蛇、无名肿毒、蛀节、红丝等疔，及杨梅疮，诸风瘾疹，新久痔疮，并用无灰淡酒磨服；外用水磨涂搽疮上，日夜数次，觉痒而消。
　　阴阳二毒，伤寒心闷，狂言乱语，胸膈塞滞，邪毒未出，瘟疫烦乱、发狂，喉闭，喉风，俱用薄荷汤待冷磨服。
　　赤白痢疾，肚腹泻泄急痛，霍乱绞肠痧及诸痰喘，并用姜汤磨服。
　　男子妇人急中颠邪，渴叫奔走，鬼交、鬼胎、鬼气、鬼靥，失心狂乱，羊儿、猪颠等风，俱用石菖蒲煎汤磨服。
　　中风、中气，口眼歪斜，牙关紧急，言语謇涩，筋脉挛缩，骨节风肿，遍身疼痛，行步艰辛，诸风诸痫，并用酒磨顿热服下。
　　自缢、溺死、惊死、压死、鬼魅迷死，但心头微温未冷者，俱用生姜、续断酒煎磨服。
　　一切恶蛇、风犬、毒蝎、溪涧诸恶等虫伤人，随即发肿，攻注遍身，甚者毒瓦斯入里，昏闷响叫，命在须臾，俱用酒磨灌下；再吃葱汤一碗，被盖出汗立苏。
　　新久疟疾，临发时东流水煎桃柳枝汤磨服。
　　小儿急慢惊风、五疳、五痢、脾病黄肿、瘾疹、疮瘤，牙关紧闭，并用薄荷浸水磨浓加蜜服之，仍搽肿上。
　　年岁幼者，每锭分作数服，牙痛酒磨涂痛上，仍含少许，良久咽下。
　　小儿父母遗毒，生下百日内皮塌烂斑，谷道、眼眶损烂者，俱用清水磨涂。
　　打扑伤损，松节无灰酒研服。
　　年深月近，头胀头疼，太阳痛极，偏头风及时疮愈后，毒瓦斯攻注，脑门作胀者，俱用葱酒研服一锭，仍磨涂太阳穴上。
　　妇女经水不通，红花汤下。
　　凡遇天行疫症，延街及巷相传遍染者，用桃根汤磨浓搭入鼻孔，次服少许，任入病家再不传染。
　　又治传尸劳瘵，诸药不能禁忌，一方士指家服此，每早磨服一锭，至三次后逐下恶物、尸虫、异形怪类，后得脱利，以此相传，活人不计其数。
　　一女子久患劳瘵，为尸虫所噬，磨服一锭，片时吐下小虫十余条，后服苏合香丸，其病顿失，调理月余而愈。真济世卫生之宝药也。
　　
　　人参清神汤
　　人参清神汤术 归苓甘草麦冬宜柴陈远志黄连等 功效堪同地骨皮治疔疮溃脓后，余毒未尽，五心烦躁，精神恍惚不宁，言语睡卧不清，服之降火清心，保扶元气。
　　人参 黄 当归 白术 麦门冬 陈皮 茯苓 地骨皮 远志（各一钱） 甘草 柴胡 黄连（各五分）。
　　水二茶钟，糯米一撮，煎八分，食远服。
　　
　　内托安神散
　　内托安神散术 茯神酸枣志陈皮麦冬五味菖蒲草 加上人参玄又奇治疔疮针后己出脓，时元气虚弱，睡卧惊悸，心志不宁；或毒未尽流入心窍，致生健忘，亦宜服。
　　人参 茯神 黄 白术 麦门冬 玄参 陈皮（各一钱）酸枣仁 远志 甘草 石菖蒲 五味子（各五分）水二钟，煎八分，临入朱砂末三分和匀，食远服。
　　卷之二　上部疽毒门
　　疔疮论第十七
　　蟾酥条（即前蟾酥丸作条捏饼用之）琥珀蜡矾丸 玉红膏 如意金黄散 护心散 托里消毒散（见肿疡门）八珍汤 益气养荣汤 加减八味丸 人参养荣汤（见溃疡门）珍珠散（下疳门）冰蛳散（瘰 门）卷之二　上部疽毒门
　　脱疽论第十八
　　夫脱疽者，外腐而内坏也。此因平昔浓味膏粱熏蒸脏腑，丹石补药消烁肾水，房劳过度，气竭精伤，……多致阳精煽惑，淫火猖狂，其蕴蓄于脏腑者，终成燥热火症，其毒积于骨髓者，终为疽毒阴疮。诚为巧人行拙，谁防祸起萧墙，智者多愚，自谓喜从天降，罔顾后日也；骨枯髓涸，脏败腑亡，方知今日罹殃有故，解脱无方。凡患此者，多生于手足，故手足乃五脏枝干，疮之初生，形如粟米，头便一点黄泡，其皮犹如煮熟红枣，黑气侵漫，相传五指，传遍上至脚面，其疼如汤泼火燃，其形则骨枯筋练，其秽异香难解，其命仙方难活。故谓血死心败，筋死肝败，肉死脾败，皮死肺败，骨死肾败。此五败者，虽有灵丹竟丧命而已。是生此疾者，死生付于度外。孙真人曰：在肉则割，在指则切，即此病也。治之得早，乘其未及延散时，用头发十余根缠患指本节尽处，绕扎十余转，渐渐紧之，毋得毒瓦斯攻延良肉。随用蟾酥饼，放原起粟米头上，加艾灸至肉枯疮死为度。次日本指尽黑，方用利刀寻至本节缝中，将患指徐顺取下，血流不住，用金刀如圣散止之，余肿以妙贴散敷之。次日倘有黑气未尽，单用蟾酥锭研末掺之膏盖，黑气自退。患上生脓，照常法用玉红膏等药生肉护骨完口，此为吉兆；内服滋肾水、养气血、健脾安神之剂。若内无变症，外无混杂，此十中可保其三、四矣。若割取之后，黑色仍漫，痛肿尤甚，败恶无脓，口干舌硬，精神不爽，食不知味者终死。凡治此，不可一己医治，必与高明众议，听患者愿情割取，况此症首尾吉凶，变驳难定，故不可轻易用之；又有形似而来非，穴真而受异，详注在后，宜参观之。
　　卷之二　上部疽毒门
　　脱疽论第十八
　　起疮不渴，口润舌和，性志寻常，无妄暴急，循礼为吉。初出形如麻子， 热作痛，一指皆肿，根脚收束者吉。已成头便作腐，肉不紫黑，疼痛有时，脓出肿消者吉。已溃先脓后腐，肉色红活，毒不走散，气不腥秽者吉。
　　未疮先渴，喜冷无度，昏睡舌干，小便频数，阳痿者逆。初起形如粟米，肉便紫色，不肿刺疼，黑气延散者逆。已成疮形枯瘪，肉黑皮焦，痛如刀剜，毒传好指者逆。已溃肉枯筋腐，血水臭汗，疼苦应心，零仃彻骨者逆。
　　卷之二　上部疽毒门
　　脱疽论第十八
　　脱疽多生足指，少生手指，初起水窠黄泡者，即灸之。初生如粟，里可容谷，皮色紫赤，不作 肿，发扎仍灸。已灸之后，疮受火气，发泡作脓，外药箍之，内兼补托。毒势已成，疮形稍陷，但紫色未攻脚面者，评议割取。既割取之后，血水淋漓，疼痛不减，和气血，补脾胃。已成饮食减少，身体倦怠，便数口干，滋津液、壮肾水。破后气血受伤，脾胃虚弱，自汗盗汗，恶心干呕，睡卧不宁，日晡发热，疼痛苦楚，烦闷谵妄，俱宜大补气血。
　　富贵及膏粱，素饕色欲，每淤房术，纵恣日久，禁止割法。
　　卷之二　上部疽毒门
　　脱疽论第十八
　　一男子年近五旬，右足小指初生如粟米，渐成白泡，三日始痛，请治。头已腐烂，一指紫肿，此脱疽也。
　　随用艾火明灸十三壮，始大痛乃止。又用针刺灸顶，以蟾酥饼贴灸上，膏盖本指，肿上用披针击刺七、八处，发泄毒血，用蟾酥锭磨浓涂之；肿外以真君妙贴散敷护良肉，庶不外侵。其时患者脉数，身发寒热，恶心体倦，先用人参败毒散解其表症，次用黄连内疏汤通其大便，而恶心烦热亦止；又以托里消毒散加金银花、牛膝数服，早以八味丸，晚用蜡矾丸相兼服之，喜其火疏毒瓦斯，随又针刺并泄其毒，故不变作，解毒为脓，肿方不散。后用十全大补汤加山萸、五味、麦冬等药，调理月余而愈。此疽若不针灸发泄毒瓦斯，专假药力敷围，再加峻药攻利，必致伤其元气，岂能保固毒不侵犯得安之理。
　　一客商右足次指生一紫泡，痒痛异常。次日，指甲俱紫欲黑，视之乃肝、肾二经之毒，彼曰：何别也？予曰：甲乃肝之余气，甲紫则肝受毒也；骨乃肾之余，肾伤则骨黑，此理甚明。彼又曰：何以致之？予曰：凡人劳疲筋力伤于肝，误服热药伤于肾。傍者曰：情实有此，因彼久居客旅，交结私妓，情怀最密，极力承奉，旦夜并服兴阳细丸，期许常至，立交戏谑，有此二年矣。
