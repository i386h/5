<!-- { "loadSidebar": true } -->
　　前言正中其病，此劳力、热药伤肾、伤筋之实也。其病尤险，欲辞不治，彼哀告客途欲得生返，再三求治，予又斟酌，先取妓者顶发十余根，拈线缠扎患指尽处，随将艾炷安于所扎上面紫色处，排匀三处，每灸七壮，各放蟾酥饼膏盖。次后胀痛相忍不舍，解去扎发，过夜一指皆黑，相量筋骨皮肉俱死，仍用利刀顺节取脱患指，乃冰冷恶物；预煎甘草汤浸洗良久，候瘀血稍尽，以止血散掺之，次日灸上紫色不退，恐其上延，又以神灯照法照之，候血散皮绉，旋合蟾酥丸料多加海羊研烂敷之，早晚二次，肿不复作，紫色变红，红色溃脓；外用生肌止痛、活血收敛之药。又熬参术地黄膏朝服接补真元；午服健脾药以回胃气；晚用金液丹以解药毒；如此调理三月而愈。……。
　　一妇人中年肥胖，生渴三载，右手食指麻痒月余，后节间生一小泡，随后本指渐肿，疼胀不堪，视之原泡处已生黑斑，半指已变紫黑；此亢阳之极，乃成脱疽。诊之脉洪大、数而有力，此与肥人相反，如再黑色上延，坏人迅速。询问此妇先居富室无嗣，每纵膏粱，架烘炉炭，又兼多服种子热药，中年丧夫，家业尽被嗣人侵费，致久怀忧郁，后与寡母同栖，身耽寂寞，此先富后贫，所愿不得，又为失荣症也。辞不可治。彼妇母子再三哀恳，予亦无之奈何，乃遵孙真人治法，在肉则割，在指则切。此外无他，彼愿从之。先用人参养荣汤，随用软绢条尺许缠裹黑色尽处好肉节上，以渐收紧扎之，庶不通行血络，次用利刀放准，根据节切下，将手随浸甘草温汤中片时，其血不大多，其疼亦不大甚，患者曰：惟心之惧不知而下以神力之佑也。予曰：所嫌者切而不痛，此为气血筋骨俱死；此物虽脱，其症未可得愈。每以八味丸料加人参、麦冬大剂煎服，先救肾水，次扶脾胃，间用金液戊土丹以解药毒。后三日，所扎指上渐渐放松，以通血脉，搽贴红、黑二膏生肉止痛，次后手背手掌日渐发肿，势恶之甚，惟不黑色，此内毒已出之故，仍用神灯照法，兼以猪蹄汤淋洗。后又肿上皆出数头，流出脓血，不许其许，两月外方得原肿稍退，脓秽稍减，又以参术膏人参养荣汤兼服，半年外方妥，此妇虽活，五指失矣。
　　一男仆，冬月严寒，主使赤脚，履地不敢移，随后血冰麻木，次日十指俱紫；又数日，全变黑色，麻木不痛。请视之，强用辛热散寒、活血熏洗等药，终至不应，后必十指齐脱，又延黑脚面，骨节一段甚作疼痛，彼主恐脱疽也。予曰：似是而来非，后必不妨。令患者常用桑木火灸之，取其温暖活血，又能解散郁毒，其患渐腐渐脱，自不走散。内服健脾养血之药调理，外用生肌红、黑二膏培长肌肉，百日外愈矣。
　　一侍女年十二岁，容貌颇通，新主嫌其脚大，用脚布任意缠紧，以线密缝其脚，胀痛不堪，诉主不听；至半月后流出臭水方解视之，其双足前半段尽皆黑腐，请视之，骨肉已死。予曰：此已坏者不能复活，只救将来未坏者可也。先煮参粥食之，次煎葱汤，令彼家侍妇将患足浸入汤内淋洗，再换汤浸，但腐肉不痛者，逐一剪割；连续知痛者又以花蕊石散搽之。保将患者复其生，已坏者得其脱，内服补中益气汤接其劳，外搽生肌玉红膏长其肉。后虽得愈，但二者俱致疲疾终身，此为穴真而受异也。
　　一男人，右足小指缝中初生一点黄粟泡，皮肉随变紫色，阴疼不肿，常如刀刺，视其形色，真脱疽也。诊其脉又得细数无力，此肾经伤败症也。但患者生平大饮，内有正副三人，此必精力已竭，纵治无功。予强辞之，后必延至脚面、足底皆穿，痛彻不已，又饮食日少，气血日衰，形体日削，两月后百苦而终。
　　卷之二　上部疽毒门
　　脱疽论第十八
　　
　　解毒济生汤
　　解毒济生汤草芎 花粉柴芩归茯苓知柏红花并远志 犀角升麻牛膝同治脱疽初起，恶寒体倦，发热作渴，或肿或紫，或麻或痛，四肢倦怠，心志恍惚不宁者，并宜服之。
　　川芎 当归 黄柏 知母 天花粉 金银花 麦门冬 远志 柴胡 黄芩 犀角 茯神（各一钱） 甘草红花 升麻（手指加） 牛膝（足趾加，各五分）水二钟，煎八分，临服入童便一杯，随病上下服。
　　
　　阴阳二气丹
　　阴阳二气麦天冬 片柏玄参青黛同泽泻辰砂矾五味 人参甘草解烦癃治脱疽久服丹石补药，致亏肾水，多成口燥咽干，至饮冰雪不知其冷，此孤阳独旺，宜服此解。
　　天门冬（捣膏） 麦门冬（捣膏） 五味子（砂研） 黄柏 人中白（小儿溺者，生用研） 玄参（汤泡，去粗皮捣膏，各一两） 青黛（色娇嫩者） 甘草 枯矾 辰砂（为衣） 泽泻（各三钱） 冰片（一钱）各为细末，同玄参二冬膏子加炼蜜少许，再捣千余下，软硬得中，丸如桐子大，每服六十丸，童便、乳汁各一钟，空心送下，安睡一时，其功如神。
　　
　　清神散
　　清神散内用朱砂 豆粉梅花冰片佳解毒共于甘草节 诸疮烦呕自无他治脱疽、疔疮、发背毒积甚者，腠理发越不尽，多致烦躁闷乱，睡则谵言，呕吐不食者，并宜服之。
　　甘草节（五钱） 真豆粉（一两） 大朱砂（三钱） 梅花片（五分） 牛黄（三分）上为细末，每服一钱，淡竹叶、灯心汤调服。
　　
　　雌雄霹雳火
　　雌雄霹雳火纯阳 蕲艾双黄丁麝香阴毒阴疽阴发背 逢之一灸自回阳治脱疽及一切发背，初起不疼痛者，并宜灸之。
　　艾茸（二钱） 丁香 雌黄 雄黄（各二分） 麝香（一钱）上下四味，共研极细，搓入艾中，作安豆大丸放于患上灸之，毋论痛痒，以肉焦为度。如毒已经走散，就红晕尽处排炷灸之；痛则至痒、痒则至痛为妙。灸后仍用提疔麦子粘贴膏盖，次服蟾酥丸及解毒济生汤兼治，转回活色有脓为妙。
　　
　　金液戊土丹
　　金液戊土丹五味 牛黄神志石菖蒲砂雄硝石乌梅等 片射人中黄不殊治脱疽及疔疮、发背，纵食膏粱浓味法酒，又或丹石补药，勉力房劳，多致积毒脏腑，久则胃汁中干，肾水枯竭，不能上制心火，以致消渴、消中、消肾，饶饮多干，能食多瘦，九窍不通，惊悸健忘，此症若出后必发疽，多难治疗。宜预服此，亦可转重就轻，移深就浅，又解五金八石之毒药也。
　　人中黄（法在末卷） 乌梅肉 茯神 胡黄连 五味子（各一两） 石菖蒲 辰砂 雄黄 远志 硝石（各三钱） 牛黄 冰片（各一钱） 金箔（二十张，为衣）各为净末，配准前数，共入乳钵内再研小转，于端午、七夕，或二至、二分吉辰，在净室中先将乌梅、地黄二膏捣极烂，和药渐加炼蜜少许，徐徐添捣，软硬得中，每药一两，分作十丸，金箔为衣。每服一丸，用人乳、童便共一大杯化药，随病上下，食前后服之。此药最解膏粱、金石药毒，杀三尸，除劳热，极有奇功。又治烦颠，主安神志、辟瘴、辟瘟及诸邪魅，谵语妄情，失心丧志者俱效。……此药用蜡封固收藏，不泄药味，愈久愈效。
　　卷之二　上部疽毒门
　　脱疽论第十八
　　针刺法 蜡矾丸 蟾酥饼 蟾酥丸（见疔疮门）神灯照法 太乙膏 真君妙贴散 内疏黄连汤 猪蹄汤 玉红膏 托里消毒散（见肿疡门）十全大补汤 参术地黄膏 人参养荣汤 补中益气汤 加减八味丸（见溃疡门）桑木灸法（见脑疽门）人参败毒散（见时毒门）花蕊石散（见金疮门）卷之二　上部疽毒门
　　瘰论第十九
　　夫瘰 者，有风毒、热毒、气毒之异，又有瘰 、筋 、痰 之殊。风毒者，外受风寒搏于经络，其患先寒后热，结核浮肿；热毒者，天时亢热，暑中三阳，或内食膏粱浓味，酿结成患，色红微热，结核坚肿；气毒者，四时杀厉之气感冒而成，其患耳、项、胸、腋骤成肿块，令人寒热头 ，项强作痛。瘰 者，累累如贯珠，连接三五枚，此不足寒热其患，得于误食虫、蚁、鼠残不洁之物，又或汗液、宿茶陈水混入而餐，其患先小后大，初不觉疼，久方知痛；筋 者，忧愁思虑，暴怒伤肝，盖肝主筋，故令筋缩结蓄成核，生于项侧，筋间形如棋子，坚硬大小不一，或陷或突，久则虚羸，多生寒热，劳怒则甚：痰 者，饮食冷热不调，饥饱喜怒不常，多致脾气不能传运，遂成痰结，初起如梅如李，生及遍身，久则微红，后必溃破，易于收敛。凡观此症，别其风毒者散其风、除其湿，如防风解毒汤之类是也。
　　热毒者，清其脾、泻其热，连翘消毒饮之类是也。气毒者，调其血、和其气，藿香正气散之类是也。瘰 者，散其坚、和其血，散肿溃坚汤之类是也。筋 者，清其肝、解其郁，柴胡清肝汤之类是也。痰 者，豁其痰、行其气，芩连二陈汤之类是也。又有寡妇、尼、僧、鳏夫、庶外家，志不得发，思不得遂，积想在心，过伤精力，此劳中所得者，往往有之，最为难治。有此先养心血，次开郁结，益肾安神，疏肝快膈，如归脾汤、益气养荣汤，俱加香附、青皮、山栀、贝母、木香之类是也。又男人不宜太阳青筋，潮热咳嗽，自汗盗汗；女人又忌眼内红丝，经闭骨蒸，五心烦热。男妇有此，后必变为痨瘵难治之症。但此体实者，初起可服散肿溃坚攻利之药，得效者十中三、四，有不察虚实，尽剂追伐，损伤元气，致成坏病者十有八、九，此非患者之命自出医人之手，予常治初起成核，服前药未效者，用针刺核内深入三、四分，用冰蛳散拈成条子插入核内，糊纸封上；待至二七后，核子自然落出，随用红、黑二膏搽贴；内服补剂，不久便愈。又常见斑蝥、牵牛、巴霜、大黄追蚀等用，往往致其危亡者多矣。切宜戒之。
　　卷之二　上部疽毒门
　　瘰论第十九
　　初起核高肿痛，色红软活，微作寒热，肩项不强者易。已成根不坚硬，内无小核相丛，脾健气血不衰者易。
　　已溃脓稠，肉色红活，核肿渐消，肩项自便、渐敛者顺。溃后易消易敛，气体平和，胸膈宽利，饮食知味者顺。
　　未成形体消瘦，寒热往来，结核顽硬，痰嗽相兼者险。已成核坚，连续如珠，大小不等，项强筋急、脉虚者险。
　　已溃脓水清稀，肌肉消铄，自汗盗汗，寒热不睡者逆。溃后阴虚烦躁，作渴泄秘，男子骨蒸，女人经闭俱逆。
　　卷之二　上部疽毒门
　　瘰论第十九
