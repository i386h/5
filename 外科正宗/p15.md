<!-- { "loadSidebar": true } -->
　　初起肿痛，憎寒壮热，四肢拘急，项强头 者，表散之。肿硬发热，便秘口干，胸膈不利，恶心脉实者，宜利之。膏粱浓味，醇酒积热，湿痰凝结而成，化痰、降火、清中。忧思过度，郁怒伤肝，筋缩结核者，宜养血、开郁、疏肝。房欲劳伤，阴虚晡热，自汗咳嗽，形消瘦者，滋肾健脾。失利忘名，怀抱郁结，积想在心，所如不得，乖隔阴阳，虚嗷岁月；所得此者，精血俱伤，先养正气，次治标病。坚而不溃，腐而溃之，溃而不敛，补而敛之，皆活法也。
　　卷之二　上部疽毒门
　　瘰论第十九
　　一男人项核肿痛，拘急恶寒，用荆防败毒散二剂，表症悉退，余核不消；用散肿溃坚汤加川芎、香附、贝母十余服，其核渐消。外以琥珀膏贴之，月余而安。
　　一男人仲冬渡江，暴发雾气，又值惊恐，次日寒热交作，头、面、耳、项俱肿，先以藿香正气散二服，寒热亦止，面肿渐消；惟项间坚肿不退，红 作痛，此毒聚必欲作脓，仍用正气散加芎、归、皂刺数服，候脓熟针之，肿痛顿退，又以十全大补汤，脾健肌生完口。
　　一妇人孀居六载，子幼未立，忧郁成核半年；又兼经水不调，寒热交作，形体消瘦，脉亦弦数，此劳伤气血，肝火妄动而成斯疾也。所谓损者益之，不可用追蚀之药损而复损。先用逍遥散加香附、牡丹皮、贝母和其血脉，和其肝气，使寒热尽退；次用益气养荣汤，服至月余，气血渐复，经事渐调，元气渐醒。外用火针核上，点破四孔，用黄线药插入五、六次，候至孔大，换用冰蛳散搽于核上封之，至十三日外，其核自落，外搽红膏生肌收敛，内换人参养荣汤加香附、木香三十余服，其口自完。此妇慎起居、回七情、戒口味、尽调理，故可得愈，否则必不能矣。
　　一室女年十七，因父择婿不遂，耽至二旬，怀抱日久，项生数核，坚硬如石，此肝经凝结筋缩之病也。又兼经水断绝，寒热如疟，咳嗽脉数，惟不颧红，此阴虚火动，已成痨瘵症也。非药能愈，视其形状，喜无败色。
　　予曰：欲治此病，先治其心犹可。父问曰：何药治心？予曰：非药也。《易》云：天地氤氲，万物化醇，男女媾精，万物化生，此天地男女生成化育之道也。斯病独起于孤阴，寡阳不生不化，所谓逆理之病，此女大失配，谓当至而不至，渐成失度之疾，其病不生而自生，非己作也，由时变也。故药不能挽回，必得阴阳和而雨泽降，夫妇和而家道成。斯时之后，用药方可。彼父始悟，随即择嫁，三月后，复请视之，前症稍定，先用逍遥散加香附、青皮、山栀、丹皮、贝母十余剂开郁疏肝，寒热渐止；次以人参养荣汤加丹皮、红花通其血脉，使心血易生，容颜稍泽：又用益气养荣汤倍参、术培助脾胃，增进饮食；间用归脾汤加麦冬、五味、远志、沙参收敛神气，宽慰性情。又制参术地黄膏，服至半年，精神顿复，经事亦通，惟核不能全退，用火针点破一核，琥珀膏贴之，渐腐为脓；又两月而得收敛。余肿三核，渐针渐溃渐敛，首尾纯用补脾开郁药，调理一年，始得全愈。
　　一男子年近三十，项生数核，面白神劳，皮粗脉数，此元气受伤之症也。先当补养气血，待根本壮实后治其疮，随用养荣健脾药十余剂未效，彼以为缓，又信方士所惑，图内消之，自服斑蝥、巴、麝之药，连泻十数行后，致小便淋漓不已，虚热更增，饮食减少。又复请视，形色内败，不堪调理，辞而不治。彼后方悔，虽请内医，强投扶助降火之药，终不应而死。
　　一妇壮年性急，夫荡不为家，左项生核半载，渐至鸡卵大，坚硬如石，皮外红丝缠绕，左右脉俱弦数。弦属肝火妄动，数乃脾热之甚。先用栀子清肝汤平伐肝木，五服后而脉始平。又以清肝解郁汤数服散其郁结，次用益气养荣汤调其气血，间服散肿溃坚汤软其坚肿，外以琥珀膏贴之，调理百日而元气乃复。坚硬已消八、九，止存小核未尽，彼以为愈，止不服药。后又一载，值夫赌讼未胜，暴急惊恐，前肿复作，两手脉诊细而多数，此阴血亏损，阳火乘之，非前有余症也。又兼胸膈不利，饮食无味，经水先期过多，形容憔悴不泽，此神伤于思虑则肉脱，意伤于忧愁则肢废，魂伤于悲哀则筋挛，魄伤于喜乐则皮槁，志伤于暴怒则腰脊不能俯仰，以上俱七情内损症也。法当滋养气血，调和脾胃，益肾清心，开郁散滞，庶保无虞。彼不肯信，仍前欲服散肿溃坚之药，欲灸肿上，图内消之。予曰：此非前比，今则不敢治也。请客医自制前药，亦灸患上，并灸肘尖，此为真气虚而益虚，邪气实而益实。后果反加发热自汗，咳嗽项强，四肢不收，灸疮无脓，血水不绝，肿亦炽盛，此脏腑已损之候，必不久居也。又月余传为气急声哑，痰血交出而殁。予尝见庸医不辨虚实，患家不信，正理偏费，服药往往多致不救者十有八、九，凡医者、患者俱当省而慎戒之。
　　卷之二　上部疽毒门
　　瘰论第十九
　　
　　防风解毒汤
　　防风解毒汤荆桔 牛子连翘草石膏薄荷枳壳芎苍术 知母灯心共岂逃治风毒瘰 ，寒暑不调，劳伤凑袭，多致手、足少阳分耳、项结肿，或外寒内热，痰凝气滞者并效。
　　防风 荆芥 桔梗 牛蒡子 连翘 甘草 石膏 薄荷 枳壳 川芎 苍术 知母（各一钱）水二钟，灯心二十根，煎八分，食后服。
　　
　　连翘消毒饮
　　连翘消毒饮陈皮 甘桔玄参芩芍归栀葛射干花粉等 红花还与大黄随治热毒瘰 ，过食炙爆、醇酒、膏粱，以致蕴热，腮、项成核，或天行亢热，湿痰作肿，不能转侧者效。
　　连翘 陈皮 桔梗 玄参 黄芩 赤芍 当归 山栀 葛根 射干 天花粉 红花（各一钱） 甘草（五分） 大黄（初起便燥者加之）水二钟，煎八分，食后服，有痰者加竹茹一钱。
　　
　　加味藿香散
　　加味藿香散甘桔 青陈柴苏半夏撮术苓白芷浓朴芎 夏枯草效君当说治气毒瘰 ，外受风邪，内伤气郁，以致颈项作肿，肩膊强痛，四肢不舒，寒热如疟及胸膈不利。
　　藿香 甘草 桔梗 青皮 陈皮 柴胡 紫苏 半夏 白术 茯苓 白芷 浓朴 川芎 香附 夏枯草（各等分）姜三片，枣二枚，水二钟，煎八分，食远服。
　　
　　滋荣散坚汤
　　滋阴散坚四物汤 甘桔参苓海粉当陈术升麻香附贝 红花昆布共煎尝治一切瘰 ，忧抑所伤，气血不足，形体瘦弱，潮热咳嗽，坚硬肿痛。毋分新久，但未穿溃者并效。
　　川芎 当归 白芍 熟地 陈皮 茯苓 桔梗 白术 香附（各一钱） 甘草 海粉 贝母 人参 昆布（各五分） 升麻红花（各三分）水二钟，姜三片，枣二枚，煎八分，食远服。身热加柴胡、黄芩，自汗盗汗去升麻倍人参、黄 ，饭食无味加藿香、砂仁，食而不化加山楂、麦芽，胸膈痞闷加泽泻、木香，咳嗽痰气不清加杏仁、麦冬，口干作渴加知母、五味子，睡卧不宁加黄柏、远志、枣仁，惊悸健忘加茯神、石菖蒲，有汗恶寒加薄荷、半夏，无汗恶寒加茅术、藿香，女人经事不调加玄胡索、牡丹皮，腹胀不宽加浓朴、大腹皮。
　　
　　益气养荣汤
　　益气养荣汤术 参苓陈贝附归宜芎芍桔甘兼熟地 劳伤瘰 大堪题治抑郁或劳伤气血，或四肢、颈项筋缩，结成累累如贯珠者，谓之筋 。此患皆由思虑太过，神气受伤，乃劳中所得者也。其患或软或硬，或赤不赤，或痛不痛，或日晡发热，或溃而不敛者是。
　　人参 茯苓 陈皮 贝母 香附 当归 川芎 黄 熟地 白芍（各一钱） 甘草 桔梗（各五分）白术（二钱）姜三片，枣二枚，水二钟，煎八分，食远服。
　　如胸膈痞闷加枳壳，木香，饮食不甘暂加浓朴、苍术，往来寒热加柴胡、地骨皮，脓溃作渴倍参、 、归、术，脓多或清倍当归、川芎，胁下痛或痞加青皮、木香，肌肉生迟加白蔹、肉桂，痰多加半夏，橘红，口干加麦门冬、五味子，发热加柴胡、黄芩，渴不止加知母、赤小豆，脓不止倍加人参、黄 、当归，溃后反痛加熟附子、沉香，虚烦不睡者倍人参、熟地黄、远志、枣仁。
　　
　　芩连二陈汤
　　芩连二陈汤半夏 甘枯连翘花粉苓木香牛子夏枯草 消痰散核效如神治瘰 生于少阳部分、项侧结核，外皮漫肿，色红微热；或至缺盆高骨上下发肿，形长坚硬作痛，名曰马刀。初起并宜服此，已成气弱者不宜。
　　黄芩 黄连 陈皮 茯苓 半夏 甘草 桔梗 连翘 牛蒡子 花粉（各一钱） 木香（三分） 夏枯草（二钱）姜三片，水二钟，煎八分，食后服。渣再煎，临睡服。
　　
　　散肿溃坚汤
　　散肿溃坚芩芍归 升柴胆草葛根随知翘连柏三棱术 昆布甘花粉莫遗治瘰 马刀疮，坚硬如石，或在耳下，或在缺盆，或在肩上，或在胁下，皆手、足少阳经症。又发于下颏，或在颊车，坚而不溃；或已破流脓，又属足阳明症也。此治有余症而效多，不足症而效少。
　　黄芩（八分） 白芍 当归 龙胆草 桔梗 知母（酒炒） 黄柏（酒炒） 昆布 天花粉（各五分）连翘 葛根 炙甘草 黄连 三棱（酒拌炒） 广木（各三分） 柴胡（四分） 升麻（三分）水二钟，煎八分，食后服。临服入酒一小杯亦效。此药可为末，炼蜜为丸桐子大，每服八十丸，即散肿溃坚丸，治症同前。临睡、食后俱白滚汤下。
　　
　　升麻散坚汤
　　升麻散坚汤甘草 莪术三棱陈桔连葛根龙胆夏枯等 芎芍归翘芩共煎治瘰 绕颈或至颊车，属足阳明，核深远陷，隐曲肉底，又属足少阴，俱作肿块，坚硬大小不一。
　　升麻 甘草 莪术 三棱 陈皮 桔梗 黄连 龙胆草 葛根 川芎 白芍 夏枯草 连翘 黄芩 当归（各五分） 天花粉（有痰加）水二钟，煎八分，食后热服。再用上药加倍为末，蜜丸绿豆大，每百丸、黄酒临睡服，头不枕更妙。
　　
　　夏枯草汤
　　夏枯草汤归术陈 桔甘生地贝母苓香附柴胡芷芍能 加上红花效若神治瘰 马刀，不问已溃未溃，或已溃日久成漏，形体消瘦，饮食不甘，寒热如疟，渐成痨瘵并效。
　　夏枯草（二钱） 当归（三钱） 白术 茯苓 桔梗 陈皮 生地 柴胡 甘草 贝母 香附 白芍（各一钱） 白芷 红花（各三分）先用夏枯草、水三碗，煎至二碗，滤清；同药煎至八分，食后服。将药渣同前夏枯草渣共再煎六、七分，临卧时入酒半小钟和服，宜食淡味对象。
　　
　　活血化坚汤
　　活血化坚汤朴芷 芎归贝芍桔针蚕花粉银花陈皮草 乳香灵脂共成缘治一切瘰 及瘿瘤、痰核，初起未溃脓者并效。
