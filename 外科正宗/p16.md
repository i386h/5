<!-- { "loadSidebar": true } -->
　　防风 赤芍 归尾 天花粉 金银花 贝母 川芎 皂角刺 桔梗（各一钱） 姜蚕 浓朴 五灵脂陈皮 甘草 乳香 白芷梢（各五分）水二钟，煎八分，临服用酒一小杯，食后服。
　　
　　逍遥散
　　逍遥散当归芍药 白茯苓香附柴胡牡丹皮薄荷甘草 云片术女病甚扶治妇人血虚，五心烦热，肢体疼痛，头目昏重，心忡颊赤，口燥咽干，发热盗汗，食少嗜卧；及血热相搏，月水不调，脐腹作痛，寒热如疟；及治室女血弱，荣卫不调，痰嗽潮热，肌体羸瘦，渐成骨蒸。
　　当归 白芍 茯苓 白术 柴胡（各一钱） 香附（八分） 丹皮（七分） 甘草（六分） 薄荷 黄芩（有热加）各五分水二钟，煎八分，食远服。有寒加姜三片，枣二枚。
　　
　　通治瘰 方
　　通治瘰 疮陈术 柴桔芎归白芍翘苓芷藿香夏枯草 甘草半夏附相饶治瘰 不分新久，表里、虚实及诸痰结核并效。
　　陈皮 白术 柴胡 桔梗 川芎 当归 白芍 连翘 茯苓 香附（醋炒） 夏枯草 黄芩（各一钱）藿香 半夏 白芷 甘草（各五分）姜三片，水二钟，煎八分，入酒一小杯，临睡时服。
　　
　　芎归养荣汤
　　芎归养荣汤芷术 参芍砂仁熟地黄五味茯神丹远志 麦冬甘草共煎尝治瘰 、流注及一切不足之症，不作脓，或不溃，或已溃不敛，或身体发热恶寒，肌肉消瘦，饮食少思，睡卧不宁，盗汗自汗，惊悸恍惚，并皆治之。
　　当归身（二钱） 人参 黄 白术 川芎 白芍 熟地（各一钱） 五味子 麦门冬 远志 甘草茯苓（各五分） 牡丹皮 砂仁（各三分）水二钟，姜三片，枣二枚，煎八分，食远服。
　　
　　冰蛳散
　　冰蛳散内用田螺 砒块将来纸面糊龙脑 砂为细末 总将津拌患头涂治瘰 日久，坚核不消，及服消药不效者；用此点落 核，如马刀根大面小及失荣等症忌用。
　　大田螺（五枚，去壳，日中线穿晒干） 白砒（一钱二分，面裹煨熟） 冰片（一分） 砂（二分）用晒干螺肉切片，同煨熟；白砒碾为细末，加 片再碾，小罐密收。凡用时先用艾炷灸核上七壮，次后灸疮起泡，以小针挑破，将前药一、二厘津唾调成饼，贴灸顶上；用绵纸以浓糊封贴核上，勿动泄气，七日后四边裂缝，再七日其核自落，换搽玉红膏，内服补药兼助完口。此药又治瘿瘤患大蒂小及诸般高突、异形难状者并效。
　　
　　紫霞膏
　　紫霞膏品不多般 铜绿松香一处攒煎入麻油如紫漆 百般顽症贴当安治瘰 初起，未成者贴之自消，已成未溃者贴之自溃，已溃核存者贴之自脱；及治诸色顽疮、 疮、湿痰、湿气、新久棒疮，疼痛不已者并用之。
　　明净松香（净末）一斤 铜绿（净末，二两）用麻油四两，铜锅内先熬数滚，滴水不散，方下松香熬化；次下铜绿，熬至白烟将尽，其膏已成，候片时倾入瓷罐。凡用时汤内顿化，旋摊旋贴。
　　
　　琥珀膏
　　琥珀膏内桂防归 松脂朱砂木鳖随丁木二香萆麻子 木通白芷共相宜治瘰 及腋下初如梅子，结肿硬强，渐若连珠，不消不溃；或溃脓水不绝，经久不瘥，渐成漏症。
　　琥珀（一两） 木通 桂心 当归 白芷 防风 松脂 朱砂 木鳖（肉） 萆麻（肉，各五钱） 丁香木香（各三钱） 麻油（二斤二两） 黄丹（飞炒，十四两）先用琥珀、丁香、桂心、朱砂、木香为细末，其余为咀，浸油内七日，入锅内慢火熬至群药焦黄为度；绢滤净油，徐下黄丹；以柳枝手搅，候至膏成，滴入水中，软硬得中，掇下锅来，以盆顿稳；搅至烟尽，方下群药搅匀，瓷器盛之，临取少许摊贴。
　　
　　大红膏
　　大红膏血衄银朱 硝石章冰味不殊轻粉南星并石矿 乳香猫骨效堪涂治瘰 、痰核，结块不分新久，但未穿破者并效。
　　南星（二两） 银朱 血衄 硝石 朝脑（各三钱） 轻粉 乳香（各二钱） 猫头骨（一具， ）锻石（一两，用大黄三钱切片同炒，锻石红色去大黄）上共为细末，陈米醋熬稠，调药敷核，三日一换。敷后皮嫩微损者，另换紫霞膏贴之，其核自消。
　　
　　火针法
　　火针之法独称雄 破核消痰立大功灯草桐油相协力 当头一点破凡笼治瘰 、痰核，生于项间，初起坚硬，或如梅李，结聚不散，宜用此法针之，插药易消，用缝衣大针二条，将竹箸头劈开，以针双夹缝内，相离一分许，用线扎定；先将桐油一盏，用灯草六、七根油内排匀点着，将针烧红，用手指将核捏起，用针当顶刺入四、五分，核大者再针数孔亦妙。核内或痰、或血，随即流出，候尽以膏盖之；次日针孔必渐作脓，轻者用黄线药插之；核坚硬者，用冰蛳散糊打成条、晒干，插核针孔内，外以糊纸二重封固。次日，其核发肿作痛不妨，乃药气攻入于内，又至七日外，自然核外裂开大缝，再至七日，其核自落，葱汤洗净，孔大换用玉红膏搽入，外以膏盖，内服益气养荣汤或十全大补汤加香附，兼戒劳动、气恼、房事、发物、煎炒、海腥等件。
　　
　　三品一条枪
　　三品一条枪最灵 雄矾砒信少人闻加上乳香为线药 疔疽 漏尽承平上品锭子去十八种痔，中品锭子去五漏、翻花、瘿瘤、气核，下品锭子治瘰 、疔疮、发背、脑疽等症。
　　此为古之三品锭子，但药同而分两不同，治病故有分别。今注一条枪，本方三品以下之症，并皆用之，俱各相应，况又药品简易而不繁，是曰三品一条枪之说也。凡同志者随试而用之。
　　明矾（二两） 白砒（一两五钱） 雄黄（二钱四分） 乳香（一钱二分）砒、矾二味，共为细末，入小罐内，加炭火 红，青烟已尽，旋起白烟，片时约上下红彻住火；取罐顿地上一宿，取出约有砒、矾净末一两，加前雄黄二钱四分，乳香一钱二分，共研极细，浓糊调稠，搓成如线条阴干。凡遇前症有孔者， 入孔内，无孔者，先用针放孔窍，早晚插药二次，插至三日后，孔大者每插十余条，插至七日，患孔药条满足方住。以后所患四边自然裂开大缝，共至十四日前后，其疔核、瘰 。痔漏诸管自然落下，随用汤洗，搽上玉红膏，虚者兼服健脾之药。
　　
　　瘰 酒药方
　　治年久瘰 结核，串生满项，顽硬不穿破者服。
　　鹤风草（半斤） 忍冬藤（六两） 野蓬蒿（四两） 野菊花（四两） 五爪龙（三两） 马鞭草（一两五钱）上药切碎，用老酒十五斤，袋贮药悬于酒内，封口，煮三香为度；取起水顿，浸一伏时，初服尽醉出汗为效。已后随便应之，其酒一料，病愈不发。
　　卷之二　上部疽毒门
　　瘰论第十九
　　玉红膏 太乙膏（见肿疡门）柴胡清肝汤 栀子清肝汤（见鬓疽门）荆防败毒散（见时毒门）十全大补汤（见溃疡门）归脾汤（见痔疮门）。
　　卷之二　上部疽毒门
　　鬓疽论第二十
　　夫鬓疽者，乃手少阳三焦相火妄动，又兼肾水不能生水，或外受风热所感。但此经多气少血，肌肉相搏，凡有患最难腐溃。此皆起于情性急暴，房欲、血虚火动，肝气凝结而成。疽之初起，寒热交作，头眩痛彻太阳，甚则耳目连鬓通肿。治法不可妄用针灸，必分阴阳、表里、邪正、虚实治之，庶不有误。且如初见疮时，多寒少热，口干作渴，好饮热汤，六脉虚数无力；又兼患上坚硬，多不 痛，无溃无脓，疮根流散，此等之症，乃真气虚而邪气实也。治以托里为主，消毒佐之，如清肝养血汤、托里消毒散之类是也。又如见症时热多寒少，头眩作痛，口燥舌干，渴欲饮冷，二便秘涩，六脉沉实有力，疮亦 肿疼痛，身体发热，易腐易脓，根脚不开，肿在外，此乃正气实而邪气虚也。治以消毒为主，托里佐之，如栀子清肝汤、鼠粘子汤之类是也。大抵正气胜则实，邪气胜则虚，必然一胜则一负，邪正不并立，欲其虚而不待损而自虚矣。又有未见疮时，先作渴症，或一年半载，日久日重，然后发为鬓疽；其形色多紫黑，疮多平陷，坚硬无脓，毒流耳项；又兼气味不正，形容不泽，精神不明，饮食不进者，俱为不治。
　　卷之二　上部疽毒门
　　鬓疽论第二十
　　初起无口干，无寒热，饮食有味，举止寻常、发疮者顺。已成疮头肿起，根脚不散，形色红活， 痛溃脓者顺。已溃脓稠，色鲜红活，肿消痛止，项便、头轻、口和者顺。溃后瘀肉易腐，新肉易生，疮口易平，饮食有味者顺。
　　初起疮头如粟，顶软不高，色紫根散，木痛食少者逆。已成疮形紫黑，软陷无脓，足冷身凉，便利脉虚者逆。已溃脓水清稀，多生臭秽，坏肉不腐，新肉不生者逆，溃后饮食餍餐，身体发热，口干不眠，肉削皮粗者逆。
　　卷之二　上部疽毒门
　　鬓疽论第二十
　　初起 肿坚硬，内热口干，脉数有力，邪实也，当利之。已成憎寒壮热，四肢拘急，脉浮者，邪在表也，宜散之。赤肿作痛，血凝滞也，散血清肝；色黯漫肿，升阳助胃。已溃坚肿不退，脉细而数，日晡发热者，宜滋阴健脾。肝胆怒火上攻，心烦作躁，腮颧红热者，宜抑阴降火。已溃脓清，肿痛尤甚，虚烦食少者，宜养气血、健脾胃。溃后气血俱虚，身凉脉细，大便多溏者，宜峻补温中。溃后不敛，新肉生迟，疮口淡白，脓水不止，健中补脾。
　　卷之二　上部疽毒门
　　鬓疽论第二十
　　一男子患此三日， 肿寒热，脉浮数。以荆防败毒散一剂，表症悉退，肿痛仍作，已欲作脓，以托里消毒散，脓溃又以益气养荣汤加麦冬、五味渐敛而愈。
　　一男子患此五日，顶高根若钱大，形色红活，此肝经湿热为患。用麻子大艾灸七壮，以栀子清肝汤二服，肿势稍止；以蟾酥饼膏贴灸上，更以柴胡清肝汤加白芷、黄 、天花粉数服，脓溃肿消，半月收敛。
　　一男子渴疾三年，寒热半月，自以为疟，鬓间忽生一小疮，三、四日，外形如粟，疮平坚硬，色暗不泽，又兼脉洪数而无力，此水竭火旺之症也。终难溃敛，辞不敢治。复请医，视为易治，用针刺肿上，去紫血钟许，内服解毒药，次日边傍愈肿。医者谓肿高属阳易治，彼家欢悦。又三日，腮项俱肿，口噤不食，用针又刺肿上，日加昏愦。又复请视，予曰：死将及矣。但此症未病先作渴，肾水已竭；外形如粟，里可容谷，形色紫黑，气败血衰；脉洪无力，元气内败，如此干涉，岂有不死者。彼家方信晚矣。共二十一日而殁。
