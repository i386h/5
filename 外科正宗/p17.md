<!-- { "loadSidebar": true } -->
　　一男子肿 五、六日，彼欲内消，外敷凉药，内服大黄泄气等剂，随后 肿虽退，乃生寒热，恶心干呕，肩膊牵强，诊之脉数无力，此内虚毒瓦斯入里，凉药之过也。东垣云：疮疽之发，受之有内外之别，治之有寒温之异。受之外者，法当托里以温剂，反用寒药攻利，损伤脾胃，多致内虚，故外毒乘虚入里；受之内者，法当疏利以寒剂，反用温剂托里。初病则是骨髓之毒，误用温剂使毒上彻皮毛，表里通溃，共为一疮，助邪为毒，苦楚百倍，轻则变重，重则死矣。前症既出寒药之过，以托里健中汤，二服呕吐全止；又以十全大补汤加白芷，数服而原疮渐起；又以人参养荣汤间服，腐溃脓稠；两月余，疮口收敛。
　　一妇人患此，肿硬寒热，口干 痛，脉洪大有力，此表里俱实也。以防风通圣散一剂，行二次，前症稍退；又一剂，大行数次，热退渴止。惟原疮肿硬，用银针点破，插入蟾酥条，内服托里消毒散，渐溃脓而安。
　　一男子患此，三、四日顶高根活，且无表里之症，此肝经湿热为患。用针挑破疮顶，以蟾酥饼盖贴，内服加味逍遥散加皂角针数服，头出微脓，根肿亦消。
　　卷之二　上部疽毒门
　　鬓疽论第二十
　　
　　柴胡清肝汤
　　柴胡清肝芎芍归 黄芩栀子地黄随防风牛子天花粉 甘草连翘一处宜治鬓疽初起未成者，毋论阴阳、表里俱可服之。
　　川芎 当归 白芍 生地黄 柴胡 黄芩 山栀 天花粉 防风 牛蒡子 连翘 甘草节（各一钱）水二钟，煎八分，食远服。
　　
　　鼠粘子汤
　　鼠粘子汤甘桔归 赤芍连翘地骨皮玄参麦冬天花粉 防风大黄不可遗治鬓疽初起，热多寒少，头眩作痛，口燥咽干，渴常饮冷，二便秘涩，六脉沉实有力，烦闷疼痛者。
　　鼠粘子 桔梗 当归 甘草梢 赤芍 连翘 玄参 地骨皮 防风 天花粉 木通（各一钱） 大黄（炒，二钱）水二钟，煎八分，食前服，渣再煎服。
　　
　　加味逍遥散
　　加味逍遥白术苓 红花丹芍柴胡陈当归栀贝天花粉 甘草羚羊效更奇治鬓疽七日以上，根盘深硬，色紫 痛者宜服。
　　白术 茯苓 牡丹皮 白芍 柴胡 陈皮 当归 山栀 贝母 天花粉（各八分） 甘草 红花 羚羊角（各五分）水二钟，淡竹叶二十片，煎八分，食后服。
　　
　　栀子清肝汤
　　栀子清肝汤牛子 柴苓芎芍石当归黄连甘草丹皮等 用水同煎一处煨治少阳经虚，肝火风热上攻，遂成鬓疽。痛连颈、项、胸、乳、太阳等处，或寒热晡甚，胸满、口苦、舌干。
　　牛蒡子 柴胡 川芎 白芍 石膏 当归 山栀 牡丹皮（各一钱） 黄芩 黄连 甘草（各五分）水二钟，煎八分，食后服。
　　
　　清肝解郁汤
　　清肝解郁汤归芍 苓术栀柴贝母随人参半夏丹皮附 川芎熟地草陈皮治暴怒伤肝，忧思郁结，致肝火妄动，发为鬓疽。头眩痛彻太阳，胸膈痞连两胁，呕酸水，皆服之。
　　当归 白芍 茯苓 白术 贝母 熟地 山栀（各一钱） 半夏 人参 柴胡 丹皮 陈皮 香附川芎（各六分） 甘草（四分）水二钟，姜三片，煎八分，食远服。
　　
　　参苓内托散
　　参苓内托散归 芎芍陈皮白术随山药熟地并官桂 附子甘丹地骨皮治鬓疽已成，坚而不溃，溃而不敛，气血俱虚，身凉脉细，饮食少思，口淡无味及形体消瘦者服。
　　归身 黄 川芎 白芍 陈皮 白术 山药 熟地 茯苓 人参（各一钱） 甘草 肉桂 熟附子牡丹皮 地骨皮（各五分）姜三片，枣二枚，水二钟，煎八分，食远服。
　　
　　保安万灵丹
　　（见痈疽门）治鬓疽初起，憎寒壮热，头眩恶心，四肢拘急者。
　　卷之二　上部疽毒门
　　鬓疽论第二十
　　托里消毒散（见肿疡门）荆防败毒散。见时毒门）蟾酥饼子（见疔疮门）人参养荣汤 托里建中汤 益气养荣汤 十全大补汤（俱见痈疽溃疡门）防风通圣散（见时毒门）卷之二　上部疽毒门
　　咽喉论第二十一
　　夫咽喉虽属于肺，然所致有不同者，自有虚火、实火之分，紧喉、慢喉之说。又咽为心、肺、肝、肾呼吸之门，饮食、声音吐纳之道。此关系一身，害人迅速，故曰：走马看咽喉，不待少顷也。假如虚火者，色淡微肿，脉亦细微，小便清白，大便自利，此因思虑过多，中气不足，脾气不能中护，虚火易至上炎，此恙先从咽嗌干燥，饮食妨碍，咳吐痰涎，呼吸不利，斑生苔藓，垒若虾皮，有如茅草常刺喉中，又如硬物嗌于咽下，呕吐酸水，哕出甜涎；甚则舌上白胎，唇生矾色，声音雌哑，喘急多痰。以上等症，皆出于虚火、元气不足中来。治此不可误投凉药，上午痛者属气虚，补中益气汤加麦冬、五味子、牛子、玄参；午后痛者属阴虚，四物汤加黄柏、知母、桔梗、玄参，如服不效者，必加姜、附以为引导之用；亦为佐治之法也。实火者，过饮醇酒，纵食膏粱，叠褥重衾， 餐辛烈，多致热积于中，久则火动痰生，发为咽肿；甚者风痰上壅，咽门闭塞，少顷汤水不入，声音不出，此为喉闭、紧喉风是也。用药不及事，先用针刺喉间，发泄毒血，随用桐油饯鸡翎探吐稠痰，务使痰毒出尽，咽门得松，汤药可入，语声得出，乃止。内服清咽利膈汤疏利余毒，如牙关紧闭难入，必当先刺少商出血，其闭自开，如针刺、探吐无痰，声如拽锯，鼻掀痰喘，汤水不入，语声不出者，真死候也。又有喉痈、喉痹、乳蛾、上 痈等症，其患虽肿而咽门半塞半开；其病虽凶，而喉道又宽又肿，此皆标病，虽重无妨，当用金锁匙吐出痰涎，利膈汤推展积热脓，胀痛者开之，损而痛者益之，其患自安。凡喉闭不刺血，喉风不倒痰，喉痈不放脓，喉痹、乳蛾不针烙，此皆非法。又有痰火劳瘦、咳伤咽痛者，无法可治。
　　卷之二　上部疽毒门
　　咽喉论第二十一
　　初起红色肿痛，语声清朗，亦无表里之症相兼者轻。已成肿痛，咽喉半闭半开，咯吐痰涎，饮食稍进者顺。
　　咽喉肿闭，牙关紧急，言语不清，痰壅气急、声小者险。咽喉骤闭，痰涎壅塞，口噤不开，探吐不出、声喘者死。时疮之后，毒结咽间，肿痛腐烂，吐纳不堪、声哑者重。久嗽痰火、虚阳上攻，咳伤咽痛，但见声嘶面红者死。
　　卷之二　上部疽毒门
　　咽喉论第二十一
　　初起肿痛，寒热交作，头眩拘急者，邪在表也，宜发散。初起肿痛发热，脉有力而便秘者，邪在内也，宜下之。肿痛寒热，口干作渴，脉洪大而有力者，宜发表攻里。咽喉肿痛，痰涎壅甚，面红口干，邪在上也，宜探吐之。喉闭痰涎壅塞、气急，口噤难开，先刺少商，后行吐法。已成胀痛，咽喉涂塞，汤水不入，脓已成也，宜急针之。肿痛微红，脉虚无力，午后痛者属阴虚，宜滋阴降火。肿痛色白，咯吐多涎，上午痛者属阳虚，宜补中健脾。
　　卷之二　上部疽毒门
　　咽喉论第二十一
　　一男子咽喉肿痛，发寒体倦，脉弦有力。此邪在表，以荆防败毒散加牛子、玄参一剂，表症已退，肿痛仍作；又以玄参解毒汤二剂，肿痛减半，又二剂而安。
　　一男子咽喉肿痛，痰涎壅盛。用金锁匙先吐稠痰，清咽利膈汤推荡积热，肿痛稍减，惟色红甚，此火热也。
　　又以黄连解毒汤加桔梗二剂，红肿亦退而安。
　　一男子素饮火酒，一时咽喉肿闭，口噤舌强，痰涎壅塞，势颇危急。用针先刺少商二穴，口噤方开；以桐油饯鸡翎探吐稠痰数碗，语声方出。仍用针刺肿上，出紫血钟许，温汤漱净，冰硼散搽之，以凉膈散加芒硝、天花粉利去积热。又以连翘散二剂而安。
　　一妇人肥甚，暑热咽间肿痛，痰涎上壅，语声不出甚危。先用针刺毒血，次以金锁匙吐去稠痰五、六碗，以清咽利膈汤一服，肿痛少减，去硝黄又服而安。
　　一男子劳甚，咽喉肿痛。自服清咽利膈药不应，诊之脉细而虚，此劳伤虚火之症。朝以补中益气汤加麦冬、五味子、桔梗、玄参，晚以四物汤加黄柏、知母、炒黑干姜，服加童便，不数日，肿痛亦消，疲回咽愈。
　　一妇人咽痛，微肿色白，吐咽不利，诊之脉亦细微，此中气不足、虚火假症也。用理中汤二服，其疼顿止；又以补中益气汤加炒黄柏、知母数服，再不复作。
　　一男子肿痛日甚，服清咽利膈药不应，必欲作脓，以防风通圣散去硝、黄二服，喉脓胀痛，而下针便愈。
　　卷之二　上部疽毒门
　　咽喉论第二十一
　　
　　清咽利膈汤
　　清咽利膈汤翘芩 甘桔荆防栀薄银大黄牛子黄连等 朴硝加上再玄参治积热咽喉肿痛，痰涎壅盛及乳蛾、喉痹、喉痈、重舌、木舌，或胸膈不利，烦躁饮冷，大便秘结等症。
　　连翘 黄芩 甘草 桔梗 荆芥 防风 山栀 薄荷 金银花 黄连 牛蒡子 玄参（各一钱） 大黄朴硝（各二钱）水二钟，煎八分，食远服。
　　
　　玄参解毒汤
　　玄参解毒汤栀子 甘草黄苓桔梗随葛根生地并荆芥 竹叶灯心共得宜治咽喉肿痛，已经吐下，饮食不利及余肿不消。
　　玄参 山栀 甘草 黄芩 桔梗 葛根 生地 荆芥（各一钱）水二钟，淡竹叶、灯心各二十件、煎八分、食后服。
　　
　　连翘散
　　连翘散内葛根芩 赤芍山栀桔梗升门冬牛子并甘草 木通加上效如神治积饮停痰，蕴热隔上，以致咽喉肿痛，胸膈不利，咳吐痰涎，舌干口燥，无表里症相兼者服此。
　　连翘 葛根 黄芩 赤芍 山栀 桔梗 升麻 麦门冬 牛蒡子 甘草 木通（各八分）水二钟，竹叶二十片，煎八分，食远服。
　　
　　凉膈散
　　凉膈散中荆芥防 薄荷粉桔连大黄玄参石膏牛蒡子 贝母山栀总在藏治咽喉肿痛，痰涎壅甚，膈间有火，大便秘涩。
　　防风 荆芥 桔梗 山栀 玄参 石膏 薄荷 黄连 天花粉 牛蒡子 贝母 大黄（各等分）水二钟，煎八分，不拘时服。
　　
　　金锁匙
　　金锁匙中用焰硝 姜蚕片脑雄黄饶加上硼砂效更高 咽喉肿闭实时消治喉闭、缠喉风，痰涎壅塞，口噤不开，汤水不下。
　　焰硝（一两五钱） 硼砂（五钱） 片脑（一字） 白姜蚕（一钱） 雄黄（二钱）各另研为末，和匀，以竹筒吹患处，痰涎即出。如痰虽出，肿痛仍不消，急针患处，去恶血，服前药。
　　
　　理中汤
　　理中汤内药四般 甘草干姜白术攒加上人参仔细看 虚阳之火立时安治中气不足，虚火上攻，以致咽间干燥作痛，吐咽妨碍，及脾胃不健，食少作呕，肚腹阴疼等症。
