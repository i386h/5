<!-- { "loadSidebar": true } -->
　　人参（一钱） 甘草（炙，八分） 干姜（炒黑，五分） 白术（二钱）水二钟，煎八分，食远服。
　　
　　桐油饯
　　桐油饯兮桐油饯 治的喉风如神见探吐顽痰日照霜 回生起死真堪羡治喉风、喉闭，其症先两日胸膈气急，呼吸短促，蓦然咽喉肿痛，手足厥冷，气闭不通，顷刻不治。先用温汤半碗，加入桐油三、四匙搂匀，用硬鸡翎蘸油探入喉中，连探四、五次，其痰壅出，再探再吐，以人苏醒声高为度。后服清咽利膈之药。
　　
　　治喉乌龙散
　　乌龙散只一品药 十八喉风总堪嚼开关利膈效如神 虚火实火要斟酌歌曰：十八喉风各有名 原来总是一根因子孙代代宜珍惜 誓不轻传与世人用猪牙皂角七条，去皮弦，为粗末。水一钟，煎五分，入人乳三匙冷服，实时非吐即泻。治咽喉肿痛，痰涎壅盛，喉风、喉痈、乳蛾等症并效。惟缠喉风、牙关紧闭者不可与，恐痰上出而口不开，壅塞无路而出故也。
　　除此皆效，又久病咽痛忌用。
　　
　　神效吹喉散
　　神效吹喉散薄荷 姜蚕青黛朴硝和白矾火硝黄连多 加上硼砂病自瘥治缠喉风闭塞，及乳蛾、喉痹、重舌、木舌等症效。
　　薄荷 姜蚕 青黛 朴硝 白矾 火硝 黄连 硼砂（各五分）上药各为细末，腊月初一日取雄猪胆七、八个，倒出胆汁，用小半和上药拌匀，复灌胆壳，以线扎头，胆外用青缸纸包裹。将地掘一孔，阔深一尺，上用竹竿悬空横吊，上用板铺用泥密盖，候至立春日取出，挂风处阴干，去胆皮、青纸，瓷罐密收。每药一两，加冰片三分同研极细，吹患上神效。
　　歌曰：此法端的通神圣，万两黄金方不传。
　　
　　少阴甘桔汤
　　加味甘桔汤黄芩 柴胡羌活玄参陈川芎升麻葱白灵 少阴咽痛即安宁治少阴咽痛、头眩，脉沉细而身犹热者宜服之。
　　桔梗（二钱） 甘草（一钱） 陈皮 川芎 黄芩 柴胡 玄参（各六分） 羌活 升麻（各四分）水二钟，葱白一根，煎八分，不拘时服。
　　
　　清音噙化丸
　　清音噙朴丸诃子 天麦归苓黄柏参阿胶知母生熟地 乌梅人乳犊牛津治肺气受伤，声音雌哑，或久咳嗽伤声哑亦宜。
　　诃子 真阿胶 天门冬（盐水拌炒） 知母（各五钱） 麦门冬（去心） 白茯苓 黄柏（蜜炙） 当归生地 熟地（各一两） 人参（三钱） 乌梅肉（十五个） 人乳 牛乳 梨汁（各一碗，共熬稠膏）共为细末，和入前膏，加炼蜜捣成丸，如鸡头实大，每用一丸，仰卧噙化。日用三丸，如改作小丸，每服一钱，诃子煎汤，或萝卜汤送下亦可取效。
　　
　　治暴失音
　　暴失音方猪板油 再加白蜜两相投慢火煎至稠膏住 每日三匙不用忧公猪板油一斤，入锅先炼成油，滤去渣，入白蜜一斤，再炼少顷，绢滤净，瓷器内冷定成膏。不时挑服一茶匙，其音渐清，无疾时亦可常服润肺。
　　
　　噙化丸
　　噙化丸中用白矾 硼砂牙皂共雄黄胆矾枣肉丸成就 吐咽艰难第一方治梅核气，乃痰气结于喉中，咽之不下，吐之不出，如毛草常刺作痒；新则吐酸妨碍，久成闭塞。
　　胆矾 硼砂 明矾 牙皂 雄黄各等分为末，红枣煮烂，取肉为丸芡实大，空心噙化一丸，温黄酒一杯过口，内服苏子降气汤。
　　
　　苏子降气汤
　　苏子降气汤浓朴 陈皮半夏共前胡官桂相兼甘草用 生姜为引效堪图治虚阳上攻，气不升降，致结患咽嗌，痰涎壅塞。
　　苏子（一钱五分） 浓朴 陈皮 半夏 前胡 官桂（各一钱） 甘草（五分）水二钟，姜三斤，煎八分，食远服。
　　
　　冰硼散
　　冰硼散效实堪夸 玄明粉再共朱砂硼砂冰片相兼佐 咽喉口齿病无他治咽喉、口齿新久肿痛，及久嗽痰火咽哑作痛。
　　冰片（五分） 朱砂（六分） 玄明粉（法注末卷） 硼砂（各五钱）共研极细末，吹搽患上，甚者日搽五、六次最效。
　　卷之二　上部疽毒门
　　咽喉论第二十一
　　防风通圣散 荆防败毒散（见时毒门）补中益气汤 四物汤（见痈疽溃疡门）黄连解毒汤（见疔疮门）少商穴：在手掌外侧，去爪甲角二分是穴，棱针刺血。
　　卷之二　上部疽毒门
　　时毒论第二十二
　　夫时毒者，天行时气之病也。春当温而反寒，夏当热而反凉，秋当凉而反热，冬宜寒而反温，此四时不正之气，感于人发成斯疾也。自有阴阳、表里、寒热、虚实分治。初起与风寒相类，惟头、面、耳、项发肿为真，其患既得，寒热交作，体强头眩，脉浮紧数者，为邪在表；以荆防败毒散或万灵丹发汗以散之。如两目鼻面渐次传肿者，乃正阳明受病；其患 肿发热，便秘口干，多热少寒，脉数有力，为邪在里；五利大黄汤、四顺清凉饮下之。又头角两耳前后结肿者，乃手少阳经受之，其患耳鸣筋痛，寒热呕吐，口苦咽干，烦躁时甚，当以知母石膏汤、小柴胡汤和之。通用防风通圣散加牛子、玄参解毒攻里。劳役凶荒，沿门闾巷传染者，普济消毒饮。藿香正气散以安之。表里俱解，肿尚不消，宜砭去恶血。肿热甚者，如意金黄散敷之。微热不红坚硬者，冲和膏选而用之。自后仍不消者，必欲作脓，宜托里消毒散加白芷、皂角针托之。已溃体倦食少者，补中益气汤；脓秽脾虚、食而呕吐者，香砂六君子汤；溃而不敛者，十全大补汤。又有毒中三阳，自项之以上俱发肿者，光如水色，双目合缝，唇似猪形，口角流涎，肿不消溃，声音不出，饮食不入，咽喉肿闭，牙关难开，破流臭水，秽气连绵不绝者，犯此俱为不治。
　　卷之二　上部疽毒门
　　时毒论第二十二
　　初起寒热交作，头面一处作肿，红赤发热疼痛者易。已成高肿，发热疼痛，有时语声清朗，汤药易入者轻。
　　已溃脓稠，坚肿渐消，疼痛渐减，饮食渐进、身温者吉。溃后脓水渐止，肿退肌宽，神彩精宁，睡卧安稳者顺。
　　初起多寒少热，头面耳项俱肿，光如水晶、不热者险。已成漫肿无头，牙关紧闭，汤水不入，声音不出者逆。已溃脓水清稀，气味败臭，肿痛不除，如尸发胖者死。溃后臭水淋漓，肿不知痛，手足多冷，常出谵语者死。
　　卷之二　上部疽毒门
　　时毒论第二十二
　　寒热交作，头眩体痛，六脉浮紧，邪在表也，宜汗散之。头面赤肿作痛，口燥咽干，大便秘实，邪在里也，下之。外有寒热，内亦口干，脉弦有力，表里俱实，发表攻里。表里俱解，肿痛仍不消者，乃瘀血凝滞，宜砭去恶血。砭血之后，肿痛仍作不消者，已欲作脓，宜托脓健脾。肿痛日多而胀痛者，已有脓，急针之，更兼补托脾胃。溃后肿痛不减，脓清腥秽，脾胃弱也，更宜温中健脾。饥年时毒流行传染者，忌用攻发，当和解、宜养正气。
　　卷之二　上部疽毒门
　　时毒论第二十二
　　一男子耳项肿痛，发寒热，脉浮数。以荆防败毒散一剂，寒退热存；又以连翘消毒饮一剂，便行三次，内热顿退，余肿不消，本方去大黄加川芎数剂而愈。
　　一男子先发寒热，次日头面俱肿，又二日，口噤汤水不入，诊之脉洪数而有力，此表里俱实也。又咽喉妨碍，汤药难下，先用针刺咽间，去恶血钟许，牙关稍开；以防风通圣散一剂徐徐服之，便去三、四次，肿上砭去恶血，以金黄散敷之。次日肿势稍退，又以普济消毒饮二剂，面肿渐消，惟两耳下坚肿不退，此必作脓；又以托里消毒散数服，候脓熟而针之，次以十全大补汤去肉桂加陈皮十余剂而敛。
　　一男子牙根肿痛，次传腮、项俱肿，顿生寒热。此阳明湿热上攻，用荆防败毒散加石膏一剂，寒热顿退，惟腮肿不消，以针刺牙根肿上出毒血，以冰硼散搽之，外敷真君妙贴散，内服牛蒡子汤，数服而愈。
　　一男子冬月耳面赤肿，发热口干，脉洪实而便秘，此三阳蕴热症也。必舍时从症治之，以五利大黄汤一剂，便行二次，赤肿稍退，内热稍疏，又以升麻解毒汤二服，肿亦消而病愈。此为用寒远寒之意也。
　　一妇人冬月面肿咽痛，口噤难开，脉诊洪数有力；又见房中暖气如烘，此因炉火盛也。以黄连解毒汤加玄参一剂，次日肿消咽利，又用二剂，其疾痊愈。
　　一男子劳甚，鬓间肿硬，肉色不变。予曰：劳伤气血，湿痰凝滞之症，与夫外感时毒不同。又诊脉细数而无力，为内伤损病。治当养气血、调经脉，理劳续损治之。彼欲内消，自服仙方活命饮二服，肿不觉消，脾胃已损。又请一医，乃行攻利，复损脏腑；数日后饮食不进，便泄不止，肿硬愈坚，痰涎愈甚。复请视之，辞不可治。予曰：凡疗理，病有主末，治有权宜。此病初起肉色不变者，血不足也；坚硬不热者；脾胃弱也；脉细数而无力，正气衰也；岂可用前有余之药以攻不足之病。后又强投温中补剂，不应而死。
　　卷之二　上部疽毒门
　　时毒论第二十二
　　
　　荆防败毒散
　　荆防败毒散人参 羌独前柴芎桔梗茯苓枳壳同甘草 寒甚加葱共得名治时毒初起，头眩恶寒，腮、项肿痛，脉浮者服之。
　　荆芥 防风 羌活 独活 前胡 柴胡 川芎 桔梗 茯苓 枳壳（各一钱） 甘草 人参（各五分）姜三片，水二钟，煎八分，食远服，寒甚加葱三枝。
　　
　　五利大黄汤
　　五利大黄汤黄芩 升麻栀子朴硝评时毒 肿大便秘 服之敢取即安宁治时毒 肿赤痛，烦渴便秘，脉实有力者服之。
　　大黄（煨） 黄芩 升麻（各二钱） 芒硝 栀子（各二钱三分）水二钟，煎八分，空心服，未利者，渣再煎服。
　　
　　连翘消毒饮
　　连翘消毒饮芎归 赤芍牛蒡薄荷随黄芩花粉桔梗草 枳壳升麻共所根据治时毒表里二症俱罢，余肿不消，疼痛不退者。
　　连翘 川芎 当归 赤芍药 牛蒡子 薄荷 黄芩 天花粉 甘草 枳壳 桔梗（各一钱） 升麻（五分）水二钟，煎八分，食后服，便燥者加酒炒大黄。
　　
　　防风通圣散
　　防风通圣将军芍 薄荷芎归草朴硝桔梗栀翘芩白术 荆芥麻黄滑石膏治时毒恶寒发热，烦躁口干，表里脉症俱实者。
　　防风 白芍 薄荷 川芎 桔梗 山栀 黄芩 白术 当归 连翘 荆芥 麻黄 滑石 石膏（各一钱）甘草（五分） 芒硝（一钱五分） 大黄（酒炒，二钱）水二钟，煎八分，空心温服。
　　
　　普济消毒饮
　　普济消毒饮芩连 玄草参陈牛子攒柴桔翘蓝并马勃 升麻姜蚕共水煎治时毒、疫疠初觉憎寒发热，肢体沉重，次传头面作肿；或咽喉不利，舌干口燥，烦渴不宁者服。
