<!-- { "loadSidebar": true } -->
　　黄芩 黄连（各二钱） 人参（一钱） 陈皮（去白） 玄参 甘草 柴胡 桔梗（炒，各一钱五分）连翘 牛蒡子 马勃 板蓝根 升麻 姜蚕（各五分）水二钟，煎八分，食后服。如大便燥加酒煨大黄一钱或二钱，以利为度；肿势甚者，宜砭去恶血。
　　
　　通气散
　　通气散内用玄胡 羊踯躅花与藜芦川芎牙皂共为末 捻于鼻内嚏无危治时毒 肿疼痛，咽喉不利，语言不爽者用之。
　　玄胡索（一钱五分） 川芎 牙皂角（各五分） 藜芦（三分） 羊踯躅花（二钱五分）为细末，用纸拈蘸药少许， 于鼻内取嚏为效。
　　托里消毒散（见肿疡门）治时毒表里俱解，肿尚不退，欲其作脓者服之。
　　
　　牛蒡子汤
　　牛蒡子汤用葛根 还将管仲共相呈江西豆豉同甘草 煎尝时毒可安宁治时毒热甚肿痛，脉浮数而无力者宜服之。
　　葛根 管仲 甘草 江西豆豉 牛蒡子（半生半熟，研，各二钱）水二钟，煎八分，食后服。
　　
　　十全大补汤
　　（见溃疡门）治时毒溃后，脓水清稀，形容消瘦，脾胃虚弱，饮食减少，虚热不睡，自汗、盗汗及不收敛者服之。
　　卷之二　上部疽毒门
　　时毒论第二十二
　　金黄散（见肿疡门）黄连解毒汤（见疔疮门）冰硼散（见咽喉门）升麻解毒汤（见杨梅疮门）真君妙贴散（见肿疡门）卷之二　上部疽毒门
　　瘿瘤论第二十三
　　夫人生瘿瘤之症，非阴阳正气结肿，乃五脏瘀血、浊气、痰滞而成。瘿者阳也，色红而高突，或蒂小而下垂；瘤者阴也，色白而漫肿，亦无痒痛，人所不觉，薛立斋分别甚详。肝统筋，怒动肝火，血燥筋挛曰筋瘤。
　　心主血，暴急太甚，火旺逼血沸腾，复被外邪所搏而肿曰血瘤。脾主肌肉，郁结伤脾，肌肉消薄，土气不行，逆于肉里而为肿曰肉瘤。肺主气，劳伤元气，腠理不密，外寒搏而为肿曰气瘤。肾主骨，恣欲伤肾，肾火郁遏，骨无荣养而为肿曰骨瘤。予曰：筋瘤者，坚而色紫，垒垒青筋，盘曲甚者，结若蚯蚓；治当清肝解郁，养血舒筋，清肝芦荟丸是也。
　　血瘤者，微紫微红，软硬间杂，皮肤隐隐，缠若红丝，擦破血流，禁之不住；治当养血凉血，抑火滋阴，安敛心神，调和血脉，芩连二母丸是也。肉瘤者，软若绵，硬似馒，皮色不变，不紧不宽，终年只似复肝然；治当理脾宽中，疏通戊土，开郁行痰，调理饮食，加味归脾丸是也。气瘤者，软而不坚，皮色如故，或消或长，无热无寒；治当清肺气，调经脉，理劳伤，和荣卫，通气散坚丸是也。骨瘤者，形色紫黑，坚硬如石，疙瘩高起，推之不移，昂昂坚贴于骨；治当补肾气，养血行瘀，散肿破坚，利窍调元，肾气丸是也。此瘤之五名，治瘤之五法，惟在此也。又观立斋云：筋骨呈露曰筋瘿，赤脉交结曰血瘿，皮色不变曰肉瘿，随忧喜消长曰气瘿，坚硬不可移曰石瘿，此瘿之五名也。通治瘿瘤初起，元气实者，海藻玉壶汤、六军丸；久而元气虚者，琥珀黑龙丹、十全流气饮，选服此药，自然缩小消磨；切不可轻用针刀，掘破出血不止，多致立危；久则脓血崩溃，渗漏不已，终致伤人。又一种粉瘤，红粉色，多生耳项前后，亦有生于下体者，全是痰气凝结而成；宜披针破去脂粉，以三品一条枪插入，数次以净内膜自愈。又一种黑砂瘤，多生臀腿，肿突大小不一，以手摄起，内有黑色是也；亦用针刺，内出黑砂有声，软硬不一。又一种发瘤，多生耳后发下寸许，软小高突，按之不痛，亦针之，粉发齐出。又一种蛔虫瘤，生于胁下；又一种疽瘤，连生肩膊，详在后治验中。予观古又有虱瘤矣，但其形状之异，皆五脏湿热、邪火、浊气、瘀血各感而成，此非正病也。以上数瘤，皆亲手治验非谬也。
　　卷之二　上部疽毒门
　　瘿瘤论第二十三
　　初起红色光亮，微热微痛，根脚浮浅、不坚实者为易。已成红赤高肿，作热 痛，顶破皮穿，脓溃肿消者易。已溃脓稠色鲜，根脚缩小，内肉渐生，外皮渐紧者顺。溃后气体平和，饮食如故，肿消痛止，口平收敛者顺。
　　初起肉色不变，寒热渐生，根脚散漫，时或阴痛者险。已成坚硬如石，举动牵强，咳嗽生痰，皮寒食少者逆。已溃无脓，惟流血水，肿不消，痛不止，脾气衰弱者逆。破后血水不止，肿硬更增，败腐不脱， 气恶心者死。
　　卷之二　上部疽毒门
　　瘿瘤论第二十三
　　初起自无表里之症相兼，但结成形者，宜行散气血。已成无痛无痒，或软或硬色白者，痰聚也，行痰顺气。
　　已成色红坚硬，渐大微痒微疼者，补肾气、活血散坚。形如茄蒂，瘤大下垂者，用药点其蒂茄落，生肌收敛。
　　已破流脓不止，瘤仍不消，宜健脾胃为主，佐以化坚。已溃出血不常，瘤口开泛者，宜养血凉血，佐以清肝。
　　溃后瘤肿渐消，脾弱不能收敛者，补肾气、兼助脾胃。
　　卷之二　上部疽毒门
　　瘿瘤论第二十三
　　一男子臀瘤五年，形如复瓢，按之隐隐黑色，此黑粉瘤也。以针破之，按出黑砂兼黑粉共约碗许，用三品一条枪插入患内十余日，每次捺出黑膜，其瘤渐消。内服十全大补汤健脾胃，养气血，月余而敛。
　　一男子腮上生瘤半年，形若复桃，皮色不变，按之微红，此粉瘤也。针破之，捺出脂粉，插前药半月而愈。
　　一义乌兵士，肩膊上连生小瘤五枚三月余，渐发痒异状，以手扪之，内则歙歙攻动。予视之，内动果如虾鞠，此必有异虫；以针破其一枚，先出红水一匙，少顷攻出黑嘴粉红虫一条，形如蛆样，长六、七分；又破一枚，依然如是，其人渐觉昏晕，此泄气之过也。余瘤停止，服补中益气汤数剂，外以膏盖，又五、六日，患者方健，渐渐破之，仍以补药十余服而愈。
　　一妇人并一女子，耳后、发际下一寸各生一瘤半年余，渐渐而大，此乃粉瘤。用针破之，先出脂粉，后出头发数根，长约二尺余，齐根剪断，出血微许；俱用插药，数日化出内膜而愈。从此观之，知有发瘤也。
　　一妇人腰间生一肉瘤，三年余方渐微痛，一日溃后出小蛔三条，长约五寸，置温汤中游动半时方息。其时患者形体衰弱，面黄肌瘦，口干发热，朝以八味丸，午用人参养荣汤，服至百日外，元气渐醒，又百日，其口方收。予意度之，其蛔乃经络气血所化。
　　一妇人气冲穴生瘤，红紫坚硬，乃血瘤也。请视之，心、肝二脉俱已洪数，其患得之心气郁结，肝气受伤之故，辞不可治。后请京师明公医治，其时头已穿溃，虽强投补托、化坚、凉血等剂，日溃日烂，终至不应。
　　破经两月，一旦涌出紫血盆许，随即身亡。后人问曰：何以致此？予曰：心脉洪数，心火旺也；肝脉弦数，肝气伤也；火旺逼血妄行，肝气伤不能藏血，后破之必出血不止，多致危亡，预辞不治者此意也。
　　卷之二　上部疽毒门
　　瘿瘤论第二十三
　　
　　清肝芦荟丸
　　清肝芦荟丸芎芍 昆布青连皂地黄海粉还兼甘草节 当归加上共成方治恼怒伤肝，致肝气郁结为瘤，其坚硬色紫，垒垒青筋，结若蚯蚓，遇喜则安，遇怒则痛者服之。
　　川芎 当归 白芍（各二两） 生地（酒浸，捣膏，二两） 青皮 芦荟 昆布 海粉 甘草节 牙皂黄连（各五钱）上为末，神曲糊为丸，如梧桐子大，每服八十丸，白滚汤量病上下、食前后服之。
　　
　　芩莲二母丸
　　芩连二母丸芎芍 熟地当归羚羊角蒲黄生地与骨皮 甘草柏叶同丸服治心火妄动，逼血沸腾，外受寒凉，结为血瘤；其患微紫微红，软硬间杂，皮肤隐隐，缠如红丝，皮破血流，禁之不住者宜服。
　　黄连 黄芩 知母 贝母 川穹 当归 白芍 生地 熟地 蒲黄 羚羊角 甘草（减半） 地骨皮（各等分）上为末，侧柏叶煎汤，打寒食面为丸如桐子大，每服七十丸，灯心汤送下，或作煎剂服之亦效。
　　
　　顺气归脾丸
　　顺气归脾汤贝母 乌附 陈术茯神枣仁远志人参等 木香甘草合欢灵治思虑伤脾，致脾气郁结乃生肉瘤，软如绵，肿似馒，脾气虚弱，日久渐大，或微疼或不疼者服。
　　陈皮 贝母 香附 乌药 当归 白术 茯神 黄 酸枣仁 远志 人参（各一两） 木香 甘草（炙，各三钱）上为末，合欢树根皮四两煎汤煮老米糊，丸如桐子大，每服六十丸，食远白滚汤送下。
　　
　　通气散坚丸
　　通气散坚丸半夏 陈贝芎归粉草苓香附桔菖参海藻 南星枳实共黄芩治忧郁伤肺，致气浊而不清，聚结为瘤，色白不赤，软而不坚，由阴阳失度，随喜怒消长者宜服。
　　陈皮 半夏 茯苓 甘草 石菖蒲 枳实（炒） 人参 胆南星 天花粉 桔梗 川芎 当归 贝母香附 海藻黄芩（酒炒，各等分）上为末，荷叶煎汤，跌为丸寒豆大，每服一钱，食远灯心二十根、姜三片泡汤送下。
　　
　　调元肾气丸
　　调元肾气丸参地 山药丹归萸泽苓麦冬龙骨香砂柏 骨皮知母效如神治房欲劳伤，忧恐损肾，致肾气弱而骨无荣养，遂生骨瘤。其患坚硬如石，形色或紫或不紫，推之不移，坚贴于骨，形体日渐衰瘦，气血不荣，皮肤枯槁；甚者寒热交作，饮食无味，举动艰辛，脚膝无力者并服之。
　　淮生地（酒煮，捣膏，四两） 山萸肉 山药 牡丹皮 白苓（各二两） 人参 当归身 泽泻 麦门冬（捣膏） 龙骨 地骨皮（各一两） 木香 砂仁（各三钱） 黄柏（盐水炒） 知母（童便炒，各五钱）上为末，鹿角胶四两，老酒化稠加蜜四两同煎，滴水成珠，和药为丸如桐子大，每服八十丸，空心温酒送下。忌白萝卜、火酒、房事。
　　
　　海藻玉壶汤
　　海藻玉壶汤青陈 翘贝芎归昆布评半夏独活并甘草 海带煎来效有灵治瘿瘤初起，或肿或硬，或赤不赤，但未破者服。
　　海藻 贝母 陈皮 昆布 青皮 川芎 当归 半夏 连翘 甘草节 独活（各一钱） 海带（五分）水二钟，煎八分，量病上下、食前后服之。凡服此门药饵，先断浓味大荤，次宜绝欲虚心者为妙。
　　
　　活血散瘿汤
　　活血散瘿汤芍归 青皮芎半地黄随参苓昆布丹皮草 红花肉桂木香催治瘿瘤已成，日久渐大，无痛无痒，气血虚弱者。
　　白芍 当归 陈皮 川芎 半夏 熟地 人参 茯苓 丹皮（各一钱） 红花 昆布 木香 甘草（节，各五分） 青皮 肉桂（各三分）水二钟，煎八分，量病上下，服后饮酒一小杯。
　　
　　六军丸
　　六军丸内用蜈蚣 全蝎姜蚕蝉脱同夜明砂与穿山甲 诸肿瘿瘤可觅功治瘿瘤已成未溃者，不论年月新久并宜服之。
