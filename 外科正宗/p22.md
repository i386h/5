<!-- { "loadSidebar": true } -->
　　醒脾汤中白术 人参酸枣地骨皮茯神远志柴甘桔 香附木香共得宜治怀抱郁结，思虑伤脾，致脾气不行，逆于肉里，乃生壅肿；疼痛不眠，心烦不安，神气不清等症。
　　白术 黄 人参 茯神（各一钱） 酸枣仁 地骨皮 远志（各七分） 柴胡 甘草 桔梗 黄连木香 香附（各五分） 圆眼肉（七个）水二钟，姜三片，枣二枚，煎八分，不拘时服。
　　
　　调中大成汤
　　调中大成汤术附 苓归芎药藿黄砂仁远志丹皮草 肉桂煨姜黑枣随治流注溃后，脓水清稀，饮食减少，不能生肌收敛。
　　白术 茯苓 归身 白芍 陈皮 山药 黄 牡丹皮（各一钱） 人参（二钱） 藿香 砂仁 远志甘草（各五分） 附子 肉桂（各八分）水二钟，煨姜三片，枣二枚，煎八分，食远服。
　　
　　黄 六一汤
　　黄 六一汤甘草 加上人参三味奇流注脓多并作渴 更兼烦躁效堪推治流注溃后，脓水出多，口干作渴，烦躁不宁服之。
　　黄 （半生、半蜜水炒，六钱） 甘草（半生，半炙，一钱五分） 人参（一钱）水二钟，煎八分，食远服。
　　
　　散血葛根汤
　　散血葛根汤半夏 芎防羌葛芷升麻甘草细辛并苏叶 桔梗香附与红花治跌扑伤损，瘀血凝滞，结成流注，身发寒热者。
　　干葛 半夏 川芎 防风 羌活 升麻 桔梗（各八分） 白芷 甘草 细辛 苏叶 香附 红花（各六分）水二钟，葱三根，姜三片，煎八分，不拘时服。
　　
　　先天大造丸
　　先天大造丸归杞 熟地生苓兔肉黄乌茅巴骨香牛膝 远志青盐故纸方治风寒湿毒袭于经络，初起皮色不变，漫肿无头；或阴虚外寒侵入，初起筋骨疼痛，日久遂成肿痛，溃后脓水清稀，久而不愈，渐成漏症者服。
　　紫河车（酒煮，捣膏，一具） 熟地黄（酒煮，捣膏，四两） 归身 茯苓 人参 枸杞 菟丝子肉苁蓉（酒洗，捣膏） 黄精 白术 何首乌（去皮，用黑豆同蒸，捣膏） 川牛膝 仙茅（浸去赤汁，蒸熟去皮，捣膏，各二两） 骨碎补（去毛，微炒） 川巴戟（去骨） 破故纸（炒） 远志（去心，炒，各一两）木香 青盐（各五钱） 丁香（三钱） 黑枣肉（二两）上为细末，炼蜜丸如桐子大，每服七十丸，空心温酒送下，此方非独流注成漏者。又补一切气血虚羸，劳伤内损，乃男妇久无嗣息，并有奇功。
　　
　　琥珀膏
　　琥珀膏中用大黄 南星白芷郁金香同蒜捣稠敷患处 管教流毒即安康治一切皮色不变，漫肿无头，气血凝滞，结成流毒，毋论身体上下、年月新久，但未成脓者并效。
　　大黄（二两） 郁金 南星 白芷（各一两）共为细末，用大蒜头去壳捣烂，入上药再捣稠，入酒一二匙调匀，遍敷肿上，纸盖；随即热痛，又有不痛，俱待药干便效。次日又有起泡，又有不起泡者，如有泡起，挑去泡中黄水，膏贴之自效。
　　卷之三　下部痈毒门
　　流注论第二十五
　　十全大补汤 人参养荣汤 补中益气汤 益气养荣汤八珍汤（俱见痈疽溃疡门）万灵丹（见痈疽肿疡门）小柴胡汤 二陈汤（俱见瘰 门）卷之三　下部痈毒门
　　乳痈论第二十六
　　（附：乳岩）夫乳病者，乳房阳明胃经所司，乳头厥阴肝经所属，乳子之母，不能调养，以致胃汁浊而壅滞为脓。又有忧郁伤肝，肝气滞而结肿，初起必烦渴呕吐，寒热交作，肿痛疼甚，宜牛蒡子汤主之。浓味饮食，暴怒肝火妄动结肿者，宜橘叶散散之。又忧郁伤肝，思虑伤脾，积想在心，所愿不得志者，致经络痞涩，聚结成核，初如豆大，渐若棋子；半年一年，二载三载，不疼不痒，渐渐而大，始生疼痛，痛则无解，日后肿如堆栗，或如复碗，紫色气秽，渐渐溃烂，深者如岩穴，凸者若泛莲，疼痛连心，出血则臭，其时五脏俱衰，四大不救，名曰乳岩。凡犯此者，百人百必死。如此症知觉若早，只可清肝解郁汤或益气养荣汤，患者再加清心静养、无挂无碍，服药调理只可苟延岁月。……惟初生核时，急用艾灸核顶，待次日起泡挑破，用披针针入四分，用冰蛳散条插入核内，糊纸封盖；至十三日，其核自落，用玉红膏生肌敛口，再当保养不发。又男子乳节与妇人微异，女损肝胃，男损肝肾，盖怒火房欲过度，以此肝虚血燥，肾虚精怯，血脉不得上行，肝经无以荣养，遂结肿痛。
　　治当八珍汤加山栀、牡丹皮，口干作渴者加减八味丸，肾气素虚者肾气丸，已溃作脓者十全大补汤。怀孕之妇乳疾曰内吹。因胎气旺而上冲，致阳明乳房作肿，宜石膏散清之，亦可消散；迟则迁延日久，将产出脓，乳汁亦从乳窍流出，其口难完，有此者，纯用补托生肌，其口亦易完矣。
　　卷之三　下部痈毒门
　　乳痈论第二十六
　　初起红赤肿痛，身微寒热，无头眩，无口干，微痛者顺。已成 肿发热，疼痛有时，一囊结肿，不侵别囊者轻。已溃脓黄而稠，肿消疼痛渐止，四边作痒，生肌者顺。溃后脓水自止，肿痛自消，新肉易生，脓口易合者顺。
　　初起一乳通肿，木痛不红，寒热心烦，呕吐不食者逆。已成不热不红，坚硬如石，口干不眠，胸痞食少者逆。已溃无脓，正头腐烂，肿势愈高，痛势愈盛，流血者死。溃后肉色紫黑，痛苦连心， 气日深，形体日削者死。
　　卷之三　下部痈毒门
　　乳痈论第二十六
　　初起发热恶寒，头眩体倦，六脉浮数，邪在表，宜散之。发热无寒，恶心呕吐，口干作渴，胸膈不利者，宜清之。忧郁伤肝，思虑伤脾，结肿坚硬微痛者，宜疏肝行气。已成 肿发热，疼痛有时，已欲作脓者，宜托里消毒。脓已成而胀痛者，宜急开之。又脾胃虚弱，更兼补托。溃而不敛，脓水清稀，肿痛不消，疼痛不止，大补气血。结核不知疼痛，久而渐大，破后惟流污水，养血清肝。
　　卷之三　下部痈毒门
　　乳痈论第二十六
　　一妇人因怒左乳肿痛，寒热交作。以人参败毒散一剂，表症已退；又以牛蒡子汤，二服肿消，渐渐而安。
　　一妇人忧思过度，久郁成痨，左乳结核如桃半年。似痛非痛，咳嗽生痰，身发潮热，诊之脉微数而无力，此真气虽弱，而邪火尚未有余，如用药合理，亦堪调治。先用逍遥散加香附、贝母，十余服而咳嗽渐止，寒热间作；又以八珍汤加香附、牡丹皮、柴胡、远志十余服，身热去其八、九；又以益气养荣汤加青皮、木香两月余，其胸膈得利，嗳气得舒，饮食渐进，肌肤渐泽，外肿以阿魏化痞膏贴之，半年余而消。
　　一妇人右乳疼痛，肿如复碗，诊之脉数有力，此有余症，欲作脓也。以托里消毒散，数服而胀痛，即针之出脓碗许，又以十全大补汤加香附十余服而安。
　　一妇人暴怒，左乳结肿疼痛，自服仙方活命饮，二服疼痛稍止，结肿不消；仍服清凉败毒之剂，肿痛反作，形体日弱。予诊之脉浮数而无力，此属真气虚而邪气实也，非补不可，以益气养荣汤四、五服，其肿始高，寒热亦退；又十余服而脓溃，兼以十全大补汤，两月而痊。此非纯补之功，其疾岂能得愈。
　　一男子年过五旬，因妻丧子不成立，忧郁伤肝，左乳结肿，半年痛甚作腐，肝脉弦数。先以小柴胡汤加青皮、山栀、远志、贝母，数服而肝脉稍平；又以八珍汤仍加前药十余服，其肿渐腐为脓；更服益气养荣汤，庶保收敛。彼为内医所惑，谓郁怒伤肝，肝经有火，不必用补，更服降火、流气、宽中等剂，致食少便秘，发热作渴，复请予治。肝脉复弦，口干作渴，邪火内淫；饮食减少，脾土受伤；便秘发热，阴血竭而为燥为热。已上俱内损症也，辞不治。后月余果死。
　　一妇人左乳结核，三年方生肿痛，诊之脉紧数而有力，此阳有余而阴不足也。况结肿如石，皮肉紫色不泽，此乳岩症也。辞不治。又一妇左乳结肿，或小或大，或软或硬，俱不为痛，已半年余，方发肿如复碗，坚硬木痛，近乳头垒垒遍生疙瘩，时痛时痒，诊之脉弦而数，肿皮惨黑不泽，此气血已死，辞不可治。又一妇已溃肿如泛莲，流血不禁，辞后果俱死。
　　卷之三　下部痈毒门
　　乳痈论第二十六
　　
　　牛蒡子汤
　　牛蒡子汤栝蒌仁 银花山栀甘草陈黄芩连翘柴花粉 青皮牛子角针平治乳痈、乳疽、结肿疼痛，毋论新久，但未成脓服。
　　陈皮 牛蒡子 山栀 金银花 甘草 栝蒌仁 黄芩 天花粉 连翘 角针（各一钱） 柴胡 青皮（各五分）水二钟，煎八分，入酒一杯和匀，食远服。
　　
　　橘叶散
　　橘叶散内有柴陈 川芎山栀青皮迎石膏黄芩连翘行 甘草加之效有灵治妇人有孕胎热为内吹，有儿吃乳名外吹。致乳结成肿痛，寒热交作：甚者恶心呕吐并服之。
　　柴胡 陈皮 川芎 山栀 青皮 石膏 黄芩 连翘（各一钱） 甘草（五分） 橘叶（二十个）水二钟，煎八分，食远服，渣再煎服。
　　
　　清肝解郁汤
　　清肝解郁汤陈芍 桔半芎归贝茯神青皮生附并苏叶 通草山栀远志评治一切忧郁气滞，乳结肿硬，不疼不痒，久渐作疼，或胸膈不利，肢体倦怠，面色痿黄，饮食减少。
　　陈皮 白芍 川芎 当归 生地 半夏 香附（各八分） 青皮 远志 茯神 贝母 苏叶 桔梗（各六分） 甘草 山栀 木通（各四分）水二钟，姜三片，煎八分，食远服。
　　
　　鹿角散
　　鹿角散效独称雄 消乳专于建大功每服三钱酒调下 能教肿痛永无踪治乳痈新起结肿疼痛，憎寒发热，但未成俱效。
　　鹿角尖三寸，用炭火内 稍红存性碾末，每服三钱，食后热酒一茶钟调服，甚者再一服必消。
　　
　　回乳四物汤
　　回乳四物汤最灵 芎归白芍熟地呈加上麦芽能散乳 最消肿胀得和平治产妇无儿吃乳，致乳汁肿胀，坚硬疼痛难忍。
　　川芎 当归 白芍 熟地（各二钱） 麦茅（炒为粗末，二两）水二钟，煎八分，食远服，用脚布束紧两乳，以手按揉其肿，自然消散，甚者再用一服。
　　
　　灸乳肿妙方
　　灸乳肿痛方来异 恼怒劳伤气不调将碗复于患上灸 诸般肿疼寂然消治气恼劳伤，或寒热不调，乳内忽生肿痛。
　　用碗一只，内用粗灯草四根，十字排匀，碗内灯草头各露寸许，再用平山粗纸裁成一寸五分阔纸条，用水湿纸贴盖碗内灯草上，纸与碗口相齐；将碗复于肿乳上，留灯草头在外，将艾大圆放碗足底内，点火灸之；艾尽再添，灸至碗口流出水气，内痛觉止方住，甚者次日再灸一次必消。
　　保安万灵丹（见痈疽肿疡门）治乳痈初起，发热恶寒，头眩，肢体作痛者立效。
