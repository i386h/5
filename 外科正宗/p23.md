<!-- { "loadSidebar": true } -->
　　益气养荣汤（见瘰 门）治郁怒伤肝，七情内结，以致乳中生核，不疼不痒，日久方痛；甚者胸膈不利，吞酸呕吐，头目昏眩，四肢倦怠；或已破溃，脓水清稀，不能收敛，饮食减少，口淡无味，自汗盗汗，肢体羸瘦者并效。
　　
　　治乳便用方
　　治乳蒲公英常说 同酒煎来乘热啜再加葱汤催汗泄 消肿犹如汤泼雪治乳痈初起肿痛未成脓者。
　　用蒲公英春秋间开黄花似菊，取连根蒂叶二两捣烂，用好酒半斤同煎数沸，存渣敷肿上，用酒热服，盖睡一时许，再用连须葱白汤一茶钟催之，得微汗而散。此方乡村偏僻无药之所用之极妙，亦且简便。
　　
　　下乳天浆散
　　下乳天浆散四物 茯苓花粉麦门冬王不留行并山甲 漏芦甘草木通逢治乳母元气虚弱，乳汁微少，或生儿日久乳少。
　　川芎 当归 白芍 熟地 茯苓 天花粉 甘草 王不留行（炒） 麦门冬 漏芦 穿山甲（炒） 通草（各一钱）用健猪前蹄一只，煮蹄烂，取汁两碗，同药煎至碗半，二次顿热，食远服之。以热木梳梳其乳房，其汁如泉涌而来。
　　
　　木香饼
　　木香饼同生地黄 二物和匀患上装气滞肿疼并闪肭 用之一熨自无殃治一切气滞结肿成核，或痛或闪肭、风寒所伤并效。
　　木香（五钱） 生地黄（捣膏，一两）上木香为末，同地黄和匀，量患处大小，作饼置肿上，以热熨斗熨之；坚硬木痛者，间日熨之妙。
　　卷之三　下部痈毒门
　　乳痈论第二十六
　　十全大补汤 八珍汤（见痈疽溃疡门）逍遥散 冰蛳散 小柴胡汤（见瘰 门）托里消毒散（见肿疡门）阿魏化痞膏（见痞疾门）卷之三　下部痈毒门
　　附骨疽第二十七
　　（附：鹤膝风）夫附骨疽者，乃阴寒入骨之病也。但人之气血生平壮实，虽遇寒冷则邪不入骨。凡入者，皆由体虚之人，夏秋露卧，寒湿内袭；或房欲之后，盖复单薄，寒气乘虚入里，遂成斯疾也。初起则寒热交作，稍似风邪；随后臀腿筋骨作疼，不热不红，疼至彻骨。甚者曲伸不能转侧，日久阴变为阳，寒化为热，热甚而腐肉为脓，此疽已成也。凡治此症，初起寒热作痛时，便用五积散加牛膝、红花发汗散寒、通行经络，或万灵丹发汗亦可；次以大防风汤行经活血、渗湿补虚。又有生于尻臀部位漫肿作疼者，内托羌活汤；腿内近膝股，漫肿木痛者，内托 柴汤；腿外侧者，内托酒煎汤。初起通用人参败毒散加木瓜、牛膝、苏木、红花，虚者十全大补汤加羌活、防己、牛膝；已成欲作脓者，附子八珍汤；脓成胀痛者，即针之；脓稠而黄体实者，十全大补汤；脓清色白体虚者，保元大成汤；食少体倦者，香砂六君子汤；脾虚寒热者，补中益气汤，以此调理可也。又有风湿相乘之症，初起寒热交作，次传腿肿作痛，其形光亮微红，发热肿痛，按之如泥不便起者，宜当归拈痛汤或茯苓佐经汤，间服万灵丹和之。以上之症，皆由元气不足中来，不可误用损脾、泄气、败毒等药，外禁寒凉等法，如误用之，必致气血冰凝，内肉瘀腐，日久化为污水败脓，流而不禁者终死，又有房欲劳伤，寒热互变，气血乖违，经脉横解，受病日深以成斯疾者，其患大腿渐渐肿如冬瓜，上过胯腹，下连足底，牵连漫肿，皮色不红，日久溃脓，色白腥秽，肿仍不消，痛仍不减，元气日衰，身体缩小，唇舌干焦，二便枯秘，诸药不效，饮食不进者，终为不治。又有鹤膝风，乃足三阴亏损之症。初起寒热交作时，亦宜五积散加牛膝、红花，或万灵丹发汗俱可；如汗后肿痛仍不消减，此阴寒深伏，以大防风汤温暖经络，重者兼灸膝眼二穴，敷以琥珀膏，亦可渐渐取效。又如以上之法俱不效者，终成痼疾，不必强药消之，只宜先天大造丸、史国公酒药每常服之，终年亦可转重就轻，移步行履，尚可图也。
　　卷之三　下部痈毒门
　　附骨疽第二十七
　　初起身微寒热，饮食如常，结肿微红，疼不附骨者顺。已成举动自便，结肿成囊，疼痛有时，脓易成者为吉。已溃脓稠，肿消痛减，身体轻便，醒苏睡稳、不热者吉。溃后元气易复，饮食易进，内肉易实，脓水易干者吉。
　　初起身发寒热，漫肿色白，肢体牵强，疼痛附骨者险。已成举动不便，通腿漫肿，不热不红，不作脓者为险。已溃脓水清稀，气秽腥臭，肿痛不消，形体日削者死。溃后脾胃虚弱，饮食无味，口渴不止，唇白皮枯者死。
　　卷之三　下部痈毒门
　　附骨疽第二十七
　　初起发热恶寒，身体拘急，腿脚肿疼，脉浮紧者散之。已成腿脚肿痛，皮色不变，上下通肿者，散寒、温经络。寒热作肿，色白光亮，按之如泥不起者，宜健脾渗湿。身体无热恶寒，脉迟而涩，腿肿不热者，养血、温经络。暑中三阴，脉洪而数，腿脚 肿，口干便燥者，宜下之。已溃脓水清稀，饮食减少，形体消瘦者，补中健脾胃。溃后肿痛不减，脓水不止，虚热不退者，温中养气血。愈后筋骨牵强，曲伸不便者，宜滋养气血、通利关节。
　　卷之三　下部痈毒门
　　附骨疽第二十七
　　一男子中寒发散未尽，大腿肿痛，脉浮数而无力，此风寒未尽内虚故也。以五积散去麻黄加牛膝二服，疼痛稍减；又以内托黄 酒煎汤，四服通肿俱消。惟腿外侧结肿一块不退，此瘀血凝滞欲作脓也，以托里药候脓熟针之，更以十全大补汤而敛。
　　一男子劳碌遇寒，每发腿痛，发则寒热呕吐，胸痞不食，此因气恼、饮食不节，脾胃受伤，故脾气有亏，饮食不能运化痰滞，中脘湿热动而下流注为香港脚。以开结导引丸二服，行去停痰；又以半夏佐经汤数服，呕止膈利，更以附子六物汤，数剂消而不发。
　　一老人年六旬，过欲肾虚，致筋挛痹缩，脚膝无力，不能步履。外贴祛风逐湿膏，内服三因胜骏丸而愈。
　　一男子右腿肿痛两月余。予曰：脓已成久，何不开之？彼曰：二老医同治，俱称内消无脓，其脓不知真否？此当再请二老决之。又曰：此必无脓。但患者昏沉不醒，命在危笃。予强开之，出脓盆许，以独参汤连进二服而苏，后以十全大补汤调理百日外而安。
　　一男子房事后阴寒，大腿无形作痛，至夜尤甚，不能步履。医以散寒除湿、消痰止痛药治之，其疼益增，诊之脉细涩而无力，此气血不足，寒气所乘之症。当以大防风汤，二剂疼痛顿减：又四剂，其疾痊安。
　　一男子暑月欲后，当风睡卧，致寒气袭于左腿，遂成肿痛，寒热交作，胸痞不食。以保安万灵丹葱汤化服，洗浴发汗，以散骨髓寒毒。后以大防风汤去羌活加红花、破故纸温暖肾经，通行经络，肿痛渐消，血脉渐和，后以三因胜骏丸间服调理，两月而愈。
　　一监生似前欲后受寒，致成腿痛，予以暖肾经、温经络、散寒邪药治之。彼以为缓，请内医，甘服表散之剂，外邪虽散，其内必虚。又以小柴胡汤等药调理，致虚热发作，口燥咽干，烦渴不已；又以知母石膏汤清其上，防风、木瓜、威灵仙等剂攻其下，众议纷纷，杂药妄进，致病愈剧。仍复请治，其时患腿愈肿，其形缩小，此必死症也。况此症原从肾经受寒，非附子、破故纸不能通达关节；非羌活、防风、牛膝不能通行闭滞；非人参、白术、炙甘草不能使脾气行达四肢；非川芎、当归、白芍、熟地、红花不能养血活血。凡病从虚而入者，先补其虚，后攻其病。况治此症，不加温补而反用发散解肌，以正风寒有余之法治之，不死何愈？后果死。医者众误，始信而服之。
　　卷之三　下部痈毒门
　　附骨疽第二十七
　　
　　五积散
　　五积散桂芎归桔 苍半麻陈芍茯苓枳壳干姜并浓朴 白芷甘草共姜行治风寒湿毒客于经络，致筋挛骨痛，或腰脚酸疼，或遍身拘急，或发热恶寒、头痛者，并宜服之。
　　苍术（二钱） 陈皮 桔梗 川芎 当归 白芍（各一钱） 麻黄 枳壳 桂心 干姜 浓朴（各六分）白芷 半夏 甘草 茯苓（各四分）姜三片，水二钟，煎八分，不拘时服。头痛恶寒者，加连须葱头三根，盖汗为效。下部加木瓜、牛膝。
　　
　　内托羌活汤
　　内托羌活汤苍柏 防桂连翘 本归尾陈皮兼甘草 红花加上效堪推治尻臀患痈，坚硬肿痛，两尺脉紧数，按之无力。
　　羌活 黄柏 防风 归尾 本 肉桂（各一钱） 黄 （一钱五分） 连翘 甘草 苍术 陈皮（各六分）红花（五分）水、酒各一茶钟，煎八分，食前服。
　　
　　当归拈痛汤
　　当归拈痛汤二术 羌活防芩泽泻苓升麻茵陈甘草节 人参知母要调匀治湿热下注，腿脚生疮，赤肿作痛；或腰脚酸痛，或四肢遍身重痛，或下部顽麻作痒，或成血风。
　　羌活 当归 防风 茵陈 苍术（各一钱） 苦参 升麻 白术（各七分） 葛根 甘草 黄芩 知母泽泻 猪苓 人参（各五分） 黄柏（三分）水二钟，煎八分，食前服。
　　
　　内托黄 汤
　　内托黄 汤黄柏 羌活当归生地黄柴胡肉桂连翘等 木瓜加上效非常治湿热腿内近膝股患痈，或附骨痈初起肿痛，此太阴厥阴之分也。脉细而弦，按之洪缓有力。
　　黄 （盐水拌炒） 当归 柴胡 木瓜 连翘（各一钱） 羌活 肉桂 生地黄 黄柏（各五分）水、酒各一钟，煎一半，空心热服。
　　
　　内托酒煎汤
　　内托酒煎汤桂 柴胡连翘黄柏宜甘草升麻大力子 煎同水酒效堪推治寒湿发于腿外侧少阳经分患痈，或附骨痈坚硬漫肿作痛，或流至足阳明经作肿亦治之。
　　黄 当归（各二钱） 柴胡（一钱五分） 连翘 肉桂 大力子（各一钱） 升麻 黄柏 甘草（各五分）水、酒各一茶钟，煎一半，食前服。
　　
　　茯苓佐经汤
　　茯苓佐经汤半夏 二术陈皮草葛根藿香泽泻柴胡等 木瓜浓朴共同行治足少阳经为四气所乘，以致腰腿发热疼痛，头目昏眩。呕吐不食，胸膈不利，心烦热闷等症。
　　茯苓 陈皮 半夏 白术 苍术（各一钱） 藿香 泽泻 甘草 葛根 柴胡 浓朴 木瓜（各五分）水二钟，姜三片，煎八分，食前服。
　　
　　附子六物汤
　　附子六物汤甘草 防己白术桂枝苓同水二钟姜三片 太阴足肿最消疼治四气流注于足太阴经，骨节烦痛，四肢拘急，自汗短气，小便不利，手足或时浮肿，并皆服之。
　　附子 甘草（各一钱） 防己 白术 茯苓（各八分） 桂枝（五分）水二钟，姜三片，煎八分，食远服。
　　
　　麻黄左经汤
　　麻黄左经汤葛根 羌活防风苍术苓防己甘草细辛等 桂心姜枣效通神治风寒暑湿流注足太阳经，腰足挛痹，关节重痛，憎寒发热，无汗恶寒或自汗恶风、头痛等症。
