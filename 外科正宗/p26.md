<!-- { "loadSidebar": true } -->
　　初起形如牛奶，不肿不红，无 无痛，行走不觉者轻。已成肿痛，有时遇劳而发，或软或硬，头出黄水者轻。久如鸡冠、蜂窠、莲花、翻花等状，流脓出血不止者重。久漏窍通臀腿，脓水淋漓，疼痛不已，粪从孔出者逆。
　　卷之三　下部痈毒门
　　痔疮论第三十
　　初起及已成渐渐大而便涩作痛者，宜润燥及滋阴。肛门下坠，大便去血，时或疼痛坚硬者，宜清火渗湿。
　　紫色疼痛，大便虚秘兼作痒者，凉血祛风、疏利湿热。肿痛坚硬，后重坠刺，便去难者，外宜熏洗，内当宣利。
　　内痔去血，登厕脱肛而难上收者，当健脾、升举中气。便前便后下血，面色痿黄，心忪耳鸣者，宜养血健脾。
　　诸痔欲断其根，必须枯药，当完其窍，必杜房劳乃愈。
　　卷之三　下部痈毒门
　　痔疮论第三十
　　一男子患痔六年。每遇酒色劳役，痔则发肿，坚硬疼苦，十余日方得稍可。彼欲断其根，以枯痔散上至七日外，其痔渐黑裂缝，至十六日痔枯脱落，孔若鸡心，以生肌散逐日用之，内补养血健脾药而愈。
　　一男子患痔， 肿作痛，大便结燥，脉数有力。以内疏黄连汤二服，便行痛止。又以四物汤加芩、连、枳壳、天花粉，数剂而肿消，更以脏连丸一料而不复发。
　　一男子患痔，凡遇劳发肿作痛，以枳壳汤熏洗，内服防风秦艽汤，数服肿痛俱减，令彼常洗前汤，每月五、六次，内与六味地黄丸加黄柏、知母服之不发。
　　一男子好饮多欲，内痔虚坠下血。以四物汤加芩、连，升麻、葛根，数服虚坠乃止。又以当归郁李仁汤二剂，痔肿亦消；更服脏连丸月余，便血亦止；又月余，兼节酒色不发。大抵醉饱入房，经脉横解，或精气一泄，脉络必虚，酒食之毒，乘虚流结；或淫极强固精气，以致败精浊血遂传大肠；又或饮食浓味，燥湿流注俱成斯疾。所受病者燥气也，为病者湿气也。初宜泻火和血、润燥疏风，久宜养血滋阴、健脾渗湿，治之自愈。若不节酒色，不慎起居，不戒口味，破必成漏，久则穿肠串臀，秽从孔出，臭水淋漓，昼夜无禁。凡得此者，虽不伤生，每苦瘀污，可叹息哉！一男子患痔十余年，头已穿溃，未及通肠，每发疼苦。以三品一条枪插至七日，痔变黑色，疮边渐渐裂缝，至十五日脱落；以凤雏膏搽至半月，敛口而平。
　　一男子怯弱，内痔便血，面色痿黄。自服凉药、止血药不应，诊之脾脉虚而无力，此中气不足，不能统血，以补中益气汤十余服，精神顿倍，便血亦少；又以加味四君子汤兼前汤间服，月余不发。大抵此症所致之由不同，当究其因治之，如元气有余，形黑气盛，先粪而后紫血者，更兼脉实有力，此属有余，法当凉血止血，药应自效。至若形体瘦弱，面色痿黄，先鲜血而后粪者，更兼脉虚无力，此属不足，岂可反用凉药止之，致伤脾胃。此症若不温中健脾、升举中气，其血不得归原，故药难效。远其根本也。
　　卷之三　下部痈毒门
　　痔疮论第三十
　　
　　防风秦艽汤
　　防风秦艽汤芍归 芎芩草地地黄随槟翘槐角山栀壳 白芷还兼苍术宜治痔疮不论新久，肛门便血，坠重作疼者并效。
　　防风 秦艽 当归 川芎 生地 白芍 赤茯苓 连翘（各一钱） 槟榔 甘草 栀子 地榆 枳壳槐角 白芷 苍术（各六分）水二钟，煎八分，食前服，便秘者加大黄二钱。
　　
　　提肛散
　　提肛散内用芎归 参术 陈甘草随升麻柴芩并白芷 加上黄连效可奇治气虚肛门下坠，及脱肛、便血、脾胃虚弱等症。
　　川芎 归身 白术 人参 黄 陈皮 甘草（各一钱） 升麻 柴胡 条芩 黄连 白芷（各五分）水二钟，煎八分，食远服，渣再煎服。
　　
　　加味四君子汤
　　加味四君子汤术 茯苓扁豆与人参黄 甘草姜枣等 痔疮脾倦效如神治痔疮、痔漏，下血不止，面色痿黄，心忪耳鸣，脚弱气乏，及一切脾虚口淡，食不知味；又治中气虚，不能摄血，致便血不禁者并效。
　　人参 白术 茯苓 白扁豆 黄 （炙） 甘草（炙，各一钱）水二钟，姜一片，枣二枚，煎八分，食前服。
　　
　　当归郁李汤
　　当归郁李汤生地 大黄泽泻共秦艽麻仁枳实并苍术 皂子相兼用莫逃治痔大便结燥，大肠下坠出血，苦痛不能忍者。
　　当归 郁李仁 泽泻 生地黄 大黄 枳实 苍术 秦艽（各一钱） 麻子仁（研，一钱五分） 皂角（一钱）水二钟，煎八分，空心服。
　　
　　芎归汤
　　芎归汤内用芎归 失血虚羸大得宜妇人产后虚烦热 煎尝顷刻脱藩篱治便血或失血过多，兼妇人产后血虚烦热，头眩昏晕、盗汗等症并效。
　　川芎（三钱） 当归（酒拌，五钱）水二钟，煎八分，食前服，自汗手足冷者加人参二钱。
　　
　　三黄二地汤
　　三黄二地汤苍术 浓朴陈皮白术归人参防风兼甘草 地榆泽泻共乌梅治肠风诸痔，便血不止；及面色痿黄，四肢无力。
　　生地黄 熟地（各一钱半） 苍术 浓朴 陈皮 黄连 黄柏 黄芩 归身 白术 人参（各一钱）甘草 防风 泽泻 地榆（各六分） 乌梅（二个）水二钟，煎八分，食前服。
　　
　　粟壳散
　　粟壳散内用归 生熟地黄苍柏宜参芩浓朴陈皮草 荷蒂艽升地骨皮治诸痔作疼及肠风下血，诸药不止者，宜服之。
　　粟壳（温汤泡去内穣，去蒂切丝，蜜水拌炒，二钱） 当归 陈皮 秦艽 黄 生地黄 熟地（各一钱）黄柏 黄芩 人参 苍术 浓朴 升麻（各六分） 荷叶蒂（七个） 甘草（五分） 地骨皮（一钱二分）水二钟，煎八分，食前服。或为细末，每服二钱，空心温酒调服。
　　
　　洗痔枳壳汤
　　洗痔枳壳汤捐痛 癞虾蟆草相成共用此煎汤洗痔疮 诸般疼苦随时送治痔疮肿痛，肛门下坠，毋论新久，洗之肿自消。
　　枳壳（二两） 癞虾蟆草（一名荔枝草，四季常有，面青背白，麻绞垒垒者是，二两）河水三瓢，同上二味煎数滚，先熏后洗，良久汤留再热熏洗，甚者三次即消。洗净当搽后药。
　　
　　五倍子散
　　五倍子散虾蟆草 加上轻粉冰片好痔疮肿痛及坠疼 用之掺上如同扫治诸痔举发，坚硬疼痛难忍，或脏毒，肛门泛出肿硬不收亦效。
　　五倍子大者，敲一小孔，用阴干癞虾蟆草揉碎填塞五倍子内，用纸塞孔，湿纸包煨，片时许取出待冷；去纸碾为细末，每一钱加轻粉三钱、冰片五厘，共研极细，待前汤洗后，用此干搽痔上。即睡勿动，其肿痛即除。
　　凡外痔用二方搽洗，亦可除根，永不再发，极效极效。
　　
　　田螺水
　　田螺水治痔疮疼 冰片加之效罕闻脱肛诸痔虽难愈 将来一扫效如神治痔疮坚硬作痛，及脱肛肿泛不收者并用之。
　　以大田螺一枚，用大冰片五厘研末，用尖刀挑起螺盖，将冰片入内，平放片时，待螺渗出浆水，用鸡翎蘸搽患上，勤勤扫之，其肿痛自然消散。
　　
　　唤痔散
　　唤痔散上刺 皮 草乌盐麝共能医枯矾冰片同研末 津唾调搽痔出齐凡医内痔不得出，用此药填入肛门，其痔即出。
　　草乌（生用，一钱） 刺 皮（一钱，烧存性） 枯矾（五钱） 食盐（炒，三钱） 麝香（五分）冰片（二分）上碾细末，先用温汤洗净肛门，随用津唾调药三钱，填入肛门，片时痔即当出，去药上护痔膏。
　　
　　护痔膏
　　护痔膏中用石膏 黄连冰片麝香饶还加白芨同为末 蛋白相调效岂逃用唤痔散痔出之后，先用此药围护四边好肉。
　　白芨 石膏 黄连（各三钱） 冰片 麝香（各二分）共碾细末，鸡蛋清调成膏，护住四边好肉，方上枯痔散。
　　
　　枯痔散
　　枯痔散内用白矾 蟾酥轻粉共砒良再加童子天灵盖 枯痔方中效岂凡凡痔疮泛出，即用此药涂之。年浅者五、七日，年深者八、九日，待痔干黑后，不用此药，每日用落痔汤洗之。
　　白矾（二两） 蟾酥（二钱） 轻粉（四钱） 砒霜（一两） 天灵盖（四钱，用清泉水浸，以天灵盖红，水内浸 七次）共研极细末，入小新铁锅内，上用粗瓷碗密盖，盐泥封固；炭火 至二炷京香，待冷取开，将药研末搽痔上，每日辰、午、申三时用温汤洗净，上药三次，上至七、八日，其痔枯黑坚硬，住药裂缝，待其自落，换洗起痔汤。
　　
　　起痔汤
　　起痔汤中芩柏连 大黄荆芥苦参前防风甘草山栀等 朴硝槐角共相煎治诸痔上枯药之后，黑色坚硬裂缝，宜此药洗。
　　黄连 黄柏 黄芩 大黄 防风 荆芥 栀子 槐角 苦参 甘草（各一两） 朴硝（五钱）已上药分作三次，用水煎洗，待痔落之后，换搽生肌散。
　　
　　生肌散
　　生肌散乳香没药 海螵蛸龙骨黄丹赤石脂轻粉熊胆 珍麝衄冰片须参治痔上枯药之后脱落、孔窍不收者，宜用此掺。
　　乳香 没药（各一两） 海螵蛸（水煮，五钱） 黄丹（飞炒，四钱） 赤石脂（ ，七钱） 龙骨（，四钱） 血衄（三钱） 熊胆（四钱） 轻粉（五钱） 冰片（一钱） 麝香（八分） 珍珠（ ，二钱）共研极细末，瓷罐收贮，早晚日搽二次，盖膏渐敛而平。
　　
　　洗痔肿痛方
　　洗痔肿痛方朴硝 鱼腥苦楝不相饶还有瓦花马齿苋 煎汤熏洗痔疼消鱼腥草 苦楝根 朴硝 马齿苋 瓦楞花（各一两）水十碗、煎七、八碗，先熏后洗，诸痔肿痛可消。
　　
　　人中白散
　　（见口疳门）治诸痔肿痛坚硬、坠重脱肛等症。先用温汤洗净，随后搽药患上，即卧勿动，其肿痛渐减，此药常有便于痔，故附录而用之。
　　
　　三品一条枪
　　（见瘰 门）治十八种痔漏。凡用药线插入痔孔内，早晚二次，初时每次插药三条，四日后每次插药五、六条，上至七、八日，药力满足，痔变紫黑，方住插药；候痔四边裂缝流脓，至十四日期满痔落，用甘草汤洗净，换搽凤雏膏或玉红膏，俱可生肌收敛。虚弱者兼服养血健脾之药，最为稳当。大抵医人能取痔者，皆此方也，不可轻其药而弃之。
　　
　　生肌凤雏膏
　　生肌鸡卵凤雏膏 乳香轻粉不相饶血衄再加白龙骨 生肌长肉发生苗用鸡蛋煮熟，去白用黄，十余个铜杓内熬油，倾入盏内，约油三钱加轻粉细末一钱，乳香、血衄、龙骨各末五分，共入油内和匀，每日早、午、晚鸡翎蘸涂患孔内，膏盖避风，深者半月，可以完口。
　　
　　煮线方
　　煮线方中用壁钱 芫花二味共相煎白丝扣线将同煮 诸痔瘿瘤用此捐治诸痔及五瘿六瘤，凡蒂小而头面大者，宜用此线系其患根自效。
