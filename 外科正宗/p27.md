<!-- { "loadSidebar": true } -->
　　芫花（五钱） 壁钱（二钱）用白色细扣线三钱，同上二味用水一碗盛贮小瓷罐内，慢火煮至汤干为度，取线阴干，凡遇前患，用线一根，患大者二根，双扣系于根蒂，两头留线，日渐紧之，其患自然紫黑、冰冷不热为度。轻者七日，重者十五日后必枯落，后用珍珠散收口至妙。
　　
　　脏连丸
　　脏连丸本是黄连 猪脏将来灌煮煎同捣为丸温酒服 敢教诸痔不缠绵治痔无论新久，但举发便血作痛，肛门坠重者。黄连净末八两，用公猪大脏尽头一段，长一尺二寸，温汤洗净，将连末灌入脏内，两头以线扎紧，用时酒二斤半，砂锅内煮，酒将干为度；取起脏药，共捣如泥。如药烂，再晒一时许，复捣丸如桐子大，每服七十丸，空心温酒送下，久服除根。
　　
　　胡连追毒丸
　　胡连追毒丸来异 痔漏通肠效罕稀麝香刺 皮丸服 排尽瘀脓换好肌治痔漏不拘远年近日，有漏通肠，污从孔出者。先用此丸追尽脓毒，服后丸药自然取效最稳。
　　胡黄连（一两，切片，姜汁拌炒） 刺 皮（一两，炙，切片再炒黄为末） 麝香（二分）软饭为丸麻子大，每服一钱，食前酒下，服药后脓水反多，是药力到也，勿惧之。
　　
　　黄连闭管丸
　　胡连闭管丸窥易 得此之功难上难决明山甲槐花等 服下忧容换笑颜胡黄连（净末，一两） 穿山甲（麻油内煮黄色） 石决明（ ） 槐花（微炒，各末，五钱）炼蜜丸如麻子大，每服一钱，空心清米汤送下，早晚日进二服，至重者四十日而愈。此方不用针刀、挂线，不受苦楚，诚起痼疾之良方也。如漏之四边有硬肉突起者，加蚕茧二十个，炒末和入药中，此及遍身诸漏皆效。
　　卷之三　下部痈毒门
　　痔疮论第三十
　　内疏黄连汤（见肿疡门）补中益气汤 四物汤（俱见溃疡门）六味地黄丸（见肺痈门）卷之三　下部痈毒门
　　下疳论第三十一
　　下疳者，邪淫欲火郁滞而成。其来有三：一由男子欲念萌动，阳物兴举，淫火猖狂而未经发泄者，以致败精浊血流滞中途，结而为肿者一也；二由妇人阴器瘀精浊气未净，接与交媾，以致淫精传袭而成者二也；三由……热药，……多致火郁未发而成者三也。男子萌念火郁之症，初起先必涩淋，小便溺痛，次流黄浊败精，阳物渐损，甚则肿痛腐烂，法当疏利肝肾邪火，如八正散、清肝导滞汤之类是也。妇人阴器不洁，初起先从皮肿光亮，甚如水晶，皮破流水，肿痛日生，痒麻时发，治当解毒消风，如龙胆泻肝汤兼平胃散合而用之。男妇房术所伤，蕴毒所致，初起阳物痒痛，坚硬紫色，疙瘩渐生，腐烂渐作，血水淋漓，不时兴举，治当泻火解毒，如黄连解毒汤、芦荟丸之类是也。外以银粉散、珍珠散、人中白散选用。又有先发时疮，误用熏条擦药结毒于此者，详注结毒门，不在此类推之。
　　卷之三　下部痈毒门
　　下疳论第三十一
　　初起不红不肿，睡不举阳，玉茎微损，小水自利者轻。已成微热微肿，皮色光亮，小便赤色，更兼白浊者平。已损肉色红活， 无坚肿，小便不疼，大便不秘者可。初起小便淋漓，次损阳物，坚硬作痛，腐烂渐开者险。已成腐溃内攻，伤损玉茎，色紫无脓，疼如针刺者重。
　　卷之三　下部痈毒门
　　下疳论第三十一
　　初起肿痛发热，小水涩滞，肝经湿热也，宜泻肝渗湿。肿痛坚硬， 发寒热，口燥咽干，大便秘者，通利二便。玉茎肿痛，小便如淋，自汗盗汗，时或尿血，清心滋肾。茎窍作痒，时出白浊，发热口干、津液少者，益肾清心。溃后肿痛，小便赤涩，日则安静，夜则疼甚，滋阴泻火。溃烂不已，肿痛又作，疼痛日深，秽气不回，清肝解毒。
　　卷之三　下部痈毒门
　　下疳论第三十一
　　一童子十五岁，玉茎肿痛，外皮浮肿，比常粗大一倍。他医治之以解毒清肝等药，愈肿愈痛。予视之，亦用泻火清热渗湿等剂，俱不见效，诊之脉细数而无力，此中气不足，脾经湿水乘虚流注、停聚不散，当行从治法也。以四物汤合平胃散加木香、熟附子、人参各五分，一服肿痛顿退，又四、五服而全消。
　　一男子肿痛发寒热，以荆防败毒散二服而退。又以龙胆泻肝汤，肿痛亦减；用四物加黄柏、知母而消。
　　一男子年四十，色欲过度，小便涩痛，出如白浆，结冻成块，此肾伤湿热为患。朝以八味丸，午用八珍汤加山萸、牡丹皮、黄柏、知母，服之月余而涩肿亦退，小便渐清，但窍中常有滑精，不时渗出，久致腰湾脚膝无力。偶以三因胜骏丸，服至月余，前症悉愈。
　　一男子茎头腐烂，小水涩痛。外以珍珠散，内服木通汤，四服涩痛亦止。更服四物汤加黄柏、花粉而痊。
　　一男子初婚玉茎伤损，出血疼甚。先以葱汤浸洗良久，随用珍珠散加冰片掺之，腐皮渐干，痛亦渐止；内服四物汤加木通、山栀，四服其肿痛渐止而愈。
　　一男子皮肿光亮，发热疼甚。外敷如意金黄散，内服龙胆泻肝汤加大黄，便痛稍愈，去大黄又服而消。
　　卷之三　下部痈毒门
　　下疳论第三十一
　　
　　清肝导滞汤
　　清肝导滞汤瞿麦 滑石甘草并 蓄大便秘之加大黄 灯心为引空心服治肝经湿热，玉茎肿痛，小水涩滞作疼者服之。
　　蓄（四钱） 瞿麦（三钱） 滑石（二钱） 甘草（一钱） 大黄（二钱，便秘加）水二钟，灯心二十根，煎八分，空心服。
　　
　　龙胆泻肝汤
　　龙胆泻肝汤地黄 车前泽泻麦冬当黄芩栀子甘草等 湿用黄连秘大黄治肝经湿热，玉茎患疮，或便毒、悬痈，小便赤涩，或久溃烂不愈。又治阴囊肿痛，红热甚者并效。
　　龙胆草 连翘 生地黄 泽泻（各一钱） 车前子 木通 归尾 山栀 甘草 黄连 黄芩（各五分）大黄（二钱，便秘加）水二钟，煎八分，食前服。
　　
　　清肝渗湿汤
　　清肝渗湿汤二术 苓朴昆陈粉木通山栀泽泻川芎等 当归甘草木香同治阴囊玉茎湿肿如猪肚，小水不利，坠重作痛。
　　苍术 白术 茯苓 山栀 浓朴 泽泻 陈皮 木通 天花粉 昆布（各一钱） 甘草（五分） 木香（三分） 川芎 当归（各六分）水二钟，煎八分，空心服。作热红色加黄连、龙胆草各七分。
　　
　　清心莲子饮
　　清心莲子饮黄 赤茯人参地骨皮黄芩甘草并泽泻 麦冬加上效堪题治心经蕴热，小便赤涩，玉茎肿痛，或茎窍作疼；及上盛下虚，心火炎上，口苦咽干，烦躁作渴。
　　治虚阳口干，小便白浊，夜则安静，昼则发热者。
　　石莲肉 黄 黄芩 赤茯苓 人参（各一钱） 炙甘草 泽泻 麦门冬 地骨皮（各五分）水二钟，煎八分，空心并食前服。
　　
　　八正散
　　八正散中用木通 车前瞿麦大黄同蓄山栀并滑石 加之甘草效无穷治肝经积热，小便淋闭不通，及一切淋病俱效。
　　大黄 车前子 瞿麦 蓄 山栀 木通 甘草（各一钱） 滑石（二钱）水二钟，煎八分，食前服。
　　
　　解毒木通汤
　　解毒木通汤柏连 胆草山栀芦荟全瞿麦滑石并甘草 还用灯心作引煎治男妇房术热药所伤，致玉茎、阴户痒痛，小水涩滞，白浊滑精，至夜阳物兴举不得眠者服之。
　　木通 黄连 龙胆草 瞿麦 滑石 山栀 黄柏 知母（各一钱） 芦荟 甘草（各五分）水二钟，灯心二十根，煎二分，食前服。
　　
　　芦荟丸
　　芦荟丸中用二连 芜荑鹤虱共雷丸青皮麝木香同等 饼糊丸来共此全治下疳溃烂作痛。又治妇人阴蚀疮作痒，及小儿肝积发热，口鼻生疮，牙龈蚀烂等症。
　　胡黄连 黄连 芦荟 白芜荑 青皮 白雷丸 鹤虱草（各一两） 麝香（一钱） 木香（三钱）上为末，蒸饼糊丸如麻子大，每服一钱，空心清米汤送下。
　　
　　银粉散
　　银粉散效真罕稀 锡炒朱砂数不微轻粉水银并 粉 下疳结毒敢相违治下疳毋论新久，但腐烂作痛及杨梅疮熏后结毒，玉茎腐烂，或阳物半伤半全者，并宜用之。
　　好锡六钱化开，下朱砂末二钱搅炒，砂枯去砂，留锡再化开， 水银一两，和匀倾出听用，杭粉一两研细，铺夹纸平山上，卷成一条，一头点火，煨至纸尽为度，吹去灰用粉同煎末，锡加真轻粉一两，共成一家研细。
　　凡遇前患，先用甘草汤淋洗，挹干随用此药掺上，止痛生肌、收敛极妙。
　　
　　珍珠散
　　珍珠散效实堪夸 轻粉还兼缸子花诸肿诸疮诸痛疾 用之一掺自无他治下疳皮损腐烂，痛极难忍；及诸疮新肉已满，不能生皮。又汤泼火烧，皮损肉烂，疼痛不止者。
　　青缸花（五分，如无，用头刀靛花轻虚色翠者代之，终不及缸花为妙） 珍珠（一钱，不论大小以新白为上，入豆腐内煮数滚，研为极细无声方用） 真轻粉（一两）上三味，共研千转，细如飞面，方入罐收。凡下疳初起皮损，搽之即愈。腐烂疼痛者，甘草汤洗净。猪脊髓调搽；如诸疮不生皮者，用此干掺即可生皮。又妇人阴蚀疮或新嫁内伤痛甚者，亦可此搽极效。汤泼火烧痛甚者，用玉红膏调搽之。
　　
　　疳疮简便方
　　用油透罗缎旧帽沿烧灰，杭粉瓦上 黄色各等分，共研极细，瓷罐收贮。先用红枣十五个、甘草三钱，煎汤温洗患上，挹干搽药即效。
　　
　　太乙膏
　　（见肿疡门）治玉茎皮损疼痛不止者，用此贴之，其疼即止。
　　卷之三　下部痈毒门
　　下疳论第三十一
　　四物汤 八味丸 八珍汤（俱见溃疡门）三因胜骏丸（见附骨疽门）卷之三　下部痈毒门
　　鱼口便毒论第三十二
　　夫鱼便者，左为鱼口，右为便毒。总皆精血交错，生于两胯合缝之间结肿是也。近之生于小腹之下、阴毛之傍结肿，名曰横 ，又名外疝是也。得之入房忍精，强固不泄，或欲念已萌，停而不遂，以致精血走动凝滞结而为肿。治当散滞行瘀、通利大小二便，九龙丹、山甲内消散是也。七日以后，服之根本坚固，恐其作脓，宜用火针法刺之亦妙；已出脓者，十全大补汤服之，庶易收敛。迟则恐生别症难愈。
　　卷之三　下部痈毒门
　　鱼口便毒论第三十二
　　初起结肿，不红微热，行走稍便，无寒热交作者为轻。已成红赤肿痛，发热 痛，举动艰辛，至夜尤甚者易。已溃脓稠，肉色红活，肿消痛止，新肉易生、作痒者顺。初起结肿，坚硬如石，牵强刺疼，起坐不便、寒热者重。已溃腐烂，肿痛不减，脓水清稀，孔深口大不敛者险。
　　卷之三　下部痈毒门
　　鱼口便毒论第三十二
