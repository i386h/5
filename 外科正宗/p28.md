<!-- { "loadSidebar": true } -->
　　初起漫漫，结肿疼痛，两胯牵强，身发寒热，宜散表邪。已成坚硬，发热疼痛，内热口干，大小便秘，宜通利之。发散疏利之后，肿痛仍作，欲其作脓，宜用托里消毒。
　　肿发热，疼痛日久，急胀苦甚，内脓已成，宜急开之。已溃之后，脓水不干，新肉生迟不敛，健脾胃、补气血。
　　卷之三　下部痈毒门
　　鱼口便毒论第三十二
　　一男子左胯肿痛，身发寒热，脉弦而数。以人参败毒散一剂，表症悉退，次以山甲内消散二剂而痊消。
　　一男子横 ，肿痛坚硬，二便涩滞，以九龙丹一服，通利大便，肿痛稍减；间日又用一服，二便通利而消。
　　一男子患此十余日，情势已成，肿痛日甚，因公事急出，不能行走。以火针法针之，出紫血钟许。外用膏贴拔出微脓，服托里消毒散而便可行，亦且速愈。
　　一男子溃而口大不敛，此先泄药之过也。以十全大补汤加泽泻、丹皮十余剂，外搽玉红膏月余而敛。
　　一男子先出疳疮，久而不愈，后发横 ，十余日始生肿痛。予欲托里溃脓以泄毒瓦斯，彼欲内消，自服槐花酒、蜈蚣、全蝎等药，肿未得消，元气已损，转致筋骨疼痛，举动艰辛，仍复请治。形体瘦弱，脉虚而数，此真元受伤，邪气从之，虽当补养，后必欲发时疮方愈。彼不为信，自仍服败毒消风等药，元气愈虚，饮食不进，筋骨疼甚，彻夜不睡。又复请治。先用补中益气汤倍参、 ，六服元气稍醒；又以八珍汤加麦门冬、五味子、远志、酸枣仁、牡丹皮，十余服夜间方睡，惟疼痛不能大减，此内虚疮毒下陷，故难取效。朝以六味丸、午服十全大补汤，又十余服，遍身方发红点。此疮毒欲出，仍服前药，红点渐高，始成疮样，彼时疮毒一出，疼痛顿减，元气渐复。更服八珍汤加米仁、银花、土茯苓，服至半年，其疮方得渐渐而痊。彼悔执方治病之尤，始信因病用方之妙。
　　卷之三　下部痈毒门
　　鱼口便毒论第三十二
　　
　　山甲内消散
　　山甲内消散大黄 加上姜蚕甘草当木鳖牵牛同协力 角口便毒自无妨治鱼口、便毒、骑马痈、横 等症，初起未成脓者。
　　当归梢 甘草节 大黄（各三钱） 穿山甲（炒，三大片） 姜蚕 黑牵牛（各一钱） 土木鳖（三个）水、酒各一碗，煎八分，空心服。渣再煎服，大便行三、四次方吃稀粥，淡味饮食为妙。
　　
　　九龙丹
　　九龙丹药真堪羡 血衄儿茶乳没炼木香巴豆等分同 鱼便横 立消见治鱼口、便毒、骑马痈、横 初起未成脓者服之。
　　儿茶 血衄 乳香 没药 巴豆（不去油） 木香上各等分为末，生蜜调成一块，瓷盒盛之，临时旋丸寒豆大，每服九丸，空心热酒一杯送下，行四、五次，方吃稀粥。肿甚者，间日再用一服自消。
　　
　　红花散瘀汤
　　红花散瘀汤苏木 翘贝姜蚕乳决明归尾大黄角针等 牵牛山甲酒煎行治入房忍精强固不泄，以致瘀精浊血凝结两胯或小腹之傍结成肿痛，小水涩滞者并服之。
　　当归尾 皂角针 红花 苏木 姜蚕 连翘 石决明 穿山甲 乳香 贝母（各一钱） 大黄（三钱）牵牛（二钱）水、酒各一碗，煎八分，空心服，行五、六次，方吃稀粥补之。
　　
　　黄 内托散
　　黄 内托散芎归 白术银花泽泻随花粉角针与甘草 鱼口便毒此能医治鱼口、便毒、横 等症，已成不得内消者服之。
　　川芎 当归 黄 （各二钱） 白术 金银花 天花粉 皂角针（各一钱） 甘草 泽泻（各五分）水二钟，煎八分，食前服。
　　
　　玉红膏
　　（见溃疡门）治鱼口、便毒、横 腐溃口不合者，用此搽之效。
　　
　　火针法
　　火针之法由来异 胜如服药并奇治将针一点破皮囊 肿消痛止随游戏治鱼口、便毒、横 等症，用行药不得内消者。
　　用粗线针二条，将竹筋一头劈开，将针离分半许夹在筋头内，以线扎紧，用桐油灯盏内贮之；灯草五根，排入油内，点着用针蘸油烧红，向患顶重手刺入五、六分，随出或血或脓，以膏盖贴，即得轻便，以后渐愈。
　　虚者兼服十全大补汤完口。
　　卷之三　下部痈毒门
　　鱼口便毒论第三十二
　　托里消毒散（见肿疡门）十全大补汤 补中益气汤 八珍汤（俱见溃疡门）六味地黄丸（见肺痈门）卷之三　下部痈毒门
　　囊痈论第三十三
　　夫囊痈者，乃阴虚湿热流注于囊，结而为肿。至溃后睾丸悬挂者，犹不伤人，以其毒从外发，治当补阴、清利湿热，取效者十有八、九。近时人误用疝家热药，多致热甚为脓，虑难收敛。初宜龙胆泻肝汤，稍久滋阴内托散，外敷如意金黄散，俱可内消。又一种水疝，皮色光亮，无热无红，肿痛有时，内有聚水，宜用针从便处引去水气则安。如肿痛日久，内脓已成胀痛者，可即针之；内服十全大补汤加山茱萸、牡丹皮、泽泻治之，间以六味地黄丸服之亦愈。
　　卷之三　下部痈毒门
　　囊痈论第三十三
　　初起不红微肿，肾子引痛，不作寒热，起坐自便者轻。已成红肿发热，形色光亮，疼痛有时，饮食有味者顺。已溃脓稠，肿消痛止，新肉渐生，不痛作痒、收敛者吉。溃后腐烂，囊皮脱落，甚者睾丸突出，能食不痛者可。
　　初起坚硬紫色，日夜痛甚，小便不利，大便秘泄者重。已成坚而不溃，头腐无脓，疼痛无时，常流血水者重。溃后脓口开张，肿痛不减，身发寒热，睡卧不宁者重。
　　卷之三　下部痈毒门
　　囊痈论第三十三
　　初起寒热交作，肾子肿痛，疼连小腹者，宜发散寒邪。已成红肿发热，口干 痛，小水不利，大便秘者利之；已溃疼痛不减，脓水清稀，朝寒暮热者，宜滋阴内托；溃后不能收敛，日晡发热，饮食减少者，宜养血健脾；溃后睾丸悬挂不能收敛者，当外用生肌，内加补托。
　　卷之三　下部痈毒门
　　囊痈论第三十三
　　一男子风寒未经发散，寒中肾囊，作肿痛甚。以万灵丹一服洗浴发汗，寒邪顿退；又以四物汤加泽泻、苍术、山栀、天花粉，外敷如意金黄散数次而痊消。
　　一男子囊肿甚大，不热胀痛，按之软而即起。此湿水流注，聚而不散，以披针导去黄水碗许，以导水消肾丸服月余而肿消。又以木香补肾丸服之不作。
　　一男子患此十余日，肿甚胀痛，内脓已成。针之出脓碗许，以十全大补汤加泽泻、丹皮十余剂而收敛。
　　一老年人素有疝气，因怒伤肝，举发疼痛。自服盘葱散热药，肿痛益甚，视之肾囊半边坚硬，皮损紫黑，此欲腐烂见睾丸候也。彼不为信，尚欲内消，请别医治之，内服龙胆泻肝汤，外敷四黄散寒凉等药，坚硬果腐，饮食少进，虚热不睡，痛甚昏愦，又复请治。予曰：凡病有主末，治有权宜，初起以药治疝非疝也。凡疝为患，小腹作疼，牵引肾子，多寒少热，好饮热汤。此症乃恼怒伤肝，阴虚湿热为患，其囊红肿发热，小便赤涩，内热口干，坠重作痛，此为囊痈之候。初宜清利湿热，而返用疝家热药；已成宜用补阴，况又用泻肝凉剂，此年老气血有亏，攻补机关已误，其疾岂有不致危亡者。即当养气血、固根本为主，而佐以安神定痛之药接补元气，死生在进退之间尚可转也。随以八珍汤加麦冬、五味子、远志、牡丹皮，外以甘草汤淋洗腐上，将已坏黑肉尽行剪落，其睾丸已露；数日后，其患得于补力，前症渐退，饮食渐进，外腐已尽，肾子已突大半。搽玉红膏，外以膏盖，长肌渐收，调理半年外而得始安。
　　一男子肿痛十余日，坚硬无脓，囊头肿上紫色作烂。此欲外腐，以蟾酥锭为末掺上膏盖，三日腐肉脱下，搽玉红膏、太乙膏掩之，内服补阴滋肾药而安。
　　一男子欲后受寒，致阴囊牵引小腹作痛，恶寒发热，诊之脉紧数而无力。以五积散一服，寒热乃退，痛亦稍止，更以八珍汤加肉桂、丹皮、泽泻，数服而愈。
　　卷之三　下部痈毒门
　　囊痈论第三十三
　　
　　清肝掺湿汤
　　清肝掺湿汤归地 芎芍柴通泽泻芩山栀胆草天花粉 灯心甘草效如神治囊痈肝经湿热结肿，小水不利，发热 痛者。
　　川芎 当归 白芍 生地 柴胡 龙胆草 山栀 天花粉 黄芩（各一钱） 泽泻 木通 甘草（各五分）水二钟，灯心二十根，煎八分，食前服。
　　
　　滋阴内托散
　　滋阴内托散芎归 白芍还兼熟地角针泽泻并山甲 囊痈日久服相宜治囊痈已成，肿痛发热，服之有脓即可穿溃也。
　　当归 川芎 白芍 熟地 黄 （各一钱半） 皂角针 泽泻 穿山甲（各五分）水二钟，煎八分，食前服。
　　
　　导水消肾丸
　　导水消肾丸功捷 茅术牵牛与木通更加肉桂老米等 打糊丸成建大功治囊痈内伤生冷，外受风寒，以致寒湿侵人囊中，小者如升，小者若斗，皮肤顽浓，阳物短缩，小水不利，不痛多冷，俗称沙 是也。宜服此药引导水气，日久渐消，终身不为废疾也。此方常验。
　　茅山苍术（一斤，米泔水浸，切片炒黄） 木通（半斤） 肉桂（一两，刮去粗皮） 牵牛（二两，微炒） 木香（一两）共为细末，陈米粉打糊丸，如桐子大，每服百丸，空心白滚汤、清米汤任下。忌生冷面食，此囊虽夏月炎天，亦以衣被复之为妙。
　　
　　灸偏坠法
　　偏坠灸法最多灵 晴日将来仰卧身木肾尽头为灸穴 安来七壮自然平候取天晴……日，患者平身仰卧，取木肾子根下硬根尽处、以墨点记，用安豆大艾炷，三年之内灸七壮，年久者灸九壮、十一壮为止。内服木香补肾丸，戒食生冷，兼忌房事百日为妙。
　　
　　木香补肾丸
　　木香补肾丸精地 枣膝蛇苁菟志归丁香茴香枸杞戟 人参青盐杜仲挥治偏坠一名木肾。不疼不痒，渐渐而大，最为顽疾，有妨行动，多致不便，但灸后宜服此药，俱可内消。
　　此药功效不独治疝，中年后宜服之，益寿延年，黑发、壮筋、填髓，明目、聪耳、补肾，助元阳、调饮食，其功不可尽述。妇人服之，颜如童女，肌肤莹洁如玉。又精寒血冷，久无嗣息者服之更妙。
　　淮庆生地（四两，酒煮，捣膏） 菟丝子 肉苁蓉 黄精 黑枣肉 牛膝 蛇床子（微炒） 茯苓 远志（各一两二钱） 当归身（二两四钱） 丁香（三钱） 大茴香 木香（各六钱） 枸杞子（一两五钱）巴戟 杜仲（各一两） 青盐（五钱） 人参（五钱）上为细末，炼蜜丸如梧桐子大，每服六、七十丸，空心温酒送下，又诸疝不常举发者，服之亦宜。
　　
　　如意金黄散
　　（见肿疡门）治囊痈初起，红赤肿痛，发热坠重者，用葱汤同蜜调敷。夏月湿热红甚者，温茶汤同蜜调敷妙。
