<!-- { "loadSidebar": true } -->
　　脾胃者，脾为仓廪之官，胃为水谷之海。胃主司纳，脾主消导，一表一里，一纳一消，营运不息，生化无穷，至于周身气血，遍体脉络、四肢百骸、五脏六腑，皆借此以生养。又谓得土者昌，失土者亡。盖脾胃盛者，则多食而易饥，其人多肥，气血亦壮；脾胃弱者，则少食而难化，其人多瘦，气血亦衰。所以命赖以活，病赖以安，况外科尤关紧要。善养生者，节饮食，调寒暑，戒喜怒，省劳役，此则不损其脾胃也。如不然，则精神气血由此而日亏，脏腑脉络由此而日损，肌肉形体由此而日削，所谓调理一失，百病生焉。故知脾胃不可不端详矣。
　　
　　冬要温床暖室，夏宜净几明窗。
　　但人之气血，喜暖而恶寒。又谓遇寒则结，遇热则散，况疮乃肌肉破绽之病，若不御风寒，最为易袭。凡看疮时，冬要着紫炭之火，旺旺暖气，逼尽余寒；夏宜净几明窗，亦庶外风不入，然后方可揭膏洗贴疮上。
　　常见患者夏月纵意当风取凉，或睡卧阴湿之处，冬又不从温床暖室，多致寒侵，轻则有妨生肌完口，重则变为崩塌不脓、不敛阴症，此常有也。凡重命君子，可不预慎哉。
　　
　　饮食何须戒口，冷硬腻物休餐。
　　饮食者，人之所赖以生养，必要适其时而食之。如人之病中肿痛时，自然痛伤胃气，诸味不喜；直待溃后，脓毒一出，胃气便回，方欲思食，彼时但所喜者，便可与之以接补脾胃。如所思之物，不与，此为逆其胃气，而反致不能食也。切要不可太过，惟忌者，生冷伤脾，硬物难化，肥腻滑肠，故禁之，余随便用也。
　　
　　痈疽虽属外科，用药即同内伤。
　　古之以外科推为杂病之先，盖此伤人迅速，关系不浅，故特设于前也。且如痈疽、脑项疔毒大疮，情势虽出于外，而受病之源实在内也。及其所治，岂可舍于内而治外乎？所以外不起者内加托药，表热甚者内必清解，血虚宜用四物汤，气虚宜用四君子，脉虚足冷温中，脉实身热凉膈。以此推之，内外自无两异。但世以疮形言之，曰外科；治以气血言之，即内伤。凡医者治法，不可混于内理，以致生变症。
　　
　　脉虚病虚，首尾必行补法；表实里实，临时暂用攻方。
　　丹溪云：凡疮未破，毒攻脏腑，一毫热药断不可用，凡疮既破，脏腑已亏，一毫凉药亦不可用。诚哉是言也。兹说又有不然，且如初病未破时，脉得微、沉、缓、涩、细、数、浮、空，外形又兼身凉、自汗，便利、呕吐少食者，疮形又不起发，不 不痛，无溃无脓，此等症者，皆缘气血虚弱之故，若执前云未破毒攻脏腑之说，必投凉药攻之，复损元气，患者其生乎？其死乎？予论治病，不论首尾，难拘日数，但见脉症虚弱，便与滋补，乃可万全。如补不应，未可安然，虚弱甚者，须用参术膏、八仙糕；阳虚自汗、食少者，单人参膏或六君子汤加砂仁、木香，甚加附子；泄泻肠鸣，胃虚呕逆者，参苓白尤散加豆蔻、山药、木香、柿蒂；脾虚下陷溏泄及肛门坠重者，补中益气汤加山药、山萸、五味子，以此选用。又有表实者，身体发热，无汗恶寒；里实者，脉大身热，便燥口干。假如表症急者，先用荆防败毒散以解其表；里症急者，先用四顺清凉饮以攻其里；表里相兼者，宜防风通圣散发表攻里。此随其表里先后，皆在活法临时之用也。于意受补者，自无痰火内毒之相杂；不受补者，乃有阴火湿热之兼攻。又谓补而应药者多生，虚而不受补者不治。
　　
　　病要论久新，要法在于宽治猛治。
　　且如人之病有新久，势有缓急，如受病之初，元气未弱，治当随症迎刃而解。若惧行霸道猛剂，定不能决效于危急时也。但要中病即已，故谓药不瞑眩，厥疾不瘳。且如表症盛者，用万灵丹大加表散；里症急者，以内疏黄连汤急与通行。又如受病日久，邪正相拒，其元气未有不衰弱者，纵有余症、杂症、坏症，俱当先固其本，而后调之、和之、散之，使病气渐退，元气渐醒，饮食渐进，根本渐实，则余患再无不愈之理。所谓势孤则守，本立道生。常见治者，不论病之新久，本之盛衰，又不悟因虚致病，因病致虚，其中又有虚热、虚寒之别，一例妄行攻治，如盲人骑瞎马，半夜临深池，岂不致危哉。
　　
　　药必求标本，功莫别于先医后医，若一概之攻补，恐两途之误用。
　　凡物理皆有标本，而身病之标本，尤莫切焉。且以天地运气标本言之，以五运为本，六气为标，此所以参天地之化育，明五行之生克，考节候之寒温，察民病之凶吉，又主万物荣者皆荣，疾者皆疾，此所属天地气运之标本也。以身体标本言之，以五脏为本，六腑为标。五脏主里、主血，六腑属表、属气，此所以主脏腑气血之盛衰，禀筋骨髓脑之强弱，司疾病之浅深，发生成之寿夭，此所属身体阴阳之标本也。以疾病标本言之，先以初病为本，后以传病为标；又以元气为本，病气为标。此所主寒热、表里、缓急之病，应汗下、补泻、和解之方。凡治病者，必先治其本，后治其标，诚为妥当；若先治其标，后治其本，使邪气滋甚，其病益增。
　　又谓缓则治其本，急则治其标，假如先得疮疾，而后得泄泻、呕吐、食少等症，此又宜舍本从标之法治之，候泄止、呕定、食进，方再治疮，余皆仿此。若一概攻补，必两途误用，此所属疾病邪正之标本也。
　　
　　又说阳变为阴，内外被寒凉克伐。
　　疮本发于阳者，为痈、为热、为实、为疼。此原属阳症易治，多因患者不觉，以为小恙，不早求治，反又外受风寒，内伤生冷；或又被医者失于补托，而又以凉药敷围，图其内消之以合病家之意，多致气血冰凝，脾胃伤败，使疮毒不得外发，必致内攻，凡此症往往不救者多矣。如疮变在十一日未出脓之前，情势与好肉相平，不疼不热，软慢相兼，疮孔止流清稀肥水，更兼身体不热，脉亦细微，饮食厌餐，精神昏短，有此症者，疮毒变入，真阴虽强，投温中健脾之剂不应者，百无一生之理。如疮变在十五日之后已出脓时，毒瓦斯已将外发，如有调摄失宜，误餐冷物，忽变为阴者，急投托里温中汤、十二味异功散，轻者十全大补汤，俱倍加参、 、桂、附以救之，须得疮热作痛，脓出身温，脉起食进者为吉。但疮原本为阳，其人故得多生者有矣。
　　
　　岂期阴变为阳，首尾得辛热扶装，病分真似，理究阴阳。
　　疮本发于阴者为疽、为冷、为硬、为虚，此原属阴症难治，患者知觉，欲其生而故将辛香酒煎、大方热药以助之，医者又欲患处高肿 热作脓，敷以热药，图其起发，故疮得药性大热，而转阴为阳。其疮虽得微肿、微热，微痛、微脓，但疮形终不似真阳红活，亦不能得其真浓黄脓，如此者，其疮不久复归阴矣。但疮原本于阴，其人故多死，凡值此症，若患者方寸不杂，托信于医，而医者又得机关透彻，治法得宜，内外融和，偶偶中节，其中亦有可生者，十中一、二矣，其要如救焚拯溺，可施者毋待少顷；其切似履冰渊，可禁者毋妄丝毫。如此而不得其生，患者实天命而已。
　　
　　既有针工之异说，岂无线药之品详。
　　凡疮毒既已成，当托其脓；脓既已成，当用针通，此举世自然之良规也。必当验其生熟、浅深、上下而针之。假如肿高而软者，发于肌肉，脓熟用针只针四、五分；肿下而坚者，发于筋脉，脓熟用针只在六、七分；肿平肉色不变者，毒瓦斯附于骨也，脓熟用针必须入深寸许方得见脓。又轻按热甚便痛者，有脓且浅且稠；重按微热方痛者，有脓且深且稀。按之陷而不起者，脓未成；按之软而复起者，脓已成。按之都硬不痛者无脓，非是脓即瘀血也；按之都软不痛者有脓，非是脓即湿水也。所谓有脓即当针，脓孔宜顺下，若脓生而用针，气血反泄，脓反难成；若脓熟而不针，腐溃益深，疮口难敛；若脓深而针浅，内脓不出，外血反泄；脓浅而针深，内脓虽出，良肉受伤。元气虚者，必先补而后针其脓，诸症悉退。又有气瘿，肿而绵软不痛者，血瘿肿而内垒成块者，顽毒结之日久，皮腐、肉紫、根硬，四边红丝缠绕者，以及结核之症渐大、渐痛、渐腐者。以上四症，俱不可轻用针刀掘破，若妄用之，定然出血不止者立危。但用针之法，妙在脓随针出而寂然无所知觉也。至于瘿瘤、瘰 、诸痔、诸漏、疔毒、坚硬顽疮，此等症者，若非线药之功，亦不能刻期取效。夫线药乃有五、六种，难以概说，与其各病相应者，亦随症附例于各门，以便选用，故未述于此篇。凡用者，宜善而用之。
　　
　　汤散丸丹要在发而必中，神圣工巧诚为学人机关。
　　为医善用方，如将善用兵。善于水者，涉海潜波，瞒津扑浪；善于陆者，穿山越岭，附葛攀藤，奇偶者，鼓舞飞扬：蹊径者，浮沉钻凿。弱者可守，强者当敌，此为将得兵用兵之大法也。如为医者，理皆仿此。其要在知人之强弱，识病之内外，究病之浅深，察时之顺逆，然后可汗、可攻、或吐、或下，或宜和解，或宜补益，又知某汤善汗，某散善攻，某丸善和，某丹善补，因其病而用其方，如矢发机投之必中，中之必胜，胜之则病无不愈之理。此为医得方，用方之大法也。又如望、闻、问、切，神、圣、工、巧亦可兼之，所谓望其形而通其神，闻其声而明其圣，问其由而得其工，切其脉而续其巧。此四者，诚为初学之绳墨也。
　　
　　至于千方百症，难将说尽短长。
　　方不在多，心契则灵；症不在难，意会则明。方不心契，症不意会，如疏淡之交；寡游之地，性情情势不切，何以便托用哉！故药不应病，病不应药，即此据也。
　　
　　治在活法，贵在审详。
　　尝言昔者承平，今时扰攘，所以动静世务不同，劳逸机关已异，当原受病，从外而来；今之受病，从内而发。又古者多实，设方宜散宜宣；故今者多虚，治法宜滋、宜补。若医者不识古知今，一概施与，必多致其夭亡者也。
　　
　　用之必得其当，医斯可以称良；词虽近于粗鄙，可为后学提纲。
　　卷之一　痈疽门
　　痈疽阳症歌第三
　　痈疽不论上中下，惟在阴阳二症推，发背虽有正与偏，要取高低两样看。纯阳初起必 肿，更兼身热有微寒，顶如尖字高突起，肿似弯弓根有盘。七日之间多 痛，二七之间脓渐漫，动息自宁食知味，二便调匀无泻干。肿消脓溃精神爽，脱腐生新气血完，五善自然臻并至，七恶全无半点干。痛便随脓减，肿退自肌宽；新肉已生红艳艳，腐皮自敛白漫漫，一身多爽快，五脏尽和欢。此属纯阳俱易治，百人百可保全安。
　　卷之一　痈疽门
　　痈疽阴症歌第四
