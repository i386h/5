<!-- { "loadSidebar": true } -->
　　头发眉毛脱，油风何须说，神应养真丹，早服稀疏脱。点点杨花癣，片片癞风疮，宜服换肌丸，效应如同扫。
　　卷之三　下部痈毒门
　　杨梅疮论第三十六
　　一男子患此两月余。自服败毒凉剂不应，筋骨疼痛尚在，此表里寒凉、毒沉难出，必以辛热发之，用万灵丹葱、酒煎服，洗浴盖之：先出冷汗如雨，次出热汗，疼痛减其大半，以归灵汤服至月余，疮势始定。又以萆汤兼补中益气汤，又两月余而始痊愈。
　　一男子小便白浊作痛，次出疳疮，发肿作烂，筋骨微痛。予曰：欲发时疮。彼不为信，请他医以熏药照之，虽然疳疮稍愈，而筋骨更疼，头胀欲破，又复请治。其时红点满面，此火气郁遏难出，先用黄连解毒汤二服泻其火毒，次以蟾酥丸发汗，使毒透出肌表，已后红点渐渐为疮，筋骨头疼，从此渐减。以加味遗粮汤服至两月，疮始出尽，骨疼方止。又以解毒天浆散相兼服至百日，其疮始退，又百日而平。
　　一女人，丈夫生疮所袭，筋骨至疼，遇晚寒甚，以人参败毒散四剂，其寒乃退；疼尚不止，又以万灵丹发汗二次，方出点如豆大，头面及背肉无余隙，此毒之盛也。以防风通圣散二剂，通利大小二便，去硝黄加皂角针、金银花，又十余剂，其疮渐大，小者如钱，大者若杯，气秽作烂，起坐不堪。
　　外以石珍散掺烂上结疤，又烂又掺，内服加味遗粮汤，两月余疮始渐干，轻者收敛而脱，重者又半年方得痊愈矣。
　　一庠生患此月余，乃求速愈。予曰：此患非他恙所比，若速愈必遗毒于后日，辞不敢治。更医对曰：半月全愈，后亦无患。因喜不胜，用水银、胆矾等药搽擦手足二心，半月内其疮果愈。随后骨疼，诸药不应，半年后，内毒方出作烂，疼不堪言，遍腿相串，并无一空；又二年腿脚曲而不直，径成疲疾终身，又兼耳聋，全不相听。又一人嫖妓生疮，筋骨疼痛。予曰：升发方可。彼欲内消，请他医以丸药七丸，每用一丸，置炭上燃着以口吸烟，至三丸鼻流鲜血，至夜而死。又一妓者患此，欲其速愈，以照药熏之，三日后，吐鲜血数盆亦死。此求速愈，自取危亡者无怨。
　　卷之三　下部痈毒门
　　杨梅疮论第三十六
　　
　　加味遗粮汤
　　加味遗粮汤木瓜 芎归防苡术银花癣皮皂子灵仙等 木通甘草共参夸示杨梅疮初起筋骨疼痛，及已成数月，延绵不已。并杨梅风毒误服轻粉，瘫痪骨疼，不能动履。
　　川芎 当归 防风 薏苡仁 木瓜 金银花 木通 白癣皮 苍术 威灵仙（各一钱） 甘草（五分）皂荚子（五个，切片微炒） 仙遗粮（二两） 人参（疮久气虚者加）水二碗，煎八分，量病上下，食前后服。腿脚之下加牛膝一钱，病浅者一月可退，病深者百日可痊。忌牛肉、烧酒、海腥、煎炒。此疮发时多先起于下疳，若以此方预服之，可以止其不发梅疮也。
　　
　　解毒天浆散
　　解毒天浆散角针 防风防己膝风藤芎归翘粉银花草 木瓜蝉蜕薏苡仁治杨梅疮不问新久，遍身溃烂及筋骨作疼者。
　　天花粉（二钱） 防风 防己 皂角针 白癣皮 连翘 川芎 当归 风藤 木瓜 金银花 蝉蜕 薏苡仁（各一钱） 甘草（五分） 土茯苓（二两） 牛膝（下部加）水二钟，煎八分，临服入酒一杯，量病上下服之。
　　
　　升麻解毒汤
　　升麻解毒汤传易 去病应知却不难同煎皂刺加油服 那怕多年结毒顽治杨梅疮筋骨疼痛，久而不愈，及治远年近日流注结毒，皮肉破烂，咽喉损破者并宜服之。
　　川升麻、新鲜皂角针各四钱，上白土茯苓一斤，项之以上加白芷，咽内加桔梗，胸腹加白芍，肩背加羌活，下部加牛膝各一钱，用水八碗，煎至四碗，作四次一日服尽，每次顿热加麻油三茶匙和匀，量病上下，食前后服之。疮甚者不过十服。
　　
　　归灵汤
　　归灵汤中四物宜 木瓜防己白癣皮米仁参术银花粉 甘草白芷牛膝随治杨梅疮不论新久，但元气虚弱者，宜服此药。
　　川芎 当归 白芍 熟地 米仁 木瓜 防己 天花粉 金银花 白癣皮 人参 白术（各一钱） 甘草（五分） 威灵仙（六分） 牛膝（下部加，五分） 土茯苓（二两）水三钟，煎二钟，二次量病上下，食前后服之，渣再煎八分服。
　　
　　防风必效散
　　防风必效散荆防 槐术翘藤癣芷当角针木通番白草 银花花粉木瓜商治杨梅疮湿热太盛，疮高稠密，元气素实者服。
　　防风 防己 荆芥 白癣皮 连翘 槐花 苍术 皂角针 风藤 木通 白芷 天花粉 木瓜 金银花蕃白草（各一钱） 甘草（五分） 土茯苓（四两） 大黄（初起加，三钱）水三碗，煎二碗，二次服。渣再煎一碗，服后饮洒一大杯，即静睡一时许更妙。
　　
　　金蟾脱甲酒
　　治杨梅疮不拘新久轻重皆效。好酒五斤，用大虾蟆一个浸酒封瓶口，煮香二枝，取起待次日随量之大小，以醉为度，冬夏盖暖出汗为效；存酒次日只服量之一半，酒尽疮愈。又治杨梅结毒、筋骨疼痛，诸药不效者更妙；服酒七日后，不许见风为要，忌口及房事，百日绝根矣。
　　
　　翠云散
　　翠云散中用铜绿 胆矾轻粉石膏加湿用胆调干末掺 梅疮一点便生疤治杨梅疮已服内药，根脚不红，疮势已退者用。
　　铜绿 胆矾（各五钱） 轻粉 石膏（ ，各一两）共研极细，瓷罐收贮。湿疮干掺，干疮公猪胆汁调点，三日点三次，其疮自干而愈。
　　又：点药方点药方中用杏仁 雄黄轻粉共相称猪胆汁调疮上点 敢教三日自承平杏仁（四十九粒，去皮、尖） 雄黄（一钱） 轻粉（二钱）先将杏仁捣细，加雄黄、轻粉细末再研匀，猪胆调点。
　　
　　鹅黄散
　　鹅黄散用真轻粉 石膏黄柏要称准等分为末掺烂疮 杨梅腐痛最安稳治杨梅疮溃烂成片，脓秽多而疼甚者宜用之。
　　石膏（ ） 轻粉 黄柏（炒）以上各等分为极细末，干掺烂上，即可生疤，再烂再掺，毒尽乃愈。此解毒、止痛、收干之效药也。
　　卷之三　下部痈毒门
　　杨梅疮论第三十六
　　万灵丹 黄连解毒汤（见肿疡门）人参败毒散 防风通圣散（见时毒门）蟾酥丸（见疔疮门）补中益气汤（见溃疡门）九龙丹（见鱼口门）神应养真丹（见鹤膝风门）祛风换肌散（见风癣门）柏叶二矾汤（见鹅掌风门）卷之三　下部痈毒门
　　结毒论第三十七
　　结毒者，熏火收遏疮毒而沉于骨髓也。又有未经熏擦，见苗未久，服药不多，内毒未尽，便用点药收敛，郁遏毒瓦斯者，亦能致之。发则先从筋骨疼痛，日后渐渐肿起，发无定处，随便可生。发在关节中则损筋伤骨，纵愈曲直不便；发于口鼻则崩梁缺唇，虽痊破形更相；发于咽喉者，更变声音；发在手足者，妨于行走。原来苦楚一生，毒遗数代；情关一错，祸起百端。初起筋骨冷痛，金蟾脱甲酒发汗自愈。虚弱者，芎归二术汤；头疼欲破者，天麻饼子并吹鼻碧云散：年余流串筋骨不愈者五宝散；虚弱溃烂疼痛不敛者，十全大补汤同土茯苓煎服。初起筋骨痛甚者雷火针法。已溃腐烂者，解毒紫金膏根据法施治。年远毒盛者，玄武丹兼外搽灵药；年近毒浅者，只在百日，自然可愈。毋得再熏，为祸伤人耳。
　　以下看法治法，俱照本论。医治自有条款，未及重录。
　　卷之三　下部痈毒门
　　结毒论第三十七
　　一男子熏药之过，六年后两腿骨痛，半年始肿。以雷火针肿小者一处，肿大者三处，针之七日后，作脓腐溃，内服仙遗粮汤，两月余其疼渐止，肿亦渐消；又两月方得腐尽肌生，更十全大补汤，三月而敛。
　　一男子玉茎患此半年，阳物已损七、八。遇一方士，以熏药照之，患上流血不止，人似鬼形。予曰：毒发已伤元气，再加熏火一逼，血得热而妄行，故去盆许，此有限之物也，恐其难保。先以四物汤兼黄连解毒汤合而服之，二剂其血乃止；更八珍汤加麦冬、五味子、黄柏、知母，十余服元气乃定。外以甘草汤浴洗患上，以银粉散搽之，如此月余，气血渐醒，红肉渐生，阳物复长大半，仍用前汤加土茯苓二两煎服，此不舍其根本，共约有四月之余，其疾乃愈。
　　一男子患此，头疼欲破，至夜尤甚，苦楚不睡。自以解毒药治之，俱不相应。诊之寸关脉细数而无力，此虚阳之火上攻，以补中益气汤加土茯苓一两，服至三剂，其疼渐止；又十余剂，其疾全安而不再发。
　　一男子患此，自膝以下腐烂无空，伏枕半年，内以芎归二术汤，外以甘草、白芷、归尾、葱白煎洗，三日一度，以解毒紫金膏搽之，如此三月余，渐渐而安。惟足不能步履，以史国公酒药加土茯苓一斤浸煮，又服半年，其足方能步履。又一料，行步亦然如旧。
　　一妇人患此，头疼手腕俱痛。诊之脉滑而弦，此痰毒相兼之病也。以天麻饼子服之半月，头痛痊安。又以二陈兼四物加红花、升麻、黄芩，服至月余而愈。
　　一男子头额腐烂，外搽解毒紫金膏，内以萆 汤两月余而敛。又一人小腿患之年余，仍以前药而愈。
　　一妇人咽间损坏半年，汤药难下几死。服结毒紫金丹，外吹结毒灵药，一月内其疾痊安。又一女人手膊、头、背肿痛六、七年不溃，诸药不应，仍服前药而安。
　　一男子咽喉腐烂。予以遗粮汤内服，外用解毒生肌药治之。彼以为缓，仍用熏药照之，口烂几死，大便纯去黑血，及遍身浮肿，饮食不进，肌破三月而死。
　　卷之三　下部痈毒门
　　结毒论第三十七
　　
　　仙遗粮汤
　　仙遗粮汤荆芷防 银花花粉葛芎当蒺薏灵仙栀膝草 芩连翘共水煎尝治杨梅结毒，初起筋骨疼痛已破，肌肉溃烂者。
　　仙遗粮（即俗称土茯苓，四两） 防风 荆芥 川芎 当归 天花粉 金银花 白蒺藜 薏苡仁 威灵仙（各一钱） 山栀 黄连 连翘 干葛 白芷 甘草 黄芩（各六分） 牛膝（下部加）水三碗，煎二碗，量病上下，食前后服。渣再煎一碗，服后饮酒一杯，忌牛肉、火酒、房事等件更妙。
　　
　　芎归二术汤
　　芎归二术汤防朴 独活参苓薏苡仁木瓜皂刺精猪肉 草甲银通土茯苓治杨梅结毒，已成未成，筋骨疼痛，步履艰辛，及溃后腐肉臭败，不能生肌收敛者，宜服之并效。
　　白术 苍术 川芎 当归 人参 茯苓 薏苡仁 皂角针 浓朴 防风 木瓜 木通 穿山甲（炒）独活（各一钱） 金银花（二钱） 甘草 精猪肉（二两） 土茯苓水三碗，煎一半，量病上下服之，渣再煎服。
　　
　　消风脱甲散
