<!-- { "loadSidebar": true } -->
　　一妇人阴中作痒，遇夜五心烦热，作渴不睡，此思虑太过，致心肾不交。以四物汤加龙胆草、山栀、黄连、知母，外以银杏散纳入阴中，二日其痒渐止。又朝以八味丸、午用归脾汤加银柴胡、茵陈，月余而愈。
　　一妇人阴器半边肿痛，身发寒热，口干便秘，脉实有力。以内疏黄连汤一剂，大便通利，口干乃止，惟肿痛尤甚，此湿毒结聚欲为脓也。以四物汤加角针、泽泻二剂，脓熟胀痛，又以透脓散一服，出臭脓钟许，疼痛顿止；以八珍汤加丹皮、泽泻十余剂而安。
　　一妇人肝经风湿下流阴器，浮肿痒甚，致抓出血不痛。以消风散加苦参、胆草、泽泻、木通、山栀，外以蛇床子汤熏洗，搽擦银杏散，十余日痒止肿消而愈。
　　一妇人孀居十余载，阴器作痒生虫，含忍不说，后阴器食烂，已食五内，人形消瘦，发热作渴，脉洪浮数，方请医治。询问间痒痛日久，阴器黑腐，小水不禁，五内已坏，不可用药，彼苦求治，予曰：痒者虫也，痛者损也。先用鲫鱼数枚，以香料掺炙鱼熟，以丝绵薄裹纳入阴中，夹之良久，取出红虫长者一寸，短者五、六分，细如丝线，约有二十余条，置温水中摇摆片时方死。彼家欢悦，以为可治。予曰非也，再取再有，生化无穷，强投养血清肝药，终至不痊而死。
　　卷之四　杂疮毒门
　　阴疮论第三十九
　　
　　清肝渗湿汤
　　清肝渗湿汤四物 泽泻翘连胆草栀木通滑石银柴等 甘草防风芦荟宜治肝经郁滞，邪火流行，致阴肿痛，或风热作痒。
　　川芎 当归 白芍 生地 山栀 黄连 连翘 龙胆草（各一钱） 银柴胡 泽泻 木通（各六分）滑石（二钱） 芦荟（五分） 甘草（三分） 防风（八分）水二钟，淡竹叶、灯心各二十件，煎八分，食前服。
　　
　　凉荣泻火汤
　　凉荣泻火汤黄芩 四物山栀知母全柴胡木通茵陈草 麦冬龙胆大黄煎治妇人怀抱忧郁不清，致生内热，小水涩滞，大便秘结，及阴中火郁作痛，亦如涩淋，宜此泻之。
　　川芎 当归 白芍 生地 黄芩 黄连 山栀 木通 柴胡 茵陈 胆草 知母 麦门冬（各一钱）甘草（五分） 大黄（酒炒，二钱）水二钟，煎八分，空心服，便利去大黄。
　　
　　银杏散
　　银杏散内用杏仁 水银轻粉雄黄称枣肉为丸绵裹成 阴中作痒功效灵治妇人湿热下注，阴中作痒，及内外生疮并用。
　　杏仁（去皮尖，研） 轻粉 水银（铅制） 雄黄（各一钱）上各为细末，共和一处，每用五分、枣肉一枚和丸，用丝绵包裹，留一绵条拈线在外；用塌痒汤煎洗，药枣安入阴内，留线在外，恐小便取出再入，一日一换，重者只四、五枚痊愈。仍兼服前药。
　　
　　塌痒汤
　　塌痒汤中有苦参 野狼毒灵仙床子真归尾鹤虱同煎洗 搔痒之人笑眼生治症同上，以此熏洗之。
　　苦参 威灵仙 蛇床子 当归尾 野狼毒（各五钱） 鹤虱草（一两）用河水十碗煎数滚，滤清贮盆内；乘热先熏，待温后洗，临洗和入公猪胆汁二、三枚同洗更妙。
　　
　　雄黄藜芦散
　　雄黄藜芦散鳖头 轻粉冰片共相求芎归汤沸乘温洗 蛇菌鸡冠不久留治妇人阴中突出如蛇，或似鸡冠、菌样者并治。
　　雄黄（一钱） 葱管藜芦（二钱，碾细如面） 轻粉 鳖头（ 黄色，各一钱） 冰片（二分）已上各研极细末，和匀再研，瓷罐收贮。先用芎归汤煎洗，随后搽药，早晚二次，其患渐收。
　　
　　芎归汤
　　芎归汤洗阴中痒 蛇菌鸡冠并此求白芷甘草并胆草 熏洗余殃尽缩头治症同上，以此洗之。
　　川芎 当归 白芷 甘草 胆草上各等分，每用五钱，煎汤浴洗患上，随后搽药。
　　卷之四　杂疮毒门
　　阴疮论第三十九
　　内疏黄连汤 透脓散（俱见肿疡门）补中益气汤 八珍汤 四物汤 八味丸（俱见溃疡门）逍遥散 小柴胡汤（俱见瘰 门）龙胆泻肝汤 珍珠散（俱见下疳门）归脾汤（见痔疮门）消风散（见风疹门）蛇床子汤（见肾囊风门）芦荟丸（见下疳门）卷之四　杂疮毒门
　　伤寒发颐第四十
　　伤寒发颐亦名汗毒。此因原受风寒，用药发散未尽，日久传化为热不散，以致项之前后结肿疼痛，初起身热口渴者，用柴胡葛根汤清热解毒；患上红色热甚者，如意金黄散敷之。初起身凉不渴者，牛蒡甘桔汤散之；患上微热不红疼痛者，冲和膏和之；肿深不退欲作脓者，托里消毒散；已溃气血虚弱食少者，补中益气汤。以此治之，未成者消，已成者溃，已溃者敛，亦为平常黄道之法也，用之最稳。
　　
　　柴胡葛根汤
　　柴胡葛根汤花粉 甘草连翘牛子芩石膏桔梗升麻等 伤寒颐毒效多灵治颐毒表散未尽，身热不解，红肿坚硬作痛者。
　　柴胡 天花粉 干葛 黄芩 桔梗 连翘 牛蒡子 石膏（各一钱） 甘草（五分） 升麻（三分）水二钟，煎八分，不拘时服。
　　
　　牛蒡甘桔汤
　　牛蒡甘桔汤赤芍 花粉黄连苏木陈加上川芎为效药 伤寒颐毒尽承平治颐毒表邪已尽，耳项结肿，微热不红疼痛者。
　　牛蒡子 桔梗 陈皮 天花粉 黄连 川芎 赤芍 甘草 苏木（各一钱）水二钟，煎八分，食后服。
　　如意金黄散 冲和膏（俱见肿疡门）补中益气汤（见溃疡门）托里消毒散（肿疡门）卷之四　杂疮毒门
　　痼发第四十一
　　痼发乃天时不正之气感而发之，非毒内作也。此患多生于手足掌心或腰、腿、臀下伸缩之处，漫肿无头，憎寒发热，四肢沉重，烦渴为甚。初起宜服万灵丹发汗解表；肿仍不消者，必欲作脓，托里消毒散兼蜡矾丸间服，后法俱照痈疽溃疡法推治为当。
　　万灵丹 托里消毒散 蜡矾丸（俱见肿疡门）卷之四　杂疮毒门
　　瘭疽第四十二
　　瘭疽一名蛇瘴，川、广烟瘴地面有之。初出先作红点，次变黑色，腐烂筋骨，小者如粟如豆，大者如梅如李，发无定处，初用蟾酥饼膏贴患上；寒热交作者，黍米寸金丹或飞龙夺命丹亦可。红肿游走不定者，真君妙贴散加雄黄敷之，自然截住；破后脾胃虚弱、食少干呕者，补中益气汤加黄连、麦冬。补而不应，肿高疼甚，惟出清水秽汁者，俱为不治之症。
　　飞龙夺命丹（即蟾酥丸加金头蜈蚣二条）黍米寸金丹 真君妙贴散（见肿疡门）补中益气汤（见溃疡门）卷之四　杂疮毒门
　　小腹痈第四十三
　　小腹痈乃七情火郁，以致脾虚气滞而成。其患小腹漫肿坚硬，肉色不变。有热渐红者，属阳易治；无热不红者，属阴难治。初起七日以前，用艾当肿顶灸七壮，膏盖，首尾内服壮脾胃、养气血、行经补托之剂，可保终吉。如误用克伐攻利凉药者，败症必出，十全大补汤倍加参、 、姜、附以救之。内腐深陷者，玉红膏长肌收敛。又补托不应者，终久纵愈成漏。
　　十全大补汤 玉红膏（俱见溃疡门）卷之四　杂疮毒门
　　鹳口疽第四十四
　　鹳口疽，乃三阴亏损督脉之经浊气、湿痰流结而成。其患发在尾闾之穴，高骨头尖，初起形似鱼肫，久则突如鹳嘴，朝寒暮热，日轻夜重，溃后稀脓出而无禁，又或鲜血出而不停。凡发此者，壮年犹可，老年为虑。
　　初起宜滋阴除湿汤和之；已成未溃者，和气养荣汤托之；溃而不敛者，滋肾保元汤补之；久而成漏者，琥珀蜡矾丸兼先天大造丸服之甚妙。
　　
　　滋阴除湿汤
　　滋阴除湿汤知母 白芍芎归熟地芩柴陈贝母兼泽泻 骨皮甘草效多灵治鹳口疽初起朝寒暮热，日轻夜重、如疟等症。
　　川芎 当归 白芍 熟地（各一钱） 柴胡 黄芩 陈皮 知母 贝母（各八分） 泽泻 地骨皮 甘草（各五分）水二钟，姜三片，煎八分，食前服。
　　
　　和气养荣汤
　　和气养荣汤术 参苓熟地共陈皮丹皮甘草沉香等 还有当归在后随治前症已成不得内消者，宜此药托之。
　　人参 陈皮 白术 黄 茯苓 丹皮 当归 熟地（各一钱） 沉香 甘草（各五分）水二钟，煎八分，食前服。
　　
　　滋肾保元汤
　　滋肾保元汤杜仲 参 术附桂丹皮归苓萸肉并甘草 枣姜熟地要相随治前症元气虚弱，脓水淋漓，久而不敛者服之。
　　人参 黄 白术 茯苓 归身 杜仲 山萸肉 牡丹皮 熟地（各一钱） 附子 肉桂 甘草（各五分）水二钟，姜三片，枣二枚，莲肉七枚，食前煎服。
　　琥珀蜡矾丸（见肿疡门）先天大造丸（见流注门）卷之四　杂疮毒门
　　龙泉疽虎须毒第四十五
　　此二毒乃肾督二脉分合行布，骤被外邪所搏而成。龙泉疽发在人中之间，虎须毒生于地角之上。初起疙瘩，次生肿痛，渐发寒热，甚者恶心干呕，腮项俱肿。此穴忌灸，初起宜线针挑破患顶，以蟾酥饼放上膏盖，使毒有门而泄；四边 肿，上如意金黄散敷之。内有表症者，荆防败毒散加芩、连、牛子，里症内疏黄连汤。已成欲其作脓，芎归内托散；脓成胀痛者，针之即愈。溃脓后只宜膏药换贴，其口易完。此症多生于元气壮实者，故多不必服药自愈。
　　
　　芎归内托散
　　芎归内托散陈皮 桔梗花粉茯苓随黄 甘草银花等 虎毒龙泉服最宜川芎 当归 陈皮 茯苓 天花粉 桔梗 银花 黄 （各一钱） 甘草（五分）水二钟，煎八分，食后服。
　　如意金黄散 内疏黄连汤 荆防败毒散（见时毒门）卷之四　杂疮毒门
　　石榴疽第四十六
　　石榴疽者，乃少阳相火与外湿煎搏而成，其患生在肘尖上一寸是也。初起一点黄粟小泡，根便开大，色红坚硬，肿如复碗，皮破泛出，叠如榴子，令人寒战，犹如重疟。初起即灸九壮，内服蟾酥丸发汗以解蕴毒；灸顶上，蟾酥饼贴之膏盖； 痛处金黄散敷之。内服菊花清燥汤、琥珀蜡矾丸；烦躁热甚者，护心散、金液戊土丹。九日后，患上作脓稠黄，疼苦稍减，表里症退，饮食微进者，可保无虞，反此为逆。溃后元气虚弱，杂症相兼者，照痈疽调理法治之。
　　
　　菊花清燥汤
　　菊花清燥汤生地 知母川归熟地皮柴芩甘草升麻等 犀角门冬白芍宜甘菊（二钱） 川芎 当归 知母 贝母 白芍 生地 麦门冬 地骨皮（各一钱） 升麻 犀角甘草 柴胡 黄芩（各五分）水二钟，淡竹叶、灯心各二十件，煎八分，食后服。
　　蟾酥丸（见疔疮门）琥珀蜡矾丸 护心散 如意金黄散（俱见肿疡门）金液戊土丹（见脱疽门）卷之四　杂疮毒门
　　穿踝疽第四十七
