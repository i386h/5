<!-- { "loadSidebar": true } -->
　　七寸蛇，青色扁形，尖尾短足。红口者毒轻，青口者毒重，以舌螫人，其毒最恶。初螫时用雄黄末一钱，生矾二钱杓内溶化，将箸头点药伤处，冷则易之，连点七次遂愈。毒瓦斯入里者，解毒紫金丹酒磨服一钱，盖汗即愈。迟延毒走肿痛者，麻油焰熏之亦瘥。
　　河豚毒、血毒中人，舌麻心闷，白茅根捣汁冷冻饮料；子毒中人，昏闷腹胀，口噤难言，金汁解之。非此不能也。
　　卷之四　杂疮毒门
　　人面疮第一百二十八
　　人面疮，古言有生者，近世之罕闻矣。其生病异，而受之必异，疮象全似人面，眼鼻俱全，多生膝上，亦有臂患者。……服十全流气饮，外用贝母为末敷之，乃聚眉闭口，次用生肌敛口药，亦可得愈矣。
　　十全流气饮（见流注门）卷之四　杂疮毒门
　　误吞针铁骨哽咽喉第一百二十九
　　误吞针刺哽咽疼痛者，用乱麻筋一团，搓龙眼大，以线穿系，留线头在外汤湿，急吞下咽，顷刻扯出，其针头必刺入麻中同出；如不中节，再吞再扯，以出为度。误吞铜物者，多食荸荠，化坚为软；若吞铁骨之物，肠中不能转送觉坠者，多食青菜、猪脂，自然送入大肠，从粪同出。诸骨哽喉，用玉簪花根八钱，各随所犯之肉为引煎汤服之，转出乃愈。又诸骨哽于咽下，不能外出者；乌龙针推之，骨下则安矣。
　　乌龙针：治骨哽于咽下难出者。用细铁线烧软，双头处用黄蜡作丸龙眼大，裹铁丝头上，外用丝绵裹之，推入咽内梗骨处，其骨自然顺下矣，不下再推。
　　又方治诸骨哽喉，玉簪花根切片煎汤漱之，徐徐吐出，其骨自软，再用干饭咽之自下。
　　卷之四　杂疮毒门
　　中砒毒第一百三十
　　砒毒者，阳精大毒之物，服之令人脏腑干涸，皮肤紫黑，气血乖逆，败绝则死。初服知觉早者，大兰根叶捣汁灌之，轻则可解。无兰处，以生绿豆同水研烂，以水灌之，多则为效；如不解者，以金汁灌之必苏。苏后如颠不语者，每日以绿豆水饮之，毒尽则愈。
　　取金汁法：用大毛竹一连二节，用刀劈去外青一半，用砖扎节中，沉入大粪池内，一年后取起，以长流水浸一日，取起钻开节孔，内蓄粪清，瓷罐收贮。凡遇有中砒毒、河豚、伤寒阳毒发狂、疔疮、痧症，毒瓦斯入里，烦躁口干，渴欲饮水，脉大有力者，并宜此药。
　　卷之四　杂疮毒门
　　落下颏拿法第一百三十一
　　落下颏者，气虚之故，不能收束关窍也。患者平身正坐，以两手托住下颏，左右大指入口内，纳槽牙上，端紧下颏，用力往肩下捺开关窍，向脑后送上，即投关窍，随用绢条兜颏于顶上半时许，去之即愈。
　　卷之四　杂疮毒门
　　救自刎断喉法第一百三十二
　　自刎者，乃迅速之变，须救在早，迟则额冷气绝，必难救矣。初刎时，气未绝，身未冷，急用丝线缝合刀口，掺上桃花散，多掺为要；急以绵纸四、五层，盖刀口药上，以旧布将头抬起，周遭缠绕五、六转扎之，患者仰卧，以高枕枕在脑后，使项郁而不直，刀口不开，冬夏避风，衣被复暖，待患者气从口鼻通出，以姜五片，人参二钱，川米一合煎汤，或稀粥每日随便食之，接补元气。三日后，急手解去前药，用桃花散掺刀口上，仍急缠扎；扎二日，急用浓葱汤软绢蘸洗伤处，挹干用抿脚挑玉红膏放手心上捺化，搽于伤口处，再用旧绵花薄片盖之，外用长黑膏贴裹，周遭交扎不脱，近喉刀口两傍，再用黑膏长四寸，阔二寸，竖贴膏上，两头粘贴好肉，庶不脱落；外再用绢条围裹三转，针线缝头，冬月三日，夏月二日，每用葱汤洗挹换药，自然再不疼痛，其肉渐从两头长合。内服八珍汤调理月余，如大便结燥，用猪胆套法，不可利药利之；双颡俱断者，百日单断者，四十日必收功完口。此法曾治强盗郭忠，皂隶沙万，家人顾兴，俱双颡齐断将危者，用之全活。单颡伤断者十余人，治之俱保无虞矣。
　　桃花散（见跌扑门）玉红膏（见肿疡门）如圣金刀散（见金疮门）八珍汤（见溃疡门）卷之四　杂疮毒门
　　阴毒第一百三十三
　　阴毒乃纯阴无阳，被天时寒冷肃杀之气，侵入肌肤，沉于骨髓，致气不能升，血不能行，凝滞经络，疼痛切骨。初起不肿不热，朝轻暮重；久则作肿渐红，烂斑黑靥，臭水淋漓，秽气熏蒸，腐烂渐开，终久必死。
　　一人年三十岁，冬月隔沟与邻妇私交，房事方毕，忽妇夫回，慌忙隔沟赴水而走，热身受寒。五日后，小腹、大臀阴痛不肿，日夜响叫，至一月后，谷道傍生一烂斑，黑靥倒陷，诸药不效；至半月大臀连黑，腐烂作臭，干靥无脓；十日大脏俱坏，黑败而死也。又一人年四十岁，夏月好饮火酒，至夜赤身露卧，手膊连背阴疼难忍，一月后肩发烂斑一块，周遭微硬，色如红枣，日渐延开，半月后手膊、半背共成黑靥，臭秽不堪，一月不食而死。一人中年肥胖，亦冬夏好饮火酒，饮后随吃凉水，方卧一日，颈项作疼微肿，坚硬如石，二月外项大如头，石硬不热，此阴毒也，辞不可治。后请别医治之，项同身大乃异症，不食而死。……。
　　卷之四　杂疮毒门
　　失荣症第一百三十四
　　失荣者，先得后失，始富终贫，亦有虽居富贵，其心或因六欲不遂，损伤中气，郁火相凝，隧痰失道停结而成。其患多生肩之以上，初起微肿，皮色不变，日久渐大，坚硬如石，推之不移，按之不动；半载一年，方生阴痛，气血渐衰，形容瘦削，破烂紫斑，渗流血水。或肿泛如莲，秽气熏蒸，昼夜不歇，平生疙瘩，愈久愈大，越溃越坚，犯此俱为不治。予立二方，曾治数人，虽不获全愈，而不夭札速死者，诚缓命药也。
　　
　　和荣散坚丸
　　和荣散坚归地参 茯陈术附贝宁星丹酸远柏并龙齿 芦荟朱砂与角沉治失荣症坚硬如石，不热不红，渐肿渐大者服。
　　归身 熟地 茯神 香附 人参 白术 橘红（各二两） 贝母 南星 酸枣仁 远志 柏子仁 丹皮（各一两） 龙齿（一对， 。无龙齿，鹿角尖二两 代之） 芦荟 角沉（各八钱） 朱砂（六钱，为衣）上为细末，炼蜜丸桐子大，每服八十丸，食后用合欢树根皮煎汤送下。患者若改往从新，淡薄甘命，其中有得愈者，十中一、二，否则难脱然也。
　　
　　飞龙阿魏化坚膏
　　治失荣症及瘿瘤、乳岩、瘰 、结毒，初起坚硬如石，皮色不红，日久渐大，或疼不疼，但未破者，俱用此贴。
　　用蟾酥丸药末一料，加金头蜈蚣五条炙黄去头足研末，同入熬就，乾坤一气膏二十四两化开搅和，重汤内顿化；红缎摊贴，半月一换，轻者渐消，重者亦可停止，常贴保后无虞矣。
　　卷之四　杂疮毒门
　　试知百病死生法第一百三十五
　　死生非神圣不能洞其机关，疾病无明医亦不能决其凶吉。匪则使人疑或决断不常，予异授吕祖一枝梅，真仙方也，不敢私秘，一例刊注以传概世云。
　　
　　吕祖一枝梅
　　堪羡吕祖一枝梅 芭豆萆仁灵脂随雄麝银朱朱砂等 识死知生不改移治大人男妇、小儿、新久诸病生死难定之间，用药芡实大一饼贴印堂之中，点官香一枝，香尽去药，以后一时许，药处有红斑晕色肿气飞散，谓红霞捧日；病虽危笃，其人不死。如贴药处一时后无肿无红，皮肉照旧不变，谓白雪漫野；病虽轻浅，终归冥路。小儿急、慢惊风，一切老幼痢疾俱贴之，红肿即愈。此方用之可预知生死也。
　　朱砂（三钱） 银朱（一钱五分） 五灵脂（三钱） 麝香（二分） 萆麻仁（五分） 雄黄 芭豆仁（各五钱，不去油）上各研细，于端午日净室中午时共研，加油胭脂为膏，瓷盒收藏。……临用豆大一丸捏饼贴印堂中，其功立见，用过饼送入河中。
　　卷之四　杂疮毒门
　　仙方活命饮今古不同论第一百三十七
　　古人朴实，其七情干涉者少，而从风、寒、暑、湿外感凝滞者多。故设仙方活命饮攻散所滞之肿，服此得效者十常八、九，乃患者五脏不虚耳。今人穿凿太过，七情烦扰之甚，而五内无有不伤，每见此症曾服过此药，其疮必不起发，脾胃再无不损，若疮不起发，脾胃伤败，患者岂有得生。……今之治法，不论首尾标本，先必固脾胃，次行托药，谓本立而道生，病无不活。予见如此，幸同道者察焉。
　　卷之四　杂疮毒门
　　拾遗症第一百三十八
　　拾遗者，因条款分门遗失，未及细详，但本病立门以正病为主，而从病故有失焉。今查补注，以便观治之。
　　鼻疔生于鼻内，痛引脑门，不能运气，胀塞鼻窍，甚者唇腮俱肿。牙疔生于牙缝之中，顶高突起，痛连腮项，破则流血。黑疔生于耳窍之内，黑硬腐烂，破流血水，疼及腮颧。以上之症，俱先针刺，次行发汗，仍照疔类调治。
　　喉痈生于咽外正中，肿痛妨碍饮食，红肿发热，必欲溃脓，软而胀痛者针之；内服补托之药，玉红膏搽贴，长肌完口。又有腐溃内通，汤水随孔出者，曾治数人，俱亦无妨。
　　疽生在膊上，连肩通肿，长坚而硬。兑疽生在当手动脉之处，肿痛寒热，痛彻手膊，举动不便。凤眉疽发在两目之间，形长皮赤，痛引脑户，二目合缝，光肿发热。透脑疽发在额上发际之间，多发寒热，头疼如斫，不可忍耐，先用万灵丹发汗、解散风邪，次宜清托。附阴疽生在内踝上三寸，初生小泡，渐生赤肿，破流血水，痛亦彻骨，不能步履。咬骨疽发在大腿内股，不肿不红，痛彻骨髓，初宜雷火针针之，内服万灵丹酒调服效。阴疽生于右腿夹缝之下三寸，痛连阴子，小腹亦痛。玄疽生于左腿夹缝之下三寸，漫肿连阴，疼及大腿。
　　渊疽发在胁下，初起不红坚硬，久则破溃，有声如婴儿啼状，膏盖，无声去膏，仍有异哉难治，哂不能也。玉枕疽生在脑后枕骨中，坚而难溃，痛引肩项，鼻塞气粗，此太阳膀胱湿热凝滞而成。大抵以上之症，有名而生者鲜矣。初起有表症者便宜解表，有里症者即与通利，溃后宜补托，久则宜收敛，此为一定治法。不可混乱妄投药饵，致其危亡也。
　　卷之四　杂疮毒门
　　唇风第一百三十九
　　唇风，阳明胃火上攻，其患下唇发痒作肿，破裂流水，不疼难愈。宜铜粉丸泡洗，内服六味地黄丸自愈。
　　
　　铜粉丸
　　铜粉丸中官粉矾 轻粉铜青与麝香黄连膏子同冰片 烂眼唇风并不难铜青（五钱） 官粉（三钱） 明矾（一钱五分） 轻粉（一钱五分） 麝香（一分五厘） 冰片（一分二厘） 黄连（二两，切片煎稠膏）上共为细末，黄连膏丸如芡实大，每用一丸，汤泡纸盖，每洗顿热，上面清水勤洗之，其患自愈。
　　卷之四　杂疮毒门
　　绷缚背疮第一百四十
