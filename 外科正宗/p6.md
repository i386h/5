<!-- { "loadSidebar": true } -->
　　一男人六旬有二，发生右搭。先用艾灸，次渐情势高肿，坚硬不痛。十五日后，尚未溃脓，日生烦闷，恐其毒陷，先用针通，随行拔法，找出恶血钟许，已后稍得轻便，搽上化腐之药膏盖。用至三日，其疮渐作腐溃，至二十日，亦出正脓，坏肉渐脱，新肉渐生，此外治之法尽矣。因病家与内科一医平交甚切，托彼用药内服，而不遵外科补托之法，自执己见，不听予言，失于峻补，每日人参不过二钱，以为足用。予曰：不足，法当五钱，兼熟附二钱方为称病，不然必生变矣。彼此不信，后果肉色淡白，疮口散大，脓水清稀，饮食减少，此败症具矣。后虽强投温中健脾大补之药，终则不应，至于形体消削，脓水臭秽，延至六十日，历尽气血而亡。然后方自懊悔。
　　殊不知凡大疮每日脓出一碗，用参必至三钱，以此为则，况本病出脓日有三碗，用参二钱，谓之大损小补，岂不归死？又外科乃破漏之病，最能走泄真气，如损补两不相敌，无以抵当，往往至于不救者多矣！此为不信于补而执俗见，自取败亡者也。可惜！一男子年近六旬，时值仲夏，背生热疖二十余处。彼家邀请视孙疮恙，见彼坐于堂，满背皆疖，予略视之，内有一疮比疖甚小，其毒甚大。予对曰：此非疮疖比也，后发势不可及。彼笑而答之：无恙也。乃即送至门庭，予又嘱曰：可急请他医治之，不可缓待。俱不听信。又至十日，情势稍发，命里中一医治之，又曰：是疖也。
　　又十日，情势内陷，败症齐出，稍信前言，方央亲友邀予相视，其人睡卧于堂，帛复疮上，登堂未进二、三步即退，人曰：何也？予曰：败气满前，死期速矣，何必视疮，急备后事，再七日死。后果如言，不差时刻，此为讳疾忌医致其自败者也。可惜！以上治法种种，不能枚举，聊陈数条与同志者采访观之，所谓得其要者，一言而终；不知其要者，流散无穷。但病不参透，举手错乱，医理精明，决断自成。
　　卷之一　痈疽门
　　杂忌须知第十四
　　
　　神授卫生汤
　　神授卫生方芷甲 羌乳红沉石决明皂翘归尾银花草 大黄花粉效如神治痈疽、发背、脑疽、对口、丹瘤、瘰 、恶毒疔疮、湿痰流注及外科一切疮症，但未成者即消；已成者即溃。能宣热散风，行瘀活血，解毒消肿，疏通脏腑。且药性平和，功效甚速，诚外科首用方也。
　　羌活（八分） 防风 白芷 穿山甲（土炒研） 沉香 红花 连翘 石决明（ ，各六分） 金银花皂角刺 归尾 甘草节 花粉（各一钱） 乳香（五分） 大黄（酒拌炒二钱，脉虚便利者不用）水二碗，煎八分，病在上部先服药，随后饮酒一杯；病在下部先饮酒一杯，随后服药以行药势。
　　
　　内消沃雪汤
　　内消沃雪青陈皮 乳没翘针甲芷射干芍贝银花粉 木香甘草大黄归治发背并五脏内痈，尻臀诸肿，大小肠痈，肛门脏毒，初起但未出脓，坚硬疼痛不可忍者并服。
　　青皮 陈皮 乳香 没药 连翘 黄 当归 甘草节 白芷 射干 天花粉 穿山甲 贝母 白芍金银花 皂角刺（各八分） 木香（四分） 大黄（二钱）水、酒各一碗，煎至八分，量病上下，食前后服之。
　　
　　内疏黄连汤
　　内疏黄连汤木香 栀归芩芍薄荷郎桔梗甘草连翘等 大黄加倍性能强治痈疽肿硬，发热作呕，大便秘涩，烦躁饮冷，哕 心烦，舌干口苦，六脉沉实有力，此邪毒在脏也。急宜服此以内除之，使邪气不得传变经络。
　　木香 黄连 山栀 当归 黄芩 白芍 薄荷 槟榔 桔梗 连翘（各一钱） 甘草（五分） 大黄（二钱）水二茶钟，煎八分，食前服，临服加蜜二匙亦可。
　　
　　保安万灵丹
　　保安万灵丹术蝎 天麻归斛草芎朱羌活荆防细辛等 麻雄黄二共三乌治痈疽、疔毒、对口、发颐、风湿、风温、湿痰流注、附骨阴疽、鹤膝风症，左瘫右痪，口眼 斜，半身不遂，气血凝滞，偏身走痛，步履艰辛，偏坠疝气，偏正头痛，破伤风牙关紧闭，截解风寒，无不应效。
　　茅术（八两） 全蝎 石斛 明天麻 当归 甘草（炙） 川芎 羌活 荆芥 防风 麻黄 北细辛 川乌（汤泡，去皮） 草乌（汤泡，去皮尖） 何首乌（各一两） 明雄黄（六钱）上为细末，炼蜜丸弹子大，每药一两分作四丸，一两作六丸，一两作九丸三等做下，以备年岁老壮、病势缓急取用。预用朱砂六钱，研细为衣，瓷罐收贮。如恶疮初起二、三日之间，或痈疽已成至十朝前后但未出脓者，状若伤寒，头疼烦渴，拘急恶寒，肢体疼痛，恶心呕吐，四肢沉重，恍惚闷乱，坐卧不宁，皮肤壮热。又治伤寒四时感冒，传变疫症，但恶寒身热表症未尽者俱宜服之。用连须大葱白九枝煎汤一茶钟，将药一丸乘热化开，通口服尽，被盖出汗为效。如服后汗迟，再用葱白汤催之，后必汗如淋洗，渐渐退下复盖衣物，其汗自收自敛，患者自然爽快，其病如失。但病未成者，随即消去；已成者，随即高肿溃脓。如诸疾无表症相兼不必发散者，只用热酒化服。此方原载于诸风瘫痪门，予每用之发散疮毒，其功甚捷，故移录于此。详观此方，治肿疡甚效者何也？凡疮皆起于荣卫不调，气血凝滞，乃生痈肿。观此药性专发散，又能顺气搜风，通行经络，所谓结者开之，况疮毒又乃日积月累结聚所发，苟非甘温辛热发泄，以汗疏通，安能得效。所谓发散不远热，正合此方之意无谬也，服后避风，当食稀粥，忌冷物、房事，孕妇勿服。
　　
　　双解复生散
　　双解荆防芎芍 麻黄甘草荷山栀归翘滑石银羌活 参术硝黄共得宜治痈疽、发背，诸般肿毒，初起憎寒发热，四肢拘急，内热口干，大小便秘，宜此药发表攻里并效。
　　荆芥 防风 川芎 白芍 黄 麻黄 甘草（五分） 薄荷 山栀 当归 连翘 滑石 金银花 羌活人参 白术（各八分） 大黄 芒硝（各二钱）水二碗，表症甚者，姜三片，葱头二茎；里症甚者，临服加生蜜三匙和服，为发表攻里双解药也。
　　
　　内消散
　　内消散内用银花 知贝天花白芨加半夏穿山并皂刺 乳香功效病无嗟治痈疽、发背、对口、疔疮、乳花百种，无名肿毒，一切歹疮。此药能令内消，化毒为黑水从小便而出，势大者，虽未全愈，亦可转重就轻，移深居浅。
　　金银花 知母 贝母 天花粉 白芨 半夏 穿山甲 皂角针 乳香（各一钱）水、酒各一碗，煎八分，随病上下食前后服之。留药渣捣烂加秋芙蓉叶细末一两，白蜜五匙，同渣调敷疮上，一宿自消，重者再用一服，忌口效。
　　
　　清热消风散
　　清热消风散芎芍 归粉银花翘皂角柴芩防草与红花 陈皮苍术 无落治痈疽、诸毒，疮肿已成未成之间，外不恶寒，内无便秘，红赤高肿，有头 痛，宜服此药和解之。
　　防风 川芎 当归 黄芩 白芍 天花粉 金银花 甘草（五分） 连翘 红花 柴胡 苍术 陈皮黄 角刺（各一钱）水二茶钟，煎八分，食远服，妇人加香附、童便炒。以上七方，痈疽七日以前疮势未成，形体壮实，表里之症相合者宜服，病退即已。如过七日以后，情势已成，便宜用后托里等药，催毒在外，以速其脓，禁前表下之药，损伤元气，致生多变矣。
　　
　　内固清心散
　　内固清心散茯苓 砂雄豆蔻乳香称甘草绿豆玄明粉 人参冰片可清心治痈疽、发背、对口、疔疮，热甚 痛，烦躁饮冷，有此症者可预防毒瓦斯内攻，当服此药，庶不变症。
　　茯苓 辰砂 人参 玄明粉 白豆蔻 甘草 乳香 明雄黄 冰片（一钱） 真豆粉（二两）上为细末，每服一钱五分，蜜汤调下，不拘时候。
　　
　　护心散
　　护心散中豆粉佳 乳香甘草共朱砂每服二钱频送下 敢交呕吐自无他治疮毒内攻，口干烦躁，恶心呕吐者，宜用此药。
　　真豆粉（一两） 乳香（净末，三钱） 朱砂（一钱） 甘草（末一钱）上共研极细，每服二钱，白滚汤调服，早晚二次。
　　
　　琥珀蜡矾丸
　　琥珀蜡矾丸琥珀 明矾黄蜡与朱砂雄黄蜂蜜丸成就 护心护膜效堪夸治痈疽、发背已成未脓之际，恐毒瓦斯不得外出，必致内攻，预服此丸护膜护心，亦且散血解毒。
　　白矾（一两二钱） 黄蜡（一两） 雄黄（一钱二分） 琥珀（另研极细，一钱） 朱砂（一钱二分）蜂蜜（二钱临入）上四味，先碾研极细，另将蜜蜡铜杓内溶化，离火片时，候蜡四边稍凝时方入上药，搅匀共成一块，以一人将药火上微烘，众手急丸小寒豆大，用朱砂为衣，瓷罐收贮。每服二、三十丸，白汤食后送下，病甚者，早晚日进二次，其功最效。
　　
　　托里消毒散
　　托里消毒散人参 芎芍 归术茯苓角针白芷银花等 桔梗甘草效如神治痈疽已成不得内消者，宜服此药以托之，未成者可消，已成者即溃，腐肉易去，新肉易生，此时不可用内消泄气、寒凉等药，致伤脾胃为要。
　　人参 川芎 白芍 黄 当归 白术 茯苓 金银花（各一钱） 白芷 甘草 皂角针 桔梗（各五分）水二钟，煎八分，食远服，脾弱者去白芷、倍人参。
　　
　　排脓内托散
　　排脓内托散芎归 参术苓陈芍茯甘草桔梗并肉桂 随方加减在人为治痈疽、脑项诸发等疮已溃流脓时，宜服此药。
　　当归 白术 人参（各二钱） 川芎 白芍 黄 陈皮 茯苓（各一钱） 香附 肉桂（各八分）甘草（五分） 白芷（项之上加三分） 桔梗（胸之上加五分） 牛膝（下部加五分）姜三片，水二茶钟，煎八分，食远服。
　　
　　乳香黄 散
　　乳香黄 散乳没 粟壳参 甘草撮芎归白芍与陈皮 加上熟地疼即脱治痈疽、发背、诸毒、疔疮疼痛不可忍者。或未成者速散，已成者速溃，败腐脓毒，不假刀砭，其恶肉自然脱下，及治打扑损伤，筋骨疼痛并服之。
　　乳香 没药（各五分） 黄 粟壳（去筋膜，蜜炒） 人参 甘草 川芎 归身 白芍 陈皮 熟地黄（各一钱）水二钟，煎八分，量病上下，食前后服之。
　　
　　神功内托散
　　神功内托散芎 归术陈皮白芍宜附子木香甘草炙 参苓山甲起颠危治痈疽、脑项诸发等疮，至十四日后，当腐溃流脓时不作腐溃，更兼疮不高肿，脉细身凉者用。
　　当归（二钱） 白术 黄 人参（各一钱五分） 白芍 茯苓 陈皮 附子（各一钱） 木香 甘草（炙，各五分） 川芎（一钱） 山甲（炒，八分） 煨姜三片，大枣二枚，水二茶钟，煎八分，食远服。
　　
　　透脓散
