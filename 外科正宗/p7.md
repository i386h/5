<!-- { "loadSidebar": true } -->
　　透脓散内用黄 山甲芎归总得宜加上角针头自破 何妨脓毒隔千皮治痈疽、诸毒，内脓已成不穿破者宜。服之即破。
　　黄 （四钱） 山甲（炒末一钱） 当归（二钱） 皂角针（一钱五分）水二钟，煎一半，随病前后服，临入酒一杯亦好。
　　
　　竹叶黄 汤
　　竹叶黄 汤草芩 芎归 芍共人参半夏石膏兼淡竹 麦冬生地可回津治痈疽、发背，诸般疔肿，表里热甚，口干大渴者。
　　黄 甘草 黄芩 川芎 当归 白芍 人参 半夏石膏 淡竹叶（十片） 麦冬（各八分） 生地黄（一钱）水二钟，姜三片，灯心二十根，煎八分，食远温服。
　　
　　回阳三建汤
　　回阳三建附参 归术芎苓杞活萸陈朴木红甘紫草 阴疽危症效堪推治阴疽发背，初起不疼不肿，不热不红，硬若牛皮，坚如顽石，十日外脉细身凉，肢体倦怠，皮如鳖甲，色似土朱，粟顶多生，孔孔流血，根脚平散，软陷无脓，又皮不作腐，手热身凉者俱急服之。
　　附子 人参 黄 当归 川芎 茯苓 枸杞 陈皮 萸肉（各一钱） 木香 甘草 紫草 浓朴 苍术红花 独活（各五分）煨姜三片，皂角树根上白皮二钱，水二碗，煎八分，入酒一杯，随病上下，食前后服之。
　　用绵帛盖暖疮上，预不得大开疮孔走泄元气为要。
　　愚按：凡背疽属阴者，皆由脏腑先坏而内毒不得发越于外也。旧有用鸡冠剪血滴于疽上者，有醋煮雄艾敷用者，猪脑热药敷围者，神灯火气灼照者。此数法皆阴疽之用，予虽常用，未见其实，但阴疽不起者，如树木之根坏，强力培植枝叶，而终无发生之理。予常据理用药，固有得其生者，十中三、四。譬如先要疏其嫁土，通其地脉，助其根本，回其阳气，此四者缺一不可。用苍术、浓朴、茯苓、陈皮疏其土；川芎、当归、紫草、红花通其脉；人参、黄 、枸杞、山萸助其本；附子、木香、甘草、独活回其阳。如此用之，但根本内有一脉未绝之气，服之俱可得其生。又验其手足温暖，疮便发热，渐作 肿，复生疼痛，色暗得活，坚硬得腐，胃气得回，此是药之效验。必在三服中应之为吉，外兼照法接助回阳，此通治阴疽之大法也。
　　
　　黍米寸金丹
　　黍米寸金丹乳没 雄黄狗宝射蟾酥轻粉粉霜 黑石 丁香狗鲤胆蜈蚣二名返魂丹，三名再生丸，四名追命丹，五名延寿丹，六名来苏丸，七名知命丸，八名得道丸。
　　此方昔出异人所传，常有暴中急症，忽然卒倒者，干开牙关，研灌三丸，其人即活。又能治发背、脑疽，遍身壅肿，附骨痈疽等症，初起憎寒壮热，四肢倦怠沉重者，毋分表里、老幼、轻重，并宜服之。
　　麝香（五分） 乳香 没药 雄黄 狗宝 轻粉 乌金石（各一钱） 蟾酥（二钱） 粉霜（水银炼白色者） 黄蜡（各三钱） 砂（二钱） 鲤鱼胆（阴干，三个） 狗胆（干用，一个） 白丁香（四十九根）金头蜈蚣（全者，酥炙黄色，七条） 头胎男乳（一合）上件为细末，除黄蜡、乳汁二味，熬成膏子同药和丸绿豆大，大人三丸，小儿用一丸，病重者五丸，冷病用葱汤、热病用新汲水送下，衣被密盖，勿令透风，汗出为度，诸病如失。后食白粥调理。
　　
　　熏发背奇方
　　发背诸方此独奇 谁期照药罕人知雄竭射砂并没药 为灯一照脱藩篱治发背初起、七日前后，未成者自消，已成者自溃，不起发者即发，不溃腐者即腐，诚为良法也。
　　雄黄 朱砂 血竭 没药（各二钱） 麝香（四分）上五味，研为细末，每用三分，绵纸裹药为燃，长约尺许，以真麻油润透灼火，离疮半寸许，自外而内，周遭徐徐照之，火头向上，药气入内，疮毒随火解散，自不内侵脏腑。初用三条，渐加至四、五条，候疮势渐消渐减，熏后随用敷药，如已溃大脓发泄时，不必用此照敷，只宜用膏药盖贴。
　　
　　敷药方
　　熏后敷方有四般 车前 五龙堪米粉银花为糨和 敷之百肿自当安车前草（连根叶） 草 五龙草 金银花（各等分）上四味，鲜草药一处捣烂，加三年陈米粉，即常用糨衣者，初起仍如飞盐末二、三分，共打为稠糊，遍敷疮上，中留一顶，以膏盖贴避风，自然拔出脓毒。若冬月草无鲜者，预采蓄下阴干为末，用陈米醋调敷，亦如前法并效。今恐前敷药内用五龙草，随地或有缺少，不便合用。予常熏后顶以膏盖周遭肿上，以如意金黄散代敷亦效。
　　
　　如意金黄散
　　如意金黄散大黄 姜黄黄柏芷陈苍南星浓朴天花粉 敷之百肿自当安治痈疽、发背、诸般疔肿、跌扑损伤、湿痰流毒、大头时肿、漆疮、火丹、风热天泡、肌肤赤肿、干湿脚气、妇女乳痈、小儿丹毒，凡外科一切诸般顽恶肿毒，随手用之，无不应效，诚为疮家良便方也。
　　天花粉（上白，十斤） 黄柏（色重者） 大黄 姜黄（各五斤） 白芷（五斤） 紫浓朴 陈皮 甘草苍术 天南星（各二斤）以上共为咀片，晒极干燥，用大驴磨连磨三次，方用密绢罗厨筛出，瓷器收贮，勿令泄气。凡遇红赤肿痛，发热未成脓者，及夏月火令时，俱用茶汤同蜜调敷；如微热微肿及大疮已成，欲作脓者，俱用葱汤同蜜调敷；如漫肿无头，皮色不变，湿痰流毒、附骨痈疽、鹤膝风症等病，俱用葱酒煎调；如风热恶毒所生，患必皮肤亢热，红色光亮，形状游走不定者，俱用蜜水调敷；如天泡、火丹、赤游丹、黄水漆疮、恶血攻注等症，俱用大蓝根叶捣汁调敷，加蜜亦可；汤泼火烧，皮肤破烂，麻油调敷。
　　具此诸引理取寒热温凉制之。又在临用之际，顺合天时，洞窥病势，使引为当也。
　　
　　四虎散
　　四虎散内用南星 草乌半夏效通灵药内再添野狼毒力 痈疽顽肿即安宁治痈疽肿硬，浓如牛领之皮，不作脓腐者宜用。
　　南星 草乌 半夏 野狼毒（各等分）上为细末，用猪脑同捣，遍敷疮上，留正顶出气。
　　
　　真君妙贴散
　　真君妙贴散奇功 荞面硫黄白面同诸般异症皆堪效 常取收功掌握中治痈疽、诸毒，及异形异类，顽硬大恶歹疮，走散不作脓者，宜用此药。不痛者即痛，痛甚者即止。
　　明净硫黄（为末，十斤） 荞面 白面（各五斤）共一处，用清水微拌，干湿得宜，木箱内晒成面片，单纸包裹，风中阴干收用。临时再研极细，用新汲水调敷；如皮破血流，湿烂疼苦等症，麻油调搽；天泡、火丹、肺风、酒刺、染布青汁调搽并效。
　　
　　回阳玉龙膏
　　回阳王龙膏肉桂 白芷军姜仍在位草乌赤芍与南星 热酒同调功更倍治背疽阴病，不肿高，不 痛，不发热，不作脓及寒湿流注、鼓风久损、冷痛痹风、诸湿香港脚、手足顽麻、筋骨疼痛，及一切皮色不变，漫肿无头，鹤膝风等，但无皮红肌热者，一概用之，俱有功效。
　　草乌（炒，三两） 军姜（煨，三两） 赤芍（炒） 白芷 南星（煨，各一两） 肉桂（五钱）上制毕，共为细末，热酒调敷，此药有军姜、肉桂、热血生血，既生既热，恐不能散而为害，故有草乌、南星可以破恶气，祛风毒，活死肌，除骨痛，消结块，回阳气；又有赤芍、白芷，足以散滞血，住痛苦；加以酒行药性，攻通气血，虽十分冷症，未有不愈者。诚为寒灰之焰，枯木之春，大抵病冷则肌肉阴烂，不知痛痒，其有痛者，又多附骨之痛，设若不除，则寒根透髓，寻常之药固莫能及矣。
　　
　　冲和膏
　　冲和膏内紫荆皮 独活菖蒲赤芍宜白芷随方加减法 诸般百症可堪医治痈疽、发背，阴阳不和，冷热不明者，宜用此药。
　　紫荆皮（炒，五两） 独活（炒，三两） 赤芍（炒，二两） 白芷（一两） 石菖蒲（一两半）上为细末，葱汤、热酒俱可调敷。药中紫荆皮乃木之精，能破气、逐血、消肿；独活土之精，动荡凝滞血脉，散骨中冷痛，去麻痹湿；石菖蒲水之精，善破坚硬，生血止痛，破风消肿；白芷金之精，能去风生肌定痛；赤芍药火之精，能生血活血，散瘀除痛，盖血生则肌肉不死，血动则经络流通。故肌活不致烂痛，经通不致壅肿，此为散风行气，活血消肿、祛冷软坚之良药也。其中五行相配用者，再无不效之理，又流毒、骨疽冷症尤效。
　　
　　铁桶膏
　　铁桶膏中铜绿倍 胆矾轻粉郁金香还有晋矾并白芨 醋调箍肿不开张治发背将溃已溃时，根脚走散不收束者用此。
　　铜绿（五钱） 明矾（四钱） 胆矾（三钱） 五倍子（微炒，一两） 白芨（五钱） 轻粉 郁金（各二钱） 麝香（三分）上为极细末，用陈米醋一碗，杓内慢火熬至一小杯，候起金色黄泡为度。待温用上药一钱搅入膏内，每用顿温，用新笔涂膏疮根上，以绵纸盖其疮根，自生绉纹，渐收渐紧，再不开大为效。
　　
　　煮拔筒方
　　拔筒奇方羌独活 紫苏蕲艾石菖蒲甘草白芷生葱等 一筒拔回寿命符治发背已成将溃时，脓毒不得外发，必致内攻，乃生烦躁，重如负石，非此法拔提毒瓦斯难出也。
　　羌活 独活 紫苏 蕲艾 鲜菖蒲 甘草 白芷（各五钱） 连须葱（二两）预用径口一寸二、三分新鲜嫩竹一段，长七寸，一头留节，用力 去外青，留内白一半，约浓一分许，靠节钻一小孔，以闸极木条塞紧，将前药放入筒内，筒口用葱塞之，将筒横放锅内，以物压勿得浮起。用清水十大碗淹筒煮数滚，约内药浓熟为度候用。再用披针于疮顶上一寸内品字放开三孔，深入浅寸，约筒圈内，将药筒连汤用大瓷钵盛贮患者榻前，将筒药倒出，急用筒口乘热对疮合上，以手捺紧其筒，自然吸住，约待片时，药筒已温，拔去塞孔木条，其筒自脱，将器倒出筒中物色看其何样，如有脓血相粘，鲜明红黄之色，亦有一、二杯许，其病乃是活疮，治必终愈。如拔出物色纯是败血气秽，紫黑稀水，而无脓意相粘者，其病气血内败，肌肉不活，必是死疮，强治亦无功矣。此法家传，屡经有验，如阳疮易溃、易脓之症，不必用此以伤气血，此法阴疮之用，要在十五日前后，坚硬不溃、不脓者行之最当，此法的有回天之效，医家不可缺也。
　　
　　猪蹄汤
　　猪蹄汤内羌甘草 赤芍黄芩白芷归加上露蜂房更妙 诸疮一洗脱凡衣治痈疽、诸毒已溃流脓时用此汤洗，消毒瓦斯、去恶肉，回死肌、润疮口，又能散风消肿，腐尽则已。
