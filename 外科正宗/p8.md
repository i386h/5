<!-- { "loadSidebar": true } -->
　　羌活 甘草 赤芍 黄芩 白芷 当归 蜂房（各等分）上为粗末，看疽疮大小用药多少。先将 猪前蹄一只，用白水六碗，煮蹄软为度，将汁滤清，吹去汁上油花，用药一两投于汁中，再用微火煎十数沸，密绢滤去药渣，候汤半热，将软绢蘸汤淋于疮上，轻手挹去瘀脓腐肉，其恶物随汤而下。洗讫，以绢帛挹干，照前总论次第如式用药。
　　
　　又：洗药方
　　洗药方中归独活 葱头白芷甘草撮痈疽腐尽此淋之 生肌长肉常夸说当归 独活 白芷 甘草（各二钱） 葱头（五个）用水三碗，煎至药烂，滤清以绢帛蘸汤挹净疮上，随搽贴红黑二膏盖之，洗时切忌风寒为要。常治背疮轻易者，以此代猪蹄汤用，其功亦效。
　　
　　加味太一膏
　　太一膏中桂芷归 乳没丹参地芍魏将军木鳖兼轻粉 血余槐柳共称奇治发背、痈疽及一切恶疮，跌扑伤损、湿痰流毒、风湿、风温，遍身筋骨走注作痛，内伤风郁，心腹胸背攻刺作痛，腿脚酸软，腰膝无力，汤泼火烧。刀伤、棒毒、五损内痈，七伤外症俱贴患处。又男子遗精，妇人白带俱贴脐下。脏毒肠痈亦可丸服。诸般疮疖，血气癞痒，诸药不止痛痒者并效。
　　肉桂 白芷 当归 玄参 赤芍 生地 大黄 土木鳖（各二两） 真阿魏（三钱） 轻粉（四钱） 槐枝柳枝（各一百段） 血余（一两）东丹（四十两） 乳香末（五钱） 没药（末，三钱）上十味，并槐柳枝，用真麻油足称五斤，将药浸入油内，春五、夏三、秋七、冬十，候日数已毕，入洁净大锅内，慢火熬至药枯浮起为度。住火片时，用布袋滤净药渣，将油称准足数，将锅展净，复用细旧绢将油又滤入锅内，要清洁为美；将血余投下，慢火熬至血余浮起，以柳棒挑看似膏溶化之象，方算熬熟。
　　净油一斤，将飞过黄丹六两五钱徐徐投入，火加大些，夏秋亢热，每油一斤加丹五钱，不住手搅，候锅内先发青烟，后至白烟叠叠旋起，气味香馥者，其膏已成。即便住火，将膏滴入水中，试软硬得中，如老加熟油，若稀亦加炒丹每各少许，渐渐加火，务要冬夏老嫩得所为佳。候烟尽，端下锅来，方下阿魏，切成薄片，散于膏面上化尽；次下乳没、轻粉搅均倾入水内，以柳棍搂成一块，再换冷水浸片时，乘温每膏半斤扯拔百转成块，又换冷水投浸，随用时每取一块铜杓内复化，随便摊贴至妙。
　　
　　生肌玉红膏
　　生肌玉红膏更奇 其中淡味少人知芷草归身轻粉衄 白占紫草效堪推此膏专治痈疽、发背，诸般溃烂、棒毒等疮，用在已溃流脓时。先用甘草汤甚者用猪蹄药汤淋洗患上，软绢挹净，用抿脚挑膏于掌中捺化，遍搽新腐肉上，外以太一膏盖之。大疮早晚洗换二次，内兼服大补脾胃暖药，其腐肉易脱，新肉即生，疮口自敛。此乃外科收敛药中之神药也。
　　白芷（五钱） 甘草（一两二钱） 归身（二两） 瓜儿血衄 轻粉（各四钱） 白占（二两） 紫草（二钱） 麻油（一斤）先用当归、甘草、紫草、白芷四味，入油内浸三日，大杓内慢火熬药微枯色，细绢滤清，将油复入杓内，煎滚下整血衄化尽，次下白占，微火亦化。先用茶钟四枚，预顿水中，将膏分作四处，倾入钟内，候片时方下研极细轻粉，每钟内投和一钱搅匀，候至一伏时取起，不得加减，致取不效。
　　
　　化腐紫霞膏
　　化腐紫霞膏粉衄 芭豆萆仁金顶砒螺肉獐冰同共末 敷之铜铁也成灰治发背已成，瘀肉不腐及不作脓者。又诸疮内有脓而外不穿溃者，俱用此膏。不腐烂者自腐，不穿溃者自破。其功甚于乌金膏及碧霞锭子。
　　轻粉 萆麻仁（研，各三钱） 血衄（二钱） 芭豆（研，白仁，五钱） 朝脑（一钱） 金顶砒（五分） 螺蛳肉（用肉晒干为末，二个）上各为末，共碾一处，瓷罐收贮。临用时旋用麻油调搽顽硬肉上，以绵纸盖上或膏贴俱可，至顽者不过二次即软，腐烂为脓，点诸疮顶亦破。
　　以上三十二方，凡大疮诸毒初起及已成时选用。
　　卷之一　痈疽门
　　杂忌须知第十四
　　脓熟不溃，疮不 热，食少便溏者，脾虚也，补托温中。脓清或多，疮口散大，不生肌者，里虚欲变症，峻补之。腐肉虽脱，新肉生迟，如冻色者，肉冷肌寒，大温气血。溃后食少，心烦不睡，发热作渴，脾弱阴虚，补中益气。身凉脉细，倦怠懒言，食不知味者，脾弱也，醒脾助胃。风寒袭于疮口，皮白绽而不收敛者，外照而内温补。溃后面黄肌瘦，脓水清稀，疮色淡白者，当香燥助脾。脉大无力，细涩微沉，自汗身凉者，气血俱虚，峻补之。出血或脓多，五心烦热，燥甚不眠者，亡阳也，急补之。疮口已合，经犯房劳，或值急暴复崩溃者，仍助气血。
　　卷之一　痈疽门
　　杂忌须知第十四
　　
　　十全大补汤
　　十全大补参 芍 肉桂川芦熟地黄归术茯苓甘草炙 枣姜加上号全方治溃疡发热，或恶寒、或作痛、或脓多、或清、或自汗、盗汗及遍身流注、瘰 、便毒诸疮。久不作脓，或脓成不溃，溃而不敛，若气血不足之人，结肿未成脓者，宜加陈皮、香附、半夏、连翘，服之自消。
　　人参 黄 白芍 肉桂 川芎 熟地 当归 白术 茯苓（各一钱） 甘草（炙，五分）水二钟，姜三片，枣二枚，煎八分，食前服。
　　
　　八珍汤
　　八珍汤擅理阴阳 芎芍当归熟地黄还要相兼四君子 何愁虚弱不荣昌治溃疡诸症。调和荣卫，顺理阴阳，滋养气血，进美饮食，和表里，退虚热，为气血俱虚之大药也。
　　川芎 白芍 当归 熟地黄 人参 白术 茯苓（各一钱） 甘草（炙，五分）水二钟，姜三片，枣二枚，煎八分，食前服。
　　
　　补中益气汤
　　补中益气汤甘草 黄 人参白术归柴胡升陈三味少 还兼姜枣效堪推治疡疮元气不足，四肢倦怠，口干发热，饮食无味，或饮食失节，或劳倦身热，脉洪大而无力；或头痛而恶寒，或声高而喘，身热而烦，俱宜服此。
　　黄 （一钱五分） 甘草（炙） 人参 当归 白术（各一钱） 升麻柴胡 陈皮（各三分） 麦门冬（六分） 五味子（炒，五分）水二钟，姜三片，枣二枚，煎一钟，空心热服。
　　
　　人参养荣汤
　　人参养荣参术归 陈皮白芍桂心甘草地黄并五味 茯苓远志枣姜宜治溃疡发热恶寒，或四肢倦怠，肌肉消瘦，面色痿黄，歙歙短气，饮食无味，不能收敛；或气血原不足，不能收敛。若大疮愈后，多服之不变他症。
　　白芍（一钱五分） 人参 陈皮 黄 桂心 当归 白术 甘草（各一钱） 熟地黄 五味子 茯苓（各八分） 远志（五分）姜三片，枣二枚，水二茶钟，煎八分，食远服。
　　
　　人参黄 汤
　　人参黄 汤罕稀 麦冬二术草陈皮黄柏归身五味子 升麻神曲枣姜随治溃疡虚热，不睡，少食，或秽气所触作痛者效。
　　黄 人参 白术 麦冬 归身 苍术 甘草 陈皮 升麻 神曲（各五分） 黄柏（酒拌炒，三分）五味子（炒，五分）水二钟，姜三片，枣二枚，煎八分，食远服。
　　
　　内补黄 汤
　　内补黄 汤桂芍 归苓熟地草门冬川芎远志人参等 枣姜加上起疲癃治痈疽、发背、诸疮已破后虚弱无力，体倦懒言，精神短少，饮食无味，自汗口干，脉涩不睡并效。
　　黄 人参 茯苓 川芎 归身 白芍 熟地 肉桂 麦门冬 远志（各一钱） 甘草（五分）水二钟，姜三片，枣二枚，煎一钟，食远服。
　　
　　托里清中汤
　　托里清中汤茯苓 冬参五味术梗陈枣姜半夏同甘草 疮疡咳嗽最能清治痈疽脾胃虚弱，咳嗽痰气不清，饮食少思者。
　　人参 白术 桔梗 陈皮 半夏 茯苓（各一钱） 麦门冬 五味子 甘草（各五分）水二钟，姜三片；枣二枚，煎八分，食远服。
　　
　　托里和中汤
　　托里和中汤半夏 白术参苓功不亚陈皮甘草木香宜 煨姜效值千金价治痈疽中气虚弱，饮食少思，肿不消，溃不敛者。
　　半夏 白术 人参 茯苓 陈皮 煨姜（各一钱） 木香 甘草（各五分）水二钟，姜三片，枣二枚，煎八分，食远服。
　　
　　托里建中汤
　　托里建中汤炮姜 参苓白术附子强半夏还兼甘草炙 建中功效可回阳治痈疽元气素虚，或因寒凉伤脾损胃，饮食少思，凡食无味或作呕、泄泻等症，急服以建中气。
　　人参 白术 茯苓（各二钱） 半夏 炮姜（各一钱） 甘草（五分） 熟附子（八分）水二钟，煨姜三片，枣二枚，煎八分，不拘时服。
　　
　　托里温中汤
　　托里温中羌益智 丁木沉香白蔻是参苓陈术炮干姜 附子加之功全备治痈疽阳弱阴寒，脉虚身冷，或疮为寒变，反致不疼；或脓水清稀；心下痞满，肠鸣腹痛，大便微溏，食则气短、呕逆，不得安卧，时发昏愦者服之。
　　白术 茯苓 木香 丁香（各五分） 半夏 陈皮 羌活 益智 干姜（炮） 人参 白寇 甘草（各一钱） 附子（二钱）水二钟，姜三片，枣一枚，煎八分，不拘时服。
　　方与旧不同。予制此尝治痈疽阴症及杂症阳气脱陷与寒气逼阳于外者，发热烦躁，口干作渴，投以姜、附之类，其津液顿生，烦热顿退，其应如响。
　　
　　圣愈汤
　　圣愈汤凭熟地 芎归生地等相宜人参六品真堪羡 脓甚心烦此最奇治溃疡脓水出多，气血虚极，脉细、空而无力，以致心烦不安，眠睡不宁，或五心烦躁等症并服。
　　熟地 生地 川芎 人参（各五钱） 归身 黄 （盐水炒，各一钱）作一剂，水二茶钟，煎八分，食远服。
　　
　　保元大成汤
　　保元大成汤接命 参苓归术 陈定木香芍附草砂萸 枣姜五味功奇应治溃疡元气素虚，精神怯弱，或脓水出多，神无所主，以致睡卧昏倦，六脉虚细，足冷身凉，便溏或秘，胸膈或宽不宽，舌虽润而少津，口虽食而无味，脉弦不紧，肉色微红，总由不足，大补堪题。
　　人参 白术 黄 （蜜水拌炒，各二钱） 茯苓 白芍 陈皮 归身 甘草（炙） 附子 山萸肉 五味子（各一钱） 木香 砂仁（各五分）水二钟，煨姜三片去皮，大枣三枚，煎八分，食远服。服至精神回、手足暖、脾胃醒、肉色红为度。上数症乃元气虚脱，已欲变坏之病，非此不回也。
　　
　　独参汤
　　人参一味独称强 济困扶危立大纲气血两亡并自汗 脉虚寒热并皆尝治溃疡脓水出多，气血虚极。或恶寒，或发热，或自汗、冷汗，或手足指甲青冷，或身凉脉细并宜。
