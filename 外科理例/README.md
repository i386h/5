<!-- { "loadSidebar": true } -->


　　外科理例 明 汪机

　　前序

　　外科者。以其痈疽疮疡皆见于外。故以外科名之。然外科必本于内。知乎内。以求乎外如视诸掌乎。经曰。膏粱之变。足生大疔。由膏粱蕴毒于内而生也。又曰。荣气不从。逆于肉理。乃生痈肿。是痈肿由荣气逆于肉理之内而生也。有诸中。然后形诸外。治外遗内。所谓不揣其本而齐其末。殆必己误于人。己尚不知。人误于己。人亦不悟。呜呼。己虽不知。天必知之。人虽不悟。神必识之。异日明受天责。阴获神谴。不在于身。则在于子孙矣。予于是惧。因辑此书。名曰外科理例。盖其中古人所论治。无非理也。学人能仿其例而推展之。于焉而求古人不言之妙旨。庶几小不误己。大不误人。抑亦有补于将来矣。辑已成编。复得新甫薛先生心法发挥读之。观其论治。亦皆一本于理。而予窃喜暗与之合。于是复采其说参于其中。庶得以为全书。而学人无复有遗憾矣。是为序。

　　嘉靖辛卯冬十一月长至日祁门汪机识

　　序

　　夫天下之事。莫不有理。然有正、有偏、有常、有变。不可以概视也。譬之兵焉。声罪致。正也。潜师掠境者。偏也。常则按图布阵。而守据险凭高之法。变则隐显出没。而有鬼神不测之机。夫医之道。亦犹是焉。故望气听声。审症切脉。乃医理之正。执方治病。根据分处剂。乃医学之偏。按脉辨症。审时制方。分经络。别表里。此医之处乎常也。或凭脉而不凭。或凭症而不凭脉。或因情性而处方。或因形质而用药。此医之达乎变也。然正可守而偏可。常可学而变难穷。医岂可以易言哉。何今之业外科者。惟视外之形症。疮之肿溃。而不察其脉理虚实之殊。经络表里之异。欲其药全而无误也难矣。先生深为之惜。故辑此书。名曰外科理例。盖以其正、偏、常、变之用。各有其例。而莫不同归于一理。学人诚能因是而求未书之旨。扩其未言之妙。则其临病用药。必求诸理。而不至孟浪以杀人矣。此先生作书之

　　嘉靖丁酉孟春朔旦新安祁门石墅陈桷书

　　石山先生自赞

　　睹兹厥像。藐焉寒微。其容和粹。其貌清 。心存仁术。主好儒书。颠已垂白。手不停平居不敢干名而犯义。交际不敢口是而心违。事求免于流俗。礼□合于先儒。谦约节俭。乐疏愚。不求闻达。甘守穷庐。宁为礼屈。勿为势拘。不知我者。谓我狂妄。其知我者。谓我夷。噫。顾我所行。未必尽合于道也。然造次克念。惟求无愧于心欤。

　　试问林翁。何名何氏。细认来都不似。好三分似得石山居士。一种心苗。许多春意。却不逐杏花飞去。听傍人齐说。是这林翁。卢扁再生今世。

　　上锦堂春 镜山李汛题

　　貌古心明。言和行固。咀英华以充日用之强。耻奔竞而却云霄之步。学以为己是图。医以济人为务。居穷不失其自然。处变弗愆于常度。所以为一代之伟人。起四方之敬慕也。

　　休阳程文杰师周书于率溪书院

　　舜颜贝齿。玉质丹唇。襟度吞云梦之泽。英迈盖苍梧之云。学足以溯河洛之趣。医足逼岐黄之真。出入造化。弛张鬼神。凄情于烟霞泉石。却步于云路鹏程。激励之论。足以回狂澜于既倒。回天之术。曾以极夭札于同仁。庙算神谟。余盖得之万一。生死肉骨。迨不知其几人。蓍蔡之德未艾。乔松之寿方臻。是盖卢扁之能契其妙。而岂摩诘之能状其亲也欤。

　　门生石墅陈桷（惟宜）拜题

　　先生姓汪氏。名机，字省之。别号石山。世居徽祁之朴墅。早岁习春补邑庠弟子员。性至因思事亲者不可不知医。复精于医。赖以存活者众。镜山李先生别传详矣。所着有素问抄、本草会编脉诀刊误、推求师意、伤寒选录、外科理例、运气易览、痘治理辨、石山医案、针灸问对诸书若干卷行于世。先生生天顺癸未九月十六日酉时。殁嘉靖己亥十二月初四日戌时。

　　嘉靖辛丑五月朔旦桷续题

　　卷一

　　痈疽脉一

　　浮 主表症浮数之脉。应发热不发热。反恶寒。痈疽也。

　　洪 主血实积热。肿疡洪大。则疮势进脓未成。宜下。溃脓后洪大难治。若自利不可救滑 主热。主虚。脓未溃者宜内消。脓溃后宜托里。所谓始为热。终为虚也。

　　数 主热。仲景曰。数脉不时见。生恶疮。又曰。肺脉俱数。则生疮。诸疮脉洪数。里欲有脓结也。

　　散 肿溃后。烦满尚未全退。其脉洪滑粗散。难治。以正气虚。邪气实也。又曰。肢体沉重。肺脉大则毙。谓浮散也。

　　芤 主血虚。脓溃后见之。易治。

　　牢 按之实大而弦。且沉且浮。而有坚实之意。瘰 结核得之。不可内消。

　　实 久病虚人。得此最忌。疮疽得此。宜急下之。以邪气与脏腑俱实故也。

　　弦 浮弦不时见。为饮为痛。主寒主虚。弦洪相搏。外紧内热。欲发疮疽。

　　紧 主痛疮肿。得之气血沉涩。

　　涩 主气涩血虚。脓溃后得之。无妨。

　　短 诸病脉短。难治疮肿脉短。真气短也。

　　细 主亡阳。阳气衰也。疮肿脉来细而沉。时直者里虚欲变症也。

　　微 主虚。真气复者生。邪气胜者危。疮肿溃后。脉微而匀。当自瘥。

　　迟 痼疾得之则善。新病得之主血气虚惫。疮肿溃后得之自痊。

　　缓 疮肿溃后。其脉涩迟缓者。皆易愈。

　　沉 水气得之则逆。疮肿得之邪气深。

　　虚 脉虚。血虚。血虚生寒。阳气不足也。疮肿得之。宜托里和气养血也。

　　疮肿得之。补虚排脓托里。

　　弱 主气血俱虚。形精不足。大抵疮家沉迟 弱。皆宜托里。

　　促 主热蓄于里。下之则和。疮肿脉促。亦急下之。

　　代 诸病见之不祥。疮肿脉促结难治。况代脉乎。

　　动 动于阳。阳虚发厥。动于阴。阴虚发热。

　　卷一　痈疽脉一

　　治疮脉诀

　　身重脉缓。湿盛除湿。身热脉大。心燥热发肿。乍来乍去除热。诸痛。眩晕。动摇。脉弦去风。

　　脉涩气滞。燥渴亡津液。脉涩。泻气补血。寒胜则浮。食不入。便溺多。恶寒。脉紧细。泻寒水。

　　数脉不时见。当生恶疮。诸浮数脉应发热。反洒淅恶寒。

　　若有痛处。当发痈疽。脉滑而数。滑则为实。数则为热。

　　滑则为荣。数则为卫。荣卫相逢。则结为痈。热之所过。则为痈脓。

　　机按今之疡医多不诊脉。惟视疮形以施治法。盖疮有表里虚实之殊。兼有风寒暑湿之变非脉以别之。安得而察识乎。东垣云。疮疡凭脉。此之谓也。因详列其脉之所主。揭之于首。学人宜加意焉。

　　卷一

　　七恶五善二

　　医疮概举七恶五善。此特谓肠胃之内。脏腑疮疽之证也。发背脑疽。别有善恶。载之于七恶者。烦躁时嗽。腹痛渴甚。或泄利无度。或小便如淋。一恶也。脓血既泄。肿 尤脓色败臭。痛不可近。二恶也。目视不正。黑睛紧小。白睛青赤。瞳子上看。三恶也。喘粗短气。恍惚嗜卧。四恶也。肩背不便。四肢沉重。五恶也。不能下食。服药而呕。食不知味。

　　六恶也。声嘶色败。唇鼻青赤。面目四肢浮肿。七恶也。

　　五善者。动息自宁。饮食知味。一善。便利调匀。二善。脓溃肿消。水鲜不臭。三善。

　　神彩精明。语声清亮。四善。体气平和。五善。

　　五善之中。乍见一二善证。疮亦回也。七恶之内。忽见一二恶证。宜深惧之。又有证合。皮急紧而知善。又或证合五善。皮缓虚而知恶。此又在人详审。大抵虚中见恶证者不可救。实证无恶候者自愈。脓溃后尚烦疼。脉洪滑粗散者难治。微涩迟缓者易痊。

　　卷一

　　诸恶疮五逆三

　　白睛青黑眼小。服药而呕。腹痛渴甚。肩项中不便。声嘶色脱。是为五逆。其余热、渴、利、呕。盖毒瓦斯入里。脏腑之伤也。（机按以上不治。皆五脏气已绝。）

　　卷一

　　定痈死地分四

　　一伏兔 二腓 三背 四五藏俞 五项 六脑 七髭 八 九颐

　　卷一

　　背上九处不可病痈五

　　第一入发际为玉枕。亦为舌本。第二颈项节。第三椎为崇骨。第四大椎为五脏。第五脊边肺俞穴。第六夹脊两边（膈俞及肝俞。）第七脊骨两边肾俞二穴。第八后心鸠尾。第九鸠尾附 正面五处。不可患痈。

　　第一喉骨为垂膺。第二当胸为神舍。第三心鸠尾。第四当两乳穴。第五脐下二寸为肠屈附 侧面三处。不可患痈。

　　耳下近耳后牙车尖央陷中为喉脉一穴。当膊下一穴为肩骨。承山上三寸一穴 肠。

　　卷一

　　痈发有不可治六

　　脑上诸阳所会。穴则髓出。颈项近咽喉。一有所碍。药食莫进。肾俞与肾相抵。乃命之所系。穴则透空。此三处有疽并难治。

　　发背透膜者不治（此言肝俞以上。）未溃肉陷。面青唇黑。便瘀者死（此言脏坏便瘀血。）右一寸三分。毒锐者不治。溃喉者不治。阴入腹者不治。入囊者死。鬓深及寸余者不治。病疮腰背强急螈 者。皆不治。

　　卷一

　　发背治之难易七

　　疽发背上。以两手上搭着者。谓之左右搭。头多如蜂窠者。易治。以两手下搭着者。谓之腰疽。亦易治。

　　以两手上下俱搭不着者。谓之发背。此证最重。

　　大抵以上所言地分。皆脉络所会。内系脏腑。患者得而早言。医者审证。按法治之。皆为不死。设不早治治不对证。虽发于不死地分。恐亦致死也。

　　卷一

　　占色候生死八

　　病患目中赤脉。从上下贯瞳仁。一脉一年死。二脉二年死。若脉下者。疗之瘥。面上忽贯上下如脂赤色。从额上下至鼻。黑色出额上。大如指。及连鼻上至肩。又有赤色垂。并为机按赤脉属火。瞳仁属水。赤脉贯瞳。火反乘水。面属阳。阳部赤色。阳胜阴微。额上黑色。阳微阴胜。故多危也。

　　卷一

　　痈之源有五九

　　天行一 瘦弱气滞二 怒气三 肾气虚四 服法酒食炙爆服丹药热毒五盖治痈疽不可一概视为热。其治难易。当自一而至五动。

　　卷一

　　生痈所感不同十

　　膏粱之变。足生大丁。受如持虚。膏粱浓味。热毒内积。其变多生大疽。受毒部分。其毒从虚处受之。大丁、大疽也。以其根深在内也。此言疽因浓味内热为变而生。

　　阳气者精则养神。柔则养筋。开阖不得。寒气从之。乃生大偻。陷脉为 。留连肉腠。

