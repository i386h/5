<!-- { "loadSidebar": true } -->
　　治此概用大黄之类下之。以求内消。或脓成。令脓从大便出。鲜有见其痊者。人多欲内消者。恐收之难也。若补养气血。不旬日而收矣。若脓既成。岂有可消之理。再用克伐之剂。反一人不慎房劳。患此肿痛。以双解散二服。其病即止。更以补中汤数剂而脓成针之。以八珍汤加五味、麦门、柴胡三十余剂。（此因症也）

　　大抵便痈者血疝也。俗呼为便毒。言于不便处患之故也。乃足厥阴肝经络及冲任督脉。

　　肝之旁络也。是气血流通之道路。今壅而肿痛。此则热毒所致。宜先疏导其滞。更用托里之剂。此临症制宜也。

　　一人年逾四十。患便毒克伐太过。饮食少思。大便不实。遗精脉微。东垣云。精滑不禁便自利。腰脚沉重。下虚也。仲景曰。微弱之脉。主气血俱虚。先以六君子（二）加破故纸、肉豆蔻煎服。泄止食进。更以十全大补汤（十三）加行经药十余剂而消。（此因脉虚也）

　　一人患便毒。脓稀脉弱。以十全大补汤。加五味、麦门、白蔹三十剂稍愈。更以参 归而平。因新婚复发。聚肿坚硬。四肢冷。脉弱皮寒。饮食少思。此虚极也。仍用前药加桂、附。三剂稍可。彼欲速愈。自用连翘消毒散。泄利不止而殁。（此因症脉也）

　　一人年逾四十。素劳苦。患便毒发寒热。先以小柴胡加青皮一服。表症悉退。次以补中汤加穿山甲二剂。肿去三四。更以托里之药五六服。脓成刺去。旬日而敛。（此因症也。）夫便毒足厥阴湿气。因劳倦而发。用射干三寸同生姜煎。食前服。得利一二行。效。射干紫花者是。红花者非。又方。破故纸牛蒡子（微炒）牵牛（炒）大黄（酒拌煨）等分末之。每服一两。

　　酒调下。

　　又方 已成脓者。大黄连翘（各五钱）枳实（三钱）浓朴甘草节（各二钱）桃仁（二十一粒）姜三片。分三贴。煎服。

　　消毒饮 便毒初发。三四日可消。

　　皂角刺 金银花 防风 当归 大黄 甘草节 栝水酒各半煎。食前温服。仍频提掣顶中发。立效。

　　又方 白僵蚕、槐花为末。酒调服。一方。加酒大黄。

　　又方 木鳖子 大黄 栝蒌 桃仁 草龙胆 咀。浓煎。露一宿。清晨温服。立愈。

　　又方 山栀 大黄 乳香 没药 当归（各半钱）

　　栝蒌仁（二钱） 代赭石（一钱） 上作一服。煎。

　　一人肿而不溃。以参、 、归、术、白芷、皂角针、柴胡、甘草节数剂而溃。以八珍汤加柴胡数剂愈。（此因症也。）

　　一人溃而肿不消且不敛。诊之脉浮而涩。以豆豉灸。（四三）更以十全大补汤（十三）月余而愈。（此因症也）

　　卷四

　　乳痈一百七

　　（附乳岩 无乳并男子乳痈）

　　暴怒或儿口气所吹痛肿者。疏肝行气。

　　肿 痛甚者。清肝消毒。

　　痛发寒热者。发散表邪。

　　未成脓者。疏肝行气。

　　不作脓或不溃。托里为主。

　　溃而不敛。或脓清者。大补气血。

　　一妇禀实性躁。怀抱久郁。左乳内结一核不消。按之微痛。以连翘饮子（二百六四）二十剂少退。更以八珍汤（十四）加青皮、桔梗、香附、贝母。二十余剂而消。（此因症因情也。）

　　一妇发热作渴。至夜尤甚。两乳忽肿。服败毒药热反炽。诊之肝脉洪数。乃热入血室。

　　以加味小柴胡治之。热止肿消。（此因症因脉也。）

　　一妇两乳内时常作痛。口内常辣。卧起若急。脐下牵痛。以小柴胡加青皮、黄连、山栀而愈。（此因症也。）

　　一妇郁久。左乳内结核如杏许。三月不消。心脉涩。脾脉大。按之无力。以八珍汤（十贝母、远志、香附、柴胡、青皮、桔梗五十余剂而溃。又三十余剂而愈。（此因情因脉也。）

　　一妇久郁。右乳内结三核。年余不消。朝寒暮热。饮食不甘。此乳岩也。乃七情所伤。

　　血气枯槁之症。宜补气血。解郁结。遂以益气养荣汤（二百二一）百余剂。血气渐复。更以木香饼灸之。嘉其谨疾而消。（此因症因情也。）

　　一妇脓成不溃。胀痛。予欲针之。令毒不侵展。不从。又数日。痛极始针。涌出败脓三四碗。虚症蜂起几殆。用大补药两月余始安。（此因症也。）

　　夫乳者。有囊橐。有脓不针。则遍患诸囊矣。少壮者得以收敛。老弱者多致不救。

　　一妇肿而不作脓。以益气养荣汤加香附、青皮、数剂脓成。针之。旬日而愈。（此因症一妇右乳肿。发热。怠惰嗜卧。无气以动。致夜热尤甚。以补中益气汤兼逍遥散而痊。

　　（此因症也）

　　一产妇因乳少。服药通之。致乳房肿胀。发热作渴。状若伤寒。以玉露散补之而愈。

　　夫乳汁乃气血行化。在上为乳。在下为经。若冲任脉盛。脾胃气壮。则乳汁多而浓。血衰则少而淡。所乳之子亦弱而多病。此自然之理也。亦有屡产有乳。再产乳无。或大便涩滞。乃亡津液也。三因论云。产妇乳脉不行有二。有气血盛闭而不行者。有血气弱涩而不行者。虚当补之。盛当疏之。盛者当用通草、漏芦、土瓜根辈。虚者当用炼成钟乳粉、猪蹄、鲫鱼之类。概可见矣。亦有乳出不止者。多属于虚不约束也。

　　一妇乳痈。愈后发热。服养气血药不应。八珍汤加炮姜四剂而愈。仍以前汤加黄 香附三十余剂而安。（此因症也。）

　　一妇患此。脓成畏针。病势渐盛。乃强针之。脓出三碗许。脉数发渴。以大补药三十余剂而愈。（此因症也。）

　　一妇乳痈脓成。针刺之及时。不月而愈。

　　一妇产次子而无乳。服下乳药但作胀。予谓乳皆气血所化。今胀而无乳。是气血竭而津也。当补气血。自有乳矣。与八珍汤倍加参、术、少加肉桂。二十余剂乳遂生。后因劳役复竭。（此因症也。）

　　盖初产有乳。再产而无。其气血只给一产耳。其衰可知。闻有产后乳出不止。亦为气虚补药止之。其或断乳。儿不吮。亦能作胀。用麦芽炒为末。白汤调服以散之。若儿吮破乳头成疮。用蒲公英末。或黄连、胡粉散掺之。若乳头裂破。以丁香末。或蛤粉、胭脂末敷之。

　　一妇因怒。两乳肿兼头痛寒热。以人参败毒散二剂。表症已退。以小柴胡（五）加芎、归、桔梗、枳壳。四剂而痊。（此因症也。）

　　一妇郁久。右乳内肿硬。以八珍汤加远志、贝母、柴胡、青皮。及隔蒜灸、兼服神效栝蒌散。（五三）两月余而消。（此因情因症也。）

　　一妇左乳内肿如桃许。不痛。色不变。发热。渐消瘦。以八珍汤（十四）加香附、远志、青皮、柴胡百余剂。又间服神效栝蒌散（五三）三十余剂。脓溃而愈。（此因症也。）

　　患者或责效大速。或不戒七情。俱难治。大抵四十以后者尤难治。盖因阴血日虚也。况医用药不分经络虚实。未有能保痊也。

　　一妇乳内肿一块如鸡子大。劳则作痛。久而不消。服托里药不应。此乳劳症也。肝经血致。先与神效栝蒌散四剂。更隔蒜灸。肿少退。再服八珍汤。倍加香附、夏枯草、蒲公英。

　　仍间服前散。月余而消。（此因症因治而处也。）

　　又有乳疽一症。肿硬木闷。虽破而不溃。肿亦不消。尤当急服此散及隔蒜灸。此二症乃七情所伤。气血所损。亦劳症也。宜戒怒。节饮食。慎起居。否则不治。

　　一妇年逾二十。禀弱。乳内作痛。头疼脉浮。与人参败毒散倍加参一剂。表症悉退。但少思。日晡微热。更以小柴胡合六君子二剂。热退食进。方以托里药加柴胡十余剂。针出脓而愈。（此因禀受、因症、因脉也。）

　　一妇亦患此。予谓须多服养气血解郁结药。可保无害。不信。乃服克伐之剂。反大如碗。日出清脓。不敛而殁。（此误治也。）

　　一妇郁久。乳内结核。年余不散。日晡微热。饮食少思。治以益气养荣汤嫌缓。乃服行气之剂。势愈甚。溃而日出清脓不止。复求治。诊之脉洪而数。辞不治。又年余果殁。

　　一人年逾五十。患子不立。致左乳肿痛。左胁胀痛。肝脉弦数而涩。先以龙荟丸二服。

　　顿退。又以小柴胡对四物加青皮、贝母、远志数剂。脓成。予欲针之。仍用养气血解郁结。

　　不从。乃杂用流气败毒之剂。致便秘发热作渴。复求治。予谓脓成不溃。阳气虚不能鼓舞也。（此因情因脉也。）

　　一外家。放出宫人。年四十。左乳内结一核。坚硬。按之微痛。脉弱懒言。此郁结症也。

　　乳岩。须服解郁结益气血药百贴可保。彼不为然。服十宣散、流气饮。疮反盛。逾二年复请予视。其形如覆碗。肿硬如石。脓出如泔。予曰脓清脉大。寒热发渴。治之无功。果殁。（此因情因脉因症而处治。）

　　一妇因怒。左乳内肿痛。发热。表散太过。致热益甚。以益气养荣汤数剂。热止脓成。

　　痛。针之不从。遂肿胀。大热发渴始针。脓大泄。仍以前汤百余帖始愈。（此因误治也。）

　　一妇因怒。左乳作痛。胸膈不利。以方脉流气饮加木香青皮四剂而安。（此因情也）

　　一男子左乳肿硬痛甚。以仙方活命饮二剂。更以十宣散加青皮、香附四剂。脓成针之而若脓成未破。疮头有薄皮剥起者。用代针之剂点皮起处。以膏药覆之。脓亦自出。不若及时之。不致大溃。如出不利。更 搜脓化毒之药。若脓血未尽。辄用生肌之药。反助邪气。纵早合。必再发。不可不慎。

　　一人因怒。左乳肿痛。肝脉弦数。以复元通气散二服少愈。以小柴胡加青皮、芎、归而消。（此因情因脉也。）

　　一妇年逾三十。每怒后乳内作痛。或肿。此肝火也。与小柴胡合四物汤。加青皮、桔梗壳、香附而愈。彼欲绝去病根。自服流气饮。遂致朝寒暮热。益加肿痛。此气血被损而然。

　　予与八珍汤三十余剂。赖其年壮。元气易复。得愈。

　　一治妇人两乳间出黑头疮。疮顶陷下。作黑眼子。脉弦洪。按之细小。并乳痈初起亦治升麻 葛根 连翘（各钱半） 黄 归身 甘草（炙各一钱） 肉桂（三分） 黄柏（二分）

