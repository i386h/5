<!-- { "loadSidebar": true } -->
　　一妇患痔漏 痛甚。以四物加芩、连、红花、桃仁、牡丹皮。四剂少止。又数剂而愈。

　　一人便血。春间尤甚。兼腹痛。以和血除湿汤而愈。

　　一人素有湿热。便血。治以槐花散而愈。

　　一人粪后下血。诸药久而不愈。甚危。诊之乃湿热。用黄连丸二服顿止。数服而痊。

　　一妇素患痔漏而安。因热则下血数滴。以四物加黄连治之而愈。后因大劳疮肿痛。经水。脉洪大。按之无力。此劳伤血气火动而然也。用八珍加黄芩、连、蒲二剂而止。后去蒲、黄、芩、连、加地骨皮数剂而安。

　　丹溪曰。妇人崩中者。由脏腑伤损。冲任二脉血气俱虚故也。二脉为经脉之海。血气之外循经络。内营脏腑。若气血调适。经下根据时。若劳动过极。脏腑俱伤。冲任之气虚。不能约制其经血。故忽然而下。谓之崩中暴下。治宜大补气血之药。举养脾胃。微加镇坠心火之药治其心。补阴泻阳。经自止矣。

　　一人因饮法酒。肛门肿痛。便秘脉实。用黄连内疏汤而愈。

　　一人便血。过劳益甚。饮食无味。以六君子加黄 、地黄、地榆而愈。

　　一人粪后下血久不愈。中气不足。以补中益气汤数剂。更以黄连丸数服。血止。又服前汤月余。不再作。

　　一人脏毒下血。服凉血败毒药。不惟血不止。且饮食少思。肢体愈倦。脉数。按之则涩以补中益气汤数剂。少止。更以六君子加升麻、炮姜。四剂而止。乃去炮姜加芎归。月余脾胃亦愈。常治积热。或风热下血者。先以败毒散散之。胃寒者。气弱者。用四君子或参苓白术散补之。并效。

　　一人脏毒下血。脾气素弱。用六君子加芎、归、枳壳、地榆、槐花而愈。后因谋事。

　　血复下。诸药不应。予意思虑伤脾所致。投归脾汤四剂而痊。

　　大抵此症所致之由不一。当究其因而治之。丹溪云。芎归汤调血之上品。热加茯苓、槐冷加茯苓、木香。此自根自本而论也。盖精气生于谷气。惟大肠下血。以胃气收功。或四君子。或参苓白术散。或枳壳散。小乌沉汤以和之。胃气一回。血自循经络矣。

　　肠风者。邪气外入。随感随见。脏毒者。蕴积毒久而始见。人惟坐卧。风湿。醉饱。房生冷停寒。酒面。积热。以致荣血失道。渗入大肠。此肠风藏毒之所作也。挟热下血。清而色鲜。腹中有痛。挟冷下血。浊而色黯。腹内略痛。清则为肠风。浊则脏毒。有先便而后血者。其来也远。有先血而后便者。其来也近。世俗粪前粪后之说。非也。治法先当解散肠胃之邪。热则攻毒散。冷则不换金正气散加芎归。后随其症冷热治之。河间云。起居不节。

　　用力过度。则络脉伤。阳络伤则血外溢而衄血。阴络伤则血内溢而便血。肠胃之络伤则血溢肠外。有寒。汁沫与血相转。则并合凝聚不得散而成积矣。经云。肠癖下脓血。脉弦绝者死。滑大者生。血溢身热者死。身凉者生。诸方皆谓风热侵于大肠而然。若饮食有节。起居有时。肠胃不虚。邪气何从而入。

　　一人痔漏。每登厕脱肛。良久方上。脉细而微。用补中益气汤（十六）三十余剂。遂不再丹溪曰。脱肛属气热气虚。血虚血热。气虚者补气。参、 、芎、归、升麻。血虚者四。（九）血热者凉血四物汤加黄柏。肺与大肠为表里。故肺脏蕴热则肛闭结。肺脏虚寒则肛脱出。○有妇人产育用力。及小儿久痢。亦致此症洽宜温肺腑肠胃。久自然收矣。

　　人痔者。贫富男女皆有之。富者酒色财气。贫者担轻负重。饥露早行。皆心肝二血。喜心。怒则伤肝。喜怒无常。风血侵于大肠。致谷道无出路。结积成块。出血生乳。各有形用。妇人因经后伤冷。月事伤风。余血在心经。血流于大肠。小儿痢后。或母腹中受热也。治水登膏 治痔护肉郁金 白芨（各一两） 一方加黄连上二味为细末。如内痔。候登厕翻出在外。用温汤洗净。侧卧于床。用温水调令得中。

　　谷道四边好肉上。以纸盖药。留痔在外。良久方用枯药搽痔上。时时笔蘸。温水润之。不令药干。亦勿使四散。

　　好白矾（四两） 生信石（二钱五分） 朱砂（一钱生研极细）

　　上各研细末。先用砒入瓷泥罐。次用白矾末盖之。 令烟断。其砒尽随烟去。止借砒气中耳。用矾为极细末。看痔大小。取矾末在掌中。更以朱砂少许。以唾调稀。篦挑涂痔上周遍。一日三五上。候痔颜色焦黑为效。至夜有黄水出尽为妙。至中夜上药一遍。来日依然上药三次。有小痛不妨。换药时以碗盛新水或温汤。在痔边用笔轻洗去痔上旧药。再上新药。仍用护肉膏。次用荆芥汤浇之。三两日后黄水出将尽。却于药中增朱砂减白矾。则药力缓矣。三两日方可增减。渐渐取之。庶不惊人。全在用药人看痔头转色。增减浓薄敷之。此药只借砒气。又有朱砂解之。有将此二方在京治人多效。一富人痔漏。口干。胃脉弱。此中气不足。津液短少。不能上润而然。治以黄 六一汤。（三十）七味白术散。（三十一）或曰。诸痛疮疡。皆属心火。宜服苦寒以泄火。因致大便不禁而殁。

　　夫诸痛疮疡皆属心火。言其常也。始热终寒。则反常矣。

　　一妇粪后下血。面色痿黄。耳鸣嗜卧。饮食不甘。服凉血药愈甚。右关脉浮而弱。以加味四君子汤。加升麻、柴胡数剂。脾气已腥。兼黄连丸数剂而愈。

　　大凡下血服凉血药不应。必因中气虚不能摄血。非补中益阳之药不能愈。切忌寒凉之剂有伤湿热之食成肠癖而下脓血者。宜苦寒之剂以内疏之。脉弦绝涩者难治。滑大柔和者易治一人年五十。每至秋。脉沉涩而粪后下红。饮食少进。倦怠无力。面色痿黄。夫病每至作者。盖天令至此。肃气乃行。阳气下降。人身之阳气衰不能升举。故阴血亦顺天时而下陷矣。盖脾具坤静之德。而有干健之运。故能使心肺之阳降。肝肾之阴升。自然天地和而万物育。则无以上之症矣。其原盖因饱食筋脉横解。则脾气倦甚。不能运化精微。故食积下流于大肠之间。而阴血亦下陷矣。或欲用凉血清热之剂。予曰。不惟胃气重伤。兼又愈助降下之令。理宜用升阳益胃之剂。则阴血自循经隧矣。数十剂后不复作。

　　一人痔疮肿痛。便血尤甚。脉洪且涩。经曰。因而饱食。筋脉横解。肠 为痔。盖风气。肝生风。风生热。风客则淫气伤精而成斯疾、与黄 、黄连、当归、生 、防风、枳壳、白芷、柴胡、槐花、地榆、甘草渐愈。次以黄连丸（九四）而瘥。又有便血数年。百药不应。

　　面色痿黄。眼花头晕。亦用黄连丸而愈。

　　一人患痔。脉浮鼓。午后发热作痛。以八珍汤加黄 、柴胡、地骨皮稍可。彼欲速效。

　　以劫药蚀之。痛甚。绝食而殁。

　　夫疮之贵敛。气血使然也。脉浮鼓。日晡痛。此气血虚也。丹溪曰。疮口不合。补以大剂参、 、归、术。灸以附子饼。贴以补药膏是也。

　　一人年逾四十有痔漏。大便不实。服五苓散愈加泄泻。饮食少思。予谓非湿毒。乃肠胃。宜理中汤。彼不为然。仍服五苓散愈盛。复请治。以理中汤及二神丸月余而愈。（此因治而知中虚。）

　　一人因痔疮怯弱。以补中益气汤（十六）少加芩、连、枳壳稍愈。后因怒加甚。时仲冬脉大。予谓脉不应时。乃肾水不足。火来乘之。药不能治。果殁。火旺之月。常见患痔者肾脉不足。俱难治。

　　一人有痔。肛门脱出。此湿热下注。真气不能外举。其脉果虚。以四君子加芎、归、黄苍术、黄柏、升麻、柴胡治之。更以五味子煎汤熏洗。彼以为缓。乃用砒霜等毒药蚀之而殁。夫劫药特治其未耳。能伐真元。鲜不害人。戒之。

　　一人因痔。气血愈虚。饮食不甘。小便不禁。夜或遗精。此气虚兼湿热。非疮也。用补中益气汤（十六）加山药、山茱萸、五味子。兼还少丹（九四）治之而愈。

　　一人痔漏。脓出大便。诸药不应。其脉颇实。令用猪腰一个切开。用黑牛末五分线扎。

　　用荷叶包煨熟。空心细嚼。温温盐酒送下。数服顿退。更服托里药而愈。

　　卷四

　　鬓疽一百十一

　　痛或发热者。祛风清热。

　　痛发寒热或拘急者。发散表邪。

　　作脓 痛者。托里消毒。

　　脓已成作痛者。针之。

　　不敛或脓清者。宜峻补。

　　不作脓或脓成不溃者。并用托里。

　　一人患此。 痛作肿。发热。以小柴胡汤加连翘、金银花、桔梗。四剂而消。（此因症一人因怒后鬓际肿痛。发热。以小柴胡汤加连翘、金银花、天花粉、四剂根畔俱消。惟疮头作痛。以仙方活命饮二剂。痛止脓熟。针之。更以托里消毒药而愈。（此因情也。）

　　一老肿痛发热。脓清作渴。脉软而涩。此气血俱虚也。欲补之。彼见作渴发热。乃服降剂。果作呕。少食。复求治。投六君子汤四剂。呕止食进。仍用补药。月余而愈。（此因症与脉也。）夫患者脏腑气血上下虚实。（详见溃疡作痛第十三条。）况阴症似阳。阳症似阴。（治论见外科心法）岂可以发热作渴而遂用寒凉之剂。常治患者正气虚。邪气实。以托里为主。消毒佐之。正气实。邪气虚。以攻毒为主。托里佐之。正气虚。邪气实。而专用攻毒则先损胃气。宜先服仙方活命饮。托里消毒散。或用灸法。俟邪气退。正气复。更酌量治之。

　　大抵正气夺则虚。邪气盛则实。盖邪正不并立。一胜则一负。其虚不待损而自虚矣。若脑疽疔毒。及患在四肢。必用灸法。拔引郁毒以行瘀滞。尤不可专于攻毒。诊其脉而辨之。

　　庶不有误。

　　一官肩患毒。发热恶寒。大渴烦躁。症似有余。脉虽大而无力。却属不足。用当归补血汤治之。（此凭脉也。）

　　一人脓熟不溃。胀痛。针之而止。更以托里消毒散而愈。凡脓熟不溃。血气虚也。若不托里。必致难瘥。

　　一人作脓 痛。发呕。少食。以仙方活命饮一剂而止。以六君子加当归、桔梗、皂角刺溃而愈。（此凭症也。）

　　一人脓清不敛。以托里散加五味麦门而愈。（此凭症也。）

　　一人嗜酒与煎爆。年五十余。夏初左丝竹空穴忽努出一角。长短大小如鸡距而稍坚。予此少阳所过。气多血少。未易治也。须断肉味。先解其食毒。针灸以开泄其壅滞。彼不听。

　　以大黄、朴硝、脑子等冷药盒之。一夕豁开如酱蚶。径三寸。二日后蚶中溅血高数寸而死。

　　因冷外逼。气郁不得发。宜其发之暴也如此。（此凭症也。）

