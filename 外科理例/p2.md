<!-- { "loadSidebar": true } -->
　　人身阳气。其精微以养神。其柔和以养筋。阳气在身表。开阖失宜。在外寒气从而袭之袭其筋络。则筋络拘急为偻俯。如陷入经脉。则经脉凝瘀为疡 。留连分肉节腠间。不易散此言疡 因阳气开阖失宜。外寒袭陷。经脉凝瘀而生。

　　营气不从逆于肉理。乃生痈肿。

　　营生血。营气流行失宜。不从其道阻逆于肉理。则血郁热。聚而为痈肿。

　　此言痈肿因营气失宜。逆于肉理。血郁热聚而生。

　　三阳为病发寒热。下为痈肿。

　　三阳。手阳明大肠。太阳小肠。足太阳膀胱。其三阳为病。在上发寒热。在下为痈肿。

　　此言痈肿在下。从三阳而生。当视三阳脉而辨。

　　东方之域。鱼盐之地。其民食鱼嗜咸。安其处。美其食。鱼热中。盐胜血。故其民黑色疏理。其病为痈疡。

　　此言痈疽。因土地濒海。食鱼嗜咸。安居不劳。美味不节。鱼热中。盐胜血而生。

　　诸痈肿。筋挛骨痛。此寒气之肿。八风之变也。

　　经曰。寒伤形。形伤肿。八风。八方之风。灵枢云。东南方来名弱风。伤人也在肌。西名谋风。伤人也在肉。东方来名婴儿风。伤人也在筋。北方来名大刚风。伤人也在骨。此寒气之肿。八风之变。而为痈肿。筋挛。骨痛。

　　此言痈疽。因四方寒气。八风过伤而生。

　　肾移寒于脾。痈肿少气。

　　夫肾伤于寒。转移于脾。脾主肉。分肉之间。卫气行处。肾寒复传脾。则分肉寒而卫气凝。故肾结为痈肿。肉结血伤而少气。

　　此言痈肿。因肾寒传脾而生。

　　脾移寒于肝。痈肿筋挛。

　　脾主肉。肝主筋。肉温则筋舒。今脾传寒于肝。故肉寒则卫气结聚为痈肿。筋寒则急为此言痈肿。因脾寒传肝而生。

　　肝满。肺满。肾满。皆实。则为肝肺肾痈。

　　满实。脉气满实也。以脏气邪盛满实。故脉气如是。

　　此言肝肺肾痈。因脏气邪盛满实而生。当视脉气满实而辨。

　　卷一

　　肺肝肾痈症十一

　　肺痈主 满。肺藏气而外主息。其脉支别者。从肺系横出腋下。故喘而两 满。此言肺痈所见症。

　　肝痈主小便。肝主惊。肝脉循股入毛中。环阴器抵少腹。直上贯肝膈。布胁肋。故两满。两 满。卧则惊。不得小便。

　　此言肝痈所见证。

　　肾痈主少腹满。此言肾痈所见证。

　　卷一

　　痈生原于脏腑十二

　　五脏菀熟。痈发六腑。

　　菀、积也。熟、热也。五脏积热。六腑受之。阳热相薄。热之所过。则为痈也。

　　此言五脏积热。六腑受之而生。

　　六腑不和。留结为痈。

　　六腑属阳而主气。肌肉上为阳脉。邪气游于六腑。则肌肉上之脉不和。邪气停留肌肤。

　　结聚为痈肿矣。此言六腑受邪而生。

　　卷一

　　辨脏腑内疮十三

　　中府隐隐痛者。肺疽。 其上肉微起者。肺痈。

　　巨阙隐隐痛者。心疽。 其上肉微起者。心痈。

　　期门隐隐痛者。肝疽。 其上肉微起者。肝痈。

　　章门隐隐痛者。脾疽。 其上肉微起者。脾痈。

　　京门隐隐痛者。肾疽。 其上肉微起者。肾痈。

　　中脘隐隐痛者。胃疽。 其上肉微起者。胃痈。

　　天枢隐隐痛。大肠疽。 其上肉微起。大肠痈。

　　丹田隐隐痛。三焦疽。 其上肉微起。三焦痈。

　　关元隐隐痛。小肠疽。 其上肉微起。小肠痈。

　　卷一

　　明疮疡本末十四

　　今富贵之人。饮食肥脓。日久太过。其气味俱浓之物。乃阳中之阳。不能走空窍。先行。反行阴道。逆于肉理。则湿气大胜。子（土）能令母（火）实。火乃大旺。湿热既盛。必来克肾。若杂以不顺。必损其真水。肾既受邪。积久水乏。水乏则从湿热之化而上行。其疮多出背出脑。此为大丁之最重也。若毒瓦斯行于肺或脾胃之部分。毒之次也。若出于他经。又其次也。湿热之毒所止处。无不溃烂。故经言膏粱之变。足生大丁。受如持虚。如持虚器以授物。物无不受。故治大丁之法。必当泻其营气。以标本言之。先受病为本。非苦寒之剂为主为君。不能除其苦楚疼痛也。

　　卷一

　　阴滞于阳为疽阳滞于阴为痈十五

　　痈疽因阴阳相滞而生。盖气阳也。血阴也。血行脉内。气行脉外。相并周流。寒与湿搏凝泣行迟为不及。热与火搏之。则沸腾行速为太过。气得邪而郁。则津液稠粘。为痰为饮。积久渗入脉中。血为之浊。此阴滞于阳也。血得邪而郁。隧道阻隔。或溢或结。积久渗出脉外。气为之乱。此阳滞于阴也。病皆由此。不特痈疽。阳滞于阴。谓阳盛而滞其阴。脉则浮洪弦数。阴滞于阳。谓阴弱而滞其阳。脉则沉弱细涩。阳滞以寒治之。阴滞以热治之。

　　卷一

　　疮疽分三治十六

　　疮疡者火之属。须分内外以治其本。经曰。膏粱之变。足生大丁。其源在里。发于表也如持虚。言内结而发诸外。皆是从虚而出也。假如太阳经虚。从鬓而出。阳明经虚。从髭而出。督脉经虚。从脑而出。经曰。地之湿气。感则害人皮肉筋脉。其源在外。盛则内行也。若脉沉实。当先疏内以绝其源。若脉浮大。当先托里以防邪气侵内。又有内外之中者。邪气至盛。遏绝经络。故发痈肿。经曰。营气不从。逆于肉理。乃生痈肿是也。此因失托里失疏通。及失和荣卫而然也。治疮大要。须明托里。疏通。和荣卫三法。托里者。治其外之内也。

　　疏通者。治其内之外也。和荣卫者。治其中也。内之外者。其脉沉实。发热烦躁。外无赤。痛深在内。邪气沉于里也。故先疏通以绝其源。如内疏。黄连汤是也。外之内者。其脉浮数。 肿在外。形证外显。恐邪气极则内行。或汗或先托里。以防入内。如荆防败毒散。

　　内托复煎散是也。内外之中者。外无 恶之气。内则脏腑宣通。知其在经。当和荣卫。如当归黄 汤。东垣白芷升麻汤是也。用此三法。虽未痊瘥。必无变证。亦可使邪气峻减而易痊也。其汗下和之间。又有外治之次第。详见天容穴疔疮条。

　　卷一

　　疮肿分浅深十七

　　疮疽有三种。高而软者发于血脉。肿下而坚者发于筋骨皮肉。色不辨者发于骨髓。又曰手按摇疮肿。根牢而大者深也。根小而浮者浅也。又验。初生疮时。便觉壮热。恶寒。拘急。头痛。精神不宁。烦躁饮冷。疮疽必深也。若起居平和。饮食如故。其疮浮浅也。恶疮初生。其头如粟微似有痛痒。误触破之。即 展有深意。酌其深浅。浮则表之。深则疏之。

　　卷一

　　辨痈与疽治法十八

　　精要云。始患高肿五七日勿平陷者。是攻内之候。以托里散内补汤填补脏腑令实。最怕透膜。透膜者。十无一生。

　　丹溪曰。痈之邪浅。其稽留壅遏。“浊”在经脉之中。而专于外。故初发时。身表便热。患枕如盆。高肿痛甚者。纵欲下陷。缘正气内固不肯受。故或便秘。或发渴发逆以拒之。是以骨髓终不焦枯。五脏终不损也。痈疽之邪。其稽留壅遏。内连五脏而不专攻于外。故身或无热。患处或不肿痛。甚者声嘶色脱。眼黑青小。十指肿黑如墨。多死也。治痈初发。当以洁古法为主。表者散之。里者下之。火以灸之。药以敷之。脓未成者必消。已成者速溃。治疽初发。当以涓子法为主。填补脏腑令实。勿令下陷之邪延蔓。外以火灸。引邪透出。使有穴归而不乱攻。可转死为生。变凶为吉。今世不分痈疽。一概宣热拔毒。外以五香耗其气。内以大黄竭其血。终不自悟其药之非。惜哉。

　　卷一

　　疮名有三曰疖曰痈曰疽十九

　　疖者。初生突起。浮赤。无根脚。肿见于皮肤。止阔一二寸。有少疼痛。数日后微软。

　　剥起。始出青水。后自破脓出。如不破。用簪针丸。○痈者。初生红肿。突起阔三四寸。

　　热恶寒。烦渴。或不热。抽掣疼痛。四五日后按之微软。此证毒瓦斯浮浅。春夏宜防风败毒散。加葱姜枣煎。秋冬去葱姜枣。加木香。身半以上。加栝蒌。身半以下。加射干。又有皮色不变。但肌肉内微痛。甚发热恶寒。烦渴。此证热毒深沉。日久按之。中心微软。脓成。用火烙烙开。以决大脓。宜服托里之药。○疽者。初生白粒如粟米。便觉痒痛。触着其痛应心。此疽始发之兆。或误触者。便觉微赤肿痛。三四日后。根脚赤晕展开。浑身壮热微渴。疮上亦热。此疽也。疽上或渐生白粒如黍米。逐个用银篦挑去。勿令见血。或有少血亦不妨。

　　不见血尤妙。却用老皮散敷之。五七日。疮头无数如蜂房。脓不肯出。冬用五香连翘汤。夏用黄连羌活散。夏初用防风败毒散。加葱枣。秋去之。加木香。若形气实。脉洪滑有力。痛肿开。壮热便闭。宜五利大黄汤。复元通。气散。选用通利。又有初生白粒。误触后。便觉情思不畅。背重如石。身体烦疼。胸膈痞闷。怕闻食气。此谓外如麻。里如瓜。疽毒深恶。内连腑脏。疽顶白粒如椒者数十。间有大如连子蜂房者。指HT 有脓不流。时有清水微肿不突。根脚红晕。渐渐展开。或痒痛。或不痛。疽不甚热。疮反陷下。如领之皮。渐变黑色。

　　恍惚沉重。脉若虚弱。便用大料参 归术。浓煎调理。

　　卷一

　　辨痈疽疖二十

　　疮疡有痈疽。疖 。轻重浅深。或止发于一经。或兼二经者。止当求责于一二经。不可余经也。若东垣用药处方是矣。矧有兼风。兼湿。兼痰。兼气。兼血。兼阴虚等证者。病本不同。治当求责。疮疡郁冒。俗呼昏迷是也。宜汗之则愈。

　　卷一

　　辨瘤二十一

　　若发肿都软不痛者。血瘤。虚肿而黄者水也。发肿日渐增长而不大热。时时牵痛者。气气结微肿。久而不消。后亦成脓。诸癃。瘤。疣。赘等。至年衰皆自内溃。治于壮年。可无后忧。

　　卷一

　　疮疽分虚实用药二十二

　　疮疽痛息自宁。饮食知味。脉证俱缓。缓则治本。故可以王道平和之药徐而治之。亦无。若脉实 肿，烦躁。寒热。脉证俱实。非硝黄猛烈之剂不能除。投以王道之剂则非也。若疮疡聚肿不溃。溃而脓水清稀。或泄利肠鸣。饮食不入。呕吐无时。或手足并冷。此脉证俱虚。非大补之。药不能平。投以硝黄攻伐之剂亦非也。故治其证者。当辨表里虚实。随宜治之。庶得万全。

　　卷一

　　治疮须分补泻二十三

