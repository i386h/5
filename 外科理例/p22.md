<!-- { "loadSidebar": true } -->
　　一妇腿痛。兼足胫挛痛。服发散药愈甚。脉弦紧。此肾肝虚弱。风湿内侵也。治以独活寄生汤痛止。更以神应养真丹而不挛矣。

　　一人素有腿痛。饮食过伤。痛益甚。倦怠。脉弱。以六君子加山楂、神曲、苍术、芎归、升麻、柴胡而愈。

　　一老素善饮。腿常肿痛。脉洪而缓。先以当归拈痛汤。湿热少退。后用六君子加苍术、黄柏、泽泻而痊。

　　一人饮食少过。胸满痞闷。或吞酸。两腿作痛。用导引丸二服顿愈。更以六君子汤加神曲、麦芽、苍术二十余剂。遂不复作而愈。

　　经云。饮食自倍。肠胃乃伤。是胃气不能施行。脾气不能四布。故下流乘其肝肾之虚。

　　足肿。加之房事不节。阳虚阴盛。遂成香港脚。亦有内伤饮食。脾胃之气有亏。不能上升。则下注为香港脚者。宜用东垣开结导引丸。开导引水。运化脾气。如脾气湿气壅遏不通。致面目发肿或痛者。宜用导滞通经汤以疏导之。

　　以上十九条乃香港脚症。虽非疮毒。因治有验。故录之。

　　臀居少腹之后。此阴中之阴。其处下。其道远。其位僻。太阳虽多血。其气少也。气少行不到。血亦因而少来。中年以后生疽。须预补之。若无积补之功。其祸多在疮成痂后。或半年乃发。故人多忽略。

　　一人腿痈。脉症俱弱。亦危症也。治以托里。急使针刺。彼因不从。后脓开泻。淋漓不能收敛而死。

　　一人年逾五十。冬患腿痈。脉数。烦躁。饮冷。便秘。肿痛 甚。此热淫于内也。宜用苦寒之药。投清凉饮。（二六）倍加黄芩。其势顿退。更以四物汤加黄芩而愈。

　　此条因症因脉而药之也。

　　一人年三十。连得忧患。作劳好色。左腿外侧廉红肿如粟。医以大府实。与承气两贴下之。又一医与大黄、朱砂、血竭三贴而脉大实。后果死。此厥阴多气少血经也。

　　一侍御患臀肿痛。小便不利。彼谓关格。

　　以艾蒸脐。大便亦不利。治以降火分利药不应。予诊其脉。脓已成。此患痈也。针之出脓数碗。大便即利。

　　五日后阴囊肿胀。小便不行。针之尿脓大泄。气息、归、术大剂犹缓。俾服独参汤至二斤。气稍复大抵疮疡。脓血大泄。先补气血为主。虽有他病。当从末治。

　　一人腿痈。脓成。针之出脓二碗许。饮托里药一剂大发热。更用圣愈汤（十七）二剂而止。翌汤而平。

　　一人腿肿。发热恶寒。以补中益气汤治之。彼以为缓。乃服芩、连等药。热愈盛。复请予治夫火之为病。当分虚实。芩连苦寒。能泄心肺有余之火。若老弱。或饮食劳倦而发者。

　　此为不足。当治以甘温之剂。未尝有实热而畏寒。虚热而喜寒者。此其验也。

　　一人年逾三十。左腿微肿痛。日久肉色如故。不思饮食。东垣云。疮疡肿下而坚者。发于筋。以六君子加藿香、当归数剂。饮食渐进。更以十全大补汤而愈。

　　此条因症制方而处治也。

　　一妇年二十余。饮食后。每有怒气。吞酸嗳腐。或兼腿根胯内 肿。服越鞠丸不应。此肝气此条因症而制方也。

　　一人年逾二十。禀弱。左腿外侧患毒。三月方溃。脓水清稀。肌肉不生。以十全大补汤（十三）加牛膝二十余剂渐愈。更以豆豉饼灸。月余而痊。

　　一人膝腿肿。筋骨痛。服十宣散不应。脉沉细。予用五积散二剂痛止。更以十宣散（四）

　　去桔梗。加牛膝、杜仲三十余剂。脓溃而愈。此寒气之肿。八风之变也。

　　此条因脉制方处治。

　　一人遍身走痛。两月后。在脚面结肿。未几腿股又患一块。脉轻诊则浮。重诊浮缓。此足。腠理不密。寒邪袭虚而然。以加减小续命汤（七五）四剂。及独活寄生汤（七六）数剂。疼痛顿去。更以托里药倍加参、 、归、术百贴而愈。

　　此条因脉制方而治也。

　　一人年二十。腿膝肿痛。不能屈伸。服托里药不应。以人参败毒散加槟榔、木瓜、柴胡、紫苏、苍术、黄柏而愈。此因症制方以治之也。

　　一人年逾五十。两腿肿胀。或生 。小便频而少。声如瓮出。服五皮散不应。予诊之关沉缓。此脾虚湿气流注而然。非疮也。经曰。诸湿肿满。皆属脾土。按之不起。皆属于湿。以五苓散加木香。倍苍术、白术亦不应。予意至阴之地。关节之间。湿气凝滞。且水性下。脾气既虚。安能运散。非辛温之药。开通腠理。行经活血。邪气安得发散。遂以五积散二剂。势去大半。更以六君子加木香、升麻、柴胡、薏苡仁。两月余而愈。设使前药不应。更投峻剂。虚虚之祸不救矣。（此因渗泄不效。故用辛温以散之也。）

　　一人腿痈。脓清脉弱。灸以豆豉饼。更以托里药而愈。

　　一人年二十余。股内患毒日久。欲求内消。诊脉活数。知脓已成。因气血虚不溃。刺之脓痛。用八珍汤稍可。但脓水清稀。用十全大补汤（十三）三十余剂而痊。盖脓出反痛者虚也。

　　一僧股内患肿一块。不痛不溃。治托里二十余剂。脓成刺之作痛。予谓肿而溃。溃而反以气血虚甚也。宜峻补之。彼云。气无补法。予曰。正气不足。不可不补。补之则气化而痛自除。遂以参、 、归、术、熟、 治之。两月余而平。

　　大抵疮疡。先发为肿。气血郁积。蒸肉为脓。故多痛。脓溃之后。肿退肌宽。痛必渐减。而痛愈盛者。气血不足也。即丹溪、河间虚甚之说。

　　附骨痈。皆因久得浓味。及酒后涉水得寒。故热深入髀枢穴左右。积痰瘀血相抟而成也一女髀柩穴生附骨疽。在外侧廉少阳经分。始末用五香汤十宣散。一日。恶寒发热。膈满。犹大服五香汤。一夕喘死。此升散太过。孤阳发越于上也。

　　一人年逾四十。夏患附骨痈。予以火针刺去瘀血。更服托里药而愈。至秋忽不饮食。痰盛。劳则口舌生疮。服寒药腹痛。彼疑为疮。脾胃脉轻取似大。按之无力。此真气不足。虚火炎上也。治以八味丸。彼不信。自服二陈四物。几殆。复请予。仍以前丸治之而愈。

　　有脾土虚。不能克制肾水。吐痰而不咳者。尤宜用此丸。

　　王老年七十。季春因寒湿地气。得附骨疽于左腿足少阳分。微侵足阳明。阔六七寸。长。坚硬漫肿。肉色不变。皮泽深。但行步作痛。以指按至骨大痛。服内托黄 汤一服立止。

　　再服肿消。

　　柴胡（钱半） 连翘 肉桂（各一钱） 黄 归尾（各二钱） 鼠粘子（炒一钱） 黄柏甘草（炒各半钱） 升麻（七分）

　　上锉。酒盏半。水盏半。同煎至二盏。去渣。空心宿食消尽。大温服。少时。以早膳压之。不令大热上攻。犯中上二焦也。

　　一儿年十岁。四月于左腿近膝股内出附骨痈。不辨肉色。漫肿。皮泽木硬。疮势甚大。左腿乃肝之髀上也。

　　足厥阴肝经之分。少侵足太阴脾经。其脉左三部细而弦。按之洪缓微有力。用内托黄黄 （二钱） 柴胡（钱半） 连翘（一钱二分） 羌活（半钱） 生 （二分） 归尾（七分半）

　　官桂 土瓜根 黄柏（酒洗各二分）

　　上锉。作一服。水酒各盏半。同煎至一盏。去渣。空心稍热服。

　　一人附骨痈。畏针不开。臀膝通溃。脉数发渴。烦躁。时嗽。饮食少思。齐氏曰。疮疡。时嗽。腹痛。渴甚。或泄利无度。或小便如淋。此恶症也。脓出之后。若脉洪数。难治。

　　微涩迟缓。易治。刺之脓出四五碗。即服参、 、归、术大剂。翌日脉稍敛。更服八珍汤。

　　（十四）加五味、麦门、肉桂、白蔹三十余贴。脉缓脓稠。三月乃愈。

　　一老腿患附骨疽。肿硬。大按方痛。口干脉弱。肿聚不溃。饮食少思。予谓肿下而坚者筋骨。肉色不变者发于骨髓。遂托以参、 等药三十余剂。脓虽熟不穿。予谓药力难达。必须针刺。不听。至旬日方刺。涌出清脓五六碗。然衰老气血不足养。毒又久。竟不救。

　　大抵疮疽。旬日不退。宜托之。有脓刺之。有腐肉取之。虚则补之。此十全之功也。

　　一人患贴骨疽。腿细短软。疮口不合。以十全大补汤。外灸附子饼。贴补药膏。调护得宜。百贴而愈。

　　一人环跳穴患附骨疽。彼谓小疮。服败毒药。外以寒药敷贴。因痛极针之。脓瘀大泄。

　　方知为痈。请治其脉。

　　右关浮大。此胃气已伤。故疮口开张。肉紫下陷。扪之不热。彼谓疮内更觉微冷。自谓漏矣。灸以豆豉饼。饮六君子加藿香、砂仁、炮姜数剂。胃气渐醒。饮食渐进。患处渐暖。

　　肌肉渐生。再以十全大补汤而愈。

　　一人亦患此。内痛如锥。外色不变。势不可消。喜其未用寒剂。只因痛伤胃气而不思食前药去炮姜治之。饮食稍进。更以十全大补汤二十余剂。脓成针去。仍以大补汤倍加参、、芎、归。脓久不止。更加麦门、五味、贝母、远志数服渐止。疮亦寻愈。

　　二症盖因湿热滞于肉理。真气不能运化。其始宜除湿热。实脾土。和气血。则湿自消散。若脓未成。以隔蒜灸之。立效。

　　环跳穴痛。防生附骨疽。以苍术佐黄柏之辛。行以青皮。冬加桂枝。夏加黄芩。体虚加膝。以生甘草为使。大料煎。入姜汁。食前饮之。痛甚者。恐十数贴发不动。少如麻黄一二贴。又不动。恐疽将成。急掘地成坎。以火 红。沃以小便。赤体坐其中。以席围下体。使热气熏蒸。腠理开、气血畅而愈。

　　一妇四十余。近环跳生疽。尺脉沉紧。腿不能伸。经曰。脾移寒于肝。痈肿筋挛。盖脾。肝主筋。肉温则筋舒。肉冷则筋急。遂与乳香定痛丸少愈。更以助胃壮气血药二十余剂而按此因脉沉紧。又因筋挛。是脉症俱寒。故治以此。

　　一人因痢骤涩。环跳穴作痛。与四物汤加桃仁、酒黄芩、红花、苍术、枳壳、黄柏、柴胡、青皮、生姜十余剂稍可。更刺委中出黑血而愈。

　　一后生HT 骨痛。以风药饮酒一年。予以防风通圣散（六）去硝黄。加生犀角、浮萍百余贴成一疽近皮革。脓出而愈。后五六年。其处再痛。予曰。旧病作。无能为矣。盖发于新娶之后。多得香辣肉味。若能茹淡远房劳。犹可生也。出脓血四五年。延及腰背皆空。又三年而死。此纯乎病热者。

　　一少年天寒极劳。HT 骨痛。两月后生疽。深入骨边。卧二年剩骨而安。此寒抟热者也。

　　取久疽及痔漏中朽骨。用乌骨鸡胫骨。以砒实之。盐泥固济。火 红。地上出火毒。去泥。用骨研细。饭丸如粟米大。以纸捻送入窍内。更以膏贴之。

　　一人年逾五十。臀痈。脓熟不开。攻通大肛。脓从大便而出。予辞不治。果殁。

　　丹溪谓中年后不宜患此。脓成不刺。不亡得乎。

