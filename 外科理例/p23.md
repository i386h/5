<!-- { "loadSidebar": true } -->
　　一人左膝肿大。三月不溃。予谓体虚。风邪袭于骨节。使气滞不行。故膝愈大而腿愈细曰鹤膝风。以大防风汤三十余剂而消。又有患此。伏枕半载。流脓三月。彼云初服大防风汤（八五）去附子。将溃。服十宣散。今用十全大补汤去桂。皆不应。视脉症甚弱。予以十全大补汤。每帖加熟附一钱。三十余剂少愈。乃减附子五分。服至三十余剂。将愈。却去附子。

　　更用三十余剂而痊。

　　夫立方之义。各有所宜。体气虚弱。邪入骨界。遏绝隧道。若非桂附辛温之药。开发腠理关节之寒邪。通畅荣卫经络之气血。决不能愈。

　　一人脚跟生毒如豆许。痛甚。状似伤寒。予谓猎人被兔咬。脚跟成疮淫蚀。为终身之疾。因名兔齿。以还少丹（九四）内塞散（五十）治之稍可。次因纳宠作痛。反服攻毒药。致血气愈弱。

　　腿膝软痿而死。

　　盖足根乃二跷发源之处。肾经所由之地。疮口不合。则跷气不能发生。肾气由此而泄。

　　终身之疾。况彼疮先得于虚。复不知戒。虽大补气血。犹恐不及。安服攻毒暴悍之药以戕一人腿痛筋挛。遍身酸软。方士与痰药及托里药。期三日可痊。不应。予谓非疮毒也。

　　软短。小筋弛长。此湿热为患。以人参败毒散加苍术、黄柏、槟榔、木瓜少愈。更以清躁汤二十帖而愈。（此因症也。兼之屡治不效。此作湿热而治有所本也。）

　　夫内有湿热。外有风寒当泻不当补。托里甘温之剂。安得取效。

　　冷漏。精要治冷漏诸疮。与桂附丸。

　　丹溪曰。此冷只因疮久不合。风寒乘之。气血不朝而成。浓朴虽温。泄散尤速。恐不若参、 佐以陈皮。庶乎与病相得。

　　痈疽。疮口久不合。肉白脓少。此为疮口冷滞。气血枯竭。不朝于疮。以致如是。精要艾叶一握煎汤。避风处以绢兜艾叶乘热浇洗疮口四围净肉。一日一次。仍烧松香熏疮口良久。以神异膏贴之。

　　丹溪曰。血气枯燥。不知痛。虚于内。惟务热洗于外。不揣其本而齐其末。却乃归罪于。大抵溃疡宜洗。若无补药以实其内。切恐有时之快。少顷疲惫。有不耐烦之意。非虚而何。可不先议补接乎。

　　内托羌活汤 治足太阳经尻臀生痈坚硬。肿痛大作。左右尺脉俱紧。按之无力。

　　防风 本 归尾（各一钱） 羌活 黄柏（酒制各二钱）

　　肉桂（三分） 连翘 甘草（炙） 苍术（各五分） 陈皮（五分） 黄 （钱半）

　　上锉。水酒各半煎。食前温服。取汁内托。

　　一官两腿作痛。形体清瘦。肝脉弦数。却属有余之症。治以龙胆泻肝汤并愈。（此凭症疮肿之症若不诊候。何以知阴阳勇怯气血聚散耶。又云。脉洪大而数者实也。细微而数者虚也。河间云。脉沉实者邪在脏。浮大者邪在表。观此诚发前言所未发。诊候之道。岂可缺耶

　　卷五

　　腰疽一百十八

　　一妇年逾七十。腰生一 。作痒异常。疑虫虱所毒。诊脉浮数。齐氏曰。脉浮数反恶寒疮也。翌日复诊。脉乃弱。予谓未溃而脉先弱。何以收敛。况大便不通。则真气已竭。治之无功。固请不得已。用六君子（二）加藿香神曲。饮食渐进。大便始通。更用峻补之剂。溃而脓清作渴。再用参、 、归、 、麦门、五味而渴止。喜曰可无虞矣。予曰不然。不能收敛。先入之言也。彼疑更医。果殁。

　　一人年十九。腰间肿一块。无头不痛。色不变。三月不溃。饮食少思。肌肉日瘦。此气理。荣气不行。郁而为肿。名曰湿毒流注。元戎曰。若人饮食疏。精神衰。气血弱。肌肉消瘦。荣卫之气。短促而涩滞。故寒抟腠理。闭郁为痈者。当补以接虚怯之气。遂以十全大补汤（十三）加香附、陈皮三十余剂。始针出白脓一碗许。仍用药倍加参、 。仍灸以豆豉饼渐愈。彼乃惑于速效。内服败毒。外贴凉药。反致食少脓稀。患处色紫。复请予治。喜得精气未衰。仍以前药加远志、贝母、白蔹百剂而愈。此或久而不愈。或脓水清稀。当服内塞散（五二）及附子饼灸。然后可愈。

　　一妇年逾二十腰间突肿寸许。肉色不变。微痛不溃。发热脉大。此七情所损。气血凝滞而然。当益气血。开郁结。更以香附饼熨之。使气血充畅。内自消散。若尔。虽溃亦无危。

　　不听。乃服十宣流气之药。气血愈虚。溃出清脓。不敛而死。按此脉大。非七情脉也。当时必有所见。

　　一妇产后腰间肿。两腿尤甚。此瘀血滞于经络而然。不早治。必作痈。遂与桃仁汤二剂。更没药丸（五六）数服而痊。亦有恶血未尽。脐腹刺痛。或流注四肢。或注股内。痛如锥刺。或两股肿痛。此由冷热不调。或思虑动作。气乃壅遏。血蓄经络而然。宜没药丸（五二）治之。亦有或因水湿所触。经水不行而肿痛者宜当归丸（五七）治之。

　　凡恶血停滞。为患匪轻。治之稍缓。则为流注。为骨疽。多致不救。

　　一老人患痢。骤用涩药。致大肠经分作痛。此湿毒流于经隧而然。以四物加桃仁、酒芩、红花、升麻、枳壳、陈皮、甘草治之渐愈。因年高胃弱竟殁。

　　一人年二十。遍身微痛。腰间作肿痛甚。以补中益气汤（十六）加羌活四剂少可。又去羌活十余剂而愈。

　　此条以虚治。当时于形色脉上必有所见。

　　一人逾四十。患腰痛。服流气饮寄生汤不应。以热手熨之少可。其脉沉弦。肾虚所致。

　　肾丸（四六）而愈。此因脉沉弦。且据服攻剂不应。故知虚也。弦则不软。如物无水不柔软之

　　卷六

　　脱疽一百十九

　　（丁生手足指。或足溃而自脱。故名脱疽。有发于手指者。名蛀节。丁重者痛者。除湿攻毒。更隔蒜灸至不痛。

　　痛或不痛者。隔蒜灸。更用解毒药。若色黑急割去。速服补剂。庶可救。黑延上者不色赤 痛者。托里消毒更兼灸。

　　作渴者。滋阴降火。色黑者不治。

　　一人足指患此。 痛色赤发热。隔蒜灸之。更以人参败毒散去桔梗。加金银花、白芷、大黄二剂痛止。又十宣散去桔梗、官桂。加天花粉、金银花。数剂而平。（此凭症也。）

　　一人年逾四十。左足大指赤肿 痛。此脾经积毒下注而然。名曰脱疽。喜色赤而肿。以败毒散去人参、桔梗。加金银花、白芷、大黄二剂。更以栝蒌金银花、甘草节四剂顿退。再以十宣散去桔梗、桂。加金银花、防己数剂愈。

　　一人患此。色紫赤不痛。隔蒜灸五十余壮。尚不痛。又明灸百壮方知。乃以败毒散加金银花、白芷。数剂而愈。

　　一膏粱年逾五十亦患此。色紫黑。脚 痛。孙真人曰。脱疽之症。急斩之去。毒延腹必。色黑不痛者亦不治。喜其饮食如故。动息自宁。为疮善症。遂以连翘败毒散（二六）六剂。

　　更以金银花、栝蒌、甘草节二十余剂。患指溃脱。更以芎、归、生、 、连翘、金银花、白芷二十余剂而愈。

　　次年忽发渴。服生津等药愈盛。用八味丸而止。

　　大抵此症。皆由膏粱浓味。或房劳太过。丹石补药所致。其发于指。微赤而痛可治。治愈。急斩去之。庶可保。否则不治。色紫黑。或发于脚背亦不治。或先渴而后发。或先发而后渴。色紫赤不痛。此精气已竭。决不可治。

　　一刍荛左足指患一泡。麻木色赤。次日指黑。五日连足黑冷。不知疼痛。脉沉细。此脾毒所致。进飞龙夺命丹一服。翌日令割去足上死黑肉。割后骨始痛。可救治。以十全大补汤而愈。（此因症肉黑知为毒盛。不在于脉也。）

　　盖死肉乃毒瓦斯盛拒截荣气所致。况至阴之下。血气难达。经曰。风淫末疾是也。向若攻伐之。则邪气乘虚上侵。必不救矣。

　　一人足指患之大痛。色赤而肿。隔蒜灸之痛止。以人参败毒散去桔梗。加金银花、白芷。大黄而溃。更以仙方活命饮而痊。（此凭症也。）

　　此症情势虽小。其恶甚大。须隔蒜灸之。不痛者宜明灸之。庶得少杀其毒。此症因膏粱浓味酒渴者。皆肾水涸、不能制火故也。初发而色黑者不治。赤者水未涸尚可。若失解其毒。以致肉死色黑者。急斩去之。缓则黑延上足必死。而患不问肿溃。惟隔蒜灸有效。亦有色赤作痛溃者。元气未脱易治。夫至阴之下。血气难到。毒易腐肉。药力又不易到。况所用皆攻毒之药。未免先干肠胃。又不能攻敌其毒。不若隔蒜灸。并割去。最为良法。孙真人云。在指则截。在肉则割去。即此意也。

　　一人足指患之。色黑不痛。令明灸三十余壮而痛。喜饮食如常。予谓急割去之。速服补剂。彼不信。果延上。遂致不救。

　　一人脚背患之。色黯而不肿痛。烦躁大渴。尺脉大而涩。此精气已绝。不治。后殁。

　　又有手指患此。色黑不痛。其指已死。予欲斩去。速服补药。恐黑上臂不治。彼不信。

　　另服败毒药手竟黑。遂不救。

　　一人足指患之。色紫不痛。隔蒜灸五十余壮。尚不知痛。又明灸百壮始痛。更投仙方活命饮四剂。乃以托里药溃脱而愈。（此凭症也。）

　　一人脚背患此。赤肿作痛。隔蒜灸三十余壮痛止。以仙方活命饮四剂而溃。更以托里消毒药而愈。（此凭症也。）

　　一人足指患之。色赤 痛。作渴。隔蒜灸数壮。以仙方活命饮三剂而溃。更服托里药。

　　及加减八味丸溃脱而愈。

　　一妇修伤次指。成脓不溃。 痛至手。误敷冷药。以致通溃。饮食少思。彼为毒瓦斯内攻脉沉细。此痛伤胃气而然。遂刺之。服六君子加藿香、当归。食进。更以八珍汤加黄 。白芷。桔梗。月余而愈。（此凭症脉也。）

　　一人伤拇指。色紫不痛。服托里药。及灸五十余壮。作痛。溃脓而愈。（此凭症也。）

　　一幼女因冻伤两足。至春发溃。指俱坏。令取之。服大补药而愈。（此凭症也。）

　　一女患嵌甲伤指。年余不愈。日出脓数滴。予谓足大指乃脾经发源之所。宜灸患处。使瘀肉去。阳气至。疮口自合。否则不治。彼惑之。不早治。后变劳症而殁。

　　盖至阴之下。血气难到。女人患此。多因扎缚。致血脉不通。或被风邪所袭。则无血气。遂成死肉。惟当壮脾胃。行经络。生血气则愈。有成破伤风。以致牙关紧急。口眼 邪者。先玉真散（百二三）一二服。然后投以生血通经则可。

　　卷六

　　面疮一百二十

　　（附颐毒）

