<!-- { "loadSidebar": true } -->
　　一人年逾三十。夏月热病后患颐毒。积日不溃。气息奄奄。饮食少思。大便不禁诊脉如经曰。脉息如无似有细而微者。阳气衰也。齐氏曰。饮食不入。大便滑利。肠胃虚也。以六君子加炮姜、肉豆蔻、破故纸数剂。泄稍止。食稍进。更加黄柏、当归、肉桂。溃而脓水清稀。前药每服加熟附一钱。数剂泄止。食进。脓渐稠。再以十全大补汤加酒炒芍药、白蔹。

　　月余而愈。（此凭脉症也。）

　　一人年逾四十。胃气素弱。面常生疮。盗汗发热。用黄 建中汤少愈。更用补中益气汤而平。（此凭症也。）

　　东垣云。气虚则腠理不密。邪气从之。逆于肉理。故多生疮。若以甘温之剂实其根本。

　　则腠理自固。即无他疾。

　　一人年三十。面患疮。溃已作渴。自服托里及降火药不应。脉浮而弱。丹溪曰。溃疡作属气血俱虚。遂以参、 各三钱。归、 、术各二钱。数服渴止。又以八珍汤加黄 数剂。

　　脉敛而愈。（此凭脉症也。）

　　一人年四十。头面生疮数枚。 痛饮冷。积日不溃。服清热消毒不应。脉数。按之即实。用防风通圣散（六）二剂顿退。又以荆防败毒散（七）而愈。（此凭脉症也。）

　　一人年逾六十。素食浓味。颊腮患毒未溃而肉先死。脉数无力。此胃经积毒所致。然颊属胃经。未溃肉死。则胃气虚极。老人岂宜患此。果殁。经曰。膏粱之变。足生大疔。受如持虚。此之谓也。

　　卷六

　　口齿一百二十一

　　一人齿痛。脉数实。便秘。用防风通圣散即愈。（此凭脉症也。）

　　一人齿痛甚。胃脉数实。以承气一剂即止。（此凭脉症也。）

　　一老齿痛。午后则发。至晚尤甚。胃脉数而实。以凉膈散加荆芥、防风、石膏。一剂而瘳。（此凭症脉也。）

　　一人齿痛。胃脉数而有力。以清胃散加石膏、荆芥、防风二剂而痊。（此凭脉症也。）

　　一人齿痛。脉浮无力。以补中益气汤加黄连、生地黄、石膏治之。不复作。（此凭脉症一人齿痛。脉数无力。用补中益气加生 、牡丹皮而愈。

　　一人齿肿痛。 至颊腮。素善饮。治以清胃散数剂而愈。

　　一人齿痛。服清胃散不应。服凉膈散愈盛。予用补肾丸（四六）而愈。（此条因治不效而知为肾虚也。）

　　一人颊腮肿。 至牙龈。右关脉数。此胃经风热上攻也。治以犀角升麻汤而消。（此凭一妇常口舌糜烂。颊赤唇干。眼涩作渴。脉数。按之则涩。此心肺壅热于气血为患。名热劳症也。当多服滋阴养血药。彼欲速效。用败毒寒剂攻之。后变瘵而殁。

　　良方云。妇人热劳者。由心肺壅热伤于气血。气血不调。脏腑壅滞。热毒内积。不得宣所致也。其候心神烦躁。颊赤头痛。眼涩唇干。四肢壮热。烦渴不止。口舌生疮。神思沉昏。嗜卧少寐。饮食无味。举体酸疼。或时心怔。或时盗汗。肌肤日渐消瘦。故名热劳也。

　　卷六

　　口舌疮一百二十二

　　一人胃弱痰盛。口舌生疮。服滚痰丸愈盛。吐泻不止。恶食倦怠。此胃被伤也。予以香砂六君子汤（二百三六）数剂少可。再以补中益气加茯苓、半夏二十余剂而愈。

　　夫胃气不足。饮食不化。亦能为痰。补中益气。乃治痰之法也。苟虚症而用峻利之药。

　　鲜有不殆。

　　一人年逾四十。貌丰气弱。遇风则 。劳则口舌生疮。胸常有痰。目常赤涩。服八味丸而愈。（此凭症也。）

　　一人脾胃虚。初服养胃汤、枳术丸有效。久服反虚。口舌生疮。劳则愈盛。服败毒药则呕吐。此中气虚寒也。

　　治以理中汤少愈。更以补中益气加半夏、茯苓。月余而平。

　　夫养胃汤。香燥药也。若饮食停滞。或寒滞中州。服则燥开脾胃。宿滞消化。少为近理。枳术丸。消导药也。

　　虽有白术。终是燥剂。故久服此二药。津液愈燥。胃气愈虚。况胃气本虚而用之。岂不其病哉。亦有房劳过度。真阳虚惫。或元禀不足。不能上蒸。中州。不运。致食不进者。以补真丸。（三六）治之。使丹田之火上蒸脾土。

　　则脾土温和。中焦自治。饮食自进。经曰。饮食不进。胸膈痞塞。或食不消。大府溏泄。此皆真火不能上蒸脾土而然也。若肾气壮。则丹田之火上蒸脾土。则无此病矣。

　　一方 小儿口疮。江茶、粉草为末。敷之。

　　一方 用黄丹。

　　又方 苦参 黄丹 五倍子 青黛等分。研为末敷。

　　又方 青黛 芒硝 为末。敷。

　　胎毒口疮 五倍子 黄丹 江茶 芒硝 甘草等分。为末。敷。

　　又方口疮 黄柏 细辛 青盐等分。为末。敷之。三日即愈。

　　卷六

　　咽喉一百二十三

　　疼痛或寒热者。邪在表也。宜发散。

　　肿痛痰涎壅盛者。邪在上也。宜降之。

　　痛而脉数无力者属阴虚。宜滋阴降火。

　　肿痛发热便秘者。表里俱实也。宜解表攻里。如症紧急。便刺患处。或刺少商穴。

　　一人咽痛脉数。以荆防败毒散加黄连二剂少愈。乃去芩、连。又六剂而愈。（此凭脉症一人乳蛾肿痛。脉浮数。尚未成脓。针去恶血。饮荆防败毒散二剂而消。（此凭症也。）

　　一人咽喉作痛。痰涎上壅。予欲治以荆防败毒散加连翘、山栀、玄参、牛蒡子。彼自服降火之药。反加发热。咽愈肿痛。急刺少商二穴。仍以前药加麻黄汗之。诸症并退。惟咽间一紫泡仍痛。此欲作脓。以前药去麻黄一剂。脓溃而愈。（此凭症也。）

　　凡咽痛之疾。治之早或势轻者。宜荆防败毒散以散之。治之迟或势重者。须刺少商穴。

　　已结。必刺患处。亦有刺少商。咽虽利而未痊消者。必成脓也。然脓去则安。若有大便秘结者。虽经针刺去血。必以防风通圣散（六）攻之。然甘寒之剂。非虚火不宜用。

　　一妇咽喉肿痛。大小便秘。以防风通圣散（六）一剂。诸症悉退。又荆防败毒散（七）三剂而安。（此凭症也。）

　　治此。轻则荆防败毒散、吹喉散、重则用密钥匙。及刺患处出血最效。否则不救。针少商二穴亦可。但不若刺患处之神速耳。

　　一人咽喉肿痛。脉数而实。以凉膈散一剂而痛止。再以荆防败毒散加牛蒡子二剂而肿退。以荆防败毒散二剂。又以甘桔、荆防、玄参、牛蒡子四剂而平。

　　一人嗌痈肿痛。脉浮数。更沉实。饮防风通圣散（六）一剂。泻一次。势顿退。又荆防败毒散二剂而消。（此凭症脉也。）

　　一人咽喉肿秘。牙关紧急。针不能入。先刺少商二穴出黑血。口即开。更针患处。饮清咽利膈散一剂而愈。（此凭症也。）

　　大抵吐痰针刺。皆有发散之意。故多效。不用针刺。多致不救。

　　一人咽喉肿闭。痰涎壅甚。以胆矾吹咽中。吐痰碗许。更以清咽利膈汤四剂而安。（此凭症也。）

　　一人咽喉肿痛。药不能下。针患处出紫血少愈。以破棺丹噙之。更以清咽消毒散（六五）

　　而愈。（此凭症也。）

　　一人咽喉干燥而痛。以四物汤（九）加黄柏、知母、玄参四剂少愈。再用人参固本丸（二百四一）一剂。不复发。

　　一人口舌生疮。服凉药愈甚。治以理中汤（二七）而愈。（此因治误而变。）

　　一人咽痛。午后益甚。脉数无力。以四物汤（九）加黄柏、知母、荆、防四剂而愈。仍以前药去荆防。加玄参、甘、桔数剂。后不再发。

　　一人口舌糜烂。服凉药愈甚。脉数无力。以四物加酒炒黄柏、知母、玄参一剂顿退。四剂而痊。（此凭脉症也。）

　　一人口舌生疮。饮食不甘。劳而愈甚。以理中汤顿愈。（此凭症也。）

　　一人口舌生疮。脉浮而缓。用补中益气汤（十六）加炮干姜。更以桂末含之。即愈。

　　一人患之。劳而愈甚。以前药加附子三片。二剂即愈。

　　丹溪曰。口疮服凉药不愈者。此中气不足。虚火从上无制。用理中汤。甚则加附子。

　　一弱人咽痛。服凉药或遇劳愈甚。以补中益气汤（十六）加芩、连四剂而愈。乃去芩、连又数剂不再发。（此凭症也。）

　　常治午后痛。去芩、连加黄柏、知母、玄参。亦效。

　　一老咽痛。日晡甚。以补中益气汤（十六）加酒炒黄柏、知母。数剂而愈。（此凭症也。）

　　一人乳蛾肿痛。饮食不入。疮色白。其脓已成。针之脓出。即安。（此凭症也。）

　　一人咽喉肿痛。予欲针之。以泄其毒。彼畏针。只服药。然药既熟。已不能下矣。始急针患处。出毒血。更以清咽消毒药而愈。

　　一患者其气已绝。心头尚温。急针患处。出黑血即苏。如鲍符卿、乔侍郎素有此症。每患。针去血即愈。

　　大抵咽喉之症。皆因火为患。其害甚速。须分缓急。及脓成否。若肿闭及壅塞者。死如。宜用密钥匙吹患处。吐出痰涎。气得流通则苏。若吐后仍闭。乃是恶血或脓毒。须急针患处。否则不治。前人云。喉闭之火与救火同不容少待。治喉之方固多。惟用针有回生之功。

　　学人不可不察。

　　一妇咽间作痛。两月后。始溃。突而不敛。遍身筋骨作痛。诸药不应。先以萆 汤数剂而敛。更以四物汤（九）倍用萆 、黄 二十余剂。诸症悉退。（此凭症也。）

　　一弥月小儿。先于口内患之。后延于身。年余不愈。以萆 为末。乳汁调服。母以白汤调服。月余而愈。（此凭症也。）

　　一人咽间先患。及于身。服轻粉之剂稍愈。已而复发。仍服之。亦稍愈。后大发。上。与鼻相通。臂腿数枚。其状如桃。大溃。年余不敛。神思倦怠。饮食少思。虚症悉具。投以萆汤为主。以健脾胃之剂兼服之。月余而安。（此凭症也。）

　　一妇患之。脸鼻俱蚀。筋骨作痛。脚面与膝各肿一块。三月而溃。脓水淋漓。半载不敛。治以前药。亦愈。（此凭症也。）

　　一人咽喉肿痛。口舌生疮。先以清咽消毒散（六五）二服。更以玄参升麻汤而愈。（此凭一人咽喉作痛。午后尤甚。以四物加酒炒知母、黄柏、桔梗治之而愈。（此凭症也。）

　　一人喉闭。服防风通圣散。肿不能咽。此症惟针乃可。牙关已闭。刺少商出血。口即开。以胆矾吹患处。吐痰二碗许。仍投前药而愈。尝见此疾畏针不刺。多毙。（此凭症也。）

