<!-- { "loadSidebar": true } -->
　　一上散雄黄 硫黄（各三钱半） 寒水石 白胶香 黑狗脊 蛇床（各一两） 黄连 枯矾（各五吴茱萸（三钱） 斑蝥（十四个去翅足） 上除硫黄、雄黄、寒水石。另研为粉外。余皆研极细末次以班蝥同余药研匀。先洗疮。令汤透去痂。用腊猪油手心中擦热。鼻中嗅二三次。即擦疮上。一上即愈。如痛甚肿满高处。加寒水石一倍。如不苦痒。只加狗脊。微痒只加蛇床。

　　有虫加雄黄。如喜火炙汤炮加硫黄。只嗅不已。亦可愈也。

　　疥疮 春天发者。开郁为主。 吴茱萸 白矾（各二钱） 樟脑（五分） 轻粉（十 ） 寒（二钱半） 蛇床（三钱） 黄柏 大黄 硫黄（各一钱） 槟榔（一个） 为末。油调。莫抓破。

　　小儿头疮 川芎 片芩 酒炒白芍 陈皮（各半两） 酒归 酒白术（各半两） 天麻（酒苍术 苍耳（各七钱半） 酒柏 酒粉草（各四钱） 防风（三钱） 为末。水荡起。煎服。日四五次。服后睡片时。

　　又方 腊猪油（半生半熟）雄黄水银等分为末。洗净疮。敷上。

　　小儿癞头并身癞 松皮（烧灰） 白胶香 枯矾 大黄 黄柏 为末。熟油调敷。

　　耳后月蚀疮 黄连 枯矾 为末敷。

　　小儿疮 牙皂（去皮） 胡椒（些少） 枯矾 轻粉 樟脑为末。 烛油调搽。七日如樱桃脓窠。乃去椒。

　　小儿秃头 通圣散酒制。取大黄另用酒炒。入研为末。再仍通用酒拌焙干。每服一钱。

　　。频服。用白炭烧红淬长流水令热。洗之。外用胡荽子、伏龙肝、梁上尘、黄连、白矾为末。油调敷。

　　又方 松树浓皮（烧炭二两） 黄丹（水飞一两） 寒水石（一两细研） 枯矾 黄连 大黄（各半两） 白胶香（熬飞倾石上二两） 轻粉（四 或云一分）

　　上为末。先洗去疮痂。熬熟油调敷。

　　癣疮 用防风通圣散。去硝黄加浮萍、皂角刺。

　　又方 浮萍（一两） 苍耳 苍术（各二两） 苦参（一两半） 黄芩（半两） 香附（二钱半）

　　为末。酒糊丸。

　　敷药 先用洗药。后上敷药。 芦荟 大黄 轻粉 雄黄 蛇床 槟榔 槿树皮 上为末。先刮癣。

　　用米醋调涂。 又方 芦荟（三盛） 巴豆（去壳十四粒） 白蜡 蓖麻子（去壳十四粒）

　　斑蝥（七个去翅足）

　　上用香油二两。熬巴豆、蓖麻、斑蝥三药。以黑为度。去粗入蜡。并芦荟末在内。用瓷罐盛贮。微微刮癣令破。以油涂上。过夜略肿而愈。

　　洗药 紫苏 樟树 苍耳 浮萍煎汤洗。先洗后上敷药。

　　卷七

　　诸虫伤一百四十四

　　（附犬蛇伤）

　　一人被犬伤。痛甚恶。令急吮去毒血。隔蒜灸患处数壮。痛即止。更贴太乙膏、服玉真散而愈。

　　一人疯犬所伤。牙关紧急。不省人事。紧针患处出毒血。隔蒜灸良久而醒。用太乙膏封贴。饮玉真散二服。

　　少苏。更以解毒散（百一十）二服而痊。若患重者。须先以苏合香丸灌之。后进汤药。

　　针灸经云。外丘穴治 犬。即疯犬所伤。发寒热。速灸三壮。更灸患处。立愈。春末夏狂犬咬人。待过百日得安。终身禁犬肉、蚕蛹。食此即发。不可救也。宜先去恶血。灸咬处十壮。明日以后。日灸一壮。百日乃止。忌酒七日。捣韭汁一二盏。狂犬伤。令人吮去恶血。灸百壮效。

　　治蛇入七窍。急以艾灸蛇尾。（又法）以刀破蛇尾少许。入花椒七粒。蛇自出。即用雄黄砂末煎人参汤调灌之。内毒即解。 山居人被蛇伤。急用溺洗患处。拭干。以艾灸之。大效。又方 独头大蒜切片置患处。以艾于蒜上灸之。每三壮换蒜。效。

　　一人被蝎螫手。痛彻心。顷刻 痛至腋。寒热拘急。头痛恶心。此邪正二气相搏而然。

　　以飞龙夺命丹涂患处。及服止痛之药。俱不应。乃隔蒜灸之。遂愈。

　　后有被螫。如前灸之。痛即止。

　　一人蜈蚣伤指。亦用前法而愈。

　　凡蛇毒之类所伤。根据此疗之并效。本草谓蒜疗疮毒有回生之功。

　　一猎户腿被野狼咬痛甚。治以乳香定痛散不应。予思至阴之下。气血凝结。药力难达。令隔蒜灸至五十余壮。痛去。仍以托里药及膏药贴之。愈。

　　一人被斗犬伤腿。顷间 痛至股。翌日牙关紧急。用玉真散不应。隔蒜灸三十余壮而苏。仍以玉真散（百二十三）及托里消毒药而愈。

　　诸虫伤。白矾一块。于端午日自早晒至晚收贮。用时旋为末。水调搽患处。痛即止。

　　卷七

　　误吞水蛭一百四十五

　　一人腹痛。食热则甚。诸药不应。半年后腹加肿胀。面色痿黄。脉不洪滑。非痈也。询始因渴甚。俯饮涧水。意其误吞水蛭。令取黄泥为丸。空心用水送下百丸。果下蛭而愈。

　　一儿因跌沟中腹痛。服惊积等药不应。亦根据前症疗之。愈。

　　卷七

　　虫入耳一百四十六

　　一人睡间有虫入耳。痛瞀。将生姜擦猫鼻。其尿自出。取尿滴耳内。虫出。

　　一人耳内生疮。不时作痛。欲死。痛止如故。脉皆安静。非疮也。话间痛忽作。予意有虫入耳。急取猫尿滴耳。

　　果出一臭虫。不复痛。 或用麻油滴之。则虫死难出。

　　或炒脂麻枕之。则虫亦出。但不及猫尿速也。

　　卷七

　　血风疮一百四十七

　　脉浮者。祛风为主。益气佐之。

　　脉涩者。祛风为主。养血佐之。

　　脉浮而涩者。祛风养气血。

　　一妇患此作痒。五心烦热。以逍遥数剂而止。更人参荆芥散二十余剂而愈。

　　一妇遍身作痒。秋冬尤甚。脉浮数。饮消风散。敷蛇床子散。数月顿愈。

　　一妇遍身赤色。拨破成疮。脓出不止。以当归饮子及蛇床子散而愈。

　　一老妇遍身作痒。午前益甚。以四君子加荆。防、芎、归而安。

　　一妇洗头。致头患肿兼痒。以人参荆芥散数剂而愈。

　　一妇作痒成疮。久而患处仍痒。搔起白屑。以四生散数服痒止。以人参荆芥散二十余剂而愈。

　　一人遍身瘙痒。诸药不应。脉浮。按之而涩。以生血药为主。间以益气。百贴而愈。（此凭脉也。）

　　一儿瘾疹。瘙痒发热不安。以消风散治之。

　　一儿亦患此咳嗽时呕。以葛根橘皮汤并愈。

　　一妇生风癜似癣。三年不愈。五心烦热。脉洪。按之则涩。此血虚症也。以生血为主。

　　之。若专攻风毒。则血愈虚而热愈炽。血被煎熬则发瘰 。或为怯症。遂以逍遥散（二三）数剂。及人参荆芥散（七九）二十余剂而愈。（此凭脉症也。）

　　一妇遍身瘙痒。秋冬则剧。脉浮数。此风邪客于皮肤。名曰血风疹。饮消风散。及搽蛇床子散少可。更以四物汤加荆防数剂而愈。（此凭脉症也。）

　　又一妇患此。夏月尤甚。脉洪大。用何首乌散。（七九）

　　一妇患赤瘢瘙痒。搔破成疮。出水。久而不愈。内服当归饮。外搽蛇床子散并愈。（此一妇亦患此。诸药不应。以四生散数服而愈。

　　大抵妇人体虚。风邪客于皮肤则成白疹。寒湿客于肌肉。郁热而为赤疹。色虽有异。治同。 凡人汗出不可露卧及浴。经曰。汗出见湿。乃生痤 。雷公云。遍身风疹。酒调生柏一人每至秋冬。遍身发红点如瘢。作痒。此寒气收敛腠理。阳气不得发越。怫郁内作也人参败毒散解散表邪。再以补中益气汤实表益气。彼以为热毒。自用凉药。愈盛。复请。仍用前汤加茯苓、半夏、羌活四剂，更用补中益气汤而愈。（此凭症也。）

　　河间曰。疮肿因内热外虚。风湿所乘。盖肺主皮毛。脾主肌肉。肺气虚则腠理开。为风乘。脾气湿而内热。则生疮也。肿者。由寒热毒瓦斯客于经络。使血涩壅结成肿。 风邪内作者。则无头无根。 血气相抟作者。则有头有根。 赤核肿则风热流会。 疮以痛为实。痒为虚。虚非为寒。乃热之微甚也。

　　麦饭石膏治诸般痈疽神效。

　　麦饭石膏不拘多少。炭火 至红。以好米醋淬之。如此 淬十数次。研为末。重罗去粗取细末。入乳钵。数人更递研五七日。如面极细为妙。 白蔹（研为细末） 鹿角（不用自蜕者。须择带脑顶骨全者。却是生取之角。截作二三寸长。炭火烧令烟尽。研罗如末。再入乳钵。更递研令极细。）

　　上用麦饭石膏细末二两。白蔹末二两。鹿角灰四两。最要研得极细。方有效。粗则反致。细则大能止痛。收口排脓（精粗之异如此。）和合量药末多寡。用经年好米醋入银石器内。

　　熬令鱼眼沸。却旋。又入药末。用竹篾子不住手搅。熬一二时久。令稀稠得所。提出以瓷器盛之。候冷。以纸盖覆。勿令着尘。用时先以猪蹄汤洗去脓血。以故帛挹干。鹅翎蘸膏涂敷四围。凡有赤处尽涂之。但留中心一口如钱大。未溃能令内消。已溃则排脓如湍水。逐日疮口收敛。疮久肌肉腐烂。筋骨出露。用旧布片涂药贴疮。但内膜不穿。亦能取安。洗疮勿可手触嫩肉。亦不可口气吹着。合药亦忌腋气之人。及月经有孕妇人见之。再可熬好米醋一大碗。收瓷器内。候逐日用药于疮上。久则药干。以鹅翎点醋拂湿其药。勿令绷也。初则一日一洗一换药。十日后。两日一换。 古方云。麦饭石颜色黄白类麦饭。曾作磨者尤佳。按麦饭石不可作磨。状如麦饭团生粒点。如无此石。可以旧面家磨近齿处石代之。取其有麦性故也。或溪中寻白石如豆如米大者。即是也。其石大小不等。或如拳。如鹅卵。略如握聚一古之吕西华秘传此方。虽在至亲。亦不可得。裴员外啖之以名第。河南尹胁之以重刑。

　　守死不传。君子责其存心虽隘。尚可恕也。近世医者。每见已效之方。设为诡诈之术。使人勿复用之。其罪不容诛矣。常有赵尹来宰龙泉。速于赴任。单骑兼程。到任未几。鼻衄大作。日出血数升。有医教服藕汁地黄膏。赵曰。往年因劳感热而骤得此。寻叩名医。服药愈。临分袂时。医者属云。疾若再作。不可轻信医者服生地黄藕汁。冰冷脾胃。无复可疗。因此半月间易数医无效。前医遂密制藕汁地黄膏进之。即愈。赵问。蒙惠药。与吾初衄时所服之药。气味相似。得非方同乎。医曰。即日前所献藕汁地黄膏也。赵惊叹曰。医乃诡谋以误我耶。早信此方。不受苦许久。

　　补遗

　　痈疖一百四十八

　　些小痈疖。方结未成。不可贴膏药。取生鹿角尖于砂盆内。同老米醋浓磨。以鹅翎涂拂疖之四围。当中留一口。遇干再涂。一二日即内消。

　　又方 用吴茱萸微炒为细末。鸡子清调涂病处。神效。

