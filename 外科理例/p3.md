<!-- { "loadSidebar": true } -->
　　东垣云。疮疽受之有内外之别。治之有寒温之异。受之外者。法当托里以温剂。反用寒则是皮毛之邪引入骨髓矣。受之内者。法当疏利以寒剂。反用温剂托里。则是骨髓之病。上彻皮毛矣。殆必表里通溃。共通为一疮。助邪为毒。苦楚百倍。轻则危。重则死矣。

　　卷一

　　男女痈疽治法不同二十四

　　男妇痈疽。精要谓治法无异。丹溪曰。妇人情性执着。比之男子。其难何止十倍。虽有宜补。亦当以执着为虑。向见一妇早寡。善饮啖。形肥伟。性沉毒。年六十六。七月间背疽近正脊。医乃横直裂开取血。杂以五香十宣散。酒饮月余。未尝及其寡居之郁。酒肉之毒。

　　执着之滞。时令之热。竟至平陷。淹延两三月不愈。

　　卷一

　　小儿疮疽二十五

　　小儿纯阳多热。心气郁而多疮疽。胎食过而受热毒。犀角散为最。余如常法。大下恐伤

　　卷一

　　痈疽当分经络二十六

　　丹溪曰。六阳、六阴经。有多气少血者。有少气多血者。有多气多血者。不可概论。诸经惟少阳厥阴生痈。理宜预防。以其多气少血。血少肌肉难长。疮久不合。必成死证。或者驱毒利药以伐阴分之血。祸不旋踵。才得肿痛。参之脉症。若有虚弱。便与滋补。气血无亏。可保终吉。若用寻常驱热拔毒及纾气药。虚虚之祸如□掌耳。

　　一人年三十。左腿外廉红肿。一人年四十。胁下红肿二人皆不预防本经少阳血少。孟浪用大黄攻里而死。

　　一人年六十。左膊外侧一核。一女髀骨中痛。二人亦不预防本经血少。孟浪用五香十宣散表而死。

　　按此分经不致有犯禁坏逆之失。然手少阳少阴太阴。足少阳少阴太阴。俱多气少血也。

　　手厥阴太阳。足厥阴太阳。俱多血少气也。手足阳明。俱多血多气也。

　　以上病例。不系膏粱丹毒火热之变。因虚劳气郁所致。只宜补形气。调经脉。疮当自消。不待汗下而已也。若不详脉证经络受病之异下之。先犯病禁经禁。故致失手。

　　卷一

　　论内消二十七

　　内消。当审浅深大小经络处。所形脉虚实。如脑背、腰项、臀 、皆太阳经宜黄连羌活连胁处为近少阳。宜败毒散。形实脉实者。宜漏芦汤、五利大黄汤等疏利之。气虚参 为主。血虚当归、人参为主，佐以消毒，加以引经。六经分野。各随本经标本寒温气血多少以行补泻惟少阳一经。治与气血虚同法。（凡栝蒌、射干、山甲、蝉酥、连翘、地丁、鼠粘子、金银花、木鳖之类、皆内消之药）

　　卷一

　　内托二十八

　　一凡痈疽已成。血气虚者。邪气深者。邪气散慢不能突起。亦难溃脓。或破后脓少。

　　清稀。或坚硬不软。或虽得脓而根脚红肿开大。皆气血虚。邪气盛。兼以六淫之邪变生。诸症必用内托。令其毒热出于肌表。则易愈也。内托以补药为主。活血驱邪之药为臣。或以芳香之药行其郁滞。或加温热之药御其风寒。亦有疮疽肿痛。初生一二日。便觉脉沉细而烦闷。脏腑弱而皮寒。邪毒猛烈。恍惚不宁。外证沉深者。即当用托里散或增损茯苓汤。及温热之剂以从治之。

　　或问内托。河间治肿 于外。根盘不深。形证在表。其脉多浮。病在皮肉。非气盛则必侵急须内托。宜复煎散除湿散郁。使胃气和平。如或未已。再煎半料饮之。如大便秘及烦热。

　　少服黄连汤。如微利及烦热已退。却与复煎散。如此使荣卫俱行。邪气不能内伤。

　　卷一

　　肿疡二十九

　　肿疡内外皆壅。宜托里表散为主。如用大黄。宜戒孟浪之非。

　　卷一

　　溃疡三十

　　溃疡内外皆虚。宜以补接为主。欲用香燥。宜戒虚虚之失。

　　卷一

　　外施贴药三十一

　　外施贴药。正是发表之意。经曰发表不远热。大凡气得热则散。得冷则凝。庸医敷贴冷药。岂理也哉。

　　一人年五十。嗜酒与煎爆。后左丝竹空忽努出一角。以硝黄脑子庵之。致毙。

　　卷一

　　疮疡作渴三十二

　　疮疡作渴。不问肿溃。但脉数发热而渴。用竹叶黄 汤。脉不数。不发热。或脉数无力而渴。或口干。用补中益气汤。若脉数便秘。用清凉饮。尺脉洪大。按之无力而渴。用加减八味丸。若治口燥舌黄。饮水不歇。此丸尤妙。

　　精要曰。口渴与口干不同。不宜用丹药镇坠。祸如反掌。惟桑枝煎五味汤以救阴水。

　　丹溪曰。不言食味起火。怒气生火。房劳激火。吾恐渴亦未易止也。

　　精要曰。疮作渴甚。急与神仙追毒丸。取下恶毒。清膻汤。千金漏芦汤。五香连翘汤。

　　六味车螯散。万金散。皆可选用。利后仍渴。却用生津补气药。津液生。气血完。渴自止。

　　丹溪曰。大渴而与利药。非明示脉证。何以知其当下。后言利后仍渴。却用补药。又不明言脉证。恐是但有大渴必下。下后尚渴。方与补药。古人治未病。如此用药可乎。况渴。

　　属上焦。当肿疡时。犹或可用。若溃疡后渴。多因血气之虚。何待利后方议甚虚也。

　　痈疽发渴。乃气血两虚。用参、 以补气。归、苓以养血。或忍冬丸。黄 六一汤。

　　一人渴后发背未溃。脉数无力。此阴虚火动。用加减八味丸。 咀二剂。稍缓次用丸剂一人脑疽作渴。脉虽洪。按之无力。治以此药不信。自用滋阴等药愈盛。七恶并致而没东坦云。论人病疽愈后发渴。多致不救。惟加减八味丸最妙。盖痈疽多因虚而得。疽安而渴者。服此丸则渴止。安。而未渴者服此丸。永不发渴。或未疽而先渴者。服此不惟渴止。而疽亦不作。

　　一贵人疽未安而渴作。一日饮水数升。予用加减八味丸。诸医大笑。云此能止渴。我辈不复业医矣。皆用木瓜、乌梅、紫苏、参、苓、百药煎等剂而渴愈甚。不得已用此药。三日渴止。其疾本以肾水枯竭。心火上炎。是以生渴。此药生水降火为最。患者鉴之。

　　附子气味劲悍。有回阳之功。命门火衰。非此不补。性虽有毒。但炮制有法。或用甘草、防风同炒。或童便久浸以去其毒。复与地黄等味同用。以制其热。润其燥。缓其急。假其克捷之功。而驾驭其剽悍之势。则虽久服亦无害也。观东垣八味丸论。则较然矣。

　　精要曰。疽向安后发渴。与加减八味丸。

　　丹溪曰。夫当此时气血两虚。当用参 补气。归、 补血。渴当自止。何必泽泻、茯苓佐以肉桂以导水耶。若忍冬丸。黄 六一汤。亦为切当。忍冬养血。黄 补气。渴何由作。

　　（机）按丹溪所言

　　卷一

　　疮疡呕逆三十三

　　精要云。有二证。一谓初发。不曾得内托散。伏热在心。一谓气虚。脾气不正。其伏热在心者。与内托散。气虚者。宜嘉禾散。有寒热。宜正气散。兼与山药丸以补肾。

　　丹溪曰。诸逆冲上呕哕。皆属于火。托里散性凉。固有降火之理。若嘉禾散徒温暖以助。山药丸补肾以壮下焦之阴。粗为近理。然治呕须分先后。肿疡时当作毒瓦斯上攻治之。溃疡后当作阴虚补之。若年老因疽溃后呕不食者。宜参 白术膏佐使药。随时随证加减。亦用独参汤而愈者。山药丸缓急未易治。○河间谓病疮呕逆。湿气侵于胃也。药中宜倍加白术。海云。吐者有物无声。乃血病也。哕者无物有声。乃气病也。呕者有声有物。气血俱病也。仲景曰。呕家虽有阳明证。勿下之。咳逆者。火自下冲上胃口而作声也。病后胃虚所致。阴大虚也。病而至此多危。善于治者。岂可泛言呕吐无分别耶。

　　热盛脉数。精要与漏芦汤。单煎大黄汤等。若不甚热。脉缓弱。只投五香连翘汤。

　　丹溪曰。热盛脉数。若肿疡时脏腑秘而体实者。犹可与也。若溃疡脓血出多。热盛脉数。去死为近。岂可下乎。缓弱之脉。古人皆以为邪毒已散。五香之飞走升散。其可用乎。

　　卷一

　　疮肿寒热用药法三十四

　　尝见治寒以热。而寒弥甚。治热以寒。而热弥炽。何也。假如心实生热者。当益其肾。

　　滋。热自除。肾虚生寒者。当补其心。心火降。寒自退。此所谓寒之而热取之阴。热之而寒者取之阳也。又寒因热用。热因寒用。要在通其理类而已。又闻微者逆之。甚者从之。盖治寒以热。必凉而行之。治热以寒。必温而行之。此亦欲其调和也。其间有正有权者。盖病有微有甚。微者逆治。理之正也。甚者从治。理之权也。

　　卷一

　　疮疡面赤不得攻下三十五

　　疮疡及诸病面赤。虽伏大热。禁不得攻里。为阳气怫郁。邪气在经。宜发表以去之。故郁则发之。虽大便数日不去。宜多攻其表以发散阳气。少加润燥之药。若见风脉风证。只可用发表风药。便可以通利也。若只干燥秘涩。只宜润之不可。（注：“可”下疑有脱。）

　　卷一

　　论疮疡发寒热或汗三十六

　　疮疡发寒热。多汗。或先寒后热。或先热后寒。或连日作。又有或间日作。必先呕痰。

　　寒热。寒热解。大汗出。精要言以上之证。不可专以为热。亦有气虚而得。亦有因怒而得。

　　或先感寒邪。脾气不正而然者。

　　丹溪曰。因气虚者。当以补气药补之。因怒者当以顺气药和之。脾气不正者。当以脾药之。今用不换金正气散。悉是温散泄卫之药。欲以一两人参。收拾十四两之泄卫可乎。若用于肿疡时感寒邪者。犹或庶几。彼气虚者。因怒者。脾气不正者。此方能兼治乎。抑不知其用于肿疡耶。溃疡耶。

　　卷一

　　论疽疾咽喉口舌生疮三十七

　　凡疽疾咽喉口舌生疮。精要归罪不得内托。以致热毒冲心。

　　一贵人病此。与琥珀犀角膏。一日而安。

　　丹溪曰。肿疡用之。尚为近理。若溃疡后用之。彼犀角之升散。宁不助邪致虚以速其死后有犀角散以大黄佐黄 。用黄 则知为虚矣。用大黄又似疑其有实热。夫疮脓体虚。纵有旧热。将自渐因脓血而消。何必以峻冷利动脏腑。若在秋冬。何异刀剑。

　　卷一

　　论疮疡食肉三十八

　　东垣曰。疮疡食肉。乃自弃也。疮疡乃营气而作。今反补之。自弃何异。虽用药治。不精要曰。羊、鸡、牛、鹅、鱼、面、煎爆、炒、炙、酒等味。犯之必发热。用栀子黄苓丹溪曰。栀苓、苦参、犀角。佐辅人参。固可解食毒之热。若寒月与虚人。宁无加减乎经谓膏粱之变。足生大丁。此言疮疽之因也。禁戒浓味。恐其引起宿火之热。此诚富贵豢养口腹者所当谨。若素贫者大不然矣。

　　予治一人。背痈径尺。穴深而黑。家贫得此。急作参 归术膏。多肉馄饨与之而安。多肉馄饨补气之有益者也。

　　卷一

