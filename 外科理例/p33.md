<!-- { "loadSidebar": true } -->
　　黄连、吴茱萸等分。热汤拌湿。罨二日。同炒拣出。各另研末。亦各米糊丸梧子大。每服二三钱。粪前红服茱萸丸。粪后红服黄连丸。俱酒下。

　　附方

　　黄连消毒散

　　治痈疽肿势外感 痛。或不痛麻木。服此更宜蒜灸。

　　黄连（酒拌） 羌活 黄芩（酒拌） 黄柏（酒拌炒） 生地黄（酒拌） 知母（酒拌炒） 独活防草（炙各五分） 黄 （盐水拌炒二钱）

　　作一贴。水二钟姜三片煎八分。食后服。

　　附方

　　还少丹

　　远志 茴香 巴戟 山药 牛膝 杜仲 肉苁蓉 枸杞子 熟地黄 石菖蒲 五味子白茯苓 褚实子上为末。各等分。用枣肉同蜜丸如梧子大。每服五十丸。空心酒下。

　　附方

　　蟠葱散

　　肉桂 干姜（炮二两） 苍术 甘草（炙各半斤） 缩砂 丁皮 槟榔（各四两） 莪术三棱（煨） 茯苓 青皮（去白各六两） 延胡索（二两）

　　为末。每服五钱。葱汤空心调下。

　　附方

　　葫芦巴丸

　　葫芦巴（炒一斤） 茴香（去脐炒十二两） 川楝子（炒一斤二两） 大巴戟（去心炒六两）

　　川乌（炮去皮尖六两） 吴茱萸（汤洗七次，炒十两）

　　上为末。酒糊如梧子大。每服十五丸。空心温酒下。小儿茴香汤下。

　　附方

　　塌肿汤

　　治妇人阴户生疮。或肿。或痛。或脓水淋漓。

　　甘草 干漆（各三两） 黄芩 当归 生地黄 川芎（各二两） 龟甲（五两）

　　用水数碗。煎良久。去渣。塌洗患处。

　　附方

　　菖蒲散

　　治妇人阴户肿痛。月水涩滞。

　　菖蒲 当归（各一钱） 秦艽（七钱半） 吴茱萸（五钱制）

　　为末。每服三钱。空心葱汤调下。更以枳实炒热。频熨患处。阴内脓水淋漓。或痒痛。

　　以升麻、白芷、黄连、木通、当归、川芎、白术、茯苓煎服。更用塌肿汤浴洗。

　　附方

　　清心连子饮

　　治心经蕴热。小便赤涩。或茎肿窍痛。及上下虚。心火炎上口苦咽干。烦躁作渴。发热。小便白浊。夜则安静。昼则发热。

　　黄芩（炒） 黄 （蜜炙） 石连肉（去心） 赤茯苓 人参（各一钱） 甘草（炙） 车前子（炒） 麦门冬（去心） 地骨皮（各五分）

　　水二钟。煎八分空心食前服。

　　附方

　　斑龙丸

　　鹿茸（酥炙为末） 山药（为末） 熟地黄（酒蒸捣膏） 柏子仁（捣膏） 菟丝子（各等分）

　　蜜丸梧子大。每服八十丸。空心盐汤下。

　　附方

　　滋肾丸

　　治下焦阴虚。小便涩滞。或膝无力。阴汗阴痿。或足热不履地。不渴而小便闭。

　　肉桂（二钱） 黄柏（酒拌焙） 知母（酒洗焙各一两）

　　为末水丸梧子大。每服百丸。加至二百丸。百沸汤下。

　　附方

　　茯兔丸

　　菟丝子（五两） 白茯苓（三两） 石连肉（去心三两）

　　酒糊丸梧子大。每服五十丸。空心盐汤下。

　　附方

　　木香饼

　　治一切气滞结肿。或痛或闪肭。及风寒所伤作痛。并效。

　　木香（五钱为末） 生地黄（一两杵膏）

　　和匀。量患处大小。作饼置肿上。以热熨斗熨之。

　　附方

　　没药降圣丹

　　川乌头（炮去脐） 骨碎补（炙） 白芍药 没药（另研） 当归（焙） 乳香（各研） 生地黄川芎 苏木（各一两） 自然铜（火 醋淬十次为末一两）

　　上为末。生姜汁与蜜和丸。每一两作丸。每服一丸。水酒各半盏。煎至八分。空心热服

　　附方

　　乳香定痛散

　　治疮痛不可忍。

　　乳香 没药（各二钱） 寒水石（ ） 滑石（各四钱） 冰片（一分）

　　为细末。搽患处。痛即止。甚妙。此方乳、没性温。佐以寒剂制之。故寒热之痛皆有效也

　　附方

　　青州白丸子

　　白附子（炮二两） 半夏（姜制） 南星（各二两） 川乌（炮去皮脐半两）

　　为末。用糯米糊丸如绿豆大。每服二十丸。生姜汤下。瘫痪温酒下。小儿惊风薄荷汤下

　　附方

　　失笑散

　　治产后心腹绞痛欲死。或血迷心窍。不知人事及寻常腹内瘀血。或积血作痛。妇人血气痛之圣药也。亦治疝气疼痛。

　　五灵脂 蒲黄（俱炒等分）

　　每服二三钱。醋一合。熬或膏。入水一盏。煎七分。食前热服。

　　附方

　　解毒散

　　治一切毒蛇恶虫并兽所伤。重者毒入腹。则眼黑口噤。手足强直。此药平易不伤气血。

　　大有神效。不可以为易而忽之。

　　白矾 甘草（各一两）

　　为末。每服二钱。不拘时冷水调下。更敷患处。

　　附方

　　五福化毒丹

　　玄参 桔梗（各一两半） 茯苓（二两半） 人参 牙硝 青黛（各一两） 甘草（七钱半）

　　麝香（少许） 金银箔（各十片）

　　上为末。炼蜜丸芡实大。每服一丸。薄荷汤下。痘毒上攻。口齿生疮。以生地黄汁化服。及用鸡翎敷患处。

　　附方

　　连翘丸

　　连翘 防风（去芦） 黄柏 肉桂（去粗皮） 桑白皮 香豉 独活 秦艽 牡丹皮（各半两） 海藻（二钱半）

　　上为末。炼蜜丸如绿豆大。每服十丸。灯心汤下。

　　附方

　　当归饮子

　　治血燥作痒。及风热疮疥瘙痒或作痛。

　　当归（酒拌） 川芎 白芍 防风 生地黄（酒拌） 白蒺藜 荆芥（各钱半） 黄 何首乌甘草（各五分）

　　水二钟。煎八分。食远服。

　　附方

　　葛根橘皮汤

　　葛根 陈皮 杏仁（去皮尖） 麻黄（去节） 知母 黄芩 甘草（各等分）

　　每服二钱。水煎服。

　　附方

　　龙胆丸

　　龙胆草 赤茯苓 升麻 苦楝根皮 防风 芦荟 油发灰（各二钱） 青黛 黄连（各三猪胆浸 。丸如麻子大每服二十丸薄荷汤下。

　　附方

　　地黄清肺饮

　　紫苏 前胡 防风 黄芩 赤茯苓 当归 连翘 桔梗 甘草 天门冬（去心） 生地黄（各一钱） 桑白皮（半两炙）

　　每服三钱。水煎。食后服。次进化 丸。

　　附方

　　化丸

　　芜荑 青黛 芦荟 川芎 虾蟆灰 白芷 胡黄连（各等分）

　　猪胆浸 。丸如麻子大。每服十丸。食后并临卧杏仁汤下。

　　附方

　　大芦荟丸

　　黄连 芦荟 木香 青皮 胡黄连 雷丸（用白者） 白芜荑 鹤虱（各半两炒） 麝香（二钱另研）

　　用粟米饭丸绿豆大。每服一二十丸。米饮下。

　　附方

　　六味地黄丸

　　（即肾气丸）

　　治肾气素虚。不交于心。津液不降。败浊为痰。咳逆。

　　干山药（四两） 泽泻（蒸） 牡丹皮（白者佳） 白茯苓（各三两） 山茱萸（去核四两酒拌）

　　熟（四两酒拌瓷器蒸半日捣膏）

　　余为末。加蜜丸如梧子大每服五六十丸。空心。滚汤或盐汤温酒下。

　　附方

　　槐花酒

　　治一切疮毒。不问已成未成及 痛者。并治之。槐花四五两微炒黄。乘热入酒二钟。煎沸。去渣热服。未成者二三服。已成者一二服。又治湿热疮疥。肠风。痔漏诸疮作痛。尤效

　　附方

　　黄连消毒饮

　　（即黄连消毒散方见第一卷）

　　附方

　　紫金锭

　　（一名神仙追毒丸又名太乙丹）

　　治一切痈疽。

　　五味子（焙三两） 山慈菇（焙二两） 麝香（三钱别研入） 红牙大戟（焙一两半） 续随子（去壳去油一两）

　　上除续随子麝香外。三味为细末。却入研药令匀。用糯米煮浓饮为丸。分为四十锭。每锭。各根据后项汤使服。如治一切药毒蛊毒瘴气吃死牛马驼骡等肉。毒发恶疮。痈疽发背。无名疔肿。及蛇犬恶虫所伤。汤荡火烧急。喉闭缠喉风。诸般头风。牙疼。用凉水磨搽。并治四时瘟疫。感冒风寒。暑热闷乱。及自缢溺水鬼迷惊死未经隔宿。心头微温。并用凉水磨灌。良久复苏。男子妇人急中颠邪鬼气狂乱。及打扑伤损。中风中气。口眼 邪。牙关紧急。

　　语言謇涩。筋脉挛缩。骨节风肿。手脚疼痛。行履艰辛。应是风气。并用热酒磨服。小儿急慢惊风。八疳五痢。脾病黄肿。瘾疹疮瘤。并用蜜水磨服。并搽有效。诸般疟疾。不问新久。发日用桃柳枝煎汤磨服。

　　附方

　　玉真散

　　治破伤风。重者牙关紧急。腰背反张。并蛇犬所伤。（又名定风散）

　　天南星 防风（各为末。每服二钱。温酒调下。更搽患处。若牙关紧急。腰背反张者。每服三钱。童便调服。虽内有瘀血亦愈。

　　至于昏死。心腹尚温者。连进二服。亦可保全。若治疯犬咬。用嗽口水洗净搽之。神效

　　附方

　　夺命丹

　　（又名蟾蜍丸）

　　治疔疮发背及恶证不痛。或麻木。或呕吐。重者昏愦。服此。不起发者即发。不痛者即痛甚者即止。昏愦者即苏。呕吐者即解。未成者即消。已成者即溃。有回天之功。乃恶证中至宝也。

　　蟾酥（干者酒化） 轻粉（各五分） 白矾（枯） 铜绿 寒水石（ ） 乳香 没药 麝香（各一钱） 朱砂（二钱） 蜗牛（二十个另研无亦效）

　　上研细末。将蜗牛研烂。入药末捣匀。丸如绿豆大。如丸不就。入酒糊些少。每服一二用生葱白三五寸。病者自嚼烂。吐于手心。男左女右。包药在内。热酒连葱送下。如人行五七里。汗出为效。重者再服一二丸。

　　附方

　　茯苓丸

　　茯苓（一两） 半夏（二两） 枳壳（五钱） 风化朴硝（一两）

　　姜汁糊丸梧子大。每服二十丸。食后姜汤下。

　　附方

　　控涎丹

　　甘遂（去心） 大戟 真白芥子（各等分）

　　糊丸梧子大。每服五七丸。临卧姜汤下。

　　附方

　　制甘草法

　　（详见外科精要）

　　治悬痈肿痛。或发寒热。不问肿溃。神效。其法大甘草每一两切三寸许。开涧水一碗浸慢火炙干。仍投前水浸透。再炙再浸。以碗水干为度。锉细。以无灰酒一碗。煎至七分。去渣。空心服。

　　附方

　　五苓散

　　泽泻（一钱二分） 肉桂（五分） 白术 猪苓 赤茯苓（各一钱）

　　作一贴。水煎服。

　　附方

　　忍冬酒

　　（一名金银花一名鹭鸶藤详见外科精要）

　　忍冬藤（生者四五两如干者只用一两捣） 大甘草节（一两生用）

