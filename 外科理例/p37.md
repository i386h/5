<!-- { "loadSidebar": true } -->
　　饮食不甘。暂加浓朴、苍术。 痰多加橘红、半夏。

　　往来寒热。加柴胡、地骨皮。发热加柴胡、黄芩脓溃作渴。加参。 、归、术。 脓多或清加归、芎。

　　胁下痛或痞。加青皮、木香。 肌肉生迟。加白蔹、官桂。

　　口干加五味子、麦门冬。 渴不止加知母、赤小豆。（俱酒拌炒）

　　浓不止。倍加参、 、当归。

　　附方

　　针头散

　　治一切顽疮瘀肉不尽。及 核不化。疮口不合。宜此腐之。

　　赤石脂（五钱） 白丁香 乳香（各二钱） 黄丹（一钱） 砒生（一钱） 轻粉 麝香（各五分） 蜈蚣（一条炙干）

　　为末。搽瘀肉上。其肉自化。若疮口小。或痔疮。用糊和作条子。阴干 之。凡疮久不合者。内有脓管。须用此药腐之。兼服托里之剂。

　　附方

　　如神散

　　治瘰 已溃。瘀肉不去。疮口不合。

　　松香末（一两） 白矾（三钱）

　　为末。香油调搽。干搽亦可。

　　附方

　　当归龙荟丸

　　治瘰 肿痛。或胁痛以有积块。及下疳便痈。小便涩。大便秘。或瘀血凝滞。小腹作痛当归（酒浸） 栀子仁（炒） 黄连 青皮 龙胆草（酒拌炒） 黄芩（各一钱） 大黄（酒拌炒） 芦荟 青黛 柴胡（各五钱） 木香（二钱半） 麝香（五分另研）

　　为末。神曲糊丸。每服二三十丸。姜汤下。

　　附方

　　分心气饮

　　治七情郁结。胸膈不利。或胁肋虚张。噎塞不通。或噫气吞酸。呕哕恶心。或头目昏眩。四肢倦怠。面色痿黄。口苦舌干。饮食减小。日渐羸瘦。或大肠虚秘。或病后虚痞。

　　木通 赤芍 官桂 半夏（姜制） 赤茯苓 桑白皮（炒） 大腹皮 陈皮（去白） 青皮（去白） 甘草（炙） 羌活（各五分） 紫苏（二钱）

　　水二钟。姜三片。枣二枚。灯心十茎。煎八分。食远服。

　　附方

　　生地黄丸

　　许白云云。有一师尼患恶风。体倦。乍寒乍热。面赤心烦。或时自汗。是时疫气大行。

　　热。作伤寒治。大小柴胡汤杂进。数日病剧。予诊三部无寒邪。但肝脉弦长上鱼际。宜用抑阴之药。遂用此方。

　　秦艽 黄芩 硬柴胡（各五钱） 赤芍药（一两） 生地黄（一两酒蒸捣膏）

　　为末。入地黄膏。加炼蜜少许。丸如梧子大。每服三十丸。乌梅汤下。日进二服。

　　附方

　　遇仙无化丸

　　治 未成脓。其人气体如常。宜服此丸。形气觉衰者。先服益气养荣汤。待血气。少充方服此丸。核消仍服前汤。溃后有瘀肉。宜针头散。若不敛。亦服此丸。敛后再服前汤。

　　白术（炒） 槟榔 防风 密陀僧 郁李仁（汤泡去皮） 甘草（各五钱） 斑蝥（去翅足用糯米同炒米不用五钱）

　　细末。水糊丸梧子大。每服二十丸。早晚煎甘草槟榔汤下。服至月许。觉腹微痛。自小便中取下 毒。如鱼目状。已破者自合。未脓者自消。

　　附方

　　三品锭子

　　上品 去十八种痔。

　　白矾（二两） 乳香（三钱五分） 没药（三钱五分） 牛黄（三钱） 白砒（一两零五分）

　　中品 去五漏及番花瘤气核。

　　白矾（二两） 白砒（一两三钱） 乳香 没药（各三钱）

　　下品 治瘰 、气核、疔疮、发背、脑疽诸恶症。

　　白矾（二两） 白砒（一两五钱） 乳香 没药（各二钱半） 牛黄（三分）

　　先将砒末入紫泥罐内。次用矾末盖之。以炭火 令烟尽。取出研极细末。糯米糊和为挺状如线香。阴干 疮内三四次。年深者五六次。其根自腐溃。如疮露在外。更用蜜水调搽。

　　附方

　　益元散

　　滑石（ 六两） 甘草（炙二两）

　　各研为末。和蜜与服三钱。热汤冷水任下。

　　附方

　　治血分椒仁丸

　　续随子（去皮研） 郁李仁 黑牵牛（研） 五灵脂（研） 吴茱萸 延胡索 椒仁 甘遂当归（各五钱） 芫花（醋浸一钱） 石膏 胆矾（一钱） 人言（一钱） 青（十枚去头翅足同糯米炒黄米不用）

　　为末。面糊丸如豌豆大。每服一丸。橘皮汤下。此方药虽峻利。所用不多。畏而不服。

　　是养病害身也。尝治虚弱之人。亦未见其有误。

　　附方

　　治水分葶苈丸

　　葶苈（炒另研） 续随子（去壳研各半两） 干笋末（一两）

　　为末。枣肉丸如梧子大。每服七丸。煎扁蓄汤下。如大便利者。减葶苈、续随子各一钱。加白术五钱。

　　又方 治经脉不利即为水。水流四肢即为肿满。名曰血分。

　　其候与水相类。作水治之非也。宜用此方。

　　人参 当归 桂心 赤芍 瞿麦穗 白茯苓 大黄（湿纸裹三斗米下蒸米熟去纸切炒各半两） 葶苈（炒另研一钱）

　　为末。炼蜜丸如梧子大。空心米饮下十五至二三十丸。

　　附方

　　托里养荣汤

　　治瘰 流注。及一切不足之证。不作脓或不溃。或溃后发热恶寒。肌肉消瘦。饮食少思。睡卧不宁。盗汗不止。

　　人参 黄 （炙） 当归（酒拌） 川芎 芍药（炒） 白术（炒各一钱） 五味子（炒研） 麦门冬 甘草（各五分） 生 （酒拌蒸半日）

　　水二钟。姜三片。枣一枚。煎八分。食远服。

　　附方

　　琥珀膏

　　治颈项及腋下初如梅核。肿结硬强。渐如连珠。不消不溃。或溃而脓水不绝。经久不瘥琥珀（一两） 木通 桂心 当归 白芷 防风 松脂 朱砂（研） 木鳖子（各五钱肉） 麻油（二斤） 丁香 木香（各三钱）

　　先用琥珀、丁香、桂心、朱砂、木通为末。余锉。以油二斤四两。浸七日。入铛慢火煎焦黄漉出。徐徐下黄丹一斤。以柳枝不住手搅煎至滴水捻软硬得中。却入琥珀等末搅匀。瓷器盛。用时取少许。摊纸贴之。

　　附方

　　方脉流气饮

　　治瘰 流注。及郁结肿块。或走注疼痛。或心胸痞闷。咽塞不通。胁腹膨胀。呕吐不食。上气喘急咳嗽痰盛。面目四肢浮肿。大小便秘。

　　紫苏 青皮（去白） 当归（酒拌） 芍药（炒） 乌药 茯苓 枳实（麸炒） 桔梗（炒） 半（姜制） 川芎 黄 （炙） 防风 陈皮（去白） 甘草（炙各一钱） 木香 大腹皮 槟榔 枳壳（麸炒各五分）

　　水二钟。姜三片。枣一枚。煎八分。食远服。

　　附方

　　加减八味丸

　　治疮痊后口干渴。甚则舌或黄。及未患先渴。此肾水枯竭。不能上润。以致心火上炎。

　　不能既济。故心烦躁作渴。小便频数。或白浊阴痿。饮食不多。肌肤渐削。或腿肿膝先瘦。

　　服此以生肾水。降心火。诸症顿止。及治口舌生疮不绝。

　　山茱萸（净肉一两） 五味子（炒二两） 牡丹皮（半两） 白茯苓（半两） 山药（一两） 桂心（去皮半两） 泽泻（切片蒸焙半两） 生地黄（二两酒拌蒸捣膏）

　　为末。入地黄膏。加炼蜜少许丸梧子大。每服六七十丸。五更初未语前。或空心淡盐汤

　　附方

　　香砂六君子汤

　　治脾胃不健。饮食少思。或作呕。或过服凉药。致伤脾胃。即六君子加藿香。砂仁。

　　附方

　　金不换正气散

　　治疮脾气虚弱。寒邪相搏。痰停胸膈。以致发寒热。服此正脾气则痰自消。寒热不作。

　　浓朴（去皮姜制） 藿香 半夏（姜制） 苍术（米泔浸） 陈皮（去白各一钱） 甘草（炙五水二钟。姜三片。枣二枚。煎七分。食远服。

　　附方

　　清咽利膈汤

　　治积热。咽喉肿痛。痰涎壅盛。或胸膈不利。烦躁饮冷。大便秘结。

　　金银花 防风 荆芥 薄荷 桔梗（炒） 黄芩（炒） 黄连（炒各钱半） 山栀（炒研） 连翘（各一钱） 玄参 大黄（煨） 朴硝 牛蒡子（炒） 甘草（各七分）

　　水二钟。煎一钟。食后服。

　　附方

　　刺少商穴法

　　穴在手大指内侧。去爪甲如韭叶。刺入二分许。以手自臂勒至刺处。出血则消。若重者。及脓成者。必须刺患处。否则不治。

　　附方

　　承气汤

　　治肠胃积热。口舌生疮。或牙龈作痛。

　　大黄（煨） 甘草 朴硝（各一钱）

　　水钟半。煎七分。食前服。

　　附方

　　人参固本丸

　　治肺气燥热作渴。或小便短赤如淋。此治虚而有火之圣药也。

　　生地黄（酒拌） 熟地黄（酒洗） 天门冬（去心） 麦门冬（去心各一两） 人参（五钱）

　　除人参为末。余药捣膏加炼蜜少许丸梧子大。每服五十丸。空心盐汤或温酒下。中寒人

　　附方

　　消毒犀角饮子

　　治斑或瘾疹瘙痒。或作痛。及风热疮毒。

　　荆芥 防风（各钱半） 甘草（三分） 牛蒡子（二钱）

　　水一钟。煎五分。徐徐服。

　　附方

　　解毒防风汤

　　治斑或瘾疹痒或痛。

　　防风（二钱） 地骨皮 黄 芍药 荆芥 枳壳（各二钱炒）

　　水一钟。煎五分。徐徐服。

　　附方

　　砭法

　　治小儿丹毒色赤。游走不定。用细瓷器击碎。取有锋芒者一块。以箸一根。劈开头尖。

　　以线。缚定两指。轻撮箸稍。令瓷器芒者正对患处。悬寸许。再用箸一根频击箸头。令毒血遇刺皆出。却以神功散敷之。毒入腹者不救。

　　附方

　　萆汤

　　治杨梅疮。不问新旧溃烂。筋骨作痛。并 。

　　川萆 （俗呼王茯苓） 每用二两。水三钟。煎二钟。去渣。不拘时。徐徐温服。若患久。或服攻击之剂。致伤脾胃气血者。以此一味为主。而加以兼证之剂。

　　附方

　　双解散

　　治便痈。内蕴热毒。外挟寒邪。或交感强固精气。致精血交错。肿结疼痛。大小便秘。

　　宜此通解。更随症调治。

　　辣桂 大黄（酒拌炒） 白芍 泽泻 牵牛（炒杵） 杏仁（去皮尖） 甘草（炙） 干姜（炮水二钟。煎八分。空心服。

　　附方

　　八正散

　　治积热。小便不通。及淋症脉实。

　　大黄（酒拌炒） 车前子（炒） 瞿麦 蓄 山栀仁（炒） 木通 甘草（各一钱） 活石（水二钟。煎八分。食前服。

　　附方

　　导水丸

　　治便痈。初起肿痛。及下疳大小便秘。又治杨梅疮初起。湿盛之际。宜先用此数服。

　　大黄（酒拌炒） 黄芩（炒各二钱） 黑丑末（炒） 滑石（ 各四钱）

