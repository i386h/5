<!-- { "loadSidebar": true } -->
　　丹溪曰。追毒丸下积取毒之药。决无取脓之效。今用烙而得脓。若在里而血气实。则脓。如托不出。何不以和气活血药。佐以参 补剂。使脓托出也。其方用五倍子。消毒杀虫解风为君。山慈菇、千金子、大戟、皆驱逐走泄为臣。佐以麝香升散。用之以治痈疽。实非所宜。果见脏腑有积毒。或异虫缠滞深固而体气不虚者。亦是快药、但戒勿轻用耳。

　　卷二

　　论独胜散六十

　　谓痈疽皆绿气滞血凝。或因怒气所致。用香附子去毛。以生姜汁淹一夕。研干为末。白汤调服二钱。无时。

　　丹溪曰。本方谓疽后常服。半年尤效。此皆施于体实气郁之人也。

　　一人浓味气郁。形实性重。年近六十。背疽。医与他药皆不行。惟饮香附米甚快。始终只此一味而安此千百而一二。

　　卷二

　　论柞木饮子六十一

　　干柞木叶（四两半） 干荷叶中心蒂 干萱草根甘草节 地榆（各一两） 细锉。每服半两。水二碗。分二服。早晚各一服。未成者自消。脓者自干。

　　丹溪曰。荷蒂去恶血。萱根下水。解毒。利胸膈。柞木有芒刺。能驱逐。地榆主下焦血病。轻小症候。或可以为防托。

　　卷二

　　论阿胶饮子六十二

　　（蜡矾丸 国老膏 远志酒）

　　丹溪曰。阿胶饮子以牛胶属金属土。补肺气。实大肠。壮胃止泄。黄蜡丸以蜡味甘淡。

　　实大肠。补而难化。

　　国老膏以甘草化毒行经。远志酒、忍冬酒皆有补性。归心归血。用之颇切。善用者以之配入肿疡之散。结溃疡之补虚。亦奏捷效。

　　卷二

　　论六味车螯散六十三

　　车螯（四个黄泥 红。出火毒。研末） 栝蒌仁（新瓦上。炒令香。） 甘草节（二钱。炒灯草（三十茎。） 上除车螯为粗末。作一服。用酒二碗。煎耗半碗。去渣。入蜜一大匙和匀。调车螯末二钱。腻粉少许。空心温服。取下恶物。

　　丹溪曰。车螯散一以轻粉为佐。一以灯心为佐。其散肿消毒下积。安详稳重。轻小症候。亦可仗之。

　　卷二

　　论飞龙夺命丹六十四

　　飞龙夺命丹 治疔疮恶肿。初发或发而黑陷。毒瓦斯内陷者。

　　丹溪曰。世多用之。香窜燥毒之剂。无经不至。故能宣泄。备汗、吐、下三法。病因食禽畜毒发。及疮脉沉、紧、细、数。蕴毒在里。并湿毒。用之神效若大热大渴。毒瓦斯 发而脉浮洪在表。及膏粱积热之人。未宜轻举。

　　卷二

　　论加味十全汤六十五

　　凡治痈疽后。补血气。进饮食。实为切要。盖脓血出多。阴阳两虚。此药可以回生起死其不分经络时令。须在识者触而长之。今医以肿平痛宽。遂以为安。漫不加省。往往于结痂后两三月或半年。虚证乃见。医者不察。而加补养之功。因而转成他病者多矣。一人因脚弱。详见后条。

　　卷二

　　论五香汤六十六

　　精要云。大凡痈疽不可舍五香汤。

　　丹溪曰。吾不知良甫之时。有许多大府秘坚。病气郁塞。若是之顽浓。可以骤散而大下。亦当开陈时之先后。症之可否。庶乎后人不敢孟浪杀人。殊不知此小寒热。或者由其气血不和而然。便以为外感而行表散。害人最速。

　　卷二

　　论防风通圣散六十七

　　此表里气血药也。治一切风毒。积热疮肿。脉候弦、洪、实、数、浮、紧。气血盛实者丹溪曰。秘传以是方加人参、黄 、苍术、赤茯苓、金银花。名消肿托里散。虽以参、主。复云人参无亦可。则又不能无疑而难用也。且临症加减。须较表里。如表症多者。当从此方以辛甘为主散之也。里症多者。须当从变。

　　卷二

　　论大黄六十八

　　精要云。大黄宣热散毒。治痈疽要药。痈疽始作。皆须大黄等汤极转利之。排日不废。

　　又曰。疮疽泄利。皆是恶候。

　　丹溪曰。此皆不能使人无疑。借曰用大黄。恐因大府秘而病体实。有积热沉痼者发也。

　　破结导滞。推令转动而已。岂可谓极转利之。而且排日不废耶若下利之后。又与利药。恐非防微杜渐之意。疮之始作。肿在肌肉。若非大满大坚实之症。自当行仲景发表之法。借五香汤为例。散之于外可也。何必遽用峻下之药。夺其里哉。或曰。痈疽用大黄走泄以去毒。孙真人尝言之。良甫祖述其说耳。曰。孙以盛名行奇术于公卿间者。良甫宋人。若其交游亦皆公卿之家。肉食之辈。固皆捷效。今不分贫富苦乐。一概用之宁免孟浪之过乎。况有心劳而虚者。忧怒而虚者。强力劳动而虚者。大醉饱而虚者。皆气少而涩。血少而浊。生疽固是难治。若大府秘而稍安谷。甘淡薄而守戒律。犹为可治。不免尚费调补。苟因旬日半月。大府秘实。不知亦有其气不降而然者。便以为实而行大黄。岂不杀人。

　　卷二

　　论白蜡六十九

　　白蜡禀收敛坚凝之气。外科要药。生肌止痛。接骨续筋。补虚用合欢树皮。同入长肉膏。有神效。但未试其可服否。合欢皮尝服之验矣。

　　卷二

　　论蓖麻子七十

　　（附皂角刺 神异膏 麦饭石膏）

　　蓖麻子性善收。能追脓取毒。亦要药也。皂角刺治痈疽未破已破。能钻引至渍处。神异说膏药方甚多。神效无出于此。麦饭石膏脓溃后围疮口。一说内冷恶寒不（注：“不”下疑

　　卷二

　　论流气饮十宣散七十一

　　夫气血凝滞。多因营卫之气弱。不能运散。岂可复用流气饮以益其虚。况各经气血多少。心包络、膀胱、小肠、肝经。多血少气。三焦、胆、肾、心、脾、肺。少血多气。人年四十以上。阴血日衰。若于血少经分而病痈肿。或脉症不足。当以补接为主。

　　丹溪曰。肿疡内外皆壅。宜托里表散为主。乃补气血药而加之以行散之剂。非专攻之谓或者肿 痛甚。烦躁脉大。其辛热之剂。不但肿疡不可用。虽溃疡亦不可用也。凡患者须分经络、血气、地部远近、年岁老幼、禀气虚实。及七情所感、时令所宜而治之。常见以流气、十宣散二药。概治结肿之症。以致取败者多矣。

　　大抵症有主末。治有权宜。治其主则末病自退。用其权则不拘于时。泥于守常。必致危甚。况杂用攻剂。动扰各经。故丹溪云。凡疮发于一经。只当求责本经。不可干扰余经

　　卷二

　　论败毒散流气饮七十二

　　凡治疮疡。不审元气虚实。病在表里。便服败毒流气等药。盖败毒散。发表药也。果有。止宜一二服。多则元气损。毒愈盛。虽有人参亦莫能补。流气饮耗血药也。果气结胸满。

　　只宜二三服。多则血反致败。虽有芎、归。亦难倚仗。丹溪曰。此不系膏粱丹毒之变。因虚劳气郁所故也。

　　卷二

　　蜡矾丸七十三

　　一人肩患毒。肿硬作痛。恶症迭见。用矾末三钱糊丸。以葱白七茎煎汤调下。肿痛悉退矾末葱汤调下。因末难服。故以蜡为丸。一方士治疮疽。不问肿溃。先用此药二三服。后用消毒药甚效。常治刍荛之人。用此即退。不用托里亦愈。盖止热毒为患。血气不亏。故用多效若金石毒药发疽者。尤效。以矾能解金石之毒也。一方用矾末五钱。朱砂五分。热酒下。

　　亦效此药托里固内、止泄、解毒、排脓。不动脏腑。不伤气血。有益无损。其药易得。其功甚大。偏僻之处不可不知此方。或虫犬所伤。溶化热涂患处。更以热酒调末服皆效。

　　卷二

　　汗之则疮已七十四

　　东垣曰。其疮外有六经之形症。内无便溺之阻隔。饮食如故。清便自调。知不在里。非也。小则为疖。大则为痈。其邪所受于下。风湿之地气。自外而来。侵于身也。经曰。营气不从。逆于肉理。乃生痈肿。诸痛痒疮疡。皆属心火。此元气不足。营气逆行。其疮初出。

　　未有传变。在于肌肉之上。皮肤之间。只为风热六经所行经络地分出矣。宜泄其风湿热疮之情势。亦旧然高起。结硬作痛。此疮自外而入。其脉只在左手。左手主表。左寸外洪缓。左关洪缓而弦是客邪客于血脉之上。皮肤之间。宜急发汗而通其荣卫。则邪气出矣。托里荣卫汤此足太阳药表里气血之剂。

　　黄 红花 桂枝（各五钱） 苍术（三钱） 柴胡 连翘（各二钱） 羌活 防风 归身甘草（炙） 黄芩（各半钱） 人参（一钱）

　　上锉。每服一两。水酒各半。煎。

　　卷二

　　论须针决七十五

　　凡疮不起者托而起之。不成脓者补而成之。使不内攻。脓成宜及时针之。若畏痛而不肯。又有恐伤良肉而不肯针。殊不知疮虽发于肉薄之处。若脓成。其肿亦高寸余。疮皮又浓分许。用针深不过二分。若发于背。肿高必有三四寸。针入止于寸许。况患处肉已坏矣。何痛之有。何伤之虑。怯弱之人。及患附骨疽。待脓自通。必致大溃不能收敛。血气沥尽而亡者

　　卷二

　　论痛七十六

　　上部脉数实而痛者。宜降火。

　　上部脉数虚而痛者。宜滋阴降火为主。

　　尺部脉数而作渴者。滋阴降火。如四物加黄柏、知母。

　　大抵疮之寒热虚实。皆能为痛。热毒痛者。药用寒凉折之。寒邪痛者。药用温热散之。

　　痛者除风。因湿痛者导湿。燥而痛者润之。塞而痛者通之。虚而痛者补之。实而痛者泄之。

　　脓郁而闭者开之。恶肉侵蚀者去之。阴阳不和者调之。经络闭涩者利之。慎勿概用寒凉之药。盖血脉喜温而恶寒。若冷气入里。血即凝滞。反难瘥矣。又曰。大抵疮疽之症虽发疼痛。

　　情势高硕。烦渴不宁。脉若有力。饮食颇进。可保无虞。其脓一溃。诸症悉退。多有因脓不得外泄以致疼痛。若用败毒寒药攻之。反致悟事。若有脓急针之。脓出痛止。脓未成而热毒作痛。用解毒之药。亦有腐烂尺余者。若无恶症。投以大补之剂。肉最易生。亦无所妨。

　　卷二

　　论痈疽虚实七十七

　　疮疡之症。五善之中见一二善症者可治。七恶之内见一二恶症者难治。若虚中见恶症者。实中无恶者自愈。此症虽云属火。未有不由阴虚而致者。故经云督经虚从脑出。膀胱经虚从背出。岂可专泥于火而用苦寒药治。夫苦寒之药。虽治阳症。尤当分表里、虚实、次第、时宜。岂可始末悉用之。

　　凡疮肿坚而不泽。（不泽。不光泽而色夭）坚如牛领之皮。疮头如粟。脉洪大。按之则涩。此精气已绝。不治亦死。

