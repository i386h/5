<!-- { "loadSidebar": true } -->
　　一、女人患喉闭肿痛、乳蛾等证，当问其月经调否。如经闭者，宜用四物汤加茺蔚子、牛膝、香附、桃仁各二钱服之，俾经脉流通，喉证自愈。如仍未愈，服苏子利喉汤。

　　苏子利喉汤苏子 前胡 赤芍（各二钱） 甘草 桔梗（各一钱） 元参 连翘 浙贝（各一钱五分）

　　上水煎，温服。（按此方可加薄荷二钱或一钱。）

　　黄连清喉饮川连（一钱） 桔梗 牛蒡子（炒） 元参 赤芍 荆芥（各一钱五分） 甘草（一钱） 连翘黄芩 天花粉 射干 防风（各一钱五分）

　　上水煎，热服。（此方治喉痈实火证也。但喉病实火者少，虚火者多，不可轻试。若寒，必痈肿痛之甚，亦只用苏子利喉汤倍桔梗加牛蒡、射干各钱半治之，兼服百灵丸必愈，尤为善法。）

　　百灵丸百草霜（即锅底煤也。系烧山柴草树方是。除当底及边口不用，浮面与着铁不用，取中一层收贮。）

　　上用炼蜜丸芡实大，每用一丸，新汲水化服。（按此方取消化积滞，火化从治之义。）

　　珍珠散硼砂 雄精 川连 儿茶 人中白 冰片薄荷叶 黄柏（各末，等分） 大破珠子（研末，减半）

　　上各末戥足，共归一处，如研匀细，瓷瓶密贮听用。

　　吹喉散（附验。）

　　冰片（三分） 僵蚕（五厘） 硼砂（二钱） 牙硝（七钱五分）

　　上共为末，吹喉神效。

　　附刺少商穴法治一切喉证肿痛，凡于道路乏医药之处，遇有喉患，药未及备，宜用此法急救之。

　　穴在手大指内侧，去爪甲角如韭叶，刺入二分许，以手自臂勒至刺处，出血即愈。

　　四物汤（通用二十三。）

　　卷二　喉部证治（计十五证）

　　辨证大略

　　其形圆如箸头，白色，生于咽喉关上者轻，生于关下者重。或左有右无，或右有左无曰单，含口慢咽妙。

　　急救乳蛾方（附验。）

　　用两手从臂上抹至大拇指间四、五十下，以绳扎住，男左女右，以针刺大指缝中出血即愈。

　　乳蛾破烂神效方（附验。）

　　人中白（三分， ，） 冰片（二分）

　　上共研细末吹之。

　　苏子利喉汤珠珠散（俱见前喉痈。）

　　卷二　喉部证治（计十五证）

　　辨证大略

　　喉内无蛾形，痰声不响，而喉欲闭者是也。治同喉蛾。

　　卷二　喉部证治（计十五证）

　　辨证大略

　　此证两、三日前，即气急喉痛，手足厥冷，忽然痰壅气闭，命悬顷刻者是，治同喉蛾。

　　若两、三日前，并无喉恙，而属骤起者，须用归源汤或桂姜汤，忌服前药。

　　卷二　喉部证治（计十五证）

　　辨证大略

　　喉内热结，喉外肿绕，且痒且麻者是，治同喉蛾。

　　卷二　喉部证治（计十五证）

　　辨证大略

　　状如浮萍，色紫，生喉旁，忧郁气滞血热则生，妇人多患之。轻则半月，重则月余，宜守戒忌口，内用苏子利喉汤加山栀、丹皮、香附，兼服百灵丸，外吹冰硼散。

　　苏子利喉汤 百灵丸（俱见前喉痈。） 冰硼散（见前舌部舌核。）

　　卷二　喉部证治（计十五证）

　　辨证大略

　　脑门生一红线如发，悬一黑泡，大如樱桃，血丝相裹，挂至咽门。此肺经郁热所致，如用刀血立愈。

　　卷二　喉部证治（计十五证）

　　辨证大略

　　形如圆眼核大，红丝相裹，或单或双，生于喉旁，亦有顶大蒂小者，由肝胆郁怒郁热而成，忌用刀针，宜服益气左金汤，外以碧玉散频点之。

　　益气左金汤苦桔梗（三钱） 黄芩（二钱，酒炒） 浙贝母（一钱五分，去心，研） 人参（一钱） 陈皮牛蒡子（各一钱五分） 麦冬（一钱五分） 生栀仁 薄荷叶 甘草（生） 苏叶 云苓（各一钱）

　　上加竹叶三十片，水三钟煎一钟，食远服，渣再煎服。

　　碧玉散硼砂（三钱） 胆矾 冰片（各三分）

　　上共研细末，用时以箸头蘸点患处。

　　卷二　喉部证治（计十五证）

　　辨证大略

　　喉间生红丝如戈窑纹，又如秋海棠叶背，不闭不肿，气出如常，干燥而痒，饮食不遂。

　　乃系矾精散吹之。斯疾要清心戒饮，忌盐酱及助火之物，否则纵然见效，不能除根也。

　　青灵丹牛黄 冰片（各一分） 胆矾（三分） 雄精 硼砂 儿茶 山豆根（各八分）

　　上为细末，用白梅三枚去核，共捣作十丸，分十日噙服。

　　清溪秘制矾精散用白矾不拘多少研末，取方砖一块，以火烧红，洒水于砖上，将矾末布于砖上，以瓷盘复盖，共研细末，以细笔管吹入喉内。

　　卷二　喉部证治（计十五证）

　　辨证大略

　　（一名喉疮。）

　　喉间生肉，层层相迭，渐渐肿起不痛，有窍出臭气，废饮食，用枸橘叶煎汤，频服，消肿导毒。

　　卷二　喉部证治（计十五证）

　　辨证大略

　　此肺胃热毒，用黄芩、射干煎服。

　　卷二　喉部证治（计十五证）

　　辨证大略

　　不能纳唾与食，此为地气闭塞，属虚火。苏子利喉汤加荆芥倍桔梗、元参主之，吹珍珠散。

　　苏子利喉汤珍珠散（俱见前喉痈。）

　　卷二　喉部证治（计十五证）

　　辨证大略

　　喉中似有物如龙眼大，吞不入，吐不出，名梅核气，男妇皆有此证。宜用甘草、苦桔梗、老苏梗、橘红、浓朴、半夏、茯苓、金沸草、生姜之类，服之渐愈。或针少商穴亦妙。

　　卷二　喉部证治（计十五证）

　　辨证大略

　　诸物梗于喉中，或刺或骨，必有锋芒，所以刺而不下。凡下而逆者，反而上之则顺矣。

　　故治消，无可推送以致肿痛者，用捕梗丸噙口化咽。不十丸其梗不出即消，虽梗死之人，但有微气一、诸鱼骨梗，用白饴糖食之自消。

　　一、鱼骨横在胸间，不上不下，痛楚之甚，饮食不得，欲死者，用橄榄食之即消。或将橄榄核研末，急流水调服愈。

　　一、鱼鳞梗在胸间，则眼中常见一小镜子，用芥醋一瓯，半饥啜之即愈。

　　一、误吞犬肉，骨梗于喉间，引手可揣摩，百计不下，用南硼砂一块，汲水洗净含化，终食间愈。

　　一、鸡骨梗喉，用凤仙花根捣烂，噙咽即下，急以温水漱口，否则损齿。亦治鱼骨梗。

　　一、蟹壳梗喉，用活鸭一只，倒悬取鸭口涎半盏，咽之即下。

　　一、稻麦芒梗喉，用紫花地丁嚼烂，咽下即安。或频食饴糖亦安。

　　一、桃李核梗喉，用狗骨煮汤，磨摩头上。

　　一、竹木梗喉，用旧锯或秤锤烧红淬酒，热饮之极效。又方，取牛口涎开水对服即下。

　　一、头发梗喉，用旧木梳烧灰，酒服。或将乱发烧灰存性，开水调下即愈。

　　一、铁针误入咽喉，无药可施，宜取癞虾蟆数个，将头剁去，倒垂流水，以碗接之，得一杯，百药不能治，用蚕豆、韭菜同煮，日食，则随大便出。

　　捕梗丸寻多年悬挂麻绳，上有灰尘堆者，连绳解来，用新瓦盛之，炭火 枯存性研末，洋糖丸如必活。（按此方，治诸骨梗喉极效。）

　　卷二　误吞类（计八条）

　　误吞铜钱

　　一、误吞铜钱，多食荸荠，即可化坚为软，从大便出。又方，多食胡桃自化而出。（胡桃与铜钱共食即成粉可证。）

　　卷二　误吞类（计八条）

　　误吞铁、骨等物

　　一、误吞铁、骨等物，肠中不能转送觉坠者，多食青菜猪油，则送入大肠，与粪同出，甚效。

　　卷二　误吞类（计八条）

　　误吞黄金

　　一、误吞黄金，昔江应宿治一王姓者，因事犯盐院，惊惧自吞黄金一、二钱，心中愦愦，无伏，计无所出，沈思银工熔金，必用硼砂，硼砂制金故也。急市硼砂四钱为末，米粥分二次服下，少顷煎承气汤服利下，硼砂裹金从大便而出。或误服金屑未死者，用鸭血灌之可活。

　　卷二　误吞类（计八条）

　　误吞铁钉

　　一、误吞铁钉，昔张景岳先生治一王氏子，甫周岁，其母以铁钉与之玩弄，不觉纳之口中，甚。先生晓之曰，岂有倒悬可以出钉，而能无伤命哉。因速令抱正，遂闻啼声，乃钉已下咽，不在喉矣。其父曰，娇嫩之脏，安能堪此。先生因其哀求之切，不能不允，故以慰之，然计无从出，而逼索方药，顷刻再四，只得静坐斋头，潜思熟计，亦无所得。乃取本草一玩，觊启其机，见所载云，针畏朴硝，逐悟得一方。用活磁石一钱、朴硝二钱，并研为末，付其父，令以熬熟猪油加蜜和调药末，与之食，于申未之顷尽吞之。至次早，其父匍匐阶前曰，昨于三鼓忽解下一物，大如芋子，莹如 菜，润滑无棱，药护其外，拨而视之，则钉在其中矣。乃京中钉鞋所用蘑菇钉也。盖硝非磁石不能使药附钉，磁石非硝不能逐钉速出，非油则无以润，非蜜则未必吞。合是四者，则着者着，逐者逐，润者润，同功合力，裹护而出矣。

　　卷二　误吞类（计八条）

　　误吞银

　　一、误吞银，用韭菜一把，入滚水略煮，不切断，淡食之，少顷，菜抱银呕出，或从大便出。

　　卷二　误吞类（计八条）

　　误吞钓钩

　　一、误吞钓钩，昔有渔人误吞钓钩，刘遵导令溶蜡为丸，以线灌下，钩锐入腊，即曳而出。

　　卷二　误吞类（计八条）

　　误吞水蛭

　　一、误吞水蛭（即蚂蝗。）水蛭入腹，经停日久，复生水蛭，吮呷精血，令人面目肌肉黄瘦。

　　猪膏熔，捣匀。再用巴豆十粒去油净，同鱼膏四味捣匀，丸如绿豆大，用田中泥水，空心吞下。大人五、七丸，小儿三丸，须臾泄下，蛭尽，用八珍汤调理。

　　卷二　误吞类（计八条）

　　误吞蜈蚣

　　一、误吞蜈蚣，昔有婢用火筒吹火，不知内有蜈蚣，向火一吹，蜈蚣惊窜入口，不觉下喉。求救，人无措手。适有人云，取小鸡一只，断喉取血，顿饮之，复灌以香油取吐，蜈蚣随出。又金庄一农夫，夏昼卧地熟寐间，蜈蚣入其口，既寤，喉仲介介然，如梗状，咯不能出，咽不能下，痛痒不定，甚为苦楚。一医用鸡卵打破，入酒调匀顿服，仍以大黄为末和麻油饮之，顷刻泄下，蜈蚣尚活。盖蜈蚣被卵拘挛其足，不能舒动，以利药下之，故从大便而出。

　　且鸡性好食蜈蚣，亦取相制之义也。

　　承气汤大黄 浓朴（去皮，炙） 枳实（炙）

　　上药煎，顿服。

　　八珍汤（通用二十五。）

　　卷三　项部证治（计五证）

　　筋脉

