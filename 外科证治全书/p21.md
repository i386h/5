<!-- { "loadSidebar": true } -->
　　瘤证惟粉瘤最多，其色粉红，多生耳项前后，亦有生于下体者，乃腠理津沫，偶有所滞，聚敷之。然每有愈而复发者乃内有胳囊，化净膏贴，生肌自愈。

　　又有黑沙瘤多生臀腿，其肿大小不一，以手摄起，内有黑色者是。亦用针刺，出黑沙有声，软硬不等。

　　又有发瘤，多生耳后发下寸许，软小高突，按之不痛，亦用针刺之，粉发齐出。

　　又有虱瘤，发后其痒彻骨，开破出虱无数，内有极大一虱，出之方尽。此三者皆同粉瘤治法，或用艾灸之亦可。

　　又有虫瘤，每生胁下，本忧郁结成，治难获效。

　　又有贴骨瘤，贴骨而生，极疼痛。用枸杞根连皮骨、野菊花根连皮骨切片晒干，以多为妙，再加地丁根同煎，一服即愈。

　　又有胎瘤，初生小儿头上、胸乳间肿起，大者如馒首，小者如梅李，乃胎中瘀血凝滞而成，。

　　开结散桔红（四两） 沉香 木香（各二钱） 珍珠（四十九粒，小者加倍。入砂罐内盐泥封固赤，取出去火毒用） 猪厌肉子（四十九枚，豚猪生项间如枣子者）

　　上为末，每服一钱，卧时酒调徐徐咽下。患小三、五服愈，大者一料可愈。切记酸咸、油腻、滞气之物。须择除日于静室修合。

　　内府神效方海藻（洗） 昆布（洗） 海带 海粉（飞） 海螵蛸 海螺（顶上摇者用长螺，不摇者用海螺）

　　上各等分，研细末，蜜丸龙眼大。每卧时噙化一丸如神。（系内府传方。）

　　珠丝缠法取蛛丝拈成粗线，缠孔患根，数日其丝渐紧，瘤根渐细。屡易屡细，不半月瘤自脱。按诸线日松，惟蛛丝日紧，物理之妙，有当格致者。

　　甘草缩法甘草煎膏，以笔涂患四围，三次后另用芫花、大戟、甘遂等分为末醋调，另用笔涂患之中心相近。日日互涂，自然缩愈。

　　治瘤妙方（存验）

　　用麝香数厘重一整块，安放瘤当中，上加蕲艾绿豆大一丸灸之，不起泡不破，瘤自干退如旧。

　　附遍身痰瘤作痒主治方用肥皂角二斤去边皮，以滴醋十斤，徐徐熬添成膏，摊贴。

　　又方用生南星末醋调，或玉簪花根汁调敷之。

　　卷四　发无定处证（计四十证）

　　疣

　　（一名枯筋箭。）

　　初起如赤豆，渐渐微槁，日久破裂钻出筋头，蓬松枯槁如花之蕊，多生于手足胸乳之间，系之，或为丸常服；外用铜钱一个套疣上，以草纸穣代艾作七纠灸之，次日即落。如疣大者则将草纸蘸湿套在疣上，或灸十四纠，断无不下之理。然不可专用外治，虽暂愈亦必复发。

　　附方（存验。）

　　用牛口涎涂之，自落。

　　归芍地黄汤（通用三十七。）

　　卷四　发无定处证（计四十证）

　　瘴疽

　　瘴疽者因受山岚瘴气，伏藏筋骨之间，初发黑色，顽痹如木石，重按之微痛。急用不换金证难治，须用砭法令出恶血，以熟附子三钱，生姜五钱煎服，接按阴疽则例治法。

　　不换金正气散苍术（二钱，泔浸，炒） 藿香（二钱） 浓朴（二钱，姜炒） 陈皮（二钱） 半夏曲（二钱） 炙甘草（一钱）

　　上加生姜五片、红枣二枚水煎服。

　　卷四　发无定处证（计四十证）

　　瘭疽（一名蛇瘴）

　　初起红点，次变黑色，其形小者如粟豆，大者如桃李，发无定处，疼痛应心，剥破脓如豆汁金正气散加入仙方活命饮服之，迟治妨命。

　　仙方活命饮（通用一。）

　　不换金正气散（见前。）

　　卷四　发无定处证（计四十证）

　　痘毒

　　（附痘风疮、痘癞、丹瘤、痘后发斑。）

　　孩子因出痘多服凉药，血凝气滞，乘虚发毒，漫肿不红亦无 痛。医多以痘后火毒未尽治之。然亦有火毒未尽而发者，其发必红肿 痛，身热口渴，是不得不用清解，败毒汤加荆芥、防风、蝉衣、柴胡主之，服一、二剂，外以三豆散敷之，则红退肿消而愈。如溃者用内托散，贴洞天膏。

　　痘后发疮痒痛者，三豆散敷之妙。

　　痘后遍身疮癣，如疥如癞，渐次延开，脂水浸淫结痂成片，名痘风疮。先用升麻葛根汤一、失治，脓血淋漓，浸淫溃烂，肌无完肤，即成痘癞，须以大补气血为主，兼以解毒防风汤、苦参丸随宜酌用。

　　痘后发丹瘤红肿作痛，手不可近，流移上下，过心肾则死，小柴胡加生地黄汤主之，外用砭法砭去恶血自消。

　　痘后发斑，但红不肿不痛者是也，化斑汤主之。

　　升麻葛根汤葛根 升麻 白芍 甘草（各等分）

　　上水一盏，煎七分去渣，服无时。

　　解毒防风汤防风（二钱） 地骨皮（三钱） 生黄 荆芥穗 牛蒡子（各一钱）

　　上煎服，或加升麻五分。

　　苦参丸苦参（一两） 白蒺藜 何首乌 牛蒡子 荆芥穗（各五钱）

　　上水煎服。

　　小柴胡汤柴胡 人参 黄芩（各三钱） 炙甘草 半夏（制） 大生地（各二钱）

　　上为粗末，每服三钱，水一盏、姜三片、枣二枚煎至半盏，去渣温服。

　　化斑汤人参 甘草（各一钱） 石膏 生地（各五钱） 知母 元参（各三钱） 糯米（一合）

　　上水煎，待米熟去渣，频频温服，无时。

　　三豆散黑豆 绿豆 赤小豆（等分）

　　上为粗末，醋调如糊敷之，干则以鹅翎蘸醋时时润之，治痘痈，其效如神。

　　渗湿救苦散（一名灭斑散。）

　　密陀僧 生白芷 滑石（等分）

　　上研细末，干者白蜜调搽，湿者干掺。

　　小金丹（通用五十二。）

　　败毒汤（通用二。）

　　内托散（通用三十八。）

　　洞天膏（通用七十六。）

　　砭法（通用法。）

　　卷四　发无定处证（计四十证）

　　火赤疮（附天泡疮。）

　　初起小如芡实、大如棋子，燎浆水泡，色赤者为火赤疮，顶白、根赤者名天泡疮。或生头面饮，（去皂刺、山甲加片芩、木通。）外以石珍散搽之即愈。天泡疮由风热毒瓦斯客于皮肤，搏于血气而生。始如汤烫作泡，一破浆出成疮。治用山地、升麻、山栀、蓝叶、大黄各一两锉碎，用猪油八两，文武火煎，色变去渣，瓷器盛之，涂患处。

　　石珍散生石膏（一两） 轻粉 黄柏 海螵蛸（各五钱）

　　上共研细，甘草汤浸洗，以此掺之。

　　仙方活命饮（通用一。）

　　卷四　发无定处证（计四十证）

　　猫眼疮（一名寒疮。）

　　初起形如猫眼，光彩闪烁，无脓无血，但痛痒不常，由郁热被外寒凝结而成。宜敷真君妙贴散，多食鸡、鱼、韭、蒜自愈。

　　真君妙贴散荞面（一两） 硫黄（二两） 白面（一两）

　　上共一处，清水拌，干湿得宜，捍成薄片微晒，单纸包裹，风中阴干，取研细末，麻油调敷。

　　卷四　发无定处证（计四十证）

　　鱼脊疮

　　初起白硬泡，渐长形如鱼脊，多生筋骨之间，乃阳气虚羸，寒湿搏结，故发常缓慢，只在皮小金丹（通用五十二。）

　　卷四　发无定处证（计四十证）

　　漆疮

　　漆疮由人腠理不密，感漆辛热之毒而生。初痒而肿，抓之渐如瘾疹色红，遍传肢体，赤皮或即以生蟹黄涂之，不数次即愈。

　　胃弱之人，漆疮浸犯中气，多有作呕不能饮食者。用六君子汤加砂仁、藿香、酒炒白芍煎服自安。忌水浴、油腻、发物。

　　六君子汤（通用二十一。）

　　卷四　发无定处证（计四十证）

　　冻疮

　　触犯严寒之气，伤及皮肉，致气血凝结。初起紫斑硬肿，僵木不知痛痒，名曰冻疮，宜用阳和解凝膏贴之。若因暴冻着热或火烘或汤泡，必致皮死溃烂，亦用此膏贴之，三张可愈。

　　有冻跟冻耳，每遇冬寒则发者，用茄秸同葱煎汤浸洗，便不再发。

　　冻疮经年不愈者，用独胜膏涂之效。

　　独胜膏于六月初六、十六、二十六日用独头蒜杵烂，日中晒热，涂搽于冻发之处，即于日中晒干。忌下汤水。

　　阳和解凝膏（通用七十七。）

　　卷四　发无定处证（计四十证）

　　血风疮

　　燥热内淫，风邪外袭，风湿相搏，发为疙瘩。或如粟米，搔痒无度，破津脂水，津淫成片，外敷雄黄解毒散，或绣球丸亦妙。忌椒、酒、鸡、鹅、动风等物。

　　十二味地黄饮大生地（六钱） 当归 生黄 （各三钱） 何首乌（五钱，生） 地骨皮（三四钱） 丹皮荆芥穗 白芷（各一钱五分） 白芍（酒炒） 白僵蚕 白蒺藜 麦冬（各二钱）

　　上水煎，早，晚服。

　　又血风疮方用土内桑根白皮、桐油脚共捣敷之，三、四次，神效。

　　伤手疮方用黑豆熬水，常常洗之即愈。

　　雄黄解毒散雄黄 寒水石（各一两） 白矾（二两）

　　上共研细末，滚水调敷，湿烂者干撒。

　　绣球丸（见后疥疮。）

　　卷四　发无定处证（计四十证）

　　癣

　　初起如钱，渐渐增长，或圆或歪，有匡廓，痒痛不一，其证有六：一曰干癣，搔痒则起白屑，搔之痹顽，不知痛痒；四曰牛皮癣，状如牛领之皮，浓而且坚；五曰松皮癣，状如苍松，红白斑点相连；六曰刀癣，轮廓全无，纵横不定，总由风邪湿热浸袭皮肤，郁久而化虫，是以搔痒无休矣，宜用杀虫渗湿逐风之药。轻者绣球丸搽之，重者槿皮酒搽之，年久阴顽恶癣，诸治不效者，鲜角膏、五倍膏随宜敷之。忌动风发物，自无不愈。

　　一、吹花癣，生面上如钱，搔痒抓之如白屑，发于春月，故俗名桃花癣，妇女多有之。

　　用绿揭纸碗中有水，取涂，三、五次愈。

　　又方生白果仁切片频频搽之，或用玉蓉散净面亦妙。

　　一、胎癣，俗名奶癣，生婴儿头面，或生眉端，搔痒流脂成片，久则延及遍身。宜用纹蛤散搽之，或绣球丸亦效。乳母须忌一切动风湿发物。

　　槿皮酒白槿皮 南星 槟榔各一两 生木鳖 樟脑各五钱 斑蝥三十个 蟾酥三钱上各为粗末，共浸入滴花烧酒一斤听用。遇癣先用穿山甲刮破，以酒搽之，日一次，至愈乃止。

　　鲜角膏五月初旬，取新鲜皂刺数斤，捣烂入锅熬汁，汁浓沥出，易水再熬二、三度去渣，以汁共归一处，加醋慢熬成膏。凡遇积年恶癣先刮破，以膏敷之，毒水流尽，再敷数次痊愈。

　　五倍膏五倍子不拘多少，研碎，以陈米醋熬成膏。遇多年顽癣先抓破，以膏敷上，干则加敷，以不痒为度，然后去药，则其患处之皮一同粘起，尽除根矣。

