<!-- { "loadSidebar": true } -->

　　信虫

　　妇人每临经时腰腹胀痛，玉户淫淫虫出如鼠粘子状，绿色者数十枚，后经水随至。盖厥阴风而生诸虫是也。用酒制黄连为君，白术、香附为臣，研末粥丸空腹吞之，月余则经至无虫矣

　　卷四　怪虫证治（计九证）

　　月望虫

　　妇人月经流出，皆作禽兽之状，欲来伤人，先以棉塞阴户，用没药一两白汤调服顿愈。

　　卷四　外因杂伤证治（计三十七证）

　　金疮

　　金疮有刀斧箭镞伤，瓷锋伤，须看伤痕深浅，总以止血定痛为主。轻者皮肉破损，出血不止则先以花蕊石散掺之，并以热童便调服一钱，其瘀血化为黄水。倘血出过多，其人面黄眼黑者，则不可专攻瘀血，宜用八珍汤急固根本，加苏木、红花调之可也。更有血亡，身体强痉，口禁不能言，似中风者，只宜大补气血，按发痉治法救之，若作中风治，万无一生。

　　凡兵器所伤，出血而渴甚者，不可即与饮食，恐簇毛在创内，须食干物并油腻，切忌食粥，酸盐。八者犯之未有不死者。其不治之证有十一：一曰伤腰户天仓。二曰伤臂中跳脉及髀中阴股。三曰伤心及乳。四曰伤尻尾。五曰伤小便。六曰伤五脏。七曰脑髓出。八曰脑破、声哑、直视。九曰痛不在伤处。十曰血出不止，前赤后黑。十一曰肌肉臭腐。有一于此皆不能治。除此当诊其脉，血未出脉宜洪大，血既出脉宜虚细。沉小者生，数实浮大者死。血出过多而脉微缓者生，劲急者死。

　　一、杀伤未透膜者，急用乳香、没药（皆去油）各末二钱和匀，以小便半盏、酒半盏调末通口服。患处以金疮必效散敷之。

　　一、所伤疮口出血不止者，用水调千脚泥敷出血处四边。如伤头面，则敷颈周遭；伤手则敷臂；伤足则敷腿，可以截住其血，令不来潮，其伤口得以用药敷贴。

　　一、金疮久不合口，用撮合散敷之。

　　一、箭入肉内，钳不出者，用螳螂一个，巴豆半个共研敷伤处，微痒忍之。候急痒时乃撼拔之，以黄连贯众汤温洗，海螵蛸末敷之。或以花蕊石散敷患四围亦可。

　　一、毒箭伤人，最恶有二种。交广蛮夷，用 铜作箭镞，人若中之，才伤皮肉，便闷脓沸烂毒也。又一种是草乌膏，喂涂箭镞名射冈，人若中之，见血封喉而死。急用蓝靛汁一碗灌之，外亦抹沫伤处。如无蓝靛则以青布渍汁饮之。一法用黑大豆，猪、羊血，内服，外敷解毒亦效。

　　一、金疮腹破肠出者，看其肠若仅一半可治。先以大麦煮粥取浓汁温洗其肠，用桑白皮尖茸。外用生人长发密缝腹伤口之里肉，留外皮，撒撮合散以待生肌敛口。缝后勿惊笑，以米饮少少饮之，渐增。待二十日再吃浓粥调理而愈。

　　一、耳鼻被伤落，用人发入阳城罐以盐泥固济， 过为末，乘急以所伤耳鼻蘸药缀故处，以软绢缚定。

　　一、筋断，用白胶香一味为细末敷之，或以旋复草根捣烂汁，以筋相对而封之，即相续如故，百不失一。

　　一、阴茎割去流血疼痛，即以所割之茎，炙干为末，酒服每一钱。

　　一、指断，用真苏木末敷之，外取蚕茧包缚完固，数日指接如故。

　　金疮必效散龙骨（ ） 乳香（制去油） 没药（制去油） 花蕊石（火 红，放地上冷定后再 ，凡七次） 麝香（三分）

　　上共碾细末研匀，瓷瓶密贮听用。

　　花蕊石散花蕊石 硫黄上罐盛，盐泥固济，火 自辰至酉。从下生火，冷一宿次早取出研细收贮。每以末撒患处（研花蕊石忌铁器。）

　　胜金散参三七上一味磨粉，米醋调敷，溃者干敷立愈。

　　撒合散真降香 五倍子 制松香（各等分）

　　上共研细粉，收贮听用。

　　卷四　外因杂伤证治（计三十七证）

　　刎伤

　　凡看此证，不伤气嗓者易治。然气嗓在食嗓之前，或原生左前右前，故有左手剖者，多伤气断，危险之症也。治皆同法，先用护管药及扎法，如法治之可愈。但其脉洪大疾而无至数者，脱症也。若上护管药后，脉见和平而静者又属可生。大凡始终宜脉小而四至者，是有胃气易愈。其结喉之间，割在中三路，若割在上下，不能用扎法之处必死。然上中下及两旁可以用扎法者可救，但视其轻重若何。重者全在扎处得力，上护管药一复时，方能接续。此药只可上一次，接不接，生死判矣。接之后能低声言语，进汤药者生，反此者莫救。或半复时内汤药漏出一半者，俟次日必不漏而管接矣。倘仍漏，急用手解去，加上护管药，亦必接矣。总以头一次上药周密无渗漏之虞，次日生死方定。第三日口中不知松香味则管缝矣。虽能饮食必以大便过通为稳。内以续筋、养血、去痰、消食、散瘀为主，后三方，逐次服之。忌食花椒、生姜、大蒜、肚、肺。盖气血壅逆于肺，宜泻不宜补。惟白水煮健猪肉、腰子、黑鱼、炖鲫鱼、甜酱油，其菜蔬总不可煎炒。

　　扎法用旧包头一个扎二寸半阔要平正，以浓皮纸搓软，布二层于包头上，再挑护管药布于纸上，上，以便联系，如无天鹅绒，则用金毛狗代之。着有胆力三、五人，将患者扶起正坐，头稍仰，看其喉管端正，上下相对，将包头之药，对正刀口，一合而上，不可走气吹去药末，要紧，头伏稍低，合定其药，不可摇动。包头连扎二道，打结于项旁。包头要平正，不可陷动刀口，陷则内管撑开不连。临合口时，以意消息，内管对不对。连不连，方为合法，若偏脱则内气不通矣。又要先扎紧七、八分，少刻即松，总要松紧得宜。次用浓火纸半斤，衬于脑后，主扶立端正。以白布绑扎二道，打结项旁，使头不致仰侧。恐其项软，急卧于草地铺上，宜背后高，枕头中凹，两旁高使项常曲而不直。俟新肉生时，渐仰直可也。头渐有力去白布一道，火纸软，翻转再扎。过大半日喉管将续，加上止血生肌续筋骨药，再布天鹅绒一层于药上，如前上药法扎法一样，亦只可上一次，次日口中不知松香味，内管已实矣，则上生肌药。俟有大半新肉及新肉难生者，上玉红膏可望愈也。然总以先接内管为急，其外止血生肌皆易耳。

　　第一日服方当归 蒲黄 旋复花根 续断 山楂肉 陈皮 牛膝 黄芩 刘寄奴 甘草 郁金（各一钱）

　　生地黄（三钱） 川芎（五分）

　　上水煎。

　　第二日方（防嗽。）

　　桑白皮 枇杷叶（去毛） 黄芩 川芎 续断 楂肉 寄奴 生蒲黄 陈皮 川贝母木瓜（各一钱） 薏苡仁 麦冬（各三钱）

　　上水煎。嗽甚加白前五分、马兜铃一钱。

　　第三日服方（调理。）

　　当归 茯苓 远志 丹皮 橘红 条芩 川贝（各一钱） 薏苡仁（二钱） 生地黄 麦冬（各三钱）

　　上水煎。人虚加玉竹三钱，鲜石斛、北沙参各一钱，五味子三分。

　　护管药松香（按法精制为末） 真参三七（切薄片，晒干，为末） 钩藤钩（微焙炒） 茜草末 天鹅绒 肉老鼠（无毛者三、四个，捣烂为饼，贴板壁阴处风干，为末）

　　上各制细末听用。每料用制松香一钱，三七二分，肉老鼠二分、钩藤二分、茜草二分，共为，瓷瓶贮。凡用时记加天鹅绒不碾碎者一层于药上，使先着喉管联系也。如无天鹅绒则以金毛狗毛代之。此方药只六味，功效如神，但上一次生死判矣，不及上二次也。

　　止血生肌续筋骨药上好明净鸡骨炭（在银灰内拣如中指粗者为极细末） 生嫩松香（轻手研，入金毛狗同研。多用毛则易联系）

　　上二末等分和匀。用时亦布天鹅绒一层于药上，如前上药法扎法一样。在大半日后喉管将续，则加此药。亦只上一次。

　　生肌药生嫩松香（不拘多少，量加金毛狗同研细末，一两） 真瓜儿血竭（碾细末，一钱） 乳香（碾细末，三钱）

　　上三末共一处细研匀，上法如前。此药可常用，冬天二、三日一换。如新肉难生者，更上玉红膏无不愈矣。

　　金疮出血不止蒲黄五钱，为末热酒服，或以牡蛎粉敷之则止。

　　又方：白蜡末敷之血立止，愈。

　　箭镞伤海螵蛸末，敷之。

　　出箭镞白象牙末，水调敷四围自出。花蕊石末敷四围亦出。

　　玉红膏真麻油二两，煎滚去沫，二、三滚后，入老黄蜡一两或八钱，冬季止用搅化匀，再煎五、六次，取起，盛瓷器内，置冷水中搅三、五遍，出热气，急入后细药：轻粉末（八分） 飞丹（三分） 珍珠（生研极细末，三分） 黄柏末（三分，生） 象皮（阴阳瓦焙微黄，见风稍脆，即研细末，三分。如无即以象牙末代之）

　　上五味细末，共一处研匀，入前蜡油内，不住手搅匀，俟冷，瓷器收贮。临用以桑皮纸薄薄摊贴。

　　卷四　外因杂伤证治（计三十七证）

　　跌扑损伤

　　凡跌打、磕压、落马、复车、坠屋、闪肭诸伤。大小便通者轻，不通者重。初时不问老弱，有无瘀血停滞及昏愦气绝不能言者，俱宜服热童便一大瓯以酒佐之。推陈致新，其功最大，且不动脏腑，不伤气血，万无一失。然后再看伤之轻重，按法治之。如皮肉未破，胸胁肚腹有作痞闷疼痛者，必是瘀血。壮实人以复元活血汤攻之，老弱人以四物汤加桃仁、红花、穿山甲补而行之。外用生姜、葱白同捣烂和面炒热，罨伤处，仍多用炒热者续易之，止痛如神。如皮肉已破，损伤筋骨，血流不止而烦躁者，名曰亡血。急用花蕊石散或金疮必效散干掺止血。内以八珍汤加酒炒骨碎补、红花、续断补之。其有痛伤胃气作呕，或不饮食者，以六君子汤加当归、木香调之。其有伤轻，别无瘀血等证，而肌肉作痛者，以复元通气散宣之。

　　此证，须察其所患轻重，有无瘀血及元气虚实，不可概行攻下，致成败证焉。凡所伤筋断、骨碎等证，另有接骨专科，兹书不及详载。

　　一、跌扑气绝，用仙人柴（即九里香叶。）捣自然汁一杯灌下即苏。只心中微热，能受一点者无有不活。

　　一、骨节打断离脱，急取大生蟹捣烂，热陈酒冲入，连服数碗，即大醉无妨。外亦用敷伤处，半日觉骨内有声。（按预收生蟹阴干，炙末酒服亦可。）

　　一、跌扑筋断，用金沸草根（即旋复草。）绞取汁，以筋相对，以汁涂而封之即相续如故，百不失一。须禁劳动二十七日。

　　一、孕妇跌伤，用阿胶二钱、归身一钱五分、艾叶一钱、生地黄三钱、续断二钱、砂仁八分炒、川芎五分炒、红花三分，酒水各半煎服。

　　一、跌打破伤风，发热高肿，甚至牙关紧急者，用羌活、防风、苍术各一钱五分，白芷、川汲水调敷。

