<!-- { "loadSidebar": true } -->
　　雄麻雀矢（名白丁香，头尖挺直者是）

　　上研细以米醋调。每用小豆大一粒，乘湿安患顶上即溃。一方加胆矾。

　　海浮散（六十二）凡阳毒溃后，宜以此敷掺，极能止痛。有毒提脓，毒尽生肌，妙品也。

　　乳香 没药（等分）

　　上研极细，干掺患上，以膏药盖之。

　　平安饼（六十三） 专治恶肉毒根。

　　乌梅肉（一钱） 轻粉（五分）

　　上研和不见粉亮为度。如硬用津少许，不可用水。研至成膏，照患口大小作薄饼几个，贴毒根上，用膏药盖之，日易一次。俟毒根不痛，落下方止。

　　消管锭（六十四） 治疮口久不合，内有脓管，用此化之。

　　皂刺尖（炙末） 柘树膜（炙净，各五钱末） 真蟾酥（一钱，净末） 榆面（一钱） 红腹金钱鳖（炙净末，二钱）

　　上研极细固藏，每遇漏管先以猪鬃探其浅深，后以绵纸卷药为条塞入。日易日塞，至愈乃至。

　　针头散（六十五） 治一切顽疮，内有脓管、瘀肉以此化之。

　　赤石脂（五钱） 轻粉 麝香（各五分） 乳香（三钱） 白丁香（三钱） 生砒 黄丹（各一钱） 蜈蚣（大者一条，炙干）

　　上为末，搽瘀肉上，其肉自化。若疮口久不合，内有脓管者，须用此腐之。以糯粉糊和作细条阴干， 入管内，以膏药盖之，内服托里之药。

　　推车散（六十六） 专治多骨推车虫（即滚矢蜣螂，炙末） 干姜（细末）

　　上虫末一钱配姜末五分，和匀研细，吹孔内。内有骨，次日不痛自出。吹过周时无骨出，则知内无多骨也。

　　五美散（六十七） 治脓窠恶疮皮硝（一两，炒末） 章丹（一两，炒研） 硫黄（三钱） 雄精（三钱） 轻粉（一钱）

　　上研细末干掺、油调俱可。或用洞天嫩膏调敷，外以绵纸掩绑，不可揭动。五日后揭下，再敷一、二次全愈。如湿痒极，则先用金银散敷上，再用此药加敷。

　　螵蛸散（六十八） 治湿热破烂，毒水淋漓等证。或下部肾囊，足股肿痛，下疳诸疮。

　　海螵蛸（不必浸） 人中白（等分， ）

　　上为细末，先以汤熏洗患处，后以此药撒之。如干者，以麻油或熬猪油或蜜水调敷。如肿而痛者，加冰片少许。如湿水甚者，临时对加五美散用。

　　二味拔毒散（六十九） 治风湿诸疮，红肿痒痛，痱 等疾甚效。

　　明雄黄 白矾（等分）

　　上为末，用茶清调化，鹅翎蘸扫患处，痒痛即止，红肿即消。

　　金银散（七十） 专治恶疮痒彻骨。

　　硫黄（一两） 银朱（五钱）

　　上将硫黄打碎，入铜勺熔化，再加银朱搅和，离火倾油纸上，冷定取起研末，醋调敷止痒神效。如破烂，烂孔痒极者，白蜜调敷。

　　金霜散（七十一） 治不痒恶疮、杨梅、瘭疽、火赤天 等证。

　　杏仁（三钱，去皮、尖，研） 雄黄（一钱五分） 轻粉（一钱）

　　上研细末，雄猪胆汁调敷。

　　五宝散（七十二） 治痈疽溃烂，余腐未尽，肌肉不生，用此定痛化腐生肌。

　　人指甲 象皮（薄切） 长发（各五钱） 麝香（一钱） 冰片（二分）

　　上用红枣去核，逐枚包甲，以长发捆扎，同象皮在瓦上炭火炙溶成团存性研粉加麝、冰研匀贮用。

　　山莲散（七十三） 治一切溃烂不堪，与内腑止隔一膜者，敷之立效。

　　大活鲫鱼（一尾） 山羊矢上将鱼破腹去杂，以山羊矢打碎，塞实鱼腹，放瓦上慢火炙干存性为末，加麝香一钱，研和贮用。

　　象皮散（七十四） 治痈溃久烂，孔如掌之大者，以此掺之，至孔收小后，再用六和散敷。此药并治刀伤、跌损出血。

　　猪前蹄扇骨（十两， 炭研） 象皮（一两，炙存性，研）

　　上共研极细听用。

　　六和散（七十五） 治一切痈疽等毒，痛止腐尽破烂不收者，掺上即愈。

　　海螵蛸 龙齿（水飞） 象皮（炙存性，研末） 瓜儿血竭 乳香（去油） 轻粉（等分，研末）

　　上研极细末，或干掺或熬鸡蛋油调拂。

　　洞天膏（七十六） 治阳痈疮疖。

　　香白芷（四两） 木鳖子肉 蓖麻子仁 独活（各三两） 大黄（三两） 乳香 没药（各二两） 老葱（二斤，洗去泥，风干，后入）

　　上用麻油三斤浸药，春秋五日、夏三日、冬七日，用桑火熬至药枯，用绢将药渣沥去，将油下纸摊用。如作嫩膏则每斤油内入黄丹三两不用六两，熬黑取用。

　　阳和解凝膏（七十七） 治一切阴疽溃烂、瘰 、冻疮、湿痰流注等证。并可贴背心截疟。

　　新鲜大力草（即牛蒡子草连根叶三斤） 白凤仙花（四两活者）

　　上用香油十斤，将二味熬枯去渣，次日再入后药。

　　川芎（四两） 川附子 桂枝 大黄 当归 草乌 川乌 地龙（无则用穿山甲） 僵蚕赤芍上熬枯，住火片时，油将冷，用夏布滤净渣，将油称准斤两，用细绢将油入锅内要清净为度为度。即以湿粗纸罨火，将油锅移冷灶上，下后药末。

　　制乳香末 制没药末（各二两） 麝香末（一两） 苏合油（四两）

　　上将三味研极细，同药合油入膏熔化搅匀，半月后摊贴。

　　卷五

　　备用要方（计九方）

　　紫金锭（一名神仙太乙丹，一名玉枢丹、一名万病解毒丹。）解除一切中毒、积毒、虫鬼气，狂乱，迷死，牙关紧急，小儿急惊等证。凡行兵兴役之处，尤不可无。

　　五倍子（捶碎洗净，焙末三两） 山慈菇（去皮、净末，二两） 千金子（即续随子仁，去油取霜，一两） 红牙大戟（去芦焙干，净末一两五钱） 麝香（三钱，另研）

　　上和匀，用糯米煮浓饮为度，分作四十锭。每服半锭，用井花水或薄荷汤磨服，利一、二次邪鬼气、鬼胎、挛急疼痛，以暖酒磨服。凡修合时日，须用端午、七夕、重阳或天医、天德、月德日，于净室内焚香修制。凡奇怪之病，屡用如神。医家大家均宜预配应用。

　　蜡矾丸（一名黄矾丸。） 治金石发毒，一切痈疽，托里止痛护脏腑，神妙。不问老少，皆可服之。

　　黄蜡（一两，黄色者佳，熔开离火入矾末） 白矾（一两，明亮净者为末）

　　上和匀多人众手急作成丸桐子大。每服二、三十丸，渐加至四、五十丸，熟水或盐汤送下，，及内痈排脓托毒。

　　千金化毒丸 治诸恶毒。

　　明白矾上为丸，每服三钱，以葱头七茎煎汤送下，则痛肿俱退。再用仙方活命饮二剂去其余毒。此服，后用消毒之药，其效异常。治刍荛之人，用此即退，不用托里药亦愈。若金石毒药发疽者尤效。盖矾能解金石之毒也。一方用矾末五钱、朱砂五分，热酒下亦效。此药托里固内，止泻解毒，排脓不动脏腑，不伤气血，其药易得，其功甚大，偏僻之处，不可不知此方。或虫蛇咬伤，熔化热滴患处，痛止毒消。或热酒服数钱皆效。

　　吕祖一枝梅凡男妇大人小儿新久诸病，生死难定之间，用此芡实大一饼，贴印堂之中，点官香一枝，香尽处一时后不肿不红皮肉照旧不变，谓之白云漫野，病虽轻浅，终归冥路。小儿急慢惊风，一切老幼痢疾，俱可贴之。凡病用之，皆可预知其生死也。

　　雄黄（五钱） 朱砂（三分） 五灵脂（三钱） 巴豆仁（五钱，不去油） 蓖麻仁（五分） 银朱（一钱五分） 麝香（三分）

　　上研细末，于端午日净室中，午时共研加油燕脂为膏，瓷合收贮，勿经妇人之手。临用豆大一圆，捏饼贴印堂中，其功立见。用过饼送入河中。

　　琼酥散 此麻药也，治一切肿毒等疮，服之开刀不痛。

　　蟾酥（一钱） 半夏（六分） 闹羊花（六分） 胡椒（一钱八分） 川椒（一钱八分） 川乌（一钱八分） 荜茇（一钱）

　　上共为细末，每服半分，黄酒调服。如欲大开，加白酒药一丸。

　　整骨麻药 此药开取箭头，服之不痛。

　　麻黄 胡茄子 姜黄 川乌 草乌（各等分） 闹羊花（倍用）

　　上共为末，每服五分，茶、酒任下。欲解用甘草汤，服之即苏。

　　敷麻药 此药敷于患上则麻木，任割不痛。

　　川乌尖（五钱） 草乌尖（五钱） 胡椒（一两） 蟾酥（四钱） 生南星（五钱） 生半夏（五钱）

　　上为末，用烧酒调敷。一方加荜茇五钱。一方加细辛一两。

　　冲和汤 治疮属半阴半阳，似红非红，似肿非肿。此因元气虚弱，宜补托消之。

　　人参 陈皮（各二钱） 黄 白术 当归 白芷（各钱半） 茯苓 川芎 皂针 制乳香制没药 金银花 甘草节（各一钱）

　　上酒水各半煎服。

　　完疮散 治湿烂诸疮，肉平不敛，及诸疮毒内肉既平，而口有不收者用此最妙。

　　滑石（一两，飞） 赤石脂（五钱，飞） 粉甘草（三钱）

　　上为末干掺，或用麻油调敷，或加枯矾一钱，痒者极宜。

　　卷五　附中毒类（计五十六条）

　　饮食中毒

　　凡食物经蛇、虫、百脚游过皆有毒。人若中之，觉 热胀满者，急用苦参三两、苦酒升半煮半沸，陆续饮之，吐食出即瘥。或甘草煎汤服，吐十余次，或生韭汁服数升俱效。

　　卷五　附中毒类（计五十六条）

　　中酒毒

　　饮酒中毒者，经日不醒是也。用黑豆一升煮汁温服一盏，不过三盏即愈。中烧酒毒者，用锅以旧布浸湿，贴其胸膈，仍时时灌之，醒乃已。

　　卷五　附中毒类（计五十六条）

　　中面毒

　　食面后胃脘胀闷烦渴，宜用萝卜生啖之，或捣汁服之。盖麦面大热，萝卜能解其性。

　　或用大蒜嚼食之，亦善解面毒。

　　卷五　附中毒类（计五十六条）

　　中瓜毒

　　食诸瓜及黄瓜中毒，每多腹痛而泄。以糯米煮粥饮之。

　　卷五　附中毒类（计五十六条）

　　中果毒

　　凡果品不时有毒，中之，以猪骨烧灰，冷水下一、二匙。

　　卷五　附中毒类（计五十六条）

　　中桐油毒

　　桐油令人呕泄，饮热酒即解；若清油，则柿饼汤解之。

　　卷五　附中毒类（计五十六条）

　　中牛马肉毒

　　急用甘草末四两，无灰酒调服，尽量饮，须臾当吐泄。若渴不可饮水，饮水必死。又方用淡豆豉捣汁，和人乳服之即解。

　　卷五　附中毒类（计五十六条）

　　中肉脯毒

　　凡肉经密器盖过夜者为郁肉，屋漏沽着者为漏脯，皆有毒，误食者杀人。宜饮韭汁解之

　　卷五　附中毒类（计五十六条）

　　中狗肉毒

