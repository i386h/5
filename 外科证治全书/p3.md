<!-- { "loadSidebar": true } -->
　　痈疽初起失治，致肌肤溃烂。凡痈将溃之时，则先消其未成脓之地，而溃不致于延烂；既溃头膏，无有不溃。如气血壮盛，皮肉粗浓之人，即以针刺分许亦可。但疽始终总以温补、开腠、消解为治。王洪绪先生云：疽初起即见平塌，安可用托，托则致溃。即流注瘰 、恶核等证。倘有溃者，仍不敢托，托则溃者纵敛，增出者又如何耶？旨哉言也。

　　洪氏曰：凡大痈溃后，世人往往投炙草、炙 ，或用半炙、半生，殊不知内托散等方，用人参者，非以补其虚，不过以人参助黄 托毒之力，而无补毒之害。盖炙 止补气不能托毒，炙草只补中不能解毒。倘毒瓦斯未尽，误投炙 、炙草致毒反受补助，大痛内攻，将如之何？余之治，凡遇初溃大痈，止其痛，痛息则毒散，其肿亦退，色转红活。体虚年老者，参、、甘草皆炙也。如体旺家贫者，无参亦可收功。

　　卷一

　　论敛

　　肌肉者，脾胃所主。收敛者，血气所关。苟使脾胃强，血气旺，则昨腐今生，朝脓夕敛，何致迁延岁月，臭烂起肛，受苦万状。故曰：初肿宜消其壅滞之渐，既溃宜托其恶毒之余。毒尽宜敛，敛之法，但当大壮血气，纯补脾胃，不可泛敷生肌之药。盖毒盛自溃，毒尽自敛，如水到渠成，不容矫强，以图速效。若余毒未尽，妄敷生肌药，阻盖毒瓦斯，反致延边腐臭，为害非浅。果其痛失肿平，色转红活，而内补外敷，不日可敛矣。学人审之。

　　卷一

　　论痛

　　诸痛皆由气血瘀滞不通而致。凡寒热虚实、脓瘀风气，皆能为痛，不可不为之辨。夫色赤痛者热也。色白酸痛者寒也。不胀不闷揉按暂安者虚也。又胀又闷畏人挨按者实也。痛如筋牵、鸡啄，恶寒恶热者脓也。痛如肉拗、气抽、微胀者瘀也。痛而走注者风也。痛而刺胀者气也。诸痛如此，而止痛之法，要在临病制宜。热毒之痛，以寒凉折其热，而痛自息。寒邪之痛，以温热和其寒，而痛自除。因虚而痛者补其虚，因实而痛者泻其实，因燥而痛者润之，因塞而痛者通之，因脓血闭郁者开之，因恶肉浸溃者化之，因阴阳不和者调之，因经络秘涩者利之。随机应变，方为上上治法也。

　　卷一

　　论痒

　　痒虽属风，亦各有因。风初起作痒者，风热相搏，搔甚即痛是也。溃后作痒者，脓沤冒风，突起颗瘩是也。将敛作痒者，因初时肌肉结滞，气血不通，至此气血渐和助养新肉，痒若虫行是也。他如皮肤搔痒，由血燥而风生，疥癣延绵，属风淫而虫蚀。证有不同，治有微别，勿视为一类也。

　　卷一

　　五善歌

　　心善精神爽，言清色润鲜，疮疼兼不渴，寤寐两安然。肝善身体便，睛明不怒烦，指头红活色，起坐自平安。肺善声音响，无痰韵更长，肌肤多滑润，大便自寻常。脾善唇滋润，肢温便不难，脓稠无臭恶，知味且加餐。肾善诚为要，水深火自降，口和无燥渴，小水得稀长。

　　卷一

　　七恶歌

　　一恶神昏愦，心烦舌燥干，疮形多紫黑，言语自呢喃。二恶腰身强，睛斜体自寒，疮头流血水，惊悸是伤肝。三恶形消瘦，脓清臭秽生，疮形多软陷，脾败不知疼。四恶皮肤槁，声嘶韵不长，痰多兼喘促，鼻动肺将亡。五恶成消渴，昏眠体不伸，形容多惨黑，囊缩肾无根。

　　六恶身浮肿，肠鸣呕呃频，大肠多滑泻，脏腑并将倾。七恶疮回陷，形如剥鳝同，四肢多逆冷，污水自流通。

　　卷一

　　饮食宜忌论

　　古人治病，虽赖乎药，亦资乎饵。药之所忌，关乎人之死生；饵之宜忌，涉乎病患轻重。饵者饮食之类也，凡病患姿啖无忌，以致证候因循反复，变态无常，固然不可，而每有断戒几尽，若一无可啖者，亦不通之甚也。夫饮食之所忌者，以其与所患之证相妨者也。如椒、姜、面、蛋，煎、炒、爆、炙之属，俱能助壅动热，患阳痈者忌之；瓜果、梨、柿，生冷性寒之属，俱能损胃伤脾，患阴疽者忌之；鸡、鹅、虾、蟹，海味腥膻之属，俱能动风发痒，患疮疥者忌之。其余不与证相妨碍者，以及猪肉、腰、肚、海参、老鸭、菜蔬之品，食之无庸忌也。况大患溃后，气血两虚，脾胃并弱，非有味之物，何以滋补亏伤。若徒恃区区无情之草木，以为调理，吾知其无病者且不可，而谓其有病者为宜乎？人之维身，止此血气，血气已虚不为回护，至胃败阴虚，枯阳燔炽，七恶变乱，而成败证者，是谁之咎欤？此乃医家、病家之积弊，所以不可不亟讲也。至于忍饿伤精，过饱伤气，茹冷成痞等类，又惟在知命者自爱焉。

　　卷一

　　阳痈证治则例

　　凡患色红疼痛，根盘寸余者痈也。毒发三、四日，尚未成脓，以抑阳散（通用五十七。）

　　围患外，内以醒消丸（通用四十七。）热陈酒送服三钱，其痛即止，夜间得睡，次日患皮起皱，再一服全消。如过四、五日，患将作脓，亦以醒消丸与服，消其四围肿硬，痛息毒散，此以大变小之法。有脓之患，顶取咬头膏（通用六十一。）贴，加以代刀散（通用三十九。）三钱，酒服穿之，或以针刺分许穿之，以洞天膏（通用七十六。）贴，不几日收功。如患盘数寸者，或居背心、脑后、腰肚、胸、腋、阴囊等险穴处，则用五通丸（通用五十。）三钱，醒消丸三钱，早晚以败毒汤（通用二。）轮服，皮皱痛止，再服至愈。倘溃，即用内托散（通用三十八。）

　　醒消丸，亦早晚轮服。

　　一、初起兼发热恶寒，肢体拘急者，散消饮（通用十一。）主之。待表证退，再按前法治之。

　　一、溃后忽见恶寒发热等表证者，托邪饮（通用十二。）主之，待表退，按前治法。

　　一、大便干燥秘涩，虽数日不解，宜润之，不可下也，润肠煎（通用十三。）主之。如有表证，只宜解表，表解而里自通，设仍不通，投以润肠煎。

　　一、大痈不论已溃未溃，但发热而不恶寒者，此热胜血也，败毒汤加四物汤（通用二十三。）主之。

　　一、妊妇患痈，不可与醒消丸，以丸内有麝香故也，宜以仙方活命饮（通用一。）去山甲愈之。如即溃余毒未尽，肿硬不消，治以内托散，去川芎加乳香、没药。

　　一、醒消丸内麝香价贵，如有家贫不能服者，以仙方活命饮代之，然不及醒消丸速效。

　　卷一

　　阴疽证治则例

　　阴疽之形，皆阔大平塌，根盘坚硬，皮色不异，或痛或不痛，乃外科最险之证。倘误服寒凉，其色变如隔宿猪肝，毒攻五内，神昏即死。治之之法，非麻黄不能开其腠理，非肉桂、炮姜不能解其凝寒；腠理一开，寒凝一解，气血流行，则患随消矣。血气不能化毒者，则宜温补排脓，虽当溃脓，而毒瓦斯未尽，肿硬未消，亦仍以温气血开腠理为要。大抵初起患轻，未经误药者，可用加味二陈汤（通用十八。）纳阳和丸（通用六。）同煎数服消之。如曾经误药，或皮色稍变，须服阳和汤（通用五。）其甚者，与犀黄丸（通用四十八。）早晚轮服。溃后亦然。如失荣、恶核、石疽等证，初起毒根深固者，须更兼紫元丹（通用五十一。）间服方能全消。凡详见于各部中，宜同参用。

　　一、初起兼头痛、发热、恶寒、肢体拘急等表证者，先以保安万灵丹（通用五十四。）汗之，或人参败毒散（通用三。）去独活加桂枝一钱汗之，待表证退，按前法治之。

　　一、溃后忽见表证，则以托邪饮（通用十二。）加桂枝一钱煎服。少倾，啜热粥一瓯，暖卧微汗取效，不可令大汗。如未效，再进。待表势解，须接补元气，用补中益气汤加茯苓、半夏、熟地最妙。

　　一、初起或溃后欲呕，而别无表证者，胃气虚也，六君子汤（通用二十一。）加炮干姜主之。

　　一、溃后但恶寒而不发热者，阳气虚也，十全大补汤（通用二十六。）加姜、附主之。

　　一、溃后见晡热、内热证者，阴血虚也，四物汤（通用二十三。）去川芎，倍熟地，加参、术、地骨皮、甘草主之。

　　一、大患久溃，或脓血去多，忽见发热恶寒，面赤烦躁，口虽渴而喜热饮者，此血虚发躁，急以当归补血汤，（通用三十三。）或当归黄 汤（通用三十四。）服之。否则发痉。

　　一、溃后口干作渴，饮水不歇，小便频数，或淋漓作痛，或舌上燥黄如金色者，乃肾水枯竭，心火炎炽，此证最恶，急用加减八味丸（通用四十六。）以滋补之，否则不救，迟治亦不救一、溃后喘促咳嗽，脾肺虚也，补中益气汤，去升麻加茯苓、半夏、五味子主之。或加熟地，口燥者加麦门冬。

　　一、溃延日久，病患脾虚气滞者，则先服六君子汤加芎、归数剂，参、术、草宜生，忌炙。待其饮食复常，再按前法治之。凡经表汗后，亦如是治。

　　一、好饮之人，每发酒毒，如阴疽状，发无定处。初起漫肿，内似结核，不红或淡红，重着板痛，多有兼头晕发热汗出呕吐之证。此元气大伤，酒毒熏蒸，结滞经隧。治宜清利湿热，培补元气。内服加味解酲汤，（见发无定处痼发下。）外以赤小豆为末，滚水或米醋调敷，或以乌龙膏（通用六十。）敷之。若误投阳和汤，小金丹等甘热之药，轻则呕吐脓血，重则神昏发狂，成痉不救。此证从前未经发明，余历视颇多，特表揭于此。毫厘千里，生死攸关，业医者细心审辨焉。

　　一、凡色白大少阴疽，忌贴洞天、千捶、鲫鱼等膏。盖寒凉不利于阴疽，且内有巴豆、蓖麻子，未溃者贴则致溃，已溃者贴则致命，有孕者贴则堕胎。故凡阴疽未溃者，宜敷抑阴散，（通用五十八。）既溃后，宜贴阳和解凝膏。（通用七十七。）

　　一、犀黄丸、（通用四十八。）小金丹、（通用五十二。）内有麝香，妊妇忌服，当以阳和汤愈之。愈后再服三、四剂，以代小金丹，永杜后患。

　　一、小儿不能服煎剂者，以小金丹化服代之。

　　卷一

　　烂溃不敛治法

　　凡溃烂不堪之患，外用药汤（通用洗法。）洗净，撒山莲散，（通用七十三。）内以洞天救苦丹，（通用五十三。）每服三钱，陈酒送服，醉盖取汗。隔两日又送一服，再隔两日再送一服。

　　所空隔之两日，以醒消丸（通用四十七。）每日一服。服后毒水流尽，七日后再服醒消丸两次，接用大枣丸，（通用五十五。）每日早晚各进五钱，最危险者，可奏奇功。

　　卷一

　　翻花起肛治法

