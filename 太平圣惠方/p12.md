<!-- { "loadSidebar": true } -->
　　甘菊花（一两） 牛黄（半两细研如粉） 犀角屑〔三（二）分〕 铁粉（半两） 麦门冬（半两去心焙） 黄连（三分去须） 铅霜（半两） 人参（一两去芦头） 甘草（一分炙微赤锉）上捣细罗为散。入牛黄。更同研令匀。每于食后。以竹沥调下一钱。或金银煎汤。调下亦得。

　　治胆实热。精神不安。起卧不定。口中多苦。宜服胡黄连丸方。

　　胡黄连（一两） 青羊角屑（半两） 熊胆（一分） 蛇黄（半两捣碎细研如粉） 青黛（一分别研）上件药。捣罗为末。更同研令匀。用黄牛胆汁和丸。如无黄牛胆。即用大羊胆和丸。如绿豆大。每于食后。煎竹叶汤下七丸。忌炙爆壅热物。

　　卷第三

　　治胆虚不得睡诸方

　　夫胆虚不得睡者。是五脏虚邪之气。干淫于心。心有忧恚。伏气在胆。所以睡卧不安。

　　心多卫未治胆虚不得睡。神思不宁。宜服茯神散方。

　　茯神（一两） 柏子仁（半两） 酸枣仁（一两微炒） 黄 （一两锉） 人参（一两去芦头）熟干地黄（半两） 远志（半两去心） 五味子（半两）上件药。捣筛为散。每服不计时候。以温酒调下一钱。

　　治胆虚不得睡。宜服酸枣仁丸方。

　　酸枣仁（一两微炒） 地榆皮（一两） 茯神（一两）上为细末。炼蜜和捣百余杵。丸如梧桐子大。每服不计时候。糯米粥饮下三十丸。

　　治胆虚不得睡。四肢无力。宜服鳖甲丸方。

　　鳖甲（一两半涂醋炙令黄去裙 ） 酸枣仁（一两去苗） 羌活（一两） 黄 （一两锉） 牛膝（一两去苗） 人参（一两去芦头） 五味子（一两）上件药。捣罗为末。炼蜜和捣一二百杵。丸如梧桐子大。不计时候。以暖酒下二十丸。

　　忌苋菜。

　　治胆虚不睡。酸枣仁煎方。

　　酸枣仁（五两微炒捣罗为末取二两半其滓不用） 乳香（三两研如粉） 蜜（四两） 牛黄（一分研） 糯米（二合炒黄杵末） 朱砂（半两细研水飞过）上件药。用酒一中盏。和蜜等一处。慢火煎如稀饼（饧）。不计时候。以温酒下一茶匙。

　　治胆虚睡卧不安。心多惊悸方。

　　人参（一两去芦头） 白茯苓（一两） 朱砂（半两细研）上件药。捣细罗为散。入朱砂同研令匀。每服一钱。以竹叶汤（清粥饮）调下（二钱）。

　　不计时候。

　　又方。

　　酸枣仁（一两炒令香熟。）上件药。捣细罗为散。每服二钱。以竹叶汤调下。不计时候。

　　卷第三

　　治胆热多睡诸方

　　夫胆热多睡者。由荣卫气涩。阴阳不和。胸膈多痰。脏腑壅滞。致使精神昏浊。昼夜耽眠。此皆积热不除。肝胆气实。故令多睡也。

　　治胆热。心胸烦壅。多睡。头目昏重。宜服羚羊角散方。

　　羚羊角屑（三分） 麦门冬（三分去心） 川大黄（半两锉碎微炒） 木通（三分锉） 甘草（半两（半两汤浸七上件药。捣筛为散。每服三钱。以水一中盏。入生姜半分。煎至六分。去滓。每于食后温服。忌羊血。

　　治胆热。神思不爽。昏闷如睡（醉）。多睡少起。宜服茯神散方。

　　茯神（一两） 麦门冬（一两去心） 白藓皮（半两） 地骨皮（一两） 黄芩（一两）酸枣仁（半两生用） 沙参（半两去芦头） 羚羊角屑（半两） 甘草（半两炙微赤锉）上件药。捣粗罗为散。每服三钱。以水一中盏。煎至六分。去滓。每于食后温服。

　　治胆热。心神昏闷。多睡。宜服人参散方。

　　人参（三分去芦头） 赤茯苓（一两） 牛黄（一分细研如粉） 羌活〔三（一）分〕 远志（三分去心） 川升麻（半两） 麦门冬（一两去心焙） 犀角屑（半两）上件药。捣细罗为散。每于食后。薄荷温水。调下一钱。忌猪肉温（湿）面等。

　　治胆热多睡。远志丸方。

　　远志（三分去心） 人参（一两去芦头） 苦参（三分锉） 马头骨灰（三分） 茯神（三分）菖蒲（半两） 朱砂（半两细研水飞过） 铁粉（半两）上件药。捣罗为末。入朱砂等令匀。炼蜜和捣一二百杵。丸如梧桐子大。每于食后。煎木通汤下十丸。

　　又方。

　　马头骨灰（一两） 铁粉（一两） 朱砂（半两研水飞过） 龙脑（半分）上件药。同研令匀。炼蜜和为丸。如梧桐子大。每服五丸。以竹叶温汤下。食后服。

　　卷第四

　　心脏论

　　论曰：南方生热。热生火。火生苦。苦生心。心生血。血生脾。心主舌。其在天为热。

　　在地为火。在体为脉。在脏为心。在色为赤。在音为征。在声为笑。在变动为忧。在窍为舌。在味为苦。在志为喜。在臭为焦。在虫为羽。在液为汗。在性为礼。其华在面。其充在血脉。其在脏为神。两精相搏谓之神。神者精气之化成也。故心者火也。王于夏。手少阴是其经。与小肠手阳明合。小肠为腑。而主表。心为脏而主里。心气盛为神有余。则病骨肉痛。胸中多满。胁下及腰背肩胛两臂间痛。喜笑不休。是心气之实也。则宜泻之。心气不足。则胸腹胁下与腰背相引而痛。惊悸恍惚。少颜色。舌本强。喜忧悲。是心气之虚也。则宜补之。夏心脉来。浮大而数者。是平脉也。反得沉濡而滑者。是肾之乘心。水之克火。大逆不可治也。反得弦而长者。是肝之乘心。母之克子。虽病当愈。反得大而缓者。是脾之乘心。子之克母。虽病可治。反得浮涩而短者。是肺之乘心。金之克火。虽病不死。心脉来。累累连属。其中微曲。曰心病。脉来前曲后居。如操带钩。曰死。真心脉至。牢而搏。如循薏苡累累然。其色赤黑不泽。毛折者。死矣。

　　卷第四

　　治心虚补心诸方

　　夫心虚则生寒，寒则阴气盛，阴盛则血脉虚少，而多恐畏，情绪不乐，心腹暴痛。时唾清涎，心膈胀满，好忘多惊，梦寐飞扬，精神离散，其脉浮而虚者，是其候也。

　　治心气虚。惊悸喜忘。不思饮食。宜服远志散方。

　　远志（半两去心） 菖蒲（半两） 铁精（半两） 桂心（三分） 黄 〔一两（锉）〕防风（三分去芦头地黄（三分）味子（半两） 麦门冬（三上件药，捣粗罗为散。每服三钱。以水一中盏。入生姜半分。枣三枚，煎至六分，去滓每于食后温服。

　　治心气虚，忧恐恍惚，心腹痛，胀满，食少，宜服熟干地黄散方。

　　熟干地黄（三分） 远志（半两去心） 菖蒲（一两） 陈橘皮（三分汤浸去白瓤焙）芎（半两） 桂心（半两） 人参（一两去芦头） 白茯苓（一两） 白芍药（半两）上件药，捣粗罗为散。每服三钱，水一中盏，煎至六分，去滓，不计时候，温服。

　　治心气虚损，志意不定，腰脊腹胁相引痛，不能俯仰，宜服白术散方。

　　白术（半两） 甘草（半两炙微赤锉） 当归（三分锉微炒） 白茯苓（三分） 远志（半两去（三分炮裂上件药，捣粗罗为散。每服三钱，以水一中盏，入生姜半分，枣三枚，饴糖半分，煎至六分，去滓，食前温服。

　　治心气虚苦悲，恐惊悸恍惚，谬忘，心中烦闷，面目或赤、或黄，羸瘦，宜服紫石英散紫石英（二两细研如粉） 桂心（二两） 白茯苓（一两） 人参（一两去芦头） 白术（半两）黄（半两锉） 熟干地黄（一两） 甘草（半两炙微赤锉） 麦门冬（一两去心）上件药，捣粗罗为散。每服三钱，以水一中盏，入枣三枚，煎至六分，去滓，不计时候温服。

　　治心气虚寒，心膈胀满，悲思忧愁，宜服白茯苓散方。

　　白茯苓（一两） 人参（一两去芦头） 防风（半两去芦头） 桂心（三分） 远志（半两去心）桔两） 半夏（上件药，捣粗罗为散。每服三钱，以水一中盏，入生姜半分，枣三枚，煎至六分，去滓，不计时候温服。

　　治心虚恐畏，胁腹暴痛，志意不乐，宜服薯蓣丸方。

　　薯蓣（一两半） 远志（半两去心） 柏子仁（一两） 沉香（一两） 茯神（一两） 熟干地黄（一两半）两炙微赤锉） 防上件药，捣罗为末，炼蜜和捣三、二百杵，丸如梧桐子大。每服，不计时候，以温酒下二十丸。

　　卷第四

　　治心实泻心诸方

　　夫心实则生热，热则阳气盛，阳盛则卫气不行，荣气不通，遂令热毒稽留，心神烦乱，面赤身热，口舌生疮，咽燥头疼，喜笑，恐悸，手心热，满汗出，衄血，其脉洪实相搏者，是其候也。

　　治心实热，惊悸喜笑，心神不安，泄热安心沙参散方。

　　沙参（一两去芦头） 白薇（一两） 石膏（二两半） 川芒硝（一两） 人参（三分去芦头）茯神（一两） 栀子仁（一两） 甘草（半两炙微赤锉） 羚羊角屑（一两） 子芩（一两）上件药，捣粗罗为散。每服三钱，水一中盏，煎至五分，去滓，入地黄汁一合、竹沥半合，更煎一两沸，每于食后温服。忌炙爆热面。

　　治心实热，多惊梦（多）喜，畏惧不安，宜服黄连散方。

　　黄连（一两去须） 石膏（二两） 人参（一两去芦头） 知母（一两） 麦门冬（一两去心）栀子仁（一两） 赤芍药（一两） 犀角屑（一两） 茯神（一两） 紫菀（一两去苗土） 川芒硝（二两）上件药，捣粗罗为散。每服三钱，以水一中盏，煎至五分，去滓，入竹沥半合，生地黄半合，更煎一两沸，每于食后温服。

　　治心气实热，烦闷不安，宜服赤茯苓散方。

　　赤茯苓（一两） 麦门冬（一两去心） 木通（三分锉） 川升麻（三分） 葳蕤（三分） 甘草（半两炙微赤锉） 紫菀（三分去苗土） 川大黄（三分锉碎微炒） 子芩（一两）上件药，捣粗罗为散。每服三钱，以水一中盏，入淡竹茹一分，煎至六分，去滓，每于食后温服。

　　治心实热，或欲吐，吐而不出，烦闷，喘急头痛，宜服石膏散方。

　　石膏（四两） 麦门冬（二两去心） 甘草（半两炙微赤锉） 葛根（半两锉） 地骨皮（二两） 栀子仁（三十枚） 赤茯苓（二两）上件药，捣粗罗为散。每服三钱，以水一中盏，入生姜半分，小麦与豉各五十粒，淡竹叶二七片，煎至六分，去滓，每于食后温服。

　　治心实热，口干烦渴，眠卧不安，宜服茯神散方。

　　茯神（一两） 木通（一两锉） 黄连（一两去须） 麦门冬（一两去心） 川升麻（一两） 知母（一两） 子芩（一两） 川芒硝（一两） 羚羊角屑（三分）上件药，捣粗罗为散。每服三钱，以水一中盏，煎至六分，去滓，每于食后温服。

