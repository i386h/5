<!-- { "loadSidebar": true } -->
　　甘草 荠 大小豆汁 蓝汁及蓝实并解之。

　　射罔毒。

　　蓝汁 大小豆汁 竹沥 麻子汁 六畜血 贝齿屑 葛根地龙粪 藕芰汁。并解之。

　　野葛毒。

　　鸡子清 葛根汁 甘草汁 鸭头热血 猪脂。并解之。

　　斑蝥芜菁毒。

　　猪脂 大豆汁 戎盐 盐汁 盐汤 巴豆。并解之。

　　野狼毒毒。

　　杏仁 蓝汁 白蔹 盐汁 木占斯。并解之。

　　踯躅毒。

　　用栀子汁解之。

　　巴豆毒。

　　黄连汁 大豆汁 生藿汁 菖蒲汁 煮寒水石。并解之。

　　藜芦毒。

　　雄黄 煮葱汁 温汤。并解之。

　　甘遂毒。

　　用大豆汁解之。

　　川椒毒。

　　葵子汁 桂汁 豉汁 人溺 冷水 地浆 食蒜 鸡毛烧吸烟。及水调服。并解之。

　　半夏毒。

　　生姜汁。及煮干姜汁。并解之。

　　芫花毒。

　　防风 甘草 桂等汁并解之。

　　乌头天雄附子毒。

　　大豆汁 远志 防风 枣肉 饴糖。并解之。

　　莨菪毒。

　　荠 甘草 犀角屑 蟹汁。并解之。

　　马刀毒。

　　清水解之。

　　大戟毒。

　　菖蒲解之。

　　桔梗毒。

　　白粥解之。

　　杏仁毒。

　　蓝子汁解之。

　　防葵毒。

　　葵根汁解之。案防葵本经无毒。试用亦无毒。今用葵根汁。应是解野狼毒尔野芋毒。

　　地浆及人粪汁。解之。

　　鸡子毒。

　　淳醋解之。

　　蛇虺百虫毒。

　　雄黄 巴豆 麝香 丹砂 干姜。并解之。

　　蜈蚣毒。

　　桑汁。及煮桑根汁。并解之。

　　蜂毒。

　　蜂房。蓝青汁。解之。

　　狗毒。

　　杏仁 白矾 韭根 人粪汁。并解之。

　　蜘蛛毒。

　　蓝青 麝香。并解之。

　　恶气瘴毒。

　　犀角 羚羊角 雄黄 麝香。并解之。

　　喉痹肿。邪气恶毒入腹。

　　川升麻 犀角 射干。并解之。

　　风毒肿。

　　沉香 木香 薰陆香 鸡舌香 麝香 紫檀香。并解之。

　　卷第三十九

　　解金石毒诸方

　　食金毒。

　　鸭血 鸡子清 人参汁 煮葱汁 鸡粪白。烧作屑。以腊月猪脂和服。如豇豆大三丸。

　　并解治食金欲死方。

　　上用鸡粪半升。以水一升。淋汁。顿灌之也。人行三二里。再灌之。

　　又方。

　　上吞水银二两。即裹金转出也。若毒少者。一两亦可。足得一服。每一两水银。三遍服之。

　　又方。

　　鸭血 鸡子并解之。

　　雄黄毒。

　　汉防己解之。

　　石毒。

　　大豆汁解之。

　　解金银铜铁毒方。

　　上以鸭粪汁解之。

　　铁毒。

　　磁石解之。

　　卷第三十九

　　治服药过度诸方

　　夫合和汤药。自有限剂。至于圭铢分两。不可乖违。若增加失宜。便生他疾。其为疾也。

　　令害治服药过度。烦闷。及中毒多。烦闷欲死方。

　　上刮东壁土。以水搅和。每服饮一中盏。

　　又方。

　　上于屋溜下。掘作坎。方二尺。深三尺。以水七升灌坎中。以物搅之。令沫出。取一升饮之又方。

　　上捣蓝取汁服数升。无蓝。即洗青布绢。取汁饮之。亦得。

　　治服药过度。腹中烦苦方。

　　上饮生葛根汁大良。如无生葛根。干者捣罗为末。服三合亦可煮汁服之。

　　又方。

　　上生吞鸡子黄数枚即愈。未瘥更服。

　　治服石药过度方。

　　上用白鸭粪为末。每服一钱。以新汲水和服之。

　　又方。

　　川大黄（二两锉） 川芒硝（二两） 生地黄汁（五合）上件药。以水二大盏。煎取一盏。顿服。得利便愈。

　　治卒服药。吐不止方。

　　上饮新汲水一盏即止。

　　治药中有巴豆。下痢不止方。

　　干姜（一两炮裂锉） 黄连（一两去须微炒）上件药。捣细罗为散。每服。以水调二钱。服如人行五里。再服。

　　卷第三十九

　　治诸饮食中毒诸方

　　夫人往往因饮食忽忽困闷。少时致甚。乃至死者。名为饮食中毒。言人假以毒物投于食里而入腹杀人治饮食中毒方。

　　苦参（一两锉）上以酒二大盏。煮取一盏。顿服。以吐便愈。

　　治饮酒不知是中何毒方。

　　上用甘草荠 通疗诸毒。皆宜煮汁服之。

　　治食诸饼 百物毒方。

　　上以贝齿一枚。含之。须臾吐出所食物瘥。

　　又方。

　　上捣韭汁服一中盏。冬以水煮根服之。

　　卷第三十九

　　治食六畜肉中毒诸方

　　凡六畜者。谓牛马猪羊鸡狗也。此等本无毒。不害人。其自死及着疫者则有毒。人食之中此毒者。则令人心神烦闷。而吐利无度。是也。

　　治食六畜肉中毒。心胸烦闷方。

　　上以水服壁底黄土一钱瘥。

　　治食六畜肉中毒方。

　　上冬月取其六畜干粪为末。水服之佳。若是自死六畜肉毒。水服黄柏末一钱。须臾便愈。

　　又方。

　　上烧扁豆。捣米水调服三钱。神效。

　　凡六畜五脏。着草自动摇。及得酸咸不变色。又堕地不污。又与犬。犬不肯食者。皆有毒杀凡肉汁在器中。密盖气不泄者。皆杀人。若中此毒。取犬粪水服一钱良。

　　卷第三十九

　　治食牛肉中毒诸方

　　凡牛肉有毒者。由毒蛇在于草中。牛食草。因误啖蛇则死。亦有蛇吐毒着于草上。牛食其草吐逆下痢。腹痛不可堪任。因此而致死者。非一也。

　　治食牛肉中毒方。

　　上用猪牙烧灰为末。水服一钱良。

　　又方。

　　上以炼了猪脂半斤。微温。分为二服。

　　治食牛肉毒方。

　　上饮人乳汁一盏良。

　　卷第三十九

　　治食马肉中毒诸方

　　凡骏马肉。及马鞍下肉。皆有毒。不可食之。食之则杀人。其有常马肉则无毒。或因疫病死治食马肉泄痢欲死方。

　　豉（三百粒） 杏仁（二十枚汤浸去皮）上件药。于五升米饭下蒸之。候饭熟。以少饭合捣顿服之瘥。

　　治食马肉中毒闷乱方。

　　上捣芦根汁饭一盏。并作汤浴之。便解。

　　卷第三十九

　　治食猪肉中毒方

　　凡猪无毒。其间野放。或食杂毒物而遇死。此肉则有毒。人食之则毒瓦斯入脏腑。故令人吐利治食猪肉遇冷不消。必成虫。宜服此方。

　　川大黄（一两锉碎微炒） 川朴硝（一两）上件药。以水二大盏。煮取一盏。去滓。尽服之。若不消化。人和皮杏仁一两。入前药同煎服。即效。

　　卷第三十九

　　治食狗肉中毒方

　　凡狗肉性甚燥热。不可多食。其疫死及 死者。皆有毒。食之难消。故令腹胀。心急烦毒治食狗肉不消。心下坚。口干大渴。心急发热。狂言妄语。欲走。或洞下者。宜服此方。

　　上用杏仁三两。和皮细研。以热汤三中盏。搅和令匀。食前分温三服。其狗肉皆完片出。

　　即

　　卷第三十九

　　治食鸭肉成病方

　　凡鸭肉本无毒。不能损人。偶食之。触冷不消。因结聚成腹内之病也。

　　治食鸭肉成病。胸满面赤。不下食方。

　　上以秫米泔。温服一中盏。

　　卷第三十九

　　治食六畜百兽肝中毒诸方

　　凡禽兽自死者。肝皆有毒不可食。往往伤人。其疫死者弥甚。被其毒者。多洞利呕吐。

　　而烦治食六畜鸟兽肝中毒方。

　　上以 头垢一钱。温水和服。

　　又方。

　　上以豉煮取汁。每温服一小盏。数服之。

　　凡一切物肝。不可轻啖。自死者慎勿食之。

　　治食生肝中毒方。

　　上以附子。炮裂去皮脐为末。温水服一钱。日三四服。

　　治食百兽肝中毒方。

　　上以韭根炒干。捣罗为末。每服。以温猪脂清。调下一钱。

　　治生食马肝中毒方。

　　上以雄鼠粪二七枚。两头尖者是。以水和饮之。

　　又方。

　　水服头垢一钱。甚良。

　　治食野马肝肉。及诸脯肉中毒方。

　　上以头垢如枣大。以水吞之。能起困重者。

　　又方。

　　上烧狗粪灰。水绞取汁饮之。立愈。

　　又方。

　　上烧猪骨为末。水调服二钱。

　　卷第三十九

　　治食漏脯中毒诸方

　　凡诸肉脯。若为故茅草屋雨漏。则有大毒。食之乃成暴症。不可治之。有寻即杀人者。

　　凡诸食之治漏脯毒方。

　　上以韭捣绞取汁。每温服一小盏。

　　又方。

　　上以黑豆煮取汁。每服一小盏。

　　治脯在黍米中毒方。

　　上以曲末一两。水一中盏。盐末一钱。水调服之。甚良。

　　卷第三十九

　　治食射罔肉中毒方

　　凡射罔猎人。多用罔药涂箭头。以射虫鹿。伤皮则死。以其有毒故也。人获此肉。除中箭处毒瓦斯生乌治射罔在诸肉中有毒。及漏脯毒方。

　　上用贝子末之。水服半盏效。食面 中毒。亦同用之。

　　卷第三十九

　　治食郁肉中毒诸方

　　凡郁肉毒者。谓诸生肉及熟肉。纳器中密闭其气。壅积不泄。则为郁肉。有毒。不幸而食之治食郁肉中毒方。

　　上以犬粪烧为灰。细研。每服。以酒调下一钱。

　　又方。

　　上以生韭捣绞取汁。每服一小盏。

　　卷第三十九

　　治食诸肉中毒诸方

　　凡可食之肉。不甚有毒。自死者。多因疫气所毙。则有毒。若食此肉。便令人闷。吐利无度治食诸肉中毒方。

　　上烧猪粪为末。水调服一钱。不通三服瘥。

　　治食生肉中毒方。

　　掘地深三尺。取下土三升。以水五升。煮土五六沸。取上清饮一升。立愈。

　　治雉肉作 食之吐下方。

　　生犀角末一钱。以新汲水调下。即瘥。

　　卷第三十九

　　治食诸鱼中毒诸方

　　凡食诸鱼有中毒者。皆由鱼在水中。食毒虫恶草。则有毒人。食之不能消化。即令闷乱不安治食鱼中毒。面肿烦乱。及食鲈鱼中毒。欲死方。

　　上用生芦根。舂取汁。多饮乃良。并治蟹毒。亦可煮芦 茸汁饮之。

　　治食鱼中毒。面肿烦乱方。

　　上浓煮橘皮。饮汁以多为妙。

　　治食诸鱼中毒方。

　　煮橘皮汁 生芦根汁 黑豆汁 马鞭草汁 朴硝汁。服之并良。

　　治食  鱼伤毒欲死方。

　　上以鲛鱼皮烧灰细研。水调二钱服之。

　　卷第三十九

　　治食鱼中毒诸方

