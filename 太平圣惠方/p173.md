<!-- { "loadSidebar": true } -->
　　凡鱼脍是生冷之物。食之利口。所以人多嗜之。人食过度。则难消化。令人心腹痞满烦乱不治食鱼脍及生肉。住在胸膈中不化。吐不出。入腹便成症瘕。宜服此方。

　　浓朴（一两去粗皮涂生姜汁炙令香熟锉） 川大黄（一两锉碎微炒）上件药。以酒一大盏。煎三五沸。去滓。顿服之。立消。人强弱。使酌量服之妙。

　　治食脍不消方。

　　川大黄（一两碎锉微炒） 川朴硝（一两）上件药。以酒二大盏。煮取一大盏。分温二服。

　　治食脍过多。冷不消化。不疗必成虫瘕方。

　　上以马鞭草。捣绞取汁。每温饮一中盏。兼宜服诸吐药。吐之瘥。

　　治食鱼脍不消。生症。恒欲食脍者。獭骨丸方。

　　獭骨（二两涂酥炙令黄） 干葫芦（二两） 川大黄（二两锉碎微炒） 芦根（一两半锉碎）鹤蝥（二十上件药。捣罗为末。炼蜜和捣三二百杵。丸如梧桐子大。每于食前。以温酒下十丸。至十五

　　卷第三十九

　　治食蟹中毒诸方

　　凡蟹食水蒗。水蒗有大毒。故蟹亦有毒。若中其毒。则烦乱欲死。如经霜以后。遇毒即不能治食蟹中毒方。

　　生藕汁 煮干蒜汁 冬瓜汁服之并佳。

　　治食蟹。及诸肴膳中毒方。

　　浓煮紫苏汁饮一两盏。解之。

　　卷第三十九

　　治食诸菜蕈菌中毒诸方

　　凡园圃所种之菜。元本无毒。但蕈菌之物。皆是草木变化所生。出于树者为蕈。生于地者为由治食诸菜中毒方。

　　甘草（生锉） 贝齿 胡粉（以上各一两）上件药。捣细罗为散。每服。以水调二钱服之。

　　又方。

　　童子小便 人乳汁（各半中盏）上二味相和。暖服之良。

　　治食苦瓠毒方。

　　上用黍穣煮取浓汁。饮数盏即瘥。

　　治食诸菜。中毒发狂。烦闷吐下欲死方。

　　上用鸡粪烧为末。水服一钱。未解更服。

　　又方。

　　上以葛根煮取汁。每服饮一小盏。

　　治食菜中毒发狂。闷吐欲死方。

　　上取鸡毛烧为灰。以水调服二钱瘥。

　　治人食菜及果子。中蛇毒方。

　　上黑豆末。以酒渍取汁服之。

　　又方。

　　上以鸡血和铁粉。丸如梧桐子大。每服。以温水下一丸。

　　治蕈菌毒方。

　　上掘地作坑。以新汲水投坑中搅之。名地浆。每服饮一小盏。不过三服瘥。

　　卷第三十九

　　辨鱼鳖蟹毒不可食及诸物不得共食法

　　凡鱼头有正白。连珠至脊上不可食。

　　鱼无肠胆。不可食。

　　鱼有黑点。不可食。

　　鱼无腮。不可食。

　　鱼头似有角。不可食。

　　鱼目赤 赤。不可食。

　　鱼不可合鸡肉食。

　　鱼目赤。不可作脍食。

　　鱼不可合鸬 肉食。

　　鱼。不合鹿肉食。

　　鲫鱼。不可合猪肝。及猴肉食。

　　青鱼。不可合小豆藿食。

　　鱼汁。不可合自死六畜肉食。

　　青鱼 。不可合胡荽。及生葵麦酱食。

　　鲤鱼 。不可合小豆藿食。

　　虾。不可合鸡肉食。

　　虾。无须。及腹下通黑。及煮之白。皆不可食。

　　鲤鱼不可合犬肉食。

　　鲤鱼不可合蘩缕菜食。

　　鳖目凹。不可食。

　　鳖颔下有如王字。不可食。

　　鳖肉不可合鸡鸭子食。

　　鳖肉不可合苋菜食。亦不可合龟煮食。

　　龟肉不可合瓜及酒。及秋果实食。

　　蟹目相向。及足斑目赤者。不可食。

　　病患不可食 鱼。鲔鲤鱼等。

　　妊身不可食鳖。及 鱼脍。桂天门冬鲤鱼。

　　卷第三十九

　　辨六畜不可合诸物食法

　　白犬血肾。不可杂白鸡肝。白鹅肝食。

　　白羊肉。不可杂鸡肉食。

　　犬肝。不可杂乌鸡兔肉食。

　　猪肉。不可杂乌梅食。

　　兔肉。不可杂獭肉。及鸡心食。

　　白马黑头者。不可食。

　　麋肉。不可合虾蟆。及獭食。

　　麋脂。不可合梅李实食。

　　麋肉。不可杂鹄肉食。

　　羊肝。不可合乌梅白梅及椒食。

　　牛肠。不可合犬血肉食。

　　白马青蹄。不可食。

　　白猪白蹄青爪斑斑。不可食。

　　乌鸡白头。不可食。杀人。

　　鹿白胆。不可食。

　　食猪食。不可卧稻穣草中。

　　雄鸡肉。不可合生葱芥食。

　　鸡鸭肉。不可合蒜及李子食。

　　鳖肉山鸡肉雀肉。不可相杂食。

　　生肝落地尘不沾。不可食。

　　曝脯不肯干。及火炙不动。见水而动者。不可食。

　　祭肉自动。及酒自耗。并不可饮食。

　　卷第三十九

　　治饮酒大醉不解诸方

　　凡饮酒过多。酒毒渍于肠胃。流溢经络。使血脉充满。令人烦乱。呕吐无度。乃至累日不醒治酒醉不醒方。

　　豉（一合） 葱白（切一合）上件药。以水二大盏。煮取一盏。去滓。涓涓饮之。

　　又方。

　　上以菘菜子二合。细研。以井华水一大盏调之。分为三（二）服。

　　解酒毒。或醉昏闷烦满。要易醒宜服此方。

　　柑子皮（二两洗焙干）上捣细罗为散。遇酒醉不醒。抄三钱。以水一中盏。煎三五沸。或入少盐花。如茶旋呷。

　　未治饮酒令无酒气方。

　　干蔓荆根三七枚。三遍蒸。候干。捣罗为末。饮酒后。水调一钱服。

　　饮酒令人不醉方。

　　柏子仁（一两） 大麻子仁（一两）上件药。捣筛为散。以水一大盏。煎至六分。去滓。放温。都为一服比常时乃进酒三倍。

　　又方。

　　葛花（半两） 小豆花（半两）上件药。捣细罗为散。每服三钱。以温酒调服之。

　　又方。

　　欲饮时。先服葛根汁。或枇杷叶汁一盏。即倍能饮酒。

　　又方。

　　九月九日收菊花。捣末。临饮酒时。先以水调下二钱。

　　又方。

　　小豆花叶。阴干。捣罗为末。每服。水调下二钱。

　　又方。

　　五月五日。取井中倒生草。阴干。捣罗为末。酒调二钱服之。

　　卷第三十九

　　治饮酒中毒诸方

　　夫酒性有毒。人饮之有不能便消。令人烦毒闷乱是也。

　　治饮酒中毒方。

　　上煮黑豆汁温服。一小盏。三服瘥。

　　又方。

　　上酒渍干椹子。每服一小盏。三服即瘥。

　　治饮酒大醉中毒方。

　　枳 子树枝（三两锉）上每服一两。以水一大盏。煎至五分。去滓。温服。

　　又方。

　　上用干葛花半两为末。煎作汤。细呷之。

　　卷第三十九

　　治恶酒诸方

　　夫酒者。水谷之精也。其气剽悍而有大毒。入于肠胃。则胀气逆上。满于胸内。醺于肝胆。

　　治恶酒。嗔怒不醒方。

　　上以井中倒生草。烧灰细研。水调二钱服之。勿令知。

　　又方。

　　上以床上尘和酒服之。

　　又方。

　　上以鸡子清二枚。生吞之。

　　又方。

　　上捣甘蔗取汁。每服一小盏。

　　又方。

　　上捣生葛根取汁。每服一小盏。

　　卷第三十九

　　治饮酒腹满不消诸方

　　夫酒性宣通而不停聚者。故醉而复醒。随血脉流散故也。人有荣卫痞涩痰水停积者。因复饮治饮酒过度。呕逆不止。心腹胀满。宜服草豆蔻散方。

　　草豆蔻（十枚去皮） 高良姜（三分） 人参（一两半去芦头） 白茯苓（二两） 青橘皮（三分汤上件药。捣筛为散。每服三钱。以水一中盏。入生姜半分。煎至六分。去滓。点少盐搅匀。

　　治饮酒后。脾虚。心腹胀满。不能消化。头疼心闷。宜服高良姜散方。

　　高良姜（一两锉） 人参（一两去芦头） 草豆蔻（三分去皮） 白术（半两） 沉香（三分）干紫苏（半两） 陈橘皮（半两汤浸去白瓤焙）上件药。捣筛为散。每服三钱。以水一中盏。煎至六分。去滓。不计时候。温服。

　　治饮酒后。痰滞。心膈不利。腹胁胀满。宜服诃黎勒散方。

　　诃黎勒皮（一两） 草豆蔻（半两去皮） 人参（半两去芦头） 桔梗（半两去芦头） 干木瓜（半上件药。捣粗罗为散。每服三钱。以水一中盏。入生姜半分。煎至六分。去滓。微温。

　　细呷之。

　　治饮酒过多。腹胀满不消。心下痞急妨闷。宜服益智子散方。

　　益智子（三分去皮） 缩沙（三分去皮） 香 （三分） 草豆蔻（三分去皮） 丁香（半两）干木上件药。捣粗罗为散。每服一钱。以水一中盏。入生姜半分。煎至六分。去滓。微温。

　　细呷治饮酒大醉。心闷腹胀。吐逆喘急。宜服此方。

　　草豆蔻（三分去壳） 丁香（半两） 小豆（半两） 人参（半两去芦头） 木香（半两） 高良姜（上件药。捣筛为散。每服三钱。以水一大盏。入生姜半分。煎至六分。去滓。不计时候。

　　温

　　卷第三十九

　　治饮酒后诸病诸方

　　夫酒性有毒。而复大热。饮之过多。故毒热之气。渗溢经络。浸渍腑脏。而生诸病也。

　　或烦生病焉凡大醉不得安卧。必须使人摇动不住。恐酒毒腐其肠。宜服此方。

　　上以生茅根。捣绞取汁。每服一小盏。频服之。

　　治当风饮酒头痛方。

　　竹茹（五两）上以水五大盏。煮取三盏。去滓。令冷。纳鸡子清五枚。搅令匀。更煮二沸。分为三度饮之治饮酒房劳。虚热。饮酒不已。酒入百脉。心气虚。令人错谬失常。人参散方。

　　人参（一两去芦头） 赤芍药（一两） 栝蒌根（一两） 白薇（一两） 枳实（一两麸炒微黄）知微赤锉）上件药。捣粗罗为散。每服三（五）钱。以水一大盏。煎至五分。去滓。温温频服。

　　治连日饮酒。咽喉烂。舌上生疮方。

　　大麻仁（三两别研） 黄芩（二两）上件药。捣罗为末。炼蜜和丸。如半枣大。不计时候。含一丸咽津。

　　又方。

　　上以蔓荆菜二枣。以少米熟煮。去滓。放冷。纳鸡子清三枚。调匀。饮之。二三盏。无鸡子又方。

　　上取水中螺蚌辈。以葱豉椒姜煮。如常食法。饮汁三二盏。

　　又方。

　　上捣生葛根汁。及葛藤。和绞汁饮之。无湿者。干葛煎服之佳。干蒲煎服之亦佳。

　　又方。

　　上以粳米一升。水五升。煮使极烂。滤去滓。放冷冻饮料之。

　　卷第三十九

　　断酒诸方

　　治因为酒毒所伤。断酒方。

　　酒（五升） 朱砂（半两细研）上二味。都盛于瓶中。密塞瓶口。安在猪圈中。任猪摇动。经七日取之。饮尽为度。

　　又方。

