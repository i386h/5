<!-- { "loadSidebar": true } -->
　　细脉。小大于微。恒有但细尔。微脉。极细而软。或欲绝。若有若无。弦脉。举之无。按之如弓来但按伏一曰指下无。两旁有。软脉。极软而浮细。曰软。虚脉。迟大而软。按之不足。隐指下豁豁然。曰虚。实脉。大而长。微强。按之隐指 然。曰实。促脉。去来皆疾。时止曰促。结脉。往来缓。时一止复来。脉结者生。代脉。动而中止。不能自还。因而复动。名曰代。不可治。散脉。大为散。散者气实血虚。有表无里。革脉。有似沉伏。实大长微弦。

　　弦与紧相类。浮与芤相类。软与弱相类。微与涩相类。沉与伏相类。缓与迟相类。革与实相类。滑与数相类。

　　卷第一

　　分别脉病形状

　　凡诊脉。视其人大小长短。及性气缓急。脉之。皆如其人形性则吉。反之者则凶。

　　夫脉者血之府也。长则气理。短则气病。数则心烦。大则病进。上盛则气高。下盛则气胀。代则气衰。细则气少。

　　短而急者病在上。长而缓者病在下。弦而沉者病在内。浮而洪者病在外。滑而微浮病在肺。

　　脉诸下脉与肌肉相得。久持之至者。可下之。弦小紧者。可下之。弦迟者。宜温药。紧数者。

　　可发汗。

　　寸口脉浮大而疾者。名曰阳中之阳。病苦烦满。身热。头痛。腹中热。

　　寸口脉沉细者。名曰阳中之阴。病苦悲伤不乐。恶闻人声。少气。时时汗出。阴气不通两臂不举。

　　尺脉沉细。名曰阴中之阴。苦两胫酸疼。不能久立。阴气衰。小便余沥。阴下湿痒。

　　尺寸脉牢而长。关中无。此为阴干阳。苦两胫重。小腹引腰痛。

　　寸口脉壮大。尺中无。此为阳干阴。苦腰背痛。阴中伤。足胫寒。

　　尺脉浮而大。为阳干阴。苦小腹痛满。不能溺。溺即阴中痛。大便亦然。寸口脉紧者中风。风攻头痛。

　　夫疟脉自弦。弦数多热。弦迟多寒。初持脉如躁之状。久久按之细而牢。苦腰腹相引痛。不能食。足胫重。

　　脉来乍大乍小。乍短乍长。为祸祟。脉来但实者。为心劳。脉来洪大袅袅者。祸祟。寸口脉脉来者。

　　脉来脉入有积聚。击痛。脉沉而细。下焦寒。小便数。苦 痛。下重痢。脉滑而浮散者。有风。脉短而滑者。病酒。脉紧而滑者。吐逆。脉迟而缓者。脾胃有寒。脉弦而钩。胁下如刀刺。状如飞尸。至困而不死。脉沉而迟。腹藏有冷病。脉浮而细滑。伤于寒饮。脉沉而数。其人中水。冬时不治自愈。脉滑者。阳气盛。脉微而紧者。有寒。脉涩细而紧者。痹病。脉沉而滑。

　　为下重。背膂痛。脉短而数。心痛必烦。脉紧而数。寒热俱发。必当下之乃愈。脉微弱者。

　　有寒。少气。脉实紧者。胃中有寒。苦不能食。时时利者。当难治。脉弦而紧。胁下痛。脉大细滑。中有短气。脉微小者。血气俱少。脉涩者。少血多气。脉滑者。多血少气。脉大者。

　　气血俱多。两手脉前部阳绝者。苦心下寒。口中热。脉洪大紧急。病在外。苦头痛。发痈肿。脉细小紧急。病在中。寒疝。瘕积聚。腹中痛。脉浮大。中风。头重鼻塞。脉微浮。秋吉冬病。脉来疾者为热。迟者为寒。滑为鬼疰。弦为切痛。脉沉重而直前绝者。病血在腹间。

　　脉沉重而中散者。因寒食成症。脉沉而急。病伤暑暴发虚热。脉来中散绝者。病 渴。脉沉重。前不至寸口。徘徊绝者。病在肌肉遁尸。脉累累如贯珠不前至。有风寒在大肠。伏留不去。脉来累累而止。不至寸口。软者结热在小肠膜中。伏留不去。脉微。即阳气不足。沾热汗出。凡无阳即厥。无阴即呕。阳微不能呼。阴微不能吸。呼吸不足。胸中气促。前大后小即头痛目眩。前小后大即胸满短气。上部有脉。下部无脉。其人当吐不吐者死。阳邪来。见浮洪。阴邪来。见沉细。水谷来。见实坚。浮而滑者宿食。洪大伤寒热病。弦小者寒癖。浮滑之脉速疾者。食不消。脾不磨也。关脉坚而滑者。蛔（音回）虫也。尺脉沉滑者。寸白虫也。

　　三部或至或不至。冷气在胃中。故令脉不通也。脉紧而急者。为遁尸。脉紧而长过寸口者。

　　疰病。关脉浮。积热在胃中。尺脉浮者。客热在下焦。

　　诸浮。诸紧。诸弦。诸沉。诸涩。诸滑。若在寸口。膈以上病。若在关上。胃以下病。

　　若在之所关为

　　卷第一

　　平寸口脉法

　　寸口脉沉紧。苦心下有寒。时痛。即有积邪。

　　寸口脉偏绝。则臂偏不遂。其人两手俱绝者。不可治。

　　寸口脉 如羹上肥。阳气微。

　　寸口脉连连如蜘蛛丝。阴气衰。

　　寸口脉沉而紧。病在中。浮而盛。病在外。

　　寸口脉沉而弱。寒中疝瘕。小腹痛。

　　寸口脉滑而迟。不沉不浮。不长不短者。为无病。

　　寸口脉沉大而滑。沉即为血实。滑即为气实。血气相搏。入脏即死。入腑自愈。

　　寸口脉弦而紧。弦即卫气不行。卫气不行即恶寒。水下流走肠间。

　　寸口脉紧或浮。膈上有寒。肺下有水气。

　　寸口脉沉滑者。中有水气。血实目肿。

　　寸口脉双弦。两胁下拘急而痛。淅淅恶寒。

　　寸口脉浮而滑。头中痛。

　　寸口脉缓而迟。缓即为虚。迟则为寒。虚寒相搏则欲温食。食冷即咽痛。

　　寸口脉迟而涩。迟即为寒。涩为少血。

　　寸口脉浮大。按之反涩。尺中亦微而涩。故知有滞气宿食。

　　寸口脉动而弱。动即为惊。弱即为悸。

　　寸口脉微弱。气血俱虚。男子即吐血。妇人即下血。

　　寸口脉浮。中风发热头痛。

　　寸口脉紧。伤寒头痛。

　　寸口脉缓。皮肤顽痹不仁。风寒入肌肉。

　　寸口脉滑。阳气实。胸中壅满。吐逆。

　　寸口脉弦。心中 。微头痛。胃脘痛。心下有水气。

　　寸口脉弱。阳气虚。自汗出。

　　寸口脉涩。是胃气少虚竭不足。

　　寸口脉芤。即吐血。微芤者衄血。

　　寸口脉伏。胸中逆气。噎塞不通。是诸气上冲胸中也。

　　寸口脉沉。胸中引胁痛。胸膈有水气。

　　寸口脉软弱。汗自出。是虚损病。

　　寸口脉迟。上焦有寒。

　　寸口脉实。上焦生热。

　　卷第一

　　平关脉法

　　关脉时来时去。乍大乍小。乍疏乍数者。胃中寒热羸弱。不欲食。如疟状。

　　关脉涩坚大实。按之不减有力。为中焦实。有伏结在胃中。

　　关脉滑。乍大乍小不匀。必吐逆。

　　关脉浮大。风在胃中。张口肩息。心下澹澹。食即欲呕。

　　关脉微浮。有积热在胃中。呕吐蛔（音回）虫。心神健忘。

　　关脉弦而长。有痛如刀刺之状。在脐左右上下。

　　关脉浮。气虚腹满。不欲饮食。

　　关脉紧。心下苦满痛。脉紧为实也。

　　关脉微。胃中有冷气。心下拘急。

　　关脉数。胃中有客热。

　　关脉缓弱。脾胃气不足。不能食。

　　关脉浮滑。胃中有热。热气满则不欲食。食即吐逆。

　　关脉弦。胃中有虚冷气。心下厥逆。

　　关脉弱。胃气虚。胃中有客热。脉弱为大虚小热。有热不可大攻之。热去即寒生。

　　关脉涩。血气逆冷为血虚也。

　　关脉芤。大便下血。

　　关脉伏。腹内有气溏泄。

　　关脉洪。胃中有热。必烦渴。

　　关脉沉。心下有冷气。苦满吞酸。

　　关脉软。苦虚冷。脾气弱。重下痢。

　　关脉迟。胃中有寒。

　　关脉实。即脾胃气塞。热盛腹满。

　　卷第一

　　平尺脉法

　　尺脉弱。下焦冷。无阳气。

　　尺脉牢小者。足胫寒痿痹。

　　尺脉细。溏泄下冷痢。

　　尺脉细而急者。筋挛痹不能行。

　　尺脉大者。热在腹中。小便赤痛。

　　尺脉按之不绝。若与关脉相应和滑者。男子气盛血实。妇人即为妊娠。

　　尺中来而断绝者。男子小腹有滞气。妇人月水不利。

　　尺脉浮。下焦热。大小便难。

　　尺脉坚。脐下及小腹结痛。

　　尺脉微。厥逆。小腹有寒气。

　　尺脉数。恶寒。脐下热痛。小便赤黄。

　　尺脉缓。脚弱下肿。小便难。有余沥。

　　尺脉滑。血气寒。经络不利。

　　尺脉弦。小腹疼。腹中拘急。

　　尺脉涩。足胫逆冷。小便频。

　　尺脉芤。下焦虚。小便脱血。

　　尺脉伏。小腹痛。寒疝瘕有水谷不化。

　　尺脉沉。腰背痛。

　　尺脉软。脚弱风痹。小便难。

　　尺脉迟。下焦有寒。

　　尺脉紧。脐下切痛。

　　尺脉微牢。腰胯冷。小腹痛。小便不禁。

　　卷第一

　　辨七表八里脉法

　　浮芤滑实弦紧洪为七表。迟缓涩微沉伏濡弱为八里。

　　浮为中风。左手寸口脉浮。中风发热头痛。关脉浮。腹胀胃虚。尺脉浮。大便难。右手寸口脉浮。肺风鼻塞。关脉浮。食不消化。尺脉浮。小便涩也。

　　芤为失血。及血实。左手寸口脉芤。则吐血或衄血。关脉芤。大便下血。尺脉芤。小便赤滑为吐逆。寸口滑。胸满气逆。关脉滑。胸中寒吐逆。不欲食。尺脉滑。为下痢。妇人月信不通。滑脉但在寸关。皆主吐逆也。

　　实为下痢。寸口实。胸中热。关脉实。腹中满。寒疝。气急下痢。尺脉实。小腹满痛。

　　小便涩。

　　弦为拘急。寸口脉弦。胸中急痛。关脉弦。胃中寒。心下拘急。尺脉弦。小腹急满。左右弦皆主拘急也。

　　紧为痛。寸口脉紧。头中痛。关脉紧。心下痛。尺脉紧。脐下痛。左右紧皆主痛也。

　　洪为热。寸口脉洪。胸胁热满。关脉洪。胃中有积热。吐逆无常。尺脉洪。小腹满。阴中痛。左右洪皆主热也。

　　迟为寒。寸口脉迟。上焦有寒。关脉迟。中焦有寒。尺脉迟。下焦有寒。左右迟皆主寒也。

　　缓为风结。寸口脉缓。皮肤不仁。关脉缓。腹中有风结。尺脉缓。下焦有寒。左右缓皆主风寒也。

　　涩为血滞。寸口脉涩。阳气虚。卫气不足。关脉涩。心血气虚。荣气不足。尺脉涩。足胫逆冷。腹中雷鸣。左右涩皆主气不足也。

　　微为气痞。寸口脉微。上焦寒气痞结。关脉微。胃中寒。心下痛。 然。尺脉微。小腹有寒积聚。左右微皆为气痞也。

　　沉为水。寸口脉沉。胸中有寒饮。关脉沉。心下满短气。尺脉沉。腰痛脚弱有急水气。

　　左右沉皆主水也。

　　伏为物聚。寸口脉伏。胸中有物聚也。关脉伏。有水气。溏泄。尺脉伏。有水谷不化。

　　左右伏皆有物聚也。

