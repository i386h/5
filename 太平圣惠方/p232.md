<!-- { "loadSidebar": true } -->
　　腊月猪脂（二两） 独颗蒜（一颗） 蒌葱（一握细切） 独角仙（一枚） 五月五日。三姓粽子取尖。

　　上件药。于五月五日五更初。于净房内修合。勿令妇人见。露头赤脚。舌柱上 。回面向北。捣一千杵为度。有患者。用新绵子裹一丸。如皂荚子大。男左女右。系于手臂上。神效。

　　治疟。往来寒热。发歇无时。神效方。

　　湿生虫（四十九枚） 百节虫（四十九枚） 砒霜（三钱细研） 粽子角（一七枚）上件药。取五月五日。日未出时。于东南上。寻取两般虫令足。至午时。面向南。都研。不令鸡犬妇人师僧孝子见。丸如小豆大。每患者。于发前。男左女右。手内把一丸。嗅七遍。

　　又方。

　　砒霜（一两细研） 天灵盖（一两生用为末） 猢狲头（一枚烧灰） 朱砂（半两细研）东南桃柳枝（各一七茎长三寸）上件药。取五月五日午时。捣罗为末。用粽子角和丸。如梧桐子大。男左女右。手把一丸。预前嗅之。一丸可医五七人。

　　又方。

　　蜀漆末。每服。以温水调下一钱。

　　卷第五十二

　　治疟发作无时诸方

　　夫卫气。一日一夜大会于风府。则腠理开。开则邪入。邪入则病作。当其时。阴阳相并。随其所胜。故生寒热。其动作皆有早晏者。若脏腑受邪。内外失守。邪气妄行。所以休作无时治疟发作无时。寒热不定。虎头骨散方。

　　虎头骨（一两涂酥炙黄） 牡蛎（三分炒转色） 地骨皮（一两） 柴胡（一两半去苗）鳖甲（一两涂醋炙令黄去裙 ） 知母（一两） 桂心（半两） 川朴硝（一两）上件药。捣筛为散。每服五钱。以水一大盏。煎至五分。去滓。食前温服。取利下痰结为度。

　　治疟。寒热发作不定。体瘦不能食。朱砂丸方。

　　朱砂（一分细研） 麝香（一分细研） 恒山锉 川升麻 苦参（锉） 猢狲脑盖（炙微黄）鳖甲（涂（烧灰）驴轴垢令黄别研如膏纸裹上件药。捣罗为末。入研了药令匀。炼蜜和捣三五百杵。丸如梧桐子大。空腹。以温水下四丸。渐吃冷茶半茶碗。良久。吐出痰涎。后更煎热茶下二丸。得吐利便效。

　　治疟。寒热发作无时。服此方。

　　砒霜（半两） 朱砂（半两） 麝香（一分） 阿魏（一分） 狐胆（一枚） 黄丹（一分） 绿豆面（一分）上件药。都细研令匀。五月五日午时。用粽子尖。和丸如梧桐子大。空心。及发前。以冷醋汤下二丸。忌食热物。

　　治疟。发作无时。经久不瘥。神效方。

　　天灵盖（一两） 猢狲头骨（一两） 虎头骨（一两） 朱砂（一分细研） 雄黄（一分细研）麝香（一分细研） 绿豆粉（一分） 砒霜（一两细研）上件药。生捣罗为末。入后五味。都研令匀。五月五日午时。面向南。以粽子尖。和扎一剪刀内 过七遍。丸如梧桐子大。每发前。以青绢裹一丸。系男左女右臂上。即瘥。丸可治七又方。

　　朱砂（半两） 麝香（一分） 蝙蝠粪（五十粒）上件药。都细研。以软糯米饭和丸。如绿豆大。未发时。以暖水下十丸。

　　治疟。发作无时节。宜用此方。

　　猢狲头骨（一两生用） 巴豆（下有缺文） 砒霜（一分细研） 野桃仁花（一分） 斑蝥（一分炒微黄）上件药。捣罗为末。用五月五日午时合。以饭和丸。如梧桐子大。令患者手把一丸。时时顾示即瘥。仍男左女右。于手臂上。以绯帛系一丸。

　　治疟。发作时节不定。寒热甚者方。

　　虎睛（一枚生捣细末） 腊月猪血（少许） 朱砂（一分细研） 阿魏（一分末）上件药。都研令匀。取五月五日修合。用粽子尖七枚。和丸如黍粒大。如有患者。男左女右。以绵裹一丸。纳鼻中。便定。

　　又方。

　　砒霜（一两） 阿魏（一分） 雄黄（三分） 朱砂（一分以上并细研）上件药。取五月五日。平旦时。用糯米饭和丸。如绿豆大。去发一长时。以好绵裹三丸男左女右塞耳中效。如恶发。以茶清下三丸。得大吐即效。

　　治疟。无问新久。发作无时。神验方。

　　天雄（一两炮裂去皮脐） 黄丹（一两炒令紫色） 人参（一两去芦头）上件药。捣罗为末。炼蜜和捣百余杵。丸如梧桐子大。发日平旦。以粥饮下二十丸。临发时。又服二十丸。过发时。即暖食将息。

　　又方。

　　童子小便（一升） 蜜（三匙）上相和。煎三四沸。温汤顿服之。每发日平旦。即一服。直至发时勿食。重者不过三服又方。

　　皮（一两烧灰）上研令极细。未发前。以温酒调下一钱。正发。又服一钱。

　　治疟。无问新久。必效方。

　　黄丹（五两） 面尘（二两）上件药。五月五日午时。面东不语。研独颗蒜和丸。如鸡头实大。男左女右。于臂上以绯绢系一丸。欲发时。即取以醋汤下之。

　　治疟。无问新久。百瘥方。

　　恒山（一两末） 草（一握去两头俗名葛勒蔓秋冬用干者）上件药。以淡浆水二大盏浸药。于星月下。上横一刀。经宿。明日早晨。煎取一盏。去滓。空腹。分为二服。如人行七八里。再服。当快吐痰涎为效。忍饥过午时以来。即渐食粥。

　　又方。

　　恒山（一两锉）上以淡浆水一大盏。明日是发日。即今日黄昏时。以恒山纳浆水中。置于中庭上。安刀一口。明日平明。取药煎取七分。分为三（二）服。空心一服。发时一服。得快吐为效。

　　又方。

　　上用巴豆一粒。剥去皮心。却合著。取一颗泽蒜。劈开。纳巴豆于中。湿纸裹。烧之令熟。病欲发时。即取药蒜吞之。立便不发。

　　卷第五十二

　　治久疟诸方

　　夫久疟者。皆由伤暑及伤风所为也。热盛之时。发汗吐下过度。脏腑空虚。荣卫伤损。

　　邪气伏藏。所以引日不瘥。故止而复作。一岁发至三岁。或连日发不解。胁下有痞。治之。

　　不得便自（缺方名及主治）野狐肝（一两腊月者） 雄黄（一两细研） 阿魏（半两） 朱砂（半两细研） 猢狲头骨（一两生用） 天灵盖（一两生用） 麝香（半两细研）上件药。捣罗为末。入研了药。都研令匀。五月五日午时。炼蜜和丸。如梧桐子大。男左女右。以青绢系一丸于中指上。嗅之。其病即瘥。难可者。更以醋汤服一服。

　　治久疟不瘥。羸瘦无力。寒热不能饮食。宜服此方。

　　乌梅内（一两微炒） 恒山（一两锉） 附子（一两炮裂去皮脐） 虎头骨（一两半涂酥炙黄）桃仁（半两）肉苁蓉（一上件药。捣罗为末。炼蜜和捣三五百杵。丸如梧桐子大。每日空心。以粥饮下三十丸。

　　晚食前再服。

　　治疟累年不瘥者。宜用此方。

　　安息香（一两） 白芥子（一两） 桃奴（二七枚） 道人头（一两）上件药。捣罗为末。炼蜜和捣百余杵。丸如梧桐子大。但于发时。男左女右。手把一丸。永瘥。

　　治远年劳疟不瘥。宜服此方。

　　恒山（半两锉） 附子（半两炮裂去皮脐） 薄荷根（半两） 麝香（一钱细研） 阿魏（一分面裹煨面熟为度）上件药。捣罗为末。和阿魏麝香。都研令匀。炼蜜和丸。如梧桐子大。每于食前。以温酒下十五丸。

　　治疟久不瘥。神效方。

　　蜘蛛（五枚大者去脚研如膏） 蛇蜕皮（一条全者烧灰） 蝙蝠（一枚炙令微焦） 麝香（半两细研） 鳖甲（一枚涂醋炙令黄去裙 ）上件药。捣罗为末。入研了药令匀。五月五日午时。以蜘蛛膏。入炼蜜。同和。丸如麻子大。每服空心。以温酒下五丸。小儿以茶下二（三）丸。

　　治疟久不瘥。或止或发。继月连年。诸药无效者。宜用此方。

　　狗头骨（半两） 鼠头骨（半两） 蛇头（一枚） 牛头骨（半两） 虎头骨（半两） 兔头骨（半两） 狸头骨（半两）两） 鳖甲（半两） 龟甲（半香（半两细研）上件药。并生用。捣罗为末。入研了药。更研令匀。以软饭和丸。如鸡头实大。以青绢裹。男左女右。手中指上系一丸。如未定。即以醋茶下一丸。

　　又方。

　　川大黄（一两） 砒霜（半两） 绿豆粉（半两） 阿魏（半两） 麝香（半两）上件药。都细研令匀。以软饭和丸。如小豆大。以醋茶下一丸。当吐即瘥。

　　治疟久不瘥。或发或止。淹延岁月。诸药无效。宜用此方。

　　朱砂（一分细研） 雄黄（一分细研） 麝香（一分细研） 砒霜（一两细研） 天灵盖（一枚生用） 猢狲头骨（一分生用） 绿豆（一两） 虎头骨〔一斤（分）生用〕上件药。捣罗为末。入研了药令匀。炼蜜和丸。如梧桐子大。男左女右。手把一丸便睡睡觉便瘥。

　　治久疟神效方。

　　狐粪（一两末） 雄黄（一两） 阿魏（一分） 黄丹（一两） 朱砂（一两） 丁香（一分末）麝香（一分）上件药。都研令细。以醋煮面糊和丸。如鸡头实大。以绯帛裹一丸。男左女右。系在臂上。即瘥。

　　又方。

　　砒霜（半两） 阿魏（一分） 川大黄（半两锉微炒） 朱砂（一分细研） 绿豆（二十八粒）上件药。捣罗为末。入研了药令匀。用醋饭和为丸。如梧桐子大。临发前。以冷水下一丸。神效。忌食热物。

　　又方。

　　道人头（一两） 雄黄（三分细研） 砒霜（一分细研） 香豉（一合炙干） 荷叶〔三（七）枚〕 甘草（三分生用）上件药。捣罗为末。入研了药令匀。炼蜜和丸。梧桐子大。发前。以冷醋汤下一丸。

　　立效。忌食热物。

　　又方。

　　虎睛（一对生用） 狗胆汁（一枚） 天灵盖（一分生用） 麝香（半钱细研）上件药。捣罗为末。入麝香研匀。以狗胆汁和丸。如梧桐子大。以绯帛裹一丸。男左女右。手中指上系之。如患多时者。生姜汤下一丸。

　　又方。

　　熊胆 五灵脂 恒山（锉） 野鸡粪（雄者各半分）上件药。捣罗为末。以醋煮面糊和丸。如黑豆大。正发时。以冷水下一丸。

　　又方。

　　虾蟆（大者一枚生用） 砒黄（一分） 黄丹（一分）上件药。二味。纳在虾蟆腹中。用盐泥固济。烧令通赤。取出。研为末。用醋煮面糊和丸。如梧桐子大。每服。以冷醋汤下三丸。忌食热物。

　　卷第五十二

　　治一切疟诸方

　　夫人有五脏疟。及寒热。痰鬼。间日。山瘴等诸疟。原其受病。皆因将摄失宜。阴阳交争。寒热竞作。虽名目浅深各异。而主治小异大同。今以一方俱疗之。故号一切疟也。

　　治一切疟。神效方。

