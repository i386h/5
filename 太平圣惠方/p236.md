<!-- { "loadSidebar": true } -->
　　秦艽（二两去苗） 甘草（三分炙微赤锉）上件药。捣筛为散。每服四钱。以水一中盏。入生姜半分。煎至六分。去滓。不计时候温服。

　　治消渴。心热烦躁。口干颊赤。知母散方。

　　知母（一两） 麦门冬（一两去心） 黄芩（三分） 川升麻（三分） 犀角屑（三分）葛根（三分锉） 甘草（三分炙微赤锉） 马牙硝（一两半）上件药。捣粗罗为散。每服四钱。以水一中盏。入生姜半分。淡竹叶二七片。煎至六分。去滓。不计时候温服。

　　治消渴。烦躁。羸瘦乏力。不思饮食。宜服此方。

　　麦门冬（一两半去心焙） 栝蒌根（一两） 黄芩（三分） 牡蛎（一两烧为粉） 黄连（一两去须） 金箔（五十片细研） 银箔（五十片细研）上件药。捣细罗为散。入研了药令匀。每服。不计时候。煎淡竹叶汤调下一钱。

　　治消渴烦躁。小便不利。栝蒌丸方。

　　栝蒌根（二两） 麦门冬（二两去心焙） 知母（一两） 人参（三分去芦头） 黄芩（半两）苦参（半两锉） 土瓜根（半两） 赤茯苓（一两）上件药。捣罗为末。炼蜜和捣三二百杵。丸如梧桐子大。每服。不计时候。以温粥饮下三十丸。

　　治消渴烦躁。狂乱。皮肤干燥。宜服此方。

　　生葛根切去皮。木臼内。捣取汁一大盏。入蜜二大匙。搅令匀。不计时候。分为三服。

　　治消渴烦躁。饮水无度方。

　　上用七家井索。近灌口结处。烧为灰。细研。不计时候。以新汲水调服二钱。不过三五服效。

　　治消渴。心神烦躁。小便不利方。

　　葵大束。令净洗。炸过。煮米饮。浇作齑候葵黄色。取汁。渴即饮之。以瘥为度。

　　卷第五十三

　　治消渴口舌干燥诸方

　　夫消渴之病。常饮水而小便少也。若因虚而生热者。则津液少。故渴也。是以心气通于舌。脾气通于口。怒气在内。乘于心脾。津液枯竭。故令口舌干燥也。

　　治消渴。口舌焦干。心神烦热。麦门冬散方。

　　麦门冬（一两去心） 地骨皮（三分） 栝蒌根（三分） 人参（半两去芦头） 芦根（一两锉）黄（三分锉） 甘草（半两炙微赤锉） 黄芩（三分） 茅根（一两锉） 石膏（三两）上件药。捣筛为散。每服五钱。以水一大盏。入生姜半分。竹茹半分。小麦半合。

　　五分。去滓。不计时候温服。

　　治消渴。口舌干燥。烦热。人参散方。

　　人参（三分去芦头）地骨皮（一两） 赤茯苓（三分） 麦门冬（二两去心） 甘草（三分炙微赤锉） 芦根（二两锉） 葛根（三分锉） 黄 （三分锉） 川升麻（一两） 黄芩（半两）上件药。捣筛为散。每服四钱。以水一中盏。入生姜半分。淡竹叶二十片。煎至六分。去滓。不计时候温服。

　　治消渴。口舌干燥。精神恍惚。烦躁不安。地骨皮散方。

　　地骨皮（一两） 茯神（三分） 栝蒌根（一两） 黄连（一两去须） 石膏（二两） 甘草（半两炙微赤锉） 麦门冬（一两去心） 黄芩（一两） 远志（三分去心）上件药。捣筛为散。每服四钱。以水一中盏。煎至六分。去滓。每于食后温服。

　　治消渴。止虚烦。除口舌干燥。宜服此方。

　　麦门冬（一两去心） 人参（半两去芦头） 黄 （三分锉） 赤茯苓（三分） 甘草（半两炙微赤锉） 葛根（半两锉） 枇杷叶（三分拭去毛炙微黄）上件药。捣筛为散。每服四钱。以水一中盏。入生姜半分。淡竹叶二七片。煎至六分。去滓。不计时候温服。

　　治消渴。口舌干燥。烦热。不能饮食。宜服黄连散方。

　　黄连（二两去须） 葛根（二两锉） 麦门冬（一两去心） 枇杷叶（一两拭去毛炙微黄）上件药。捣筛为散。每服四钱。以水一中盏。入生姜半分。淡竹叶二七片。煎至六分。去滓。不计时候温服。

　　治消渴。口舌干燥。烦热狂乱。麦门冬丸方。

　　麦门冬（三两去心焙） 栝蒌根（三分） 知母（三分） 黄芩（三分） 甘草（半两炙微赤锉）黄连（一两去须） 铁粉（一两半细研）上件药。捣罗为末。入铁粉。研令匀。炼蜜和捣三二百杵。丸如梧桐子大。每于食后。

　　以清粥饮下二十丸。

　　治消渴。口舌干燥。烦热。心神如狂。犀角丸方。

　　犀角屑（三分） 铅霜（半两细研） 麦门冬（二两去心焙） 铁粉（一两细研） 甘草（半两炙微赤锉两） 玄参（半两）上件药。捣罗为末。入研了药令匀。炼蜜和捣三五百杵。丸如梧桐子大。每于食后。煎竹叶汤下二十丸。

　　治消渴。口舌干燥。骨节烦热方。

　　地骨皮（一两） 小麦（半两） 生麦门冬（一两去心）上件药。细锉和匀。每服半两。以水一大盏。煎至五分。去滓。每于食后温服。

　　治消渴。心神烦躁。口干舌涩。天竹黄散方。

　　天竹黄（一两细研） 黄连（半两去须） 栀子仁（半两） 川大黄（半两锉碎微炒） 马牙硝（半两细研） 甘草〔一两（分）炙微赤锉〕上件药。捣细罗为散。入研了药令匀。每于食后。煎竹叶水调下二钱。

　　治消渴。口舌干燥。烦热。宜服此方。

　　羊髓（二合） 甘草（一两炙微赤锉） 白蜜（二合）上件药。先以水一大盏。煮甘草至七分。去滓。后下髓蜜。更煎五七沸。每于食后。温服一合。

　　治消渴。口舌干燥。骨节烦热方。

　　生芭蕉根。捣绞取汁。时饮一二合。

　　卷第五十三

　　治消渴饮水过度诸方

　　夫消渴饮水过度者。由肾虚心热。三焦不和。上热下冷故也。凡人好食热酒炙肉。或服乳石壅滞之药。热毒在内。不得宣通。关腠闭塞。血脉不行。热气蒸于脏腑。津液枯竭。则令心治消渴饮水。过多不止。心神恍惚。卧不安稳。羚羊角散方。

　　羚羊角屑（三分） 知母（三分） 黄 （三分锉） 栝蒌根（三分） 麦门冬（三分去心） 茯神（三分）微赤锉）石膏（一上件药。捣筛为散。每服五钱。以水一大盏。入生姜半分。淡竹叶二七片。小麦半合。

　　煎至五分。去滓。每于食后温服。

　　治消渴。饮水过多。烦热不解。黄丹散方。

　　黄丹（一两） 胡粉（一两） 栝蒌根（一两） 甘草（半两炙微赤锉） 泽泻（三分）石膏（一两半） 麦门冬（半两去心焙） 白石脂（三分）上件药。捣细罗为散。每服不计时候。以清粥饮调下一钱。

　　治消渴。饮水过多。烦渴不止。黄 散方。

　　黄 （一两锉） 栝蒌根（一两） 麦门冬（二两去心焙） 赤茯苓（半两） 甘草（半两炙微赤锉）上件药。捣细罗为散。每于食后。煎竹叶水调下二钱。

　　治消渴。饮水过多。不知足限。栝蒌根丸方。

　　栝蒌根（三分） 黄丹（半两） 葛根（半两） 黄连（一两去须）上件药。捣罗为末。入黄丹。研令匀。炼蜜和丸。如梧桐子大。每服。以温水下十丸。

　　遇渴吃水。即便服之。

　　又方。

　　黄丹（一分）栝蒌根（半两） 槟榔（一分末） 绿豆粉（一两）上件药。都研令匀。用白面三两相和。作 。用生姜葱薤白豉汁煮熟。和汁温食之。

　　又方。

　　密陀僧（半两细研） 蜡面茶（半两） 黄连（半两去须） 滑石（半两） 栝蒌根（半两）上件药。捣细罗为散。每服。不计时候。以清粥饮调下一钱。

　　又方。

　　铅（一斤） 水银（二两先熔铅旋投入水银候铅面上有花晕上便以铁匙掠取于乳钵内研之）皂荚（一挺不 者涂酥炙令黄去皮子入麝香一钱同碾为末）上件药。每服。炒皂荚散一钱。以水一中盏。煎至六分。去滓。令温。每于食后。调下铅黄散半钱。

　　又方。

　　黄连（半两去须） 栝蒌根（半两） 密陀僧（半两细研） 人参（半两去芦头）上件药。捣细罗为散。入密陀僧。研令匀。每于食后。以温浆水调下一钱。

　　又方。

　　栝蒌（一两） 黄连（二两去须） 甘草（一两炙微赤锉）上件药。捣筛为散。每服三钱。以水一中盏。煎至六分。去滓。每于食后温服。

　　又方。

　　地骨皮（一两） 甘草（三分炙微赤锉） 桑根白皮（三两锉）上件药。捣筛为散。每服四钱。以水一中盏。入生姜半分。煎至六分。去滓。每于食后温服。

　　又方。

　　栝蒌根（半两） 汉防己（半两） 黄连（半两去须） 黄丹（半两）上件药。捣细罗为散。入黄丹。研令匀。每于食后。以温水调下一钱。

　　治消渴。日夜饮水。过多不足。口干燥。小便数。麦门冬散方。

　　麦门冬（一两去心） 栝蒌根（一两） 知母（一两） 黄 （一两锉） 甘草（半两炙微赤锉）牡蛎（一两半烧为粉）上件药。捣筛为散。每服四钱。以水一中盏。入生姜半分。煎至六分。去滓。不计时候温服。

　　治消渴。饮水过度。烦热不解。心神恍惚。眠卧不安。土瓜根丸方。

　　土瓜根（三分） 栝蒌根（一两） 麦门冬（一两去心） 知母（三分） 苦参（一两锉） 石膏（一两细碎微炒）龙齿（三分〕上件药。捣罗为末。入研了药令匀。炼蜜和捣三五百杵。丸如梧桐子大。每于食后。煎竹叶小麦汤下三十丸。

　　治消渴饮水过度。渴尚不止。口舌干燥。心神烦乱。坐卧不安。镇心止渴铁粉丸方。

　　铁粉（一两细研） 黄连（二两去须） 苦参（一两锉） 麦门冬（二两去心焙） 土瓜根（一两） 牡蛎粉（一两） 金箔（五十片细研） 银箔（五十片细研） 栝蒌根（二两）上件药。捣罗为末。入研了药。都研令匀。炼蜜和捣三五百杵。丸如梧桐子大。不计时候。以清粥饮下三十丸。

　　治消渴饮水过多。小便不利方。

　　葵根茎叶五两切上件药。以水三大盏。入生姜一分。豉一合。煮取二盏。去滓。食后分温三服。

　　治消渴。饮水过多不瘥方。

　　凌霄花一两。捣碎。以水一大盏半。煎至一盏。去滓。分温三服。

　　又方。

　　人参（一两去芦头捣细罗为散）上用鸡子清调下一钱。日四五服。

　　治消渴。饮水过甚。并小儿渴疾方。

　　黄狗胆（一枚） 猪胆（一枚）上件狗胆。并入猪胆内。阴干。候堪丸。即丸如梧桐子大。每服。以麝香汤下二丸。小儿半丸。

　　卷第五十三

　　治消渴饮水腹胀诸方

