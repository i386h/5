<!-- { "loadSidebar": true } -->
　　夫消渴饮水腹胀者。由水气流行。在于脾胃。脾得湿气。不能消谷。复遇经络否涩。气血行。则水不得宣通。停聚流溢于膀胱之间。故令胀满也。

　　治消渴。饮水过多。心腹胀满。不能下食。人参散方。

　　人参（一两去芦头） 桑根白皮（半两锉） 陈橘皮（一两汤浸去白瓤焙） 半夏（半两汤浸七遍去心（半两）槟榔上件药。捣筛为散。每服三钱。以水一中盏。入生姜半分。煎至六分。去滓。不计时候温服。

　　治消渴。饮水过多。心腹胀满。或胁肋间痛。腰腿沉重。陈橘皮散方。

　　陈橘皮（一两汤浸去白瓤焙） 诃黎勒皮（半两） 赤茯苓（半两） 桂心（半两） 大腹皮（半两锉） 芎 （半两） 枳壳（半两麸炒微黄去瓤） 赤芍药（半两） 甘草（一分炙微赤锉）上件药。捣筛为散。每服四钱。以水一中盏。入生姜半分。

　　煎至六分。去滓。每于食前温服。

　　治消渴。饮水。伤冷太过。致脾气虚。腹胁胀满。不思饮食。桂心散方。

　　桂心（半两） 人参（半两去芦头） 白茯苓（半两） 诃黎勒皮（半两） 大腹皮（半两锉）甘草白术（上件药。捣筛为散。每服四钱。以水一中盏。入生姜半分。枣三（二）枚。煎至六分。

　　去滓。每于食前温服。

　　治消渴。饮水太过。胃气不和。腹胀。不思饮食。宜服此方。

　　赤茯苓（半两） 人参（半两去芦头） 赤芍药（半两） 白术（三分） 前胡（三分去芦头）枳壳（半两麸甘草（半两上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　每于食前温服。

　　治消渴。饮水腹胀。烦热呕吐。不思食。半夏散方。

　　半夏（半两汤洗七遍去滑） 赤茯苓（一两） 人参（一两去芦头） 白术（三分） 木香（半两） 甘草（半两炙微赤锉） 陈橘皮（一两汤浸去白瓤焙）上件药。捣粗罗为散。每服三钱。以水一中盏。入生姜半分。竹茹一分。枣二枚。

　　煎至六分。去滓。不计时候温服。

　　治消渴。饮水不止。小便复涩。心腹连膀胱胀闷。胸膈烦热。槟榔散方。

　　槟榔（一两） 桑根白皮（一两锉） 赤茯苓（一两） 紫苏茎叶（一两） 木通（一两锉） 麦门冬（一两去心）上件药。捣筛为散。每服四钱。以水一中盏。入生姜半分。葱白七寸。煎至六分。去滓。

　　不计时候温服。

　　治消渴腹胀。利大小肠。大黄丸方。

　　川大黄（三两锉碎微炒） 栝蒌根（一两） 芎 （三分） 枳壳（一两麸炒微黄去瓤）槟榔（一两） 桂心（三分）上件药。捣罗为末。炼蜜和丸。如梧桐子大。不计时候。以温水下三十丸。

　　卷第五十三

　　治热渴诸方

　　夫五脏六腑。皆有津液也。若五脏因虚而生热者。热气在内。则津液竭少。故为渴也。

　　夫渴者数饮水。其人必头目眩。背寒而呕。皆因利虚故也。诊其心脉滑甚。不为喜渴也。

　　治脾胃中热。引饮水浆。渴即不止。赤茯苓散方。

　　赤茯苓（一两） 栝蒌根（一两） 黄芩（一两） 麦门冬（一两去心） 生干地黄（一两） 知母（一两）上件药。捣筛为散。每服五钱。以水一大盏。入生姜半分。小麦半合。

　　淡竹叶二七片。煎至五分。去滓。不计时候温服。

　　治热渴。天竹黄散方。

　　天竹黄（一两细研） 黄连（一两去须） 茯神（一两） 甘草（一两炙微赤锉） 川芒硝（一两） 犀角屑（一两） 栝蒌根（一两） 川升麻（一两）上件药。捣细罗为散。入研了药令匀。每于食后。煎淡竹叶汤调下一钱。

　　治脾胃中热。烦渴不止。黄 散方。

　　黄 （一两锉） 茯神（一两） 地骨皮（一两） 栝蒌根（一两） 麦门冬（一两去心） 黄芩（一两） 生干地黄（一两） 甘草（半两炙微赤锉）上件药。捣筛为散。每服四钱。以水一中盏。入生姜半分。淡竹叶二七片。煎至六分。

　　去滓。不计时候温服。

　　治心脾热。渴不止。小便难。宜服此方。

　　赤茯苓（一两） 芦根（一两锉） 黄芩（一两） 知母（一两） 栝蒌根（一两） 蘧麦穗（一两） 麦门冬（一两去心） 甘草（一两炙微赤锉） 木通（一两锉）上件药。捣筛为散。每服四钱。以水一中盏。入生姜半分。煎至六分。去滓。不计时候温服。

　　治心脾实热。烦渴不止。知母散方。

　　知母（一两） 芦根（一两半锉） 栝蒌根（一两） 麦门冬（一两去心） 黄芩〔三（五）分〕川大黄（一两锉碎微炒） 甘草（半两炙微赤锉）上件药。捣筛为散。每服四钱。以水一中盏。煎至六分。去滓。不计时候温服。

　　治脾胃中热。烦渴。身渐消瘦。宜服此方。

　　黄连（一两去须） 川升麻（一两） 麦门冬（一两去心） 黄芩（一两） 栝蒌根（一两） 知母（一两） 茯神（半两） 栀子仁（一两） 甘草（一两炙微赤锉） 石膏（二两）上件药。捣筛为散。每服四钱。以水一中盏。煎至六分。去滓。不计时候温服。

　　治脾胃热。渴不止。羸瘦困乏。猪肚黄连丸方。

　　猪肚（一枚洗令净） 黄连（三两去须别捣为末） 栝蒌根（一两） 白粱米（一合淘净） 柴胡（一两去苗） 茯神（一两） 知母（一两） 麦门冬（二两去心焙）上件药。捣罗为末。先将黄连末及米。入肚内。缝合。蒸令烂熟。砂盆内研如膏。入药末。和令熟。丸如梧桐子大。不计时候。以清粥饮下三十丸。

　　治心脾壅热。烦渴口干。宜服此方。

　　知母（一两） 栝蒌根（一两） 麦门冬（一两去心焙） 黄连（一两去须） 茯神（一两）上件药。捣罗为末。炼蜜和捣三二百杵。丸如梧桐子大。

　　不计时候。以粥饮下三十丸。

　　又方。

　　豉（一合） 黄连（一两去须）上件药。捣罗为散。每服半两。以水一大盏。煎至五分。去滓。每于食后温服。

　　又方。

　　黄连（半两去须） 麦门冬（一两去心）上件药。捣罗为散。每服半两。以水一大盏。煎至五分。去滓。每于食后温服。

　　治心肺热渴。面赤口干。宜服此方。

　　马牙硝（半斤） 川芒硝（四两） 寒水石（四两） 石膏（三两）上件药。以水五升。浸三日。用银器中煎至水尽。后入寒水石。及石膏。候凝硬。阴干别治热极。渴不止方。

　　麦门冬（一两去心） 石膏（二两） 芦根（一两锉）上件药。捣筛为散。每服半两。以水一大盏。煎至五分。去滓。不计时候温服。

　　治热渴不止。心神烦躁。宜服此方。

　　黄连（五两去须捣为末） 地黄汁（二升） 蜜（五合）上件药。于银器内。以慢火煎成膏。收于瓷盒中。每于食后。煎竹叶麦门冬汤。调弹子大服之。

　　又方。

　　黄连去须 栝蒌根各等分上件药。捣罗为末。以麦门冬去心。煮熟烂研。和丸如梧桐子大。每于食后。煎小麦汤下三十丸。

　　又方。

　　上取水中萍。洗曝干为末。以牛乳汁和丸。如梧桐子大。每服不计时候。以粥饮下三十丸。

　　卷第五十三

　　治暴渴诸方

　　夫暴渴者。由心热也。心主于便汗。便汗出多。则肾中虚躁。故令浊也。凡夏月渴而汗出多。则小便少。冬月不汗。故小便多。此皆是平人之候。名曰暴渴也。

　　治暴渴。烦热不退。少得睡眠。麦门冬散方。

　　麦门冬（一两去心） 白茅根（二两锉） 栝蒌根（一两） 黄芩（三分） 甘草（半两炙微赤锉） 芦根（一两半锉） 人参（二分去芦头） 地骨皮（一两） 石膏（二两）上件药。捣筛为散。每服五钱。以水一大盏。入生姜半分。小麦半合。淡竹叶二七片。

　　煎至五分。去滓。每于食后温服。

　　治暴渴饮水多。或干呕。芦根散方。

　　芦根（一两半锉） 人参（半两去芦头） 百合（三分） 麦门冬（一两去心） 桑根白皮（三分锉）（三分炙微赤锉）上件药。捣筛为散。每服四钱。以水一中盏。入生姜半分。淡竹叶二七片。煎至六分。

　　去滓。不计时候温服。

　　治暴渴。心神烦闷。体热食少。栝蒌根散方。

　　栝蒌根（一两） 芦根（一两锉） 麦门冬（一两去心） 知母（一两） 人参（一两去芦头）地骨皮（一两） 黄芩（一两） 甘草（一两炙微赤锉）上件药。捣筛为散。每服五钱。以水一大盏。入生姜半分。小麦半合。竹叶二十片。煎至五分。去滓。不计时候温服。

　　治暴渴。心神烦闷。口舌干焦。柴胡散方。

　　柴胡（二两去苗） 乌梅肉（二两微炒） 甘草（一两炙微赤锉） 麦门冬（一两半去心）上件药。捣筛为散。每服四钱。以水一中盏。煎至七分。去滓。不计时候温服。

　　又方。

　　乌梅肉（七枚微炒） 生姜（一分捶碎） 白砂糖（三分）上件药。以水二大盏。煎至一盏一（二）分。去滓。分温二服。食后服之。

　　又方。

　　枇杷叶（一两拭去毛炙微黄） 芦根（二两锉） 甘草（三分炙微赤捣） 黄连（一两去须）上件药。捣筛为散。每服四钱。以水一中盏。煎至六分。去滓。每于食后温服。

　　治暴渴。除烦热。酥蜜煎方。

　　酥（五合） 白蜜（五两） 川芒硝（二两）上件药。于银器中。以慢火熬成膏。收瓷器中。不计时候。服半匙咽津。

　　治胸膈气壅滞。暴渴不止。赤茯苓散方。

　　赤茯苓（一两） 诃黎勒皮（三分） 龙脑（一钱细研） 人参（三分去芦头）上件药。捣细罗为散。入龙脑。研令匀。不计时候。以粥饮调下一钱。

　　又方。

　　上取萝卜二枚大者。捣烂取汁。入蜜二合。生姜半两。取汁。酥一两。调令匀。渴即旋少饮之。

　　卷第五十三

　　治渴利成痈疽诸方

　　夫渴利者。为随饮即小便也。由少时服乳石。乳石热盛。房令过度。致令肾气虚耗。下焦生发痈卫不治渴利烦热。发痈疽。发背。 肿疼痛。玄参散方。

　　玄参（一两） 犀角屑（一两） 川芒硝（一两） 川大黄（二两锉碎微炒） 黄 （一两锉）沉香（一两） 木香（一两） 羚羊角屑（二两） 甘草（三分生锉）上件药。捣细罗为散。每服不计时候。以温水调下二钱。

　　治渴利。口干烦热。背生痈疽。赤 疼痛。蓝叶散方。

