<!-- { "loadSidebar": true } -->
　　乌扇（半两） 蛤蚧（一对涂酥微炙） 木通（半两锉） 汉防己（半两） 大戟（三分锉碎微炒） 槟两） 当归（半两桂（半两去皴皮） 赤茯上件药。捣罗为末。炼蜜和丸。如小豆大。每日五更初。以桑根白皮汤下三十丸。

　　治水肿。咳逆上气。坐卧不得。宜服此方。

　　甜葶苈（一两隔纸炒令紫色） 陈橘皮（一两汤浸去白瓤焙） 甘遂（半两煨令微黄） 牵牛子（一两微炒） 郁李仁（半两汤浸去皮微炒）上件药。捣罗为末。炼蜜和丸。如梧桐子大。每服。煮赤小豆饮。及大麻子饮。下十丸。

　　日三服。以大小便利为又方。

　　海蛤（一两细研） 甜葶苈（一两隔纸炒令紫色） 汉防己（一两） 杏仁〔一（二）分汤浸去皮尖双仁麸炒微黄〕 甘遂（一两煨令微黄） 桑根白皮（一两锉）上件药。捣罗为末。以枣肉和捣三二百杵。丸如梧桐子大。每于食前。以大麻子汤下七丸。

　　治水气肿满。咳逆上气。坐卧不安。海藻丸方。

　　海藻（二两半洗去咸味。）牵牛子（二两半微炒） 桂心（一两） 甜葶苈〔一（三）两隔纸炒令紫色〕 牛黄（半两细研） 昆布（二两半洗去咸味） 椒目（一两微炒去汗）上件药。捣罗为末。炼蜜和丸。如梧桐子大。不计时候。以粥饮下三十丸。

　　卷第五十四

　　治水症诸方

　　夫水症者。由经络痞涩。水气停聚在于腹内。大小肠不利所为也。其病。腹内有结块强硬。在两胁间。膨膨胀满。遍身皆肿。所以谓之水症也。

　　治水症。心下痞坚。上气喘急。眠卧不安。大肠秘涩。鳖甲散方。

　　鳖甲（一两半涂醋炙令黄去裙 ） 桑根白皮（二两锉） 诃黎勒皮（一两半） 赤茯苓（一两半） 吴微炒）川大黄（上件药。捣筛为散。每服五钱。以水一大盏。煎至五分。去滓。温服。如人行四五里再服。

　　治水症。腹内坚胀喘息。大小便涩。木香丸方。

　　木香〔二（三）分〕 甘遂（半两生用） 青橘皮（半两汤浸去白瓤焙） 腻粉（一分）水银（半两入少煮枣肉研纸裹压去油） 蘧麦（上件药。捣罗为末。以糯米饭和丸。如绿豆大。每服空心。以木通汤下三丸。

　　治水症。腹胁牢强。通身肿满。不能饮食。海藻丸方。

　　海藻（一两洗去咸味） 椒目（一两微炒去汗） 川芒硝（一两） 甜葶苈（一两隔纸炒令紫色） 杏仁微黄）桂心（一（一两）干姜（一两上件药。捣罗为末。炼蜜和捣三二百杵。丸如梧桐子大。每服空心。及夜临卧时。以温水下三丸。以疏利为度。

　　治水症。腹大肿硬。大小肠不通。白矾丸方。

　　白矾（半两烧令汁尽） 踯躅花（半两酒拌炒令干） 细辛（半两） 半夏（半两汤洗七遍去滑） 藜芦参（半两锉）锉碎微砂） 川乌头（半上件药。捣罗为末。炼蜜和捣三二百杵。丸如黍米大。空心。以温水下五丸。以通利为度。

　　卷第五十四

　　治水蛊诸方

　　夫水蛊者。此由水毒瓦斯结聚于内。令腹渐大。动摇有声。常欲饮水。皮肤粗黑。如似肿状。名曰水蛊是也。

　　治水蛊。遍身肿。楮枝汤方。

　　细楮枝（十两锉） 黑豆（一斗） 细桑枝（十两锉）上件药。以水五斗。煎取一斗。去滓。别煎取三升。每服。暖一小盏服之。日三四服。

　　治腹重大。动摇有水声。皮肤黑色。名曰水蛊。宜服此方。

　　白茅根（一握锉） 赤小豆（二升）上件药。都以水六升。煮小豆令熟。去茅根。食豆及汁。病当随小便出为效。

　　又方。

　　青蛙（二枚干者涂酥炙微黄） 蝼蛄（七枚干者微炒） 苦葫芦子（半两微炒）上件药。捣细罗为散。每日空心。以温酒调下二钱。不过三服瘥。

　　治大腹水蛊。坚硬如石。宜利小便方。

　　水银（一两以少煮枣瓤研令星尽） 川芒硝（一两） 甜葶苈（五两隔纸炒令紫色） 椒目（一两微炒去汗）上件药。相和捣一万杵。丸如大豆大。每于腹空时。以粥饮下十丸。

　　治积年水蛊。宜服此方。

　　大戟（半两锉碎微炒） 甘遂（半两煨微黄） 甜葶苈（半两隔纸炒令紫色） 巴豆（十四枚炒熟去皮心及油） 赤小豆（四十九粒）上件药。捣罗为末。以煮枣肉和丸。如梧桐子大。每服空心。以粥饮下三丸。当日便利下水为效。

　　又方。

　　鬼扇草上捣绞取汁五合。空腹分温二服。以小便利为效。

　　卷第五十四

　　治水气脚膝浮肿诸方

　　夫肾属于水。而主脚膝。若肾气虚弱。为风湿毒瓦斯所搏。则肾气不足。不能宣通水液。

　　水液不传于小肠。致水气流溢。浸渍皮肤。故令脚膝浮肿也。

　　治水气。脚膝浮肿。大小便不利。上气喘急。槟榔散方。

　　槟榔（半两） 木香（半两） 桂心（半两） 紫苏茎叶（一两） 郁李仁（一两半汤浸去皮微炒） 赤茯苓（一两） 木通（一两锉） 陈橘皮（一两汤浸去白瓤焙） 牵牛子（二两微炒）上件药。捣细罗为散。每服空心。以桑根白皮汤。调下二钱。夜临卧时再服。

　　治水气。脚膝浮肿。上攻腹胁。妨闷。上气喘息。小便不利。郁李仁散方。

　　郁李仁（一两汤浸去皮微炒） 桑根白皮（一两锉） 赤茯苓（一两） 泽漆叶（一两）汉防己（一两） 泽泻（一两） 陈橘皮（一两汤浸去白瓤焙） 甘遂（一两煨令微黄）上件药。捣粗罗为散。每服。用猪肾一对。切去脂膜。大豆半合。先以水二大盏。煮至一盏服。

　　商陆（一两） 赤小豆（一合） 木通（半两锉） 泽泻（半两） 赤茯苓（半两） 陈橘皮（半两汤浸去白瓤焙） 葱白（三茎） 生姜（一分）上件药。细锉。都以水三大盏。煎至一盏半。去滓。食前分温三服。

　　治水气。脚膝肿满。入腹。气喘烦闷。小便不利。大戟散方。

　　大戟（一两半锉碎微炒） 木通（半两锉） 当归（半两锉碎微炒） 陈橘皮（三分汤浸去白瓤焙） 木香（半两）上件药。捣筛为散。每服四钱。以水一中盏。煎至六分。去滓。空心温服。服后当利。

　　未得快利。夜临卧时再服。

　　又方。

　　牵牛子（二两微炒） 木通（三分锉） 槟榔（一两） 木香（半两） 青橘皮（三分汤浸去白瓤焙）上件药。捣细罗为散。每于空心。及夜临卧时。以葱酒调下三钱。

　　卷第五十四

　　治水气小便涩诸方

　　夫水气小便涩者。由荣卫不调。经络痞涩。脾肾虚弱。使水气流溢于皮肤四肢。肾与膀胱有涩。

　　治水气。四肢肿满。上气喘急。小便秘涩。汉防己散方。

　　汉防己（一两） 木通（一两锉） 桑根白皮（一两锉） 赤茯苓（一两） 甘草（半两炙微赤锉） 大腹皮（半两锉） 牵牛子（一两微炒）上件药。捣粗罗为散。每服三钱。以水一中盏。入生姜半分。葱白七寸。

　　煎至六分。去滓。不计时候温服。

　　治水气。面目腿膝肿硬。小便赤涩。蘧麦散方。

　　蘧麦（一两） 滑石（一两） 汉防己（一两） 川大黄（一两锉碎微炒） 川芒硝（一两）上件药。捣粗罗为散。每服三钱。以水一中盏。煎至六分。去滓。不计时候温服。

　　又方。

　　木通（二两锉） 桔梗（一两去芦头） 赤芍药（一两） 桑根白皮（一两锉） 甜葶苈（一两隔纸炒令紫色） 白茅根（二两锉）上件药。捣筛为散。每服五钱。以水一大盏。煎至五分。去滓。不计时候温服。

　　治水气肿满。大小便涩壅。宜服大戟散方。

　　大戟（一两锉碎微炒） 陈橘皮（一两汤浸去白瓤焙） 商陆（一两） 木通（一两锉）蘧麦（一两）上件药。捣粗罗为散。每服三钱。以水一中盏。煎至六分。去滓。空腹温服。如未通。

　　即良久再服。

　　治水气。遍身肿。小便涩。腹胀满。宜服此方。

　　桑根白皮（锉一升） 泽漆茎叶（锉二升） 赤小豆（二升）上以水二斗。绵裹二味。煮小豆令熟。饥即食豆。渴即细细饮汁。以瘥为度。

　　治水气。小便涩。身体虚肿。宜服此方。

　　乌臼皮（二两） 木通（一两锉） 槟榔（一两）上件药。捣细罗为散。每服。不计时候。以粥饮调下二钱。

　　治大腹水肿。四肢洪满。小便涩少。海蛤丸方。

　　海蛤（一两细研） 甜葶苈（一两隔纸炒令紫色） 赤茯苓（一两） 桑根白皮（一两锉） 郁李仁煨令微黄）上件药。捣罗为末。别捣葶苈如泥。纳药末中和匀。炼蜜和捣二三百杵。丸如梧桐子大。

　　每服。以粥饮下二十丸。日三四服。

　　又方。

　　槟榔（一两） 牵牛子（一两微炒） 赤茯苓（一两） 桑根白皮（一两锉） 甜葶苈（一两隔纸炒令紫色） 汉防己（半两）上件药。捣罗为末。别捣葶苈如泥。纳药末中和匀。炼蜜和捣三二百杵。丸如梧桐子大。

　　每服。以粥饮下二十丸。日三服。以瘥为度。

　　治水肿。利小便。消胀满。宜服商陆丸方。

　　商陆（一两） 川芒硝（半两） 甘遂（一分煨令微黄） 川大黄（半两锉碎微炒） 芫花（半两醋拌炒令干） 荛花（半两微炒）上件药。捣罗为末。炼蜜和捣三二百杵。丸如梧桐子大。每服。食前。以粥饮下三丸。

　　以利为度。

　　治水气。小便涩。喘息促。四肢无力。宜服此方。

　　沙牛尿（一斗） 诃黎勒皮（半斤捣末）上件药。先以牛尿于铜器中。煎至二升。入诃黎勒末。熬令硬软得所。丸如梧桐子大。

　　每服。茶酒下三十丸。日三服。当下水及恶物为效。

　　治水气。腹胀气促。小便涩。水银丸方。

　　水银（一两用少枣肉研令星尽） 甜葶苈（一两半隔纸炒令紫色） 椒目（半两微炒去汗）浮萍草（半两） 滑石（二两）上件药。捣罗为末。研入水银令匀。煎皂荚子。胶和。丸如梧桐子大。每服。以葱汤下十五丸。日三四服。

　　治水气洪肿。小便涩方。

　　芫花根（一两锉微炒）上件药。捣细罗为末。每服。空心。以温水调下一钱。得小便大利便瘥。

　　治水肿烦渴。小便赤涩方。

　　冬瓜白瓤（不限多少）上以水煮令熟。和汁淡食之。

　　治水气。遍身肿。小便赤涩方。

　　甜葶苈（二两隔纸炒令紫色）上捣如膏。煮枣肉和丸。如梧桐子大。每服。煎桑根白皮汤下三十丸。日三四服。

　　卷第五十五

　　黄病论

