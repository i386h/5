<!-- { "loadSidebar": true } -->
　　茵陈（一两） 枳壳（一两麸炒微黄，去瓤） 白术（一两） 半夏（三分汤洗七遍，去滑）赤茯麸炒微黄）甜葶苈（一两上件药，捣罗为末，炼蜜和捣三、二百杵，丸如梧桐子大。每服，食前以温水下十丸，治黑疸，多死，宜急治方。

　　生土瓜根（一斤）上捣绞取汁六合。顿服。当有黄水随小便出，如未出，即更服。

　　卷第五十五

　　治风疸诸方

　　夫风疸者，由风气在于腑脏，与热气相搏，便发于黄，小便或赤、或黄，好卧而心振，面虚黑，名为风疸也。

　　治风疸，心脾风热，面色虚黑，身体皆黄，小便赤涩，宜服牛黄散方。

　　牛黄（一分细研） 犀角屑（三分） 防风（三分去芦头） 栝蒌根（一两） 杏仁（三分汤浸，去微炒） 甘草（半两炙微赤，锉） 麦门冬（一两去心，焙） 栀子仁（半两）上件药，捣细罗为散，研入牛黄令匀。每服，不计时候，以竹叶汤调下一钱；金银汤下亦得。

　　治风疸，脏腑风热相搏，心神不安，多卧少起，小便赤涩，犀角散方。

　　犀角屑（一两） 黄连（一两去须） 赤芍药（三分） 茵陈〔一（二）两〕 白藓皮（三分）土瓜根（三分）锉碎，微炒） 川芒硝上件药，捣细罗为散。每服，不计时候，煎茅根汤调下二钱，以利为度。

　　治风疸，小便或黄，洒洒而寒，好卧不欲动，宜服此方，艾（一束三月内取，捣汁，于铜器中煎如膏） 川大黄（一两锉碎，微炒） 黄连（一两去须） 苦参（一两锉） 凝水石（一两） 栝蒌根（一两） 甜葶苈（一两隔纸炒令紫色）上件药，捣罗为末，以艾煎和丸，如梧桐子大。每服，不计时候，以温水下二十丸。

　　卷第五十五

　　治女劳疸诸方

　　夫女劳疸之候，身目皆黄，发热恶寒，小腹满急，小便不利，因大劳大热，不能保摄，房后入水所致也。

　　治女劳疸，身目俱黄，恶寒发热，小腹满急，小便艰难，滑石散方。

　　滑石（一两半） 白矾（一两烧，令汁尽）上件药，捣细罗为散。每服，不计时候，以大麦粥饮调下二钱，小便出黄水为度。

　　又方白矾（半两烧，令汁尽） 硝石（半两）上件药，细研为散。每服不计时候，以大麦粥饮调下二钱，令微汗出，小便利为度。

　　又方乱发（如鸡子大） 猪脂（半斤）上件药，同于铛内，以微火煎，令发消尽。不计时候，以温水调下半鸡子壳，以小便利为度。

　　卷第五十五

　　治三十六种黄证候点烙论并方

　　夫诸黄者，其黄皆因伤寒为本，五脏互有所伤，热气相侵，致使病患精神恍惚，六腑不和，七神无主，情意改变，或起坐睡卧不安，或狂言妄语，忽喜忽悲，或寒或热。或即多言，或即不语，多饶喜笑，妄见鬼神，四肢沉重，扶举不行，或即潜身便走，气力倍加。如此状候，并是五脏热极，闭塞不通，疗不及时，甚损人命。或有鼻衄不止，口内生疮；或有小便不利，大便不通。有此状证，速宜点烙，及依后方治疗，必得痊平也。

　　卷第五十五

　　肝黄证候

　　肝黄者，面色青，四肢拘急，口舌干燥，言语謇涩，面目不利，爪甲青色。若背上浮肿，腹肋胀满者，难治。烙肝俞二穴、上管穴、足阳明二穴，及两臂间，手背后。

　　治肝黄，柴胡散方。

　　柴胡（一两去苗） 甘草（半两炙微赤，锉） 决明子（半两） 车前子（半两） 羚羊角屑（半两）上件药，捣筛为散。每服三钱。以水一中盏。煎至五分。去滓。不计时候温服。

　　治肝黄，面色青黄，筋脉拘急，口干心燥，小便不利，言语謇涩，犀角散方。

　　犀角屑（三分） 栀子仁（三分） 黄芩（三分） 羚羊角屑（三分） 川升麻（三分）柴胡（一两去苗） 龙胆（半两去芦头） 甘草（半两炙微赤，锉）上件药，捣筛为散。每服三钱，以水一中盏，入淡竹叶二七片，煎至六分，去滓，不计时候温服。

　　卷第五十五

　　心黄证候

　　心黄者，目赤，舌上生疮，心闷喘急，多言无度，或笑或嗔，微微汗出，口干舌短，起卧不安，神思恍惚，小便赤难，心下胀满，状如风水，悲哭，手乱捻物者，难治，烙心俞二穴、小肠俞二穴、天窗穴、百会穴、承浆穴、上管穴、关元穴、下廉二穴。

　　治心黄，生地黄饮子方。

　　生地黄（二两） 淡竹叶〔二（三）十片〕 大麦（半合） 甘草（半两炙微赤，锉）上件药，细锉，和匀。每服半两，以水一中盏，入生姜半分，煎至七分，去滓，不计时候温服。

　　治心黄，心神恍惚，口干烦闷，马牙硝散方。

　　马牙硝（一两细锉） 朱砂（一两细研） 龙齿（一两） 犀角屑（一两） 黄芩（一两） 甘草（一两炙微赤，锉）上件药，捣细罗为散，都研，令匀。不计时候，以生地黄汁调下二钱。

　　又方鸡子清（二枚） 盐（半两） 麻油（一合）上件药，相和令匀。顿服之，以吐利为度。

　　卷第五十五

　　脾黄证候

　　脾黄者，遍身如金色，眼目俱黄，唇口生疮，或吟或咏，有时吐逆，不能下食，大便涩。若脐凸者，难治。烙脾俞二穴，次烙胃管阴都二穴、丹田穴、魂舍二穴、足阳明二穴。

　　治脾黄，土瓜根散方，土瓜根（半两） 栝蒌根（半两） 甘草（半两炙微赤，锉） 枳壳（半两麸炒微黄，去瓤）上件药，捣筛为散。每服三钱，以水一中盏，煎至五分，去滓，不计时候温服。

　　卷第五十五

　　肺黄证候

　　肺黄者，眼目白色，头面微肿，鼻衄不止，多涕增寒，遍身生赤粟子，壮热，腹胀胸满，上气。若粟子紫黑色。及肿者，难治。烙肺俞二穴、大肠俞二穴、天窗穴、手阳明二穴、下廉二穴、丹田穴、承山二穴及手足心、背心、两乳头上二寸。

　　治肺黄，栝蒌散方。

　　栝蒌（一枚干者） 柴胡（半两去苗） 甘草（半两炙微赤，锉） 款冬花（半两） 芦根（半两锉） 贝母（半两煨，令微黄）上件药，捣筛为散。每服五钱，以水一大盏，入生姜半分，煎至五分，去滓，不计时候温服。

　　又方瓜蒂（七枚）上捣罗为末。每取一字，各吹鼻中，当下黄水为效。

　　卷第五十五

　　肾黄证候

　　肾黄者，面色青黄，腰背疼痛，耳中飕飕，百般声响，脚膝无力，多唾呕逆，不能下食，悲而不乐。若两脚浮肿齿黑如大豆者，难治。烙肾俞二穴、膀胱俞二穴、章门二穴、魂舍二穴、百会穴、三里二穴及两足心。

　　治肾黄，附子散方。

　　附子（一分炮裂，去皮脐） 干姜（一分炮裂，锉） 生干地黄（二两）上件药，捣筛为散，分为三服。每服，以水一大盏，煎至五分，去滓，不计时候温服。

　　又方莴苣子（一合细研）上以水一大盏，煎至五分，去滓，不计时候温服。

　　又方蔓荆子（一合）上研，令极烂，入热汤一小盏，搅，去滓。不计时候温服。

　　卷第五十五

　　胆黄证候

　　胆黄者，面色青黄，多惊少卧，悲泣不定，嗔怒无恒，舌上生疮，唇口干燥。若喘粗不止者，难治。烙胆俞二穴、上管穴、风池穴、下廉二穴、心俞二穴、肝俞二穴、伏兔二穴。

　　治胆黄，车前子散方。

　　车前子（半两） 秦艽（半两去苗） 甘草（半两炙微赤，锉） 犀角屑（半两）上件药，捣筛为散。每服五钱，以水一大盏，煎至五分，去滓，入生地黄汁半合，不计时候温服。

　　卷第五十五

　　脑黄证候

　　脑黄者，由热邪在于骨髓，而脑为髓海。故热气从骨髓流入于脑，则令身体发黄，头疼，眉疼，烙百会穴、风府穴。

　　治脑黄，石膏散方。

　　石膏（二两） 秦艽（一两去苗） 犀角屑（一两） 栀子仁（一两） 甘草（半两炙微赤，锉上件药，捣筛为散。每服四钱，以水一中盏，煎至六分，去滓，不计时候温服。

　　又方栀子仁（一两） 栝蒌根（一两） 川大黄（一两锉碎，微炒）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　行黄证候

　　行黄者，由瘀热在脾藏，但肉微黄，而身不甚热。其人头痛心烦，不废行立也。烙脾俞二穴、上管穴、百会穴。

　　治行黄，宜服此方。

　　黄芩（一两） 麦门冬（一两去心） 犀角屑（一两） 栝蒌根（一两） 栀子仁（一两） 甘草（半两炙微赤，锉）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　癖黄证候

　　癖黄者，由饮水停滞结，聚成癖。因热气相搏，则郁蒸不散，服下满痛，而身体发黄。

　　烙胃俞二穴、上管穴、胃管穴。

　　治癖黄，半夏散方。

　　半夏（一两汤洗七遍，去滑） 前胡（三分去芦头） 槟榔（三分） 杏仁（三分汤浸，去皮尖、双仁，麸炒微黄） 川大黄（一两锉碎，微炒） 枳壳（半两麸炒微黄，去瓤）上件药，捣筛为散。每服三钱，以水一中盏，入生姜半分，煎至六分，去滓，不计时候温服。

　　又方芫花（半两醋拌炒，令干） 桃仁（半两汤浸，去皮尖、双仁，麸炒微黄） 川大黄（一两锉碎，微炒）上件药，捣筛罗为散。不计时候，以温酒调下一钱。

　　卷第五十五

　　胃黄证候

　　胃黄者，吐逆下利，心腹气胀，或时烦闷，不能饮食，四肢无力。若唇、口、面、目、舌根黑者，难治。烙胃俞二穴、上管太冲二穴。

　　治胃黄，人参散方。

　　人参（一两去芦头） 黄芩（一两） 赤茯苓（一两） 栝蒌（一枚） 枳壳（一两半麸炒微黄，去瓤） 甘草（半两炙微赤，锉）上件药，捣筛为散。每服五钱，以水一大盏，煎至五分，去滓，不计时候温服。

　　卷第五十五

　　鬼黄证候

　　鬼黄者，面色或青或黑，遍身皆黄，狂语多惊，皮肤枯，舌根謇涩，心中恍惚，常见鬼神，或自强言，诈作惺惺。若鼻中灰色，舌黑，毁裂衣裳者，难治。烙心俞二穴、百会穴、巨阙穴、章门二穴、下廉二穴、明堂穴、神庭穴。

　　治鬼黄，丹砂散方。

　　朱砂（半两） 马牙硝（一两） 铁粉（半两）上件药，同细研如粉。不计时候，磨犀角水调下一钱。

　　卷第五十五

　　奸黄证候

　　奸黄者，是鬼黄变入奸黄也，面目遍身俱黄，言语失错，心神狂乱，诈奸黠如不患人。

　　若不与漱，即口舌干燥，气喘者，难治。先烙心俞二穴、肺俞二穴，次烙胸前两边。

