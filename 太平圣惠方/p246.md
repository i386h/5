<!-- { "loadSidebar": true } -->
　　治奸黄，犀角散方。

　　犀角屑（一两） 麦门冬（一两去心） 白藓皮（一两） 葳蕤（一两） 黄芩（一两）川大黄（二两锉碎，微炒）上件药，捣粗罗为散。每服四钱，以水一中盏，煎至五分，去滓，入生地黄汁一合，不计时候温服。

　　卷第五十五

　　走马黄证候

　　走马黄者，眼目黄赤，烦乱狂言，起卧不安，气力强壮，唯爱嗔怒，努目高声，打骂他人，犹如癫醉。若厥逆者，难治。烙肝俞二穴、百会穴、风府穴、关元穴、肾俞二穴、下廉二穴、上管穴、中管穴，次烙手足心。

　　治走马黄方小麦（一两） 竹叶（一握） 生姜（半两切）上，以水一大盏半，煎至八分，去滓，入马粪汁一合，搅匀，分为二服，如人行三、二里服尽。

　　卷第五十五

　　立黄证候

　　立黄者，两脚疼痛，眼目黄涩，小便色赤，淋沥不利，心下有气块者，难治。烙上管穴、心俞二穴、关元穴、下廉二穴、次烙舌下黑脉。

　　治立黄方茅根（五两锉） 白术（半两）上件药，捣筛为散。每服五钱，以水一大盏，煎至五分，去滓，不计时候温服。

　　卷第五十五

　　黑黄证候

　　黑黄者，面色或黄或黑，眼目青色，腰脊拘急，口中两颊，有黑脉退场门角者，难治。烙百会穴及舌下黑脉、口角两傍、玉泉穴、绝骨二穴、足阳明穴、章门二穴，次烙心俞二穴。

　　治黑黄方鬼臼（一两锉）上，以水一大盏半，煎至八分，去滓。分为二服，如人行五里再服。

　　卷第五十五

　　体黄证候

　　体黄者，身黄面赤，脚膝疼闷，身上不热，心中烦躁，腹中微微有气，饮食或进或退，好盖衣被，又欲冷处睡卧，烙百会、背心及心下一寸至二寸、三寸、四寸、五寸。

　　治体黄，宜用蒴 汤浴之方。

　　蒴 （半斤） 柳枝（半斤） 桃枝（半斤） 黄栌木（五两）上件药，细锉，以水三斗。煎至二斗，去滓，入白矾末一两，搅，令匀。温温浴之。

　　卷第五十五

　　劳黄证候

　　劳黄者，四肢无力，骨节烦疼，或时吐逆，不能下食，鼻中干燥，身热疼闷，渐觉羸瘦，寒热不定。若喘息气粗者，难治。烙心俞二穴、玉枕穴、章门二穴、百会劳宫二穴、曲骨穴。

　　治劳黄，柴胡散方。

　　柴胡（一两去苗） 茵陈（半两） 犀角屑（半两） 麦门冬（一两去心） 鳖甲（二两涂醋，炙微黄，去裙 ） 甘草（半两炙微赤，锉）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　脊禁黄证候

　　脊禁黄者，腰背急硬，口噤不言，喘息气粗，眼中出血，心神恍惚，状如中风。烙百会、心俞二穴、上管穴、肝俞二穴、承浆穴、魂舍二穴、气海穴、下廉二穴、绝骨二穴、次烙鼻柱及大椎骨上。

　　治脊禁黄，独活散方。

　　独活（一两） 麻黄（一两去根节） 犀角屑（半两） 秦艽（半两去苗） 桑根白皮（半两锉甘草（半两炙微赤，锉）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　食黄证候

　　食黄者，闻食气吐逆，心腹胀满，身体疼痛，喘息气粗，食饮不下，或时虚汗，肠中结燥，亦似心黄，梦见神鬼。烙章门二穴、关元穴、脾俞二穴、上管穴、中管穴。

　　治食黄，腹中结燥，茅根散方。

　　茅根（一两锉） 甘草（一分炙微赤，锉） 川大黄（一两锉碎，微炒）上件药，捣筛为散。分为五服，每服，以水一大盏，煎至五分，去滓，温服，如人行五七里再服，以利为度。

　　又方商陆（一两） 栝蒌根（一两）上件药，捣细罗为散。不计时候，以葱白汤调下一钱。

　　卷第五十五

　　火黄证候

　　火黄者，遍身如火色，两腋下有赤点子，状如粟米或如麦麸。其点子紫色多，黑色少者，可治；黑色多，紫色少者，难治。烙百会穴、天窗穴及背脊两傍。

　　治火黄方。

　　上，取生栝蒌根，捣绞取汁。不计时候，服半中盏。

　　卷第五十五

　　阴黄证候

　　阴黄者，身如熟杏，爱向暗卧，不欲闻人言语，四肢不收，头旋目痛，上气痰饮，心腹胀满，面色青黄，脚膝浮肿，小便不利。烙肾俞二穴、气海穴、胃管穴、阴都二穴。

　　治阴黄，秦艽散方。

　　秦艽（一两去苗） 旋复花（半两） 赤茯苓（半两） 甘草（半两炙微赤，锉）上件药，捣筛为散。每服四钱，以牛乳一中盏，煎至六分，去滓，不计时候温服。

　　卷第五十五

　　气黄证候

　　气黄者，上气心闷，腹肋胀痛，两脚冷疼，睡卧不安，小便淋涩，状似脾黄。烙气海穴、肺俞二穴、足阳明二穴。

　　治气黄方。

　　苦葫芦子仁（一两微炒）上捣细罗为散。不计时候，以温水调下一钱，以得吐为度。

　　卷第五十五

　　黄证候

　　黄者，头痛口苦，舌根干黑，喘息不调，鼻中血出，心神烦乱，作怅望之声，小便赤色如红花汁。若眼不能开者，难治。烙耳尖上五分及耳前五分、头两角太阳穴、百会穴、玉枕、心俞二穴、足阳明二穴及手足心。

　　治 黄，生地黄散方。

　　生干地黄（一两） 犀角屑（一分） 黄芩（一分） 竹茹（一分） 麦门冬（一分去心）上件药，捣筛为散。以水二大盏，煎至一大盏，去滓，分为二服，如人行五里再服。

　　卷第五十五

　　髓黄证候

　　髓黄者，身体赤黄，四肢不举，肌肉战掉，鼻中出血，两脚疼闷，一手专安额上，身不壮热，爱冷处卧。烙下廉二穴、百会穴、肺俞二穴、接脊穴、绝骨二穴。

　　治髓黄，地骨皮散方。

　　地骨皮（一两） 柴胡（一两去苗） 人参〔二（一）两去芦头〕 羚羊角屑（一两） 甘草（一两炙微赤，锉）上件药，捣筛为散。每服四钱，以水一中盏，煎至五分，去滓，入生地黄汁半合，不计时候温服。

　　卷第五十五

　　房黄证候

　　房黄者，眼赤身黄，骨髓烦疼，头目昏痛，多饶睡卧，体虚无力，夜多梦泄，神思不安，腰脚酸疼，小便黄赤。烙肾俞二穴、膀胱俞二穴、足三里二穴、关元穴、气海穴。

　　治房黄，鹿茸散方。

　　鹿茸（一两去毛，涂酥，微炙） 熟干地黄（一两） 山茱萸（一两） 五味子（一两）黄（一两锉） 牡蛎（一两烧为粉）上件药，捣细罗为散。不计时候，以温酒调下二钱。

　　卷第五十五

　　血黄证候

　　血黄者，头痛心闷，眼运欲倒，胸膈热壅，鼻衄不止，咽喉干燥，舌上生疮。若身热如火，头面肿者，难治。烙心俞二穴、百会穴、足阳明二穴、下廉二穴及手足心。

　　治血黄，羚羊角散方。

　　羚羊角屑（一两） 黄芩（一两） 栀子仁（一两） 麦门冬（一两去心） 川升麻（一两） 甘草（半两炙微赤，锉）上件药，捣筛为散。每服四钱，以水一中盏，煎至五分，去滓，入生地黄汁半合，不计时候温服。

　　卷第五十五

　　忧黄证候

　　忧黄者，面色青黄，手足痛疼，多吐涎沫，咳嗽不止，兼吐脓血，肌肤消瘦，行步欲倒，状同劳黄。烙背心，次烙胆俞二穴、心俞二穴，治忧黄，秦艽散方。

　　秦艽（一两去苗） 柴胡（一两去苗） 鳖甲（一两涂醋，炙微黄，去裙 ） 黄 （半两锉）杏仁（半两汤浸，去皮尖、双仁，麸炒微黄） 黄芩（半两） 犀角屑（半两） 甘草（半两）上件药，捣筛为散。每服四钱，以水一中盏，煎至五分，去滓，入生地黄汁一合，不计时候温服。

　　卷第五十五

　　惊黄证候

　　惊黄者，面色青黄，心多惊悸，口舌干燥，不肯眠卧，卧即多言语、狂乱，身体壮热。

　　烙风池二穴，后烙天窗穴、心俞二穴。

　　治惊黄，犀角散方。

　　犀角屑（半两） 白藓皮（半两） 麦门冬（半两去心） 沙参（半两去芦头） 茵陈（半两）川升麻（半两） 川朴硝（半两） 甘草（半两炙微赤，锉）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　花黄证候

　　花黄者，面色似红花，头目疼重，寒热如疟，恒多脚冷，早起即轻，午后发重，进退不定，状同神祟。烙百会穴、手阳明二穴、关元穴、足阳明二穴。

　　治花黄，知母散方。

　　知母（一两） 地骨皮（一两） 柴胡（一两去苗） 石膏（一两） 栀子仁（一两）上件药，捣筛为散。每服四钱，以水一中盏，煎至五分，去滓，入生地黄汁一合，不计时候温服。

　　卷第五十五

　　疟黄证候

　　疟黄者，面色萎黄，增寒壮热，头痛不止，口干多渴，四肢羸瘦，不能饮食，或好或恶进退不定。烙肺俞二穴、百会穴、风府穴、天窗穴、太阳二穴、玉枕穴及耳尖上五分。

　　治疟黄，恒山散方。

　　恒山（一两） 茵陈（一两） 赤茯苓（一两） 知母（一两） 鳖甲（一两涂醋，炙令微黄，去裙 ） 甘草（半两炙微赤，锉）上件药，捣筛为散。每服四钱，以水一中盏，入豉四十九粒，煎至六分，去滓，不计时候温服。

　　卷第五十五

　　水黄证候

　　水黄者，身面青黄，脚膝浮肿，心腹胀满，上气烦闷，语声不出。烙关元穴、伏兔穴、下管穴、足三里二穴、承山二穴、百会穴及背心。

　　治水黄方。

　　川大黄（半两锉碎，微炒） 甘遂（一钱煨，令微黄）上件药，捣碎，都以水一大盏，煎至六分，去滓。分为二服，如人行五十里再服，得利即住服。

　　卷第五十五

　　蛇黄证候

　　蛇黄者，腰背反张，口苦舌缩，嚼衣裳，伏地似隐，不多言语，难盖衣被，少开眼目，或时叫唤，心神不定。烙前心、背心、足阳明二穴及气海穴。

　　治蛇黄，羚羊角散方。

　　羚羊角屑（一两） 麦门冬（一两去心） 沙参（一两去芦头） 秦艽（半两去苗） 茵陈（半两） 甘草（半两炙微赤，锉）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　牛黄证候

　　牛黄者，舌如蜡色，口作 ，不多言语，或如牛吼。若眼目头面未变，作深黄色者可治；如舌上及身体黄黑色者，难疗。烙承浆穴、脾俞二穴及后心。

　　治牛黄，犀角散方。

