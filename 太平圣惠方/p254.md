<!-- { "loadSidebar": true } -->
　　夫三虫者。长虫赤虫蛲虫也。为三虫。犹是九虫之数也。长虫蛔虫长一尺。动则吐清水。则多则而治三虫。白蔹丸方。

　　白蔹（三分） 野狼牙（三分） 芦（三分） 桃花（三分） 贯众（三分） 陈橘皮（三分汤浸去白瓤焙） 芜荑仁（三分）上件药。捣罗为末。炼蜜和捣三二百杵。丸如梧桐子大。宿勿食。旦以温浆水下三十丸。

　　又方。

　　竹节（烧灰三分） 雷丸（三分） 饧（半两炒焦为末） 陈橘皮（三两汤浸去白瓤焙）上件药。捣罗为末。炼蜜和丸。如梧桐子大。每于食前。以温水下二十丸。

　　又方。

　　芎 （一两） 雷丸（一两） 桔梗（一两去芦头） 白芷（一两）上件药。捣细罗为散。每于食前。以蜜水或粥饮。调服二钱。

　　又方。

　　吴茱萸根（东引者长一尺） 栝蒌根（四两）上件药。都细锉。以酒一升。渍之一宿。明旦去滓。先嚼少淡干脯。咽汁。然后顿服之为妙。

　　又方。

　　芦（四两） 干漆〔三（二）两捣碎炒令烟出〕 吴茱萸（一分汤浸七遍焙干微炒用）上件药。捣细罗为散。每于空心。先嚼淡干脯咽汁。便以粥饮调服一钱。

　　又方。

　　茱萸根（东引者长一尺） 大麻子（一升）上件药。细锉茱萸根。捣麻子。以酒二升。和渍一宿。布绞去滓。空腹暖令温。顿服之虫当自下。

　　又方。

　　上捣桃叶绞取汁。空心服一小盏。

　　又方。

　　朱砂末（一分） 乱发如鸡子大（烧灰细研）上件药。都研令匀。以醋半盏。调。平旦顿服之。

　　又方。

　　鹤虱（一两纸上微炒）上捣细罗为散。每于食前。以猪羊肉 汁。调下二钱。以虫下为度。

　　卷第五十七

　　治马咬及蹈伤人诸方

　　凡人被马咬蹈及马骨所刺伤。并马缰绊勒所伤。皆为毒疮。若肿痛致烦闷。是毒入腹亦能毙人也。

　　治马咬人损方。

　　马鞭稍（五寸烧灰） 猪脂〔三（二）两〕 雄鼠粪（二七枚） 白僵蚕（半两）上件药三味。捣细罗为散。以猪脂调涂咬处。日二换方。

　　治马咬人。阴卵脱出方。

　　上推纳之。以桑皮细作线缝之。取乌鸡肝细锉以封之。初伤时。勿小便。

　　治马咬人。毒入心方。

　　上煮马齿菜并汤食之。即瘥。

　　又方。

　　马齿菜子上捣细罗为散。每服。不计时候。以暖酒调下一钱。

　　又方。

　　蓼蓝汁（三大盏）上以水二大盏。同煎取一大盏。不计时候。温服二合。兼用洗疮良。

　　又方。

　　疮上涂鸡血甚良。

　　治马咬人及蹈人。疮有毒。肿热痛方。

　　灸疮中及肿上瘥。

　　又方。

　　上割鸡冠血。沥着疮中三五滴。若大马用雌鸡。小马用雄鸡。

　　卷第五十七

　　治马汗入疮诸方

　　夫人先有疮。而乘汗马。若马毛垢及马屎尿。及坐马皮鞯。并能有毒。毒瓦斯入疮。致肿疼痛烦热。毒入腹。亦能害人也。

　　治人体先有疮。而乘汗马。若马毛入疮中。或但为马气所蒸。皆致肿痛烦热。入腹则杀上烧马鞭稍为末。以猪脂和敷之。

　　治人先有疮。若马汗。或马毛入疮中。肿痛者方。

　　上饮醇酒取醉即愈。

　　治马汗入人疮。疼痛方。

　　上烧鸡毛末。水服一钱。日三服瘥。

　　又方。

　　上煮豉作汤。及热渍之。冷复易之。

　　治乘汗马。先因灸疮。遂着马汗气。令人遍身痛方。

　　上切赤苋菜水煮汁淋之。立愈。五月五日。预采收良。

　　忽骤乘骑来。恐马汗所伤方。

　　上于衣上带葱白一茎。自无所害。

　　治马汗马毛入人疮中。肿痛欲死方。

　　上以水渍疮。数易水便愈。

　　又方。

　　上以锻石末敷之即瘥。

　　卷第五十七

　　治马骨伤人及血入疮诸方

　　治马骨所伤。毒瓦斯攻人欲死方。

　　上以马粪绞饮其汁。即效。兼烧末水服二钱。日四五服。

　　治马骨所刺。及马血入人体。故疮中毒。疼痛欲死者。宜用此方。

　　上以热灰汁。更番渍之。常令热。终日为之。冷即辄易。数日乃愈。若心痛而疮肿不消者。炙石熨之。

　　又方。

　　大麻仁研绞取汁。饮一中盏。日四五服。

　　治马骨刺入肉成疮者方。

　　人粪（干者烧灰）上研为末。以敷疮。兼以马粪汁洗疮。甚佳。

　　又方。

　　上用小便洗之瘥。兼捣马齿苋汁饮之。并洗疮上即愈。

　　又方。

　　雄黄（半两） 干姜（半两锉）上件药。捣罗为末。贴疮上良。

　　又方。

　　上用小蒜捣炒暖。用敷疮上。兼以汤淋。取汁灌疮良。

　　又方。

　　上取驴耳中垢敷之。兼治马血入疮效。

　　卷第五十七

　　治虎咬诸方

　　治虎咬疮方。

　　上煮葛根汁令浓。以洗之十遍。兼饮其汁。及捣细罗为散。温水服三钱。日五服。甚者夜加二服。

　　又方。

　　嚼粟米涂之即瘥。

　　又方。

　　上以青布急卷。烧一头。纳竹筒中。注疮口。熏疮妙。

　　又方。

　　上以水煮生铁令浓。洗疮上瘥。

　　凡人入山辟虫方。

　　水牛角 羊角上件药。若人入山。将此药烧之。辟虎野狼虫蛇皆走。

　　又方。

　　鼠（一枚）上烧为灰。细研。先用浆水洗身。后敷之甚良。

　　卷第五十七

　　治蛇螫诸方

　　凡中蛇不应言蛇。皆言虫。及云蛇索。勿正言其名也。恶蛇之类甚多。而毒有差剧。时四月五月中。青蛙三角。苍虺。白头火蜴。六月七月中。竹狩。艾蝮。黑甲赤目。黄口反钩。

　　白记牵人兽。

　　来取之煮汁渍之便治。一日间二者。有蛇名黑帝疮上冷。不治故得七日死。凡蛇疮未愈。禁热食。热食便发。治之依初被螫法也。

　　治蛇螫疼痛。宜敷此方。

　　合口椒（二两） 苍耳苗（五两） 生姜汁（二合） 硫黄（半两）上件药相和。烂捣。敷螫处良。

　　又方。

　　地龙（五枚） 蜈蚣（一枚端午日收赤足者）上件药相和。烂捣。敷被螫处。

　　又方。

　　麝香（一分细研） 雄黄（一分细研） 半夏末（一分生用）上件药。都研令匀。敷之即愈。

　　又方。

　　白矾（一两） 甘草（一两生用）上件药。捣细罗为散。如蛇螫着之时。心头热躁。眼前暗黑。用新汲水服一钱即止。如有些小肿气。用白矾盐浆水。莴苣根。煎三五沸淋之。即除如大 蛇螫着。未及修事药物。

　　用耳又方。

　　白矾（二两研） 大麻叶（五两锉） 苍茸茎叶（五两锉）上件药。以水一斗。煮至六升。去滓。下白矾末。温温浸之。

　　又方。

　　猫儿粪（三两烧灰） 干姜（二两锉） 牛角 （二两烧灰） 臭黄（一两）上件药。捣细罗为散。以津唾调。敷于被螫处。

　　又方。

　　上取独头蒜。薄切。安螫处。以艾炷安在其上。炙令热彻即愈。

　　治蛇螫人。疮已合。而余毒在内。或淫淫痛痒方。

　　大蒜（一升） 小蒜（一升）上件药。合捣。煎汤淋。及取汁灌于疮中。即愈。

　　又方。

　　上取甲煎涂之神验。蝎蜇同用。

　　又方。

　　上以硼砂一两。研令细。以园内生蒌葱。就上取却葱角尖。倾入硼砂末。却以角尖处。

　　一七日掘葱。倾硼砂汁于一张紧薄纸上。阴干。每有伤处。取钱孔大纸贴之。立愈。

　　又方。

　　上用大蒜。烂捣敷疮上。日三四度即瘥。

　　又方。

　　上用桑树白汁涂疮上。日三四度涂之。

　　又方。

　　上用黑豆叶细锉。捣敷疮上。日四五度用之。

　　又方。

　　上用水蓼一大握。捣敷螫处。干即立换。

　　又方。

　　上用暖酒淋洗疮上。日三四度用之。

　　又方。

　　上烧刀子头令赤。以白矾置上。候成汁。便热滴于螫处。立愈。

　　又方。

　　上以头醋煮青竹筒。合于螫处。须臾黄水沫出。即瘥。

　　又方。

　　上以远志嚼令烂以敷之。并纳一片子于所螫疮孔中。数数易之。

　　又方。

　　上取黑豆五升。碾碎。分为二分。于盆中。以水浸过三四寸深。令浸所螫处。良久。去旧豆。着新豆。复浸。不过三两易便瘥。兼以豆为末。水调服之。亦妙。

　　又方。

　　苦葫芦根叶。捣封疮口上立瘥。

　　又方。

　　上取鸡子打破头作孔。令着螫处。逡巡鸡子黑。又换。以可为度。

　　又方。

　　猪脂和鹿角灰涂之。即愈。

　　又方。

　　上捣绞紫苋取汁。饮一中盏。以滓封疮上。用水少许灌之。即愈。

　　又方。

　　上用梳头梳中垢。封之瘥。

　　又方。

　　上用合口椒及蒜叶。熟捣敷之瘥。

　　入山辟众蛇方。

　　雄黄 麝香 干姜（等分捣末）上件药。都细研。以袋盛带之。男左女右。蛇螫毒。即涂疮良。

　　又方。

　　上恒烧 羊角。使烟出。蛇则去矣。

　　治因热逐凉睡。有蛇入口中。挽不出方。

　　上以刀破蛇尾。纳生椒三两粒裹着。须臾即出。

　　治蛇入口。并入七孔中方。

　　上剖母猪尾头沥血。着口中出。

　　治蛇骨刺人毒方。

　　上用铁粉如大豆许。纳管中。吹疮中良。

　　又方。

　　鸡粪白（二两烧为灰）上细研如粉。每服。以温酒调下一钱。以瘥为度。

　　卷第五十七

　　治蝮蛇螫诸方

　　蝮蛇者。形不甚长。头褊。口尖。头斑。身赤纹斑色。亦有青色黑色者。人犯之。头腹贴着地者是也。东间诸山甚多。其毒最烈。草中行。不可不慎。又有一种。状如蝮而短。有四脚但营治蝮蛇螫方。

　　豉（四两） 椒（三两去目） 薰陆香（三两） 白矾（三两烧灰）上件药。相和烂捣。以唾调敷被咬处。

　　又方。

　　生椒（三两去目） 好豉（四两）上件药。以唾和捣令烂熟。用敷伤处。须臾即瘥。

　　又方。

　　蜈蚣草 臭黄 锻石（各等分）上件药。捣罗为末。敷于螫处。

　　又方。

　　上取野狼牙草叶。六月以前收之。以后用根。并捣令烂。以槲叶裹 火煨令热。用敷疮上。以帛裹。冷即易之。

　　又方。

　　生虾蟆一枚。烂捣敷疮上。

　　又方。

　　桂心 栝蒌根（各等分）上件药。捣罗为末。以小竹筒中盛。蜜塞之。以带行。卒为蝮蛇所中。敷之。此药治诸蛇毒最效。

　　又方。
