<!-- { "loadSidebar": true } -->

　　盐二斤。以水六升。煮十沸。温温浸之。冷即再暖。

　　又方。

　　用猪耳垢着疮中。牛耳垢亦可用之。

　　又方。

　　生麻叶楮叶合捣。以水 汁。去滓渍之。

　　卷第五十七

　　治青蛙蛇螫诸方

　　青蛙蛇者。正绿色。喜缘树及竹上。自挂与竹树色一样。人多不觉。若入林中行。有落人项背上者。然自不甚啮人。啮人必死。此蛇无正形。极大者不过四五寸。世人皆呼为青条蛇。

　　治中青蛙蛇螫人方。

　　雄黄 干姜（等分）上件药。捣罗为末。以射肉和之。小竹管中。带将行。有伤者。便用敷疮上。兼治众蛇虺毒。甚效。

　　又方。

　　独根草 腊月猪脂（等分）上件药相和。捣熟敷毒上。立瘥。

　　又方。

　　取荆叶烂捣。帛裹缚肿处。太良。

　　又方。

　　地龙（三条） 盐（半两炒）上件药相和。研令烂。以面围毒处。敷药于上。须臾化为水。不过三两度瘥。

　　又方。

　　白矾灰（半两） 羊角（半两烧灰） 射罔（一分） 雄黄（一两） 麝香（一两） 干姜（一两）上件药。捣罗为末。用敷疮上。凡蛇毒畏雄黄。疑有蛇处。于舍下。微火烧雄黄。

　　令其又方。

　　上取慈菇草根捣令烂。敷之即瘥。其草燕尾者是。大效。

　　又方。

　　上以射罔涂肿上。血出即瘥。

　　又方。

　　先以唾涂咬处。熟嚼生黑豆叶敷之。

　　又方。

　　消黄蜡注疮上。不瘥。更消注之。以瘥为度也。

　　又方。

　　雄黄末敷疮上。亦用铜青敷疮中。

　　又方。

　　捣大蒜和胡粉。敷螫处立瘥。

　　卷第五十七

　　治犬咬诸方

　　凡春末夏初。犬多狂恶伤人。即须以杖预防。而不免者。莫出于疮上炙之。百日之中。

　　一日不阙者。方得免难。若初见疮瘥痛定。自言平复者。其祸必至。死在旦夕。又凡狂犬咬人讫是云治犬咬方。

　　上熬杏仁令黑。研成膏敷之。

　　又方。

　　上以沸汤和灰。壅疮上良。

　　又方。

　　上以热牛粪涂之佳。

　　又方。

　　上以醋和锻石。用涂疮上。

　　又方。

　　上鼠粪为末。以腊月猪脂和敷之。

　　又方。

　　上取地龙烂捣。封被咬处。当有毛出。或收得干者。捣末。油调封之。

　　又方。

　　上烧虎肉为灰。以醋调涂之。

　　又方。

　　上取生姜炙热。熨之甚佳。

　　又方。

　　上用枸杞叶并盐少许。捣熟后。敷于上即瘥。

　　治狗咬人。伤处毒痛心闷方。

　　杏仁（半两汤浸去皮尖双仁生用） 桃白皮（一两锉）上件药。以水一大盏半。煎至八分。去滓。分温二服。良久再服。当吐狗毒。即瘥。

　　又方。

　　上以火炙疮中肿上。捣韭汁饮三合。四五服。疮瘥即止。

　　又方。

　　上用地龙粪封之。当出狗毛神效。

　　卷第五十七

　　治犬咬诸方

　　凡 犬咬人。其疮七日一发。过三七日不发。则免也。若过百日不发。乃为瘥耳。每到七日之间中治 犬咬人。毒瓦斯入腹。心头闷乱。腹内 痛。宜服此方。

　　桃白皮（三两） 甘草（半两炙微赤锉） 桂心（一两） 杏仁（三十枚汤浸去皮尖双仁麸炒微黄研成膏）上件药。细锉。以水三大盏。煎取一盏。去滓。入杏仁膏。搅匀。分为二服。良久再服治 犬咬人疼痛不止方。

　　豉（一合） 雄鼠粪（一两） 杏仁（一两） 韭根（一两）上件药。以上相和。烂研。敷被咬处良。

　　治狂犬咬伤损。疼痛方。

　　白矾（一两烧灰） 硫黄（半两） 栀子灰（半两）上件药。都研为末。敷咬损处。即瘥。

　　又方。

　　上烧虎骨作末。敷疮上。又微熬杏仁。捣研取汁服之。即瘥。

　　又方。

　　上烧犬尾毛为末敷之。

　　又方。

　　上烧自死蛇一条令焦。作末。纳孔中。

　　又方。

　　上取地榆根锉。捣末敷疮上良。

　　又方。

　　上地榆锉捣为散。水调二钱。服之良。

　　又方。

　　上以头发。 皮。各烧灰等分末。水和服二钱。口噤者。拗齿纳之。药下即瘥。

　　又方。

　　上以豆酱汁涂之。日三四度。干即易。

　　又方。

　　上以虎牙及骨。捣罗为散。水调服二钱。即瘥。

　　治 犬啮。重发方。

　　上用干姜末。以水调下二钱良。

　　又方。

　　韭根（一两切） 故木梳（一枚锉）上件药。以水一大盏。煎至五分。去滓。顿服良。

　　又方。

　　上取虾蟆一枚。烧灰。粥饮服之。即愈。

　　又方。

　　桃南枝白皮（一两锉）上以水一大盏。煎至六分。去滓。温温顿服。当吐为效。

　　又方。

　　莨菪子七枚。以水服之。又取其 犬脑上毛烧灰。敷疮上。不发。

　　又方。

　　上以梅子为末。以酒服二钱。即瘥。

　　治狂犬咬。毒入心。闷绝不识人方。

　　上取黑豆煮汁服之。甚良。

　　又方。

　　上以杏仁去皮尖。研作汤。频服之良。

　　治狂犬啮人方。

　　干地龙（一条酒浸炙令黄色）上捣罗为末。水调服三钱。日四五服。

　　又方。

　　上以莨菪烂捣。和盐敷之。

　　卷第五十七

　　治蜈蚣咬诸方

　　蜈蚣者。则是百足虫也。虽复有毒。而不甚螫人。人误触之者。故时有中其毒尔。

　　治蜈蚣咬方。

　　腻粉（一分） 生姜汁上件药相和。调涂咬处。立效。

　　又方。

　　胡葱（一握捣如泥） 椒（一合）上件药。以水煮椒汁洗之。后封胡葱泥于咬处。即瘥。

　　又方。

　　上取蜗牛捺取汁。滴入咬处。须臾自瘥。此方神验。

　　又方。

　　以雄鸡冠血涂之。立效。

　　又方。

　　上以桑根白皮汁涂之。立瘥。

　　又方。

　　上取蜡少许。将笔管坐所咬处。熔蜡滴向管内。令到疮上。三四滴便止。

　　又方。

　　上取生附子一颗。以头醋磨涂之良。

　　卷第五十七

　　治蜘蛛咬诸方

　　治蜘蛛咬。遍身生丝方。

　　上羊乳一味饮之愈。贞元十二年。刘禹锡偶至奚吏部宅。坐中有客刑部崔从质。因话此方云教饮治蜘蛛咬。遍身成疮。立效方。

　　上以上好春酒。任意饮之。取醉。使人翻转身。勿令一面卧。恐酒毒腐入肠。斯须。蜘蛛见于疮中。小如粟米。自出尽即瘥。

　　又方。

　　白芜荑（一分） 皂荚（半挺） 青盐（半分）上件药。捣罗为末。炼蜜和丸。如皂荚子大。每有伤着处。用蜜调一丸。敷在疮上。即效。

　　又方。

　　雄黄（一分） 麝香（一钱） 蓝汁（一大盏）上件药。细研。投于蓝汁中。以涂咬处。立瘥。若是毒蜘蛛咬。即更细细服其蓝汁。神异之效。

　　又方。

　　上以青葱叶一茎。去尖头。作孔子。以地龙一枚。置葱叶中。紧捏两头。勿令通气。动摇之。候化为水。涂所咬处便瘥。神验。

　　又方。

　　上捣枣叶一合。入麝香末半钱。麻油调涂之。立效。

　　又方。

　　上嚼薤白敷之。立效。

　　又方。

　　上以井华水研硼砂涂之。甚良。

　　又方。

　　上以韭根一握。去土。入麝香末一钱。同研敷之。

　　又方。

　　上以蝙蝠粪。生油研涂之。

　　治蜘蛛咬作疮。诸治不瘥方。

　　上取萝 草捣如泥。封上。日三易。毒犯作脓出。即瘥。

　　又方。

　　枣叶 柏叶 晚蚕砂（等分）上件药。捣罗为末。以生油和泥。先炙咬处。然后用药涂之良。

　　又方。

　　柳白皮（一两） 半夏（一两）上件药。并烧为灰。细研。以水调涂之。

　　又方。

　　生油（少许） 豉（一合）上件药。先将油涂咬处。即以豉捣作团拭之。若见丝入豉中。即效。

　　又方。

　　上虾蟆头。炙令黄。为末油调涂之。立效。

　　又方。

　　上盐和油调涂之。数揩之。神验。

　　又方。

　　上猕猴粪为末。油调涂之瘥。

　　又方。

　　上取竹筒子。长三寸许。笼于咬处。煎酽浆泻于筒中。冷即易之。以瘥为度。仍取桃枝叶锉。煮汤洗之。尤验。

　　又方。

　　上嚼续随子敷之。立瘥。

　　又方。

　　上以面围咬处。羊乳于上。丝出即瘥。

　　又方。

　　上以驴马脚底臭尸泥涂咬处。不过三两度瘥。

　　卷第五十七

　　治蝎蜇诸方

　　凡蝎。五月六月毒最盛时。云有八节九节者。毒瓦斯弥甚。蜇人。毒势流行。牵引四肢皆痛。过一周时方始定也。

　　治蝎蜇方。

　　藜芦（去芦头） 猪牙皂荚 母丁香 麝香 蜀葵花蕊 荜茇（各等分）上件药。捣罗为末。蜇着左。即以一字吹右鼻中。右即吹左鼻中。

　　又方。

　　荜茇 腻粉 蕤仁 木鳖子（各等分）上件药。取五月五日午时。面南捣罗为末。修合之时。不可令妇人孝子见。蜇着右边。

　　以少许点左眼。左边点右眼。

　　又方。

　　腻粉（一钱） 香墨（少许） 荜茇（少许）上件药。捣细罗为散。每用半麦许大。点于眼中大 角。男左女右。其痛立止。

　　又方。

　　雄黄（半两） 白矾（烧灰半两）上件药。细研。消蜡入药。调令匀。待冷。即丸如弹子大。以蜡纸收之。有人被螫。取药火上炙热。熨痛处。冷即更炙。不过三度瘥。此药不限年岁。长收用之。

　　又方。

　　虎头骨（炙） 板蓝子 荜茇（各一分）上件药。于五月五日午时。捣罗为末。用灯心点药少许。于眼大 。男左女右。点之神效。

　　又方。

　　上以猪脂涂之。

　　又方。

　　上取射罔汁涂之。

　　又方。

　　上取硼砂。以水研涂之。立愈。

　　又方。

　　上以石榴叶及皮。烂捣。炒令热。封上。冷即换之。

　　又方。

　　上以井底泥涂。温则易之。

　　又方。

　　上以生乌头末。唾调封之。

　　又方。

　　上以黑角梳掌热。炙熨之。

　　又方。

　　上以龙葵捣绞取汁涂之。

　　治蝎蜇着手足方。

　　上热煎酽醋。浸螫处即止。

　　又方。

　　上半夏以水磨涂之。

　　又方。

　　上以桂心。以醋磨涂之。

　　又方。

　　上嚼干姜敷之。

　　又方。

