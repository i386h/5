<!-- { "loadSidebar": true } -->
　　上取雄牛膝一把。水酒共一杯。渍绞取汁饮之。日三。雄牛膝茎紫。白者是雌也。

　　又方。

　　桃叶 梅叶上件药等分。水捣绞取汁一大盏。分为三（二）服。冷冻饮料之。

　　又方。

　　蓝一把。捣水解以涂面目身体。甚良。

　　又方。

　　上用大莓根捣末饮之。并导下部。生者用汁。夏月行常多 。此药末入水。以一钱投水上流。无所畏。又辟射工。凡洗浴以少数投水盆中。即无复中毒也。

　　卷第五十七

　　治溺水诸方

　　治溺水死方。

　　凡溺水。急解去死人衣。炙脐中即瘥。

　　又方。

　　上以灶中灰。布地令浓五寸。以甑侧安着灰上。令溺人伏于甑上。使头小垂。下抄盐二钱。

　　中。

　　又方。

　　上掘地作坑。熬数斛热灰纳坑中。下溺人。灰覆。湿彻即易之。灰勿太热。灰冷更易。

　　半日即活也。

　　又方。

　　上取大甑倾之。扶溺人伏其上。口临甑口。燃苇火二七把。烧甑中。当溺人心下。令烟出。小入溺人鼻口中。水出尽则活。火尽复益之。令人足得暖。卒无甑者。于岸侧掘地如甑。

　　空又方。

　　上但埋溺人暖灰中。头足俱没。唯开七孔。水出即活。

　　又方。

　　上倒悬溺人。以好酒灌鼻。又灌下部。

　　又方。

　　上绵裹皂荚纳下部中。须臾水出。

　　又方。

　　上绵裹锻石。纳下部中。水尽即活。

　　又方。

　　上倒悬。解去衣。去脐中垢。极吹两耳。起乃止。即活。

　　又方。

　　上熬沙覆溺人上下。但出鼻口耳。沙湿即易。

　　又方。

　　上屈溺人两脚。着别人两肩上。溺人背向别人背。倒负。持走行。吐水出便活。

　　治冬月落水。冻。四肢直。口噤。尚有气方。

　　上熬灰使暖。盛以囊。敷其心上。冷即易之。心暖气通转。口乃开。温小便粥。稍稍与之。人即活。若不温。不得持火炙身。冷气与火相争则死。

　　卷第五十八

　　诸淋论

　　夫诸淋者。由肾虚而膀胱热故也。膀胱与肾为表里。俱主水。入小肠下于脬。行于阴为小便致肾虚则小起数。

　　卷第五十八

　　治石淋诸方

　　夫石淋者。淋而出石也。肾主水。水结则化为石。故肾容砂石。肾虚为热所乘。热则成淋。

　　塞痛治石淋及血淋。下砂石兼碎血片。小腹结痛闷绝。王不留行散方。

　　王不留行（一两） 甘遂（三分煨令微黄） 石苇（一两去毛） 葵子（一两半） 木通（二两半锉）半锉微炒）桂心上件药。捣筛为散。每服三钱。以水一中盏。煎至六分。去滓。不计时候温服。以利为度。

　　治石淋涩痛。木通散方。

　　木通（三两锉） 葵根〔二（一）握锉〕 葳蕤（二两） 大青（一两） 桔梗（二两去芦头） 栀子仁（半两） 白茅根（一握锉）上件药。捣粗罗为散。每服三钱。以水一中盏。煎至六分。去滓。不计时候温服。以利为度。

　　治石淋。小便涩。下如砂石者。宜服此方。

　　桑根白皮（一两半） 陈橘皮（一两汤浸去白瓤焙） 葱白（二七寸） 川芒硝〔二（三）分〕上件药。都锉。以水二大盏。煎取一盏三分。去滓。食前分温三服。宜吃葱葵羹。及煮冬瓜等物食之。

　　治石淋水道涩痛。频下砂石。宜服神效琥珀散方。

　　琥珀（半两） 磁石（半两烧酒淬七遍细研水飞过） 桂心（半两） 滑石（半两） 葵子（半两） 川大黄（半两锉碎微炒） 腻粉（半两） 木通（半两锉） 木香（半两）上件药。捣细罗为散。每于食前。以葱白灯心汤。调下二钱。

　　又方。

　　石苇（一两去毛） 滑石（二两）上件药。捣细罗为散。食前。粥饮调下二钱。

　　又方。

　　赤柳根（半两） 滑石（二两）上件药。捣碎。以水三大盏。煎取一盏半。食前分为三服。

　　又方。

　　车前草（二两） 榆白皮（一两锉） 乱发如鸡子（大烧灰）上件药。细锉。以水二大盏。煮取一盏半。去滓。入乱发灰。更煎三二沸。食前分为三服。

　　治石淋。脐下妨痛方。

　　白茅根（三两锉） 露蜂房（一两微炙） 葛花（一两）上件药。捣碎。以水二大盏。煮取一盏半。去滓。食前分为三服。当下石出。

　　治石淋。小便涩痛不可忍。宜服此方。

　　蘧麦（一两） 车前子（一两半） 葳蕤（一两） 滑石（一两半）上件药。捣粗罗为散。每服四钱。以水一中盏。煎至六分。去滓。每于食前温服。

　　治膀胱虚热。下砂石涩痛。利水道。宜服滑石膏方。

　　滑石（二两细研） 木通（一两锉） 灯心（十锉） 大麦（半两） 小麦（半两） 酥（半斤）葱白（二七茎） 桑根白皮（半两锉）上件药。以酥和诸药。慢火煎。候葱白黄色。绵滤去滓。次入滑石末。更煎五七沸。收于瓷盒中。每于食前。以温水调下半匙服之。

　　又方。

　　鸡粪白（一两微炒） 雄鸡胆（半两干者）上件药。同研令细。每于食前。以温酒调下一钱。以利为度。

　　又方。

　　上取故甑 。烧灰细研。每于食前。以温酒调下一钱。

　　又方。

　　上取滑石。以水一小盏。浓磨服之。

　　又方。

　　上用鸡粪炒。细研为末。每服以冷水调下一钱。旦服至食时。当下石出。

　　又方。

　　上鳖甲烧为灰。细研。每于食前。以温酒调下一钱。当下石出。

　　又方。

　　上取燕粪细研。每服。以冷水调下二钱。旦服至晚。当下石出。

　　又方。

　　上用五月五日葵子。微炒。捣罗为末。每于食前。以温酒调下一钱。当下石出。

　　又方。

　　上用车前子二合。绵裹。以水二大盏。煎至一盏。去滓空腹。分温二服。

　　卷第五十八

　　治气淋诸方

　　夫气淋者。胃日虚。膀胱热。气胀所为也。膀胱与肾为表里。膀胱热。热气流入于脬。

　　热则涩。

　　治气淋。腹胀不通。吴茱萸散方。

　　吴茱萸（半两汤浸七遍焙干微炒） 干姜（半两炮裂锉） 赤芍药（半两） 桂心（半两） 当归分（两）〕雄上件药。捣筛为散。每服五钱。以水一中盏。煎至五分。去滓。入真珠雄黄末各一字。

　　搅令匀。更入酒半小盏。煎三两沸。放温。食前服之。

　　治气淋。小肠疼痛。木香散方。

　　木香（一两） 木通（三分锉） 细辛（三分） 鸡苏（一两） 槟榔（一两） 人参（半两去芦头） 赤茯苓（三分） 当归（半两锉微炒） 桃仁（半两汤浸去皮尖双仁麸炒微黄）上件药。捣粗罗为散。每服三二钱。以水一中盏。煎至六分。去滓。食前温服。

　　治气淋。小腹胀闷。脐下时时切痛。宜服茯苓散方。

　　赤茯苓（三两） 白术（一两） 葵子（一合） 赤芍药（一两） 木通（二两锉） 榆皮（三两锉） 白茅根（一握锉）上件药。捣粗罗为散。每服三钱。以水一中盏。入葱白三茎。煎至六分。去滓。每于食前温服。以利为度。

　　治气淋。腹胁胀满。脐下气结。小肠疼痛。滑石散方。

　　滑石（一两） 葵子（一两） 蘧麦（半两） 石苇（半两去毛） 陈橘皮（一两汤浸去白瓤焙）蒲黄（半两） 川芒硝（一两） 子芩（半两） 赤茯苓（半两） 赤芍药（半两）上件药。捣细罗为散。每于食前。以粥饮调下二钱。

　　又方。

　　桑根白皮（一两锉） 木通（一两锉） 百合（一两） 白茅根（一两锉） 鸡苏（一两） 赤芍药（一两）上件药。捣筛为散。每服四钱。以水一中盏。煎至六分。去滓。每于食前温服。

　　治气壅不通。小便沥结。脐下妨闷。疼痛。石苇散方。

　　石苇（半两去毛） 赤芍药（半两） 白茅根（一两锉） 木通（一两锉） 蘧麦（一两） 滑石（二两） 葵子（一两） 川芒硝（一两） 木香（一两）上件药。捣粗罗为散。每服四钱。以水一中盏。煎至六分。去滓。每于食前温服。

　　又方。

　　葵子（一合） 生茅根（二两锉） 青橘皮（一两汤浸去白瓤焙）上件药。捣筛。以水二大盏。入葱白五茎。煎取一盏三分。去滓。食前分为三服。

　　治气淋。小腹胀满闷方。

　　石苇（一两去毛） 鸡肠草（一两）上件药。捣碎。以水二大盏。煎取一盏半。去滓。食前分为三服。

　　治气淋涩痛。宜服此方。

　　香墨（半两末） 腻粉（一分）上件药。同研令匀以软饭和丸。如小豆大。每于食前。以冷水下五丸。

　　治气淋寒淋。小腹满。及手脚冷方。

　　山荆根（二两锉） 苣 （一两为末）上以水三大盏。先煎山荆根。取一大盏半。去滓。下苣 末。搅滤取白汁。食前分为三服。

　　又方。

　　榆白皮（半两） 当归（半两）上件药。细锉。以水一大盏。煎至六分。去滓。磨入石燕一枚。顿服。

　　又方。

　　石燕（三枚捣碎研为末） 榆枝（细锉一合）上以水三（二）大盏。煎取一盏三分。去滓。食前分为三服。

　　治气淋。脐下切痛方。

　　上用盐和豉。捣作饼子。填在脐中。向盐上灸二七壮瘥。

　　卷第五十八

　　治膏淋诸方

　　夫膏淋者。由阴阳不调。劳倦所致。小便下。下而肥似膏。故谓之膏淋。亦曰肉淋。此皆肾虚。不能制于肥液。故与小便俱出也。

　　治膏淋而有肥状。似膏与小便俱出。车前子散方。

　　车前子（一两） 贝齿（一两烧赤） 赤茯苓（一两） 白术（一两） 木通（一两锉）赤芍药（一两）上件药。捣细罗为散。每于食前。以温酒调下二钱。

　　治膏淋。脐下妨闷。不得快利。沉香散方。

　　沉香（三分） 黄 （三分锉） 陈橘皮（三分汤浸去白瓤焙） 滑石（一两） 黄芩（半两）榆白皮（一两锉） 蘧麦（三两） 韭子（一两微炒） 甘草（半两炙微赤锉）上件药。捣细罗为散。每于食前。以清粥饮调下二钱。

　　又方。

　　草（汁三合） 醋（三合）上二味相和。微暖。食前分为二服。当下如豆汁。

　　又方。

　　榆白皮（三两锉） 牡蛎粉（二两） 肉苁蓉（一两末）上件三味。相和令匀。以水三大盏。煎榆白皮取二大盏。去滓。每于食前。调下散药二钱。

　　又方。

　　上以羊骨烧灰。捣细罗为散。每于食前。以榆白皮汤。调下二钱。

　　卷第五十八

　　治劳淋诸方

