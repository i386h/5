<!-- { "loadSidebar": true } -->
　　夫劳淋者。谓劳伤肾气。而生热成淋也。肾气通于阴。其候尿留于茎内。数起不出。引小腹痛。小便不利。劳倦即发也。

　　治劳淋。小便涩滞。脬中满。急痛。宜服木通散方。

　　木通（一两锉） 石苇（一两去毛） 王不留行（一两） 滑石（一两） 白术（一两）蘧麦（一两炒） 赤芍药（一上件药。捣粗罗为散。每服三钱。以水一中盏。煎至六分。去滓。每于食前温服。

　　治劳淋。每小便。茎中痛。卒不能出。引小腹急胀。淋沥痛不止。柴胡散方。

　　柴胡（一两去苗） 葵根（三分） 甘草（一分炙微赤锉） 当归（三分锉微炒） 白茅根（三分锉） 石苇（三分去毛） 木香（三分） 榆白皮（三分锉） 木通（三分锉）上件药。捣筛为散。每服四钱。以水一中盏。煎至六分。去滓。每于食前温服。

　　治劳淋。心腹烦壅。脐下妨闷。宜服此方。

　　葵子（一合） 滑石（三分） 川芒硝〔三分（合）〕 桂心 旱莲子（三分） 白茅根（三分锉）川大黄（三分锉碎微炒）上件药。捣筛为散。每服三钱。以水一中盏。煎至六分。去滓。每于食前温服。

　　治劳淋。膀胱热盛。津液结涩。小肠胀满便溺不通。宜服鸡苏饮子方。

　　鸡苏（一两半） 木通（一两） 葵子（一两） 白茅根（一两） 蘧麦（一两） 木香（半两）上件药。细锉。拌和令匀。每服半两。以水一大盏。煎至五分。去滓。每于食前温服。

　　治劳淋涩。脬中痛。不得小便。滑石散方。

　　滑石（一两） 葵子（一两） 钟乳粉（一两） 桂心（半两） 木通（半两锉） 王不留行（半两）上件药。捣细罗为散。每于食前。以温酒调下二钱。

　　治劳淋。小便恒不利。阴中痛。日夜数起。此皆劳损虚热所致。宜服此方。

　　石苇（一两去毛） 滑石（一两） 蘧麦（一两） 王不留行（一两） 葵子（一两）上件药。捣细罗为散。每于食前。以葱白汤调下二钱。

　　治五劳。七伤。八风。十二痹。结为劳淋。小便不通。小腹急痛不可忍者。宜服此方。

　　滑石（一两） 王不留行（三分） 葵子（三分） 桂心（三分） 车前子（三分） 甘遂（三分煨令黄） 木通（三分锉） 石苇（三分去毛）上件药。捣细罗为散。不计时候。以大麻子研绞取汁。调下二钱。

　　卷第五十八

　　治热淋诸方

　　夫热淋者。由三焦有热。气搏于肾。流入于脬。而成淋也。其状。小便赤涩。亦有夙病淋。今得热而发者。其热甚则变尿血也。

　　治心热气壅。涩滞成淋。脐下妨胀。宜服麦门冬散方。

　　麦门冬（一两去心） 滑石（二两） 木通（一两锉） 赤芍药（一两） 葵子（一两）川芒硝（一两半）上件药。捣粗罗为散。每服四钱。以水一中盏。入葱白二茎。生姜半分。煎至六分。去滓。每于食前温服。

　　治心脏烦热。脐下妨胀。小便淋涩。宜服此方。

　　葵子（一两） 滑石（一两） 木通（一两锉） 蘧麦（一两） 白茅根（一两） 甘草（半两炙微赤锉）上件药。捣粗罗为散。每服四钱。以水一中盏。煎至六分。去滓。每于食前温服。

　　治热淋。小腹胀满。数涩疼痛。榆白皮散方。

　　榆白皮（半两锉） 甘遂（半两煨令黄） 蘧麦（半两） 犀角屑（半两） 赤茯苓（三两） 木通（半两锉） 山栀子（半两） 川芒硝（一两） 子芩（半两） 滑石（半两）上件药。捣筛为散。每服三（二）钱。以水一中盏。煎至五分。去滓。每于食前温服。

　　治热淋涩痛。热极不解。蘧麦散方。

　　蘧麦（一两） 桑根白皮（一两锉） 木通（一两锉） 滑石（一两） 赤芍药（一两）子芩（一两） 甘草（一两炙微赤锉） 榆白皮（一两锉） 川芒硝（一两）上件药。捣粗罗为散。每服四钱。以水一中盏。煎至六分。去滓。不计时候温服。

　　又方。

　　滑石（半两） 芭蕉根（半两） 莲子草（一两） 白茅根（一两半锉）上件药。捣粗罗为散。每服四钱。以水一中盏。煎至六分。去滓。每于食前温服。以利为度。

　　治热淋。小腹疼痛不可忍。宜服此方。

　　黄连（半两去须） 苦参（半两锉） 麦门冬（一两去心焙） 龙胆（半两去芦头） 土瓜根（半两）上件药。捣罗为末。炼蜜和丸。如梧桐子大。不计时候。以熟水下三十丸。

　　治热淋。小便涩痛。宜服滑石散方。

　　滑石（二两） 石苇（一两去毛） 榆白皮（一两锉）上件药。捣粗罗为散。每服三钱。以水一中盏。入葱白七寸。生姜半分。煎至六分。去滓。每于食前温服。

　　治热淋。心神烦闷。小腹满胀。石苇散方。

　　石苇（一两去毛） 蘧麦（一两） 滑石（二两） 车前子（一两） 葵子（一两） 甘草（三分炙微赤锉）上件药。捣细罗为散。每于食前。以粥饮调下二钱。

　　治热淋。小腹胀满急痛方。

　　麻皮（一两） 甘草（三分炙微赤）上件药。细锉。以水二大盏。煎取一盏三分。去滓。食前分为三服。

　　治热淋。小肠不利。茎中急痛。木通散方。

　　木通（一两锉） 甜葶苈（一两隔纸炒令紫色） 赤茯苓（一两）上件药。捣细罗为散。每于食前。以温葱白汤调下二钱。

　　又方。

　　滑石（二两） 木通（一两锉） 葵子（一两）上件药。捣细罗为散。每于食前。以葱白汤调下一钱。以利为度。

　　又方。

　　乌麻子（五合） 蔓荆子（五合）上件药。同炒令黄色。一处研用。绯绢袋盛。以井华水三升浸。每于食前。温一小盏服之。

　　又方。

　　车前子（一合） 葵根（一两半锉用）上件药。以水一大盏（半）。煎至一盏。去滓。食前分为三（二）服。

　　卷第五十八

　　治血淋诸方

　　夫血淋者。是热淋之甚者则尿血。故谓之血淋。心主血。血之行通身。遍行经络。环腑脏。劳热者则散失其常经络。渗入脬而成血淋也。

　　治血淋。小便中痛不可忍。白茅根散方。

　　白茅根（一两锉） 赤芍药（三分） 滑石（一两） 木通（三分锉） 子芩（三分） 葵子（一两） 车前子（三分） 乱发灰（一分）上件药。捣粗罗为散。每服三钱。以水一中盏。煎至六分。去滓。温服。如人行十里再服。以瘥为度。

　　治血淋及尿血。水道中涩。痛遍经络腑脏。热甚则血散失其常经而成淋。宜服蘧麦散方蘧麦（一两） 车前子〔半斤（升）〕 滑石（二两） 郁金（一两） 乱发灰（半两）川大黄（一两锉碎微炒） 生干地黄（二两）上件药。捣细罗为散。每于食前。煎葱白汤调下二钱。

　　治血淋及尿血。水道涩痛。郁金散方。

　　郁金（一两） 蘧麦（一两） 生干地黄（一两） 车前叶（一两） 滑石（一两） 川芒硝（一两）上件药。捣粗罗为散。每服四钱。以水一中盏。煎至六分。去滓。温服。如人行十里再服。以瘥为度。

　　治血淋涩痛。宜服此方。

　　榆白皮（三两锉） 葵子（一合） 滑石（三两） 石苇（一两去毛） 蘧麦（一两） 生干地黄（一两）上件药。捣筛为散。每服五钱。以水一大盏。煎至五分。去滓。入笔头灰二枚。搅匀。

　　每于食前温服。

　　治血淋。小便疼痛不可忍。黄芩散方。

　　黄芩（一两） 鸡苏（一两） 滑石（一两） 小蓟根（一两） 生干地黄（一两） 木通（一两锉）上件药。捣粗罗为散。每服三钱。以水一中盏。煎至六分。去滓。每于食前温服。

　　治血淋不绝。鸡苏散方。

　　鸡苏〔一（二）两〕 葵子（二两） 石膏（二两） 生干地黄（三两）上件药。捣粗罗为散。每服四钱。以水一中盏。入竹叶二七片。煎至六分。去滓。每于食前温服。

　　治血淋疼痛不止。王不留行散方。

　　王不留行（一两） 甘遂（半两煨微黄） 葵子（一两半） 车前子（一两） 木通（一两锉）滑石（一两半） 赤芍药（半两） 桂心（半两） 蒲黄（半两） 当归（半两锉微炒）上件药。捣细罗为散。每于食前。以粥饮调下一钱。

　　治血淋。心神烦躁。水道中涩痛。不得眠卧。龙脑散方。

　　龙脑（一钱细研） 腻粉（一钱） 寒水石（半两） 白茅根（半两锉） 黄连（半两去须）马牙硝（半两） 滑石（半两） 木通（半两锉） 伏龙肝（半两细研）上件药。捣细罗为散。每服。煎竹叶汤调下一钱。如人行十里再服。

　　治血淋。烦热涩痛。眠卧不安。地龙散方。

　　地龙（一两微炒） 滑石（一两） 腻粉（一钱） 麝香（一钱细研） 自然铜（半两）绿豆粉（三分）上件药。捣研令匀细。不计时候。煎甘草汤调下一钱。

　　治血淋心烦。水道中涩痛。宜服此方。

　　石燕（半两） 赤小豆（半两） 商陆子（半两） 红蓝花（半两）上件药。捣细罗为散。每于食前。煎葱白汤调下一钱。

　　又方。

　　石苇（一两去毛） 当归（一两锉微炒） 蒲黄（一两） 赤芍药（一两）上件药。捣细罗为散。每于食前。以暖酒调下三钱。

　　又方。

　　生干地黄（二两） 郁金（一两） 蒲黄（一两）上件药。捣细罗为散。每于食前。煎车前子叶汤。调下一钱。

　　又方。

　　旱莲子（一两） 芭蕉根（一两）上细锉。以水二大盏。煎取一盏三分。去滓。食前分为三服。

　　治血淋。脐腹及阴茎涩痛方。

　　岗谷树根皮（一两半） 桑黄（一两半微炙）上件药。捣粗罗为散。每服三钱。以水一中盏。煎至六分。去滓。不计时候温服。

　　又方。

　　金灯花（一两） 地柏花上件药。阴干。捣粗罗为散。每服三钱。以水一中盏。煎至六分。去滓。每于食前温服之。

　　又方。

　　薜荔藤（一握） 甘草（一分炙微赤）上件药。细锉。以水一大盏。煎至七分。去滓。食前分为二服。

　　又方。

　　上用乌贼鱼骨。捣细罗为散。每于食前。以地黄汁调下一钱。

　　又方。

　　上用天灵盖。炙令黄色。捣细罗为散。每于食前。以新汲水调下一钱。

　　又方。

　　上用麻根十枚。捣碎以水二大盏。煎取一大盏。去滓。分为二服。如人行十里再服。

　　又方。

　　上用晚蚕蛾。研为末。每于食前。以热酒调下二钱。

　　卷第五十八

　　治冷淋诸方

