<!-- { "loadSidebar": true } -->
　　夫冷淋者。由脏腑虚冷。其状。先寒颤然后尿是也。此皆肾气虚弱。下焦受于冷气入脬。与正气交争。寒气胜则寒颤而成淋。正气胜则寒颤解。故得小便也。

　　治冷淋。脐下妨闷。小便疼不可忍。沉香散方。

　　沉香（半两） 石苇（半两去毛） 滑石（半两） 当归（半两锉微炒） 蘧麦（半两）白术（三分） 甘草（一分炙微赤锉） 葵子（三分） 赤芍药（三分） 王不留行（半两）上件药。捣细罗为散。每于食前。煎大麦饮调下二钱。以通利为度。

　　治冷淋。小腹气满。不得宣通。木香散方。

　　木香（三分） 桂心（三分） 大麻仁〔二（一）两〕 葵子（一两） 蘧麦（一两）泽泻（一两） 苣 （一两） 青橘皮（一两汤浸去白瓤焙）上件药。捣粗罗为散。每服四钱。以水一中盏。入葱白七寸。煎至六分。去滓。每于食前温服。

　　治冷淋。小便数。恒不利。葵子散方。

　　葵子（一两） 赤茯苓（一两） 白术（一两） 当归（一两锉微炒） 木香（半两） 泽泻（一两）上件药。捣筛为散。每服三钱。以水一中盏。煎至六分。去滓。每于食前温服。

　　治冷淋。腹胁胀满。小肠急痛。槟榔散方。

　　槟榔（半两） 丁香母（一分） 桂心（一分） 木香（半两） 龙脑（一钱细研） 猪苓（一两去黑皮） 当归（半两锉微炒）上件药。捣细罗为散。不计时候。煎生姜葱汤调下一钱。

　　治冷淋。小便不通。涩痛胀满。泽泻散方。

　　泽泻（一两） 鸡苏（一两） 赤茯苓（一两） 石苇（一两去毛） 当归（一两锉微炒） 桂心（三分） 槟榔（一两） 桑螵蛸（半两微炒） 枳壳（半两麸炒微黄去瓤） 琥珀（一两）上件药。捣细罗为散。不计时候。煎葵子汤调下二钱。木通调服亦得。

　　治冷淋。小肠不利。茎中急痛。木通散方。

　　木通（半两锉） 甜葶苈（半两隔纸炒令紫色） 木香（半两） 青橘皮（三分汤浸去白瓤焙）当归（半两锉微炒） 赤茯苓（一两）上件药。捣细罗为散。每于食前。煎紫苏汤调下二钱。

　　又方。

　　槲树叶上捣筛为散。每服三钱。以水一中盏。入葱白七寸。煎至六分。去滓。每于食前温服之

　　卷第五十八

　　治卒淋涩痛诸方

　　夫卒淋涩者。由膀胱有热故也。膀胱为津液之府。与肾俱主于水。水入小肠。下于脬为溲便。今脏腑有热。则津液内溢。水道不利。故卒成淋涩也。

　　治卒淋沥。小便痛涩。当归散方。

　　当归（三分锉微炒） 乱发灰（一分） 猪苓（三分去黑皮） 海蛤（三分细研） 汉防己〔三（二）分〕 甘遂（三分煨令黄） 蒲黄（三分） 赤芍药（三分）上件药。捣细罗为散。每于食前。煎木通葱白汤调下一钱。

　　治卒淋沥。秘涩不通。宜服此方。

　　木通（一两锉） 子芩（一两） 滑石（一两） 甘草（一分炙微赤锉） 漏芦（三分）甜葶苈（一分隔纸炒令紫色）上件药。捣粗罗为散。每服三钱。以水一中盏。煎至六分。去滓。每于食前温服。

　　治心热。小便卒淋涩赤痛。蘧麦散方。

　　蘧麦（一两） 葵子（半两） 木通（半两锉） 冬瓜仁（一两半） 子芩（一两） 白茅根（一握锉） 滑石（一两）上件药。捣粗罗为散。每服三钱。以水一中盏。入竹叶二七片。煎至六分。去滓。每于食前温服。以利为度。

　　治小便卒淋。水道中涩痛。赤茯苓散方。

　　赤茯苓（一两） 滑石（二两） 石苇（一两去毛） 蘧麦（一两） 蒲黄（一两） 葵子（一两）榆白皮（一两锉）上件药。捣粗罗为散。每服四钱。以水一中盏。煎至六分。去滓。每于食前温服。

　　治小便卒淋涩不通。宜服此方。

　　蘧麦（一两） 葵子（一合） 石苇（一两去毛） 白茅根（一两） 桑白皮（一两）上件药。细锉和匀。每服半两。以水一大盏。煎至五分。去滓。每于食前温服。

　　治卒淋。小便不通。疼痛烦闷。坐卧不得。宜服麻根散方。

　　麻根（一两） 大麻子（一两） 子芩（一两） 乱发灰（半两）上件药。捣粗罗为散。每服四钱。以水一中盏。煎至六分。去滓。每于食前温服。

　　又方。

　　蘧麦（一两） 石苇（一两去毛） 滑石（二两） 葵子（一两） 石燕（一两） 车前子（一两）上件药。捣细罗为散。每于食前。以粥饮调下二钱。

　　治小便卒淋涩。水道热痛。葵子散方。

　　葵子（一两） 蘧麦（一两） 木通（一两锉） 滑石〔三（二）两〕 榆白皮（一两锉）上件药。捣粗罗为散。每服四钱。以水一中盏。入葱白二茎。煎至六分。去滓。每于食前温服。

　　又方。

　　石苇（一两去毛） 蘧麦（一两） 滑石（二两） 车前子（一两） 象牙屑（半两）上件药。捣筛为散。每服半两。以水一大盏。入灯心二（一）束煎至七分。去滓。食前分为二服。

　　治卒小便淋涩不通。桑白皮散方。

　　桑根白皮（三分锉） 子芩（一两） 蘧麦（半两） 陈橘皮（半两汤浸去白瓤焙） 葵子（一两） 牵牛子（一两微炒）上件药。捣细罗为散。每于食前。煎生姜灯心汤调下二钱。

　　又方。

　　栝蒌根（一两） 滑石（二两） 石苇（一两去毛）上件药。捣细罗为散。每于食前。煮大麦汤调下三（二）钱。

　　又方。

　　车前叶（一握研绞取汁） 蜜（一合）上件药相和令匀。空腹顿服。

　　又方。

　　葱（十四茎并根碎切） 滑石（三钱）上件药。将葱置碗中。以汤八分烹之。令却少时间。待通口。调滑石末分为二服。

　　又方。

　　郁金末（一两） 大麻根（二两锉） 葱白（一握）上件药。以水二大盏。煎取一盏三分。去滓。食前分为三服。

　　治卒小便淋涩痛。宜服此方。

　　大麦（三两）上以水二大盏。煎取一盏三分。去滓。入生姜汁半合。蜜半合相和。食前分为三服服之又方。

　　石燕（七枚） 桑根白皮（三两锉）上件药。以水二大盏。煎取一盏半。去滓。食前分为三服。

　　又方。

　　葵子（一合末） 朴硝（一两）上件药。以水二大盏。煎取一盏三分。去滓。食前分为三服。

　　又方。

　　芭蕉根（四两切） 葳蕤（一两锉）上件药。以水二大盏。煎至一盏三分。去滓。入滑石末三（二）钱。搅令匀。食前分为三服。服之。

　　又方。

　　紫草（一两锉）上捣细罗为散。每于食前。以井华水调下二钱。

　　又方。

　　钱（三百文）上以水五升。煮取三升。去钱。每于食前。适寒温。饮一小盏。

　　又方。

　　鸡肠草（五两）上以水二大盏。煮取一盏三分 去滓。食前分为三服。

　　又方。

　　鱼头中石子（二两）上捣细罗为散。每于食前。以冷水调下一钱。

　　又方。

　　上用牛耳中毛一撮。烧灰细研。水调。食前服之。

　　卷第五十八

　　治小便难诸方

　　夫小便难者。此是肾与膀胱热故也。此二经为表里。俱主水。水行于小肠。入脬为小便。

　　难。

　　治心热。小便难赤涩痛。蘧麦散方。

　　蘧麦（一两） 葵子〔半两（合）〕 木通（一两锉） 黄连（一两去须） 防风（一两去芦头）茯神〔二（一）两〕 冬瓜仁（一两） 甘菊花（半两） 葳蕤（一两） 川升麻（一两） 地骨皮（一两）上件药。捣细罗为散。每服四钱。以水一中盏。煎至六分。去滓。每于食前温服。

　　治小便难涩痛。所出不多。令身体壮热。木通散方。

　　木通（一两锉） 车前子（一两） 石苇（一两去毛） 蘧麦（一两） 赤茯苓（一两）石燕（一两细研）上件药。捣细罗为散。每于食前。以葱汤调下二钱。

　　治膀胱积热。小便涩难。犀角散方。

　　犀角屑（半两） 灯心（半两） 榆白皮（一两锉） 赤茯苓（一两） 子芩（一两） 车前子（一两） 川芒硝（一两） 木通（一两锉） 滑石（二两）上件药。捣粗罗为散。每服四钱。以水一中盏。煎至六分。去滓。每于食前温服。以快利为度。

　　治小便难。脬中有热。水道中痛。宜服石苇散方。

　　石苇（一两去毛） 蘧麦（一两） 赤芍药（一两） 葵子（一两） 麻子（二合） 榆白皮（一两锉） 白茅根（二两锉） 陈橘皮（二两汤浸去白瓤焙）上件药。捣粗罗为散。每服四钱。以水一中盏。煎至六分。去滓。每于食前温服。

　　治小便难。水道中痛。小肠急。宜服此方。

　　木通（一两锉） 赤茯苓（一两） 甜葶苈（一两隔纸炒令紫色）上件药。捣粗罗为散。每于食前。以温葱汤调下一钱。以利为度。

　　治小便难。胀满闷。不急疗之杀人。宜服此方救之。

　　葱白（三斤） 盐（一斤）上相和。烂研。炒令热。以帛子裹。分作二包。更互熨脐下。小便立出。

　　又方。

　　秦艽（一两去苗）上以水一大盏。煎取七分。去滓。食前分为二服。

　　又方。

　　蒲黄（一分） 滑石（一分）上件药。捣细罗为散。每于食前。以温酒调下二钱。

　　卷第五十八

　　治小便不通诸方

　　夫小便不通者。是膀胱与肾均有热故也。肾主水。膀胱为津液之府。此二经为表里。而水行通少小便治小便不通。肠腹急满。透水散方。

　　蘧麦（一两） 石苇（三两去毛） 木通（三分锉） 川大黄（一两锉碎微炒） 川硝（一两）陈橘皮（三分汤浸去白瓤焙） 牵牛子（半两微炒） 槟榔（一两） 滑石（半两）上件药。捣粗罗为散。每服四钱。以水一中盏。煎至六分。去滓。食前温服。

　　治小便不通。数日欲死。神验方。

　　桃枝（一两） 柳枝（一两） 葱白（一握） 木通（一两锉） 灯心（一束） 汉椒（一两去目）旱莲子（一两） 白矾（一两烧令汁尽）上件药。并细锉。以水三斗。煎至一斗五升。用瓷瓶一个热盛一半药汁熏外肾。周回以被围绕。辄不得外风。良久便通。如赤小豆汁。若冷即换之。其功甚大。

　　治小肠结涩不通。心烦闷乱。坐卧不安。宜服此方。

　　小豆 （一分） 苦竹髭（一分） 粟奴（一分） 甘草（一分炙微赤锉） 灯心（一束） 铜钱（上件药。以水二大盏。煎至一盏三分。去滓。食前分为三服。

　　治小肠壅热。小便赤涩淋沥。疼痛不通。海蛤散方。

