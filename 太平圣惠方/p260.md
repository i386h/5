<!-- { "loadSidebar": true } -->
　　海蛤（一两半） 石燕（半两） 白盐（一分炒） 鱼脑中石子（半两）上件药。捣细罗为散。入乳钵中研令极细。每服。以葱白五茎切。甘草二寸生用。锉。

　　用水一中盏。煎至六分。去滓。调下散子一钱。食前频服即通。

　　治小肠热结胀满。小便不通。大黄丸方。

　　川大黄（二两锉碎微炒） 大戟（一两锉碎微炒） 赤芍药（一两） 川朴硝（一两） 甜葶苈（一两隔纸炒令紫色） 杏仁（五十枚汤浸去皮尖双仁麸炒微黄）上件药。捣罗为末。炼蜜和捣三二百杵。丸如梧桐子大。每于食前。以葱白汤下二十丸。

　　治小便不通。脐间窘急。三焦积热气不宣通。宜服海蛤丸方。

　　海蛤（二两细研） 木通（半两锉） 葵子（一两） 滑石（二两） 蒲黄（一两） 车前子（一两） 赤茯苓（半两） 赤芍药（半两）上件药。捣罗为末。炼蜜和捣三二百杵。丸如梧桐子大。每于食前。以葱白汤下二十丸。

　　治小便不通。心腹妨闷。上气喘急。坐卧不安。鸡苏散方。

　　鸡苏（一两） 甘遂（半两煨令黄） 滑石（一两） 葵子（一两） 蘧麦（一两） 桑根白皮（一两锉） 防葵（一两） 榆白皮（一两锉）上件药。捣粗罗为散。每服三（二）钱。以水一中盏。煎至六分。去滓。每于食前温服。

　　又方。

　　木通（一两锉） 猪苓（一两去黑皮） 桑根白皮（一两锉）上件药。捣粗罗为散。每服四钱。以水一中盏。煎至六分。去滓。每于食前温服。

　　治小便不通。立效方。

　　灯心（二束） 生姜（半两） 黑铅（半两锉为末）上件药。用井华水一大盏。煎取五分。去滓。以葱一枝。慢火烧令热。拍破。先安在脐内。后顿服瘥。

　　又方。

　　蛤粉（半两） 麻根（半两）上件药。捣细罗为散。每于空心。以新汲水调下二钱。

　　又方。

　　秦艽（一两去苗） 冬瓜子（二两）上件药。捣细罗为散。每于食前。以温酒调下二钱。

　　治小便不通。腹胀气急闷方。

　　滑石（一两捣碎） 自己脚手爪甲（烧灰细研）上件药。以水一大盏。煎滑石至五分。去滓。调指甲灰服之。

　　又方。

　　小麦（二合） 滑石（三分捣罗为末） 生姜（半两切）上件药。以水一盏半。煎小麦生姜取一盏。去滓。分为三服。调滑石末服之。

　　又方。

　　甘草〔一两（半）炙微赤锉〕 木通（一两半锉）上件药。以水一大盏半。煎小麦生姜取一盏。去滓。分为三服。调滑石末服之。

　　又方。

　　蘧麦（一两锉） 甜葶苈（半两令锉）上件药。以水一大盏半。煎至一盏。去滓。食前分为三服。

　　又方。

　　车前叶汁（五合） 冬瓜汁（二合）上件药相和。分为二服。食前服之。

　　又方。

　　葵根（一两锉） 滑石（一两捣为末）上件药。以水二大盏。煎至一盏三分。去滓。食前分为三服。

　　又方。

　　蝼蛄（三枚微炒） 苦瓠子（三十粒微炒）上件药。捣细罗为散。每服。以冷水调下一钱。

　　卷第五十八

　　治小便数多诸方

　　夫小便数者。由膀胱与肾俱虚。而有客热乘之故也。肾与膀胱为表里。俱主水。肾气下通于阴。此二经既虚。故受于客热。虚则不能制水。小便热则水行涩。涩则小便不快。故令数起治肾虚客热。小便数多。菝 散方。

　　菝 （一两锉） 土瓜根（一两） 黄 （一两锉） 地骨皮（一两） 五味子（一两）人参（一两去芦头） 石膏（三两） 牡蛎（一两烧为粉）上件药。捣粗罗为散。每服四钱。以水一中盏。煎至六分。去滓。每于食前温服。

　　治肾中虚热。虽能食。小便数多。渐加瘦弱。宜服地骨皮饮子方。

　　地骨皮〔二（三）两〕 生干地黄（一两） 人参（一两去芦头） 麦门冬（二两去心）白龙骨（一两） 黄 （一两锉）上件药。细锉和匀。每服半钱（两）。以水一大盏。入生姜半分。小麦半合。煎至五分。

　　去滓。每于食前温服。

　　治小便数。日夜无时。山茱萸散方。

　　山茱萸（一两） 赤石脂（二两） 萆 （一两锉） 牛膝（一两去苗） 肉苁蓉（二两酒浸一宿刮去粗皮炙干） 狗脊（一两） 牡蛎（一两烧为粉） 黄 （一两锉） 土瓜根（一两）上件药。捣粗罗为散。每服四钱。以水一中盏。煎至六分。去滓。每于食前温服。

　　治下虚。小便滑数。黄 散方。

　　黄 （一两锉） 黄连（一两去须） 土瓜根（一两） 苦参（半两锉） 玄参（半两）栝蒌根（一两） 龙两去毛涂酥炙令微黄）上件药。捣罗为末。炼蜜和捣三二百杵。丸如梧桐子大。每于食前。以竹根煎汤下三十丸。

　　治小便数。饮水多。熟干地黄丸方。

　　熟干地黄（一两） 土瓜根（一两） 黄 （一两锉） 菝 （一两锉） 漏芦〔二（一）两〕 地骨皮（一两锉） 栝蒌根（二两） 桑螵蛸（一两微炒） 龙骨（二两）上件药。捣罗为末。炼蜜和捣三二百杵。丸如梧桐子大。每于食前。以蜜水下三十丸。

　　亦宜常服牛马乳。妙。

　　治小便数而多。鸡 散方。

　　鸡 （二两微炙） 黄 （二两锉） 龙骨（一两） 黄连（半两去须） 麦门冬（一两去心焙） 土瓜根（半两） 熟干地黄（一两）上件药。捣罗为末。炼蜜和捣三二百杵。丸如梧桐子大。每于食前。以粥饮下三十丸。

　　又方。

　　龙骨（一两） 桑螵蛸（一两） 熟干地黄（一两） 栝蒌根（一两） 黄连（一两去须）上件药。捣细罗为散。每于食前。以粥饮调下二钱。

　　卷第五十八

　　治小便不禁诸方

　　夫小便不禁者。由肾气虚。下焦受冷故也。肾主水。其气下通于阴。肾虚。下焦冷。不能温制其水液。故小便不禁也。

　　治小便多。或不禁。菟丝子散方。

　　菟丝子（二两酒浸三日曝干别捣为末） 牡蛎（一两烧为粉） 肉苁蓉（二两酒浸一宿刮去粗皮炙干用） 附子（一两炮裂去皮脐） 五味子（一两） 鸡 中黄皮〔二（三）两微炙〕上件药。捣细罗为散。每于食前。以粥饮调下二钱。

　　治小便不禁。日夜不止方。

　　白茯苓（一两） 熟干地黄〔一（二）两〕 龙骨（一两） 甘草（一两炙微赤锉） 干姜（一两炮裂锉） 桂心（一两） 续断（一两） 附子（一两炮裂去皮脐） 桑螵蛸（二两微炒）上件药。捣粗罗为散。每服四钱。以水一中盏。煎至六分。去滓。每于食前温服。

　　治小便不禁。阴痿脚弱。鹿茸散方。

　　鹿茸（二两去毛涂酥炙令微黄） 羊踯躅（一两酒拌炒令干） 韭子（一两微炒） 附子（一两炮裂去皮脐） 桂心（一两） 泽泻（一两）上件药。捣细罗为散。每于食前。以粥饮调下二钱。

　　治小便不禁。白薇散方。

　　白薇（一两） 白蔹（一两） 白芍药（一两）上件药。捣细罗为散。每于食前。以粥饮调下二钱。

　　又方。

　　柏白皮（三两锉） 石榴〔二（一）颗烧为灰细研〕上件药。以水三大盏。煮柏皮取汁二大盏。去滓。每于食前。以汁一小盏。调石榴灰二钱服之。

　　又方。

　　蔷薇根（五两锉） 鹊巢中草（烧为灰细研）上以水三大盏。先煮蔷薇根取汁一盏半 去滓。每于食前。取汁一小盏。调下鹊巢灰二钱。

　　卷第五十八

　　治尿血诸方

　　夫尿血者。是膀胱有客热。血渗于脬故也。血得热而妄行。故因热流散。渗于脬内而尿血也。

　　治小便出血。心神烦热。口干。眠卧不安。柏叶散方。

　　柏叶（二两微炙） 黄芩（二两） 车前子（二两） 甘草（二两炙微赤锉） 阿胶（二两捣碎炒令黄燥）上件药。捣粗罗为散。每服四钱。以水一中盏。入生地黄半两。竹叶二七片。

　　煎至六分。去滓。每于食前温服。

　　治尿血。水道中痛不可忍。茅根散方。

　　白茅根（三两锉） 赤芍药（一两） 滑石（二两） 木通（二两锉） 子芩（一两半）葵子〔二两（合）〕 乱发灰（一两半）上件药。捣粗罗为散。每服四钱。以水一中盏。煎至六分。去滓。每于食前温服。

　　治小便尿血。皆因膀胱有虚热所致。宜服此方。

　　柏叶（一两微炙） 黄芩（一两） 甘草（一两炙微赤锉） 阿胶（一两捣碎炒令黄燥）上件药。捣细罗为散。每于食前。暖生地黄汁一小盏。调下二钱。

　　治因劳损。尿血不止方。

　　生地黄汁（五合） 车前叶汁（五合） 鹿角胶（三两捣碎炒令黄燥）上件药。将二味汁相和。每服食前。暖一小盏。调下胶末二钱。

　　治虚损。膀胱有热。尿血不止。宜服蒲黄丸方。

　　蒲黄（一两） 生干地黄（二两） 葵子（一两） 黄 （一两锉） 麦门冬（二两去心焙） 荆实（三分） 当归（三分锉微炒） 赤茯苓（一两） 车前子（三分）上件药。捣罗为末。炼蜜和捣三二百杵。丸如梧桐子大。每于食前。以粥饮下三十丸。

　　又方。

　　大麻子根（三两锉） 乱发灰（研令细）上以水二大盏。煎麻根取一盏三分。去滓。每于食前。暖一小盏。调下发灰一钱。

　　又方。

　　蒲黄（二两） 郁金（二两）上件药。捣细罗为散。每于食前。以粥饮调下二钱。

　　又方。

　　生地黄汁（五合） 生藕汁（五合） 蜜（一合）上三味相和。暖令温。食前分为三服。

　　卷第五十八

　　治小便色赤如血诸方

　　夫小便色赤如血者。此由忧愁惊恐。心气虚热。客邪之气。与客热搏于心。所以小便色赤也入脬中治肾热脬囊涩。小便色赤如血。宜服榆皮散方。

　　榆白皮（四两锉） 葵子（四两） 车前子（四两） 木通（四两锉） 滑石（四两） 蜜（六两）上件药。都捣。以水一斗。煮取二升。绵滤去滓。下蜜更煎五七沸。每于食前。暖一小盏服。

　　治小便色赤如血。心神躁。水道中痛。宜服此方。

　　生干地黄（二两） 黄芩（一两） 甘草（一两炙微赤锉） 车前子（一两） 当归（一两锉微炒） 川芒硝（一两）上件药。捣粗罗为散。每服四钱。以水一中盏。煎至六分。去滓。每于食前温服。

　　治小便如血色。小腹胀满疼痛。宜服麦门冬丸方。

