<!-- { "loadSidebar": true } -->
　　夫大便卒不通者。由五脏气不调。阴阳偏。有虚实。三焦不和。冷热并结故也。胃为水谷之海有肠胃治大便卒不通。心神烦闷。坐卧不安。宜服牵牛子丸方。

　　牵牛子（二两微炒） 川朴硝（一两） 大麻仁（一两） 川大黄（一两锉碎微炒） 甘遂（半两煨令黄） 木香（一两）上件药。捣罗为末。炼蜜和捣三二百杵。丸如梧桐子大。每服空心。以生姜汤下二十丸。

　　如人行十里当通。如未通。即再服。强羸人治大便卒不通。心腹气满闷。木香丸方。

　　木香（一两） 槟榔（一两） 川大黄（一两锉碎微炒） 桂心（半两） 巴豆霜（一分） 川乌头（半两炮裂去皮脐）上件药。捣罗为末。研入巴豆霜令匀。炼蜜和丸。如梧桐子大。每服空心。以橘皮汤下三丸。未效。加至五丸。

　　治大肠卒不通。腹胁胀满。气上冲心膈。宜服槟榔散方。

　　槟榔（一两） 枳壳（一两麸炒微黄去瓤） 牵牛子（一两微炒） 桑根白皮（一两锉）川大黄（一两锉碎微炒） 郁李仁（一两汤浸去皮尖微炒） 陈橘皮（一两汤浸去白瓤焙）上件药。捣粗罗为散。每服四钱。以水一中盏。煎至六分。去滓。温服。如人行十里再服。

　　治大便卒不通。气上奔心膈。宜服此方。

　　皂荚（一两去黑皮涂酥炙黄焦去子） 巴豆霜（一分） 阿魏（半两面裹煨令面熟为度）五灵脂（一两）上件药。捣罗为末。研入巴豆霜令匀。炼蜜和丸。如绿豆大。每服空心。以温生姜汤下五丸。良久未效。再服七丸。

　　治大便卒不通。气闷绝方。

　　川大黄（半两锉碎微炒） 川朴硝（半两）上件药。捣细罗为散。每服。以温蜜水调下二钱。

　　治大便卒涩结不通方。

　　猪脂（一两） 葵子末（一两半）上件药相和。丸如梧桐子大。不计时候。以温水下三十丸。以通利为度。

　　又方。

　　羊蹄根（一两锉）上以水一大盏。煎取六分。去滓。温温顿服之。

　　又方。

　　大麻仁（一两）上以熟汤一大盏。研滤取汁。分为二服。

　　又方。

　　吴茱萸（五十粒生用） 栀子（十四枚） 川朴硝（一两）上以水一大盏。煎取六分。去滓。下朴硝。空心。分为三服。

　　卷第五十八

　　治关格大小便不通诸方

　　夫关格者。是大小便不通也。大便不通谓之内关。小便不通谓之外格。二便不通。故为关格得营故日治风冷气入小肠。忽痛坚急。如状大小便不通。或小肠有气结如升大。胀起。名为关格川大黄（一两锉碎微炒） 苦参（一两锉） 贝齿（一两烧为灰） 滑石（一两）上件药。捣细罗为散。不计时候。煮葵根汤调下二钱。

　　治大小便。气壅不利。胀满。关格不通。吴茱萸丸方。

　　吴茱萸（一分汤浸七遍焙干微炒） 桂心（半两） 干姜（一分炮裂锉） 川大黄（一两锉碎微炒） 当归（半两锉微炒） 赤芍药（半两） 甘草（半两炙微赤锉） 芎 （半两） 人参（三分去芦上件药。捣罗为末。炼蜜和捣三二百杵。丸如梧桐子大。每服。以生姜橘皮汤下三十丸。

　　日三服。以通利为度。

　　又方。

　　木通（一两锉） 川朴硝（一两） 郁李仁（一两汤浸去皮微炒） 黄芩（半两） 车前子（一两） 蘧麦花（半两）上件药。捣粗罗为散。每服四钱。以水一中盏。煎至六分。去滓。温服。日三四服。

　　治大小便关格不通。腹胀喘急。立效方。

　　水银（一分） 腻粉（一分） 滑石（一分）上件药。一处研令水银星尽。每服。以葱白汤调下一钱。

　　又方。

　　甘遂（半钱煨令黄） 贝齿（二枚烧为灰）上件药。捣细罗为散。都为三服。用暖浆水一小盏。调服立效。

　　又方。

　　胡椒（二十颗捣碎） 川朴硝（半两）上件药。先以水一大盏。煎胡椒至六分。去滓。入硝更煎一两沸。放温。顿服神效。

　　又方。

　　腻粉（一钱） 生麻油（一合）上件药相和。空腹服之。

　　治大小便。关格闭塞方。

　　上用蔓荆子油一合。空腹服之即通。通后汗出勿怪。

　　治大小便关格不通。肚胀气筑心闷绝方。

　　上用乌臼树东面白皮。阴干。捣罗为末。如五七日不通。以熟水调下二钱。如急用。火上焙干为妙。

　　又方。

　　蜀葵花（一两烂捣） 麝香（半钱细研）上相和。以水一大盏。煎至五分。去滓。服之。如无花。即取根拍破用之。

　　治大小便关格不通。经三五日方。

　　上用无 皂荚烧灰。细研。以粥饮调下三钱。立通。

　　卷第五十八

　　治大小便难诸方

　　夫大小便难者。由冷热不调。大小肠有游气。游气在于肠间。搏于糟粕。小便不得通流。故大小便难也。诊其尺脉。滑而浮大。此为阳干于阴。其人若小腹痛满。不能尿。尿即阴中痛治大小便难。心腹满闷。不能可遏。宜服大黄散方。

　　川大黄（二两锉碎微炒） 川芒硝（二两） 赤芍药（半两） 大麻仁（二两） 桑根白皮（一两锉） 蘧麦（一两） 防葵（一两） 榆白皮（一两锉）上件药。捣粗罗为散。每服四钱。以水一中盏。煎至六分。去滓。空腹温服。如人行十里再服。以大小便利为度。

　　治大小便难。腹胁胀痛。气急。白术散方。

　　白术（一两） 牵牛子（一两微炒） 木通（一两锉） 川大黄（一两锉碎微炒） 陈橘皮（半两汤浸去白瓤焙） 槟榔（一两） 川朴硝（一两）上件药。捣粗罗为散。每服四钱。以水一中盏。煎至六分。去滓。空腹温服。如人行十里再服。以利为度。

　　治大小便难。宜服此方。

　　木通（一两锉） 川朴硝（一两） 车前子（一两） 黄芩（一两） 郁李仁（一两汤浸去皮微炒）上件药。捣粗罗为散。每服四钱。以水一中盏。煎至六分。去滓。每于食前温服。

　　治大小便难。脐腹妨闷。赤芍药丸方。

　　赤芍药（半两） 桂心（半两） 羌活（半两） 川大黄（一两锉碎微炒） 郁李仁（一两汤浸去皮微炒） 川芒硝（一两） 槟榔（一两） 大麻仁（二两）上件药。捣罗为末。炼蜜和捣三二百杵。

　　丸如梧桐子大。每服空腹。以温水下三十丸。晚再服。

　　治大小便难。腹肚胀满。短气。宜服此方。

　　荆芥（一两） 虫（三十枚微炒） 川大黄（二两锉碎微炒） 芎 （一两） 蒲黄（一两）当归仁麸炒微黄）上件药。捣罗为末。炼蜜和捣百余杵。丸如梧桐子大。不计时候。煎生姜葱白汤下三十丸。

　　治大小便难。腹中有燥粪。寒热烦迫。短气。汗出腹痛。宜服此方。

　　葛根（一两锉） 猪膏（一两） 川大黄（一两锉碎微炒）上件药。以水二大盏。煎葛根大黄。取汁一盏半。去滓。下猪膏。煎取一盏。分为二服治大小便难。神效方。

　　木香（半两） 青黛（半两） 麻油（二合）上件药。以水一大盏。同煎令水尽。唯有油。去滓。分为二服。如人行十里服尽。

　　又方。

　　苋实末（半两）上分二服。以新汲水调下。

　　卷第五十九

　　治水谷痢诸方夫水谷痢者。由体虚。腠理开。血气虚。春伤于风邪之气。留在肌肉之内。后遇脾胃大肠虚弱。而邪气乘之。故为水谷痢也。胃者脾之腑也。为水谷之海。脾者胃之脏也。其候身之肌为传表里气虚者。则为风邪所伤。客在肌肉之间。后因脾胃气虚。风邪又乘虚而弱者。不能化于水谷。故糟粕不结聚。而变为水谷痢也。

　　治水谷痢。腹内疼痛。两胁虚胀。不思饮食。浓朴散方。

　　浓朴（半两去粗皮涂生姜汁炙令香熟） 木香（半两） 人参（半两去芦头） 诃黎勒（三分榆（三分锉上件药。捣筛为散。每服三钱。以水一中盏。煎至五分。去滓。不计时候稍热服。

　　治水谷痢。心腹胀满。不能饮食。宜服肉豆蔻散方。

　　肉豆蔻（一两去壳） 木香（一两） 甘草（半两炙微赤锉） 干姜（一两炮裂锉） 浓朴（一两去粗皮涂生姜汁炙令香熟）上件药。捣筛为散。每服三钱。用水一中盏。入枣三枚。煎至六分。去滓。不计时候稍热服。

　　治水谷痢不止。腹内疼痛。草豆蔻散方。

　　草豆蔻（一两去皮） 白石脂（一两） 当归（一两锉微炒） 干姜（一两炮裂锉）上件药。捣细罗为散。每服。不计时候。以粥饮调下二钱。

　　治水谷痢。无问老少。日夜百余行。神妙橡实散方。

　　橡实（二两） 干楮叶〔一两炒（炙）〕上件药。捣细罗为散。每服。不计时候。煎乌梅汤调下一钱。

　　治水谷痢。日夜百度。马蔺散方。

　　马蔺子（一两微炒） 干姜（一两炮裂锉） 黄连（一两去须锉微炒）上件药。捣细罗为散。不计时候。以粥饮调下二钱。

　　又方。

　　橡 （五枚盛莨菪子总满炒黑） 龙骨（半两） 柿蒂（七枚）上件药。捣细罗为散。不计时候。以粥饮调下一钱。

　　治水谷痢。腹胁虚胀。时复疼痛。不欲饮食。诃黎勒丸方。

　　诃黎勒（一两煨用皮） 干姜（三分炮裂锉） 当归（一两锉微炒） 黄连（一两去须微炒）白术（一两） 木香（三分锉） 浓朴（一两去粗皮涂生姜汁炙令香熟）上件药。捣罗为末。炼蜜和捣三二百杵。丸如梧桐子大。每服。不计时候。以粥饮下三十丸。

　　治水谷痢。脐腹冷痛。日夜数行。四白丸方。

　　白石脂（二两） 白矾灰（二两烧灰） 白龙骨（二两） 胡粉〔三（二）两炒良〕上件药。捣研为末。用粳米饭。和捣三百杵。丸如梧桐子大。每于食前。以粥饮下三十丸。

　　治水谷痢。日夜数行。腹内疼痛。龙骨丸方。

　　龙骨（三分） 艾叶（一两微炒） 赤石脂（三分） 白矾（三两烧令汁尽） 黄连（三分去须微炒） 当归（三分锉碎微炒） 附子（一两炮裂去皮脐）上件药。捣罗为末。炼蜜和捣三二百杵。丸如梧桐子大。每于食前。以粥饮下三十丸。

　　治水谷痢。及冷气。腹肚虚鸣。菖蒲丸方。

　　菖蒲（三两） 干姜（一两半炮裂锉）上件药。捣罗为末。用粳米饭和丸。如梧桐子大。每于食前。以粥饮下三十丸。

　　又方。

　　龙骨末（三两） 巴豆（二七粒去心皮研压去油）上以粟米稠粥和丸。如麻子大。每服。以陈米粥饮下三丸。如或微转。即以井华水下。

　　治水谷痢久不止。腹胁妨闷。不欲饮食方。

