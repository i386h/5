<!-- { "loadSidebar": true } -->
　　诃黎勒（二两煨用皮） 草豆蔻（二两去皮）上件药。捣筛为散。每服三钱。以水一中盏。煎至五分。去滓。不计时候温服。

　　治水谷痢。久不止方。

　　胡粉（一两）上以枣肉和捣。作饼子。急火中烧令赤。即出置地上。以碗合之。勿令风入。待冷细研食前以粥饮调下半钱。

　　又方。

　　黄牛角 （用白矾填满烧为灰细研）上件药。每于食前。以粥饮调下二钱。

　　卷第五十九

　　治赤痢诸方

　　夫赤痢者。由肠胃虚弱。风邪所伤。则夹热。热乘于血。则流渗入肠。与痢相杂下。故为赤痢也。

　　治赤痢。腹中疼痛。小便涩。口干烦热。犀角散方。

　　犀角屑（三分） 木香（半两） 黄芩（一两半） 地榆（三分锉） 黄连（一两去须微炒） 当归（一两锉微炒）上件药。捣筛为散。每服三钱。以水一中盏。煎至五分。去滓。不计时候稍热服。

　　治赤痢多。腹痛不可忍。赤芍药散方。

　　赤芍药（二两） 黄柏（二两以蜜拌合涂炙令尽锉）上件药。捣筛为散。每服三钱。以淡浆水一中盏。煎至五分。去滓。不计时候稍热服。

　　治赤痢烦渴。腹痛不欲饮食。龙骨散方。

　　龙骨（一两） 黄连（一两去须微炒） 地榆（一两锉） 当归（一两锉微炒） 犀角屑（半两）黄芩（一两） 阿胶（一两捣碎炒令黄燥）上件药。捣细罗为散。每服。不计时候。以粥饮调下一（二）钱。

　　治赤痢。远年不瘥方。

　　地榆（一两锉） 鼠尾草（一两）上件药。捣细罗为散。每于食前。以粥饮调下二钱。

　　又方。

　　鼠尾草（一两） 秦皮（一两） 蔷薇根（一两锉） 槲树皮（一两炙黄）上件药。捣细罗为散。每于食前。以粥饮调下二钱。

　　治赤痢。腹痛不可忍。艾叶丸方。

　　艾叶（一两微炒） 黄连（一两去须微炒） 木香（一两） 地榆（一两锉） 伏龙肝（一两）阿胶（一两捣碎炒令黄燥） 当归（一两锉微炒） 赤芍药（一两） 黄芩（一两）上件药。捣罗为末。炼蜜和捣三二百杵。丸如梧桐子大。每服。不计时候。以粥饮下三十丸。

　　又方。

　　寒水石（一分） 砒霜（半分）上件药。细研如粉。以软粟米饭和丸。如绿豆大。每于食前。以冷甘草汤下三丸。忌食热物。

　　又方。

　　上用牛角 。烧为灰。细研。每于食前。以粥饮调下二钱。

　　又方。

　　黄连（二两去须锉微炒） 当归（一两锉微炒）上以水酒共三大盏。煎取一大盏半。去滓。食前分温三服。

　　卷第五十九

　　治白痢诸方

　　夫白痢者。由肠虚而冷气客之。搏于肠间。津液凝滞成白。故为白痢也。

　　治白痢腹痛不止。当归散方。

　　当归（一两锉微炒） 乌梅肉（二两微炒） 阿胶（一两捣碎炒令黄燥） 干姜（一两炮裂锉）白朴（一两半去上件药。捣筛为散。每服四钱。以水一中盏。煎取六分。去滓。不计时候稍热服。

　　治白痢。四肢不和。腹内 痛。浓朴散方。

　　浓朴〔一（二）两去粗皮涂生姜汁炙令香熟〕 地榆（一两锉） 当归（一两锉微炒） 黄连（一两去须微炒） 赤芍药（半两） 赤石脂（二两） 干姜（一两炮裂锉） 禹余粮（二两烧醋淬三遍）上件药。捣细罗为散。每服。不计时候。以粥饮调下二钱。

　　治白痢。腹内 痛。行数极多。色白如泔淀。不欲食。马蔺子散方。

　　马蔺子（二两微炒） 地榆（一两锉） 浓朴（一两去粗皮涂生姜汁炙令香熟） 艾叶（一两微两去壳）上件药。捣细罗为散。每服不计时候。以粥饮调下二钱。

　　治白痢腹痛。胸膈痞满。不能饮食。诃黎勒散方。

　　诃黎勒（一两半煨用皮） 木香（三两） 附子（一两炮裂去皮脐） 干姜（一两炮裂锉） 浓朴（二两炙微赤锉）上件药。捣细罗为散。每服。不计时候。以粥饮调下二钱。

　　治白痢。心腹胀满。不能饮食。肉豆蔻散方。

　　肉豆蔻（一两去壳） 浓朴（三两去粗皮涂生姜汁炙令香熟） 甘草（半两炙微赤锉） 诃黎勒（一两半煨用皮） 干姜（一两炮裂锉） 陈橘皮（一两汤浸去白瓤焙）上件药。捣细罗为散。每服。不计时候。以粥饮调下二钱。

　　治白痢。腹痛不能饮食。龙骨散方。

　　龙骨（一两） 浓朴（二两去粗皮涂生姜汁炙令香熟） 赤石脂（二两） 当归（二两锉碎微炒） 白术（一两） 吴茱萸（三分汤浸七遍焙干微炒）上件药。捣细罗为散。每服。不计时候。以粥饮调下二钱。

　　治白脓痢。昼夜无数。牡蛎散方。

　　牡蛎（一两烧为粉） 龙骨（一两） 乌梅肉（半两） 白头翁（半两） 女萎（半两）黄连（半两去须微炒） 当归（半两锉碎微炒） 甘草（半两炙微赤锉）上件药。捣细罗为散。每于食前。以粥饮调下二钱。

　　治白痢腹痛。不思饮食。瘦瘁骨立。宜服黄连丸方。

　　黄连（一两去须微炒） 干姜（一两炮裂锉） 浓朴（一两去粗皮涂生姜汁炙令香熟） 神曲（一石榴皮（一上件药。捣罗为末。以醋煮曲糊和丸。如梧桐子大。每服。不计时候。以艾汤下三十丸治白痢。食不消化。乌梅丸方。

　　乌梅肉（二两微炒） 艾叶（二两微炒） 黄柏（二两微炙炒） 甘草（一两炙微赤锉）上件药。捣罗为末。炼蜜和丸。如梧桐子大。每于食前。以粥饮下三十丸。

　　卷第五十九

　　治赤白痢诸方

　　夫痢者。皆由荣卫不足。肠胃虚弱。冷热之气。乘虚入客于肠间。虚则泄。故为痢也。

　　然其痢而有赤白者。是热乘于血。血渗肠内则赤也。冷气入肠。搏于肠间。津液凝滞则白也。

　　冷世治赤白痢。腹中疼痛。口干。或作寒热。黄连散方。

　　黄连（三分去须微炒） 白术（半两） 黄芩（半两） 当归（三分锉微炒） 乌梅肉（半两微炒） 干姜（半两炮裂锉） 阿胶（一两捣碎炒令黄燥） 甘草（半两炙微赤锉）上件药。捣筛为散。每服二（三）钱。以水一中盏。煎至五分。去滓。不计时候稍热服。

　　治赤白痢。腹中 痛。时作寒热。阿胶散方。

　　阿胶（半两捣碎炒令黄燥） 甘草（半两炙微赤锉） 附子（一两炮裂去皮脐） 黄连（一两去须微炒） 当归（半两锉微炒）上件药。捣筛为散。每服三钱。以水一中盏。煎至五分。去滓。不计时候稍热服。

　　治赤白痢。地榆散方。

　　地榆（一两半锉） 樗树白皮（一两炙微黄锉） 白术（三分） 当归（三分锉微炒）上件药。捣筛为散。每服三钱。以水一中盏。煎至五分。去滓。不计时候稍热服。

　　治赤白痢。无问日数。老少并宜。服此干姜散方。

　　干姜（二两炮裂锉） 栀子仁（十四枚）上件药。捣筛为散。每服三钱。以水一中盏。入薤白七茎。豉半合。煎至五分。去滓。

　　不计时候稍热服。

　　治赤白痢。日夜不绝。赤石脂散方。

　　赤石脂（一两） 龙骨（一两） 阿胶（一两捣碎炒令黄燥） 地榆（一两） 当归（一两锉微炒） 浓锉）黄连（一上件药。捣细罗为散。每服。不计时候。以粥饮调下二钱。

　　治赤白痢。内补散方。

　　黄连（一两去须微炒） 甘草（半两炙微赤锉） 干姜（半两炮裂锉） 紫笋茶（半两微炒）上件药。捣细罗为散。每服。不计时候。以粥饮调下二钱。

　　治赤白痢。日夜行数不减。宜服此石榴皮散方。

　　酸石榴皮（一两） 龙骨（一两烧过） 诃黎勒（一两煨用皮）上件药。捣细罗为散。每服。不计时候。以粥饮调下二钱。

　　治赤白痢不止。多渴。附子散方。

　　附子（一枚生去皮脐） 乌梅（二枚）上件二味。各烧令半生半熟 捣细罗为散。每于食前。以粥饮调下一钱。

　　治赤白痢。日夜不禁。宜服橡实散方。

　　橡实（一两） 酸石榴皮（一两微炒） 黄牛角 （一两烧灰）上件药。捣细罗为散。不计时候。以粥饮调下二钱。

　　治赤白痢。冷热未调。下痢不止。枳壳散方。

　　枳壳（三分麸炒去瓤） 浓朴（三分去粗皮涂生姜汁炙令香熟） 甘草（三分炙微赤锉）臭椿根（三分炙黄锉） 地榆（三分锉） 紫草（三分）上件药。捣细罗为散。每服。不计时候。以粥饮调下二钱。

　　治痢。白多赤少。没石子散方。

　　没石子（半两） 黄连（一两去须微炒） 干姜（一两炮裂锉） 白茯苓（半两） 浓朴（一两去粗皮涂生姜汁炙令香熟） 当归（一两锉微炒）上件药。捣细罗为散。每服。不计时候。用粥饮调下二钱。

　　治赤白痢。及水谷冷热气痢并主之。白术丸方。

　　白术（三分） 赤石脂（三分） 犀角屑（三分） 干姜（半两炮裂锉） 浓朴（一两去粗皮涂生微炒）上件药。捣罗为末。炼蜜和捣五七百杵。丸如梧桐子大。每于食前。以粥饮下三十丸。

　　治赤白痢。行数不减。时或口干发渴。乌梅散方。

　　乌梅肉（半两微炒） 黄连（三分去须微炒） 干姜（半两炮裂锉） 诃黎勒（三分煨用皮）白矾（半两烧灰）上件药。捣细罗为散。每服。不计时候。以粥饮调下二钱。

　　治赤白痢。冷热相攻。腹中 痛。宜服此方。

　　黄连（半两去须微炒） 芜荑（半两） 干姜（半两炮裂锉） 甘草（一分炙微赤锉）上件药。捣细罗为散。每服。不计时候。以粥饮调下二钱。

　　治赤白痢。服诸药不效。宜服此麝香丸方。

　　麝香（一分） 绿豆（一分） 朱砂（半分） 巴豆（一两去皮心研纸裹压去油用）上件药。都细研。以粟米饭和丸。如绿豆大。空心。以冷粥饮下二丸子。当日忌食热物又方。

　　粉霜〔三（二）钱〕 腻粉（二钱） 砒霜（一钱）上件药。同研。以烧饭和丸。如黍米大。空心。以冷水下三丸。忌食热物。

　　又方。

　　黄丹（一两炒令微紫色） 白面（半两） 巴豆（九枚去皮心研纸裹压去油）上件药。以水一大盏。调搅候澄清。倾却上面者。用底下稠者。丸如绿豆大。每服。以冷水下三丸。

　　又方。

　　干姜（半两炮裂锉） 雀粪（半两微炒）上件药。捣罗为末。用软饭和丸。如梧桐子大。每服。不计时候。以粥饮下十丸。

　　又方。

