<!-- { "loadSidebar": true } -->
　　猪牙皂荚（一两去黑皮炙微黄）上捣罗为末。以猪脂和丸。如枣核大。上以赤绵裹一丸。纳入谷道中。当下积滞恶血。

　　有头者自消。

　　又方。

　　上用蜘蛛丝。缠系痔鼠乳头。不觉自落。

　　卷第六十

　　治痔肛边生核寒热诸方

　　夫痔肛边生核寒热者。由大肠风虚。中焦积热。蕴蓄既久。不得宣通。下攻肛肠。结聚生核。疼痛下血肿硬。或有头不消。故令寒热。亦曰肠痔也。

　　治痔肛边生结核。发寒热。及疼痛不止。丹参散方。

　　丹参（三分） 皮〔一两炙令香（黄）焦〕 蛇蜕皮（一两烧灰） 当归（三分锉微炒） 露蜂房（三分微炒） 木香（三分） 猪后悬蹄甲（一两炙令焦） 鳖甲（三分涂醋炙令黄去裙）上件药。捣细罗为散。每于食前。以黄 汤调下二钱。

　　治痔。肛边生结核。肿硬疼痛。发歇寒热。葫荽子散方。

　　葫荽子（一两微炒） 枳壳（一两麸炒微黄去瓤） 当归（一两锉微炒） 皂荚子仁（一两微炒） 郁李仁（一两汤浸去皮微炒别研入）上件药。捣细罗为散。每于食前。以粥饮调下二钱。

　　治痔。肛边生结核。疼痛寒热。鳖甲散方。

　　鳖甲（一两涂醋炙令黄去裙 ） 皮（一两炙令微黄） 蛇蜕皮（三分烧灰） 露蜂房（三分微炙） 槟榔（三分） 麝香（一分细研）上件药。捣细罗为散。每于食前。以粥饮调下二钱。

　　治痔疾。肛边生核。有头。牵引疼痛。寒热。 皮丸方。

　　皮（一两炙令焦黄） 槐木耳（一两微炒） 附子（一两炮裂去皮脐） 当归（一两锉微炒）赤芍药（一两） 桑根白皮（一两锉） 白矾（一两烧灰） 楮树根白皮（一两锉）上件药。捣罗为末。炼蜜和丸。如梧桐子大。每于食前。以粥饮下三十丸。

　　治痔疾。肛边有结核。寒热疼痛。日夜不歇。皂荚丸方。

　　皂荚〔四枚（挺）去黑皮及子〕 栝蒌（一枚） 皮（二两） 白矾（二两）上件药。都锉碎。入瓷瓶子内。烧令烟尽。冷了研为末。炼蜜和丸。如梧桐子大。每于食前。以温水下二十丸。

　　治痔疾。肛门边结核。寒热。疼痛不可忍。天灵盖散（贴）方。

　　天灵盖（半两炙黄） 桃仁（半两汤浸去皮尖双仁研） 薰陆香（半两） 麝香（一分细研）上件药。捣细罗为散。以猪脂。取萎葱根一分。研调如膏。涂于故帛上贴之。

　　治痔疾。肛边生结核。楚痛。寒热不可忍。坐药方。

　　当归（一两锉微炒） 杏仁（三分煮软去皮别研如膏） 白芷（一两） 桂心（三分） 芸苔子（一两微炒）上件药。捣细罗为散。以醋面和作饼子。坐之。五七度瘥。

　　治肺脏虚寒劳损。肠中生痔。肛边有结核。疼痛。发作增寒壮热。肠多挺出。良久（乃）缩。宜服此膏方。

　　猪后悬蹄甲（三枚炙令焦） 梧桐白皮（二两） 龙胆（一两去芦头） 桑根白皮（一两） 蛇蜕皮（一两烧灰为末） 雄黄（半两细研） 青竹茹（三分） 柏白皮（一两） 露蜂房（三分炙微黄） 川椒（半两去目及闭口者微炒去汗） 皮（一两炙令黄） 附子（一两炮裂去皮脐）杏仁（半两汤浸去皮尖双仁捣如膏）上件药。都细锉。用绵都包裹。以酽醋三升。浸一宿出之。以炼成猪脂三升。入药绵包子。及蛇皮雄黄杏仁。微火煎之。可减一半以来。沥干药包子。收膏于不津器中。每于食前。以温粥饮调下半匙。

　　又方。

　　鳖头（一分炙令黄） 铁精（一分） 麝香（半钱）上件药。都研如粉。日三五度。贴于痔上。

　　又方。

　　砒霜（一分） 甜葶苈（一分微炒令香） 蜣螂（一两微炙取腹下肉）上件药。都研为末。炼蜜和丸。如莲子大。绵裹一丸。纳下部。不觉急逼。但且忍之。

　　待苦急。可上盆子泻下恶脓。去病根本。

　　卷第六十

　　治痔生疮肿痛诸方

　　夫痔生疮肿痛者。由大肠久虚。为风热留滞。肠胃痞涩。津液不流。邪热之气。上攻肺脏。

　　传留治痔疾生疮肿痛。下血不止。地榆散方。

　　地榆（锉） 黄 （锉） 枳壳（麸炒微黄去瓤） 槟榔 当归（锉微炒） 黄芩 赤芍药（以上各一两）上件药。捣筛为散。每服四钱。以水一中盏。煎至六分。去滓。每于食前温服。

　　治痔。下血不止。生疮肿痛。 藤散方。

　　藤子（一两取仁） 鳖甲（一两涂醋炙令黄） 当归（三分锉微炒） 黄 （一两锉）槐子（一本（半两）桂心（半两） 猪后悬蹄甲（七枚炙令焦黄）上件药。捣细罗为散。每于食前。以粥饮调下二钱。

　　治痔。下部生疮肿痛。脓血不止。黄 散方。

　　黄 （二两锉） 赤小豆（一两炒熟） 附子（一两炮裂去皮脐） 白蔹（一两） 桂心（一两）黄芩（三分） 赤芍药（三分） 槐木子（一两微炒） 枳壳（实）（一两麸炒微黄）上件药。捣细罗为散。每于食前。以温粥饮调下二钱。

　　治痔。下部生疮肿。下血不绝。腹痛不止。鳖甲散方。

　　鳖甲（一两涂醋炙令黄去裙 ） 黄 （一两锉） 枳壳（一两半麸炒微黄去瓤） 当归（一两锉炒） 生姜屑上件药。捣细罗为散。每于食前。以粥饮调下一（二）钱。

　　治痔。生疮肿痛。下血不止。蜗牛散方。

　　蜗牛（五枚炙令黄） 蛴螬（三枚炙令黄） 蝼蛄（三枚炙令黄） 赤石脂（一分） 白龙骨〔二（一）分〕 麝香（一分细研入）上件药。捣细罗为散。每于食前。用粥饮调下一钱。

　　又方。

　　白花蛇（二两酒浸去皮骨炙微黄） 羌活（三分） 藤子（一两取仁） 当归（三分锉微炒）上件药。捣细罗为散。每于食前。以温粥饮调下一钱。

　　治痔疾。风热毒瓦斯攻下部。生疮肿痛。露蜂房散方。

　　露蜂房（二两微炒） 槐花（二两微炒） 黄 （二两锉）上件药。捣细罗。每于食前。以粥饮调下一钱。

　　治痔疾。下部生疮肿痛。宜服此方。

　　皮（一枚炙令黄） 牛蒡子（一合微炒）上件药。捣细罗为散。每于食前。以粥饮调下一钱。

　　治痔疾。生疮破后。恐成 。宜服此方。

　　鹁鸽粪（半升） 麝香（半两细研）上件药。以鸽粪。于净地上。周回用火烧令烟尽。取麝香。同细研为散。每于食前。以粥饮调下二钱。

　　治痔疾。大肠疼痛生疮。槟榔丸方。

　　槟榔（二两捣末） 白矾（三两捣碎） 黄丹（一两）上件药。将白矾黄丹。入瓷瓶子内。以五斤火烧令通赤。候冷取出。细研。入槟榔末。

　　相拌令匀。炼蜜和丸。如梧桐子大。每于食前。以粥饮下二十丸。

　　又方。

　　朱砂（一分） 麝香（一分） 蛇蜕皮（一分微炒）上件药。都细研为散。每用。先以盐汤洗疮。拭干。以蜜和涂之。

　　又方。

　　湿生虫（一百枚炒干） 五倍子（半两）上件药。捣罗为末。用新口脂调药。涂于有头处。疼当便止。

　　治痔疾。生疮肿下血。马齿煎方。

　　上取马齿苋。洗去土。熟捣绞取汁。缓火煎成膏。停冷。每日取少许作丸。纳所患处验又方。

　　上涂熊胆于痔疮上。日三五度神效。

　　卷第六十

　　治痔肛边痒痛诸方

　　夫痔肛边痒痛者。由脏腑久积风热。不得宣通。毒热之气。留滞于大肠。冲发于下部。

　　故令肛边或痛或痒。或乃生疮。时时下血。亦曰脉痔也。

　　治痔疾。下部肿结。痒痛不止。枳壳散方。

　　枳壳（二两麸炒微黄去瓤） 槐子（二两微炒令香） 防风〔二（一）两去芦头〕 羌活（一两）黄（一两锉） 白蒺藜（一两微炒去刺） 甘草（半两炙微赤锉）上件药。捣细罗为散。每于食前。以粥饮调下二钱。

　　治痔疾。大肠久积风毒。下部痒痛不歇。似有虫咬。蛇床散方。

　　蛇床子（一两） 蓄（一两） 黄 （一两锉） 苦参（一两锉） 白桐叶（一两） 附子（一两炮裂去皮脐）上件药。捣细罗为散。食前。粥饮调下二钱。

　　治痔疾久不瘥。肛边痒痛不止。薏苡散方。

　　薏苡根（二两） 独活（二两） 枳实（二两麸炒微黄） 莽草（一两微炒） 猪后悬蹄甲〔二两炙黄燥（焦）〕上件药。捣细罗为散。每于食前。以黄 汤调下二钱。

　　治痔疾。肛边痒痛。桑木耳散方。

　　桑木耳（一两微炒） 槐木耳（一两微炒） 皮（一两炙黄焦） 枳壳〔三（二）两麸炒微黄去瓤〕 当归（一两锉微炒） 羌活（一两）上件药。捣细罗为散。每于食前。以粥饮调下二钱。

　　治痔疾。肛边痒痛不止。皂荚刺丸方。

　　皂荚刺（二两烧令烟尽） 臭樗皮（一两微炙） 防风（一两去芦头） 赤芍药（一两）枳壳（一两麸炒微黄去瓤）上件药。捣罗为末。用酽醋一升。熬一半成膏。次下余药。和丸。如小豆大。每于食前。煎防风汤下二十丸。

　　治痔疾。肛边痒痛。发歇不止。露蜂房丸方。

　　露蜂房（一两微炒） 威灵仙（一两） 枳壳（二两麸炒微黄） 皂荚〔一两炙令黄燥（焦）〕蓄（一两） 薏苡根（一两） 卷柏（一两微炙） 桑花叶（一两）上件药。捣罗为末。炼蜜和丸。如梧桐子大。每于食前。以槐子汤下三十丸。

　　治痔疾。风毒攻注。肛门痒痛不止。宜用此方。

　　枳壳（一两） 蛇床子（一两） 防风（半两去芦头） 莽草（半两） 桑根白皮（半两） 苦参（一柳枝（锉二合上件药。都细锉。以水一斗。煎取五升。去滓。于避风处。用软帛蘸汤。乘热熨痔上。

　　治痔疾。肛门边肿硬。痒痛不可忍。救急熨方。

　　芫花（三两） 风化锻石（三两） 灶突内黑煤（二两）上件药。捣罗为末。分作两分。于铫子内点醋炒。候稍热。以帛裹熨之。冷则再换。自然肿消。痒痛俱息。

　　又方。

　　胡粉（半两） 水银（半两）上件药。以枣瓤和研。令星尽。捏如莲子大。以绵裹。夜卧时。纳于下部中。

　　又方。

　　白矾（三分锉）上以童子热小便二盏。化白矾以洗痔上。日二用效。

　　卷第六十

　　治痔下血不止诸方

　　夫痔下血不止者。由大肠风冷。肺脏积热。热毒留滞。乘于经络。血性得热则流散。复遇大肠虚寒。血乃妄行。故令因便而清血随出。亦曰血痔也。

　　治痔疾。大肠风冷。下部疼痛。血不止。宜服椿根散方。

