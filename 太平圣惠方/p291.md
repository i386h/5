<!-- { "loadSidebar": true } -->
　　白鸽粪（四两烧为灰） 天麻（一两） 麻黄（一两去根节） 防风（一两去芦头）上件药。捣细罗为散。每于食后。用温酒调下一钱。

　　治风毒攻身体生疮。或时发痒肿痛。白花蛇煎方。

　　白花蛇（一条去皮骨） 海桐皮 白芷 防风（去芦头） 独活 羌活 白术 附子（去皮脐） 天南星木鳖子（去壳）上件药。并锉。以米醋二升。煎三二沸。匀拌药一宿。用腊月猪脂炼了者三斤。于铛内煎令沸。渐渐下药。候白芷色赤黄。用绵滤过。瓷盒盛。先以苦参汤淋浴。后以暖酒调下半匙。外以膏涂在疮上。令热为度。日三遍服用。

　　治身体生风毒疮。赤肿疼痛。宜涂豉心散方。

　　豉心（一合炒令烟绝） 黄连（一两半去须） 赤小豆（一合） 胡粉（一两细研） 杏仁（一两汤浸去皮尖双仁细研）上件药。捣罗为末。研入胡粉杏仁令匀。以酥和涂之。

　　治风毒身体生疮。水银膏方。

　　水银（一两以尖熟枣瓤研令星尽） 松脂（一两） 朱砂（一两细研） 土蜂窠（二两）黄柏（一两锉） 川大黄〔二（一）两〕上件药。除水银朱砂外。捣罗为末。以炼成猪脂二斤。煎为膏。放令冷。取水银朱砂入膏中相和。搅令匀。用涂疮上。日再换之。

　　治身体生风毒疮。茅胆膏方。

　　茅胆（一两茅针里面瓤是也） 栀子仁（一两） 苦参（一两锉） 黄蜡（二两） 清麻油（七斤） 腻粉（半两）上件药。茅胆等三味。捣罗为末。先以油蜡慢火熬。令蜡消。入前药末。并腻粉。不住手搅令匀。瓷盒内盛。每取少许涂疮。日四五度用之。

　　又方。

　　水银（二两并胡粉入少水研令星尽） 黄连末（二两） 胡粉（二两熬令黄）上件药同研令匀。用敷疮上。如疮无汁者。以面油调涂。日二三上用之。

　　治风毒攻身体生疮。赤 肿痛。清凉散方。

　　黄连（去须） 槟榔 枳壳（去瓤） 黄芩 贝母 赤小豆（炒熟以上各等分）上件药。捣罗为末。先以白矾葱白煎汤洗疮。拭干后。用生油调涂。日三上用之。

　　又方。

　　腻粉（半两） 洛粉（半两） 杏仁（半两汤浸去皮尖研） 黄柏（半两锉） 黄丹（半两） 麝香（一钱细研） 黄连（半两去须）上件药。捣罗为末。入麝香等研令匀。日二三上。用油调涂之。

　　治身体生风毒疮。臭秽不可近者。黄连散方。

　　黄连（去须） 胡粉 密陀僧 白芷 白蔹（以上各半两）上件药。捣罗为末。先以盐汤洗疮。用生油调药。以羽毛敷之。甚者。每日只可两上。

　　治身体生风毒疮。赤烂头白。出脓汁方。

　　晚蚕砂（三两） 杏仁（一两汤浸去皮尖）上件药相和。于铫子内。炒令杏仁焦黑。捣罗为末。旋取掺于疮上。

　　治身体生风毒疮。膏药方。

　　白蜡（一两） 麻油（五两） 桑根白皮（一两锉） 黄 （一两锉） 木鳖子仁（一两） 乳香（一分细研） 腻粉（一分） 胡粉（一两细研）上件药。先煎麻油。然下桑白皮黄 木鳖子。煎令焦。去滓。然后入白蜡候熔。即离火。次下腻粉乳香等。以柳木篦搅令匀。即膏成。纳瓷器中盛。日二三度涂之。

　　治风毒攻身体生疮。或时发痒疼痛。久不瘥者。熏浴方。

　　黄栌 苦参 细辛 黄柏 麻油 半夏 本 藜芦（去芦头） 吴茱萸 枳壳 野狼牙桃枝 槐枝 桑根 柳枝 白矾（以上各三两）上件药。锉碎和匀。分为三分。每度用药一分。以水五斗。于釜中煎取三斗。布滤去滓。及热入在盆内。于上面坐熏。令汗出后。连身即淋浴。汤冷即住。以热衣拭干避风。

　　治遍身热毒风疮。及疥癣瘙痒。澡浴方。

　　防风（一两去芦头） 白芷（一两） 细辛（一两） 苦参（一两） 吴茱萸（一两） 苦楝子（一两） 藜芦（一两去芦头） 莽草（一两） 麻黄根（一两） 川椒（半两去目） 盐（二两）上件药。细锉。以水五斗。煎取三斗。去滓。乘热洗浴。以水冷为度。余滓重煎。如前法用。

　　又方。

　　茵芋（三两） 石南（三两） 莽草（三两） 蛇床子（二两） 羊踯躅（一两） 白矾（二两）上件药。细锉。分为五贴。每度取一贴。以水一斗。煎取五升。去滓。看冷暖洗浴。日再用之。

　　卷第六十四

　　治热疮诸方

　　夫诸阳气在表。阳气盛则表热。因运动劳役。腠理则虚而开。为风邪所客。风热相搏。

　　留于治遍身热毒疮。及皮肤瘙痒。烦躁。白藓皮散方。

　　白藓皮（半两） 子芩（半两） 川升麻（半两） 玄参（半两） 白蒺藜（半两微炒去刺） 桔梗（半两去芦头） 防风（半两去芦头） 前胡（半两去芦头） 百合（半两） 甘草（半两炙微赤锉） 栀子仁上件药。捣细罗为散。每于食后。以薄荷汤调下二钱。

　　治热毒攻皮肤。生疮疼痛。犀角散方。

　　犀角屑 木香 川升麻 吴蓝 玄参 子芩 羚羊角屑 防风（去芦头） 白蒺藜（微炒去刺） 枳壳（麸炒微黄去瓤） 甘草（炙微赤锉以上各一两） 麝香（一钱细研入）上件药。捣细罗为散。每于食后。煎竹叶汤调下二钱。

　　治热毒疮。瘙痒。心神壅躁。白蒺藜散方。

　　白蒺藜（一两微炒去刺） 白藓皮（一两） 防风（一两去芦头） 子芩（一两） 玄参（一两）赤芍药（一两） 栀子仁（一两） 桔梗（一两去芦头） 川大黄（一两锉碎微炒） 麦门冬（一两半去心焙）上件药。捣细罗为散。每于食后。煎薄荷汤调下二钱。

　　治热毒赤疮子。心神烦热方。

　　栀子仁（二两炙酥拌微炒）上件药。捣细罗为散。每于食后。以温水调下二钱。

　　治一切热毒疮。宜涂紫金散方。

　　紫草（半两） 赤小豆（一合） 黄芩（半两） 漏芦（半两） 车前子（草）（半两）黄柏（半两锉） 糯米（一合炒令焦）上件药。捣罗为末。以生油调令稀稠得所。日三涂之。以瘥为度。

　　治热毒疮水银膏方。

　　水银（二两并胡粉入少水研令星尽） 胡粉（二两） 松脂（二两） 猪脂（半斤炼了者）上件药。先以猪脂煎松脂令消。次下水银胡粉。搅令匀。瓷器中盛。旋取涂疮。日再用之。

　　治热毒风疮肿痛。宜涂腻粉膏方。

　　腻粉（一两） 胡粉（一两细研） 松脂（半两） 猪脂（六两炼了者） 黄连（一两去须捣末）甘草（一两生捣末）上件药。先以猪脂煎松脂。化后去滓。下四味搅令匀。倾于瓷盒中。每日三四度用涂之治热毒疮肿痛。宜涂赤小豆散方。

　　赤小豆（三合） 糯米（三合） 松脂（半两） 黄柏（半两微炙锉） 白矾灰（半两）莴苣子（三合） 黄丹（半两微炒） 密陀僧（半两细研）上件药。捣罗为末。都研令匀。用生油调。日三两上涂之。

　　治热毒疮多汁。大黄散方。

　　川大黄（生用） 白蔹 赤芍药 黄连（去须） 槐白皮（锉） 龙骨（以上各一两）上件药。捣罗为末。以敷疮上。三度良。

　　治热毒恶疮。臭烂久不生肌。密陀僧散方。

　　密陀僧 雄黄 雌黄 定粉（以上各半两） 腻粉（三钱）上件药。都研为末。先用柳枝一握。生甘草一两。捶碎。以浆水二升。煎六七沸。去滓稍热淋洗疮后。以药敷之。

　　治身体生热毒疮。似火烧烂赤。宜用此方。

　　胡粉（一两） 黄连（一两去须） 腻粉（一钱）上件药。捣罗为末。用掺疮上。日四五度用之。

　　又方。

　　密陀僧（一两细研） 胡粉（一两细研） 黄连（二两去须捣罗为末）上件药。都研令匀。先以温水洗去疮痂。拭干。日三四度敷之。

　　治热毒恶疮。淋洗野狼牙汤方。

　　野狼牙（五两） 赤芍药（五两） 白芷（五两） 黄柏（五两） 丹参（五两） 川大黄（三两生用）上件药。细锉。分为六贴。每度一贴。以水四升。煎取二升半。去滓。看冷暖洗之。日三度用之。

　　卷第六十四

　　治冷疮诸方

　　夫身体发疮。皆是风热所为。然虚者易伤于邪。若重触风寒。则冷气入于疮。令血涩不行。其疮则顽冷不知痛痒。亦经久难瘥。名为冷疮也。

　　治冷疮久不瘥。芜荑散方。

　　芜荑（一两微炒） 藜芦（一两去芦头） 薰黄（半两） 青矾（半两） 雄黄（半两细研） 苦参（三分锉） 附子（三分炮裂去皮脐）上件药。捣罗为末。先以温水洗疮去痂。干拭。以生油调涂之。

　　治冷疮。发歇疼痛。脓水不止。生肌乌贼鱼骨散方。

　　乌贼鱼骨（一两烧令烟尽） 黄连（一分去须） 槟榔（一枚） 诃黎勒皮（一分） 白龙骨（一钱半） 赤石脂 麝香（一钱）上件药。捣细罗为散。于乳钵内。入麝香龙骨赤石脂相和。研令匀。每用时。先暖盐浆水洗疮。拭令干后。以散敷。日二用之。

　　治冷疮不瘥。神效槟榔散方。

　　槟榔（半两） 甘草（半两锉） 郁金（半两） 木香（半两） 黄连（半两去须） 麝香（一分细研）上件药。捣细罗为散。研和令匀。先取砒霜少许安疮上。用生油调散敷之。有脓水。即干掺于上如法系裹。日再换之。

　　治冷疮。疼痛不止方。

　　蛇床子（一两） 乳香（半两） 薤白（临时）上二味。捣罗为末。入薤白捣。看稀稠得所。可疮上贴之。

　　治积年风冷疮疼痛。宜用此方。

　　麝香〔二（一）分〕 乳香（一分） 龙骨（一分）上件药。都细研。用黄蜡。临时看疮口大小。于锅内熔蜡。如软面。入前药相和。热用在疮口上。不过三两上瘥。

　　治冷疮。日夜发歇疼痛。附子散方。

　　附子（半两炮裂去皮脐） 川椒（一分去目） 白矾（三分烧令汁尽细研） 腻粉（二钱） 雄黄（一分细研）上件药。附子椒二味。捣罗为末。次入白矾腻粉雄黄。相和令匀。每使时。以清麻油调令得所。以敷疮上。日二换之。

　　又方。

　　龙骨（一两烧灰） 蜂窠（一两烧灰） 蛇床子（半两末）上件药。都研令细。以生油调涂。日二换之。

　　卷第六十四

　　治脚生疮诸方

　　夫脚者。肾脉所出。若肾气虚。则风邪客于腠理。伤于气血。气血留滞。故生疮也。

　　治脚上生疮。疼痛伤风毒。脓水不止。生肌麒麟竭散方。

　　麒麟竭（一分） 诃黎勒（一分） 黄连（一分去须） 槟榔（一枚）上件药。捣罗为末。看疮眼大小。薄敷疮上。以瘥为度。

　　治累年脚疮方。

