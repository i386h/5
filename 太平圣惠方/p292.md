<!-- { "loadSidebar": true } -->
　　蔓荆花（三分三月三日采曝干） 赤小豆（三分） 黄连（一两去须）上件药。捣罗为末。敷于疮上。日三用之。

　　治脚疮方。

　　蜣螂（三枚烧灰） 密陀僧（一两）上件药相和。研如粉。贴之。

　　又方。

　　栝蒌（一枚） 豉（三两）上件药。分为两处。将一半烧为灰。一半捣罗为末。相和。研令匀。用腊月猪脂调涂之。

　　又方。

　　龙骨（二两） 枇杷叶（五两） 蜣螂（五枚烧灰）上件药。入麝香少许。腻粉一分。相和。细研令匀。用掺疮上。不过三五上。

　　治脚疮。疼痛不瘥方。

　　上取多年墙壁上烂干蚬壳。泥裹烧过。捣罗为末敷之。

　　治风毒瓦斯流注。两脚生疮。肿烂疼痛。行立不得。淋浴海桐皮汤方。

　　海桐皮 地骨皮 黄 甘草（生用） 黄连（去须） 枳实 木香乳香 野狼牙 白芷 牛膝（去苗） 白矾（以上各一两）上件药。锉捣令匀。分为六贴。每取一贴。以水四升。煎至三升。滤去滓。热熏疮上。

　　通身淋洗了。以热衣拭干。避风。

　　治脚疮。久伤风毒。攻冲肿 。脓水不止。熨洗蒴 汤方。

　　蒴 （一两） 藜芦（一两去芦头） 郁金（一两） 苦参（一两） 白芷（一两） 水荭（一两）甘草（一两生用） 桑根白皮（一两） 柳枝〔去叶细锉五合（两）〕 苦楝皮（细锉三合）本（上件药。细锉。以水二斗。煎取一斗五升。滤去滓。用软帛两事替换。乘热熨洗患处。

　　水冷为度。余滓重煎用之。

　　治脚上生疮。淋渫奔草汤方。

　　莽草 榆白皮 甘草（生用） 玄参 苦参 郁金 羌活 独活 五加皮 防风（去芦头）枳壳 细辛（以上各五两）上件药。细锉。分为十贴。每贴。用浆水一斗五升。煎取一斗。别入白矾末二两。投药汤内。及热淋渫。日一用之。

　　卷第六十五

　　治一切癣诸方

　　夫癣病之状者。为皮肉瘾疹如钱文。渐渐增长。或痒或痛。或圆或斜。有棱廓。里则生虫。搔之有汁。此由风湿邪气。客于腠理。复值寒湿与血气相搏。则血气否涩。而发此疾也。

　　治一切癣及疥。风痒 疮等。白蒺藜散方。

　　白蒺藜（二两微炒去刺） 玄参（一两） 沙参（一两去芦头） 丹参（一两） 苦参（一两锉）人参（一两两麸炒微黄去瓤） 黄蓣（一两） 细辛（一两） 防风（上件药。捣细罗为散。每于食前。以温酒调下二钱。

　　治一切癣。皮肤瘙痒。苦参丸方。

　　苦参（一斤半水浸一宿细切煨干） 菖蒲（四两） 乌蛇（八两酒浸去皮骨炙微黄）上件药。捣罗为末。炼蜜和捣三五百杵。丸如梧桐子大。每服不计时候。以熟水下三十丸。

　　治诸癣疮。或干或湿。痛痒不可忍。鲫鱼膏方。

　　鲫鱼（一头中者） 乱发（如鸡子大二枚） 雄黄（一两半细研） 硫黄（一两细研） 猪脂（半斤）上件药。先煎猪脂令沸。即下鱼煎烟尽。次下发令销。滤去滓。下雄黄硫黄末。搅令匀。盛于瓷器中。不计时候涂之。以瘥为度。

　　治一切癣。神妙方。

　　斑蝥（三十枚生用细研） 腻粉（二钱） 藜芦末（一分） 硫黄（一分细研）上件药。同研令匀。以清油调如糊。候癣痒发时。先以生布子揩。令伤后便涂之。

　　治疥癣疮。痒不可忍者方。

　　皂荚（二挺煨去皮子）上件药。捣细罗为散。以米醋二大盏。同煎如稀饧。以绵滤去滓。入黄连末半两。腻粉一分。调令匀。候癣发时恶水出。便可先以树白皮搔破。后涂药。三两上便瘥。

　　又方。

　　酱瓣（半盏烂研）上洗净疮。入藜芦末半两。调涂之。

　　又方。

　　水银（一两） 芜荑末（半两）上件药。以少许酥和研。水银星尽。涂之。

　　又方。

　　蛇蜕皮（一条烧为灰）上细研如粉。每服。以温酒调下一钱。

　　又方。

　　上取莨菪叶。捣令极烂。以少蜜和封之。

　　又方。

　　上取羊蹄根三两。捣令极细。以酽好醋五合。煎十余沸涂之。

　　又方。

　　上取雄黄一两细研。以酽醋调如膏。先以新布揩拭疮上。令伤后涂之。

　　又方。

　　川椒（三分去目） 豉（三合）上件药并烧为灰。细研如粉。以清油调涂之。

　　又方。

　　上取楝根。以酽醋磨涂之。

　　又方。

　　上取野狼跋草。以酽醋磨涂之。

　　治一切癣疥方。

　　上取巴豆四五粒。细研。以油一合半。用慢火熬一食久。先吃山栀子汤一碗。后涂此药。一两上。疮痂干剥。神妙。

　　又方。

　　上取犬胆涂之。立效。

　　又方。

　　上取牛鼻头津涂之。

　　又方。

　　上取酱汁生葶苈末。调涂之。

　　又方。

　　上取地卷土。将醋和调。涂之。

　　卷第六十五

　　治干癣诸方

　　夫干癣。但有棱廓。皮枯痒。搔之白屑出是也。皆是风湿邪气。客于腠理。复值寒湿与血气相搏所生。若其风毒瓦斯多。湿气少。故风入深。故无汁。为干癣也。其中亦生虫。

　　治干癣。搔之白屑起。黄连散方。

　　黄连（一两去须） 藜芦（半两去芦头） 川大黄（一两） 干姜（半两生锉） 茹（一两）莽草（一两）上件药。捣细罗为散。入猪脂一斤。以慢火煎成膏。滤去滓。收于瓷器中。先以新布揩拭疮上令伤。然后涂药。无不瘥者。

　　治干癣痒不止。宜涂胡粉散方。

　　胡粉 黄连（去须） 蛇床子 白蔹（以上各半两）上件药。捣罗为末。面脂调涂。湿即干贴之。

　　治干癣痒痛不止方。

　　草乌头（一分） 野狼牙（一分） 斑蝥（七枚）上件药生用。捣细罗为散。以口脂调。用竹篦子刮破涂药。熟揩入肉。候出黄水。三两日瘥。

　　又方。

　　斑蝥（五月五日取七枚） 麝香（半钱）上件药。都研为末。以醋调涂在疮上。出少多黄水瘥。

　　又方。

　　川乌头（二枚生用） 干蝎（五枚）上件药。捣罗为末。用面油调作膏。涂之。

　　治干癣无问年月。神效方。

　　水银（半两） 芜荑（半两末） 胡粉（半两） 花胭脂（半两）上件药都研。入炼了腊月猪脂四两。研令水银星尽。先以泔清洗疮上。拭干然后涂之。

　　治干癣积年生痂。搔之黄水出。每逢阴雨即痒方。

　　巴豆（十枚肥者）上于炭火先烧之。令油出尽。即于乳钵内。以少许酥和研如膏。薄涂之。不过一两度愈又方。

　　上以野狼毒。醋磨涂之。

　　又方。

　　上取槲树白皮涂之。

　　又方。

　　上取桃树白皮。捣令极烂。以醋调涂之。

　　又方。

　　斑蝥（半两微炒）上捣罗为末。蜜调。薄涂即瘥。

　　又方。

　　上取青葙子末。以口脂调。先用浆水洗净后敷之。

　　卷第六十五

　　治湿癣诸方

　　夫湿癣者。亦有棱廓。如虫行。浸淫赤湿痒。搔之多汁成疮。是其风毒瓦斯攻注。故为湿癣也。其里亦有虫生。

　　治湿癣痒痛不可忍。硫黄散方。

　　硫黄（半两） 斑蝥（半两去翅足） 龙脑〔一两（钱）〕 腻粉（一分）上件药。都细研如粉。用面脂调如泥。痒痛时。抓破后。以药揩之。

　　又方。

　　乌梅（十四枚用肉） 大蒜（十四枚去皮） 梁上尘（三合） 盐（三合）上件药相和熟捣。以酽醋一升。浸一宿。涂于癣上。即瘥。

　　治癣湿痒不可忍。黄连散方。

　　黄连（一两去须） 胡粉（一两细研） 黄柏（一两锉） 雄黄（半两细研）上件药。捣细罗为散。都研令匀。先以温浆水洗疮。然后取药敷之。不过三四度瘥。

　　又方。

　　螺壳（一两） 乱发灰（半两） 龙胆（半两） 胡粉（半两研）上件药。捣细罗为散。研入胡粉令匀。以油淀和涂之。

　　又方。

　　水银（二两） 黄连（二两去须捣末） 胡粉（二两）上件药。以炼了腊月猪脂半斤。都研。候水银星尽。便以温浆水洗疮。然后涂之。

　　又方。

　　羊蹄根（一两） 黄连〔一两半去须（一两）〕 蛇床子（半两）上件药。捣罗为末。用腊月猪脂。调如稀饧。涂之。

　　又方。

　　腻粉（一两）上以米醋调涂之。

　　又方。

　　鲫鱼（一枚可长五寸者净拭不去鳞）上用硫黄末一分。从鱼口中送入腹内。用净砖一口。安鱼在上。以炭火周回 之。翻转令鱼黄焦。碾罗为末。入腻粉三钱。同研令匀。以生麻油调涂之。

　　又方。

　　羊蹄跟（半斤）上件药。日未出时采取。须独茎无枝拨者。净洗细切。捣令极烂。入羊乳相和得所。着少盐拌和令匀。于日中曝两食久。以涂之。

　　又方。

　　上取楮叶半斤。细切捣令极烂。敷于癣上。无不瘥者。

　　治湿癣搔之有黄汁者。宜敷芦荟散方。

　　芦荟（半两） 甘草（半两）上件药。捣罗为末。先用浆水洗癣上讫。用帛 干。便以药敷之。日三五上瘥。

　　卷第六十五

　　治风癣诸方

　　夫风癣者。是恶风冷气。客于血气所生。亦作圆文棱廓。但把搔顽痹。不知痛痒。其里亦有虫生也。

　　治风癣疮。皮肤疮。痒久不瘥。白花蛇丸方。

　　白花蛇（三两酒浸去皮骨炙令微黄） 黄芩（一两） 防风（一两去芦头） 白藓皮（一两）甘草（一两炙微赤锉） 枳壳（一两麸炒微黄去瓤） 栀子仁（一两） 赤芍药（一两） 川大黄（一两锉碎（一两微炒去刺） 羌活〔上件药。捣罗为末。炼蜜和捣三五百杵。丸如梧桐子大。每于食后。以薄荷酒下三十丸治风毒攻皮肤生疮癣。顽麻不知痛痒。独活丸方。

　　独活（二两） 苍耳子（二两） 羌活（一两） 五味子（一两） 菟丝子（一两酒浸三日曝干别捣） 山锉） 白蒺藜（二两上件药。捣罗为末。入白粱米饭。和捣三五百杵。丸如梧桐子大。每日空心及晚卧时。

　　以温酒下三十丸。枣汤下亦得。

　　又方。

　　苦参末（三两） 白花蛇肉（三两酒浸酥拌炒令微黄）上件药。捣细罗为散。每日四五度。以温酒调下二钱。

　　治风毒疥癣。雄黄膏方。

　　雄黄（一两细研） 附子（半两去皮脐） 腻粉（一分） 白矾（一分烧灰） 藜芦（一分去芦头） 川椒（一分去目及闭口者）上件药。捣细罗为散。入乳钵内。再研如粉。以炼了腊月猪脂半斤。黄蜡二两。净铛内慢火煎。候蜡消。倾于瓷盒中。入雄黄等末搅令匀。每日四五度。取少许涂揩之。
