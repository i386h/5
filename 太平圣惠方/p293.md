<!-- { "loadSidebar": true } -->

　　治一切疮癣。或干或湿。痛痒不可忍。宜用鲫鱼膏方。

　　鲫鱼（一头） 雄黄（半两细研） 腻粉（半两） 猪脂（半斤） 乱发（一鸡子大）上件药。先将猪脂熬令沸。即下鱼煎令焦。次下发令销。去滓。下雄黄腻粉搅令匀。泻于瓷器中。待冷涂之。不过五七度。无不瘥者。

　　治风癣皮肤瘙痒。宜涂乳香膏方。

　　乳香（一分细研） 腻粉（一分） 硫黄（一分细研） 杏仁（半两汤浸去皮尖研） 吴茱萸（半两捣末） 地龙粪（半两细研） 巴豆（半两去皮心）上件药。先以猪脂一斤。煎巴豆十余沸。去巴豆。纳诸药末和搅令匀。更煎十沸以来。

　　倾于瓷器内。候冷涂之。

　　治风毒癣。遍身皆生。瘙痒。硫黄散方。

　　硫黄（一分细研） 雄黄（一分细研） 朱砂（一分细研） 麝香（一分细研） 巴豆（一分去皮心研） 川椒（一分去目） 吴茱萸（一分） 附子（一分去皮脐生用）上件药。捣细罗为散。都研令匀。先用新布揩癣令水出。便以醋调涂之。不过三两上瘥又方。

　　莽草（一分） 蛇床子（一分） 藜芦（一分） 石亭脂（一分） 白矾灰（一两） 黄柏（一两锉）上件药。捣细罗为散。用少许贴患处。立瘥。

　　治风癣瘙痒。洗浴。丹参汤方。

　　丹参（三两） 苦参（五两锉） 蛇床子〔二（三）两〕 白矾（二两细研）上件药。除白矾外。捣筛为散。以水三斗。煎取二斗。滤去滓。入白矾搅令匀。乘热于避风处洗浴。以水冷为度。拭干了。以藜芦末粉之。相次用之。以瘥为度。

　　卷第六十五

　　治久癣诸方

　　夫久癣者。为诸癣有虫。而经久不瘥者也。癣病之状。皮肉瘾疹如钱文。渐渐增长。或圆或知痛有狗似雀之癣成久治疥癣疮。经年不瘥。水银膏方。

　　水银（一两） 白矾（一两） 蛇床子（一两） 雄黄（一两） 茹末（一两）上件药。入炼了猪脂半斤 都研候水银星尽 便用敷之。日三两上。兼治小儿头疮。甚良。

　　治风癣久不瘥。皮肤痒痛。宜涂硫黄散方。

　　硫黄（一分） 硝石（半两） 腻粉（半两） 白矾（半两烧灰）上件药。细研如粉。以生麻油调如膏。涂之。

　　又方。

　　麝香（一分细研） 腻粉（三分） 龙胆（三分捣末） 巴豆（半分去皮心）上件药。细研如粉。以生麻油调如膏。涂之。

　　又方。

　　吴茱萸（一两） 粉脚（一两） 白矾（一两烧灰） 臭黄（一两）上件药。细研如粉。以生麻油调涂之。

　　又方。

　　白矾（一两烧灰） 硫黄（一两细研） 腻粉（一分） 黄连（一两半去须） 雌黄（一两细研）蛇床子（一两）上件药。捣细罗为散。都研令匀。入猪脂调如稀面糊。以盐浆水先净洗疮。即涂药于上如冬月寒。即微火暖用之。

　　治久干癣必效方。

　　斑蝥（三枚微炒） 硫黄（一分细研） 猪牙皂荚（一分炙黄） 地卷皮（一分） 背阴草（一分）上件药。捣罗为末。合和令匀。用津唾调涂之。

　　治癣久不瘥。五倍子散方。

　　五倍子（一两烧令烟尽） 黄柏（一分锉） 当归（一分锉微炒） 腻粉（一分） 白矾（一分烧灰） 漏芦（一分）上件药。捣细罗为散。先用盐浆水洗。拭干了。以散敷之。

　　治癣不问干湿。积年不瘥。砒霜散方。

　　砒霜（一分） 硫黄（三分） 密陀僧（三分） 腻粉（二分）上件药。细研为末。癣干。即以生油调涂。若癣湿。即用药末掺之。

　　又方。

　　苍耳汁（一合） 生姜汁 硫黄（半两细研）上件药。相和涂之。干即更涂。

　　又方。

　　水银（一两） 白矾（半两烧灰） 蛇床子（半两） 黄连（半两去须）上件药。除水银外。捣细罗为散。却入水银。以腊月猪脂和研。候水银星尽为度。便净洗疮涂之。

　　治风疮疥癣。久不瘥。宜涂臭黄膏方。

　　臭黄（半两研） 乱发（半两烧灰） 芜荑（半两） 硫黄（一分细研） 杏仁（半两汤浸去皮尖双仁研） 吴茱萸（半两） 粉脚（半两细研）上件药。捣细罗为散。以生麻油调。涂于两手心。合手于股内。夹药一宿。如未痊者。

　　次夜更涂。兼吃蜜酒使醉。神效。

　　治久疥癣方。

　　白矾（半两捣为末） 乱发（两鸡子大）上件药。用清麻油一盏煎如稀饧。抓动炙涂。一两上立效。

　　又方。

　　燕子粪（微炒） 斑蝥（烧灰）上件药等分。捣罗为末。油调涂之。

　　又方。

　　川乌头（七枚生用）上捣碎。以水三大盏。煎至一大盏。去滓。温温洗之。

　　卷第六十五

　　治疮诸方

　　夫 疮者。由腠虚风湿之气。折于血气。结聚所生也。多着手足间。递相对。如新生茱萸子。痛痒。把搔成疮。黄汁出。浸淫生长。坼裂时瘥时剧。变化生虫。故名 疮也。

　　治风 疥热肿。漏芦散方。

　　漏芦（一两） 羌活（二两） 川升麻（一两） 木通（一两锉） 枳壳（二两麸炒微黄去瓤）赤芍药（一两） 甘草（一两炙微赤锉） 川朴硝（二两） 防风（二两去芦头）上件药。捣筛为散。每服三钱。以水一中盏。煎至六分。去滓。每于食后温服。

　　治热毒风。皮肤生 疥。白花蛇散方。

　　白花蛇（一条去皮骨酒浸炙令微黄） 蜂房（三两微炙） 苦参（四两锉） 防风（四两去芦头） 栀子玄参（三两） 白蒺上件药。捣细罗为散。每于食后。以温酒调下二钱。

　　又方。

　　螺壳（一两烂者） 乱发（半两烧灰） 龙胆末（半两） 胡粉（半两）上件药。都细研为末。用泔（油）脚调涂之。

　　治 疥癣疮。宜涂水银膏方。

　　水银（一两） 白矾（一两） 蛇床子（一两） 黄连（一两去须） 茹（一两）上件药。捣罗为末。以腊月猪膏七合。入水银和研。以水银星尽膏成。敷之神效。

　　治湿 疮方。

　　胡燕窠（一枚取最大宽者用抱子处余处不用）上捣细罗为散。先以水煎甘草。及入盐少许净洗。干便以窠末敷之。三两上便瘥。若患恶创。以醋和裹之。日两易当愈。

　　又方。

　　上以荆枝。烧沥涂之。

　　又方。

　　生韭（一握切研）上以暖醋五合。浸良久。以布绞取汁。涂揩疮上。日三四度用之。

　　治 疮疥癣方。

　　苦参末（三两）上以蜜调涂之。

　　治 癣及诸恶疮方。

　　上以白犬血一合。涂之立瘥。

　　治干 湿 疥癣方。

　　上取楝根。生葱白。猪脂和捣。涂之。

　　卷第六十五

　　治疮久不瘥诸方

　　夫 疮积久不瘥者。由肤腠虚。则风湿之气停滞。虫在肌肉之间则生长。常痒痛。故经久不瘥也。

　　治诸 疮。经久则生虫。藜芦膏方。

　　藜芦（二两去芦头） 白矾（二两烧灰细研） 松脂（二两细研） 雄黄（二两细研） 苦参（二两锉）上件药。先捣藜芦苦参为散。入猪脂一斤相和。煎十余沸。绵滤去滓。次入松脂雄黄白矾等末。搅令匀。待冷。收于瓷盒中。旋取涂之。以瘥为度。

　　治 癣疮。经年久不瘥。宜用楝子汤洗方。

　　楝子（一斤） 地榆（五两） 桃皮（五两） 苦参（五两）上件药并细锉。以水二斗。煮一斗。滤去滓。稍温。每日一度洗之。

　　又方。

　　硼（ ）砂（一分细研） 大麻仁（三两捣烂） 盐（一分细研） 醋淀（一大盏）上件药。都以醋淀和搅令匀。先以温浆水净洗。拭干敷药。每日二三上瘥。有孔穴多虫者皆效。

　　又方。

　　薰陆香（半两） 杏仁（半两汤浸去皮尖） 硫黄（一分细研） 黄蜡（一两） 腻粉（一分）油〔三（二）合〕上件药。细研如粉。先熬油沸。下蜡令消。次入诸药末。同煎如稀膏。候冷收于瓷器中。旋取涂之。

　　治 疥百疗。久不瘥方。

　　沉香 松节（各五两）上件药。锉如指大。以布袋盛之。于麻油中浸半日。取出。用一小瓶。穿底作窍如指大。以松叶衬窍。入二味药。下面用小瓷盆子盛。四面用黄土泥固济。令浓五分。以火安瓶上烧。其沥当流入盆子内。收取。不住涂之。

　　治久 疥疮内。黄水汁出方。

　　上以羊蹄根。勿令妇人小儿鸡犬见。净去土。用白蜜相和捣。敷疮上。

　　卷第六十五

　　治一切疥诸方

　　夫疥者。有数种。有火疥。有马疥。有水疥。有干疥。有湿疥。多生手足。乃至遍体。

　　火疥者。作疮有脓汁。 赤痒痛是也。马疥者。皮肉隐嶙起作根。搔之不知痛痒。此二者则重。

　　湿肤治一切疥。遍身头面皆生。皮肤瘙痒。乌蛇散方。

　　乌蛇（二两酒浸去皮骨炙令微黄） 漏芦（一两） 川大黄（二两锉碎微炒） 羌活（二两）丹参（一两）（一两） 麻上件药。捣细罗为散。每于食后。以薄荷汤调下二钱。

　　治一切疥。苦参丸方。

　　苦参（四两锉） 玄参（二两） 栀子仁（二两） 枳壳（二两麸炒微黄去瓤） 黄连（二两去头） 甘菊花（一两）上件药。捣罗为末。炼蜜和捣五七百杵。丸如梧桐子大。每于食后。以温浆水下三十丸治一切风热生疮疥。枳壳丸方。

　　枳壳（四两麸炒微黄去瓤） 苦参（八两锉）上件药。捣罗为末。炼蜜和捣三二百杵。丸如梧桐子大。每于食后。以温酒下三十丸。

　　治一切疥疮不瘥。宜涂水银膏方。

　　水银〔二（一）分〕 胡粉（一两并水银点少水研令星尽） 蛇床子（半两末） 黄连（三分半末） 硫黄（一分细研）上件药相和。以麻油和如稀面糊。每用先以盐浆水洗疮令净。以药涂之。干即更换。不过三两度瘥。

　　治一切疥。白矾散方。

　　白矾（烧为灰一两） 硫黄（一两细研） 胡粉（一两） 黄连（一两半去须） 雌黄（一两细研） 蛇床子（三分）上件药。捣细罗为散。都研令匀。以猪膏和如稀面糊。每以盐浆水洗。拭干涂之。

　　治一切疥癣恶疮不瘥。附子膏方。

　　附子（一枚别捣为末） 鲫鱼（一枚长五寸） 乱发（如鸡子大） 猪脂（四两）上件药。先以猪脂煎鱼乱发令消。滤去滓。入附子末。熟搅膏成。旋取涂之。

　　治一切疥疮有虫。时作瘙痒。巴豆膏方。

　　巴豆（七粒去皮研） 硫黄（半两细研） 白矾（半两烧灰） 芜荑（半两） 猪脂（三两）上件药。捣罗为末。炼猪脂成油。入前药末调和令匀。每用莲子大。于手掌内搓涂之。

