<!-- { "loadSidebar": true } -->
　　治一切恶疥疮。瘙痒不止。宜用此煞虫丹砂膏方。

　　丹砂（一两细研） 雄黄（一两细研） 雌黄（一两细研） 乱发（一两） 白蜡（一两） 茹（二两捣末） 松脂（一两细研） 猪脂（二升） 巴豆（十枚去皮心细研）上件药。先以猪脂煎乱发令消尽。次下巴豆蜡松脂。煎十余沸。用绵滤去滓。稠即入雄黄丹砂等末。搅令匀。瓷盒内盛。不勒时候。用少多摩涂之。取瘥为度。

　　治一切疥。大黄膏方。

　　川大黄（一两） 干姜（半两锉） 黄连（一两去须） 藜芦（半两去芦头） 茹（一两） 莽草（一两）上件药。捣细罗为散。入炼成猪膏一斤相和。同煎成膏。候冷旋取涂之。

　　治一切疥及风瘙。搔之痒成疮。苦参散方。

　　苦参（四两锉） 丹参（四两锉） 蛇床子（半斤）上件药。捣细罗为散。先以温水洗疮。拭干后敷之。

　　又方。

　　硫黄（一两细研）上以生麻油调令匀。涂之。

　　又方。

　　苦参（五两锉）上以酒五升浸三日。每于食后。温服一中盏。

　　又方。

　　锻石（一升）上以汤五升浸。取汁洗疮即瘥。

　　卷第六十五

　　治干疥疮诸方

　　夫干疥者。但痒。搔之皮起作干痂。此风热气。深在肌肉间故也。

　　治干疥瘙痒久不瘥。黄 丸方。

　　黄 （二两锉） 乌蛇（四两酒浸去皮骨炙令黄） 川乌头（二两炮裂去皮脐） 附子（二两炮裂去皮脐） 茵芋（二两） 石南（一两） 秦艽（一两去苗）上件药。捣罗为末。炼蜜和捣三二百杵。丸如梧桐子大。每于食后。以荆芥汤下三十丸。

　　治遍身生疥。干痒。搔之皮起。秦艽丸方。

　　秦艽（二两去苗） 黄 （二两锉） 漏芦（一两半） 乌蛇（四两酒浸去皮骨炙令微黄） 防风（一两半去芦头） 黄连（一两半去须） 苦芩（二两锉） 川大黄（二两锉碎微炒）上件药。捣罗为末。炼蜜和捣三二百杵。丸如梧桐子大。每于食后。以温酒下三十丸。

　　治干疥久不瘥。皮肤瘙痒方。

　　水银（一分并胡粉点少水研令星尽） 胡粉（一两） 蛇床子（半两捣为末） 黄连（三分去须捣为末）上件药。都以生麻油和如稀膏。每用药时。先以盐浆水洗疮令净。后以药涂之。干即更换。不过三五度瘥。

　　治皮肤风热生疥。干痒。宜涂皂荚膏方。

　　猎牙皂荚 腻粉 硫黄（细研） 臭黄（细研） 白矾灰 黄蜡 巴豆（去皮） 乌头（生用）吴茱萸上件药各一分。捣罗为末。都研令匀。先以麻油三二合。以慢火消蜡了。搅和令匀。日二涂之。

　　又方。

　　白矾（一两烧灰） 硫黄（一两细研） 黄连（一两半去须末） 雌黄（一两细研） 蛇床子（三分末）上件药。都研令匀。以炼了猪脂和如饧。每用。先以盐浆水洗令净。拭干涂之。

　　治疥疮生干痂。瘙痒不止方。

　　皂荚（一两） 臭黄（一两）上件药。捣罗为末。醋二升熬成膏。涂之。

　　又方。

　　猪脂（一斤） 巴豆（半两去皮研烂） 蜡（半两） 硫黄（一分末）上件药。先煎猪脂令沸。入巴豆煎候黄。次下蜡令熔。又下硫黄末。搅令匀。盛于瓷盒内。日三五度涂之。

　　卷第六十五

　　治湿疥疮诸方

　　夫湿疥者。起小疮。皮薄常有黄水出。此风热气浅在皮肤间故也。

　　治湿疥常有黄水。瘙痒不绝。乌头散方。

　　川乌头（半两） 藜芦（半两） 白矾灰（半两） 马肠根（半两） 石菖蒲（半两） 硫黄（半两细研） 杏仁（半两去皮） 苦参（半两锉） 腻粉（半两）上件药。捣细罗为散。都研令匀。用时。先以桃汤洗。拭干后。用油浆水和涂之。三日一涂。不过三两上瘥。

　　治湿疥有黄水。皮肤发痒。黄连散方。

　　黄连（二两去须） 蛇床子（半两） 水银（一两半） 赤小豆（一两） 糯米（一两）胡粉（一两）上件药。捣细罗为散。以生麻油和研。候水银星尽如膏。旋取涂之。

　　治湿疥久不瘥方。

　　硫黄（半两细研） 蛇床子（一两）上件药。捣细罗为散。同研令匀。夜间欲卧时。先以热盐浆水洗疮。拭干。取生麻油调涂之。于避风处。以绵被盖之。取汗为度。

　　又方。

　　硫黄（一两） 硝石（半两）上件药同研如粉。以生麻油调涂之。

　　又方。

　　猪脂（五两） 芫花（一两）上件药。于锅中煎五七沸。去滓。日用涂之。

　　治湿疥遍身方。

　　黄柏（微炒锉） 绿矾 腻粉 硫黄（以上各等分）上件药。捣细罗为散。都研令匀。以生油调涂之。

　　又方。

　　硫黄（一钱） 腻粉（半两） 砒霜（半两） 斑蝥（一枚微炒）上件药细研。以口脂调涂之。

　　又方。

　　臭黄（二两细研） 熟艾（二两）上件药。以炼了猪脂半斤先煎艾。十余沸。滤去滓。入臭黄末。和令匀。收于瓷盒中。

　　旋取摩涂。不得近眼。

　　又方。

　　皂荚 臭黄（各二两）上件药。捣罗为末。以醋二升熬为膏。涂之。

　　又方。

　　巴豆（二枚去皮） 乳头香 硫黄 水银（以上各一分）上件药同研。令水银星尽。油调少许。安在手中。夜后合手便卧。神效。

　　治湿疥及恶疮方。

　　葶苈子（一两炒令黑色） 白矾（一两烧令沸定）上件药。捣罗为末。用生油调涂之。

　　治湿疥常有黄水出方。

　　豆豉（一两炒令烟出）上细研。以生油调涂之。

　　卷第六十五

　　治一切恶疮诸方

　　夫诸疮生身体者。皆是体虚受于风热。风热与血气相搏。故发疮也。风热夹湿毒之气者。则疮痒痛 肿。而疮多汁。身体壮热。谓之恶疮也。

　　治一切恶疮。乌金散方。

　　附子 蛇蜕皮 干姜 故纸（多年者） 黄丹 川大黄 重台 藜芦 槟榔 旧绵絮 乱发胡粉 蓼叶 榆皮 楸皮（以上各一两）上件药。并细锉。入瓷瓶中固济。烧令熟。取出捣罗为末。入麝香龙脑各一分。更于乳钵中细研。先以甘草一两。槌葱白七茎。白矾半两。以水二升。煎取一升。看冷暖。净洗疮后。干贴日再贴之。

　　治一切恶疮。宜涂叠螵蛸散方。

　　桑螵蛸（半两） 地龙（半两） 乳香（半两） 麝香（一分细研） 黄丹（半两） 黄柏（半两锉） 粳米粉（一分） 腻粉（一分）上件药。捣罗都研为散。每用。以不食井水。和沙糖调药少许涂之。

　　又方。

　　蒌葱（一斤和须叶细切晒干以慢火炒令黄色） 臭黄（一两细研） 麝香（半两细研）上件药。都细研为散。先以热盐浆水洗疮。拭干。以生油调贴。逐日换之。

　　治一切恶疮及 疮等方。

　　蛇床子末 硫黄 腻粉（各等分）上件药。合研为散。以生麻油调如糊。以盐汤净洗疮。拭干。即先以口脂涂之。然后敷药。不过三五度瘥。

　　治恶疮疼痛不可忍。宜敷黄连散方。

　　黄连（一两去须） 槟榔（一两） 母丁香（半分） 麝香（半钱细研）上件药。捣细罗为散。入麝香研令匀。先用盐浆水洗。候干以药掺之。

　　治一切恶疮不瘥者。宜敷鹿角散方。

　　鹿角（一两烧灰） 腻粉（半两） 百合（半两生研） 木槿花（一两）上件药。捣细罗为散。入腻粉百合生油。调涂。日再用之。

　　治诸恶疮。乌膏方。

　　雄黄（半两细研） 雌黄（半两细研） 芎 （半两锉） 川升麻（半两） 杏仁（二十枚汤浸去皮头（半两（一两） 竹上件药。以酒一盏。拌一时久。安铛于火上。先取炼了猪膏三升。急煎发令消。下诸药。以收瓷又方。

　　皂荚（五挺锉） 蜣螂（五枚去头足） 砒霜（半分细研） 密陀僧（一两细研） 乳香（一两细研）上件药。先以醋一升于铛中。慢火煎皂荚蜣螂十余沸。滤去滓。入诸药煎成膏。置于瓷盒中。每摊在故帛上贴之。

　　治一切恶疮。及沙虱水弩甲疽。并皆治方。

　　蜣螂（一枚端午日收者佳）上件药。捣罗为末。以油调敷之。

　　又方。

　　藜芦（一两去芦头烧灰） 虎头骨（一两烧灰）上件药。合研令细。以腊月猪脂调涂。日再涂之。

　　治恶疮黄水出流。痛不止方。

　　上烧故鞍 毡灰。细研。和腊月猪脂调涂之。

　　又方。

　　上取豉三合。炒令黄色。捣罗为末。用猪脂调涂之。

　　又方。

　　上取栝蒌一枚。烧为灰细研。每用。掺在疮上。

　　又方。

　　上取蜣螂二枚。取肠肚。安在纸中心。四面以醋面糊。贴于疮上。

　　治卒得恶疮方。

　　上用苍耳桃皮等分。细捣作屑。日二三度拓疮上。

　　治恶疮肿痛方。

　　上用白芨以水煮取汁。洗疮讫。涂后膏。膏用桑叶。取东向者作末。腊月猪膏和涂之。

　　又方。

　　上烧篇竹灰。细研。以猪脂调涂之。

　　又方。

　　上羊粪干麻根等分。烧烟断。细研。以猪膏和涂之。日三五上。若疮有汁者。干掺之。

　　以瘥为度。

　　又方。

　　上烧 猪粪。入油研涂之。

　　又方。

　　上烧莨菪子末敷之。

　　又方。

　　上烧苦瓠子末敷之。

　　卷第六十五

　　治久恶疮诸方

　　夫体虚受风热湿毒之气。则生疮。痒痛 肿多汁。壮热。谓之恶疮。而湿毒瓦斯盛。体外虚内热。其疮渐增。经久不瘥。故为久恶疮也。

　　治久患疮不瘥者。牛角散方。

　　黄牛角（一分烧灰） 麋角屑（一分） 白蔹（一分炙令微黄） 麝香（半分细研） 密陀僧（半分微炒）灵脾（一两） 干地龙上件药。捣细罗为散。每于食前。以温酒调下二钱。

　　治恶疮人不识。多年不瘥者。赤小豆散方。

　　赤小豆（炒熟） 糯米（微炒） 吴茱萸（炒熟） 黄连（去须） 黄柏（锉） 干姜 蛇床子（以上各半两）上件药。捣细罗为散。以生油和如面脂。每用时。先煎槐枝汤洗疮令净。然后涂药。日再用之。

　　治久患恶疮。常出脓水。降真散方。

　　降真香（半两） 芜荑（半两微炒） 白蔹（半两） 白芷（半两） 白芨（半两）上件药。捣细罗为散。先煎浆水放温。淋洗疮上。拭干。以散敷之。

　　又方。

