<!-- { "loadSidebar": true } -->
　　治毒箭所伤。解毒雄黄散方。

　　雄黄（一分细研） 芦根（半两锉） 白蔹（半两） 大麻仁（一分微炒）上件药。捣细罗为散。都研令匀。每服。以温酒调下一钱。日四五服。

　　治毒箭所伤。皮内瘀肿疼痛。不可过时。宜服梨母子煎方。

　　梨母子〔一升（斤）细研去核〕 盐麸子（五两） 蓝子（五两） 不灰木（三两牛粪火烧赤）独颗栗子（三两干者） 甘草（二两锉生用） 黑豆（三两炒熟） 黄连（二两去须） 绿豆（三两炒熟） 大上件药。捣罗为末。用炼了蜜。入诸药。调为膏。每服。以温酒调下一茶匙。日三四服治毒箭疮。及马汗毒。宜敷不灰木散方。

　　不灰木（二两以牛粪火烧赤） 密陀僧（一两） 黄柏（半两锉） 腻粉（一分） 麝香（一分细研）上件药。捣细罗为散。每用时。先以盐水洗疮。后用药敷之。日一换之。

　　治中毒箭。蓝子散方。

　　蓝子（五两） 川升麻（四两） 王不留行（四两） 甘草（四两炙微赤锉）上件药。捣细罗为散。每服。以冷水调下二钱。日三服。又以水和涂疮。干则易之。

　　治中毒箭方。

　　上服蓝汁一中盏。以滓敷之。无蓝汁。温水渍青布汁。并灌疮中镞不出。捣死鼠肝涂之。鼠脑亦得用之。即出。

　　又方。

　　上以生地黄汁。煎作膏。每服。以热水调下半匙。

　　又方。

　　上以芦根煮汁。日饮三两盏效。

　　又方。

　　上以葛根煮汁。日饮三两盏效。

　　卷第六十八

　　治箭镞金刃入肉及骨不出诸方

　　夫箭中于骨。骨破者。须出箭镞。仍应除碎骨尽。乃敷药。不尔者。疮永不合。纵合常有疼痛。若更犯触损伤。便惊血沸溃即死也。

　　出箭头。雄黄丸方。

　　雄黄（一分） 蜣螂（一分研） 不灰木（一分以牛粪火烧令赤） 威灵仙（一分） 朝生花（一分） 鼠（一枚去头取血）上件药。捣罗为末。入鼠血。并炼蜜和丸。如黄米大。纳疮口。其箭头。不计年远自出。

　　治箭头入肉。巴豆丸方。

　　巴豆（一枚去皮） 腻粉（一钱） 砒霜（少许细研） 磁石（半两细研） 蜣螂（一枚）上件药。捣罗为末。以鸡子清和为丸。如绿豆大。先以针拨破箭疮瘢。用儿孩奶汁。化一丸上。

　　又方。

　　雄黄（一分） 蜣螂（一分） 腻粉（一分） 砒霜（一分） 巴豆（一分去皮）上件药。都研为末。先以儿奶汁。湿箸头点药入疮内。当痒。不过三两上便出矣。

　　又方。

　　斑蝥（二七个） 蜣螂（一七个） 硼砂（一钱）上件药。捣细罗为散。都入竹筒内。封头。然后入厕中。七日取出。后于阴地内埋之七日。取。于瓷盒内盛之。每用时。取少许于疮上涂之。其箭镞自出。

　　治金疮。箭头在肉中不出。半夏散方。

　　半夏（一两汤洗七遍去滑） 白蔹（一两） 牡丹（一两） 桑根白皮（二两锉）上件药。捣细罗为散。每服。以温酒调下一钱。日三服。

　　治金疮。箭不出方。

　　白蔹（一两） 半夏（一两汤洗七遍去滑）上件药。捣细罗为散。每服。以温酒调下一钱。日三服。浅即十日出。深者二十日出。

　　蛴螬（五枚干者） 蝼蛄（三枚干者） 赤小豆（一分） 赤鲤鱼 （一两） 硼砂（一钱） 红花末〔一（三）钱〕上件药。都研细。以 研和丸。如绿豆大。如疮口在。只于疮口内 一丸。如无疮口。

　　以针拨破。纳药。不过三丸至五丸。箭头自动。轻摇即出。

　　治箭镞入骨。取不出。疼痛不可忍。宜用此方。

　　巴豆（三枚去皮） 蜣螂（三枚生用）上件药相和。研令极细。涂所伤处。须臾痛定。微痒。但忍。待极痒不可忍。便撼箭镞拔之即出。速以生肌膏贴之。神效。

　　治金疮。刀箭入肉。骨碎不出。赤肿疼痛方。

　　马缰灰（一两） 弓弦灰（一两）上件药相和。研令匀。每服。用蓼蓝汁调下一钱。日三服。

　　治箭头不出。宜服牡丹散方。

　　牡丹（半两） 盐（半两） 白蔹（半两）上件药。捣细罗为散。每于食前。以温酒调下二钱。

　　治箭镞不出。立效方。

　　上用黑羊粪。捣末敷之。待疮口开。即以生鼠刺取血。滴疮口中。须臾即出。

　　治箭头在咽喉胸膈中。及诸处不出方。

　　上取鼠脑敷之。以鼠头血涂之。并效。亦治人针折不出。

　　又方。

　　上用蝼蛄脑涂之即出。

　　治箭镞入腹不出方。

　　上用小豆煮熟。取汁二升。和酒相次服之。服尽为度。

　　治箭入肉不出方。

　　上取蝼蛄捣取汁。滴在疮中。如此三五度。箭头自出。

　　卷第六十八

　　治金疮伤筋断骨诸方

　　夫金疮。始伤之时。半伤其筋。荣卫不通。其疮难愈。以后令不仁也。若被疮。截断诸解身躯肘中。及腕膝髀。若踝际。亦可连续。须在急及热疗之。其血气未寒。碎骨不去。令人痛治金疮。筋骨断令续。杜蘅散方。

　　杜蘅（二两半） 蛇衔（二两） 地榆（二两锉） 生干地黄（二两半） 干姜（半两炮裂锉）川椒（半两去目及闭口者炒令汗出） 桂心（半两） 当归（一两半锉微炒） 芎 （一两半） 人参（一两赤芍药（一两半上件药。捣细罗为散。每服。不计时候。以温酒调下二钱。

　　治金疮。伤筋断骨。疼痛不可忍。骨碎补散方。

　　骨碎补（半两去毛麸炒微黄） 自然铜（半两细研） 虎胫骨（半两涂酥炙令黄） 败龟（半两涂酥炙微黄） 没药（一两）上件药。捣细罗为散。每服一钱。以胡桃仁半个。一处烂嚼。用温酒一中盏下之。日三四服。

　　治金疮。伤筋断骨疼痛。没药散方。

　　没药（一两） 当归（三分锉微炒） 地龙（三分微炒） 肉桂（半两去皱皮） 自然铜（三分细研） 川乌头（半两炮裂去皮脐） 干姜（半两炮裂）上件药。捣细罗为散。每服。不计时候。以温酒调下一钱。

　　治金疮。弓弩所中。伤筋断骨。屈伸不得。宜服熟地黄散方。

　　熟干地黄（三分） 续断（三分） 杜仲（三分去粗皮炙令黄锉） 当归（一两锉微炒）附子（一两炮裂去皮脐） 秦艽（一两去苗） 故败弩筋（一两烧灰）上件药。捣细罗为散。每服。不计时候。以温酒调下二钱。

　　治刀箭伤筋断骨。止痛定血辟风。麒麟血散方。

　　麒麟血（半两） 黄柏（一两锉） 甘草（一两炙微赤锉） 白芷（一两） 白蔹（一两） 白芨（半两） 当归（一两锉微炒） 密陀僧（一两）上件药。捣细罗为散。每用时。以少许干糁疮。立效。

　　治伤断筋骨。续筋方。

　　上取旋复根。捣汁滴疮中。仍用滓敷疮上。封之十五日。即筋骨便续。

　　治金疮。像筋断骨。令还续方。

　　上多取蟹头中脑。及足中髓。熬之敷疮中。筋骨即续生。立效。

　　卷第六十八

　　治金疮肠出诸方

　　夫金疮肠出者。谓矛箭所伤。若中于腹。则气激。则肠随疮孔出也。

　　治金疮肠出。磁石散方。

　　磁石（三两烧醋淬七遍捣碎研如粉） 滑石（三两） 铁精末（三两）上件药。捣细罗为散。粉于肠上后。别用磁石末。以粥饮调下一钱。日三四服。

　　治金疮腹破。肠胃突出却入法。

　　上取干人粪为末。以粉肠。肠即入矣。

　　治被伤腹。肠出不断者方。

　　作麦粥。取汁洗肠。推纳之。恒研米粥饮之。二十日稍食粥糜。百日后乃瘥。

　　卷第六十八

　　治金疮中风痉诸方

　　夫金疮风痉者。此由血脉虚竭。饮食未复。荣卫伤损。风邪乘虚入于五脏。五脏受寒。

　　则令救者又治金疮中风痉。口噤不语。宜服赤箭丸方。

　　赤箭（一两） 桂心（三分） 防风（三分去芦头） 巴豆（三分去皮心研纸裹压去油）吴茱萸（研水飞过上件药。捣罗为末。用酽醋三升。熬成膏。可圆即圆。如梧桐子大。每服。不计时候。

　　以热葱酒下三丸。服后汗出为效。

　　治金疮中风痉。肢节筋脉拘急。虎骨散方。

　　虎胫骨（一两涂酥炙令黄） 黑豆（五合） 松脂（一两） 桂心 桃仁（一两汤浸去皮尖双仁麸炒微黄） 败龟（一两涂酥炙令黄） 当归（一两锉微炒） 芎 （一两） 干蝎（一两微炒）上件药。先将松脂并黑豆。炒令熟。后和诸药捣细罗为散。每服不计时候。以温酒调下二钱。

　　治金疮中风痉。筋骨疼痛。续断散方。

　　续断（二两） 蛇衔草（二两） 地榆（一两锉） 当归（一两锉微炒） 赤芍药（一两半） 细辛（一两） 川椒（三两去芦头） 芎 （一上件药。捣细罗为散。每服。不计时候。以温酒调下二钱。

　　治金疮中风痉。内伤疼痛。蛇衔草散方。

　　蛇衔草（三分） 甘草（三分炙微赤锉） 芎 （三分） 白芷（三分） 当归（三分锉微炒）续断（一两） 独活（一两） 泽兰（一两） 桂心（一两） 川乌头（三分炮裂去皮脐）上件药。捣细罗为散。不计时候。以温酒调下二钱。

　　治金疮中风痉。角弓反张者方。

　　上取杏仁捣碎。蒸令溜。绞取脂。服一小盏。兼以摩疮上瘥。

　　又方。

　　上取蒜半升。破去心皮。以无灰酒二升。煮令极烂。细研。每服一合以来。须臾得汗即瘥。

　　治金疮中风痉。口噤不语方。

　　上取蔓荆子一升。净淘过。捣令极烂。以手撮为炷。以灸疮上三两度。热彻后即瘥矣治金疮中风痉方。

　　鸡粪（二两） 黑豆〔一升洗净炒令焦黄（黑）〕上件药。以酒三升。煎热。投药于酒中。更煎三五沸。去滓。时时随多少饮之令尽。得汗为佳。未汗即更作服。以汗出为度。

　　治金疮中风痉。角弓反张方。

　　上取莨菪根。可疮大小。截令平。如无大者。并缚数根截之。补疮为限。猪脂半两。盐末一冷又方。

　　生鸡子（三枚） 乌麻油（五合）上件药。煎之稍稠。待冷。即以涂疮上。极妙矣。

　　治金疮中风痉方。

　　鸡粪〔二斤（升）炒黄〕上以绢袋盛。以好酒五升。浸半日久。温服一中盏。日三服。兼取莨菪根。烂捣作饼子。拓疮上。炙之令热彻。有黄水出即瘥矣。

　　治金疮中风痉。致肿方。

　　栎木根皮（五斤锉）上以水二斗。煎取一斗。去滓。入盐一两。渍肿处效。

　　治金疮中风痉。迷闷方。

　　上取雀儿粪一合。研之。以酒一大盏。调分温三服。腹内转动。当时愈。纵不能开口。

