<!-- { "loadSidebar": true } -->
　　乳香（二两） 羊肾脂（一两） 蜡（二两） 油（半斤）上件药。以油和煎如膏。绵滤过。置不津器中。旋取涂于疮上。神验。

　　卷第六十八

　　治恶刺诸方

　　夫恶刺。是因毒蛇尿着草木。拂着人似刺扎。便肿痛肉烂。若手脚上着之。遂指节堕落也。

　　治恶刺方。

　　狐骨灰（一分） 生蜜（少许） 胡葱（少许）上件药同研之。以醋面纸封三日。其刺自出矣。

　　治恶刺。龙葵膏方。

　　龙葵根（半两） 莨菪子（半两） 胡燕窠（半两） 独颗蒜（半两） 胡荽子（半两）鼠粪（半两） 杏仁（半两汤浸去皮尖双仁麸炒微黄） 豉（半两）上件药。用酱饭相和。烂捣醋调封之。每日一换。经五度瘥。

　　又方。

　　葱白（一握） 蒲公草（五两） 豉（一合）上件药。烂捣贴之。用醋面纸封。贴三五度。作头出即瘥。

　　又方。

　　上用雄野狐唇。捣和盐封之。

　　又方。

　　上用苍耳汁洗之。

　　又方。

　　上取木中虫。和醋研封之。

　　又方。

　　上用无心草根。烂捣醋和封之。

　　又方。

　　五月五日取蔓荆子。捣末。旋以乌牛乳和调。敷之。无牛乳。人乳亦得。

　　又方。

　　上用野狐粪烧灰。细研。以腊月猪脂和封之。

　　又方。

　　上以砒霜（下有缺文）。

　　又方。

　　上用樗根白皮。锉一斤。米泔煮三二十沸。放温。淋孔中良。

　　又方。

　　上用莨菪根。水煮浸之。冷复易之。

　　又方。

　　上浓煮黑豆汁渍之。

　　又方。

　　上用白马尿温渍之。

　　又方。

　　上捣燕麦三二两敷。

　　又方。

　　上用硼（ ）砂。和胶清消贴其上。即拔出刺。

　　卷第六十八

　　治肉刺诸方

　　夫脚指间生肉如刺。谓之肉刺。由着靴袜急。小指相揩而生也。

　　治肉刺方。

　　肥皂荚（一挺） 没石子（三枚）上件药。都烧令烟断。细研。以酽米醋。于砂盆中别磨皂荚如糊。和末敷之。

　　又方。

　　薰陆香 硫黄（各一分）上件药同研令匀。涂肉刺上。以烧钗烙之效。

　　又方。

　　猪 （一两） 白胶香（一分）上件药。都研如膏。先挑剔刺处令净。后以此药敷之。

　　又方。

　　柏树上白胶（一两） 松脂（一两） 黄蜡（半两）上件药。合于火上熔成膏。将贴之。用物系定。明日自挺出落也。

　　又方。

　　蟾酥（五片汤中浸湿） 腻粉（一钱）上件药。用蟾酥。于盏子中。以腻粉同和令匀。先用针拨破头边。然后涂药。密裹之效治肉刺。久不瘥方。

　　松脂〔一升（分）〕 乳香（一分）上同研令匀细。先用针拨。后以药敷之。密封即效。

　　治肉刺结硬方。

　　上用针挑破。以鸡子白点三两度。当落下效。

　　又方。

　　上捣白芥子为粉。以醋调敷上。用帛子缠系之。一宿。明日揭去。自然落也。

　　又方。

　　上用羊脑髓敷之。立验。

　　又方。

　　上以黑木耳贴之。自消。

　　又方。

　　上薄刮刺上。以新熟酒。醅和羊脑髓一宿瘥。

　　卷第六十八

　　治狐尿刺诸方

　　夫狐尿刺者。云是野狐尿棘刺头上。人犯之者。则多中于人手指足指。肿痛 热。有端居不出。而着此毒者。则不必是狐尿刺也。盖恶毒瓦斯尔。故方亦云恶刺毒也。

　　治狐尿棘刺人。肿痛方。

　　上用黄蜡熔汁。看冷热得所。滴于肿疼痛处。

　　治狐尿刺人。日夜燥痛。不识睡卧方。

　　上用蒲公草茎叶根。捣绞取白汁。频频涂之瘥。

　　又方。

　　上用好豉心。随多少。熟嚼以敷之。顷看豉中。当有毛。不见。又更嚼豉敷之。以毛出尽即瘥。

　　又方。

　　上用杏仁细研。煮一两沸。承热。以浸蜇处。数数易之。

　　治狐尿刺人。疼痛不可忍方。

　　上用生栝蒌根。香豉。等分捣作饼。敷上。干即易之。

　　卷第六十八

　　治竹木刺在肉中不出诸方

　　治被刺入肉。或者针棘竹木等。多日不出。疼痛方。

　　人参（一两去芦头） 龙葵根（一把净洗去皮） 醋（少许） 腊月猪脂（一两）上件药。和捣令匀。每用时。取少许敷疮上。其刺自出。

　　治狐尿刺。多时不瘥。宜用此方。

　　石鼠（一枚） 白蔹（半两） 羊粪（半两） 栝蒌根（半两）上件药。捣如膏。封裹疮上。一复时。其刺自出。

　　又方。

　　上取牛蒡根及薤根。捣敷之。其刺自出。

　　又方。

　　上取枸脂封之。其刺自出。

　　又方。

　　上取蛇蜕皮贴之。自出。

　　治刺久不出方。

　　上以王不留行捣罗为末。不计时候。以温水调下二钱。

　　又方。

　　上以蘧麦煮取汁。饮一小盏。日三服。

　　又方。

　　上以牛膝捣末。水调敷之。其刺即出。

　　又方。

　　上嚼白梅敷于上。其刺自出。

　　又方。

　　上以乌羊粪水和。浓敷之。刺当自出。

　　又方。

　　上用蔷薇烧灰。细研为散。每服。以温水调下二钱。日三服。

　　又方。

　　上烧凿柄灰。细研为散。每服。以温酒调下二钱。日三服。

　　治竹刺及木刺在肉方。

　　上用鹿角烧作灰。细研。水和涂之。

　　又方。

　　上取柳树上木耳。煎汤。渐渐服之。其刺自出。

　　又方。

　　上用槐白皮煮汤渍之。愈。

　　又方。

　　上以醋二升。置于大口瓶中。取热烧灰一升投之。以刺处就瓶口熏之。勿令着醋。即以衣拥瓶口。勿使气泄。

　　又方。

　　上用葱白和盐捣敷之。便出。

　　又方。

　　上烂嚼栗子黄敷之。自出。

　　又方。

　　上刮象牙末。水和。聚着刺上。即出。

　　卷第六十八

　　治五指筋挛急诸方

　　夫五指挛急者。是筋急挛缩。不得屈伸也。筋得风热则弛纵。得风冷则挛急也。

　　治手五指挛急疼痛。连臂膊拘急。羚羊角散方。

　　羚羊角屑（三分） 羌活（三分） 桂心（半两） 附子（一两炮裂去皮脐） 防风（三分去芦头） 当归（三分锉微炒） 麻黄〔一两去根（节）锉〕 薏苡仁（一两） 细辛（半两） 芎（三分） 天上件药。捣细罗为散。每服不计时候。以温酒调下二钱。

　　治五指挛急。淋蘸手指。附子汤方。

　　附子（半两去皮脐生用） 防风（半两去芦头） 枳壳（半两去瓤） 羌活（半两） 白芷（半两） 甘草（半两锉生用） 蜂房（半两） 川椒（二两去目）上件药。捣筛为散。每用一两。以水三大碗。入生姜一两。生桑枝一握。黑豆一协议煎。令豆熟去滓。着冷暖得所。避风淋蘸手指。水冷重暖用之。

　　治手指伤风冷。筋脉挛急。宜用此方。

　　川椒（半两去目） 芎 （半两） 白芷（一分） 防风（一分去芦头） 干姜（一分）上件药。都锉。以水二大盏。煎令浓。滤去滓。涂之日五七度。瘥。

　　治手指风冷所伤。挛急。淋蘸防风汤方。

　　防风（去芦头） 附子（去皮脐生用） 枳壳（去瓤） 柳 末 杉木 桂心 羌活 蜂房川椒 木鳖仁 白芷 白矾（以上各半两） 细辛（三分）上件药。细锉。每用一两。以水二大碗。入生姜一两。煎至一碗。去滓。温蘸手指。冷即重暖用之。

　　卷第六十八

　　治手足皲裂诸方

　　夫皲裂者。由肌肉虚。冬时触冒于寒。为风冷所折。手足破。故谓之皲裂也。

　　治手足皲裂。血出疼痛方。

　　上以酒 猪脂洗之。立止。

　　治人足无冬夏恒皲裂。名曰尸脚方。

　　上用鸡粪一升。以水五升。煮至三升。停温。令浸脚。半日瘥。

　　治手足皲裂方。

　　上取川椒四合。以水煮之。去滓渍之。半食顷出。令燥。须臾复浸。干即涂羊猪髓脑。

　　尤妙。

　　治手足皲裂。血出疼痛。及苦涉水。经霜冻面。兼 坏。宜用此方。

　　上取麦叶浓煮汁。及热浸洗之。

　　治手足皲裂成疮方。

　　上以羊髓熬成油。入少黄丹。搅匀令凝。遍涂之。三五上瘥。

　　又方。

　　上以兔脑生涂之良。

　　又方。

　　猪脂（五合） 干姜末（二两）上件药相和。煎三五沸。候冷热得所。纳指于中浸之。

　　又方。

　　上取蓼子一升。以水七升。煎五七沸。放温。淋数遍即瘥。

　　治皲裂手指节。欲落却。令合方。

　　莱州青石作器物者。

　　上以刀子细刮取末。取欲落指节相拄。文缕相当。便以石末浓覆其上。以帛紧裹之。其痛当时定。其指不过十余日平复矣。

　　治皲裂破。疼痛方。

　　上炙松叶熨之。兼煮松叶洗之。不过三两度瘥。

　　卷第六十八

　　治汤火疮诸方

　　凡被汤火烧者。初慎勿以冷物。及以井下泥。及蜜涂拓之。其热气得冷。即却入深。搏至骨烂入筋也。所以人中汤火后。手挛缩者。良由此也。

　　治伤泼火烧。止疼痛。解火毒。润肌生肉。清凉膏方。

　　栀子仁（一分） 黄连（一分去须） 生地黄（二两） 葱白（十枚擘） 白芷（一分）黄蜡（半两） 清麻油（四两）上件药。并细锉。于油铛中煎。以地黄焦黑为度。绵滤去滓澄清。却于铛内入蜡。慢火熬。候蜡消。倾于瓷盒内。每使时。用鸡翎 少许涂磨上。取瘥为度。

　　治汤泼火烧疮。疼痛甚者。神效白膏方。

　　白蜡（一两） 麻油（四两） 当归〔一两（半）生锉〕上件药。先将油煎当归令焦黑。滤去滓。次入蜡候消。相次急搅之。放冷入瓷盒中收。

　　每使时。以故帛子涂贴也。

　　治汤火所灼。未成疮者方。

　　上取冷灰。以水调涂上。亦以灰汁洗之。

　　又方。

　　上取黍米曲等分。各熬令黑。捣末。以鸡子白和涂之。

　　又方。

　　上取菰蒋根。去土。烧灰细研。以鸡子黄和封之。

　　又方。

　　上取柳白皮细切。以猪膏煎。去滓。以涂之。用柏白皮亦佳。

　　又方。

　　上以小便浸洗之。

　　又方。

　　上以醋和雄黄末涂之。

　　治汤破疮方。

　　川大黄 柏白皮（等分）上件药。捣罗为末。以生地黄汁调涂之。

　　治汤泼所伤方。

