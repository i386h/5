<!-- { "loadSidebar": true } -->
　　太阳病外证未解。不可下也。宜服桂枝汤发其汗。

　　太阳病下之不愈。其脉浮者为在外。汗之则愈。宜桂枝汤。

　　太阳病服桂枝汤烦热不解者。当先针风池风府穴。乃与桂枝汤即愈。

　　太阳病自汗出。此为荣气和。卫气不和。荣行脉中。卫行脉外。复发其汗。表和即愈。

　　宜桂枝汤。

　　太阳病时自发热。汗出不愈者。此卫气不和也。当更发汗即愈。宜桂枝汤。

　　太阳病发汗已解。半日后复烦躁。其脉浮数者。可复发其汗。宜桂枝汤。

　　太阳与阳明合病。喘而胸满。不可下也。宜麻黄汤。

　　太阳病脉浮紧无汗。发热身痛。心烦目瞑。剧者必衄。衄者欲解也。宜麻黄汤。

　　太阳病头痛发热。身体骨节疼痛。恶风。无汗而喘者。宜麻黄汤。

　　太阳病脉浮而数者。可发其汗。宜麻黄汤。

　　太阳与阳明合病而自利。宜术附汤。

　　太阳与阳明病而不利。但呕者。宜葛根半夏汤。

　　太阳病项背强无汗。而恶风者。宜麻黄汤。

　　太阳中风脉浮紧。发热恶寒。身体疼痛。宜大青龙汤。

　　太阳病脉浮缓。其身不痛。但重。或有轻时。无少阴证者。可大青龙汤。

　　太阳病表不解。心下有水气。干呕发热。或渴或利。小腹满或喘者。宜小青龙汤。

　　太阳病发汗。汗解后。其人仍发热。心下悸。头眩。身体 动。宜玄武汤。

　　太阳病不解。结热在膀胱。其人如狂。其血自下。其外不解。尚未可攻。当解其外。宜桂枝汤。外已解小腹结者。乃可攻之。宜桃仁承气汤。

　　太阳病反下之。遂痢不止汗出者。宜葛根黄连汤。

　　太阳病吐下发汗后。而微烦。小便数。大便坚。可小承气汤。

　　太阳病发汗。大汗出。胃干烦躁不得眠。其人欲饮水。当稍稍饮之。令胃气和即愈。脉浮。小便利。微热渴者。宜五苓散。

　　太阳病发汗后。脉浮而数。复渴者。宜五苓散。

　　太阳病汗出而渴。宜五苓散。不渴宜茯苓散。

　　太阳与少阴合病。而自痢者。宜黄芩汤。呕者加半夏生姜汤。

　　太阳病发汗后。腹胀满者。宜浓朴汤。

　　太阳病汗后。心下痞满。宜泻心汤。

　　太阳病汗出后。胃中不和。心下痞坚。干噫。食臭。胁下有水气。腹中雷鸣而痢。宜半夏泻心汤。

　　太阳病外未解。数下之。遂夹热而痢。痢不止。心下痞满。表里不解。宜桂枝人参汤。

　　卷第八

　　辨阳明病形证

　　伤寒二日。阳明受病。阳明者。胃中寒是也。宜桂枝汤。

　　太阳病而发汗。汗虽出复不解。不解者转属阳明也。宜麻黄汤。

　　阳明病外证身热汗出。而不恶寒。但恶热。宜柴胡汤。

　　阳明中风。头痛口苦。腹满微喘。发热恶寒。脉浮而紧。下之即小便难。宜桂枝麻黄汤阳明中寒不能食。小便不利。手足 然汗出。欲作坚症也。所以然者。胃中水谷不化故也。宜桃仁承气汤。

　　阳明病能食。下之不解。其人不能食。攻其热必哕者。胃中虚冷也。宜半夏汤。

　　阳明病脉迟发热。头眩。小便难。此欲作谷疸。下之必腹满。宜柴胡汤。

　　阳明病当多汗而反无汗。身如虫行皮中之状。此为久虚故也。宜术附汤。

　　冬阳明病反无汗。但小便利。呕而咳。手足厥。其头必痛。宜建中汤。

　　冬阳明病脉浮而紧。必发潮热。其脉浮者。宜黄芩汤。

　　阳明病无汗。小便不利。心中热壅。必发黄也。宜茵陈汤。

　　阳明病被火灸。其额上微有汗出。小便不利者。必发黄也。宜茵陈汤。

　　阳明病口干。但漱水不欲咽者。必鼻衄也。宜黄芩汤。

　　阳明病若小便少者。津液当还入胃中故也。凡发汗太过。故令大小便难。宜茯苓汤。

　　阳明病当心下坚满。不可下之。宜半夏汤。

　　阳明病不吐下而烦者。可与承气汤。

　　阳明病其脉迟。虽汗出不恶寒。其体必重腹满而喘。有潮热。可攻其里。手足 然汗出。

　　为大便已坚。宜承气汤。

　　阳明病若汗出多。而微恶寒。为外未解。无潮热。不可与承气汤也。若腹大。便难。可与小徐徐胀。

　　阳明病其人多汗。津液外出。胃中干燥。大便必坚。坚者则谵语。宜与大承气汤。

　　阳明病谵语妄言。发潮热。其脉滑疾者。宜承气汤。

　　阳明病脉浮。咽干口苦腹满。汗出而喘。不恶寒反恶热。心躁。谵语不得眠。胃虚。客热舌燥。宜栀子汤。

　　阳明病若脉浮发热。渴而欲饮水。小便不利。宜猪苓汤。

　　阳明病若脉浮迟。表热里寒。下痢水谷。宜四逆汤。

　　阳明病若胃中虚冷。其人能食。饮水即哕。脉浮发热。口鼻中燥能食者。必衄。宜黄芩汤。

　　阳明病汗出而多渴者。不可与猪苓汤。汗多者胃中燥也。汗少者宜与猪苓汤。利其小便阳明病固下之。其外有热。手足温者。心中烦壅。饥而不能食。头有汗出。宜栀子汤。

　　阳明病发潮热。大便溏。小便自利。胸胁烦满不止。宜小柴胡汤。

　　阳明病胁下坚满。大便秘而呕。口燥。宜柴胡汤。

　　阳明病中风。其脉浮大。短气心痛。鼻干嗜卧。不得汗。一身悉黄。小便难。有潮热而哕。耳前后肿。刺之虽小差。外若不解。宜柴胡汤。

　　阳明病其脉迟。汗出多而微恶寒。为表未解。宜桂枝汤。

　　阳明病脉浮无汗。其人必喘。当须发汗。宜麻黄汤。

　　阳明病发热而汗出。此为热退。不能发黄也。但头汗出。身体无汗。小便不利。渴引水浆。此为瘀热在里。必发黄也。宜茵陈汤。

　　阳明病其人喜妄。必有蓄血。为本有瘀热。大便必秘。宜抵当汤。

　　阳明病脉实者当下。脉浮虚者当汗。下者宜承气汤。汗者宜桂枝汤。

　　阳明病发作有时。汗不解。腹满痛。宜承气汤。

　　阳明与少阴合病。而自痢脉浮者。为顺也。滑而数者。有宿食。宜承气汤。

　　阳明病脉浮。发热无汗。表不解。渴欲饮水。宜白虎汤。

　　卷第八

　　辨少阳病形证

　　伤寒三日。少阳受病。口苦干燥目眩。宜柴胡汤。

　　少阳病。胁下坚满。干呕不能饮食。往来寒热。若未吐下。其脉沉紧。可与柴胡汤。

　　少阳病若已吐下。发汗谵语。服柴胡汤。若不解。此欲为狂病。随其证而治之。

　　少阳中风。两耳生所闻。目赤。胸中满而烦。不可吐下。吐下则悸而惊。宜柴胡汤。

　　伤寒病脉弦细。头痛而发热。此为属少阳。少阳不可发汗。发汗则谵语。为属胃。胃和即愈。不和即烦而悸。宜柴胡汤。

　　伤寒三日无大热。其人烦躁。此为阳去入阴故也。宜茯苓汤。

　　卷第八

　　辨太阴病形证

　　伤寒四日。太阴受病。腹满吐食。下之益甚。时时腹痛。心胸坚满。若脉浮者。可发其汗。沉者宜攻其里也。发汗者宜桂枝汤。攻里者宜承气汤。

　　太阴中风。四肢烦痛。其脉阳微阴涩而长。为欲愈也。宜青龙汤。太阴病痢而不渴者。

　　其脏有寒。当温之以四逆汤。

　　伤寒脉浮而缓。手足自温。是为系在太阴。小便不利。其人当发黄。宜茵陈汤。

　　太阴病不解。虽暴烦下利。十余行而自止。所以自止者。脾家实。腐秽已去故也。宜橘皮汤。

　　太阴病下之后。腹满时痛。宜桂心芍药汤。若太实腹痛者。宜承气汤下之。

　　卷第八

　　辨少阴病形证

　　伤寒五日。少阴受病。其脉微细。但欲寐。其人欲吐而不烦。五日自利而渴者。属阴虚故引水以自救。小便白而利者。下焦有虚寒。故不能制水而小便白也。宜龙骨牡蛎汤。

　　少阴病咳而下利谵语。是为心脏有积热故也。小便必难。宜服猪苓汤。

　　少阴病脉细沉数。病在里。不可发其汗。宜承气汤。

　　少阴病下利止。恶寒而蜷。手足温者可治也。宜建中汤。

　　少阴病恶寒而蜷。时时自烦。不欲浓衣。宜大柴胡汤。

　　少阴病而一身手足尽热。热在膀胱。必便血也。宜黄芩汤。

　　少阴病其人吐利。手足不逆。反发热者。宜葛根半夏汤。

　　少阴病始得之其人发热。脉反沉者。宜麻黄附子汤。

　　少阴病身体痛。手足寒。脉沉者宜四逆汤。

　　少阴病下利便脓血者。桃花汤。

　　少阴病其人吐利。手足逆。烦躁者。宜吴茱萸汤。

　　少阴病下利咽痛。胸满心烦。宜猪苓汤。

　　少阴病咽痛者。宜甘草桔梗汤。

　　少阴病下利。宜白通汤。

　　少阴病下利服白通汤止后。厥逆无脉烦躁者。宜白通猪苓汤。其脉暴出者死。微微续出者生。

　　少阴病四肢心腹痛。小便不利。或咳或呕。此为有水气。宜玄武汤。

　　少阴病下利水谷。里寒外热。手足厥逆。脉微欲绝。身反恶寒。其人面赤。或腹痛。或干呕。或咽痛。或时利止。而脉不出者。宜四逆汤。

　　少阴病下利。咳而呕。烦渴不得眠卧。宜猪苓汤。

　　少阴病口燥咽干。急下之。宜承气汤。

　　少阴病利清水色青者。胸心下必痛。口干燥者。宜大柴胡汤。

　　少阴病其人腹满。不大便者。急下之。宜承气汤。

　　少阴病其脉沉者。急当温之。宜四逆汤。

　　少阴病其人饮食则吐。心中温温。欲吐复不能吐。手足寒。脉弦迟。此胸中实。不可下也。当宜吐之。宜瓜蒂散。

　　少阴病若膈上有寒欲干呕者。不可吐。当温之。以四逆汤。

　　卷第八

　　辨厥阴病形证

　　伤寒六日。厥阴受病。其脉微浮。为欲愈。不浮为未愈也。宜建中汤。

　　伤寒六日渴欲饮水者。宜猪苓汤。

　　伤寒六日烦满而囊缩。此则毒瓦斯在脏。可下而愈。宜小承气汤。

　　伤寒六日身体热。恶风。颈项强。胁下满。手足温而渴。宜小柴胡汤。

　　伤寒六日阳脉涩。阴脉弦。当腹中急痛。先与小建中汤。不瘥。宜大柴胡汤。

　　伤寒六日发汗吐下后。虚烦不得眠。剧者心神颠倒。宜栀子汤。

　　伤寒六日已发汗。及下之其人胸胁满。大肠微结。小肠不利。而不呕。但头汗出。往来寒热而烦。此为未解。宜小柴胡桂枝汤。

　　伤寒六日发热。微恶寒。肢节顺疼。心下支满。外证未去。宜柴胡桂枝汤。

　　伤寒六日大下之后。身热不去。心中结痛。此为欲解。宜栀子汤。

　　伤寒六日下之。胸满烦惊。小便不利。谵语。一身不可转侧。宜柴胡汤。

　　伤寒六日不解。结热在里。但热时时恶风。大渴。舌干烦躁。宜白虎汤。

