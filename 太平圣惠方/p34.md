<!-- { "loadSidebar": true } -->
　　伤寒六日风寒相搏。身体疼痛。不能转侧。脉浮虚而涩。宜术附汤。

　　伤寒病六日后。至八日九日。如疟。热多寒少。一日再发。其脉微缓者为欲愈。脉微而恶寒者。为阴阳俱虚。不可复吐下也。发汗面色赤有热者。为欲解。宜服桂枝麻黄汤。

　　卷第八

　　辨伤寒热病两感证候

　　夫热病者。皆伤寒之类也。或愈或死。其死皆以六七日间。其愈皆以十日以上者何也。

　　夫巨甚不烦满而渴。（足太阳膀胱之经足少阴是肾心经也）二日足阳明与足太阴俱病。则腹满体热。

　　不食谵不入口阳为腑是表

　　卷第八

　　辨伤寒热病不可治形候

　　伤寒三部脉阴阳俱盛。大汗出不解者。不可治。

　　伤寒阴阳俱虚。热不止者。不可治。

　　伤寒脉至乍数乍疏者。不可治。

　　伤寒谵言妄语。身有热。脉浮大。手足温者生。脉沉细。手足逆冷者。不可治。

　　伤寒咳而上气。其脉散者。不可治。

　　伤寒热盛。脉浮大者生。沉小者不可治。

　　伤寒已得汗。脉沉小者生。浮大者不可治。

　　伤寒谵语。直视而喘者。不可治。

　　伤寒下利厥逆。躁不能卧者。不可治。

　　伤寒发热下利。至厥不反者。不可治。

　　伤寒病恶寒。蜷而利。手足逆者。不可治。

　　伤寒五六日。脉微细沉。但欲卧。汗出不烦。时自吐利。复烦躁不得卧寐者。不可治。

　　伤寒六七日喘息高者。不可治。

　　伤寒发汗不出。若大灌发者。不可治。

　　伤寒泄而腹满甚者。不可治。

　　伤寒目不明热不已者。不可治。

　　伤寒老人婴儿。热而腹满者。不可治。

　　伤寒汗不出。呕血者。不可治。

　　伤寒舌本烂。热不已者。不可治。

　　伤寒咳血而衄。汗不出。出不至足者。不可治。

　　伤寒髓热者。不可治。

　　伤寒热而痉者。不可治。

　　伤寒热病腰折螈 。齿噤者。不可治。

　　伤寒四逆恶寒。脉不至。其人不热而躁者。不可治。热病脉代者一日死。热病二三日身体热。腹痛头痛。食饮如故。脉直而疾者。至八日不可治。

　　热病三四日。腰已下不得汗。脉大疾者生。脉细小难得者。不可治。

　　热病四五日。头不热。腹不痛而吐。脉来微细。至十二日不可治。

　　热病七八日。其脉微。小便如黑。口干脉代。舌焦干。黑者不可治。

　　热病七八日。脉微小。病患便血。口中干。一日半而死。

　　热病七八日。脉不躁不数。后三日中有汗。三日不汗者死。

　　热病八九日。头不疼。身不痛。目不赤。色不变。而反利。脉来叠叠。按不弹手。时大心下坚者。至十七日不可治。

　　热病已得汗。而脉尚躁盛。此阴脉之极也死。

　　热病脉常盛躁。而不得汗者。此阳脉之极也死。脉盛躁得汗者生也。

　　热病已得汗。体热不去者不可治。

　　热病其人 大热。脉细小者不可治。

　　热病下痢不止。腹中痛甚者不可治。

　　卷第八

　　辨可发汗形证

　　大法。春夏宜发汗。

　　凡发汗。欲令手足周遍。汗出 益佳。不欲流离。病若不解。当复发汗。汗多则无阳虚则不得重发汗也。

　　凡欲发汗。中病便止。不必须尽意也。

　　太阳病脉浮数者。宜发汗也。

　　太阳病脉浮大数者。宜发汗也。

　　阳明病脉迟。汗多而微恶寒者。外未解。宜发汗。

　　阳明病脉浮数者。宜发汗。太阳病常自微微汗出。更宜发汗。

　　凡脉浮而紧者。浮则为风。紧则为寒。宜发汗。

　　太阳病下之微喘者。外未解也。宜发汗。

　　太阳病发热汗出而恶寒。宜发汗。

　　卷第八

　　辨不可发汗形证

　　凡脉沉数病在里。不可发汗。无阳故也。

　　凡脉尺中迟。不可发汗。荣卫不足。血少故也。

　　凡脉微软弱者。不可发汗。

　　凡咽中闭塞。不可发汗。

　　凡腹中有动气在左右者。不可发汗。

　　凡有动气在上。不可发汗。发汗则气冲于上。在心端也。

　　凡有动气在下者。不可发汗。发汗则心中大烦。目眩恶寒。饮食则吐。

　　凡诸动气脉微弱者。皆不可发汗。汗则小便难。脬中干烦躁也。

　　凡咽燥者。不可发汗。

　　凡失血者。不可发汗。发汗必恍惚心乱。

　　凡积热在脏。不宜发汗。汗则必吐。口中烂生疮。

　　凡下痢水谷。忌攻其表。汗出必胀满咳嗽。小便利者不可攻其表。汗出即逆。

　　卷第八

　　辨可吐形证

　　凡服汤吐者。中病便止。不必尽剂也。

　　大法。春夏宜吐。凡病头不强痛。寸口脉浮。胸中痞满。上冲喉咽。不得息。此为有痰。

　　当宜吐之。

　　夫胸心满实。胸中郁郁而痛。不能食。多涎唾。下利。其脉迟反逆。寸口脉数。此可吐也。

　　病者手足冷。脉乍结。在胸心下而烦。饥不能食。病在胸中。当宜吐之。

　　伤寒胸满痰逆。干呕热嗽。及肺壅唾脓等。宜吐之。

　　夫宿食在胃管。宜吐之。

　　卷第八

　　辨不可吐形证

　　太阳病恶寒而发热。自汗出而反不恶寒热。关上脉细数者。不可吐之。

　　少阴病其人欲食。入则吐。心中温温欲吐。复不能吐。手足寒。脉弦迟。干呕。此膈上有寒。不可吐之。当宜温也。

　　诸四逆者。不可吐之。

　　诸虚羸。不可吐之。

　　新产者。不可吐之。

　　病者恶寒而不欲近衣。不可吐之。

　　卷第八

　　辨可下形证

　　大法。秋宜下。凡可汤胜丸。中病便止。不必尽之。

　　少阴病得之口燥咽干。宜急下之。

　　伤寒病患腹满。不大便者。亦然。

　　伤寒下痢。三部脉皆和。按其心下坚。宜急下之。

　　伤寒下痢。脉迟滑者实也。其痢未得便止。当更宜下之。

　　伤寒病腹中满痛者为实。当宜下之。

　　伤寒脉数而滑者。有宿食。当下之则愈。

　　伤寒六七日。目中瞳子不明。无外证。大便难。微热者。此为实。宜急下之。

　　太阳病七八日。脉微浮者。其人发狂。此下焦有热。小腹当坚而满。小便自利。下血乃愈。瘀热在里故也。宜下之。

　　阳明病但头汗出。其身无汗。小便不利。渴汁水浆。此为瘀热在里。身必发黄。宜急下之。

　　伤寒有热。而小腹满者。小便反利。为有蓄血。当宜下之。

　　伤寒病五六日。不大便。绕脐痛。烦躁汗出者。此为有结。汗出后则暂解。日晡则复发脉实者。当宜下之。

　　伤寒七八日。身黄如橘。小便不利。其腹微满者。宜下之。

　　阳明病其人多汗。津液越出。胃中有热。大便必坚。宜下之。

　　伤寒大下后。六七日不大便。烦热不解。腹满如痛者。此有宿食。宜下之。

　　伤寒病小便不利。大便乍难乍易。时有微热。不能卧。此胃内有结燥故也。宜下之。

　　卷第八

　　辨不可下形证

　　伤寒脉濡而弱。阳气不足。不可下之。下之则心下痞。津液内竭。咽燥鼻干也。

　　伤寒脉浮而紧。浮则为风。紧则为寒。风则伤荣。寒则伤卫。荣卫俱病。骨节烦疼。当发其汗。而不可下也。

　　伤寒脉浮濡弱。不得发汗。无阳故也。阳亡虚尽中弱涩者。不可下。

　　伤寒结胸证。其脉浮大不可下。下之即死矣。

　　太阳与阳明合病。喘促胸满。不可下。

　　太阳与少阳合病。心下坚。颈项强而眩。不可下也。

　　夫四逆病厥者。不可下也。

　　夫病欲吐者。不可下也。

　　夫病有外证未解。不可下之。下之为逆也。

　　夫病发于阳而反下之。热入于咽。作结胸也。

　　太阴病其人腹满吐食。不可下。下之益甚。

　　少阳病当心下坚满。不可下。下之。后利不止者死。

　　卷第八

　　辨可灸形证

　　少阴病其人虽里和。其病恶寒者。宜灸之。

　　少阴病吐利。手足逆而发热。脉不足者。灸其少阴。

　　夫吐下手足厥无脉者。当其厥阴灸之。不温及微喘者死。

　　伤寒六七日。脉数。手足厥。烦躁不已。灸厥阴。不顺者死。

　　卷第八

　　辨不可灸形证

　　凡微数之脉不可灸。因热为邪。必致烦逆。内有损骨伤筋血枯之患。脉当以汗解。反以灸之。邪无所去。因火而盛。病当必重。此为逆治。若欲解者。当发其汗而解也。

　　卷第八

　　辨可火形证

　　凡下利后。下部中痛。当温之。宜炒枳实。若熬盐等熨之。

　　卷第八

　　辨不可火形证

　　伤寒寸口脉浮而弱。即血气虚。卫气微。其脉浮则汗出如流珠。卫气微。荣气虚。故脉浮汗盛即或治伤寒脉浮。而以火逼劫。汗即亡阳。必惊狂。卧起不安。

　　太阳病以火蒸之。不得汗者。其人必燥结。若不结。必下清血。其脉躁者。必发黄也。

　　太阳病而熨其背。大汗必出。火气入胃。胃中干渴。必发谵语。

　　卷第八

　　辨可水形证

　　太阳病瘥后。胃中干燥。不得眠睡。渴欲饮水。当稍稍饮之即愈也。

　　若呕吐。热在膈上思水者。与五苓散。即可饮水也。

　　伤寒七八日大渴。欲饮水。然当与之。常令不足。勿极意也。

　　凡伤寒病能饮水者。为欲愈也。若不渴而强与之。因此成祸者。其数多矣。

　　卷第八

　　辨不可水形证

　　凡发汗后饮水。水灌之。其人必喘。水药不得入口。入则为逆。伤寒结胸无热证者。宜与平和气寸口脉浮大。医反下之。此为大逆。浮则无血。大则为寒。寒气相搏。即为腹鸣。医不知而反饮其水。令汗大出。水得寒气。冷必相搏。其病必甚也。

　　卷第八

　　辨可温形证

　　大法。冬宜热药。

　　凡病发热头痛。脉浮数。身有疼痛。宜温其表。

　　太阳病下利不渴。其脏有寒。当宜温之。其人欲食。入则吐。手足寒。脉弦迟。此为中寒。不可吐下也。当宜温之。

　　少阴病其脉沉者。急当温之。下利不食者。当宜温之。下利脉迟紧。为痛未止。下利脉浮大者。此皆为虚。宜温之。

　　凡脉浮革者自腹鸣。若渴之与水者。必哕。宜温之。

　　夫病下之后。续得下利。水谷不止。身体疼痛。急当救里。宜温之。与治中四逆附子汤诸温药之辈。

　　卷第八

　　伤寒三阴三阳应用汤散诸方

