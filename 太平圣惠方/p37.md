<!-- { "loadSidebar": true } -->
　　治伤寒二日。头痛鼻干。面赤壮热。四肢烦疼。宜服人参汤方。

　　人参（三分去芦头） 诃黎勒皮（三分） 干姜〔三（一）分炮裂锉〕 桂枝（三分） 赤茯苓〔一（三）分〕 附子（三分炮裂去皮脐） 甘草（一分炙微赤锉）上件药。捣筛为散。每服三钱。以水一中盏。煎至六分。去滓。不计时候温服。频服之。汗出瘥。

　　治伤寒二日。头痛发热。烦闷。宜服麻黄汤方。

　　麻黄（一两去根节） 桂心（三分） 石膏（三分） 黄芩（半两） 甘草（一分炙微赤锉） 赤芍药（半两） 杏仁（二十一枚汤浸去皮尖双仁麸炒微黄）上件药。捣筛为散。每服四钱。以水一中盏。入生姜半分。煎至六分。去滓。不计时候。稍热频服。汗出愈。

　　治伤寒二日。头痛壮热。骨节烦疼。宜服解肌汤方。

　　干姜（一两炮裂锉） 麻黄（一两去根节） 赤芍药（三分） 黄芩（三分） 石膏（一两）上件药。捣筛为散。每服五钱。以水一大盏。入葱白二茎。豉半合。煎至五分。去滓。

　　不计时候。稍热服。如人行三五里再服。汗出瘥。

　　治伤寒二日。皮肤烦（顽）痛。项强。四肢烦疼。宜服吴茱萸散方。

　　吴茱萸（一两汤浸七遍焙干微炒） 当归（一两锉微炒） 芎 （一两） 附子（一两炮裂去皮脐两去目及闭上件药。捣筛为散。每服五钱。以水一大盏。入生姜半分。枣三枚。煎至七分。去滓。

　　不计时候。稍热分为二服。频服。以衣覆取汗出瘥。

　　治伤寒二日。头项强。四肢烦疼。宜服荆芥散方。

　　荆芥（一两） 附子（一两炮裂去皮脐） 前胡（一两） 麻黄（二两去根节） 甘草（半两炙微赤锉） 白术（一两） 人参（一两去芦头） 陈橘皮（一两汤浸去白瓤焙）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候稍热服。以衣覆出汗。

　　治伤寒二日不解。宜服发汗白薇散方。

　　白薇（半两） 麻黄（一两半去根节） 贝母（三分煨令微黄） 杏仁（三分汤浸去皮尖双仁麸炒微黄）上件药。捣细罗为散。每服。不计时候。以温酒服二钱。衣盖出汗愈。

　　治伤寒二日。头项四肢。烦热疼痛。宜服柴胡散方。

　　柴胡（一两去苗） 人参（一两去芦头） 甘草（一两炙微赤锉） 麻黄（一两半去根节） 黄芩（一两） 赤芍药（一两） 桂心（一两） 石膏（二两） 葛根（一两锉）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候稍热服。以衣盖取汗。如人行五里未汗再服。

　　治伤寒二日。心中悸而烦者。宜服建中汤方。

　　桂心（一两） 甘草（一两炙微赤锉） 白芍药（一两） 桔梗（一两去芦头） 人参（一两去芦头） 白术（一两） 陈橘皮（一两汤浸去白瓤焙） 浓朴（一两去粗皮涂生姜汁炙令香熟）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候温服。

　　治伤寒二日。头疼壮热。发表附子散方。

　　附子（一两炮裂去皮脐） 桂心（一两） 麻黄（一两去根节） 白术（一两） 吴茱萸（半两汤浸七遍焙干微炒）上件药。捣罗为散。每服二钱。以水一中盏。入生姜半分。枣三枚。煎至六分。去滓。

　　不计时候热服。宜频服。令有汗出即瘥。

　　治伤寒二日。发汗立效方。

　　附子（半两去皮脐） 白附子（一分） 半夏〔半两（分）〕上件药。并生捣。细罗为散。每服一钱。以水一中盏。入生姜半分。煎至六分。不计时候。和滓热服。衣覆出汗。

　　治伤寒二日。痰逆头疼。四肢壮热。宜服半夏散方。

　　半夏（一两水煮一伏时晒干） 泽泻（一两） 桂心（一两） 干姜（一分炮裂锉） 甘草（一分炙微赤锉）上件药。捣细罗为散。每服一钱。以水一中盏。入生姜半分。煎至六分。不计时候。和滓热服。

　　治伤寒二日。头痛壮热。宜服走马散方。

　　草乌头（半两烧灰） 桂心（半两） 硫黄（半分细研）上件药。捣细罗为散。每服一钱。以水一中盏。入生姜半分。煎至六分。不计时候。和滓稍热频服。盖出汗瘥。

　　治伤寒二日。头痛。腰脊强硬。憎寒壮热。遍身疼痛。宜服霹雳散方。

　　大黑附子（一枚入急火内烧唯存心少多在临出火时便用瓷器合盖不令去却烟焰）上捣。细罗为散。每服。（一钱。）不计时候。以热酒调下。汗出立瘥。

　　卷第九

　　治伤寒三日候诸方

　　夫伤寒三日者。足少阳受病。少阳者胆之经也。其脉循于胁。上于头耳。故得病三日。

　　胸胁热而耳聋也。三阳经络始相传。病未入于脏。可汗而解也。

　　治伤寒三日不解。头痛肌肉热。宜服麻黄散方。

　　麻黄（一两去根节） 甘草（半两炙微赤锉） 葛根（一两锉） 浓朴（一两去粗皮涂生姜汁炙令香熟）上件药。捣筛为散。每服四钱。以水一中盏。入生姜半分。煎至六分。去滓。不计时候。稍热频服。衣盖汗出瘥。

　　治伤寒病三日。腹痛。小便不利而呕者。属少阳病证。宜服赤茯苓散方。

　　赤茯苓（一两） 赤芍药（半两） 白术（半两） 附子（半两炮裂去皮脐） 干姜（半两炮裂锉）上件药。捣筛为散。每服三钱。以水一中盏。入生姜半分。煎至五分。去滓。不计时候温服。

　　治伤寒已经三日。不得汗。头痛发热。宜服石膏散方。

　　石膏（二两） 桂心（一两） 麻黄（一两去根节） 杏仁（二十枚汤浸去皮尖双仁麸炒微黄）黄附子（一两）上件药。捣筛为散。每服五钱。以水一大盏。入生姜半分。煎至六分。去滓。不计时候。分为二服。

　　治伤寒三日。咳嗽。胸膈不利。四肢烦疼。壮热头痛。宜服细辛散方。

　　细辛（一两） 麻黄（一两去根节） 葛根（三分锉） 荆芥（一两） 白术（一两） 赤芍药（一两锉） 五味子（上件药。捣粗罗为散。每服三钱。以水一中盏。入生姜半分。枣三枚。煎至六分。去滓。不计时候温服。

　　治伤寒已经三日。头痛。壮热不解。咳嗽痰逆。宜服丁香散方。

　　丁香（一两） 前胡（一两） 附子（一两炮裂去皮脐） 麻黄〔二（一）两去根节〕 白术（一两） 细辛（一两） 桂心（一两） 甘草（一两炙微赤锉）上件药。捣细罗为散。每服二钱。以水一中盏。入生姜半分。枣三枚。煎至六分。去滓。不计时候热服之。

　　治伤寒三日。壮热不解。发汗香豉粥方。

　　麻黄〔三（一）分去根节〕 葛根（一分） 栀子仁（一分） 石膏（半两） 荆芥（半两） 生姜（一分） 豆豉（一合） 糯米（一合半）上件药。细锉。以水三大盏。先煎麻黄等七味。至一盏半。去滓。下米煮作稀粥。不计时候服之。衣盖出汗瘥。

　　治伤寒三日。虽发汗后。头痛壮热未得全解。毒瓦斯犹盛。宜服石膏散方。

　　石膏（一两） 荠 （一两） 葛根（一两锉） 黄芩（二分） 麻黄（三分去根节） 甘草（半两炙微赤锉）上件药。捣筛为散。每服五钱。以水一大盏。煎至六分。去滓。不计时候温服。

　　治伤寒三日不得汗。烦热闷乱。宜服麻黄散方。

　　麻黄（二两去根节） 葛根（二两） 桂心（一两） 豉（二合） 赤芍药（一两） 石膏（二两捣碎）上件药。细锉和匀。每服半两。以水一大盏。入生姜半分。枣三枚。煎至五分。去滓。

　　不计时候热服。便吃葱粥投之。衣覆取汗。如未汗出。即再煎服之。

　　治伤寒三日不得汗。四肢不利。宜服通关散方。

　　附子（一颗炮裂去皮脐） 干姜（半两炮裂锉） 桂心（一分） 麻黄（一分去根节）上件药。捣粗罗为散。每服四钱。以水一中盏。入葱白二茎。煎至五分。去滓。不计时候热服。

　　治伤寒三日。头痛壮热。四肢不利。宜服正阳丸（丹）方。

　　太阴玄精（二两） 硝石（二两） 硫黄（二两） 砂（一两）上都细研。入瓷瓶子中。固济。以火半斤。于瓶子周一寸 之。约近半日。候药青紫色。住七日出为治伤寒三日。服药之后。不得汗。宜用蒸法。

　　上以薪火烧地。良久。扫去火。微用水洒地。取蚕砂桃叶柏叶糠。及 面等。皆可用之周身

　　卷第九

　　治伤寒四日候诸方

　　夫伤寒四日。太阴受病。太阴者脾之经也。为三阴之首。是故三日以后。阳受病讫。传之于故可治伤寒四日。太阴初受病。宜服恒山散吐之方。

　　恒山（三分） 甘草（三分生用） 鳖甲（三分涂醋炙令黄去裙 ） 石膏（三分） 柴胡（三分去苗） 知母（三分）上件药。捣筛为散。每服三钱。以水一中盏。入淡竹叶十片。煎至六分。去滓。不计时候温服之。当吐顽涎。后即服和气治中汤主之。

　　治太阴初受病。服恒山散吐后。宜服和气治中汤方。

　　人参（半两去芦头） 藿香（半两） 白术（三分） 甘草（一分炙微赤锉） 干姜〔一分（两）炮裂锉〕 白茯苓（一分） 陈橘皮（三分汤浸去白瓤焙）上件药。捣罗为细散。每服二钱。以水一中盏。入生姜半分。煎至五分。即去生姜。和滓。不计时候温服。

　　治伤寒四日。吐后。或壮热头痛。身体酸疼。口苦心烦。宜服麻黄散方。

　　麻黄（三分去根节） 葛根（三分锉） 柴胡（一两去苗） 知母（三分） 赤芍药（一两） 栀子仁（三分） 石膏（一两半） 陈橘皮（半两汤浸去白瓤焙） 生干地黄（一两）上件药。捣筛为散。每服四钱。以水一中盏。入生姜半分。煎至六分。去滓。不计时候温服。

　　治伤寒四月。头痛背膊急疼。心腹壅滞。宜服柴胡散方。

　　柴胡（一两半去苗） 川大黄（一两锉碎微炒） 恒山（一两半） 茵陈（一两） 知母（一两）赤芍药（一两） 甘草（一两炙微赤锉） 鳖甲（一两半涂醋炙令微黄去裙 ）上件药。捣筛为散。每服五钱。以淡浆水一大盏。煎至六分。去滓。不计时候温服。以微吐为度。未吐再服。

　　治伤寒四日呕哕频烦。头疼大渴。此证是脾胃痰滞。宜服半夏汤方。

　　半夏（三分汤洗七遍去滑） 甘草（半两炙微赤锉） 人参（一两去芦头） 浓朴（二两去粗皮涂生姜汁炙令香熟）上件药。捣筛为散。每服三钱。以水一中盏。入生姜半分。煎至五分。去滓。不计时候稍热服。

