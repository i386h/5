<!-- { "loadSidebar": true } -->
　　柴胡（去苗） 赤芍药 黄芩 栀子仁 枳壳（麸炒微黄去瓤） 麦门冬（去心） 人参（去芦头） 赤茯苓 石膏 葛根（锉） 甘草（炙微赤锉）〔以上各三合（分）〕上件药。捣筛为散。每服四钱。以水一中盏。煎至六分。去滓。不计时候温服。

　　治伤寒已得汗。热不除。发歇朝暮烦热。宜服羚羊角散方。

　　羚羊角屑（一分） 犀角屑（一分） 麦门冬（半两去心） 百合（半两） 柴胡（半两去苗）地骨皮（半两） 木通（半两）上件药。捣筛为散。每服四钱。以水一中盏。煎至六分。去滓。不计时候温服。

　　治伤寒得汗后。热不除。发歇。身热。肢节烦疼。宜服黄 散方。

　　黄 （锉） 鳖甲（涂醋炙令黄去裙 ） 人参（去芦头） 柴胡（去苗） 赤茯苓 桑根白皮（锉） 木通（锉） 羚羊角屑 知母 麦门冬（去心） 地骨皮 甘草（炙微赤锉）（以上各三分）赤芍药 白术 枳壳（麸炒微黄去瓤）（以上各一两）上件药。捣筛为散。每服四钱。以水一中盏。煎至六分。去滓。不计时候温服。

　　治伤寒发汗及吐下后。烦热不除。头痛满闷。口干渴逆。宜服知母散方。

　　知母 川升麻 麦门冬（去心） 人参（去芦头） 黄芩 葛根（锉）（以上各三分） 甘草（半两炙微赤锉） 鳖甲（半两涂醋炙令黄去裙 ） 石膏（一两半）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　又方。

　　葛根（锉） 麦门冬（去心） 黄芩 川升麻 地骨皮（以上各一两） 甘草（半两炙微赤锉）石膏（一两半）上件药。捣粗罗为散。每服四钱。以水一中盏。煎至六分。去滓。不计时候温服。

　　治伤寒汗后。余热不除。四肢拘急。胸膈不利。呕逆。不思饮食。宜服秦艽散方。

　　秦艽（一两去苗） 柴胡（一两去苗） 枳壳（三分麸炒微黄去瓤） 桑根白皮（三分锉） 麦门冬（一两去心） 葛根（三分锉）上件药。捣粗罗为散。每服四钱。以水一中盏。入生姜半分。芦根五寸。煎至六分。去滓。不计时候温频服。

　　治伤寒虽得汗后。热不除。心腹烦满。大小便秘涩。宜服大黄散方。

　　川大黄（一两半锉碎微炒） 柴胡（三分去苗） 赤芍药（三分） 鳖甲（一两涂醋炙令黄去裙）槟榔（三分）上件药。捣粗罗为散。每服四钱。以水一中盏。煎至六分。去滓。不计时候温服。如人行十里再服。以通利为度。

　　治伤寒汗后。热不除。进退发歇。身体温。心神烦闷。口干舌涩。不思饮食。宜服人参散方。

　　人参（去芦头） 犀角屑 麦门冬（去心） 柴胡（去苗） 黄芩 川升麻 玄参 赤茯苓地骨皮 葛根（锉） 栀子仁 甘草（炙微赤锉）（以上各一两）上件药。捣粗罗为末。每服四钱。以水一中盏。煎至六分。去滓。不计时候温服。

　　治伤寒七八日。汗后。余热不除。宜服黄芩散方。

　　黄芩 人参（去芦头） 柴胡（去苗） 葛根（锉）（以上各一两） 栀子仁（半两） 甘草（半两炙微赤锉）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　治伤寒汗后。余热不除。宜服解肌散方。

　　知母 川升麻 天门冬（去心） 黄芩 葛根（锉） 柴胡（去苗）（以上各一两） 石膏（一两半）上件药。捣粗罗为散。每服五钱。以水一大盏。煎至五分。去滓。不计时候温服。

　　治伤寒得汗后。热不除。心神烦躁。宜服此方。

　　赤茯苓（一两半） 人参（三分去芦头） 甘草（半两炙微赤锉） 麦门冬（一两去心）黄芩（一两）上件药。捣粗罗为散。每服五钱。以水一大盏。煎至五分。去滓。不计时候温服。

　　治伤寒汗后。热不除。内有热实。腹胀烦躁。宜服此方。

　　柴胡（三分去苗） 川大黄（一两锉碎微炒） 赤芍药（半两） 枳实（三分麸炒微黄）半夏（半两汤洗七遍去滑）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　治伤寒汗后。心肺热不除。宜服犀角散方。

　　犀角屑（半两） 麝香（半两细研） 牛黄（细研） 人参（去芦头） 茯神 麦门冬（去心焙）天竺黄（细研） 朱砂（细研） 黄芩 栀子仁 甘草（炙微赤锉）（以上各一分）上件药。捣细罗为散。入研了药。都研令匀。每服。以竹叶煎汤调下二钱。不计时候服治伤寒汗后。热不除。心神不安。宜服茯神丸方。

　　茯神（一两） 麦门冬（一两去心焙） 羚羊角屑 栀子仁 白藓皮 川升麻 玄参（以上各二分） 车前子（半两） 铁粉（半两细研） 朱砂（半两细研）上件药。捣罗为末。与铁粉朱砂。同研令匀。炼蜜和丸。如梧桐子大。每于食后。煎桑根白皮汤下二十丸。

　　治伤寒汗后。余热不除。头痛内热。宜服此方。

　　麻黄（一两去根节） 甘草（半两炙微赤锉） 鸡子（一两去壳）上件药。细锉。麻黄等二味。以水一大盏半煎至一盏。去滓。下鸡子搅令匀。更煎三两沸。不计时候。放微温。分二服。

　　治伤寒十日以上。曾发汗未解。烦热不除。宜服此方。

　　大青（二两） 甘草（一两炙微赤锉） 麦门冬（一两去心）上件药。捣粗罗为散。每服五钱。以水一大盏。入豉半合。煎至五分。去滓。不计时候温服。

　　卷第十

　　治伤寒烦躁诸方

　　夫伤寒烦躁者。此由阴气少。阳气胜。故热而烦满也。少阴病恶寒而拳。时自烦欲去其被者损死治伤寒。四肢烦躁。头痛口干。壮热。宜服犀角散方。

　　犀角屑 甘草（炙微赤锉） 枳壳（麸炒微黄去瓤） 赤芍药 麦门冬（去心焙） 赤茯苓葛根（锉）（以上各半两） 石膏〔一（二）两〕上件药。捣粗罗为散。每服四钱。以水一中盏。煎至六分。去滓。不计时候温服。

　　治伤寒热盛。口干烦躁。不得汗。宜服麦门冬散方。

　　麦门冬（半两去心） 人参（半两去芦头） 麻黄（一两去根节） 栀子仁（三分） 生干地黄（半两） 赤茯苓（半两） 甘草（一分炙微赤锉） 木香（一分） 黄芩（一分）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　治伤寒。身体酸疼。头面如火。心胸烦躁。背膊壅闷。不思饮食。宜服升麻散方。

　　川升麻〔三（二）分〕 葛根（一两锉） 前胡（一两去芦头） 马牙硝（一两） 子芩（半两）知母麦门冬（一两上件药。捣粗罗为散。每服五钱。水一大盏。煎至五分。去滓。不计时候温服。

　　治伤寒发汗后。大下。胃中干。烦躁不得眠卧。欲得饮水者。少与饮者。令胃和则愈。

　　猪苓（去黑皮） 白术 泽泻 桂心（以上各一两） 赤茯苓（二两）上件药。捣细罗为散。每服。不计时候。以清粥饮调下二钱。

　　治伤寒。头痛鼻塞。痰壅。四肢壮热憎寒。恍惚烦躁。宜服知母散方。

　　知母（一两） 麦门冬（一两去心） 川升麻（一两） 桔梗（半两去芦头） 犀角屑（半两）柴胡通（半两锉）上件药。捣粗罗为散。每服五钱。以水一大盏。入生姜半分。煎至五分。去滓。不计时候温服。

　　治伤寒身体疼痛。头面如火。胸心烦躁。背膊妨闷。不思饮食。宜服子芩散方。

　　子芩（半两） 麦门冬（一两去心） 葛根（半两锉） 川升麻（一两） 前胡（一两去芦头）玄参（半两） 犀角屑（半两） 赤芍药（半两） 槟榔（半两） 马牙硝（一两）上件药。捣粗罗为散。每服五钱。以水一大盏。煎至五分。去滓。不计时候温服。

　　治伤寒后。伏热在心。烦躁恍惚。或多惊恐。及不得眠卧。宜服茵陈散方。

　　茵陈 茯神 栀子仁 赤芍药 麦门冬（去心） 黄芩（以上各半两） 犀角屑（一分）生干地黄（一两）上件药。捣粗罗为散。每服五钱。以水一大盏。入生姜半分。煎至五分。去滓。不计时候温服。

　　治伤寒得汗后。身热未退。心神烦躁。宜服此方。

　　栀子仁 甘草（炙微赤锉） 黄柏（锉）（以上各一两）上件药。捣粗罗为散。每服四钱。以水一中盏。煎至六分。去滓。不计时候温服。

　　治伤寒烦躁。不得睡卧方。

　　酸枣仁（一两微炒） 甘草（一两炙微赤锉） 豉（一合）上件药。捣筛。以水一大盏半。煎至一盏。去滓。不计时候。分温三服。

　　治伤寒未得汗。发烦躁。心闷。宜服此方。

　　麻黄（一两去根节） 甘草（半两炙微赤锉） 桂心（一两） 麦门冬（半两去心） 杏仁（半两汤浸去皮尖双仁麸炒微黄）上件药。捣粗罗为散。每服五钱。以水一大盏。煎至五分。去滓。稍热服。衣覆出汗。

　　如人行十里未得汗。再服。

　　治伤寒五六日。心膈烦躁。壮热。不得卧。宜服栀子仁散方。

　　栀子仁 川升麻 柴胡（去苗） 石膏 生干地黄 甘草（炙微赤锉） 葛根（锉以上各一两）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　治伤寒得汗及未得汗。烦躁闷乱。宜服不灰木散方。

　　不灰木（一两用牛粪火烧通赤） 延胡叶（半两） 子芩（半两） 黄药（半两） 甘草（三分炙微赤锉） 甘菊花（半两） 羌活（半两）上件药。捣细罗为散。每服二钱。用淡浆水一中盏。煎至六分。不计时候。和滓温服之治伤寒烦躁。干逆。宜服葛根散方。

　　葛根（锉） 枳壳（麸炒微黄去瓤） 川大黄（锉碎微炒） 麦门冬（去心） 甘草（炙微赤锉）槟榔（以上各半两）上件药。捣粗罗为散。每服四钱。以水一中盏。煎至六分。去滓。不计时候温服。

　　卷第十

　　治伤寒烦渴诸方

　　伤寒病烦渴者。此谓经发汗吐下以后。腑脏空虚。津液竭绝。肾家有余热。故使其烦渴也。

　　治伤寒大汗后。烦渴。热不解。脉大者。宜服人参散方。

　　人参（一两去芦头） 知母（一两） 甘草（半两炙微赤锉） 石膏（二两）上件药。捣粗罗为散。每服五钱。以水一大（中）盏。（入生姜半分）煎至五分。去滓。

　　不计时候温服。

　　治伤寒。脉浮发热。渴欲饮水。小便不利。宜服猪苓散方。

