<!-- { "loadSidebar": true } -->
　　黄芩 大青 川升麻 石膏（以上各一两） 栀子仁（半两） 川朴硝（二两）上件药。捣筛为散。每服五钱。以水一大盏半。入豆豉五十粒。葱白二茎。生姜半分。

　　煎至五分。去滓。不计时候温服。稍利为度。

　　又方。

　　犀角屑（一两） 川大黄（二两锉碎微炒） 栀子仁（半两） 蓝叶（一两） 川升麻（一两）甘草（半两炙微赤锉）上件药。捣罗为散。每服五钱。以水一大盏。煎至五分。去滓。不计时候温服。

　　治伤寒十日内。未得汗。表里有热。发斑。狂言欲走。眼目俱黄。心中烦闷。大便不利黄芩 大青 川升麻 川大黄（锉碎微炒） 茵陈 川朴硝（以上各一两） 栀子仁（半两）黄连（半两去须） 甘草（半两炙微赤锉）上件药。捣筛为散。每服五钱。以水一大盏。入竹叶三七片。煎至五分。去滓。不计时候温服。以利为度。

　　治伤寒。身面发斑。宜服大青散方。

　　大青（一两半） 川升麻（二两） 甘草（二两炙微赤锉）上件药。捣筛为散。每服五钱。以水一大盏。入豉小半合。煎至五分。去滓。不计时候温服。

　　治伤寒。斑疮欲出。脉洪大。心躁热。但令患人溺于纸上。如金色是也。宜服此方。

　　猪胆汁（一合） 酽醋（一合） 鸡子（一枚打破去壳）上件药相和。煎三两沸。放温顿（频）服。

　　治伤寒热毒不解。欲变成斑。解毒升麻散方。

　　川升麻 栀子仁 大青 黄芩 甘草（炙微赤锉）（以上各一两） 石膏（二两）上件药。捣粗罗为散。每服五钱。以水一中盏。入生地黄汁半合。煎至六分。去滓。不计时候温服。

　　治伤寒赤斑出不止。宜服犀角散方。

　　犀角屑 麻黄（去根节） 栀子仁 黄连（去须） 地骨皮 甘草（炙微赤锉） 马牙硝郁金（以上各一两） 石膏（二两）上件药。捣粗罗为散。每服五钱。以水一大盏。煎至五分。去滓。不计时候温服。以瘥为度。

　　治伤寒黑斑出不止。宜服此方。

　　川升麻（一两） 黄芩（一两半） 川大黄（一两锉碎微炒） 犀角屑（一两半） 川芒硝（一两） 栀子仁（一两）上件药。捣细罗为散。每服。不计时候。煎甘草汤放冷。调二钱服。以瘥为度。

　　治伤寒斑疮已出。心脏尚有余热。发歇烦躁。宜服天竺黄散方。

　　天竺黄 川升麻 子芩 茯神 犀角屑 赤芍药 人参（去芦头） 铅霜（研）（以上各半两） 麦门冬（一两去心焙干） 甘草（半两炙微赤锉） 栀子仁（一分） 黄连（一分去须）上件药。捣细罗为散。入研了药令匀。每服。不计时候。煎竹叶汤调下二钱。

　　治伤寒斑毒不解。宜服黄连散方。

　　黄连（一两去须） 犀角屑（半两） 石膏（二两） 栀子仁（一两） 甘草（半两炙微赤锉）上件药。捣粗罗为散。每服四钱。以水一中盏。煎至六分。去滓。不计时候温服。

　　治伤寒一二日及十余日。发黄胆斑出。皆主之方。

　　大青（一两） 甘草（半两炙微赤锉） 黄明胶（半两杵碎炒令黄燥） 豉（二两）上件药。细锉和匀。每服半两。以水一中盏。煎至六分。去滓。不计时候温服。

　　卷第十

　　治伤寒发豌豆疮诸方

　　夫伤寒热毒瓦斯盛。多发此疮。其疮色白或赤。发于皮肤。头作浆。戴白脓者。其毒则轻有紫黑色作根。隐隐在肌肉里。其毒则重。甚者五内七窍皆有疮。形如豌豆。故以名焉。

　　治伤寒毒瓦斯未散。发豌豆疮。宜服黄连饮子方。

　　黄连（一两去须） 糯米（一合） 寒水石（三两）上件药。都捣碎。以水二大盏。煎至一盏半。去滓。不计时候。分温二服。

　　治伤寒。壮热头痛。发疮如豌豆。遍身。宜服大青散方。

　　大青 栀子仁 川大黄（锉碎微炒） 犀角屑 川升麻 甘草（炙微赤锉）（以上各一两）上件药。都捣筛为散。每服五钱。以水一大盏。煎至五分。去滓。不计时候温服。

　　治伤寒热毒未解。欲生豌豆疮。发热疼痛。宜服解肌出汗方。

　　葛根（一两锉） 石膏（二两） 麻黄（一两去根节） 黄芩（半两） 赤芍药（半两）桂心（半两） 甘草（半两炙微赤锉）上件药。捣细罗为散。每服。不计时候。以暖酒调下二钱。并三服。衣盖取汗。

　　治伤寒病。发豌豆疮。未成脓。初觉。宜服此方。

　　黄连〔一两去须（芦头）〕上捣碎。以水一大盏。煎至六分。去滓。不计时候。放温顿服。便消。不成脓也。

　　又方。

　　上以好蜜遍摩疮上。

　　又方。

　　木香（半两）上捣碎。以水一大盏。煎至六分。去滓顿服之。

　　治伤寒发豌豆疮。欲出。宜服此方。

　　甘草（一两炙微赤锉）上捣碎。以水一大盏。煎至六分。去滓。任食前后。细细服之。以防疮出。如已出即不服。

　　又方。

　　上以清油一小盏服之。即不生。

　　又方。

　　上以生羊血一小盏顿服。即不生。

　　又方。

　　牛乳（四两） 酥（一两）上件药。先暖乳令微沸。即下酥。酥消尽。便空腹温温顿服。即不生。

　　治伤寒病。壮热头痛。发疮如豌豆遍身方。

　　猪胆（一枚）上以醋半小盏。合猪胆汁。煎一沸。放温为一服。不计时候服。

　　治伤寒白头疮。四边赤肿。欲发豌豆疮方。

　　麻黄（一两去根节） 川大黄（一两锉碎微炒）上件药。锉碎和匀。每服半两。以水一大盏。煎至五分。去滓。不计时候温服。

　　治伤寒发豌豆疮。未作脓方。

　　青黛（一两细研）上以新汲水。不计时候。调下一钱。

　　卷第十

　　治伤寒鼻衄诸方

　　夫伤寒病衄血者。此由五脏结热所为也。心主于血。热邪伤于心。故衄血也。衄者鼻出血也必汗出则寒栗而振。脉紧。发热。其身无汗。自衄者愈也。

　　治伤寒上焦壅热。心神烦躁。鼻衄不止。宜服黄芩散方。

　　黄芩（三分） 川大黄（三分锉碎微炒） 栀子仁（一分） 犀角屑（半两） 石膏（三分） 羚羊角屑（半两） 蓝叶（三分） 川朴硝（一两） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。不计时候温服。以瘥为度。

　　治伤寒心肺热毒。鼻衄不止。或兼唾血。宜服黄连散方。

　　黄连〔二（三）分去须〕 黄芩（一两） 栀子仁（半两） 甘草（半两炙微赤锉） 伏龙肝（三分） 淡竹茹（一两）上件药。捣筛为散。每服五钱。以水一大盏。入生姜半分。煎至五分。去滓。入生地黄汁一合。乱发灰一钱。搅令匀。更煎三两沸。不计时候。放温频服之。以瘥为度。

　　治伤寒衄血及吐血。连日不绝。欲死。宜服艾叶汤方。

　　艾叶（半两细锉炒微黄） 生干地黄（半两） 阿胶（一分杵碎炒令黄燥为末）上件药。都和令匀。分为二服。每服。以水一中盏。煎至五分。去滓。下赤马通汁一合半。搅令匀。不计时候。放温频服。以瘥为度。

　　治伤寒衄血不止。宜服羚羊角散方。

　　羚羊角屑（三分） 犀角屑（二分） 牛黄（一分细研） 人参（半两去芦头） 白茯苓（一两）麦门冬（三分去心） 黄 （三分锉） 栀子仁（三分） 甘草（一两炙微赤锉） 紫菀（三分去苗土）上件药。捣筛为散。每服五钱。以水一大盏。煎至六分。去滓。入牛黄末一字。搅令匀。不计时候。放温频服之。以瘥为度。

　　治伤寒鼻衄不止。头痛壮热。宜服升麻散方。

　　川升麻（一两） 青蒿（半两） 犀角屑（半两） 紫苏茎叶（一两） 麦门冬（一两去心） 川朴硝（一两）上件药。捣筛为散。每服四钱。以水一中盏。煎至五分。去滓。下地黄汁一合。更煎一两沸。不计时候。温温服之。

　　治伤寒鼻衄不止。兼唾血。宜服刺蓟散方。

　　刺蓟（一两） 黄连〔二（三）分去须〕 黄芩（一两） 栀子仁（三两） 乱发灰（一分） 紫苏茎叶（半两） 阿胶（二两杵碎炒令黄燥） 甘草（三分炙微赤锉） 羚羊 角屑（三分）上件药。捣粗罗为散。每服五钱。以水一大盏。煎至五分。去滓。下生地黄汁。生姜汁。各半合。和令匀。不计时候服之。以瘥为度。

　　治伤寒发汗而不快。致内有蓄热。及鼻衄血不尽。内有余血者。面色黄。大便赤。消化生干地黄（四两） 赤芍药（一两） 牡丹（三两） 犀角屑（一两） 黄芩（一两） 茜根（一两）上件药。捣筛为散。每服五钱。以水一中盏。煎至五分。去滓。不计时候温服。以瘥为度。

　　治伤寒衄血数升不住者。飞雪汤方。

　　麻黄（三两去根节） 石膏（三两杵碎） 芫花（一两） 川大黄（二两）上件药都锉。以水一斗半。煮取七升。放冷。披发仰卧。以淋其囟。血住即止。

　　治伤寒鼻衄苦参散方。

　　苦参（三两锉） 黄连（二两去须） 栀子仁（二七枚） 川大黄（一两锉碎微炒） 生干地黄（一两） 石榴花（半两微炒）上件药。捣筛为散。每服五钱。以水一中盏。煎至五分。去滓。不计时候温服。以瘥为度。

　　治伤寒鼻衄不止。心胸烦闷。宜服此蒲黄散方。

　　蒲黄（三分） 犀角屑（半两） 子芩（三分） 紫苏茎叶（半两） 侧柏叶（半两） 甘草（一分炙微赤锉）上件药。捣粗罗为散。每服五钱。以水一大盏。煎至六分。去滓。以伏龙肝半两。水浸。取清一合。相和令匀。不计时候。分为二服。以瘥为度。

　　又方。

　　生地黄汁（三合） 白药末（半两） 生藕汁（二合） 刺蓟汁〔二（一）合〕上件药相和。煎三二沸。放温。不计时候。分为三服。

　　又方。

　　甘草（一两炙微赤锉） 紫苏茎叶（一两） 淡竹叶〔一两（握）〕上件药。捣碎。以水一大盏半。煎至八分。去滓。不计时候。分为二服。以瘥为度。

　　治伤寒衄血不止方。

　　阿胶（一两杵碎炒令黄燥） 贝母（半两煨令微黄）上件药。捣筛为散。每服。不计时候。以温水调下一钱。

　　又方。

　　赤芍药（赤马粪）（半两烧为灰） 石耳（半两） 龙骨（半两）上件药。捣细罗为散。更研令极细。取少许吹入鼻内。未定。相续用之。

　　治伤寒口鼻俱出血。可及三五升。宜服此方。

　　乱发灰（半两） 伏龙肝〔二（一）两〕上件药。同研令细。每服。不计时候。以新汲水调下二钱。频服。以瘥为度。

　　治伤寒鼻衄不止。鸡冠花散方。

