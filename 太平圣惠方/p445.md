<!-- { "loadSidebar": true } -->
　　鲤鱼（一头可重一斤去肠净洗） 商陆（二两锉） 赤小豆（三合） 紫苏茎叶（二两）上于净锅中。着水五大盏。都候鱼烂熟。空腹食之。其汁入葱白生姜橘皮。及少醋。调和作治水气洪肿。宜服羊肉 方。

　　精羊肉（五两切） 商陆（四两切） 葱白（七茎并须） 豉（一合）上以水三大盏。煮商陆取二盏半。去滓。下肉及葱等。煮作 。空腹食之。并汁取尽。

　　治水气。面目及四肢虚肿。大便不通。宜服牵牛子粥方。

　　牵牛子（一两一半生一半炒并为细末） 粳米（二合） 生姜（一分细切）上将米煮粥。候熟。抄牵牛子末三钱。散于粥上。并入生姜搅转。空腹食之。须臾通转。

　　即又方。

　　冬麻子（二合以水研取汁一大盏半） 糯米（二合）上以麻子汁和米。煮作粥。着少葱姜豉食之。

　　又方。

　　郁李仁（一两半汤浸去皮水研取汁） 薏苡仁（二两研碎如粟米）上以郁李仁汁。煮薏苡仁。作粥。空腹食之。

　　又方。

　　鲤鱼（一头可重一斤去鳞肠肚净洗） 冬麻子（半斤水研滤取汁一升） 赤小豆（半升淘令净）上先以水四大盏。煮鱼豆欲熟。入麻子汁。更煮十余沸。出鱼。空腹食之。其豆及汁并宜食又方。

　　商陆汁（三合） 生姜汁（一合） 生地黄汁（二合）上相和。煎三五沸。每服二合。搅粥半盏。空心食之。

　　治水气。利小便。除浮肿。黑豆粥方。

　　黑豆（半升） 桑枝（锉半升） 构皮（枝）（锉半升）上以水五大盏。煮取二大盏。去滓。每取汁一盏。入米一合。煮作粥。空心食之。

　　又方。

　　鲤鱼（一头重一斤治如食法）上煮令熟。取汁并鱼。入冬瓜葱白。作羹食之。如未效。再作食之。

　　治脚肿满转入腹。垂死方。

　　赤小豆（一升淘令净）上以水三斗。煮熟。去豆取汁。浸脚。冷即重暖用之。其豆食之亦妙。

　　治十种水病不瘥。垂命方。

　　猪肉（半斤细切）上用粳米三合。水三升。入葱豉椒姜作粥。每日空腹食之。

　　又方。

　　青头鸭（一只剥去毛足头及肠）上修事和粳米煮。令熟。着五味姜葱豉。任意食之。切勿入盐。

　　卷第九十六

　　食治咳嗽诸方

　　夫五脏六腑皆有嗽。而肺最多。然肺居四脏之上。外合皮毛。皮毛喜受风冷。故肺独易为嗽肝肿引治上气咳嗽。胸膈伤痛。气喘。粳米桃仁粥方。

　　粳米（二合） 桃仁（一两汤浸去皮尖双仁研）上以桃仁和米煮粥。空腹食之。

　　又方。

　　猪喉（一具去脂细切） 生地黄（六两取汁） 稀饧（四合）上抄猪喉。即下地黄汁。及姜葱盐豉各少许。候熟。去滓。取汁。即下饧搅匀。以瓷器中盛治伤中筋脉。急上气。咳嗽。鹿髓煎方。

　　鹿髓（半斤） 蜜（三合） 生地黄汁（四合） 酥（三合） 桃仁（三两二味各汤浸去皮尖双仁研上煎地黄杏仁桃仁等。汁减半。纳鹿髓酥蜜。煎如稀饧。收瓷盒中。每取一匙。搅粥半盏。

　　又方。

　　枣（二十枚去核） 酥（四两）上以酥微火煎。令入枣肉中。煎尽酥。常含一枚。微微嚼。咽下极效。

　　又方。

　　稀饧（三合） 杏仁（二两汤浸去皮尖双仁熬研成膏）上相和得所。每取一匙。搅粥半盏。不计时候食之。

　　又方。

　　生姜（五合） 沙糖（五两）上煎令相和。每服一匙。搅粥半盏。不计时候食之。

　　益心润肺。作胸膈烦躁。除咳嗽。灌藕方。

　　生藕（五挺大者） 生百合（二两） 生薯药（三两） 白茯苓（二两末） 枣（三七枚去皮核）生上将百合薯药天门冬烂研。入蜜更研取细。次入枣瓤。次入茯苓。次入面。溲和。干则更入少食之。

　　治肺气疗虚羸。喘息促急。咳嗽等。宜服杏仁粥方。

　　杏仁（二十一枚汤浸去皮尖双仁研以三合黄牛乳投绞取汁） 枣（七枚去核） 粳米（二合）桑上以水三大盏。先煎桑根白皮枣姜等。取汁二盏。将米煮粥。候临熟。入杏仁汁。更煮五七治上气喘急咳嗽。宜服此方。

　　猪 （三具去脂细切）上以枣三十枚。去皮核。好酒三升同浸。秋冬七日。春夏三日。布捩去滓。随性暖服之。

　　卷第九十六

　　食治烦热诸方

　　夫心烦者。由阴阳更虚。阴气偏少。阳气暴胜故也。亦有风热相搏。风毒攻心。烦躁昏愦。

　　治烦热去渴。补中。养神益气。除百疾。令人心神悦畅。藕实羹方。

　　藕实（三两新嫩者） 甜瓜皮（四两切） 菜（四两切）上以豉汁中。相和作羹。调和食之。

　　治心下烦热。止渴。鸡子羹方。

　　鸡子（三枚） 叶（一斤切） 淡竹笋（四两去皮切）上以豉汁中煮作羹。临熟。破鸡子投入羹中食之。

　　治壅毒攻心。烦热恍惚。黑豆羹方。

　　黑豆（三合） 淡竹叶（五十片） 枸杞茎叶（五两切）上以水二大盏。煮二味。取一大盏。去滓。下枸杞叶。煮熟。入五味。作羹。放温食之。

　　治气壅烦热或渴。藿叶羹方。

　　藿叶（一斤切） 葱白（一握切）上以豉汁中煮。调和作羹食之。

　　治膈上烦热多渴。导利九窍。滑石粥方。

　　滑石（二两碎） 粳米（二合）上以水三大盏。煎滑石至二盏。去滓。下米煮粥。温温食之。

　　治心下烦热多渴。恍惚。寒水石粥方。

　　寒水石（二两捣碎） 粳米（二合） 牛蒡根（四两切）上二味。以水四大盏。煎至二盏半。去滓。下米煮粥食之。

　　治心膈虚躁。口干烦渴。不多饮食。小便赤涩。生地黄粥方。

　　生地黄汁（一合） 生姜汁（半合） 蜜（一合） 粳米（二合） 淡竹沥（二合）上件药。先将米煮粥。临熟。下地黄姜汁煮令熟。次下蜜并竹沥。搅转。食后良久。或临卧治胸中烦热。或渴心躁。葛粉粥方。

　　葛粉（四两） 粟米（半斤）上以水浸粟米经宿。来日漉出。与葛粉同拌令匀。煮粥食之。

　　治风壅。心膈烦热。口舌干渴。木通散方。

　　木通（三两锉） 生地黄（五两切） 粳米（三合）上以水三大盏。煎取二盏。去滓。入米煮粥食之。

　　治心胸结气。烦热。或渴。狂言惊悸。茯神粥方。

　　茯神（一两） 羚羊角（半两） 粳米（三合）上二味。捣罗为末。与米同煮为粥。食之。

　　治心中烦热。狂言目眩。宜吃藕羹方。

　　藕（半斤去皮薄切） 薄荷（一握） 菜（半斤） 豉（二合）上以水浓煎。豉汁中作羹。入五味。饱食之。饥即再作食之。

　　治心脏烦热。止渴除口干。散积血。极效方。

　　藕（半斤去皮绞取汁）上以蜜一合相和。服之。

　　治烦热少睡多渴。小麦饭方。

　　上用小麦作饭。水淘食之。

　　通利肠胃。除胸中烦热。解酒毒。菘菜羹方。

　　菘菜（二斤）上煮作羹。淡食之。作齑食之亦好。

　　治心脏烦热。躁渴不得睡卧。酸枣仁粥方。

　　酸枣仁（一两捣为末） 粳米（二合）上煮米作粥。临熟。下酸枣仁末半两。搅匀食之。

　　治胸中伏热。心烦躁闷。口干气逆。宜吃玉屑饭方。

　　粱米饭（一盏） 绿豆粉（四两锉）上将饭散于粉内。拌令匀。入汤内煮令熟。用豉汁和食之。

　　卷第九十六

　　食治霍乱诸方

　　夫阴阳不顺。清浊相干。气射中焦。名为霍乱也。皆由饱食豚脍。复啖乳酪。海陆百品。

　　无壅冷治霍乱不止。心胸烦闷。宜吃诃黎勒粥方。

　　诃黎勒皮（半两） 生姜（一两切） 粳米（二合）上以水三大盏。煎诃黎勒等。取汁二盏。去滓。下米煮粥。不计时候食之。

　　治霍乱吐利腹痛等疾。高良姜粥方。

　　高良姜（一两锉） 粳米（二合）上以水三大盏。煎良姜取二盏半。去滓。下米煮粥食之。

　　治霍乱后气脱虚羸。或渴不止。宜服蜡粥方。

　　黄蜡（半两） 粳米（三合细研）上先以水煮粳米作粥。临熟。次下蜡。更煮。候蜡消。温温服之。

　　卷第九十六

　　食治五噎诸方

　　夫五噎者。一曰气噎。二曰忧噎。三曰食噎。四曰劳噎。五曰思噎。由阴阳不和。三焦隔绝宜治五噎。胸膈妨塞。饮食不下。瘦弱无力。羊肉索饼方。

　　羊肉（四两炒作 ） 白面（半斤） 陈橘皮（一分汤浸去白瓤焙） 生姜汁（一合）上以橘皮末及生姜汁和面。作索饼。于豉汁中煮熟。入 食之。

　　治五噎食饮不下。胸膈妨塞。瘦弱无力。宜吃黄雌鸡 索饼方。

　　黄雌鸡（一只去毛肠炒作 ） 面（半斤） 桂心末（一分） 赤茯苓（一分末）上以桂心等末和面。溲作索饼。于豉汁中煮。入 食之。

　　治五噎饮食不下。胸中结塞。瘦弱无力。宜吃乌雌鸡切面羹方。

　　乌雌鸡（半只治如食法） 白面（四两） 桑根白皮（三分锉） 赤茯苓（三分末） 桂心末（一分）上件二味末。入面中。先以水煮桑根白皮汤。溲面。切。入豉汁和煮熟。与鸡肉调和。

　　一如治气噎方。

　　蜜（半斤） 酥（三两） 生姜汁（一合）上三味相和。以微火煎如稀饧。每于酒中调一匙服之。空食之亦佳。

　　治噎病。胸间积冷。饮食不下。黄瘦无力。川椒面拌粥方。

　　川椒（一百粒去目） 白面（二合）上以醋淹椒令湿。漉出。于面中拌令匀。便于豉汁中煮。空心和汁食之。

　　治胸膈疾气壅结。食饮不下。如似鲠噎方。

　　桂心（三分） 赤茯苓（一两） 桑根白皮（二两）上件药。细锉。以水三大盏。煎二盏半。去滓。下粳米二合。煮作粥食之。

　　治噎不下食方。

　　上取崖蜜。每于粥中。化半匙食之。

　　治噎病不下食方。

　　舂杵头细糠（半合） 白面（四两）上相和。溲作馄饨。于豉汁中煮食之。

　　又方。

　　老牛 沫如枣许大。置稀粥中饮之。终身不噎矣。勿令患人知。

　　卷第九十六

　　食治心腹痛诸方

　　夫心腹痛者。由寒客于脏腑之间。与气血相搏。随气上下。攻击心腹而痛。脏气虚邪。

　　气胜治邪气攻心腹痛。桃仁粥方。

　　桃仁（二十一枚去皮尖） 生地黄（一两） 桂心（一两末） 粳米（三合细研） 生姜（一分并地上先用水煮米作粥。次下桃仁等汁。更煮令熟。调入桂心末。空腹食之。

　　治心中冷气。往往刺痛。腹胀气满。荜茇粥方。

