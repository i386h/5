<!-- { "loadSidebar": true } -->
　　荜茇（一分） 胡椒 干姜（炮裂锉） 槟榔 桂心（以上各一分） 粟米（三合）上以上五味。捣罗为末。以水二大盏。水煮粥。候米熟。入药末三钱。搅令匀。每日空腹食治心腹冷气入心。撮痛胀满。吴茱萸粥方。

　　吴茱萸（半两汤浸七遍焙干微炒捣末） 粳米〔一（二）合〕上以葱豉煮粥。候熟。下茱萸末二钱。搅令匀。空腹食之。

　　治心腹冷气。往往结痛。或遇风寒。及吃生冷。即痛发动。高良姜粥方。

　　高良姜（半两锉） 粳米（二合） 陈橘皮（半分汤浸去白瓤末）上以水三大盏。煎高良姜陈橘皮。取汁一盏半。去滓。投米煮粥。空腹食之。

　　治冷气心腹痛。妨胀。不能下食。紫苏粥方。

　　紫苏子（一合微炒） 桂心（末二钱）上捣碎紫苏子。以水二大盏。绞滤取汁。入米二合煮粥。候熟。入桂末食之。

　　卷第九十六

　　食治一切痢疾诸方

　　夫一切痢者。由荣卫不足。肠胃虚冷。冷热之气。乘虚入胃。客于肠间。肠虚即泄也。

　　此皆治积冷气。痢下脓血。肌瘦。不能饮食。炙肝散方。

　　猪肝（一具去筋膜） 木香 人参（去芦头） 白术 黄连（去须微炒） 干姜（炮裂锉） 陈橘皮上捣细罗为散。将肝切作片子。以药末一两。掺令匀。即旋以弗子炙令香熟。空腹食之。

　　如治赤白痢。久不瘥。困劣。烦渴甚者。宜服羊脂粥方。

　　羊脂（一两） 猪脂（一两） 黄牛脂（三两） 葱薤（各五茎切去须） 汉椒（去目及闭口者微炒上先将脂等与葱薤生姜同炒。次用水入粳米三合。煮成粥。入莳萝椒末。搅令匀。空腹填服治脾胃久冷气痢。瘦劣甚者。宜食猪肝 方。

　　猪肝（一具去筋膜） 干姜（半两炮裂锉） 芜荑（半两） 诃黎勒（三分煨用皮） 陈橘皮（三上捣诸药为末。肝细切。入药末。一两拌令匀。依常法作 。熟爆。空心食一两枚。

　　用粥治赤白痢。蜡煎饼方。

　　鸡子（五枚取黄） 薤白（三茎去须细切） 白曲（四两） 蜡（一两）上将鸡子并薤白。调和曲。作煎饼。用蜡揩铛。唯熟为妙。空腹任意食之。

　　治积冷下痢腹痛。宜吃醋煮猪肝方。

　　猪肝〔四（一）具去筋膜切〕 芜荑末（半两）上以酽醋二升。入芜荑末。煮肝令熟。空心任性食之。

　　治赤白痢。休息气痢。久不瘥者。宜吃拨粥方。

　　薤白（一握去须细切） 葱白（一握去须细末） 白面（四两）上以上和面。调令匀。临汤。以箸旋拨入锅中。熟煮。空腹食之。

　　治赤白痢及水痢。生姜粥方。

　　生姜（半两湿纸裹煨熟细切） 白面（可拌姜令足）上将姜于面中拌和。如婆罗门粥法。于沸汤中。下煮令熟。空腹温温吞之。

　　治冷痢。饮食不下。宜吃附子粥方。

　　附子（一分炮裂去皮脐） 干姜〔一两（分）炮裂锉〕上件药。捣细罗为末。每日空腹煮粥。纳药一（二）钱食之。以瘥为度。

　　治胸腹虚冷。下痢赤白。鲫鱼粥方。

　　鲫鱼（四两切作脍） 粳米〔三（二）合〕上以米和脍作粥。入盐椒葱白。随性食之。

　　治脾胃气弱。食不消化。痢下赤白不止方。

　　曲末（一两微炒） 粳米（二合）上煮粥。空腹食之。亦主小儿无辜痢。

　　治脾胃虚冷。下白脓痢。及水谷痢。薤白粥方。

　　薤白（去须切五合） 粳米（二合）上作粥。入姜椒。煮令熟。空腹食之。

　　治血痢。日夜百余行。宜服此方。

　　葛粉（二两） 蜜〔二（一）合〕上以新汲水二中盏。搅令匀。空腹分两度服之。

　　治诸痢不瘥。黍米粥方。

　　黍米（二合） 蜡（一两） 羊脂（一两） 阿胶（一两捣碎炒令黄燥捣末）上煮黍米作稀粥。临熟。入阿胶腊羊脂搅令消。空腹食之。

　　治水痢病不瘥。宜服此方。

　　林檎（十颗）上以水一大盏。煮取六分。去滓。每取一合。搅粥食之。

　　治赤白痢久不瘥。鲫鱼脍方。

　　鲫鱼一斤鲜者。去鳞鬣肠。细切作脍。用蒜齑调和食之。

　　治血痢。马齿粥方。

　　马齿菜（二大握切） 粳米（三合折细）上以水和马齿菜煮粥。不着盐醋。空腹淡食一顿效。

　　卷第九十六

　　食治五痔诸方

　　凡痔疾有五。若肛边生肉如鼠奶。出孔外。时时脓血出者。名牡痔。若肛边肿痛生疮者。

　　名大度治五痔下血不止。黄 粥方。

　　黄 （一两细切） 粳米（二合）上以水二大盏。煎黄 取一盏半。去滓。下米煮粥。空腹食之。

　　又方。

　　苍耳苗叶（一斤细切） 粳米（三合）上豉汁中。入米煮作羹着少盐葱白。空腹食之。作粥亦得。

　　又方。

　　杏仁（一两汤浸去皮尖双仁研入水一大盏绞汁） 粳米（二合）上杏仁汁中。投米煮作粥。空心食之。

　　治五痔及泻血。赤 饼方。

　　赤 饼（三枚市买者） 胡荽（五两洗择入少醋拌）上空腹。以 饼夹胡荽食之。不用别吃物。一两服血止。

　　治五痔及煞诸虫方。

　　鳗 鱼。

　　治如食法。

　　上切作片。以盐椒葱白调和。炙熟食之。

　　治五痔 疮。宜服此方。

　　鸳鸯一只。活食法煮令熟。细切。以五辛和食之。作羹亦妙。

　　治五痔下血不止。肛肠疼痛方。

　　野狸一只。去皮肠胃及骨。上。薄切作片。着少面。并椒姜葱白盐醋调和。炙熟食之。

　　或作又方。

　　鸲鹆一只。去毛羽肠肚。炙令熟食之。作羹亦得。

　　又方。

　　木槿花半斤。新者。于豉汁中。入椒盐醋葱白相和。煮令熟。空腹食之。

　　又方。

　　竹叶半斤。上切入豉汁中。煮作羹。着少盐醋椒葱白调和。空腹食之。

　　治痔病下血不止方。

　　桑耳（二两捣碎）上件药。每服一两。以水一大盏。煎取七分。去滓。着椒葱白粳米。煮作羹。空腹食之。

　　治久患野鸡痔。下血不止。肛边疼痛。食之十损无不瘥方。

　　野猪肉（一斤）上切作片。着椒姜葱白。煮令熟。空腹食之。作羹亦得。

　　治野鸡痔。血不止。肛边疼痛方。

　　鲤鱼一头治如食法上细切作脍。以蒜酱盐醋食之。

　　卷第九十六

　　食治五淋诸方

　　夫五淋者。石淋。劳淋。血淋。气淋。膏淋是也。此皆由肾虚。而膀胱热也。肾虚则小便数治五淋。小便涩少疼痛。宜吃冬麻子粥方。

　　冬麻子（二合） 葵子（一合） 米（三合）上研二味。以水二大盏。淘绞取汁。和米煮粥。浑着葱白。熟煮食之。

　　又方。

　　葵菜（一斤切） 粳米（二合） 葱白（一握去须切）上以水煮葵菜令熟。入米及葱煮熟。入少许浓生姜汁。搅令匀。空腹食之。

　　治五淋。小便秘涩妨闷。宜食酥浆水粥方。

　　酥（一合） 米（三合） 浆水（二升）上以浆水煮粥。临熟下酥。适寒温食之。

　　治五淋。小肠结痛。小便不快。宜食榆白皮索饼方。

　　榆白皮〔二（一）两切〕 面（四两）上以水一大盏半。煎榆白皮取汁一盏。去滓。浸面作索饼。熟煮。空心食之。

　　治热淋小便出血疼痛。车前子叶作羹方。

　　车前子叶（一斤） 葱白（一握） 粳米（二合）上切车前子叶。和豉汁中。煮作羹。空腹食之。

　　治小便出血碜痛。宜吃生地黄粥方。

　　生地黄汁（三合） 蜜（二合） 米〔三（一）合〕 车前叶（取汁三合）上先以水一大盏半。煮成粥。次入诸叶汁。及蜜。更煎三两沸。分为二服。

　　治热淋。小便涩少。碜痛沥血。宜服葡萄煎方。

　　葡萄（绞取汁五合） 藕汁（五合） 生地黄汁（五合） 蜜（五两）上相和。煎如稀饧。每于食前服二合。

　　治热淋。小便碜痛。腹内气壅。宜食冬瓜羹方。

　　冬瓜（一斤） 葱白（一握去须细切） 冬麻子（半升）上捣麻子。以水二大盏。绞取汁。煮冬瓜葱白作羹。空服食之。

　　治小便淋涩少痛。宜食青头鸭羹方。

　　青头鸭（一只全用肉细切） 冬瓜（四两细切） 萝卜（半两细切） 葱白（四两细切）上如常法作羹。煮盐醋五味。空腹食之。

　　又方。

　　青粱米（半升） 葱白（半斤去须切）上于豉汁中。煮作粥。空腹量力食之。

　　治小便不通淋沥。宜服青小豆方。

　　青小豆（半升） 冬麻子（三合捣碎以水二升淘绞取汁） 陈橘皮（一合末）上以冬麻子汁煮。橘皮及豆。令熟食之。

　　治热淋。利小便。宜食凫葵粥方。

　　凫葵（一斤切） 粳米（半升）上于豉汁中煮作粥。空腹食之佳。

　　治小便赤涩。脐下急痛。葱粥方。

　　葱白（十茎去须切） 黄牛乳〔三（二）合〕 粳米（三合）上先以乳炒葱令熟。即入米水。依寻常煮粥。食之。

　　又方。

　　上取牛犊蹄煮熟热吃。甚利小便。

　　卷第九十六

　　食治小便数多诸方

　　夫小便数又多者。此由下焦虚冷故也。肾主水。与膀胱为表里。肾气衰。不能制于津液。

　　脬治膀胱虚冷。小便数不禁。补益五脏。黄雌鸡肉粥方。

　　黄雌鸡（一只去毛羽肠脏） 粳米（一升） 黄 （一两锉） 熟干地黄（一两半）上三味同煮。令极熟。去药。及擘去鸡骨。取汁并肉。和米煮作粥。入酱一如食法调和。

　　空治下焦虚冷。小便多数。瘦损无力。宜食生薯药羹方。

　　生薯药（半斤切） 薤白（半斤去须切）上于豉汁中煮作羹。如常调和食之。

　　治小便多数。瘦损无力。宜食羊肺羹方。

　　羊肺（一具细切）上入酱醋五味。作羹食之。

　　治小便数多。宜食小豆叶羹方。

　　小豆叶（一斤细切）上于豉汁中煮。调和作羹食。

　　治小便利。宜食鸡肠叶羹方。

　　鸡肠叶（一斤细切）上于豉汁中煮。调和作羹食之。

　　卷第九十七

　　食治妊娠诸方

　　凡初有妊。四肢沉重。不多饮食。脉理顺时。是欲有胎。如是经三二日。便觉不通。

　　则结胎也。其状。心中愦愦。头目眩。四肢沉重。懈怠不能执作。恶闻食气。欲啖酸咸果实。

　　多卧食将治初欲有妊。心中愦闷。呕吐不下食。恶闻食气。头重眼肿。四肢烦疼。多卧少起。恶寒羊肉（四两切炒作 ） 面（半两）上件索饼。于生姜豉汁中煮。和 食之。

　　治妊娠。胎脏壅热。不能下食。心神躁闷。鲤鱼汤方。

