<!-- { "loadSidebar": true } -->
　　鲤鱼（一头长一尺者治如食法） 生姜（一两切） 豆豉（一合） 葱白（一握去须切）上以水五升。煮鱼等令熟。空腹和汁食之。

　　治妊娠。胎动不安。糯米阿胶粥方。

　　糯米（三合） 阿胶（一两捣碎炒令黄燥捣为末）上件药。先煎糯米作粥。临熟下胶末。搅匀食之。

　　妊娠安胎。及治风寒湿痹腰脚痛。乌雌鸡肉粥方。

　　乌雌鸡（一只取肉） 糯米（三合）上切鸡肉。于豉汁中和米煮粥。入盐椒葱白。空腹食之。或作羹。及馄饨索饼食之。亦得。

　　养胎脏。及治胎漏下血。心烦口干。丹雄鸡肉索饼方。

　　丹雄鸡（一只取肉作 ） 白面（一斤）上溲面作索饼。和 。任意食之。

　　治妊娠。因伤动。腹里 痛。宜服安胎鲤鱼粥方。

　　鲤鱼（一头重一斤去鳞鬣肠胃细切） 苎根（一两干者净洗锉） 糯米（五合）上件药。以水三碗。先煎苎根。取汁二碗。去滓。下米并鱼煮粥。入五味。空腹食之。

　　治妊娠。伤寒头痛。豉汤方。

　　豉（一合） 葱白（一握去须切） 生姜（一两切）上以水一大盏。煮至六分。去滓。分温二服。

　　治妊娠损动下血。苦烦满。豉汤服鹿角末方。

　　豉（一合） 鹿角末（一分）上以水一大盏。煮豉取汁六分。纳鹿角末搅匀。分为二服。

　　治妊娠。损动腹痛方。

　　冬麻子二合。捣碎。以水一大盏。煎至七分。去滓。分温二服。

　　治妊娠下血如故。名曰漏胎。胞干胎毙。宜服地黄粥方。

　　生地黄汁（三合） 糯米（三合）上煮糯米作粥。临熟。下地黄汁搅调令匀。空腹食之。

　　又方。

　　阿胶（半两炙黄为末） 龙骨末（一分） 艾叶末（一分）上用糯米一（二）合。入前药。以水煮作粥。空腹食之。

　　治妊娠。恒苦烦闷。此名子烦。宜吃竹沥粥方。

　　淡竹沥（三合） 粟米（三合）上以水煮米作粥。临熟。下竹沥搅令匀。停冷食之。单饮竹沥三二合亦佳。

　　治妊娠腰痛方。

　　黑豆（二合）上以酒二大盏。煮取一盏。去滓。食前分温三服。

　　卷第九十七

　　食治产后诸方

　　夫妊娠十月既足。百骨皆折。肌肉开解。然后能生。百日之内。犹名产母。时入将谓一月便为平复。岂不谬乎。若饮食失节。冷热乖理。血气虚损。因此成疾。药饵不和。更增诸病。

　　治产后瘀血及症结。疼痛无力。地黄粥方。

　　生地黄汁（二合） 生姜（半两取汁） 粳米（三合）上以米作粥。临熟。入二味汁。搅和食令。空心食之。

　　治产血症。疼痛不多食。桃仁粥方。

　　桃仁（一两汤浸去皮尖双仁） 粳米（二合）上以水二大盏。烂研桃仁。绞取汁作粥。空心食之。

　　治产后血气虚弱。不能下食。粟米粥方。

　　粟米（三合） 羊肉（半斤去脂膜拣取四两细切）上以水五大盏。下米羊肉同煮。欲熟。入盐醋椒葱。更煮粥令熟。空心食之。

　　治产后腹中积血。及中风汗出。益气肥健。利小便。冬麻子粥方。

　　冬麻子（一合以水研取汁三升） 薏苡仁（一合捣碎） 粳米（二合）上用冬麻子汁。煮二味作粥。空心食之。

　　治产后中风。血气惊邪。忧恚悸逆。猪心羹方。

　　猪心（一枚切） 葱白（一握去须细切）上以豉汁盐椒米。同作羹食之。

　　治产后虚劳。血气不调。腹肚绞痛。血晕昏愦。心热烦躁。不多食。益母草汁粥方。

　　益母草汁（二合） 生地黄汁（二合） 藕汁（二合） 生姜汁（半合） 蜜（二合） 白粱米（一合上先以水一大盏。煮米作粥。次入诸药汁。更煎三两沸。每服吃二合。日三服。

　　治产后赤白痢。腰疼腹痛。食少。煨猪肝方。

　　猪肝（四两去筋膜） 芜荑（一两捣末）上薄切猪肝。糁芜荑末。调和令匀。溲面裹。更以湿纸裹三五重。 火煨令熟。去面。

　　空心治产后赤白痢。脐下痛。不下食。鲫鱼粥方。

　　鲫鱼肉（一斤） 粟米（三合别煮粥）上用湿纸裹鱼。煨熟。去骨细研。候粥熟。下鱼。入盐醋调和。空心食之。

　　治蓐劳。乍寒乍热。猪肾粥方。

　　猪肾（一具去脂膜切） 粟米（三合）上以豉汁五味。入米作粥。空心食之。

　　治产后虚损。少乳。猪蹄羹方。

　　猪蹄（一具切） 粟米（三合）上一如常法。入五味作羹食之。

　　治产后乳不下。闭闷妨痛。猪肝羹方。

　　猪肝（一具） 粟米（一合）上一如常法作羹粥。空心食之。

　　治产后赤白痢。腰腹痛。薤白粥方。

　　薤白（一茎切） 粟米（二合）上作粥。空心食之。

　　治产后虚冷。下痢腹痛。食少。鲫鱼熟脍方。

　　鲫鱼（二斤作脍） 时萝 陈橘皮（去瓤焙） 芜荑 干姜（炮） 胡椒（五味等分捣罗为末）上煎豉汁中煮脍。临熟。合宜下料味。调和空心食之。

　　治产后虚羸无力。腹肚冷痛。血气不调。及头中风冷。汗出不止方。

　　白羊肉（一斤细切）上调和作腌腊及羹。空心食之。

　　治产后风眩。瘦病。五劳七伤。心虚惊悸方。

　　上调煮羊头于豉汁中。入五味调和。空心食之。

　　治产后。下痢腰痛方。

　　上用艾叶捣。粗罗为末。如常作馄饨。空心服之。

　　卷第九十七

　　食治小儿诸方

　　夫生民之道。莫不以小为大。若无于小。卒不成大。故易曰。积小以成高硕也。凡小儿之病。状证甚多。造次之间。编载不尽。其诸方药。备在诸经。今聊举食治单方。以救仓卒之要治小儿心脏积热。烦躁恍惚。牛蒡粥方。

　　牛蒡根汁（一合） 粮米（一合）上以水一大盏。煮粥。临熟投牛蒡汁。搅匀。空腹温温食之。

　　治小儿下痢不止。瘦弱。鸡子粥方。

　　鸡子（一枚） 糯米（一合）上煮粥。临熟。破鸡子相和搅匀。空腹入少醋食之。

　　治小儿心脏风热。昏愦躁闷。不能下食。梨渴粥方。

　　梨（三枚切） 粳米（一合）上以水二升。煮梨取汁一盏。去滓。投米煮粥食之。

　　治小儿心脏风热。精神恍惚。淡竹叶粥方。

　　淡竹叶（一握） 粳米（一合） 茵陈（半两）上以水二大盏。煎二味取汁一盏。去滓。投米作粥食之。

　　治小儿风热。呕吐。头痛。惊啼。葛根粥方。

　　葛根（一两锉） 粳米（一合）上以水二大盏。煎至一盏。去滓。下米作粥。入生姜蜜各少许。食之。

　　治小儿呕吐心烦。热渴。芦根粥方。

　　生芦根（二两锉） 粟米（一合）上以水二大盏。煎至一盏。去滓。投米煮粥。入生姜蜜少许食之。

　　治小儿冷伤脾胃。呕逆及痢。惊痫。人参粥方。

　　人参（半两去芦头） 白茯苓（三分） 粟米（半合） 麦门冬（一两去心）上件药。都细锉。每服半两。以水一大盏。煎诸药至七分盏。去滓。下米作粥食之。

　　治小儿水气。腹肚虚胀。头面浮肿。小便不利。郁李仁粥方。

　　郁李仁（一两汤浸去皮尖微炒） 桑根白皮（一两锉） 粟米（一合）上件药。捣碎。每服半两。以水一大盏。煎至七分。去滓。下米作粥。入少生姜汁。

　　任意治小儿下痢。日夜数十行。渐至困顿。黍米粥方。

　　黍米（一合） 鸡子（一枚） 黄蜡（半两）上煮粥临熟。下鸡子蜡。搅令匀。空腹食之。

　　治小儿血痢不瘥。马齿菜汁方。

　　马齿菜汁（一合） 蜜（半合） 粟米（一合）上以水一大盏。煮作粥。后入二味和调。食前服之。

　　治小儿小便不通。肚痛。浆水葱白粥方。

　　粟米（二合） 葱白（三十茎去须）上件。以浆水煮作稀粥。临熟。投葱白搅令匀。温温服之。

　　卷第九十七

　　食治养老诸方

　　夫安身之本。必须于食。救病之道。惟凭于药。不知食宜者。不足以全生。不明药性者。

　　不是人是气疾乳酪酥蜜。恒宜温温而食。此大利益老年。若卒多食之。亦令人腹胀泄痢。可渐渐食之。每日 婆汤。主火虚风冷。羸弱无颜色。酥煎方。

　　酥（一斤） 生姜汁（一合） 薤白（三握去须切） 酒〔二（三）升〕 白蜜（一斤）熟油（一升）糖（一升）上件药。先以酒浸豉一宿。绞去滓。纳酒入银器中。次纳酥蜜油糖姜汁等。煎令沸。下薤白椒橙叶胡麻。慢火煎。候薤白黄赤色。即滤去滓。收瓷盒中。每日空心。暖服一合。耐老驻颜。乌麻散方。

　　乌麻任多少。以水拌令匀。勿使大湿。蒸令气遍。下曝干。又蒸又曝。往返九遍。讫。

　　捣去补虚羸瘦弱乏气力。白蜜煎丸方。

　　白蜜（二升） 腊月猪肪（一升去膜） 胡麻油（半斤微熟） 熟干地黄（一升）上件药。合和。以银器中。重汤煎令可丸。下之。丸如梧桐子大。每服。以温酒下三十丸。

　　服牛乳。补虚益气方。

　　牛乳（五升） 荜茇末（一两）上件药。入银器中。以水三升。和乳。合煎取三升。后收瓷盒中。每于食前。暖一小盏服之猪肚补虚羸。乏气力方。

　　肥大猪肚（一枚净洗如食法） 人参（二两去芦头） 椒（半两去目及闭口者微炒去汗）干姜上件药。捣筛入米。合和相得。纳猪肚中。缝合勿令泄气。以水五升。于铛内。微火煮令烂凡牛乳性平。补血脉。益心。长肌肉。令人身体康强。润泽。面目光悦。志气不衰。故为人补虚养老。以药水饮牛。取乳服食方。

　　钟乳（一斤上好者细研） 人参（三两去芦头） 甘草（五两炙微赤锉） 熟干地黄（三两）黄去心） 薯蓣（上件药。捣细罗为散。以水三斗。先煮粟米七升为粥。纳散一两。搅令匀。和少冷水。

　　与渴牛须其有人频遭重病。虚羸不可平复。宜服此枸杞煎方。

　　生枸杞根（细锉一斗以水五斗煮取一斗五升澄清） 白羊脊骨（一具锉碎）上件药。以微火煎取五升。去滓。收瓷盒中。每取一合。与酒一小盏合暖。每于食前温服。

　　补五劳七伤虚损法。煮羊头蹄方。

　　白羊头蹄（一具草火烧令黄色刮去灰尘） 胡椒（半两） 荜茇（半两） 干姜（半两）葱白（切上件药。先以水煮头蹄半熟。纳药更煮令烂。去骨。空腹适性食之。日食一具。满七具即止治大虚羸困极。宜煎猪肪方。

　　猪肪（不中水者半斤）上入葱白一茎。于铫子内煎。令葱黄即止。候冷暖如人体。空腹顿服之。令尽。暖盖覆卧。

　　至日晡后。乃食白粥稠糜。过三日后。更宜服羊肝羹方。

