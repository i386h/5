<!-- { "loadSidebar": true } -->
　　木通（二两） 芦根（二两） 陈橘皮（二两汤浸去白瓤焙）上件药。细锉。拌令匀。每服半两。以水一大盏。入粳米五十粒。生姜半分。煎至五分。去滓。不计时候温服。

　　卷第十一

　　治伤寒后呕哕诸方

　　夫伤寒热毒瓦斯盛。多服凉药。及饮冷水。病折以后。热势既退。胃气乃虚。故使胸满气逆。心腹坚痞。必呕哕也。

　　治伤寒后。胃虚逆呕哕。不纳饮食。宜服白术散方。

　　白术（三分） 诃黎勒（一两用皮） 高良姜（半两锉） 丁香（半两） 肉桂（半两去皴皮）甘草白瓤焙）浓上件药。捣筛为散。每服三钱。以水一中盏。入生姜半分。煎至五分。去滓。不计时候温服。

　　治伤寒后呕哕。心下痞满。胸膈间宿有停水。头眩心悸。宜服茯苓散方。

　　赤茯苓（一两） 半夏（半两汤洗七遍去滑） 陈橘皮（一两汤浸去白瓤焙） 芎 （半两）白术（半两） 人参（一两去芦头）上件药。捣粗罗为散。每服三钱。以水一中盏。入生姜半分。煎至六分。去滓。不计时候温服。

　　治伤寒后呕哕。心胸不利。头目昏重。不下饮食。宜服半夏散方。

　　半夏（一两汤洗七遍去滑） 甘草（半两炙微赤锉） 人参（三分去芦头） 枳实（半两麸炒令黄） 前胡（半两去芦头） 诃黎勒（一两用皮）上件药。捣粗罗为散。每服三钱。以水一中盏。入生姜半分。煎至六分。去滓。不计时候。稍热频服。

　　治伤寒。服冷药过多。寒气伤胃。呕哕不止。宜服白豆蔻散方。

　　白豆蔻（一两去皮） 白术（一两） 陈橘皮（三分汤浸去白瓤焙） 高良姜（半两锉）甘草（一分炙微赤锉） 浓朴（一两去粗皮涂生姜汁炙令香熟）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　治伤寒后。胃虚气逆。呕哕不止。宜服陈橘皮散方。

　　陈橘皮（一两汤浸去白瓤焙） 草豆蔻（半两去皮） 甘草（一两炙微赤锉） 干姜（半两炮裂） 浓朴（一两去粗皮涂生姜汁炙令香熟）上件药。捣筛为散。每服三钱。以水一中盏。入生姜半分。煎至六（五）分。去滓。

　　不计时候。稍热频服。

　　治伤寒后。胃虚。呕哕不止方。

　　陈橘皮（半两汤浸去白瓤焙） 人参（半两去芦头） 生姜（一分）上件药。细锉。用水一大盏。煎至五分。去滓。不计时候。稍热服之。

　　治伤寒后。胃虚。呕哕不下食。宜服丁香散方。

　　丁香（三分） 人参（三分去芦头） 白术（三分） 陈橘皮（三分汤浸去白瓤焙） 诃黎勒（三分用皮） 藿香（半两）上件药。捣细罗为散。每服二钱。以水一中盏。煎至六分。和滓。不计时候。稍热服之治伤寒后。呕哕不止。心腹痞满。不下饮食。宜服此方。

　　陈橘皮（二两汤浸去白瓤焙） 诃黎勒（一两用皮） 白术（三分）上件药。捣筛为散。每服四钱。以水一中盏。入生姜半分。煎至六分。去滓。不计时候。稍热频服。

　　治伤寒后。呕哕不下食方。

　　半夏（一两汤洗七遍去滑） 草豆蔻（一两去皮） 丁香（半两）上件药。捣细罗为散。每服。不计时候。以浓生姜汤调下一钱。

　　治伤寒后。呕哕。胸满不下食方。

　　人参〔一（二）两去芦头〕 陈橘皮（一两汤浸去白瓤焙） 甘草（半两炙微赤锉）上件药。捣粗罗为散。每服四钱。以水一中盏。煎至六分。去滓。不计时候温服。

　　卷第十一

　　治伤寒口疮诸方

　　夫伤寒热毒在脏。心脾烦壅。表里热不解。毒瓦斯熏于上焦。故令口舌干燥生疮也。

　　治伤寒。心肺壅热。口内生疮。烦躁不得眠卧。宜服犀角散方。

　　犀角屑（三分） 川升麻（半两） 麦门冬（三分去心） 黄柏（半两锉） 黄连（半两去须）玄参（三分） 甘草（半两生锉） 杏仁（三分汤浸去皮尖双仁麸炒微黄）上件药。捣筛为散。每服四钱。以水一中盏。煎至五分。去滓。不计时候温服。

　　治伤寒。上焦壅热。口舌生疮。宜服黄连散方。

　　黄连（三分去须） 黄柏（半两锉） 甘草（半两生锉） 蔷薇根（三分） 栀子仁（半两）上件药。捣筛为散。每服四钱。以水一中盏。入淡竹叶二十片。煎至五分。去滓。不计时候温服。

　　治伤寒。口疮烂赤。宜服升麻散方。

　　川升麻（二两） 甘草（一两生锉） 黄芩（一两） 麦门冬（三分去心） 大青（一两） 犀角屑（三分）上件药。捣筛为散。每服四钱。以水一中盏。入淡竹叶二七片。煎至六分。去滓。不计时候温服。

　　治伤寒。咽喉内痛。满口生疮。吃食不得。宜服玄参煎方。

　　玄参（一两） 川升麻（半两） 苦参（半两锉） 人参（三分去芦头） 秦艽（一两去苗） 马牙硝（半两）上件药。捣筛为散。每服五钱。用水一大盏。煎至五分。去滓。入炼了蜜一合。相和令匀。不计时候。徐徐含咽服之。

　　治伤寒肺心热。口内生疮。咽喉肿塞。宜服升麻煎方。

　　川升麻（一两） 大青（一两） 射干（一两） 栀子仁（一两） 黄芩（柏）（半两）玄参（三分） 蔷薇根〔一（二）两〕 苦竹叶（一两） 生地黄汁（半升） 蜜（半升）上件药。细锉。都用水三大盏。煎至一大盏。去滓。下蜜地黄汁搅和。煎如稀粥。入净器中盛。不计时候。含一茶匙咽津。

　　治伤寒。心肺热。口内生疮。宜含黄柏散方。

　　黄柏（三分） 黄连（三分去须） 白矾（半两烧令汁尽） 川朴硝（三分） 龙脑（一钱细研）上件药。捣细罗为散。每服半钱。用新绵薄裹。食后含之。良久口内有涎唾。即吐之。

　　治伤寒。口疮。众医不瘥者。宜用此方。

　　密陀僧（半两） 黄柏（一两半涂蜜微炙锉） 甘草（一两涂蜜炙微赤锉） 蒲黄（一两） 黄药（一两）上件药。捣细罗为散。时时敷于疮上。有涎即吐之。

　　治伤寒。心肺烦热。口疮烂痛。黄芩饮子方。

　　黄芩（一两） 赤芍药（二两） 羚羊角屑（二两） 黄柏（二两） 大青（一两） 苦竹叶（二两）上件药。细锉和匀。每服一两。以水一大盏。煎至六分。去滓。温含冷吐。每日三度用之。

　　治伤寒。上焦烦热。口内生疮不止。龙胆煎方。

　　龙胆（一两去芦头） 黄连（一两去须） 川升麻（一两） 槐白皮（一两） 大青（一两） 苦竹叶（五十片） 白蜜（一十盏）上件药。细锉。都以水三大盏。煎去滓取汁一盏。入蜜更煎五七沸。放冷。涂于疮上。

　　日三四度。有涎即吐之。

　　治伤寒热毒壅滞。口内生疮方。

　　龙胆（一两去芦头） 黄柏（一两锉） 黄连（二两去须）上件药。捣粗罗为末。每服一两。以水一大盏。煎至六分。去滓。放冷暖得所。含之良久。旋旋吐却。

　　治伤寒。口舌生疮方。

　　浮萍草（一分） 黄丹（一分） 黄柏（一分锉）上件药。捣细罗为末。以生蜜旋和。丸如弹子大。绵裹一丸含咽津。

　　治伤寒。热毒口疮方。

　　黄柏（三两削去粗皮细锉）上件药。以蜜拌浸一宿。入铫子内。煎十余沸。滤去滓。候温。小心含其蜜。良久旋吐却。更含之。

　　卷第十一

　　治伤寒吐血诸方

　　夫伤寒。诸阳受邪。热初在表。应发汗而汗不发。致使热毒入深。结于五脏。有瘀积故吐血也。

　　治伤寒吐血。心烦不食。宜服伏龙肝散方。

　　伏龙肝〔一（三）两〕 生干地黄（一两） 柏叶（一两） 茜根（一两） 阿胶（一两捣碎炒令黄燥） 黄芩（一两） 黄连（一两去须） 甘草〔一两（半）炙微赤锉〕上件药。捣粗罗为散。每服四钱。以水一中盏。煎至六分。去滓。不计时候温服。

　　治伤寒温病。时气疫毒。及饮酒伤中。吐血不止。面黄干呕。心烦。止血蒲黄散方。

　　蒲黄（二两） 栝蒌（二两） 犀角屑〔一（二）两〕 甘草（二两炙微赤锉） 桑寄生（二两）葛根〔三（二）两锉〕上件药。捣粗罗为散。每服五钱。以水一大盏。煎至五分。去滓。不计时候温服。

　　治伤寒吐血不止。宜服此方。

　　伏龙肝 甘草（炙微赤锉） 茜根 生干地黄 阿胶（捣碎炒令黄色） 黄芩（以上各一两）上件药。捣筛为散。每服四钱。以水一大盏。入竹茹一分。煎至六分。去滓。不计时候温服。

　　治伤寒吐血。心神烦闷。宜服子芩散方。

　　子芩（三分） 栀子仁（半两） 远志（一分去心） 桂心（半两） 黄连（三分去须）上件药。捣筛为散。每服四钱。以水一中盏。煎至六分。去滓。不计时候温服。

　　又方。

　　黄连（一两去须） 荷叶（一两） 艾叶（三分微炒） 柏叶（三分）上件药。捣筛为散。每服四钱。以水一中盏。煎至六分。去滓。入地黄汁半合。更煎一两沸。不计时候温服。

　　治伤寒吐血。目眩烦闷。宜服当归散方。

　　当归 赤芍药 黄芩 伏龙肝 阿胶（捣碎炒令黄燥）（以上各一两） 干姜（半两）上件药。捣筛为散。每服四钱。以水一中盏。煎至六分。去滓。不计时候温服。

　　治伤寒心热。及余毒不退。吐血一二升不止。宜服生干地黄散方。

　　生干地黄（一两） 黄柏（三分锉） 黄芩（一两） 吴蓝（一两） 黄连（三分去须）伏龙肝（一两） 麦门冬（一两去心）上件药。捣筛为散。每服五（四）钱。以水一中盏。入竹茹一分。煎至五（六）分。去滓。

　　不计时候温服。

　　治伤寒心热。吐血不止方。

　　伏龙肝（一分） 红蓝花〔一合（分）〕 乱发灰（半两）上件药。捣筛为散。每服五钱。以水一大盏。入竹茹一分。煎至五分。去滓。不计时候温服。

　　治伤寒。心肺热。因嗽吐血或唾血。宜服茅根饮子方。

　　茅根（三两） 犀角屑（一两） 黄芩（一两） 桑根白皮（二两） 竹茹（一两） 刺蓟（一两半） 紫菀（二两洗去苗土）上件药。细锉和匀。每服半两。以水一大盏。煎至六分。去滓。入生地黄汁一合。更煎一两沸。不计时候。分温二服。

　　治伤寒烦热。吐血不止。心胸痛。宜服刺蓟散方。

　　刺蓟（一两） 赤芍药（一两半） 茅根（二两） 麦门冬（三两去心焙） 犀角屑（一两半）甘草（半两生用）上件药。捣粗罗为散。每服半两。以水一大盏。煎至六分。去滓。入藕汁生地黄汁各半合。更煎一两沸。不计时候。分为二服。

