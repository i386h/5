<!-- { "loadSidebar": true } -->
　　槟榔末（半两） 杏仁（一两汤浸去皮尖别研如膏） 朱砂（一分细研）上件药。都研令匀。用黑饧和丸。如枣核大。先用椿根槐白皮各二两。以水一斗。煎十余沸。去滓。重洗。然后将药内肛门中。一日一易之。

　　治伤寒狐惑。毒蚀下部。痛痒不止。宜用熏洗方。

　　枳壳（二两） 苦参（三两） 槐白皮（二两）上件药。都细锉。用水一斗。煎取七升。去滓。熏洗下部。

　　又方。

　　槐白皮 柳白皮 桑根白皮 桃白皮（以上各一两）上件药。都细锉。用水二斗。煎取一斗。去滓。熏洗下部。

　　治伤寒狐惑。毒蚀下部。肛门如 。痛痒不止方。

　　雄黄（半两）上件药。先用瓶子一个。口稍大者。内入灰上。如装香火。将雄黄烧之。候烟出。以瓶口当病处熏之。

　　卷第十三

　　治坏伤寒诸方

　　夫伤寒坏病者。为三阴三阳俱受病讫。毒瓦斯未散。留于腑脏。致令病候多变。故曰坏伤寒也汤。

　　牢难故治伤寒坏病。身体沉重无力。昏昏如醉。头痛烦闷。宜服麦门冬散方。

　　麦门冬（三分去心） 百合（三分） 麻黄（三分去根节） 葛根（半两锉） 柴胡（一两去苗）桔梗（半两去芦头） 木通（三分锉） 甘草（半两炙微赤锉） 羚羊角屑（半两） 石膏（二两）赤茯苓（一两）上件药。捣筛为散。每服五钱。以水一大盏。入生姜半分。煎至五分。去滓。不计时候温服。

　　治坏伤寒。经数日未解。潮热作时。烦躁面赤。宜服升麻散方。

　　川升麻（二分） 鳖甲（三分涂醋炙令黄去裙 ） 前胡（半两去芦头） 乌梅肉（半两） 犀角（三分锉）上件药。捣筛为散。每服五钱。以水一大盏。煎至五分。去滓。入生地黄汁一合。更煎一两沸。不计时候。分为二服。

　　又方。

　　栀子仁（三分） 川升麻（三分） 黄芩（一两） 石膏（一两） 干姜（半两炮裂锉）上件药。捣筛为散。每服五钱。以水一大盏。煎至五分。去滓。入生地黄汁一合。更煎一两沸。不计时候。分为二服。

　　治伤寒后已经十余日。潮热不退。身体沉重。昏昏如醉。恐成坏病。宜服前胡散方。

　　前胡（一两去芦头） 百合（一两） 麻黄（三分去根节） 葛根（一两锉） 麦门冬（半两去心） 石膏（一两）上件药。捣筛为散。每服五钱。以水一大盏。入生姜半分。煎至五分。去滓。不计时候温服。

　　又方。

　　柴胡（一两去苗） 防风（三分去芦头） 前胡（一两去芦头） 黄芩（一两） 葛根（一两锉）甘草（半两炙微赤锉）上件药。捣粗罗为散。每服五钱。以水一大盏。煎至五分。去滓。不计时候温服。

　　治坏伤寒。经十日以来未解。热在胸膈。烦闷不止。宜服鳖甲散方。

　　鳖甲（涂醋炙令黄去裙 ） 柴胡（去苗） 川升麻 乌梅肉 枳实（麸炒微黄） 犀角屑黄芩（以上各一两） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。入生地黄汁半合。更煎一两沸。不计时候。分温二服。

　　治坏伤寒日数多后。烦热不退。颊赤口干。宜服犀角散方。

　　犀角屑（一两） 柴胡（三分去苗） 吴蓝（三分） 大青（一两） 川升麻（一两） 乌梅肉（三分） 黄芩（三分） 甘草（半两炙微赤锉）上件药。捣为散。每服五钱。以水一大盏。入竹叶三七片。煎至五分。去滓。不计时候温服。

　　治坏伤寒。热在胸中。口不能语。宜服麦奴丸方。

　　麦奴（半两） 灶下黄土（半两） 灶突中墨（半两） 梁上尘（半两） 麻黄（一两去根节）川大黄（半两锉碎微炒） 黄芩（半两） 川朴硝（一两）上件药。捣罗为末。炼蜜和丸。如弹子大。每服。以新汲水研下一丸。良久。令极饮水。

　　。不欲水但强饮之。须臾必寒。寒已当有汗出。便愈。

　　治坏伤寒。心下结硬。腹满气急。大便不利。体变如桃枝色。热结在内者。宜服宣毒瓦斯麝香（一分细研） 猪苓（一分去黑皮） 川芒硝（一两） 柴胡（半两去苗） 莞花（一分醋拌炒干） 川大黄（一两锉碎微炒） 栀子仁（半两）上件药。捣罗为末。入麝香同研令匀。炼蜜和丸。如梧桐子大。每服。以温水下二十丸。良久必利。未利再服。

　　卷第十三

　　治伤寒后脾胃气不和诸方

　　夫伤寒初受病时。毒瓦斯热盛。多服冷药。已自泻下。病瘥以后。热势既退。冷气乃动。

　　故使心下 牢。噫哕食臭。腹内雷鸣而不能饮食。四肢无力。此由脾胃气虚冷故也。

　　治伤寒后。脾胃气不和。吃食全少。四肢乏力。宜服白术散方。

　　白术（一两） 陈橘皮（半两汤浸去白瓤焙） 芎 （半两） 当归（半两锉碎微炒） 桂心（一两腹皮（半上件药。捣粗罗。每服五钱。以水一大盏。入生姜半分。枣三枚。煎至五分。去滓。不计时候温服。

　　治伤寒后。胃气不和。宜服和气益脾胃思饮食大腹皮散方。

　　大腹皮（一两锉） 草豆蔻（半两去皮） 人参（半两去芦头） 白茯苓（半两） 白术（一两半）令香熟）枳上件药。捣粗罗为散。每服五钱。以水一大盏。入生姜半分。枣三枚。煎至五分。去滓。不计时候温服。

　　治伤寒胃气不和。心腹妨闷。四肢少力。不欲食饮。宜服木香散方。

　　木香（半两） 诃黎勒皮（三分） 草豆蔻（半两去皮） 人参（三分去芦头） 陈橘皮（半两汤浸锉）甘草上件药。捣筛为散。每服五钱。以水一大盏。入生姜半分。枣二枚。煎至五分。去滓。

　　不计时候稍热服。

　　治伤寒后。胃气不和。吃食痰逆。两胁妨闷。四肢少力。宜服丁香散方。

　　丁香（半两） 人参（三分去芦头） 槟榔（半两） 赤茯苓（三分） 草豆蔻（半两去皮） 白术陈橘皮两汤洗七上件药。捣筛为散。每服五钱。以水一大盏。入生姜半分。煎至五分。去滓。不计时候稍热服。

　　治伤寒后。脾胃气不和。腹胀气满。噎闷食少。宜服人参散方。

　　人参（一两去芦头） 陈橘皮（半两汤浸去白瓤焙） 桂心（半两） 干姜（半两炮裂锉） 赤茯苓两炙微赤锉）上件药。捣粗罗为散。每服五钱。以水一中盏。入生姜半分。煎至六分。去滓。不计时候稍热服。

　　治伤寒后脾胃不和。不思食饮。心膈痰逆。宜服半夏散方。

　　半夏（半两汤洗七遍去滑） 陈橘皮（三分汤浸去白瓤焙） 枳壳（半两麸炒微黄去瓤）白术（三分） 甘草（半两炙微赤锉） 高良姜（半两锉） 桂心（半两） 人参（三分去芦头）上件药。捣粗罗为散。每服三钱。以水一中盏。入生姜半分。枣二枚。煎至六分。去滓。不计时候稍热服。

　　治伤寒后脾胃不和。腹胁气滞。痰逆不纳饮食。四肢乏力。宜服木香散方。

　　木香（三分） 人参（半两去芦头） 赤茯苓（三分） 白术（一两） 陈橘皮（一两汤浸去白瓤焙） 桂心（半两） 槟榔（半两） 草豆蔻（半两去皮） 丁香（一分） 浓朴（一两去粗皮涂生姜汁子（半两炮上件药。捣粗罗为散。每服五钱。以水一中盏。入生姜半分。枣二枚。煎至六分。去滓。不计时候稍热服。

　　治伤寒后。胃气不和。食即心腹妨闷。四肢少力。宜服人参散方。

　　人参（二两去芦头） 桂心（一两） 陈橘皮（二两汤浸去白瓤焙） 浓朴（二两去粗皮涂生姜汁炙令香熟） 干姜（一两炮裂锉） 赤茯苓（二两） 麦 〔一（二）两炒令黄色〕 白术（二两） 甘草（一两炙微赤锉） 草豆蔻（一两去皮）上件药。捣粗罗为散。每服四钱。以水一中盏。入生姜半分。枣一枚。煎至六分。去滓。不计时候温服。

　　治伤寒后脾胃不和。吃食减少。四肢乏力。宜服白豆蔻散方。

　　白豆蔻（三分去皮） 白术（三分） 甘草（半两炙微赤锉） 浓朴（半两去粗皮涂生姜汁炙令香良姜（半两锉芦头）上件药。捣筛为散。每服五钱。以水一中盏。入生姜半分。枣三枚。煎至六分。去滓。

　　不计时候稍热服。

　　治伤寒后脾胃气不和。心腹满闷。四肢乏力。吃食减少。桔梗丸方。

　　桔梗（一两去芦头） 吴茱萸（半两汤浸七遍焙干微炒） 白术（三分） 桂心（三分）人参（一壳（三分麸上件药。捣罗为末。炼蜜和捣三五百杵。丸如梧桐子大。每服。食前。以姜枣汤下三十丸。

　　治伤寒后脾胃不和。不思饮食。或如痰逆。宜服人参丸方。

　　人参（三分去芦头） 白术（三分） 桂心（三分） 白茯苓（半两） 木香（半两） 诃黎勒皮（三分） 陈橘皮（半两汤浸去白瓤焙） 甘草（半两炙微赤锉） 干姜（半两炮裂锉）上件药。捣罗为末。炼蜜和捣三二百杵。丸如梧桐子大。每服食前。以粥饮下三十丸。

　　卷第十三

　　治伤寒后宿食不消诸方

　　夫伤寒后脏腑未平。脾胃尚弱。或累经汗下。表里俱虚。新瘥之后。饮食失节。胃气未营。不能摧伏五谷。故宿食不消化也。

　　治伤寒后。冷热气不和。心腹疼痛。食不消化。宜服草豆蔻散方。

　　草豆蔻（一两去皮） 吴茱萸（半两汤浸七遍焙干微炒） 青橘皮（三分汤浸去白瓤焙）川大黄（一两锉碎微炒） 槟榔（一两） 当归（一两锉微炒）上件药。捣粗罗为末。每服四钱。以水一中盏。煎至六分。去滓。不计时候稍热服。

　　治伤寒后。脾胃虚弱。不欲饮食。纵食不能消化。宜服健脾散方。

　　诃黎勒皮（一两） 白术（一两） 人参（一两去芦头） 麦 （一两炒令微黄） 神曲（半两炒令姜（三分炮裂上件药。捣粗罗为散。每服四钱。以水一中盏。入生姜半分。煎至六分。去滓。不计时候稍热服。

　　治伤寒后。脾胃气虚。食不消化。食即欲呕。枇杷叶散方。

　　枇杷叶（三分拭去毛炙微黄） 前胡（一两去芦头） 槟榔（一两） 草豆蔻（一两去皮） 人参（一两去芦头） 浓朴（一两去粗皮涂生姜汁炙令香熟）上件药。捣筛为散。每服四钱。以水一中盏。入生姜半分。煎至五分。去滓。不计时候稍热服。

　　又方。

　　人参（一两去芦头） 半夏（一两汤洗七遍去滑） 高良姜（一两锉） 陈橘皮（一两汤浸去白瓤焙） 甘草（一分炙微赤锉）上件药。捣粗罗为散。每服四钱。以水一中盏。入生姜半分。枣三枚。煎至六分。去滓。不计时候热服。

　　治伤寒后。宿食不消。痰逆气胀。宜服半夏散方。

