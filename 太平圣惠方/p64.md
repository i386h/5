<!-- { "loadSidebar": true } -->
　　川朴硝（一两细研如粉） 猪胆〔二（一）枚用汁〕上件药。相和。调为膏。用摩疮瘢上。勿令动着。任疮痂自落。

　　治伤寒发豌豆疮。瘥后。宜涂灭瘢白芷膏方。

　　白芷（一两） 当归（一两） 鸡屎白（五两）上件药。用猪脂七两。麻油三两。以慢火煎白芷色黄。去滓。内鸡屎白。搅和。煎如膏。入瓷器内盛。每日涂摩疮瘢上。

　　治伤寒。豌豆疮瘥后。满面疮瘢。久不没。宜涂白蔹膏方。

　　白蔹（三分） 矾石（半两生用） 白石脂（一分） 杏仁（一两汤浸去皮尖双仁研如膏）上件药。捣细罗为散。次入杏仁膏。研令匀。后入新鸡子白一枚。酥二两相和。研为膏。入瓷器中盛。每夜。取涂面上。来日以温浆水洗之。

　　治伤寒生豌豆疮。新瘥后。满面疮瘢。宜用猪蹄汤洗方。

　　猪蹄（一两） 芎 （半两） 葳蕤（半两） 桑根白皮（半两） 白术（半两） 白茯苓（半两）商陆（半两） 白芷（半两）上件药。都细锉。先以水二斗。煮猪蹄至一斗五升。去猪蹄。下药。煎至八升。去滓。

　　每夜洗之。

　　治伤寒生豌豆疮。瘥后瘢痕不消。宜涂白附子膏方。

　　白附子 密陀僧 牡蛎（烧为粉） 芎 白茯苓（以上各半两）上件药。捣细罗为散。更研令极细。以酥调敷疮瘢上。

　　治伤寒。生豌豆疮瘥后。瘢痕赤肿不消。宜涂栝蒌子膏方。

　　栝蒌子（一升汤浸擘取仁细研如膏） 白石脂（一两捣罗为末） 麝香（一分细研） 雄雀粪（半两白色者细研）上件药。都研令匀。用菟丝子苗。研取自然汁。调如膏。夜间先前葱白汤洗面。后涂药。明旦以暖浆水洗之。

　　治伤寒。热毒发豌豆疮。瘥后。满面瘢痕。玉屑膏方。

　　玉屑 密陀僧 附子（生去皮脐捣细罗为末） 珊瑚（以上各二两）上件药。都研令细。每度。以药末二钱。用真牛酥调匀。夜卧时。涂面。来日以温浆水洗之。

　　又方。

　　鹰粪白（二两半） 白僵蚕（二两）上件药。先捣僵蚕为末。次入鹰粪白。同研如粉。以白蜜调和稀饧。涂于瘢上。日二易之。

　　又方。

　　杏仁（一两汤浸去皮尖双仁别研为膏） 鸡子白（二枚）上件药相和。调如稀饧。每夜涂疮瘢上。至旦以温浆水洗之。

　　又方。

　　鸡子（七枚煮熟用黄） 乱发（一两剪碎）上件药。同于铫子内炒。候发消尽成油。用薄绵滤。入瓷盒中盛。夜卧时涂摩之。

　　又方。

　　马齿苋（自然汁五合） 蛤粉（二两细研）上件药。相和令匀。每日涂于疮瘢上。

　　又方。

　　川升麻（二两） 白蜜（三两）上件药。先以水一大盏。煎升麻取半盏。滤去滓。下蜜更煎良久。候冷。旋旋取涂摩疮瘢上。

　　卷第十四

　　治伤寒后劳复诸方

　　夫伤寒病新瘥。津液未复。血气尚虚。若劳动早。更复成病。故云劳复也。若言语思虑则劳治伤寒后劳复。壮热。肢节不利。宜服大青散方。

　　大青（二两） 甘草（一两炙微赤锉） 阿胶（一两杵碎炒令黄燥） 豉（三两） 白术（一两）陈橘皮（一两汤浸去白瓤焙）上件药。捣粗罗为散。每服五钱。以水一大盏。煎至五分。去滓。不计时候温服。

　　治伤寒后劳复。体热。鼻衄。宜解肌退热。柴胡散方。

　　柴胡（三分去苗） 木香（半两） 茯神（半两） 赤芍药（半两） 犀角屑（半两） 石膏（一两） 葛根（半两锉） 麻黄（三分去根节） 甘草（半两炙微赤锉） 生干地黄（半两） 黄芩（半两）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候温服。

　　治伤寒新瘥后。因食早。起动多。劳复。栀子散方。

　　栀子仁 桂心 麻黄（去根节） 川大黄（锉碎微炒） 甘草（炙微赤锉以上各一两） 豉（二两）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒新瘥后。起早。饮食过度。劳复。宜服此方。

　　栀子仁（一两） 石膏（三两） 雄鼠粪（三七枚） 豉（二分） 川大黄（二两锉碎微炒） 枳壳（一两麸炒微黄去瓤）上件药。捣粗罗为散。每服三钱。以水一中盏。煎至六分。去滓。不计时候温服。

　　治伤寒大病已解。劳复如初。宜服枳实散方。

　　枳实（麸炒微黄） 栀子仁 麻黄（去根节） 柴胡（去苗） 桂心（以上各一两） 豉（二合）上件药。细锉和匀。每服半两。以水一大盏。煎至五分。去滓。不计时候热服。如未汗再服。

　　治伤寒瘥后。食早伤脾胃。劳复。宜服槟榔散方。

　　槟榔 麦 （炒令微黄） 白术 人参（去芦头）（以上各一两） 曲（二两炒令微黄）桔梗（上件药。捣粗罗为散。每服三钱。以水一中盏。入生姜半分。枣三枚。煎至五分。去滓。不计时候温服。

　　治伤寒瘥后。劳复。头痛壮热。肢节烦疼。宜服桂心散方。

　　桂心 甘草（炙微赤锉） 人参（去芦头） 赤茯苓 赤芍药 麻黄（去根节） 芎 浓朴（去粗皮涂生姜汁炙令香熟）（以上各一两）上件药。捣粗罗为散。每服三钱。以水一大盏。入生姜半分。煎至五分。去滓。不计时候温服。

　　治伤寒后。令病患不复发。宜服鳖甲散方。

　　鳖甲（二两涂醋炙微黄去裙 ） 白术（一两半） 防风（一两去芦头） 栝蒌根（一两） 桔梗（一两去芦头） 细辛（三分） 附子（半两炮裂去皮脐） 干姜（半两炮裂锉） 桂心（半两）上件药。捣筛罗为散。每服五钱。以水一大盏。煎至五分。去滓。不计时候温服。

　　治伤寒后。饮食多。劳复如初。壮热心烦。宜服麦门冬散方。

　　麦门冬（去心） 麻黄（去根节） 川大黄（锉碎微炒） 桔梗（去芦头以上各一两） 豉（三合） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒已愈后。食饮过多。复发。宜服香豉散方。

　　豉（二合） 甘草（半两炙微赤锉） 白术（一两） 槟榔（一两） 川大黄（一两锉碎微炒）川芒硝（半两）上件药。捣筛为散。每服半两。以水一大盏。煎至五分。去滓。不计时候温服。以疏利为度。

　　治伤寒已愈。因食过多。骨酸头痛。壮热。宜服栀子仁粥方。

　　栀子仁（一两） 豉〔一分（合）〕 人参（半两去芦头） 柴胡（半两去苗） 雄鼠粪（二七枚）上件药。以水二大盏。煎取一大盏。去滓。内粟米半合。煮作稀粥。不计时候温服。

　　治伤寒已愈。气未平复。劳动起早。复发。宜服枳壳散方。

　　枳壳（三分麸炒微黄去瓤） 人参（三分去芦头） 栀子仁（半两） 黄 （三分锉） 白术（三分） 甘草（一分炙微赤锉）上件药。捣粗罗为散。每服五钱。以水一大盏。煎至五分。去滓。不计时候温服。

　　又方。

　　头垢（二两烧灰） 麝香（一钱）上都细研为散。每服。不计时候。温水调下一钱。

　　又方。

　　鸡子空壳碎之（炒令黄黑色）上件药。细罗为散。每服。以热粥饮调下三钱。汗出即愈。

　　卷第十四

　　治伤寒阴阳易诸方

　　夫伤寒后。有阴易阳易病者。皆是病新瘥未满百日。体力犹虚。乖于将摄。女人即名阴易。

　　病也治伤寒病瘥后。阴阳易。劳复如初。宜服葛根散方。

　　葛根（一两半锉） 生干地黄（一两半） 生姜（一两） 麦门冬（一两去心） 葱白（二七茎）豉（二合） 劳水（五升此水以杓扬之一千遍名曰劳水）上件药。细锉和匀。每服半两。以劳水一大盏。煎至五分。去滓。不计时候温服。

　　治伤寒后。阴阳易病。乍寒乍热。发作有时。宜服地骨皮散方。

　　地骨皮（半两） 知母（三分） 麦门冬（三分去心） 淡竹沥（半合） 白蜜（半两）上件药。细锉。用水两大盏半。煎至一盏半。去滓。入蜜竹沥。搅令匀。分作五服。不计时候温服。

　　治伤寒后未平复。阴阳交合。变成易病。身体大热。气冲胸背。手足拳挛方。

　　干姜（一两炮裂锉） 丹参（一两） 甘草（一两炙微赤锉）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒后。阴阳易。小腹硬。卵缩 痛。宜服知母散方。

　　知母（三分） 柴胡（三分去苗） 麦门冬（一两去心焙） 豉〔三（二）合〕 木香（一两）甘草（一分炙微赤锉）上件药。捣粗罗为散。每服五钱。以水一中盏。煎至五分。去滓。入生地黄汁少半合。

　　更煎一两沸。不计时候温服。

　　治伤寒后未平复合阴阳。为易病。气欲绝。宜服荆芥散方。

　　荆芥（三分） 鸡 桑螵蛸（二七枚微炒） 葱白（二七茎） 鼠（一枚烧为灰别细研） 薤白（二七茎）上件药。细锉和匀。分为五服。以水一大盏。煎至五分。去滓。入鼠灰末半钱。搅令匀。不计时候温服。

　　治伤寒后气血未平。复合阴阳。成阴阳易病者。即小腹拘急。阴肿。身体热。毒气冲心葳蕤（一两） 桂心（半两） 木香（三分） 雄鼠粪（二七枚） 荆芥（半两）上件药。细锉和匀。分为五服。以水一大盏。煎至五分。去滓。不计时候温服。

　　治伤寒后阴阳易。小腹急痛。阴肿。四肢乏力。宜服附子散方。

　　附子（一两炮裂去皮脐） 细辛（三分） 干姜（半两炮裂锉） 白术（半两） 甘草（半两炙微赤锉） 香子（半两）上件药。捣筛为散。每服五钱。以水一大盏。入生姜半分。煎至五分。去滓。不计时候温服。

　　治伤寒后未平复。合阴阳为易病。小腹里急 痛。溺血。气力乏劣。宜服当归散方。

　　当归（一两锉微炒） 栀子仁（一两） 木香（半两） 犀角屑（半两） 豉（一合） 黄（三分锉） 枳壳（半两麸炒微黄去瓤）上件药。捣筛为散。每服五钱。以水一大盏。入生姜半分。葱白三茎。煎至五分。去滓。不计时候温服。

　　治伤寒后。真气尚虚。因合阴阳。致小腹拘急。便溺涩痛。宜服大腹子散方。

　　大腹子（一两） 木香（一两） 当归（半两锉微炒） 芎 （半两） 蘧麦（半两） 柴胡（一两去苗）上件药。捣筛为散。每服四钱。用水一中盏。入生姜半分。煎至五分。去滓。不计时候温服。

　　治伤寒后。阴阳易。头重。百节解痛。翕翕气劣。着床不能起动。甚者手足挛。

