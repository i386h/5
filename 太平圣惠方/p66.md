<!-- { "loadSidebar": true } -->
　　苦参（一两锉） 乌梅（七颗捶碎） 鸡子（一枚取清）上二味。先以酽醋一大盏。煮至五分。去滓。下鸡子清。搅令匀。不计时候。温温去沫服之。当吐出毒热气即愈。

　　治时气四日。胸中痰壅。憎寒壮热。头痛。宜服桃柳心汤吐之方。

　　桃心（一握） 柳心（一握） 甘草（三分生用锉） 乌梅（五颗捶碎） 栀子仁（三分）上件药。以淡浆水一大盏。煎至六分。去滓。不计时候。温服。良久当吐。未吐再服。

　　治时气四日。胸膈烦满。壮热。宜吐之方。

　　苦参（一两锉）上以醋一大盏。煎至五分。去滓。不计时候。温服。良久当吐即愈。

　　治时气四日。胸膈满闷。或时吐逆。宜服葱根散方。

　　葱根（一两锉） 甘草（一分炙微黄锉） 川大黄（半两炙碎微炒） 麦门冬（一两半去心）人参（一两去芦头）上件药。捣罗为散。每服四钱。以水一中盏。煎至六分。去滓。不计时候温服。

　　治时气四日。曾经发汗不解。寒热无恒。心中躁闷。宜服犀角散方。

　　犀角屑（一两） 麻黄（半两去根节） 木通（半两锉） 桂心（半两） 川升麻（半两） 葛根（半两汤浸去皮尖双仁上件药。捣罗为散。每服五钱。以水一大盏。煎至五分。去滓。不计时候。温服。

　　治时气四日。热渴不已。往来寒热。不能饮食。宜服知母散方。

　　知母 枳实（麸炒微黄） 柴胡（去苗） 地骨皮（以上各一两） 栀子仁 麦门冬（去心）甘草（半两炙微赤锉）上件药。捣罗为散。每服五钱。以水一大盏。煎至五分。去滓。不计时候。温服。

　　卷第十五

　　治时气五日诸方

　　夫时气五日。少阴受病。少阴脉贯肾络肺。系于舌本。故得病五日。口热舌干。渴而欲饮。其病在肠。故可下而愈也。

　　治时气五日。大热。三部脉悉洪数者。可下之。宜服大黄饮子方。

　　川大黄（一两半锉碎微炒） 栀子仁（三分） 枳壳（半两麸炒微黄去瓤） 黄芩（一两） 川朴硝（一两半） 甘草（半两炙微赤锉）上件药。都细锉和匀。每服半两。以水一大盏。煎至五分。去滓。不计时候。温服。

　　治时气五日。热毒不除。心神烦闷。大小肠秘涩。或时头痛。宜服柴胡散方。

　　柴胡（去苗） 枳壳（麸炒微黄去瓤） 栀子仁 黄芩 石膏 大青 川芒硝 川大黄（锉碎微炒）（以上各一两） 麦门冬（一两半去心焙） 甘草（半两炙微赤锉）上件药。捣粗罗为散。每服。以水一大盏。煎至五分。去滓。不计时候，温服。

　　治时气五日。心腹壅闷。骨节疼痛。背膊烦热。不下饮食。宜服黄芩散方。

　　黄芩 栀子仁 犀角屑 赤芍药 柴胡（去苗） 枳壳（麸炒微黄去瓤焙） 槟榔（以上各一两）上件药。捣罗为散。每服五钱。以水一中盏。煎至五分。去滓。不计时候。温服。

　　治时气五日。头痛壮热。食则呕逆。宜服竹茹饮子方。

　　竹茹 人参（去芦头） 芦根 黄芩 栀子仁（以上各半两）上件药。都细锉和匀。每服半两。以水一大盏。入生姜半分。煎至五分。去滓。不计时候。温服。

　　治时气五日。胸中壅闷。或时谵语。为肠胃中有结燥。宜服承气汤方。

　　川大黄（一两锉碎微炒） 枳实（半两麸炒微黄） 川朴硝（一两） 浓朴（半两去粗皮涂生姜汁炙令香熟）上件药。捣粗罗为散。每服四钱。以水一中盏。煎取六分。去滓。不计时候。温服。以利为度。

　　治时气五日未解。壮热。心神烦躁。宜服消毒散方。

　　大青 栀子仁 葛根（锉） 川朴硝〔以上各二（一）两〕上件药。捣粗罗为散。每服五钱。以水一大盏。入豉五十粒。煎至五分。去滓。下地黄汁半合。更煎三两沸。不计时候。温服。

　　卷第十五

　　治时气六日诸方

　　夫时气六日。厥阴受病。厥阴脉循阴络于肝。故得病六日。烦躁而阴缩也。此为三阴三阳俱受其病。毒瓦斯入于肠胃。故可下而愈也。

　　治时气六日。壮热。骨节烦疼。头痛。目眩。心胁气胀急硬。不能饮食。恐变为黄。宜柴胡（去苗） 枳实（麸炒微黄） 栝蒌根 黄芩 栀子仁 茵陈 白藓皮 川大黄（锉碎微炒） 甘草（炙微赤锉以上各一两）上件药。捣罗为散。每服五钱。以水一大盏。煎至五分。去滓。不计时候。温服。

　　治时气六日。热毒不退。心胸烦躁。大小肠秘涩。不得眠卧。宜服白藓皮散方。

　　白藓皮 黄芩 柴胡 大青 麦门冬 栀子仁 甘草（炙微赤锉以上各一两） 羚羊角屑（半两） 川大黄（一两锉碎微炒）上件药。捣罗为散。每服五钱。以水一大盏。煎至五分。去滓。不计时候。温服。

　　治时气六日。烦躁。头痛。小便赤涩。壅热不退。宜服羚羊角散方。

　　羚羊角屑（三分） 川升麻（三分） 秦艽（三分去苗） 木通（三分锉） 白藓皮（三分） 槟榔两炙微赤锉）上件药。捣粗罗为散。每服五钱。以水一大盏。煎至五分。去滓。不计时候。温服。

　　治时气六日。头痛壮热。心神烦乱。积热不散。或狂走不定。宜服大青散方。

　　大青（一两） 蓝叶（三分） 川升麻（三分） 秦艽（一两去苗） 栝蒌根（一两） 川芒硝（一两半） 茵陈（三分） 栀子仁（半两） 甘草（半两炙微赤锉）上件药。捣粗罗为散。每服二（三）钱。以水一中盏。煎至五分。去滓。入竹沥半合。

　　不计时候。温服。

　　治时气六日。心胸结硬。呕吐。不下饮食。宜服人参饮子方。

　　人参（一两去芦头锉） 生姜汁（一合） 川芒硝（一分） 蜜（一合）上件药。以水一大盏。先煎人参取汁五合。去滓。下鸡子清一枚。及芒硝姜汁蜜等。搅令匀。不计时候。分温二服。

　　卷第十五

　　治时气七日诸方

　　夫时气病七日。法当小愈。所以然者。阴阳诸经传病终故也。今病不除者。欲为再经病也。再经病者。谓经络重受病也。

　　治时气七日。心神恍惚。烦躁。壮热不得眠卧。宜服羚羊角散方。

　　羚羊角屑 旋复花 枳壳（麸炒微黄去瓤） 前胡（去芦头） 川升麻 玄参 赤芍药 黄芩地骨皮（以上各半两） 茯神（三分） 麦门冬（一两去心焙） 甘草（半两炙微赤锉）上件药。捣粗罗为散。每服三钱。以水一中盏。煎至六分。去滓。不计时候。温服。

　　治时气七日。有热结在内。虽得汗不解。腹满。烦躁。谵语。宜服麦门冬散方。

　　麦门冬（二两去心） 川升麻 地骨皮 川大黄（锉碎微炒） 黄芩 前胡（去芦头） 赤茯苓（以上各一两） 陈橘皮（半两汤浸去白瓤焙） 枳壳（半两麸炒微黄去瓤）上件药。捣筛为散。每服五钱。以水一大盏。煎至五分。去滓。不计时候。温服。

　　治时气七日。往来寒热。胸胁逆满。大肠秘涩。宜服大黄散方。

　　川大黄（锉碎微炒） 甘草（炙微赤锉） 川芒硝 桂心 桃仁（汤浸去皮尖双仁微炒）麻黄（去根节）（以上各一两）上件药。捣粗罗为散。每服四钱。以水一中盏。入生姜半分。煎至六分。去滓。不计时候。温服。以利为度。

　　治时气七日。心神烦热。胸膈不利。目赤。不得睡卧。宜服羚羊角丸方。

　　羚羊角屑 黄芩 栀子仁 黄连（去须） 川升麻 枳壳（麸炒微黄去瓤）（以上各一两）上件药。捣罗为末。炼蜜和丸。如梧桐子大。每服不计时候。以竹叶汤下三十丸。

　　卷第十五

　　治时气八九日以上诸方

　　夫时气八九日以上不解者。或者诸经络重受于病。或已发汗吐下之后。毒瓦斯未尽。所以病不能除。或一经受病。未便相传。致使停滞累日。病证不改。皆当察其证候而治之也。

　　治时气八九日不解。心腹坚满。身体疼痛。内外有热。烦呕不安。宜服前胡散方。

　　前胡（一两去芦头） 半夏（一两汤洗七遍去滑） 枳壳（三分麸炒微黄去瓤） 赤芍药〔二（三）分〕 黄芩（三分） 麦门冬（一两去心）上件药。捣罗为散。每服五钱。以水一大盏。入生姜半分。竹茹一分。煎至五分。去滓。不计时候。温服。

　　治时气八九日。烦躁壅闷喘粗方。

　　桔梗（一两去芦头） 甘草（三分炙微赤锉） 麻黄（一两去根节） 杏仁（一两汤浸去皮尖双仁麸炒微黄） 黄芩（三分） 麦门冬（一两去心）上件药。捣罗为散。每服五钱。以水一大盏。煎至五分。去滓。不计时候。温服。

　　治时气八九日。骨热。四肢烦疼。背膊劳闷。手足无力。不能饮食。宜服柴胡散方。

　　柴胡（一两去苗） 黄 （一两锉） 赤茯苓（三分） 秦艽（半两去苗） 地骨皮（半两） 黄连（草（半两炙上件药。捣罗为散。每服五钱。以水一大盏。煎至五分。去滓。不计时候。温服。

　　治时气八九日。肢节疼痛。热毒不退。乍寒乍热。乍剧乍瘥。发动如疟。宜服鳖甲散方鳖甲（二两涂醋炙微黄去裙 ） 知母 黄芩 乌梅肉（微炒） 柴胡（去苗） 恒山 地骨皮赤芍药 牛膝（去苗以上各一两） 甘草（半两炙微赤锉）上件药。捣罗为散。每服五钱。以水一中盏。煎至五分。去滓。不计时候。温服。

　　治时气八九日以后。口干狂语。唯饮冷水。宜服黑奴丸方。

　　麻黄（去根节） 川大黄（锉碎微炒） 川朴硝 梁上尘 灶突墨 釜底墨 小麦（炒令黄色以上各一两）上件药。捣罗为散。炼蜜和丸。如弹子大。每服不计时候。以新汲水研下一丸。服后更与新汲水。任意饮之。汗出为效。

　　卷第十五

　　治时气头痛诸方

　　夫时气三阳受病。犹在于表。邪毒之气。攻注于外。循于风府。而入于脑。故令壮热头痛。胸膈壅滞。其脉浮数者。可发汗及吐。即愈也。

　　治时气头痛壮热。宜服葛根散方。

　　葛根（一两） 石膏（二两） 栀子仁（一两） 柴胡（一两去苗） 赤芍药（一两） 甘草（半两炙微赤锉）上件药。捣筛为散。每服五钱。以水一大盏。入淡竹叶二七片。煎至五分。去滓。不计时候。温服。

　　治时气头痛不可忍者。宜服淋顶汤方。

　　石膏（十两捣碎） 栀子仁（三两） 竹叶（一握） 甘菊花（三两） 豉心（三合） 葱白（十四茎切）上件药。以水六大碗。煮取三碗。去滓。内有嘴瓶中。稍热。淋注顶上。

　　治时气头痛壮热绝甚者。宜服此方。

