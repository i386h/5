<!-- { "loadSidebar": true } -->
　　羊胆（七枚取汁） 羊脂（三两）上二味相和。于银锅中煎五七沸。捣冷摩敷疮上。日四五用之。

　　又方。

　　川芒硝（二两细研）上以猪胆汁和。涂于疮上。勿令动着。直候痂落。

　　治时气发豌豆疮方。

　　上以好白蜜。通身涂于疮上。亦可数数食蜜。如疮烂痛。可用细研黄土敷之。

　　治时气热毒攻毒。发豌豆疮方。

　　苦参（二两）上细锉以水二大盏。煎至一盏。去滓。分为二服。日三四服之。

　　治时气发豌豆疮。初觉。宜服此方。

　　川大黄（半两锉碎微炒）上以水一大盏。煎至七分。去滓。分为二服。日三四服之。

　　又方。

　　青黛（半两细碎）上以新汲水调服之。日三四服之。

　　又方。

　　木香（一两）上捣碎。以水一大盏。煎至六分。去滓。不计时候。温服之。

　　治时气发豌豆疮方。

　　上浓煮黍穣汁洗之。若误使 穣。即不瘥。

　　卷第十五

　　治时气口疮诸方

　　夫时气发汗吐下之后。表里俱虚。毒瓦斯未散。攻于心脾。上焦热燥。故口舌生疮也。

　　治时气热盛。口中生疮。宜服升麻散方。

　　川升麻 木通（锉） 射干 麦门冬（去心） 芦根（锉）〔以上各一（二）两〕 羚羊角屑（一两）上件药。捣筛为散。每服五钱。以水一大盏。煎至五分。去滓。不计时候。温服之。

　　治时气咽痛口疮。烦躁头重。宜服大青散方。

　　大青 黄芩 川升麻 麦门冬（去心焙） 栀子仁 甘草（炙微赤锉）（以上各一两）上件药。捣粗罗为散。每服四钱。以水一中盏。入竹叶六七片。煎至六分。去滓。不计时候。温服。

　　治时气热盛。昏如醉。及肠胁痛。百节酸疼。舌裂生疮。宜服麦门冬散方。

　　麦门冬（一两去心） 川升麻（三分） 柴胡（一两去苗） 赤芍药（三分） 石膏（二两） 苦竹叶（三分） 甘草（三分炙微赤锉） 豉（二合）上件药。捣筛为散。每服五钱。以水一大盏。入葱白二茎。煎至五分。去滓。不计时候。温服之。

　　治时气心神脾脏热毒。舌裂。满口生疮。宜服此方。

　　川升麻（一两） 黄柏（半两锉） 苦竹叶（半两） 射干（三分） 大青（半两） 龙胆（半两去芦头） 玄参（半两） 生干地黄（半两）上件药。捣筛为散。每服五钱。以水一大盏。煎至五分。去滓。入蜜半合。搅令匀。不计时候。徐徐含咽之。

　　治时气。心脾脏热毒上冲。遍口生疮。宜服犀角散方。

　　犀角屑（一两） 玄参（一两） 胡黄连（半两） 川升麻（三分） 甘草（三分生用）大青（半两）上件药。捣筛为散。每服五钱。以水一大盏。煎至五分。去滓。不计时候。温服。

　　治时气兼口舌疮生。宜服黄连散方。

　　黄连（一两去须） 川大黄（锉碎微炒） 大青 川升麻 黄芩 甘草（生锉）（以上各三分）上件药。捣筛为散。每服五钱。以水一大盏。煎至五分。去滓。不计时候。温服之。

　　治时气壅热。口内生疮方。

　　黄连（一两半去须） 甘草（生锉） 麦门冬（去心焙） 玄参 柴胡（去苗）（以上各一两）上件药。捣筛为散。每服五钱。以水一大盏。煎至五分。去滓。不计时候。温服。

　　卷第十五

　　治时气结胸诸方

　　夫时气结胸者。谓热毒瓦斯结聚于心胸也。此由病发于阳。而下之早。热毒之气。乘虚而痞结逆。

　　舌治时气结胸。心下坚实满痛。宜服桂心散方。

　　桂心（一两） 甘遂（半两煨令微黄） 人参（一两去芦头） 栝蒌（一枚取子用）上件药。捣筛为散。每服三钱。以水一中盏。入枣三枚。煎至五分。去滓。不计时候。

　　温服。

　　治时气结胸。心下满实。烦闷。宜服猪苓散方。

　　猪苓（一两去黑皮） 泽泻（一两） 桂心（半两） 赤茯苓（三分） 川朴硝（三两）上件药。捣细罗为散。每服不计时候。以粥饮调下二钱。

　　治时气结胸。心下坚。按之即痛。其脉沉滑。宜服陷胸汤方。

　　栝蒌（一枚大者取子） 黄连（一两去须） 半夏（一两汤洗七遍去滑）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气结胸。烦闷喘急。宜服槟榔丸方。

　　槟榔（半两） 马蔺花（一分微炒） 甜葶苈（半两隔纸炒令紫色） 猪牙皂荚（半两去皮炙令黄焦）上件药。捣筛为末。炼蜜和丸。如梧桐子大。每服不计时候。以竹叶汤下二十丸。

　　治时气结胸。热毒在内。宜服苦参丸方。

　　苦参（半两锉） 黄连（一两去芦头） 黄芩（一两） 栀子仁（半两） 川大黄（一两锉碎微炒）上件药。捣罗为末。炼蜜和丸。如梧桐子大。每服不计时候。以竹叶汤下二十丸。

　　治时气结胸。热实在内。其脉沉坚。心下痛满。按之如石。宜服陷胸丸方。

　　川大黄（二两锉碎微炒） 甜葶苈（一两隔纸炒令黄（紫）色） 川朴硝（二两） 杏仁（一两汤浸去皮尖双仁麸炒微黄）上件药。捣罗为末。炼蜜和丸。如弹子大。每服廿（一）丸。用甘遂末半钱。蜜一小匙。

　　水一中盏。同煎。至七分。温温化丸药。不计时候服之。以利为度。

　　治时气。热毒在胸膈。六七日。垂死者。宜服此方。

　　苦参（一分锉）上捣碎。以酒二大盏。煎取一盏。去滓。看冷暖得所。不计时候。都为一服。服后当闻苦参气。即吐毒如羊胆汁。便愈。

　　卷第十五

　　治时气咳嗽方

　　夫时气咳嗽者。由热邪客于肺。则上焦有热。心胸烦躁。咽干。头痛。其人必饮水。水停心下。则上乘于肺。故上气咳嗽也。其脉洪数者。是其候也。

　　治时气心胸痰呕。虚烦咳嗽。时时气促。宜服麦门冬散方。

　　麦门冬（一两去心） 人参（三分去芦头） 葛根（一分锉） 桔梗（三分去芦头） 前胡（三分去芦头） 半夏（三分汤浸七遍去滑） 贝母（一两煨微黄） 甘草（三分炙微赤锉）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气咳嗽。咽喉不利。心胸烦闷。宜服木通散方。

　　木通（一两锉） 桑根白皮（一两锉） 葛根（三分锉） 射干（三分） 紫菀（三分去苗土）半夏（一两汤浸七遍去滑） 马兜铃（半两）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气肺虚热壅。气喘。咳嗽。宜服天门冬散方。

　　天门冬（去心） 紫菀（去苗土） 赤茯苓 甘草（炙微赤锉） 陈橘皮（汤浸去白瓤焙） 桑根两去根节）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气发热。咳嗽烦躁。或时气喘。宜服款冬花散方。

　　款冬花（一两） 天门冬（三分去心） 黄 （一两锉） 石膏（一两半） 紫菀（一两去苗土）杏仁（一两汤浸去皮尖双仁麸炒微黄） 甘草（三分炙微赤锉）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气头痛。咳嗽烦闷。宜服麻黄散方。

　　麻黄（一两去根节） 黄 （一两锉） 石膏（一两半） 天门冬（二分去心） 人参（一两去芦头） 杏仁（一两汤浸去皮尖生用） 甘草（三分锉生用）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气壮热。咳嗽。头痛。心闷。宜服前胡散方。

　　前胡（二两去芦头） 川升麻（二两） 百合（一两半） 贝母（一两半煨令微黄） 紫菀（一两半炙微赤锉）杏仁（一两汤浸去皮尖双仁麸炒微黄）上件药。捣筛为散。每服五钱。以水一大盏。入竹叶二七片。煎至五分。去滓。不计时候。温服。

　　治时气壮热。头痛。咳嗽。石膏散方。

　　石膏（六两） 葛根（锉） 百合 赤芍药 贝母（煨令微黄） 桔梗（去芦头） 川升麻 栝蒌根（以上各二两） 栀子仁（一两）上件药。捣粗罗为散。每服五钱。以水一大盏。入葱白二茎。豉五十粒。煎至五分。去滓。不计时候。温服。

　　治时气肺热。咳嗽。喉中生疮。宜服生干地黄散方。

　　生干地黄 川升麻 玄参 赤芍药 紫菀（去苗土） 柴胡（去苗） 天门冬（去心） 麦门冬（去心）〔以上各一（二）两〕 贝母（一两半煨令微黄）上件药。捣筛为散。每服五钱。以水一大盏。煎至五分。去滓。入蜜半匙。更煎一两沸。不计时候。温服。

　　治时气咳嗽。宜服紫菀散方。

　　紫菀（一两半去苗土） 贝母（二两煨令微黄） 甘草（一两炙微赤锉） 桑白皮（一两锉）麦门汤浸去皮尖上件药。捣筛为散。每服五钱。以水一中盏。煎至五分。去滓。不计时候。温服。

　　治时气热势未退。壅滞。虚羸。咳嗽。宜服柴胡散方。

　　柴胡（去苗） 黄芩 桔梗（去芦头） 玄参 地骨皮（以上各一两） 麦门冬（一两半去心焙） 赤茯苓（半两） 人参（半两去芦头） 紫菀（半两去苗土） 甘草（半两炙微赤锉）上件药。捣粗罗为散。每服四钱。以水一中盏。煎至五分。去滓。不计时候。温服。

　　治时气肺热。胸膈壅滞。咳嗽不止方。

　　贝母（一两煨令微黄） 紫菀（三分去苗土） 甘草（一分炙微赤锉）上件药。捣粗罗为散。每服五钱。以水一大盏。煎至五分。去滓。不计时候。温服。

　　卷第十五

　　治时气口干诸方

　　夫时气热毒攻于心肺。则膈上壅躁。若胃中有热。则津液竭少。咽喉不利。头痛心烦。

　　毒热未除。故口干也。

　　治时气经下后未退。头疼口干。烦躁恍惚。宜服葛根散方。

　　葛根（锉） 麦门冬（去心） 黄芩 川升麻 甘草（炙微赤锉）（以上各一两） 石膏（一两半）上件药。捣筛为散。每服四钱。以水一中盏。煎至六分。去滓。不计时候。温服。

　　治时气胃热口干。烦躁。渴不止。宜服赤茯苓散方。

　　赤茯苓 栝蒌根 麦门冬（去心） 生干地黄（以上各一两） 知母（半两）上件药。捣筛为散。每服五钱。以水一大盏。入小麦五十粒。淡竹叶二（三）七片。煎至五分。去滓。不计时候。温服。

　　治时气口干。宜服芦根散方。

