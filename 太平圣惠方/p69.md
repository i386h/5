<!-- { "loadSidebar": true } -->
　　芦根（二两锉） 麦门冬（一两去心） 黄芩（一两） 甘草（半两炙微赤锉） 栝蒌根（一两）上件药。捣筛为散。每服三钱。以水一中盏。入竹茹一分。煎至五分。去滓。不计时候。温服。

　　又方。

　　石膏（二两） 葛根（一两锉） 人参（二两去芦头） 麦门冬（去心一两）上件药。捣筛为散。每服五钱。以水一大盏。入竹叶二七片。煎至五分。去滓。不计时候。温服。

　　治时气心脾壅热。烦闷。口干。宜服栝蒌根散方。

　　栝蒌根 犀角屑 川升麻 麦门冬（去心） 葛根（锉） 甘草（炙微赤锉） 栀子仁（以上各三分）上件药捣筛为散。每服五钱。以水一大盏。煎至五分。去滓。不计时候。温服。

　　治时气口干舌缩。心神烦躁。不得睡卧。宜服此方。

　　栝蒌（一枚开窍留盖子去子留瓤） 白蜜（一合） 竹沥（一合） 酥（一合） 生藕汁（一合）上件药。相和。内于栝蒌中。以面裹。 火烧候面黄熟。即倾入器中。放温。每服半合。不计时候服。

　　治时气烦热口干。宜服黄连丸方。

　　黄连（去须） 栝蒌根 知母 赤茯苓（以上各一两） 麦门冬（二两去心焙）上件药。捣筛为末。炼蜜和丸。如梧桐子大。每服不计时候。以牛乳下三十丸。

　　治时气口干喜唾方。

　　干枣（二十枚擘去瓤） 乌梅肉（十枚微炒） 甘草（炙微赤锉杵末三钱）上件药。入少蜜合捣。令熟。常含。如杏核大。咽津。

　　卷第十五

　　治时气热毒攻咽喉诸方

　　夫时气热毒在脏。阴阳隔绝。邪热客于足少阴之络。毒瓦斯上熏。攻于咽喉。故令肿痛或生疮也。

　　治时气热毒上攻。咽喉疼痛。宜服射干散方。

　　射干 川升麻 麦门冬（去心） 甘草（炙微赤锉） 犀角屑（以上各三分） 马兰根（半两）上件药。捣筛为散。每服三钱。以水一中盏。煎至六分。去滓。不计时候。温服。

　　治时气热毒上攻。咽喉不利。宜服前胡散方。

　　前胡（一两去芦头） 天门冬（半两去心） 川升麻（一两） 赤茯苓（三分） 桔梗（半两去芦头仁（三分汤浸上件药。捣筛为散。每服五钱。以水一大盏。煎至五分。去滓。不计时候。温服。

　　治时气毒攻咽喉疼痛。妨闷方。

　　半夏（汤洗七遍去滑） 桂心 射干 甘草（炙微赤锉） 麦门冬（去心） 黄药（以上各半两）上件药。捣筛为散。每服五钱。以水一大盏。入竹叶二七片。煎至五分。去滓。不计时候。温服。

　　治时气热毒攻咽喉。肿塞不通。宜服升麻散方。

　　川升麻 木通 射干 赤芍药 羚羊角屑 马兰根 甘草（炙微赤锉） 杏仁（汤浸去皮尖双仁麸炒微黄）（以上各一两）上件药。捣筛为散。每服五钱。以水一大盏。煎至五分。去滓。不计时候。温服。

　　治时气热毒上攻咽喉。噎塞肿痛。宜服玄参散方。

　　玄参 射干 川升麻 百合 前胡（去芦头） 白蒺藜（微炒去刺） 犀角屑 枳壳（麸炒微黄通（锉）麦上件药。捣筛为散。每服五钱。以水一大盏。煎至五分。去滓。不计时候。温服。

　　治时气热毒上攻。咽喉噎塞。不能下食。宜服此方。

　　射干 川升麻 人参（去芦头） 陈橘皮（汤浸去白瓤焙） 半夏〔汤浸（洗）七遍去滑〕甘草（炙微赤锉以上各一两）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气热毒攻咽喉。宜服含化太阴玄精丸方。

　　太阴玄精（细研） 川升麻 玄参 射干 寒水石（细研） 甘草（炙微赤锉）（以上各半两）马牙硝（一两细研）上件药。捣罗为末。都研令匀。炼蜜和丸。如小弹子大。常含一丸。咽津。

　　治时气热毒上攻。咽喉疼痛。闭塞。宜服含化升麻丸方。

　　川升麻 玄参 射干 百合 马兰根 甘草（炙微赤锉以上各一分） 马牙硝（半两）上件药捣罗为末。用牛蒡根捣汁。和丸。如樱桃大。常含一丸。咽津。

　　治时气毒瓦斯攻咽喉。闭塞不通方。

　　生乌扇（半斤切） 猪脂（半斤）上二味相和。煎五七沸。绞去滓。候冷。当取如枣大含咽之。

　　治时气热毒攻咽喉肿痛方。

　　上以商陆根切捣令烂。炒热。用手帕子。裹熨咽喉肿处。冷即复换。

　　卷第十五

　　治时气呕逆诸方

　　夫时气胃家有热。谷气入胃。与热相并。气逆。则呕逆也。或吐下后。饮水过多。胃气虚冷。亦为呕逆也。

　　治时气恶寒壮热则呕逆。宜服前胡散方。

　　前胡（一两去芦头） 麦门冬（一两去心） 生干地黄（一两） 陈橘皮（半两汤浸去白瓤焙）甘草（半两炙微赤锉） 葛根（一两锉）上件药。捣筛为散。每服三钱。以水一中盏。入生姜半分。煎至五分。去滓。不计时候。温服。

　　治时气大下后。胃气虚冷。呕逆不止。宜服人参散方。

　　人参（一两去芦头） 麦门冬（一两去心） 陈橘皮（半两汤浸去白瓤焙） 黄 （半两锉）甘草（半两炙微赤锉） 草豆蔻（一两）上件药。捣筛为散。每服三钱。以水一中盏。煎至五分。去滓。不计时候。温服。

　　治时气烦热。呕逆不止。宜服麦门冬散方。

　　麦门冬〔一（二）两去心〕 芦根（二两锉） 人参（二两去芦头） 葛根（二两锉） 陈橘皮（一两汤浸去白瓤焙）上件药。捣筛为散。每服五钱。以水一大盏。煎至五分。去滓。不计时候。温服。

　　治时气腹胁虚胀。心膈壅滞。呕逆。不能食。宜服半夏散方。

　　半夏（汤洗七遍去滑） 柴胡（去苗） 黄 （锉） 赤芍药 人参（去芦头） 桂心 陈橘皮（汤浸去白瓤焙） 大腹皮（锉）（以上各一两）上件药。捣筛为散。每服五钱。以水一大盏。入生姜半分。枣三枚。煎至五分。去滓。

　　不计时候。温服。

　　治时气心胸妨闷。逆不下食。宜服此方。

　　人参（去芦头） 前胡（去芦头） 甘草（炙微赤锉） 黄芩 赤茯苓 芦根（锉）（以上各一两） 枳实（半两麸炒微黄） 木通（半两锉）上件药。捣筛为散。每服五钱。以水一大盏。入生芦根半两。煎至五分。去滓。不计时候。温服。

　　治时气头痛壮热。食即呕逆。宜服枇杷叶散方。

　　枇杷叶（半两拭去毛炙微黄） 人参（半两去芦头） 陈橘皮（半两汤浸去白瓤焙） 黄芩（半两） 栀子仁（半两） 石膏（一两）上件药。捣筛为散。每服五钱。以水一大盏。入生姜半分。枣三枚。煎至五分。去滓。

　　不计时候。温服。

　　治时气壮热。呕逆不下食。宜服陈橘皮散。

　　陈橘皮（汤浸去白瓤焙） 麦门冬（去心） 人参（去芦头） 甘草（炙微赤锉） 葛根（锉）（以上各一两）上件药。捣筛为散。每服五钱。以水一大盏。入生姜半分。枣三枚。煎至五分。去滓。

　　不计时候。温服。

　　治时气壮热头痛。呕逆不能食。宜服前胡散方。

　　前胡（一两去芦头） 芦根（一两） 犀角屑（三分） 葛根（三分锉） 麦门冬（一两半去心）石膏（一两） 人参（三分去芦头） 陈橘皮（三分汤浸去白瓤焙） 甘草（一分炙微赤锉）上件药。捣筛为散。每服五钱。以水一大盏。入竹叶二七片。生姜半分。枣三枚。煎至五分。去滓。不计时候。温服。

　　治时气心胸妨闷。呕逆。不下食。宜服芦根散方。

　　芦根（一握锉） 前胡（半两去芦头） 甘草（半两炙微赤锉） 人参（二两去芦头） 桔梗（一两去芦头） 枇杷叶（半两拭去毛炙微黄）上件药。捣筛为散。每服五钱。以水一大盏。入竹叶二七片。煎至五分。去滓。不计时候。温服。

　　治时气十日以上。时有呕逆。欲得饮水。此胃中伏热不散。宜服犀角散方。

　　犀角屑（三分） 麦门冬（一两半去心） 黄芩（一两） 石膏（二两） 川朴硝（一两） 芦根（一两锉）上件药。捣粗罗为散。每服三钱。以水一中盏。入青竹茹一分。生姜半分。煎至六分。

　　去滓。不计时候。温服。

　　治时气呕逆不下食方。

　　生姜汁（半两） 蜜（一合）上件药。相和令匀。不计时候。频服。

　　治时气呕逆不下食方。

　　半夏（半两汤洗七遍去滑） 生姜（一两）上件药。锉碎。以水一大盏。煎至六分。去滓。分为三（二）服。不计时候。温服。

　　又方。

　　上以腊月兔头。并毛皮。烧令烟尽。捣细为散。每服。以粥饮调下一钱。不计时候。频服。

　　又方。

　　枇杷叶（一两拭去毛炙微黄）上件药。捣罗为末。每服二钱。以水一中盏。煎至五分。去滓。不计时候服。

　　卷第十五

　　治时气心腹痞满诸方

　　夫时气太阳少阳并病。脉浮紧。而下之。紧反入里。则作痞。痞者心下满也。病发于阴者不满。

　　治时气热毒不退。大便秘涩。心腹痞满。食饮不下。精神昏乱。恍惚狂言。脉候洪数。

　　鳖甲（涂醋炙令黄去裙 ） 赤茯苓 桔梗（去芦头） 人参（去芦头） 槟榔 茵陈 白藓皮微黄去瓤）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治时气心下痞满。胸膈不利。宜服前胡散方。

　　前胡（去芦头） 赤芍药 木香 青橘皮（汤浸去白瓤焙） 槟榔（以上各一两）上件药。捣筛为散。每服五钱。以水一中盏。煎至六分。去滓。不计时候。温服。

　　治时气。若吐下发汗后。心下痞满。气上冲胸。起即头眩。脉沉紧者。宜服半夏散方。

　　半夏（汤洗七遍去滑） 白术 甘草（炙微赤锉） 赤茯苓 桂心 人参（去芦头） 诃黎勒（用皮） 前胡（去芦头）（以上各一两）上件药。捣筛为散。每服五钱。以水一中盏。入生姜半分。枣三枚。煎至六分。去滓。

　　不计时候。温服。

　　治时气心腹痞满。身体疼痛。烦热。呕逆。宜服前胡散方。

　　前胡（去芦头） 半夏（汤洗七遍去滑） 枳壳（麸炒微黄去瓤） 黄芩 人参（去芦头） 桔梗（去芦头） 槟榔（以上七味各一两） 赤芍药（半两） 甘草（半两炙微赤锉）上件药。捣筛为散。每服五钱。以水一中盏。入生姜半分。枣三枚。煎至五分。去滓。

　　不计时候。温服。

　　治时气已汗下后。脾胃气虚。心下痞满。腹中雷鸣。宜服陈橘皮散方。

