<!-- { "loadSidebar": true } -->
　　治时气五六日。壮热。骨节烦疼连心。两胁气胀急。硬痛。不能食。变为黄。宜服柴胡柴胡（去苗） 枳实（麸炒令微黄） 栝蒌根 黄芩 栀子仁 茵陈 龙胆（去芦头） 川大黄（锉碎微炒）（各一两） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。不计时候。温服。

　　治时气三日外。若忽觉心满。坚硬。脚手心热。则变为黄。不疗杀人。宜服栀子散方。

　　栀子仁 紫草 白藓皮 黄芩 秦艽（去苗）（各一两） 甘草（半两炙微赤锉）上件药。捣筛为散。每服五钱。以水一大盏。煎五分。去滓。不计时候。温服。

　　治时气热毒不解。心胸躁闷。变为黄。宜服茵陈丸方。

　　茵陈（一两） 川大黄（二两锉碎微炒） 豉（一合） 栀子仁（一两） 鳖甲（一两涂醋炙令黄去裙 ） 川芒硝（二两） 杏仁（一两汤浸去皮尖双仁麸炒微黄）上件药。捣罗为末。炼蜜和丸。如梧桐子大。每服不计时候。以竹叶汤下三十丸。以利为度。

　　治时气遍身发黄。心膈烦热。宜服大黄丸方。

　　川大黄（锉碎微炒） 黄连（去须） 黄芩 黄柏（锉） 曲衣 栀子仁（以上各一两）上件药。捣罗为末。炼蜜和丸。如梧桐子大。不计时候。以温水下三十丸。

　　治时气发黄。宜服此方。

　　甜葶苈（二两隔纸炒令紫色） 川大黄（二两锉碎微炒）上件药。捣罗为末。炼蜜和丸。如梧桐子大。每服不计时候。以温水下二十丸。以利为度。

　　又方。

　　上以生小麦苗捣绞取汁。每服一小盏。日三四服。即愈。

　　治时气三日外。若忽觉心满坚硬。脚手心热。则变为黄。不治杀人。宜服此方。

　　瓜蒂（七枚）上捣罗为末。用一大豆许。吹鼻两孔中。令黄水出。残末水调服之。得吐黄水一二升。

　　即瘥。

　　又方。

　　上以萱草根苗捣绞取汁。二小盏。分为三服。以利为度。

　　卷第十六

　　治时气毒瓦斯攻手足诸方

　　夫时气毒瓦斯从脏腑中出。攻于手足。手足则 热赤肿疼痛也。人五脏六腑。并荣输皆出于手足指。故毒瓦斯从内出。而攻于手足也。

　　治时气毒攻手足。赤肿疼痛欲断方。

　　豉（半斤） 羊肉（一斤）上以水一斗同煮。候肉熟。以汁看冷暖得所。以渍手足。日三度。

　　又方。

　　上掘地作坑子。深三尺。大小容两足。烧中令热。以酒灌坑中。着屐踞坑上。衣拥勿令泄气。日再作之。

　　又方。

　　上以羊肉桃叶煮取汁渍之。加盐少许尤佳。

　　治时气热毒攻手足。肿热疼痛欲脱方。

　　虎杖（三斤锉）上以水三斗。煮取二斗。去滓。温渍手足三度。

　　又方。

　　苦参（一斤锉）上以酒一斗。煮五七沸。去滓。温温渍之。日三四度。

　　治时气热毒攻手足。 热疼痛方。

　　上煮马通汁渍之。日三度。

　　又方。

　　上以猪膏和马通涂之。亦佳。

　　治时气热毒攻手足。肿痛似脱。不可忍方。

　　上以猪蹄一具。去毛净洗。锉碎。葱白一握切。以水一斗。煮五七沸。去猪蹄等。稍热渍之。

　　又方。

　　黄柏（半斤细锉）上以水三斗。煮十沸。用渍手足瘥。

　　治时气毒攻手足。肿痛欲脱方。

　　上以生牛肉裹之。肿消痛止。

　　卷第十六

　　治时气下痢诸方

　　夫时气吐下之后。表里俱虚。热毒乘虚入于肠胃。则下痢黄赤。或下脓血。遍身壮热。

　　脐腹 痛。其脉弱者自愈。脉沉弦者必下重。脉大者为未止。此皆热毒瓦斯所为也。

　　治时气热毒攻于肠胃。下痢不止。宜服升麻散方。

　　川升麻 当归（锉微炒） 黄连（去须微炒） 甘草（炙微赤锉） 赤芍药 桂心 黄柏（微炙锉各半两）上件药。捣筛为散。每服半两。以水一大盏。煎至五分。去滓。不计时候。温服之。

　　治时气诸痢不止。宜服龙骨散方。

　　龙骨 黄连（去须微炒） 黄柏（微炙锉） 当归（锉微炒） 阿胶（杵碎炒令黄燥）（以上各用上件药。捣粗罗为散。每服五钱。以水一大盏。煎至五分。去滓。不计时候。温服。

　　治时气大肠实热。下血不止。脐下 痛。宜服槲叶散方。

　　槲叶（一两） 地榆（三分锉） 木贼（三分锉） 当归（三分锉） 赤芍药（三分） 伏龙肝（三分）上件药。捣细罗为散。每服不计时候。以粥饮调下二钱。

　　治时气四五日。大热下痢。宜服黄连散方。

　　黄连（去须微炒） 黄柏（微炙锉） 艾叶（微炒） 黄芩（以上各一两） 龙骨（二两）上件药。捣细罗为散。每服不计时候。以粥饮调下二钱。

　　治时气热毒。痢脓血。腹中疼痛。宜服木香散方。

　　木香（半两） 黄连（一两去须微炒） 青橘皮（半两汤浸去白瓤焙） 栀子仁（一分）地榆（半两）上件药。捣细罗为散。每服不计时候。以粥饮调下二钱。

　　治时气热毒痢。宜服黄连丸方。

　　黄连（二两去须微炒） 当归（一两锉微炒） 黄芩（一两） 赤石脂（二两） 龙骨（一两）上件药。捣罗为末。炼蜜和丸。如梧桐子大。每服不计时候。以粥饮下三十丸。

　　治时气下痢不能食方。

　　乌梅肉（十枚微炒） 黄连（二两去须微炒）上件药。捣罗为末。炼蜜和丸。如梧桐子大。每服不计时候。以粥饮下三十丸。

　　治时气热毒下痢方。

　　当归（二两锉微炒） 黄连〔二（三）两去须微炒〕 黄柏（二两锉炙）上件药。捣粗罗为散。每服五钱。以水一大盏。煎至五分。去滓。入蜜一茶匙。再煎一两沸。放温。不计时候服。

　　治时气赤白痢方。

　　鳖甲（二两涂醋炙微黄去裙 ） 阿胶（一两捣碎炒令黄燥） 赤小豆（一合炒熟）上件药。捣细罗为散。每服不计时候。以粥饮调下三钱。

　　卷第十六

　　治时气下部疮诸方

　　夫时气下部 疮者。由毒热结在腹内。谷气衰毒瓦斯盛。三虫动作求食。蚀人五脏。多令泄痢脏即治时气 蚀。下部生疮。宜服雄黄散方。

　　雄黄（半两细研） 青葙子（三两） 苦参（三两锉） 黄连（三两去须微炒） 杏仁（一两半汤浸去皮尖双仁麸炒微黄）上件药。捣细罗为散。每服。食前以粥饮。调下三钱。

　　又方。

　　青葙子（一两） 芦（一两） 野狼牙（三分） 陈橘皮（三分汤浸去白瓤焙） 扁竹（三分锉）上件药。捣细罗为散。每服。食前以粥饮。调下三钱。

　　治时气下部 疮疼痛方。

　　桂心〔一（二）两〕 蓝叶（二两）上件药。捣罗为末。分为三服。以生猪肝半斤。去膜。细切。拌药服。入五味同食。每日早晨一服。当于下部中出虫如发。一合以来便瘥。

　　治时气痢脓血。下部生 疮虫方。

　　黄连（三分去须微炒） 蜡（一两） 乌梅肉（三两微炒）上件药。捣罗为末。化蜡和蜜为丸。如梧桐子大。每服。食前以粥饮。下三十丸。晚再服之。

　　治时气下部 疮方。

　　马蹄（烧为灰）上件药。捣罗为末。以猪脂和涂之。日可五六遍。即瘥。

　　治时气病下部 疮。疼痛不止方。

　　上浓煮桃皮取汁。煎如稠汤。以通下部中。若口中生疮。含之瘥。

　　卷第十六

　　治时气大便不通诸方。

　　夫时气大便不通者。由脾胃有热。发汗太过。则津液竭。津液竭则胃中干燥。结热在内。则大便不通也。

　　治时气热毒在脏。大肠不通。宜服羚羊角散方。

　　羚羊角屑（一两） 麦门冬（二两去心） 大腹皮（一两锉） 川大黄（一两锉碎微炒）川升麻（一两） 柴胡（一两去苗） 甘草（半两炙微赤锉）上件药。捣筛为散。每服三钱。水一中盏。煎至六分。去滓。入玄明粉一钱。搅令匀。

　　不计时候温服。

　　治时气十日以上。腹微满而喘。脐下 痛。大便不通。宜服大黄散方。

　　川大黄（二两锉碎微炒） 羚羊角屑（一两） 枳实（一两麸炒微黄） 川芒硝（二两）桑根白皮（一两）上件药。捣筛为散。每服五钱。以水一大盏。煎至五分。去滓。不计时候。温服。以利为度。

　　治时气恶寒。头痛。壮热。大便不通。宜服柴胡散方。

　　柴胡（去苗） 茵陈 木通 土瓜根 白藓皮 栀子仁（各一两） 川芒硝（二两） 川大黄（二两锉碎微炒）上件药。捣细罗为散。不计时候。以温水调服三钱。少时当利一两行。利后煮葱豉稀粥食之。如热未歇。再服治时气胃中壅热。大便不通。宜服大麻仁丸方。

　　大麻仁（二两研入） 川大黄（二两） 郁李仁（一两汤浸去皮尖研） 犀角屑 川朴硝枳壳（麸炒微黄去瓤） 木通（以上各一两）上件药。捣细罗为末。入大麻仁等令匀。炼蜜和丸。如梧桐子大。每服不计时候。以温水下二十丸。

　　治时气十余日不大便。调气丸方。

　　川芒硝（二两） 枳实（一两麸炒微黄） 川大黄（二两锉碎微炒） 杏仁（二两汤浸去皮尖双仁麸炒黄研如膏）上件药。捣罗为末。炼蜜和丸。如梧桐子大。不计时候。以温水下三十丸。如未利。再服。

　　治时气热毒在胃。大便不通方。

　　川大黄（一两锉碎微炒） 川芒硝（一两）上件药。细锉。以水一大盏。浸一宿。明早煎五七沸。绵滤取汁。不计时候温温顿服。

　　良久下恶滞物。

　　卷第十六

　　治时气小便不通诸方

　　夫小肠者。心之腑也。心与小肠为表里。心脏壅热。久而不除。汗后津液虚少。不能灌溉。而热毒之气。流注小肠。故令不通也。

　　治时气有时寒热。四肢沉重。口不知味。胸中哕塞。小便不通。宜服赤茯苓散方。

　　赤茯苓〔半（一）两〕 前胡（三分去芦头） 白藓皮（一两） 蘧麦（一两） 子芩（半两） 栀子仁（半两） 滑石（二两） 川升麻（三分） 木通（一两半锉）上件药。捣筛为散。每服三钱。水一中盏。煎至六分。去滓。不计时候。温服。

　　治时气热毒流注小肠。小便不通。宜服贝齿散方。

　　贝齿（四十九枚） 白藓皮（一两） 猪苓（一两去黑皮） 川大黄（一两锉碎微炒） 蘧麦（一两）上件药。捣细罗为散。每服不计时候。以温水一中盏。蜜半匙。调下三钱。良久再服。

　　以得通利为度。

　　治时气四五日。寒热不解。头痛。心腹烦闷。小便不通。宜服犀角散方。

