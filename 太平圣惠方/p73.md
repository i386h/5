<!-- { "loadSidebar": true } -->
　　犀角屑 柴胡（去苗） 赤芍药 蘧麦 黄芩 知母 木通（锉）（以上各一两） 滑石（二两） 川大黄〔二（一）两锉碎微炒〕上件药。捣筛为散。每服五钱。以水一大盏。煎至五分。去滓。不计时候。温服。以得通为度。

　　治时气恶寒壮热。头痛。小便不通。宜服柴胡散方。

　　柴胡（去苗） 茵陈 川大黄（锉碎微炒） 黄芩 木通（锉） 川升麻 栀子仁 川芒硝茅根（锉）（以上各一两）上件药。捣粗罗为散。每服五钱。以水一大盏。煎至五分。去滓。不计时候。温服。以得通利为度。

　　治时气壅毒。心腹胀满。小便不通方。

　　滑石（二两） 甜葶苈（一两隔纸炒令紫色）上件药捣筛。以水二大盏。煎至一盏。去滓。不计时候。温服。以得通为度。

　　卷第十六

　　治时气令不相染易诸方

　　夫时气病者。此皆因岁时不和。温凉失节。人感乖候之气。而生病者。多相染易。故预服药。及为方法以防之也。

　　治时气相染易着。即须回避。将息饭食之间。不得传吃。但一人受病。全家不安。有此麻黄（三分去根节） 桔梗（三分去芦头） 川乌头（一分炮裂去皮脐） 人参（三分去芦头）细吴茱萸（一上件药。捣细罗为散。每服。空心以温酒调下二钱。

　　治时气转相染易不止。宜服乌头散方。

　　川乌头（一分炮裂去皮脐） 川升麻（三分） 川大黄（三分锉碎微炒） 獭肝（一分酒浸微炙） 龙脑（半两（分）细研） 柴胡（三分去苗） 川朴硝（三分细研）上件药。捣细罗为散。入龙脑朴硝同研令匀。每服。空心以温酒调下一钱。

　　治时气病转相染易。乃至灭门。傍至外人。无有不着者。宜服雄黄丸方。

　　雄黄（一两细研） 赤小豆（二两炒熟） 丹参（二两） 鬼箭羽（二两）上件药。捣罗为末。炼蜜和丸。如梧桐子大。每服。空心以温水下五丸。可与病患同床传衣。不相染也。

　　治时气转相染者。延及外人。人不敢视者。朱砂丸方。

　　朱砂（二两细研水飞过） 人参（一两去芦头） 鬼箭羽（二两） 雄黄（二两细研水飞过）赤小豆（二两炒熟）上件药。捣罗为末。炼蜜和丸。如小豆大。每服。空心以温水下五丸。可与病患同床传衣。不相染也。

　　治时气热毒。令不相染易方。

　　豆豉（一升） 伏龙肝（三两细研） 童子小便（三中盏）上件药相和。煎取一中盏半。去滓。分为三服。每平旦一服。令人不着瘴疫。

　　治时气温毒。令不相染易方。

　　上于正月。取东行桑根。粗如指者。长七寸。以朱砂涂之。悬于门上。又令人带之。

　　卷第十六

　　治时气后劳复诸方

　　夫病新瘥。血气尚虚。津液未复。因以劳动。更成病焉。若言语思虑则劳于神。梳头澡浴则劳于力。未任劳而强之。则生热。热气还于经络。复为病者。名曰劳复也。

　　治时气后劳复。虚热不退。四肢沉重。或半起半卧。气力虚羸。宜服人参饮子方。

　　人参（去芦头二两） 甘草（一两炙微赤锉） 石膏（二两） 赤茯苓（二两） 半夏（汤浸七遍去滑一两） 前胡（二两去芦头） 知母（二两） 黄芩（二两） 小麦（一合） 竹叶（一握）上件药。细锉和匀。每服半两。以水一大盏。入枣三枚。生姜半分。煎至五分。不计时候。温服。

　　治时气后劳复。发寒热进退。鳖甲饮子方。

　　鳖甲（涂醋炙令黄去裙 ） 前胡（去芦头） 人参（去芦头） 甘草（炙微赤锉）（以上各三分） 生姜（一分） 豉心（一分） 葱白（七茎） 雄鼠粪（十四枚）上件药。细锉和匀。每服半两。以水一大盏。煎至五分。去滓。不计时候。温服。

　　治时气后数日已解。劳复发者。宜服栀子仁散方。

　　栀子仁（一两） 葱白（十一茎） 豉（一合） 雄鼠粪（十四枚） 甘草（半两炙微赤锉） 麻黄（一两去根节） 枳壳（一两麸炒微黄去瓤）上件药。捣粗罗令匀。每服半两。以水一大盏。煎至五分。去滓。不计时候。温服。有微汗。便愈。

　　治时气。热气解后复发。头痛如初病者。宜服此方。

　　雄鼠粪（三七枚杵末） 石膏（二两细研） 葛根（二两锉） 栀子仁（半两） 葱白（七茎）上件药。细锉和匀。每服半两。以水一大盏。煎至五分。不计时候。热服。未汗。再服治时气瘥后。起早。及多劳复。宜服陈橘皮散方。

　　陈橘皮（一两汤浸去白瓤焙） 甘草（半两炙微赤锉） 雄鼠粪（二七枚） 白术（一两） 豉（一合） 槟榔（一两）上件药。捣粗罗为散。每服三钱。以水一中盏。煎至六分。去滓。不计时候。温服。

　　治时气后。饮食过多。脉候实数。复发如初。宜服豉心散方。

　　豉心（二合） 雄鼠粪〔三（二七）枚〕 白术（一两） 川大黄（二两锉碎微炒） 木通（一两锉） 栀子仁（一两）上件药。捣粗罗为散。每服五（三）钱。以水一中盏。入生姜半分。煎至六分。去滓。

　　不计时候。温服。

　　治时气病瘥后劳复。发热呕吐。不下食。宜服芦根饮子方。

　　芦根（二两） 竹茹（二两） 人参（二两去芦头） 陈橘皮（一两汤浸去白瓤焙） 生姜〔一（二）两〕 石膏（四两细研）上件药。都锉和匀。每服半两。以水一大盏。煎至五分。去滓。不计时候。温服。

　　治时气后劳复。身体疼痛壮热方。

　　雄鼠粪（五枚） 豉（半合） 栀子仁（五枚） 枳实（五枚麸炒微黄）上件药。锉碎。以水一大盏半。煮取一盏。去滓。分为二服。不计时候。相次温服之。

　　治时气劳复。四肢烦疼。宜服薄荷粥方。

　　薄荷（一握） 阿胶（一两杵碎炒令黄燥） 川升麻（一两） 豉心（一合）上件药。细锉和匀。以水两碗。煮取一碗。去滓。以粳米作稀粥服。浓覆取汗瘥。

　　治时气新瘥。起早劳复。及食饮过多。复发欲死方。

　　上以鳖甲三两。醋涂炙令黄焦。去裙 。捣罗为散。每服二钱。以粥饮调下。不计时候。服。

　　又方。

　　上取所食物。烧作灰。细研。每服。以粥饮调下二钱。

　　卷第十六

　　治时气瘴疫诸方

　　治时气瘴疫。头痛壮热。心如火煎。面目黄黑。四肢沉重。不得睡卧。宜服茵陈散方。

　　子芩（一两半） 秦艽（二两去苗） 知母（二两） 大青（一两） 赤芍药（一两） 川芒硝（二两）去须） 栀子仁上件药。捣细罗为散。每服不计时候。以新汲水调下三钱。须臾便吃白粥饮半大盏。以次吃葱茶一碗。腹中稍觉转动。下利。额上似微润。即以衣盖取汗。汗解便瘥。

　　治时气瘴疫辟毒。宜服朱砂散方。

　　朱砂（二两细研） 川乌头（二两炮裂去皮脐） 细辛〔一（半）两〕 踯躅花（半两酒拌炒令干） 干姜（半两炮裂锉） 白术（半两） 栝蒌根（半两）上件药。捣细罗为散。每服不计时候。以温酒调下二钱。浓覆汗出瘥。

　　治时气瘴疫。老君神明白术散方。

　　白术（一两） 附子（半两炮裂去皮脐） 川乌头（半两炮裂去皮脐） 桔梗（半两去芦头）细辛（半两）上件药。捣细罗为散。平旦。以新汲水调下三钱。若已得病三日向上者。即以水一大盏。煎至五分。顿服。衣覆取汗瘥。

　　治时气瘴疫赤散方。

　　牡丹（二两） 皂荚（一两去黑皮涂酥炙微黄去子） 细辛 干姜（炮裂锉） 附子（炮裂去皮脐） 桂心 真珠 踯躅花（醋拌炒令干）（以上各半两）上件药。捣细罗为散。初觉头强恶寒。便以少许内鼻中吸之。取嚏为候。相次以温酒服二钱。浓覆取汗愈。

　　治时气瘴疫。消除恶气鬼魅精邪等。宜用雄黄丸方。

　　雄黄（五两细研） 朱砂（五两细研） 雌黄（五两细研） 苍术（一两） 虎头骨（一两） 鬼督邮头（一两）天雄两细研）上件药。捣罗为末。都研令匀。以蜜蜡一斤。青羊脂三两。和丸如弹子大。晨昏烧一丸。去厉鬼辟气毒。以绛袋子盛一丸带之。及悬于门户上。

　　治时气瘴疫杀鬼丸方。

　　虎头骨 朱砂（细研） 珍珠末 雄黄（细研） 曾青（细研） 鬼臼 皂荚 桔梗（去芦头）芎 芜荑 白术 白芷 鬼箭羽 鬼督邮 藜芦（去芦头） 菖蒲 女青（以上各半两）上件药。捣罗为末。都研令匀。炼蜜和丸如弹子大。男左女右。以青囊带一丸。

　　治时气瘴疫百病。宜服犀角丸方。

　　犀角屑 桂心 羚羊角屑 牛黄（细研） 鬼臼 附子（炮裂去皮脐） 獭肝（微炙） 麝香（细枚去皮上件药。捣罗为末。炼蜜和丸。如梧桐子大。每服不计时候。以温水下五丸。

　　治时气瘴疫。安息香丸方。

　　安息香（一两） 朱砂（半两细研） 硫黄（半两细研） 雄黄（一两细研） 阿魏（半两） 松脂（四两） 榴（柏）叶（四两） 苍术（四两） 白芷（三两） 干桃叶（三两）上件药。捣罗为末。炼蜜和丸。如弹子大。时以一丸烧于所居之处。仍亦宜用后方频浴之。

　　治时气瘴疫浴汤方。

　　桃枝叶（十两） 白芷（三两） 柏叶（五两）上件药。捣筛为散。每服三两。煎汤浴之。极良。

　　治时气瘴疫。杀鬼虎头丸方。

　　虎头骨（二两） 朱砂（细研） 雄黄（细研） 雌黄（细研） 鬼臼 皂荚 芜荑（以上各一两）上件药。捣筛为末。炼蜜和丸。如弹子大。以绛囊盛一丸系上。男左女右。家中悬屋四角。每月朔望夜半。中庭烧一丸。

　　治时气瘴疫黄膏方。

　　川大黄（锉碎微炒） 附子（炮裂去皮脐） 细辛 干姜（炮裂锉） 川椒（去目及闭口者微炒去汗） 桂心（以上各一两） 巴豆（三十枚去皮心研纸裹压去油）上件药。细研。以醋浸一宿。漉出用腊月猪膏二斤。煎三上三下绞去滓。密器盛之。初觉不并治治时气瘴疫。骨热烦闷。宜服獭肝丸方。

　　獭肝（二两微炙） 人参〔（一两）去芦头〕 沙参（一两去芦头） 鬼臼（半两去毛）苦参（半两锉） 甘草（三两炙微赤锉）上件药。捣罗为末。炼蜜和丸。如梧桐子大。每服。以粥饮下二十丸。

　　治时气瘴疫。宜服鬼臼丸方。

　　鬼臼（一两去毛） 雄黄（一两细研水飞过） 龙脑（一钱细研） 麝香（一钱细研） 朱砂（半两细研水飞过） 甘草（半两炙微赤锉）上件药。捣罗为末。炼蜜和丸。如梧桐子大。每服。不计时候。以人参汤下十丸。

