<!-- { "loadSidebar": true } -->
　　治时气瘴疫。辟除毒瓦斯。宜用鬼箭羽丸方。

　　鬼箭羽（一两） 鬼臼（一两去毛） 赤小豆〔半分（合）炒热〕 朱砂（半两细研水飞过）雄黄（半两细研水飞过）上件药。捣罗为末。炼蜜和丸。如豇豆大。如已患者。手掌中水调一丸。涂于口鼻上。

　　又于忌羊治时气瘴疫。雄黄散方。

　　雄黄（细研） 雌黄（细研） 白矾 鬼箭羽（各一两） 羚羊角屑（二两）上件药。捣细罗为散。入雄黄等研令匀。以三角绛囊盛一两。带心前。并门户上。又月旦日。青布裹一钱。中庭烧之。辟瘴疫。病患亦烧一钱熏之。即瘥。

　　治时气瘴疫。弹鬼丸方。

　　雄黄（一两） 朱砂（一两细研） 石膏（二两） 川乌头（一两） 鼠妇（一两）上以正月建除日。执厌日亦得。捣罗为末。以白蜡五两。铜器中。火上销。下药搅令凝。如楝实大。以赤 裹一丸。男左女右带之。

　　治时气瘴疫单行方。

　　社中西南柏树。东南枝。取曝干。捣罗为末。以水调一钱。日三四服。

　　又方。

　　正月上寅日。取女青捣罗为末四两。以三角绛囊盛。系户上帐前。

　　又方。

　　正月朔旦。及七日。吞麻子赤小豆各二七枚。又各以二七枚。投于井中。又以附子三枚。令女子投于井中。

　　又方。

　　冬至日。取雄赤鸡作腊。至立春日煮食。令尽。勿令他人知。

　　又方。

　　二月二日。取东行桑根。大如指。悬门户上。又令人各带之。

　　又方。

　　上以艾灸病患床四角。各一壮。勿令知之。

　　又方。

　　上以赤小豆新布囊盛之。置井中。三日取出。举家皆服。男子水下十粒。女人服二十粒又方。

　　桃木中虫粪末。细研。水服一钱。

　　又方。

　　鲍鱼头（一枚烧成灰） 赤小豆（半两）上件药。捣细为散。空心以温水调下半钱。酒下亦得。

　　又方。

　　炒豉一升。和术一斤。酒渍恒将服之。

　　卷第十七

　　热病论

　　夫热病者皆伤寒之类也。冬伤于寒。至春变为温病。至夏变为暑病。暑病者。热重于温也。

　　安卧数日乃热。热盛则卒心痛。烦热欲呕。头痛面赤无汗。脾热病者。

　　先舌渴面疗死曰热不得汗者难瘥。热病已得汗。脉尚躁。喘且即复热。喘甚者死。热病七八日。脉不躁不数。

　　后三日当有汗。若不汗者难治。热病七八日。其脉微小者生。脉病舌焦干黑者死。热病已得汗。常热不去。脉静者生。脉躁者难治。热病脉常躁盛。此气之极也。亦死。热病复满常喘。热不退者死。热病多汗。脉虚小者生。紧实者死矣。

　　卷第十七

　　治热病一日诸方

　　夫热病一日。病在太阳。太阳主表。表谓皮肤也。病在皮肤之间。故头项腰脊皆痛。宜汗之则愈也。

　　治热病一日。头痛身热。四肢烦疼。宜服解肌散方。

　　麻黄（一两去根节） 石膏（二两） 川升麻（一两） 甘草（一两炙微赤锉） 赤芍药（一两）柴胡〔一（二）两去苗〕 桔梗（一两去芦头） 杏仁（一两汤浸去皮尖双仁麸炒微黄）上件药。捣粗罗为散。每服五钱。用水一大盏。入生姜半分。煎至五分。去滓。不计时候。热服。衣覆取汗。未汗再服。

　　治热病一日。头痛壮热。宜服石膏散方。

　　石膏（二两） 麻黄（二两去根节） 黄芩（一两） 桂心（一两） 赤芍药（一两） 柴胡（一两去苗）上件药。捣粗罗为散。每服四（三）钱。以水一大盏。入葱白五寸。生姜半分。煎至五分。去滓。不计时候。热服。衣覆取汗。未汗再服。

　　治热病一日。头痛项强。身热如火。宜服葛根散方。

　　葛根（二两锉） 赤芍药（二两） 麻黄（二两去根节） 白芷（一两） 柴胡（一两去苗） 黄芩（一两） 石膏（二两） 桂心（一两）上件药。捣粗罗为散。每服四钱。以水一大盏。入葱白五寸。生姜半分。煎至五分。去滓。不计时候。热服。衣覆取汗。

　　治热病一日。头痛。壮热烦闷。宜服柴胡散方。

　　柴胡（一两去苗） 赤芍药（一两） 栀子仁（半两） 黄芩〔半两（分）〕 石膏（二两） 葛根（一两）上件药。捣筛为散。每服四钱。用水一大盏。入葱白二茎。豉半合。煎至五分。去滓。

　　不计时候。温服。

　　治热病一日。头疼壮热。心中烦闷。宜服栀子散方。

　　栀子仁（三分） 黄芩（三分） 石膏（一两） 葛根（一两锉） 柴胡（一两去苗） 麦门冬（一两去心焙）上件药。捣筛为散。每服四钱。以水一中盏。入豉五十粒。葱白三（二）茎。煎至五分。

　　去滓。不计时候。温服。

　　治热病一日。头痛壮热。宜服麻黄散方。

　　麻黄（一两去根节） 川大黄（三分锉碎微炒） 黄芩（半两） 桂心（半两） 甘草（半两炙微赤锉） 赤芍药（半两）上件药。捣细罗为散。每服。不计时候。以新汲水调下二（三）钱。服后盖衣取汗。未汗再服。

　　治热病一日。壮热头痛。宜服此方。

　　甘草（一两炙微赤锉） 生姜（三分切） 栝蒌（二枚大者细锉碗中盛之）上件药。先将甘草生姜。以酒一大盏半。煎至八分。去滓。热投入栝蒌碗中。绞取汁。

　　不计时候。分温二服。衣覆取汗。

　　治热病一日。身体壮热。头痛。骨肉酸楚。背脊强。口鼻手足微冷。小便赤黄。

　　宜服桃桃枝并叶（五斤细锉） 柳枝并叶（五斤细锉）上以水一硕。煮取七斗。去滓。带热。避风处淋浴。浴后于密室中。刺头。并眼后两边。及舌下。血断。以盐末涂针处。便宜服葛豉粥。

　　葛豉粥方。

　　葛根（二两锉） 葱白（五茎并须白） 豉（一合） 生姜（一两切）上件药。以水三大盏。煎至一盏半。去滓。下粳米二合。煮作粥。乘热顿服。衣盖取汗治热病一日。宜服发汗麻黄粥方。

　　麻黄（一两去根节） 豉（半合）上件药。用水一大盏半。煎至一盏。去滓。下粳米半合。煮作稀粥。乘热顿服。衣盖取汗。

　　卷第十七

　　治热病二日诸方

　　夫热病二日。阳明受病。在肌肉。故肉热。鼻干不得眠也。故可摩膏火灸。发汗而愈也治热病二日。头痛壮热。肢节不利。宜服麻黄散方。

　　麻黄（二两去根节） 川大黄（一两锉碎微炒） 葛根（一两锉） 甘草（半两炙微赤锉） 桂心（一两） 柴胡（一两去苗） 赤芍药（一两）上件药。捣筛为散。每服五钱。以水一大盏。入生姜半分。煎至五分。去滓。不计时候。热服。衣盖取汗。

　　治热病二日。口苦咽干。头痛壮热。宜服前胡散方。

　　前胡（一两去芦头） 葛根（半两锉） 桂心（半两） 旋复花（半两） 麻黄（二两去根节）杏仁（一两汤浸去皮尖双仁麸炒微黄）上件药。捣粗罗为散。每服五钱。以水一大盏。入生姜半分。葱白五寸。煎至五分。去滓。不计时候。热服。衣盖取汗。未汗再服。

　　治热病二日。头痛壮热。宜服桂枝散方。

　　桂枝（半两） 葛根（半两） 麻黄（三分去根节） 石膏（一两） 赤芍药（半两） 甘草（半两炙微赤锉） 杏仁（半两汤浸去皮尖双仁麸炒微黄）上件药。捣粗罗为散。每服三钱。以水一中盏。入生姜半分。葱白五寸。煎至六分。去滓。不计时候。热服。衣覆取汗。未汗再服。

　　治热病二日。头痛口苦。虽经发汗未解。可服柴胡散方。

　　柴胡（一两去苗） 人参（一两去芦头） 甘草（一两炙微赤锉） 黄芩（一两） 赤茯苓（一两） 半夏（半两汤洗七遍去滑）上件药。捣粗罗为散。每服三钱。以水一中盏。入葱白五寸。生姜半分。煎至六分。去滓。不计时候。温服。令自有汗即解。

　　治热病二日。头痛壮热。宜服黄芩散方。

　　黄芩（三分） 麻黄（一两去根节） 川大黄（半两锉碎微炒） 葛根（半两锉） 桂心（半两）赤芍药（半两） 甘草（半两炙微赤锉） 川朴硝（半两） 石膏（一两）上件药。捣细罗为散。每服不计时候。以葱豉汤。调下二钱。衣盖取汗。未汗再服。

　　治热病三（二）日。发汗未解。头痛壮热。宜服此方。

　　麻黄（一两去根节） 甘草（一两炙微赤锉） 葛根（一两）上件药。细锉和匀。分为六服。每服。以水一大盏。入生姜半分。煎至五分。去滓。不计时候。热服。衣盖取汗。

　　治热病二日。发汗后不解。头痛体热。宜服此方。

　　石膏（一两细研） 麻黄（半两去根节） 甘草（一分炙微赤锉）上件药。并锉。用水一大盏。煎至五分。去滓。入鸡子白一枚。搅匀。不计时候。乘热顿服。衣盖取汗。未汗再服。

　　卷第十七

　　治热病三日诸方

　　夫热病三日。诸阳传病讫。病犹在表。未入于脏。故胸胁热而耳聋。可发汗而愈也。

　　治热病三日。未得汗。壮热烦闷。欲得饮水。宜服葛根散方。

　　葛根（一两锉） 川大黄（一两锉碎微炒） 黄芩（一两） 麻黄（二两去根节） 桂心（一两）赤芍药（一两） 甘草（半两炙微赤锉） 柴胡（一两去苗） 栀子仁（半两）上件药。捣粗罗为散。每服四钱。用水一中盏。入生姜半分。煎至五分。去滓。不计时候。稍热服。令有汗为度。

　　治热病三日。发汗未解。头痛口干。心胸烦闷。宜服大黄散方。

　　川大黄（一两锉碎微炒） 柴胡（一两） 秦艽（一两半去苗） 石膏（二两） 麻黄（一两去根节） 甘草（半两炙微赤锉）上件药。捣粗罗为散。每服四钱。以水一中盏。入生姜半分。煎至五分。去滓。不计时候。稍热频服。汗出为度。

　　治热病三日。头痛口苦。寒热往来。宜服柴胡饮子方。

　　柴胡（一两半去苗） 木通（一两半锉） 赤芍药（一两半） 豉（一合） 石膏〔二（三）两半捣〕 甘草（半两炙微赤锉）上件药。都细锉和匀。每服半两。以水一大盏。煎至五分。去滓。不计时候。温服。

　　治热病三日。头疼壮热。宜服麻黄散方。

　　麻黄〔二（一）两去根节〕 知母（一两） 赤芍药（一两半） 葛根（一两） 黄芩（半两）甘草石膏（二两）上件药。捣粗罗为散。每服五钱。以水一大盏。入生姜半分。煎至五分。去滓。不计时候。稍热服。衣盖取汗。

　　治热病三日。表犹未解。壮热。头目四肢不利。宜服发汗桂心散方。

