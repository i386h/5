<!-- { "loadSidebar": true } -->
　　麦门冬（一两去心） 前胡（一两去芦头） 陈橘皮（半两汤浸去白瓤焙） 甘草（半两炙微赤锉） 生干地黄（一两） 人参（半两去芦头）上件药。捣筛为散。每服四钱。以水一中盏。入竹茹半鸡子大。煎至六分。去滓。不计时候。温服。

　　治热病。数日未得汗。遍身壮热。呕逆。不下食。宜服柴胡散方。

　　柴胡（一两去苗） 麻黄（一两半去根节） 川升麻（一两） 人参（一两去芦头） 麦门冬（一两分） 鳖甲（三上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治热病。因服凉药过多。致胃冷呕逆。宜服白茅根饮子方。

　　白茅根（半两锉） 陈橘皮（一两汤浸去白瓤焙） 桂心（三两） 葛根（一两） 高良姜（半两） 枇杷叶（半两拭去毛炙微黄）上件药。都细锉和匀。每服半两。以水一大盏。入生姜半分。煎至五分。去滓。不计时候。稍热服。

　　治热病烦渴饮水过多。时有呕逆方。

　　枇杷叶〔二（一）两拭去毛炙微黄〕 茅根（一两锉） 葛根（一两锉）上件药。捣筛为散。以水三大盏。煎至一盏半。去滓。不计时候。分温三服。

　　卷第十七

　　治热病哕候诸方

　　夫热病哕者。由伏热在于胃间。令人胸满气逆。气逆则哕。若大下后。胃气虚冷。亦致哕也。

　　治热病未得汗。燥热。饮水过多。腹胀气急。呕哕不止。宜服丁香散方。

　　丁香（半两） 人参（一两去芦头） 陈橘皮（半两汤浸去白瓤焙） 枇杷叶（半两拭去毛炙微黄） 前胡（半两去芦头） 茅根（一两锉） 葛根（半两锉）上件药。捣粗罗为散。每服三钱。以水一中盏。入生姜半分。煎至六分。去滓。不计时候。温服。

　　治热病。毒瓦斯攻胃。呕哕不止。宜服甘草饮子方。

　　甘草（一两炙微赤） 陈橘皮（一两汤浸去白瓤焙） 川升麻（一两） 生姜（一两） 葛根（一两）人参（一两去芦头）上件药。都细锉和匀。每服半两。以水一大盏。煎至五分。去滓。不计时候。温服。

　　治热病。腹胃虚胀。心膈壅滞。呕哕不能食。宜服半夏散方。

　　半夏（三分汤浸七遍去滑） 柴胡（一两去苗） 黄芩（半两） 赤芍药（三分） 甘草（一分炙微赤锉） 桂心（半两） 陈橘皮（三分汤浸去白瓤焙） 大腹皮（三分锉）上件药。捣粗罗为散。每服五钱。以水一大盏。入生姜半分。煎至五分。去滓。不计时候。温服。

　　治热病。烦热呕哕。不欲饮食。宜服麦门冬散方。

　　麦门冬（一两半去心） 柴胡（一两去苗） 芦根（一两半锉） 人参（三分去芦头） 葛根（一两锉）上件药。捣筛为散。每服四钱。以水一中盏。入竹茹一分。煎至六分。入生地黄汁少半分（合）。更煎一沸。不计时候。温服。

　　治热病。胃中有热。谷气入。则胃气逆。逆则哕。不下食。宜服前胡散方。

　　前胡（一两去芦头） 黄 （一两锉） 人参（一两去芦头） 麦门冬（半两去心） 陈橘皮（半两汤浸去白瓤焙） 甘草（一分炙微赤锉） 生干地黄（三分）上件药。捣筛为散。每服五钱。以水一大盏。入竹茹一分。煎至五分。去滓。不计时候。温服。

　　治热病。往来寒热。胸胁满闷。哕逆。宜服赤芍药散方。

　　赤芍药（三分） 前胡（半两去芦头） 人参（三分去芦头） 桂心（半两） 犀角屑〔三分（半两）〕 陈橘皮（三分汤浸去白瓤焙） 赤茯苓（三分） 芦根（半两） 大腹皮（半两）上件药。捣筛为散。每服三钱。以水一大盏。煎至五分。去滓。不计时候。温服。

　　治热病。邪热已退。胃气未和。哕不能食。宜服白术散方。

　　白术（三分） 芦根（三分锉） 草豆蔻（三分去皮） 人参（三分去芦头） 陈橘皮（三分汤浸去白瓤焙） 枇杷叶（三分拭去毛炙微黄） 浓朴（三分去粗皮涂生姜汁炙令香熟）上件药。捣筛为散。每服五钱。以水一大盏。煎至五分。去滓。不计时候。温服。

　　治热病。哕逆不下食。宜服白茅根散方。

　　白茅根（一两锉） 百合（一两） 陈橘皮（一两汤浸去白瓤焙） 葛根（一两锉） 人参（一两去芦头）上件药。捣筛为散。每服五钱。以水一大盏。煎至五分。去滓。不计时候。温服。

　　治热病未得汗。呕哕不止方。

　　麦门冬（一两半去心焙） 芦根（一两） 人参（一两去芦头）上件药。捣罗为散。每服半两。以水一大盏。入生姜半分。煎至五分。去滓。不计时候。温服。

　　卷第十七

　　治热病汗后余热不退诸方

　　夫热病。其人或未发汗吐下。或经服药以后。而脉洪大实数。腹胃胀满。小便赤黄。大便难。或烦或渴。面色变赤。此为腑脏有结热故也。

　　治热病得汗后。余热不退。头痛心烦。宜服石膏散方。

　　石膏（二两） 麦门冬（一两去心焙） 知母（半两） 人参（半两去芦头） 黄芩（三分） 柴胡（半两去苗） 犀角屑（半两） 甘草（半两炙微赤锉）上件药。捣粗罗为散。每服五钱。以水一大盏。入葱白两茎。豉五十粒。煎至五分。去滓。不计时候。温服。

　　治热病汗后。余热不除。寒热往来。头重体痛。宜服此方。

　　葛根（一两锉） 黄 （一两锉） 黄芩（三分） 栀子仁（一两） 地骨皮（三分） 柴胡（一两去苗） 石膏（一两） 甘草（半两炙微赤锉）上件药。捣粗罗为散。每服三钱。以水一中盏。入豉三十粒。煎至五分。去滓。不计时候。温服。

　　治热病汗后。余热不解。头项出汗。身上无汗。瘀热在内。渴欲饮水。小便不利。宜服茵陈（半两） 柴胡（一两去苗） 栀子仁（三分） 猪苓（半两去黑皮） 川大黄（三分锉碎微炒） 秦艽（三分去苗） 桑根白皮（半两锉） 木通（半两锉） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。不计时候服。

　　治热病汗后。余热不解。往来寒热不定。宜服葛根散方。

　　葛根〔三（二）分锉〕 麻黄〔二（一）两去根节〕 柴胡（一两去苗） 大青（半两）葳蕤（半两） 赤芍药（三分） 黄芩（半两） 甘草（半两炙微赤锉） 麦门冬（一两去心）上件药。捣筛为散。每服四钱。以水一中盏。煎至六分。去滓。不计时候。温服。

　　治热病后。余热不解。身体沉重。宜服黄芩散方。

　　黄芩（一两） 川升麻（一两） 黄连（三分去须） 石膏（一两） 栀子仁（一分） 麻黄（一两去根节） 甘草（一分炙微赤锉）上件药。捣粗罗为散。每服四钱。以水一中盏。煎至六分。去滓。不计时候。温服。

　　治热病汗后。余热不退。头痛唇干。宜服犀角散方。

　　犀角屑（一两） 知母（一两） 川升麻（一两） 黄连（三分去须） 麦门冬（一两去心） 黄芩（一两） 葛根（一两锉） 石膏（二两） 甘草（半两炙微赤锉）上件药。捣筛为散。每服四钱。以水一中盏。煎至六分。去滓。不计时候。温服。

　　治热病汗后。余热不解。宜服此方。

　　川升麻（三分） 黄芩（三分） 黄连（一两去须） 恒山（一两）上件药。捣筛为散。每服四钱。以水一中盏。煎至六分。去滓。空心温服。得吐即止。

　　未吐再服。

　　治热病已得汗。余热未退。宜服石膏散方。

　　石膏（一两半） 知母（一两） 人参（一两去芦头） 葳蕤（一两） 甘草（三分炙微赤锉）上件药。捣粗罗为散。每服五钱。以水一大盏。入生姜半分。煎至五分。去滓。不计时候。温服。

　　治热病汗后。余热不除。烦躁。恍惚不安。宜服人参散方。

　　人参（一两去芦头） 栀子仁（一两） 蓝叶（一两） 甘草（一两炙微赤锉） 大青（一两）白藓皮（一两）上件药。捣筛为散。每服四钱。以水一中盏。煎至六分。去滓。不计时候服。

　　卷第十七

　　治热病心腹胀满诸方

　　夫热病服冷药。及饮冷水过多。结在心下。故心腹胀痛。此为脏虚。先有旧 故也。或吐下以后。病不解。内外有热。亦心腹胀满。此为有实也。

　　治热病。心腹胀满。四肢烦闷。不欲饮食。宜服槟榔散方。

　　槟榔（一两） 白术（一两） 枳壳（一两麸炒微黄去瓤） 人参（一两去芦头） 陈橘皮（一两汤浸去白瓤焙） 麦 （一两麸炒微黄） 川大黄（三分锉碎微炒） 甘草（三分炙微赤锉）上件药。捣粗罗为散。每服三钱。以水一中盏。入生姜半分。煎至六分。去滓。不计时候。温服。

　　治热病。心腹胀满。或时疼痛。饮食全微。宜服赤芍药散方。

　　赤芍药（半两） 柴胡（半两去苗） 桔梗（半两去芦头） 木通（三分锉） 赤茯苓（半两）鳖甲（半两涂醋炙令黄去裙 ） 郁李仁（半两汤浸去皮尖微炒）上件药。捣筛为散。每服四钱。以水一中盏。煎至六分。去滓。不计时候。温服。

　　治热病。心腹胀满。不能饮食。四肢羸乏。宜服诃黎勒散方。

　　诃黎勒（三分去核生用） 赤茯苓（一两半） 陈橘皮（一两微浸去白瓤炒） 人参（一两去芦头） 甘草（半两炙微赤锉） 白术（一两） 槟榔（一两）上件药。捣筛为散。每服三钱。以水一中盏。入生姜半分。煎至六分。去滓。不计时候。温服。

　　治热病出汗后。心腹胀满。呕逆少气。宜服人参散方。

　　人参（半两去芦头） 木香（半两） 白术（三分） 半夏（半两汤浸七遍去滑） 甘草（半两炙微赤锉） 陈橘皮（三分汤浸去白瓤焙）上件药。捣筛为散。每服三钱。以水一中盏。入生姜半分。枣三枚。煎至六分。去滓。

　　不计时候。温服。

　　治热病伤冷太过。腹胀呕逆。不内饮食。宜服浓朴散方。

　　浓朴（一两去粗皮涂生姜汁炙令香熟） 半夏（一两汤洗七遍去滑） 藿香（三分） 人参（一两去芦头） 陈橘皮（半两汤浸去白瓤焙） 甘草（半两炙微赤锉） 诃黎勒皮（三分）上件药。捣筛为散。每服三钱。以水一中盏。入生姜半分。枣三枚。煎至六分。去滓。

　　不计时候。温服。

　　治热病。得汗后。热不解。心腹胀满。宜服柴胡散方。

