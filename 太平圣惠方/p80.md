<!-- { "loadSidebar": true } -->
　　伏龙肝（半两） 当归（三分锉微炒） 甘草（三分炙微赤锉） 赤芍药（三分） 黄芩（三分）川朴硝（三分） 川升麻（三分） 生干地黄（一两半）上件药。捣粗罗为散。每服五钱。以水一大盏。入竹茹一分。煎至五分。去滓。不计时候。温服。

　　治热病。鼻衄不止。此是阳毒伤肺。宜服阿胶散方。

　　阿胶（三分捣碎炒令黄燥） 伏龙肝（三分） 黄芩（三分） 葱白连须（二茎） 豉（一合）地骨皮（三分）上件药。并细锉令匀。都以水一大盏半。煎至一盏。去滓。入生地黄汁二合。搅令匀。

　　不计时候。分温三服。

　　治热病鼻衄不止。宜服黄芩散方。

　　黄芩（一两） 川大黄（一两锉碎微炒） 栀子仁（半两） 刺蓟（一两） 蒲黄（半两）上件药。捣筛为散。每服四钱。以水一中盏。煎至六分。去滓。不计时候。温服。

　　治热病鼻衄出多。面无颜色。昏闷虚困。熟干地黄散方。

　　熟干地黄（三分） 白芍药（三分） 黄 （一两半锉） 阿胶（半两捣碎炒令黄燥） 当归（半两锉微炒） 人参（三分去芦头） 天竺黄（三分）上件药。捣细罗为散。每服不计时候。以黄 汤调下二钱。

　　治热病鼻衄不止。贝母散方。

　　贝母（一两煨微黄色） 刺蓟（一两） 蒲黄（一两）上件药。捣细罗为散。每服。不计时候。以新汲水调下一钱。

　　治热病鼻衄不止方。

　　蛤粉（一钱） 黄丹（半钱） 香墨末（一钱）上件药。相和令匀。以新汲水调。顿服。

　　治热病鼻衄。诸药无效者。宜服此方。

　　赤马通（二枚绞取汁） 阿胶（三分炙令微黄捣末）上件药。二味相和。熟搅令匀。每用少许滴鼻中。仍以新汲水略蘸足即止。

　　治热病衄血。日夜无度。身面如金黄方。

　　上以韭根一握。捣绞取汁。以罐索投于井中深处。良久。急取出。沥水相和。滴二七滴于鼻中。瘥。

　　治热病鼻衄。血下数升去。宜服此方。

　　好松烟墨（二两）上捣。细罗为末。用鸡子白和。丸如梧桐子大。每服。以生地黄汁。下二十丸。如人行五里。再服。以瘥为度。

　　卷第十八

　　治热病口疮诸方

　　夫热病。发汗吐下之后。表里俱虚。毒瓦斯未除。伏热在脏。热毒乘虚。攻于心脾。上焦烦壅。头痛咽干。故口舌生疮也。

　　治热病口疮。心神烦躁。大小便壅滞。宜服犀角散方。

　　犀角屑（半两） 黄连（一两去须） 川升麻（三分） 川大黄（一两锉碎微炒） 川朴硝（一两） 黄芩（一两） 麦门冬（一两半去心焙） 甘草（半两炙微赤锉）上件药。捣粗罗为散。每服三钱。以水一中盏。煎至六分。去滓。温服。如人行十余里。再服。以利为度。

　　治热病口疮。壮热头痛。心神烦躁。宜服川升麻散方。

　　川升麻（一两） 玄参（一两） 黄连（一两去须） 大青（一两） 柴胡（一两半去苗） 知母（一两） 黄芩（一两） 甘草（三分炙微赤锉） 地骨皮（三分）上件药。捣粗罗为散。每服三钱。以水一中盏。入淡竹叶三七片。煎至六分。去滓。不计时候。温服。

　　治热病。心脏壅热。口内生疮。宜服大青散方。

　　大青（一两） 沙参（一两去芦头） 川升麻（一两） 川大黄（一两锉碎微炒） 黄芩（半两）枳壳（半两麸炒微黄去瓤） 生干地黄（三两） 川朴硝（三分）上件药。捣筛为散。每服四钱。以水一中盏。煎至六分。去滓。不计时候。温服。

　　治热病。咽喉赤肿。口内生疮。不能下食。宜服犀角煎方。

　　犀角屑（一两） 川升麻（一两） 川大黄（一两锉碎微炒） 马牙硝（半两） 黄柏（半两锉）黄药（一两）上件药。捣筛为散。以水四大盏。煎至一大盏。去滓。入蜜三合相和。煎一两沸。放温。徐徐含咽。

　　治热病。口疮发渴。疼痛不可忍。宜涂龙胆煎方。

　　龙胆（一两去芦头） 黄连（一两去须） 川升麻（一两） 槐白皮（一两锉） 大青（一两）竹叶（二两） 蔷薇根（二两锉）上件药。细锉。都以水五大盏。煎至一大盏。去滓。入蜜三合。慢火煎成膏。涂于疮上。有涎吐之。

　　治热病口疮。洗心除热。去喉中鸣。宜服石膏煎方。

　　石膏（半斤切研） 蜜（一中盏） 地黄汁（一中盏）上以水三大盏。先煮石膏取一盏。乃内蜜及地黄汁。复煎取一盏。去滓。每服抄一匙。

　　含咽。

　　治热病口疮久不愈方。

　　天门冬（一两半去心焙） 川升麻（一两） 玄参（一两）上件药。捣罗为末。炼蜜和丸。如弹子大。每服。以新绵薄裹一丸。含咽津。

　　又方。

　　川升麻（一两） 黄药（一两） 川大黄（一两半锉碎微炒） 黄丹（半两）上件药。捣罗为末。炼蜜和丸。如弹子大。每服。以新绵薄裹一丸。含咽津。

　　治热病口疮赤肿。疼痛不可忍方。

　　黄柏（一两末） 腻粉（一钱） 马牙硝（一分末）上件药。相和令匀。每取少许。贴于疮上。有涎吐却。日三两上用。

　　治热病。口疮赤肿疼痛方。

　　蔷薇根（二两锉） 黄柏（一两半锉） 马牙硝（一两）上件药。都以水二大盏半。煎至一盏半。去滓。温含冷吐。

　　治热病口疮不歇方。

　　牛膝（一两去苗） 角蒿（一两） 黄柏（半两锉）上件药。细锉。都以水二大盏。煎取一盏。去滓。温含冷吐。

　　治热病口疮方。

　　黄连（一分去须） 槐白皮（半两） 甘草根（半两）上件药。细锉。用水一大盏。煎至半盏。去滓。温含冷吐。

　　治热病。口舌生疮。石胆散方。

　　石胆（半钱） 马牙硝（一两） 黄连（半两去须） 龙脑（一钱） 黄柏（一分锉） 角蒿（一分）上件药。捣细罗为散。入龙脑石胆马牙硝等。更研令细。每取半钱。用新棉薄裹。含良久。有涎即吐之。

　　治热病。热盛。口中生疮。酥蜜煎方。

　　酥（三合） 蜜（三合） 大青（一合）上件药。先将大青捣罗为末。入酥蜜中。搅和令匀。慢火煎三两沸。入净器盛。不计时候。含一茶匙。

　　卷第十八

　　治热病吐血诸方

　　夫诸阳受病。不发其汗。热毒入深。结于五脏。内有瘀积。故令吐血也。

　　治热病发汗。而汗不发。致内有积瘀。故吐血不止。宜服生干地黄散方。

　　生干地黄（一两） 赤芍药（一两） 牡丹（三分） 犀角屑（半两） 刺蓟（一两） 柏叶（三分）上件药。捣筛为散。每服四钱。以水一中盏。煎至六分。去滓。不计时候。温服。

　　治热病吐血不止。心神烦闷。宜服大黄散方。

　　川大黄（三分锉碎微炒） 犀角屑（一两） 赤芍药（一两） 黄芩（一两） 生干地黄（一两）甘草（三分炙微赤锉）上件药。捣筛为散。每服四钱。以水一中盏。煎至五（六）分。去滓。不计时候。温服。

　　治热病。吐血。并鼻衄不止。头面俱热。宜服刺蓟散方。

　　刺蓟（一两） 川升麻（一两） 子芩（一两半） 大青（六（三）分） 紫苏茎叶（一两） 赤芍药（一两半） 犀角屑（三分） 川朴硝（一两） 生干地黄（一两） 甘草（三分炙微赤锉）上件药。捣筛为散。每服四钱。以水一中盏。煎至六分。去滓。不计时候。温服。

　　治热病。吐血。兼鼻衄不止。宜服竹茹饮方。

　　青竹茹〔一两（半）〕 子芩（一两） 蒲黄（二钱） 伏龙肝（二钱末） 生藕汁（二合）上件药。先以水一大盏半。煎竹茹子芩至一盏。去滓。下蒲黄等三味。搅令匀。不计时候。分为三服。

　　治热病。毒瓦斯未解。心肺积热。吐血不止。心中壅闷。宜服犀角散方。

　　犀角屑〔一（半）两〕 栀子仁（半两） 地骨皮（半两） 子芩（半两） 川大黄（半两锉碎微炒）干地黄（一两）上件药。捣筛为散。每服四钱。以水一中盏。煎至六分。去滓。不计时候。温服。

　　治热病吐血。心胸不利。宜服红蓝花散方。

　　红蓝花（一两） 川大黄（一两锉碎微炒） 诃黎勒皮（三分） 羚羊角屑（三分） 黄芩（三分） 刺蓟（三分）上件药。捣粗罗为散。每服五钱。以水一大盏。煎至五分。去滓。下赤马通汁半合。更煎一两沸。不计时候。温服。

　　又方。

　　上以生地黄。捣绞取汁。每服一小盏。频三五服。即瘥。

　　又方。

　　上以生藕捣绞取汁。每服一小盏。入生姜一匙。搅令匀。服之。频服即止。

　　又方。

　　上以生刺蓟捣绞取汁。每服一小盏。入生蜜一匙。搅令匀服之。频服即止。

　　又方。

　　上以伏龙肝。水浸取清。每服一小盏服之。

　　卷第十八

　　治热病热毒攻眼诸方

　　夫热病毒瓦斯攻眼者。由伏热在脏。心膈壅滞。热毒重蒸于肝。上冲于目故也。肝气通于目。目者肝之窍。若为邪热所攻。则赤肿疼痛。或生翳膜也。

　　治热病。热毒瓦斯攻眼。赤涩肿痛。宜服犀角散方。

　　犀角屑（半两） 麦门冬（一两去心焙） 防风（半两去芦头） 黄芩（半两） 川升麻（半两）石膏（半两） 川大黄（半两锉碎微炒） 黄连（半两去须） 大青（半两） 甘菊花（半两） 栀子仁上件药。捣粗罗为散。每服三钱。以水一中盏。入淡竹叶三七片。煎至六分。去滓。不计时候。温服。

　　治热病。热毒攻睛。额角遍痛。两眼涩肿。心神烦闷。宜服玄参散方。

　　玄参（半两） 甘菊花（半两） 地骨皮（半两） 川升麻（半两） 黄连（半两去须）麦门冬（一两去心焙） 栀子仁（半两） 柴胡（半两去苗） 甘草（半两炙微赤锉）上件药。捣粗罗为散。每服三钱。以水一中盏。煎至六分。去滓。不计时候。温服。

　　治热病。热毒攻眼。生翳膜。宜服青葙子丸方。

　　青葙子（一两） 枸杞子（一两半） 泽泻（一两半） 麦门冬（一两半去心焙） 生干地黄（一两两半）车前子（二两） 黄连（三分去须） 茺蔚子（三分）上件药。捣罗为末。炼蜜和捣三二百杵。丸如梧桐子大。每服。以清粥饮下三十丸。不计时候。服。

　　治热病。毒瓦斯攻两眼。赤肿疼痛。宜服洗眼黄柏汤方。

　　黄柏（半两） 黄连（半两） 当归（半两） 甘草（半两生用） 灯心（三 ） 黄芩（半两）上件药。细锉。都以水三大盏。煎取一大盏半。以绵滤去滓。看冷暖。避风处洗眼。日三五度用。

