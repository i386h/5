<!-- { "loadSidebar": true } -->
　　天南星 白附子 凡使：于热灰中炮裂，方入药用。或别有制度，各依本方。
　　马兜铃 凡使：须微炙过，方入药用。
　　骨碎补 凡使：用刀刮去上黄皮、毛令尽，细锉，用酒拌，蒸一日，取出晒干用。缓急只焙干，不蒸亦得。
　　葫芦巴 凡使：微炒过，入药用。
　　使君子 凡使：先于热灰中和皮炮，却去皮取仁。焙干入药用。
　　桔梗、大戟、延胡索、葶苈子、牵牛子等 并微炒过，方入药用。
　　川芎、白芷 并锉碎，焙干，方入药用。
　　木部肉桂 凡使：不见火，先去粗皮，令见心中有味处，锉，方入药用。如妇人妊娠药中，仍微炒用为妙。
　　茯苓、猪苓 凡使：须先去黑皮，锉碎，焙干用。
　　茯神 凡使：先去粗皮，并中心所抱木，锉碎，焙干入药用。
　　酸枣仁 凡使：先以慢火炒令十分香熟，方研破用。
　　黄柏 凡使：先去粗皮，蜜涂炙，方入药用。
　　干漆 凡使：须捣碎，炒熟入药用。不尔，损人肠胃。
　　蔓荆实 凡使：用酒浸，蒸一伏时，取出焙干用。
　　杜仲 凡使：先去上粗皮令净，以生姜汁涂，炙令香熟，令无丝为度。或只锉碎，以姜汁拌炒，令丝绝亦得。
　　沉香、檀香 凡使：先别锉碎，捣，罗为细末，方入药用。
　　桑白皮 凡使：先锉碎，微炒过，方入药用。
　　吴茱萸 凡使：先以沸汤浸洗七次，焙干，微炒过，方入药用。若治外病，不入口者，不洗亦得。
　　槟榔 凡使：须取存坐端正坚实者，先以刀刮去底，细切，勿经火，恐无力效，若熟使不如不用。
　　栀子 凡使：先去皮、须子，用甘草水浸一宿，滤出，焙干，入药用。
　　枳实、枳壳 凡使：要陈者，先以汤浸，磨去瓤，焙干，以麸炒焦，候香熟为度。
　　浓朴 凡使：先刮去粗皮，令见赤心，以生姜汁炙三次，取令香熟为度。或只锉碎使，姜汁炒亦得。
　　山茱萸 凡使：先用捣碎，焙干用，或只和核使亦得。
　　大腹皮 凡使：先须以酒洗，再以大豆汁洗过。锉碎，焙干，方可用。
　　巴豆 凡使：先去壳并心、膜，烂捣，以纸裹，压去油，取霜入药用。又一法：去壳、心、膜了，以水煮，五度换水，各煮一沸，研，不尔，令人闷。
　　蜀椒 凡使：先去枝、梗并目及闭口者，微炒过，隔纸铺在地上，以盏盖，令出汗，方入药用。
　　皂荚 凡使：要拣肥、长大、不蛀者，削去皮、弦并子，涂酥，炙令焦黄，方入药用。
　　诃黎勒 凡使 先于 灰中炮，去核取肉，酒浸蒸一伏时，取出焙干，方入药用。
　　楝实 凡使：先以酒浸润，俟上皮、核，剥去虚皮，焙干，以面炒，入木臼内杵为粗末罗过，去核，方入药用。
　　芜荑 凡使：先须微炒过，方可用。
　　龙脑、麒麟竭、乳香、松脂等 凡使：并须别研，令极细，方可入药用。
　　兽部龙骨 凡使：要粘舌者，先以酒浸一宿，焙干，细捣，罗，研如粉了，以水飞过三度，日中晒干用之。如缓急，只以酒煮，焙干用亦得。他有炮制，各依本方。
　　麝香、牛黄 凡使：先须别研令细，然后入药用之。
　　阿胶及诸胶 凡使：先捣碎，炒，候沸燥如珠子，方可入药用。
　　鹿茸 凡使：用茄茸连顶骨者，先燎去毛令净，约三寸以来截断，酒浸一日，慢火炙令脆方用。或用酥涂炙，各依本方炮制。
　　虎骨 凡使：先斫开，取出内中髓，却涂酒及酥等，反复炙，令黄赤色方用。
　　腽肭脐 凡使：先用酒浸，慢火反复炙令熟，方入药用。
　　禽鱼虫部夜明砂 即伏翼屎也。 凡使：须微炒过，方入药用。
　　白蜜 凡使：先以火煎，掠去沫，令色微黄，则经久不坏，掠之多少，随蜜精粗。
　　牡蛎 凡使：用火 令通赤，候冷，细研如粉，方可用。
　　珍珠 凡使：要取新净未曾伤破及钻透者，于臼中捣令细，绢罗重重筛过，却更研一二万下了，任用之。
　　桑螵蛸 凡使：先用炙过，或蒸过亦得。
　　鳖甲、龟甲 凡使：先用醋浸三日，去裙，慢火中反复炙，令黄赤色为度。如急用，只蘸醋炙，候黄色便可用。
　　露蜂房 凡使：先炙过方可用，或炒亦得。
　　蝉蜕 凡使：先去嘴、足，汤浸润，洗去泥土，却曝干，微炒过，任用之。
　　白僵蚕 凡使 要白色条直者，先去丝、嘴，微炒过方用。或有只生用者，各依本方。
　　原蚕蛾 凡使：去翅、足，微炒过，方入药用。蚕砂亦用炒。
　　虾蟆 凡使：先以酥涂，或酒浸，慢火中反复炙，令焦黄为度，或烧灰存性用。他有炮制，各依本方。
　　蛇蜕 凡使：先须炙过方可用，或烧成灰，入药用。各依本方炮制。
　　乌蛇、白花蛇 凡使：先以酒浸三日夜，慢火上反复炙，令黄赤干燥，去皮，骨，取肉入药用。
　　地龙 凡使：先搓去土，微炒过方用。
　　蜈蚣 凡使：先要炙过，方可入药用。
　　斑蝥 凡使：先去足、翼，用糯米同炒熟，方可入药用，生即吐泻人。
　　天浆子 凡使：须微炒过用之。
　　蜣螂 凡使：先去头、翅、足，炙过用之。
　　五灵脂 凡使：先以酒研飞，炼，淘去沙石，晒干，方入药用。
　　果菜部草豆蔻 凡使：须去皮，取仁，焙干用。或只和皮灰中炮熟，去皮用亦得。
　　陈皮、青皮 凡使：先以汤浸，磨去瓤，曝干，麸炒入药用。或急用，只焙干亦得。
　　乌梅 凡使：先洗，捶，去核，取肉，微炒过用之。
　　木瓜 凡使：先去瓤并硬子，锉碎，焙干，入药用。
　　杏仁、桃仁 凡使：先以汤浸，去皮、尖及双仁者，控干，用面炒，令黄赤色为度。
　　胡桃 凡使：去壳，以汤浸，去皮，却研，入药用之。
　　韭子 凡使：先须微炒过用之，亦有生用者。
　　胡麻 即黑油麻也。凡使：先炒过用，或九蒸九曝用亦得。
　　黑豆、赤小豆、大豆黄卷、麦 、神曲、白扁豆、绿豆等 凡使：并用炒过，方入药用凡有修合，依法炮制，分两无亏，胜也。
　　
　　附：指南总论　卷中
　　论中风证候
　　中风总论 夫风为天地浩荡之气，正顺则能生长万物，偏邪则伤害品类。人或中邪，固鲜有不致毙者，故入脏则难愈。如其经络空虚而中伤者，为半身不遂，手脚瘫痪，涎潮昏塞，口眼 斜，肌肤不仁，痹瘁挛僻。随其脏气，所为不同，或左或右，邪气反缓，正气反急，正气引邪， 僻不遂。盖风性紧暴，善行数变，其中人也卒，其眩人也晕，激人涎浮，昏人神乱，故推为百病长，圣人先此以示教，太医编集，所以首轮中风也。
　　论诸风之由 夫中风者，皆因阴阳不调，脏腑气偏，荣卫失度，血气错乱，喜怒过伤，饮食无度，嗜欲恣情，致于经道，或虚或塞，体虚而腠理不密。风邪之气中于人也，其状奄忽，不省人事，涎潮昏塞，舌强不能言者，可先与通关散搐鼻，次服至宝丹，此药性凉，稍壮人可与，气虚及年高人不可与服，只与后药。卒中风筋急头眩者，可与七宝丹。中风半身不遂，口眼 斜，筋挛骨痛者，可与小续命汤、追风应痛丸。中风邪气入脏，狂言恍惚，与排风汤。中风手足瘫痪，多与青州白丸子。中风项背拘强，牙关紧急者，可与三五七散。中风手足战掉，腰脚缓弱，可与活络丹、七宝丹。年高脚弱者，可与黄 丸。
　　论诸风气中 此病多生于骄贵之人，因事激挫，忿怒而不得宣泄，逆气上行，忽然仆倒，昏迷不省人事，牙关紧急，手足拘挛。其状与中风无异，但口内无涎声，此证只是中气，不可妄投取涎，发汗等药，反生他病。但可与七气汤，分解其气，散其壅结，其气自止。七气汤连进效速，更可与苏合香丸。
　　论中风半身不遂 皆因风邪中于经络，气血行迟，机关纵缓，故手足不遂，口眼 斜，可与七宝丹。偏风语言謇涩，可与小续命汤。偏风走注疼痛，身体麻木，可与活络丹。偏风恍惚不定，可与排风汤。偏风痰涎盛者，可与青州白丸子。拘急脚弱口噤者，可与龙虎丹。
　　瘫痪手足不遂，可与透冰丹。偏风筋脉挛急，可与驱风丸、乳香趁痛散、乳香丸、七宝丹。
　　论诸风骨节疼痛 皆因风气入于筋络及骨节疼痛，或攻注脚手痛，或拘挛伸屈不得者，可与乳香趁痛散、追风应痛丸、活络丹、乳香丸、没药丸、太岳活血丹皆可服。宜先与五香散淋渫，次用活血丹涂之。
　　论风湿证候 皆因腠理虚，风与寒湿气伤之。每遇夜间，或三、四更以来，腰背倦痛，转侧不得，或身体倦痛者，为有寒湿也，与小续命汤。大便秘，小便多，身疼痛者，可与术附汤。若骨节烦疼者，可与乳香趁痛散。或身体麻木，足胫弱者，可与追风应痛丸、黄 丸。腰痛甚者，可与青娥丸。
　　论诸风大便不通 皆因风邪热滞，肠胃津液干燥秘涩，可与麻仁丸、三和散。不通，即与皂荚丸，如通即止之，不可久服。如气虚及老人，不可与皂荚丸，只与麻仁丸、三和散、四物汤加去白青皮等分同煎。秘甚者，可与神功丸，不可与虚、老人服。
　　论诸风小便不通 皆因小肠积热，膀胱壅滞不利，可与导赤散、鸡苏丸、三黄丸、三和散。秘甚者，与神功丸、五苓散。
　　论风湿香港脚候 皆因风湿毒瓦斯入于脚膝之间，其状或赤肿，或冷痛，或麻木不仁，或脚软而缓，或憎寒壮热作渴，筋脉拘急，可与俞山人降气汤、排风汤、小续命汤、小降气汤。
　　痛者，与石南丸、追风应痛丸、乳香趁痛散。脚软不能行者，与黄 丸、木瓜丸。小便秘涩，与导赤丸、五淋散、三和散。大便秘者，与麻仁丸。秘甚者，与神功丸。冲心闷者，与三和散。抢腰痛者，可与大乌沉汤。不以轻重，皆用五香散淋渫。若脚肿生疮者，透冰丹。
　　论诸风头目昏眩 皆因痰壅上盛，可与青州白丸子。头目昏眩多痰者，可与辰砂化痰丸。痰盛昏眩，可与半夏丸、天南星丸。心肺有热，与龙脑芎犀丸。痰盛项强，急与金沸草散。痰多膈热者，可与川芎丸。心胸不利，口苦舌干，可与透冰丹、羌活丸、防风丸。痰甚心忪浮者，可与牛黄清心丸。痰盛渴呕者，可与天南星丸。
　　论诸风瘙痒瘾疹 皆因血气不顺，面如虫行 动。血气凝滞者，可与排风汤、胡麻散、消风散、四生丸。甚者，多服皂荚煎丸、何首乌丸。
　　论诸风头痛目晕 皆因风虚气上攻头目，可与太阳丹、白龙丸、茶调散、川芎丸。太阳穴痛，与急风散涂痛处。眼昏头痛者，可与消风散、追风散。痰热头痛者，可与防风丸。年高骨痛，牵引两眼昏暗者，可与遇仙散。
