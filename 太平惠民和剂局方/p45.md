<!-- { "loadSidebar": true } -->
　　论诸风热上攻面生热疮者 可与驱风丸、龙虎丹、排风汤、胡麻散、何首乌散、羌活丸、川芎丸、白龙丸、芎犀丸。或如虫行，可与追风散。
　　论诸风恍惚惊悸 皆因体虚受风邪，心气不足，入于心经者，与定志丸、降心丹、平补镇心丹、辰砂妙香散。热者，牛黄清心丸。
　　论诸风挫枕转筋 皆因气虚，项筋转侧不得，筋络不顺疼痛，与通关散、消风散、大三五七散或追风散。痰涎盛，与白丸子。
　　论诸风痰逆呕吐 诸风初发时，痰逆呕吐者，可与温中化痰丸、橘皮半夏汤、藿香汤、半夏散。呕吐者立止，可常服。
　　论诸风脚膝缓弱 皆因夙虚，气血衰弱，行止无力，可与黄 丸、木瓜丸、俞山人降气汤。不赤不肿而痛者，可与洗风汤淋沃洗之。
　　论破伤风证 皆因打扑伤破，风入发肿者，可与上员散，生姜自然汁调药贴患处。内损者，与太岳活血丹。血不止者，与花蕊石散。
　　论缠喉风证 皆因积热痰涎上攻咽喉，口开不得，水浆不下，与碧雪，竹管子吹入喉中。甚者，与雄黄解毒丸、玉屑无忧散。
　　论伤寒证候伤寒总论 《活人书》云：“伤寒正名有一十六条：伤寒、伤风、伤寒见风、伤风见寒、风湿、中湿、风温、湿温、温毒、中 、热病、温病、 病、温疟、晚发、疫疠，外证一十六条。外有六证相似：中暑、伤痰、食积、虚劳、瘴疟、香港脚，与伤寒相似，而实非伤寒，此证人不晓，皆言即伤寒也。”若不仔细分辨证候虚实用药，则误人性命在反掌之间，不可不知也。
　　论伤寒得病之由 凡伤寒初得病，便不进饮食，发热一向不止，头痛或浑身痛，或自汗恶风，憎寒壮热者，乃是伤风伤寒证也。便须问病得几日，有汗无汗，恶风不恶风，或渴或不渴，或呕逆或不呕逆，小便通或不通，得几日，须用仔细审问，方可用药。伤寒证与杂病不同，若不对证，妄投药饵，罪犯非轻，误人多矣。
　　论伤寒伤风证候 凡伤风者，皆因脱衣感冒，被风吹霎着，则洒然骨寒毛起，恶风自汗者，乃是伤风证也。凡风吹则体自寒，恶风无汗者，是伤寒证也。
　　论伤寒表证 伤寒初得病一、二日。头痛身体痛，恶寒或微喘者，体虚及老人，可与五积散、圣散子。此二药，病多日及不恶风者，不可服，并夏、秋之间，亦不可轻服。缘中暑似伤寒，若中暑人误服此二药，如抱薪救火，其害非轻，切宜审实仔细用药。少壮者，夏、秋宜用金沸草散、来苏散、人参轻骨散、葱白散、和解散、神术散之类可服也。初得病一、二日，头痛发热，身体痛，恶寒无汗者，可与葱白散、八解散、金沸草散、人参轻骨散。初得病一、二日或三日，自汗头痛，恶风或呕者，可与升麻葛根汤、败毒散、香苏散、葱白散、人参轻骨散、和解散、神术散之类皆可用。若发汗后热已退了，可与和气药嘉禾散、正气散。
　　论伤寒重证 病患四、五日至六、七日，不恶风寒，及发热烦渴呕逆，手掌中及腋下微有汗出，大便不通，小便赤，得三、四日，腹中满，微喘，狂言谵语者，切不可妄投热药，只可与小柴胡汤一贴，先进一服。如人行十余里未通，候半日久，可又进一服，以大便通出燥粪则愈，此里证也。烦渴者，与五苓散。或手足冷，吐泻，不可与小柴胡汤，只服参苓白术散、四君子汤之属。如调理通后，恐虚、老人须用平补药，可与嘉禾散、四君子汤、参苓白术散。
　　论和解证候 伤寒伤风，往来寒热，胸胁间痛，干呕及大便秘者，可用小柴胡汤一贴，病重者再服半贴方效。或言渴者，或小便涩，兼服五苓散。伤风四、五日，身发热，恶寒项强，而手足温，及大便不通者，多用小柴胡汤、败毒散、秦艽鳖甲散之类。妇人伤寒三、五日至七、八日，月经当行，或经水才去，作寒热，忽然谵语，如见鬼神状，日可夜甚，此乃热入血室也，用四物汤等分，加柴胡煎服。如不退，用小柴胡汤，兼入生地黄捶碎煎。伤寒阳证呕逆发热，兼参苓白术散、和解散辈，乃和解证也。
　　论伤寒阳证 伤寒阳证，面赤作热发渴，至五、六日不止，或服热药过多，热甚发狂烦躁，或泻赤汁脓血者，可服三黄丸、四顺饮、洗心散。或大便秘结，与小柴胡汤之类。
　　论伤寒阴证 伤寒三、二日，五、七日，身体疼痛不可转侧，自汗四肢厥冷，泻而不渴，或吐逆泄泻，脐腹痛，或有咽喉痛者，可与理中丸、理中汤。四肢冷甚，腹痛气急者，与姜附汤，多加甘草煎，及附子理中丸并服。更重者，用法炼黑锡丹、金液丹、二气丹之类，随轻重而用之。泻止四肢暖，有寒热，却用五积散、圣散子、十华散之类，微汗则解，不然则毒瓦斯再复，便难治也。
　　论伤寒阴阳二证 有阴厥，有阳厥，最宜仔细审问。伤寒阳证，热气深则反厥，若只认四肢厥冷，便投热药，此害人性命在顷刻间。发药者极用仔细审问，如是自疑，宁不发药，教他更请医者看视，不可乱发药也。
　　论伤寒阴厥证 若初得病，四肢厥冷，身上起粟，大便不调，或泻或呕，此寒厥也，可与理中丸、理中汤之类。
　　论伤寒阳厥证 若初得病，身便热，头痛，大便不通。至六、七日，渴甚狂言，揭衣被，不定迭，脚手厥冷。此乃热极而发厥冷，必竟少时又却温热，切不可便投热药，且与小柴胡汤之类。昔有国医孙用和一法探之，须仔细察审外证，方可用药。凡伤寒四肢厥冷，当察问病之因，若证不明，未辨阴阳者，且与四味理中丸加甘草再和匀，作四顺理中丸服，探之。若是阴厥，则服药了，形静不热，定迭，当渐加前件理中汤等。若是服四顺理中丸了，如烦论伤寒潮热 伤寒五、七日至十日以上，早晨稍惺惺，至申、酉前后发热不恶寒，微有汗，大便不通三、二日，或谵语而渴者，与小柴胡汤三、五服，重者五、七服，以大便微利，热须退。有渴者，可与五苓散。犹有烦躁及热未退者，宜加七宝洗心散，或与秦艽鳖甲散调理也。
　　论伤寒头痛 伤寒虽退，而头痛不止者，诸阳所聚，热毒瓦斯上攻，头痛不止者，可与龙脑芎犀丸、太阳丹、白龙丸、川芎丸之类。
　　论伤寒发渴 伤寒至五、七日，渴甚，或发热不恶寒，大便如常，小便赤，是胃中虚躁，可与五苓散，甚者与竹叶汤。发热渴者，与柴胡汤，仍加栝蒌煎。
　　论伤寒呕逆 伤寒呕逆有三证：胃中有寒而呕逆者，可与参苓白术散、五苓散、四君子汤；胃中亦有热，或发渴口干，或小便赤涩，与小柴胡汤或五苓散，其小柴胡汤极止热呕，或少气吐逆者，用竹叶汤立效。
　　论伤寒吐逆 伤寒吐逆者，胃寒。吐而身冷，或服冷药太多，而不渴，大便如常，或自利，或吐蛔虫者，此胃中寒也，可与人参丁香散、参苓白术散、四君子汤、理中丸、人参丸、嘉禾散。
　　论伤寒发喘 伤寒喘急者，皆因风寒，邪乘于肺，经气上盛发喘，可与麻黄汤、华盖散、款冬花散、人参润肺丸、养肺丸或润金散、款肺皆可服也。
　　论伤寒咳嗽 伤寒咳嗽者，由寒邪乘虚入于肺经，或饮水过多，停饮咳嗽微喘，发热而渴青胡论伤寒吐血发衄 伤寒五、七日，发鼻衄或吐血者，热盛气壅则衄血或吐血，切不可妄投热药，可与鸡苏丸、薄荷煎，煎茅根汤或茅花汁冷送下，甚者可与三黄丸。如渴，兼服五苓散、清心散加真蒲黄煎服。
　　论伤寒咽喉疼痛 伤寒咽喉痛，皆因内热气秘，阳毒上熏，则咽喉痛。痰盛者，可与如圣汤。甚者，可与四顺饮、犀角饮、洗心散皆可服之。
　　论伤寒腹痛 伤寒有热腹痛者，三、四日大便不通，绕脐腹痛，或发热不恶寒，或渴者，此乃胃中有燥粪，故发痛也。切不可用热药，且如正气散、理中汤及诸推积性热药，皆不可用，误人性命。只可与小柴胡汤加芍药少许同煎，一、二服如未效，可至三、四服，取大便通为度。伤寒腹痛有寒证，因服冷药过多，大便自利，腹中痛，手足冷者，可与理中丸，甚者与附子理中丸、理中汤。未效，用姜附汤多加甘草煎，用诸热药即止。气虚及老人伤寒后腹痛，大便如常，无热，只是腹痛者，与黄 建中汤，多服取效。
　　论伤寒大小便秘 伤寒大便秘者，可与麻仁丸。未通者，与神功丸、三黄丸。有热者，与四顺清凉饮。后以参苓白术散、嘉禾散补之。小便秘结者，与五苓散、导赤散、五淋散皆可与之。
　　论伤寒后自汗 伤寒后自汗者，可服牡蛎散、止汗散，兼嘉禾散、黄 建中汤加人参煎服，又人参当归散加小麦同煎。
　　论伤寒后自利 伤寒后腹痛，大便自利，手足冷者，可服理中丸之类，见腹痛条内。
　　论伤寒后黄胆 伤寒眼睛及遍身发黄胆，小便不利，或头上汗出者，可与五苓散。以山茵陈、山栀子各少许，锉碎，二钱，煎汤调，多服效。
　　论伤寒后腹满 伤寒后腹满者，不思饮食，或食后不消化，腹胁胀满者，可与匀气散、沉香降气汤、蓬煎丸、思食丸、参苓白术散。甚者，与青木香丸，兼嘉禾散、四君子汤、木香分气丸、木香散、木香流气饮，看虚实用之。
　　论伤寒后患痢 伤寒后患痢，多是热证，或下纯脓，或下纯血，可与黄连阿胶丸、驻车丸。血多者，与地榆散、胃风汤兼服。
　　论伤寒中湿证 伤寒一身尽痛，转侧不得，骨节烦疼，小便不利，大便反快，额上汗出，此中湿气也，可多服五苓散利小便，次用术附汤兼服之。
　　论伤寒后调理 伤寒本无补法，不可用太温药补之。若补甚，则再发热。但可用微温药调理，只可与参苓白术散。虚弱、老人，用嘉禾散之类调理。
　　论伤暑证候 夏月伤暑，亦云伏暑，谓其人从热中来，便从凉处坐卧，不知被外凉冷之气闭，暑热气伏在腠理中，不能发泄，故曰伏暑。其证自汗恶寒，或背恶寒而渴，或面垢如未洗面人，或板齿燥，当门二齿干，是伏暑也。呕逆而渴者，及卧不及席，也是伤暑也，可与五苓散、桂花丸、大顺散、香薷散。发热甚者，可与香薷散、竹叶汤、枇杷叶散、小柴胡汤冷服，立效。
　　论伤暑吐泻 中暑呕吐，发热闷乱，或霍乱吐泻，可与消暑丸、五苓散、桂苓丸、香薷散之类。
　　论停痰证候 有痰在胸膈之间，亦能憎寒壮热，恶风自汗，咽喉不利，只是头不痛，身体不疼者，可与金沸草散、消饮丸、辰砂化痰丸、倍术丸之类皆可与。
　　论伤食证候 病有头痛发热恶寒，或腹满吐逆，身体不痛，只是四肢倦怠，其证非伤寒也。此是伤食，在肠胃之间，可与感应丸、独圣丸、蓬煎丸、嘉禾散、思食丸，诸伤食药皆可服。气虚、老人，可服五积散，吞下青木香丸、顺气散之类。
　　
