<!-- { "loadSidebar": true } -->
　　治卒肿，满身面目浮大方上用商陆根一斤，刮去皮，薄切之，煮令烂，去滓，内羊肉一斤，下葱豉盐如食法，随意食之，肿消后亦宜作此。或常捣商陆与米中，蒸作饼子食之。

　　卷之四十　水肿门（附论）

　　水肿通治方

　　治膜外气水病，不限年月深浅，浮肿大喘。

　　防己 大戟 木香 赤茯苓（去皮） 海蛤胡椒 白术 犀角屑 葶苈 防风 木通 诃黎勒（去核） 陈皮 牵牛 槟榔 郁李仁 桑皮 紫苏（以上各一两） 大黄（二两） 麝香（少许，汤澄下，不用研）

　　上锉碎，分作二剂，以水三升，隔宿浸，明日五更用文火煎，减去一升，绞取饮，可三盏，平旦空心先饮一盏，如人行五里，更服一盏，又如人行五里，更服一盏，至第三服，如药冷用重汤暖之，不可冷服。若久病腹中虚，服至第三盏，即微利三两行。若腹中实者，至日午即转泻，宜用盆盛验之，必有恶浊黄水，或恶浊青黑物出三五升，并气化为之泻。若不甚困，慎勿止之，必自住。若觉力乏，即服浆水粥补之，后隔三五日，更服一剂，还根据此法服之。按徒都先生云：服第一剂则病减半，至第二剂则去根本。前后历试，重者朝服一剂，而暮已瘥。根本深者，服药当日肿消能起，但觉小腹内有块结，则须后剂。其药滓慎勿抛弃，布囊盛，悬于风中，他日或有微觉发动则更煎，可更治两人。徒都先生云：人家有此药滓，悬于户上，一家终不患疫气。此饮不独治水气，凡是气病皆治之。若患气，不限年月深浅，于此药二十味中，减去大黄及诃黎勒，加贝母人参，以童子小便煎，每日空心服之，当去病根。有患肺气困重者，因逢患水气人，服此药，偶得一盏服之，盒饭永瘥。有人一生患脚气，时时冲心，服此饮亦除根本。以此推之，但是气皆治，不独治水气而已。妇人有娠，服之亦无妨，小儿及老人随意加减，服之皆瘥。

　　卷之四十　水肿门（附论）

　　水肿通治方

　　治膜外水气。

　　甘遂 大麦面（各半两）

　　上为末，以水和作饼子，烧熟热食之。如不利，以热饮投之，如利以冷水洗手面即止。

　　一方治十肿水气，为末，空心以葱白汤调二钱服之。

　　卷之四十　水肿门（附论）

　　水肿通治方

　　治水气肿满。

　　巴戟（去心，麸炒） 甘遂（炒黄） 木香 苦葶苈（炒） 沉香（锉） 泽泻（以上各一分） 腻粉（一钱） 槟榔（一枚生，一枚炮） 陈皮（去白） 芫花（醋拌炒） 麦（以上各半两）

　　上为末，每服二钱，用猪腰子一枚，以竹刀割开，去筋膜，切作三片，糁药末在内，用湿纸裹，慢火煨令香熟，先煮葱白三茎，令熟细切，将葱白与粟米同煮粥一碗，先食粥一半，方食腰子，药后再食粥令尽，临卧时服，至五更大小便下赤黄恶物是效。

　　卷之四十　水肿门（附论）

　　水肿通治方

　　治水气肿病。

　　大戟（麸炒） 甘遂（炒，各一分） 苦葶苈（半两，一半生，一半熟用） 泽泻（一分半）

　　上为细末，煮枣肉和丸，如梧桐子大。若四肢肿者，名为顺水，温浆水下三丸，星月上时服，至天晓利下恶物；若四肢瘦腹肿者，名为逆水，以苦葫芦子神曲煎汤送下二丸，小便频快是效。

　　卷之四十　水肿门（附论）

　　水肿通治方

　　治水气肿满。

　　生商陆（切如麻豆） 赤小豆（各等分） 鲫鱼（三尾，去肠肚，存鳞）

　　上将二味，实装鱼腹中，以线缚之，用水三升，慢火煮豆烂，去鱼，只取二味，空心食之，就以鱼汁送下。甚者过二日再为之，不过三剂瘥。

　　卷之四十　水肿门（附论）

　　水肿通治方

　　治水气，脚膝浮肿，大小便不利，上气喘急。

　　槟榔（二两） 木香 桂心（各半两） 紫苏茎叶 牵牛（微炒） 陈皮（去白） 赤茯苓 木通（以上各一两） 郁李仁（一两半，汤浸去皮，微炒）

　　上为细末，每服二钱，空心煎桑白皮汤调下，临卧再服。

　　治肿从脚起，稍上进者，入腹则杀人，亦治水肿。

　　上用赤小豆一斛，煮令极烂，得四五斗汁，温以渍膝以下，日日为之，数日消尽。若已入腹者，不必渍，但煮小豆食之，莫杂吃饭及 鱼盐。

　　卷之四十　水肿门（附论）

　　水肿通治方

　　治水肿腹胀。

　　甘遂（半两，水煮） 甜葶苈（一两，炒） 细辛（去苗，一两半） 川椒（二两，炒）

　　上为细末，炼蜜为丸，如梧桐子大，每服十五丸，用白汤送下，空心日午临卧各一服。

　　卷之四十　水肿门（附论）

　　水肿通治方

　　治水气，遍身浮肿。宜利三焦，通水道。

　　猪苓（去皮） 甜葶苈（炒） 大黄（炒） 赤茯苓 陈皮（去白） 野狼毒（醋拌炒） 干姜（炮） 五味子 大戟（炒） 椒目（炒出汗） 泽泻 汉防己 桂心 白术（各等分）

　　上为细末，每服二钱，食前用葱白汤调服，大小便利为度。

　　卷之四十　水肿门（附论）

　　水肿通治方

　　治水气，遍身浮肿，上喘，小便不利。

　　海蛤（细研） 甜葶苈（炒） 昆布（洗去碱） 赤茯苓 海藻（洗去碱） 泽漆（以上各一两） 木通 桑皮（各二两） 汉防己（三两）

　　上为细末，炼蜜和捣三五百杵，丸如梧桐子大，每服三十丸，不拘时米汤送下。

　　卷之四十　水肿门（附论）

　　水肿通治方

　　治通身虚肿，喘闷不快。

　　续随子 汉防己 赤茯苓（面蒸） 海金沙 人参 槟榔 木香（以上各半两） 苦葶苈（炒，四两）

　　上为细末，用枣肉和丸，如梧桐子大，每服二三十丸，食前桑白皮煎汤送下。

　　卷之四十　水肿门（附论）

　　水肿通治方

　　治蛊胀腹满，水肿遍身，肿满气逆，呕哕喘乏，小便赤涩，大便不调，一切中满下虚，危困之病，其效如神。

　　沉香 丁香 人参 车前子 葶苈（炒） 槟榔（以上各二钱） 青皮 白牵牛 枳实（炒） 木通（以上各四钱） 胡椒 海金沙 蝎梢（去毒） 木香 茯苓 肉豆蔻（以上各一分） 白丁香（一钱半） 萝卜子（六钱，炒） 滑石（三钱） 郁李仁（去皮，一两一分）

　　上为细末，用生姜自然汁煮糊为丸，如梧桐子大，每服二十丸，不拘时用生姜汤送下，日进三服。忌盐鱼果肉面食，只可食米粥。

　　卷之四十　水肿门（附论）

　　水肿通治方

　　治水盅，通身肿满。

　　京三棱（煨） 牵牛 胆矾（研） 芫花（醋拌，炒） 槟榔（以上各一两） 腻粉（一分） 砂（研） 续随子（去壳） 木香（以上各半两） 铁粉（三分，研） 大枣（三十枚，汤内略煮过，剥去皮核，取肉研烂）

　　上除胆矾 砂枣肉外，同为细末，用酽醋二大升，于银石器内先下胆矾 砂枣肉，煎五七沸，次下诸药末，一处搅匀，慢火熬，候可丸，如梧桐子大，每服十丸，丈夫用温酒下，妇人醋汤下。

　　卷之四十一

　　胀满门（附论）

　　《活人书》谓腹胀满者，由阴阳不和，盖天之阴阳寒暑也，人之阴阳气血也，其有不和，必致偏胜，则寒暑不调，人之偏胜，则气血乖和，气血乖和，则变生百病。夫胀满者，岂不由偏胜之所致乎？《六元正纪论》云：太阴所至为中满，又云：浊气在上则生 胀。又云：诸湿肿满，皆属脾土，盖心肺为阳居上，肾肝为阴居下，脾属土。居中州，亦阴也。为仓廪之官，主纳水谷，灌溉四脏。经曰：饮食入胃，游溢清气，上通于肺，下输膀胱，水精四布，五经并行。阴阳自和，心肺之阳降，肾肝之阴升，以成交泰，而为无病。或六淫七情之侵扰，又饮食失节，房劳致损，俾脾土之阴伤，胃虽纳谷，不能运化，则阳自升而阴自降，阴阳不和，则为否膈矣。遂使清浊相混，气道壅塞，气化浊血，瘀郁为热，热留而久，气化成湿，湿热相搏，遂成胀满，是曰鼓胀。外虽坚满，而胀中空无物，腹之虚大。经曰：腹胀大，鼓之如鼓者，此之义也。又有单腹蛊胀者，蛊之一字，从虫，似有虫食于内之义，其谬固气之盘结于肠间，固难治也。《灵枢·胀论》云：五脏六腑皆有其胀，各各不同。然胀者皆因厥气在下，寒气逆上，荣气留止，真邪相攻，两气相搏，合而为胀。或为脏腑之间，或为气血之分，或为胸胁，或为皮肤，各有其病，各有其状。盖营气循脉，卫气逆则为脉胀，卫气并脉循分则为肤胀，此病皆由人之脏气所致，或四气七情之所乘袭。至于饮食饥饱，致使三焦虚实而为胀者，治法不同。设冬感寒胸中痞满，脉来沉细为寒胀，治宜温解寒邪；夏月伤热，胸腹坚满，脉来虚弱为暑胀，治宜清热除湿；若饥饱伤脾，脾气若虚，迟于克化，少有停滞，即为胀满，脉浮滑者，为膨满也，宜以消导所滞，其病自愈 ；若其不升降，痞结胸中，三焦相混，大小便不通，卒然胀满，脉来沉伏，为三焦胀也。又有虚实之分，虚者皮肤壳壳然而坚，不痛而气满，治以升降气道、温补脾元即复矣；实者内挟宿食，邪实于内，按之坚痛，当以疏气涤实可也。至以久病而胀，脾土已败，最为危证，治难取效。诸胀当推其原而疗之，实者涤之，虚者补之，寒者热之，热者清之，结者散之，留者行之，在血分则通其血，在气分则行其气，始可万全，不致殆矣。

　　卷之四十一　胀满门（附论）

　　胀满通治方

　　治中满，寒胀寒疝，大小便不通，四肢厥冷，食入反出，下虚中满，腹中寒，心下痞躁，寒厥奔豚不收，并治之。

　　益智 半夏（汤泡） 木香 茯苓（去皮） 升麻（以上各一钱） 人参（去芦） 青皮川乌（炮，去皮脐）当归 柴胡 干姜 荜澄茄 黄连（以上各六分） 黄 黄柏（去皮） 吴茱萸 草豆蔻 浓朴 麻黄 泽泻（以上各半钱）

　　上作一服，水二盅，生姜三片，煎至一盅，食前服。大忌房劳酒湿面生冷硬物。

　　卷之四十一　胀满门（附论）

　　胀满通治方

　　治诸胀。

　　木香 大黄 茯苓（去皮） 浓朴（姜制） 泽泻（以上各一两） 黑牵牛（取末） 滑石（各六两）

　　上为细末，滴水和丸，如梧桐子大，每服五十丸，食前用生姜汤送下。

　　卷之四十一　胀满门（附论）

　　胀满通治方

　　治诸痞塞，关格不通，腹胀如鼓，大便秘结，小肠肾气等疾，功效尤速。

