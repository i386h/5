<!-- { "loadSidebar": true } -->
　　气之所积名曰积，气之所聚名曰聚。故积者五脏所生，聚者六腑所成。其始发者有常处，其痛不离其部，上下有所终始，左右有所穷处。聚者阳气也，其始发无根本，上下无所留止，其痛无常处，谓之聚。故以是别知积聚也。又有七症八瘕，又有石瘕肠覃。陈无择论症瘕属肝部，积聚属肺部。夫症者证也，瘕者假也。假物而成形，然有七症八瘕之名，经论亦不详出，虽有蛟蛇鳖肉发虱米等七证，初非定名，偶因食物相感而致患尔。若妇人症瘕，则由内外不内外，因动伤五脏气血而成。古人谓为痼疾，以蛟蛇等为生瘕，然亦不必泥此，并属血病。蛇发等事，皆出偶成，但饮食间误中之，留聚假血而成，自有活性。亦犹永徽中僧病噎者，腹中有一物，其状如鱼，即生瘕也。又有石瘕，歧伯曰：石瘕生于胞中，寒气客于子门，子门闭塞，恶血当泻不泻，坏血留止，日以益大，状如怀子，月事不以时下，皆生于女子，可导而下。《宝鉴》曰：夫膀胱为津液之府，气化则能出矣。今寒客于子门，则必气塞不通，血壅不流，而坏血以止之，结硬如石，是名石瘕也。此气先病而血后病，故月事不来，则可宣导而下出者也。故《难经》云：任之为病，其内苦结，男子为七疝，女子为瘕聚，此之谓也。非大辛之药不能已。又有肠覃，歧伯曰：此病寒气客于肠，外与胃相搏，不得荣养，因有所系，瘕而内着，恶气乃起，息肉乃生。其始生者大如鸡卵，稍以益大，至其成如怀子之状，久者离岁，按之则坚，推之则移，月事以时下，此其候也。夫肠者大肠也，覃者延也。大肠以传道为事，乃肺之府，肺主卫，卫为气，气者炅则泄，寒则凝，令寒气客于大肠，故卫气不荣，有所系止，而结瘕在内贴着，其延久不已，是名肠覃也。气散则清，气聚则浊，结为瘕聚，所以恶气乃起，息肉乃生。小渐益大，至期而鼓，其腹则如怀子状也。此气病而血未病，故月事不断以时下，此非妊娠，在乎脉辨。《原病式》曰：症者腹中坚硬，按之应手，谓之症也。《圣惠方》谓症犹证也。然水体柔顺，而今反坚硬如地者，亢则害承乃制也。瘕者腹虽硬，而忽聚忽散，无有常准，故《圣惠方》云：瘕犹假也，以其病瘕未及症也。经曰：血不流而寒薄，故血肉凝而成瘕也，腹内结痛也。经曰：小肠移热于大肠，为瘕，谓小肠热移入大肠，两热相搏，则血溢而为 瘕。血涩不利，则月事沉滞而不行，故云 瘕为沉。 与伏同，若瘕为疝误矣。然则瘕病亦有热者，或阳气郁结，怫热壅滞，而坚硬不消者，非寒症瘕也。以脉别之，王氏谓脉沉伏者症也，快坚者瘕也。故《难经》乃言五积为病，且如肝之积曰肥气，在左胁下如覆杯，久不已令人发咳逆 疟，连岁不已；心之积曰伏梁，起脐上，大如臂，上至心下，久不已令人病烦；心脾之积曰痞气，在胃脘覆大如盘，久不已令人四肢不收，发黄胆，饮食不为肌肤；肺之积曰息贲，在右胁下如覆杯，久不已令人洒淅寒热，喘嗽发肺痈；肾之积曰奔豚，发于小腹，上至心下，若豚状，或上或下，无时，久不已令人喘逆，骨痿少气。此五积之状，各随五脏之经发病，故不同也。东垣云：且积之为病，或因暴怒七情之气，或六淫之邪，其初甚微，导引去之可也。留而不去，遂成五积。治当五郁之法，经言积之生于阴者，盖忧思伤心，重寒伤肺，忿怒伤肝，醉以入房，汗出当风伤脾，用力过度，若入房汗出浴则伤肾。积之所成，由自来矣。有言积聚，有言症瘕，有言 癖，虽名异而病同。东垣先生随经用药，制立五方，治五积，各有所主论，当察其所痛，以知其应。有余不足，可补则补，可泻则泻，无逆天时，详脏腑高下，如寒者热之，结者散之，客者除之，留者行之，坚者削之，消者安之，摩者咸而软以苦泻之。全真气，节饮食，慎起居，和其中外，可使毕已。若以大毒之剂攻之，积不能除，反伤真气，终难治矣。许学士解其要略，大抵治积以所恶者攻之，以所喜者诱之则愈。且如 砂阿魏治肉积，葛根麦 治酒积，木香槟榔治气积，桃仁红花治血积，南星半夏治痰积，牵牛甘遂治水积，三棱莪术治癖积，礞石巴豆治食积，雄黄腻粉治涎积，各从其类，而对证治之。若用群啄之药分其势，则难取效。须是认得分明，是何积聚，兼见何证，然后增加佐使之药，不尔反有所损，要在临时消息也。《脉经》曰：脉来细而附骨者积也，寸口积在胸中，微出寸口，积在喉中，关上积在脐旁上，关下积在心下，微下关积在少腹，尺中积在气街。脉出在右，积在右，脉出在左，积在左，脉两出，积在中央，各以其部处之。脉来小沉而实者，胃中有积聚，不食，食即吐；肺积脉浮而毛，按之辟易；心积脉沉而芤，上下无常处；肝积脉弦而细；肾积脉沉而急。脉沉重而中散者，因寒食成症，脉左转而沉重者，气症在胃中，右转出不至寸口者，肉有肉症也。洁古云：养正积自除。譬如满座皆君子，纵有一小人，自无容地而出。今其真气实，胃气强，积自消矣。洁古之言，岂欺我哉！《内经》曰：大积大聚，衰其大半而止。满实中有积气，大毒之剂尚不可过，况虚中有积者乎？此乃治积之一端也。邪正虚实，宜详审焉。此皆古人论脉病证治，实后人之龟监，为医者能体古人之心为心，治证无不效矣。

　　卷之四十二　积聚门（附论）

　　积聚通治方

　　治久气积聚，状如症瘕，随气上下，发作有时，心腹绞痛攻刺，腰胁小腹 胀，大小便不利。

　　半夏（汤泡七次） 槟榔 当归 杏仁（汤泡，去皮尖，麸炒） 附子（炮，去皮脐） 陈皮茯苓（去皮） 枳壳（去穣麸炒） 浓朴（姜制） 桂心 川芎 吴茱萸（汤泡） 甘草（炙，各一钱）

　　上作一服，用水二盅，生姜三片，煎至一盅，食远服，大便不利加大黄。

　　卷之四十二　积聚门（附论）

　　积聚通治方

　　治肺积，在右胁下大如覆杯，久不愈，病洒洒热，气逆喘咳，发为肺痈，其脉浮而毛。

　　半夏（汤泡） 桂心 人参（去芦） 吴茱萸（汤泡） 桑白皮（炙） 葶苈 甘草（炙，各一钱半）

　　上作一服，用水二盅，生姜五片，红枣二枚，煎一盅，食前服。

　　卷之四十二　积聚门（附论）

　　积聚通治方

　　治肾积，发于小腹，上至心，如豚奔走之状，上下无时，久不愈，病喘逆，骨痿少气，其脉沉而滑。

　　甘李根皮（焙） 干葛 川芎 当归 白芍药 黄芩 甘草（炙，各一钱半） 半夏（汤泡七次，二钱）

　　上作一服，用水二盅，生姜五片，煎至一盅，食前服。

　　卷之四十二　积聚门（附论）

　　积聚通治方

　　治五种积气，三焦痞塞，胸膈满闷，呕吐痰逆，口苦吞酸。常服顺气宽中，除 癖，消积聚。

　　枳壳（麸炒） 益智 陈皮 京三棱 莪术 槟榔 肉桂（以上各一钱） 肉豆蔻 浓朴青皮 木香 干姜 甘草（炙，各半钱）

　　上作一服，水二盅，生姜三片，红枣二枚，煎一盅，不拘时服。

　　卷之四十二　积聚门（附论）

　　积聚通治方

　　治五积六聚，状如症瘕，随气上下，发作有时，心腹疼痛，上气窒塞，小腹胀满，大小便不利。

　　益智 陈皮（去白） 莪术 京三棱 青皮（去白） 桔梗（去芦） 香附（炒，去毛）

　　藿香叶 肉桂（以上各一钱半） 甘草（炙，一钱）。

　　上作一服，用水二盅，生姜三片，煎至一盅，食前服。

　　卷之四十二　积聚门（附论）

　　积聚通治方

　　治中满腹胀，内有积块，坚硬如石， 令人坐卧不能，大小便涩滞，上气喘促，面色萎黄，通身虚肿。

　　方见胀满门

　　卷之四十二　积聚门（附论）

　　积聚通治方

　　治因忧气食湿面，结于中脘，腹皮微痛，心下痞满，不思饮食，食之不散，常常痞气。

　　木香 柴胡 橘皮 草豆蔻（以上各一钱半） 当归 枳实（麸炒，各一钱） 半夏（汤泡，二钱） 红花 甘草（炙，各半钱）

　　上作一服，用水二盅，生姜三片，煎至一盅，食远服。

　　卷之四十二　积聚门（附论）

　　积聚通治方

　　治心腹积聚，症瘕积块，大如杯碗，心胁胀满，如有所碍，十种水肿痞塞，翻胃吐逆，并皆治之。

　　皂角（去皮弦子，炙） 巴豆（去皮心膜，出油） 浓朴（去粗皮，姜制炒） 吴茱萸（汤泡，炒） 紫菀（去叶土，各半两） 茯苓（去皮） 人参（去芦） 蜀椒（去目及合口者，炒出汗） 肉桂（去粗皮） 干姜（炮） 柴胡（去芦） 桔梗（去芦） 菖蒲（各一两） 川乌（炮，去皮脐，二两半）。

　　上为细末，入巴豆再研令匀，炼蜜和丸，如梧桐子大，每服五丸，食前生姜汤送下。

　　卷之四十二　积聚门（附论）

　　积聚通治方

　　治脾积气滞，胸膈满闷，肚腹疼痛，气促不安，呕吐清水，丈夫酒积，妇人血积，小儿食积，并皆治之。

　　青皮 陈皮 三棱（醋煮） 莪术（醋煮） 干姜（炮） 良姜（以上各一两） 香附（炒，去毛，二两）

　　上为细末，醋糊为丸，如梧桐子大，每服五十丸，食前用生姜汤送下。一方用萝卜子一两，炒。

　　卷之四十二　积聚门（附论）

　　积聚通治方

　　治五积，破痰癖，消症块，散积聚。

　　木香（不见火） 丁香（不见火） 青皮（去白） 川楝子（炒） 茴香（炒，以上各半两） 三棱（炮锉，酒浸一宿） 枳壳（去穣，麸炒，各一两） 莪术（一两，用去壳巴豆三十粒同炒，巴豆黄色，去巴豆不用）

　　上为细末，醋煮面糊为丸，如梧桐子大，以朱砂末为衣，每服五十丸，不拘时用炒生姜盐汤送下，温酒亦可。

　　卷之四十二　积聚门（附论）

　　积聚通治方

　　治老人虚入一切虚寒， 癖积块，攻胀疼痛。

　　黑附子（二枚，各重七钱，去皮脐，剜作罐子） 砂（三钱，用水一盏，化在盆中，火上熬干，秤） 木香（七钱半，不见火） 破故纸（炒） 荜茇（各一两）

　　上将飞过 砂末，入在附子罐内，仍用附子末盖口，用面和成，裹约半指浓，以慢炭火内煨令黄色，去面，同木香等药为细末，却将原裹附子熟面为细末，醋调煮糊为丸，如绿豆大，每服十五丸至二十丸，食后用生姜汤送下。

　　卷之四十二　积聚门（附论）

　　积聚通治方

　　治肝之积，在左胁下，如覆杯，有头足如龟鳖状，久不愈，发咳逆呕，其脉弦而细。

