<!-- { "loadSidebar": true } -->
　　治久积症癖气不瘥，或于胁肋作块，形大如杯，或如鸡子，透隐皮肤，或时疼痛，坚硬如石，宜服。

　　麝香（别研） 干漆（炒烟尽） 神曲（炒黄） 麦 （炒黄，以上各一两） 鳖甲（醋炙） 芫花（醋拌炒） 莪术（煨） 京三棱（煨） 萆 （各二两）

　　上为细末，研匀，用醋煮糊为丸，如梧桐子大，每服十丸，食前用温酒送下。

　　卷之四十二　积聚门（附论）

　　积聚通治方

　　治症癖及鼓胀。

　　上用京三棱一石细切，以水五石煮至一石，去滓，更煎三斗许，于铜器中重釜煎如稠糖，取出，置密器中，每服一匙匕，酒一盏，温服之，日二服，常令酒气相喷。

　　卷之四十二　积聚门（附论）

　　积聚通治方

　　治症癖，腹满如鼓，坐卧不安，食即欲吐，气闷喘急。

　　槟榔（二两，煨） 赤茯苓（去皮） 京三棱（煨） 陈皮（去白，焙） 芍药（以上各一两半） 食茱萸（三分） 郁李仁（汤浸，去皮，一两）

　　上 咀，每服三钱，用水一盏，煎至七分，去滓，温服，空心午后各一服。

　　卷之四十二　积聚门（附论）

　　积聚通治方

　　破症块，消积气。

　　干漆（炒烟尽，四两） 附子（炮，去皮脐） 青皮（去白，炒） 香子（炒） 大黄（炒） 芫花（醋拌炒） 陈皮（去白，炒） 白牵牛（炒令香） 莪术（煨） 木香（不见火） 槟榔 京三棱（用醋纸裹煨） 桂心（以上各二两） 五灵脂（用木碗盛地坑子内，以火 令烟尽，取灰二两） 皂角（长五寸许，以麻缚定，用泥固济，火 烟尽，取灰二两）

　　上为细末研匀，炼蜜和丸，如梧桐子大，每服二十丸，加至三十丸，生姜汤送下。忌猪鱼热面等物。

　　卷之四十二　积聚门（附论）

　　积聚通治方

　　治男子妇人气积。

　　槟榔末 杏仁末 羌活末 黄芩（以上各一两） 神曲（炒） 麦 （炒） 雷丸（以上各半两） 牵牛末（二两） 江子（去皮油，取霜，四钱）

　　上为细末，汤浸蒸饼为丸，如梧桐子大，朱砂为衣，每服大人七丸，三岁服三丸，五岁服五丸，临睡时用温白汤送下，以利为度。

　　卷之四十二　积聚门（附论）

　　积聚通治方

　　治诸症结，痛起于胁下，按之而坚，妨痛不能饮食，渐加羸瘦。

　　当归（切焙） 桔梗（炒） 木香 鳖甲（用醋频蘸，炙黄） 桂心 桃仁（汤浸，去皮尖双仁，炒，别研，以上各一两半） 吴茱萸（水淘，炒干，半两）

　　上除桃仁外为末，却入研匀，每服三钱，水一盏，煎至七分，去滓温服，逐日空心日午夜各一服。

　　卷之四十二　积聚门（附论）

　　积聚通治方

　　治食症，咽酸吐津，胸膈疼痛，气噎，食饮进退。

　　麦 （炒） 神曲（炒） 紫菀（去苗土） 浓朴（去粗皮，生姜汁炙） 大黄（锉炒）

　　当归（焙） 鳖甲（醋炙） 槟榔（各半两）

　　上锉碎，每服五钱，水一盏半，煎至七分，去滓温服，空心日午临卧各进一服。

　　卷之四十二　积聚门（附论）

　　积聚通治方

　　治食症气块 癖等疾。

　　木香 京三棱 石三棱 鸡爪三棱 槟榔（以上各一两） 肉豆蔻（半两） 巴豆（去心膜，出油尽） 砂（研，各一分）。

　　上为细末，研匀，醋糊为丸，如小豆大，每服五七丸，丈夫生姜汤下，妇人醋汤下，癖气木香汤下。

　　卷之四十三

　　宿食内伤门（附论）

　　夫脾胃者，水谷之海也，水谷入口，而胃以纳之，脾以克之，脾胃气旺，则谷肉果菜俱能消化为糟粕矣。经云：饮食入胃，游溢精气，上输于脾，脾气散精，上归于肺，通调水道，下输膀胱，水精四布，五经并行，合于四时五脏，阴阳揆度，以为常也。盖脾土宜暖，而不宜生冷，若人之原禀，脾胃怯弱，气血虚惫，兼以不善调摄，或恣其饮食，或寒温不适，饥饱失宜，愈伤脾气。凡百饮食，入于胃中，不能克消，以致停蓄，遂成宿滞，变生诸疾，东垣因以内伤论为证名也。至若又谓荣气谷气元气清气运气卫气之六者，斯皆胃气之别名，其实为一也。且人身五脏，皆禀于胃，胃和则谷气上升，而谷气者，乃足少阳胆、手少阳三焦，元气始发，生长万化之用者也。胃伤则中气不足，中气不足则不能滋养元气，元气不充，则脏腑真气皆为不足，而心火独盛矣。心火者，阴火也，起由下焦，其系于心，心不自主，相火代之。相火者，下焦心胞之火，乃为元气之贼也。然火与元气不两立，必一盛则一负矣，而脾胃气衰，则下流于肾肝，阴火得以乘其上位，于是元气受病，系于上焦心肺之气。

　　盖心主荣血，肺主卫气，荣卫失守，则诸病生焉。夫人之真气衰旺，岂不由乎饮食之致然哉？凡诸饮食所伤，当各以消导之药，以克其所伤之物，俾脾气愈旺，而五谷之精华上腾，应乎天而为清气也。彼神气强盛，七神卫护，生气不乏，增益大旺，气血周漩，百病不能侵矣。虽有大风苛毒，岂能为害耶？是以易水张先生，当谓停滞不可恣用利药，下咽少顷，其药味施化，标皮之力始开，便觉宽快。及致所伤之物已去，稍过三两时辰，其药品尽化，性味大作，而其停滞虽大，不知脾胃反伤矣。脾胃一伤，则真元之气败坏，致生诸虚百疾而夭人寿，此医之过欤。而东垣论其内伤，皆由喜怒劳役，饮食饥饱，致伤脾胃而然也。刘河间又谓：天真者，为造化之元气，在人身得以执天机而行六气，分地纪而运五行。是故人身也，天地也，一而二，二而一者也。若人调理适宜，邪勿能伤，而血脉壮盛，精气增益，周身生化，则一疾无矣。或于忧愁思虑，饥饱劳役，大惊卒恐，致真气耗散，血气分离，其五行六气，遂有愆膈，则百病作矣。故经曰：饮食劳倦则伤脾，形寒饮冷则伤肺也。原夫宿食为病，由脏气虚弱，寒在脾胃之间，致谷食不能消化，停积于中也。且旧谷未消，新谷又入，脾气已弱，不复能克，而新旧相积，故经宿不消，则令人腹胀气急，噫气醋心，食臭恶心，时复憎寒壮热，或头痛似疟也，且噫气醋心者，由上焦有停痰积饮，胃中有宿冷食积，脾气不能磨克其食，故腹胀而气逆，所以好噫气吞酸，气息食臭也。恶心者，缘心下有停水积饮之故也。而心主火，脾主土，土性克水，今脾虚不能克消，水饮米饮不散，上乘于心，复遇冷气所加，致令火气不宣，则心中淡淡然欲吐也，其脉右寸浮而大，按之反涩，尺脉亦微而涩。假若脾胃有伏热，亦因食积不消者，身则发热，状似伤寒，惟身不痛为异也。大抵宿食所伤，则皆恶寒，然当分上中下三脘治之。积物之停于中下脘者，重则根据仲景法，大小承气汤备急丹类用之，轻则以东垣枳术等丸治之，在上脘而食物，其气反壅塞于上，其脉气口紧，盛于人迎两三倍者，必以吐之。经云：上部有脉，下部无脉，其人当吐不吐者死，宜以瓜蒂散，吐去其物。若去不尽，以消导药磨之；若物已去，而脾胃元气或被伤者，以东垣内伤所论，补益法中益气等汤，是有如先食热物而不伤，继用寒物，因后寒食，致前食亦不消化而伤者，当询问其寒食热食，孰多孰少，斟酌以药。如其寒物一分，热物二分，则当以寒药二分，热药一分，相合投之。或先饮酒而后食寒冷，及伤热物冰水等物者，当询其次序多寡所伤，量其寒热之剂，分散可也。职于医者，宜临证察脉，看人虚实老幼，以施治疗，庶不苟且。切不可便用辛燥峻利等药服之，求愈而反为害也，则当慎之。

　　卷之四十三　宿食内伤门（附论）

　　宿食内伤通治方

　　治宿食留饮，积聚中脘，噫臭腐气，心腹疼痛，或脏腑飧泄，并皆治之。

　　香附子（炒去毛，三钱） 紫苏（去根） 苍术（米泔水浸，切，炒） 陈皮（以上各二钱） 甘草（二钱半）

　　上作一服，水二盅，生姜五片，葱白三根，煎至一盅，不拘时服。如头痛加川芎香白芷。

　　卷之四十三　宿食内伤门（附论）

　　宿食内伤通治方

　　治噫宿腐气，心膨 满，或时冷疼。

　　香附（炒去毛，十两） 乌药（五两） 缩砂（去壳） 粉草（炒，各二两）

　　上为细末，每服二钱，用紫苏三叶盐少许，煎汤调下，不拘时服。大便秘，用橘皮汤调下。

　　卷之四十三　宿食内伤门（附论）

　　宿食内伤通治方

　　消食健脾益气，进美饮食。

　　人参 缩砂 神曲（炒） 香附子（炒去毛） 青皮 陈皮 麦 （炒） 枳壳（去穣，麸炒） 三棱（煨） 莪术（煨，各等分）

　　上为细末，粳米糊为丸，如梧桐子大，每服五十丸，空心用米饮送下，盐汤下亦可。

　　卷之四十三　宿食内伤门（附论）

　　宿食内伤通治方

　　治膨满，消食积气块，及伤食夹脐痛甚。

　　方见积聚门

　　卷之四十三　宿食内伤门（附论）

　　宿食内伤通治方

　　磨化宿食，止腹痛。

　　京三棱（煨） 莪术（煨） 青皮（去白） 陈皮（去白，以上各五两） 胡椒 干姜（炮，各三两）

　　上为细末，米醋煮米粉糊为丸，如梧桐子大，矾红为衣，每服五十丸，淡生姜汤送下，或二陈汤下，不拘时服。

　　卷之四十三　宿食内伤门（附论）

　　宿食内伤通治方

　　治中脘有宿食，吞酸恶心，口吐清水，噫宿腐气，或心腹疼痛，及中虚积聚，飧泄，赤白痢下，并皆治之。

　　乌梅肉（七个） 百草霜（三钱） 巴豆（去壳并油，二枚） 杏仁（去皮尖，另研，三七枚） 半夏（汤泡七次，九枚） 缩砂（三七枚）

　　上件为细末，和匀薄糊为丸，如黍米大，每服十五丸，加至二十丸，熟水送下，姜汤亦得。更看虚实，增减丸数。或因食生冷鱼脍腥腐，用治中汤送下亦可。

　　卷之四十三　宿食内伤门（附论）

　　宿食内伤通治方

　　治虚中积冷，气弱有伤，不能传化，心下坚痞，两胁胀满，心腹疼痛，噫宿腐气。及治霍乱吐泻，米谷不化，久痢赤白，脓血相杂，久病黄色羸瘦，及腹中一切食症之疾。

　　枳壳（去穣，麸炒） 槟榔 橘红 京三棱 半夏（汤泡） 干姜（炮） 黄连（去须）

　　莪术（以上各二两） 巴豆（三七枚，连壳）

　　上件除巴豆外，锉如豆大，用好醋煮干，去巴豆，余药焙干为末，薄糊为丸，如绿豆大，每服十丸，加至十五丸，用茶清姜汤任下，食后临卧服，孕妇不可服。

