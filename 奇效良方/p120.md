<!-- { "loadSidebar": true } -->
　　《内经》云：汗者心之液。又云：阳加于阴谓之汗。由此推之，是阳热加于阴血，散于外而为汗也。然有自汗盗汗之别焉。成无己云：自汗者，不因发散而自汗出也；盗汗者，睡而汗出也。因而思之，自汗盗汗，其一液也，其出异也。盗如盗窃之盗，窥人息而潜出，行于阴也；自汗如自然之自，居常有而明显，见于阳也。皆因腠理空疏，卫护气虚，不能致密收敛于表，虚则阳热泄焉。阳主动而散津液，走于肝，若阳蒸阳分而液出者为自汗，阳蒸阴分而液出者为盗汗，由是内分阴阳之虚，外闭腠理之气，乃得其源也。皆由心肾俱虚以致此。阴虚阳必凑，发热自汗；阳虚阴必乘，发厥而自汗。阴阳偏胜，有伤风中暑。故经云：风从外入，令人汗出头痛，身重恶寒，天热衣浓则为汗，天寒衣薄则为溺。病痹多汗而濡者，其湿甚也。阴气有余为多汗身寒，阳气有余为身热无多，劳则气耗，喘且汗出。饮食饱甚，汗出于胃；惊而夺精，汗出于心；持重远行，汗出于肾；疾走恐惧，汗出于肝；摇体劳苦，汗出于脾。或人有热饮食下胃，其气未定汗则出，或出于面，或背或身，其不循胃气之道出。此因伤于风，内开腠理，毛蒸理泄，卫气走之，固不得循其常道。此气剽悍而出，故不得从其道，名曰漏泄。惊怖房劳，虚极痰饮，亦成此证。诊法尺脉涩滑谓之多汗，男子平人脉虚细微者，善盗汗也。参之表里虚实之异其药，条列诸家方论者，察其所宜而用之。经言有病身热解堕，汗出如浴，恶风少气，名曰酒风。长沙言：太阳病头痛发热，汗出恶风者，太阳病发汗，遂漏不止，其人恶风，小便难，四肢微急，难以屈伸者，太阳中热者， 是也，汗出恶寒，身热而渴者，且太阳此五证，全在乎医于本经内药治之。当凉反热，当热反凉，医之过欤。《金匮要略》曰：风湿脉浮身重，汗出恶风者，除湿固腠理为先。东坦云：饮食劳倦皆自汗，当用甘温之剂，滋益皮毛之气，不合自汗损其元气也。暑邪干卫，故身热自汗，当用清暑益气治之。《试效方》云；湿热大作，汗出不休，胜湿之剂，最为稳当。王海藏云：太阳自汗桂枝汤，阳明自汗白虎汤，少阴自汗四逆汤，阳明发热自汗多者大承气汤。

　　此皆内伤外感之邪，干卫而出也。此方论皆前人注立，后之学人识经络，用之取效，不明脉理，错认经络，用之反祸不轻。其于盗汗，非若自汗，犹有实者，此则阳热侵行于蒸出，阴液复越于表，是阴亏而表亦虚也。其汗因寝而至，寝则卫气亦行于里，觉则气散于表，而汗止矣。故经曰：太阳所至为寝汗，东坦谓太阳老阳也。太阳标有阳之名，无阳之实，以膀胱之真寒为纯阴之气也。《兰室秘藏》治疗之证以黄 黄连生地黄当归之属，滋阴以制阳热，静而汗止，此其论也。

　　卷之四十四　自汗盗汗门附论

　　自汗盗汗通治方

　　治伤风脉浮，自汗恶风。

　　方见伤寒门

　　卷之四十四　自汗盗汗门附论

　　自汗盗汗通治方

　　治中湿脉细，自汗体重。

　　方见头痛门

　　卷之四十四　自汗盗汗门附论

　　自汗盗汗通治方

　　治男子血气不足，体常自汗。

　　方见诸虚门

　　卷之四十四　自汗盗汗门附论

　　自汗盗汗通治方

　　治盗汗之圣药也。

　　当归 黄柏 生地黄 熟地黄 黄芩 黄连（以上各一钱半） 黄 （二钱）

　　上作一服，水二盅，煎至一盅，临卧服。

　　卷之四十四　自汗盗汗门附论

　　自汗盗汗通治方

　　治喜怒惊恐，房室虚劳，致阴阳偏虚，或发厥自汗，或盗汗不止，并宜服之。

　　黄 （去芦，蜜炙，二钱） 白茯苓（去皮） 熟地黄（酒蒸） 肉桂（不见火） 天门冬 麻黄根 龙骨（以上各一钱） 五味子 浮小麦（炒） 防风（去芦，各八分） 当归（去芦，酒浸） 甘草（炙，各七分）

　　上作一服，水二盅，生姜五片，煎至一盅，食远服。发厥自汗加附子，发热自汗加石斛。

　　卷之四十四　自汗盗汗门附论

　　自汗盗汗通治方

　　治真气不足，上盛下虚，面赤自汗，小便频数。如汗不敛，加肉桂黄 。

　　方见诸虚门

　　卷之四十四　自汗盗汗门附论

　　自汗盗汗通治方

　　治表虚自汗。

　　芍药（五钱） 官桂 甘草（炙，各二钱）

　　上作一服，水二盅，生姜五片，枣二枚，煎至一盅，食前服。本方加黄 二钱，名黄建中汤，治虚劳自汗。加当归名当归建中汤，治妇人血虚自汗。其自汗漏不止者，加桂枝一钱，熟附子半个，名桂枝附子汤，煎空心服。

　　卷之四十四　自汗盗汗门附论

　　自汗盗汗通治方

　　治盗汗。

　　防风（五钱） 川芎（二钱半） 人参（一钱二分半）

　　上为细末，每服二钱，临卧米饮调下。

　　卷之四十四　自汗盗汗门附论

　　自汗盗汗通治方

　　治盗汗极验。

　　白术（不拘多少，锉作小块，或稍大）浮麦（一升）

　　上用水煮干，如白术尚硬，又加水一二升，煮软取出，去麦不用，切作片，焙干，研为细末，每服二三钱，不拘时，另用浮麦煎汤调服。

　　卷之四十四　自汗盗汗门附论

　　自汗盗汗通治方

　　治荣卫不调，夜多盗汗，四肢烦疼，饮食进退，面黄肌瘦，并皆治之。

　　柴胡（去苗） 秦艽（各二两） 鳖甲（二两，醋煮三五十沸，去裙 ，再用醋炙黄） 干漆（炒尽烟） 人参 茯苓 干葛 川乌（炮，去皮尖） 玄参（以上各一两）

　　上为细末，每服二钱，先用小麦三七粒，煎汤一盏，去麦入药，再煎三五沸，食后服。

　　卷之四十四　自汗盗汗门附论

　　自汗盗汗通治方

　　治虚热盗汗，百节酸疼，腰痛，肢体倦怠，日渐羸弱，口苦舌涩，心怔短气。

　　绵黄 （炙） 远志（灯心煮，去心） 当归（酒洗） 泽泻（以上各二钱） 白芍药 龙骨（ ） 人参（以上各一钱半） 甘草（一钱，炙）

　　上作一服，水二盅，生姜五片，煎至一盅，食前服。气弱加炮附子二钱，腰痛筋急加官桂去皮一钱。

　　卷之四十四　自汗盗汗门附论

　　自汗盗汗通治方

　　川芎 白芷 本（以上各一两） 米粉（三两）

　　上为末，每用绵包裹，扑于身上。

　　卷之四十四　自汗盗汗门附论

　　自汗盗汗通治方

　　麻黄根 牡蛎（ ，各一两） 赤石脂 龙骨（各半两）

　　上为末，以绢袋盛，如扑粉用之。

　　卷之四十四　自汗盗汗门附论

　　自汗盗汗通治方

　　治漏风证，饮酒中风，汗多，食则汗出如洗，久不治，必为消渴。

　　牡蛎（ ，三钱） 白术（一两二钱半） 防风（二两半）

　　上锉碎，每服五钱，水二盏，煎至七分，食远温服。恶风倍防风白术，汗多面肿倍牡蛎。

　　卷之四十四　自汗盗汗门附论

　　自汗盗汗通治方

　　治气虚阳弱，虚汗倦怠。

　　黄 （蜜炙） 附子（炮，去皮脐，各二钱）

　　上锉作一服，水二盏，生姜三片，煎至七分，去滓食远服。

　　卷之四十四　自汗盗汗门附论

　　自汗盗汗通治方

　　治自汗头眩，痰逆恶心。

　　川芎 白术（炒） 陈皮（以上各二钱） 甘草（一钱，炙）

　　上锉作一服，水二盏，生姜三片，煎至七分，不拘时服。

　　卷之四十四　自汗盗汗门附论

　　自汗盗汗通治方

　　治诸虚，体常自汗，惊惕不宁。

　　左顾牡蛎（用米泔水洗， 过） 黄 （蜜炙） 麻黄根（以上各一两） 白术（半两）

　　甘草（炙，一分） 小麦（百余粒）

　　上锉，每服三钱，水三盏，煎一盏半服。一方为细末，每服三钱，入红枣三枚同煎，分三服。

　　卷之四十四　自汗盗汗门附论

　　自汗盗汗通治方

　　上用川郁金研为细末，临卧以唾津调敷乳上。

　　卷之四十四　自汗盗汗门附论

　　自汗盗汗通治方

　　治自汗。

　　麻黄根 黄 （各一钱） 生甘草梢 当归梢 生黄芩（各半钱） 生地黄 麦门冬（各三分） 五味子（七个） 猪苓（二分） 羌活（七分） 苏木 红花（各一分）

　　上锉作一服，水二盏，煎至七分，食前服。

　　卷之四十四　自汗盗汗门附论

　　自汗盗汗通治方

　　治男子妇人血虚发热，夜多盗汗，羸瘦，脚痛不能行。

　　白术 白扁豆 藿香 益智 浓朴 黄 陈皮（以上各一两） 白茯苓 人参 半夏乌药 白豆蔻 甘草（以上各半两） 芍药（一两半） 檀香 沉香（各二钱半）

　　上锉碎，每服三钱，水二盏，生姜三片，枣一枚，煎至一盏，去滓，食前温服。

　　又方 治盗汗，夜卧床席，衣被并湿。

　　麻黄根 牡蛎（ 为粉，各三两） 黄 人参（各二两） 龙骨（打碎） 枸杞根白皮（各四两） 大枣（七枚，擘破）

　　上切，以水六升，煮取二升五合，去滓，分温六服，如人行八九里久中任食，一日令尽，忌蒜热面等物。

　　卷之四十四　自汗盗汗门附论

　　自汗盗汗通治方

　　麻黄根 牡蛎粉 败扇灰 栝蒌（以上各三两） 白术（二两） 米粉（三升）

　　上为末，和粉搅匀，以生绢袋盛，用粉身体，日三两度，忌桃李雀肉，仍灸大椎五六百炷，日灸二七五七，任意灸亦得，汗即渐止。

　　卷之四十四　自汗盗汗门附论

　　自汗盗汗通治方

　　治一切虚汗，盗汗自汗，及漏风等证，汗泄不禁，服诸药不能止者，并宜用之。

　　麻黄根 本 白芷 牡蛎（ ） 龙骨（以上各半两） 米粉（二两） 脑子（半钱）

　　上为细末研匀，以纱帛包药，于汗处扑敷之，汗止为度。

　　卷之四十四　自汗盗汗门附论

　　自汗盗汗通治方

　　治盗汗，日久不止。

　　椒目 麻黄根（各等分）

　　上为细末，每服一钱，用无灰热酒调，食后服。

　　卷之四十四　自汗盗汗门附论

　　自汗盗汗通治方

　　治大人小儿腋汗。大人乃心血液盛，面常发赤者是也。小儿因惊而得，宜服珍珠散。史丞相苦常盗汗不止，气弱体赢，治之不愈，一日洪舍人相见，一医人云：心血液盛亦为汗，非虚也，宜用药收敛心经。遂传此方，服之而愈。

　　人参（新罗者） 川当归（去芦，焙，各半两）

