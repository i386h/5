<!-- { "loadSidebar": true } -->
　　卷之五十　诸血门（附论）

　　诸血通治方

　　治鼻衄不止。

　　麝香（半字，另研） 明矾（枯，另研） 龙骨（另研，各五钱）

　　上和匀，每用一字，先以冰水洗净鼻内血涕，然后吹入鼻中，或以湿纸蘸药塞鼻中亦可。

　　凡九窍出血皆可用方墙头苔藓可以塞，车前草汁可以滴；火烧莲房用水调，锅底墨煤可以吃；石榴花片可以塞，生萝卜汁可以滴；火 龙骨可以吹，水煎茅花可以吃。

　　卷之五十一

　　肠痔漏门（附论）

　　经曰：风客淫气，其精乃亡，邪伤肝也，因而饱食，筋脉横解，肠 为痔。盖缘风气通于肝，肝生风，风生热，风客则淫气伤精，精亡则邪热伤肝，因饱食行房，则筋脉横解，而肠 痔漏生焉。夫痔者，而《巢氏病源论》有五：曰牡痔、牝痔、脉痔、肠痔、血痔也、及古诸方又有酒痔、气痔、虫痔、番花、蝼蛄等痔之名不一，且痔于肛门生 ，或在外而或在内，有似鼠乳者，有似樱桃者，其形不一。其病有痛有痒，有硬有软，有脓溃者，有不溃者，有肿痛便难者，有随大便下清血不止者，有穿窍血出如线者。至于失治而成漏者，成漏而穿臀者，及有穿肠成孔、粪从孔中出者，或肛门四围，生 数枚，脓血浸淫，若莲花者。

　　详此诸证，大凡肛边生乳鼠，时出脓血者为牡痔；肛边生疮，肿痛出血者为牝痔；肛边生疮，且疼且痒者为脉痔；肛内结核，寒热出血者为肠痔；肛门肿痛，大便难，强力则肛出不收者为气痔；肛门疮肿流血，饮酒即发者为酒痔；肛边有窍，血出如射线者为血痔；肛门浸淫湿烂，内有蛲虫，蚀肠穿穴，遂成漏者为虫痔也。然此诸证，皆本之于大肠也。大肠者，庚金也，本性燥清，肃杀之气，本位主收，所司主行津液，以从足阳明中州土之所化，若旺则能生化万物，而衰则损伤万物，故云万物生于土而归于土，此之谓也。然手足之阳明，同司其化焉。若人醉饱行房，精气脱泄，其脉空虚，酒热之毒，流着于脉；或因醉饱，淫极而强忍泄；或用药固其精，弗能泄越，停积于脉，归注大肠，以致木乘火势，而侮燥金，以火就燥，则大便闭而痔漏作矣。治宜苦寒泻火，辛温和血润燥，疏风止痛之剂也。《灵枢经》云：足太阳膀胱之脉及筋，皆抵腰中，入络肾，其支者贯臀足，故主筋为病，则生此疾。由是推之，足厥阴之脉，环绕前后一阴，故亦能为痔矣。每见人患痔，其发则色青痛甚，盖谓肝苦急而然也。且夫痔与漏，初致之由虽同，所患之病实异。初生肛边，成 不破者曰痔；破溃而出脓血，黄水浸淫，淋沥久不止者曰漏也。原此受病者，燥气也，为病者，湿热也，胃行大肠则化燥，火以乘湿，热之实也。若夫肠头成块者，湿也，作痛者，风也，脓血溃出者，热胜血腐也，溃成黄水者，湿热风燥也，大便闭，作大痛者，风热郁滞，弗能通泄，气逼大肠而作也。大肠结燥者，主病兼受，火邪也。凡此疾者，皆由湿热风燥，四气相合而致也。而肠者，为大便下血也。盖因人之不避风毒，恣饮醇酒炙爆之物，纵欲，喜怒无常，脏腑郁抑，饮食自倍，肠胃乃伤，阴阳不和，关格壅滞，热毒下注，血渗大肠，其肠 痔漏，不可得而无矣。经云筋脉横解，肠 为痔者此也。至于脏毒肠风痔漏，而名虽殊，其源实一。大抵肠之病，有可治不可治者。若便血身寒则可治，身热则不可治。肠 下白沫，脉沉者生，脉浮者死；如下脓血，脉滑大者生，脉悬绝则死。肠 脾脉外鼓，沉久自已，而肝脉小缓则易治，肾脉搏沉，身热是死也。医疗之法，惟宜祛风消毒，解热凉脏，和血润燥，随宜施治，无不瘥矣。

　　卷之五十一　肠痔漏门（附论）

　　肠痔漏通治方

　　治痔疾，并漏有脓血，大便燥硬，作疼痛不止。

　　秦艽（去芦） 桃仁（去皮尖，另研） 皂角仁（去皮弦，烧存性，各一两） 枳实（麸炒） 当归尾（酒制） 泽泻 白术（以上各半两） 地榆（三钱）

　　上为细末，与桃仁泥碾匀，汤煮面糊和丸，如梧桐子大，合药光滑，焙干，每服一百丸，白汤送下，空心服，待少时以美膳压之，忌生冷硬物冷水菜之类，并湿面酒及五辛辣热大料物之类，犯之则药无验矣，数服而愈。

　　卷之五十一　肠痔漏门（附论）

　　肠痔漏通治方

　　秦艽（去苗） 苍术 皂角仁（烧存性） 桃仁（去皮尖，各一钱半） 黄柏（去粗皮，酒制） 泽泻 当归尾 防风（以上各一钱） 槟榔（半钱） 大黄（少许）

　　上作一服，水二盅，煎至一盅，空心服。待少时，美膳压之。忌生冷硬物冷菜之类，及酒湿面干姜之类。如有脓加白葵花五朵，去萼，青皮半钱，同煎去滓，入木香末三分服。

　　卷之五十一　肠痔漏门（附论）

　　肠痔漏通治方

　　治痔漏，每日大便，时发疼痛，如无疼痛，非痔漏也，此药主之。

　　秦艽 防风 当归 白术（各一钱半） 黄柏 橘皮 柴胡 大黄（煨） 泽泻（各一钱） 红花 桃仁 升麻（各五分） 甘草（炙，六分）

　　上作一服，水二盅，煎至一盅，空心服。避风寒，忌房事，及酒湿面辛热之物。

　　卷之五十一　肠痔漏门（附论）

　　肠痔漏通治方

　　治痔漏，大便结硬，大肠下坠多血，苦痛不能忍者。

　　当归尾 郁李仁 泽泻 生地黄 煨大黄 枳实 苍术 秦艽（以上各一钱） 麻子仁（一钱半） 皂角仁（一钱，另为细末，煎成调服）

　　上作一服，水二盅，煎至一盅，空心服。忌风寒处大小便。

　　卷之五十一　肠痔漏门（附论）

　　肠痔漏通治方

　　治痔疾成块，下垂疙瘩，其痒难忍。

　　秦艽 羌活 黄 （各一钱半） 麻黄 防风 升麻 柴胡 甘草（炙，各一钱）

　　本细辛 红花（各五分）

　　上作一服，水二盅，煎至一盅，空心服。

　　卷之五十一　肠痔漏门（附论）

　　肠痔漏通治方

　　治痔疾经年，因饱食筋脉横解，肠 为痔，常去其筋脉横解，破血络是也，治法当补北方，泻中央。

　　红花 桃仁 麻黄（各半钱） 生地黄 黄柏（各一钱半） 猪苓 汉防己 当归尾 泽泻苍术 防风（各一钱）

　　上作一服，水二盅，煎至一盅，空心服。

　　卷之五十一　肠痔漏门（附论）

　　肠痔漏通治方

　　治痔漏，大便结燥疼痛。

　　秦艽 枳实（各一钱半） 当归 皂角仁（去皮，烧存性） 桃仁 泽泻 白术（各一钱） 大黄（煨，五钱） 红花（半钱）

　　上作一服，水二盅，煎至一盅，空心服。

　　卷之五十一　肠痔漏门（附论）

　　肠痔漏通治方

　　治痔疮肿痛。

　　地榆 黄 枳壳 槟榔 川芎 黄芩 槐花 赤芍药 羌活（各一钱） 白蔹 蜂房（炒焦） 甘草（炙，各半钱。）

　　上作一服，水二盅，煎至一盅，食前服。

　　卷之五十一　肠痔漏门（附论）

　　肠痔漏通治方

　　治诸痔，及肠风下血脱肛。

　　槐角（去梗，一两） 防风 地榆 枳壳（麸炒） 当归 黄芩（各半两）

　　上为细末，酒糊为丸，如梧桐子大，每服五十丸，空心用米饮送下。

　　卷之五十一　肠痔漏门（附论）

　　肠痔漏通治方

　　治久新诸痔，肛边肿痛，或时疮痒，有脓血。

　　栝蒌（二个，烧存性） 皮（二个，烧存性） 白矾（ ） 绿矾（ ） 白附子（生用） 天南星 鸡冠花（ 炒） 半夏（各五两） 胡桃仁（十五个不油者，罐内 存性） 枳壳（炒） 附子（炮，去皮脐） 诃子（去核，各二两）

　　上为细末，醋糊为丸，如梧桐子大，每服三五十丸，临卧用温酒送下。远年不瘥者，服十日效，久服除根。

　　卷之五十一　肠痔漏门（附论）

　　肠痔漏通治方

　　治痔漏而复痒。

　　皂荚刺（二两，烧烟尽，存性） 防风 槐花（各七钱半） 蛇床子 白矾（ ） 枳壳白蒺藜（炒，去刺） 羌活（各半两） 蜂房（炒焦） 五倍子（各二钱半）

　　上为细末，醋调绿豆粉煮糊为丸，如梧桐子大，每服五十丸，食前以苦楝根煎汤送下，仍用童子热尿入白矾末，淋洗肛门。

　　卷之五十一　肠痔漏门（附论）

　　肠痔漏通治方

　　治内痔，肠头里面生核，寒热往来。

　　满尺皂角（三挺，去弦核，醋炙） 白矾（ ） 刺 皮（炙黄） 薏苡仁 白芷（以上各一两） 桃仁（去皮，炒） 甜葶苈（炒） 川芎 桔梗（以上各半两） 猪后蹄垂甲（十枚，烧存性）

　　上为细末，炼蜜和丸，如梧桐子大，每服五十丸，空心用桑白皮煎汤送下。

　　卷之五十一　肠痔漏门（附论）

　　肠痔漏通治方

　　治痔下血不止。

　　川芎 当归 神曲（炒） 槐花（微炒） 黄 地榆（以上各半两） 荆芥穗 头发（烧存性） 木贼 阿胶（炒，各一两）

　　上为细末，炼蜜为丸，如梧桐子大，每服五十丸，食前用米饮送下。

　　卷之五十一　肠痔漏门（附论）

　　肠痔漏通治方

　　治酒痔。

　　干葛 枳壳（炒） 半夏（姜制） 生地黄 茯苓 杏仁（各一钱半） 黄芩 甘草（炙，各半钱）

　　上作一服，水二盅，黑豆一百粒，生姜五片，白梅一个，同煎至一盅，食前服。

　　卷之五十一　肠痔漏门（附论）

　　肠痔漏通治方

　　治气痔。

　　橘皮 枳壳（炒） 槐花（炒） 川芎（各一钱半） 桃仁（去皮，炒） 木香 槟榔 紫苏茎叶 香附 甘草（炙，各一钱）

　　上作一服，水二盅，生姜三片，红枣二枚，煎一盅，食前服。

　　卷之五十一　肠痔漏门（附论）

　　肠痔漏通治方

　　治气滞发痔。

　　荆芥穗 枳壳（炒） 槐花 紫苏茎叶 香附 甘草（炙，各等分）

　　上为细末，每服二钱，空心用米汤调服。

　　卷之五十一　肠痔漏门（附论）

　　肠痔漏通治方

　　治洗痔。凡富贵之人，多因嗜欲，酒色过度，喜怒不常，致生痔漏，或如鼠乳连珠，或粪门肠头肿，流脓漏血，其痛如割不可忍者。但是诸肿疮痔漏，及肠风漏血，此药治之。

　　苦参 川椒 苦葫芦 芫荽子 槐花 枳壳 荆芥 金银花 白芷 连翘 独活 小茴香麻黄 牡蛎（煨） 威灵仙 椿树皮（各二两）

