<!-- { "loadSidebar": true } -->
　　卷之五十三　脱肛门（附论）

　　疠风通治方

　　得效第一方 治疠风，即大风、恶疾癞是也。虽名曰风，未必皆因风，大率多嗜欲，劳动气血，热发汗出，不避邪风，使淫气相干，则肌肉不仁，劳气泣浊，则 热不利，故色败皮肤疡溃，鼻梁塌坏，或自作不仁，极猥之业所致，久则或遍身白皮脱落，如蛇蜕状。

　　上用桑枝灰一斗，热汤淋取汁，洗头面，次用大豆及绿豆浆，添熟水，三日一浴，一日一洗面，却用侧柏叶蒸曝干，白胶香各等分，为细末，滴水为丸，不拘时温水下三七粒，日三服。

　　卷之五十三　脱肛门（附论）

　　疠风通治方

　　治大风恶疾，双眼昏，咫尺不辨人物，发眉自落，鼻梁崩倒，肌肤疮如苔藓，势若不可救，此方特效。

　　上用皂角刺三斤，炭火蒸久，晒干为末，浓煎大黄汤下一匕服，旬日间眉发再生，肌肤悦润，眼目愈明。

　　卷之五十三　脱肛门（附论）

　　疠风通治方

　　治大风、顽麻癞风、紫癜白癜。

　　卷之五十三　脱肛门（附论）

　　疠风通治方

　　地骨皮 草乌头（各二两）

　　上锉碎，碾朴硝二两和匀，每用药一两，水一桶，椒一合，葱三十根，艾叶一两，同煎十沸，用米醋一中盏，又打匀去滓，坐温室中，自用手巾搭四肢，候汤可浴即浴，令汗透，面上如珠出，更坐室中，或睡片时尤佳，汗解，方着衣避风而出，五日再浴，如此浴二次，浴罢便服换骨丹。

　　卷之五十三　脱肛门（附论）

　　疠风通治方

　　九肋鳖甲 大蜈蚣（细锉，各二两）

　　上以盐泥固济，候干火 ，存二分性，为末。巴豆十两，去皮膜，顺手碾。青州枣七枚，去核，入巴豆膏在枣中，火烧令焦，存巴豆五分性。将枣巴豆碾烂如泥，入前二味末碾匀，以醋煮粗和丸，如绿豆大，每服七丸，虚人四五丸，用温齑汁下，候利恶物如脓血烂肠即住。三两服未利，更加三丸，次服遇仙丹。

　　卷之五十三　脱肛门（附论）

　　疠风通治方

　　人参 紫参（各一两） 苦参 白僵蚕（去嘴，各二两）

　　上为细末，入朴硝半两，研令匀，每服一钱，食后淡茶清调下，次用佛手膏。

　　卷之五十三　脱肛门（附论）

　　疠风通治方

　　去黑紫疮核。

　　蝥猫（七枚，去翅足） 巴豆（去壳，七枚） 杏仁（二十枚，去皮） 红娘子（二十枚，去翅足） 砒霜（一钱，另研） 韶粉 黄蜡（各半两） 槐角（三条） 绿豆（一合）

　　盆硝 沥青（研） 腻粉（炒） 乱发（各一两） 硫黄 黄丹（各三钱） 清油（四两）

　　上先将油煎，令乱发化，次下红娘子，次下巴豆槐角等，逐味下，焦者漉出，方下硫黄盆硝丹粉蜡等，以箅子不住手搅令匀，滴水中成珠，不散为度，以瓷器贮之。用时先将针刺疮核，用药一粟米大，放针处，次日挤疮，有恶臭黑脓血出，三两日血渐少，次服去毒丹。

　　卷之五十三　脱肛门（附论）

　　疠风通治方

　　赤芍药 滑石 甘草（各半两） 朴硝 大黄（各一分） 巴豆（去皮，炒，别研） 黑牵牛（一两，半生半炒）

　　上为细末，面糊为丸，如绿豆大，每服十五丸，加至三十丸，临卧时用金银薄荷汤送下，次服甘草散。

　　卷之五十三　脱肛门（附论）

　　疠风通治方

　　甘草 滑石（各半两） 大黄（一分） 山豆根（一两）

　　上为细末，每服一钱，蜜汤调下，日二服，次服解毒丸。

　　卷之五十三　脱肛门（附论）

　　疠风通治方

　　栝蒌根（三两） 大黄（二钱半，生） 朴硝（二钱半，另研） 甘草（半两，炒）

　　上为细末，面糊为丸，如绿豆大，每服二十丸，加至三十丸，白汤下，次服黑神丹。

　　卷之五十三　脱肛门（附论）

　　疠风通治方

　　诃子（四个，炒） 黑牵牛（生） 巴戟（炒，各半两） 甘遂（三钱） 赤小豆（生，四十九粒）

　　上为细末，面糊和丸，如绿豆大，每服十丸，加至十五丸，不拘时，用薄荷汤送下，次用水膏药。

　　卷之五十三　脱肛门（附论）

　　疠风通治方

　　敷贴破处及面脚上疮，令生肉。

　　陈米（半升，炒） 马蹄香 藿香（各一两） 麝香（一钱，另研） 陈皮（去灰土，半斤，炒紫色）

　　上为细末，入麝香用冷水调，扫敷疮上有脓处。如损破，即煎槐枝汤洗，再上药。此十方乃秘传有验，大要病患须能如法将息理会，敬而信之。

　　卷之五十三　脱肛门（附论）

　　疠风通治方

　　治大风恶疾。

　　川芎 当归 熟地黄 荆芥穗（各二两） 细辛（去叶） 防风（各一两） 桂心（半两）

　　上锉碎，先以醋一升，浸一宿，漉出焙干，再以生地黄一斤捣汁，浸一宿，焙干，再以酒一升，浸一宿，焙干，旋入乳香半两，以余酒醋地黄汁浸蒸饼为丸，如梧桐子大，阴干收贮，后用好乌头一个，炮裂锉，荆芥穗半两，浸酒三升，旋温热下药五十丸，食远服。

　　卷之五十三　脱肛门（附论）

　　疠风通治方

　　淋渫大风疮。

　　桑叶 荷叶 地黄叶 皂角叶 叶 苍耳叶 菖蒲叶 何首乌叶上等分，晒干烧存性，为细末，如面药，用洗手面身体。大风恶疾，疮痍荼毒，脓汁淋漓，眉鬓堕落，手足指脱，顽痹痛痒，颜色枯瘁，鼻塌眼烂，齿豁唇揭，病证之恶，无越于斯，负此病者，百无一生。

　　卷之五十三　脱肛门（附论）

　　疠风通治方

　　治大风疾，年深久不能愈，以至毛发堕落，鼻梁崩坏，额颅肿破，不至逾月，取效如神。

　　白花蛇（酒浸一宿） 黑乌蛇（酒浸一宿） 地龙（去土） 沙苑蒺藜 蔓荆子 威灵仙荆芥穗 甘菊花 苦参 紫参 沙参 天门冬 木贼 不灰木 赤芍药 石菖蒲 川芎定风草 何首乌 胡麻子（炒） 草乌（去皮脐） 苍术（去皮，米泔浸） 木鳖子 甘草（炙，各三两） 当归 细辛 香白芷（各一两） 天麻（一两）

　　上为细末，每服五钱匕，酒调下，食后服，酒多为妙。

　　卷之五十三　脱肛门（附论）

　　疠风通治方

　　治大风疾，洗疮药，大有神效。

　　苦参 玄参 紫参 荆芥穗 沙参 陈皮 浓朴 顽荆子 麻黄（去节，各一两） 防风白芷 蔓荆子 威灵仙（各二两）

　　上为细末，每用三钱，桃柳枝各一把，水五升同煎，临睡时热洗，忌五辛物。

　　卷之五十三　脱肛门（附论）

　　疠风通治方

　　治大风癞病，面赤疹起，手足挛急，身发疮痍，及指节已落者。

　　黄精（生者，十二斤） 白蜜（五斤） 生地黄（肥者，五斤）

　　上先将黄精生地黄洗净，细锉，以木石杵臼捣，熟复研入水三斗，绞取汁，置银铜器中和蜜搅匀，煎之成稠煎为度，每用温酒调化二钱匕，或三钱匕，日三夜一，久服风癞痊，平面如童子，延年不老。

　　卷之五十三　脱肛门（附论）

　　疠风通治方

　　上用枫木子，不以多少，烧存性，灰研，罗与轻粉等分，用麻油调敷疮上，极妙，如湿则干掺之。经验方云：昔章贡有鼓角匠，生肉瘰，因诘之，云旧害大风，得道人传此药，今遂愈。

　　卷之五十三　脱肛门（附论）

　　疠风通治方

　　治癞疾。

　　上取白艾蒿十束，如升大，煮取汁，以曲糯米亦如酿酒法，候熟稍稍饮之，但是恶疾，遍体面目有疮，皆可服。

　　卷之五十三　脱肛门（附论）

　　疠风通治方

　　治大风。

　　雄黄 朱砂 滑石 阿魏 雌黄 雷丸（炒） 藜芦（炒） 生犀角屑 硫黄（各一钱半） 斑蝥 芫青（各去翅足，糯米炒，各用二十四个） 黑皂角刺（焙，七钱半）

　　上为极细末，每服一钱，天明温酒调下，明日再服。

　　卷之五十三　脱肛门（附论）

　　疠风通治方

　　治大风。

　　每白花蛇一条，蒸米一斗，缸底先用酒曲，次将蛇用绢袋盛之，顿于曲上，然后糜和匀，顿于蛇上，用纸封缸口，候三七日开缸取酒，将蛇去皮骨为末，每服酒一盏温服蛇末少许，仍将酒脚并糟做饼，食之尤佳。

　　卷之五十三　脱肛门（附论）

　　疠风通治方

　　上以苍耳子叶，煎汤洗之。

　　卷之五十四

　　疮疡门（附论）

　　夫医之用药，如将之用兵。谚云：千军易得，一将难求。决胜者良将也。决效者良医也，知兵之胜，出于良将之机谋；知人之病，出于良医之诊视。有军无将，则军不能自胜；有方无医，则药不能自效。盖医者人之司命也，脉者人之大要也。盖医家苟不明脉，则如冥行索途，动致颠覆矣。人生其间，虽病万有不齐，究其所以，莫非运气之所为也。故医之运气，犹儒之论理，工之规矩，监之光，衡之权，舍之将何以焉？盖其道博，其旨玄，其法精，其机妙。知其要，则一言而终，不知其要，则流散无穷。且如医之十三科，其中大方脉、妇人科、小儿科、风科，必先诊脉，后对证处药，独疮科之流，多有不诊其脉候，专攻治外，或有证候疑难，别召方脉诊视。于疮科之辈，甘当浅漏之名，噫，其小哉！夫疮肿之生，皆有阴阳不和，血气壅滞，若不诊视，何以知阴阳勇怯、气血聚散耶？由是观之，治疗疮肿诊候之道，不可阙也。是以《素问》、《难经》、《灵枢》、《甲乙》，及扁鹊、仲景、华佗、叔和、《千金》、《外台》、《圣惠》、《总录》，古今名医诸家方论中，诊候疮科之详，至矣尽矣。今遵前人之书，略其疮科之脉，开列于后。

　　浮脉之诊，浮于指下，按之不足，举之有余，冉冉寻之，状如太过，瞥瞥然见于皮肤之间。其主表证，或为风，或为虚。浮而大散者心也，浮而短涩者肺也，浮而数者热也。浮数之脉应发热，其不发热而反恶寒者，疮疽之谓也。

　　洪脉之诊，似浮而大，按举之则泛泛然满三部，其状如水之洪流，波之涌起。其主血实积热。《疮肿论》曰：脉洪大者，疮疽之病进也。如疮疽结脓未成者宜下之，脓溃之后，脉见洪大则难治，若自利者，不可救治也。

　　滑脉之诊，实大相兼，往来流利如珠，按之则累累然滑也。其主或为热，或为虚，此阳脉也。疮疽之病，脓未溃者，宜内消也，脓溃之后，宜托里也。

