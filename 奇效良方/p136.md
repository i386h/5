<!-- { "loadSidebar": true } -->
　　数脉之诊，按之则呼吸之间及六至，其状似滑而数也。若浮而数，则表热也，沉而数，则里热也。又曰：诸数为热。仲景曰：数脉不时见，则生恶疮也。又曰：肺脉俱数，则生疮也。诊诸疮洪数者，里欲有脓结也。

　　散脉之诊，似浮而散，按之即散而欲去，举之则大而无力。其主气实而血虚，有表无里。疮肿脓溃之后，而烦痛尚未痊退者，诊其脉洪滑粗弱，难治也，以其正气虚而邪气实也。

　　又曰：肢体沉，肺脉大，即毙，谓散者也。

　　芤脉之诊，似浮而软，按之中央空，两边实。其主血虚，或为失血。疮肿之病，诊得芤脉，溃脓后易治，以其脉病相应也。

　　长脉之诊，按之则洪大而长，出于本位。其主阳气有余也。伤寒得之，欲汗出自解也。

　　长而缓者胃脉也，百病皆愈，谓之长则气治也。

　　牢脉之诊，按之则实而弦，且沉且浮，而有牢坚之意。若瘰 结肿，诊得牢脉者，不可内消也。

　　实脉之诊，按举有力而类结曰实。经曰：邪气胜则实，久病则虚，人得此最忌。疮疽之人得此，宜急下之，以其邪气与脏腑俱实故也。

　　弦脉之诊，按之则紧而弦，其似紧者为弦，如按弦而不移，紧如绳而转动，以此为异。

　　春脉浮弦而平，不时见则为饮为痛，主寒主虚。《疮疽论》曰：弦洪相搏，外紧内热，欲发疮疽也。

　　紧脉之诊，似弦而紧，按之如切绳而转动。其至切痛，积癖也。疮肿得之，气血沉涩也，亦主痛也。

　　涩脉之诊，按之散而复来，举之则细而不足，脉涩则气涩也，亦主血虚，疮肿溃后得之，无妨也。

　　短脉之诊，按举则不及本位。《内经》曰：短则气病，以其无胃气也。诸病脉短，皆难治也。疮肿脉短，真气短也。

　　细脉之诊，按之则萦萦如蜘蛛之丝而欲绝，举之如无而似有。细而微，主亡阳衰也。疮肿之脉，来细而沉，时直者，里虚而欲变证也。

　　微脉之诊，按之则软小而极微。其主虚也，真气复者生，邪气胜者危。疮肿之病，溃后脉微而匀，举自瘥也。

　　迟脉之诊，按举来迟，呼吸定息得三至，其状似缓而稍迟。痼疾得之则善，新疾得之，则正气虚惫，疮肿得之，溃后自痊。

　　缓脉之诊，按举似迟，而稍快于迟。仲景曰：阳脉浮大而濡，阴脉浮大而涩，阴阳同等谓之缓。脉见长缓，百疾自瘳。凡诸疮肿溃后，其脉涩迟缓者皆易愈，以其脉候相应，是有胃气者也。若芤则泻血，涩坚大实，按之不减而有力者，中焦有结，伏在胃也，微浮者积热不消，蛔动心悸也。

　　尺主下焦，腰肾膝胫足中事也。尺脉浮者，风热小便难也。沉者，腰背痛而肾气不足。

　　数者，脐下热痛，小便赤色而恶寒也。迟者，下焦寒而阴虚也。紧者，脐下小腹急痛也。缓者，脚弱下肿而痿痹也。弱者，下冷而肾气衰也。软者，脚不收而风痹，小便难也。伏者，小腹痛而疝瘕，谷不化也。细者，溏泄而下冷也。芤者，小便涩血而下虚也。牢而小者，足膝寒痹，脚下隐隐而痛也。细者急者，筋挛不能行也。来而断绝者，男子小腹有滞气也，妇人月水不利也。

　　卷之五十四　疮疡门（附论）

　　疮疡当分脏腑

　　《内经》曰：诸痛痒疮，皆属心火。又云：营气不从，逆于肉理，乃生肿。又云：膏粱之变，足生大疔。又云：热胜血则为痈脓。又云：地之湿气，感则害人皮肉筋脉。东垣谓湿气外伤，则营气不行。荣卫者，皆营气之所经营也。营气者，胃气也，运气也。营气为本，本逆不行，为湿气所坏，而为疮疡也。但《疮疡论》中多言二热相搏，热化为脓。有言热化为脓者，有言湿气生疮。寒化为热而为脓者，此皆疮疽之源也。当看是何部分所发，所用之药，引经为先，兼见次之，以脉别之，是阴是阳，用药在乎主治，宜以先泻其荣，治疮之本。若不次序，本逆而助火，湿热相合，败坏肌肉而为脓血者，当分而治之。且如一岁之中，火热无过四五月之间，是时诸物皆不坏烂者，六七月之间，湿令大行之际，近取诸身，湿热在身，岂不败坏肌肉，此理明矣。大抵疮疡之疾，经云：六腑不和，流结为痈，要分脏腑之属，经络之异，六阴六阳之经，有多气少血者，有多血少气者，有多气多血者，不可一概论之。经言痈者，荣卫稽留于经脉之中，则涩而不行，则卫从之而不通，壅遏而不得行，故热。大热不止，热胜则肉腐，肉腐则为脓。然此不能陷，骨髓不为焦枯，五脏不为伤，故曰痈疽者，热气纯盛，下陷肌肤筋骨，髓枯肉运，五脏血气竭，其毒下陷筋骨及良肉，故云疽。

　　疽者皮坚，上如牛领之皮；痈者皮薄，上以泽之，是知痈者壅也，六腑不和之所生，浅而大也，疽者沮也，五脏不调之所致，深而恶也。六腑主表，其气浅，故痈皮薄而肿高；五脏主里，其气深，故疽皮浓而肿坚。皆根着脏腑，见于肌肉，营气不从，气血壅沮而生也。其所出之道有异者耶，毒从虚而出也。假令太阳经虚从背出，少阳经虚从鬓出，阳明经虚从髭出，督脉经虚从脑出，余者从经所出取焉。今富贵之人，不知其节，以饮食炙爆，高粱浓味，醇酒辛辣之物，日久太过，其气味俱浓，乃阳中之阳不能走空窍先行，阳道反行，阴阳逆于肉理，则湿气大胜，则令子母实，火乃大旺，相火一盛，必克肾水，肾既受邪，积久水乏，水乏则从湿热之化而上行，其疮多出背出脑，此为大疔之最重者也。若毒瓦斯见于肺部之分，或脾胃之分，次也，或见于他经，又其次也，或患湿毒流注，止处无不溃烂，故经曰：高粱之变，足生大疔，受如持虚。如持虚器以受物，物无不受。治大疔之法，必当泻其营气。以标本言之，先受病为本，非苦寒之剂为多，则不能除其苦楚疼痛也。诸疮疡往往多以乳香没药，加以热剂治之，此理未为稳当，若使经络流通，去其脏腑之壅滞，佐以寒凉之剂，其疮自愈。是以河间论疮疡者火之属，须分内外以治其本，若其脉沉实，当先疏其内，以截其源也；其脉浮大，当先托里，恐邪气入内也。有内外之中者，邪气至盛，遏截经络，故发痈肿，此因失于托裹，及失疏通，又失和其荣卫。治疮之要，须以疏利为先，次以托里，和其荣卫，此三法乃内外之攻也。若脉沉实，发热烦躁，外无KT 赤疼痛，其邪在内，气以深矣。

　　作疏其脏腑，以绝其源。又谓呕 心烦，脉沉而实，肿硬木闷，而皮肉不变，根深而病大，邪亦在内。若脏腑秘涩，急当疏利，宜以黄连内疏汤，加大黄，服后以次序调理。若脉浮数，KT 肿在外，形证外显，恐邪气极而内行，故先托里，宜以复煎散，此为治法。

　　一瘰疠马刀，经同证异，丹溪云：夫瘰疠初发，必起于少阳经，不守禁戒，延及阳明经。大抵食味之浓，郁气之积，曰毒曰风曰热，皆此三端，招引变换。治之须分虚实。若实者根据法调治，远浓味发气之物，亦有愈者；虚者诚为可虑，以其属胆经，主决断，有相火，而且气多血少。妇人若患此疾，月经不调，便作寒热，稍久变为潮热，其证渐危，自非断欲息气，远滋味，神仙不能治。《本草》言夏枯草大治瘰 ，散结气，有补养厥阴血脉之功，能退寒热，佐之以行散之药，加之以艾灸，取其随经之穴，自然取效。若河间之论：瘰 者，经谓结核者是也。或在耳前后连及颐颔，下连缺盆，皆为瘰 。或在胸及胸之侧，下连两胁，皆为马刀。手足少阳主之，此经多气少血，故多坚而少软，脓白而稀，如米泔状。世俗治马刀，求其水清者可治，殊不知此经多气少血之故，在乎诊其虚实，以调治之。是以东垣治瘰马刀，以救苦化坚汤，或散肿溃坚汤主之，外以临泣穴灸二七壮。此证并属手足少阳经也，惟瘰 延及阳明之经，故用药有出入加减不同耳，详载于《试效方》中。瘰 马刀，皆形质发于部分而命名也。《巢氏病源》载之三十六种，《千金》、《圣惠》所论瘰 九漏，总论说有风热气之三毒之异，瘰 结核寒热之殊，其本皆由恚怒气逆，忧思过甚，风热邪气，内搏于肝，肝主筋，故令筋蓄结而肿，或见于是何部分，先以五香连翘汤，或牡蛎大黄汤，疏下两三行后，服前药调治，外用十香膏、乌犀膏贴之。如或将痊求瘥，其将护忌慎治疗之法，无造次焉。

　　一肺痈肺痿，内经云，肺之痈，喘而两 满。《金匮要略》又以肺痈肺痿并论辩之，所谓热在上焦者，因咳为肺痿。肺痿之病，何从得之？或从汗出，或从呕吐，或从消渴，小便利数，或从便难，又被疏利之药，重亡津液，故得之。若寸口脉数，其人咳，口中反有浊唾涎沫者，为肺痿之病。若口中辟辟燥咳，又胸中隐隐痛，脉反滑数，此为肺痈。咳唾脓血，脉数虚者为肺痿，数实者为肺痈。夫肺者，五脏之华盖也，处于胸中，主于气，候于皮毛，劳伤血气，腠理虚而风邪乘之，内感于肺也，则汗出恶风，咳嗽短气，鼻塞项强，胸胁胀满，久久不瘥，遂成前证，轻则痿，甚则痈。《圣惠》曰：中府隐隐而微痛者，肺疽也。上肉微起，肺疮也。中府者穴也，在云门下一寸六分乳肋间，动脉应手陷中也。是以候始萌则可救，脓成则多死。若欲知有脓者，但诊其脉，若微紧而数者，未有脓也；紧甚而数者，已有脓也。《内经》又曰：血热则肉败，荣卫不行，必将为脓。大凡肺疮，当咳嗽短气胸满时，唾脓血，久久如粳米粥者难治。若呕脓而不止者，亦不可治也。其呕脓而自止者自愈，其脉短而涩者自痊，浮大者难治。面色当白而反赤者，此火之克金，皆逆，为不治。治法：此证不得卧者，葶苈大枣泻肺汤，《千金方》黄 汤，并皆主之。全在脉理分之，若毫厘之差，千里之远，慎之慎之。

　　一肠痈胃脘痈，孙真人云：率得肠痈，而不晓其病候，愚医治之，错则杀人。肠痈之为病，小腹肿，而强抑之则痛，小便涩似淋，时时汗出，复恶寒，其身皮甲耸然，腹皮急大如肿状。其脉数者，小有脓也，其脉迟紧者，未有脓也。甚者腹胀大，转侧闻水声，或绕脐生疮，或脓从脐中出，或大便如脓血，故治之以大黄牡丹皮之类，选而用之。或外以灸法，此肠痈之形证，盖可知矣。胃脘痈者，何以别之？《内经》云：人病胃脘痈者，诊当何如？当胃脉沉细，沉细者气逆，逆者人迎反盛，则热聚于胃口而不行，故胃脘为痈也。诸书少论此病，惟孙真人言此，后学以此论，乃胃热为邪治之，初以疏利为先，次以消毒托里退胃热，此为良法。不识病者，误人不浅，可不慎之。

