<!-- { "loadSidebar": true } -->
　　一乳核失治，必成痈疽。丹溪云：乳房所属阳明，乳头厥阴所属。乳子之母，或忿怒，或浓味，以致气不流行，窍不得通，汁不得出，则结为肿为痛。阳明之经血，热则化为脓。

　　又有儿之口气吹而 热，次结成核，初起时便须忍痛揉散令软，血脉通和，自然消散，失此不治，则成痈疖。《精要》以神效栝蒌散治乳痈奶劳，固是妙捷，村落之处，药恐未易得。

　　用蒲公草，此草在处田野路侧有之，三月开花，黄似菊，味甘，解食毒，散滞气，入阳明太阴二经，洗净细碾，以忍冬藤浓煎，入少酒佐之，服之即效。若疏厥阴之滞气，以青皮清阳明之热，以石膏行泻火，以生甘草消肿毒，以栝蒌子或加青橘皮皂角刺金银花当归头，或汤或随宜加减，佐以少酒，仍加艾火两三壮于肿处，甚效。切勿妄用针刀，引惹拙病。又有妇人积忧，结成隐核，有如鳖棋子大，不痛不痒，或一年二年，三五年者，为疮破陷，名曰奶癌，以其凹似癌穴也，不可治矣。若初起之时，便须消释病根，更宜清心远虑，薄滋味，全要息怒调理，自有可安之理。若妇人经行得此轻，若六十岁左右，味浓郁结而形实，七情所干，性急不调，结核前证，自觉神思不佳，不知食味，便可用人参汤调青皮甘草末等分，少入生姜汁，细细呷之，一日夜五七次，其核自消。若不早治，隐至经年以后，如发不痛不痒，必于乳下溃一穴出脓，或经三五年，虽饮食如旧，洞见五内乃死。惟无夫妇人生者多。若有夫妇人生者，盖积气之所流滞也，故妇人夫乃妇之天，得夫则阴阳和。此证虽有而治自愈，无夫妇人得其癌者，以其穴之嵌深，其可畏哉！患此者必须早治，必经岁月，九死一生。

　　有一初嫁之妇患此，只以青皮甘草煎汤常服，立安。又一妇人十八岁得此证者，性急脉实，所难者姑且与青皮一味煎汤与之，间以加减四物汤服之，不月而安。学人前人用青皮乃厥阴之药，四物汤行血分之功，信有理哉！又有五发及诸疮，十三疔痔漏阴疮时毒等证，《精义》备载其详。今略痈疽治疗之法，条列于后。

　　卷之五十四　疮疡门（附论）

　　疮科通治方

　　治尻臀生痈，坚硬肿痛大作。

　　羌活 黄柏（酒制，各二钱） 防风 当归尾 本 连翘 苍术 陈皮 甘草（炙，各一钱） 肉桂（三分） 黄 （一钱半）

　　上作一服，水一盅，酒半盅，煎至八分，食前服。

　　卷之五十四　疮疡门（附论）

　　疮科通治方

　　治臂上生痈。

　　白芷（一钱半） 升麻 桔梗（各一钱） 生黄芩（三钱） 酒黄芩（四钱） 红花 甘草（炙，各半钱）

　　上作一服，水二盅，酒半盅，煎至八分，食后服。

　　卷之五十四　疮疡门（附论）

　　疮科通治方

　　治一切风湿热毒浸淫，疮疡下注湿毒，脚膝生疮赤肿，里外 疮，脓水不绝，或痒或痛。

　　卷之五十四　疮疡门（附论）

　　疮科通治方

　　治妇人两乳间出黑头疮，顶陷下作黑眼，并乳痈初起亦治。

　　升麻 葛根 连翘 当归身 黄柏（各二钱） 黄 （二钱） 肉桂（五分） 牛蒡子 甘草（炙，各一钱）

　　上作一服，水一盅，酒半盅，煎至一盅，食后服。

　　卷之五十四　疮疡门（附论）

　　疮科通治方

　　治小儿项侧有疮，坚而不溃，名曰马刀。

　　柴胡 当归尾 生甘草 连翘 黄芩 牛蒡子 京三棱 桔梗（各一钱半） 黄连（一钱） 红花（少许）

　　上作一服，水二盅，煎至一盅，食后服。亦治瘰 ，此是攻里内消之剂。

　　卷之五十四　疮疡门（附论）

　　疮科通治方

　　治时毒疮疹，发于头面胸膈之际。

　　升麻 牛蒡子 桔硬 麻黄 甘草（各一钱半） 连翘（二钱）

　　上作一服，水二盅，生姜三片，煎至一盅，食远服。

　　卷之五十四　疮疡门（附论）

　　疮科通治方

　　治时毒疮肿。

　　羌活 川芎 菖蒲 牛蒡子 防风 荆芥 漏芦 麦门冬 前胡 甘草（各一钱半）

　　上作一服，水二盅，煎至一盅，食远服。

　　卷之五十四　疮疡门（附论）

　　疮科通治方

　　治疮肿，疖疥痒痛。

　　升麻 桔梗 苍术 干葛 甘草 大黄（煨，各一钱） 陈皮（一钱） 当归 半夏 茯苓白芷 干姜 枳壳（各五分） 芍药（一钱半）

　　上作一服，水二盅，煎至一盅，食远服。

　　卷之五十四　疮疡门（附论）

　　疮科通治方

　　治疮疥风癣，湿毒燥痒。

　　当归 川芎 白芍药 生地黄 防风 白蒺藜 荆芥（各一钱半） 何首乌 黄 甘草（各一钱）

　　上作一服，水二盅，煎至一盅，食远服。或为末亦可。

　　卷之五十四　疮疡门（附论）

　　疮科通治方

　　治疮肿托里。

　　人参 当归 黄 （各二钱） 浓朴 川芎 桔梗 防风 桂心 白芷 甘草（各一钱）

　　上作一服，水二盅，煎至一盅，食远服。

　　卷之五十四　疮疡门（附论）

　　疮科通治方

　　治无名恶疮痈疽等证。

　　川芎 当归 芍药 防风 人参 木香 黄 官桂 桔梗 白芷 槟榔 浓朴 乌药紫苏 枳壳 甘草（各一钱）

　　上作一服，水二盅，煎至一盅，食远服。

　　卷之五十四　疮疡门（附论）

　　疮科通治方

　　治痈疽疔肿时毒附骨疽，及诸恶疮。若疮黑陷，如石坚，烦渴危笃者，服此发汗疮起。

　　火麻头（火日采） 木贼（去节） 蛤蟆草头 小草乌头 桦皮节（酥炙） 麻黄（去根节） 苍耳头（五月五日午时收）

　　上晒干，各等分，同入银器内盐泥固济炭火内从早 至申分，如黑煤色为度。碾为末，每服二钱，病重者三钱，用热酒调下。如修合此药，必择天晴好日，于静室中，勿令鸡犬阴人见。又名首功玄黑散。

　　卷之五十四　疮疡门（附论）

　　疮科通治方

　　治诸般肿毒，疔癖恶疮。

　　蟾酥 轻粉（各半钱） 白矾（枯） 寒水石 铜绿 乳香 没药 麝香（各一钱） 朱砂（三钱） 蜗牛（二十个，另研）

　　上为细末，将蜗牛别碾烂，入药末同捣匀为丸，如绿豆大。如丸不就，入酒糊些小，每服一丸，生葱白三五寸，病者自嚼烂，吐于手心，男左女右，包丸药在内，用热酒和葱送下，如重车行五七里，汗出为效，重者再服一二丸。

　　卷之五十四　疮疡门（附论）

　　疮科通治方

　　治疔肿，一切恶疮。

　　蟾酥 轻粉 乳香 没药（各一钱） 莲花蕊 川乌 朱砂（各二钱半） 麝香（半钱）

　　上为细末，面糊为丸，如碗豆大，每服一丸，病重者服二丸，根据前法服之，取汗。

　　卷之五十四　疮疡门（附论）

　　疮科通治方

　　治痈疽疔肿，及无名肿毒。

　　桂枝（七分） 人参 黄 红花 苍术 柴胡 连翘 当归身 羌活 黄芩 防风 甘草（炙，各一钱）

　　上作一服，水一盅，酒一盅，煎至一盅，食前服。

　　卷之五十四　疮疡门（附论）

　　疮科通治方

　　治疮为寒变而内陷者，脓出清解，皮肤凉，心下痞满，肠鸣切痛，大便微溏，食则呕，气短，吃逆不绝，不得安卧，时发昏愦。

　　附子（炮，去皮，二钱） 干姜（炮） 羌活（各一钱半） 益智 丁香 沉香 水香 茴香陈皮 甘草（炙，各一钱）

　　上作一服，水二盅，生姜五片，煎至一盅，食远服。

　　卷之五十四　疮疡门（附论）

　　疮科通治方

　　治疮皮色肿硬，发热而呕，大便闭，脉洪实者。

　　黄连 当归 芍药 槟榔 木香 黄芩 栀子 薄荷 桔梗 甘草（各一钱） 连翘 大黄（各二钱）

　　上作一服，水二盅，生姜三片，煎至一盅，食远服。

　　卷之五十四　疮疡门（附论）

　　疮科通治方

　　治一切恶疮发背，疔疽便毒，始发脉洪弦实数，肿甚欲作脓者。

　　大黄（三钱） 当归（二钱） 栝蒌根 皂角刺 牡蛎 朴硝 连翘（各一钱半） 金银花 赤芍药 黄芩（各一钱）

　　上作一服，水酒各一盅，煎至一盅，食远服。

　　卷之五十四　疮疡门（附论）

　　疮科通治方

　　治诸热肿，一切风热疮证，发热多汗，大渴便闭，谵语结阳之证。

　　大黄（一两，半生半熟） 芒硝 甘草（各一两）

　　上为细末，炼蜜和丸，如弹子大，每服半丸，病重者一丸至二丸，食后童便入酒化服，或白汤入酒化服亦可。

　　卷之五十四　疮疡门（附论）

　　疮科通治方

　　治疮毒痈肿，发燥烦渴，脉实洪数者。

　　大黄（四钱） 黄连 山栀 漏芦 泽兰 连翘 黄芩 苏木（各一钱半） 犀角（一钱）

　　上作一服，水二盅，煎至一盅，食远服。

　　卷之五十四　疮疡门（附论）

　　疮科通治方

　　治诸疮肿，初觉一二日，便厥逆喉咽塞，发寒热。

　　乳香 木通 大黄（各一钱半） 连翘 沉香 木香 独活 桑寄生 丁香 射干 升麻麝香 甘草（炙，各一钱）

　　上作一服，水二盅，生姜三片，煎至一盅，不拘时服。

　　卷之五十四　疮疡门（附论）

　　疮科通治方

　　治初患痈肿疮疖，热 疼痛，消肿毒。

　　大黄（不拘多少）

　　上为细末，用浆水调摊贴之，醋摩亦得。

　　卷之五十四　疮疡门（附论）

　　疮科通治方

　　治毒瓦斯入腹托里，若有异证，于内加减。

　　丁香 木香 沉香 乳香（各二钱） 麝香（三分）

　　上作粗末，作一服，水二盅半，煎至七分，空心服。若呕者去麝香，加藿香一钱，渴者加人参一钱。

　　卷之五十四　疮疡门（附论）

　　疮科通治方

　　治诸疔肿发背，曾经汗下，毒瓦斯攻心，迷闷呕吐而痛，可服二三服。

　　乳香（明净者，一两） 真绿豆粉（四两）

　　上研细和匀，每服三钱，不拘时甘草汤调服。

　　卷之五十四　疮疡门（附论）

　　疮科通治方

　　治一切疮肿，疼痛不可忍，如年少气实，先用疏利，后服此药。

　　粟壳（去筋膜，炒，二钱） 川芎 当归 白芍药 乳香 没药（各一钱半） 官桂（一钱）

　　上作一服，水二盅，煎至一盅，食远服。

　　卷之五十四　疮疡门（附论）

　　疮科通治方

　　治一切疮肿，疼痛不止。

