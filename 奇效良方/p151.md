<!-- { "loadSidebar": true } -->
　　杏仁（四十八个） 蓖麻子（三十四个） 巴豆（一十四个） 木鳖子（二十四个，去壳） 槐枝（四指长，四两） 柳枝（二两） 桃枝（三两） 乳香（三钱） 黄丹（春秋用三两半，夏用四两，冬用三两） 麻油（半斤）

　　上将油入锅内，下药熬焦黄色，绵滤去滓，再熬，滴水中成珠，不散为度，下乳香末搅匀，每用纸摊贴。

　　卷之五十四　疮疡门（附论）

　　疮科通治方

　　治痈疽疖毒，远近 疮，打扑 伤，肿毒发背，刀斧所伤，箭头在内，蛇犬所伤，并皆治之。

　　槐枝 柳枝 桃枝 榆枝 桑枝 枸杞枝（以上各锉，长二寸者，各二十条，嫩者剥取皮） 白芷 白芨 白蔹 当归 大黄 黄柏 杏仁 赤芍药 蓖麻子（去壳，以上各一两半） 血竭（半两） 轻粉（三钱） 黄丹（十二两） 没药（半两） 乳香（半两） 雄黄（半两）

　　上先将六枝皮，用清油三斤于砂锅内，文武火煎，令津液尽为度。滤过，却将白芷等九味锉碎，下油内浸透，又用慢火煎焦，去滓，再滤过。却将黄丹分作三次下，熬令黑色，滴水中不散为度。却将血竭等末，待油微温，下于油内，瓷罐盛之，盖口埋土内，三日出火毒，任意摊贴。

　　卷之五十四　疮疡门（附论）

　　疮科通治方

　　治痈疽发背，诸般疮疖，从高坠堕，打扑伤损，脚膝生疮，远年 疮，五般痔漏，一切恶疮。又云：专治发背，神妙不可具言。有初觉或做疮，用牛皮胶熬令稀稠得所，如药化摊在毛头纸上，于初觉处或有做疮处贴，次用软布帕子二条，于酽米醋内煮令热，漉出，互相于胶纸上，乘热蒸熨，不可令布帕冷。布帕二条，不可都齐漉出，常留一条在醋内，煮候蒸熨，得一条冷，却于醋内取热布，蒸冷布，却入醋内煮，庶几常得热布，替换熨蒸，即易见效。若疮痒，乃是药攻其病，须忍痒，不止蒸熨，直候脓出将尽，即浓前贯众汤，候温洗去胶纸，次日根据前更洗。若尚有脓，又如前法蒸熨，虽连数日蒸熨不妨，但要疮中脓尽疮干为度。然后用生肌红玉散，掺在疮上，即以万金膏贴，每日一上或两上，每用再蒸熨，并如前先铺胶纸于疮上，熨了亦如前用贯众汤，洗去胶纸。

　　龙骨 鳖甲 苦参 乌贼鱼骨 黄柏 草乌 黄连 猪牙皂角 黄芩 白芨 白蔹 木鳖子 当归 白芷 川芎 浓朴（去粗皮） 槐枝 柳枝（俱锉碎，各一分） 乳香（别研，一钱） 没药（别研，一分） 黄丹（一两半） 清麻油（四两，冬月半斤）

　　上除乳没丹外，余药入油内，慢火煎，候白芷焦色，去滓，入黄丹一半，不住手搅令微黑色，更入黄丹仍搅，待滴入水中成珠，不粘手为度。搅温下乳没末，亦搅匀，瓷器盛，用时量疮大小，摊纸贴之。治诸恶疮，如自然铜肉桂各一分。一方无当归。

　　卷之五十四　疮疡门（附论）

　　疮科通治方

　　治闪肭筋骨，但是一切无名肿毒疼痛。

　　当归 黄 白芷 芍药 半夏 木鳖子 铜青（各一两） 白胶香（一斤半） 乳香 没药（各一两） 麻油（一斤）

　　上将前六味锉碎，入油内熬至白芷焦色，滤去滓，下白胶香，煎至黑色，次下乳没铜青末搅匀，用时随病大小，浓纸摊贴患处。

　　卷之五十四　疮疡门（附论）

　　疮科通治方

　　治颠扑伤损手足肩背，并寒湿香港脚，疼痛不可忍。小儿脾疳泻痢咳嗽，不肯服药者。

　　沥青（二斤半） 威灵仙（二两） 蓖麻子（一百枚，去皮壳，研） 黄蜡（二两） 木鳖子（二十八枚，去壳，切片，研） 没药 乳香（各一两，别研） 麻油（夏二两，春秋三两，冬四两）

　　上先将沥青同威灵仙下锅熬化，以槐柳枝搅，候焦黑色，重绵滤过，以沥青入水盆，候冷成块，取出秤三斤净，再下锅熔开，下麻油黄蜡蓖麻木鳖子泥，不住手槐柳枝搅匀，须慢火，滴入水中，不粘手，扯拔如金丝状方可。如硬再旋加油少许，如软加沥青。试得如法，却下乳没末，起锅在灰火上，再用槐柳条搅数百次，又以粗布滤膏，在水盆内扯拔如金丝，频换水浸二日，却用小铫盛顿，如落马坠车，于被伤疼痛处，火上炙热贴，透骨肉为验。连换热水数次熔之，则热血聚处自消。小儿脾疳贴患处，泻痢贴肚上，咳嗽贴背心上。

　　卷之五十四　疮疡门（附论）

　　疮科通治方

　　治诸般恶毒疮肿，发背瘤疽，瘰 疮，香港脚，打扑伤损，刀斧伤，汤浇火烧，马犬蛇虫蜈蚣蜂蝎，多年咳嗽，口内吐血，贴背取毒愈。心疼腹痛，小肠疝气，赤白痢泄不止，于脐下贴即痊。牙疼贴腮上，止肉溃流脓，顽癣腰痛，奶痈痈痪杖疮，重者再贴即安。

　　白芨 白蔹 白芷 木鳖子仁 官桂 杏仁 当归 柿花 乳香 没药（各一两） 苏合香（一丸） 黄丹（二斤半） 真麻油（五斤） 槐柳枝（各半斤）

　　上锉碎，除乳香没药黄丹苏合香丸另研外，其余药于油内浸，春秋五日，夏三日，冬十日，遇冬减黄丹二两。新铁锅内浸，至日期，用文武火熬，一顺搅，槐柳枝黑色，去滓待温，下乳没苏合香丸再熬，不住手搅，微滚三两沸，放温，一面搅，一面下黄丹，文武火熬滚，起出火，再滚，如此五七次，不住手搅，至数千次，烟尽黑色为度，滴水中不散方可，切不可用火辰日熬，忌鸡犬妇人见。

　　卷之五十四　疮疡门（附论）

　　疮科通治方

　　凡膏药中鲜有不用虢丹，其货卖者多用硝与盐杂和在内，重秤。若不飞过而用，反有害，方法于后：上用虢丹，即黄丹，先以冷水漂过，去其盐硝水，再用水漂，再去其水，澄干，微火炒紫色，将纸掸地上出火毒，用时再研至无声，秤用。

　　卷之五十四　疮疡门（附论）

　　疮科通治方

　　凡用乳香没药，须用灯心，同于乳钵内研细。不然难为研细，候熬药成膏，提起药铫，仍搅无烟，起去灯心，筛末入油内，不住手搅匀。

　　上熬药用瓷器，或铜铁铫内盛油，浸药一宿，慢火煎熬，诸药黑色，用生绢帛滤去滓，留下一两重药油，复将所滤油于慢火上再熬，却将黄丹入油内，用长槐柳枝不住手搅，候有微烟，即提起药铫，就柳条点药油，滴在水面上，凝结成珠不散，方成膏矣。如油散珠不成，再熬，直待成膏，提起药铫，搅无烟出，却入乳香没药搅匀，倾出瓷器内，将原留下油洗铫，一同收贮器内，用新汲水，一日一换，将药器坐水内，浸三日，出火毒方可用。如膏药硬，约量加黄蜡清油入膏内搅匀得所，其黄蜡等油减半用。

　　熬膏药极难于火候，须耐烦看火紧慢，火猛则药中火发，不特失药性，又燎伤制药人面目。

　　卷之五十五

　　针灸门（附论）

　　《针经》云：必欲治病，莫如用针。巧运神机之妙，攻开圣理之深。外取砭针，能蠲邪而扶正，中含水火，善回阳以倒阴。又云：观夫九针之法，毫针最微。然是一寸六分，包含妙理，虽细拟于毫发，洞贯多歧，可平五脏之寒热，能调六腑之虚实。是以歧伯分九针。九针者，天地之大数也，始于一而终于九，故曰一以法天，二以法地，三以法人，四以法时，五以法音，六以法律，七以法星，八以法风，九以法野。《素问》曰：以针应九之野，九而九之，九九八十一，以起黄钟数焉。以针应数也，一者天也，天者阳也，五藏之应，天者肺，肺者五脏之华盖也，皮者肺之合也，人之阳也，故为之治，针必以大其头而锐其末，令KT得深入而阳气出；二者地也，人之所以应，上者肉也，故为之治，针必筒其身故员其末，令无侵伤肉分，伤则气得竭；三者人也，人之所以生成者血脉也，故为之治，针必大其身员其末，令可以按脉，勿陷以致其气，令邪气独出；四者时也，时者四时八风之客于经络之中，为瘤病者也，故为之治，针必筒其身而锋其末，令可以泻热出血而痼病竭；五者音也，冬夏之分，分于子午，阴与阳别，寒与热争，两气相搏，合为痈脓者也，故为之治，针必令其末如剑锋，可以治大脓；六者律也，律者调阴阳四时，而合十二经脉，虚邪客于经络，而为暴痹者也，故为之治，针必令尖如厘，且员且锐，中身微大，以取暴气；七者星也，星者人之七窍，邪之所客于经，而为痛痹，含于经络者也，故为之治，针令尖如蚊虻喙，静以徐往，微以久留，正气因之，真邪俱往，出针而养者也；八者风也，风者人之股肱八节也，八正之虚风，八风伤人，内舍于骨解腰脊节腠理之间，为深痹也，故为之治，针长其身锋，其末可以取深邪远痹；九者野也，野者人之节解皮肤之间也，淫邪流溢于身，如风水之状，而溜大能过于关节，大节于关节者也。歧伯又云：九针之长短，一曰 针，长一寸六分，主热在头身也；二曰员针，其锋长一寸六分，主治分间气，三曰 针，长三寸半，主按脉取气令邪出；四曰锋针，其身锋，其末长一寸六，主痈热出血；五曰铍针，广三分半，长四寸，主大痈脓，两热争者，长一寸六分，主取痈痹者也；七曰毫针，法于毫毛，长一寸六分，主寒热痛痹在络者也；八曰长针，长七寸，主深邪远痹者也；九曰大针，其针微员，长四寸，主取大气不出关节者也。歧伯又云：身形之应九野，左足应立春，左胁应春分，左手应立夏，膺喉首头应夏至，右手应立秋，右胁应秋分，右足应立冬，腰尻下窍应冬至，六腑膈下三 应中州。凡所应之处，不可犯禁。《灵枢》云：形乐志苦，病生于脉，治之以灸刺；形苦志乐，病生于筋，治之以熨引；形乐志乐，病生于肉，治之以针石；形苦志苦，病生于咽膈，治之以甘药；形数惊恐，经脉不通，病生于不仁，治之以按摩醪药，是谓形志为病。又有人之五劳，久视伤血，久卧伤气，久坐伤肉，久立伤骨，久行伤筋，此五久劳所病也，治当随经而取之。且如前人甄权刺肩井曲池，臂痛而复射。华佗刺悬钟环跳， 足而立行。秋夫刺腰俞而鬼免沉沦。王纂针交俞而妖精立出。徐文伯泻死胎，补手阳明合谷，泻足三阴交，应针而殒。因前人仁术之妙，载清名而不朽，今已去圣逾远，此道罕明。后之学人，当究古人之心，施以惠生之术，明经络，识虚实，行子午之术。且如左有病，右畔取，非交经缪刺，用进气之法，使针之气，安能到于病所？若不明经络，妄以误针，其祸岂小小哉！今将前人立法，各经治病之穴，并用针之法，《针经》备载其详，所有缺略者，开列于后。

　　卷之五十五　针灸门（附论）

　　指法一十四条

