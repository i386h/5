<!-- { "loadSidebar": true } -->
　　动者，如气不行，得针动伸提而已。伸提者，即非针出入引气也。摇者，凡行赤凤摇头之法，即摇之拨动其经以愈疾，详见本法。

　　进者，行泻法，进针至穴，得分寸，令病患呼气一口，即用针进至入一豆许，停针少时，得气即退，针行泻法。

　　退者，行补法之时，进针至穴，得分寸，令病患吸气一口，即用针退出一豆许，停针少时，得气却，行补法。

　　搓者，凡针要寒热者，以为搓之。或外或内，如搓线之貌，勿转之太紧，恐人肉缠针，难进退。左捻则热，右捻则寒，亦出入之理，慎当忌之。

　　弹者，凡泻时用指轻弹，使其气速行，则气至也，易至也。补则不用，气实自至者，不用此法。

　　努者，凡用大指次指捻针，名曰努针，引其气至也。如气不至，令病患闭气一口，着力努之，外以泻针引之，则气至矣。气自至者，不用此法。

　　掐者，凡下针于所部分经络，用手上下掐抹之，使气往来，推之则行，引之则止。

　　扪者，如痛处未除，即于痛之处扪摩，使痛散也，复以飞针引之，除其痛也。

　　摄者，如针下气涩滞，随经络上下，用爪甲摄之，其气自通。摄与捻者同。

　　按者，如补，出针时令病患吸气一口，急用手指按闭其穴上，此补法也；如泻，出针时，令病患呼气一口，则勿按针孔，此乃泻法也。

　　爪者，以手爪甲掐穴，令气血散也，方下其针刺入也。

　　切者，以手爪甲极掐其穴，气血散开，方下针，切与爪同。

　　捻者，以手大指次指捻针，来去上下，即飞针之法也。

　　卷之五十五　针灸门（附论）

　　行针法

　　黄帝金针法最奇，短长肥瘦在临时。

　　但将他手横纹指，分寸寻来审用之。

　　身体心胸或者短，身体心胸或者长。

　　求穴看纹还有理，医工此理要推详。

　　定穴行针须细认，瘦肥短小岂同群。

　　肥人针入三分半，瘦体须当用二分。

　　不肥不瘦不相同，如此之人但着中。

　　只在二三分内取，用之无失且收功。

　　大饥大饱宜避忌，大风大雨亦须容。

　　饥伤荣气饱伤腑，更看人神俱避之。

　　妙针之法世间稀，多少医工不得知。

　　寸寸人身皆是穴，但开筋骨莫胡疑。

　　有筋有骨旁针去，无骨无筋须透之。

　　见病行针宜子细，必明升降阖开时。

　　邪入五经随日过，祟侵六脉浪翻基。

　　乌乌稷稷空中堕，静意冥冥起发机。

　　未补真阳九气足，次泻余邪九度嘘。

　　同身遂穴歌中取，捷法昭然迳不迷。

　　百会三阳顶之中，五会天满字相同。

　　前顶之上寸五取，百病能祛理中风。

　　灸后火燥冲双目，四畔刺血令宣通。

　　井泉要求原针穴，针刺无如灸自功。

　　前顶寸五三阳前，甄权曾云一寸言。

　　棱针出血头风愈，盐油楷根疾自痊。

　　囟会顶前寸五深，八岁儿童不可针。

　　囟门未合那堪灸，二者须当记在心。

　　上星会前一寸出，神庭星前发际寻。

　　诸风灸庭为最妙，庭星宜灸不宜针。

　　印堂穴并两眉攒，素 面正鼻柱端。

　　动脉之中定禁火，若捻此穴鼻鼾酸。

　　水沟鼻下名人中，兑端张口上唇宫。

　　龈交二断中间取，承浆下唇腕内踪。

　　炷艾分半悬浆灸，大则阳明脉不隆。

　　廉泉脘上定结喉，一名舌本立重楼。

　　同身捷法须当记，他日声名播九州。

　　卷之五十五　针灸门（附论）

　　春夏刺浅秋冬刺深

　　《内经》曰：病有浮沉，刺有浅深，各正其理。然春夏为阳，其气在外，人气亦浮，凡刺者故浅取之；秋冬为阴，其气在内，人气在藏，凡刺者故当深取之。又言春夏各致一阴，秋冬各致一阳。秋冬各致一阳者，谓春夏为阳，谓阴所养，故刺之各致一阳。春夏温，必致一阴，谓下针深，刺至肾肝之部，得其气，针便出之，是以外持之阴也；秋冬寒必致一阳，致一阳者，谓下针浅，则刺至心肺之部，得气推而内之，良久出针，是推内之阳也，《素问》曰：春夏养阳，秋冬养阴故也。

　　卷之五十五　针灸门（附论）

　　三才法

　　凡欲下针，先以左手大指，掐于穴上，掐令多时，令患人呼十息，然后用右手持针，用力之，取穴则有准，入穴既定，撒手停针十息，号曰天才，待少时再进针五分，根据前停针，住手十息，号曰地才，不可便起，少待一二时，方可出针，号曰人才，乃可泻也。

　　卷之五十五　针灸门（附论）

　　赤凤摇头

　　凡下针待气，要上行闭其下，要下行闭其上，进针从辰至巳，退针巳至午未，进针则左捻，退针则右捻动也。

　　敬曰 下水船中之橹，独如赤凤摇头，别辩迎随逆顺，休时慢法徒求。

　　卷之五十五　针灸门（附论）

　　苍龙摆尾

　　凡下针飞气，至关要去处回拨者，将针散漫伏之，如船中之舵，左右随其气，轻而拨，其气自交，周身遍体夺流，不失其所矣。如气不行，将针动伸动提。

　　敬曰 苍龙摆尾气交流，血气夺流遍体周。任他身上千般病，一插教他即便瘳。

　　卷之五十五　针灸门（附论）

　　龙虎交战

　　夫用针时，先行龙，左行右捻，凡得九数，却行虎，右行左捻，得六数，乃先龙后虎而转之，得气补之，故阳中有阴，阴中有阳，乃得反之道，使邪气和其正。

　　卷之五十五　针灸门（附论）

　　龙虎升腾

　　夫用针法，以手大指自前捻入，左大指向后捻入，经得气向前推转，以大指弹其针，引其阳气，按而提之，其气自行。如气不应，根据前再施。

　　卷之五十五　针灸门（附论）

　　子午捣臼

　　夫下针时，调气得匀，以针上下九入六出之数，按阴阳，其病自愈矣。

　　卷之五十五　针灸门（附论）

　　阳中隐阴

　　夫用针之时，先入五分之中，乃得九阳之数。如觉热，便进入一寸，行六阴之数，以得气为应，夫如是可治先寒后热之病。

　　卷之五十五　针灸门（附论）

　　阴中隐阳

　　夫用针之时，先进入一寸之中，行六阴之数，如患人自觉微凉，即退针渐出五分之中，却行九阳之数，故得阴中隐阳，可治先热后寒之病。

　　卷之五十五　针灸门（附论）

　　烧山火

　　夫用针时，先行九阳之数，入于五分中，得气便进之，渐进一寸之内，三慢出，三紧入。如觉热，紧闭其穴，实时热气复生，其冷病自除。如不效，根据前再施。

　　卷之五十五　针灸门（附论）

　　透天凉

　　夫用针时，先进入分寸之内，行六阴之数。若得气便进伸，渐退至五分之中，三慢入，三紧出，其针自紧，徐徐举之，得冷气渐至，其热自愈，不效再施。

　　卷之五十五　针灸门（附论）

　　留气法

　　夫用针之时，先进七分之中，行纯阳之数，若得气便深刺，微伸提之，却退之至原处，又得气，根据前法，可治 癖症瘕之病。

　　卷之五十五　针灸门（附论）

　　进气法

　　夫用针之时，先行纯阳之数，若觉针下气满，便倒卧其针，令患人吸气五口，其针气上行，此乃进针之法也。可治肘臂腰腿身疼走注之病。

　　卷之五十五　针灸门（附论）

　　提针法

　　夫用针之时，先行阴数，自觉气来，捻转轻提，其气即行，可治冷麻之病。

　　卷之五十五　针灸门（附论）

　　针解法

　　凡刺手足，欲使气上行，以指下抑之，使气下行，以指上抑之，用针头按住少时，其气自然行也，此即赤凤摇头之法。

　　卷之五十五　针灸门（附论）

　　盘针法

　　盘针法，且如针中脘关元之穴，先刺入二寸五分，退出一寸，只留一寸五分在内，盘之，且如要取上焦胞中之病，用针头迎向上，刺入二分，补之，使气攻上，若脐下有病，退出二分。

　　卷之五十五　针灸门（附论）

　　逐日人神所在不宜针灸

　　足大鼻柱手小指，外踝发际外踝求。

　　股内牙齿肝及足，五口遍身足阳明。

　　六手胸中在胸游，内踝气冲七膝上。

　　在腕股内八阴收，九尻足趺及膝胫。

　　腰背内踝足趺休。

　　卷之五十五　针灸门（附论）

　　尻神

　　一岁叉踝坤，二震齿牙 。三巽头口乳，四中肩尾尻。五干背面耳，六手膊腕肘，七艮要项上，八膝肋离边。九坎肘脚肚，尻神上下传。

　　且如人年十岁，除九不算零，一岁便起叉踝坤，余皆仿此。

　　卷之五十五　针灸门（附论）

　　人身血忌不宜针灸出血

　　正丑二未三在寅，四申五卯酉六亲。

　　七辰八戌九巳上，十亥一子二午真。

　　凡医者若不能知此诸般禁忌，趋吉避凶，妄乱针灸，非惟不能愈疾，甚者或致患人伤生丧命，为害非轻。若逢病患年命厄会处，男女气怯，下手致难，通人达士，若遇卒急暴患，何取选择避忌，即不可拘此，若是误犯禁穴，诸般医疗不瘥，以意详之。

　　卷之五十五　针灸门（附论）

　　针灸瘟KT神

　　正羊二戌三居辰，四寅五午六蛇行。

　　七酉八猴九在亥，十子十一丑中存。

　　十二月当居卯位，犯着瘟KT 必杀人。

　　卷之五十五　针灸门（附论）

　　午时补泻歌曰

　　每日午前皮上揭，有似烧汤前涌热。

　　若要寒时皮底寻，不枉交人皮破裂。

　　卷之五十五　针灸门（附论）

　　午时前后歌曰

　　午前要知寒与热，左捻为补右为泻。

　　提针是热插针寒，此是先贤真妙诀。

　　午后右补左为泻，怎生此法寒与热。（妇人反此）

　　插针为热提针寒，女人反此要分别。

　　顺入为左逆为右，不是知人休与说。

　　补法 凡用九阳数，行四九三十六也。

　　泻法 行六阴数也，行三六一十八也。

　　补泻提针 此法用之大有验。

　　卷之五十五　针灸门（附论）

　　补法

　　假令此穴合针五分，先针入二分，候得气，再入二分，至四分，候得气，更针一分，撞五分止，然后急出其针，便以左手大指按其针穴，勿令出血，是为补法。

　　卷之五十五　针灸门（附论）

　　泻法

　　假令此穴合针五分，便针入五分，候得气，便起针二分，少停又起二分，少停候得气，又起针慢出，不用左手闭针孔，令其气出，是为泻法。

　　卷之五十五　针灸门（附论）

　　禁针穴法

