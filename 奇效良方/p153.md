<!-- { "loadSidebar": true } -->
　　禁针穴俞古今留，囟会神庭脑户由。

　　神道灵台膻中穴，石门神阙水分休。

　　气穴阴会手五里，阳络青灵承泣收。

　　横骨承筋若有病，禁针用灸疾须瘳。

　　孕妇休针合谷穴，三阴若针堕胎忧。

　　关元胎死不能下，子母俱亡切莫投。

　　卷之五十五　针灸门（附论）

　　禁灸穴法

　　门风府及承光，攒竹睛明与少商。

　　天牖头维下关穴，系堂天府及迎香。

　　叶 鸠尾阳关定，心俞经渠阴市当。

　　渊液白环并五会，当阳伏兔脊中藏。

　　禁灸人迎条口穴，乳中殷门髀关乡。

　　避灸穴中二十九，用针补泻即安康。

　　卷之五十五　针灸门（附论）

　　荣备回避八法

　　风 凡用针刺，天气风盛，令病患避风之处刺之，无伤也。

　　寒 凡用针刺，天气寒冷，令病患向温暖处，先饮汤液醴。

　　暑 凡用针，夏月热盛血淖，而多脱其血，以新水洗其面，于风凉处坐，而然后刺。

　　湿 凡用针刺，令病患致于高原之处，先服辛燥之物，然后刺。

　　阴 凡用针刺，遇阴气重，气血不行，先服温补之药，然后刺。

　　燥 凡用针刺，遇夏月烦躁，令病患于风凉处，先服宣通气血之药，然后刺之。

　　车 凡用针刺，若病患乘车而来，其人经络解 ，不可便刺，气血定，然后刺之。

　　马 凡用针刺，若病患乘马而来，必血气乱而困于身，候气定然后刺之。

　　卷之五十五　针灸门（附论）

　　八证勿刺针之无功

　　便黑 不拘伤寒杂病，若大便黑色，皆是真气已失，俗云换肠死证，勿刺之。

　　吐异 其病临食之间，吐出异色之物，后日必死，勿刺之。

　　失听 不拘伤寒杂病，暴然耳聋，失音不语，乃肾气绝也，必死，勿刺之。

　　失明 其目暴然而不见者，乃是肝气绝也，必死，慎勿刺之。

　　失志 经云：使志安宁。诗云：在心为志，心无所存，俗言改志，后日必死，慎勿刺之。

　　失便 病患不觉，大小便自出者，乃是大小肠无气也，后日必死，慎勿刺之。

　　失神 老子云：气来入身谓之生，神去于身谓之死。所谓不离其身，自遗其咎，得神者昌，失神者亡。

　　失溺 病患不觉，小便自出者，乃是小肠经无气也，后日必死，慎勿刺之。

　　卷之五十五　针灸门（附论）

　　医与病者作用

　　悦愉 乐也和也，病者发其信心，所刺之处。

　　祝白 自言已病之过，从今针后，再不敢犯也。

　　正己 医流临病之处，目无邪视，心无邪念。

　　敦神 医与病者，各自正己之神。

　　视股 视妇人室女之病，度其穴俞方寸，然后隔衣而刺之。

　　严礼 凡请命医流，志诚信意，如侍宾客。

　　正目 医凡用针之时，必专务一目无他视，静意想适之变。

　　咒语 凡用针之时，医须默默诵其咒语曰：大哉干元，成就成天，神针到处，万病如拈，急急如律令敕摄。

　　卷之五十五　针灸门（附论）

　　停针待气病患作用

　　起居 停针待气之间，令病患平直坐卧而已。

　　存想 凡用针刺病患，心无邪念，其邪气易除耳。取穴之时，令病患坐卧平直，其用针顺快矣。

　　调嗔 凡停针待气之间，令病患忘忧绝虑，勿暴喜怒动其心。

　　绝虑 若停针待气之间，令病患忘其忧，绝其虑者也。

　　卷之五十五　针灸门（附论）

　　针毕病患禁忌八法

　　喜 凡病患针毕数日，切忌暴喜。喜则伤神，神既有伤，旧疾不除，新病又生矣。

　　怒 凡病患针毕数日，勿令暴怒。怒则伤肝，其魂无定，血无所归，何疾不生。

　　忧 凡病患针毕数日，勿令暴忧。忧则伤心，心既有伤，则劳倦损于脾，脾损则糟粕不化，真气日衰，荣卫之道涩矣。

　　恐 凡病患针毕数日，勿令暴恐。恐则伤肾，肾既伤，则损其志，志损则无养生之道矣。

　　思 凡病患针毕数日，勿令苦思。思则伤气，气竭血泣，则肌肉不滑泽矣。

　　劳 凡病患针毕数日，勿令劳役。劳役则伤气，气耗则旧疾不除，新病又生矣。

　　醉 凡病患针毕数日，忌大醉。醉则血气盛，卫气竭，气竭则荣血必脱矣。

　　饱 凡病患针毕数日，忌大饱。饱则伤筋脉，横解血溢满也。

　　卷之五十五　针灸门（附论）

　　定尺寸法

　　岐伯《明堂经》云：以八寸为一尺，以八分为一寸，缘人有长短肥瘦不同，取穴不准。

　　扁鹊《明堂》云：取男左女右，手中指第二节为一寸，为缘人有身长手短，身短手长，取穴不准。孙思邈《明堂》云：取患人男左女右，手大拇指节横纹为一寸，以意消详，巧拙在人，亦有差互。今取男左女右，手中指第二节，内度两横纹，相去为一寸。自根据此寸法，与人着灸，疗病已来，其病多得获愈，此法有准，今以为定。

　　卷之五十五　针灸门（附论）

　　定灸多少法

　　凡灸头与四肢，皆不令多灸，缘人身有三百六十五络，皆归于头，头者诸阳之会也，若灸多，令人头旋目眩，远视不明，缘头与四肢肌肉薄，若并灸则气血滞绝于注下，宜歇火气少时，令气血遂通，再使火气流行，候炷数足，自然除病，宜详察之。

　　卷之五十五　针灸门（附论）

　　点灸法

　　凡点灸时，须要身体平直，四肢勿令拳缩，坐点勿令俯仰，立点勿令倾侧。灸时孔穴不正，无益于事，徒烧好肉，虚忍痛楚之苦。有病先灸于上，后灸于下，先灸于少，后灸于多，宜详审之。

　　卷之五十五　针灸门（附论）

　　发灸疮法

　　凡着灸疗病，历春夏秋冬不较者，灸炷虽然数足，得疮发脓坏，所患即瘥。如不得疮发脓坏，其疾不愈。《甲乙经》云：灸疮不发者，故履底灸，今热熨之，三日即发脓出，自然愈疾。今用赤皮葱三五茎，去其葱青，于糖灰中煨熟，拍破，热熨灸疮十余遍，其疮三日自发立坏脓出，疾愈。

　　卷之五十五　针灸门（附论）

　　奇穴

　　内迎香二穴，在鼻孔中。治目热暴痛，用芦管子搐出恶血，效。

　　鼻准一穴，在鼻柱尖上。是穴专治鼻上生酒醉风，宜用三棱针出血，立效。

　　耳尖二穴，在耳尖上，卷耳取之，尖上是穴。治眼生翳膜，宜灸七壮，不宜灸多。

　　聚泉一次，在舌上，当舌中，吐舌出直者，有缝陷中是穴。治哮喘咳嗽，及久嗽不愈，若灸则不过七壮，灸法用生姜薄切一片搭于舌上穴中，然后灸之。如热嗽，用雄黄末少许，和于艾炷中灸之。如冷嗽，用款冬花为末，和于艾炷中灸之，灸毕，以茶清连生姜细嚼咽下。又治舌胎舌强，亦可治用小针出血，穴在舌上，当舌中，吐舌出有直缝陷中是穴也。

　　左金津右玉液二穴，在舌下两旁紫脉上，是穴卷舌取之。治重舌肿痛喉闭，用白汤煮三棱针出血。

　　海泉一穴，在舌下中央脉上。是穴治消渴，用三棱针出血。

　　鱼腰二穴，在眉中间。是穴治眼生垂帘翳膜，针入一分，沿皮向两傍是也。

　　太阳二穴在眉后陷中，太阳紫脉上。是穴治眼红肿及头，宜用三棱针出血。出血之法，用帛一条，紧缠其项，紫脉即见，刺见血立愈。又法以手紧扭其领，令紫脉见，却于紫脉上刺见血，立愈。

　　大骨空二穴，在手大指中节上，屈指当骨尖陷中。是穴治目久痛，及生翳膜内障，可灸七壮。

　　中魁二穴，在中指第二节骨尖，屈指得之。治五噎反胃吐食，可灸七壮，宜泻之。

　　八邪八穴，在手五指歧骨间，左右手各四穴。其一大都二穴，在手大指次指虎口，赤白肉际，握拳取之，可灸七壮，针入一分，治头风牙痛。其二上都二穴，在手食指中指本节歧骨间，握拳取之，治手臂红肿，针入一分，可灸五壮。其三中都二穴，在手中指无名指本节歧骨间，又名液门也，治手臂红肿，针入一分，可灸五壮。其四下都二穴，在手无名指小指本节歧骨间，一名中渚也，中渚之穴，本在液门下五分，治手背红肿，针入一分，可灸五壮。两手共八穴，故名八邪。

　　八风八穴，在足五指歧骨间。两足共八穴，故名八风。治脚背红肿，针入一分，可灸五壮。

　　十宣十穴，在手十指头上，去爪甲角一分，每一指各一穴，两手指共十穴，故名十宣。

　　治乳蛾，用三棱针出血，则大效矣。

　　五虎四穴，在手食指及无名指第二节骨尖，握拳得之。治五指拘挛，可灸五壮，两手共四穴也。

　　肘尖二穴，在手肘骨尖上，是穴屈肘得之。治瘰 ，可灸七壮。

　　肩柱骨二穴，在肩端超骨尖上。是穴大治瘰 ，及治手不能举动，可灸七壮。

　　二白四穴，即 门也，在掌后横纹中，直上四寸，一手有二穴：一穴在筋内两筋间，即间使后一寸；一穴在筋外，与筋内之穴相并。治久痔脱肛。

　　独阴二穴，在足第二趾下横纹中。是穴治小肠疝气，又治死胎，胎衣不下，可灸五壮。

　　又治女人干哕呕吐。又治经血不时。

　　内踝尖二穴，在足内踝骨尖上。是穴可灸七壮，治下片牙疼，及脚内廉转筋。

　　外踝尖二穴，在足外踝骨尖上。是穴可灸七壮，治脚外廉转筋，及治寒热香港脚，宜用三棱针出血。

　　囊底一穴，在阴囊十字纹中。治肾脏风疮，及小肠疝气，肾家一切证候，悉皆治之。可灸七壮，艾炷如鼠矢大。

　　鬼眼四穴，在手大拇指去爪甲角如韭叶，两指并起，用帛缚之，当两指歧绕中。是穴又二穴，在足大趾，取穴亦如在手者同。治五痫等证，当正发时灸之，大效矣。

　　体骨四穴，在梁丘两傍，各开一寸五分，两足共四穴。治腿疼，可灸二七壮。

　　四缝四穴，在手四指内中节。是穴用三棱针出血，治小儿猢狲劳等证。

　　中泉二穴，在手背腕中，在阳溪阳池中间陷中。是穴可灸二七壮，治心痛，及腹中诸气痛不可忍者。

　　四开四穴，合谷并行间，是穴手足共四穴。

　　卷之五十六

　　正骨兼金镞门（附论）

