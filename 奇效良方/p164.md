<!-- { "loadSidebar": true } -->
　　羌活根（七分） 椒树（西北根一分，东南根一分） 当归梢（六分） 黄连（二钱） 防风根 柴胡根 麻黄（去节） 升麻根 生地黄（各三分） 甘草梢（四分） 蕤仁（六个）

　　汉防己 本（各二分）

　　上用净新水一大碗，先将汉防己黄连甘草梢生地黄煎至一半，下余药外药，再煎至一盏，去滓，入银石器中，再煎如膏点之，有效为度。

　　卷之五十七　眼目门（附论）

　　眼目通用方

　　搐鼻退翳膜。

　　全蝎 附子尖 姜黄 青黛（各一分） 薄荷（一两） 鹅不食草（半两）

　　上为细末，口含水，搐少许。

　　卷之五十七　眼目门（附论）

　　眼目通用方

　　治年深日近翳障昏盲，寂无所见，一切目疾。

　　熟地黄（一两半，酒浸） 菟丝子 车前子 麦门冬（去心） 蕤仁（去皮） 决明子 地肤子 茺蔚子 枸杞子 黄芩 五味子 防风（去芦） 泽泻 杏仁（炒，去皮尖） 细辛（去叶，不见火） 青葙子 北葶苈（炒，各一两） 官桂（半两） 羊肝（须用白羊者，只用肝薄切，瓦上焙干了作末，或只以肝煮研烂为丸，庶可久留，少则以蜜渍之）

　　上为细末，丸如梧桐子大，每服三十丸，热水下，日三，仍忌生姜糟酒炙爆等热物。

　　卷之五十七　眼目门（附论）

　　眼目通用方

　　治三十年失明。

　　上以蒺藜子，七月七日收阴干，捣末，食后水服方寸匕。

　　点眼金丝膏 治男子妇人目疾，远年日近翳膜遮睛，攀睛弩肉，拳毛倒睫，黑花烂弦，迎风羞明冷泪，及赤眼肿疼。

　　砂（研） 晋矾（研） 青盐（研，各一钱） 乳香（好者，细研） 片脑（研，各二钱） 当归（锉，净洗） 黄丹（研，各半两） 黄连（一两）

　　上用好蜜四两，除片脑外，和七味，内入青 竹筒内，油单纸裹筒口五七重，紧系定，入汤瓶中，文武火煮一周时，取出劈破，新绵滤去药滓，方下片脑和匀，瓷瓶收贮，再用油单纸五七重，封紧瓶口，埋露地内，去火毒，候半月取出，每用一粟米大点眼。

　　卷之五十七　眼目门（附论）

　　眼目通用方

　　治远年近日翳膜，遮障攀睛，瘀血连眶赤烂，视物昏暗，不睹光明，隐涩多泪，迎风难开，神效。

　　炉甘石（不以多少，拣粉红梅花者为妙，用甘锅子盛，火 七次，入黄连淬七次） 龙胆草（不以多少，洗净日干，不见火，研为末，一钱） 桑柴灰（罗过，二钱） 黄丹（罗过，半钱） 黄连（不以多少，捶碎水浸一宿，去滓，将 红炉甘石淬七次，同黄连水细研，飞过，候澄下，去水面水，曝，再用乳钵研极细，罗过，用三钱）

　　上同白蜜四两一处，入在黑瓷器内，文武火慢熬，以竹篦子搅如漆色，不粘手为度，切勿犯生水，仍不用铁器熬药。药成依旧以瓷器盛顿，每用如皂子大，新冷水半盏化开，先三日不用，每日洗数次无妨，药盏须用纸盖，不可犯尘灰，截赤眼极效。

　　卷之五十七　眼目门（附论）

　　眼目通用方

　　上以决明子杵为末，食后以粥饮服方寸匕。

　　卷之五十七　眼目门（附论）

　　眼目通用方

　　治一切眼目不明。

　　楮实 薄荷（各半钱） 川芎（一两半） 当归（一钱半） 黄连 甘菊花 蝉蜕（各半两） 栝蒌根（生用，六钱） 蔓荆子（二两，炒） 密蒙花 蛇蜕（晒干） 荆芥穗 香白芷 木贼草 防风 甘草（各三钱）

　　上为细末，炼蜜和丸，如樱桃大，每两作十丸，每服一丸，日进二服，治眼，引子于后。

　　气障木香煎汤送下，眼常昏暗茶清送下。

　　眼睛盲当归汤送下，妇人血晕当归汤送下。

　　卷之五十七　眼目门（附论）

　　眼目通用方

　　治气不足，眼目昏暗，瞳仁不分明，渐成内障。

　　五味子 熟地黄（酒蒸，焙） 枸杞子 楮实子 覆盆子（酒浸） 肉苁蓉（酒浸，焙）

　　车前子（酒蒸） 石斛（去根，各一两） 青盐（别研） 沉香（别研，各半两） 磁石（火醋淬，水飞） 菟丝子（酒浸，别研，各二两）

　　上为细末，炼蜜和丸，如梧桐子大，每服七十丸，空心用盐汤送下。

　　卷之五十七　眼目门（附论）

　　眼目通用方

　　治诸风攻眼，磨翳膜，除昏暗。

　　防风 羌活 甘菊花 草决明 蝉蜕（去足） 川芎 蛇蜕（剪碎，和麻油，新瓦上炒）

　　沙苑蒺藜（形如羊肾者，慢火略炒，杵） 石决明（捣碎，研细，以水飞过） 甘草（炙，各半两）

　　上为细末，每服一钱半，食后麦门冬调服。

　　卷之五十七　眼目门（附论）

　　眼目通用方

　　治心肾不足，眼目昏暗。

　　当归（酒浸） 川芎 熟地黄 白芍药 枸杞子 覆盆子 地肤子 菟丝子（酒浸，炒）

　　车前子（酒蒸，以虚实加减，各等分）

　　上为细末，炼蜜和丸，如梧桐子大，每服五十丸，不拘时盐汤送下。

　　卷之五十七　眼目门（附论）

　　眼目通用方

　　治男子肾藏虚耗，水不上升，眼目昏暗，远视不明，渐成内障。

　　枸杞子（四两，酒蒸） 白茯苓（八两，去皮） 当归（二两） 菟丝子（四两，酒浸蒸） 青盐（一两，别研）

　　上为细末，炼蜜和丸，如梧桐子大，每服七十丸，食前用白汤送下。

　　卷之五十七　眼目门（附论）

　　眼目通用方

　　治眼目昏暗及诸疾，兼退翳膜。

　　蜀椒（去目并合口者，炒出汗，一斤半，捣取末一斤） 甘菊花（取末，一斤）

　　上和匀，取肥地黄十五斤，切捣，研绞取汁八九升许，将前药末拌浸令匀，曝稍干，入盘中摊，曝三四日内，取干候得所即止，勿令太燥。入炼蜜二斤同捣数千杵，丸如梧桐子大，每服三十丸，空心日午熟水下。久服目能夜视，发白再黑，通神强志，延年益寿。一方用熟地黄二两，酒浸，九蒸九曝，食后细嚼新浙米十粒，以汤送下，或茶下亦得。

　　卷之五十七　眼目门（附论）

　　眼目通用方

　　治肝虚寒，茫茫不见物。

　　真珠（一分，细研） 鲤鱼胆（二枚） 白蜜（二两）

　　上合和铜器中，微火煎取一半，新绵滤过，瓷瓶中盛，每以铜箸点如黍米，着目 即泪出，频点取瘥。

　　又方上以黄柏一爪甲许，每朝含使津，置掌中拭目讫，以水洗之，至百日眼明。此终身行之，永除眼疾。

　　卷之五十七　眼目门（附论）

　　眼目通用方

　　上以生龙脑薄荷五七叶，净洗，手揉烂，以生绢捩汁，滴入眼中，妙。

　　卷之五十七　眼目门（附论）

　　眼目通用方

　　上取园桑老皮烧灰，用水煎至七分，去滓澄清，洗一周年，如童子眼光明，并开洗眼日于后。

　　正月初八日，二月初十日，三月初五日。

　　四月初八日，五月初八日，六月初七日。

　　七月初七日，八月初三日，九月初十日。

　　十月初九日，十一月初十日，十二月二十二日。

　　又方 用朴硝六钱重，用水一盏，煎至八分，候冷定澄清，下次分定，每月一日，洗至一年之间，眼如童子光明。

　　正月初一日，二月初八日，三月初四日。

　　四月初五日，五月初五日，六月初四日。

　　七月初五日，八月初一日，九月十三日。

　　十月十三日，十一月十六日，十二月初五日。

　　卷之五十七　眼目门（附论）

　　眼目通用方

　　治目暗。

　　上用青鱼胆汁滴目中。

　　又方 用鹰眼睛一对，炙干捣末，研令极细，以人乳汁再研，每以铜箸取少许，点于瞳仁上，日夜二度，可以夜见物。或取腊月鸲鹆眼，根据上法用效，三日见碧霄中物，忌烟熏。

　　卷之五十七　眼目门（附论）

　　眼目通用方

　　治冷泪昏暗。

　　密蒙花 甘菊花 杜蒺藜 石决明 木贼（去节） 白芍药 甘草（各等分）

　　上为细末，每服一钱，茶清调下，服半月后，加至二钱。

　　卷之五十七　眼目门（附论）

　　眼目通用方

　　治一切目疾，昏暗如纱罗所遮，或疼痛。

　　宣黄连（半两，锉碎，水一盏，浸一宿，取汁，再添水半盏浸滓，经半日，讨取汁，与前汁放，别用水半盏） 蜜（一两） 白矾（一字） 井盐（一分，如无以青盐代之） 山栀子（二钱，好者，捶碎，与黄连滓同煮五七十沸，取尽力沫，滤去滓，与前黄连汁一处，入余药）

　　上用银瓷器内熬十余沸，用生绢上细纸数重，再滤过，用时常点。

　　卷之五十七　眼目门（附论）

　　眼目通用方

　　明目去昏翳，大利老眼，得补益之良。

　　上以海盐，随多少净拣，以百沸汤泡去不净，滤取清汁，于银石器内熬取雪白盐花，用新瓦器盛，每早用一大钱，作牙药揩擦，以水漱动，用左右手指背，递互口内蘸盐津，洗两眼大小 内，闭目良久，却用水洗面，名洞视千里，明目坚齿，极有妙法，东坡手录。目赤不可具汤浴，并忌用汤泡足，汤驱体中热，并集于头目，丧明必矣。

　　卷之五十七　眼目门（附论）

　　眼目通用方

　　治眼见黑花飞蝇，涩痛昏睛，渐变青盲。

　　蕤仁（去皮） 地肤子 细辛（去苗） 石决明（洗净，别捣罗） 人参 地骨皮（去土） 白茯苓（去皮） 白术（以上各二两） 熟地黄（焙） 楮实（各三两） 空青（别研） 防风（去叉，各一两半） 石胆（研如粉，半两） 鲤鱼胆（五枚） 青羊胆（一枚）

　　上为细末，研匀，以胆汁同炼蜜搜和丸，如梧桐子大，每服二十丸，食后米饮送下。

　　卷之五十七　眼目门（附论）

　　眼目通用方

　　治血弱阴虚，不能养心，致心火旺，阳太甚，偏头肿闷，瞳子散大，视物则花，法当养血凉血益血，除风散火则愈矣。

　　熟地黄（一两） 柴胡（八钱） 人参（二钱） 生地黄（酒洗，七钱半） 当归身（酒洗，焙） 黄芩（各半两） 黄连 地骨皮 五味子 天门冬（去心） 枳壳（炒） 甘草（炙，各三钱）

　　上为细末，炼蜜丸如绿豆大，每服一百丸，食远茶清送下，日进三服。忌食辛辣物而助火邪，及食寒冷物损胃气，药不能上行也。

　　卷之五十七　眼目门（附论）

　　眼目通用方

　　治肝肾虚，风上攻眼，生黑花或如水浪。

