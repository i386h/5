<!-- { "loadSidebar": true } -->
　　若燥结，四物与调胃承气汤合半，名玉烛散。

　　若流湿润燥，宜四物理中各半汤。

　　若保胎气，令人有子，四物与缩砂四均子汤各半，名八珍汤。

　　若热与血相搏，口舌干燥饮水，加当归 芍药若腹中刺痛，恶物不止，加当归 芍药若血崩不止者，加蒲黄 生地黄 黄芩（一方无）

　　若因热生风者，加川芎 柴胡 防风（一方无）

　　若脏秘涩者，加大黄 桃仁若滑泻者，加官桂 附子若呕者，加白术 人参 生姜（一方无）

　　若发寒热者，加干生姜 牡丹皮 柴胡 芍药（一方无）

　　若大渴者，加知母 石膏若水停心下，微吐逆者，加猪苓 茯苓 防己若头昏项强者，加柴胡 黄芩若虚寒似伤寒者，加人参 柴胡 防风若产后诸证，各随六经，以四物与仲景药各半服之，甚效。

　　若妇人或因伤洒，或因产亡血，或虚劳，五心烦热者，宜四物二连汤。

　　四物汤（内用生地黄） 黄连 胡黄连用温饮清服。

　　四物与桂枝麻黄、白虎柴胡、理中四逆、茱萸水气凉膈等，皆可作各半汤，易老用药大略也。

　　若虚烦不得睡者。加竹叶 人参若妇人血虚，心腹 痛不可忍者，去地黄加干姜，名四神汤。

　　若诸痛有湿者，四物与白术相半，加天麻 茯苓 穿山甲用酒煎服。

　　若目暴赤，发作云翳，疼痛不可忍者，宜四物龙胆汤。

　　四物汤（各半两） 羌活 防风（各三钱） 草龙胆 防己（各二钱）

　　用水煎服。

　　一方等分为粗末，每服四钱，水一盏半，煎至八分去滓，取六厘清者，带热服，食前。

　　若平常血气不调及常服，只用本方，日二三服。 若经血凝滞，腹内血气作疼，加茂术官桂等分用之。王石肤云：熟地黄滞血，安能止痛，不若以五味子代之。 若因产后，欲推陈致新，补血海治诸疾，加生姜煎。 若胎动不安下血，每服加艾叶五七片，更加葱白阿胶末，减四味之半，当归用小半。如疾势甚者，以四味各半两，细锉，以水四盏，熟艾一块，如鸡子大，阿胶五七片，煎至二盏半，去滓，分作四服，一日令尽。一方有粉草干姜黄 ，日二三服至二腊，以一七日为一腊，胎前产后，每日可一二服。亦治血痢疾不止，痛难忍，宜加阿胶艾叶煎服，名六物汤。如气虚血海不调，服一月不妨也。 若产后被惊气滞，种种积滞败血，一月内恶物微少，败血作病，或胀或疼，胸膈胀闷，或发寒热，四肢疼痛，加玄胡索没药香白芷，与四物等分为细末，淡醋汤或童子小便酒调下。 如血风，于产后乘虚发作，或产后伤风头疼发热，百骨节痛，加荆芥穗天麻香附子石膏藿香各一分，四物料共一两中加之，每服三钱，水一盏，煎至七分服。 如寒热往来，加炮干姜牡丹皮各一分，若平常些少虚眩，肢体瘦倦，月信不调，只用生姜薄荷如常服，此是妇人常服之药，盖味寡而性缓，效迟而功深。 治老人风秘，加青皮等分煎服。 一方治妇人腹痛作声，经脉不快，加熟地黄一倍，添桂心半倍煎。 治疮疾，加荆芥酒煎常服。 一方添柴胡，名五神汤，柴胡大能补虚，退虚热。 一方以四物汤共四两为细末，炼蜜为丸，如梧桐子大，空心米饮下三四十丸，以疗年高妇人白带，又良验也，请详用之。 一方四物汤加甘草半两为细末，炼蜜为丸，每两作八丸，酒醋共半盏煎汤，同化调停下，名当归煎，去败血，生好血，如人行五里，再进一丸，无时候。 一方锉散，随病证加减后药煎服。 血气不调，加吴茱萸一两，甘草半两。 补下元，加干姜半两，甘草七分。 血崩淋沥不断，加炮附子一个，去石脂一两。

　　便血及带下，加荆芥地椒。 气血滞腹内刺痛，加桂。 产后伤风头痛，加石膏一两，甘草半两 。 血风劳，加荆芥柴胡。 潮热，加前胡干葛黄芩人参。 虚热口干，加麦门冬黄芩一两 。 呕吐不止，加藿香白术半两，人参一钱。 产后虚惫，发热烦闷，加生地黄。

　　产后腹胀，加枳壳肉桂各三钱。 产后恶露，腹痛不止，加桃仁苏木牛膝。 产后寒热往来，加柴胡麦门冬各半两。 经血淋漓不断，加干瑞连房，炒入药。 血滞不通，加桃仁红花各一分。 产后闷乱，加茯神远志各半两。 虚而多汗，加 牡蛎麻黄根各半两。 妊娠心烦，加竹茹一块。 如有败血，则用当归近上节，白芍药以赤易，熟地黄以生者。 一方锉散，每服四钱，水一盏半，煎至七分，去滓，食前热服，为末服亦可，若常服血气不调，平常服只用本方，春加当归，夏加芍药，秋加川芎，冬加地黄，各一两半，日二三服。 妊娠作恶生寒，不思饮食，面青憔悴，加陈皮枳壳白术茯苓甘草。 产后败血筑心，地骨皮芍药。 潮热，黄芩地骨皮柴胡。 咳嗽，桑白皮半夏人参生姜北五味子甘草。 损孕下血不止，头痛寒热，耳鸣，气血劳伤所致，黄芩荆芥生地黄赤芍药生姜。 虚寒潮热，柴胡地骨皮白术茯苓甘草秦艽知母黄芩麦芽贝母人参乌梅枣子。 心腹胀满，枳壳青皮。 虚汗，麻黄根。 产后潮热，白术北柴胡甘草牡丹皮地骨皮。 有热黄芩。 汗多浮麦。 肠风下血，槐角槐花枳觳荆芥黄芩大腹皮红内消地榆石楠叶白鸡冠花为散，煎一半为末，空心盐汤旧酒调下。 鼻衄吐血竹青蒲黄藕节半夏丁香诃子桂花红枣飞罗面白茅根蚌粉。奶痈连翘慈菇子红内消白芷菰片荆芥牛膝山蜈蚣乳香没药漏芦生地黄。 血风两胁筑疼，或盘肠成块，大黄荜茇乳香。 胎动漏血不止，黄 侧柏阿胶甘草续断，平常经血淋沥不断，或多或少，或赤或白，非时漏下，多服有效。 月水不通，野苎根牛膝红花苏木旧酒水同煎。 临产小腹紧痛，红花滑石甘草灯心葵子。 经闭，枳壳大黄荆芥黄芩青皮滑石木通瞿麦海金沙山栀子车前子。 安胎及漏胎下血，阿胶大艾甘草蒲黄炒过。 产后腹痛，血块攻肠，大艾没药好酒。 产后病眼，北细辛羌活荆芥菊花甘草木贼石决明草决明。 赤眼头风疾，薄荷清茶。

　　赤眼生风，防风黄芩。 产后浮肿，气急腹大，喉中水鸡声，牡丹皮荆芥白术桑白皮赤小豆大腹皮杏仁半夏马兜铃生姜葱白薄荷。 月水不调，血崩，或多少，或前后，呕逆心膨，陈艾黄 。 血弱生风，四肢痹疼，行步艰难，乳香人参没药麝香甘草五灵脂羌活独活防风荆芥地龙南星白附子泽兰为末，蜜丸，木瓜盐汤下。 血风膨胀，甘草木香枳壳马兜铃葶苈紫苏藿香地黄，空心服。 补血住崩，百草霜棕灰首绵灰蒲黄炒过龙骨白姜。 血成片，地黄藕节。 黑血片，人参白术。 白淫浊，龙骨。 地黄当归。 五色，研麝香好酒。

　　鲜红，温酒盐汤。 风疮赤肿，荆芥牛蒡子何首乌甘草防风羌活地黄盐酒。 带下，肉桂蒲黄百草霜甘草黑豆白术玄胡索白姜龙骨，空心盐酒。 血寒，甘草乌梅柴胡桃柳枝。 感风劳嗽，款花知母阿胶半夏麻黄甘草马兜铃黄芩杏仁柴胡姜钱诃子乌梅。 月经久闭，肉桂甘草黄 姜钱枣子木通红花。 大便下血，四肢寒膨胀，及肠胃有风，槐花枳壳漏芦荆芥木香白鸡冠花木通红内消柴草石榴皮陈皮黄芩青皮甘草白茅根槐角。 虚泻，人参川芎白芷蒲黄炒阿胶白术茱萸续断干姜黑附子肉桂黄 赤石脂甘草，蜜丸盐梅汤下。 白带，用白龙骨酒。胎前产后，痢后风，乳香龙骨茱萸木香肉桂苍术牡皮皮白薇人参甘草泽兰大椒茴香，炼蜜为丸，木瓜酒下。 治带下赤白痢，陈米饮。 心腹胀，炒姜酒。 血气，艾醋汤。 浑身劳倦，为末炒，姜酒陈青蒿盐和调下。 虚证四肢黄，甘草牡丹皮泽兰白薇苍术桂心茴香，蜜丸，盐汤温酒下。 呕逆，饮食不入，加白术丁香甘草人参缩砂益智仁胡椒。 经行腹痛，腰背痛，芸苔牛膝红花吴茱萸 甘草，银器灯心热服。 虚渴，人参干葛乌梅栝蒌根。受胎，小肠气痛，木香茴香。 胎前嗽，枳壳甘草款花知母兜铃半夏木通葶苈人参苦梗麦门冬。 脚肿，大腹皮赤小豆茯苓皮生姜皮。 产后不语失音，诃子人参沙蜜百药煎。

　　阴阳交合经脉行，赤石脂黄 肉桂百草霜败粽灰肉豆蔻当归木香龙骨白术茯苓地榆藕节。

　　胎气冲肝，腰脚痹，行步艰难，枳壳木通甘草连翘荆芥地黄羌活独活山栀子灯心，空心服。

　　气筑小腹痛，玄胡索煎服。 陈氏《经验方》云：吴兴周端仁郎中项，赴省试，照嘱一邻云：某本医家，凡妇人百病，只以四物汤加茱萸，无不效者。产难及胎衣不下，子死腹中，入酒同煎，凡用有效，谨以此为报。此药不知起于何氏，或云自魏华佗，佗之术精微，方类单省传称，佗针灸不过数处。《千金方》云：自三代以来，医方药论，未有如此详备，其间有汉晋名公诸方，今《产宝方》乃末梁时节度巡官昝膺所撰，其中有四物散，后修入《圣惠方》，自后医者易散为汤。善用者若驭良马，当随意无不得所至焉。命名医于四物中增损品味，随意虚实寒燠，皆得其要者，然亦非止妇人之疾可用而已。

　　卷之六十三　妇人门（附论）

　　调经通治方

　　治血虚烦热，月水不调，脐腹胀痛，痰嗽潮热。

　　柴胡（去苗，二钱） 白术 当归（去芦） 芍药（各二钱半） 薄荷（半钱） 甘草（炙，一钱）

　　上作一服，水二盅，煨姜五片，前至一盅，不拘时服。

　　卷之六十三　妇人门（附论）

　　调经通治方

　　治冲任衰弱，月候愆期，或前或后，或崩漏不止，赤白带下，小腹急痛，每至经脉行时头眩，饮食减少，气满心怯，肌肉不泽，悉皆治之。

　　吴茱萸 当归（各一钱半） 官桂 北细辛（各半钱） 半夏（二钱） 麦门冬 干姜 白茯苓 苦梗 南木香 防风 牡丹皮 甘草（各一钱）

　　上作一服，水二盅，生姜三片，红枣一枚，煎至一盅，食前服。

　　卷之六十三　妇人门（附论）

　　调经通治方

　　治妇人月水不调，或淋沥不断断后复来，状如泻水，四体虚倦，不能饮食，腹中坚痛，不可行动，月水或前或后，或经月不来，多思酸物。

　　桃仁 半夏 当归 川牛膝 桂心 人参 蒲黄 牡丹皮 川芎 泽兰叶（各一钱） 赤芍药 生地黄（各一钱半） 粉草（彪钱）

　　上作一服，水二盅，生姜三片，煎至一盅，食前服。

　　卷之六十三　妇人门（附论）

　　调经通治方

　　治血脏久冷，月水不调，脐腹刺痛。

　　姜黄（片子者） 白芍药（各二钱） 桂心 胆芎（各一钱）

　　上作一服，水二盅，酒半盅，煎至一盅，不拘时服。

