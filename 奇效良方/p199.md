<!-- { "loadSidebar": true } -->
　　上为细末，每服二钱，水一盏，酒一分，同煎七分，温服。一方为粗末，每服四钱，水七分，酒三分，同煎至七分，热服。产前先安排此药，将两服药煎之，产了速进之，三日内日二服，三日外一服。一方名芎归汤，只此二味等分 咀，水煎，专治失血，伤胎去血，产后去血，崩中去血，金疮去血，拔牙去血不止，一切去血过多，心烦炫晕，闷绝不省人事，头重目暗，举头欲倒，悉能治之，若产后眩晕，宜加芍药服之。一名桂香散，治产后腹疼不可忍者，加桂心等分，酒与童子小便合煎，服之立效。一名当归汤，治妊娠子死，或未死胎动不安，每服用酒水合煎，连进数服，胎若已死，服之便下，若未死，其胎即安，此经累效，万不失一。一名琥珀散，临月服之，只缩胎易产，兼治产后诸疾。一名羊肉汤，治虚损羸乏，腹中 痛，往来寒热，啄啄少气不能支持，头眩自汗，腹内拘急，每服用精羊肉一两，生姜十片，水二盏，煎至六分，温服。一名君臣散，治妇人室女心腹 痛，经脉不调用水煎服。若妊妇胎气不安，产后诸疾，加酒煎服。一名芎当散，治妇人血气上喘下肿，二味等分为细末，每服二钱，空心煎艾汤调下，又治产后损身，血冲心，及腹胀气绝者，神验。难生倒横，子死腹中，先用黑大豆一大合炒熟，水一盏，入童子小便一盏，药末四钱，同煎至一盏，以上分作二服，未效再作。产后恶血注心迷闷，喘急腹痛，根据前用黑豆加生姜自然汁半合煎服。治脏毒，每服一钱半，入炒槐花末半钱，水一盏，煎至六分，无时候服，三日取下血块，即愈。如产后头疼，加荆芥煎，如吐血亦宜服之。若产难，多用百草霜香白芷等分为末，名乌金散，每服二钱，童子小便好醋各一合沸汤浸服，止一服见效，甚者再服，已分娩矣。一法以五积散加醋煎服，亦能催生。若崩中漏下，失血过多，久不能止，用芎归汤疗，不止者宜以香附子炒去皮毛，为细末，每一两入甘草一钱，清米饮点服，名顺元汤。有白带者，于顺元汤内加芍药半两，或谓香附耗气则不然，许学士谓滋血养气，妇人仙药，虽羸人亦宜服之。兼治男女吐衄便利，及诸证失血，用此药佐以米饮丸，百草霜末，每服百余丸，或以其他烧灰药，皆能作效，不可遽以燥涩之剂止之，必致壅遏腐败，却生他证。大抵血不能行，气使之然者，气得其平则血循故道，必无妄行之患矣。香附子善能导气，用之勿得其疑。

　　卷之六十三　妇人门（附论）

　　胎前通治方

　　治妇人胎前产后诸疾危证。

　　上用赤箭，即野天麻叶，似艾叶，开紫花，如红蓼花形，名茺蔚子，又名益母草，又名大扎，又名贞蔚，又名负担，四五月采取阴干，用叶及花子，以瓷器研为细末，炼蜜和丸如弹子，丸随后治证嚼服，其根烧存性为末，酒调服，功与黑神散不相上下。如胎前脐腹作痛，或作声者，温米饮下。胎前产后脐腹刺痛，心动不安，下血不止，水煎秦艽糯米汤下，或当归汤亦可。如产时先用一丸，以童子小便化下，安魂定魄，气血自然调顺，诸病不生，又能破血止痛，平脉息，调经络，温酒下。产后胎衣不下，血在胞中，及横生不顺，死胎经日不下者，胀满腹中，心闷心痛，炒盐汤下 。产后中风，牙关紧急，半身不遂，失音不语，童子小便无灰酒各半下。产后咳嗽，胸膈不利，恶心，口吐酸水，面目浮肿，两胁痛，举动失力者，温酒下。产后两太阳痛，呵欠，心忪气短，肌体羸瘦，不思饮食，血风身热，手足顽麻，百节疼痛，温米饮汤下。产后眼前黑暗，血晕血热，口渴烦闷，如见鬼神，狂言不省人事，薄荷自然汁，如无生者，浓煎薄荷汤下，及童子小便酒各半亦可。产后面垢颜赤，五心烦热，或结成血块，脐腹奔痛，时发寒热，有冷汗者，童子小便酒各半下，温薄荷自然汁亦可。产后余血，恶露不尽，结滞，脐腹刺痛，恶物上冲，心胸主闷者，童子小便酒各半下。产后大小便不通，烦躁口苦者，薄荷自然汁下，如无生者，浓煎薄荷汤下。产后泻血者，水煎枣汤下。产后白带下者，煎胶艾汤下。月水不调，温酒下。血崩漏下，温酒下。妇人久无子息，温酒下服之十丸至二十丸，亦能注喜。

　　一、子死腹中，盖因卒病，脏腑热极蒸其胎，是以子死也盖子死不居子宫，或坠胎于腹间，冷痛，小便沫出，腹胀，四肢逆冷，爪甲青者是也，或临产之时，此药安魂定魄，血气自然调顺，诸疾不生，破血，补虚止痛，养血气，调经络，用童便及酒各七分化下，二、产难者，胎以食母之血，十月满足，则余血结成块，俗呼为儿忱，欲产之时，血块先以败，血裹其子，是以难产。或产后恶物不尽，脐腹刺痛，恶物上冲心胸主闷，用童便酒各七分化下。三、垢面颜赤，胎衣不下，既产了，脏腑虚羸，五心烦躁，血流入衣中则难出，发寒热，有冷汗出，但去其败血，其衣自出，如带断了，服此药下，或横生不顺，心闷欲死者，童便酒各七分化下，薄荷自然汁盐汤亦可。四、产后三日，起卧不得，眼前黑暗生花，盖产后血气未定，运走五脏，入肝则目昏，俗为暗风，医家以风治之，或血热，口干烦渴，心闷乱，如见鬼神，狂言妄语，不省人事，童便酒各七分，薄荷自然汁亦可。五、产后口干心闷，及烦渴者，血气未定，即食热面积滞在内，以致热燥烦渴者，俗为胸膈壅塞，或两太阳穴痛，呵欠怔忡，气短，身体羸瘦，不思饮食，血风身热，手足顽麻，百节疼痛，甚者温米饮童便各七分化下。六、产后四肢浮肿，及寒热者，盖因败血流入五脏，渗入四肢，停留日久，化为脓状，气喘或小便涩或咳嗽，胸膈不利，恶心，口吐酸水，两胁疼痛，举动乏力，温酒化下。七、产后寒热往来，盖因败血入心则热，入脾则寒，状如疟，脐腹作痛，或作声，温米饮化下，桂枝汤亦可。八、产后中风，牙关紧急，半身不遂，失音不语，童便酒各七分化下。九、产后痢，未经月满，或误食物，下与血相攻击前所积受湿，以此败血相，攻煎枣汤下。十、产后大便秘结口苦烦渴，非时不语，以致血冲心，而蔽其孔，童便酒各七分化下，薄荷汁亦可。十一、产后遍身疼痛，百节开张，血乘虚流入肠中，停留不散，脐腹疼痛，米饮化下。十二、产后崩中漏下不止，盖是伤酸物，状如鸡肝，脊背倦闷，煎糯米秦艽汤化下，当归桂枝汤亦可。十三、产后未经月满，血气不通，盖是月水未还，或食热面壅结成块，喘嗽，四肢无力，多睡而汗出不止，月水不调，为骨蒸劳，便服此药，童便酒各七分化下。十四、产后吐逆不止，盖因败血停于脾胃，即发吐逆，胸膈虚胀，俗为反胃，温酒化下。十五、产后鼻衄，口干舌黑，盖因心脏热则舌黑鼻衄也，童便酒各七分化下。十六、产后赤白带下，煎秦艽汤下。十七、产后气急，喉中猫声者，盖因败血冲心入喉中，万无一瘥矣。十八、产后中风者，盖因未经七日劳动，则百日之中伤房事，中风初病之状，眼涩腰强筋急，角弓反张，牙关紧急，若此者皆自伤犯耳。十九、产后面色黑，及遍身生黑靥者，乃败血入皮肤，万无一瘥矣。

　　卷之六十三　妇人门（附论）

　　胎前通治方

　　治产后感冒，风寒咳嗽，喘满，痰涎壅塞。

　　旋复花 麻黄 前胡 杏仁（去皮尖，麸炒） 五味子 荆芥 半夏曲 甘草（炙，各一钱） 赤芍药 茯苓（各二钱）

　　上作一服，水二盅，生姜三片，红枣一枚，煎一盅，不拘时服。

　　卷之六十三　妇人门（附论）

　　胎前通治方

　　治产后去血过多，血晕不省。

　　川芎 当归（各半两）

　　上作一服，水二盅，煎至一盅，食前服。腹中刺痛，加吴茱萸。口干烦渴，加乌梅麦门冬。发寒热加白芍药。水停心下，加茯苓生姜，虚烦不得眠，加人参竹叶。

　　卷之六十三　妇人门（附论）

　　胎前通治方

　　治妇人产后恶露不尽，胎衣不下，血气攻心及腹痛。

　　黑豆（炒，半升） 当归（去芦，酒浸） 肉桂（去皮） 熟地黄 干姜（炮） 蒲黄 芍药甘草（炙，各四两）

　　上为细末，每服二钱，不拘时用温酒童子小便各半调服。

　　卷之六十三　妇人门（附论）

　　胎前通治方

　　治新产血气俱伤，脾胃不调，百日内宜常服。

　　人参（去芦） 干姜（炮） 白术（各一两） 甘草（炙，二两）

　　上为末，炼蜜丸，如桐子大，每服五十丸，空心米饮送下。

　　卷之六十三　妇人门（附论）

　　胎前通治方

　　治产后去血过多，血虚则阴虚，阴虚则生内热。其证心胸烦满，呼吸短气，头痛闷乱，晡时转甚，与大病后虚烦相类。

　　人参（去芦） 当归（去芦） 肉桂（去粗皮） 熟地黄 麦门冬（去心，各二钱） 白芍药（二钱半） 血热甚者加生地黄（二钱）

　　上作一服，水二盅，粳米一合，淡竹叶十片，煎一盅，食远服。

　　卷之六十三　妇人门（附论）

　　胎前通治方

　　治产后恶血不尽，发热身痛，经闭者宜服。

　　当归（去芦） 赤芍药 牡丹皮 玄胡索（炒，各二两） 肉桂（一两）

　　上为末，炼蜜丸，如梧桐子大，每服五十丸，空心用温酒或米饮任下

　　卷之六十三　妇人门（附论）

　　胎前通治方

　　治产后瘀血不消，积聚作块，心腹切痛。

　　川芎 当归（去芦） 干姜（炮） 赤芍药（各等分）

　　上为细末，每服二钱，食远用温酒调服。

　　卷之六十三　妇人门（附论）

　　胎前通治方

　　治产后失血过多，腰脚疼痛，壮热自汗当归（去芦） 黄 芍药（各四钱）

　　上为一服，水二盅，生姜五片煎至一盅，不拘时服。

　　卷之六十三　妇人门（附论）

　　胎前通治方

　　治产后气血俱虚，慎勿大补，恐增客热，别致他病，常令恶露快利。

　　当归 芍药 川芎 黄芩（各一两） 白术（半两）

　　上为细末，每服二钱，不拘时用童子小便，或温酒调服。

　　卷之六十三　妇人门（附论）

　　胎前通治方

　　治产后不语，论曰：产后不语者何？答曰：人心有七孔三毛，产后虚弱，多致停积败血，闭于心窍，神志不能明了。又心气通于舌，心气闭塞则舌亦强矣，故令不语。如此者但服此药。

　　人参（去芦） 石菖蒲 生地黄 川芎（各一两） 细辛（二钱） 防风 辰砂（另研，各半两）

　　上为细末，每服二钱，不拘时薄荷煎汤调服。

　　卷之六十三　妇人门（附论）

