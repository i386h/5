<!-- { "loadSidebar": true } -->
　　小儿骨蒸热者，一岁至十岁，衣絮皆不得者，新绵又不得，冬月以火烘衣被，勿令食桃杏杨梅果实，又不得食炙爆热面之类，皆令儿体热，或因伤寒后食肉太早，令儿体热者有之，或作骨蒸者，宜服生犀散、克效汤、地骨皮饮、七宝散、金莲饮子治之。盖小儿纯阳，未有虚羸形瘵之证，温补之剂寡矣。且如前人论小儿发热，有一十四证，见证立方，多获功效。今人当效前人之心，观形察色，切脉论证，以分表里虚实，设有所误，非惟夭阏人命，抑且欺于心哉。

　　卷之六十四　小儿门

　　违和说

　　面部图形　脑背图形　

　　卷之六十四　小儿门

　　违和说

　　脉色纯红者，为初得病，为阳，为热，为病在外。

　　脉色红而紫者，为病传变，为内。外尚有热，或但热为阳。

　　脉色红或紫而青，为病荏苒，为病一寒一热，外为之变作。

　　脉色纯青者，为病久而过经，为冷，（为热在内，为阴，脉色青而黄，为病假极，为冷，冷极则变热，治则费力，为虚寒，）则为五脏之邪相干，阴阳之证相反。

　　脉色青而黑，为病极，或为久病再作，形色黧黑。

　　脉色黑而黄，黄而露出者，十无一生，大凶。

　　卷之六十四　小儿门

　　违和说

　　赤红乃心气绝，盖火属心，主炎上，故知心绝则死。

　　主切牙、弄舌、虚舌出、满口生疮、木舌、鹅口、喉闭、舌上白胎、舌下重吊、咽喉肿烂、痰涎上壅、鱼口，此为危急恶候。

　　卷之六十四　小儿门

　　违和说

　　红脉现变蒸候，主烦躁啼叫，头肚上温温壮热，一二日而退。

　　太阴上红脉现，伤寒之候，主壮热鼻塞。

　　文台上红脉现，伤寒三日余，主内热头疼。

　　太阳脉红至太阴，内外有热，又连文台，热极不解，至武台，渐生变证。

　　囟门红脉，胎受热受惊之候，主不时惊跳，时多啾唧，夜啼难睡。

　　额上红脉至眉心，惊风发热之候，引入印堂，惊痰搐搦有热，主小便涩少。

　　印堂红脉现，心经积热，眉心连印堂红脉，或红影心肝，上焦热蕴，痰涎上壅，贯上焦，夜啼，将生惊候，近眉头左下有凸伏惊，时睡中惊跳。

　　囟门红脉肿凸，此风热痰生惊，正缘热气上冲攻急，心胃有热痰不止，渐成惊风之候。

　　以凉剂去痰解热即安。如囟门上红脉，引入印堂，比惊候搐动多日了。

　　左眉头红，变蒸热未退，肝肺有热之候，当以清肺疏风热、正胃气之剂。

　　风池红，有风热在上中焦，瞬息将有搐动之候，截风化痰。

　　气池红，伤风久，传变在脏，三焦有热之候，可频解利。

　　眉心印堂红，有热惊，痰饮不吐，则成惊搐。

　　印堂至山根红脉，是心与小肠热候，小便赤涩而少。

　　山根下鼻柱红，心胃热候，小便连大便皆赤涩。

　　印堂连至上准红，三焦有积热，可以清凉之剂治之。

　　准上红黄色，此平稳无恙。

　　颐门红脉，外肾因风温候，生热为吊。

　　脸堂红，内有烦躁而热。

　　右太阳并日角红脉，因吃乳母伤风壅奶汁，成乳癖，停滞生风热痰等证。

　　右太阴红脉，吃乳母热病痰奶，恐生痰，候引入。

　　武台红脉，渐成吐泻生惊之候。

　　风池红，母不忌椒姜面，或猪羊骨汁，毒乳生风。

　　气池红，母有热痰，乳儿虽至十岁，病亦须发见，此热痰乳入儿五脏，令儿眼目生昏，传变他病。

　　颐门红，肾中气病，缘母能饮，或好异物，及食鸡鹅鸭子生鱼韭蒜，将来传变异疾。

　　卷之六十四　小儿门

　　违和说

　　浮主中风芤失血，滑吐实下分明别，弦为拘急紧为寒，洪脉由来偏主热。

　　卷之六十四　小儿门

　　违和说

　　迟寒缓结微为痞，涩脉败血濡气滞。

　　伏患癖痛沉积冷，弱因患后虚浮是。

　　卷之六十四　小儿门

　　违和说

　　脉长阳毒在三焦，短脉胸中食不消，虚主多惊人恍惚，促时加峻命难逃。

　　结为气痞代羸瘦，牢者骨蒸似火烧，动则血崩精不固，细还酸肿主枯标。

　　卷之六十四　小儿门

　　违和说

　　一视两眼精神，二视声音响大，三前后顶囟，四形貌，五毛发。

　　一两目为五脏精华所聚，一身之神气所钟。若精珠黑光满轮，精神明快，主儿有寿，一生少病，虽有病亦易愈。若眼白多，睛昏懒，睛珠或黄或小，此是禀受怯弱，儿多患也。

　　二声音大而响亮，五脏之气壮，令儿易得长，设如孩儿自生来不曾大啼哭，乃声音不出，此乃一脏或二脏之阴窍不通，神气怯，或叫声如啾唧咿KT 之状，此儿不寿，而难养必矣。

　　三囟门乃母气血充实，令儿囟门坚实而耐养。如母多病，气血怯弱，令儿囟门虚软而不实。又后顶囟乃父之精，元气充实，令儿后顶上坚硬而耐养，如父之原气不足，耽酒多愁，令儿后顶虚孔不坚，亦不寿。如父母俱怯，生下儿女，俱不寿。若如此，其父母自亦不能保于天年。前囟又曰信门，道家为泥丸，后信名脑后顶门，头中心顶上，又名百会穴，华陀看面部诀载甚详，囟与信同音，凡前后信及百会间之虚名解颅。

　　四形貌口大鼻端，眉耸目秀方福。此婴孩易长，福气坚康。如小鼻歪，眉目瓯皱，令儿怪异，不贫则夭，亦是乖雕，此等要剖决。

　　五发乃血之余，母之血气充实，则发黑而光润，如母因血虚带漏败堕，月事不调，或耽酒多淫，或母胎有患，令儿发黄焦槁，生疳热疮痍之患。

　　凡视小儿神气色脉，无出于此。五者不能全见，但得两目精神，声音响亮，此可保其六七，此乃汉东王氏之心法，口授之秘诀也。

　　卷之六十四　小儿门

　　违和说

　　如惊风搐搦略定，精神如常，神思不改，即是燥冒，烦躁不安，须急急调理，稍缓则不及，事亦惧不疗，须要两眼鲜明为吉，其余难疗之证，须详细审察。

　　惊风搐搦，两眼不开，不治。惊风定了，两眼亦开不得，不治。

　　叫不出，说不得，更不唧声，不治。惊风连搐不止，不治。

　　手 脑膈及咽喉间，不治。口中不时吐出鲜血，不治。

　　吐不出者，不一月死。信门肿起，红青脉交横见，不治。

　　大便泻紫黑血，不治。信门如坑陷，青脉现，不治。

　　惊风搐动，连日不下，不治。寻常无事时， 口 眼，连日搐动，不治。

　　痰涎满口，咽喉间如解锯，不治，痰涎如水鸡声，乃二气争，不治。

　　声音不退场门，不治。

　　卷之六十四　小儿门

　　违和说

　　诸方书所载，急惊风易治，慢惊风难治，此古今之通论也。意之度之，出自至人传授，别是一宗机杼，精思其诀录方术，真神仙之妙旨也。有若小儿授病之原，即惊风寒暑痰食，各有由属。若治疗之法，迥出一人头地。如寒属膀胱，惊热属心，风属肝，痰食属脾胃，究汤氏幼幼之说，惊风痰常相继于表里，大要察其部位脉色，烛见其病之底蕴，克时获效矣。

　　卷之六十四　小儿门

　　违和说

　　脉在囟门额上印堂三处，红嫩则初惊方热，紫脉则重惊而热。囟门属肾，发际属膀胱，印堂属心。

　　囟门先红，及印堂青，此心之微邪淫水。囟印皆紫红，此同前上证皆轻，囟门青及印堂红，此肾之正邪克心火，必危。

　　囟印皆青，同上证，病危。如加之左太阳上红，伤风内热。

　　日解红至眉中，变蒸而热生惊。

　　右太阳红，食了乳母伤风乳汁。右太阳红青，吃乳母伤寒乳汁。

　　卷之六十四　小儿门

　　违和说

　　脉看左太阳及风池。左太阳与风池红，风邪轻，青受风邪重。

　　左太阳属膀胱，左太阴属肾，左风池属肝，右风池属命门。

　　加之又看左太阳红，伤风初热。左太阴红，感寒初热。

　　左文台红，热有五七日传经了，左太阳紫，伤风再受。

　　左太阴紫，伤寒再得。左文台紫，三四次热了。

　　右文台紫，久热不退，左太阳青，风变蒸，左太阴青，生惊了。

　　左文台青，再传经，热不解。印堂红，主风热生惊。

　　卷之六十四　小儿门

　　违和说

　　右太阳属三焦，右太阴属脾，右文台属肺，右武台属胃。

　　右太阳红，吃母感冒热乳，右太阳青，吃母感冒热乳。

　　印堂青，右太阴青，右文台青，此三处主痰与食。

　　印堂红，心热生痰，印堂青黑，主胎中惊痰饮。

　　印堂紫，主有热痰，印堂青黄，主有风痰。

　　右太阴青紫，伤寒夹风热乳，右太阴青，伤寒乳。

　　卷之六十四　小儿门

　　违和说

　　右太阴青，及文台青，武台青，皆是食。

　　如食伤，因饱食不节，或为冷硬之物，或油腻之物，致令头疼发热，呕吐宿食，肚疼。

　　如伤在膈上痞塞者，藜芦散吐之，停于肚中，呕吐肚疼，宜用三物汤泻之。

　　有滞食，缘胃弱克化不迭，心胸满闭肚疼，与化铁丸、消食二陈汤，快膈有中食，因其儿脾胃怯，常有停饮，或食饱兼饮滞而不化，痞塞三焦，如惊风搐搦，或迷闷而不省，似梦如醉，神思昏乱，发热，金星丸主之。

　　卷之六十四　小儿门

　　违和说

　　风痫为病废手足，或一手一足，或两手两足，如瘫不随，或 眼，或 口，或口歪牵引颊车。

　　食痫为病伤肉食，手足搐动，角弓反张，或拳挛，或张狂大声，如羊如犬，大叫吐出饮食方定，其饮食尽被痰涎包裹在其中。

　　惊痫为病，废头目，吊口目，或一目双目，或昏或盲，或邪视，或头歪，或摇头，或战脑。

　　痰痫为病，此患似张狂，作之不常，或半年一作，或一年，或一月，或一日一次，或一日三次，一身惊搐，不废手足，不废头目，其人张狂如梦中，如半醉，灯下不知人，皆从梦寐中作，所以无常也。忽耳不闻，其目不能视，如狂。

　　饮痫为病，此患吃食不知饱，忽然连三五日不甚思食，手足搐动，多自梦寐中作，食之太饱，亦便发作。

　　卷之六十四　小儿门

　　违和说

　　若 病，如寒邪中得患者，十有九死。

　　又热瘟病，及中暑发患热者，十无一生。

