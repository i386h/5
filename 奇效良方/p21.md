<!-- { "loadSidebar": true } -->
　　鳖甲（醋炙黄，去裙袢） 附子（炮裂，去皮脐） 甘草（炙） 肉苁蓉（酒浸，去皮炙干） 人参 黄 熟地黄 桃仁（去皮尖双仁，麸炒） 枳壳（去穣，麸炒） 杜仲（炙黄） 五味子上 咀，每服五钱，水一大盏，生姜半分，枣三枚，煎至五分，不拘时温服。

　　卷之十

　　治伤寒后虚羸，日夜汗出不止，心燥口干，咽喉不利。

　　黄雌鸡（一只，去肠肚，理如常法） 肉苁蓉（一两，酒浸一宿，刮去皱皮，切） 牡蛎（烧如粉） 麻黄根（各二两）

　　上先将鸡麻黄根，以水七大盏，煮取汁三大盏，去鸡麻黄根，后下肉苁蓉牡蛎，煎取一钱半，去滓分为三服，空心午前夜后临卧时服。

　　卷之十

　　大病瘥后多虚汗。

　　龙骨 牡蛎 麻黄根上等分为末，以粉身

　　卷之十

　　紫菀散

　　治伤寒后肺痿劳嗽，唾脓血腥臭，连连不止，渐将羸瘦。

　　紫菀（洗，去苗土） 天门冬 贝母（煨微黄，各一两） 生干地黄 桔梗（各一两半）

　　百上 咀，每服四钱，水一盅半，煎六分，去滓，不拘时温服。

　　卷之十

　　补肺散

　　治伤寒汗下后，喘咳不止，恐传肺痿。

　　人参（一两） 五味子 款冬花（各半两） 桑白皮（二两） 蛤蚧（一对）

　　上为细末，每服五钱，沸汤一盏调服。

　　卷之十

　　韭根散

　　治伤寒后阴阳易，头重，百节解痛，翕翕气劣，着床不能起动，甚者手足拳，韭根 栝蒌根（各二两） 青竹茹 干姜（炮，各半两）

　　上细锉和匀，分作八服，每服用水一大盏，煎至五分，去滓，入鼠粪末一字，搅令匀，不拘时服。《圣济方》捣筛五钱匕，用水一盏半，煎至一盏，去滓，食前温服，一名丰本汤。

　　治伤寒，妇人得病，虽瘥未满百日，不可与交合。为阴阳之病，必拘急，手足拳欲死，丈夫病名曰阴易，妇人病名曰阳易，速当汗之可痊，满四日不可疗，宜令服此药。其病体重，小腹急，热上冲，胸头重，不能举，眼中生翳，膝胫拘急。

　　上以干姜四两为末，沸汤调连进服，以衣被覆出汗方解，手足伸而愈。

　　卷之十

　　二灰散

　　治伤寒阴阳易。

　　手足指甲（二十片，男病用女者，女病用男者） 中衣裆（一斤，男病用女者，女病用男者）

　　上并烧作灰，研令极细，分三服，不拘时候，用温酒调下，或米汤调服。

　　卷之十

　　六君子汤

　　治伤寒汗下之后，将见平复，宜服此调理，助脾进食，辟邪气，大妙。

　　人参 白术 黄 白茯苓 山药 甘草（各等分）

　　上 咀，每服四钱，水一盏半，生姜三片，枣三枚，同煎至七分，去滓温服。

　　卷之十

　　养脾汤

　　治伤寒后脾胃虚弱，不思饮食。

　　茯苓 干姜（炮，各一两） 白术（二两） 丁香 人参 甘草上如法事治，一处捣罗为末，每服三钱，水一盏，煎至六分，温服，日进三服，不拘时候。

　　卷之十

　　补脾汤

　　治伤寒汗后，脾胃伤冷物，胸膈不决，寻常血气不和。

　　人参 干姜 白术 陈皮（去白） 青橘皮（去白） 甘草（各等分）

　　上为细末，每服三钱，水一盏，煎数沸，热服，入盐点亦得。又记有人患伤寒，得汗数日，忽身热自汗，脉弦数，心不得宁，真劳复也。予诊曰：劳心之所致，未复其初，而又劳其神，荣卫失度，当补其子，入其脾，解发其劳，庶几得愈。授以补脾汤，佐以小柴胡汤得解。《难经》曰：虚则补其母。今补其子何也？予曰：子不知虚劳之异乎？《难经》曰：虚则补其母，实则拂其子。此虚当补其母，人所共知也。《千金》曰：心劳甚者，补脾气以益之，脾王则感于心矣。此劳则当补其子，人所未闻也。盖母生我者也，子继我而助我者也。

　　方治其虚，则补其生我者，与《锦囊》所谓本骸得气，遗体受荫同义；方治其劳，则补其助我

　　卷之十

　　健脾散

　　治伤寒后，脾胃虚弱，不欲饮食，纵食不能消化。

　　诃黎勒皮 白术 麦 （炒，令微黄） 人参（各一两） 神曲（炒） 甘草（炙） 枳壳（麸上 咀，每服四钱，水一中盏，入生姜半分，煎至六分，去滓，不拘时服，热服。

　　卷之十

　　助胃丸

　　治宿食不化。

　　缩砂仁 茯苓（去黑皮） 白术（各一两） 红豆 甘草（炙） 人参 枳壳（各五钱）

　　上捣罗为细末，炼蜜和捣三五百杵，丸如梧桐子大，每服十五丸，空心温酒送下，米饮亦得。

　　卷之十

　　神仙百解散

　　治伤寒无问阴阳二证，其间所用药味，各随经络治病。如伤寒在表，未传入经，发热恶寒腰痛，连进二服，汗出而愈；若已传经络，胸满短气，肢体烦疼，目睛微痛，耳聋口燥，咽干，或渴或不渴，手足自温，或四肢厥逆，自利，或不利，小便反快，服之调中顺气，祛逐寒邪。如头面感寒，风伤腠理，头痛项强，发热增寒，鼻流清涕，咳嗽痰涎，及治风湿相搏，骨节烦疼，肢体沉重，洒淅恶风，时自汗出。此药大能调顺三焦，解表救里，温润肺经，正四时之气，升降阴阳，进美饮食，不问伤风伤寒，中暑中 ，骨蒸头疼，气逆胸满，失饥吐逆，眩晕恶心，及已经汗后不解，下之不当，吐之不中，此药清而不凉，温而不壅，无问老人虚人，丈夫妇人，孕妇小儿，并宜服之，如连进二服，无不取效，春常服免瘟疫之疾，夏常服不中暑 之病，秋服之不生疟疾，冬服之不感寒毒，真神仙卫生之药也，功效不可尽述。

　　山茵陈 柴胡（去芦） 前胡 人参 羌活 独活 苍术（米泔浸炒） 甘草 干姜 白芍药 升麻 防风 本 藿香 半夏（姜制） 白术（各一两）

　　立春以后不加减，立夏以后一料内加 柴胡 赤茯苓 当归（各半两）

　　立秋以后减柴胡（一分），不用当归赤茯苓，只加干姜（炮） 肉桂（去粗皮，各一分） 麻黄（去节，半两）

　　立冬以后并无加减。一方无当归，有黄芩（去芦，半两）

　　上为细末，每服三钱，水一盏半，姜三片，枣二枚，煎一盏，热服，不拘时，并进二服。如要表散，加葱白三寸，淡豆豉三十粒，同煎服之，衣被盖覆，汗出而愈。一方无山茵陈

　　卷之十

　　加减五苓散

　　药中之宝五苓散， 专治伤寒有大功。

　　阳证见时须去桂， 阴加附子水煎浓。

　　狂言乱语辰砂末， 头目疼痛入川芎。

　　咳嗽多加五味子， 心气不定麦门冬。

　　胃中呕逆人参妙， 痰多半夏喜相逢。

　　定喘马兜零最好， 苍术去湿腹中空。

　　小便涩闭加瞿麦， 黄芩能使大便通。

　　腹中气块三棱术， 青皮能退热如烘。

　　麻黄用根除盗汗， 下部赤肿使椒红。

　　饮水烦渴加干葛， 鼻衄乌药却为功。

　　眼中黄色茵陈炒， 劳复桔梗有神功。

　　目赤令添赤芍药， 茵陈退肿又相逢。

　　眼中若赤石膏末， 陈皮止渴又参同。

　　急医水气甜葶苈， 伏暑灯心浸水中。

　　二十四证真妙诀， 专心尽救效无穷。

　　卷之十一

　　普济消毒饮子

　　时毒治验：泰和二年，先师以进纳盐济源税，时四月，民多疫疠，初觉增寒体重，次传头面肿盛，目不能开，上喘，咽喉不利，舌干口燥，俗云大头天行，亲戚不相访问，如染之，多不能救。张县丞侄亦得此病，至五六日，医以承气加蓝根下之，稍缓，翌日其病如故，下之又缓，终莫能愈，渐至危笃。或曰：李明之存心于医，可请治之。遂命诊视，具说其由，先师曰：夫身半已上，天之气也，身半已下，地之气也。此邪热客于心肺之间，上攻头目而为肿盛，以承气下之，泻胃中之实热，是诛罚无过，殊不知适其所至焉。故遂处方，用黄芩黄连，味苦寒，泻心肺间热，以为君，橘红味平，玄参苦寒，生甘草甘寒，泻火补气，以为臣，连翘鼠粘子薄荷叶苦辛平，板蓝根味苦寒，马勃白僵蚕味苦平，散肿消毒定喘，以为佐，升麻柴胡苦平，行少阳阳明二经不得伸，桔梗味辛温，为舟楫，不令下行，共为细末，半用汤调，时时服之，半用蜜为丸，噙化之，服尽良愈。因叹曰：往者不可追，来者犹可及。凡他所有病者，皆方书以贴之，全活甚众，时人皆曰：此方天人所制，黄芩 黄连（各半两） 人参（三钱） 橘红 玄参 生甘草 柴胡 桔梗（各二钱） 连翘鼠粘子 板蓝根 马勃（各一钱） 白僵蚕（炒） 升麻（各七分）

　　上件为细末，服饵如前法，或加防风薄荷当归身， 咀如麻豆大，每服秤五钱，水二盏肿势甚者，宜砭刺之。

　　卷之十一

　　治热病五六日，壮热狂语欲走

　　鸡子（二枚，取清） 芒硝（研细） 寒水石（细研，各半两）

　　上先以新汲水一小盏，调芒硝等末，次下鸡子清，搅令匀，不拘时候，分为二服。

　　卷之十一

　　羚羊角散

　　治热病发汗后，热毒未尽，因有所惊，发热癫狂。

　　羚羊角屑 犀角屑 茯神 黄芩 甘草（炙） 防风（各半两） 龙齿 人参 铁粉（各一上 咀，每服五钱，水一大盏，煎五分，去滓，不拘时温服。

　　卷之十一

　　铁粉丸

　　治热病，心神恍惚，悲喜不常，发狂欲走。

　　铁粉（细研） 牛黄（细研） 远志（去心） 丹参 茯神 升麻（各半两） 金箔（三七片，细研） 银箔（三七片，细研） 麝香（细研） 白僵蚕（微炒） 白附子（炮，各一分） 马牙硝（上为细末，同研令匀，炼蜜和捣三五百杵，丸如梧桐子大，每服二三十丸，不拘时薄荷汤下。

　　卷之十一

　　含化犀角丸

　　治热病，心脾虚热，肺气暴壅，喉中肿痛，口舌干燥，咽津有妨，不下饮犀角屑 黄药子 黄芩 郁金 大黄（锉，炒） 玄参 甘草（炙） 升麻（各半两） 络石上为细末，入马牙硝研令匀，炼蜜和捣三五百杵，丸如小弹子大，每服不拘时，常含化一丸，咽津。

　　卷之十一

　　生地黄煎

　　治热病，心胸烦热，口干皮肉黄，宜服。

　　生地黄汁 生栝蒌汁 生麦门冬根汁（各五合） 蜜（二合） 酥酪（一两），生藕汁（三上一处相和于锅中，熬令稍稠，每服不拘时，抄半匙服。

　　卷之十一

　　刺蓟饮子

