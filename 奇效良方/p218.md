<!-- { "loadSidebar": true } -->
　　论疮诊

　　病之在人，所得有轻重。善用药者，能使病重者即轻，病轻者即安。故仲景谓之随证渗泄，最为活法。且疮疹身热而烦躁，喘满脉促，有诸疮疹证不见斑点，其热未退者，以麻黄等汤发之，若已出斑点者即止，不用再服，此表发出之也。或禀受虚寒，脾胃怯弱，或服冷药至多，伤于脾胃，令儿手足逆冷，脉息迟细，大便溏而小便清者，炮干姜炙甘草汤、豆蔻丁香参术药可选而用之，此温里使令自出也。或疮疹出后有余毒者，下利黄赤脓血，身热而渴，当以薤白汤与解之。于斯二者，或发或温或解，能审而用之，疮可保无虞矣。

　　疮诊论卷之六十五　论疮痘初出证第一

　　论疮诊

　　事物以中为正，脏腑以温为平，故过热大凉，皆非所宜。脏腑有热者，则大便数日不通，热蓄血聚，壅遏不行，势必增剧，不得已则下之。若或下，为害不浅，故大便如常，是内无蓄热，切不可再下，此前人言之谆复者。盖惊策后人，使无误尔。方书论五实证，人能食而大便秘，脉大皮热无汗。又有热证相兼，睹可下之。又论五虚证，令人不能食，呕吐皮寒，脉细，大小便利，则宜补之。以此而观，脏腑既已过如常，则知里无毒热。若下之者，岂不为重虚者乎？大便既如常，有大热证者，但利其小便，则虽热亦不能为害矣。常观病者，大便不濡泻，有虚证，用温药而愈者有矣。大便濡泻，又用下药而愈者，未之闻也？虽或有之，是食积，或冷热不和，互相为害，但半补半利，去其食积，分其冷热，此非正下者也。

　　疮诊论卷之六十五　论疮痘初出证第一

　　论疮诊

　　一物具一性，一性有一用，药之必或补或泻，或表或下，或散或敛，既各不同，若能以所性施之所用，用之当则遂时而病愈。故钱氏论发散转下，皆称不可妄者，恐其用之不当尔。且疮疹诸证俱见，及斑点既生，若无内外寒热虚实者，但安养之，待其所蕴多少，任其自然，则无太过不及之患。如此非为当时不生他证，亦病后易于将理。今人则不然，才疮疹斑点方出，罔顾所蕴轻重多寡，心速而惟恐不出，故用药表而出之，服以紫草蝉蜕，副以人齿猴梨，并与酒面芫荽，无所不试。曾不知毒瓦斯遇药发之，则一为十，十为百，百为千，千为万，一之变合为一疮，方书称名斑烂，至于五内七窍皆有，则重者为之不救，轻者为声哑，为目疾，为斑烂，为闭耳塞鼻之患。又有用表药过多，疮表则盛，里无阳气以应之，为虚脱者多矣，此妄表者之过也。大抵疮疹已出，方赖热气运其毒瓦斯以出，出则无眩冒壅闷之苦。

　　善攻其热者，热甚则利其小便，热轻则解其毒瓦斯。昧理者不知，但言疮疹是热，无时进凉剂，致于胃气虚羸，令儿胸满腹胀。又且下之致内虚，毒瓦斯入里，则杀人甚众，此不善下之过也，钱氏称不可妄发妄下，诚不诬矣，要之治热以温凉而行之，未至于冷，治寒以温，未至于热，当从其渐而已。合下合发，各有其证，则论又详具矣。

　　疮诊论卷之六十五　论疮痘初出证第一

　　论疮诊

　　谷空而响答，形动而影随，举此而得彼也。故钱氏云：热应时而出，是见热而知脏腑明矣，且以一日而观之，寅卯辰时热者，属肝，为水 ，巳午未热者，属心，为斑，子丑寅热者，脾疹也，耳肾不受秽，无证，但出疮疹变黑属肾，申酉戌时热者，属肺，为脓 。观其热发有时，亦知疮疹之所本，是亦即前录后之先见也。

　　疮诊论卷之六十五　论疮痘初出证第一

　　论疮诊

　　人之将理，失之于微。积微成损，故冰浓三尺，非一日之寒，蕴热而斑毒，非一日之热，皆积微成着也。大抵小儿自然阳盛而阴微，况朝夕饮啜热乳，兼重衣温浓，帏帐周密，则伤皮肤，害血脉，疮疡发黄，是生多疾，此蕴热而斑毒者，表里皆受热也宜预服升麻汤、消、毒散、紫草汤、油剂为良。又有伤寒发斑，为感寒毒，失于解利，邪气盛则实，实则热，热毒而斑生遍身，如被蚊蚤所啮，不作疮胞起，但赤斑点者，此五死一生之证。作黑点者，九死一生之证，名曰发斑。非疮痘之比，皆称曰斑。故因而及之，疮痘有数证，疹起如痱疮，随出随愈，此名麸疹，其毒轻。疮痘如豆，水 如泪而青，小脓 有脓而大，其形各异。

　　又有心斑脾疹，五脏各有所主，不可不知。

　　疮诊论卷之六十五　论疮痘初出证第一

　　论疮诊

　　人之平居乐逸，则心神安静，气体和平。及其病，则阴阳偏胜，盛衰虽不同，故令虚实不齐，是以疮疹已出，不能遍匀。前人治法，透肌解毒而已，使毒得出肌，透消解气，既无壅遏，则自然出匀也。用必胜散快毒丹令出快，紫草饮、胡荽酒、红粉丹自然匀顺之。

　　疮诊论卷之六十五　论疮痘初出证第一

　　论疮诊

　　前人于疮疹，防微杜渐，无不尽其意焉。见小儿遇天气温热，或冬温，恐发疮疹，遂以犀角玳瑁二味，磨汁与服之，以茜草煎汁与消之，则未发者令内消，已发者亦能解利，使毒气不致太盛。或有伏热，疮疹未出，四肢微热，饮食似减，头发干立，或时额多微热，宜服生油方最佳。

　　疮诊论卷之六十五　论疮痘初出证第一

　　论疮诊

　　痒为虚，痛为实。又云：诸寒为痛。又云：内快而外痛者，为外实内虚。外快而内痛者，为内实外虚。是以《圣惠方》云：痛者言其通也，则痛为实可知矣。今疮疹身热而疼，是时行寒热所感，未能解也，故用麻黄汤水解散以解肌，汗出寒热自已，疮疹亦无阻矣。

　　疮诊论卷之六十五　论疮痘初出证第一

　　论疮诊

　　病之始末不同，深浅各异。疮疹之出不快者非一端，用之当随宜而已。且疮疹红斑点出，日数未尽，其内实而肌热者，宜疏利，有里自利者，宜温里，斑点见齐，血 结起迟者实热，大小便秘，渴而腹胀者，宜匀气解毒，甚热者宜利小便。虚而自利者，宜温里调荣卫。

　　盖血 出甚，亦令小儿内虚故也。自血 作脓 ，脓 不结痂 者，当此毒瓦斯已出在表，但解余毒而已。故出迟名同，出迟先后之序不同，医者当辨毒瓦斯在表在里，若虚若实，补泻调解，随治之。此是正疮疹证，无诸内外邪气所感者也。若患疮疹中，说有所感冒，则治疗不同。且患疮疹正出，遇时令寒暑燥湿，风不节，则脉证与居常相异，用药则不同，尤当消息。且正患疮疹中，暑气大作，则或烦躁而咽痛，或喘满而作渴，此乃暑气与疮疹表里热气并遏，壅滞而出不快，宜与白虎汤荆芥散。如出疮疹中遇天气暴寒，令儿肤腠秘密，寒气结聚出不快者，宜用麻黄正气散之类。又有疮疹正出，烦躁饮冷过多，或误服凉药，使胃冷无以营运荣卫，致中满则上下气不升降，出不快者，宜用理中汤、姜黄散、活血散，至于下痢者，硫附豆蔻之类，皆可选而用之。又有疮出正盛，内外热气壅遏，血蓄结聚，令儿能食腹胀不大便，烦躁而渴，手掌里有汗喘满，出不快者，此由毒瓦斯与心火贯注，无阴气以敛之，宜用乳香猪血膏、紫金散、猪尾膏饮之。或疮疹正出，被恶冲触，房室触犯禁忌，或狐臭人劳力人气触着，令出不快者，宜烧猪甲赤术乳香，常烧令气不绝，仍上下安胡荽酒以御之。是以略举其数证，方书但云出不快而已，皆在随所得之由变通。若大小便秘，气壅遏而出不快，紫草木通散是，疮疹发而不出者，钩藤紫草散。气涩出而不快，滑石散，取窍滑故也。气虚者，以脱齿散、活血散。倒靥者以紫金散、如圣散、开花萝卜煎汁与服之，蝉蜕甘草散、猎血乳香丸、猎血麝香丸、木星饮、紫草膏。疮疹已出，热滞喉舌生疮，懊闷气慌，烦渴多睡，精神昏塞者，以透肌散主之。伏热在胃，腹胀便赤者，四圣散。疮疹不出，伤寒不语，干野人粪散。瘟毒既发，痘疮不出者，地黄豆豉散。

　　疮诊论卷之六十五　论疮痘初出证第一

　　论疮诊

　　《素问》云：五内心肺，声色彰明。大凡病在脏腑，其证皆见于外。所以疮疹病而烦躁面赤者，心也，面黄体倦者，脾也，面青多怒者，肝也，喘嚏面浮而白者，肺也，面黑善恐欠，耳尻手足厥者，肾也。此五脏有五色，常与寸口尺内相应，其不相应者，病也。又曰：色之与脉，当参相应。其不相应者病。今疮疹属心，令人身热烦躁，惊悸面赤，皆属于心。

　　其赤者顺，今面色青，是色不与病相应，为不顺也。当更察外证防备之。故《素问》云：色以应日，脉以应月。今疮疹临时观之，岂不以色应日也？疮疹当唇红颊赤，而反青色，其为病实者必生风。大小便秘而燥渴者，实也，虚者必下利不食，四肢厥者，虚也，各宜用药预制之。

　　疮诊论卷之六十五　论疮痘初出证第一

　　论疮诊

　　脉数为热，脉迟为寒，此最验也。数热属腑，迟寒属脏。今疮疹在表属腑，而外发热脉反迟者，属脏而为寒，是脉不应其病，阳病而得阴脉也。宜当温之，以活血散当归散人齿散之类。脏寒下利脉迟者，以甘草干姜汤豆乳散之类。盖得胃气既温，荣卫以和，则或汗或疹而解矣。其脉迟者，是胃气虚冷，荣卫不足故也。

　　疮诊论卷之六十五　论疮痘初出证第一

　　论疮诊

　　用药之法，贵简而当，则病重者轻，而危者安。且疮疹证虽蕴久热，然发斑之际，必因天气暄暖，或感风而发热，或惊热，或伤食而热。因热而生斑疹。斑未出者，方其初发热，得微汗散之，后虽为斑疮亦轻，此由非微汗则表不解也。其证令人身热头痛，鼻中壅塞，咽喉不利，咳嗽目赤，毛焦皮肤紧而脉数，此皆热极为疮痘，虽顺而出毒瓦斯亦不轻。议者始以微汗解散，其毒渐轻矣，如水解散、控心散、麻黄汤等主之。如斑点已出，则谨不可用此法。盖自然出快，则不可表，表之成斑烂，又有用发散，随汗为白珠子，或出小红疮，亦因汗而毒瓦斯随散，不可不知也。

　　疮诊论卷之六十五　论疮痘初出证第一

　　论疮诊

　　疮疹既出，隐隐在肌肤，不尽出透，尽透而不长血 ，此皆脾胃虚、荣卫怯弱使然也。

