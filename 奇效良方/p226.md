<!-- { "loadSidebar": true } -->
　　虚汗实汗，皆汗也，虚热实热，皆热也。是以疮疹倒靥，有虚有实，方论皆称倒靥而已，可不分而辨正之。盖以疮痘始发，或斑或血 未结痂 之际，或因久不食，或因自利，或感寒邪，里虚寒不能营运荣卫，至不能出者，疮疹虽黑靥则出，宜猪尾膏，使心既通，荣卫将复，则气和神苏，疮疹自结痂 矣。夫蕴毒作斑点，斑点作血 ，血 如豆，起于肌皮之上，名曰痘疮。既作血 ，血 作脓 ，脓 结痂 而愈。今作血 ，而日数当结脓窠而不结脓窠者，是毒瓦斯尚有，复入于里。古人处方，心凉热毒，气不能复侵于心，若毒在肌肤，则无虑矣。以此观之，疮痘至血 ，是毒已尽在外也，后用猪尾膏，则毒瓦斯不能复入也。今有医者及病家，见斑点或见血 出迟，便用猪尾膏，殊不知毒瓦斯未出尽，而心胃寒凉，毒瓦斯不能出，误人者多矣。猪尾膏是毒瓦斯已未出尽，未结脓窠者，热气与血相搏，尚可同荣卫出入周流，恐其毒瓦斯入里而用之也。又论小儿方书，亦用脑子猪血等药服之，遂斑点出而愈。

　　者，此言为害尤甚，非疮痘之药也，乃是治伤寒瘟毒热证，危急用之，热散然后斑出而愈，是治发斑者，非治疮痘之斑，后人不为祖述，以误敷误而用之者，可怪矣。

　　疮诊论卷之六十五　论疮痘初出证第一

　　论杂病第四

　　贵贱不同，形志有异。士贵之人，形虽乐而志苦，动虑关心，所禀多虚。未三日天晴，而中暑心间，未阴雨则寒，嗅荆芥薄荷而腹痛，服桂附茸乳而宜温之。盖皆里寒不能营运荣卫故也。又有疮疹始发，或斑或血 ，未结痂 时，心烦狂躁，气喘妄语，或见神鬼，大小便秘，腹胀渴而能食，若毒瓦斯发而黑色者此为实，宜用猪尾膏、夺命膏、宣毒膏、良方猪血龙脑膏，皆可从渐而与服，以知效为度。常人不辨别虚实，既用药又不能撙节，小热遂以大凉药治之，热疾未去，冷病为害者多矣。又有疮疹自斑点，结血 疮，六七日当结痂 ，设或六七日不结痂 者，此是毒瓦斯盛实，心火既躁，热毒内外贯注，故令不结痂 ，当此宜用猪尾膏，曾用之进一服，随时结痂 ，神速特异。以意思之，人常遇天气节令寒暄不时，脱着衣服以避寒温，必先呷冷水一二呷，即不感冒，是心凉腠理秘而敛，则风寒不能侵之也。

　　今疮痘用猪尾膏，是心属火而躁，居于上焦，又加之被蕴热毒瓦斯，并于心脏，热气既盛，则毒瓦斯内外贯注，古人用猪尾血，乃以心血归心，用龙脑香以凉其心，荣卫得香而行，遇臭则止，心得血引龙脑，香已行荣卫，血 始结脓窠，脓血结痂 ，余证自退矣。大抵用猪尾膏之意，岂不观伤寒厥阴证，土败木贼，用承气汤下之，脾间毒去，脾土既和，则水升火降，寒热作而大汗解，不知其热，此富贵之人常态也。田野之人，其形虽苦，其志甚乐，其神甚安，所禀多实，嗅姜桂而热发，服橘实而便秘，负危亡而不知其忧，此田野之人常态也。虽幼稚霜露中，向日不知霜露之寒，此皆素习以为常态也。是以医者当察富贵贫贱之不同，用药亦异，不可一概而治也。

　　疮诊论卷之六十五　论疮痘初出证第一

　　论杂病第四

　　前辈言治老人之病，当先助火。盖老人者，自然阴盛而阳微，谓不欲见其虚而治其虚，预以温之。治小儿则曰当先泻火，为小儿自然阳盛而阴微，预以药导引，以平为期，不至生热也。此治之大略也。若老而实，幼而虚，此为当随时变通，不可执于一曲也。又曰：五实当泻，五虚当补。何谓五实？身热脉大，大小便不利，无汗为实。有此证者，下之愈。何谓五虚？身冷皮冷，大便自利，汗出为五虚，温之愈。又曰：用利药者，候大小便秘而利之愈；用温药者，候大小便利而温之愈。二者合利而利，合温而温也。又有外证合利，大小便已自利，何必利？外证合温，大小便已秘，何必温？大抵治病最嫌阴阳偏绝，则无能救药。善用药者，但令阴阳不偏，则人不死也，故因而知。又有热泻冷秘之辨，此好事者必言之，则终是不同，热泻者，渴水心烦，小便赤，手掌心出汗，宜利小便。冷秘者，不能食，胸满吐清涎，面青瘦而不能食者，冷秘也。其证少，又非暴病，不可不知。

　　疮诊论卷之六十五　论疮痘初出证第一

　　论杂病第四

　　病有外同而内异，又有病中遇天气寒暑躁湿不同，感异气者，又有病中喜怒哀乐不节，病变异不常，书中无名者，仲景谓之目睛不了了，睛不和是也。目睛不了，医未识其证也。

　　了睛不和，用药不中其病，此外同而内异也。大抵治病多调适寒温，治热热去而不冷，治冷冷去而不热，阴不亏而阳不损，无不愈者。治风以治风药，治以治冷药，治劳治气无非用治劳治气药，后人不能究其病之源流紧要，一概用四君子汤参苓之类，药性温平，为不能知病之由，欲逃其差误。殊不知纵令病热弥漫，卒不能救，误人者多，不可不知。要之用和缓之药，各从其类而和缓，但不致刚烈尔。且防风白术治漏风，川芎当归治血风，川芎荆芥治头风，独活羌活治高风，天雄附子治虚风，干姜细辛治寒风，大黄荆芥治热风，木瓜天麻治筋风，各随虚实寒热而治之，何尝治风而不用风药，治冷而不用冷药，但令病去而不生他证为妙也。

　　疮诊论卷之六十五　论疮痘初出证第一

　　论杂病第四

　　禀受有虚实，病后亦有虚实，安得一概而论？且疮疹病后须解利之，解利须观虚实而用药也。且小儿禀受既实，平时荣卫充壮，疮疹后须观热气浅深，热者必大便难，咽干作渴，面赤而烦，小便或赤有热证者，方可解利。大段热甚者，以大黄散。胃有余毒，呕吐口赤有疮，或下利黄赤，黄连散主之。烦喘而小便利，灯心汤。余热温壮，齿龈宣肿，牙疼不能嚼物，面赤而黄或烦，甘露饮子槐花散。肝脏余毒不解，叫怒不能睡卧者，调肝散。疮疹出而恐入目，净心散。出后余毒未退，渴水仍下血疼痛，牛蒡子散、黄 散，痘痈才发者，小柴胡汤、犀角地黄汤为良。今才见病疮疹当解利，不问虚实，便乃解利，误投凉剂者多。盖解利是治其有余毒者，用之疮疹后无热毒者，但当随宜安养之。又有禀受怯弱，因天气不常，冬温邪热，遂成疮痘，疮痘既出荣卫，为斑，为血 ，为脓血，为痂 ，其荣卫大虚，坐立战摇，大便不秘，小便不赤，身无诸热证，宜用胃爱散、七宝散、双和散之类安养之。候其乳食如故，不畏风寒，肌肤稍充实，而少以解利药无害。常见疮疹，不问虚实，便解利之，或为寒中，或为下利，生病多端，故因而及之。

　　疮诊论卷之六十五　疮疹论药方

　　预截热毒第一

　　一、初生服生地黄汁。仲景云：孩儿初生下时，宜进生地黄汁，点在孩儿口中，即下黑屎，至壮年亦不害疮疹。

　　二、冬温服生油剂。扁鹊云：小儿脏腑伏于热毒，未成疮疹疾候，四肢微觉有热，食物似减，头发干立，或时额多微热，宜服生油剂方。

　　上用生油一小盏，似人体温热水一小盏，旋旋倾热水一小盏入油盏内，不住手以杖子打搅，直候入尽热水，更打令匀，如蜜即止。夜卧时，三岁前至百日，及一 内，每服二蚬谷，五岁至七岁，每服三蚬谷，十五岁以前至十五岁，服三蚬谷至半合，直至大人每服一合至二合，量大小增减与服之。服后良久，令卧少时。服三五服，大小便利，四肢热退，疮痘不生也。《万全方》云：扁鹊论可先服以油剂，服之行解四肢热极，或疮痘已出，不可以油剂服，但服和平药，疗于肝脏，解其大热，虑热毒太盛。

　　三、冬温服三豆饮子。大凡有时行瘟毒，天行疮痘者，宜预服之。

　　赤小豆 黑豆 绿豆（各半升） 甘草（一两）

　　上用水九升，煮候豆熟为度，逐日空心任意饮之，七日后疮必发快。庞氏云：冬月温暖，小儿辈必发疮痘，宜预服三豆饮子以解之。

　　四、欲不患疮疹服茜根汁。治时行瘟毒，疮痘正发，欲不患疳候者，预煎汁入酒以饮之，则解之，累用甚应。本草云：茜味苦寒，治一切虫毒。又治一切血病，月经不止，肠风痔排脓，治疮疖尿血，扑损于血，皆宜服之。

　　五、觉温壮热服葛根散。天行热气，欲发痘疮，作热疼者，宜服解肌出汗。

　　葛根 麻黄（各二两） 石膏（二两） 黄芩 芍药 桂枝 甘草（各半两）

　　上为粗末，每服四钱，水一盏，煎至半盏，温服取少汗出。若先自汗者，即去麻黄。

　　六、桦皮汤。治伤寒时气，豌豆疮毒。

　　上用桦皮木锉煎温服。取安桦皮，味苦平，无毒，治肌热黄胆，治时烬热，热毒疮，今豌豆是也，及治乳痈，初作肿硬，欲结成脓者，一服愈，以桦皮烧存性为末，酒调服之即安，能治痈肿，其治疮痘可知。

　　七、必胜散。治疮 出未能匀遍，此药透肌解毒，或未利其疮毒，已先发者，宜解毒服之。

　　上以牛蒡子，不限多少，炒令熟，杵为细末，每服一钱，入荆芥二穗水一盏，同煎至四分，放温与服，如疮疹已出，更与服尤妙。牛蒡子，本草云：痈未破者服一枚，能出痈痘头，故出而未透匀者宜用之。又云：通十二经脉，十二经脉既通，毒瓦斯出齐无阻矣。

　　八、凉惊丸。治疮疹五脏皆见，木胜土，木归心，故预防发痫者。

　　龙胆草 防风（各末） 青黛（研，三分匕） 牛黄 麝香（各一字匕） 黄连（末，五分匕） 龙脑（一钱匕，研）

　　上同研细末，面糊为丸，如粟米大，每服三五丸，至一二十丸，煎金银汤送下，温服。

　　九、栝蒌散。治斑生于心，心生热，热则生风，风属肝，二脏相搏，风火相争，故发搐也，治之当泻心肝，补其母，宜用之。

　　栝蒌根（末） 白甘遂（末，各二钱）

　　上同慢火上炒焦黄，研匀，每服一字，煎麝香薄荷汤调下，无时服。

　　疮诊论卷之六十五　疮疹论药方

　　病疑似间解利第二

