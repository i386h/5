<!-- { "loadSidebar": true } -->
　　十、升麻汤。治大人小儿时气瘟疫，头痛足冷，脉数发热，肢体烦疼，及疮疹疑贰之间，并宜服之。或未经解利而疮毒已发。又云：证候未全或未明者，但可与解散之也。又云：患疮疹，大便自如常者，亦可服升麻汤。盖用升麻，其性苦寒无毒，主解百毒，杀鬼邪，辟瘟瘴虫毒，中恶腹痛，咽喉口疮皆毒也，疮痘亦毒故也；其次用葛根性平，治消渴大热，解肌发表出汗，开腠理，治头痛。升麻葛根二药，皆治伏热毒，动心恍惚，惊悸烦躁。大抵疮疹是蕴热毒，葛根解热，升麻去毒也。病热而药性微寒，冷热相攻，则芍药治时行寒热，又活血痹，使疮痘易出也。又利小便，疮疹有大热者，则利小便也。次有甘草调和之，况《新书》言疮疹渴躁甚者，亦用炙草散主之。四者解毒治热调荣卫为治，疮疹之要药也，为在疑贰之间，非疮疹伏热而发热者。有伤寒伤风，伤食惊证，兼患疮疹而禀气怯者，皆发虚热，而非实热。若服之是疮疹者，则毒减而愈，他证者反以为害，不能尽述其由，但有壮热而面青，目白睛不黄赤，大便不秘，小便清者，皆不可服，里无蕴热故也。此药治未发疮疹之前，疮疹已愈之后，服之清毒故也，非正出时服。

　　升麻 葛根 芍药 甘草（等分）

　　上为粗末，每服二钱，水一盏，同煎至半盏，去滓温服，不拘时候。亦可为细末，汤调服，身心烦热即温服，寒多即热服。

　　十一、惺惺散。治数证，皆为纯阳人所用。古人处为小儿药，非乃里寒者可服，且以药对其证用之意。大抵浑身壮热，必由风热疮疹，伤寒时气，且先与之也。其头痛目涩，鼻流清涕者，用细辛。喘粗者，用桔梗人参。多睡者，用茯苓。恐伤寒时气乘里弱者，用白术也。治风热疮疹，栝蒌根也，栝蒌味苦寒。治身热烦满，大热，除肠胃中痼热入疽，面黄躁渴，通月水而利小便，热而胸痹不下乳，阳证伤寒，治痈下乳，皆攻其热也。故非里寒者可用，其里寒者，由身有大壮热，不渴而大便反利，小便不赤，面青目白睛不黄赤，皆里寒证也，其中虽有白术以温，终非为虚热者用。人之脏腑寒，则寒药先效，热药未必能制之；脏腑热则热药先效，寒未能制之。此热之自然也，岂得不辨表里冷热而用药也？《和剂方》小儿伤寒壮热，当先服此，大效。次服羌活散。如壮热未退，切不可与通利大便及凉药，恐是疮疹，服药则误矣。

　　苦桔梗 细辛（去叶） 人参 甘草 白茯苓（去皮） 栝蒌根 白术（各一两半）

　　上为细末，每服一钱，水一盏，入薄荷二叶，同煎至三分，去渣温服。要和气入姜煎，不拘时候，身虽壮热，大便自利者，不可服。

　　十二、荆芥散。治麻痘子兼瘙痒，或瘾疹，大便自过。

　　上用荆芥少许烂研，以新井水将布帛裂过，入一滴许麻油打匀，令饮之，便不乱闷。麻豆已出，用黄蜡煎青胶水饮，即安。青胶水，乃牛皮胶也。荆芥治血风，麻子是疹子，常言风瘙瘾疹，则皆出皮肤，其毒轻而浮。又以麻油打匀，此滑窍之理，又以黄蜡煎青胶水服则安，此滋血行荣卫，荣卫既顺，麻疹出矣。《指迷方》荆芥汤乃消毒饮，加薄荷煎服之。

　　十三、羌活散。解热散毒，治风壅欲作疮痘者。

　　羌活 独活 川芎 桔梗 蝉蜕 前胡 柴胡 地骨皮 甘草（炙） 栝蒌 天麻（炙）

　　荆芥 防风（各等分）

　　上为细末，每服一钱，水三分盏，薄荷三叶，盏内煎至二分，通口服，量大小加减药水，此药详其药味，治风治寒治惊，下痰凉脾，治血热透肌，但实热发，无所不治。如禀受怯弱，或脾胃弱，或外热，目白睛青色，皆里无热，不可误用。

　　十四、夺命散。治疮疹已发未发，并宜服之。

　　升麻 糯米 紫草 甘草（以上各半两） 木通（二钱半）

　　上锉为散，每服一大钱，水七分，煎四分，去滓温服。出疮疹热毒热甚者可服，解蕴热，利小便，疮痘初发气盛，亦宜服。

　　十五、牛蒡散。凉风解毒。

　　上用牛蒡子，炒为末，水煎一盏服之。小儿冬月有非节之暖，及春月天气暄暖，或甘肥之过，或重衣温浓，帏帐周密，伤皮肤，害血脉，疮疡发黄，是生多疾，宜预常服之也。

　　十六、葛根橘皮汤。治冬温未即病，春被积寒所折不得发，至夏热得其寒解，冬温始发，肌肉斑烂，瘾疹如锦纹而咳，心闷，但呕吐清汁，服此。

　　葛根 橘皮（去白） 杏仁（去皮尖） 知母 黄芩 麻黄（去节） 甘草（炙）

　　上件锉散等分，每服抄三钱，用水一盏，同煎半盏，去渣温服，不拘时候。

　　十七、薄荷散方。小儿才觉是疮疹，宜服之。

　　薄荷叶（一两） 麻黄（去节） 甘草（炙，半两）

　　上为细末，每服二钱，水一中盏，枣二枚，生姜三片，同煎至六分，去渣放温，日三两次服。此是小儿禀受壅实，毒瓦斯甚者宜服。盖此方云：小儿才觉是疹痘便服之。服之而汗出者，服调中散，服薄荷散。若作寒热脉反迟者，进脱齿散以温之。详其理非下药之法也。实者服之未必安，虚者服之必危殆。

　　疮诊论卷之六十五　疮疹论药方

　　热甚生风者第三

　　十八、独胜散。治小发疮痘，早微热，晚大热，目黄胁动，身热手冷，发甚如惊者。又名牛蒡僵蚕散。

　　牛蒡子（半两） 白僵蚕（一分）

　　上为粗末，每服一大钱，水六分盏，紫草二七寸，同煎至四分盏，连进三服，其痘便出，此药用牛蒡子出痈透肌。

　　白僵蚕治遍身瘾疹，疼痛成疮，为末酒调服之，立瘥。又以紫草煎之，令利窍，是疮疹证无虚寒证者，服之立出也。

　　十九、抱龙丸。治小儿一切风热，中暑惊悸，疮疹欲出，多睡咳嗽，痰盛面赤，手足冷，发温壮，睡中惊，搐搦不宁，脉洪数，头痛呕吐，小便赤涩。

　　南星（锉开，里白者为末，用腊月黄牛胆汁和为剂，却入胆中阴干，再为末，半斤） 天竺黄（二两） 朱砂（二钱，研，水飞） 雄黄（半两，水飞） 麝香（一钱） 牛黄（半钱）

　　上同研极细，滴水和丸，如鸡头实大，每服二岁儿竹叶薄荷汤化下一丸，不拘时候。钱氏云：因惊而生热，用药发散，热入于表，故表热不退而生斑，宜服之。有大热者利小便，有小热者宜解毒，其出快勿表下，宜服抱龙丸。

　　紫草膏 治麻豆不快紫草 白附子（各一钱） 麻黄（去节） 甘草（各二钱） 全蝎（十个） 僵蚕（二个，炒）

　　上件为末，用蜜一两，酒半盏，入紫草煎数沸后，令旋旋同和前药，丸如皂角子大，每服一粒，用紫草煎汤化下，续用黄 散调治。详之本草云：无毒治病，十去其半，此上等药也，犹如紫草膏治疮痘，兼此药治惊痫风疾。又治疮痘出不快，如疮疹所作之初，似伤寒伤风，惊风疮疹，疑贰之间与服之，皆有主治，不至败事，可与上等药同矣。医家常善之为妙。

　　疮诊论卷之六十五　疮疹论药方

　　感冒风寒与疮疹相杂者第四

　　二十、红绵散。一名天麻散。治伤寒及痘疹天麻 荆芥（各一分） 甘草（炙） 麻黄（去节，各二钱） 全蝎（七个，全者）

　　上为末令匀，每服一钱，水半盏，薄荷二三叶，酒四五滴，煎二三沸，带热服之。如疹子未出，再进一服。相次又进一服，若是伤风，服亦不妨。此药大抵为解表之药也。治身有大热，面赤气粗无汗者，为表未解也，可服之。盖此药以天麻麻黄为主治也，有汗不得服麻黄者，其腠理已疏开，不宜更发汗也。如有热更有汗者，则惺惺散为和解之药也。故仲景论表证，有发汗者，有和解者，有调和营卫者，今有汗者不可服麻黄，则和解药为可用，如更有虚寒证者，勿服，宜调荣卫也，如和中散之类是也。论此药能治疮疹者，荆芥主寒热，鼠瘰 ，生疮下瘀血，天麻治诸毒恶气，皮肤壅满，热毒痈肿，蝎治诸风瘾疹，筋脉诸风，小儿惊风，其荆芥天麻蝎三味皆性平治疮理血，故宜疮痘所服也。

　　二十一、五积散。治伤寒寒痰，内伤生冷者所服也。疮痘本为寒毒，小儿热盛，渴则饮冷，热则当风，反被风寒所伏，寒热相搏，面青发热，心烦自利者，宜以此药散其内外寒毒，然后热气上行，或汗，或疮痘，或瘾疹，服之而愈矣。

　　方见寒门。

　　二十二、麻黄汤，治疮疹烦喘甚者主之。

　　麻黄 杏仁（去皮尖） 甘草（炙） 桑白皮（蜜炙）

　　上锉为散，每药一钱，用水七分盏，同煎至四分盏，去渣温服之。若脉数有热未退者，入竹沥少许，咽喉痛或嗽者，煎热入麝香少许服之。

　　疮诊论卷之六十五　疮疹论药方

　　调平疮疹用之第五

　　二十三、紫草饮子。治小儿初觉不安，辨证候有疮疹证，三四日隐，又在肌肤而未出者，及疮出而迟，亦宜当与服。盖紫草者能利窍，则疮痘易出也。通水道，去心腹邪气，则内除积蓄之热，脏腑自安也。

　　上用紫草二两，细锉，以百沸汤一大盏沃，以物合定，勿令紫草气出，量儿大小，温温服之，虽疮子出亦当轻。

　　二十四、发灰饮。治斑疮豌豆。

　　上用头发烧灰，令存性，饮调服之。古方以乱发治疔肿骨疽，治孩儿热疮痰热，诸般血病极验。发本血之余，今治诸血疮证，从其类也。

　　二十五、牛蒡甘草散。治麻豆初作，服此即稀。

　　牛蒡子（麸炒，一两） 甘草（炙，一钱）

　　上为细末，每服一字或二字，胡荽煎汤调服之，不拘时候。

　　二十六、兔肉酱，去小儿豌豆疮。

　　上用兔肉，腊月者作酱食，去豌豆疮。兼腊兔毛煎汤洗豌豆疮，及兔毛敷。良。其兔脑主冻疮。骨醋磨敷久疥，兔毛一主炙疮。兔头皮主兔疰。毒瓦斯在皮肤。如针刺者。又云主气。以兔脑兔骨兔头皮兔毛，以上主治，此之皆治皮肤痒疡，故《药性论》云：兔肉平寒，作酱去豌豆，凉血故也。盖兔肉多食，则令人色痿，损阳事，绝血脉，此亦凉血散热故也。

　　二十七、安斑散。调理疮疹。

　　升麻 赤茯苓 羌活 黄 人参 桔梗（炒） 枳谷（麸炒） 甘草（各等分）

　　上为细末，每服一钱，水七分盏，紫草薄荷少许同煎，至四分盏，去渣，放温服之，量儿大小增减。此药为解毒凉血，生肌宽肠，导热利小便，快膈之药也，患疮疹有热无寒者可服之。

　　二十八、萝卜汤。治斑疹疮出不快者。

