<!-- { "loadSidebar": true } -->
　　上用开花萝卜煎汁，时时与饮之。张氏云：疮疹气匀即出快，寻诸本草，萝卜主治嗽定喘，下气消胀，解毒解渴，解面毒。详之皆匀气，解毒消壅，则疮疹自然匀快矣。此气匀即出快之意，开花萝卜取欲出之义尔。

　　二十九、红子汤。平调疮疹。

　　红花子 紫草茸（各一两） 麻黄（去节） 升麻（各半两）

　　上为细末，每服半钱，煎薄荷汤，入酒一滴同调下。此药用麻黄表毒瓦斯令出，升麻解蕴毒，紫草滑窍也。内红花子，本草云：治天行疮子不出者，吞数颗即出，故用之。

　　三十、快斑散。调疮疹。

　　贯众 赤芍药（各一两） 甘草（炙） 升麻 枳壳（各半两，麸炒）

　　上为细末，每服一钱，水一盏，竹叶七片，同煎至五分盏，去渣温服，量大小与之。此药内贯众，主腹中诸热邪毒，其味微寒故也。患疮痘，烦渴咽躁喘急，大便秘小便赤涩，口干目赤，皆里热也，宜服之。如无里热证，则与药不相当，反为之害，若当服而不服，斯害也已，可不审之？三十一、甘草散。治疮子未出，及虽出躁渴者，宜服。

　　上用大甘草不以多少，炙过为末，每服一钱或二钱，水一盏，煎至六分盏，去滓温服，不拘时候呷之，以少解利热毒即住。若疮出迟，当常服紫草饮子，方见疮疹初出门。大人当针两腕砚子骨间，男左女右取之。或灸一壮，亦助发疮痘毒瓦斯，已发不必用。

　　三十二、紫草如圣散。疮疹初出急服，方吃乳婴儿与乳母兼服之，四五岁已外，只令儿服之。

　　紫草（二两） 陈皮（去白，一两）

　　上为细末，每服一钱，水一小盏，入葱白三寸，煎至五分盏，去渣温服，量儿大小与服。《妙选方》云：疮疹气匀即出快。紫草滑窍，去心腹邪气，陈橘皮快气，葱白发散而开泄腠理也。

　　三十三、化毒汤。治疮疹已出未出，并可服之。

　　紫草 升麻 甘草（炙，各半两）

　　上件如麻豆大，水二盏，糯米五十粒，煎至一盏，去滓放温，分作数服。刘氏傅云：麸豆疮欲出，浑身壮热，不思饮食，若服此一服即内消，已有一两颗出，即解其半。若令出即当日头焦，只三服瘥。详其前人处方药与化毒之名，至于主治之证，无不切要，但看人临时用之何如尔。且疮疹病无他病加兼，无不愈也，又在人禀受虚实不同，冬夏各异，又乘异气所得之因，由风寒食惊不一，当随时而曲顺安养之。又如仲景治伤风云：正患伤寒，如其人有故疾者发动，则兼以故疾药攻之。《活人书》云：治伤寒云：病中又感异气者，乃时令寒暑躁湿风不节，脉息与少阳相异，证候与伤寒不同者，当随宜以法治之，不可泥于一曲也。

　　此药化毒，但能化实热之毒。若禀虚而浮热而伏冷者，皆当调适，以平为期。

　　三十四、调中散。

　　白茯苓 人参 紫河车 甘草（炙）

　　上件各等分为细末，每服二钱，水一盏，生姜二片，枣二枚，同煎至六分，去滓温服，作两三次服。

　　三十五、紫草木通汤。治小儿疮疹。

　　木通 紫草 人参 茯苓 糯米（各一两） 甘草（炙，半两）

　　上为粗末，每抄四钱，水一盏半，煎至一盏，去渣放温，分二三服。小儿疮痘热，热甚则出，热心主之，热甚则小便赤涩，其热蕴蓄而生病，此药利心火，以躁脾土，心清则不生他疾，脾平五脏自安也，木通导心火，糯米归脾土也。

　　三十六、如圣汤。治小儿疮疹，毒攻咽喉肿痛。

　　桔梗（炙） 甘草（炙） 牛蒡子（各一两） 麦门冬（去心，半两）

　　上为细末，每服二钱，沸汤点，细细呷服，入竹叶煎尤妙。董汲方同，以牛蒡子为恶实，盖异名也。

　　三十七、蝉蜕甘草汤，发小儿斑疮。

　　大蝉蜕（二十一个，去足） 甘草（一钱半）

　　上用水半碗，煎至一小盏，旋旋与服，效，已用验。

　　三十八、紫草枳壳汤。治疮子出不快，倒靥。

　　紫草 木通 甘草（炙） 枳壳（麸炒）

　　上等分为粗末，每服三钱，水一小盏，煎至半盏，去滓温服。大抵壅瘀则荣卫不行，令出不快则倒靥。用枳谷宽大肠，木通利小肠，紫草滑窍，治心腹蕴蓄邪气，皆易出也。大小便秘涩者，无不可用。

　　三十九、当归散。治小儿初得病，便惊狂身热汗出，问之不增寒，不恶风，脉洪数者，当下之。如觉得有此证，疮痘未发之前，宜服当归散。

　　当归（一两） 甘草（一钱，炙）

　　上为细末，每服二钱，水一中盏，豆豉十粒，同煎至半盏，去滓，量儿大小服，以利为度，逐日冷吃甘草汁，三岁以下，一岁以上，加减服之。

　　四十、快毒丹。治小儿疮疹，气匀即出快。盖血与气相随，若内有邪热，即血妄行，使气不匀。大抵疮疹气快自匀，宜快毒丹，疮疹出，皆宜服之。

　　牵牛（黑者，略炒） 木香（以上各一分） 肉豆蔻（半两） 青皮（一两，半生半熟）

　　上件捣罗为细末，滴水和丸，如黍米大，每服七粒至十粒，浓煎紫草葱白汤下，乳前服之，量大小加减。

　　疮诊论卷之六十五　疮疹论药方

　　防备熏沐用之第六

　　四十一、胡荽酒。治小儿初觉不安，辨证是疮疹，或已发未发，以出而快者用之。盖疮疡烦躁痛痒，皆出于心，胡荽味辛，能通心窍，故以胡荽酒煎喷之立出。心主疮疡，主烦躁，主痛痒，主惊悸。凡为疮疹，数证必备，是胡荽能通心窍，而通之则疮疹易出也。若辨证是疮疹，而大便利者，紫草胡荽二药皆未可用，恐紫草性寒，胡荽利大肠故也。则宜先温之，脏腑如常，疮疹证未退者宜用之。

　　上用胡荽三两，细切，以酒二大盏，煎令沸沃胡荽，便以物合定，不令气出，候冷去滓，微微从顶以下涂儿面颊眼目之间，喷背膂及两脚胸腹令遍，勿喷于面。钱氏用好酒二盏煎一两沸，入胡荽四两再煎。又云：病患左右上下常令有胡荽气，即令辟去汗气恶气，疮疹出快，忌外人及向秽触之物。虽不可受风冷，然亦不可壅遏，常令衣服得中，并虚凉处坐卧。

　　四十二、葡萄酒。治时气发疮疹不出者。

　　上以葡萄研酒饮之。葡萄味甘平，利小便，取穗出快之义也。

　　四十三、烧赤术猪甲。

　　仲景谓疮疹表出之间，宜于房室烧赤术（乃苍术也） 猪甲二物辟恶气，父母常戒其色欲，亦令人守房室门户，勿令外人入房，恐触犯，令小儿疮疹难出。或有触犯，得上喘面青黄色者犹轻。因此犯而死者，不可胜数，宜谨之。

　　四十四、烧乳香。熏疮疹法。

　　如疮疹正发，则忌诸臭秽恶气，以逆荣卫，恐陷伏倒靥也。于房室中常令烧乳香不绝，可去恶气，疮疹无不效者。

　　四十五、黄土末敷疮痘已出者，不可发表。如又表之者，更增斑烂，若发脓痛甚者，即用干净黄土罗为细末敷之，仍数数食蜜为妙。

　　四十六、芒硝猪胆汁，如疮斑烂为不合，表之太过，一手一足，面脑腹背，皆各为一片疮相似。令不忍观之者，用芒硝猪胆汁调涂疮上，勿令动着，直候疮痂落，有大段疮发不通卧席者，用麦麸簟卧，将息为妙。

　　四十七、黑牛粪烧灰贴疮疹，治已出而未平，切忌见杂人，恐劳力之人及狐臭熏触故也，未愈不可风，当风则成疮瘢也。如脓 出，可 黑牛粪贴之，令速愈而无瘢痕也。

　　四十八、黄柏膏，小儿疮痘出后，即须爱护面目，勿令沾染，欲用胡荽酒，喷时，先用此方涂面上，然后喷四肢，大人婴孩有此，悉宜用之。

　　黄柏（一两） 绿豆（一两） 甘草（四两，生）

　　上件捣罗为末，再研令细，后以生麻油调如薄膏，从耳前眼唇并浓涂三五遍，上涂面后，可用胡荽酒喷也。早用此方涂面上，令不生疹痘也。如用此方涂迟，纵有疹痘亦少。诸家方爱护面目者，皆以此方治疗，分两用法皆同，惟疹痘论，一料用缘豆粉三两五钱。

　　四十九、白芥子散。治小儿患疮疹，令不入眼。

　　上用白芥子为末，水调敷脚心，则疮不入目矣。

　　五十、烂肉汁治豌豆疮。

　　上用烂肉汁洗之，干脯亦得。

　　疮诊论卷之六十五　疮疹论药方

　　微表而欲散第七

　　五十一、蝉蜕散。治疮疹渐作，身热似伤寒，只耳尖脚稍冷，或腹痛大便秘者，是疮疹。

　　上用蝉蜕二十一个，洗去泥为末，水一盏，慢火煎至半盏，去滓，量儿大小温服之。如疮疹已出，便根据前服三五次，不是疮疹亦无害，小儿疮疹欲发出，加甘草一钱半，煎半盏，旋旋与服，累效，小儿伏所蕴积热毒，蝉蜕味咸寒可以制，况有暴感风作热，客于表者。蝉蜕亦治风毒充于皮肤，瘙痒不止，惊痫夜啼，癫疾寒热惊悸，皆宜服之。

　　五十二、猴梨酒，治疮痘出不快。

　　猴梨子（五个，又名山果子）

　　上用酒煎，入水浸服之，疮痘即出。

　　五十三、麻黄紫草汤。治疮子不出。

　　麻黄（去节） 人参（各一分） 杏仁（七枚，去皮尖）

　　上为粗末，每服二钱，水二盏，用紫草五寸，同煎至一盏，去滓，分为三四服，分作二日服末，可服诸药。

　　五十四、水解散。治疮疹出不快，烦躁不得眠者，或出而身体尚有热者。

　　大黄 黄芩 桂心 甘草（炙） 芍药（各二钱） 麻黄（去节，四两）

　　上为末，患者以生熟汤浴讫，暖水调下二钱，相次二服，得汗利便差。强实人服二方寸匕，此调风实之人，三伏中亦宜用之。若去大黄，则春夏通用之。凡人饮酒食瓜果，多以生熟汤浸身，皆为酒及瓜气味。以此观之，先用此浴身，亦出其毒矣。

　　五十五、玄参升麻汤。治伤风伤寒，风热惊食等，热运于肌，或汗或下后，毒瓦斯不散，表虚里实，热发于外，故身斑如锦纹，甚则烦躁谵语。兼治喉闭肿痛。

　　玄参 升麻 甘草（炙，等分）

　　上锉如麻豆大，每抄三钱，水一小盏，同煎至半盏，去渣温服，不拘时候。

　　五十六、麻黄黄芩汤，治疮疹出不快，烦躁不得眠。

　　麻黄（去节，一两） 黄芩 赤芍药（各半两） 甘草（炙） 官桂（去皮，各一分）

　　上为细末，每服二钱，暖水调服，日三服，兼治天行热气，出豌豆疮不快。盖烦躁昏愦，或出尚身热疼者。

　　五十七、升麻黄芩汤。治疮疹出不快，烦躁不得眠。

　　升麻 黄芩 干葛 芍药（各三钱） 甘草（炙，一钱半）

　　上锉如麻豆大，每服二钱，水一中盏，煎至六分，去滓温服。若时行疮疹，出不快，烦躁不眠者，加木香一钱半。

