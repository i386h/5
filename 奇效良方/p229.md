<!-- { "loadSidebar": true } -->
　　五十八、葛根散。治天行热毒瓦斯，欲发疮痘，作热甚疼者，宜服解肌出汗。

　　葛根 麻黄（各一两） 石膏（二两） 黄芩 芍药 桂枝 甘草（各半两）

　　上为粗末，每服四钱，水一盏，煎至半盏，去滓温服，不拘时候。自出汗者去麻黄。

　　疮诊论卷之六十五　疮疹论药方

　　微下而自消第八

　　五十九、四顺散。患疮疹至四五日，不大便，疮子又盛出，即喘粗气急腹胀，小便赤涩，须用此方。

　　大黄 甘草（炙） 芍药 当归（各一钱）

　　上为粗末，每服抄三钱，水一盏，煎至六分，去滓温服，不拘时候。若得气通不喘，腹不胀，便休与此药。若初觉有赤点子，大便如常，小便赤涩，须用药通大便，要出快也。若出得色红而快，更不须通也。

　　六十、利毒丸。治小儿疮疹欲出，胃热发温壮，气粗满，大小便赤涩，眠中惊，烦渴口舌干，手足微冷，多睡，时嗽涎，实脉沉大滑数，便宜服之。

　　大黄（半两） 腻粉 大青（各一钱） 龙脑 朱砂（各五分） 槟榔 生牵牛 黄芩 青黛（各一钱半）

　　上为细末，面糊为丸，如黄米大，二岁小儿服八丸，生姜蜜水下，不动再服，量儿大小虚实加减。

　　六十一、夹食者，紫霜丸。治头疼壮热，胀为夹食。

　　方见和剂方

　　疮诊论卷之六十五　疮疹论药方

　　疮疹出太盛解毒第九

　　六十二、消毒散。治疮疹已出，未能匀透，毒瓦斯壅遏出不快，壮热狂躁，咽膈壅塞，睡卧不安，大便秘涩，及治大人小儿上膈壅热，咽喉肿痛，胸膈不利（治造与鼠粘子同，但如防风为鼠粘子汤）。

　　牛蒡子（炒，六两，一名恶实） 甘草（炙，二两） 荆芥（一两）

　　上为粗末，每服一钱，水七分盏，煎至四分，去滓，食后临卧服之，此药治大便秘涩，是治里热故也。况本草云：恶实味辛平，其中治证，治风肿，治暴餐，热肉生风，解丹石毒，治咽喉四肢风肿，此性稍凉也，为疮疹所宜服者，能透肌出痈疮，是以疮疹亦出也，大便利则不可服。

　　六十三、化斑散。

　　石膏（用纸里，炮令透，为末，或用泥瓦烧之，取出去火毒） 知母（切片，焙干，为细末）

　　上件等分，用熟水调下一字服之，或调涂唇上，去头痛除昏，发泄疮子，此名石膏知母化毒散，治小儿疮斑，此二方极妙，后方恐太凉。

　　六十四、地黄雄黄散。治温毒发斑，疮痘出不快者，乃冬应寒反热，或被积寒暴发，热毒不得宣泄，令身斑如锦纹，心闷而咳，但呕清汁者，葛根橘皮汤、地黄雄黄饮子。

　　地黄 淡豆豉（各四两）

　　上以猪脂一斤和匀，露一宿，煎三分，减去一分，去滓，下雄黄末一钱，麝香半钱，搅匀，量儿大小饮，若太多反有所损。

　　六十五、犀角散。治小儿疮疹，不恶寒，但烦躁，小便赤涩，多渴，或赤斑点者。

　　犀角（镑） 甘草（炙，各半两） 防风（二两） 黄芩（半两）

　　上为粗末，每服抄三钱，水一盏，煎至七分，去渣温服，不拘时候。

　　六十六、紫河车散。治小儿斑疮，毒瓦斯不解攻咽喉者，声音不出，舌颊生疮，渴逆烦闷，潮热面赤。

　　紫河车 茜根 贯众（各三钱） 芍药 甘草（炙，各半两）

　　上为粗末，每服一钱，水七分盏，生姜一片，同煎至四分，去滓温服。一方用牛蒡子。

　　六十七、玳瑁汤。治时行豌豆疮，及赤疮疹子未发者，令内消，已发者，解利毒瓦斯，令不太盛。

　　生玳瑁 生犀（各以冷水浓磨汁二合）

　　上同搅令匀，每服半合，微温服，一日四五服为佳。又治出而未快者，宜服之。又云：毒瓦斯内攻，紫黑色，出不快，用玳瑁水磨浓汁一合，入 猪心血一皂子大，以紫草浓煎汤，都作一服服之。玳瑁犀角，其性微寒，以治热毒，则知其无失也。二药皆治瘟疫虫瘴，解百毒，通血脉，消痈肿，故用之以解蕴毒，可宜服也。

　　六十八、白虎汤。治小儿痘 麸疮，斑疮赤黑，出不快，及疮毒余热，并温热病暑，中气烦躁热渴，大便秘，小便赤，四时天气大热，即可与服，如冬无大寒，天气大温，即可服之。

　　石膏（四两） 知母（一两半） 甘草（炙，三钱） 人参（半两）

　　上为粗末，每服抄二钱，水一小盏，粳米二十粒，同煎至半盏，去渣温服，不拘时候，此药治中暑，又患疮痘，天气大热，与肌热心热相应，烦躁狂乱，渴水发黄，鼻衄吐血，便血淋秘，皆可服之。《指迷方》治疮疹夏月烦躁，加麦门冬，用竹叶煎，一名竹叶汤。

　　六十九、人参竹叶汤。治夏月壮热烦躁，心闷口干渴，心神不宁，痰壅呕逆。兼治疮疹后余毒，热不退，小便赤涩，成赤斑者。

　　人参 半夏（汤泡炒，七次） 当归 淡竹叶 天门冬（去心）

　　上五味，等分为粗末，每服抄二钱，用水一小盏，生姜二片，同煎至半盏，去滓温服，不拘时候。疮疹始觉不恶寒，但烦躁，小便赤涩，干渴成赤斑点者宜服之。此药治中暑虚烦渴，疮疹后余热不退，皆宜服也。

　　七十、通神散。治疮疹毒瓦斯少，大小便利，倒伏不出者。

　　生地黄（炒） 地龙（炒） 朱砂（另研，各一两）

　　上为细末，每服一字，煎胡荽酒少许，同温汤调下。

　　七十一、青黛散。治疮疹未作脓，痛甚，心膈烦躁，睡卧不安者，并宜服之。

　　上用波斯青黛，如枣核大，以水调服之。一方用温磨刀水调服之。

　　七十二、野通散。治痘疮出不快，并伤寒不语。

　　干野人粪（炭火 为灰） 片脑 麝香（各少许）

　　上为细末，每服一钱，新汲水入蜜调下。本草云：干野人粪治蜘蛛咬疮，此治疮疹出快明矣。盖蜘蛛咬疮久而不愈，其丝生皮肤，延蔓遍身不愈，用雄黄青黛麝香水调，以蜘蛛试之，蜘蛛化为水，后果验。其雄黄青黛麝香是治疮疹当用之药，干野人粪亦治疮疹之药，野人乃弥猴也，黄 毛长面赤者，若人家养者，肉及屎皆不主病，为其食息杂，违其本真也。

　　七十三、无比散。治疮子恶候不快，及黑疮子，应一切恶候。

　　朱砂（一两，研如粉） 牛黄 片脑 麝香 腻粉（各一分，研）

　　上同研细，如有患者，小儿一字，大人半钱，水银少许，同小 猪尾上血三二滴新汲水少许同调服，先宁稳得睡，然后取转下，如烂鱼肠葡萄穗之类臭涎恶物便安，小儿用乳汁滴尤妙。观之此药，方思古人论证处方，无有不效者。须是病药相主，则药下咽而病去，若不相主而用之，下咽即死也。且伤寒有用硝石大黄而愈者，有用附子干姜硫黄丹硫着艾而愈者，此合用而用之也。设若合用硝石大黄，却用硫黄附子姜桂，合硫附姜桂，却用硝石大黄。下咽即死矣。此用无比散之意也。无比散治疮痘热毒太盛壅瘀，荣卫不行，外不得泄，而内不得通，毒瓦斯在里，外则疮疹黑色，里则腹胀喘急谵语，大小便不通，昏困者宜服之，此有其毒，则用其药，无不效者。设或疮黑靥，里无腹胀，无喘急，无谵语，无大小便不通，无昏困，大便反如常或反利者，则无比散不可用也，常言对证用药是也。有一士大夫之家，一子弟八岁患疮疹，黑靥，诊胃脉大弱，前医用升麻汤羌活散，问其胃弱之故，言平时胃弱，不能进食，今疮疹黑靥，服升麻羌活散，脏腑日夜数次，后用温脏腑药，更不止而卒，服升麻羌活散，愈脏腑不固，而米谷不化，当此见疮黑，不见其脏寒，则无比散亦无如之何。

　　故下药先审病之虚实寒热，岂可一概见黑靥便投凉剂，岂不误人生死之计也。

　　七十四、豆汤。治疮痘未作脓，心膈躁，睡不安者。

　　上用黑豆煮汁徐徐温服之，亦解。

　　七十五、透肌散（治证并方与三十三化毒汤同）

　　七十六、黄连散。治疮痘毒瓦斯上冲，口舌有疮，下部亦有疮。有热者亦服之。

　　上用黄连一两，去须为末，每服一钱，水一盏，煎至五分，去渣不拘时服，量大小虚实与服，疮痘初发亦宜服之。

　　七十七、通关散。治小儿斑疮水痘，心闷烦躁发渴，及小便赤涩，口舌生疮，通心经，利小便。

　　山栀子 大黄（炒，各一分） 木通 甘草（炙） 车前子（炒） 瞿麦 茯苓 人参 滑石（各三分） 地 蓄（半两，焙）

　　上为细末，每服一字，二三岁者半钱，水半盏，入灯心同煎至三分服，禀受稍弱者，五苓散、人参白术散导赤散亦得。

　　七十八、紫雪。治大人小儿一切热毒，胃热发斑，消痘 麸疹，及伤寒热入胃发斑，并惊痫涎厥，走马急疳热疳。黄瘦喉痹痛，及疮疹发毒攻咽喉，水食不下者。

　　黄金（一百两） 寒水石 石膏（各三斤） 犀角 羚羊角（各三两） 玄参（一斤） 沉香木香 丁香 甘草（八两）

　　上用水五斗，煮金至三斗，去金不用，入诸药，再煎至一斗，滤去滓，投上好芒硝二斤半，微火煎，以柳木篦搅勿停手，候欲凝，入盆中，更下研朱砂麝香各三两，急搅候匀，冷贮于密器中，勿令见风，每服一钱，温水化下，小儿半钱一字，咽喉危急，捻少许干咽之。

　　七十九、竹叶汤。治小儿疮疹，不恶寒，但烦躁，小便赤涩，多渴，成赤斑点者，宜服竹叶汤、犀角散。

　　石膏（四两） 知母（二两） 麦门冬（去心） 甘草（各一两，炙）

　　上为粗末，每服抄二钱，水一盏，竹叶一握，同煎至半盏，去滓温服，不拘时候。

　　八十、导赤散。治疮疹心经蕴热，睡卧不宁，烦躁而小便不利，面赤多渴，小儿贪食乳者，渴也。

　　人参 木通 麦门冬（去心） 生地黄 甘草（炙）

　　上等分为粗末，每服抄二钱，水一小盏，煎至半盏，去滓温服，不拘时候。

　　八十一、救生散。治小儿疮疹脓 ，恶候危困，陷下黑色方。此药治大段热毒，颠倒入脏腑者，不得已而用之。

　　猪血（脑月内以新瓦罐子内盛，挂于当屋，阴干为未） 马牙硝（研，各一两） 朱砂牛黄 片脑 麝香（各一钱）

　　上同研极细，每服一字，新汲水调下，大便下恶物，疮 红色为度，不过再服，神验无比。

　　八十二、犀角汤。治小儿疹痘疮及赤疮子。

　　犀角（镑） 大黄（炒） 桑白皮（蜜炙） 钩藤 甘草（炙） 麻黄（去节，各一两）

　　龙胆（半钱） 石膏 瓜蒌 黄 （炙，各半两）

