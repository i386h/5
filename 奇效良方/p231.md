<!-- { "loadSidebar": true } -->
　　上用黑熟牛李子，七八月内采于盆内，研汁，生绢裂去滓，用银器盛，慢火熬成膏，瓷器内收，常令透风，每服一皂角子大。煎杏胶化，如人行二十里，再进一服，其疮疹自然红色，毒瓦斯慢，此药神妙，一切疮疹出不快并可服。钱乙同名牛李膏。又云：至秋结实，黑圆成穗，无生者，市肆中干者为末，水熬代用。董汲治小儿疮疹痘 恶候，见皮肤下不出，或出不快长，及紫黑干陷，亦用此药。仍云：汲小年病此，恶候极危殆，父母不忍见之，遇钱乙下此药得安，因恳求得真方，遂傅于世。惟于收时不知早晚，故无全效，今并收时载之，九月后收取，研滤成膏，每膏二两，研入好麝香半钱，收贮不津器中。《九 卫生方》同，但用桃胶半两，牛李子一两，炒为粗末，每服一钱，水七分盏，煎至四分，去滓温服，治疗亦同。

　　一百○七、倍金散。治小儿疮痘倒靥黑色。

　　鼠粘子（炒，二两） 神曲（炒，半两） 减杖华 山果子（连枚，一两）

　　上为粗末，每服一钱，水八分盏，入荆芥七穗，紫草十根，同煎至四分，去渣温服。

　　一百○八、抵圣丸。治小儿斑疮不出反入方。

　　上用十二月老鸦左翅，不计多少，风中令干，辰日烧为灰，用中等 猪背上刺血为丸，如鸡头实大，每服一丸，以 猪尾上血少许，温水同化下，未效，二三时间再一服。

　　一百○九、湿生虫散。治疮子倒靥。

　　上用湿生虫，不计多少，焙干为末，酒调下一字。

　　一百一十、白花蛇散。治大人小儿疮子倒靥。

　　白花蛇（连骨一两，火炙令干，勿焦） 大丁香（二十一枚）

　　上为细末，每服一钱，小儿半钱，以水解淡酒调下，如黑靥者服之，移时重红生如圣。

　　疮诊论卷之六十五　疮疹论药方

　　毒瓦斯满盛而下第十一

　　一百一十一、败毒牛黄丹，疮子出定，大便不通，疮中脓汁不干。

　　真牛黄 大黄（末，和两） 粉霜 珍珠（末，各一两）

　　上件同研匀，炼蜜和丸，如黍米大，每服十粒，煎人参汤下，量儿大小加减。

　　一百一十二、大黄丸。治疮痂起而能食，以此药下之。钱氏虽云：此未可以能食为有热而便下，须有他证相表里方可下。且疮痂起而能食，食而腹满，腹满而不大便，不大便而喘急，喘急昏甚而谵语者，方可下。下之药，但能去热毒，不为疮痘之害。若疮痂起而能食一证便下之，下之则不稳。盖热气未深故也。如伤寒发厥，须在六七日已后，益气深方能发厥，厥而下之，表里皆解，伤寒则汗解，蕴热则疮疹出矣。

　　大黄（一两，酒浸洗，蒸熟） 黑牵牛（半生半熟，各一钱） 川芎（半两） 甘草（炙，一钱）

　　上为细末，糯米糊为丸，如麻子大，每服量大小加减，蜜汤吞下，以溏利为度。

　　一百一十三、川黄散。治麸疮及斑疮，大便不通。

　　大黄（锉，微炒） 川芎（各一两） 甘草（炙） 黄芩 枳谷（炒，各半两）

　　上为粗末，每服一钱，水一小盏，紫草少许，同煎至半小盏，去滓温服，不拘时候。疮痘则大便不通，不为害者则不下，其为害可下者，证大便不通，欲大便而不得通，不得通而腹胀满，心胃闷，喘急面赤，睡中谵语，有诸证即可下。又看热气浅深，药有多少轻重也。

　　又有诸热证，大便如常，此又不可下，热在表故也，当与小柴胡汤、五苓散治之。

　　一百一十四、大承气汤。治昏甚谵语妄言，大便不通，腹胀手心腋下有汗，目睛黄赤喘急者，当用之。

　　浓朴（八两） 大黄（四两） 枳实（一两，麸炒）

　　上为粗末，每服五钱，水半盏，煎至二分，入芒硝一字，去滓温服，不拘时候。

　　疮诊论卷之六十五　疮疹论药方

　　疮疹病中表里感寒或吐或利者第十二

　　一百一十五、益黄散。治小儿胃冷呕吐，脾虚泄泻。又治患疮疹，因烦躁渴水，饮冷过多，暴伤脾胃，或吐或泻，并宜服之。

　　丁香 诃子（煨） 青皮（去穣） 陈皮（去白） 木香（各一分）

　　上为细末，水半盏，药末一钱，同煎至三分盏，去滓温服，不拘时候。

　　一百一十六、参术丸。治小儿脾胃伤冷，外热里寒，不思饮食，身常壮热，大便或溏色白，或患疮疹，身有大热，因食冷物，或冷药过度，或泻或腹胀，或已出疮疹，瘢白无血色，此由里寒，脾胃伏冷，荣卫不行致令毒瓦斯内伏不出，宜服之。其疮瘢白无血色者，皆从瘢白四围红晕再起，作脓结痂而愈。

　　人参 白术 干姜（炮） 甘草（炙，各一分）

　　上为细末，米糕泡糊为丸，如麻子大，每服百余丸，温水吞下，或米饮亦得，乳食前服。前世之书，如仲景诸论，治伤寒云：轻者用理中汤，重者用四逆汤，此乃胃足阳明经而感寒邪，脾胃乃为中州之府，和理中汤，曰：辛甘发散为阳，以蜕寒邪也。理中汤炼蜜丸而嚼下，曰：理中丸，盖添蜜甘以入脾胃，嚼而便化于中焦。今参术丸以粳米糕为丸，取其难化，服在脾胃，渗漉渐得消化，则中焦得暖，脾土喜躁，其热自归，此所以能治热也。

　　一百一十七、二和散。治疮疹，并伤寒冷热不和，阴阳痞满，气不升降，服之调荣卫，升降气，和冷热，消食快气。

　　藿香叶 香附子（炒去毛）

　　上等分为细末，每服抄一字，温水调服，不拘时候。

　　一百一十八、六神散。治脾胃虚弱，津液躁少，内虚不食，身发虚热。

　　人参 白术 茯苓 甘草（炙） 白扁豆（炒） 黄 （蜜炙）

　　上等分，为细末，每服抄二钱，用水半盏，生姜一片，枣一枚，同煎至三分，去滓温服之，不拘时候。身热甚者加乌梅少许，同煎服。

　　一百一十九、治中汤。治疮痘方作热渴欲饮，或饮冷水，或食冷物，虽身热，其中寒，不食呕吐下利，宜服之。

　　人参 白术 干姜（炮） 甘草（炙） 青皮 陈皮（去白）

　　上等分，为细末。每服一钱，用水半盏，煎至三分，去滓温服，不拘时候，量大小服之。

　　一百二十、胃风汤（证候并方见集效方。）

　　一百二十一、干姜甘草汤，治疮疹服冷药太过，咳嗽手足冷，脉迟者，自利呕吐不食。

　　干姜（炮） 甘草（炙，各四钱）

　　上锉为散，水一升二合，煎至四合，去滓温服。

　　一百二十二、胃爱散。调理小儿脾胃吐泻，如斑疮未出，医者不识形候，便将冷药，冰却疮子，致令内伏不出，将此胃爱散调理，如身体汗，即不用控心散发也，如无汗即控心散发之，后下羌活散、胃爱散。

　　糯米（一两） 干淡木瓜（三钱） 甘草（一钱） 丁香（十六个，同炒） 藿香叶 紫苏叶（各一钱）

　　上件药同一处，令干碾为细末，每服一钱或五分，煎粟米枣子汤下。

　　一百二十三、匀气汤。取余毒后调理。

　　桔梗（洗净，干，五两） 甘草（炙，二两） 白干姜（一钱） 缩砂 陈皮（去白） 茴香（各一两，洗）

　　上为细末，每服半钱或一钱，用霜木瓜煎汤调下，或用紫苏盐煎汤送下。

　　一百二十四、豆乳散。治小儿疮疹间，偶滑泄不止，甚者宜服之。

　　肉豆蔻（一枚） 乳香（一豆大）

　　上为细末，米饮调下。

　　一百二十五、姜附汤。治疮疹半出而半不出，或出盛时却下利，肢厥呕逆，腹胀吃噫。

　　须急与理中丸、四逆姜附汤之类，不须疑，已试之验也。大便自利腹胀者，是热毒被冷所搐不能出，冷甚则为下利，其毒小得出，则为腹胀，当此以理中丸、四逆姜附汤等服之，里复温则利止，热毒得复出，则腹胀自消，疮疹亦自出矣。又有疮疹半出半未出，或出盛时却大便不通，小便赤涩，喘粗腹胀，而唇齿干，口躁渴引饮谵语者，当急下之。此证是毒瓦斯壅瘀，欲出而出不辨故腹胀，下之热毒散，荣卫伸，则里胀消，外疮出，合温合下，皆得其宜，不可不述之。若下脓血而腹胀者，又非此证，宜服南金散、乳香猪血膏、理中丸、姜附汤。

　　方见寒门 四逆汤，方见伤寒门。

　　一百二十六、七珍散。调胃进食，滋养荣卫。

　　人参 茯苓 白术 山药 黄 （蜜炙） 甘草（炙） 白扁豆（炒）

　　上等分为细末，每服抄二钱，水一盏，生姜三片，枣子一枚，同煎至六分盏，连滓温服，不拘时候。加粟米名曰：八珍散，此药大能进食，时人患不食，用诸药皆不效，后用此数日，饮食大进。脾土居中，躁温皆非所宜，但得其中，则水升火降，脾爱谷味也。

　　一百二十七、薤白汤。治疮疹下利黄赤脓血及身热。

　　薤白（切，半盏） 豆豉（一盏） 山栀子（十枚）

　　上用水五盏，同煎薤白烂为度，去滓，量大小服之，解去恶积也。

　　疮诊论卷之六十五　疮疹论药方

　　疮子因吐利内虚自陷者第十三

　　一百二十八、活血散。治是疮疹证不出，或出而迟，或出而倒靥者，皆宜服之。

　　上用白芍药炒为细末，用温酒调服，或入酒一匙则出快。如欲止痛者，只用温热水调服之，以意寻之，此乃调荣卫药也。盖张氏《妙选方》云：疮疹气匀即出，快气行，由荣卫无阻矣。又芍药主时行寒热、消痈肿，则治疮痘矣。《素问》论脚受血而能行，目受血而能视，手受血而能握物。《活人书》一证感寒，寸大尺弱，两足拘挛，为下焦血少，不能伸，用芍药甘草汤三服，遂脚伸不拘挛能行，常用有效，又有老贵人不能拜跪，宣医用六辛汤，乃是白芍药六两，甘草半两，服十日而能行，此亦活血散，行荣卫也。

　　一百二十九、人齿散。治疮疹已出而不快，既出而倒靥，患疮疹作寒热而脉反迟者，或攻皮肤而出迟，或面额赤，脉不洪大者，或服凉药过多，血涩气弱，或出之未快，隐隐在皮肤间，以酒调服之。钱乙附方，治疮疹倒靥，入麝香酒调服之。尤佳。又云：疮疹倒靥不出，加赤小豆七粒，薄荷酒调服之。若黑色者，名曰：鬼疮子，用 猪血调下二钱，移时再服之。

