<!-- { "loadSidebar": true } -->
　　上用人齿脱落者，以瓷瓶固济，大火 令通赤，候冷取出为末，用薄荷酒调服之，半钱。良久脉平，毒瓦斯散，疮如粟米而出，详之，此为发出疮疹之药也。如伤寒表汗之药，故伤寒发汗，须看荣卫之浅深，疮疹表出，须看蕴热之多少也，恐蕴热少而用药过，为斑烂故也。其已出而未快者，活血散蒺藜酒、葡萄酒之类可也。既出而倒靥者，须人齿散，则病药与禀受弱人三者皆相当也，不尔，则病轻药重，反以为累后人不能究其毒瓦斯轻重，一概用药，因兹夭横者多。昔有士贵之家，患疮疹已出而稍迟，遂用正气散加白芍药，又用胡荽酒猴梨酒亦出迟。渠家云：大抵医家用药太缓，自夜来烧人齿五个，酒调服之，一身疮疹俱出，骇闻渠用，遂再诊视，脉已微，观脑后并两脚尽白色，是荣卫弱，热毒少而药力过，则阳气少而无以应接，故无血色也。告云：阳气尽出表外，今里寒，寒气成湿，湿必濡泻，急以二气丹为小丸，服至半两，水泻二日方止。又服内补散治疮痘，其疮痘服人齿散，表过为斑烂，遍体为一，将息月余方愈。其人精神稍缓，盖耗竭心液故也，详人齿治奶乳痈破肿，出箭镞刺，表疮疹甚验。若误用早，则一变十，不可胜数，为斑烂，为虚脱，为里寒，不可不知，又有田舍及市井间小儿，患疮痘中，行走当风，任服朴硝大黄之类无害者，恐富贵之禀，非贫荷者比，各随宜而治。前云：服人齿散，脉微而疮色白为外阳微，濡泻为内阴盛，自非先用二气丹，后尚濡泻，若用之迟，岂不为虚脱也。

　　一百三十、内补散。治小儿正患疮疹中，或感外寒，或内伤生冷，或服冷药过多，因生吐泻脾虚血涩，疮疹迟迟不出，肌肤瘦而无血色，里服诸调脾胃药，外服此可以滋养血气，疮毒得出。

　　人参 黄 白芷 当归 肉桂 桔梗（炒） 川芎 木香 甘草（炙） 防风 浓朴（姜制） 橘皮（去白）

　　上等分为细末，每服一钱，入酒二匙，温汤浸调服之，不拘时候。王子建云：仲景论证多而用药少，男子详而妇人略。云：此乃穿凿之过，若使仲景存日，其方有余用。盖无坏病矣。今则医者治病，纷纷扰扰，为利是图，动辄差误，后贤处方，救其不及，是乃方愈多，皆是救差误尔。治疮疹用内补散，亦救其差误尔。俚俗人常云：疮疹是热毒，见其药稍温，便以为误，此不审之过也。殊不知伤寒是伤其寒，却有间或用大黄朴硝升麻知母之类，此皆救一时不及。若不述此，恐人执而不移，一向偏见，使缓急疗病，意议不能完备，疑谋败事者则多矣。

　　疮诊论卷之六十五　疮疹论药方

　　解毒利余毒第十四

　　一百三十一、赤茯苓汤。治小儿疹痘疮出后，咳逆胁痛，不下食。

　　赤茯苓 甘草（炙） 大青 升麻 枳壳（麸炒，各半两） 栀子（一分）

　　上为粗末，每服一钱，水一小盏，入苦竹叶一七片，豆豉三十粒，同煎至五分盏，去滓，分为三服，日三四服，看儿大小，以意加减，本方称疹痘出后胁痛者，由病后毒瓦斯溷乱，阻于升降，左右为阴阳之道路，气之所行处，令气滞为胁痛。以枳壳宽肠下气，令气顺胁不痛也，大青栀子去蕴热，升麻解毒，赤茯苓导心火，利小肠，无热以克肺气，而咳逆自平尔。

　　一百三十二、小柴胡汤，治发热甚而呕吐者，宜服之。

　　柴胡 人参 黄芩（各三两） 甘草（炙） 半夏（各二两半，汤泡七次）

　　上为粗末，每服三钱，水一盏，生姜二片，枣子一枚，同煎至半盏，去滓温服。咳嗽者加五味子煎服。头痛发热，肢节痛者，四味升麻汤。大便不通者，四顺饮。若大便自利黄黑色者，此毒亦有所出，不必广与汤剂，恐重增他病，大便自然通，不得以温药助之，疮疹亦稀少，自快利，只与四味升麻汤、荆芥散。虽大便利不可以温药助之，其下利甚者，却与少温之。

　　一百三十三、大青四物汤。治热病十日已上，发汗及吐利后，热不除，身上斑出。

　　大青（四两） 豆豉（八合） 阿胶 甘草（炙，各一两）

　　上锉如麻豆，每服抄五钱，水一盏，煎至六分，去滓入胶，煎令化服。

　　一百三十四、沙糖水。治疮子作脓窠了，是毒瓦斯已尽出在肌，但未结靥者。

　　上宜调沙糖水与吃，疮子浮欲干时，须与儿掐去痂，令血出则定无瘢子。若从他至干，定隐一瘢子也。后人见吃沙糖水疮干，不问毒瓦斯出与不出，尽便与沙糖水吃，损目者多矣。

　　盖尝疮疹结成脓 ，是毒瓦斯出尽在肌肤，可服之。又设或尚尔血 未成脓 ，乃毒未出尽，便吃沙糖水，则损目。盖患疮疹儿食糖蜜枣柿，即疮入目，及患疮疹家煮鹅鸭卵食，其儿闻卵气，目中即生翳膜，更不可食也。

　　一百三十五、蓝根散。

　　板蓝根（一两） 甘草（炙，三分）

　　上同锉为细末，每服半钱或一钱，用雄鸡冠血三两点，同温酒少许，食后同调下。

　　一百三十六、甘露饮。解胃热，及小儿疮疹已发后余毒后，余热温壮，齿龈宣肿牙痛，不能嚼物，饥而不欲食，烦热面黄，及病后疮 ，乳母俱可服。

　　甘草 山茵陈 石斛 枳壳（麸炒） 黄芩 枇杷叶 生地黄 麦门冬（去心）

　　上等分为粗末，每服抄二钱，水一盏，同煎至八分，食后温服。牙齿动摇，牙龈肿热，含漱并服。

　　一百三十七、槐花散。治斑疮余热不退。

　　槐花 赤小豆（各炒，二钱） 麝香（少许）

　　上为细末，每服半钱，蜜汤调服，不拘时候。

　　一百三十八、净心散。治疮痘出欲尽，便服之，如入眼，即自退。

　　蛇蜕（一条，烧灰） 不蛀皂角（十茎，烧灰） 甘草（生用，半钱）

　　上为细末，每服一钱，热水调下，小儿半钱。

　　一百三十九、青金丹。治小儿疮疹病后，取下余毒。

　　滑石末 白丁香（研过） 天南星 青黛（细罗） 轻粉 水银（各二钱，先以饧二钱于铜铫内溶化，便以水银拌和匀，泻于地上，冷用） 川巴豆（去皮心膜，七十三片，无缺失者，用井花水浸一宿，悬于当风，吹干烂研）

　　上件药，用拌和匀，用软饭为丸，如梧桐子大，巴豆不出油，根据形证用汤使。伤寒后取积，淡煎葱白汤送下。取疳虫，用牛肉汁下。惊风吐中紧硬，面青黑，用金银薄荷葱白汤下。因伤着肚中，及腹皮上微热，腹胀，夜间作热似疳，又不是疳，面青黄色，眼微黄，肚腹中有积，用皂角子二七粒，灰内煨过，水一盏，煎至半盏，送下此药。有积作泻，鱼 汤下。气积，炒茴香汤下，凡下此药，周岁十四丸，二岁十八丸，七岁二十四丸，看大小加减下，须是四更初天明通下积来，尽时可根据形证候，下药补之，临服此药，恐先吐下些少涎来，亦不妨。

　　一百四十、黄芩散。治疮毒出尽后服之，恐疮毒入目，极妙。

　　黄芩 山栀子 黄丹上等分为细末，用牛蒡子叶取汁，调涂于顶门。

　　一百四十一、灯心汤治疮痘出后烦喘，小便不利者，宜进之。

　　灯心（一把） 鳖甲（醋煮黄，二两）

　　上锉为散，每服一两，用水八合，煎取四分服之，各量大小加减服之。

　　一百四十二、黄 散。治壮热不退，可凉肌肤散热。

　　黄 柴胡 干葛 甘草（炙，各等分）

　　上为末，每服一钱，薄荷三叶，水半盏，煎至三分，约三呷，空心服。此药治发热数日未退者，其热是疮疹者，量其虚实用之也。

　　一百四十三、朱砂膏。治小儿惊积热病后，可常服。

　　朱砂（半两） 硼砂 马牙硝（各三分） 真珠末（一钱） 玄明粉（二钱，以上拌研）

　　片脑 麝香（各一钱）

　　上件各为末于一处，拌合和，用好蜜炼成膏，如小儿诸般惊，用药一黄豆大，常用金银薄荷汤少许化开下。如遍身潮热，用甘草煎汤化下。一腊及一月内小儿，不通下药，可以药用乳调涂乳上，令小儿吃乳下。

　　一百四十四、宣风散。治身热烦渴，腹满而喘，大小便赤涩，面赤闷乱大吐，当利其小便，不瘥者，宜服之。

　　槟榔（二个） 陈皮（去白） 甘草（炙，各半两） 牵牛（四两，半生用，半炒熟）

　　上为细末，三两岁用蜜汤调下半钱，以上者服一钱，食乳前服。

　　一百四十五、甘桔汤。治疮疹咽喉疼痛生疮者服之。

　　甘草（炒，二两） 桔梗（米泔水浸一宿，焙干用，一两）

　　上为细末，每服二大钱，水一盏，煎至五分，食后温服。如肺热手 眉目鼻面，加阿胶半斤，炒过同煎至五分服。

　　一百四十六、定命朱砂散。治小儿疮疹毒瓦斯不出，或出后干黑色，服此药发出毒瓦斯，其疮子细红而出也。此方系出疮子倒靥门中。

　　朱砂（半两） 生龙脑 滴乳香 马牙硝（四味，各研） 甘草（炙，各二钱）

　　上五味研匀，用脑月新 猪血半升同研匀，取青竹筒长二尺，留两节，开一头作窍子，注药在内，黄蜡塞定，以油绢紧里封，勿令透气，埋地坑中，至一百五日取出，水洗挂风中四十九日，劈开取药，研为细末，每服半钱，新汲水下。

　　一百四十七、鼠粘子汤。治疮疹出太盛。解毒门内消毒散加防风，治疗与方同。

　　一百四十八、斑疮入眼目方。

　　牛蒡子 人参（各二两）

　　上同研为细末，每服二钱，糯米薄粥调下，神效不可具述。

　　治疮疹出不快，既出不正色先用粉干葛一味为细末，每服三钱，用雄鸡头一个，捣眼入干葛末在内，每用水二盅，煎至一盅，去滓服，其验如神。

　　卷之六十六　腋臭门

　　十香丸

　　含化，令人遍体俱香。

　　沉香 水香 白檀香 零陵香 甘松（去土） 藿香 鸡舌香 肉豆蔻（去壳） 白芷 细辛川芎 槟榔 丁香（各半两） 龙脑 麝香（各一钱）

　　上为细末，研匀，炼蜜和丸，如芡实大，每服一丸，不拘时含化咽津，每日不拘时，三五度。

　　卷之六十六　腋臭门

　　五香丸

　　治口臭及身臭，止肿痛，散血气。

　　丁香 藿香 青木香 豆蔻子 白芷 当归 桂心 零陵香（各一两） 甘松 香附（各二两） 槟榔（二枚）

　　上为细末，炼蜜和丸如大豆，日三夜一，时含之咽津，五日内口香，十日身香，二七日衣被香，三七日下风人闻香，四十七日净洗手不落地香，五十七日把他人手亦香。禁五辛去臭气之物。

　　卷之六十六　腋臭门

　　治腋气臭于狐狸者

