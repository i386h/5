<!-- { "loadSidebar": true } -->
　　白矾（烧令汁尽） 黄丹（各一两） 青矾 铁粉 雄黄 腻粉（各一钱）

　　上为细末，每夜先以皂荚水洗后，用唾津调药涂之。

　　卷之六十六　腋臭门

　　治体气方

　　枯矾 轻粉 蛤粉 密陀僧 麝香（各等分）

　　上为细末，研匀，每用少许掺之。

　　卷之六十六　腋臭门

　　治腋气方

　　青矾 白矾（烧灰，各一两） 白梅（七枚，捶碎） 古文钱（十四文）

　　上于瓷瓶内盛水一盏，浸半日先洗净液下，将药半湿时涂之。

　　卷之六十六　腋臭门

　　治腋气方

　　田螺（大生者一个） 巴豆（去壳，一枚） 胆矾（一豆许） 麝香（少许）

　　上将田螺以水养三日，出泥土，揭起靥，入胆豆麝在螺内，以线拴住，放瓷器内，次日化成水，凡用须五更时，将药水以手自抹在两腋内，不住手抹药，直待腹内欲行肺腑，却住手，先要拣深达无人到处空地内去大便，黑粪极臭是其证，以土浓盖之，不可令人知之。如不尽再以药水抹之，又去大便后，次日枯矾药擦之，可去病根。

　　卷之六十六　腋臭门

　　治腋气方

　　上以胆矾如琉璃者，半生半熟 为细末，入腻粉少许同研，每用半钱，以生姜自然汁调药，揩擦腋下，亦令十分热痛则止。矾以无灰色石头妙。

　　卷之六十六　腋臭门

　　治腋气方

　　上用热蒸饼一枚，擘作两片，掺密陀僧细末一钱许，急挟在腋下，略睡少时，候冷弃之。如一腋有病，只用一半。叶元方平生苦此疾，来绍兴偶得此方，用一次遂绝根。

　　卷之六十六　腋臭门

　　治腋气方

　　上法 去腋下毛，以甘遂半两为末，用猪肉两片薄批开，将甘遂掺肉上，午后贴放两腋下，候明旦五更，浓煎甘草半两为汤一碗服之，须臾通下臭气。

　　卷之六十六　腋臭门

　　治腋气方

　　上用活田螺一个，以好麝香少许，安于田螺内，却埋于露天地上，不可雨打，待七七四十九日取出，看患处，净洗拭干，用墨搽之，却再洗，看有黑处是窍子，用田螺汁点之，两度立愈。

　　卷之六十六　腋臭门

　　治腋气神妙不可尽述

　　上用白矾飞过，不以多少，临睡时以纸衬桌上，伸手托壁柱上，以药干揩，令腋下十分热痛，两腋揩遍，先于日中将所着上截衣服，用灰汁净洗，又泡去衣袖中臭气，皆无气息，如新衣方可着，若洗气息不断，枉用其药，大概药无不验，多是衣服再作气，故不能断根。

　　一方用烧好矾石末，绢袋盛，常以粉腋下，不过十度。一方唾调涂之。

　　卷之六十六　腋臭门

　　治阴汗鸦臭两腋下臭不可与人同行

　　白矾 密陀僧 黄丹（各二分） 麝香（一铢）

　　上于乳钵内研如飞尘，以醋于手心内调药末搽腋下，经两时辰许，却以香白芷煎汤洗之，一日用一次。

　　卷之六十六　腋臭门

　　治腋臭神效

　　密陀僧（四两） 白矾（枯过，二两） 轻粉（三钱）

　　上为细末，频擦两腋下，擦至半月见效，半年全愈。

　　卷之六十七

　　诸虫门（附论）

　　夫人腹中有尸虫，此物与人俱生，而为人大害。尸虫之形状似大马尾，或如薄筋，根据脾而居，乃有头尾，皆长三寸。又有九虫：一曰伏虫，长四分。二曰蛔虫，长一尺。三曰白虫，长一寸。四曰肉虫，如烂杏。五曰肺虫，状如蚕。六日胃虫，状如蛤蟆。七曰弱虫，状如瓜瓣。八曰赤虫，状如生肉。九曰蛲虫，至细微，形如菜虫状。伏虫则群虫之主也，蛔虫贯心杀人，白虫相生，子孙转多，其母转大长至四五尺，亦能杀人，肉虫令人烦满，肺虫令人咳嗽，胃虫令人呕吐，胃逆喜哕，弱虫又名膈虫，令人多唾，赤虫令人肠鸣，蛲虫居胴肠之间，多则为痔，剧则为 ，因人疮痍，即生痈疽癣 疥，龋虫无所不为，人亦不必尽有，有亦不必尽多，或偏有，或偏无，类妇人常多，其虫凶恶，人之极患也。常以白筵草沐浴佳，根叶皆可用，既是香草，且是尸虫所畏也。凡欲服补药及治诸病，皆须去诸虫，并痰饮宿解醒除虫尽，可服补药，不尔必不得药力。凡得伤寒及天行热病，腹中有热，又入食少，肠胃空虚，三虫行作求食，蚀人五脏及下部，若齿 无色，舌上尽白，甚者唇里有疮，四肢沉重，忽忽喜眠，当数看其上唇内有疮，唾血，唇内如粟疮者，心内懊 痛闷，此虫在上蚀也。九虫皆由脏腑不实，脾胃俱虚，杂食生冷甘肥油腻咸藏等物，筋宣不时，腐败停滞，所以发动。又有神志不舒，魂魄失守，及五脏劳热，又病余毒，气血积郁而生，或食瓜果与畜兽五内遗留诸虫子类而生。虫之为候，呕恶吐涎，口出清沫，痛有去来，乍作乍止，寸白虫色白形褊，损人精气，力乏腰疼，蛲虫细如菜虫，能为痔漏疮癞癣痈疽等患，寸白蛲蛔，是三者皆九虫数中之一物也。外此又有儿童疳 ，昏睡烦躁，鼻烂汁臭，齿 生疮，下利黑血，虫食下部为狐，下唇有疮，虫食其脏为惑，上唇有疮。三虫者，谓长虫赤虫蛲虫也。乃有九种，而蛲虫及寸白人多病之。寸白从食牛肉，饮白酒所成，相连一尺，则杀人，服药下之，须结里溃然，出尽乃佳。若 者，相生未已，更宜速除之。蛲虫多是小儿患之，大人亦有，其病令人心痛，清朝口吐汁烦躁则是也。其余各种种不利人，入胃无不有者，宜服九虫丸以除之。蛔虫者，是九虫之一也，长一尺，亦有长五六寸，或因脏腑虚弱而动，或因食甘肥而动，其发动则腹中痛，发作积聚，往来上下，痛有休息，亦攻心痛，腹中热，口中喜涎，及吐清水，贯伤之者则硬。诊其脉，腹中痛，其脉法当沉弱弦，今反洪而大，则蛔虫也。

　　卷之六十七　诸虫门（附论）

　　诸虫通治方

　　治积年常患诸虫，心痛吐水，不能食。

　　鹤虱 野狼牙 附子（炮，去皮脐） 干漆（捣碎，炒令烟尽） 槟榔 白术 橘皮（汤浸去白用） 甘草（炙，各一两） 吴茱萸（汤浸，微炒） 干姜（煨，各三分） 野狼毒（一两半，用醋拌炒黄）

　　上为细末，炼蜜和捣二三百杵，丸如梧桐子大，每服十五丸，不拘时粥饮送下。

　　卷之六十七　诸虫门（附论）

　　诸虫通治方

　　槟榔 牵牛（各半斤） 雷丸（一两半） 苦楝皮（一两） 大黄（四两） 皂角（半斤） 三棱 莪术（各二两，另锉，同醋煮） 木香（随意加入）

　　上为细末，煎皂角膏子煮糊和丸，如黍米大，每服二钱，四更时分冷茶清下，小儿一钱，下虫，以白粥补之。

　　卷之六十七　诸虫门（附论）

　　诸虫通治方

　　取积追虫。

　　黑牵牛（一斤，取头末，十两，生用） 大腹子（一斤，扁者取末，七两，生用，如尖者是槟榔） 莪术（二钱，煨） 京三棱（炮） 雷丸（炮） 广木香（煨，各五两）

　　上为细末，研匀用好紫色皂角半斤，去皮弦切碎，用水两大盏，浸一宿，冬月浸两宿，捞去粗滓，铜磁瓷内熬数沸，白沫出为度，放冷和药，必须揉捣为丸，如梧桐子大，每服四钱重，五更时沙糖水送下，温冷不妨，至天明利三五行，看取下是何虫积，以温白粥补之。

　　忌食生冷鱼腥硬之物，孕妇勿服。

　　卷之六十七　诸虫门（附论）

　　诸虫通治方

　　治九虫动作，腹中刺痛，口吐清水，面色黑黄，及虫攻心痛者。

　　东引石榴枝（三两） 陈皮（酒浸去白，焙） 吴茱萸（汤泡，焙炒） 木香（各一两半） 芍药 大黄（碾，各二两） 薏苡根（二两半）

　　上 咀如麻豆大，每服半两，水一盏半，煎至八分，去滓，空心温服。

　　卷之六十七　诸虫门（附论）

　　诸虫通治方

　　治九虫在肠胃，令人心烦吐逆，下虫。

　　野狼牙 贯众 鹤虱（纸上微炒过） 芜荑仁（各一两）

　　上为细末，每服一钱，粥饮调下，良久再服，虫出为度。

　　卷之六十七　诸虫门（附论）

　　诸虫通治方

　　治三虫。

　　烧竹节 雷丸（各三分） 场灰（二分） 橘皮（一分半）

　　上为细末，炼蜜和丸，如梧桐子大，每服八丸，用白汤送下，一日三服。

　　卷之六十七　诸虫门（附论）

　　诸虫通治方

　　治三虫并寸白虫。

　　上用槟榔三枚，以灰火 过，粗捣筛，用水三盏，煎至一盏半，去滓分三服，空心日午更各一服，其虫尽下。或和葱白盐豉同煮饮之亦佳。一方治寸白虫，用槟榔二七枚，锉碎，以水二升半，煮成取一升半，去滓，内末频服，暖卧虫出，或不尽，更服取瘥，止宿勿食，且服之。

　　卷之六十七　诸虫门（附论）

　　诸虫通治方

　　治肺劳热生虫，其形如蚕，令人咳逆气喘，或谓忧膈气膈恚膈，寒膈热膈，此皆从劳气所生，名曰膏盲病，针灸不至。

　　麦冬门（去心，十两） 干姜（炮） 蜀椒（去目并合口者，微炒出汗，各一两） 黄（锉） 百部（焙） 白术 人参 桂（去粗皮，各一两一分） 远志（去心） 附子（炮。

　　去皮脐） 细辛（去苗叶） 甘草（炙，各一两半） 杏仁（去双仁皮尖，焙干麸炒令黄，半两）

　　上为细末，炼蜜和，更于铁臼内涂酥，杵令匀熟，丸如酸枣大，含化稍稍咽津。一方有槟榔。一方无白术。

　　卷之六十七　诸虫门（附论）

　　诸虫通治方

　　治脾劳有白虫，长一寸，在脾为病，令人好呕，胸中咳咳，即呕而不出。

　　前胡（去芦） 白术（锉） 细辛（去苗叶） 赤茯苓（去皮） 枳壳（去穣，麸炒） 常山（锉） 松萝 旋复花（各一两半） 龙胆（去苗） 杏仁（去双仁皮尖，麸炒，各一两）

　　上锉碎，每服半两，水二盏，入竹叶十片，洗净细切，同煎至一盏，去滓空心服，吐之即瘥。若腹中热满，加芒硝半钱，栀子仁一两半。一方用枳实，无枳壳。

　　卷之六十七　诸虫门（附论）

　　诸虫通治方

　　治心脏劳热伤心，有长虫名曰蛊，长一尺，贯心为病。

　　雷丸（灰火炮过） 橘皮（汤浸，去白，焙） 桃仁（去双仁皮尖，麸炒，各一两一分）

　　贯众（大者，去须，半两） 白芜荑（炒） 青葙子（炒） 干漆（炒令烟出，各一两）野狼牙（去连苗处，净刷去土，锉，一两半） 乱发（如鸡子大一块，烧为灰，研）

