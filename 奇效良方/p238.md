<!-- { "loadSidebar": true } -->
　　治蛊毒败鼓皮 蚕蜕纸（各烧存性） 刺猥皮 五倍子 续随子 朱砂（研） 雄黄（研，各等分）

　　上为细末，糯米稀糊和丸，如梧桐子大，每服七丸，空心服，熟水送下。

　　卷之六十九　诸毒门（附论）

　　诸毒通治方

　　治蛊毒及虫蛇畜兽毒。

　　雄黄 明白矾（生用，各等分）

　　上于端午日合研细，熔黄蜡和丸，如梧桐子大，每服七丸，念药王菩萨药上菩萨七遍，白汤送下。

　　卷之六十九　诸毒门（附论）

　　诸毒通治方

　　治中蛊毒，令人腹内坚痛，面目青黄，病变无常。

　　蜜（一碗） 猪骨髓（五两，研）

　　上同煎令熟，分作十服，日三服，即瘥。

　　治蛊毒及金蚕蛊毒方凡中毒者，先以白矾末令尝，不觉涩而味甘，次食黑豆不腥，乃中毒也，即浓煎石榴根皮汁饮之，不下即吐出虫皆活，无不愈者。李晦之云：凡中毒以白矾茶芽捣为末，冷水饮之。

　　卷之六十九　诸毒门（附论）

　　诸毒通治方

　　治五种蛊毒，及草蛊术，在西凉处及岭南人，若行此毒，入人咽刺痛欲死者。

　　上用马兜铃根一两，细锉，以水一盏，煎至七分，去滓空心顿服，当时吐出蛊，未吐再服，以快为度。一方以苗为末，温水调服。一方用根捣末，水服方寸匕。

　　卷之六十九　诸毒门（附论）

　　诸毒通治方

　　上用鳗鲡鱼干末，空心服之，三五度瘥。一方烧炙令香，食之尤佳，其鱼有五色纹者良。

　　卷之六十九　诸毒门（附论）

　　诸毒通治方

　　治食中有蛊毒，腹内坚痛，面目青黄瘦瘁，淋露骨立，病变无常。

　　铁精（乃 铁炉中，如尘紫色，轻者为佳，不拘多少）

　　上为细末，以生鸡肝捣和丸，如梧桐子大，曝干，每服五丸至七丸，温酒下。

　　卷之六十九　诸毒门（附论）

　　诸毒通治方

　　上用山豆根，不以多少，密遣人和水研已，禁声服少许，不止再服。

　　卷之六十九　诸毒门（附论）

　　诸毒通治方

　　治蛊毒下血，如烂肉片，心腹 痛，如有物啮。若不即治，蚀人五脏乃死。

　　槲木（北阴白皮） 桃根白皮（各四两，并细锉） 猥皮灰 乳发灰（各一两） 火麻子汁（五升）

　　上先以水五盏，煮槲皮桃根皮取浓汁二盏，和麻子汁，每服暖汁一盏，调猥皮灰发灰二钱匕，令患人少食旦服，须臾用水一盆，以鸽翎引吐于水中，如牛涎，诸蛊并出。

　　卷之六十九　诸毒门（附论）

　　诸毒通治方

　　蓖麻（一粒，去皮） 朴硝（一钱）

　　上细研，作一服，新汲水调下，连作二三服效。

　　卷之六十九　诸毒门（附论）

　　诸毒通治方

　　治蛊毒下血，或腹痛，或不痛，百治不效，烦渴不止。

　　臭椿根（东引佳，白皮，蜜炙焙干） 地榆（各半两）

　　上为细末，每服一钱，热米饮调下。

　　卷之六十九　诸毒门（附论）

　　诸毒通治方

　　治蛊毒吐血，或下血如烂肝。

　　上用苦瓠一枚，切以水二大盏，煎取一盏，去滓，空心分温二服，吐下蛊即愈。《范汪方》云：苦瓠毒当临时量用之。《肘后方》云：用苦酒一升，煮令消饮之，神验。一名苦葫芦。

　　卷之六十九　诸毒门（附论）

　　诸毒通治方

　　昼夜出血石余，四脏皆损，惟心未毁，或鼻破待死者。

　　上以桔梗捣屑，以酒服方寸匕，日三服，不即下药者，以物拗口开灌之，心中当烦，须臾自定，服七日止，当猪肝脏以补之，神良。

　　卷之六十九　诸毒门（附论）

　　诸毒通治方

　　治中蛊毒吐血雄黄（一分，研） 伏龙肝（研，半两） 斑蝥（去足翅，糯米炒，十四枚，去糯米） 獭肝（各枣大，炙）

　　上为细末，每服二钱匕，空心以酪浆调下，或吐蛤蟆及蛇虫等出，是效。

　　卷之六十九　诸毒门（附论）

　　诸毒通治方

　　治中蛊吐血。

　　上用小麦面二合，分为三服，以冷水调下，半日服尽，当下蛊即瘥。

　　卷之六十九　诸毒门（附论）

　　诸毒通治方

　　南方有蛊毒之乡，于他家饮食，即以犀角搅之，白沫竦起，即为有毒，无沫者即无毒也。

　　广南卫生方桃生 烟蔓草并叶如茶，其花黄而小，凡一叶入口，百窍溃血，人无复生。

　　广西愚民私怒，茹以自毙，家人觉之，即取抱卵不生鸡儿，细研，和以麻油，扶口灌之，乃尽吐出恶物而苏，少时不可救矣。如人误服此药者，止以前法解之。

　　卷之六十九　诸毒门（附论）

　　诸毒通治方

　　雷州民康材妻为蛮巫林公荣用鸡肉桃生，值商人杨一者善医疗，与药服之，才食顷，吐积肉一块，剖开，筋膜中有生肉存，已成为鸡，头尾嘴翅悉稍似。康诉于州，州捕林至狱，而呼杨生令具疾证用药，其略云：凡吃鱼肉瓜果汤茶，皆可桃生，初即觉胃腹稍痛，明日渐加刺满，十日则物生即动，上则胃痛，沉下则腹痛，积以瘦瘁，此是候也。昔陈可大知广庆府，胁下忽肿起，如生痈疖状，顷刻间其大如碗，识者云此中桃生毒也。候五更以绿豆细嚼试，若香甜则是，已而果然，乃用此方。

　　上用升麻为末，用冷水调二钱服之，遂洞下泻出，肿即消，续煎平胃散调补。若在上膈则取之，其法用热茶一瓯，投胆矾半钱于中，候矾化尽，通呷，服良久，以鸡翎探喉中，即吐出毒物，在下膈则泻之，以米饮调郁金末三钱，毒则泻下，乃碾人参白术末各半两，同无灰酒半升，入瓶内慢火熬半日，待酒熟取出，温服之，日一杯，五日乃止，然后饮食如故。

　　卷之六十九　诸毒门（附论）

　　诸毒通治方

　　治中水毒溪毒，如伤寒状。

　　葱白（一握，切） 豉（半升） 葛根（二两） 升麻（三分）

　　上锉如豆大，每服四钱匕，水二盏，煎至一盏，去滓，不拘时温服，移时再服。

　　卷之六十九　诸毒门（附论）

　　诸毒通治方

　　治中水毒溪毒，如伤寒状。

　　上用五加皮研为细末，每服一钱匕，酒一盏调下，日二夜一，粥饮调亦得。一方以五加根烧研为末，水调服。

　　卷之六十九　诸毒门（附论）

　　诸毒通治方

　　治中水毒溪毒，下部虫蚀生疮。

　　上用牡丹皮为细末，每服二钱匕，酒一盏调下，日三。

　　
