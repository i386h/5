<!-- { "loadSidebar": true } -->
　　洞泄肠鸣无力，不及拈衣，其脉弦细而弱者，温之收之；脓血稠粘，至圊而不能便，其脉洪大而有力者，寒之下之，机要又云：太阴经受湿，而为水泄虚滑，身重微满，不知谷味，久则防变而为脓血。脾经传肾，谓之贼邪，故难愈者，若先痢而后滑，谓之微邪，故易痊，此皆脾土受湿之所为也。陈无择云：滞下之证，《内经》所载血溢血泄，血便注下，古方则有清脓血，今为痢疾，其实一也。多由脾胃不和，饮食过度，停积于肠胃，不能克化，又为风寒暑湿之气所干，故为此疾。伤热则赤，伤冷则白，伤风则下清血，伤湿则下如豆汁，冷热交并，赤白兼下。治法当通利之药，疏涤脏腑，严氏以巴豆等剂推其积热，后辨以冷热风湿之证，用药调治，热赤者清之，冷白者温之，伤风而下清血者则祛逐之，伤湿而下豆汁者分利之，冷热相并，温凉以调之，仍须先调胃气，切不可骤用罂粟诃子之药，止之涩之，使停滞不泄，多致危殆。陈无择又云：古方风停肤腠，下瘀血或下鲜血，湿毒下如豆汁，皆外因之所致。古方有五泄，因脏气郁结，随其所发，使利脓血，作青黄赤白黑，一一不同，即内因也。又饮食油腻热物，酒醴 醢，纵情恣欲，房室致伤精血，肠胃粘溢，久积冷热，遂成毒痢，皆不内外因。治之先推其岁运，以平其外，察其郁结，以调其内，审其所伤，以治不内外，条然明白，不致妄投也。此分三因，而治用药当以三因内求之。《大全良方》云：有一方，一家之内，上下传染，长幼相似，是疫毒痢也。治法虽当察运气之相胜，亦不可狎泥。当先察其虚实冷热，首用败毒散，倍加人参甘草陈皮，随证用之。陈无择又云：饮食冷热，酒醴 醢，肠胃粘溢，久积冷热，遂成毒痢。严氏云：或有饮冷酒寒物，房欲劳伤精血，而成久痢，则宜化毒以保卫之。《病机》云：里急后重，脉大而洪实为里，热甚而闭，是有物结坠也。若脉大，甚不宜下，虽里急后重，而脉沉细弱者，谓寒在内而气散，可温养自愈。里急后重闭者，大肠经气不宣通也，宜加槟榔木香，宣通其气。《原病式》云：下迫后重，里急窘迫，急痛也，火性急速而能燥物故也。《机要》云：腹痛者和之，如发热恶寒，腹不痛，以黄芩多用。腹痛甚者，加当归倍芍药。《百一选方》云：禁口痢是毒瓦斯上冲心肺所致，用石莲肉以通心气。丹溪云：吃病气自下冲上，属火之象，古方悉以胃弱言之，殊不知胃弱者，阴弱也，虚之甚也，滞下之义，多见此证，乃久下而阴虚也。《原病式》曰：或言下痢白为寒者误也，若果为寒，则不能消谷，何由反化为脓也？所谓下痢谷，反为脓血，如世之谷肉果菜，湿热甚则自化，腐烂溃发，化为污水也。其热为赤，热属心火故也；其湿为黄，湿属脾土也；燥郁为白，属肺金也。经曰：诸气愤郁，皆属于肺，谓燥金之化也。然诸泻痢皆兼于湿，今反言气燥者，谓湿热甚于肠胃之内，而肠胃怫郁，结而又湿至于否，以致气液不得宣通，因以成肠胃之燥，使烦渴不止也。假如下痢赤白，俗言寒热相兼，其说尤误，岂知水火阴阳寒热者，尤权衡也，一高则必一下，一盛则必一衰，岂能寒热俱甚于肠胃，而同为痢也。如热疮疡而出白脓者，岂可以白为寒欤？其在皮肤之分属金，故色白也；次在血脉之分，属心火故为血也，其色红；在肌肉属脾土，故作黄脓；在筋部属肝木，故其脓色带苍；深至骨属肾水，故紫黑血出也。各随五脏之部，面见五色，是其标也；本则一出于热，但分浅深而已。大法下迫窘痛，后重里急，小便赤涩，皆属燥火，而下痢白者，必多有之，然为热明矣。又云：白痢既为热病，何故服辛热之药，亦有愈者耶？盖辛热之药，能开发肠胃郁结，使气液宣通，流湿润燥，气和而已。盖病微者可愈，甚者郁结不开，其病转加而死矣。凡治热甚吐泻亦然，夫治诸痢者，莫若以辛苦寒药治之，或微加辛热佐之则可。辛能发散，开通郁结，苦能燥湿，寒能胜热，使气宣平而已，如钱氏香连丸之类是也。故治诸者，黄连黄柏为多，以其至苦大寒，正主湿热之病，乃若世传辛热金石毒药，治诸吐泻下痢，或有愈，以其善开郁结故也。然虽亦可验者，或不中效，反更加害。丹溪曰：或问河间之言，滞下似无挟寒者乎？予曰：泄痢之病，水谷或化或不化，虚实何如？惟觉困倦，若滞下则不然，或脓或血，或脓血相杂，或肠垢，或无糟粕，或糟粕相混，有痛不痛大痛之异，然皆里急后重，逼迫脑人，似乎皆热实证也。《原病式》云：所论痢之赤白，皆云有热，热在气分为白，热在血分为赤，赤白相杂者，气与血皆受病也。且滞下之证，古人多与泄泻同论，至《三因方》，始能另立条目，盖实有不同。夫病有从外感而得者，须分六气之异，外既受伤，肠胃郁结，遂成赤白等证，当随其气血虚实以调之。有因脏气发动，干犯肠胃而得者，须察其何脏相乘，以平治之。又有因饮食失节而得者，则又审其何物所伤，以消克之。世之感此疾者，其因诚不越乎是三者，但其受病之后，肠胃怫郁，脓血稠粘，里急后重诸方，虽有寒热虚实之论，刘河间则以为热，《内经》亦以热多而寒少，丹溪以为挟虚寒之证，且前人立论，各有立法，见证立方，各有受病之源，随证用药。后之学人，宜深审之，可不惧诸，人之命岂可轻忽也！

　　卷之十三　痢门（附论）

　　痢疾通治方

　　治大人小儿风冷乘虚客于肠胃，水谷不化，泄泻注下，腹胁虚满，肠鸣腹痛，及肠胃湿毒下如豆汁，或下瘀血。

　　白术 白芍药 川芎 人参 茯苓（去皮） 当归（各二钱） 肉桂（去皮，半钱）

　　上作一服，水二盅，粟米一撮，煎至一盅，不拘时服。

　　卷之十三　痢门（附论）

　　痢疾通治方

　　治大人小儿脾胃气虚，冷热不调，下痢脓血，赤多白少，或纯下鲜血，里急后重，小便不利。

　　地榆（炒） 干葛（各四钱） 干姜（炮，一钱） 当归（去芦） 茯苓（去皮） 赤芍药（各三上为细末，每服二钱，用温热水调下，不拘时服。

　　卷之十三　痢门（附论）

　　痢疾通治方

　　治大人小儿脏气虚怯，冷热不调，积而成痢，或下鲜血，或如豆汁，或如鱼脑，或下瘀血，或下紫黑血，或赤白相杂，里急后重，日夜频数，无问新旧，并皆治之。

　　白扁豆（炒） 木香 人参（去芦，各二两） 茯苓（去皮） 肉豆蔻（煨，各四两） 罂粟壳上为细末，每服三钱，用温米饮调下，不拘时服。

　　卷之十三　痢门（附论）

　　痢疾通治方

　　治脾胃虚弱，内挟风冷，泄泻注下，水谷不化，腹中 痛，久痢，脾滑不禁木香 赤石脂 诃子肉 附子（醋煮，去皮脐） 甘草（各一钱） 藿香叶 肉豆蔻（各一上作一服，水二盅，生姜三片，红枣一个，煎一盅，不拘时服。

　　卷之十三　痢门（附论）

　　痢疾通治方

　　治大人小儿冷热不调，下痢赤白，或如脓血鱼脑，里急后重，脐腹 痛，如脱肛坠下，酒毒便血，并治之。

　　肉桂（去皮，半钱） 人参（去芦） 当归（去芦） 诃子（去核） 木香（不见火） 肉豆蔻（面裹炮） 甘草（各一钱） 白芍药 白术（各一钱半） 罂粟壳（去筋膜，蜜制，二钱）

　　上作一服，水二盅，煎至一盅，不拘时服。脏寒者加附子。

　　卷之十三　痢门（附论）

　　痢疾通治方

　　治男子妇人远年近日赤白下痢。

　　罂粟壳（去蒂盖） 黄柏（去粗皮） 枳壳（去穣，炒） 御米（即粟壳子） 甘草（炙，各二上作一服，水二盅，韭白二条，擘碎，同煎至一盅，空心服。

　　卷之十三　痢门（附论）

　　痢疾通治方

　　治脾胃虚弱，内挟冷气，心胁刺痛，呕吐恶心，肠鸣泄痢，水谷不化，渐成诃子（去核） 肉豆蔻（面裹煨） 青皮（去穣，各四两） 附子（炮，一两） 肉桂（去皮，上为细末，每服三钱，淡生姜汤调下，不拘时服。

　　卷之十三　痢门（附论）

　　痢疾通治方

　　治脾胃怯弱，饮食过伤，留滞不化，遂成痢下，服此药推导，更须斟酌受病浅深，增减丸数，当逐尽积滞方佳，然后徐徐补之。

　　乌梅肉 杏仁（去皮尖，另研） 半夏（汤泡七次） 缩砂（各十四个） 百草霜（六钱） 巴上为细末和匀，用稀糊为丸，如黍米大，每服十五丸，加至二十丸，用白汤送下，看人虚实，加减丸数服之。

　　卷之十三　痢门（附论）

　　痢疾通治方

　　治冷热不调，下痢赤白，日夜无度，腹痛不可忍者。

　　黄连（去须，六两） 阿胶（蛤粉炒） 当归（去芦，酒洗） 干姜（炮，各三两）

　　上为细末，醋煮，米糊为丸，如梧桐子大，每服五十丸，加至七十丸，空心用米饮汤送下。

　　卷之十三　痢门（附论）

　　痢疾通治方

　　治伏热下痢，分利阴阳。

　　方见暑门。

　　卷之十三　痢门（附论）

　　痢疾通治方

　　治感冒，下痢鲜血。

　　方见暑门。

　　卷之十三　痢门（附论）

　　痢疾通治方

　　治冷热不调，下痢赤白，脓血相杂，里急后重。

　　黄连（去须，十两，用吴茱萸一两同炒，令赤色，去茱萸不用） 木香（二两四钱，不见上为细末，醋糊为丸，如梧桐子大，每服五七十丸，食前用米汤送下。

　　卷之十三　痢门（附论）

　　痢疾通治方

　　治一切下痢赤白，脓血相杂，里急后重。

　　木香（不见火） 诃子（炮，去核） 当归（洗，去芦，各六两） 青皮（去白） 甘草（各二上为细末，炼蜜为丸，如弹子大，每服一丸，用水一盅，煎至六分，空心服。

　　卷之十三　痢门（附论）

　　痢疾通治方

　　治冷热不调，下痢赤白，里急后重，脐腹疼痛，口燥烦渴，小便不利。

　　黄连（去须，三两） 茯苓（去皮） 阿胶（各二两）

　　上黄连茯苓为末，熬阿胶搜和为丸，如梧桐子大，每服五七十丸，空心用米饮汤下。

　　卷之十三　痢门（附论）

　　痢疾通治方

　　治脾经受湿，泄泻不止，米谷不化，脐腹刺痛。

　　黄连（去须） 吴茱萸（去梗，炒） 白芍药（各五两）

　　上为末，面糊为丸，如梧桐子大，每服五七十丸，空心用米饮汤下，日三服。

　　卷之十三　痢门（附论）

　　痢疾通治方

　　治脾胃虚弱，脏腑频滑，下痢赤白。

