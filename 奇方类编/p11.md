<!-- { "loadSidebar": true } -->
　　将先破之处，面糊作饼粘贴。用小砂壶二个，烧酒煎滚，去酒，以热壶口复于面糊上熏疮。如拔火壶一样，壶冷又易一壶。如此将毒瓦斯拔尽即愈。熏后用猪胆熬成膏

　　卷下　疮毒门

　　治痞块方

　　用膏药贴痞块处，将面糊作圈，围膏药上。将皮硝四两，麝香二分，共为细末，置圈内。

　　将烧酒十两，盛瓶内煎滚摩之，硝运化复干为度。若小孩不用瓶，以猪尿脬盛硝、麝、酒，扎紧。以绢捆在肉上贴患处摩之，以酒干为度。

　　卷下　疮毒门

　　治黄病方

　　用面糊作圈围肚脐，将黄蜡化开，薄薄涂纸上，卷作筒，安面圈内，向脐上，以火烧纸筒，筒尽再易一筒，以黄拔尽为度。不便令风入脐以膏药粘贴。如黄未拔尽，用数十筒烧，以筒内黄拔尽为止，即愈。

　　卷下　疮毒门

　　千金不易膏药

　　专治一切肿毒瘰 。

　　鱼一个，重一斤，即二个无妨。每斤用香油一斤煎鱼，已枯捞去鱼，入黄丹六两熬成膏，

　　卷下　疮毒门

　　膏药方

　　治一切寒凉腰气，筋骨流痰等症。

　　香油一斤 野大黄根半斤煎枯去渣后，入黄丹六两，熬成膏，摊贴之，效。

　　又方香油一斤 黄丹六两 黄蜡 白矾 新剃头发（热水净去油腻烧存性）各三钱 乳香没药各三钱共入油内熬去渣成膏，百病可贴。

　　又方贴风湿骨疼。

　　独蒜四两 大椒四两 生姜四两 生葱四两 蛇蜕一条（全者佳） 香油一斤以上共入油内熬出汁，滤渣后入黄丹六两，熬成膏摊贴之。

　　卷下　疮毒门

　　风湿诸般疼痛膏药

　　玄参 苦参各四两 黄柏三两 荆芥二钱五分 郁金二钱防己三钱 川乌 草乌各四钱大黄 生姜各三钱 香油三斤将群药入油内浸三日，铁锅熬，入鳖甲一个，以验火色。以鳖甲黑枯为度，滤去渣，下黄丹一斤半，以水飞过炒干，文武火煮，滴水成珠，下乳香、没药各三钱，麝香一分，搅匀，将瓷磁瓶盛之，埋土内一七，去火气摊贴。

　　卷下　急治门

　　清凉散

　　专治汤泡火烧，敷之止疼立愈。

　　大麦，净砂锅内炒至漆黑为度。取出以纸铺地上，出火气，研细末。烂者，干搽末；破者，又方用水中大蚌四、五枚，置瓷盆中，候口开，入片、麝二、三分于内，即化为水。以鸡翎将水四面扫上，再以蚌壳烧灰研末，入片、麝少许，敷之立效。

　　又方用人粪，瓦上焙枯黑研末，香油调涂亦效。

　　卷下　急治门

　　回阳丸

　　专治阴症肚疼，立刻见效。

　　明矾 火硝 胡椒各一钱 真黄丹八分共为细末，陈醋为丸，男左女右握在手心，以帛缚之出汗而愈。

　　又方用黑豆炒熟，乘热研烂，以热黄酒泼上，一饮而尽，神效之方也。

　　又方将本人脚后跟啃出血津，即愈。

　　卷下　急治门

　　治阴症回生膏

　　枯矾 本 干姜各五钱连须葱数茎，捣烂，敷脐上，热砖烙之。

　　卷下　急治门

　　又治汤泡火烧方

　　切不可用凉水浇洗。如一时药不便，先饮童便一碗，或生萝卜汁一碗，再将生大黄末或香油、或桐油调敷。如烂见肌肉者，用山野人家百草霜二钱，轻粉一钱五分，研末，香油调敷，内服清凉散。

　　卷下　急治门

　　治金刃伤

　　用好鸡骨炭，掷地有声者，同好松香各等分捣成一块，用老韭菜汁拌湿、阴干。如此捣拌三、四次，为细末，收贮，每遇金疮敷之，立愈。切不可饮冷水，食稀粥，只食干饭。

　　卷下　急治门

　　附子理中丸

　　（去附子，名理中丸） 治五脏中寒，口禁失语，大吐大泻之后，四肢皆冷，元气不接，不省人事。

　　大附子（面煨，去皮脐）二钱 白术（土炒）二钱 干姜（炒）二钱 人参二钱枣二枚为引，水煎服。

　　卷下　急治门

　　鱼骨鲠喉不下

　　用象牙磨末，水服之即下。

　　诸般鱼骨鲠及竹木刺入喉中 水一碗，用浓墨笔写癸，水化为龙，行六字在上，一气饮。

　　若不下，再服一次，未有不下者。

　　卷下　急治门

　　诸般骨鲠

　　玉簪花为末。如无花，取根汁，将醋调汁灌下，不可粘牙。

　　卷下　急治门

　　吞针鲠喉不下

　　黑沙糖和泥为丸吞下，泥裹针，自出于大便中。

　　又方蚕豆煮熟同韭菜食之，亦从大便中出。

　　卷下　急治门

　　鱼骨鲠

　　将鱼刺一根，暗插在他头上，勿说破，自下。

　　又方写一龙字，在喉咙上；写一龙字在凉水碗，呷之即下。

　　卷下　急治门

　　鸡骨鲠

　　香油煎滚，温服立下。

　　卷下　急治门

　　猪骨鲠

　　象牙刮末，浮于新汲水上吸之。

　　卷下　急治门

　　竹木刺入肉中

　　鹿骨烧存性为末，水调敷之。虽日久，不过一夜即出。

　　又方羊屎烧，为末，和猪油敷之。或以牛膝草嚼烂敷之亦妙。

　　卷下　急治门

　　木屑呛喉

　　铁斧磨水灌之即愈。

　　卷下　急治门

　　吞金银铜铁不化

　　砂仁煎浓汤，渴服自出。

　　又方白丁香三钱煎汤，服之立下。

　　卷下　急治门

　　误食轻粉筋骨疼痛

　　川椒去目，每日清晨吞之，任意不拘多少，白汤下。

　　卷下　急治门

　　误食水蛭

　　（即蚂蝗） 泥土为丸，香油为衣，每服二、三百丸。空心温酒送下，随出。

　　卷下　急治门

　　误食田螺卡喉将死者

　　将鸭一只，以水灌之。少时，将鸭倒悬，令吐涎与病患服之，即化。

　　卷下　急治门

　　针折在肉内

　　鼠脑涂之即出。

　　卷下　急治门

　　误食桐油

　　多饮滚酒即解。

　　卷下　急治门

　　中砒霜毒

　　酱调水服。若在胸中作楚，急用胆矾研水灌之，或用真菜油灌之立解。或用稻草烧灰，以新汲水淋汁一碗，冷服立解。

　　卷下　急治门

　　中菌毒

　　将净地下挖深二尺许，入新汲水于内，搅三百下，待澄清饮之，立解。

　　卷下　急治门

　　中诸药毒

　　玉簪花根擂水吞之，勿粘牙。又用生姜汁立解。

　　又方五倍子二两，研末，黄酒送下。若毒在上，则吐；在下即泻。

　　卷下　急治门

　　中巴豆毒

　　煎黄连汁服之，即解。

　　卷下　急治门

　　中六畜肉毒

　　水煎墙上黄土二钱饮之，即解。

　　卷下　急治门

　　中马肉毒

　　将芦根捣汁一碗，饮。并煎汤浴体，愈。

　　卷下　急治门

　　中猪肉毒

　　猪牙烧为末一钱，水送下。

　　卷下　急治门

　　中鸭肉毒

　　猪粪烧为末，每一钱水送下。

　　卷下　急治门

　　中鳖毒

　　食鳖肉误食苋菜，成鳖腹胀，速饮白马尿一碗，即化。

　　卷下　急治门

　　蛇毒并虫毒

　　以苍耳草嫩叶杵汁灌之，仍将叶敷伤口。毒入肠者，以两刀相磨，取磨下之汁服。又或用益母草煎服。

　　又方马桑皮和盐杵烂敷伤口。兼治蜈蚣毒。

　　又方以生姜、半夏捣烂敷。即以二味煎酒服。

　　卷下　急治门

　　祛蜈蚣法

　　凡人家多蜈蚣，以头发常烧烟或床下，或厨房闻之，入土三尺。

　　卷下　急治门

　　被毒伤跌倒不起将死者

　　香白芷捣烂为末，麦冬去心，好酒煎服，良久有黄水自伤口出。候水尽，肿消皮合，仍将药渣捣烂敷之。又扁豆叶捣烂敷。

　　卷下　急治门

　　蛇咬

　　菜刀烧红，将生白矾少许放刀尖上，化水滴患处即愈。

　　卷下　急治门

　　睡着蛇拔口中拔之不出

　　先以快锥刺定蛇尾，即将刀剖尾，以川椒数颗入内缠定，自然退出

　　卷下　急治门

　　雄灵散

　　治毒蛇所伤，昏闷欲死者。

　　卷下　急治门

　　雄黄五钱

　　五灵脂一两共为末，每服二钱，好酒调服。渣仍敷患处，良久再进一服即愈。

　　卷下　急治门

　　水蛇刺伤

　　苋菜根顺擂滚酒泡，以碗盖之，热饮取汗为度，渣仍敷患处。

　　卷下　急治门

　　疯狗伤人

　　川黄连三钱 番木鳖三个 虎胫骨三钱 甘草一钱以麻油四两，将前药煎汁取渣，又生酒内煎过，先吃油，后将药渣酒饮醉，取汗。忌鹅、狗、羊肉七日，余不禁。

　　又方斑蝥七个，去头足，入糯米同炒，研为末，温酒送下，无人处方服，泻在便桶内，有沫似狗形为验。如无形，宜服六、七次。愈后，将黄连一两水煎服，解毒。忌荤、酒百日。

　　凡遇此伤，先将刺破患处用艾汁洗，又服此药，无不效矣。否则腹中闻犬声，不救。

　　卷下　急治门

　　狗咬

　　甘草、杏仁以口嚼烂敷之。又以鼠屎捣烂敷之，即止痛。

　　卷下　急治门

　　虎伤

　　多服生姜汁，并用淋洗伤口，又以白矾末敷之，即止痛。

　　卷下　急治门

　　马咬及跌伤

　　艾火炙伤处，以马粪及人粪烧存性，猪油调搽。

　　卷下　急治门

　　猫咬

　　薄荷捣汁涂上。

　　卷下　急治门

　　鼠咬

　　猫毛烧灰，加麝香少许，以唾津润敷。

　　卷下　急治门

　　毒蜂蜇人将死者

　　蜂房焙为末，猪油调敷。又随身药将阳物垢手掏擦患处，并治蜈蚣等狗咬又方蜂将蜇时，就地画一玉字，口念金木水火，上句一字一画于初一横金字起，念到临了土字一点下止。即于点下之土捻起，就伤处敷之即效。

　　卷下　急治门

　　蜈蚣咬

　　将咬时就地画一马字，口念子丑寅卯辰巳午未申酉戌亥之句。一字一画于初一画念“子”字起，念到临了“亥”字一点下止。亦于点下之土捻起，就患处涂之立愈。又用草纸烧烟熏之；又用独蒜头捣烂敷咬处，或烧颈发烟熏之。

　　卷下　急治门

　　急救自缢

　　轻轻解下，不可割断绳索，亦不可令其仰卧。以头扶正，将手足慢慢屈弯，将粪门用力顶住，不令泄气，以一人用手揪住头发，将头扯直，再用二人将苇筒吹两耳，不住手按摩胸前，虽气绝时久，多吹多摩亦可救活。

　　卷下　急治门

　　急救冻死或落水冻死

　　但胸前微热，急脱去湿衣包之，不可令近火，须用布袋盛炒热炉灰，放心口擦摩。如冷，又换热灰，待开眼，以温酒姜汤灌之。

　　卷下　急治门

　　卒然中恶仆地不语

