<!-- { "loadSidebar": true } -->
　　又方诃子五钱 银朱五钱共为细末，搽患处。

　　又方白矾 五倍子 黄丹各五钱为细末，搽患处。

　　卷下　杂治门

　　治马癞方

　　硫黄 大黄 巴豆（去油） 塌灰各等分研为细末。将苏子油熬滚，方下前药即取起，候冷，用穿山甲刮破涂之。

　　卷下　杂治门

　　治马起卧肚痛

　　用火药半茶盅，烧酒一大盅，调和灌之。

　　卷下　杂治门

　　治马三结

　　发灰三钱 白矾三钱 胡椒（前结用九粒，中结用十八粒，后结用二十一粒）

　　水二碗，煎一碗，温灌之。

　　卷下　杂治门

　　治马鞍压疮方

　　乳香（去油）三钱 没药（去油）三钱 血竭三钱 儿茶三钱 龙骨（ 过）三钱象皮（炒成珠）三钱 黄丹二两（炒） 冰片一分共细末，搽患处。

　　治牛瘟猪瘟 生大黄五钱 朴硝五钱煎水，竹筒灌之。

　　又方管仲三两 猪牙皂三两用水五碗，煎二碗，加朴硝三两，化开灌之。

　　卷下　杂治门

　　治鸡瘟

　　用巴豆仁捶碎，拌米与食好。

　　卷下　杂治门

　　治狗癞

　　用硫黄研末，拌饭喂之。每次二、三钱。

　　卷下　杂治门

　　治羊儿疯奇方

　　明天麻六两（用水酒浸胀，将皮纸湿包裹二层，入炭火烧熟，切细晒干） 南星一斤（将地挖二尺深，一坑将炭火烧坑，以火红为度，用水酒十壶，取炭出，入酒于坑内，以南星入内，将土掩上，对昼夜方起。另用酒洗泥净，切细晒干） 半夏十两（切片，用浓姜汁拌二、三次，晒干）

　　将前药三味共研细末，用半夏曲四两擂细，用水两碗打糊为丸。每日早服二钱，晚服一钱。

　　忌猪、牛、鸡、鹅、羊、马等肉。用食半月之后，有头疼，用老鸭一只食之，即愈。

　　卷下　附录经验秘方

　　误吞金验方

　　红枣煮烂，不时食之，金从大便自出。

　　卷下　附录经验秘方

　　流火验方

　　用煤炭研细末，醋调敷患处，立愈。

　　卷下　附录经验秘方

　　绝疟神方

　　当归一钱 茯苓一钱 广皮一钱 甘草五分上药用好烧酒浸一宿，临发时去渣温服。量大者，前药倍之，三日疟亦验，但必多服几次。

　　卷下　附录经验秘方

　　吐血方

　　真三七一钱 陈茶一钱同煎服。二、三次即止。

　　卷下　附录经验秘方

　　牙疼方

　　用新鲜地骨皮（即枸杞子根，不拘多少）洗净，削嫩皮，石器捣碎，用河水半碗，井水半碗，浸片时。以碗盖浸，将水含漱，口热即吐出，易之数次立效。

　　卷下　附录经验秘方

　　坐板疮并阴囊发痒

　　用陈荷叶煎汤，加白矾洗一、二次，无不立愈。

　　卷下　附录经验秘方

　　积年烂腿方

　　用新鲜萝卜阴干一、二日，其皮可剥，用皮粘贴，干则再换。贴几次即愈。

　　卷下　附录经验秘方

　　黄胆神方

　　用头番苋菜（未经割过者）阴干，遇病用砂锅煮汤，大碗不时服。若遇无苋菜时，即用苋菜种梗子亦验。

　　卷下　附录经验秘方

　　小儿肥疮

　　用大黑枣七枚，去核放在新瓦上焙炙，令枯研末。用生清油或麻油调，搽数次神

　　卷下　附录经验秘方

　　中暑

　　（即中 也，或肚痛难忍，或行人倒卧在地） 以藕捣汁，灌下即苏。

　　卷下　附录经验秘方

　　飞丝入目验方

　　用地上泥土少许，纳目中，片时即出。

　　卷下　附录经验秘方

　　鼻红验方

　　马兰头，即《本草》马兰草也，走肺经。搓熟塞鼻孔即止。

　　卷下　附录经验秘方

　　赤眼验方

　　两目红肿者，是用田中洁净揉泥搓丸。钦匾贴两眼皮，一夜两丸，无不立效。若睡熟候醒方换。

　　卷下　附录经验秘方

　　疮毒初起方

　　用青莲花瓣，将吐沫舐湿，粘贴即消。已溃者贴之即收口。

　　卷下　附录经验秘方

　　痔疮验方

　　用向东槐条，砂罐煎汤。以皮硝两许入汤，先熏后洗，熏时用衣服围住，勿令热

　　卷下　附录经验秘方

　　肠红方

　　用棉花核、槐花米，各炒黑，等分，再用乌梅水、陈酒跌丸。每日用乌梅水送下，每服三钱即止。

　　又方以木耳四两，洗洁净，入猪大肠煮烂。以此下饭，吃完即愈。

　　卷下　附录经验秘方

　　小便不通方

　　用松萝茶篓内箬叶煎汤一大碗，服下即通。

　　卷下　附录经验秘方

　　明目方

　　鸡蛋三十枚，刺蒺藜四两，淘净微炒，去刺，用砂罐清水煮一昼夜，若水干加水煮。每年冬季清晨用三、四枚或二、三枚同蒺藜汤下，久服不间断，目不昏花。老年可不用眼镜作蝇头字。

　　奇疾方

　　奇疾方序

　　予不知医而好抄方书，曾集古方之易简者、内外科各成帙，将以付剞劂，舍弟遂曰：执方以行药，是胶柱而鼓琵也。人有强弱虚实之别，非诊脉无由辨证。古方非不精微，而用违其道，将毋误人。予遂不果。一日于义河渡头，见妇人睛垂于外者，心甚悯之。问之医，皆芒然莫对。已而阅《本草纲目》，见夏子益《奇疾方》有此症，则其妇死已久。慨然叹息，使早得此方，以授其妇，安知其不可活。于是采录奇疾怪症，或见之书，或闻之客谈，悉登之。其得之本草者为多，本草非僻书，而诸方散见于各药之下，卷帙浩繁，无从搜索，故摘出以便人查考。尚有得异疾而医束手者，与其坐而待毙，毋宁以此试之，此予抄辑本意也。

　　世有明医，自当以诊脉审证为定论矣。

　　着壅阉茂且月既望柘皋渔史王远识

　　奇疾方

　　心漏异疾

　　胸前有孔，常出血水，谓之心漏。用附子（炮去皮脐）、鹿茸（去毛，酥炙微黄）、盐花三味，等分为末，枣子为丸。每服三十丸，空心酒下。

　　（集验秘方 此方又治腰痛）

　　奇疾方

　　血余怪病

　　手十指节断坏，惟有筋连，无节，肉虫出如灯心，长数寸，遍身绿毛卷，名曰：血余。

　　以茯苓、胡黄连煎汤饮之愈。（夏子益奇疾方）

　　奇疾方

　　血溃怪病

　　凡人目中白珠浑黑，而物如常。毛发坚直如铁条，能饮食而不语，如醉，名曰：血溃。

　　以五灵脂为末，汤服二钱，即愈。（夏子益奇疾方）

　　奇疾方

　　血壅怪病

　　人遍身忽然肉出如锥，既痒且痛，不能饮食，名：血壅。不速治必渍脓血。以赤皮葱烧灰淋洗，饮豉汤数盏，自安。（夏子益奇疾方）

　　奇疾方

　　肉坏怪病

　　凡口鼻出腥臭水，以碗盛之，状如虾鱼走跃，捉之即化为水，此肉坏也。但多食鸡馔（当是白雄鸡）即愈。（夏子益奇方）

　　奇疾方

　　热毒怪症

　　目赤鼻胀，大喘，浑身出斑，毛发如铁，乃因中热毒瓦斯结于下焦。用滑石、白矾各一两，为末，作一服。水三碗煎减半，不住饮之，服尽即安。（夏子益奇疾方）

　　奇疾方

　　截肠怪病

　　大肠头出寸余，痛苦难堪，干则自落，落后又出，名为：截肠病。若肠尽即不治。但初觉截时，用器盛脂、麻油坐浸之，饮大麻子汁数升自愈。（夏子益奇疾方）

　　奇疾方

　　虱出怪病

　　临卧浑身虱出，约至五升，随之血肉俱坏。每宿渐多，痛痒不可言状。惟吃水卧床，昼夜号哭，舌尖出血不止，身齿俱黑，唇动鼻开，但饮盐醋汤十日数即安。（夏子益奇

　　奇疾方

　　疟后怪病

　　口鼻中气出盘旋不散，凝如黑盖色。过十日渐至肩与相连，坚如金石，无由饮食。煎泽泻汤，日饮三盏，连服五日愈。（夏子益奇疾方）

　　奇疾方

　　脐虫怪病

　　腹中如铁石，脐中水出，旋变作虫行绕身匝，痒难忍，拨扫不尽。用苍术浓煎汤浴之，仍以苍术入麝香少许调服。（夏子益奇疾方）

　　奇疾方

　　离魂异疾

　　有人卧则觉身外有身，一样无别，但不语。盖人卧则魂归于肝，此由肝虚邪袭魂不归舍，名曰：离魂。用人参、龙齿、赤茯苓各一钱，水一盏，煎半盏，调飞过朱砂一钱，睡时服。

　　一夜一服，三夜后，真者气爽；假者自化矣。又云：自觉本形作两人并行、并卧，不独卧时见矣。治法无龙齿，止三味浓煎，日饮，亦不止睡时服。（夏子益奇疾方）

　　奇疾方

　　肉锥怪病

　　有人手足忽长倒生肉，刺如锥，痛不可忍者，但食葵菜即愈。（夏子益奇疾方）

　　奇疾方

　　飞奔怪病

　　人忽遍身皮底混混如波浪，身痒不可忍，抓之血出，不能解，谓之气奔。以苦杖、人参、青盐、细辛各一两，作一服。水煎，细饮尽愈。（苦杖，一名虎杖；一名斑杖；一名酸杖。

　　茎似红蓼，叶圆似杏，枝黄似柳，花状似菊，色似桃花。一种斑杖似 头者，与此草同名，异物不可误） （夏子益奇疾方）

　　奇疾方

　　寒热怪病

　　寒热不止，数日四肢如石击之似钟磬声，日渐瘦。用茱萸、木香等分，煎汤饮之愈。（夏子益奇疾方）

　　奇疾方

　　脉溢怪病

　　有人毛窍节次血出不止，皮胀如鼓，须臾目、鼻、口被气胀合，此名：脉溢。生姜自然汁和水各半盏，服即安。（夏子益奇疾方）

　　奇疾方

　　咽喉怪证

　　咽喉生疮，层层如叠，不痛。日久有窍出臭气，废饮食。用臭橘叶煎汤，连服必愈。（臭橘，《纲目》名枸橘，似是种为潘篱之狗橙） （夏子益奇疾方）

　　奇疾方

　　肉人怪病

　　项生疮五色，如樱桃状，破则自项分裂，连皮剥脱至足，名曰：肉人。常饮牛乳自消。

　　（夏子益奇疾方）

　　奇疾方

　　脱阳危症

　　凡人大吐大泄之后，四肢厥冷，不省人事，或与女子交后小腹肾痛，外肾搐缩，冷汗出，厥逆，须臾不救。先以葱白炒热熨脐，后以葱白三、七茎捣烂，用酒煮灌之，即回。（华佗救卒病方）

　　奇疾方

　　米瘕嗜米

　　有人好哑米，久则成瘕，不得米则吐出清水，得米即止。米不消化，久亦毙人。用白米三合，鸡屎一升，同炒焦为末，水一升，顿服。少时，吐出，症如研米汁，或白沫淡水，乃愈。（孙真人千金方）

　　奇疾方

　　发症饮油

　　有饮油五升以来方快者，不尔则病，此是发入于胃，气血裹之化为虫也。雄黄半两为末，水调服之，虫自出。（夏子益奇疾方）

