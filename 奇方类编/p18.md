<!-- { "loadSidebar": true } -->
　　又方病发症者欲得饮油。用油一升，入香、泽煎之，盛置病患头边，令气入口鼻，勿与饮之。

　　疲极眠睡，虫当从口出，急以锻石粉手捉取抽尽，即是发也。初出如不流水中浓菜形。又云：治胸喉间觉有症虫上下，尝闻葱豉食者，此乃发症虫也。二日不食，开口而卧，以油煎葱豉令香置口边，虫当出，以物引去之，必愈。（外台秘要）

　　奇疾方

　　发症腰痛

　　宋·刘明帝宫人腰痛牵心，发则气绝。徐文伯诊之曰：发症也。以油灌之，吐物如发，引之长三尺，头已成蛇，能动摇。悬之滴尽，唯一发耳。（南史）

　　奇疾方

　　睛垂至鼻

　　人睛忽垂至鼻，如黑角塞，痛不可忍。或时时大便血出痛苦，名曰：肝胀。用羌活煎汁服数盏，自愈。（夏子益奇疾方）

　　奇疾方

　　肠头挺出

　　秋冬持胡荽子，醋煮熨之，甚效。（胡荽即原荽也） （孟诜食疗本草）

　　奇疾方

　　大肠虫出

　　不断，断之复生，行坐不得，鹤虱末水调半两服，自愈。（鹤虱，似是狐狸臊子。忌酒肉） （怪疾奇方）

　　奇疾方

　　口内肉球

　　有根如线五寸余，如钗股吐之，乃能食物，捻之则痛彻心。麝香一钱，研水服之，三日自消。（夏子益奇疾方）

　　奇疾方

　　食鸭成瘕

　　宋元 中有人食鸭成症瘕，医以秫米研粉调水服之。须臾烦躁，吐出一鸭雏而瘥按《千金方》治食鸭肉成病，胸满亦不能食。以秫米汤下盏饮之（秫，乃粟之粘者，今所谓糯粟也）。

　　奇疾方

　　腹中鳖瘕

　　平时嗜酒，血入于酒则为酒鳖；平时多气血，凝于气则为气鳖；虚劳、锢冷、败血杂痰，则为血鳖；摇头掉尾如虫行之，上侵人咽，下蚀人肛，或附胁背，或隐胸腹，大则如鳖，小或如钱。治法惟用芜荑炒，煎服之。兼用暖胃、益血、理中之类，乃可杀之。若徒事雷丸、锡灰之类，无益也。（仁斋直指方）

　　奇疾方

　　眉毛动摇

　　目不能交睫，唤之不应，但能食。用蒜三两杵汁，调酒饮即愈。（夏子益奇疾方）

　　奇疾方

　　头风畏冷

　　一人头风畏冷，首裹重绵三十年不愈。以荞麦粉二升，水调作二饼，更互合头上，微汗即愈。（李楼怪证奇方） （按此方先装溪伯治族祖经验）

　　奇疾方

　　舌上血出

　　如针孔者，淡豆豉三升煮沸，服一升，日三服。（葛氏方）

　　又 血出如箸孔者，巴豆一枚，乱发、鸡子火烧研，酒服。（圣惠方）

　　奇疾方

　　伤寒舌出

　　过寸者，梅花片脑半分为末，掺之，随手即愈。

　　奇疾方

　　舌出不能入

　　蓖麻油醮纸作燃烧，烟熏之即收。（集验秘方）

　　奇疾方

　　重舌涎出

　　水浆不入太阴。玄精石二两，牛黄、朱砂、龙脑一分为末，以铁针舌上去血，盐汤漱口，掺末咽津，神效。（圣惠方）

　　奇疾方

　　卒然舌肿

　　咽喉闭塞，实时气绝至危之症。用皂矾不拘多少，以新瓦火 ，变色红，放地上令冷，研细，将病患用铁钳拗开牙关，以药搽其舌即活。

　　奇疾方

　　忽然九窍流血

　　大蓟一把，绞汁，将好酒半钱调和顿服。如无新者，即用干者为末，服三钱

　　奇疾方

　　阴毒腹痛

　　厥逆，唇青卵缩，六脉欲绝者，用葱一束，去根及青，留白二寸，烘热安脐上，以熨斗火熨之，葱坏则易。良久，热气透入，手足温，有汗即瘥。乃服四逆汤，若熨而手足不温不可治。（朱肱南阳活人方）

　　奇疾方

　　吃饭直出

　　栀子二十个，微炒去皮，水煎服。（李楼怪证奇方）

　　奇疾方

　　下部虫

　　病患齿无色，舌上白，喜睡，愦愦不知痛痒处，或下痢，乃下部生虫食肛也。桃仁十五枚，苦酒二升，盐一合，煮六合服之愈。（肘后方）

　　奇疾方

　　胁破肠出

　　急以油抹入，煎人参、枸杞汁淋之。内吃羊肾粥，十日愈。（危氏得效方）

　　奇疾方

　　鼻中毛出

　　昼夜可长一、二尺，渐渐粗圆如绳，痛不可忍，摘去复生，此因食猪羊血过多所致。用生乳香、 砂各一两为末，饭丸，梧子大。每空心、临卧各服十丸，水下，自然退落。（夏子益奇疾方）

　　奇疾方

　　玉茎强中

　　精滑无歇，时时如针刺，捏之则脆，此名肾漏。用破故纸、韭子各一两为末。每用三钱，水二盏煎六分，日三服，愈则止。（经验方）

　　奇疾方

　　筋肉化虫

　　有虫如蟹走于皮下，作声如小儿啼，为筋肉之化。用雄黄、雷丸各一两，为末，掺猪肉上，吃尽自安。（夏子益奇疾方）

　　奇疾方

　　应声虫病

　　腹中有物作声，随人语言，名应声虫病。板兰汁一盏，分五服效。

　　奇疾方

　　阴肿如斗

　　人所不能治者，生蔓菁根捣封之。（集疗方）

　　奇疾方

　　飞丝缠阴

　　肿痛欲断，以威灵仙捣汁浸洗。一人病此得效。（李楼怪证方）

　　奇疾方

　　灸疮飞蝶

　　因艾灸火疮痂退落，疮内鲜肉片子飞如蝶状，腾空飞去，痛不可言，是血肉俱热怪病也。

　　用朴硝、大黄各半两为末，水调下，微利即愈。（张果医说）

　　奇疾方

　　灸疮血出

　　一人灸火至五壮，血出不止如尿，手冷欲绝。以酒炒黄芩二钱，为末，酒服即止。（李楼怪证方）

　　奇疾方

　　破伤风方

　　剪他人指甲，不拘甲之长短，十指俱剪切，于新瓦上焙存性，用细乳钵研成面。先令病人卧床加被，以指甲面冲热酒，盅许服之，即复被取微汗。酒量大者服二盅亦可。不可见风，晚服为宜。（朱宜川谈）

　　奇疾方

　　猫眼睛疮

　　身、面上疮似猫儿眼，有光采，无脓血，但痛痒，不常饮食减少，名曰：寒疮。多食鸡（乌雄鸡）、鱼、葱、蒜自愈。（夏子益奇疾方）

　　奇疾方

　　恶肉毒疮

　　一女年十四，腕软处生物如黄豆大，半在肉中，红紫色，痛甚，诸药不效。一方士以水银四两，白纸一张，揉熟蘸银搽之，三日自落而愈。（李楼怪证方）

　　远按：陈藏器云：人患疮疥，多以水银涂之。性滑重，直入肉，宜谨之，头疮更不可用，恐入筋络，必缓筋骨，百药不能治也，砒亦不可轻用，附识于此，使人知。非万不得已，不得轻用。

　　奇疾方

　　豌豆斑疮

　　比岁有病天行，发斑疮，头面及身，须臾周匝，状如火烧，疮皆戴白浆，随决随生，不治，数日必死。瘥后瘢点，弥岁方灭，此恶毒之气所为。云：晋·元帝时，此病自西北流起，名虏疮。以蜜煎升麻，时时食之。并以水煮升麻，绵沾拭洗之。（葛洪肘后方）

　　又方取好蜜，通摩疮上，以蜜煎升麻数数拭之。

　　奇疾方

　　天行斑疮

　　须臾，遍身皆戴白浆，此恶毒瓦斯也。唐高宗永徽四年，此疮自西域东流于海内。但煮葵菜叶，以蒜 啖之则止。（唐王焘外台秘要）

　　奇疾方

　　浑身燎泡

　　如棠梨状，每个出水有石，一按如指甲大，其泡复生。抽尽肌肉即不可治。用荆三棱、蓬莪术各五两为末，分三服，酒调连进愈。（危氏得效方）

　　奇疾方

　　恶毒

　　肉中忽生一 子，大如豆粟，或如梅李，或赤、或黑、或白、或青，其 有核，核有根，应心能烂筋骨；毒入脏腑即杀人。但饮葵根汁，可折其热毒。（姚僧坦集验方）

　　按《本草·酸模条下》云：宜灸 上百壮，以酸模叶薄其四面，以防其长。然后内服葵根汁

　　奇疾方

　　指头肿毒

　　痛甚者，乌梅肉和鱼 捣封之妙。（李楼奇方）

　　奇疾方

　　足钉怪疾

　　两足心凸肿，上生黑豆，疮硬如钉，胫骨生碎，孔髓流出，身发寒颤，惟思饮酒，此是肝肾冷热相吞。用炮川乌头敷之，内服韭子汤效。（夏子益奇疾方）

　　奇疾方

　　腋下瘤瘿

　　一老妪右腋下生一瘤，渐长至尺许，其状如长瓠子，久而溃烂。一方士以长柄茶壶炉烧存性，研末搽之。水出消尽而愈。（李濒湖集简方）

　　奇疾方

　　头疮生蛆

　　头皮内时有蛆出，以刀切破，挤丝瓜叶汁搽之，蛆出尽绝根。（小山怪证方）

　　奇疾方

　　脑漏流脓

　　破瓢、白鸡冠花、白螺蛳壳各烧存性，等分。血竭、麝香各五分为末，以好酒洒湿，熟艾连药揉成饼贴在顶门上，以熨斗熨之，以愈为度。（孙氏集效方）

　　奇疾方

　　脑崩流汁

　　鼻中时时流臭黄水，脑痛，名：控脑砂。有虫食脑中也。用丝瓜藤近根三、五尺烧存性，每服一钱，温酒下，以愈为度。（医学正传）

　　奇疾方

　　鱼脐疔疮

　　丝瓜叶、连须葱白、韭菜，等分。同入石钵内研烂取汁，以热酒和服，以渣贴腋下。病在左手贴左腋；在右手贴右腋。在左足贴左胯；右足贴右胯。在中贴心脐。用帛缚住，候肉下红线皆白，则散矣。如有潮热，亦用此法。却令人抱住，恐其颤倒则难救也。（危方）

　　奇疾方

　　金疮肠出

　　用小麦五升，水九升，煮取四升，绵滤取汁，待极冷，令病患卧席上含汁 之，肠渐入，其背，并勿令病患知。及多人见、旁人语，即肠不入也，乃抬席四角，轻摇使肠自入。十日中，但略食美物，慎勿惊动，即杀人。（刘涓子鬼遗方）

　　奇疾方

　　反花恶疮

　　肉出如饭粒，根深脓溃。柳枝叶三斤，水五升，煎汁七升，熬如饧，日三涂之。

　　又方鸡肠草研汁拂之，或为末，猪脂调搽极效。（医林正宗）

　　奇疾方

　　血痣溃出

　　一人旧有一痣，偶抓破，血出如线，七日不止，欲死。或用五灵脂末搽上，即止也。（杨拱医方选要）

　　奇疾方

　　火珠疮

　　其疮如珠，始于发中，相染不已，亦有伤命者。用生萝卜捣烂，将滴醋浸，敷患处愈。

　　（集验秘方）

　　奇疾方

　　发背欲死

　　冬瓜截去头，合疮上，瓜烂截去，更合之。瓜未尽，疮已小敛矣，乃用膏贴之。（肘后方）

　　奇疾方

　　浸淫恶疮

　　有汁，多发于心，不早治，周身则杀人。熬秫米（糯粟也），令黄黑，杵末敷之。（肘后方）

　　奇疾方

　　金丝疮

　　形如绳线，巨细不一，上下至心即死。治法：于疮头截住，刺出血后，嚼浮萍涂之愈。

　　（集验秘方）

　　奇疾方

　　阴阳易病

