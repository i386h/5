<!-- { "loadSidebar": true } -->
　　伤寒后妇人得病，虽瘥，不可与男合。为病拘急，手足拳，腹痛欲死，丈夫名“阴易”；妇人名“阳易”，速宜汗之即愈。满四日不可治也。用干姜四两为末，每用半两，白汤调服，复被。出汗后，手足伸，即愈。（伤寒类要方）

　　奇疾方

　　女人异疾

　　女人月事退出，皆作禽兽之形，欲来伤人。先将绵塞阴户，乃顿服没药末一两，白汤调下即愈。（危氏得效方）

　　奇疾方

　　产后肉线

　　一妇产时用力，产后垂出肉线长三、四尺，触之痛引心腹，欲绝。一道人令买老姜，连皮三斤捣烂，入麻油二斤，拌匀炒干，先以熟绢五尺折作方结，令人轻轻盛起肉线，使之屈曲，作三团纳入产户，乃以绢袋盛姜就近熏之，冷则更易。熏一日夜缩入大半，二日尽。人云：此乃魏夫人秘传方。但不可使线断，断则不可治矣。

　　奇疾方

　　溺油异疾

　　广陵有田妇患泄泻，下恶如油。邻童以纸捻蘸，然与油无异，医不能疗。孙滋九先生闻而往视，令买“补中益气汤”十剂，“天生补心丹”四两，以煎剂下丸，服讫而愈。

　　众医问之，曰：人惊恐则气下，大肠胀损所致，此妇必受惊后得此疾也，问之果力作于场，见幼子匍匐赴火，惊而急救得免，遂得此疾。此方书所末载。

　　孙先生名兰，维扬前诸生，精天文、算法、字学。所着有《象纬隅说》、《地舆隅说》、《人纪隅说》、《医方隅说》、《唐二贤诗隅说》。止《舆地》已梓，余藏于家。（友兄赵幼

　　奇疾方

　　产后乳悬

　　妇人两乳忽长细小，如肠垂过小肚，痛不可忍，危亡须臾，名曰：乳悬。将芎、归各一斤，以半斤锉，于瓦石器内用水浓煎，不拘多少，频服。仍以一斤半锉块，于病患桌下烧烟，令将口鼻吸烟。用尽未愈，再作一料。仍以蓖麻子一粒贴其顶心。

　　奇疾方

　　产后舌出不收

　　丹砂敷之，暗掷盆盎作坠地声，惊之即自收。（集验方）

　　奇疾方

　　妇人血厥

　　人平居无疾苦，忽如死人，身不动摇，目闭口噤，或微知人，眩冒出汗过多，血少阳气独上塞不行，故身如死。气过血远，阴阳复通，故移时方寤。妇人尤多宜服白薇汤。

　　用白薇、当归各一两，人参半两，甘草一钱五分。每服五钱。水二盏煎一盏，温服。（本事

　　奇疾方

　　小儿卒死

　　无故者取葱白纳入下部，及两鼻孔中，气通或嚏即活。（陈氏经验方）

　　奇疾方

　　初生无皮

　　色赤，但有红筋，乃受胎未足也。用早白米粉扑之，肌肤自生。（圣济方）

　　奇疾方

　　痘烂生蛆

　　嫩柳叶铺席上卧之，尽出而愈。（李楼奇方）

　　奇疾方

　　卧忽不寤

　　忽以火照之，但痛啮拇指甲际，而唾其面则活，取韭捣汁吹入鼻中，冬月则用韭根。（肘后方）

　　奇疾方

　　卒中恶死

　　或先病，或平居寝卧奄忽而死，皆是中恶。急取葱心黄刺入鼻孔中，男左女右，入七、八寸，鼻目血出即苏。

　　又方用薤汁灌入鼻中便省。

　　又方用葱刺入耳中五寸，以鼻中血出即活也。如无血出，即不可活矣。此相传扁鹊秘方。

　　（崔氏纂要）

　　奇疾方

　　鬼击身青

　　作痛，用金银花一两，水煎饮之。（李楼怪证奇方）

　　奇疾方

　　蛇瘕面光

　　人头面上有光，他人手近之如火炽者，此中虫也。用蒜汁半两和酒服之。当吐出如蛇状即安。（危氏得效方）

　　南史李道念病已五年，丞相褚澄诊之曰：不冷不热，当是食白瀹鸡子过多也。取蒜一升煮食，吐出一物，涎裹。视之，乃鸡雏，翅足俱全。澄曰：未尽也。更吐之，凡十二枚而愈。

　　后

　　奇疾方

　　水毒中人

　　一名中溪；一名中湿；一名木病，似射工而无物。初得恶寒，头目微疼，旦醒暮剧，手足厥冷。三日则生虫，食不下，痒不痛，过六、七日虫食五脏，注下不禁。以小蒜三升，煮微热（太热则无力）以浴身。若身发赤斑者勿以他病治之也。（肘后方）

　　奇疾方

　　金蚕蛊毒

　　吮白矾味甘，嚼黑豆不腥者，即是中蛊也。酸石滑根皮煎浓汁服。即吐出活虫，无不愈者。（丹溪摘玄方）

　　奇疾方

　　解河豚毒

　　一时仓卒无药，急以清麻油多灌取，吐出毒物即愈。（卫生易简方） （解蛊毒同）

　　奇疾方

　　小虾蟆毒

　　小虾蟆有毒，食之令人小便秘涩，脐下闷痛有至死者，以生豉一合，投新汲水半盏浸浓汁顿服之即愈。（茆亭客话）

　　奇疾方

　　中蚯蚓毒

　　形如大麻风，须眉皆落者，用锻石泡热水，候凉洗患处，浸之良久愈。

　　奇疾方

　　木痴成疮

　　南方多雨，有物曰木痴。大概类鼻涕积阴而生于古木之上，闻人气闪闪而动。人过其下，有坠于人体间者即成疮，久则遍其肌体，以朱砂、麝香涂之愈。（集验方）

　　奇疾方

　　神鬼箭

　　炒山栀、炒面桃头七个，杵饼贴。次日作七丸，投炭火中烧响即愈。（集验方）

　　奇疾方

　　木蛇叮

　　虫蛇之毒种于竹木器皿上染之，即为木蛇叮。发寒热，疼痛不已者，易治；麻木硬肿，防其毒种于内症。 山慈菇一钱五分 当归 芍药 贝母 黄芩各一钱五分 川芎八分 连翘黄连（生） 枳壳各一钱 柴胡七分 羌活五分 桂枝二分 加灯草、竹叶各三分 水煎。如痛楚发热不退，呕恶痰盛，舌干胃闭，大小便不通，加山栀半钱 玄明粉 金银花各二钱 紫花地丁三钱 玄参 威灵仙 麻仁各一钱 木通七分 桃仁去皮尖，五粒，去羌、桂、归、芍、慈、壳，外加紫金锭井花水磨涂。（集验方）

　　奇疾方

　　惊死

　　以醇酒灌之活。

　　奇疾方

　　误吞钗环

　　取薤白暴萎煮熟，切食一大束，钗即随出。（葛洪方）

　　奇疾方

　　阳毒发狂

　　阳毒、温毒，热极发狂、发斑，大渴倍常者，用小麦奴、梁上尘、釜底煤、灶突 同黄芩、麻黄、硝黄等分为末，蜜丸，弹子大，名“黑奴丸”。水化服一丸，汗出或微利即愈。（麦奴乃麦穗将熟时，上有黑霉者也）（朱肱南阳活人书）

　　奇疾方

　　疫疠发肿

　　大黑豆二合，炒熟，炙甘草一钱，水一盏煎汁，时时饮之。夸坚志云：靖康二年，春，京师大疫，有异人书此方于壁间，用之立效。

　　奇疾方

　　身如虫行

　　大豆水渍绞浆，旦旦洗之。或加少面沐发亦良。（千金方）

　　又方风热也，用盐一斗，水一石，煎汤浴之三、四次。亦疗一切风气。（外台秘要）

　　奇疾方

　　痘中有疔

　　或紫黑而大，或黑坏而臭，或中有黑线，此症十死八、九。用碗豆四十九粒，烧存性，头发灰三分，真珠十四粒，炒，研为末，以油胭脂同杵成膏。先以簪挑疔破，咂去恶血，以少许点之，实时变红活色，名四圣丹。（牛御史秘传方）

　　奇疾方

　　异疽似痈

　　而小有异脓，如小豆汁，今日去，明日满。用芸苔捣熟，布袋盛于热灰中煨热，更互熨之，不过三、二度。无叶用干者。芸苔即今油菜也。（千金方）

　　奇疾方

　　手足瘭疽

　　此疽喜着手足、肩背，累累如赤豆剥之，汁出。用芸苔叶煮汁，服一升，并食干熟菜数顿，少与盐酱。冬月用子研水服。（千金方）

　　奇疾方

　　天火热疮

　　初起似痱，渐如水泡，似火烧。疮赤色，急速能杀人。芸苔叶捣汁，调大黄、芒硝、生铁衣，等分涂之。（近效方）

　　奇疾方

　　小儿赤游

　　行于上下至心即死。菘菜捣敷之，即止。菘菜即白菜。（张杰子母秘录）

　　奇疾方

　　骨疽不愈

　　愈而复发，骨从孔中出者，芜菁子捣敷之，用帛裹定，日一易之。（千金方）

　　奇疾方

　　烟熏欲死

　　有人逃难入石窟中，贼以烟薰之，垂死。摸得萝卜菜一束，嚼汁咽下，苏。（延

　　奇疾方

　　尸疰鬼疰

　　乃五尸之一，又挟鬼邪为祟，其病变动有三十六种至九十九种。大略使人寒热淋漓，沉沉默默不知所苦，而无处不恶，累年积月，以至于死，死后复传旁人。急以桃仁五十枚，研泥水，煮取四升，服之取吐。吐不尽，三四日再吐。（肘后方）

　　奇疾方

　　头脑鸣响

　　状如虫蛀，名大白蚁。以茶子为末，吹入鼻中取效。（杨拱医方摘要）

　　奇疾方

　　病笑不休

　　沧盐 赤，研，入河水煎沸啜之。探吐热痰数升，即愈。《素问》曰：神有余，笑不休。

　　神，心火也。火得风则烟，笑之象也。一妇病此半年，张之和用此方愈。（儒门事

　　奇疾方

　　甲疽延烂

　　《崔氏方》治甲疽，或因割甲伤肌，或因甲长侵肉遂成疮肿，黄水浸淫相染，五指俱烂，渐上脚趺，泡浆四边起，如火烧疮，日夜怪憎医不能疗。绿矾石五两，烧尽研末，色如黄丹，收之。每以盐汤洗拭，用末浓敷之，软帛暖裹，当日即汁断疮干。每日一遍，盐汤洗濯。有脓处使净敷，其痂干处不须近。但有急痛处涂酥少许，令润，五日即脱。上痂起根据前洗敷，十日痂渐剥尽，软处或更生白脓泡，即擦破敷之，自然瘥也。张侍郎病此，卧经六十日，京医并处方无效，得此方如神。（王焘外台秘要）

　　奇疾方

　　眼睛突出

　　一、二寸者，以新汲水灌渍睛中，数易之，自入。（梅师方）

　　奇疾方

　　舌卒肿大

　　如猪脬状满口，不治杀人。釜底煤和酒涂之。（千金方）

　　奇疾方

　　伤寒坏症

　　凡伤寒时疫，不问阴阳；老少妊妇，误服药饵，困重垂死，沉伏不省人事，七日以后皆可服之，百不失一，此名夺命散，又名复脉汤。用人参一两，水二盅，紧火煎一盅，以井水浸冷服之。少顷，鼻梁有汗出，脉复立瘥。（百一选方）

　　奇疾方

　　惊后瞳斜

　　小儿惊后，瞳仁不正者，参、胶、糯米炒成珠，各一钱，水一盏，煎七分，温服。日再服，愈乃止，效。（直指方）

　　奇疾方

　　牙齿日长

　　渐至难食，名髓溢病。白术煎汤，漱服，取效即愈。（张锐鸡峰备急良方）

　　奇疾方

　　食生米病

