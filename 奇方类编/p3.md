<!-- { "loadSidebar": true } -->
　　卷上　口鼻门

　　舌忽肿退场门外

　　（是蜈蚣毒） 用雄鸡血一小杯浸之，即缩入。

　　卷上　口鼻门

　　舌无故出血

　　以槐花末搽之，立效。

　　卷上　口鼻门

　　舌肿塞喉

　　用朴硝、白矾为末，搽舌上立消。

　　卷上　口鼻门

　　舌忽出难入

　　大麻子为末，入纸条内烧烟熏之，鼻孔有涎流出，愈。

　　卷上　牙齿门

　　玉带膏

　　治牙疼。

　　龙骨五钱 用栀子仁（生）三钱 黄柏五钱（生） 黄芩五钱（生）

　　铜锅内熬汁，煮龙骨，至干取出为末。再用铅粉五钱，麝三分，并龙骨末共研细末，贮碗内。加黄蜡一两，坐滚汤中顿化拌匀，用连四纸铺火炉盖上，将药刷在纸上剪成碎条，卧时贴在牙上，次早取出，有黑色可验。

　　卷上　牙齿门

　　牙疼方

　　石羔八钱 荆芥一钱 防风一钱 丹皮一钱 生地二钱 青皮六分 生地五分如上正四门牙疼：加黄连（炒）八钱 麦冬二钱如下正四门牙疼：加知母一钱 黄柏（炒）一钱如上两边牙疼：加白芷八分 川芎一钱二分如下两边牙疼：加白术八分 白芍一钱二分上左边牙疼：加羌活一钱 胆草一钱二分下左边牙疼：加柴胡一钱 黑山栀仁一钱上右边牙疼：加熟大黄一钱 枳壳（炒）一钱下右边牙疼：加黄芩（炒）一钱 桔梗一钱服三剂即愈

　　卷上　牙齿门

　　擦牙散

　　用川大黄 成灰，研细末擦牙，永不牙疼（早晚擦）。

　　卷上　牙齿门

　　牙疼方

　　用杉木皮煎汤漱之，即愈。

　　又方用海螵蛸为末，搽患处亦愈。

　　卷上　牙齿门

　　治牙疳

　　川椒（去目炒出汗）一钱五分 铜青一钱 硼砂一钱共为细末，搽患处立愈。

　　又方青黛 黄柏 枯矾 五倍子（炒）

　　各等分为末（先用米泔水漱过，以药搽之即愈）。

　　又方大红枣去核填人中白满，绵缠，火内烧焦为末，入麝二厘，搽之立愈。

　　卷上　牙齿门

　　治走马牙疳

　　人龙瓦上焙干，研极细加青黛、冰片各少许，共研匀吹入即愈。

　　又方用人中白乳 三次为末，入冰片少许吹之。

　　又方人中白（ 红）二两 儿茶一两 黄柏 南薄荷 真青黛各六钱 冰片五分研极细。先用温汤漱洗，吹药患上，每六、七次。

　　内服 银柴胡 芦荟（炒） 川连 牛蒡子 玄参 桔梗 薄荷 羚羊角以上各五分，水二盅煎一盅服。

　　卷上　牙齿门

　　神仙生牙丹

　　鼠骨四两（人乳浸一日，阴干为末） 柏子仁（去油）八两 枸杞子八两 少壮血余（皂荚水洗净，入罐 成灰）八两 山茱萸八两（酒蒸） 远志四两（甘草水泡，去骨） 石菖蒲四两 鹿角霜八两 灵砂四两（人乳煮过）

　　共为细末。鹿角胶为丸，桐子大。每日子时酒下百丸，如神。

　　卷上　牙齿门

　　牙落重生方

　　公老鼠一个，剥去皮埋地下，数日肉烂，收骨焙干。

　　又用：白芷三钱 川芎 地骨皮 桑皮 川椒 蒲公英 旱莲草 青盐 川槿皮各三钱麝一钱共为末。每日搽牙，其牙自生。（又方：以香附一两，易麝一钱）

　　卷上　牙齿门

　　虫牙

　　川苍耳三十个 川椒三十粒 小黑豆三十粒上腊陈醋一碗，煎至半碗，常温常漱即止。

　　卷上　牙齿门

　　诸牙疼

　　桑根内皮 槐根内皮 柳根内皮 榆根内皮 楮根内皮（俗名垢树） 椒根内皮 苦楝子根内皮各三钱，捣烂，煎水一碗，温噙三次。

　　卷上　牙齿门

　　牙疼腮肿

　　朝脑尖四分 倾银火硝一钱共为末，搽患处。

　　卷上　牙齿门

　　牙根血出

　　（名牙泻） 草决明煎水，噙之即止。

　　卷上　牙齿门

　　牙关出血如一线

　　槐花略炒为末，以指头蘸末搽牙关，以止为度。

　　卷上　牙齿门

　　牙龈烂穿唇破颊并口疮

　　胡黄连五分 胆矾五厘 儿茶五厘为末搽牙。

　　卷上　牙齿门

　　多年牙折

　　鼠脊骨研末，日日揩之生出。

　　卷上　牙齿门

　　牙摇动

　　生地三两 白蒺藜二两（炒去刺） 香附四两（炒） 青盐一两五钱 没实子大者四个破故纸二两（炒）

　　共为末。早晨搽牙，津液咽下，自然固齿乌须。

　　卷上　牙齿门

　　固齿明目散

　　槐枝叶、柳枝叶，不拘多少，切碎水浸三日，熬出浓汁，去叶渣，入青盐二两，白盐二两同汁熬干，研末搽牙漱口，叶出洗眼。

　　卷上　咽喉门

　　赤玉散

　　治咽喉肿痛，单双乳蛾。

　　冰片二分 硼砂五分 朱砂三分 儿茶一钱 赤石脂七分 寒水石二钱 珍珠三分龙骨一钱 枯矾三分共为末。入瓷器收贮，将竹管吹少许于痛处，一日二次即愈。

　　卷上　咽喉门

　　咽喉作痛

　　用吴茱萸为末，醋调涂足心即愈。

　　卷上　咽喉门

　　急救乳蛾

　　男左女右，大指甲缝中用针刺，血出以解乳蛾之毒。以两手从臂上紧抹至大拇指间，四、五十下，以绳扎住，刺破出恶血即愈。

　　又方将头顶心发上用姜搽红即愈。

　　卷上　咽喉门

　　立救单蛾乳蛾方

　　冰片二分 生石膏二分 青黛一分为末吹之。

　　卷上　咽喉门

　　通关散

　　治乳蛾并喉内一切热毒。

　　卷上　咽喉门

　　硼砂一钱

　　胆矾二钱共为末，入青鱼胆内阴干，研极细，加山豆根一钱，瓷器收贮，吹患处，流涎即愈。

　　卷上　咽喉门

　　急锁喉风顷刻不救

　　其症先一、二日脑膈气紧，呼吸短促，忽然咽喉肿毒，手足俱冷，气闭不通，急用巴豆七粒，三生四熟，生者去壳研，熟者去壳炒，去油存性。明雄黄研末，郁金一个研，每用半茶匙，清茶调下。如口噤咽塞，用小竹筒吹药入喉中，须臾吐利即愈。

　　又方用威灵仙洗净，捣汁口噙之，少刻愈。

　　卷上　咽喉门

　　治咽喉肿痛

　　山豆根噙在口中，咽津自愈。

　　又方用盐酸梅肉一两，硼砂一两，和捣为丸，如龙眼大。口中噙之，化自愈。

　　卷上　咽喉门

　　鱼骨鲠喉

　　大蒜一瓣切去大头，鲠右塞左鼻，鲠左塞右鼻，即下。

　　又方用生山药去皮，嚼烂，满口咽下即愈。

　　卷上　咽喉门

　　喉蛾验方

　　用壁上蜘蛛结的白幔儿七个，箸子夹住烧灰存性，加冰片一厘，研末，以竹管吹

　　卷上　咽喉门

　　吹喉散

　　冰片二分 僵蚕五厘 硼砂二钱五分 牙硝七钱五分共为末，用苇管吹喉内患处。

　　卷上　咽喉门

　　治哑喉奇方

　　硼砂一两 玄明粉二钱 胆星二钱 百药煎三个 柯子肉二钱 冰片三分共研末。外用大乌梅肉一两，捣如泥丸，龙眼核大。每用一丸噙化。

　　卷上　咽喉门

　　治风喉

　　番木鳖同冰片二分，研末吹入喉内即好。

　　卷上　咽喉门

　　治双单乳蛾仙方

　　用黄瓜一根，去一头并去瓤，用火硝一两，生白矾一两，为末，装入瓜内，悬风檐下，待干出白霜，刮下收入瓷瓶，吹之。

　　卷上　咽喉门

　　喉蛾

　　红褐一片（不拘新旧）烧存性，为末，将箸压舌，用竹筒吹入喉中，咳嗽即愈。久则咳嗽带血，先备金银花，略加桔梗煎汤，合白酒少许多服之。又多饮连皮绿豆汤，全愈。

　　又方将雄鸡肫内皮阴干，焙末，吹入喉中效。

　　又方将花椒树、蚕茧烧存性，为末，以箸压舌吹入喉中立效。

　　卷上　咽喉门

　　缠喉风

　　其症先两日气紧胸膈，出气短促，蓦然喉肿，手足厥冷，气闭不通，顷刻不治。

　　巴豆七粒（三粒生，四粒炒存性） 雄黄（皂子大，净明者佳） 郁金一个三味为末。每服半匙，茶调细呷。如口噤咽塞，将小竹管吹入喉中，须臾吐利即醒；如无前药，用升麻四两，研细，水四碗煎一碗服；如无升麻，用皂角三、四个捣烂，煎水一盏灌服，或吐或不吐，必效。

　　卷上　咽喉门

　　喉中肿塞

　　将盐烧红为末，温水调，以鸡翎涂患处，即消。不必刺破，恐伤人。

　　卷上　心胃门

　　沉香至珍丸

　　治九种心痛。一切胃疼，两胁胀满。

　　真沉香二钱 丁香二钱 木香二钱 青皮（醋炒）五钱 黄连五钱 陈皮五钱 莪术（煨）五钱上为末，面糊为丸，黍米大。每用十丸，姜汤下。

　　卷上　心胃门

　　治胃疼方

　　广木香二钱三分 乳香一钱三分 雄黄二钱二分 明矾四分共为细末。每服五钱，黄酒送下。

　　又方用淡豆豉五钱，煎汤半茶盅，服之立愈。

　　卷上　心胃门

　　治胃脘大疼方

　　大栀子七个或九个，炒焦。用水二盅煎八分，加生姜自然汁二、三分，服之立愈。

　　又方黑枣三枚，去核，填明矾令满，炭火烧枯存性，研末酒下，被盖暖，片时即效。

　　又方用古铜钱烧红，淬入陈醋中，令微热服之，自效。

　　卷上　心胃门

　　治胃气冷疼方

　　用白砂糖五钱熬水，热服，加生姜一片。

　　卷上　心胃门

　　治心疼方

　　将饭粒粘白矾为丸，每服三分即愈。

　　又方真麻油一盅，煎滚，冲入烧酒一小杯，乘热饮之即愈。

　　卷上　心胃门

　　男女心疯

　　白矾三钱 郁金七钱共为末，面糊丸，桐子大。每服三钱，白汤送下。

　　卷上　心胃门

　　胃气疼

　　沉香 木香 五灵脂 乳香 使君子肉 陈皮 茯苓各等分 甘草少许共为细末。每服一钱，滚酒送下即止。

　　卷上　心胃门

　　大小男女一切心气疼

　　马兜铃一个，灯上烧，存性为末，温酒调服立效。

　　卷上　心胃门

　　冷气抢心，一发即死，及久患心腹痛

　　绝根蓬莪术二两（醋煮） 木香一两（煨）

　　共为末。每服五分，淡醋汤下，发时服。

　　卷上　心胃门

　　胃脘血气疼

　　红花一大撮，水二盅，煎一盅服。

　　卷上　心胃门

　　延胡散

　　治冷气心疼及疝气腹痛。

　　延胡索 胡椒等分为末。每服二钱，食前温酒调服。

　　卷上　心胃门

　　神效散

　　治心疼作酸，又治水停心作声如雷，口眼歪斜，不省人事。

　　胆矾一分为末，温黄酒送下，以吐尽痰为度。

　　卷上　心胃门

　　心如刀刺
