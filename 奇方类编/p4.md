<!-- { "loadSidebar": true } -->

　　（口吐清水有虫） 生艾杵汁一大碗，先半日勿吃晚饭，次日五鼓先嚼烧肉于口内，切勿吞下，候口中水入肚，虫闻香则头朝上矣。良久饮艾汁，立时打下虫出。

　　卷上　心胃门

　　夜间痛者蛔虫也

　　苦楝子内白皮切碎二斤，水十碗煎折一、二分，滤去渣，放砂锅内漫火熬成膏，每日五更时温酒调下一钱，以虫下为度。

　　卷上　心胃门

　　口渴心热

　　天花粉水煎，当茶服。

　　卷上　心胃门

　　恶心烦躁

　　真绿豆粉一两 乳香五钱 辰砂一钱五分 俱研极细，每服一匙，甘草汤下。

　　卷上　噎膈门

　　治噎方

　　白马尿一斤 地骨皮一斤 白蜜一斤 羊粪四十九粒以上用水七升，滚数滚，滤去渣，再熬至一碗为度，每服一盅。忌马齿苋、蒸锅水。

　　又方用猫胞衣，以新瓦炭火焙焦为末。每服二分，酒下，五、六次即愈。服后睡时，须口含竹筒，恐伤齿。

　　卷上　噎膈门

　　治噎食

　　用五谷虫，以麻布包好，水内洗净，炒黄色。加木香、沉香共研为末，烧酒调和服之。

　　又方生姜汁 韭菜汁 童便各一盅，同放大碗内入锅中水煮数沸，候冷取出，露一宿重煎，温服。日日如是，以愈为止

　　卷上　噎膈门

　　治噎膈食不下痞塞不通

　　白蜜一两，滚汤调服。

　　卷上　噎膈门

　　治噎食开关方

　　白硼砂一钱五分 青黛一钱 好沉香二钱三味研细末听用。

　　再用白马尿一斤 白萝卜一斤（取汁） 生姜半斤（取汁）

　　共入铜锅内熬成膏，每服用膏三匙，加前药末一分，酒下。一日三服，可以开关（如系翻胃，以黑驴尿一斤易马尿）。

　　卷上　噎膈门

　　韭汁饮

　　治血噎。或因跌扑，或因大怒血积胸膈所致。

　　生韭汁一盅 无灰酒一盅共一处煮熟，候温服之。

　　卷上　噎膈门

　　治翻胃

　　用白萝卜一个，剜空。入壮年人粪在内，以竹签签住炭火，煨至粉红色研末，不拘茶酒、饭食，拌入少许频服。

　　又方以柿饼放干，饭上蒸食，不用水，亦勿以他物杂之，十日即愈。

　　卷上　噎膈门

　　治噎膈酒方

　　荸荠四两（捣末） 浓朴一两（姜炒） 陈皮一两 白蔻仁一两（炒） 白糖四两 橘饼一两 水糖四两 蜜二两用白酒浆三斤，烧酒三斤入坛，泡药十余日，早、中、晚饮。

　　卷上　噎膈门

　　三神膏

　　治一切痰膈、食膈，神效。

　　用黑沙糖一斤 连皮生姜一斤二味共捣如泥成膏，入瓷罐固封，埋干燥地下一七，每日调滚汤下。

　　卷上　噎膈门

　　翻胃呕吐

　　白矾半生半熟，不拘多少，冷水调服。

　　又方生姜三斤，铁丝穿串，入粪缸内，四十九日取起，长流水摆净，晒干为末，陈米面打糊，丸如梧子大。滚水每服二、三丸。

　　卷上　痰嗽门

　　咳嗽歌

　　咳嗽声声不断头，此方原是老君留。莺粟半斤同醋炒，杏仁四两炒休休。二两五味微微炒，一两明矾不可丢。每服一钱白汤下，教君一夜更无忧。

　　卷上　痰嗽门

　　咳嗽吐血男女可用

　　三两苏油四两蜜，三两生姜自然汁。明矾诃子各五钱，文武煎来黑如漆。不论临睡并起早，远年咳嗽无踪迹。

　　卷上　痰嗽门

　　久嗽气急

　　知母一钱（去皮毛切片隔纸炒） 杏仁（姜汁泡，去皮尖，焙）五钱水盅半煎一盅，食远服。次以萝卜子、杏仁等分为末，米面糊为丸，梧子大。每服五十丸，姜汤下，绝病根。

　　卷上　痰嗽门

　　久嗽痰火

　　生姜一两 悉尼四两共捣汁去渣，加蜜四两，共煎一滚，入瓷瓶内封固，不拘时服。治肺痿声哑，气急哮喘久嗽，名曰姜汁悉尼百花膏。无病可服，能滋阴降火。忌萝卜。

　　卷上　痰嗽门

　　痰迷心窍

　　贝母 沉香 甘草 辰砂 生地 枯矾 胆南星 半夏 木香 当归 白术 大黄各七八九分麝香少许，水酒煎服。先服五七剂，后以本方为丸，每服一、二十丸，白酒下。

　　卷上　痰嗽门

　　言语不出

　　真苏子二两 诃子三两 山楂三十个 百草霜三两共为末。每服二钱，热酒调下。

　　卷上　痰嗽门

　　久咳言语不出

　　诃子一两（去核） 杏仁一两（去皮尖） 通草二钱共锉。每服四钱，煨姜五片水煎，食远服。

　　卷上　痰嗽门

　　一切咳痰

　　萝卜切下一盖，挖空心，用蜜灌满，自早晒至晚，露一宿，次早用原盖盖上，饭上蒸熟，滚水空心常服。

　　卷上　痰嗽门

　　化痰丸

　　陈皮 半夏 茯苓 川芎 苍术 砂仁 栀子（炒黑） 制香附各一钱 甘草 山楂各三分 白术四分姜引，水煎，食远服。

　　卷上　痰嗽门

　　老人久咳不能卧

　　猪板油 蜂蜜 米糖各四两熬成膏，时时噙化一匙妙。

　　卷上　痰嗽门

　　痰晕火动

　　生姜自然汁半小杯，好糖二匙，入盐少许，滚汤冲下。

　　卷上　痰嗽门

　　中痰

　　明矾末，打阴阳水灌之，再服再吐，妙。或用明矾煎水，入蜜少许服，不吐饮热汤催之，能治头疼痰癖。

　　卷上　痰嗽门

　　竹沥导痰丸

　　治一切痰饱，胸膈痞塞，脾虚不运，咳嗽吐痰，咽喉不利。

　　橘红一斤 枳壳（炒）八两 黄芩（炒）八两 半夏曲（姜炒）四两 生甘草四两 白茯苓四两 白芥子（炒）四两 神曲（炒）四两 川贝母四两 花粉五两以上共为末，以竹沥一大碗为丸，桐子大。食远白汤下百丸。

　　卷上　痰嗽门

　　清气化痰丸

　　能降火顺气清痰，可以常服。利膈宽胸，痰火自不积聚。

　　橘红一两 枳壳（炒）八两 黄芩（酒炒）八两 半夏曲（姜炒）八两 赤茯苓八两 生甘草五钱 栀仁（炒）八两 桔梗五两 滑石八两 花粉八两 连翘五两 南薄荷叶四两 荆芥穗五两 当归身（酒洗）八两以上共为细末，白水滴丸，桐子大。食远白汤下百丸。

　　卷上　痰嗽门

　　沉香滚痰丸

　　治一切怪症，痰火颠狂，胡言乱语，称鬼说神，气喘咳嗽，唾痰稠粘，头眩耳响，烦躁欲狂，大便不通，喉干口苦，皆有神效。

　　黄芩（酒炒）一斤 大黄（炙）一斤 沉香一两二钱 礞石三两（火硝同 如金色）

　　清水为丸，绿豆大。每服一钱，临卧服，次早当下痰。如无痰，夜再服。

　　卷上　痰嗽门

　　宁嗽琼玉散

　　治一切久嗽，诸药罔效。

　　诃子肉一两（煨去核） 白桔梗一两 百药煎五钱 五倍子一两（炒） 粟壳五钱（水泡去筋） 生甘草五钱 乌梅肉五钱（焙）

　　共为末。蜜汤调一钱，临卧服。

　　治久嗽声哑奇方青蒿不拘多少，童便煮服最妙。

　　卷上　痰嗽门

　　太平丸

　　治劳症咳嗽喘急，久成肺痿肺痈，并皆噙化。

　　天冬 麦冬 知母 贝母 冬花 杏仁（炒）各二两 当归 生地 熟地 黄连（炒） 京墨桔梗 薄荷各一两 白蜜四两 麝少许以上共为细末，和匀。用银石器先下白蜜炼熟，后下诸末搅匀，再上火入麝少熬一、二沸，丸如弹子大。每日服三丸，噙化。

　　卷上　脾胃门

　　资生丸

　　此药专能益元气，保和脾胃，王道之药也。

　　人参三两 白蔻（炒）三钱五分 莲肉（去心）一两 川连（炒）三钱五分 桔梗（炒）

　　五钱 神曲（炒）二两 薏苡仁（炒）三两 芡实三两五钱 橘红二两 藿香五钱 白术（土炒）三两 山药（炒）一两五钱 麦芽（炒）一两五钱 山楂二两 白茯苓一两五钱 炙甘草一两五钱 白扁豆（炒）一两 泽泻（炒）三钱五分炼蜜为丸，桐子大。每服三钱，不拘饥饱皆可服。

　　卷上　脾胃门

　　参苓白术散

　　专治久泻，脾胃大虚，或病后虚弱，用此一料，可复元气。

　　人参二两 白术五两（蒸） 莲肉四两（去心） 白桔梗一两 山药（炒）四两 薏苡仁（炒）四两 芡实四两 白茯苓四两 炙甘草二两 砂仁二两（炒） 白扁豆四两（炒）

　　以上共为细末，每服二钱。以水为丸，亦可久留。

　　卷上　脾胃门

　　保和丸

　　调脾宽胸，消痰进食，大人小儿俱宜常服。

　　白术（去梗）一斤（蒸） 广皮八两 浓朴（姜炒）八两 苍术（炒）八两 炙甘草六两山楂肉六米汤丸，绿豆大。食远服一、二钱。

　　卷上　脾胃门

　　沉香化滞丸

　　专治脾胃不和，过食生冷油腻，停滞不化，胸膈饱闷，腹腋疼痛，一切气块。

　　沉香五钱 莪术（醋炒）三两 香附（炒）一两 陈皮一两 木香二两 砂仁二两（炒）

　　藿香二两 麦芽（炒）二两 神曲（炒）二两 炙草二两以上细末，酒糊丸，梧子大。每空心服五十丸，滚水下。

　　卷上　脾胃门

　　理气健脾丸

　　专治脾胃虚弱，不思饮食，呕吐泄泻，胸痞腹胀，噎膈，并虚劳咳嗽，腹疼等症，无病之人服之，百病消除。

　　白术（炒）六两 白茯苓三两 陈皮三两 制半夏三两二钱 神曲（炒）二两五钱 当归身（酒洗）六两 黄连（姜炒）二两 枳实（炒）一两五钱 桔梗（炒）二两五钱 香附二两（童便炒） 木香五钱 炙甘草二两 山楂一两八钱荷叶煮粥为丸，梧子大。每食远服一、二钱，白汤下。

　　卷上　脾胃门

　　四神消积丸

　　治一切酒积、食积、痰积、气积。

　　枳实（炒）二两 三棱（炒）一两 莪术（炒）二两 山楂二两 神曲（炒）一两 陈皮三两 青皮二两（醋炒） 槟榔二两 木香一两 川浓朴二两（姜汁炒） 麦芽（炒）二两半夏曲（姜炒）二两 香附米二两（炒） 白芥子（炒）一两 砂仁（炒）一两 吴萸（汤泡，去苦味）一两莱菔子汤滴丸，梧子大。每食远服百丸，白汤送下。

　　卷上　脾胃门

　　治腹内虫方

　　乌梅一个 老姜三片 榧子七个 花椒十四粒黑糖少许煎服，虫尽出矣。

　　卷上　脾胃门

　　中和丸

　　专治久病恹恹，不能饮食，脏腑或秘或溏，胃虚所致。常服能理气消疾除湿。

　　浓朴（姜汁炒）一两 白术（土炒）一两二钱 半夏（姜炒）一两 陈皮八钱 槟榔四钱五分 炙姜汁浸，蒸饼为丸，桐子大。每服七十丸，食远白汤下。

　　卷上　脾胃门

　　归脾汤

