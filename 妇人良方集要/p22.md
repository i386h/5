<!-- { "loadSidebar": true } -->
　　第八十章，妇人症痞方论

　　妇人症痞，由饮食失节，脾胃亏损，邪正相搏，积於腹中，牢固不动，故名曰症。

　　得冷则作痛，冷入子脏则不孕，入胞络则月水不通。

　　愚按

　　前症若脾胃虚弱，用六君加芎、归。

　　若肝脾虚弱，用补中益气及归脾汤。

　　若肝火乍专，佐以芦荟、地黄二丸，外贴阿魏膏，患者须慎七情六淫，饮食起居治者不时审察病机而药之，庶几有效。

　　附方

　　穿山甲散：治症痞瘀血，心腹作痛。穿山甲、鳖甲醋炙、赤芍药、大黄炒乾漆炒令烟尽、桂心各一两、川芎、芫花醋炙、当归尾各半两、麝香一钱，上为末，每服一钱，酒调下。

　　第八十一章，妇人食症方论

　　妇人食症，由脏腑虚弱，经行不忌生冷饮食，或劳伤元气所致。

　　陈无择云：「经不行者，宜先导之，然後固元气为主。」

　　愚按

　　前症若形气虚弱，须先调补脾胃为主，而佐以消导；若形气充实，当先疏导为主而佐以补脾胃。

　　若气壅血滞而不行者，宜用乌药散，散而行之。

　　若脾气虚而巾不行者，宜用四君、芎、归，补而行之。

　　若脾气郁而血不行者，宜用归脾汤，解而行之。

　　若肝脾血燥而不行者，宜用加味逍遥散，清而行之。

　　大抵食积痞块之症为有形，盖邪气胜则实，真气夺则虚，当养正辟邪，而积自除矣。

　　虽然，坚者削之，客者除之，胃气末虚，或可少用，若病久虚乏者，不宜轻用。

　　第八十二章，妇人积年皿症方论

　　妇人积年血症，由寒温失节，脾胃虚弱，月经不通，相结盘牢，久则腹腌苦痛宜用三棱煎主之。

　　愚按

　　前症多兼七情亏损，五脏气血乖违而致，盖气主煦之，血主濡之，脾统血，肝脏血故郁结伤脾，恚忠伤肝者，多患之。

　　腹胁作痛，正属肝脾二经症也。

　　窃谓罗谦甫先生云：「养正积自除。」东垣先生云：「人以胃气为本。」

　　治法宜固元气为主，而佐以攻伐之剂，当以岁月求之，若欲速效，投以峻剂反致有误，右七症方药，当互相叁用。

　　附方

　　三棱煎治血燥血瘕，食积痰滞。莪术醋侵炒、三棱各三两、青皮去白、半夏、麦芽炒各一两，右用好醋一锺，煮乾，焙为末，醋糊丸，桐子大每服三四十丸，淡醋汤下，痰积，姜汤下。

　　第八十三章，妇人血气心痛方论

　　妇人血气心痛，由脏腑虚弱，风冷所乘，盖心为诸脏之主，若心受仍，名真心痛朝发夕死，夕发旦死。若心络伤，故痛发乍轻乍甚，而成斯症也。

　　愚按

　　前症若寒邢所伤，温散之；饮食停滞，消导之；肝火妄动，辛平之；脾气郁结和解之，仍与後六症方菜同用。

　　附治验

　　妇人久患心痛，饮食少思，诸药到口即吐，予以为脾土虚弱，用白术一味同黄土炒去土，每服一两，以米泔煎浓，除服少许，数日後，自能大饮用三斤馀而安。

　　上舍陈履学长子室，素怯弱，产後患疥疮，年馀不愈，因执丧旬月，每欲眩作一日感气，忽患心脾高肿作疼，手不可按，而呕吐不止，六脉微细，或见其形实误认诸痛，不可补气，乃用青皮、木香、五味、吴茱萸等药而愈。继复患疟且堕胎又投理气行血之药，病虽失，元气转脱，再投叁  补剂，不应矣。六脉如丝欲绝迎予至。诊之曰「形虽实而脉虚极，反用理气之剂，损其真气故也。」连投叁、  、归、术、附子姜、桂二剂，问用八味丸，五日疫食渐安，六脉全复，此症若心脾疼痛时，即此等药痛亦不作矣。

　　附方

　　乌药散：治血气壅滞，心腹作痛。乌药、莪茂醋浸炒、桂心、当归、桃仁、青皮、木香各等分，右为末，每服二钱，热酒谓下。

　　灵苑方，用玄胡、灵脂为末，每服一钱，沸汤下，日三服。

　　第八十四章，妇血气心腹疼痛方论

　　妇人血气心腹疼痛，由脏腑虚弱，风邪乘之，真邪相搏，随气上下，故心腹作痛也。

　　愚按

　　前症若气滞血瘀，用没药散。

　　劳伤元气，用益气渴。

　　肝脾郁结，用四七渴。

　　怒动肝火，用小柴胡汤。

　　肝脾血虚，用四物汤。

　　脾肺气虚，用四君子汤。

　　中气虚弱，用补中益气汤。

　　气血俱虚，用八珍汤。

　　附治验

　　妇人每怒心腹作痛，久而不愈，此肝火仍脾气也。用炒山栀一两，生姜五片煎服而痛止，更以二陈加山栀、桔梗，仍不发。

　　妇人怀抱郁结，不时心腹作痛，诸药不应，用归脾汤，倍加炒山栀而愈。

　　陈湖陆小村母，久患心腹疼痛，每作必胸满呕吐，手足俱冷，面赤唇麻，咽乾舌燥寒热不时，月馀竟夕不安，其脉洪大，众以痰火治之，屡止屡作，迄乙巳春发频而甚。

　　仍用前药反剂，此寒凉损真之故，内真寒而外假热也，且脉息洪弦而有怪状乃脾气亏损，肝木乘之而然，当温补胃气，遂用补中益气汤加半夏、茯苓、吴茱萸、木香，一服，热寐彻晓，洪  顿  ，怪脉顿除，诸症释然。

　　附方

　　琥珀散：治气滞心腹撮痛，或月经不行，小便疼痛。乌药、莪述醋浸炒各二两、当归一两、右为末，每服二钱，温酒调下。

　　蠲痛散：治血气剌痛。荔枝核烧存性半两、香附子一两，右为末，每服二钱盐酒送下。

　　菖蒲丸：治血积心脾作疼。九节菖蒲六两、吴茱萸炒、香附子各四两右为末，醋调神曲糊丸，桐子大，每服口五十丸，淡姜汤调下。

　　没药散：治血气不行，心腹作痛，或月经不调，发热晡热，并宜用之。红花、没药红花、没药、当归、玄胡索炒各等分，右为末，每服二钱，童便酒调下。

　　木香枳术丸：破滞气，消饮食，开胃进食，消化痰涎。木香、枳实炒一两、白术炒二两，右为末，每服五钱，姜枣水煎服。

　　木香化汤：治脾胃虚弱，  食停滞，腹胀作痛，或心下痞满，不思饮食若忧怒饮食而致者，尤宜用之。木香、红花各三钱、橘皮、当归梢各二钱、柴胡四钱、草豆蔻、甘草炙半两、半夏一两、枳实炒二钱上每服三五钱，姜水煎服。

　　第八十五章，妇人血气小腹痛方论

　　妇人小腹疼痛，由胞络受冷，搏於血气，结於小腹，因虚发动故痛也。

　　愚按

　　前症若气寒血佶，用或灵仙散。气滞血凝，用当归散。

　　肝经血虚，用四物汤，加叁、术、柴胡。

　　肝经湿热，用龙胆泻肝汤。

　　肝睥气虚，用六君子汤，加柴胡、芍药。

　　肝脾虚寒，用六君子汤，加柴胡、肉桂。

　　若兼呕吐，加木香，四肢逆冷，再加炮姜。

　　附治验

　　通府张孟威云：其妹小腹痛，用附子理中汤，附子服过八十馀枚，此乃沉寒痼冷之甚不多有者。

　　附方

　　威灵仙散：凡冷气滞血小腹疼痛，或经行遇怒，腹胀痛，宜用之。威灵仙一两没药、木香、桂心各半两，右为末，每服一钱，热酒调下。

　　当归散：凡血积小腹疼痛，或因气逆，月经不行，肚腹作痛。当归、赤芍药刘寄奴、没药、枳壳麸炒、玄胡索炒各等分，右为末，每服一钱，热酒调下。

　　第八十六章，妇人两腰胀痛方论

　　妇人两胁胀痛，因脏腑虚弱，气血不调，风冷客於胞络，相搏壅塞痛也。

　　愚按

　　东垣先生云：「胸腹作痛，囗苦舌乾，寒热往来，发呕发吐，四肢满闷，林溲便难腹中急痛，此肝木之妄行也。」

　　窃谓前症，若暴怒伤血，用小柴胡、芎归、山栀。

　　气虚用四物、叁、术、柴、栀。

　　若久怒伤气，用六君、芎、归、山栀。

　　若气血俱虚，用六味地黄丸。

　　若经行腹痛，寒热晡热，或月经不调，发热痰咳，少食嗜卧、体痛，用八珍、柴胡丹皮。

　　若胁胀发热，口渴唾痰，或小便淋沥，颈项结核，或盗汗便血，诸血失音，用六味丸。

　　若两  作痛，视物不明，或筋脉拘急，或面青小腹痛，或小便不调，用补肝散。

　　若概用香燥之剂，反伤清和之气，则血无所生，诸症作焉。

　　丹溪先生云：「右胁痛，用推气散、小龙荟丸、当归龙荟丸、控涎丹、抑青丸十枣汤。皆病气元气俱实之剂，用者审之。」

　　附治验

　　妇人性急，吐血发热，两腹胀痛，日晡益甚，此怒气仍肝，气血俱虚也。朝用逍遥散倍加炒黑山栀、黄柏、贝母、桔梗、麦门冬，夕以归脾汤，送地黄丸而愈。

　　孀妇内热晡热，肢体酸麻，不时吐痰，或用清气化痰药，喉间不利，白带腹胀用行气散血药，胸膈不利，肢体时麻。此郁怒伤肝脾而药益甚也。予则朝用归脾以解脾郁，生脾气。夕用加味逍遥散，以清肝火，生肝血，百馀剂而愈。後怒饮食日少，肢体时麻，此乃肝火侮土，用补中益气，加山栀、茯苓、半夏而痊又饮食失调，兼有怒气，肢体麻甚，月经如注，脉浮洪而数。此脾受肝伤不能统血而致崩，肝气亏损阴血脉大，继用六君，加芎，归、炮姜而血崩止又用补中益气，加炮姜、茯苓、半夏而元气复，更用归脾汤、逍遥散，调理而康。

　　附方

　　威灵仙散：治冷气血滞，两胁作痛。

　　人叁紫荆皮散：治心腹刺  ，胸膈宝满，不进饮食。紫荆皮、苍术、石菖蒲各一两、香附子二两、人叁半两、木香二钱，右为末，米糊丸，桐子大每服三十丸，食後，姜汤下。

　　左金丸：治肝火胸腹胀痛，或发寒热，或头目作痛，或大便不实，或小便淋秘或小腹疼痛，及一切肝火之症。黄连炒六两、吴茱萸一两汤煮片时用右为末，粥丸，白米陈皮汤下。

　　当归龙荟丸：治肝经十实火，胸胁胀痛，或大便秘结，小便涩滞，烦属肝经实火者宜用之。当归、龙胆草炒焦、栀子仁炒、黄连炒、黄芩炒各一两、大黄炒、芦荟、青黛各五钱、木香一钱五分、麝香另研五分右为末，用神曲糊丸，桐子大，每服二十丸，姜汤下。

　　补肝散：治肝脾二经气血亏损，胁胀作痛，成胁胀头晕，寒热发热，或遍身作痛经侯不谓。山茱萸肉、当归、五味子炒杵、山药、黄  炒、川芎、木瓜各半两、熟地黄自制、白术炒各一钱、独活、酸枣仁炒各四两右为末，每服五钱，姜水煎服。

　　第八十七章，妇人心腹胀满方论

　　妇人心腹胀，由心脾虚损，邪气乘之，此足少阴肾经之脉，起於足小指贯肾络膀胱入肝肺，出络於心，若邪搏三经并结於脾，脾虚则心腹胀满矣。

　　愚按

　　前症脾胃虚痞，用六君子汤。

　　脾胃虚寒者，用人叁理中汤。

