<!-- { "loadSidebar": true } -->
　　又况母之肾脏，  於胎，是母之真气子之所赖也，至十月，儿於母腹之中受足诸脏气脉所养，然後待时而生，此论奥徵而有至理，世更有明之者亦末有周於巢氏之论矣！余因述其说。

　　第一二三章，受形论

　　巢氏论曰：「阳施阴化，精气有馀，两胎有俱男俱女者。」道藏经云「妇人月信止後，一日三五日，值男女旺相日，阳日阳时交合，有孕多男。

　　若男女禀受皆壮则男子，一或怯弱则少子。」颅俿经云：「阳盛发阴，当孕成男六脉诸经，皆举其阴。

　　又云：「三阳所会则生男，三阴所会则生女。」葛仙翁肘後方云：「男从父气女从母气。」圣济经云：「天之德，地之气，阴阳之至和，薄於一体因气而左动则属阳，阳资之则成男，因气而右动则属阴，阴资之则成女易称乾道成男，坤道成女，此男女之别也。」凡妊娠有疾，投以汤药，衰其太半而已使病去母安，胎亦无损矣。

　　愚按

　　东垣、丹溪云：「经水断後一二日，血海始净，精胜其血，感者成男，四五日後血脉己旺，精不胜血，感者成女。盖父精母血，因感而会，精之施也，血能摄精故成子，此万物始资於乾元也。血之行也，精不能摄，故成女，此万物资生於坤元也。

　　阴阳交媾，胚胎始凝，所藏之处，名曰子宫，一系在下，上有两歧，一达於左一达於右。

　　精胜其血，则阳为之主。受气於左子宫而男形成，精不胜血，则阴为之主受气於右子宫而女形成。」此二先生之确论也。若失妊娠药饵宜禁，当叁本门考之。

　　第一二四章，受形篇

　　褚氏云：「男女之合，二精交畅，阴血先至，阳经後冲，血开裹精，精人为骨。

　　而男形成矣。阳精先入，阴血後叁，精开裹血，血人为本，而女形成矣。阳气聚面故男子面重，溺死者必伏，阴气聚背，故女子背重，溺死者必仰。走兽溺死仰伏皆然，阴阳均至，非男非女之身，精血散分，骈胎晶胎之兆，父少母老产女必羸，母壮父衰，生男必弱。古之良工，首察乎此，气受偏瘁，与之补之补嬴女则养血壮脾，补弱男则壮脾节色，羸女宜及时而嫁，弱男宜待壮而婚此疾外所务之本，不可不察。」

　　第一二五章，论胎教

　　论曰：「胎教产图之书，不可谓之迂而不加信，然亦不可狎犯之，方今俚俗之家与不正之属，将忌避忌，略不如仪，或毒药不消，或产於风露，无产厄而子母均安者亦幸有之。若保胎之法，须多方豫养，方无後患，如邻家有所兴修，亦或犯其胎气令儿破形殒命，如刀犯者形必伤，泥犯者窍必塞，打击者包青黯，系缚者相拘挛如此等验，有如指掌，不可不慎也。」

　　第一二六章，孕元立本章

　　有太初，有太始，混沌一判，既贝气矣。故曰「太初」，既立形矣，故曰「太始」

　　，气初形始，天地相因，生生化化，品物彰矣，故曰「大哉乾元，万物资始至哉坤元，万物资生。」

　　注：吴  注云：「混沌末化，则气形俱泯，混沌既判，则气形己分，既见气矣是为太初，既立形矣，是为太始。太初者，凡有气之所本，故天得之以统元气。

　　太始者，凡有形之所本，故地得之以统元形。天地交泰，相因为气形生生者得所以生，化化者得所以化，品物流行，而形色名声彰矣。大哉乾元！

　　太初之所寓也。故以万物之资始为言。至哉坤元！太始之所寓也故以万物资生为言。惟万物资始资生於乾坤，故乾元则兆象至坤元，然後形无不成。」

　　有生之初，虽阳予之正，育而充之，必阴为之主。

　　注：薛左丞注阴阳离合论曰：「天覆地载，万物方生，未出地者，命曰阴处名曰阴中之阴。出地者命曰阴中之阳，阳予以正，阴为之主。王冰谓阳施正气万物方生，阴为之主，群形乃立，字说始而生之者，天地也，育而充之者人也。」

　　因形移易，日改月化，坤道之代终也。

　　注：列子周穆篇尹文先生曰：「因形移易，谓之化。」庄子曰：「予方篇混元曰消忌盈虚，一晦一明，日改日化，曰有所为，而莫见其功。

　　易坤卦文言曰：地道无成而代有终也，地之承天，其无成而有终也。岂迫於不得已耶？

　　盖道之所地，万物失之则死，得之则生，有生之类，听命於此故无成而代有终者，以道言之也。」

　　谓之妊，阳既受始，阴壬之也，壬子谓之妊，字说。

　　注：壬，一阳也，二阴也，阳既受始，阴壬之而谓之妊。解曰：壬，阳水之子也。

　　位在该子之间，阴至亥极矣，阳复受胎而谓之妊，於壬至子然後生。

　　谓之胞，己为正阳，阴包之也。

　　注：巳，正阳也。而阴能包之，阴与阳更用事故也。巳者孟夏之月，於卦为乾纯阳用事，故诗谓之正月，正月者，正阳之月也，阴方用事，而为物之主则虽正阳，亦在所包而退听焉。

　　谓之坯，未成为器，犹云坯也。

　　注：说文：瓦末烧者谓之坯，胚妇孕一月也。字说，坯未成为器，犹坯也。

　　谓之胎，既食於母，为囗以也。

　　注：胎妇孕二月也。字说：元胎既食於母，为囗以焉。

　　若妊则以时动也。

　　注：字说：女娠以时动。

　　若怀则以身依之也。

　　注：字说：心所怀，则身依焉，目隶焉。

　　天之德，地之气，阴阳之至和，相与流薄於一体。

　　注：灵枢经曰：「天之在我者德，地之在我者气，德流气落而生者也。」

　　唯能顶时数，谨人事，勿动而伤，则育之道得矣。

　　注：自一月积之至於十月，所谓时数也，保卫辅翼，防闲忌嗔，适其宜所谓人事也。

　　观四序之运，生长收藏，代出万物，仪则咸备，而天地之气，末始或亏者盖阴阳相养以相济也。

　　注：阴阳离合论曰：「天覆地载。万彷方生，阳予之正，阴为之主。故因春生因夏长，因秋收，因冬藏，失常则天地四塞。」庄子天地篇曰：「流动而生物物生成理，谓之形，形体保神，各有仪则，谓之性者。」曾不知此乃欲拂自然之理，谬为求息之术，方且推生死於五行，蕲补养於药石，以伪胜真以人功天，虽或有子，孕而不育，育而不寿者众矣。昔人论年老有子者男不过尽八八，女不过尽七七，则知气血在人，固自有量，夫岂能逃阴阳之至数哉？

　　天真论帝曰：「有其年己老而有子者何也？」岐伯曰：「此其天寿过度，气脉常通而肾气有馀也，此虽有子，男不过尽八八，女不过尽七七，而天地之精气皆竭矣。

　　注：虽老而生子，子寿亦不能尽天癸之数。

　　第一二七章，凝形殊禀章

　　天地者，形之大也，阴阳者，气之大也，惟形与气，相资而立，末始偏废。

　　注：庄子则阳篇太公调曰：「天地者，形之大者也。阴阳者，气之大者也。

　　气以形载，形以气充，惟气与形，两者相待，故曰相资而立，末始偏废。」

　　男女媾精，万物化生，天地阴阳之形气寓焉。

　　注：系辞曰：「天地捆  ，万物化醇，男女媾精，万物化生。」

　　语七八之数，七少阳也，八少阴也。相感而流通，故女子二七而天癸至，男子而精通则以阴阳交合而兆始故也。

　　注：岐柏曰：「女子二七而天癸至，任脉通，冲脉盛，月事以时下，故能有子男子二八肾气盛，精气溢泻，阴阳和，故能有子。传曰：「女子十四有为人母之道。四十九，绝生育之理。男子十六，有为人父之道六十四绝阳化之理。」

　　语九十之数，九老阳也，十老阴也。相包而赋形，故阴穷於十，男能围之，阳穷於九女能方之，则以阴阳相生而成终故也。

　　注，字说：「阴穷於十，围之者男，阳穷於九，方之者女，九有变也女足以方之，十无变也，男足以围之上。」男有室，所以围阴於外，女有家所以方阳於内。」易曰：「妇人之吉，从一而菸也，夫子制义，从妇凶也。围、圆也。

　　君、道也。夫道也，圆则可以制义而行。方、仁也，臣道也，妇道也。

　　方则从一而已，男从围与规，从夫同意，女从仁与臣，从仁同意。」

　　元气孕毓，皆始於子，自子推之，男左旋，积岁三十而已。女右旋，积岁二十而至已。

　　已为正阳，阴实从之，自已怀壬，男左旋，十月而生於寅，女右旋，十月而生申。

　　申为三阴，寅为三阳，而生育乏时着矣。其禀赋也，体有刚柔，脉有强弱，气有多寡血有盛衰，皆一定而不易也。

　　注，十九难曰：「男生於寅，寅为木，阳也。女子生於申，申为金，阴也。」杨氏注云：「元气起於子，人之所生也，男从子，左行三十，女从子，右行二十俱至於巳，为夫妇怀妊也。古者男子三十，女年二十，然後行嫁娶十月而生者，男从巳左行，至实为十月，故男行年起於丙寅，女从巳有行至申为十月，故女行年起於壬申。」

　　以至分野异域，则所产有麦寡之宜，古事有祥，则所梦各应其类，是故荆杨薄壤多女雍冀厚壤多男，熊罴为男子之祥，蛇虺为女子之祥，是皆理之可推也。

　　注，周官瑜方也，扬州其民，三男五女，荆州其民，一男二女。雍州其民三男二女，冀州其民，五男三女。诗斯千篇名，吉梦维何，维熊维罴，维虺维蛇大人占之，维熊维罴，男子之祥，维虺  蛇，女子之祥。

　　胎化之法，有所谓转女为男者，亦皆理之有，然如食牡鸡，取阳精之全於天产者带雄，取阳精之全於地产者。

　　注，千金方转女为男，丹叁丸。用东门上雄鸡头。又方，取雄黄一两，络囊盛带之本草丹雄鸡，补虚温中，通神攻毒，其肝补肾，其冠血益阳，雄黄人佩之鬼神不能近，毒物不能伤。

　　操弓矢，藉斧斤，取刚物之见於人事者，气类潜通，造化密移，必於三月兆形之先盖方仪则末具，阳可以胜阴，变女为男，理固然也。

　　注，巢氏论云：「妊娠三月，始胎形，象始化，末有定仪，见物而更，欲得男者操弓矢，食雄鸡。」

　　第一二八章，气质生成章

　　具天地之性，集万物之灵，阴阳平均，气质完备，咸其自尔，然而奇耦异数有衍有耗，刚柔异用，或强或羸，血荣气卫，不能逃於消忌盈虚之理，则禀质之初讵可一概论耶。是以附赘垂疣，骈拇枝指，佚儒跛蹩，形气所赋者有如此者。

　　疮疡痈肿，聋盲  亚，瘦瘠疲瘵，气形之病有如此者。然胚胎造化之始精遗气变之後，保卫辅翼，固有道也。

　　注：孝经云：「天地之性人为贵。」书秦誓曰：「惟人万物之灵。」

