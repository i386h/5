<!-- { "loadSidebar": true } -->
　　天有五气，各有所凑，地有五味，各有所入，所凑有节适，所入有度量，凡所畏忌悉如戒慎，资物为养者，理固然也。故寝兴以时，出处以节。

　　注：六节藏象论曰：「天食人以五气，地食人以五味。」王冰云「天以五气食人者，臊气凑肝，焦气凑心，香气凑脾，腥气凑肺，腐气凑肾地以五味食人者，酸味入肝，苦味人心，甘味人脾，辛味入肺，咸味入肾也。」

　　可以高明，可以周密，使雾露湿邪，不得投间而入，因时为养者，理宜然也。

　　故必调喜怒，寡嗜欲。

　　注：礼记月令，仲夏之月，可以居高明，可以处台榭。脉要精微论云「冬日在骨，蛰虫周密，君子居室。」夏则顺阳，在上，故可以高明冬则顺阳气之伏藏，故可以周密。

　　作劳不妄，而气血从之，皆所以保摄妊娠，使诸邪不得干焉。

　　注：天真论岐柏曰：「上古之人，其知道者，不妄作劳，故能形与神俱而尽终其天年。」通天论曰：「圣人陈阴阳，筋脉和同，骨体坚固，气血皆从。」

　　苟然不然，方授受之时，一失调养，则内不足以为中之守，外不守以为身之强气形弗克，而疾疚因之。

　　注，脉要曰：「五脏者，中之守也，得守者生，失守者死。」又曰：五脏者身之强也，得强则生，失强则死。」

　　若食兔唇缺，食犬无声，食杂鱼而生疮癣之属，皆以食物不戒之过也。

　　注，孙真人养胎法云：「妊娠食兔肉，令子缺唇，食犬肉，令子无音声食乾鲤鱼，令子患疮癣。」异法力论云：「食之使人热中。」注云：「鱼发疮。」

　　心气大，惊而癫疾。

　　注，奇病论：帝曰：「人生而病癫疾者何干？」岐柏曰：「名为胎病此得之在腹中时，其母有所大惊，气上不下，精气并居，故令子发为癫疾也。」

　　肾气不足而解颅。

　　注，巢氏云：「解颅者，言小儿年虽长，而信门不合，头缝开解是皆由肾气不成故也。肾主骨髓，而脑为髓海，肾气不成，则脑髓不足，不能成故头颅开解。」

　　脾胃不和而羸瘦。

　　注，巢氏曰：「夫羸瘦不生肌肤，皆为脾胃不和，不能饮食，故血气衰弱不能荣於肌肤也，凡小儿在胎而遇寒，或生而伏热，皆令儿不能食，故羸瘦也。」

　　心气虚乏，而神不足，皆由气血不调之故也，诚能推而达之，使邪气无所乘兹乃生育相待而成者。

　　注，病源云：「肺主气，心主脉，而血气通矣。脏腑循行经络，  则血气伤损脏腑不足，而心统领诸脏，使其劳伤不足，则令惊悸恍惚，是心气虚也。」

　　故曰：「天不人，不因人。」法言云：「天不人，不因人，不天不成。」

　　第一二九章，转女为男法

　　一妇人怀娠未满三月，男女未定，形象未成，故药饵方术，可以转令生男者理或有之。其法以斧置妊娠床下，系刃向下，勿令人知，恐勿信，试令鸡抱卵时依此置窠下，一窠尽出雄者，又自初觉有娠，取弓弩弦缚妇人腰下，满百日去之此紫官玉女秘法也。又妊娠三月已前，以雄鸡尾尖上长毛三茎，潜安妇人卧席下又取夫发及手足甲，潜安卧席下，俱勿令知之，又妊娠才满三月，要男者以雄黄半两衣中带之，要女者，以雌黄带之，以上诸法，试之良有验也。

　　第五门，候胎门

　　第一三0章，脉例

　　王子亨云：「若妊娠，其脉三部俱滑大而疾，在左则男，在右则女。经云「阴搏阳别，谓之有子。」抟者，近也，阴脉逼近於下，下肠脉则出於上，阳中见阳乃如阳施阴化，法当有子。又少阴脉动甚者，妊子也。手少阴属心，足少阴属肾心主血，肾主精，精血交会，投识於其间，则有娠。又有三部脉浮沉正等，无病者有妊也。

　　馀病如脉经说，左手八脉浮洪者，为男胎也。右手尺部浮洪老，为女胎也。

　　两手尺部俱洪者，为两男。

　　俱沉实者，为两女。」又云：「中指一跳一止者，一月胎。二跳二止者，二月胎也。」

　　第一三一章，诊妇人有妊歌

　　肝为血兮肺为气，血为荣兮气为卫，阴阳配偶不叁差，两藏通和皆类例血衰气旺定无娠，血旺气衰应有体。

　　注：肝脏血，为荣属阴，肺主气，为卫属阳。阴阳配偶者者，是夫妇匹配偶合媾精，乃有子也。若血少气盛，则无娠孕，若血盛气少，则有孕也。

　　寸微关滑尺带数，流利往来并雀啄，小儿之脉已见形，数月怀犹未觉。

　　注，寸脉微，关脉滑，尺脉带数，及流利雀啄，皆是经脉闭塞不行成胎已上之脉，皆是血多气少之脉，是怀小儿之脉，己见形状也。

　　左疾为男右为女，流利相通速来去，两手关脉大相应，己形亦在前通语。

　　注：左手脉疾为怀男，右手脉疾为怀女，及两脉流行，滑利相通，疾速来去是或两手关脉洪大相应，是其胎已有形状也。

　　左脉带纵两个男。

　　注：纵者，夫行乘妻，水行乘火，金行乘木，即鬼贼脉也，名曰纵，见在左手则怀两个男儿也。

　　右手带横一双女。

　　注：横者，妻乘夫也，是火行乘水，木行乘金，即所胜脉也，名曰横，见於右手则怀一双女儿也。

　　左手脉逆生三男。

　　注：逆者，子乘母也，是水行乘金，火行乘木，即已生脉也，名曰逆，贝於左手则怀三个男儿也。

　　右手脉顺还三女

　　注：顺者，母乘子也，是金乘水，木行乘火，即生巳之脉也，名曰顺，见於右手则怀三个女儿也。

　　寸关尺部皆相应，一男一女分形证。

　　注：寸关尺部，脉大小迟疾相应者，是怀一男一女形证之脉也，谓关前为阳关後为阴，阴阳脉相应，故怀一男一女也。

　　有时子死母身存，或即母亡存子命。

　　注：此二句之文是辨子母存亡之法。

　　往来三部通流利，滑数相叁皆替替，阳实阴虚脉得明，遍瞒胸瞠皆逆气。

　　注：君寸关尺三部，通行流利，皆替替有力而滑数，皆是阳实阴虚之脉主妊妇逆气遍满胸膛而不顺也。

　　左手太阳浮大男。

　　注：左手寸囗为太阳，其脉浮大，则是怀男子。

　　右手太阴沉细女。

　　注：右手寸口为太阴，其脉沉细，是怀女脉也。

　　诸阳为男诸阴女，指下分明长记取。

　　注：诸阳脉皆为男，即为大疾数滑实之类也，当怀男子，诸阴脉三即沈细之类是也，当怀女子。

　　三部沈正等无绝，尺内不止真胎妇。

　　注：寸关尺三部脉沈浮正真齐等，举按无绝断，及尺内举按不止住者真的怀胎妇也。

　　夫乘妻兮纵气雾。

　　注：经云：纵者，夫乘妻也，水乘火，金行乘木，即鬼贼脉也。纵气雾雾者露也。又上下也，谓夫之阳气，乘妻之阴气，两气上下相逐，如雾润结子也。

　　妻乘夫兮横气助。

　　注：横者，妻乘夫也，见前注，谓两傍横气相佐助也。

　　子乘母兮逆气叁。

　　注：逆者，子乘母也，谓子气犯母气，相乘逆行之气相叁和也。

　　母乘子兮顺气护。

　　注：是母气乘於子气为顺，气相护卫也，凡胎聚纵横逆须四气以荣养，方以成形也。

　　小儿日足胎成聚，身热脉乱无所苦。

　　注：妇人怀小儿五个月，是以数足，胎成就而结聚也，必母身体壮热当见脉息躁乱，非病苦之症，谓五月胎己成。受火精以成气，故身热脉乱，是无病也。

　　汗中不食吐逆时，精神结备其中住。

　　注：谓妊胎受五行精气以成形，禀二经以荣其母，怀妊至五月，其胎虽成其气末备。故胎气末安，上冲心胸，则汗出不食吐逆，名曰恶阻，俗呼选饭唯思酸辛之味，以调胎气也。

　　滑疾不散三月胎。

　　注：妊娠三片名始胎，此是末有定仪，心胞脉养之，故脉见滑疾流利为少气多血。不散为血气盛，则始结为胎也。

　　但疾不散五月母。

　　注：其脉但疾数而不散者，是五个月怀胎之母也。

　　弦紧牢强滑利安，沈细而微归泉路。

　　注：孕妇之脉，宜弦紧牢强滑利，为安吉之脉，若沈细而微谓脉与形不相应故云死也。前文虽云太阴沈细，又云诸阴为女，其说似有相违谓三部脉皆不沉细及微，故不同也。

　　愚按

　　前论与脉诀所云不同，观者当自推之。

　　第一三二章，验胎法

　　妇人经脉不行，已经三月，欲验有胎，川芎生为末，空心浓煎，艾汤调下二钱腹内微动，则有胎也。

　　第一三三章，胎杀避忌产前将护法

　　一受孕之後，切宜避忌胎杀所游，如经云：刀犯者形必伤，泥犯者窍必塞打击者色青黯，系缚者相拘挛，甚至母殒，祸如反掌。

　　月游胎杀

　　立春在房床。惊蛰在户。单扇清明在门。双扇，立夏在僤，芒种在母身。

　　小暑在僤。立秋在碓。（按经本云在正北方子云）白露在厨前。寒露在门。

　　立冬在户及厨。大雪在炉及僤。小寒在房母身。

　　十干日游胎杀甲巳日占门。乙庚日丐碓磨。丙辛日占井僤。丁壬日占厨解。戊癸日占米仓。

　　十二支日游胎杀子丑日止中堂。寅卯辰酉日占僤。巳午日占门。末申日占篱下。戍亥日占房。

　　六甲句游胎杀甲子旬游窗碓。甲戌旬游正厅。甲申旬游中庭。甲午旬游房内。甲辰旬游房中

　　甲寅旬游

　　太史局日游胎杀

　　每遇癸巳、甲午、乙末、丙申、丁酉五日，在房内北，庚子、辛丑、壬寅三日在房内南，癸卯一日，在房内西。

　　甲辰、乙巳、内午、丁末四日，在房内东。

　　六戌六巳日，在房内中。馀日左外无占。

　　凡游在房内，不宜於方位上安床帐及扫舍，皆凶。

　　又有小儿杀及本年三杀，及产母身黄定命，皆不可犯，凡妊娠之後，将此贴於房内常照见之，切不可穿凿修掘，移钉系篱壁，重物展压之类，犯之重则胎死腹中母亦不利，轻则子受其殃，成人之後，必定拳形拳挛，跛缩  係，犯之极验。

　　第一三四章，食忌论

　　一受孕之後，切宜忌不可食之物，非惟有感动胎气之戒，然於物理，亦有厌忌者设或不能戒忌，非特延月难产，亦能令儿破形母损，可不戒哉。

　　食鸡肉糯米合食，令子生寸白虫。

　　食羊肝，令子生多厄。

　　食鲤鱼、鸡子，令儿成疳多疮。

　　食犬肉，令子无声音。

　　食免肉，令子唇缺。

　　食鳖，令子项短及损胎。

　　食鸭子共桑椹同食，令子倒生心寒。

　　食螃蟹，令子横生。

　　食雀肉合豆酱食之，令子面生点点黑子。

　　食豆酱合藿香食之，堕胎，食水浆绝产。

