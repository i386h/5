<!-- { "loadSidebar": true } -->
　　又方，治塞邪所犯，心腹作痛。桂枝、芍药炒、半夏各一钱、茯苓、厚朴姜制、枳壳麸炒、甘草炒各五分、人叁、紫苏各一钱，上姜枣水如服。

　　第一四三章，妊娠胎上逼方论

　　妊娠将养如法，则血气调和，胎得其所，而产亦易，否则胎动气逆，临产亦难甚至危矣。

　　愚按

　　前症若气逆胎上，用紫苏饮。

　　饮食不甘，兼以四君子。

　　若热晡热，兼以逍遥散。

　　若胃火所致，用四君、黄芩、枳壳、柴栀。

　　若脾郁所致，用归脾汤，加柴、枳壳。

　　附治验

　　妊妇每因恚怒，其胎上逼，左关脉弦洪，乃肝火内动，用小柴胡加茯苓、枳壳山栀而愈。但体倦不食，用六君子，调养脾土，加柴胡、枳壳，调和肝气乃瘥。

　　妊妇胎上逼，胸满暧气，饮食少思，此脾气郁滞，用紫苏饮顿安又用四君子加枳壳、柴胡、山栀而瘥。

　　紫苏饮：治子怒腹痛，或临产惊恐气结，连日不下，或大小便不利、当归、甘草大腹皮黑豆浸水泡、人叁、川芎、橘皮、白芍药炒各五分、紫苏一钱右姜葱水煎服。

　　孕妇累日不产，摧药不验，此坐草太早，心怀畏惧，气结而血不行也用前饮一服便产。

　　一妇人孕七月，上冲腹痛，面不赤，舌不青，乃子悬也。亦用前饮而胎母俱安。

　　当归汤：治胎动烦躁，或生理不顺，肤囗青黑，手足厥冷。当归、人叁、阿胶炒甘草炒各一钱、连根葱白一握。右水四碗，煎四味，至半去滓，下葱煎至一碗，分二服。

　　大圣散：治妊娠忪悸梦惊，心腹胀满，连脐急痛。白茯苓、川芎、麦门冬去心、黄  、当归各一钱、人叁、甘草炒、木香各五分，右姜水煎服。

　　又方，治胎上逼，热痛下血，或烦闷困笃，用葱二十茎，水浓煮饮胎未死即安，胎己死即下，末效再服。若肤囗青黑，手足厥冷，须佐以当归汤。

　　白术汤：治遍身痛，或冲心痛欲死。

　　第一四四章，妊娠下如豆汁胎动腹痛方

　　愚按

　　前症肝脾湿热，用升阳除湿汤。

　　脾虱热，用加味逍遥散。

　　肝脾郁怒，用加味归脾汤。

　　脾胃气虚，用钱氏白术散。

　　若脾气下陷，用补中益气汤。

　　肝经风热，用防风黄芩丸。

　　风入肠胃，用胃风汤。

　　附治验

　　一妊妇因怒胸膈不利，饮食少思，服消导顺气之剂，脾胃愈弱，饮食愈少大便不实，且无度，久而便黄水，或白带，视其面色，黄中隐白。余曰：黄色脾虚也白色肺虚也。朝以补中益气汤，升补胃气，夕以六君子，培补脾气而愈。

　　治妊娠忽然下如豆汁等物，或胎痛腹痛。、糯米、黄  ，用水煎，分四服。

　　补遗，用野  根二两，好银三五两，或金银手饰，水酒各半煎服。

　　附方

　　胃风汤：治风邢乘虚，客於肠胃，水壳不化，泄泻下注，腹膀虚满，肠鸣作痛及肠胃虚热，下如豆汁，或瘀血日夜无度。

　　东垣升阳除湿汤：治妇人女子漏下恶血，月事不调，或暴崩不止，多下水浆之物皆繇饮食失节，或劳伤形体，或素患心气不足，因饮食劳倦至令心火乘脾，其脉缓而弦急，按之洪大，皆脾土受邢也。柴胡、羌活、苍术、黄  炒各一钱五分、防风、甘草炙、升麻、? 说各一钱、蔓荆子七分、独活、当归各五分，上水煎，食前服。

　　第一四五章，妊妒误服  药胎动方

　　愚按

　　前症若因毒药，用甘草、黑豆、淡竹叶。

　　若困顿仆，用阿胶散，末应，煎送知母丸。

　　若困顿仆，下血腹痛，用佛手散，末应，用八珍汤送知母丸。

　　血出过多，用八珍汤斤许，益母草四两，水煎，徐徐与服。

　　苦胎死，以朴硝或平胃散下之。

　　夺命丹：治小产或毒药，唇臼爪青黑，其胎已死。牡丹皮、白茯苓、桂心赤芍药各为末、桃仁去皮尖研如泥，右等分，蜜丸弹子大，每服一丸酣汤速进两丸，立出。

　　阿胶散：治妊娠跌仆，或毒药致胎不安。熟地黄二钱自制、白芍药、艾叶、当归黄  炒、甘草、阿胶炒各一钱，上姜枣水煎服。

　　毒药胎动甘草、乌豆、淡竹叶等分，用水浓煎服。

　　附方知母丸，又名一母丸。

　　第一四六章，妊娠心痛方论

　　妊娠心痛，乃风邪痰饮交结，若伤心正经，为真心痛，朝发夕死，夕发旦死。

　　若伤心支络，则乍安乍作。

　　若伤於子藏，则胎动下血。

　　愚按

　　前症若因饮食所伤，用平胃散加枳壳、山查。

　　若因错杂诸邪，当审其因而治之。

　　附治验

　　妊妇心痛，烦热作渴，用白术散即愈，後因停食，其痛仍作，胸腹膨满，按之则痛此因饮食停滞，用人叁养胃汤。按之不痛，乃脾胃受伤，以六君子补之而愈。

　　妊妇心腹作痛，胸膀作胀，吞酸不食，此肝脾气滞，用二陈、山查、山栀、青皮木香而愈。又因怒仍痛，胎动不食。面色青黄，肝脉弦紧，脾脉弦长此肝乘其土用六、君子汤，加升麻、柴胡、木香而愈。

　　妊娠妇卒心庵，气欲绝。川芎、当归、茯苓、厚朴，用水煎服。

　　白术汤：治妊娠内热心痛。白术四钱、赤芍药三两、黄芩二钱炒用水煎，忌桃、李雀肉。

　　雷公炮炙论云：心痛欲死，急觅延胡。

　　又方，青竹茹一升，酒二升，煮一升，分二服。

　　又方，破鸡子一枚，调酒服之。

　　第一四七章，妊娠心腹痛方论

　　妊娠心腹痛，或宿有冷疾，或新触风寒，或痰饮相搏，若痛胞络，必致动胎甚则伤堕。

　　愚按

　　前症若因风寒痰饮，用金沸草散。

　　胎气郁滞，加香附、川芎。

　　若饮食停滞，用六君加紫苏、枳壳。

　　若怒动肝火，用前药更加柴胡、山栀。

　　若郁结伤脾，用归脾汤加枳壳、山栀。

　　附治验

　　一妊妇心腹作痛，吐寒恶心，胎气上攻，饮食少思，此脾虚气滞而为痰用六君子加柴胡、枳壳，诸症渐退，饮食渐进，又用四君子加枳壳、山栀桔梗而安。

　　後因怒，两胁气胀，中  作痛，恶塞呕吐，用六君加柴胡、升麻、木香，一剂而愈。

　　当归芍药汤：治妊娠心腹急痛，或去血周多而眩晕。白芍药、当归、茯苓白术、泽泻、川芎，右水煎服。

　　阿胶散：治胎痛腹痛。白茯苓、白术炒、川芎、阿胶各一钱炒、当归、陈皮各一钱、甘草炒三分，水姜枣煎服。

　　治胎痛腹痛欲落，上等银一斤，茅根二斤，去黑皮，水五碗，煮取三碗入清酒一碗，并茅根，煎数沸，徐徐服，立安，金银手饰亦可。

　　第一四八章，妊娠中恶方论

　　妊娠若忽然心痛闷绝欲死者，谓之中恶。

　　盖因气血不足，精神衰弱，故邪毒得以中之也。

　　愚按前症当调补正气为善，用金银藤一味，煎汤饮之。

　　又方治前症。生地黄、枳壳、木香，用水煎服。

　　又方，豆股豉一两，姜半两，水煎服。

　　妊娠腹痛，或吐血、血，熟艾如拳大，煮汁服。

　　又方，用盐一盏，水调服，以冷水  之，吐出即安。

　　又方，灶心土为末，每服二钱，白汤调。

　　第一四九章，妊娠腰腹背痛方论

　　肾主腰足，因劳役伤损其经，以致风冷乘之，腰腹相引而痛，盖妇人肾以系胞妊娠痛甚，则胎堕也。

　　愚按

　　前症若外邪所伤，用独活寄生汤。

　　劳伤元气，用八珍、杜仲、砂仁、胶艾。

　　脾肾不足，以前药加白术、补骨脂。

　　气血郁滞，用紫苏饮，加桔梗、枳壳。

　　肝火所动，用小柴胡汤加白术、枳壳、山栀。

　　肝脾郁结，用归脾汤加柴胡、枳壳。

　　附治验

　　一妊妇颈项强直，腰背作痛，此膀胱经风邢所致，用拨萃羌活汤，一剂而愈。

　　又用独活寄生汤，及八珍汤，以  邪固本而痊。

　　通气散：治肾虚腰痛神妙。破故纸炒为末，空心，每服二钱，嚼核桃肉半个以温酒下。

　　杜仲丸：治妊娠腰背痛。杜仲炒，续断酒浸，等分为末，煮枣肉丸，桐子大每服七十丸，酒下，米饮亦可。

　　胶艾汤：治腰腹疼痛，胎动欲落，即前妊娠下血补遗内安胎散。

　　第一五0章，妊娠小腹痛方论

　　妊娠小腹痛，繇胞络虚，风寒相搏，痛甚，亦令胎动也。

　　愚按

　　前症若风寒所搏，用紫苏饮加生姜。

　　气血虚，用八珍汤。

　　脾气虚，用六君子汤。

　　中气虚，用补中益气汤。

　　若腹胀痛，用安胎饮加升麻、白术，不应，兼补中益气汤。

　　附治验

　　一妊妇小腹作痛，其胎不安，气攻左右，或时逆上，小便不利用小柴胡汤加青皮、山栀，清肝火而愈。後因怒，小腹胀满。小便不利，水道重坠胎仍不安，此亦肝木炽盛所致，用龙胆泻肝汤一剂，诸症顿愈乃以四君子加柴胡、升麻，以培脾土而安。

　　第一五一章，妊娠心腹胀满方论

　　夫妊娠心腹胀满者，繇脾胃虚寒，复因冷饮相搏所致也。

　　愚按

　　前症若外感风寒，内伤饮食，用藿香正气散。

　　若食伤脾胃，用六君子汤。

　　若阳气壅滞，用紫苏饮。

　　附治验

　　一妊妇饮食停滞，心腹胀满，或用人叁养胃汤，加青皮、山查、枳壳，其胀益甚其胎上攻恶心不食，右关脉浮大，按之则弦，此脾土不足，肝木所侮余用六君子加柴胡、升麻而愈。後小腹痞闷，用补中益气汤，升举脾气乃瘥。

　　下气汤：治心腹两膀胀闷，饮食少思，四肢无力。羌活、赤芍药炒、甘草炒、槟榔、青皮、大腹皮、陈皮、赤茯苓、半夏姜制、桑白皮炒各五分、桂心一分、紫苏茎一钱，上水煎服。

　　局方枳壳散、保风散、紫苏饮、藿香正气散、皆良。

　　第一五二章，妊娠数堕胎方论

　　夫胎乃阳施阴化，荣卫调和，经养完全，十月而产，若血气虚损，不能养胎所以数堕也，凡妊妇腰痛多堕胎。

　　愚按

　　丹溪先生曰：阳施阴化胎胎孕乃成，血气虚乏，不能荣养，其胎则坠譬如枝枯则果落，藤痿则花坠。

　　尝治贾氏妇，每有孕，至三月前後必坠，诊其脉，左右大而无力，重则涩知其血虚也，补其中气，使血自荣，时正初夏，敢以浓煎白术汤下黄芩末二钱与数十贴，得保而生。因而思之，堕於内热而虚者，於理为多，曰热曰虚盖孕至三月，上属相火，所以易堕，不然何以黄芩、熟艾、阿胶等为安胎之妙如此也，大抵治法，须审其月属某经育养而药之。

　　附治验

