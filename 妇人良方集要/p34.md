<!-- { "loadSidebar": true } -->
　　一妊妇五月，服剪红丸而胎堕，乃服破血之剂，痛益甚，手不敢近。予曰此峻药重伤脾胃也。用八珍，倍加叁、  、半夏、乳香、没药，二剂而痛止数剂而安。

　　吴江  吏万湖仲子室，年二十馀，疫疾堕胎时咳，服清肺解表之药，喘急不寐予以为脾土虚而不能生肺金，药复损而益甚也，先与补中益气，加茯苓、半夏、五味炮姜，四剂渐愈，後往视之，用八珍加五味，及十全大补汤而愈。

　　一方鲤鱼二  者一尾，粳米一升，用盐酱煮食甚善，月食三次。

　　芎  补中汤、杜仲丸，治气虚而胎坠。

　　第一五三章，妊娠不长方论

　　夫妊娠不长者，因有宿疾，或因失调，以致实腑衰损，气血衰弱，而胎不长也当治其疾，益其气血，则胎自长矣。

　　愚按前症更当察其经络，审其所因而治之。

　　附治验

　　妊妇胎六月，体倦懒食，面黄晡热，而胎不长，因劳欲坠，此脾气不足也用八珍汤，倍加叁术茯苓，三十馀剂，脾胃渐健，胎安而长矣。

　　妊妇因怒，寒热往来，内热晡热，胁痛呕吐，胎至八月而不长、此因肝脾郁怒所致用六君加柴胡、山栀、枳壳、紫苏、桔梗，病愈而胎赤长矣。

　　黄  汤：治妊娠炒不长，更安胎和气。黄  炒、白术炒、陈皮、麦门冬去心、白茯苓、前胡、人叁各五分、川芎、甘草炒分三，上姜枣水煎服。

　　又验方，用鲤鱼长尺许，如食法，饮其汁，其胎渐大而长矣。

　　第一五四章，妊娠胎动不安当下方论

　　夫人以胃气壮实，冲任荣和，则胎得所，如鱼处渊。

　　若气血虚弱，无以滋养，其胎终不能成也，宜下之，以免其祸。

　　附治验

　　鸿胪张淑人，痢疾後胎动，心神不安，肢体殊倦，用八珍散，二十馀剂渐愈因劳，加烦热头痛，以大剂补中益气汤，加蔓荆子治之，热痛顿止，仍用前散又五十馀剂而安，其後生产甚易。

　　桂心散：治妊娠因病，胎不能安者，可下之。桂心、瓜蒌、牛膝、瞿麦各五分当归一钱，用水煎。

　　又方，牛膝一两，酒一锺，煎七分，作二服。

　　小品方，用麦蘖一升，擂碎，水二升，煮一升，服之神效，观麦蘖能损气破血如此脾胃虚弱，饮食不化者，不宜用明矣。

　　文仲取鸡子一枚，盐三钱，服之立下。

　　佛手散：服之，胎死者即下，生者亦安。

　　第一五五章，妊娠堕胎後血下方论

　　堕胎後，复损经脉而下血不止，甚则烦闷至死，皆以调补胃气为主。

　　愚按

　　前症若肝经血热，用四物汤加叁、术、山栀。

　　肝经风热，用防风黄芩丸。

　　肝经怒火，用加时逍遥散。

　　脾经气虚，用四君、归地。

　　脾经郁滞，用加味归脾汤。

　　气滞不和，用紫苏饮。

　　胃气下陷，用补中益气汤。

　　附治验

　　一妊妇堕胎昏愦，不时吐痰，自用养血化痰之剂，昏愦不省，自汗发搐痰涎涌出，彼以为中风，欲用  风化痰。予曰：「此属脾气虚寒所致。」遂用十全大补汤加炮姜，二十馀剂寻愈。

　　胎妊娠损动，下血腹痛。阿胶、艾叶，用水一大盏煎。

　　治堕胎下血烦满，寒绕狂闷，镑鹿角炒为末，每服三钱，水调下，日三服或家鸡翎烧为末，每服二钱，温酒下，良久再服，以效为度。

　　第一五六章，妊娠未足月欲产方论

　　妊娠末足月，而痛如欲产，或应产而难，或为子烦，用知母一味，蜜丸桐子大粥饮服之，或槐子、蒲黄等分为丸，酒服，或蒲黄水调钱许，并效。

　　愚按

　　小产重於大产，盖大产如瓜熟自脱，小产如生采，断其根蒂，岂不重哉。而人轻忽死於是者多矣。

　　大抵治法，宜补形气，生新血，去瘀血为主。

　　若末足月，痛而欲产，用芎归补中汤倍加知母止之。

　　产而血不止，人叁黄  汤补之。

　　产而心腹痛，当归川芎汤主之。

　　元气弱而欲产，八珍汤固之。

　　出血过多而发热，圣愈汤治之。

　　若汗不止，或昏愦喘咳，急用独叁汤。

　　若发热烦躁，或肉  筋惕，用八珍汤。

　　大渴面赤，脉洪而虚者，用当归补血汤。

　　身热面赤，脉沉而微者，用四君姜附以回其阳可也。

　　附治验

　　一妊妇八月，胎欲坠如产，卧久少安，日晡益甚，此气血虚弱，朝用补中益气汤加茯苓半夏随愈，更以八珍汤调理而安。

　　当归川芎汤：治小产後瘀血，心腹疼痛，或发热恶寒。当归、川芎、熟地黄自制白芍药炒、玄胡粟炒、红花、香附、青皮炒、泽兰、牡丹皮、桃仁上水煎，入童便酒各小半盏服。

　　若以手按腹愈痛，此瘀血为患。宜用此药或失笑散消之。若按之不痛，此是血虚宜用四物、叁、苓、白术。若痛而作呕，此是胃虚，宜用六君子。若痛而作泻此是脾虚，宜用六君子送二神丸。

　　芎归补中汤：治气血虚而欲产。艾叶代姜、阿胶炒、川芎、五味子杵炒、黄  炙、当归、白术炒、芍药炒、人叁、杜仲炒各一钱、甘草炙五分，右每服五钱，水煎服。若脾气虚弱，须用补中益气汤。若气虚而有火宜用安胎饮。

　　人叁黄  汤：治小产气虚，血下不止。人叁、黄  炒、当归、白术炒、白芍药炒、艾叶各一钱、阿胶炒二钱，右作一剂，水煎服。

　　当归散：治产後气血虚弱，恶露内停，增寒发热，宜服此药。当归、白芍药炒、川芎、黄芩炒各一两、白术五钱，上为细末，温童便调下二钱。

　　第一五七章，断产方论

　　易曰：「天地之大德日生。」然妇人有临产艰难，或生育不日，而欲断之故录验方，以备所用，若服水银、偝? B水蛭之类，不惟孕不复怀，且祸在反掌。

　　愚按

　　前症用蠢故纸尺许烧灰为末，产後酒服之。

　　血虚者，终不复孕，大抵断产之剂，多用峻厉，往往有不起者，是则产之害末若断产之害也。

　　吾闻阁老张罗峰，太常李  齐，多用服断产之剂，自谓形体俱怯，遇劳必病有由然矣。

　　千金断产，用油煎水银，一日方息，空心服枣大一丸，永断其孕，且不损人。

　　千金去胎，大曲五升，清酒一斗，煮二沸，去滓，分五服，隔宿勿食，旦再服其胎如糜，母无所苦，千金不传。

　　四物汤，每服五钱，加芸苔子二撮，於经行後，空心温服。

　　第一五八章，妊娠咳嗽方论

　　夫肺内主气，外司皮毛，皮毛不密，寒邪乘之则咳嗽，秋则肺受之，冬则肾受之春则  受之，夏则心受之，其嗽不己，则传於腑，妊娠病久不已，则伤胎也。

　　愚按

　　前症若秋间风邪伤肺，用金沸草散。

　　夏间火邪克金，用人叁平肺散。

　　冬间塞邢伤肺，用人叁败毒散。

　　春间风邢伤肺，用叁苏饮。

　　若脾肺气虚，用六君芎、归、桔梗。

　　若血虚，四物、桑皮、杏仁、桔梗。

　　肾火上炎，用六味丸，加五味子煎服。

　　脾胃气虚，风寒所伤，用补中益气，加桑皮、杏仁、桔梗。

　　盖肺属辛金，生於己土，嗽久不愈者，多因脾土虚而不能生肺气，而腠理不密以致外邪复感；或因肺气虚不能生水，以致阴次上炎所致，治法当壮土金生肾水为善，诸脏腑嗽。

　　附治验

　　妊娠气喘痰甚，诸药不效，素有带下，始於目下浮，两月馀，其面亦然此气虚而有痰饮也。用六味丸料，数剂而愈。

　　妊妇嗽则便自出，此肺气不足，肾气亏损，不能司摄，用补中益气汤以培土金六味丸加五味，以生肾气而愈。

　　妊妇咳嗽，其痰上涌，日五六碗许，诸药不应，予以为此水泛为痰，用六味丸料及四君子汤各一剂稍愈，数剂而安。

　　妊妇因怒，痰嗽吐痰，两胁作痛，此肝火伤肺金，以小柴胡汤，加山栀、枳壳、白术茯苓，治之而愈。但欲作呕，此肝侮脾也，用六君子，加柴胡、升麻而痊。

　　桔梗散：治风寒陔嗽，喘急不食。天门冬去心、赤茯苓各一钱、桑白皮、桔梗炒、紫苏各五分、麻黄去节三分、贝母、人叁、甘草炒，上姜水煎。

　　马兜铃散：治陔嗽气喘。马兜铃、苦梗、人叁、甘草、贝母各五分、陈皮去白、紫苏、桑白皮、大腹皮黑豆水浸洗各一钱、五味子五分，上姜水煎。

　　百合散：治咳嗽胸膈烦闷。川百合、紫苑、麦门冬、苦梗、桑白皮各五分、甘草三分、竹茹二分，右姜水煎。

　　治妊娠伤寒，涎多陔嗽。、知母、杏仁、天门冬、桑白皮各五分、用姜水煎服。

　　旋覆花  ，感冒喘嗽，胸满痰盛。

　　华盖散，治症同上，或项背拘急，鼻塞头眩，时发塞热。

　　叁苏饮加杏仁、五味子，治症同上。

　　第一五九章，妊娠吐血衄血方论

　　妊娠吐血，繇七情脆腑所伤，气逆於上，致血上溢不止，心闷甚者多死或坠胎也，宜用局方必胜散。

　　愚按

　　前症若  经怒火，先用小柴胡，山栀，生地，次用前药合四物，後用加味逍遥散。

　　肝经风热，防风子芩丸。

　　心经有热，朱砂安神丸。

　　心气不足，补心汤。

　　思虑伤心，妙香散。

　　胃经有火，犀角地黄汤。

　　膏粱积热，加味清胃散。

　　郁结伤脾，加味归脾汤。

　　肺经有火，黄芩清肺饮。

　　因气郁滞，紫苏饮子。

　　气不摄血，用补中益气汤。

　　肾经虚火，加味六味丸。

　　附治验

　　一妊娠因怒吐血，两胁胀痛，小便淋涩，此怒而血蓄於上，随火出也用小柴胡合四物，四剂血止，用六君子安胎饮，调理而安。

　　紫苏饮：治妊娠失调，胎气不安，上攻作痛，或逆气失血。

　　若肝脾气血虚而有火不安，宜兼消遥散。若脾气虚弱而不安，宜用四君、芎、归。

　　第一六0章，妊娠子烦方论

　　论曰：「妊娠苦烦闷者，以四月受少阴君火以养精，六月受少阳相火以黄气。

　　若母心惊胆寒，多有是症。」

　　产宝云：「是心肺虚热，或痰积於胸，若三月而烦者，但热而已，若痰饮而烦者吐涎恶食，大凡停痰积饮，寒热相搏，吐甚则胎动不安。」

　　愚按

　　前症若因内热，用竹叶汤。

　　气滞，用紫苏饮。

　　痰滞，用二陈、白术、黄芩、枳壳。

　　气郁，用分气饮，加川芎。

　　脾胃虚弱，用六君紫苏、山栀。

　　附治验

