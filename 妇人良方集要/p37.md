<!-- { "loadSidebar": true } -->
　　伤湿泄泻，小便自利，用不换金正气散，胃苓汤。

　　此四证之大略也。

　　愚按

　　米食所伤，用六君加壳蘖。

　　面食所伤，用六君加麦蘖。

　　肉食所伤，用六君加山查。

　　若兼寒热作呕，乃  木侮脾土，用六君加柴胡、生姜。

　　兼呕吐腹痛，手足逆冷，乃寒水侮土，六君加姜桂，不应，用钱氏益黄散。

　　若元气下陷，发热作渴，肢体倦怠，用补中益气汤。

　　若泄泻色黄，乃脾土之真色，用六君加木香、肉果。

　　若作呕不食，腹痛恶寒，乃脾土虚寒，用六君加木香、姜桂。

　　若泻在五更清晨，饮食少思，乃脾胃虚弱，五更服四神丸，日间服白术散，如不应或愈而复作，或饮食少思，急用八味丸，补命门火，以生脾土为善。

　　附治验

　　边太常侧室，妊娠泄泻，自用枳术黄连之类，腹闷吐痰，发热恶寒，饮食到囗即欲作呕，强匙许，即吞酸不快，欲用  痰理气。余曰：「此因脾胃伤而痰滞中  若治痰气，复伤脾胃矣。」遂以叁术炮姜为末，丸如黍粒，不时含咽三五丸渐加至三日後，日进六君子汤而寻煎。

　　进士王徼徵之内，怀妊泄泻，恶食作呕。余曰：「脾气伤也。」其内忧之强进米饮，余谓：「饮亦能伤胃，且不必强，俟脾胃醒，宿滞自化，饮食自进。」

　　不信，别用人叁养胃汤饮之，吐水酸苦，又欲投降火塞药。余曰：「若然则胃气益伤也。」经云：「损其脾胃者，调其饮食，适其塞温。」後不药果煎。

　　厚朴丸，治洞泄寒中。乾姜炒、厚朴去皮等分、右水  炒为末，水糊丸，梧子大每服五十丸，米饮下。

　　草果散：治虚寒泄泻腹痛无度。厚朴姜汁拌炒二两、肉豆蔻十个面煨草豆蔻十个煨、上每服三钱，用姜水煎。

　　第一七四章，妊娠下痢黄水方论

　　论曰：「妊娠饮仓生冷，脾胃不能克化，致令心腹疼痛。若血分病则色赤气分病则色白，血气俱病，则色赤白相雉。若热乘大肠血虚受病，则成血痢也。」

　　愚按

　　治痢之法，当叁前篇，其下黄水，乃脾土亏损，真色下陷也，当补益中气。

　　若黄而兼青，乃肝木克脾土，宜平肝补脾。若黄而兼白，乃子令母虚，须补脾胃。

　　若黄而兼黑，是水反侮土矣，必温补脾胃。

　　若黄而兼赤，乃心母益子，但补中益气。

　　若肠胃虚弱，风邪客之，用胃风汤。或胎气不安，急补脾胃而自安矣。

　　凡安胎之药，当临病制宜，不必拘用阿胶，艾叶之类。

　　附治验

　　地官胡成甫之内，妊娠久痢，自用消导理气之剂，腹内重坠，胎气不安又用阿胶艾叶之类，不应。余曰：「腹重坠下，元气虚也，胎动不安，内热盛也。」遂用补中益气而安，又用六君子汤全愈。

　　治妊娠利黄水。厚朴姜汁炙二两、黄连二两、肉豆蔻五个连皮、右用水煎，徐徐服忌如前。己上六方并出产宝。

　　治妊娠热痢。黄连一升、黄蘖一升、栀子仁二十枚、右用每服五钱，水煎。呕加橘皮生姜。

　　治妊娠下痢腹痛，小便  滞。糯米一合、当归炒、黄  各一两右用水煎，分四服。

　　治临产下痢，用栀子炒  末，每服二钱，白汤调，甚效。

　　第一七五章，妊娠大小便不通方论

　　夫妊娠大小便不通，由脏腑之热所致。

　　若大肠热，则大使不通，小肠热，则小便不利，大小便俱热，更推其因而药之。

　　愚按

　　前症若大肠血燥，用四物汤，加条芩、桃仁。

　　大肠气滞，用紫苏饮，加杏仁、条芩。

　　肠胃气虚，用六君子，加紫苏、杏仁。

　　肝脾蕴热，用龙胆泻肝汤。

　　心肝虚热，用加味逍遥散，加车前子。

　　附治验

　　亚卿李浦汀侧室，妊娠大小便不利，或用降火理气之剂，元气反虚，肝脉弦急脾脉迟滞，见其面色青黄不泽。余曰：「此郁怒所致也。」用加味归脾汤为主佐以加味逍遥散而安。

　　主政王天成之内，妊娠痢疾愈後，二便不通，其家世医，自用清热之剂，末效。

　　余诊其脉，浮大而涩，此气血虚也。朝用八珍汤，加桃仁杏仁。夕用加味消遥散加车前子而瘥。

　　当归散：治妊娠因怒，肚腹胀痛，四肢浮肿，气急作喘，大便难，小便穑产门肿。当归五分、赤茯苓、枳壳面炒、白芍药、川芎各一钱、白姜炮、木香煨、粉草各三分，用姜水煎。气弱枳壳减半。大便秘加蜜同煎。

　　治妊娠大小便不通，腹膀痞闷，不思饮食。大黄炒、木通、槟榔各一两枳壳面炒三分、诃梨勒四个去核半生半煨、大腹子三枚，上为末用童便一盏，葱白二寸，煎六分，调服二钱。初虞世治妊娠风气，大便秘涩。枳壳三两麸炒、防风二两、甘草二两，右为末，每服一二钱，空心用白滚汤调，日三服。

　　小品治妊娠小便不利气急，服猪苓散，不瘥，用甘遂为末，蜜和服，豆许微利之，末利再服，利後，仍服猪苓散。

　　猪苓散：治妊娠小硬涩痛及胎水，猪苓去皮为末，白汤调下钱许，加至二钱日三夜二服。

　　又方，车前子一两，大黄半两，炒为末，每服三钱，蜜汤调。

　　第一七六章，妊娠小便不通方论

　　夫妊娠小更不通，为小肠有热，传於脬而不通耳。

　　若兼心肺气滞，则致喘急。

　　陈无择云：「妊娠胎满逼胞，多致小便不利，若心肾气虚，清浊相干，而为诸淋。

　　若胞系了戾，小便不通，名曰转胞，若胎满尿出，名曰遗尿。」

　　愚按

　　丹溪先生：「转脬小便闭，多因胎妇虚弱，忧闷性躁，食味厚古方用滑利消导药鲜效。若、为胎所坠而不通，但升举其胎，胞系、而小便自行。

　　若脐腹作胀而小便淋闭，此脾胃气虚，胎压尿胞，四物二陈叁术，空心服。

　　後探吐数次自安。」

　　窃谓前症，亦有脾肺气虚，而不能下输膀胱者，亦有气热郁结，膀胱津液不利者亦有金为火烁，脾土湿热甚而不利老，更当详审施治。

　　附治验

　　司徒李杏冈仲子室，孕五月，小便不利，诸药不应。余曰：非八味丸不能救。

　　不信，别用分利之药肚腹肿胀，以致不起。

　　儒者王文远室，患此小腹肿胀，几至於殆，用八味丸一服。小便滴沥再以前丸之料，加车前子，一剂即利，肚腹顿宛而安。

　　八味丸，治妇人饮食如故，烦热不得卧，反倚息，因脬系了戾，不得溺名转脬。但利小便则愈。盖此药有茯苓故也，缓则不救。

　　古今录验，妊娠小便难，饮食如故。当归、贝母去心炒、苦叁各三两、滑石半两，为末，炼蜜丸，小豆大，每服二三十丸，米饮下。

　　治妊娠不通，脐下妨闷，心神烦乱。葵子研、榆柏皮切各一两、葱白七茎上水煎，分三服。

　　右今录验妊娠不得小便，杏仁去皮尖，炒黄捣丸，灯心汤吞七粒。

　　又方，滑石末，水和，涂脐下。

　　又方，用车前草汁，调滑石末，涂脐周围四寸，热易之。

　　又方，捣杏仁，入滑石末，饭丸小豆大，每服二十丸，白汤下。

　　又方，用紫苑为丸，井花水调下二钱。

　　葵子散，治妊娠小便不利，身重恶寒，眩晕及水肿，用葵子五两，赤茯苓五两为末，每服二钱，米饮调。

　　第一七七章，妊娠子淋方论

　　妊娠小便淋者，乃肾与膀胱虚热，不能制水，然妊娠胞系於肾肾间虚热而成斯症，甚者心  闷乱，名曰子淋也。

　　愚按

　　前症若颈项筋挛，语涩痰甚，用羚羊角散。

　　若小便涩少淋沥，用安荣散。

　　若肝经湿热，用龙胆泻肝汤。

　　若肝经虚热，用加味逍遥散。

　　褪足转筋而小便不利，急用八味丸，缓则不救。

　　若服燥剂而小便频数，或不利，用生地黄、茯苓、牛膝、黄柏、知母、川芎、甘草。

　　若频数而色黄，用四物，加黄柏、知母、五味、麦门、玄叁。

　　若肺气虚而短少，用补中益气加山药、麦门。

　　若阴挺痿痹而频数，用地黄丸。

　　若热结膀胱而不利，用五淋散。

　　若脾肺燥不能化生，宜黄芩清肺饮。

　　若膀胱阴虚，阳无所生，用滋肾丸。

　　若膀胱阳虚，阴无所化，用肾气丸。（指六味丸）

　　附治验

　　妇人每怒，发热胁胀，小便淋涩，如遇经行，旬馀末日，受胎三月，因怒前症复作。

　　朝用加味逍遥散，夕用安胎饮，各二剂而安，五月又怒，复下血如经行，四日末止仍用前药而愈。

　　妊娠饮食後因恼怒，寒热呕止，头痛恶寒，胸腹胀痛，大便不实，其面青色小便频数，时或有血，服安胎止血之剂，益甚。余曰：「寒热呕吐而腹胀此肝木克脾土而元气伤也。大便不实而面青，此饮食伤脾，兼肝侮土也。

　　小便数而有血，此肝热传胞，而兼挺痿也。」用六君子加枳壳紫苏山栀，二剂脾胃顿醒，用加味逍遥散，加枳壳紫苏，二剂，小便顿清，後节饮食，调理而安。

　　地肤大黄汤：治子淋。大黄、地肤草各三两、知母、黄芩炒、猪苓、赤芍药、通草、升麻、枳实炒、甘草各二两，上每服四五钱水煎  。

　　安荣散：治子淋甚妙。麦门冬去心、通草、滑石、当归、灯心、甘草、人叁、细辛各五分，上水煎服。治小便淋痛，心烦闷乱。瞿麦穗、赤茯苓、桑白皮、木通、葵子各一钱、黄芩、芍药、枳壳、车前子炒各五分，上水煎服。

　　治子淋小便涩痛。冬葵子、滑石、木通各等分，上每服四五钱，葱白七寸，水煎。

　　猪苓散，疗子淋小便涩痛。

　　第一七八章，妊娠遗尿方论

　　妊娠尿出不知，用白薇芍药为末，酒调下、或白矾、牡蛎为末，酒调二钱或鸡毛灰末。酒服一匕，或炙桑螵  ，益智子仁为末、米饮下。

　　愚按

　　前症若脬申有热，宜用加味逍遥散。

　　若脾肺气虚，宜用补中益气汤，加益智。

　　若肝肾阴虚，宜用六味丸。

　　附治验

　　一妊娠遗尿内热，肝脉洪数，按之微热或两太阳作痛，侸侽作胀余以为肝火血虚用加味逍遥散，六味地黄丸，寻鱼。後又寒热，或发热，或恚怒前症仍作，用八珍汤，逍遥散兼服，以清肝火，养肝血而痊。

　　第一七九章，妊娠尿血方论

　　妊娠尿血，内热乘於血分，以致血热流渗於脬，名子淋，用葵子一升，研细衣五升，煮二升，分三服。或生艾叶一升，酒五升，煮一升，分三服亦治落产後下血。

　　愚按

　　前症因怒动火者，宜小柴胡加山栀。

　　因劳动火者，宜补中益气汤。
