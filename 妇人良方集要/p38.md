<!-- { "loadSidebar": true } -->

　　若因厚味积热，宜用加味清胃散。

　　若因肝经血热，宜用加味逍遥散。

　　若因脾气下陷，宜补中益气汤。

　　若因脾虚血热，宜用加味逍遥散。

　　附治验

　　一妊妇因怒尿血，内热作渴，寒热往来，胸乳间作胀，饮食少思，肝脉弦弱此肝经血虚而热也，用加味逍遥散，六味地黄丸，兼服渐愈，又用八珍汤加柴胡、丹皮、山栀而痊。

　　续断汤：治妊娠下血及尿血。当归、生地黄各一两、续断半两、赤芍药五钱，上为末，每服二钱，空心，用葱白煎汤调下。

　　治妊娠尿血。阿胶、熟地黄，右和丸，桐子大，每服七八十丸，空心，粥饮下。

　　五淋散：（去桂加阿胶炒同为粗末）每四钱，用车前子，白茅根，水煎温服。

　　又方，白茅根浓煎汤，香酒蒸黄连丸。

　　第一八0章，妊娠胎水肿满方论

　　产乳集云：「妊娠三月，足肿至腿出水，饮食不甘，似水肿，谓之子气。

　　至分娩方消者，此脾胃气虚，或冲任经有血风。」

　　名医录云：「宋少主元徽，与徐文伯微行学  ，文伯见一妊妇足肿，脉之，少主曰「此女形也。」文伯曰：「此鬼胎也。在左而黑。」遂用  ，胎下果然。亦有脾虚水气流溢，或因泻痢，脏腑虚寒，或因疟疾饮水，脾虚湿渍，或因水渍於胞不能分利，皆致腿足肚腹肿症也。」

　　愚按

　　前症若胸满腹胀，小便不通，遍身浮肿，用鲤鱼汤。

　　脾胃虚弱，佐以四君子。

　　若面目虚浮，肢体如水气，用全生自术散，如夫应，用六君子汤。

　　脾虚湿热，下部作肿，用补中益气加茯苓。

　　若饮食失宜，呕吐泄泻，用六君子汤。

　　若腿足发肿，喘闷不安，或指缝出水，用天仙藤散。

　　胃虚脾弱，兼四君子汤，如末应用补中益气汤。

　　若脾肺气滞，用加味归脾汤，佐以加味逍遥散。

　　附治验

　　一妊娠每胎至五月，肢体倦怠，饮食无味，先两足肿，渐至遍身，後及头面此是脾肺气虚。朝用补中益气。夕用六君子，加苏梗而愈。凡治妊娠，  泥月数但见某经症，即用本药为善。

　　天仙藤散：治妇人有水气而成胎，以致两腿浮肿。天仙藤洗略炒、香附子炒、陈皮、甘草、乌药软白者辣者良各五分，上每服五钱，生姜木瓜、苏叶各三片，水煎，日三服。

　　泽泻散：治妊娠遍身浮肿，上气喘急，大便不通，小便赤涩。泽泻、桑白皮炒木通、枳壳麸炒、槟榔、赤茯苓各五分，上姜水煎服。

　　千金鲤鱼汤：治妊娠腹大，胎间有水气。白术五两、茯苓四两、当归、芍药右先以小鲤鱼一头，如食法煮取汁，每汁二盏，入药五钱，姜七片，橘皮少许煎七分，空心服。

　　肾着汤：治  娠腰脚肿。茯苓、白术各八分、乾姜炮、甘草各一钱、杏仁五分，上水煎服。

　　五皮散：治胎水肿满。大腹皮、桑白皮炒、生姜皮、茯苓皮、橘皮各一钱、木香三分，上水煎服。

　　治妊娠  浮肿，因脾衰血化成水，用生料平胃散，姜枣水煎服，或为末用苏叶汤调下，每服二钱。

　　全生白术散：治妊娠面目浮虚，四肢肿如水气，名曰胎气，又名胎肿。白术一两生姜皮、大腹皮、陈皮、白茯苓各半两，上各为末，每服二钱，米饮下。

　　第一八一章，妊娠腹内钟鸣方论

　　治孕妇腹内钟鸣，用鼠窟中土为末，入麝香，酒调下三钱，立愈。或黄连浓煎汁母常呷之。

　　愚按

　　产宝云：「小儿在腹中哭，其治法亦用空房中鼠穴土，或黄连浓煎饮之，立愈。」想即是症。

　　又云：「脐带上疙瘩，儿含囗中，因妊娠登高举臂，脱出儿囗，以此作声令妊妇屈腰就地，如拾物状，脐仍复入儿囗即止。」

　　然黄连性寒，麝香开窍，当酌量用之。

　　第一八二章，龚彦德孕痈方

　　治孕痈，用鸟药五钱，水一锺，煎七分，入牛皮胶一两，煎化温服或薏苡仁煮汁饮之。

　　愚按孕痈即是腹内患痈，如前法不应，宜用牡丹皮散，或薏苡仁汤。

　　第一八三章，妊娠不语论

　　孕妇不语，不须服药，临产月，但服保生丸、四物汤，产下便语。

　　黄帝问曰：「人有重身，九月而  ，何也？」岐伯对曰：「胞络系於肾肾脉贯系舌本，故不能言，十月分娩後，自为之言也。」

　　愚按前症果内经穷理之言，人有患此，当调摄以需之，不必惊畏，而泛用药也。

　　第一八四章，妊娠伤食方论

　　经曰：「饮食自倍，肠胃乃伤。」

　　又云：「阴之所生，本在五味，阴之五宫，伤在五味。」

　　故妊娠伤食，最难调治者。

　　愚按

　　东垣先生云：「脾胃之气壮，则过时而不饥，多食而不伤。」

　　盖胃主司纳，脾主消化，五脏之本也。然食倍而伤者，乃脾气虚而不化也若投以峻剂，则脾胃复伤，而胎亦损矣。

　　当审其所因而调治之。

　　若饮食停滞，或肚腹作痛，用平胃散。呕吐恶心，加枳壳砂仁。吞酸嗳腐加黄连三分，吴  萸二分。

　　腹满泄泻，用六君子汤。停滞肉食，倍加山查。停滞面食，倍加麦蘖。停滞糯食用白酒曲未一味。米食停滞，倍加壳蘖。鱼腥所伤，倍加陈皮。伤辛热之物，加黄连。

　　伤生冷之物，加砂仁木香。如不应，更加肉豆蔻、补骨脂。再不应，用四神丸。

　　若脾气下陷，用补中益气汤。

　　凡嗳觉药气，且戒药饵，节饮食。

　　经云：「损其脾者，调其饮食，适其寒温。」

　　大凡脾胃虚弱，饮食难化，以白术陈皮为末，等分，陈曲糊丸，常服最善。

　　枳术丸：但可暂用枳实峻厉，能耗真气，治者慎之。

　　附治验

　　一妊娠因停食，服枳术丸，胸腹不利，饮食不少，更消导宽中之剂。其胎下坠余谓此脾气虚而不能承载也，用补中益气，及六君子汤，中气渐健，其胎渐安又用八珍汤加柴胡升麻，调理而痊。

　　木香丸：治妊娠脾胃虚弱，饮食不消，肚腹膨胀，或呕吐泄泻。木香二钱、白术炒、人叁、白茯苓各等分，上为末，面糊丸，  豆大，每服三十丸，热水下。

　　白术散：治妊娠脾胃虚弱，气不调和，饮食易伤。白术炒、紫苏各一两、人叁、白芷各三钱、川芎、诃子皮、青皮各半两、甘草炒一钱右每服二钱，姜水煎。

　　第一八五章，妊娠脏燥悲伤方论

　　许学土云：「一妇无故，数次悲泣，是谓脏燥，用大枣汤而愈。」又「程虎卿内妊娠五月，惨戚悲伤，亦投大枣汤而愈。」

　　愚按前症或因寒水攻心，或肺有风邪，治当审蔡。

　　附治验

　　妊娠无故自悲，用大枣汤二剂而愈，後复患，又用前汤，佐以四君子加山栀而安。

　　妊妇悲哀烦躁，其夫询之云：「我无故，但自欲悲耳。」用淡竹茹汤为主佐以八珍汤而安。

　　大枣汤：甘草三两、小麦三两、大枣十枚，上水六锺，煎三锺，分三服亦补脾气。

　　淡竹茹汤：治妊妇心虚惊悸，脏燥悲伤，或作虚烦。麦门冬去心、小麦半夏汤炮各一钱五分、人叁、白茯苓各一钱、甘草五分，上姜枣并竹茹少许，水煎。

　　治胎脏燥悲哭，用红枣烧存性，米饮调下。

　　第七门，坐月门（妊娠疾病既明，须知坐月避忌，故以次之）

　　第一八六章，产宝方周  序

　　闻至灵者人，最重者命，人皆知命之重，而不知养命之方，以至年末衰迈疾病攻夺，仓卒寻医，多致有误。

　　况妇人病，惟产难为急。子母命悬片时，故产二三胎者，脆腑末衰，血气末减疾病易治。

　　若产育过多，复自乳子，血气己伤，尤难治。

　　若产後血气朱复，胃气益伤，诸症虱起，此古人所以专治产乳方论。

　　余故绵采产宝等方，兼拾咎氏之遗，作为论说，粹为一编，刊行於世，以救危急云时丁巳岁，秋八月，吉日，周  谨序。

　　第一八七章，将护孕妇论

　　凡妊娠至临月，当安神定虑，时常步履，不可多睡饱食，过饮酒醴杂药宜先贴产图，依位密铺床帐，预请老练稳婆，备办汤药器彷。

　　迨产时，不可多人喧怆惶，但用老妇二人扶行，及兑物站立，若见浆水腰腹痛甚，是胎离其经。

　　令产母仰卧，令儿转身，头向产门，用药催生坐草。

　　若心烦，用水调服白蜜一匙，觉饥，吃糜粥少许，勿令饥渴，恐乏其力。

　　不可「强服催药，早於坐草。慎之。

　　愚安，前论慎守之，皆先哲好生之德，防患於末萌者也。仁哉！

　　第一八八章，滑胎例

　　凡妊娠十月，宜用滑胎汤。

　　滑胎枳壳散，令胎瘦产易，昔湖阳公主，每产累日不下，南山道人进此方商州枳壳麸炒二两、粉草炒一两，上为末每服二钱，空心沸汤调，日三服凡孕六七月宜服之，温隐居加当归，广木香各等分。

　　易产兼治诸疾，下气宽膈。枳壳、甘草、香附子，右为末，每服二钱，用白汤调服。

　　内补丸治妊娠妇人，冲任脉虚，补血安胎。熟地黄二两用生地酒拌蒸熟杵膏、当归一两炒为末，上为末，和丸梧子大，每服三四十方，温酒或滚汤下。

　　许学士：「大率妊娠，唯在抑阳助阴，然胎前药，唯恶群队，阴阳锖鸡，别生他病唯枳壳散所以抑阳，四物汤所以助阴尔。然枳壳散，其味多寒，若单服恐致胎寒腹痛，更以内补丸佐之。则阳不致强，阴不致弱，阴阳调和，有益胎嗣此前人未尝论及也。」

　　易产滑胎，车前子为末，或酒或饮，服寸匙。诗云：「  平苡能令妇人乐有子矣。」

　　陆机注云：「治妇人产难。」愚详孔子序诗云：「乐然而生，易於生育，即此谓也。」

　　神寝丸，临月服之神效。通明乳香半两另研、枳壳麸炒一两、上为末，炼蜜丸梧子大，每服三十丸，空心温酒下。

　　榆白皮散：治妊娠滑胎易生。榆白皮、甘草各二两、葵子一两，上为末每服五钱，水煎。

　　孕及九月将产，猪肚一具，煮烂，徐徐自食尽易生。

　　保气散：治宽气进食，瘦胎易产，或居处失宜，顿朴胎动。若胎痛胎漏兼服佛手散。香附四两、山药二两、砂仁一两、木香四两、粉草一两、益智、紫苏叶各半两，上为末，每服二钱，白汤调下。

　　保产无忧散：治妊娠身居安逸，囗厌甘肥，忧乐不常，食物不节，致胞胎肥厚根蒂坚牢，入月服之，则易生矣。当归、川芎、白芍药、枳壳麸炒、乳香各三钱、木香、甘草、血馀即发灰以猪心血和之各一钱半，右为末，每三钱水煎，日二服神效。

