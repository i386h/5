<!-- { "loadSidebar": true } -->
　　理中丸：治脾胃虚寒，呕吐泄泻，饮食少思，肚腹澎胀。人叁、白术炒、乾姜炮、甘草炙各一钱，上为末，米糊丸，弹子大，每服一丸，嚼细，白汤下。

　　来复丹：治伏暑泄  ，身热脉弱，其效如神，仓卒间须用此药。硝石一两同硫黄火上炒，用微柳条搅结砂子不可火大、太阴玄精石研、舶上硫黄各一两、五灵脂去砂石、青皮、上为末，醋糊丸，小豆大，每服三十丸，空心米饮下。

　　易简方云：「硝石性寒，佐以陈皮，其性竦快，硫黄性寒味涩，若作缓药以止泻误矣。盖繇啖食生冷，或冒暑热之气，中  闭结，挥霍变乱非此药不能通利三焦卜分理阴阳，其功甚速。」

　　甘草、葛根，右每服五钱，姜枣水煎。汗出项强，加附子。呕，加半夏。

　　治恶露不尽，昼则明了，暮则谵语，寒热如见鬼，此热入血室，用柴胡地黄汤或四物加柴胡。

　　第二五0章，产後头痛方论

　　夫头者，诸阳之会也。产後胃气虚弱，饮食少思，阳气微弱，不能上升，故头痛。

　　若因败血，黑龙丹言之甚详。

　　愚按

　　前症若中气虚，用补中益气汤加蔓荆子。

　　若血虚，用四物加叁、术。

　　血气俱虚，用八珍汤。

　　若因风寒所伤，用补中益气汤加川芎。

　　附治验

　　产妇患头痛，日用补中益气汤，不缺已三年矣。稍劳则恶寒内热，为阳气虚以前汤加附子一钱，数剂不发。

　　妇人产後头痛面青二年矣，口服四物等药，余谓肾水不能生肝木而血虚用六味丸加五味子，两月而痊。

　　芎附散，治气虚头痛，用大附子一枚，去皮脐切四片，拌酽醋一碗，炙附蘸尽同川芎一两为末，每服二钱，清茶调服。

　　治血虚头疼，当归、川芎，每服五钱，水煎。

　　产後头痛，都梁丸亦可治。

　　第二五一章，产後咳嗽方论

　　夫肺主於气，产後肺气虚，故外邪感而咳嗽所由作也。

　　若食盐醅之类而致者，难治。

　　若因面积滞而致者，服黑神散、五积散可愈。

　　愚按

　　前症若阴血虚，四物汤加叁、术、陈皮、桔梗。

　　肺气虚，四君加芎、归、桔梗。

　　阴火上炎，六味地黄丸加叁、术。

　　风寒所感，补中益气汤加桔梗、紫苏。

　　若瘀血入肺发喘，兼囗鼻起黑，或鼻出血，急用二味叁苏饮，亦有得生者。

　　然而所患，悉因胃气不足，盖胃为五脏之根本，胃气一虚，五脏夫所，百病生焉。

　　经云：「肺属辛金，生於巳土，脾土既虚，不能生金，则腠理不密，外邪易感矣。」

　　治当壮土金，生肾水，以制火为善。

　　附治验

　　产妇朝吐痰，夜发热，无寐，泥用清痰降火之药，饥体日瘦，饮食日少。余曰早间吐痰，脾气虚也。夜间发热，肝血虚也。昼夜无寐，脾无耗也。遂用六君子汤加味逍遥散、加抹归脾汤，以次调补，不月而痊。

　　崖妇  淋，见风则喘急恶寒，头痛自汗，口禁痰盛。余为脾肺气虚，腠理不密用补中益气加肉桂，数剂而安。

　　产妇咳嗽声重，鼻塞流涕，此风寒所感，余用叁苏饮，一锺顿愈与补中益气加桔梗、茯苓、半夏，一剂将痊，又与六君、黄  ，以实腠理全愈。

　　产妇咳嗽痰盛，面赤囗乾，内热晡热，彻作无时，此阴火上炎，余用补中益气汤六味地黄丸而愈。

　　产妇咳而胸满不食，涕唾面肿气逆，此病在胃而关於肺，用异功散而愈。

　　知母散：治恶露上攻，咳嗽不已。知母、贝母、白茯苓、人叁各半两、桃仁杏仁并尖生去皮各一两，上每服五钱，治风寒咳嗽、甘草、桔梗各六分款冬花四分、麦门冬、生地黄各一钱二分、葱白一握，用水煎服。

　　旋覆花汤：治咳嗽最良。

　　附方

　　异功散：治脾胃虚弱，饮食少思，或久患咳嗽，或腹满不食，面浮气逆等症。

　　人叁、白术炒、甘草炒、茯苓、陈皮各一钱，用姜枣水煎。

　　第二五二章，产後喉中气急喘促方论

　　产後喉中气急喘促，因荣血暴绝，卫气无主，独聚於肺，名曰孤阳，最为难治。

　　若因败血停凝，服夺命丹。

　　若因荣血暴绝，服芎  汤。

　　若因风寒所伤，服旋覆花汤。

　　若因气郁结，服小调经散。

　　若因伤饮食，服见  丸。

　　愚按

　　前症若脾肺气虚弱，用六君桔梗。

　　若兼外邪，更加紫苏。

　　若中气虚寒，用补中益气加炮姜、肉桂。

　　若阳气虚脱，更加附子。

　　若血症入肺，急用二味叁苏饮。

　　附治验

　　产妇喘促自汗，手足俱冷，常以手护脐腹，此阳气虚脱，用叁附汤四剂而愈。

　　二味叁苏汤：治产後血人於肺，面黑发喘欲死者。人叁一两、苏木二两用水煎顿服。

　　旋覆花汤：治伤风寒暑湿，喘嗽太盛，坐卧不宁。旋覆花、赤芍药、前胡、半夏曲荆芥穗、甘草、茯苓、五味子、杏仁、麻黄，右每服四钱，姜枣水煎。

　　五味子汤：治产後喘促，脉伏而厥。五味子杵炒、人叁、杏仁各二钱、麦门冬去心、陈皮各一钱，上姜三片，枣二枚，水煎服。

　　第二五三章，产後口鼻黑鼻衄方论

　　产後囗鼻起黑气，及鼻衄者，盖阳明陉脉之海，起於鼻，交  中，还出颊日交人中，左之右，右之左，此产後气虚，荣血散乱，胃绝肺败之症也。

　　急取绯线一条，并产妇顶心发两条，紧系中指节，更无药可疗。

　　愚按，胃脉颊囗绕承浆，盖鼻准属脾土，鼻孔属肺金，诚胃  肺损，气脱血死之症急用二味叁苏饮，加附子五钱，亦有得生者。

　　第二五四章，产後咳噫方论

　　夫肺主於气而禀於胃，盖产後脾胃伤损，风冷所搏，故咳噫也。

　　急灸期门三壮必愈，此穴乃胃之大络。

　　愚按前症属胃气虚寒之恶候，如用後方未应，急投叁附汤，亦有复生者。

　　羌活散：治咳逆。羌活、附子炮、茴香炒各半两、木香、白姜炒各一钱右为末，每服二钱，水一盏，盐一捻，煎服。

　　一方，用桂心五钱，姜汁三合，水煎服。

　　丁香散：治心烦咳噫。丁香、白豆、伏龙肝。

　　第二五五章，产後血崩方论

　　产後血崩，取经脉朱复而劳伤，或食酸咸之味。

　　若小腹满痛，肝能已伤，最为难治，急服固经丸主之。

　　愚按

　　前症若血滞小腹胀满，用失笑散。

　　血少小腹虚痞，芎  汤。

　　肝火血妄行，加味逍遥散。

　　脾郁不统血，加味归脾汤。

　　脾气虚不摄血，补中益气汤。

　　厚味积热伤血，清胃散，加槐花。

　　风热相搏伤血，四君子、防风、枳壳。

　　附治验

　　产妇血崩，小腹胀满，用破气行血之剂，其崩如涌，四肢不收，恶寒呕吐大便频泻，余用六君炮黑姜，四剂稍愈。又十全大补，三十馀剂而痊。

　　产妇血崩，因怒其血如涌，仆地口禁目斜，手足抽搐，此肝经血耗生风余用六味丸料一剂，诸症悉退，但食少晡热，佐以四君、柴胡、牡丹皮而愈。

　　固经丸：艾叶、赤石脂煅、补骨脂炒、木贼各半两、附子一个炮上为末，饭丸，桐子大每服二十丸，温酒或米饮下。

　　芎  汤：芎  、当归、芍药各等分，上每服五钱，水煎。

　　第二五六章，产後月水不调方论

　　产後月水不调，由血气虚损，风邪所客，邪正相搏，以致经候矢期，或多或少而不得其平也。

　　愚按

　　前症或过期而作痛者，气血俱虚，八珍加柴胡。丹皮。

　　不及期而来，血热也，四物、山栀、柴胡。

　　将来而作痛，血实也，四物、加桃仁、红花。

　　周期而来者，血虚也，四物加叁。术。

　　紫黑成块者，血热也，四物加炒栀炒连、丹皮。

　　作痛而色淡者，痰多也，四物合二陈，治当临症制宜。

　　附治验

　　产妇月经不调，内热燥渴，服寒凉之剂，其血如崩，腹胀塞热，作恶少食用六君子二十馀剂，诸病悉愈，以加味逍遥散，调理而安。

　　琥珀散：治经脉不调，饮食少思，日渐消瘦。琥珀、牛膝、生地黄、当归各半两、桃仁、赤芍药各半两，上每服五钱，水姜服。

　　第二五七章，产後月水不通方论

　　产後乳子周岁而经不行，是其常也。

　　若半岁而经行，此血有馀也。

　　若一二岁不行而无疾，不必服药。

　　若肢体倦怠，食少内热，是血少也，宜健脾胃，若以药通之则误矣。

　　愚按

　　前症脾胃虚弱，用六君子汤。

　　若兼郁火伤脾，用归脾汤，加丹皮、山栀。

　　若怒火伤血，宜用四物合小柴胡。

　　气血俱虚，用八珍、牡丹皮，仍叁前论主之。

　　附治验

　　产妇月经年馀不通，内热晡热，服分气丸。经行不止，恶寒作渴，食少倦怠胸满气壅，朝用加味逍遥散，夕用四君子汤，月许，诸症稍愈，佐以八珍汤兼服两月而愈。

　　第二五八章，产後四肢浮肿方论

　　产後四肢浮肿者。乃败血乘虚流注，宜用小调经散。

　　聚无择云：「若风邪所乘於气分，皮后肿而浮虚，乃气也。若皮肤肿如熟李乃水也。盖气肿者，宜发汗；水肿者，宜利小便。」

　　愚按

　　前症若寒水侮土，伤损脾肺。

　　若气虚浮肿，宜益脾胃。

　　若水气浮肿，宜补中气。

　　附治验

　　产妇饮食少思，服消导之剂，四肢浮肿。余谓中气不足，朝用补中益气汤夕用六君子汤而愈，後因怒腹胀，误服沉香化气丸，泄泻不止，饮食不进，小便不利肚腹四肢浮肿，用金匮加减肾气丸而愈。

　　产妇泄泻，四肢面目浮肿，喘促恶寒。余谓脾肺虚寒，用六君子。姜。桂而泄  愈又补中益气而脾胃健。

　　小调经散：没药、琥珀、桂心、芍药、当归各一钱，右为末，每服半钱姜汁温酒调。

　　大调经散：最治肿满喘急烦渴，小便不利。

　　汉防己散：治水肿。汉防己、猪苓、枳壳面炒、桑白皮各一两、商陆、甘草各三钱，上每服四钱，水煎。

　　治血虚气肿水肿。泽兰叶、防己，右为末，每服二钱，温酒调下，醋汤亦可。

　　金匮加减肾气丸：治脾肾虚寒，腰重脚肿，湿饮留积，小便不利，或肚腹肿胀四肢浮肿，气喘痰甚，或已成水症，其效如神。白茯苓三两、附子半两、肉桂、川牛膝、泽泻、车前子、山茱萸、山药、牡丹各一两、熟地黄四两捣碎酒扮杵膏，上为末，和地黄膏炼蜜丸，桐子大，每服七八十丸空心米饮下。

