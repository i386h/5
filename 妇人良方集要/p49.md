<!-- { "loadSidebar": true } -->
　　胃气虚弱，六君、升麻。

　　血虚，四物、升麻。

　　气血俱虚，八珍、柴胡、升麻。

　　大凡元气虚弱而发热者；皆内真寒而外假热也，但用六君，或补中益气加炮姜，温补脾气，诸症悉退，若四肢畏冷，急加附子。

　　附治验（附大便下血）

　　产妇尿血面黄，胁胀少食，此肝木乘脾土也，用加味逍遥，补中益气，兼服而愈。後为怀抱不乐，食少体倦，惊悸无寐而仍作，用加味归脾汤，二十馀剂，将愈，惑於众论，服犀角地黄汤，诸症复作，仍服前汤而愈。

　　产妇粪後下血，食少体倦，此脾气虚弱，用补中益气，加吴茱炒黄连五分，四剂顿愈，用归脾汤而痊。

　　妇人怒则便血，塞热囗苦，或胸胁胀痛，或小腹痞闷，此肝木乘脾土，用六君、柴胡、山栀而愈，用补中益气，加味逍遥而不复作。

　　妇人久下血在粪前，属脾气虚寒，用补中益气。加连炒吴茱一钱。数剂稍缓，乃加生吴茱五分，数剂而愈。（黄连炒吴茱法见第七十四章）

　　产妇大便後血，囗乾饮汤，胸臃胀满，小腹闷坠，内热晡热，食少体倦，日哺面赤，  淅恶寒，此脾肺气虚，先用六君加乾姜、木香，渐愈。用补中益气，将愈。

　　用归脾汤全愈。後劳役兼怒，发热血崩，夜间谵语，此热入血室，用加味小柴胡，二剂而热退，用补中益气，一剂而血止，用逍遥散、归脾汤，调理而安。

　　葛花解醒汤：治酒积上下，外消其湿。白豆蔻、砂仁、葛花各五分、木香五香、青皮三钱、陈皮、白茯苓、猪苓、人叁各一钱半、白术、神曲、泽泻、生乾姜各二钱，上为末，每服五钱，白汤调下。

　　第二六九章，产後阴脱玉门不闭方论

　　产後阴脱，玉门不闭，因坐产努力，举动房劳所致，或脱肛阴挺，逼迫肿痛，小便淋。

　　愚按

　　玉门不闭，气血虚弱也，用十全大补汤。

　　肿胀  痛，肝经虚热也，加味逍遥散。

　　若因忧怒，肝脾气血伤也，加味归脾汤。

　　若因暴怒，肝火血伤也，龙胆泻肝汤。

　　仍叁众疾门末诸论。

　　附治验

　　产妇玉门不闭，发热恶寒，用十全大补加五味子，数剂而寒热退，用补中益气加五味子，数剂而玉门闭。

　　妇人脾胃素弱，兼有肝火，产後玉门肿痛，寒热作渴，呕吐不食，外敷大黄等药，内用驱利之剂，肿及於臀，诸症蜂起，此真气虚而邪气盛也。先用六君子以固肠胃，次用补中益气以补阳气，不数剂而全愈。

　　产妇患此失治，肿溃不已，形体消瘦，饮食少思，朝寒暮热，自汗盗汗半年矣。

　　用补益气，加茯苓、半夏，脓水渐少，饮食渐进，用归脾汤共五十馀剂而愈。

　　产妇玉门不闭，小便淋沥，腹内一块攻走胁下，或胀或痛，用加味逍遥散，加车前子、而愈。

　　妇人子宫肿大，二日方入，损落一片，殊类猪  ，面黄体倦，饮食无味，内熟晡热，自汗盗汗，用十全大补汤，二十馀剂，诸症悉愈，仍复生育。

　　硫黄散，治产後阳气虚塞。硫黄、马贼骨各半两、五味子五钱、上为末，搽患处，日三易。

　　一方，蛇床子一升，炒热帛裹熨患处，亦治阴痛。

　　一方，子宫脱出，以  麻子仁十四枚研涂顶心，入即洗去。

　　第二七0章，妇人阴蚀疳方论

　　妇人少阴脉数而滑者，阴中有疮，名曰匿心。

　　或痛或庠，如虫行状，脓水淋沥，亦有阴蚀几尽者，益由心神烦郁，脾胃虚弱，气血流滞耳，内当补心养胃，外以药傅洗乃可。

　　愚按前症乃肝脾郁结之症，本旺生虫耳，宜解郁清肝，备见阴中生疮类。

　　附治验

　　产妇素有肝火患此，内溃  痛，食少热渴，小水淋沥，用加味逍遥散、加味归脾汤，兼服，间以  荟丸，外以鹤风草，煎洗而愈。

　　治疳虫蚀下部，用蒲黄研匀传入内。

　　平胃散，加贯众末二钱，以熟渚肝拌药，内中。

　　第二七一章，产後乳少或止方论

　　妇人乳汁，乃气血所化，若元气虚弱，则乳汁短少，初产乳房  胀，此乳未通。

　　若怒气乳出，此肝经风热：若累产燕乳，此内亡津液。

　　盖乳汁资於冲任，若妇人疾在冲任，乳少而色黄者，生子则怯弱而多疾。

　　愚按

　　前症若气血虚弱而不能化生，宜壮脾胃。

　　怒动肝胆，而乳肿汁出，宜清肝火。

　　夫乳汁乃气血所化，在上为乳，在下为经。

　　若屡产无乳，或大便滥滞，当滋化源。

　　附治验

　　产妇因乳少服药通之，致乳房肿  ，发热作渴，余谓血气虚，以露散补之而愈。

　　涌泉散：能下乳，忌食姜、椒、辣饮食。王不留行、瞿麦、麦门冬、龙骨各二钱，上用猪蹄汁一碗，酒一杯，煎服，以木梳於乳上梳下。

　　冷气血虚，锺乳粉每服二钱，煎芦汤调。

　　附方

　　玉露散：治乳胍不行，身体壮热，头目昏痛，大便涩滞等症。人叁、白茯苓、桔梗炒、芍药各一钱、甘草炙六分，上水煎服。

　　第二七二章，产後乳出方论

　　产後乳汁自出，乃胃气虚，宜服补药止之。

　　若乳多满痛，用温帛熨之，末产而乳自出，谓之乳泣，生子多不育。

　　愚按

　　前症气血俱虚，用十全大补汤。

　　肝经血热，用加味逍遥散。

　　肝经怒火，用四物、叁、术、柴、栀。

　　肝脾郁怒，用加味归脾汤。

　　附治验

　　产妇劳役，忽乳汁如涌，昏昧吐痰，此阳气虚而厥也，灌以独叁汤而苏，更以十全大补汤，数剂而安。若妇人气血方盛，乳房作胀，或无儿饮胀痛，增塞发热用麦芽二三两，炒熟，水煎服，立消，其耗散血气如此，何脾胃虚弱，饮食不消方中多用之。

　　第二七三章，产後吹乳方论

　　产後吹乳，因儿饮囗气所吹，令乳汁不通，壅结肿痛，不急治，多成  ，速服桔蒌散，及敷南星，更以手揉散之。

　　愚按，前症用药，切不可损其气血，治验见疮  门。

　　栝蒌散：乳香二钱，栝蒌一个，酒煎服，用南星温汤调涂。

　　一方，用陈皮一两，甘草一钱，水煎服。

　　第二七四章，产妇如乳方论

　　妍乳，因儿未能饮，馀乳蓄结，以致肿痛，初不吮通之，必致成痈。

　　若乳头生疮浸淫，名乳，宜赤龙皮汤，天麻汤，飞鸟膏，飞鸟散傅以  连胡粉散。

　　愚按

　　乳盛，或无子饮乳，以致肿痛，炒大麦芽煎服，其乳即散。若成疮，当从乳痈类治若皮肤浸淫成疮，当用本方。

　　治乳初肿痛内消方，用瓜蒌、粉草一寸、生姜一块半生半炒、酒二碗，煎服下，顿去败乳，再服即愈。

　　赤龙皮汤：槲皮三升，水一斗，煮五升，温洗之。

　　麻草汤：以天麻草五升，水煎洗之，此草叶若麻叶，冬生夏花，赤如鼠尾，花亦洗浸淫湿  阴蚀等疮。

　　飞鸟散：用烧朱砂，作水银上黑烟，枯矾一两傅之，诸热浸淫，丈夫阴蚀  湿，小儿头疮疳蚀疮等。

　　黄连胡粉膏：黄连二两末、胡粉一钱、水银一两同研令消散，上皮裹熟，接和合传之。

　　一方，乳头裂破，秋茄子裂开者，阴乾，烧存性，水调涂之。

　　第二七五章，妇人茧唇方论

　　内经云：「脾气开於囗。」又云：「脾之荣在唇。」

　　盖燥则乾，热则裂，风则俽，寒则揭，若肿起白皮，皱裂如蚕茧，名曰茧唇。

　　有肿重出如茧者，有本细末大如茧如瘤者，其因或胎产经行而阴血损，或七情动火而荣血亏，或心火传授脾经，或厚味积热伤脾。

　　大要审本症，察兼症，补肾水，生脾血，则燥自润，火自除，风自散，肿自消。

　　若患者忽略，治者不察，内用清热消毒之药，外用追蚀线结之法，反为败症。慎哉！

　　附治验

　　妇人怀抱久郁，或时胃囗嘈辣，胸膈不利，月水不调，晡热食少，体倦唇肿，己年馀矣。此脾经郁火伤血，用归脾汤，加姜汁炒黄连、山栀，少佐吴茱萸。

　　嘈辣顿去，饮食稍进，乃去黄连，加贝母、远志。胸膈通利，饮食如常，又用加味逍遥散、归脾汤，闲散百馀剂，月水调而唇立愈。

　　妇人怀抱久郁患茧肤杂治，消痰降火，虚症悉具，盗汗如雨。余谓此气血虚而有热也，用当归六黄汤内黄芩、连、柏俱炒黑，二剂而盗汗顿止，仍用归脾汤、八珍散兼服，元气渐复更以赵遥散、归脾汤，问服百馀剂，而唇亦瘥。

　　妇人唇裂内热二年矣，每作服塞凉之剂，时出血水，益增他症，此胃火伤血，而药伤元气也。余用加味消胃散而鱼。後因怒，唇囗肿胀，寒热作呕，此属肝木乘脾土，用小柴胡加山栀、茯苓、枯梗，诸症顿愈，复以加味逍遥散，调补元气而鱼。

　　妇人因怒肤肿，内热体倦，用化痰药，食少作呕，大便不实，唇出血水，用理气消导，胸膈痞满，头目不清，唇肿经闭，用清胃行血，肢体愈倦，发热烦躁，涎水涌出。

　　余曰：「此七情伤肝脾，屡用攻伐，反致他症。」遂用济生归脾汤，食进便实涎止，用加味逍遥散，肿消热退体健。後因怒塞热耳痛，胸膈胀闷，唇  盾甚，此怒动肝火而伤血，用四物合小柴胡，加山栀顿愈。又因怒胸乳作胀肚腹作痛，呕吐酸涎，饮食不入，小水不通，此怒动肝木而克脾土也，用补中益气加川芎、芍药而愈。又劳役怒气，饮食失节，发热喘渴，体倦不食，下血如崩，唇肿炽甚，此为肝经有火，不能藏血，脾经气虚不能摄血，用补仲益气，加炒黑山栀、芍药、丹皮而愈。

　　妇人月经不调两足发热，至年馀而身亦热，劳则足腿酸疼，又年馀，唇肿裂痛。

　　又半年，唇裂出血，形体瘦倦，饮食无味，月水不通，唇下肿如黑枣。余曰：「此肝脾血虚火症也。」彼不信，用通经药而殁。

　　妇人忿怒而唇肿，或用消毒之药，唇胀出血年馀矣。余曰：「此肝木克脾土而血伤也，须养脾胃，滋化源也。」彼执用前药，状如翻花瘤而殁。

　　妇人囗苦胁胀，此肝火之症也，用小柴胡加山栀、黄连少愈，更以四君子，加芍药、当归、柴胡，调补脾胃而瘥。

　　妇人每怒囗苦，发热肺热，此肝火盛而血伤也，以小柴胡合四物二剂，以清火而生血，更以四物加柴胡、白术、茯苓、丹皮，生血健脾而愈。

