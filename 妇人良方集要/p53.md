<!-- { "loadSidebar": true } -->
　　若愈後身起白屑，搔则肌肤如帛所隔，此气血虚不能荣於腠理，用十全大补汤。

　　若用风药以治其外，则阴血复伤，反致他症矣。

　　附治验

　　妇人素清苦，四肢患之，误服败毒寒凉，晡热内热，自汗盗汗，月经不行，囗乾咽燥。余谓四肢者，脾之所主，当调养脾血，其病自愈，遂用归脾汤数剂而愈。

　　妇人性躁患之，寒热囗苦，胁痛耳鸣，腹胀溺涩，年馀矣。此居肝火伤脾，用四君子加柴胡、炒山栀、炒龙胆数剂，更与逍遥散，兼服而疮愈。又与六味丸，及逍遥散，七十馀剂而愈。

　　妇人日晡身痒，月馀囗乾，又月馀成疮，服  风治疮之剂，脓水淋漓，午前畏寒，午後发热，殊类风症。余谓此肝火伤脾，外邪所搏，先用补中益气，加山栀、钩藤，又以逍遥散，加川芎、贝母而愈。

　　妇人搔瘥发热，日晡益甚，皮肤赤晕月经过期，此血虚而有热也。

　　以逍遥散加熟地，热止痒退，更以四物加柴胡、叁、  、炙草、茯苓，调理遂愈。

　　妇人怀抱久郁，患前症，脓水淋漓，服连翘消毒散，食少胸痞，服清气化痰汤，作呕吐痰，服清热以痰丸，烦热畏塞，四肢  热，面目赤色，脉大而无力。

　　余以为脾胃亏损，而虚寒隔阳气於外，遂用六君子汤加炮姜治之。诸症稍愈，饮食  进，又佐以四物汤，诸症渐愈，又以四君子每味各一钱，四物每味各五分，诸症全愈，後因劳晡热，体倦懒食，小腹痞坠，小便涩滞，自用四物、黄柏、知母，晡热尤甚，更烦渴眩晕。余以为脾气下陷，用补中益气汤，渐愈，乃佐以逍遥散而安，後月经至如崩，前症复作，此脾气伤而不能统血，血虚而阴火动也，仍用补中益气而痊。

　　女子十二岁善怒，遍身作痒，用柴胡、川芎、山栀、芍药，以清肝火，以生地、当归、黄芩，以凉肝血，以白术、茯苓、甘草，以健脾土而愈，半年後，遍身起赤痕，或时  晕，此肝火炽甚，血得热而妄行，是夜果经至。

　　附方

　　当归饮：治血热瘾疹痒痛，脓水淋漓，发热等症。当归、白芍药、川芎、生地黄、白蒺藜炒、黄  各一钱、防风、荆芥、何首乌不见铁器、甘草各五分，上水煎服。

　　四君子汤：治胃气虚弱，或因克伐以致肿不消散，溃不收敛者，宜用此药调补脾胃，诸症自愈。若误用攻毒，七恶随至。若饮食少思，或食难化，或欲作呕，或大便不实，疮囗出血，吐血便血，尤宜用之。凡气血俱虚之症，宜用前汤，但加当归，则脾胃健，饮食进，阴血生。若用四物沉阴，则脾胃复伤，反致他症。若命门火衰而脾土虚寒者，必用八味丸以补土母。

　　人叁白术、茯苓各二钱、甘草炙一钱，姜枣水煎服。

　　加味四君子汤：即前方四君子加川芎、当归。

　　六君子汤：治症同前，即四君子汤加陈皮、半夏各一钱。若中气虚寒假热，误服寒凉克伐，以致四肢发热，囗乾舌燥呕吐，此因塞气隔阳於外，须臾，加姜、桂，不应，急加附子。

　　四物汤：治血虚，或因失血，或因克伐，或因溃後，以致晡热内热，烦燥不安。

　　若脾虚不能生血者，宜四君加当归，并酒炒白术，以补脾土，其血自生。

　　若血虚发热，误服塞凉克伐之剂，以致发热作渴，目红面赤，脉洪大而虚，此血脱烦躁，急用当归补血汤。当归酒拌一钱、熟地黄三钱自制、芍药炒一钱、川芎二钱，水煎服。

　　加味四物汤：即四物加柴胡、牡丹皮、山栀。

　　神效当归膏：治一切疮疡，搔痒疼痛，去腐肉，生新肉，其效如神，如洗拭换膏，必须预备即贴之，新肉长风故也，如用白蜡尤好，此药生肌止痛补血续筋，故与新肉相宜。当归、生地黄、黄蜡各一两、麻油六两，上先将当归、地黄，入油煎黑去渣，入蜡溶化，候冷搅匀，即成膏矣。

　　第二八一章，妇人赤白游风方论

　　妇人赤白游风，属肝经怒火，血燥生风，或脾经郁结，血虚生熟，或腠理不密，风邪外袭。

　　其症或疙瘩搔痒，或脓水淋漓，白属气而赤属血，因得风而游行也。

　　若肝经血燥，用柴胡清肝散。

　　肝经怒火，用栀子清肝散。

　　肝经血热，用加味四物汤。

　　肝火血虚，用六味地黄丸。

　　脾经郁热，用加味归脾汤。

　　肝脾血虚，风热，用加味消遥散。

　　若因风邪郁热所致，用荆防败毒散，或专用  风之剂。

　　肝血愈燥，则血随火化，反为败症矣。

　　附治验

　　妇人素清苦，因郁怒患前症，晡热内热，自汗盗汗，月经不行，囗乾咽燥。

　　余谓此郁气伤脾，乃以归脾汤数剂，诸症稍退，後兼逍遥散，五十馀剂而愈。

　　妇人患此，性躁寒热，囗苦胁痛，耳鸣腹胀溺涩，乃肝脾血虚火旺也。

　　用六君加柴胡、山栀、龙胆数剂，更与逍遥散兼服渐愈，又与六味丸、逍遥散，七十馀剂，诸症悉退。

　　妇人患前症，误服大麻风药，破而出水，烦渴头晕，诚类风症，六脉洪数，心肝脾为甚。余曰：「风自火出，此因怒火，脾胃受邪，血燥而作，非真风症也。」与逍遥散、六味文，以清肝火，滋脾土，生肾水而愈。

　　妇人患前症，久不愈，食少体倦，此肝脾亏损，阴虚发热也。先用补中益气，加川芎、炒栀，元气渐复，更以逍遥散而疮渐愈。

　　妇人身如丹毒，搔破，脓水淋漓，热渴头晕，日晡益甚，用加味逍遥散而愈。

　　妇人患赤游风，晡热痒甚。余用清肝养血之剂，不信，乃服大麻风药，臂痛筋挛，又服化痰顺气之剂，四腋痿弱，又一妇患前症，数用风药，煎汤泡洗，以致腹胀并殁。

　　女子赤晕如霞，作痒发热，三味小柴胡，加生地、连翘、丹皮而愈。

　　大凡女子天癸末至，妇人月经不调，受惊着恼，多有此症。

　　附方

　　消风散：治风寒瘾疹痒痛，或脓水淋漓，头皮肿痒。荆芥穗、甘草炙、陈皮、人叁、茯苓、白僵蚕炒、防风、芎  、藿香、羌活、蝉蜕各一钱、厚朴姜制五分，上水煎服。

　　大连翘饮：治风热热毒，或赤白游风，表  皆受患者。连翘、瞿麦、荆芥、木香、赤芍药、婵蜕、甘草、防风、柴胡、滑石、山栀炒、黄芩炒、当归各一钱，上水煎服。

　　当归饮：治风热赤白游风作痒，或搔破脓水淋漓等症。

　　四物汤：治赤白游风，血虚发热，或晡热，头目不清，或烦躁不寐，或胸  作痛等症。

　　六君子汤：治脾气亏损、皮肤搔痒，或瘾疹不消。

　　加味小柴胡：治肝胆经风热怒火，赤白游风，或寒热往来，晡热潮热身热，或口苦耳聋等症。

　　加味逍遥散：治血虚有热，遍身搔痒，赤白游风，发热晡热等症。

　　消遥散：即前方去丹皮、山栀。

　　归脾汤：治脾经血虚，搔痒发热，少寐盗汗等症。

　　第二八二章，妇人疣倂方论

　　妇人疣倂，或肝经湿热下注，或郁怒伤损脾肝，其外症或两拗小腹肿痛，或玉门奶肿作痛，或寒热往来，增寒壮热。

　　其内症或小便涩滞，或腹内急痛，或小腹痞闷，或上攻两胁，或晡热重坠。

　　若两拗小腹肿痛，肝经湿热壅滞也，用龙胆  肝汤。

　　玉门肿胀，肝火血虚也，用加味赵遥散，及龙胆泻肝汤，加木香。

　　若概投散血攻毒之剂，则误甚矣。

　　附治验

　　妇人拗中赤肿  痛，此脓内作，用托  消毒散，加柴胡数剂，溃而脓清寒热，乃气血复虚，用托  散而寒热止，用十全大补百馀剂而敛。

　　妇人腹拗肿痛，寒  口苦，或时带下，此肝经湿热不利也，用龙胆泻肝汤而肿痛消，用加味逍遥散而寒热退。

　　妇人腹拗肿痛，小水不利，时或胸乳作痛，膀腹作胀，此肝火气滞，而四物、柴胡、青皮、玄胡索、木香而愈。

　　妇人拗中作痛，小腹痞闷，小便不利，内热体倦，饮食少思，此肝火内动脾胃受伤也，用加味归脾汤，柴胡清肝散而安。

　　妇人拗中肿胀，小腹作痛，服下血之剂，其痛益甚，更吐沩少食。余以为肝脾复伤。

　　用六君子汤，加升麻、柴胡而愈。

　　妇人两拗肿痛，腹内一块，不时上攻，月经不调，小便不利。

　　余以为肝脾气滞而血伤，以四君加芎、归、柴胡、山栀而愈。後因郁怒，前症复作，兼胸满腹  盗汗，此肝木甚而伤脾土也，用加味归脾汤，下芦荟丸而痊。

　　妇人小腹内或作痛，或痞闷，两拗肿痛，内热寒热，胸膈不利，饮食不甘，形体日瘦，此肝气滞而脾气伤也。朝用补中益气汤，夕用芦荟丸渐愈，更以六味地黄丸全愈。

　　妇人两拗肿痛，小腹痞胀，白带时下，寒热往来，小水淋沥。余作肝气滞而血病，用龙胆泻肝汤渐愈，又用加味逍遥散、六味地黄丸全愈。

　　妇人患前症，胸胁胀闷，或小水不利，或时腹痛，此肝火气病，先用龙胆  肝汤，以清肝热。又用加味逍遥散，以生肝血。六味地黄丸，以滋肾水而愈。

　　妇人患前症，余以为肝脾郁怒。不信，另服化痰利气之剂，胸腹愈胀，又服峻利疏导之剂，变脾虚发肿而殁。

　　妇人患前症，内热作渴，饮食不甘，肢体倦怠，阴中作梗，小便赤滥，此脾经郁结，肝经湿热，用加味归脾汤而愈。後因怒复作，小腹胀痛，用小柴胡加山栀、芎、归，痛止，又用加味逍遥散而愈。

　　妇人两拗作痛，寒热内热，小便赤涩，胸胁不利，此肝火动而脾气伤也。

　　用补中益气汤加茯苓，数剂少愈，又与加味归脾汤，诸症悉退，再用加味逍遥散而愈。

　　妇人小腹痞闷溺涩内热，体倦懒食，此肝火动而脾血伤也，用八珍加柴胡、山栀、胆草而安。

　　妇人阴中如梗，两拗肿痛，寒热不食，小便频数，小腹重坠。余以为肝牌郁怒所致，先以补中益气，加茯苓、山栀、车前子、青皮，以清肝火，升脾气，更以加味归脾汤，调理脾郁而愈。

　　附方

　　龙胆泻肝汤：治肝经湿热，两拗肿痛，或腹中疼痛，或小便涩滞等症。龙胆草酒拌炒拌、泽泻各一钱、车前子炒、木通、生地黄酒拌、当归酒拌、山栀炒、黄芩炒、甘草各五分，上水煎服。

　　九味柴胡汤：治肝经湿热下注，便毒肿痛，或小腹胁肋结核，凡肝胆经部分，一切疮疡，或风热结核瘰苈。

　　柴胡、黄芩、人叁、山栀、半夏、龙胆草、当归、芍药、甘草，右水煎服。

