<!-- { "loadSidebar": true } -->
　　芦荟丸：治肝气不和，克侮脾胃而患诸症，或三焦肝胆经风热，目生云  ，或疳热瘰倁，耳内生疮，寒热作痛，肌体消瘦，泼热作渴，饮食少思，肚腹不调，或牙龈蚀落，颊烂，下部生疮等症。芦荟五钱、胡黄连、当归、芍药炒、龙胆草酒浸炒焦、川芎、芜荑各两一、木香、甘草炒各二钱，上为末，用米糊丸，麻子大，每服五十丸，滚汤下。

　　小柴胡汤：治肝经下部肿胀，小便不利，或寒热往来，或晡热潮热，或胸膀作痛。

　　加味逍遥散：治肝脾血虚，湿热流注下部诸症，发热晡热，寒热。

　　加味归脾汤：治脾肝郁怒，下部诸症，寒热晡热，少食无寐，或经候不调。

　　补中益气汤：治元气下唱，下部重坠，或晡热寒热，少食体倦，或因过服寒凉之药所致。

　　八珍汤：治气虚寒熟晡热，或寒热往来，下部诸症。

　　第二八三章，妇人鹤膝风方论

　　妇人鹤膝风症，因胎产经行失调，或郁怒亏损脾肝，而为外邪所伤，或先腿脚牵痛，或先肢体筋挛，既而膝渐大，腿渐细，如鹤之膝，故名之也。

　　若肿高赤痛者易治，漫肿不赤痛者难治。

　　二三月溃而脓稠者易治，半载後溃而脓清者难治。

　　设用攻伐，已损元气，尤为难治也。

　　大要当固元气为主，而佐以大防风汤。

　　若食少礼倦者，六君子汤为主。

　　晡热内热者，逍遥散为主。

　　寒熟往来者，八珍汤为主。

　　发热恶寒者，十全大补汤为主。

　　少寐惊悸者，归脾汤为主。

　　月经过期者，补中益气为主。

　　月经先期者，加味逍遥散为主。

　　凡溃後当大补脾胃，若脓出反痛或寒热烦渴等症，皆属气血亏损，一於培补，庶保终吉。

　　附治验

　　妇人久郁怒，胸胁不利，内热寒热，经候不调，遍身酸痛。余谓胃气亏损，先用补中益气汤，加半夏、茯苓，二十馀剂，胃气渐醒，又用大防风汤，与归脾汤，膝肿渐消，用加味逍遥散、大防风汤而全消，又用八珍汤加牡丹皮，调理气血而安。

　　妇人患前症，肿痛寒热，先用大防风汤一剂，又用加味逍遥散四剂，月馀肿痛渐退，惑於速效，另服  风败毒，虚症蜂起，仍用大防风为主。佐以十全大补而消，又服大补汤，两月馀而痊。

　　妇人患前症，两拗中腿股筋牵作痛，内热寒热，此肝火气滞之症。

　　先用加味小柴胡汤，四剂，後以加味逍遥散为主，佐以大防风汤而消。又患痢後，两膝肿痛，寒热往来用十全大补汤为主，佐以大防风汤而仍消。

　　妇人患之，虽溃而肿不消，朝寒暮热，饮食不思，经水三四月一至，此属肝脾气血俱虚也。用补中益气，加味归脾二汤，各三十馀剂，肿渐消而寒热止，又佐以大防风，月馀而能步履，再月馀，经行如期，又服六味丸、八珍汤，三月而  。

　　附方

　　大防风汤：治阴虚胁袭，腿膝肿痛等症。防风、附子炮、牛膝酒浸、白术炒、羌活、人叁各一钱、川芎一钱五分、肉桂一钱、黄  炒一钱、芍药炒、杜仲去皮姜汁  炒、甘草炙各五分、熟地黄自制一钱五分，上水煎服。

　　黑丸子：（一名和血定痛丸）治跌扑坠堕，筋骨疼痛，或瘀血壅肿，或外感风寒，肢体作痛。若流注膝风，初结服之自消。若溃而脓清，与补气血药自，孕妇勿服。百草霜、白芍药各一两、南星、川乌各炮三钱、白敛、赤小豆各一两六钱、白芨、当归、骨碎补焙各八钱、牛膝焙六钱，上为末，酒糊丸，桐子大，每服三十丸，盐汤温酒任下。

　　圣愈汤：治血虚心烦，睡卧不宁，或五心烦热。地黄酒拌蒸半日、生地黄酒拌、黄  炙、人叁、川芎、当归各一钱，水煎服。

　　第二八四章，妇人下注疮方论

　　妇人两?   H，或因胎产饮食失宜，伤损脾胃，或因忧思郁怒，亏损肝脾，以致湿热下注，外邪所搏。

　　若初起发肿赤痛，属湿热所乘，用人叁败毒散，或槟榔败毒散。

　　若漫肿作痛，或不肿不痛，属脾虚湿热下注，补中益气汤。

　　气血俱虚，八珍汤。

　　若脓水淋漓，体倦少食，内热囗乾，属脾气虚弱，补中益气，加茯苓、酒炒芍药。

　　若午後头目不清，属脾虚阴火，用煎汤加熟地、芍药。

　　若午後发热倦怠，属气虚血弱，用煎汤加川芎、熟地。

　　若怀抱郁怒，属脾气不舒，用归脾汤加川芎、山栀。

　　若内热体倦痰涎口疮，属脾肾虚热，用六味丸。

　　若肢体畏寒，饮食少思，属脾肾虚寒，用八味丸。

　　大抵色赤属湿热，易治。色黯属虚寒，难治。

　　设误用攻伐，复伤胃气，多变瘵症。

　　附治验

　　妇人两生疮，渐至遍身发热，吐痰囗燥，咽乾盗汗，心烦足热，小便赤涩，日晡益甚，此肾足三虚阴火也，用加味迫遥散、六味丸而愈。

　　妇人患前症，四畔微赤作痛重坠，脓水淋漓，胸膈不利，饮食少思，内热口苦，夜间少寐，此郁结伤脾血也。用归脾汤，解郁结生脾血。用补中益气，加茯苓、半夏，补脾气险湿热，寻愈。

　　妇人久不愈，色赤微热，日晡  肿，形体虚弱，饮食少思，劳则喘渴，恶寒发热，此为脾虚下陷，用补中益气汤而愈。

　　妇人患已三年，色黯肿硬，恶寒发热，饮食少思，形体消瘦，作渴饮汤，饮食稍多，或腹胀，或泄泻，或作呕，或作酸，此脾气虚寒也。用补中益气，加乾姜五分，五十馀剂而愈。

　　妇人患此，因步履劳复，恶寒发热，倦怠懒食，而疮出血，此元气虚而不能摄血归经也，用补中益气汤而愈。

　　妇人患之，因怒寒热头眩，或耳项脑胁胀痛，或小腹阴道闷坠，或小便频数下血，此属肝火血热。先用小柴胡，加炒黑山栀、芎、归、车前，二剂，诸症悉退，又用加味赵遥而愈，後因饮食劳倦，前症复作，疮囗出血，用补中益气汤而安。

　　妇人患将两月，傑讆赤痛，小便频数，饮食如常，此湿毒甚而气血虚，先用活命饮二剂，去其湿毒，又用八珍汤，调补气血而愈。

　　妇人患此，  痛恶寒发热，此湿热乘於足三阳经分，用槟苏败毒散而寒热退，用仙方活命饮而  痛止，再用补中益气汤而形气健。

　　附方

　　人叁败毒散：治疮疡  痛，寒热，或拘急头痛。

　　人叁、羌活、独活、前胡、柴胡、桔梗、枳壳麸炒、茯苓、川芎、甘草各钱，右水煎服。

　　槟苏败毒散：即人叁败毒散加槟  、紫苏。

　　补中益气汤：治元气虚损，或因克伐恶寒发热，倦怠少食，或不能消散生肌，或兼饮食劳倦，烦热作渴。黄  炒、人叁、白术炒、甘草炙、当归各一钱、陈皮五分、柴胡、升麻各三分，右姜枣水煎，空心，午前服。

　　鸟沉汤：生气血，补心肾，上损者服之，其效胜大建中汤。人叁、当归、白术炒各二两、乌药、肉桂去皮、沉香各半两、自茯苓、附子，右为末，每服三钱，姜枣水煎，空心服。

　　金锁正元丹：治真气不足，四肢怠懒，脚膝酸疼，目暗耳鸣，自汗盗汗，一切虚损之症。五味子一两、紫巴戟去心四两、补骨脂酒浸炒二两半、朱砂七钱另研、肉苁蓉焙四两、葫芦巴炒两四、茯苓去皮二两、龙骨一两虾，上为末，酒糊丸，桐子大，每服二十丸空心，温酒或盐汤下。

　　平补镇心丹：治心血不足，时或心忡惊悸，梦如高坠，常服安心肾，益荣卫。朱砂细研半两为衣、人叁五钱、龙齿一两五钱、白茯苓、五味子炒、车前子炒、茯神、麦门冬去心杵膏、肉桂各一两二钱半、远志去心杵膏、天门冬去心杵膏、山药制各一两五钱、酸枣仁去皮尖二钱半、熟地黄酒蒸五钱杵膏，上为末蜜丸，桐子大，每服三十丸，空心，温酒下。

　　威喜丸：治小便白浊。黄蜡四两、白茯苓四两一块同猪苓一两，於磁器内煮二十沸，鹿出晒乾不用猪苓，上以茯苓为末，熔蜡丸，弹子大，每服一丸，空心细嚼，津液咽下，小便  利为度，忌食米醋。

　　第二八五章，妇人足跟疮肿方论

　　妇人足跟足指肿痛，足心发热者，皆因胎产经行，失於调摄，亏损足三阴虚热所致。

　　若肿痛，或出脓，用六味丸为主，佐以八珍汤。

　　胃虚懒食，佐以六君子汤。

　　寒热内热，佐以逍遥散。

　　晡热益甚，头目不消，佐以补中益气汤。

　　痰盛作渴，或囗舌生疮，亦用前二药，以滋化源。

　　大凡发热晡热内热，自汗盗汗等症，皆阴假热也。

　　故丹溪谓：「火超九泉，阴虚之极也。」

　　盖足跟乃督脉发源之所，督经所过之地，若不求其属而泛用寒凉，则误甚矣。然俗谓为免  疮者，盖猎人被免咬足跟，久而不敛，气血沥尽，其人必死，男子酒色过度者，多患此症。

　　附治验

　　妇人素血虚，因大劳两足发热晡热，月经过期，或用四物、芩、连，饮食少思，胸痞吐痰，用二陈、枳实、黄连。大便不实，吐痰无度，足跟作痛。余曰：足热晡热，月经过期，肝脾血虚也。胸痞吐痰，饮食少思，脾胃气虚也。盖胃为五脏之根本，胃气一虚，诸病悉至，先用补中益气，加茯苓、半夏，脾胃渐健，乃佐以六味丸补脾肾，不两月而痊。

　　妇人经候不调，发热晡热，胸膈不利，饮食少思，服清热宽中消导之剂，前症益甚，更兼肢体酸痛，服除湿化痰等药，经候两三月一至，服通经降火之剂，足跟足指作痛，其热如炙。余以为足三阴亏损，用补中益气，六味地黄，两月诸症渐退，又用前汤，并八珍汤，两月而康。

　　妇人足跟患肿，两腿酸软，或赤或白，或痛或痒，後或如无皮，或如皱裂，日晡至夜，胀痛  热。此足三阴虚损，用加减八味丸，及逍遥散，加熟地、川芎，百馀剂而愈。妇人劳则足跟热痛，余作阴血虚，用八珍而痊，後遍身搔痒，服风热，发热抽搐，肝脉洪数，此肝家血虚火盛而生风。以天竺胆星为丸，用四物、麦门、五味、芩、连、炙草、山栀、柴胡，煎送而愈。

　　妇人两足发热，足跟作痛，日晡热甚。余谓肾肝血虚，用逍遥散、八味丸，五十馀剂，诸症悉愈。

　　附方

　　当归补血汤：治脾胃损伤，或因服峻剂，致血气俱虚，发渴引热，目赤面红，昼夜不忌，其脉大而虚，重按全无。若误服白虎汤，必死。黄  炙一两、当归二钱酒浸，用水煎服。

　　六味丸：此壮水制火之剂。夫人之生，以肾为主，人之病，多由肾虚而致者。

