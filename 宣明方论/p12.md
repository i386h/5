<!-- { "loadSidebar": true } -->
　　黄药子散　治月事不止烦渴闷乱心腹急痛肢体困倦不美饮食
　　黄药子　当归　芍药　生地黄　黄芩　人参白术　知母　石膏【各一两】川芎　桔梗【各一分】甘草【一两】紫菀　槐花子　柴胡【各一分】
　　右为麄末抄三钱水一盏煎至七分滤汁温服食前但一服
　　大延胡索散　治妇人经病并产后腹痛或腹满喘闷或症瘕癖块及一切心腹暴痛
　　延胡索　当归　赤芍药　京三棱　川楝子蓬莪荗　官桂　厚朴　木香　川芎【各一分】桔梗黄苓　大黄【各半两】甘草【一两】槟榔【一钱】
　　右为末每服三钱水一盏煎至六分去滓热服食前日三服恶物过多去大黄官桂加入黄药子染槐子龙骨各半两如前法或平人心胃急痛如本方煎服得利尤好
　　枳实防榔丸　治安养胎气调和经症瘕痞块有似妊孕可以久服血气通和兼寛膈美食
　　枳实　防榔　黄连　黄蘗　黄芩　当归　阿胶【灰炒细研】木香【各半两】
　　右为末水和丸如小豆大温米饮下三十丸不计时日进三服
　　软金花丸　治心胸腰腹急痛或淋病并产前后经病刺痛干呕气劳往来寒热四肢困倦夜多盗汗者兼治血积食积
　　当归【半两焙】干漆【二钱生】轻粉　斑猫【生全用为末】碙砂粉霜【各一钱】芭豆【二钱去油】
　　右为末同研细枣肉为膏旋丸如菉豆大每服一丸新水下病甚者加服看虚实
　　大红花丸　治妇人血积聚症瘕经络注滞
　　川大黄　红花【各二两】蝱虫【十个去翅足】
　　右取大黄七钱醋熬成膏和药丸如桐子大每服五七丸温酒下食后日三服
　　黄芩汤　治妇人孕胎不安
　　白术　黄芩【各等分】
　　右为末每服三钱水二盏当归一根同煎至一盏稍温服
　　海蛤丸　治妇人小便浊败赤白带下五淋脐腹疼痛寒热口干舌澁不思饮食
　　海蛤　半夏　芫花【醋炒】红娘子【去翅】诃子【炒】胡索　川楝子【麫裹煨去皮】茴香【炒各一两】乳香【三钱】碙砂【半两】硃砂【半入药半为衣】没药【各一两研】当归【一两半】
　　右为末醋煮麫糊为丸如小豆大每服五丸至十丸醋汤下量人病虚实加减
　　乌金散　治妇人诸疾寒热头痛一切等疾
　　乌金子　肉桂　蒲黄　当归　蝱虫　血余灰水蛭　鲤鱼灰　木香　青皮　皂角【大者炙各半两】芍药【半两】芫花【三两醋浸】芭豆【一钱出油】硃砂【少许】棕皮灰　红花【一两】川乌头【半两】
　　右为末每服半钱加至一钱煎生姜汤调下空心食前忌油腻物
　　伏龙肝散　治妇人血崩不止或结作片者
　　芎防【一两】生地黄【一分】阿胶【八钱炙】当归【一两】续断【一分】地榆刺蓟根【一两】伏龙肝【七钱】青竹茹【八钱】
　　右为末每服三钱水一盏半煎至一盏温服日五服不计时后服补药
　　阿胶丸
　　阿胶　鳖甲【六分】续断【五分】龙骨【一两半】芎防【六分】地胆【四分】鹿茸【五分】乌鱼骨【八钱】丹参【六钱】甲【一钱】
　　右为末醋麫糊为丸如桐子大每服三十丸艾汤下日进三四服
　　麝香杏仁散　治妇人隂疮
　　麝香【少许】杏仁【不以多少烧存性】
　　右为细末如疮口深用小布袋子二个盛药满系口临上药炙热安在隂内立愈
　　硃砂斑猫丸　治妇人产后吃硬食变作血气食块无问久新
　　皂角末【二钱】芭豆【四个去油】硃砂【一钱】碙砂【一皂子大块】干蝎【一个全】斑猫【十个】红娘子【五个】水蛭【三个】
　　右为细末蜜和丸分作十五丸每服一丸至二丸三丸温酒下初更吃平明取下血化水十年之病皆治之或大便或小便不多出也










　　宣明方论卷十一
　　钦定四库全书
　　宣明方论卷十二
　　金　刘完素　撰
　　补养门
　　补养寒论
　　素问云诸寒收引皆属于肾肾者少隂也少隂者至隂也至者为极也少隂者冬脉所旺居北而属水为寒为归藏为周密寒中收引拘缩寒之用也其病上下所生水澄彻冷清者不浊其气寒冷水谷不消化吐利清冷为病则如天气寒而水自清也
　　素问云太阳受寒血凝为瘕太隂受寒气聚为疝但脉急而寒之象也急主于痛故急也又内经云数则为热迟则为寒诸阳为热诸隂为寒脉当迟缓寒毒内郁洪数为热所养心之脉也寒气生清水清就于湿故以下利清白此乃肠胃寒化物失常热则壅澁不通寒胜则火衰火衰金旺吐利腥秽腥者金肺之属也热则喜酸寒则水腥只如四肢逆冷坚痞腹满屈伸不便禁固战栗谓隂水主之舒倦不便诊其脉沉伏而迟病之证也若身凉不渴而寒踡足而卧恶闻人声不欲言皆隂证也隂阳停则和偏则病如阳气暴絶隂气独胜则为寒证隂气暴絶阳气独胜则为热证
　　经曰阳盛隂虚汗之而死隂胜阳虚下之而死若阳实外热隂虚内寒隂实内热阳虚外寒阳实伐其阳当凉膈散承气汤主之隂实伐其隂当白术散四逆汤主之
　　论曰
　　大凡治病必求标本受先者为本次者为标此为兼证故知逆与从正行无问知标本者万举万当不知标本者是谓妄行也本病相先以治其急六气为本三隂三阳为标故病气为本受病经络藏府谓之标也
　　补养类
　　防风当归饮子　治脾肾真隂损虚肝心风热郁甚阳隂虚内寒隂实内热上实下虚怯弱不耐或表热而身热恶寒或里热而躁热烦渴或邪热半在表半在里进退出入不已而为寒热往来或表多则恶寒里多则发热或表之阳分阳和正气与邪相助并甚于里畜热极深而外无阳气里热极甚阳极似隂而寒战腹满烦渴者或里之隂分正气反助邪气幷甚于表则躁热烦渴而汗出也或邪热壅塞者或烦热痛者或热结极甚阳气不通而反觉冷痛或中外热郁烦躁甚喜凉畏热者或热极閟寒不得宣通阳极似隂中外喜热而反畏寒者或躁热烦渴者或湿热极甚而腹满不渴者或一切风热壅滞头目昏眩暗风眼黑偏正头疼口干鼻塞耳鸣及聋咽嗌不利或目赤肿痛口疮舌痹或上气痰嗽心脇郁痞肠胃燥澁小便溺淋閟或是皮肤瘙痒手足麻痹又或筋脉拘急肢体倦怠或浑身肌肉跳动心忪惊悸或口眼防斜语言蹇澁或狂妄昏惑健忘失志及或肠胃燥热怫郁而饥不欲食或湿热内余而消谷善饥然能食而反瘦弱或误服燥热毒药及妄食热物过多而耗损脾肾则风热郁甚而多有如此不必全见也无问自病及中燥热毒药所使者并宜宣通气血调顺饮食久服之旧病除去新病不生设虚人常服补益功验自可知矣
　　当归　大黄　柴胡　人参　黄芩　甘草【炙】芍药【各一两】滑石【六两】
　　右停每服三钱至五钱水一大盏生姜三片同煎至七分去渣温服下补校【此方未为至当恐当时写之误】
　　双芝丸　治补精气填骨髓壮筋骨助五脏调六腑久服注颜不老
　　熟干地黄【焙取末】石斛【去根酒炙】五味子【焙】黄耆【剉】肉苁蓉【酒浸】牛膝【酒浸】杜仲【蜜水浸炮】兎丝子【酒浸三日炒】麋鹿角霜【半斤】沉香【三钱】麝香【二钱研】人参　白茯苓【去皮】覆盆子干山药　木　天麻【酒浸】秦芃【已上各一两】薏苡仁【二两炒】
　　右为末炼蜜为丸如桐子大每服二十丸至三四十丸温酒下盐汤米饮亦可【凡年五十歳已上加】入黑附子【以青盐汤蘸泡】鹿角【一大对去顶三指】硫黄【半斤浑用】以上用些油釡中以水同煮令防沸勿太急甚水耗只旋添温水须用水以备添也炼令角胶汁出尽其角如霜以手捻如腻粉乃盛之取用勿令秽汚也
　　内固丹　治诸补养肾气调和脾脏夀高者常服筋骨劲健浑如壮士
　　肉苁蓉【酒浸】茴香【炒一两】破故纸　胡芦巴【炒】巴防【去心】黑附子【炮】川楝子　胡桃仁【各四两麫炒】
　　右为末研桃仁为膏余药末和匀酒麫糊为丸如桐子大每服十丸至三十丸温酒盐汤下食前虚者加至五七十丸此药明目补肾乌须进美食空心
　　大补丸　治男子脾肾不足不问久新者
　　陈韮子　陈萝卜子【已上炒】蕤仁【去皮各半两】川山甲【七片用酒炙】麝香【少许】
　　右为细末用蜜和丸如樱桃大每服一丸温酒送下食前空心
　　蛤蚧散　治脾胃气攻心刺痛者
　　蛤蚧【一对酒炙】乳香　木香　白茯苓　丁香　茴香【各一钱】川山甲【二钱】
　　右为细末每服一钱好温酒调下空心食前
　　金鏁丹　治男子本藏虚冷夜梦鬼交者
　　龙骨【水飞】兎丝子【一两】破故纸　韮子　泽防　牡蛎【各半两】麝香【少许】
　　右为末酒麫糊为丸如桐子大每服三十丸温酒下空心食前日三服
　　调中丸　治脾胃虚止呕吐寛利胸膈
　　青皮　红皮【各一两】大黄【一两】牵牛【三两】
　　右为细末滴水和丸如桐子大每服三二十丸温水下空心食前
　　水中金丹　治元藏气虚不足梦寐隂人走失精气阳起石【研】木香　乳香【研】青盐【各一分】茴香【炒】骨碎补【炒】杜仲【各半两去皮生姜炙丝尽】白龙骨【一两者槌碎绢袋盛大豆蒸熟取出焙干研】黄戍肾【一对酒一升煑熟切作片子焙】入白茯苓【一两与肾为末】
　　右为细末酒麫糊和丸如皂子大每服二丸温酒下空心忌房室
　　和气地黄汤　治沉积气结不散调养荣衞补顺隂阳常服以代汤茶酒果
　　木香【一字】防桂【去皮】茯苓【去皮】白芥子【各一钱炒香】白术　干山药　川芎　当归【各一分焙】桂花　缩砂仁【各半钱】甘草【半两炙】
　　右为细末入麝香少许研匀用数重油纸或甆器内密封起每用蜜二斤饧饴一斤温好甜水五升化匀开抄前药幷杏仁十枚去皮尖洗净炒香燋槌碎湿地黄根计切长寸约取汁半盏温服
　　白术调中汤　治中寒痞闷急痛寒湿相抟吐防腹痛【上不所出水液澄彻清冷谷不化小便清白不澁身凉不渴本末不经有见阳热证其脉迟者是也此因饮食冷物过多隂胜阳衰而为中寒也或冷热相击而反阳气怫郁不能宣散怫热内作以成热证者不可亦言为冷当以脉证别之夫湿热上防常见阳脉若亡液气虚亦能反见诸隂脉也当以标本之不可治或热证误服此白术调中汤温药亦能开发阳气一通而愈别无加害】无问寒热久新并宜服之【或有口疮目疾孕妇等吐泻者以畏干姜官桂不服】
　　白术　茯苓【去皮】红皮【去白】泽防【各半两】干姜【炮】官桂【去皮】缩砂仁　藿香【各一分】甘草【一两】
　　右为末白汤化蜜少许调下二钱每日三服炼蜜和就每两作十丸名白术调中丸小儿一服分三服
　　人参白术散　此方证同调中汤治法
　　人参　白术　茯苓　甘草　橘皮　葛根　泽防　滑石　藿香【各半两】
　　右为末每服三钱水一盏煎至六分温服姙妇加苍术三五片热服
　　白术散　治伤寒下后余热以药下之大过胃中虚热饮水无力也当生胃中津液多服此药
　　人参　白术　木香　白茯苓　甘草【剉炙】藿香叶干葛【剉各二两】
　　右为末每服一钱至二钱水一盏煎至五分温服如饮水者多煎与之无时也
