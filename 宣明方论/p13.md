<!-- { "loadSidebar": true } -->
　　丁香附子散　治脾胃虚弱胸膈痞结吐逆不止
　　附子【一两】母丁香【四十九个】生姜【半斤取自然汁半碗】
　　右用附子钻孔四十九以丁香刺上靣填内将生姜汁用文武火熬尽又用大萝卜一个取一穴子入附子又填内将萝卜葢之又用文武桑柴火烧香熟为度取出切附子作片子焙干捣为细末每服一钱米汤一盏调下日进三服
　　何首乌丸　治男子元藏虚损髪白再黑填精
　　何首乌【半斤】肉苁蓉【六两】牛膝【四两】
　　右将何首乌半斤用枣一层何首乌甑内蒸枣软用切焙同为末枣肉和丸如桐子大每服五七丸嚼马练子服酒送食前一服加一丸日三服至四十丸即止却减至数効如神妙
　　煨肾丸　治男子腰膝疼夜多小便者
　　川楝子　马楝花　破故纸　胡芦巴　茴香【炒各等分】
　　右除茴香外四味酒浸同为末煮麫糊为丸如桐子大毎服十丸至二十丸温酒下空心食前
　　神仙楮实丸　治积冷气冲心胸及背有蚘虫疼痛痔瘘痃癖气块心腹胀满两肋气急食不消化上逆气奔于心幷疝气下坠饮食不得吐水呕逆上气咳嗽眼花少力心虚健忘冷风偏风等疾坐则思睡起则头眩男子冷气腰疼膝痛冷痹风顽隂汗盗汗夜多小便泄利阳道衰弱妇人月水不通小便冷痛赤白带下一切冷疾无问大小能明目益力轻身补髓益精
　　楮实子【一升淘去泥防炒】官桂【四两去皮】牛膝【半斤酒浸三日】干姜【三两炮】
　　右为末酒麫糊为丸如桐子大每服二十丸温酒空心食前盐汤亦得
　　补中丸　治一切气疾心腹防痛呕吐气逆不思美食厚朴【生姜制香】干姜【炮】陈皮【去白】白茯苓【去皮】甘草【炙紫各等分】
　　右为末炼蜜为丸如樱桃大每服一丸空心白汤化下细嚼亦得
　　荜澄茄丸　治中焦痞塞气逆上攻心腹防痛吐逆下痢美饮食
　　荜澄茄【半两】良姜【二两】神麴【炒】青皮【去白】官桂【去皮各一两】阿魏【半两醋麫裹煨熟】
　　右为末醋麫糊为丸如桐子大每服二十丸生姜汤下不计时






　　宣明方论卷十二
　　钦定四库全书
　　宣明方论卷十三
　　金　刘完素　撰
　　诸痛门
　　总论
　　夫痛者经脉流行不止环周不休寒气入经而稽迟血泣凝而不行客于脉外血少客脉中气不通故卒然而痛其痛者卒然而止或痛甚而不休或痛甚而可按或按之而痛止或按之而无益或喘痛动应手或与心背相引而痛或脇肋与少腹相引而痛或腹痛或引隂股宿昔而成积或卒然而痛死不知人而少间复生或痛而闭不通者诸痛各不同形经日寒气客于脉外则脉寒脉寒则踡缩踡缩则脉绌【音督】脉绌急则外引小腹卫气不得通流故卒然而痛得炅则痛止寒气客于经脉之中相薄则脉满满则血气乱故痛而不可按寒气客于肠胃之间膜原之下血不得散小腹急引故痛按之血气散痛乃止也脇肋痛者寒气客于厥隂之络脉也背与心相引痛者寒气客于背俞之脉注于心相引痛寒气客于隂股血泣在小腹相引痛卒然而痛死者寒气客于五臓厥逆上壅隂气竭阳气未入故卒然痛死气复反则生矣视其五色黄赤为热白青则为寒青黑为痛经日感虚乃防下其留于筋骨之间寒多则筋弯骨痛热则骨弛肉消但痛痒疮疡痈痛肿血聚者皆属心火热也不可一例伤寒凢治痛者先察本次明经络皮部虚实用药无悮矣
　　神砂一粒丹　治一切厥心痛小肠膀胱痛不可止者附子【一两炮】郁金　橘红　等附子停用
　　右为末醋麫糊为丸如酸枣大以朱砂为衣每服一丸男子酒下妇人醋汤下服罢又服散子
　　神圣代鍼散
　　乳香　没药　当归　香白芷　川芎【各半两】芫青【一两去足趐】
　　右为细末更研每服一字病甚者半钱先好茶一盏次掺药末在茶上不得吹搅立地细细急呷之心惊欲死者小肠气搐得如角弓膀胱肿硬一切气刺虚痛并妇人血癖血迷血晕血刺血冲心胎衣不下难产但一切痛疾服之大有神効只是要详疾证用药
　　茴香丸　治男子妇人脐腹疼痛刺胸膈不止者
　　茴香【炒】良姜　官桂【各半两】苍术【一两汁浸】
　　右为末酒煑麫糊和丸如桐子大每服十丸生姜汤止痛温酒下空心食后
　　趂痛丸　治一切走注疼痛妇人经脉住滞水肿腹胀
　　甘遂　大防　芫花　黑牵牛【各等分】
　　右为末以荞麫同末和作饼子扞切为棋子煑熟服之得利为度每服一钱加减相虚实
　　六合散　治一切燥结汗后余热宣转不通亦名金钥匙散并治小肠气结心腹满胸中结痞走疰疼痛大黄【一两纸裹煨】白牵牛【半两生】黒牵牛【防炒】甘遂【各半两】槟榔【三钱生】轻粉【一钱】
　　右为细末每服一钱密水调下服量虚实加减
　　定痛丸　治打扑损伤筋骨疼痛等如打扑骨损者先整骨定用竹夹然后先用好酒下麻黄三钱然后服药大効
　　乳香【一分】川椒　当归　没药　赤芍药　川芎自然铜
　　右为末镕防为丸如弹子大细嚼酒下一丸骨碎者先用竹夹夹定三五日依旧小可与服
　　香殻散　治小肠气脐腹搅痛急隂股中疼闷不省人事
　　舶上茴香【用盐炒】枳殻【各一两】没药【半两】
　　右为末每服一钱温热酒下不计时并二三服
　　金鍼丸【亦名陆神丸】　治阳絶痞气心腹不忍者
　　丁香　木香　乳香　阿魏　轻粉　骨碎补【去毛】槟榔　官桂　桂心　芭豆【去皮】杏仁【去皮】不灰木肉豆蔲　阳起石　硃砂【各等分】
　　右为细末水麫糊为丸如小豆大每服一丸针穿作孔子小油内衮过灯熖内燎遍于油中蘸死嚼生姜下不计时日三服虚实加减
　　一粒金丹　治腰膝走注疼痛如虎啮
　　草乌头　五灵脂【各一觔】木鼈子【四两】白胶香【半觔】地龙【四两去土炒】细墨【一两】乳香【一两】当归【二两焙】没药【二两】麝香【一钱】
　　右为末再研一千下糯米麫糊和丸如桐子大每服一丸至二丸温酒下吃药罢遍身防汗立验
　　没药散　治一切心肚疼痛不可忍者
　　没药【乳香别研】乳香【各三钱】川山甲【五钱炙】木鼈子【四钱】
　　右为细末每服半钱一钱酒大半盏同煎温服不计时
　　痔门
　　痔瘘总论
　　夫肠风痔病者所发手太隂手阳明经以应动脉谓肺与大肠为表里主为传道以行糟粕肠风痔病有五种其证亦异葢因阳气虚而玄腑踈风邪乗而热自生风湿邪热攻于肠中致使大便澁而燥热郁血热散而流溢冲浸浚肠里故以先血后便热在下先便后血热在上血后便乆而不愈乃作痔
　　素问云因而饱食觔脉横解房室劳伤肠癖为痔风热不散谷气流溢于下部故令肛门肿满结如梅李核甚者而变成瘘也五臓切宜保养勿令受邪
　　香殻丸　治湿热内甚因而饱食肠癖成痔乆而成瘘速服悉愈之
　　木香　黄蘗【各三钱】枳殻【去穰炒】厚朴【各半两】黄连【一两】猬皮【一个烧】当归【四钱】荆芥穗【三钱】
　　右为末麫糊为丸如桐子大每服二三十丸温水食前日三服
　　榼藤子丸　治肠风泻血湿热内甚因为诸痔乆而不治乃变成瘘
　　黄耆　枳实　槐花　荆芥穗　鳯眼草【已上各二两】榼藤子【一对炙】皂子【三百个炙】
　　右为细末麫糊为丸如桐子大每服二三十丸空心酒下米饮亦得忌油腻冷猪鱼臭血物等
　　乌荆丸　治肠风痔疾大肠閟澁
　　川乌头【二两炮】荆芥穗【四两】
　　右为末醋麫糊为丸每服二三十丸如桐子大温水下日三服
　　黄耆葛花丸　治肠中乆积热痔瘘下血疼痛
　　黄耆　葛花　黄赤小豆花【各一两】白芍　赤芍药黄芩　当归【各三分】丹皮【一个】槟榔　白蒺梨　皂
　　角子仁【炒各半两】生地黄【焙一两】
　　右为末炼蜜和丸如桐子大每服二十丸至三十丸煎桑白皮汤下食前槐子煎汤下亦得
　　黄连散　治肠风下血疼痛不止
　　鸡冠花　黄连　贯众　川大黄　乌梅【各一两】甘草【三分炙】
　　右为末每服二钱用温米饮调下日三服不计时
　　乳香没药散　治五种肠风痔瘘无问乆新
　　宣黄连　白矾【各一两】谷精草【半两】石榴【一个用刀子割下葢子里面取子三停一停次将黄连白矾碎内入石榴内用元葢子合用】
　　右以湿纸一张裹了后用胶埿拍作饼子裹石榴以炭火烧通赤为度取出去埿纸次将谷精草于铫子内炒燋黄为度与石榴研细后入麝香一钱乳香二钱没药一钱研细拌匀每服一钱热酒小半盏调下日三服
　　木香厚朴汤　治痔瘘脱肛肠胃间冷腹脇虚胀不思饮食
　　木香　桂心　桃仁　陈皮　厚朴【各一两】肉豆赤石脂【各半两】皂角子【三两去皮子醋炙黄】大附【三分炮】
　　右为末每服二钱温粥饮调下食前
　　疟门
　　疟疾总论
　　素问云痎疟皆生于风其蓄作有时何气使然夫隂阳上下交争虚实相移也阳并于隂隂实阳虚寒慓鼓颔此皆夏伤于暑热气藏于皮肤之内肠胃之外腠理开得秋气汗出遇风得之与卫气并卫气昼行阳夜行隂气得阳外出得隂内薄外内相薄是以日作也　其有间日者气深内薄于隂阳气独发隂邪内着隂与阳争不得出是以间日作也其作晏与早者邪气客于风府循膂而下卫气一日一夜大防于风府其日下一节先客于脊背每至风府则腠理开腠理开邪气入邪气入则病作晏也
　　大寒者隂气也风者阳气也先伤寒而后伤风故曰先寒而后热名曰寒疟先伤于风后伤寒故曰先热而后寒名曰温疟其热而不寒者隂气先絶阳气独胜少气烦寃手足热欲吐名曰苦疟有余则泻不足则补热为有余寒为不足已得火不能温热已氷水不凉气隂胜并于阳阳胜并于隂隂胜则寒阳胜则热故疟者隂阳风寒虚实邪气不常之所作也
　　辟邪丹　治岚嶂鬼疟食疟并月频日者
　　菉豆　雄黑豆【各四十九粒】信砒【半钱别研】黄丹【一钱为衣】硃砂【二粒】
　　右为末同入乳鉢内滳水为丸分作三十粒每服一粒已用东南桃心取七枝研汁将井花水早辰日欲出不出向日吞之醋汤亦得已发日服
　　斩邪丹　治诸般疟疾无时不止者
　　菉豆　小豆【三十粒口退皮再入】硃砂　信砒【各一钱】
　　右为末同研细滳水和丸匀分作十丸每服一丸已早辰服夜间于北斗下香水献至早晨用新倒流水送下
　　防魔如圣丹
　　信砒【一钱】蜘蛛【大者三个】雄黑豆【四十九粒】
　　右为末滳水和丸如豌豆大如来日发于今晩夜北斗下献于早晨已纸裹于耳内扎一丸立见愈神圣一粒可医三人
　　辰砂丸　治一切脾胃虚疟邪热毒者
　　信砒　甘草【各一钱】硃砂【二钱】大豆【四十九粒】
　　右为末滳水和丸匀分作四十九服发日早晨日欲出煎桃心汤下忌热物
　　疟神丹　治诸般疟疾
　　信砒【一两】雄黄【一钱】
　　右以于五月重五日用□子尖拌匀研三千下日未出不令鸡犬妇人见丸如桐子大未发前一日面东冷水下一丸
　　趂鬼丹　治一切疟疾神効
