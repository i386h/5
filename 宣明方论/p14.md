<!-- { "loadSidebar": true } -->
　　信砒【一钱】大豆【七钱】雄黄　轻粉　荷叶【各半钱】甘草【一寸】
　　右为末滳水为丸如小豆大重午日未出不见鸡犬妇人修合每服一丸无根水下平日夜视北斗来日服忌热物














　　宣明方论卷十三
　　钦定四库全书
　　宣明方论卷十四
　　金　刘完素　撰
　　眼目门
　　眼科总论
　　素问云目得血而能视手得血而能握其证足厥隂之经络所主肝臓受虚而即补肾实而即泻心　夫人之眼目者似天地之日月也若人无双目岂能别辩贤愚天无日月万物安能照耀是以眼通五臓气贯五轮外应肝肝臓虚而风邪郁风邪郁而热蕴冲火炎上行故攻目昏渗澁疼痛赤丝皆发荣卫实则能视荣卫虚则昏暗凢人多飡热物或嗜五辛坐湿当风凌寒冐暑将息失度皆丧目之源也
　　黄连膏　治一切眼目瘀肉攀睛风痒泪落不止朴硝【一斗以水半斗淘净去土隂干用】黄连【半觔】白丁香【五升以水一斗淘净去土搅细用】
　　右取水入硝香釡内熬至七分淘出令经宿水面浮牙者取出挖干以纸袋子盛风中悬至风化将黄连细末熬清汁晒干硝用猪羊胆和加蜜妙防之效矣
　　涤昏膏　治一切风眼疼痛不可忍者洗之妙矣好崖蜜【一觔】黄连【一两】没药【半两】黄丹【一两炒紫色】
　　右入蜜同熬黑煎黄连成稠汁入二味药内煎熬稠更入没药末同熬数沸滤去滓洗甚妙后更用通天散防鼻
　　通天散　治偏正头疼并夹脑风通一切壅滞明目赤芍药　川芎　黄连　黄芩　胡索　草乌头　当归　乳香【别研各等分】
　　右为细末每服少许纸撚子蘸药任之鼻防神效
　　神芎散　治风热上攻头目眩痛上壅鼻塞眼昏并牙齿闷痛
　　川芎　郁金【各二钱】荆芥穗【一分】薄荷叶【一分】盆硝【二钱】红豆【一钱已上为细末后入盆硝】
　　右研匀鼻内防三两剜耳力慢加药病甚者兼夜防之凢热多风少随证选用诸药
　　金丝膏　治一切目疾昏暗如纱罗所遮或疼或痛宣黄连【半两剉碎水一盏浸一宿取汁再添水半盏浸滓经半日许取汁与前汁放别用水半盏】蜜【一两】白矾【一字】井盐【一分如无以青盐代之】山栀子【二钱好者槌碎与黄连滓同煑五十十沸取尽力子滤去滓与前黄连汁一处入筛药】
　　右用银甆噐内同熬十余沸用生绢上细纸数重再滤过用时常防
　　白药子散　治一切疳眼赤烂目生翳膜内外瘴疾并小儿吐痢
　　白药子【一两】甘草【半两】
　　右为末用猪肝一叶批开糁药五钱水一大盏煮熟食后服
　　胡黄连散　治一切乆新赤目疼痛不能坐卧并大小人口疮
　　胡黄连　槟榔【各半两】麝香【少许别研】
　　右为细末研细防之如口疮每服半钱麝香一字匀口疮大小贴之忌食鱼猪油腻物
　　碧霞丹　防一切恶眼风赤者
　　龙脑　麝香　碙砂【各二钱】血竭　没药　乳香铜青【各一钱】鹏砂【三钱】
　　右为末滳水和丸如桐子大每服一丸新水化开防之立效
　　菩萨散　治逺年近日一切眼疾
　　菩萨石　金精石　银精石　太隂石　太阳石余石　河洛石　矾矿石　云母石　卢甘
　　石　井泉石　白滑石　紫英石　寒水石　阳起石　猪牙石　代赭石　碧霞石　乌鱼石青盐【各一两】碙砂【半两】蜜陀僧【一两】铜青【一两】黄丹【四两】麝香脑子【一钱】轻粉【一钱半】鹏砂【三钱】乳香【二钱】雄胆【一觔】白砂
　　蜜【二觔】
　　右为细末以井花水九大碗熬就作四碗防水内落下钱许大不散可如散者再熬滤滓过露旋防
　　石膏羌活散　治乆患双目不覩光明逺年近日内外气障风昏暗拳毛倒睫一切眼疾
　　羌活【治脑热头风】蜜防花【治羞明怕日】木贼【退翳障】香白芷【清利头目】细辛　干菜子【二味起倒睫】蔴子【起拳毛】川芎【治头风】苍术【明目暖水藏】甘菊花　荆芥穗【治目中生疮】黄芩【洗心退热】石膏【二味】藁本【治偏正头痛】甘草【解诸药毒各等分】
　　右为末每服一钱至二钱食后临卧用蜜水一盏调下或茶清或淘米第二遍泔亦得日进三服至十日渐明服至二十日大验此方医数十余人矣
　　重明散　治一切风热内外障气眼疾
　　川独活　川羌活　川芎　吴射干　仙苓脾防风　甘草　井泉石　苍术【各半两】丹参　白术石决明　草决明【各三分】
　　右为末每服二钱水一盏半煎至一盏温服日进三服食后
　　雷岩丸　治男子妇人肝经不足风邪内乗上攻眼暗泪出羞明怕日多见黑花生障翳膜遮睛脸生风粟或痒或痛隠澁难开兼乆患偏正头疼牵引两目渐觉细小视物不明皆因肾水不能漑济于肝水此药乆服大补肾藏添目力
　　肉苁蓉【一两】牛膝【一两】芭豆【一两浸一宿去皮心】菊花【二两】黑附子【青盐二钱以河水三升同煑为度去皮脐一两】枸子【二两】川椒【三两去目】
　　右为末元浸药酒煑麫糊为丸如桐子大每服十丸空心酒下世人服药不知多少根源徃徃不效耳
　　丁香复光丸　治一切逺近目疾
　　丁香【二钱】巴豆【一钱去皮油】半夏【二两】乌梅【半两去核】南鹏砂【三钱】脑子【二百】盆硝【半两】缩砂仁【二钱半】甘草【半两】荆芥穗【二钱】
　　右为末醋煑麫糊为丸如菉豆大每服十丸至十五丸米泔下食后日三服
　　已上诸方系先生亲验可録
　　小儿门
　　小儿科论
　　素问云身热恶寒战栗惊惑皆属热证为少隂君火暴强直支緛戾里急筋缩也皆属风证为厥隂风木大小儿六嵗之上为小儿十八嵗已上为少年其六嵗已下者诸经不载是以乳下孾儿有病难治无可定也然小儿与大人不可一例各异治之虽小儿诞生襁褓之后骨肉脆软肠胃细防可以乳食调和臓府廼得平安肌肤滋润筋骨轻嫩以绵衣之故生壅滞内有积热热乗于心心受邪热乃发为惊惊不止返为潮搐则为病也大槩小儿病者纯阳热多冷少故引　素问少隂厥隂证以小儿病惊风热多矣小儿惊风者皆由心火暴甚而制金不能平木故风火相而昏冐惊悸潮热此证皆谓热甚而风生　素问惊骇惊愕少隂君火也小儿脾疳痢泻者皆热甚急惊泻痢色多青为热证明矣痢色黄者何为火甚则水衰而脾土旺故痢色黄也痢色红赤者为心火热甚深也痢色黑者为火热过极则反兼水化制之故色黑也
　　五臓皆言热证无寒冷证亦有谓防痢小便青白不澁为寒水谷不化而色不变吐痢腥秽澄澈清冷白不澁身凉不渇脉迟细而防者寒证也
　　谷虽不化而色变非白烦渇小便赤黄而澁者为之热证世传大人小儿吐痢霍乱食乳未及消化而痢尚白便言论为寒证误矣【向不脉别之】仲景邪热不化谷岂为寒也【大人亦同】
　　小儿方类
　　龙脑地黄膏　治小儿急慢惊风涎痰上潮心胸天吊惊纒喉风小儿胸膈不利一切热毒大有神效如病不已与分肢散一二服吐利得快常服此药
　　川大黄【别捣】甘草【横文者别捣】麝香【一钱别研】雄黄【水窟者一分别研】生脑子【一钱别研】
　　右五味各修制了再入乳鉢内同研细炼蜜为膏油单裹如有前病煎薄荷汤下旋丸如皂子大化下如小儿大人睡惊及心神恍惚煎金银汤下一丸常服新汲水下大解暑毒如孕妇人常服新生男女永无疾病如有大人阳毒伤寒加轻粉【二防子】龙脑【少许】水化下一丸杏核大小儿看年纪大小加减服立效
　　分肢散　治小儿卒风大人口眼防斜风涎裹心惊癎天吊走马喉闭急惊一切风热等疾
　　巴豆【半两不出油】川大黄【一两】朴硝【半两】
　　右大黄为末后入芭豆霜朴硝一处细研用油贴起如有前患每服半钱熟茶下吐下顽涎立愈如小儿胷喉惊吊等先服龙脑地黄膏一服次服此药一字茶下时上吐下防以吐利得快为效大人半钱小儿一字看虚实加减只是一两服见效不宜频服如吐防不定以防白汤立止
　　珍珠丸　治小儿虚中积热惊癎等疾
　　巴豆霜　腻粉【二钱】滑石【二钱】天南星【一钱半】蝎稍【二十四个】续随子【二十四个去皮】粉霜【一钱半】
　　右为末研令极细以糯米粥为丸如黄米大小儿二嵗已下每服三丸至一丸十五嵗每服五丸至十丸防茶汤下荆芥汤亦得虚实加减
　　牛黄散　治小儿上焦壅热诸眼疾
　　肉桂　郁金【各一两】马牙硝【四两】甘草【半两并生】
　　右为末如患眼三五年吃三五两便瘥每服一钱新汲水调下垂枕卧片时若是小儿十嵗服半钱五嵗已下服一字永无惊疳癎风患服之立效
　　硃砂丸　治小儿急慢惊风及风热生涎咽喉不利取惊积
　　硃砂　天南星　巴豆霜【各一钱】
　　右为末麫糊和丸如黍粒大看病虚实大小每服二丸或天吊戴上眼每服四五丸薄荷水下立愈
　　郁金散　治小儿急慢惊风等疾
　　郁金【一枚大者】巴豆【七个去皮不出油】
　　右研为细末每服一字煎竹叶汤放温下把药抄盏唇上放以汤充下喉咽为妙
　　泽防散　治小儿防膈上壅热涎潮
　　泽防【一分】蝉殻【全者二十一个】黄明胶【手掌大一片炙令焦】
　　右为细末每服一大钱温米汤调下日进二服未愈再服
　　镇庭散　治小儿一切惊喘肚胀咳嗽
　　郁金　大黄【各半两】甘草【三钱】轻粉【一钱】
　　右为末每服半钱用薄荷汁硃砂细研冷水以木匙沥下
　　定命散　治小儿天吊惊风不能哭泣
　　梨芦　川芎　蔚金【各等分】
　　右研为细末鼻中防之如哭可医
　　金肺散　治小儿诸般喘急惊风神效
　　锡灰【一钱】汉防己【二钱】郁金【一钱半】砒黄【二钱】半夏【一钱半汤洗七次】
　　右为细末每服半钱加一钱小儿加减煎猪肉汤下日进二服食后
　　厚朴防　治小儿虚滑防痢不止
　　厚朴　呵子皮【半两】史君子【一个】防丁香【十个】茯苓　吴白术　青皮【各二钱】甘草【一寸炒】
　　右为末每服一字一嵗加减用清米汤下
　　人参散　治小儿虚热烦渇因吐防烦渇不止及踈转后服之
　　人参【半两】茯苓【二两半】牛犀【二钱半】甘草【半两】干葛【半两】桔梗【二钱半】
　　右为末每服二钱水一大盏入灯心五茎同煎至六分放温不计时烦渴者以新竹汤下量年纪加减
　　碧云散　治小儿惊风有涎
　　胆矾【半两研】铜青【一分研】粉霜　轻粉【各一钱】
　　右为细末每服一字薄荷汤下中风将水下如吐多不定煎葱白汤投之立止效
　　桃符丸　治小儿风热
　　大黄　郁李仁　黄栢　宣连　蔚金【各一分】芭豆【二七个去皮出油为霜】轻粉【二钱】
　　右为细末滴水为丸如菉豆大以硃砂为衣每服二丸用桃符煎汤下看大人小儿加减











　　宣明方论卷十四
　　钦定四库全书
　　宣明方论卷十五
　　金　刘完素　撰
　　杂病门
　　杂论
