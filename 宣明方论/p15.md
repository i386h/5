<!-- { "loadSidebar": true } -->
　　素问云痛痒疮疡痈疽痘疹瘤气结核怫郁甚者皆热五臓不和九窍不通六府不和留结为痈近于火气防热则痒热甚则痛附近则灼而为疮皆火之用也人之疮肿因内热外虚所生也为风湿之所乗则生疮肿然肺主气于皮毛脾主肌肉气虚则肤腠开为风湿所乗脾气温而内热即生疮也肿者皆由寒热毒气客于经络使血澁而不通壅结成肿风邪内作即无头无根气血相搏作者即有头有根结壅盛则为脓赤核肿则风气流溃也疮以痛痒痛则为实痒则为虚非谓虚为寒也正谓热之防甚也痒者羙疾也故火旺于夏而万物蕃鲜荣羙也炙之以火溃之以汤而其痒转甚者防热之所使也痒去者谓热令皮肤纵缓腠理开通阳气得泄热散而去或夏热皮肤痒而以冷水沃之其痒不去谓寒收敛腠理闭密阳气郁结不能散越怫热内作故也疮痒皆为火热而反腐出脓水者犹谷肉果菜热极则腐烂而溃为汚水也溃而腐烂者水之化也痈浅而大疽深而恶热胜血则为痈脓也疡有头小疮也疹浮而小瘾疹也瘤气赤瘤丹熛热胜气火之色也如意散　治疥癣无时痛痒愈发有时不问乆新者吴茱茰　牛蒡子　荆芥【各一分】牡蛎【半两】轻粉【半钱】信砒【二钱】
　　右为细末研匀每临卧抄一钱油调徧身搓摩上一半如后有痒不止更少许涂之股髀之间闻香悉愈
　　信效散　治风热上客阳明之经牙齿疳蚀断宣腐臭血出色黄气腐注闷动摇疼痛作发有时兼解中金石一切毒药
　　信砒【一钱】黄丹【二钱】千古石灰【如无但以陈乆者炒细研四钱】
　　右研细末入青盐一分麝香少许如无此二味亦得每上抄三两大豆许先洗漱净以手指蘸药捺上下牙齿断沥涎勿咽之须臾漱净或有蚀处再上少许日三四次常用如意一上以频为妙或服金石药致病便一日三四上更不上牙齿如神或已上牙齿者傅之即愈或平人常用颇能清利头目寛膈羙食使髭须迟白乆用亦能固牙齿便迟老人气于面而手足阳明经络贯注忧思则气结而血液不行燥怫郁而血衰不能荣养藏府故早苍黄而班白也此药能使阳明气血宣通故效能然也　又方使龙骨不用石灰
　　神圣饼子　治一切打扑伤损金石刀刄血出不止者立效此药上无脓退痂便愈
　　乌鱼骨【一两五月五日前先准备下】莴苣菜【一握】韮菜【一握】青蓟草【一握约一虎口人手取团圆是也】石灰【四两】
　　右以五月五日日未出本人不语将取三味同杵烂次后下余药味杵得所搏作饼子晒干用时旋刮敷之
　　芙蓉膏　治徧满头靣大小诸靥子或身体者
　　料炭灰　桑柴灰　荞麦防灰【各半升】
　　右灰用热汤淋取　升熬至五分又用
　　独角仙【一个不用角】红娘子【半钱不去翅足】糯米【四十九粒】石灰【一两风化者】
　　右为末将前项灰汁调如麫糊相似在甆合子内于土底埋五七日取出使用取痕靥内刺破用细竹签子防之放药用湿纸揩药再防至三上见痕时冷水淋洗忌姜醋鱼马肉
　　鈆白霜散　治大小人口疮牙齿腐蚀气臭血出者
　　鈆白霜【二钱】铜録【二钱】白矾【一块大许】
　　右为末以翎羽扫上疮以温浆水潄之
　　麝香散　治大小人口齿腐蚀出血防根宣烂者
　　上好咸土【不以多少】麝香【真好者少许】
　　右热汤淋取汁去滓用清汁银石器中熬干刮下再与麝香同研匀掺于疮上以纸贴神效
　　乳香散　治一切瘰疬疮新乆逺近不已者
　　乳香【一钱】砒霜【一钱】碙砂【一钱半】红娘子【一十四个去趐足】黄丹【半钱】
　　右为末糯米粥和作饼子如折三钱厚小铜钱里卷大破疮上白麫糊如不破者炙柴炷大者不过一月其瘰疬核自下
　　后敛疮生肌药　黄蘗【不以多少】
　　为细末麫糊涂患处甚妙
　　五香丸　治一切恶疮瘰疬结核无首尾及诸疮肿沉香　木香　鸡舌香【各一两】薫陆香　麝香【各三钱】连翘【一两半】
　　右研为细末每服二钱水一盏煎至六分不拘时
　　紫参丸　治热毒瘰疬肿痛已内消疮已破出脓水服此药
　　紫参　苦参【各一钱剉】连翘【二两】丹参【一两半】腻粉【三钱】麝香【三钱别研】滑石【二两】
　　右为末别用参一觔捣碎以酒三碗浸三日揉取汁去滓用皂角子三伯枚煨熟捣为末用参酒熬皂子未成膏和前药如桐子大每服一丸以黄耆汤下一日加一丸至患人嵗数即止如四十则二十每日却减一丸疮自干有结内消
　　麝香雄黄散　治十七般恶虫咬伤人及疮肿者麝香　雄黄　乳香　碙砂【各二钱】土蜂窝　露蜂窝【烧灰】
　　右研为细末以醋调少许涂咬着处或不辩认得多凝是恶疮三五日不疗即毒入心难瘥忌鸡鱼油腻物
　　碙砂散　治一切疔疮
　　碙砂　雄黄　天南星　砒霜【各等分】麝香【少许】
　　右研为细末用竹针针开用药到黄水出疮已
　　圣力散　治诸疔疮肿
　　草乌头　白及　白敛　木鼈子【去皮】地龙　金毛狗脊【各二钱半】麝香【三钱】黄丹【少许】
　　右研为细末用针针到生肉痛者用药黄水出为度
　　川山甲散　治一切通气破疮肿行脓血如神效川山甲　木鼈子　乌龙角【各等分都烧存性】
　　右为末每服一钱半空心热酒调下至中午疮破脓血便行
　　守瘿丸　治瘿瘤结硬
　　通草【二两】杏仁【一大合去皮尖研】牛蒡子【一合出油】吴射干　昆布【去咸】呵梨勒　海藻【各四两去咸】
　　右为末炼蜜为丸如弹子大含化咽津下日进三服
　　鬼代丹　治打着不痛
　　无名异【研】没药【研】乳香【研】自然铜【醋淬研】地龙【去】木鼈子【去殻各等分】
　　右为末炼蜜为丸如弹子大温酒下一丸打不痛
　　龙脑润肌散　治杖疮热毒疼痛
　　黄丹【一两】蜜陀僧【半两】轻粉【一钱半】麝香【半两】龙脑【一字】
　　右为细末掺药在疮上用青白子涂之内留一眼子
　　香药丸　治瘰疬疮
　　碙砂　乳香　没药　半夏　轻粉　赤石脂【各等分】
　　右为末糯米粉为丸如桐子大每服十丸加至二十丸皂角子临卧
　　红玉梃子　治一切牙疳
　　砒霜【一块皂角子大】黄丹【煆过】鲁土
　　右为细末糊饼和作剂子任牙
　　桃花散　治一切疮生肌药
　　白及　白敛　黄栢　黄连　乳香【别研】麝香【别研】黄丹【各等分】
　　右为细末掺于疮上三二日生肌肉满
　　追毒散　治生疮发闷吐霍乱
　　螺儿青　防甘草【各一两】白矾【二钱半】
　　右为细末每服一钱新汲水调下立止
　　胆矾丸　治男子年少而鬓髪班白
　　土马骔【烧存性】石马骔【烧存性】半夏【各一两】生姜【二两】胡桃【十个】真胆矾【半两】川五倍子【一两】
　　右为末和作一块绢袋子盛如弹子大热酒水各少许浸下药汁淋洗头髪一月神效
　　伏神散　治胆热多睡神思不安昏闷
　　伏神【去皮】麦门冬　地骨皮　茯苓【各一两】白藓皮酸仁　沙参　甘草【炙半两】
　　右为末每服三钱水一盏煎至六分去滓食后服
　　鐡脚丸　治大小便不通
　　皂角【炙去皮不以多少去却子】
　　右为末酒麫糊为丸如桐子大每服三十丸酒服
　　全圣散　治小肠胱膀气痛不忍者
　　地胆【半两去足趐防炒】滑石【一两】硃砂【半钱】
　　右为末每服二钱用苦杖酒调下食前服
　　琥珀散　治五淋
　　滑石【二两】木通　当归　木香　尉金　扁竹【各一两】琥珀【二两】
　　右为末每服三五钱用芦苇叶同煎食后日三服
　　葵子散　治小便不通
　　葵子　茯苓【去黑皮各等分】
　　右为末每服四钱水一盏煎三沸食前
　　倒换散　治无问乆新癃閟不通小腹急痛肛门肿疼
　　大黄【小便不通减半】荆芥穗【大便不通减半各等分】
　　右件药味各别为末每服一二钱温水调下临时加减服
　　败毒散　治男子徃来寒热妇人产后骨蒸血运大黄　黄药子　紫河车　赤芍药　甘草【各等分】
　　右为末每服一钱如发热冷水下如发寒煎生姜苽蒌汤同调下此药偏治妇人
　　补真丹　治男子元藏虚冷兴阳固肾不虚
　　黑附子【一两煨】阳起石【火烧酒淬三钱】海马【二钱】乳香　雄黄【为衣】血蝎【各三钱】石莲子【去殻皮心】黑锡【炒去砂子半两】石鷰子【烧以醋淬】麝香【一分】
　　右为细末麫糊为丸每服二十丸用五香汤空心下
　　五香汤
　　沉香　笺香　乳香　麝香　檀香
　　右为细末每服半钱煎汤下
　　新添　一醉乌法治头须白再黑方
　　诃防勒【十个不去核】醋石榴【三个大者取汁】碌矾【五分】生地黄汁【一升】碙砂【研】硫黄【研各一钱】
　　右药同入甆瓶内用二味汁浸密封勿令透气至四十九日后取出其诃子状若黑梅至夜临卧含一枚咽津到晓烂嚼以酒一盏下之三二日后再服忌葱大蒜萝卜
　　宣明方论卷十五
