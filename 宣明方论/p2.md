<!-- { "loadSidebar": true } -->
　　麦门冬饮子　主之治膈消胸满烦心津液燥少短气久为消渇
　　麦门冬【二两去心】括楼实　知母　甘草【炙】生地黄人参　葛根　茯神【各一两】
　　右为末毎服五钱水二盏竹叶数片同煎至一盏去滓温服食后
　　口糜证　主口
　　膀胱移热于小肠膈肠不便上为口糜心胃壅热水谷不化转下小肠
　　柴胡地骨皮汤　主之治口糜生疮损烂小肠有热胀满不便宜服之
　　柴胡【去苗】地骨皮【各等分】
　　右为末毎服三钱水一大盏煎至八分去滓食后如有病人大段实者加大黄朴硝可泻热甚
　　虙瘕证　主女病
　　大肠小肠移热名虙瘕津液耗散不能滑利菀结而大肠閟澁
　　槟榔圆　主之治大肠有遗热津液壅滞腹痛闷澁名曰虙瘕证
　　槟榔　大黄【剉炒】枳殻【面炒去穰各二两】木香　桃仁【去皮尖炒】大麻仁【另研各一两】
　　右为末炼蜜和圆如桐子大毎服十圆至十五圆温酒下不计时汤亦得
　　食亦证　主胃病
　　大肠移热于胃善食而痩或胃热遗于胆能食善饮大胜土也
　　参苓圆　主之治食亦胃中结热消谷善食不生肌肉此名食防
　　人参　菖蒲　逺志　赤茯苓　地骨皮　牛膝【酒浸各一两】
　　右为末炼蜜为圆如桐子大毎服十圆至十五圆米饮下不计时
　　鼻渊证　主鼻门
　　胆移热于脑则辛频鼻渊浊涕不止如涌泉不渗而不久不已衂血为患
　　防风汤　主之治鼻渊脑热渗下浊涕不止久而不已必成衂血之疾
　　黄芩　人参　甘草【炙】麦门冬【去心各一两】川芎【一两】防风【去芦一两半】
　　右为末毎服二钱沸汤防之食后服日三服
　　衂蔑证　主失血
　　胆受胃热循脉而上于脑阳络溢血妄行在鼻空蔑目瞑者
　　定命散　治胆受热血妄行鼻中衂蔑并血汗不止
　　朱砂　水银　麝香【各等分】
　　右为末毎服半钱新汲水调下不计时如用药看老防虚实加减
　　鼓胀证　主胃病气逆
　　病有心腹胀满旦食不能暮食致令胃逆不散太阳不传逆满
　　鸡屎醴散　治鼓胀旦食不能暮食痞满古法用此可择焉
　　大黄　桃仁　鸡屎醴【干者各等分】
　　右为末每服一钱水一盏生姜三片煎汤调下食后临卧服
　　血枯证　主妇人经病
　　年少醉入房室气竭肝伤故经衰少不来肝伤则血涸脾胃相大脱其血目心烦故月事不来也
　　乌鱼骨圆　主之治血涸胸脇交满妨饮食变则闻腥臊之气唾血出清液前后泄血
　　防茹　乌贼鱼骨【各一两】
　　右为末雀卵不拘数和成剂圆如小豆大毎服五圆至十圆煎饱鱼汤下食后此日三服食压之妙矣













　　宣明方论卷一
　　钦定四库全书
　　宣明方论卷二
　　金　刘完素　撰
　　诸证门
　　伏梁证　主心积
　　若梁之伏隐也居脐上逆脐下顺不可移动为水溺故有二等
　　鼈甲汤　主之治伏梁积气心下如臂痞痛不消小便不利
　　鼈甲【去裙栏醋炙黄色】京三棱　大腹子皮　芍药　当归　柴胡【去苗】生地黄【各一两】官桂　生姜【各三分切作片子焙干】
　　右为末毎服三钱水一大盏入生姜木香半钱同煎至八分去滓空心温服
　　瘖俳证　主肾虚
　　内夺而厥舌瘖不能言二足废不为用肾脉虚弱其气厥不至舌不仁经云瘖痱足不履用音声不出者黄饮子　主之治瘖痱肾虚弱厥逆语声不出足软不用
　　熟干地黄　巴防【去心】山茱茰　石斛　肉苁蓉【酒浸焙】附子【炮】五味子　官桂　白茯苓　麦门冬【去心】菖蒲　逺志【去心等分】
　　右为末毎服三钱水一盏半生姜五片枣一枚薄荷同煎至八分不计时
　　厥逆证　主心痛
　　膺肿颈痛胸满腹胀上实下虚气厥而逆阳气有余郁于胸也不可鍼灸宜服顺气汤
　　小茯苓汤　主之治厥逆病三焦不调升降胸膈膺肿胸满腹胀冷气冲注刺痛
　　赤茯苓　人参　陈皮【去白】桔梗【剉炒各等分】
　　右为末毎服三钱水一盏半生姜五片同煎至八分去滓不计时
　　风成寒热证　主风
　　因于露风寒热之始腠理次入胃食不化热则消中寒栗振动也
　　解风散　主之治风成寒热头目昏支体疼痛手足麻痹上膈壅滞
　　人参　川芎　独活　麻黄【去节汤洗焙各一两】甘草【一两】细辛【去苗半两】
　　右为末毎服三钱水一盏半生姜五片薄荷叶少许同煎至八分不计时
　　风成寒中证　主风
　　风气与阳明入胃循脉而上至目皆津液所生为泣也当归汤　主之治风邪所伤寒中目泣自出肌痩泄汗不止
　　当归　人参　官桂【各三钱】干姜【炮】白术　白茯苓甘草　川芎　白芍药【各半两】细辛【去苗半两】陈皮【一两】
　　【去白】
　　右为末毎服三钱水一盏半生姜三片枣二枚同煎至八分去滓热服不许时并三服
　　风成热中证　主风
　　风气与阳明入胃循脉而上目眦肥人气不外泄为热中目黄之病也
　　青龙散　主之治风气邪化腹内瘀结而目黄风气不得泄为热中烦渇引饮
　　地黄　仙灵脾　何首乌【去黒皮泔浸一宿竹刀子切焙各一分】防风【去苗】荆芥穗【一两】
　　右为末毎服一钱沸汤防调下食后毎日三服
　　脑风证　主风气
　　气循风府而上则为脑风顶背怯寒脑戸极冷以此为病
　　神圣散　主之治脑风邪气留饮不散顶背怯寒头疼不可忍者
　　麻黄【去节】细辛【去苗】干蝎【一半生一半炒】藿香叶【各等分】
　　右为末毎服二钱煑荆芥薄荷酒调下茶亦得井血风
　　又方　治脑风邪气留饮头疼不可忍者用逺志末不以多少于鼻中防与痛处柔之相兼前药可用也
　　首风证　主新沐中风
　　中风为首风头面多汗恶风当先一日甚至其风日则少愈
　　大川芎丸　主之治首风旋晕急外合阳气风寒相搏胃膈痰饮偏正头疼身拘倦
　　川芎【一斤】天麻【四两用郓州者】
　　右为末炼蜜为丸毎两作十丸毎服一丸细嚼茶酒下食后
　　秘方茶酒调散　治一切诸风痰壅目澁昏头疼心愦烦热皮肤痛痒并风毒壅滞清爽神志通辟闗窍消恶汗
　　石膏【另为细末】菊花　细辛【去苗】香附子【去须炒各等分】
　　右为末毎服二钱温茶酒调下食后毎日三服
　　目风眼寒证　主眼门
　　风入系头则血脉凝滞不能上下通流于目令风寒客之风眼寒也
　　石膏散　主之治目风眼寒及偏正头疼夹脑风鼻出清涕目泪疼痛不已
　　石膏【二两炭火烧研细末】川芎【一两】甘草【半两炙】
　　右为末每服一钱葱白好茶同煎汤调下食后日二服
　　漏风证　主酒风
　　饮酒中风或汗多不可单衣食则汗出多如液漏久不治为消渇疾
　　白术散　主之治漏不久虚风多汗食之汗出如洗少者痿劣
　　牡蛎【二钱焙赤】白术【一两一分】防风【二两半】
　　右为末毎服一钱温水调下不计时如恶风倍防风白术如汗多面肿倍牡蛎
　　胃风证　主风
　　因于失衣风感之颈汗多恶风膈塞不通寒则胃拽腹满气不通
　　大豆丸胃风汤　主之治胃风颈多汗恶风饮食不下小腹善满失衣则腹胀食寒则泻形痩
　　肉豆菀　草豆　陈皮　独活　薏苡仁　人参　川芎【各半两】羌活　防风　桔梗　甘草【炙】木香【各分】
　　右为末炼蜜为丸如桐子大毎服四十丸米饮下不计时日进三服
　　胃风汤　治风冷乘虚入客肠胃水谷不化肠脇虚满防痛及肠胃泄毒或下瘀血
　　人参　白茯苓【去皮】芎防　官桂　当归【去苗】白芍药白术【各等分】
　　右为末毎服二钱水一大盏入粟米百余粒同煎至七分去滓热服空心食前【此药与豆丸为表里也】
　　行痹证　主痹
　　风寒湿三气合而为痹风气胜者行痹上下左右无留随所至作
　　防风汤　主之治行痹行走无定
　　防风　甘草　当归　赤茯苓【去皮】杏仁【去皮炒熟】桂【各一两】黄芩　秦芄　葛根【各三钱】麻黄【半两去节】
　　右为末毎眼五钱酒水合二盏枣三枚姜五片煎至一盏去滓温服
　　痛痹证　主痹
　　寒胜者为痛痹大宜宣通隂寒为痛宜通气温经而愈茯苓汤　加减治痛痹四肢疼痛拘倦浮肿
　　赤茯苓【去皮】桑白皮【各二两】防风　官桂　川芎　芍药　麻黄【去节各一半半】
　　右为末毎服五钱水一盏枣一枚煎至八分去滓温服以姜粥投之汗泄为度效矣
　　着痹证　主痹
　　湿气胜者为着痹湿地水气甚重着而不去多汗而濡者
　　茯苓川芎汤　主之治着痹留注不去四肢麻拘挛浮肿
　　赤茯苓　桑白皮　防风　官桂　川芎　麻黄芍药　当归　甘草【炙各等分】
　　右为末毎服二钱水二盏枣三枚同煎至一盏去滓空心温服如欲出汗以粥投之
　　周痹证　主痹
　　黄帝鍼经云在血脉之中随上下本痹不痛今能上下周身故以名之
　　大豆孽散　主之治周痹注五脏留滞胃中结聚益气出毒润皮毛补肾气
　　人豆孽【一斤炒香熟】
　　右为末每服半钱温酒调下空心加至一钱日三服
　　胞痹证　主膀胱
　　小腹膀胱按之内痛若沃以汤澁于小便上为清涕太阳直行从巅入循于脑气下灌于鼻时出清涕不止肾着汤　主之治胞痹小便不利鼻出清涕者
　　赤茯苓【去皮】白术【各四两】甘草【三两炙】干姜【二两炮】
　　右为末毎服五钱水二盏煎至一盏去滓温服日三服
　　肠痹证　主痹
　　虽多饮不得溲不成大便使糟粕不化故气喘急而飱泄
　　木香丸　主之治肠痹腹防痛时发飱泄气不消化小便秘澁
　　木香　白术　官桂　芜荑　良姜　诃子皮【各一两】附子【炮去皮】厚朴【生姜制】肉豆蔻【各二两】干姜【三分】甘草【半两】
　　右为末麴麫糊为丸如桐子大毎服二十丸姜汤下空心
　　热痹证　主痹
　　阳气多隂气少阳热其隂寒故痹藏府热熻然而闷也升麻汤　主之治热痹肌肉热极体上如鼠走唇口反纵皮色变兼诸风皆治
　　升麻【三两】茯神【去皮】人参　防风　犀角【镑】羚羊角【镑】羌活【各一两】官桂【半两】
　　右为末毎服四钱水二盏生姜二块碎竹少许同煎至一盏温服不计时
　　白滛证　主虚劳
　　思想无穷所愿不得意淫于外入房太甚觔纵发为觔痿及为白淫大过者白物为淫随溲而下故为劳弱秘真丸　主之治白淫小便不止精气不固及有余或梦寝隂人通泄耳
　　龙骨【一两别研】诃子皮【大者五个用】缩砂仁【半两去皮】朱砂【一两研细一分为衣】
　　右为末麫糊为丸如菉豆大每服一丸空心温酒下冷水亦得不可多服大秘葱白汤茶下
　　胃脘痈证　主痈门
　　胃脉沉细阳气不得下通寒痈阳热聚胃口腐坏成脓射干汤　主之治胃脘痈人迎脉逆而甚嗽浓血荣卫不流热聚胃口成痈
