<!-- { "loadSidebar": true } -->
　　射干【去毛】栀子仁　赤茯苓【去皮】升麻【各一两】赤芍药【一两半】白术【半两】
　　右为末毎服五钱水二盏煎至一盏去滓入地黄汁一合蜜半合再煎温服不计时
　　阳厥证　主诸气
　　怒狂者生于阳也阳胜则气逆狂怒上气夺食即已食入于隂养于阳则平其气若阳胜气逆多怒
　　羚羊角汤　主之治阳厥气逆多怒而颈脉腹効已食隂养于阳平其气
　　羚羊角　人参【各三两】赤茯苓【二两去去皮】志【去心】大黄【炒各半两】甘草【一分炙】
　　右为末毎服三钱水一盏半煎至八分去滓温服不计时
　　新补又方　治阳厥若除烦下气铁洛为饮铁浆汤饮之食后并服
　　息积证　主腹心
　　病脇下满逆气不已气聚脇下息而不消积而不散气元在胃妨饮食不可鍼灸宜导引服药尔
　　白术丸　治息积脇下气逆妨闷喘息不便呼吸引痛不已
　　白术　枳实　官桂【各一两半】人参【二两】陈皮　桔梗【醋炒】甘草【各一钱】
　　右为末炼蜜为丸如桐子大每服二十丸温酒下日三服
　　觔证　主肝
　　人有尺脉数甚觔急而见腹必急数亦为虚觔见以名耳
　　栢子仁散　主之治觔肝虚生寒脉寒数觔急腹脇痞闷觔见于外【圣惠方中十五味栢子仁丸亦治】
　　栢子仁　茯苓　防风　细辛　白术　官桂枳殻　川芎【各三两】附子　当归　槟榔【各半两】
　　右为末毎服三钱水一盏半生姜三片枣二枚同煎至八分去滓温服不计时
　　厥逆头疼证　主胃
　　肾虚犯大寒头疼齿亦痛痛之甚数不已者是也天南星丸　主之治厥头痛齿痛骨寒胃脉同肾脉厥逆头痛不可忍之
　　天南星【炮】硫黄【研】石膏【研】消石【研各等分】
　　右为末麫糊为丸如桐子大却毎服二十丸温酒下空心日午临卧三时服
　　胆痹证　主肝
　　谋虑不决胆虚气上冲口中上溢则口苦是清浄之府浊扰之气上溢
　　益胆汤　主之治胆痹肝虚热气上冲口中常苦泄热不已藏府固虚致然
　　黄芩【去朽】甘草【炙】人参【各二两】官桂【一两】苦参　茯神【各两半】
　　右为末毎服三钱水一盏煎至八分去滓温服不计计时
　　濡泄证　主利
　　内经云湿胜则濡甲乙经云寒客生濡胃泄如随气而下利
　　豆蔲散　主之治濡泄不止寒客于脾胃故伤湿而腹痛滑利不止
　　肉豆蔲【五个】甘草【炙】厚朴【各等分】
　　右为末毎服二钱米饮一盏调下食前白汤亦得
　　鹜溏证　主利
　　脾虚风冷隂盛糟粕不化大便黄黑如鹜溏或大肠有寒也
　　吴茱茰丸　治鹜溏泄泻不止脾虚胃弱大肠有寒大便青黑或黄利下
　　吴茱茰【汤洗炒】干姜　赤石脂　陈麴【炒熟】当归【焙】厚朴【各三钱】
　　右为末炼蜜为丸如桐子大毎服三十丸温米饮下空心服
　　三焦约证　主大小肠
　　小腹痛不得大小便邪气入客约而不行故谷气不得通也
　　枳壳丸　主之治三焦约调顺三焦气脉消痞滞利胸膈治风通大小便
　　陈皮【一两】槟榔【半两】牵牛【四两一半生一半熟捣取头末一两半余不用】木香【一分】枳殻【二两】
　　右为末炼蜜为丸如桐子大毎服十五丸生姜汤下食后日三服
　　胃寒肠热证　主胃
　　胃寒主收水谷不化泄泻寒之气在上肠热之气在下故胀而泄
　　妙应丸　主之治胃寒肠热水谷不化腹胀痞满泄利不已
　　川乌头【去尖半两】栀子仁　干姜【生各一分】
　　右为末生姜汁麫糊为丸如桐子大毎服五丸温酒下食前日进二服
　　胃热肠寒证　主胃
　　胃热则消谷善食而饥奈肠寒则血凝脉重小便痛痛而胀
　　青橘皮丸【又云前胡水香散亦治】治胃热肠寒善食而饥便溺小腹而胀痛大便或澁
　　青皮　京三棱　黄连　蓬莪荗【炮各一两】苞荳霜【一分】
　　右为末麫糊为丸如菉豆大毎服三丸至五丸茶酒下食后【少与之不可多也】
　　控睾证　主小肠
　　甲乙经云小肠病结于腰上而不下痛冲心肺邪所系茴香楝实丸　主之治小肠病结上而不下痛冲心肺茴香【炒】练石【麸炒去核】石茱茰　马楝花【醋炒各一两】陈皮【一两】芫花【半两醋炒】
　　右为末醋麫糊为丸如桐子大毎服十丸至二十丸温酒下空心食前
　　隂疝证　主男病
　　足厥隂之脉环器底小腹肿或痛肾虚寒水涸渇泻邪补脉为治
　　蒺藜汤　主之治隂疝牵引小腹痛诸厥疝即隂疝也嘻欲劳痛不可忍之
　　蒺藜【去角炒】附子【炮去皮脐】栀【各等分】
　　右为末毎服三钱水一盏半煎至六分去滓食前温服控睾证茴香练实丸【亦治此证】
　　诸痹证　主风
　　痹乃风寒湿三气相合而为痹风者百疾之长善行数变当汗恶风目膶脇痛或走注四肢皮肤不仁屈伸不便
　　升麻前胡汤　主之治肝风虚所中头痛目胸膈壅滞心烦痛昏闷屈伸不便
　　升麻　前胡【一两半】参　地骨皮【各一两】羚羊角葛根【各二两】酸枣仁【一钱】
　　右为末毎服三钱水一盏半煎至八分去滓再煎三五沸食后温服如行五六里更进一服
　　心疝证　主心痛
　　心脉急小腹有形心不受邪必于腑故小腹有形心气逆不顺当痛不已当兼心气冶不止为有寒邪所中木香散　主之治心疝小腹痛闷絶不已者
　　木香　陈皮【各一两】良姜　干姜　诃皮子　赤芍药　枳实【各半两】草豆蔲　黑牵牛【各三两】川芎【三两】
　　右为末毎服二钱水一盏煎至七分去滓温服
　　四圣散　治肾脏风并一切癣
　　白附子　白蒺藜　黄耆　羌活【各等分生用】
　　右为末毎服二钱盐汤调下空心一日三服久癣不差十日大愈
　　赴筵散　治口疮不已者
　　蜜陀僧　黄蘗　青黛【各等分】
　　右同研为细末毎用干糁于疮上不过三二日即便愈
　　诃子汤　治失音不能言语者
　　诃子【四个半炮半生】桔梗【一两半炙半生】甘草【二寸半炙半生】
　　右为细末毎服二钱用童子小便一盏同水一盏煎至五七沸温服甚者不过三服即愈



　　宣明方论卷二
<子部,医家类,宣明方论>
　　钦定四库全书
　　宣明方论卷三
　　金　刘完素　撰
　　风论
　　素问云诸风掉强直支痛缓戾里急筋缩皆足厥隂风木之位肝胆之气也【风者动也动者摇也所谓风气甚而主目运由风木王则是金衰不能制木而木能生火故风火多为热化皆阳热多也】风为病者或为寒热或为热中或为寒中或为厉风或为偏枯或为腰脊强痛或为耳鸣鼻塞诸证皆不仁其病各异其名不同　经云风者善行数变腠理开则洒然寒闭则热而风风气俱入行于诸脉分肉之间与卫气相干其道不利致使肌肉愤防而有疡也　卫气所凝而不行故其肉有不仁也分肉之间卫气行处风与卫气相薄俱行肉分故气道澁而不利气道不利风热内郁卫气相持肉愤防而疮出卫气被风郁不得徧升凝而不行则肉不仁也谓皮肉而不知寒热痛痒如木石也　经曰风者百病之首也其变乃乃为他病无常皆风气所发也以四时五运六气千变万化冲荡推击无穷安得失时而絶也故春甲乙伤于风者为肝风夏丙子伤于风者为心风季夏戊巳伤于风者为脾风秋庚辛伤于风者为肺风冬壬癸伤于风者为肾风
　　风中五脏六腑自俞而入为藏府之风肺风之状多汗恶风色白时嗽短气昼则微暮则甚心风之状【上同】善怒色赤病甚则言不可快肝风善悲色微苍嗌干善怒时憎女子脾风身体怠惰四肢不收色薄微黄不嗜饮食肾风面庞而浮肿脊痛不能正立其色如隐曲不利又曰风寒热诸疾之始生也人之藏府皆风之起谓火热阳之本也谓曲直动摇风之用也运呕吐谓风热之甚也夫风热拂郁风大生于热以热为本而风为标风言风者即风热病也气壅滞觔脉拘倦肢体焦痿头目昏腰脊强痛耳鸣鼻塞口苦舌干咽嗌不利胸膈痞闷咳呕喘满涕唾稠粘肠胃燥热结便溺淋闭或夜卧寝汗咬牙睡语觔惊悸或肠胃拂郁结水夜不能浸润于周身而但为小便多出者或湿热内郁而时有汗泄者或因亡液而成燥淋闭者或因肠胃燥郁水液不能宣行于外反以停湿而泄或燥湿往来而时结时泄者或表之阳如正气【卫气是也】与邪热相合并入于里阳极似隂而战烦渴者【热间寒故战里热甚则渇】或虚气久不已者【经言邪热与卫气并入于里则寒战也并出之于表则发热大则病作离则病已】或风热走注疼痛麻痹者或肾水真隂衰虚心火邪热暴甚而僵仆或卒中久不语或一切暴瘖而不语语不出声或暗风癎者或洗头风或破伤或中风诸潮搐并小儿诸疳积热或惊风积热伤寒疫疠而能辨者或热甚怫结而反出不快者或热黑陷将死或大人小儿风热疮疥及久不愈者或头生屑徧身黑黧紫白斑驳或面鼻生紫赤风刺瘾疹俗呼为肺风者或成风疠世传为大风疾者或肠风痔漏并解酒过热毒兼解利诸邪所伤及调理伤寒未发汗头项身体疼痛者并两感诸证兼治产后血液损虚以致隂气衰残阳气郁甚为诸热证腹满澁痛烦渇喘闷谵妄惊狂或热极生风而热燥郁舌强口噤觔惕肉瞤一切风热燥证郁而恶物不下腹满樶痛而昏者【恶物过多而不吐者不宜服之】兼消除大小疮及恶毒兼治堕马打扑伤损痛疼或因而热结大小便澁滞不通或腰腹急痛腹满喘闷者
　　防风通圣散
　　防风　川芎　当归　芍药　大黄　薄荷叶麻黄　连翘　芒硝【已上各半两两朴朴者】石膏　黄芩桔梗【各一两】滑石【三两】甘草【二两】荆芥　白术　栀子【各一分】
　　右为末每服二钱水一大盏生姜三片煎至六分温服涎嗽加半夏【半两姜制】
　　贾同知通圣散
　　防风　芍药【各二钱半】甘草【三两】荆芥【三钱半】薄荷【一两】黄苓【一两】白术【一分】石膏【一两】川芎【半两】滑石【三两】当归【半两】大黄【半两】麻黄【半两】山栀子【一分】连翘【半两】桔梗【一两】无芒硝　无缩砂
　　崔宣武通圣散
　　防风　芍药　荆芥　当归　白术　山栀子【各一分】川芎　大黄　薄荷　连翘　黄芩　桔梗缩砂【各半两】甘草　石膏【各一两】滑石【三两】
　　刘庭瑞通圣散
　　此方有缩砂无芒硝其余皆同縁庭瑞于河间守真先生札师之随从二年始受于方斯且取为端而可准慿以用之兼庭瑞以用治病百发百中何以疑之因録但庭瑞临时以意加减一依前法嗽加半夏半两生姜制
　　防风天麻散　治风麻痹走注肢节疼痛中风偏枯强暴音不语内外风热壅滞解昏
　　防风　川芎　天麻　羌活　香白芷　草乌头白附子　荆芥穗　当归【焙】甘草【各半两】滑石【二两】
　　右为末热酒化蜜少许调半钱加至一钱觉药力运行微麻为度或炼蜜为丸如弹子大热酒化下一丸或半丸【细嚼白汤化下亦得】散郁结宜通气【如甚者防服防风通圣散】
　　犀角丸　治风癎日发作有时扬手掷足口吐痰涎不省人事暗倒屈伸
