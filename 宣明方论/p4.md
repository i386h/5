<!-- { "loadSidebar": true } -->
　　犀角【末半两】赤石脂【三两】朴硝【二两】白僵蚕【一两】薄荷叶【一两】
　　右为末麫糊为丸如桐子大毎服二十丸至三十丸温水下日三服不计时如觉痰多即减丸数忌油腻物风痓病目直卒中口禁背强如弓卧摇动手足搐搦【无汗名刚为阳痓有汗名柔为隂痓】通三一承气下妙
　　捜风丸　治邪气上逆以致上实下虚风热上攻眼目昏耳鸣鼻塞头痛运躁热上壅痰逆涎嗽心腹痞痛大小便结滞清利头面鼻聪耳鸣宣通血气
　　人参　茯苓　天南星【半两】干生姜　藿香叶【一分】白矾【生各一两】蛤粉【二两】寒水石【一两】大黄　黄芩【一两】牵牛【四两】薄荷叶【半两】滑石【四两】半夏【一两】
　　右为末滴水为丸如小豆大毎服十丸生姜汤下加至二十丸日三服
　　川芎石膏汤　治风热上攻头面目昏痛闷风痰喘嗽鼻塞口疮烦渇淋閟眼生翳膜清神利头宣通气血中风偏枯解中外诸邪调理诸病劳复传染
　　川芎　芍药　当归　山栀子　黄芩　大黄菊花　荆芥穗　人参　白术【各半两】滑石【四两】寒水石【二两】甘草【三两】桔梗【二两】缩砂仁【一分】石膏　防风　连翘　薄荷叶【各一两】
　　右为末毎服二钱水一盏煎至六分去滓食后水调亦得忌姜醋发热物
　　川芎神功散　治风热上攻偏正头痛无问微甚久新头面昏清神
　　川芎【四钱】甘草【一分】川乌头　吴白芷　天南星　麻黄【各半两】
　　右为末毎服二钱水一盏生姜三片煎至半盏投清酒半盏避风
　　换骨丹　治瘫痪中风口眼防斜半身不遂并一切风癎暗风并宜服之颂曰
　　我有换骨丹　传之极幽秘　疎开病者心扶起衰翁臂　气壮即延年　神清自不睡南山张仙翁　三百八十嵗　槐皮芎术芷仙人防首蔓　十件各停匀　苦味香减半龙麝即少许　朱砂作衣纒　勿令隂人见夜卧服一粒　遍身汗津满　万病自消除神仙为侣伴
　　麻黄【煎膏】仙术　香白芷　槐角子【取子】川芎　人参防风　桑白皮　苦参　威灵仙　何首乌
　　蔓荆子　木香　龙脑【研】朱砂【研】麝香【研】五味子
　　右为末桑白单捣细秤以麻黄膏和就杵一万五千下毎两分作十丸毎服一丸以硬物击碎温酒半盏浸以物盖不可透气食后临卧一呷咽之衣盖覆当自出汗即瘥以【和胃汤调补】及避风寒茶下半
　　铅红散　治风热上攻阳明经络面鼻紫色刺瘾【唂呼为肺风者以肺主鼻而又浅在皮肤之内皮肤属于肺】
　　舶上硫黄　白矾灰【半两】
　　右为末少许入黄丹染与病人面色同毎上半钱津液涂之【洗罢临卧再服防风通圣散】効速
　　神芎散　治风热上攻头目痛上壅鼻并牙齿闷痛川芎　郁金【各二钱】荆芥穗　薄荷叶　红豆【各一分】
　　右为末入盆硝二钱研匀鼻内防三二剜耳许力慢加药病甚兼夜防
　　万灵丸　治肾蔵一切耳鸣腰疼觔骨痛
　　赤芍药　五灵脂　防风　草乌头【二两炮】黄蓍细辛　海桐皮　山茵陈　骨碎补　地龙【各八钱】黑狗脊【二两】牛膝　何首乌　蔓荆子　白附子川乌头　巨胜子【各八钱】仙术【一两】芫花【三钱炒】黑牵牛【半两】青皮【二钱】御米子【二钱炒】
　　右为末酒麫糊为丸如桐子大毎服十丸至二十丸温酒下空心食前服
　　伊祁丸　治腰脚拳弯鹤膝风筋缩
　　伊祁【头尾全者】桃仁【生】白附子　阿魏　桂心　白芷当归　北漏卢　安息香【用胡桃穰研】芍药　牛膝地骨皮　威灵仙　羌活【各等分】
　　右为末麫糊为丸如弹子空心毎服温酒化下一丸
　　祛风丸　治中风偏枯手足战掉语言蹇澁筋骨痛菉豆粉　川乌头【炮】草乌头【炮】天南星　半夏【各一两】甘草　川芎　藿香叶　苓苓香　地龙　蝎稍【各三钱】白僵蚕【淘米泔浸去丝】川姜【半两炮】
　　右为末一两用菉豆粉一两【又一法】用药一两以白麫二两滴水为丸如桐子大量人虚实加减细嚼茶酒下五丸至七丸食后初服三丸渐加
　　舒筋散　治妇人血气并产后风热搐搦舒筋【俗鸡爪风】人参　川芎　官桂　丁香【各半两】木香　天麻【酒浸焙各一两】井泉石【四两别为末】
　　右为末每服三钱井泉末三钱大豆半升浄淘好酒一大升煮豆软去豆用豆汁酒调下后以酒送下盖覆汗出为效
　　胜金丸　治风热惊骇不时旋运潮搐口吐痰沫忽然倒地不省人事名曰癎病
　　白僵蚕　细辛　天南星　皂角【炙黄】川乌头【生】乌蛇【真者好酒浸去骨】白矾枯　桔梗　葳灵仙　何首乌草乌头【各】荆芥穗　川芎【各二两】
　　右为末酒麫糊为丸如桐子大毎服十丸食后温酒下
　　比金散　治伤寒胃风头目痛四肢拘倦鼻塞
　　麻黄　白芷　细辛　荆芥穗　菊花　防风石膏　何首乌　川芎　薄荷　干蝎　草头乌【各等分】
　　右为末毎服一钱水一盏煎温服酒茶亦得
　　神白丹　治伤寒积热及风生惊搐或如狂病诸药不効此方不可尽述
　　铅白霜【一分】轻粉【半两】粉霜【一两用白麫六钱和作饼子炙热同研】
　　右为末滴水为丸桐子大每服十丸至十五丸米饮下量虚实加减
　　桃仁丸　治一切风毒徧身疼痛四肢拘急
　　草乌头【生用】五灵脂【三两】桃仁【取霜一两】
　　右为末酒煑麫糊丸如桐子大以青黛为衣嚼胡桃仁以温酒下五丸食后加减
　　蒂神妙丹　治头目昏眩偏正头痛等
　　焰硝　雄黄　川芎　薄荷叶　道人头　梨芦【各一分】天竺黄【一钱半如无以蔚金代之】
　　右为末研细含水鼻中防壹字神验
　　清风散　治头目昏咽膈不利痰涎壅塞
　　石碌【一钱】朱砂　牙硝　雄黄【各三字】龙脑【一字】蒂【二钱】滑石　赤小豆【半钱】皁角【一字去皮炙黄取末】
　　右为极细末每服半钱新汲水调下如噤不省人事滴水鼻中或健者可治为验
　　灵砂丹　治破伤风一切诸风等
　　葳灵仙　黒牵牛　何首乌　苍术【半两】香附子【六两】川乌豆【去尖】朱砂　没药　乳香【各三钱】陈皁角【四钱炙黄去皮】
　　右为末把皁角打破用酒二升半春夏三日秋冬七日取汁打面糊为丸如桐子大每服五丸如破伤风煎鳔酒下如牙疼赤眼捶碎研三五丸鼻防之
　　天麻散　治头顶痛头面肿拘急风伤荣卫发燥热川芎　细辛　苦参　地骨皮　菖蒲　何首乌蔓荆子　薄荷叶　杜钱黎　牛旁子　荆芥
　　穗　虼蚾草　葳灵仙　防风　天麻【一两】甘草【二两炙】
　　右为末每服二三钱研蜜水调下茶水任不计时
　　薄荷白檀汤【新补】治风壅头目鼻塞烦闷精神不爽消风化痰清头目
　　白檀【一两】荆芥穗【二两】薄荷叶【四两】苽蒌根【二两】甘草【四两炙】白芷【二两】盐【四两】缩砂仁【半两】
　　右为末每服一钱百沸汤食后临卧稍热温服
　　菊叶汤　治一切风头目昏呕吐面目浮肿者菊花【去梗】羌活　独活　旋覆花　牛旁子　甘草【各等分】
　　右为末每服二钱水一盏生姜三片同煎至七分去滓温服食后






　　宣明方论卷三
　　钦定四库全书
　　宣明方论卷四
　　金　刘完素　撰
　　风论
　　黄帝曰病热当何禁之岐伯曰病热少愈食肉则复多食则遗此其禁也因热少愈犹未尽除不戒饮食劳动情欲扰乱柰脾胃气虚未能消化坚食故热复生五臓者皆热
　　夫热病者伤寒之类也人之伤于寒则为病热寒毒藏于肌肤阳气不行散发而内为怫结故伤寒者反病为热热虽甚不死柰巨阳为首巨阳者诸阳之属也诸阳为热以气诸隂为寒以血热病已愈其有复作谓病已衰而热有作所藏因其谷气相薄两热相合故有所遗縁热也虽邪气而不尽遗热在故当复作
　　五藏俱热者皆视之肝热左颊先赤心热顔先赤脾热鼻先赤肺热右颊先赤肾热頥先赤肝热者小便黄腹痛多卧身热热争则狂惊脇满手足躁而不得安卧心热者不乐数日乃热热争则卒心痛烦闷善呕头痛靣赤无汗脾热者头重颊痛烦心顔青欲吐身热热争则腰痛不可仰腹满泄两颔痛肺热者淅然厥起毫毛恶风寒舌上黄身热热争则唾咳痛走胸背不得太息头痛不堪汗出而寒肾热者腰痛胻痠苦渇数饮食热热争则项痛而强胻寒且痠足下热不欲言　经曰汗出脉躁盛一死脉不与汗相应其病二死狂言失志者三死皆是怫郁结不能解散以致危殆
　　素问诸热瞀瘛暴瘖冐昧躁扰狂言骂詈惊骇胕肿疼痠气逆皆手少阳相火心胞络三焦之气也
　　夫肾水真阴本虚心火狂阳积热以甚以致风热壅滞头靣昏眩肢体麻痹皮肤瘙痒觔脉拘倦胸膈痞满时或痛闷或鼻窒鼽衂口舌生疮咽喉不利牙齿疳蚀或徧身生疮癣疥或睡语咬牙惊虚汗或徤妄心忪烦燥多睡或大小便澁滞或烦热腹满或酒过积毒劳役过度中外一切劳损神狂气心志不宁口苦咽干饮食减少变生风热诸病虚羸困倦或酒病瘦悴及老弱虚人或脾肾经虚风热燥郁色黑齿宣身瘦焦痿或热中烦满饥不饮食或瘅或消中善食而瘦或消渇多虚头靣肿小便数或服甘辛热药过度变成三消上则消渇中则消中下则消肾小便白膏也
　　神芎丸　治一切热证常服保养除痰饮消酒食清头目利咽膈能令徧身结滞宣通气利而神强体徤耐伤省病并妇人经病及产后血滞腰脚重痛小儿积热惊风潮搐藏用丸亦曰显仁丸加黄连薄荷川芎各半两名曰神芎丸
　　大黄　黄芩【各二两】牵牛　滑石【四两】
　　右为细末滴水为丸如小豆大温水下十丸至十五丸每服加十丸日三服冷水下亦得或炼蜜丸愈佳或久病热郁无问瘦悴老弱并一切证可下者始自十丸每服加十丸以利为度如常服此药但除肠垢积滞不伤和气推陈致新得利便快并无药燥搔扰亦不困倦虚损颇遂病人心意或热甚必须急下者便服四五十丸未利再服以意消息三五嵗孩儿丸如麻子大凡此一法此药至善常服二三十丸不利藏府但有益无损或妇人血下恶物加桂枝半两病防者常服病重者亦取利因而结滞开通恶物自下也此方除藏府滑泄者或重寒脉迟者或妇人经病产后血下不止者及孕妇等则不宜服除此以外一切风热杂病闷壅塞神气不和或平人保养常服自显其功若以効验观其药味则非明本草造化之理者不可得而知其然也犹孔子讃易道明显应化万仁之善而不见其大道之功用故曰显诸仁藏诸用因以云藏用丸亦其义也兼以世讹之久矣而反不喜此等妙方不肯服之每有久获大効而诚恳求其方不得已而授之既见其方反生疑惧不复用焉亦有効而志信求其方务以广传救病因而众议百端拟疑妄生谤説使致俗医皆畏之致道不能神但有妨病者后之君子但行其药明显诸人勿示其方而密藏诸用耳或以一法加黄连川芎薄荷等各半两治一切头目昏眩者愈佳
