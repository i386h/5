<!-- { "loadSidebar": true } -->
　　治小儿霍乱

　　扁豆茎【切焙一升】人参【二两】

　　右以水三升先煮扁豆茎令熟下人参煎至二升去滓取汁煮粟米三合为粥与乳母食临乳儿时先将去少许冷乳汁然后乳母常食此粥佳

　　猪子肝

　　治小儿久痢

　　猪子肝【一具】

　　右切作片炙熟空心食之

　　鸡子饵

　　治小儿秋夏中暴冷忽下痢腹胀乍寒乍热渇甚

　　鸡子【二枚去殻】胡粉【半两炒令黄】黄蜡【一枣大】

　　右先将黄蜡于铫子内微火上镕次下鸡子黄及胡粉调和候冷作饼与儿空心午后食之量儿大小增减

　　牛乳饮

　　治小儿哕

　　牛乳【一合】生姜汁【半合】

　　右于银器中慢火同煎至六七沸一岁儿饮半合仍量儿大小以意加减

　　甘草豆方

　　冬月小儿解诸热毒老人亦宜服之

　　大黒豆【三升净洗】甘草【三两细剉】

　　右用水六升煮令烂熟时时以三五十颗与小儿食之汁亦可服又可用已煮过黒豆入香药末和匀甑上蒸令香软尤佳

　　寿亲养老新书卷四

　　
