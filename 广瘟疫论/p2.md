<!-- { "loadSidebar": true } -->
　　瘟疫一见头痛、发热，舌上即有白苔，且浓而不滑；或色兼淡黄；或粗如积粉。若传经入胃，则兼二、三色，又有白苔即燥与至黑不燥者。大抵疫邪入胃，舌苔颇类风寒，以兼湿之故而不作燥耳。惟在表时，舌苔白浓，异于伤寒。能辨于在表时，不用辛温发散，入里时，而用清凉攻下，斯得矣。

　　卷之一

　　三辨舌

　　风寒在表，舌多无苔，即有白苔，亦薄而滑；渐传入里，方由白而黄，由黄而燥，由燥而黑。

　　瘟疫一见头痛、发热，舌上即有白苔，且浓而不滑；或色兼淡黄；或粗如积粉。若传经入胃，则兼二、三色，又有白苔即燥与至黑不燥者。大抵疫邪入胃，舌苔颇类风寒，以兼湿之故而不作燥耳。惟在表时，舌苔白浓，异于伤寒。能辨于在表时，不用辛温发散，入里时，而用清凉攻下，斯得矣。

　　卷之一

　　三辨舌

　　风寒在表，舌多无苔，即有白苔，亦薄而滑；渐传入里，方由白而黄，由黄而燥，由燥而黑。

　　瘟疫一见头痛、发热，舌上即有白苔，且浓而不滑；或色兼淡黄；或粗如积粉。若传经入胃，则兼二、三色，又有白苔即燥与至黑不燥者。大抵疫邪入胃，舌苔颇类风寒，以兼湿之故而不作燥耳。惟在表时，舌苔白浓，异于伤寒。能辨于在表时，不用辛温发散，入里时，而用清凉攻下，斯得矣。

　　卷之一

　　三辨舌

　　风寒在表，舌多无苔，即有白苔，亦薄而滑；渐传入里，方由白而黄，由黄而燥，由燥而黑。

　　瘟疫一见头痛、发热，舌上即有白苔，且浓而不滑；或色兼淡黄；或粗如积粉。若传经入胃，则兼二、三色，又有白苔即燥与至黑不燥者。大抵疫邪入胃，舌苔颇类风寒，以兼湿之故而不作燥耳。惟在表时，舌苔白浓，异于伤寒。能辨于在表时，不用辛温发散，入里时，而用清凉攻下，斯得矣。

　　卷之一　辨传经

　　夹血

　　时疫传里之后，蓄血最多，治从攻里，兹不具论。惟本有内伤停瘀，复感时疫，于初起一、二日，疫之表证悉具，而脉或芤、或涩，颇类阳证阴脉，但须细询其胸、腹、胁肋、四肢，有痛不可按而濡者，即为蓄血确验，其芤、涩非阳证见阴脉，乃表证见里脉也。治法必兼消瘀，红花、桃仁、归尾、赤芍、元胡之类，量加一、二味，表邪方易解，涩、芤之脉方易起。若误认芤、涩为阴脉，而投温剂，轻者变剧，重者危矣。

　　卷之一　辨传经

　　夹脾虚

　　时疫较之风寒，本为难治，以风寒传变有次序，时疫传变无常经；风寒表邪，一发即散，时疫散而复集，且往往复之再三；风寒传里证，一攻即和，时疫攻而复合，有下至一、二十次者，此时疫之难治也。

　　而脾虚者更为难治。盖时疫必得汗下而后解，脾虚者，表不能作汗，里不任攻下。或得汗矣，而气随汗脱；得下矣，而气从下脱。治此等证，汗勿强汗，发表必兼养正，人参败毒散是也；下勿轻下，攻里必兼固气、生津液，黄龙汤是也。其外证无大分别，惟脉不任寻按。然邪有进退，当其邪进方张之时，脉亦有寻按有力者，不可泥也，必合气、色、神、情、脉证以相参。如面色萎黄，神情倦怠，气息微促，及心悸、耳鸣皆脾虚中气不振之象，更须通体合参。如通体皆见有余实象，而独见一、二虚象，则虚象反为吃紧；通体见虚象，而独见一、二实证，则实证又为吃紧。总须权衡标、本，凡证之属表、属上焦、属六腑者，皆为标；证之属里、属中焦、下焦、属五脏，皆为本。若实证居标，虚证居本，则虚证为重；虚证居标，实证居本，则实证为重。到此虚实关头，必着意参详，庶几无失。

　　卷之一　辨传经

　　夹肾虚

　　时疫夹脾虚者，为难治矣，夹肾虚者更难。时疫属热证，肾气虚则手足冷；时疫属实邪，肾气虚则眩晕惊悸，腰膝萎软。肾虚之中，又有阴虚、阳虚之分。时疫必待汗、下、清而后解。阳虚者，一经汗、下、清则脱绝之证随见；阴虚者，一经汗、下则枯竭之证随见，必须时时谛察。

　　凡在表时，见腰痛异常，小便频数，膝胫冷软，其人平日非有淋浊、阳萎，即系遗泄、好内，须询明。于通表药中加人参、白芍，阳虚兼杜仲，阴虚兼知母，以照顾肾气，免后来意外之变。若入里当下，必以陶氏黄龙汤为主；当清，必以人参白虎汤为主。或屡清、屡下而热更甚，舌上燥而无苔；或有黑苔，愈清而愈长；或有燥苔，愈下而愈燥，此皆肾虚之证。察其阳明，无实邪可据，当从肾虚治，以六味地黄汤易生地，加知柏。王太仆所谓：寒之不寒，责以无水，壮水之主，以制阳光者，此也。或仍不应，则合生脉散以滋水之上源；或用四物汤流通经络。似此热势燎原，非杯水所能救，必大作汤液，药味必以两计，汤液必以斗计，乃有济耳。见几若早，十救二、三；涸竭已见，十难救一；或更兼脾胃败证，如呕、呃、哕、利之类，汤药不下，百难救一矣。

　　卷之一　辨传经

　　夹亡血

　　疫证亡血有三。

　　其一，未病之先，素亡血而阴虚，一受疫则邪热乘虚煎熬，亡阴最易。解表清里，用药必步步照顾荣血，如九味羌活汤之用生地，人参败毒散之用人参是也。

　　其二，当受病之时，忽然吐衄，女子崩漏，甚至血晕昏厥，势甚危急，亦疫证常有也。病家但知血之可骇，往往不知受疫；医家亦忽其客邪，惟汲汲于止血、清凉、滋补，多至危殆。不知血由疫逼，惟当治疫，疫邪解而血自止。此证不遽见于疫在表时，而见于发热数日之后，人犹易知，惟疫郁于阴经而暴见此证者难识，以其证外无头痛、发热之可据耳。但见微恶寒而大作呕，急当视其气、色、神、脉、舌苔，若舌有白苔，气色有一、二疫象，即是疫毒无疑。以达原饮为主，呕加藿香，胀加青皮，但治疫毒，血证自已。若脱血太甚而气欲绝者，加人参以固中气，俟疫证传变归经，然后按经治之，此疫证兼血之最危者。

　　其三，疫邪大张之后，烦热、燥渴之余，而见亡血证，则又瘟疫常态，详后血证各条。

　　卷之一　辨传经

　　夹疝

　　疫邪夹疝，其肾囊少腹引痛，全是疝证，当照辨气、色、神、脉、舌苔法辨之。一有疫邪，不必治疝，但治疫而疝自消。若根据常治疝法，用吴萸、桂、附、茴香诸燥品，轻者变为囊痈，重者变为呃逆、哕、厥、沉昏而莫救矣。

　　卷之一　辨传经

　　夹心胃痛

　　时疫有兼心胃痛者，于其痛时，察其气、色、神、脉、舌苔。若有一于时疫，但治时疫，虽平时因寒而发，此则惟治其热。盖以疫邪客于募原，传于太阴，而发心胃痛之痼疾，于达原饮中加木香、苍术，以开通郁疫，使其透发于表而痛自已。若误认平常心胃痛，用桂，附、姜、萸，必致危殆。

　　卷之一　辨传经

　　夹哮喘

　　哮喘乃肺家素有痰火，一受疫邪，其湿热之气从其类而入肺，发其哮喘。遇此当察其气、色、神、脉、舌苔，有疫但治疫，其哮喘自除。于治疫药中加贝母、栝蒌、淡豉、桑皮，疫邪、哮喘并解，法更精密。

　　以上诸条，凡言兼者。疫邪兼他邪，二邪自外入者也。凡言夹者，疫邪夹内病，内外夹发者也。二邪兼发，以疫为重，他邪为轻，故略兼治他邪而病即解。二邪夹发，如夹水、食、血、气、痰等实邪，则以夹邪为先，疫邪为后。盖清其夹邪，而疫毒始得透达，透达方能传变，传变方能解利也。如夹脾虚、肾虚、亡血诸虚证，则以治邪为主，养正为辅。盖疫邪最易伤正，故不可养正遗邪也。如夹疝、哮、心胃痛诸旧病，则但治疫邪，旧病自已。盖旧病乃新邪所迫而发也。

　　卷之二

　　疫邪见证，千变万化，然总不出表里二者。但表证中有里邪，里证中有表邪，则又不可不细察也。故列证分表里以尽其常，又细辨以尽其变，使人人临证，胸有定见，少救横夭于万一耳。

　　卷之二　表证

　　发热

　　时疫发热与风寒杂证同，其发热时，气、色、神、脉、舌苔则不同。辨得为时疫发热，又当知有浅、深、表、里之异，不辨无以施治。发热表证居多，亦有里证发热，半表半里发热，余邪不尽复出于表发热，邪退正虚发热。

　　而表证发热，脉不浮、不沉而数，寸大于关尺，热在皮肤，扪之烙手，久按反轻，必兼头痛、项强、腰痛、胫酸，或头面、身体、皮肤有红肿疼痛。诸证不必全现，有一于此，便是表证发热，九味羌活汤、人参败毒散、六神通解散选用。冬月严寒及恶寒甚者，大青龙汤、葳蕤汤、越婢汤、阳旦汤可借用。全不恶寒者，白虎汤、黄芩汤可加减用。

　　里证发热，脉或滑，或沉数，或洪滑，关尺盛于寸，热必在肌肉、筋骨，初扪热轻，久按热甚，必兼烦渴，胸腹满，大便或不通，或自利，或便血及脓，小便黄赤，或谵妄、狂昏。诸证虽不必全现，必兼二、三证方是里证发热，栀子豉汤、黄连解毒汤、小陷胸汤、三承气汤、导赤散、泻心汤、猪苓汤、天水散选用。

　　半表半里发热，脉多弦，胸胁满，或热或止，或口苦咽干，目眩耳聋，或目赤，或喜呕心烦，或兼见表里证，达原饮、柴葛解肌汤、小柴胡汤选用。

　　时疫发热时，用药最要清楚，此处头绪不差，后传变多危，救援亦易，不然难于收拾矣。凡见发热，即当辨其气、色、神、脉、舌苔，为风寒，为时疫。系时疫，又当辨在表、在里、在半表半里。然时疫见证，纯表纯里者少，表里夹杂者多。表里夹杂，吴氏达原饮为主。表证多，加羌活；里证多，加大黄；半表半里证多，加柴胡、葛根、淡豉；或表里证均见，则诸药全用，即三消饮取效最多，诚时疫主剂。

　　至已愈数日而复发热者，乃募原伏有不尽之邪，复出于表，当察其证之表里多寡，以前法治之。大抵愈后复发，则里热多而表热少，虽有当用表药之证，不过葛根、柴胡、淡豉而已，无更用羌活之理。若愈后另受风寒，发热、无汗、舌上无苔者，不在此例。时疫愈后复热、无汗，重用葛根五钱最妙，以其性凉而解肌发汗，既不碍无汗之表，又不碍烦热之里。

