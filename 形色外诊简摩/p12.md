<!-- { "loadSidebar": true } -->
　　黑色见于耳叶廓内外，命门悬壁，如污水烟煤之状，为肾气绝，即死。若如蜘蛛网眼，鸟羽之泽者，只是肾虚，火邪乘水之病。

　　肺主气，气虚则色白。肾属水，水涸则面黧。青为怒气伤肝，赤为心火炎上。萎黄者内伤脾胃，紫浊者外感客邪。惟悴黯黑，必悒郁而神伤；消瘦淡黄，乃久病而体惫。山根明亮，须知欲愈之 ；环口黧黑，休治已绝之肾。（张三锡。）

　　面黑为阴寒，面青为风寒。青而黑，主风，主寒，主痛。

　　黄而白，为湿，为寒，为热，为气不调。青而白，为风，为气滞，为寒，为痛也。大抵黑气见于面，为病最凶。若暗中有光，准头年寿亮而滋润者生，枯夭者死。（王宇泰。）

　　黄属脾胃。若黄而肥盛，胃中有痰湿也。黄而枯 ，胃中有火也。黄而色淡，胃中本虚也。黄而色黯，津液久耗也。黄为中央之色，其虚实寒热之机，又当以饮食便溺消息之。

　　白属肺。白而薄泽，肺胃之充也。肥白而按之绵软，气虚有痰也。白而消瘦，爪甲鲜赤，气虚有火也。白而夭然不泽，爪甲色淡，肺胃虚寒也。白而微青，或臂多青脉，气虚不能统血也；若兼爪甲色青，则为阴寒之证矣。白为气虚之象，纵有失血发热，皆为虚火，断无实热之理。

　　苍黑属肝与肾。苍而理粗，筋骨劳 也。苍而枯槁，营血之涸也。黑而肥泽，骨髓之充也。黑而瘦削，阴火内戕也。苍黑为下焦气旺，虽犯风寒，亦必蕴为邪热，绝少虚寒之候。

　　赤属心主三焦。深赤色坚，素禀多火也。赤而 坚，营血之充也。微赤而鲜，气虚有火也。赤而索泽，血虚火旺也。赤为火炎之色，只虑津枯血竭，亦无虚寒之患。大抵火形之人，从未有肥盛多湿者，即有痰嗽，亦燥气耳。（石顽。）

　　色贵明润，不欲沉夭。凡暴感客邪之病，不妨昏浊壅滞。病久气虚，只宜瘦削清 。若病邪方锐，而清白少神。虚羸久困，而妩媚鲜泽，咸非正色。五色之中，青黑黯惨，无论病之新久，总属阳气不振。唯黄色见于面目，而不至索泽者，皆为向愈之候。若眼胞上下如烟煤者，寒痰也。眼黑颊赤者，热痰也。眼黑而行步艰难，呻吟者，骨节疼痛，痰饮入骨也。眼黑而面带土色，四肢痿痹，屈伸不便者，风痰也。

　　病患见黄色，光泽为有胃气，干黄者是津液之槁。目睛黄者，非瘅即衄。目黄大烦为病进。（《三昧》。仲景云：脉和，其人大烦。目重，睑内际黄者，为欲解也。不得遽指为病进。）

　　面目色同为顺，色异为逆。同者谓其如常而未改也，异者谓其一部独异于常也。

　　面色夭然不泽，其脉空虚，为夺血。伤寒汗不出，大颧发赤，哕者死。颧见青气者死。黄兼青紫，脉芤者，瘀血在胃，或胁内有块。面上多白点，是虫积。面色青黄白不常，及有如蟹爪路，一黄一白者，主食积。（亦有白斑如钱大。晕满额面者。）目睛黄者，酒疸；面黄白及肿连眼胞者，谷疸，其人必心下痞；面黑者，女劳疸，一曰黑疸。明堂眼下青色，多欲劳伤，精神不爽，即夜未睡。（李士材。）

　　卷下　色诊目色应病类

　　目部内应脏腑部位篇

　　五脏六腑之津液，尽上渗于目。

　　目者肝之官也。肝开窍于目，目藏精于肝。肝者主为将，使之候外。欲知坚固，视目大小。目下果大，其胆乃横。

　　水者阴也，目下亦阴也，腹者至阴之所居，故水在腹者，必使目下肿也。（据此是下胞属脾也，予历诊亦以下属脾，上属胃为合。）

　　足少阳之筋结于目 ，为外维。其病也，颈维筋急，从左之右，右目不开。

　　足太阳之筋，为目上纲。足阳明之筋，为目下纲。其病也，寒则筋急，目不合；热则筋纵，目不开。

　　手太阳之筋，属目外 。手少阳之筋，属目外 。足之阳明，手之太阳，筋急则口目为 ， 急不能卒视。

　　手少阴之脉，系目系。其病目黄，胁痛，掌中热痛。

　　手太阳之脉，至目锐 ，其支者至目内 。其病目黄。

　　足太阳之脉，起于目内 。其病目黄，目似脱，项似拔。

　　手少阳之脉，至目锐 。其病目锐 痛。

　　足少阳之脉，起于目锐 。其支者复至目锐 后。其病目锐 痛。

　　足厥阴之脉，连目系，从目系下颊里。

　　足阳明有夹鼻入于面者，属口对入系目本。足太阳有通项入于脑者，正属目本，名曰眼系。病苦头目痛。入阴出阳，交于锐 ，阳气盛则 目，阴气绝则瞑目。（绝，极也。谓不交于阳也。）

　　足阳明胃脉，上至目内 。

　　阴跷之脉，合太阳、阳跷而上行，至于目内 ，故目内 痛者，取之阴跷。邪客于足阳跷之脉，令人目痛，从内 始。诊目痛，赤脉从上下者，太阳病；从下上者，阳明病；从外走内者，少阳病。（上并出《内经》。）

　　首尾赤 属心，满眼白睛属肺，其乌睛圆大属肝，其上下肉胞属脾，而中间一点黑瞳如漆者，肾实主之。（杨仁斋。）

　　黑珠属肝，白珠属肺，瞳人属肾，大角属大肠，小角属小肠，（大外小内。）上胞属脾，下胞属胃。（夏禹铸。按：其赤络属于心。）

　　卷下　色诊目色应病类

　　目胞形色应证篇

　　凡已见面目五色生克篇、门户井灶篇者，不复重具，以省繁文，当与前后诸篇参看。

　　跷脉气不荣，则目不合。（以下出《内经》。）

　　视人之目窠上，微痈，如新卧起状，其颈脉动，时咳，按其手足上， 而不起者，风水肤胀也。（凡上下胞壅起者，皆脾胃有湿。）

　　眼胞上下如烟煤者，寒痰也。（以下出李士材。）

　　目下灰色为寒饮，眼黑颊赤为热痰。眼黑而行走艰难，呻吟者，寒湿入骨也。眼黑而面赤如土色，四肢痿痹，屈伸不便者，风痰也。眼上下有青色晕者，多欲劳伤，精神不爽，即夜未睡。

　　面黄白及肿连眼胞者，谷疸，其人必心下痞。

　　大 破烂，肺有风也。小 破烂，心有热也。上胞肿，脾伤也。下胞青色，胃有寒也。脾间积热，及宿食不消，则生偷针。

　　按：小儿目胞微肿者常也，以其乳食，胃中湿气当盛也；若肿甚者，中有停滞也。壮年目胞肿不退者，是生而脾气不足，常受肝制，其人多怒而少寿。

　　卷下　色诊目色应病类

　　目睛形色应证篇

　　十二经脉，三百六十五络，其血气皆上于面，而走空窍。其精阳气上走于目，而为睛。

　　按：凡病虽剧，而两眼有神，顾盼灵活者吉，以目为五脏十二经之精气所发见也。

　　五脏六腑之精气，皆上注于目，而为之精。精之窠为眼，骨之精为瞳子，筋之精为黑眼，血之精为络，其窠气之精为白眼，肌肉之精为约束，裹撷筋骨血气之精，而与脉并为系，上属于脑，后出于项中。故邪中于项，因逢其身之虚，其入深，则随眼系以入于脑，入脑则脑转，脑转则引目系急，目系急则目眩以转矣。邪中其精，其精不相比也，则精散，精散则视歧，视歧见两物。目者五脏六腑之精也，营卫魂魄之所常营也，神气之所生也。故神劳则魂魄散，志意乱。是故瞳子黑眼法于阴，白眼赤脉法于阳也，故阴阳合传而睛明也。目者心之使也，心者神之舍也，故神精乱而不转，卒然见非常处，精神魂魄散不相得，故曰惑也。

　　太阳之脉其终也，戴眼。少阳终者，耳聋，目HT 绝系。阳明终者，口目动作。五阴气俱绝则目系转，转则目晕，目晕者死。（目正圆者， ，不治。）

　　精明者，所以视万物，别黑白，审短长。以长为短，以白为黑，如是则精衰矣。（骨槁肉脱，气喘目陷，目不见人，即死，能见人，至其所不胜之时而死。）

　　肾脉微滑为骨痿，坐不能起，起则目无所见。（《千金方》曰：人有风疹，必多眼昏，先攻其风，其暗自愈。）

　　阳气者，烦劳则张，精绝，辟积于夏，使人煎厥，目盲不可视，耳闭不可听。（气脱者目不明，脱阴者目盲，热病目不明者死，髓海不足，脑转耳鸣胫酸，目无所见也。）

　　目赤色者病在心，白在肺，青在肝，黄在脾，黑在肾，黄色不可名者，病在胸中。

　　目色青黄赤白黑者，病在筋。目黄，爪甲上黄者，黄胆。

　　诊寒热瘰 ，有赤脉上下贯瞳子，见一脉，一岁死；见一脉半，一岁半死；见二脉，二岁死；见二脉半，二岁半死；见三脉，三岁死。见赤脉，不上下贯瞳子者，可治也。（诊目赤脉法，又详部位篇。）

　　诊痈疽，白眼青，黑眼小者，逆不治。（《内经》。）

　　咳而上气，此为肺胀，其人喘，目如脱状，脉浮大者，越婢加半夏汤主之。

　　尺脉浮，目睛晕黄，衄未止；晕黄去，目睛慧了，知衄今止。（仲景。）

　　白轮变赤，火乘肺也。肉轮赤肿，火乘脾也。黑水神光被翳，火乘肝与肾也。赤脉贯目，火自盛也。凡目暴赤肿起，羞明隐涩，泪出不止，暴翳目 ，皆火热所为也。（子和。）

　　勇视而睛转者，风也。直视不转者，肝绝也。黑珠纯黄，凶证也。白珠色青，肝风侮肺也。淡黄色，脾有积滞也。老黄色乃肺受湿热，疸证也。瞳子属肾，无光采，又兼发黄，肾气虚也。（黑珠变黄，肾水为脾土所克，若湿热新病，犹有可治。久病身重，不能转侧，无论湿寒湿热，均难措手。石顽。）

　　体肥气盛，风热上行，目昏涩者，胸中浊气上行也。重则为痰厥，亦能损目。常使胸中气清，无此病也。暴失明者，是阳为阴闭，当有不测之疾。翳膜者，风热重也，或斑入眼，此肝气盛而发于上也，当发散而去之，若疏利则邪气内蓄，翳反深矣。当以掀发之物，使其邪气再动，翳膜乃浮，辅以退翳之药，则自去矣。病久者不能速效，当以岁月除之。（《医说》。）

　　目疼，阳明表证。目赤，经络热盛。目瞑，漱水，鼻燥，为阳邪上盛，欲解必衄。目黄而头汗，欲疸。

　　目不了了，阳明腑实。若睛不和者，少阴热也。目眩，为痰因火运。目白睛黄，欲发瘅也。目直视不能 ，或白睛黄，此误发汗，将欲衄也。目正圆者 ，不治。下后目闭，为阴血受伤。目反上瞪，为阴气上逆。（石顽。此条伤寒。）

