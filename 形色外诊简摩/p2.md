<!-- { "loadSidebar": true } -->
　　肉不坚，皮缓者，膏。皮肉不相离者，肉。（此言三人之形体也。）膏者，其肉淖，而粗理者身寒，细理者身热。脂者，其肉坚，细理者热，粗理者寒。（此言寒热，是指其人本身气血之寒热，非发寒发热，恶寒恶热之病也。凡人身皮肉之温，拊之各有轻重不同，是本于禀赋也。）膏者，多气而皮纵缓，故能纵腹垂腴。

　　肉者，身体容大。脂者，其身收小。（此言肥瘦大小。）膏者，多气，多气者热，热者耐寒。肉者，多血则充形，充形则平。脂者，其血清，气滑少，故不能大。（此言气血多少。）此别于众人者也。众人者，皮肉脂膏不能相加也。血与气不能相多，故其形不大不小，自称其身，命曰众人。（推论众人。）故治者，必先别其三形，血之多少，气之清浊，而后调之，无失常经。是故膏人者纵腹垂腴，肉人者上下容大，脂人者虽脂不能大也。（此概言治法，并补醒三形。）

　　卷上　形诊生形类

　　阳人阴人篇

　　（出《灵枢》）

　　重阳之人， 高高，言语善疾，举足善高，心肺之脏气有余，阳气滑盛而扬，故神动而气先行矣。

　　重阳之人而神不先行者，何也。曰：此人颇有阴者也。何以知其颇有阴也。曰：多阳者多喜，多阴者多怒，数怒而易解，故曰颇有阴。其阴阳之离合难，故其神不能先行也。（阳人血清而气滑，故喜怒即发而不留。阴人血浊而气滞，故神思不能自畅，遂阳阴相激而多怒矣。经曰：阴出之阳则怒。以是知人之性情，皆与气血相关也。）

　　卷上　形诊生形类

　　五人篇

　　（出《灵枢》）

　　天地之间，六合之内，不离于五，人亦应之，非徒一阴一阳而已也。故有太阴之人，少阴之人，太阳之人，少阳之人，阴阳和平之人。此五人者，其态不同，其筋骨气血各不等。

　　太阴之人，贪而不仁，下齐湛湛，（自下而齐于众人。湛湛然深藏不露。）好内（音纳）。而不出，心和而不发，不务于时，动而后之，（之，往也。先审于心而后行。）此太阴之人也。（太阴太阳，即前篇所谓阴人阳人也。）

　　少阴之人，小贪而贼心，见人有亡，常若有得，（亡如丧官失财，此所谓幸灾乐祸者。）好伤好害，见人有荣，乃反愠怒，心疾（狠也）而无恩，此少阴之人也。

　　太阳之人，居处于于，好言大事，无能而虚说，志发于四野，举措罔顾是非，为事好常自用，事虽败而常无悔，此太阳之人也。

　　少阳之人， 谛好自贵，有小小官，则高自宜，好为外交，而不内附，此少阳之人也。

　　阴阳和平之人，居处安静，无为惧惧，无为欣欣，婉然从物，或与不争，与时变化，尊则谦谦，谭而不治，是谓至治。（或与，谓人有所与也。谭而不治。谓议明事之义理，而不刻期其效也。上五节叙五人性情。）

　　古之善用针艾者，视人五态乃治之。（可知叙三人、五人、二十五人诸篇，均为施治之本，非徒托空言而已。）

　　太阴之人，多阴而无阳，其阴血浊，其卫气涩，阴阳不和，缓筋而浓皮，不之疾泻，不能移之。

　　少阴之人，多阴少阳，小胃而大肠，六腑不调，其阳明脉小，而太阳脉大，必审调之，其血易脱，其气易败也。

　　太阳之人，多阳而少阴，必谨调之，无脱其阴，而泻其阳，阳重脱者易狂，阴阳皆脱者，暴死不知人也。

　　少阳之人，多阳少阴，经小而络大，血在中而气外，实阴而虚阳，独泻其络脉，则强气脱而疾，中气不足，病不起也。（强气即人身之悍气，卫外者也，剽悍滑疾见开而出，故泻络即外脱而行疾。）

　　阴阳和平之人，其阴阳之气和，血脉调，谨诊其阴阳，视其邪正，安容仪，审有余不足，盛则泻之，虚则补之。（上五节叙五人证治。）

　　夫五态之人，卒然新会，未知其行也。（行即前叙性情。）何以别之。（别其形状。）曰：众人之属，无如五态之人者，故五五二十五人，而五态之人不与焉。五态之人，尤不合于众者也。

　　太阴之人，其状 然黑色，念然下意，临临然长大， 然未偻，此太阴之人也。（未偻，未至行而似伏之甚也。）

　　少阴之人，其状清然窃然，固以阴贼，立而躁 ，行而似伏，此少阴之人也。（少阴形性之恶，甚于太阴者，以其禀气更驳也。）

　　太阳之人，其状轩轩储储，反身折 ，此太阳之人也。

　　少阳之人，其状立则好仰，行则好摇，其两臂两肘，则常出于背，此少阳之人也。

　　阴阳和平之人，其状委委然，随随然， 然，愉愉然，HTHT （音旋）然，豆豆然，众人皆曰君子，此阴阳和平之人也。

　　（委、随，貌之谦也。 、愉，容之和也，HT 、豆，视之审也。上五节叙五人形状。）

　　卷上　形诊生形类

　　二十五人篇

　　二十五人之形，其态不合于众也，而阴阳之人不与焉。

　　血气之所生，别而以候，从外知内。先立五形，金木水火土，别其五色，异其五形之人，而二十五人具矣。

　　木形之人，比于上角，似于苍帝，其为人苍色，小头，长面，大肩背，直身，小手足，好有才，劳心少力，多忧劳于事。能春夏不能秋冬，秋冬感而病生，足厥阴佗佗然。

　　太角之人，比于左足少阳，少阳之上遗遗然。

　　左角（一曰少角。）之人，比于右足少阳，少阳之下随随然。

　　（音 。）角（一曰右角。）之人，比于右足少阳，少阳之上推推然。

　　判角之人，比于左足少阳，少阳之下括括然。

　　火形之人，比于上征，似于赤帝。其为人赤色，广KT ，脱面，（脱当作锐。）小头，好肩背髀腹，小手足，行安地，疾心，行摇肩，背肉满，有气轻财，少信，多虑，见事明，好颜，急心，不寿暴死。能春夏不能秋冬，秋冬感而病生，手少阴核核然。（疾心即急心，语意重出。或疾心指其心之狠也。）

　　质征（一曰太征。）之人，比于左手太阳，太阳之上肌肌然。

　　少征之人，比于右手太阳，太阳之下 然。

　　右征之人，比于右手太阳，太阳之上鲛鲛（一作熊熊。）然。

　　质判之人，比于左手太阳，太阳之下支支颐颐然。

　　土形之人，比于上宫，似于上古黄帝。其为人黄色，圆面，大头，美肩背，大腹，美股胫，小手足，多肉，上下相称，行安地，举足浮，安心，好利人，不喜权势，善附人也。能秋冬不能春夏，春夏感而病生，足太阴敦敦然。

　　太宫之人，比于左足阳明，阳明之上婉婉然。

　　加宫之人，（一曰众之人。）比于左足阳明，阳明之下坎坎然。

　　少宫之人，比于右足阳明，阳明之上枢枢然。

　　左宫之人，比于右足阳明，阳明之下（一作上，非。）兀兀然。

　　金形之人，比于上商，似于白帝。其为人白色，方面，小头，小肩背，小腹，小手足，如骨发踵外，骨轻，身清廉，急心，静悍，善为吏。能秋冬不能春夏，春夏感而病生，手太阴敦敦然。（如骨发之如，同而，古通用。）

　　商之人，比于左手阳明，阳明之上廉廉然。

　　右商之人，比于左手阳明，阳明之下脱脱然。

　　左商之人，比于右手阳明，阳明之上监监然。

　　少商之人，比于右手阳明，阳明之下严严然。

　　水形之人，比于上羽，似于黑帝。其为人黑色，面不平，大头，廉颐，小肩，大腹，动手足，发行摇身，下尻长，背延延然，不敬畏，善欺 人，戮死。能秋冬不能春夏，春夏感而病生，足少阴汗汗然。

　　太羽之人，比于右足太阳，太阳之上颊颊然。

　　小羽之人，比于左足太阳，太阳之下纡纡然。

　　众之为人，（一作加之人。）比于右足太阳，太阳之下洁洁然。

　　桎之为人，比于左足太阳，太阳之上安安然。

　　（五正形外，各有四兼形。左右上下，以经络言。诸然，以形态言。如今之浙人、广人、齐鲁之人、湘湖之人，可一望而辨之者。第左右配合，与五音五味篇异同互见，未详厥旨。上二十五人形气。）

　　卷上　形诊生形类

　　二十五人篇

　　是故五形之人，二十五变者，众之所以相欺者也。（相欺，难辨。）如得其形，不得其色，或形胜色，或色胜形者，至其胜时年加，感则病，行失则忧矣。（感于邪则为病，若行事有失者，必有忧患之祸也。）

　　形色相得，富贵大乐也。（对上忧字说，其无病不待言矣。）其形色相胜之时年加者，凡年忌，下上之人，（统二十五人言。）大忌常加七岁、十六岁、二十五岁、三十四岁、四十三岁、五十二岁、六十一岁，皆人之大忌，不可不自安也，感则病，行失则忧矣。当此之时，无为奸事，（即行失也。）是为年忌。（上年忌。）

　　观此，知人所生病类，常与命相相关通矣。年忌起于七岁，九年一见。今世明九暗九之说，似本于此，此众人之所同也。其胜时年加，必以本相合逐年运气求之。如木形金色，是色胜形，而又行金运之年；木形土色，是形胜色，而又行木运之年是也。色胜形者死，形胜色者病。五变篇曰：先立其年，以知其时，时高则起，时下则殆，虽不陷下，当年有冲通，其病必起，是谓因形而生病也。此即相家面部流年气色之法，谓面部不能端满者，若流年行至骨高之部即起病，行至骨陷之部必危殆矣。亦有端满而病者，必其年有冲通也。冲通即胜时年加也，或流年与本命干支相犯也。（上出《灵枢》。）

　　卷上　形诊生形类

　　二十五人篇

　　（出《神相全编》）

　　眉粗并眼大，城廓更团圆，此相名真水，平生福自然。（水形主圆，得其五圆，气色不杂，精神不乱，动止宽容，行久而轻也。又曰：水不嫌肥。又曰：水形色黑要带白，忌黄。又曰：水声圆急又飘扬。上水形水色水声。）

　　欲识火形貌，下阔上头尖，举止全无定，颐边更少髯。

　　（火形主明，得其五露，气色不杂，精神不乱，动止敦浓，卧久而安也。又曰：火不嫌尖。又曰：火形色红，要带青，忌黑；又曰：火声焦烈。上火形火色火声。）

　　棱棱形瘦骨，凛凛更修长，秀气生眉眼，须知晚景光。（木形主长，得其五长，气色不杂，精神不乱，动止温柔，涉久而清也。又曰：木不嫌瘦，又曰：木形色青，要带黑，忌白。又曰：水声高畅。上木形木色木声。）

