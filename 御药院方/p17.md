<!-- { "loadSidebar": true } -->
　　家韭子（四两，水淘净，用枣二两同煮，令枣熟，去枣，水淘净滓，干，再用酒浸一宿，慢火炒干，秤二两）　蛇床子（二两，水淘净，枣三两同煎，令枣熟去枣，焙干，秤一两）　晚蚕蛾（全者二两，用酥少许，慢火微炒）　木香（半两）　白龙骨（一两，用茅香一两同煮一日，去茅香，用帛裹悬在井中浸一宿，取出）　鹿茸　桑螵蛸（一两，锉，炒香）　莲实（去皮，炒熟，一两）　干莲花蕊　葫芦巴（微炒，一两）　丁香（半两）　南乳香（另研，半两）　麝香（另研，二钱）

　　上一十五味除乳香、麝香、菟丝子末外，一十二味同为细末，将前菟丝子末三两，用浸药酒二升，用文武火熬至一半，入荞麦面两匙，重一两，用酒调匀，下膏子内搅匀，次下乳香，麝香，不住手搅，轻沸熬如稠糊，放冷。此膏子都要用尽，恐硬。入酒少许，与前药末和成剂，杵捣千余下，丸如梧桐子大。每服三十丸，绝早日未出时，温酒入炒盐少许送下，净坐少时，想药至丹田。以意斟量，渐加丸数。如阳道衰精滑者，空心，临卧各进一服。

　　保神丹

　　壮气养精，调和心肾。

　　白朮（半斤，去皮）　鹿茸（四两，酥炙）　柏子仁（四两）

　　上件三味为细末，用菖蒲末四两，酒熬，一作薄膏，入白面四两，熬成膏子，和，如硬，入熟蜜六钱，如梧桐子。每服五十丸，温酒送下，食前服。

　　补真丹

　　接真养气，健脾益胃，升降阴阳，调顺三焦。常服宽利胸膈，消进饮食，性平不燥。

　　沉香　丁香　白豆蔻仁　檀香　肉豆蔻（以上各一两）　肉苁蓉（半两，酒浸一宿，焙干）　牛膝（半两，酒浸一宿，焙干）　巴戟（去心，七钱）　白朮（半两）　香附子（二两）　缩砂仁（一两）　木香（二两）　乳香（半两，另研）　干山药（七钱）　穿山甲（半两，炙黄）　青皮（去白，二两）　附子（七钱，炮制，去皮脐）　补骨脂（一两，炒）　桂（去粗皮，一分）　没药（一两，另研）　姜黄（一两）　茴香（半两，微炒）　甘草（二两，炙黄）　苍朮（三两，酒浸三日，取出焙，未干用青盐一两炒黄，去盐不用）

　　上为细末，酒浸　饼为丸，如梧桐子大。每服八十丸至一百丸，空心温酒或盐汤下。

　　金锁丹

　　凡人中年之后，急务建助秘真之术，以代残年不衰矣。若每日一服至耄无痿之理，其治不可俱陈。

　　桑螵蛸（微炙黄色）　晚蚕蛾（是雄者，微炒）　紫梢花　蛇床子（微炒）　远志（去心）　鹿茸（酥炙黄色）　川茴香（炒。以上各半两）　穿山甲（五片，炙焦）　海马（二对，炙黄）　续断（三钱）　石燕子（一对，炭火烧赤，淬七返，研）　麝香（研，一钱）　南乳香（研，二钱半）　木香（二钱半）　黑牵牛（一两，微取头末三钱）

　　上件一十五味捣罗为细末，用酒煮薄面糊和丸，如梧桐子大。每服五十丸，温酒下，空心及晚食前各一服。其功不可言也。如不及作丸，只作散服更妙。

　　九子丸

　　强阴补肾，益子精，倍气力。

　　鹿茸一两，刮去毛，酥炙令黄色。其味甘酸，其性温，无毒。主男子腰肾虚冷，脚膝少力，夜多异梦，精益自出，助阴。

　　肉苁蓉四两，酒浸三宿，切，焙干。其味甘酸咸。其性温。治男子绝阳不兴，女子绝阴不产。润五脏，长肌肉，暖腰膝，益精，令人有子。

　　仙茅一两，以糯米泔浸三宿，用竹刀刮去皮，于槐木砧子上切，阴干。其味辛，其性温。

　　主丈夫虚损，老人失溺，无子。久服通神强记，壮筋骨，益肌肤，长精神，明目，彭祖单服。

　　远志一两，去心。其味苦，其性温。主伤中，补不足，除邪气，利九窍，益意惠，聪耳明目，强志不忘。久服轻身不老，好颜色，益精补阴气。

　　续断一两，捶碎，去筋脉，酒浸一宿。其味苦辛，其性温。主助气，润血脉，补不足。

　　蛇床子一两，微炒。其味苦辛甘，其性平。主男子阴痿湿痒。久服轻身，好颜色，强阴，令人有子。

　　巴戟一两，去心。其味辛甘，其性温。主阴痿，强筋骨，安五脏，补中增志，益气。

　　香子舶上者，微炒。其味辛，其性平。主膀胱肾间冷气。国人重之云：有助阳道，用之一两。

　　车前子一两，其味甘，其性平，微寒。主男子伤中，强阴益精，令人有子，明目，利水道。

　　上件药以上计九味，捣罗为细末，用鹿角脊髓五条，去血脉筋膜，以无灰酒一升，煮酒成膏，更研烂，同炼蜜少许和丸，如梧桐子大。每服五十丸，温酒下，空心服。不足者能补，痿者能健，滑者能涩，弱者能强。久服延年不老，令人多子。

　　神明补心丹

　　治心气不足，神志不定，恍惚多惊，虚烦少睡，心情沉默，恶闻人声，一切心虚之证并可常服。

　　远志（去心）　紫石英（飞研）　石菖蒲（各八钱）　熟地黄　白茯苓（去皮，各半两）

　　麦门冬（去心）　卷柏（去根土）　人参（去芦头）　丹参　黄　白朮　泽泻　山茱萸　防风秦艽　桔梗（以上各四钱）　柏子仁　川姜（各一钱半）　干山药　白蔹　芍药　石膏（飞研）　铁粉（飞研）　神曲（炒）　当归　半夏（生姜制）　牡丹皮（各二钱）　朱砂（研，飞，四钱，为衣）

　　上件为细末，入朱砂令匀，炼蜜和丸，每两作一十丸，朱砂为衣。每服一丸，煎人参汤化下，温酒亦得，不拘时候。

　　延生丹

　　治丈夫妇人虚损，五劳七伤，腹内一切痛，大便滑，小便数，或小便不通，男子小肠膀胱气病，妇人经脉闭、赤白带下，酒食多伤，大人小儿吐逆不定，诸块积聚，寒疝气疰。亦治中恶鬼疰，伤尸劳疾，久嗽水肿，疟痢，香港脚病。

　　辰砂（另研，三两）　木香　没药　砂（另研去）　白朮　人参　沉香（各半两）　附子（炮裂，去皮）　葫芦芭（各一两半）

　　上以上并为极细末，同研匀，用大萝卜去顶，用银匙剜作罐子，将已剜出萝卜绞取汁，积在碗内，入药末一重，旋以银匙撩萝卜汁在上，再一层如上法。若汁不透，用银筋匙投之，令入药及八分，萝卜顶盖之，用竹签签定。如一个萝卜盛药不了，即用三两个分盛之。先用纸封闭，次用盐泥固济，周回约一指许，用木炭火　，令通赤，闻药有香方出火，药罐子不动，只于烧处存放，至次日去泥，开罐子，以银匙取药在瓷器内，揉和令匀，为丸。如要干再入萝卜汁和，令得所，丸如小豆大。每服一十丸，细嚼三丸，吞七丸，空心温酒下，或米饮亦得，日二服，临时量力加减服之。

　　茯苓散

　　治肾气不能摄精，心不能摄念，或梦而泄，或不梦而泄。

　　白茯苓（去皮，五两）

　　上为细末，每服五钱，温水调下，空心食前。

　　乌银丸

　　牛膝（去芦头）　覆盆子　荜澄茄（去枝）　巨胜子（炒，二两，另研）　肉桂（去粗皮）　白茯苓（去皮）　吴白芷　甘菊花（拣净）　远志（去心苗）　熟干地黄（焙）　旋覆花　旱莲草（去枝）以上各一两，旱莲草加倍方妙。

　　上除巨胜子外同为细末，再与巨胜子拌匀，酒糊丸，如梧桐子大。每服五十丸至六十丸，食前温酒送下。服至七日，觉阳气坚壮是验。久服黑髭鬓，益子精，神效不可具述。

　　柏子仁丸

　　补益元气，充实肌肤。

　　山茱萸（四两）　柏子仁（半两）　远志（去心，半两）　覆盆子（一两）　山药（另取末一两）

　　上为细末。用山药、白面同酒煮糊为丸，如梧桐子大。每服三十丸，温酒下，空腹食前，日进二服，其效如神。

　　五香鳖甲散

　　治五脏虚劳，气攻注四肢无力，手足疼痛，背胛气刺，日渐瘦弱，心下气满，不思饮食。

　　鳖甲（醋炙，二两）　京三棱（炮，一两）　白茯苓（一两）　人参（一两）　大黄（七钱半）　黑附子（一两半）　枳壳（一两）　牛膝（一两半）　桂（半两）　羌活（一两）　槟榔（一两）　熟干地黄（炒，一两半）　浓朴（去粗皮，一两）　五味子（一两）　木香（一两）　丁香（一两）　当归（炒，一两）　白朮（一两）　白芍药（一两）　肉豆蔻（一两）

　　沉香（一两）

　　上件药捣罗为细末。每服三钱，水一大盏，枣三枚，生姜五片，同煎至七分，去滓服。

　　再将两服滓，用水一盏半煎七分，一服。

　　神仙六子丸

　　治男子气血衰败，未及年五十岁之上，髭鬓斑白，或年少人髭鬓苍黄。若服此药百日内变黄白色如黑漆。

　　菟丝子（一两，细酒浸一宿，焙）　金铃子（一两）　枸杞子（一两）　覆盆子（一两）

　　五味子（一两，焙）　蛇床子（一两，炒）　何首乌（一两，酒浸一宿，焙）　地骨皮（三两，酒浸一宿，焙）　木瓜（一两）　舶上茴香（二两，盐炒）　熟地黄（三两，焙）　牛膝（三两，酒浸一宿，焙）

　　上件一十二味为细末，用前项酒浸菟丝子，酒澄清，作面糊为丸，如梧桐子大。每服五十丸，空心食前，温酒送下，日进一服。如要疾黑，前件药内加人参、茯苓、石菖蒲各一两。

　　若服此药，大忌萝卜、生韭、薤、蒜菜。常服养精髓，养气血，壮筋骨，补肾水，滑肌肤，驻容颜，黑髭鬓。此药效依验。

　　两炒丸

　　半夏（六两，切作片子）　龙骨（六两，碾为末）　木猪苓（六两，切作浓片子）

　　上件先用生姜一斤切作片子，换热水洗半夏七返，去生姜不用，只将半夏一味同木猪苓一处拌匀，炒半夏微干，碾为半夏为末，用无灰酒打面糊为丸，如梧桐子大。用银器中炒药丸子，用木炭五斤炒药丸子，不犯铜铁。用新瓷罐子一个，只用龙骨养药丸子，择去木猪苓不用。每日空心五十丸，觉手足暖住服。此药补下元，养精，令人少病。（大安三年七月二十三日本院刘仲班取覆过仪付使两炒丸，温生姜汤送下。）

　　辰砂远志丸

　　安神镇心，补肾益志。治惊悸，消风痰，止头眩。

　　石菖蒲　远志（去心）　人参　茯神　川芎　山芋　铁粉　麦门冬　天麻　细夏曲　天南星（锉，炒黄）　白附子（生用。以上各一两）　细辛（半两）　辰砂（一两四钱，入药六钱，为末）

　　上为细末，生姜五两取汁，入水煮面糊为丸，如绿豆大，以朱砂为衣。每服三五十丸，临卧生姜汤下。

　　铁瓮先生琼玉膏

