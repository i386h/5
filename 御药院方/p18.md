<!-- { "loadSidebar": true } -->
　　新罗人参（二十四两，舂一千下，为末）　生地黄（一十六斤，净洗，捣取汁）　白茯苓（四十九两，木杵臼捣为末）　白沙蜜（一十斤）

　　上件人参、茯苓为细末，蜜用生绢滤过，地黄取自然汁，捣时不用铁器，取汁尽去滓，用药一处拌和匀，入银石器或好瓷器内封用。如器物小，分两处盛。用净纸二三十重封闭，入汤内以桑柴火煮六日，如连夜火即三日夜。取出，用蜡纸数重包瓶口，入井内去火毒。一伏时取出，再入旧汤内煮一日，出水气。取出开封，取三匙作三盏，祭天地百神，焚香设拜，诚至端心。每晨朝以二匙温酒化服，不饮者白汤化之。此膏填精补髓，肠化为筋，万神俱足，五脏盈溢，髓实血满，发白变黑，返老还童，行如奔马。日进数服，终日不食亦不饥。开通强记，日诵万言，神识高迈，夜无梦想。人年二十七岁以前服此一料，可寿三百六十岁。四十五岁以前服者，可寿二百四十岁。六十三岁以前服者，可寿一百一十岁。六十四岁以上服之，可寿至百岁。服之十剂，绝其欲，修阴功成地仙矣。一料分五处，可救五人痈疾；分十处，可救十人劳瘵。修合之时，沐浴志心。勿轻示人。每服二匙，温酒化下，空心服之。

　　补阴丹

　　滋益肾水真阴，镇伏心火大热，坚强骨髓，补养精气。治发热怔忪，脚膝痹弱，通调血脉，润泽肌肤，使心肾交泰，热无妄动。其功不可尽述。

　　磁石（紧者烧赤，醋淬七次，水飞过，晒干，秤三两）　鹿茸（三两，去毛，酥炙）　生干地黄（八两）　石斛（三两）　泽泻（三两）　官桂（一两半，去粗皮）　杜仲（二两，细切，炒去丝）　山茱萸（三两，生用）

　　上件八味除磁石外，捣罗细末，后入磁石末同研匀。炼蜜和丸，如梧桐子大。每服五十丸，温酒送下，或盐汤送下亦得，空心食前，日进一服。服两月觉功，一百日见效。

　　草灵丹

　　补肾益真，滋荣养卫，填实骨髓，坚固牙齿，聪耳明目，延年不老，悦颜色，黑髭鬓。

　　生地黄（三十二两，细切，用无灰酒一斗，夜浸昼晒七日，酒尽焙干）　鹿茸（二两，酥炙黄，焙干，为末）　肉苁蓉（二两，酒浸七日，研为泥，焙干）　牛膝（一两，酒浸七日，焙干）　桂心（一两）　蛇床子（一两）　菟丝子（一两，酒浸七日，研为末，焙干）

　　远志（一两，去心）　大枣（一百个，煮熟，去皮核，焙干）

　　上为细末。（元方炼蜜和丸，今改作酒蜜面糊为丸，）　如梧桐子大。每服三十丸，温酒下。

　　煨肾散

　　治肾经积水不散，流于经络，腿膝挛急，肿闷，往来疼痛服之。

　　甘遂（半两，生）　木香（一两）

　　上件捣罗为细末，每服用药二钱，以　猪腰子一只，薄批开，去筋膜，掺药在内，淹匀，用荷叶裹定，外用湿纸五重，以麻缕缠定，更用水蘸过干湿得所，于文武火内煨熟，纸干为度。临卧细嚼，少用温酒送下。当下黄水是其效也。

　　健步丸

　　治干湿香港脚，腿膝麻痹冷痛，足下隐痛，行步艰难。下注生疮，并宜服之。

　　石南叶　天南星（炮裂）　羌活（去芦头）　天麻（去苗）　薏苡仁　防风（去芦头）　续断萆　黄　（去芦头）　当归（去芦头，洗焙。以上十味各一两）　石斛（去苗）　牛膝（切碎，酒浸二宿，焙。以上二味各二两）　槟榔（一两半）干木瓜（四两）　威灵仙（一两）　自然铜（一两，烧红，醋淬碎用）

　　上件为细末，酒煮面糊为丸，如梧桐子大。每服五十丸，温酒下，或木瓜汤下，食前服。

　　通津丸

　　治一切肿满，风湿香港脚变成肿气，倡导小水，爱饮水者常服妙，日日见效。

　　赤茯苓　木通　大腹子　木香　破故纸（炒）　荜澄茄　苦葶苈（隔纸炒。以上各半两）

　　白牵牛（五两，微炒，取头末二两半）

　　上件为细末，水面糊为丸，如梧桐子大。每服五六十丸，渐加至七八十丸，陈皮灯心汤下。食后或食远亦得。

　　乳香没药丸

　　治远年日近，风寒湿气攻注脚膝，或肿或痛，筋挛不能屈伸，脚不能踏地，及一切疼痛往来不已，并宜服之。

　　乳香（研）　没药（研）　骨碎补（去毛）　威灵仙（去土）　缩砂仁　白附子　甜瓜子牛膝（酒浸一宿）　当归（去芦头）　干木瓜　地龙（去土）　木鳖子（各一两）　白牵牛（三两，微炒）

　　上件一十三味同为细末，酒面糊为丸，如梧桐子大。每服二十丸，温水木瓜汤下，温酒亦可，不拘时候服。

　　木瓜煎丸

　　治香港脚肿满不仁，或时作痛。

　　甜瓜子（一两，炒）　天麻（一两）　薏苡仁（一两）　乳香（半两，另研）　白龙（半两，去沙）

　　上件为细末，与乳香拌匀，用大木瓜一枚，酒一升同熬膏子，搜和为丸。如无新木瓜，以干木瓜二两为细末，熬膏子亦可，丸如梧桐子大。每服五十丸，煎紫苏叶汤下，或温酒亦可，空心或食前。

　　百倍丸

　　治男子妇人腰膝疼痛，筋脉拘挛，行步艰难。

　　败龟　虎骨（二味各醋浸一宿，蘸醋炙令黄为度）　肉苁蓉（酒浸一宿）　牛膝（酒浸一宿，去苗）　木鳖子（去壳）　乳香（另研）　没药（另研）　骨碎补（去毛）　自然铜（醋淬七次）　破故纸（炒。以上十味并各等分）

　　上件为末，以浸苁蓉、牛膝酒煮面糊为丸，如梧桐子大。每服三十丸，温酒下。

　　增损四斤丸

　　治风寒湿冷搏经络，或痛或不仁及诸香港脚，正并宜服之。

　　牛膝　天麻　木瓜（各半斤）　全蝎（四两，以上四味另锉，用好酒二升浸三日，漉出焙干）　乳香（四两，另研）

　　上件药捣罗为细末，研匀，用浸药酒煮面糊为丸，如梧桐子大。每服三十丸至五十丸，温酒下，食前服。

　　宁志膏

　　宁神定志，安眠止痛。

　　朱砂（半两，别研）　乳香（半两，别研）　人参（一两）　酸枣仁（一两，微炒）

　　上件人参、酸枣仁同为细末，入乳香、朱砂令匀，炼蜜为丸，如樱桃大。每服三丸，温人参汤化下，荆芥汤化下亦可。

　　续断丸

　　活血通关节，行经络引滞气，散寒湿，治筋挛骨痛。

　　续断（二两）　萆　（锉碎，二两）　牛膝（酒浸一伏时，焙干，二两）　干木瓜（二两）　杜仲（去粗皮，锉碎，炒，令丝尽，二两）

　　上五味同为细末，炼蜜和丸，如弹子大。每服一丸，细嚼温酒下，食前。

　　酸枣仁煎（兴定五年正月二十六日，权直长张古当面调和得药，稠难滤，本方用酒半斤，又添讫半斤，以后，如合药后，升酒作一升）　治不得睡。

　　酸枣仁（五两，炒，捣筛，只取末二两半）　乳香（二两，研）　蜜（四两）　牛黄（一分，另研）　糯米（二合，炒）　丹砂（半两，研）

　　上六味用酒半升，和蜜等一处，慢火煎如稀饧。每服一匙头，温酒调下，腹空时服。

　　救生丹

　　治男子妇人小肠元气上攻，心腹痛，并男囊偏肿痛，消积聚，补丹田。

　　京三棱（三两）　广术（二两）　干漆（二两半，拌烟尽）　朱砂（二两）　川茴香（一两）　破故纸（一两，炒）　葫芦芭（半两，炒）　川苦楝（半两）　巴戟（半两）　红豆（半两）　缩砂仁（半两）　海蛤　当归　半夏（汤洗七次）　砂　没药　马蔺花（炒）　芫花（醋炒黄色，以上各半两）　水蛭（一钱，炒烟尽）　红花（一钱）　附子（一两半，炮制，去皮脐）　红娘子（二钱，粳米同炒，粳米黄色去粳米不用）　蛤蚧（一个，酥炙）

　　上为细末，醋面糊和丸，如梧桐子大。每服三五丸，空心食前，温酒送下。

　　凌阳子木香丸

　　滋阴养正，补肾秘真，坚骨髓，调营卫，悦颜色，黑髭鬓，补益之法不可具陈。

　　山茱萸（一两，不去核）　莲花蕊（一两）　破故纸（五两）　白茯苓（二两）　木香（二两）　胡桃仁（半斤，微去油，烂研）　菟丝子（五两，酒浸三宿，焙干）

　　上件捣罗为细末，炼蜜和丸，如梧桐子大。每服七十丸，温酒送下，空心，每日一服。

　　养寿丹

　　补五脏，散麻痛，注容颜，黑髭鬓，壮筋骨，久服不老。

　　远志（去心）　菖蒲　巴戟（去心）　白朮　茯苓　地骨皮　续断　枸杞子　甘菊花　细辛熟地黄　车前子　何首乌　牛膝　苁蓉　菟丝子（三味酒浸）　覆盆子（各半两）

　　上一十七味为细末，炼蜜和就，复臼千杵，丸如梧桐子大。每服二十丸，空心温酒下。

　　牛膝丸

　　治风气下疰，脚膝无力，筋骨酸疼，或上攻头面肿痛，遍身疼倦，壮热，并皆治之。

　　苁蓉（酒浸）　牛膝（酒浸）　防风（去芦头）　萆　（切碎，炒）　海桐皮（去粗皮）

　　自然铜（醋淬七次）　威灵仙（去土）　金毛狗脊（去毛）　川乌头（以上各一两，生，去皮脐）　没药（半两，另研）　乳香（半两，另研）　地龙（去土，二两）　骨碎补（去毛，四两）　木鳖子（去壳，另研，四两）

　　上一十四味捣罗为细末，酒面糊为丸，如梧桐子大。每服五十丸，温酒送下，食前。

　　八物肾气汤

　　平补肾气，坚固牙齿，活血驻颜，益寿。

　　熟地黄（八两）　山药（四两）　山茱萸（四两）　桂（二两）　泽泻（三两）　牡丹皮（三两）　白茯苓（三两）　五味子（二两）

　　上为细末，炼蜜为丸，如梧桐子大。每服五十丸，温酒下，空心食前，日二服。

　　三才丸

　　滋阴养血，润补不燥。

　　天门冬（去心）　熟干地黄　人参（去芦头，以上各等分）

　　上件药同为细末，蜜面糊为丸，如梧桐子大。每服七十丸，空心温酒送下，或米饮亦可服之。

　　保神丸

　　调和心肾，补养精神。

　　白茯苓（二两）　黄连（二两）　菖蒲（一两）　远志（一两）　朱砂（半两，为衣）

　　上为细末，水浸蒸　饼和丸，如梧桐子大。每服五十丸，煎人参汤下，临卧。渐加至八十丸。

　　烧肝散

　　治五劳七伤，三十六风，二十四冷，脐腹寒痛、四肢少力、困倦、黄疮，久患诸药不能治者，并皆救之。

　　黑附子（一两）　缩砂仁　川芎　青皮　陈皮　肉桂　益智　肉豆蔻　红豆　山茵陈　柴胡（去苗）　芍药　桔梗　白朮　苍朮（去皮，炒）　远志（去心）　干姜　白芷　良姜　细辛蓬莪朮　芜荑　荜茇　大椒（以上各半两）

