<!-- { "loadSidebar": true } -->
　　当归（酒洗，三两）　川芎（二两）　肉苁蓉　舶上茴香（六两）　川苦楝　破故纸　白茯苓　枸杞子　葫芦芭　远志（去心）　白朮（以上各三两）　黄蜡（一两半）　葱白（二十茎）　胡桃（五十斤。各分作眼子）

　　上用鹿角三十斤，东流河水三十担，同灶铁锅二只。靠鹿顶截角，用赤石脂、盐泥于截动处涂固之，勿令透气，于甑内蒸一炊时，用马蔺刷就热汤刷去角上血刺、尘垢讫，可长二四寸，截断鹿角，外将前件药一十四味拌和停匀。先铺一层角于锅内，角上铺一层药，如此匀作三层铺之。将河水添在药锅内，其水于角上常令高三寸。用无烟木炭慢慢煎熬，常令小沸，勿令大滚，外一锅内，专以将河水煎汤下，勿令大滚，如药锅内水稍下，却于热汤内取添，止令三寸，却取河水添在熟汤内，续续倒添，至二十四时住火，候冷将鹿角捞出，用生绢在取汁，其药滓不用外，将药汁如前法再熬。更不用客水。如膏成，滴水中凝结不散，方始成膏。每服秤三钱，暖酒化服，空心。每服一服改作每服三钱，酒一大盏，慢火化开，空心服之。

　　神效丸

　　治男子肾气衰弱，阴痿，阳事不举。

　　原蚕蛾（取味连者，不以多少，去头足毛羽，一两）

　　上为细末，炼蜜为丸，如梧桐子大。每服七丸至十丸，临卧温菖蒲酒送下。

　　木香灯草丸

　　治阴形中痛，小便涩滞，或浓溺不通。

　　木香　红花　灯草（以上各三两）

　　上件为细末，糯米粉酒打糊丸，如梧桐子大。每服七十丸，温酒送下，食前，日进三服。

　　二灵丹

　　补暖腑脏，祛逐风冷，利腰膝，强筋骨，黑髭发，驻容颜，性温无毒。久服轻身，延年不老。

　　何首乌（雌雄各半，采刮捣者，俱不犯铁。用第一淘米泔浸一伏时日，漉出，于银器内，先排枣一重，各擘开，上铺何首乌一重，又用枣一重复，再铺何首乌一重，令尽。次日清河水于药上有水约五指以来，用慢火煮，候枣极烂并何首乌稍软取出，不用枣，只拣何首乌，入在诸今水中浸少时，用竹刀子刮去黑皮及两面浮沫，令净，竹刀切作薄片子，慢火焙干，取净一斤）　牛膝（拣去芦头并细梢，只取中间粗者，折作半寸以来，用好酒浸二宿，取出焙干，净半斤）

　　上件一处拌和，用石杵臼内捣，罗为细末，炼蜜和丸，如梧桐子大。每日空心温酒或米饮送下六十丸，服至半月加至七八十丸，又服至一月加至一百丸，服之百日，前疾皆去。

　　何首乌丸

　　补养五脏六腑，强筋壮肾，黑髭发，坚固牙齿。久服延年益寿，驻颜色。

　　何首乌（雌雄各半，刮捣者俱不犯铁，用第一淘米泔浸一伏时，次日漉出，于银器内先排枣一重，各擘开，上铺何首乌一重，再上排枣一重，复再铺何首乌一重，令尽。次日入清河水于药上，有水约五指以来，用慢火煮，候枣极烂并何首乌稍软取出，不用枣，只拣何首乌，入清水中浸少时，用竹刀刮去黑皮及两面浮沫，令净，竹刀切作薄片子，慢火焙干，取净一斤）

　　上件用石杵臼内捣，罗为细末，炼蜜和丸，如梧桐子大。每日空心温酒或米饮送下六十丸，服至半月加至七八十丸，又服一月加至一百丸。服之百日，前疾皆去。

　　二神丸

　　治脾肾虚弱，全不进食，脏腑泄泻，米谷完出。有人全不进食，服补脾药皆不验，授此方服之顿然能食。此病不可全作脾虚，盖肾气怯弱，真元衰劣，自是不能消化饮食。

　　譬如鼎釜之中置诸米谷，下无火力，虽终日米不熟，其何能化？尝记黄鲁直服菟丝子，酒浸为末，空心，日抄数匙，以酒调下，十日外饮啖如汤沃雪，亦知此理也。（出《本事方》）。

　　破故纸（四两，炒）　肉豆蔻（一两，生）

　　上为细末。用大肥枣四十九个，生姜四两，细切同煮，枣烂去姜，取枣剥去皮核，用肉研为膏，入药和杵，丸如梧桐子大。每服三十丸，盐汤下。

　　通经汤

　　治阴阳升降失常，暴感寒邪，真气不足，手足厥冷，囊缩，或少腹急痛，并皆治之。

　　蛇床子（三两）　左顾牡蛎（三两，为末）　浮萍草（三两）　草香附子（三两，为末）

　　磁石（二两，引针试有力者，杵如豆大，用绢袋盛煎十遍，勿用）

　　用向阳仰泉水一斗，同上件药煎至七升，滤粗，贮于瓶中，临卧阴器贮于瓶口中，提地户三七遍，熏浸少时，倾于盆中，通手淋射少时。

　　玉锁丹

　　治精气虚滑，或遗而泄，或梦而脱，不能得禁。兼涩精，养气壮阳。

　　龙骨　莲花蕊　鸡头实　乌梅肉（以上各等分）

　　上为细末，蒸山药，熟去皮，研如膏和丸，如小豆大。每日空心进二十丸，米饮汤下。

　　固真丹

　　养真气，补不足。治下元衰惫，精神减少。常服令人益精髓。

　　南乳香（半两）　代赭石（丁头者）　拣丁香　广木香　没药　桂府滑石　舶上茴香　沉香木通　甘草　朱砂（为衣。以上十味各一两）　莲子心（三分）

　　上为细末。醋浸宿，　饼丸，如鸡头大，选辰火日合，比午时前恶毕，合时忌鸡、犬、妇人。阴干，盛在竹筒子内，再选只火日服一丸。（假令初日初服一丸，初二日服二丸，一日遇丙丁火日之类是也。）

　　未央丸

　　治气血虚弱，肢体沉重，情思少乐，饮食减少，及肾气衰惫，腰腿沉重。

　　巨胜子（九蒸九曝）　巴戟（去心）　川椒（去目）　枸杞　甘菊花　菖蒲　人参（去芦头。以上各一两）

　　上用金　袈裟一具，东流水洗千遍，荷叶裹，用文武火烧稍干，好酒煮烂，入药末为丸，如梧桐子大。每服六七十丸至百丸，空心温酒或米饮下，日进二服。（药一两，用膏末子一两。）

　　玉蕊丹

　　治小肠气疼痛不可忍，欲绝。

　　青木香（七钱半）　茴香（半两）　蝎梢（半两）　黑附子（炮裂，去皮脐，一两）　白矾（生，二钱半）　阳起石（半两）　硫黄（细研，五钱）　砂（汤化去土，水飞令至净，半两）

　　上同再研极细，酒面糊为丸，如梧桐子大。于疾发时，用新绵秤二钱半烧灰，与药十五丸同研，热酒调下。甚者加至二十丸，实时气定，不上攻，须臾即愈。久有此疾者，日服十丸，半月小便中当有如桃胶，即根本除矣。其效不可具录。

　　接真汤

　　治阴病手足厥冷、脐腹疼痛、真气不足、衰惫欲绝者。

　　沉香（二钱）　丁香（二钱）　附子（炮裂，去皮脐，秤四钱）　麝香（一钱）

　　上为粗末。水二盏，生姜七片，枣二枚去核，煎至一盏，滤去滓，温服，只作一服。

　　天雄丸

　　治真气不足，阳气衰惫，失精腰痛，脐腹　急。及阳不兴，男子本气脱者，并宜服。

　　蛤蚧（一对）　朱砂（二钱）　沉香（三钱）　丁香（三钱）　阳起石（三钱）　钟乳粉（半钱）　木香（二钱半）　紫梢花（半两）　晚蚕蛾（一两半）　牡蛎粉（二钱半）　天雄（一个）　桂（二钱半）　石燕子（一对，炭火烧，淬醋七次）　鹿茸（半两，酥炙）　白米（二钱半）　苁蓉（半两，酒浸三日，焙干）　菟丝子（三钱，酒浸，焙干）　龙骨（二钱半）　海马（一对）　乳香（三钱）上件药二十味，杵为细末，炼蜜和丸，如弹子大。每服一丸，空心细嚼，好酒煎木通、入麝香少许送，不得过三服。

　　胡桃丸

　　益精补髓，强筋壮骨，延年益寿，悦心明目，滋润肌肤，壮年高人脏腑不燥结，久服百病皆除。

　　破故纸　杜仲　萆　胡桃仁（四两）

　　上将破故纸、杜仲、萆　三味捣罗为细末，次入胡桃膏子一处秤和令匀，再捣千余下，丸如桐子大。每服三十丸至五十丸，空心温酒下，盐汤亦可。

　　延寿丹

　　治肾经不足，补精髓，益气壮元阳，久服轻身耐老。

　　松脂（三十两，依法煮炼白者）　茯苓　甘菊花（一十两）　柏子仁（十两。各取末）

　　上四味为末，炼蜜和丸，如梧桐子大。每服二十丸，空心温酒送下，或盐汤亦可，一日三服，应是诸疾，服之皆愈。

　　补养五脏六腑，强筋壮骨，黑髭发，坚固牙齿，久服延年益寿，驻颜色。

　　何首乌（去粗皮）

　　上不犯铜铁器，为细末，用枣肉和丸，如豌豆大，每服七八十丸，空心温酒送下，或米饮亦可。忌猪肉、血、无鳞鱼，触筑无力。

　　肾气丸

　　治肾气虚乏，下元冷惫，夜多漩溺，脚膝缓弱，肢体倦怠，面色黧黑，可思饮食。

　　又治香港脚上入少腹不仁及虚损不足，渴饮冷水，腰重疼痛，少腹拘急，小便不利，或男子消渴小便反多者，并宜服之。

　　熟干地黄（八两）　山药（四两）　白茯苓（三两）　山茱萸（三两）　泽泻（四两）　牡丹皮（三两）　五味子（六两）　桂心（三两）

　　上为细末，炼蜜和丸，如梧桐子大。每服五十丸，空心温酒送。

　　卷七

　　治积热门

　　紫雪

　　红雪通中散

　　凉膈散

　　洗心散

　　八正散

　　妙香丸

　　龙脑鸡苏丸

　　加减火府丸

　　神芎丸

　　清凉饮子

　　消痞丸

　　贺兰先生解毒丸

　　治时疾神圣热药

　　黄连解毒汤

　　牛黄泻心汤

　　无忧散

　　清心丸

　　时毒药

　　酒蒸黄连丸

　　管仲散

　　海仙丸

　　三黄丸

　　治泄痢门

　　豆蔻固肠丸

　　缩砂丸

　　真方圣散子

　　戊巳丸（必用方）

　　坚中丸

　　炙肝散

　　水煮木香膏

　　润肠橘香丸

　　润肠丸

　　换肠丸

　　二圣散

　　加减神功丸

　　肉豆蔻丸

　　浓朴丸

　　大已寒丸

　　吴茱萸丸

　　黄连乌梅丸

　　大道固肠丸

　　椒艾丸

　　附子荜茇丸

　　大圣散

　　卷七

　　治积热门

　　紫雪

　　疗香港脚毒遍内外，烦热不解，口中生疮，狂荡叫走，瘴疫毒疠，卒死温疟，五尸五注，心腹诸疾，　刺切痛，及解诸热药毒，发邪热卒黄等，并解蛊毒，鬼魅野道热毒。又治小儿惊痫百病。

