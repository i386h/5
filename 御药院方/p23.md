<!-- { "loadSidebar": true } -->

　　上二味为细末，炼蜜和丸，如梧桐子大。每服一十丸，临卧麦门冬酒送下。

　　时毒药

　　治时疾生热，疙瘩在咽喉间，增寒壮热，头痛，头面赤肿，状若雷头，相传染无可救者，并宜服之。

　　大黄（生用）　寒水石（生用）　当归（各等分）

　　上为细末。每服二三钱至五钱，无根水调下，食后服，临时观虚实加减服之。

　　酒蒸黄连丸

　　治消渴，日饮水数升，渐至三二斗，小便五七十次，发热瘦弱，口甘，食已如饥，此名消瘅。今用黄连味苦寒，无毒，除热气，止烦渴，浓肠胃，消渴之人饮水，脾胃恶湿，黄连为对。

　　黄连（净半斤，酒二升，重汤蒸，候时取出晒干）

　　上为细末，滴水和丸，如梧桐子大。每服五十丸，大茶饭前服之，温水送下。（初伏日，为头服之。）

　　管仲散

　　解一切诸热毒，或中食毒、酒毒、药毒等，并皆解之。

　　黄连　管仲　甘草（各三钱）　骆驼蓬（五钱）

　　上为细末，每服三钱，冷水调下。

　　海仙丸

　　治诸伏热，头目不清，神志昏塞，解诸大毒。以取水之精，渍于船板木中，缕见风日，久则日炙变为青色，以取太阳之气，水见太阳之气而晒曝，中有阴阳之气结而不散，聚而成青。服之分阴阳，去邪热，调脏腑。圣人处治以度物之气味所用，且如东壁墙上土，取之，以新水调化，取清服之，治腑脏不调。谓脾主于土，脾受湿濡泻，取以太阳真火，其土引入于脾，藉太阳真火之气，以除去其湿，而吐泻得止。又以鱼骨入喉中肉内不出，烧鱼纲灰，新水调服，其鱼骨实时便出。又有月蚀疮不愈者，令人烧救月鼓杖，烧灰，干掺疮上，立已。

　　此圣人取其物类相感故也。具船板青与上同意。

　　船板青（五两）　酥油饼末（一两半）

　　上为细末，稀面糊和丸，如梧桐子大。每服四五十丸，酒送下，不拘时候。

　　三黄丸

　　治法《千金方》同，治吐血、黄胆、热病。

　　黄连（半两）　黄芩　大黄（各二钱半）

　　上件为细末，炼蜜和丸，如梧桐子大。每服五七十丸，温水送下，食前。

　　治泄痢门

　　豆蔻固肠丸

　　治脾胃虚弱，脏腑频滑，可思饮食，肠鸣腹痛，并皆治之。

　　木香　赤石脂　干姜　缩砂　浓朴（生姜制）　肉豆蔻（面裹煨，去面。各一两）

　　上为细末，面糊和丸，如梧桐子大。每服六十丸，食前米饮下。

　　缩砂丸

　　治大便泄泻，米谷不化，腹中疼痛，可思饮食。

　　缩砂仁　黄连（去须，微炒）　附子（炮，去皮脐）　吴茱萸（汤洗七次，焙干，微炒）

　　诃子皮　肉豆蔻（各一两）　干姜（炮）　木香（各半两）

　　上为细末，水煮面糊和丸，如梧桐子大。每服五十丸，食前米饮送下。

　　真方圣散子

　　治男子、妇人脾胃受湿，中脘停寒，吃物频伤，心胸满闷，胁肋膨胀，肠鸣虚痞，小腹坚痛，脐下强急；或大便不调，米谷迟化，里急后重，下痢脓血，或下五色，或便如鱼脑，或如豆汁，或有鲜血，或如烂肉相似，日夜无度，久而不愈，嗜卧怠堕，虚羸，肢体沉困，寒热时作。此药能固养脾胃温中，止腹痛，服之甚有所益。

　　御米壳（三两，捣碎，醋炒黄色）　肉豆蔻（面裹煨，去面）　赤石脂　乌鱼骨（去皮）

　　甘草（炙黄）　拣丁香　诃子皮　干姜（炮制。以上各一两）

　　上件为细末。每服先用水一盏，入乳香少许，煎五七沸，调药末二钱，和滓食前热服。

　　戊巳丸（必用方）

　　治脾胃受湿，米谷不化，泄泻注下。

　　黄连（锉如豆）　吴茱萸　白芍药（锉如豆，各四两）

　　上同炒，候吴茱萸黄熟则止，放冷，为细末，水煮面糊为丸，如梧桐子大。每服五七十丸，食前米饮下。

　　坚中丸

　　治脾胃受湿，滑泻注下。

　　黄连（去须，一两）　黄柏（一两）　陈皮（半两）　赤茯苓（去皮，一两）　白朮　泽泻（各一两）　肉豆蔻　白芍药　人参　桂　半夏曲（各半两）

　　上为细末，水浸　饼和丸，如梧桐子大。每服五七十丸，食前温米饮送下。

　　炙肝散

　　治脾胃虚弱，五劳七伤，肌体羸瘦，全不思食，久患泄泻，肠滑不止，心胸满闷，脐腹疼痛。或便脓血，困倦无力，四肢沉重，心劳口疮，并皆治之。

　　木香　白朮　生犀末　山茵陈（去枝梗）　红豆蔻　缩砂仁　桂（去粗皮）　人参（去芦头）　黑附子（炮制，去皮脐）　石斛（锉，炒）　狗参（去皮）　川芎　良姜　柴胡（去苗）　诃子（炮，去核）　草豆蔻（炮去皮。各一两半）　陈皮（去白）　白芍药　白芜荑（炒，去皮）　干姜（炮）　桔梗　吴茱萸（洗，焙干）　防风　紫菀（去土）　紫参（去皮。各半两）

　　上二十五味各修制毕，捣罗为细末。每服二钱，羊肝二两，去筋膜，薄批，掺药，入葱白、生姜丝、盐各少许，拌匀，用纸裹水湿，文武火煨熟，却用生姜粥送下，食前，日进二服。

　　水煮木香膏

　　治脾胃受湿，脏腑滑泻，腹中疼痛，日夜无度，肠鸣水声，不思饮食，每欲利时里急后重。或下赤黄，或便脓血，并宜服之。

　　木香　丁香　诃子皮　当归　藿香叶　黄连（去须）　白芍药　青皮（去白）　陈皮（去白）　甘草（炙）　浓朴（生姜制。各一两）　枳实（麸炒）　干姜（炮。各半两）　乳香　肉豆蔻　缩砂仁（各一两半）　御米壳（蜜水拌炒深黄色，六两）

　　上为细末，炼蜜和丸，如弹子大。每服一丸，水一大盏，擘破，煎至七分，和滓稍热服，食前。

　　润肠橘香丸

　　此二味降气润肠，服之大肠自无涩。

　　橘皮　杏仁（去皮尖，双仁，麸炒黄色。各等分）

　　上为细末，炼蜜和丸，如梧桐子大。每服五十丸，空腹温水下。久服不损胃气。

　　润肠丸

　　治津液耗少，大便秘涩，下焦气滞。常服消食下气，祛风润燥。

　　威灵仙茸（一两半）　郁李仁（去皮，半两）　木香（二钱）　枳实（二钱半，麸炒）　麻仁（七钱半）　槟榔（三钱）　人参（二钱半）

　　上件为细末，炼蜜和丸，如梧桐子大。每服三十丸至五十丸，生姜汤下，食后临卧服。

　　换肠丸

　　治泄泻不止及诸下痢之疾。

　　御米壳（一两，去鬲蒂，碎，微炒，净秤）　木香　诃子皮　白芍药　甘草（炒）　当归（去芦头，炒）　人参（各一两）　白朮　白茯苓（去皮，各一两半）

　　上件为细末，炼蜜和丸，如弹子大。每服一丸，水一盏煎化，稍热食前服。

　　二圣散

　　治泄痢不问新久，并皆治之。

　　干黑木耳（一两，炒）　鹿角胶（一分，炒如珠子）

　　上为细末。每服三四钱，温酒调下，不拘时候。

　　加减神功丸

　　治三焦气涩，心腹痞闷，六腑风热，大便不通，腰腿疼痛，肩背重闷，头昏面热，口苦咽干，心胸烦躁，睡卧不安。及治香港脚并素有风人，大便结燥。

　　诃黎勒（四两）　人参（二两，去芦头）　牵牛（四两，微炒）　天麻仁（另捣如膏，四两）

　　上为细末，入麻仁捣研匀，炼蜜为丸，如梧桐子大。每服四十丸，温水下，温酒、米饮皆可服，食后临卧。如大便不通，可倍丸数，以利为度。

　　肉豆蔻丸

　　治肠虚胃弱，停积风冷，大便泄泻，水谷不化，腹胁胀痛，下痢脓血，遍数频并里急后重，呕逆恶心，肢体困倦，饮食减少，并宜服。

　　肉豆蔻（面裹煨）　黑附子（炮，去皮脐）　川姜（炮）　桂（去粗皮）　硫黄（研）　白朮（炒）　当归（去芦头）　诃子皮（各一两）　川乌头（炮，去皮脐）　红豆蔻（各半两）

　　上为细末，醋面糊为丸，如梧桐子大。每服三十丸，米饮送下，空心食前服。

　　浓朴丸

　　和脾暖胃，益气。治心腹疼痛，胸膈虚痞，腹胀肠鸣，口苦吞酸，肢体倦怠，饮食减少，痰逆恶心，时发呕吐，便利不调，或即泄泻，并宜服之。

　　浓朴（去皮，生姜汁制，四两）　干姜（炮）　桂（去皮）　川椒（去闭口及目，微炒。

　　各二两）

　　上为细末，水煮面糊为丸，如梧桐子大。每服三十丸至五十丸，温米饮下，食前服。

　　大已寒丸

　　治中焦气弱，脾胃受寒，饮食不美，气不调和，退阴助阳，除脏腑积冷，心腹疼痛，大便滑泄，腹中雷鸣，霍乱吐泻，手足厥逆，便利无度。及疗伤寒阴湿，形气沉困，自汗。

　　附子（炮，去皮脐）　川乌头（炮裂，去皮脐，锉作小块，如豆大，再炒令黄色）　川干姜（炮裂）　高良姜（锉，炒）　桂（去心）　吴茱萸（炒。各一两）

　　上为细末，醋煮面糊为丸，如梧桐子大。每服五七十丸，热米汤下，空心食前，日进二服，无所忌。

　　吴茱萸丸

　　治一切积冷，脾胃不和，心腹疼痛，呕吐泄泻，腹内绞痛。

　　吴茱萸（洗七次，焙干，半两）　良姜（锉碎，五两）　干姜（炮，五两）

　　上件三味，各修制毕，捣罗为细末，醋打面糊为丸，如梧桐子大。每服五十丸，空心食前，清粥饮送下。

　　黄连乌梅丸

　　治诸热利不瘥。

　　乌梅肉（炒）　黄连（去须。各四两）

　　上为细末，炼蜜和丸，如梧桐子大。每服二十丸，温米饮下，食前，日进二服。

　　大道固肠丸

　　治肠虚滑泄，水谷直下，完谷不化，久寒积冷，心腹胀满，可思饮食，怠惰嗜卧，困倦少力。又治白带，脉候沉微。

　　阳起石（烧一日）　硫黄（水飞）　赤石脂（烧通红）　白矾（枯过）　肉豆蔻（醋面裹，烧熟为度。各一两）　白龙骨（二两半）　川乌头（炮，去皮脐）　干姜（炮。各一两半）　木香　缩砂仁（各半两）

　　上件研，罗为细末，醋面糊为丸，如梧桐子大。每服五七十丸，空心粥饮下。

　　椒艾丸

　　治久虚寒，泄痢不止。

　　乌梅（去核，二两半，醋浸，布裹蒸）　川椒（炒，去目，一两）　柔成无滓艾（一两半）　干姜（炮）　赤石脂　黑附子（炮裂，去皮脐。各一两）

　　上件除乌梅外同为细末，将蒸乌梅肉研匀，更入熟枣肉、蜜少许和丸，如梧桐子大。每服二十丸，米饮汤下，食前。

　　附子荜茇丸

　　治经虚月候不时，肠滑下痢频，并常服助气安血，大补。

