<!-- { "loadSidebar": true } -->
　　黑附子（炮裂，去皮脐，三两）　官桂（去皮）　大椒　良姜（细锉，炒）　阳起石（火烧一日）　川姜（炮裂）　浓朴（生姜制）　白朮（锉）　白茯苓（去皮）　赤石脂（火烧通红。各二两）　肉豆蔻（醋和面裹烧，一两半）

　　上件各修制毕，捣罗为末，酒煮面糊为丸，如梧桐子大。每服四十丸，空心食前服。

　　大圣散

　　治脾胃积寒，心腹疼闷，脏腑泄泻，肠鸣绞痛。

　　益智（二两，连皮，炒）　川乌头（炮裂，去皮脐）　陈皮（汤浸，去白。各一两）　干姜（炮裂，半两）　茴香（七钱半，炒）　甘草（二钱半，炒）

　　上为末，纱罗子罗。每服二分，水一盏，入盐一捻，同煎至七分，去滓，食前热服。

　　卷八

　　治杂病门

　　拈痛散

　　圣灵丹

　　犀皮汤

　　澡洗药

　　玉粉散

　　淋渫药七宝散

　　淋渫顽荆散

　　洗发菊花散

　　刷牙沉香散

　　麝香散

　　乳香消毒散

　　虎杖散

　　没药乳香散

　　蒲黄散

　　接骨丹

　　当归血竭散

　　桃仁散

　　柏叶散

　　益脾丸

　　葛花散

　　抵圣散

　　五生膏

　　淋渫药威灵仙散

　　淋渫药地榆散

　　趁痛丸

　　摩腰丹

　　神枕法并序

　　牛蒡子丸

　　愈痔散

　　槐荆丸

　　结阴丹

　　蒴散

　　淋渫桂附散

　　淋渫乌头散

　　枳壳散

　　犀角散

　　擒虎散

　　何首乌散

　　镇肝丸

　　淋渫吴茱萸汤

　　枫香散

　　滕子丸

　　治漏药

　　地榆散

　　消肿木香散

　　葶苈木香散

　　葶苈丸

　　噙化荜澄茄丸

　　槟榔汤

　　接骨乌金散

　　干洗头香白芷散

　　芎散

　　通开散

　　腻粉散

　　金针散

　　木香枳壳丸

　　威灵仙散

　　搜风润肠丸

　　冲开散

　　淋渫蒴汤

　　干荷散

　　还童散

　　百花散

　　无碍丸

　　加脑子收阳粉

　　木瓜丸

　　引水散

　　海金沙散

　　管仲散

　　松节散

　　人参汤

　　菖蒲散

　　白蒺藜散

　　熨烙当归散

　　苦葫芦方

　　玉壶方

　　苦参丸

　　寻痛丸

　　琥珀散

　　金刚骨丸

　　如意散

　　三圣膏

　　梅觉春丸

　　荆芥散

　　洗风散

　　紫葛散

　　威灵仙丸

　　白莲散

　　止血散

　　乳香丸

　　淋渫药

　　干上药

　　收阳粉

　　五皮散

　　大腹皮

　　淋渫药山茱萸散

　　淋渫药丁香散（与上治法同）

　　淋浴九仙散

　　桂香膏

　　紫梢花散（与上治法同）

　　蛇床子散（以上三方治法同）

　　远志散

　　淋渫药（与前治法同）

　　丁香石燕子散

　　神应散

　　干散

　　三物膏

　　槐角丸

　　肿汤

　　琥珀药

　　麝香丸

　　熏蒸方

　　淋渫药鸡冠散

　　流气丸

　　牡蛎散

　　卷八

　　治杂病门

　　拈痛散

　　治肢节疼痛，熨烙药。

　　羌活（去芦头）　独活（去芦头）　细辛（去苗叶）　肉桂（去粗皮）　防风（去芦头并叉者）　白朮　川乌头（生，去皮脐）　良姜（锉）　麻黄（不去节）　天麻（去苗）　吴茱萸（生用）　葛根　乳香（另研）　小椒（去子及闭口者）　全蝎（生用）　当归（去苗。

　　以上各一两）　川姜（生用，半两）

　　上为粗末，入乳香匀。每抄药一十钱，痛甚者加至十五钱，同细盐一升一处炒，令极热，用熟绢袋内贮药，熨烙痛处，不拘早晚，频用为效。如药冷即再炒一次，用毕，其炒药不用。

　　圣灵丹

　　治一切打扑伤损及折伤疼痛不可忍者，并皆治之。

　　乳香（五钱）　乌梅（去核五个）　莴苣子（盏，炒黄，取二两八钱）

　　上为细末，炼蜜为丸，如弹子大。每服一丸，细嚼热酒下，吃一服时不痛，如痛再服。

　　犀皮汤

　　治髭发干涩，令润泽洗发方。

　　小麦麸（半升，计二两半）　半夏（汤洗七次，去滑，锉，一两）　沉香末（半两）　生姜（一两，和皮用，切）

　　上都用药水两碗，入生姜一两，和皮细切，同煎三两沸，生绢滤去滓，取清汁，入龙、麝少许搅匀，洗髭发令润柔易长。

　　澡洗药

　　淋渫一切诸风。

　　干荷叶（三十二两）　威灵仙（去土）　本（去土）　藿香叶　零陵　茅香（各一十六两）　甘松（去土）　香白芷（各八两）

　　上为粗末，每用二两，生绢袋盛，用水二桶，约四斗，煎三沸，放稍热，于无风处淋渫了，避风少时。常用治遍身瘙痒，光腻皮肤。如水少时，更添入熟热水，斟量得所使用，勿令添入冷水，药末不添。

　　玉粉散

　　治热汗浸渍成疮，肿痒　痛。

　　定粉（一两）　蛤粉（半两）　石膏（半两）　白石脂（半两）　滑石（八两半）　白龙骨（半两）　粟米粉（二两）　寒水石（烧通赤，于净地上放冷出火毒，一两）

　　上为末，再研极细匀，每用药干擦患处。

　　淋渫药七宝散

　　治热汗浸渍成疮，痒痛不已。

　　黄　当归　防风　荆芥穗　地骨皮　木通（各二两）　白矾（一两）

　　上为粗末，每用药一两，以水三大碗煎五六沸，滤去滓，稍热淋渫患处，拭干，避风少时。

　　淋渫顽荆散

　　治从高失坠及一切伤折，筋伤骨碎，瘀血结痛。

　　顽荆叶（一两半）　蔓荆子　白芷　细辛（去苗）　防风（去芦头）　桂心　川芎　丁皮羌活（各一两）

　　上件为末，每度用药二两，盐半匙，葱白连根五茎，用浆水五升煎五七沸，去滓，通手淋渫痛处，冷即再换。淋渫了，宜避风暖盖。量病大小临时加减用药。

　　洗发菊花散

　　治头发脱落。

　　甘菊花（二两）　蔓荆子　干柏叶　川芎　桑根白皮（去粗皮，生用）　白芷　细辛（去苗）　旱莲草（根茎花叶以上。各一两）

　　上件粗筛，每用药二两，浆水三大碗，煎至两大碗，去滓沐发。

　　长发滋荣散生姜皮（焙干）　人参（各一两）

　　上为细末，每用生姜切断，蘸药末于发落处擦之，隔日用一次。

　　刷牙沉香散

　　荣养髭发，坚固牙齿。

　　沉香　白檀　醋石榴皮　诃子皮　青盐（研）　青黛（研。各二钱半）　当归　川苦楝（破四片，焙）　细辛（去苗）　香附子（各半两）　母丁香（一钱半）　荷叶灰（一钱）　南乳香（研，一钱）　龙脑（研）　麝香（研。各半钱）

　　上为细末。每用半钱，如常刷牙，温水漱之，早晚两次用。

　　麝香散

　　治鼻衄不止。

　　白矾（枯过，别研）　白龙骨（黏舌者，另研。各半两）　麝香（另研，半字）

　　上三味令匀，每用一字，先令冷水洗净，拭去鼻内血涕，然后吹药于鼻中，或以软纸湿过，蘸药鼻内尤妙。

　　乳香消毒散

　　治一切伤折，蹉跌　肿，疼痛不可忍者。

　　乳香（另研）　没药（另研）　白蔹　白芍药（各一两）　当归　白芥子（各半两）　黄柏（另研细末，三两）　滑石（二两）　黄丹（三钱）　加血竭（半钱，另研）

　　上为细末，入另研者一处再令研匀，每用新水调如稠膏，摊在纸花子上，贴患处。

　　虎杖散

　　治折伤，血瘀不散。

　　虎杖（锉，二两）　赤芍药（锉，一两）

　　上二味捣罗为细末，每服三钱匕，温酒调下，不拘时候。

　　没药乳香散

　　治打扑伤损，疼痛不可忍。

　　白朮（锉，微炒，五两）　当归（焙）　甘草（锉，炒）　白芷　没药（另研。各二两）

　　桂（去粗皮）　乳香（另研。各一两）

　　上件捣罗为细末，入研药再研令匀。每服二分，温酒一盏调下，不拘时候，日进二、三服。

　　蒲黄散

　　治因坠堕内损血。

　　蒲黄　当归　芍药（锉）　桂（去粗皮。各一两）

　　上件捣罗为细末。每用二钱，温酒调下，不拘时候。

　　接骨丹

　　治从高坠堕，伤损疼痛。

　　当归（切，焙，二两）　甘草（锉，炒，三两）　没药（另研，半两）　桂（去粗皮，一两半）　乳香（另研，半两）　泽兰（一两）　自然铜（火烧红，醋淬净七次，研，一两）

　　上为细末，入研者药再研令匀，水面糊和丸，如梧桐子大。每服三十丸，温酒送下，不拘时候，日进三服。

　　当归血竭散

　　治伤损筋骨，疼痛不可忍，宜服止痛。

　　麒麟竭（另研）　没药（另研）　当归　赤芍药　桂（各一两）　白芷（二两）

　　上六味为细末。每服二钱，用温酒调下，不拘时候。

　　桃仁散

　　治被压笮损，瘀血在腹中，　痛不散，心胸短气，大小便不通。

　　荆芥（半两）　大黄（生用）　蒲黄（各二两）　芎　桂　木通　当归（各一两）　桃仁（四十枚，汤浸去皮尖，麸炒）

　　上件为细末。每服二钱，用温酒调下，不拘时候，微利为度。

　　柏叶散

　　常使荣养髭须。

　　侧柏叶（四两）　何首乌　地骨皮　白芷（各二两）

　　上为粗末，每用半两，入生姜十片，水一大碗煎五七沸，去滓，淋洗髭须，临睡用。（系筛子筛。）

　　暖手法针砂（四两）　砂（研，一钱）

　　上同研匀，以醋或水拌令湿，用油纸裹之，盛在袋儿内，任意执之，冷即再拌。

　　代灸膏大附子（炮）　木香　吴茱萸（炒）　马蔺子　桂　蛇床子（各等分）

　　上为细末，每用药半匙，白面半匙，以生姜汁同煎成膏，以方元三寸纸花子上摊，贴在脐下，油子隔之，绵衣裹，自晚至明，一敷胜百壮，如腰痛腰上贴子。

　　益脾丸

　　饮酒不醉，又益脾胃。

　　葛花（二两）　小豆花（一两）　绿豆花（半两）　木香（一分）

　　上为细末，白蜜为丸，如梧桐子大。煎红花汤下十丸。或夜饮津液下五丸，不醉不妙。

　　葛花散

　　饮酒令人不醉。

　　葛花　小豆花（各一两）

　　上为末，每用三方寸匕，饮服行进葛汁及枇杷叶饮，倍能饮酒。又九月九日菊花，临饮服方寸匕。又小豆花叶阴干百日，末，服之。

　　抵圣散

　　治五淋。

