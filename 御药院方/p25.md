<!-- { "loadSidebar": true } -->
　　槟榔（面包裹，三钱）　赤芍药（一两）

　　上为粗末，用纱罗子罗。每服三钱，水一大盏，煎至七分，去滓温服。

　　五生膏

　　治寒湿客于经络，留结不散，疼痛不止。

　　生附子（去皮脐，半两）　当归　吴茱萸　桂　木香（各半两）

　　上为细末，每用药末三钱，取生姜自然汁调如膏，摊于蜡纸上，贴痛处，干即更易新者，上用绵子或软帛系定。

　　淋渫药威灵仙散

　　治大肠头痒痛，或肿闷。

　　威灵仙　枳壳（各一两）

　　上为粗末，每用一两，水三碗同煎至一碗半，澄去滓，乘热熏，通手浴，不拘时候。

　　淋渫药地榆散

　　治肛门痛痒或肿。

　　地榆　蒴　荆芥穗　苦参　蛇床子（各等分）

　　上为粗末，每用药一匙，水一碗煎二、三沸，去滓，通手避风处热洗患处。

　　发鬓秃落生发膏莽草（一两）　防风　升麻　白芷（各二两）　荠　（二两）　蜣螂（四个）　驴　膏　豹膏（一作狗膏）　马　膏　熊膏（一作雄鹞膏）　猪膏上一十一味，诸膏成煎各半升，合煎诸药，沸则下停，冷复上火，三五沸止，滤去滓，敷头择当用之。

　　趁痛丸

　　治风毒留客日深，气虚邪实，攻击不定，走注疼痛。

　　大戟（刮去皮）　甘遂　白芥子（各一两）　大麦面（一两，并前三味末拌和作饼子，慢火炙黄熟，再为细末）

　　上除大麦面一两外，碾罗为细末，与大麦面拌和令匀，周薄面糊为丸，如梧桐子大。每服十丸，渐加至十五丸，空心用冷酒送下。

　　摩腰丹

　　治寒湿腰痛。

　　附子（炮裂，去皮脐，为末）　白矾（烧灰用）　橘皮（去穰，为末）　丁香　木香　雄黄（研）　硫黄（研）　吴茱萸（为末）　杏仁（去皮尖）　干姜（炮。各一两）　麝香（另研）　腻粉（另研。各一钱）　朱砂（研，一两）

　　上同为细末，研药匀，炼蜜和丸，每两作八丸，每用一丸，生姜汁化开，薄摊痛处，用绵裹了，干后手擦，令药力入里为妙。

　　神枕法并序

　　叙曰：昔太山下老翁者，失其名字。汉武东巡见老翁锄于道，背上有白光高数尺。帝怪而问之：有道术否？老翁对曰：臣昔年八十五时，衰老垂死，头白齿落，有道士者教臣服枣饮水绝谷，并作神枕法。中有三十二物，其三十二物中二十四物善，以当二十四气；其八物毒，以应八风。臣行转少，黑发更生，堕齿复出，日行三百里。臣今年一百八十矣，不能弃世入山，顾恋子孙，复还食谷，又已三十余年，犹得神枕之力，往不复老。武帝视老翁颜壮当如五十许人。验问其邻人，皆云：信然。帝乃从受其方，作枕，而不能随其绝谷饮水也。

　　方用五月五日、七月七日取山林柏以为枕，长一尺二寸，高四寸，空中容一斗二升，以柏心赤者为盖，浓二分，盖致之令密，又当使可开闭也，又钻盖上为三行，行四十九孔，凡一百二十孔，令容粟米大。其用药：芎　当归　白芷　辛荑　杜衡　白朮　本　木兰　蜀椒　桂　干姜　防风　人参桔梗　白薇　荆实（一云牡荆实）　肉苁蓉　飞廉　柏实　薏苡仁子　款冬花　白冲　秦椒麋芜（以上二十四味以应二十四气，后加八味毒者，以应八风）　乌头　附子　藜芦　皂角草石矾　半夏　细辛上三十二物各一两，皆　咀，以毒药上安之满枕中。用囊以枕百日，面有光泽，一年体中所疾及有风疾一一皆愈瘥，而身尽香，四年白发变黑，齿落重生，耳目聪明，神方验秘，不传非其人也。　本是老芎　母也。武帝以问东方朔，答云：昔女廉以此方传玉青，玉青以传广成子，广成子以传黄帝。近者谷城道士淳于公枕此药枕耳，百余岁而头发不白。夫病之来皆从阳脉起，今枕药枕，风邪不得侵人矣。又虽布囊衣枕，犹当复以帏囊重包之，须欲卧枕时乃脱去之耳。诏赐老翁疋帛，老翁不受，曰：臣之于君犹子之于父也。子知道，道以上之于父，义不受赏。又臣非卖道者，以陛下好善，故进此耳。帝止而更赐诸药。

　　牛蒡子丸

　　治风毒结核，瘰　肿硬，疼痛内消。

　　牛蒡子（微炒）　何首乌（各二两）　干薄荷　雄黄（各一两）　麝香　牛黄（各二钱半）　皂角（七挺，水二升，捶汁，熬成利余药丸）

　　上为细末，以皂角膏子为丸，如梧桐子大。每服二十丸，煎黄　汤送下。

　　出油药龙骨　乌鱼骨　滑石　定粉（各一两）　风化大灰（四两）

　　上五味捣罗为细末，如冬月用热坑上爆，夏月用日头炙。

　　愈痔散

　　治男子、妇人一切肠风痔漏，无问新久，皆可服之，立效。

　　南乳香（另研）　槐花（微炒）　木香　商枳壳（麸炒，去穰）　鹤虱　荜澄茄（去蒂）

　　白芜荑（各一两）

　　上为细末，始服后先嚼核桃一个，次用热酒一盏，调药二钱，空心食前，日进一服。忌发热风动气等物。

　　槐荆丸

　　治男子、妇人肠风痔漏，先脏腑后便血，宜服之。

　　槐花（微炒）　荆芥穗（去土）　枳壳（麸炒，去穰，各一两）　白矾（生）　薄荷叶郁金（各半两）

　　上为细末，水面糊为丸，如梧桐子大。每服六十丸，空心食前，温粥饮送下，日进二服。

　　结阴丹

　　治肠风下血及脏毒下血，诸大便下血疾。

　　枳壳（麸炒，去穰）　威灵仙　黄　椿根白皮　陈皮　何首乌　荆芥穗（各等分）

　　上为细末，酒面糊内入蜜少许，同和丸，如梧桐子大。每服五十丸至七十丸，食前米饮下。

　　蒴散

　　治营卫不顺，气血偏虚，风寒湿气，攻注脚膝疼痛。

　　蒴　吴茱萸　顽荆　黄　防风　防己（各四两）　踯躅花　白独活　荆芥穗　本（各二两）

　　上件为粗末，都入，水半碗，葱白二七茎细锉，木瓜半个按碎，拌令匀，分作三分。每用药一分，于铫内慢火炒，令通热，用绵帛两重裹药熨引痛处。如觉药微冷，依前别炒。余药更换熨之，三剂必减。

　　淋渫桂附散

　　治因伤损后筋骨疼痛。

　　桂（去粗皮）　附子（生，去皮脐）　白矾　细辛（去苗叶）　白芷（各一两）　五加皮（锉）　桑叶（各二两）

　　上件捣筛为散，每剂用二两，入葱白连根十茎，水一斗煎一沸，逐旋淋渫立效。

　　淋渫乌头散

　　治一切顽痹不仁及筋骨疼痛挛急。

　　泽乌头（生用，不去皮）　木鳖子（去壳）　白芥子　鳖甲（去裙　，各一两）　杏仁（生用，不去皮，一百个）

　　上为粗末，都作一次，用水三大碗，煎数沸去滓，乘热淋渫患处，冷即再暖热，依前淋渫三五遍，其药无力不用。

　　枳壳散

　　治肠风痔　，便血无数，疼痛不可忍者。

　　枳壳（麸炒，去穰）　槐子（微炒黄色）　荆芥穗（各半两）

　　上为细末。每服三钱，薄粟米粥调下，如人行一二里地，再用粥压之，空心，日进二三服。

　　犀角散

　　治风寒暑湿，毒瓦斯攻注，经脉凝涩，蓄于筋骨经隧之间，或在四肢，肉色不变，发作连骨髓痛，乍歇乍作，或昼静夜发，去来不常，并宜服之。

　　犀角（镑）　当归　白芍药（各二两）　牛膝（酒浸一宿）　沉香　木香　虎头骨（酥炙。各四两）　槲叶脉（二大握）　麝香（半两）

　　上件除麝香外　咀，每用药一两，水三盏半，煎至一盏半，滤取清汁，内麝香抄半钱搅匀，放温服，食前，日进三服。

　　擒虎散

　　若有前证，或脏腑稍实，宜间服擒虎散三两服，疏导肠胃中涩滞郁积毒瓦斯。

　　没药　当归　黑牵牛（生）　大黄（各一两）　甘草（生一钱）

　　上为粗散，每服五钱匕，用皂角刺七个，捶破隔宿，以酒一升浸之，来日取酒一盏，更加水一盏，内栝蒌子七粒，同煎至十分，去滓，取及盏内八分许，放温服，远以后服，以利为度。

　　何首乌散

　　治风痒疮，揉之汁出。

　　何首乌（四两）

　　上为粗末，每用水一大碗，入艾叶半抄，煎至半碗，入药末一大匙，再煎三两沸，去粗热洗，拭干后，敷贴艾煎膏。

　　镇肝丸

　　治瘰　结核肿硬，令内消。

　　皂角六挺（去皮弦，内二挺涂酥炙黄，二挺用陈皮末二两水调涂皂角上，炙，二挺用青皮末二两水调涂皂角上，炙黄）

　　上为细末，用精羊缕肉捣丸，如梧桐子大。每服三十丸，渐加至五六十丸，温水下，临卧食后。

　　治瘰　结核，肿硬不消，疼痛，宜服之。

　　麝香（半钱，研）　枳壳（去穰，二钱半，麸炒）　白丁香（二两）

　　上件为细末。每服二钱，用温酒半盏调匀，食后，日进一服。

　　淋渫吴茱萸汤

　　治风毒疮久不瘥。

　　吴茱萸　川乌头（生用，不去皮）　蛇床子　桂（各一两）　荆芥穗　附子（生，不去皮。各半两）

　　上为粗末，每用药半两，水半碗，煎三两沸，去粗，用帛子蘸药淋扫患处，临卧频频用之，后用枫香散。

　　枫香散

　　治诸风毒疮，发痒白屑起。

　　枫香脂　大黄　轻粉（各等分）

　　上为细末，生油调稀，擦患处。

　　滕子丸

　　治肠癖下血，痔漏结核疼痛。

　　藤子（一个重七钱者，酥炙，和皮用）　茴香（炒）　皂角刺（烧存性）　皮（烧存性）　枯白矾　白附子（炮）　枳壳（麸炒黄，去穰）　樗皮（焙干。各半两）　乳香（二钱半）

　　上件为细末，醋面糊为丸，如梧桐子大。每服四五十丸，温酒下，食前。如有痔疮疼痛，醋研五七丸，津唾涂患处。

　　治漏药

　　独角仙（一个，河南地分出，火炙去壳）　甜葶苈　砒（各半两，同研）

　　上件同细末，炼蜜为铤子。每用临时觑疮口大小，旋捏作锯，任于疮口内，其虫俱出，实时见效。

　　地榆散

　　治足胫湿毒，肿满，按之不起。

　　地榆　荆芥　蒴　苦参（各等分）

　　上为粗末，每用药二两，水三大碗，煎三五沸，去粗，避风处热淋洗患处，冷即再温。

　　消肿木香散

　　治湿毒肿，皮肉色不变。

　　木香　当归　射干　莽草　黄柏（另为末）　大黄（各等分）

　　上件为细末。每用药一大匙，入白面一匙头，淡醋调稀，慢火上熬令稠，摊在纸花子上，贴患处，勿令大干，另换新药，一日四五次。

　　葶苈木香散

　　治湿热内余，水肿腹胀，小便赤涩，大便滑泄，膝胫肿满。

