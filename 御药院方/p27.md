<!-- { "loadSidebar": true } -->
　　苁蓉（酒浸）　牛膝（酒浸）　当归（各四两）　血竭　没药（各五钱）　木瓜　威灵仙防风（各二两）　石菖蒲　牵牛（各四两）　人参（三两）　全蝎　白花蛇（酒浸）　朱砂麝香　天麻（各二钱）　雄黄（三钱）

　　上件为细末，水面糊为丸，如梧桐子大。每服五十丸，浸木瓜酒送。

　　如意散

　　治疥疮时发痒痛。

　　干漆（生）　黑狗脊（生）　轻粉（研）　僧　黄（生研。各一两）

　　上为细末，研药令匀，每用药先微搔破，用生油调如稀糊，擦患处，一日三两次用。

　　三圣膏

　　治鬓发髭脱落，令生长方。

　　黑附子（生）　蔓荆子　柏子仁（各半两）

　　上件为细末，乌鸡脂和，捣研千下，于瓷合内密封，百日取出，涂住髭发落处，三五日即生，自然牢壮不落。

　　代茶新饮黄　通草（各二斤）　茯苓　干姜　桑根白皮　干葛（各一斤）　鼠黏根（三斤，湿加一斤）　生干地黄　枸杞根（洗）　忍冬（十二月采枝茎叶，阴干，湿加五两）　薏苡仁（各十一两）　菝　（六两）　麦门冬（去心）　葳蕤（各五两）

　　上一十四味，并拣择取州土坚实上者，刮削如法，然后称大斤两，各各另捣。以马尾罗子筛之，不用细，搅令匀调，重筛，务令相入，不令偏并。另取黄白楮皮、白皮根相兼细切者，取浓汁和搜，令硬软得所，更方臼中捣，另作一竹卷子，闱阔二寸半，浓二分以下，临时斟量大小浓薄作之，此亦无定，众手依摸捻作饼子，中心穿孔，日曝干，百余饼为一穿，即以葛蔓为绳贯之，竹作篾亦得，阳挂之，通风阴处妙。若须煮用，以炭火上炙，令香熟，勿令焦，臼中捣末，任随时取足，煎以代茶，大都浓薄量之，着少盐煮之，频扬之，即滑美，着盐、橘皮、荜茇亦佳。除风破气，理丹石，补腰脚，聪耳明目，坚肌长肉，缓筋骨，通腠理，头脑闭闷，眼睛疼痛，心虚脚弱，不能行步，其效不可言。若患香港脚、肺气、疝气、咳嗽，入口即愈。患消中消渴尤验。主疗既多，不复一一俱说，且服之立取其验。禅居高士持宜多饮，畅脏腑，调适血脉，少服益，多心力，无劳饥饱，饮之甚良。若腊月腊日合之，十年不败。

　　梅觉春丸

　　专治阳事痿弱。

　　丁香　木香　朱砂（研。各一钱）　黑附子（一个重半两者，剜去中心成空瓮子）

　　上将丁香、木香、朱砂等三味同为细末，倾在附子瓮儿内，以荞麦面和，如饼剂裹却，用生萝卜一个径四寸，劈作两半，中间剜得可容上件药，置之于内，以竹签子签定，用六一泥固了，约浓半指许，于净地剜一坑子，深五寸许，用炭火烧红，去了炭火及灰，令坑内净，用好醋一盏泼在坑子泣定，将药安在坑内四畔，用炭火一斤铺盖，　之一时辰为度，去火，用新盆合定，令冷，与后药一处为末。

　　舶上茴香（炒）　天台乌药　白茯苓（去皮。各一钱）　地龙（去土，秤一字）

　　上为细末，酒煮面糊为丸，如绿豆大，每服二十丸，空心乳汤酒送下。

　　旋生春散（同上方一对服）

　　朱砂（一分）　紫矿（二钱）　丁香（一钱）　木香　没食子（和皮）　川楝子（锉）　川茴香（炒）　阳起石（　）　广零陵香　乳香　漏兰（炮，去皮）　麝香　没药（以上各一钱）　蛤蚧（一对，酥炙）

　　上为细末。每服一大盏，温酒调下，食前先服丸子药，相随服散子药，十日见效，亦不可久服，待药力败再服之。初服此药权忌房事，恐走药力。可量药力欲尽，再接引服之，虽年老之人与少壮无异。

　　荆芥散

　　治肺壅脑热，鼻渊不止。

　　荆芥穗　藿香叶（各一两）　芎　（二两）　莎草根（炒，去毛二两）　石膏（研如粉，一两半）　龙脑（一钱）

　　上件为细末。每服三钱，食后荆芥汤调下，

　　洗风散

　　洗疗一切风毒，头面生疮。

　　防风（去芦头）　荆芥穗　吴白芷　川芎　蔓荆子（去白）　威灵仙（去土）　何首乌　白茯苓（去皮，各一两）　苦参　白牵牛（各半斤）

　　上件同为粗末，每用药末三两，好浆水三升，煎五七沸，去滓洗面，每日早晚二次用。

　　紫葛散

　　消肿散毒。

　　紫葛　升麻　黄芩　赤小豆　白蔹　榆白皮　玄参（各一两）　木香（半两）　黄连　大黄（各二两）

　　上为细末。每用温水调药，涂扫赤肿处，药干再扫。

　　威灵仙丸

　　宣通五脏，去腹内冷滞，心膈痰水，久积症瘕，　癖气块，膀胱冷脓恶水，腰膝冷疼，但是腰脚肿痛麻痹皆可治之。

　　威灵仙（生用）

　　上为细末，炼蜜和丸，如梧桐子大。每服三十丸，渐加至五十丸，温酒送下，食前忌茶。

　　白莲散

　　治瘢　及或雕青，或肌肉内破。用纸灰烙，以纸灰渍入肉中不去，便似雕青不去，宜用此药。

　　花减（二钱）　桑柴灰（炒，一钱）　风化锻石（半钱）　糯米（三钱）

　　上将药一处盛在小瓷罐儿内，上用瓦盖口，用黄泥固济，以文武火焙定半时，取出药，用乳钵研令极细。每用先用针尖拨过　子，用药少许干贴，忌油腻物及当风行立。

　　止血散

　　治阳风下血，或在便前，或在便后。在便前者，其血近，肾肝血也；在便后者，心肺血也，其血远，此药并主之。

　　皂角刺（烧灰，二两）　胡桃仁（去皮）　破故纸（炒）　槐花（各一两半）

　　上为细末，每服二钱，清米饮点下，温酒亦得。

　　乳香丸

　　肾虚骨节疼痛，兼打扑伤折，从高坠下，跌扑伤损，及治寒湿搏于骨节之间，疼痛有时，并皆治之。

　　苍朮（五两，去黑皮，炒）　泽乌头（三两，生，去皮脐）　乳香（一两）　天仙子（炒黑）　自然铜（醋淬七返）　黑牵牛（微炒）　官桂（去粗皮。以上四味各二两二钱半）

　　上件为细末，水面糊和丸，如梧桐子大。每服十丸至十五丸，食前空心，温酒送下。

　　淋渫药

　　治肠风痔疾经久不瘥，痔已成漏，疮口脓汁涓涓不绝及疮内有虫痒痛不止，并宜淋洗之。

　　如疮不破者，用后方干上药涂贴。

　　威灵仙（去土）　荆芥穗（去土）　商枳壳（炒，去穰）　乳香（各一两）　凤眼草（二两）　细辛（二钱半，去苗）

　　上为粗末，每用药三两，水一大升半，同煎至一升，滤去滓，稍热淋洗患处。如冷后再温热，更洗一遍不用。如洗罢用绵或熟白绢揩干上药，如疮破后不须上药，只淋洗。

　　干上药

　　如疮不破，用前方淋漂讫，用此药涂之。

　　马牙硝（另研）　马勃（各半两）　轻粉（二钱半）

　　上为细末，如疮痒痛不破者，觑疮大小用药末多少，津液调成膏，擦于患处，日用三五次。

　　收阳粉

　　治一切虚汗、盗汗、自汗及漏风等诸证。

　　本　麻黄根　白芷（各半两）　米粉（一两半）

　　上为细末，搅和匀，纱帛包，扑敷汗出腿儿痛处。

　　五皮散

　　治他病瘥后，或久痢之后身体、面目、四肢浮肿，小便不利，脉虚而大。此由脾肺虚弱不能营运诸气，气虚不理，散漫于皮肤肌肉之间，故令肿满也。此药并宜服之。

　　大腹皮

　　赤茯苓皮　生姜皮　陈橘皮　桑根白皮（炒。各等分）

　　上件为粗末。每服五钱，水一大盏同煎至八分，去滓温服，不拘时候，日进二服。

　　淋渫药山茱萸散

　　治肾气虚弱，阴囊多汗，或冷肿痛不消，或牵引少腹时发疼痛，并皆治之。

　　山茱萸　吴茱萸　砂（飞）　紫梢花　零陵香　藿香叶　丁香皮（各半两）　木通　细辛续断　远志　蛇床子　木鳖子　天仙子（以上各三钱半）

　　上为粗末，每用一匙，水一碗煎五七沸，先以热气熏，然后浴，宜盖覆避风。

　　淋渫药丁香散（与上治法同）

　　紫梢花　丁香　肉桂　蛇床子　吴茱萸　细辛（去苗。以上各半两）　红豆　川芎　莨菪子　黑狗脊　藿香叶　甘松　山茱萸　蜀椒（后炒。以上各一两）　香附子　芫花　巴戟木香　甜葶苈（炒）　香白芷　槐子（炒）　芸苔子　天雄（炮裂，不去皮。以上各三分）

　　上件为粗末。每用酸浆水三升，药末一两，盐少许，煎五七沸，渐渐乘热小浴下部，临卧用之。

　　淋浴九仙散

　　助阳退阴，令坚颈急疾，阴痿阳事不举。

　　附子（炮裂，去皮脐）　蛇床子（去土）　石菖蒲　紫梢花　远志（去心）　雄蚕蛾（以上各一两）　浮萍草（二两）　丁香（半两）　韶脑（半两，另研）

　　上为粗末。每用水两碗，药末一两，葱白一茎细切，煎至一碗半，乘热淋洗拭干，仍避风冷，十年痿者十次见效。

　　桂香膏

　　治阴痿阳事不举。

　　桂（去粗皮）　牡蛎（烧）　蛇床子（炒。各半两）　细辛（去土）　零陵香（各一钱半）　胡椒（四十九粒）　麝香（另研，一钱）

　　上同为细末，临时每用一钱，津唾调，涂上立验。

　　紫梢花散（与上治法同）

　　紫梢花　母丁香　血竭（研）　牡蛎（烧。各半两）　桑螵蛸（一两）　本（七钱半）

　　蛇床子三钱　舶上茴香（一两）　晚蚕蛾（三钱）　南乳香上为粗末，每用药末三钱、水二升，煎至五沸去滓，热淋洗。

　　蛇床子散（以上三方治法同）

　　蛇床子　细辛　本　吴茱萸　小椒　枯矾　紫梢花（各半两）

　　上件为细末，每用药末半两，水三碗，煎至两碗，临卧稍热淋渫。

　　远志散

　　治形中痛及囊缩，津液不行。

　　远志（去心）　五味子（焙）　蛇床子（各等分）

　　上为细末，每用药末五钱，水三升，入葱白三寸，同煎三五沸，去滓，热淋渫。

　　淋渫药（与前治法同）

　　蛇床子（去皮，拣净，四两）

　　上为粗末，每用药一两，水二碗煎至一碗半，去滓，乘热熏下部，候通手淋浴，临睡用。

　　丁香石燕子散

　　治肾经不足，齿龈不固，或动摇不牢，或髭鬓斑白，或阴痿阳事不举，皆可用之。

　　丁香（二钱）　石燕子（一对，烧七遍，醋淬）　海马（一对，刀上火爆香）　舶上茴香（生用，另研，半两）　白矾（水飞）　龙骨（烧红。各半两）

　　上为末，每用一钱，擦左右牙后，用温酒送下，临卧时用。

　　神应散

　　治诸疮肿硬，色白不溃，疼痛不已。

　　吴茱萸（不以多少，生用）

　　上为粗末，熨烙却，用盐包盖之。

　　干散

