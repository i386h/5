<!-- { "loadSidebar": true } -->
　　治津液不收摄泄汗，玄府不闭，腠疏汗多不止，宜用。

　　滑石（二两）　白芷（半两）　寒水石粉（半两）　黄丹（生，看多少，用颜色如桃红为度）

　　上件并为极细末，和匀，每用干擦患处。

　　三物膏

　　齿者骨之所终，髓之所养。若嗽咽令液灾不干齿，揩理无妨。因风招病，由此用三物膏揩擦，令牙齿坚牢。

　　柳枝　桑核　槐枝（各锉，一升）

　　上三味，以水二斗同煎至一斗，去滓，入好盐一斤，熬成膏，瓷合内贮，临卧揩牙妙。

　　槐角丸

　　治肠风痔疾，大便涩滞，气结不通，饮食衰少，面黄肌瘦。或下血不止，或在便前、或在便后者，并宜服之。

　　槐角（一斤，麸炒令焦熟，拣净秤）　黄　（锉）　枳壳（麸炒，去穰）　熟干地黄　当归防风（各四两）　木香（一两）

　　上为细末，水煮面糊为丸，如梧桐子大。每服六七十丸，温米饮送下，不拘时候。

　　肿汤

　　治诸肿痛不消，或筋脉拘挛，不能屈伸。

　　蒲翁盈（黄花地丁）　枸杞苗　鹭鸶藤　升麻　葛根（各等分）

　　上为粗末。每用半两，水一升煎十沸，去滓热　，冷则再暖。

　　琥珀药

　　治阴囊瘙痒不已及自汗不收。

　　西琥珀（六钱）　枯白矾（一钱）　黄丹（七钱）　麝香（四钱）　龙泉粉（二两）

　　上为细末，每用半钱，掺在手心于患处擦。

　　麝香丸

　　治妇人阴中久冷，或成白带淋沥不断，久无子息。

　　零陵香　藿香（各二钱）　蛇床子（半两）　吴茱萸　枯白矾　木香（各三钱）　麝香（二钱半）　丁香　韶脑（各一钱半）　不灰木　白芷（各二钱半）　龙骨（五钱）

　　上为细末，炼蜜和丸，每两作四十丸。每用一丸，绵裹内阴中。

　　熏蒸方

　　治肾气衰少，脾肾肝三经受于寒湿，停于腿膝，使经络凝而不行，变成脚痹，故发疼痛。

　　此药能和营卫，通经络。

　　小麦麸（约四五升）　小椒（一把）　盐　葱白（三大茎，寸切）　酒（一盏）　醋（不计多少，搅拌上件麸等，湿润为度）

　　上件以银器炒，令极热，摊卧褥下，将所患腿脚就卧熏蒸，薄衣被盖，得汗出匀遍，约半个时辰，撤去炒麸，止就铺褥中卧，待一两时辰以来，觉汗稍解，再用收阳粉扑敷汗孔毕，然后出铺卧中，勿见风。

　　淋渫药鸡冠散

　　治五痔肛边肿痛，或生鼠乳，或穿穴，或生疮，久而不愈，变成漏疮。

　　鸡冠花　凤眼草（各一两）

　　上为粗末，每用药半两，水一碗半煎三五沸，热淋渫患处。

　　流气丸

　　治五积六聚，症瘕癖块，留饮，以上此疾皆系寒气客搏于肠胃之间，久而停留不去，变成诸疾。此药能消导滞气，通和阴阳，消旧饮，虽年高气弱皆可服。

　　木香　川茴香（微炒）　菖蒲　青皮（去穰）　蓬莪朮（炒，锉）　红橘皮（去穰）　槟榔萝卜子　补骨脂（微炒）　荜澄茄　缩砂仁　神曲（微炒）　麦　（微炒）　枳壳（去穰。以上各一两）　牵牛（微炒，一两半）

　　上为细末，面糊和丸，如梧桐子大。每服五十丸，食后细嚼，白豆蔻仁一枚，白汤送下。

　　牡蛎散

　　治虚汗不止，玄府不闭。

　　牡蛎（一两，钳锅内盛，用盐泥固济，木炭火烧昼夜）　定粉（半两，研）

　　上一处同研，令匀及细，用绵裹之，擦于患处。

　　卷九

　　治咽喉口齿门

　　消毒散

　　利膈散

　　如圣汤

　　龙脑散

　　龙脑破毒散

　　漱口沉香散

　　槐枝散

　　天门冬丸

　　漱口地黄散

　　硼砂散

　　仙方地黄散

　　祛毒牛黄膏

　　春冰散

　　消毒宽喉散

　　咽喉碧玉散

　　麝香朱砂丸

　　龙麝聚圣丹

　　朱砂膏

　　胡桐泪散

　　增损如圣汤

　　一捻金散

　　生地黄散

　　发声散

　　乳香膏

　　胡桐律散

　　仙方刷牙药

　　莽草散

　　玉池散

　　太和散

　　甘露饮子

　　地黄散

　　当归散

　　密陀僧散

　　麝香散

　　槐白皮散

　　立胜散

　　石胆散

　　黑牙缝刷牙药

　　延龄散

　　犀角升麻汤

　　玉尘散

　　青雪散

　　细辛散

　　一字散

　　露蜂房散

　　熟铜末散

　　细辛汤

　　荜茇散

　　牢牙如圣散

　　宣牙膏

　　五倍子散

　　代针散

　　白龙散

　　青龙散

　　漱毒散

　　升麻散

　　独活散

　　五灵膏

　　射干散

　　柳豆散

　　血竭散

　　地骨皮汤

　　丁香散

　　柳枝散

　　乳香定痛散

　　三圣散

　　立效散

　　补骨脂散

　　香附子散

　　追风散

　　酱散

　　草叶散

　　地龙散

　　本散

　　漱风散

　　草乌头散

　　地黄饼子

　　土蒺藜散

　　一字救苦散

　　二圣丸

　　槐枝八仙散

　　柳枝汤

　　二胜散

　　槟榔散

　　香芎散

　　升麻丸

　　人参清肺散

　　救生散

　　开关散

　　犀角散

　　中都惠民司无名儿药

　　鼠黏子散

　　五痹散

　　茯苓散

　　如圣散

　　乌犀汤

　　黑参丸

　　甘桔汤

　　应痛散

　　牙药麝香散

　　清上防风散

　　地黄膏

　　青金散

　　桔梗汤

　　凉膈甘露丸

　　消毒犀角饮子

　　石燕子散

　　牢牙石燕子散

　　加减牙药麝香散

　　二色漆牙药

　　白牙药升麻散

　　白牙药真珠散

　　白牙药

　　会仙救苦丹

　　柳花散

　　牙药方

　　雄黄膏

　　定痛散

　　生肌桃红散

　　旋筛巫云膏

　　陈希夷刷牙药

　　如圣丸

　　诃子散

　　如神散

　　沉香散

　　常使齿药玉池散

　　吹喉散

　　青硼砂散

　　搐药斩邪散

　　雄黄散

　　卷九

　　治咽喉口齿门

　　消毒散

　　治小儿疮疹已出未能匀透及毒瓦斯涩遏，虽出不快，壮热狂躁，咽膈窒塞，睡卧不安，大便秘涩，及治大人小儿上膈攻热，咽喉肿痛，胸膈不利，并宜服之。

　　牛蒡子（　，六两）　甘草（炙，二两）　荆芥穗（一两）

　　上为粗末。每服一钱，用水一盏煎至七分，去滓温服，食后。小儿量力少少与之。如治疮疹，若大便利者，不宜服之。

　　利膈散

　　治咽喉诸疾肿痛生疮。

　　黑牵牛（炒）　甘草（炒。各四两）　防风（一两）　牛蒡子（炒，八两）

　　上件各慢火炒令熟，与防风同为细末。每服二钱，沸汤一大盏，点药澄清，温服，不拘时候。

　　如圣汤

　　治风热毒瓦斯上攻，咽喉咽痛，喉痹肿塞，妨闷及肺壅咳嗽，咯唾脓血，胸满振寒，咽干不渴，时出浊沫，气息腥臭，久久吐脓，状如米粥。又治伤寒咽痛。

　　桔梗（一两）　甘草（锉，炒，二两）

　　上为粗末，每服二钱，水一盏煎至七分，去滓温服，小儿时时呷服，食后临卧。

　　龙脑散

　　治咽喉肿痛，皆因风热在于脾肺，邪毒蕴滞，胸膈不利，故发疼痛；及急喉痹，闭塞肿痛，粥饮难咽。

　　硼砂　脑子　朱砂（各一分）　滑石（细末，半两）　石膏（水飞，二两）　甘草（生取末，炒，少半钱，重一字）

　　上为细末。每服半钱，用新汲水调服，或干掺咽津亦得。

　　龙脑破毒散

　　治不侧急慢喉痹，咽喉肿塞不通。

　　盆硝（研细，四两）　白僵蚕（微炒，去嘴，为末抄八钱）　甘草（生为末，抄八钱）　青黛（秤八钱）　马勃（末，秤三钱）　蒲黄（秤半两）　脑子（秤一钱）　麝香（一钱）

　　上同研令匀细，用瓷合子收，如有病证，每用药一钱，用新汲水少半盏调匀，细细呷咽。

　　如是喉痹，即破出血便愈。如不是喉痹，自然消散也。若是诸般舌胀，用药半钱，以指蘸药擦在舌上下，咽津。如是小儿，一钱作四五服，亦如前法用。并不计时候。

　　漱口沉香散

　　治牙槽热毒之气冲发，齿　肿痛，或疮，或瘥，或发，并宜服之。

　　香附子（八两）　沉香　升麻（各一两）　华细辛（半两）

　　上为细末，每用二钱，水一大盏同煎至三两沸，去滓温漱，冷吐，误咽不妨，不计时候，日用三四次。

　　槐枝散

　　治牙齿肿痛，牙龈宣露，气臭，齿挺出，时发疼痛，常用去疳牢牙。

　　细辛（去土，一两）　蝎梢（生，二钱半）　川芎　白芷（各一两）

　　上为细末，每用半钱，擦在牙痛处，有涎即吐，误咽无妨，早晨临卧，日用一两遍。

　　天门冬丸

　　治上膈郁热，咽喉肿痛，唇焦舌干，腮颊生疮，解化痰毒，并宜服之。

　　天门冬（慢火炙）　玄参（汤洗，焙干）　牛蒡子（炒。各一两）　百药煎　紫苏叶（各半两）　甘草（炙）　人参（各一两半）

　　上为细末，炼蜜和丸，如皂子大。每服一丸，噙化咽津，食后。

　　漱口地黄散

　　治脾热，风热上攻，咽喉肿痛生疮，闭塞不通，或生舌胀。

　　黄芩（八两）　甘草（生二两半）　荆芥穗（一两）　薄荷叶（一两）

　　上为细末，每用二钱，水一盏，入薄荷少许，煎三两沸，去滓，热漱冷吐，不计时候。

　　硼砂散

　　治心脾风毒热无发，咽喉生疮，肿疼痛，或子舌胀，或木舌、重舌胀至肿闷塞，水浆不下。

　　南玄参　管仲　白茯苓（去皮）　缩砂仁　滑石（研）　荆芥穗　山豆根　甘草（生用）

　　青黛（研。各半两）　硼砂（研，三两）　蒲黄　薄荷叶（各一两）　寒水石（烧过研，二两半）

　　上为细末，入研药匀。每服半钱，新水调下。或诸舌胀，掺在舌上，咽津无妨，不计时候。

　　仙方地黄散

　　治牙齿黄色不白，常用此药令牙齿莹白，涤除腐气，牙齿坚牢，龈槽固密，黑髭鬓。

　　猪牙皂角　干生姜　升麻　槐角子　生干地黄　木律　华细辛　旱莲　香白芷　干荷叶（各二两）　青盐（另研，一两）

　　上锉碎，用锅子内烧有青烟，存性为度，用纱罗子重罗，另研青盐末，和匀，同入药内。

　　每用少许刷牙，蘸药刷牙，合口少时，有涎即吐，然后用温水漱口，早晨临卧用。

