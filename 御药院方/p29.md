<!-- { "loadSidebar": true } -->
　　祛毒牛黄膏

　　治大人小儿咽喉肿痛，舌本强硬，或满口生疮，涎潮喘急，胸膈不利，饮食难进。

　　牛黄（研，二钱半）　人参（一两）　南琥珀　犀角屑（取极细末）　桔梗　生干地黄（沉水研。以上各半两）　雄黄（飞，二两）　川升麻　南玄参（各三钱）　蛤粉（水飞，四两）　南硼砂（半两）　朱砂（飞研，七钱）　铅白霜（一钱）　脑子（三钱）　金箔（为衣）　寒水石（烧赤，去火毒，三两，研）

　　上为细末，入研药匀，炼蜜和丸，如小弹子大，金箔为衣，用瓷器内收。每服一丸，浓煎薄荷汤，温化下，或新汲水化服亦得，食后，日进三两服。更或噙化咽津亦得。

　　春冰散

　　治脾肺积热，咽喉赤肿疼痛。

　　大黄（生，一两）　盆硝（二两）　薄荷　甘草（微炒。各三两）

　　上为细末。每服二钱，食后新水一盏调服，入蜜少许亦得。

　　消毒宽喉散

　　治急慢喉痹，咽喉闭塞、肿痛，或舌本强硬，满口生疮。

　　寒水石（生，四两）　马牙硝　朴硝（各六钱）　青黛（半两）

　　上为极细末。每服二钱，浓煎薄荷汤点匀，热漱咽喉内，冷吐，误咽不妨，不计时候，日用三五次。

　　咽喉碧玉散

　　治心肺积热上攻，咽喉肿痛闭塞，水浆不下，或生喉疖，重舌、木舌肿胀，并宜服之。

　　青黛　盆硝　蒲黄　甘草末（各一两）

　　上同研匀细，每用药少许，干掺在咽咽内，细细咽津，绵裹噙化亦得。若作丸，沙糖和丸，每两作五十丸，每服一丸，噙化咽津亦得。

　　麝香朱砂丸

　　治咽喉肿塞闭痛，或作疮疖，或舌本肿胀，满口生疮，津液难咽。

　　烧寒水石（拣净，一斤）　马牙硝（生用，七钱）　南硼砂（二两）　铅白霜　龙脑（各三钱）　麝香（二钱）　甘草（二十两，熬膏）　朱砂（一两半，为衣）

　　上研极匀细，用甘草膏子和丸，如梧桐子大，朱砂为衣。每服一两丸，噙化咽津，不拘时候。

　　龙麝聚圣丹

　　治心脾客热，毒瓦斯攻冲，咽喉赤肿疼痛；或成喉疖；或结硬不消，愈而复发，经久不瘥；或舌本肿胀，满口生疮，饮食难咽，并宜服之。

　　川芎（一两）　生地黄　犀角屑　羚羊角　南琥珀（研）　南玄参　桔梗　连翘（以上各半两，《拔粹》方各五钱）　马牙硝（研）　人参　赤茯苓（去皮）　升麻　牛黄（研）　麝香（研）　脑子（研。以上各三钱）　南硼砂（研，一两）　铅白霜（研，一钱）　朱砂（水飞，半两）　金箔（为衣，五十片）

　　上为细末，炼蜜和为丸，每两作一十五丸，用金箔为衣。每服一丸，用薄荷汤化下，或新水化服亦得。更或细嚼服，并噙化咽津，皆可服食，或临卧，日进三两服。

　　朱砂膏

　　镇心安神及解热损漱血等疾。

　　金末（二钱半）　朱砂（另研）　珍珠末　生犀　甘草（炙）　人参　玳瑁（以上各一两）　西琥珀（另研）　牛黄　麝香　龙脑　南硼砂　羚羊角　赤茯苓　远志（去心。以上各半两）　苏合香油　铁粉（各一分）　安息香（半两，酒熬，去砂石，另研入药）

　　上都为末，拌和炼蜜，破苏合油剂，诸药为小铤子，更以金箔裹之，瓷器内收，密封。

　　每服一皂子大，食后噙化。卫尉叶承得效，并阿胶丸相杂服。此药活血安神，更胜至宝丹。

　　每两作五铤子。

　　胡桐泪散

　　治足阳明经虚，风热所袭，传流齿牙，攻注龈肉，则致肿结妨闷，甚者，与龈间津液相搏化为脓汁，宜用此药。

　　胡桐泪　石胆　黄矾　芦荟（各半两）　朱砂　细辛　当归　牛膝　川芎（各二钱半）　乱发灰　麝香（各一钱一字）　川升麻（半两）

　　上件为细末，先以甘草汤漱口，后用药少许敷之。如常用少许揩齿，祛风退热，消肿化毒，牢牙，永无宣露血疳之疾。

　　增损如圣汤

　　治心肺风热攻冲会厌，语声不出，咽喉妨闷肿痛，并皆服之。

　　桔梗（二两）　甘草（微炒，一两半）　防风（半两）　枳壳（汤浸，去穰，二钱半）

　　上件为细末。每服三钱，水一大盏煎至七分，去滓，入酥如枣大，搅匀，温服，食后。

　　一捻金散

　　治牙齿疼痛。

　　蜗稍（二钱）　川芎（一两）　华阴细辛　香白芷（各半两）

　　上为细末。每服少许，以指蘸药擦牙痛处，吐津，误咽不妨，不计时候。

　　生地黄散

　　治牙齿疼痛。

　　生地黄　升麻　川芎　华阴细辛（择净）　露蜂窝（炒焦）　防风（以上各一两）　大皂角（二钱，去黑皮，炙焦）

　　上为粗末，每服三四钱，水一大盏，入荆芥数穗，同煎至八分，去滓，微热漱，冷吐，食后或临卧。日漱三两服。

　　发声散

　　治咽喉语声不出。

　　栝蒌皮（细锉，慢火炒赤黄）　白僵蚕（去头，微炒黄）　甘草（锉，炒黄色。各等分）

　　上为极细末。每服一二钱，用温酒调下，或浓生姜汤调服，更用半钱，绵裹噙化咽津亦得，并不计时候，日三两服。

　　乳香膏

　　治虫　牙齿疼痛，去虫止痛。

　　乳香　雄黄　细辛（净）　皂角（炙有性。各一钱）　莽草　麝香（各半两）

　　上为细末，熔黄蜡和成铤子，看虫窍大小塞在窍内，上用少许绵子填盖之，有津即吐，误咽不妨。食后或临卧。

　　胡桐律散

　　牢牙止痛。

　　胡桐律（二钱半）　生地黄　升麻（各半两）　川芎（一两）　白芷（半两）　细辛（二钱半）　烧寒水石（二两，研）　青盐（研）　麝香（研。各半钱）

　　上为细末。每用少许擦牙痛处，吐津，误咽不妨，日用五七次。

　　仙方刷牙药

　　乌髭鬓，牢牙齿，延年迟老。

　　青盐（二两半）　坚诃子（二十个）　芝麻粹（五两）　夏蚕砂（七钱）　旱莲草（一两半）　皂角（不　者，去皮，二两）

　　上同为末，醋浆水和丸，如球子大，晒干，用新瓦藏瓶内盛药，用盐泥固，候干留一小眼子出烟，置一净砖上，用木炭火烧烟淡，药熟之后即出，旋研。如常刷之，如已白者，百日黑，未白者，半月见效，唯频刷尤妙。

　　莽草散

　　治牙齿痛，乌髭鬓牢牙。

　　莽草　生姜　柳枝皮（取白）　牛膝（去苗）　胡蒜子　生干地黄　菟丝子　无食子　桐子漆　猪牙皂角（以上各六两）

　　上件各锉如麻豆大，入藏瓶，盐泥固，火　一日后，入地一尺二寸深埋，三复时取出，露三夜，不得见日气，研罗为细散，每用手指蘸药于牙上旋擦。

　　玉池散

　　治牙痛或动摇不牢。

　　地骨皮　白芷　升麻　防风　细辛　川芎　槐花　当归（去芦头）　本（去土）　甘草（生。以上各四钱）

　　上件为粗散，每用抄三钱，水一盏，入生姜三片，黑豆三十粒，同煎至七分，去滓，热漱冷吐。

　　太和散

　　治牙齿动摇，龈肉浮肿，虫　发痛。

　　梧桐律　生干地黄　白茯苓（各半两）　华阴细辛　川芎　升麻　香白芷（各三钱）　麝香（半钱）　青盐（一钱）　猪牙皂角（烧存性，二钱）

　　上为细末，青盐麝香另研，拌匀。每用药少许，以指蘸药擦牙病处。常用去疳，牢牙定疼止痛。

　　治语声不出，胸满短气，涎嗽喘闷，咽喉噎塞。

　　升麻　桔梗　川芎　桑白皮（各一两）　甘草　羌活　马兜铃（各半两）

　　上件为细末，每服一钱，水一盏，入竹茹、薄荷，同煎至六分，去滓，食后温服。

　　甘露饮子

　　治男子妇人胃中客热，口气，齿龈肿闷宣露，心中久热，不欲食，喜眠睡及咽喉中有疮，并皆治之。

　　熟地黄　生干地黄　天门冬（去心）　麦门冬（去心）　黄芩　枇杷叶（去心）　石斛　枳壳（麸炒，去穰）　山茵陈　甘草（炙。各等分）

　　上捣筛为粗末。每服五钱，水一大盏，煎至七分，去滓温服，食后。若齿龈宣露肿闷，煎药嗽之，冷热皆可，极效。

　　地黄散

　　治风热攻注阳明，齿痛龈肿，或血出宣露。

　　生地黄（一两半）　防风　细辛　薄荷叶　地骨皮　本（各一两）　当归　草叶　荆芥穗（各半两）

　　上同为粗末。每用四钱，水一盏半，煎至一盏去滓，微热漱口，冷即吐之，不计时候。

　　当归散

　　治血气不调，风毒攻注，齿龈肿闷生疮，时有脓血，或成齿漏，久而不愈。

　　当归　牛膝（生。各一两）　细辛　丁香　木香（各半两）

　　上为细末，每用指蘸贴于齿龈病处，吐津，咽津不妨，无时。

　　密陀僧散

　　治齿龈宣露，肿闷生疮，或有脓血。

　　密陀僧　雄黄（各半两）　石胆（二钱）　麝香（一字）

　　上为细末，每用少许干贴患处，吐津，误咽不妨，不计时候。

　　治齿龈并口唇生疮肿痛。

　　晚蚕蛾　五倍子　密陀僧（各一两）

　　上件同为细末，每用少许干敷疮上，有津吐去。

　　麝香散

　　治龈颊，口舌生疮。

　　麝香（一分，系一钱内十分中一分）　乳香（半钱）　白龙骨（一钱半）　定粉（二钱半）　乌鱼骨（去皮，微炙黄，一钱半）　槟榔（生锉，一枚）　密陀僧（半两）　寒水石（烧赤，三钱半）　黄丹（慢火微炒，一钱）

　　上件为细末。每用少许干上疮处，有津即吐，咽无妨，不拘时候，日三五次上。

　　槐白皮散

　　治牙齿动摇，不住寒热，嚼物隐痛，时发时止。

　　槐白皮（半两）　地骨皮　荜茇　五灵脂（各半两）　蛇床子（微炒）　乳香（另研，二钱半）　麝香（半钱，另研）

　　上为细末，入研药令匀，每用少许贴牙病处，吐津，误咽不妨。如痛不已，用药末三钱，水一盏，煎令沸，和滓热漱，冷吐，并不计时候。

　　立胜散

　　治牙齿肿闷疼痛，宣泄诸阳毒瓦斯，行经络郁滞。

　　藜芦　猪牙皂角（去皮，炙）　白矾（生）　雄黄（研。各一分）　细辛　蝎梢（各半钱）上同为末。每用一豆许，噙温水，随患左右鼻内搐。

　　石胆散

　　治齿龈肿痛生疮，或欲成疳，乍瘥乍发。

　　石胆（三钱）　胡桐律（半钱）　蟾酥（半两）　轻粉（抄一钱，秤重半钱）

　　上为细末，每用食后临卧，敷半字于患处贴，吐津，咽不妨。

　　黑牙缝刷牙药

