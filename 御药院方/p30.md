<!-- { "loadSidebar": true } -->
　　香附子散绿矾（五钱，一半生用，一半锅子内炒令烟，放冷用）　五倍子　诃子皮（各五钱）　香白芷（三钱）　甘松　栗蓬（各二钱）　枣核灰（三钱）　螺蟾（二钱，青者）　石胆（五钱，生铁上试如铜）　香附子（四钱）　麝香（半钱）

　　上件为细末，入麝香一味拌匀，每日早晨先刷牙洁净，然后用药刷，温水漱口，候少时稍等方吐，令牙缝黑牙板白，牢牙黑髭鬓，永不患牙痛。

　　延龄散

　　牢牙齿，定疼痛，固龈肿，益气血，黑髭鬓，大有神效。

　　泽乌头　皂角（去皮子）　生地黄（各一两）

　　上三味同为粗末，用生姜自然汁和成团子，用槐枝火烧令烟尽，取出于净地上，用碗盖一宿出火毒，再捣为细末，入后件药：细辛（取末）　青盐（各三钱）　石胆　白矾灰　麝香（各二钱，以上五味各另研）

　　上件入前药中，同研令匀细，每用擦牙病处，或用刷牙蘸刷亦得，早晨食后临卧，日用三次，有津即吐，误咽不妨。

　　犀角升麻汤

　　治阳明经络受风热，口唇、颊车、发鬓肿痛及鼻额间连头痛。

　　犀角（七钱半）　川升麻（五钱）　防风（三钱半）　羌活（三钱一字）　川芎　白附子香白芷（各二钱半）　黄芩（三钱半）　生甘草（一钱半）

　　上　咀，都作一服，水五盏煎至三盏半，去滓，分作三服，一日服讫，其证必减，如脏腑有些溏不妨。

　　玉尘散

　　治大人小儿咽喉肿痛，口舌生疮。

　　寒水石（烧，三两）　马牙硝（枯，一钱）　铅白霜（半钱）　南硼砂（半两）

　　上为细末，每用少许，干掺口疮上，咽津无妨，不拘时候。

　　青雪散

　　治鱼骨鲠咽喉内不出，并急慢喉痹。

　　盆硝（二两）　白僵蚕（去头，炒黄色，取末，一钱半）　牙硝（三钱）　甘草（生，取末，一钱半）　青黛（二钱）

　　上件为细末，每用二钱，用井花水半盏调药，细细呷服，或少许频干掺，咽津亦得。

　　细辛散

　　治牙齿疼痛。

　　露蜂房　荆芥　细辛（各等分）

　　上为粗末，每用三钱，水一大盏煎至七分，去滓温漱，冷吐。

　　一字散

　　治牙齿疼痛。

　　蝎稍　细辛　露蜂房（炒黄）　高良姜　荜茇　胡椒（各半两）

　　上为细末，每用半字，噙温水，随痛左右鼻内搐，更用半钱擦牙痛，有津即吐，误咽不妨，不拘时候。

　　露蜂房散

　　治牙齿疼痛，经验神效。

　　大戟（三两）　防风（半两）　露蜂房（炒黄）　细辛（各一两）

　　上件为细末，每用五钱，水一大盏煎至八分，去滓热漱，冷吐，不拘时候。

　　熟铜末散

　　治牙齿非时脱落，令牢定。

　　熟铜末（一两）　当归　地骨皮　细辛　防风（各一分）

　　上为细末，和铜末同研如粉，封齿，日夜二三度，三五日牢定。一月忌嚼硬物。封齿是先涂药在患处，用蜡纸封之。

　　细辛汤

　　治牙齿痛久不瘥。

　　细辛　荜茇（各等分）

　　上为粗末，每用一钱，水一中盏煎至七分，去滓热漱，冷吐。

　　荜茇散

　　治牙齿疼痛神妙。

　　荜茇（二钱）　蝎梢　良姜（各一钱）　草乌头尖（半钱，生，不去皮）

　　上为细末，指蘸擦牙痛处，吐津，误咽不妨。

　　牢牙如圣散

　　牢牙齿，止疼痛。

　　石燕子（三对，烧七返，醋淬）　乳香（另研）　青盐（各一两）　细辛（半两）

　　上为细末，每用以指蘸药干擦于痛处，良久温荆芥汤漱。

　　宣牙膏

　　治牙齿动摇不牢，疼痛不止。

　　龙骨　定粉（各二钱半，另研）　麝香（一字）

　　上件前二味为细末，后入麝香匀，用黄蜡一两，瓷盏内销开，入药于内搅匀，放冷取出，熨斗烧热，铺纸用药摊之匀薄，每用剪作纸条儿，临卧于齿患处、齿龈间封贴一宿，至次日早晨取出药。每夜用之，如此半月，消牙齿肿闷，生龈肉，治疳蚀，去风邪，牢牙齿，大有神妙。

　　五倍子散

　　治牙齿摇及外物所伤，诸药不效，欲落者。

　　川五倍子（半两）　干川地龙（去土，半两，微炒）

　　上为细末，先用生姜揩牙根，后以药末敷之，五日内不得攻硬物，如齿初折落时，热黏齿槽中，贴药齿上，即牢如故。

　　代针散

　　治咽喉肿痛，气息难通。

　　砂（为君，少许）　白矾（为臣，皂子大）　牙硝（一钱三分）　硝石（四两）　黄丹（半两五分）　巴豆（六枚，六甲）

　　上件粗瓷罐子一个，先煨令热，后次第渐又下药，巴豆逐个咬破后，有火焰尽，更入一个，续入蛇退皮一条，为之七擒，以火养成汁后，结硬乃成也。每用少许，以竹筒子吹在患处，忌鸡、犬、妇人见之，唯腊月合之。

　　白龙散

　　治大人小儿咽喉肿痛，满口生疮。

　　西硼砂（一钱）　铅霜　脑子（各一字）　寒水石（一两，水飞）

　　上为细末，每用少许干掺舌上，咽津，不拘时候。

　　青龙散

　　治咽喉肿痛妨闷。

　　石膏（八两）　朴硝　甘草（生。各一两）　青黛（半两）

　　上为细末。每服二三钱，煎薄荷汤调匀，热嗽冷吐，不拘时候，误咽不妨。

　　治心风热毒克发咽喉，生疮肿痛，或木重舌胀，或紫舌胀至肿闷塞，水浆不下。

　　南玄参　管仲　白茯苓（去皮）　缩砂仁　滑石末　荆芥穗　山豆根　甘草（生。各半两）　南硼砂（三两）　郓州薄荷叶（一两）

　　上件除研药五味外，捣罗为细末，同合和匀。每服半钱，新水调下，或掺舌上，咽津无妨，不计时候。

　　漱毒散

　　治风热攻注，牙齿疼痛，久而不愈。

　　薄荷叶（三钱）　荆芥穗（半两）　细辛（一钱）　地骨皮（去粗皮，一两）

　　上件为粗末，每用七钱，水二盏煎至一盏半，去滓，食后温漱，冷吐。

　　升麻散

　　治牙齿疼痛，生龈肉，去热毒，解外风。

　　升麻　当归（切，焙）　防风（去叉。各一两）　本（去苗土）　甘草（炙）　白芷　细辛（去苗叶）　芎　（各半两）　木香（一分）

　　上件捣罗为散，更于乳钵中研细，涂贴齿龈。粗者，以水二盏，药五钱，煎五七沸去滓，热漱冷吐，误咽不妨。

　　独活散

　　清头目，发散风热，治阳明经不利，邪毒攻注牙齿，龈肉虚浮，宣露褪下，动摇发痛。

　　又治偏正头痛，渐渐攻注眼目，或发疼痛，视物不明，其药功效不可俱述。

　　川芎　独活　羌活　防风（各半两）　华细辛（二钱）　荆芥　郓薄荷　生地黄（各三钱）

　　上件为粗末。每服三钱，水一盏煎至八分，去滓温服，食后，日进三两服。

　　治牙齿疼痛。

　　良姜　胡椒　荜茇　细辛（各等分）

　　上为细末。每用少许，噙温水，随痛处鼻内搐。

　　治牙痛不可忍，诸药不效者。

　　独活（二两，去土）　华细辛根（一两，去土）

　　上为粗末，每用五钱，水二盏，入荆芥一穗，同煎至一盏去滓，热漱冷吐，无时。宜先用丁香散擦，后用此药漱三两次。

　　治阳明经风热，齿龈肿痛。

　　青黛（三钱）　薄荷叶（二钱）　细辛　盆硝　川芎　香白芷（各半两）

　　上为细末，以指蘸药擦齿肿处，吐津，误咽不妨，不计时候。

　　五灵膏

　　治牙齿动摇。

　　五灵脂（半两）　松脂　黄蜡（各一两）　黄丹（一分）　蟾酥（半字）

　　上件药同于瓷器中，以慢火熬成膏，用白熟绢上摊，候冷剪作片子，每夜贴于龈上，有津即吐，误咽无妨。此药临卧时用一次，于恶硬物底一个牙根儿下里外贴之，亦不甚闷，若是牙儿坚固，自然得力，不恶硬物也。

　　射干散

　　治咽喉中如有物，妨闷噎塞，疼痛闷乱，咽物不下。

　　射干　犀角屑　桔梗　川升麻（各三分）　诃黎勒皮　紫苏子（炒）　赤茯苓　枳壳（麸炒，去穰）　槟榔（各一两）　甘草（炙赤，锉）　木通（锉）　木香（各半两）

　　上件捣罗为粗末。每服三钱，水一中盏煎至八分，去滓温服，不拘时候。

　　柳豆散

　　治齿龈风肿，去齿根下热毒。

　　赤小豆（炒熟）　黑豆（炒熟。各一合）　柳枝（一握，锉）　地骨皮（一两）　柳蠹末（半合）

　　上件捣筛为散，每用四钱，水一大盏煎至七分，去滓，热漱冷吐，不拘时候。

　　血竭散

　　牢牙定痛，治牙根疰闷，连槽骨疼痛，久而不愈。

　　血竭　石胆　乳香　五灵脂　密陀僧（以上各等分）

　　上各另研极细，再同研匀，每用一字，指蘸涂贴牙病处，候少时，用温荆芥汤微漱，有津吐去，误咽不妨。

　　地骨皮汤

　　治牙齿疼痛，吃物不得。

　　地骨皮（一两）　细辛（去苗叶，半两）　生干地黄（一两）　戎盐（研，一分）

　　上四味粗捣筛，每用五钱匕，以水二盏煎三五沸，去滓，热漱冷吐，以瘥为度。

　　丁香散

　　治牙齿疼痛。

　　丁香　荜茇　蝎梢　大椒（各七个）

　　上为细末，每用少许，以指蘸药擦于牙痛处，有津即吐。

　　柳枝散

　　治牙齿诸疾。常用牢牙去风，甚效。

　　柳枝　槐枝（各长四寸，一握，切碎）　盐（四两）　皂角（不　者七铤）

　　上同入瓷瓶中，黄泥固济，糠火烧一宿后，冷取出，研细擦牙，用如前法。石佛庵主年七十余，云祖上多患牙疼脱落，得此方效。数世用之，齿白齐密，乃良方也。

　　乳香定痛散

　　治牙齿疼痛。

　　玄胡索　红豆（各二十个）　乳香（半钱）　青黛（二钱）　盆硝（半两）　麝香（一字）

　　上为细末，每用少许，以指蘸药擦于牙齿痛处，有津即吐，误咽不妨。如痛甚，用药一字，噙温水，随疼处鼻内搐。

　　三圣散

　　治牙齿疼痛久不已。

　　细辛（一两，锉）　荆芥穗（二两，锉）　苍耳茎（三两，锉）

　　上三味并　咀，每用半两，水三大盏煎至一盏半，去滓，热漱冷吐，误咽无妨，以痛止为度。

　　治牙齿疼痛不可忍。

　　寒水石（烧通红，研细，一两）　细辛（去苗叶土）　胡椒（各半两）荆芥穗（二钱半）

　　上件为细末，与寒水石一处再研，令细匀，用软刷牙，如常刷牙使用，日用三二次。

　　立效散

　　治牙疼不可忍。

