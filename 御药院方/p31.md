<!-- { "loadSidebar": true } -->
　　百草霜（研细）　沧盐（研细。各一钱）　麝香（拣去皮毛，另研极细，半钱）　乳香（研细，半钱）

　　上件一处再研匀细，每用少许，口噙温水，随牙疼一边鼻内搐之，用无时。

　　治牙疼。

　　升麻　荆芥穗　川芎　细辛（去苗叶土）　防风（各半两）　露蜂房（一钱）　椒（去目，微炒）

　　上为粗末，每用三钱，水一大盏煎三两沸，去滓，温漱冷吐。

　　补骨脂散

　　调养气血，治牙齿疼痛久不已。

　　补骨脂（二两）　青盐（半两）

　　上二味同炒，令微爆为度，候冷取出，捣为细末，每用少许，以指蘸药擦于牙齿疼处，有津即吐，误咽无妨。每日丁香散与补骨脂散相间使用。

　　香附子散

　　治牙齿疼痛，往来不歇。

　　草香附子（四两）　细辛（半两）

　　上为粗末，每用二钱，水一盏煎至八分，去滓，稍热漱，冷吐。

　　追风散

　　治牙齿疼痛不止。

　　川姜（炮制）　川椒（去目。各等分）

　　上为细末，每用以指蘸药，无时擦牙痛处，后用盐汤漱之。

　　酱散

　　治牙齿疼痛，发作往来，不久已。

　　酱　细辛（各半两）　大皂角（一铤，去皮子，青盐每窍隙满，火烧存性，细研用）

　　上件为细末，如痛时用软刷牙，蘸药刷痛处，次用　草叶散通口。

　　草叶散

　　治牙齿疼痛。

　　草叶　胡桐泪　升麻（各一两）　槐枝（二两）

　　上为粗末，每用一两，水二盏煎至一盏半，去滓，通口漱渫。

　　地龙散

　　治牙齿疼痛。

　　地龙（去土）　延胡索　荜茇（各一分）

　　上为细末，如左牙疼，用药一字，新绵裹，纳左耳中；右边牙疼，纳右耳中，其疼必止。

　　本散

　　治牙齿疼痛。

　　本（一两）　川芎　细辛（各半两）　胡桐律（三钱）　白矾灰（二钱）

　　上为细末，每用一指蘸药擦牙病处，吐津，误咽不妨，无时。

　　漱风散

　　治牙齿疼痛，并龈肿。

　　荆芥穗　本　细辛　香附子（各等分）

　　上为粗末，每用五钱，水一盏半煎至一盏，去滓，热漱冷吐，不拘时候。

　　草乌头散

　　治牙齿疼痛，动摇不稳，用之辟风邪，能令病牙易落。

　　草乌头（一两，炒，令紫黑色）　细辛（一钱）

　　上为细末，每用少许擦牙病处，后用手左右摇动，日用三五次，有津即吐，误咽不妨。

　　地黄饼子

　　治牙齿痛。

　　地黄（五斤）

　　上一味净择去苗，于甑内蒸，先铺布一重，以上二层，密闭令熟，出曝之，当日干。如经三度，以生地黄汁二升洒之，却曝干，然后捣为饼子。每服一饼，噙化咽津。一治齿，二生津液，三变白髭鬓为黑，其功极妙。

　　土蒺藜散

　　治牙齿疼痛，龈肿动摇。

　　土蒺藜（去角，生用，不以多少）

　　上为粗末。每服五钱，淡浆水半碗，煎七八沸，去滓，入盐末一捻，带热时时漱之，别无所忌。然虽药味不众，盖单方之药取效急速。兼神仙秘指云：若人服蒺藜一年以后，冬不寒，夏不热。服之二年，老者复少，发白重黑，齿落重生。服之三年，轻身长生。今虽不作汤散服饵，久而漱之，其验亦同。

　　一字救苦散

　　治牙疼。

　　香白芷（一两）　草乌头（半两，去皮脐，心白者用，心黑不用）　雄黄（一钱半，另研）

　　上件为极细末，与雄黄拌匀。每服用药末少许，擦于患处，待少时，以温水漱立止。

　　二圣丸

　　治牙齿动摇疼痛。

　　川乌头（生用，半两）　苍朮（去皮，一两）

　　上同为细末，醋面糊丸，如梧桐子大。每服七丸，食前盐汤下，忌热物少时。

　　槐枝八仙散

　　治牙齿疼痛。

　　新槐枝（取东引者五握，细锉，对本人秤重一两半）　生干地黄　地骨皮　梧桐律　莽草（各一两）　细辛（去苗，半两）　青盐　乳香（各二钱半，另研）

　　上件八味，除槐枝、乳香、青盐外同为细末，另入槐枝、乳香、青盐搅匀停，分作八服。

　　每服用水三盏，煎三沸去滓，带热缓缓漱之，误咽无妨，令即吐去。大止牙痛，痛愈更，不宜再漱。忌甘甜之物。

　　治齿龈肿闷，宣露血出。

　　胡桐律　川芎　细辛　白芷（各半两）　生地黄（一两）　青盐（二钱半，研）　寒水石（烧通赤，出火毒，二两）

　　上件同为细末，每用涂贴患处，吐津，误咽不妨，无时，日用五七次。

　　柳枝汤

　　治齿根宣露，动摇疼痛。

　　柳枝（一握）　地骨皮　防风（去芦头）　杏仁（汤浸，去皮尖）　生地黄（切）　蔓荆子　细辛（各一两）　青盐（半两）

　　上件为粗末，每用药一两，酒水各一盏，煎至一盏去滓，热漱冷吐，不拘时候。

　　治牙齿龈肉褪缩虚浮，时有脓汁，牙齿动摇疼痛。

　　胡桐律　黄矾（烧过）　朱砂　升麻（各半两）　石胆　华细辛（净）　当归（锉）　牛膝（锉）　川芎　棘刺（炒）　地龙（去土烧。以上各三钱）　乳香　麝香（各二钱半）　龙脑（一字）

　　上为极细末，每用药少许，敷擦牙龈上，吐津，误咽不妨，早晨临卧并每食后，日用五六次。

　　二胜散

　　治齿龈成褪，或肿，牙齿动摇疼痛。

　　甜葫芦子（晒干，八两）　牛膝（锉，四两）

　　上为粗散，每用五钱，水一盏半煎至一盏，去滓，微热漱，多时吐之，误咽不妨，食后并临卧，日漱三四服。

　　槟榔散

　　治牙齿疼痛，连龈颊俱肿，去风热，消肿痛。

　　槟榔　荆芥穗　草　升麻　羌活　本　木香　细辛（各半两）

　　上八味并不见火，生捣罗为细末。每用半钱敷在肿痛处，吐津，误咽不妨，不拘时候。

　　香芎散

　　治牙齿动摇疼痛。

　　川芎　羌活　细辛　防风　草　郁李仁（汤浸，去皮尖。以上八两）

　　上同为粗末，每用五钱，水一盏半煎三五沸，去滓，热漱冷吐，不拘时候。

　　升麻丸

　　治阳明经有热，攻注牙齿肿痛，疏风毒。

　　升麻　细辛　防己　羌活（去芦头）　枳壳（麸炒，去穰。各一两）　大黄（锉，微炒）

　　麻仁（研）　牵牛（炒，取末）　大腹子（煨，锉）　郁李仁（生，去皮。各三两）

　　上为末，炼蜜和丸，如梧桐子大。每服三十丸，食前温酒下。

　　人参清肺散

　　治脾肺不利，风热攻冲，咽喉肿痛，咽物妨闷。

　　人参（去芦头）　甘草（生）　山栀子　盆硝（各一两）　薄荷叶　黄芩（净）　川大黄（生。各一两半）　连翘（三两）　黄连（五钱，去须）　白附子（七钱，去皮）

　　上为粗末，每服五钱，水一盏半煎至一盏，去滓，食后温服。

　　救生散

　　治咽喉闭塞，气息难通。

　　雄黄（另研）　藜芦　猪牙皂角（生，去皮尖）　白矾（生用，另研。各二钱）

　　上除研药外为细末，入研药同研匀细，每用一字搐两鼻内，出黄水为效。

　　开关散

　　治缠喉风，气息不通。

　　白姜蚕（直者，去头炒，半两）　枯白矾（一两）

　　上为细末，每服三钱，生姜蜜水调匀，细细服之，不拘时候。

　　犀角散

　　利咽膈下痰。

　　大黄（二两）　荆芥穗（一两半）　甘草（二两）　薄荷（半两）

　　上为粗末，每用四钱，水一大盏煎三沸，去滓，温调青雪散三钱，细细服，食后。

　　中都惠民司无名儿药

　　治咽喉闭，疙疽堵塞不通气，水米难下至危者。

　　牵牛（四两，一半生用，一半熟用）　鼠黏子（一两）　防风（七钱半）　甘草（生用）

　　枳壳（麸炒，去穰。各半两）

　　上为细末，每服五钱，沸汤点服，不拘时候。

　　鼠黏子散

　　治时行热毒，攻发咽喉及颈外肿痛。

　　鼠黏子　马牙硝　寒水石（生。各一两）　大黄（生，半两）

　　上为细末，每服三钱，蜜水一盏调匀，和滓服，不拘时候。

　　五痹散

　　治咽喉肿闭不通。

　　白僵蚕（直者，去头微炒）　大黄（生。各一两）

　　上同为细末，每服五钱，生姜自然汁三分，温蜜水七分，调匀，细细服。

　　茯苓散

　　治牙齿疼及牙龈肿痛。

　　白茯苓（一两，去皮）　细辛（去苗）　香白芷（各一两）　寒水石（生用，研，四两）

　　上件为细末，每用少许擦牙痛处，含口良久吐去津，然后用温水漱之，不拘时候。

　　如圣散

　　治时气缠喉风渐入，咽塞水谷不下，牙关紧，不省人事。

　　雄黄（细研）　藜芦（浓去皮，用心，并生用）　白矾（飞）　猪牙皂角（去皮，炙黄。

　　各等分）

　　上件捣罗为细末，每用一豆，各鼻内搐之，立见效。

　　乌犀汤

　　治口舌生疮。

　　犀角屑　羚羊角屑　丹砂（研）　黑参（各三分）　黄　（锉）　升麻（各半两）　大黄（锉）　射干（各一分）　生干地黄（焙）　天门冬（生，去心，焙）　甘草（炙，锉。

　　各一两）

　　上件粗捣筛，每服三钱匕，水一盏煎至六分，去滓，食后服。

　　黑参丸

　　治口舌生疮，久不愈。

　　黑参　天门冬（去心，焙）　麦门冬（去心，炒。各一两）

　　上件为末，炼蜜和丸，如弹子大。每以绵裹一丸，噙化咽津。

　　甘桔汤

　　治胸中结气，咽喉不利，下一切气。

　　桔梗　杏仁（汤浸，去皮尖，麸炒。各二两）　甘草（炙，一两）

　　上　咀，每服五钱，水一盏半煎至一盏，去滓，微温时时服。

　　应痛散

　　治阳明经有风热，攻注牙齿疼痛。

　　细辛　白芷　升麻（各钱）　南硼砂（一钱）　川芎（五钱）　铅白霜　龙脑（各一钱）

　　麝香（半钱）

　　上为细末，频擦牙痛处，吐津，误咽无妨，不拘时候。

　　治阳明经受风，邪入齿，牵引牙槽疼痛不止。

　　升麻　香附子　细辛　莽草（各等分）

　　上同为细末，每用三钱，水一盏煎至七分，去滓，热漱冷吐，日用三四度。

　　牙药麝香散

　　牢牙齿，止疼痛，养气血，黑髭鬓。

　　绿矾（枯）　石燕子（烧通赤，醋淬七返）　生地黄　青黛（各半两）　青盐（二钱）　石胆（炒，三钱）　五倍子（一两二钱）　诃子皮　何首乌　龙骨（各四钱）　白茯苓（一两）

