<!-- { "loadSidebar": true } -->
　　缩砂仁（八钱）　甘松（四钱）　零陵香　藿香叶（各六钱）　百药煎（一两）　细辛（二钱）　龙脑　麝香（各二钱半）

　　上为细末，每用以刷牙，蘸药刷牙齿上，待少时，用温水微漱，早晨食后，或临卧，日用三两次。

　　清上防风散

　　治上焦不利，风热攻冲，气血郁滞，牙齿闷痛，龈肉虚肿，鼻塞声重，头昏目眩，并皆治之。防风　细辛（去苗叶）　薄荷叶（各一两）　川芎（七钱）　独活（去芦头）　荆芥穗天麻　甘草（炙）　白檀　白芷（以上各半两）　片脑子（一钱，另研）

　　上同为细末，入脑子再研匀细。每服二钱，淡茶清调匀，稍热漱，冷吐，不计时候。如觉头昏目痛，牙齿肿闷，用热茶清调三钱，食后服亦得。

　　地黄膏

　　治风牙齿龈肿痛，热毒上攻，连颊肿。

　　当归（切，焙，半两）　白芷　细辛（各二钱半）　盐花（一钱）　生地黄汁（五合）

　　上件前四味为细末，以地黄汁于银石器内慢火熬成膏，涂患处，日用三五度。

　　青金散

　　治心肺客热上攻，咽喉肿痛生疮，舌本强硬，妨闷不利。

　　南硼砂（一两，另研）　薄荷（二两）　甘草（七钱半，炒）　百药煎（三钱）　马牙硝（枯，另研）　青黛（另研。各半两）　紫河车（二钱半）　白僵蚕（直者，去头，微炒，取末，一钱半）　脑子（半钱，另研）

　　上除研药外，同为细末，入研药再研匀细，每用少许，时时干掺舌上，细细咽津。

　　桔梗汤

　　治咽喉疼痛，如有物妨闷。

　　桔梗（二两，锉）　半夏（汤洗七返，切焙，一两）　人参（去芦头）　甘草（炙，锉。

　　各半两）

　　上四味粗捣筛，每服三钱，加至五钱匕，水一大盏，入生姜五片，同煎至六分，去滓温服，食后临卧。

　　凉膈甘露丸

　　治咽喉疼痛，多痰。

　　南硼砂（研，半钱）　丹砂（研，一分）　龙脑（一字）　甘草（一两半，炙）　川百药煎（捶碎，焙干，研，一两）

　　上为细末，研匀，用糯米粥清和丸，如梧桐子大，无时，噙化一丸。

　　消毒犀角饮子

　　治大人小儿内蕴邪热，咽膈不利，痰涎壅嗽，眼赤脸肿，腮项结核，痈肿毒聚，遍身风疹，瘅毒赤　，及疮疹已出未出，不能快透，并皆治疗。

　　鼠黏子（四斤，炒香）　荆芥穗（二斤）　甘草（一斤，炙）　防风（半斤，去芦头）

　　上件为粗末，每服三钱，水一盏煎至七分，去滓温服，食后。小儿疹豆欲出及已出，热未解，急进此药三四服，快透肌消毒，应手神效。

　　治牙齿不牢固，去一切疳蚀、黑牙缝，去腐臭。

　　绿矾（微炒，一两）　石胆（炒，二钱）　五倍子（去　穰，一两二钱）　诃子皮　何首乌　白茯苓（去皮）　白龙骨　甘松（去土）　藿香叶（各四钱）　缩砂仁（八钱）　零陵香（六钱）　百药煎（一两一钱）　细辛（去苗，二钱）　麝香（研，一两）

　　上件为细末，入研者令匀，先用热浆水漱口，每用药少许擦牙，含口少时，后用热水漱口，每日早晨用。

　　石燕子散

　　治牙齿风冷疼痛及牙龈不密固。

　　石燕子（五对紧小者，火烧，醋淬七遍，研）　茯苓（去皮，五两）　寒水石（烧过，去火毒，研，半斤）　细辛（拣净）　香白芷（各一两）

　　上为细末，入研药匀，每用药半钱，以指蘸药擦牙龈上，合口少时，后用温盐汤微漱一两口，存药性，食后或临卧，日用一两遍。

　　牢牙石燕子散

　　治牙齿龈肉不固及肾弱齿疏，或血出侵蚀。

　　石燕子（一十对，火烧，醋淬七返，后再烧一次，去醋气，细研）　青盐（研）　麝香（研。各一钱）

　　上合研匀细，每用药半钱，以指蘸药刷擦牙龈上，合口少时，后用温酒漱咽，如不欲咽，吐出不用无妨，早晨只用一遍。

　　加减牙药麝香散

　　治肾气虚弱，故齿者及骨之所终，髓之所养也。若肾气实，则骨髓坚固，齿无病矣。

　　绿矾（枯，一两）　石胆（炒，二钱）　五倍子（一两二钱）　诃子皮　何首乌　龙骨　藿香叶　甘松（以上各四钱）　白茯苓（去皮，一两）　缩砂仁（八钱）　零陵香（六钱）　百药煎（一两二钱）　细辛（二钱）　生干地黄　青黛（研）　龙脑（研）　麝香（研。以上各半两）

　　上为细末，入研药匀。如常法，用药少许，用刷牙蘸药刷牙齿上，合口少许时，后用温水漱口吐之，每日早晨用。

　　二色漆牙药

　　治牙缝疏及牙莹净黑牙缝。

　　五倍子（二钱）　诃子（四钱。以上为末）　黄丹（一钱，与上同研。以上系是红牙药）

　　绿矾（生用，一钱）　铜绿（半钱，二味同研令匀细，以上系是青牙药）

　　上每日早晨洗漱罢，用荆芥杖儿蘸红牙药于牙缝内上一次，后却蘸青牙药于红牙药上敷之，后少时，用温浆水微漱一两口，即休。

　　白牙药升麻散

　　治风牙疼痛及牙龈肿硬不消。

　　川芎（四钱）　升麻　本　石膏　白芷（各一两）　皂角（一两，烧存性，用秤二钱二分）　细辛（六钱）

　　上为末，纱罗三度，每用刷牙，蘸药少许刷牙，用温水漱之。

　　白牙药真珠散

　　治齿龈宣露，牙黄黑不白。

　　真珠（一钱半）　白檀（三钱）　石膏（二两）　乌鱼骨（半两）　白石英（半两）　浮石（半两）　朱砂　香白芷　川芎　川升麻（各二钱半）

　　上件为细末，每用少许，以指蘸药擦牙，合口良久，吐津，后用温水漱口。

　　白牙药

　　治牙齿黄黑不莹净。

　　零陵香　香白芷　青盐　升麻（各半两）　细辛（二钱）　麝香（另研，半钱）　砂锅细末　石膏细末（各一两）

　　上除砂锅、石膏、麝香三味外，同为细末，入砂锅等三味同研匀。每日早晨，以指蘸药擦牙，后用温水漱口。

　　会仙救苦丹

　　治咽喉闭塞不通，有妨咽物。

　　拣甘草（炒，一两）　缩砂仁（炒）　白茯苓（各半两）　乌鱼骨　寒水石（烧，各一两）　管仲（半两）　南硼砂（一钱）　白僵蚕（一两）　麝香（少许）　象牙末（一钱）

　　上件为细末，重罗面糊为丸，如鸡头大，用朱砂为衣。每服一丸，噙化咽津。勿得非传此方，和取庚申甲子日。

　　柳花散

　　治口舌生疮。

　　玄胡索（一两）　黄柏（去粗皮）　黄连（各半两）　青黛（另研，二钱）　密陀僧（另研，三钱）

　　上为细末，每用敷贴口疮上，有津即吐，食后临卧用。

　　牙药方

　　治肾气不足，齿龈不固，黑牙缝及髭鬓，牢牙。

　　诃子　没食子（各四两）　五倍子（三钱）　细辛　甘松　零陵香　麝香（另研，各一钱）　绿矾（一两，炒，另研）　白茯苓（二钱）　百药煎（半两）　橡斗儿（五个）　青盐（少许）　金丝矾（半两）

　　上件除麝香、绿矾二味，另研其余极细，然后入诸药拌匀，稍热水漱。每日两次，用药半钱刷牙，乌髭鬓，牢牙齿白间黑，其功效不可具述。

　　雄黄膏

　　治齿痛不已。

　　雄黄（二钱）　乳香　没药（各一钱）　麝香（半钱）

　　上四味同研为细末，熔黄蜡为丸，安在牙虫蚀窍中。

　　定痛散

　　治牙风疼痛立效。

　　华细辛（半两，生）　香白芷（一两，生）　川乌头（一两，生）　乳香（三钱）

　　上为细末，每用少许擦牙痛处，有津吐之，咽津无妨。

　　生肌桃红散

　　治齿龈内血出，并有窍眼，时时吐血。

　　寒水石粉（三两）　朱砂（飞，二钱）　甘草（一字，炒）　脑子（加一字，不用）

　　上为细末，每用少许，干捻有窍处。

　　旋筛巫云膏

　　治发鬓黄白不黑。

　　胆矾　五倍子　百药煎　诃子　青胡桃皮　醋石榴皮　木瓜皮　猪牙皂角　何首乌　细辛（以上各等分）

　　上为极细末，炼蜜和丸，如小钱大，常于木炭灰内培养，勿得离灰，如要乌髭时，用好热酒磨化开，捻髭上。如乌鬓时，用好热醋磨，以掠头刷鬓上。

　　陈希夷刷牙药

　　（进华山，陈希夷先生牢牙乌发鬓药，原在碑记上有此方）　牢牙齿，乌髭鬓。

　　猪牙皂角及生姜，西国升麻熟地黄，木律旱莲槐角子，细辛荷蒂要相当，青盐等分同烧炼，研煞将来使最良，擦齿牢牙髭鬓黑，谁知世上有仙方。

　　上件十味各二两，除青盐一味外，其余药味并锉碎，用一新瓦罐儿内尽盛其药，又用瓦子盖合，罐儿口子以麻索子系定，上用盐泥固济，约浓半寸许。晒干，穿一地坑子，方阔二尺，约深七寸，先放一新方砖，后安放药罐子，以口向下坐，用木炭火一和烧令透，后青烟出，稍存其性。去火，放经宿，取药出，煞研为细末。每用刷牙子蘸药少许刷上下牙齿，次用温水漱之，每日早晨、临卧时用一次于内。旱莲叶如马齿花，如星宿。升麻形如鸡骨，其色青绿。此二味药本出京兆府，奴婢高邦才谨言。牢牙乌髭鬓之药，古今方论甚多，少有曾经验者。奴婢在私家之日，实缘此药常是与人修合使用，亲经效验（略言如后。）

　　有　德观景碧虚先生，常用此药，年至八十以上面若童子，髭鬓甚黑，齿落重生，仪师颜亦识此人。

　　明昌二年，有统军司书表姓，大年纪五十岁以上，髭发本生来黄色，因患牙疼，用此药两月，髭发皆变黑色，更不脱落。

　　贞　二年，陕西安抚事老瓦，患牙疼数月，用此药痊，可至今常用。

　　曾经效验者历历甚多，不敢尽言。

　　如圣丸

　　治咽喉肿痛，水浆不下。

　　甘草（生用）　桔梗（各一两）　牛黄　脑子（各一钱）

　　上为细末，炼蜜和丸，每两作二十丸。每服一丸，噙化细细咽津，不拘时候。

　　诃子散

　　漆牙药，牙缝黑。

　　绿矾（二两，研）　铜绿（二钱，研，以上二味为青牙药先上）　五倍子末（六钱）　诃子皮（取末，一两半）　黄丹（五钱，以上系是红牙药后上）

　　上件先用前二味，牙缝中上了，后少时再用后三味，依前上，封裹少时，用温浆水漱。

　　如神散

　　治舌肿强及龈肿不消。

　　露蜂窝　椒末　青盐（各等分，另研为末）

　　上件每用各抄一钱，和匀，用水一盏半煎至八分，去滓，热漱冷吐，药尽为度。

　　沉香散

　　揩齿莹净令白及治口臭（是揩牙药。）

