<!-- { "loadSidebar": true } -->
　　上于一九月造一大罐，热水浸开，以绢滤过，入银器或石锅内煎至一半以上，就锅内放温，倾银盆内，于露地放一宿，次日结成块子，于别水内净洗，再用小罐熟水化开熬，入萝卜二个，切作片子同煮，以萝卜熟为度，倾在瓷器内，捞出萝卜不用，于露地露一宿，次日结成块子，去水，于中晒一日，去尽水，先入好纸袋盛放，于透风日处挂晒，至风化开成，用逐旋于乳钵内，煞研极细，点眼如常法。

　　至明膏

　　治暴赤疼痛，泪出眵多，热气上攻，视物昏花。

　　黄连（一两，锉）　当归（二钱，锉）　蕤仁（去皮，秤一钱）

　　以上三味，用水一大碗，浸一时辰，慢火熬至半碗，澄滤去滓，入白蜜半两，再重汤煮成膏，重绵滤过，出火毒。入后药：龙脑（一钱）　南硼砂（一钱）　青盐（一字）

　　上三味研极细，与前药一处同研，令匀。每用黄米粒大，或一绿豆许，每日点一次，两眼各点一箸。

　　决明散

　　治眼目昏花，远视不明。

　　川芎　井泉石　仙灵脾　槐花（各一两）　川椒（二钱半）　蛤粉（水飞）　石决明（水飞）　防风　荆芥　羌活　苍朮（米泔浸）　甘菊花　黄芩　杜蒺藜（炒）　木贼（去节）　地骨皮　薄荷　甘草（炙。以上各一两）

　　上件一十八味，事持毕称，为细末。每服二钱，热茶清调，温服，食后，日进一二服。

　　金髓煎丸

　　治眼目昏花，远视不明，久视乏力，常服滋血益水，去风助目。

　　生干地黄（一斤）　熟干地黄（一斤）　金钗石斛（去根，锉，四两）　杏仁（半斤，去皮尖，炒黄黑，捣为末，用纸三两重裹，压去油用）　牛膝（切，酒浸，焙）　防风（去芦头）　枳壳　当归（各四两）

　　上件药并用石臼中捣，罗为末，蜜和丸，如梧桐子大。每服四五十丸，空心温酒下，粥饮亦可。

　　芎丸

　　治远视不明，常见黑花，久服增明目力。

　　芎　菊花　荆芥　薄荷　甘草（各一两）　苍朮（二两，泔浸）

　　上为细末，炼蜜为丸，如梧桐子大。每服五十丸至六七十丸，食后茶清送下，日进一服或二服。

　　荆芥散

　　治肝塞滞，热毒不可宣通，目急痒痛。

　　荆芥穗　当归　赤芍药（各一两）　黄连（二两）

　　上为粗末，每用二钱，水二盏，煎三沸，滤去滓，热洗眼。

　　香附散

　　治眼赤肿痛，眵泪生疮。

　　香附子（炒）　槐花（炒。各一两）　大黄（半两）

　　上为细末，每服三钱，入沙糖少许，冷水调下，食后服。

　　生丸

　　散赤肿痛隐涩，止眵泪生疮。

　　荆芥穗　大黄（各一两）　甘草　川芎（各半两）　薄荷叶（七钱）

　　上为细末，炼蜜和丸，每两作十丸。每服二丸，细嚼，温水送下，食后服。

　　当归立效散

　　凉血，定眼睛疼痛。

　　当归　大黄（各一两）　乳香（少许，定到一钱）

　　上件三味，锉碎，分作三服。每服七钱，水二盏煎至一盏半，去滓温服，食后临卧，看虚实加减服之。

　　通光丸

　　清神水，退翳膜昏晕赤隐莫开。

　　苍朮（去黑皮）　黄芩（去烂心）　朴硝（各二两）　甘草（七钱半）

　　上为细末，干柿为丸，每两作五丸。每服二丸，细嚼冷水送下，食后服。

　　神仙碧霞丹

　　内障点之遂愈。

　　铜碌（一两半，为衣）　当归　没药（各二钱）　白丁香　血竭　片脑　硼砂　麝香（各一钱）　马牙硝　南乳香（各半钱）　黄连（三钱）

　　上件为细末，熬黄连膏子为丸，如鸡头大，每用新汲水半盏，于瓷盒子内浸，常用每一丸可洗四十日，大病不过一月，小病半月，冷泪三日见效。此方不可乱传。

　　还睛汤

　　治风赤暴赤眼，退浮翳瞇目，胎赤　烂，涩痒肿痛。

　　山栀子　黄柏（去粗皮）　黄连（各一两）　杜仲（去皮，炒）　细辛（去土）　草龙脑（各二两）　秦皮（四两）　甘草（炙，半两）

　　上为粗末，每用五钱，水三大盏，竹叶七片，灯草二十茎，煎一二十沸，绵重滤去滓，闭目洗了，避风少时，每日三两次，洗冷即再暖。

　　黄连汤

　　治目赤肿痛及散头面热。

　　黄连（去须）　秦皮　苦竹叶（切）　薄荷叶（各一两）

　　上件锉如麻豆，每用五钱，以水三盏，煎至五七沸，绵滤去滓，就热淋洗，不计度数。

　　遇明丸

　　治风痰，头目昏眩，视物　，目见黑花飞蝇。常服清神水，行滞气，下流饮。

　　皂角（三斤，二斤烧成灰，几在新瓷碟内，用瓷碟罐盖口，勿令出烟，不用碟子，后用纸二张，水湿过盖罐口，纸干罐冷为度）　何首乌（去粗皮，六两）　牵牛头末（三两，黑白各半）　薄荷叶（去土，三两）

　　上件为细末，后用皂角一斤，热水浸软，去皮弦子，用穰酒二升，搓揉成浓汁，用新布滤去滓，入面一匙，同熬成膏子，入上四味和丸，如小豆大。每服二十丸，煎生姜汤下，日进一服，食后渐加至三十丸。

　　还睛丹

　　治肾虚眼见黑花飞蝇，见花或黑或白或红，久不已将变内障。

　　苁蓉（酒浸一伏时，切，焙干）　威灵仙（拣去土）　青葙子（拣净，去土）　巴戟（去心）　蝉壳（去土）　甘菊花（拣净）　密蒙花　旋覆花　防风（去芦头并叉）　枸杞子　天麻（酒浸一宿，焙干）　地骨皮（各二两）　蛇蜕皮（一两半，酒浸一宿，炒黄）　香白芷（一两半）　桑花　麻子（水淘去浮者，炒香。各一两）

　　上件为细末，炼蜜为丸，如豌豆大，每服五十丸，空心食前，温酒、白汤、粥饮任意下。

　　治男子、妇人、小儿暴赤眼，涩隐肿痛不开，洗眼。

　　生地黄（干者）　决明子　黄芩（去心）　竹叶（各二两）　川黄连　芍药（各半两）

　　上为粗末，大人用十钱匕，水三盏，煎五七沸，绵滤去滓，乘热洗眼，冷即止，再暖再洗，日二三次，只用一日，次日换药。小儿约量岁数。

　　杞菊丸

　　治内外障眼，有翳晕或无翳，视物不明。

　　甘菊花（拣净）　枸杞（各二两）　川芎　薄荷叶（各一两）　苍朮（六两，米泔浸三日，一日换水，去皮，晒干）

　　上为细末，炼蜜为丸，如弹子大。每服一丸，细嚼茶清下，食后，日进二服。

　　增明丸

　　治一切眼目昏暗，翳膜遮睛，或眼见黑花，热泪时出，视物不明，并皆治之。

　　当归　芍药　川芎　熟干地黄　木香　连翘　甘草　槟榔（各一两）　山栀子　薄荷叶黄芩（各半两）　大黄（二两）　芒硝（七钱半）　牵牛（轻炒，取头末，一两半）

　　上件同为细末，烧饭为丸，如梧桐子大。每服三四十丸，不拘时候，茶清下，或荆芥汤下，诸饮亦得，日进一二服，服经月余，自觉功效。

　　犀角散

　　治暴赤眼，肿涩疼痛。

　　犀角　子芩　瞿麦　黄连（各三分）　栀子仁　车前子　大黄（微炒）　木通（各一两）　芒硝（一两）

　　上件捣筛为散，每服三钱，以水一中盏，入竹叶二七片，煎至六分去滓，食后温服。

　　羚羊角丸

　　治肺肝风热凝滞，见红白黑花，头额偏疼，渐渐昏暗不见物，宜服羚羊角丸。

　　羚羊角屑（一两）　石决明（捣细研，水飞过）　决明子　车前子　犀角屑（各三分）　独活防风（去芦头）　蔓荆子　甘菊花　吴蓝子　栀子仁　甘草（炙微赤，锉。各半两）

　　上为细末，炼蜜和捣三二百丸，如梧桐子大。每服二十丸，食后温浆水下，日用二服。

　　神应散

　　治眼暴赤疼痛。

　　玄明粉（生用，风化，朴飞便是）　炉甘石（烧通赤为度。各等分）

　　上同研极细，每用药一粟米粒大，用新水一匙调药，点无时。

　　消毒散

　　治眼赤肿，疼痛不定，兼治疮肿不消。

　　黄芩　黄柏（各一两）　大黄（生用，半两）

　　上为细末，每用生蜜水调药，如稀稠糊，摊在绯绢花子上，随目赤左右贴于太阳穴，如干用温水频润。

　　生明丸

　　治眼目暴赤，睛痛肿赤。

　　薄荷叶　川芎（各七钱半）　缩砂仁　甘菊花（各半两）

　　上为细末，炼蜜和丸，每二两作一十五丸，每服一丸至二丸，细嚼温水送下，噙化亦得。

　　七宝散

　　治目不明，昏涩难开。

　　南炉甘石（一斤，用木炭火烧令熟，为细末）　黄连（二两，去须拣净，锉碎，用水一大碗，煎三五沸，绢滤去滓）

　　上件将黄连水于前项炉甘石末内，用纸糊三两重，坐于灰池内，渗令干，次用枯白矾一钱同研为细末。每点一黄米大于大　头，渐加至一绿豆许，每日只点一箸。

　　洗面药门

　　无皂角洗面药藿香叶　白芷　本　檀香　栝蒌根　楮桃儿　白茯苓　防风（以上各一两）　甘松　零陵香　茅香（各二两半）　丁香（一两）　麝香（研，三钱）　沉香（一两）　黑牵牛（四两）　赤小豆（三两）　川芎（一两）　糯米（一升）上为细末。

　　藿香散

　　去　洗髭。

　　广明胶（碎炒如珠，七钱）　藿香叶（一两）　糯米（一升）　白丁香（七钱）　零陵香（一两）　皂角（去皮子，炙，一两）　香白芷（二两）　檀香（一两）　龙脑（二钱半，另研）　沉香（一两）　丁香（七钱）

　　上为细末，每日如常使用，洗髭发手面百日，令光悦润泽。

　　洗手檀香散

　　藿香　甘松　吴白芷　本（净）　栝蒌根　零陵香（各二两）　大皂角（去皮子，八两）　茅香（二两半）　白檀（一两）　楮桃儿（三两）　糯米（一升）

　　上一十一味为细末，纱罗子罗，如常洗手使用。

　　新方乌头药

　　诃子皮　当归（各一两一钱）　没食子（二两二钱）　醋石榴皮（一两）　五倍子（半两）　百药煎（一两一钱）

　　上件同为细末，先用大麦面半两、荞麦面半两、针沙一两六钱，先用二面醋调熬成糊，入针沙调匀，先用温浆皂角洗净发，后上针沙面糊药擦过，后用前件乌头药一两，有使不尽面糊调药，遍擦发上，用荷叶包裹一宿，用温浆水洗净为度。

　　七白膏

　　令人面光润不皱，退一切诸　。

　　香白芷　白蔹　白朮（各一两）　白茯苓（去皮，三钱）　白芨（半两）　白附子（三钱，生）　细辛（去叶土，三钱）

　　上件为细末，以鸡子白调，丸如弹子大，或如人小指状，阴干。每夜净洗了面，温浆水于瓮器内磨汁，涂之极妙。

