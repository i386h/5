<!-- { "loadSidebar": true } -->
　　旧方乌头药

　　诃子皮（一两一钱）　当归（一两）　没食子（一两一钱）　醋石榴皮（六钱）　五倍子（二钱半）　百药煎（一两一钱）

　　上为细末，用度如前法。

　　淖手药

　　临睡使用栝蒌（连子皮一个，锉细）　土瓜（连子皮，细锉，五个）　杏仁（去皮尖，二十个）

　　上各细锉，用绵包，于器盒内酒浸，每洗手讫涂淖手。

　　御前洗面药

　　糯米（一升，碾作粉子）　黄明胶（一两，炒成珠子）　大皂角（火炮，去皮，半斤）　白芨（一两）　白蔹（一两）　香白芷（二两，生）　白朮（一两半）　沉香（半两）　本（一两，去皮净）　川芎（一两，去皮）　细辛（一两，去土叶）　甘松（一两，去土）　川茯苓（一两半）　白檀（一两半）　楮桃儿（新者三两）上为细末

　　玉容散

　　治面上热刺　。

　　牵牛（四两，生）　香白芷（半两）　甘松（去土，半两）　广零陵香（一两）　栝蒌根（七钱半）　川芎（半两）　细辛（二钱半）　阿胶（二钱半，炮）　猪牙皂角（二两）　藿香（半两）　楮桃儿（二两）　本（半两）

　　上为细末。每用一钱，如洗面药用，早晨、晚夕各用一次。

　　治面上诸　及灭瘢痕。

　　白芨（一两半）　白蔹　白僵蚕（生）　成炼钟乳粉（各半两）　白附子（生）　冬瓜子韶脑（另研。各二钱半）　楮桃儿（二钱）　麝香（一钱，另研）

　　上件同为极细末，用玉浆调匀稠得所，临卧涂患处，明旦用温淡浆水洗去。

　　神仙玉女粉

　　治　退皴皱，令人皮肤光泽。

　　益母草上件每用少许，早晚洗患处。

　　钟乳粉散

　　治　，去KT　子。

　　玉女粉（二钱半，系益母草）　白附子（二钱）　白芨（二钱半）　白蔹（二钱）　轻粉（秤半钱）　钟乳粉（二钱）　密陀僧（一钱半）　细辛末（半钱）

　　上同研匀细，用儿孩儿乳汁调涂患处，或温水调亦得，临卧用，次日用温水洗去。

　　皇后洗面药

　　川芎　细辛　附子　本　藿香　冬瓜子　沉香（各一两）　白檀（二两）　楮桃（半斤）　白朮（半两）　丝瓜（四个）　甘草（二两）　生栗子第二皮（半两）　杜苓苓（二两）　广苓苓（一两）　白芨（二两）　白蔹（一两半）　土瓜根（一两）　阿胶　吴白芷（二两）　白茯苓（二两）　脑子（二钱半）　皂角末（一两）　糯米粉（一斤半）

　　上为细末。

　　到流油乌髭三圣膏

　　酸石榴（皮子皆用）　新胡桃（连青皮用）　新柿子（青者连蒂用）

　　上件各等分，用铁杵臼内捣烂如泥，用一小口新瓷罐子，内好黑锡三斤，拍作小钱大，叶子及生牛乳同拌前药令匀，罐口上用木拍子油绢密封，上用锻石磨捣泥之，日内晒令极干，于马粪内培一月，取出看药颜色，若深黑色即成，如未黑再封于粪内培之。如用时，先以温浆水洗净，以胆皮盛，临卧指蘸药捻之。忌生葱、生萝卜、大蒜。如捻时自下捻之，其黑自下至髭根。

　　涂髭须方

　　栗青　白胶（各一两）

　　上为末，一处用，纸捻烟熏瓦盆取煤，同胡桃穰研成膏子，涂髭鬓尤妙。

　　胡桃膏

　　新小胡桃（三枚）

　　上一味和皮捣细，用乳汁二盏，于银石器内文武火熬，竹篦子搅成膏。每用时净洗髭发，以笔蘸点髭发上。

　　韩侍郎神验捻髭方

　　百药煎（一两）　五倍子（半两）　诃子皮（一两）　把（一两）　荷叶（一两）　定粉（三钱）　绿矾（半两）

　　上件为细末，用铁浆一碗，煎至半碗，绵滤过，再入文武火熬成膏为度，隔宿，先用白矾水浴过髭鬓，早晨捻之尤妙。

　　乌头药

　　诃子（去核）　当归　没食子（和皮用）　百药煎（各一两）　醋石榴皮（半两）　五倍子（二钱半）

　　上件同为细末，先用大麦面半两、荞麦面半两、针砂一两六钱，先将荞面、大麦面二味醋调为糊，入前件针砂一两六钱，先用温皂角浆水净洗头发，后上针砂面糊药擦遍，后用前件乌头药一两，有使不尽面糊调药，再上针砂，一般用荷叶包裹一宿，温浆水洗净为度。每针砂八两醋，浸五宿，炒干破为细末。

　　大麦面（三匙）　荞麦面（三匙。二味用好醋调为糊，量髭发多少入针砂，其面糊同调其上，用荷叶包裹一宿，用温浆水洗，次用醋面糊加减入药末，同调，用荷叶包裹一宿，次日用温浆水洗净为度。）

　　乌云膏

　　针砂（二两）　醋（一升）　荞面上件前二味入铁铫内同煎十余沸，入荞面八钱为糊，稀稠得所，温上髭发，用荷叶包，或用手帕裹一时辰以来，温水洗净，次用乌云散。

　　乌云散

　　诃子（五个，去核）　百药煎（八钱）　川没食子（一钱）　轻粉（少许）

　　上同为细末，为炒荞面同前药末各依等分相和，每使用水为糊，稀稠得所，依前温上，用荷叶封裹。

　　乌髭借春散

　　针砂（先炒令赤，投醋中浸一宿，再炒令干）　大麦面　荞面（三味各炒半匙头）

　　上先以浆水洗髭发令极净，用醋调上件三味，煮糊热涂在髭发上，用荷叶封裹上，更以帛裹，须临卧时用，次日除去，以温浆水洗净，再晚用次下药涂。

　　没食子　百药煎　五倍子　诃子　何首乌　当归（以上各等分）

　　上为细末，每用半匙头，入大麦面、荞面各半匙头，醋调煮成糊，临卧涂髭发上，依前用荷叶封裹，次日早晨用温浆水洗净，可黑两个月。

　　朱砂红丸子

　　治面色不莹净及　面黑皱。

　　朱砂（细研）　白朮　白蔹　白附子　吴白芷　白僵蚕　木香（以上各半两）　白芨　白茯苓　密陀僧（以上各一钱半）　钟乳粉（二两）

　　上为细末，用阿胶半两熬成膏子，入上项药末，一处就成丸，如梧桐子大。如常用，温水蜜少许磨化开，调涂面上，次日早晨用温治亦洗之，甚妙。

　　冬瓜洗面药

　　治颜面不洁，苍黑无色。

　　冬瓜（一个）

　　上用竹刀子去青皮，切作片子，酒一升半，水一升，同煮烂，用竹绵擦去滓，再以布子滤过，熬成膏，入蜜一斤，再熬稀稠得所，以新绵再滤过，于瓷器内盛。用时取栗子大，用津液调涂面上，用手擦。柴二称，炭一称，布一丈。

　　黏痛散

　　澡浴药。

　　当归（去芦头）　赤芍药　本（去土）　防风（去芦头）　桂（去粗皮）　细辛（去苗土）　黑狗脊（去毛）　骨碎补（去毛）　自然铜（醋淬七返）　萆　（以上各一两）

　　上件为粗末，每用二两，用手帕包定，上用热盐包纳在痛处，熨之。

　　立马乌

　　定粉（一钱）　瓦粉（一钱）　密陀僧（半钱）　龙骨（半钱）　轻粉（三桶重）　朴硝（一钱）　铅白霜（一钱）　韶脑（半两）　花减（六钱）　玉霜（一两三钱）

　　上为细末，先用白土黄丹副过髭地，候干，将前项药水调，再上髭鬓上，用纸裹，候少时，其髭便黑，用新水洗去，过时不中。

　　治疮肿折伤门

　　陈元膏

　　摩治诸风拘挛疼痛，麻痹不仁，风瘙痒疥癣，腹中疼痛积聚，并可治之。

　　当归（切，三两）　朱砂（研，飞）　细辛（去土）　川芎（各二两）　附子（一十二铢，锉如指面大）　桂（去粗皮，一两二铢）　天雄（二两三铢）　干姜（三两一十七铢）　雄黄（三两二铢，研）　松脂（半斤）　大醋（二升，即米醋也）　生地黄（二斤，研取汁）　白芷（以上并锉细，二两）　猪肪脂（十斤，去肋膜，切作指大）

　　上以地黄汁、大醋渍九物一宿，并脂合煎之十五沸膏成，新绵滤去滓，入雄朱和令凝。

　　不令小儿、妇人、六畜见之，切须忌也。每用少许，摩擦患处，热彻为度。

　　白龙膏

　　治一切恶疮赤肿痛。

　　沉香（二钱半）　白檀　白茯苓（去皮）　木香（各一钱半）　白附子（一钱）　桔梗（一钱）　白芨（二钱）　白蔹（半两）　白芷（一钱半）　白薇（一钱）　白朮（一钱半）

　　黄（二钱半）　川芎（一钱半）　甘草（二钱）　防风（二钱半）　白芍药（二钱半）　当归（洗，焙，半两）　生干地黄（一钱）　栝蒌根（一钱半）　杏仁（汤浸，去皮尖）　桑白皮　桃仁（汤浸去皮尖。各二钱）　木鳖子（去壳）　人参（去芦头。各二钱半）　木通　独活川升麻　槐白皮　零陵香叶（以上各二钱半）　苦参（一钱）　腊日澄清芝麻油（一斤二两）　上好瓦粉（一十四两）

　　上件并粗锉碎，用上项油浸七日七宿，于净石锅或银器中以慢火煎，候白芷焦黄色放温，以新绵滤去滓，于瓷罐子内密封，澄三日三宿，候取出倾于锅内，以慢火轻温，再滤去滓，倾在上好瓷碗中，用慢火再熬动，次下黄蜡一十四两，用竹篦子不住手搅，令匀，放温，次入瓦粉再搅令匀，以慢火再轻熬动，抬下搅令匀，续次再上火，三日方欲膏成，于瓷盒内盛，密封。每用药时，用软白绢子上摊药贴。

　　摩风膏

　　摩风止痒，消肿定痛。治头面唇鼻诸疮，肌肉裂痛。

　　黄　（去粗皮，一两二钱）　当归（去芦头，三钱）　白芍药　茅香　甘草　防风（各二钱半）　白芷　杏仁（汤浸，去皮尖）　桃仁（汤浸，去皮尖）　藿香叶（去土）　檀香　川芎零陵香（各三钱）　白附子　沉香　白芨　白蔹　天麻　独活　木香（各二钱半）　木通（二钱）　大栝蒌穰（锉，一个）　龙脑（研，四钱）　清油（一斤二两）　黄蜡（冬月用九两半，夏月用一十二两半）

　　上并锉碎，用清油浸七日，于净石器、瓷器、银器中以慢火煎，候白芷微黄色，以白绵滤去滓，于净瓷罐子内密封，澄一宿再滤过，于上等瓷碗中慢火再轻温熬动，次下黄蜡，和令匀，放温，次下研细龙脑，掺面，于瓷盒子内盛定。每用药少许，摩擦患处。

　　消毒膏

　　治一切肿毒，结硬疼痛。

