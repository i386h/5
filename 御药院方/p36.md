<!-- { "loadSidebar": true } -->
　　玄参（二钱半）　本　牛膝　续断（各一钱半）　羌活（二钱）　葛根（二钱半）　柴胡（去苗，一钱）　木鳖子（去皮，三钱）　沉香（三钱半）　木香　当归（洗，焙）　升麻（各二钱半）　赤芍药（半钱）　丹参（一钱半）　何首乌（二钱）　牡丹皮（一钱皮）　芝麻（二钱）　槐白皮　甘草　白蔹　川芎　桃仁（汤浸，去皮尖）　杏仁（汤浸，去皮尖）　白附子　木通　赤茯苓　乱发（用水濯洗净，令干。以上各二钱半）　细辛（一钱半）　白芷（三钱）　防风　黄　（各半两）　苍朮（去皮，一钱半）　白芨（四钱）　上好黄丹（一十三两）　腊日澄清芝麻油（一斤四两）

　　上件以上三十二味，并锉碎，同乱发一处，用油浸七日七夜，于净石锅或银器中以慢火煎，候白芷焦黄色放温，以白绵滤去滓，于瓷罐子内密封三日三宿夜，候取出倾于锅内，慢火轻温，再滤去滓，倾在上好瓷碗中，用慢火再熬动，次下黄蜡一十五两，用竹篦子不住手搅，令匀，次下黄丹，再搅令匀，以慢火再熬动，抬下搅令匀，续次再上火，三日方欲膏成，于瓷盒子内密封。每用时，用软白绢摊药匀，贴于患处。

　　善应膏

　　治恶疽、疮肿、毒疖、漏、发背、脑疽、　子，寒湿气刺，冷痹顽麻，贴药不疼。

　　牙肿外贴，打扑接骨，闪内歇血，毒瓦斯不散，镰刀铁器所伤，杖疮，药到不疼。小儿头面疮疖丹流，聚热杂疮，蜈蚣、蜂儿、蝎螫，净洗伏抵消停取毒。狗子、马咬，虫蛇所伤，汤火漆疮，甜指水毒，下　疮，诸般疮肿，药到取毒，滋润止痛。干湿疥癣，拨动贴药。

　　妇人吹奶。丸如梧桐子大，新汲水下二十丸。产前催生，产后趁败血。脐腹刺痛，经脉不调，温酒下二十丸。此药不得犯荤手，火上焙化，净纸上摊贴。

　　虢州上等黄丹（二斤，罗细用）　没药（研，一两）　南乳香（研，一两）　白蔹（生）

　　木鳖子（全用）　白芨（生）　当归（生）　白芷（生）　杏仁（生）　桂（长三寸，生用。

　　以上各一两）　新柳枝（一斤，如箸头粗，长一握）

　　上除黄丹、乳香、没药外，其余药材用好芝麻油五斤，浸一宿。去炭火上，用铁锅内熬，令药材变黄色，滤去药材不用，次将黄丹入锅内，用新柳枝一条，长四尺，如小钱儿粗，搅令药丹微变褐色，掇锅在地，再用柳枝搅，出尽火烟，入没药、乳香在内，再用柳枝搅令匀，药冷倾在瓷盆内，顿放候药硬。用刀子盆内取药出，切成块子，用油纸裹，然后使用。此药修合，春季三月间合，秋季八月间合。

　　碧霞膏

　　治肉刺。

　　铜绿（研，二两）　乳香（研，二钱）　没药（研，一钱）　松脂（四两）　白胶香（研，一钱半）　黄蜡（一字）　芝麻油（另炼香熟，冬添夏减，看用）

　　上件先炼松脂，滤去滓，次下白胶香，又下芝麻油，搅令匀，看硬软得所，续次下黄蜡，再搅令匀，又次下乳香、没药、铜绿末，搅令匀，冷，于瓷盒子内盛，每用之上　药，摊于纸上，贴患处。

　　玉容膏

　　治中皮肤骨疮、癣痒唇裂、面皱风刺及打扑伤损。舒缓筋，通流血，消肿止痛，发散邪毒。每用少许涂摩热为度。如耳鼻有疮，用绵杖儿点少许在疮上。

　　黄　（去粗皮，锉）　当归（去芦头，锉）　白芍药（锉）　白芷（锉）　川芎（锉）　藿香叶　零陵香　白檀（锉）　白附子（锉）　白芨（锉）　白蔹（锉，各一两）　栝蒌（一个）　杏仁（汤浸，去皮尖，研如泥膏，一两）　龙脑（二钱）　清油（四斤）

　　上件除龙脑一十三味，入清油浸三日，用银器内慢火熬，令药焦黄色，用新绵滤过，去药滓，放温，入黄蜡熔令匀，再用新绵滤过，入龙脑，不住手用柳木篦子搅，候冷密封。如前法用，冬用三两油、一两蜡，夏月五两油、二两蜡，腊月熬蜡油入蜡。

　　金黄散

　　治诸疮疡痒极发疼。

　　乳香（三钱半）　轻粉（一钱）　瓦粉（二两半）　白龙骨（一两半）　滑石（二两）　寒水石（烧通赤，秤二两）　黄柏（二钱）

　　上件同为细末，再研令匀，每用药少许，时时干掺患处，或用油调之擦亦可。

　　桃红散

　　生肌肉，敛疮口。

　　定粉（二两半）　乳香（一两半）　龙骨（一两半）　白石脂　乌鱼骨（去皮，微炙黄色，一两半）　寒水石（火烧通赤，秤七两）　黄丹（慢火微炒，放令冷，二钱）

　　上件同为细末，再研匀极细。每用药少许，干掺患处。

　　寸金铤子

　　治一切痔　经久不可者。

　　麝香　轻粉　硫黄　雄黄　雌黄　藤黄　砒霜　粉霜　黄丹（以上九味各三钱，另研）

　　干漆　牡蛎粉　红藤根（各一两）

　　上件一十二味为细末，烧陈米饭和匀，捏作如大枣核大，一用一铤子，　在肛门内，可深二寸许放定，用新砖球儿两个烧赤，醋内蘸过，绵裹肛门外熨，冷即易一个，次日大便取下恶物。

　　大红膏

　　治从高下堕，落马伤损，瘀血结滞，筋脉挛急，肌肉肿硬，疼痛不可忍者，并皆治之。

　　当归（锉，一两）　赤芍药（一两，锉）　天台乌药（一两，锉）　小油（半斤）

　　以上三味浸油七日七夜。没药（一两）　乳香（二两）　琥珀（一两。以上同研为细末）

　　沥青（一斤）　黄丹（一十两）

　　上件药先将沥青以银石器内慢火熬，铁篦子搅，化开为度。时月看硬软，旋旋入浸药油，硬软停当，次入另研药三味，搅匀，用绵滤在净水盆内。以手持拔如锡白色，次入黄丹，再持拔令匀，盛在瓷盒内。每用热铁篦子摊在浓软纸上，贴于患处。

　　金伤散

　　治金刃箭簇所伤，血出不止，及落马打伤肉绽血出，亦皆治之。

　　白芨　白蔹　乳香（各一两）　龙骨（半两）　锻石（半斤，远年者佳）　黄丹（少许）

　　上为细末，入黄丹有如淡红色。每用干捻在患处上，用软纸，更以绢帛裹护者，忌风水，干痂为效。

　　佛手散

　　治一切肿毒。

　　黄柏　大黄（各一两）　甘草（半两）　朴硝（三两）　粟米粉（三两）

　　上件药捣为末，每用水调如膏，涂于患处。

　　紫葛散

　　消肿散毒。

　　紫葛　升麻　黄芩　赤小豆（各一两）　木香　黄连　大黄（各一两）　白蔹　玄参　榆白皮（各一两）

　　上为细末，每用温水调药，涂扫赤肿，药干再扫。

　　追毒散

　　追毒排脓。

　　五灵脂　川乌头（炮）　白干姜（炮。各一两）　井盐　全蝎（各半两）　吊灵根（三两）　无心草（二两）

　　上为细末，每用药少许，津唾调涂患处。

　　拔毒散

　　治丹肿寒水石（四两）　石膏（二两）　黄柏　甘草（各一两）

　　上件为细末，每用新汲水调如膏，摊于小纸花子上，散贴肿赤处。

　　槟榔散

　　敛疮。

　　大槟榔（一个）　红娘子（一个）　黑狗脊　硫黄　赤石脂　黄连（各半两）　轻粉（一钱）

　　上为细末，每用药少许，干掺患处。

　　寸金丸

　　二名返魂丹，三名再生丸，四名追命丹，五延寿丸，六来苏丸，七知命丸，八得道丸，非人勿示此方也。若有人患疮身未烂者，与三丸服之，咽下便活。如口噤，但斡开牙关，研下三丸灌之，下咽喉中立生。此方善治发背、脑疽、气疽、痈肿、遍身附骨肿痛。先觉时饮水，口中烦渴，发寒发热，四肢沉重，身体壮热。

　　蟾酥（二钱）　金头蜈蚣（七个，头尾全，用羊酥炙黄色）　狗宝（一两）　狗胆（一个，干者用之）　南乳香（一钱）　腻粉（一钱）　雄黄（一钱）　鲤鱼胆（一个，干者用之）　麝香（一分）　没药（一钱）　粉霜（三钱）　砂（半两）　乌金石（一钱）　黄蜡（三钱）　头首儿孩儿乳（一合）

　　上同为细末，除黄蜡、乳汁二味，熬成膏子，同为丸，如绿豆大，小儿如芥子大。每服一丸，病重者加至三丸，用白丁香七个，研烂，调新汲水送下，用衣服盖出汗为度。大　疼痛，无头疮肿，不过三服立效。服瓜齑白米粥妙。

　　黄连散

　　治风热毒瓦斯客搏肌肤，成疮痒痛不止。

　　黄连（一两）　轻粉（一钱）

　　上为细末，入轻粉和匀，每用疮儿干燥生油调涂，有浓汁干捻在患处，一日两三上。

　　搜脓散

　　治诸疮脓汁不绝，腐肉未尽。

　　黄　白芍药　香白芷（各等分）

　　上为细末，每用少许干掺患处，上用膏药敷贴，一日一换。

　　定痛黄柏散

　　治冻疮　赤黄汁出，及瘥后瘢痕疼痛。

　　黄柏（四两，去粗皮，涂蜜慢火炙，令黄色）

　　上为细末，每用蜜水调，摊软纸花子上，贴患处。

　　平肌散

　　治诸疮久不敛。

　　炉甘石（烧，一两半）　龙骨（半两）

　　上为细末，每用干掺患处，上用膏药贴。

　　烧汤着底药

　　木炭（不以多少）

　　上件捣罗为细末，每用不以多少，用小油调如稀面糊，用鸡翎蘸药扫患处。

　　艾煎膏

　　治头面风热小疮，多痒少痛，黄汁出，并皆治之。

　　艾叶（二两）　醋（一斤）

　　上将艾叶同醋于银锅内同煎数沸，滤去滓，慢火再熬成膏，每用薄薄在衫纸上，贴患处，一日一两上。

　　楮实散

　　去皴皱悦皮肤。

　　楮桃儿　土瓜根　商陆（各等分）

　　上为细末，每日早晨用少许，如常洗擦患处后，用桃仁膏。

　　桃仁膏

　　桃仁（汤浸，去皮尖，研如泥，不以多少）

　　上用桃仁膏同蜜少许一处，用温水化开，涂摩患处后，用玉屑膏涂贴。

　　玉屑膏

　　治面颊、手指肌肤皴涩不泽。

　　轻粉　定粉（各三钱）　密陀僧（二钱）

　　上三味研为细末，用皂角子取白仁，以热浆水浸成膏子，调药稀硬得所，涂患处，涂贴无时。

　　止痛贴膏

　　治因伤损筋脉时发疼痛，遇寒则甚。

　　桂心　附子（生，去皮脐）　乳香（研）　川椒（小椒亦可）　吴茱萸　白芨（各一两）

　　生姜汁（五合）　酒（五合）

　　上件药为细末，先将姜汁并酒同煎，取七合，每用放温，汁调药如膏，详所患大小，摊绢帛上，敷贴痛处，上用软绢帛裹护。

　　托里黄散

　　治口干微热。

　　人参（半两）　白朮　茯苓　芍药　桔梗（各一两）　黄　（二两）　甘草（半两）

