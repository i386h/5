<!-- { "loadSidebar": true } -->
　　上件为粗末，每服三钱，水一盏煎至七分，去滓稍热服，不拘时候。

　　治口干微热。

　　人参（半两）　白朮　茯苓　芍药　桔梗（各一两）　黄　（二两）　甘草（半两）

　　上件为粗末，每服三钱，水一盏煎至七分，去滓稍热服，不拘时候。

　　万痊膏

　　治一切疮疡已溃未溃，脓水不绝及灸疮久不瘥，敛疮生肌肉。每用黏在铁　子上，炭火炙消，摊纸上贴患处，一两日一换。

　　乳香　没药（各四钱半，另研）　半夏　当归　续断　杏仁　桃仁　巴豆（和皮，捶碎）

　　木鳖子（去壳）　芫花　大戟　川芎　熟地黄　芍药　苍朮　防风　干姜（生用）　桂　蛇床子（以上各半两）　松枝　桃枝（新者。各二两）　乱发（二块，如马打球子大）　澄清芝麻油（一十斤）上将前项药下在油内，浸七日，慢火煎熬，令铁马杓搅至半夏黄黑色为度，用竹筛滤去滓，另研血竭三钱半，下在油内，搅令匀，用新绵滤在盆器中，澄去滓，油揩锅，并马杓至净，再用绵滤，入锅内，入油每一斤，用上好黄丹五两，若黄丹性紧者，只用四两半，唯备冬、春、秋间便用。如夏月用者，使黄丹五两二三钱，并看丹急慢调品，用慢柴火烧熬，不住手和，令候变黑色微溢住火，至沫下，依前用慢火熬，候黑烟出住火。如此二日后，用木炭火养，仍不得暂住手搅，直至通前四五日以来，摊纸上不湮，硬软得所，盛在瓷器内，方欲凝时，用绢子裹水银，搭在膏药面上，如用时，揩去水银，如此不至膏药上面一重干了，腊月内熬者佳。

　　涂擦雄黄膏

　　治发际内诸痒疮及肤起瘾疹，痒不可忍，每用少许，临卧涂掺患处。以痒住为度。

　　猪肪脂（三两）　天麻　香白芷（各三钱）　巴豆（五个，重半钱）　轻粉（二钱）　黄蜡雄黄（各五钱）　麝香（半两）

　　上件以猪肪脂煮天麻、白芷、巴豆黄色，滤去巴豆等不用，澄清，入上项轻粉等四味，和匀，放冷为度。

　　桦皮散方

　　治肺脏风毒，遍身疮疥及瘾疹瘙痒，揉之成疮。又治面上风刺及妇人粉刺。

　　桦皮（烧成灰，秤四两）　荆芥穗　甘草（炙。各二两）　杏仁（二两，去皮尖，用水一碗于锅内熬，却水一半以来，取出放冷）　枳壳（四两，去穰，用炭火烧欲成灰，取于湿纸上，令冷）

　　上件药除杏仁外，余药都为细末，却将杏仁另研，令极细，次用诸药末旋入研匀，每服二钱，食后温酒调下，日进三服。疮疥甚者，每日频服。

　　刀箭药牛胆　大灰（不以多少）　乳香（少许）　血竭（少许）　白芨（半两）

　　上用新牛胆内盛药物，窨干，为末，每用少许干贴，不得犯妇人手开。

　　漏芦煮散

　　治疮疖痈肿内消。

　　漏芦（去土）　白蔹　黄芩（去黑心）　麻黄（去根节）　白薇（洗）　枳实（麸炒）　升麻芍药　大黄（炒，锉）　甘草（炙。各一两）

　　上件捣罗为散，每服二钱匕，水一盏，煎至七分，温服。

　　黑神膏

　　治诸疮营卫未腐，肿痛坚硬，　赤不消。

　　当归（一两）　杏仁（汤浸，去皮尖，一百个）　黄丹（六两）　柳枝（二十握）　桃枝（二十握）　血余（如鸡子大二块）　小油（二十二两）

　　上除黄丹外入锅内，以慢火熬两时辰，绵滤去滓，再入锅内熬，令滴水成珠不散，入黄丹，用文武火熬成黑膏使用。

　　乳香膏

　　治诸疮肿硬疼痛及脓溃肌肉腐烂，兼治腐肉不退。

　　南乳香（一两）　没药（半两）　松脂（五两）　天台　乌药（一两）　木鳖子（三钱，用仁，去皮，二钱）　当归　赤芍药（各三钱）　小油（二两）　加血竭（三钱）

　　上九味除乳香、没药、松脂、血竭等四味外，用前项小油浸乌药等四味，计五日，慢火同煎数十沸，滤去滓，澄清一宿，入南乳香等，用柳木篦子不住手搅成膏。

　　内托散

　　治一切痈疽毒肿，发骨、发背、发眉、发鬓、发髭、发脑、发手、发足，应系疮疡毒肿。

　　未脓者，即消散；已脓者，即破溃；已溃者，即收敛。消毒顺气，托里定痛，收疮口，散肿毒及肠痈、胃痈，皆可用化毒排脓内补。

　　黄　当归　川芎　白茯苓　芍药　白芷　甘草　人参　浓朴（去粗皮，生姜汁制）　桂（去皮。以上各等分）

　　上件一十味为细末。每服三钱至五钱，不计时候，温酒调下，如不饮酒，以木香汤调下。

　　辛夷膏

　　治鼻内生疮疼痛，或鼻中窒塞不通利及　鼻气不宣通，并宜涂用之。

　　辛夷叶（一两）　细辛　木香　木通　香白芷　杏仁（汤浸，去皮尖，研。各半两）

　　上件用羊髓、猪脂各二两，同诸药相和于石器中，慢火熬成膏子赤黄，放冷，入龙脑、麝香各一钱。

　　金花散

　　消赤肿，止疼痛，散毒瓦斯。

　　川大黄　黄柏　蔚金　黄连　黄芩（各一两）　甘草　朴硝　寒水石（各半两）　白芨　白蔹（各三钱）　糯米粉（三合）

　　上为细末，每用生蜜水调稀，涂鸡翎涂四畔　赤肿处。

　　莹肌膏

　　治毛发乱长茸散，频剃复生不尽者，以膏贴之，次日随膏药茸毛自退，莹净再不复长。

　　乳香（二钱，研）　沥青（二两）

　　上二味用慢火同化开，入小油一处煎沸，硬软得所，临卧涂患处，明且用温淡浆水洗去。

　　外用清毒药

　　治诸肿毒坚硬不消。

　　黍黏子　葛根　升麻　地骨皮　黄花地丁　甘草　金银花（各等分）

　　上件为粗末，每用五七钱，水一升，煎十沸，于肿四畔热用，冷则再暖。

　　麝香散

　　治下部脱血，或疮痔　久不瘥。

　　麝香　血竭（各半钱）　皮（一两）

　　上先研　皮并血竭为细末，次入麝香拌匀。每服半钱，温酒一盏调匀，食前，日进二服。

　　熊胆散

　　治痔　疮口不合，脓汁清稀，肿硬不消。

　　熊胆（一钱）　雄黄（半钱）　轻粉（半钱）　麝香（一字）

　　上件研为细末，干掺药疮口上。

　　浴毒汤

　　治诸疮疼痛，坚硬不消及破后脓水不绝，恶肉未退，好肉不生。

　　何首乌（不以多少）

　　上为粗末，每用药末秤一两、干艾叶半两，水一大碗，同煎至水减半，滤去滓，稍热洗，冷即再暖。

　　正骨药

　　鲮鲤甲骨贴膏

　　治闪肭疼痛。

　　鲮鲤甲（涂醋炙，三两）　桂（去粗皮）　当归（切，焙。各一两）　生地黄汁　面（一匙，秤重九钱）　附子（生，去皮脐，一两）　生姜汁上七味除汁外，捣为细末，将地黄汁、生姜汁各拌和匀，暖热，调药如膏，摊于软纸上，乘热敷贴患处，用绵系护，每日一换。

　　没药膏

　　治筋骨闪肭疼痛。

　　没药（研）　乳香（研）　虎骨（酥炙。各半两）　吴茱萸　白芥子　白芨　白蔹　米粉（各一两）　生姜汁　酒（各三合）

　　上件八味为细末，将生姜汁并酒同煎七合，旋入药末，调匀，乘热摊于纸上，敷贴痛处，一日一换，用绵裹护。

　　金丝膏

　　治筋骨损伤，时发疼痛不已。

　　通明松脂（四两）　良姜（一两，碾末，取八钱）　乳香（三钱，研细）　木鳖子（大者四个，去壳碾为末）　川乌头（三个，锉如麻豆大）　杏仁（一百个，锉如麻豆大，连皮）

　　小油（半斤）

　　上件先将小油煎熬，下乌头、杏仁煎熬焦黄色为度，取出，以绵滤去滓极净，再用银石器内慢火熔松脂化开，然后下良姜、乳香、木鳖子等末，不住手搅匀，旋旋入乌头、杏仁、油，看硬软得所，再用绵滤在器盒内贮放，如用，摊纸花子上，贴患处。

　　定痛没药散

　　按摩导引，令血气复行。

　　乳香（一钱）　没药　当归　芎　地龙　细辛　羌活（各一钱）　蛤粉（一两）　黄丹（二钱半）　蒲黄（三钱）

　　上为细末，每用干捻在痛处，用手擦摩，捻十余遍，然后上大红膏。

　　沥青（一斤）　黄丹（一十两）　乳香（二两）　油（不以多少添减用）

　　上件药先用沥青，以银器内慢火熬开，铁篦子搅，觑时月看硬软，旋旋入油，硬软恰好，次下乳香，搅匀，用绵滤过，次入黄丹，再搅匀，盛在瓷盆子内，每用药时，　过，热铁篦子摊在浓软纸上。

　　双灵膏

　　治一切筋骨肌肉疼痛。

　　良姜（一两，炒，锉）　白芥子（半两，微炒）

　　上为细末，每用药二钱半，头白面半两，水调成膏，摊在纸花子上，贴患处。

　　治一切打扑伤损，筋骨疼痛，并宜服之。

　　苍朮（一斤，刮去黑皮，炒深黄色）　桂（去粗皮）　熟干地黄（焙干）　没药（研）　甘草（炙微赤，锉）　蒲黄（各一两）

　　上为细末。每服二钱，温酒一盏调下，不拘时候，日进二服。

　　至圣黑龙膏

　　米粉（一斤，紧者，炒，用砂锅炒，勿令黑焦）　甘松（半两）　香白芷（半两）　滑石（三两六钱）　黄柏（二两）　黄丹（四钱）

　　上为细末，每用滴水调成黑强膏子，摊在皱纸条儿上，可于内损疼痛处敷贴，每日一换。

　　治一切筋骨损伤疼痛。

　　米粉（四两，于银器内炒成块子，褐色，放冷，研为细末，后入二味）　乳香（研细）　没药（研细。各半两）

　　上三味研极细，每用以好酒或醋调如膏，摊在纸花子上，贴患处。

　　加血竭大红膏

　　当归（锉）　木鳖子（锉碎）　天台乌药（锉）　赤芍药（锉。各一两）　小油（四两）

　　以上四味用小油浸七日七夜，滤去滓。乳香（研，二两）　沥青（滤过，持拔一上六两）　黄丹（罗过，一十两）　加血竭（另研，半两）　没药（另研，一两）　琥珀（杵碎研，一两）

　　上件乳香、沥青铁锅内以慢火熬令消尽为度，时月看硬软，旋旋入前项浸药，油加减用之，候硬软停当，以绵滤在水盆内，持拔白色，旋入黄丹，再持拔颜色匀，于瓷盒子内存放，每用铁焊子摊在浓软纸上，贴患处。

　　神效膏

　　治损扑着筋骨疼痛。

　　小椒（二两，炒黄色）　乳香（八钱，另研）

　　上为细末，用好醋打面糊，调药涂在痛处上，用纸贴之。

　　大红膏方

　　乳香　当归（各二两）　琥珀　香白芷　没药　白芍　白芨　白蔹（各一两）　沥青（一十六两）　黄丹（一两）　小油（四两）　绵子（一两）　大炭（三斤）　定瓷碗（二只）

