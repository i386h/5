<!-- { "loadSidebar": true } -->
　　上八味为细末，同沥青一处放在碗内，用文武火熬，以沥青溶开，次下小油，徐徐下之，看觑硬软得所，用绵滤在木盒内，放温，次下丹熬成膏，若用时，摊于纸上用之。

　　卷十一

　　治妇人诸疾门

　　芎汤

　　诜诜丸

　　黑神丹

　　延龄护宝丸

　　活血散

　　螽斯丸

　　灵宝散

　　五圣丸

　　人参荆芥煮散

　　茯苓汤

　　保安丸

　　大保生丸

　　六神汤

　　当归地黄丸

　　人参荆芥散

　　必效散

　　旋覆花丸

　　虎骨散

　　禹余粮散

　　当归良姜散

　　滋阴丹

　　抽刀散

　　广胤丹

　　没药丸

　　滋血汤

　　当归血竭丸

　　地髓煎丸

　　八珍汤

　　万病丸

　　滋阴汤

　　加味四物汤

　　滋荣丸

　　地黄膏子

　　当归没药丸

　　经候

　　禹余粮丸

　　治小儿诸疾门

　　玉柱杖散

　　珍珠丸

　　涂囟麝香散

　　三味天浆子散

　　五味天浆子散

　　通圣饼子

　　引风汤

　　聚宝膏

　　导赤散

　　双金散

　　利膈丸

　　圣惠乌犀丸

　　圣惠牛黄丸

　　大水银珠丹

　　大天南星丸

　　开胃丸

　　导饮丸

　　凉惊丸

　　人参橘皮汤

　　水银褊丸子

　　百当膏

　　罢惊丸

　　木香化滞丸

　　金珠化痰丸

　　洗浴菖蒲汤

　　大青膏

　　惺惺散

　　人参羌活散

　　大镇心丸

　　牛黄散

　　羚羊角散

　　寒水散

　　钱氏羌活膏

　　金砂丹

　　虎睛膏

　　丹砂镇心丸

　　五味麝香饼子

　　祛风坠涎丸

　　青芝散

　　木香通气饮子

　　干蝎天麻散

　　大惺惺丸

　　牛黄丸

　　太一散

　　断痫丸

　　人参茯神汤

　　宁眠散

　　安神散

　　醒风煎

　　抱龙丸

　　朱砂丸

　　菖蒲丸

　　天麻煎丸

　　十珍饼子

　　金瓜丸

　　八物定志丸

　　无价散

　　钩藤丸

　　丹砂虎睛丸

　　郁李仁丸

　　麝蟾丸

　　七味羌活膏

　　胡黄连丸

　　加减益黄散

　　固肠丸

　　木香豆蔻丸

　　豆蔻香连丸

　　驻车丸

　　黄连阿胶丸

　　虎睛丸

　　温白丸

　　异功散

　　九卫生方熏陆香丸

　　正舌膏

　　诃黎勒散

　　均气散

　　雄黄丸

　　凡新降诞儿浴法

　　降诞三日浴法

　　犀角散

　　天浆子散

　　铁粉丸

　　钱氏地黄丸

　　钱氏浴体天麻散

　　安神丹

　　泻白散

　　十味麝香饼子

　　芦荟丸

　　使君子丸

　　泻青丸（又名渴肝丸，减大黄）

　　全蝎散

　　阿胶散

　　菖蒲煎丸

　　钱氏白朮散

　　卷十一

　　治妇人诸疾门

　　芎汤

　　治产后去血过多，运闷不省，及伤胎去血多、崩中去血多、金疮去血多、拔牙齿去血多不止，悬虑心烦，眩运头重，目暗，耳聋满塞，举头欲倒，并皆治之。

　　芎　（三两）　当归（三两，去芦头，洗，切，焙干）

　　上为粗末，每服三钱，水一盏半煎至一盏，去滓，稍热服，不计时候。

　　诜诜丸

　　治冲任不和，子脏怯弱，或经堕胎后气不复常，丸药常服，调和冲任，滋益气血。

　　熟地黄　当归（各二两）　延胡索　泽兰叶（各一两半）　川芎　赤芍药　白薇　人参　金钗石斛　牡丹皮（各一两）

　　上件为细末，醋煮面糊和丸，如梧桐子大。每服五十丸，空心温酒送下，或温粥饮亦得。

　　黑神丹

　　治妇人产后大发热，消渴不止，烦躁不休；或汗病后胃脘嗳水者，并宜服之。

　　黑附子（炮裂，去皮脐，一两）　天麻（去芦头）　天南星（炮制）　桂（去粗皮）　半夏（浆水煮，焙干）　麻黄（去根节）　干姜（炮。以上各一两半）　草乌头（二两，炮裂，去皮脐）　白附子（炮黄色，半两）　麝香（去毛，细研，一两）　天雄（二两，慢火上炙热，好酒内蘸，如此七返，无令折药力更用童子小便内蘸七返，撅一坑子，约深五寸，先用热火坑内炙干，去火，坑内洒酒约半升，天雄在内，用瓷碗盖定，周回泥了，不教漏气，冷定取出用之。）

　　上一十一味各修制讫，一处碾为细末，炼蜜和搜成剂，约捣千余杵，丸如弹子大。发热渴，用蜜水化服。欲出汗，热酒化服。汗病后胃脘硬，嗳水，依前用蜜水化服一丸。

　　延龄护宝丸

　　治妇人血脏虚损，经候过多，每行时暴下不可禁止，因成崩中，连日不断，致五脏空虚，失色黄瘦，崩竭暂止，日少复发，不耐动摇，小劳辄剧。此药但澄心服，必有大效。

　　禹余粮石（二两，醋烧淬七次）　龙骨　人参　桂　赤石脂　紫石英（研）　熟干地黄　杜仲（去粗皮，锉，炒）　桑寄生　续断　吴白芷　芎　当归（锉，炒）　金钗石斛（去根，锉，炒）　远志（去心）　白茯苓（去皮）　阿胶（炒）　牡蛎（烧）　五味子　艾叶（炒。

　　以上各一两）

　　上二十味，同为细末，炼白沙蜜和丸，如梧桐子大。每服四五十丸，温粥饮下，空心食前。

　　活血散

　　治冲任气虚，经事不调，或多或少，或前或后，并治之。

　　当归　川芎　白芍药　延胡索（各四两）　肉桂（去粗皮，一两）

　　上为粗末，每服抄五大钱，水一盏半煎至七分，去滓，稍热食后服。

　　螽斯丸

　　治妇人无子术。金城太守范罗谨上：臣验此术，若服药四十日无子，请戮臣一家，以令天下医人。赐子丸。

　　附子（生，去皮脐）　白茯苓（去黑皮）　白薇　半夏（汤洗七次）　杜仲（去粗皮）　桂心浓朴（去粗皮）　秦艽（以上各三钱）　防风　干姜（生）　牛膝　沙参（以上各二钱）

　　细辛（去苗，半两）　人参（四钱）

　　上件为细末，炼蜜和丸，如小豆大。日服五丸，空心任下。如觉无益，稍加丸数为度。

　　如服七日后，阴觉有娠，三日后不可更服。臣妻年二十七岁无子，服此药有妊。又残药与前太子中舍宇文妻李氏，年四十无子，服此药十三日有娠。此药名螽斯丸，屡用屡验，此方不可不广传与人，夫不在家不可服。

　　灵宝散

　　治血气刺痛引两胁疼痛及　癖刺气。

　　丁香　木香　乳香（各一钱半）　当归　玄胡索　白芍药（各半两）

　　上件为细末，每服一钱，温酒调下，食前。

　　五圣丸

　　调益营卫，滋养气血，治冲任气虚损，月水不调，脐腹疼痛，崩中漏下，血瘕块硬，发歇疼痛，妊娠宿冷，将理失宜，胎动不安，血下不止及产后乘虚，风寒内搏，恶露不下，结生瘕聚，小腹坚痛，时作寒热。

　　当归　熟干地黄　川芎　白芍药（各一两）　生干地黄（二两）

　　上件为细末，酒煮面糊为丸，如梧桐子大，每服六七十丸，食前温酒送下。

　　人参荆芥煮散

　　治妇人血风劳气攻刺疼痛，四肢无力，不思饮食，多困黄瘦，胸膈痞满，经水不利，心多怔忪，并治之。

　　荆芥穗（四两）　柴胡　秦艽（去芦头，洗去泥）　肉豆蔻　白芷　黄　鳖甲（醋炙黄，洗净）　桔梗　官桂（去皮。各二两）　当归　川芎　蓬莪朮　麦门冬（去心）　芍药　人参茯苓　海桐皮　甘草（炙）　枳壳（麸炒，去穰）　熟干地黄　酸枣仁　木香（各一两）

　　沉香　槟榔（各半两）

　　上件罗为末，每服三钱，水一盏，生姜三片，乌梅二个，煎至七分，温服，一日四五服。

　　如觉脏腑热，即空心食前服；小便多，即食后卧时服。如患气血块，立得消化。亦治丈夫风劳病，其功不可具述。

　　茯苓汤

　　治妊娠恶阻，呕逆恶心，四肢疼痛，恶闻食气，惚忪烦闷。多损坠，宜安胎，调匀血脉。

　　白茯苓（去皮）　旋覆花（各二两）　生干地黄（本方用二两，仪副使添半两，计用二两半）　陈橘皮（一两半）　细辛（去苗，本方用一两半，仪副使减讫半两，只用一两）　芎人参　芍药　桔梗（去芦头，炒）　甘草（炒，令赤色。各一两半）

　　上件一十味，粗捣筛，每服三钱匕，以水一盏同煎至六分，去滓温服，不拘时候。

　　保安丸

　　治妇人产前产后三十六种冷血风，半身不遂，手脚疼痛，诸疾并宜服之。

　　赤茯苓（去粗皮）　牡丹皮　白芍药（各三分）　石茱萸　沉香（各一分）　人参（去芦头）　桂（去粗皮）　当归（洗，去土，切，焙）　牛膝（酒浸）　吴白芷　木香　本（去芦头）　麻黄（去根节）　川芎　细辛（择净）　黑附子（炮，去皮脐）　兰香叶　甘草（炙，锉）　寒水石（烧）　防风（去芦头叉口者）　桔梗（去芦头）　蝉壳（去足翅。

　　以上一十七味各半两）　马鸣退（炙）　生干地黄（各一两）

　　上件二十四味杵，罗为细末，炼蜜和丸，如小弹子大。每日空心，用温酒化下一丸。疗八风十二痹、症瘕乳中风，淋血聚，并治胎不安。子死腹中，不过三丸生下死胎。胎衣不出，一丸便出。产前产后痢，并赤白带下，及呕逆填心，痰气烦满，一丸瘥。产前产后腹中　痛，绕脐下如刀刺相似者，一丸便止。入难月，便一日一服，至产下可觉疼痛。产前伤寒中风，体如板者，以热煎麻黄汤化下一丸，立效。经脉不通，或频并来，或赤白，吃食无味，瘦恶，乍寒乍热，面赤唇焦，手足烦痛，遍身黑点生血斑者，一切病服此药悉愈。每服一丸，细嚼，空心温酒送下。

　　大保生丸

　　调和本气，主疗诸疾，滋补营卫，久服之大有功益。

　　生干地黄　人参　本　白茯苓　当归　赤石脂　白芷　玄胡索　肉桂（去皮）　白薇白芍药　川芎　白朮　甘草（炙）　牡丹皮　没药（以上各半两）

　　上件为细末，炼蜜和丸，如弹子大。每服一丸，温酒化下，空心食前服。

　　六神汤

　　治脾气不和，营卫不足，怠堕困倦，可嗜饮食。服之补真养气，进美饮食，充实肌肤，并宜服之。

　　当归　熟地黄　白芍药　川芎　地骨皮　黄　（各一两）

　　上件六味捣筛为粗末。每服五钱，水一盏半煎至八分，去滓，空心温服。

　　当归地黄丸

　　治妇人血气不和，月事不匀，腰腿疼痛。

