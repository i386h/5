<!-- { "loadSidebar": true } -->
　　当归　熟地黄　川芎　白芍药（各二两）　南玄胡索　牡丹皮（各一两）　人参　黄（各半两）

　　上为细末，炼蜜和丸，如梧桐子大。每服三十丸，米饮送下，食前，日进二服。常服平养气血。

　　人参荆芥散

　　治妇人血风气滞，身体疼痛，头昏目涩，心忪烦闷，寒热盗汗，颊赤口干，痰嗽胸满，精神不爽，或月水不调，脐腹　痛，　癖块硬，疼痛发歇，或时呕逆，饮食不进。

　　荆芥穗　人参　白朮　桂　生干地黄　柴胡　鳖甲（涂酥炙黄，去裙　）　枳壳（麸炒，去穰）　羚羊角（镑）　酸枣仁（微炒。以上各一两半）　芎　当归　防风　牡丹皮　赤芍药　甘草（锉，炒。以上各一两）

　　上为粗末，每服五钱，水一盏半，入生姜三片，煎至八分，去滓热服，不计时候。

　　必效散

　　治妇人本经不调及崩漏不止。

　　棕皮（烧）　木贼（去节。各二两，烧灰存性，研细）　麝香（一钱，研）

　　上研匀。每服二钱，温酒调下，食前。

　　旋覆花丸

　　治停痰积饮在胁下，久而不愈，渐成大癖，心腹胀满，羸瘦不能食，虽食不消化，善睡干呕，大小便或涩或利，在肠中动摇有水声，或口干好饮水浆，两胁疰痛。服之必安，久服除根。

　　旋覆花（去梗）　桂（去皮）　枳实（麸炒，去穰）　人参（各一两）　干姜（炮）　芍药白朮（各一两二钱半）　赤茯苓　野狼毒　川乌头（炮，去皮脐，各一两七钱半）　芫花（醋浸半日，炒干）　吴茱萸（汤浸，去滑，炒黄色）　橘皮（去穰）　细辛（去苗叶）　大黄（微炒）　黄芩（去黑心）　浓朴（去粗皮，生姜制）　葶苈（隔纸炒。各七钱半）　甘遂（炒，半两）　石（火烧赤，一两七钱半）

　　上二十味为细末，炼蜜为丸，如梧桐子大。每服一十丸，渐加至二十丸，温酒下，不拘时候，日进二服。

　　虎骨散

　　妇人血风走注疼痛。

　　虎骨（酥炙）　败龟（醋炙）　当归　桂（去皮）　地龙（去土，炒）　牛膝（去苗，酒浸）　漏芦　威灵仙（去土）　延胡索　自然铜（　，醋七遍淬。各一两）

　　上一十味同为细散。每服一钱匕，热酒调下。每日一服。

　　禹余粮散

　　治气血伤冲任，虚损崩伤带漏，久而不断，或下如豆汁，或成片如肝，或五色相杂，或赤白相兼，脐腹冷痛，面体萎黄，心忪悸动，发热多汗，四肢困倦，饮食减少。

　　禹余粮（醋淬）　伏龙肝　赤石脂　白龙骨　牡蛎　乌鱼骨　桂（去皮）　浮石（各等分）

　　上件同为细末。每服三钱，煎乌梅汤调下，食前服。白多，加牡蛎、龙骨、乌鱼骨。赤多，加赤石脂、禹余粮。黄多，加伏龙肝、桂心，随病加治。

　　当归良姜散

　　补养血气，去心腹疼痛，胁肋胀满，经络不调，或带下赤白，腰脚冷痛，一切固疾。

　　高良姜（五两）　浓朴（去皮，姜制，二两）　当归　桂（去皮。各三两）

　　上用纱罗子罗，每服二钱，水一盏，入艾十叶，同煎至七分，去滓热服，食前。

　　滋阴丹

　　养血和气，调顺营卫，充成肌肤，活血驻颜。久服大补冲任，匀顺月经，神良不可具述。

　　熟干地黄　生干地黄　白茯苓　人参（各二两）　黄　甘菊花　枸杞　丹参　柏子仁（炒）　白芍药（各一两）

　　上件为细末，炼蜜和丸，如梧桐子大。每服五十丸至六十丸，米饮下，空心食前，日进二三服。

　　抽刀散

　　治妇人心腹胁肋疼痛不可忍者，产前产后用尤佳。

　　川乌头（炮，去皮脐）　牡丹皮　芍药　干姜（炮）　桂心　没药　当归（此方无分两）

　　上为细末。每服二钱，热酒调下，不过三服，轻可一服效。产后加红花。

　　广胤丹

　　治久无子息方。

　　黄　（锉细，秤一两半）　人参（上党者，去苗，秤一两）　川续断（锉，秤）　泽兰叶（去枝秤）　熟地黄（焙干，秤）　牡丹皮（拣净秤）　延胡索（秤）　白芍药　川芎　白薇（以上各一两）　嫩鹿茸（燎去毛，酥酒涂，炙干，另杵，秤一两）　白茯苓（去黑皮，一两）　当归（去苗，洗净，切，炒干，秤一两）　肉苁蓉（酒浸软，去皱皮，切，焙干，秤一两）　防风（去苗及叉尾者，秤一两）　本（去苗土，秤一两）　华细辛（去苗叶土，吹搓，罗过，秤一两）　陈皮（汤浸，去白，焙干，秤一两）　蓬莪朮　京三棱（二味各和白面裹，慢灰火中煨熟，去面，就热杵碎，秤各一两）　干姜（炮裂，秤一两半）　木香（半两）　肉桂（去粗皮，秤半两）　山茱萸（半两）　甘草（锉，炒，秤二两）　黑附子（炮裂，去皮脐，秤三钱）　覆盆子（去萼枝　净，秤二两）

　　上二十七味同捣为细末，炼蜜和丸，如弹子大。每服一粒，空心食前，细嚼，温酒下，日进三服。有孕住服。臣祖母常服此药，而生七男，以此常合此药与人服饵，而皆应效。

　　没药丸

　　治妇人本经不调，肌瘦发热，饮食减少。

　　没药　莨菪子　干姜　苍朮　川芎　熟干地黄　白芍药　当归（各一两）　血竭（半两）

　　上件除血竭、没药外，并　咀，先炒莨菪子焦黑色，次下干姜，炒令黄，次下苍朮微黄色，次下川芎等药，并令微黄色，与血竭、没药等同为细末，醋炙，面糊为丸，如梧桐子大。

　　每服五六十丸，渐加至八九十丸，空心食前，温酒送下，或醋汤亦得，日进二服。

　　滋血汤

　　治妇人皮聚毛落，心肺俱损，血脉虚弱，月水愆期，益气养血，调进饮食。

　　人参　白茯苓（去皮）　熟干地黄　川芎　当归　白芍药　干山药　黄　（以上各一两）

　　上件为粗末，用马尾罗子罗。每服五钱，水一盏半煎至一盏，去滓温服。

　　当归血竭丸

　　治妇人产后恶物不下，结聚成块，心胸痞闷及脐下坚痛。

　　当归（二两，炒，锉）　血竭（二两）　蓬莪朮（二两，炮）　芍药（二两）　五灵脂（四两）

　　上件为细末，醋面糊和丸，如梧桐子大，每服四十丸，温酒下，或温粥饮下，空心食前。

　　地髓煎丸

　　治妇人经气不调，虚烦发热，肌体瘦悴，形羸困弱，饮食不进，欲成劳病。

　　熟干地黄（不以多少）

　　上为细末，炼蜜为丸，如梧桐子大。每服五十丸，温粥饮送下，空心食前。

　　八珍汤

　　和营调卫，理顺阴阳，滋血养气，进美饮食。

　　当归　川芎　赤芍药　熟地黄　人参　茯苓　甘草（炙）　缩砂仁（各等分）

　　上为粗末。每服三钱，水一大盏，入生姜七片、枣三枚去核，同煎三五沸，去滓放温，空心，日进二服。

　　万病丸

　　治妇人久虚，血气衰少，怠惰嗜卧，饮食不进，精神不足。

　　熟干地黄　当归（各四两）

　　上为细末，蜜、面糊和丸，如梧桐子大。每服五十丸，温粥饮送下，空心食前。

　　滋阴汤

　　治妇人血热气虚，经候不通，或血聚肢体麻木，肌热身重，倦怠少力，将成劳瘵，不可妄行破血汤丸，宜滋养润利。

　　马鞭草　荆芥（各四两）　官桂　川芎　白芍药　当归（各二两）　枳壳（三两）　牡丹皮（一两）

　　上为粗末。每服四钱，水一盏半，入乌梅半枚，同煎至一大盏，去滓温服，食后。

　　加味四物汤

　　治妇人冲任不调，脐腹疼痛，或月事失时不来，及冲任太过，致使阴阳不和，或发寒热，渐减饮食，欲成劳病。

　　当归　地黄　芍药　川芎（各一两）　柴胡（半两）　黄芩（二钱半）

　　上　咀，服食依前。

　　滋荣丸

　　治妇人本经衰少，愆期不来及有血结成块，脐下坚硬，疼痛不消，并宜治之。

　　熟干地黄　人参　五味子　赤芍药　当归　远志（去苗）　白茯苓（去皮）　牡丹皮　桂心　本（以上各一两）　防风　卷柏　细辛　山药（各半两）　白朮（二钱）

　　上为细末，炼蜜和丸，如梧桐子大。每服三十丸，食前空心，温酒下，日进二服。

　　地黄膏子

　　治妇人本脏血气衰少，困倦无力，或发川热，饮食减少。并宜服之。

　　熟干地黄（八两）　净蜜（一十八两）

　　上将熟干地黄为细末，同蜜熬成膏子，丸如梧桐子大。每服四五十丸，温酒送下，米饮亦得，食前。或作膏子，酒化服，或不饮酒者，白汤化服亦得。

　　当归没药丸

　　治妇人真气虚惫，血气衰少，不能荣养，致使经气不来，或发寒热，饮食减少，怠惰嗜卧，以致虚劳。

　　当归（锉，炒）　没药　川姜（炮）　天仙子（炒黑色）　苍朮（炒黄色）　芍药　熟干地黄　川芎（以上各等分，各二两为科）

　　上件八味为细末，面糊为丸，如梧桐子大。每服五十丸，温粥饮送下，食前。

　　经候

　　论曰：经者常候。谓其一身之阴阳愆伏，知其安危，故其来必以月，太过不及皆为不调。

　　过于阳则前期而来，过于阴则后期而至。其有乍多乍少、断绝不行、崩漏不止，亦由阴阳衰盛，寒热为邪，详说于下。若经候乍多乍少，或前或后，脐腹时痛，面色不泽，久不治之，渐至虚损，俱令人断产变生他病。此由冲任虚弱，后致营卫不调；或阴气乘阳，胞寒气冷，血不营运，故乍少；或阳气乘阴，血热流散，故令乍多。当调其阴阳，顺其血气。宜服：

　　禹余粮丸

　　桂（去皮）　禹余粮（烧，醋淬）　龙骨　川乌头（炮）　紫石英　人参　桑寄生　杜仲（去皮，炒）　五味子　远志（去心）　泽泻　当归（切，洗，焙）　石斛（去根）　苁蓉干姜（各二两）　牡蛎（烧）　甘草（炙）　川椒（去目，炒，出汗）

　　上为末，炼蜜和丸，如梧桐子大。米饮下二十丸，渐加至三十丸，日三服。

　　治小儿诸疾门

　　玉柱杖散

　　治急慢惊风，发不时省。

　　全蝎（七个）　薄荷（十四叶）　麻黄（七条）

　　上三味以温汤浴润，以两叶裹蝎一个、川麻黄一条，缚定，炒至焦黑，次入白朮（半两，生姜自然汁浸透，焙干）

　　上同为末，每服半钱，煎丁香柿蒂汤调下，不拘时候。

　　珍珠丸

　　治风化痰。

　　珍珠米　朱砂　雄黄　轻粉　蝎梢（各一钱）

　　上为细末，粳米饭和丸，如粟米大。每服二十丸，不拘时候，薄荷汤下。

　　涂囟麝香散

　　治小儿百日内发搐。

