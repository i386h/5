<!-- { "loadSidebar": true } -->
　　麝香（一字匕）　蝎尾（去毒，半钱匕）　薄荷叶（半钱匕）　蜈蚣（一字匕）　牛黄末（一字匕）　青黛末（一字匕）

　　上同研匀，枣肉就新绵上涂，贴囟上。

　　三味天浆子散

　　治小儿慢惊风。

　　天浆子　白僵蚕（炒）　干蝎（各二十个，炒）

　　上为细末，每服一字，煎麻黄汤调下，或薄荷汤调下，无时。

　　五味天浆子散

　　治小儿急慢惊风。

　　天浆子（一钱）　朱砂末（一钱半）　龙脑（一钱）　蜈蚣（一十条，炙）　干蝎（一十个，炒）

　　上为细末，每服一字，煎薄荷叶汤调下，不拘时候。

　　通圣饼子

　　治小儿慢惊风痫，涎多咽喉不利，手足搐搦。

　　天麻　使君子（去皮）　白僵蚕（炒）　白附子（炮）　天南星（炮。各一分）　乳香　青黛蝎梢（炒）　腻粉　水银（各一钱）　黑铅（半钱，与水银结砂子）　麝香　脑子（各半钱）　无食子（一对，去皮）

　　上为细末，面糊和为丸，如梧桐子大，捏作饼子。每服一饼子，用薄荷汤化下，食后临睡服，量儿大小加减。

　　引风汤

　　治大人厥颠，口有涎沫，牵引口眼手足；少小惊螈　，日数十发，医所不治。

　　大黄（生）　干姜（生）　龙骨（各四钱）　桂（三钱）　甘草（炙）　牡蛎（炒。各一钱）　凝水石（生）　滑石　赤石脂　白石脂　石膏　紫石英（各六钱）

　　上为粗末，每服三钱匕，水一盏半煎取七分，清汁，食后临卧温服。小儿以意斟酌与服。

　　聚宝膏

　　治小儿一切惊风，壮热涎多，精神昏愦，目睛上视，手足搐搦，饶睡多惊。

　　朱砂（二两）　犀角屑　西琥珀　玳瑁（各一分）　南硼砂　龙脑（各一钱）　牛黄　麝香（各半钱）　人参　茯苓（各三分）　紫河车（二两）　甘草（生，一两）　银箔（五片，研）　茯神（一分）　珍珠（一分）

　　上为细末，炼蜜和丸，如鸡头大，每两作三十丸。每服半丸，煎薄荷叶汤化下。乳后常服，安魂定魄。治惊宁神，响音声，利咽嗌，解诸毒，凉上焦，疗惊搐。

　　导赤散

　　治小儿心热，其证目赤、口中气温、合面睡，或上窜切牙。

　　生干地黄　木通　甘草（各二两）

　　上为粗末，每服三钱，水一盏，入竹叶三片，煎至八分，食后温服，量大小加减。

　　双金散

　　治天　惊风，目久不下，眼见白睛，兼角弓反张，声不出者。

　　蜈蚣（一个，去头足尾，真酥涂，慢火炙黄，置砧子上面南立，用竹刀子当脊缝中停，作两个。左边者入一左贴内，写左字；右边者亦入一贴子内，写右字，不得交错，大误矣）

　　麝香（一钱，细研，分二处，先将左边者同于乳钵内，研作细末，却入在左字贴内收起；另用乳钵将右边字者，入麝香同研极细，却入右字贴内收，不得相犯）

　　上以细苇筒子，取左字贴内药少许，吹在左边鼻，右亦如之，用药不可多。若眼全未下，更量添些小，其眼随手便下，即止，大有神效。

　　利膈丸

　　治风胜痰实，喘满咳嗽，风气上攻。

　　黑牵牛（四两，半生半炒）　皂角（不　肥者，去皮子，涂酥炙黄，二两）　槐角子（半两）　青皮（半两，去白）　半夏（汤洗七次，焙干，一两）

　　上为姜汤下。姜汁、面糊和丸，如黍米大。每服十五丸至二十丸，温生姜汤下。

　　圣惠乌犀丸

　　治小儿惊风痫病及诸风手足搐搦不定。

　　乌犀角屑　天南星（炮制）　白附子（炮制）　干蝎（微炒）　天麻（各一分）　白花蛇（半两，酒浸，去皮骨，焙干秤）

　　以上六味为细末，以无灰酒一小盏，同入银器内煎，令稠，则入后七味，同和为丸。

　　牛黄　麝香　腻粉　龙脑　水银（以枣少许，研星尽。各一分）　朱砂（半两，水飞）　虎睛（一对，酒浸，酥炙，为末）

　　上七味都研令匀，入前膏子为丸，如麻子大。每服三丸，用竹沥下，不拘时候，量大小以意加减。

　　圣惠牛黄丸

　　治小儿中风，手足拘挛，身体强直，口噤壮热。

　　牛黄　犀角屑　麝香　羚羊角屑　胡黄连　朱砂　钩藤　雄黄　水银（枣肉研）　干蝎天竺黄（以上各一分）　乌蛇（半两，酒浸，去皮骨，焙）

　　上为末，蒸饼为丸，如黍米大。每服五丸，薄荷汤下，量儿大小加减服之。

　　大水银珠丹

　　治小儿惊风，壮热涎多，发痫手足搐搦，目睛上视及风蕴痰实，心膈满闷，呕吐痰涎。

　　黑铅（炼十遍，秤三两，与水银结砂子，分为小块，同甘草十两水煮半日，候冷，取甘细研）

　　水银（三两）　铁粉（三两）　朱砂（飞，半两）　腻粉（研，一两）　天南星（炮，为末，三分）

　　上同研细，以面糊为丸，如麻子大。每一岁儿服一丸，用薄荷蜜汤下，利为度，未利再服，乳食后。

　　大天南星丸

　　治小儿急慢惊风，涎潮发搐，目睛上视，口眼相引，牙关紧急，背脊强直，精神昏塞，连日不省。

　　滴乳香　龙脑　牛黄（各半钱）　朱砂（三钱）　麝香（一钱半）　天南星（牛胆制，半两）　人参　天麻　防风（各一分）　蝎（十四个，汤浸，国去口后内土微）

　　上杵研为末，炼蜜为丸，如鸡头大。每两作五十丸，每服一丸，荆芥薄荷汤化下，看儿大小以意加减服，不计时候。

　　开胃丸

　　治小儿脏腑怯弱，内受风冷，腹胁胀满，肠鸣泄利，或青或白，乳食不化。又治脏冷夜啼，胎寒腹痛。

　　木香　蓬莪朮　白朮　人参　当归（锉，炒，各半两）　麝香（一分，细研）　白芍药（一分）

　　上为末，都研匀，汤浸炊饼为丸，如黍米大。每服十五丸，温米饮下。又一法，炼蜜和搜，每两作五十丸，每服一丸，米饮化下，不拘时候。

　　导饮丸

　　消乳食，化痰涎。

　　京三棱（三两一钱）　蓬莪朮（三两一钱）　青皮（去白）　陈皮（去穰）　白朮（各一两半）　槟榔　枳壳（麸炒，去穰）　木香（各一两）　白茯苓（半两）　半夏（一钱，生姜六钱制）

　　上为细末，炼蜜和丸，每两作五十丸，不拘时候，淡生姜汤化下一丸，或温水亦得。

　　凉惊丸

　　治风热相搏，手足搐搦，目睛上视。

　　草龙胆末　防风末　青黛末　钩藤末（各三钱匕）　牛黄　麝香（各一钱匕）　黄连末（二钱匕）　龙脑（一钱匕）

　　上同研匀，面糊为丸，如粟米大。每服三五丸至一二十丸，煎金银汤送下，温服。

　　人参橘皮汤

　　治小儿吐乳，令乳母服此药。

　　人参（一两）　橘皮（去白，半两）　干生姜（半两）

　　上为粗末，每服三钱，水一中盏煎至六分，去滓，温分二服，服了良久，令儿饮乳，大效。

　　水银褊丸子

　　治小儿惊风壮热，涎甚喘粗，或发搐搦，或目睛上视，及因乳哺不节，胸满呕逆，精神迷闷，发痫螈　，并宜服。

　　水银（一两）　黑铅（一两，与水银结砂子）　干蝎（全者）　腻粉（各一分）　黄明胶（炙令黄，炒一钱）　铅白霜（一分，研）　青黛（一分，研）　百草霜（烧黑，一分，研）　牛黄（一分，研）　巴豆（一两，去皮心膜，醋煮令黄）

　　上为细末，入研药末匀，以陈粟米饭和丸，如绿豆大，捏褊。每一岁儿服一丸，二岁服二丸，三岁服三丸，四岁以上服四丸，用干柿汤下，薄荷汤亦得。更审虚实加减服。利下青黏滑涎为度，乳食后服，不得化破。

　　百当膏

　　治一切积聚，心腹疼痛，年月深久者，皆治之，百岁至一岁皆服。

　　丹砂（研）　腻粉（各半两）　水银　铅（各一钱，结砂子）　牛黄　龙脑　铅霜（研。

　　各二钱）　粉霜（研）　阳起石（研。各二分）　黄蜡（半两）　巴豆（肥者一百二十粒，去皮心膜，研，出油，取霜）　蝎梢（炒，一分）　半夏（一钱，汤洗七次，二味杵罗为末）

　　上件一十三味合研极匀，熔蜡并熟蜜少许，同和成膏，旋丸如梧桐子大，小儿如黍米大，每服三丸至五丸，量大小虚实加减服。吐逆，藿香汤下。取热积，生姜蜜水下。取冷积，乳香汤下。风涎，薄荷汤下。便利，米饮下。

　　罢惊丸

　　治惊风诸痫，壮热昏愦，神志不宁，痰涎窒塞，或发搐搦，目睛上视，并皆治之。

　　雄黄（飞研，一钱半）　青礞石（研，一钱）　铁粉（一钱半）　朱砂（飞研，三钱）　地黄（火烧，醋淬，飞，二钱）　虾蟆灰（一钱半）

　　上同研匀，水浸　饼，和丸如梧桐子大。每服一丸，煎薄荷水磨剪刀股化下，日二三服。

　　此药治惊化涎，不用银粉，小儿脏腑、口齿、肠胃柔弱，丸用银粉药切须慎之。

　　木香化滞丸

　　治小儿宿食不消，心腹满胀，呕吐壮热。

　　木香　京三棱　青橘皮（去白。各一两）　补骨脂（二两）　黑牵牛（四两，炒令黑，罗取面，二两）

　　上五味捣罗为末，滴水和丸，如黄米大。每服一二十丸，温水下，不拘时候。

　　金珠化痰丸

　　治痰热，安神志，除头痛眩运，心忪恍惚，胸膈烦闷，涕唾稠黏，痰实咳嗽，咽嗌不利。

　　金铂（为衣，二十片）　辰砂（二两，飞研）　皂角子仁（炒微黄色，一两）　白矾（光明者，于铁器内熬，令汁尽，放冷研，一两）　铅白霜（细研，一两）　天竺黄（一两，研）　生白龙脑（细研，半两）　姜制半夏（四两）

　　上为细末，入研药匀，生姜汁面糊和丸，如梧桐子大，小儿如黍米大。每服十丸至十五丸，食后临卧，生姜汤下。

　　洗浴菖蒲汤

　　散风截痫。

　　菖蒲（三两，一寸九节者）　防风　荆芥穗（各二两）　石膏　梅根（各一两）

　　上件捣罗为粗末，每用五匙头，水三碗煎三五沸，适寒温浴儿，先洗头面，次浴身体为佳。

　　大青膏

　　治小儿伤风，其候伸欠烦闷，口中气热，或偎人恶风，脉浮。

　　大青（生，一分）　白附子（生，一钱半）　蝎尾（生半钱）　朱砂（一字匕）　青黛（一钱）　麝香（一字匕）　乌蛇梢肉（半钱）　天竺黄（一字匕）

　　上为细末，朱砂研，入生蜜和成膏。月内儿，粳米大，一岁皂子大，余以意加减，用温薄荷汤化下。

　　惺惺散

　　治小儿风热疮疹，伤寒时气，头痛壮热，目涩多睡，咳嗽喘粗，鼻塞清涕。

