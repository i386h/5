<!-- { "loadSidebar": true } -->
　　桔梗　细辛（去叶）　人参（去芦头）　甘草（炙）　白茯苓（去皮）　栝蒌根　白朮（各一两）　加川芎（一两）

　　上为末，每服一钱，水一小盏，入薄荷三叶，同煎至四分，温服。如要和气，入生姜煎服，不计时候。

　　人参羌活散

　　治小儿寒邪、温病时疫、疮疹，头疼体痛，壮热多睡；及治潮热烦渴，痰实咳嗽。

　　羌活（去苗）　独活（去苗）　柴胡（去苗）　人参（去苗）　芎　（去苗）　枳壳（去穰，麸炒）　白茯苓（去皮）　甘草（炙。各二两）　前胡（去芦头）　桔梗　地骨皮（去土）　天麻（酒浸，炙。各半两）上为散，每服一钱，以水七分，入薄荷少许，煎至五分，去滓温服，不计时候。

　　大镇心丸

　　治小儿精神不爽，寝寐多惊，心忪恐悸，四肢战掉，举动欲倒，状类暗风，或烦躁而多啼。退惊风，化痰涎，壮心气，益精神。

　　生犀角（镑，末）　铁粉（研。各一两）　羚羊角（镑，末）　龟甲（镑，末）　赤箭（各半两）　牛黄（研）　茯神（去木）　远志（去心）　真珠末（研）　人参　桂（去粗皮）　蛇蜕皮（炙，令焦黄）　天竺黄（研）　龙脑（各一分，研）　麝香（研）　菖蒲（各半两）　丹砂（研，半分）　金箔（研）　银铂（研。各五十片）

　　上一十九味捣研为末，炼蜜和丸，如梧桐子大。每服一丸至二丸，食后临卧，薄荷汤化下，更量大小加减。

　　牛黄散

　　治心肝脏风热，致眼偏视，宜服之。

　　牛黄（一钱，细研）　犀角屑　甘菊花　天麻　槐子　人参（去芦头）　芎　防风（去芦头）　车前子　决明子　黄　（锉）　蔓荆子（以上各半两）　朱砂（一分，研）　龙脑（一钱，细研）　甘草（一分，炙赤，锉）　羚羊角屑（半两）

　　上件药捣细罗为散，入研了药同研令匀，每于食后以竹叶汤调下一钱，临卧再服。

　　羚羊角散

　　治眼风邪所攻瞳子不正，颜视常偏，宜服。

　　羚羊角屑（一两半）　犀牛屑（一两）　龙脑（一分，细研）　牛黄（一分，细研）　朱砂（半两，细研）　赤芍药　甘菊花　细辛　防风（去芦头）　酸枣仁（微炒）　沙参（去芦头）　蔓荆子　玄参　人参（去芦头）　蕤仁（去赤皮。各三两）　天竺黄（半两，研）　密蒙花（一两）　甘草（半两，炙微赤，锉）

　　上件药捣细，罗为散，入研了药更研令匀，每于食后，以竹沥汤调下二钱。

　　寒水散

　　治肝风暴赤、目睛偏视。

　　青黛（一钱）　大豆（三钱，去皮）　马牙硝（二钱）　黄连（二钱）　黄柏（三钱）

　　上件同捣罗为细末，每用一钱，蜜少许，冷水调成膏，绯绢作花子，如小钱大，摊药于上，贴太阳穴，病左贴右，病右贴左。

　　钱氏羌活膏

　　治脾胃虚，肝气热盛生风，或取转过、或吐泻后为慢惊者，亦治伤寒，用无不效。

　　羌活（去芦头）　川芎　人参（切，去头）　白附子（炮）　赤茯苓（去皮。以上各半两）　天麻（一两）　白僵蚕（酒浸，炒黄）　干蝎（去毒，炒）　白花蛇（酒浸，取肉，焙干。各一分）　川附子（炮，去皮脐）　防风（去芦头，切，焙）　麻黄（去节秤。各二钱）　肉豆蔻　鸡舌香（母丁香）　藿香叶　沉香　木香（各二钱）　轻粉（一字）　珍珠末牛黄（各一钱半）　龙脑（半字）　麝香（一钱半）　雄黄　辰砂（各一分，以上七味各另研入）

　　上同为细末，熟蜜丸剂，旋丸大豆大。每服一二丸，食前薄荷汤或麦门冬汤温化下。实热急惊勿服，性温故也。服无时。

　　金砂丹

　　治中风涎潮，失音不语，面赤，脉浮大数，急迷闷，口眼　斜，但系风热之疾，半身曳，或伤寒刚　螈　口噤，小儿急慢惊风，并皆治之。

　　白花蛇　乌蛇（各用酒浸一宿，去皮骨。各一两）　蝎梢（去毒，微炒）　僵蚕（炒）　犀角玳瑁　天麻　人参　茯神　甘草（炒。各一两）　脑子　麝香　牛黄　雄黄　珍珠末　天竺黄　铁粉（另研。各二钱半）　银箔（二百五十片）　金箔（二百五十片，于内留七十片为衣）　朱砂（五两，通明，水飞）

　　上件二十味为细末，再研匀，用真石脑油为丸，每两作一十丸，用金箔为衣。每服一粒，煎人参汤化下，或竹叶汤亦得，新汲水亦得。小儿量大小虚实服，不拘时候。

　　虎睛膏

　　治小儿胎风及惊风。

　　虎睛（一双，酒浸，炙微黄）　天麻　干蝎（微炒）　乌蛇肉（炙小黄）　羌活　独活　僵蚕（炙）　麝香（细研。以上各二钱半）　金箔（为衣）

　　上件药捣罗为末，以蜜和丸，每两作四十丸，前项金箔为衣。每服一丸，薄荷汤化下，不拘时候。

　　丹砂镇心丸

　　治小儿心神不宁，有时惊悸、目睛偏视、痰涎不利，甚则螈　。服之安镇心神，罢惊止搐。

　　朱砂（一两，飞研）　牛黄（一钱）　生龙脑　麝香（各一钱）　铅白霜（二钱）　天竺黄（二钱，以上各细研）　天麻（明大者，二两）　人参（半两）　茯苓（半两，白者，去黑皮）　甘草（炙，半两）

　　上一十味为细末，与研药同研匀细，炼蜜和丸，如鸡头实大。每服一丸，煎金银薄荷汤化下。

　　五味麝香饼子

　　治小儿惊风发痫，目睛斜视，胸膈多痰，搐搦不定，神昏不醒。又治变蒸温壮不解。

　　麝香（半钱，研）　青黛（三钱，研）　全蝎（去毒，生用，一十五枚）　蜈蚣（一对，生用）　石膏（飞，研细，一两）

　　上为细末，研匀，汤浸，油饼为丸，如梧桐子大，捏作饼子。每服五七饼子，金银薄荷水化下。

　　祛风坠涎丸

　　治小儿诸痫。

　　荆芥穗　密陀僧　白矾（生。各半两）　半夏（一两，汤洗）　朱砂（一钱，为衣）

　　上为细末，水糊为丸，如黍米大，朱砂为衣。每服三十丸，荆芥汤下，乳后。

　　青芝散

　　乳母服之。

　　青黛（三钱，另研）　蓝实（三两）　白芝麻（九两，生用）

　　以上二味同为末，入青黛令匀。每服三钱，沸汤点服，食后，日进二服，常服甚效。

　　木香通气饮子

　　治一切气病，噎塞，食饮不下。

　　青皮（去白）　木香　槟榔　陈皮（去白。各半两）　香白芷（二钱半）　萝卜子（半两，炒）　藿香叶（一两）　甘草（炒，半两）　人参（半两）　枳壳（麸炒，去穰，半两）

　　上为细末，每服三钱，水一大盏煎至八分，去滓温服，不拘时候。

　　干蝎天麻散

　　治小儿慢惊风。

　　干蝎（全者，十枚，炒）　蔓陀萝（十朵，重一字）　天麻（二钱半）　乳香（研）　天南星（炮）　丹砂（研。各一分）

　　上六味捣研，为细散。每服半钱匕，薄荷汤调下，不拘时候。

　　大惺惺丸

　　治惊疳百病及诸坏病，不可具述。

　　辰砂（研，为衣）　青礞石　金牙石（各半钱）　雄黄（一钱）　蟾灰（二钱）　牛黄（二分半，另研细，一字）　麝香（半钱，另研）　龙脑（三分半，另研细，一字）　蛇黄（醋淬五次，三钱）

　　上研匀细，水煮蒸饼为丸，朱砂为衣，如绿豆大。百日儿每服一丸，一岁儿每服二丸，薄荷汤温化下，食后。

　　牛黄丸

　　治小儿风痫，发即迷闷，手足搐掣，口内多涎，良久不醒。

　　牛黄（二钱半）　天南星（生）　白僵蚕（生）　白附子（生。各半两）　干蝎（生）　麝香（细研）　半夏（汤洗七遍，去滑）　蝉壳（各二钱半）　天麻（半两）　水银上件药并生用，捣罗为末，又以水银一两，煮枣三十枚，去皮核，与水银同研，令星尽，入前药末和丸，如绿豆大。如隔日发者，每服煎黄牛乳汁下三丸，日三服。如惊风，即煎荆芥汤下两丸。

　　太一散

　　治胎痫正发未分，瘥后亦宜常服。

　　天浆子（微炒）　蝎梢（各二十一个）　防风　天麻　朱砂（各五钱）　麝香（一钱）

　　上为细末，乳汁调下，不拘时候，加减服。

　　断痫丸

　　治胎风久为惊痫，时发时愈。

　　蛇蜕（三寸，微炒，秤重半分）　蝉蜕（炒，四枚，秤重半钱）　牛黄（半钱）　钩藤钩子　黄　细辛　甘草（生。以上各半两）

　　上为细末，研匀，面糊为丸，如小黍米大。每服百　内儿三五丸，人参汤送下，不拘时候，量儿大小加减服。

　　人参茯神汤

　　治诸痫心神不定。

　　羚羊角末　人参　茯神　白藓皮（各一两）　天门冬（去心）　酸枣仁（各半两）　天竺黄　甘草（炙。各一分）

　　上为细末，每服一钱，水八分，入生姜、薄荷各少许，煎四分，去滓温服。

　　宁眠散

　　治搐搦不得安卧。

　　天南星（炮裂）　人参（去芦头）　白附子（炮。各半两）　干蝎（二十个，生用）　干赤头蜈蚣（一条，酒浸，酥炙微黄）　乳香　血竭（各一分）

　　上件同诸药拌匀，每服一字至半钱，用好酒少许，浸薄荷煎汤调下。每儿潮搐服之，得眠睡是验。

　　安神散

　　截痫安心神。

　　白茯苓（二两）　人参　远志　石菖蒲　白藓皮（各一两）　石膏（半两）　犀角屑　甘草（炙。各一分）

　　上为粗末，每服一钱，水一盏，入去心麦门冬少许，煎五分，去滓放温，时时与服。

　　醒风煎

　　治小儿风痫，涎潮发搐，不省人事。

　　白花蛇头（一枚自开口者，生用）　干蝎（全者，半两）　牛黄（研，半钱）　丹砂（研，一分）　龙脑（研，半分）　麝香（研，半钱）

　　上六味捣研为细末，炼蜜和为煎，瓷盒内收。每服一绿豆大，薄荷汤水化破服之，量小儿大小加减服。

　　抱龙丸

　　治壅嗽痰实，欲生惊风，时作潮热，宜服。

　　天南星（牛胆制，二两）　天竺黄（半两）　雄黄（另研，二钱半）　辰砂（另研，二钱半）　麝香（另研，一钱半）

　　上为末，将研药一处拌和匀，炼蜜和丸，如芡实大。每两作五十丸，煎薄荷甘草汤化下一丸，食后。

　　朱砂丸

　　治小儿疝气。

　　朱砂（一钱，比淬重一钱）　当门子（一枚，如皂子大，重一分五厘）　石燕子（烧，醋淬五遍，一钱）　木香（三字）　史君子（末，一钱）　诃子（炮，去核木，一钱）

　　上件药细研如粉，用米饮为丸，如黍米大，从一丸至七丸，薄荷汤下，日二服，早晚乳食前各一服。

　　菖蒲丸

　　治小儿心气不足，五六岁不能言语。

