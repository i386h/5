<!-- { "loadSidebar": true } -->
　　石菖蒲　丹参（各二钱）　人参（切，去芦头，焙，半两）　天门冬（去心）　麦门冬（去心，焙，各秤一两）　赤石脂（三钱）

　　上同为细末，炼蜜和丸，如绿豆大或麻子大。温水下五七丸至一二十丸，不计时候，日三四服，久服取效。

　　天麻煎丸

　　治小儿一切惊风，身体壮热，多睡惊悸，手足搐搦，精神昏愦，痰涎不利。

　　天麻（去芦头）　防风（去芦头）　人参（去芦头。各一两）　白僵蚕（炒）　干蝎（炒）

　　朱砂（研，水飞）　雄黄（研）　甘草（炙。以上各半两）　麝香　牛黄（研。各二钱半）

　　上为细末，炼蜜为丸，每两作四十丸。每服一丸至二丸，薄荷汤化下，不拘时候。

　　十珍饼子

　　治大人小儿呕吐痰涎，粥药难停，无问新久，服之愈。

　　丁香　沉香　木香　桂（去皮）　藿香　肉豆蔻　吴茱萸（洗，烙干。以上各半两）　半夏（汤洗七返，曝干，一两，生姜汁制）　舶上硫黄　水银（各七钱半，研细，结砂子）

　　上件捣罗为细末，同和匀，炼蜜和丸，如小豆大，捏作饼子。每服十饼，生姜汤下，或化服亦得。量病加减服，不拘时候。

　　金瓜丸

　　治小儿肌热盗汗，瘦弱，饮食不进，常服退肌热，肥孩儿，大有神效。

　　黄连　黄柏　青皮　甘草（以上各半两）

　　上为细末，入麝香半钱，取　猪胆，和酿在胆内，用浆水煮十余沸，取出，东房山头挂一夜，第二日丸作绿豆大。每服十丸，加至二十丸，温米饮送下，不拘时候。

　　八物定志丸

　　补心气，安精神。

　　远志（去心）　麦门冬（去心）　菖蒲　茯神（去皮木）　茯苓（去皮白者。以上各半两）　牛黄（一钱）　白朮（一分）　人参（六钱）

　　上为细末，炼蜜为丸，每一两作三十丸，以朱砂为衣。每服一丸，人参汤化下，食后。

　　无价散

　　治斑疮发出不快。

　　人猫猪狗腊晨烧，少许微将蜜水调，百者救生无一死，万铤黄金也何销。

　　上将前四物于腊日早晨，日未出盛贮，于销一铤银锅子内，用木炭火大笼　，令烟尽白色为度。但发疮，似觉有疮，或发不快，倒摧黑靥，一切恶疮，并皆治之。每遇小童，但觉疮证，每用药一字，用蜜调服，万无一失，据此药功效无名可扬，以无价散呼之。

　　钩藤丸

　　治小儿风痫，时发时止，岁月不休，常服除根元。

　　钩藤　川升麻　乌犀（镑）　黄芩（去黑心并皮）　玄参　茯神　防风（去芦头）　秦艽槟榔　黄连　大黄　地骨皮　天竺黄　甘草（炙）　牙硝　麦门冬（去心）　龙齿　琥珀青黛　珍珠（另研）　麝香　牛黄　丹砂（另研）　龙胆（以上各半两）　蜣螂（去头足翅）　蝉（去头足翅，生用。各三个）　人参（一两）　金箔　银箔（各四十片，同研）　虎睛（一对，酒浸，焙干）

　　上件除另研外，为细末，软饭丸如黄米大。每一岁儿服二十丸至三十丸，人参汤或薄荷汤下。

　　治法同前钩藤丸，治法同。

　　白花蛇（酒浸）　人参　茯神　独活（以上各半两）　钩藤（一分）　脑子　麝香　牛黄（以上各一钱）　朱砂（另研，三钱）　雀儿饭瓮（三十个）

　　上件除研药外，为末，后同研令匀，炼蜜丸，一两作三十丸，金箔为衣，每一岁儿服一丸，人参汤或薄荷汤化下。

　　丹砂虎睛丸

　　治小儿诸惊痫，兼压惊镇心脏。

　　丹砂（半两）　虎睛（一只）　牛黄（研）　麝香（研）　犀角末（各一钱一字）　钩藤（二两）　白茯苓（去黑皮，锉）　黄芩（去黑心）　人参　栀子仁（以上各半两）　大黄（湿纸裹煨熟，锉，一两）

　　上件捣研为末，炼蜜为丸，如鸡头实大。每服一丸至二丸，煎金银汤化下，人参汤亦得，更量儿大小加减。

　　郁李仁丸

　　治襁褓小儿大小便不通，并惊热痰实，欲得溏动。

　　川大黄（一两，去粗皮，取实者，锉，酒浸半日，控干，炒，为细末）　郁李仁（一两，去皮）　滑石（半两，细研）

　　上先将郁李仁研成膏，和大黄、滑石，丸如黍米大，量大小与之，以乳汁或薄荷汤下。

　　麝蟾丸

　　治惊风涎热潮搐。

　　大干蟾（秤，二钱匕）　铁粉（三钱匕）　朱砂末（二钱匕）　青礞石末　雄黄末　蛇黄（烧，取末，各二钱匕）　龙脑（一字匕）　麝香（一钱匕。各另研）

　　上件研匀，水浸蒸饼心丸，如梧桐子大，朱砂为衣，薄荷水化下半丸至一丸，无时。

　　七味羌活膏

　　治急慢惊风，壮热发搐。

　　羌活　独活　乌蛇肉（酒浸一宿，焙。各一两）　天麻　全蝎　白僵蚕　人参（各半两）

　　上为细末，炼蜜和丸，如皂角大，每两作五十丸。每服一丸，煎荆芥汤化下。

　　胡黄连丸

　　镇惊散热，截疳。

　　胡黄连　黄连（各半两）　朱砂（一分，另研）

　　上二味为细末，研入朱砂末，都填在棕猪胆内，用淡浆水煮，以杖子于铫子上，用线钓之，勿着底，候一炊久，取出，研入芦荟、麝香各一分，饭丸黄米大。每服十丸至二十丸、至三十丸，食后米饮下。

　　加减益黄散

　　治小儿胃虚脾弱，胀满滑泄等疾。

　　肉豆蔻　陈皮（去白）　诃子皮（各半两）　丁香（二钱）　甘草（炙，二钱半）

　　上为细末，每服二钱，水一盏煎至六分，食前温服，去青皮，加肉豆蔻。

　　固肠丸

　　治小儿脾胃不和，肠滑泄泻。

　　木香　肉豆蔻（麸裹煨，以面熟去面用）　缩砂仁　赤石脂　浓朴（姜制）　川姜上各等分，为细末，面糊为丸，如黍米大。每服三十丸至五十丸，乳食前煎草节汤下。

　　木香豆蔻丸

　　治小儿泄痢不止，进食和气。

　　木香　草豆蔻仁　槟榔　陈皮　青皮（去白。各一两）　京三棱（四两）　肉豆蔻上为细末，面糊为丸，如黄米大。每服五十丸，枣汤下。

　　豆蔻香连丸

　　治小儿乳食不节，肠胃虚弱，冷热之气客于肠间，下赤白痢，肠胃　痛，日夜频，并不欲乳食，并皆治之。

　　木香（半两）　黄连（三分，去须，微炒）　肉豆蔻（二分）　丁香（一分）　诃黎勒（半两，煨，去皮）

　　上为细末，粟米粥和丸，如黍米大，三岁小儿每服十丸，乳食前温服米饮下，更量大小加减。

　　驻车丸

　　治一切下痢，无问新久，冷热脓血，肠滑里急，日夜无度，脐腹绞痛不可忍。

　　黄连（去须，三两）　当归（去芦头，一两半）　干姜（一两）　阿胶（捣碎，炒如珠子，一两半，为末，以醋四升，熬成膏）

　　上为细末，以阿胶膏和，并手丸，如黄米大。每服三十丸，乳食前温米饮下，日三服。

　　黄连阿胶丸

　　治肠胃气虚，冷热不调，下痢赤白，状如鱼脑，里急后重，脐腹疼痛，口燥烦渴，大便不利。

　　黄连（去须，三两）　茯苓（去粗皮，二两）　阿胶（炒，一两，另为末）

　　上黄连、茯苓同为末，水调阿胶和，众手丸，如黄米大。每服二十丸，乳食前温米饮下。

　　虎睛丸

　　治小儿二十四种惊痫，手足壮热，呕逆夜啼，卧睡不安，惊痢。

　　虎睛（一对，微炙，细研）　牛黄　栀子仁　白茯苓（各半两）　人参（去芦头）　钩藤川大黄　黄芩（以上各一两）　生犀角屑（二两）　蛇蜕皮上件药捣罗为末，细研令匀，炼蜜和丸，如梧桐子大。三岁儿每服，以熟水研破一丸服之。三四岁儿每服二丸，以粥饮下亦得。更随儿大小，以意加减。

　　温白丸

　　治小儿脾气虚困，泄泻瘦弱，冷疳洞痢及因吐泻，或久病后成慢惊，身冷螈　。

　　天麻（生，半两）　白僵蚕（炮）　白附子（生）　干蝎（去毒）　天南星（锉，汤洗七次，焙。各一分）

　　上同为末，汤浸寒食面为丸，如绿豆大，丸了仍于寒食面内养七日，取出，（未及养七日，合成便服之。）每服五七丸至三二十丸，空心，煎生姜米饮下。渐加丸数，多与服。

　　异功散

　　温中和气，治吐泻不思乳食。凡治小儿虚冷病，先与数服，以正其气。

　　人参（去芦头）　茯苓（去皮）　白朮　甘草　陈橘皮（各等分）

　　上为细末，每服二钱，水一盏，生姜五片，枣二枚，同煎至七分，食前温热服，量多小与之。

　　九卫生方熏陆香丸

　　治小儿虚风慢惊，潮搐螈　。安神魂，益心气。

　　血竭（半两）　乳香（二钱半，本方该分）

　　上件同研细，用火上炙为丸，干时滴水丸，如酸枣大。每服一丸，薄荷酒化下，不计时候。家传，如夏月婴儿患上件病证，为细末，薄荷人参汤调下，不拘时候。

　　正舌膏

　　治小儿风病搐搦，机关不利，吃乳难，至于不能发声者，此因病作之，后风邪客于舌之络脉而致此也，服之累效。

　　天麻（明大者）　白僵蚕（直者，去丝，炒）　大叶薄荷（郓州者。各半两）　上好朱砂（飞研，一分，计一钱半，半入药，一半为衣）　麝香（一钱，研）　脑子上除研者外为末，研匀，炼蜜和丸，如榛子大。每服一丸，薄荷汤化下，时时服，少许朱砂为衣。

　　诃黎勒散

　　治小儿脾胃气弱，不欲乳食，四肢不和。

　　诃黎勒　陈皮（去白。各半两）　黄　（去芦头）　藿香叶　白朮　白茯苓　桂心（各一分）　甘草（炙，半分）

　　上为粗散，每服一钱，水一小盏，入生姜少许，枣一枚，同煎至五分，去滓温服，食前。

　　均气散

　　治脾肺气逆，喘嗽面浮，胸膈痞闷，小便不利。

　　桑白皮（二两）　陈皮（去白，一两半）　桔梗　甘草（炙）　赤茯苓（各一两）　藿香叶（半两）　木通（四两）

　　上为粗末，每服二钱，水一小盏，入生姜一二片，煎至五分，去滓温服，食前。

　　雄黄丸

　　治小儿诸般惊颤螈，初降诞下，便与乳母带，碎诸惊忤之气。

　　雄黄（一两）　虎头骨（三分，炙）　麝香（一分）　猴狲头骨（三分，炙）　白龙脑（一分）　大蛇头（一枚，炙）　乳香（一分）　降真香（一两，末）　笺香（一两）　白茭香（一两）　鬼臼（去毛，一两末）

　　上件都研匀细，用熟枣肉和丸，如弹子大。初降诞儿，煎热一丸，次用绿绢袋子带一丸于身，碎一切惊忤之气。

　　凡新降诞儿浴法

　　用猪胆一枚，投汤中，令不生疮疥，汤中勿添生水，浴讫断脐。

　　降诞三日浴法

