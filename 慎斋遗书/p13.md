<!-- { "loadSidebar": true } -->
　　卷六
　　辨内外伤
　　伤风鼻气出粗，合口不开，肺气通于天也。伤食口无味，涎不纳，鼻息气匀，脾气通于地也。外伤一身尽热，知先太阳也，从外而之内者，先无形也。内伤手足不和，两胁俱热，知先少阳也，从内而之外者，先有形也。内外俱伤，人迎、气口俱盛，或举按皆实大，表发热而恶寒，腹不和而口无津液，此内外两伤。凡诊必扪手心、手背，手心热是内伤，手背热是外伤。外伤寒热往来，积邪在半表半里；内伤寒热，系气血两虚。盖气虚则寒，血虚则热。一云脾虚则热，胃虚则寒。脾胃者，气血之原也。
　　卷六
　　内伤
