<!-- { "loadSidebar": true } -->
　　头为诸阳之首，病患头晕，清阳不升也。头重不能抬起，阳虚不能撑持也。头晕有肾虚而阳无所附者，有血虚火升者，有脾虚生痰者，有寒凉伤其中气，不能升发，故上焦元气虚而晕者，有肺虚肝木无制而晕者。中气虚则脾不运化，以致生痰上逆而头晕者，四君子加半夏、天麻。五更头晕，阳气不足也。盖阳主动，动则阳气上升，故不晕，五更静极，阳气虚则潜于下，肾虚阳无所附而晕，六味汤加人参；血虚火升而晕，芎归芍药汤；脾虚生痰，四君子加半夏、天麻；寒凉伤气，气虚而晕，补中益气加附子；肝木无制而晕，黄建中汤；血虚头晕，便燥，归身、白芍、生地各一钱，川芎八分，荆芥七分，细辛一分。
　　卷九
　　头鸣
　　午后头鸣困倦，乃阴中之阳不足也。阴中之阳不足则脾不升，脾不升则肺不降。肺者，秋之脏也；午后者，秋之令也。秋为金，金主声，不降故头鸣也。脾不升则阳衰而阴盛，所以困倦也。宜升、柴、、术醒脾而补阳。阳者，胸中真气，所谓膻中之阳也。
　　卷九
　　暴死
　　暴病暴死，多属于火，宜左金丸。暴死有痰声，名痰厥。四君子汤加竹沥、姜汁。暴怒暴死，名气厥。木香、沉香、槟榔、枳实、乌药。中气暴死，六君子加天麻。中寒暴死，附子理中汤。中热、中暴死，冷水抉开口灌之，后服三黄汤。
　　卷九
　　阳痿
　　阳痿多属于寒，琐阳固精，肉苁蓉壮阳，菟丝子添精，杞子升发阳气，或建中汤以温之阳痿，少年贫贱人犯之，多属于郁。宜逍遥散以通之，再用白蒺藜炒去刺成末，水法丸验案一人素腹痛，遇寒饮食即发，后有阳痿之疾。此阴中阳虚也，宜壮阳，退阴中伏火。肉苁蓉三两，虎骨、熟地、黄各二两，杞子五两，菟丝子十二两，人参、鹿茸各一两，黄柏五钱，蜜丸。空心，白汤下五十丸。一人二十七八，奇贫，鳏居，郁郁不乐，遂成痿症，终年不举。温补之药不绝而病日甚，火升于头不可俯。清之、降之皆不效，服建中汤稍安。一日读本草，见蒺藜一名旱草，得火气而生，能通人身真阳，解心经之火郁。因用斤余，炒香去刺为末，五日效，月余诸证皆愈。
　　卷九
　　遗精（白浊、沥精、遗尿）
　　心藏神，肾藏精；心、肾者，精神之根蒂也。凡男子思虑过度，则水火不交，快欲恣情而精元失守，尿前尿后凝面澄底，故曰浊。盖心包络脉贯于心，贼火一动，则盗汗浊精，所以心动者神疲，神游者精散，昼之所思，即夜之所梦也。今人每用牡蛎、螵蛸、菟丝涩精，随止随发，惟知固肾，不知治心，殊不如神不归舍精元无主，安能自守哉？心血既亏，相火必旺，所以中焦湿热淫气不清，溢上则为痰涎，降下则为白浊。其原因湿热溷浊，故土燥水浊，土坚水清。治法宜抑火养心、安脾滋肾，则水火相交，其流自清矣。沥精必分虚实，实者清心利水，虚者滋阴养血，不利水而自安。沥证甚则尿血，阴中痛不可忍，宜内以养阴，外以炒盐煎汤洗之，证自愈也。其原尿前行房过则涩，尿后行房过则遗，故有遗尿、沥精之患。盖肾气浊降，当以升提缩泉绝欲，方能拔去病根，否则终身滴沥。遗尿，宜缩泉丸；沥精、白浊，水火厘清饮、琥珀散；遗久下陷，玉门不闭，不时漏精，黄、人参、甘草、白术、川芎、升麻、当归、远志、地骨皮、杜仲、破故、杞子、莲子，姜水煎服。缩泉丸益智仁（盐炒）乌药（各四两，共末）山药（六两）打糊丸，空心米饮下七十丸。如房劳伤，加补骨脂四两。水火厘清饮茯苓芡实石莲益智萆山药（等分）甘草（减半）尿色赤，加麦冬、泽泻、黄芩；小便数，加乌药、菖蒲。琥珀散琥珀（三钱）滑石（二两）甘草（一钱半）海金砂（五钱）为末，每服二钱，灯心汤下气血不足，固而遗沥，保元汤加芡实、山药、益智；小便不利加归身、牛膝。凡梦遗起于包络血亏，君不主令，相火代之，湿热下流于小肠，宜清心养血，不可用寒药。宜归脾汤、元参、黄，加芡实、莲须、元眼肉为丸。若有用寒凉药过多者，补中益气汤加附子；若用热药过多者，加茯神、远志、黄柏。虚劳小便精出，口干心烦，枸杞子散、固精丸。虚劳白淫，小便不止，精气不固，安神丸。小腹急痛，便溺失精，出白液，大建中汤。赤白浊，苍术、白术、柴胡、升麻、陈皮、半夏、茯苓、甘草各一钱。一帖后，升麻减七分。男子白浊，女子白带，椒目、白芷各一钱枸杞子散杞子龙骨（各一两）覆盆子白芍（各七钱半）麦冬（一两半）北味（七钱半）共末，每服二钱，或温酒，或米汤饮下。固精丸（通治遗精、白浊。）鱼胞（炒焦黄色）归身沙蒺藜（炒，各一两）蜜丸，白滚汤下。安神丸龙骨（一两）诃子肉（七枚）砂仁（五钱）面糊丸，朱砂一两为衣，空心温酒下二三丸。大便闭，葱白汤下。大建中汤黄远志归身泽泻（各二两）白芍人参甘草龙骨（各一两）生姜煎服。验案一人腹中不和，知饱不知饥，胸膈饱闷，脾虚也。常发火喉痛，口唇生疮，牙根作胀，齿缝，阳精下降名曰下消。善治不如善养。用补中益气汤散上焦之火，六味汤以实下焦之肾，所一人鼻左常患臭鸭子气，暂或遗精，肺脉微大，左关无力不清，右尺微细。此阳盛阴虚，肝不纳气故耳。用补中益气汤加辛夷、蔓荆、黄柏。
　　卷九
　　淋
　　淋闭，虚则补其母，清肺气而泻火。渴而大便闭，小便赤，热在上焦气分，宜利膀胱，清心莲子饮；不渴而闭，热在下焦血分，宜滋阴，四物汤加黄柏、知母。无阳则阴无以生，无阴则阳无以化。血虚气滞，下焦热也，滋肾丸空心送下百丸，前阴必下异物为验。因房劳腰肾如坐水中，用补中益气加附子。久病不愈，益智、小茴、滑石煎服。暑湿而作淋痛者，车前，滑石、木通、栀子各二钱，桂心三分，灯心煎服。淋证因房劳度，宜温肾，八珍汤加茯神、杜仲、杞子各一钱。如阴囊冰冷者，补中益气汤加附子。淋久则气下陷，囊冷则下焦虚寒，故温而升之也。沙淋，小水不得出，用猪尿胞一枚，口头入小竹管，内将口气吹满，用绳扎紧尿胞，插在尿孔内，解去所扎绳，将所吹气挤送在内，其尿自出无滞。石淋，用土牛膝一握，煎汤，入麝香半分、乳香三分服。凡淋痛者为实，不痛者为虚。实用升麻葛根汤加连翘、木通；虚用补中益气汤。血淋，用车前叶煎汤；石淋，用琉璃，研末酒下，有效。验案一人患淋而嗽，此脾气不舒，不能升阳，致浊火下行，而肺气不能受脾土之润，故又兼嗽也。用陈皮、白术、当归、白芍、茯苓、柴胡、升麻，则淋或反甚而后可止也。盖苓、术起脾、柴、升提清，清气初升，则浊阴愈降，故初必反甚，久则清尽升而浊尽消矣。
　　卷九
　　小便不通
　　小便以气化为主，盖膀胱为州都，津液气化所出也。如闭而渴，则热伤上焦气分，宜理肺气之化，生脉散加桔梗；闭而不渴，则热伤下焦血分，滋肾丸。中有湿热，亦不渴而闭，五苓小便不利腹胀，火在下焦也，血化为水，必成中满，用细辛升少阴肾水，以降其火，然后佐以利下药，其胀自消。验案一人大哭之后，小便不利而小腹痛。此乃悲哀伤肺，肺乃津液之化原，膀胱乃津液之腑；化原伤，膀胱津液亦枯，故命火为患，小便不利而痛也。以甘寒保肺生津之药调之。一人小便不通，渐成中满，腹坚大如石，腿胀出黄水，双睛突出，昼夜不睡，饮食不能进。盖无阳则阴不长，无阴则阳不化。用滋肾丸。少时前阴火烧，便如泉涌而肿消。一人年老，因入房忍而不泄，小便不利，诸药不效。此肾虚气滞血凝也，用土牛膝捣汁，酒服二碗。小便出物长三寸，长六寸者二虫，遂愈。一人小便不通，诸药不效。用吴萸、牛膝二味煎服，即通。一人心思过度，房劳不节，小便涩痛，心脉浮散，左尺涩如刀割。此心遗热于小肠，以致肾水枯涸，成阴虚火动也。用人参五钱，山药三两，茯苓、生地、枣仁各二两，元肉丸。空心白汤送下。
　　卷九
　　二便不通
　　北方黑色入通乎肾，开窍于二阴。二阴，大小便也，故肾司二便。二便不通，则肾水竭，水竭则火燥。老人便燥多由于此。验案一人厥阴肿痛，小腹作胀，医用承气下之，又用五苓利之，遂大小便不通。予诊之，病在厥阴，真寒证也。误用下利，阴盛隔阳，大便空者，小便利。用干姜、肉桂、枳壳各一钱，升、柴各五分，吴萸三分，煎服，大便行；又用升麻、甘草梢各三分，吴萸二分，干葛、赤芍、炮姜、肉桂、槟榔、木通各一钱，小便通而愈。一人大便十日一解，小便短少，面上发癣。此阳气下陷，下焦化燥火也。用补中益气汤倍归身，加红花、丹皮、黑栀子，升阳润燥，清下焦之热而愈。（张东扶曰∶前后分通，亦是一法，世医杂施妄治，当以此为法。）
　　卷十
　　耳
　　耳病，少阳证也。足少阳支脉，从耳后入耳中。少阳为相火，宜清之。验案一人耳聋，服益气汤、十全汤，病愈后，喉中作痒有痰，一二月复耳鸣。诊之脉浮滑。此痰气留于脾胃也，无火不动痰。用补中益气汤加黄柏三分，菖蒲一分。一人耳痒，胸膈饱闷，火郁于少阳胆也。用柴胡、半夏、黄、白芍各一钱，人参、甘草、紫苏、陈皮各五分，姜、枣煎服。以散火固表。一人久劳，腰痛耳聋，心胸不开，尝有火发。六味汤加细辛二分，菖蒲三分，煎服。
　　卷十
　　目
