<!-- { "loadSidebar": true } -->
　　目痛，血热有火，用当归、生地、柏子仁各四钱，蒺藜、甘菊各二钱，杞子五钱，黄柏五分，川连、黄芩各三分，生姜三片，灯心二十段，竹叶二十片，水三碗，煎一碗半服。目胀高出寸许，出脓血，名曰目脔。因脾胃不能生金制木，肝邪上乘于目也。初起，黄当归补血汤可治。若日久，宜以保肺扶阳，茯苓去脾中湿热，木贼疏肝，归身养血，白术扶脾，陈皮醒脾，木香以通之，川芎以行之，桂制芍以敛之，可安也。后再以逍遥散调之。老人眼昏，因肝热叶枯，胆汁减，宜资心火以补肝，用生姜、陈皮、细辛补之，芍药、大黄泻之。目疾因脾胃有痰饮，渍浸于肝，久则昏眩。神曲四两，朱砂一两，磁石二两，蜜丸，米饮下五十丸，日进三服。一方加夜明砂。验案一人丧子悲哀太过，两目肿痛，用独参汤而愈。盖悲哀则伤肺，金虚则木寡于畏，肝火上逆而目痛。人参补肺，肺旺则木沉火降也。一人六月间劳役过度，患左眼痛，白珠红如血，皮肿浓难开，脔肉攀黑珠，足冷过膝，当面不见人，诸药不效。予诊之，心火乘脾也。用杞子、柏子仁各五钱，归身、生地各四钱，甘菊、蒺藜各二钱，黄连、黄芩、黄柏各二分，竹叶十片，姜三片，大枣二枚，十帖愈。鼻塞，用荜澄茄、薄荷、白芷三味，同煎服。鼻中壅塞，涕出不已，气不通。用辛夷、细辛、本、川芎、升麻、木通、防风、苍耳、羌活、白芷、甘草，姜、水煎。鼻流清涕，过夜结成长条似葱白，此脑寒胃热也。宜白芷、辛夷、荆芥、连翘之属。鼻流浊涕，名曰鼻渊，胆移热于脑也。宜小柴胡汤，外用吹药。
　　卷十
　　牙
　　牙根烂，非胃火也，因肾水不足，太阳膀胱之火横行，而与心火合炽者，须泻心汤加减凡阴虚火动升上齿痛者，四物汤合升麻葛根汤。
　　卷十
　　舌
　　舌出寸许，冰片点之即收。大人小儿舌下肿，重舌，痰涌难言。硼砂、朱砂、朴硝各五分，冰片一分为末，蜜调敷牙根肿，口难开，用巴豆打油于草纸，将草纸捻条，点火吹熄，用烟熏鼻即开；用朴硝一钱八分，蒲黄屑四分，僵蚕二分，牙皂一分，冰片一分，共末吹。
　　卷十
　　喉口
　　吐血后气逆喉痛，茯苓补心汤主之。喉中生蛾，痰涌喉痛。胆矾三分，硼砂二分，滚水调服，外用吹药。人中白（一钱）硼砂（五分）胆矾（三分）冰片（一分）共末吹。实热口内生疮，烦渴颊痛。藿香七钱，石膏、栀子、炙甘草各五钱，防风四钱，共末。大肠脉实口疮，生姜、陈皮、竹茹、黄芩、栀子、白术各五钱，桂心一钱，茯苓、芒硝、生头末二钱，砂仁头末一钱五分，蜜丸含化。验案一人喉痛、痔痛，六脉沉迟，此胃气不充，水不济火也。盖釜底之火不生，则脾不运，而水源不旺，不旺则寒而虚火起矣，故有喉痛等证而脉迟也。必须温其釜底，则水暖而上升，津液得润而浮游之火自平，诸证可安也。故六味不如八味，再加起脾之药自愈。大凡补药，不论上、中、下证，必先以起脾为要；脾为后天生生之本，本立则诸病自退。况病在肾，不先于脾胃着意，纵有生水之功，而无防水之法，则效不捷矣。
　　卷十
　　妖媚
　　天下之大，何物不有？有鸟兽草木之妖，有土石器皿之妖，有人妖，有鬼妖。妖不一种，总由人心所致。过则伤神，神伤则魂病。魂藏于肝，则肝脉现。初当弦，后当散；弦则伤昧，散则命亡。弦而未散之时，速用逍遥散加菖蒲、远志、枣仁服之；再用雄黄、辰砂、白芷为末，津调搽于七窍固身。房中多烧降香，诵读《易经》，再自正其心志，而邪可祛矣。
　　卷十
　　邪犬
　　犬感阳毒之气而邪，人身心为阳，被伤则惊气入心，心逆传于肝，肝逆传于肾。肾与膀胱为表里，心与小肠为表里，膀胱接连小肠而属太阳，故膀胱为毒之道路。毒聚道路则成形，最恶之候也。初伤时用蚯蚓泥、轻粉、甘草末调敷疮上，干则盐水润之，疮内生狗毛即愈。再掘地丈余，取地浆调甘草末多服。盖甘寒之味，可解阳邪之毒也。然必三年不闻金鼓之
　　卷十 妇人杂证
　　经水
　　经行腹痛，愈痛而经愈多，至于痛死者，系火之搏击。宜行血散火，令脾能统血；然不兼之以破，则火不散，血无由而止也。用黄芩、芍药，所以敛血；用归身、川芎、白术、茯苓，理脾益血；益母草破气中血；延胡索行血中气；香附开郁热；虚则加人参。盖理脾则血能统，散火则血可止。气滞加砂仁、木香，勿用生地、熟地。调理经水，莫过八珍加益母、香附种子，夫妇可服菟丝子一斤，酒煮烂捣成饼，晒干，冻米一升，炒熟共末，空心滚汤调逍遥治妇人潮热，惟经水适来则可，其余潮热，阳生阴长之法治之。月经不通或不调，活经汤∶当归、赤芍、槟榔、白芷、吴萸、小茴、牛膝、丹皮、红花各八分；如不效，加木香、木瓜、半夏、延胡索。经水鲜红，筋急胸痛，脊骨强痛，宜柴胡调经汤，炙甘草、归身、葛根各三钱，独活、苍术各一钱，本、升麻、羌活各五分，柴胡七分，红花少许，空心服，取微汗。断产永不生，山楂、芡实、莲须、熟地、茯苓等分，金樱子、莲子、杞子米糊丸，空心盐汤下。又方∶象牙屑三分，酒调常服，三年不生，一二日服一次，永远不生。妇人血积、血块经闭，莪茂、三棱各一两，熟大黄一两，丸如绿豆大，每服一二十丸，验案一妇下午寒热，气撑腹痛，恶心，盗汗，经不通行，医人作血枯治之。予诊之，乃立案曰∶和，窒塞于肌肤之间也。暮属阴，血亦属阴，下午热，阳气行至于阴分而热也。气撑腹痛，饮食不进者，脾无血养，不能为胃行其津液，而中焦之气塞也；恶心，胃不消食，而邪火上炽也；盗汗，阳气不固，当睡时而逸出也。盖气能行血，阳能生阴，此证因阳气不固以致血滞也。用四君子以治气，气裕而血自行，加首乌、乌药以治血，则血自旺，稍用陈皮醒脾而一妇生子五年，月水停而不来，寒热呕吐、筋骨疼痛，六脉弦，左关、尺更甚。此系肝不藏积不行，皆因肾不升而肺不降耳。行气中宜兼行血，肉桂行血之味断不可少。况此证系肾之脾胃虚，若非肉桂以温肾，肾之一阳何由而生？肾不升，肺何由而降？金水不能相通，则三焦之气不得上下，血终瘀积而诸病未能安也。
　　卷十 妇人杂证
　　血崩
　　凡血崩，血脱宜益气，先以补中益气汤减当归，加炮姜，腰痛加杜仲、续断；后用十全大补汤，稍加血药，微加陈皮开之。凡血崩先多后少者血热，先少后多者肾虚。盖肾主二便而司开阖也。病后见崩，不属于肾而属于脾，人参、黄各七分，甘草五分，白芍一钱，炮姜、五味各四分，熟地八分，煎血崩二三七不愈。保元汤加阿胶、续断、杜仲、艾叶，煎服。血崩，黄醋炙黑色，熬膏服有效。又香附二两，槐黄四钱，莲子壳（烧存性）三钱，老米糊丸，米汤下。先用山药三钱，为末，酒下，服至五两后，始服丸，极效。血崩昏，蚕砂一两，阿胶一两，伏龙肝五钱，共末，温酒下三钱以醒为度。血崩后血积成瘕，威灵仙一两，南星、甘遂、白芥子各五钱，伏龙肝一两，麝香六厘，共末，丸重一钱，朱砂为衣。临时酒化服，三五次即愈。此病痛不可忍也。验案一女下血不止，此脾不能统血也。若专治脾，又难见效。盖血既下行，则下焦小肠，膀胱皆不固，而心火为之不宁矣。心不宁则邪火溢于小肠，血不能升而下行矣。下行由膀胱之气不升，而浊气凝滞，故血行于下焦也。宜归脾汤调之。
　　卷十 妇人杂证
　　带下
　　白带属脾肺两虚，宜温肺养脾。治之不早，必变潮热等证，治之最难。宜保元汤温暖肺气，腹中痛加炮姜，胀痛加艾叶、阿胶。赤带补中益气汤加赤芍、红花；赤白带八味丸。赤带赤葵花，白带白葵花，为末酒服。热入小肠则赤带，热入大肠则白带，皆肾脉虚也。宜用苦楝子、小茴、归身各五钱，酒糊丸，空心温酒下。验案一女人知饥饿，白带时多时少，神思昏倦，头晕，乃痰之为病也。宜大升大举之。白术生用二两，人参、甘草、川芎、砂仁、陈皮各五钱，半夏、白芍、茯苓、归身各一两，蜜丸
　　卷十 妇人杂证
　　前阴诸证
　　夫妇交合，阴户痛甚，地榆煮酒服。阴户生疮，诸药不效，名小肠风。用木通、防风、本、枳壳、贯众、白芷、甘松、荆芥、薄荷等分，水煎二碗，加朴硝三钱，洗之大效。如日久变菌，痒极欲自死，亦用此方洗之。若体弱人用此方洗，宜先服十全大补汤二、三帖。阴户生菌，宜大补气血，人参、赤芍、白芷、归身，甘草减半，蜈蚣十条。连年作痛痒不可忍，其病是虫。用鸡腿入阴户，或用猪肝煮熟纳入，亦用前方洗之。女人乳肿痛，用鳖甲炙为末，酒下一钱五分。三服愈。
　　卷十 妇人杂证
　　胎前
