<!-- { "loadSidebar": true } -->
　　孕妇胎前，但宜行气，条芩、白术、甘草、紫苏、砂仁。有痰嗳气加陈皮；血虚加归身；胁痛、腹中不和，肝火逆，加白芍或青皮；胎堕加川芎三分；恶心加白芷；腰痛加杜仲；见血加续断、艾叶一二片，虚加人参，腹痛去条芩，加吴萸；大便不利，重加紫苏；小便不利加泽泻，疟加柴胡；痢去白术，合黄芩芍药汤，加木香、川连；疟痢并作，去紫苏，加柴胡、木香、黄连。临月滑胎，八珍汤去地黄，加紫苏、条芩、砂仁。胎大加黄杨脑三两茎。盖破血破气，非所以用于滑胎也。孕妇安胎，不可用四物汤。以四物治血之有余，不治血之不足也。孕妇恶心呕吐者，苏梗、砂仁、白术加入黄芩芍药汤内。大小便不通，俱宜苏梗。至于外感伤寒疟、痢，宜照常医治。盖妇人重身，有故则无损，毒药无碍也。大凡因胎而有病，安胎为主；因病而胎不安，宜治病为急。所以重身可用毒药也。若脉无力，胎前表证，亦宜用人参，以胎之所赖以安者气凡孕妇腹痛，烦躁有热，白术佐条芩，胸膈不宽加砂仁。以砂仁入脾安胃，其气清凉，最能安胎也。倘服砂仁而仍不宽，加紫苏，使宗气开发，胸中自宽也。孕妇病急，不得已用消痰泄气，宜急不宜缓；急则易散，缓则多滞，滞者气病，反伤胎胎前胸膈不宽，腹痛，不思饮食。白术、黄芩、甘草、紫苏、陈皮、砂仁，水煎服。二帖即愈。夹食去黄芩、胃脘痛去白术，加栀子。胎前腰痛，杜仲、续断共末，鹿角胶丸，酒送下。五种安胎，破故、续断、牛膝、川萆各一钱，木瓜、杜仲各二钱，蜜丸，酒下五六十丸。胎气不和胸膈胀，紫苏汤送下砂仁末钱许。胎前疟疾，柴胡、半夏、黄芩、甘草、白术、首乌、青皮。疟加人参，吐加藿香。胎前痢疾，黄芩、白芍，甘草、枳壳、茯苓。胸膈饱闷加紫苏、陈皮、砂仁；吐血加栀子；元眼肉；癫痫加远志、茯神、枣仁；吐泻四君子加姜汁、陈皮；头晕加四物汤。初孕二月，胎气不和，肚腹膨胀，口吐清水。白术、黄芩、紫苏各一钱，香附、桂皮各二分，甘草、藿香各一分，姜、水煎服。忌生冷。小便不利加赤芍、车前；呕甚加炮姜；脑痛加川芎；潮热加柴胡、前胡。五六月胎漏下血，小腹紧急。归身、白术、条芩各一钱，人参三分，藿香五分，熟地、柴胡、紫苏各八分，艾叶二十片，姜、水煎，温服。七八月肚腹刺痛，小便漏血。黄芩、白术栀子、甘草、柴胡各八分，人参三分，灯心、七八月乳肿痛，名哺内吹。孕妇呕吐不食，诸药不愈，用乌药为君，沉香次之，人参、甘草又次之，研为细末，生姜切片约一分许，粘药入口咬烂，去姜渣，咽津液及至丹田。过一时又如前法，三次即愈。孕妇蛤蟆温起，连泻一二日，午前冷汗出，午后寒生则热，不时头晕，腹鸣无奈。此痰与火相攻也，用白术、黄芩、白芍、甘草、砂仁、泽泻。孕妇手足肿，宜安胎调气，用归身、白术、木通、防风、苍术、赤苓、猪苓、桂皮、甘验案一妇远行而归，胎上冲心而痛，坐卧不安，诸医作死胎，用蓖麻、麝香欲下其胎。予诊之，问医何证？曰∶两尺脉绝，死胎也。予曰∶死胎有辨。如面赤舌青，子死母活；面青舌赤，吐沫者，母死子活，唇口俱青，母子俱死。今面不赤，舌不青，则胎不死；冲心而痛，乃子悬也。用川芎、白芍、归身，紫苏、陈皮各一钱，人参、甘草各五分，生姜三片，葱白七寸，煎服，胎下而安。
　　卷十 妇人杂证
　　难产
　　难产宜静以待之，切忌动手。用当归、白芍、牛膝、人参、五味、黄芩、杏仁、贝母、知母、黄各八分，姜、水煎服。若血水歇，儿得水必动。交骨不开，芎归汤加发一团，龟板一枚。难产散∶人参、炮姜、肉桂、水煎。胎逆下，用盐涂脚心，收生妇手略托，令产妇吸气一口而出。又方∶用兔骨髓一个，麝香三分，母丁香一粒，乳香三分，共末，丸，阴干，临产酒服一丸。又用鱼胶五钱炒成珠，穿山甲（用背脊）二钱，炒成珠，为末，滚酒下。产妇不可睡倒，用布挂起两胁即产。未产常宜运动，用伏龙肝一两，人参二钱五分，乳香、没药各五分为末。十五岁起用一钱五分，酒调服；二十岁，一钱六分，余一岁加四厘，加多不效。下死胎，伏龙肝一两，甘草汤调服。胞衣不下，醋调纳脐中，内服加味芎归汤。胎死腹中，交骨不开，或五六日不下，垂危者，用当归、川芎各一两，生男妇头发一握，烧存性，自死龟壳一个，共末。每一两，水煎良久服。不问生死胎，皆下。验案一妇胞衣不下，用人参汤送下砂仁末钱许，一日二三次，三四日胞衣烂出，其妇无恙。产后宜大补温暖为主，血脱益气，温暖则血行也。调补气血，理脾而血药次之。杂证多端，不必治也。小腹胀，用益母草、肉桂、木香、延胡索，行经作痛亦效。若服丹皮、红花等药肉桂大热可用，大寒可用。寒热交作，气血两虚也，十全大补汤；虚弱，保元汤加炮姜、肉产后但见吐泻，俱属脾胃，一、二月间有病，宜保元、四君加姜、桂；腹胀痛，血不行，加吴萸少许；有痰不必理痰，大补温暖则痰自化。产后腿痛甚者，四物汤共一两，加羌活、肉桂二钱，煎服。产后前阴脱，宜温中。人参、肉桂、延胡各一钱，炮姜、甘草各八分，血得暖则行，调理十全大补汤。若作泻后阴脱，保元汤加炮姜。切忌寒凉。遗尿不禁，龙骨、文蛤各一两为末，人参汤服。阴户不闭，十全大补汤加五味敛之。子宫不收，补中益气汤加醋炒白芍、半夏升提之。产后昏晕，不知人事，痰盛。川乌、归身、肉桂、人参煎服，血下自愈。调理十全大补妇人分娩，半产漏下，昏冒不醒，瞑目无所知觉。因血暴亡，心去血，神无所养。心与包络，不能镇抚也。若用寒凉，是血虚泻气，阴亏泻阳，两伤之也。宜补血生血，心得血养，神不昏矣。红花三分，蔓荆、细辛各五分，生地、熟地各一钱，本、川芎各一钱五分，防风、羌活、甘草、当归各二钱，白芍三钱，共末，每服五钱，水煎服。凡妇人乳不至，系胆虚不足，用通草二钱，穿山甲一钱，木馒头一枚，三味共末，入猪蹄汤内煮烂吃；再不至，加急性五钱必效。验案一妇三朝即洗浴，六脉浮大数而左更甚，用补中益气汤加防风、羌活，未全愈。此里虚表实也，改用保元汤加归、芍、炮姜而愈。一妇产后二日，血止腹痛，痛而欲按。用人参三钱，同肉桂、炮姜、吴萸煎服，瘀血自
　　卷十 小儿杂症
　　发热
　　大便闭，邪热入里者，胃有燥粪也。三焦暑热者，津液干枯，大肠夹热也。宿食留滞者，腹胀，痛闷胸痞欲吐也。热气燔灼者，内受风热，涸燥闭塞也，宜胶蜜汤。胶蜜汤葱白（三茎）阿胶生蜜煎热去葱，食前服。（炳章按∶葱蜜合用有毒，服之杀人。）小儿身热作泻，用四君子加白芷、黄服；或加炒松花三分，五味七粒。伤食用草果煨熟去壳，再研炒焦为末，每用半匙，入口以呷之，白汤亦可。伤寒时气，热极发黄，昏乱难言，不省人事，宜紫金锭子。紫金锭方五倍子雄黄山慈菇（净肉，各二两）山豆根（一两）共末，粳米糊和成，石臼内杵千下。每服一钱，薄荷汤下。
　　卷十 小儿杂症
　　吐泻
　　吐乳，用紫苏、甘草、滑石等分，水煎服。夏月泄泻，甘草、滑石、白术，水煎服，入砂糖一匙。吐泻脾土虚弱者，参苓白术散。有积，加使君子；腹不和，加木香。看病表里，加引服之。小儿作泻，日久必致发惊。盖久泻脾土虚，不能生金，金衰则木旺，肝气逆而不下，惊久泻用豆蔻一枚，切开，入麝香五厘在内，合定，面裹煨熟，为末服。又方∶白芷、炮末，蜜丸纳脐中，油纸盖，热鞋底熨即止。又用柿饼熟吃立止。又方∶五倍子为末，醋调纳脐。又方∶生姜四两，香油四两，炼丹二两，熬膏，贴脐。皆效。小儿过食水果面食，腹胀身瘦，善食，遍身水肿，泄泻脓血，用锅焦二分，马豆一分，为末，久服痊愈。小儿作泻，服利药太过，致浑身热甚，喜卧冷地。盖因利肾虚而肝火起，胃中燥也。用松花炒黑一钱以安肾，肾水足而火不起；红曲炒一钱，安胃消食，则生发之气旺而病愈矣。小儿疟疾半月不止，用四君子加柴胡、青皮。疟、痢久则脾虚不禁，用酒煮白术，焙干为末，神曲丸元眼大，朱砂为衣，米饮化下。无汗用臭草根捣擦，取微汗而愈；有一月不愈者，乃血热也，用何首乌五钱，青皮二钱，空痢久不止，炮姜、红曲二味，煎服即止。红曲微炒温中，炮姜炒黑凉肾也。
　　卷十 小儿杂症
　　惊疳
