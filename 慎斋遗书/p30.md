<!-- { "loadSidebar": true } -->
　　小儿不时发惊，乃肺虚不能平肝木也。用五味、肉桂、人参平之。急惊用铁衣针砂，非但化涎镇心，且可抑推肝邪。惊而吐泻，丁香五分，白术一钱，肉果七分，共末，姜汤下。急惊脉刚急，金枣丸、琥珀丸皆可服。金枣丸天麻（三钱，米炒）枳壳（酒炒）牛黄（各一钱）劈砂块雄黄槐角（各二钱）麝香（七分）胆星（三钱）半夏（姜制，三钱）皂角（酒炒，一分）用枣肉（二两，）巴豆（六同火煨，煨熟去巴豆，用枣捣丸如黄豆大，朱砂为衣，随证用汤化下一丸。琥珀丸天竺黄，僵蚕雄黄钩藤天麻柏子仁益智（各五钱）珍珠琥珀胆星（姜汁炒）牛黄（各一钱）麝香（五分）全蝎（去头足，二十个）竹节白附子（大者三钱）冰片（三分）蜈蚣（一条）犍猪爪（四枚）共蜜丸，金箔十张为衣，随证用汤化下一丸。慢惊一证，小儿最剧之候也。盖因三脏受病，先后天皆伤也。肾藏精主恐，肝主气主动主升，心主脉主惊。惊者，心气动而肝随以升，肾气为肝气吊动而精气亦随之而并于上，则肾精不藏矣。精不藏则下虚，肝气升则上实，故惊证肾无不虚，而肝无不实也。痰者，精气之变也，精并于上而痰，得肝火扶之，内而心胸上下，外而经络手足，无非痰气矣。盖肝主气，心主脉，肾主痰，心、肝、肾三经之证，而心、肝、肾三经之经络，皆痰之道路也。然犹易治也，只须用姜、桂敛而下之，兼用通经清水之剂即安矣。所以易治者，脾气尚能运动而药力可行，升降之机犹在我也。若一传于脾则难矣，脾气滞于痰则胃不运，胃不运则后天之气病，而先天之虚处更无所生，则肾精益枯，肾枯则肝火益起，火益起则痰益盛，痰盛则四肢九窍百骸，无非痰气闭塞而生机息矣，不死何待？所可恨者，人但见痰害之甚，而一以消痰为事，消痰固好，奈不消其本而消其末，是犹抱薪救火也。以消痰之剂皆伤脾胃，伐肾耗元之味耳。故遇急惊，其证实，其来路浅，治痰而痰易退，虽不合法，然犹似逐一无能小贼，尚易除也。至于慢惊，则根深势猛，倘不从其来处着力，而亦以逐小贼之法治之，是使激其怒而行性也，岂可救治哉！用药皆宜通行下降，温中纳气为主，炮姜、肉桂、苏梗、广皮、远志、茯神、铁衣、甘草、五味、人参之类，皆可用也。舍此而消痰，我不知其可也。金箔镇心丸（治慢惊、惊痫）人参茯神紫河车琥珀（各一钱）甘草（五分）朱砂珍珠（各一钱）蜜丸，金箔为衣。疳疾初起，乃是食郁则为火，甘草、薄荷、煎汤送下四圣丸。久则脾虚，如大人之怯证小儿吃土、米、瓦灰等物，有疳虫也。用诃子肉、白术各一两，使君子肉、甘草各五钱，麦芽八两，同所好之物为细末，白糖调服。
　　卷十 小儿杂症
　　疳疮湿疮
　　黄柏黄连（各五钱）黄丹（一两，水飞）轻粉（一钱）洗疮后以药敷之。
　　卷十 小儿杂症
　　湿癣
　　蛇床子为末，韭根煎洗，腊猪油调敷。东丹绿豆粉白矾（各一钱）调敷。
　　卷十 小儿杂症
　　痘疹
