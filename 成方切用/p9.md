<!-- { "loadSidebar": true } -->
　　侧柏养阴燥湿，最清血分。槐花疏肝泻热，能凉大肠。荆芥散瘀搜风，（为风病血病要药。）加当归生地川芎，入乌梅生姜煎，名加减四物汤。（济生）治同。（补血凉血。）除柏叶荆芥，加当归黄芩防风地榆，酒糊丸。名槐角丸，（局方）治同。（凉血。疏血。）除柏叶枳壳，加青皮等分，亦名槐花散。（洁古）治血痢，腹不痛，不里急后重。除柏叶枳壳，加当归川芎熟地白术青皮升麻，名当归和血散。（东垣）亦名槐花散，治肠 下血，湿毒下血。

　　经验方单用槐花荆芥炒黑为末，酒服，亦治下血。

　　卷一下 理血门

　　咳血方

　　（丹溪） 治咳嗽痰血。

　　青黛（水飞） 栝蒌仁（去油） 海石（去砂） 山栀（炒黑） 诃子肉等分为末，蜜丸，噙化，嗽甚加杏仁。

　　肝火上逆，能烁肺金，故咳嗽痰血。青黛泻肝而理血，散五脏郁火。栀子凉心而清肺，使邪热下行，二者所以治火。栝蒌润燥滑痰，为治嗽要药。（能清上焦痰火。荡除郁热垢腻。）海加诃子者，以能敛肺而定痰喘也，不用治血之药者，火退则血自止也。

　　卷一下 理血门

　　龙脑鸡苏丸

　　（局方） 治肺有郁热，咳嗽，吐血，衄血，下血。（肺有郁热，故咳嗽，甚则逼血上行而吐衄，肺移热于大肠则下血。）热淋，消渴。（肺热则膀胱绝其化源，故淋闷，肺热则渴而多饮，为上消。）口臭（脾胃有热。）口苦（肝胆有热）清心明目。

　　鸡苏叶（一名龙脑薄荷一两六钱） 生地（六钱） 麦冬（四钱） 蒲黄 阿胶 木通 银柴胡（二钱） 甘草（钱半） 黄 人参（一钱）先将木通柴胡浸二日，熬汁，地黄浸汁熬膏，再用蜜三两，炼过和丸，梧子大。每服二十丸肺本清肃，或受心之邪焰，或受肝之亢害，故见诸证。鸡苏轻扬升发，泻肺搜肝，散热理血，故以为君。生地凉血，炒蒲黄止血，以疗诸血。柴胡平肝解肌热，木通利水降心火，麦冬阿胶润燥清肺。参 甘草，泻火和脾。此亦为热而涉虚者设，故少佐参 也。（喻嘉言曰，此丸两解气分血分之热。）

　　卷一下 理血门

　　犀角地黄汤

　　（济生） 治伤寒胃火热盛，吐血，衄血。

　　嗽血便血。蓄血如狂，漱水不欲咽，及阳毒发斑。

　　生地（两半） 白芍（一两） 犀角（角尖尤良。鹿取茸。犀取尖。其精气尽在是也。

　　作器物者，多被蒸煮，不堪入药。） 丹皮（二钱半）每服五钱。热甚如狂者，加黄芩一两。

　　因怒致血者，加栀子柴胡。（黄芩泻上中二焦之火，栀子泻三焦之火，柴胡平少阳厥阴之火。）血属阴本静，因诸经火逼，遂不安其位而妄行。犀角大寒，解胃热而清心火。芍药酸寒，和阴血而泻肝火。（肝者心之母。）丹皮苦寒，泻血中伏火。生地大寒，凉血而滋水，以共平诸经之僭逆也。

　　节庵加当归红花桔梗陈皮甘草藕汁，名加味犀角地黄汤。（当归引血归经，藕汁凉血散瘀，桔梗以利上焦，陈皮以导中焦。红花以行下焦。）

　　卷一下 理血门

　　归脾汤

　　（济生） 治思虑过度，劳伤心脾，怔忡健忘，（上气不足，下气有余，肠胃实而心气虚，故善忘。）惊悸，（有触而心动曰惊，无惊而自动曰悸，即怔忡也。）盗汗，（汗为心液，心藏神而生血，心伤则不能生血而血少，故见前诸证。）发热，（脾主肌肉。）体倦，（脾主四肢。）食少，（脾不健晕。）不眠，（血不归经血，脾主思而藏血，脾伤故见前诸证。）或脾虚不能摄血，致血妄行，及妇人经带。或心脾伤痛，嗜卧，肢体作痛，大便不调，或瘰 流注，不能消散溃敛。

　　黄 （蜜炙） 当归（酒洗） 龙眼肉（二钱） 枣仁（炒研） 白术（土炒钱半） 人参茯神（一医贯曰：心生血，脾统血，肝藏血。凡治血证，须按三经用药。远志枣仁，补肝以生心火，去白术木香龙眼，加茯苓陈皮，入莲肉，姜枣煎，名酸枣仁汤，治虚烦不眠。（金匮酸枣仁汤，亦治不眠，见和解门。）

　　卷一下 理血门

　　人参养营汤

　　治脾虚食少无味，身倦肌瘦。肺虚色枯气短，毛发脱落，小便赤涩。营血不足，惊悸健忘，寝汗发热，（经曰：脾气散精，上输于肺，此地气上升也。肺主治节，通调水道，下输膀胱，此天气下降也。脾肺虚，则上下不交而为否，营血无所籍以生。）诸种虚证。亦治发汗过多，身振脉摇，筋惕肉 。（汗为心液，汗即血也。发汗过多，则血液枯涸，筋肉无以荣养而然也。）人参 白术 白芍（钱半） 黄 （蜜炙） 当归（二钱） 茯苓（一钱） 熟地（三钱） 甘草（炙）熟地归芍，养血之品。参 苓术，甘草陈皮，补气之品。血不足而补其气，此阳生则阴长之义也。且参 五味，所以补肺，（肺主气，气能生血。）甘陈苓术，所以健脾。（脾统血。）熟地所以滋肾，（肾藏精，精血相生。）远志能通肾气，上达于心，桂心能导诸药，入营生血，五脏交养互益，故能统治诸病，而其要则归于养营也。（薛立斋曰：气血两虚而变现诸证，莫能名状，勿论其病，勿论其脉，但用此汤，诸证悉退，此十全大补对子也。十全大补但分气血，此则五脏皆补，无乎不到。虚寒甚者，高氏常加附子以治之，三阴疟更妙。）

　　卷一下 理血门

　　养心汤

　　治心虚血少，神气不宁，怔忡惊悸。（心主血而藏神，经曰：静则神藏，躁则消忘，心血虚则易动，故怔忡惊悸，不得安宁也。）黄 （蜜炙） 茯苓 茯神 当归 川芎 半夏曲（一两） 甘草（炙一钱） 柏子仁（去油） 枣参 以补心肺之气，（肺为心之华盖。）芎归以养心肝之血，（肝木能生心火。）二茯远志，以泄心热。柏仁酸枣，以宁心神，五味收神气之散越，半夏去扰心之痰涎。甘草补土以培心子，赤桂引药以入心经。润以滋之，温以补之，酸以收之，香以舒之，则心得其养矣。

　　卷一下 理血门

　　还元水

　　治咳血吐血，及产后血晕阴虚久嗽，火蒸如燎。（血生于心，统于脾，藏于肝，宣布于肺。静则归经，热则妄行。火伤肺络，血随咳出，或带痰中，）童便（取十一二岁无病童子，不茹荤辛，清澈如水者。）去头尾热饮。冬则用汤温之，或加藕汁阿胶和服，有痰稍加姜汁。

　　童便咸寒，降火滋阴，润肺散瘀，故治血证火嗽血晕如神。（北齐褚澄曰：喉不容物，毫发必咳。血既渗入，愈渗愈咳，愈咳愈渗。饮溲溺百不一死，服寒凉药百不一生。李时珍曰：小便饮之入胃，随脾之气，上归于肺，下通水道，而入膀胱，乃其旧路，故能治肺病，引火下行。其味咸而走血，故治血病当热饮，热则真气尚存，其行自速，冷则唯有咸寒之性而已。

　　李士材曰：炼成秋石，真元之气渐失，不及童便远矣。饮自己溺，名回轮酒。）

　　卷一下 理血门

　　独圣散

　　治多年咳嗽，肺痿咯血，红痰。

　　白芨 为末，每服二钱，临卧糯米汤下。

　　人之五脏，唯肺叶坏烂者，可以复生。白芨苦辛收涩，得秋金之令，能补肺止血，故治肺损红痰。又能蚀败疽死肌，为去腐生新之圣药。

　　卷一下 理血门

　　清咽太平丸

　　治膈上有火，早间咯血。（肺属金，清肃之脏也。木火焚灼，肺金受刑，故咯血。早间寅卯，木旺生火之时。）两颊常赤，（肺肝之部。）咽喉不清。（十二经脉，唯足太阳在表，不历膈咽，余皆上循喉咙，尽能作病，而君相二火为尤甚。诸火上逆，故咽喉不清。）薄荷（十两） 川芎 防风 犀角 柿霜 甘草（二两） 桔梗（三两） 蜜丸。

　　薄荷辛香升浮，消风散热。（消风故疏肝，散热故清肺，是以能治血病。）防风血药之使，泻肺搜肝。（防风泻肺火，散肝火，为上部血药之使。）川芎血中气药，升清散瘀。柿霜生津润肺，犀角凉心清肝。甘草缓炎上之火势，桔梗截诸药而上浮，又甘桔相合，为清咽利膈之上剂也。

　　卷一下 理血门

　　小蓟饮子

　　治下焦结热，而成血淋。（心主血，小肠其腑也。热甚搏血，流入胞中，与便俱出，痛者为血淋，不痛者为溺血。盖心热者，小肠必热，经所谓胞移热于膀胱。则癃，溺血是也，然热必兼湿。戴氏曰：血鲜者，心小肠实热，血瘀者，肾膀胱虚冷。准绳曰：多有热极而血凝黑者，未可便以为冷也。）小蓟 薄黄（炒黑） 藕节 滑石 木通 生地 栀子（炒） 淡竹叶 当归 甘草梢各五分小蓟藕节，退热散瘀。生地凉血，蒲黄止血，木通降心肺之火，下达小肠。栀子散三焦郁火，由小便出。淡竹叶草，清心而利小便。（心与小肠相为表里。）滑石泻热而滑窍，当归能引血归经，草梢能径达茎中也。

　　卷一下 理血门

　　复元羌活汤

　　（汤名羌活，而方内无之，疑缺误。）治从高坠下，恶血留于肋下，疼痛不可忍者。（不问伤在何经，恶血心留于胁下，以肝主血故也。）柴胡（五钱） 当归 栝蒌根 穿山甲（炮） 甘草 红花（二钱） 桃仁（五十去皮尖研） 大黄原文曰：肝胆之经行于胁下，属厥阴少阳，故以柴胡引用为君；以当归活血脉，以甘草缓其急为臣；以穿山甲花粉桃仁红花，破血润血为佐；以大黄荡涤败血为使，恶血去而痛自除矣。

　　卷一下 理血门

　　补阴益气煎

　　（景岳） 治劳倦伤阴，精不化气，或阴精内乏，以致外感不解，寒热 疟，阴虚不通等证。

　　人参（一钱） 熟地（三五钱。或一二两。） 当归（二三钱） 山药（酒炒二钱） 甘草（炙） 陈皮（一钱） 柴胡（一二钱。如无外邪不用。） 升麻（三五分。火浮于上不用。） 姜枣煎。

　　此补中益气汤之变方也。凡气虚感邪者，宜补中益气汤。精虚感邪者，宜此。（张景岳曰：补中益气汤乃东垣独得之心法，盖以脾胃属土，为水谷之海，凡五脏生成，唯此是赖者。

　　在凡春夏之土，能生能长者，以得阳气而上升，升则向生也。秋冬之土，不生不长者，以得阴气而下降，降则向死也。今本方以升柴助升气，以参 归术助阳气，此东垣立方之意，诚尽善矣。第肺本象天，脾本象地，地天既交，所以成泰。然不知泰之前犹有临，临之前独有复，此实三阳之元始，故予再制补阴益气煎，正所以助临复之气。庶乎得根本之道，而足补东垣之未备也。）

　　卷一下 理血门

　　四生丸

