<!-- { "loadSidebar": true } -->


　　扁鹊神应针灸玉龙经 元 王国瑞

　　一百二十穴玉龙歌

　　扁鹊授我玉龙歌，玉龙一试痊沉 。

　　玉龙之歌世罕得，研精心手无差讹。

　　吾今歌此玉龙诀，玉龙一百二十穴。

　　行针殊绝妙无比，但恐时人自差别。

　　补泻分明指下施，金针一刺显良医。

　　伛者立伸患者起，从此名驰湖海知。

　　（曲池补，人中泻；风池补，绝骨泻）

　　一百二十穴玉龙歌

　　中风

　　中风不语最难医，顶门发际亦堪施。

　　百会穴中明补泻，实时苏醒免灾危。

　　顶门：即囟会穴。上星后一寸。禁不可刺，灸七壮，针泻之。

　　百会：顶中央旋毛中，取眉间印堂至发际折中是穴。针一分许。中风，先补后泻，多补少泻。灸七壮，无补。

　　一百二十穴玉龙歌

　　口眼斜

　　中风口眼致 斜，须疗地仓连颊车。

　　左泻右根据师语， 右泻左莫教差。

　　地仓：在口傍直缝带路下，针一分。

　　颊车：在耳后坠下三分，沿皮向下透地仓一寸半，灸二七壮。

　　一百二十穴玉龙歌

　　头风

　　头风呕吐眼昏花，穴在神庭剌不差。

　　子女惊风皆可治，印堂剌入艾来加。

　　神庭：在鼻直上入发际五分。针三寸，先补后泻，泻多补少。

　　印堂：在两眉间宛宛中。针一分，沿皮先透左攒竹，补泻后转归原穴；退右攒竹，根据上补泻急补，通神之穴也。

　　一百二十穴玉龙歌

　　偏正头风

　　头风偏正最难医，丝竹金针亦可施。

　　更要沿皮透率谷，一针两穴世间稀。

　　丝竹：在眉后入发际陷中，沿皮向后透。

　　率谷：在耳尖上一寸。针三分，灸七壮。开口剌，痛则泻，眩晕则补。

　　一百二十穴玉龙歌

　　头风痰饮

　　宜泻风池穴。

　　偏正头风有两般，风池穴内泻因痰。

　　若还此病非痰饮，合谷之中仔细看。

　　风池：在耳后颞 骨筋下入发际，横针一寸半入风府。先补后泻，可灸七壮、二七壮。

　　合谷：一名虎口。在手大指次指岐骨缝中，脉应手。直剌入一寸半，看虚实补泻。

　　一百二十穴玉龙歌

　　头项强痛

　　项强兼头四顾难，牙疼并作不能宽。

　　先向承浆明补泻，后针风府实时安。

　　承浆：在唇下宛宛中。直针三分，可灸七壮，泻之。

　　风府：在项后入发际一寸，两筋间，言语则起，不言语则陷下处是穴。针三分，不可深，深则令人哑噤。

　　一百二十穴玉龙歌

　　牙疼

　　（附：呕吐）

　　牙疼阵阵痛相煎，针灸还须觅二间。

　　翻呕不禁兼吐食，中魁奇穴试看看。

　　二间：在手大指次指骨缝中。针一分，沿皮向后三分。灸七壮，看虚实补泻。

　　中魁：在中指第二节尖。灸二七壮，泻之。禁针。

　　一百二十穴玉龙歌

　　乳蛾

　　乳蛾之症更希奇，急用金针病可医。

　　若使迟延难整治，少商出血始相宜。

　　少商：在大指甲边内侧端，去爪甲如韭叶。针入一分，沿皮向后三分，泻之，三棱针出

　　一百二十穴玉龙歌

　　鼻渊

　　鼻流清涕名鼻渊，先泻后补疾可痊。

　　若更头风并眼痛，上星一穴刺无偏。

　　上星：在发际一寸半，取穴以手掌后横纹按鼻尖，中指头尽处是穴。直针三分，灸七壮。鼻渊则补，不闻香臭则泻。应太渊穴，见后痰嗽歌。

　　一百二十穴玉龙歌

　　不闻香臭

　　不闻香臭从何治，须向迎香穴内攻。

　　先补后泻分明记，金针未出气先通。

　　迎香：在鼻孔旁五分缝中，直针一分，沿皮向后上三分，泻多补少。禁灸。

　　一百二十穴玉龙歌

　　眉目间痛

　　眉目疼痛不能当，攒竹沿皮刺不妨。

　　若是目疼亦同治，剌入头维疾自康。

　　攒竹：在眉尖陷中。针二分，沿皮向鱼腰，泻多补少。禁灸。

　　头维：在额角发际，沿皮向下透至悬厘，是穴在额角。疼痛泻，眩晕补。灸二七壮愈。

　　一百二十穴玉龙歌

　　心痛

　　九般心痛及脾痛，上脘穴中宜用针。

　　脾败还将中脘泻，两针成败免灾侵。

　　上脘：在脐上五寸。直刺三寸半，看虚实补泻。

　　中脘：在脐上四寸。法用草从鸠尾下至脐，折中是穴。直刺二寸五分，灸五十壮止。补

　　一百二十穴玉龙歌

　　三焦

　　三焦邪气壅上焦，舌干口苦不和调。

　　针刺关冲出毒血，口生津液气俱消。

　　关冲：在手小指次指内侧端，如韭叶大。针一分，沿皮向后三分，泻。禁灸。（小指次指者，无名指也。）

　　一百二十穴玉龙歌

　　上焦热

　　（附：心虚胆寒）

　　少冲穴在手少阴，其穴功多必可针。

　　心虚胆寒还补泻，上焦热涌手中寻。

　　少冲：在手小指内侧端，去爪甲如韭叶大。直刺一分，沿皮向后三分，看虚实补泻。禁通里：在腕后起骨上一寸。直针一分，宜泻不宜补，愈补愈发。禁灸。

　　一百二十穴玉龙歌

　　痴呆

　　痴呆一症少精神，不识尊卑最苦人。

　　神门独治痴呆病，转手骨开得穴真。

　　神门：在手掌后，高骨陷中。针入三分，灸七壮。应后溪穴。

　　一百二十穴玉龙歌

　　赤目

　　眼睛红肿痛难熬，怕日羞明心自焦。

　　但刺睛明鱼尾穴，太阳出血病全消。

　　睛明：在目内 泪孔中。针入一分半，略针向鼻，泻。禁灸。

　　鱼尾：即瞳子 ，在目上眉外尖。针一分，沿皮向内透鱼腰，泻。禁灸。太阳，在额

　　一百二十穴玉龙歌

　　目病隐涩

　　忽然眼痛血贯睛，隐涩羞明最可憎。

　　若是太阳出毒血，不须针刺自和平。

　　太阳：在额紫脉上，出血，三棱针刺之。应睛明穴。

　　一百二十穴玉龙歌

　　目热

　　心血炎上两眼红，好将芦叶搐鼻中。

　　若还血出真为美，目内清凉显妙功。

　　内迎香：在鼻孔内，用芦叶或箸叶作卷，搐之，血出为好。应合谷穴。

　　一百二十穴玉龙歌

　　目烂

　　风眩烂眼可怜人，泪出汪汪实苦辛。

　　大小骨空真妙穴，灸之七壮病除根。

　　大骨空：在手大拇指第二节尖上。灸七壮。

　　小骨空：在手小指第二节尖上。灸七壮，禁针。

　　一百二十穴玉龙歌

　　目昏

　　肝家血少目昏花，肝俞之中补更佳。

　　三里泻来肝血益，双瞳朗朗净无瑕。

　　肝俞：在背九椎两旁各一寸半。灸七壮，针入二分。

　　三里：在膝下三寸，贴骨外廉。针三分，泻之。

　　一百二十穴玉龙歌

　　耳聋

　　（附：红肿生疮）

　　耳聋气闭不闻音，痛痒蝉吟总莫禁。

　　红肿生疮须用泻，只从听会用金针。

　　听会：在耳珠前陷中，口开方可下针。横下针刺半寸，灸二七壮。应合谷、足三里。

　　一百二十穴玉龙歌

　　聋疠

　　（二症）

　　若人患耳即成聋，下手先须觅翳风。

　　项上倘然生疠子，金针泻动号良工。

　　翳风：在耳后陷中，开口得穴。针入半寸，泻之，灸七壮。

　　一百二十穴玉龙歌

　　喑

　　哑门一穴两筋间，专治失音言语难。

　　此穴莫深惟是浅，刺深反使病难安。

　　哑门：在项后入发际五分，直针三分，莫深，深则令人哑。泻之，不补，灸七壮。

　　一百二十穴玉龙歌

　　痰嗽喘急

　　咳嗽喘急及寒痰，须从列缺用针看。

　　太渊亦泻肺家疾，此穴仍宜灸更安。

　　列缺：在大指直上，叉手中指尽处是穴。针入三分，横针向臂，泻之。

　　太渊：在掌后陷中三分。泻之。

　　一百二十穴玉龙歌

　　咳嗽腰痛

　　（附：黄胆）

　　忽然咳嗽腰膂痛，身柱由来穴更真。

　　至阳亦医黄胆病，先泻后补妙通神。

　　身柱：在背第三椎骨节。针三分，灸七壮，泻之。

　　至阳：在背第七椎骨节尖。针三分，灸七壮，看虚实补泻。

　　一百二十穴玉龙歌

　　伤风

　　伤风不解咳频频，久不医之劳病终。

　　咳嗽须针肺俞穴，痰多必用刺丰隆。

　　肺俞：在第三椎下，两旁各一寸半宛宛中。灸三壮。

　　丰隆：在足腕解溪上八寸。直针二分半，看虚实补泻，灸二七壮。

　　一百二十穴玉龙歌

　　咳嗽鼻流清涕

　　腠理不密咳嗽频，鼻流清涕气昏沉。

　　喷嚏须针风门穴，咳嗽还当艾火深。

　　风门：在第二椎下，两旁各一寸半陷中。

　　一百二十穴玉龙歌

　　喘

　　哮喘一症最难当，夜间无睡气惶惶。

　　天突寻得真穴在，膻中一灸便安康。

　　天突：在结喉陷中。针可斜下半寸，灸七壮，泻之。

　　膻中：在两乳中间。可泻，灸七壮，禁针。

　　一百二十穴玉龙歌

　　气喘

　　气喘吁吁不得眠，何当日夜苦相煎。

　　若取璇玑真个妙，更针气海保安然。

　　璇玑：在天突下一寸。直针入三分，泻之，灸七壮。

　　气海：在脐下一寸五分宛宛中。刺入三分，灸七壮，看病补泻。

　　一百二十穴玉龙歌

　　哮喘痰嗽

　　哮喘咳嗽痰饮多，才下金针疾便和。

　　俞府乳根一般刺，气喘风痰渐渐磨。

　　俞府：在巨骨下，璇玑旁二寸陷中。针三分，灸三壮，看虚实补泻。

　　乳根：在乳下一寸六分陷中，仰而取之。针一分。灸五壮至七壮，看病补泻。

　　一百二十穴玉龙歌

　　口气

　　口气由来最可憎，只因用意苦劳神。

　　太陵穴共人中泻，心脏清凉口气清。

　　太陵：在掌后横纹中。针三分，泻之。

　　人中：在鼻下三分陷中。针三分，直针向上。

　　一百二十穴玉龙歌

　　气满

　　小腹胀满气攻心，内庭二穴刺须真。

　　两足有水临泣泻，无水之时不用针。

　　内庭：在足两趾歧骨间。直刺三分，可泻补，灸二七壮。

　　临泣：在侠溪上三趾四趾间。针三分，禁灸。可以出一身之水，泻用香油抹孔穴则针孔

　　一百二十穴玉龙歌

　　气

　　（附：心闷、手生疮）

　　劳宫穴在掌中心，满手生疮不可禁。

　　心闷之疾大陵泻，气攻胸腹一般针。

　　劳宫：在掌心，屈无名指，尽处是穴。针三分，灸七壮。太陵见前。

