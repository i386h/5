<!-- { "loadSidebar": true } -->
　　白芍。（一钱二分）上左边尽牙痛属胆火。加羌活。胆草。（各八分）下左边尽牙痛属肝火。

　　加柴胡。（八分）黑山栀。（一钱）上右边尽牙痛属大肠火。加大黄。（酒炒）枳壳。（各一钱）

　　下右边尽牙痛属肺火。加黄芩。（酒炒）桔梗。（各一钱）按经加药。再加灯心廿根。水煎。食远温服三剂即愈。忌油腻、煎炒、鸭蛋、糟、醋、等物。

　　〔牙痛清胃汤〕 石膏。（三钱）生地。（三钱）黄连。（一钱）丹皮。当归。（各一钱五分）升麻。（五分）水煎服。 凤头荔枝一个。（或桂圆亦可。）将壳上开一孔。入盐填满。（火烟尽出火毒。）研细搽痛处。略含片时。再以防风。甘草。细辛。浮麦。（各一钱）煎汤漱口即止。如风虫牙痛。加花椒同煎。

　　〔风火牙痛〕 黄连末同生姜捣烂。塞痛处即止。 香蕈蒂捣碎。浸湿贴痛处即止。 粗碗一只用薄荷铺底。樟脑盖面。覆碗一只于上。盐泥封固。文武火 一炷香取出。研细出火毒。每用一二厘擦牙根即止。如虫牙用川椒铺底。 白蒺藜一钱。冰片半分。同研细。痛时擦之。

　　〔虫牙痛〕 韭菜子煎浓汤漱之。虫自出。 贯众一两。以米醋两碗多煮如左牙痛侧左边。右痛右 。不宜吃。 松脂烘软塞孔中。少顷虫出在脂上。 五灵脂如米粒大三粒。

　　令咬在疼牙上。少顷以温水漱出小虫即止。

　　〔虚火齿痛〕 诸药不效。用人参二三分贴患处。即止。 附子五七分研末。以津唾调涂足心。引火归原。即止。

　　〔擦齿至验方〕 无论风火虫痛。初用生明矾。（六两）生石膏。（四两）共研细。早晚擦牙。（一料擦完。矾加二两。石膏减二两。渐渐用生矾一味。）常年不可间断。终身无牙痛之患。 风牙诸药不效。用凤头荔枝连壳烧存性。擦牙至验。

　　〔取痛牙法〕 白马尾。（烧灰存性）用新笔蘸一二厘。点牙根上即落。勿沾着好齿。 腊月取大鲫鱼一尾。用白砒。为细末。装入鱼腹中。挂当风处。其霜吐出鳞上。扫下收之。每用半厘点在牙根。即刻自落不痛。

　　〔牙宣血〕 经霜丝瓜筋火 存性。研细擦上即止。 苦竹茹以醋浸一宿。含之即止。 牙宣而痛甚者。用丝瓜藤一握。川椒一撮。灯心一把。水煎浓汁。漱吐即止。 牙缝出血不止。用纸燃蘸蟾酥少许。插入出血处立止。

　　内服薄荷。花粉。连翘。桔梗。参玄。木通。葛根。（各一钱）甘草。（五分）水煎服。 凡牙宣服凉药不效者。又宜滋肾水。泻相火。即愈。（外以香附同青盐炒黑色为末擦之。）

　　〔虚火牙痛出血牙龈痛痒〕 骨碎补。（二两炒黑色为末）早晨漱久吐出。临睡再擦勿漱。

　　候津满口咽之即愈。 骨碎补。（捣烂豆大一团。）用绢包塞牙痛上立止痛。

　　〔鹅口牙烂〕 满口黄皮肿烂。鹅口皮。（三个）儿茶。马子碱。（ 研）各等分。加冰片二分研匀。搽上自愈。 凡牙龈烂不论大人小儿。用人中白 研糁上最效。

　　〔牙痛灸法〕 独大蒜。（一个）蓖麻子。（七粒）樟脑。（一钱）同研碎敷在大指根背上穴。

　　（左痛敷右指。右痛敷左指。）痒即去之。不论风火虫痛。皆效。 大蒜铅粉同捣烂。照法敷灸。治牙痛甚效。

　　卷三

　　咽喉

　　（附骨哽）

　　〔总论〕 单乳蛾者。谓肿于咽之一边。双乳蛾者。谓肿于咽之两旁也。其形圆突如珠。

　　乃痈疖之类。结于喉间。宜刺之出毒。或出血而愈。 缠喉风即满片红肿。多不成脓。亦不出血。但使火降。其肿自消。 锁喉风者。以咽喉肿痛。饮食难入。或痰气壅塞不通者。须吐出痰涎。 喉癣症。凡阴虚劳损之人。多有此病。其状满喉生疮。红痛。久不能愈。乃水亏火上炎也。

　　〔通治风热上壅咽喉肿痛〕 甘草。（一钱）桔梗。（二钱）荆芥穗。（一钱半）以三味为主方。加防风。连翘。牛蒡子。薄荷。丹皮。（各一钱）小生地。（二三钱）灯心廿根水煎服。

　　（初起〔一切肿痛喉闭吹药〕 薄荷。（一两另研为极细末。）硼砂。（二钱五分）僵蚕。（直者五分。瓦上炙焦研。）儿茶。（一钱）牙硝。（七钱五分）雄黄。（二钱）冰片。（三分）俱研细和匀。贮瓷罐内勿泄气。用芦管挑末少许。吹入患处。或以茶匙挑入舌上。噙一会咽下。日八九次即愈。 或用山豆根口中噙汁。下咽即效。

　　〔喉闭〕 饮食不通。危急欲绝者。紫金锭。（即太乙丹须真药料者佳）薄荷汤磨服五分。

　　缓缓灌下。喉间即通。重者两服。屡验神效。 巴豆取油。涂竹纸上合满。作纸燃点灯。旋吹灭之。令患者张口。以纸燃烟熏刺喉间。吐出紫血即通。 凡肿痛喉闭。初起用络石一味。水煎服下即效。 或用牙皂荚。（去皮筋）白矾。黄连。（各等分）新瓦上焙干为极细末。

　　（出火毒。）芦管吹入少许即愈。 凡喉闭至急。仓卒无药。急将病患两臂。以手勒数十次。

　　取扎发绳扎大拇指如放痧法。以针刺指背离指甲一分许。紫血滴下即解。（乳蛾同治。）

　　〔喉闭连牙关不开〕 巴豆七粒纸裹 油。将油纸作条烧烟。熏入鼻内。牙关即开。再用箸点雄黄胆矾末入喉间。吐出涎痰立愈。 白矾〔三钱〕慢火熬化。入去壳巴豆研烂者两粒。候干。去巴豆取矾研细末。用少许吹入喉中。吐出顽痰立愈。 真陈胆星一粒许。含口内即通。一切喉闭。无论轻重。紫金锭为最效。宜多吃悉尼汁和泉水一半和匀饮。或绿豆煎数十沸。（以豆未开花即取起。用豆皮上绿性凉解。）入蜜少许。频吃甚佳。如无此二味。以萝卜汁和泉水。入玄明粉少许。搅匀。徐徐饮之。既可消痰。又能清火。皆妙法也。咽喉十八症。皆属火热内结而成。俱宜凉药治之。惟隔阳咽闭。（火虚于下。格阳于上。寒热相搏而成喉痹。其脉细数而微。声似不能振者。方是此症。）大附子一个。（去皮脐。切作大片。

　　用蜜涂炙令黄。待冷含口中。津咽甘味。淡即易之。脉症不对勿用。）

　　〔单蛾双蛾〕 鸡蛋清半钟。入明矾末三钱。调匀。仰卧以茶匙锹入口。着喉即解。 兰根捣汁滴入即效。 冬月取青鱼胆入研细胆矾二钱。（阴干研末。贮瓷瓶中。）如遇此症。吹少许入喉。吐痰立愈。 至重危急者。用壁上 蛛窠七片。（内取活蛛二个。团作一处。）以白矾一块。（七分）化开。以 窠惹矾 存性。出火毒。加灯草灰。（取灰。用竹筒内烧草闷灰。）和匀。吹少许入喉中。即破。 人指甲。（一二个。）瓦上炙黄色。研细末。吹入喉中立效。 双蛾至急者。用麻雀粪二十一粒。砂糖和作三丸。每用一丸。绵裹吞咽立愈。甚者不过二丸。有奇效。 一时无药或有药不能进者。用干猪尿脬一个。水润套指上蘸生桐油少许。入喉搅吐。得吐即解。或用温汤半碗。加入桐油三四匙和匀。用硬鹅翎蘸油探入喉中。

　　连探四五次。其痰吐出。再探再吐。须以人苏醒声高为度。再服清咽利膈之剂。 凡急症通后。略进薄粥半碗。压下邪热。不致再发。忌食热物硬物。

　　〔帝锤垂下〕（即喉间小舌垂下）以食盐。（雪水淋炒枯出火毒。）频点患处即消。或加枯矾少许。 如状悬痈肿痛用射干。炙甘草。（各五钱）川升麻。大黄。木鳖仁。（各二钱五分）

　　杏仁。（去皮尖炒微黄五钱）俱为末。蜜丸小弹子大。常含一丸津化。

　　〔喉癣〕 冰片。西黄。（各一分）胆矾。（三分）大硼砂。（八分）山豆根。（二钱）雄黄。

　　儿茶。（各八分）陈白梅。（去核三个） 共研末。次将白梅捣烂。入药和匀，丸如芡实大。

　　临卧含口内。过夜即消。再用兰花根捣汁。时时漱之。 头胎黄牛粪。以新瓦洗净盖粪周遭。

　　用文武火 。烟尽存性。研末。将芦管徐徐吸入自愈。 多年芥菜卤埋地中者。每服数匙。

　　并时时漱口。（嘉兴城中大家藏此者多。）

　　〔梅核气〕 喉仲介介如梗。吐之不出。咽之不下者。用栝蒌仁。青黛。杏仁。海蛤粉。

　　桔梗。连翘。各等分为末。炼蜜和姜汁少许丸。如芡实大。时时含化。

　　〔虚火上炎伤肺咽喉生疮破烂〕 黄柏。（为末蜜丸炙数次以熟为度研细一两） 硼砂。

　　僵蚕。（各一钱半）牛黄。（三分）冰片。（半分）俱研细和匀。蜜调如稀糊。涂敷患处。或丸如芡实大。含化即效。

　　〔喉烂至宝丹〕 人中白。（自制者佳。取多年尿壶。或尿坛经风日晒者。击破去其浮垢。刮下白色硬碱。在新瓦上 红。研细。再入水中。飞去浮腻。）每用五七分。白蜜和匀。

　　流入喉中。日二三次。重者一二钱。立效如神。并治一切大人小儿牙龈久烂不愈。 烂久饮食不进。诸药不效者。立夏前池荡中取未变成形小虾蟆。（黑色而有尾者。）不拘多少。取起晒干研末。吹上即效。或取小虾蟆入瓷瓶中。以碗盖之。黄蜡化开封口。埋入地中。三四月成水。治喉以鸡翎时时润患处。奇效。并治一切痈疽肿毒。涂敷四围即消。 有因杨梅疮毒之后。喉烂不愈。又须照毒症重服土茯苓汤方愈。

　　〔缠喉风声不出〕 靛花。薄荷叶。等分为末。蜜丸弹子大。每服一丸。临卧噙化。

　　〔暴失音〕 公猪板油一斤。（熬净去渣。）白蜜一斤。（熬净去泛。）并和。再熬少顷。

　　入瓷罐内。冷定成膏。不时挑服。肺润即愈。 因热而哑者。天萝水空心温服。（方见痰嗽门。）

　　〔鱼骨哽〕 白饴糖切如枣栗大。吞之立下。 韭菜煮半熟。勿切断。吞下一束。即裹而下。 在喉刺痛。用威灵仙五钱。饴糖五钱酒水各一碗。煎服软化。 鹿角屑含津咽之。

　　橄榄多服即化。 诸药不效者。用贯众。（不拘多少。）煎浓汁一钟。二次服以好为度。以上之方。诸骨同治。如七日不出。烧鲤鱼鳞皮。以水服之。 已经入肚刺痛。煎茱萸汁一杯饮之。 凡鱼骨。或误食竹木丝。即席间将鱼骨一根。或竹丝顺插入发辫中。不令人知即下。

　　或旁人代插。勿令患人知。颇有奇效。 又法用白面调稀糊。涂两膝盖骨。自然下。颇验。

　　〔竹木丝等物哽喉〕 丝绵扯长。将一头拌白糖。徐徐咽下。约下喉一二寸。待糖化尽。

　　渐将丝绵拖出。则所哽之物亦带出矣。 铁斧磨水灌之即下。

　　〔猪骨哽〕 硼砂一块入口含化自消。 贯众汁亦效。

　　〔诸兽骨哽〕 虎骨锉细末。水调徐徐咽之自化。

