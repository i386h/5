<!-- { "loadSidebar": true } -->
　　〔鸡骨哽〕 野苎根捣如泥。每用圆眼大鸡汤化下。（或捣汁服亦效。）鱼骨鱼汤化下、 贯众汁亦效。

　　〔稻芒谷哽〕 多吃饴糖即下。 或用鹅吊一足。取涎咽之。

　　〔误吞金钱及铜钱〕 初在胸胃哽痛不下者。先以砂仁。（研碎。） 煎浓。徐徐饮下。

　　再以羊胫骨。（ 灰研细）每服三钱。猪油调服。服至从大便裹物而出为度。杉木炭烧红。

　　带红即研细末。砂糖调服三钱。日二三次。如肠中不能转送坠痛者。多吃青菜猪油。自然送下。

　　至〔小儿误吞针〕 先用虾蟆眼。（或用鸡眼。）一对。木通汤吞下。其针两头穿眼。立能吐出。或从大便而出。奇效。如冬天急不可得。大桑树下掘深二三尺可得也。 出芽蚕豆。

　　半生半熟。捣烂。用韭菜汁为丸吞下。 砂糖和黄泥为丸。令小儿吞下。皆能从大便中出。

　　〔小儿误吞钉〕 活磁石。（一钱）朴硝。（二钱）同研细。以熬熟猪油白蜜和稀糊。一顷吞下。次早即从大便中出。凡铁器皆可以此法治之。

　　〔误吞发绕喉不出者〕 将自己乱发烧灰。白汤调下一钱。

　　卷三

　　女科

　　凡妇女之症。惟经水与胎前产后诸症为异耳。余病与男子同。在诸科中参治之。

　　〔逍遥散〕 治血虚烦热。月水不调。脐腹胀痛。潮热咳嗽。当归。茯苓。白术。（炒）

　　白芍。（酒炒各一钱）柴胡。（八分）炙甘草。薄荷。（各五分）姜一片。水煎服。

　　〔经候不调〕 或三四月不行。或一月再至。归身。白芍。黄芩。（各五钱）白术。（土炒）川芎。（各三钱）山萸肉。（一两五钱）俱为末。每服空心酒调二钱。日二服。白汤下亦可。

　　〔子芩丸〕 治四十九岁之后。天癸当住之时。每月仍行。过多不止。子黄芩。（四两。

　　米泔浸七日。须一日换泔水一次。至七日晒燥。如此七次。共浸四十九日。晒七次。）为细末。米醋丸。桐子大。每服三五十丸。空心淡醋汤或白酒下。服完全效。

　　〔经水久闭〕 蚕砂四两。炒半黄色。入无灰酒一壶。于砂锅内沸过。取起。以瓷器盛之。去蚕砂。温饮数盏即通。 室女数月不通。或寒热并作。或血滞腹痛。用雄鼠粪。（两头尖者。）炒研细末。温酒调下二钱。通即止。 久闭不通。渐成症瘕气块者。香附。（一斤。

　　米泔水浸一宿晒燥。石臼内杵。去毛分四处。一用童便浸一宿。一用米醋浸一宿。一用酒浸一宿。一用盐水浸一宿。晒燥和匀。）蕲艾。（八两。米醋煮炒黄色。） 俱为末。用米醋丸。

　　如桐子大。每服五十丸。淡醋或白汤下日进二服。以好为度。忌生冷、油腻等物。

　　〔血瘕〕 经闭结成血瘕。腹胁胀痛欲死者。水红花。马鞭草。（各洗净一斤）熬成膏。

　　配入当归。生地。川芎。白芍。（酒炒各二两）红花。没药。（炙去油各一两）延胡。五灵脂。

　　（各一两五钱）乌药。木香。（各一两） 俱为末。和前膏。少加米糊为丸。桐子大。每服空心酒〔逆经〕 久闭血从口鼻中出者。好陈墨水磨一杯服之。其血即止。次用当归尾。红花。

　　各二钱。水煎服。（或服韭菜汁甚效。）

　　〔血漏不止〕 或一月两次。或逢期过多。槐花。（烧存性研末。）每服二三钱。食前温酒下。或盐汤下。 子黄芩。（酒炒）白芍。（酒炒各一两）黄柏。（盐水炒三钱）龟板。（醋炙一两）椿树白皮。（酒炒七钱半）俱为末蜜丸桐子大。空心淡醋汤下。每服三钱。

　　〔血崩不止〕 不拘寒热。用莲蓬壳。（风干久者佳。）荆芥穗。（俱烧灰存性。）各等分。

　　研细末。每服二钱。米饮下。（并治血漏不止。） 白扁豆花。（焙干为末。）每服二钱。空心米饮入盐少许调下。

　　〔血崩如泉〕 老丝瓜筋。败棕。（或旧棕器洗净）俱烧灰存性等分。盐汤调服二钱。

　　至重不止者。乌梅。干姜。（俱烧灰存性）各等分为末。每服二钱。盐汤下。止后用藕节煎汤频服效。

　　〔风热血崩〕 荆芥穗。（二两麻油灯上烧灰存性研细末）童便调下二钱。

　　凡血漏或血崩日久不止。用人参叶。每用一钱。泡汤服。连进五七服即止。

　　〔血崩小腹痛〕 下血不止。兼小腹痛者。白芍。（酒炒一两）侧柏叶。（微炒三两）为细末。每服二钱酒调下。

　　〔血淋〕 金针菜一斤。每日淡煮数两。任意吃之。自愈。 青蒿子。（不拘多少。）研细末。同冬米饭捣烂成丸。每日早晨好酒送下三钱。轻则半月。重则二十日自效。但此药服后断产。如年少生育之女勿服。

　　〔白带〕 因肾虚带下。破故纸。（炒燥研末。）每用八分。将鸡蛋一个开一孔。入药末内搅匀用纸封固。饭上蒸熟。空心食之。十次全愈。 石菖蒲。破故纸。（各等分）炒研细。

　　每服二钱。以菖蒲浸酒调下。 鱼胶慢火炒为末。好酒下亦效。

　　〔内热血热白带〕 土沙参。（不拘多少。）炒燥为末。每服二三钱。每日早晨米饮下。

　　以好为度。 荞麦面。（炒焦研。）用鸡子清捣为丸。绿豆大。每清晨白汤下二钱。以好为度。

　　〔湿痰流注带下〕 由此而下者多。风化锻石一两。白茯苓三两。米糊丸桐子大。每服二三十丸。空心米饮下甚验。（按锻石能敛。茯苓渗湿故也。累试有效。必用锻石乃可。）

　　〔白带年久不愈〕 赤白带下。诸药不能疗者。贯众一个全用。（抹去毛。及花萼。）以米醋蘸湿。慢火炙熟为末。空心米饮下。每服二钱。累试甚验。能不再发。

　　〔安胎散〕 治气血两亏。或肥而气虚。或瘦而血热。或脾胃素虚。倦怠少食。屡有堕胎之患。此名泰山盘石散。药味和平。兼养脾胃。人参。黄 。（蜜炙）当归。续断。黄芩。

　　（酒炒）熟地。（各一钱）川芎。白芍。（酒炒各八分）白术。（土炒二钱）炙甘草。砂仁。（各五分）加糯米一撮。水煎。食远服。如觉血热者。倍加黄芩。少用砂仁。如胃弱者。多用砂仁。

　　少用黄芩。有孕之后。三五日进一服。四月之后。方无虞。宜戒欲事。节恼怒。忌酒、醋、辛热之物。勿服艾附热药。

　　〔小产神效膏〕 久惯小产者。贴之可保。当归。（一两）生地。（八钱）白术。川断。

　　（各六钱）子黄芩。（酒炒）益母草。（各一两）白芍。（酒炒）黄 。党参。（各五钱）生甘草。

　　（三钱）

　　用麻油二斤浸七日熬成膏。加（原缺）三四沸。入飞过黄丹。（七钱）（原缺）炒研搅匀。滴水成珠。入井中浸十日取出。红布上摊碗口大。贴丹田上。十四日一换。贴过八个月〔小产〕 老雌鸡白煮食。约二十只。不再发。 受孕后。用苎麻根三钱。糯米煮粥食。

　　一月五七次效。 鲤鱼。（约二斤重者一尾。）用盐酱煮食。一月三次。并能长胎。 丝绵一两。入瓷罐内。烧灰热酒冲饮。约七次服。

　　〔佛手散〕 治一切胎气不安。或因病后。或因跌磕。伤胎子死腹中。或疼痛昏闷。或血上冲心。服之生胎即安。死胎即下。全当归。（五钱）川芎。（三钱）水酒对和煎服。以好为度。

　　〔胎动不安〕 苎麻根。（如足大趾粗者一尺。）水煎去渣服。（按苎根大能补阴血而行滞血。） 胎动如重物所坠。冷如冰者。用全当归。（酒洗）益母草。（各五钱）川芎。（三钱）

　　水煎服即安。 胎动痛不可忍。如坠在须臾者。用砂仁。（连壳炒黑为末。） 每服二钱。温酒下。或用大生地。（一两）砂仁。（连壳五钱酒炒。）水酒各半煎服。安则再服一剂。

　　〔气虚胎动〕 糯米。（一合）炙黄 。（一两） 川芎。（三五钱）水煎分二次服。即腹痛水下者可保。

　　〔胎漏下血不止〕 生地。（五六两）淡酒煎浓服。 无故下血。用真陈阿胶一两。炒为末。酒煎化匀二次服。如血热者。加生地二两。煎汁和匀服。

　　〔胎动恶漏〕 妊娠忽然下黄汁如胶。或如豆汁。胎动腹痛。以气虚治之。糯米五合。

　　黄一两。煮粥食之即止。 苎麻根二两。纹银五两。水酒各半煎服。并治胎动痛不可忍。

　　胎漏欲坠。如无苎根。以茅草根代之。

　　〔妊娠子烦〕 口渴烦躁。夜不得卧。 黄连为末一钱。米饮调服。 竹茹水煎。饮即安。

　　〔妊娠痢疾〕 鸡蛋一个。（开一孔。以银簪搅匀。）加入黄丹五分。（饭上蒸熟食之。）

　　〔妊娠咳嗽〕 川贝母。（去心。麸皮炒。黄。去麸为末）砂糖为丸。芡实大。口中不时含化即止。

　　〔 璃胎〕 受孕之后。肚腹头面浮肿。赤茯苓。（二钱）防己。苏叶。桑皮。（各一钱）

　　木香。（五分） 水煎服。间数日一服。

　　〔肾虚痛腰〕 马料豆。（二合炒焦待冷。） 白酒煎服。或用猪腰子一个批开。去膜。

　　入补骨脂一钱。蒸熟去药。连汁食之。

　　〔小便不通〕车前草捣汁。调滑石末涂脐四围。如碗口大。热则易之。如怀孕至六七月。

　　小便不通。乃胎气下陷。溺孔被压而然。气虚不能举胎所致。宜服补中益气汤。

　　人参 黄 炙 白术炒 甘草炙各一钱五分 当归一钱 陈皮五分 升麻 柴胡各三分加〔 胎散〕 受孕五六月后。一切胎气不安者。一月两剂。胎安易产。归身。菟丝子。

　　（酒炒各一钱半）川芎。白芍。（酒炒）川贝母。（去心各一钱）炙黄 。荆芥穗。（各八分）

　　浓朴。

　　（三片。

　　水煎服。此方体肥安逸者常服之。安胎易产。产后可保无病。若瘦弱淡薄者。不宜多服。

　　凡怀孕五六月后。宜多食猪肚。能令易产。腐衣煮烂。麻油拌食。大能解毒滑胎清补。宜日食一次。即乳母常食麻油。（磨下。日久者勿服。）能令小儿无病。

　　〔临产〕 孕妇临月。忽然腹痛如欲产而不产者。名曰试月。至腹痛连腰痛极者。乃是正产。试捏产母手中指本节跳动。方是当产。 初觉欲产。先须惜力。安心养调。不可用力妄施。致临产乏力。若用力太早。每致横生逆产之病。故临产要言。一曰睡。二曰忍痛。三曰慢临盆。此人道之常。容易之事。切谕不必惊慌。即遇逆产。一时难下。仍宜仰卧。使腹中宽舒。小儿易于转动。稳婆用手推正。得顺即下。若小儿果然逼到产门。则浑身骨节疏解。

　　胸前陷下。腰腹重坠异常。大小便一齐俱急。目中金光爆溅。真其时矣。于此临盆。用力一阵。即安然生下矣。

