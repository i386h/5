<!-- { "loadSidebar": true } -->
　　〔加味芎归汤〕 治交骨不开。不能生产。全当归。（一两）川芎。（七钱）血余灰。（三钱）龟板。（手大一片醋炙研碎）水二碗。煎一碗服之。如人行五里即下。 如横生倒产。

　　急服此方。仍令安睡。用手将小儿手足缓缓托入。再睡一夜。自然生矣。如临盆一二日不下者。

　　亦服此方。用手推上。安睡气平。自然生下。 暑天因热难下者。六一散。（滑石六钱甘草一钱）冷滚水调服三钱。（不因酷热者勿用。）

　　〔催生丹〕 难产及横生倒产不下者。车前子。（研末二钱）酒调服即下。不饮酒者。

　　水调服。（按车前甘寒无毒。治妇人难产。利小便而不走气。即连进二三。亦无妨） 黄蜀葵花焙研为末。温酒或白汤调服二钱。如胎脏干涩难产者。连进三服即下。如无花用子半合研末温酒下。（按蜀葵性滑。甘寒无毒。催生服之。能令腹中气宽。胎滑即下也。） 益母草煎汤当茶吃易生。 小虎刺根捣烂。好酒一盏冲服即下。 乳香。（炙去油为末。）以猪心血丸。

　　桐子大。朱砂为衣。阴干。每服二丸。温酒下。 荷花瓣上书人字。嚼而吞之即下。 凡一切催生丹不宜早服。如胞浆不下。只宜稳守。须俟胞浆破后一二时。再迟则力乏干涩愈难下。

　　急宜服之。如加味芎归汤。佛手散。皆催生之妙品。即早服之亦无妨。催生不须奇药。活血滑胎。如水推船矣。

　　〔难产〕 胞浆先干。胎涩不下。用此最效。滑石。（水飞过一两）白蜜。麻油。（各半盏）先将蜜油慢火熬熟。去沫调滑石顿服。外以油调涂产妇脐腹。上下摩之立效。

　　〔难产灸法〕 米粒大艾丸。灸右脚小末趾三五壮。即下。

　　〔盘肠生〕 慎勿惊忙。从容产毕。剪去产妇头顶心发少许。用蓖麻子四十九粒。（去壳去衣捣烂）涂顶心。肠即入。将入完即洗去迟则有害。 或用半夏末少许。 入鼻中。得嚏肠自上。或盛以洁净漆过木盆内浓煎黄 汤。得温浸之即入。

　　〔胎衣不下〕 令产妇将自己头发稍搅入喉中。恶心即下。此法亦治难产。 吞生鸡蛋清一枚亦下。 取产母鞋底烘热。熨小腹上下十四次即下。 蓖麻子仁一两。研烂贴产母右足心。胎衣下后须速去之。迟恐肠出。（即肠出仍以此膏贴头顶心即收。）

　　〔产后血晕〕 恶血上冲。不知人事者。须先以两手提起产妇头发勿放倒。如放倒恐血攻心则不救。急以韭菜一把切碎。先放入有嘴壶瓶内。再用米醋煮滚。冲入瓶内。上扎瓶口。

　　以壶嘴出醋气熏病患口鼻间。或以少许涂妇手鼻。安定后然后放手。以荆芥穗六分。（炒黑研细。）热童便调灌下即苏。即一时无药。单用热童便灌下可救。如去血过多。时时发晕者。

　　用当归。五钱。川芎。三钱。水煎服。

　　〔预防发晕〕 置好醋于床头。用烧红栗炭盆内。常以米醋洒上。令房中常有醋气。或时焚旧漆器。皆妙法也。 产后用莲蓬蒂十数枚。毛米一合。清水煎一杯。和童便一杯服之。

　　好〔产后烦闷〕 恶血未尽。上奔冲心。致烦闷腹痛者。藕。（捣烂取汁。）温服一二盏即效。 恶露未尽之时。儿枕腹痛。用山楂肉百个打碎煎汤。入砂糖和成膏。好酒冲服三钱。

　　催下败血即安。 恶血不尽心痛。荷叶。炒香为末。童便或白汤调服。

　　〔产后血淤〕 恶露不行而兼腹痛者。蒲黄。（五钱微炒）水煎服。（按本草蒲黄甘平无毒。能运血活血。止心腹诸痛。）产后一二两皆可服。 淤血上攻痛而兼胀。手不可近，心胸满喘命在须臾者。用没药。（箬上炙去油）血竭。（各一钱研细）童便和酒调服。（按本草没药味苦平无毒。能散血定痛。血竭甘平无毒。能散滞血。止痛。补心胞络。）

　　〔子宫不收〕 产后外坠者。宜补中益气汤。（方见前。加醋炒白芍服之。）外用黄 煎浓汤洗之即收。 阴突阴挺。用艾叶煎汤洗。外用蛇床子。（微炒热。）绢包熨之。内服四物汤。（当归熟地各二钱川芎炒白芍各一钱半）水煎好。入龙骨末少许。空心服三次愈。

　　〔产后大小便不通〕 诸药不效。饮人乳三日即安。（无则牛乳代之。）

　　〔小便不禁〕 白薇。白芍。（酒炒为末。）温酒调下三钱。日二服。 气虚遗溺。用鸡肫皮。鸡肠。（一具烧为末。）温酒调下。

　　〔小便出血〕 血余灰。（二钱）滑石末。（一钱）生地汤调下。

　　〔虚汗〕 小麦。牡蛎。（ 研各等分） 俱为末。以猪肉汁调服二钱。

　　〔舌出不收〕 辰砂敷之。或暗掷盆碗作坠地声惊之即收。

　　〔乳汁不通〕 麦芽二三两炒研。煎汤常服即通。并可治痈。 鲤鱼头烧灰。白酒调下一钱。一服即通。外用葱头橘叶煎汤洗三五次。忌食冷物。即夏月亦宜盖暖。 木馒头二个。

　　猪前蹄一只。煮烂食之。饮汁尽。一日即通。（即无子妇人食之亦有乳。） 忽时乳胀。及乳眼不通。用青蛤蜊壳。（新瓦上 焦研。） 青黛等分拌匀。加冰片少许。每服三钱。酒冲服神效。

　　〔乳少〕 芝麻。（炒香捣烂）入盐少许。食之即生。

　　〔乳疖初起〕 蒲公英。（七钱）金银花。（五钱）水酒各半煎服。得睡即消。至重者。

　　加穿山甲。（三片炒黄色）橘叶。（七片）煎服外用葱白捣烂炒热。多围乳上。冷则易之即消。 葱头。（三个每个切一片。）生半夏。（三粒）胡椒。（三粒）雄黄。（少许）米醋捣烂为丸。绵裹塞鼻孔内。过夜即消。（右乳塞左。左乳塞右。）

　　〔乳上结核〕 肿痛难忍者。广皮。（浸去白。晒燥干面炒黄。）研末。入麝香少许和匀。

　　每服二钱。热酒调下即散。（外用葱白。和白蜜捣烂敷之。）

　　〔乳头肿硬〕 鹿角尖。（烧灰存性研末。）酒调服一二钱。（外以鹿角石上磨汁涂之。）

　　〔乳头裂破〕 秋茄子开裂者。（阴干烧存性。）为末。水调涂之。

　　〔止乳〕 产妇气血壮盛。乳房或胀。或无儿饮。因而肿痛。憎寒发热。老丝瓜。（近蒂连子烧灰存性。）为末酒下。盖被出热即消。或用麦芽三两炒熟。水煎服立消。（外用长布束紧。以手揉散自消。）

　　〔乳涌〕 劳役过度。乳出如泉。神昏痰塞者。以独参汤灌之即苏。再以十全大补汤服之。

　　〔乳痈〕 红肿发热疼痛者是痈。坚硬腐烂者是疽。凡初起当用发散流气之药。若已成脓。又当内托排脓养血顺气。切勿用刀针取咎。栝蒌。（一个捣烂。）当归。（五钱）生甘草。

　　（三钱）乳香。（炙去油）没药。（去油各一钱）酒煎服。或水酒各半煎亦可。良久再服。如数服不俱炒黄为末。酒下二三钱。皆能即消。 紫苏叶煎汤频频服之。以渣敷乳上即消。 四旁硬者。以牙梳梳四旁亦消。 外用京墨。猪胆汁。玄参。（研末）和匀搽上立消。 益母草和生〔乳痈红肿〕 蒲公英一两。忍冬藤二两水煎食前服。睡觉病即去矣。芭蕉叶捣烂敷之。

　　（〔乳痈成脓痛不可忍〕 蜂房烧灰为末。每服一钱。水煎去渣。食后服。重者连进二服。

　　〔乳吹〕 因吃乳时。含乳睡着。乳为儿气所吹。乳汁不通。肿硬重者即成痈。生山药捣烂敷之即消。消即速去之。

　　〔乳上生毒〕 败龟板一枚烧存性。研末。酒服四钱。

　　〔乳癌〕 忧郁积成乳中隐核。如棋子大。其硬如石。不痛不痒。或一二年五七年始发为疮。破陷空洞。是为难治之症。若能清心寡欲。薄滋味。戒恼怒。仍服内托活血顺气之药。

　　庶有可生之理。初起用生蟹壳。（砂锅内焙焦为末。）每服二钱。酒调下。日一次不间断效。

　　或用巴豆肉。（焙燥研）麻黄。（焙燥俱研极细等分）作香袋 入鼻中。数次渐消。 外用圆蛤壳研极细末。加皂荚末少许。米醋煎滚调敷即消。

　　〔乳癌已破〕 甘草汤洗净。用白蜡三钱。好酒化服五七次。可愈。 贝母。（去心）

　　核桃 。金银花。连翘。（各三钱）水酒各半煎服。 荷叶蒂。（七个烧灰存性研末。）酒调久服见效。 白糖。（一两）活鲫鱼一尾。连鳞同捣烂敷之。即烂见骨者。数次可效。

　　〔乳癣〕 白松香。（二钱）川椒。（二十粒）研末。先用槐枝汤洗。和猪油调涂。

　　〔误服坠胎药〕 已伤未坠。致口噤。手强。自汗。头低。似乎中风者。生白扁豆去皮为末。米饮调服。 如胎动呕血下血者。靛青草叶汁一碗。急服即安。

　　〔妇人心痛〕 青鱼枕骨磨水服即愈。并治血痛气痛。 陈瓦棱子。（ 灰存性为末）

　　酒下六分立止。 生萝卜同白蜜。捣烂蒸熟食之。

　　〔心风癫痫〕 因血邪风痰迷心癫狂者。甘遂二钱为末。以猪心内三管血和药。仍入猪心内缚定。用湿纸裹火煨焦。取出药末。入朱砂一钱。分作四丸。每服一丸。仍将猪心煎汤调下。大便下恶物为效。

　　〔小便不通〕 鲫鱼一尾捣烂。用少许填脐内即解。 墙上活蜒螺或田螺。入麝香三厘。

　　即将螺肉水滴入脐中即解。 盐一味纳入脐中。再滴水入即解。

　　〔鸡爪风〕 或逢月事受风。手足拘挛。拳 如鸡爪。颇疼痛。急于膝骨两旁。各有小窝共四穴。俗名鬼眼。用艾丸各灸三壮立效。

　　〔阴内生疮〕 马齿苋四两。青黛一两。同捣烂敷之即效。 杏仁。（烧存性） 雄黄。

　　明矾。（各五钱） 麝香。（五分）共为末敷之。（治痒疮）

　　〔阴内痒疮〕 新桃叶捣烂绵裹纳阴中。日三易。 猪肝切片。以花椒葱拌猪油。将猪肝煎干。待稍冷纳入阴内。日三五易。以虫尽为度。以黄葱煎汤洗。

　　〔脚丫痒〕 枯矾。（五钱）石膏。（ ）轻粉。黄丹。（各三钱。洗研细后搽上。并治湿烂。）

　　〔裙边疮〕 梨叶百片。用鲜猪油二两。将梨叶入锅内。炒拌油在叶上。次下白蜡二两。

　　亦令熬化在叶上。又下食盐二两。亦拌在内。取起待冷出火气。粘贴神效。（勿令梨叶炒焦）

　　黑鱼皮。（不拘大小。）乳香。没药。（等分研末。）糁鱼皮上贴之。 初起用鲜茶叶捣烂敷之。

　　即效。

　　〔驴眼疮〕 生脚胫骨周遭。亦似 疮。田螺。去壳捣烂敷数次即效。

