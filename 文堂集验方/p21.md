<!-- { "loadSidebar": true } -->
　　大而高起属乎阳。其发红肿广大者痈也。（痛而实者为热。痛而痒者为寒。） 发于六腑易治而难瘥。（浅而大者为痈。深而恶者为疽。） 疽者沮也。平而内发属乎阴。其发猛恶。其初发也。形如黍粟粒大。白色焦枯。触之而痛应心者疽也。最不可轻忽。难治而易痊。如其不痛。更为恶症。所发之处。最忌发背。发脑。发鬓。发眉。发颐。初生之时。便觉壮热恶寒。

　　拘急头痛。精神不宁。烦躁饮冷者。其疮必重。若得起居平和。饮食如故。便利调匀者。为易治。一寸以上曰痈疽。一寸以下曰疮疖。（发热于皮肤之间。浮肿根小。即大亦疮疖。） 大抵痈属热宜凉药。（已溃勿服。） 疽属寒宜温补之药。

　　〔背疽〕 初起之时。不拘日期。阴阳肿痛。即用独头大蒜。（切片如二三钱浓。）安于疮头上。用大艾炷灸之。（三壮一换蒜片。不论数十百壮。） 大痛者灸至不痛。麻木不痛者。

　　灸至痛时方止。最宜早觉早灸。过七日则无效。 如背疽赤热肿痛。莫辨其头者。但以湿纸覆于背上。立候视之。其纸上有先干处。即是疮头。如十数头作一处生者。即用大蒜捣成膏。

　　作饼铺头上。聚艾于蒜饼上烧之。亦能活也。盖艾火能使毒瓦斯随火而散。（凡毒初起皆可灸。

　　惟头顶以上属阳明。断不可灸。） 若失之于初。疮势以成。又当审其虚实寒热。实热则清之。虚寒则温之。得毒散脓溃。方为可治之症。（痒极者。用针刺破。挤出恶血。数次得痒止即易治。）

　　〔托里护心丸〕 灸后即宜多服白矾。（一两二钱）黄蜡。（一两）雄黄。（一两二钱）

　　朱砂。

　　（六钱水飞）琥珀。（一钱）俱为细末。先将黄蜡化开。入药末和匀。须众手为丸。桐子大。

　　每服三十丸。白滚水下。日三服。可免口舌生疮黑烂等症。凡痈疽毒症。多进数服。已成者最能止痛。未破者即能内消。不问阴阳老少。皆可服。（原方用白矾末一两。黄蜡七钱。化蜡众手为丸。每服三十丸多服神效仙方也。）

　　〔一切痈疽发背对口〕 不论阴阳平肿。无名肿毒皆治。大虾蟆。（一个。毒大者。二三个。生于住屋檐下者佳。冬天为乱石下。或河沿口石缝中。）入明矾二三钱。连肠肚同捣烂。浓涂四围。中留一孔。毒重者一二时后即臭。再取捣换。以好为度。至重昏沉不知疼痛者。更换十余次。再无不效。是能收提散毒至稳方也。

　　〔发背肿硬痛深〕 槐米。（五两鲜者更佳）炒黄微。乘热入酒二碗。煎十余沸。去渣热服。取汗即愈。未成者二三服即消。已成者三四服即减轻。渣捣敷患处。惟胃寒者不连服。

　　甚神效。 肿硬脉实。邪在内者。用大黄。（不拘多少。一半火煨。一半生用。）生甘草节等分为末。每服一二钱。空心温酒调下二三次。以疏利为度。

　　〔阴疽外势平而不起色黑黯〕 艾叶。（一斤）硫黄。雄黄。（各五钱）以水同煮半日。

　　捣烂候温敷上。冷则再煮。易十余次不痛者知痛。如痛在肉里者。肿痛出外可生。 猪胆汁。

　　（炒〔痈疽半阴半阳〕 肿不甚高。积日不消。白芷。石菖蒲。赤芍药。（炒各二两） 紫荆皮。（炒五两）独活。（去节炒一两）俱为末。葱头煎浓汤。调涂四围。即肿出高起易治。

　　〔一切痈疽发背〕 由七情内郁而生。蕴热在内。热气逼人。服之极验。并治乳痈乳疖尤效。远志。（米泔浸洗去心）焙燥为末。每服三钱。酒一杯。煎数沸。澄清饮。渣敷患处。

　　以好为度。

　　〔蟾酥丸〕 治一切痈疽发背疔毒恶症。此药服之。不痛者即痛。如痛者即止。昏愦者即醒。呕吐者即解。未成者即消。已成者即溃。真有回生之功。乃恶证之至宝也。宜备施之。

　　蟾酥。（生取晒干二钱用时烧酒化开）轻粉。（五分）枯矾。铜绿。胆矾。寒水石。乳香。（箬上炙去油）没药。（箬上炙去油）麝香。（各一钱）蜗牛。（二十一个）朱砂。（三钱）上药俱为细末。照合太乙丹法。于端午七夕静室中。先将蜗牛研烂。再同蟾酥和匀。方入群药。共捣极匀。丸如绿豆大。每服（轻者三粒。重者五粒。）用葱白五寸。患者自嚼。吐于男左女右手心。

　　包〔仙方活命饮〕 治一切痈疽。无名肿毒。未成脓者内消。已成者即溃。此止痛消毒通用之神方也。不论虚实老幼皆可服。穿山甲。（炮黄）白芷。防风。天花粉。赤芍药。归尾。

　　贝母。皂角刺。生甘草。乳香。（去油）没药。（去油各一钱重者加重。）金银花。陈皮。（各三钱） 在背俞用角刺为君。如在胸次。加栝蒌仁三钱。在四肢金银花为君。如疔毒。加草河车根三钱。将各药水酒各半煎浓。再将乳没研细。入药调服。日进二服。侧睡片时即效。

　　如阴毒平而不起者。去花粉。银花。 如热甚脉实。大小便秘者。加疏利之药。

　　〔七厘散〕 治一切无名恶毒。诸药不效者。赤练蛇。（ 灰存性） 研细末。米糊为丸。

　　如芥菜子大。每服七粒。症重者加至十四粒。好酒下四五服全消。此方甚效。孕妇忌服。

　　〔大归汤〕 治一切痈肿大毒。初起者立消。已溃者止痛收功。服下立效。大全当归。

　　（一两切片）生黄 。金银花。（各五钱）生甘草。（二钱）水酒各半煎浓温服。重者日二服。

　　上部藤。

　　（五两。用木槌微捣不可碎。）甘草节一两。水二碗。入瓦罐内慢火煎至一碗。加生酒一碗。

　　再煎十数沸。分二次一日服尽。得两便通利即效。如不利再服。（此方神效。）

　　〔一切痈疽肿毒围药〕 不拘部位。红肿高起者。用野苎麻根。（取白嫩者。） 赤小豆。

　　（痛。

　　如大痛者可以止痛。 大虾蟆一个取皮。包四围。中留一孔。二三次其效甚速。不论阴阳皆治。 活蜗牛。（不拘个数。） 入银朱二钱。同捣烂敷四围。 活蜗牛百个。以井水一钟同入净瓶内。自晚封闭至晓。其水如涎。调真蛤粉涂四围。治发背效。 葱白捣烂。和蜜调匀。涂四围。轻者即效。端午日取苍耳草。（根叶风干。研细。或烧存性。） 重阳日采芙蓉叶。风干为末。等分和匀。蜜水调涂四围。即消。 芙蓉叶捣汁。和生白酒服。将渣敷上即消。或用芙蓉根切片煎酒服。随量饮更效。 黄瓜放在滴卤内。发背初发时。将黄瓜切薄片贴上。一周时一换即消。 发久破烂不住。用花椒煎汤。或甘草汤洗去烂肉。亦用黄瓜粘贴。

　　一日一换。二三日内可收口。 发背诸药不效。芭蕉根捣烂敷之。效。

　　〔秘方托里散〕 治一切疮毒。始终常服。不致内陷。至效仙方也。栝蒌。（大者一个捣碎）当归。（酒拌炒）黄 。（盐水炒）白芍。生甘草。（各一两五钱）熟地。天花粉。金银花。

　　皂角刺。（切片炒各一两）每用五两。以无灰酒五茶杯入瓷器内。浓纸封口。再以油纸重封。

　　置汤锅内盖煮至药香。取出。每日分服。直至疮愈为止。（此方药品平易。消毒之功甚大。

　　且不动脏腑。不伤血气。不问阴阳肿溃。屡用屡效之妙。）凡治背疽脑疽。势甚者。先用蒜法灸之。若脉实大小便秘者。先用疏通而后用此。其功甚捷。若火毒已退。不作脓不溃者。

　　更宜托里。如溃而不敛脓清者。又宜峻补。如十全大补汤之类。

　　〔定痛散〕 一切肿毒发背痛不可忍。服之即止。白芷。（未溃五钱已溃二钱五分）贝母。（未溃二钱五分已溃五钱）水酒各半煎浓服。 外用鲜山药。（一两）白糖霜。大黄。（各四钱）

　　俱研细。

　　甚者。用赤练蛇。（火 存性。研末。不犯铁器。） 加姜黄。藤黄。各研细。米醋调敷。即能止痛。

　　〔透骨丹〕 治一切痈疽肿毒。坚硬不溃。此药立能溃脓。蟾酥。硼砂。轻粉。巴豆。

　　（各五钱）蜗牛。（二个）麝香（一分）先将巴豆研如泥。次入蜗牛麝香再研。后入各药研极细。

　　以瓷瓶收藏。每用少许。以乳汁化开。先用银针轻轻拨破。挑药米粒许纳于疮口。外用清凉膏贴之。即溃。 凡疮未破。先湿热脓水淋漓不得卧者。用菖蒲晒干为末涂之。鲜用亦可。

　　〔替针散〕 一切肿毒。不出头。不穿破。用蛾口茧。（出过蚕蛾者一枚烧灰。） 酒调服自出头。切不可多服。二三枚即出二三头。 雄麻雀粪。（头尖挺直者是也。）同赤小豆为末调敷之。自破。 痒肿无头。用皂角刺烧灰。酒下三钱。嚼黄蜀葵花子三五粒即穿。

　　〔透脓散〕 一切痈疽肿毒。内脓已成不穿破者。生黄 。（四钱）穿山甲。（炒末一钱）

　　川芎。当归。（各二钱）皂角刺。（一钱五分）水二碗。煎一碗。随病前后服。入酒一杯同服。

　　即出毒。

　　〔猪蹄汤〕 洗一切痈疽杖疮溃烂。去恶肉。黄芩。白芷。赤芍药。当归。羌活。甘草。

　　露蜂房。（有蜂儿者佳各等分）看毒之大小。每用两许。先用猪前蹄二只。（重一斤许者）并水六碗。煮蹄软为度。去油只取清汁。入前药两许。再前十数沸。去渣。以旧 片温洗。恶肉随手而下。宜避风。忌人口气吹之。并忌月妇孝服。及猫犬入病患房。次用抿脚挑玉红膏于掌中捺化。遍搽新腐肉上。外以黑膏贴护。早晚洗换两次。内兼服大补脾胃暖药。腐肉自脱。

　　新肉即生。洗疽之方甚多。惟此方为最效。然轻者仍用生甘草煎浓洗。

　　〔玉红膏〕 白芷。（五钱）归身。（二两）紫草。（二钱）甘草。（一两二钱）血竭。轻粉。

　　（各四钱）白蜡。（二两）真麻油一斤。先以前四味入油内浸三日。大勺内慢火熬药微枯色。

　　细绢滤去渣。将药再煎滚。下血竭化尽。次下白蜡亦化。遂倾入碗内顿冷水中。候少顷。将研细轻粉投下搅匀。收口生肌。长肉。诚外科收敛药中之神品也。（凡用收敛收口药。须看疮内新肉淡红色糁入。好后无患。紫色者尚须提毒。）

　　〔治一切腐肉〕 巴豆。（二十粒去壳及细皮炒黑存性）雄黄二分共研极细。取少许糁腐肉上。一日夜即去。（麻油调涂亦可。即乌金膏。去腐生新之宝也。）

　　〔肿毒烂不住者〕 白盐梅同皂角烧灰存性为末。四围箍之。 发背烂见五脏。用大鲫鱼一个。去肠。入羯羊粪其中。烘焙焦黑为细末。糁之疮口自收。昔有人溃烂将死。人传是方。用之即效。后屡试皆验。须脓少生肌时用之。

