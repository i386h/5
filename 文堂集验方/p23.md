<!-- { "loadSidebar": true } -->
　　〔水疔〕 蜗牛同菊叶捣烂敷之。（如无菊叶。以野苎麻嫩头代之。）初生白头痛而兼痒。

　　亦带黑色。不在部位。不发寒热易治。

　　〔对口疮〕 大鲫鱼一尾。入瓷器内捣烂。再加头垢二三两拌匀浓敷上。中留一孔。外以纸贴之。一二日即愈。 膨皮鱼连肠骨捣烂敷上。即散。 至重昏沉者。虾蟆一二个连肠骨捣烂。加白矾末二三钱。拌匀浓敷之。中留一孔。或干或臭即易之。甚者一二十次。再无不消。屡试神验。 芭蕉根四两洗净捣烂。热酒冲服。渣敷患处。 鲜茄蒂七个。鲜何首乌等分。水煎服。一服出脓。二服即敛。 老母鸡出窠热屎。（抱小鸡蛋时佳。）涂之即愈。

　　〔肺痈〕 咳时膈上隐隐作痛。吐咯如脓血臭秽乃是。鲜橘叶捣汁一盏缓缓服之。吐出脓血即效。 鱼腥草水煮。不住口食之神效。兼治鱼口。 金丝荷叶捣汁。生白酒冲服亦效。

　　大鲫鱼。（重半斤者两尾。） 剖开洗净。入白果仁。（去心衣即银杏。） 塞满鱼腹。用苎线扎紧。每日饭上蒸熟食之。不拘次数。以好为度。（鱼内勿用盐） 白花百合洗净捣汁。每日用一碗。不拘时呷之。服七日后即见效。芥菜卤久窨地中百年者。每日服数匙。白汤下神效。

　　惟嘉兴府城中大家藏之。即转成肺痿者。服之即效。（愈后忌食荤一年。白鲞。鸭蛋。萝卜终身忌。）

　　〔肠痈〕 小腹坚硬如掌而热。按之则痛。肉色如故。或 赤微肿。小便如淋。汗出憎寒。脉气紧实者。用明矾。（四两）肥皂。（十五个 存性）雄黄。（一两）大黄。（一两酒拌蒸。）

　　为末和匀。每服三钱。酒煎金银花五钱下。有脓从大便中出。无脓暗消。不泄再服。（若腹肚胀。大转侧闻有水声。或绕脐生疮。或脓从脐出。或大便下脓血。皆恶症不易治。） 如脓出收口。白木耳淡煮猪大肠食之。即效。

　　〔悬痈〕 由于三阴亏损。湿热结聚而成。在谷道之前。阴器之后。即海底穴也。初生状如莲子。少痒多痛。日久渐如桃李。赤肿 痛。溃后轻则成漏。重则沥尽气血。变为劳瘵不起者多矣。用粉甘草四两。长流水浸透。炭火上炙干。再浸再炙。如此三度切片。甘草三两。当归三两。水三碗。慢火煎至稠膏。去渣再煎。稠浓为度。每服三钱。无灰热酒一大杯。

　　空〔搭手〕 生于背上近肩。全蝎三个。核桃肉同捣末。好酒冲服二三次。未成者即消。

　　已成者即轻。如已破烂。仍照痈疽门治之。 搭肩。大蒜片贴患处。艾灸三五壮即消。

　　〔肚内无名肿毒〕 鳖甲 存性为末酒服。 腹内生疮。在肠胃不可医治者。取皂角刺不拘多少。酒一碗煎七分温服。其脓血俱从大便中出。

　　〔热疖〕 端午日午时，独蒜切片贴眉心。至夏不发。 芙蓉叶同菊叶捣敷之。 立夏前水荡中小虾蟆。（初出黑而有尾者。）置瓶内。用碗盖之。以蜡封口埋地下。久窨成水。加入冰片二三钱。（如无亦可。）涂疖四围即消。一切肿毒。其效甚速。并治一切喉烂。涂上即效。 热疖久不收口。用白木槿花。（ 存性。） 为细末。糁上即愈。（即疮口如碗大者亦效。兼治金疮刀斧伤。）

　　〔扎马疔〕 草。车前草。紫花地丁。水酒各半煎服。忌食鲜肉。

　　〔瘰 〕 项颔结核名曰 。生于胸膈者名马刀。久恐成漏。宜从早治。 初起未破者。

　　将面捏成薄条。照 子大小略离患处作圈围。着留 子在内。再取槐树根在土内掘出者。白皮数条。放面圈内。皮上用小艾丸于 子中心灸之。肉上略觉痛。即拂去艾丸。更换白皮灸三次。面圈不动。照法连灸三日即消。 嫩苎根捣如泥。照疮大作小薄饼。每疮贴一个。再用艾加入乳香末丸如黄豆大。灸苎根饼上。每日灸三五壮。一月全愈。

　　〔治 方〕 不论已破未破。蓖麻子。（去壳四十九粒）沥青。（一两）杏仁。（去皮尖十三粒半）真铜青。（二钱）共捣千余槌。自然粘软成膏。摊贴患处神应。未破者即消。已溃者去腐收口。内服玄参。（四两蒸）牡蛎。（四两醋 ）贝母（四两去心蒸）甘草。（一两）为细末蜜丸。每服三钱。白汤下。更效速。 雄猪胆约百个。取汁去皮。入夏枯草三两。锅内同熬去渣。滴水成珠。加入沉香末三钱。砒霜三分和匀。收入瓷罐内。摊贴患处。如已破者涂四围。

　　中留头。以好为度。

　　〔瘰 肿痛久不瘥〕 狸头蹄骨并涂酥炙黄为散。每日空心米饮下一钱。外以狸头烧灰。

　　频敷之。（已破者更效。）

　　〔瘰 溃烂〕 土茯苓水煎服。以多服为妙。 或白玉簪花叶取其嫩者。以米醋浸一宿。

　　饭锅上蒸三次。先用苦茶洗过。贴患处。 久不收口。用田螺数个。炭火上炙干为末。糁上即效。 凡此症。多食海带亦易消。

　　〔痰核〕 红肿寒热。状如瘰 。用锻石窑中流结土渣。轻虚而色赭者为末。菜油调涂。

　　其肿即消。 三桑叶晒干为末。红砂糖调服。至二三两即效。如不痛不红。痰结痰核。用天南星。（研末。）芭蕉根捣汁。加姜汁少许。调匀涂之即消。内服金银花蒲公英。各四五钱。

　　煎汤代茶。饮半月效。

　　〔一切瘰 验方〕 不问已成未成。已溃。未溃。取肩尖肘尖骨缝交接处各一穴。即肩、曲池、二穴也。艾丸各灸七壮。如止病在左灸左。在右灸右。内服益气养营汤数十剂。

　　再无不效。人参。黄 。（盐水炒）当归。川芎。熟地。芍药。（酒炒）贝母。香附。茯苓。

　　陈皮。（各一钱）白术。（炒二钱）柴胡。（六分）甘草。桔梗。（各五分）水煎服。（脓多加芎归。

　　脓清加参〔鼠 〕 石菖蒲生研罨之微破。以猫鼠皮连毛烧灰。用香油调敷。内服白蔹为末酒下。

　　多服即效。并以酒调敷之。

　　〔瘤赘〕 初生如莲子大者。取蛛丝拈成粗线。缠扎其根。数日其丝渐紧。瘤根渐细。

　　屡易屡细即落。 蒜片贴患处。艾丸灸五七壮。即能渐消。 血瘤已成大者。用甘草煎膏。

　　以笔涂周遭。一日上三次。又芫花。大戟。甘遂。各等分。为末。醋调。另以新笔涂甘草圈内。勿近甘草。频涂即消。

　　〔项下瘤〕 牛蒡子根为末。蜜丸常服即消。

　　〔两腮肿毒〕 大黄末葱汁调搽即效。 风热腮肿。用老丝瓜烧存性。研末水调涂。

　　〔 腮〕 用赤小豆为末水调涂。 腮破烂。用野苎根捣敷患处。内服龙须草煎汤服。

　　〔浸淫疮〕 生耳边面上出黄水。 羊须。荆芥。干枣。（去核各二三钱）俱烧存性研末。

　　入腻粉五分。每用少许。先以温汤洗净拭干。以清油调搽。轻者以五倍子研细敷之。

　　〔火珠疮〕 其疮如珠。始于发中。相染不已。亦有伤命者。用生萝卜捣烂。将滴醋浸敷患处即愈。

　　〔金丝疮〕 形如绳线。巨细不一。上下至心即死。治法于疮头截住。刺之出血。后嚼浮萍涂之。即愈。

　　〔白蛇缠〕 生于腰肚间。细白泡如白蛇相缠因名之。白芨。水龙骨。（粪船板缝上干灰。陈年朽烂者妙。）共研末。天泉水调涂。 橘叶七片。糯米共捣敷即效。 柿漆汁敷上四围。以朱点之。 粪桶箍烧灰研末。麻油调涂。即红泡者皆治。凡肚上生疮。口嚼糯米敷之〔天泡疮〕 天萝水。（方见痘症门）调宫粉敷上立愈。 白花百合捣烂敷之。即效。

　　丝瓜叶捣汁涂之。立愈。 小麦。（炒黑为末。）以生桐油调涂。立效。 鲜蚕豆壳炒黑研末。

　　麻油调涂。立效。 如日久作烂。疼痛不已。脓水淋漓。用石膏。（火 研。）轻粉。（各一两）青黛。黄柏。（各三钱）俱研细。甘草汤洗净糁之。其痛即止。 初起用柿漆涂之。即效。

　　〔漆疮〕 韭菜捣汁。入烧酒少许涂之。即效。 麻油调铁锈末涂之。 蟹壳滑石研细末。蜜和涂之。 旱莲草捣汁和酒服。另用煎水。日洗数次。 忌浴热水。兼戒口味。畏漆之人。口嚼川椒。涂口鼻可免。 漆入目。蟹汁滴入愈。

　　〔艾灸火疮不收口〕 瓦松阴干为末。先以槐枝葱白煎汤洗之。以药糁上即效。

　　〔蛇窠疮〕 即缠腰火丹。小疮如麦大。千百缠腰如蛇形。用蛇泡勒烧灰。麻油调搽。 雄黄末酒调服。外用油调涂。

　　〔天蛇头疮〕 生于手指尖。初起用生鸡蛋两个开一孔。取蜈蚣一条焙末入蛋内。套在患指上候热。再一个即消。 猪胆一个。加入蜈蚣末套上亦妙。 白芨末一钱。蟾酥三分。

　　共和鸡子清调涂。燥则易之。 内服绿豆粉一两。乳香一钱。水调服三次愈。 痛不可忍。

　　用蜈蚣一条火上烧。以烟熏之。良久即止。（按用蜈蚣者取相制之义。） 凡手足指尖毒。用田螺捣烂涂上。即愈。

　　〔手指罗疔〕 菊叶捣汁和酒服三次。外以苍耳子内虫一枚捣敷疮口。上以膏药盖之。

　　数次效。 夏秋取苍耳子内或梗内虫。以麻油浸入瓷瓶内。如遇疔疮肿毒。将虫敷疮口。并冲酒服。其效神速。

　　〔甲疽〕 绿矾。（火烧赤五钱）芦荟。（一钱半）麝香。（二分半）俱研末。以绢袋盛。

　　包患指上扎定。以好为度。 如已溃烂。用牡蛎。（浓处生研）每服二钱。靛青和酒调下。渣敷患处。凡手足甲疽。或割损成疮。日久不愈者。用绿矾五两火烧至汁尽。研细。色如黄丹。

　　收入瓷罐内。先以盐汤洗净。敷上即愈。

　　〔手指忽然肿痛〕 乌梅肉连仁捣烂。醋调稀入指浸之即愈。如因蛇蕈毒瓦斯触痛。以柏树叶同蜜捣烂敷之。

　　〔指义生毒〕 名鸦翅。用蛇瓢草捣烂。入酒酿少许敷上愈。

　　〔虎口毒〕 在手大指次指中缝不治。烂手。用鲜蟹捣烂涂患处自消。

　　〔寒湿疮〕 鸡子煮熟。去白用黄。慢火炒出油。加黄柏末调匀涂上。立效。烟胶为末糁上。若燥。香油调涂。

　　〔湿热疮〕 痛多出血。去靥即流血者。番木鳖念个切片。和麸皮同炒去油尽为末。加雄黄三钱。烛油调搽。

　　〔脓窠疮〕 大枫子肉。（乙佰粒）蛇床子。（五钱）雄黄。（二钱）枯矾。花椒。（各三钱）

　　俱为末。用烛油猪油。（各五钱）同捣烂。熔化调搽。 内服川黄连三钱。白酒十斤。雄猪板油。（一斤）共入酒瓶内。蒸三炷香。随量饮。（须出火气一二日服。） 苦参。（一两）花椒。

　　（三钱）煎汤洗效。 如生疮周身至重。诸药不效者。用穿山甲片。（炒黄研极细末）每服一两。

　　好酒调服。至三四服后尽行发出。连进七服后。即如完体。甚验。

