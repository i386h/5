<!-- { "loadSidebar": true } -->
　　越 属益州。今出铜官者，色最鲜深，出始兴者弗如，益州诸郡无复有，恐久不采之故也。凉州西平郡有空青山，亦甚多。今空青但圆实如铁珠，无空腹者，皆凿土石中取之。又以合丹成，则化铅为金矣。

　　诸石药中，惟此最贵。医方乃稀用之，而多充画也，殊为可惜。

　　〔谨案〕此物出铜处有，乃兼诸青，但空青为难得。今出蔚州、兰州、宣州、梓州，宣州者最好，块段细，时有腹中空者；蔚州、兰州者，片块大，色极深，无空腹者。

　　卷第三

　　绿青

　　味酸，寒，无毒。主益气，疗鼽鼻，止泄痢。生山之阴穴中，色青白。

　　此即用画绿色者，亦出空青中，相带挟。今画工呼为碧青，而呼空青作绿青，正反矣。

　　〔谨

　　卷第三

　　曾青

　　味酸，小寒，无毒。主目痛，止泪出、风痹，利关节，通九窍，破症坚、积聚，养肝胆，除寒热，杀白虫，疗头风、脑中寒，止烦渴，补不足，盛阴气。久服轻身不老。能化金铜。生蜀中山谷及越 ，采无时。

　　畏菟丝子。此说与空青同山，疗体亦相似。今铜官更无曾青，惟出始兴。形累累如黄连相缀，色理小类空青，甚难得而贵，《仙经》少用之。化金之法，事同空青。

　　〔谨案〕曾青出蔚次鄂州，余州并不任用。

　　卷第三

　　白青

　　味甘、酸、咸，平，无毒。主明目，利九窍，耳聋，心下邪气，令人吐，杀诸毒三虫。久服通神明，轻身延年不老。可消为铜剑，辟五兵。生豫章山谷，采无时。

　　此医方不复用，市人亦无卖者，惟《仙经》卅六水方中时有须处。铜剑之法，具在《九元子术》中。

　　〔谨案〕陶所云：今空青，圆如铁珠，色白而腹不空者，是也。研之色白如碧，亦青时，亦用之，名鱼目青，以形似鱼目故也。今出简州、梓州者好。

　　卷第三

　　扁青

　　味甘，平，无毒。主目痛明目，折跌痈肿，金创不瘳，破积聚，解毒瓦斯，利精神，去寒热风痹，及丈夫茎中百病，益精。久服轻身、不老。生朱崖山谷武都、朱提，采无时。

　　《仙经》俗方都无用者。朱崖郡先属交州，在南海中，晋代省之，朱提郡今属宁州。

　　〔谨案朱崖巴南及林邑、扶南、舶上来者，形块大如拳，其色又青，腹中亦时有空者；武昌者，片块小、而色更佳；兰州、梓州者，形扁作片，而色浅也。

　　卷第三

　　石胆

　　味酸、辛，寒，有毒。主明目目痛，金创，诸痫痉，女子阴蚀痛，石淋，寒热，崩中下血，诸邪毒瓦斯，令人有子，散症积，咳逆上气，及鼠 。炼饵服之，不老，久服，增寿神仙。能化铁为铜，成金银。一名毕石，一名黑石，一名棋石，一名铜勒。生羌道山谷羌里句青山。二月庚子、辛丑日采。

　　水英为之使，畏牡桂、菌桂、芫花、辛荑、白薇。《仙经》有用此处，俗方甚少，此药殆绝。今人时有采者，其色青绿，状如琉璃而有白文，易破折。梁州、信都无复有，俗用乃以青色矾石当之，殊无仿佛。

　　《仙经》一名立制石。

　　〔谨案〕此物出铜处有，形似曾青，兼绿相此乃绛矾。比来亦用绛矾为石胆，又以醋揉青矾为之，并伪矣。真者出蒲州虞乡县东亭谷窟及薛集窟中，有块如鸡卵者为真。

　　卷第三

　　云母

　　味甘，平，无毒。主身皮死肌、中风寒热，如在车船上，除邪气，安五脏，益子精，明目，下气，坚肌，续绝，补中，疗五劳七伤，虚损少气，止痢。久服轻身，延年，悦泽不老，耐寒暑，志高神仙。一名云珠，色多赤。一名云华，五色具。一名云英，色多青。一名云液，色多白。一名云沙，色青黄。一名磷石，色正白。生太山山谷齐、庐山，及琅邪北定山石间，二月采。

　　泽泻为之使，畏 甲，反流水，恶徐长卿。案《仙经》云母乃有八种：向日视之，色青白多黑者名云母；色黄白多青名云英；色青黄多赤名云珠；如冰露乍黄乍白名云沙；黄白晶晶名云液；皎然纯白明澈名磷石，此六种并好服，而各有时月；其黯黯纯黑，有文斑斑如铁者炼之有法，惟宜精细；不尔，入腹大害人。今虚劳家丸散用之，并只捣筛，殊为未允。琅邪在彭城东北，青州亦有。

　　今江东惟用庐山者为胜，以沙土养之，岁月生长。今炼之用矾石则柔烂，亦便是相畏之效。百草上露，乃胜东流水，亦用五月茅屋溜水。

　　卷第三

　　石钟乳

　　味甘，温，无毒。主咳逆上气，明目，益精，安五脏，通百节，利九窍，下乳汁，益气，补虚损，疗脚弱疼冷，下瞧伤竭，强阴。久服延年益寿，好颜色，不老，令人有子。

　　不练服之，令人淋。一名公乳，一名芦石，一名夏石。生少室山谷及太山，采无时。

　　蛇床为之使，恶牡丹、玄石、牡蒙，畏紫石英、 草。第一出始兴，而江陵及东境名山石洞亦皆有。惟通中轻薄如鹅翎管，碎之如爪甲，中无雁齿，光明者为善。长挺乃有一二尺者。

　　色黄，以苦酒洗刷则白。《仙经》用之少，而俗方所重，亦甚贵。

　　〔谨案〕钟乳第一始兴，其次广、连、澧、朗、郴等州者，虽浓而光润可爱，饵之并佳。今峡州、青溪、房州三洞出者，亚于始兴。自余非其土地，不可轻服。多发淋渴，止可捣筛，白练裹之，合诸药草浸酒服之。陶云钟乳一、二尺者，谬说。

　　卷第三

　　朴硝

　　味苦、辛，寒、大寒，无毒。主百病，除寒热邪气，逐六腑积聚、结固留癖、胃中食饮热结，破留血、闭绝，停痰痞满，推陈致新。能化七十二种石。炼饵服之，轻身、神仙。

　　炼之白如银，能寒能热，能滑能涩，能辛能苦，能咸能酸，入地千岁不变，色青白者佳，黄者伤人，赤者杀人。一名硝石朴。生益州山谷有咸水之阳，采无时。

　　畏麦句姜。今出益州北部汶山郡、西川、蚕陵二县界，生山崖上，色多青白，亦杂黑斑。

　　俗石用之，当烧令汁沸出，状如矾石也。《仙经》惟云硝石能化他石。

　　今此亦云能化石，疑必相似，可试之。

　　〔谨案〕此物有二种：有纵理、缦理，用之无别。白软者，朴硝苗也，虚软少力，炼为硝石，所得不多，以当硝石，功力大劣也。

　　卷第三

　　硝石

　　味苦、辛，寒、大寒，无毒。主五脏积热、胃胀闭，涤去蓄结饮食，推陈致新，除邪气，疗五脏十二经脉中百二十疾、暴伤寒、腹中大热，止烦满消渴，利小便及 蚀疮。练之如膏，久服轻身。天地至神之物，能化成十二种石。一名芒硝。生益州山谷及武都、陇西、西羌，采无时。

　　萤火为之使，恶苦参、苦菜，畏女菀。疗病亦与朴硝相似，《仙经》多用此消化诸石，今无正识别此者。顷来寻访，犹云与朴硝同山，所以朴硝名硝石朴也，如此则非一种物。先时有人得一种物，其色理与朴硝大同小异， 如握盐雪不冰，强烧之，紫青烟起，仍成灰，不硝乃是练朴硝作之。与后皇甫说同，并未得核研其验，须试效，当更证记尔。化硝石法，在三十六水方中。陇西属秦州，在长安西羌中。今宕昌以此诸山有咸土处皆有之。

　　〔谨案〕此即芒硝是也。朴硝一名硝石朴，今练粗恶朴硝，淋取汁煎，练作芒硝，即是硝石。《本经》一名芒硝，后人更出芒硝条，谬矣。

　　卷第三

　　芒硝

　　味辛、苦，大寒。主五脏积聚，久热、胃闭，除邪气，破留血，腹中痰实结搏，通经脉，利大小便及月水，破五淋，推陈致新。生于朴硝。

　　石苇为之使，畏麦句姜。案《神农本经》无芒硝，只有硝石，名芒硝尔。后名医别载此说，其疗与硝石正同，疑此即是硝石。旧出宁州，黄白粒大，味极辛、苦。顷来宁州道断都绝。今医家多用煮练作者，色全白，粒细，而味不甚烈。

　　此云生于朴硝，则作者亦好。又皇甫士安解散硝石大凡说云：“无朴硝可用硝石，生山之阴，盐之胆也。取石脾与硝石，以水煮之，一斛得三斗，正白如雪，以水投中即消，故名硝石。其味苦，无毒。主消渴热中，止烦满，三月采于赤山。

　　朴硝者，亦生山之阴，有盐咸苦之水，则朴硝生于其阳。其味苦无毒，其腹中饱胀，养胃消谷，去邪气，亦得水而消，其疗与硝石小异”。按如此说，是取芒硝合煮，更成为真硝石，但不知石脾复是何物？本草乃有石脾、石肺，人无识者，皇甫既是安定人，又明医药，或当详。练之以朴硝作芒硝者，但以暖汤淋朴硝，取汁清澄煮之减半，出着木盆中，经宿即成，状如白石英，皆六道也，作之忌杂人临视。今益州人复炼矾石作硝石，绝柔白，而味犹是矾石尔。孔氏解散方又云：熬炼硝石令沸定汁尽。如此，硝石犹是有汁也。今仙家须之，能化他石，乃用于理第一。

　　〔谨案〕晋宋古方，多用硝石，少用芒硝，近代诸医但用芒硝，鲜言硝石，岂古人昧于芒硝也。《本经》云生于朴硝，朴硝一名硝石朴，硝石一名芒硝，理既明白，不合重出之。

　　卷第三

　　矾石

　　味酸，寒，无毒。主寒热，泄痢，白沃，阴蚀，恶疮，目痛，坚骨齿，除固热在骨髓，去鼻中息肉。炼饵服之，轻身、不老、增年。歧伯云：久服伤人骨。能使铁为铜。一名羽KT，一名羽泽。生河西山谷，及陇西武都、石门，采无时。

　　甘草为之使，恶牡蛎。今出益州北部西川，从河西来。色青白，生者名马齿矾。已炼成绝白，蜀人又以当硝石名白矾。其黄黑者名鸡屎矾，不入药，惟堪镀作以合熟铜。投苦酒中，涂内质不变。《仙经》单饵之，丹方亦用。俗中合药，皆先火熬令沸燥，以疗齿痛，多即坏齿，是伤骨之证，而去坚骨齿，诚为疑也。

　　〔谨案〕矾石有五种：青矾、白矾、黄矾、黑矾、绛矾，然白矾多入药用；青黑二矾，疗疳及诸疮；黄矾亦疗疮生肉，兼染皮用之；其绛矾本来绿色，新出窟未见风者，正如琉璃，陶及今人谓之石胆，烧之赤色，故名绛矾矣，出瓜州。

　　卷第三

　　滑石

　　味甘，寒、大寒，无毒。主身热、泄 ，女子乳难，癃闭，利小便，荡胃中积聚寒热，益精气，通九窍六腑津液，去留结，止渴，令人利中。久服轻身，耐饥，长年。一名液石无时。

