<!-- { "loadSidebar": true } -->
　　石苇为之使，恶曾青。滑石色正白，《仙经》用之以为泥。又有冷石，小青黄，性并冷利，亦能熨油污衣物。今出湘州、始安郡诸处。初取软如泥，久渐坚强，人多以作冢中明器物，并散热人用之，不正入方药。赭阳县先属南阳，汉哀帝置，明《本经》所注郡县，必是后汉时也。掖县属青州东莱，卷县属司州荣阳。

　　〔谨案〕此石所在皆有。岭南始安出者，白如凝脂，极软滑。其出掖县者，理粗质青白黑点，惟可为器，不堪入药。齐州南山神通寺南谷亦大有，色青白不佳，至于滑腻，犹胜掖县者。

　　卷第三

　　紫石英

　　味甘、辛，温，无毒。主心腹咳逆邪气，补不足，女子风寒在子宫，绝孕十年无子，疗上气心腹痛，寒热邪气结气，补心气不足，定惊悸，安魂魄，填下焦，止消渴，除胃中久寒，散痈肿，令人悦泽。久服温中，轻身延年。生太山山谷，采无时。

　　长石为之使，得茯苓、人参、芍药共疗心中结气；得天雄、菖蒲共疗霍乱。畏扁青、附子，不欲 甲、黄连、麦句姜。今第一用太山石，色重澈，下有根，次出雹零山，亦好。又有南城石，无根。又有青绵石，色亦重黑，不明澈。又有林邑石，腹里必有一物如眼。吴兴石四面才有紫色，无光泽。会稽诸暨石，形色如石榴子。

　　先时并杂用，今丸散家采择，惟太山最胜，余处者，可作丸酒饵。《仙经》不正用，而为俗方所重也。

　　卷第三

　　白石英

　　味甘、辛，微温，无毒。主消渴，阴痿不足，咳逆，胸膈间久寒，益气，除风湿痹，疗肺痿，下气，利小便，补五脏，通日月光。久服轻身长年，耐寒热。生华阴山谷，及太山，大如指，长二、三寸，六面如削，白澈有光。其黄端白棱名黄石英；赤端名赤石英；青端名青石英；黑端名黑石英。二月采，亦无时。

　　恶马目毒公。今医家用新安所出，极细长白澈者；寿阳八公山多大者，不正用之。《仙经》大小并有用，惟须精白无瑕杂者。如此说，则大者为佳。其四色英，今不复用。

　　〔谨案〕白虢州、洛州山中俱出虢州者大，径三、四寸，长五、六寸。今通以泽州者为胜也。

　　卷第三

　　青石、赤石、黄石、白石、黑石脂等

　　味甘，平。主黄胆，泄痢，肠 ，脓血，阴蚀，下血，赤白，邪气，痈肿，疽痔，恶疮，头益气，肥健，不饥，轻身，延味酸，平，无毒。主养肝胆气，明目，疗黄胆，泄痢，肠 ，女子带下百病，及疽痔，恶疮。久服补髓，益气，不饥，延年。生齐区山及海崖，采无时。赤石脂，味甘、酸、辛，大温，无毒。主养心气，明目，益精，疗腹痛，泄 ，下痢赤白，小便利，及痈疽疮痔，女子崩中漏下，产难，胞衣不出。

　　射阳、及太山之阴，采无时。

　　恶大黄，畏芫花。

　　〔谨案〕此石济南太山不闻出者，今虢州卢氏县、泽州陵川县及慈州吕乡县并有，色理鲜腻，宜州诸山亦有。此五石脂中，又有石骨，似骨，如玉坚润，服之力胜钟乳。

　　卷第三

　　黄石脂

　　味苦，平，无毒。主养脾气，安五脏，调中，大人小儿泄痢肠 ，下脓血，去白虫，除黄胆，痈疽虫。久服轻身延年。生嵩高山，色如莺雏，采无时。

　　曾青为之使，恶细莘，畏蜚蠊。

　　白石脂，味甘、酸、平，无毒。主养肺气，浓肠，补骨髓，疗五脏惊悸不足，心下烦，止腹痛下水，小肠 热溏，便脓血，女子崩中，漏下，赤白沃，排痈疽疮痔。久服安心，不饥，轻身，长年。生太山之阴，采无时。

　　得浓朴并米汁饮，止便脓。燕屎为之使，恶松脂，畏黄芩。

　　〔谨案〕白石脂，今出慈州诸山，胜于余处者。太山左侧，不闻有之。

　　卷第三

　　黑石脂

　　味咸，平，无毒。主养肾气，强阴，主阴蚀疮，止肠 泄痢，疗口疮咽痛。久服益气，不饥，延年。一名石涅，一名石墨。出颖川阳城，采无时。

　　此五石脂如《本经》，疗体亦相似。《别录》各条，所以具载，今俗用赤石、白石二脂尔。

　　《仙经》亦用白石脂，以涂丹釜。好者出吴郡，犹与赤石脂同源。赤石脂多赤而色好，惟可断下，不入五石散用。好者亦出武陵、建平、义阳。今五石散皆用义阳者，出 县界东八十里，状如豚脑，色鲜红可爱，随采随复而生，不能断痢，而不用之。余三色脂有，而无正有，黑石脂乃可画用尔。

　　〔谨案〕义阳即申州也，所出者，名桃花石，非五色脂，色如桃花，久服肥人。土人亦以疗下利，旧出苏州余杭山大有，今不收采尔。

　　卷第三

　　太一禹余粮

　　味甘，平，无毒。主咳逆上气，症瘕，血闭，漏下，除邪气，肢节不利，大饱绝力身重。久服耐寒暑，不饥，轻身，飞行千里，神仙。一名石脑。生太山山谷，九月采。

　　杜仲为之使，畏贝母、菖蒲、铁落。今人惟总呼为太一禹余粮，自专是禹余粮尔，无复识太一者，然疗体亦相似，《仙经》多用之，四镇丸亦总名太一禹余粮。

　　〔谨案〕太一余粮及禹余初在壳中未凝结者，犹是黄水，名石中黄子。久凝乃有数色，或青或白，或赤或黄，年多变赤，因赤渐紫，自赤及紫，俱名太一。其诸色通谓余粮。今太山不见采得者，会稽、王屋、泽、潞州诸山皆有之。

　　卷第三

　　石中黄子

　　味甘，平，无毒。久服轻身，延年，不老。此属余粮壳中，未成余粮黄浊水也。出余粮处有之。陶云：芝品中有石中黄子，非也。（新附）

　　卷第三

　　禹余粮

　　味甘，寒、平，无毒。主咳逆，寒热、烦满，下赤白，血闭、症瘕、大热，疗小腹痛结烦疼。练饵服之，不饥、轻身、延年。一名白余粮。生东海池泽，及山岛中或池泽中。

　　今多出东阳，形如鹅鸭卵，外有壳重叠，中有黄细末如蒲黄，无沙者为佳。近年茅山凿地大得之，极精好，乃有紫华靡靡。《仙经》服食用之。南人又呼平泽中有一种藤，叶如菝 ，根作块有节，似菝 而色赤，根形似薯蓣，谓为禹余粮。言昔禹行山乏食，采此以充粮，而者，即是太一也。张华云：池多蓼者，必有余粮，今庐江间便是也。适有人于铜官采空青于石坎，大得黄赤色石，极似今之余粮，而色过赤好，疑此是太一也。彼人呼为雌黄，试涂物，正如雄黄色尔。

　　〔谨案〕陶云：“黄赤色石，疑是太一。”既无壳裹，未是余粮，疑谓太一，殊非的称。

　　卷第四

　　金屑

　　味辛，平，有毒。主镇精神，坚骨髓，通利五脏，除邪毒瓦斯，服之神仙。生益州，采无时。

　　金之所生，处处皆有，梁、益、宁三州及建晋多有，出水沙中，作屑，谓之生金。辟恶而有毒，不炼服之杀人。建、晋亦有金沙，出石中，烧熔鼓铸为埚，虽被火亦未熟，犹须更炼。又高丽、扶南及西域外国成器，金皆炼熟可服。《仙经》以KT 、蜜及猪肪、牡荆、酒辈炼饵柔软，服之神仙。亦以合水银作丹砂外，医方都无用，当是犹虑其毒害故也。《仙方》名金为太真。

　　卷第四

　　银屑

　　味辛，平，有毒。主安五脏，定心神，止惊悸，除邪气，久服轻身长年。生永昌，采无时。

　　银之所出处，亦与金同，但皆是生石中耳。炼饵法亦相似。今医方合镇心丸用之，不可正服尔。为屑当以水银磨令消也。永昌本属益州。今属宁州，绝远不复宾附。《仙经》又有服炼法，此当无正主疗，故不为《本草》所载。古者名金为黄金，银为白金，铜为赤金。今铜有生熟，炼熟者柔赤，而《本经》无用。今铜青及大钱皆入方用，并是生铜，应在下品之例也。

　　〔谨案〕银之与金，生不同处，金又兼出水中。方家用银屑，当取见成银薄，以水银消之为泥。合硝石及盐研为粉，烧出水银，淘去盐石，为粉极细，用之乃佳。不得已乃磨取屑耳。且银所在皆有，而以虢州者为胜，此外多锡秽为劣。高丽作帖者，云非银矿所出，然色为器辟恶，乃为瑞物也。

　　卷第四

　　水银

　　味辛，寒，有毒。主疥瘙，痂疡，白秃，杀皮肤中虫虱、堕胎、除热。以傅男子阴，阴消无气。杀金银铜锡毒，熔化还复为丹。久服神仙，不死。一名汞。生符陵平土，出于丹砂。

　　畏磁石。今水银有生熟。此云生符陵平土者，是出朱砂腹中，亦别出沙地，皆青白色，最胜。出于丹砂者，是今烧粗末朱砂所得，色小白浊，不及生者。甚能消金银，使成泥，人以镀物是也。还复为丹，事出《仙经》。酒和日曝，服之长生。烧时飞着釜上灰，名汞粉，俗呼为水银灰，最能去虱。

　　〔谨案〕水银出于朱砂，皆因热气，未闻朱砂腹中自出之者。

　　火烧飞取，人皆解法。南人又蒸取之，得水银少于火烧，而朱砂不损，但色少变黑耳。

　　卷第四

　　雄黄

　　味苦、甘，平，寒、大温，有毒。主寒热，鼠 ，恶疮，疽痔，死肌。疗疥石，KT疮，目痛，鼻中息肉，及绝筋，破骨，百节中大风，积聚，癖气，中恶，腹痛，鬼疰，杀精物，恶鬼，邪气，百虫，毒肿，胜五兵，杀诸蛇虺毒，解藜芦毒，悦泽人面。炼食之，轻身、神仙。饵服之，皆飞入人脑中，胜鬼神，延年益寿，保中不饥。得铜可作金。一名黄食石。生武都山谷、敦煌山之阳，采无时。

　　炼服雄黄法，皆在《仙经》中，以铜为金，亦出《黄白术》中。晋末以来，氐羌中纷扰，此三、五两，其价如金。合丸皆用石门、始兴石黄之好者尔。始以齐初凉州平市微有所得，将至都下，余最先见于使人陈典签处，捡获见十余片，伊芳辈不识此物是何等，见有KT 挟雌黄，或谓是丹砂，五禾语并更属觅，于是渐渐而来，好者作鸡冠色，不臭而坚实。若点黑及虚软者不好也。武都、氐羌是为仇池。宕昌亦有，与仇池正同而小劣。

　　敦煌在凉州西数千里，所出者未尝得来，江东不知，当复云何？此药最要，无所不入也。〔谨案〕出石门名石黄者，亦是雄黄，而通名黄食石。而石门者最为劣耳，宕昌、武都者为佳，块方数寸，明澈如鸡冠，或以为枕，服之辟恶。其青黑坚者，不入药用。若火烧飞之而精小，疗疮疥猥用亦无嫌。又云恶者名熏黄，用熏疗疮疥，故名之，无别熏黄也。贞观年中，以宕州新出，有得方数尺者，但重脆，不可全致之耳。

　　卷第四

　　雌黄

　　味辛、甘，平、大寒，有毒。主恶疮，头秃，痂疥，杀毒虫虱，身痒，邪气，诸毒。

