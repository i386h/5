<!-- { "loadSidebar": true } -->
　　紫矿麒麟竭

　　味甘、咸，平，有小毒。主五脏邪气，带下，止痛，破积血，金创，生肉。与麒麟竭二物大同小异。

　　紫色如胶，作赤 皮及宝钿，用为假色，亦以胶宝物。云蚁于海畔树藤皮中为之。紫矿树名渴 ，麒麟竭树名渴留，喻如蜂造蜜，研取用之。《吴录》谓之赤胶者。（新附）

　　卷第四

　　桃花石

　　味甘，温，无毒。主大肠中冷脓血利。久服令人肌热能食。

　　出申州钟山县，似赤石脂，但舐之不着舌者为真。（新附）

　　卷第四

　　珊瑚

　　味甘，平，无毒。主宿血，去目中翳。鼻衄，末吹鼻中。生南海。

　　似玉红润，中多有孔，亦有无孔者。又从波斯国及师子国来。（新附）

　　卷第四

　　石花

　　味甘，温，无毒。酒渍服，主腰脚风冷，与殷孽同。一名乳花。

　　三月、九月采之。乳水滴水上，散如霜雪者。出乳穴堂中水内。（新附）

　　卷第四

　　石床

　　味甘，温，无毒。酒渍服，与殷孽同。一名同石、一名乳床、一名逆石。

　　陶云孔公孽，即乳床，非也。二孽在上，床、花在下，性体虽同，上下有别。钟乳水滴下凝积，生如笋状，渐长，久与上乳相接为柱也。出钟乳堂中，采无时。（新附）

　　卷第五

　　青琅

　　味辛，平，无毒。主身痒，火疮，痈伤，白秃，疥瘙，死肌。浸淫在皮肤中。煮炼服之，起阴气，可化为丹。一名石珠，一名青珠。生蜀郡平泽，采无时。

　　杀锡毒，得水银良，畏乌鸡骨。此即《蜀都赋》所称青珠、黄环者也。黄环乃是草，苟取名类，而种族为乖。琅亦是昆山上树名，又《九真经》中太丹名也。此石今亦无用，唯以疗手足逆胪目。化丹之事，未的见其术。

　　〔谨案〕琅 ，乃有数种色，是琉璃之类，火齐宝也。且琅 五色，其以青者入药为胜，今出 州以西乌白蛮中及于阗国也。

　　卷第五

　　石

　　味辛、甘，大热、生温、熟寒，有毒。主寒热，鼠 ，蚀疮，死肌，风痹，腹中坚癖邪气，除热。明目，下气，除隔中热，止消渴，益肝气，破积聚，痼冷腹痛，去鼻中息肉。

　　久服令人筋挛。火炼百日，服一刀圭。不炼服，则杀人及百兽。一名青分石，一名立制石，一名固羊石，一名白 石，一名大白石，一名泽乳，一名食盐，生汉中山谷及少室，采无时。

　　得火良，棘针为之使，恶毒公、 矢、虎掌、细辛，畏水也。今蜀汉亦有，而好者出南康南野溪，及彭城界中、洛阳城南堑，常取少室。生 石内水中，令水不冰，如此则生亦大热。今以黄土泥苞，炭火烧之，一日一夕则解碎，可用，疗冷结为良。丹方及黄白术皆多用此，善能柔金。又湘东新宁县及零陵皆有白 石。

　　〔谨案〕此石能拒火，久烧但解散，不可夺其坚。今市人乃取洁白细理石当之，烧即为灰，非也。此药攻击积聚痼冷之病为良，若以余物代之，疗病无效，正为此也。今汉川武当西辽 名 石谷，此即是其真出处。少室亦有，粒

　　卷第五

　　特生石

　　味甘，温，有毒。主明目，利耳，腹内绝寒，破坚结及鼠 ，杀百虫恶兽。久服延年，一名苍 石，一名 石，一名鼠毒。生西城，采无时。

　　火炼之良，畏水。旧云鹳巢中者最佳，鹳恒入水冷，故取以壅卵令热。今不可得。唯用出汉中者，其外形紫赤色，内白如霜，中央有臼，形状如齿者佳。《大散方》云：出荆州新城郡防陵县，练白色为好。

　　用之亦先以黄土包烧之一日，亦可内斧孔中烧之，合玉壶诸丸多用此。《仙经》不云特生，则止是前白 石耳。

　　〔谨案〕陶所说特生，云中如齿臼形者是。今出石粒细若粟米耳。

　　卷第五

　　握雪石

　　味甘，温，无毒。主痼冷，积聚，轻身，延年。多服令人热。

　　出徐州西宗里山。入土丈余，生烂土石间，黄白色，细软如面。一名花公石，一名石脑，炼

　　卷第五

　　方解石

　　味苦、辛，大寒，无毒。主胸中留热、结气，黄胆，通血脉，去蛊毒。一名黄石。生方山，采无时。

　　恶巴豆。案《本经》长石一名方石，疗体亦相似，疑是此也。

　　〔谨案〕此石性冷，疗热不减石膏也。

　　卷第五

　　苍石

　　味甘，平，有毒。主寒热，下气， 蚀，杀飞禽鼠。生西城，采无时。

　　俗中不复用。莫识其状。

　　〔谨案〕特生 石，一名苍 石。而梁州时生，亦有青者。今防陵、汉川与白 石同处，有色青者，并毒杀禽兽，与 石同。汉中人亦取以毒鼠，不入方用。此石出梁州、均州、房州，与二 石同处，特生、苍石并生西城，在汉川金州是也。

　　卷第五

　　土殷孽

　　味咸，无毒。主妇人阴蚀，大热，干痂。生高山崖上之阴，色白如脂，采无时。

　　此犹似钟乳、孔公孽之类，故亦有孽名，但在崖上耳，今时有之，但不复采用耳。

　　〔谨案〕此即土乳是也。出渭州鄣县三交驿西北坡平地土窟中，见有六十余坎昔人采处。土人云：服陶及《本经》俱云在崖上，此说非也。今渭州不复采用也。

　　卷第五

　　代赭

　　味苦、甘，寒，无毒。主鬼疰，贼风，蛊毒，杀精物恶鬼，腹中毒邪气，女子赤沃漏下，带出，堕胎，养血气，除五脏血脉中热、血痹、血瘀，大人小儿惊气入腹及阴痿不起。一名须丸出姑幕者名须丸，出代郡者名代赭，一名血师。生齐国山谷，赤红青色，如鸡冠有泽，染爪甲不渝者良，采无时。

　　畏天雄。旧说云是代郡城门下土。江东久绝，顷魏国所献，犹是彼间赤土耳，非复真物，此于俗用乃疏，而为丹方之要，并与戎盐、卤咸皆是急须。

　　〔谨案〕此石多从代州来，云山中采得，非城门下土，又言生齐代山谷。今齐州亭山出赤石，其色有赤红青者。其赤者，亦如鸡冠，且润泽，土人唯采以丹楹柱，而紫色且暗，此物与代州出者相似，古来用之。今灵州鸣沙县界河北，平地掘深四、五尺得者，皮上赤滑，中紫如鸡肝，大胜齐、代所出者。

　　卷第五

　　卤咸

　　味苦、咸，寒，无毒。主大热，消渴，狂烦，除邪，及吐下蛊毒，柔肌肤。去五脏肠胃留热，结气，心下坚，食已呕逆，喘满，明目，目痛。生河东盐池。

　　云是煎盐釜下凝滓。

　　〔谨案〕卤咸即生河东，河东盐不釜煎，明非凝滓也。此是碱土名卤咸，今人熟皮用之，字作古陷反，斯则于碱地掘取之。

　　卷第五

　　大盐

　　令人吐。生邯郸及河东池泽。味甘、咸，寒，无毒。主肠胃结热，喘逆，吐胸中病。

　　漏芦为之使。

　　〔谨案〕大盐即河东印盐也，人之常食者，是形粗于末盐，故以大别之也。

　　卷第五

　　戎盐

　　主明目、目痛，益气，坚肌骨，去毒虫。味咸，寒，无毒。疗心腹痛，溺血，吐血，齿舌血出。一名胡盐，生胡盐山，及西羌北地，及酒泉福禄城东南角。北海青，南海赤。十月采。

　　今俗中不复见卤咸，唯魏国所献虏盐，即是河东大盐，形如结冰圆强，味咸、苦，夏月小润液。虏中盐乃有九种：白盐，食盐，常食者；黑盐，疗腹胀气满；胡盐，疗耳聋目痛；柔盐，疗马脊疮；又有赤盐、驳盐、臭盐、马齿盐四种，并不入食。马齿即大盐，黑盐疑是卤咸，柔盐疑是戎盐，而此戎盐又名胡盐，兼疗眼痛，二、三相乱。今戎盐虏中甚有，从凉州来，芮芮河南使及北部胡客从敦煌来，亦得之，自是希少尔。其形作块片，或如鸡鸭卵、或如菱米，色紫白，味不甚咸，口尝气臭，正如 鸡子臭者言是真。又河南盐池泥中，自有凝盐如石片，打破皆方，青黑色，善疗马脊疮，又疑此或者。盐虽多种，而戎盐、卤咸最为要用。又巴东朐 县北岸有盐井，盐水自凝生粥子盐，方一、二寸，中央突张如伞形，亦有方如石膏、博棋者。李云戎盐味苦、臭，是海潮水浇山石，经久盐凝着石取之。

　　北海者青，南海者紫又云卤咸即是人煮盐釜底凝强盐滓，如此二说并未详。

　　〔谨案〕陶称卤咸，疑是黑盐，此是咸土，议如前说，其戎盐即胡盐。沙州名为秃登盐，廊州名为阴土盐，生河岸山坡之阴土石间，块大小不常，坚白似石，烧之不鸣 者。

　　卷第五

　　白垩

　　味苦、辛，温，无毒。主女子寒热，症瘕，月闭，积聚，阴肿痛，漏下，无子，止泄痢。

　　不可久服，伤五脏，令人羸瘦。一名白善。生邯郸山谷，采无时。

　　此即今画用者，甚多而贱，俗方亦希，《仙经》不须也。

　　〔谨案〕胡居士言，始兴小桂县晋阳乡有白善。

　　卷第五

　　铅丹

　　味辛，微寒。主咳逆，胃反，惊痫，癫疾，除热，下气。止小便利，除毒热脐挛，金疮溢血。练化还成九光，久服通神明。生蜀郡平泽。一名铅华，生于铅。

　　即今熬铅所作黄丹画用者，俗方亦希用，唯《仙经》涂丹釜所须此。云化成九光者，当谓九光炼法。

　　〔谨案〕丹、白二粉俱炒锡作，今经称铅丹，陶云熬铅，俱误也。

　　卷第五

　　粉锡

　　味辛，寒，无毒。主伏尸毒螫，杀三虫。去鳖瘕，疗恶疮，堕胎，止小便利。一名解锡。

　　即今化铅所作胡粉也。其有金色者，疗尸虫弥良，而谓之粉锡，事与经乖。

　　〔谨案〕铅丹、胡粉，实用锡造。陶今又言化铅作之，经云粉锡，亦为深误。

　　卷第五

　　锡铜镜鼻

　　主女子血闭，症瘕，伏肠，绝孕，及伏尸邪气。生桂阳山谷。

　　此物与胡粉异类，而今共条。当以其非正成具一药，故以附见锡品中也。古无纯以铜作镜者，皆用锡杂之。《别录》用铜镜鼻，即是今破古铜镜鼻尔，用之当烧令赤内酒中饮之。若置醯中出入百过，亦可捣也。

　　铅与锡，《本经》云生桂阳。

　　今乃出临贺，临贺犹是分桂阳所置。铅与锡虽相似，而入用大异。

　　〔谨案〕临贺出者名铅，一名白 ，唯此一处资天下用。

　　其

　　卷第五

　　铜弩牙

　　主妇人产难，血闭，月水不通，阴阳隔塞。

　　此即今人所用射者耳，取烧赤内酒中，饮汁，亦以渗之，得古者弥胜，制镂多巧也。

　　卷第五

　　金牙

　　味咸，无毒。主鬼疰、毒蛊、诸疰。生蜀郡，如金色者良。

