<!-- { "loadSidebar": true } -->
　　今出蜀汉，似粗金，而大小方皆如棋子。又有铜牙亦相似，但色黑，内色小浅，不入药用。金牙唯以合酒、散及五疰丸，余方不甚须此也。

　　〔谨案〕金牙离本处入土水中，久皆色黑，不可谓之铜牙也。此出汉中，金牙湍湍两岸入石间，打出者，内则金色，岸崩入水，年久者皆黑。近南山溪谷茂州、维州，亦有胜于汉中也。

　　卷第五

　　锻石

　　味辛，温。主疽疡，疥瘙，热气，恶疮，癞疾，死肌，堕眉，杀痔虫，去黑子息肉。疗髓骨疽。一名恶灰，一名希灰。生中山川谷。

　　中山属代郡。今近山生石，青白色，作灶烧竟，以水沃之，则热蒸而解末矣。性至烈，人以度酒饮之，则腹痛下痢，疗金疮亦甚良。俗名石垩差也。

　　〔谨案〕《别录》人用疗金疮、止血大效。若五月五日采蘩蒌、葛叶、鹿活草、槲叶、地黄叶、芍药叶、苍耳叶、青蒿叶，合锻石捣，为团如鸡卵，曝干末之，疗诸疮生肌极神验。

　　卷第五

　　冬灰

　　味辛，微温。主黑子、云疣、息肉、疽蚀，疥瘙。一名藜灰。生方谷川泽。

　　此即今浣衣黄灰耳，烧诸蒿藜积聚炼作之，性烈，又荻灰尤烈。欲消黑痣疣赘，取此三种灰水和蒸以点之即去，不可广用，烂人皮肉。

　　〔谨案〕桑薪灰，最入药用，疗黑子疣赘功胜冬灰。用煮小豆，大下水肿。然冬灰本是藜灰，余草不真。又有青蒿灰，烧蒿作之。柃灰，烧

　　卷第五

　　锻灶灰

　　主症瘕坚积，去邪恶气。

　　此即今锻铁灶中灰尔，兼得铁力。以疗暴症水有效。

　　〔谨案〕二车丸用之。

　　卷第五

　　伏龙肝

　　味辛，微温。主妇人崩中，吐下血，止咳逆，止血，消痈肿毒瓦斯。

　　此灶中对釜月下黄土也，取捣筛合葫涂痈甚效。以灶有神，故号为伏龙肝，并亦迂隐其名耳。今人又用广州盐碱屑，以疗漏血瘀血，亦是近月之土，兼得火烧义也。

　　卷第五

　　东壁土

　　主下部KT 疮，脱肛。

　　此屋之东壁上土耳，当取东壁之东边，谓恒先见日光，刮取用之。亦疗小儿风齐，又可除油污衣书，胜锻石、滑石。

　　〔谨案〕此土摩干、湿二癣，极有效。

　　卷第五

　　沙

　　味咸、苦、辛，温，有毒。不宜多服。主积聚，破结血，烂胎，止痛，下气，疗咳嗽宿冷，去可为焊药。出西戎，形如朴硝，光净者良。驴马药亦用之。（新附）

　　卷第五

　　胡桐泪

　　味咸、苦，大寒，无毒。主大毒热，心腹烦满，水和服之，取吐。又主牛马急黄，马黑汗，水研二、三两，灌之，立瘥。又为金银焊药。出肃州川西平泽及山谷中，形似黄矾而坚实，有夹烂木者，云是胡桐树滋，沦入土，石碱卤地作之。其树高硕，皮叶似白杨、青桐、桑辈，故名胡桐。木堪器用，一名胡桐律。律、泪声讹也。西域传云：胡桐似桑而曲。（新附）

　　卷第五

　　姜石

　　味咸，寒，无毒。主热豌豆疮、丁毒等肿。生土石间，状如姜，有五种，色白者最良，所在有之，以烂不碜者好，齐州历城东者良。（新附）

　　卷第五

　　赤铜屑

　　以醋和如麦饭，袋盛，先刺腋下脉去血，封之，攻腋臭神效。又熬使极热，投酒中，服五合，日三，主贼风反折。

　　又烧赤铜五斤，内酒二斗中百遍，服同前，主贼风甚验。（新附）

　　卷第五

　　铜矿石

　　味酸，寒，有小毒。主疔肿恶疮，马驴脊疮、臭腋、石上水磨取汁涂臭腋，其疔肿末之，敷

　　卷第五

　　白瓷屑

　　平，无毒。主妇人带下、白崩，止呕吐逆，破血，止血。水磨，涂疮灭瘢。广州者良，余皆不如。（新附）

　　卷第五

　　乌古瓦

　　寒，无毒。以水煮及渍汁饮，止消渴。取屋上年久者良。（新附）

　　卷第五

　　石燕

　　以水煮汁饮之。主淋有效，妇人难产，两手各把一枚，主产难立验。出零陵。

　　俗云因雷雨则从石穴中出，随雨飞坠者，妄也。永州祁阳县西北百一十五里土冈上，掘深丈余取之。形似蚶而小，坚重如石也。（新附）

　　卷第五

　　梁上尘

　　主腹痛，噎，中恶，鼻衄，小儿软疮。（新附）

　　卷第六

　　青芝

　　味酸，平。主明目，补肝气，安精魂，仁恕。久食轻身不老，延年神仙。一名龙芝。生太山。

　　〔谨案〕不忘强志。

　　卷第六

　　赤芝

　　味苦，平。主胸中结，益心气，补中，增智慧，不忘。久食轻身不老，延年神仙。一名丹芝。生霍山。

　　南岳本是衡山，汉武帝始以小霍山代之，非正也。此则应生衡山也。

　　〔谨案〕安心神。

　　卷第六

　　黄芝

　　味甘，平。主心腹五邪，益脾气，安神，忠信和乐。久食轻身不老，延年神仙。一名金芝。生嵩山。

　　卷第六

　　白芝

　　味辛，平。主咳逆上气，益肺气，通利口鼻，强志意，勇悍，安魄。久食轻身不老，延年神仙。一名玉芝。生华山。

　　卷第六

　　黑芝

　　味咸，平。主癃，利水道，益肾气，通九窍，聪察。久食轻身不老，延年神仙。一名玄芝。生恒山。

　　〔谨案〕五芝，《经》云：皆以五色生于五岳，诸方所献，白芝未必华山，黑芝又非常岳。且芝多黄白，稀有黑青者，然紫芝最多，非五芝类。但芝自难得，纵获一、二，岂得终久服耶？

　　卷第六

　　紫芝

　　味甘，温。主耳聋，利关节，保神，益精气，坚筋骨，好颜色。久服轻身不老，延年神仙。一名木芝。生高夏山谷。

　　六芝皆无毒，六月、八月采。

　　薯蓣为之使，得发良，得麻子仁、白瓜子、牡桂共益人，恶恒山，畏扁青、茵陈蒿。案郡县无高夏名，恐是山名尔。

　　此六芝皆仙草之类，俗所稀见，族种甚多，形色环异，并载《芝草此是朽树木株上所生，状如木，名为紫芝，盖止疗痔，而不宜以合诸补丸药也。凡得芝草，便正尔食之，无余节度，故皆不云服法也。

　　卷第六

　　赤箭

　　味辛，温。主杀鬼精物，蛊毒恶气，消痈肿，上肢满疝，下血。久服益气力，长阴肥健，轻名鬼督邮。生陈仓、川谷、雍州及太山少室。三月、四月、八月采根，曝干。

　　陈仓属雍州扶风郡。案此草亦是芝类。云茎赤如箭杆，叶生其端。根如人足，又云如芋，有十二子为卫。有风不动，无风自摇。如此，亦非俗所见，而徐长卿亦名鬼督邮。又复有鬼箭，茎有羽，其疗并相似，而益人乖异，恐并非此赤箭。

　　〔谨案〕此芝类，茎似箭杆，赤色。

　　端有花、叶，远看如箭有羽。根皮肉汁与天门冬同，惟无心脉。去根五、六寸，有十余子卫，似芋，其实似苦楝子，核作五、六棱，中肉如面，日曝则枯萎也。得根即生啖之，无干服法也。

　　卷第六

　　天门冬

　　味苦、甘，平、大寒，无毒。主诸暴风湿偏痹，强骨髓、杀三虫、去伏尸。保定肺气，去寒热，养肌肤，益气力，利小便，冷而能补。久服轻身益气，延年。不饥。一名颠勒。生奉高山谷。二月、三月、七月、八月采根，曝干。

　　垣衣、地黄为之使，畏曾青。 奉高，太山下县名也。今处处有，以高地大根味甘者为好。张华《博物志》云：天门冬逆捋有逆刺。若叶滑者名 休，一名颠棘。可以浣缣，素白如绒（ 类）。金城人名为浣草。擘其根，温汤中挪之，以浣衣胜灰。此非门冬相似尔。案如此说，今人所采，皆是有刺者，本名颠勒，亦粗相似，以浣垢衣则净。《桐君药录》又云：叶有刺，蔓生，五月花白，十月实黑，根连数十枚。如此殊相乱，而不复更有门冬，恐门冬自一种，不即是浣草耶？又有百部，根亦相类，但苗异尔。门冬蒸剥去皮，食之甚甘美，止饥。虽曝干，犹脂润，难捣。必须薄切，曝于日中，或火烘之也。俗人呼苗为棘刺，煮作饮乃宜人，而终非真棘刺尔。服天门冬，禁食鲤鱼。

　　〔谨案〕此有二种：苗有刺而涩者，无刺而滑者，俱是门冬。俗云颠刺、浣草者，形貌 之。虽作数名，终是一物。二根浣垢俱净，门冬、浣草，互名之也。

　　卷第六

　　麦门冬

　　味甘，平、微寒，无毒。主心腹结气，伤中、伤饱，胃络脉绝，羸瘦短气。身重、目黄，心下支满，虚劳客热，口干燥渴，止呕吐，愈痿蹶，强阴益精，消谷调中，保神，定肺气，安五脏，令人肥健，美颜色，有子。久服轻身、不老、不饥。秦名羊韭，齐名爱韭，楚名马韭，越名羊蓍，一名禹葭，一名禹余粮。叶如韭，冬夏长生。生函谷川谷及堤 肥土石间久废处。二月、三月、八月、十月采，阴干。

　　地黄、车前为之使，恶款冬、苦瓠，畏苦参、青 。函谷，即秦关。而麦门冬异于羊韭之名矣。处处有，以四月采，冬月作实如青珠，根似 麦，故谓麦门冬，以肥大者为好。用之汤泽抽去心，不尔令人烦，断谷家为要。二门冬润时并重，既燥即轻，一斤减四、五两尔。

　　卷第六

　　术

　　味苦、甘，温，无毒。主风寒，湿痹，死肌，痉疸，止汗，除热，消食。主大风在身面，风水，逐皮间风水结肿，除心下急满，及霍乱、吐下不止，利腰脐间血，益津液，暖胃，消谷，嗜食。作煎饵，久服轻身、延年、不饥。一名山蓟，一名山姜，一名山连。生郑山山谷、汉中、南郑。二月、三月、八月、九月采根，曝干。

　　防风、地榆为之使。郑山，即南郑也。今处处有。以蒋山、白山、茅山者为胜。十一月、十二月、正月、二月采好，多脂膏而甘。《仙经》云：亦能除恶气，弭灾疹。丸散煎饵并有法。其苗又可作饮，甚香美，去水。术乃有两种：白术叶大有毛而作丫，根甜而少膏，可作丸散用；赤术叶细无丫，根小苦而多膏，可作煎用。昔刘涓子挪取其精而丸之，名守中金丸，可以长生。东境术大而无气烈，不任用。今市人卖者，皆以米粉涂令白，非自然，用时宜刮去之。

　　〔谨案〕利小便，及用苦酒渍之，用拭面 黯极效。

　　卷第六

　　女萎萎蕤

　　味甘，平，无毒。主中风暴热，不能动摇，跌筋结肉，诸不足。心腹结气，虚热、湿毒，腰痛，茎中寒，及目痛烂泪出。久服去面黑 ，好颜色，润泽，轻身，不老。一名莹，一名地节，一名玉竹，一名马薰。生太山山谷及丘陵。

　　立春后采，阴干。

