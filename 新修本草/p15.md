<!-- { "loadSidebar": true } -->
　　畏卤咸。 案《本经》有女萎无萎蕤。《别录》无女萎有萎蕤，而为用正同，疑女萎即萎蕤也，惟其根似黄精而小异。服食家亦用之。今市人别用一种物，根形状如续断茎，味至苦，乃言是女青根，出荆州。今疗下痢方，多用女萎，而此都无止泄之说，疑必非也。萎蕤又主理诸石，人服石不调和者，煮汁饮之。

　　〔谨案〕女萎功用及苗蔓，与萎蕤全

　　卷第六

　　黄精

　　味甘，平，无毒。主补中益气，除风湿，安五脏。久服轻身、延年、不饥。一名重楼，一名菟竹，一名鸡格，一名救穷，一名鹿竹。生山谷，二月采根，阴干。

　　今处处有。二月始生，一枝多叶，叶状似竹而短，根似萎蕤。萎蕤根如荻根及菖蒲，概节而平直；黄精根如鬼臼、黄连，大节而不平。虽燥，并柔软有脂润。俗方无用此，而为《仙经实皆可饵服，酒散随宜，具在断谷方中。黄精叶乃与钩吻相似，惟茎不紫、花不黄为异，而人多惑之。其类乃殊，遂致死生之反，亦为奇事。

　　〔谨案〕黄精肥地生者，即大如拳；薄地生者，犹如拇指。萎蕤肥根，颇类其小者，肌理形色，都大相似。今以鬼臼、黄连为比，殊无仿佛。又黄精叶似柳叶及龙胆、徐长卿辈而坚。其钩吻蔓生，殊非比类。

　　卷第六

　　干地黄

　　味甘、苦，寒，无毒。主折跌、绝筋、伤中、逐血痹，填骨髓，长肌肉。作汤除寒热、积聚，除痹。主男子五劳七伤，女子伤中、胞漏、下血，破恶血、溺血，利大小肠，去胃中宿食，饱力断绝，补五脏内伤不足，通血脉，益气力，利耳目。生者尤良。生地黄，大寒。主妇人崩中血不止，及产后血上薄心闷绝，伤身胎动下血，胎不落；堕坠， 折，瘀血，留血，衄鼻，吐血，皆捣饮之。久服轻身、不老。一名地髓，一名 ，一名KT 。

　　生咸阳川泽黄土八月采根，阴干。

　　得麦门冬、清酒良，恶贝母，畏芜荑。咸阳即长安也。生渭城者乃有子实，实如小麦。

　　淮南七精散用之。中间以彭城干地黄最好，次历阳，今用江宁板桥者为胜。作干者有法，捣汁和蒸，殊用工意；而此直云阴干，色味乃不相似，更恐以蒸作为失乎？大贵时乃取牛膝、萎蕤作之，人不能别。《仙经》亦服食，要用其华；又善生根，亦主耳暴聋、重听。

　　干者粘湿，作丸散用，须烈日曝之，既燥则斤两大减，一斤才得十两散耳，用之宜加量也。

　　卷第六

　　菖蒲

　　味辛，温，无毒。主风寒温痹，咳逆上气，开心孔，补五脏，通九窍，明耳目，出音声，主耳聋，痈疮，温肠胃，止小便利，四肢湿痹，不得屈伸，小儿温疟，身积热不解，可作浴汤。久服轻身，聪耳明目，不忘，不迷惑，延年，益心智，高志不老。一名昌阳。生上洛池泽及蜀郡严道。一寸九节者良。露根不可用。五月、十二月采根，阴干。

　　秦皮、秦艽为之使，恶地胆、麻黄。上洛郡属梁州，严道县在蜀郡。今乃处处有，生石碛上，概节为好。在下湿地，大根者名昌阳，止主风湿，不堪服食。此药甚去虫并蚤虱，而今都不言之。真菖蒲叶有脊，一如剑刃，四月、五月亦作小厘华也。东间溪侧又有名溪荪者，根此为石上菖蒲者，谬矣。此止主咳逆，亦断蚤虱尔，不入服御用。《诗》咏：“多云兰荪”，正谓此也。

　　卷第六

　　远志

　　味苦，温，无毒。主咳逆伤中，补不足，除邪气，利九窍，益智慧，耳目聪明，不忘，强志，倍力。利丈夫，定心气，止惊悸，益精，去心下膈气，皮肤中热，面目黄。久服轻身不老，好颜色，延年。叶名小草，主益精，补阴气，止虚损，梦泄。一名棘菀，一名 绕，一名细草。生太山及宛朐川谷。四月采根、叶，阴干。

　　得茯苓、冬葵子、龙骨良，杀天雄、附子毒，畏珍珠、藜芦、蜚蠊、齐蛤。案药名无齐蛤，恐是百合。宛朐县属兖州济阴郡，今犹从彭城北兰陵来。用之打去心取皮，今用一斤正得三两皮尔，市者加量之。

　　小草状似麻黄而青。远志亦入仙方药用。

　　〔谨案〕《药录》卷下有齐

　　卷第六

　　泽泻

　　味甘、咸，寒，无毒。主风寒湿痹，乳难，消水，养五脏，益气力，肥健。补虚损五劳，除泄精、消渴、淋沥，逐膀胱三焦停水。久服耳目聪明，不饥，延年，轻身，面生光，能行水上。扁鹊云：多服病患眼。一名水泻，一名及泻，一名芒芋，一名鹄泻。生汝南池泽。五月、六月、八月采根，阴干。畏海蛤文蛤。叶，味咸，无毒。主大风，乳汁不出，产难，强阴气，久服轻身。五月采。实，味甘，无毒。主风痹、消渴，益肾气，强阴，补不足，除邪湿。久服面生光，令人无子。九月采。

　　汝南郡属豫州。今近道亦有，不堪用。惟用汉中、南郑、青弋，形大而长，尾间必有两歧为好。此物易朽蠹，常须密藏之。叶狭长，丛生诸浅水中。《仙经》服食断谷皆用之。亦云身轻，能步行水上。

　　〔谨案〕今汝南不复采用，惟以泾州、华州者为善也。

　　卷第六

　　薯蓣

　　味甘，温、平，无毒。主伤中，补虚羸，除寒热邪气，补中，益气力，长肌肉。主头面游风、风头眼眩，下气，止腰痛，补虚劳羸瘦，充五脏，除烦热，强阴。久服耳目聪明，轻身秦楚名玉延，郑越名土薯。

　　生嵩高山谷。二月、八月采根，曝干。

　　紫芝为之使，恶甘遂。今近道处处有，东山、南江皆多掘取食之以充粮。南康间最大而美，服食亦用之。

　　〔谨案〕薯蓣，晒干捣细，筛为粉，食之大美，且愈疾而补。此有两种：一者白而且佳；一者青黑，味亦不美。蜀道者尤良。

　　卷第六

　　菊花

　　味苦、甘，平，无毒。主风头眩、肿痛，目欲脱，泪出，皮肤死肌，恶风，湿痹。疗腰痛去来陶陶，除胸中烦热，安肠胃，利五脉，调四肢。久服利血气，轻身，耐老，延年。一名节华，一名甘精，一名女节，一名女华，一名女茎，一名更生，一名周盈，一名傅延年，一名阴成。生雍州川泽及田野。正月采根，三月采叶，五月采茎，九月采花，十一月采实，皆阴干。

　　术、枸杞根、桑根白皮为之使。菊有两种：一种茎紫气香而味甘，叶可作羹食者，为真；一味苦不堪食者，名苦薏，非真。其华正相似，唯以甘苦别之尔。南阳郦县最多，今近道处处有，取种之便得。又有白菊，茎叶都相似，唯花白，五月取。亦主风眩，能令头不白。《仙经》以菊为妙用，但难多得，宜常服之尔。

　　卷第六

　　甘草

　　味甘，平，无毒。主五脏六腑寒热邪气，坚筋骨，长肌肉，倍力，金疮肿，解毒，温中下气，烦满短气，伤脏咳嗽，止渴，通经脉，利血气，解百药毒，为九土之精，安和七十二种石，一千二百种草。久服轻身延年。一名密甘、一名美草、一名蜜草、一名 草。生河西川谷积沙山及上郡。二月、八月除日采根，曝干，十日成。

　　术、干漆、苦参为之使，恶远志，反大戟、芫花、甘遂、海藻四物。河西、上郡不复通市。今出蜀汉中，悉从汶山诸夷中来。赤皮、断理，看之坚实者，是抱罕草，最佳。抱罕，羌地名。亦有火炙干者，理多虚疏。又有如鲤鱼肠者，被刀破，不复好。青州间亦有，不如。又经方少不用者，犹如香中有沉香也。国老即帝师之称，虽非君，为君所宗，是以能安和草石而解诸毒也。

　　卷第六

　　人参

　　味甘，微寒、微温，无毒。主补五脏，安精神，定魂魄，止惊悸，除邪气，明目，开心，益鼓痛，胸胁逆满，霍乱吐逆，调中，止消渴，通血脉，破坚积，令人不忘。久服轻身延年。一名人衔，一名鬼盖，一名神草，一名人微，一名土精，一名血参。如人形者有神。生上党山谷及辽东。二月、四月、八月上旬采根，竹刀刮，曝干，无令见风。

　　茯苓为之使，恶溲疏，反藜芦。上党郡在冀州西南。今魏国所献即是，形长而黄，状如防风，多润实而甘。俗用不入服乃重百济者，形细而坚白，气味薄及百济。百济今臣属高丽，高丽所献易蛀 。唯内器中密封头，可经年不坏。人参生一茎直上，四、五叶相对生，花紫色。高丽人作人参背阳向阴。欲来求我，椴树相寻。椴树叶似桐甚大，阴广，则多生阴地，采作甚有法。今近山亦有，但作之不好。

　　〔谨案〕陶说人参，苗乃是荠 、桔梗，不悟高山连亘相接，故皆有之也。

　　卷第六

　　石斛

　　味甘，平，无毒。主伤中，除痹，下气，补五脏虚劳羸瘦，强阴。益精，补内绝不足，平胃气，长肌肉，逐皮肤邪热痱气，脚膝疼冷痹弱。久服浓肠胃，轻身延年，定志除惊。一名林兰，一名禁生，一名杜兰，一名石KT 。生六安山谷水旁石上。七月、八月采茎，阴干。

　　陆英为之使，恶凝水石、巴豆，畏姜蚕、雷丸。今用石斛，出始兴。生石上，细实，桑灰汤沃之，色如金，形似蚱蜢髀者为佳。近道亦有，次宣城间。生栎树上者，名木斛。其茎形长大而色浅。六安属庐江，今始安亦出木斛，至虚长，不入丸散，惟可为酒渍煮汤用尔。俗方最以补虚，疗脚膝。

　　〔谨案〕作干石斛，先以酒洗，捋蒸炙成，不用灰汤。今荆襄及汉中、江左又有二种：一者似大麦，累累相连，头生一叶，而性冷；一种大如雀髀，名雀髀斛，生者。亦如麦斛，叶在茎端，其余斛如竹，节间生叶也。

　　卷第六

　　牛膝

　　为君，味苦、酸，平，无毒。主寒湿痿痹，四肢拘挛，膝痛不可屈伸，逐血气，伤热火烂，堕胎。疗伤中少气，男子阴消，老人失溺，补中续绝，填骨髓，除脑中痛及腰脊痛，妇人月水不通，血结，益精，利阴气，止发白。久服轻身耐老。一名百倍。生河内川谷及临朐。二恶萤火、陆英、龟甲，畏白前。今出近道蔡州者，最长大柔润，其茎有节，似牛膝，故以为名也。乃云有雌雄，雄者茎紫色而节大为胜尔。

　　〔谨案〕诸药，八月以前采者，皆晒干、火其十月以后至正月，乃可阴干。

　　卷第六

　　卷柏

　　味辛、甘，温、平、微寒，无毒。主五脏邪气，女子阴中寒热痛，症瘕、血闭、绝子。

　　止咳逆，疗脱肛，散淋结，头中风眩，痿蹶，强阴益精。久服轻身和颜色，令人好容体。一名万岁，一名豹足，一名求股，一名交时。生常山山谷石间。五月、七月采，阴干。

　　今出近道。丛生石土上，细叶似柏，卷屈状如鸡足，青黄色。用之，去下近石有沙土处。

　　卷第六

　　细辛

