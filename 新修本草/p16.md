<!-- { "loadSidebar": true } -->
　　味辛，温，无毒。主咳逆，头痛，脑动，百节拘挛，风湿痹痛，死肌。温中，下气，破痰，利水道，开胸中，除喉痹， 鼻，风痫、癫疾，下乳结，汗不出，血不行，安五脏，益肝胆，通精气。久服明目，利九窍，轻身长年。一名小辛。生华阴山谷。二月、八月采根，阴干。

　　曾青、桑根为之使，得当归、芍药、白芷、芎 、牡丹、 本、甘草共疗妇人，得决明、鲤野狼毒、山茱萸、黄 ，畏硝石、滑石，反藜芦。今用东阳临海者，形段乃好，而辛烈不及华阴、高丽者。用之去其头节。人患口臭者，含之多效，最能除痰明目也。

　　卷第六

　　独活

　　味苦、甘、平、微温、无毒。主风寒所击，金疮止痛，贲豚，痫 ，女子疝瘕。疗诸贼风，百节痛风无久新者。久服轻身耐老。一名羌活，一名羌青，一名护羌使者，一名胡王使者，一名独摇草。此草得风不摇，无风自动。生雍州川谷，或陇西南安。二月、八月采根，曝干。

　　豚实为之使。药名无豚实，恐是蠡实。此州郡县并是羌地。羌活形细而多节，软润，气息极猛烈。出益州北部、西川为独活，色微白，形虚大，为用亦相似，而小不如。其一茎直上至易蛀，宜密器藏之。

　　〔谨案〕疗风宜用独活，兼水宜用羌活。

　　卷第六

　　升麻

　　味甘、苦，平、微寒，无毒。主解百毒，杀百精老物殃鬼，辟温疫，瘴气，邪气，蛊毒。

　　入时气毒疠，头痛寒热，风肿诸毒，喉痛口疮。久服不夭，轻身长年。

　　一谷周麻。生益州山谷。二月、八月采根，晒干。

　　旧出宁州者第一，形细而黑，极坚实，顷无复有。今惟出益州，好者细削，皮青绿色，谓之鸡骨升麻。北部间亦有，形又虚大，黄色。建平间亦有，形大味薄，不堪用。人言是落新妇根，不必尔。其形自相似，气色非也。落新妇亦解毒，取叶 作小儿汤浴，主惊忤。

　　卷第六

　　柴胡

　　为君，味苦，平、微寒，无毒。主心腹，去肠胃中结气，饮食积聚，寒热邪气，推陈致新。除伤寒心下烦热，诸痰热结实，胸中邪逆，五脏间游气，大肠停积水胀，及湿痹拘挛，亦可作浴汤。久服轻身，明目，益精。一名地薰，一名山菜，一名茹草，叶一名芸蒿，辛香可食。生洪农川谷及宛朐，二月、八月采根，曝干。

　　得茯苓、桔梗、大黄、石膏、麻子仁、甘草、桂，以水一斗煮取四升，入硝石三方寸匕，疗烦满。半夏为之使，恶皂荚，畏女菀、藜芦。今出近道，状如前胡蒿叶似邪蒿，春秋有白 ，长四、五寸，香美可食，长安及河内并有之。此柴胡疗伤寒第一用。

　　〔谨案〕茈是古柴字。《上林赋》云：茈姜。及《尔雅》云：藐，茈草，并作茈字。且此草，根紫色，今太常用茈胡是也。又以木代系，相承呼为茈胡。

　　且检诸本草，无名此者。伤寒大小柴胡汤，最为痰气之要，若以芸蒿根为之，更作茨音，大谬矣。

　　卷第六

　　防葵

　　味辛、甘、苦，寒，无毒。主疝瘕肠泄，膀胱热结，溺不下，咳逆，温疟，癫痫，惊邪狂走，疗五脏虚气，小腹支满，胪胀，口干，除肾邪，强志。久服坚骨髓，益气轻身。中火者不可服，令人恍惚见鬼。

　　一名梨盖，一名房慈，一名爵离，一名农果，一名利茹，一名方盖。生临淄川谷，及嵩高、太山、少室。三月三日采根，曝干。

　　北信断，今用建平间者，云本与野狼毒同根，犹如三建，今其形亦相似，但置水中不沉尔，而野狼毒陈久亦不能沉矣。

　　〔谨案〕此药上品，无毒，久服主邪气惊狂之患。其根叶似葵花子根，香味似防风，故名防葵。采依时者，亦能沉水，今乃用枯朽野狼毒当之，极为谬矣。此物亦稀有，襄阳、望楚、山冻及兴州西方有之。其兴州采得，乃胜南者，为邻蜀土也。

　　卷第六

　　蓍实

　　味苦、酸，平，无毒。主益气，充肌肤，明目，聪慧先知。久服不饥、不老、轻身。生少室山谷。八月、九月采实，晒干。

　　〔谨案〕此草，所在有之，以其茎为筮。陶误用楮实为之。《本经》云：“味苦”。楮实味

　　卷第六

　　子

　　味苦，微寒、微温，无瘀。主五脏瘀血，腹中水气，胪胀留热，风寒湿痹，身体诸痛。

　　疗心下坚，膈中寒热，周痹，妇人月水不通，消食，明目。久服轻身延年不老， 食之神仙。生雍州川谷，亦生上党及道旁。十月采实，阴干。

　　荆实、薏苡为之使。 状如蒿艾之类，近道处处有。《仙经》亦时用之，人家种此辟蛇也。

　　卷第六

　　薏苡仁

　　味甘，微寒，无毒。主筋急拘挛，不可屈伸，风湿痹，下气。除筋骨邪气不仁，利肠胃，消水肿，令人能食。久服轻身益气。其根，下三虫。一名解蠡，一名屋 ，一名起实，一名赣。生真定平泽及田野。

　　八月采实，采根无时。

　　真定县属常山郡，近道处处有，多生人家。交趾者子最大，彼土呼为杆珠。马援大取将还，人谗以为珍珠也。实重累者为良。用之取中仁。今小儿病蛔虫，取根煮汁糜食之甚香，而云蛔虫大效。

　　卷第六

　　车前子

　　味甘、咸，寒，无毒。主气癃，止痛，利水道小便，除湿痹。男子伤中，女子淋沥，不欲食，养肺，强阴，益精，令人有子，明目疗赤痛。久服轻身耐老。叶及根，味甘、寒。主金疮，止血，衄鼻，瘀血，血瘕，下血，小便赤，止烦下气，除小虫。一名当道，一名 苡，一名虾蟆衣，一名牛遗，一名胜舄。生真定平泽丘陵阪道中。五月五日采，阴干。

　　人家及路旁甚多，其叶捣取汁服，疗泄精甚验。子性冷利，《仙经》亦服饵之，令人身轻，能跳越岸谷，不老而长生也。《韩诗》乃言 苡是木，似李，食其实，宜子孙，此为谬矣。

　　〔谨案〕今出开州者为最。

　　卷第六

　　菥子

　　味辛，微温，无毒。主明目，目痛，泪出，除痹，补五脏，益精光。疗心腹腰痛。久服轻身不老。一名 菥，一名大蕺，一名马辛，一名大荠。生咸阳川泽及道旁。四月、五月采，曝干。

　　得荆实、细辛良，恶干姜、苦参。今处处有之，人乃言是大荠子，俗用甚稀。

　　〔谨案〕《尔雅》云：是大荠，然验其味甘而不辛也。

　　卷第六

　　茺蔚子

　　味辛、甘，微温、微寒，无毒。主明目益精，除水气，疗血逆大热，头痛，心烦。久服轻身。茎，主瘾疹痒，可作浴汤。一名益母，一名益明，一名大札，一名贞蔚。生海滨池泽，五月采。

　　今处处有。叶如荏，方茎，子形细长三棱。方用亦稀。

　　〔谨案〕捣茺蔚茎，敷疔肿，服汁使疔肿毒内消。又下子死腹中，主产后血胀闷，诸杂毒肿、丹游等肿。取汁如豆滴耳中，主 耳。中虺蛇毒敷之良。

　　卷第六

　　木香

　　味辛，温，无毒。主邪气，辟毒疫温鬼，强志，主淋露。疗气劣，肌中偏寒，主气不足，消毒，杀鬼精物、温疟、蛊毒，行药之精。久服不梦寤魇寐。轻身致神仙。一名蜜香。生永昌山谷。

　　此即青木香也。永昌不复贡，今皆从外国舶上来，乃云大秦国。以疗毒肿，消恶气，有验。今皆用合香，不入药用。

　　惟制蛀虫丸用之，常能煮以沐浴，大佳尔。

　　〔谨案〕此有二种，当以昆仑来者为佳，出西胡来者不善。叶似羊蹄而长大，花如菊花，其实黄黑，所在亦有之。

　　卷第六

　　龙胆

　　味苦，寒、大寒，无毒。主骨间寒热，惊痫，邪气，续绝伤，定五脏，杀蛊毒。除胃中伏热，时气温热，热泄下痢，去肠中小虫，益肝胆气，止惊惕。久服益智，不忘，轻身耐老。一朐，二月、八月、十一月、十二月采根，阴干。

　　贯众为之使，恶防葵、地黄。今出近道，吴兴为胜。状似牛膝，味甚苦，故以胆为名。

　　卷第六

　　菟丝子

　　味辛、甘，平，无毒。主续绝伤，补不足，益气力肥健，汁去面 ，养肌，强阴，坚筋骨，主茎中寒，精自出，溺有余沥，口苦，燥渴，寒血为积，久服明目，轻身延年。一名生菟芦，一名菟缕，一名 蒙，一名玉女，一名赤网，一名菟累。生朝鲜川泽田野，蔓延草木之上，色黄而细为赤网，色浅而大为菟累。九月采实，曝干。

　　得酒良，薯蓣、松脂为之使，恶 菌，宜丸不宜煮。田野墟落中甚多，皆浮生篮、 麻、蒿上。旧言下有茯苓，上生菟丝，今不必尔。其茎挪以浴小儿，疗热痱用。其实，先须酒渍之一宿，《仙经》、俗方并以为补药。

　　卷第六

　　巴戟天

　　味辛、甘，微温，无毒。主大风邪气，阴痿不起，强筋骨，安五脏，补中，增志，益气。

　　疗头面游风，小腹及阴中相引痛，下气，补五劳，益精，利男子。生巴郡及下邳山谷。二月、八月采根，阴干。

　　覆盆子为之使，恶朝生、雷丸、丹参。 今亦用建平、宜都者，状如牡丹而细，外赤内黑，用之打去心。

　　〔谨案〕巴戟天苗，俗方名三蔓草。叶似茗，经冬不枯，根如连珠，多者良，宿根青色，嫩根白紫，用之亦同。连珠肉浓者为胜。

　　卷第六

　　白英

　　味甘，寒，无毒。主寒热，八疸，消渴，补中益气。久服轻身延年。一名谷菜，一名白草。生益州山谷。春采叶，夏采茎，秋采花，冬采根。

　　诸方药不用。此乃有斛菜，生水中，人蒸食之。此乃生山谷，当非是。又有白草，叶作羹饮，甚疗劳，而不用根华。

　　益州乃有苦菜，土人专食之，皆充健无病，疑或者此。

　　〔谨案〕此瓜，小长而五丫。实圆，若龙葵子，生青，熟紫黑，煮汁饮，解劳。东人谓之白草。陶云白草，似识之，而不的辨。

　　卷第六

　　白蒿

　　味甘，平，无毒。主五脏邪气，风寒湿痹，补中益气，长毛发令黑，疗心悬，少食常饥。

　　久服轻身，耳目聪明不老。

　　生中山川泽，二月采。

　　蒿类甚多，而俗中不闻呼白蒿者，方药家既不用，皆无复识之，所主疗既殊佳，应更加研访。服食七禽散云：白兔食之，仙。与前 子同法耳。

　　〔谨案〕《尔雅》：蘩（音烦），皤（音婆）蒿，即白蒿也。此蒿叶粗于青蒿，从初生至枯，白于众蒿，欲似细艾者，所在有之也。

　　卷第七

　　肉苁蓉

