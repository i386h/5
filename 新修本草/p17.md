<!-- { "loadSidebar": true } -->
　　味甘、酸、咸，微温，无毒。主五劳七伤，补中，除茎中寒热痛，养五脏，强阴，益精气，多子，疗妇人症瘕，除膀胱邪气、腰痛，止痢。久服轻身。生河西山谷及代郡雁门。五月五日采，阴干。

　　代郡雁门属并州，多马处便有，言是野马精落地所生。生时似肉，以作羊肉羹，补虚乏极佳，亦可生啖。芮芮河南间至多。今第一出陇西，形扁广，柔润，多花而味甘。次出北国者，形短而少花。巴东、建平间亦有，而不如也。

　　〔谨案〕此注论草苁蓉，陶未见肉者。今人苁蓉，功力殊胜。比来医人，时有用者。

　　卷第七

　　地肤子

　　味苦，寒，无毒。主膀胱热，利小便，补中，益精气，去皮肤中热气，散恶疮疝瘕，强阴。久服耳目聪明，轻身耐老，使人润泽。一名地葵，一名地麦。生荆州平泽及田野。八月、十月采实，阴干。

　　今田野间亦多，皆取茎苗为扫帚。子微细，入补丸散用。《仙经》不甚须。

　　〔谨案〕地肤子，田野人名为地麦草，叶细茎赤，多出熟田中，苗极弱，不能胜举。今云堪为扫帚，恐人未识之。《别录》云：捣绞取汁，主赤白痢，洗目，去热暗、雀盲、涩痛。苗灰，主痢亦善。北人亦名涎衣草。

　　卷第七

　　忍冬

　　味甘，温，无毒。主寒热身肿。久服轻身，长年益寿。十二月采，阴干。

　　今处处皆有，似藤生，凌冬不凋，故名忍冬。人惟取煮汁以酿酒，补虚疗风。《仙经》少用。此既长年益寿，甚可常采服。凡易得之草，而人多不肯为之，更求难得者，是贵远贱近，庸人之情乎？〔谨案〕此草藤生，绕覆草木上。苗茎赤紫色，宿者有薄白皮膜之。其嫩茎有毛，叶似胡豆，亦上下有毛。花白蕊紫。今人或以络石当之，非也。

　　卷第七

　　蒺藜子

　　味苦、辛、温、微寒、无毒。主恶血，破症结积聚，喉痹，乳难。身体风痒，头痛，咳逆，伤肺，肺痿，止烦，下气。小儿头疮，痈肿，阴溃，可作摩粉。其叶，主风痒，可煮以浴。久服长肌肉，明目，轻身。一名旁道，一名屈人，一名止行，一名豺羽，一名升推，一名即梨，一名茨。生冯翊平泽或道旁。七月、八月采实，曝干。

　　乌头为之使。多生道上，而叶布地，子有刺，状如菱而小。长安最饶，人行多着木屐。

　　今军家乃铸铁作之，以布敌路，亦呼蒺藜。《易》云：据于蒺藜，言其凶伤。《诗》云：墙有茨方用甚希耳。

　　卷第七

　　防风

　　味甘、辛，温，无毒。主大风头眩痛，恶风，风邪，目盲无所见，风行周身，骨节疼痹，烦满。胁痛胁风，头面去来，四肢挛急，字乳金疮内痉。久服轻身。叶，主中风热汗出。

　　一名铜芸，一名茴草，一名百枝，一名屏风，一名 根，一名百蜚。生沙苑川泽及邯郸、琅、上蔡。二月、十月采根，曝干。

　　得泽泻、蒿本疗风，得当归、芍药、阳起石、禹余粮疗妇人子藏风，杀附子毒，恶干姜、藜芦、白蔹、芫花，畏萆。郡县无名沙苑。今第一出彭城、兰陵，即近琅 者。郁州百市亦得之。次出襄阳、义阳县界，亦可用，即近上蔡者。

　　唯实而脂润，头节坚如蚯蚓头者为好。

　　俗用疗风最要，道方时用。

　　〔谨案〕今出齐州、龙山最善，淄州、兖州、青州者亦佳。叶似牡蒿、附子苗等。《别录》云：叉头者，令人发狂；叉尾者，发痼疾。子似胡荽而大，调食用之香，而疗风更优也。沙苑在同州南，亦出防风，轻虚不如东道者，陶云无沙苑，误矣。

　　襄阳、义阳、上蔡，元无防风，陶乃妄注尔。

　　卷第七

　　石龙刍

　　味苦，微寒、微温，无毒。主心腹邪气，小便不利，淋闭，风湿，鬼疰，恶毒。补内虚不足，疗痞满，身无润泽，出汗，除茎中热痛，杀鬼疰恶毒瓦斯。久服补虚羸，轻身，耳目聪明，延年。一名龙须，一名草续断，一名龙珠，一名龙华，一名悬莞，一名草毒。九节多味者，良。生梁州山谷湿地。五月、七月采茎，曝干。

　　茎青细相连，实赤，今出近道水石处，似东阳龙须；以作席者，但多节尔。

　　〔谨案〕《别录》云：一名方宾，主疗蛔虫，及不消食尔。

　　卷第七

　　络石

　　味苦，温、微寒，无毒。主风热，死肌，痈伤，口干，舌焦，痈肿不消，喉舌肿不通，水浆不下，大惊入腹，除邪气，养肾，主腰髋痛，坚筋骨，利关节，久服轻身，明目，润泽，好神。一名石鲮，一名石蹉，一名略石，一名明石，一名领石，一名悬石。生太山川谷，或石山之阴，或高山岩石上，或生人间。正月采。

　　杜仲、牡丹为之使，恶铁落，畏贝母、菖蒲。 不识此药，仙俗方法都无用者，或云是石类。既云或生人间，则非石，犹如石斛等，系石以为名尔。

　　〔谨案〕此物，生阴湿处，冬夏常青，实黑而圆，其茎蔓延绕树石侧。若在石间者，叶细浓而圆短；绕树生者，叶大而薄。人家大良。以其苞络石、木而生，故名络石。《别录》谓之石龙藤，主疗蝮蛇疮，绞取汁洗之，服汁亦去蛇毒心闷。刀斧伤诸疮，封之立瘥。

　　卷第七

　　千岁汁

　　味甘，平，无毒。主补五脏，益气，续筋骨，长肌肉，去诸痹。久服轻身不饥，耐老，通神明。一名 芜。生太山川谷。

　　作藤生，树如葡萄，叶如鬼桃，蔓延木上，汁白。今俗人方药都不复识用此，《仙经》数处须之，而远近道俗，咸不识此，非甚是异物，正是未研访寻识之尔。

　　〔谨案〕即 藤汁也，此藤有得千岁者，茎大如碗，冬惟叶凋，茎终不死。藤汁味甘，子味甘、酸，苗似葡萄，其茎主哕逆大善，伤寒后呕哕更良。

　　卷第七

　　黄连

　　味苦，寒、微寒，无毒。主热气，目痛 伤泣出，明目，肠 ，腹痛，下痢，妇人阴中肿痛。五脏冷热，久下泄 ，脓血，止消渴，大惊，除水利骨，调胃，浓肠，益胆，疗口疮。久生巫阳川谷及蜀郡太山。二月、八月采。

　　黄芩、龙骨、理石为之使，恶菊花、芫花、玄参、白藓，畏款冬，胜乌头，解巴豆毒。

　　巫阳在建平。今西间者色浅而虚，不及东阳、新安诸县最胜。临海诸县者不佳。用之当布裹 去毛，令如连珠。俗方多疗下痢及渴，道方服食长生。

　　〔谨案〕蜀道者粗大节平，味极浓苦，疗渴为最。江东者节如连珠，疗痢大善。今沣州者更胜。

　　卷第七

　　沙参

　　味苦，微寒，无毒。主血积惊气，除寒热，补中，益肺气。疗胃痹心腹痛，结热邪气，头痛，皮间邪热，安五脏，补中。久服利人。一名知母，一名苦心，一名志取，一名虎须，一文希。生河内川谷及宛朐般阳续山。二月、八月采根，曝干。

　　恶防己，反藜芦。今出近道，丛生，叶似枸杞，根白实者佳。此沙参并人参、玄参、丹参、苦参是为五参，其形不尽相类，而主疗颇同，故皆有参名。又有紫参，正名牡蒙，在中品。

　　〔谨案〕紫参、牡蒙各是一物，非异名也。今沙参出华州为善。

　　卷第七

　　丹参

　　味苦，微寒，无毒。主心腹邪气，肠鸣幽幽如走水，寒热，积聚，破症，除瘕，止烦满，益气。养血，去心腹痼疾结气，腰脊强脚痹，除风邪留热。久服利人。一名 蝉草，一名赤参，一名木羊乳。生桐柏山川谷及太山。五月采根，曝干。

　　畏咸水，反藜芦。 此桐柏山，是淮水源所出之山，在义阳，非江东临海之桐柏也。今近道处处有，茎方有毛，紫花，时人呼为逐马。酒渍饮之，疗风痹。道家时有用处，时人服之多眼赤，故应性热，今云微寒，恐为谬矣。

　　〔谨案〕此药，冬采良，夏采虚恶。

　　卷第七

　　王不留行

　　味苦、甘，平，无毒。主金疮，止血，逐痛出刺，除风痹内寒。止心烦，鼻衄，痈疽，恶疮， 乳，妇人难产。久服轻身，耐老，增寿。生太山山谷，二月、八月采。

　　今处处有。人言是蓼子，亦不耳。叶似酸浆，子似松子。而多入痈 方用之。

　　卷第七

　　蓝实

　　味苦，寒，无毒。主解诸毒，杀蛊 疰鬼螫毒，久服头不白，轻身。其叶汁，杀百药毒，解野狼毒、射罔毒。其茎叶，可以染青。生河内平泽。

　　此即今染 碧所用者。至解毒，人卒不能得生蓝汁，乃浣 布汁以解之，亦善。以汁涂五心又止烦闷。尖叶者为胜，甚疗蜂螫毒。

　　〔谨案〕蓝实，有三种：一种围径二寸许，浓三、四分，出岭南，云疗毒肿，太常名此草为木蓝子，如陶所引乃是菘蓝，其汁抨（普更切）为淀者辛者。此草汁疗热毒，诸蓝非比，且二种蓝，今并堪染，菘蓝为淀，惟堪染青；其蓼蓝不堪为淀，惟作碧色尔。

　　卷第七

　　景天

　　味苦、酸，平，无毒。主大热火疮，身热烦，邪恶气。诸蛊毒，痂 ，寒热风痹，诸不足。花，主女人漏下赤白，轻身明目。久服通神不老。一名戒火，一名火母，一名救火，一名据火，一名慎火。生太山川谷。四月四日、七月七日采，阴干。

　　今人皆盆盛养之于屋上，云以辟火。叶可疗金疮止血，以洗浴小儿，去烦热惊气。广州城外有一树，云大三、四围，呼为慎火树。江东者，甚细小。方用亦希。其花入服食。众药之名，此最为丽。

　　卷第七

　　天名精

　　味甘，寒，无毒。主瘀血，血瘕欲死，下血，止血，利小便，除小虫，去痹，除胸中结热，止烦渴。逐水大吐下。

　　久服轻身，耐老。一名麦句姜，一名虾蟆蓝，一名豕首，一名天门精，一名玉门精，一名彘颅，一名蟾蜍兰，一名觐。

　　生平原川泽，五月采。

　　垣衣为之使。此即今人呼为 ，亦名 首。夏月捣汁服之，以除热病。味至苦，而云甘，恐或非是。

　　〔谨案〕鹿活草是也。《别录》一名天蔓菁，南人名为地松，味甘、辛，故有姜称；状如蓝，故名虾蟆蓝，香气似兰，故名蟾蜍兰。

　　主破血，生肌，止渴，利小便，杀三虫，除诸毒肿，疔疮， 痔，金疮内射，身痒瘾疹不止者，揩之立已。其 苦而臭，名精乃辛而香，全不相类也。

　　卷第七

　　蒲黄

　　味甘，平，无毒。主心腹膀胱寒热，利小便，止血，消瘀血。久服轻身，益气力，延年神仙。生河东池泽，四月采。

　　此即蒲厘花上黄粉也，伺其有，便拂取之，甚疗血，《仙经》亦用此。

　　卷第七

　　香蒲

　　味甘，平，无毒。主五脏心下邪气，口中烂臭，坚齿，明目，聪耳。久服轻身，耐老。

