<!-- { "loadSidebar": true } -->
　　一名鹿衔草，言鹿有疾，衔此草，瘥。又有大、小二种：楚人犹谓大者为大吴风草，小者为小吴风草也。

　　卷第七

　　五味子

　　味酸，温，无毒。主益气，咳逆上气，劳伤羸瘦，补不足，强阴，益男子精。养五脏，除热，生阴中肌。一名会及，一名玄及。生齐山山谷及代郡。八月采实，阴干。

　　苁蓉为之使，恶萎蕤，胜乌头。 今第一出高丽，多肉而酸、甜，次出青州、冀州，味过酸，其核并似猪肾。又有建平者，少肉，核形不相似，味苦，亦良。此药多膏润，烈日曝之，乃可捣筛。道方亦须用。

　　〔谨案〕五味，皮肉甘、酸，核中辛、苦，都有咸味，此则五味具也。《本经》云：味酸，当以木为五行之先也。其叶似杏而大，蔓生木上。子作房如落葵，大如 子。一出蒲州及蓝田山中。

　　卷第七

　　旋花

　　味甘，温，无毒。主益气，去面 黑色，媚好。其根，味辛，主腹中寒热邪气，利小便。

　　久花，一名金沸，一名美草。生豫州平泽。五月采，阴干。

　　东人呼为山姜，南人呼为美草，根似杜若，亦似高良姜。腹中冷痛，煮服甚效；作丸散服之，辟谷止饥。近有人从南还，遂用此术与人断谷，皆得半年百日不饥不瘦，但志浅嗜深，不花赤色，殊辛美，子状如豆蔻。此旋花之名，即是其花也，今山东甚多。

　　〔谨案〕此即生平泽，旋 是也。其根似筋，故一名筋根。旋花，陶所说真山姜尔。

　　陶复于下品旋 注中云：此根出河南，北国来，根似芎 ，惟膏中用。今复道似高良姜，二说自相矛盾。且此根味甘，山姜味辛，都非此类。其旋 膏疗风，逐水止用花，言根亦无妨，然不可以杜若乱之也。又将旋 花名金沸，作此别名非也。《别录》云：根，主续筋也。

　　卷第七

　　白兔藿

　　味苦，平，无毒。主蛇虺、蜂虿、 狗、菜肉、蛊毒，鬼疰，风疰，诸大毒不可入口者，皆着痛上，立消。毒入腹者，煮饮之即解。一名白葛。生交州山谷。

　　人不复用，殊不可解，都不闻有识之者，想当似葛尔，须别广访交州人，未得委悉。

　　〔谨案〕此草，荆、襄间山谷大有，苗似萝摩，叶圆浓，茎俱有白毛，与众草异。蔓生，山南俗谓之白葛，用疗毒有效。而交广又有白花藤，生叶似女贞，茎叶俱无毛，花白，根似野葛，云大疗毒。而交州用根，不用苗，则非藿也。用叶苗者，真矣。二物所疗，并如经说，各自一物，下条载白花藤也。

　　卷第七

　　鬼督邮

　　味辛、苦、平、无毒。主鬼疰，卒忤，中恶，心腹邪气，百精毒，温疟，疫疾，强腰脚，益膂力。一名独摇草。苗唯一茎，叶生茎端若伞，根如牛膝而细黑。所在有之，有必丛生。今人以徐长卿代之，非也。

　　（新附）

　　卷第七

　　白花藤

　　味苦、寒、无毒。主解诸药、菜、肉中毒，酒渍服之，主虚劳风热。生岭南、交州、广川平泽。苗似野葛，而白花，根皮浓肉白，其骨柔于野葛。（新附）

　　卷第八

　　当归

　　味甘、辛，温、大温，无毒。主咳逆上气，温疟寒热洗洗在皮肤中，妇人漏下绝子，诸恶疮疡，金疮，煮饮之。温中止痛，除客血内塞，中风 ，汗不出，湿痹，中恶，客气虚冷，补归。生陇西川谷。二月、八月采根，阴干。

　　恶 茹，畏菖蒲、海藻、牡蒙。 今陇西叨阳、黑水当归，多肉少枝气香，名马尾当归，稍多根枝而细。历阳所出，色白而气味薄，不相似，呼为草当归，阙少时乃用之。方家有云真当归，正谓此，有好恶故也。

　　俗用甚多。道方时须尔。

　　〔谨案〕当归苗，有二种于内：一种似大叶芎 ，一种似细叶芎，惟茎叶卑下于芎 也。

　　今出当州、宕州是马尾当归，蚕不复用。陶称历阳者，是蚕头当归也。

　　卷第八

　　秦艽

　　味苦、辛，平、微温，无毒。主寒热邪气，寒湿风痹，肢节痛，下水，利小便。疗风无问久新，通身挛急。生飞乌山谷。二月、八月采根，曝干。

　　菖蒲为之使。 飞乌或者地名，今出甘松、龙洞、蚕陵，长大黄白色为佳。根皆作罗文相交，中多衔土，用之熟破除去。方家多作秦胶字，与独活疗风常用，道家不须尔。

　　〔谨案〕今良。本作札，或作纠，作胶；正作艽也。

　　卷第八

　　黄芩

　　味苦，平、大寒，无毒。主诸热黄胆，肠 泄痢，逐水，下血闭，恶疮，疽蚀，火伤。

　　疗痰热，胃中热，小腹绞痛，消谷，利小肠，女子血闭、淋露、下血，小儿腹痛。一名腐肠，一黄文，一名经芩，一名妒妇。

　　其子主肠 脓血。生秭归川谷及宛朐。三月三日采根，阴干。

　　得浓朴、黄连止腹痛；得五味子、牡蒙、牡蛎，令人有子；得黄 、白蔹、赤小豆疗鼠；山茱萸、龙骨为之使，恶葱实，畏丹砂、牡丹、藜芦。 秭归属建平郡。今第一出彭城，郁为胜。破者名宿芩，其腹中皆烂，故名腐肠，惟取深色坚实者为好。俗〔谨案〕叶细长，两叶相对，作丛生，亦有独茎者。

　　今出宜州、 州、泾州者佳，兖州者大实亦好，名豚尾芩也。

　　卷第八

　　芍药

　　味苦、酸，平、微寒，有小毒。主邪气腹痛，除血痹，破坚积，寒热疝瘕，止痛，利小便，益气。通顺血脉，缓中，散恶血，逐贼血，去水气，利膀胱大小肠，消痈肿，时行寒热，中恶，腹痛，腰痛。一名白木，一名余容，一名犁食，一名解仓，一名 。生中岳川谷及丘陵。二月、八月采根，曝干。

　　须丸为之使，恶石斛、芒硝，畏硝石、鳖甲、小蓟，反藜芦。

　　今出白山、蒋山、茅山最好，白而长大，余处亦有而多赤，赤者小利。俗方以止痛，乃不减当归。道家亦服食之，又煮石用之。

　　卷第八

　　干姜

　　味辛，温、大热，无毒。主胸满咳逆上气，温中，止血，出汗，逐风湿痹，肠 下痢。

　　寒冷腹痛，中恶，霍乱，胀满，风邪诸毒，皮肤间结气，止唾血。生者尤良。疗风下气，止血，宣诸络脉，微汗。久服令眼暗。

　　生姜，味辛，微温。主伤寒头痛鼻塞，咳逆上气，止呕吐。久服去臭气，通神明。生犍为川谷及荆州、扬州，九月采。

　　秦椒为之使，杀半夏、莨菪毒，恶黄芩、黄莲、天鼠粪。

　　干姜今惟出临海、章安，两三村解作之。蜀汉姜旧美，荆州有好姜，而并不能作干者。

　　凡作干姜法，水淹三日毕，去皮置流水中六日，更去皮，然后晒干，置瓮缸中，谓之酿也。

　　卷第八

　　本

　　味辛、苦，温、微温、微寒，无毒。主妇人疝瘕，阴中寒肿痛，腹中急，除风头痛，长肌疗风邪 曳，金疮，可作沐药面脂。实主风流四肢。一名鬼卿，山山谷。正月、二月采根，曝干，三十日成。

　　恶 茹。俗中皆用芎 根须，其形气乃相类。而《桐君药录》说芎 苗似 木，论说花实皆东山别有 本，形气甚相似，惟长大尔。

　　〔谨案〕蒿本，茎、叶、根、味与芎 小别，以其根上苗下似 根，故名 本。

　　今出宕州者，佳也。

　　卷第八

　　麻黄

　　味苦，温、微温，无毒。主中风伤寒头痛，温疟，发表出汗，去邪热气，止咳逆上气，除寒热，破症坚积聚。五脏邪气缓急，风胁痛，字乳余疾，止好唾，通腠理，疏伤寒头疼，解肌，泄邪恶气，消赤黑斑毒。不可多服，令人虚。一名卑相，一名龙沙，一名卑盐。生晋地及河东川谷。立秋采茎，阴干令青。

　　浓朴为之使，恶辛荑、石苇。 今出青州、彭城、荣阳、中牟者为胜，色青而多沫。蜀中亦有，不好。用之折除节，节止汗故也。先煮一两沸，去上沫，沫令人烦。其根亦止汗。夏月杂粉用之。俗用疗伤寒，解肌第一。

　　〔谨案〕郑州、鹿台及关中沙苑河旁沙洲上太多，其青徐者，今不复用。同州沙苑最多也。

　　卷第八

　　葛根

　　味甘，平，无毒。主消渴，身大热，呕吐，诸痹，起阴气，解诸毒。疗伤寒中风头痛，解肌发表出汗，开腠理，疗金疮，止痛，胁风痛。生根汁，大寒，疗消渴，伤寒壮热。葛谷，主疗下痢十岁以上。白葛，烧以粉疮，止痛断血；叶，主金疮止血。花，主消酒。一名鸡齐根，一名鹿藿，一名黄斤。生汶山川谷。五月采根，曝干。

　　杀野葛、巴豆、百药毒。 即今之葛根，人皆蒸食之。当取入土深大者，破而晒干之。

　　生者捣取汁饮之，解温病发热。其花并小豆花干末，服方寸匕，饮酒不知醉。南康、庐陵间最胜，多肉而少筋，甘美。

　　但为药用之，不及此间尔。

　　五月五日日中时，取葛根为屑，疗金疮断血为要药，亦疗疟及疮，至良。

　　〔谨案〕葛谷，即是实尔，陶不言之。葛虽除毒，其根入土五、六寸以上者，名葛 ， 颈也，服之令人吐，以有微毒也。根末之，主狗啮，并饮其汁良。蔓烧为灰，水服方寸匕，主喉痹。

　　卷第八

　　前胡

　　味苦，微寒，无毒。主痰满，胸胁中痞，心腹结气，风头痛，去痰实，下气。疗伤寒寒热，推陈致新，明目益精。

　　二月、八月采根，曝干。

　　半夏为之使，恶皂荚，畏藜芦。 前胡似柴胡而柔软，为疗殆欲同。而《本经》上品有柴胡而无此。晚来医乃用之，亦有畏恶，明畏恶非尽出《本经》也。此近道皆有，生下湿地，出吴

　　卷第八

　　知母

　　味苦，寒，无毒。主消渴热中，除邪气，肢体浮肿，下水，补不足，益气。疗伤寒久疟烦热，胁下邪气，膈中恶，及风汗内疸。多服令人泄。一名 母，一名连母，一名野蓼，一名地参，一名水参，一名水浚，一名货母，一名 母，一名女雷，一名女理，一名儿草，一名鹿列，一名韭逢，一名儿踵草，一名东根，一名水须，一名沈燔，一名 ，一名昌支。生河内川谷。二月、八月采根，曝干。

　　今出彭城。形似菖蒲而柔润，叶至难死，掘出随生，须枯燥乃止。甚疗热结，亦疗疟热烦也。

　　卷第八

　　大青

　　味苦，大寒，无毒。主疗时气头痛，大热口疮。三月、四月采茎，阴干。

　　疗伤寒方多用此，《本经》又无。今出东境及近道，长尺许，紫茎。除时行热毒，为良。

　　〔谨案〕大青用叶兼茎，不独用茎也。

　　卷第八

　　贝母

