<!-- { "loadSidebar": true } -->
　　味辛、苦，平、微寒，无毒。主伤寒烦热，淋沥邪气，疝瘕，喉痹乳难，金疮风痉。疗腹中结实，心下满，洗洗恶风寒，目眩项直，咳嗽上气，止烦热渴，出汗，安五脏，利骨髓。一名苦花，一名苦菜，一名商草，一名勒母。生晋地。十月采根，曝干。

　　浓朴、白薇为之使，恶桃花，畏秦艽、 石、莽草，反乌头。 今出近道，形似聚贝子，故〔谨案〕此叶似大蒜，四月蒜熟时采，良。若十月，苗枯根亦不佳者，最佳，江南诸州亦有。

　　味甘、苦，不辛。按《尔雅》亦名 也。

　　卷第八

　　栝蒌根

　　味苦，寒，无毒。主消渴身热，烦满大热，补虚安中，续绝伤。除肠胃中痼热，八疸身面黄，唇干口燥，短气，通月水，止小便利。一名地蒌，一名果裸，一名天瓜，一名泽姑。实，名黄瓜，主胸痹，悦泽人面。茎叶，疗中热伤暑。

　　生弘农川谷及山阴地。入土深者良。生卤地者有毒。二月、八月采根曝干，三十日成。

　　枸杞为之使，恶干姜，畏牛膝、干漆，反乌头。 出近道，藤生，状如土瓜，而叶有叉。

　　《毛诗》云：果裸之实，亦施于宇。其实今以杂作手膏，用根，入土六、七尺，大二、三围者，服食亦用之。

　　〔谨案〕今用根作粉，大宜服石，虚热人食之。作粉如作葛粉法，洁白美好。今出陕州者，白实最佳。

　　卷第八

　　玄参

　　味苦、咸、微寒，无毒。主腹中寒热积聚，女子产乳余疾，补肾气，令人目明。疗暴中风伤寒，身热支满，狂邪忽忽不知人，温疟洒洒，血瘕，下寒血，除胸中气，下水，止烦渴，散坚症，定五脏。久服补虚，明目，强阴，益精。一名重台，一名玄台，一名鹿肠，一名正马，一名咸，一名端。生河间川谷及宛朐。三月、四月采根，曝干。

　　恶黄 、干姜、大枣、山茱萸，反藜芦。 今出近道，处处有。茎似人参而长大。根甚黑，亦微香，道家时用，亦以合香。

　　〔谨案〕玄参根苗并臭，茎亦不似人参。陶云道家亦以合香，未见其理也。

　　卷第八

　　苦参

　　味苦，寒，无毒。主心腹结气，症瘕，积聚，黄胆，溺有余沥，逐水，除痈肿，补中，明目，止泪。养肝胆气，安五脏，定志，益精，利九窍，除伏热，肠 ，止渴，醒酒，小便黄赤，疗恶疮，下部KT疮，平胃气，令人嗜食轻身。

　　一名水槐，一名苦识，一名地槐，一名菟槐，一名骄槐，一名白茎，一名虎麻，一名岑茎，一名禄白，一名陵郎。生汝南山谷及田野。三月、八月、十月采根，曝干。

　　玄参为之使，恶贝母、漏芦、菟丝，反藜芦。 今出近道，处处有。叶极似槐树，故有槐名。花黄，子作荚。根味至苦恶。病患酒渍饮之，多差。患疥者，一两服，亦除，盖能杀虫。

　　〔谨案〕苦参疗胫酸，恶虫。以十月收其实，饵如槐子法，久服轻身不老，明目有验。

　　卷第八

　　石龙芮

　　味苦，平，无毒。主风寒湿痹，心腹邪气，利关节，止烦满。平肾胃气，补阴气不足，失精，茎冷。久服轻身、明目、不老，令人皮肤光泽，有子。一名鲁果能，一名地椹，一名石熊，一太山川泽石旁。五月五日采子，二月、八月采皮，阴干。

　　大戟为之使，畏蛇蜕、吴茱萸。 今出近道，子形粗，似蛇床子而扁，非真好者，人言是蓄菜子尔。东山石上所生，其叶芮芮短小，其子状如葶苈，黄色而味小辛，此乃实是也。

　　〔谨案〕今用者，俗名水堇。苗似附子，实如桑椹，故名地椹。生下湿地，五月熟，叶、子皆味辛。山南者粒大如葵子。关中、河北者细如葶苈，气力劣于山南者。陶以细者为真，未为通论。又《别录》水堇云：主毒肿、痈疖疮、蛔虫、齿龋。

　　卷第八

　　石苇

　　味苦、甘，平，无毒。主劳热邪气，五癃闭不通，利小便水道。止烦，下气，通膀胱满，补益精气。一名石 ，一名石皮。用之去黄毛，毛射人肺，令人咳，不闻水及人声者良。二月采叶，阴干。

　　滑石、杏仁、射干为之使，得菖蒲良。蔓延石上，生叶如皮，故名石苇。今处处有，以不闻水声、人声者为佳。出建平者，叶长大而浓。

　　〔谨案〕此物丛生石旁阴处，不蔓延生。生疗淋亦好也。

　　卷第八

　　狗脊

　　味苦、甘，微温，无毒。主腰背强，关机缓急，周痹寒湿，膝痛，颇利老人。疗失溺不节，男子脚弱腰痛，风邪淋露，少气，目暗，坚脊，利俯仰，女子伤中，关节重。一名百枝，一名强膂，一名扶盖，一名扶筋。生常山川谷。二月、八月采根，曝干。

　　萆 为之使，恶败酱。

　　今山野处处有，与菝 相似而小异。其茎叶小肥，其节疏，其茎大直，上有刺，叶圆有赤脉。根凹凸 如羊角细强者是。

　　〔谨案〕此药，苗似贯众，根长多歧，状如狗脊骨，其肉作青绿色，今京下用者是。

　　陶所说，乃有刺萆 ，非狗脊也，今江左俗犹用之。

　　卷第八

　　萆

　　味苦、甘，平，无毒。主腰背痛强，骨节风寒湿周痹，恶疮不瘳，热气。伤中恚怒，阴痿失溺，关节老血，老人五缓。一名赤节。生真定山谷。二月、八月采根，曝干。

　　薏苡为之使，畏葵根、大黄、柴胡、牡蛎、前胡。今处处有，亦似菝 而小异，根大，不甚有角节，色小浅。

　　〔谨案〕此药有二种：茎有刺者，根白实；无刺者，根虚软，内软者为

　　卷第八

　　菝

　　味甘、平、温、无毒。主腰背寒痛，风痹，益血气，止小便利。生山野。二月、八月采根，曝干。

　　此有三种，大略根苗并相类。菝 茎紫，短小多细刺，小减萆 而色深，人用作饮。

　　〔谨案〕陶云三种相类，非也。萆 有刺者，叶粗相类，根不相类，萆 细长而白，菝根作块结，黄赤色，殊非狗脊之流也。

　　卷第八

　　通草

　　味辛、甘、平，无毒。主去恶虫，除脾胃寒热，通利九窍血脉关节，令人不忘。疗脾疸，常疗耳聋，散痈肿诸结不消，及金疮恶疮，鼠 ， 折， 鼻，息肉，堕胎，去三虫。一名附支，一名丁翁。生石城山谷及山阳。正月采枝，阴干。

　　今出近道。绕树藤生，汁白。茎有细孔，两头皆通。含一头吹之，则气出彼头者良。或云即 藤茎。

　　〔谨案〕此物大者径三寸，每节有二、三枝，枝头有五叶。其子长三、四寸，核黑穣白，食之甘美。南人谓为燕覆，或名乌覆。今言 藤， 覆声相近尔。

　　卷第八

　　瞿麦

　　味苦、辛，寒，无毒。主关格诸癃结，小便不通，出刺，决痈肿，明目去翳，破胎堕子，下闭血。养肾气，逐膀胱邪逆，止霍乱，长毛发。一名巨句麦，一名大菊，一名大兰。生太山川谷。立秋采实，阴干。

　　草、牡丹为之使，恶桑螵蛸。 茎生细叶，花红紫赤可爱，合子叶刈取之。子颇似麦，故一种微大，花边有叉丫，未知何者是？今市人皆用小者；复一种，叶甚赤。案《经》云采实，实中子至细，燥熟便脱尽，今市人惟合茎叶用，而实正空壳，无复子尔。

　　卷第八

　　败酱

　　味苦、咸，平、微寒，无毒。主暴热火疮赤气，疥瘙，疽痔，马鞍热气。除痈肿，浮肿，结疾痛。一名鹿肠，一名鹿首，一名马草，一名泽败。生江夏川谷。八月采根，曝干。

　　出近道，叶似 ，根形似柴胡，气如败豆酱，故以为名。

　　〔谨案〕此药不出近道，多生岗岭间。叶似水莨及薇衔，丛生，花黄，根紫，作陈酱色，其叶殊不似 也。

　　卷第八

　　白芷

　　味辛，温，无毒。主女人漏下赤白，血闭，阴肿，寒热，风头侵目泪出长肌肤润泽，可作面脂。疗风邪，久渴，吐呕，两胁满，风痛，头眩，目痒，可作膏药面脂，润颜色。一名芳香，一名白 ，一名 ，一名莞，一名苻离，一名泽芬。叶名 麻，可作浴汤。生河东川谷下泽。二月、八月采根，曝干。

　　当归为之使，恶旋复花。

　　今出近道，处处有，近下湿地，东间甚多。叶亦可作浴汤，道家以此香浴去尸虫，又用合香也。

　　卷第八

　　杜衡

　　味辛，温，无毒。主风寒咳逆，香人衣体。生山谷。三月三日采根，熟洗，曝干。

　　根叶都似细辛，惟气小异尔。处处有之。方药少用，惟道家服之，令人身衣香。《山海经》云：可疗瘿。

　　〔谨案〕杜衡叶似葵，形如马蹄，故俗云马蹄香。生山之阴，水泽下湿地，根似细辛、白前等，今俗以及己代之，谬矣。及己独茎，茎端四叶，叶间白花，殊无芳气，有毒，服之令人吐，惟疗疮疥，不可乱杜衡也。

　　卷第八

　　紫草

　　味苦，寒，无毒。主心腹邪气，五疸，补中益气，利九窍，通水道。疗腹肿胀满痛，以合名紫丹，一名紫 。生砀山山谷及楚地。三月采根，阴干。

　　今出襄阳，多从南阳、新野来，彼人种之，即是今漆紫者，方药家都不复用。《博物志》云国以漆色殊黑。比年东山亦种，色小浅于北者。

　　〔谨案〕紫草，一名藐，苗似兰香，茎赤节青，花紫白色，而实白。

　　卷第八

　　紫菀

　　味苦、辛，温，无毒。主咳逆上气，胸中寒热结气，去蛊毒、痿蹶，安五脏。疗咳唾脓血，止喘悸，五劳体虚，补不足，小儿惊痫。一名紫茜，一名青菀。生房陵山谷及真定、邯郸。二月、三月采根，阴干。

　　款冬为之使，恶天雄、瞿麦、雷丸、远志、 本，畏茵陈蒿。近道处处有，生布地，花亦有白者名白菀，不复用。

　　〔谨案〕白菀，即女菀也，疗体与紫菀同，无紫菀时，亦用白菀。

　　陶云不复用，或者未悉。

　　卷第八

　　白藓

　　味苦、咸，寒，无毒。主头风，黄胆，咳逆，淋沥，女子阴中肿痛，湿痹死肌，不可屈伸起止行步。疗四肢不安，时行腹中大热、饮水、欲走、大呼、小儿惊痫，妇人产后余痛。生五月采根，阴干。

　　恶桑螵蛸、桔梗、茯苓、萆 。 近道处处有，以蜀中者为良。俗呼为白羊藓，气息正似羊膻，或名白膻。

　　〔谨案〕此药叶似茱萸，苗高尺余，根皮白而心实，花紫白色。根宜二月采，若四月、五月采，便虚恶也。

　　卷第八

　　白薇

　　味苦、咸，平、大寒，无毒。主暴中风，身热肢满，忽忽不知人，狂惑邪气，寒热酸疼，温伤中淋露，下水气，利阴气，益精。一名白幕，一名薇草，一名春草，一名骨美。久服利人。

　　生平原川谷。三月三日采根，阴干。

