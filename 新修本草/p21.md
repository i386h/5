<!-- { "loadSidebar": true } -->
　　恶黄 、大黄、大戟、干姜、干漆、山茱萸、大枣。 近道处处有。根状似牛膝而短小尔。方家用，多疗惊邪、风狂、疰病。

　　卷第八

　　耳实

　　味苦、甘，温。叶，味苦、辛，微寒，有小毒。主风头寒痛，风湿周痹，四肢拘挛痛，去恶肉死肌，膝痛，溪毒。

　　久服益气，耳目聪明，强志轻身。一名胡 ，一名地葵，一名 ，一六安田野，实熟时采。

　　此是常思菜，伧人皆食之。以叶覆麦作黄衣者，一名羊负来。昔中国无此，言从外国逐羊毛中来，方用亦甚稀。

　　〔谨案〕苍耳，三月以后、七月以前刈，晒干为散。夏，水服；冬，酒服，主大风癫痫，头风湿痹，毒在骨髓。日二服，丸服二十、三十丸；散服一、二匕。服后乃皮落，肌如凝脂，令人省睡，除诸毒螫，杀疳湿KT 。久服益气，耳目聪明，轻身强志，主腰膝中风毒优良。忌食猪肉米泔，亦主 狗毒。

　　卷第八

　　茅根

　　味甘，寒，无毒。主劳伤虚羸，补中益气，除瘀血，血闭，寒热，利小便，下五淋，除客热在肠胃，止渴，坚筋，妇人崩中。久服利人。其苗主下水。一名兰根，一名茹根，一名地菅，一名地筋，一名兼杜。

　　生楚地山谷田野，六月采根。

　　此即今白茅菅。《诗》云：露彼菅茅。其根如渣芹甜美。服食此断谷甚良。俗方稀用，惟疗淋及崩中尔。

　　〔谨案〕菅花，味甘，温，无毒。主衄血、吐血、灸疮。

　　卷第八

　　百合

　　味甘，平，无毒。主邪气腹胀，心痛，利大小便，补中益气。除浮肿，胪胀，痞满，寒热，通身疼痛，及乳难喉痹肿，止涕泪。一名重箱，一名重迈，一名摩罗，一名中逢花，一名强瞿。生荆州川谷。二月、八月采根，曝干。

　　近道处处有，根如胡蒜，数十片相累，人亦蒸煮食之。乃言初是蚯蚓相缠结变作之，俗人皆呼为强仇，仇即瞿也，声之讹尔，亦堪服食。

　　〔谨案〕此药有二种：一种细叶，花红白色；一种叶大，茎长，根粗，花白，宜入药用。

　　卷第八

　　酸浆

　　味酸、平，寒，无毒。主热烦满，定志益气，利水道，产难吞其实立产。一名醋浆。生荆楚川泽及人家田园中。五月采，阴干。

　　处处人家多有，叶亦可食。子作房，房中有子如梅李大，皆黄赤色。小儿食之，能除热，亦

　　卷第八

　　紫参

　　味苦、辛，寒、微寒，无毒。主心腹积聚，寒热邪气，通九窍，利大小便。疗肠胃大热，唾痈肿诸疮，止渴，益精。一名牡蒙，一名众戎，一名童肠，一名马行。生河西及宛朐山谷，三月采根，火炙使紫色。

　　畏辛荑。 今方家皆呼为牡蒙，用之亦少。

　　〔谨案〕紫参，叶似羊蹄，紫花青穗，皮紫黑，肉红白，肉浅皮深。

　　所在有之。牡蒙叶似及己而大，根长尺余，皮肉亦紫色，根苗并不相似。虽一名牡蒙，乃王孙也。紫参京下见用者，是出蒲州也。

　　卷第八

　　女萎

　　味辛，温。主风寒洒洒，霍乱，泄痢，肠鸣游气上下无常，惊痫寒热百病，出汗。《李氏本草》云：止下，消食。

　　其叶似白蔹，蔓生，花白，子细，荆襄之间名为女萎，亦名蔓楚，止痢有效。用苗不用根，与萎蕤全别。今太常谬以为白头翁者是也。（新附）

　　卷第八

　　淫羊藿

　　味辛，寒，无毒。主阴痿，绝伤，茎中痛，利小便，益气力，强志。坚筋骨，消瘰 ，赤痈，下部有疮洗出虫，丈夫久服，令人无子。一名刚前。生上郡阳山山谷。

　　薯蓣为之使。服此使人好为阴阳。西川北部有淫羊，一日百遍合，盖食藿所致，故名淫羊藿。

　　〔谨案〕此草，叶形似小豆而圆薄，茎细亦坚，所在皆有，俗名仙灵脾者是也。

　　卷第八

　　蠡实

　　味甘，平、温，无毒。主皮肤寒热，胃中热气，风寒湿痹，坚筋骨，令人嗜食。止心烦满，利大小便，长肌肤肥大久服轻身。花叶去白虫，疗喉痹，多服令人溏泄。一名荔实，一名剧草，一名三坚，一名豕首。生河东川谷，五月采实，阴干。

　　方药不复用，俗无识者，天名精亦名豕首也。

　　〔谨案〕此即马蔺子也。《月令》云：荔挺出《说文》云：荔似蒲根，可为刷。《通俗文》：一名马蔺。《本经》一名荔实。子疗金疮、血内流、痈肿等病，有效。

　　卷第九

　　款冬

　　味辛、甘，温，无毒。主咳逆上气善喘，喉痹，诸惊痫，寒热，邪气。消渴，喘息呼吸。一名橐吾，一名颗东，一名虎须，一名菟奚，一名氐冬。生常山山谷及上党水旁。

　　十一月采花，阴干。

　　杏仁为之使，得紫菀良，恶皂荚、硝石、玄参，畏贝母、辛荑、麻黄、黄 、黄芩、黄连、青葙。 第一出河北，其形如宿 未舒者佳，其腹里有丝。次出高丽百济，其花乃似大菊花。次亦出蜀北部宕昌，而并不如。其冬月在冰下生，十二月、正月旦取之。

　　〔谨案〕今出雍州南山溪水及华州山谷涧间。叶似葵而大，丛生，花出根下。

　　卷第九

　　牡丹

　　味辛、苦，寒、微寒，无毒。主寒热，中风，螈 ，痉，惊痫，邪气，除症坚瘀血留舍肠胃，安五脏，疗痈疮。除时气，头痛，客热，五劳，劳气，头腰痛，风噤，癫疾。一名鹿韭，一名鼠姑。生巴郡山谷及汉中，二月、八月采根，阴干。

　　畏菟丝子、贝母、大黄。今东间亦有，色赤者为好，用之去心。按鼠妇亦名鼠姑，而此又同，殆非其类，恐字误。

　　〔谨案〕牡丹，生汉中。剑南所出者，苗似羊桃，夏生白花，秋实凋，根似芍药，肉白皮丹。

　　出汉、剑南，土人谓之牡丹，亦名百两金，京下谓之吴牡丹者，是真也。今俗用者，异于此，别有臊气也。

　　卷第九

　　防己

　　味辛、苦、平、温，无毒。主风寒，温疟，热气，诸痫，除邪，利大小便。疗水肿，风肿，去膀胱热，伤寒，寒热邪气，中风手脚挛急，止泄，散痈肿，恶结，诸蜗疥癣，虫疮，通腠理，利九窍。一名解离，文如车辐理解者良。生汉中川谷，二月、八月采根，阴干。

　　殷孽为之使，杀雄黄毒，恶细辛，畏萆 。今出宜都、建平，大而青白色，虚软者好，黯黑冰强者不佳。服食亦须之。是疗风水家要药耳。

　　〔谨案〕防己，本出汉中者，作车辐解，黄名木防己，都不任用。陶谓之佳者，盖未见汉中者尔。

　　卷第九

　　女菀

　　味辛、温，无毒。主疗风寒洗洗，霍乱，泄痢，肠鸣上下无常处，惊痫，寒热百疾，疗肺伤咳逆出汗，久寒在膀胱支满，饮酒夜食发病。一名白菀，一名织女菀，一名茆。生汉中川谷或山阳，正月、二月采，阴干。

　　畏卤咸。比来医方都无复用之。市人亦少有，便是欲绝。别复有白菀似紫菀，非此之别名〔谨案〕白菀即女菀，更无别者，有名未用中，浪出一条，无紫菀时亦用之，功效相似也。

　　卷第九

　　泽兰

　　味苦、甘，微温，无毒。主乳妇内衄，中风余疾，大腹水肿，身面四肢浮肿，骨节中水，金疮痈肿疮脓。产后金疮内塞。一名虎兰，一名龙枣，一名虎蒲。生汝南诸大泽旁，三月三日采，阴干。

　　防己为之使。今处处有，多生下湿地。叶微香，可煎油，或生泽旁，故名泽兰，亦名都梁香，可作浴汤。人家多种之，而叶小异。今山中又有一种甚相似，茎方，叶小强，不甚香。既云山中者为非，而药家乃采用之。

　　〔谨案〕泽兰，茎方，节紫色，叶似兰草而不香，今京下用之者，是。陶云都梁香，乃兰草尔，俗名兰香，煮以洗浴，亦生泽畔，人家种之，花白，紫萼茎圆，殊非泽兰也。陶注兰草，复云名都梁香，并不深识也。

　　卷第九

　　地榆

　　味苦、甘、酸，微寒，无毒。主妇人乳 痛，七伤，带下病，止痛，除恶肉，止汗，疗金热疮，消酒，除消渴，补绝伤，产后内塞，可作金疮膏。生桐柏及宛朐山谷。二月、八月采根，曝干。

　　得发良，恶麦门冬。今近道处处有，叶似榆而长，初生布地，而花子紫黑色如豉，故名玉豉。一茎长直上，根亦入酿酒。道方烧作灰，能烂石也。乏茗时，用叶作饮，亦好。

　　〔谨案氏音义》云：一曰多赤，二曰多白，三曰月水不通，四曰阴蚀，五曰子藏坚，六曰子门僻，七曰合阴阳患痛，八曰小腹寒痛，九曰子门闭，十曰子宫冷，十一曰梦与鬼交，十二曰五脏不定。用叶作饮代茶，甚解热。

　　卷第九

　　王孙

　　味苦，平，无毒。主五脏邪气，寒湿痹，四肢疼酸，膝冷痛，疗百病，益气。吴名白功草，楚名王孙，齐名长孙，一名黄孙，一名黄昏，一名海孙，一名蔓延。生海西川谷及汝南城郭垣下。

　　今方家皆呼名黄昏，又云牡蒙，市人亦少识者。

　　〔谨案〕《短剧》述本草牡蒙，一名王孙。《药对》有牡蒙，无王孙。此则一物明矣。又主金疮破血，生肌肉，止痛，赤白痢，补虚益气，除脚肿，发阴阳也。

　　卷第九

　　爵床

　　味咸，寒，无毒。主腰脊痛，不得着床，俯仰艰难，除热，可作浴汤。生汉中川谷及田野〔谨案〕此草似香 ，叶长而大，或如荏且细，生平泽熟田近道旁，甚疗血胀，下气，又主杖疮，汁涂立瘥，俗名赤眼老母草。

　　卷第九

　　白前

　　味甘，微温，无毒。主胸胁逆气，咳嗽上气。

　　此药出近道，似细辛而大，色白易折。主气嗽方多用之。

　　〔谨案〕此药叶似柳，或似芫花上。根白，长于细辛，味甘，俗以酒渍服，主上气。不生近道，俗名石蓝，又名嗽药。今用蔓生者味苦，非真也。

　　卷第九

　　百部根

　　微温，有小毒。主咳嗽上气。

　　山野处处有。根数十相连，似天门冬而苦强，亦有小毒。火炙酒渍饮之。疗咳嗽，亦主去虱。煮作汤，洗牛犬虱即去。《博物志》云：九真有一种草似百部，但长大尔。悬火上令干汁，勿令人知，疗暴嗽甚良，名为嗽药。疑此是百部，恐其土肥润处，是以长大尔。

　　卷第九

　　王瓜

　　味苦，寒，无毒。主消渴，内痹，瘀血，月闭，寒热，酸疼，益气，愈聋。疗诸邪气，热结，鼠 ，散痈肿留血，妇人带下不通，下乳汁，止小便数不禁，逐四肢骨节中水，疗马骨刺人疮。一名土瓜。生鲁地平泽田野，及人家垣墙间。

　　三月采根，阴干。

