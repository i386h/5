<!-- { "loadSidebar": true } -->
　　今土瓜生篱院间亦有，子熟时赤，如弹丸大。根今多不预干，临用时乃掘取，不堪入大方，正单行小小尔。《礼记·月令》云：王瓜生，此之谓也。郑玄云菝 ，殊为谬矣。

　　〔谨案〕北间者，累累相连，大如枣，皮黄肉白。苗子相似，根状不同。试疗黄胆、破血，南者大胜也。

　　卷第九

　　荠

　　味甘，寒，无毒。主解百药毒。

　　根茎都似人参，而叶小异，根味甜绝，能杀毒。以其与毒药共处，而毒皆自然歇，不正入方家用也。

　　卷第九

　　高良姜

　　大温，无毒。主暴冷，胃中冷逆，霍乱腹痛。

　　出高良郡。人腹痛不止，但嚼食亦效。形气与杜若相似，而叶如山姜。

　　〔谨案〕生岭南者味亦不甚辛，其实一也。今相与呼细者为杜若，大者为高良姜，此非也。

　　卷第九

　　马先蒿

　　味苦，平，无毒。主寒热鬼疰，中风湿痹，女子带下病，无子。一名马屎蒿，生南阳川泽。方云一名烂石草，主恶疮，方药亦不复用。

　　〔谨案〕此叶大如茺蔚，花红白色，实，八月、九月熟，俗谓之虎麻是也。一名马新蒿，所在有之。

　　茺蔚苗短小，子夏中熟。而初生二种，极相似也。

　　卷第九

　　蜀羊泉

　　味苦，微寒，无毒。主头秃，恶疮，热气，疥瘙痂癣虫。疗龋齿，女子阴中内伤，皮间实积。一名羊泉，一名羊饴。

　　生蜀郡川谷。

　　方药亦不复用，彼土人时有采识者。

　　〔谨案〕此草，俗名漆姑，叶似菊，花紫色。子类枸杞子，根如远志，无心有糁。苗主小儿惊，兼疗漆疮，生毛发。所在平泽皆有之。

　　卷第九

　　积雪草

　　味苦，寒，无毒。主大热，恶疮，痈疽，浸淫赤 ，皮肤赤，身热。生荆州川谷。

　　方药亦不用，想此草当寒冷尔。

　　〔谨案〕此草，叶圆如钱大，茎细劲，蔓延生溪涧侧。捣敷热肿丹毒，不入药用。荆楚人以叶如钱，谓为地钱草，《徐仪药图》名连钱草，生处亦稀。

　　卷第九

　　恶实

　　味辛，平，无毒。主明目，补中，除风伤。根茎疗伤寒寒热汗出，中风面肿，消渴热中，逐水。久服轻身耐老。生鲁山平泽。

　　方药不复用。

　　〔谨案〕鲁山在邓州东北。其草叶大如芋，子壳似栗状，实细长如茺蔚子。

　　根主牙齿疼痛，劳疟，脚缓弱，风毒痈疽，咳嗽伤肺，肺壅，疝瘕，积血，主诸风，症瘕，冷气。吞一枚，出痈疽头。

　　《别录》名牛蒡，一名鼠粘草。

　　卷第九

　　莎草根

　　味甘，微寒，无毒。主除胸中热，充皮毛。久服利人，益气，长须眉。一名 、一名侯莎月、八月采。

　　方药亦不复用，《离骚》云：青莎杂树，繁草霍靡。古人为诗多用之，而无识者，乃有鼠蓑，疗体异此。

　　〔谨案〕此草，根名香附子，一名雀头香，大下气，除胸腹中热，所在有之。茎叶都似三棱，根若附子，周匝多毛，交州者最胜。

　　大者如枣，近道者如杏仁许。荆、襄人

　　卷第九

　　大、小蓟根

　　味甘，温。主养精保血。大蓟主女子赤白沃，安胎，止吐血、衄鼻，令人肥健。五月采。

　　大蓟是虎蓟，小蓟得猫蓟，叶并多刺，相似。田野甚多，方药不复用，是贱之故。大蓟根甚疗血，亦有毒。

　　〔谨案〕大、小蓟，叶欲相似，功力有殊，并无毒，亦非虎、猫蓟也。大蓟生山谷，根疗痈肿；小蓟生平泽。俱能破血，小蓟不能消肿也。

　　卷第九

　　垣衣

　　味酸，无毒。主黄胆，心烦，咳逆，血气，暴热在肠胃，金疮内塞。久服补中益气，长肌，好颜色。一名昔邪，一名乌韭，一名垣嬴，一名天韭，一名鼠韭。生古垣墙阴或屋上。三月三日采，阴干。

　　方药不甚用，俗中少见有者。《离骚》亦有昔邪，或云即是天蒜尔。

　　〔谨案〕此即古墙北阴青苔衣也，其生石上者名昔邪，一名乌韭。江南少墙，陶故云少见。《本经》载之：屋上者名屋游，在下品，形并相似，为疗略同。《别录》云：主暴风口噤，金疮，酒渍服之效。

　　卷第九

　　艾叶

　　味苦，微温，无毒。主灸百病，可作煎，止下痢，吐血，下部KT 疮，妇人漏血，利阴气，生一名冰台，一名医草。生田野。三月三日采，曝干。作煎勿令见风。

　　捣叶以灸百病，亦止伤血。汁，又杀蛔虫。苦酒煎叶，疗癣甚良。

　　〔谨案〕《别录》云：艾脓血痢，水煮及丸散任用。

　　卷第九

　　水萍

　　味辛、酸，寒，无毒。主暴热身痒，下水气，胜酒，长须发，止消渴，下气。以沐浴，生毛发。久服轻身。一名水花，一名水白，一名水苏。生雷泽池泽。三月采，曝干。

　　此是水中大萍尔，非今浮萍子。《药录》云：五月有花，白色，即非今沟渠所生者。楚王渡江所得，非斯实也。

　　〔谨案〕水萍者，有三种：大者名萍，中者曰荇，小者即水上浮萍叶圆。水上小浮萍，主火疮。

　　卷第九

　　海藻

　　味苦、咸，寒，无毒。主瘿瘤气颈下核，破散结气、痈肿、症瘕、坚气，腹中上下鸣，下十二水肿。疗皮间积聚暴溃，留气热结，利小便。一名落首，一名 。生东海池泽。七月七日采，曝干。

　　反甘草。生海岛上，黑色如乱发而大少许，叶大都似藻叶。又有石帆，状如柏，疗石淋。

　　又有水松，状如松，疗溪毒。

　　卷第九

　　昆布

　　味咸，寒，无毒。主十二种水肿，瘿瘤聚结气， 疮。生东海。

　　今惟出高丽。绳把索之如卷麻，作黄黑色，柔韧可食。《尔雅》云：纶似纶，组似组，东海有之。今青苔、紫菜皆似纶，此昆布亦似组，恐即是也。凡海中菜，皆疗瘿瘤结气。青苔、紫菜辈亦然，干苔性热，柔苔甚冷也。

　　卷第九

　　荭草

　　味咸，微寒，无毒。主消渴，去热，明目，益气。一名鸿 。如马蓼而大，生水旁，五月采实。

　　此类甚多，今生下湿地，极似马蓼，甚长大。诗称隰有游龙，注云荭草。郭景纯云：即茏

　　卷第九

　　陟厘

　　味甘，大温，无毒。主心腹大寒，温中消谷，强胃气，止泄痢。生江南池泽。

　　此即南人作纸者，方家惟合断下药用之。

　　〔谨案〕此物，乃水中苔，今取以为纸，名苔纸，青黄色，体涩。《短剧方》云：水中粗苔也。《范东阳方》云：水中石上生，如毛，绿色者侧梨、陟厘，声相近也。

　　王子年《拾遗》云：张华撰《博物志》上晋武帝，嫌繁，命削之，赐华侧理纸万张。子年云：陟厘纸也，此纸以水苔为之，溪人语讹，谓之侧理也。

　　卷第九

　　井中苔及萍

　　大寒。主漆疮，热疮，水肿。井中蓝，杀野葛、巴豆诸毒。

　　废井中多生苔萍，及砖土间生杂草、菜蓝，既解毒，在井中者弥佳，不应复别是一种名井中蓝。井底泥至冷，亦疗汤火灼疮，井华水又服炼法用之。

　　卷第九

　　草

　　味甘，寒，无毒。主暴热喘息，小儿丹肿。一名 荣。生水旁。

　　叶圆，似泽泻而小。花青白，亦堪啖，所在有之。（新附）

　　卷第九

　　凫葵

　　味甘，冷，无毒。主消渴，去热淋，利小便。生水中，即荇菜也。一名接余，五月采。

　　南人名猪 ，堪食。有名未用条中载也。（新附）

　　卷第九

　　菟葵

　　味甘，寒，无毒。主下诸石、五淋，止虎蛇毒。

　　苗如石龙芮，叶光泽，花白似梅，茎紫色，煮汁极滑，堪啖。《尔雅·释草》：一名 ，所在平泽皆有，田间人多识之。（新附）

　　卷第九

　　鳢肠

　　味甘、酸，平，无毒。主血痢，针灸疮发，洪血不可止者，敷之立已。汁涂发眉，生速而繁。生下湿地。

　　苗似旋 ，一名莲子草，所在坑渠间有之。（新附）

　　卷第九

　　酱

　　味辛，温，无毒。主下气温中，破痰积。生巴蜀。

　　《蜀都赋》所谓流味于番禺者。蔓生，叶似王瓜而浓大，味辛香，实似桑椹，皮黑肉白。

　　西或谓二种。交州、爱州人云 酱，人家多种，蔓生，子长大，谓苗为浮留藤，取叶合槟榔食之，辛而香也。又有荜拔，丛生，子细，味辛烈于 酱，此当信也。（新附）

　　卷第九

　　百脉根

　　味甘、苦，微寒，无毒。主下气，止渴，去热，除虚劳，补不足。酒浸若水煮，丸散兼用之。出肃州、巴西。

　　叶似苜蓿，花黄，根如远志。二月、八月采根，晒干。（新附）

　　卷第九

　　萝摩子

　　味甘、辛，温，无毒。主虚劳。叶食之，功同于子。陆机云：一名芄兰，幽州谓之雀瓢。

　　雀瓢，是女青别名，叶盖相似，以叶似女青，故兼名雀瓢。（新附）

　　卷第九

　　白药

　　味辛，温，无毒。主金疮，生肌，出原州，剪草，凉，无毒。疗恶疮、疥癣、风瘙。根名苣。四月抽赤茎，花白，根皮黄。八月叶落，九月枝折，采根，晒干。（

　　卷第九

　　怀香子

　　味辛，平，无毒。主诸 ，霍乱，及蛇伤。

　　叶似老胡荽，极细，茎粗，高五、六尺，丛生。（新附）

　　卷第九

　　郁金

　　味辛、苦，寒，无毒。主血积，下气，生肌，止血，破恶血，血淋，尿血，金疮。

　　此药苗似姜黄，花白质红，末秋出茎，心无实，根黄赤，取四畔子根，去皮火干之。生蜀地及西戎，马药用之。破血而补。胡人谓之马 。岭南者有实似小豆蔻，不堪啖。（新附）

　　卷第九

　　姜黄

　　味辛、苦，大寒，无毒。主心腹结积疰忤，下气破血，除风热，消痈肿，功力烈于郁金。

　　叶、根都似郁金，花春生于根，与苗并出。夏花烂，无子。根有黄、青、白三色。其作之方法，与郁金同尔。西戎人谓之 药，其味辛少、苦多，与郁金同，惟花生异尔。（新附）

　　卷第九

　　阿魏

　　味辛，平，无毒。主杀诸小虫，去臭气，破症积，下恶气，除邪鬼蛊毒。生西蕃及昆仑。

　　苗、叶、根、茎酷似白芷。捣根汁，日煎作饼者为上，截根穿曝干者为次。体性极臭，而能止臭，亦为奇物也。（新附）

　　卷第十

　　大黄

