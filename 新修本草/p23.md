<!-- { "loadSidebar": true } -->
　　将军，味苦，寒、大寒，无毒。主下瘀血，血闭，寒热，破症瘕积聚，留饮宿食，荡涤肠胃，推陈致新，通利水谷，调中化食，安和五脏。平胃下气，除痰实，肠间结热，心腹胀满，女子痛，诸老血留结。一名黄良。

　　生河西山谷及陇西。二月、八月采根，火干。

　　得芍药、黄芩、牡蛎、细辛、茯苓疗惊恚怒，心下悸气。得硝石、紫石英、桃仁疗女子血闭。黄芩为之使。今采益州北部汶山及西山者，虽非河西、陇西，好者犹作紫地锦色，味甚苦涩，色至浓黑。西川阴干者胜。北部晒干，亦有火干者，皮小焦不如，而耐蛀堪久。此药至劲利，粗者便不中服，最为俗方所重。道家时用以去痰疾，非养性所须也。将军之号，当取其骏快矣。

　　〔谨案〕大黄性湿润，而易壤蛀，火干乃佳。二月、八月日不烈，恐不时燥，即不堪矣。叶、子、茎并似羊蹄，但粗长而浓，其根细者，亦似宿羊蹄，大者乃如碗，长二尺。作时烧石使热，横寸截着石上爆之，一日微燥，乃绳穿晾之，至干为佳。幽、并以北渐细，气力不如蜀中者。今出宕州、凉州、西羌、蜀地皆有。其茎味酸，堪生啖，亦以解热，多食不利人。陶称蜀地者不及陇西，误矣。

　　卷第十

　　桔梗

　　味辛、苦，微温，有小毒。主胸胁痛如刀刺，腹满，肠鸣幽幽，惊恐悸气。利五脏肠胃，补血气，除寒热风痹，温中消谷，疗喉咽痛，下蛊毒。一名利如，一名房图，一名白药，一名梗草，一名荠 ，生嵩高山谷及宛朐。二、八月采根，曝干。

　　节皮为之使。得牡蛎、远志疗恚怒，得硝石、石膏疗伤寒。畏白芨、龙眼、龙胆。近道处处有，叶名隐忍。二、三月生，可煮食之。桔梗疗蛊毒甚验。俗方用此，乃名荠 。今别有荠 ，能解药毒，所谓乱人参者便是，非此桔梗，而叶甚相似。但荠 叶下光明、滑泽，无毛为异，叶生又不如人参相对者尔。

　　〔谨案〕人参，苗似五加阔短，茎圆，有三、四丫，丫头有五叶。陶引荠 乱人参，谬矣。且荠 、桔梗，又有叶差互者，亦有叶三、四对者，皆一茎直上，叶既相乱，惟以根有心、无心为别尔。

　　卷第十

　　甘遂

　　味苦、甘，寒、大寒，有毒。主大腹疝瘕，腹满，面目浮肿，留饮宿食，破症坚积聚，利水谷道，下五水，散膀胱留热，皮中痞，热气肿满。一名主田，一名甘 ，一名陵 ，一名川谷。二月采根，阴干。

　　瓜蒂为之使，恶远志，反甘草。中山在代郡。先第一本出太山，江东比来用京口者，大不相似。赤皮者胜，白皮都下亦有，名草甘遂，殊恶，盖谓膺伪草耳，非言草石之草也。

　　〔谨案〕所谓草甘遂者，乃蚤休也，疗体全别。真甘遂苗似泽漆，草甘遂苗一茎，茎端六、七叶，如蓖麻、鬼臼叶等。生食一升，亦不能利，大疗痈疽蛇毒。且真甘遂皆以皮赤肉白，作连珠实重者良。亦无皮白者，皮白乃是蚤休，俗名重台也。

　　卷第十

　　葶苈

　　味辛、苦，寒、大寒，无毒。主症瘕积聚结气，饮食寒热，破坚逐邪，通利水道，下膀胱水，腹留热气，皮间邪水上出，面目浮肿，身暴中风热痱痒，利小腹。久服令人虚。一名大室，一名大适，一名丁历，一名 蒿。生 城平泽及田野。立夏后采实，阴干。

　　得酒良，榆皮为之使，恶僵蚕、石龙芮。出彭城者最胜，今近道亦有。母即公荠，子细黄至苦，用之当熬也。

　　卷第十

　　芫华

　　味辛、苦，温、微温，有小毒。主咳逆上气，喉鸣喘，咽肿，短气，蛊毒，鬼疟，疝瘕，痈水，喜唾，水肿，五水在五脏皮肤，及腰痛，下寒毒、肉毒。久服令人虚。一名去水，一名毒鱼，一名牡芫。其根名蜀桑根，疗疥疮，可用毒鱼。生淮源川谷。三月三日采花，阴干。

　　决明子为之使，反甘草。近道处处有，用之微熬，不可近眼。

　　卷第十

　　泽漆

　　味苦、辛，微寒，无毒。主皮肤热，大腹水气，四肢面目浮肿，丈夫阴气不足。利大小肠，明目，轻身。一名漆茎，大戟苗也。生太山川泽。三月三日、七月七日采茎叶，阴干。

　　小豆为之使，恶薯蓣。是大戟苗，生时摘叶有白汁，故名泽漆，亦能啮人肉。

　　卷第十

　　大戟

　　味苦、甘，寒、大寒，有小毒。主蛊毒，十二水，腹满急痛，积聚，中风，皮肤疼痛，吐汗，利大小肠。一名邛钜。生常山。十二月采根，阴干。

　　反甘草，畏菖蒲、芦草、鼠屎。近道处处有，至猥贱也。

　　卷第十

　　荛华

　　味苦、辛，寒、微寒，有毒。主伤寒，温疟，下十二水，破积聚，大坚，症瘕，荡涤肠胃中留癖，饮食，寒热邪气，利水道。疗痰饮咳嗽。生咸阳川谷及河南中牟。六月采花，阴干中牟者，平时惟从河上来，形似芫花而极细，白色。比来隔绝，殆不可得。

　　〔谨案〕此药苗似胡荽，茎无刺，花细，黄色，四月、五月收，与芫花全不相似也。

　　卷第十

　　旋复花

　　味咸、甘，温、微温、冷利，有小毒。主结气胁下满，惊悸，除水，去五脏间寒热，补中下气。消胸上痰结，唾如胶漆，心胁淡水，膀胱留饮，风气湿痹，皮间死肉，目中眵 ，利大肠，通血脉，益色泽。

　　一名金沸草，一名盛椹，一名戴椹。根，主风温。生平泽川泽。五月采花，晒干，二十日成。

　　出近道下湿地，似菊花而大。又别有旋 根，乃出河南来，北国亦有，形似芎 ，唯合旋膏用之，余无所入也，非此旋复花根也。

　　〔谨案〕旋 根在上品，陶云：苗似姜，根似高良姜而细，证是旋 根，今复道从北国来，似芎 ，与高良姜全无仿佛尔。

　　卷第十

　　钩吻

　　味辛，温，有大毒。主金创乳 ，中恶风，咳逆上气，水肿，杀鬼疰蛊毒。破症积，除脚膝痹痛，四肢拘挛，恶疮疥虫，杀鸟兽。一名野葛。折之青烟出者名固活。甚热，不入汤。生秦钩吻，味辛。疗喉痹，咽中寒，声变，咳逆气，温中。一名除辛，一名毒根。生寒石山，二月、八月采。

　　半夏为之使，恶黄芩。五符中亦云，钩吻是野葛，言其入口能钩人喉吻，或言吻作挽字，牵言，乃是两物。野葛是根，状如牡丹，所生处亦有毒，飞鸟不得集之，今人用合膏服之无嫌。

　　钩吻别是一草，叶似黄精而茎紫，当心抽花，黄色，初生既极类黄精，故以为杀生之对也。或云钩吻是毛茛，此《本经》及后说皆参错不同，未详定云何？又有一物名阴命，赤色，着木悬其子，生山海中，最有大毒，入口即杀人。

　　〔谨案〕野葛生桂州以南，村墟闾巷间皆有，彼人通名钩吻，亦谓苗名钩吻、根名野葛。蔓生。人自求死者，取挪使汁出，掬水饮，半日即死，而羊食其苗大肥。物有相伏如此，若巴豆鼠食则肥也。陶云飞鸟不得集之，妄矣，其野葛以时新采者，皮白骨黄，宿根似地骨，嫩根如汉中防己，皮节断者良。正与白花藤根相类，不深别者，颇亦惑之。其新取者，折之无尘气，经年以后，则有尘起，根骨似枸杞，有细孔久者，折之，则尘气从孔中出，令折枸杞根亦然。经言折之青烟起者名固活为良，此亦不达之言也。且黄精直生，如龙胆、泽漆，两叶或四、五叶相对，钩吻蔓生，叶如柳叶。

　　《博物志》云：钩吻叶似凫葵，并非黄精之类。毛茛是有毛，石龙芮何干钩吻？秦中遍访元无物，乃文外浪说耳。

　　卷第十

　　藜芦

　　味辛、苦，寒、微寒，有毒。主蛊毒，咳逆，泄痢，肠 ，头疡，疥瘙，恶疮，杀诸虫毒，去死肌。疗 逆，喉痹不通，鼻中息肉，马刀，烘疮。不入汤。一名葱苒，一名葱 ，一名山葱。生太山山谷。三月采根，阴干。

　　黄连为之使，反细辛、芍药、五参，恶大黄。近道处处有。根下极似葱而多毛。用之止剔取根，微炙之。

　　卷第十

　　赭魁

　　味甘，平，无毒。主心腹积聚，除三虫。生山谷，二月采。

　　状如小芋子，肉白皮黄，近道亦有。

　　〔谨案〕赭魁，大者如斗，小者如升，叶似杜衡，蔓所说者，乃土卵尔，不堪药用。梁、汉人名为黄独，蒸食之，非赭魁也。

　　卷第十

　　及己

　　味苦，平，有毒。主诸恶疮，疥痂， 蚀，及牛马诸疮。

　　今人多用以合疗疥膏，甚验也。

　　〔谨案〕此草一茎，茎头四叶，叶隙着白花，好生山谷阴虚软地，根似细辛而黑，有毒，入口使人吐，而今以当杜衡非也。疥瘙必须用之。

　　卷第十

　　乌头

　　味辛、甘、温、大热，有大毒。主中风，恶风，洗洗出汗，除寒湿痹，咳逆上气，破积聚寒热。消胸上痰冷，食不下，心腹冷疾，脐间痛，肩胛痛不可俯仰，目中痛不可力视。又堕禽兽。射罔，味苦，有大毒。

　　疗尸疰症坚，及头中风痹痛。一名奚毒，一名即子，一名乌喙。乌喙，味辛，微温，有大毒。

　　主风湿，丈夫肾湿，阴囊痒，寒热历节，掣引腰痛，不能步行，痈肿脓结。又堕胎。生朗陵川谷。正月、二月采，阴干。长三寸以上为天雄。

　　莽草为之使，反半夏、栝蒌、贝母、白蔹、白芨，恶藜芦。

　　今采用四月乌头与附子同根，春状如牛角，名乌喙，喙即鸟之口也〔谨案也。此物同苗或有三歧者，然两歧者少。纵天雄、附子有两歧者，仍依本名。如乌头有两歧，即名乌喙，天雄、附子若有两歧者，复云何名之？

　　卷第十

　　天雄

　　味辛、甘，温、大温，有大毒。主大风，寒湿痹，历节痛，拘挛缓急，破积聚，邪气，金创，强筋骨，轻身，健行。

　　疗头面风去来疼痛，心腹结积，关节重，不能行步，除骨间痛，长作不倦，又堕胎。一名白幕。

　　生少室山谷。二月采根，阴干。

　　远志为之使，恶腐婢。今采用八月中旬。天雄似附子，细而长者便是，长者乃至三、四寸许，此与乌头、附子三种，本并出建平，谓为三建。今宜都 山最好，谓为西建。钱塘间者相似，故曰西水犹胜东白也。

　　其用灰杀之时，有冰强者并不佳。

