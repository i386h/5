<!-- { "loadSidebar": true } -->
　　〔谨案〕天雄、附子、乌头等，并以蜀道绵州、龙州出者佳。余处纵有造得者，气力劣弱，都不相似。江南来者，全不堪用。陶以三物俱出建平故名之，非也。按国语置堇于肉，注云乌头也。《尔雅》云：芨，堇草。郭注云：乌头苗也，此物本出蜀汉，其本名堇，今讹为建，遂以建平释之。又石龙芮叶似堇草，故名水堇。今复说为水茛，亦作建音，此岂复生建平耶言《本草音义》亦论之。天雄、附子、侧子并同用八月采造。其乌头四月上旬，今云二月采，恐非时也。

　　卷第十

　　附子

　　味辛、甘，温、大热，有大毒。主风寒咳逆，邪气，温中，金创，破症坚积聚，血瘕，寒湿 ，拘挛膝痛，不能行走。疗脚疼冷弱，腰脊风寒，心腹冷痛，霍乱转筋，下痢赤白，坚肌骨，强阴。又堕胎，为百药长。生犍为山谷及广汉。八月采为附子，春采为乌头。

　　地胆为之使，恶蜈蚣，畏防风、黑豆、甘草、黄 、人参、乌韭。附子以八月上旬采也，八热灰炮令拆，勿过焦，惟姜附汤生用之。俗方动用附子，皆须甘草，或人参、干姜相配者，正以制其毒故也。

　　卷第十

　　侧子

　　味辛，大热，有大毒。主痈肿，风痹历节，腰脚疼冷，寒热鼠 。又堕胎。

　　此即附子边角之大者，脱取之，昔时不用，比来医家以疗香港脚多验。凡此三建，俗中乃是同根，而《本经》分生三处，当各有所宜故也。方云：少室天雄，朗陵乌头，皆称本土，今则无别矣。少室山连嵩高，朗陵县属豫州，汝南郡今在北国。

　　〔谨案〕侧子，只是乌头下共附子、天雄同生，小者侧子，与附子皆非正生，谓从乌头旁出也。以小者为侧子，大者为附子，今称附子角为侧子，理必不然。若当阳以下，江左及山南嵩高、齐、鲁间，附子时复有角如大豆许。

　　夔州以上剑南所出者，附子之角，曾微黍粟，持此为用，诚亦难充。比来京下，皆用细附子有效，未尝取角，若然，方须八角附子，应言八角侧子，言取角用，不近人情也。

　　卷第十

　　羊踯躅

　　味辛，温，有大毒。主贼风在皮肤中淫痛，温疟，恶毒，诸痹。邪气，鬼疰，蛊毒。一名玉支。生太行山谷及淮南山。三月采花，阴干。

　　今近道诸山皆有之。花黄似鹿葱，羊误食其叶，踯躅而死，故以为名。不可近眼。

　　〔谨案于栀子注中云：是踯躅，子名玉支，非也。花亦不似鹿葱，正似旋 花黄色也。

　　卷第十

　　茵芋

　　味苦，温、微温，有毒。主五脏邪气，心腹寒热，羸瘦，如疟状，发作有时，诸关节风湿痹痛。疗久风湿走四肢，脚弱。一名芫草，一名卑共。生太山川谷。三月三日采叶，阴干。

　　好者出彭城，今近道亦有。茎叶状如莽草而细软耳，取用之皆连细茎。方用甚稀，惟以合疗风酒散用之。

　　卷第十

　　射干

　　味苦，平，微温，有毒。主咳逆上气，喉痹咽痛，不得消息，散结气，腹中邪逆，食饮大热。疗老血在心肝脾间，咳唾、言语气臭，散胸中热气。久服令人虚。一名乌扇，一名乌蒲一名草姜。生南阳川谷，生田野。三月三日采根，阴干。

　　此即是乌 根，庭坛多种之，黄色，亦疗毒肿。方多作夜干字，今射亦作夜音，乃言其叶是鸢尾，而复有鸢头，此盖相似尔，恐非。乌 ，即其叶名矣。又别有射干，相似而花白茎长，似射人之执竿者。故阮公诗云：射干临增城。此不入药用，根亦无块，惟有其质。

　　〔谨案根即鸢头也。陶说由跋，都论此耳。

　　卷第十

　　鸢尾

　　味苦，平，有毒。主蛊毒，邪气，鬼疰诸毒，破症瘕积聚大水，下三虫。疗头眩，杀鬼魅。一名乌园。生九嶷山谷，五月采。

　　方家皆云，是夜干苗，无鸢尾之名，主疗亦异，此当别一种物。方亦有用，鸢头者即应是其根，疗体相似，而本草不显之。

　　〔谨案〕此草叶似夜干而阔短，不抽长茎，花紫碧色，根有小毒，嚼之戟人咽喉，与夜干全别。人家亦种，所在有之。夜干花红，抽茎长，根黄有臼。今陶云由跋，正说鸢尾根茎也。

　　卷第十

　　贯众

　　味苦，微寒，有毒。主腹中邪热气，诸毒，杀三虫。去寸白，破症瘕，除头风，止金创。

　　花疗恶疮，令人泄。一名贯节，一名贯渠，一名百头，一名虎卷，一名扁苻，一名伯萍，一名乐藻，此谓草鸱头。生玄山山谷及宛朐又少室。二月、八月采根，阴干。

　　菌为之使。近道亦有，叶如大蕨，其根形色毛芒全似老鸱头，故呼为草鸱头也。

　　卷第十

　　半夏

　　味辛，平、生微寒、熟温，有毒。主伤寒寒热，心下坚，下气，喉咽肿痛，头眩，胸胀，咳腹胸中膈痰热满结，咳嗽上气，心下急痛坚痞，时气呕逆，消痈肿，胎堕，疗痿黄，悦泽面目。生令人吐，熟令人下。用之汤洗，令滑尽。一名地文，一名水玉，一名守田，一名示姑。生槐里川谷。五月、八月采根，曝干。

　　射干为之使，恶皂荚，畏雄黄、生姜、干姜、秦皮、龟甲，反乌头。槐里属扶风，今第一白者为佳，不厌陈久，用之皆汤洗十许过，令滑尽，不尔戟人咽喉。方中有半夏，必须生姜者，亦以制其毒故也。

　　〔谨案〕半夏所在皆有，生泽中者，名羊眼来互相用，功状殊异，问南人说：苗三事混淆，陶竟不识。

　　卷第十

　　由跋根

　　主毒肿结热。

　　本出始兴，今都下亦种之。状如乌 而布地，花紫色，根似附子，苦酒摩涂肿，亦效，不入余药。

　　〔谨案〕由跋根，寻陶所注，乃是鸢尾根，即鸢头也。由跋今南人以为半夏，顿尔乖越，非惟不识半夏，亦不知由跋与鸢尾耳。

　　卷第十

　　虎掌

　　味苦，温、微寒，有大毒。主心痛，寒热结气，积聚伏梁，伤筋痿拘缓，利水道。除阴下湿，风眩。生汉中山谷及宛朐。二月、八月采，阴干。

　　蜀漆为之使，恶莽草。近道亦有，极似半夏，但皆大，四边有子如虎掌。今用多破之，或三、四片耳，方药亦不正用也。

　　〔谨案〕此药，是由跋宿者，其苗一茎，茎头一叶，枝丫夹茎。根大者如拳，小者若卵，都似扁柿，四畔有圆牙，看如虎掌，故有此名。其由跋是新根，犹大于半夏二、三倍，但四畔无子牙耳。陶云虎掌似半夏，也即由跋，以由跋为半夏，释

　　卷第十

　　莨菪子

　　味苦、甘，寒，有毒。主齿痛出虫，肉痹拘急，使人健行见鬼。疗癫狂风痫，颠倒拘挛。

　　多走及奔马，强志，益力，通神。一名横唐，一名行唐。生海滨川谷及雍州。五月采子。

　　今处处亦有。子形颇似五味核而极小。惟入疗癫狂方用，寻此乃不可多食过剂耳。久服自无嫌，通神健行，足为大益，而《仙经》不见用之，今方家多作莨 也。

　　卷第十

　　蜀漆

　　味辛，平、微温，有毒。主疟及咳逆寒热，腹中症坚，痞结，积聚，邪气，蛊毒，鬼疰。

　　疗江林山川谷，生蜀汉中，恒山苗也。五月采叶，阴干。

　　栝蒌为之使，恶贯众。犹是恒山苗，而所出又异者，江林山即益州江阳山名，故是同处尔。彼人采，仍萦结作丸，得时燥者，佳矣。

　　〔谨案〕此草晒干，微萎则把束曝使燥，色青白堪用，若阴干便黑烂郁坏矣。陶云作丸，此乃 饼，非蜀漆也。

　　卷第十

　　恒山

　　味苦、辛，寒、微寒，有毒。主伤寒寒热，热发温疟，鬼毒，胸中痰结吐逆。疗鬼蛊往来，水胀，洒洒恶寒，鼠 。

　　一名互草。生益州川谷及汉中。八月采根，阴干。

　　畏玉札。出宜都、建平，细实黄者，呼为鸡骨恒山，用最胜。

　　〔谨案〕恒山叶似茗狭长，茎花，青萼。五月结实，青圆。三子为房。生山谷间，高者不过三、四尺。

　　卷第十

　　青葙子

　　味苦，微寒，无毒。主邪气，皮肤中热，风瘙身痒，杀三虫。恶疮、疥虱、痔蚀，下部KT唇口青。一名草蒿，一名萋蒿。生平谷道旁。三月采茎叶，阴干。五月、六月采子。

　　处处有。似麦闸极花，其子甚细。后又有草蒿，别本亦作草 。今主疗殊相类，形名又相似，极多足为疑，而实两种也。

　　〔谨案〕此草，苗高尺许，叶细软，花紫白色，实作角，子黑而扁光，似苋实而大，生下湿地，四月、五月采。荆襄人名为昆仑草，捣汁单服，大疗温疠KT 也。

　　卷第十

　　牙子

　　味苦、酸，寒，有毒。主邪气热气，疥瘙恶疡疮痔，去白虫。一名野狼牙，一名野狼齿，一名野狼子，一名犬牙。生淮方川谷及宛朐。八月采根，曝干。中湿腐烂生衣者，杀人。

　　芜荑为之使，恶地榆、枣肌。近道处处有，其根牙亦似兽之牙齿也。

　　卷第十

　　白蔹

　　味苦、甘，平、微寒，无毒。主痈肿疽疮，散结气，止痛，除热目中赤，小儿惊痫，温疟杀火毒。一名兔核，一名白草，一名白根，一名昆仑。生衡山山谷。二月、八月采根，曝干。

　　代赭为之使，反乌头。近道处处有之，作藤生，根如白芷，破片以竹穿之，晒干。生取根捣，敷痈肿亦效。

　　〔谨案〕此根，似天门冬，一株下有十许根，皮赤黑，肉白，如芍药，殊

　　卷第十

　　白芨

　　味苦、辛，平、微寒，无毒。主痈肿，恶疮，败疽，伤阴，死肌，胃中邪气，贼风鬼击，痱一名甘根，一名连及草。生北山川谷及宛朐及越山。

　　紫石英为之使，恶理石，畏李核、杏仁。近道处处有之。叶似杜若，根形似菱米，节间有毛。方用亦希，可以作糊。

　　〔谨案〕此物，山野人患手足皲拆，嚼以涂之有效。

　　卷第十

　　蛇全

　　味苦，微寒，无毒。主惊痫，寒热，邪气，除热，金疮，疽痔，鼠 ，恶疮，头疡。疗心腹邪气，腹痛，湿痹，养胎，利小儿。一名蛇衔。生益州山谷。八月采，阴干。

　　即是蛇衔，蛇衔有两种，并生石上。当用细叶黄花者，处处有之。亦生黄土地，不必皆生石上也。

　　〔谨案〕全字乃是合字。陶见误本。宜改为含。含、衔义同，见古本草也。

　　卷第十

　　草蒿

　　味苦，寒，无毒。主疥瘙痂痒恶疮，杀虱，留热在骨节间，明目。一名青蒿，一名方溃。

　　生处处有之，即今青蒿，人亦取杂香菜食之。

　　〔谨案〕此蒿，生挪敷金疮，大止血、生肉，止

　　卷第十

　　菌

　　味咸、甘，平、微温，有小毒。主心痛，温中，去长虫白癣蛲虫，蛇螫毒，症瘕诸虫。

