<!-- { "loadSidebar": true } -->
　　疽蜗，去蛔虫、寸白，恶疮。

　　一名 芦。生东海池泽及渤海章武。八月采，阴干。

　　得酒良，畏鸡子。出北来，此亦无有，形状似菌。云鹳屎所化生，一名鹳菌。单末之，猪肉和食，可以遣蛔虫。

　　〔谨案〕 菌，今出渤海芦苇泽中，咸卤地自然有此菌尔，亦非是轻虚，表襄相似，与众菌不同，疗蛔虫有效。

　　卷第十一

　　连翘

　　味苦，平，无毒。主寒热，鼠 ，瘰 ，痈肿，恶疮，瘿瘤，结热，蛊毒。去白虫。一名异翘，一名兰华，一名折根，一名轵，一名三廉。生太山山谷。八月采，阴干。

　　处处有，今用茎连花实也。

　　〔谨案〕此物有两种：大翘、小翘。大翘叶狭长如水苏，花黄可爱，生下湿地，着子似椿实之未开者，作房，翘出众草；其小翘生岗原之上，叶花实皆似大翘而小细，山南人并用之。今京下惟用大翘子，不用茎花也。

　　卷第十一

　　白头翁

　　味苦，温，无毒、有毒。主温疟狂易寒热，症瘕积聚，瘿气，逐血，止痛，疗金疮，鼻衄使者，一名奈何草。生高山山谷及田野，四月采。

　　处处有。近根处有白茸，状似人白头，故以为名。方用亦疗毒痢。

　　〔谨案〕其叶似芍药而大，抽一茎。茎头一花，紫色，似木堇花。实，大者如鸡子，白毛寸余，皆披下似纛头，正似言近根有白茸，陶似不识。

　　太常所贮蔓生者，乃是女萎。其白头翁根，甚疗毒痢，似续断而扁。

　　卷第十一

　　茹

　　味辛、酸，寒、微寒，有小毒。主蚀恶肉败疮死肌，杀疥虫，排脓恶血，除大风热气，善忘不乐。去热痹，破症瘕，除息肉。一名屈据，一名离娄。生代郡川谷。五月采根，阴干。黑甘草为之使，恶麦门冬。今第一出高丽，色黄。初断时汁出凝黑如漆，故云漆头。次出近道，名草 茹，色白，皆烧铁烁头令黑，以当漆头，非真也。叶似大戟，花黄，二月便生。根

　　卷第十一

　　苦

　　微寒。主面目通身漆疮。

　　处处有之，伧人取茎生食之。五月五日采，曝干，烧作灰，以疗金疮，甚验。

　　〔谨案〕今

　　卷第十一

　　羊桃

　　味苦，寒，有毒。主 热，身暴赤色，风水积聚，恶疡，除小儿热。去五脏五水，大腹，利一名鬼桃，一名羊肠，一名苌楚，一名御弋，一名铫弋。生山林川谷及生田野，二月采，阴干。

　　山野多有，甚似家桃，又非山桃。子小细，苦不堪啖，花甚赤。《诗》云隰有苌楚者，即〔谨案〕此物，多生沟渠隍堑之间，人取煮以洗风痒及诸疮肿，极效。剑南人名细子根也。

　　卷第十一

　　羊蹄

　　味苦，寒，无毒。主头秃疥瘙，除热，女子阴蚀。浸淫，疽痔，杀虫。一名东方宿，一名蓄。生陈留川泽。

　　今人呼名秃菜，即是蓄音之讹。《诗》云言采其蓄。又一种极相似而味酸，呼为酸模，根亦疗疥也。

　　〔谨案〕实，味苦、涩，平，无毒。主赤白杂痢。根，味辛、苦，有小毒。万华方云：疗虫毒，今山野平泽处处有之。

　　卷第十一

　　鹿藿

　　味苦，平，无毒。主蛊毒，女子腰腹痛不乐，肠痈，瘰 ，疡气。生汶山山谷。

　　药方不复用，人亦罕识。葛根之苗，又一名鹿藿。

　　〔谨案〕此草，所在有之，苗似豌豆，有蔓而长大，人取以为菜，亦微有豆气，名为鹿豆也。

　　卷第十一

　　牛扁

　　味苦，微寒，无毒。主身皮疮热气，可作浴汤。杀牛虱小虫，又疗牛病。生桂阳川谷。

　　今人不复识此，牛疫代代不无用之。既要牛医家应用，而亦无知者。

　　〔谨案〕此药，似三堇、石龙芮等，根如秦艽而细。生平泽下湿地，田野人名为牛扁。疗牛虱甚效。太常贮名扁特，或名扁毒。

　　卷第十一

　　陆英

　　味苦，寒，无毒。主骨间诸痹，四肢拘挛疼酸，膝寒痛，阴痿，短气不足，脚肿。生熊耳川谷及冤句，立秋采。

　　〔谨案〕此即蒴 是也。后人不识，浪出蒴 条。此叶似芹及接骨花，亦一类，故芹名水英，此名陆英，接骨树名木英，此三英也。花叶并相似。

　　卷第十一

　　荩草

　　味苦，平，无毒。主久咳上气喘逆，久寒惊悸，痂疥白秃疡气，杀皮肤小虫。可以染黄作金色。生青衣川谷，九月、十月采。

　　畏鼠妇。青衣在益州西。

　　〔谨案〕此草叶似竹而细薄，茎亦圆小。生平泽溪涧之侧，荆襄人煮以染黄，色极鲜好。

　　洗疮有效。俗名绿蓐草。《尔雅》云：所谓王刍者也。

　　卷第十一

　　夏枯草

　　味苦、辛，寒，无毒。主寒热、瘰 、鼠 、头疮，破症，散瘿结气，脚肿湿痹，轻身。

　　一名夕句，一名乃东，一名燕面。生蜀郡川谷，四月采。

　　土瓜为之使，〔谨案〕此草，生平泽，叶似旋复，首春即生，四月穗出，其花紫白似丹参花，五月便枯。处处有之。

　　卷第十一

　　乌韭

　　味甘，寒，无毒。主皮肤往来寒热，利小肠膀胱气。疗黄胆，金疮内塞，补中益气，好颜垣衣亦名乌韭，而为疗异，非是此种类也。

　　〔谨案〕此物，即石衣也，亦曰石苔，又名石发，生岩石阴不见日处，与卷柏相类也。

　　卷第十一

　　蚤休

　　味苦，微寒，有毒。主惊痫，摇头弄舌，热气在腹中，癫疾，痈疮阴蚀，下三虫，去蛇毒。一名蚩休。生山阳川谷及宛朐。

　　〔谨案〕今谓重楼者是也。一名重台，南人名草甘遂，苗似王孙、鬼臼等，有二、三层。根如肥大菖蒲，细肌脆白，醋摩疗痈肿，敷蛇毒，有效。

　　卷第十一

　　虎杖根

　　微温。主通利月水，破留血症结。

　　田野甚多此，状如大马蓼，茎斑而叶圆。极主暴瘕，酒渍根服之也。

　　卷第十一

　　石长生

　　味咸、苦，微寒，有毒。主寒热恶疮大热，辟鬼气不祥。下三虫。一名丹草。生咸阳山谷。

　　俗中虽时有采者，方药亦不复用。近道亦有，是细细草叶，花紫色尔。南中多生石岩下，叶如光漆，高尺余，不与余草杂也。

　　〔谨案〕今市人用KT 筋草为之，叶似青葙，茎细劲紫色，今太常用者是也。

　　卷第十一

　　鼠尾草

　　味苦，微寒，无毒。主鼠 寒热，下痢脓血不止。白花者主白下，赤花者主赤下。一名，一名陵翘。生平泽中。

　　四月采叶，七月采花，阴干。田野甚多，人采作滋染皂。又用疗下服之。今人亦用作饮。

　　卷第十一

　　马鞭草

　　主下部KT 疮。

　　村墟陌甚多。茎似细辛，花紫色，叶微似蓬蒿也。

　　〔谨案〕苗似野狼牙及茺蔚，抽三、四穗、紫花，似车前，穗类鞭鞘，故名马鞭，都不似蓬蒿也。

　　卷第十一

　　马勃

　　味辛、平、无毒。主恶疮马疥。一名马庀。生园中久腐处。

　　俗人呼为马屁勃，紫色虚软，状如狗肺，弹之粉出，敷诸疮用之，甚良也。

　　卷第十一

　　鸡肠草

　　主毒肿，止小便利。

　　人家园庭亦有此草，小儿取挪汁，以捋蜘蛛网，至粘；可掇蝉，疗蠼 溺也。

　　〔谨案〕此此条，宜除之。

　　卷第十一

　　蛇莓汁

　　大寒。主胸腹大热不止。

　　园野亦多。子赤色、极似莓，而不堪啖，人亦无服此为药者。疗溪毒、射工、伤寒大热，甚

　　卷第十一

　　苎根

　　寒。主小儿赤丹。其渍苎汁，疗渴。

　　即今绩苎尔。又有山苎，亦相似，可入用也。

　　〔谨案〕《别录》云：根安胎，贴热丹毒肿，有效。沤苎汁，主消渴也。

　　卷第十一

　　菰根

　　大寒。主肠胃痼热，消渴，止小便利。菰根亦如芦根，冷利复甚也。

　　卷第十一

　　野狼跋子

　　有小毒。主恶疮、蜗疥，杀虫鱼。

　　出交广，形扁扁尔。捣以杂米，投水中，鱼无大小，皆浮出而死。人用苦酒摩，疗疥亦效。

　　〔谨案〕此今京下呼黄环子为之，亦谓度谷，一名就葛。陶云出交广，今交广送入太常正是黄环子，非余物尔。

　　卷第十一

　　蒴

　　味酸，温，有毒。主风瘙瘾疹，身痒、湿痹，可作浴汤。一名堇草，一名芨。生田野。

　　春夏采叶，秋冬采茎、根。

　　田野墟村中甚多，绝疗风痹痒痛，多用薄洗，不堪入服，亦有酒渍根，稍饮之者。

　　〔谨案《尔雅》云：芨，堇草。郭注云：乌头苗也。检三堇别名，又无此者。蜀人谓乌头苗为堇草。

　　陶引此条，不知所出处。

　　《药对》及古方无蒴 ，惟言陆英也。

　　卷第十一

　　弓弩弦

　　主难产，胞衣不出。

　　产难取弓弩弦以缚腰；及烧弩牙，令赤，内酒中饮之，皆取发放快速之义也。

　　卷第十一

　　舂杵头细糠

　　主卒噎。

　　食猝噎不下，刮取含之，即去，亦是舂捣义尔。天下事理，多有相影响如此也。

　　卷第十一

　　败蒲席

　　平。主筋溢、恶疮。

　　烧之蒲席，惟舡家用，状如蒲帆尔。人家所用席，皆是莞草；而荐多是蒲。方家有用也。

　　〔谨案〕席、荐一也，皆人卧之，以得人气为佳也。青、齐间人，谓蒲荐为蒲席，亦曰蒲盖，谓作者为荐尔。山南、江左机上织者为席，席下重浓者为荐。如经所说，当以人卧久者为佳，不论荐、席也。

　　卷第十一

　　败船茹

　　平。主妇人崩中，吐痢血不止。

　　此是大 （步典切） （他盍切）刮竹菇，以 （直萌切）漏处者，取干煮之，亦烧作屑服之。

　　卷第十一

　　败鼓皮

　　平。主中蛊毒。

　　此用穿败者，烧作屑水和服之。病患即唤蛊主姓名，仍往令其呼取蛊便瘥。白 荷亦然。

　　卷第十一

　　败天公

　　平。主鬼疰精魅。

　　此是人所戴竹笠之败者也，取上竹烧，酒服之。

　　卷第十一

　　半天河

　　微寒。主鬼疰、狂、邪气、恶毒。

　　此竹篱头水也，及空树中水皆可饮，并洗诸疮用之。

　　卷第十一

　　地浆

　　寒。主解中毒烦闷。

　　此掘地作坎，以水沃其中，搅令浊，俄顷取之，以解中诸毒。山中有毒菌，人不识，煮食之，无不死。又枫树菌，食之令人笑不止，惟饮土浆皆瘥，余药不能救矣。

　　卷第十一

　　屋游

　　味甘，寒。主浮热在皮肤，往来寒热，利小肠膀胱气。生屋上阴处。八月、九月采。

