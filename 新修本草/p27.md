<!-- { "loadSidebar": true } -->
　　年久者，主小便不通，小便数难，阴肿，中恶，脱肛，淋沥，烧灰水服之。（新附）

　　卷第十二

　　茯苓

　　味甘，平，无毒。主胸胁逆气，忧恚、惊邪、恐悸，心下结痛，寒热，烦满，咳逆，止口焦舌干，利小便，止消渴，好唾，大腹淋沥，膈中淡水，水肿淋结，开胸腑，调脏气，伐肾邪，长阴，益气力，保神守中。久服安魂魄、养神、不饥、延年。一名茯菟。其有抱根者，名五劳、七伤，口干，止惊悸，多恚怒，善忘，开心益智，安魂魄，养精神。生太山山谷大松下。二月、八月采，阴干。

　　马间为之使。案药名无马间，或者马茎，声相近故也。得甘草、防风、芍药、紫石英、麦门冬共疗五脏。恶白蔹。

　　畏牡蒙、地榆、雄黄、秦胶、龟甲。今出郁州，彼土人乃故斫松作之，形多小，虚赤不佳。

　　自然成者，大如三、四升器，外皮黑细皱，内坚白，形如鸟兽龟鳖者，良。又复时燥则不水。作丸散者，皆先煮之两三沸，乃切，曝干。白色者补，赤色利，俗肠而开心。

　　调营而理胃，上品仙药也。善能断谷不饥。为药无朽蛀。

　　吾尝掘地得昔人所埋一块，计应卅许年，而色理无异，明其全不朽矣。其有衔松根对度者，为茯神，是其次茯苓后结一块也。仙方唯云茯苓，而无茯神。为疗既同，用之亦应无嫌。

　　〔谨马刀为茯苓使，无名马间者，间字草书，似刀字，写人不识，讹为间耳。陶不悟，云是马茎，谬矣。今大山亦有茯苓，白实而块小，不复采用。今第一出华山，形极粗大。雍州南山亦有，不如华山者。

　　卷第十二

　　琥珀

　　味甘，平，无毒。主安五脏，定魂魄，杀精魅邪鬼，消瘀血，通五淋。生永昌。

　　旧说云是松脂沦入地，千年所化，今烧之亦作松气。俗有琥珀中有一蜂，形色如生。《博物非实。此或当蜂为松脂所粘，因堕地沦没耳。有煮 鸡子及青鱼枕作者，并非真，唯以拾芥为验。俗中多带之辟恶。刮屑服，疗瘀血至验。《仙经》无正用，惟曲晨丹所须，以赤者为胜。今并从外国来，而出茯苓处永无有。不知出琥珀处，复有茯苓以否？〔谨案〕 ，味甘，平，无毒。古来相传云：松脂千年为茯苓，又千年为琥珀，又千年为 。然二物烧之，皆有松气，为用与琥珀同，补心安神，破血尤善。状似玄玉而轻，出西戎碛中得者，大则方尺，黑润而轻，烧作腥臭，高昌人名为木 ，谓玄玉为石 。洪州土石间得者，烧作松气，破血生肌，与琥珀同。见风拆破，不堪为器量。此二种及琥珀，或非松脂所为也。有此差舛，今略论之。

　　卷第十二

　　松脂

　　味苦、甘，温，无毒。主痈疽、恶疮，头疡、白秃，疥瘙、风气，安五脏，除热，胃中伏热，咽干，消渴，及风痹死肌。练之令白。其赤者主恶风痹，久服轻身，不老、延年。一名松膏，一名松肪。生大山山谷。六月采。松实，味苦，无毒温。主风痹，寒气，虚羸、少气，补不足。九月采，阴干。松叶，味苦，温。主风湿痹疮气，生毛发，安五脏，守中，不饥、延年。松节，温。主百节久风、风虚，脚痹、疼痛。松根白皮，主辟谷不饥。

　　采炼松脂法，并在服食方中，以桑灰汁苦酒煮辄，内寒水中数十过，白滑则可用。其有自流出者，乃胜于凿树及煮膏也。其实不可多得，唯叶止是断谷所宜尔。细切如粟，以水及面饮服之。亦有阴干捣为屑、丸服者。人患恶病，服此无不瘥。比来苦脚弱人，酿松节酒，亦皆愈。松柏皆有脂润，又凌冬不凋，理为佳物，但人多轻忽近易之耳。

　　〔谨案〕松花，名松黄，拂取似蒲黄，正尔酒服轻身，疗病云胜皮、叶及脂。其子味甚甘，经直云味苦，非也。松取枝烧其上，下承取汁名 ，主牛马疮疥为佳。树皮绿衣名艾纳，合和诸香烧之，其烟团

　　卷第十二

　　柏实

　　味甘，平，无毒。主惊悸，安五脏，益气，除风湿痹。疗恍惚、虚损，吸吸历节，腰中重痛，益血，止汗。久服令人润泽、美色，耳目聪明，不饥、不老，轻身、延年。生太山山谷。

　　柏叶尤良。柏叶，味苦，微温，无毒。主吐血，衄血，痢血，崩中，赤白，轻身益气，令人耐风寒，去湿痹，止饥。

　　四时各依方面采，阴干。柏白皮，主火灼，烂疮，长毛发。

　　牡蛎、桂、瓜子为之使，恶菊华、羊蹄、诸石及曲。柏叶、实亦为服食所重，炼饵别有法。柏处处有，当以太山为佳，并忌取冢墓上也。虽四时俱有，而秋夏为好，其脂亦入用。此云恶曲，人有以酿酒无妨，恐酒米相和，异单用也。

　　〔谨案〕柏枝节，煮以酿酒，主风痹、历节风。烧取 ，疗 疥及癞疮尤良。今子仁唯出陕州、宜州为胜。太山无复采者也。

　　卷第十二

　　菌桂

　　味辛，温，无毒。主百疾，养精神，和颜色，为诸药先聘通使。久服轻身不老，面生光华媚好，常如童子。生交趾、桂林山谷岩崖间。无骨，正圆如竹。立秋采。

　　交趾属交州，桂林属广州，而蜀都赋云：菌桂临崖。今俗中不见正圆如竹者，唯嫩枝破卷成圆，犹依桂用，恐非真菌桂也。《仙经》乃有用菌桂，云三重者良，则判非今桂矣，必当别是一物，应更研访。

　　〔谨案〕菌者，竹名；古方用筒桂者是，故云三重者良。其筒桂亦有二、三重卷者，叶似柿叶，中三道文，肌理紧薄如竹，大枝小枝皮俱是菌桂。然大枝皮不能重卷，味极淡薄，不入药用，今惟出韶州。

　　卷第十二

　　牡桂

　　味辛，温，无毒。主上气咳逆，结气，喉痹，吐吸，心痛，胁风，胁痛，温筋通脉，止烦出汗，利关节，补中益气，久服通神，轻身、不老。生南海山谷。南海郡即是广州。今俗用牡桂，状似桂而扁广殊薄，皮色黄，脂肉甚少，气如木兰，味亦类桂，不知当是别树，为复犹是桂生，有老宿者耳，亦所未究。

　　〔谨案〕《尔雅》云： ，木牡桂，即今木桂，及单名桂者，是也。此桂花子与菌桂同，唯叶倍长，大小枝皮俱名牡桂。

　　然大枝皮肌理粗虚如木兰，肉少味薄，不及小枝皮也。小枝皮肉多，半卷。中必皱起，味辛美。一名肉桂，一名桂枝，一名桂心。出融州、柳州、交州甚良。

　　卷第十二

　　桂

　　味甘、辛，大热，有毒。主温中，利肝肺气，心腹寒热，冷疾，霍乱，转筋，头痛、腰痛嗽、鼻 ，能堕胎，坚骨节，通血脉，理疏不足，宣导百药，无所畏，久服神仙，不老。生桂阳。二月、七、八月、十月采皮，阴干。

　　得人参、麦门冬、甘草、大黄、黄芩调中益气，得柴胡、紫石、干地黄疗吐逆。案《本经》唯有菌桂、牡桂，而无此桂，用体大同小异，今俗用便有三种。以半卷多脂者单名桂，入应。《仙经》乃并有三种桂，常服食，以葱涕合和云母蒸化为水者，正是此种耳。今出广州湛惠为好，湘州、始兴、桂阳县即是小桂，亦有，而不如广州者，交州、桂州者形段小，多脂肉，亦好。《经》云桂叶如柏叶，泽黑，皮黄心赤。齐武帝时，湘州送桂树，以植芳林苑中，今东山有山桂皮，气粗相类，而叶乖异，亦能凌冬，恐或者牡桂，时人多呼丹桂，正谓皮赤耳。北方今重此，每食辄须之。盖《礼》所云姜桂以为芬芳也。

　　〔谨案〕菌桂，叶似柿叶，中有纵文三道，表衷无毛而光泽。牡桂叶长尺许，陶云小桂，或言其叶小者。陶引《经》云：叶似柏叶，验之殊不相类，不知此言从何所出。今案桂有二种，唯皮稍不同，若菌桂老皮坚板无肉，全不堪用。其小枝皮薄卷，乃二、三重者，或名菌桂，或名筒桂。其牡桂嫩枝皮，名为肉桂，亦名桂枝。其老者，名牡桂，亦名木桂，得人参等良。本是菌桂，剩出单桂条，陶为深误矣。

　　卷第十二

　　杜仲

　　味辛、甘，平、温，无毒。主腰脊痛，补中，益精气，坚筋骨，强志，除阴下痒湿，小便余沥。脚中酸疼痛，不欲践地，久服轻身能老。一名思仙，一名思仲，一名木绵。生上虞山谷又上党及汉中。二月、五月、六月、九月采皮，阴干。

　　畏蛇蜕皮、玄参。上虞在豫州，虞、虢之虞，非会稽上虞县也。今用出建平、宜都者，状如浓朴，折之多白丝为佳。

　　用之薄削去上甲皮横理，切令丝断也。

　　卷第十二

　　枫香脂

　　一名白胶香，味辛、苦，平，无毒。

　　主瘾疹风痒、浮肿、齿痛。其树皮，味辛，平，有小毒，主水肿，下水气，煮汁用之。

　　所在大山皆有。

　　树高硕，叶三角，商、洛之间多有。五月斫树为坎，十一月采脂。（新附）

　　卷第十二

　　干漆

　　味辛，温，无毒、有毒。主绝伤，补中，续筋骨，填髓脑，安五脏，五缓六急，风寒湿痹，疗咳嗽，消瘀血，痞结，腰痛，女子疝瘕，利小肠，去蛔虫。生漆去长虫。久服轻身能老。生汉中川谷。夏至后采，干之。

　　半夏为之使，畏鸡子，今又忌油脂。今梁州漆最胜，益州亦有，广州漆性急易燥。其诸处漆桶上盖裹，自然有干者，状如蜂房，孔孔隔者为佳。生漆毒烈，人以鸡子白和服之，去虫。犹有啮肠胃者，畏漆人乃致死。外气亦能使身肉疮肿，自别有疗法。仙方用蟹消之为水，炼

　　卷第十二

　　蔓荆实

　　味苦、辛，微寒，平、温，无毒。主筋骨间寒热，湿痹，拘挛，明目，坚齿，利九窍，去白虫、长虫。主风头痛，脑鸣，目泪出。益气，久服轻身能老。令人光泽，脂致，长须发。小恶乌头、石膏。小荆即应是牡荆，牡荆子大于蔓荆子而反呼为小荆，恐或以树形为言。

　　复不知蔓荆树若高硕耳。

　　〔谨案〕此荆子，今人呼为牡荆子者是也。其蔓荆子大，故呼牡荆子为小荆；实亦等者，言其功舆蔓荆同也。蔓荆苗蔓生，故名蔓荆。生水滨，叶似杏叶而细，茎子为牡荆子也。

　　卷第十二

　　牡荆实

　　味苦、温、无毒。主除骨间寒热，通利胃气，止咳逆，下气。生河间南阳宛朐山谷，或平寿、都乡高堤岸上，牡荆生田野。八月、九月采实，阴干。

　　得术、柏实、青葙共疗头风，防风为之使，恶石膏。河间、宛朐、平寿并在北，南阳在西，论蔓荆，即应是今作杖棰之荆，而复非见。其子殊细，正如小麻子，色青黄。荆子实小大如乌豆大，正圆黑，仙术多用牡荆，今人都无识之者。李当之《药录》乃注溲疏下云：溲疏一名阳胪，一名牡荆，一名空疏。皮白，中空，时有节。子似枸杞子，赤色，味甘、苦，冬月熟，俗乃无识者。当此实是真，非人篱域阳胪也。

