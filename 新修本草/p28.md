<!-- { "loadSidebar": true } -->
　　案如此说，溲都不同，其形类乖异，恐乖实理。而仙方用牡荆，云能通神见鬼，非唯其实，乃枝叶并好。又云有荆树，必枝枝相对，此是牡荆，有不对者，既非牡荆。既为父，则不应有子。如此，并莫详虚实，须更博访，乃详之耳。

　　〔谨案〕此即作棰杖荆，是也。实细，黄黑色，茎劲作树，不为蔓生，故称之为牡，非无实之谓也。案《汉书·郊祀志》，以牡荆茎为幡竿，此明则蔓不堪为竿。今所在皆有，此荆非《本经》所载。案今生出乃是蔓荆，将以附此条后，陶为误矣。《别录》云：荆叶，味苦，平，无毒。主久痢、霍乱、转筋、血淋，下部疮湿KT 。薄脚，主香港脚肿满。其根，味甘、苦，平，无毒。水煮服，主心风、头风、肢体诸风，解肌发汗。有青赤二种，赤者为佳。出《类聚方》，今医相承，多以牡荆为蔓荆，此极误也。

　　卷第十二

　　女贞实

　　味苦、甘，平，无毒。主补中，安五脏，养精神，除百疾，久服肥健，轻身不老。生武陵川谷。立冬采。

　　叶茂盛，凌冬不凋，皮青肉白，与秦皮为表里，其树以冬生而可爱，诸处时有。《仙经》亦服食之，俗方不复用，市人亦无识之者。

　　〔谨案〕女贞叶，似枸骨及冬青树等，其实九月熟黑，似牛李子。陶云与秦皮为表里，误矣。然秦皮叶细冬枯，女真叶大冬茂，殊非类也。

　　卷第十二

　　桑上寄生

　　味苦、甘，平，无毒。主腰痛，小儿背强，痈肿，安胎，充肌肤，坚发齿，长须眉。主金创，去痹，女子崩中，内伤不足，产后余疾，下乳汁。其实明目，轻身通神。一名寄屑，一名寓木，一名宛童，一名葛，生弘农川谷桑树上。三月三日采茎、叶、阴干。

　　桑上者，名桑上寄生耳。诗人云：施于松上，方家亦有用杨上、枫上者，则各随其树名之，形类犹是一般，但根津所因处为异。法生树枝间，寄根在枝节之内，叶圆青赤，浓泽易折，旁四月华白，五月实赤，大如小豆。今处处皆有，以出彭城为胜。俗人呼皆为续断用之。案《本经》续断别在上品药，所主疗不同，岂只是一物，市人使混乱无复能甄识之者。服食方云是桑 ，与此说又为不同耳。

　　〔谨案〕寄生槲、榉柳、水杨、枫等树上，子黄，大如小枣子，唯虢州有桑上者。子汁甚粘，核大如小豆，叶无阴阳，如细柳叶而浓肌，茎粗短，江南人相承用为续断，殊不相关。且寄生实，九月始熟而黄，今称五月实赤，大如小豆，此是陶未见之。

　　卷第十二

　　蕤核

　　味甘，温、微寒，无毒。主心腹邪结气，明目，目痛赤伤泪出。疗目肿 烂， 鼻，破心益气不饥。生函谷川谷及巴西。月采实。

　　今从北方来，云出彭城间，形如乌豆大，圆而扁，有文理，状似胡桃桃核，今人皆合壳用为分两，此乃应破取仁秤之。医方唯以疗眼，《仙经》以合守中丸也。

　　〔谨案〕采字如此作也

　　卷第十二

　　五加

　　味辛、苦，温、微寒，无毒。主心腹疝气，腹痛，益气，疗 小儿不能行，疽疮，阴蚀。

　　男余沥，女人阴痒及腰脊痛，两脚疼痹风弱，五缓虚羸。补中益精，坚筋骨，强志意。久服轻身耐老。一名豺漆，一名豺节。五叶者良。生汉中及宛朐。五月、七月采茎，十月采根，阴干。

　　远志为之使，畏蛇脱皮、玄参。今近道处处有，东间弥多，四叶者亦好，煮根茎酿酒，至益人，道家用此作灰，亦以煮石与地榆，并有秘法。加字或作家字者也。

　　卷第十二

　　沉香、薰陆香、鸡舌香、藿香、詹糖香、枫香并

　　微温。悉疗风水毒肿，去恶气。薰陆、风瘾此六种香皆合香家要用，不正复入药，唯疗恶核毒肿，道方颇有用处。詹糖出晋安岑州，上真淳泽者难得，多以其皮及柘虫屎杂之，唯轻者为佳，其余无甚真伪，而有精粗耳。外国用波津香明目。白檀消风肿。其青木香别在上品。

　　〔谨案〕沉香、青桂、鸡骨、马蹄、笺香等，同是一树，叶似橘叶，花白，子似槟榔，大如桑椹，紫色而味辛。树皮青色，木似榉柳。

　　薰陆香，形似白胶，出天竺、单于国。鸡舌香，树叶及皮并似粟，花如梅花，子似枣核，此雌树也，不入香用。其雄树虽花不实，采花酿之，以成香，出昆仑及交、爱以南。詹糖树似橘，煎枝叶为香，似沙糖而黑，出交、广以南。又有丁香根，味辛，温，主风毒诸肿。此别一种树，叶似栎，高数丈，凌冬不凋，唯根堪疗风热毒肿，不入心腹之用，非鸡舌也。詹糖香，疗恶疮，去恶气，生晋安。

　　卷第十二

　　柏木

　　味苦，寒，无毒。主五脏肠胃中结气热，黄胆，肠痔，止泄痢，女子漏下、赤白，阴阳蚀疮。疗惊气在皮间，肌肤热赤起，目热赤痛，口疮。久服通神。一名檀桓。根，名檀桓，主渴。久服轻身，延年通神。

　　生汉中山谷及永昌。

　　恶干漆。今出邵陵者，轻薄色深为胜。出东山者，浓重而色浅。其根于道家入木芝品，今人不知取服之。又有一种小树，状如石榴。其皮黄而苦，俗呼为子柏，亦主口疮。又一种小树，至多刺，皮亦黄，亦主口疮。

　　〔谨案〕子柏，一名山石榴，子似女贞，皮白不黄，亦名小柏，所在皆有。今云皮黄，恐谬矣。案今俗用子柏，皆多刺小树，名刺柏，非小柏也。

　　卷第十二

　　辛荑

　　味辛，温，无毒。主五脏身体寒风，风头，脑痛，面 ，温中解肌，利九窍，通鼻塞涕出，疗面肿引齿痛眩，冒，身洋洋如在车船之上者。生须发，去白虫。久服下气、轻身，明目，增年、能老。可作膏药，用之去中心及外毛，毛射人肺，令人咳。一名辛矧，一名喉桃，一名房木。生汉中川谷。九月采实，曝干。

　　芎 为之使，恶五石脂，畏菖蒲、蒲黄、黄连、石膏、黄环。今出丹阳近道，形如桃子，小所呼辛荑者也。

　　〔谨案〕此是树花未开时收之，正月、二月好采。

　　今见用者，是其言九月采实者，恐误。其树大，连合抱高数仞，叶大于柿叶，所在皆有。实臭，不任药也。方云去毛，用其心，然难得，而滋人面。此用花开者易得，而且香。

　　卷第十二

　　木兰

　　味苦，寒，无毒。主身有大热在皮肤中，去面热赤 、酒 ，恶风、癞疾，阴下痒湿，明水肿，去臭气。一名林兰，一名杜兰，皮似桂而香。生零陵山谷，生干。

　　零陵诸处皆有，状如楠树，皮甚薄而味辛香。今益州有，皮浓，状如浓朴，而气味为胜。

　　故今东人皆以山桂皮当之，亦相类，道家用合香，亦好也。

　　〔谨案〕木兰叶似菌桂叶，其叶气味辛香，不及桂也。

　　卷第十二

　　榆皮

　　味甘，平，无毒。主大小便不通，利水道，除邪气。肠胃邪热气，消肿。性滑利。久服轻身不饥，其实尤良。疗小儿头疮痂 。华，主小儿痫，小便不利，伤热。一名零榆。生 川山谷。二月采皮，取白曝干。八月采实，并勿令中湿，湿则伤人。

　　此即今榆树耳，剥取皮，刮除上赤皮，亦可临时用之。性至滑利，初生叶，人以作糜羹辈，令人睡眠。嵇公所谓：榆，令人瞑也。断谷乃屑其皮，并檀皮服之，即所谓不饥者也。

　　〔谨案〕榆三月实熟，寻即落矣，今称八月采实，恐《本经》误也。

　　卷第十二

　　酸枣

　　味酸，平，无毒。主心腹寒热，邪结气，四肢酸疼湿痹，烦心不得眠，脐上下痛，血转、久益肝气，坚筋大骨，助阴气，令人肥健。久服安五脏，轻身延年。

　　生河东川泽。八月采实，阴干卅日成。

　　恶防己。今出东山间，云即是山枣树子，子似武昌枣，而味极酸，东人乃啖之以醒睡，与此疗不得眠，正反矣。

　　〔谨案〕此即 枣实也，树大如大枣，实无常形，但大枣中味酸者是。《本经》唯用实，疗不得眠，不言用仁。今方用其仁，补中益气。自补中益肝以下，此为酸枣仁之功能。又于下品白棘条中，复云用其实。今医以棘实为酸枣，大误矣。

　　卷第十二

　　槐实

　　味苦、酸、咸、寒，无毒。主五内邪气热，止涎唾，补绝伤，疗五痔，火疮，妇人乳瘕，子之，捣取汁，铜器盛之，日煎，令可作丸，大如鼠矢，内窍中，三易乃愈。又堕胎，久服明目，益气，头不白，延年。

　　枝主洗疮及阴囊下湿痒。皮主烂疮。根主喉痹寒热。生河南平泽。可作神烛。

　　景天为之使。槐子以多连者为好，十月上巳日采之，新盆盛，合泥百日，皮烂为水，核如大豆。服之，今令人脑满，发不白而长生。今处处有，此云七月取其子未坚，故捣绞取汁。

　　〔谨案〕《别录》云：八月断槐大枝，使生嫩孽，煮汁酿酒，疗大风痿痹甚效。槐耳味苦、辛，平，无毒。主五痔心痛，女人阴中痒痛。槐树菌也，当取坚如桑耳者。枝炮熨止蝎毒也。

　　卷第十二

　　楮实

　　味甘，寒，无毒。主阴痿水肿，益气，充肌肤，明目。久服不饥，不老轻身。生少室山，一名谷实，所在有之。八月、九月采实，晒干，四十日成。叶，味甘，无毒。主小儿身热，食不生肌，可作浴汤。又主恶疮生肉。树皮，主逐水，利小便。茎，主瘾疹痒，单煮洗浴。其皮间白汁疗癣。

　　此即今谷树子也，仙方采捣取汁和丹用，亦干服，使人通神见鬼。南人呼谷纸，亦为楮纸，作褚音。武陵人作谷皮衣，又甚坚好耳也。

　　卷第十二

　　枸杞

　　味苦，寒，根大寒，子微寒，无毒。主五内邪气，热中，消渴，周痹，风湿，下胸胁气，客劳、嘘吸，坚筋骨，强阴，利大小肠。久服坚筋骨，轻身，能老，耐寒暑。一名杞根，一名地骨，一名枸忌，一名地辅，一名羊乳，一名却暑，一名仙人杖，一名西王母杖。生常山平泽、又诸丘陵阪岸上。冬采根，春、夏采叶，秋采茎、实，阴干。

　　今出堂邑，而石头烽火楼下最多。其叶可作羹，味小苦。俗谚云：去家千里，勿食萝摩、枸强盛阴道也。萝摩一名苦丸，叶浓大作藤生，摘有白乳汁，人家多种之，可生啖，亦蒸煮食也。枸杞根、实，为服食家用，其说乃甚美，仙人之杖，远自有旨乎也。

　　卷第十二

　　苏合

　　味甘，温，无毒。主辟恶，杀鬼精物，温疟，蛊毒，痫 ，去三虫，除邪，不梦，忤魇，通神明，久服轻身长年。

　　生中台川谷。

　　俗传云是狮子屎，外国说不尔，今皆从西域来，真者难别，亦不复入药，唯供合好香耳。

