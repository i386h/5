<!-- { "loadSidebar": true } -->
　　〔谨案〕此香从西域及昆仑来，紫赤色，与紫真檀相似，坚实，极芬香，惟重如石，烧之灰白者好。云是狮子屎，此是胡人诳言，陶不悟之，犹以为疑也。

　　卷第十二

　　橘柚

　　味辛，温，无毒。主胸中瘕热逆气，利水谷，下气，止呕咳，除膀胱留热，下停水，五淋，利小便，主脾不能消谷，气冲胸中吐逆，霍乱，止泄，去寸白。久服去臭，下气通神，轻身长年。一名橘皮。生南山川谷，生江南，十月采。

　　此是说其皮功耳，以东橘为好，西江亦有而不如。其皮小冷，疗气乃言欲胜东橘，北人亦用之。以陈者为良。其肉味甘、酸，食之多痰，恐非益人也。今此虽用皮，既是果类，所以犹宜相从。柚子皮乃可食，而不复入药用，此亦应下气。

　　〔谨案〕柚皮浓，味甘，不如橘皮味辛而苦，其肉亦如橘，有甘有酸，酸者名胡甘。

　　今俗人或谓橙为柚，非也。

　　案《吕氏春秋》云：“果之美者。有云梦之柚。”郭璞曰：“柚似橙而大于橘。”孔安国云：“小曰橘，大

　　卷第十三

　　龙眼

　　味甘，平，无毒。主疗五脏邪气，安志厌食，除虫去毒。久服强魂魄，聪察，轻身不老，通者似槟榔。生南海山谷。

　　广州别有龙眼，似荔枝而小，非益智，恐彼人别名，今者为益智耳，食之并利人。

　　〔谨案〕益智，似连翘子，头未开者，味甘、辛，殊不似槟榔。其苗、叶、花、根与豆蔻无别，唯子小耳。龙眼一名益智，而益智非龙眼也。其龙眼树，似荔枝，叶若林檎，花白色，子如槟榔，有鳞甲，大如雉卵，味甘酸。

　　卷第十三

　　浓朴

　　味苦，温、大温，无毒。主中风，伤寒，头痛，寒热，惊悸，气血痹，死肌，去三虫，温中，益气，消痰下气，疗霍乱及腹痛，胀满，胃中冷逆，胸中呕逆不止，泄痢，淋露，除惊胃。一名浓皮，一名赤朴。

　　其树名榛，其子名逐相。疗鼠 ，明目，益气。生交趾、宛朐。三月、九月、十月采皮，阴干。

　　干姜为之使，恶泽泻、寒水石、硝石。今出建平、宜都，极浓、肉紫色为好，壳薄而白者不如。用之削去上甲错皮。

　　俗方多用，道家不须也。

　　卷第十三

　　猪苓

　　味甘、苦，平，无毒。主 疟，解毒，辟蛊疰不祥，利水道。久服轻身能老。一名 猪矢朐。二月、八月采，阴干。

　　今湘州、衡山无有，此道不通，皆从宁州来。旧云是枫树苓，其皮至黑，作块似猪矢，故以名之，肉白而实者佳。

　　用之削去黑皮乃称之，比年殊难得耳。

　　卷第十三

　　竹叶

　　芹竹叶，味苦，平、大寒，无毒。主咳逆上气，溢筋急，恶疡，杀小虫，除烦热，风 ，喉益气，止渴，补虚下气，消毒。汁，主风 痹。实，通神明，轻身益气。生益州。淡竹叶，味辛，平、大寒。主胸中痰热、咳逆上气。其沥，大寒。疗暴中风，风痹，胸温气，寒热，吐血，崩中，溢筋。苦竹叶及沥，疗口疮，目痛，明目，通利九窍。竹笋，味甘，无毒。主消渴，利水道，益气，可久食。干笋烧疗五痔血。

　　竹类甚多，此前一条云是篁竹，次用淡苦尔。又一种薄壳者，名甘竹叶，最胜。又有实中竹、笙竹，并以笋为佳，于药无用。凡取竹沥，惟用淡竹耳。竹实出蓝田，江东乃有花而无实，故凤鸟不至。而顷来斑斑有实，实状如小麦，堪可为饭。

　　卷第十三

　　枳实

　　味苦、酸，寒、微寒，无毒。主大风在皮肤中如麻豆苦痒，除寒热热结，止痢。长肌肉，利胸胁淡癖，逐停水，破结实，消胀满、心下急、痞痛、逆气、胁风痛，安胃气，止溏泄，明目。生河内川泽。九月、十月采，阴干。

　　今处处有，采破令干。用之除中核，微炙令香，亦如橘皮，以陈者为良。枳树枝茎及皮，疗水胀、暴风、骨节疼急。

　　枳实俗方多用，道家不须也。

　　〔谨案〕枳实，晒干乃得，阴便湿烂也。用当去核及中瓤乃佳。

　　今云用枳壳乃尔。若称枳实，须合核瓤用者，殊不然也，误矣。

　　卷第十三

　　山茱萸

　　味酸，平、微温，无毒。主心下邪气，寒热，温中，逐寒湿痹，去三虫，肠胃风邪，寒热，疝瘕，头脑风，风气去来，鼻塞，目黄，耳聋，面 ，温中，下气，出汗，强阴，益精，安利。久服轻身，明目，强力，长年。一名蜀枣，一名鸡足，一名思益，一名 实。生汉中山谷及琅 、宛朐、东海承县。

　　九月、十月采实，阴干。

　　蓼实为之使，恶桔梗、防风、防己。今出近道诸山中大树，子初熟未干，赤色，如胡颓子，亦可啖。既干后，皮甚薄，当合核为用也。

　　卷第十三

　　吴茱萸

　　味辛，温、大热，有小毒。主温中下气，止痛咳逆，寒热，除湿血痹，逐风邪，开腠理，去实不消，中恶，心腹痛，逆气，利五脏。根杀三虫。根白皮杀蛲虫，疗喉痹咳逆，止泄注，食不消，女子经产余血。疗白癣。一名 。生上谷川谷及宛朐。九月九日采，阴干。

　　蓼实为之使，恶丹参、硝石、白垩，畏紫石英。此即今食茱萸。《礼记》亦名 ，而俗中呼为KT 子，当是不识字， 字似 字，仍以相传。其根南行、东行者为胜。道家去三尸方亦用之。

　　〔谨案〕《尔雅·释木》云：椒 丑 。陆氏《草木疏》云：椒 属亦有 名，陶误也。

　　卷第十三

　　秦皮

　　味苦，微寒、大寒，无毒。主风寒湿痹，洗洗寒气，除热，目中青翳白膜。疗男子少精，妇人带下，小儿痫，身热。

　　可作洗目汤。久服头不白，轻身，皮肤光泽，肥大有子。一名岑皮，一名石檀。生庐江川谷及宛朐。二月、八月采皮，阴干。

　　大戟为之使，恶吴茱萸。俗云是樊 皮，而水渍以和墨，书青色不脱，彻青，且亦殊薄，恐不必尔。俗方惟以疗目。道术家亦有用处。

　　〔谨案〕此树似檀。叶细，皮有白点而不粗错。取皮水渍便碧色，书纸看皆青色者是。俗见味苦，名为苦树，亦用皮，疗眼有效。以叶似檀，故名石檀也。

　　卷第十三

　　栀子

　　味苦，寒、大寒，无毒。主五内邪气，胃中热气，面赤酒 鼻，白癞、赤癞，疮阳川谷。九月采实，曝干。

　　解玉支毒。处处有，亦两三种小异，以七道者为良。经霜乃取之。今皆入染用，于药甚希。玉支即踯躅 也。

　　卷第十三

　　槟榔

　　味辛，温，无毒。主消谷，逐水，除痰 ，杀三虫，去伏尸，疗寸白。生南海。

　　此有三、四种：出交州，形小而味甘；广州以南者，形大而味涩，核亦大；尤大者，名楮者，南人名纳子，俗人吸为槟榔孙，亦可食。

　　〔谨案〕槟榔， 者极大，停数日便烂。今入北来者，皆先灰汁煮熟，仍火熏使干，始堪停久，其中仁，主腹胀，生捣末服，利水谷道，敷疮生肌肉，止痛。烧为灰，主口吻白疮。生交州、爱州及昆仑。

　　卷第十三

　　合欢

　　味甘平，无毒。主安五脏，和心志，令人欢乐无忧。久服轻身，明目，得所欲。生益州川谷。

　　稽公《养生论》亦云：合欢蠲忿，萱草忘忧。诗人又有萱草，皆云即是今鹿葱，而不入药用。至于合欢，举俗无识之者。当以其非疗病之功，稍见轻略，遂致永谢。犹如长生之法，人洛阳华林苑中，犹云合欢如丁林，唯不来江左耳。

　　〔谨案〕此树，生叶似皂荚槐等，极细，五月花发，红白色，所在山涧中有之。今东西京第宅山池间亦有种者，名曰合欢，或曰合昏。秋实作荚，子极薄细。

　　卷第十三

　　秦椒

　　味辛，温、生温、熟寒，有毒。主风邪气，温中，除寒痹，坚齿长发，明目。疗喉痹，吐逆，疝瘕，去老血，产后余疾，腹痛，出汗；利五脏。久服轻身，好色，能老，增年，通神。生琅。八月、九月采实。

　　恶栝蒌、防葵，畏雌黄。今从西来，形似椒而大，色黄黑，味亦颇有椒气，或呼为大椒。

　　又子是楮椒，恐谬。

　　〔谨案〕秦椒树，叶及茎、子，都似蜀椒，但味短，实细。蓝田南、秦岭间大有也。

　　卷第十三

　　卫矛

　　味苦，寒，无毒。主女子崩中，下血，腹满，汗出，除邪，杀鬼毒蛊疰，中恶，腹痛，去白虫，消皮肤风毒肿，令阴中解。一名鬼箭。生霍山山谷。八月采，阴干。

　　山野处处有。其茎有三羽，状如箭羽，俗皆呼为鬼箭。而为用甚希，用之削取皮及羽也。

　　卷第十三

　　紫葳

　　味酸，微寒，无毒。主妇人产乳余疾，崩中，症瘕，血闭，寒热，羸瘦，养胎。茎叶，味苦，无毒。主痿蹶，益气。

　　一名陵苕，一名 华。生西海川谷及山阳。

　　李云是瞿麦根，今方用至少。《博物志》云：郝晦行华草于太行山北得紫葳华。必当奇异。今瞿麦华乃可爱，而处处有，不应乃在太行山。且有树其茎叶，恐亦非瞿麦根。《诗》云有苕之华；郭云陵霄藤，亦恐非也。

　　〔谨案〕此即陵霄也，花及茎叶俱用。案《尔雅·释草》云：苕，一名陵苕，黄华KT ，白华尖。郭云：一名陵时，又名陵霄。本草云：一名陵苕，一瞿麦皆《本经》所载，若用瞿麦根为紫葳，紫葳何得复用茎叶。体性既与瞿麦乖异，生处亦不相关。

　　郭云陵霄，此为真说也。

　　卷第十三

　　芜荑

　　味辛，平，无毒。主五内邪气，散皮肤骨节中淫淫行毒，去三虫，化食，逐寸白，散腹中温温喘息。一名无姑，一名 。生晋山川谷。三月采实，阴干。

　　今唯出高丽，状如榆荚，气臭如 ，彼人皆以作酱食之。性杀虫，以置物中，亦辟蛀。

　　但患其臭耳。

　　〔谨案〕《尔雅》云：芜荑一名 KT ，今名 ，字之误也。今出延州、同州者，最好。

　　卷第十三

　　食茱萸

　　味辛、苦、大热、无毒。功用与吴茱萸同，少为劣耳，疗水气用之，乃佳。

　　皮薄开口者是，虽名为食，而不堪啖。（新附）

　　卷第十三

　　椋子木

　　味甘、咸，平，无毒。主折伤，破血养血，安胎，止痛，生肉。

　　叶似柿，两叶相当，子细圆，如牛李子，生青、熟黑。其木坚重，煮汁赤色。《尔雅》云：椋椋，材中车KT 。八月、九月采木，晒干。（新附）

　　卷第十三

　　每始王木

　　味苦，平，无毒。主伤折，跌筋骨，生肌破血，止痛，酒水煮浓汁饮之。生资州山谷。

　　藤生，绕树木上生，叶似萝摩叶。二月、八月采。（新附）

