<!-- { "loadSidebar": true } -->
　　凡建中、肾沥诸补汤，滓合两剂，加水煮竭饮之，亦敌一剂新药，贫人当依此用，皆应先曝令燥。

　　凡合膏，初以苦酒渍令淹浃，不用多汁，密覆勿泄。云 时者，周时也，从今旦至明旦。

　　亦有止一宿者。煮膏，当三上三下，以泄其焦势，令药味得出。上之使匝匝沸仍下之，下之取沸静乃上，宁欲小生。其中有薤白者，以两头微焦黄为候。有白芷、附子者，亦令小黄色也。猪肪皆勿令经水，腊月者弥佳。绞膏亦以新布绞之。若是可服之膏，膏滓亦堪酒煮稍饮之。可摩之膏，膏滓即宜以敷病上，此盖贫野人欲兼尽其力。

　　凡膏中有雄黄、朱砂辈，皆别捣细研如面，须绞膏竟乃投中，以物疾搅，至于凝强，勿使沉聚在下不调也。有水银者，于凝膏中，研令消散。胡粉亦尔。

　　凡汤酒中用大黄，不须细锉。作汤者，先水渍，令淹浃，密覆一宿。明旦煮汤，临熟乃以内中，又煮两三沸，便绞出，则力势猛，易得快利。丸散中用大黄，旧皆蒸，今不须尔。

　　凡汤中用麻黄，皆先别煮两三沸，掠去其沫，更益水如本数，乃内余药，不尔令人烦。

　　麻黄皆折去节，令理通，寸斩之；小草、瞿麦五分斩之；细辛、白前三分斩之；丸散膏中则细锉也。

　　凡汤中用完物，皆擘破，干枣、栀子、栝蒌子之类是也。用细核物亦打碎，山茱萸、五味、蕤核、决明之类是也。细华子物正尔完用之，旋复花、菊花、地肤子、葵子之类是也。米、麦、豆辈，亦完用之。诸虫先微炙，亦完煮之。惟螵蛸当中破之。生姜、夜干皆薄切。芒硝、饴糖、阿胶皆须绞汤竟，内汁中，更上火两三沸，烊尽乃服之。

　　凡用麦门冬，皆微润抽去心。杏仁、桃仁汤柔挞去皮。巴豆打破、剥皮、刮去心，不尔令人闷。石苇、辛荑刮去毛。鬼箭削取羽及皮。藜芦剔取根微炙。枳实去其核，止用皮，亦炙之。椒去实于铛器中微熬，令汗出，则有势力。矾石于瓦上若铁物中熬，令沸汁尽即止。 石皆黄土泥苞使燥，烧之半日，令势热而解散。犀角、羚羊角皆刮截作屑。诸齿骨并炙捣碎之。皂荚去皮子炙之。

　　凡汤、丸散，用天雄、附子、乌头、乌喙、侧子，皆 灰火炮炙令微拆。削去黑皮乃秤之。

　　惟姜附汤及膏酒中生用，亦削去皮乃秤，直理破作七八片。随其大小，但削除外黑尖处令尽。

　　凡汤酒丸散膏中，用半夏皆且完。以热汤洗去上滑，手挪之，皮释随剥去，更复易汤洗令滑尽。不尔，戟人咽喉。旧方云二十许过，今六七过便足。亦可煮之，沸易水，如此三过，仍挪洗毕便讫。随其大小破为细片，乃秤以入汤。若膏酒丸散，皆须曝燥乃秤之。丸散止削上皮用之，未必皆洗也。

　　凡丸散用胶皆先炙，使通体沸起燥，乃可捣。有不沸处更炙之。

　　丸方中用蜡皆烊，投少蜜中，搅调以和药。若用熟艾，先细擘，合诸药，捣，令散，不可筛者，别捣内散中和之。

　　凡用蜜，皆先火上煎，掠去其沫，令色微黄，则丸经久不坏。克之多少，随蜜精粗。

　　凡丸散用巴豆、杏仁、桃仁、葶苈、胡麻诸有膏脂药，皆先熬黄黑，别捣令如膏。指视泯泯尔，乃以向成散；稍稍下臼中，合研捣，令消散，乃复都以轻疏绢筛度之，须尽，又内臼中，依法捣数百杵也。汤膏中用，亦有熬之者，虽生并捣破。

　　凡用桂、浓朴、杜仲、秦皮、木兰辈，皆削去上虚软甲错，取里有味者秤之。茯苓、猪苓，削除黑皮；牡丹、巴戟天、远志、野葛等皆捶破去心；紫菀洗去土皆毕乃秤之；薤白、葱白除青令尽；莽草、石南草、茵芋、泽兰皆剔取叶及嫩茎去大枝；鬼臼、黄连皆除根毛；蜀椒去闭口者及目熬之。

　　凡野狼毒、枳实、橘皮、半夏、麻黄、吴茱萸，皆欲得陈久者，良。其余须新精。

　　凡方云巴豆若干枚者，粒有大小，当先去心皮竟秤之，以一分准十六枚。附子、乌头若干枚者，去皮竟，以半两准一枚。枳实若干枚者，去核竟，以一分准二枚。橘皮一分准三枚。枣有大小，三枚准一两。云干姜一累者，以重一两为正。

　　凡方云半夏一升者，洗竟秤五两为正。蜀椒一升者，三两为正。吴茱萸一升者，五两为正。

　　菟丝子一升，九两为正， 子一升，四两为正。蛇床子一升，三两半为正。地肤子一升，四两为正。

　　此其不同也。云某子一升者，其子各有虚实轻重，不可通以秤准，皆取平升为正。

　　凡方云用桂一尺者，削去皮毕，重半两为正。甘草一尺者，重二两为正，凡方云某草一束者，以重三两为正。云一把者，重二两为正。凡方云蜜一斤者，有七合。猪膏一斤者，有一升二合也。

　　上合药分剂料理法。

　　卷第二

　　诸病通用药

　　案诸药，一种虽主数病，而性理亦有偏着。立方之日，或致疑混，复恐单行径用，赴急抄撮，不必皆得研究。今宜指抄病源所主药名，仍可于此处疗，若欲的寻，亦兼易解。其甘苦之味可略，有毒无毒易知，惟冷热须明。今以朱点为热，墨点为冷，无点者是平，以省于烦注也。其有不入汤酒者，亦条于后也。

　　卷第二　诸病通用药

　　疗风通用

　　防风（《本经》温）

　　防己（《本经》平，《别录》温）

　　秦艽（《本经》平，《别录》微温）

　　独活（《本经》平，《别录》微温）

　　芎 （《本经》温）

　　羌活（《本经》平，《别录》微温）

　　麻黄（《本经》温，《别录》微温）

　　卷第二　诸病通用药

　　风眩

　　菊花（《本经》平）

　　飞廉（《本经》平）

　　羊踯躅（《本经》温）

　　虎掌（《本经》温，《别录》微寒）

　　杜若（《本经》微温）

　　茯神（《别录》平）

　　茯苓（《本经》平）

　　白芷（《本经》温）

　　鸱头（《别录》平）

　　卷第二　诸病通用药

　　头面风

　　芎 （《本经》温）

　　薯蓣（《本经》温，《别录》平）

　　天雄（《本经》温，《别录》大温）

　　山茱萸（《本经》平，《别录》微温）

　　莽草（《本经》温）

　　辛荑（《本经》温）

　　牡荆实（《别录》温）

　　蔓荆实（《本经》微寒，《别录》平温）

　　本（《本经》温，《别录》微温、微寒）

　　蘼芜（《本经》温）

　　耳（《本经》温）

　　卷第二　诸病通用药

　　中风脚弱

　　石斛（《本经》平）

　　石钟乳（《本经》温）

　　殷孽（《本经》温）

　　孔公孽（《本经》温）

　　石硫黄（《本经》温，《别录》大热）

　　附子（《本经》温，《别录》大热）

　　豉（《别录》寒）

　　丹参（《本经》微寒）

　　五加皮（《本经》温，《别录》微寒）

　　竹沥（《别录》大寒）

　　大豆（《本经》平）

　　天雄（《本经》温，《别录》大温侧子（《别录》大热）

　　卷第二　诸病通用药

　　久风湿痹

　　菖蒲（《本经》温，《别录》平）

　　茵芋（《本经》温，《别录》微温）

　　天雄（《本经》温，《别录》大温）

　　附子（《本经》温，《别录》大热）

　　乌头（《本经》温，《别录》大热）

　　蜀椒（《本经》温，《别录》大热）

　　牛膝（《别录》平）

　　天门冬（《本经》平，《别录》大寒）

　　术（《本经》温）

　　丹参（《本经》微寒）

　　石龙芮（《本经》平）

　　茵陈蒿（《本经》平，《别录》微寒）

　　细辛（《本经》温）

　　松节（《别录》温）

　　侧子（《别录》大热）

　　松叶（《别录》温）

　　卷第二　诸病通用药

　　贼风挛痛

　　茵芋（《本经》温，《别录》微温）

　　附子（《本经》温，《别录》大热）

　　侧子（《别录》大热）

　　麻黄（《本经》温，《别录》微温）

　　芎 （《本经》温）

　　杜仲（《本经》平，《别录》温）

　　萆 （《本经》平）

　　狗脊（《本经》平，《别录》微温）

　　白藓（《本经》寒）

　　白芨（《本经》平，《别录》微寒）

　　耳（《本经》温）

　　猪椒（《别录》温）

　　卷第二　诸病通用药

　　暴风瘙痒

　　蛇床子（《本经》平）

　　蒴 （《别录》温）

　　乌喙（《别录》微温）

　　蒺藜子（《本经》温，《别录》微寒）

　　景天（《本经》平）

　　茺蔚子（《本经》微温，《别录》微寒）

　　青葙子（《本经》微寒）

　　枫香脂（平）

　　藜芦（《本经》寒，《别录》微寒）

　　卷第二　诸病通用药

　　伤寒

　　麻黄（《本经》温，《别录》微温）

　　葛根（《本经》平）

　　杏仁（《本经》温）

　　前胡（《别录》微寒）

　　紫胡（《本经》平，《别录》微寒）

　　大青（《别录》大寒）

　　龙胆（《本经》寒，《别录》大寒）

　　芍药（《本经》平，《别录》微寒薰草（《别录》平）

　　升麻（《别录》平、微寒）

　　牡丹（《本经》寒，《别录》微寒）

　　虎掌（《本经》温，《别录》微寒）

　　术（《本经》温）

　　防己（《本经》平，《别录》温）

　　石膏（《本经》微寒，《别录》大寒）

　　牡蛎（《本经》平，《别录》微寒）

　　贝母（《本经》平，《别录》微寒）

　　鳖甲（《本经》平）

　　犀角（《本经》寒，《别录》微寒）

　　羚羊角（《本经》寒，《别录》微寒）

　　葱白（《别录》平）

　　生姜（《别录》微温）

　　豉（《别录》寒）

　　人溺（《别录》寒）

　　芒硝（《别录》大寒）

　　卷第二　诸病通用药

　　大热

　　凝水石（《本经》寒，《别录》大寒）

　　石膏（《本经》微寒，《别录》大寒）

　　滑石（《本经》寒，《别录》大寒）

　　黄芩（《本经》平，《别录》大寒）

　　知母（《本经》寒）

　　白藓（《本经》寒）

　　玄参（《本经》微寒）

　　大黄（《本经》寒，《别录》大寒）

　　沙参（《本经》微寒）

　　苦参（《本经》寒）

　　茵陈蒿（《本经》平，《别录》微寒）

　　鼠李根皮（《别录》微寒）

　　竹沥（《别录》大寒）

