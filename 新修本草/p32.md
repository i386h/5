<!-- { "loadSidebar": true } -->
　　味咸，微寒。主恶毒、风毒。

　　俗人磨以涂风毒、诸肿，亦效，然不及青木香。又主金创，止血，亦疗淋用之。

　　〔谨案〕此物出昆仑盘盘国，惟不生中华，人间遍有之。

　　卷第十四

　　椿木叶

　　味苦，有毒。主洗疮疥，风疽，水煮叶汁用之。皮主甘KT 。樗木根叶尤良。

　　二树形相似，樗木疏，椿木实，为别也。（新附）

　　卷第十四

　　胡椒

　　味辛，大温，无毒。主下气，温中，去痰，除脏腑中风冷。生西戎，形如鼠李子。调食用之，味甚辛美，而芳香不及蜀椒。（新附）

　　卷第十四

　　橡实

　　味苦，微温，无毒。主下利，浓肠胃，肥健人。其壳为散及煮汁服，亦主利，并堪染用。

　　一以栎为胜。所在山谷中皆有。（新附）

　　卷第十四

　　无食子

　　味苦，温，无毒。主赤白利，肠滑，生肌肉。出西戎。

　　云生沙碛间，树似柽。（新附）

　　卷第十四

　　杨栌木

　　味苦，寒，有毒。主疽 、恶疮，水煮叶汁，洗疮立瘥。生篱垣间。一名空疏，所在皆有。（新附）

　　卷第十四

　　槲若

　　味甘、苦，平，无毒。主痔，止血，疗血痢，止渴，取脉灸用之。皮，味苦，水煎浓汁，除附）

　　卷第十五　【兽上】

　　龙骨

　　味甘，平、微寒，无毒。主心腹鬼疰，精物，老魅，咳逆，泄痢脓血，女子漏下，症瘕坚结，小儿热气惊痫，疗心腹烦满，四肢痿枯，汗出，夜卧自惊，恚怒，伏气在心下，不得喘息，肠痈内疽阴蚀，止汗，小便利，溺血，养精神，定魂魄，安五脏。白龙骨，疗梦寤泄精，小便泄精；龙齿，主疗小儿大人惊痫，癫疾，狂走，心下结气，不能喘息，诸痉，杀精物。疗小儿五惊，十二痫，身热不可近人，大人骨间寒热，又杀蛊毒。得人参、牛黄良，畏石膏。角，主惊痫，螈，身热如火，腹中坚及热泄。畏干漆、蜀椒、理石。久服轻身，通神明，延年。生晋地川谷，及太山岩水岸土穴石中死龙处，采无时。

　　今多出益州、梁州间，巴中亦有骨，欲得脊脑，作白地锦文，舐之着舌者，良。齿小强，犹脑，肥软，亦断痢。云皆是龙蜕，非实死也。比来巴中数得龙胞，吾自亲见形体具存，云疗产难，产后余疾，正当末服之。

　　〔谨案〕龙骨，今并出晋地，生硬者不好，五色具者良。其青、黄、赤、白、黑，亦应随色与腑脏相会，如五芝、五石英、五石脂等辈。而《本经》不论，莫知所以。

　　卷第十五　【兽上】

　　牛黄

　　味苦，平，有小毒。主惊痫寒热，热盛狂 ，除邪逐鬼，疗小儿百病，诸痫，热口不开，大人狂癫，又堕胎。久服轻身，增季，令人不忘。生晋地平泽，生于牛，得之即阴干百日，使时燥，无令见日月光。

　　人参为之使，得牡丹、菖蒲利耳目，恶龙骨、地黄、龙胆、蜚蠊，畏牛膝。旧云神牛出入鸣吼者有之，伺其出角上，以盆水承而吐之，即堕落水中。今人多皆就胆中得之耳。多出梁、益，一子如鸡子黄大相重叠，药中之贵，莫复过此。

　　一子起二三分，好者直五六千至一万也。俗人多假作，甚相似，唯以磨爪甲舐拭不脱者，是真之。

　　〔谨案〕牛黄，今出莱州、密州、淄州、青州、 州、戎州。牛有黄者，必多吼唤喝，拍而得之，谓之生黄，最佳。

　　黄有慢黄若鸡卵中黄糊，在肝胆间；圆黄为块形，有大小，并在肝胆中，多生于 特牛，其吴牛未闻有黄也。

　　卷第十五　【兽上】

　　麝香

　　味辛，温，无毒。主辟恶气，杀鬼精物，温疟，蛊毒，痫 ，去三虫，疗诸凶邪鬼气，中恶，心腹暴痛胀急，痞满，风毒，妇人产难，堕胎，去面 ，目中肤翳。久服除邪，不梦寤厌寐，通神仙。生中台川谷及益州、雍州山中。春分取之，生者益良。

　　射形似獐，恒食柏叶，又啖蛇，五月得香往往有蛇皮骨，故麝香疗蛇毒。今以蛇蜕皮裹麝香弥香，则是相使也。其香正在射阴茎前皮内，别有膜裹之。今出随郡义阳晋熙诸蛮中者亚之。今出其形貌直如粟KT人。又云是卵，不然也。

　　香多被破杂蛮，犹差于益州。益州香形扁取其血膜，亦杂以余物。大都亦有精粗，破当门沸起良久亦好。今唯得活者，自看取之，必当全真耳。生香人云是其精溺凝作之，殊不尔。射夏月食蛇虫多，至寒香满，入春患急痛，自以脚剔出，着屎溺中覆之，皆有常处。人有遇得，乃至一斗五升也。用此香乃胜杀取者。带麝非但香，亦辟恶。以真者一子，置头间枕之，辟恶梦及尸疰鬼气。

　　卷第十五　【兽上】

　　人乳汁

　　主补五脏，令人肥白悦泽。

　　张仓恒服人乳，故年百岁余，肥白如瓠。

　　〔谨案〕《别录》云：首生男乳，疗目赤痛多泪，解独肝牛肉毒，如合豉浓汁服之，神效。又取和雀屎，去目赤努肉。

　　卷第十五　【兽上】

　　发

　　味苦，温、小寒，无毒。主五癃关格不得小便，利水道，疗小儿痫、大人 ，仍自还神化，合鸡子黄煎之，消为水，疗小儿惊热，下痢。

　　李云是童男发。神化之事，未见别方。今俗中妪母为小儿作鸡子煎，用发杂熬良久得汁，与用发，皆用其父梳头乱者耳。不知此发 审取是何物？且 字书记所无，或作算音，人今呼斑发为算发。书家亦呼乱发为，恐 即是 音也。童男之理，未或全明。

　　〔谨案〕此发皮根也，年久者用之神效。即发字误矣，既有乱发及头垢，则阙发明矣。又头垢功劣于发皮，犹去病用陈久者梳及船茹、败天公、蒲席皆此例也。甄立言作，亦 也，检字书无 字，但有发鬈。鬈，发美貌，作丘权音，有声无质，则 为真矣。

　　卷第十五　【兽上】

　　乱发

　　微温。主咳嗽，五淋，大小便不通，小儿惊痫，止血，鼻衄，烧之吹内立已。

　　此常人头发耳，术家用以乱发及爪烧，山人饮之相亲爱。此与发 疗体相似。

　　〔谨案〕乱发灰，疗转胞，小便不通，赤白利，哽噎，鼻衄，狐尿刺，尸疰，疔肿，骨疽，杂疮，古方用之。陶弘景但知字书无字，竟不悟 误为发也。

　　卷第十五　【兽上】

　　头垢

　　主淋闭不通。

　　术云头垢浮针，以肥腻故耳。今当用悦泽人者。其垢可丸，亦主噎，又疗劳复也。

　　卷第十五　【兽上】

　　人屎

　　寒。主疗时行大热狂走，解诸毒，宜用绝干者，捣末，沸汤沃服之。人溺，疗寒热，头痛，温气，童男者尤良，溺白，疗鼻衄，汤火灼疮。东向圊厕溺坑中青渥，疗喉痹，消痈肿交广俚人用焦铜为箭镞，射人才伤皮便死，惟饮粪汁即差。而射猪狗不死，以其食粪故也。时行大热，饮粪汁亦愈。

　　今近城寺，别塞空罂口，内粪仓中，积年得汁甚黑而苦，名为黄龙汤，疗温病垂死饮皆瘥。

　　若人初得头痛，直饮溺数升，亦多愈，合葱豉作汤弥佳。溺 及青渥为疗并如所说。又妇人月水亦解毒箭并女劳复，浣汁亦善。扶南国旧有奇术，能禁令刀斫人不入，惟以月水涂刀便死，此是污秽坏神气也；又人合药，所以忌触之。皮既一种物，故从屎溺之例，又人精和鹰屎，亦灭瘢。

　　〔谨案〕人屎，主诸毒、猝恶热黄闷欲死者。新者最效，须以水和服之。其干者，烧之烟绝，水渍饮汁，名破棺汤。主伤寒热毒、炙热，水渍饮弥善。破疔肿，开以新者封之一日，根烂。尿，主猝血攻心，被打内有瘀血，煎服之，一亦主久嗽上气失声。尿 白，烧研末，主紧唇疮。尿坑中竹木，主小儿齿不生，正旦刮涂之即生。

　　卷第十五　【兽上】

　　马乳

　　止渴。

　　今人不甚服，当缘难得也。

　　〔谨案〕马乳与驴乳性同冷利，止渴疗热，马乳作酪，弥应酷冷，江南无马乳，故陶不委言之。驴乳，疗微热黄，小儿热惊、邪气，服之亦利。胡言马酪性温，饮之消肉。当以物类自相制伏，不拘冷热也。

　　卷第十五　【兽上】

　　牛乳

　　微寒。补虚羸，止渴，下气。

　　牛为佳，不用新被饮竟者。

　　〔谨案〕水牛乳，云造石蜜须之，言作酪浓浓，味胜 牛。

　　牛乳，性平，生饮令人痢，熟饮令人口干，微似温也。

　　卷第十五　【兽上】

　　羊乳

　　温。补寒冷虚乏。

　　牛乳、羊乳实为补润，故北人皆多肥健。

　　〔谨案〕北人肥健，不啖咸腥，方土使然，何关言。

　　卷第十五　【兽上】

　　酪酥

　　微寒。补五脏，利大肠，主口疮。

　　酥出外国，亦从益州来，本是牛羊乳所为，作之自有法。佛经称乳成酪，酪成酥，酥成醍醐。醍醐色黄白，作饼甚甘肥，亦时至江南。

　　〔谨案〕酥掐酪作之，其性犹与酪异，今通言功，恐是陶之未达。然酥有牛酥羊酥，而牛酥胜于羊酥，其牛复优于家牛也。

　　卷第十五　【兽上】

　　熊脂

　　味甘，微寒、微温，无毒。主风痹不仁，筋急，五脏腹中积聚，寒热，羸瘦，头疡白秃，面 。食饮呕吐。久服强志，不饥，轻身，长年。生雍州山谷，十一月取。

　　此脂即是熊白，是背上膏，寒月则有，夏月则无。其腹中肪及身中膏，煎取可作药，而不中啖。今东西诸山林皆有之，自是非易得物耳。痼病患不可食熊肉，令终身不除愈也。

　　〔谨案毒。疗时气热盛变为黄胆、暑月久痢，疳KT ，心痛，住忤。脑，疗诸聋。血，疗小儿客忤。脂，长发令黑，悦泽人面；酒炼服之，瘥风痹。凡言膏者，皆脂消以后之名，背上不得言膏。左传义云膏肓者，乃是鬲盲文误有此名，陶言背膏，同于旧说也。

　　卷第十五　【兽上】

　　白胶

　　味甘，平、温，无毒。主伤中，劳绝，腰痛，羸瘦，补中益气，妇人血闭无子，止痛，安不止，四肢酸疼，多汗，淋露，折跌伤损。久服轻身延年。一名鹿角胶。生云中，煮鹿角作之。

　　得火良，畏大黄。今人少复煮作，惟合角弓，犹言用此胶尔。方药用亦希，道家时又须之。作白胶法，先以米 汁，渍七日令软，然后煮煎之，如作阿胶法耳。又一法即细锉角，与一片干牛皮，角即消烂矣，不尔相厌，百年无一熟也。

　　〔谨案〕麋鹿角胶，但煮取浓汁重煎，即为胶矣，何至使烂也，求烂亦不难，当是未见煮胶，谬为此说耳。

　　卷第十五　【兽上】

　　阿胶

