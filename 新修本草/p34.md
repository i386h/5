<!-- { "loadSidebar": true } -->
　　〔谨案〕头，主消渴，煎之可作胶，服之弥善。

　　筋，主劳损，续绝。骨，主虚劳，可为酒，主风，补虚。骨髓脂，主痈肿，死肌，温中，四肢不随，风头，通腠理，一云不可近阴。角，主猫鬼中恶，心腹注痛。血，主狂犬伤，鼻衄，折伤，阴痿，补虚，止腰痛。齿，主留血气，鼠 ，心腹痛，不可近丈夫阴。

　　卷第十五　【兽中】

　　獐骨

　　微温。主虚损，泄精。肉，温，补益五脏。髓，益气力，悦泽人面。

　　俗云白肉，正是獐，不绝于鹿，言其白胆，易惊怖也。又呼为麇，麇肉不可合鹄肉，食之成症痼也。

　　卷第十五　【兽中】

　　虎骨

　　主除邪恶气，杀鬼疰毒，止惊悸，疗恶疮鼠 ，头骨尤良。膏，疗狗啮疮。爪，辟恶魅。

　　肉，疗恶心欲呕，益气力。

　　俗云热食虎肉，坏人齿，信自如此。虎头作枕，辟恶魇；置户上，辟鬼。鼻，悬户上，令生男儿。骨，杂朱书符，疗邪。须，疗齿痛。爪，多以系小儿臂，辟恶鬼。

　　〔谨案〕《别录》云：屎，疗恶疮。其眼睛疗癫。其屎中骨为灰，疗火疮。牙，疗丈夫阴头疮及疽 。鼻，主癫疾，小儿痫也。

　　卷第十五　【兽中】

　　豹肉

　　味酸，平，无毒。主安五脏，补绝伤，轻身益气，久服利人。

　　豹至稀有，为用亦鲜，唯尾可贵。

　　〔谨案〕阴阳神豹尾，及车驾卤簿豹尾，名可尊敬。

　　真豹尾有何可贵，未识陶据奚理也。

　　卷第十五　【兽中】

　　狸骨

　　味甘，温，无毒。主风疰、尸疰、鬼疰，毒瓦斯在皮中淫跃如针刺者，心腹痛，走无常处，及鼠 恶疮。头骨尤良。

　　肉亦疗诸疰。阴茎，疗月水不通，男子阴颓。烧之，以东流水服之。

　　狸类又甚多，今此用虎狸，无用猫者。猫狸亦好，其骨至难，别自取乃可信。又有 ，音信，色黄而臭，肉亦主鼠，及狸肉作羹如常法并佳。

　　〔谨案〕狸屎灰，主寒热鬼疟发无期度者，极验。家狸亦好，一名猫也。

　　卷第十五　【兽中】

　　兔头骨

　　平，无毒。主头眩痛，癫疾。骨，主热中消渴。脑，疗冻疮。肝，主目暗。肉，味辛，平，无毒。主补中益气。

　　兔肉乃大美，亦益人。妊身不可食，令子唇缺。其肉又不可合白鸡肉，食之令人面发黄；合獭肉食之，令人病遁尸。

　　〔谨案〕兔皮毛烧为灰，酒服，疗难产，产后衣不出，及余血抢心胀欲死者，极验。头皮，主鬼疰，毒瓦斯在皮中如针刺者，又主鼠 。膏，主耳聋。

　　卷第十五　【兽下】

　　六畜毛蹄甲

　　味咸，平，有毒。主鬼疰，蛊毒，寒热，惊痫 ，癫疾，狂走；骆驼毛尤良。

　　六畜，谓马、牛、羊、猪、狗、鸡也，骡、驴亦其类。骆驼出外国，方家并不复用。且马、牛、羊、鸡、猪、狗毛蹄，亦以各出其身之品类中，所主疗不必皆同此矣。

　　〔谨案〕骆驼毛蹄甲，主妇人赤白带下，最善。

　　卷第十五　【兽下】

　　鼠

　　主堕胎，生乳易。生山都平谷。

　　是鼯鼠，一名飞生，状如蝙蝠，大如 鸢，毛紫色暗，夜行飞行。生人取其皮毛，以与产妇持之，令儿易出。又有水马，生海中，是鱼虾类，状如马形，亦主易产。此 鼠别类而之物也，今亦在副品限也。

　　卷第十五　【兽下】

　　麋脂

　　味辛，温，无毒。主痈肿，恶疮，死肌，寒风湿痹，四肢拘缓不收，风头肿气，通腠理，柔一名宫脂。畏大黄。角，味甘，无毒，主痹，止血，益气力。生南山山谷，及淮海边，十月取。

　　今海陵间最多，千百为群，多牝少牡。人言一牡辄交十余牝，交毕即死。其脂堕土中，经年人得之方好，名曰遁脂，酒服至良。寻麋性乃尔 快，不应萎人阴。一方言不可近阴，令阴萎，此乃有理。麋肉不可合虾及生菜、梅、李、果实，食之皆病患。其角刮取屑，熬，香酒服之，大益人。事出彭祖传中。

　　〔谨案〕麋茸，服之功力胜鹿茸。角，煮为胶，亦胜白胶，言游牝毕即死者，此亦虚传，遍问山泽人，不闻游牝因致死者。

　　卷第十五　【兽下】

　　豚卵

　　味甘，温，无毒。主惊痫，癫疾，鬼疰，蛊毒，除寒热，贲豚，五癃，邪气挛缩。一名豚颠。阴干藏之，勿令败。

　　猪悬蹄。主五痔，伏热在肠，肠痈内蚀。猪四足，小寒。疗伤挞，诸惊邪，忧恚。肾，冷利，理肾气，通膀胱。胆，疗伤寒热渴。肚，补中益气，止渴利。齿，主小儿惊痫，五月五日取。

　　膏，主生发。肪膏，主煎诸膏药，解斑蝥、芫青毒。 猪肉，味酸，冷，疗狂病。凡猪肉，味苦，主闭血脉，弱筋骨，虚人肌，不可久食，病患金创者尤甚。猪屎，主寒热，黄胆，湿痹。

　　猪为用最多，惟肉不宜人，人有多食，皆能暴肥，此盖虚肌故也。其脂能悦泽皮肤，作手膏不皲裂，肪膏煎药，无不用之。勿令中水，腊月者历年不坏，颈下，膏谓之负革脂，入道家用。其屎汁，极疗温毒。

　　食其肉饮酒，不可卧秋稻穣中。又白猪蹄白杂青者不可食，食猪膏，又忌乌梅也。

　　〔谨案〕《别录》云：猪耳中垢，疗蛇伤。猪脑，主风眩，脑鸣及冻疮。血，痫，及鬼毒去来，寒热五癃，五脏，主小儿惊痫汗发。十二月上亥日取肪，内新瓦器中，埋亥地百日，主方家用之。又云一升脂，着鸡子白十四枚，更良。

　　卷第十五　【兽下】

　　鼹鼠

　　味咸，无毒。主痈疽，诸 蚀恶疮，阴KT 烂疮。在土中行。五月取令干燔之。

　　俗中一名隐鼠，一名鼹鼠，形如鼠，大而无尾，黑色，长鼻甚强，恒穿耕地中行，讨掘即得。今诸山林中，又有一兽，大如水牛，形似猪，灰色，下脚似象，胸前尾上皆白，有力而钝，亦名鼹鼠。人张网取食之，肉亦似牛肉，多以作脯。其膏亦云主 ，乃云此是鼠王，其精溺一滴落地辄成一鼠。谷有鼠灾年，则多出，恐非虚耳。谷字一作 。此鼠蹄烧末酒服，又以骨捣碎酿酒将服之，并治 良验也。

　　卷第十五　【兽下】

　　獭肝

　　味甘，有毒。主鬼疰蛊毒，却鱼鲠，止久嗽，烧服之；肉，疗疫气温病，及牛马时行病。

　　煮獭有两种：有 獭，形大，头如马，身似蝙蝠，不入药用。此当取常所见者，其骨亦疗食鱼骨鲠。有牛马家，可取屎收之。多出溪岸边。其肉不可与兔肉杂食也。

　　〔谨案〕《别录》云

　　卷第十五　【兽下】

　　狐阴茎

　　味甘，有毒。主女子绝产，阴痒，小儿阴颓卵肿；五脏及肠，味苦，微寒，有毒，主蛊毒寒热，小儿惊痫；雄狐屎，烧之辟恶，在木石上者是。

　　江东无狐，皆出北方及益州间，形似狸而黄，亦善能为魅也。

　　〔谨案〕狐肉及肠，作食之，主疥疮久不瘥者。肠，主牛疫，烧灰和水灌之，乃胜獭。狐鼻尖似小狗，唯尾大，全不似狸。

　　卷第十五　【兽下】

　　膏、肉、胞

　　膏，味甘，平，无毒。主上气，乏气，咳逆，酒和三合服之，日二。又主马肺病、虫颡等疾。肉，主久水胀不瘥垂死者，作羹 食之，下水大效。胞，干之，汤磨如鸡卵许，空腹服，吐诸蛊毒。（新附）

　　卷第十五　【兽下】

　　野猪黄

　　味辛、甘，平，无毒。主金疮，止血，生肉，疗癫痫，水研如枣核，日二服，效。（新附）

　　熬之，主慰风肿 疮。屎汁，主心腹猝痛诸疰忤。尿，主症癖，胃反，吐不止，牙齿痛，水毒。草驴尿，主燥水。

　　驳驴尿，主水湿，一服五合良。燥水者画体成字，湿水者，不成字。

　　乳，主小儿热惊、急黄等，多服使痢，热毒。尾下轴垢，主疟，水洗取汁和面如弹丸二枚，作烧饼，疟未发前食一枚，至发时啖一枚。疗疟无久新发无期者。（新附）

　　卷第十五　【兽下】

　　豺皮

　　性热。主冷痹香港脚，熟之，以缠病上，即瘥。（新附）

　　卷第十五　【禽上】

　　丹雄鸡

　　味甘，微温、微寒，无毒。主女人崩中漏下，赤白沃，补虚，温中，止血，不伤之疮，通神，杀毒，辟不详。头，主杀鬼，东门上者弥良。白雄鸡肉，味酸，微温，主下气，疗狂邪，安五脏，伤中，消渴。

　　乌雄鸡肉，微温。主补中，止痛。胆，微寒，主疗目不明，肌疮。心，主五邪。血，主 折，骨痛及痿痹。肪，主耳聋。

　　鸡肠，平，主遗溺，小便数不禁。肝及左翅毛，主起阴。冠血，主乳难。 里黄皮，微寒，主泄痢，小便利，遗溺，除热，止烦。

　　屎白，微寒。主消渴，伤寒，寒热，破石淋及转筋，利小便，止遗溺，灭瘢痕。黑雌鸡，主风寒湿痹，五缓六急，安胎。其血，无毒，平。疗中恶腹痛，及 折骨痛，乳难。翮羽，主下血闭。黄雌鸡，味酸、甘，平。主伤中，消渴，小便数不禁，肠 泄痢，补益五脏，续绝伤，疗虚劳，益气力。肋骨，主小儿羸瘦，食不生肌。鸡子，主除热火疮，疗痫 ，可作琥珀神物。卵白，微寒，疗目热赤痛，除心下伏热，止烦满，咳逆，小儿下泄，妇人产难，胞衣不出。醯渍之一宿，疗黄胆，破大烦热。卵中白皮，主久咳结气，得麻黄、紫菀和服之立已。鸡白蠹能肥脂，生朝鲜平泽。

　　鸡此例又甚多，云鸡子作琥珀者，用欲 卵黄白，混杂煮作之，亦极相似，惟不拾芥耳。又金。鸡子不可合葫、蒜及李子食之。乌鸡肉，不可合犬肝、肾食之。小儿食鸡肉，好生蛔虫。

　　又鸡不可合芥叶蒸食之。朝鲜乃在玄兔乐浪，不应总是鸡所出。今云白蠹，不知是何物，恐此别一种耳。

　　〔谨案〕白鸡距及脑主产难，烧灰酒服之。脑，主小儿惊痫。

　　卷第十五　【禽上】

　　白鹅膏

　　主耳猝聋，以灌之。毛，主射工，水毒。肉，平，利五脏。

　　东川多溪毒，养鹅以辟之，毛羽亦佳，中射工毒者，饮血又以涂身。鹅未必食射工，盖以威相制耳，乃言鹅不食生虫，今鹅子亦啖蚯蚓辈。

　　〔谨案〕鹅毛，主小儿惊痫，痢者。毛灰，主噎。

　　卷第十五　【禽上】

　　肪

　　味甘，无毒。主风虚，寒热。白鸭屎，名鸭通。主杀石药毒，解结缚蓄热。肉，补虚，除热，和脏腑，利水道。

　　即是鸭，鸭有家、有野，前《本经》雁肪，一名 肪，其疗小异，此说则专是家鸭耳。

　　黄雌鸭为补最胜。鸭卵不可合鳖肉食之。凡鸟自死口不闭者，皆不可食之，食之杀人。

