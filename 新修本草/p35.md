<!-- { "loadSidebar": true } -->
　　〔谨案〕《别录》云：鸭肪，主水肿。血，解诸毒。肉，主小儿惊痫。头，主水肿，通利小便，古方疗水，用鸭头丸也。

　　卷第十五　【禽上】

　　雁肪

　　味甘，平，无毒。主风挛，拘急，偏枯，气不通利，久服长毛发须眉，益气，不饥，轻身，耐老。一名 肪。生江南池泽，取无时。

　　诗云：大曰鸿，小曰雁。今雁类亦有大小，皆同一形。又别有野鹅大于雁，犹似家仓鹅，谓其肉应亦好。 作木音，云是野鸭。今此一名 肪，则雁、 皆相类尔。此前又有鸭事注在前。夫雁乃住江湖，而夏应产伏皆往北，恐雁门北人不食此鸟故也，中原亦重之尔。虽采无时，以冬月为好。

　　〔谨案〕《别录》云：雁喉下白毛，疗小儿痫有效。夫雁为阳鸟，冬则南翔，而夏则北徂，时当春下，则孳育于北，岂谓北人不食之乎！然雁与燕相反，燕来则雁往，燕往则雁来，故《礼》云：秋候雁来，春去鸟至矣。

　　卷第十五　【禽上】

　　鹧鸪鸟

　　味甘，温，无毒。主岭南野葛菌毒，生金毒及温瘴久欲死不可瘥者，合毛熬酒渍服之。

　　生捣取汁服，最良。生江南，形似母鸡，鸣云钩 格磔者是也。

　　有鸟相似，不为此鸣者，则非也。（新附）

　　卷第十五　【禽中】

　　雉肉

　　味酸，微寒，无毒。主补中，益气力，止泄痢，除蚁 。

　　雉虽非辰属，而正是离禽。景午日不可食者，明其王于火也。

　　〔谨案〕雉，味甘，主诸疮也。

　　卷第十五　【禽中】

　　鹰屎白

　　主伤挞，灭瘢。

　　止单用白，亦不能灭瘢。复应合诸药，僵蚕、衣鱼之属以为膏也。

　　〔谨案〕鹰屎灰之，酒服方寸匕，主恶酒，忽使饮人知之。

　　卷第十五　【禽中】

　　雀卵

　　味酸，温，无毒。主下气，男子阴痿不起，强之令热，多精有子。脑，主耳聋。头血，主雀盲；雄雀屎，疗目痛，决痈疖，女子带下，溺不利，除疝瘕。五月取之良。

　　雀性利阴阳，故卵亦然。术云：雀卵和天雄丸服之，令茎大不衰。人患黄昏间目无所见，谓之为雀盲，其头血疗之。

　　雄雀屎，两头尖是也，亦疗龋齿。雀肉不可合李食之，亦忌合酱食，妊身尤禁也。

　　〔谨案〕《别录》云：雀屎和男首子乳如薄泥，点目中 肉赤脉贯瞳子上者即或和少干姜服，悦人。

　　卷第十五　【禽中】

　　鹳骨

　　味甘，无毒。主鬼蛊诸疰毒，五尸，心腹疾。

　　鹳亦有两种，似鹄而巢树者为白鹳，黑色曲颈者为阳乌鹳。今此用白者。

　　卷第十五　【禽中】

　　雄鹊肉

　　味甘，寒，无毒。主石淋，消结热。可烧作灰，以石投中散解者，是雄也。

　　五月五日鹊脑入术家用，一名飞驳乌。鸟之雌、雄难别，旧言其翼左覆右是雄，右覆左是雌。又烧毛作屑，内水中，沉者是雄，浮者是雌。今云投石，恐止是鹊耳，余鸟未必尔，并未识之。

　　卷第十五　【禽中】

　　鸲鹆肉

　　味甘，平，无毒。主五痔，止血。炙食，或为散饮服之。

　　鸟似 而有帻者是。（新附）

　　卷第十五　【禽下】

　　燕屎

　　味辛，平，有毒。主蛊毒鬼疰，逐不祥邪气，破五癃，利小便。生高山平谷。

　　燕有两种，有胡、有越。紫胸，轻小者是越燕，不入药用；胸斑黑，声大者是胡燕。俗呼胡燕为夏侯，其作窠喜长，人言有容一匹绢者，令家富。窠亦入药用，与屎同，多以作汤洗浴，疗向及尾屈色白者，皆是数百岁燕，食之延年。凡燕肉不可食，令人入水为蛟龙所吞，亦不宜杀之。

　　〔谨案〕《别录》云：胡燕卵，主水浮肿。肉，出痔虫。越燕屎，亦疗痔，杀虫，去目翳也。

　　卷第十五　【禽下】

　　孔雀屎

　　微寒。主女子带下，小便不利。

　　出广益诸州，都下亦养之。方家不见用其屎也。

　　〔谨案〕孔雀屎，交广有，剑南元无。

　　卷第十五　【禽下】

　　鸬屎

　　一名蜀水花。去面黑 志。头，微寒，主鲠及噎，烧服之。

　　溪谷间甚多见之，当自取其屎，择用白处，市卖不可信。骨，亦主鱼鲠。此鸟不卵生，口吐其雏，独为一异也。

　　卷第十五　【禽下】

　　鸱头

　　味咸，平，无毒。主头风眩，颠倒痫疾。即俗人呼为老鸱者，一名鸢，鸢作绿音。又有雕鹗，并相似而大。虽不限雌雄，恐雄者当胜。今合鸱头酒，用之当微炙，不用蠹虫者。

　　卷第十六　【虫鱼上】

　　石蜜

　　味甘，平，无毒，微温。主心腹邪气，诸惊痫 ，安五脏诸不足，益气补中，止痛解毒，除众病，和百药。养脾气，除心烦，食饮不下，止肠 ，肌中疼痛，口疮，明耳目。久服强志，轻身，不饥，不老，延年神仙。一名石饴。生武都山谷，河源山谷及诸山石中，色白如膏者良。

　　石蜜即崖蜜也。高山岩石间作之，色青、赤，味小碱，食之心烦，其蜂黑色似虻。又木蜜，呼为食蜜，悬树枝作之，色青白，树空及人家养作之者，亦白而浓浓，味美。凡蜂作蜜，皆和熟，状似作饴须 也。又有土蜜，于土中作之，色青白，味碱。

　　今出晋安檀崖者，多土蜜，云最胜。出东阳临海诸处多木蜜；出于潜、怀安诸县多崖蜜，亦有杂木蜜及人家养者，例皆被添，殆无淳者，必须亲自看取之，乃无杂耳，且又多被煎者。其江南向西诸蜜，皆是木蜜，添杂最多，不可为药用。道家丸饵，莫不须之。仙方亦单炼服之，致长生不老也。

　　〔谨案〕土蜜，出氐羌中，并胜前说者，陶以未见，故以南土为证尔。今京下白蜜，如凝酥，甘美耐久，全不用江南者。说者，今自有以水牛乳煎沙糖作者，亦名石蜜。此既蜂作，宜去石字，后条蜜蜡，宜单称尔。

　　卷第十六　【虫鱼上】

　　蜜蜡

　　味甘，微温，无毒。主下痢脓血，补中，续绝伤，金疮，益气，不饥，耐老。白蜡，疗久泄 ，后重，见白脓，补绝伤，利小儿。久服轻身，不饥。生武都山谷。生于蜜房木石间。

　　恶芫花、齐蛤。此蜜蜡尔，生于蜜中，故谓蜜蜡。蜂皆先以此为蜜 ，煎蜜亦得之。初时极香软，人更煮炼，或加少醋酒，便黄赤，以作烛色为好。今药家皆应用白蜡，但取削之，于卒用之，亦可烊内水中十余过亦白。俗方惟以合疗下丸，而《仙经》断〔谨案〕除“蜜”字为佳，蜜以见石蜜条中。

　　卷第十六　【虫鱼上】

　　蜂子

　　味甘，平、微寒，无毒。主风头，除蛊毒，补虚羸，伤中。疗心腹痛，大人小儿腹中五虫口吐出者，面目黄。久服令人光泽，好颜色，不老。轻身益气。大黄蜂子，主心腹胀满痛，干主痈肿，嗌痛。一名蜚零，生武都山谷。

　　畏黄芩、芍药、牡蛎。前直云蜂子，即应是蜜蜂子也，取其未成头足时炒食之；又酒渍以敷面，令面悦白。黄蜂则人家屋上者及KT 蜂也。

　　卷第十六　【虫鱼上】

　　牡蛎

　　味咸，平、微寒，无毒。主伤寒，寒热，温疟洒洒，惊恚怒气，除拘缓，鼠 ，女子带下卫虚热去来不定，烦满，止汗，心痛气结，止渴，除老血，涩大小肠，止大小便，疗泄精，喉痹，咳嗽，心肋下痞热。

　　久服强骨节，杀邪鬼，延年。一名蛎蛤，一名牡蛤。生东海池泽，采无时。

　　贝母为之使，得甘草、牛膝、远志、蛇床良，恶麻黄、吴茱萸、辛荑。是百岁雕所化，以十一月采为好，去肉，二百日成。今出东海，永嘉、晋安皆好。道家方以左顾者是雄，故名牡蛎；右顾则牝蛎尔。生着石，皆以口在上，举以腹向南视之，口邪向东则是。或云以尖头为左顾者，未详孰是？例以大者为好。又出广州，南海亦如此，但多右顾不用尔。

　　丹方以泥釜，皆除其甲口，止取 如粉处尔。俗用亦如之，彼海人皆以泥煮盐釜，耐水火而不破漏。

　　卷第十六　【虫鱼上】

　　桑螵蛸

　　味咸、甘，平，无毒。主伤中，疝瘕，阴痿，益精，生子，疗女子血闭，腰痛，通五淋，利小便水道。又疗男子虚损，五脏气微，梦寐失精，遗溺。久服益气，养神。一名蚀疣。生桑枝上，螳螂子也，二月、三月采蒸之，当火炙，不尔令人泄。

　　得龙骨，疗泄精，畏旋复花。俗呼螳螂为 螂，逢树便产，以桑上者为好，是兼得桑皮之津气。市人恐非真，皆令合枝断取之尔，伪者亦以胶着桑枝之上也。

　　卷第十六　【虫鱼上】

　　海蛤

　　味苦、咸，平，无毒。主咳逆上气，喘息烦满，胸痛寒热，疗阴痿。一名魁蛤，生东海。

　　蜀漆为之使，畏狗胆、甘遂、芫花。此物以细如巨胜、润泽光净者，好；有粗如半杏仁者，不入药用。

　　〔谨案〕雁腹中出者极光润，主十二水满急痛，利膀胱大小肠。粗者亦谓为豚耳蛤，粗恶不堪也。

　　卷第十六　【虫鱼上】

　　文蛤

　　味咸，平，无毒。主恶疮，蚀五痔。咳逆胸痹，腰痛胁急，鼠 ，大孔出血，崩中漏下。

　　生海蛤至滑泽，云从雁屎中得之，二三十过方为良，今人多取相 令磨荡似之尔；文蛤小、大若别之，则数多，今以为附见，而在副品限也。凡有四物如此。〔小者圆五六分。若今妇人以置燕脂者，殊非海蛤之类也。夫天地间物，无非天地间用，岂限其数为正副耶！

　　卷第十六　【虫鱼上】

　　魁蛤

　　味甘，平，无毒。主痿痹，泄痢，便脓血。一名魁陆，一名活东。生东海，正圆两头空，表形似纺 ，小狭长，外有纵横文理，云是老蝙蝠化为，用之至少。而《本经》海蛤，一名魁蛤，与此为异也。

　　卷第十六　【虫鱼上】

　　石决明

　　味咸，平，无毒。主目障翳痛，青盲。久服益精，轻身。生南海。

　　俗云是紫贝，定小异，亦难得。又云是鳆鱼甲，附石生，大者如手，明耀五色，内亦含珠。人今皆水渍紫贝，以熨眼，颇能明。此一种，本亦附见在决明条，甲既是异类，今为副品也。

　　〔谨案〕此物，是鳆鱼甲也，附石生，状如蛤，惟一片无对、七孔者良。今俗用紫贝者全别，非此类也。

　　卷第十六　【虫鱼上】

　　秦龟

　　味苦，无毒。主除湿痹气，身重，四肢关节不可动摇。生山之阴土中，二月、八月取。

