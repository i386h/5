<!-- { "loadSidebar": true } -->
　　此蛇出晋安，大者三、二围。在地行往不举头者，是真；举头者，非真。形多相似，彼土人以此别之。膏、胆又相乱也。真膏累累如梨豆子相着，他蛇膏皆大如梅、李子。真胆狭长通黑，皮膜极薄，舐之甜苦，摩以注水即沉而不散；其伪者并不尔。此物最难得真，真膏多所入药用，亦云能疗伯牛疾。

　　〔谨案〕此胆，剔取如米粟，着净水中，浮游水上，过旋行走者为真，多着亦即沉散。其少着径沈者，诸胆血并尔。陶所说真伪正反，今出桂、广以南，高将肉为脍，以为珍味。虽死似鼍，稍截食之。其形似鳢鱼，头若鼍头，尾圆无鳞，或言鳢鱼变为之也。

　　卷第十六　【虫鱼下】

　　蝮蛇胆

　　味苦，微寒，有毒。主KT 疮。肉，酿作酒，疗癞疾，诸 ，心腹痛，下结气，除蛊毒。其腹中吞鼠，有小毒，疗鼠。

　　蝮蛇黄黑色，黄颔尖口，毒最烈，虺形短而扁，毒不异于 ，中人不即疗，多死。蛇类甚众，惟此二种及青 为猛，疗之并别有方。蛇皆有足，五月五日取烧地令热，以酒沃之，居中，足出。术家所用赤练、黄颔，多在人家屋间，吞鼠子雀雏，见腹中大者，破取，干之。〔恶疮、骨疽；蜕皮，主身痒、、疥、癣等。蝮蛇作地色，鼻反，口又长，身短，头尾相似，大毒，一名 蛇，无二种也。山南汉沔间足有之。

　　卷第十六　【虫鱼下】

　　鲮鲤甲

　　微寒。主五邪惊啼悲伤，烧之作灰，以酒或水和方寸匕，疗蚁 。

　　其形似鼍而短小，又似鲤鱼，有四足，能陆能水。出岸开鳞甲，伏如死，令蚁入中，忽闭而入水，开甲，蚁皆浮出，于是食之。故主蚁 ，方用亦稀，惟疗疮癞及诸疰疾尔。

　　卷第十六　【虫鱼下】

　　蜘蛛

　　微寒。主大人小儿溃。七月七日取其网，疗喜忘。

　　蜘蛛类数十种，《尔雅》止载七、八种尔，今此用悬网状如鱼曾者，亦名 。蜂及蜈蚣螫又以断疟及干呕霍乱。术家取其网着衣领中辟忘。

　　有赤斑者，俗名络新妇，亦入方术用之。其余杂种，并不入药。《诗》云：“ 蛸在户”。正谓此也。

　　〔谨案〕《别录》云：疗小儿大疮中出丝，屡有死者。其网缠赘疣，七日消烂，有验矣。

　　卷第十六　【虫鱼下】

　　蜻蛉

　　微寒。强阴，止精。

　　此有五、六种，今用青色大眼者，一名诸乘，俗呼胡蜊，道家用以止精。眼可化为青珠。

　　其用，一名蜻蜓。

　　卷第十六　【虫鱼下】

　　石蚕

　　味咸，寒，有毒。主五癃，破石淋，堕胎。肉，解结气，利水道，除热。一名沙虱。生江汉池泽。

　　李云江左无识此者，谓为草根，其实类虫，形如老蚕，生附石。伧人得而食之，味咸而微辛。李之所言有理，但江汉非伧地尔，大都应是生气物，犹如海中蛎蛤辈，附石生不动，亦皆活物也。今俗用草根黑色多角节，亦似蚕，恐未是实。方家不用沙虱，自是东间水中细虫。人入水浴，着人略不可见，痛如针刺，挑亦得之。

　　今此名或同尔，非其所称也。

　　〔谨案〕石采者遂绝尔。今陇州采送之。

　　卷第十六　【虫鱼下】

　　蛇蜕

　　味咸、甘，平，无毒。主小儿百二十种惊痫，螈 ，癫疾，寒热，肠痔，虫毒，蛇痫，弄舌摇头，大人五邪，言语僻越，恶疮，呕咳，明目。火熬之良。一名龙子衣，一名蛇符，一名龙子皮，一名龙子单衣，一名弓皮。生荆州川谷及田野。五月五日、十五日取之，良。

　　畏磁石及酒。草中不甚见虺、蝮蜕，惟有长者，多是赤练、黄颔辈，其皮不可复识，今往往得尔，皆须完全。石上者弥佳，烧之甚疗诸恶疮也。

　　卷第十六　【虫鱼下】

　　蛇黄

　　主心痛，疰忤，石淋，产难，小儿惊痫，以水煮研服汁。出岭南，蛇腹中得之，圆重如锡，黄黑青杂色。（新附）

　　卷第十六　【虫鱼下】

　　蜈蚣

　　味辛，温，有毒。主鬼疰，蛊毒，啖诸蛇虫鱼毒，杀鬼物老精，温疟，去三虫。疗心腹寒热结聚，堕胎，去恶血。

　　生大吴川谷江南。赤头足者良。

　　今赤足者多出京口，长山、高丽山、茅山亦甚有，于腐烂积草处得之，勿令伤，曝干之。

　　黄人多火炙令赤以当之，非真也。一名 蛆。庄周云： 蛆甘带。淮南子云：腾蛇游雾，而殆于蛆。其性能制蛇，忽见大蛇，〔谨案〕山东人呼蜘蛛一名 蛆，亦语。庄周云 蛆甘带，淮南云腾蛇殆于 蛆，并言蜈蚣矣。

　　卷第十六　【虫鱼下】

　　马陆

　　味辛，温，有毒。主腹中大坚症，破积聚，息肉，恶疮，白秃。疗寒热痞结，胁下满。

　　一名百足，一名马轴。生玄菟川谷。

　　李云此虫形长五、六寸，状如大蛩，夏月登树鸣，冬则蛰，今人呼为飞 虫也，恐不必是马陆尔。今有一细黄虫，状如蜈蚣而甚长，俗名土虫，鸡食之醉闷亦至死。书云百足之虫，至死不僵。此虫足甚多，寸寸断便寸行，或欲相似，方家既不复用，市人亦无取者，未详何者的是〔谨案〕此虫大如细笔管，长三、四寸，斑色亦如蚰蜒，襄阳人名为马 ，亦呼马轴，亦名

　　卷第十六

　　【虫鱼下】

　　味辛，平，无毒。主久聋咳逆，毒瓦斯出刺，出汗。疗鼻窒。其土房主痈肿，风头。一名土蜂，生熊耳川谷及 ，或人屋间。

　　此类甚多，虽名土蜂，不就土中为窟，谓 土作房尔。今一种黑色，腰甚细，衔泥于人室及器物边作房，如并竹管者是也。其生子如粟米大居中，乃捕取草上青蜘蛛十余枚满中，仍塞口，以拟其子大为粮也。

　　其一种入芦竹管中者，亦取草上青虫，一名蜾裸。诗人云：螟蛉有子，蜾裸负之，言细腰物无雌，皆取青虫，教祝便变成己子，斯为谬矣。造诗者乃可不详，未审夫子何为因其僻邪。圣人有阙，多皆类也。

　　〔谨案〕土蜂土中为窠，大如乌蜂，不伤人，非 ，不入土中为窠。虽一名土蜂，非 也。

　　卷第十六　【虫鱼下】

　　雀瓮

　　味甘，平，无毒。

　　主小儿惊痫，寒热，结气，蛊毒，鬼疰。一名躁舍。生汉中，采蒸之，生树枝间，房也。八月取。

　　，蚝虫也。此虫多在石榴树上，俗呼为蚝虫，其背毛亦螫人。生卵，形如鸡子，大如巴豆，今方家亦不用此。

　　蚝，一作 尔。

　　〔谨案〕此物紫白间斑，状似车渠文可爱，大者如雀卵，在树间似螵蛸虫也。

　　卷第十六　【虫鱼下】

　　彼子

　　味甘，温，有毒，主腹中邪气，去三虫，蛇螫，蛊毒，鬼疰，伏尸。生永昌山谷。

　　方家从来无用此者，古今诸医及药家，了不复识，又一名罴子，不知其形何类也。

　　〔谨案〕此彼字，当木傍作 ，仍音披，木实也，误入虫部。《尔雅》云： 一名杉，叶似杉，木于木部出之，此条宜在果部中也。

　　卷第十六　【虫鱼下】

　　鼠妇

　　味酸，温，微寒，无毒。主气癃，不得小便，妇人月闭，血瘕，痫 ，寒热，利水道。

　　一名负燔，一名KT ，一名KT 。生魏郡平谷及人家地上，五月五日取。

　　一名鼠负，言鼠多在坎中，背则负之，今作妇字，如似乖理。又一名鼠姑。

　　卷第十六　【虫鱼下】

　　萤火

　　味辛，微温，无毒。主明目，小儿火疮，伤热气，蛊毒，鬼疰，通神精。一名夜光，一名放光，一名熠耀，一名即照。生阶地池泽。七月七日取，阴干。

　　此是腐草及烂竹根所化，初犹未如虫，腹下以有光，数日便变而能飞。方术家捕取内酒中，令死乃干之，俗药用之亦稀。

　　卷第十六　【虫鱼下】

　　衣鱼

　　味咸，温，无毒。主妇人疝瘕，小便不利，小儿中风项强背起，摩之，又疗淋，堕胎，涂。生咸阳平泽。

　　衣中乃有，而不可常得，多在书中。亦可疗小儿淋闭，以摩脐及小腹，即溺通也。

　　卷第十六　【虫鱼下】

　　白颈蚯蚓

　　味咸，寒、大寒，无毒。主蛇瘕，去三虫，伏尸，鬼疰，蛊毒，杀长虫，仍自化作水，疗伤寒伏热，狂谬，大腹，黄胆。一名土龙。生平土，三月采，阴干。

　　白颈是其老者尔，取破去土，盐之，日曝，须臾成水，道术多用之。温病大热狂言，饮其汁皆瘥，与黄龙汤疗同也。

　　其屎，呼为蚓蝼，食细土无沙石，入合丹泥釜用。若服此干蚓，应〔谨案〕《别录》云：盐沾为汁，疗耳聋。盐消蛔，功同蚯蚓。

　　其屎，封狂犬伤毒，出犬毛，神效。

　　卷第十六　【虫鱼下】

　　蝼蛄

　　味咸，寒，无毒。主产难，出肉中刺，溃痈肿，下哽噎，解毒，除恶疮。一名蟪蛄，一名天蝼，一名 。生东城平泽，夜出者良，夏至取，曝干。

　　以自出者，其自腰以前甚涩，主止大小便。从腰以后甚利，主下大小便。若出拔刺，多用其脑。此物颇协神鬼，昔人狱中得其蟪力者。今人夜忽见出，多打杀之，言为鬼所使也。

　　卷第十六　【虫鱼下】

　　蜣螂

　　味咸，寒，有毒。主小儿惊痫，螈 ，腹胀，寒热，大人癫疾狂易。手足端寒，肢满贲豚。一名 蜣。火熬之良。

　　生长沙池泽。五月五日取，蒸，藏之，临用当炙，勿置水中，令人吐。

　　畏羊角、石膏。庄子云： 蜣之智，在于转丸。其喜入人粪中，取屎丸而却推之，俗名推丸。当取大者，其类有三、四种，以鼻头扁者为真。

　　〔谨案〕《别录》云：捣为丸，塞下部，引

　　卷第十六　【虫鱼下】

　　斑蝥

　　味辛，寒，有毒。主寒热，鬼疰，蛊毒，鼠 ，疥癣，恶疮，疽蚀，死肌，破石癃，血积，伤人肌，堕胎。一名龙尾。生河东川谷。八月取，阴干。

　　马刀为之使，畏巴豆、丹参、空青，恶肤青。豆花时取之，甲上黄黑斑色，如巴豆大者是也。

　　卷第十六　【虫鱼下】

　　芫青

　　味辛，微温，有毒。主蛊毒，风疰，鬼疰，堕胎。三月取，曝干。

　　芫花时取之，青黑色，亦疗鼠 。

　　卷第十六　【虫鱼下】

　　葛上亭长

　　味辛，微温，有毒。主蛊毒，鬼疰，破淋结，积聚，堕胎。七月取，曝干。

