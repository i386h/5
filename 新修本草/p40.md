<!-- { "loadSidebar": true } -->
　　卷第十七　【果中】

　　石蜜

　　味甘，寒，无毒。主心腹热胀，口干渴，性冷利。出益州及西戎，煎炼沙糖为之，可作饼块，黄白色。云用水牛乳、米粉和煎，乃得成块；西戎来者佳。近江左亦有，殆胜蜀者。云饼，坚重。（新附）

　　卷第十七　【果中】

　　沙糖

　　味甘，寒，无毒。功体与石蜜同，而冷利过之。榨甘蔗汁煎作。蜀地、西戎、江东并有。

　　而附）

　　卷第十七　【果中】

　　芋

　　味辛，平，有毒。主宽肠胃，充肌肤，滑中。一名土芝。

　　钱塘最多，生则有毒 ，不可食，性滑，下石，服饵家所忌。种芋三年不采，成 芋。

　　又别有野芋，名尤芋，形叶相似如一根，并杀人。人不识而食之，垂死者，他人以土浆及粪汁与饮之，得活矣。

　　〔谨案〕芋有六种，有：青芋、紫芋、真芋、白芋、连禅芋、野芋。其青芋细长，毒多，初煮要须灰汁易水煮，熟乃堪食尔。白芋、真芋、连禅芋、紫芋，并毒少，正可蒸煮啖之，又宜冷啖，疗热止渴。其真、白、连禅三芋，兼肉作羹，大佳。蹲鸱之饶，盖谓此也。野芋大毒，不堪啖也。

　　卷第十七　【果中】

　　乌芋

　　味苦、甘，微寒，无毒。主消渴，痹热，温中，益气。一名藉姑，一名水萍。二月生叶，叶曝干。

　　今藉姑生水田中，叶有丫，状如泽泻，不正似芋。其根黄似芋子而小，煮食之乃可啖，疑其有乌名，今有乌者，根极相似，细而美，叶乖异状，头如莞草，呼为凫茨，恐此非也。

　　〔谨案〕此草，一名槎牙，一名茨菰，主百毒，产后血闷攻心欲死，产难衣不出，捣汁服一升。生水中，叶似钾箭镞，泽泻之类也。《千金方》云：下石淋也。

　　卷第十七　【果下】

　　杏核仁

　　味甘、苦，温，冷利，有毒。主咳逆上气，雷鸣，喉痹，下气，产乳，金创，寒心，贲豚，惊痫，心下烦热，风气去来，时行头痛，解肌，消心下急，杀狗毒，一名杏子。五月采。其花，味苦，无毒。主补不足，女子伤中，寒热痹，厥逆。实，味酸，不可多食，伤筋骨。生晋山川谷。

　　得火良，恶黄 、黄芩、葛根，解锡毒，畏 草。处处有，药中多用之，汤浸去赤皮，熬令黄。

　　卷第十七　【果下】

　　桃核仁

　　味苦、甘，平，无毒。主瘀血，血闭瘕邪气，杀小虫。止咳逆上气，消心下坚，除猝暴击血，破症瘕，通月水，止痛。七月采取仁，阴干，桃华，杀疰恶鬼，令人好色，味苦，平，无毒。主除水气，破石淋，利大小便，下三虫，悦泽人面。三月三日采，阴干。桃枭，杀百鬼精物，味苦，微温。主中恶腹痛，杀精魅五毒不祥。一名桃奴，一名枭景，是实着树不落，用之。桃蠹，杀鬼，辟不祥，食桃树虫也。其茎白皮，味苦、平，无毒。除邪鬼，中恶，腹痛，去胃中热。其叶，味苦、辛，平，无毒。主除尸虫，出疮中虫。胶，炼之，主保中不饥，忍风寒。其实，味酸，多食令人有热。生太山川谷。

　　今处处有，京口者亦好，当取解核种之为佳。又有山龙桃，其仁不堪用，俗用桃仁作酪乃言冷。桃胶入仙家用。三月三日采花，亦供丹方所需。方言服三树桃花尽，则面色如桃花，人禁食桃也。

　　〔谨案〕桃胶，味甘、苦，平，无毒。主下石淋，破血，中恶，疰忤。花，主下恶气，消肿满，利大小肠。

　　卷第十七　【果下】

　　李核仁

　　味甘、苦，平，无毒。主僵仆跻，瘀血，骨痛。根皮，大寒，主消渴，止心烦逆奔气。

　　实，味苦，除痼热，调中。

　　李类又多。京口有麦李，麦秀时熟，小而甜脆，核不入药。今此用姑熟所出南居李，解核如杏子者，为佳。凡李实熟食之皆好，不可合雀肉食，又不可临水上啖之。李皮水煎含之，疗齿

　　卷第十七　【果下】

　　梨

　　味苦，寒。多食令人寒中，金创，乳妇尤不可食。

　　梨种复殊多，并皆冷利，俗人以为快果，不入药用，食之损人。

　　〔谨案〕梨削贴汤火创不烂，止痛，易瘥。又主热嗽，止渴。叶，主霍乱，吐利不止，煮汁服之。

　　卷第十七　【果下】

　　柰

　　味苦，寒。多食令人胪胀，病患尤甚。

　　柰江南乃有，而北国最丰，皆以作脯，不宜人。有林檎相似而小，亦恐非益人者。枇杷叶以出上卷，其实乃宜人。

　　东阳、寻阳最多也。

　　卷第十七　【果下】

　　安石榴

　　味甘、酸，无毒。主咽燥渴。损人肺，不可多食。其酸实壳，疗下痢，止漏精。其东行根，疗蛔虫、寸白。

　　石榴以花赤可爱，故人多植之，尤为外国所重。入药唯根、壳而以，其味有甜、酢，药家用酢者。其子为服食所忌也。

　　卷第十八　【菜上】

　　白瓜子

　　味甘，平、寒，无毒。主令人悦泽，好颜色，益气不饥。久服轻身耐老，主除烦满不乐，久悦泽。一名水芝，一名白瓜子。生嵩高平泽。冬瓜仁也，八月采之。

　　〔谨案〕《经》云：冬瓜仁也，八月采之。以下为冬瓜仁说。《尔雅》云：水芝瓜也，非谓冬瓜别名。据《经》及下条瓜蒂，并生嵩高平泽，此即一物，但以甘字似白字，后人误以为白也。若其不是甘瓜，何因一名白瓜？此即是甘瓜不惑。且朱书论甘瓜之效，墨书说冬瓜之功，功异条同，陶为深误矣。

　　案《广雅》：冬瓜一名地芝，与甘瓜全别，墨书宜附冬瓜科下。

　　瓜蒂与甘瓜共条。《别录》云：甘瓜子主腹内结聚，破溃脓血，最为肠胃脾内痈要药。本草以为冬瓜，但用蒂，不云子也。今肠痈汤中用之。俗人或用冬瓜子，非也。又案诸本草单云瓜子或云甘瓜子，今此本误作白字，当改从甘也。

　　卷第十八　【菜上】

　　白冬瓜

　　味甘，微寒。主除小腹水胀，利小便，止渴。

　　被霜后合取，置经年，破取核，水洗，燥，乃擂取仁用之。冬瓜性冷利，解毒，消渴，止烦闷，直捣、绞汁服之。

　　卷第十八　【菜上】

　　瓜蒂

　　味苦，寒，有毒。主大水，身面四肢浮肿，下水，杀蛊毒，咳逆上气，食诸果不消，病在胸腹中，皆吐下之。去鼻中息肉，疗黄胆。其花，主心痛，咳逆。生嵩高平泽，七月七日采，阴干。

　　瓜蒂多用早青蒂，此云七月七日采，便是甜瓜蒂也。人亦有用熟瓜蒂者，取吐乃无异，此止论其蒂所主耳。今瓜例皆冷利，早青者尤甚。熟瓜乃有数种，除瓤食不害人，若觉食多，入瓜甚大，今每即取藏经年食之。亦有再熟瓜，又有越瓜，人以作菹者，食之亦冷，并非药用耳。《博物志》云：水浸至项，食瓜无数。又云斑瓜花有毒，分采之，瓜皮杀 虫也。

　　卷第十八　【菜上】

　　冬葵子

　　味甘，寒，无毒。主五脏六腑寒热，羸瘦，五癃，利小便，疗妇人乳难内闭，久服坚骨，长室山。十二月采。

　　黄芩为之使。

　　卷第十八　【菜上】

　　葵根

　　味甘，寒，无毒。主恶疮，疗淋，利小便，解蜀椒毒。叶，为百菜主，其心伤人。

　　以秋种葵，覆养经冬，至春作子，谓之冬葵，多入药用，至滑利，能下石淋。春葵子亦滑利，不堪余药用。根，故是常葵尔。叶尤冷利，不可多食。术家取此葵子，微炒令KT ，散着湿地，遍踏之。朝种葵暮生，远不过宿。又云取羊角、马蹄烧作灰，散于湿地，即生罗勒，俗呼为西王母菜，食之益人。生菜中，又有胡荽、芸台、白苣、邪蒿，并不可多食，大都服药通忌生菜耳。佛家斋，忌食薰渠，不的知是何菜？多言今芸台，憎其臭故也。

　　〔谨案〕罗兰香，避石勒讳故也。又薰渠者，婆罗门云阿魏是，言此草苗根似白芷，取根汁曝之如胶，或截根晒干，并极臭。西国持咒人禁食之。常食中用之，云去臭气。戎人重此，犹俗中贵胡椒、巴人重负 等，非芸台也。

　　卷第十八　【菜上】

　　苋实

　　味甘，寒、大寒，无毒。主青盲，白翳，明目，除邪，利大小便，去寒热，杀蛔虫。久服益气力，不饥轻身。一名马苋，一名莫实，细苋亦同。生淮阳川泽及田中，叶如蓝，十一月李云即苋菜也。今马苋别一种，布地生，实至微细，俗呼为马齿苋，亦可食，小酸，恐非今苋实。其苋实当是白苋，所以云细苋亦同，叶如蓝也。细苋即是糠苋，食之乃胜，而并冷利，被霜乃熟，故云十一月采。又有赤苋，茎纯紫，能疗赤下，而不堪食。药方用苋实甚稀，断谷方中时用之。

　　〔谨案〕赤苋，一名KT 。今苋实，亦名莫实，疑莫字误矣。赤苋，味辛，寒，无毒。主赤痢，又主射工、沙虱，此是赤叶苋也。马苋，亦名马齿草，味辛，寒，无毒。主诸肿 、疣目，捣揩之饮汁，主反胃，诸淋，金疮，血流，破血，症癖，小儿尤良；用汁洗紧唇，面 、马汁射工毒，涂之瘥。

　　卷第十八　【菜上】

　　苦菜

　　味苦，寒，无毒。主五脏邪气，厌谷胃痹，肠 ，渴热中疾，恶疮。久服安心益气，聪察，少卧，轻身耐老，耐饥寒，高气不老。一名荼草，一名选，一名游冬。生益州川谷，生山陵道旁，凌冬不死。三月三日采，阴干。

　　疑此则是今茗。茗一名荼，又令人不眠，亦凌冬不凋，而嫌其止生益州。益州乃有苦菜，正英下，以注之。《桐君药录》云：苦菜叶三月生扶疏，六月华从叶出，茎直花黄，八月实黑；实落根复生，冬不枯。今茗极似此，西阳武昌及庐江晋熙茗皆好，东人止作青茗。茗皆有 ，饮之宜人。凡所饮物，有茗及木叶天门冬苗，并菝 ，皆益人，余物并冷利。又巴东间别有真荼，火 作卷结，为饮亦令人不眠，恐或者此。俗中多煮檀叶及大皂李作荼饮，并冷。又南方有瓜芦木，亦似茗，至苦涩。取其叶作屑，煮饮汁，即通夜不眠；煮盐人唯资此饮尔，交广最所重，客来先设，乃加以香 辈耳。

　　〔谨案〕苦菜，《诗》云：谁谓荼苦；又云：堇荼如饴，皆苦菜异名也。陶谓之茗，茗乃木类，殊非菜流。茗，春采为苦 。 音迟遐反，非途音也。案《尔雅·释草》云：荼，苦菜。释木云： ，苦。二物全别，不得为例。又《颜氏家训》案《易统通卦验玄图》曰：苦菜生于寒秋，经冬历春，得夏乃成。一名游冬。叶似苦苣而细，断之而有白汁，花黄似菊。此则与桐君略同，今所在有之也。苦 乃龙葵耳，俗亦名苦菜，非荼也。

　　卷第十八　【菜上】

　　荠

　　味甘，温，无毒。主利肝气，和中。其实，主明目，目痛。

