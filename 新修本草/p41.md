<!-- { "loadSidebar": true } -->
　　荠类又多，此是人可食者，生叶作菹、羹亦佳。《诗》云：谁谓荼苦，其甘如荠。又疑荼是菜类矣。

　　卷第十八　【菜上】

　　芜菁及芦菔

　　味苦，温，无毒。主利五脏，轻身益气，可长食之。芜菁子，主明目。

　　芦菔是今温菘，其根可食，叶不中啖。芜菁根乃细于温菘，而叶似菘，好食。西川惟种此，而其子与温菘甚相似，小细耳。俗方无用，服食家亦炼饵之，而不云芦菔子，恐不用也。俗人蒸其根及作菹，皆好，但小熏臭耳。又有赤根，细而过辛，不宜服也。

　　〔谨案〕芜菁，北人又名蔓菁，根、叶及子，乃是菘类，与芦菔全别，至于体用亦殊。今言芜菁子似芦菔，或谓芦菔叶不堪食，兼言小熏体，是江表不产二物，斟酌注铭，理丧其真耳。其蔓菁子，疗黄胆，利小便。水煮三升，取浓汁服，主症瘕积聚；少饮汁，主霍乱，心腹胀；末服，主目暗。其芦菔别显后条。

　　卷第十八　【菜上】

　　莱菔根

　　味辛、甘，温，无毒。主散服及炮煮服食，大下气，消谷，去痰 ，肥健人，生捣汁服，主陶谓温菘是也。其嫩叶为生菜食之。大叶熟啖，消食和中。根效在芜菁之右。（新附）

　　卷第十八　【菜上】

　　龙葵

　　味苦，寒，微甘，滑，无毒。食之解劳少睡，去虚热肿。其子疗疔疮肿，所在有之。

　　即关河间谓之苦菜者，叶圆花白，子若牛李子，生青、熟黑，但堪煮食，不任生啖。（新附）

　　卷第十八　【菜上】

　　菘

　　味甘，温，无毒。主通利肠胃，除胸中烦，解酒渴。

　　菜中有菘，最为恒食，性和利人，无余逆忤，今人多食。如似小冷，而又耐霜雪。其子可作油，敷头长发；涂刀剑，令不锈。其有数种，犹是一类，正论其美与不美耳。服药有甘草而食菘，即令病不除。

　　〔谨案〕菘菜不生北土，有人将子北种，初一年半为芜菁，二年菘种都绝；将芜菁子南种，亦二年都变成土地所宜，颇有此例。

　　其子亦随色变，但粗细无异尔。

　　菘子黑，蔓菁子紫赤，大小相似。惟芦菔子黄赤色，大数倍，复不圆也。其菘有三种：有牛肚菘，叶最大浓，味甘；紫菘叶薄细，味少苦；白菘似蔓菁也。

　　卷第十八　【菜上】

　　芥

　　味辛，温，无毒。归鼻。主除肾邪气，利九窍，明耳目，安中，久服温中。

　　似菘而有毛，味辣，好作菹，亦生食。其子可藏冬瓜。又有茛，以作菹，甚辣快。

　　〔谨案〕此芥有三种：叶大粗者，叶堪食，子入药用，熨恶注至良；叶小子细者，叶不堪食，其子但堪为齑耳；又有白芥子，粗大白色，如白粱米，甚辛美，从戎中来。《别录》云：子主射工及注气发无恒处，丸服之，或捣为末，醋和涂之，随手验也。

　　卷第十八　【菜上】

　　苜蓿

　　味苦，平，无毒。主安中，利人，可久食。

　　长安中乃有苜蓿园，北人甚重此，江南人不甚食之，以无气味故也。外国复别有苜蓿草，以〔谨案〕苜蓿茎叶平，根寒。主热病，烦满，目黄赤，小便黄，酒疸。捣取汁，服一升，令人吐利，即愈。

　　卷第十八　【菜上】

　　荏子

　　味辛，温，无毒。主咳逆，下气，温中，补体。叶，主调中，去臭气。九月采，阴干。

　　荏状如苏，高硕白色，不甚香，子共研之，杂米作糜，甚肥美，下气，补血。东人呼为，故也。榨其子作油，日煎之，即今油帛及和漆用者，服食断谷亦用之，名为重油。

　　〔谨案〕《别录》：荏叶，人常生食，子故不及苏。言为重油入漆及油绢帛，此乃用大麻子油，非用此也。漆及油帛，江左所无，故陶为谬误也。

　　卷第十八　【菜中】

　　蓼实

　　味辛，温，无毒。主明目，温中，耐风寒，下水气，面目浮肿，痈疡。叶归舌，除大小肠邪气，利中益志。马蓼，去肠中蛭虫，轻身。生雷泽川泽。

　　此类又多，人所食有三种：一是紫蓼，相似而紫色；一是香蓼，亦相似而香，并不甚辛，而常有，其叶有圆、有尖，以圆者为胜，所用即是此。干之以酿酒，主疗风冷，大良。马蓼生下湿地，茎斑，叶大有黑点。亦有两三种，其最大者名茏古，即是荭草，以在上卷中品。

　　〔谨案〕《尔雅》云：荭，一名茏古，大者名 则，最大者，不名茏古，陶误呼之。又有水蓼，叶大似马蓼，而味辛。主被蛇伤，捣敷之；绞汁服，止蛇毒入腹心闷者；又水煮渍脚捋之，消香港脚肿。生下湿地水旁。

　　卷第十八　【菜中】

　　葱实

　　味辛，温，无毒。主疗明目，补中不足。其茎葱白，平，可作汤，主伤寒，寒热，出汗，中痛，喉痹不通，安胎，归目，除肝邪气，安中，利五脏，益目精，杀百药毒。葱根，主伤寒头痛。

　　葱汁，平，温。主溺血，解藜芦毒。

　　〔谨案〕葱有数种，山葱曰 葱，疗病似胡葱，主诸恶 ，狐尿刺毒，山溪中沙虱，射工亦兼小蒜、茱萸辈，不独用也。其人间食葱，又有二种：有冻葱，即经冬不死，分茎栽莳而无子；又有汉葱，冬则叶枯。

　　食用入药，冻葱最善，气味亦佳也。

　　卷第十八　【菜中】

　　薤

　　味辛、苦，温，无毒。主金创创败，轻身，不饥耐老，归骨。菜芝也。除寒热，去水气，温疮，中风寒水肿以涂之。生鲁山平泽。

　　葱、薤异物，而今共条。《本经》即无韭，以其同类故也，今亦取为副品种数。方家多用葱白及叶中涕，名葱苒，无复用实者。葱亦有寒热，其白冷术所用。薤又温补，仙方及服食〔谨案〕薤乃是韭类，叶不似葱，今云赤、白二种：白者补而美；赤者主金创及风，苦而无味，今别显条于此。

　　卷第十八　【菜中】

　　韭

　　味辛、微酸，温，无毒。归心，安五脏，除胃中热，利病患，可久食。子，主梦泄精，溺白。根，主养发。

　　韭子入棘刺诸丸，主漏精；用根，入发膏；用叶，人以煮鲫鱼 ，断卒下痢，多验。但此菜殊辛臭，虽煮食之，便出犹奇熏灼，不如葱、薤熟则无气，最是养性所忌也。生姜是常食物，其以随干姜在中品，今依次入食，更别显之，而复有小异处，所以弥宜书。生姜，微温，辛，归五脏，去痰下气，止呕吐，除风邪寒热。久服少志、少智，伤心气，如此则不可多食长御，有病者是所宜也耳。今人啖诸辛辣物，惟此最恒，故《论语》云：“不撤姜食”。言多耳。

　　〔谨案〕姜，久服通神明，主风邪，去痰气，生者尤良。《经》云：久服通神明，即可常啖也。今云少智、少志，伤心气，不可多服者，误为此说，检无所据也。

　　卷第十八　【菜中】

　　白荷

　　微温。主中蛊及疟。

　　今人乃呼赤者为 荷，白者为覆菹，叶同一种耳，于人食之，赤者为胜。药用白者。中蛊者服其汁，并卧其叶，即呼蛊主姓名。亦主诸溪毒、沙虱辈，多食损药势，又不利脚。人家种白 荷，亦云辟蛇。

　　〔谨案〕根主诸恶疮，杀螫蛊毒。

　　根心主稻麦芒入目中不出者，以汁注目中即出也。

　　卷第十八　【菜中】

　　菜

　　味甘、苦，大寒。主时行壮热，解风热毒。

　　即今以杂作 蒸者。 ，作甜音，亦作忝。时行热病初得，便捣饮汁皆除瘥。

　　〔谨案〕此作羹食之，亦大香美也。

　　卷第十八　【菜中】

　　苏

　　味辛，温。主下气，除寒中，其子尤良。

　　叶下紫色而气甚香。其无紫色不香似荏者，名野苏，不任用。子主下气，与橘皮相宜同疗也。

　　卷第十八　【菜中】

　　水苏

　　味辛，微温，无毒。主下气，杀谷，除饮食，辟口臭，去毒，辟恶气。久服通神明，轻身耐老，主吐血、衄血、血崩。一名鸡苏，一名劳祖，一名芥苴，一名瓜苴，一名道华。生九真池泽，七月采。

　　方药不用，俗中莫识。昔九真辽远，亦无能识访之。

　　〔谨案〕此苏，生下湿水侧，苗似旋复，两叶相当，大香馥。青、济、开、河间人名为水苏，江左名为荠苎，吴会谓之鸡苏。主吐血、衄血、下气、消谷大效。

　　而陶更于菜部出鸡苏，误矣。今以鸡苏为水苏之一名，复申吐血、衄血、血崩六字也。

　　卷第十八　【菜中】

　　假苏

　　味辛，温，无毒。主寒热鼠 ，瘰 生疮，结聚气破散之，下瘀血，除湿痹。一名鼠 ，一方药亦不复用。

　　〔谨案〕此药，即菜中荆芥是也，姜、荆声讹矣。先居草部中，今人食之，录在菜部也。

　　卷第十八　【菜中】

　　香薷

　　味辛，微温。主霍乱腹痛吐下，散水肿。

　　处处有此，惟供生食。十月中取，干之，霍乱煮饮，无不瘥。作煎，除水肿尤良之也。

　　卷第十八　【菜中】

　　薄荷

　　味辛、苦，温，无毒。主贼风伤寒发汗，恶气心，腹胀满，霍乱，宿食不消，下气，煮汁服，亦堪生食。人家种之，饮汁发汗，大解劳乏。

　　茎方，叶似荏而尖长，根经冬不死，又有蔓生者，功用相似。（新附）

　　卷第十八　【菜中】

　　秦荻梨

　　味辛，温，无毒。主心腹冷胀，下气，消食。人所啖者，生下湿地，所在有之。（新附）

　　卷第十八　【菜下】

　　苦瓠

　　味苦，寒，有毒。主大水，面目四肢浮肿，下水，令人吐。生晋地川泽。

　　瓠与冬瓜，气类同辈，而有上下之殊，当是为其苦者耳。今瓠自忽有苦者如胆，不可食，非亦是瓠类，小者名瓢，食之乃胜瓠。凡此等，皆利水道，所以在夏月食之，大理自不及冬瓜矣。

　　〔谨案〕瓠与冬瓜、瓠 ，全非类例，今此论性，都是苦瓠耳。陶谓瓠中苦者，大误矣。瓠中苦者，不入药用。冬瓜自依前说，瓠 与瓠，又须辨之。此三物苗叶相似，而实形亦有异。瓠味皆甜，时有苦者，而似越瓜，长者尺余，头尾相似。其瓠 形状，大小非一。瓠，夏中便熟，秋末并枯；瓠 夏末始实，秋中方熟，取其为器，经霜乃堪。瓠与甜瓠 ，体性相类，但味甘冷，通利水道，止渴，消热，无毒，多食令人吐。苦瓠 为疗，一如经说；然瓠苦者不堪食，无所主疗，不入方用。而甜瓠 与瓠子，啖之俱胜冬瓜，陶言不及，乃是未悉。此等元种名别，非甘者变为而苦也。其苦瓠 ，味苦，冷，有毒。主水肿、石淋，吐呀嗽，囊结，疰蛊，淡饮。或服之过分，令人吐利不止者，宜以黍穣灰汁解之。又煮汁渍阴，疗小便不通也。

　　卷第十八　【菜下】

　　水

