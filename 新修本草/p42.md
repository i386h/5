<!-- { "loadSidebar": true } -->
　　味甘，平，无毒。主疗女子赤沃，止血，养精，保血脉，益气，令人肥健嗜食。一名水英论 主疗，乃应是上品，未解何意，乃在下。其二月、三月作英时，可作菹及熟KT食之，亦有渣 ，可为生菜，此 亦可生啖，俗中皆作芹字也。

　　〔谨案〕芹花，味苦。主脉溢。出无用条。

　　卷第十八　【菜下】

　　马芹子

　　味甘、辛，温，无毒。主心腹胀满，下气，消食，调味用之，香似橘皮，而无苦味。

　　生水泽旁，苗似鬼针、 菜等，花青白色；子黄黑色，似防风子。（新附）

　　卷第十八

　　【菜下】

　　味甘，寒，无毒。主消渴，热痹。

　　性寒，又云冷，补，下气，杂鲤鱼作羹，亦逐水。而性滑，服食家不可多啖也。

　　〔谨案〕 久食大宜人。合鲋鱼为羹，食之，主胃气弱不下食者，至效。又宜老人，此应在上品中名丝 ，味甜，体软；霜降以后，至十二月，名环 ，味苦，体涩，取以为羹，犹胜杂菜。

　　卷第十八　【菜下】

　　落葵

　　味酸，寒，无毒。主滑中散热。实，主悦泽人面。一名天葵；一名繁露。

　　又名承露，人家多种之。叶惟可 ，性冷滑，人食之，为狗所啮作疮者，终身不瘥。

　　其子紫色，女人以渍粉敷面为假色，不入药用也。

　　卷第十八　【菜下】

　　蘩蒌

　　味酸，平，无毒。主积年恶疮不愈。五月五日日中采，干，用之当燔。

　　此菜人以作羹。五月五日采，曝干，烧作屑，疗杂恶疮，有效。亦杂百草取之，不必止此一种尔。

　　〔谨案〕此草，即是鸡肠也，俱非正经所出。而二处说异，多生湿地坑渠之侧，一名百滋草。流俗通谓鸡肠，雅士总名蘩蒌。《尔雅》物重名者，并云一物两名也。

　　卷第十八　【菜下】

　　蕺

　　味辛，微温。主蠼 溺疮，多食令人气喘。

　　俗传言食蕺不利人脚，恐由闭气故也。今小儿食之，便觉脚痛。

　　〔谨案〕此物，叶似荞麦，肥地亦能蔓生，茎紫赤色，多生湿地、山谷阴处。山南江左人，好生食之，关中谓之菹菜也。

　　卷第十八　【菜下】

　　葫

　　味辛，温，有毒。主散痈肿、KT 疮，除风邪，杀毒瓦斯。独子者，亦佳。归五脏。久服伤人，损目明。五月五日采之。

　　今人谓葫为大蒜，谓蒜为小蒜，以其气类相似也。性最熏臭，不可食。俗人作齑以啖脍肉，损性伐命，莫此之甚。

　　此物唯生食，不中煮，用以合青鱼 食，令人发黄耳。取其条上子，初种之，成独子葫；明年则复其本也。

　　〔谨案〕此物煮为羹 ，极俊美，熏气亦微。下气，消谷，除风，破冷，足以馔中之俊。而注云不中煮，自当是未经试尔。

　　卷第十八　【菜下】

　　蒜

　　味辛，温，无毒，归脾肾。主霍乱，腹中不安，消谷，理胃，温中，除邪痹毒瓦斯。五月五小蒜生叶时，可煮和食。至五月叶枯，取根名 子，正尔啖之，亦甚熏臭。味辛，性热，主亦主溪毒。食之损人，不可长用之。

　　〔谨案〕此蒜与胡葱相得，主恶 毒、山溪中沙虱水毒大效。

　　山人、俚、獠时用之。

　　卷第十八　【菜下】

　　堇汁

　　味甘，寒，无毒。主马毒疮，捣汁洗之，并服之。堇，菜也，出《短剧》方。《万毕方》云此菜野生，非人所种。俗谓之堇葵，叶似蕺，花紫色者。（新附）

　　卷第十八　【菜下】

　　芸台

　　味辛，温，无毒。主风游丹肿，乳痈。

　　《别录》曰：春食之，能发膝痼疾。此人间所啖菜也。（新附）

　　卷第十九　【米上】

　　胡麻

　　味甘，平，无毒。主伤中，虚羸，补五内，益气力，长肌肉，填髓脑。坚筋骨，疗金创，止痛，及伤寒温疟，大吐后虚热羸困。久服轻身不老，明耳目，耐饥渴，延年。以作油，微寒，利大肠、胞衣不落；生者摩疮肿，生秃发。一名巨胜，一名狗虱，一名方茎，一名鸿藏。

　　叶名青 。生上党川泽。

　　八谷之中，惟此为良。淳黑者名巨胜。巨者，大也，是为大胜。本生大宛，故名胡麻。

　　又茎方名巨胜，茎圆名胡麻。

　　服食家当九蒸、九曝、熬、捣，饵之断谷、长生、充饥。虽易得，俗中学人犹不能恒服，而况余药耶！蒸不熟，令人发落，其性与茯苓相宜。俗方用之甚少，惟时以合汤丸耳。麻油生榨者如此，若蒸炒正可供作食及燃耳，不入药用也。

　　〔谨案〕此麻以角作八棱者为巨胜，四棱者名胡麻。都以乌者良，白者劣尔。生嚼涂小儿头疮及浸淫恶疮，大效。

　　卷第十九　【米上】

　　青

　　味甘，寒，无毒。主五脏邪气，风寒湿痹，益气，补脑髓，坚筋骨。久服耳目聪明，不饥，不老，增寿。巨胜苗也。

　　生中原川谷。

　　胡麻叶。甚肥滑，亦可以沐头，但不知云何服之。仙方并无用此法，正当阴干，捣为丸散耳。既服其实，故不复假苗。五符巨胜丸方亦云：叶名青 。本生大宛，度来千年耳。

　　〔谨案〕青 ，《本经》在草部上品中，既堪啖，今从胡麻条下。

　　卷第十九　【米上】

　　麻

　　味辛，平，有毒。主五劳七伤，利五脏，下血寒气，破积，止痹，散脓。多食令人见鬼狂走。久服通神明，轻身。

　　一名麻勃，此麻花上勃勃者。七月七日采，良。麻子，味甘，平，无不老。疗中风汗出，逐水，利小便，破积血，复血脉，乳妇产后余疾，长发，可为沐药。久服神仙。九月采。入土中者贼人。生太山川谷。

　　畏牡蛎、白薇，恶茯苓。麻 即牡麻，牡麻则无实，今人作布及履用之。麻勃，方药亦少用，术家合人参服之，令逆知未来事。其子中仁，合丸药并酿酒，大善，而是滑利性。麻根汁及煮饮之，亦主瘀血、石淋。

　　〔谨案〕 ，即麻实，非花也。《尔雅》云： ， 实。《礼》云：苴，麻之有 者。注云：有子之麻为苴。皆谓子耳。陶以一名麻勃，谓勃勃然如花者，即以为花，重出子条，误矣。既以麻 为米之上品，今用花为之，花岂堪食乎？根主产难胞衣不出，破血壅胀，带下，崩中不止者，以水煮服之，效。沤麻汁，主消渴。捣叶水绞取汁，服五合，主蛔虫。捣敷蝎毒，效。

　　卷第十九　【米上】

　　饴糖

　　味甘，微温。主补虚乏，止渴，去血。

　　方家用饴糖，乃云胶饴，皆是湿糖如浓蜜者，建中汤多用之。其凝强及牵白者，不入药。

　　又今酒用曲，糖用 ，犹同是米、麦，而为中、上之异。糖当以和润为优，酒以熏乱为劣。

　　卷第十九　【米中】

　　大豆黄卷

　　味甘，平，无毒。主湿痹，筋挛，膝痛。五脏胃气结积，益气，止毒，去黑 ，润泽皮毛。生大豆，味甘，平；涂痈肿，煮饮汁，杀鬼毒，止痛，逐水胀，除胃中热痹，伤中，淋露，下瘀血，散五脏结积、内寒，杀乌头毒。久服令人身重。熬屑，味甘。主胃中热，去肿，除恶五参、龙胆，得前胡、乌喙、杏仁、牡蛎良。

　　卷第十九　【米中】

　　赤小豆

　　味甘、酸，平、温，无毒。主下水，排痈肿脓血。寒热，热中，消渴，止泄，利小便，吐逆，卒 ，下胀满。

　　大、小豆共条，犹如葱、薤义也。以大豆为 ，芽生便干之，名为黄卷，用之亦熬，服食家所须。煮大豆，主温毒、水肿殊效。复有白大豆，不入药。小豆性逐津液，久食令人枯燥矣。

　　〔谨案〕《别录》云：叶名藿，止小便数，去烦热。

　　卷第十九　【米中】

　　豉

　　味苦，寒，无毒。主伤寒头痛寒热，瘴气恶毒，烦躁满闷，虚劳喘吸，两脚疼冷。又杀六畜胎子诸毒。

　　豉，食中之常用。春夏天气不和，蒸炒以酒渍服之，至佳。暑热烦闷，冷水渍饮二三升。

　　依曝燥，以麻油和，又蒸曝之，凡三过，乃末椒、干姜屑合和，以进食，胜今作油豉也。患脚人恒将其酒浸以滓敷脚，皆瘥。好者出襄阳、钱塘，香美而浓，取中心弥善也。

　　卷第十九　【米中】

　　大麦

　　味咸，温、微寒，无毒。主消渴，除热，益气调中。又云：令人多热，为五谷长。

　　食蜜为之使。即今 麦，一名 麦，似 麦，惟皮薄耳。

　　〔谨案〕大麦出关中，即青科麦是。形似小麦而大。皮浓，故谓大麦，殊不似 麦也。大麦面，平胃，止渴，消食，疗胀。

　　卷第十九　【米中】

　　麦

　　味甘，微寒，无毒。主轻身，除热。久服令人多力健行；以作 ，温，消食和中。

　　此是今马所食者，性乃言热，而云微寒，恐是作屑与合谷异也。服食家，并食大、 二麦，令人轻身、健。

　　〔谨案〕麦性寒，陶云性热，非也；复云：作屑与合谷异，此皆江东少有，故斟酌言之耳。

　　卷第十九　【米中】

　　小麦

　　味甘，微寒，无毒。主除热，止燥渴，咽干，利小便，养肝气，止漏血、唾血，以作曲，温温，不能消热止烦。

　　小麦合汤皆完用之，热家疗也。作面则温，明 麦亦当如此。今服食家啖面，不及大、麦，犹胜于米耳。

　　〔谨案〕小麦汤用，不许皮坼，云坼则温，明面不能消热止烦也。小麦曲止痢，平胃，主小儿痫，消食痔。又有女曲、黄蒸。女曲，完小麦为之，一名 子；黄蒸，磨血也。

　　卷第十九　【米中】

　　青粱米

　　味甘，微寒，无毒。主胃痹，热中，消渴，止泄痢，利小便，益气，补中，轻身，长年。

　　凡云粱米，皆是粟类，惟其牙头色异为分别尔。青粱出此，今江东少有。《汜胜之书》云：粱是秫粟，今俗用则不尔也。

　　〔谨案〕青粱壳穗有毛、粒青、米亦微青，而细于黄、白粱月食之，极为清凉，但以味短色恶，不如黄、白粱，故人少种之。此谷早熟而收少也，作饧，清白胜余米。

　　卷第十九　【米中】

　　黄粱米

　　味甘，平，无毒。主益气，和中，止泄。黄粱亦出青、冀州，此间不见有耳。

　　〔谨案〕黄粱，出蜀、汉，商、浙间亦种之。穗大毛长，谷米俱粗于白粱，而收子少，不耐水旱。食之根黄。而陶注白粱云：襄阳竹根者是。此乃黄粱，非白粱也。

　　卷第十九　【米中】

　　白粱米

　　味甘，微寒，无毒。主除热，益气。

　　今处处有，襄阳竹根者最佳。所以夏月作粟飧，亦以除热也。

