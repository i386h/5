<!-- { "loadSidebar": true } -->
　　〔谨案〕《别录》一名鸡精也。

　　卷第二十

　　别

　　味苦，微温，无毒。主风寒，湿痹，身重，四肢疼酸，寒邪历节痛。一名别枝，一名别骑，一名鳖 。生兰田川谷。

　　二月、八月采。

　　方家时有用处，今俗亦绝耳。

　　卷第二十

　　牡蒿

　　味苦，温，无毒。主充肌肤，益气，令人暴肥，血脉满盛，不可久服。生田野，五月、八月采。

　　方药不复用。

　　〔谨案〕齐头蒿也，所在有之。叶似防风，细薄无光泽。

　　卷第二十

　　石下长卿

　　味咸，平，有毒。主鬼疰，精物，邪恶气，杀百精，蛊毒，老魅注易，亡走，啼哭，悲伤，恍惚。一名徐长卿，生陇西池泽山谷。

　　此又名徐长卿，恐是误尔，方家无用。此处俗中皆不复识别也。

　　卷第二十

　　麇舌

　　味辛，微温，无毒。主霍乱，腹痛，吐逆，心烦。生水中，五月采，曝干。

　　生小小水中。今人五月五日采，阴干，以疗霍乱，甚良。

　　卷第二十

　　练石草

　　味苦，寒，无毒。主五癃，破石淋，膀胱中结气，利水道小便。生南阳川泽。

　　一名烂石草，又云即马屎蒿。

　　卷第二十

　　弋共

　　味苦，寒，无毒。主惊气，伤寒，腹痛羸瘦，皮中有邪气，手足寒无色。生益州山谷。

　　畏玉札、蜚蠊。

　　卷第二十

　　蕈草

　　味咸，平，无毒。主养心气，除心温温辛痛，浸 身热。可作盐花。生淮南平泽，七月采。矾石为之使。

　　卷第二十

　　五色符

　　味苦，微温。主咳逆，五脏邪气，调中，益气，明目，杀虱。青符、白符、赤符、黑符、黄符，各随色补其脏。白符一名女木。生巴郡山谷。

　　方药皆不复用，今人并无识者。

　　卷第二十

　　草

　　味甘、苦，寒，无毒。主温疟寒热，酸嘶邪气，辟不祥。生淮南山谷。

　　卷第二十

　　翘根

　　味甘，寒、平，有小毒。主下热气，益阴精，令人面悦好，明目。久服轻身、耐老。以作蒸饮酒病患。生嵩高平泽。

　　二月、八月采。

　　方药不复用，俗无识者也。

　　卷第二十

　　鼠姑

　　味苦，平、寒，无毒。主咳逆上气，寒热，鼠 ，恶疮，邪气。一名 。生丹水。

　　今人不识此鼠姑，乃牡丹又名鼠姑，罔知孰是。

　　卷第二十

　　船虹

　　味酸，无毒。主下气，止烦满。可作浴汤，药色黄。生蜀郡，立秋取。

　　方药不用，俗人无识者也。

　　卷第二十

　　屈草

　　味苦，微寒，无毒。主胸胁下痛，邪气，肠间寒热，阴痹。久服轻身益气、耐老。生汉中川泽，五月采。

　　方药不复用，俗无识者也。

　　卷第二十

　　赤赫

　　味苦，寒，有毒。主痂疡恶败疮，除三虫，邪气。生益州川谷，二月、八月采。

　　卷第二十

　　淮木

　　味苦，平，无毒。主久咳上气，伤中，虚羸，补中益气，女子阴蚀，漏下，赤白沃。一名百岁城中木。生晋阳平泽。

　　方药亦不复用。

　　卷第二十

　　占斯

　　味苦，温，无毒。主邪气湿痹，寒热疽疮，除水坚积血症，月闭无子，小儿 不能行，诸恶疮痈肿，止腹痛，令女人有子。一名炭皮。生太山山谷，采无时。

　　解野狼毒毒。李云是樟树上寄生，树大衔枝在肌肉，今人皆以胡桃皮当之，非是真也。案《桐君录》云：生上洛，是木皮，状如浓朴，色似桂白，其理一纵一横。今市人皆削乃似浓朴，而无正纵横理，不知此复是何物，莫测真假，何者为是也。

　　卷第二十

　　婴桃

　　味辛，平，无毒。主止泄肠 ，除热，调中，益脾气，令人好色美志。一名牛桃，一名英豆。实大如麦，多毛。四月采，阴干。

　　此非今果实樱桃，形乃相似，而实乖异，山间乃时有，方药亦不复用耳。

　　卷第二十

　　鸩鸟毛

　　有大毒。入五脏烂杀人。其口，主杀蝮蛇毒。一名 日。生南海。

　　此乃是两种：鸩鸟，状如孔雀，五色杂斑，高硕，黑颈，赤喙，出交、广深山中； 日鸟，状如黑伧鸡，其共禁大朽树，今反，觅蛇吞之，作声似云同力，故江东人呼为同力鸟，并啖蛇。人误食其肉，亦即死。鸩毛羽，不可近人，而并疗蛇毒。带鸩喙，亦辟蛇。昔时皆用鸩毛为毒酒，故名鸩酒。顷来不复尔。又云有物赤色，状如龙，名海姜，生海中，亦大有毒；其于鸩羽也。

　　〔谨案〕此鸟，商州以南、江岭间大有，人皆谙识。其肉，腥，有毒，亦不堪啖。云羽画酒杀人，此是浪证。案《玉篇》引郭璞云：鸩大如雕，长颈赤喙，食蛇。又《说文》、《广雅》、《淮南子》皆一名运日， 、运同也，问交、广人并云： 日，一名鸩，一名交、广人诳也。

　　以上草木类及虫鸟等物二十种，陶弘景不识，今医博识人亦不识者
