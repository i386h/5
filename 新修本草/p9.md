<!-- { "loadSidebar": true } -->
　　款冬花（杏仁为使，得紫菀良，恶皂荚、硝石、玄参，畏贝母、辛荑、麻黄、黄芩、黄连、黄 、青葙。）

　　白藓（恶桑螵蛸、桔梗、茯苓、萆 。）

　　牡丹（畏菟丝子、贝母、大黄。）

　　防己（殷孽为使，恶细辛，畏萆 ，杀雄黄毒。）

　　女菀（畏卤咸。）

　　泽兰（防己为使。）

　　地榆（得发良，恶麦门冬。）

　　海藻（反甘草。）

　　卷第二

　　草药下部

　　大黄（黄芩为使。）

　　桔梗（节皮为使，畏白芨、龙胆、龙眼。）

　　甘遂（瓜蒂为使，恶远志，反甘草。）

　　天雄（远志为使，恶腐婢。）

　　芫花（决明为使，反甘草。）

　　泽漆（小豆为使，恶薯蓣。）

　　大戟（反甘草，畏菖蒲、芦草、鼠屎。）

　　钩吻（半夏为使，恶黄芩。）

　　藜芦（黄连为使，反细辛、芍药、五参、恶大黄。）

　　乌头、乌喙（莽草为使，反半夏、栝蒌、贝母、白蔹、白芨、恶藜芦。）

　　附子（地胆为使，恶蜈蚣，畏防风、甘草、黄 、人参、乌韭、黑豆。）

　　葶苈（榆皮为使，得酒良，恶僵蚕、石龙芮。）

　　半夏（射干为使，恶皂荚，畏雄黄、生姜、干姜、秦皮、龟甲，反乌头。）

　　虎掌（蜀漆为使，畏莽草。）

　　贯众（ 菌为使。）

　　蜀漆（栝蒌为使，恶贯众。）

　　恒山（畏玉札。）

　　牙子（芜荑为使，恶地榆、枣肌。）

　　白蔹（代赭为使，反乌头。）

　　白芨（紫石英为使，恶理石，畏李核、杏仁。）

　　茹（甘草为使，恶麦门冬。）

　　菌（得酒良，畏鸡子。）

　　荩草（畏鼠妇。）

　　夏枯草（土瓜为使。）

　　野狼毒（大豆为使，恶麦句姜。）

　　鬼臼（畏垣衣。）

　　卷第二

　　木药上部

　　茯苓、茯神（马 为使，恶白蔹，畏牡蒙、地榆、雄黄、秦胶、龟甲。）

　　柏实（牡蛎、桂、瓜子为使，恶菊花、羊蹄、诸石、面、曲。）

　　杜仲（畏蛇蜕、玄参。）

　　干漆（半夏为使，畏鸡子，今又忌油脂。）

　　蔓荆子（恶乌头、石膏。）

　　牡荆实（防风为使，恶石膏。）

　　五加皮（远志为使，畏蛇蜕、玄参。）

　　黄柏（恶干漆。）

　　辛荑（芎 为使，恶五石脂，畏菖蒲、蒲黄、黄连、石膏、黄环。）

　　酸枣仁（恶防己。）

　　槐子（天雄、景天为使。）

　　卷第二

　　木药中部

　　浓朴（干姜为使，恶泽泻、寒水石、硝石。）

　　山茱萸（蓼实为使，恶桔梗、防风、防己。）

　　吴茱萸（蓼实为使，恶丹参、硝石、白垩，畏紫石英。）

　　秦皮（大戟为使，恶吴茱萸。）

　　占斯（解野狼毒毒。）

　　栀子（解踯躅毒。）

　　秦椒（恶栝蒌、防葵，畏雌黄。）

　　桑根白皮（续断、桂心、麻子为使。）

　　卷第二

　　木药下部

　　黄环（鸢尾为使，恶茯苓、防己。）

　　石南（五加皮为使。）

　　巴豆（芫花为使，恶 草，畏大黄、黄连、藜芦、杀斑蝥毒。）

　　蜀椒（杏仁为使，畏橐吾、附子、防风。）

　　栾华（决明为使。）

　　雷丸（荔实、浓朴为使，恶葛根。）

　　溲疏（漏芦为使。）

　　皂荚（柏实为使，恶麦门冬，畏空青、人参、苦参。）

　　卷第二

　　兽上部

　　龙骨（得人参、牛黄良，畏石膏。）

　　龙角（畏干漆、蜀椒、理石。）

　　牛黄（人参为使，恶龙骨、地黄、龙胆、蜚蠊，畏牛膝。）

　　白胶（得火良，畏大黄）。

　　阿胶（得火良，畏大黄。）

　　卷第二

　　兽中部

　　犀角（松脂为使，恶 菌、雷丸。）

　　羊角（菟丝子为使。）

　　鹿茸（麻勃为使。）

　　鹿角（杜仲为使。）

　　卷第二

　　兽下部

　　麋脂（畏大黄，恶甘草。）

　　卷第二

　　虫鱼上部内?：蜜蜡（恶芫花、齐蛤。）

　　蜂子（畏黄芩、芍药、牡蛎。）

　　牡蛎（贝母为使，得甘草、牛膝、远志、蛇床良，恶麻黄、吴茱萸、辛荑。）

　　桑螵蛸（畏旋复花。）

　　龟甲（恶沙参、蜚蠊。）

　　海蛤（蜀漆为使，畏狗胆、甘遂、芫花。）

　　卷第二

　　虫鱼中部

　　伏翼（苋实、云实为使。）

　　皮（得酒良，畏桔梗、麦门冬。）

　　蜥蜴（恶硫黄、斑蝥、芜荑。）

　　虫（畏皂荚、菖蒲。）

　　鳖甲（恶矾石。）

　　蛴螬（蜚虫为使，恶附子。）

　　乌贼鱼骨（恶白蔹、白芨。）

　　蟹（杀莨菪毒、漆毒。）

　　鱼甲（蜀漆为使，畏狗胆、甘遂、芫花。）

　　天鼠屎（恶白蔹、白薇。）

　　露蜂房（恶干姜、丹参、黄芩、芍药、牡蛎。）

　　卷第二

　　虫鱼下部

　　蛇蜕（畏磁石及酒。）

　　蜣螂（畏羊角、石膏。）

　　斑蝥（马刀为使，畏巴豆、丹参、空青，恶肤青。）

　　地胆（恶甘草。）

　　马刀（得水良，得火良。）

　　卷第二

　　果上部

　　大枣（杀乌头毒。）

　　卷第二

　　果下部

　　杏仁（得火良，恶黄 、黄芩、葛根，解锡毒，畏 草。）

　　卷第二

　　菜上部

　　冬葵子（黄芩为使。）

　　卷第二

　　菜中部

　　葱实（解藜芦毒。）

　　卷第二

　　米上部

　　麻 、麻子（畏牡蛎、白薇，恶茯苓。）

　　卷第二

　　米中部

　　大豆及黄卷（恶五参、龙胆，得前胡、乌喙、杏仁、牡蛎良。）

　　大麦（食蜜为使。）

　　酱（杀药毒、火毒。）

　　上一百九十七种，有相制使，其余皆无。

　　卷第二

　　药对岁物药品

　　立冬之日，菊、卷柏先生时，为阳起石、桑螵蛸、凡十物使，主二百草为之长。

　　立春之日，木兰、射干先生，为柴胡、半夏使，主头痛四十五节。

　　立夏之日，蜚蠊先生，为人参、茯苓使，主腹中七节，保神守中。

　　夏至之日，豕首、茱萸先生，为牡蛎、乌喙使，主四肢三十二节。

　　立秋之日，白芷、防风先生，为细辛、蜀漆使，主胸背二十四节。

　　上此五条出《药对》中，义旨渊深，非俗所究，虽莫可遵用，而是主统之本，故亦载之。

　　卷第三

　　玉泉

　　味甘，平，无毒。主五脏百病，柔筋强骨、安魂魄、长肌肉，益气，利血脉，疗妇人带下十二病，除气癃，明耳目。久服耐寒暑，不饥渴，不老神仙，轻身长年。人临死服五斤，死三年色不变。一名玉札。生蓝田山谷，采无时。

　　畏款冬花。蓝田在长安东南，旧出美玉，此当是玉之精华，白者质色明澈，可消之为水，故名玉泉。今人无复的识者，惟通呼为玉尔。张华又云，服玉用蓝田谷玉白色者；此物平常服之，则应神仙，有人临死服五斤，死经三年，其色不变。古来发冢见尸如生者，其身腹内外，无不大有金玉。汉制王公葬，皆用珠襦玉匣，是使不朽故也。炼服之法，亦应依《仙经》服玉法，水屑随宜，虽曰性平，而服玉者亦多乃发热如寒食散状。金玉既天地重宝，不比余石，若未深解节度，勿轻用之。

　　〔谨案〕玉泉者，玉之泉液也，以仙室玉池中者为上，其以法化为玉浆者，功劣于自然液也！

　　卷第三

　　玉屑

　　味甘，平，无毒。主除胃中热、喘息、烦满，止渴，屑如麻豆服之。久服轻身长年。

　　生蓝田，采无时。

　　恶鹿角。此云玉屑，亦是以玉为屑，非应别一种物也，《仙经》服谷玉，有捣如米粒，乃以苦酒辈，消令如泥，亦有合为浆者。凡服玉，皆不得用已成器物，及冢中玉璞也。好玉出蓝田，及南阳徐善亭部界中，日南、卢容水中，外国于阗、疏勒诸处皆善。《仙方》名玉为玄真，洁白如猪膏，叩之鸣者，是真也。其比类甚多相似，宜精别之。所以燕石入笥，卞氏长号也。

　　〔谨案〕饵玉，当以消作水者为佳。屑如麻豆服之，取其精润脏腑，滓秽当完出也。

　　又为粉服之者，即使人淋壅。屑如麻豆，其义殊深。

　　卷第三

　　丹砂

　　味甘，微寒，无毒。主身体五脏百病，养精神，安魂魄，益气，明目，通血脉，止烦满，消渴，益精神，悦泽人面，杀精魅邪恶鬼，除中恶、腹痛、毒瓦斯、疥 、诸疮。久服通神明不老，轻身神仙。能化为汞，作末名真朱，光色如云母，可析者良。生符陵山谷，采无时。

　　恶磁石，畏咸水。案此化为汞及名真朱者，即是今朱砂也。俗医皆别取武都仇池雄黄夹雌黄往俱用，此为谬矣。符陵是涪州，接巴郡南，今无复采者。乃出武陵、四川诸蛮夷中，皆通属巴地，故谓之巴沙。《仙经》亦用越沙，即出广州临漳者，此二处并好，惟须光明莹澈为佳。如云母片者，谓云母砂。如樗蒲子，紫石英形者，谓马齿沙，亦好。如大小豆及大块圆滑者，谓豆沙。

　　细末碎者，谓末沙。此二种粗，不入药用，但可画用尔。采沙皆凿坎入数丈许。虽同出一井，胜火井也。炼饵之法，备载《仙方》，最为长生之宝。

　　〔谨案〕丹砂大略二种，有土沙、石沙。其土沙，复有块沙、末沙，体并重而色黄黑，不任画用，疗疮疥亦好，但不入心腹之药尔，然可烧之，出水银乃多。其石沙便有十数种，最上者光明沙，云一颗别生一石龛内，大者如鸡卵，小者如枣栗，形似芙蓉或出水内，形块大者如拇指，小者如杏仁，光明无杂，名马牙沙，一名无重沙，入药及画俱善，俗间亦少有之。其有磨嵯、新井、别井、水井、火井、芙蓉、石末、石堆、豆末等沙，形类别有越沙，大者如拳，小者如鸡鹅卵，形虽大，其杂土石不如细明净者。经言末之名真朱，谬矣。岂有一物而以全、末为殊名者也。

　　卷第三

　　空青

　　味甘、酸，寒、大寒，无毒。主青盲、耳聋，明目，利九窍，通血脉，养精神，益肝气，疗目赤痛，去肤翳，止泪出，利水道，下乳汁，通关节，破坚积。久服轻身延年不老，令人不忘，志高、神仙。能化铜、铁、铅、锡作金。生益州山谷及越 山有铜处。铜精熏则生空青，其腹中空。三月中旬采，亦无时。

