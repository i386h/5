<!-- { "loadSidebar": true } -->
　　鼓症者中空外急有似鼓然故名曰鼓单腹胀满四肢百体咸无肿形与通身水肿者大不相同盖水肿者邪气挟阳气游行一身邪气去而为汗为溺则正气复而为血为气矣鼓症则邪气专攻脏腑阳气滞而不行盖浮肿者轻而腹胀者重也或云鼓症一也河东垣之论主寒河间之论主火丹溪之论主脾虚道岂二乎哉予曰皆是也其原皆出内经但内经会其全而三子各言其一也经云脏寒生满病又云腹满填胀又膈　胁下厥上冒过在太阴阳明乃寒湿郁遏也愚谓寒郁日久则阳气渐微阴气独盛人身之气热则流通寒则凝结凝结则胀满生焉故东垣以辛热散之以苦温泄之淡渗利之上下分消其寒湿此东垣之论所以不可废也经云诸腹胀大皆属于热故原病式云腹胀大鼓之如鼓气为阳阳为热气盛则如是也世言脾虚不能制水者似是而实非也愚谓万物热盛则岂隆寒盛则敛缩邪阳猛烈元气从之二阳抟击于其中日新月盛安得不成鼓也此河间之论不可废也经云诸湿肿满皆属脾土故丹溪以脾具坤静之德而有干健之运苟脾土之阴受伤转输之官失职遂成胀满经云鼓胀是也愚谓一人之身脾土为本脾不健旺则清气不升浊气不降经云浊气在上则生填胀此鼓胀之由来也若中无阳邪宜行大补所谓气虚不补气何由而行是也又清肺金滋肾水制肝养脾皆至理攸寓此丹溪之论所以不可废也虽然三子之论固合经旨抑有说焉东垣言鼓症属寒者多属热者少惟人受八益之邪邪热入腑宜行承气余皆寒症愚则以为受热者多而属寒者少东南之人湿热为病十居八九此可验矣西北之地严寒为病固多而未必皆成鼓也以寒主收敛而未必皆成胀大者也以此理论之而知其热多寒少也河间之论热固然但其中有燥热有湿热若不区别祸如反掌燥热为病则大便秘结小便短涩身热腹痛闷乱不宁一受参耆则胀满不数日而成其为害也速而烈湿热为病则大便频溏小便清少脉濡体倦嗜卧减食其为患缓而深故治燥热者清热之中少加润泽治湿热者渗利之内少加温散故曰燥者润之湿者燥之各求其属以合中道斯称良工矣丹溪补脾扶脾之论域中称为确论但果其饮食所伤频仍不已上无痰气之阻中无邪阳之留斯可用大补之法否则有痰者兼清痰有火者兼降火庶清补兼施益莫大焉此外又有七情之伤脾如怒伤肝肝克脾脾气不正必胀于胃名曰胜克怒乘肺肺气不传必胀于大肠名曰乘克是也又有劳倦之损脾如远行形气衰少谷气不盛热气熏胸中者是也又有血积之遏脾或注于胸膈或滞于胃中或郁于小腹皆能遏郁清气不得上升浊气不得下降俗名血鼓是也鼓症重疾每见模糊施治但执丹溪扶脾补脾之说而始终不变焉损人滋甚愚故不惮其烦而精详究之博雅君子幸精研焉

　　鼓症有不治数症

　　唇黑则伤肝缺盆盈平则伤心脐突则伤脾足平则伤肾背平则伤肺此五者必不可疗也

　　治鼓症大法

　　鼓胀起于脾气虚损治之当补以培其本少加消导以祛其积次当顺气以通其滞有挟热者加清凉以荡其邪使清气上升浊气下降清者出头面而入四肢浊者化微汗而行前溺腹日消而神日旺病斯愈矣如单大补而佐使不明反成壅滞则胀愈甚矣大抵此症脾虽损而无热以扰之则一补脾而获效热虽有而脾未损则一清热而奏功如二者兼有治彼妨此治蛊之所以难也予曾见休宁一人脾气稍损尤能饮食第腹痛而暴胀予审知其为火遂以香连丸下之又进白朮汤随失气甚多而胀痛皆愈一医至大言曰此脾气大虚非大补则真元下陷不治与补剂二三服而胀痛兼作脉反虚小尤曰脉小不补讵能瘳乎乃大补之竟成不救又见北乡一人腹痛兼吐予亦知其为火与清凉药降气和中病寻愈矣一医云真气大虚非大补不可自后愈补愈胀腹如烈状顿死由是观之则治是病者清补当适其宜不可执一自是昔人所谓气虚者补气血虚者补血有食积者消积有挟热者清热有痰滞者行痰有因外寒郁内热者而胀则散寒有因大怒郁气胀者散气有畜血而腹胀者行血实者消之下之虚者补之温之差之毫厘谬以千里可不畏哉　或谓丹溪云朝宽暮急血虚当补血切闻蛊胀用血药则加胀今用之何也予曰血虚者阴血也经曰阴虚生内热又曰诸腹胀大皆属于热热作则胀生势所必至也养血者养阴也阴生则邪阳自退胀渐消矣刘河间所谓养血益阴其热自退此不治之治也且养血非独用血药也必兼健脾顺气血药安得滞乎此养血补血理也故立此方屡验如实热作胀内有积块坚硬如石但脾胃未伤宜清热行气服加减东垣广茂溃坚汤中满分消丸　鼓症有服人参反增剧者遂至不救此症甚多兹其故何哉按人参入乎太阴肺经肺有邪热者得参而火愈甚故胀急日加筋青脐出危笃立见经云肺出气肾纳气邪火挟气而出脾胃先受之以脾胃旧有积气今得新邪宜胀满之益甚也故胀症必服人参人参之服必生肺热肺热不能服参不救之症也

　　治鼓症用效方

　　治脾大虚损胀大日加宜服此方白朮　赤茯苓皮　薏仁（各一钱五分）　人参（一钱二分）　茯苓（一钱）　苍朮（八分）　陈皮（七分）　枳实　浓朴　热加黄连　渴加麦冬（各五分）　痰加半夏（六分）　萝卜子（四分）　白蔻仁（三分）　临卧加磨木香（一分）水二钟煎

　　人参　白朮（各一两五钱）　白茯（一两）　枳实　山楂　陈皮（各五钱）　白蔻仁（四钱）　萝卜子（三钱）　蒸饼为丸如桐子大朝暮米汤下一钱二分

　　治中满腹有积块坚硬如石坐卧不宁二便涩赤上气喘促通身虚肿浓朴（四分）　黄芩（五分）　益智　草蔻仁　升麻　红花　甘草（各二分）　当归　黄连（各五分）　广术　陈皮　柴胡　泽泻　神曲（各三分）　白朮　茯苓（各一钱）　半夏（七分）吴萸（一分）青皮

　　治湿热太甚水肿腹胀小便赤涩大便滑泻此药下水湿消肿胀止泻利小便葶苈子　茯苓　猪苓　白朮（各二钱）　泽泻　木通　甘草　滑石（各三钱）　桂　木香（各三分）

　　人参　茯苓　猪苓　泽泻　浓朴（各三钱）　白朮　黄连　枳实　知母　半夏（各四钱）　黄芩（五钱）　炙甘草（一钱）　砂仁　姜黄　干姜（各二钱）

　　治鼓症方

　　白芍（一钱七分）　苏子　香附（各一钱）　浓朴（六分）　陈皮　枳实　黄连　萝卜子（各七分）

　　附肿胀鼓症不同论

　　肿蛊二症本不相同至用药亦迥异肿胀者因中宫有食积有湿热有稠痰阻滞致清气不升浊气不降营卫不得疏畅水道不得通条气遂忘行不循故道水又忘溃不得成溺气水相薄肿胀自是而生焉然脾胃元阳犹未衰惫也特中宫有积病故遍身浮肿耳而元气犹能旁通四达苟或祛其食积或清其燥热或治其痰内邪一行外肿随彻效亦甚捷矣非若蛊胀者先因脾气伤损频仍久则渐成衰惫胃虽少纳脾失转运兼积热留注脾胃横行中焦所谓正者衰邪者旺清浊不分遂成胀满此则阳气为邪气所遏不得周流一身而邪气单攻肚腹是也胀极则脐中突出青筋暴起粪滑溺赤喘急食阻此大不足之症也斯时也将大补脾之正气欤然正未受补而邪热先炽胀犹故矣将清热以伐邪欤然邪未退而正愈虚弱胀益增矣将补伐兼施欤然益者未见而损者愈损矣虽有卢扁将安施乎故得此症者或脾气虽损而真气犹存且无留连之邪热或腹稍胀而邪热未炽尚有可为之真机即当大补其真元为主稍兼消导清肺次之气不运者行气痰积滞者行痰中和调养庶可救矣或谓水肿固为可治然亦有多不治者如贾洛阳所谓病肿不治必为痼疾虽有卢扁亦莫能为则知肿之为患非他病比也今何观之易耶予谓凡病已见危笃咸莫能疗岂独肿胀然哉故内经云过时者不治予所谓可治者亦指治之早者言也若积久不治或治不中节至于滑泄唇黑脐突肉硬缺盆手足掌背俱平其危笃之势较之真蛊一律而已仲景云凡人有疾不时即治隐忍冀瘥必成痼疾

　　积聚痞块症瘕癖肠石瘕

　　气之所积名曰积取郁积久而发之义也积有五皆五脏所生阴气阴脉沉而伏其症始发有常处其痛气之所聚名曰聚取聚散不常之义也聚有六皆六腑所成阳气阳脉浮而动其始终无根本痛发无定位上下无留止积与聚属脾部俱系气病痞者否也易所谓天地不交浊气在上凝结而成然痞块有症瘕之不同症者征也因物而成质有块可征即积聚成块不能移动瘕者假也假物而成形或上或下或左或右移易能动者症瘕属肝部系血病癖者悬挂偏僻之意也但痞与　癖乃胸膈间之候积聚为肚腹之候俱在上中二焦主病多属于男子症与瘕独见于脐下是为下焦之疾故常得于妇人外有肠瘅石瘕二症亦自妇人得之肠者大肠也　者延也大肠以传导为事乃肺之腑肺主卫气气温则泄气寒则凝今寒气客于大肠故卫气不荣而结瘕在内其始发也大如鸡卵至其成如怀子状久久按之坚推之则移然气病而血未病故月事不断尤以时下是其候也石瘕生于胞中寒气客于子门夫膀胱为津液之腑气化则能出今寒气客于子门则气塞不通恶血当泻不泻日以益矣状如怀子结硬如石故名石瘕此气先病而血后病故月事不来也丹溪曰痞块在中为痰饮在右为食积在左为死血又曰凡积块不可专用下药徒损真气病亦不去当消导使之熔化块去须大补大抵脾胃乃积聚痞块之根宜以大补脾胃为主脾胃一旺则邪气自消故张洁古有养正积自除之说譬之满座皆君子其中小人自无容地而出信斯言也治法痰宜二陈加瓦龙子食积保和丸死血用破血行血顺气药通用七气汤贴药三圣膏琥珀膏难经所载五积见症及东垣五积丸并宜参究

　　五积见症

　　肝之积名曰肥气在左胁下如覆杯有头足久不愈令人发咳逆疾疟连岁不已心之积名曰伏梁起脐下大如臂上至心前久不愈令人烦心脾之积名曰痞气在胃脘右侧覆大如盆久不愈令人四肢不收发黄胆饮食不为肌肤肺之积名曰息肾之积名曰奔豚在小腹上至心下若豚状或上或下无时久不愈令人喘逆骨痿少气脉经曰脉来细而附骨者积也凡痞气在皮里膜外须用补气药及香附开之兼二陈汤先须断浓味为要凡妇人腹中有块多属死血

　　治肝积浓朴（五钱）　黄连（七钱）　柴胡（一两）　川椒（四钱）　干姜　巴豆霜（各五分）

　　川乌（二分）　皂角　茯苓（各一钱五分）　广术　人参（各二钱五分）　炙甘草　昆布上除茯苓皂角巴豆霜另研末外诸药共研匀蜜丸桐子大初服二丸日加一丸二日加二丸渐至大便微溏再从二丸起加服之周而复始积减大半勿服

　　治心积黄连（一两五钱）　浓朴（五钱）　黄芩（三钱）　桂枝　茯神　丹参（各一钱）　干姜菖蒲　巴豆霜　红豆蔻　川乌头（各五分）

　　上除豆霜另研余共和匀蜜丸桐子大如上法用淡黄连汤下

　　治脾积浓朴（四钱）　黄连（八钱）　茱萸（三钱）　黄芩　白朮（各二钱）　茯苓　人参　泽泻（各一钱）　川乌　川椒（各五分）　茵陈　干姜　砂仁（各一钱五分）　巴豆霜　桂（各四分）

　　上除豆霜茯苓另研余和匀蜜丸桐子大服如上法淡甘草汤下

