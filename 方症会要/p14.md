<!-- { "loadSidebar": true } -->
　　经曰百病皆生于气是气也在外则护卫皮毛充实腠理内则导引血脉调和阴阳周流一身运化不息源出中焦总统于肺曷尝病于人也惟夫人七情之交攻五志之间发是为冷气滞气逆气上气之诸症作焉其原皆由肺受大邪气得上升之化有升无降河间所谓五志过极即为火丹溪所谓气有余便是火治法当分有余不足邪气有余宜行之正气不足宜补之冷气宜温必明知身受寒气口食冷物方作冷治如病患自觉冷气从下而生此上升之气自肝而出中挟相火自下而上其热为甚乃火极似水阳亢阴微非真冷也气滞宜开气上宜降气在胸臆为痞满刺痛伏梁等症二陈加枳实黄连桔梗栝蒌木香气在下焦为奔　七疝等症二陈加桃仁山楂橘子茴香川楝荔枝气在两胁筑攻作痛二陈加青皮柴胡白芍龙胆草气在中焦为痞满胀急二陈加木香浓朴槟榔枳壳或平胃散以平其敦阜之气惟妇人胎前产后一切气疾但用四物汤为主少加疏利行气药大抵男子属阳得气易散是以男子之气病少治宜调气以养血女人属阴遇气多郁故女人之气病多治宜调血以和气此治气之大旨也又按人身之气有七有宗气营气卫气中气元气清神冲和之气上升之气惟宗气尤为一身之主气起自气海下一寸五分上出于胃输散于五脏六腑若宗气不虚虽症重不死凡病患危笃之际而喘息奔急是宗气将绝有出无入也

　　清膈丸

　　治湿热气滞黄芩　黄连（各五钱）　香附（一两五钱）　苍朮（二两）用栝蒌仁捣烂和米丸如绿豆大热水送下三四十丸

　　正气天香散

　　治妇人一切气痛乌药　陈皮　紫苏　干姜（各一钱）　香附（二钱）为末调服二钱

　　木香槟榔丸

　　方见痢疾

　　苏子降气汤

　　治气不升降痰涎壅塞气逆作痛发喘川归　甘草　前胡　浓朴（五分）　肉桂（三分）　陈皮（七分）　半夏　苏子（一钱）

　　姜二片枣二枚

　　二陈东加减

　　治诸气气在胸臆为痞满刺痛伏梁　本方加枳实黄连桔梗栝蒌木香气在下焦为奔豚七疝　本方加桃仁山楂栀子茴香橘子川楝荔枝气在两胁攻筑作痛　本方加青皮柴胡芍药龙胆草气在中焦为痞满胀急　本方加木香浓朴槟榔枳壳

　　平胃散

　　平敦阜之气

　　四物汤

　　治妇人胎前产后一切气疾

　　疝气

　　疝有七寒水筋血气狐癞专诸肝经与肾无干子和七疝办之详悉但一例施攻下之法其言非是古方自素问之下皆以为寒以寒主收引经络得寒则收而不行所以作痛东垣丹溪独断以为湿热在经郁而至久又外得寒气不得疏散所以作痛此发前人所未发故治法宜却逐本经之湿热消导下焦之瘀血而以寒因热用之法立分处治其湿热又当分多寡而治湿则肿多癞疝是也又有因痰饮食积死血郁结为痛及因水气作肿者亦有挟虚而发者其脉沉紧豁大无力当以参术为君佐以疏导药

　　七疝见症

　　寒疝者囊冷结硬如石阴茎不举或控睪丸而痛得之于坐卧湿地或寒月涉水或值雨雪或坐卧硬石或风冷处使内过房久而无子宜用温剂水疝者肾囊肿痛阴汗时出或囊肿如水晶或痒而搔出黄水或小腹按之作水声得之饮水醉酒使内劳汗出而遇风寒湿之气聚于囊中故冷水令人为疝宜当逐水筋疝者阴寒肿胀或溃为脓里急筋宿或茎中作痛痛极则痒或挺纵不收或出白如精随溲而下得于房室劳伤及邪气所使宜降心火血疝者状如黄瓜在两旁横骨两端约纹中俗名便痈得之重感夏秋火燠劳于内使气血流溢渗入浮囊留而不去结成痈肿脓少血多宜和血之剂气疝者其状上连肾　下及阴囊多得于号哭忿怒则气郁而胀号哭怒罢即气散者是也宜散气之剂小儿亦有此疾俗名偏坠得之于父或老或少多病阴痿精怯强力入房因而有子禀胎病也此症难治狐疝者状如仰瓦卧则入小腹行立则出腹入囊中如狐昼出穴而溺夜入穴而不溺此症出入往来上下正如狐相类也亦如气疝大同小异宜用逐气流经之剂癞症者其状阴囊大如升斗不痒不痛得之于地气卑湿江淮最多宜去湿之剂女人阴户凸出虽亦此

　　治疝通用效方

　　陈　皮　青皮　小茴　柴胡（各七分）　玄胡　橘子（各八分）　黄柏　山楂　龙胆草　神曲（各五寒疝加吴萸（一钱）　乌头（八分）去黄柏水疝加猪苓　苍朮　泽泻筋疝加大茴香　黄连　连翘（各七分）泻心火血疝加桃仁　红花（各八分）

　　气疝加乌药　香附（各八分）去茴香狐疝加乌药（八分）　草豆蔻仁（五分）与气疝同治癞疝加苍朮　白芷　川芎（各七分）凡治疝辨寒热痛而不止主寒或作或止主热

　　小茴　川楝　玄胡　黄柏　橘子　柴胡（各五钱）　青皮　甘草（各三钱）　龙胆草山楂（各二钱）

　　上末面糊丸桐子大人虚加茯苓白朮（各五钱）

　　疝气神方

　　（其痛甚至上冲如物筑塞心胸脏欲死手足冷者二三服除根）

　　硫黄（火熔化即投水去毒取起研细兼用荔核炒黄为末陈皮同前共三味研末以饭为丸桐子大每服十五丸淡酒下其痛立止亦不可过也）

　　治癞疝不痛方

　　南星　苍朮　神曲　白芷　山楂　川芎　枳实　半夏　海藻　昆布　姜三片

　　枇杷叶　野紫苏叶　椒叶　苍耳子叶　水晶蒲　桃叶五味共煎洗诸疝即消痛止

　　补脾理疝方

　　治久疝原起于疟渐发小腹胀剧阴囊痛此肝克脾而成疝久不消难独以疝气治之当清白朮　茯苓　扁豆　薏仁　山楂肉　神曲　白芍　青皮　玄胡　栀子仁　川楝加橘子七分煎服

　　脚气

　　内经曰伤于湿者下先受之盖脾主四肢足居于下多受其湿湿郁成热湿热相缚其病多矣然有因外得者有自内生者其为湿热之患则一见症恶寒发热状若伤寒但足胫红肿筋挛掣痛举步艰难此为别耳轻者止于足痛重者由足痛入阴器抵少腹历胁肋上头又甚者则香港脚冲心误治立殒治法以防己饮为主方两臂痛者加威灵仙两胁痛者加胆草风加萆　湿加木瓜苡仁食积流注加山楂神曲麦芽足气冲心防己饮合四物汤或东垣健步丸外有足根痛者此属肾虚又非香港脚论也防己饮内用生地犀角以心火下流与湿热相缚故用耳治香港脚忌补气及淋洗香港脚自外得者山岚卑湿涉水骤雨及湿热之地足先受之湿郁为热故发动为痛自内生者瓜果茶水酒浆油面及煎炙有湿有热先入于胃上输于脾脾流湿热直行于足以脾脉主四肢也故肿为湿痛为火不易之论也

　　防己饮

　　黄柏　苍朮　白朮　防己（各七分）　生地　槟榔　川芎（各五分）　犀角屑　甘草梢　木通内有热加黄芩七分　热甚及天时暄热加石膏　痰加南星竹沥姜汁　大便秘加桃仁　小便秘涩加牛膝木瓜薏仁酌而用之　如常肿者专主于湿热　治肥人必加痰药

　　健步丸

　　苍朮　归尾（各一两）　生地　陈皮　白芍（各一两五钱）　牛膝　吴萸　条芩（各五钱）　大腹子（三钱）　桂枝（二钱）

　　共末蒸饼为丸桐子大每服八十丸白朮木通（各一钱）煎汤下食前服

　　四物汤

　　治血热转筋本方加桃仁红花煎服

　　卷四

　　耳病

　　内经曰耳为肾之外候又曰肾通窍于耳盖耳之窍主者精精气调和肾气充足则耳闻而聪若劳伤气血风热袭虚使精脱肾惫则耳转而聋是故有气虚耳聋者有肾虚耳聋者有上焦手少阳经热而聋者有气逆耳聋者有大病后肾水枯涸阴火上炎耳痒耳鸣时闻如钟鼓之声者治法气虚补气肾虚滋肾热者开痰散风热气逆顺气大病阴虚火动者四物汤降火统宜泻南方之火补北方之水无不安者钱仲阳曰肾有补而无泻厥有旨哉

　　蔓荆子散

　　治上焦热耳鸣而聋及出脓汁炙甘草　升麻　木通　赤芍　桑皮　麦冬　生地　前胡　菊花　赤茯苓　蔓荆子（各五分）　姜三片枣二枚

　　大补丸

　　黄柏（水丸）

　　气虚四君子汤

　　血虚四物汤下（滋肾丸补肾丸）　凡（鸣聋）皆阴虚火动　或（补贤虎潜）丸

　　目病

　　东垣曰按内经云五脏六腑之精气皆上注于目而为之睛脾之精为眼窠肾之精为瞳子心之精为目之总络肝之精为黑眼肺之精为白眼肠胃之精为约束里撷筋骨气之精而与脉并而为系上属于脑后出于顶是故瞳子黑眼法于阴白眼赤脉法于阳然脏腑十二经脉三百六十五络其气血又皆禀受于脾土而上贯于目以为明故目者心之使心者神之舍也苟精神烦乱则视岐视一物而为两脾虚则五脏之精气皆失所司不能归明于目由此观之医目者若不理脾胃及养血安神是乃治标不治本也河间曰在腑则为表当除风散热在脏则为里宜养血安神如暴失明昏涩医膜眵泪斑入眼皆风热属表宜散表如昏弱不欲视物内障见黑花瞳子散出皆里也属血少劳神肾虚也宜养血安神补水又瞳子散大皆辛热也当除风热凉血益血以收耗散之气芩连苦寒除邪热之盛为君当归生地凉血养血为臣五味子酸寒体浮收瞳子散大地骨皮天冬泻肾热补气或滋阴地黄丸更妙丹溪曰目病属风热血少劳神肾虚又云目能远视不能近视者肾水亏欠六味地黄丸主之目能近视不能远视者心血不足定志丸加茯苓主之瘦人目病乃是血少兼热须用养血少加风药三公议论精确并宜　究师云目病虽有风热血虚脾虚肾虚肝木旺之不同大法暴赤肿及医泪斑膜卒用柴胡防风羌活荆芥穗白芷菊花升麻炒芩连山枝石膏玄参赤芍连翘龙胆草桔梗甘草生地归身加减量服凡目久痛或内障昏暗惟用熟地当归白芷五味枸杞知柏茯神远志丹皮山药白朮少加菊花防风荆芥穗柴胡芩连生甘草为佐使

　　治初起风热火眼方

　　防风　羌活　芍药　葛根　紫苏　白芷　菊花　蔓荆子　甘草　有翳加木贼　姜二片葱一根

　　熟地（一两）　生地（一两五钱）　柴胡（八钱）　天冬　炙甘草　枳壳　地骨皮　黄连五味上末蜜丸桐子大清茶下

　　治内障

　　治心血不足不能远视人参（一两）　远志　蒲黄　茯苓（各二两）

　　上末蜜丸桐子大朱砂为衣清米汤下一钱二分

　　湿热火眼验方

　　防风　石决明　黄连　木贼　连翘　青葙子　草决明　龙胆草（各八分）　石斛　羌活谷精草　当归（各一钱）　荆芥　栀子　生地　蝉蜕　黄柏（各七分）　黄芩（八分）　菊花（一钱八

　　时眼方

　　明矾（三分）　硼砂（一分）　郁金（五分）共末为丸滚水化开或乳点尤妙

　　明目方

　　冬至后槐角子如黑漆者洗净晒干不拘多少装入黑牛胆内以八分为满悬于风前阴干破胆取出用瓷罐盛每月初一日用一粒早晨滚水待冷吞下每一日渐加一粒至十五日加至十五粒止十六日复渐减一粒至三十日只用一粒朔如前早饭后用槐角独子者不用又服法单日双服双日单服

　　治酒刺方

　　槟榔（十个）　白茄取汁浸槟榔七次晒干　硫黄用人乳煮过干等分研末唾擦即愈

　　治瓮鼻塞肉方

