<!-- { "loadSidebar": true } -->
　　肺为五脏华盖主持诸气肺气受伤呼吸之息不得宣通则哮喘之病生焉哮以声响言喘以气息言喘促喉中如水鸡声者谓之哮气促而连续不能以息者谓之喘喘有虚实皆由痰火内郁风寒外束而致风寒外束而喘者此外感有余脉多浮大宜解表而喘自除九味羌活加减有风痰上逆作喘喘动便有痰声脉多浮滑治先降气气降则痰清二陈加痰药有火炎上喘者乍进乍退得食即减食已即发此胃中有实火膈上有稠痰有余之喘也脉洪数疾二陈加芩连栀子不可作胃虚妄投燥热药有阴虚者自脐下火起上逆而喘脉弦数细四物加知柏芩有气上逆而喘者苏子降气汤气虚及病久者脉软弱无力宜补中益气六君子汤或五味子东加白朮或生脉散加阿胶气实因服补药而喘者三拗汤有水逆作喘者脉沉涩宜小青龙半夏汤但气虚发喘必自汗出阴虚发喘者疾行则喘甚静坐则喘息此秘验也凡人喘未发时以扶正气为主已发以攻邪为主哮喘专主于痰实者宜用吐法亦有虚而不可吐者治哮必使淡滋味不可纯用寒凉药必兼散表用青州白丸子有效又有短气不足以息者似喘但有虚有实不可作喘治虚者宜六君子加五味麦冬实者痰气阻碍导痰汤肾虚不能　气者补肾丸金匮要略云短气不足以息者实也此言痰实内经曰

　　凡遇喘有数症不治者

　　上喘下泄者死两寸脉下陷者死喘疾危笃鼻出冷气者此肺绝也死身汗如油喘而不休此亦阳气脱也死若上喘而小便自利者亦死

　　前喘症

　　一风寒外束　一风痰上逆　一火盛炎上　一阴虚发喘　一气上逆而喘　一水逆作喘喘病每年至寒即发此为常病不可峻攻须以疏风散表

　　治外感风寒发喘（方见瘟疫）

　　治痰壅作喘（方见中风）

　　治阴虚喘

　　治气上逆而喘当归　前胡　浓朴　陈皮　甘草　半夏曲　苏子　姜三片　枣二枚

　　治气虚发喘（方见中风）

　　治气虚误服补药发喘

　　治水逆喘（方俱见咳嗽）

　　治胃虚喘人参　五味　麦冬　杏仁　陈皮　生姜

　　治久病气虚喘

　　治哮半夏（七两）　南星（三两）　白附子（二两）　川乌（五钱去皮脐生用）

　　上末以绢袋盛之井水摆渣尽为度置瓷盆中日晒夜露春晒五日夏三秋七冬十日去水晒干候至饼研细以占米糊丸如绿豆大每服十丸至十五丸止姜汤下不拘时服如瘫痪风湿酒下若小儿惊风及发哮或用薄荷或荆芥汤下三五丸

　　治痰阻短气

　　治肾虚短气磁石　菟丝子（二两）　五味子　熟地　枸杞　楮实子　覆盆子　肉苁蓉　车前子　石斛沉上末炼蜜丸如桐子大

　　治肺虚感寒气逆膈热作哮作喘白果（二十枚炒黄）　黄芩　杏仁（一钱五分）　桑皮　苏子　甘草　麻黄　半夏　款花（一钱）　姜（二片）

　　治小儿哮方

　　鸡一个入蜗牛二条在内以纸封口煨熟待盐油化尽与服数十丸即愈

　　治哮喘神验方

　　天麻　桔梗　防风　半夏　枳壳（各七钱）　朱砂（一钱五分）　青礞石（火炼存性）　雄黄（二钱）　胆星（一两）　巴豆霜（五分去油）

　　上末清水丸粟米大小儿每用三分大人七分姜汤下忌猪油

　　疟症

　　疟者虐也寒热令人难当故以疟名内经曰疟之始发也阳气并于阴则阳虚而阴盛外无阳气故先寒栗也阴气逆极则复出之阳阳与阴并之于外则阴虚而阳实故先热而后渴又曰卫气者昼行于阳夜行于阴邪气得阳而外出得阴而内薄内外相搏是以日作其间日而作者何也其邪气之舍深内搏于阴阳气独发阴邪内着阴与阳争不得出是以间日而作也故先伤于寒后伤于风则先寒而后热名曰寒疟先伤于风后伤于寒则先热而后寒名曰瘟疟其但热而不寒者阴气内守阳气独发则少气烦冤手足热而欲呕名曰瘅疟此内经言得疟之由临发之故昭著详悉然此得指风寒二症言之后世嗜欲日滋故于风寒之外又有暑疟有痰疟有热疟有食疟有虚疟有湿疟有　疟有牝疟暑疟者脉虚身热面垢背恶寒多汗清暑益气汤人参香薷饮天水散痰疟者发时便见痰声或咳嗽或涌喘二陈汤四兽饮加黄芩柴胡贝母苏子等药热疟者独热不寒频渴频饮烦躁如狂黄连解毒汤三黄石膏汤小柴胡去参加白虎汤食疟者见食即恶中焦闷郁不舒必从饮食得来橘半枳术大安丸或大安丸作汤加人参黄芩柴胡最当虚疟者怠惰嗜卧不喜食呕吐自汗补中益气汤倍柴胡调中益气汤倍白朮湿疟者寒热身重骨节烦痛胀满自汗善呕因汗出复浴湿含皮肤羌活胜湿汤苍朮柴胡五苓散　疟者老疟也或经数月或历数年或血气大虚或痰饮阻隔或疟母痞块虚者补之痰者化之痞块者鳖甲散加补药以消之牝疟者寒多不热但惨戚振栗病以时作此则多感阴湿阳不能制阴也河间苍朮汤浆水汤主之其先寒后热者则用加减青皮饮先热后寒者则用柴胡加减桂姜汤瘅疟者即热疟也治亦同法其前疟症有夜发及薄暮发者此病在阴分必用血药渐到阳分方愈丹溪曰无汗要有汗散邪为主带补有汗要无汗补正气为主带散疟家渴用生地麦冬花粉牛膝知母黄柏干葛生甘草甚则加石膏一钱又曰　疟三日一发阴经受病也其病难愈必先与参术陈皮白芍等剂佐以本经引用之药若得汗而体虚又须重补俟汗通身过委中方是佳兆东垣曰夏月天气上行秋月天气下行治者当顺天道如先寒后热太阳阳明合病白虎加桂也此天气上行宜用之若天气下行则不宜泻肺宜泻命门相火则可矣二人之言至理存焉学人宜详味之

　　疟症附列

　　疟症先热后寒者何也疟之寒热皆由冬月外中风寒邪气沉于皮肤藏于骨髓至夏秋暑热脑髓烧灼腠理开通邪气自汗而出出则阴虚阳盛故大热也邪气复入则阳虚阴盛故大寒也疟症先寒后热者何也邪气搏于阴中营气虚则卫气入卫气入则腠理空疏阳陷阴中故肌肉为先寒也邪正交争则体战栗而寒然邪终不胜正故卫气挟营气邪气复居腠理阴从阳出由是混淆而成大热也终则三气各舍其位　然汗出而疟解矣即亢则害承乃制之义也瘅疟但热而不寒也原感邪气藏于皮肤分肉之间内不入于阴中阳气独发故也　疟者营卫俱病中气极虚故难愈凡疟一日一发二三日一发者平人卫气日行于阳廿五度夜行阴廿五度受邪轻则正气未虚而行稍缓日与邪气会遇遇即作矣受邪甚则正气伤位而行迟二三日始得一会故隔日发也发即汗出为中虚宜补终日无汗为邪实且解表

　　似疟数症

　　有虚损痨瘵似疟者每日午后恶寒发热至晚亦得微汗而解脉必虚濡而数不大弦为辨耳治当滋阴药伤寒病八九日如疟状阳明病日晡发热似疟少阳往来寒热似疟各随本经病治不可紊同乱治戴氏曰寒热发作有期者疟也无期者杂病也学人不可不辨　妇人热入血室其血结寒热似疟又有伤食有香港脚皆发寒热似疟也此外又有血气两虚之症其初发似疟初间隔二三日一发渐二日一发再一日一发剧则一日二三发此病方书不载亦无治法病者多不救惟内经上列之　帝曰大热复恶寒发热有如疟状或一日一发或间数日发其故何也　岐伯曰胜复之气会遇之时有多少也阴气多而阳气少则其发日远阳气多而阴气少则其发日近此胜复相薄盛衰之节疟亦同法

　　治先寒后热白朮　茯苓　半夏　柴胡（各一钱）　知母　青皮　陈皮　黄芩（各七分）　浓朴　草果（各四分）　甘草　姜三片凡治瘅同此方去浓朴加石膏（一钱五分）

　　治先热后寒寒多热少或独寒不热者柴胡　茅术　川芎（各七分）　黄芩　牡蛎（各六分）　花粉（五分）　甘草　桂枝　干姜（各三分）　姜三片枣二枚

　　治气虚痰饮结聚者陈皮　半夏　茯苓　甘草　人参　白朮　草果　乌梅　姜三片枣二枚盐少许入煎药

　　有汗要无汗方

　　人参　白朮（各八分）　黄　（生用一钱）　归身　酸枣（七个）　升麻（三分）

　　柴胡（四分）　黄芩（六分）　陈皮（五分）　五味　甘草　麻黄根

　　无汗要有汗方

　　柴胡　葛根（一钱）　苍朮　川芎　黄芩　知母（七分）　石膏（一钱二分）　青皮（七分）　升麻　甘草　姜三片

　　治疟夜发方

　　柴胡　黄芩　人参　甘草　半夏　青皮　麦冬　川芎（各七分）　归身（八分）

　　生地（五分）　白芍（一钱）　姜三片枣二枚

　　治瘅疟方

　　凡疟独热不寒大热大渴夏秋多此病知母　麦冬　花粉　葛根（各七分）　黄芩　生地　柴胡　牛膝（各五分）　石膏（一钱二分）

　　截疟通用方

　　常山（一钱五分）　槟榔（一钱）　丁香（五分）　乌梅（一个）　知母（七分）　酒一杯入药浸一宿次早饮下又方（截疟通用）　疟发于阳分上午作者此方验丁香　槟榔　陈皮　恒山　酒一杯浸一宿次早用滚水　熟去渣服不可至灶上煎

　　治久疟间一日二日三日一发者人虚不可用劫法以制此汤兼清兼补人参

　　治虚疟验方

　　人参　白朮　茯苓　白芍　柴胡　黄芩　青皮　陈皮　槟榔　常山　泽泻

　　治久疟方

　　何首乌　青皮（各一钱）水酒各半煎服

　　治久疟脾虚神验方

　　白朮（八两土炒黄）　陈皮（一钱）　研末粥丸大人服三钱小儿减半即愈

　　傅山翁治虚疟神方

　　人参白朮与黄　白芍青皮及陈皮　槟榔草果乌梅贝　虚疟一帖似神医

　　过下午发者验柴胡　知母（各三钱）　当归（一钱）　陈皮　如阴虚甚加何乌一钱未发预二时热服又方（曾验）

　　柴胡　泽泻　胡麻子　生姜又方柴胡　白朮　黄芩　藿香（各二钱五分）　草果（三钱五分）　乌梅（七个）　升麻（四分）酒水各一钟日未出时服又方砒霜（一钱）　绿豆（四十九颗）研末和匀大人每服八厘小人五厘无根水下即吐为妙不拘久远全愈

　　霍乱

　　霍者挥霍眩晕乱者心神撩乱其症由外有所感内有所伤阴阳乖隔以致心腹疼痛呕吐下利增寒壮热头痛眩晕治法当分寒热在渴于不渴别之渴而多饮水者此热与暑也治宜五苓散益元散香薷饮桂苓甘露饮不渴不饮水冬月感寒及夏月多食瓜果生冷者此寒也治宜理中汤丸甚者加附子内伤挟外感增寒壮热者治宜五积散痰裹食者治宜二陈汤下保和丸邪在上焦则吐邪在下焦则泻邪在中焦则吐泻兼作此湿霍乱易治以所伤之物尽出故也干霍乱者欲吐不得吐欲泻不得泻心腹疼痛所伤之物不出壅闷正气关格阴阳其死甚速急用吐法救之治霍乱通用六和汤藿香正气散转筋属血热四物东加黄芩红花苍朮木瓜南星若转筋入腹及通身转筋者不治上吐下利躁扰烦乱者方可谓之霍乱若止见呕吐而利不烦乱经止谓吐利非霍乱也霍乱慎勿与谷食虽米汤一呷下咽即死必待吐泻止过半日饥甚方可与稀粥少许以渐将息不若芦积丸为妙

　　五苓散

　　治热多欲饮水者阳邪也（方见瘟疫）

　　益元散

　　（即六一散）

　　香薷饮

