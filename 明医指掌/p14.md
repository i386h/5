<!-- { "loadSidebar": true } -->
　　贝母（去心，一钱） 桑白皮（一钱） 五味子（十粒） 甘草（五分） 知母（二分） 款冬花（一钱五分） 杏仁（一钱，去皮尖。）

　　上锉，一剂，姜三片，水二盏，煎八分，温服。

　　外因

　　冬月嗽，是风寒外来，参苏饮加桑皮、杏仁，取汗后，用半夏等药逐痰，必不再发。寒邪伤肺而嗽者，二陈汤加麻黄、杏仁、桔梗，或金沸草散。久嗽，风入肺，烟筒吸之。伤风热嗽者，消风百解散。寒热往来而嗽者，小柴胡汤。

　　参苏饮（方见伤风。）

　　金沸草散治肺经受风，头目昏疼，咳嗽声重，痰吐稠粘。

　　旋复花（上） 荆芥（中） 前胡（中） 白芍药（中） 甘草（下） 麻黄（下） 半夏（下）

　　上，姜水煎服。

　　胸中满闷，加枳壳、桔梗。有热，加黄芩、柴胡。头痛，加川芎。

　　消风百解散（方见伤风条。）

　　小柴胡汤（方见疟疾条。）

　　肺胀

　　肺胀嗽者，或左或右，不得眠，动则喘急息重，此痰挟瘀血。宜养血以流动乎气，降火疏肝以清其痰，四物汤加桃仁、红花、诃子、青皮、竹沥、姜汁。肺胀不得卧者难治。

　　四物汤（方见血证条。）

　　肺痿

　　（附肺虚、肺燥、劳嗽）

　　咳嗽有浊唾涎沫，或咳嗽，唾中有红丝脓血，或胸膺间有窍，口中所咳脓血与窍相应而出，名曰肺痿，其寸脉数而虚涩者是也。治法在乎养血养肺，养气清金，以人参、黄 、当归补气血之剂，佐以退热、排脓等药。

　　肺虚者，人参款菀膏。发热自汗，肺气喘急，宁肺汤。

　　肺燥者，桔梗、大力子、知母、鸡子清润之。

　　劳嗽者，详本条内。

　　紫菀散（增）

　　治咳嗽，唾中有脓血，虚劳证，肺痿变痈。

　　人参（一钱） 紫菀（五分） 知母（一钱五分） 贝母（一钱五分） 桔梗（一钱） 甘草（五分） 五味子（十粒） 茯苓（一钱） 阿胶（蛤粉炒成珠，五分）

　　上锉，一剂，水二盏，姜一片，煎八分，温服。

　　劫劳散（增）

　　治心肾俱虚，劳嗽二、三声，无痰，遇夜发热，热过即冷，时有盗汗，四肢倦怠，体劣黄瘦，饮食减少，夜卧恍惚，神气不宁，睡多异梦。此药能治微嗽，唾中有红丝，名曰肺痿，若不治，便成羸劣之疾。

　　白芍药（钱半） 黄 （一钱） 甘草（一钱） 人参（一钱） 白茯苓（一钱） 熟地黄（一钱） 当归（一钱半） 五味子（一钱） 阿胶（一钱） 半夏（汤泡，三分）

　　上锉，一剂，姜三片，枣二枚。水二盏，煎一盏，温服。

　　人参款菀膏（增）

　　治劳虚冷嗽。

　　款冬花（一两） 人参（一两） 北五味（一两） 紫菀（洗，去梗，一两） 桑白皮（一两）

　　上为末，炼蜜丸，如芡实大，每服细嚼，姜汤送下。

　　宁肺汤治荣卫俱虚，发热自汗，喘急咳唾等证。

　　人参（一钱） 当归（一钱） 白术（八分） 熟地黄（一钱五分） 川芎（三分） 白芍药（一钱） 甘草（炙，八分） 五味子（十粒） 麦门冬（一钱） 桑白皮（一钱） 白茯苓（八分） 阿胶（蛤粉炒，一钱）

　　上锉，一剂，姜三片，水二盏，煎八分，温服。

　　肺痈

　　肺痈者，口中辟辟燥，咳即胸中隐隐痛，名曰肺痈，咳伤肺叶而成也。用太乙膏成丸，食后服，或桔梗汤主之。肺痈已破，入风者不治。《脉诀举要》曰：寸数而实，肺痈已成。寸数虚涩，肺痿之形。肺痈色白，脉宜短涩，死者浮大，不白而赤。

　　桔梗汤治肺痈咳嗽脓血，咽喉多渴，大、小便赤涩。

　　桔梗（五分） 贝母（去心，五分） 当归（酒浸，五分） 栝蒌仁（五分） 枳壳（炒，五分） 薏苡仁（五分） 桑白皮（蜜炙，五分） 防己（五分） 黄 （四分） 甘草节（二分） 杏仁（去皮尖，炒，二分） 百合（蒸，二分）

　　大便闭加大黄，小便赤加木通。

　　上锉，一剂，生姜三片，水二盏煎八分，温服。

　　一方治肺痈吐脓。

　　桔梗（炒，一两） 甘草（炙，半两）

　　上每服一两，水一钟半，煎八分，空心服，吐尽脓为效，后用黄 散。

　　黄 散用黄 蜜炙为末，每服一大匙，食后黄 汤下。

　　卷三

　　喘证九

　　【歌】气喘无痰呼吸粗，抬肩撷肚胃家虚。火炎上喘时轻重，痰喘喉中声韵呼。短气自然无接续，补虚泻实勿模糊。

　　【论】夫肺为五脏华盖，主持诸气，所以通荣卫，统脉络，合阴阳，升降出入，营运不息，循环无端，无过不及，何喘之有？其或肺气有所受伤，呼吸之息不得宣通，则喘病生焉。气喘者，呼吸急促而无痰声；痰喘者，动作便有痰声；火喘者，乍进乍退，得食则减，食已则发，此有余之喘也。胃虚喘者，抬肩撷肚，喘而不休，此不足之喘也。若肺气太虚，气不能布息，呼吸不相接续，出多入少，名曰短气，此虚之极也。若气欲绝者，则汗出如油，喘而不休，此六阳气脱也，不治。

　　【脉】脉滑而手足温者生，脉沉涩而四肢寒者死，数者亦死，为其形损故也。

　　痰喘

　　风痰上逆而喘者，千缗汤或导痰汤。痰喘者，先降气，气降则痰自清，四磨汤、定肺汤。

　　千缗汤半夏（七个，泡，每个切四片） 皂荚（一寸，炙，去皮弦） 甘草（炙，一寸）

　　一方合导痰汤服；一方加雄黄。

　　上，作一剂，水二盏，生姜一片，煎至八分，温服。

　　导痰汤（方见痰证条。）

　　定肺汤治上气喘急。

　　紫菀 五味子 橘红 甘草（炙） 苏子（炒） 杏仁（去皮尖，炒） 桑白皮（炒） 半夏（制） 枳壳（炒） 紫苏叶（各等分）

　　上，用生姜五片，水二盏，煎一盏服。

　　喘甚加葶苈，痰多加栝蒌仁。

　　四磨汤治七情郁结，上气喘急。

　　人参 槟榔 沉香 乌药（各一钱，浓磨汁）

　　上，取水七分，煎一、二沸，温服。

　　气喘

　　气上逆而喘，苏子降气汤。气实，因服补药而喘者，三拗汤。上气而喘者，神秘汤。

　　苏子降气汤治虚喘上攻，气不升降，上盛下虚。

　　苏子（一钱） 半夏曲（一钱） 陈皮（去白，七分） 浓朴（姜汁拌炒，五分） 前胡（五分） 当归（五分） 肉桂（三分） 甘草（三分）

　　上锉，一剂，姜三片，水二钟，煎八分，空心服。

　　三拗汤治感冒风寒，鼻塞声重，语言懒出，咳嗽喘急，外感客邪有余之证。

　　生甘草 麻黄（不去节） 杏仁（留皮尖，各等分）

　　上，用生姜五片，水二盏，煎一盏，温服，得汗出为度。

　　神秘汤治上气喘急不得卧者。

　　橘红 桔梗 紫苏 五味子 人参（各等分）

　　上，每服四钱，水二盏，煎八分，食前服。

　　火炎上喘

　　火炎上喘者，枳桔二陈汤 加芩、连、山栀。阴虚火盛，自脐下上冲而喘，四物汤加知母、黄柏、麦门冬、五味子，或六味丸料服之。

　　枳桔二陈汤即二陈汤加枳壳、桔梗。（方见痰证条。）

　　四物汤（方见血证条。）

　　六味丸（方见虚损。）

　　胃虚喘

　　胃虚而喘，五味子汤加白术。久病喘者，气虚也，气不接续，生脉散加阿胶、白术、陈皮。

　　五味子汤五味子（九粒） 人参（一钱） 麦门冬（八分） 杏仁（八分） 陈皮（一钱） 生姜（三片） 大枣（二枚）

　　上锉，一剂，水二盏，煎八分，温服。

　　生脉散人参（一钱） 麦门冬（一钱） 五味子（十粒）

　　上，用水一盏半，煎七分服。

　　附 哮喘

　　哮喘者，内有痰热，而寒包之，必须薄滋味，用二陈汤加苍术、黄芩，或麻黄汤加紫苏、半夏、枳壳、桔梗、黄芩。天寒时，再加桂枝，以温散之。

　　二陈汤（方见痰证条。）

　　麻黄汤（方见发热条。）

　　卷四

　　内伤一

　　【歌】饮食劳形是内伤，或因饥饱过行房。其形即与伤寒似，误汗令人病卧床。

　　【论】夫饮食劳役之证，当补而不当泻。外感风寒客邪，当泻而不当补，二者若霄壤之不侔。内伤之证，亦有头痛发热之候，粗工多作外感治之，大发其汗，其误甚矣！祸不旋踵。东垣云：人迎脉大于气口为外伤，气口脉大于人迎为内伤。外伤则寒热齐作而无间；内伤则寒热间作而不齐。外伤恶寒，虽近烈火不除；内伤恶寒，得就温暖则解。外伤恶风，乃不禁一切风；内伤恶风，惟恶些少贼风。外伤证显在鼻，故鼻气不利而壅盛有力；内伤证显在口，故口不知味而腹中不和。外伤则邪气有余，故发言壮厉且先轻而后重；内伤则元气不足，故出言懒怯且先重而后轻。外伤手背热，手心不热；内伤手心热，手背不热。内伤头痛，时作时止；外伤头痛，常常有之，直须传里方罢。内伤则怠惰嗜卧，四肢不收；外伤则得病之日，即着床枕，非扶不起，筋挛骨痛。外伤不能食，然口则知味而不恶食；内伤则恶食而口不知味。外伤三日以后，谷消水去，邪气传里必渴；内伤则邪气在血脉中有余，故不渴。若饥饿内伤，房劳太过，比之内伤饮食尤为不足中之不足，当大补回阳，犹恐或迟，若误作外感治，重发其汗，宁不死欤？【脉】内伤劳役，豁大不禁。若损胃气，隐而难寻。内伤冷食，滑疾而沉。内伤热食，数大涩侵。

　　过食伤

　　饮食过伤，保和丸、曲 枳术丸。伤热物，三黄枳实汤。伤冷物，木香见 丸。

　　保和丸（方见伤食。）

　　曲 枳术丸（方见脾胃。）

　　三黄枳实汤（方见伤食。）

　　木香见 丸（方见伤食。）

　　饥饿伤

　　年饥缺食，或多事饿久，致伤脾胃，元气弱，四君子汤，或黄 建中汤，或补中益气汤加山药，去柴胡。

　　四君子汤治脾胃虚弱，饮食少思，或大便不实，体瘦面黄，或胸膈虚痞，痰嗽吞酸，或脾胃虚弱，善患疟、痢等证。

　　人参（去芦） 白术（去芦、油） 茯苓（去皮，各二钱） 甘草（炙，一钱）

　　上锉，一剂，生姜三片，大枣一枚，水煎温服。

　　加陈皮名异功散，再加半夏名六君子汤。

　　黄 建中汤治汗多亡阳，尺脉虚弱者用之。

　　黄 （上） 芍药（中） 桂枝（中） 甘草（下）

　　上，水、姜煎，临服加胶饴。

　　元气虚甚加人参。

　　劳役内伤

