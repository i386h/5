<!-- { "loadSidebar": true } -->

　　藿香正气散（方见霍乱。）

　　 疟

　　疟者，三日一发，或连二日发，间一日者。或作于霜降后，或下午阴分，俱不可截，柴胡养阴汤、黄鳖甲汤、补中益气汤、四兽饮皆可服之。

　　柴胡养阴汤（秘方）

　　治阴分虚，邪气盛，无汗而疟者。

　　柴胡（四钱） 当归（二钱） 陈皮（二钱） 知母（一钱）

　　黄 鳖甲汤（秘方）

　　治阴阳俱虚，正不胜邪，多汗而疟者。

　　黄 （二钱，蜜炙） 陈皮（一钱，炒） 鳖甲（一钱，炙） 何首乌（三钱，蒸熟，忌铁）

　　疟母

　　疟久不止，必生疟母。在胁下，大如杯，令人面色痿黄，寒热不已，用川芎、芍药、柴胡各一钱，人参五分，水煎，送下鳖甲丸二钱，外以阿魏膏贴之，神效。

　　鳖甲丸（秘方）

　　治久疟不愈，胁下有块，俗名疟母。

　　鳖甲（酒炙，半斤） 蓬术（醋煮，三两） 青皮（醋煮三两） 穿山甲（土炒，二两）

　　上为末，用醋煮当归为膏，拌前药丸如黍米大，每服二钱，煎药送下。

　　卷四

　　痢疾三

　　【歌】湿蒸热瘀而成痢，后重里急由气滞。下迫窘痛火为殃，未虚芍药并承气。下后虽宽痢不清，香连化滞应须继。若还久病补兼升，虚坐努责和血是。表里有热内疏之，小水不通可分利。身寒呕逆脉细微，水液澄彻制温剂。豆汁鱼脑半死生，尘腐纯血皆难治。噤口多因胃不升，若然不禁须兜住。

　　【论】痢者，古名滞下，以其积滞不行故也。盖人日受饮食之积留滞于内，湿蒸热瘀，伏而不作，偶或调摄失宜，复感酷热之毒，至秋，阳气始收，火气下降，蒸发蓄积，而滞下之病作矣。故湿热之积干于血分则赤，干于气分则白，赤白兼下者，气血俱病也。豆汁色者，湿胜也。如五色之相染，五脏俱病也。纯红者，热毒入深也。鱼脑色者，脾虚不运，陈积脱滑下凝也。如鼻冻胶者，脏腑虚冷脱滑也。如白脓者，虚坐努责而出，气受热邪瘀结也。如屋漏水，枣腐色者，元气惫弱之盛也。后重里急，至圊不能便，下迫窘痛，大肠经滞不通，湿热内盛也。初病元气未虚，里急甚者下之。下后余积未清，不可骤补，宜化滞清热荡涤之，直候积尽，方可调补气血。今人不问新久便兜涩，为患匪轻。善治者，审其冷、热、虚、实、气、血之证，而行汗、吐、下、清、温、补、兜、涩之法可也。

　　达按：痢之作也，非一朝一夕之故，其所由来者渐矣。盖平素饮食不节，将息失宜，油腻生冷恣供口腹，醉之以酒，劳之以色，游行冒暑，奔驰忍饥，尘事关心，冗言生恼，七情六欲日夜交攻，以致气血俱伤，饮食停积，湿热熏蒸，化为秽浊。足太阴脾经之病传于手阳明大肠经，大肠为肺之腑，肺主清化，脾土受病则不能生金，而肺失清化之令，脏不受病而病其腑，故大肠受之。大肠于五行为金，于时令为秋，故痢多发于秋也。

　　痢之初作时，须先服大剂消血化积之药，浮动其根，次服下剂，荡涤肠垢，旋为调补，以收全功。然又必分在气在血：白者伤于气；赤者伤于血；赤白混杂者，气血俱伤。若无赤白，惟见黄色稠浊者，以食积治。后重者，以火治。杂下散血者，以伤治。凡初痢皆属于热，宜凉解。

　　久痢不愈，则变为寒，宜温补。肛肠下者，宜补气兼升。经年累月，时愈时发者，名休息痢，宜调胃气，服大补之剂，此治痢之大要也。凡痢：身不热者轻；身热者重；能食者轻；不能食者重；绝不食者死；发呕者死；直肠自下者死；久痢忽大下结粪者死；小儿出痘后，即发痢者死；妇人新产，即发痢者死。

　　【脉】涩则无血，厥寒为甚，尺微无阴，下痢逆冷。又曰：无积不痢，脉宜滑大，浮弦急死，沉细无害。

　　热盛内实

　　初病后重里急，下迫窘痛，芍药汤。下后痢止，热甚而渴，便赤者，黄芩汤。腹痛不通快，里急，香连化滞汤、三黄丸。

　　芍药汤治痢初起，腹痛，里急后重，数至圊，不能便。

　　芍药 当归（各钱五分） 黄连 黄芩（各钱二分） 肉桂（四分） 槟榔（一钱） 木香（六分）

　　甘草（四分） 大黄（量人虚实，临时斟酌）

　　加浓朴（一钱） 枳壳（一钱） 青皮（五分）

　　上，水煎，温服。

　　如后重，小便涩，加炒滑石一钱五分。如腹痛甚，加砂仁一钱，再加当归、木香各五分。食积加山楂、枳实各一钱。红痢加川芎、桃仁泥各一钱。白痢加茯苓、陈皮、砂仁各八分。红白相杂加川芎、桃仁以理血；滑石、陈皮、苍术以理气。如呕吐，食不下，加软石膏、炒山栀各一钱，陈皮八分，入姜汁缓缓呷之，以泻胃口之热。如色赤、黑相杂，此湿胜也，小便必赤涩短少，加木通、泽泻、茯苓各一钱，炒山栀仁五分以分利之。

　　如血痢，加川芎、桃仁、生地、炒槐花各一钱，去大黄、槟榔、肉桂。有一样寒痢，去大黄、黄芩，加干姜、缩砂、浓朴各五分以温之。孕妇不用大黄，加山栀二钱，倍加芩、连、枳壳。

　　黄芩汤治协热下利（一名黄芩芍药汤。）

　　黄芩（炒，二钱） 芍药（炒，一钱半） 甘草（一钱）

　　水煎，温服。

　　香连化滞汤治积滞不行，里急后重，频上圊而去少。

　　即芍药汤去大黄、桂，加青皮、枳实、滑石、陈皮。

　　挟风邪

　　外挟风邪，宜汗之，苍术防风汤。恶寒发热，身首痛，神术汤。风邪乘虚入于肠胃，下清血，胃风汤。（方见泄泻。）

　　苍术防风汤苍术（三钱，泔制） 防风（一钱五分）

　　加黄连 木香（各五分） 浓朴 陈皮 枳壳（各一钱） 甘草（四分）

　　上，生姜七片，煎服。

　　如头痛身疼，发热，加川芎、羌活、柴胡、黄芩各一钱。腹痛加当归、炒芍药、砂仁各一钱。里急后重加槟榔一钱。

　　神术散治四时瘟疫，头疼项强，发热憎寒，身体疼痛。伤寒鼻塞声重，咳嗽头昏。

　　本 羌活 甘草 白芷 细辛 苍术 川芎上，姜、葱煎服。

　　秘方治疫痢，一人有病，他人即传染者是也。

　　用苍术一两，水三钟，煎至二钟，去苍术，入防风、白术、芍药、羌活、人中黄各一钱，煎至一钟，温服。

　　挟寒

　　挟寒者，所下清冷，不渴，小便清白，手足冷，无热证，脉沉迟，理中汤。过食生冷，及服寒凉药多，本方加附子。病久，所下若鼻涕、冻胶，脉迟弱，形体虚怯，四肢倦怠，除湿汤。

　　理中汤

　　祛寒，止呕逆泄利，定心腹冷痛，温脾固胃。

　　人参 甘草（炙） 白术 干姜（炮，等分）

　　上，水、姜煎。

　　加附子名附子理中汤。

　　除湿汤浓朴（姜汁拌炒） 苍术（米泔浸，炒） 半夏（各一钱） 藿香叶（三分） 陈皮 茯苓 白术（各五分）

　　姜、枣水煎，温服。

　　食积痢

　　下痢腹痛，饮食不化，胀满，保和丸。原有食积，腹胀里急，香连化滞汤。急痛，枳术丸加黄连、木通、神曲、麦芽、芍药、木香、槟榔。

　　保和丸（方见伤食。）

　　枳术丸（方见脾胃。）

　　虚弱痢

　　久病气血虚，神不足，钱氏白术散。久病便清血，胃风汤。倦怠食不进，卫生汤。脾气陷下，虚坐努责不出，补中益气汤。

　　钱氏白术散（方见泄泻。）

　　异功散即四君子加陈皮。

　　卫生汤即异功散加山药、薏苡仁、泽泻、黄连（等分。）

　　补中益气汤（方见内伤。）

　　王节斋治久痢方红痢久，胃弱血虚，或下后未愈，用四物汤加阿胶、陈皮、白术、芩、连、甘草。

　　白痢久，胃弱气虚，或下后未愈，用四君子汤加黄 、陈皮、缩砂、木香、干姜等分，芩、连减半煎服。

　　气血俱虚而痢者，用四物汤加人参、白术、陈皮、黄连、黄芩、阿胶以补之，而痢自止。气下陷加升麻。

　　滑脱

　　久病滑泻不禁，气虚欲脱，诃子散。元气脱弱，大孔如竹筒，直出无禁，真人养脏汤或可十全一、二也。

　　诃子散治泄痢久不止。

　　木香（五钱） 甘草（炙） 黄连（各三钱） 诃子（一两，半生半熟）

　　末之，煎芍药白术汤调服二钱。

　　真人养脏汤治久痢不止，滑泄不禁。

　　人参 当归 白芍 甘草（各四分） 肉果 诃子（各三分） 木香（七分） 肉桂（三分） 白术（二分） 粟壳（去蒂、盖，蜜炙，一钱）

　　脏寒加附子。

　　噤口痢

　　噤口痢者，大虚大热，以人参、姜炒黄连煎汤时时哈之，更以田螺捣 脐中。或以石莲子煎汤频饮之。此病得之热毒瓦斯侵胃口，犹有可治之理，至于胃弱气陷，绝不思食者，则难治也。

　　治噤口痢秘方一用香连丸、石莲肉二味等分，为末，米饮调下。

　　一用干山药一斤，略炒，煮汤，时时呷之。

　　一用石莲肉晒干为末，陈仓米煎汤调下二钱，便觉思食。仍以日照东壁土炒真橘皮为末，姜、枣煎服。

　　一用木鳖子为末，和面作饼，贴脐中。

　　卷四

　　泄泻四

　　【歌】濡泻如倾湿所浸，分消利水便安宁。完谷不化名飧泄，内挟风邪发散平。肠垢稠粘为协热，寒如鸭粪水澄清。热当伐火黄芩治，寒用温中香桂行。不禁直须诃子散，脾虚久泻术参苓。

