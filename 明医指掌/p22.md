<!-- { "loadSidebar": true } -->
　　【论】戴云：恶心者，无声无物，心下欲吐不吐，欲呕不呕，心中兀兀如畏舟车者是也。

　　胃寒

　　胃中有寒气而作恶心者，呕清水，不渴，脉迟，明知食寒物、受寒气，大半夏汤、小半夏茯苓汤、理中汤加生姜、半夏。

　　大半夏汤半夏（二钱五分） 陈皮（二钱五分） 茯苓（二钱五分） 生姜（二钱五分）

　　上锉，一剂，水二盏，煎一盏，热服。

　　小半夏茯苓汤（方见咳逆。）

　　理中汤（方见中寒。）

　　胃热

　　胃中有热而作恶心呕酸，内有热，脉必浮大而滑数，烦渴，二陈加姜炒黄连、山栀。胃气不足，内热恶心，六君子汤加辰砂、姜炒黄连。

　　二陈汤（方见痰证。）

　　六君子汤（方见脾胃。）

　　卷五

　　吞酸证九

　　【歌】要识吞酸与吐酸，总因湿热肺脾间。吐酸吐出酸如醋，若是吞酸咯吐难。

　　【论】夫吞酸与吐酸不同，吐酸者，吐出酸水如醋。平时津液随上升之气郁滞日久，湿中生热，故从火化，遂作酸味，如谷肉在器，湿热则易酸。吞酸者，郁滞日久，不能自涌而出，伏于肺胃之间，咯不得上，咽不得下。肌表得风寒则内热愈郁，而酸味刺心；肌肤得温暖则腠理开发，或得香热汤丸，则津液流通，郁热得行，亦可暂解，盖标寒而本热也。故《素问》、河间言热者，言其本也，东垣言寒者，言其标也。学人当究其浅深之感，本末之治而用药，庶可取十全之效也。

　　【脉】吞酸脉形，多弦而滑。或沉而迟，胸有寒饮；或数而洪，胸有痰热。

　　吞酸

　　吞酸是湿热郁滞于肺胃之间，必 食自养，二陈汤加吴茱萸、黄连，顺其性而折之，佐以苍术、茯苓以行其湿热，再加姜炒黄连。吞酸有食不化者，平胃散加神曲、麦芽、山楂、姜炒黄连。

　　二陈汤（方见痰证。）

　　平胃散（方见中湿。）

　　吐酸

　　吐酸者，津液随上升之气郁之日久，湿中生热，故从火化而作酸味，二陈汤加吴茱萸、炒黄连、山栀、苍术、浓朴、生姜。中脘有宿食留饮，酸味蜇心痛，或吐酸水如醋之味，蜇牙痛，曲术丸、茱连丸。

　　曲术丸治中脘停食留饮，酸蜇心痛，或口吐清水。

　　神曲（炒，三两） 陈皮（一两） 苍术（米泔浸，炒，一两五钱）

　　上为末，生姜汁煮神曲为丸，每服七十丸，姜汤下。

　　茱连丸黄连（一两，酒炒） 黄芩（五钱，酒炒） 陈皮（五钱） 吴茱萸（五钱，煮，晒干） 苍术（七钱，米泔浸，炒）

　　上为末，煮神曲为丸，下七十丸。

　　按：是方以芩、连治热，热去则不吐酸。苍术燥湿，湿除则不生热。陈皮理气，气行则湿不郁。（茱萸味辛热，能引芩、连入肝而泻火，此从治之义也。）

　　卷五

　　嘈杂证十

　　【歌】痰因火动令人嘈，湿痰气郁总同条。肥人自是湿痰故，伐火芩连栀子调。

　　【论】丹溪云：嘈杂者，俗谓之心嘈是也。有痰因火动者，必痰多，脉滑而数，宜治痰为先，治火次之。

　　有食郁作热者，脉数而大，当治其火，而开导次之。有因湿痰者，脉沉而滑，宜豁痰。有因气郁者，脉沉而涩，宜开郁理气，盖沉则为郁，滑主痰而涩主气也。医能审脉验证，真知是火、是气、是郁，斯为活法矣。

　　痰

　　痰因火动者，治痰为先，二陈汤加姜炒黄芩、黄连、山栀子为君，南星、半夏为佐，桔梗、青黛为使。

　　二陈汤（方见痰证。）

　　气郁

　　气郁者，越鞠丸，或二陈汤加枳壳、桔梗、香附、乌药、姜炒黄连、苍术，有痰加贝母。

　　越鞠丸（方见郁证。）

　　火

　　火嘈者，二陈汤加黄芩、黄连、山栀子，或三补丸。有火郁，二陈汤加山栀子、香附、抚芎、苍术。

　　三补丸黄芩（四两） 黄连（四两） 黄柏（四两）

　　上为细末，水丸，每服七十丸，白汤送下。

　　食郁热

　　食郁有热先治火，芩连枳术丸加神曲、麦芽、山楂、陈皮、半夏。或食郁不消，胸满嘈杂，大安丸。

　　芩连枳术丸即枳术丸加芩、连。（方见脾胃。）

　　大安丸即保和丸加白术。（方见伤食。）

　　卷五

　　咳逆证十一

　　【歌】阴火攻冲成咳逆，或因痰气滞胸膈。胃中积热与停寒，病后胃虚多吃忒。

　　【论】咳逆者，古名哕，今名呃，又名吃忒。胃寒者，脉迟涩，手足寒，呕吐，无热证。胃热者，脉洪大，燥渴，便难。有胃中有痰，阴虚，火炎上冲而呃者，其气从脐下逆上。丹溪云：上升之气，至肝而出，中挟相火。经云：诸逆冲上，皆属于火。有痰气逆滞者，其气从胸中起，中州元气郁也。有病后发呃者，久病胃虚也，宜细辨之。

　　【脉】呃逆甚危，浮缓乃宜。弦急必死，结代促微。

　　胃火

　　胃火上逆而呃，小半夏茯苓汤加山栀、黄芩吐之。利后胃热而呃，橘皮竹茹汤。

　　小半夏茯苓汤半夏（五钱，汤泡） 茯苓（三钱，去皮）

　　上，生姜五钱，捣汁同煎，不拘时热服。

　　橘皮竹茹汤治吐利后胃虚膈热而咳逆者。

　　橘皮（二钱） 竹茹（一钱） 人参（五分） 甘草（炙，五分）

　　上，生姜五片，大枣二枚，煎服。

　　阴火

　　阴火上逆，从脐下逆上，夜分转甚看，四物汤加知母、黄柏、竹茹、陈皮、茯苓。

　　四物汤（方见血证。）

　　病后呃

　　病后元气不足，胃虚寒而呃，人参理中汤。痢后发呃，多不救，用六君子汤犹或可生。

　　人参理中汤（方见中寒。）

　　六君子汤（方见脾胃。）

　　胃寒

　　胃寒气逆呃者，丁香柿蒂汤。吐利后胃虚寒，手足厥冷呃逆者，理中汤加丁香、木香、枳壳。

　　丁香柿蒂汤丁香（一钱） 柿蒂（一钱） 陈皮（一钱） 青皮（一钱） 人参（五分）

　　上锉，一剂，水二钟，煎八分，温服。

　　理中汤（方见中寒。）

　　痰气

　　无别证，忽然发呃，痰气逆滞，气从胸中起，小半夏茯苓汤加木香、枳壳，或萝卜汤调木香调气散。痰碍气逆而呃，用蜜汤探吐。

　　小半夏茯苓汤（方见前。）

　　木香调气散木香（三两） 檀香（三两） 白豆蔻（三两） 丁香（三两） 砂仁（四两） 甘草（炙，一两半）

　　藿香（一两五钱）

　　上为末，每服一钱，盐汤下。

　　卷五

　　嗳气证十二

　　【歌】何故令人成嗳气，盖缘痰火乘于胃。治痰星夏共陈皮，治火黄连石膏辈。

　　【论】嗳气者，胃中有火、有痰、有食、有气，南星、半夏、软石膏、炒黑山栀子、香附，或丸或煎服。

　　又云：痰条下，食积热，噫气吞酸证，火气冲上，多作嗳气，黄芩为君，南星、半夏、陈皮为佐，热多再加青黛、山栀子、栝蒌仁，或润下丸。

　　润下丸（方见痰证。）

　　卷六

　　头痛证一

　　（眉眶痛 附）

　　【歌】头痛先须辨厥真，湿痰风火挟邪侵。气虚血少兼寒湿，识者尤当审六经。更有眉眶频作痛，风痰风热客于棱。

　　【论】如太阳头痛者，恶风寒，脉浮紧，痛在巅顶两额角。少阳头痛者，往来寒热，脉弦，痛连耳根。阳明头痛者，发热自汗，脉浮长大，痛连目 、颊、齿。太阴头痛者，必有痰，体重，或腹痛，脉沉，头重。少阴头痛者，足寒气逆，为寒厥，脉沉细。厥阴头痛者，吐痰沫，厥冷，脉浮缓，痛引目系。此六经头痛，多挟外邪也。

　　血虚头痛者，自鱼尾上攻头痛也。气虚头痛者，耳鸣，九窍不利。肠胃之所生湿热头痛者，心烦重痛，病在膈中，过在手太阳、少阴。寒湿头痛者，气上而不下，头痛巅疾，下虚上实，过在手少阴、巨阳，甚则入肾。

　　偏头痛者，头半寒痛，先取手少阳、阳明，后取足少阳、阳明。厥头痛者，所犯大寒至骨髓，髓以脑为主，脑逆，故头痛齿亦痛。真头痛者，痛甚入连于脑，手足寒至节，旦发夕死，夕发旦死也。

　　丹溪云：头痛多主于痰，甚者火，多有可吐者，有可下者。又若眉眶痛者，属风热与痰。有肝虚而痛者，才见光明，则眶痛甚。有眉棱骨痛者，眼不可开，昼静夜剧，属痰。凡此之类，种种不同，视其所挟，究其所因，定其经络，参以脉理，而施以补、泻、宣、通、汗、利之法，斯无一偏之弊也。

　　六经痛

　　太阳，川芎、羌活、 本、麻黄。少阳，小柴胡汤。阳明，升麻葛根汤加石膏、白芷、葱白。太阴，苍术、半夏、南星、川芎、蔓荆子。少阴，麻黄附子细辛汤。厥阴，吴茱萸汤加柴胡。

　　小柴胡汤（方见疟疾条下。）

　　升麻葛根汤治阳明经头痛。

　　升麻（一钱五分） 葛根（一钱五分） 白芍药（一钱） 甘草（一钱）

　　煎服。

　　麻黄附子细辛汤治少阴头痛。

　　麻黄（去节，二钱） 细辛（二钱） 附子（煨，二钱）

　　水二盏，煎，温服。

　　吴茱萸汤治厥阴头痛，或痰涎厥冷，脉浮而缓。

　　麻黄（五分，去节） 羌活（五分，去芦） 吴茱萸（四分） 本（三分） 升麻（三分） 黄（三分） 黄芩（一钱） 当归（酒洗，一钱） 黄柏（炒，一钱） 川芎 （一钱） 蔓荆子（三分） 细辛（三分） 柴胡（三分） 黄连（炒，三分） 半夏（泡，三分） 红花（三分） 苍术（米泔浸一昼夜，晒干，炒，一钱）

　　锉一剂，水二盏，煎八分服。

　　虚痛

　　血虚痛，芎归汤，或四物加酒芩、羌活、柴胡、蔓荆子。气虚痛，四君子汤。气血两虚，调中益气汤加川芎、蔓荆子、细辛。巅顶痛，必用 本、柴胡、防风。

　　芎归汤治血虚头痛。（一名芎 汤。）

　　川芎 （三钱） 当归（酒浸，二钱）

　　水二盏，煎八分，食远热服。

　　四物汤（方见血证条下。）

　　四君子汤（方见脾胃条下。）

　　调中益气汤（方见内伤条下。）

　　风湿寒热痛

　　风热与湿上壅，清空膏。风热盛者，彻清膏。瘦人头痛是火，酒芩为主，加引上药。风热上攻头痛者，防风通圣散，或芎芷散。大寒犯脑，令人头痛，齿亦痛，羌活黑附汤。风热盛，酒芩、天麻、川芎、防风、薄荷，或茶调散。

　　清空膏治偏正头疼，及风、湿、热上壅作痛。

　　细挺子黄芩（三两，一半酒蒸，一半炒） 防风（去芦，一两） 羌活（一两，去芦） 甘草（炙，一两五钱）

　　末之，每二钱，汤调膏下。

