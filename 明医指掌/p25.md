<!-- { "loadSidebar": true } -->
　　凡痛胀满，手不可按，大实也，大承气汤。（方见伤食。）初得腹痛，元气未虚，宜推荡之，此通因通用，痛随利减也，桂枝加大黄汤，（方见前热腹痛条下。）或木香槟榔丸。（方见伤食。）

　　血痛

　　因跌扑瘀血，腹痛脉芤，桃仁承气汤加苏木、红花。（方见血证。）女人经闭，血积滞，腹中痛，玉烛散，（即大承气汤对四物汤，二方一见伤食，一见血证。）或失笑散，（方见女科恶露条下。）或通经散。

　　通经散活血定痛。

　　陈皮（一两） 甘遂（一两，煨） 当归尾（一两五钱） 川芎（一两） 红花（一两，酒洗） 桃仁（一百个，去皮、尖）

　　上锉，每服七钱，水二钟，酒一钟，煎至八分，空心服。

　　积聚痛

　　腹中上、下、左、右有积聚，当积而痛，三圣膏，或木香槟榔丸、保和丸，（二方俱见伤食。）丁香脾积丸。食积痞块作痛，阿魏丸。

　　三圣膏未化锻石半斤，为细末，瓦器中炒令淡红色，提出火，候热稍减，次下大黄末一两，微炒，又提出，候温，下桂心末半两，略炒，入陈米醋熬，搅成黑膏，浓纸摊贴患处，其痛自减，块渐消矣。

　　丁香脾积丸丁香（半两） 木香（半两） 巴豆（去心膜油，半两） 良姜（醋煎，半两） 蓬莪术（三两）

　　京三棱（三两） 皂荚（三条，去皮弦子） 青皮（一两）

　　末之，入百草霜三钱糊丸，麻子大，每服十丸，空心时白沸汤下。

　　阿魏丸治肉积腹痛。

　　连翘（半两，去壳） 山楂（一两，去核） 阿魏（一两） 黄连（六钱）

　　末之，用阿魏醋煮作糊，丸如梧桐子大，每服五、六十丸，清晨白滚汤送下。

　　肠痈痛

　　肠痈痛者，腹大痛，身甲错，小便如淋，脉芤，或攒脐有疮。积冷，以附子温之。积热，以大黄下之。脓大出，以参、 补之。

　　阴毒痛

　　阴毒厥逆腹痛，阴寒欲绝，脉沉，爪甲、手指、唇、面青黑者，回肠丹或真武汤，方见前寒腹痛。急灸关元、气海各五、七十壮。

　　回阳丹阴毒厥冷腹痛。

　　牡蛎（烧，一钱） 良姜（炒，一钱） 不灰木（烧，一钱） 川乌（泡，一钱） 白芍药（一钱）

　　麝香（少许）

　　末之，每用一钱。男用女津调，涂外肾；女用男津调，涂两乳。

　　痧证痛

　　（附疝痛）

　　忽然腹中大痛，呕吐脉沉，痧证也，正气散加香附、砂仁。（方见霍乱。）手足厥冷，举体转筋，理中汤。（方见中寒。）少腹引睾丸痛，疝气入腹中痛，脉沉弦，补肾汤。余详疝证本条。

　　补肾汤治疝气入腹痛。

　　人参（一钱，去芦） 白茯苓（一钱） 黄 （一钱，蜜炙） 附子（炮，一钱半） 白术（炒，一钱） 沉香（一钱二分） 木瓜（一钱二分） 羌活（去芦，八分） 川芎（七分） 紫苏（八分） 甘草（炙，六分）

　　上锉，一剂，姜三片，枣二枚，水二盏，煎八分，空心服。

　　卷六

　　胁痛证六

　　【歌】胁肋疼时统属肝，或虚或实或因痰。脉沉气郁须开导，芤涩原来死血干。食积一条常梗起，肝虚痛在胁梢间。若然痛甚肝经火，干胁之疼疗最难。

　　【论】足厥阴之络，令人胁痛，皆肝胆经之所主也。丹溪云：木气实、肝火盛、死血、痰饮、气滞、食积、湿热皆令人胁痛。亦有肝虚血少而痛者。有因酒色劳损太过，胁下一点痛不止，名干胁痛，甚危，当大补气血，尚难为也。若此虚实之不同也，必以脉证参之，斯得其受感之情，而用药无差忒也。

　　谨按：左胁痛者，肝经受邪也。右胁痛者，肝邪入肺也。左、右胁俱痛者，肝火盛而木气实也。两胁走注痛而有声者，痰饮也。左胁下有块，作痛不移者，死血也。右胁下有块，作痛饱闷者，食积也。咳嗽气急，发热者，痰结痛也，久而不治，则成肺痈。劳伤身热，胁痛者，脉必虚也，宜详究之。

　　【脉】两胁疼痛，脉必双弦。紧细弦者，多怒气偏。沉涩而急，痰瘀之愆。

　　肝火盛

　　肝痛甚者，肝火太旺也，当归龙荟丸。轻者，小柴胡汤加黄连、龙胆草、白芍药、醋炒青皮。（方见疟疾。）

　　火盛者宜伐火，佐金丸。

　　当归龙荟丸胆草（一两，去芦） 当归（一两，酒洗） 山栀子仁（一两，炒黑） 黄连（一两，炒） 黄芩（一两，炒） 黄柏（一两，炒） 大黄（半两） 芦荟（半两） 木香（一钱半） 麝香（半钱）

　　为丸，淡姜汤下。

　　左金丸治肝火太盛。

　　黄连（六两） 吴茱萸（一两，汤泡）

　　为丸，白汤下。

　　木气实

　　胁痛脉弦数，木气实也，醋炒青皮、苍术、川芎、当归、芍药、柴胡，或小柴胡汤加醋炒青皮、川芎、胆草，（方见疟疾。）或抑青丸。

　　抑青丸治肝火，伐肝木。

　　黄连（不拘多少，姜汁炒）

　　为丸，每百丸，白汤下。

　　死血痛

　　胁痛日轻夜重或午后发热，脉芤而涩，瘀血也，四物汤加柴胡、青皮、桃仁、红花，行气药中加破血药。

　　食积痛

　　胁下一条杠起作痛者，食积也，保和丸，（方见伤食。）或吴茱萸、炒黄连、神曲、麦芽、山楂、蓬术、青皮，或当归龙荟丸。（方见前肝火盛条下。）

　　湿热

　　湿热盛而两胁痛者，先以琥珀膏贴痛处，后以淡姜汤吞当归龙荟丸，（方见前肝火胁痛条下。）或小柴胡汤加苍术、青皮、黄连。（方见疟疾。）

　　痰积

　　痰积胁下作痛，控涎丹或十枣汤，或二陈汤加南星、苍术、川芎、柴胡、白芥子、炒山栀仁、醋炒青皮。

　　（方见痰证条内。）

　　控涎丹治两胁痰痛。

　　甘遂（面裹，煨） 大戟（制） 白芥子（炒，各等分）

　　上末，丸如梧子大，每五、七丸，渐加至十丸，姜汤下。

　　十枣汤治痰积胁痛。

　　甘遂（面裹，煨，一钱） 大戟（制，一钱） 芫花（一钱）

　　枣子十枚，水二盏，煎八分服。

　　气滞

　　气滞胁下作痛，推气散或复元通气散、控涎丹，（方见前痰积胁痛条下。）治一身气痛。气郁者，详郁证条内。

　　推气散治右胁疼痛。

　　枳壳（炒，五钱） 桂心（五钱） 片子姜黄（五钱） 甘草（五钱）

　　末之，每服二钱，姜枣汤调下。

　　复元通气散木香（半两） 茴香（半两） 青皮（半两） 穿山甲（ ，七大片） 陈皮（半两） 白芷（半两） 甘草（半两）

　　每服五钱，水二钟，煎八分，空心服，或作末，每服二钱，空心酒调下。

　　虚痛

　　肝血不足，悠悠痛不止者，四物汤加柴胡梢。（方见血证。）若胁下一点痛不止，此因酒色太过所致，名干胁痛，难治。肥白人胁痛，参、 入小柴胡汤服。（方见疟疾。）

　　枳芎散（附方）

　　治左胁痛。

　　枳实（炒，五钱） 川芎（五钱） 粉草（炙，一钱半）

　　上为细末，每服二钱，姜、枣汤或酒调下。

　　术香调气散（附方）

　　治气怒伤于肝，两胁大痛难忍。

　　丁香（二两） 檀香（二两） 木香（二两） 白豆蔻仁（二两） 藿香叶（一两） 甘草（一两） 砂仁（三两）

　　上末之，每服二钱，入盐少许，沸汤点服。

　　卷六

　　腰痛证七

　　【歌】腰痛多缘肾气虚，冲风郁热总因之。天阴痛作知归湿，寒湿疼时见热除。闪挫板疼难俯仰，日轻夜重血多瘀。或因肾着并劳役，水积仍兼气不舒。

　　【论】夫腰者，肾之府，身之大关节也。血气不行，风、寒、暑、湿之气相干，则沉痛不能转侧。然老人肾虚多腰痛，亦有寒湿者，挫闪者，气滞者，血瘀者，肾着者，冲风蓄热者，水积者，劳伤者之不同也。

　　【脉】腰痛之脉，必沉而弦。沉微气滞，弦损肾元。或浮而紧，风寒所缠。湿伤濡细，实挫闪然。涩必瘀血，滑痰火煎。或引背痛，沉滑易痊。

　　肾虚腰痛

　　腰痛悠悠不已，肾虚也，青娥丸或摩腰膏、独活寄生汤、丹溪补阴丸、安肾丸、立安丸选而用之。

　　青娥丸治肾虚腰痛。

　　杜仲（姜炒，一斤） 破故纸（炒，半斤） 胡桃肉（二十个）

　　末之，大蒜四两，捣为膏，和丸如梧桐子大，每三十丸，空心温酒送下，或用酒糊为丸。

　　摩腰膏治腰痛虚寒证。

　　附尖（二钱五分） 乌头（二钱五分） 天南星（二钱五分） 朱砂（一钱） 干姜（一钱） 雄黄（一钱五分） 樟脑（一钱五分） 丁香（一钱五分） 麝香（半分）

　　末之，姜汁调，烘热，摩腰上。

　　独活寄生汤独活（一钱） 桑寄生（一钱） 杜仲（盐水炒，去丝，一钱半） 细辛（一钱） 牛膝（去芦，一钱） 秦艽（去芦，一钱） 白茯苓（去皮，八分） 桂心（六分） 川芎（八分） 防风（去芦，八分） 白芍药（酒炒，八分） 甘草（炙，七分） 人参（一钱二分） 当归（酒洗，钱半） 熟地黄（酒洗，二钱）

　　上锉，一剂，水二钟，煎至八分，空心热服。

　　丹溪补阴丸黄柏（酒炒，四两） 龟板（酥炙，四两） 知母（酒炒，四两） 熟地黄（酒浸，六两）

　　末之，蜜丸梧子大，空心淡盐汤下。

　　安肾丸治肾虚腰痛。

　　茴香（三两，炒） 川楝（炒，三两） 破故子（炒，三两） 续断（三两） 胡芦巴（三两）

　　桃仁（二两） 杏仁（炒，二两） 干山药（二两） 白茯苓（二两）

　　末之，蜜丸桐子大，盐汤下。

　　立安丸补肾止腰疼。

　　牛膝（去芦，四两） 杜仲（盐炒，四两） 破故子（炒，四两） 黄柏（二两，酒炒） 大茴香（炒，二两）

　　末之，蜜丸，淡盐汤送下。

　　肾着腰痛

　　肾着者，腰冷重痛，如带五千钱者，其饮食如故是也，直流湿热则自已，肾着汤。不已，服牛膝酒最妙。

　　三因肾着汤白茯苓（四两） 白术（四两） 干姜（二两） 甘草（炙，二两）

　　每锉四钱，水二盏，空心煎服。

　　牛膝酒治肾着腰痛。

　　地骨皮（一两） 五加皮（一两） 薏苡仁（一两） 川芎（一两） 甘草（一两） 生地黄（一两） 海桐皮（一两） 川牛膝（一两） 羌活（一两）

　　锉一大剂，浸酒，日饮三次。

　　寒湿腰痛

　　寒湿腰痛者，遇阴寒即作，或久雨阴湿所得，晴暖即减，五积散加吴茱萸、杜仲。（方见中寒。）

　　湿热腰痛

