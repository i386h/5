<!-- { "loadSidebar": true } -->
　　湿热腰痛，板疼不能俯仰，小便赤、大便泄，或走注痛，二妙丸或健步丸。

　　二妙丸治湿热腰痛。

　　川黄柏（酒炒，四两） 苍术（米泔浸，炒，四两）

　　末之，酒调下，或为丸，白汤送下二、三钱。

　　健步丸治湿热腰痛。

　　羌活（半两，去芦） 柴胡（半两） 滑石（炒，半两） 甘草（炙，半两） 栝蒌根（半两）

　　防风（去芦，三钱） 泽泻（三钱，去毛） 防己（酒洗，一两） 川乌（三钱） 苦参（酒洗，五钱） 肉桂（一钱）

　　末之，酒糊丸如桐子大，每七十丸，煎愈风汤吞下。

　　闪挫腰痛

　　闪挫腰痛者，板疼，复元通气散，（方见胁痛。）或五积散加牵牛头末、桃仁，（方见中寒。）或济生丸。

　　济生 丸子（半两） 没药（二钱五分） 乳香（二钱五分） 补骨脂（五钱） 威灵仙（半两） 杜仲（炒，半两） 当归（半两，酒洗）

　　末之，酒糊丸如梧子大，每七十丸，空心淡盐汤下。

　　劳役腰痛

　　腰痛因劳役而得者，独活寄生汤。（方见前。）瘀血腰痛，四物汤加桃仁、红花、苏木。（方见血证。）

　　风热腰痛

　　因风腰痛，小续命汤；（方见中风。）或独活寄生汤。（方见前。）风湿腰痛，牛膝酒。（方见前。）

　　气滞腰痛

　　气滞腰痛，木香调气散。（见胁痛证后。）因郁怒忧思，气不舒而痛，枳壳汤或小七香丸。

　　枳壳汤顺气解郁止痛。

　　枳壳（五两，炒） 甘草（二两，生用）

　　末之，葱白汤下。

　　小七香丸气滞腰痛丁香（一两二钱） 香附（炒，一两） 甘草（一两） 蓬莪术（二钱） 砂仁（二钱，炒） 甘松（八钱） 益智仁（六钱）

　　末之，蒸饼糊丸如绿豆大，每二、三十丸，米饮下。

　　卷六

　　疝证八

　　【歌】寒水 血气狐筋，先哲空留七疝名。盖是肝经原有热，外边却被湿寒侵。或因死血并痰饮，郁在囊中气不行。控引睾丸生肿痛，或如瓜瓠或蛙声。要将标本分寒热，感受仍评重与轻。勿指膀胱心肾气，当知正属厥阴经。

　　【论】古有七疝之名，不按七疝而治，概用局方辛热燥剂，是泥标而忘本也。或指为小肠气、肾与膀胱气，皆非也。殊不知厥阴之脉循阴器，然其地位皆肝经所主，与小肠、膀胱、肾子无相干，至戴人始辨之详也。丹溪云：疝痛甚者，睾丸连少腹急痛也。或有形，或无形，或有声，或无声，自《素问》以下，皆以为寒，盖经络得寒则收引不行，所以作痛。世有得寒而无疝者，内无热也。余屡踢冰徙涉，不曾病此，以余素无热故也。

　　若醉饱劳役，房室大怒，发动五志之火，郁久湿气便盛，浊液凝聚，并入血隧，流于厥阴肝经，木性急速，火性又暴，为寒所束，宜其痛甚而暴也，此湿热被寒郁而痛明矣，若只作寒治，恐为未备。又云：痰饮、食积、死血郁结为病，及因水气为肿，肿多为湿 ，亦有挟虚者，其脉沉紧而豁大，当以参、术为君，佐以疏导，若概行决裂之法，祸不旋踵。此皆前人所未及，学人引而伸之，今将七疝之形状，开具于后。

　　【脉】疝脉弦急，积聚在里。牢急者生，弱急者死。沉迟浮涩，疝瘕寒痛。痛甚则伏，或细或动。

　　寒疝

　　经云：足厥阴肝经筋中寒，以寒则筋挛卵缩，此寒郁于外也。《原病式》云： 疝，少腹控卵肿，急绞痛。

　　寒主拘缩，寒极则土化制之，或肿满，则知其疝为寒者，是外受寒邪也，而内实非寒，丹溪所谓标寒本热明矣。

　　寒疝手足厥冷不仁，疝胀痛及身痛，乌头桂枝汤。寒疝入腹痛，少腹引睾丸痛，泄利胸满，补肾汤；或肾虚，寒疝偏大者，茱萸内消丸。

　　乌头桂枝汤乌头（五分） 白蜜（一斤，煎减半，去滓）

　　每用桂枝汤五钱，入蜜半两，水煎，每服二合，得吐为中病。（桂枝汤方见恶寒证。）

　　补肾汤治寒疝入腹痛。

　　人参（一两，去芦） 白茯苓（一两） 黄 （蜜炙，一两） 附子（炮，一两） 白术（炒，一两） 沉香（四钱） 木瓜（一两五钱） 羌活（去芦，半两） 甘草（炙，二钱） 川芎（二钱） 紫苏（三钱）

　　上锉，每服五钱，姜三片，枣二枚，水二盏，煎八分服。

　　茱萸内消丸山茱萸（六两） 吴茱萸（四两） 马兰花（四两） 木香（四两） 陈皮（四两） 肉桂（四两） 干山药（六两） 川楝子（四两） 青皮（炒，四两） 茴香（四两，炒）

　　酒丸，温酒送下。

　　木肾

　　心火下降，则肾水不患其不温，真阳下行，则肾气不患其不和。温而且和，安有所谓木强者哉？盖木肾不可绝用燥药，当行温和散利以逐其邪，则邪自消，荣卫流转则愈，枸杞子丸。又方：用楮树叶雄者，曝干为细末，酒糊丸如梧桐子大，每服五十丸，空心盐、酒吞下。（楮树不结子者，雄也。）

　　枸杞子丸枸杞子（四两） 南星（二两） 半夏（二两） 黄柏（酒炒，三两） 苍术（盐炒，三两） 山楂（二两，去核） 白芷（二两） 神曲（炒，二两） 滑石（炒，三两） 昆布（四两） 吴茱萸（四两）

　　末之，酒糊丸如梧桐子大，每七十丸，空心盐汤下。

　　食积 湿痰 死血

　　食积与死血成痛疝，栀子、桃仁、山楂、枳实、茱萸、姜汁，顺流水煎，或加香附、茴香。痰饮流下，壅滞囊中作疝，苍术、山栀、海石、南星、山楂、橘核、青皮，姜煎服。湿盛小便涩，五苓散加楝实。（方见脾胃。）湿痰热疝，橘核散。

　　橘核散湿热寒郁作疝。

　　橘核（一两） 桃仁（五钱） 栀子（三钱） 吴茱萸（一两） 茴香（一两）

　　每服七钱，水二盏，煎热服。

　　湿热疝

　　素有湿热人，或涉水受寒，坐卧湿地，外受寒气所来，其痛甚而暴者，古方以乌头、栀子等分作汤、丸最效。湿热疝痛小便不通者，葵子汤、消疝散选用。

　　济生葵子汤赤茯苓（一两） 猪苓（一两） 葵子（一两） 枳实（炒，五钱） 瞿麦（五钱） 木通（五钱） 黄芩（五钱） 车前子（一两） 滑石（一两，研） 甘草（五钱）

　　每五钱，姜煎服。

　　消疝散治湿热疝痛。

　　苍术（炒，半两） 木通（半两） 黄柏（半两，炒） 青皮（炒，半两） 浓朴（炒，三钱）

　　末之，每二钱，陈皮泡汤下。

　　虚疝

　　诸疝挟虚者，其脉沉弦滑大，参、术为君，佐以疏导，如：枳实、青皮、山楂、川楝子，橘核。按之不定属虚，桂枝、炒山栀、乌头，末之，糊丸服，或橘核散加苍术。（方见前。）虚而挟热疝，栀子饮。

　　栀子饮虚而挟热疝。

　　山栀（炒，半两） 桃仁（炒，半两） 枳壳（炒，半两） 山楂（半两）

　　姜汁同顺流水煎服。

　　一方加吴茱萸。

　　七疝之形状

　　寒疝者，囊冷结硬如石，阴茎不举，或控睾丸痛。得于坐卧湿地、涉水，以湿剂下之。

　　水疝者，囊肿如水晶，阴汗痒，搔出黄水，或小腹按之作水声。得于醉酒行房，汗出遇风，寒湿结于囊中，以逐水之剂下之。

　　筋疝者，阴茎肿胀，或溃、或脓、或痛，而里急筋缩，或茎中痛，痛极则痒，或挺然不收，白物如精随溺出。得于房中邪术所使而成，宜降心火之剂下之。

　　血疝者，其状如黄瓜，在小腹两旁横骨两端，俗名便痈。得之重感春、夏大燠，劳于使内，其气流溢，渗入脬囊，结为痈肿，以和血药下之。

　　气疝者，上连肾区，下及阴囊。或号哭、忿怒，气郁而胀，以散气药下之。

　　狐疝者，状如瓦，卧则入腹，行则出，上下无定，如狐之惑也，故名之。以逐气流经之剂下之。

　　疝者，阴囊肿大如升斗，不痒不痛。以受湿气之所生，宜去湿之剂下之。

　　附 治疝诸方

　　五叶汤枇杷叶 椒叶 苍耳叶 野紫苏叶 水晶葡萄叶水煎，洗。

　　疝气神方硫黄（火中熔化，即投水中去毒，研细） 荔枝核（为末，炒焦黄） 陈皮（等分）

　　为末，饭丸，每用十四、五丸，酒下，其疼立止。自觉已疼甚，不能支持，略用六丸，再不可多也。

　　治疝用仙人对坐草、青木香捣汁，和酒少许服之，神效。

　　卷六

　　香港脚证九

　　【歌】香港脚多因清湿致，风寒暑挟须分异。浮弦之脉挟于风，濡从湿兮数从暑。挟于寒者脉必迟，得病必从足上起。头痛身热肢节疼，人皆误作伤寒治。但看足膝多不仁，或软或肿或疼痹。呕逆便秘体转筋，胸膈痞满心中悸。此病根从湿上来，治湿当分南北地。

　　【论】夫香港脚，始受于湿，复挟风、寒、暑热之邪而成。故先起于腿足，必脚屈弱而举体转筋，肢节疼而足 肿，小腹不仁，心中悸动，胸满便涩。但发热头痛身疼之候，绝似伤寒，人多误治，故仲景以香港脚为类伤寒证，另立篇目以别之。丹溪云：香港脚多从于湿，而有湿热、湿寒、风湿之别，食积流注之因。罗谦甫云：南北香港脚，受病不同，南方地土卑湿，清湿袭虚而病起于下，此南方香港脚从外受也。北方地高陵居无湿，其俗饮潼乳酒面，以饮多快食为能，或奉养太过，亦滋其湿，水性润下，气不能拘，故下注于足，而成肿痛，此北方香港脚之从内受也。学人当推究所因而治之。

　　谨按：前证乃肾火挟湿见于皮肉，红肿如云痕，或隐见红色，按之热且痛是也。红肿自足起，渐行至股，其势必上升，升至心者不治，急宜治之，勿令上升为妙。

　　【脉】香港脚之脉，其状有四：浮弦为风，濡弱湿气，迟涩因寒，洪数热郁。风寒热温，热下寒熨。

　　湿

　　湿胜者，足重痛，或胫肿，防己饮或除湿丹。湿胜心下痞满，开结导饮丸。（二方俱见前湿证。）

　　防己饮治湿香港脚神效。

　　白术（一钱，炒） 木通（八分） 防己（八分） 槟榔（八分） 川芎（八分） 甘草梢（七分） 犀角（一钱） 苍术（炒，一钱） 黄柏（酒炒，一钱） 生地黄（酒炒，一钱）

　　水煎热服。

　　挟寒

　　挟寒湿者，六物附子汤、五积散、（方见中寒。）健步丸。（方见腰痛。）

　　六物附子汤附子（四钱） 肉桂（四钱） 防己（四钱） 白术（炒，三钱） 茯苓（三钱） 甘草（炙，二钱）

　　每半两，姜煎服。

　　挟热

　　挟湿热者，走痛，当归拈痛汤。湿热甚，大便不通，大黄左经汤或羌活导滞汤。

