<!-- { "loadSidebar": true } -->
　　尸厥，苏合香丸、（方见类中风证。）调气散、（方见气证。）或追魂汤。

　　追魂汤治卒厥不知人。

　　麻黄（去节，三钱） 杏仁（二十五粒） 生甘草（一钱）

　　煎服。

　　痰厥

　　痰厥昏闷不醒，稀涎散、（方见中风。）导痰汤。（方见痰证。）

　　卷七

　　痿证五

　　【歌】诸痿多因肺热生，故云痿独取阳明。分明自是膏粱疾，勿认为风浪立名。

　　【论】夫痿有五：脉、筋、骨、肉、痿蹶是也。古方多以治风之药通治痿，何其谬也。至丹溪始辨之，以风、痿二证另立篇目，源流不同，治法迥别，此开千古之弊也。丹溪云：《内经》谓诸痿起于肺热。又谓治痿独取阳明。盖肺金体燥，居上而主气，畏火者也。脾土主湿，居中央，主四肢，畏木者也。火性炎上，若嗜欲无节，则水失所养，火寡于畏而侮所胜，肺得火邪而热矣。木性则急，肺受热邪则金失所养，木寡于畏而侮所胜，脾得木邪而伤矣。肺热则不能管摄一身，脾伤则四肢不能为用，而诸痿作矣。故泻火则肺金清而木不实，何伤脾之有？补肾水则心火降而肺金不虚，何肺热之有？故阳明实则宗筋润而能束骨，关节利矣，治痿之法，莫出于此。然或有湿热，或痰，或血虚，或气虚，或死血，或食积，妨碍不得降者，比比皆然，当审而疗之，尤当淡薄滋味焉。

　　【脉】痿因肺燥，脉多浮弱。寸口若沉，发汗则错。足痛或软，专审于尺，滑疾而缓，或沉而弱。

　　虚痿

　　大率虚与热，气血两虚者，四物汤加参、 、知母、黄柏。热多加黄芩。只血虚，四物汤加黄柏、苍术，（方见血证。）或丹溪补阴丸。（方见火证。）气虚者，四君子汤加黄柏、知母。（方见脾胃。）

　　食积

　　食积瘀血妨碍不得降者，四物汤对二陈汤加桃仁、红花、黄柏、神曲。湿痰者，二陈汤加苍、白术、芩、柏、竹沥、姜汁。食积者，二陈汤加苍、柏、实、曲。（方见血证及痰证。）

　　湿热

　　湿热成痿，二妙散或健步丸。（二方俱见腰痛。）六、七月间湿热成痿，清燥汤。

　　东垣清燥汤黄 （一钱半） 苍术（一钱） 白术（五分） 陈皮（五分） 泽泻（五分） 人参（三分） 白茯苓（五分） 升麻（三分） 麦门冬（二分） 当归身（二分） 生地黄（二分） 酒 （一分） 柴胡（一分）

　　黄连（一分） 甘草（二分）

　　煎服。

　　卷七

　　痹证六

　　【歌】风湿寒邪相杂至，袭人经络因成痹。寒者痛而风者行，湿为重着不移处。或中皮脉肌骨筋，内舍心肝脾肾肺。

　　筋挛不仁类乎风，局方风痹同论治。因袭既久未能明，近代明师始分异。内经风痹各有条，诸痹所因出陈氏。

　　【论】《内经》云：风、湿、寒三气杂至而为痹。其风气胜者为行痹，寒气胜者为痛痹，湿气胜者为着痹。

　　又云：以冬遇此为骨痹，以春遇此为筋痹，以夏遇此为脉痹，以至阴遇此为肌痹，以秋遇此为皮痹。久而不已，内舍于合，故骨痹不已，复感于邪，内舍于肾。筋痹不已，复感于邪，内舍于肝。脉痹不已，复感于邪，内舍于心。肌痹不已，复感于邪，内舍于脾。皮痹不已，复感于邪，内舍于肺。所谓痹者，各以其时，重感于风、寒、湿之邪气也。又云：淫气喘息，痹聚在肺。淫气忧思，痹聚在心。淫气遗溺，痹聚在肾。淫气乏渴，痹聚在肝。淫气肌绝，痹聚在脾。故风气胜者易已，留连于筋骨间者病久，其留皮肤间易已，入脏者死。若此者，可以见其浅深之受证也。然五脏痹各有形状之不同，浅深之各异，善治者，审其所因，辨其所形，真知其在皮肤、血脉、筋骨、脏腑浅深之分而调之，斯无危痼之患矣。若一概混作风治而用风燥热药，谬矣！【脉】风湿寒气，合而为痹。浮涩而紧，三脉乃备。

　　五痹名状

　　肺痹者，烦满喘呕。心痹者，脉不通，烦则心下鼓暴，上气嗌干而呕，善噫，厥气上则恐。肝痹，夜卧则惊，多饮，数小便，上为引如怀。肾痹，善胀，尻以代踵，脊以当头。脾痹，四肢怠惰，发咳呕汁，上为大塞，五痹汤主之。（方见后风痹。）

　　风痹

　　脉尺、寸俱浮微，身体不仁，血气凝聚，手足拘挛者，风痹也，防风汤。风、寒、湿气客留于脾，手足缓弱，顽痹不仁，三痹汤、五痹汤。

　　防风汤治风痹、血痹。

　　防风（一钱半） 当归（一钱） 赤茯苓（八分） 秦艽（八分） 赤芍药（八分） 黄芩（八分） 独活（八分） 桂心（五分） 杏仁（十四粒） 甘草（五分）

　　姜水煎服。

　　三痹汤治风、寒、湿痹。

　　川续断（钱半） 杜仲（姜炒，钱半） 防风（钱半，去芦） 桂心（钱半） 细辛（钱半） 人参（钱半，去芦） 白茯苓（钱半） 当归（酒浸，钱半） 甘草（钱半） 白芍药（钱半） 生地黄（一钱） 秦艽（一钱，去芦） 川芎（一钱） 独活（一钱，去芦） 牛膝（酒浸，去芦，一钱） 黄 （一钱）

　　每服七钱，姜三片，枣二枚，水煎服。

　　五痹汤治五脏痹。

　　羌活（一两，去芦） 白术（一两） 片子姜黄（去土，一两） 防己（一两） 甘草（炙，半两）

　　每服四钱，姜三片，水煎，服。

　　湿痹

　　湿胜，脉沉缓，留住不去，四肢麻木拘急，浮肿，茯苓川芎汤。风湿痹，脚膝肿痛，行步艰难，腰、膝、臂、髀大骨痛，苍术散。手足流注疼痛，麻痹不仁，难以屈伸，当归拈痛汤。（方见香港脚。）

　　茯苓川芎汤赤茯苓（一两） 桑白皮（一两） 防风（半两） 肉桂（半两） 麻黄（去节，半两） 川芎（半两）

　　芍药（半两） 当归（半两） 甘草（半两）

　　每用五钱，姜、枣煎服。

　　苍术散治湿热成痹。

　　苍术（四两，泔浸） 黄柏（四两，酒炒） 虎胫骨（酥炙，二两） 防风（一两）

　　末之，每服二钱，白汤调下。

　　寒痹

　　身体烦疼，项背拘急，或重或痛，举体艰难，手足冷痹，腰腿沉重无力者，蠲痹汤。痛痹，四肢拘倦，浮肿痛着，故寒气盛者为痛痹，川芎茯苓汤。（方见前湿痹。）骨节疼痛，皮肤不仁，肌肉重着及四肢缓纵不仁者，附子汤。寒湿痹痛，薏苡仁汤。

　　蠲痹汤治寒痹。

　　当归（一钱半） 芍药（一钱半） 黄 （一钱半） 羌活（一钱半） 甘草（一钱） 片子姜黄（一钱半）

　　姜、枣煎服。

　　附子汤治寒痹。

　　生附子（四钱） 白芍药（二钱） 肉桂（二钱） 白茯苓（二钱） 人参（二钱） 白术（一钱二分）

　　甘草（一钱）

　　上锉，作二帖，姜三片，枣二枚，水煎服。

　　薏苡仁汤当归（一两） 芍药（炒，一两） 薏苡仁（一两） 麻黄（一两） 肉桂（一两） 甘草（炙，一两）

　　苍术（米泔浸，炒，四两）

　　上锉，每服七钱，生姜三片，煎服。

　　自汗减麻黄，热减桂。

　　卷七

　　虚损劳瘵证七

　　【歌】真元斫丧渐成劳，骨热烦蒸气血销。清骨保真除内热，黄 鳖甲治晡潮。补虚八物滋荣血，虚甚参 白风膏。花蕊十灰能止血，劫劳须用炼青蒿。大平治痿能清肺，消化能令痰自消。男子必须先补肾，女人惟要把经调。传尸急制天灵散，勿使延缠种祸苗。

　　【论】夫男子之劳，起于伤精；女子之劳，起于经闭；小儿之劳，得于母胎。盖男子十六而精通，女子十四而天癸至，然未充也。后生少年辈，淫欲太早，斫丧真元，真阴内亏，虚火炽焰，肺金受伤，无以生肾水，肾水枯竭，无以济心火，心火一旺，肾火从之，而梦遗、鬼交之病作。肺气一虚，则腠理疏豁，而盗汗、自汗之病作。火动其血，血随火升，而咳嗽吐红之病作。考之《内经》及上古诸家之说，一曰劳瘵，一曰劳极，一曰阴虚，一曰不足，一曰虚损，然因名以责实，不过气虚、血虚、阴虚之异耳。凡脾、肺不足，皆气虚也。心、肝不足，皆血虚也。肾水有亏，即阴虚也。气属阳，血属阴，血虚亦属阴虚。世有患此者，急绝房欲以养精，内观以养神，毋怒劳以耗气，则其真阴之水自充，而五内之火自息，又何不治之有？惟其嗜欲无节，起居不时，食饮自倍，使神散而精竭，血涸而气亡，直至发热不休，形骸骨立而死，良可叹哉！然而，一人未足怜也，犹有侍奉亲密之人，或同气兄弟、子女之属，受其恶气，多遭传染，名曰传尸，甚至灭门者有矣。又此病最恶，其热毒郁积之久，则生异物恶虫，食人脏腑精华，变生奇状，诚可惊骇。是以劳伤于肝者，则为毛虫，如刺 、瓦蛆之属，食人筋膜。劳伤于心者，则为羽虫，如灯蛾、蚊、虻、禽鸟之形，食人血脉。劳伤于脾者，则为裸虫，如婴孩、蚯蚓之类，食人肌肉。劳伤于肺者，则为介虫，如龟、鳖、虾、蟹之状，食人肤膏。伤于肾者，则为鳞虫，如鱼、龙、蛟、HT 之形，食人骨髓。

　　或挟相火之势，亦如羽虫之酷者，鸱枭之类，为状不一，不可胜纪。凡有此证，便宜早治，一则杀虫以绝其根，一则补虚以复其元，缓则不及事矣。

　　骨蒸两颧赤者，不治。（盖骨蒸内热本于肾虚。肾属水，水性寒，肾实则寒，肾虚则热。肾热则火蒸于骨而髓亦热矣。肾主骨髓，两颧为骨之本故也。）劳瘵喉哑者，为肺绝，不治。（盖肺主气，声之所从出也。肺为火烁，金不能鸣故也。）劳瘵忽患下部痈肿者死。先痔漏而后瘵者死，先得瘵而后痔漏者亦死。（盖痔漏通于大肠，大肠为肺之腑，肺为火烁，遗热于大肠故也。）劳瘵犯一侧眠者，不治。（盖无血养筋，不能转动故也。）劳瘵泄泻不食者死。（盖胃为五脏六腑之海，主生化之源，源绝则无以生精血故也。）

　　【脉】气虚，脉细，或缓而无力，右脉常弱。血虚，脉大，或数而无力，左脉常弱。阳虚，脉迟。阴虚，脉弦。真气虚，脉紧。男子久病，气口脉弱则死，强则生；女人久病，人迎脉强则生，弱则死。经云：脉来细而微者，气血俱虚；脉小者，气血俱少。又曰：虚劳之脉，或浮大，或弦数。大有，劳也；弦者，亦劳也。大者易治，血气未衰，可敛而正也。弦者难治，血气已耗而难补也。若双弦，则贼邪侵脾，加数则危殆矣。

　　葛可久治劳瘵十神方

