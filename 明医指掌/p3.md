<!-- { "loadSidebar": true } -->
　　大抵暴病匪热，久病匪寒。（盖寒中人不能藏蓄，实时而发，若积久则变而为热。故暴病者多寒，久病者多热。）臀背生疽，良由热积所致；心腹卒痛，却乃暴寒所干。（举斯二证，盖所以明暴病匪热，久病匪寒之意。）五泄、五疸因湿热，惟利水为尚；（五泄者，胃、大肠、小肠、肾、大瘕泄也；五疸者，谷、酒、湿、女劳、黄汗是也。皆湿热而成，惟利水以泄其湿，故治湿不利小便，非其治也。）三消、三衄为燥火，滋阴自安。（三消者，消渴、消中、肾消是也；三衄者，鼻、舌、茎衄也。消本燥热，衄本血热，若滋阴养血，则燥热自除。）呕吐、咳逆，咎归于胃；（有声无物曰呕，声物俱出曰吐，咳逆，吃忒也。三者皆足阳明胃经之病也。）阴 、疝、瘕，统属于肝。（ 者，气，水、肠、卵四 也；疝者，寒、水、筋、血、气、狐、 七疝也；瘕者，青、黄、燥、血、脂、狐、蛇、鳖八瘕也。《难经》云：男子为七疝，女子为瘕聚，皆足厥阴肝之所主。盖厥阴肝经之脉循阴器，故统属于肝。）液归心而作汗，敛之者黄 六一，（汗为心液，汗多者黄 六一汤。）热内炽而发疹，消之者人参化斑。（阳明、少阳火热炽甚者，必发空疹，人参化斑汤。）身不安兮为躁，心不宁兮为烦。（烦躁者，内外烦热。亦有阴极而反发烦躁者，宜审之。）忽然寒僵起栗，昏冒者，名为尸厥；（卒然僵仆不知人，肌肤寒栗者，名曰尸厥，此由入庙登冢、问病吊丧所得。）卒而跌仆流涎，时醒者，号曰癫痫。（卒然跌仆，昏不知人，痰涎有声，流于口角，须臾苏醒者，名曰癫痫。不醒，角弓反张者曰 。）

　　腹满吞酸，此是胃中留饮，（留饮者，故腹满吞酸。）胸膨嗳气，盖缘膈上停痰。（丹溪云：胃中有火，膈上有痰，故成嗳气。）欲挽回春之力，当修起死之丹。

　　窃惟阴、阳二证，疗各不同，（阴证则身寒，阳证则身热。二者主治若霄壤之不侔。）内、外两伤，治须审别。内伤、外伤辨口鼻呼吸之情；（内伤，饮食劳役所致；外伤，风、寒、暑、湿所致。故内伤则口为之不利，鼻息调匀。外伤则口中和，鼻息不利。盖鼻受无形，口受有形故也。）阴证、阳证察尺寸往来之脉。（阴证则寸弱而尺浮，来往无力。阳证则尺微而寸大，来往有力。盖寸阳尺阴，故脉应之也。）既明内外阴阳，便知虚实冷热。（内伤为不足，外伤为有余，阳证为热，阴证为寒。能究内外之伤，阴阳之证，则补虚、泻实，温寒、清热之法无差忒也。）曰浊、曰带，有赤、有白，（男子赤、白二浊，女子赤、白二带。）或属痰而或属火。白干气而赤干血，本无寒热之分，但有虚实之说。（浊、带者，属痰与火，干于气分则白，干于血分则赤。

　　世俗多以白为寒，非也。但有气虚、血虚之不同，更有挟痰、挟火之病状。）痢亦同然，瘀积湿热，勿行淡渗、兜涩汤丸，可用汗、下、寒、温、涌、泄。（痢因瘀积湿热，而肠中所滞之积下，故曰“滞下”。有赤、有白，有赤、白杂下，有如豆汁、鱼脑、尘腐屋漏水，其色不一，皆有形物。不可以淡渗独利小便，亦不可用兜涩之剂及巴、 毒药下之，当用仲景法。表挟风寒者汗之，身有热者疏之，在里者承气下之，内寒者姜、附温之，虚者参、术补之，在上者涌之，小便不通者分导之。此为活法。）导赤散通小便癃闭；（癃者，罢也。闭者，急痛不通也。导赤散者，分利之圣药。）温白丸解大肠痛结。（寒与食积痞结不开，腹满痛而便结者，温白丸主之，量虚实而用。）地骨皮散退劳热偏宜；（劳热者，骨蒸烦热也，地骨皮散主之。）青礞石丸化结痰甚捷。（结痰非礞石不能开。丹溪曰：此药重在风化硝，盖取其咸寒软坚镇坠也。）火郁者，必扪其肌；（郁热与寻常发热不同，其热在于筋骨及四肢，肌肤不觉热甚，或一时火热如燎，以手扪之烙手是也。由胃虚过食冷物，抑遏阳气于内故也。）胎死者，可验其舌。

　　（妇人胎死于腹中，若不早行，多致不救。若伏而不动，舌黑者，胎死也，舌红者不死，以此验之，无疑也。）

　　玄胡苦楝医寒疝控引于二丸；（寒疝控引睾丸痛者，玄胡苦楝汤。）当归龙荟泻湿热痛攻于两胁。（湿热攻注两胁作痛，及肝木旺盛者，此药泻之。）谙晓阴阳虚实之情，便是医家玄妙之诀。

　　当以诸痛为实，诸痒为虚。（痛者，邪乘之，故实；痒者，血虚气不充，故虚。河间以痛、痒分火热微甚，亦虚、实之意。）虚者，精气不足；实者，邪气有余。（经云：邪气盛则实，精气夺则虚。）泄泻有肠垢、溏，若滑脱则兜涩为当；（肠垢者，所下粘垢稠秽，挟热也。 溏者。所下澄澈清冷，如鸭粪，挟寒也。滑脱者，所下不禁，大孔如筒，虚甚也。故热者清之，寒者温之。若脱者，须用诃子散急兜之。）腹痛有食积、郁热，倘阴寒则姜附可施。（郁热痛者，时痛时止也。食积者，食已即痛，大便通后痛减是也。热者清之，食者消之。若阴寒腹痛者，绵绵痛而无增减，手足逆冷者，急以姜、附温之。）厥心痛者，客寒犯胃，手足和者，温散而已；胃脘当心而痛，非心痛，故曰“厥”。若客寒犯胃，手足和温，寒不太甚也，草豆蔻丸发散即已。若真心痛者，其痛甚，手足寒至节，则死矣。真头痛者，入连于脑，爪甲黑者，危笃难医。（真头痛者，旦发夕死，夕发旦死。）结阳则肢肿有准，结阴则便血无疑。（诸阳不行，阴府留结成热，则四肢肿满。阴气内结不得通行，气血无宗，渗入肠胃，则下血。）足膝屈弱曰香港脚，肿痛者，湿多热盛；（香港脚由湿热而成，故足胫屈弱。湿盛则肿，热甚则痛。）腰痛不已曰肾虚，挫闪者，气滞血瘀。（肾虚腰痛者，绵绵痛之不已，转侧不能，青娥丸。挫闪而痛，必气滞血瘀。气滞者行气，血瘀者行血即已。）巅顶苦疼，药尊 本；（东垣云：巅顶苦疼，寒气客于巨阳经，须用 本。）鼻渊不止，方选辛夷。（鼻渊者，鼻流臭浊涕，如彼渊泉。《内经》云：胆移热于脑，令人辛 鼻渊，传为衄蔑瞑目，辛夷丸。）手麻有湿痰、死血，手木缘风湿、气虚。（丹溪云：十指麻，是死血、湿痰阻滞隧道，气不流通故也，手术者，风湿与气虚，盖气不充于手故也。）淋沥似欲通不通，气虚者，清心莲子；淋沥者，小便滴沥涩痛，欲通而不通故也。有砂淋、膏淋、血淋、肉淋、劳淋五种，大抵总属于热。若气虚而协热者，清心莲子饮。便血审先粪后粪，阴结者，平胃地榆。（便血者，湿热乘于大肠也。

　　先粪者，其血来也近；后粪者，其血来也远。《内经》云：结阴者，便血一升，再结二升，三结三升，罗谦甫制平胃地榆汤主之。）盖闻溲便不利谓之关，饮食不下谓之格，乃阴阳有所偏乘，故脉息因而覆、溢。（经云：阳气太盛，阴气不得相营也，故曰关，关则不得大、小便。阴气太盛，阳气不得相营也，故曰格，格则不得下食。《难经》云：关之前者，阳之动也，脉当现九分而浮，过曰太过，减曰不及，遂上鱼为溢，此阴乘之脉也。

　　关以后者，阴之动也，脉当现一寸而沉，过曰太过，减曰不及，遂入尺为覆，此阳乘之脉也。故曰：覆、溢是真脏之脉，人不病而死也。）咳血与呕血不同，咳血嗽起，呕血逆来；（咳血者，嗽动有血，出于肺也。呕血，呕全血也，逆出上窍，属于胃也。）吞酸与吐酸不同，吞酸刺心，吐酸涌出。（吞酸由湿热积于肺胃，咯不上，咽不下，酸味刺心也。吐酸是平时津液随上升之气郁积湿热，遂成酸味，吐出酸水如醋是也。）水停心下曰饮，水积胁下曰癖。行水以泽泻、茯苓，攻癖以芫花、大戟。（胃寒强饮冷水，无热不能消化，停滞心下，名曰停饮。蓄积留滞于胁，结成痞积，久而硬痛曰癖饮。

　　轻者茯苓、泽泻淡渗行之，甚者芫花、大戟之剂 逐之。）控涎丹虽云峻利，可逐伏痰；（伏痰、留饮、结癖，非此不除。）保和丸性味温平，能消食积。（保和丸治一切食积。）溺血则血去无痛，有痛者自是赤淋；（溺血者，小便血也，去血不痛是也，四物汤对五苓散。赤淋，血淋也，又滴沥涩痛，小蓟汤。）短气乃气难布息，粗息者却为喘急。（短气者，气不续也，故曰难布息。喘急者，息粗气逆，出多入少也。）胃脘当心而痛，要分客热、客寒；（胃脘痛客寒，呕水恶寒，绵绵而痛，手足厥逆。客热者，心烦躁渴，时作时止也。）遍身历节而疼，须辨属风、属湿。（遍身肢节痛，名曰“白虎历节风”，在上痛属风，在下痛属湿。）通圣散专疗诸风，（通圣散，一名双解散祛风热之圣药。）越鞠丸能开六郁。（六郁者，气、血、食、湿、痰、热郁也，越鞠丸通治之。）虚弱者，目眩头晕，亦本痰火而成；（目眩头晕，虚候也，亦由痰火而致。丹溪云：痰在上，火在下，多作眩晕。）湿热者，精滑梦遗，或为思想而得。（梦中交感泄精曰梦遗，不因梦交自泄曰精滑，皆湿热相火也。珍珠粉丸。若思想而得者，其病在心，当宁其心。）

　　缘杂病绪繁无据，机要难明；非伤寒经络有凭，形证可识。临证若能三思，用药终无一失，略举众疾之端，俾为后学之式。

　　卷一

　　经论总抄

　　（添加）

　　此篇总揭天地阴阳，人身造化，脉病治法，昭然可考，为初学之一鉴云。

　　三才，天地人也。天者，轻清而上浮也。地者，重浊而下凝也。阳之精为日，东升而西坠也。阴之精为月，夜见而昼隐也。天不足西北，故西北方阴也，而人右耳目不如左明也。地不满东南，故东南方阳也，而人左手足不如右强也。天气下降，地气上升也。阴中有阳，阳中有阴也。平旦至日中，天之阳，阳中之阳也。日中至黄昏，天之阳，阳中之阴也。合夜至鸡鸣，天之阴，阴中之阴也。鸡鸣至平旦，天之阴，阴中之阳也。故人亦应之。

　　天地者，万物之上、下也。阴阳者，血气之男、女也。左右者，阴阳之道路也。水火者，阴阳之征兆也。

　　金木者，生成之始终也。玄气凝空，水始生也。赤气炫空，火始生也。苍气浮空，木始生也。素气横空，金始生也。黄气际空，土始生也。

　　天地氤氲，万物化醇。男女媾精，万物化生。人者，得天地之正气，灵于万物者也。命者，天之赋也。精者，身之本也。形者，生之舍也。气者，生之元也。神者，生之制也。

