<!-- { "loadSidebar": true } -->
　　天王补心丹人参（四两） 玄参（二两） 杜仲（炒，去丝，四两） 天门冬（三两） 麦门冬（三两） 远志（四两） 熟地黄（六两） 百部（三两） 桔梗（三两） 牡丹皮（四两） 柏子仁（四两） 五味子（四两） 甘草（二两） 茯神（四两） 茯苓（四两） 石菖蒲（四两） 酸枣仁（四两）

　　末之，蜜丸，每下三钱。

　　怔忡

　　心血虚少，惕惕然恍惚怔忡，益荣汤。（方见女科。）痰火盛，心下怔忡者，温胆汤加炒黄连、山栀、当归、贝母。（温胆汤即二陈汤加炒枳壳一钱、竹茹一钱，二陈方见痰证。）水气承心而作怔忡，朱雀丸。心气郁滞，痰气结于心下而作怔忡，四七汤加竹沥、姜汁。（方见气证。）

　　朱雀丸治水气怔忡。

　　白茯苓（一两） 沉香（半两）

　　末之，蜜丸桐子大，每服三十丸，人参汤送下。

　　健忘

　　思虑伤脾，作事忘前失后者，归脾汤。心气不定，恍惚多忘者，定志丸。年老神衰，遇事多忘，二丹丸。

　　痰多郁滞于心脾而善忘者，四七汤加竹沥、姜汁、胆星、栝蒌。（方见气证。）

　　归脾汤治怔忡、健忘。

　　白术（一两） 茯神（一两） 黄 （一两） 圆眼肉（一两） 枣仁（炒，一两） 人参（半两） 木香（半两） 甘草（二钱半，炙）

　　每服锉四钱，姜三片，枣一枚，水煎服。

　　定志丸治恍惚多忘。

　　远志（一两） 人参（一两） 蒲黄（二两） 白茯苓（三两）

　　末之，蜜丸梧子大，辰砂为衣，每服三十丸，米汤下。

　　二丹丸治健忘，开心志。

　　丹参（半两） 天门冬（半两） 熟地黄（二两） 麦门冬（一两） 白茯苓（一两） 人参（半两） 远志（半两） 朱砂（半两） 石菖蒲（半两）

　　末之，炼蜜丸如桐子大，每五十丸至百丸，圆眼汤送下。

　　卷七

　　三消证九

　　【歌】消证良由燥热过，消中饮食善消磨。肾消溲浊腰肢瘦，消渴便多饮亦多。

　　【论】夫天一生水，肾实主之。膀胱为津液之腑，能宣行肾水，上润于肺，故肺为津液之脏。自上而下，三焦脏腑，皆囿于天一真水之中，如水包天地也。经云：水之本在肾，末在肺，然真水不竭，何渴之有？人惟酒色是耽，嗜食辛辣浓味，或饵丹石药，于是火炎上熏，腑脏热炽，津液干枯而三消之病生焉。热气上腾，心受之，故烦渴引饮，小便频数而多，曰消渴。热蓄于中，脾受之，伏阳蒸胃，消谷善饥，能食肌瘦，不甚渴，便数，曰消中。热伏于下，肾受之，腿膝枯细，骨节酸疼，精竭髓枯，引水自救，饮而随溺，稠浊如膏，曰肾消。善治者，补肾水真阴之虚，泻心火燔灼之势，除肠胃燥热之甚，济心中津液之衰，使道路散而不结，津液生而不枯，气血利而不涩，则渴证自已矣。

　　消渴

　　消渴，热在上也，丹溪人乳膏、麦门冬饮子。

　　丹溪人乳膏人乳（一大盏） 黄连（半两，为末） 天花粉（一两，为末） 藕汁（一大碗） 生地黄汁（一大碗）

　　以二汁为膏，入前三味，佐以姜汁些少，和蜜为膏，以白汤少许，徐送下。

　　麦门冬饮子知母（一钱） 甘草（炙，一钱） 栝蒌仁（去油，一钱） 五味子（一钱） 人参（一钱） 葛根（一钱）

　　生地黄（一钱） 茯神（一钱） 麦门冬（一钱） 竹叶（十四片）

　　水二盏，煎服。

　　消中

　　消中，热在胃也，白虎汤、（方见中暑。）麦门冬饮。（方见前。）便结，调胃承气汤。（方见痢疾，即大承气汤去枳实、浓朴，加炙甘草一钱。）

　　肾消

　　肾消，热在下也，大补阴丸。（方见火证。）肾虚，六味地黄丸。（方见劳瘵。）肾消小便白如膏，清心莲子饮。大便秘结，大承气汤。（方见痢疾。）

　　清心莲子饮黄 （一两） 石莲肉（一两） 白茯苓（一两） 人参（一两） 甘草（炙，五钱） 地骨皮（五钱） 麦门冬（半两） 车前子（五钱） 黄芩（五钱）

　　每服五钱，水煎服。

　　卷七

　　自汗盗汗心汗证十

　　【歌】表虚血弱汗成流，湿证淋漓不肯休。痰证津津常浃背，亡阳气脱汗如油。阴虚盗汗兼无血，熟睡沾衾觉即收。心汗盖缘思虑得，圆圆一片在心头。

　　【论】夫自汗者，朝夕汗自出也。盗汗者，睡而出，觉而收，如寇盗然，故以名之，阴虚火盛也。然心之所藏，在内为血，发出为汗，故汗为心液，所以自汗之证，未有不由心虚而动之也。亦有阳虚气弱自汗者，此卫气不能固敛也。有湿盛自汗者，有表虚自汗者，有痰证自汗者，有火气上熏胃中湿而自汗者，种种不同，各因其证而治之。盗汗由于阴虚血弱，常补阴降火益气自愈。若别处无汗，独心孔有汗者，名曰心汗，由思虑多而得，故其病在心，治之宜养心血而汗自止矣。

　　【脉】汗脉浮虚，或濡或涩。自汗在寸，盗汗在尺。

　　阳虚自汗

　　阳虚则腠理疏而自汗者，黄 建中汤，外用温粉扑法。

　　黄 建中汤黄 （二钱，炙） 肉桂（一钱） 甘草（一钱，炙） 芍药（二钱，炒）

　　姜、枣煎，入饧一匙，再煎烊，温服。

　　温粉扑法治自汗。

　　白术（一钱） 本（一钱） 川芎（一钱） 白芷（一钱） 牡蛎（ ，一钱） 麻黄根（一钱） 麸皮（一两）

　　末之，一半，糯米粉一半，帕包，于无风处周身扑之。

　　湿胜自汗

　　湿胜自汗，调卫汤。风湿，防己黄 汤。

　　调卫汤治湿胜自汗。

　　麻黄根（一钱） 黄 （炙，一钱） 羌活（七分） 生甘草（七分） 当归梢（七分） 生黄芩（八分）

　　半夏（五分） 麦门冬（三分） 生地黄（三分） 猪苓（二分） 苏木（二分） 红花（二分） 五味子（二分）

　　锉一帖，水煎，食前温服。

　　防己黄 汤防己（一两） 甘草（炙，半两） 黄 （炙，一两半） 白术（炒，七钱）

　　每服一两，加姜三片，枣二枚，水煎服。

　　表虚自汗

　　表虚自汗恶寒者，桂枝汤以实其表，（方见恶寒。）外以温粉扑之。（方见前。）

　　虚火自汗

　　虚火自汗不止，玉屏风散。火盛者，凉膈散。（方见火证。）

　　玉屏风散虚火自汗。

　　防风（一两） 黄 （一两，炙） 白术（二两，炒）

　　每用五钱，姜三片，水二钟，煎八分温服。

　　痰证自汗

　　痰证自汗，二陈汤加贝母、胆星、白术、黄 。（方见痰证。）

　　盗汗

　　盗汗属阴虚、血虚，四物汤加黄柏、知母。（方见血证。）当归六黄汤，治盗汗之圣药也；或黄 六一汤、麦煎散。

　　当归六黄汤当归（一钱） 生地黄（二钱） 熟地黄（二钱） 黄连（一钱） 黄芩（一钱） 黄柏（一钱） 黄 （一钱）

　　上锉，一剂，水二盏，煎八分，空心服。

　　黄 六一汤黄 （六两，蜜炙） 甘草（一两）

　　每一两，水煎服。

　　麦煎散治盗汗神药。

　　知母（二钱） 石膏（二钱） 甘草（炙，二钱） 滑石（二钱） 地骨皮（二钱） 赤芍药（一钱） 葶苈（二钱） 杏仁（二钱，去皮） 人参（二钱） 白茯苓（二钱） 麻黄根（二钱）

　　末之，每服一钱，浮小麦煎汤送下。

　　心汗

　　心汗者，独心孔有汗，思虑过多所致也。以艾煎汤调茯苓末一钱服。又，用青桑焙干末之，米汤送下。

　　卷七

　　赤白浊精滑梦遗证十一

　　【歌】湿痰湿火干气血，赤白二浊从此别。更有精滑及梦遗，却缘相火与湿热。

　　【论】夫赤白二浊，其色虽殊，总归于火。火郁下焦，精化不清，故有赤白，白者属气，赤者属血。而精者，实血之所化也。好色之徒，勤于御女，精出有限而欲无穷，血为火迫，不及化精，故其色赤，从乎血也。

　　大法，白浊以降火为主，而补次之；赤浊以补为主，而降火次之。寡欲之人，亦患此者，以湿热治。又有肾虚人，小便白如油，光彩不定，尿脚澄下凝如膏糊，为寒。盖因肾虚过欲，膀胱弱而阴寒生，若此者，十无一、二，非寻常白浊之比，当审而辨之。梦遗者，梦与人交而遗其精也。精滑者，不因梦交而精自泄出也。皆因真元气虚，虚火流行，以致精海脱滑。遗于夜而不遗于昼者，盖昼为阳，夜为阴，惟阴虚故遗于阴分也。甚则遗于昼者，并阳皆虚也，阴阳皆虚，死期将至矣，不亦殆哉！然求其所属，则心、肝与肾之火相挟而成之耳。盖心藏神，肝藏魂，肾藏精，梦中所主之心，即心之神也；梦中所见之形，即肝之魂也；梦中所泄之精，即肾之精也。要之，心为君，肝肾为相，未有君火动而相火不随之者，故于寐时神游于外，欲为云雨，则魂化为形，从而行焉，而吾之精，亦不容以不泄矣。故治此病者，先治其心火，而后及其余也。寡欲之人亦患此者，以脾湿治。盖脾湿则化气不清，而分注于膀胱者，亦混浊而稠浓，阴火一动，精随而出，故有不待梦而自遗者也。

　　【脉】两尺洪数或心脉短小，必便浊遗精。

　　赤白浊

　　赤浊，湿热乘于血分，四物汤对二陈汤加贝母、樗根白皮、青黛、滑石。（二方一见血证，一见痰证。）

　　弱者，补阴丸。（方见火证。）白浊，湿痰流下，宜燥湿，二陈汤加二术。相火盛者，珍珠粉丸。气虚者，清心莲子饮。（方见三消。）肾水虚寒，尿白如油，光彩不定，凝如糊，厘清饮。

　　珍珠粉丸治白浊阴虚火旺之证。

　　真蛤粉（一斤） 黄柏（一斤，炒赤色）

　　末之，滴水丸如桐子大，空心酒下百丸。

　　厘清饮治肾水虚寒浊。

　　益智（五钱） 萆 （五钱） 石菖蒲（三钱）

　　梦遗

　　梦遗者，夜梦交感而泄也。火盛者，珍珠粉丸。（方见前。）心不宁，温胆汤去竹茹加人参、远志、茯神、莲肉、枣仁。

　　肾虚者，六味地黄丸，（方见劳瘵。）或丹溪补阴丸。（方见火证。）精不固，金樱子膏。因思想而得，其病在心，定志丸或妙香散。（方共见女科。）

　　温胆汤即二陈加枳壳。（方见痰证。）

　　金樱子膏金樱子（十斤，剖开，去子、毛）

　　于木臼内杵碎，水二斗，煎成膏子服。

　　精滑

