<!-- { "loadSidebar": true } -->
　　桔梗（一钱，去芦） 甘草（一钱，生用） 连翘仁（一钱） 山栀子仁（炒黑，一钱） 薄荷叶（一钱） 生黄芩（一钱）

　　水二钟，竹叶十片，煎服。

　　牛蒡子散治风热上壅，咽喉肿痛，时疫毒瓦斯所致。

　　玄参（一钱） 升麻（一钱） 桔梗（去芦，一钱） 牛蒡子（研，一钱） 犀角（镑碎，一钱） 黄芩（生用，一钱） 木通（一钱） 生甘草（一钱）

　　上锉，一剂，水二盏，生姜三片，煎八分，徐徐细咽下。

　　射干汤治咽喉因风热壅盛疼痛难进水饮。

　　射干（五钱） 升麻（五钱） 牙硝（三钱五分） 马勃（三钱五分）

　　煎服。

　　解毒雄黄丸治缠喉风急证，双蛾肿痛，汤药不下。

　　雄黄（一两） 巴豆（十四粒。去壳，去油） 郁金（一钱）

　　末之，醋糊丸绿豆大，热茶汤送下七丸，吐出顽涎即苏，大效。如牙关紧闭，以物斡开灌之，起死回生。

　　如圣金锭咽喉急闭，腮颔肿痛，双、单乳蛾，重舌、木舌。

　　硫黄（研，三钱） 川芎（三钱） 腊茶（三钱） 薄荷叶（三钱） 川乌（泡，三钱） 硝石（五钱） 生地黄（五钱）

　　末之，用生葱汁拌匀为锭如指大，每用一锭，先以凉水灌漱，次嚼薄荷叶五、七片，却用药同嚼极烂，以井花水下。甚者连进三锭，并口内噙化之。

　　麝香朱砂丸治咽喉肿闭，舌根肿痛，勺饮难进。

　　马蹄硝（七钱） 铅白霜（三钱） 龙脑（三钱） 寒水石（烧，一斤） 硼砂（三两） 麝香（二钱） 朱砂（一两五钱） 甘草（十两，另自熬膏）

　　研细，甘草膏丸梧子大，朱砂为衣，每噙化一、二丸。

　　二圣散治缠喉风、急喉痹，牙关紧急，痰涎壅盛。

　　胆矾（二钱五分） 白僵蚕（炒去丝，五钱）

　　末之，少许吹入喉中。

　　吹喉散治三焦火热，口舌生疮，咽喉肿痛，汤水不入。

　　蒲黄（一两） 青黛（一两） 盆硝（二两） 薄荷汁（一钟，和匀前药。）

　　用瓷罐盛，慢火熬干，研细，每半钱，吹喉内，涎出妙。

　　密钥匙治一切风热咽喉闭塞，口噤不开，牙关紧急。

　　朴硝（一两） 大黄（一钱） 雄黄（五钱）

　　末之，吹入喉内。

　　通关散（方见中风条下。）

　　千两金丸大治喉风，不问阴阳、内外危急恶证。

　　蚵 草（半两） 铜青（半两） 大黄（半两） 牙硝（半两）

　　末之，以白梅肉捣烂和匀，作二十丸，丝绵裹噙化。

　　咽喉阴证

　　疫疠病，夏寒变及非时暴寒少阴证，脉微细而沉，自汗咽痛不利，名肾伤寒，半夏桂甘汤或苦酒汤。脏寒咽闭吞吐不利，蜜附子。

　　半夏桂甘汤治疫疠夏为寒变，及感非时暴寒之证。

　　半夏（二钱） 桂枝（二钱） 甘草（二钱） 姜（三片）

　　水煎服。

　　黄 芍药桂枝苦酒汤治肾伤寒脉沉咽痛自汗。

　　黄 （五钱） 芍药（三钱） 桂枝（三钱）

　　水煎，苦酒和服。

　　三因蜜附子治脏寒喉闭吞吐不利。

　　大附子（一个，去皮脐，切作大片，蜜炙令黄）

　　每含一片，味尽再易。

　　咽喉痰证

　　一切缠喉风证，牙关紧急，痰涎壅盛者，必用吐法搅去痰即宽。用珠子草，（俗名五爪龙草）取根捣入陈米醋调灌下，用牙皂、桐油、鹅翎探吐，或千两金丸、二圣散、白矾散、一字散选而用之。吐痰后服甘桔汤甚妙。

　　千两金丸二圣散（俱见前咽喉热证条内。）

　　白矾散吹急喉痹、缠喉风人事不省，牙关紧闭。

　　白矾（三钱） 巴豆（二粒，去壳，研）

　　将矾于铫内慢火熬化为水，置巴豆于内，候干去巴豆，取矾研末，每用少许，吹入喉中，顽痰出立愈。

　　一字散治时气缠喉风，牙关紧急，水谷不下，人事不省。

　　白矾（飞过，一钱） 藜芦（一钱五分） 雄黄（一钱五分） 全蝎梢（一钱五分） 猪牙皂荚（去皮、弦，一钱半）

　　末之，每用一豆大，鼻内搐之。

　　甘桔汤（方见咳嗽条下。）

　　卷八　杂科

　　口齿证二

　　【歌】齿牙由是骨之余，齿豁须知肾气虚。龈断动摇生肿痛，阳明风湿热寒殊。口为脾窍能知味，臭恶应知热在脾。口舌生疮心壅热，究其虚实病根除。

　　【论】夫齿者，肾之标，骨之余也。口者，脾之窍。舌者，心之苗。诸经多会于口齿，齿为手足阳明之所过。上齿隶于坤土，足阳明胃脉贯络也，止而不动，喜寒饮而恶热饮。下龈属手阳明大肠脉贯络也，嚼物动而不休，喜热饮而恶寒饮，故为病不一。热甚则动摇，龈断袒脱作痛不已也，虚则齿豁焦槁而摇落，所疗不同。

　　故有恶寒作痛者；有恶热作痛者；有恶寒又恶热作痛者；有恶寒饮少热饮多而作痛者；有牙齿动摇作痛者；有齿袒作痛者；有齿为疳所蚀缺少，血出为痛者；有齿肿龈宣为痛者；有脾胃中有风邪，但觉风而作痛者；有牙齿为虫所蚀缺少而色变作痛者；有胃中气少，不能御于寒，袒露其齿而作痛者；有齿痛而臭秽不可近者。其痛非一，治疗各异，当究其经络虚实，寒热之候调之。口舌生疮臭恶者，心脾之热也；唇口肿胀 动者，风热为患也。各审其证而治之，无不验也。

　　【脉】齿痛肾虚，尺虚而大。火盛尺洪，疏摇豁坏。右寸关数，或洪而弦，此属肠胃，风热多涎。

　　齿病

　　因服热药，上下齿疼不可忍，引头脑痛，满面发热，喜寒恶热，清胃汤。阳明受风，引烟熏之。热烦颊车连口唇肿痛，犀角升麻散。大寒犯脑连齿痛，白芷散、梧桐泪散。牙痛不可忍，姜黄散、羊胫灰散。肾虚齿黑烂肿痛，安肾丸、牢牙散。虫牙，天仙子烧烟，竹筒抵牙引烟熏之，或砂糖丸塞。风蛀牙痛，腮颔浮肿，细辛散、立效散、玉池散选用。

　　清胃汤（方见火证条下。）

　　犀角升麻汤治阳明受风热，口唇颊车连牙肿痛。

　　犀角（镑碎，七钱） 升麻（五钱） 防风（去芦，五钱） 羌活（去芦，五钱） 川芎（五钱） 白芷（五钱） 黄芩（三钱） 白附子（一钱五分） 甘草（一钱五分）

　　每服七钱，水二钟，煎一钟，食后漱服。

　　白芷散大寒犯脑，牙齿疼痛。

　　羌活（八分，去芦） 麻黄（一钱，去节） 黄 （一钱） 草豆蔻（一钱，炒） 升麻（八分） 吴茱萸（一钱） 白芷（一钱） 当归（一钱） 熟地黄（五分） 本（三分） 桂枝（二分半）

　　末之，漱净擦齿。

　　梧桐泪散治阳明风热，齿龈攻注肿痛烦闷。

　　梧桐泪（五钱） 石胆矾（五钱） 黄矾（五钱） 芦荟（五钱） 升麻（五钱）

　　血余（ ，三钱） 麝香（三钱） 朱砂（二钱五分） 细辛（二钱五分） 当归（二钱五分） 川芎（二钱五分） 牛膝（二钱五分）

　　末之，先以甘草汤漱口，后用药敷之，尝用擦牙效。

　　姜黄散治一切风热、虫蛀牙齿疼痛不可忍。

　　姜黄（一钱） 细辛（一钱） 白芷（一钱）

　　末之，擦患处，须臾吐涎，盐汤漱口，极效。

　　羊胫灰散治牙齿疼痛难忍，用之擦齿立止，神效。

　　地骨皮（五钱） 羊胫灰（五钱） 石膏（五钱， ） 升麻（五钱）

　　共为末，擦齿上。

　　安肾丸肾虚牙齿疼痛。

　　苁蓉（酒浸，一两） 白术（一两） 干山药（一两） 桃仁（去皮、尖，炒，一两） 石斛（一两） 萆（一两） 川乌（去皮，一两） 补骨脂（炒，一两） 白蒺藜（炒，去刺，一两） 巴戟（去皮、心，一两）

　　蜜丸，盐汤下。

　　牢牙散注颜补肾，牢牙固齿。

　　青盐（七钱） 细辛（七钱） 当归（酒洗，一两） 川芎（一两）

　　末之，每用少许，清晨擦牙漱满口，连药咽之即愈。

　　砂糖丸治虫蛀牙齿疼痛不休，此药神效。

　　矿灰（不拘多少）

　　末之，砂糖和丸，如米粒大，塞蛀孔中。

　　细辛散治风蛀牙疼，腮颔肿胀。

　　荆芥穗（一两） 细辛（一两） 砂仁（五钱） 白芷（二两） 川椒（二两，去目） 草乌（二两） 鹤虱（五钱） 猪牙皂角（五钱） 荜茇（五钱）

　　末之，每用少许，频擦患处。

　　立效散治一切牙齿疼痛。

　　川椒（一两，去目） 露蜂房（一两） 青盐（一两）

　　水煎，漱口即愈。

　　玉池散治风蛀牙疼，肿痒动摇，溃烂宣露出血，口气。

　　地骨皮（八分） 白芷（八分） 升麻（七分） 防风（去芦，七分） 细辛（七分） 川芎（七分） 槐花（一钱） 当归（一钱） 本（七分） 甘草（六分）

　　为末，每用一字擦之即止。或痛甚，取二钱，水一钟半，黑豆半合，姜三片，煎服。

　　口病

　　口疮，阴阳散敷之。口舌生疮，桃花散，内服甘桔汤。内热口疮及咽喉肿痛，升麻汤。口疮烂臭，赴筵散、黄丹散。口热臭气，芎芷散。唇口 动或生核，薏苡仁汤。口舌生疮，冰柏丸。

　　阴阳散口舌生疮，疼痛臭烂，用之即效，如神药也。

　　干姜（五钱） 黄连（五钱）

　　末之，干掺舌上。

　　桃花散治证同前。

　　玄胡索（一两） 黄柏（五钱） 黄连（五钱） 青黛（二钱） 密陀僧（二钱）

　　末之，用竹管吹入口内。

　　甘桔汤（方见咳嗽条下。）

　　升麻汤治上膈热毒，口舌生疮，咽喉肿痛。

　　升麻（八分） 白芍药（一钱） 人参（一钱，去芦） 桔梗（一钱，去芦） 干葛（一钱） 甘草（一钱）

　　姜三片，水二盏，食后频服。

　　赴筵散治口疮舌烂，臭秽不可近。

　　铜绿（一两） 白芷（一两）

　　末之，掺于舌上，温醋漱之。

　　黄丹散治满口疮烂。

　　黄丹（一两） 蜜（一两）

　　盏盛甑内蒸一伏时，鹅翎刷上。

　　芎芷散（方见头痛条下。）

　　薏苡仁汤治风热在脾，唇口 动，或结核浮肿。

　　赤小豆（三钱） 防己（三钱） 甘草（三钱） 薏苡仁（三钱）

　　上锉，每服七钱，生姜三片，水二盏，煎八分，食远服。

　　冰柏丸治口疮。

　　片脑（一钱） 薄荷（二钱） 黄柏（二钱） 硼砂（二钱）

　　末之，生蜜丸弹子大，每用一丸，噙化。

　　唇舌病

