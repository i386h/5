<!-- { "loadSidebar": true } -->
　　舌忽然肿硬如石，血出如涌泉，蒲黄散。舌衄、齿衄，必胜散。舌疮，绿云散。舌连喉痛，薄荷煎。茧唇，黄柏散。脾经风热燥烈，金色泻黄饮。

　　蒲黄散治舌上出血。

　　海螵蛸（一钱） 蒲黄（一钱，炒）

　　末之，干掺舌上。

　　必胜散治舌衄、齿衄。

　　蒲黄（炒，一钱） 螺青（一钱）

　　掺舌上，盐汤漱。

　　绿云散治口舌疮烂。

　　黄柏（蜜炙，五钱） 青黛（一钱）

　　末之，掺于患处。

　　薄荷煎治口舌生疮，咽喉肿痛，痰涎壅盛。

　　薄荷（二钱） 甘草（一钱） 川芎（二钱） 片脑（五分）

　　末之，蜜和成剂，随意嚼服。

　　黄柏散治茧唇。

　　黄柏皮（二两） 五倍子（二钱，为末） 密陀僧（二钱，为末） 甘草（二钱，为末）

　　三味为末涂柏上，炙干，刮片贴唇上。

　　金色泻黄饮白芷（二钱） 升麻（二钱） 枳壳（炒，二钱） 黄芩（炒，二钱） 防风（去芦，二钱） 半夏（二钱） 石斛（二钱） 甘草（一钱）

　　分作二帖，每帖加生姜三片，食后服。

　　卷八　杂科

　　鼻证三

　　【歌】鼻窍应知与肺通，鼻 血热准头红。鼻疮鼻痔皆因热，热结从教发鼻痈。鼽衄根据经从火治，鼻渊浊涕脑流空。鼻中 肉能填窍，鼻塞风寒与热攻。

　　【论】夫鼻为肺之窍，所以司嗅也。鼻 ，赤鼻也，由饮酒血热熏肺，外遇风寒，血凝不散而赤色。亦有不饮自赤者，肺风血热故也。鼻疮、鼻痔、鼻痈者，皆肺热所致，但有浅深之不同。日久不已，结成 肉，如枣塞滞鼻中，气息不通，不知香臭。丹溪云：胃中有食积热痰流注，故浊气凝结而生 肉也。鼽者，鼻流清水也。衄者，鼻流血也。《原病式》云：皆以为属少阴君火之病。鼻渊者，浊涕流下不止，如彼水泉。《内经》云：胆移热于脑，则辛 鼻渊，传为衄蔑瞑目，故得之气厥也。鼻塞者，有外伤风寒鼻塞流涕者；有风热壅盛郁于肺而鼻塞声重者。凡此之类，皆鼻病也，故并及之。

　　【脉】右寸洪数，鼻衄鼻 。左寸浮缓，鼻涕风邪。

　　鼻塞

　　鼻塞外感证及内火炽盛证。（俱详伤风条下。）鼻塞不闻香臭，通草膏主之。

　　通草膏治鼻塞。

　　通草（一钱） 附子（炮，一钱） 细辛（一钱）

　　蜜丸，绵裹塞鼻。

　　鼻疮痈

　　鼻中生疮，辛夷为末，入麝香、冰片少许，绵裹塞鼻中，或枇杷叶拭去毛煎汤调消风散（方见咳嗽。）服。

　　鼻痈有 肉，不闻香臭，通草膏。（见前。）鼻痔，以瓜蒂甘遂丸塞之。

　　瓜蒂甘遂丸瓜蒂（二钱） 甘遂（二钱） 枯白矾（二钱五分） 螺青（二钱五分） 草乌（二钱五分）

　　末之，芝麻油搜合，硬不可烂，旋丸，纳鼻孔中，到痔上，其痔化为臭水，皆烂下。

　　鼻鼽衄

　　鼻鼽者，鼻中流水不止，千金细辛膏。肺热鼻塞流清水，抑金散。鼻衄证。（详见血证衄血条下。）

　　千金细辛膏黑附子（炮，去皮、脐，一钱五分） 川椒（去目，炒，一钱五分） 川芎（一钱五分） 细辛（一钱五分） 干姜（一钱五分） 吴茱萸（一钱五分） 桂心（三钱五分） 皂角（一钱二分）

　　用猪脂二两煎油，先一宿用米醋浸药，取入猪油内同煎，以附子色黄为度，用绵蘸药塞鼻中。

　　抑金散治肺热鼻塞。

　　细辛（八分） 白芷（八分） 防风（去芦，八分） 羌活（去芦，八分） 当归（一钱） 半夏（八分，姜制） 川芎 （八分） 桔梗（去芦，八分） 陈皮（七分） 茯苓（去皮，八分）

　　加薄荷、姜煎服。

　　鼻渊 肉

　　鼻渊不止，辛夷荆芥散。鼻流浊涕不止者，苍耳散、防风散或防风通圣散。（方见中风。）鼻中 肉，由胃中食积热痰流注者，蝴蝶散纳鼻中，或用轻黄散 鼻中。

　　辛夷荆芥散辛夷（一钱） 荆芥（八分） 黄芩（酒炒，八分） 神曲（炒，七分） 南星（八分，姜制） 半夏（八分，姜制） 苍术（米泔浸，炒，八分） 白芷（八分）

　　锉一剂，水二盏，煎至八分，食后温服。

　　苍耳散苍耳根茎苗子烧灰，醋泥调涂极效。

　　防风散治鼻渊。

　　防风（去芦，三两） 黄芩（二两） 麦门冬（去心二两） 人参（去芦，二两） 甘草（炙，二两） 川芎（二两）

　　末之，每服二钱。

　　蝴蝶散去鼻中 肉。

　　蝴蝶（一味，不拘多寡 ）

　　绵裹一字，纳入鼻中。

　　轻黄散治鼻臭、 肉。

　　杏仁（去皮，一钱） 轻粉（一钱） 雄黄（五分） 麝香（少许）

　　研细末，临卧时以箸点一米许于内。

　　鼻 

　　鼻 ，四物加酒芩、酒 煎，调炒五灵脂末服。（方见血证。）

　　卷八　杂科

　　目证四

　　【歌】目为五脏之精华，五轮八廓总虚夸。白睛属肺目纲土，黑水神光肝肾家。赤脉属心须体认，五行生克勿令瘥。大凡赤肿羞明痛，隐涩难开泪若麻。冒昧本当从火疗，随经用药免咨嗟。昏蒙黑暗迎风泪，内障多生五色花。视远不能兼雀目，滋阴壮水却为佳。时人不究阴阳理，漫把辛香浪点搽。

　　【论】经云：诸脉者，皆属于目。又云：目得血而能视。针经云：五脏六腑之精华上注于目，故目为宗脉之主。目之内 及上纲，太阳之所过也。目锐 ，少阳也。目下纲及两旁交 之中，阳明也。足厥阴连于目系，故目总统于肝。白睛属肺，若白睛变赤，火乘于肺也。肉轮属脾，上下纲赤肿者，火乘于脾也。黑水属肾，五色花翳遮黑睛，肾不足也。神光属肝，青睛被翳，肝虚火旺也。赤脉属心，目中血贯痛涩，火自甚也。凡暴赤肿痛，赤翳羞明，泪出不止，隐涩难开，冒昧不明，皆火为病，经云热盛则肿是也。能审其经络部位泻之，可使立已。若久病昏暗，雀目不能远视，及内障目蒙，五色花翳，迎风出泪，头昏目眩，皆血虚之候，宜壮水滋阴可也。亦有服寒凉太过，以致阳虚，其火转甚，则当温剂从治，其火自降，目自明。经云：益水之源，以制阳光；壮火之主，以消阴翳，此之谓也。今人治目，但知以寒药伐火，而不知有益水、壮火之法。专以龙脑辛香石药搽点，而不知有辛散损明之戒也，悲夫！【脉】眼赤火病，心肝数洪，右寸关见，相火上冲。

　　实热

　　暴发赤肿疼痛，泻热黄连汤。上焦壅热，鼻塞，头目不清利，上清散。肝火盛目赤涩痛，龙荟丸或四物龙胆汤。肺经壅热，白睛赤肿，桑白皮散。赤翳 肉攀睛者，决明子散。

　　泻热黄连汤黄连（酒炒，一钱） 黄芩（酒炒，八分） 草龙胆（一钱二分） 升麻（八分） 柴胡（八分） 生地黄（酒蒸，一钱）

　　水二盏，煎服。

　　上清散清上热。

　　川芎（五钱） 荆芥（五钱） 薄荷（五钱） 盆硝（一两） 石膏（一两） 片脑（三分）

　　上末之，每用一字，口噙水，以药鼻内搐之即愈。

　　龙荟丸治肝火旺目痛。

　　草龙胆（一两） 当归（一两，酒洗） 山栀子（炒，一两） 黄连（炒，一两） 黄芩（炒，一两） 大黄（五钱） 芦荟（五钱） 木香（一钱五分） 麝香（五分）

　　末之，蜜丸，生姜泡汤送下。

　　四物龙胆汤四物汤（方见血证条下）加羌活（三钱，去芦） 防风（三钱，去芦） 龙胆草（二钱） 防己（二钱）

　　作数帖，水煎服。

　　桑白皮散玄参（一两） 桑白皮（一两） 枳壳（炒，一两） 杏仁（一两，去皮） 旋复花（一两） 升麻（一两）

　　防风（一两，去芦） 赤芍药（一两） 葶苈（炒，一两） 甘菊花（一两） 炙甘草（一两） 黄芩（炒，一两）

　　每服半两，姜三片，水二盏，煎八分服。

　　决明子散黄芩（一两） 甘菊花（一两） 木贼草（一两） 决明子（一两） 石膏（一两） 赤芍药（一两） 川芎（一两） 羌活（一两，去芦） 甘草（一两） 蔓荆子（一两） 石决明（一两）

　　上锉，每服七钱，水二盏，姜三片，煎至八分，食后服。

　　虚眼

　　肝血不足，眼昏生花，久视无力，生眵者，养肝丸、羊肝丸。肾水不足，视不分明，渐成内障，熟地黄丸、滋阴丸。血虚目昏，明目地黄丸。能近视不能远视，地芝丸。能远视不能近视，定志丸。

　　养肝丸治肝虚不足。

　　当归（酒浸，二两） 防风（去芦，一两） 车前子（酒蒸，二两） 川芎（二两） 楮实子（二两） 熟地（酒蒸，二两） 蕤仁（汤泡，去皮，一两） 白芍药（二两）

　　末之，蜜丸梧子大，每服七十丸，汤下。

　　羊肝丸补肝明目。

　　羊肝（一具，生用） 黄连（去须，二两）

　　将羊肝去筋膜，于石臼内捣烂，入连末，杵为丸，桐子大，白汤送下。

　　熟地黄丸补肾明目。

　　熟地黄（一两） 当归（酒洗，五钱） 地骨皮（五钱） 黄芩（五钱） 枳壳（麸炒，三钱） 生地黄（一两） 天门冬（八钱，去心） 五味子（七钱） 炙甘草（三钱） 黄连（酒炒，六钱） 人参（去芦，二钱） 柴胡（三钱）

　　末之，蜜丸梧子大，每百丸，白汤送下。

　　滋阴丸（即六味地黄丸，方见虚损证条下。）

　　明目地黄丸牛膝（酒浸，五两） 石斛（五两） 枳壳（炒，三两） 防风（去芦，二两） 杏仁（去皮，二两） 生地黄（一斤） 熟地黄（一斤）

　　上末之，蜜丸如梧桐子大，每七十丸，空心盐汤下。

　　地芝丸治能近视，阴有余；不能远视，阳不足。

　　生地黄（四两） 天门冬（去心，四两） 甘菊花（二两） 枳壳（炒，二两）

　　蜜丸桐子大，茶清下百丸。

　　定志丸（方见惊悸怔忡条下。）

　　养阳

　　浑身及手足麻木不仁，两目紧急羞明，或视物无力，黄 汤。内伤脾胃不足，内障耳鸣，多年目昏，不能视物，益气聪明汤。阴盛阳虚，九窍不利，青白翳见于大 ，补阳汤主之。久服凉药过多，目转昏者，补胃汤主之。

　　黄 汤治视物无力。

　　黄 （二两，蜜炙） 人参（八钱，去芦） 甘草（炙，一两） 蔓荆子（二钱） 白芍药（一两） 陈皮（五钱）

　　每五钱，水煎服。

