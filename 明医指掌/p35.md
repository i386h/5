<!-- { "loadSidebar": true } -->
　　益气聪明汤黄 （五钱） 甘草（五钱） 人参（五钱） 升麻（三钱） 葛根（三钱） 蔓荆子（一钱） 芍药（酒炒，一钱） 黄柏（酒炒，一钱）

　　每服五钱，水煎，临卧服，五更时再服。

　　补阳汤治阴盛阳虚。

　　羌活（一两，去芦） 甘草（一两，炙） 人参（一两，去芦） 生地黄（一两） 熟地黄（一两） 黄（一两，蜜炙） 白术（炒，一两） 泽泻（五钱） 陈皮（五钱） 白茯苓（三钱） 知母（三钱，酒炒） 柴胡（三钱） 防风（三钱，去芦） 白芍药（五钱） 肉桂（一钱） 当归（三钱，酒制） 独活（五钱，去芦）

　　每服五钱，水煎，空心热服。

　　补胃汤即黄 汤减黄 、陈皮一半，加酒 一两。

　　障 

　　肝经积热，肺受风邪，眼障黑白等花，还睛丸。 膜眼皮赤烂，蝉花无比丸。风热 ，蝉花散。

　　还睛丸明目退 。

　　人参（二两，去芦） 熟地黄（二两） 知母（二两，去毛） 桔梗（二两，去芦） 防风（二两，去芦）

　　茺蔚子（二两） 车前子（二两） 黄芩（二两） 细辛（二两） 五味子（二两） 玄参（五钱）

　　末之，炼蜜丸如桐子大，每二十丸，空心时白汤下。

　　蝉花无比丸茯苓（去皮，四两） 炙甘草（四两） 防风（去芦，四两） 石决明（二两） 川芎（二两） 羌活（去芦，二两） 当归（二两，酒洗） 赤芍药（二两） 蒺藜（炒，一两） 蝉蜕（二两） 苍术（米泔浸，晒干，炒，二两） 蛇蜕（一两）

　　末之，蜜丸梧子大，每三十丸，白汤下。

　　蝉花散即前方加谷精草、甘菊花、龙胆草各一两。

　　点洗

　　肝经上壅，目赤涩痛，汤泡散洗之。风热攻目，隐涩难开，羞明立胜散，或珍珠散。

　　汤泡散洗风热眼。

　　赤芍药（一钱） 当归（一钱） 黄连（一钱）

　　泡洗。

　　羞明立胜散黄连（二钱） 秦皮（二钱） 防风（二钱） 黄芩（二钱）

　　水煎，用新羊毛笔蘸刷洗眼。

　　珍珠散点一切眼。

　　朴硝（净者，一钱） 炉甘石（一钱） 麝香（少许） 片脑（少许）

　　研极细，点眼内 。

　　卷八　杂科

　　耳证五

　　【歌】肾虚精脱耳应聋，气厥无闻自不同。更有劳聋与虚闭，风邪入耳不能聪。气风相搏嘈嘈响，热气乘虚耳出脓。

　　风气热虚何以别？浮沉数涩脉中穷。

　　【论】夫耳属足少阴肾之经，肾家之寄窍也。经云：肾气通于耳，肾和则知五音矣。耳所主者精，精气调和，肾气充足，则耳闻而聪。若劳伤气血，风邪袭虚，使精脱肾惫，则耳转而聋，是肾虚耳聋也。十二经脉上络于耳，其阴阳诸经通有交并，则脏气逆而厥，厥气搏入耳，是谓厥聋。耳为宗脉之所附，脉虚而风邪乘之，风入于耳脉，使经气痞而不宣，是谓风聋，必有头痛之证也。有劳碌伤其血气，淫欲耗其精元，瘦瘁力疲，昏昏愦愦，是谓劳聋，能将息得宜，血气平和，则其聋渐轻。又有耳触风邪，与气相搏，其声嘈嘈而鸣，眼中流火，谓之虚聋。热气乘虚随脉入耳，热聚不散，脓汁出，谓之脓耳。人或耳间有津液，轻则不能为害，若风热搏之，津液结成核，塞于耳窍，亦令暴聋，谓之耵耳。

　　盖风则肾脉必浮，热则肾脉必数，虚则肾脉涩弱，气郁肾脉沉滞。风者疏散之，热者清利之，虚者补之，气郁开导之，治之活法，不过此也。

　　【脉】耳病肾虚，迟濡其脉。浮大为风，洪动火贼。沉涩气凝，数实热塞。此久聋者，专于肾责。暴病浮洪，两尺相同。或两尺数，阴火上冲。

　　风耳

　　风触耳鸣及聋，防风通圣散。（方见中风。）风虚耳聋，桂香散。风入耳中虚鸣，芎芷散。（方见头痛。）风热搏成耵耳，生猪脂、地龙、釜底墨等分，细研，葱汁和，捏如枣大，绵裹塞耳中数日，待软即挑出。

　　桂香散治风虚耳聋。

　　辣桂（二分） 川芎（五分） 当归（六分，酒洗） 细辛（三分） 石菖蒲（八分） 木香（三分） 木通（五分） 麻黄（去节，三分） 甘草（三分，生用） 南星（炮，二分） 白蒺藜（炒，三分） 白芷（四分） 紫苏（五分）

　　锉一剂，水二盏，葱煎服。

　　热耳

　　耳聋者，少阳、厥阴热多，通圣散。（方见中风。）耳鸣酒遏者，加枳，桔、柴胡、干葛、南星。阴虚火动耳鸣者，四物汤（方见血证。）加黄柏、知母。痰气耳鸣者，滚痰丸。（方见痰证。）内热耳聋，桃花散塞之，蔓荆子散内服。

　　桃花散治耳中出脓。

　　枯矾（一钱） 干胭脂（一钱） 麝香（少许）

　　共为末，吹耳内。

　　蔓荆子散甘草（炙，五分） 升麻（三分） 木通（三分） 赤芍药（五分） 桑白皮（五分） 生地黄（一钱）

　　麦门冬（去心，四分） 前胡（三分，去芦） 蔓荆子（七分） 赤茯苓（六分） 甘菊花（四分）

　　上锉，一剂，水二盏，姜三片，枣一枚，煎八分，食后服。

　　虚耳

　　肾虚耳聋者，益肾散或六味地黄丸、补阴丸。（方见虚损。）劳损耳聋者，地黄丸、人参养荣汤。（方见虚损。）大病后元气损伤，精血虚耗，耳聋及鸣，调中益气汤。（方见内伤。）

　　益肾散治肾虚耳聋。

　　磁石（制，一两） 巴戟（去心，一两） 沉香（一两） 石菖蒲（一两） 川椒（一两，去目）

　　末之，每二钱，用猪肾一枚，细切，和以葱白、食盐，并药用湿纸裹煨，空心酒下。

　　气耳

　　气怒厥逆耳聋，和剂流气饮。气壅于上而聋者，清神散。气实人耳聋或鸣者，槟榔丸、神芎丸。气闭耳聋，用甘遂为丸，如枣子大，塞耳内，服甘草汤。

　　和剂流气饮陈皮（四两） 青皮（四两，炒） 甘草（炙，四两） 浓朴（姜炒，四两） 香附（醋炒，四两） 紫苏（四两） 木通（二两） 大腹皮（二两） 丁香（一两五钱） 槟榔（一两五钱） 木香（一两五钱） 草果（一两五钱） 莪术（炮，一两半） 藿香（一两五钱） 肉桂（一两五钱） 人参（去芦，一两） 白术（炒，一两） 木瓜（一两） 麦门冬（去心，一两） 赤茯苓（一两） 石菖蒲（一两） 白芷（一两） 半夏（一两）

　　枳壳（炒，一两）

　　每服三钱，生姜三片，枣二枚，葱煎服。

　　清神散气壅耳聋。

　　甘菊花（五钱） 羌活（去芦，五钱） 僵蚕（炒去嘴，五钱） 木通（四钱） 荆芥（四钱） 川芎（四钱） 防风（去芦，四钱） 木香（四钱） 甘草（炙，四钱） 石菖蒲（四钱）

　　末之，每服三钱。

　　木香槟榔丸郁李仁（一两） 半夏曲（一两） 皂荚（去皮，炙，一两） 槟榔（五钱） 枳壳（炒，五钱） 木香（五钱） 杏仁（去皮，炒，五钱） 青皮（五钱）

　　末之，别用皂荚三两去皮、弦、子，浆水半碗，搓揉，熬膏，入蜜少许，丸如桐子大，每五十丸，食后姜汤送下。

　　神芎丸气实人耳聋。

　　大黄（一两） 黄芩（一两） 牵牛（一两） 滑石（一两）

　　末之，滴水丸梧子大，每服六、七十丸，白汤送下。

　　卷八　外科

　　痈疽证六

　　【歌】疽发恶深其状小，浅而大者是为痈。要看部位分虚实，薄处尤当大补荣。

　　【论】《原病式》云：痈者，浅而大者也。疽者，深而恶者也。热盛血则为痈疽。丹溪云：痈疽须看六阳经、六阴经，有多气少血者，有多血少气者，有血气俱多者，不可以一概论。若夫要害处，近虚怯处，如少阴、厥阴经生痈，以其气多血少，恐肌肉难长，疮口未合，必成大害。所以戒用驱毒利药以伐其阴分之血，当大补气血，方可收功。又如中年人生痈疽，才有痛处，参之脉症，但见虚弱，便与滋补血气，可保终吉。河间云：肿掀于外，根盘不深，形证在表，其脉多浮，病在皮肉。非气盛必侵于内，急须内托以救里，宜复煎散除湿散郁，使胃气和平，或未已，再煎半料与之。如大便秘，烦者，少少与黄连汤。如微利而烦，热少退，却复与复煎散半料，如此使荣卫俱行，邪气不能内伤。世俗多用排脓内补十宣散，若用于些少疮及冬月则可，若溃疡于夏月用之，其桂、附辛热温散，佐以防风、白芷，吾恐虽有参、 ，难为倚仗，不若复煎散之愈也。学人临用斟酌，斯无弊也。

　　托裹复煎散防风（三两，去芦） 地骨皮（二两） 白茯苓（二两） 黄芩（二两） 白芍药（二两） 人参（二两，去芦） 白术（二两，炒） 黄 （二两，蜜炙） 肉桂（二两） 甘草（二两） 防己（二两） 当归（二两）

　　先以苍术一斤，水五升，煎至三升，去术，入前药煎至四盏，分四次饮之，术渣还可再煎。

　　背发发脾肚，在肩下脊上，因饮食而感其毒，广一尺，深一寸，溃虽在骨，不穿膜不死，急治脾肚之毒。

　　内当托里护心，外当拔毒散肿，内外夹攻之。若发于右脾中，恐其毒奔心，大要服药截住，不令攻心。如通脊背肿者，不可救也。

　　蜂窠发者，正当脊心，头在上，最不宜，乃为反证，全要托里生肌定痛，恐毒攻心难治，心火未发故也。

　　散走流注发，此毒瓦斯乘风热而走，急用疏风定热，则气自息。治之者流注于手、足、腿、膝者，必死无疑。

　　背发，两头小，四边散攻，乃因饮食所致而气食相关，合阴虚而成之。气虚而散者，所以开口而阔，急服内消药，亦宜补阳也。

　　肺痈发于左膊间，初可用灯火点破，追疔汤汗之而散。

　　右搭肩发，骨上生者，以动之处，可治。若串于左肩，难治。左搭肩发，骨上以动处，可治。串于右肩，难治。二证并用雄黄散，及絮，焙干为末，香油调，搽患处。

　　对心发，因心火盛而热气会，生于此，其毒壮盛走之，急用疏导心火药解之。

　　肾俞发，因受湿并怒气饮热酒而得之，伤于内肾之间，流毒在肾俞，宜解内肾之毒，若阴发伤肾膜者，不治。肾俞双发，阳发于外，可治。阴发伤肾膜，及脓稀者死。

　　疮久不痊，肾水虚惫，下流故也，可服苦参丸，外用隔纸膏贴之，红玉散敷之。

