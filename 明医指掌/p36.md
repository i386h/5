<!-- { "loadSidebar": true } -->
　　红丝疮，人多不识，无治法，害人甚速。其疮生于手、足间，有黄泡，其中忽紫黑色，即有一条红丝迤延血上而生，若致心腹则使人昏乱不救。或有生两、三条红者，以针横截红丝，所到之处刺之，使血出，以膏药贴之愈。此证得之喜怒不节，血气逆而生也。

　　内疳疮，生上 ，初发如莲花痔，根蒂小而下垂，及大，治法以勾刀决其根，烧铁烙之以止其血。次以雄黄、轻粉、粉霜、白芷、白蔹末之敷其上，以槐杖作枕支其牙颊间，毋使口合，一、两时疮瘢定合，口自便。

　　次日出脓，以生肌散敷之，仍以乳香膏护之。不支其牙则津液冲动，不能敷药，此劳气虚惫故也。

　　便痈，血疝也，俗呼为便毒，以其不便处生故也。乃足厥阴肝之经络及冲、任、督脉，亦属肝之旁络，是血气流行之道路也，今壅而为痈，当以玉烛散或桃仁承气汤下之。

　　乳痈，由忿怒所逆，郁闷所遏，浓味所酿。盖乳房，阳明所经；乳头，厥阴所属。厥阴之气不通而汁不出；阳明之热沸腾，故热甚而化脓。亦因乳子膈有痰滞，口气 热，含乳而睡，热气所吹，遂生结核。初起须忍痛，揉令稍软，吮令汁透，自可消散，失此必成痈。故用青皮疏厥阴之滞；石膏清阳明之热；当归、川芎、甘草节行污浊之血；栝蒌、没药、橘叶、皂角刺、金银花消肿导毒；少佐以酒，行药力也，更以艾灸两、三壮尤捷。

　　若有不得于夫，不得于舅姑者，忧怒郁闷，朝夕累积，遂成隐核如棋子，不痛不痒，数十年后为陷空，名曰乳癌，其疮形凹嵌如岩穴，难治。

　　蜂窠发于胸乳间，乃心热盛，急用疏导心火药，迟则不救。

　　颈后蜂窠发，宜急救，若初起 赤肿痛，可疗。痰发及流两肩者，难治。

　　两胁下痈疽，切不可用补阳药。盖虚中得，绝不可受热剂，虚甚，易于伤骨膜。

　　两边发际发，在颈后两边发际，如核发起，急宜取去病根。如脑心发，看热气上攻于脑四畔边， 赤肿硬，连于耳项，寒热疼痛，不急治，毒入于血肉，多腐为脓水，不治。

　　脑后发，名夭疽，其状大而紫黑色，若不急治，则毒入渊腋，前伤任脉，内熏肝肺，十余日死，急用化痰消肿托里散，及内托千金散。

　　耳后发，耳后一寸三分发之必死，名锐毒，不治。

　　胸发，名井疽，状如豆，三、四日起，不早治，入于腹，十日死，急服内固清心散。外发可治，内发必死无疑。

　　九发肺疽在募中。肝疽在期门；肾疽在中脘；脾疽在章门；胃疽在贲门；大肠疽在天枢；三焦疽在丹田；小肠疽在关元。其气穿溃在外可治，若发于内，伤膜者，流脓大肠出，不治。

　　外肾阴发，名肾痈，又名悬痈，阴囊上肿痛，乃膀胱与肾经及足厥阴肝经感寒湿邪，偏肾于阴之经络，致血气凝滞，寒湿气不散，而为此病。即服托里散加车前子、木通、淡竹叶、牵牛、何首乌，复用内消散及生肌定痛散敷之。此证外溃去子亦无害也。

　　下 HT ，秘传一味千金散立效，外以葱白炒热熨之，如冷再热，熨三、五次后，敷消毒消肿药加大黄、木鳖子、南星、草乌敷之。破用生肌散敷之。

　　人面疮，此证是冤业所致，可以善事解之，然后服流气饮。久不已，苦参丸，或用贝母研末敷之。

　　托里护心散大黄（三钱） 牡蛎（三钱， ） 天花粉（三钱） 皂角刺（三钱） 朴硝（三钱） 连翘（三钱） 当归（一两五钱） 金银花（一两） 芍药（二钱，炒） 黄芩（二钱，炒）

　　每半两，水、酒煎。

　　托里十补散黄 （二钱，蜜炙） 人参（二钱，去芦） 当归（二钱五分） 浓朴（一钱，炒） 桔梗（一钱，去芦）

　　川芎（一钱二分） 防风（一钱，去芦） 桂心（一钱） 甘草（一钱，炙） 白芷（一钱五分）

　　锉一剂，水煎服。

　　内托千金散白芷（一钱二分） 人参（二钱，去芦） 当归（二钱） 黄 （炙，二钱半） 川芎（一钱二分） 防风（一钱二分） 甘草（炙，一钱五分） 芍药（炒，二钱半） 花粉（一钱五分） 官桂（一钱二分） 桔梗（去芦，一钱二分） 金银花（三钱）

　　水煎，入酒半盏，再煎沸，温服。

　　内固清心散辰砂（一钱） 白茯苓（一钱） 人参（一钱二分，去芦） 白豆蔻（一钱） 雄黄（一钱） 绿豆（一撮）

　　朴硝（一钱） 甘草（一钱，炙） 片脑（一钱） 麝香（一钱） 皂角刺（八分）

　　末之，每服一钱，蜜汤调下。

　　一味千金散用黑蜘蛛一个，过街者为妙，入杵钵中研烂，热酒搅匀，通口服。

　　雄黄散雄黄（一钱） 巴豆（一粒）

　　同研如泥，入乳香、没药各少许，再研匀、细，少上，恶肉自去。

　　拔毒散陈皮（一两） 甘遂（一两） 当归尾（一两五钱） 川芎（一两） 红花（酒洗，一两） 桃仁（去皮、尖，一百个）

　　水、酒煎服。

　　玉烛散即大承气对四物汤。（二方一见伤食，一见血证。）

　　生肌散枯白矾（一两） 槟榔（一两） 密陀僧（钱半） 黄丹（一钱） 血竭（一钱） 轻粉（五分）

　　末之，敷疮上。

　　乳香散赤石脂（五钱） 白胶香（五钱） 枯白矾（五钱） 黄丹（二钱） 乳香（二钱） 没药（二钱） 轻粉（二钱）

　　俱末之，敷疮上。

　　流气饮（方见耳证条下。）

　　苦参丸苦参不拘多少，炼蜜丸如梧桐子大，每服五、六十丸，薄荷煎汤送下。

　　红玉锭子干胭脂（三钱） 枯白矾（三钱） 轻粉（三钱） 砒霜（一钱） 黄丹（三钱） 片脑（五分） 麝香（五分）

　　末之，糊为锭子，临用井花水磨，涂患处。

　　隔纸膏龙骨（ ，一两） 铅粉（一两） 铅丹（一两）

　　末之，香油或桐油调，油纸夹隔贴之，次日又翻过贴，须先以葱、椒煎汤洗净，然后粘贴。

　　乌龙膏小粉（四两） 半夏（一两） 木鳖子（去壳，一两） 草乌（半两）

　　铁锅内炒焦，研细，出火毒，水调敷，日一换。

　　卷八　外科

　　疔毒证七

　　【歌】十三疔毒要精通，麻子盐肤牛狗同。水洗刀镰三十六，浮沤蛇眼及雌雄。更兼石烂皆其数，体弱因令暴 钟。手足初生黄泡起，或时紫黑热寒攻。眼中流火心惊惕，痒痛无时呕逆凶。初见病时当速疗，勿教稍慢致疲癃。

　　【论】古方所载疔毒十三种，曰麻子疔，曰石疔，曰雄疔，曰雌疔，曰火疔，曰烂疔，曰三十六疔，曰蛇眼疔，曰盐肤疔，曰水洗疔，曰刀镰疔，曰浮沤疔，曰牛狗疔者是也，皆缘感天地暴 而生。然阴阳二气互相击怒，必成暴气，如卒然大风、大雾、大暑、大寒，遇之袭于皮肤，入于四体，传注经脉，腠理壅隔，荣卫不得通行，发为痈疽疔毒之患。或开死兽，钟其毒瓦斯尤甚。经云：膏粱之变，足生大疔。恣食辛辣浓味，炙爆荤腥，蕴毒于中故也。然疮之始发也，必先痒而后痛，先寒而后热，热定则多寒，四肢沉重，头痛心惊，眼花见火，甚则呕逆者，多危。其麻子疔者，始末皆痒，不得触犯，触犯即难治。众疔之中，惟三十六疔可畏，其状头黑浮起，形如黑豆，四畔赤色，初生一个，日增一个，若满至三十六个，则药所不治，急疗之得生。若石疔、火疔、烂疔、蛇眼疔、水洗疔、刀镰疔、雄、雌疔、盐肤疔之类，皆因形象而名者，不急治，亦危殆也。独浮沤、牛狗二疔，虽不疗，亦不杀人也。凡疔不可触犯，若瘠强痛极，不可忍者，是触之候也。

　　疔疮外治法

　　凡疔疮，先以针刺四围及中，然后用雄、雌二黄末醋调涂之，或紫金散敷，不过二次愈。

　　疔毒内治法

　　疔疮初见憎寒壮热，赤芍药汤。毒瓦斯入里，烦闷不已，食不下，或紫黑内陷，飞龙夺命丹。疔始发，脉洪弦、洪实，肿甚欲作脓，托里汤。重者飞龙夺命丹、返魂丹。取疔用紫金丹。

　　紫金散外敷之药。

　　信石（一钱） 雄黄（一钱五分） 硼砂（炒，一钱五分）

　　末之，拨开疮口敷之，不过二次瘥。

　　赤芍药汤内服之剂。

　　金银花（三钱） 赤芍药（三钱） 大黄（四钱） 栝蒌（一个） 当归（一钱五分） 甘草（一钱五分）

　　枳壳（一钱五分）

　　分作二帖，每一帖，水、酒各一盏，煎，不拘时服。

　　飞龙夺命丹大南星（一钱） 雄黄（一钱） 巴豆（一钱） 砂（一钱） 黄丹（半钱） 信石（半钱） 乳香（半钱）

　　斑蝥（十六个，去翅、足） 麝香（少许）

　　末之，取蟾酥和丸如黍米大，每服十一、二丸或十四、五丸，看疮大小、上下，食后好酒送下。

　　圣济托里汤乳香（明者，一两） 真绿豆粉（四两）

　　末之，和匀，每服一两，甘草汤调下。

　　返魂丹治十三种疔疮。

　　朱砂（五钱） 胆矾（五钱） 血竭（一两） 铜绿（一两） 蜗牛（一两） 雄黄（二两） 枯白矾（二两）

　　轻粉（五钱） 没药（五钱） 蟾酥（五钱） 麝香（少许）

　　末之，和捣蜗牛、蟾酥极烂，如芡实大，每服一丸，令病患先嚼葱白三寸，吐在手心，将药丸裹在葱白中，用热酒吞下，如重车行五里许，有汗出即瘥。

　　紫金丹治疔疮毒瓦斯入里，烦闷不已。兼治痈疽发背恶疮神效。

　　即返魂丹无蜗牛、麝香、没药和丸。

　　如前服法。

　　卷八　外科

　　瘿瘤证八

　　【歌】五瘿多缘气与痰，结于颈项两颐间。若生身体肌肤内，气聚成瘤不等闲。

　　【论】夫瘿有五：气、血、石、筋、肉是也。瘤有六：骨、肉、脓、血、脂、石是也。瘿但生于颈项之间；瘤则遍身体头面、手足，上下不拘其处，随气凝结于皮肤之间，日久结聚不散，累积而成。若人之元气循环周流，脉络清顺流通，焉有瘿瘤之患也，必因气滞痰凝，隧道中有所留止故也。瘿气绝不可破，破则脓血崩溃，多致夭枉，但当破气豁痰，咸剂以软其坚结，自然消散。丹溪云：瘿气先须断浓味。只此一言，深达病机之旨也。盖瘿初起如梅、李，久则滋长如升、斗，大小不一，盖非一朝一夕之故也。然六瘤中惟脂瘤可破，去脂粉则愈，余皆不可轻易决破也。慎之！慎之！

　　瘿

　　五瘿，破结散。男女项下瘿，不分久近，神效开结散。项下结核如梅、李，不消，以大蜘蛛不拘多少，酒浸研烂，酒调，临卧服。五瘿，用昆布一两，切碎，醋浸，徐徐咽下自消。

　　破结散治五瘿。

