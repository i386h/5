<!-- { "loadSidebar": true } -->
　　槐角（一两） 防风（五钱，去芦） 地榆（五钱） 当归（五钱） 枳壳（五钱） 黄芩（五钱）

　　末之，丸，米汤下。

　　诸漏疮

　　漏有三十六种，名状极多，而治法则一。丹溪云：漏须大补气血，人参、白术、黄 、川芎、当归为主，佐以刺 、蛇蜕、牛角 、蜂房之类，大剂服之。外用附子末，以人津唾和作饼，如钱浓，放疮上，以艾灸之，令微热，但略觉有微痛即止，每日三、四次，逐次换药饼，直灸至肉平为效。一人原有痔，又于肛边生一块，皮浓肿痛作脓，就在痔孔中出者，当作食积注下治之，黄连散。

　　黄连散痔漏仙方。

　　黄连（三钱） 阿魏（三钱） 神曲（三钱） 山楂（三钱） 桃仁（三钱） 连翘（三钱） 槐角（三钱）

　　犀角（三钱）

　　末之，以少许置掌中，时时舐之，津液咽下。如消，止后服。

　　卷九

　　妇人科

　　一切众疾与男子同，惟经水、带下、血崩、胎产等证不同，故古人另立妇人科以别之。

　　卷九　妇人科

　　经候一

　　【歌】妇人天癸有常经，血满冲任匝月行。不及期来知是热，过期血少自分明。若然色淡因痰滞，热极多来紫黑形。气滞临行先作痛，虚时行过腹中疼。去多不住加凉血，来少无疼大补荣。经闭要推虚实候，血枯气隔热痰因。

　　【论】夫经者，常也。然冲、任二脉，为经脉之海，血气之行，外循经络，内荣脏腑，气血调适，营运不息，一月之间，冲任血溢而行。经云：月事以时下，此常经也。其或太过不及，或多或寡，或紫或淡，则失其常候而为之病也，故有虚、实、冷、热之殊。善治者，必审其因而调之，复令充其元气，以复其初，斯无病患也。

　　按：褚氏云：女人天癸既至，逾十年无男子合，则不调。未逾十年，思男子合，亦不调。不调则旧血不出，新血误行，或渍而入骨，或变而为肿。寇氏亦云：室女经闭成劳者，多由积想在心故也。王节斋曰：妇室经脉不行，多因脾胃伤损，不可便作经闭血凝轻用通经破血之药。遇有此证，便须审其脾胃如何，若因饮食劳倦损伤脾胃，少食恶食，泄泻疼痛；或因误服汗、下攻克之药，伤其中气，以致血少而不行者，只宜补养脾胃，用白术为君，茯苓、芍药为臣，佐以黄 、甘草、陈皮、麦芽、川芎、当归、柴胡等药，脾旺则能生血，而经自行矣。又有饮食停滞，致损脾胃者，亦宜消食补脾。若脾胃无病，果有血块凝结者，方宜行血通经。

　　【脉】经曰：寸关调如故，而尺脉绝不至者，月水不利，当患少腹引腰痛，气滞上攻胸臆也。

　　寸口脉浮而弱，浮则为虚，弱则无血。

　　关脉沉，主月水不利，腹胀满。

　　尺脉滑，血气实，妇人经脉不利。

　　少阴脉弱而微，微则血少，弱则发热。

　　虚

　　经候行过而作痛者，血气俱虚也，八珍汤。经水过期而行，血不足也，四物汤加黄 、陈皮。经水不调而血色淡黄者，血少也，四物汤加人参、黄 、香附，腹中痛再加蕲艾、阿胶。血气受伤，或生育多而瘦弱，经闭不行，四物汤加桃仁、红花。

　　四物汤此汤为妇人、室女补血之要药也。

　　当归（二钱） 熟地黄（二钱） 川芎（一钱五分） 白芍药（炒，一钱五分）

　　上锉，一剂，水二盏，煎八分服，加减法见血证。

　　八珍汤此汤大补气血两虚，一名八物汤。

　　白术（炒，二钱） 白茯苓（二钱） 人参（一钱五分） 甘草（炙，八分） 当归（二钱） 熟地黄（二钱）

　　川芎（一钱五分） 白芍药（一钱五分）

　　上锉，一剂，水二大钟，煎至八分，空心服。

　　热盛

　　经水不及期来者，血热也，四物汤加黄芩、黄连、柴胡、香附。经水来而血色紫黑者，丹溪云：血紫黑，热极从火化故也，经水去必多，或作痛，四物汤加黄芩、黄连、黄柏，倍芍药。经水去多，十数日行不止，此血热也，三补丸加莎草根、败龟板、荆芥、生地、柴胡。

　　三补丸治三焦热火之要药，使火邪退而血自清。

　　黄连（三钱，去毛，炒，真川者佳） 黄芩（三钱，炒） 黄柏（三钱，去皮，炒褐色）

　　上为极细末，蜜丸白汤下，加山栀名栀子金花丸。

　　四物汤（方见前。）

　　痰多

　　痰多占住血海地位，因而下多，目必渐昏，星芎丸。肥人经闭是痰隔，导痰汤加黄连、川芎。瘦人经闭是气滞，四物汤加木香、槟榔、枳壳、香附、桃仁、红花。经水过期色淡，痰也，二陈汤加川芎、当归、贝母、天花粉。临行腹先痛，气滞血实也，四物汤加玄胡索、蓬术、枳壳、木香、桃仁、香附。

　　星芎丸治女人脂肥，痰多占住血海，因而下多者。

　　南星（制，四两） 苍术（甘浸，四两） 川芎（四两） 香附（童便浸三日，炒，四两）

　　上为细末，蒸饼糊丸绿豆大，每服百丸，白汤送下。

　　二陈汤此汤治痰之都管，但引用不同，随宜斟酌。

　　陈皮（一钱半） 半夏（姜制，一钱） 茯苓（一钱，去皮） 甘草（炙，六分）

　　上锉，一剂，水二钟，生姜三片，煎至八分，空心温服。

　　导痰汤即二陈汤加南星（炮一钱） 枳壳（炒，一钱）

　　卷九　妇人科

　　带下二

　　【歌】妇人带下为何因？风寒气热乘胞门。精气累滞于带脉，因而带下得其名。湿痰下注或湿热，赤白须将气血分。

　　【论】夫带下者，由湿痰流注于带脉而下浊液，故曰带下。良方以为起于风气寒热之所伤；或不避风邪，入于胞门；或中经脉，留传脏腑而发；或伤于五脏，而见五色之带。但专用燥热治之，其谬甚矣。机要以赤者热入小肠，白者热入大肠，其本实热郁结不散，则为赤白带下，多用寒凉攻下之剂。东垣以血少复亡其阳，故白滑之物下流；亦有湿痰流注于下焦；或肾、肝阴淫之湿胜；或缘惊恐而木乘土位，浊液下流；或思慕为筋痿，所谓二阳病也，多用补剂而兼升提。丹溪专主湿热下注，故以化痰而兼止涩之剂。古人立论，殆尽病情，而治法无定，后学弗知所措，不能无疑。大抵属痰与热者居多，阴寒者十无一、二。学人仍须精察虚、实、迟、数之脉，细审寒、热、湿、痰之证，治之斯无执一之患也。

　　【脉】带下崩中，脉多浮动，虚迟者轻，实数者重。

　　寒

　　白带腥臭，多悲不乐者，寒也，阳气极虚，桂附汤。妇人赤白带下，脉息沉微，腹痛，阴中亦痛，经水愆期，子宫虚冷，不能成孕者，元戎六合汤。

　　桂附汤治妇人白带腥臭，多悲不乐，大寒之证。

　　肉桂（一钱） 附子（炮，三钱） 知母（酒炒，五分） 黄柏（盐、酒炒，五分） 甘草（炙，五分）

　　升麻（五分） 人参（七分） 黄 （蜜炙，一钱五分）

　　上锉，一剂，水二盏，煎八分，食前温服。

　　元戎六合汤治妇人带下，腹中疼痛，阴中亦痛。

　　即四物汤（四钱，见前经候条。）加肉桂、附子（各五分）

　　食前煎服。

　　虚

　　白带久不止，脐腹冷痛，阴中亦痛，经水不止，或因崩后，脉弱无力，酸痛，东垣固真丸。产后去血过多，经水不调，白带如倾，淋沥腥秽，卫生汤。

　　东垣固真丸治白带久不止，脐腹冷疼，阴中亦然。

　　白石脂（烧赤，一钱，另研） 柴胡（酒制，一钱） 黄柏（去皮，酒炒，一钱） 当归身（二钱） 白芍药（一钱） 干姜（炮，四钱） 白龙骨（ ，二钱，另研）

　　上为细末，水煮糊丸如梧桐子大，每十丸，空心下。

　　卫生汤治带下不止，脉微而弱，脐腹疼痛。

　　白芍药（三两） 当归身（三两） 黄 （蜜炙，三两） 甘草（一两）

　　上锉，一剂，水二盏，煎至八分，空心服。

　　热

　　内热脉数，赤白带下不止，枸杞根一两、生地黄五两、酒一斗，煮至三升服。赤白带，内火盛，阴虚烦热，二黄三白丸益母草末酒调服，或白芷散。

　　二黄三白丸治白带，因七情所伤而脉数者。

　　扁 （酒蒸，五钱） 黄柏（炒，五钱） 香附（醋炒，一两） 白芍药（炒，一两） 白术（炒，一两）

　　黄连（炒，五钱） 椿皮（炒，二两） 白芷（ 存性，二两）

　　上为末，粥丸如梧桐子大，每服七十丸，米汤送下。

　　白芷散治女人赤白带下，火热内盛。

　　白芷（一两） 胎发（一团， ） 海螵蛸（二枚， ）

　　为末，酒送下。

　　湿痰

　　湿痰结注于下，白带淋漓，先以小胃丹开导闭郁，后用白术丸。湿痰下注，半夏、南星、海石、炒黄柏、苍术、樗根皮、青黛、香附、滑石、蛤粉、陈皮、茯苓。

　　小胃丹取膈上湿痰热积，以意消息之。欲利，空心服。

　　芫花（半两，好醋拌一宿，瓦器内炒，不住手搅，令黑不要焦） 甘遂（半两，湿面裹，长流水浸半月，再用水煮，晒干） 大戟（半两，长流水煮一时，再用水洗，晒干） 大黄（一两半，湿纸裹煨勿令焦，切片焙干，再用酒润，炒熟） 黄柏（三两，炒褐色）

　　为细末，粥丸如麻子大，白汤送下。

　　白术丸治赤白带，先以小胃丹开导，后用此补之。

　　白术（二两，炒） 黄芩（五钱） 白芍药（七钱） 红白葵花（二钱半）

　　上为极细末，蒸饼糊丸，空心，煎四物汤下五十丸。

　　湿热

　　肥人白带，阴户痛，身黄，皮缓身重，阴中如水湿也，升阳燥湿汤。湿而挟热者，大便或泄或闭，小便涩，脉实而气盛，湿热者，十枣汤下之。

　　升阳燥湿汤治白带阴中痛，身重如山，身黄皮缓。

　　黄芩（炒，一钱） 柴胡（八分） 防风（一钱，去芦） 甘草（六分） 陈皮（八分） 良姜（一钱） 干姜（一钱） 郁李仁（一钱） 白葵花（七朵）

　　锉一剂，水二钟，煎至八分，空心服。

　　十枣汤治湿痰猛烈之剂，用之者，当以意消息。

　　甘遂（五分） 大戟（五分） 芫花（五分） 枣（十枚）

　　上，用水二钟，煎八分温服，以利为度。

　　卷九　妇人科

　　崩漏三

　　【歌】妇人何故有崩中？只为劳伤任与冲。经为气虚无约制，故令暴下若山崩。因寒因热因劳损，带补兼升自有功。

