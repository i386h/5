<!-- { "loadSidebar": true } -->
　　【论】夫妇人气血调和，则经水根据期而来，何崩漏之有？若劳动过极，脏腑俱伤，冲任之脉气虚，不能约制其经血，故忽然暴下，若山崩然，故曰崩中。丹溪云：血崩证有因劳损而致者，有挟热者，有挟寒者，有因气血不足者之不同，当辨明而治之。

　　【脉】经曰：妇人漏血下赤白，日下血数升，脉急数者死，迟者生。妇人漏下赤白不休，脉小虚滑者生，大紧实数者死。

　　劳损

　　因劳损冲任脉虚，血非时下，脐腹冷痛，崩中脉迟，伏龙肝散。先因劳役，脾胃虚损，气短气逆，自汗身热，懒食，大便或泄或秘，体倦无力，崩中不止，当归芍药汤。劳损气血，参、 、当归带升提之药治之。

　　伏龙肝散治劳伤气血，冲任脉虚，以致崩中不止。

　　伏龙肝（一两） 赤石脂（一两） 麦门冬（一两） 甘草（炙，半两） 川芎（三两） 当归（七钱） 干姜（七钱） 桂（半两） 艾叶（三两） 熟地黄（四两）

　　上，每服四钱，水煎服。

　　当归芍药汤治崩漏不止，气短气逆，自汗乏力。

　　黄 （一钱，蜜炙） 白术（一钱，炒） 甘草（炙，一钱） 苍术（一钱，米泔浸，晒干，炒） 白芍药（一钱） 熟地黄（五分） 陈皮（五分） 当归身（三分，酒洗） 生地黄（三分） 柴胡（二分）

　　上，用水煎服。

　　虚而挟热

　　气血两虚，四物汤加参、 。崩不止，小蓟汤、荆芥散、如圣散之类选而用之。血虚甚者，四物汤加焦姜。

　　崩不止，香白芷、百草霜、棕榈灰之属。肾虚不能镇相火而崩，凉血地黄汤。阳盛阴虚，血热沸溢，黄芩汤。

　　经漏下血，脉虚洪，其血紫黑，此热极反兼水化制之，故紫色成块，热之极也，生地黄散或四物汤加黄芩、黄连、黄柏、知母。

　　四物汤（方见前经候条下。）

　　小蓟汤治气血两虚，内热太甚，崩中不止。

　　小蓟茎叶汁（一盏） 生地黄汁（一盏） 白术（半两）

　　入水一盏，煎至半盏，温服。

　　荆芥散治女人崩中不止。

　　荆芥（一味，不拘多寡，于麻油灯上烧灰存性）

　　末之，每三钱，童便下。

　　如圣散治血山崩。

　　棕榈（一两， 存性） 乌梅（一两， ） 干姜（一两五钱， ）

　　上为末，每服二钱，乌梅酒调下，空心时服。

　　生地黄散治女人经漏下血，脉洪，血色紫黑成块。

　　生地黄（一钱） 熟地黄（一钱） 枸杞子（一钱） 天门冬（去心，一钱） 柴胡（八分） 黄连（去毛，一钱） 白芍药（八分） 地骨皮（去骨，一钱） 甘草（七分） 黄芩（一钱） 黄 （一钱，蜜炙）

　　下血加地榆（一钱）

　　上锉，作一剂，水二大钟，煎至一钟，空心温服。

　　凉血地黄汤治因阴虚不能镇守相火，以致崩漏。

　　黄芩（三分，炒） 荆芥（三分） 蔓荆子（三分） 黄柏（二分，盐水炒褐色） 知母（二分，酒炒）

　　本（二分） 细辛（二分） 川芎（二分） 黄连（一钱，炒） 羌活（五分） 柴胡（三分） 升麻（三分）

　　防风（三分） 生地黄（钱半） 当归（五分） 甘草（五分） 红花（二分）

　　锉一剂，水二盏，煎八分，空心温服。

　　黄芩汤治内热，凉血分。

　　黄芩（炒，二钱） 芍药（炒，钱半） 甘草（一钱）

　　锉一剂，水煎服。

　　挟寒湿

　　崩挟寒湿，升麻除湿汤。崩中，脐腹冷痛，脉迟弱，身、寒，伏龙肝散。

　　升麻除湿汤治漏下恶血，由饮食失节，水湿所致。

　　羌活（一钱） 柴胡（一钱，去毛） 苍术（一钱，泔浸） 黄 （一钱，蜜炙） 防风（一钱，去芦） 甘草（炙，一钱） 升麻（一钱） 本（一钱） 蔓荆子（七分）

　　独活（五分） 当归（五分）

　　锉一剂，水煎服。

　　伏龙肝散（方见前。）

　　卷九　妇人科

　　胎前四

　　【歌】胎前众疾要须知，恶阻当从痰火推。胎上凑心胸胀闷，子悬芩术炒山栀。妊娠漏下名胎漏，血热而成或气虚。胎动芎归及胶艾，安胎顺气勿教迟。子淋须觅安荣散，胎水还当用鲤鱼。肿满遍身如水气，但煎防己自宽舒。足趺浮肿身无恙，皱脚安胎大腹皮。五月以来烦躁甚，子烦知母麦冬医。妊娠腹痛分虚实，寒热温清可辨之。子痫急用羚羊角，儿晕芎归荆芥奇。泄泻砂苍入二白，热须芩术倍之宜。风寒感冒参苏饮，不解黄龙汤勿疑。胸满本方加枳桔，热而无汗葛根驱。里热甚时罩胎散，热极谵言解毒施。脉迟四逆理中治，热泄柴芩半夏除。汗吐下温须仔细，安胎为主勿差池。清脾疗疟须除半，四兽祛邪更补脾。痢疾香连汤有验，胃风止痢补其虚。伤风咳嗽参苏饮，去半加芩杏白皮。便秘不通大腹散，小溲不利用冬葵。怔忡恍惚心惊悸，气闷喧呼大圣祛。心痛火龙汤可定，腰疼通气更谁如。达生散可将胎束，欲服须当九月时。

　　【论】夫妇人妊娠，贵乎冲任之脉旺盛，元气充足，则饮食如常，身体壮健，色泽不衰，而无病患相侵。

　　故月水以时下，始能受孕，血气充实，则可保十月满足，分娩无虞，母子坚牢，何疾之有？若血气不充，冲任之脉虚弱，则经水愆期，岂能受孕？纵然得孕，则胞门子户虚寒而受胎不实。或冲任之脉虚而协热，轻则胎动而不安，重则三、五、七月而即堕。遇阳月份而堕者，火能消物也。更兼以外挟六淫之邪；内因七情之气；或饮食太过，致伤中州；或淫欲无度，内损元气，如斯之类，鲜有不致疾者也。故凡胎娠众疾，必先以安胎为主，驱疾次之，盖病去则胎自安，胎固则病自愈矣。

　　【脉】 阴搏于下，阳别于上，血气和调，有子之象。手之少阴，其脉动甚，尺按不绝，此为有孕。

　　少阴属心，心主血脉。肾为胞门，脉应于尺。或寸脉微，关滑尺数，往来流利，如雀之啄。或诊三部，浮沉一止，或平而虚，当问月水。妇人有病，而无邪脉，此孕非病，所以不月。

　　男女之别，以左右取，左疾为男，右疾为女。沉实在左，浮大在右，右女左男，可以预剖。离经六至，沉细而滑，阵痛连腰，胎实时脱。血瘕弦急而大者生；虚小弱者，即是死形。半产漏下，革脉主之，弱即血耗，立见倾危。

　　怀妊六、七月，脉实大牢强弦急者生，若沉而细者死。

　　恶阻

　　妊娠二、三月以来，吐逆不食，心虚烦闷者，名曰恶阻，人参橘皮汤主之。丹溪云：肥人恶阻因痰，二陈汤加黄芩、白术、竹茹、贝母，去半夏。瘦人是火，前方再加黄连、山栀仁。

　　人参橘皮汤治妊娠三月恶阻吐逆，不食烦闷。

　　赤茯苓（钱半） 橘皮（钱半） 白术（炒，一钱） 麦门冬（汤泡，去心，一钱） 浓朴（姜炒，一钱）

　　人参（一钱） 甘草（炙，八分） 竹茹（一钱二分）

　　上锉，一剂，水二盏，生姜五片，煎至八分，空心温服。

　　二陈汤（方见前经候条下。）

　　子肿

　　妊娠五、六月以来，浮肿如水气者，名曰子肿；俗呼为琉璃胎是也，防己汤主之。妊娠面目俱浮，身肿如水，气急而虚者，白术散。

　　防己汤治妊娠通身肿满如水气，喘促，小便不利。

　　防己（一钱五分） 桑白皮（一钱五分） 赤茯苓（去皮，一钱五分） 紫苏（一钱五分） 木香（九分）

　　姜三片，水二盏，煎服。

　　白术散治妊娠面目俱浮，身肿如水，气急而虚者。

　　白术（一两） 生姜皮（五钱） 大腹皮（五钱） 陈皮（五钱）

　　上为细末，每服二钱，米饮调下。

　　子烦

　　妊娠五、六月，乃少阴君火以养精。六、七月，乃少阳相火以养气。平素有火人，内外之火相感，而作烦躁闷乱不安者，名曰子烦，麦门冬汤或安神丸。

　　麦门冬汤治妊娠五、六月烦闷不安，名曰子烦。

　　麦门冬（汤泡，去心，一钱） 防风（一钱） 茯苓（一钱） 黄芩（一钱，炒） 竹叶（一钱）

　　锉一剂，水二盏，煎服。

　　安神丸安胎孕，除烦热。

　　黄连（一两五钱，去须，酒炒） 朱砂（水飞，一两） 生地黄（酒洗，五钱） 当归身（酒洗，五钱）

　　甘草（炙，五钱）

　　上为末，蒸饼糊如黍米大，朱砂为衣，每服五十丸。

　　漏胎

　　妊娠经血不时而来者，名曰漏胎。气虚者，四君子汤加黄芩、阿胶。血虚者，四物汤加黄芩、黄连、益母草主之。

　　四君子汤大补气虚胎漏。

　　白术（炒，一钱半） 人参（二钱） 白茯苓（一钱） 甘草（一钱，炙）

　　上锉，一剂，水二盏，煎八分，温服。加减见脾胃证内。

　　四物汤（方见前经候条下。）

　　皱脚

　　妇人妊娠七、八月以来，胎气渐粗，两足浮肿，头目不浮者，名曰皱脚，平胃散。怀孕五、六月，两足肿上腿膝，或足指间出黄水，名曰水气，天仙藤散。

　　平胃散除湿行气，消肿安胎。

　　苍术（一斤） 陈皮（十二两） 浓朴（十二两） 甘草（六两）

　　末之，每服二钱，入盐一捻，白汤调下，或用水煎服。

　　天仙藤散治妊娠三月以后，两足浮肿，步履艰难。

　　天仙藤（洗，略炒，八两） 香附（醋炒，六两） 陈皮（六两） 乌药（五两） 甘草（四两）

　　末之，每服三钱，姜三片、木瓜三个、紫苏三叶煎服。

　　子悬

　　妊娠至四、五个月以来，君、相二火养胎。平素有热，故胎热气逆，胎上凑心不安，胸膈胀满，名曰子悬，严氏紫苏饮加炒山栀、黄芩、香附之类。

　　严氏紫苏饮治胎气不和，上凑心腹，胀满疼痛。

　　大腹皮（一两） 川芎（一两） 白芍药（一两） 陈皮（一两） 紫苏（一两） 当归（一两） 人参（半两） 甘草（半两）

　　每服四钱，生姜三片、葱白一茎，水二盏，煎八分服。

　　子淋

　　妇人因酒色过度，内伤胞门，或饮食积热，水道秘涩，小便淋沥涩痛者，名曰子淋，安荣散。虚者六味丸或参术饮。内热而淋者，五淋散。

　　安荣散治妊娠小便涩少，名曰子淋。

　　麦门冬（三钱） 通草（三钱） 滑石（三钱） 当归（五钱） 灯心（五钱） 甘草（五钱） 人参（二钱）

　　细辛（二钱）

　　上为细末，每服二钱，白汤调下。

　　六味丸治妊娠因虚，以致水道不通，淋沥涩痛。

