<!-- { "loadSidebar": true } -->
　　山药（二两） 熟地黄（三两，酒蒸） 山茱萸（去核，二两） 白茯苓（二两） 丹皮（一两五钱） 肉桂（五钱） 附子（炮，去皮、脐，五钱）

　　末之，炼蜜丸如桐子大，每服六十丸，空心盐汤下。

　　参术饮治妊娠转胞四物汤（六钱） 加 人参（一钱，去芦） 白术（一钱，炒） 半夏（制，八分） 陈皮（八分） 甘草（七分）

　　姜、水煎服。

　　五淋散治妊娠小便不通，淋沥涩痛。

　　赤茯苓（两半） 赤芍药（两半） 山栀仁（两半） 生甘草（两半） 当归（五钱）

　　加黄芩（五钱）

　　每服五钱，空心，水煎服。

　　子疟

　　妊娠发疟，名曰子疟。热多寒少者，清脾饮去半夏。寒多热少者，人参养胃汤去半夏。虚者，四兽饮或胜金丹截之。

　　清脾饮：治妊娠疟疾，去半夏。

　　柴胡（一钱二分） 半夏（一钱，去之） 黄芩（一钱） 白术（一钱，炒） 陈皮（一钱） 茯苓（八分）

　　浓朴（八分） 青皮（七分） 草果（六分） 甘草（四分）

　　姜三片，枣二枚，水煎热服。

　　人参养胃汤治妊娠疟，寒多热少。

　　人参（一钱，去芦） 藿香叶（一钱） 浓朴（姜炒，一钱） 苍术（一钱，米泔浸，晒干，炒） 茯苓（一钱二分） 陈皮（一钱五分） 草果（六分） 半夏（八分，去之） 甘草（五分，炙）

　　加乌梅一个，生姜三片，水二盏，煎服。

　　四兽饮治孕妇虚疟，久不得愈，必用此药主之。

　　人参（一钱，去芦） 白术（土炒，一钱） 陈皮（一钱二分） 白茯苓（一钱二分，去皮） 甘草（五分，炙） 草果（八分，去壳） 半夏（六分，去之） 枣子（三枚） 乌梅（三个） 生姜（三片）

　　水二大盏，煎八分，温服。

　　胜金丹治妇人怀孕，疟疾久不已，以此截之。

　　川常山（酒蒸，四两） 鸡心槟榔（一两）

　　上为细末，醋糊丸如菀豆大，未发前三更时先吞三十丸，至五更时再吞十五丸，俱用好酒冷送下。

　　胎动

　　妇人胎动不安，已有所见者，芎归汤加阿胶、蕲艾。无所见者，安胎饮。元气虚者，加人参、白术，若气不顺者，本方加砂仁、大腹皮、蕲艾、香附、枳壳。

　　芎归汤 一名芎 汤 一名佛手散。

　　川芎（二钱） 当归（一钱）

　　水二盏，煎八分，空心服。

　　安胎饮治妇人胎不安，气不利。

　　紫苏（一钱） 当归身（一钱） 白术（炒，一钱） 条黄芩（略炒，一钱） 川芎（八分） 陈皮（五分）

　　香附（六分） 白芍药（七分，微炒） 甘草（五分） 大腹皮（六分） 砂仁（炒，六分）

　　水煎温服。

　　胎水

　　妇人胎孕至五、六个月，腹大异常，不分男女，胸腹胀满，气逆不安者，此胞中蓄水也，名曰胎水。若不早治之，决然生子手足软短，形体生理残障，或生下即死，此证人多不识，鲤鱼汤治之，以泄其水。

　　鲤鱼汤治妊娠腹大异常，若不早治，必致母子难保。

　　当归（酒浸，三钱） 白芍药（三钱） 白茯苓（四钱） 白术（五钱）

　　上锉，二剂，用鲤鱼一个，不拘大小，’破去鳞、肠，白水煮熟，去鱼，每帖用鱼汁盏半，生姜七片，陈皮少许，同煎至一盏，空心煎服。如水未尽，再令服之。

　　子喑

　　妇人妊娠，三、五个月以来，忽然失音，不能言语者，名曰子喑。岐伯曰：无治也，当十月复，乃胎气使然，非药可疗，直待分娩后，即能自言也。

　　儿晕

　　妇人妊娠七、八月以来，忽然卒倒僵仆不知人，倾刻即苏者，名曰儿晕，葛根汤。若气血两虚，因而卒倒者，八珍汤加黄 。

　　葛根汤治妇人妊娠二、三月以来，忽然卒倒僵仆。

　　葛根（三钱） 麻黄（连节，三钱） 桂枝（二钱） 芍药（二钱，酒炒） 甘草（炙，二钱）

　　姜三片，枣二枚，水煎服，覆取微汗。

　　八珍汤（见前经候条下。）

　　泄泻

　　妊娠泄泻不渴，小便清白者，三白散加砂仁、浓朴、苍术、甘草。若泄泻肠垢，小便赤涩，烦渴内热者，黄芩汤加白术、木通、茯苓。腹痛加芍药、砂仁、黄连。（俱炒）。

　　三白散治孕妇泄泻，益气健脾，和中养胃。

　　白术（炒，三钱） 芍药（酒炒，三钱） 白茯苓（去皮，三钱五分）

　　上锉，作一剂，水二钟，煎至一钟，空心温服。

　　黄芩汤（见崩漏条下。）

　　痢疾

　　妊娠痢疾，初起腹中痛，后重里急者，香连化滞汤。热甚，下迫窘痛，里急，黄芩芍药汤。日久不止，元气渐虚者，胃风汤、香连丸。

　　香连化滞汤治娠妇积滞不行，里急后重，频欲上圊。

　　青皮（炒，一钱） 陈皮（一钱二分） 浓朴（姜炒，一钱） 枳实（炒，一钱）

　　黄芩（略炒，一钱） 黄连（炒，一钱） 当归（酒洗，一钱） 白芍药（炒，一钱） 滑石（一钱二分）

　　槟榔（八分） 木香（五分） 甘草（四分，炙）

　　上锉，作一剂，用水二大盏，煎至八分，空心时温服。

　　黄芩芍药汤治妊娠痢疾，腹痛口渴，后重里急之证。

　　白芍药（一钱） 当归（一钱二分） 黄芩（一钱二分） 黄连（去须，酒炒，一钱二分） 肉桂（四分）

　　槟榔（八分） 木香（六分） 甘草（四分，炙） 大黄（生用，量人虚实临时斟酌）

　　用水二盏，煎至一盏温服。

　　胃风汤治孕妇久痢，元气虚耗，日夜频作无度之证。

　　人参（一钱二分） 白术（土炒，钱半） 当归（一钱，酒洗） 白茯苓（去皮，一钱） 川芎（一钱二分）

　　肉桂（四分） 白芍药（酒炒，一钱二分）

　　水煎温服。

　　香连丸治妊娠痢疾，久而不已，此方主之，甚验。

　　黄连（一斤四两，锉碎，用吴茱萸十两同拌，以沸汤少许，倾入碗内，泡一时，取出同炒，去茱萸，用黄连） 木香（四两半，不见火）

　　上，俱为末，用鸡子清少许，入醋糊丸，每用二钱。

　　二便不通

　　妊娠大、小便不通者，乃脏腑积热所致也，四物汤加枳实、浓朴、黄芩。若小水不通者，胞中有热故也，冬葵子汤。

　　四物汤（方见经候条下。）

　　冬葵子汤治妊娠小便不利，身重恶寒，起则头眩。

　　冬葵子（两半） 茯苓（二两）

　　末之，每服三钱，米汤调下。

　　腰痛

　　妊娠腰痛，最为紧要。盖女人胞胎系于腰，故腰痛酸急者，胞欲脱肾，必欲产也。若挫闪气不行腰痛者，通气散。肾虚腰痛者，青娥不老丸，大抵要固胎为主。

　　通气散治孕妇因挫闪或气滞腰内疼痛。

　　补骨脂（不拘多少，瓦上炒）

　　上末之，先嚼胡桃肉一个，空心温酒调下二钱。

　　青娥不老丸治妊娠因肾虚腰痛，或风寒乘之。

　　杜仲（一斤，姜炒） 破故纸（半斤，炒） 胡桃肉（二十个）

　　上末之，蒜四两，捣烂，丸如桐子大，每三十丸，酒下。

　　腹痛

　　妊娠腹痛，须辨其寒热虚实。寒者脉迟，理中汤加砂仁、香附。热者脉数，黄芩芍药汤加白术、桂枝。虚者，乃血滞不能养胎，脉无力，四君子汤加炒芍药、当归。实者脉有力，香壳汤，大便不通加浓朴、芍药、黄芩。

　　理中汤治孕妇触冒寒气腹中 痛，必用此汤主之。

　　人参（一钱二分） 白术（炒，一钱半） 干姜（炮，一钱半） 甘草（炙，一钱）

　　上锉，一剂，生姜三片，水二大盏，煎至八分，空心服。

　　香壳汤治妊娠气不清爽，心腹胀满或痛，为实也。

　　香附（五钱，炒） 枳壳（四钱，炒）

　　末之，每服二钱，白汤送下。

　　黄芩芍药汤（方见前痢疾条。）

　　四君子汤（方见前胎漏条内。）

　　心痛

　　妊娠心痛，非心痛也，乃胎气上升所致，名曰子悬，用顺气养血安胎饮。又有客热、客寒。若客热犯胃而痛者，二陈汤加炒山栀、香附、白术、黄芩、苍术，去半夏。客寒犯胃而痛者，火龙汤、草豆蔻丸。

　　二陈汤（方见前恶阻条内。）

　　火龙汤治妇人妊娠心痛，因客寒邪气犯胃而作。

　　艾叶（五钱，盐炒熟） 茴香（五钱，炒） 川楝肉（五钱，炒）

　　上锉，作二剂，水二大盏，煎至八分，空心时热服。

　　草豆蔻丸治孕妇寒邪犯胃，心腹疼痛，必用此丸。

　　草豆蔻（一钱四分，面裹，煨熟，去心） 益智（八分，炒） 白僵蚕（八分） 陈皮（广者，八分） 人参（去芦，八分） 黄 （蜜炙，八分） 吴茱萸（洗，去芦，八分） 甘草（生、炙各三分） 当归身（六分）

　　青皮（六分，去穣，炒） 神曲（炒，四分） 姜黄（四分） 柴胡（四分） 半夏（五分，姜制，宜去之） 泽泻（六分，去毛） 麦芽（炒，六分） 桃仁（七个，去皮、尖）

　　上为末，蒸饼丸如梧子大，每服三十丸，白汤送下。

　　怔忡

　　妊娠怔忡，脉乱，惊悸不安，夜卧不宁，恍惚，气急促者，大圣散。血少神虚，心不宁者，益荣汤。火盛者，安神丸。虚而心不宁，怔忡者，定志丸。

　　大圣散治孕妇因惊而发，使心神不定，恍惚怔忡。

　　川芎（一两） 黄 （蜜炙，一两） 当归（酒浸，一两） 木香（一两） 人参（去芦，一两） 甘草（炙，一两） 白茯苓（一两） 麦门冬（一两）

　　上锉，每用七钱，生姜三片，水二盏，煎八分，空心服。

　　益荣汤治娠妇心神不宁，怔忡惊悸，恍惚悲忧。

　　当归（一钱二分） 黄 （蜜炙，一钱） 远志（去心，一钱） 酸枣仁（炒熟，一钱） 茯神（去木，一钱）

　　紫石英（八分） 木香（八分） 柏子仁（炒熟，一钱） 人参（去芦，一钱） 白芍药（炒，八分） 甘草（炙，三分）

　　上锉，一剂，水二大盏，生姜三片，煎八分，空心温服。

　　安神丸抑火宁心，安神定志，妊娠患此，必用此丸。

　　黄连（两半，酒炒） 朱砂（一两，水飞） 生地黄（一两） 当归身（一两，俱用酒洗） 甘草（炙，五钱）

　　末之，蒸饼丸如黍米大，朱砂为衣。

　　定志丸治妇人妊娠心虚不足，恍惚多忘之证。

　　远志（一两，去心） 人参（一两，去芦） 蒲黄（二两） 白茯苓（三两，去皮）

　　上末之，蜜丸梧子大，辰砂为衣，每三十丸，米汤下。
