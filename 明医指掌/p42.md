<!-- { "loadSidebar": true } -->
　　【论】夫妇人临产，死生反掌，若善于救治者，实可以起死回生；稍不急救，多致夭枉；救之不得其法，药之不能应手，亦莫能全其生也。将产努力过多，儿转未逮，以致胎落于胯不能育者。有因子横、子逆而难产者。有体肥脂浓，平素安逸而难产者。有子壮大而难产者，有矮石妇人交骨不开而难产者。有胞破一、二日，胞内干涩而难产者。有胎死腹中不下者，其腹冷、舌黑可验。有胞中积水，其腹大异常，脉息细弱，名曰胞水，医者不识，疑为双娠，临产必去水斗余方产。其儿手足软短，多不育，纵不死，亦为生理残障，盖水渍其胎故也，医者识此，早用药行去其水，则无恙矣。有产下去血太多，产下即死者；有血奔上而昏晕者；有子下而胞不下，败血灌满胞中，胞不得下者，须行去胞血则下。有因取胞稳婆误伤五内，轻则带疾，重则即死。慎之！慎之！凡此之状，莫能悉举。大抵贫贱妇人生育极易者，以其劳役，胎气流动故也；富贵之家，浓养安逸，身体肥壮，决难生育也。

　　【脉】临产六至，脉号离经。或沉细滑，若无即生。浮大难产，寒热又频。此时凶候，急于色征，面颊唇舌，忌黑与青。面赤母活，子命必倾。若胎在腹，子母归冥。

　　难产

　　坐草早，努力多，儿转不逮，或胞破水干难产者，滑胎散。若横逆及胞干难产，神应散三服，如鱼得水，决自转生。或产不下，及矮石妇人交骨不开，芎归汤。横逆难生欲死，益母丸。如手足先出，以针刺儿手足，入二分许，得痛惊转，即缩回顺生也。

　　滑胎散治坐草太早，努力太多，以致难产。

　　滑石（六钱，水飞） 冬葵子（五钱） 甘草（一钱）

　　上末之，每二钱，白汤调下或酒下。

　　神应散治横逆难产或胞浆先破，此药如鱼得水。

　　白芷（一两） 百草霜（一两）

　　末之，童便、米醋调下三钱。

　　益母丸治横逆难生欲死。

　　益母草（不拘多少）

　　阴干，末之，蜜丸弹子大，童便、酒下。

　　芎归汤（方见胎前条下。）

　　催生

　　临产腰痛见红，催生如意散。如生理不顺，产育艰难，或横或逆，催生丹温水服下，即产儿手中握出药丸为验也，或催生龙蜕散。如小儿手足先出，即以盐涂儿手足底，急搔之，并以盐涂母腹上，服神应散。

　　催生如意散临产腰痛方可服之。

　　人参（一钱，去芦） 乳香（一钱） 辰砂（五分）

　　上，用鸡子清一个调药，再用生姜汤调下。

　　催生丹治生理不顺，或横或逆，生产艰难者。

　　兔脑髓（一个，取腊月内者，研如泥） 乳香（五分，另研） 麝香（五分，另研） 母丁香（二钱五分，末之）

　　以兔脑和丸如芡实大，阴干，油纸裹，每用一丸，温水下，即产儿手握出此丹为验。

　　催生龙蜕散催生易产如神药也。

　　大蛇蜕（一条， 存性） 蝉蜕（一两， 存性） 滑石（五钱） 葵子（一两，炒）

　　末之，每一钱，顺流水煎，调服。

　　催生神应散（方见前难产条内。）

　　胞衣不下

　　胞衣不下，为血入胞中，上冲心胸，气血胀闷不出，欲死者，必用逐其血，酒煎红花服，或朴硝散，甚则夺命丹。胞衣不下，脐腹坚胀，急痛欲死，牛膝汤服即烂下。产后一切危急证候，及胞衣不下急证者，黑龙丹。

　　朴硝散下死胎，取胞衣、产后败血。

　　朴硝末之，每服三钱，童便调下。

　　夺命丹死胎不出及胞衣不下欲死之候用此丹。

　　蛇蜕（一条， ） 千里马（即路上左脚草鞋，洗净， 存性，一钱） 金箔（七片） 银箔（七片） 血余（ ，一钱） 马明蜕（即蚕蜕， 二钱） 乳香（五分，另研） 黑铅（二钱五分，火熔，投水银七钱半，急搔，结成砂子，细研）

　　上为末，猪心血丸桐子大，每服二丸，倒流水灌下。

　　牛膝汤治胞衣不出，脐腹坚胀急痛，服此烂下。

　　牛膝（四两，去芦） 瞿麦（四两） 当归（三两） 通草（六两） 滑石（八两） 葵子（五两）

　　锉，水九升，煎三升，三次服。

　　黑龙丹治产后一切血疾及胎衣不下危急之证。

　　当归（二钱） 五灵脂（二钱） 川芎（二钱） 熟地黄（二钱） 良姜（二钱）

　　一两，以沙合盛赤石脂以泥缝纸筋，盐泥固济炭火十斤， 令通赤，火候冷，取开看，成黑糟色，研细，却入后药。

　　百草霜（五两） 硫黄（一钱半） 乳香（一钱半） 花蕊石（一钱） 琥珀（一钱）

　　并研细，与前药再研匀，以米醋糊丸如弹子大，每服一丸，炭火 令通赤，投于生姜自然汁，与童便入酒漉出控干，研细，只此酒下。

　　血晕

　　产后去血多，晕闷不醒者，芎归汤。产后火载血上，血迷、血晕昏不知人，清魂散。如不醒，以韭菜一、二斤捣烂，入茶壶中，沸醋倾入壶内，盖壶头，以壶嘴放鼻中熏；或用醋、炭频淬熏之；或用干漆烧烟，令闻烟。如不醒，急掐人中，提顶心中头发，灌以童便、姜汁自醒。

　　芎归汤（方见胎前条下。）

　　清魂散治血迷、血晕昏不知人。

　　泽兰叶（一两） 人参（一两，去芦） 荆芥穗（四两） 甘草（炙，八分） 川芎（二两）

　　末之，每一钱，热汤、温酒各半盏调下。

　　失血

　　产后去血过多，芎归汤加人参、焦姜。腹痛，香桂散。失血过多，虚热太甚，目暗神昏，手足冷，芎、归、姜、桂、人参，汗多加黄 ，或益母丸加童便。自汗，气欲脱，黄 汤。产后去血多，心虚怔忡错语，茯苓益母丸。

　　芎归汤（方见前胎前条下。）

　　香桂散治去血过多及下死胎。

　　麝香（五分） 桂心（三钱）

　　末之，作一服，温酒调下。

　　益母丸（方见前难产条内。）

　　黄 汤治产后失血，自汗不止。

　　黄 （二钱，蜜炙） 白术（一钱，炒） 防风（一钱，去芦） 熟地黄（二钱） 牡蛎（煨，一钱半） 白茯苓（一钱） 麦门冬（五分） 甘草（炙，五分）

　　上锉，一剂，加大枣二枚，水二盏，煎至八分，空心服。

　　茯苓散产后心虚怔忡不定，言语错乱，神思不清。

　　人参（一钱，去芦） 甘草（一钱，炙） 干山药（一钱） 当归（一钱） 生姜（五钱） 远志（一钱，去心） 白茯苓（八分） 桂心（五分） 麦门冬（一钱） 大枣（二个）

　　锉一剂，水二盏，煎八分服。

　　恶露

　　血抢心闷成狂，喘满欲绝者，蒲黄散。恶露不尽，心腹痛，黑神散。恶露不尽，儿枕疼，当归失笑散。一产后，忽然口噤，语言颠倒，乍见鬼神，此败血冲心，非风寒及邪祟也，妙香散，或用黑龙丹 过酒调下。

　　蒲黄散产后恶露不快，血上抢心，烦闷喘急等证。

　　干荷叶（炙，二钱五分） 甘草（二钱五分） 牡丹皮（二钱五分） 玄胡索（二钱五分） 生地黄（二钱五分） 生蒲黄（六钱）

　　锉作二剂，水煎，入蜜少许，温服。

　　黑神散恶露不尽，胎衣不下，血上攻，心腹痛不止。

　　黑豆（炒，半升） 熟地黄（四两） 当归（四两） 肉桂（四两） 干姜（四两，炒焦） 甘草（炙，四两）

　　蒲黄（生，四两） 白芍药（四两，炒）

　　上末之，每服二钱，童便、酒各半盏，空心时调下。

　　当归失笑散治产后心腹绞痛欲死及儿枕作疼。

　　蒲黄（炒黑，五钱） 五灵脂（五钱）

　　上末之，每用二钱，醋调熬成膏子，白汤化下。

　　妙香散麝香（一钱，研） 山药（姜汁炒，一两） 茯苓（一两） 茯神（一两） 远志（去心，一两） 黄 （一两） 人参（五钱） 桔梗（五钱） 甘草（五钱） 木香（煨，二钱半） 辰砂（二钱）

　　上末之，每二钱，汤下。

　　黑龙丹（方见前胞衣不下条内。）

　　卷九　妇人科

　　产后六

　　【歌】产下婴儿血气空，丝毫触犯便伤荣。倏然致疾如山重，不与寻常一样同。去血过多因发热，焦姜参术入芎 。阴虚作热心烦闷，自汗黄 可奏功。恶心呕逆伤脾胃，抵圣汤医腹胁膨。归 止汗除身热，不愈当归奏效崇。风中愈风汤立验，茯苓散子治怔忡。诸风痿痹筋挛缩，志士明医用血风。乍见鬼神由血耗，调经散服起疲癃。中风口噤牙关闭，搐搦身张似角弓，此是血虚筋螈，举轻古拜配归芎。产后经来因适断，感于异证在其中，手牵足搐牙关紧，昏冒柴胡视听聪。阴虚发热憎寒证，昼日清明夜觉凶，加增四物神功大，一服能令病脱躬。胞中误损成淋沥，参术煎膏溲自通。浮肿定须分水道，忧思郁结在宽胸。痢初化滞香连芍，积久须当用胃风。初感寒邪微发表，热邪不解守黄龙。躁烦实热芩连理，渴甚人参白虎从。热泄柴芩除半夏，便难议以大柴攻。汗多表弱宜行桂，里弱虚时制理中。发表内攻须带补，勿行孟浪内伤荣。小便淋沥行时痛，但用茅根可治癃。泄泻君苓汤可用，寒加肉果桂姜同。若因热泄并肠垢，姜炒黄连佐木通。

　　【论】产后气血大损，易产力壮者，尚然感疾，为终身之患。产母不可恃健，不行保重，劳碌以损其荣，多食以伤其胃，外感六淫之邪，内受七情之气，为患莫测。古云：产后犯若丝毫，感病重于山岳，信夫！或有恶露末尽而作热作疼，真元不复而为痿为劳，比比皆然也。故产后诸疾，先以大补气血，纵有他疾，以末治之。

　　或欲祛邪，必兼补剂，殊为切当。若以峻剂攻之，再损气血，危可立待。或恶露当去者，亦须以去故生新，温养为主，斯得其正也。

　　【脉】产后缓滑，沉细亦宜。实大弦牢，涩疾皆危。

　　《脉经》曰：妇人新生乳子，脉沉小滑者生，实大弦急者死。妇人生产之后，寸口脉焱疾不调者死，沉细附骨不绝者生。妇人生产之后，因中风、伤寒、热病，喘鸣而肩息，脉实而浮缓者生，小急者死。

　　丹溪曰：产前脉细小，产后脉洪数皆死。又曰：产前当洪数，既产而洪数如故，岂得不死？

　　产后蓐劳

　　新产后自汗，肢体走痛，虚眩无力者，名曰蓐劳，当归羊肉汤。产后血气大亏，失于将理，自汗发热，虚羸，饮食不消，时咳，发渴者，人参鳖甲散。发寒热，石子汤。

　　当归羊肉汤治产后发热自汗，肢体疼痛，名曰蓐劳。

　　当归（七钱，酒洗） 人参（七钱，去芦） 黄 （一两，蜜炙） 生姜（五钱）

