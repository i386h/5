<!-- { "loadSidebar": true } -->
　　上，用羊肉一斤，煮清汁五大盏，入药煎四盏，作六服。

　　人参鳖甲散治产后蓐劳，其状虚羸，寒热似疟。

　　人参（五钱，去芦） 桂心（五钱） 桑寄生（五钱） 当归（酒洗，五钱） 白茯苓（五钱） 白芍药（五钱） 熟地黄（五钱） 桃仁（去皮、尖，五钱） 麦门冬（五钱） 甘草（炙，五钱） 续断（二钱五分） 川牛膝（去芦，一钱五分） 鳖甲（炙，一两） 黄 （炙，一两）

　　上末之，猪肾一对，去脂膜，用水二盏，生姜一片，枣子三枚，煮一盏，入药末二钱，葱白三寸，乌梅半个，荆芥五穗，再煎十数沸，用细绢滤去渣，空心温服。

　　石子汤治产后虚羸，往来寒热，自汗乏力，喘促等证。

　　猪肾（一对，去脂膜，用竹刀切作四片） 香蕈（二两） 葱白头（二两） 白芍药（二两）

　　分二帖，每用水三升，煮升半，匀三服。

　　产后不语

　　产后败血停蓄，上干于心，心气闭塞，故舌强不能言语者，八珍汤。产后内因痰气郁滞，闭目不语，用好白明矾一钱为末，白沸汤调服。

　　八珍汤（方见前经候条下。）

　　产后虚渴

　　产后血热，心烦口渴者，凉血饮。虚而烦渴者，生脉散。产后虚渴少气，脚弱目昏，头目眩晕，饮食无味者，熟地黄汤，或四物汤加麦门冬、天花粉。

　　凉血饮治产后血热心烦，口渴烦躁及经水不调。

　　黄芩（二钱，炒） 赤芍药（二钱） 川芎（二钱） 甘草（炙，一钱） 荆芥（二钱，取穗） 栝蒌根（二钱） 生地黄（二钱） 麦门冬（去心，二钱）

　　上锉，二帖，每帖竹叶七片，灯心二十茎，水煎温服。

　　生脉散补气复脉，生津液，止烦渴。

　　人参（二钱，去芦） 麦冬（去心，钱半） 五味子（一钱）

　　水二盏，煎服。

　　熟地黄汤治产后虚渴，口干少气，脚弱，头目昏晕。

　　人参（四钱，去芦） 甘草（炙，一钱） 栝蒌根（六钱） 麦门冬（去心，三钱） 熟地黄（酒浸，晒干，两半）

　　分二帖，糯米一撮，姜、枣煎，温服。

　　四物汤（方见前经候条下。）

　　产后失血

　　产后去血过多，腹痛身热自汗者，当归黄 汤。若去血多眩晕者，芎归汤。虚甚者，加焦姜、人参，腹痛加桂。产后失血多，阴虚内热，心烦气短，自汗，当归建中汤。

　　当归黄 汤治产后失血过多，腰疼身热自汗。

　　当归（三两，酒洗） 黄 （二两，蜜炙） 白芍药（一两五钱，酒炒）

　　上锉，每用五钱，生姜三片，水二盏，煎八分，空心服。

　　当归建中汤治产后虚损气血，内热心烦，短促之证。

　　当归（四两，酒洗） 肉桂（三两） 甘草（炙，二两） 白芍药（炒，六两）

　　上锉，每用五钱，生姜三片，大枣二枚，水二盏，煎服。

　　芎归汤（方见胎前条下。）

　　产后下痢

　　产后下痢腹痛，里急后重，至圊不能便者，香连散加人参、当归、神曲、麦芽、浓朴。病久不已，四君子汤加当归、白芍药、曲 、陈皮、木香、黄连。

　　香连散治产后痢疾，里急后重，腹中 痛不可忍。

　　黄连（炒，一钱半） 木香（一钱二分） 白术（炒，二钱） 白芍药（炒，二钱） 滑石（一钱，研细）

　　甘草（炙，五分）

　　锉一剂，水二盏，煎八分服。

　　四君子汤（方见胎前条下。）

　　产后浮肿

　　产后败血停蓄五脏，循经流入于四肢，化为水，因成虚浮肿者，调经散。产后血气大虚，肢体浮肿者，不可通利其水，宜大补气血，四君子汤加苍术。

　　调经散治产后败血乘虚流入四肢以致浮肿之证。

　　当归（酒浸，一两） 赤芍药（一两） 桂心（一两） 没药（一钱，另研） 琥珀（一钱，另研） 麝香（五分） 细辛（五分） 甘草（炙，二钱）

　　上为细末，每服五分，入生姜自然汁少许，酒调下。

　　四君子汤（方见胎前条下。）

　　产后发热

　　产后血虚发热，头痛自汗，心烦短气者，人参当归散。产后阴虚不足，发热日轻夜重，憎寒者，四物汤加焦姜，小热加茯苓。产后蒸乳发热者，四物汤加黄 、人参、白术、天花粉。

　　人参当归散治产后血虚发热，自汗心烦，短气。

　　熟地黄（一两） 人参（去芦，一两） 当归（酒洗，一两） 麦门冬（去心，一两） 肉桂（一两） 白芍药（炒，二两）

　　每五钱，竹叶、生姜煎服。

　　四物汤（方见经候条下。）

　　产后风痿

　　产后诸风痿弱，筋挛无力者，血风汤。产后血虚气弱汗多，风搏之而成 ，口噤反张脊强，汗出不止者，难治，大圣散加川乌、黄 。

　　血风汤治产后诸风痿弱，筋挛无力，四肢不举。

　　秦艽（一钱，去芦） 羌活（一钱，去芦） 防风（七分，去芦） 白芍药（一钱半，酒炒） 白芷（八分）

　　川芎（一钱二分） 白术（炒，一钱） 当归身（酒洗，钱半） 熟地黄（二钱） 白茯苓（一钱） 半夏（制，八分） 黄 （蜜炙，一钱五分）

　　上为一剂，水二盏，煎一盏，温服，或丸或散俱可用。

　　大圣散（方见胎前条下。）

　　产后怔忡

　　产后血少，怔忡恍惚惊悸，睡不安宁者，益荣汤或养心汤或宁志丸。产后心虚，怔忡恍惚者，茯苓散。

　　益荣汤（方见胎前条下。）

　　养心汤治产后心虚血少，恍惚怔忡，惊悸不安。

　　黄 （炙，五钱） 白茯苓（五钱） 白茯神（五钱） 远志（汤泡，去心，炒，五钱） 半夏曲（五钱）

　　当归（酒洗，五钱） 川芎 （五钱） 酸枣仁（炒，二钱五分） 辣桂（二钱五分） 人参（二钱五分） 五味子（二钱） 柏子仁（炒，二钱五分） 甘草（炙，四钱）

　　每服锉三钱，姜三片，枣二枚，水煎服。

　　宁志丸治产后心血虚少，恍惚多惊，睡卧不得。

　　人参（二钱五分） 当归（酒洗三钱） 琥珀（二钱五分） 柏子仁（炒，二钱五分） 白茯苓（二钱）

　　白茯神（二钱） 乳香（二钱五分） 石菖蒲（二钱五分） 酸枣仁（温酒浸半日，去壳，隔纸炒，二钱五分）

　　朱砂（二钱五分，另研）

　　上为末，炼蜜丸如梧子大，每服三钱，枣子汤送下。

　　良方茯苓散治产后心虚，怔忡不定，恍惚多惊。

　　人参（去芦，一钱） 甘草（炙，一钱） 干山药（一钱） 当归（酒洗，一钱） 生姜（三钱） 远志（二钱，去心） 白茯苓（一钱） 桂心（一钱） 麦冬（去心，一钱） 大枣（二枚）

　　锉一剂，水二盏，煎一盏服。

　　产后中风

　　产后中风口噤，牙关紧急，手足螈 者，举轻古拜散。产后血大损，经络空虚，劳碌太早，风邪乘虚而入者，小续命汤或愈风汤。中风角弓反张，涎潮，大豆子汤。

　　举轻古拜散（方见胎前条下。）

　　小续命汤治产后风邪乘虚而入，偏枯不遂。

　　麻黄（去节，一钱） 人参（去芦，一钱） 黄芩（炒，一钱） 白芍药（炒，一钱） 川芎 （一钱） 甘草（炙，八分） 杏仁（十四粒） 防己（一钱） 肉桂（七分） 附子（面裹，煨，一钱）

　　锉一帖，姜三片，水煎服。

　　愈风汤（即举轻古拜散。方见胎前条下。）

　　大豆子汤治产后中风，角弓反张，涎潮口噤不开。

　　黑豆（半升，炒令焦黑，候烟起，将无灰酒二升沃之，入瓶内）

　　每用此酒半升，入独活五钱，同煎十数沸，温服。

　　产后阴虚

　　产后阴虚血弱，四物汤加炒黑干姜。产后去血过多，阴虚生内热，烦惫，吸吸短气，头痛闷乱，骨节烦疼，人参当归散。阴虚发热者，小柴胡汤去半夏。

　　四物汤（方见经候条下。）

　　人参当归散治产后去血过多，阴虚内热烦乱。

　　人参（一两，去芦） 当归（一两，酒洗） 肉桂（一两） 熟地黄（一两，酒洗） 麦冬（去心，一两）

　　白芍药（炒，二两）

　　每五钱，竹叶、生姜煎服。

　　小柴胡汤（方见胎前条下。）

　　产后乍见鬼神

　　产后乍见鬼神，由血虚之极。败血攻冲，邪淫于心，胡言乱语，如见鬼祟，非风邪也，调经散少加龙脑，或妙香散加当归、黄连、生地黄。

　　调经散（方见前产后浮肿条内。）

　　妙香散治产后乍见鬼神及恶露不尽，如神药也。

　　麝香（一钱，研） 白茯苓（一两） 白茯神（一两） 干山药（一两，姜汁拌炒） 黄 （一两，炙）

　　远志（一两，去心） 人参（五钱，去芦） 桔梗（五钱，去芦） 甘草（五钱，炒） 辰砂（三钱，另研） 木香（二钱五分）

　　末之，每服二钱，临卧或食后温酒送下。

　　产后伤寒

　　产后血气大亏，纵有寒邪，不可大发汗，芎归汤加人参、紫苏、干葛微汗之。热不止，黄龙汤加芎、归，大热加知母、黄连。可攻、可温者，临时斟酌，不可妄用峻剂耗损真元也。

　　芎归汤（方见胎前条下。）

　　黄龙汤（方见胎前条下。）

　　产后寒热

　　产后寒热，头痛自汗，阴虚短气者，人参当归散。蓐劳发寒热，肢体痛，自汗，当归羊肉汤。产后阴虚，憎寒壮热烦闷，知母汤。

　　人参当归散（方见前产后阴虚条内。）

　　当归羊肉汤（方见前产后蓐劳条内。）

　　知母汤治产后乍寒乍热，心胸烦闷，阴虚血少。

　　知母（酒炒，二钱） 赤芍药（一钱） 黄芩（炒，一钱） 桂心（八分） 甘草（炙，六分）

　　锉一剂，水二盏，煎八分，空心时温服。

　　产后疟疾

　　产后疟疾，寒热相半，或热多，草果饮子，或清脾饮去青皮、浓朴。寒多，人参养胃汤或四兽饮、胜金丹。

　　草果饮治产后疟疾，寒热往来或热胜于寒之证。

　　草果（一钱，去壳） 川芎（一钱） 紫苏叶（一钱） 白芷（一钱） 良姜（七分） 甘草（炙，八分） 陈皮（去白，八分） 青皮（一钱）

　　上锉，一剂，用水二大盏，煎至八分，温服，日进三次。

　　清脾饮人参养胃汤四兽饮胜金丹（方俱见胎前条。）

　　产后泄泻

　　产后泄泻，君苓汤。挟寒，腹痛肠鸣，小水清白不浊，口不渴，加肉豆蔻、煨桂、炒芍药。如热泄肠垢，口渴，痛一阵，泻一阵，加炒黄连、木通，或益元散。湿胜水泄，胃苓汤。

