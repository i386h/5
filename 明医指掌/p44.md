<!-- { "loadSidebar": true } -->
　　君苓汤治产后泄泻。

　　即四君子加后药。（四君方见胎前。）

　　白术（炒，二钱） 白茯苓（二钱） 猪苓（一钱五分） 泽泻（一钱五分）

　　煎服。

　　益元散止泻利水，生津止渴。（一名六一散，一名天水散。）

　　滑石（水飞，六两） 甘草（一两，为末）

　　每服二钱，新汲水调下。

　　胃苓汤即平胃散合后药，治产后泄泻。（平胃散方见胎前条。）

　　白术（土炒，二钱） 茯苓（去皮，二钱） 猪苓（一钱五分） 泽泻（一钱五分）

　　煎服。

　　产后心腹痛

　　产后败血凝聚，气上冲心作痛，大岩蜜汤。七情相干，血与气并，心痛，玄胡索汤。败血攻刺心腹痛，失笑散。寒气腹痛，理中汤。（失笑散、理中汤方俱见胎前条下。）

　　大岩蜜汤治产后败血冲心，心腹疼痛不可忍者。

　　当归（酒浸，一钱） 独活（一钱） 干姜（炮，一钱） 熟地黄（酒蒸，一钱） 吴茱萸（一钱） 桂心（一钱） 远志（去心，一钱） 白芍药（炒，一钱） 甘草（炙，七分） 细辛（七分）

　　锉一剂，水二盏，煎一盏服。

　　玄胡索汤治产后七情伤感，血与气并，心腹疼痛。

　　玄胡索（一钱） 当归（酒洗，一钱） 白芍（酒炒，一钱） 浓朴（姜炒，一钱） 莪术（煨，一钱） 川楝子（一钱） 三棱（煨，一钱） 木香（一钱，煨） 川芎（一钱二分） 桔梗（一钱二分） 黄芩（炒，八分） 甘草（七分，炙） 槟榔（一钱）

　　锉一剂，水二盏，煎八分，空心时热服。

　　产后咳嗽

　　产后恶露上攻，肺经受邪，咳嗽，二母散。血风感寒、热、湿气，咳嗽痰涎，坐卧不安，旋复花散。时感伤风，咳嗽，有外邪，恶风寒发热，参苏饮。

　　二母散治产后恶露上攻，流入肺经，以致咳嗽。

　　知母（酒炒，一两） 贝母（去心，一两） 人参（去芦，八钱） 白茯苓（去皮，八钱） 桃仁（去皮、尖，四十九粒） 杏仁（去皮、尖，四十九粒）

　　上锉，每剂七钱，用水二盏，煎八分，食后细细呷下。

　　旋复花散治产后血风，感寒、暑、湿气，喘满咳嗽壅盛。

　　旋复花（一钱） 赤芍药（八分） 前胡（八分，去芦） 杏仁（去皮、尖，十四粒） 半夏曲（七分） 荆芥（去根，六分） 白茯苓（八分） 五味子（去梗，十粒） 麻黄（不去根节，一钱） 甘草（六分）

　　姜、枣，水煎服。

　　参苏饮（方见胎前条下。）

　　产后霍乱

　　产后霍乱，渴而饮水者，五苓散。寒多不渴者，人参理中汤，吐利厥冷者，加附子。腹痛甚，手足寒者，高良姜散。转筋者，木瓜散，不止，辣蓼煎汤洗之即止。

　　五苓散治产后霍乱吐泻，口渴饮水，此药甚效。

　　茯苓（一钱五分） 泽泻（去毛，一钱） 白术（土炒，一钱） 猪苓（一钱） 肉桂（七分）

　　锉一剂，水二盏，煎至八分，空心温服。

　　人参理中汤（即理中汤，方见胎前条下。）

　　高良姜汤治产后霍乱吐利，心腹疼痛，因寒所致。

　　良姜（一两） 当归（酒洗，二两） 草豆蔻仁（炒，一两）

　　上为末，每服一钱，米汤调下。

　　木瓜散治产后霍乱，吐利转筋，扰闷，如神药也。

　　木瓜（一钱五分） 茴香（炒，一钱） 紫苏叶（五分） 甘草（三分，炙） 吴茱萸（泡七次，炒，一钱）

　　锉一剂，生姜五片，水二盏，煎服。

　　产后郁冒产后郁冒，由胃弱不食多汗故也。血虚必厥，厥必郁冒，白薇汤。产后有三疾：郁冒则多汗，多汗则大便秘结，此皆去血过多，难以药治，苏麻粥主之。

　　白薇汤治产后血虚郁冒及胃弱不食，脉微多汗。

　　白薇（三钱） 当归（三钱） 人参（一钱五分） 甘草（炙，七分）

　　煎服。

　　苏麻粥治产后郁冒则多汗，多汗则大便难之疾。

　　苏子、麻仁不拘多少，研烂，水滤取汁，煮粥食之。

　　产后香港脚

　　产后热闷，气上冲，转为香港脚，小续命汤去麻黄、石膏、附子。平素感受风、寒、暑、湿、燥、火之气，因产后血气不足，遂袭于足经，因乘而发者，独活寄生汤。

　　小续命汤（方见前产后中风条内。）

　　独活寄生汤治产后风、寒、湿气乘虚而入成香港脚。

　　独活（八分，去芦） 桑寄生（八分） 杜仲（炒，八分） 川牛膝（去芦，一钱） 细辛（七分） 秦艽（去芦，八分） 白茯苓（八分） 白芍药（酒炒，一钱） 桂心（六分） 川芎 （八分） 防风（去芦，七分）

　　甘草（炙，七分） 人参（去芦，八分） 熟地黄（一钱） 当归（酒洗，一钱）

　　水煎，空心热服。

　　产后遍身疼

　　因产后走动，气血升降失常，留滞于关节间，筋脉引急或手足拘挛不能屈伸，故遍身肢节走痛者，趁痛散。

　　余血不尽，流于遍身肢节，腰、脚关节处作疼，如神汤。

　　趁痛散治产后走动，气血升降失常，留滞疼痛。

　　当归（酒浸，一钱） 桂心（八分） 白术（炒，一钱） 川牛膝（酒浸，去芦，一钱） 黄 （蜜炙，一钱） 独活（去芦，八分） 生姜（一钱） 薤白（一钱） 桑上寄生（一钱）

　　锉一剂，水二盏，煎一盏，食前热服。

　　如神汤治产后余血不尽，流入入腰、脚、腿、膝疼痛。

　　浓朴（姜炒，一钱） 半夏（汤泡，六分） 枳壳（炒，七分） 白芍药（酒炒，八分） 木香（六分）

　　桂心（六分） 陈皮（六分） 白姜（六分） 桔梗（八分，去芦） 香附（醋炒，七分） 茴香（炒，六分） 苍术（米泔浸，晒干，炒，一钱） 甘草（炙，五分） 人参（去芦，六分） 白茯苓（六分） 川芎 （七分）

　　当归（酒洗，一钱） 白芷（八分） 木瓜（六分） 桃仁（去皮、尖，炒，六分）

　　上锉，一剂，加生姜三片，水二盏，煎八分，食前热服。

　　产后气喘急

　　产后气喘，由荣血暴竭，气无所主，触发于肺，故令喘急也，此孤阳绝阴，难以药疗，十死一生之候也。

　　若败血停滞，上朝于肺而作喘者，夺命丹主之。

　　夺命丹（方见临产条下。）

　　产后头疼

　　产后头疼，有血虚、气弱、痰厥、寒厥者之不同，用四物汤随病加减。产后感于异证，手、足牵搐，切牙头痛，昏冒，先服加减四物汤，次服秦艽丸。

　　加减四物汤（即四物汤加减，方见经候条下。加减法详见第三卷血证条下。）

　　秦艽丸治产后气血大虚，风邪入于头脑作痛者。

　　川芎（二两） 当归（二两，酒洗） 秦艽（一两，酒洗） 荆芥（一两，取穗）

　　末之，酒糊丸如绿豆大，每服三钱，食后白汤送下。

　　产后淋沥

　　（附胞损）

　　产后诸淋，茅根汤。产后败血不止，淋沥不断，乌金散。淋久不止，四肢乏力沉困，牡蛎散。产时稳婆误损其尿胞，以致日夜淋沥者，参术膏主之。

　　茅根汤治产后诸淋，无问冷、热、膏、石、气、肉等淋。

　　白茅根（二钱） 瞿麦（一钱五分） 葵子（二钱五分） 白茯苓（一钱五分） 人参（去芦，一钱） 蒲黄（生用，一钱） 桃胶（一钱） 滑石（一钱五分，研细，水飞） 半夏（姜制，三分） 紫贝（一个，烧）

　　石膏（一钱， 过）

　　姜、灯心，水煎服。

　　乌金散治产后败血不止，淋沥不断，腹痛头眩。

　　麒麟竭（一两） 百草霜（一两） 玄胡索（一两） 男子乱发（ ，一两） 当归（酒洗，一两） 肉桂（一两） 赤芍药（一两） 鲤鱼鳞（烧灰，一两） 松墨（ ，醋淬，一两）

　　末之，每服二钱，空心温酒调下。

　　牡蛎散治产后淋沥不绝，四肢乏力，不思饮食。

　　牡蛎粉（二钱） 川芎（一钱） 白茯苓（一钱） 熟地黄（酒浸，一钱） 龙骨（ ，二钱） 续断（一钱）

　　当归（酒洗，一钱） 艾叶（酒炒，一钱） 人参（去芦，一钱） 五味子（十粒） 地榆（一钱） 甘草（炙，五分）

　　上锉，一剂，姜三片，枣二枚，水二盏，煎一盏，空心服。

　　参术膏治产后误损胞中，以致昼夜淋沥不绝。

　　人参、白术各一斤，煎成膏子，每用三匙，白汤下。

　　产后腹痛呕吐

　　产后恶露下少，败血乘虚散入于脾，为胀满，胃受之则呕吐，抵圣汤。产后腹胀而呕逆者，胃气不和故也，桔梗半夏汤主之。

　　抵圣汤治产后恶露下少，败血入于脾胃之证。

　　赤芍药（一钱） 半夏（泡，一钱） 泽兰叶（一钱） 陈皮（一钱） 人参（去芦，一钱） 甘草（炙，七分） 生姜（焙干，一钱）

　　锉一剂，水煎服。

　　桔梗半夏汤治产后腹胀呕逆，调和阴阳。

　　桔梗（二钱五分） 陈皮（二钱五分） 半夏（汤泡，二钱五分）

　　姜、水煎，温服。

　　产后小便不利

　　产后小水不通者，木通散。小水不通，腹满，用盐填脐中，葱白一把，缚定，切去两头，留一寸浓，置盐上，以艾灸之，热气入腹，即通利也。

　　木通散治产后小便不利，此药主之，其效如神。

　　木通（一钱） 麻子仁（一钱） 葵子（一钱） 滑石（一钱，研细，水飞） 槟榔（一钱） 枳壳（一钱）

　　甘草（一钱）

　　锉一剂，水煎服。

　　产后口鼻黑作衄

　　产后气消血败，荣卫不理，散乱入于诸经，不得还元，故口鼻黑气起，及变鼻衄。此因产后虚热，变成此证，为胃绝肺败，多死，犀角地黄汤主之，十可救一。

　　犀角地黄汤治产后口鼻黑作衄。

　　犀角（镑碎，三钱） 生地黄（三钱） 白芍药（炒，一钱半） 牡丹皮（一钱半）

　　上锉，一剂，水二盏，煎一盏，温服。

　　卷十　小儿科

　　初生护养一

　　【歌】十月婴儿初孕育，肌肤未实阴未足。正当生下未啼时，急以拭去胎液毒。黄连甘草朱蜜佳，免致斑疮夭死速。五六日间脐未干，纵然炎热休频浴。但将故絮遮其身，下体单寒常露足。见些风日有何妨？月里频啼才是福。胎毒胎热得以伸，热气随啼无蕴蓄。勿令过爱不置怀，免与新绵重被覆。昧者重绵尚恐寒，乳哺不离犹恐哭。但见微风便感寒，才闻音响时惊愕。做出疾病不可言，所以富儿多命促。我尝谙此历验之，故此子孙多易鞠。

