<!-- { "loadSidebar": true } -->
　　当归 生地黄 枳壳（去穣） 浓朴（去皮） 槟榔 大黄 火麻仁 杏仁（去皮，各一钱） 羌活（七分） 红花（一钱三分）

　　上锉，水煎，空腹温服。

　　通顶散治病患国中风，昏愦不省人事，口噤不能开者，急用之。

　　藜芦 甘草（生） 川芎 细辛 人参（各一钱） 石膏（五分）

　　上为末，吹鼻中一字，就提起头顶心发，立苏。有嚏者可治，无嚏者不可治。

　　稀涎散治中风忽然如醉，形体昏闷，四肢不收，涎潮搐搦，用以吐出痰涎便醒。

　　明矾（一两，半生半枯） 皂角（四条，去黑皮，炙）

　　每服三钱，温水调灌，风痰自出。

　　达按：本方治中风暴仆，痰涎壅塞者，盖浊邪在上，风盛气壅而然也。经曰：病发而不足，标而本之。

　　先治其标，后治其本。故不与疏风、补虚，而先吐其涎。白矾之味咸苦，咸能软坚，苦能去湿。皂角之味辛咸，辛能利窍，咸能去污。名之曰“稀涎”，固夺门之兵也。师曰：凡吐中风之痰，使咽喉疏通，能进汤液便止。

　　若攻尽其痰，则无液以养筋，反令人挛急、偏枯，此大戒也。

　　荆沥汤（方见类中风内。）

　　中经脉无表里证，口眼 斜，半身不遂，宜静胜其燥，是养血也，大秦艽汤。汗、吐、下后，初证既定，宜静药养之，牛黄清心丸。痰涎盛，竹沥汤。口眼 斜，瓜蒂散或虾汁吐之。血虚，四物汤吞活络丹。

　　大秦艽汤治中风手足不能运动，舌强不能言，风邪散见，不拘一经者，此方主之。

　　秦艽（去芦） 石膏（各三两，生用） 甘草 川芎 当归（酒炒） 羌活（去芦） 独活 防风 黄芩（酒炒） 白芍药（酒炒） 吴白芷 白术 生地黄（酒洗） 熟地黄 白茯苓（去皮，各二两） 细辛（五钱）

　　每服一两，水煎。

　　阴雨湿胜时加生姜七片。春、夏加知母七分，心下痞加枳实一钱，煎服。

　　按：中风，虚邪也。许学士云：留而不去，其病则实。故用驱风养血之剂。以秦艽为君者，攻一身之风也。

　　以石膏为臣者，去胸中之火也。羌活散太阳百节之风疼。防风为诸风药中之军卒。三阳数变之风邪，责之细辛。

　　三阴内淫之风湿，责之苓、术。去厥阴经之风，则有川芎。去阳明经之风，则有白芷。风热干乎气，清以黄芩。

　　风热干乎血，凉以生地。独活疗风湿在足少阴。甘草缓风邪上逆于肺。用归、芍、熟地者，所以养血于疏风之后，一以济风药之燥；一使手得血而能握，足得血而能步也。

　　牛黄清心丸（方见痫证。）

　　竹沥汤（方见类中风条下。）

　　瓜蒂散（方见痰证。）

　　四物汤（方见血证。）

　　活络丹治中风口眼 斜，半身不遂及诸风痹手足拳挛，筋脉不舒，皆风邪湿毒流滞经络，浑身走注疼痛，脚心钓痛，腿、臂间忽一、两点痛，并宜服之。

　　南星（炮） 川乌（炮） 草乌（炮） 地龙（各六两） 乳香 没药（另研，各三两三钱）

　　上为末，酒糊丸，如梧子大，每服二十丸，空心酒下，荆芥汤亦可。

　　增补省风汤治中风口眼 僻，痰涎壅盛者主之。

　　半夏（一钱，姜制） 防风（一钱） 全蝎（二钱，去翅、足） 胆星 甘草（炙） 生白附 生川乌 木香（各五分，不见火）

　　以“省风”名者，省减其风之谓也。盖风壅其痰，干于面部，则口眼 僻。塞于胸中，则痰涎壅盛。是方也，防风、白附、全蝎、川乌可以活经络之风痰而正口眼。胆星、半夏、甘草、木香可以疗胸次之风痰而开壅塞者焉。

　　总按（补）：《医学指迷》云：夫木必先枯也，而后风摧之；人必先虚也，而后风入之。气虚之人，腠理不密，故外风易袭；血虚之人，肝木不平，故内风易作。盖虚之所在，邪必凑之，腑虚则中腑，脏虚则中脏，血脉虚则中血脉。中脏多滞九窍，故口噤不开，目瞑无视，失音不语，大小便不通。中腑多着四肢，故半身不遂，手足不随，痰涎壅盛，喘声如雷，然目犹能视，口犹能言，大小便不闭，以此为别耳。若口眼 斜，沉沉欲睡者，中血脉也，此为最轻。中腑者易治，中脏者难治。中腑者宜汗，从乎阳也；中脏者宜下，从乎阴也。

　　中腑后幸而得愈，若不戒酒色，不避风寒，必复中。中必在脏，虽神仙亦莫能治，盖由浅以及深也。

　　卷二

　　类中风二

　　【歌】卒倒原从气分虚，湿痰能中右边肢。左边死血并无血，不语涎多吐最宜。口噤筋挛风热甚，四肢不举属于脾。更兼痿 与麻痹，休作风邪真中医。

　　【论】河间云：风病多因热盛。俗云风者，言末而忘其本也。有风者，亦非外中之风，良由将息失宜而心火暴甚，肾虚不能制，则阴虚阳实，热气怫郁，心神昏冒，故卒倒无知。亦由喜、怒、悲、忧、恐五者过极而卒中，皆为热。微则僵仆，气血流通，筋脉不挛，发过如故。

　　甚则热气太盛，郁滞不通，阴气暴绝，阳气后竭而死。故痰涎者，偏枯者，口噤者，筋急者，筋反纵者，皆为燥热之证，故主乎火也。西北气寒，为风所中诚有之。东南气温多湿，有病风者，非风也，皆由湿生痰，痰生热，热生风，经所谓：亢则害，承乃制也。古方以风、痿混同论治，故多以治风药通治痿疾。殊不知痿因肺热叶焦，传入五脏，散为诸痿，如四肢不举，舌本强，足痿不收，痰涎有声，悉属于土，为湿热，以风治之非也，故主乎湿。东垣云：言中风者，皆由元气不足，则邪凑之，益气则风自除。故卒倒僵仆皆由气虚，故主乎气。

　　许学士云：暴怒伤阴，暴喜伤阳，忧愁不已，气多厥逆，往往得此疾，便觉涎潮昏塞，牙关紧急，脉伏身寒，此名中气。若中风，则身温为异耳。然诸家之说，皆非外中之风，故曰类中风。

　　气虚

　　 附血虚。

　　僵仆卒倒，气虚也，六君子汤加黄 、竹沥、姜汁，或浓煎人参汤，加竹沥、姜汁。

　　血虚，八珍汤，地黄须用姜汁炒则不泥膈。

　　六君子汤八珍汤（二方并见气虚证。）

　　四君子加竹沥姜汁方人参（三钱） 白术（一钱） 茯苓（二钱） 甘草（五分） 竹沥（半盏） 姜汁（五匙）

　　按：丹溪曰：半身不遂，在右者，属气虚，以此方主之。气虚者，宜补之以甘，故用参、术、茯、甘四件。称其为君子者，谓其甘平有冲和之德，而无克伐之性也。

　　其加竹沥，为能行痰。其加姜汁，所以行竹沥之滞，而共成伐痰之功耳。

　　四物加桃仁红花竹沥姜汁方当归（酒洗） 川芎（酒洗，去芦） 白芍（酒炒） 熟地（酒蒸） 桃仁（去皮尖） 红花（各等分）

　　竹沥（半盏） 姜汁（五匙）

　　按：丹溪曰：半身不遂，在左者，属瘀血，以此方主之。用芎、归、芍、地，生血药也，新血生，则瘀血滑而易去。用桃仁、红花，消瘀药也，瘀血消，则新血清而易生。然亦加夫竹沥、姜汁者，以痰之物靡所不之，无分左、右而为患也。

　　中气

　　痰气，若厥逆身冷，脉沉伏，勿作中风。治以苏合香丸灌醒，然后调治，续用乌药顺气散、八味顺气散。

　　苏合香丸治男、妇中风、中气，牙关紧闭，口眼 斜，不省人事，并传尸骨蒸劳瘵，卒暴心疼，鬼魅瘴疟，小儿急、慢惊搐，妇人产后中风，赤白痢疾，一切气暴之证，最能顺气化痰。

　　沉香 木香 丁香 白檀香 麝香（另研） 香附 白术 安息香（酒熬膏） 诃子肉 荜茇 朱砂（水飞）

　　乌犀角（镑，各一两） 乳香 片脑 苏合香油（入安息香内酒熬，各五钱）

　　上为末，研匀，用安息香膏并炼白蜜和剂。每服旋丸如桐子大，取井花水，温冷任意，下四丸，老人、小儿服一丸，温酒化下。

　　按：病患国中风，喉中痰塞，水壅难通，非香窜不能开窍，故集诸香以利窍。非辛热不能通塞，故用诸辛为佐使。犀角虽凉，凉而不滞。诃梨虽涩，涩而生津。世人用此方于国中之时，每每取效。丹溪谓辛香走散真气，又谓麝、脑能引风入骨，如油入面，莫可解也，医者但当用之以救急，慎勿令人多服也。

　　乌药顺气散（方见前真中条。）

　　八味顺气散治中风正气虚，痰壅盛者，此方主之。

　　白术（土炒） 茯苓 青皮（炒） 陈皮（去白） 乌药 白芷 人参（各一钱） 甘草（五分）

　　按：经曰：邪之所凑，其气必虚。故用四君子以补气。治痰之法，利气为先，故用青皮、陈皮、台乌、白芷以顺气，气顺则痰行，而无壅塞之患矣。此标本兼施之法也。

　　痰火

　　痰涎盛，偏枯口噤，筋急拘挛，筋反纵，脉数，燥火为病，牛黄清心丸主之。在表，防风通圣散。在上，凉膈散。昏冒发热，不恶寒，不安卧，此风热烦躁，泻青丸。痰火炽盛，烦渴便秘，脉数大，三黄枳实汤、滚痰丸。

　　牛黄清心丸（方见痫证。）

　　防风通圣散治中风，一切风热，大便秘结，小便赤涩，头面生疮，眼目赤痛；或热生风，舌强口噤；或鼻生紫赤风刺、瘾疹，而为肺风；或成风疠，而世俗呼为大风；或肠风而为痔漏；或肠郁而为诸热谵妄惊狂，并皆治之。

　　防风 川芎 当归 赤芍药（酒炒） 连翘 薄荷 麻黄（各四分） 石膏（ ） 桔梗 黄芩（各八分）

　　白术 山栀子（酒炒黑） 荆芥（各三分） 滑石（二钱四分） 大黄 芒硝（各四分） 甘草（一钱）

　　上，姜、葱、豆豉同煎。

　　自汗去麻黄，自利去大黄、芒硝。

　　按：本方有防风、麻黄，解表药也，风热之在皮肤者，得之由汗而泄。荆芥、薄荷，清上药也，风热之在巅顶者，得之由鼻而泄。大黄、芒硝，通利药也，风热之在肠胃者，得之由后而泄。滑石、栀子，水道药也，风热之在决渎者，得之由溺而泄。风淫于膈，肺肤受邪，石膏、桔梗，清肺肤也。而连翘、黄芩，又所以祛诸经之游火。风之为患，肝木主之，芎、归、芍药，和肝血也。而甘草、白术，又所以和胃气而健脾焉。

　　凉膈散

　　泻青丸（二方并见火证条下。）

　　三黄枳实汤黄芩 黄连 大黄（煨，各一钱） 浓朴 甘草（各五分） 枳实（二钱）

　　上，水煎热服，不拘时。

　　礞石滚痰丸（方见痰饮条下。）

　　湿痰

