<!-- { "loadSidebar": true } -->
　　湿从外受，在上，羌活胜湿汤、升阳除湿汤；在下，四苓散、平胃散；风湿胜，脉浮汗出身重，防己黄汤调之；在下，气实、大小便不通者，导水丸。

　　羌活胜湿汤治脊痛项强，腰似折，项似拔，上冲头痛，及足太阳经不行。

　　羌活 独活（各钱） 本 防风 甘草 川芎（各五分） 蔓荆子（三分）

　　水煎温服。

　　如身重，腰沉沉然，乃经中有湿也，加苍术二钱，黄柏一钱，附子五分。

　　按：经曰：风能胜湿。故用羌、防等诸风药，如卑湿之地，风行其上，不终日而湿去矣。又曰：无窍不入，惟风为能。故凡关节之病，非风药不可。用甘草为佐者，以风药悍燥，用以调之，此之谓有制之兵也。

　　升阳除湿汤治脾虚不能运化，湿胜濡泻主之。

　　升麻（中） 柴胡（中） 防风（中） 苍术（上） 泽泻（中） 猪苓（中） 陈皮（下） 神曲（中）

　　麦芽（中） 甘草（下）

　　水煎，食前服。

　　按：经曰：清气在下，则生飧泄，故先用升麻、柴胡以提清气。又曰：湿胜则濡泄，故用苍术、防风以发汗，猪苓、泽泻以利水，此上下分消之法也。夫泻虽生于湿，必从饮食而得者，故用曲、麦、陈、甘以消食健脾，脾能健运，则湿自除而泻自止矣。

　　防己黄 汤治风湿相搏，客在皮肤，四肢少力，关节烦疼，脉浮身重，汗出恶风。

　　防己（一两） 甘草（炙，五钱） 白术（七钱半） 黄 （一两二钱）

　　上 咀，每服一两，枣一枚，姜三片，煎服。

　　内因

　　饮食入，湿从内生，二陈汤加苍术、白术，平胃散。饮食内伤停湿，胸满肿胀，发黄，茵陈五苓散，实者舟车丸。

　　若饮酒动湿，升而汗之，解酲汤。

　　二陈汤（方见痰饮。）

　　四苓散治内伤饮食有湿，小便赤少，大便溏泄。

　　白术 茯苓 猪苓 泽泻按：经曰：湿胜则濡泄，故湿生于内者，令人水泄。湿并于膀胱，故小便不利。白术性燥，燥则健脾。茯苓本淡，淡能渗湿。猪苓有渗而无补。泽泻润下而兼渗。丹溪云：治湿不利小便，非其治也，故以此方主之。

　　加桂名五苓散，加茵陈名茵陈五苓散。

　　平胃散治脾胃不和，土湿太过，腹胀不食者主之。

　　苍术（君，米泔浸） 浓朴（臣，姜汁炒） 陈皮（臣） 甘草（佐，炒）

　　按：经曰：谷气通于脾。今山岚瘴气，谷气也，令人不服水土而腹胀，是土湿太过也，故用苍术燥湿为君。

　　浓朴、陈皮宽中泄气为臣。甘草和诸药为佐。湿气去，则胃气平矣。

　　上为末，每服五钱，姜、枣煎服。

　　葛花解酲汤（方见内伤条。）

　　导水丸主泻湿热，通利二便。必高燥之地，黑瘦之人，膏粱之家，热燥之病，服之切当。若下湿之地，肥白之人，淡食之家，寒湿之病，犹未当也。

　　大黄 黄芩（各一两） 牵牛 滑石（各四两）

　　上为细末，水丸，如绿豆大，温水下二十丸，日三服。

　　舟车丸治湿胜气实。

　　大黄（二两） 甘遂 大戟 芫花 青皮 陈皮（各一两） 牵牛（头末四两） 木香（五钱）

　　上为细末，水丸，白汤送下，随病加减。

　　卷二

　　燥证六

　　【歌】燥甚津衰血不充，大肠干涩故难通。若然皴揭并干劲，盖是阳明燥气钟。

　　【论】经云：诸涩枯涸，干劲皴揭，皆属于燥。河间云：风、热、火，同阳也；燥、湿、寒，同阴也。

　　又，燥、湿，小异也。然燥金虽属秋阴，而异于寒、湿，反同其风、热。故火胜金而风生，则风能胜湿，热能耗液而反寒，阳实阴虚，则风热胜于水湿而为燥也。热燥在里，耗其津液，故大便秘结，消渴生焉。夫风劲清肃，燥气在表，钟于皮肤，则皮毛燥涩，皴揭干疥，爪枯之病生焉。东垣云：饥饱劳役，损伤胃气。及食辛辣浓味之物，而助火邪，伏于血中，耗散真阴，津液亏少，故大便结燥。然燥结亦有风燥、热燥、阴结、阳结之类。治法：以辛润之，以苦泻之，则结散燥除也。

　　风燥

　　血弱不能养筋，筋燥，手足不能动，指爪枯槁，大秦艽汤。大肠风闭燥结者，搜风顺气丸。

　　大秦艽汤（方见真中风条。）

　　搜风顺气丸治腰、脚疼痛，四肢无力，恶疮下注，风气、香港脚。常服润三焦，和五脏，润肠，除风湿。

　　大黄（五两，半生半熟用） 麻仁（微炒，去壳另研） 山茱萸（去核） 山药（各三两） 槟榔 郁李仁（另研） 菟丝子（酒蒸） 牛膝（酒浸，二两） 车前子（一两） 枳壳（麸炒） 川独活（各两） 防风（一两半）

　　上为末，蜜丸如梧子大，每服三十丸，茶、酒任下。

　　火燥

　　脾胃伏火，大便秘结，润肠丸、脾约麻仁丸。五内火炽盛，烧灼津液，烦渴燥甚，白虎汤。燥热结者，清凉饮子。

　　润肠丸桃仁（去皮尖，另研） 麻仁（炒去壳，各一两） 大黄（煨） 羌活 当归梢（各五钱）

　　如风湿，加皂角、秦艽。如脉涩气滞，加郁李仁。

　　上为末，炼蜜丸如梧子，白汤下。

　　脾约麻仁丸治肠胃热燥，大便秘结。

　　浓朴（姜制） 枳实（麸炒） 芍药（各八分） 大黄（一两六钱，酒蒸，焙干） 杏仁（去皮尖，炒） 麻仁（炒，去壳另研，各五钱）

　　上为末，蜜丸如梧子大，每服二十丸，临卧温水下。

　　润麻丸能润血燥，大便不通。

　　麻仁 当归 桃仁 生地 枳壳（各一两）

　　上为末，蜜丸如梧子大，每服五十丸，空心白汤下。

　　白虎汤（方见火证。）

　　清凉饮子大黄 当归 赤芍 甘草上各等分，水煎服。

　　虚燥

　　阴虚火盛，下焦燥热，小便涩数者，六味地黄丸、大补阴丸。虚秘者，蜜导法、胆导法。血虚干涸脏结者，元戎四物汤、通幽汤或蜜导法。

　　六味地黄丸大补阴丸（二方见虚损。）

　　元戎四物汤治脏结闭涩。

　　四物加煨大黄、桃仁，等分煎服。

　　通幽汤治幽门不通，上冲吸门，吸门不开，则为噎塞。治在幽门，以辛润之。

　　生地 熟地（各五分） 甘草（炙） 红花（各三分） 升麻（五分） 当归身 桃仁泥（各一钱）

　　上锉，水煎，调槟榔末五分，稍热服。

　　蜜导法以蜜炼如饴，捻成指大，长二寸许，纳谷道中。

　　卷二

　　火证七

　　【歌】五行各一火惟二，君相之火心肾是。或因喜怒忧恐悲，扰乱妄动名五志。肾经一水奚能胜，七火奔腾何可制？因而阳盛阴常亏，所以丹溪把阴济。治火之法非一端，补虚泻实发郁滞。更有阳火阴火名，故立正治与从治。河门推展火之机，泄漏轩岐千古秘。

　　【论】夫五行各一其性，惟火有二，君、相是也，此二火出于天成。又有五志过极，扰乱妄动，五脏之火随起，名曰五志之火，出于人为。丹溪所谓一水不能胜七火，所以火之为病甚多。《内经》病机十九条，而属火者五。河间又推展其说，火之致病甚悉。如：喘嗽呕吐，暴注下迫，转筋，小便混浊，腹胀大，鼓之如鼓，痈疽疡疹，瘿瘤结核，吐下霍乱，瞀郁肿胀，鼻窒鼽衄，血溢血泄，淋闭，身热，恶寒战栗，惊惑，悲笑谵妄，衄蔑血污之病，皆手少阴君火之为病也。如：瞀螈暴喑，冒昧，躁扰狂越，骂詈惊骇， 肿酸疼，气逆冲上，禁栗如丧神守，嚏呕，疮疡喉痹，耳鸣及聋，呕涌溢，食不下，目昧不明，暴注 ，暴病暴死，此皆属手少阳相火之为病也。然火病既非一端，治法难拘一理，当审其虚实之候，究其受病之由，随其阴阳之性，委曲调治，则火易伏。否则，激薄其性，反致燔灼，莫能御也。

　　【脉】虚火浮数，实火沉大，随其所见，细数为害。

　　君火

　　君火者，心火也，可以湿伏，可以水灭，可以直折，黄连解毒汤、三黄丸、栀子金花丸。实者可以硝、黄、冰水正治。君火炽甚，用寒药直折其火，其火转甚者，须用姜汁或酒制炒，则火自伏，此寒因热用之法也。又云：心为君主，自焚则死，故多暴死之证。

　　黄连解毒汤治三焦实火，内外皆热，烦渴溲赤，口舌生疮，便秘脉数者主之。

　　黄连（炒） 黄芩（炒） 黄柏（炒） 山栀（炒等分）

　　上，水煎，热服。水泛为丸，名栀子金花丸，茶汤吞下。

　　三黄丸又名三补丸，即前方减去山栀是也。

　　按：经曰：壮火食气，少火生气。盖少火之火，无物不生，壮火之火，无物不耗，故少火宜升，壮火宜降。

　　故以黄芩清上，黄连清中，黄柏清下，则三焦之壮火自伏，而气得其生，血得其养矣，故曰“三补”。虽然，火有虚实，是方但可以治实火，若虚者用之，则火反盛，谓降多亡阴也。

　　相火

　　相火者，龙火也。不可以直折，惟黄柏可以治之，随其性而伏也。若以冰水寒凉正治，立死，宜大补阴丸、坎离丸。气从下而冲上者，内挟相火，肾水虚不能制之，宜生地、丹皮、玄参、知母之类以壮水。

　　大补阴丸（方见虚损。）

　　坎离丸一名滋肾丸，治肾火起于涌泉之下。

　　黄柏（十两，酒浸） 知母（六两，酒浸） 肉桂（五钱）

　　水丸，空心淡盐汤送下。

　　按：是方知母、黄柏性味苦寒，水之属也，故能滋益肾水。肉桂辛热，火之属也，故能假之反佐，正所谓坎离交，而为既济也。

　　郁火

　　郁火可发，当看何经。四肢发热，肌痹热，骨髓中发热如燎，扪之烙手，此血虚而得之也。或胃虚多食冷物，抑遏阳气于脾土，升阳散火汤。手心热，属热郁，用火郁汤，或用栀子、香附、白芷、半夏、川芎，曲糊丸服。若因醇酒浓味，膏粱积热者，清胃散主之。

　　升阳散火汤治过食冷物，抑遏少阳之火，郁于脾部者。

　　升麻 干葛 独活 羌活（各五钱） 防风（二钱半） 柴胡（三钱） 人参 白芍药（五钱） 甘草（半生半炙，六分）

　　每服五钱，水煎，热服。

　　按：前方升、柴、羌、独、干葛、防风，皆辛温上行之物也，用之以升少阳之气。清阳既出上窍，浊阴自归下窍，而食物传化，自无抑遏之患。芍药味酸，能泻土中之木。人参味甘，能补中州之气。生甘草能泻郁火于脾，从而炙之，则健胃而和中矣。

　　火郁汤即升阳散火汤去独活，加葱白是也。

　　清胃散治醇酒浓味，致唇齿作痛，或齿龈溃烂，或连头面、颈项作痛。

