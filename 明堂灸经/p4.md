<!-- { "loadSidebar": true } -->
　　肺腧二穴在第三椎下两傍各一寸半主癫癎瘿气吐逆上气汗不出支满脊强寒热不食肉痛皮痒传尸骨蒸肺嗽喘欬少气百病胷中痛胷中气满背偻如龟
　　厥隂腧二穴在第四椎下两傍各一寸半灸五壮【鸟山胱经】主理逆气呕逆牙痛留结胷闷
　　心腧二穴在第五椎下两傍各一寸半【铜人不灸】督腧二穴在第六椎下两傍相去一寸半【又名髙葢】许灸主寒热腹中痛雷鸣气逆心痛
　　膈腧二穴在第七椎下两傍相去各一寸半主胷脇相引不得倾侧肩背安痉心痛痰饮吐逆汗出寒热骨痛虚胀支满痰疟痃癖气块膈上痛喉痹身常湿不食切痛喉痹哽噎咽肿不得消食饮不下主吐食
　　肝腧二穴在第九椎下两傍相去各一寸半灸三壮主口干中风支满短气不食食不消吐血目不明闭塞腰痛肩疼寒疝主热病差后食五辛多患眼闇如雀目鼻中酸两脇急痛唾血呕筋急手相引筋寒热痓
　　胆腧二穴在第十椎下两傍各相去一寸半主心胀满吐逆短气痰闷食难下不消舌干食饮不下目黄胷脇不能转侧头痛振寒汗不出腋下肿
　　脾腧二穴在第十一椎下两傍各去一寸半灸三壮主腰身黄胀满腹肚泄痢身重四肢不收黄喘邪气痎癖积聚腹痛寒热腹中气胀引脊痛食饮多而身羸瘦腰脊强急热痓引骨痛黄疸喜欠不下食脇下满欲吐身重不欲动泄痢不食食不生肌肤痰疟寒热
　　胃腧二穴在第十二椎下两傍各去一寸半灸三壮主烦满吐食腹胀不能食腹满而鸣胃中寒胀食多呕吐筋挛急食不下胷脇满羸瘦肠鸣腹痛脊痛
　　三焦腧二穴在十三椎下两傍各一寸半灸三壮主水谷不消腹胀腰痛吐逆目头痛食不下肠鸣胪胀腹中痛欲泄注主腹积聚如石肩背拘急腰脊强
　　肾腧二穴在十四椎下两傍各一寸半与脐对是灸三壮主虚劳耳聋肾虚水藏胀挛急腰痛小便浊隂中疼血精出五劳七伤冷呕脚膝拘急好独卧身肿如水小腹痛主呕吐寒中洞泄不化小便难赤浊骨寒热两脇引满目不明恶风寒面赤热心痛如悬
　　气海腧二穴在第十五椎下两傍各一寸半主腰痛痔病大肠腧二穴在第十六椎下两傍各一寸半灸三壮主腰痛肠鸣胀满绕脐中痛大小便不利或泄痢食不化脊骨强主大小便利肠鸣腹胀肿暴泄食【缺】喜饮
　　关元腧二穴在第十七椎下两傍相去一寸半主风劳腰痛泄痢虚胀小便难妇人瘕聚诸疾
　　小肠腧二穴在第十八椎下各一寸半灸三壮主大便脓血出血痔疼痛妇人带下大小便难淋癃小便黄赤泄痢脓血五色重下肿痛腰脊疝痛腰脊急强
　　膀胱腧二穴在第十九椎下两傍各一寸半灸三壮主风劳腰痛泄痢肠痛大小便难尿赤隂生疮少气足胫冷拘急不得屈伸女人瘕聚烦满汗不出小便赤黄腰脊急强坚结积聚足清不仁主热痓引骨痛
　　中膂腧二穴在二十椎下两傍各一寸半灸三壮【又名脊内腧】主赤白痢虚渴汗出腰不得俛仰腹胀脇痛腰疝寒热痓反折
　　白环腧二穴在第二十一椎下两傍各一寸半不宜灸上窌二穴在第一空腰髁下一寸夹脊两傍灸三壮主呕逆寒热腰痛妇人絶子疟寒热隂挺出不禁白沥痓反折小便大便利主鼻衂
　　次窌二穴在夹脊第二空陷中灸三壮主腰下至足不仁主腰足痛恶寒妇人赤白沥下心下积胀腰痛不可俛仰足清不仁大小便利疝气下坠
　　中窌二穴在第三空夹脊陷中灸三壮主妇人赤淫时下气癃月事少大便难大小便利腹胀飱泄丈夫五劳七伤六极腰痛
　　下窌二穴在第四空夹脊陷中灸三壮主腰痛妇人下苍汁不禁赤沥隂中痒痛引小腹控按不可以俛仰大小便利肠鸣胪胀欲泄注
　　防阳二穴在隂尾骨两傍【又名利机】主腹中有寒泄注肠僻便血久痔阳气虚乏隂汗湿
　　脊中第三行十三穴
　　附分二穴在第二椎下附项内亷两傍各二寸灸五壮正坐取之主背痛引颔引头肩背拘急风冷客于腠颈项强痛不得回顾风劳臂肘不仁
　　魄戸二穴在第三椎下两傍各三寸宛宛中正坐取之灸七壮主欬逆上气肺寒热呼吸不得卧呕沫喘气相追逐背胛闷无力劳损萎黄五尸走注项强不得回顾
　　膏肓腧二穴其取穴法有孙思邈王惟一石用之叶善潘琪僧仲之或用钩股或抱栲栳或坐或卧或立或起或坐而卧手曲肘或坐而伸臂或揣颧骨定髙下或量脐心或量命门或坐点坐灸各有所长然而终未明大法以予平昔用此数十取十百取百一一无差者各各取之按其穴须得病人中指麻木则灸无不取效其要法在第四椎下第五椎上各去脊三寸宛宛中此穴无所不治主羸瘦虚损梦中失精上气欬逆狂惑此二穴各一处灸六百壮多至一千壮当觉下气砻砻然如流水状当有所下出若无停痰宿疾则无所下灸讫后令人阳气康强
　　神堂二穴在第五椎下两傍各三寸陷中正坐取之灸五壮主肩痛胷腹满洒淅反脊强急寒热
　　譩譆二穴在肩膊内亷第六椎两傍三寸其穴抱肘取之灸二七壮至一百止主温疟寒疟病疟肩背痛闷气满腹胀气痃肩背寒痓肩甲内亷痛腋拘挛暴脉急脇痛热病汗不出目鼻衂喘逆不得俛仰风疟小儿食晦头痛及五心热疟久不愈胷中气咽劳损虚乏不得睡欬逆上气
　　鬲关二穴在第七椎下两傍各三寸陷者中灸五壮主背痛恶寒脊强俛难食不下唾哕多涎唾
　　魂门二穴在第九椎下两傍各三寸陷者中灸三壮主食饮不下腹中雷鸣大便不节赤黄呕吐不住多涎
　　阳刚二穴在第十椎两傍各三寸正坐取之灸三壮主食不下腹中雷鸣大小便不节黄水小便黄肠鸣泄注消渴身热面黄怠惰目黄不嗜食
　　意舎二穴在第十一椎两傍各三寸正坐取之灸三壮五十壮至一百壮止主腹满虚胀大便泄滑消渴面黄嗜饮目赤
　　胃仓二穴在第十二椎下各三寸灸三壮主腹内虚胀水食不消恶寒不能俛仰水肿胪胀食饮不下
　　肓门二穴在第十三椎下两傍各三寸与鸠尾相直灸二十壮主心下肓大坚妇人乳有余疾
　　志室二穴在第十四椎下两傍各三寸正坐取之灸三壮主腰脊痛急食不消腹中坚急隂痛下肿并疗之脊强两脇急痛失精小便淋沥
　　胞肓二穴在第十九椎下两傍各三寸陷者中伏而取之灸三壮主腰脊痛急食不消腹内坚急隂痛下肿并疗之恶气腰背卒痛
　　秩边二穴在第二十一椎下两傍各三寸伏而取之灸三壮主腰痛不能俛仰小便赤黄尻重不能举五岁发肿









　　明堂灸经卷四
　　钦定四库全书
　　明堂灸经卷五






　　手少阳三焦经十七穴
　　关冲二穴在手小指之端去爪甲角如韭叶灸三壮主风头痛喉痹舌卷口干心烦臂外亷痛手不及头【左取左右取右】主肘痛不能自带衣主肩臂酸重面黑渇风热病烦心心闷而汗不出掌中热心痛心热如火浸淫烦满舌本痛寒热凄索气上不得卧霍乱肩中热头不可以顾胷中气噎目生白翳
　　液门二穴在小指次指间陷者中灸三壮主呼吸短气咽如息肉状目眦目暴变耳聋手臂痛不能上下喜惊妄言面赤热病先不乐头痛面热无寒风寒热耳痛鸣聋牙齿痛咽外肿寒厥痎疟
　　中渚二穴在小指次指本节后间陷中灸三壮主头重颔颅热痛面赤目不明恶风寒嗌痛寒热耳痛聋嘈嘈主咽肿肘臂痛手指不得屈伸伸热病汗不出目生翳膜久疟
　　阳池在表腕上陷者灸三壮【又名别阳】主热病汗不出寒热疟或因折腹手腕捉物不得肩臂痛不得举手
　　外关二穴在腕后二寸陷中主肘腕酸重屈伸难手十指尽痛不得握兼主耳淳淳浑浑聋无所闻臂痿不仁臂不及头
　　支沟二穴在腕后三寸両骨间灸三壮主心痛如锥刺甚者手足寒至节不息者死主欬面赤而热肘节痹臂酸肿腋热病汗不出马刀肿痿主漏主痂疥女人脊急目赤嗌痛暴瘖霍乱四肢不举呕吐口噤不开暴不不能言及腋脇痛
　　防宗二穴在腕后三寸空中灸三壮主耳浑浑淳淳聋无所闻肌肤痛风癎
　　三阳络二穴在臂上大交脉支沟上一寸灸七壮主嗜卧四肢不欲动摇耳猝聋齿龋暴哑不能言
　　四渎二穴在肘前五寸外亷陷中主呼吸短气咽中如息肉状耳暴聋不牙痛
　　天井二穴在肘后外大骨后一寸两筋间陷者中屈肘得之灸三壮甄权云曲肘后一寸又手按膝头取之主大风默默不知所痛悲伤不乐悲愁恍惚疟疾时发心痛惊瘈主癫疾羊癎吐舌羊鸣戾颈肩痛痿痹不仁肩下不可屈伸肩肉麻木咳嗽上气唾脓不嗜食风痹
　　清泠泉二穴在肘上三寸伸肘举臂取之【又名清泠渊青灵】灸三壮主臑从肩不举不能带衣头痛振寒目黄脇痛
　　消泺二穴在肩下臂外闗腋斜附分下行灸三壮主寒热痹头痛项如拔不可左右顾颈有大气
　　天宗二穴在秉风后大骨下陷中主肩重臂痛肘后廉痛颊颔痛
　　臑腧二穴夹肩髎后大骨下胛上亷陷下灸三壮主寒热肩肿引胛中痛臂酸无力
　　肩外腧二穴在胛上亷去肩三寸陷者中灸三壮主肩甲痛而寒至肘寒热引项急强左右不顾
　　肩中腧二穴在肩胛内亷去脊二寸陷者中灸三壮主小儿妳目不明寒热目视不明欬嗽上气唾血
　　曲垣二穴在肩中央曲胛陷者中按之应手痛灸十壮主肩中周痹主气注肩胛髀拘急疼闷




　　明堂灸经卷五
　　钦定四库全书
　　明堂灸经卷六






　　手太阳小肠经九穴
　　少泽二穴在手小指端外侧去爪甲一分陷中灸一壮主口热口干口中干咽中干口中热唾如胶疟寒汗不出主振寒小指不用头痛喉痹舌强瘈疭欬嗽头项急不可顾目生翳覆瞳子
　　阳谷二穴在小指外侧本节后陷中灸三壮主目泣出目急痛耳鸣咽偏肿不可咽臂重痛肘挛挛热病汗不出目瞖臂不举痎疟热目上插小便赤欬衂血颈项痛鼻塞
　　后谿二穴在小指外侧本节后陷中灸一壮主目涙出眦烂有翳耳聋耳鸣鼻衂窒喘息不通肩臑痛臂肘挛急风身寒泣出而惊热痛不出汗身热恶寒胷满颈项强不得回顾癫病
　　腕骨二穴在手外侧腕前起骨下陷中灸三壮主颈项痛不可顾目泣出生翳颔痛引耳嘈嘈耳鸣无所闻脇痛不可息肘节痹臂酸重腋急臂腕急外侧痛腕如脱烦满惊热病汗不出五指掣不可屈伸乍寒乍热疟狂言臂肩疼头痛烦闷惊风瘈疭
　　阳谷二穴在手外侧腕中兊骨之下陷中灸三壮主项强急痛不可以顾目痛赤颔疼引耳嘈嘈耳无所闻主自齧唇上牙齿痛下牙齿痛脇痛不得息肘痛时寒热病振栗鼓颔腹满痿色不变乍寒乍热热痛主笑若狂吐舌戻颈妄言痔痛腋下肿热病汗不出臂腕外侧痛不举妄言左右顾瘈疭目
　　养老二穴在手髁骨上一穴在后一寸陷者中灸三壮主手不得上下肩痛欲折目视不明
　　支正二穴在腕后五寸灸三壮主颈肿项痛不可顾头痛目风虚惊恐狂言热病先腰胫酸喜渇数饮食身热项痛而强振寒寒热
　　小海二穴在肘内大骨外去肘端五分灸五壮主项强急痛不可以顾龋齿龂肿四肢不举癎发瘈疭狂走不得卧心中烦癫疾羊癎吐舌羊鸣戾颈疟背振寒
　　及风癫头痛寒热汗出不恶寒肘腋肿少腹痛风疡肿肩贞二穴在肩曲脾下两骨解间肩后陷者中【外台】灸三壮主颔痛引耳嘈嘈耳鸣无所闻肩中热头不可以顾风痹手臂臂不举





　　足太阳膀胱经十七穴
