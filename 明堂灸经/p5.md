<!-- { "loadSidebar": true } -->
　　至阴二穴在足小指外侧去爪甲角如韭叶灸三壮主鼻鼽清涕出西方子主耳聋鸣胷脇痛无常处腰脇相引急痛小便不利失精风寒从足小指起脉痹上下目生翳头风鼻塞转筋寒疟汗不出足下热
　　通谷二穴在足小指外侧本节前陷中灸三壮主头重头痛寒热汗出不恶寒项如抜不可左右顾目目不明恶风寒胷脇支满心中愤愤数欠癫心下悸咽中澹澹恐主结积留饮癖囊胷满饮心痛鼻鼽清涕出善惊引鼽衂项痛胷满食不化
　　束骨二穴在足小指外侧本节后陷中灸三壮主肠泄癫疾互引善惊羊鸣主癫大便头痛狂易多言不休疟从脚胻起髀抠中痛不可举腰痛如折腨如结寒热目目风赤内眦赤烂耳聋恶风寒项不可回顾
　　京骨二穴在足外侧大骨下赤白肉际陷中灸三壮主目中白翳目反白从内眦始目主头热鼻衂鼻不利涕黄鼻中衂血不主淋泺自齧唇背恶寒痛脊颈项强难以俛仰脚挛足寒脊痓反折狂仆疟寒热善惊悸不欲食癫病狂走痰髀抠痛
　　申脉二穴在外踝下陷中容爪甲白肉际主目反主视若赤痛从内眦始腰痛不能举胫中寒热不能久立坐若下舟车中癫疾腠气鼻衂血不止
　　金门二穴在足外踝下陷中【又名关梁】灸三壮主癫疾马癎尸厥暴死转筋霍乱脚胻痠身战不能久立小发癎张口摇头身反折
　　仆参二穴在足跟骨下陷中【又名安耶】拱足取之灸七壮主足跟下踝后痛足痿失履不收癫疾马癎吐舌鼓颔狂言见鬼恍惚尸厥烦痛转筋霍乱小儿马癎张口摇头身反折马鸣
　　昆仑二穴在足外踝后跟骨上陷中细脉动应手灸十壮主目不明目如脱目不明恶风寒目急痛赤肿头热鼻鼽衂腹痛满暴喘腹胀满不得息不得大便洞泄体痛霍乱尻腰肿腨跟肿脚如结踝如裂不得履地狂易大风癎瘈口闭不得开疟多汗疟寒小儿阴肿头痛脚痿转筋尸厥中恶吐逆欬喘暴痛
　　承山二穴在腨肠下分肉间陷中者【又名鱼腹杨山肉柱】灸三壮主头热鼻鼽衂大便难脚挛脚胫痠脚急跟痛脚筋急痛兢兢足下热不能久立寒热癫疾脚腨酸痛膝腰腨重起坐难小腹疝气游行五藏腹中切痛转筋霍乱久痔肿痛
　　飞二穴在外踝上七寸【又名厥阳】灸三壮主颈项疼厯节风足指不得屈伸汗出腰痛如折腨中痛寒疟癫疾吐舌下部寒热汗不出体重狂疟头目痛痓脊反折痔篡伤痛野鸡痔逆气头热鼻鼽衂足痿失履不收
　　承筋二穴在胫上从脚跟上七寸腨中央陷中【又名腨肠直肠】头痛寒热汗不出恶寒支肿大便难筋挛脚胫酸脚急跟痛脚筋急痛兢兢足下热不能久立胫痹不仁转筋霍乱瘈疭脚酸腰痛如折脚腨痠痛重引小腹及腰脊痛恶寒痔痛指下肿鼻鼽
　　合阳二穴在膝约中央下三寸铜人云二寸灸五壮主腰脊强痛引腹膝股热胻痠重防疝女子崩中腹上下痛肠澼阴局暴败痛
　　委中二穴在腘中央约文中动脉凡风痹腰脚重痛于此刺血久痼宿疹亦皆立已主小腹热而偏痛阴跳遗小便难尿赤难衂血剧不止腰痛夹脊至头皆痛筋急身热痔痛腋下肿痛脚弱无力腰尻重不能举曲防中筋急半身不遂小腹坚肿脊强反折瘈疭癫疾头痛热病汗不出足热不逆满膝不得屈伸
　　委阳二穴乃三焦下辅输也足太阳之前少阳之后出于腘中外亷两筋间扶承下六寸灸三壮主阴跳乏小便难小腹坚痛引阴中不得小便淋漓腰痛不可俛仰脊强反折瘈疭癫疾头痛筋急腋下肿痛胷满澎胀身热飞尸遁注痿厥不仁
　　浮防二穴在委阳下一寸展足得之灸三壮主小腹热大便坚大阳膀胱经热大肠结股外经筋急
　　殷门二穴在肉郄下六寸主腰脊不可俛仰厥痿恶血流注之股外肿
　　扶承二穴在尻臀下股阴下文中又云尻臀下横文中【又云肉郄阴关皮部】主小便不利失精腰脊尻臀股阴寒痛痔腋下肿尻下肿大便直出阴胞有寒腰脊相引如解尻腋肿大便难





　　明堂灸经卷六
　　钦定四库全书
　　明堂灸经卷七






　　侧人头颈二十穴
　　颔厌二穴在曲周颞颥上亷灸三壮主风目无所见偏头痛引目外眦急耳鸣好颈痛
　　悬颅二穴在曲周颞颥中灸三壮主热病偏头痛引目内眦身热烦满汗不出齿痛面皮赤痛
　　悬厘二穴在曲周颞颥下亷灸三壮主面皮赤痛癫疾互引善惊羊鸣热病偏头痛引目外眦赤痛烦满汗不出热病
　　天冲二穴在耳如前三寸【乃天冲】灸三壮主主头痛癫疾风癎牙龂肿善惊恐
　　率谷二穴在耳上入髪际一寸半灸三壮主烦满呕吐醉伤酒风热发两目痛膈胃寒痰脑角痛不能饮食
　　曲鬓二穴在耳上髪际曲隅陷中鼓颔有空灸七壮主暴痖不能言齿龋颊颔肿引牙车不得开急痛口噤
　　角孙二穴在耳郭中间开口有空灸三壮主颈肿项痛不可顾颈颔柱满牙齿不能嚼龋痛肿目生肤翳
　　和髎二穴在耳前兊髪下横动脉灸三壮主风头重痛牙车引急耳中嘈嘈颔颊肿
　　耳门二穴在耳前起肉当耳缺灸三壮主耳痛鸣聋耳有脓汗出生疮猝耳鸣如蝉齿龋痛
　　听防二穴在耳前陷中张口得之上关下一寸动脉灸五壮主聋嘈嘈若蝉鸣齿痛恶食癫疾呕吐骨痠狂瘈疭口噤喉鸣牙车急痛牙车脱臼
　　听宫二穴在耳中珠子大如赤小豆灸三壮主耳嘈嘈若蝉鸣骨痠狂瘈疭口噤喉鸣耳聋如物填塞心腹痛满臂痛失声
　　天容二穴在耳下曲颊后【又名大容】灸三壮主颈项痈不能言颈肿项痛不可顾耳嘈嘈若蝉鸣欬逆呕沫主气喘息齿禁喉痹寒热咽如鲠
　　天牖二穴在颈筋缺盆上天容后天柱前完骨下髪际上一寸不灸
　　缺盆二穴在肩上横骨陷中【又名天盖】灸三壮至缺盆中痛汗出喉痹咳寒热瘰疬缺盆中肿外溃则生【缺】中热及满腹大水气哽噎胷热息贲脇下气上冲
　　扶突二穴在气舍后一寸半灸三壮主舌本出欬逆上气咽中鸣喘多唾喘饮喉中如水鸡鸣
　　天防二穴在颈大筋前曲颊下扶突后动脉应手防中灸三壮【又名防簧】主耳鸣聋无所闻颊肿喉中痛暴瘖不能言主肩痛引项不得回顾耳痛及痛漏颈痛
　　天鼎二穴在颈缺盆直扶突曲颊下一寸人迎后炙三壮主暴瘖气哽咽喉痹肿不得息饮食不下喉中鸣
　　人迎二穴在颈大脉应手夹结喉傍以侯五藏气【又名为五舍】炙之不善伤人
　　水突二穴在颈大筋前直人迎下气舍上【又名水门】炙三壮主欬逆上气咽喉痈肿呼吸短气喘息不得卧
　　气舍二穴在颈直人迎夹天突陷中炙三壮主欬逆上气瘤瘿喉痹咽肿颈项强不得回顾肩肿哽咽食不下








　　不下胁痛不得卧烦热口干不嗜食胷胁支满喘息心痛不得转侧伤饱身黄羸瘦贲豚腹肿脊强四肢懈惰善恐少气厥逆肩臂不举欬逆吐食哕噫食入还出热中苦吞而闻食臭寒中洞泄不化胷满呕无所出身润石水身肿诸漏
　　京门二穴在监骨腰中季肋本侠脊【又名气俞气缺】主腰痛不得俛仰寒热肿胀引背不得息水道不利溺黄小腹急痛肿肠鸣洞泄髀枢引痛肩背寒痓肩甲内亷痛脊痓反折体痛
　　带脉二穴在季肋一寸八分灸五壮主妇人小腹坚痛月脉不调帯下赤白里急瘈疭
　　五枢二穴在带脉下三寸一云水道下一寸半灸五壮主男子寒疝隂卵上入小腹痛妇人赤白里急瘈疭
　　维道二穴在章门下五寸三分灸三壮主呕逆不止三焦不调水肿不嗜食欬逆不止
　　居胶二穴在长平下八寸三分监骨上陷中灸三壮主腰小小腹痛肩引胷臂挛急手臂不得举而至肩
　　泉腋二穴在腋下三寸宛宛中举臂得之【又名渊腋】不炙大包二穴在泉腋下三寸脾之大络布胷胁中出九肋闲炙三壮主腹有大气气不得息胷胁中痛内实则其身尽寒虚则百节皆纵
　　辄筋二穴在腋下三寸腹前一寸着胁炙三壮主胷中暴满不得卧喘息
　　天池二穴在乳后一寸腋下着胁【又名天防】炙三壮主寒热胷膈烦满头痛四肢不举腋下肿上气胷中有声喉中鸣






　　手阳明大肠经二十穴
　　商阳二穴在手大指次指内侧去爪甲如韭叶【又名絶阳】主胷中气满喘欬支肿热汗不出耳鸣耳聋寒热
　　【缺】　　　　颔脑齿痛恶寒肩背急相引缺盆痛目青者可灸三壮左取右右取左如食顷立已胷胁支满
　　二间二穴在手大指次指本节前内侧陷中【又名闻谷】灸三壮主喉痹颔肿肩背痛振寒鼻鼽衂血多惊口防目眦伤寒热
　　三间二穴在手大指次指本节之后内侧陷中灸三壮又名少谷主喉痹咽中如鲠齿龋痛嗜卧胷满肠鸣洞泄寒疟唇焦口干气喘目眦急痛目上挿头热鼻齀衂血吐舌戾颈喜惊气热身热喘疟病
　　合谷二穴在大指次指岐骨陷中又名虎口灸三壮主寒热疟鼻衂热病汗不出目视不明头痛齿龋喉痹痿臂面肿唇吻不收瘖不能言口噤不开妇人妊娠不可刺损胎气主风头热鼻清涕出
　　阳谿二穴在腕中上侧两筋间陷中又名中魁灸三壮主狂言喜笑见鬼热病烦心目风赤烂有翳厥逆头痛胷满不得息寒热疟疾喉痹耳鸣齿痛惊掣肘臂不举痂疥目痛耳痛鸣聋咽如硬吐舌戾颈妄言心闷而汗不出掌中热心痛身热浸淫烦满舌本痛
　　偏歴二穴在腕后三寸灸三壮主寒热疟风汗不出目视癫疾多言耳鸣口防齿龋喉痹嗌干鼻齀衂血
　　温溜二穴在腕后约去五寸又云六寸【又名温溜蛇头又名逆缺蛇头】灸三壮主口防肠鸣腹痛伤寒身热头痛哕逆肩不得举癫疾吐涎狂言见鬼喉痹面【缺】肿主狂仆主疟面赤肿
　　下亷二穴在辅骨下去上亷一寸辅兊肉其分外斜灸三壮主头风臂肘痛溺黄肠鸣相追逐
　　上亷二穴在三里下一寸灸五壮主脑风头痛小便难黄赤肠鸣气走注痛
　　三里在曲池下二寸按之肉起兊肉之端灸三壮二穴主手臂不仁肘挛不伸齿痛颊颔肿瘰疬
　　曲池二穴在肘外辅骨屈肘曲骨之中以手拱胷取之灸大良灸三壮主肘中痛时寒偏风半身不遂刺【缺】瘾疹喉痹不能言胷中烦满筋缓捉物不得挽弓不开屈伸难风臂肘细而无力伤寒余热不尽皮肤干燥头痛手不可举重腕急肘节痹痠重腋急痛腕外侧痛脱如拔肩重痛不举身湿摇时时寒瘈疭癫疾寒热渴
　　肘胶二穴在肘大骨外亷陷中灸三壮主肘节风痹臂痛不可举屈伸挛急
　　五里二穴在肘上三寸行向里大脉中央可灸十壮主风劳惊恐吐血肘臂痛嗜卧四肢不能动摇寒热瘰疬欬嗽目视痎疟心下胀满而痛上气
　　臂臑二穴在肘上七寸胭肉端灸三壮主寒热颈项拘急瘰疬肩臂痛不得举
　　肩髎二穴在肩端臑上斜举取之灸三壮主臂重不可举臂痛
　　秉风夹天髎外肩上小后举臂有空灸三壮主肩痛不能举
　　肩井二穴在肩上陷解中缺盆上大骨前一寸半以三指按取之当中指下陷中又名髆井灸三壮七壮主五劳七伤颈项不得回顾背髆闷两手不得向头或因扑伤腰髋疼脚气上攻妇人堕胎后手足厥逆欬逆寒热凄索气不得卧
　　天髎二穴在肩缺盆中上毖骨之际陷中央灸三壮主肩肘痛引颈项急寒热缺盆中痛汗不出胷中烦满臂痛不举
