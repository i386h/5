<!-- { "loadSidebar": true } -->
　　杏仁（二十个，泡，去皮尖油） 蕤仁（二百个，去皮尖油） 蜜（二两） 硼砂 朱砂（各二两） 冰片（少许）

　　上各为末，蜜熬 旋旋入药，和均成膏，铜簪点。

　　卷四　治眼方

　　黄连膏

　　黄连（一两） 蜂蜜（二两） 麝香（少许）

　　上为末，用蜜煎成膏入药，以纸封埋土内一宿点火毒，以绢滤去滓，入冰片少许和均，点眼有效。

　　卷四　治眼方

　　春雪膏

　　南硼砂 冰片（少许） 蕤仁（一两，去皮尖油） 蜂蜜（一两）

　　上为末，炼蜜成膏，用铜簪点眼。

　　卷四　治眼方

　　神仙太乙膏

　　当归 白芷 肉桂 赤芍药 玄参 大黄 黄芩 香油 生地黄上为末，每药一两，用油四两，熬成膏点眼。

　　卷四　治眼方

　　治眼诸般翳障昏暗方

　　栝蒌根（六钱） 川芎 当归（五钱） 楮实子（五钱，炒） 川椒（七钱） 甘草（三钱） 蝉蜕（三钱） 黄连（三钱） 甘菊花（一两） 蔓荆子（二两） 木贼（二两，童便浸一宿，焙） 羌活（一两） 地骨皮（一两）

　　白蒺藜（五钱） 薄荷（五钱） 荆芥（一两） 密蒙花（一两）

　　上十七味为末，每丸一钱，食后服；有翳，米泔水下；昏暗者，当归汤下；妇人血晕者，薄荷当归汤下。忌荤腥、热物、酒面。

　　卷四　治眼方

　　治冷泪方

　　夏枯草（一两） 香附（一两） 苍术（二两） 木贼（一两） 白芷（一两） 防风（二两） 细辛（三钱） 赤芍药（二钱）

　　上为末，食后服用，砂糖调热水下。

　　卷四　治眼方

　　久补增肝力方

　　治肝虚肾气不足，常见黑花或生翳障，视物不明，迎风有泪。

　　车前子（二两） 熟地黄 菟丝子（五两），酒浸，蒸熟，研烂上为末，蜜丸，每服三十丸，空心茶清送下。

　　卷四　治眼方

　　两目赤肿方

　　治风气攻注两目，昏暗，多泪羞明，睑生粟米，隐涩难开，或痒或痛，渐生翳障，视物不明，久患偏正头风，牵引两目细小，赤肿。

　　密蒙花 菊花 石决明 白蒺藜 羌活 木贼上各等分，为末，每服一钱，茶清调下。

　　卷四　治眼方

　　败毒散

　　治大人、小儿一切风气热毒攻眼，暴赤肿痛，隐涩羞明方。

　　羚羊角 川升麻 车前子上各等分，为末，每服三钱，食后米汤调下。

　　卷四　治眼方

　　治上焦受风，热气攻眼，暴赤羞明涩痛方

　　龙胆草 菊花 草决明 甘草 川芎（各二两）

　　上为末 麦门冬煎汤下，或热水化砂糖调下。

　　卷四　治眼方

　　时行暴赤方

　　治肝气不足，内受风热，上攻眼目，昏暗，视物不明，见风多泪，怕日羞明，隐涩难开，翳障，妇人血风烂眩。

　　栀子 荆芥 菊花 蔓荆子 玄参 细辛 防风 大黄 牵牛（炒） 黄芩 川芎 木贼（去节） 甘草（各一两）

　　苍术（二两，炒） 草决明（五钱）

　　上为末，每服一钱，冷酒调下。

　　卷四　治眼方

　　连翘散

　　治心热目赤。

　　连翘 柴胡 赤芍药 甘草 当归 栀子 木通 牛蒡子 防风 瞿麦 滑石 黄柏 车前子 黄芩 荆芥 蝉蜕（去头足） 薄荷 生地黄上各等分， 咀，水煎服。

　　卷四　治眼方

　　黄连丸

　　治心热毒瓦斯眼。

　　黄连（四两）

　　上为末，用羯羊肝，去筋膜，捣烂，生为丸，日进二服，每服五十丸，茶清送下。

　　卷四　治眼方

　　治虚眼方

　　治男妇眼目红肿。

　　当归 熟地黄 茯苓 川椒 甘草 茴香 山药 黄连 菊花上各等分，水煎服。

　　卷四　治眼方

　　泻白散

　　治肺与大肠有热。

　　桑白皮 地骨皮（各一两） 甘草（五钱）

　　上 咀，水煎服。

　　卷四　治眼方

　　泻青散

　　治肝热眼赤肿。

　　当归 川芎 龙胆草 大黄 羌活 山栀子上各等分，蜜为丸，每服三十丸，清汤下。

　　卷四　治眼方

　　治暴赤眼方

　　用肥生姜、黄柏各一块，将姜开孔入黄柏在内，再用姜片掩定，将黄泥封，用火煨熟，取自然汁点。

　　又方用鸡子一个去黄，用清将黄连末五分入内，搅匀封固放臭泥内一宿，次日滤清点眼有神效。

　　卷四　治眼方

　　百解散

　　治远年近日血风赤眼、昏暗，皆是脏积热毒。

　　当归尾 赤芍药 防风 木贼 白蒺藜 白术 菊花 黄柏 大黄 北细辛 天花粉 羌活 蝉蜕 白芷 生地黄青葙子 香附子上各等分 咀，水煎服。

　　卷四　治眼方

　　明目益肾丸

　　枸杞子（一两） 当归（一两，酒浸） 巴戟（五钱、甘草水煮，去心） 五味子（五钱） 知母（十钱，酒炒） 山药（五钱） 黄柏 茯神（一两） 人参（五钱） 甘草（五钱） 生地黄（一两，酒浸） 天门冬 菟丝子（一两，酒浸，蒸熟、捣烂、焙干，为末）

　　上为末，蜜丸，每服五十丸，盐汤送下。

　　卷四　治眼方

　　滋阴地黄丸

　　即熟地黄丸。

　　熟地黄（一两） 生地黄（五钱） 柴胡（八钱） 天门冬 甘草（炙） 枳壳（麸炒） 地骨皮 黄连五味子（各五钱） 人参（二钱） 当归身（酒浸，焙干） 黄芩（各五钱）

　　上为末，每服百丸，茶清米汤俱可下。

　　卷四　治眼方

　　六味地黄丸

　　治肾虚眼不耐神，神光不足。

　　蔓荆子 川芎 山药 山茱萸（去核，各二两二钱） 牡丹皮 熟地黄（三两） 泽泻 白茯苓（各八钱）

　　上为末，蜜丸，每服七十丸，空心米汤下。

　　卷四　治眼方

　　拨云丸

　　治翳障遮睛疼痛。

　　天花粉 甘草（炙） 蔓荆子 枳实（麸炒） 川芎 薄荷 菊花 白蒺藜 木贼（去节，童便浸一宿，各五钱） 密蒙花 荆芥穗 地骨皮 羌活（各一两） 蛇蜕（油浸，炙干） 蝉蜕（去头足） 黄连（各三钱） 当归（一两五钱） 川椒（七钱五分，炒，去壳）。生地黄（一两五钱）

　　上为末，蜜丸，每服三十丸，食后临卧之时服三次，米汤下。

　　卷四　治眼方

　　点眼神膏

　　百草心（即羊胆） 百花心（即蜂蜜） 生人血（妇人初生男孩乳）

　　上味搅和一处，瓷罐盛贮，埋在土内，春三日，夏一日，秋七日，冬十日取出点眼，无问火眼风眼，疼痛，隐涩难开，羞明怕日。

　　卷四　治眼方

　　针赤眼

　　临泣二穴泻，并在眼角发际进五分是穴。合谷二穴补、太阳二穴泻。

　　卷四　治眼方

　　针眼痛

　　泪出须先泻后补穴道。光明二穴 合谷二穴 风池二穴 行间、睛明二穴。

　　卷四　治眼方

　　治妇人赤眼头风方

　　白芍药 当归 熟地黄 川芎 荆芥 细辛 羌活 石决明 甘草 菊花 木贼 薄荷 草决明 黄芩上各等分， 咀，水煎服，其痛即止。

　　卷四　治眼方

　　治妇人血犯肝经眼花见鬼方

　　当归 白芍药 川芎 黄芩 茯苓 远志 熟地黄 朱砂 灯芯 金箔 门冬子 山栀子上各等分， 咀，水煎温服。

　　诗曰：血犯肝经致眼花，医人尽道是风邪；狂言见鬼安知病，妄语如神未测耶。

　　卷四　治眼方

　　退赤

　　当归（五钱） 山栀子（一两） 甘草（一钱，炙） 大黄（二钱，半生半熟）

　　上 咀，水煎食后温服。

　　卷四　治眼方

　　除昏

　　黄连（五钱） 菊花（二钱） 大黄（五钱） 夜明砂（水澄，少许）

　　上为丸，每服三十丸，食后盐汤下。

　　卷四　治眼方

　　去热

　　黄芩（五钱） 栀子 甘草 大黄（五钱） 龙胆草上各等分，为丸，每服三钱，薄荷，砂糖水下。

　　卷四　治眼方

　　定痛

　　防风（一两） 当归（五钱） 黄芩（五钱）

　　上水煎入砂糖少许，再煎温服。

　　卷四　治眼方

　　止泪

　　木贼（二两，去节） 香附子（二两，去毛，炒） 夏枯草（一两） 苍术（一两五钱，酒浸一夜，去皮）

　　上为末，面糊丸，每服二十丸，食后盐汤送下。

　　卷四　治眼方

　　磨翳

　　黄连（五钱） 白蒺藜（一两） 熟地黄（二两） 生地黄（一两）

　　上为末，蜜丸，麦门冬汤送下。

　　卷四　治眼方

　　去赤

　　川芎（五钱） 赤芍药（二两） 熟地黄 当归（各一两）

　　上 咀，水煎，食后温服。

　　卷四　治眼方

　　除肉

　　冰片（少许） 白硝（少许） 硼砂（少许） 白丁香（五粒）

　　上为末，炼蜜成膏点眼。

　　卷四　治眼方

　　活血

　　当归（一两） 苏木（一两）

　　上为末，每服三钱，食后茶清送下。

　　卷四　治眼方

　　顺气

　　人参 甘草 白术 藿香 茯苓上各等分，枣三枚，食后温服。

　　卷四　治眼方

　　泻肝

　　大黄（五钱） 荆芥（一两） 甘草（三钱）

　　上 咀，水煎食后为末，每服三钱，白汤下。

　　卷四　治眼方

　　洗肾

　　黑牵牛（五钱，半生，半炒） 大黄（三钱，生用）

　　上为末，每服二钱，空心灯芯汤送下。

　　卷四　治眼方

　　洗心

　　泽泻 黄连 甘草（二钱，炙）

　　上为末，每服二钱，灯芯汤食后送下。

　　卷四　治眼方

　　洗肺

　　黄芩（二两） 桑白皮（一两）

　　上为末，每服三钱，灯芯汤食后送下。

　　卷四　治眼方

　　补肾

　　苍术（一两） 青盐（五钱） 香附子（一两） 夜明砂（一两，水澄，去砂石）

　　上为末，蜜丸，每服三十丸盐汤送下。

　　卷四　治眼方

　　补肝

　　苍术（一两） 黄连（一两） 熟地黄（一两）

　　上为末，蜜丸，每服三十丸，食后盐汤送下。

　　卷四　治眼方

　　磨障

　　硼砂 冰片（少许） 加朴硝上为末，点眼。

　　卷四　治眼方

　　倒睫

　　石燕（一个）用碗磨水点之，常以黄连水洗，又摘去眼内倒睫拳毛，用石燕水搽之。

　　卷四　治眼方

　　消肿

　　南星（二钱，为末） 生地黄（五钱，研） 加大黄（有验）

