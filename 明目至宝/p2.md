<!-- { "loadSidebar": true } -->
　　问曰：风轮如何得病？答曰：喜怒不常，或劳心力，云中瞻视百物，灯下看读经书。眼力既劳，风轮内损，则眼涩痛睛疼，视物不真，眼眩紧急。日久不治，昏蒙细小也。问曰：如何治？答曰：按本草对证当治肝，肝气盛攻于风轮也，宜服羚羊角散。

　　卷一　太玄真人论眼病五轮所属

　　羚羊角散

　　羚羊角（磋末，五钱） 人参（一钱） 皂角（两半，蜜浸） 防风（五钱） 甘草（五钱） 草乌（一两，生用） 川芎（一两）

　　上为末，每服二钱，用木贼、甘草煎调服，日进三服，忌生冷。

　　诗曰 东方属木木生风，在脏为肝窍目通，饥饱不均生热毒，睛疼有翳主侵瞳。

　　血轮属火，在脏为心，在眼为大小 也。

　　问曰：血轮如何得病？答曰：忧愁思虑，悲喜烦恼，内伤于心，致生赤筋，白膜遮睛，昏蒙难开，日久不治，遂致失明也。问曰：如何治？答曰：按本草对证当理心，心血之热攻于血轮也，宜服地黄丸。

　　卷一　太玄真人论眼病五轮所属

　　地黄丸

　　生地黄 白术 青葙子 山栀子 荆芥穗 当归 木通 黄芩各等分为末，炼蜜为丸，每服三十丸，淡竹叶煎汤送下，如用砂糖水下亦可。

　　诗曰 心火南方属丙丁，热风流入脏中停，头两目赤兼涩，远视浑如散碎星。

　　肉轮属土，在脏为脾胃，在眼为上下睑也。

　　问曰：肉轮如何得病？答曰：为人多好热酒，嗜食五辛，上岭奔走，开弓骤骑，肉轮既损，内感于脾、瘀血侵睛，肿攻胞廓，翳障经年不退，昏暗竟日难开也。问曰：如何治？答曰：按本草对证当理脾，脾热毒攻于肉轮，宜服薏苡仁散。

　　卷一　太玄真人论眼病五轮所属

　　薏苡仁散

　　薏苡仁（一两） 甘草 白茯苓（一两） 石决明（一两） 大黄黑牵牛（各五钱）

　　上为末，每服二钱，食后煎腊茶吞下。

　　诗曰 太阴属土主脾元，积热传脾胃被缠，上下眼皮浮又赤，偷针为患古今传。

　　气轮属金，在脏为肺，在眼为白睛也。

　　问曰：气轮如何得病？答曰：凌霜冒雪，或受饥寒，肌体稍虚，邪毒内攻，或肿或昏，赤筋隐涩，视太阳如隔雾；睹人物似疑烟。日久不治，变成障翳也。问曰：如何治？答曰：按本草对证当治肺毒，多生白膜、青筋赤筋也，宜服蒺藜散。

　　卷一　太玄真人论眼病五轮所属

　　蒺藜散

　　白蒺藜（炒，去刺） 川芎 当归 羌活 海蛤（蜜炙） 荆芥穗各等分为末，每服二钱，茶清或米泔调下诗曰 肺脏停留冷热停，两睛不觉涩沉沉，但将凉药调卫荣，毋使昏沉似血形。

　　水轮属水，在脏为肾，在眼为瞳人也。

　　问曰：水轮如何得病？答曰：久饮久坐，色欲无厌，大喜伤神，大怒损志。爱食酒面五辛，有伤肾经，侵于黑光，致令冷泪倾流。风虚内作或肿或疼，结成翳障，多涩昏也。问曰：如何治？答曰：按本草对证当理肾经，乃肾虚败攻水轮，常多昏暗，视物久则黑花生也，宜服枸杞子丸。

　　卷一　太玄真人论眼病五轮所属

　　枸杞子丸

　　枸杞子（二两） 黑附子（一两，炒） 五味子（二两） 蝉蜕（去头足，一两） 全蝎（七个，不炒）

　　苍术（一两两钱，米泔水浸）

　　上为细末，蜜为丸，每服三十丸，米汤或盐汤送下。

　　诗曰 肾脏原因受贼邪，起居眼目主生花，只因色重伤元气，冷药休餐疾不瘥。

　　问曰：眼有五轮者何也？答曰：眼有风轮、血轮、肉轮、气轮、水轮，所以名为五轮也。

　　卷一

　　太玄真人问眼病因论八廓所属八卦也

　　干为天，≡干属金。胆之经名清净廓，足少阳脉主之。

　　问曰：天廓如何得病？答曰：或云中射物，月下看书，多食腥膻，侵冒寒暑，致令生病。昏蒙多出冷泪，不能辨物。问曰：如何治？答曰：按本草封证，治天廓昏蒙生泪也，宜服清神散。

　　卷一　太玄真人问眼病因论八廓所属八卦也

　　清神散

　　防风（一两） 川椒（一两，去皮） 香附子（一两，炒） 薄荷（一两五钱） 加川芎（一两）

　　上为末，每服一钱，临卧茶清送下，酒亦可。

　　诗曰 视物依稀似露中，时时将手拭睛瞳，要知冷泪频频下，此是肝虚胆气攻。

　　坤为地，KT 坤属土。肾之经名阴会廓，足少阴脉主之。

　　问曰：地廓如何得病？答曰：或因湿发堆于头上，冷气壅于睛瞳，因而生病，为眵多，眼眩紧急，瘀肉生起也。问曰：如何治？答曰：按本草对证，治侵睛之故，宜服当归散。

　　卷一　太玄真人问眼病因论八廓所属八卦也

　　当归散

　　当归 羌活 山栀子 牛蒡子 白术 甘草共为末，每服一钱，蜜水调服。

　　诗曰 肾为纳病晓元由，酒色虽多更带忧，莫道睛疼无大故，看看横膜障双眸。

　　坎为水， 坎属水。胃之经名水谷廓，足阳明脉主之。

　　问曰：水廓如何得病？答曰：大喜大怒，有伤于心，殴击相持，开亏骤骑，强力成疾。其病昏涩，热泪多出也。问曰：如何治？答曰：按本草对证，治水廓睛疼、白翳侵睛泪出之故，宜服洗镜丹。

　　卷一　太玄真人问眼病因论八廓所属八卦也

　　洗镜丹

　　密蒙花 黄芩 家菊花 白茯苓 蝉蜕（炒） 夜明砂（炒）

　　上为末，水糊为丸，每服三十丸，猪肝汤送下。

　　诗曰 食气伤脾及胃中，更加积热两相冲，胞眩渐肿眼中赤，不解胃中热不通。

　　离为火，KT 离属火。命门之经名抱阳廓，手少阴脉主之。

　　问曰：火廓如何得病？答曰：精神恐惧，情怀郁结，内动心肾，上攻火廓，致令赤脉侵瞳人，热泪如倾也。问曰：如何治？答曰：按本草对证，治赤肿多疼，热泪之故，宜服玄精石散。

　　卷一　太玄真人问眼病因论八廓所属八卦也

　　玄精石散

　　玄精石 石膏 谷精草 蝉蜕 连翘 甘草上等分为末，每服一钱，蜜水调，食后服。

　　诗曰 内抱真人是命门，眼前花乱色难分，不能补肾调肝胆，赤脉交加两眼昏。

　　巽为风，KT 巽属木，大肠之经名传道廓，手阳明脉主之。

　　问曰：风廓如何得病？答曰：枕边穴隙，窗下穿窍不能遮蔽，坐卧当风，脑畔斜风攻于轮廓，致令睛疼，两睑常 ，昏涩多泪也，问曰：如何治？答曰：按本草对证，此治昏痒多泪之故，宜服楮实子丸。

　　卷一　太玄真人问眼病因论八廓所属八卦也

　　楮实子丸

　　楮实子（四两，炒） 木贼 黄芩 白术（四两） 菟丝子（一两，酒浸，蒸熟，研烂，焙干为末入药）

　　肉苁蓉（一两，酒浸）

　　上为末，蜜丸如梧桐子大，每服三十丸、空心盐汤下，酒亦可。

　　诗曰 传道多因是本经，肝经多热滞风停，大肠若顺应须好，痒涩之时翳抱睛。

　　震为雷，KT 震属木。小肠之经名关泉廓，手太阳脉主之。

　　问曰：雷廓如何得病？答曰：宴罢贪睡，酒后行房，血脉泛滥，精髓闭塞，风邪内聚上攻于目，致令 头赤肿，睑内生疮，倒睫拳毛，攀睛 肉生也。问曰：如何治？答曰：按本草对证，治赤筋攀睛、拳毛之故，宜服水镜散。

　　卷一　太玄真人问眼病因论八廓所属八卦也

　　水镜散

　　当归（一两） 甘草（三钱） 蝉蜕（三个） 黄连（五钱） 家菊花 川芎（一两）

　　上为末，每服一钱调蜜水下，井水亦可，忌羊肉面腌脏五辛之物。

　　诗曰 小肠经属关泉廓，受病先从心上传，两 多生眵泪痒，但调心热自然凉。

　　艮为山，KT 艮属土。膀胱之经名津液廓，足太阳脉主之。

　　问曰：山廓如何得病？答曰：或手拳打触，或竹木误签，血灌睛瞳，致令生疮翳膜。若不早治，永遭黑暗也。问曰：如何治？答曰：按本草对证，治瘀血 肉，侵睛疼痛之故，宜服地黄丸。

　　卷一　太玄真人问眼病因论八廓所属八卦也

　　地黄丸

　　生地黄 川芎 人参 白蒺藜（去刺） 当归（酒洗） 防风上为末蜜丸如梧桐子大，每服三十丸，食后茶清送下诗曰 膀胱属水肾为虚，冷热相刑本脏居，睛赤兼黄轮廓内，不逢妙手岂能医。

　　兑为泽，KT 兑属金。肺之经名养化廓，手太阴脉主之。

　　问曰：泽廓如何得病？答曰：春不宣五脏，冬聚于阳毒，或因食炙肉，火毒之气聚于肾水，致令脑脂凝聚，血毒攻目。一似薄雾遮隔，又如飞蝇来往，结成眵泪，瞻视难开也。问曰：如何治？答曰：按本草对证，治额常眼痛，黑花多泪难开之故，宜服煮肝散。

　　卷一　太玄真人问眼病因论八廓所属八卦也

　　煮肝散

　　木通 绿豆皮 黄芩 羌活上为末，用猪肝切开入药三两半，用线扎定，以米泔水煮，天明饭后吃，以猪肝同药细嚼。月进三次，每服药一钱，用猪肝三两掺药也。

　　诗曰 三焦为脏肺中藏，胃热冲风犯目光，凉膈祛邪方可用，若投热药病难当。

　　卷一

　　论五轮受病之因

　　肝病是风轮，色黄而赤，交受风热，色黄而黑，乃肝肺冷；心病是血轮，色赤而疾，心受热毒，赤而痛者，心主夏之气；脾病是肉轮，色黄而肿，是脾虚，色赤而痒，是脾气积热；肾病是水轮，色黄而光，是肾受风热之邪，色昏而浊，肾气虚败；肺病是气轮，色黄而赤，风热毒攻。赤极而痛，火毒伤金。医者辨明，万无一失，用药无瘥。

　　卷一

　　论八廓受实热病之因

　　肝热 肉攀睛，宜理肝凉胆也。胆热睛生翳膜疼痛，宜凉胆退肝热也。心热是赤脉不散，宜凉心也。肺热胞睑生疮，宜凉肺也。脾热睛痛、宜凉脾胃也。肾热睛生虚障痛肿，宜均肾气也。膀胱热生倒睫拳毛也。肠热浮翳遮睛，宜凉心肺也。

　　卷一

　　论八廓受虚寒病之因

　　肝冷有泪羞明，宜补肾肝和气也。胆冷昏暗两睑涩，宜补肾益肝也。心冷气不顺，宜温脾也。眼睛疼，宜温脾生血也。肾冷则生黑花，宜补肾生精也。膀胱冷则多昏暗，大肠冷则眼昏，宜服暖药也。肺冷受风邪寒气，宜补心肺也。脾冷则目闭不开也。凡须用药，究其源，庶无谬矣。

　　卷一

　　论五行所属金木水火土位

　　风轮属肝，东方甲乙木位。（理肝经气毒攻目，昏涩疼痛，赤肿风热，冷翳侵睛，宜服）

　　泻肝散

