<!-- { "loadSidebar": true } -->
　　七十二问曰：风牵入睑者，何也？答曰：此脏腑不和，阴阳不分，经络凝滞，气血不通，为风乘虚而入，令目转去也，故曰：风牵入睑。宜服镇肝丸、和气丸、人参菊花散。

　　七十三问曰；瞳人散者，何也？答曰：此胆经损也。胆者，目之经，神水之源，胆碎则瞳人散也。宜服救睛琥珀膏。

　　卷一

　　眼有七十三证，内有十四证不治

　　眼睛突出不治 眼睛陷下不治瞳人干枯不治 丁翳根深不治辘轳转睛不治 乌风内障不治沉翳内障不治 黑翳如珠不治蟹眼睛疼不治 剧惊内障不治旋螺突起不治 风轮内障不治瞳人生白翳不治 高风雀目无血不治绿风眼瞳人碧绿是乌风眼滞涩瞳人开大是内障眼瞳人不动全无明是

　　卷二　眼科七十二证受疾之因

　　圆翳内障

　　圆翳内障图　鹧鸪天圆翳乌珠一点圆，日中羞小暗中玄。始生轮廓无知觉，竟被为殃把目缠。补肝散，补肾丸，若投冷药病尤煎。此是肝肾虚而得，医士精求莫罔然。

　　此是肝肾风虚，点去翳思用冷药。宜服五子丸、拂手散、锦鸠丸、岩电丸。

　　卷二　眼科七十二证受疾之因

　　冰翳内障

　　冰翳内障图　鹧鸪天冰翳如冰冻实坚，阴观阳看泪潸然。无时白膜侵睛内，疼而难忍苦忧煎。通肝散，服心处，此名胆气苦肝缠。良医用药无差惧，眸子光明胜似前。

　　此是肝肾久虚，热风久痛，其病宜以调理肝肾，此是热泪凝结生翳也。宜服岩电丸、三花五子丸、拨云散。

　　卷二　眼科七十二证受疾之因

　　滑翳内障

　　滑翳内障图　西江月滑翳何尚安足，微含黄色无家。水银白色透瞳遮，拴系心猿意马。肝肺风热相弄，不疼不痛为佳。还睛散服是生涯，调寄西江月下。

　　此是肝肾风虚，内有热不散，五般风热毒日久，不治永沉黑暗也。宜服拂手散、三花五子丸、岩电丸。

　　卷二　眼科七十二证受疾之因

　　涩翳内障

　　涩翳内障图　西江月涩翳微微色赤，或开或聚如花。试看瞳子似烟霞，无泪时疼痛也。肝肺热风相侮，还睛散服为佳。烦凭妙药点无瘥，右调西江月下。

　　此是肾风热，四时阴阳失调理，色欲劳苦，故有此也。宜服三花五子丸、拨云散、胜金散、聚宝散。

　　卷二　眼科七十二证受疾之因

　　横翳内障

　　横翳内障图　鹧鸪天横翳内障甚跷蹊，上横剑脊下微微。浓处浓兮薄处薄，不疼不痒是根基。如斯状，病者稀，人沾此证实难医。若逢妙手金针拨，退了依然日上迟。

　　此是肾脏虚热也。斯疾多难治也。宜服三花五子丸、聚宝散、岩电丸、拂手散。

　　卷二　眼科七十二证受疾之因

　　浮翳内障

　　浮翳内障图　鹧鸪天浮翳内障色如银，白光如水透瞳仁。此病初生来小 ，三焦不顺病之因。不痒痛，不精神，目无光力翳来频。等闲莫要空嗟叹，医士求之免受辛。

　　此是脑热脂凝也，即聚散翳也。宜服镇心丸、连翘散、退血散。

　　卷二　眼科七十二证受疾之因

　　偃月内障

　　偃月内障图　鹧鸪天翳如偃月似凝脂，肝经病证本来稀。缺处薄兮重处白，瑕疵无定不须医。投针药，岂能施，未知何日是安期。记此叮咛难强力，任逢卢扁总成非。

　　此是肾败邪毒热也，此疾难治也。宜服三花五子丸、梦灵丸、拂手散。

　　卷二　眼科七十二证受疾之因

　　散翳内障

　　散翳内障图　西江月散翳形如鱼点，只因粟米生延。睑红赤烂是根源，热泪时常流睑。日夜珠疼痛楚，皆因肝肺为冤。还睛散服是神仙，管取观高望远。

　　此是肾脏热毒也，肺家热生翳也。宜服岩电丸、宣肺散。

　　卷二　眼科七十二证受疾之因

　　沉翳内障

　　沉翳内障图　鹧鸪天沉翳名为内障邪，白藏黑水若无瑕。目中细看如白银，两睑难开泪若麻。空费力，莫生嗟，早轻晚重疗难嘉。求神拜佛空烧纸，医士徒劳莫疗他。

　　此是肾虚，肝胆壅热生翳也。宜服镇肝丸、三花五子丸、退翳散、梦灵丸，宜点黄连膏。

　　卷二　眼科七十二证受疾之因

　　枣花内障

　　枣花内障图　鹧鸪天肝脏停留热贼风，痛如针刺病来攻。周遭微细如鱼子，视物如烟泛不同。枣花翳，甚昏蒙，早轻晚重痛难容。专心药服还睛散，医士驰名实有功。

　　其翳周遭，如锯齿之状，此是心热，肾风热，肝胆热也。宜服三花五子丸、岩电丸、聚宝散、拂手散、退翳散。

　　卷二　眼科七十二证受疾之因

　　白翳黄心

　　白翳黄心图　鹧鸪天翳如梅片白如银，一点微黄在翳心。大小 头微赤色，或时涩痛泪淋淋。肝肺毒，热风侵，覆尽乌珠不见轮。若服数帖还睛散，管取安然病不临。

　　此是肝肾热毒也。宜服三花五子丸、岩电散、拂手散、聚宝散、退翳散。

　　卷二　眼科七十二证受疾之因

　　黑花内障

　　黑花内障图　鹧鸪天黑花翳状眼多青，此病根源在肾经。饮食不贪常口苦，此名胆气热风停。如斯证，不为轻，等闲服药未为宁。凉胆丸服要补肾，许见三光日月星。

　　此是肝热肾虚也。宜服三花五子丸、逐血散、二地散、活血散。

　　卷二　眼科七十二证受疾之因

　　小儿胎患内障

　　小儿胎患内障图　鹧鸪天小儿内障甚难医，始生灯下见光稀。行步不分南共北，瞳仁洁白怎扶持。胎受热，是根基，延年真个性情 。纵命医者空施药，将养为佳实可悲。

　　此是肝热也，此疾难医也。宜服羚羊角散、还睛丸、梦灵丸、谷精丸。

　　卷二　眼科七十二证受疾之因

　　五风变内障

　　五风变内障图　鹧鸪天五风内障病何孤，青乌绿白黑糊涂。变成内障来遮目，物物难分眼赤舒。瞳仁大，泪有无，头痛脑痛疾难除。镇心止痛灵丹药，要见三光这世无。

　　此是色欲过度，肾虚败，血气皆虚也。宜服三花五子丸、拂手散、镇肝散、岩电丸。

　　卷二　眼科七十二证受疾之因

　　雷头风内障

　　雷头风内障图　鹧鸪天忽然被打触成冤，变成内障泪涟涟。赤肿侵睛为病久，三光不见苦忧煎。雷头证，岂安然，住疼止痛莫根据先。若要见光何日得，再逢元化也哀怜。

　　此是上热下虚，故生此疾也，难疗。宜服三花五子丸、胜金丸、石蟹散、镇肝丸、还睛散。

　　卷二　眼科七十二证受疾之因

　　惊振内障

　　惊振内障图　鹧鸪天惊振内障闪珠移，热毒冲入眼中居。牵引瞳仁为反背，致令暗昧不知时。心无静，肝胆虚，名为惊振步须迟。等闲不服灵丹药，针灸令人无所施。

　　此是肾风热毒上攻，又且血气凝滞，有伤瞳仁也，此证难治。宜服三花五子丸、活血散、还睛丸。

　　卷二　眼科七十二证受疾之因

　　绿风内障

　　绿风内障图　鹧鸪天绿风初患有头旋，两额相牵痛不痊。鼻梁隔乃时时痛，红白花生在眼前。肝左热，肺右边，或时两眼泪涟涟。决明散与羚羊散，服了光明玄又玄。

　　此是肝虚劳头痛也。宜服三花五子丸、川芎散、镇肝散、胜金散。

　　卷二　眼科七十二证受疾之因

　　乌风内障

　　乌风内障图　西江月乌风障生已定，全无翳障生花。或时痒痛似云遮。渐渐昏暗无假。此候肝经气盛，须知实热侵加。泻肝散服是生涯，通了分明后雅。

　　此是肝热或痛久而不治，时见飞花。宜服梦灵丸、三花五子丸、镇肝散。

　　卷二　眼科七十二证受疾之因

　　黑风内障

　　黑风内障图　西江月黑风病起何因，肾胃风热相侵。绿风形证别无分，时有黑风相趁。若要分明刮决，羚羊角散为凭。还睛散服妙通灵，医士驰名已定。

　　此是肾虚生内障也。宜服三花五子丸、二地散、拂手散。

　　卷二　眼科七十二证受疾之因

　　青风内障

　　青风内障图　西江月青风眼候如何，不疼不痛由他。瞳子安然如不患，却有头旋害我。渐有花生上下，后劳昏暗增加。还睛散服不为佳，羚羊角散兼和。

　　此是肾虚劳也，此疾难治也。宜服还睛散、镇肝散、二地散。

　　卷二　眼科七十二证受疾之因

　　肝虚雀目

　　肝虚雀目图　鹧鸪天雀目生来甚恼情，小儿患此曰疳名。肝脏虚劳为此病，点灯时分没光明。花乱起，或头痛，年深不料害双盲。初患之时须服药、倦医不疗暗双盲。

　　此是肝虚劳也，久则难治也。宜服三花五子丸、镇肝散、还睛散、人参散。

　　卷二　眼科七十二证受疾之因

　　高风雀目

　　高风雀目图　鹧鸪天高风雀目证同前，形状其间有异偏。才到黄昏昏不见，经年瞳子似珠圆。高风候，古今传，莫贪口味色心牵。灵丹妙药能医治，便是人间快活仙。

　　此是肝虚劳也，此疾难治。宜服三花五子丸、镇肝散、还睛散、梦灵散。

　　卷二　眼科七十二证受疾之因

　　肝虚雀目暗

　　肝虚雀目暗图　鹧鸪天肝虚要识病来因，远视近视不光明。眼前不见如烟雾，一物看来二物形。肝虚热，定心情，补肝散服若神灵。调持保护须知己，莫使劳神眼又盲。

　　此是肝气虚劳，难治也。宜服三花五子丸、镇肝散、磨镜丸、还睛散、二地散。

　　卷二　眼科七十二证受疾之因

　　肝脏积热

　　肝脏积热图　鹧鸪天肝脏积热疾生多，睛疼怕日泪成河。翳膜渐生加涩痛，皆因劳力用心过。患双眸，不能瘥，热风邪气奈如何。决明散服方才好，莫若凉肝把气和。

　　此是肾气虚败，故生此疾而肝热。宜服密蒙花散、还睛丸、金钗丸、磨镜丸。

　　卷二　眼科七十二证受疾之因

　　伤寒热病

　　伤寒热病图　鹧鸪天伤寒安后患双眸，赤肿生翳病多由。嗜食五辛多受毒，上攻双目泪如流。开涩痛，闭不休，决明散服不须忧。频频膏用黄连点，医士参详疗必瘳。宜服聚宝散、拂手散、镇肝散、岩电丸、梦灵散。

　　卷二　眼科七十二证受疾之因

　　混睛内障

　　混睛内障图　鹧鸪天混睛内障证如何，有泪迎风冷泪多。白睛肿赤难开视，或时好了又来磨。治毒热，莫差讹，渐生膜障为蹉跎。病者早服地黄散，两目光明见日罗。

　　此是伤湿内热也。宜服活血散、聚宝散、密蒙花散、镇肝散。

　　卷二　眼科七十二证受疾之因

　　肉侵睛

　　 肉侵睛图　鹧鸪天肉侵睛忧虑多， 头赤烂为揩磨。如云赤障横遮过，劳神太过为蹉跎。伤肝气，热风磨，更加痒痛疾难瘥。定心丸子须为美，手法治之妙不过。

