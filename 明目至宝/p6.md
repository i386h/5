<!-- { "loadSidebar": true } -->
　　此是脾风热也。宜服拂手散、清肝散、岩电丸，南硼砂点。

　　卷二　眼科七十二证受疾之因

　　两睑粘睛

　　两睑粘睛图　鹧鸪天两睑粘睛赤烂眩，等闲不治已经年。翳膜遮珠因血热，憎风流泪古今传。消风散，沉痊，除风去血得安然。黄连为末煎汤洗，免得终朝眼疾缠。

　　此是脾风内热，故有此疾也。宜服凉肝散、四物汤、岩电丸、槐花散，宜手法治之愈也。

　　卷二　眼科七十二证受疾之因

　　膜入水轮

　　膜入水轮图　鹧鸪天膜入水轮甚不宜，瞳仁昏暗实堪悲。障膜两眸如火热，皆因色欲过多为。如斯证，急求医，滋阴降火散为奇。还睛镇肝散宜服，莫待青盲悔是迟。

　　此是邪毒热侵肾经也。宜服三花五子丸、镇肝散、二地散、梦灵散。

　　卷二　眼科七十二证受疾之因

　　丁翳根深

　　丁翳根深图　西江月丁翳根深病老，肝心滞热不好。致令疼痛泪双垂，突出如钉钉脑。昼夜不分黑白，似漆如烟难扫。仙方妙药任施为，再要撤消难讨。

　　此是久蕴热毒在心经也，不可治。宜服蒺藜散、聚宝散、木贼散。

　　卷二　眼科七十二证受疾之因

　　黑翳如珠

　　黑翳如珠图　西江月黑翳羞明惟目，受病疼痛哭泣。肾虚受热致生来，形黑又如豆粒。此疾无泪流兮，点药不须用力。补肾丸子要相投，羚羊角散无失。

　　此是肾经虚劳受热也。宜服三花五子丸、镇肝散、二地散、人参散。

　　卷二　眼科七十二证受疾之因

　　花翳白陷

　　花翳白陷图　西江月花翳旋绕瞳仁，点点如花如鳞。砌成白陷不须嗔，肝脏积热已定。酒后行房共枕，嗜食煎炙茹荤。先将药饵凉肝经，羚羊角散保命。

　　此是肝经热毒也。宜服聚宝散、拨电散、岩电散、拂手散、密蒙花散。

　　卷二　眼科七十二证受疾之因

　　冰翳瑕深

　　冰翳瑕深图　鹧鸪天瑕深冰翳日昏光，青色沉沉证不常。瞳子时时疼痛甚，日当午后稍安康。五脏热，受其殃，清凉散最为良。点洗莫离真口诀，管教医士姓名扬。

　　此是肾气虚败也。宜服三花五子丸、人参散、岩电散、镇肝散。

　　卷二　眼科七十二证受疾之因

　　玉翳浮睛

　　玉翳浮睛图　鹧鸪天玉翳堆起白如霜，浮痛根源不可当。不疼不痛难疗治，不红不肿少斯殃。泪频出，怕窥光，还睛散服渐安康。好将药饵频频服，此病宽心得久长。

　　此是肝经受热也。宜服聚宝散、拂手散、除翳散。

　　卷二　眼科七十二证受疾之因

　　偶因他患后生翳

　　偶因他患后生翳图　西江月偶因他患不觉，倏尔冲于轮廓。朦胧渐渐翳来侵，只见瞳仁白膜。岂能观看分明，且把闲愁捺落。镇肝丸散见功劳，难把金针除却。

　　此是肝经气虚也。宜服拨云散、拂手散、聚宝散、岩电丸。

　　卷二　眼科七十二证受疾之因

　　逆顺生翳

　　逆顺生翳图　西江月逆顺生翳为名，涩疼令人泪倾。上而生下裹瞳仁，此证名传逆证。自下生上为顺，两翳交加已定。羚羊角散见分明，点洗根据方必应。

　　此是脏腑虚热也，此疾久则难治也。宜服三花五子丸、羚羊角散、羌活散、拂手散。

　　卷二　眼科七十二证受疾之因

　　鸡冠蚬肉

　　鸡冠蚬肉图　鹧鸪天胞肉生如蚬肉形，鸡冠红色甚分明。或青或黑须番看，痛苦难禁两泪倾。甚怕日，又羞明，原因客热在脾经。宽心多服石明散，活血调和致太平。宜服岩电丸、活血散、密蒙花散、羚羊角散。

　　卷二　眼科七十二证受疾之因

　　睑生风粟

　　睑生风粟图　鹧鸪天粟米疮生两睑中，医来尽是烂眩风。或多或少全无数，大而兼细不相同。脾积热，贼风攻，或针或烙去疮风。驱风散与消风散，医士参详定有功。

　　此是脾经受贼风，邪热也。宜服防己散、活血散、聚宝散、拂手散。

　　卷二　眼科七十二证受疾之因

　　胞肉凝脂

　　胞肉凝脂图　鹧鸪天胞肉凝脂不易平，皆因心热苦相刑。致令胞肿如桃李，疼痛时时热泪倾。清心火，得安宁，消风散血渐光明。更宜手法加针烙，莫使邪风劫眼睛。

　　此是脾经受风热也。宜服三花五子丸、聚宝散、羌活散。

　　卷二　眼科七十二证受疾之因

　　漏睛脓出

　　漏睛脓出图　鹧鸪天漏睛脓出苦离宫，心火炎炎热毒攻。气滞停留于 畔，结成脓血出无穷。经日久，甚为凶，眼珠倏尔落胸中。白薇丸及洗心散，服了教君热毒通。

　　此是心经脾经热毒相攻也。宜服三花五子丸、镇肝散、羌活散。

　　卷二　眼科七十二证受疾之因

　　蟹眼睛疼

　　蟹眼睛疼图　鹧鸪天水轮如豆复乌珠，蟹睛虾眼两无殊。肝肾虚疼因客热，至能损目要知乎。泪不止，证难除，补肝补肾两相扶。医人活法在眼法，药不执方眼不辜。

　　此是肝虚热痛也，此疾难治也。宜服桂枝汤、防风散、胜金散。

　　卷二　眼科七十二证受疾之因

　　突起睛高

　　突起睛高图　鹧鸪天五脏停留风毒缠，致令突起眼珠悬。胆虚故有如斯证，泪流肿痛夜无眠。息嗔怒，莫忧煎，洗肝散服似神仙。砂糖一块酸车草，入药调和眼亦痊。

　　此是肝肾邪热也，宜太阳贴药。宜服消风散、逐血散、胜金散。

　　卷二　眼科七十二证受疾之因

　　风牵斜

　　风牵 斜图　鹧鸪天泪出频频眼角偏，或时斜跳是风牵。致令昏暗全无翳，不知不觉病来缠。如斯证，要医痊，全凭药饵得安然。消风散服多灵验，莫使 斜误少年。

　　此是脾经受邪热也，此疾久则难治。宜服夏枯草丸、三花五子丸、镇肝散、拂手散。

　　卷二　眼科七十二证受疾之因

　　倒睫拳毛

　　倒睫拳毛图　鹧鸪天倒睫拳毛碎眼皮，通肝散服可为奇。防风散剂常宜服，翳膜除之又不离。补肝散，决狐疑，更将手法请君知。剪夹洗涂须云好，何如艾便洗相宜。

　　此是脾脏受热也。宜服防风散，黄连膏点，用童便煎蕲艾，露过一夜，卧时洗眼，其拳毛自伸。

　　卷二　眼科七十二证受疾之因

　　风牵睑出

　　风牵睑出图　鹧鸪天风牵睑出要参详，太阴脾毒被风伤。来缠双目无时住，却留睑内作斯殃。红赤色，少安康，但将五退散为良。若有红淡黑煤色，岂能除患莫思量。

　　此是脾经肝经虚劳也，此是风邪。（干经络难治。）宜服三花五子丸、还睛散、聚宝散，宜灸风池穴太阳角。

　　卷二　眼科七十二证受疾之因

　　神祟疼痛

　　神祟疼痛图　鹧鸪天居常无疾得安然，忽尔如油似火煎。太阳掣痛如针刺，早轻晚重泪涟涟。神鬼祸，甚难言，信之则有也能痊。何如一服洗肝散，顷刻除邪祛病根。

　　此是神祟为祸，头痛目赤，是心肝有邪热。宜服还睛散、防己散、洗心散、泻肝散。

　　卷二　眼科七十二证受疾之因

　　旋螺突起

　　旋螺突起图　鹧鸪天人生在世目为先，最贵全凭水火全。率尔睛疼多泪出，肾虚肝热贼风缠。红赤障，旋螺弦，白睛突起毒之愆。洗心散及泻肝散，管取依然夜得眠。

　　此是肝经热也，肾经虚热也。宜服活血散、洗心散、洗肝散。

　　此疾久则眼出脓血，（人面黑色如铁者不可治，宜用药贴太阳。）

　　卷二　眼科七十二证受疾之因

　　鹘眼凝脂

　　鹘眼凝脂图　鹧鸪天鹘眼凝脂是病胎，脏中有热故安排。举目视瞻轮廓硬，抬头涩泪药难谐。空叹息，莫伤怀，好将脏热细分开。若教信却金针刺，未福先殃再受灾。

　　此是肝脏受热也，此疾不可治也。宜服还睛散、镇肝散、胜金散。

　　卷二　眼科七十二证受疾之因

　　辘轳转睛

　　辘轳转睛图　鹧鸪天辘轳转睛是肝风，热积生成此疾凶。双目转动无安静，脏神邪气患双瞳。辘轳转，邪气攻，世医有药妙难通。了得个中端的意，除非卢扁再相逢。

　　此是肝经风毒也，此病多难治也。宜服还睛散、聚宝散、岩电丸。

　　卷二　眼科七十二证受疾之因

　　撞打破伤

　　撞打破伤图　西江月撞打破刷刺差，疼痛甚则风加。朦胧看物事如麻，惊震瞳仁休耍。败血赤肿不散，地黄姜汁为佳。太阳贴药痛方瘥，四物汤服无价。

　　此是撞打贼风，故血肿也，瞳仁碎作两边，不可治，但能以药散血止痛。宜服四物汤、活血散、逐血散。

　　卷二　眼科七十二证受疾之因

　　撞刺生翳

　　撞刺生翳图　鹧鸪天人世双眸要保全，忽然撞刺不由言。肿痛霎时生翳障，更添风热泪涟涟。须早治，莫迟延，生黄桃柳贴眼眩。用药不离真口诀，医家有效妙通仙。

　　此是客风入眼生热翳也。宜服逐血散、活血散，宜贴太阳穴。

　　卷二　眼科七十二证受疾之因

　　血灌瞳仁

　　血灌瞳仁图　鹧鸪天瞳仁被血灌其中，皆为劳神气血攻。全无翳膜难分别，痛如针刺血难通。肝气闭，病来凶，紫则皮使酒煎浓。木通丸药须吞服，四灵活血妙无穷。

　　此是肝经病也，虚热又肾虚热也。宜服铁柱散、逐血散、活血散，太阳宜贴药。

　　卷二　眼科七十二证受疾之因

　　目飞尘

　　 目飞尘图　鹧鸪天目飞尘证要明，风拂飞尘入眼睛。粘定双睛生赤肿，致令瞳子不非轻。痛而泪，莫迟停，鹅涎调末药名罂。更将京墨拖筋膜，莫把寻常眼类评。

　　此病忌客风入目也。若是麦芒入眼，煮大麦汁洗之，新鹅涎点之亦愈，若无物 目，乃肌肉消瘦不能为肥肤，外感风邪，乃脾之毒也。宜服活血散、连翘散。

　　卷二　眼科七十二证受疾之因

　　天行赤眼

　　天行赤眼图　鹧鸪天天行赤眼是瘟邪，涩痛瞳仁肝热加。风毒又冲生翳障，洗肝散服便光华。红赤淡，凉为佳，洗心去血乃为瘥。太阳刺血何为巧，点药先时也有差。

　　此乃是肝经受邪客热也。宜服消毒散、凉肝散、活血散。

　　卷二　眼科七十二证受疾之因

　　暴赤生风

　　暴赤生风图　鹧鸪天心肝邪热不相通，血气相争痛不容。暴赤生风生翳膜，令人瞻视泪无穷。巡五脏，洗肝风，心经君火莫兴隆。等闲莫把手频拭，免有拳毛胆气逢。

　　此是肝经受风热也。宜服防风散、洗心散、消毒散。

　　卷二　眼科七十二证受疾之因

　　胎风赤烂

　　胎风赤烂图　鹧鸪天小儿出世只由他，沐浴不洁爱之差。养至一周三五岁，双眸赤烂忌风邪。多痒痛，度年华，消风去血妙堪夸。碧霞散洗还睛服，风烂应教渐渐瘥。

