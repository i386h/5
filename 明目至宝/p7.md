<!-- { "loadSidebar": true } -->
　　此是胎毒生白障，泪流眼弦赤肿烂。宜服岩电散、活血散，黄连膏点。

　　卷二　眼科七十二证受疾之因

　　风赤疮痍

　　风赤疮痍图　西江月两睑赤似赤霞，疮痍热是风邪。久而不治翳来遮。无计可治疾罢。好把碧霞散洗，医人妙手堪夸。黄连膏点得其瘥，眸子依旧无瑕。

　　此是脾经有热，受风邪也。宜服驱风散、消毒散，宜手法针烙治之也。

　　卷二　眼科七十二证受疾之因

　　痛如针刺

　　痛如针刺图　鹧鸪天痛如针刺不非轻，只因积热在心经。涩滞难开并不睡，肿如桃李泪 。洗肝散，若神灵，渐渐灾消得太平。太阳穴畔须针刺，去血教君眼复明。

　　此是肝经热毒风邪也。宜服洗心散、洗肝散、消毒散、活血散。

　　卷二　眼科七十二证受疾之因

　　痒极难忍

　　痒极难忍图　鹧鸪天轮廓因风邪气攻，致令双手拭睛瞳。 头睑畔睛珠痒，此证分明为贼风。驱风散，妙无穷，好将井水蜜调同。饮罢心肝情意朗，风邪热毒去无踪。

　　此是心脾风邪热也。宜服还睛散、消毒散、秦皮散、驱风散。

　　卷二　眼科七十二证受疾之因

　　坐起生花

　　坐起生花图　鹧鸪天坐起生花似碎星，头旋目暗耳虚鸣。要知此证因何得，肾脏谁知客热停。戒房色，质言呈，息心定意免灾生。补肝补肾还睛散，出入教君眼复明。

　　此是心虚如水洗过一时无粪不久。宜服三花五子丸、镇肝散、还睛散、岩电散。

　　卷二　眼科七十二证受疾之因

　　瞳仁干缺

　　瞳仁干缺图　鹧鸪天瞳仁干缺甚为疼，风热须知在肾经。此症水轮无泪液，三光难辨眼多盲。息色欲，使心清，药将补肾补肝平。病者服药须宜早，莫待朦胧眼不明。

　　此是肾风内热也。宜服三花五子丸、镇肝散、还睛散、岩电丸、益肾丸。

　　卷二　眼科七十二证受疾之因

　　黄膜上冲

　　黄膜上冲图　鹧鸪天黄膜下生攻上轮，犹如脂膜覆瞳仁。疼而又泪难禁忍，脾胃多停热毒侵。慎口味，莫生嗔，好将犀角服殷勤。不痊更服六神散，两目光明去膜云。

　　此是脾胃有毒热也。宜服聚宝散、防风散、拂手散。

　　卷二　眼科七十二证受疾之因

　　赤膜下垂

　　赤膜下垂图　鹧鸪天赤膜上生人怎知，初时得疾甚跷蹊。涩痛流泪多红障，怕日羞明膜下垂。难禁忍，热风欺，心经脾热泻为奇。通肝散药须频服，发际上星穴可知。

　　此是脾经内蕴热也。宜服岩电丸、洗肝散、通肝散。

　　卷二　眼科七十二证受疾之因

　　小赤脉

　　小 赤脉图　西江月小 赤脉中生，交加渐渐遮睛。久停风热在心经，昏暗却来争竞。病者洗心涤虑，三焦血滞不行。故生风气恼人情，犀角饮能治症。

　　此是心经有热也。宜服活血散、洗心散、消毒散、泻肝散。

　　卷二　眼科七十二证受疾之因

　　小儿双目通睛

　　小儿双目通睛图　西江月小儿肝受惊风，双目故此睛通，欲观西处又观东，无时徘徊视弄。此疾心受邪热，牛黄膏子可用。必须退热显医功，眸子依然不动。

　　此是心经有邪热也。宜服凉肝散、逐血散、聚宝散、岩电散。

　　卷二　眼科七十二证受疾之因

　　小儿胞肉生疮

　　小儿胞肉生疮图　西江月儿童胞肉生疮，脏腑风热为殃。痘疮毒瓦斯眼朦胧，泪出如流膜障。瞳仁只要不损，菟丝子丸能昌。龙蛤草散妙无量，败毒柴胡先用。

　　此是肝经风虚热也。宜服活血散、防己散、岩电散、聚宝散。

　　卷二　眼科七十二证受疾之因

　　小儿睛中生赘

　　小儿睛中生赘图　西江月赘粒初如麻子，日久常似豆悬。常将手拭度流年，痛而泪出胀睑。有此脾经风热，肝脏毒积攻眼。莫教把眼等闲看，变成石榴大患。

　　此是肝经风邪热毒也。此疾难治，死者有之，初起宜急服药可也。宜服聚宝散、夏枯草散、谷精草散

　　卷二　眼科七十二证受疾之因

　　小儿疳眼

　　小儿疳眼图　西江月涩痒初生疮翳，久而疼痛难开。致令儿子哭悲哀，头热肝风目 。怕日憎光泪落，皆因泻利生来。小儿疳眼又难谐，还睛散能除害。

　　此是肝虚劳也。宜服聚宝散、还睛散、活血散、黄连散、芦荟散。

　　卷二　眼科七十二证受疾之因

　　小儿青盲

　　小儿青盲图　西江月提起自伤悲叹，那怀孕时堪赞。五辛口味不能停，产后令儿难盼。或时呕吐黄酸，两目瞳仁盲贯。致令肝热受其殃，作定青盲难散。

　　此是肝经风热也，或因病后亦变此青盲，反背瞳仁也。此证多嗜五辛，（难治。）宜服三花五子丸、镇肝散。

　　卷二　眼科七十二证受疾之因

　　暴赤生热

　　暴赤生热图　鹧鸪天暴风客热疾须知，此候生时泪若悲。两 赤脉频频痒，疼痛如针实惨 。肺风热，肝经疲，医人变动任施为。洗心凉肝方莫错，硼砂樟脑用相宜。

　　此是心经有客热也。宜服洗心散、洗肝散。

　　卷二　眼科七十二证受疾之因

　　迎风流泪

　　迎风流泪图　西江月参祥泪痕流眼，肺虚能起飞花。出入甚畏贼风加。拴定心猿意马。独怕冷风灌目，肾虚补药为佳。清肝散服是医家，宴乐西江月下。

　　此是肺经虚也。宜服还睛丸、楮槟丸、补肾丸。

　　卷二　眼科七十二证受疾之因

　　睑硬睛疼

　　睑硬睛疼图　鹧鸪天怕日羞明热泪倾，睑皮红肿硬无情。不堪疼痛无时痒，肝脏风邪热毒生。通肝散，效神灵，三朝翳膜退如星。宜用手法施针烙，大都合谷与渊澄。

　　此是脾经风热也。宜服消毒散、驱风散、逐血散。

　　卷三

　　祖传明目神方

　　炉甘石（要红白色者为佳，用黄柏、当归、防风、荆芥、黄芩、大黄、羌活、独活各等分水煎煮， 甘石七次，以火 甘石，以红取出将药水淬，研得成粉为度） 硼砂（水钱要通明佳） 胆矾（火钱用刀面磨试即化为铜佳） 白矾（金钱用白者佳） 冰片（火钱要冰片者为佳） 朱砂（木钱真红明者佳） 麝香（火钱当门子者为佳） 轻粉（水钱） 芒硝（土钱） 白丁香（水钱用寺观不犯雨淋者及夏月冬月者为佳）

　　没药（木钱） 乳香（木钱用石滴带红白洁佳） 空青（水钱）

　　上药根据分两逐一为末和匀，用瓷罐收贮。遇有眼疾，点之神效。

　　又方甘石（二两，童便 七次，散血） 乳香（一钱，火焙干，止痛） 没药（一钱，火焙干，止痛） 硼砂（一钱，去障膜） 朱砂（五分，去障膜） 胆矾（五分，去障膜） 熊胆（一钱用笋叶包，以文武火焙干，不可急） 麝香（一分通孔窍） 砂（五分，将铁器盛，火 烟尽为止，去障膜） 轻粉（三分，干泪） 铜青（五分，去风干泪） 冰片（随时加减）

　　卷三

　　太玄妙方治翳障遮睛并美

　　黄柏（二钱） 黄连 石决明 黄芩 郁金 密蒙花 石斛 白芍药 防风 荆芥 川芎 白蒺藜 当归 地黄上药为粗末，以碗盛之水浸，将樟脑放药上，用绵纸浆糊，谨封碗口，不要走气，以文武火煎之良久，待冷去封，药上碗，刮下樟脑，以瓷罐贮之，点药数次，其障膜即开也。

　　卷三　治眼，五脏补泻用药

　　泻心药

　　大青叶 黄连 玄参 黄柏 雄黄 朴硝 连翘 龙胆草 麦门冬 生地黄

　　卷三　治眼，五脏补泻用药

　　补心药

　　乌梅 当归 远志 酸枣仁 枸杞子 山药 石菖蒲 五味子 茯苓 柏子仁

　　卷三　治眼，五脏补泻用药

　　泻肝药

　　菊花 竹叶 大黄 黄芩 犀角 蝉蜕 羚羊角 龙胆草 防己 荆芥 栀子石膏 柴胡 防风 草决明 升麻 蔓荆子 赤芍药 牛蒡子 玄参 槐花 薄荷

　　卷三　治眼，五脏补泻用药

　　补肝药

　　熟地黄 当归 大黄 五味子 五加皮 白术 鹿茸 薏苡仁 肉苁蓉

　　卷三　治眼，五脏补泻用药

　　泻脾药

　　石膏 栀子

　　卷三　治眼，五脏补泻用药

　　补脾药

　　陈皮 麦芽 青皮 川芎 附子 白姜 肉桂 诃子 神曲

　　卷三　治眼，五脏补泻用药

　　泻肺药

　　桑白皮 葶苈 郁金 地骨皮 白牵牛 防风 栀子 白芍药 玄参 牛蒡子

　　卷三　治眼，五脏补泻用药

　　补肺药

　　钟乳粉 白术 茯苓 薏苡仁 天门冬 人参 麦门冬 白石英 款冬花

　　卷三　治眼，五脏补泻用药

　　泻肾药

　　当归 黑牵牛 大戟 郁李仁

　　卷三　治眼，五脏补泻用药

　　补肾药

　　杜仲 破故纸 巴戟 菟丝子 熟地黄 青鱼胆 竹叶 槐花 鹿茸

　　卷三　治眼，五脏补泻用药

　　治眼方

　　薄荷 甘草 共脂麻 连翘 当归 甘菊花 白芷 川芎 枸杞子 防风 荆芥密蒙花等分，将为细末，饭后三匙，却用茶，劝君日进三五次，瞳人咫尺见天涯。

　　卷三　治眼，五脏补泻用药

　　眼有红障方

　　生地黄（五钱） 赤芍药（三钱） 归尾（一两） 防风（五钱） 白蒺藜（五钱） 香白芷（五钱） 羌活（一两） 薄荷（不拘多少）

　　上 咀，每服二钱，水盏半，灯心同煎，食后温服。

　　卷三　治眼，五脏补泻用药

　　治青云障方

　　防风（五钱） 蝉蜕（四钱） 菊花（三钱） 荆芥（五钱） 草决明（五钱） 黄连（一两） 泽泻（一两） 细辛（五钱） 羌活（五钱） 独活（五钱）

　　上 咀水煎至八分，食后服。

　　卷三　治眼，五脏补泻用药

　　治眼常痛

　　川芎（五钱） 白芷（四钱） 防风（四钱） 赤芍药（五钱） 细辛（五钱） 黄连（五钱）

　　上 咀水煎，食后服。

　　卷三　治眼，五脏补泻用药

　　治烂眩风

　　荆芥 独活 蔓荆子 防风（各五钱） 黄连（四钱） 苍术 木贼 夏枯草（各五钱）

　　上 咀水煎，食后服。

　　卷三　治眼，五脏补泻用药

　　治眼常流泪

　　木贼（一两） 夏枯草（五钱） 香附子（一两） 荆芥（一两） 甘草（一两）

　　上为细末，临卧酒调下。

　　卷三　治眼，五脏补泻用药

　　治眼常昏暗

　　山栀子（一两） 荆芥（一两） 细辛（五钱） 决明子 蔓荆子 菊花 蒺藜（五钱） 黄芩 玄胡索 苍术 木贼 防风上 咀水煎，食后服。

