<!-- { "loadSidebar": true } -->
　　次律云：史丞相家方，渠与王叔东母子皆曾取效。心液为汗，宜服此药，收敛心人参（去芦，片切）川当归（去芦并细者，片切）上二味等分，每服称五钱，先用猪心一枚，破作数片，并心肉血，煎汤，澄清汁煎药服。

　　又方，孙盈仲绍熙壬子冬，于病中亲曾服。

　　附子（炮裂，去皮脐，切作骰子块，如小指面大，碎者不用，与小麦同炒，以附子黄色为上三味等分，碾为细末，米饮调下，食前。

　　[卷之四　第五门] 治脾虚人盗汗 

　　华宫使传。

　　白术（三两）白茯苓（二两）上为粗末，每服五钱，水一盏半，生姜三片，枣二枚，煎至八分，去滓，通口服，空心食前三服。

　　[卷之五] 第六门 

　　嗽疾痰饮酒饮壅塞喘

　　[卷之五　第六门] 治嗽方 

　　罂粟壳（二两，拣干硬不蛀者，去顶盖及蒂穣，火炙）陈皮（去白，半两）上二味切粗末，每服三大钱，水一盏半，入乌梅一个，煎至七分服。

　　[卷之五　第六门] 藿香半夏散 

　　洗肺和胃祛痰，治咳嗽，建中，通畅三焦，进美饮食。

　　藿香叶官桂（各一两）半夏曲陈皮（去白）苍术（洗，各半两）干姜（二钱）浓朴（二分，姜制）皂角（十挺，火，令烟绝）甘草（一分）上捣罗为散，每服三钱，水一盏半，生姜三片，煎八分，不拘时服。伤风头痛，壮热恶心，以生姜、葱、或姜、枣煎；伤冷中露，声音不出，用生姜入油煎，捻头二、三枚同煎立效。

　　[卷之五　第六门] 七宝散 

　　治诸般咳嗽，老少并宜服，姜侍郎方。

　　北五味子罂粟壳（去顶、蒂、穣）陈皮甘草（各等分）上同炒，用姜子搅令香，碾粗末，每服三钱，水一盏半，乌梅一个，煎至一盏，去滓温服，食前、临卧，不犯铜铁器煎尤妙！ 

　　[卷之五　第六门] 治劳嗽 

　　张子驷方，蒋签判传，屡见人服有效。

　　人参破故纸（微炒，不可焦，各一两）木香（一钱）罂粟壳（半斤，去蒂并拣取不蛀，净上为细末，炼蜜为饼子，半两重，每服一饼，水一盏半，生姜三片，枣子三个，慢火煎至一盏，去滓温服。

　　[卷之五　第六门] 皱肺丸 

　　治久嗽，姚连判岳传。

　　款冬花人参五味子桂（去皮）紫菀白石英（微带青色者）钟乳粉上等分为末，用羯羊肺一具，去皮尖杏仁半斤，同用水煮，肺烂为度，去筋膜，与杏仁同研极烂，和众药，候丸得成丸，如梧桐子大，阴干，每服五、七十丸，至百丸不妨，糯米饮下，食后临卧服。

　　[卷之五　第六门] 百问温肺汤 

　　无求子百问温肺汤，治肺寒咳嗽，声重多涕，壬子年春时行此疾。姚知县克温名廷衮云：浙东黄盐苦嗽，因（“因”，《类聚》作“药局予”三字）得此方，二服即愈，因以见传，家间患此者，服之皆验，不过三、二服。

　　麻黄（一两，不去节，二两亦可）杏仁（一两，去皮尖，炒香）五味子甘草（炙）桂心（上为粗末，每服四钱，重水一盏半，姜五片，煎至七分，去滓热服。

　　[卷之五　第六门] 治暴嗽 

　　一服便安。

　　阿胶（二片，炙）生姜（十片）大乌梅（二枚，捶）甘草（半寸）紫苏（一两）杏仁（七枚上用水一大碗，煎六分，去滓，任意服之，不拘时候，临睡服尤佳！ 

　　[卷之五　第六门] 治虚冷咳嗽痰盛等疾 

　　钟乳粉半夏（泡）天南星（炮，各一两）滑石（三钱，别研）上将半夏、南星碾为细末，和钟乳、滑石、令匀，每服三钱重，生姜十片，水二大盏，煎至八分，食前温服。如禀受虚弱人，以此药下黑锡丹五十丸，或四神丹十数粒，无不效者，更自斟量服。绍兴刘驻泊名汝翼，阁中年近六十，素虚弱，服此取效！ 

　　[卷之五　第六门] 干咯散 

　　治嗽干咯散，李松传于一被囚道人，屡以取效。

　　鹅管石（尝看不涩而凉者，是此即白矾，为不可用）钟乳石井泉石款冬花佛耳草甘草（炙）白矾（以上各一两）官桂人参（各半两）上为细末，每服半钱，芦管食后吸之，冷茶清送下。

　　[卷之五　第六门] 三拗汤 

　　治冬月感冒寒气，暴嗽痰喘三拗汤，郭医。

　　麻黄（不去节用）杏仁（不去皮失）甘草（不炙）上三味等分，咀，每服五钱，水二盏，煎至八分，热服，以被盖覆而睡。更加五味子等分最妙。

　　[卷之五　第六门] 治多年嗽 

　　葛邦美传。

　　杏仁（去皮尖）半夏（汤泡）天南星（生用）甘草（生用）上等分为粗末，每服四钱，水一盏半，枣子二枚擘开，生姜七片，煎至七分，食后服。

　　[卷之五　第六门] 治一切嗽 

　　神效汤，郎中传。

　　用不蛀皂角一挺大者，去皮棱为两片，去子，每一子内入巴豆肉一粒，线系定，童子小便浸一宿，火上炙令焦黄色，去巴豆不用，或入一、二粒亦不妨，却用真杏仁一合，半夏一合，二味入麻油内煎，赤裂为度，同皂角为细末，每服一字，用干柿半斤蘸药吃，或用白饧亦可，临睡时服，服了不得吃汤水，妙不可言！ 

　　[卷之五　第六门] 人参饮子 

　　治痰嗽，亦治寒热壅嗽，张寺簿传。

　　人参（去芦）桔梗半夏（汤洗七次）五味子赤茯苓白术（各一两）枳壳甘草（炙，各半两）上咀，每服三钱重，水一盏半，姜五片，煎至七分，去滓，空心服。治寒壅者，加杏仁不去皮尖，紫苏各半两。

　　[卷之五　第六门] 人参紫菀汤 

　　治肺气不调，咳嗽喘急，胸膈烦闷，痰涎不利，坐卧不安，昼夜不止，久不愈者，以致形容瘦减，力气羸劣者，并宜服之。苏司法次三传之于滕举二方。

　　人参五味子甘草桂枝（各一分）京紫菀款冬花杏仁（各半两）缩砂仁罂粟壳（去顶穣，和姜汁制炒，各一两）上并为饮子，每服四钱，水一盏半，姜五片，乌梅二枚，煎至七分，去滓温服。

　　[卷之五　第六门] 温肺汤 

　　治冒寒咳嗽，清涕自流。

　　麻黄（不去节）杏仁（不去尖）甘草（生用）桂枝（微去皮）干姜（炮，各半两）五味子上为咀饮子，每服三钱，水一盏半，生姜五片，葱白五寸，煎至七分，去滓热服。

　　[卷之五　第六门] 星砂丸 

　　消痰积，温中顺气，治一切风痰，利胸膈，壮脾胃，及内伤生冷，腹胁胀痛，酒后呕吐，服之神效。镇江邢医方，朱子传。

　　南星（四两，汤浸，洗七次）良姜缩砂仁（各一两）上为细末，以生姜自然汁煮面糊为丸，如梧桐子大，每服十五、二十丸，生姜汤下，不计时候，夏月吃生冷尤宜服，虽多至七、八十丸无害，加香附子二两尤妙！ 

　　[卷之五　第六门] 神效化痰飞矾丹 

　　张承祖运干传。

　　飞过枯矾（二两，北矾、绛矾尤佳，如无则用通明南矾）半夏（生姜制一宿）天南星（切作片子，用皂角挪火浸一宿，来日就铫子熬，以水尽为度，各一两）白僵蚕（一两，半两生用，半两米醋浸一宿）上同为细末，姜汁糊为丸，如梧桐子大小丸亦得，每服十五丸至二十丸，生姜汤下。兼治喉闭，用薄荷两叶，新汲水浸少时，嚼薄荷吞药，以水送下，如咽不得，即以十五粒捣细，用皂角水调灌下即开。又治小儿急慢惊风，牙关急紧不可开者，亦因皂角水调涂牙龈上，入 

　　[卷之五　第六门] 二姜丸 

　　暖脾胃，散寒气，姚医方。

　　干姜陈皮（去白，各二两）良姜青皮（去白，各一两）上为细末，汤浸蒸饼为丸，梧桐子大，每服五、七十丸，生姜汤下。

　　[卷之五　第六门] 神仙化痰丸 

　　亦治风秘甚妙！天南星半夏（各四两，同南星二味，生姜、皂角各四两，用水五升同煮，水尽，去姜、皂上为细末，白水面糊为丸，如梧桐子大，每服三十丸，生姜汤下，食后服。

　　[卷之五　第六门] 加减青州白丸子 

　　治丈夫、妇人卒中风邪，半身不遂，口眼斜，痰涎闭塞，喘嗽咯血，惊风，妇人血风，大人洗头风，并宜服之。白附子天南星半夏川姜（各二两）天麻白僵蚕干蝎（各一两）川乌头（去皮尖，半两）上八味并生用，为细末，白面糊丸，如梧桐子大，每服三、五十丸，生姜汤下，不拘时候。如瘫风，温酒下；小儿惊风，薄荷汤下五、七丸。此药宜常服，安神定志，去风痰膈壅之疾，有孕妇人不可服。

　　[卷之五　第六门] 下痰丸 

　　李镛解元。

　　橘红（四两）白术（一两半）半夏（一两，姜制）天南星（二两，炮）上为细末，姜汁煮面糊为丸，如梧桐子大，姜汤下四十粒，不拘时候。

　　[卷之五　第六门] 千金丸 

　　治中寒，停饮不散，痰实，不入食。王嗣康方。硫黄（通明者，别研如粉）白茯苓干山药（各二两）附子（去皮脐，生用）半夏（汤洗，去滑）青皮（去白，各一两）上为细末，拌匀，汤浸，炊饼丸，或用淡面糊丸，如梧桐子大，每服三十丸至五十丸，空心食前。

　　[卷之五　第六门] 天香饮子 

　　缩砂仁（三两）天南星（汤洗）香附子（洗净，各四两）上咀，每服四钱，生姜十五片，水二盏，煎至八分，食前服。或用姜汁糊丸亦得。

　　[卷之五　第六门] 导痰汤 

　　费达可运使传。

　　白茯苓桂心半夏（汤洗十次）干生姜橘红枳壳炒香甘草上等分为末，入生姜三片，煎至七分，非时温服 

　　[卷之五　第六门] 二曲丸 

　　治脾虚痰盛，不入食，妙甚！神曲（半斤，为末，枣肉搜和成饼，候干，慢火炙）半夏（半斤，为末，生姜自然汁搜成饼，候干，慢火炙）上二味一处碾为细末，枣肉丸如梧桐子大，每服五十丸，生姜汤下，不拘时候。

　　[卷之五　第六门] 治痰饮 

　　快捷方式赵从简方。

　　白茯苓半夏（汤洗七遍）上等分，各切如小豆，每服称三钱，水一盏半，生姜十片，煎至七分，去滓服。

　　[卷之五　第六门] 二贤汤 

　　方勺字仁声，尝着《泊宅编》，论治痰当以橘皮为主，须用真洞庭陈者，其方去白取红一斤，甘草，盐各四两，水五碗，慢火煮，焙干，捣为细末点服。又古方以橘红四两，炙甘草一两为末，汤点，名曰二贤汤，以治痰极有验。世医但知用半夏、南星、枳实、茯苓之类，何足以语此，外舅莫强中服之，腹痛利下物数块如铁弹子，臭不可闻，旧苦食后胸满之疾，豁然顿愈！ 

　　[卷之五　第六门] 细辛五味子汤 

