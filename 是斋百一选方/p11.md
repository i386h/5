<!-- { "loadSidebar": true } -->
　　细辛白茯苓白术人参甘草（炙）干姜（炮，各一两）五味子（三两）上为饮子，每服三钱，水一大盏，煎至八分，去滓，食前服。

　　[卷之五　第六门] 治远年痰饮 

　　发作有时，诸药未效者。

　　丁香枳壳（麸炒黄）木香（各二钱半）半夏（汤洗七遍）缩砂仁陈皮（去白）白茯苓（各半两）上件七味并为粗末，每服四大钱，水一盏半，煎至八分，食前热服，可断根本。

　　[卷之五　第六门] 吴仙丹 

　　治痰饮上气，不思饮食，小便不利，头重昏眩。常子正中丞方，冯仲柔知丞传。

　　白茯苓吴茱萸（汤泡，去沫）上等分为末，炼蜜丸如梧桐子大，每服三十丸，不拘时候，熟水吞下，酒饮亦可。中丞苦痰饮，每啖冷食饱，或睛阴节变，率用十日一发，头疼背寒，呕吐酸汁，即数日伏枕不食，如之遂不再作。每遇饮啖过多腹满，服五、七十丸，不三、两时便旋已作茱萸气，酒饮随小水而去。前后痰药甚众，无及此者。杨梅卿方只将茱萸酒浸三宿，以茯苓细末拌之，候干，每服百余粒，汤酒任下。

　　[卷之五　第六门] 星附汤 

　　全蝎（一钱，炒）附子（炮，去皮脐）天南星（炮，洗去灰，各一两）上为粗末，每服三钱，水二盏，生姜十五片，煎至七分，去滓，澄清，放冷服。

　　[卷之五　第六门] 快活丸 

　　常服消食化痰，养生之家不可缺，韩子髦方。

　　枳壳（一两半，炒）桂（一两）桔梗半夏（汤洗七遍，各二两）上为末，姜汁糊丸桐子大，每服二十丸，食后姜汤下。

　　[卷之五　第六门] 丁香五套丸 

　　傅公实方，其子宣赞安民传。夫胃气虚弱，三焦痞涩，不能宣行水谷，故为胸臆之间，令人头目昏眩，胸膈胀满，咳嗽气急，呕逆腹疼，伏于中脘，亦令臂疼不举，腰腿沉重，久而不散，流入于脾，脾恶湿，得水则胀，胀则不能消化水谷，又令腹中虚满而不食也，此药主之。

　　半夏（一两，切破）天南星（一两，每枚切作十数块，二味先用水浸三日，每日易水，次用白矾三、四两，碎，调入水内，再浸三日，洗净焙干）干姜（炮）良姜白术茯苓（各一上十味为细末，用神曲一两，大麦二两，同碾取末，打糊和药为丸，如桐子大，每服三十丸至五十丸，温熟水送下，不拘时候。常服温脾胃，去宿冷，消留滞，化饮食，辟雾露风冷，山岚瘴疠，不正非时之气，但是酒癖停饮，痰水不消，累服汤药不能作效者，服之如神！ 

　　[卷之五　第六门] 治痰客于上焦 

　　久之则令人昏眩方。

　　前胡（去芦）人参（去芦）紫苏子（真者）赤茯苓（各三分）陈皮（去白）甘草（炙）枳壳（麸炒）半夏（汤洗七次）木香（生用，各半两）上九味咀，每服三钱，水一大盏，生姜十片，煎至半盏，去滓热服。

　　[卷之五　第六门] 衮金丸 

　　干姜（不炮）真橘皮（不去白，洗）天南星（生用）半夏（不汤洗，各一两）上先用生姜一两，不去皮捣烂，制半夏、南星末作曲，却用余药一处为末，以生姜自然汁为丸，如梧桐子大，又以雄黄少许为衣，不拘时候，姜汤下三、五十丸，临卧服尤佳！ 

　　[卷之五　第六门] 紫芝丸 

　　治痰。

　　五灵脂（粒粒取全者，去砂石）半夏（汤浸七遍，慢慢浸令心透）上二味等分为末，生姜汁浸，蒸饼为丸，如桐子大，每服二十丸至三十丸，生姜或茶汤下，食前空心临卧时服。

　　[卷之五　第六门] 三仙丸 

　　治中脘气滞，胸膈烦满，痰涎不利，头目不清。

　　天南星（生，去皮）半夏（沸汤泡七遍，二味各五两，碾为细末，用生姜自然汁和，不可太软，但手捏得聚为度，摊在筛内，令楮叶盖之，令发黄色，晒干收之，须是五、六月内做上用南星、半夏曲饼子二两，净香附子一两，同为细末，水煮面糊为丸，如梧桐子大，每服二十至三十丸，食后临卧姜汤下。

　　[卷之五　第六门] 化痰丸 

　　治停痰宿饮化痰丸。

　　人参（去芦）白茯苓半夏（汤洗七次，别为末，极细）白术桔梗（切作小块子，姜汁浸，各一两）枳实香附子前胡甘草（各半两）上为细末，用半夏、姜汁煮糊，丸如梧桐子大，每服三、四十丸，姜汤送下。

　　[卷之五　第六门] 玉尘散 

　　治痰饮，出《千金方》。

　　桑白皮（自取东向未出土者，净洗二两）桔梗（三两）半夏（汤泡七次）南星（沸汤七次泡上为粗末，每服三钱，水一盏半，生姜七片，煎至七分，去滓温服。一方加北五味子各等分 

　　[卷之五　第六门] 破痰消饮丸 

　　治一切风，一切饮，其效甚速。何自然中丞传。

　　青皮（洗）陈皮（洗）川椒（炮裂）京三棱（灰炮碎用）莪术（灰炮碎用）良姜（湿纸裹，煨）草果（面裹炮，各一两）半夏（三两，汤泡七次）上并焙干称，为细末，水煮糊为丸，如梧桐子大，阴干，每服五十丸，姜汤或熟水下，不拘时候。

　　[卷之五　第六门] 治痰茯苓丸 

　　本治臂痛，具《指迷方》中云，有人臂痛不能举手，或左右时复转移，由伏痰脘停滞，脾气不流行，上与气搏，四肢属脾，滞而气不下，故上行攻臂，其脉沉细后人谓此臂痛乃痰症也，用以治痰无不效者。茯苓（一两）枳壳（麸炒去瓤，半两）半夏（二两）风化朴硝（一分）上四味为细末，生姜自然汁煮糊为丸，如梧桐子大，每服三十丸，生姜汤下。累有人为痰所苦，夜间二臂常若有人抽牵，两手战灼，至于茶盏亦不能举，只以此药治之，皆随服随愈。世间所谓痰药者多矣，至于立见神效，未有如此药之妙也。

　　[卷之五　第六门] 涤寒汤 

　　橘皮（二两）天南星草果子（炮，去皮，各四两秤）上咀，每服四钱，姜二十片，水二盏，煎至八分，去滓，空心食前服。

　　[卷之五　第六门] 南星汤 

　　杨梅卿传。

　　南星半夏枳壳桔梗防风（去芦）甘草（生用，各半两）赤芍药（一两）上为粗末，每服五钱，水二盏，生姜七片，慢火煎至七分，去滓温服。

　　[卷之五　第六门] 新法半夏汤 

　　郭医传。

　　大半夏（四两，汤洗七次，每枚切作两片，用白矾一两，碎之，沸汤一碗，乘热浸半夏一昼夜，汤洗去矾，摊干，一片切作二片，再用生姜自然汁，于银盂中没头浸一昼夜，却于重汤中顿，令姜汁干尽，慢火焙干，为细末，再用生姜自然汁搜成饼子，曝或焙干，炙黄勿令丁香白豆蔻仁（各半两）上八味为细末，每服抄一钱，先用生姜自然汁一匙，调成膏子，入炒盐，沸汤点服。

　　[卷之五　第六门] 三倍丸 

　　木香（一两）青皮（二两，去白）半夏（四两，汤洗七次）上为细末，生姜自然汁丸如小豆大，每服三十丸加至五十丸，生姜汤下，不拘时候。

　　[卷之五　第六门] 破饮丸 

　　治一切停饮不散，时呕痰沫，头眩欲倒，膈脘不利。漳州周判官柄传。白术（一斤二两）干姜（炮）肉桂（各六两）赤茯苓（七两）旋复花（八两）枳实（二两）上为末，面糊为丸，如梧桐子大，每服五十丸，熟水下。

　　[卷之五　第六门] 搜饮丸 

　　宇文尚书方。

　　每用木瓜一枚，切下顶作罐儿去瓤，用生白矾、半夏曲等分为细末，填在木瓜内，却以原顶盖定，用麻缕扎缚，于饭甑上炊两次，烂研，以宿蒸饼为丸，不拘多少，但和得聚即止，如梧桐子大，每服三，五十丸，生姜汤下，不计时。

　　[卷之五　第六门] 倍术散 

　　治酒癖痰饮倍术散，季成弟屡服有效。

　　白术（二两）附子（炮，去皮脐，一两）上咀，分作三服，水一大碗，姜十片，煎至七分，去滓，空心服，脏腑微动即安。

　　[卷之五　第六门] 芎辛散 

　　治壅塞痰盛，清头目。辛丑年葛丞相作正言苦此疾，逾月语音不出，服柴胡之类亦去，医者云是燥，用此药数服而愈。

　　川芎细辛防风桔梗白芷甘草羌活（各一两）桑白皮（半两）上为细末，每服二钱，水一盏半，生姜二片，薄荷三叶，煎至七分，不饥不饱时温服。

　　[卷之五　第六门] 桂辛汤 

　　薛氏桂辛汤，下痰饮，散风邪，止涎嗽，聪耳鼻，宣关窍，利咽膈，清头目，解冒眩，进饮食。邓左丞方。

　　桂（去粗皮）细辛（去苗土）干姜（炮）人参（去芦）白茯苓（去皮）甘草（炙，各二两）各三分）上件除半夏外，捣罗为粗末，再同拌匀，每服二钱，水二盏，同煎至一盏，去滓，食前温服。

　　[卷之五　第六门] 宣肺散 

　　钱医产家方，盛公纪传。

　　白茯苓（四两）干姜（一两半，炮）五味子细辛甘草（炙，各二两半）人参（一两，去上为细末，每服二钱，沸汤调下，食后临卧服。

　　[卷之五　第六门] 治寒气拍着 

　　语声不出。

　　官桂（去皮）桔梗杏仁（去皮尖）上等分为细末，用杏仁研膏为丸，桐子大，含化立效。

　　[卷之五　第六门] 调降汤 

　　升降气，治壅，甚妙。

　　人参黄（蜜炙）白芍药白茯苓陈皮（去白）甘草上六味等分，为粗末，每服三钱，水一盏半，煎至八分，去滓，通口服，不拘时候。有痰，加半夏、生姜；清头目，加川芎；气壅，加紫苏。

　　[卷之五　第六门] 定喘饮子 

　　诃子（三两）麻黄（四两，不去节）上二味为粗末，每服四大钱，用水二盏，煎至一盏二分，去滓，入好腊茶一大钱，再同煎散，本方只两味也。

　　[卷之五　第六门] 五味子汤 

　　治寒喘五味子汤，侯博古方。滁阳高司法名申之，每苦喘疾，发甚时，非此药不能治。

　　橘皮（三两，去白）甘草（一两半，炙）麻黄（四两，去根节）真北五味子杏仁（各二上为粗末，水一盏半，药末二大钱，煎至七分，去滓，通口服，不拘时候。如喘甚，加药末，入马兜铃、桑白皮同煎；夏月减麻黄一两。

　　[卷之五　第六门] 五味子切散 

　　治肺虚寒，理喘下气。务观郎中娣忽发喘嗽，服诸药皆不瘥，得此方三服遂愈续方》（陆务观，绍兴府人）。

　　干姜（炮）甘草（炙，各半两）陈皮（去白，三分）桂茯苓五味子（各一两）上为切散，每服五钱，水一大盏，煎至六分，热服。

　　[卷之五　第六门] 治实喘方 

　　气虚而喘者不可服。

