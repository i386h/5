<!-- { "loadSidebar": true } -->
　　芫花不以多少，米醋浸一宿，去醋，炒令焦黑，为细末大麦面上二味等分，和令极匀，以浓煎柳枝酒调下立定。

　　[卷之五　第六门] 葶苈丸 

　　大治肺气咳嗽，面浮目肿，喘促，睡卧不得，步履艰难，小便赤涩等疾。

　　汉防己贝母（，令微黄）木通（各一两）甜葶苈（隔纸炒，令紫色）杏仁（去皮尖及双上为细末，枣肉为丸，如梧桐子大，每服三十丸，煎桑根白皮汤下，不拘时候服。徐七香原家方，名防己丸，无贝母、木通，添桑白皮，四味等分，同为末，白面糊丸。

　　治喘，安吉知县张术孟野说宣肺汤。

　　细辛甘草（各一两）防风（二两，去芦）麻黄（四两，不去根节）上咀，每服三钱，水一盏半，煎至七分，去滓温服。

　　[卷之五　第六门] 观音人参胡桃汤 

　　治痰喘，《夷坚己志》第三卷。

　　新罗人参（一寸许）胡桃肉（一个，去壳，不剥皮）上煎汤服，盖人参定喘，带皮胡桃敛肺故也！又方，洪内翰夜直，寿皇宣谕方。

　　胡桃肉（三个）生姜（三片）上临卧食之毕，则饮汤三两呷，又再嚼桃、姜如前之数，且饮汤，未行动就枕即愈。

　　[卷之五　第六门] 治喘并痰嗽 

　　白矾（飞过，研）五味子（为细末）上每服各抄一钱，以生猪肝火上炙热，蘸药，食后临卧服。汉阳公库兵黄六者，旧苦此病，百药不效，于岳阳路上遇一道人传此方，两服病不复作。续增 

　　[卷之五　第六门] 治嗽 

　　章教授传。

　　款冬花（一两，怀干，别碾）桂（去粗皮，不见火）甘草（怀干，各一分）鹅管石（半两，上各修制了，入乳钵中一处研，令极细，每服一钱许，五更时以芦管旋吸入咽喉中，服讫仰卧，以吐涎沫为效，忌生冷、油腻、盐酱等物，宜淡食二日。

　　[卷之五　第六门] 神御散 

　　治痰盛喘乏，咳嗽不已，华宫使传。

　　御米壳（去顶蒂隔，蜜炙，细切四两）款冬花（去枝）佛耳草甘草（炙）人参陈白（去白）阿胶（蛤粉炒）杏仁（去皮尖双仁，麸炒，各一两）上事治净秤，为末，每服五钱，水一盏半，生姜三片，肥乌梅一枚，拍碎，同煎至七分，去 

　　[卷之六] 第七门 

　　吐血咯血衄血血溅小便血

　　[卷之六　第七门] 治吐血 

　　史丞相方。

　　松烟墨汁，服之即愈。

　　[卷之六　第七门] 治暴吐血 

　　桂末二钱，水汤各半，浓调约半盏许，猛吃，甚者二服。南阳赵宣德患，服之如神，其甥亦吐血，二服永安。

　　[卷之六　第七门] 忽吐血 

　　吴丞相冲卿忽吐血，孙兆用冰澄蚌粉研细，入辰砂少许，米饮调下二钱，日三服遂安。

　　兆秘此方。吴以术得之韩子功方，朱砂一钱，真蚌粉半钱。

　　[卷之六　第七门] 白术散 

　　凡吐血，咯血，其得之多因积热之甚，或饮食过度，驰骋伤胃络也，不然惊恐悸怒，使气逆上而不下行，血随气行，宛积胸间，久则吐血咯血，宜服白术散，行荣卫，顺气止血，进食退热，唯忌食热面、煎炙、海味、猪、鸡一切发风之物，酒不宜饮，食不宜饱，常令饥饱得所，自然胸膈空利，气血流顺也。绍兴癸酉秋苏少连病此，极可畏，百药不效。偶姜昌言通判传此方，服之遂愈，后济人屡验，韬光传。

　　白术（二两）人参（去芦）白茯苓（去黑皮）黄（各一两）山药百合（三分，去心）甘上为散，每服一钱半，水一盏，姜三片，枣一枚，同煎至六分，温服，日三服。

　　[卷之六　第七门] 治妄行吐血 

　　张裁衣传，其子病，服此即止，屡作屡效。熟地黄（洗去土，焙干）上为细末，用好真京墨，新汲水磨半盏来许，分作二服，调熟地黄末服之，墨须用松烟者。

　　又方，生地黄熟地黄五味子（各二两）上三味并为细末，炼蜜为丸，如梧桐子大，每服三十丸，一日三度，空心用好酒送下。

　　[卷之六　第七门] 固荣散 

　　治吐血、便血固荣散，王医师方。

　　白芷（半两）甘草（炒，三钱）真蒲黄（炒）地榆（去芦，各一两）上为细末，每服三钱，温汤调，气急又加石膏半两。

　　[卷之六　第七门] 治吐血衄血 

　　茆花不以多少，煎汤服，《良方》。

　　[卷之六　第七门] 柏叶汤 

　　治吐血不止，柏叶汤。

　　青柏叶（一把）干姜（三片）阿胶（二片，炙）上用水二升，煮至一升，去滓，别绞马通汁一升同和，煎取一升，绵滤过，一服尽之。

　　[卷之六　第七门] 治暴吐血 

　　发寒热，欲作劳气而未成者。

　　滁州赵史君云，其族姐为尼，住新金一寺，忽苦此疾，医者不肯治，偶一士大夫说此药，不数服而愈。其药以童子小便和酒调下花蕊石散，此后亦多有人服得效！ 

　　[卷之六　第七门] 治劳心吐血 

　　孙仲盈说，临安张上舍曾以此治一人得效。莲子心（七枚）糯米（二十一粒）上为细末酒调服。

　　[卷之六　第七门] 治吐血 

　　葛察判名采，阁中苦此疾，百药皆试，得此方服之取效，后虽发，屡服有验。

　　生地黄一斤，洗净细捣取汁，其滓再入好酒少许，又取汁令尽，附子一两半，炮，去皮脐，切作片子，入在地黄汁内，用银石器熬成膏，其附子取出焙干，更用干山药三两同为细末，却以地黄膏子和成剂，木臼内杵一、二十下，丸如梧桐子大，每服三十丸，渐渐加至五十丸，空心米饮吞下，神效！ 

　　[卷之六　第七门] 治吐血不止 

　　紫参人参阿胶（蛤粉炒成珠）上三味等分为细末，乌梅汤调下。

　　[卷之六　第七门] 掌中金 

　　治吐血，掌中金。

　　真蒲黄、黄药子等分，用生麻油于手心内调，以舌舐之。

　　又方，兼治衄血。

　　蛤粉、白胶香等分，以好松烟墨汁调服。

　　[卷之六　第七门] 治肺破咯血 

　　王医师方，蔡邦度传。

　　香附子去毛，为细末，以米饮调下。

　　[卷之六　第七门] 治咯血 

　　赵君猷云，屡试得效。

　　薏苡仁不拘多少，为细末，以煮熟猪胰切作片，蘸药，食后微空时，取意食之。盖薏苡仁能补肺，以猪胰导入经络耳。陈敏捷用单方治肺痈吐脓血，薏苡仁三合，捣碎，以水二大盏，煮至一盏，去滓，分作二服便愈！ 

　　[卷之六　第七门] 治鼻衄 

　　孙盈仲祖方，苏韬光曾用有效！四物汤加侧柏煎服。

　　[卷之六　第七门] 治衄血 

　　灸发际一穴，五七壮，麦粒大；烧头发为末，或龙骨过为末，各以鼻吸之；萝卜汁或藕汁，滴鼻中；灯盏数枚，以百沸汤煮，逐枚漉出，乘热安顶上，冷即易之，谯知阁熙载壬子年病，用此而愈；蒲黄二钱，先用新汲水调下，老人不用，次用米脑细研，以热马粪汁调上件脑子，用鹅毛管扫入鼻中立止，马粪热即有汁，冷无汁；赤芍药末，冷水调服；五倍子一两碾为细末，新绵烧灰，二味等分，米饮调下；石榴花片塞鼻中即止。

　　[卷之六　第七门] 治鼻衄 

　　用旧麻油灯盏合在顶心，用物系定，少时即住。

　　[卷之六　第七门] 治衄血 

　　褚日新方。

　　以真透明阿胶一片如小指大，贴眉心立止。

　　[卷之六　第七门] 治鼻衄 

　　人中白，烧去秽气，研细，入麝香少许，吹入鼻中。

　　又方，好麻油纸捻鼻中，顷之打嚏即愈。韬光云此方甚奇，其母邻人一夕常衄盈盆，百药不效，用此遂愈。

　　[卷之六　第七门] 治血溅 

　　钱季毅。

　　槐花半生半炒，为细末敷之。

　　[卷之六　第七门] 治血目皮肤间溅出 

　　以煮酒瓶上纸碎如杨花，用手捏在出血处立止。

　　[卷之六　第七门] 治小便下血不止 

　　研酸草自然汁服之。

　　又方，槟榔至大者半枚，用麦门冬熟水磨至一盏，重汤烫热服之。

　　又方，当归香白芷上等分为细末，每服二钱，温米饮调下。

　　又方，尿后有血。

　　干柿三枚烧灰，陈米饮调下，柿子性寒故也！ 

　　[卷之六] 第八门 

　　吐泻痢疾霍乱风秘小便不通暑泻

　　[卷之六　第八门] 肉附丸 

　　治腹泻不止。

　　肉豆蔻（一两二钱，面裹煨）附子（一枚，重七钱者，炮，去皮脐）上二味并为细末，打糊为丸，如梧桐子大，候干，每服五、六十丸，米汤吞下，不拘时候，立效。江州高端朝方。

　　[卷之六　第八门] 椒附汤 

　　治骤腹疼注下，或滑肠频并多有冷沫。

　　川椒（去目）干姜（生用）附子（去皮脐，生用）上三味等分为粗末，每服三钱，水二盏，煎至八分，温服，不拘时候。

　　[卷之六　第八门] 敛肠丸 

　　治久泻。姜侍郎方。

　　木香丁香附子（炮，去皮脐）缩砂仁诃子皮罂粟壳（炒，去穣、顶）川姜（炮）没石子梓州浓朴（姜制）白龙骨肉豆蔻（面裹煨）赤石脂（）禹余粮（醋淬七遍，以上各一两）上为细末，面糊为丸，如梧桐子大，每服七十丸，米饮下，空心食前服。

　　[卷之六　第八门] 浓肠丸 

　　白龙骨干姜（炮）附子（炮，去皮脐）浓朴（姜制）诃子（炮，去核）肉豆蔻（面裹煨）上等分为末，酒糊为丸，桐子大，每服五十丸，米饮下。

　　[卷之六　第八门] 治吐泻 

　　韩御带施此药极验。

　　白龙骨白白石膏白矾上四味等分为细末，滴水为丸，如梧桐子大，入坩埚火通红为度，每服五丸至十丸，米饮汤下。石膏是软者，北人谓之寒水石，故可。

　　[卷之六　第八门] 没石子丸 

　　治脏气虚弱，大肠滑泄，次数频并，日渐羸瘠，不进饮食，或久患赤白痢脾泻等皆治之。白术白茯苓（各三钱）没石子（南蕃者二枚，面裹炮）丁香（不见火）赤石脂（别研）白姜（切作片，略炒）肉豆蔻（面裹炮）诃子（湿纸裹，炮，取净皮，各二钱）上和匀用汤泡，蒸饼为丸，小梧桐子大，每服三、四十丸，米饮吞下，粥食前，一日三、四服，枣肉丸亦得。

　　[卷之六　第八门] 治水泻 

　　徐元敏察院方。

　　南木香缩砂仁白术（各一两）丁香（半两）上锉如麻豆大，每服三、四大钱，水一盏半，煎至七分，食前通口服，轻者三、四服，甚者五、六服，虚冷人加附子半两。

　　[卷之六　第八门] 治湿泻 

