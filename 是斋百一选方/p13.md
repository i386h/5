<!-- { "loadSidebar": true } -->
　　本出《博济方》，人少知之！宣黄连（一两，骰子块切，净洗去泥土，清水浸片时）生姜（四两，骰子块切，一方用二两）上于锅铫内同炒，姜赤黄色为度，去姜不用，将黄连碾罗为细末，每服二钱，腊茶同调下，不拘时候。若欲速效，一料只作二服。尝有人患此，两月一剂而愈。

　　[卷之六　第八门] 固肠丸 

　　治脏腑滑泄，昼夜无度。

　　吴茱萸（拣净）黄连（去须）罂粟壳（炙，去穣蒂）上三味等分为末，醋糊丸，如梧桐子大，每服三十丸，米饮下，空心食前服。

　　[卷之六　第八门] 断下丸 

　　治暴泻，孙盈仲方。

　　神曲（微炒）吴茱萸（绿色者，拣净，炮洗七遍，各一两）上二味为细末，以酸米醋为丸，如梧桐子大，每服五十丸至一百丸，空心食前米饮汤下。

　　[卷之六　第八门] 加诃子四柱散 

　　治脏腑虚怯，本气衰弱，脾胃不快，不进饮食，时加泄利，昼夜不息。

　　人参（去芦）白茯苓（去皮）附子（炮，去皮脐，各一两）木香（纸包煨过）诃子（湿纸包上为细末，每服二钱，枣一枚，生姜二片，煎至六分服。

　　[卷之六　第八门] 豆蔻散 

　　治滑泄神效。

　　陈粟米（一两）肉豆蔻（面裹煨）五味子赤石脂（研，各半两）上同为细末，每服二钱，粟米汤饮调下，日进三服。

　　[卷之六　第八门] 大断下丸 

　　史仲华云，渠乃伯史防御得此效方光尧御府所处。

　　附子（二两，炮）细辛（一两半）干姜（炮）良姜（炮）白龙骨赤石脂酸石榴皮（醋煮上为细末，醋煮面糊为丸，如梧桐子大，每服三十丸，白汤下。杨氏方加诃子二两，枯了白矾二两。

　　[卷之六　第八门] 治泻久不效 

　　治泻久不效者，老年人尤宜服！上用大附子一枚，炮，去皮脐，以韭菜根研烂，绞取汁为丸，如梧桐子大，晒干，焙，每服三十丸，米饮汤下，不干恐麻人。

　　[卷之六　第八门] 治泻 

　　唐仲举方。

　　人参（去芦）茯苓肉豆蔻（面包煨）诃子肉（等分）木香（减半）上为细末，糊丸如梧桐子大，每服三、五十丸，米饮汤下。小儿丸如黍米大，量大小加减服之。

　　[卷之六　第八门] 补脾丸 

　　治滑泄。

　　白术赤石脂肉豆蔻（面裹煨）川浓朴（去粗皮，姜汁涂炙）川白姜（炮，各一两）荜茇上为细末，醋糊为丸，如梧桐子大，早晚食前各五十丸，陈米饮下。

　　又方，其效胜前。

　　吴茱萸不以多少，拣净，用大猪脏一、两条，以茱萸实满，扎定二头，熟炭火煮，令极烂，研细丸如梧桐子大，早晚食前，各以米饮吞下五十丸。

　　[卷之六　第八门] 荜茇丸 

　　治滑泄甚妙。

　　荜茇川姜（炮）丁香（不见火）附子（炮，去皮脐）吴茱萸良姜胡椒（以上各一两）上为细末，枣肉丸如梧桐子大，食前陈米饮下五十丸，日进三服。庐州知录周汝功嘉禾人，乃尊守永嘉时，每苦滑泄，服此药果有效！其方董发运闷有序，多不复录。上二方亦周所传也。

　　[卷之六　第八门] 治泄泻 

　　脏腑不固，只一、二服取效。老人、小儿尤宜服，便血或痢皆可用。

　　白石脂真者炭火通红，取出放冷，研细，米饮调下二、三钱。

　　[卷之六　第八门] 治飧泄 

　　洞利不止。

　　白茯苓（一两）南木香（半两，纸裹炮）上二味为细末，煎紫苏木瓜汤调下二钱匕。吴内翰母夫人服之大有功效。

　　[卷之六　第八门] 茱萸断下丸 

　　治脏寒腹痛，泄泻不止。

　　艾叶（半两，炒）缩砂仁附子（炮，去皮脐）肉豆蔻（各一分）吴茱萸（二两半，炒）赤上为细末，面糊为丸，如梧桐子大，每服五、七十丸，米饮下，食前。赵从简通判甲辰年丁母忧食素之久，苦泻不止，日七、八行，首尾几年，每服它药，不过一、二日复作，得此方而愈，后数年间遇泻，服之又效！ 

　　[卷之六　第八门] 治脏腑 

　　张医升之传。

　　鹰爪黄连不以多少，碾为细末，用煨熟去皮大蒜丸如梧桐子大，每服三十丸或五十丸，米 

　　[卷之六　第八门] 养婆汤 

　　治脾胃虚损，脏腑泄泻，不进饮食，大有神效。韩子髦方。

　　川乌（炮，去皮脐）梓朴（去粗皮，姜汁制）干姜（炮，各等分）甘草（炙，减半之）上为粗末，每服四大钱，水一盏半，生姜五片，枣二枚，煎至八分，食空服，看病证紧慢增减药味。

　　[卷之六　第八门] 神授丸 

　　治脏腑。葛枢密传。

　　南木香（二钱半）肉豆蔻（一两，面裹煨）上二味为细末，煮枣为丸，如梧桐子大，每服三、五十丸，米饮下，不以时候。

　　滁州赵使君云，其女年甫周岁忽苦脏腑，每所下如鸡子黄者半盆许，数日之间几至百往，渐乳服，亦可。以儿小只用一钱，已平复矣。传方者云，它日或作少疮疡，不足虑。儿子清老年三岁，过镇江时病久泻危甚，用此法服至半两遂安，亦不生疮。

　　[卷之六　第八门] 止吐泻 

　　宇文尚书传此方甚妙！干木瓜藿香叶良姜（各半两）上为粗末，分作二服，每服用水二大盏，煎至一盏，空心食前服，并滓，再煎一服。

　　[卷之六　第八门] 六妙汤 

　　治下血或痢不止，詹判院武子方。

　　乌梅（十枝，捶碎）甘草（二寸，生用）罂粟壳（十个，去瓤顶，捶碎）丁香（五十个，全上六味同拌匀，作一服，水一盏半，于银器内煎至七分，忌铜铁器，去滓温服，滓用水二盏，再煎小半盏服。

　　[卷之六　第八门] 独神丸 

　　治痢独神丸，沈太虚侍郎方，沈仁父传。

　　罂粟壳去穣蒂，不以多少，用米醋一碗蘸炙，以醋多为妙，候焦黄为细末，炼蜜为丸，小弹 

　　[卷之六　第八门] 治噤口痢 

　　王顺伯运使传。

　　鲫鱼一枚，不去鳞腮，下作一窍，去肠肚，入白矾一栗子大，纸裹煨，令香熟，令病患取意用盐醋食之。季毅方烧存性灰，米饮调下，曾用之有效。

　　[卷之六　第八门] 治气痢 

　　《太平广记》，唐太宗得效方。

　　乳煎荜茇，《沈存中良方》云，每用牛乳半升，荜茇末二钱匕，同煎减半，空心服，仍具载本末。

　　[卷之六　第八门] 治痢方 

　　腊茶细末不以多少，白梅肉和为丸。赤痢，甘草汤下；白痢，乌梅汤下；泄泻不止，陈米饮下。每服二十丸，团茶尤佳，白梅贵陈。

　　[卷之六　第八门] 治噤口痢 

　　孟公实郎中传云甚妙。

　　石莲不以多少，不炒，剥去壳，将肉并心碾为细末，每服二钱，陈米饮调下，便觉思食。

　　此愈，自服痢药。

　　祭酒林谦之说，韶州医人刘从周治病有功，议论殊不凡，且有验，云大凡痢疾，不问赤白而后为冷热之症，若手足和暖，则为阳，只须先服五苓散，用粟米饮调下，次服感应丸二十粒即愈；若觉手足厥冷，则为阴，当服暖药，如已寒丸附子之类，如此治痢无不效，此方亲 

　　[卷之六　第八门] 治赤白痢 

　　并脏腑等疾，臧将仕之女服之有效。

　　罂粟壳（去穣蒂，令净，炙黄）罂粟子（炒，令微黑）上同为细末，炼蜜为丸，如小鸡头大，每服十丸、十五丸。赤痢，甘草汤下；白痢，干姜汤下；泻，米饮下；小儿，丸如粟米大，量大小加减服之。

　　[卷之六　第八门] 治赤白痢 

　　吴茱萸（拣净）黄连（去须并芦，切骰子大）上等分，一处以好酒浸透，取出，各自拣，焙或晒干，为细末，糊丸如梧桐子大。赤痢，用并以甘草干姜汤下。此方浙西何山纯老以传，苏韬光云，数十年救人无数，人多求方，不敢轻授，恐以其药品之微而忽之。韬光每以救人，甚效。洪氏方亦有修制汤使，少异。

　　[卷之六　第八门] 治血痢 

　　热躁。

　　水研粳米半升，取汁令尽，以汁置有油翁瓶，蜡纸封口，沉井底，平旦服之。吴内翰家乳妪病，服之而愈。

　　[卷之六　第八门] 治噤口痢 

　　《泊宅编》云：蜀人山叟治痢药，用罂粟壳并去核，鼠查子，各数枚，焙干，末之，饮下，尤治噤口痢。鼠楂子即糖球。

　　[卷之六　第八门] 治噤口痢 

　　陈庆长知县名祖永云：顷守官南康，其子年十许岁，患噤口痢，水浆不入者数日进药。同官家有方书，载一治法，试用之，一服而痢稍疏，三服遂索粥饮，顿食半盏是痢止而安。其法用干山药一半炒黄色，半生用，研为细末，米饮调下。

　　[卷之六　第八门] 如圣汤 

　　治下痢赤白甚重者二方，焦济卿传。

　　人参当归（各三寸，洗）滴乳（一块，黑豆大）甘草（二寸，炙）乌梅（七个）罂粟壳（一个，去穣、蜜炙）大北枣（七枚）缩砂仁大丁香白豆蔻（各二十一枚）陈生姜（二块上为末，分作三服，水一盏半，煎至七分，滤去滓服，不用罂粟壳亦可。

　　[卷之六　第八门] 香茸丸 

　　治下痢危困。

　　麝香（半钱，别研，临时入）鹿茸（一两，火燎去毛，酥炙）上鹿茸为细末，方入麝香，以灯心煮枣肉为丸，如梧桐子大，每服五十丸，空心服。缪立夫云：有一医者每料添滴乳香半两，尤有效。绍熙壬子绍兴人苦痢疾者极多，往往不救而死，凡平时所用治痢如罂粟壳之类，不可向口，唯服此等药或没石子丸作效。

　　[卷之六　第八门] 治血痢 

　　用合成平胃散称一两，入川续断末二钱半，拌匀，每服二钱，水一盏，煎至七分服。张叔潜秘书知敛州时，其阁中病血痢，一医者用此药治之而愈。绍熙壬子会稽时行痢疾，叔潜之子为人说服之亦验。小儿病亲曾服作效。

　　[卷之六　第八门] 如圣饮 

　　治痢如圣饮，治一切痢疾，无问久新，或赤或白，或赤白相杂，日夜无度，悉能治之。

　　绍熙壬子浙东提举黄郎中，施此药颇有效验。

　　当归地榆缩砂仁赤石脂陈皮石榴皮诃子肉甘草罂粟壳干姜（各等分）上十味为粗末，每三钱重作一服，水一盏半，入陈霜梅一枚，煎至七分，去滓，赤痢冷服，白痢热服，赤白痢温服，年高、娠妇、小儿皆可服。忌生冷肥腻物。

　　[卷之六　第八门] 必效饮子 

　　治久新赤白痢。浙东帅赵侍郎子和，壬子年施此药。

