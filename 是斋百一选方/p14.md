<!-- { "loadSidebar": true } -->
　　白术甘草（蜜炙）罂粟壳（蜜炙，以上等分用）上为粗末，每服三大钱，水一盏半，生姜三片，枣一枚，煎至七分，去滓温服。白痢加白术、赤痢加甘草，不拘时候服，忌油腻之物。

　　[卷之六　第八门] 治痢 

　　《泊宅编》云：姚自殿监迁入座，母夫人病痢，诸药不效，令李昂筮轨革有真人指灵草之语，一日登对，上讶其色悴，具以实奏，诏赐一散子，数服而愈。仍喻只炒椿子熟，末之饮下。余捡《本草》椿荚，主大便下血，今处处有之，夏中生荚，樗之有花者无荚，有荚者无花，常生臭樗上，未见椿上有荚者。然世俗不辨椿樗之异，故俗名此为椿荚，其实樗荚耳。注云，樗皮主疳痢，止《日华子》云，樗皮温，无毒，止泻及肠风，入药时用蜜炙。

　　《药性论》云，樗白皮使味苦微热，无毒，能治赤白痢，肠滑，痔疾，泻血不住，取白皮一握，仓粳米五十粒，葱白一握，甘草三寸，炙豉两合，以水一升，煮取半升，顿服之。小儿量大小服。枝叶与皮功用皆同。

　　[卷之六　第八门] 治痢 

　　无问赤白。韩明道名月卿传。

　　玄胡索不以多少，新瓦上炒过，为细末，每服二钱，米饮调下，只一服取效。

　　[卷之六　第八门] 治痢疾 

　　甚者数服止。赵彦信方。

　　人参白术当归地榆阿胶（各一分）蚌粉炒黄甘草（一钱）乳香（少许）肉豆蔻（二枚，面裹煨）上九味为粗末，一盏煎至八分，去滓温服，不拘时候。

　　[卷之六　第八门] 治痢 

　　褚日新方云甚奇。

　　杏仁（四十九粒）巴豆（四十九粒，各于麻油灯焰上烧灰存性）百草霜（一钱）上各研为细末，用黄蜡溶成膏，丸如小绿豆大，每服五粒。白痢，干姜汤下；赤痢，甘草汤下。如要定转用枣汤下七粒。

　　[卷之六　第八门] 赤白痢 

　　治赤白痢及水泻最效。庐州合肥唐主簿方。

　　破故纸（一两炒香熟）罂粟壳（四两，去穣顶蒂，新瓦上爆燥）上二味为细末，炼蜜为丸，如弹子大，每服一丸，水一盏化开，姜二片，枣一枚，煎取七分，如小儿分作四服。

　　[卷之六　第八门] 治痢 

　　无问赤白。张王仲参议说。

　　官局二姜丸不用糊，却以猪胆为丸，根据常法服，以米饮汤下，空心食前服。

　　[卷之六　第八门] 百中散 

　　治一切痢，不问赤白，或一日之间一、二百行，只一服便疏，再二三服即愈。魏不罂粟壳（去上下蒂顶鬲，切成片子，蜜炒令赤色，净秤）浓朴（各三斤，去粗皮，净秤，用生姜汁淹一宿，炙令姜汁尽为度）上为细末，每服二，三钱，米饮调下。忌生冷油腻鱼毒物三日。汤寿资通判所传与此同，云极有功效！ 

　　[卷之六　第八门] 泄痢 

　　《夷坚甲志》云，虞丞相自渠州被召，途中冒暑得疾泄痢，连月梦壁间有韵语药方一纸，读草作汤；服之安乐，别作治疗，医家大错。如方服之遂愈。

　　[卷之六　第八门] 回生散 

　　治霍乱吐泻，但一点胃气存者，服之无不回生。

　　陈皮（去白）藿香叶（去土）上等分，粗末，每服五钱，水一盏半，煎至七分，温服，不拘时候。

　　[卷之六　第八门] 治霍乱 

　　蒋签判云：行在一家专货此药。

　　藿香叶乌药香附子（炒，各半两）甘草（二寸半，炙）上为粗末，水一大盏，煎至七分，温服，甚妙！ 

　　[卷之六　第八门] 大交泰丹 

　　治霍乱大交泰丹，见第九伤寒卷中，杨氏方云，治霍乱吐痢，辅先生甚奇此药，合以施人。

　　[卷之六　第八门] 治风秘 

　　钱知阁传，王嗣康方。

　　阿胶麸炒，研为细末，煎服三钱，气实者加木香，最宜老人。

　　[卷之六　第八门] 宽气汤 

　　利三焦，顺脏腑，治大便多秘。孙盈仲传，吕子浓右司阁中服之有效。

　　香附子（六两，须新砂盆内打，令净洁，焙干秤）乌药（二两，去心取肉秤，用真天台者）缩砂仁（一两）甘草（一两一分，炒）上为细末，每服一大钱，浓煎橘皮汤下，不以时候。此方官局小乌沉汤加缩砂仁，分两不同。

　　[卷之六　第八门] 治老人、虚人大便不通 

　　葱白三寸，水煎，候葱熟不用，入阿胶一片，溶开温服。吴内翰母夫人曾服得效！ 

　　[卷之六　第八门] 治风秘 

　　攒宫有一老人，患八、九日不通，有木匠授以此方，只一服便见效。

　　不蛀皂角，当中取一寸许，去黑皮，以沸汤半盏泡，上用盏盖定，候通口服之，先办少粥，通后即食。

　　[卷之六　第八门] 治老人，虚人小便不通 

　　吴内翰方。

　　琥珀研如粉，人参汤调下一钱。只陈彦修侍郎服验。

　　[卷之六　第八门] 治腹胀，小便不通 

　　栝蒌不拘多少，焙干，碾为细末，每服三钱重，热酒调下，不能饮者，以米饮调下，频进数服，以通为度。绍兴刘驻泊汝翼云：魏KT知明州时，宅库之妻患此疾垂殆，随行御医某人治 

　　[卷之六　第八门] 治大小便不通 

　　颜尚书方，屡试有验。

　　连根葱一茎，不得洗，淡豆豉二十一粒，盐一捻，生姜一块胡桃大，同研，令烂沙，温填脐内，以绢帛缚定，良久即通。

　　[卷之六　第八门] 治腹肚胀痛，脏腑秘涩 

　　俞教授药方。

　　苍术浓朴（姜汁炙）陈皮（各一两）生好硫黄（二两，用萝卜煎沸汤浴三、二次）上件捣罗为细末，浸，蒸饼糊为丸，如梧桐子大，每服用三、五十丸，日两服，米饮下。

　　[卷之六　第八门] 治伏暑暴泻 

　　兼去暑毒。赵从简亲服立效。

　　枇杷叶（去毛）生姜（湿称）罂粟壳（去穣蒂，各三钱）上三味细切，用水二大盏，蜜一合，酒半合，粟米百余粒，同煎至一盏以下，温服，一服即愈。

　　[卷之六　第八门] 谷神散 

　　治夏月暴泻。

　　楮实（青者，蒸一次，晒干，用一斤）甘草（一两，炙）陈仓米（一升）干姜（一两）上为细末，饭饮调下。

　　[卷之六　第八门] 治夏秋间暑泻不止 

　　以理中汤下驻车丸。

　　[卷之六　第八门] 治赤痢 

　　章教授方。

　　煎四物汤下驻车丸，病甚者驻车丸一贴只作一服。

　　[卷之六　第八门] 枣附丸 

　　治脏寒滑泄，不思饮食，华宫使传。

　　用正坐大附子一枚，干枣半斤，同于银石器中慢火煮，上留水两指，水干旋添汤，煮二、三捣为细末，别煮枣为丸，如梧桐子大，每服三、四十丸，米饮空心服。患滑泄垂死者，皆获康愈。

　　[卷之六　第八门] 王连丸 

　　治脾积下痢，蛊痢同。

　　木香诃子（连核，各半两）黄连（一斤，炒紫色）上为细末，研粳米饮糊为丸，如梧桐子大，每服一百丸，米饮下，空心食前，日进二服。

　　[卷之六　第八门] 真人养脏汤 

　　治一切痢同。

　　丁香木香肉豆蔻（面裹煨，去面）当归（洗去芦）白茯苓（去黑皮）罂粟壳（去顶蒂，炙）人参（去芦，各一两二钱半）拣草（一两，炙）乌梅肉（二钱半）酸石榴皮陈皮（去姜（炮裂）阿胶（蛤粉炒上一十九味，碾为细末，每服五钱，水一盏半，煎至八分，去滓通口服，食前二服，滓再作一服。

　　[卷之六　第八门] 木香煮散 

　　治泻不止神效木香煮散。

　　木香茱萸（各二两，去枝梗）甘草（半两，炙）罂粟壳（四两，去顶蒂鬲，蜜炙）上件咀，每服三钱，水一盏半，煎至一盏，去滓，稍温服，食前。

　　[卷之七] 第九门 

　　伤寒感冒中暑

　　[卷之七　第九门] 百解散 

　　治伤寒头痛，肢体沉重，恶寒发热，痰逆咳嗽，困倦少力及偏正头疼。此药专解截伤寒，常服清神爽气，瘟疫瘴疠不生，龚子治方。

　　防风（去芦）麻黄（去根节，各三两半）白芷白芍药（各二两）川乌（半两，炮，去皮脐）上为细末，每服二钱，葱茶或腊茶点服，不拘时候，煎服亦可（原版“荆芥”下有“六两”二字）。

　　[卷之七　第九门] 顺解散 

　　治伤寒，凡初受疾，未分阴阳表里，皆可服之，史仲华传。

　　苍术（半斤）本（水浸）桔梗甘草防风独活（各四两）浓朴陈皮（各二两）上为细末，每服二钱，生姜七片，水一盏半，煎八分，去滓温服。

　　祭酒林谦之说，韶州医人刘从周云，盛夏发热，有伤寒冒暑二证，若热有进退，则为冒暑； 

　　[卷之七　第九门] 冲和散 

　　治寒温不节，将摄失宜，或乍暖脱衣，盛热饮冷，或坐卧当风，居处暴露，或风雨冲冒霜冷，凌晨早出，呼吸冷气，或久晴暴暖，忽变阴寒，或久雨积寒，致生阴湿。

　　候，皆为邪疠侵伤肌肤，入于腠理，使人身体沉重，肢节酸疼，项背拘急，头目不清声重，伸欠泪出，气壅上盛，咽咳不利，胸膈凝滞，饮食不入，凡此之证，若不便行伏留经络，传变不已，此药治之。姜侍郎方，其子数度宰清流，传与赵学谕货之，其苍术（六十两）荆芥穗（三十两）甘草（十二两半）上为粗末，每服三钱，水一盏半，煎至八分，去滓热服，不计时候，并滓再煎。才觉伤风，及觉劳倦，即须服之，不问虚实，老幼，悉皆主治。

　　[卷之七　第九门] 截伤寒 

　　不问阴阳，决有神效。蒋签名盖传。

　　干姜干葛白芷甘草上等分，末之，干姜减少不妨，每服三钱，水一盏半，煎八分，入姜枣同煎，不以时候，服了不出风，被覆睡少时，汗出即愈！ 

　　[卷之七　第九门] 圣僧散 

　　治疫气及一切伤寒，不拘轻重圣僧散。

　　吴白芷（半斤，洗了，阴干，细切）甘草（四两，生切）上并为细末，每服二钱，生姜三片，枣子一枚擘破，葱白三寸，水一大盏，煎至六分，热服，衣被以盖之，汗出即瘥，如人行五里久，又进一服，以正邪气。

　　[卷之七　第九门] 破证夺命丹 

　　治伤寒阴阳二证不明，或投药错误，致患人困重垂死，七日以后皆可服，传者一。

　　好人参一两，去芦，薄切，水一大升，银石器内煎至一盏，新水沉之，取冷，一服而尽，汗不自它出，只在鼻梁尖上涓涓如水，是其应也，妙甚。苏韬光云：侍郎方丈尝以救数十人，余宰清流日车申屠行父之子妇，产后病时疫二十余日，已成坏证，偶见闻，因劝其一 

　　[卷之七　第九门] 保真汤 

