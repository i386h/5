<!-- { "loadSidebar": true } -->
　　又方，当归良姜二味为细末，煎服。

　　又方，李德翁知丞传。

　　香薷叶薷，广韵音柔，石上生细叶如针者好茴香炒上二味等分为细末，每服二、三钱，热酒调下。

　　[卷之八　第十门] 紫沉煎丸 

　　治虚寒，积冷伏滞，阴气膨胀，心腹痛，两胁刺疼，防闷，治之如神。鼎州郭以此药得名，成家致富。

　　沉香（一两，细末，炼蜜半斤煎五、七沸，别贮）阿魏（一分，酒半升，研化尽）没药（一两，捣碎，酒半升，研化尽，入阿魏酒内）巴豆霜（一分，酒半升化，先入银器内煮十余沸）砂（一两，酒半升煮，化其石，入巴豆酒内，熬欲如稀糊，次入沉香等三味，一处熬成膏，后入下项药末）硫黄（滴水研极细）槟榔木香胡椒青皮（去白）人参（去芦）高良姜（水煮六、七沸，曝干）官桂（各一两）干姜（三分）丁香（半两）朱砂（半两，别上除硫黄、朱砂外，先用诸药为细末，次入二味研匀，入前膏，搜入臼，杵三、二千下，丸 

　　[卷之八　第十门] 治心痛 

　　寒邪乘于心包，甚者吐酸水，其吐有时。郭宅心方，王顺伯运使传。

　　枯了白矾（半两）木贼（半两，去根）人参（一分，去芦）上为细末，醋汤调下，酒服亦得。

　　[卷之八　第十门] 立应散 

　　治急心痛神效无比立应散。

　　高良姜（一分）五灵脂（半两）上二味为细末，每用一钱半，以醋一茶脚调匀，用百沸汤投半盏，连滓急服神效！又方，荔枝核烧灰存性，为细末上每服二钱，热酒调下，《集验方》用醋汤调下一钱。

　　[卷之八　第十门] 治心脾疼 

　　钱观文方，留都录名用光传。

　　当归（八两）白术（二两）上为细末，沸汤点服。或作粗末，加枣子煎服亦可。

　　又方，魏丞相方，赵从简传。

　　高良姜槟榔（等分，各炒）上为细末，米饮调下，服者无不作效！又方，程庶几道传。

　　大天南星（一斤，约三十四、五个，六月初五日切片用，生姜去皮，烂研罨一宿，每天南星一个，用胡椒二百粒同研细，丸如橄榄核大，焙干，须六月六日合）上每遇发时，以大枣一枚去核，入药在内，湿纸裹煨熟，白汤空心送下。

　　又方，叶道人传。

　　真蛤粉（一钱，炒）桂（去皮，一钱）干姜（炮，二钱）上为细末，每服二钱，米饮调下。

　　[卷之八　第十门] 学究丸，治丈夫心脾疼 

　　并小肠气痛，妇人脾血气痛立效。陈寺丞传。片子姜黄五灵脂玄胡索石菖蒲（各一分）全蝎（三、七枚，微炒）红娘子（二十七枚，去翅足，本草谓之莎鸡）巴豆（七枚，去壳，不去油，别研，旋和要极匀）上为细末，酸醋糊为丸，如梧桐子大，每服二丸。大夫小肠气疼，茴香盐汤下；心脾痛，茶清内点醋下。妇人血气痛，姜醋汤下。

　　[卷之八　第十门] 治心脾疼 

　　陈行之学谕方。

　　上等江茶（五文）生硫黄（五文，有墙壁者）上同研细末，以热汤调，临发时服可以除根。

　　[卷之八　第十门] 治心脾痛 

　　及治妇人一切血刺等疾。滁阳赵使君方。

　　良姜（一两，油燥勿令焦）白芍药（一两，洗净）上为细末，每服二大钱，水一盏，米醋半盏，煎至七分，热服，或用醋汤调下亦得。胡氏方，用赤芍药，良姜不燥，热米饮调下。

　　[卷之八　第十门] 治暴心痛不可忍者 

　　石菖蒲（一两）良姜（半两，等分亦得）上为细末，醋糊为丸，如绿豆大，每服二十丸，菖蒲汤下。或作散，米饮调下亦得。

　　又方，良姜（一两，实者，只如骰子大）巴豆（二钱，去壳）上二味同炒令黄色，去巴豆，只取良姜一味，碾细，热酒或汤调下二钱。

　　又方，五灵脂（一钱）干姜（一字）上为细末，热酒调下。

　　[卷之八　第十门] 手拈散 

　　治脾痛手拈散，此药极奇，孟公实传。

　　草果玄胡索五灵脂没药上等分为细末，每服三钱，温酒调下。叶石林游山至一小寺，颇整洁，学徒亦众，问僧所以，仰给者答云：素无田产，亦不苦求于人，只货数药，以赡其间，脾疼药最流云：草果玄胡索，灵脂并没药，酒调三二钱，一似手拈却。

　　[卷之八　第十门] 治血刺心痛 

　　妇人之疾。

　　玄胡索不以多少，新瓦上炒微黄不可焦，碾为细末，每服三钱，酒一盏，煎至七分服。

　　不能饮者，以陈米饮调下，不拘时候；以酒调亦得，二者不若酒煎快，此药屡验。王执中《既效 

　　[卷之八] 第十一门 

　　口齿咽喉牙痛牙宣齿衄齿不生口气口疮齿漏重舌失音噎

　　[卷之八　第十一门] 治咽喉肿痛 

　　山豆根洗净，新水浸少时，每用一块，入口中咽下苦汁即宽，痛亦止，未愈更一、二块。

　　又方，生甘草生白矾。

　　上等分为细末，每服半钱，入口中咽下，亦治喉闭。

　　[卷之八　第十一门] 治牙疼 

　　汉椒为末，以巴豆一粒同研成膏，饭为丸，如绿豆大，以绵裹安在牙孔处，立效。昔有为乐清簿者，牙痛不可忍，号呼之声彻于四邻，用药不效，有丐者献此方，用之即安。

　　[卷之八　第十一门] 逡巡散 

　　治风牙痛肿，不拘新久，一服立效。

　　高良姜（一块，约二寸）全蝎（一枚，瓦上焙干）上为末，以手指点药如齿药用，须擦令热彻，须臾吐出少涎，以盐汤漱口大妙。亦治腮颊肿痛。

　　[卷之八　第十一门] 治牙疼不可忍 

　　乌头尖（生用）上为末，擦疼处，用药后以竹叶或细辛，荆芥煎汤漱口。

　　[卷之八　第十一门] 乳香膏 

　　治牙痛。钱参政家方。

　　光明白矾（枯过）滴乳香（各等分）上二味为细末，溶蜡量多少，和成膏旋丸，看牙孔子大小填之，其痛立止神效。又方入染胭脂少许，和令深桃红色，只作散，遇牙疼痛，用一字以纸揩擦，良久用温盐汤漱口。

　　[卷之八　第十一门] 治风牙疼肿不可忍 

　　每用少许揩患处，吐涎，虽咽津，亦不妨，甚妙。

　　青盐（四两）川乌头（二两，去尖，劈碎，如骰子大）上入坩埚内，用熟炭火，候烟出尽存性，取出埋于地内三日，碾细，揩患处。如时以木盏盖坩埚子口上，或用瓷罐子亦可。每揩药先用荆芥汤漱口 

　　[卷之八　第十一门] 治风热上攻齿痛 

　　余顷任淮西幕府，己酉冬被檄来和州，至含山县，齿痛大作，忽于一刀镊捻许，以汤泡少时，冷暖随意，以手指蘸水KT痛处即定，明日若失去。归，余因传得其方，后以治人多效。

　　皱面地葱子，即《本草》，又名地松者，霜后收之，每用少许汤泡。或云即是鹤虱，但《本草》别有鹤虱，差为不同。沈存中《笔谈》专辨地松，云其子名鹤虱，余之所用正是此物也。钱季诚方用鹤虱一枚，折置齿中。高监云以米醋煎鹤虱漱口，其痛立定，尤效！ 

　　[卷之八　第十一门] 治牙痛 

　　善法寺僧如真传。

　　白僵蚕直者，不以多少，用生姜片切同炒，候僵蚕赤黄色为度，去姜不用，将僵蚕为细末，每用取不蛀皂角，剥去黑皮，以手指蘸汤，于皂角黄上擦取汁，僵蚕末，揩痛处即止。

　　[卷之八　第十一门] 治牙疼 

　　盛公纪云，亲曾用甚验。

　　盐（二两）草乌（一两）上同炒，令草乌黑色，同为细末，以擦患处。

　　[卷之八　第十一门] 治风牙疼 

　　亦治暴赤眼并头目昏痛。

　　鹅不食草，不拘多少，纸裹煨干，碾为细末，先满含水一口，然后搐鼻，随病左右搐之，若不含水，恐药搐入咽喉。迥梨云治头目加川芎，双笛道人加全蝎各少许。

　　[卷之八　第十一门] 治风牙痛 

　　马敏叔说一村媪苦牙痛，百药不效，用此即愈。

　　丝瓜儿俗呼为天罗，烧灰存性为细末，擦痛处立止。

　　[卷之八　第十一门] 升麻地黄散 

　　治风气上攻，牙齿疼痛，龈肿连腮颊紧急。王尚书宣子方。

　　升麻生干地黄地骨皮青盐川芎（各半两）皂角（一枚，烧）细辛（二钱半）槐角子（半两，烧）上为细末，每用少许揩擦龈上，有涎吐了，误咽亦无妨。

　　[卷之八　第十一门] 治牙齿痛 

　　姚克温说此方甚验。

　　以芜荑仁安齿上，有缝就以窒之立验！ 

　　[卷之八　第十一门] 治风牙疼 

　　赵总管方。

　　马夜眼上以刀儿薄起一片子，投在所患牙缝中，或咬在痛处，沥出风涎即止，不可咽。

　　[卷之八　第十一门] 姜黄散 

　　治牙痛不可忍，舒挺之抚干尝患，遍用诸方无若此方之良！姜黄细辛白芷（等分）上为细末并，擦二、三次，盐汤漱立止。政和八年胡长文给事之父牙疼不可忍，面肿，偶无姜黄，检《本草》，川芎亦治牙，遂以代之，坐间便见肿消痛止，后只用川芎亦验。

　　[卷之八　第十一门] 治牙痛 

　　曾府判茂昭说。

　　巴豆（一枚，去壳并膜）淡豆豉（一枚）上同研烂，每用针头许，以连纸裹安痛处立止，不可太多，亦不可令侵龈，恐能损肉。

　　又方，香白芷（太平州道地者，不知多少）朱砂（十分白芷之一，别研）上为细末，入朱砂拌匀，炼蜜丸如大樱桃大，每用一丸，擦痛处立止。庐州郭医传云，渠亲曾取屡效，尽胜它药。此药乃濠梁一村妇人，以医延师母夫人者，仓猝不用朱砂及蜜亦可，其功只在香白芷耳。赵从简府判所用只白芷、细辛二味等分，亦每作效！ 

　　[卷之八　第十一门] 立效散 

　　治牙疼，立效散。

　　零陵香（净洗，软火炙燥）荜茇（洗，切碎，火炊上炒燥）上二味等分为末，先以炭一块为细末，揩痛处，连牙床并揩净，以药擦痛处，老人风牙疼，小儿疳牙、走马疳等悉治之。

　　[卷之八　第十一门] 治牙痛 

　　诸药不效者，汉阳章教授方。

　　芫花碾为细末，擦痛处令热，立定。

　　[卷之八　第十一门] 治牙宣 

　　赤土、荆芥同为细末，揩齿上，以荆芥汤漱。

　　[卷之八　第十一门] 治齿衄 

　　以苦竹叶浓煎漱口，又糟茄片切，新瓦上爆，令干黑色，为末敷之。

　　又方，《泊宅编》云：一士人无故舌出血，仍有小穴，名医耿隅者曰，此名血衄，炒槐花敷之而愈。

　　[卷之八　第十一门] 治齿不生 

