<!-- { "loadSidebar": true } -->
　　雌乌鸡粪雄乌鸡粪（以二鸡各畜之，收粪）旧鞋底麻底尤佳上三物等分，烧灰存性，研细，入麝香同研，敷于齿龈上。李莫安抚女子退齿，逾年不生，甚以为遂生。

　　[卷之八　第十一门] 治口气 

　　香白芷（七钱）甘草（五寸）上为细末，食后，井华水调下一钱。

　　[卷之八　第十一门] 治口疮 

　　朴硝（一钱）寒水石（南人谓之软石膏者，火过，一两）上同研极细，入少朱砂和，令桃红色敷，咽下不妨，如嫌味苦，加甘草细末。

　　[卷之八　第十一门] 赴筵散 

　　又方，赴筵散。

　　黄柏（蜜涂，炙紫色）滑石（研，各半两）五味子（小嫩者，一两）上三味为末，拌匀，每服半钱许，干掺疮上，良久便可以饭食，俱无妨碍，甚奇。

　　[卷之八　第十一门] 治老人、虚人、小儿口疮咽痛 

　　地龙（去土，炒）吴茱萸（去浮者，炒）上等分为末，米醋入生面调涂足心。吴内翰之孙，初生而患口疮，用此方神效！ 

　　[卷之八　第十一门] 治口疮牙痛 

　　华阴细辛根，极辣者，为末，敷之。

　　[卷之八　第十一门] 治口疮 

　　野蔷薇根洗净，浓煎，俟冷漱灌，吐出，不须咽，数次即愈。

　　[卷之八　第十一门] 治口疮 

　　梅秀方。

　　原蚕蛾末敷之。

　　[卷之八　第十一门] 治口疮 

　　张方。

　　五味子（去蛀末，拣净，不拘多少）螺儿青（十分五倍子之一）上为细末，拌匀，白口疮，先以汁漱口了，敷药；赤口疮，先以淡醋汤漱口了。敷药。

　　[卷之八　第十一门] 治口疮 

　　蔡司理方。

　　白矾（别研，为末）黄柏（去黑皮，用蜜炙，焙干）上以黄柏末一钱，白矾末半钱，二味和匀，每用药少许敷之，先吐去苦水，如药力尽，再敷少许。唐仲举母用黄柏皮末、青黛等分，拌匀敷之，吐去涎，再敷即愈！又方，傅公实传。

　　五味子生甘草（各一两）麦门冬青苗（取四寸许，秤四两，焙干）上为细末，蜜调涂舌上。若以蜜丸如鸡头大，含化亦得。麦门冬须取去近根一寸许白者，只用青苗，却将近根白者漱灌。

　　[卷之八　第十一门] 青黛散 

　　治齿漏疳出，脓水不止青黛散。

　　青黛梧桐泪胡黄连芦荟（各半两）虾蟆（一枚，烧灰）麝香（一分）上同为末，研匀，每用半钱，敷于患处。

　　[卷之八　第十一门] 麝香散 

　　治齿漏疳虫蚀，齿龈臭烂麝香散。

　　麝香青矾（烧赤）黄矾（烧赤）白矾（烧枯，各一分）芦荟（半分）虾蟆（半两，烧灰）上同于乳钵内细研为散，先以绵拭龈上，恶血出，即用湿纸片子掺药贴。二方出《圣惠》三十四卷，富次律女年数岁，齿上忽生一黑点，后数日，龈烂成走马疳，用前方即愈，自后屡有奇效！ 

　　[卷之八　第十一门] 正舌散 

　　治中风、舌本强难转、语言不正神妙！蝎梢（去毒，一分）茯神（木切，微炒，一两）龙脑薄荷（焙干，二两）上同为细末，每服一、二钱，温酒调下，或以擦牙颊间亦得。

　　[卷之八　第十一门] 治舌肿胀 

　　一味好硼砂为细末，用薄批生姜蘸药，揩舌肿处，少时即退！ 

　　[卷之八　第十一门] 治重舌上戴妨碍 

　　新真蒲黄罗细，数敷之，吐去，又敷，立消。李莫安抚内子，夜半忽不能言，烛之，乃舌下生一舌上戴，急取《外台》，检得此方，五、七敷即愈。

　　[卷之八　第十一门] 治重舌 

　　禹锡侄。

　　五灵脂（一两，去砂石，为细末）上用米醋一大碗，同煎逐旋，漱口立安。

　　[卷之八　第十一门] 治失音 

　　从彦文亲服取效！槐花新瓦上炒香熟，三更后床上仰卧，随意食之，亦治咯血。

　　[卷之八　第十一门] 治噎 

　　溪口王省干择中传。

　　以萝卜浓煎汤，如熟水饮之。

　　[卷之八　第十一门] 治男子妇人气噎病 

　　立僧正方。

　　鸡素子（两枚，和宿食用，湿纸裹，黄泥固济，炭火内烧，烟断时取出，去黄泥，素子内物不可去分毫）木香丁香沉香（各一钱）上四味同为细末，用煮枣去皮核，丸如梧桐子大，每服三十丸，食前下。

　　[卷之九] 第十二门 

　　头目头痛目疾眼风头风酒粉刺面药鼻痔目睛伤

　　[卷之九　第十二门] 如神丸 

　　治头痛无药可疗如神丸。

　　光明硫黄硝（各一两，同研极细）上水丸指头大，空心腊茶嚼下一丸，如神。陈州怀医用此药，丸如梧桐子大，每服十五丸。中暑者，冰水服下，咽，即洒然；伤冷，即以艾汤下。

　　[卷之九　第十二门] 都梁丸 

　　王定国因被风吹，项背拘急，头目昏眩，太阳并脑俱痛，自山阳舟至泗州求医，杨吉老既诊，脉即与药一弹丸，便服，王因疑话，经一时再作，并进两丸，病若失去。王甚喜，问为何药，答曰：公如道得其中一味，即传此方。王思索良久，自川芎、防风之类，凡举数种，皆非，但一味白芷耳。王益神之。此药初无名，王曰：是药处自都梁名人，可名都梁丸也。大治诸风眩晕，妇人产前产后，乍伤风邪，头目昏重，及血风头痛，服之令人目明。凡沐浴后服一、二粒甚佳。暴寒乍暖，神思不清，伤寒头目昏晕，并宜服之。

　　香白芷（大块，择白色新洁者，先以棕刷刷去尘土，用沸汤泡洗四、五遍）上为细末，炼蜜和丸，如弹子大，每服一丸，多用荆芥点腊茶细嚼下，食后。常服诸无所忌，只干嚼咽亦可。

　　[卷之九　第十二门] 治偏正头疼 

　　雄黄（透明者，细研）华阴细辛（等分）上同为细末，先口中含水或温汤令满口，随左右以药搐鼻。

　　[卷之九　第十二门] 点头散 

　　治偏正头痛。

　　川芎（二两，生）香附子（去毛，四两，炒）上为细末，每服一钱，好茶清调下，常服可除根。

　　[卷之九　第十二门] 神效麝香散 

　　治偏正头痛，夹脑风，连眉项颈上彻腮顶疼痛不可忍者神效麝香散。

　　草乌头（用大者，炮裂，去皮脐尖，锉如麻豆大，入盐再炒焦黄）华阴细辛（去土，各二两）草茶（四两，微碾，勿令细）上为细末，每服一大钱，茶清调下，临卧或食后服之。

　　[卷之九　第十二门] 洗眼药 

　　钱太师方。

　　黄连当归赤芍药（等分，洗净）上捣，罗为细末，每用半钱，沸汤化匀，澄清洗，温热随意，用之甚妙！ 

　　[卷之九　第十二门] 退翳散 

　　治目内翳障，或疮疹后余毒不散，孙盈仲云：凡患疮疹，不可食鸡鸭子，必生翳膜。钱季华之女年数岁，疮疹后两眼皆生翳，只服此药，各退白膜三重，瞳子方了然也。

　　真蛤粉（别研细）谷精草（生，令为细末，各一两）上二味同一处拌匀，每服二钱。用生猪肝一片，三指大，批开，掺药在上，卷定，再用麻线扎之，浓米泔一碗，煮肝熟为度，取出放冷，食后临卧细嚼，却用原煮肝米泔送下，忌一切毒物。

　　[卷之九　第十二门] 治暴赤眼 

　　黄连、杏仁同研，水调滤汁，调轻粉点之，汤上顿热，或冷洗皆可。

　　[卷之九　第十二门] 芎菊散 

　　薄荷（二两）菊花甘草川芎（各一两）防风（七钱重）白芷（半两）上为细末，食后茶少许，沸汤点服。如伤风，用酒调服，其效尤速！ 

　　[卷之九　第十二门] 治赤目后暴翳 

　　孙盈仲方。淮西韩参议丸修亲曾用，一日退两翳。

　　鹅不食草塞鼻中立瘥。

　　又方，独生鼓槌头草以绵裹塞鼻。

　　[卷之九　第十二门] 攻毒散 

　　治风毒上攻，两眼暴赤肿，隐涩难开，初发便洗。

　　干姜（不以多少，洗净）上一件咀，每用二钱，以薄绵紧裹，沸汤泡，乘热洗之，如冷，再烫更洗。

　　[卷之九　第十二门] 明上膏 

　　冀州郭家明上膏，治远年日近，不睹光明，内外障眼，攀睛瘀肉，连脸赤烂，隐涩难开。

　　怕日羞明，推眵有泪，视物茫茫，时见黑花，或脸生风粟，或翳膜侵睛，时发痒疼，并皆治疗。此药神妙无比，不可尽述。兼治口疮，涂之立愈，吉宰曾合甚奇。

　　白沙蜜（一斤）黄丹（四两）砂（别研）乳香（别研）青盐（别研）轻粉（别研）硼砂（石井泉石云母石（各一两）黄连（去须）乌贼鱼骨（各半两）上件药于净室中，不得令鸡犬妇人见，用银石器内慢火先炒黄丹，令紫色，次下蜜，候熬得沫散，其色皆紫，次入腊月雪水三升，再熬二十余沸，将其余药碾成末，一处同熬，用筋滴在指甲上成珠，不散为度，以浓纸三张铺在筲箕内，倾药在纸上，滤过，再用瓶子盛，放在新水内浸三昼夜，去火毒，其水日一易之，看病眼轻重，临晚用筋蘸药，点大头，以眼涩为度。若治内障眼，用面水和成条，捏作圈子，临睡置眼上，倾药在内，如此用之，一月见效。

　　[卷之九　第十二门] 咒偷针眼 

　　已结赤肿，未成脓者，神验！取患人衣衫角，以手紧捻，定于所患眼大上，之，每一即念一声云：移甚底移橛眼，如此一气念七遍，七讫，即随声就手捻，令紧打一结，结定，自然便退，直候眼安方解。切在志诚，不须令病患知咒语，或欲自咒自移亦可。

　　[卷之九　第十二门] 五退散 

　　治眼疾五退散，治内障得效。

　　龙蜕（蛇皮）蝉蜕凤凰蜕（乌鸡卵壳）佛蜕（蚕纸）人蜕（男子退发）上等分，不以多少，一处同烧作灰，研为细末，每服一钱，用熟猪肝吃，不拘时候，日进三服。

　　[卷之九　第十二门] 金水膏 

　　钱寿叔施此药，亲见数人两目浓翳皆磨去，甚妙！乳香（研）砂（研）白矾（飞过研，各半字）当归（半钱）黄连（一钱，去须）白沙蜜（上件药，除蜜外先研令极细，却同蜜一处拌匀，入新竹筒内，用油纸数重，以线紧扎，勿令水入，于净锅内用水煮，自早至午，水干则添，取出，倾药，以绵绢滤去滓，入净器中，埋地上一宿，取出点之，点毕，以温水洗。眼翳薄者，点三、五次，即随药下。点药筋用金为之最妙。多点则取效尤速。亦见《陆氏续方》，叙述颇详。

　　[卷之九　第十二门] 五生散 

　　治目赤，去头风，退昏，钱文子传。

