<!-- { "loadSidebar": true } -->
　　天雄附子尖（各半两）防风天南星川续断（并生用，各一两）上为饮子，每服二钱重，水一盏半，生姜七片，酒少许，煎至六分，食后温服。因头风而病目者，服之必效！ 

　　[卷之九　第十二门] 如神饼子 

　　治目生翳膜。

　　乌鱼骨（去皮，细研）木贼（去节，为末）朱砂（水飞，各一钱）南硼砂（四皂子大，细研上四味同研三千遍，汤溶蜡少许，以柳枝子搅四十九遍，入脑子少许，更多尤妙，于五月五日合丸作饼子，如此○大，每用一饼子临卧安于目内，来早以净水于盏内洗，自见取下者，病也。临卧再用，一饼子可使三次。

　　眼药，旧日京师太庙相对铁汤瓶家方。

　　蕤仁（细研，竹纸裹，压去油）芜苡仁（新者，细研，竹纸裹，压去油，二件各四十九粒）透明硼砂（如指大，细研，如磨翳多用之，赤目少用之）生龙脑（如硼砂大，细研，少上四味同研匀，将砂将沙糖如指大先筛极细，须夹绢筛过，与前药再研？银瓷盒子收之，以铜筋点，凡眼中百疾皆治之。

　　[卷之九　第十二门] 伤寒后青盲日近者可治 

　　仙灵脾（一两）淡豆豉（四十九粒）上二味水一碗半煎至一碗，露冷，令病患顿饮之，即瘥。

　　[卷之九　第十二门] 治赤眼后生翳膜 

　　兰香子洗净晒干，每用一粒，以箸点大头，闭目即觉药在目内团圆旋转，药力过即不转，须臾，自随眵泪出。若翳膜在上如鱼眼然，再易一粒，以病退为度。庐州彭知录名大辩，蕃遂传得，屡以治人。

　　唐丞相李恭公扈从，在蜀中日患眼，或涩，或生翳膜，或即疼痛，或见黑花如豆大，累累数十不断，或见如飞虫翅羽，百方治之不效。僧知深云：相公此病缘受风毒，夫五脏实则泻其子，虚则补其母，母能令子实，子能令母虚，肾是肝之母，今肾受风毒，故令肝虚，肝虚则目中恍惚，五脏亦然。香港脚，消中，消渴，诸风等皆由肾虚也，地黄丸悉主之。

　　生干地黄（一斤）熟干地黄（一斤）石斛（去苗）枳壳（麸炒，去穣）防风（去芦，各四两）牛膝（酒浸）杏仁（去皮尖，麸炒黄，为末，入瓦器中，研去油）上为细末，不许犯铁器，炼蜜丸如桐子大，空心以豆淋酒下五十丸。豆淋酒法：黑豆半升，净拣簸，炒令烟出，以酒三升浸之，不用黑豆，用此酒煮独活，即是紫汤也。

　　[卷之九　第十二门] 洗风赤烂眩眼 

　　五倍子（槌碎，去蛀末）蔓荆子（拣净）上二味煎洗。

　　[卷之九　第十二门] 治烂眩眼 

　　傅季万其兄养正家婢曾用有效。

　　上以复盆子叶熟，将汁眼上，今人谓之园钩子，或云用纱帛子覆眼上，用药揩之，少顷，纱帛上小虫子无数。

　　[卷之九　第十二门] 治风眩赤眼 

　　防风（一寸许）铜青（一块，黑豆大）杏仁（两个，去尖，不去皮）上各细切，于盏中新汲水浸，汤瓶上顿，令极热，乘热洗之。如痛者，加当归数片 

　　[卷之九　第十二门] 治烂眩风眼 

　　田螺一个，以水养数日，去尽泥沙，候靥开，以铜绿一豆许入在内，即化成水，以鹅毛蘸水刷眼眩上，数次即愈。不可以余药治它，入眼即再发也。

　　又方，陈行之传。

　　用小儿吐下蛔虫，阴干，生用，碾为末，轻粉和匀，如湿，干掺，如干，以津唾调敷。

　　[卷之九　第十二门] 治烂眩风眼 

　　两痒痛。陆景渊之子曾苦此，泪渍两颊，皆成疮，百药不效，因理故书得此方，试点之，须臾药泪俱下，循疮中流出，其间有小虫，自此遂愈，甚妙。

　　黄连淡竹叶（各一两）柏树皮干（用一两半，湿用二两）上三味咀，以水二升，煎至五合，稍冷，用滴目两及洗烂处，日三、四用。

　　[卷之九　第十二门] 治洗头风 

　　新通草（于新瓦上烧，存性）上为灰，每服二钱，热酒调下，牙关紧者，斡开口灌。

　　[卷之九　第十二门] 四柱散 

　　治大病后虚头痛。

　　四柱散将煎熟时，入好腊茶一钱，服之良甚！ 

　　[卷之九　第十二门] 治头风 

　　叶椿方。

　　白僵蚕（去丝嘴）良姜（等分）上为细末，每服半钱，白梅茶清调下，临发时服。

　　又方，川芎（二钱）附子（一两，炮，去皮脐）熟干地黄（半两，须自联洒酒九蒸九曝，市上咀，每料分五服，水一大盏，生姜三片，枣一枚，同煎至六分，去滓，入细磨木香，水 

　　[卷之九　第十二门] 治头风 

　　大川乌天南星（等分）上为细末，每服半钱，水一大盏，白梅一个，生姜五片，煎至五分服，久服可去根本。

　　[卷之九　第十二门] 十味如神丸 

　　治偏正头风，坠痰涎，散滞气，宽胸膈。久服清头目，强腰膝十味如神丸。

　　晋矾（枯过）天门冬（去心）五味子（各半两）半夏（四十九粒，汤浸七次）南星（一个，大术人参（各一分）上为末，生姜自然汁调，飞罗面煮糊，丸梧桐子大，朱砂一分为衣，每服十丸至十五丸，食风药，虽少愈，而未能去体，偶何用之来访云，祖母尝因惊避戎马奔走，得头风疾数年，有道人令服此而验，因传其方，既服遂脱然。王之母亦因风浪所惊，而得此疾故也。或有因惊而患头风者，宜服此药。王有《针灸经》刊行。其自叙云尔。

　　[卷之九　第十二门] 治面上肺风疮 

　　上用无灰酒于沙碗钵内浓磨鹿角尖敷之，兼服《和剂局方》治肾脏风黄丸即愈。

　　[卷之九　第十二门] 治酒鼻 

　　临川曾景仁尝苦此疾，一日得此方于都下异人，不三次遂去根本。赵太叔亲服见药差寒，须量虚实。

　　凌霄花山栀子上等分，为细末，每服二钱，食后茶调下，日进二服。

　　又方，南番没石子有窍者，水研成膏，手指蘸涂甚效！ 

　　[卷之九　第十二门] 治酒鼻，并鼻上赘肉 

　　及面上雀子斑等疾。

　　黄丹（五文）饼药（五十文省，大罐子盛）砂（三十文，研极细用）巴豆（十个，去壳、膜，纸裹，压去油）上件同入饼药罐子中，用慢火熬三、两沸取下，续入研细生矿灰三钱。酒鼻，用鹅毛扫在红处，一日一次上药，追出毒物，病退即止；雀子斑，用小竹棒儿挑药，点患处，才觉微肿即便洗去，不洗去，恐力太猛。赵君猷抚干所传云，贰卿赵再可知湖州时，与一诗僧相浓，而僧患此，酒鼻端生赤赘数枚，大者如橘，小者如梅李，下垂过口，饮食言语皆所妨废，良自厌恶之。郡有一小兵，事刀镊人，但闻其善取靥，识不知其能治酒也。一旦自言于僧，请医此疾，即以药敷之。凡半月余，每日取恶物如脓血自皮肤出者甚多。其赘后悉成痂落去，鼻面莹然。遂以十千为谢，且语贰卿俾，直斋阁而求得其方，以传秀却，治人良验。

　　[卷之九　第十二门] 香油疗头风白屑，头痒发落，头旋妨闷等方 

　　富次律云甚妙，出《四时纂要》。

　　蔓荆子（三合）香附子（三十个，北地者佳）附子零陵香羊踯躅花旱莲子（各一两）葶苈子（一两半，以上七味细锉，绵裹，故铧铁半斤，碎用，生铁亦可。）上用生麻油一大升，浸七日，取以涂发，油干旋添，药气尽，即易之。

　　[卷之九　第十二门] 治肺风酒等疾 

　　硫黄（生用）乳香白矾（生用）上同研细如粉，每用手抓动患处，以此药擦之，虽未能即去，不过月十日必愈。绍兴蔡察推名兴义传之于一兵官，亲见其有效也！ 

　　[卷之九　第十二门] 治面部生疮，或鼻脸赤风刺、粉刺 

　　用尽药不效者

　　唯有此药可治，神妙不可言。每以少许数日间，疮肿处自平，赤亦消，如风刺、粉生硫黄香白芷栝蒌腻粉（各半钱）芫青（七个，去翅足）全蝎（一个）蝉蜕（五个，上为细末，麻油、黄蜡约度，如合面油多少熬溶，取下离火，入诸药在内，每用少许涂面上。

　　[卷之九　第十二门] 白龙丸(龙虎丹) 

　　治酒鼻，面上肺风疮。朝天门裹金家彩帛铺掌事人传。每用白龙丸洗面，如用澡豆法，更其人旧赤可畏，今莹然洁白矣。

　　[卷之九　第十二门] 指爪破面 

　　生姜自然汁调轻粉敷破处，更无痕瑕。

　　[卷之九　第十二门] 玉肌还少散 

　　白芷白蔹白附子阿胶（麸炒）白僵蚕白蒺藜（略炒，去刺）白胶香（热铫内炒，熔上件为末，不以多少，如豆痕，加乳香，常用一料加皂角末一斤。

　　[卷之九　第十二门] 玉盘散 

　　洗面药。

　　糯米（二升，浸，捣为粉，晒，令极干，若微湿，则损香黄明胶一斤，用牛皮胶半斤亦得，炙，令通起，捣筛，余者炒作珠子，又捣取尽）皂角（二斤，去皮秤）干楮实（一升）白芨白蔹白芷白术本芎细辛甘松零陵香白檀香（各一两）上件捣罗都匀，相合成，澡豆、皂角末别入，看澡豆紧慢添减，以洗面不炽为度，药末不可太细。

　　[卷之九　第十二门] 洗干头药 

　　香白芷零陵香甘松滑石上并不见火，等分为末，掺发上梳篦。

　　[卷之九　第十二门] 治粉刺 

　　以白矾末，酒调涂之。

　　又方，雄黄硫黄蛇床子（等分）上为细末，临睡洗面了，用真酥调一字涂之。

　　[卷之九　第十二门] 治鼻，有息肉，不闻香臭 

　　方出《千金》，富次律曾患此息肉，已垂出鼻外，用此药敷之，即化为黄水，点滴至尽，不三、四日遂愈，后不复作。

　　瓜丁即瓜蒂也细辛上二味等分末之，以绵裹如豆许，塞鼻中，须臾即通。鼻中息肉，俗谓之鼻痔，《千金》治此疾方极多，当时适以此取效耳！ 

　　[卷之九　第十二门] 治目睛为物伤 

　　以牛尿日二次点之，避风，虽黑睛破者亦可疗。韬光传。邵州刊行《清源居同。

　　[卷之九　第十二门] 治肺风面赤、鼻赤 

　　华宫使传续添草乌尖（七个）大风油（五十文）真麝香（五十文）上以草乌尖为末，入麝香研匀，次同大风油，瓷盒子盛，于火上调匀。先以生姜擦患处，次又方兼服之，即除根本。

　　何首乌（一两半）防风黑豆（去皮）本荆芥穗地骨皮（净洗，各一两）桑白皮天食后茶清送下。

　　[卷之十] 第十三门 

　　缠喉风喉痹骨鲠误吞椒钱误食桐油

　　[卷之十　第十三门] 千两金丸 

　　治缠喉风，不问阳闭阴闭，如急病内外肿塞，辄至不救者，用之能起死。

