<!-- { "loadSidebar": true } -->
　　蚵草（嫩者，半两）铜青（二钱）大黄猪牙皂角（各半两）上为细末，以白梅肥润者，取肉烂研，一处捣匀，每两作一十五丸，每用以新绵裹，口中含化咽津，有顽涎吐出，若病得两日后难用。

　　[卷之十　第十三门] 南星防风散 

　　治风壅，腮颌肿，内生结核，缠喉风等。

　　当归（二钱，焙干）天麻（三钱，生用）白僵蚕（焙干）南星（汤洗净，捣细，姜汁制，焙上件为末，每服二钱，水一盏，姜钱三片，入荆芥少许，同煎至七分，温服，食后，日进三服。忌发风毒物。如肿不散者，加透明雄黄三钱，同前药一道为末煎服。滁州何村丘永兴传，亲服有效！ 

　　[卷之十　第十三门] 立圣膏 

　　治缠喉风。

　　巴豆齐州半夏（各三、七粒）上将半夏轻捶，每粒分作四片，巴豆剥去心膜，于银、铜、石器内，用米醋三碗，文武火熬尽醋为度，用清醋微洗过，研为膏子。每患缠喉风，或喉闭，或痫疾，用一斡耳，以生姜自然汁一条脚化下。患甚者，灌药少时，自然吐出恶涎，如鱼冻相似，立愈！极有神效！又方，用皂角刺，不以多少，刮皮，浸生麻油，以年深为佳，遇患，以油滴在口中，或吐，或破即 

　　[卷之十　第十三门] 治缠喉风 

　　急喉痹立应丸。

　　白僵蚕白矾上等分为末，蜜丸含化。

　　[卷之十　第十三门] 治咽痛 

　　至危困，以手用力拔顶心发，立通。无发者，撮顶心皮。刘大夫得此法未试，忽一卒苦咽痛不能言，亟去其巾，乃患酒秃，即以意令人用力撮顶心皮，遂安。李莫安抚方。

　　[卷之十　第十三门] 针急喉闭，缠喉风，并灸法 

　　随肿痛一边，于大指外边指甲下，与根齐针之，不问男左女右，用人家常使针，血出即效。如大段危急，两大指都针尤妙。或只灸三里穴二七、三七壮。郑惟康主簿尝苦喉痹，虽水亦不能下咽，灸三里而愈。

　　[卷之十　第十三门] 治咽喉肿痛 

　　白僵蚕直者不拘多少，炒为末，以生姜自然汁调服一钱匕。吴内翰《备急方》云，余尝苦此，用之甚效。葛彦恢提举阁中曾患喉痹，五八主簿用此方治之即安。一方调下二钱，未通，半时许再服，立通，吐出顽涎，别将大黄一块慢火炮熟，打扑尽灰，如一米浓，切片，以两仰坐，令人呷药在口，以笔管注入鼻中，男左女右，注药讫，随即扶令正坐，须臾吐涎，不即扶起，恐吐自鼻中出也，吐了含咽大黄如前。

　　[卷之十　第十三门] 佛手散 

　　治缠喉风神效。

　　盆梢（一两，研）白僵蚕（半两，去丝）青黛（一钱，研）甘草（二钱半，生）上为细末，以少许掺喉中。如闭甚，以竹管吹入，寻常咽喉间不快亦可用。

　　[卷之十　第十三门] 治喉痹 

　　沈司理传。

　　白矾（二两，捣碎）巴豆（半两，略捶破）上同于铫器内炒，候矾枯，去巴豆不用，碾矾为细未，遇病以水调灌，或干吹入咽喉中。

　　又方朴硝研细黄丹飞过，细研上相拌和深粉红色，遇病用芦管或笔管以半钱许吹入喉中即破，吐涎而愈，甚者不过两次。

　　又方蛇皮一条，新瓦上炒焦黄带黑色，碾细入麝香少许，干掺口内。

　　[卷之十　第十三门] 治急喉闭 

　　开口不得者。

　　上以黄腊纸裹巴豆一个，如患人鼻孔大小，中心切破，急以塞鼻，气冲入喉中自破也，已觉通利即除去。濠守王亚夫方，巴豆去壳，拍碎，以绵裹，随左右纳鼻中，即吐出恶物，后鼻中或生少疮亦无害（原版鼻上有“用”字）。

　　[卷之十　第十三门] 治急喉痹 

　　范观道方。

　　大青鱼胆（新瓦上焙干，去膜取末）蛇蜕皮（去沙土，碗内烧灰，研令极细）白药子（新瓦留性，各一两上并为细末，再以乳钵和研令匀，每用半钱，吹入咽喉立愈。若病轻，以多年白盐梅肉细切，入前项药，同捣匀，丸如大鸡头大，每服一丸，含化咽津。如白梅稍干硬，用熟汤浸软，取肉细切用。

　　又方，白僵蚕（直者，去丝嘴，焙）明白矾（一半飞枯，一半生用）上二味等分为末，每服一钱，取生姜自然汁浓调咽下。小儿入新薄荷少许，同姜汁研，更加生蜜少许，同调半钱，服药后不可饮汤水，解药，欲得药方在鬲上少时也。

　　[卷之十　第十三门] 治骨鲠 

　　羊胫炭碾为细末，米饮调下。一方用黑炭皮。

　　又方，取篱脚下入土朽竹，去尽泥，以手捻细，蜜调丸如龙眼大，以绵裹之含化，其骨自消，即去药，虽咽下些津，不妨。

　　又方，橄榄食之，如无，用核碾为末，以急流水调服。

　　[卷之十　第十三门] 厌胜法屡验 

　　又方厌胜法屡验。

　　以所食鱼骨密置患人顶上，勿令知，良久即下，它鱼骨亦可。

　　[卷之十　第十三门] 咒鱼鲠屡验 

　　以净器盛新汲水一盏，捧之，面东默念云，谨请太上东流顺水急急如南方火帝律令敕，一气念七遍，即吹一口气入水中，如此七吹，以水饮患人，立下。有一族姓用此咒水可以食针并竹刺（“火”原版作“大”）。

　　[卷之十　第十三门] 治骨鲠厌胜法 

　　方鲠时，以见所食筋急倒转，依旧如常食鱼，即鲠自下，勿令人知。

　　[卷之十　第十三门] 治误吞铁石、骨刺等不下，危急者 

　　王不留行黄柏（去粗皮）上等分为细末，水浸蒸饼，丸如弹子大，以麻线穿之，挂当风处，每用一丸，冷水化开灌下立效。

　　[卷之十　第十三门] 治鲠 

　　缩砂仁甘草（等分）上捣为粗末，如一切鲠，以绵裹少许含之，旋旋咽津，久之随痰出。

　　[卷之十　第十三门] 治骨鲠 

　　滁州蒋教授名南金，顷岁因食鲤鱼玉蝉羹，为肋骨所鲠，凡治鲠药如象牙屑之属，用之皆不效，或者令服此药，连进三剂，至夜一咯而出。戏云管仲之力也贯众不以多少，煎浓汁一盏半，分三服并进；贯众一名管仲。

　　[卷之十　第十三门] 误吞椒闭气不通 

　　吃京枣三个解之。

　　又方，萆（一两）甘草（炙微赤）狗脊（各三分）上为细末，食前以粥饮调下二钱，一方不用甘草，用贯众半两，萆、狗脊各一两。

　　[卷之十　第十三门] 误吞钱 

　　生凫茈取汁呷吃，钱自然消化，即荸荠也！ 

　　[卷之十　第十三门] 治误食桐油 

　　食干柿解之。

　　[卷之十] 第十四门 

　　腋气脓耳耳聋耳耳痛

　　[卷之十　第十四门] 治腋气大妙 

　　盛觉民教授方。

　　大田螺一枚，水中养之俟开，以剥了巴豆一个，先用杖子或针扎着，才开即放在内，取出拭干，仰顿在盏内，夏月一宿，冬月五、七宿即自然成水，取出用搽，永绝根本。

　　又方，轻粉敷之，虽不能去根本，尝用立效。

　　又方，密陀僧轻粉（多用）染烟脂（随意）上为细末干敷之。

　　又方，用热蒸饼一枚，擘作两片，掺密陀僧细末一钱许，急夹在腋下，略睡少时，候冷弃之，如一腋有病，只用一半。叶元方平生苦此疾，来绍兴偶得此方，用一次遂绝根本。

　　[卷之十　第十四门] 治脓耳 

　　蔡邦度知府传。

　　香附子去毛为末，干掺，或以绵缠杖儿掺之，屡用皆效！ 

　　[卷之十　第十四门] 治耳聋 

　　西外知宗赵士KT宾老传。

　　石菖蒲（十两一握，九节者）苍术（五两，事治净）上二味锉成块子，置于瓶内，用米泔浸七日，取出去苍术不用，只将菖蒲末甑上蒸三两时，取出焙干，捣罗为细末，每服二钱，糯米饮调下，日进三服，或将蒸熟者作指面大块子，食后置口中，时时嚼动，咽津亦可。

　　[卷之十　第十四门] 治暴耳聋 

　　黄蜡和茯苓嚼下。

　　[卷之十　第十四门] 治耳方 

　　麝香（炒，半钱）蝉壳（半两，事治净，火烧存性）上同研如尘，用绵先展耳内脓，令净，次入药拄耳门，不得动，追出恶物即愈。

　　[卷之十　第十四门] 红绵散 

　　治耳红绵散。

　　透明白矾火飞过，用头色坯子等分研细，先用绵杖子缠去耳中脓及黄水，令尽，别用绵杖子引药，或用鹅毛管子，轻吹入耳内，入少麝香尤佳。

　　又方，小四侄。

　　桑螵蛸一个火上炙令焦黄色，碾为细末，入麝香、轻粉各少许，先用绵展尽脓，干掺。

　　[卷之十　第十四门] 治耳痛 

　　杏仁炒焦黑，研成膏，以绵裹塞耳中。吴内翰亲用之效！ 

　　[卷之十　第十四门] 治耳 

　　华宫使方。添续鸡肠草捻汁滴耳中。

　　[卷之十] 第十五门 

　　丹毒瘾疹紫白癜风瘊子痱子大风

　　[卷之十　第十五门] 专治大人小儿丹毒 

　　入腹即杀人。

　　水苔、生地黄、生菘菜、豆叶、蒴、浮萍、护火草、五叶藤、芒硝、海藻菜、芸苔、大 

　　[卷之十　第十五门] 治赤游肿 

　　若遍身，入腹即杀人。白豆末水和涂，若入腹及阴者，以护火草取汁一盏服水调服。出邵州备急方，马敏叔亲曾为其子用，甚妙，所用白豆者。

　　[卷之十　第十五门] 治瘾疹 

　　白芷针刺烧存性，为末，温酒调下二钱。吴内翰淑人病此三十年，服三服去根本矣。

　　治风疹，亦治风热皮肤燥痒，因而生疮。赤土不以多少研细，每服二钱，荆芥茶调下，食后 

　　[卷之十　第十五门] 治紫白癜风 

　　用生硫黄末，以生姜蘸擦之，随手去。

　　又方，生硫黄为末，生姜自然汁数点调润，以生附子或生乌头截作两段，蘸药擦之，浴时，先以生布之类擦动使药。

　　又方，白矾硫黄（等分）上为细末，以糟茄蒂蘸药擦患处，须浴时使之。

　　[卷之十　第十五门] 治白癜风 

　　不拘远近，用乌鸡卵一枚取清，先用硫黄碾为末，以鸡子清调匀，用生布一片，将在布上，日中曝，反复刷三、四次，钉布子在板上，令不皱，候干收起，遇浴罢或动作汗出之时，将布子于患处擦之即愈。

　　[卷之十　第十五门] 四神散 

　　治紫白癜风四神散。

　　雄黄雌黄硫黄白矾（并透明者）上等分研为末，每用时先浴，令通身汗出，次以生姜蘸药擦患处，良久，以热汤淋洗，当日色淡，五日除根。

　　[卷之十　第十五门] 治白癜风 

　　草乌（半两）巴豆（一分，并细切）上用米醋和湿，以布裹，浴罢擦之，频浴为佳！ 

