<!-- { "loadSidebar": true } -->
　　琥珀糖是砂糖熬成小球儿者，烧存性灰，入麝香、轻粉，麻油调敷，指甲嵌入肉者，不过一、两日自烂，别生好者，不病处无所损，神妙！又方，紫马粪三块，各用青布一片包了，于新瓦上炭火成麸炭存性，研为细末，每半两入没药十文，轻粉十文，麝香少许。先以葱椒汤洗，拭干，口含甘草浆水吐在疮上，再洗KT净敷药，湿者干掺，干者生油调涂。初贴一夜极痛，不过三上即去根本。一亲戚患此二十五年 

　　[卷之十二　第二十门] 不龟手方 

　　甚奇，陆氏续方。

　　沥青（二两）黄蜡（一两）上共熬搅匀，于不津器中贮。患者先以热酒洗，令皮软，拭干，将药于慢火上熬，令略溶，敷之，软帛盖定，一敷即瘥。廉宣仲云，加黄、防风各一两。

　　[卷之十二　第二十门] 治手足皲裂 

　　五倍子一味为细末，先以净纸揩干，麻油调敷。赵彦信方。

　　[卷之十二　第二十门] 治冻疮 

　　用茄子根浓煎汤洗，以雀儿脑髓涂之。

　　[卷之十二　第二十门] 治脚趾缝烂疮 

　　鹅时，取鹅掌皮烧灰存性，为末，敷之。

　　[卷之十二　第二十门] 冬月手足折裂 

　　麻油半两，黑盏内慢火煎沸，入蜡一块，同煎候溶，即入光粉少许，与油蜡一处熬，令稀之，却于火上略炙动，以薄纸揉软贴之，其痛立止，入水亦不落，若合药入粉多则硬而成块，旋以火炙动，挑敷，亦不妨！ 

　　[卷之十二　第二十门] 治手足皲裂 

　　以头垢敷之即不痛，久之自合，取其腻也，埙侄云。

　　[卷之十二　第二十门] 治疮 

　　丁受给名朝佐字怀忠传。

　　冬瓜叶焙干，碾为细末，掺敷，或只用青叶包裹疮上亦得，虽痛不妨，甚者亦不过三、两次。

　　又方，华宫使。

　　六一泥是韭地中蚯蚓粪，新瓦上火通赤，地上出火毒。

　　上为细末，入轻粉少许，先以温齑洗净，干、清油调涂之。

　　[卷之十二　第二十门] 治嵌甲同 

　　草乌头（半两）白牵牛（一两）五倍子（四两，全者）龙骨（一分）上将内三物捶碎，炒五倍子令焦黑色，去三物不用，只取五倍子为末，疮干用麻油调涂，湿又方同。

　　黄连韶粉黄柏软石膏（）上等分，同为细末，用水洗疮令净，软帛子干，复以新汲水调涂疮上，两日一易，妙甚！ 

　　[卷之十三] 第二十一门 

　　折伤金疮汤火伤破伤风竹木刺

　　[卷之十三　第二十一门] 治打扑损筋伤骨折 

　　吕显谟方。

　　黄柏（一斤）半夏（半斤）上为细末，每用半两，生姜自然汁调如稀糊，以鹅翎扫敷，用纸靥贴，如干，再敷。骨折五日即愈，重者不过旬月。苏韬光云，功用全在生姜，药干频上姜汁为佳。

　　[卷之十三　第二十一门] 治打扑伤损，或刃伤血不止，及破伤风 

　　海螵蛸即生乌贼骨，不经盐腌者，为细末，干敷即止。破伤风用鱼胶烧灰存二、三分性，为救急疗坠马落车，被打伤腕折臂，呼叫不绝，服此散，呼吸之间不复大痛，三日筋骨相连。

　　[卷之十三　第二十一门] 当归散 

　　《外台秘要》第二十九卷，傅公实、钱季毅皆曾合以救人。

　　当归（炒令香）桂心甘草（炙）蜀椒（去汗，各三分）芎（六分，炒）附子（炮，去皮脐）泽兰（炒，各一两）上为细末，酒服二、三钱，日三服。如小儿被奔车马所损，裂其膝，皮肉决见骨，即绝死，小苏啼不可听闻，服之便睡十数日，便行走，其神验如此。忌海藻、菘菜、生葱、猪肉、冷水。《千金翼》深师问出第六卷。

　　[卷之十三　第二十一门] 治折伤见血 

　　傅公实之仆忽折足，得之于一军人遂愈。

　　槐花不以多少，内一半炒令焦色烟出，却将先者一半拌和匀，入沙盒子中同罨令冷，碾为细末，饭饮调下，仍用极细者敷破处。

　　[卷之十三　第二十一门] 治打扑伤损 

　　孙盈仲方。

　　糯米粥热摊布帛上，捣芭焦根放粥上，乘热裹患处，虽时下甚痛，即便无事。

　　[卷之十三　第二十一门] 治打扑伤损骨折 

　　此药专接骨。护国长老用仁传。

　　夜合树，俗谓之萌葛，即合欢也。去粗皮，取白皮锉碎，炒令黄微黑色四两，芥菜子炒一两。

　　上为细末，酒调，临夜服，粗滓罨疮上，扎缚之，神验。越州人谓之乌颗树。

　　[卷之十三　第二十一门] 治闪肭着 

　　苏千之运干传。

　　米醋糟和平胃散，罨患处。

　　[卷之十三　第二十一门] 接骨散 

　　治打扑伤损折，濠梁灵泉清隐寺僧传。

　　半两古文钱，不拘多少，以铁线贯之，用铁匣盛，以炭火通红，碗盛好酒、米醋各半升，铁钤开匣，取古文钱于酒醋中淬，再，再淬，候苏落尽，如酒醋少，再添，候古文钱淬尽，澄去酒醋，以温水淘洗，如此三次，淘洗数多尤妙，火毒不尽，令人患哑。既净，焙干，研极细，入乳香、没药、水蛭等分，同为细末，每服半字或壹字，生姜自然汁先调药，次用温酒浸平服。若不伤折，实时呕出，若损折，则药径下，缠缴如金丝，如弓上之箭神验。

　　初此方也。

　　[卷之十三　第二十一门] 接骨散 

　　又接骨散方。

　　半两古老钱用火，醋内淬数过，入没药，乳香等分一处研，别以麝香少许，每服一字，用淡姜汤调服，不拘时候。

　　[卷之十三　第二十一门] 治一切坠压扑 

　　伤损至重困者，无名异小石块子外黄中黑，在处有之，大冶县能山、英州三、五块研细，以生葱细剁，入温酒中调药，服讫温酒半盏投之，伤在头去枕伤卧。吴内翰初得此方，侄女户限上损脑痛呼，试令服之，痛立止。又尝一坠至重，服十余块，饮酒一、二升，其病皆愈，后以救人无不效。

　　又方，饮小便，或灌之，或以酒和小便服。蜀医徐懋云屡起死。

　　[卷之十三　第二十一门] 一字散 

　　治一切打扑伤损，筋伤骨折，宗子赵叔恭名公夤，以善锤铁著名，其父宰嵊县日，族人聚饮超化寺，醉亡酒坠悬崖之下，亟视之，昏不醒人，手臂已折，舁归，得此二药治之，遂愈，其后运锤如故。叔恭尝知大宁监云，韩希道知府传。

　　五灵脂（别研）川乌头（去皮脐，生用）没药（别研）草乌头（去皮脐，生用，各四两）地胶香（一两，后四味上为细末，每服一字，温酒调下。丸如梧桐子大，加减自少至多服之亦可。若腰以上损，食 

　　[卷之十三　第二十一门] 鸾胶散 

　　又鸾胶散方。

　　用黄狗头一个，去毛，以纸筋泥固济，用火烧，候烟过取出，放冷，去泥，为末。先用糯米罨成软饭，看所患大小摊在纸上，浓一指，以狗头末一分，桂末二分，了牡蛎末三分和匀，掺在上，乘稍热裹贴了，次用桫木板子夹缚，如痒不得抓，只用手轻轻拍，五、七日愈，能散瘀血甚妙。或只用毡发坐子裹亦可！ 

　　[卷之十三　第二十一门] 治打扑损痛肿不止 

　　生姜自然汁，米醋，牛皮胶同熬，溶入马屁勃末，不以多少，搅匀如膏药，以纸花摊敷肿处，痛即止，以多敷为妙。绍兴厅二人吏用之得效。

　　[卷之十三　第二十一门] 治骨折 

　　铜末调酒服之。

　　[卷之十三　第二十一门] 神授折伤方 

　　《夷坚志》云，长安石史君神授折伤方。

　　当归（洗净，焙为细末）铅粉（各半两）硼砂（二钱）上同研令细，浓煎苏枋汁调服一大匕。若损在腰以上，先食淡面半碗，然后服药；在腰以下，即先服后食，仍频频呷。苏枋汁别作糯米粥，入药末拌和，摊纸上或绢上，封裹伤处。

　　如娄度，下黑血数升而安。

　　[卷之十三　第二十一门] 治伤筋动骨，打扑伤损 

　　明州陆驻泊方。

　　生硫黄（二两，末）官桂（二两，为末）生姜（约四两许）面（一合）上同拌和研碎，带湿罨在损处，其热如火，外用帛缚定，一日一次换，昼夜贴，六、七日即愈。硫黄、桂能发散，姜、面能和筋脉活血。

　　[卷之十三　第二十一门] 治打扑伤损 

　　埙侄云，三兄在四明尝因雪中损，蹉手臼骨，以此敷之即不痛，寻遂复旧。

　　胡孙姜（不以多少）生姜（半之）上同捣烂以罨损处，用片帛包，干即易之，虽不能速效，然终有验也。

　　[卷之十三　第二十一门] 治闪出臼骨 

　　又法，治闪出臼骨，既拽入之后，即以一色KT黄土、以成蒲、生姜不曾擘开者，同捣成泥罨 

　　[卷之十三　第二十一门] 治打扑伤损 

　　福州长乐县一盗因被笞捶，身无全肤，以情告狱吏，求买胡孙姜，烂研取汁，调服，留滓以敷疮，不数日平复如故。陈世德云。

　　[卷之十三　第二十一门] 治磕损及抓破等 

　　软石膏（令通红，地上出火毒，研细，用半两）轻粉（一钱）上用清麻油调敷，止痛不作痕。

　　[卷之十三　第二十一门] 打扑磕伤损 

　　用石榴叶细研，罨损处。

　　[卷之十三　第二十一门] 治血聚 

　　又方，治血聚，皮不破者。

　　萝卜叶研细罨，以绢帛包缚。

　　[卷之十三　第二十一门] 治刀伤斧斫 

　　五倍子一味为末，干贴，神效，亦名小血竭。

　　[卷之十三　第二十一门] 治金疮 

　　《中藏》方。

　　以紫藤香刮末，碾细敷之，即降真香也！又方（一在后）以门扉后尘敷之。

　　[卷之十三　第二十一门] 治刀疮药 

　　神妙。

　　滑石（四两）黄丹（一两）上同细研，干掺。

　　[卷之十三　第二十一门] 治刀斧伤至重 

　　但不透膜者。蔡司理传。

　　海味中咸白鳔，拣大片色白而有红丝者。

　　上成片搋开铺在伤处，以帛子扎之，血自止！ 

　　[卷之十三　第二十一门] 治金疮 

　　胡孙头草黄花子如蒺藜骨录者，村人谓之草白竭，以其能止血故也。用其子烂研或烂嚼敷伤处，血立止。

　　[卷之十三　第二十一门] 取箭镞方 

　　淮西总管赵领卫名寓殿岩密之子云，仇防御方，张循王屡求不得，因奏知德寿宣之，有奇效。与杨氏方中用巴豆、蜣螂者大率相似。

　　天水牛（一个，独角者尤紧以小瓶盛之，用砂一钱细研，水少许化开，浸天水牛，自然成水。）上以药水滴箭镞伤处，当自出也。

　　[卷之十三　第二十一门] 治刀刃伤 

