<!-- { "loadSidebar": true } -->
　　锻石不以多少，端午日午时取百草捣汁，滤过，和作饼子，入韭菜汁尤妙，阴干。遇有伤，即以末掺之。如肠溃出，桑白皮缝合罨之，帛系。吴内翰父少保守南雄州，有刀伤人肠溃者，以此药治之，全二人之命。一方只用韭汁和锻石，亦端午日合。

　　[卷之十三　第二十一门] 治金刃或折扑伤损血出不止 

　　降真香末五倍子末铜末（是削下镜面上铜，于乳钵内研细，等分或随意加减用之）上拌匀敷，安丰手力欧朱嵩碎首，用此而愈。

　　[卷之十三　第二十一门] 治箭镞入骨 

　　不可拔方。

　　取巴豆半个，与蜣螂一枚同研，涂所伤处，斯须痛定，疮微痒且忍之，极痒不可忍，即撼动箭镞，拔之立出。夏候郓云，初任润州参军得此方。其箭镞出以生肌膏敷之。兼疗恶疮，郓至洪州，逆旅之人妻患背疮呻吟，用之即愈。《杨氏方》亦有箭出之后，以黄连、贯众汤洗了，用牛胆制风化锻石敷。

　　[卷之十三　第二十一门] 神仙刀箭药 

　　妙不可言。

　　桑叶阴干，为细末，干贴。如无旋熨干末之。

　　[卷之十三　第二十一门] 刀箭药 

　　千金不换方。

　　腊月牛胆一个，穣风化锻石，悬当风处，候干，取用贴伤处，便可入水。

　　[卷之十三　第二十一门] 桃红散 

　　治金疮，并治一切恶疮桃红散。

　　上等虢丹软石膏（不以多少，火通红）上细研和令如桃花色，掺伤处甚妙！ 

　　[卷之十三　第二十一门] 治汤烫火烧 

　　紫雪，治汤烫火烧，痛不可忍，或溃烂成恶疮。

　　松树皮剥下，阴干，为细末，入轻粉少许，生油调稀敷。如敷不住，纱绢帛缚定，即生痂，神效不可言。然宜预先合下，以备急。自剥落而薄者尤妙。

　　[卷之十三　第二十一门] 治汤火所伤 

　　用生麻油调面浓涂伤处。水调面亦得。柿漆涂之更无瘢痕。水柏子叶烂捣涂敷。用黑熟桑椹子，以净瓶收之，久自成水，以鸡翎扫敷之。

　　[卷之十三　第二十一门] 治汤火疮 

　　虽脓水出，皮肉溃烂者，不过敷两、三次即安。

　　蛇莓（本草音缪）上烂捣敷之，以瘥为度。钱文子佃客因遗漏烧灼，遍身皆溃。偶一道人传此，用之即安，更 

　　[卷之十三　第二十一门] 治汤火伤 

　　疮脓烂，痛不可忍者。李英安抚方。

　　牛皮胶入少汤，于火上溶稠，狗毛剪碎，以胶和毛摊，软帛封之，直至痂脱，不痛。吴内翰家婢夜炊米，釜翻伤腿膝，以夜不敢白比，晓已遗烂，用此治之而愈。

　　又方，黄瓦刮取细末，湿者干掺，干者麻油调涂。

　　又方，叶烧存性，灰敷之，煮酒瓶头尤妙（与箬同音，今作，乃大箭竹叶包盐者是也）。

　　又方，仍无瘢痕，孙盈仲所传。

　　鸡子清涂之神效。一方鸡子壳烧灰，麻油调敷之。

　　又方，薤白不拘多少，烂研，以鹅翎敷之，更无瘢痕。

　　又方，以腊茶敷之。

　　又方，之文侄传。干桑吐为细末，干者以蜜调涂，湿者干掺。

　　又方，王仲杞以干甑箅烧存性灰敷之。

　　又方，张德俊云，顷年和余杭人将赴官，因蒸降真木犀香，自干甑，面仆甑上，为热气所于是取僧寺久用炊布烧灰存性，随敷随消，不半日而愈。盖以炊布受汤上气多，返用以出汤毒，亦犹以盐水取咸味耳，医者之智亦可喜！又方，郑亨老以冷面糊涂之，旧烂者尤佳！又方，用白瓷器末，汤煮过，碾极细，以油调涂立效。或用炼银坩埚子，捣为细末，调涂之又方禹锡侄。

　　葱白砂糖上二味相等，烂研敷之，痛立止，仍无瘢痕。

　　又方，高司法传。

　　韶粉（四两）腊脂（一斤）用柳木槌于净器中研千下，净瓷器收之，遇烧烫着敷上，痛立止，无瘢痕。

　　又方，初烧烫着，只用醋糟KT之，不痛即止。仓猝中亦易得，酸醋浇洗尤妙，更不肿痛。

　　又方，无名异研细末，轻粉、麻油调敷，破者干掺之。

　　[卷之十三　第二十一门] 治汤烫火烧 

　　已溃，脓出不已者。

　　先以山栀子煎汤，放温，洗净，KT干以赤焦大油饼炭火上烧存性灰，研细敷之。

　　又方，大黄（为细末）上以米醋调敷，或仓卒不能得末，只于新净瓷瓦器上，以醋磨敷亦可。

　　[卷之十三　第二十一门] 玉真散 

　　治破伤风及金刃伤，打扑伤损玉真散，本事必用两方皆有，但人不知。张叔潜知府云，此方极奇，居官不可阙。予宰清流日，以授直厅，医救欲死者数人，奇甚。

　　天南星防风上等分为细末，破伤风以药敷贴疮口，然后以温酒调下一钱；如牙关紧急，角弓反张，用药二钱，童子小便调下；或因斗殴相打，内有伤损，以药二钱温酒调下；打伤至死，但心头微温，以童子小便灌下二钱，并进三服。天南星为防风所制，服之不麻。

　　又张弥明知府家传，御医李子浓方。

　　黄蜡（一块，热酒化服，立瘥） 

　　[卷之十三　第二十一门] 神应丸 

　　治紧急破伤风神应丸，华宫使方。

　　半夏（一两半）草乌头（三两）巴豆（一两，去壳）上生用，同为细末。好枣四两，换水煮烂，剥去皮，同药捣成剂，丸如莲子大。紧者，无灰酒磨一丸；慢者，半丸，吐涎或泻勿疑；轻者，不须服。更审量老幼岁数虚实加减之。

　　宫使名光祖，向任统制官，尝重伤，服此得效。

　　[卷之十三　第二十一门] 治竹签在脚腿 

　　或四肢皮肤内，无缘可出，韬光传。

　　白KT树根捶碎，细研，酒浸平服，滓罨患处即出，神妙！ 

　　[卷之十三　第二十一门] 治竹木针刺入肉 

　　以象牙细屑敷之立出，疮即愈，有人手中指为竹刺，痛甚，敷之立效！ 

　　[卷之十三　第二十一门] 治竹木刺 

　　富次律云出《圣惠方》，曾用救一庄仆，极妙，其人脚心有一刺，痛楚濒死，黄痛尤甚，至四更视之，刺已出，遂安。

　　乌羊粪烂捣，水和，罨伤处浓敷之为佳。

　　又方，嚼白梅敷之，其刺自出。

　　又方，烂嚼栗子黄敷之自出。三方并出《圣惠方》第六十八卷，栗黄者尤效。

　　又方，陈正卿云焦济卿说，用咸白鱼鳔贴伤处，然后服鳔胶烧存性灰，以酒调下。

　　[卷之十三　第二十一门] 治竹木刺 

　　不出者，孙盈仲传郭都巡方，同不用绢衬，出即拭之。

　　烂研萆麻，以绢帛衬伤处，然后敷药，时时看觑，若觉刺出即拔之，恐药太紧，并好肉努出也。

　　[卷之十三　第二十一门] 黑神散 

　　治打扑伤损，筋断骨折，接骨定疼黑神散，华宫使传。

　　黄牛胫骨带髓者（不以前后脚，用炭火烧，烟尽为度，取出用米醋浸，于地上盆覆，令冷）真定器（炭火红，米醋淬十遍，以苏为度）上二味各碾为细末，以黄牛胫骨末七分，定器末三分拌令匀。如是扑损，用好米醋调面入药末，打如稠糊，敷贴损处，上用纸三重封贴；如是骨折，于纸上更用竹片封扎，绢帛缠缚，不得换动；若初扑损，先以热酒调下二钱，甚妙。伤在腰上。食前；伤在腰下，食后，日进二服。

　　[卷之十三　第二十一门] 如圣膏 

　　又方，如圣膏同。

　　良姜吴茱萸金毛狗脊（去皮）木鳖子（去壳）白胶香（别研）败龟壳（醋蘸，炙黄）牛上为细末，入面，同药末酒熬成膏子，敷贴，用纸七重封系定，筋骨自然相连，七日一换，酒面皆不可多用，以面熟为度，熬过恐失药力。

　　[卷之十三　第二十一门] 接骨忘拐丸 

　　定痛如神同。

　　乳香（研）没药（研）虎胫骨（酥炙黄）当归川椒（去目）败龟壳（酒蘸，炙黄）赤芍药雀上各三钱，为细末，溶黄蜡约度多少，同丸如弹子大，每服一粒，用好酒一盏，银石器内煎，以东南柳枝搅散，带热服。大段骨碎者，服一粒，些小闪肭服半粒。

　　又方同。

　　当归赤芍药川椒（去目）败龟壳千金藤骨碎补川芎（并生用）乳香（研）虎骨（慢火炮黄）没药（研）自然铜（火通红，醋淬三次）上等分为细末，炼好黄蜡，丸如弹子大，每服一丸。筋伤骨折用无灰酒半升入药，以东南柳枝搅匀，同煎三，五沸，空心热服。五十以上，不过十服，旬日如旧，五十以下，不过五服，真神仙秘方。

　　[卷之十三　第二十一门] 治汤火伤 

　　苦杖碾为细末，清麻油调涂之，疮愈仍无瘢痕。

　　[卷之十四] 第二十二门 

　　肠风痔漏脱肛

　　[卷之十四　第二十二门] 荆芥散 

　　治肠风下血荆芥散。

　　荆芥穗缩砂仁上等分为细末，每服三大钱，用糯米饮调下，不拘时候，日进三服。

　　[卷之十四　第二十二门] 地榆散 

　　治下血，远年不瘥地榆散。

　　地榆（洗，焙干，锉）卷柏（不去根，净洗）上等分，每用一两，水一碗，以砂瓶子煮数十沸，通口服，不拘时候。

　　[卷之十四　第二十二门] 治肠风 

　　葛丞相方。

　　橡斗子不以多少，用白梅肉以蜜拌和，填在橡斗子内，候满，两个相合，铁线扎定，烈火存性，为细末，米饮调下。

　　又方，朱解丸成言传，其兄子云知丞与渠及陆子揖提刑皆服之，数十年之疾更不复作。

　　淡豆豉不以多少，研令极细，入剥净大蒜，逐旋同研，候可丸为度，如梧桐子大。遇发时庐州彭知录大辩亦云，此药甚妙！其方所用大蒜，先蒸九次，然后和药，仍以冷齑水送下，病止即辍药。

　　[卷之十四　第二十二门] 治肠风 

　　昌原长老法一传，平江黄维则方同。

　　鹰爪黄连、吴茱萸等分，新瓦上同炒，候茱萸香熟黑色为度，去茱萸不用，将黄连为细末，空心温酒调下二、三钱，米饮亦得。

　　又方，张德明传。

　　胡孙姜不以多少，烧存性，碾为末，米饮调下。

　　[卷之十四　第二十二门] 治脏毒下血 

　　久远不瘥者，邹明父运盐方。

　　用大蒜一枚，上面切开作盖子，每一瓣中插带壳巴豆一粒，却盖了，将湿纸三、两重裹，文服二十丸，米饮吞，空心服。

　　又方，乌梅肉、生干地黄等分，炼蜜丸如梧桐子大，每服五、七丸，米饮下，不拘时候。

　　又方，用茶叶烧成黑灰，研罗极细，入麝香少许，空心糯米饮调下。

