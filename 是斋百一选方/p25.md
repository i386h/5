<!-- { "loadSidebar": true } -->
　　又方，五倍子不以多少，以鲫鱼一枚，约重四、五两者，去肠胃、鳞腮，以药置鱼腹中，入藏瓶，以火，微欲烟尽，取出为细末，温酒调下。

　　又方，黄连、木香等分，为细末，腊茶同调下。

　　[卷之十四　第二十二门] 治肠风 

　　亲曾见一妇人服之立效。

　　蜜炙萝卜，任意食之。

　　[卷之十四　第二十二门] 治泻血 

　　百药煎一两（半两成炭，半两生用，研细）上合和，软饭丸如桐子大，每服三十丸，米饮送下。

　　[卷之十四　第二十二门] 治下血 

　　如猪肝片，煎四顺饮子，下驻车丸，僧保俊患此，一服而愈。

　　[卷之十四　第二十二门] 治下血 

　　久不瘥。

　　地榆（净洗，去须芦。）上捣罗为细末，以糯米糊为丸，如小豆大，每服三十丸，米饮下，日进三服。

　　[卷之十四　第二十二门] 治肠风 

　　张德俊监税传，云是张魏公方。

　　香白芷为细末，米饮调下。

　　《泊宅编》云：痔、肠风、脏毒一体病也，极难得药，亦缘所以致疾不同，虽良药，若非对病，固难一概取效。常人酒色、饮食不节，脏腑下血，是谓风毒；若释子辈患此，多因饮食久坐，体气不舒而得之，乃脏毒也。王涣之知舒州，下血不止，郡人朝议大夫陈宜父令随四时取，其方柏叶，如春取东枝，夏取南枝之类，烧灰调，二服而愈。予得方后，官赣上，以治贰车吴令升，亦即效。提点司属官陈逸大夫偶来问疾，吴告以用陈公丸方而安。陈君蹙曰：先人也仍须用侧柏尤佳。道场慧禅师曰：若释子恐难用此，不若灼艾最妙，平立量脊骨外兄刘向为严椽，予过之留饮，讶其瘦瘠，问之，答曰：去岁脏毒作，凡半月，自分必死，得一药服之，至今无苦。问何药，不肯言，再三叩，始云只这桌子上有之，乃是干柿，烧灰饮下二服。《本草》云：白柿治肠癖，解热毒，消宿血，后有病者，宜以求之。《素问》肠为痔。曾茂昭通判之子，年十余岁时，尝苦此，凡治肠风药如地榆之类，遍服无效，因阅书见此方，用之一服而愈，是干柿烧灰者，曾与余合肥同官，亲说云尔！ 

　　[卷之十四　第二十二门] 治酒毒下血 

　　多至升斗者。庐州郭医云，赵俊臣帅合肥日，其婿司马机宜患此，服四物汤，焦槐花二两，如常法煎服必止，久之不复作效，于一同官处得此方，遂安。猪肚净，入去须土了净黄连四两，以酒醋各二升半，文武火煮，候干控出，将猪肚并黄杵极烂，丸如梧桐子大，每服五十丸，米饮汤下。

　　[卷之十四　第二十二门] 治下血 

　　汉阳章教授传。

　　葱须新瓦上炒干，为细末，每服三、二钱，米饮调下甚妙！ 

　　[卷之十四　第二十二门] 治肠风 

　　久而下脓血，日数十度者，枳实三百丸。

　　枳实槐花生用，各半两皂角刺（一两，半生用，半烧存性）上同捣罗为细末，炼蜜为丸，如梧桐子大，约可得三百丸，每服三十丸，食前米饮下，酒亦得，甚者一料即安。刻字人毛文传。

　　[卷之十四　第二十二门] 治肠风 

　　张尚书方。

　　生地黄（酒浸）熟地黄（酒浸）五味子上等分为细末，炼蜜为丸，如梧桐子大，每服五、七十丸，酒或白汤下。

　　又方，梁路公丸，渠曾苦此疾五十四日，更十七药不效，服此一服而愈，云因心气下血人可服。

　　[卷之十四　第二十二门] 妙香散 

　　用妙香散酒调下。

　　又方，石天民编修说，浓煎黄连汤下连翘丸或红丸子。

　　又方，山枣俗呼为鼻涕团，并肉核烧灰，米饮调下。

　　[卷之十四　第二十二门] 浓朴煎 

　　王嗣康为蔡昭先处浓朴煎，治积年下血，韩县尉名楚卿传云，乃尊左藏服之作效。

　　浓朴（五两，用生姜五两同捣开，放银石器内炒，令紫色）白术（一两）大麦神曲（二味各一两，同炒紫色）上为细末，白水面糊为丸，如梧桐子大，疾作空心米饮下，一百丸，平时三、五十丸。

　　嗣术导水，血自不作也。嗣康继先之父。

　　[卷之十四　第二十二门] 治五种肠风下血 

　　粪前有血名外痔；粪后有血名内痔；大肠名脱肛；谷道四边有努肉如乳头有穴，肠出血，名漏，并皆治之。

　　黄牛角腮（一枚，捶碎）白蛇蜕（一条）皮（一两）猪牙皂角（七铤）穿山甲（一片，七十上并锉碎，入砂瓶内，以盐泥封固，候干，先少着火烧，令烟出，后用大火，令通赤为度，取出摊冷为末。先以胡桃一个分四分，一分临卧时细研如糊，酒调下便睡，先引出虫，至 

　　[卷之十四　第二十二门] 治酒毒便血 

　　经年不瘥者。

　　橡斗子（一两）槐花（一两，二味同炒黄色）白矾（一分）上为细末，每服二钱，温酒调下。

　　[卷之十四　第二十二门] 治肠风 

　　升甫侄曾服有效。

　　魏桑叶烧存性黑灰上每服二钱，米饮调下。更量虚实，甚虚人恐动脏腑。

　　[卷之十四　第二十二门] 治肠风 

　　张上舍传名阜。

　　煎妇人产药黑神散调消风散，甚妙！ 

　　[卷之十四　第二十二门] 治酒毒肠风下血 

　　水军王统领存。

　　大田螺（五个，洗净，仰顿火上烧，以壳白肉干为度）上碾为细末，只作一服，热酒调下。

　　[卷之十四　第二十二门] 洗痔 

　　天宁义老。

　　野苎根（一斤）橡斗子（壳）上共捣碎，用水一斗煮及七分，乘热以盆盛，先熏患处，候汤冷热得所，通手洗之，冷则 

　　[卷之十四　第二十二门] 丹石散 

　　治外痔如神丹石散，魏丞相方。

　　黄丹滑石上等分为细末，用新汲水调涂，日三、五上。

　　[卷之十四　第二十二门] 治痔 

　　宋检法博古传，出《本草》。

　　皮烧灰，酒调敷之。

　　又方，谢表之路分传。

　　木槿花不拘多少，采时不得用手，以竹筋就窠子摘，以细篾串眼，在风头令干，每用时，以 

　　[卷之十四　第二十二门] 乌玉丹 

　　治肠风痔漏，钱文子云，傅子葵久病此，任和卿传方，数服而愈。

　　棕榈乱头发（皂角水净洗，各二两）雷丸（生用）芝麻（各一两）苦楝根（二两半）皮甲后脚者（四十九个洗上除乳、麝外用藏瓶或砂盒盛，以盐泥固济，周回用火，烟尽存性，不可太过，便去火，入乳麝再研细，用酒打糊，丸如梧桐子大，空心食前，用胡桃酒下二、三十丸。杨氏方名棕榈丸，添不蛀皂角一两半，余同。浙东堤举司局方加槐角四两，烧灰存性，藤子一两二麝、雷丸、苦楝根、藤子不烧外，余药各烧灰存性，不用藏瓶，每服五十粒，荆芥茶或温酒、米饮任下，其卖颇售。

　　[卷之十四　第二十二门] 治痔 

　　川一医家卖此药，甚神验，沈仁父司理传。

　　赤雄鸡一只，用笼罩，饿三日，令腹空，移就别处，切精猪肉喂之，收其粪，入坩埚子，通红存性，入脑麝少许。疮干用生麻油、轻粉调敷；湿即干掺。苏韬光家方用乌雄鸡，仍须眼足俱黑者。又脑麝外，更用乳香少许，赤乌二色，更当以问医者。

　　[卷之十四　第二十二门] 治痔 

　　莲子（十四个）草牙茶（十四个）乳香（看上二药多少随意入）上三味一处捣了，以纸裹煨透，先以黄连汤洗患处，然后以药生贴之。苏韬光传于吕子浓右司云，病此累年，用之立效。

　　[卷之十四　第二十二门] 钓肠丸 

　　余庚戌除夕痔作，时守官合肥，难得医者，取官局钓肠丸一百二十粒，分为二服，热酒并服之，中夜腹间微痛，下少结粪，且起已安。治证具载本方，所以作效速者，以服多故尔。

　　[卷之十四　第二十二门] 洗痔 

　　禹锡侄。

　　木鳖子、百药煎二味等分，为粗末，每服一掬，布裹煎汤，以桶盛之，盖上穴一窍，先以药气熏蒸，候通手洗之。尝有一妇人患痔；已成漏疮，脱肛，用此而愈。

　　[卷之十四　第二十二门] 治外痔 

　　葱青内刮取涎对停，入蜜调匀，先以木鳖子煎汤熏洗，然后敷药，其冷如冰。唐仲举云，尝 

　　[卷之十四　第二十二门] 灸痔法 

　　郑器先亲曾得效。

　　鸠尾骨尖少偃处即是穴，麦粒大艾炷灸七壮、十四壮，甚者止二十一壮。疮发即安，可除根本。

　　[卷之十四　第二十二门] 治痔 

　　汉阳章教授传。

　　百药煎碾为细末，每服三钱，煮稀白粥搅匀，食之立愈，糊丸米饮汤下亦得。

　　又方同。

　　鸭脚草俗呼为耳环草，又名碧蝉儿花，用手挪软，纳患处即愈。

　　又方，合肥陈学谕行之说名应，渠亲取效。

　　穿山甲自尾根尽处，数除三鳞不用，取第四、第五、第六鳞横三行，烧存性，为末，用麝香 

　　[卷之十四　第二十二门] 治肠风、痔漏神丹 

　　钱总领馆客辅汉卿传名广。

　　刺皮（一个，制钱器中，炒焦黑为度）皂角刺（半两，烧存性）硫黄（一蹲，研）猪牙皂角（半两，去黑皮，涂蜜炙）白矾枳壳（锉碎，炒）黄（蜜制赤）附子（除去皮，各半上为细末，酒煮糊为丸，如梧桐子大，每服七丸至十丸，空心食前温酒下，不饮酒用米饮送下。久年漏痔；服至三、四十日，肉满平安；诸痔服之，即自消；外痔，用药十丸，用朱砂细碾五丸服 

　　[卷之十四　第二十二门] 治脱肛 

　　禹锡侄。

　　槐花槐角上二味等分，炒香黄，为细末，用羊血蘸药，炙热食之，以酒送下，或云以猪膘去皮，蘸药炙服。

　　[卷之十五] 第二十三门 

　　膀胱淋赤白浊小肠疝气下疳遗泄阴汗阴疮奔豚

　　[卷之十五　第二十三门] 沉香丸 

　　治膀胱久冷滞气，兼壮元气方。

　　沉香木香舶上茴香（微炒）乌药菟丝子（酒浸三日，研如泥）金铃子（每个锉为八片，逐个入去壳）巴豆（三粒，麸炒熟，去巴豆不用，只用金铃子，各半两）桃仁（一两，银器中上七味为细末，酒糊丸如梧桐子大，每服十丸止十五丸，空心温酒或觉小便多，或下泄为验！ 

　　[卷之十五　第二十三门] 十精丸 

　　治下部常服十精丸。

　　吴茱萸茴香台椒（三味同炒焦黄色）破故纸（炒）川楝子（去核炒）陈皮青皮苍术大川乌（用青盐炒赤色，去皮尖）良姜（炒）上十味各一两，同为细末，酒糊为丸，每服二十丸至三十丸，空心盐汤、温酒任下，妇人米醋汤下。
