<!-- { "loadSidebar": true } -->

　　[卷之十五　第二十三门] 奔气汤 

　　大治气上奔，胸膈迫塞，及腹中冷湿，肠鸣痛。褚日新传。

　　半夏（汤浸七遍）吴茱萸（汤浸过）桂心（各五两）人参甘草（各三两，炙）上件为末，每服三钱，水一大盏，姜五片，煎至六分，去滓，食前温服。

　　[卷之十五　第二十三门] 寸金丹 

　　治元阳虚弱，寒气攻冲，膀胱、小肠发肿作痛，或在心胁牵连小腹，连属阴间致身体，增寒撮痛不可忍。每服两丸至三丸，空心食前，温酒或盐汤吞下，并进二服。必效同。

　　当归（酒浸一宿）楮实子川楝子（炒，各一两半）全蝎（四十个，焙）巴豆（七个，炒熟，去皮壳）上五味为细末，用浸当归酒打面糊和丸，如鸡头大，空心食前温酒、盐汤下。

　　[卷之十五　第二十三门] 固真丹 

　　治元脏久虚，及小肠肾余膀胱疝气，五般淋病，精滑精漏，小便白浊，及妇人赤漏下血崩，子宫血海虚冷等疾。高司法方同，用苍术洗去土，曝干，米泔浸，逐日换，春五日，夏三日，秋七日，冬十日，切作片子，焙干称，取一斤，分作四处。

　　苍术四两，用茴香一两，盐一两，同炒，令术黄为度；苍术四两，用川乌一两炮裂，去皮尖，切作片子，并川楝子一两，和皮核劈开，同炒，令术黄为度；苍术四两，用红椒一去目，并合口者，破故纸一两同炒，令术黄为度；苍术四两，用好醋好酒各半升，一处上一处同为末，用煮药酒醋打面糊为丸，如梧桐子大，每服二十丸。男子温酒或盐汤下，空心食前；妇人醋汤下。此药不忌，性温无毒，小便频数为效！ 

　　[卷之十五　第二十三门] 三妙丹 

　　治脾肾。

　　吴茱萸一两，去枝梗，洗净，以破故纸一两慢火炒，候香熟去破故纸；草果仁一两，以舶上茴香一两炒，候香熟去茴香；葫芦巴一两，以山茱萸一两炒，候香熟去山茱萸。

　　上三味为细末，酒煮面糊，丸如梧桐子大，每服六十丸，盐汤下。

　　[卷之十五　第二十三门] 秘精丸 

　　刘子寿家专货此药。

　　灵砂（水飞）龙骨（火飞，各一两）缩砂仁诃子（最小者，热灰略炮，取出捶取肉，各上为细末，用糯米糊为丸，如绿豆大，每服十五丸至二十丸、三十丸，早晨温酒下，临卧熟水下。郑府朱保义方：灵砂二两，阳起石一两，火，牡蛎雌雄各半两，火飞，缩砂仁一两，诃子肉一两，白茯苓半两，麦门冬去心二钱半，糯米饭丸，空心温酒下十丸，临卧又以冷水下五丸。要通吃葱茶半盏，无阳起石以龙骨代之。

　　[卷之十五　第二十三门] 十补丸 

　　大治小肠寒疝，膀胱伏梁，奔纯，气等疾，亦治妇人育肠气。泗州杨介吉老方。

　　一两，用防风一两，锉如黑豆大，盐四两，黑豆一合炒附子裂，去诸药，只用附子去皮脐。

　　葫芦巴木香巴戟（去心）川楝子（炮，取肉）官桂延胡索荜澄茄（去蒂）舶上茴香（炒）破故纸（炒，以上九味各一两）上为细末，用糯米粉酒打糊为丸，如梧桐子大，辰砂为衣，每服三、五十丸，空心酒下。

　　妇药不效，后得此方于张，数服去根，且去铪不用，却以此方献继先，继先亦有此疾，服之遂安。葛司理鄄尊人金州日，同官苏主官传得此方，屡效。后失其本，每形于念，余录以归之，葛讳立柔于丞相为从叔云。

　　[卷之十五　第二十三门] 治沙血淋 

　　淡竹叶甘草灯心枣子乌豆上不拘多少，以水浓煎汤，代熟水服甚妙！ 

　　[卷之十五　第二十三门] 设血淋 

　　孙盈仲传。

　　以酸草煎五苓散，酸草俗名醋啾啾，炉火家谓之田字草。

　　[卷之十五　第二十三门] 治血淋及五淋等疾 

　　韩安伯参议名元修云，渠尊人曾患此数日，痛楚不可言。因阅《千金方以米饮或麦门冬汤调下，二服遂愈，饥饱适中时服，空心亦得。乳香石乃乳香中拣出夹石者。

　　又方，郑媪云，屡以治人甚效。

　　淡竹叶灯心当归（去芦）红枣竹猥绥麦门冬（并根苗用）乌梅甘草木龙（又名上等分或多少亦不妨，煎汤作熟水，患此疾者多渴，随意饮之。

　　[卷之十五　第二十三门] 治小便出血 

　　茅根煎汤饮之，多饮顿服为上。

　　又方，李提点宗原方。

　　上用多年煮酒包瓶头箬叶，惟福建过夏酒有之，三、五年至十年者尤佳，每七个作一服，烧三服而愈。

　　[卷之十五　第二十三门] 治小便白浊 

　　葛丞相传。

　　吴茱萸不以多少，拣净。

　　上以大萝卜切下盖子，剜作罐子，以茱萸填满，用水线扎定，饭甑上蒸，以萝卜烂熟为度，取出将茱萸焙干为细末，却以烂萝卜和丸，如梧桐子大，空心盐汤、米饮任下三、五十丸。

　　[卷之十五　第二十三门] 治疝气肿硬方 

　　徐都丞叔至传，云是钱参政方。

　　防风（去芦）牡丹皮（去心）上等分为细末，食前酒服方寸匕，日三，见《千金》病门，亦见《圣惠方》治卵偏坠，又一方加黄柏，桂心，上二味等分，治气上下肿胀。

　　[卷之十五　第二十三门] 治小肠气 

　　蔡邦度传。

　　香附子（擦去毛）上为细末，浓煎海藻，酒或汤调下。若以海藻为细末，以热酒同调尤妙，甚者灌之。

　　[卷之十五　第二十三门] 治疝气，小肠偏坠等疾 

　　已验神效。

　　先服五苓散，用酒半盏，灯心、枣煎下青木香丸二十丸；次服煨姜、盐煎五积散；候平复再服沉香荜澄茄散。太学朱端尝病疝气，亲服神效，后传之数人，无不验者，四药皆太医局方。

　　[卷之十五　第二十三门] 三茱丸 

　　治小肠气，外肾肿疼。唐仲举苦肾痈，服此药得效，病自泄气中出。

　　山茱萸吴茱萸石茱萸（各二两）黑牵牛（炒熟，一两）川楝子（一两，用斑蝥十四个，去翅嘴，同炒赤色，去斑蝥）破故纸（一两七钱，炒香熟）青皮青盐茴香（各三两，微炒）上为细末，醋煮面糊，丸如梧桐子大，每服三、五十丸，先吃炒桃仁十五个，以温酒或盐 

　　[卷之十五　第二十三门] 夺命散 

　　治小肠气夺命散，前峡州教授王执中既效方。

　　玄胡索不以多少，盐炒过，干蜡半之，二味为细末，每服半钱或一钱，温酒调下，此疾凡 

　　[卷之十五　第二十三门] 一捻金散 

　　治奔豚，小肠诸气，痛不可忍。赵彭老知军方，詹武子传。

　　玄胡索川楝子（炒）舶上茴香（炒）全蝎（炒，各一两）附子（半两，去皮脐，生用）上为细末，每服二钱，痛作时用热酒调下，甚者不过再服，神效！ 

　　[卷之十五　第二十三门] 治阴肾肿大 

　　凌医云胡伟节传，曾以治人有效！荆芥穗不以多少，新瓦上炒干，为细末，每服二钱，热酒调下即散。

　　[卷之十五　第二十三门] 治疝气偏坠等疾灸法 

　　郑亨老亲曾得效。

　　以净草一条，第及麦秆尤妙，度患人口两角为一则折断，如此三则折成三角，如△字样，以患，即两穴皆灸，艾炷如麦粒大，灸十四壮或二十一壮即安也。

　　[卷之十五　第二十三门] 治寒湿气 

　　小腹疼，外肾偏大肿痛。军头司何押番传与陈端，遇发时只一两服立定。何云等服此药，故无下部之疾。

　　茴香柿楂子（《本草》名糖球子，唯滁州者入药）上二味等分，为细末，每服一钱或二钱，盐酒调，空心热服。

　　[卷之十五　第二十三门] 淋药方 

　　蛇床子川椒木通石茱萸本陈橘皮（各一两）上为粗末，每用连根葱白七枚，水三碗，药两匙，煎五、七沸，先嘘，候通手淋洗。

　　[卷之十五　第二十三门] 治小肠气 

　　郑判院擢方。

　　用曾经金银坩埚子捶碎，碾了，研，令极细，每服二钱，热酒调下。

　　又方，至危殆者，灌下药即愈。知省甘太尉云，禁中方神效，赵抚干传。

　　海水团用炭火烧存性灰，热酒调。如无，乌贼肠亦可。

　　郭察院名德麟传与葛丞相云，十余年前尝苦疝气，灸之而愈，其法于左右足第二指下中节横纹半月间不可多步履，仍不妨自服它药。渠灸后至今不发。葛甥子纲尝根据此灸之，亦验！ 

　　[卷之十五　第二十三门] 七疝汤 

　　治男子七种疝气攻疰，小肠急痛，牵搐不可忍。

　　川乌头（一个，重三钱者，炮，去皮尖）干全蝎（十四个，去毒炒）盐（三钱，炒）上件咀，水一碗，煎至七分盏，去滓，放温，只作一服，空心食前。

　　[卷之十五　第二十三门] 夺命丹 

　　治远年日近小肠疝气偏坠搐疼，脐下撮痛，以致闷乱，及外肾肿硬，日渐滋长，阴痒抓成疮，悉治之。

　　吴茱萸（一斤，去枝梗，四两酒浸，四两醋浸，四两汤浸，四两童子小便浸，各一宿，同焙干）泽泻（二两，去灰土）上为细末，酒煮面糊为丸，如梧桐子大，每服五十丸，空心食前，盐汤或酒下，神妙不可具述。冯仲柔云，顷年某仓使家传，因令局中合卖。绍熙壬子冬，余亲曾得效，时苦奔豚，寒盐水浸，泽泻用四两，切作粗片，酒浸一宿。

　　[卷之十五　第二十三门] 三茱丸 

　　下五方，汉阳洪签判名价传，复州史君亲服得效。山茱萸石茱萸（炒）吴茱萸（炒）金铃子（去核炒）青皮（去白炒）舶上茴香（炒）马蔺花小儿胎发（烧存性）上各一两，为细末，酒糊为丸，如梧桐子大，每服三、五十丸，用盐酒下。

　　[卷之十五　第二十三门] 木香散 

　　木香青皮（去白）玄胡索土茴香（炒）马扑几（新瓦上焙干）上等分，为细末，每服抄二钱，空心温酒调服。忌滞气食物，如豆腐、鸡鸭子、湿面、菜等。病愈任意食无害。

　　又方，桃仁三十粒，炒，细嚼，热酒吞下茴香丸，食前。

　　又方，肥皂子独肾者（四十九个）上烧过存性，为细末，再研如粉，用陈米饭烂研如膏子，丸如梧桐子大，每服四十丸，茴香煎汤下。六兄方。治疝气，细末热酒调下。

　　又方，茱萸（拣四两）桃仁（一百二十粒）上二味同炒香熟，去茱萸不用，只将桃仁去皮尖，葱白十寸细锉，砂盆内烂研，银铫内炒香熟，用酒二盏浸，作一服热吃，有汗便解。

　　[卷之十五　第二十三门] 治下疳疮洗药 

　　甘草（三十文）荆芥（十文）淡竹叶（一握）灯心（五文）麦门冬草（一握）小（一把上同锉为粗散，汤洗之。

　　又方敷药。

