<!-- { "loadSidebar": true } -->
　　汤寿资云，光州有人患肾痈，大小便皆秘，甚以为苦，本州胡判官令以明净牛皮胶，炭火上烧成黑灰，研极细，每服五钱，以米饮调下，服至二两许方通，所下皆秽恶物，痈肿遂消，不复出脓。胡云，凡疮肿皆可服，不拘多少，以脏腑通利为度。

　　[卷之十六　第二十四门] 水调膏 

　　治一切肿毒水调膏，叶道人传。

　　小粉不以多少，炒令焦黑，研细，先以米醋一大盏，入捶碎皂角二挺煎滚数沸，滤去皂角滓，蜜收之，逐旋调药，或摊纸花上敷之。

　　[卷之十六　第二十四门] 治男子肾痈，妇人乳痈 

　　一切赤肿毒，服之自散，周才传。

　　赤土（一皂子大）木鳖子（七个，炮，去皮）上同研，令极匀，分三服，热酒或米饮调下，食后服，不动脏腑，不过一剂即效。

　　[卷之十六　第二十四门] 治发背 

　　初作，取水蛭置肿上，令饮血，胀自落，别换，胀蛭以新水养之即活。吴内翰备急方云，其侄祖仁，一日忽觉背疮赤肿如碗大，急用此治之，至晚遂安。

　　又方，生甘草末，酒调二钱匕，顿服，五中奉遽服之得效。疗肿毒痈疽，未溃令消，已溃令速愈。

　　草乌头为细末，新水调，鸡羽扫肿处，有疮者，先以膏药贴定，勿令乌头抹着疮。有人病疮肿颇甚，以此涂之，坐中便见皮皱稍稍而消。初涂药，病患觉冷如冰，疮乃不痛。

　　[卷之十六　第二十四门] 治疖毒同痈疸发背 

　　初作时贴散立效。唐主簿方。

　　草乌头（去皮）秋后芙蓉（叶阴干）上等分为细末，生姜自然汁调如膏，敷疮肿，四面留一小窍，出毒瓦斯，干则易之。其冷如冰，痛立止，肿立散。毒瓦斯盛者，加天南星末等分。

　　[卷之十六　第二十四门] 消毒散 

　　治一切肿毒，及治肿而疼痛者。滁医魏全方。

　　天南星郁金木鳖子（去壳）草乌头赤小豆朴硝（令研细，旋入）上等分，并生用，为细末。如肿赤色，用冷水调敷，扫肿四畔；如不赤色，用温淡醋调敷之。

　　[卷之十六　第二十四门] 神仙灵宝膏 

　　栝蒌五个，取子细研，乳香五块，如枣子大，亦细研，以白砂蜜一斤，同熬成膏，每服二、三钱，温酒化下。大治发背，诸恶疮等，日进二服，无不立效。严州士人一通判，忘其名，母病矣。通判公急市药治，服之即愈。杨和玉得此方，家中使令凡百疮肿等患，服之皆效，遂合以施人，无不验者，漏疮、恶核并皆治之。此即郑府朱保义所说神妙方。

　　[卷之十六　第二十四门] 治痈疽发背腮等疾 

　　赤小豆为细末，以新汲水调，敷疮及四旁赤肿处，干落即再敷。

　　又方治发背。

　　以不耕之地遇野人粪为虫鸟所残处，即以杖去粪，取其下土筛以敷之，即如冰着背也。

　　[卷之十六　第二十四门] 治发背痈疽 

　　留丞相云，只吃白煮萝卜，不以多少，以肿毒散为度，屡以治人，极有神效也！治痈疽结成肿核，痛楚不可忍者，《夷坚庚志》第八卷时康祖事梦广德张王神授方。

　　香附子去皮毛，以生姜自然汁浸一宿，为细末，米饮调下二钱，数服即疮溃脓出，肿亦渐消。

　　[卷之十六　第二十四门] 水调膏 

　　治软疖及一切肿毒（二在后）黄皮白蔹甘草上等分为细末，井水和，少蜜调贴之。

　　[卷之十六　第二十四门] 三色膏 

　　治痈疖未成，拔毒、止痛、消肿。

　　蚌粉（半两）黄丹（一分）草乌（一两，生，为末）上和匀，水调涂，干即再上。

　　[卷之十六　第二十四门] 治诸疮疖已结未结 

　　赤肿者。

　　大天南星一个，陈者，为细末，生面与南星等分，生姜自然汁调涂肿处，热肿者只以水调 

　　[卷之十六　第二十四门] 归命膏 

　　治发背归命膏。

　　野生茄子熟黑者取子，不拘多少，烂研取汁，以绢滤滓，入大银盂内，慢火熬成稀膏，以细青竹枝子去叶五、七茎扎聚，不住手搅，候成稀面糊收之。用时不问阴阳二证，发背或赤不赤，有头无头，或痒或痛，皆可用之。如无头、无异色，或热不热，一发从外渐渐传入；如贵，重于万金。

　　[卷之十六　第二十四门] 治风毒痈疖 

　　车螯壳频蘸米醋炙，令赤色，碾为细末，温酒调下。

　　[卷之十六　第二十四门] 水调膏 

　　一在前天南星（生为末）白矾（细研）上二味等分，新汲水调涂，干即再上。

　　又方，大天南星（一两）浓黄柏（半两）赤小豆（一合）皂角（一挺，不蛀者，烧存性）上为末，新汲水调成膏，皮纸贴之，已结即破，未结即散。

　　[卷之十六　第二十四门] 治久年瘰 

　　但未交合项者，皆可服。邹明父方。

　　鲫鱼两个，三寸大者，开去肠肚，不去鳞，巴豆不拘多少，填鱼腹内，以满为度，麻皮缠定，用炼熟黄泥裹了，晒七分干，用三、二斤炭火过，鱼药同研极细，用陈米饮和，丸绿 

　　[卷之十六　第二十四门] 治子 

　　滁州丁府判牧仲方。

　　大田螺并壳肉烧存性灰，破者干贴，未破者油调敷。

　　[卷之十六　第二十四门] 治瘰 

　　王宣教名传。

　　不蛀皂角子一百枚，用米醋一升，砂二钱，同煮醋尽，炒令酥，看所生子多寡，若生一酒煮，夜卧含化三粒，名破丹。《博济方》用酒浸三日，文武火熬尽酒为度，每夜含化三粒 

　　[卷之十六　第二十四门] 灸瘰法 

　　以手仰置肩上，微举肘，取之肘骨尖上是穴，随所患处，左即灸左，右即灸右，艾炷如小筋头许三壮即愈鬟病疮已破，传此法于本州一曹官，早灸晚间脓水已干，凡两灸遂无姜，后屡以治人皆验。

　　骆安之妻患四、五年，疮痂如田螺靥不退，辰时着灸，申后即落，所感颇深，凡三作三灸，遂除根本。

　　[卷之十六　第二十四门] 治瘰 

　　昆山僧方。

　　不蛀皂角，不以多少，每三十条作一束，以棕榈裹之缚定，于溷缸内浸一月，取出，却于长流水内再浸一月，死水不能渲洗不可用，去棕榈，晒干，不得焙，捣罗为细末，皂角末一两，入麝香半钱，全蝎七个，研细拌匀，每服一、二钱，温酒或汤饮调下，不过一两即愈！ 

　　[卷之十六　第二十四门] 立应散 

　　治瘰久不愈者立应散，郑府朱保义传，渠亲得效。

　　连翘甘草（炙）黄芩赤芍药川当归滑石（各半两）地胆（半两，去翅、足、头，以（二十一个，生用）上件为细末，每服一大钱，浓煎木通汤调下，临睡服，次夜再一服。有孕不得服，或素来气血虚弱者，亦不可服。大忌毒物。服药次日毒随小便下，其色如血。疮已破者，先用云母膏贴定，然后服药。

　　[卷之十六　第二十四门] 治癣方 

　　雄黄（一钱，好者）川乌（一个）上二味为细末，先用竹刀子刮破，用醋调少许敷之！又方，朱提干传。

　　旱莲草叶不以多少，候癣痒时，手抓破碎挪叶擦之，不可误食害人。

　　[卷之十六　第二十四门] 治疥痨等疮 

　　吴希深尚书方，郑亨老传。

　　硫黄、白矾不以多少，肥皂倍之，羊蹄根又倍之，同捣为丸，浴时揩擦痒处，微痛甚妙。

　　[卷之十六　第二十四门] 白蔹散 

　　治干湿疮癣，延生或如钱成圈晕，久不效者。

　　天南星（一两）蝎（一钱）大草乌（半两）白矾（五文）上件捣，罗为细末，先以手于癣处抓动，将药掺贴，每用药二钱许，入烧蟹壳灰一钱，合和生油，好粉贴疮。

　　[卷之十六　第二十四门] 治疥 

　　倪尉方名震。

　　硫黄不以多少，火上用熨寸熔成汁，以荆芥穗手碾碎投之，候干放冷，碾为细末，每用药以手抓破疮，擦药在上即愈，仍不作硫黄气。

　　[卷之十六　第二十四门] 治癣如神方 

　　以杏仁七粒，去皮尖，自嚼令烂，于手心安少腻粉，带津吐出，急和腻粉擦之。

　　[卷之十六　第二十四门] 疥药 

　　钱太师方。

　　硫黄雄黄地黄剪草蛇床子白矾（飞亦得）上等分为细末，麻油一两，巴豆七个同煎，候巴豆焦，去不用，油冷旋调药擦。

　　[卷之十六　第二十四门] 治癣久不瘥者 

　　甚验。

　　决明子为细末，入少轻粉，拌匀，先以物擦癣令微破，以药敷之。

　　澧州王教授执中，少患疥凡十五年，遇冬则为疮，人教用羊蹄菜根、蛇床子根片切如钱，米泔浸三、二宿，漉出，入生姜、矾同研细，裹以生布，遇浴先擦洗良久，以水浇三、四次用，即除根，后数年再生，用前法亦愈！ 

　　[卷之十六　第二十四门] 治疮疥，风疹 

　　亲曾得效。

　　野鸭白煮或燠，作常食，无时。《本草》此物性冷而能解金石毒故也。

　　[卷之十六　第二十四门] 治久远癣 

　　癣药，此方治久远癣极验！豆豉（半合）斑蝥（七个，头、翅、脚全者）上二味一处慢火炒，候微烟生为度，捣为末。遇欲用此药，即抓破癣，上以蜜或砂糖水涂之，良久，干掺药末在上，三、二日必愈。

　　[卷之十六　第二十四门] 治癣 

　　金山长老云，尝有人患七年，一旦得此方，两敷而愈。

　　斑蝥一个，去头、翅、足，以铁札灯焰上烧，米醋内淬，如此三、两次，就烧成存性黑灰，研为细末，用红枣一枚，汤泡剥去皮核，与斑蝥末一处同研烂，先以手抓或生布擦动癣，然后搽上药，不可侵好肉，恐有毒。

　　[卷之十六　第二十四门] 治癣方 

　　贯众吴茱萸官桂（等分，高下亦不妨）上同为细末，先以手抓破，以药擦之，或用米醋调敷亦得，冯仲柔云亲曾用，只一、两敷而愈之，奇甚！ 

　　[卷之十六　第二十四门] 治疥 

　　逸老庵中光相寺僧传鹿梨根（捣取皮，不以多少）生姜（半之）白矾（随意用）吴茱萸（看多少入）上同于砂盆内入米醋烂研，以净器盛之，候白醭生方可用。遇浴时，以代皂角，不过一、两 

　　[卷之十六　第二十四门] 治癣 

　　此方甚妙。

　　羊蹄根同百药煎，一处捣烂，敷之即愈！又方，林伯敬传。

　　以饭甑内热饭，搦成团子擦之，专治面上生者。

　　[卷之十六　第二十四门] 治癞头疮 

　　白矾（五文，刀头飞过）杏仁（五文，去皮尖，细研）大风油（五十文省）上一处溶成膏子，后入轻粉三十文，调敷之。

