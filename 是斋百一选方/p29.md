<!-- { "loadSidebar": true } -->
　　[卷之十六　第二十四门] 治一切恶疮 

　　头上疮。魏监务。

　　平胃散入腻粉清油调敷之，甚妙。

　　[卷之十六　第二十四门] 治白癞头疮 

　　叶元方云，以白炭不拘多少，烧令通红，先用盆盛百沸汤，以炽炭投之，却漉此灰汤候通手洗疮即愈。

　　[卷之十六　第二十四门] 治小儿头上热疮 

　　四侄之子年一岁余，满头脓疮成片，用此药两、三次，作痂而愈。

　　屋尘即乌龙尾也，以麻油脚研，令极细，敷之，呈痛不妨。

　　[卷之十六　第二十四门] 治小儿头疮 

　　孙盈仲云，屡见人用。

　　煮熟鸡子黄，炒令油出，以麻油腻粉调敷。

　　[卷之十六　第二十四门] 治一切漏疮恶疮 

　　生肌止痛。

　　人牙不以多少，烧过，用轻粉、麝香少许和匀，湿则干掺，干则用生油调敷。

　　[卷之十六　第二十四门] 治漏疮 

　　赵君猷抚干云屡放。

　　胭脂血竭轻粉（各一钱）麝香（半钱）上碾为细末，干敷。

　　[卷之十六　第二十四门] 治胁下生漏疮 

　　如牛眼之状，脓水不止，葛邦美传。

　　先以盐少许，安白牛耳内，然后取耳中垢，以敷疮上即瘥。如不用盐，即牛耳不痒，难取垢。

　　[卷之十六　第二十四门] 治漏疮子 

　　以口含盐水洗疮口令净，次以盐少许，同新槲叶或旧槲叶一处烂嚼，贴疮口，如疮口未合，再根据前法用神效，干湿子皆可贴。

　　[卷之十六　第二十四门] 治漏疮 

　　五味子（一两）青黛腊茶（各半两）麝香（随意用）上为细末，干掺或用生油调敷，入轻粉少许尤妙！ 

　　[卷之十六　第二十四门] 系瘤法 

　　兼去鼠奶痔，集验方，真奇药也。

　　芫花根净洗，带湿，不得犯铁器，于木石器中捣取汁，用线一条浸半日或一宿，以线系瘤，经宿即落。如未落再换线，不过两次自落。后以龙骨并诃子末敷疮口即合。根据上法系鼠奶痔，累用得效。系瘤法《苏沈良方》亦有，用蜘蛛者，然费力，用花泡浓水浸线亦得。赵氏家娣尝用以系腰间一瘤，不半日即落， 

　　[卷之十六　第二十四门] 治身上生赘肉 

　　彭知录若讷云，以海藻为末敷，仍煎海藻酒，服之即去。

　　[卷之十六　第二十四门] 治软疖 

　　建茶盏，捣罗细末，油调敷之。

　　又方六兄传。

　　枳壳大者一枚，剜去穣，令空地上磨，令口平，以稠面糊搽四唇，沾在疖上，自破，脓溜出 

　　[卷之十六　第二十四门] 治软疖 

　　屡安再作者，文本客传。

　　桑螵蛸烧灰存性，麻油调敷。

　　又方，用雀抱卵壳烧存性灰，为末，入轻粉少许，麻油调敷。此物难得，只以鸡子抱蜕壳，如上法用亦可。

　　[卷之十六　第二十四门] 敛疮口方 

　　白芨（一钱）赤石脂（一钱，研）当归（三钱，去芦头）龙骨（少许，研）上为细末，干掺。

　　[卷之十六　第二十四门] 桃红散 

　　生疮口桃红散。

　　龙骨（半两）白矾（半两，飞）黄丹（少许，飞）上为末，每用少许掺在疮口上，先用口含浆水洗净，揩干，用药贴之，以瘥为度。

　　[卷之十六　第二十四门] 冬青散 

　　治驴马涎汗入疮冬青散。

　　以冬瓜青皮阴干，为细末，挑开疮口敷之，少顷即退。

　　[卷之十六　第二十四门] 治疔疮 

　　六兄。

　　苍耳子或叶或根，不以多少，烂研，以米醋脚调涂，肿立散。已去肉丁了，再敷，以瘥为度，仍研汁，服之尤妙。

　　又方，蜣螂捣敷，安后不可食羊肉，本蜣螂所忌。

　　[卷之十六　第二十四门] 灸便毒法 

　　张德俊曾亲取效云，屡以灸他人，皆验！以细草或软篾一茎，随所患左右手，量中指，自手掌尽处横纹量起，通三节，至指尽处为则，不量指甲，断，却将此草于手腕横纹量起，引草向臂当中，草尽处即是穴，麦粒大艾炷灸三壮，肿散痛止，实时而安。

　　[卷之十六　第二十四门] 治生疮因入汤成毒 

　　脓出或赤肿者，苏莹中传。

　　淡豆豉不以多少，手内碾为膏子，捏作饼敷贴之，以片帛裹定脓即止。未有头，以用米醋调涂。

　　[卷之十六　第二十四门] 治漆疮 

　　以谷精草煎汤，放温洗立验。收稻了，田间生矮根株成丛，如小鼓捶儿者是。生姜亦得。

　　[卷之十六　第二十四门] 治疮药 

　　五倍子、黄柏为末敷之。

　　[卷之十六　第二十四门] 治中寒，露水入手 

　　疮痛不可忍，能杀人。以盐数合著疮上罨之，火炙，令热气透疮，又以热灰中，令蜡溶滴入疮口立愈。吴尚书家婢因浣衣，手中水毒，昼夜叫唤， 

　　[卷之十六　第二十四门] 治疮方 

　　白矾虢丹飞胶香（各五文）乳香（五十文省）上同为末，用麻油少许，轻粉十文，同调敷之。

　　[卷之十六　第二十四门] 治恶疮十全膏 

　　白蔹白芨黄柏苦葫芦蒂赤小豆黄蜀葵花上等分为细末，以津于手心内调如膏药涂之，只一上。

　　[卷之十六　第二十四门] 治一切恶疮 

　　遍用药不效者。

　　陈米饭紧作团，火存性，麻油、腻粉调敷。苏韬光丁亥年，耳上病碎疮，或痛或痒两月云，此证盖以痰饮之故，只用肥皂烧存性，生油腻粉调敷，用之尤佳。

　　[卷之十六　第二十四门] 治一切恶疮 

　　医所不识者，神效方。赵通判传，名百中字德全。

　　水银甘草黄柏黄连松脂腻粉土蜂窠着（壁上者，南方多有之，或云KT窠，可上取水银放掌中，以唾杀为泥入瓷器中，以生麻油和研，生绢滤，如稀饧，和药末，再研如稠饧。先以温水洗疮，帛拭，干涂之。一切无名疮，涂一次即瘥，有黄水者涂之，随手便干；痒不堪忍者，涂之立止；痛甚者，涂之立定；治疥尤佳，抓破敷药。合时细心，不可蔑裂也。

　　[卷之十六　第二十四门] 治多年恶疮，疮口不干者 

　　采冬瓜叶阴干，瓦上焙，碾极细贴疮，湿处三、二次便干，累效。

　　[卷之十六　第二十四门] 治一切恶疮已破，脓血不止者 

　　蜗牛并壳肉烧存性，入轻粉少许，调敷之。

　　[卷之十六　第二十四门] 治疮 

　　高司法方，蒋签判云极妙。

　　江茶大黄（一分，焙干）小粉（焙之，炒，令青黄色称）上为细末，干者冷水调敷，湿者干掺。

　　[卷之十六　第二十四门] 恶疮、瘰 

　　张定叟侍郎传，专治恶疮，瘰，神效。

　　黄皮不以多少，以童子小便浸，春秋五日，夏三日，冬七日，焙干为细末，穿山甲不以多少，火存性，研细，土牛不以多少，新瓦砖干，研细，每黄皮末三钱，穿山甲末，土牛末各一字，轻粉半钱，同研极匀细，湿疮干掺，干疮麻油调涂之。

　　[卷之十六　第二十四门] 治冻疮 

　　张仲安传名阜。

　　黄柏烧存性灰，研细，以鸡子清调敷，破者干掺神妙。

　　[卷之十六　第二十四门] 治恶疮及一切肿毒 

　　瘾疹或痒或疼。

　　茄子花黄蜀葵花上二味，各采来时，用竹夹子夹，不得犯手，约度相等，共享瓷瓶盛，密包，挂净室中，久 

　　[卷之十六　第二十四门] 妙用膏 

　　治恶疮妙用膏，治项上有瘿及漏疮。

　　真清麻油入古文钱三，二十文，久浸年深，每用以鹅毛扫患处。

　　[卷之十六　第二十四门] 治暑伤肌肤疮烂 

　　或因搔成疮，多是大暑汗出，坐卧湿地，致肌肤多疮烂汁出。有一乳姥曰取干壁土，揉细末敷之，随手即瘥。

　　[卷之十六　第二十四门] 治久疮 

　　用猪筒骨者，见小儿门中。

　　[卷之十六　第二十四门] 治恶疮 

　　雄黄（飞）白矾（飞）黄丹（飞）白蔹（细末）上等分水调，鹅毛扫纸花贴，中留小窍，出毒瓦斯。

　　[卷之十六　第二十四门] 治胫股间生疮成片 

　　拆裂者，六兄。

　　巴豆（十四粒，去壳）麻油（二两）上同煎巴豆焦黑为度，去巴豆不用，入黄蜡少许，轻粉三十文，搅匀如面油，擦疮上。

　　[卷之十六　第二十四门] 治髭疮 

　　六兄。

　　用耳中垢塞敷之，立愈，神效。

　　[卷之十六　第二十四门] 治狐刺 

　　土中饶瓷片，上色细白，向阳，日色所照者，不以多少，背阴者不可使，不用底足，揩去土，不须洗，以黄泥作一窝子，盛瓷片在内，复以黄泥固济成团，于灶内以木柴烧令通红，只或碾为细末，然后再入乳钵。熬研如粉，无声乃止，每用一耳掺疮上即愈。凡狐刺，多因手足间被物签损，因而成疮，痛不可忍，甚至于堕指。仍有二种，雄狐刺只一个疮头，母狐刺七个疮头，逐旋发出，其疮头内黄水出不止，向日视之，疮头及四边若有丝纲其上，疮内亦如乱丝，痛楚手不可近，如其间有刺者是也。用药时先以口含温盐汤洗疮，以软帛KT干，挑药在疮口内，水即干，而不痛，一贴即愈。如母狐刺，即以药敷第一次所发疮口，即安，其余疮不须贴也。滁州李直学名敏求家传方云，兵火中得之于一过军，后尝施此药，所治已千百人矣。研时须用饶钵，若使石捶钵，即反被药研下石末，不可敷贴也！ 

　　[卷之十六　第二十四门] 治狐刺 

　　湖州人谓之水刺，越州人谓之水汉。

　　赵君猷云，取炉中炭灰，干罨在肿赤处上，以好米醋浇之，二物多用不妨，无力即易之，赤 

　　[卷之十六　第二十四门] 治丁疮土鬼丹 

　　华宫使传金头蜈蚣（一条，全者）铜绿胆矾（各一钱）乌鱼骨（二钱）麝香（一字）上为细末，用针豚（音笃）蘸油滴药在上，若疮不破，灸破用药。

　　[卷之十七] 第二十五门 

　　解毒蕈毒河豚虫毒蛇虫蜂蝎蜈蚣猫犬寸白虫百虫入耳

　　去虱子

　　[卷之十七　第二十五门] 神仙解毒万病丸 

