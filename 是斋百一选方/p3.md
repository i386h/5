<!-- { "loadSidebar": true } -->
　　太一膏

　　水晶膏

　　卷之二十第三十门

　　合油窗油法

　　煎油法

　　去油法

　　洗油腻

　　洗桐油

　　去漆污衣服

　　洗油法

　　神仙无瑕散

　　洗油污衣服药

　　洗墨污衣服

　　洗油墨

　　熏蚊子

　　驱蚊蚋壁虱

　　辟蚊子

　　浇烛法

　　皂角油蜡烛法

　　卷之二十第三十一门

　　金粟汤

　　江公谟集香汤

　　清中汤

　　粉姜汤

　　韵姜汤

　　紫姜汤

　　凤池汤

　　温中汤

　　四须生姜汤

　　御爱灵黍汤

　　生姜汤

　　煮香汤

　　干豉汤

　　龙砂汤

　　小煮香汤

　　醍醐汤

　　鸡舌香汤

　　韵梅汤

　　清韵汤

　　橄榄汤

　　八神汤

　　干木瓜汤

　　桂浆法

　　湿乌梅荔枝汤

　　暗香汤

　　桂香汤

　　洞庭汤

　　煎甘草膏子法

　　檀香汤膏子

　　丁香汤

　　辰砂汤

　　胡椒汤

　　缩砂汤

　　茴香汤

　　是斋百一选方跋

　　新雕百一选方序 

　　宋人方书其最着者，陈氏《三因方》，许氏《本事方》之类，我邦既刻之行于世久矣。

　　而至王氏《百一选方》才传抄本，世罕觏者。医官千田子敬特好阅之，试诸刀圭，奇特尤多，然书同布于世焉。会西京荻子元（元凯）应召来斯都，相见于医学中，语次及此书，子元便贷以其所藏元人镂板完好者，因改取此为蓝本，更加详校，子敬于是无复遗憾焉。迨其迄功，丐予作序，予考历代医传无传王氏者，惟宋陈振孙《书录解题》载：《是斋百一选方》，三十卷，山阴王孟玉撰，百一言其选之精也。又宋陈造《江湖长翁集》有百一方题言，称王氏名，字孟玉，是斋其号，山阴人，绍熙中仕为汉阳史，斯书裒集十九年始成。又天台章楫序称，是斋，王史君，守古沔阳，公余裒集始就，盖其人非医，效陆忠宣忠州之录者。《古今医统》作字孟欲，误矣。又清朱彝尊《曝书亭集》有此书跋，谓《书录解题》云三十卷，宋《艺文志》作二十八卷，其所藏元本仅二十卷，因疑经后人选择者。今此本亦二十卷，即与朱所言符矣。而其分门三十一，录方一千有余，条列井井甚备，则未可遽据《解题》及《宋志》所载卷数，而斥为非王氏原帙也。子敬已研精方术，最爱是册，而子元从千里外来，以KT其举者，实非偶然也。近者同僚山本宗英（惟直）刻《杨氏家藏方》，吉田快庵（赖干）刻《仁斋直指》，津轻意伯（健寿）刻《外科精要》，桂川甫周（国瑞）活字嵌印，以行数种，其他诸医官家锓方书，陆续告竣，盖医学之盛，未曾有如今日者，乃是国家深仁之所施及，于戏！不亦韪乎哉！因并书之。

　　宽政十一年岁在己未端午日

　　丹波（元简）廉夫撰

　　奉敕校正百一选方表 

　　臣闻天生蒸民，不能令无病，又无令不有欲，外而六淫之邪，内而七情之伤，内外纵其侵陵，柔脆无以自立。故圣人者出，恤其夭折，因制治，设法以为之防戒，欲使邪者得解，伤之传不朽者也。逮汉医有张机字仲景者出，始造经方，处药剂以立则，其详悉精简弗可复加焉。自汉以降，方药之众多，浩如瀚海，纷如乱麻，譬之禾黍必刈稂莠，而后良苗始茂；必去糠秕，而后精米以得。汉以侍医李柱国较方技，宋命儒臣校正医书，犹有误谬。张机之后，能由古训，遵其规，济世妙术，经验良方，金玉烂然者；唐孙思邈《千金方》三十卷，方论五千三百首；宋许叔微《本事方》二十卷，正编方论四百四首，续编方论百四十六首；宋王《百一选方》二十卷，方千四十六首，弘济民生，浓德光于千古，遗方传于百代。然自唐宋迄今，载祀绵远，简编亏替，所精撰者虽广且大，其所讹舛者亦不少，况如《百一选方》，我东方未有梓焉。曩者平安戊申灾厄，千金旧板半既煨烬乎，且今春予复罹祝融之灾，所藏千金校本再为乌有，根据是今乃钦献二书校本，若夫方论有一所谬误，恐民生或蒙害，非仁浓慈爱之意也。仰见陛下仁民爱物，心与古圣王同一揆，诏校订三书，臣性姿庸愚，识局昏冥，学古甚陋，非有匡谬之用，实维滥吹乎。雠较订正，以数本考索，又旁征群书，正其讹谬，补其脱漏，庶几刈稂莠，去糠秕，虽然陋拙寡闻，窃恐不免遗漏纰缪，自误误人。恭惟圣上盛德深仁，惠及区宇，赞天地之生育，诚民生之深幸，万世之浓泽，不胜感戴之至。臣惟和谨奉表陈进，诚惶诚惧，顿首顿首，百拜谨上！

　　宽政七年五月

　　医学院法印臣源惟和上表

　　《曝书亭集》所载《百一选方》跋 

　　《百一选方》，不书撰人名氏，题曰是斋。按陈氏《书录解题》云，是山阴王孟玉所辑，凡三十卷，《宋史·艺文志》作二十八卷，予家所藏乃元人锓本，按其目仅二十卷尔，殆经后人选择者欤？秀水朱彝尊锡鬯。

　　百一选方序 

　　予少多病，刻意方书，且博求于人，得于方书之外，往往取效如意。岁丁巳之官京西，正月十有八日，谒汉阳史君王公，公一见如旧，知问为政，不吾靳，因惠《百一选方》一部四帙，予向之求而得、用而效者，尽在焉，乃叹得书与识公皆不早也。公云：吾裒集十九年乃成书。其勤如是，我辈顾安享用之。士君子以仁存心，凡其济世利人不能行，慊如也。

　　公之此书，足以酬满所志，而况政术、父母斯民，有不可掩者在，予皆不可忘，故识之！按：上出于宋高邮陈唐卿（造）《江湖长翁集》第三十一卷，元本失载，故附于兹。

　　是斋百一选方序 

　　方书传于世众矣，其断断能已疾者盖寡。古人方书，一药对一病，非苟云尔也。后世医家者流，不深明夫百药和剂之所宜，猥曰医特意尔，往往出己见，尝试为之，以故用辄不效。

　　甚也。嗟乎！医方所以除疾而保性命，其何至是？得匪其择之不精，处之不审故欤？是斋王史君，博雅君子也。生长名家，蓄良方甚富，皆其耳目所闻见，已试而必验者。

　　每集始就，乃锓诸郡斋，目之《百一选方》，其精择审处盖如此，然则公之用心仁矣，是书之衍其传也宜哉！庆元丙辰孟冬初吉，郡文学天台章楫序。

　　新刊续添是斋百一选方目录 

　　此集已盛行于世，近得是斋全本，其为方也一千有余，分门析类，列之于目，井井可观，皆系经验不传之秘。凡丈夫、妇人、小儿诸证纤悉委曲，靡所不备，鼎新刻梓，三复校正，并无讹舛，凡我尊生君子伏幸详鉴。岁在癸未端阳前一日，建安刘承父谨咨。

　　[卷之一] 第一门 

　　丹药

　　[卷之一　第一门] 三神丹法 

　　一银芽，二金芽，非寻常伏火朱砂之比。赵彦正有序，言多不录。白附子（六两）地骨皮川椒枸杞子石苇细辛天茄子（各三两）上并不事治，杵罗为细末。用瓷盒子一枚，须是径三寸，围九寸，高四寸，并用大寸。先将然后将颗块朱砂五两，或七两，或十两，蜜拌令匀，药末周遭实筑，至盒子口，可留一分，更铺以椒一分固合口缝，钱线十字系定盒子。用纸筋和胶泥，大率不裂也。固齐盒子周遭，可浓一指半，阴干，平地醋拌灰滚定周回抱了泥盒。又周遭立倚炭二十斤并熟炭一斤令渐渐生着，至半日通着，直至来日冷，打开盒子，取出丹砂，其形块大小轻重都不变，但色紫耳。再用蜜拌如前，三成丹，共六十斤炭。此法奇妙！炼时忌鸡犬、妇人、孝子见。昆仑纸多上墨尤佳！ 

　　[卷之一　第一门] 太素丹 

　　治停寒肺虚，痰实喘急，咳嗽经久，痰中有血，及疗气虚感冷，脏腑滑泄，脾胃不进饮食。此药治一切危困之疾神效。周彦广侍郎传。炼成钟乳粉（一两）真阳起石（二钱），新瓦上用熟火过，通红为度，去火候冷，研极细）上二味合研令匀，用糯米粽子尖拌和为丸，如鸡头大。临和时入白石脂一钱，须大盘子不住手转，候八、九分坚硬，阴干，用新粗布以滑石末出光。每服两粒至三粒。空心，人参汤或陈米饮下。

　　[卷之一　第一门] 白丹 

　　李元方传。

　　焰硝（二两细研）白矾（三两细研）寒水石（四两细研）块子砒霜（一两细研）上用烧药罐子一个，盛得十两药。先以火炙，以生姜汁涂数遍，炙干。先用砒末，在罐子底按实，次下焰硝末按实，次下白矾末按实，次下寒水石末盖头，填满罐子，上用圆瓦儿盖合口，坐在地上。簇炭五斤发顶火，烟尽为度。去火，候冷取药，砒最在底，刮令净尽，研极细，砒别研尤好。次入纯白石脂一两，只用好白土亦得，同研细如粉，滴水和成剂，于手心内，以数人转手，丸如梧桐子大。先阴干，或晒，或焙，令十分干。再入新坩埚子内，用圆瓦儿盖合口，坐在砖上。簇炭三斤，一通红为度，用铃铃坩埚子，倾丹入一浓磁盘内，如玉霜白。每服一、二粒。空心，用冷水吞下，以干物压之。忌温热物。少时有孕不可服此药。如无药罐，只用炼得五十两银坩埚子两个，分药作两处，按实烧亦可。此药大治虚寒，壮脾胃，进饮食，有大效。寒水石南人谓之软石膏。

　　[卷之一　第一门] 金液丹 

　　范忠宣公法炼金液丹。

　　透明硫黄（四两）猪脂肪（半斤）上先将硫黄碎为小块子，以沙石铫子炼脂肪成汁，去却筋膜，后下硫黄在内，急以柳枝子搅，才候消，不可炼过，却便下火。先用汤一盏，以新绵罩其上，将所熬硫黄并脂倾在绵上，硫黄沉，脂浮，候冷，拨去脂，将凝住硫黄以皂角汤洗十余遍，候不粘腻，以柳木槌研三、五日，细如粉，水浸，蒸饼为丸，如梧桐子大。每服三、五十丸，米饮下。《陈莹中手书》中录此方云：川范忠宣公家法也。忠宣无问老幼，有病无病，旦旦服之，如嗜茶饭。

　　以其硫黄为脂所制，不留脏腑间。壮气养真，莫甚于此，真仙法也！ 

　　[卷之一　第一门] 太上紫霞丹 

　　升降阴阳，神仙药也。福州石医方。硫黄（研细）针沙（罗去细者，各四两）五倍子（一两，打破）上同入沙锅内，以水煮一时。放冷，先拣了五倍子不用，然后淘去针沙，将硫黄用池纸一张于灰上渗，令干，团作球，用荷叶一枚裹之，安地上，以大火，俟药红即拦去火。经宿气虚头痛如神！ 

　　[卷之一　第一门] 水金丹 

　　钱观文方。

