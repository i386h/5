<!-- { "loadSidebar": true } -->
　　喻良能方，葛丞相传。解一切药毒，恶草、菰子、菌蕈、金石毒，吃自死毒，时行疫气，山岗瘴疟，急喉闭，缠喉风，脾病黄肿，赤眼，疮疖，冲冒寒或自缢死，落水、打折伤死，但心头微暖，未隔宿者，并宜用生姜、蜜水磨复苏。痈疽发背未破，鱼脐疮，诸般恶疮，肿毒，汤火所伤，百虫、犬鼠、磨服，并服一粒，良久觉痒，立消。打扑损，伤折，炒松节酒磨下半粒男子或中颠邪狂走，女人鬼气鬼胎，并宜暖酒磨下一丸，可分两服自止。昔有一女子，久患劳瘵，命垂旦夕，此病为血尸虫所噬，磨小虫千余条，一大者正为两段，后只服苏合香丸，半月遂愈如常。

　　救之无不效。人凡居家，或出入，不可无此药，真济世卫家之宝。

　　岭表，才觉意思不快，便服之，即安。二广山谷间有草曰胡蔓草，急水吞之急死，缓水吞之缓死，又取毒蛇杀之，以草复上，以水洒末，酒调以毒人，始亦无患，再饮酒即毒发立死。其俗淫妇人多自多不肯随北人回，阴以药置食中，北还即戒之曰：子某年来。若从过期不往必毙矣，名曰定年药，北人届彼亦宜志之。若觉着毒四大豚、鱼、羊、鹅、鸭等肉内下药，复食此物即触发，急服此药一文蛤（三两，淡红黄色者，捶碎，洗净，《本草》云五倍子一名文蛤）红芽大戟（一两半，净洗）山慈菇（二两，洗，即鬼灯檠金灯花根也）续随子（一两，去壳秤，研细，纸裹，压去油，再研如白霜）麝香（三分，研）上将前三味焙干为细末，入麝香、续随子研令匀，以糯米粥为丸。每料分作四十粒，端午七夕重阳日合，如欲急用，辰日亦得。放木臼中杵数百下，不得令妇人、孝子、不具人，鸡犬之类见之，切宜秘惜，不可广传，轻之则无效。宋参议方汤使不同，今录于后：疽发背未破之时，用冰水磨涂痛处，并磨服，良久，觉痒立消；阴阳二毒，伤寒心闷，狂乱语，胸膈壅滞，邪毒未发，及瘟疫，山岚瘴气，缠喉风，冷水入薄荷一小叶，同研下；中及颠邪，喝叫乱走，鬼胎鬼气，并用暖无灰酒下；自缢落水死，头暖者，及惊死，鬼迷未隔宿者，并冷水磨灌下；蛇犬、蜈蚣伤，并冷水磨，涂伤处；诸般疟疾，不问新久，时煎桃柳汤磨下；小儿急慢惊风，五疳五痢，蜜水，薄荷小叶同磨下；牙关紧急，磨涂分作三服，如丸小，分作二服，量大小与之；牙痛酒磨涂，及含药少许吞下；汤火伤，东流水磨涂伤处；打扑伤损，炒松节无灰酒下；年深日近头疼太阳疼，用酒入薄荷杂磨纸花，贴筋脉挛缩，骨节风肿，手脚疼痛，行止艰辛，应是风气疼痛，并用酒磨下；有孕妇不可服其方，五倍子十五两、大戟七两半，山慈菇十一两，续随子十两（炒，不去油），麝香半两，王排岸行之云，绍兴府帅有施此药者，渠一子溺水已死，用其法救之遂苏！ 

　　[卷之十七　第二十五门] 解砒毒 

　　韬光传。

　　汉椒（四十九粒）黑豆（十四粒）乌梅（两个，打破）甘草（节三寸，碎之）上水一碗，煎七分，温服。

　　[卷之十七　第二十五门] 解一切药毒 

　　白扁豆，生，晒干，为细末，新汲水调下二、三钱匕。《吴内翰备急方》云，全椒医高照一子，无赖，父笞之，遂服砒霜自毒，大渴利，腹胀欲裂，余教照令服此药，以水调随所欲饮，与之不数碗即利而安。

　　[卷之十七　第二十五门] 治中一切药食虫毒 

　　高鲁叔传。

　　续随子随多少，以热汤送下，毒即随大便利去。

　　[卷之十七　第二十五门] 治食蟹反恶 

　　陈正卿云，顷年与一承局同航船承局者，为舟中人言，尝为官司差往昌国，见钱，因买百金得数十枚，痛饮大嚼，且食细柿，至夜忽大吐，继之以血，昏不识人同邸有知其故者，忧之，忽一道人云，惟木香可解，但深夜无此药，偶有木香用之，病患口已噤，遂调药灌，即渐渐苏，吐定而愈！ 

　　[卷之十七　第二十五门] 解砒毒 

　　叶春。

　　白扁豆不以多少，为细末，入青黛等分，细研，再入甘草末少许，巴豆一枚，去壳不去油，别研，为细末，取一半入药内，以砂糖一大块，水化开，添成一大盏饮之，毒随利去，后却脚五岑散之类。

　　[卷之十七　第二十五门] 解斑蝥毒 

　　叶春。

　　以泽兰汁饮之，干者为细末，白汤调下，俗人谓之草。

　　[卷之十七　第二十五门] 治中毒 

　　附子、河豚、乌头之类，一切药毒皆治，刘医方，袁司法同。

　　用多年壁土，热汤泡，搅之，令浊，少顷，乘热去脚取饮，不醒人事者灌之甚妙。

　　[卷之十七　第二十五门] 解毒散 

　　不以是何毒药，服之虫皆吐出，神效。

　　石菖蒲白矾上等分为细末，新汲水调下二钱，不过两服必效！ 

　　[卷之十七　第二十五门] 解巴豆毒 

　　生油即解，又煎黄连汤服，亦能解之。

　　[卷之十七　第二十五门] 解砒毒 

　　林伯敬。

　　酽米醋，多饮之，吐出毒即解，不可饮水。

　　[卷之十七　第二十五门] 治中诸药毒 

　　甘草（生用）黑豆淡竹叶（浓煎汤服之） 

　　[卷之十七　第二十五门] 治中附子毒 

　　浓煎防风汤饮之。

　　[卷之十七　第二十五门] 治蕈毒欲死 

　　史丞相方。

　　用石首鱼头白水煮浓汁，灌之即愈，如无生者，鲞头亦得。

　　[卷之十七　第二十五门] 治菌毒 

　　或云枫树菌，食之令人多笑。

　　《北梦琐言》：有人为野菌所毒而笑者，煎鱼椹汁，服之即愈（今行《北梦琐言》无此方）。

　　[卷之十七　第二十五门] 解菌毒 

　　掘地，以冷水搅之令浊，少顷取饮。此方见《本草》，陶隐居注谓之地浆，亦治枫树菌食之令人笑不止者，俗谓之笑菌，盖菌种录》。

　　[卷之十七　第二十五门] 解河豚毒 

　　喻子才家方，张法师传。

　　五倍子白矾上等分为细末，水调灌之。

　　又方，宋检法傅古传。

　　槐花脑子上为细末，水调灌之。

　　[卷之十七　第二十五门] 治河豚毒 

　　来安县主簿李元度云，白塔寨丁未春有二卒一候兵，同食河豚既醉烧子并食之，遂皆中吐，毒物尽出，腹间顿宽，以此竟无恙。

　　姚宽令威《西溪丛话》云，泉州一僧能治金蚕虫毒，如中毒者先以白矾末令尝，不觉涩而味者。

　　[卷之十七　第二十五门] 解虫毒 

　　张知府叔潜云，平生用此甚验。

　　葛蒲一味，切，焙干，为细末，以甘草煎汤调下，不拘时候服，以病退为度，叔潜居官每施此药。

　　[卷之十七　第二十五门] 治虫毒 

　　从酒食着者，重五日合尤效，《赵彦谣备急方》。

　　辰砂雄黄（别研，水飞）赤足蜈蚣续随子（各一两）麝香（一钱）上为细末，糯米煮粥，丸如鸡头大，如觉中毒，热酒下一丸，药与病俱下。蛇蝎螫，醋磨涂之。

　　又方，嚼黑豆不腥，白矾味甘乃中毒之候，亦可解药蕈毒。

　　白矾末（一大匙）腊茶（一分，等分亦可）上同为末，取二大匙新汲水调下，顿服，一时久当吐毒出，若欲验知是中虫，当令病患唾水中，沉者是虫，不沉者非也。又凡欲知虫主姓名，以旧鼓皮烧作末，水调服方寸匕，须臾自呼虫主姓名，可语令去则愈。

　　[卷之十七　第二十五门] 治毒蛇咬 

　　先以麻绳扎伤处二头，次用香白芷细末掺之，以多为妙，仍以新汲水调下半两许，毒瓦斯自消。一方用热酒调下，诸方皆用麦门冬水，盖欲先护心气也。

　　[卷之十七　第二十五门] 治蛇伤及蜈蚣蝎螫，诸毒虫咬方 

　　麝香（少许，研）干姜雄黄（研）上等分为细末，用津唾点时掺患处，痛即止。

　　又方，用艾灸咬处五壮或七壮，其痛立止，二方甚佳！ 

　　[卷之十七　第二十五门] 治白花蛇骨刺肿痛方，亦治蛇咬 

　　李德公传。用生远志捣碎，酒煎服。以滓罨之。如无生者，干者亦得。

　　[卷之十七　第二十五门] 治蛇伤及一切恶虫所伤 

　　已死但有微气，可以下药即活，神效不可言。

　　贝母为末，酒调，令病者尽量饮之，饮不得即止，顷之，酒自伤处为水流出，水尽为度，却香白芷方并书之，韬光屡以救人皆验。

　　[卷之十七　第二十五门] 治蛇咬 

　　吴内翰方。

　　辣母藤五叶者，盐嚼敷之。江医沈锐吕大夫疑问，以治蜈蚣螫如神。钱文子曾用之。

　　又方，生龙脑敷之，沈锐云甚妙！ 

　　[卷之十七　第二十五门] 治天蛇螫毒 

　　举身溃烂，号呼欲绝者。秦皮煮汁一斗许，恣饮之，初日减半，两、三日顿愈蛇为何物，或云草间黄花蜘蛛是也，人遭其毒，仍为露水所濡，乃成此疾。沈存中载之甚详。

　　[卷之十七　第二十五门] 雄黄散 

　　治一切恶虫咬着人，成疮不可辨认，医疗不效者（《千金方》同）。

　　雄黄砂白矾土蜂窠露蜂房上五味等分，为细末，入麝香少许，同研匀，用醋调涂疮上。难辨认者，尤宜速疗，三、五 

　　[卷之十七　第二十五门] 诸蛇虫所伤皆可治 

　　真有神效。重五日合。

　　以杏核七七个，每个磨开一窍，去仁，研真雄黄末填其中，次以腊封之，共置一瓦盒内，盒口更须固济，窖于向北静处檐下，七七日取出，要用则旋开一核，以津液调雄黄敷咬处，当不移时，毒瓦斯尽作黄水消去。

　　[卷之十七　第二十五门] 治蛇伤 

　　急取虾蟆烂捣罨痛处极妙，仍将绢片轻轻包定药，又以头垢敷伤处。

　　[卷之十七　第二十五门] 治蜂螫 

　　于地上寻小竹或木棒儿正南北安顿者，取在手就地写十字，先从南划至北，次从东划至西，然后于十字中心掏一捻土，敷在痛处，立止，屡曾用之，殆不可晓，须志诚乃验。

　　又方，生芋头刮汁敷之，沈存中尝用之，出《笔谈》。

　　[卷之十七　第二十五门] 治壁镜咬 

　　《酉阳杂俎》。

　　桑柴灰汁三度沸，取汁调白矾末为膏，涂疮口即瘥，兼治蛇毒。

　　[卷之十七　第二十五门] 治蝎螫 

　　《千金》。

　　雄者螫止在一处痛，用井底泥涂；雌者痛牵诸处，用当檐下泥涂之。

　　[卷之十七　第二十五门] 蠼叮 

　　向南燕窠泥，新水浓调涂。燕粪亦得。

　　[卷之十七　第二十五门] 胡蜂叮 

