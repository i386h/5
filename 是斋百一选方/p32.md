<!-- { "loadSidebar": true } -->
　　[卷之十八　第二十六门] 治难产不顺 

　　催生立效。

　　黄蜀葵子一两，洗净，入童子小便一盏，烂研，作二服，立分娩。

　　[卷之十八　第二十六门] 胎死腹中 

　　其证指甲青，涨闷，舌青，甚者口中作屎臭。郭宅心方，王顺伯运使传。

　　栝蒌根一味，焙干为细末，每服二钱，倒流水调下，二服取效。仍先备防晕药。

　　[卷之十八　第二十六门] 催生药 

　　极妙！孔世贤方，赵太叔方同。朱砂雄黄（各一钱半）蓖麻（十四个，去皮）蛇蜕（一尺）上件为细末，浆水饮和丸，弹子大，临产时，先用椒汤淋脐下，次安药于脐内，用醋纸 

　　[卷之十八　第二十六门] 治妇人胞衣不下 

　　恶血冲心。

　　用五灵脂拣择砂石及铁屑之类，一半炒，一半生，为细末，每服二钱，小酒调下。

　　妇人生产不下，死胎在腹，横生倒生，胞衣不下，一切危急，神效。史丞相方，苏韬光传。

　　蛇蜕一条，全者，断者不可用，以火筋挑起令直，用麻油纸拈，从尾烧上，以乳钵接贮，研上和匀作一服，以无灰酒半盏，暖热，再以童子小便半盏浸平之，服下即便分娩。蛇蜕须是雄者，墙头或篱上者是。

　　[卷之十八　第二十六门] 治妇人难产，数日不下 

　　至危急者。张监税德俊传。

　　官桂一味，去粗皮，锉碎略炒，铁器不妨，碾为细末，每服三钱，白汤调下，立产。此药须 

　　[卷之十八　第二十六门] 催生药 

　　柳正之寺正方，屡验。

　　蛇蜕（一条，全者，烧灰存性）蚕纸（一片，方五寸以上，烧灰存性，约与蛇蜕相等）上二味合和，只作一服，以麝香温酒调下立产。

　　[卷之十八　第二十六门] 妇人难产方 

　　治妊娠胎气不和，怀胎近上，胀满疼痛，谓之子悬；兼治临产惊恐气结，连日苏饮。刘经略施此方，云经验无比。大腹皮人参真陈皮白芍药（各半两）紫苏茎叶（一两）当归（二分）粉草（一分）上细锉，分作三服，每服用水一大盏半，生姜四片，葱白七寸，煎至七分，去滓，空心服。曾有妇人，累日产不下，服遍催生药不验。予曰：此必坐草太早，心怀恐虑，气结而然，非气乃不行矣，得此药一服便产。及妇人六、七月子悬者，予用此药数数有验，不十服，胎便近下。注云：恐则阳精却，上而不下流，故则上焦闭也，上焦既闭，气不行流，下焦阴气亦还回不散，而聚为胀也，然上焦固禁，下焦气还，各守一处，故气不行也。

　　[卷之十八　第二十六门] 立圣鹤顶丹 

　　治产难立圣鹤顶丹，濠州朱学长，名炳，字明道，能医此，其家秘方云，国初异人所传。

　　寒水石不以多少，江南人谓之软石膏者，分作二处，一半生，一半炭火，令通红。

　　上相和，同研令极细腻，入朱砂再合研，色与桃花色相似即止。每用二大钱，以新汲水调下。又法用鸡子清少许，同调如薄糊，摊在杏叶样纸花子上，急贴于脐中心，候干再易，不过三个，即分娩矣。合时须极志诚，勿令杂人及鸡犬见。

　　[卷之十八　第二十六门] 治产难 

　　密以净纸书本州太守姓名，灯上烧灰，以汤调下即产，此虽厌胜颇验。

　　治产后恶露不下，腹中疼痛，下血太多，眩晕不能支吾，及妊娠胎动不安，腹痛下血。

　　芎当归上等分为粗末，每服三钱，水一大盏，入酒少许，同煎至六分，去滓服，不拘时候。

　　[卷之十八　第二十六门] 三圣散 

　　治儿枕痛不可忍者，此神药也。

　　当归（洗）肉桂（去皮）玄胡索（炒，等分）上为细末，每服二钱，热酒或童子小便调下。

　　[卷之十八　第二十六门] 血晕 

　　凡妇人产后，急饮新汲水数口，恶露或胞衣即下，永无血晕之虞。世人但以产后怕生水为言，惑矣，初产后不可不服，既定一两日，却忌生水也。

　　[卷之十八　第二十六门] 治产后血晕 

　　柳正之方。服催生药既产之后，便须准备此药。松烟墨二钱，以火通红，窨减，研为细末，作一服，温酒调下。

　　[卷之十八　第二十六门] 六合散 

　　治妇人产后下血六合散。

　　四物汤去川芎外，当归、白芍药、地黄各一两，四顺理中丸去干姜外，甘草二两，人参、白术各一两，六味咀，每服三钱，水一盏，煎八分服。先进固经丸，次服此药。温州医者李郎中以医任和卿阁中，钱文子传，固经丸出《保庆集》。

　　[卷之十八　第二十六门] 治妇人产后感冒伤风 

　　钱文子方。

　　只服小续命汤，其意防中风搐搦故也。任和卿曾用此药与人，屡效。《活人书》治伤寒，识 

　　[卷之十八　第二十六门] 治妇人血崩 

　　钱季毅传，临安邹郎中方，屡效。

　　当归白芍药干姜棕榈上四味各烧存性灰，等分称，醋汤调，以有节朱筋左转调四十九调，食前服。

　　[卷之十八　第二十六门] 治血崩 

　　乌贼鱼骨阿胶（锉碎，以蚌粉炒成珠子）上等分，为细末，米醋汤调，以朱红筋左转调四十九调，食前服。

　　[卷之十八　第二十六门] 治妇人崩漏 

　　妇人经血正淋漓，旧瑞莲蓬烧作灰，热酒一杯，调八字自然安乐，更无疑。

　　[卷之十八　第二十六门] 治血崩 

　　姜侍郎夫人经验。

　　棕榈（不以多少，烧灰存性，细研如粉）牡蛎（火，研如粉）上二味抄棕榈灰一钱，牡蛎半钱，入麝香少许，拌令匀，空心米饮调下。

　　又方，此亦姜家传，苏氏外甥女每苦此，服之必安。

　　香附子（不以多少，去毛并黑皮，炒深黑色，焦不妨）上为细末，入盐少许，沸汤点下，不拘时候，此方甚妙，勿谓药粗贱而轻之，合时当以斤计，大剂服之方见奇效！ 

　　[卷之十八　第二十六门] 治妇人经候淋沥不断 

　　孙盈仲祖方，苏韬光阁中久患，一服而愈。

　　四物汤加侧柏煎服。

　　[卷之十八　第二十六门] 治乳赤肿 

　　欲作痈者，张才卿方。

　　天南星为细末，生姜自然汁调涂自散，才作便用之。

　　[卷之十八　第二十六门] 治吹奶 

　　妇人吹奶药，娄罗皂角烧灰，蛤粉和热酒一盏，调八字，双手揉散，笑呵呵。加乳香少许尤佳！又方史仲华方。

　　用常使木杓柄上尖，烧灰存性，敷之。

　　又方，牛皮胶不以多少，熔开，用纸花摊贴奶上，次以旧齿刷子一个，烧灰存性，研为细末，酒调服，甚有功效。

　　又方，苔脯中泥调涂奶上甚妙！又方，未成肿痛者。

　　小粉炒令黄色，以纸摊在地上出火毒了，碾为细末，新水调敷之。

　　又方，痛不可忍。

　　雄鼠粪不以多少，大而两头尖者即是，研细入麝香少许，同研匀，每服二钱，温酒调下，连进三两服即愈。刘驻泊名汝翼云，渠亲以治一屠户之妻，立效，但不必令病患知，恐不肯服耳。

　　又方，禹锡侄。

　　百药煎为细末，每服五钱，热酒调下，以滓敷肿痛处。

　　[卷之十八　第二十六门] 治奶头裂 

　　蜀人方，盖尝用之甚奇。

　　取秋后冷露茄儿花裂开者，阴干，烧存性灰敷之。如未是秋时，但是裂开者亦可用。

　　[卷之十八　第二十六门] 胎死腹中 

　　《得效方》。

　　鹿角屑二、三方寸匕，煮葱豉汤和服之，立出！ 

　　[卷之十八　第二十六门] 治子肠不收 

　　铁精粉肠上推纳之，仍酒服磁石末。

　　上二方《类聚》援《是斋》方，因附于此。

　　[卷之十九] 第二十七门 

　　小儿诸疾脾胃急慢惊风伤风吐泻痢走马疳痰嗽疮疹疮疖杂证

　　[卷之十九　第二十七门] 真方木香散 

　　治小儿脾胃虚弱泄泻，气滞，饮食不进，钱都厢二方。

　　木香藿香叶青皮（去白）甘松丁皮香附子益智仁（各半两）甘草（炙）缩砂仁（上为末，每服一钱，紫苏姜汤调下，食前，大人增至三钱。

　　双金饮，治小儿吐泻，实脾进饮食。

　　丁香人参甘草（各一钱）白术白茯苓（各半两）半夏（半钱，姜制）上为末，每服二钱，水七分盏，姜二片，枣二个，同煎至四分，去滓温服。

　　[卷之十九　第二十七门] 藿香叶 

　　治小儿脾胃虚弱，乳食不调，时作身热，或吐或泻不定藿香散。藿香叶人参白茯苓（各一分）丁香（一钱）上为细末，每服一大钱，水半盏，煎至三分，去滓温服，不拘时候。若伤风热，入生姜一片；作惊，加羌活、防风各半寸；有痰逆，加汤洗半夏一片，生姜三片，煎如前。

　　[卷之十九　第二十七门] 褐丸子 

　　治小儿伤食腹胀褐丸子。

　　萝卜子（炒）蓬莪术（各一两）胡椒（半两）上为细末，面糊为丸，如黄米大，不拘时候，萝卜汤下，每服十五至二十丸。

　　[卷之十九　第二十七门] 浓朴散 

　　治小儿脾胃浓朴散。浓朴姜（汁制）白术（各一两）神曲（炒）麦（炒，各半两）藿香甘草（各一分）上为细末，枣汤调下一，二钱。

　　[卷之十九　第二十七门] 银白散 

　　治小儿诸疾银白散，慢惊搐搦，麝香饭饮调下，日进六服。急惊定后，陈米饮调下；惊吐不止，陈米饮调下；天柱倒脚软，浓米饮调下；夹惊伤寒发搐，薄荷葱白汤调下；疳气胀急，多渴百合汤调下；发热面赤，浑身壮热，忽然惊叫，金银薄荷汤下；赤白痢，不思乳食，生姜下；暴泻，紫苏、木瓜汤调下；形神脱改，语言不正，及大人吐泻，藿香汤调下二钱。《海上名方》，甚妙。白术（细锉，以绿豆一合炒香，去绿豆）黄（拍开，微炙，勿令焦）人参干山药白扁豆（微炒黄香勿焦，各一两）白茯苓（一两半）白附子（文武火炒微黄地上出火毒）天麻（锉，如棋子大，麸炒黄色）真糯米（炒黄）藿香（去土生用，各半两）白僵蚕（洗去灰，微炒勿焦）木香（湿纸裹煨）川升麻（水浸过，生用）甘草（锉，炙勿令焦，各一两）上为细末，患，根据汤使服，常服米饮调下，小儿半钱，或一字，妇人产后亦可服。

　　[卷之十九　第二十七门] 温脾丹 

　　治小儿涎多，留在两口角，此由脾胃有冷，流出渍于颐下，乃名滞颐之疾，温脾丹方，俗谓之惶破涎儿者，葛丞相云，此方甚奇，张涣三方。

