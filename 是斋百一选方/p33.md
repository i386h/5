<!-- { "loadSidebar": true } -->
　　丁香木香半夏（各一两，用生姜六两同捣细，炒黄）青皮白术干姜（微炒，各半两）上为细末，炼蜜和丸，黍米大，每服十丸，米饮下，量大小加减服之。

　　又方温胃散。

　　丁香（一两）肉豆蔻半夏（白矾水浸，炒黄）白术干姜甘草人参（各半两）上为细末，每服一钱，水八分盏，入生姜二片，煎至五分，去滓，空心温服。

　　又有涎多，乳食不下，涎流不退场门者，乃名脾热金朱丹方。

　　金箔（十片，研）朱砂（细研，飞）牛胆天南星半夏（汤洗七次，各一两）石膏（研飞）上为细末，拌匀，用生姜自然汁和丸，如黍米大，每服十丸，煎人参汤下，乳后服。

　　[卷之十九　第二十七门] 肥儿丸 

　　马敏叔传。

　　川黄连芜苡仁（各一两）麦（炒）神曲（炒，各半两）上为细末，生猪胆汁，煮面糊为丸，如麻豆大，每服五丸，米饮吞下，食前服。

　　[卷之十九　第二十七门] 百粒丸 

　　钱季华方。

　　川黄连浓朴吴茱萸（各一两，用生姜一两，擦碎，同淹一宿，炒令香熟）上为细末，面糊丸如梧桐子大，陈米饮下百粒，粟米饮尤妙。小儿即小丸，如黍米大。

　　如泻甚者，加肉豆蔻一个，没石子两个。

　　[卷之十九　第二十七门] 沉香豆蔻丸 

　　治小儿乳哺失宜，冷热不调，热冲上膈，冷归下焦，致虚实不等，水谷不化，胃气虚则呕吐，脾气虚则泄利，夹积则变为下痢脓血。盖居常脾胃最在调适也。

　　当归木香白术（各半两）沉香白芍药人参蓬莪术缩砂仁（各二钱半）上为细末，面糊丸如黍米大，每服十丸至二十丸，米饮送下，量儿大小加减。

　　[卷之十九　第二十七门] 当归丸 

　　治小儿积滞，肠胀食伤等疾当归丸，滁州丁医。芫花未开者，及时采取眼晒干，摘去枝梗用，和淡米醋或糖醋浸药面上，醋高一指，隔宿取不住手搅拌，水脉断，即以碗器盖之，候冷倾出，着焙干为细末，却以先浸药醋打硬糊为丸，如粟米大，每服一时许再进，脏腑必动，不过利一、两行即止，甚快而无所损。若去脾胃停滞见效欲速，即用砂糖水或紫苏汤下。打糊醋须澄清者用，或少，却添别醋不妨。丸时更作一等如绿豆大者，治大人酒食所伤，丸数斟量所患，随虚实服之。庐州郭医云芫花、海藻、甘遂、大戟四者皆反甘草，服此药了，须忌它药一日，脏腑既动，当以白粥补之。

　　[卷之十九　第二十七门] 治小儿白浊 

　　都下医者孙琳尝以此医一贵人，不数服而愈！淡豆豉不以多少，研细，入剥净大蒜逐旋同研可丸为度，如绿豆大，每服十丸，米饮汤下。

　　[卷之十九　第二十七门] 八味丸 

　　治小儿骨弱，至七、八岁不能行立者，只服八味丸一料自愈，功在泽泻耳。

　　[卷之十九　第二十七门] 治小儿初生不饮乳及不小便 

　　葱白一寸，四破之，以奶汁二合，于银石器内煎，取一合灌之立愈。吴内翰曾氏外孙，初生移时不饮乳及不小便，皆惊以为恶证，亟取《外台秘要》检之，得两证，用此一方遂愈！ 

　　[卷之十九　第二十七门] 夺命散 

　　治急慢惊风。

　　全蝎（二、七个）蛇含石（醋淬七遍）铁孕粉丁头大赭石（各一两）上为细末，薄荷汤调下，如身热入朱砂末少许。

　　[卷之十九　第二十七门] 治小儿急慢惊风 

　　白矾（生用）雄黄（等分）上研细，蜡柜丸如绿豆或粟米大，以麝香、朱砂养之，量儿大小，取青绿物自大便出即愈。

　　韶州医者刘从周，论小儿吐泻发搐，觉有痰者，但服五苓散，入生姜，半夏煎服，吐了痰，泻亦止，惊自退。林谦之祭酒云。

　　[卷之十九　第二十七门] 青金丸 

　　治小儿慢惊青金丸。青州白丸子、金液丹等分同研为细末，面糊丸如黍米大，量儿大小服二十丸至三十丸，姜汤又方，正坐大附子，去皮脐，生，为细末，以白顶蚯蚓令于药末内滚，候定，刮蚯蚓上附子为丸，如黄米大，每服十丸，温米饮下。

　　[卷之十九　第二十七门] 治小儿因吐泻胃虚生风 

　　作惊痫状，曾用极妙。

　　白术二分，蜜煮至焦，须木炭火，取出，水净洗，切片，焙之，入蝎梢三、七个，天麻、附 

　　[卷之十九　第二十七门] 治小儿慢惊 

　　百药不致者，葛丞相方。

　　大川乌头（去皮脐，生用）全蝎（等分）上咀，每服半两，水两大碗，生姜五十片，煎至三、四分去滓，逐旋，以药注灌之。

　　[卷之十九　第二十七门] 辰砂蝎梢膏 

　　辰砂（研）青黛（研）天竺黄（研，各一钱）全蝎（五枚）天麻（一分）麝香（一字，研）上研匀，以生姜蜜和成膏，每服一皂子，或两皂子大，量儿大小加减，用生姜或薄荷汤研化下。

　　[卷之十九　第二十七门] 保生丸 

　　治小儿胎中惊积，盘肠内吊，伛身返视，啼哭不止，或潮热风痰，骤成急惊，吐泻变成慢惊，手脚搐搦，哭如鸦声，脾胃虚极，不进乳食，如能常服，令小儿永无惊眠睡安稳，乳食增进，虽是伤风疮痘之候，服之亦能解利寒邪，透肌消毒，大人手足顽麻，运动疼痛，睡中惊悸，心神不宁，以两粒根据方于临睡时化下。刘尉传，平江邹宰秘方。

　　天南星（炮）白附子（炮，各半两）朱砂麝香（各一分）蛇含石（四个大者，于地上根据方下，临时入药）上为细末，于重午日修合，用三、五家粽子尖搜和为丸，如梧桐子大，每服一丸，薄荷汤 

　　[卷之十九　第二十七门] 治小儿夜啼 

　　钱文子传。钱氏小儿方有之，谓之灯花膏，但只用一味，此方加下二味。

　　灯花（七个）硼砂（一字）朱砂（少许）上同研，令极细，以蜜调成膏，俟儿睡时，以少许抹口唇上，立验！ 

　　[卷之十九　第二十七门] 抱龙丸 

　　庐州陈法师家方，小儿惊药。

　　人参雄黄（飞，各一两）郁金白茯苓藿香叶甘草（各二两）山药（四两）朱砂（二两上为细末，炼蜜和成剂，每一两分作六丸，朱砂为衣，十丸用金箔一片，小儿一丸分作四 

　　[卷之十九　第二十七门] 万金丹 

　　治小儿急慢惊风。

　　朱砂（一钱）轻粉（一小）全蝎（一个，微去梢）雀儿饭瓮（三个具状如雀卵，树刺上有上为细末，以男儿乳汁丸如鸡头大，半周半丸，一周一丸，一岁加一丸至三丸，只用金银薄荷汤化下，服药后必昏睡，虽终日亦不可惊，觉自醒即无事，其惊涎随大便出，然药性微又方，螳螂（一个，全者，炙黄，碾为细末）朱砂麝香（各半钱）上为细末，如一两岁儿，分作四服；四、五岁儿分作两服；六、七岁作一服，以金银薄荷汤调下。慢惊加生硫黄一豆大，同为末，急惊则不用硫黄。前二方世所未有，医者所不知，乃贵家珍秘不传之方，甚妙。

　　[卷之十九　第二十七门] 和解汤 

　　治小儿四时感冒寒邪，壮热烦躁，鼻塞多涕，惊悸自汗，肢节疼痛，及麸未发者皆可服。翁主薄之传，婺州医人方，甚奇！羌活防风川芎人参（各一两）干葛川升麻（轻者）甘草（微炙，各半两）上为粗末，每服三岁儿一钱，水三分盏，生姜半片，枣子少许，同煎至二分，去滓服，不拘时候，量大小加减。

　　[卷之十九　第二十七门] 白龙丸 

　　治小儿泻清水不止白龙丸。

　　白石脂（一分，只白好者亦得）白龙骨（一分）上为细末，滴水为丸，如芥子大，每服三，四十丸至五十丸，紫苏、木瓜汤下，日进三服，量儿大小加减服之。

　　[卷之十九　第二十七门] 治小儿泄泻不止 

　　用鸡子一个打破，入铫子内，同黄蜡一块小指头大，炒熟，如常啖之即止。项文学从龙，在 

　　[卷之十九　第二十七门] 治小儿吐逆 

　　丁香半夏（生用，各一两）上同研为细末，姜汁和丸，如绿豆大，姜汤下三、二十丸。李正字常传，以治疗多效（原版 

　　[卷之十九　第二十七门] 治小儿泻 

　　郑丞相方。

　　黄连（去须）南木香（各一两）上各半生半炒为末，醋糊丸绿豆大，每服三、五十丸，米饮下。

　　[卷之十九　第二十七门] 治走马疳 

　　史仲华方。

　　用蛇吞虾蟆，逐蛇而取之，以藏瓶一枚盛，黄泥固济，烟尽存性取出，研为细末，入麝香少许，于患处贴之即止！又方，沈司理张运干方同。

　　五倍子陈者，敲开，只取虫蛀末，入麝香同和匀，先以浆水洗疮，沪干敷药。干者油调涂，新者和皮用亦得。

　　[卷之十九　第二十七门] 治疳苦楝丸 

　　芜荑（三两）川黄连（一两半）苦楝子（三两，去尖皮并核）上为细末叶裹，粟米煨成饭，丸如黄米大，每服十五至二十丸，米饮下，空心食前，日进三服。

　　[卷之十九　第二十七门] 除疳散 

　　治小儿走马疳，蚀透唇鼻损骨者，用之大效。川本史氏小儿方。

　　大天南星一个，当心剜作碗子，安透明雄黄一块在内，用大麦面裹，火煨，候雄黄溶作汁，以物合定，出火毒一宿，去面，将天南星、雄黄研细，入麝香少许，擦在疮处立验。

　　[卷之十九　第二十七门] 芦荟丸 

　　治小儿五疳，烦热，烦躁，烦渴，泄泻，腹急胀满，面黄羸瘦，一切虫痛芦荟丸。

　　龙胆草（去芦）黄连（各半两）雷丸（一分，并生用）上为细末，面糊丸如黍米大，每服三、四十丸，米饮下，此方费省而功效博。苏韬光家中外小儿常服，极佳，不可一日无也。

　　[卷之十九　第二十七门] 治小儿走马疳，甚验 

　　取大蜘蛛一枚，以湿纸裹，外用荷叶包，火中，令焦存性，细研，入少麝香敷之。

　　又方，芭蕉杆或叶，无即用根，烧存性灰，入麝香、轻粉敷之。

　　[卷之十九　第二十七门] 治小儿走马牙疳 

　　郑判院名擢传。

　　上用干叶不以多少，裹软饧一块，同烧成黑灰，用轻粉相和敷，干者油调。

　　[卷之十九　第二十七门] 治走马疳并疳疮等疾 

　　以人中白火通红，地上去火毒，研细，入麝香少许敷之，及治一切疳疮、恶疮赤烂等疾，不过三两次必效！ 

　　[卷之十九　第二十七门] 治诸疳 

　　走马疳。

　　蛆不以多少，用河水浸三日，新瓦盆内顿，外以火干，入麝香少许在内，用贴患处，吃亦不妨。

　　[卷之十九　第二十七门] 治小儿走马疳 

