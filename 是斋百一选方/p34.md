<!-- { "loadSidebar": true } -->
　　蟹壳十个，白矾五文，枣子三个，一处炭火过，为细末，入麝香少许，同研干揩牙。

　　又方，五倍子全者，不以多少，炭火中烧，候烟欲住取出，置地上以碗覆之，存性去灰，碾又方，用白矾、上色坯子各少许，研细敷牙。

　　[卷之十九　第二十七门] 治小儿壅嗽 

　　钱文子说，任和卿方甚妙。

　　白僵蚕（半两，直者，水洗，刷尽灰，焙干）皂角子（不蛀者，五十个）上将水一碗浸皂角子一夜，次日于砂铫内慢火熬取浓汁半盏，去皂角子，以僵蚕蘸炙，汁尽为度，碾为细末，炼蜜调成膏，候小儿睡着，以抹唇上，自咽下即效。

　　[卷之十九　第二十七门] 治小儿咳嗽 

　　贝母拣甘草（生用）上等分为细末，每服半钱，米饮下。牙儿以一字乳上饮。吴乐外孙子服之立效！ 

　　[卷之十九　第二十七门] 治疮疹不透 

　　干黑危困神妙。

　　柿楂子不以多少，为细末，每服二钱，紫草酒调下，小儿量大小加减徐徐进，三、两服即红活。苏韬光云，其家累世用此甚佳。柿楂子《图经本草》名糖球儿，第二十三卷云，惟滁州者入药。

　　[卷之十九　第二十七门] 治襁褓小儿面上生奶癣 

　　张仲宝方极验。

　　白胶香碾为极细末，酸浆水调敷，不过一、两上。

　　[卷之十九　第二十七门] 治小儿头疮 

　　以多年篱竹入土烂者，烧存性灰，入轻粉少许，湿者干掺，干者油调涂之。

　　[卷之十九　第二十七门] 治小儿头上有疮 

　　因入汤入水成毒，浓水出不止。唐仲举安孙亲用之验！红曲不以多少，口烂嚼罨之立效。

　　又方曾用立效。

　　肥皂烧存性灰，麻油腻粉调涂。

　　[卷之十九　第二十七门] 治小儿头疮 

　　庐州知录彭大辩仲讷传，亲曾试之果验。《海上名方》治久不瘥疮，猪筒骨中粉和为剂，复纳骨中，火煨香熟取出，先以温盐水浴疮，乃敷之，本出《良方》。

　　以猪筒子骨髓调轻粉，涂疮上立效。早涂至晚即干而愈，神妙不可具述。肥疮、疳疮皆可用。

　　又方，汉阳章教授传。

　　树上干桃烧存性，碾为细末，入轻粉麻油调敷。

　　[卷之十九　第二十七门] 治小儿秃疮 

　　亨老传。

　　鼠粪不以多少，新瓦上存性，入轻粉麻油调涂。

　　[卷之十九　第二十七门] 治小儿眉间生练银疮 

　　郑判院擢传。

　　用曾金银坩埚子捶碎，碾细重研如粉，用生麻油腻粉调敷。

　　[卷之十九　第二十七门] 治小儿脐湿将烂 

　　不早治即成脐风。沈仁父。

　　当归为细末干掺。

　　[卷之十九　第二十七门] 治小儿风热，阴下赤痛 

　　蜕皮壳方。

　　滁州赵史君曰，渠长子数岁时，忽连夕夜啼，莫晓所谓，继而觉外肾下一处赤，不数日阴囊蜕皮，宛如鸡子壳然，如此三、五次愈而复作，作即夜啼，蜕皮如前，忽见一道人说用杉木麸炭末、腻粉、生油调涂，一敷遂止。

　　[卷之十九　第二十七门] 小便不通 

　　赵史君云，其子年十余岁，因小遗为犬所惊，当时虽无它，后旬日忽小便不通，大便初觉自利，后复如常，率半月余方一小遗，饮食起居间皆无所苦，亦无腹涨、肢体肿满之患，凡防风半两，甘草一分为细末，煎麦门冬汤调下，不四、五日即通，服之不已即三日一通，终剂已两日一通矣。再服第二方用青皮、陈皮、通草之类，不能尽记，数服即平愈，第三方不曾用也。

　　[卷之十九　第二十七门] 治小儿坐地，为风或虫蚊吹着，阴肿不下 

　　蒋签判传。

　　以种葱地内蚯蚓粪水调涂，立效！ 

　　[卷之十九　第二十七门] 守胃散 

　　理小儿守胃散，治阴阳不和，吐泻不止，预防风证，常服调脾胃，进乳食。华宫使方。

　　续添人参白术白茯苓（去黑皮）山药白扁豆（炒）干葛天南星（炮）甘草（微炙）藿香叶防风天麻上等分为细末，每服一钱，水一盏，冬瓜子二十粒，生姜一小片，同煎至四分，温服。

　　如大泻不止危急，每服入沉香、肉豆蔻各少许。

　　[卷之十九　第二十七门] 百枝膏 

　　治小儿禀赋怯弱，易感惊邪，心神恍惚，眠睡不安，常服安心神，镇惊悸同。

　　人参（去芦）防风（去芦，并钗股者）天麻（各一两）麦门冬（汤浸，去心）白附子（炮）别研）麝香（一钱上除朱砂、麝香外，同为细末，却入二味研匀，炼蜜丸，每一两分作四十丸，每服一丸，煎荆芥汤放温化下。

　　[卷之十九　第二十七门] 掌骨膏 

　　治小儿脾胃虚弱，呕吐泄泻。人参白术白茯苓（去黑皮）甘草（炙）肉豆蔻（面裹煨，去面）白豆蔻（去壳）陈皮（香草豆蔻（去皮）木香藿香叶缩砂仁服一丸，空心食前米汤化下，日进二服。

　　[卷之十九　第二十七门] 治小儿滑肠不止 

　　神功散同。

　　五倍子百药（煎）干姜（炮）上等分，为细末，每服一钱，米饮调下，大人煮糊，丸如黍米大，每服三十丸，米饮下。

　　[卷之二十] 第二十八门 

　　乌髭

　　[卷之二十　第二十八门] 乌髭药 

　　赵太叔知县。

　　蛤粉（八两）韶粉海螵蛸黄丹（各一两）腻粉（半钱）杏仁（八个）锻石矿（二两）乳上各为末和匀，将髭先用皂角汤洗过，不可见油，看白髭有得多少加减使用，河水调药，如更将少胡桃肉拈髭上。

　　[卷之二十　第二十八门] 乌髭鬓 

　　常用揩牙药，沈丞相家方，亲曾见人用甚效。

　　青盐（一两，别研）杏仁（二两，去皮尖）熟干地黄（洗净）旌德乌头（各一两）上同为粗末，将栝蒌去蒂顶并穣，入药在内，以麻线扎定，用蚯蚓粪固济，浓半寸以上，阴取出，去土，取药为细末，每日揩牙，或临睡更用以津咽之尤妙！ 

　　[卷之二十　第二十八门] 倒流油乌髭发神 

　　刘郡王倒流油乌髭发神方。

　　大诃子十六个，湿纸裹，慢火煨熟，取皮碾罗为末，用糯米清粥饮调得所，涂在熨斗内，用冷二要帛 

　　[卷之二十　第二十八门] 乌龙髓 

　　汉防己绿矾（各一两）当归（二两）桑椹子（一百个，须是大紫黑者）上以瓷罐盛，用麻油十二两浸，以纸数重紧扎定罐口，于饭甑上蒸，饭熟为度，取出埋地下窨一百日，用以染髭大妙！ 

　　[卷之二十　第二十八门] 乌髭鬓揩牙药 

　　张棣子华通判方，舒抚干传。

　　不蛀皂角切作小段，长寸许，先熔黑铅令销成水，投皂角炒如炭，不可太过恐成灰，取出候冷研细，入盐少许，逐日早晚两次揩牙，已白者三、四揩则变黑，尚黑者更不白。

　　染方。

　　没石子母丁香杏仁胡桃穣上等分，逐件以针札于灯焰上烧过存性，同研为细末。如要用时，以浆水或齑水洗髭令净，拭干，拈药在上，每一次用可黑两月。

　　[卷之二十　第二十八门] 乌髭揩牙药能反白为黑 

　　蓖麻子（四十九个）生干地黄（一两）龙骨青盐（各半两）细辛（一分，华阴者）上用大栝蒌一个，开一窍子，去穣，以上件药填入栝蒌内，将原盖盖定，纸封盐泥固济，晒外见效！ 

　　[卷之二十　第二十八门] 乌髭药方 

　　广南张市舶法，杨叔子知府传。

　　针砂五两，筛出粗大片不使，只以细者水澄过，去泥沙，晒焙干，以浓酸米醋浸数日，然后入铫内，炒令针砂通红为度，倾地上以盏覆，出火气，瓷罐蜜收。遇要使时，约髭多寡，抄时，先以皂角温汤洗去髭上油腻，次用竹篦二枚挑药连根搽髭，此药不损皮肉，惟恐涂之不浓，仍先以沸汤煮软荷叶，相视髭浓薄剪作片子，压在粗纸簿中渗干，才使药涂遍了，即以所剪荷叶覆之，令周密，又以帛包系，恐污衣被，亦要护荷叶不走作也。次早起来以温汤款款洗之，白者已黄，黄者黑矣。使皂角，澡豆末洗面不妨，但不可自使手染，恐指黑，亦须耐烦第二夜再上药。又四、五日前，以诃子不拘多少，铫内使麻油煎，以黑色为度，取出用热炉灰逐日换泌尽油，临时用皂角水洗净，焙干，为细末；又以诃子去核，亦不拘多少，使麦麸同炒，急手搅动，令诃子赤色为度，取出去尽麸，碾为细末。两味诃子各使净砂罐子盛，每使看髭多寡，使一钱或半钱，并百药煎细末同前二样诃子各等分，又使小麦麸如三味药多少，以淘白米第二次泔调重汤煮，如先夜糊浓薄搽髭，并根据上法染三，五次，后却以两夜药并作一处，同调打糊亦得。

　　[卷之二十　第二十八门] 乌髭鬓黑锡散 

　　黑锡（一斤，熔成汁，入桑柴白灰十两同炒，令锡尽为度，又入青盐四两再炒，少时候冷为末，瓷瓶内封，地下埋五日，取出入下项药）升麻细辛（各一两）诃子（四两）上炒令黑色，同前后药末一处拌匀，如牙药用，百日自然黑，如要急用，每日揩牙用好酒灌嗽，只一月见效。

　　[卷之二十] 第二十九门 

　　膏药

　　[卷之二十　第二十九门] 神验金丝膏 

　　清油（半斤）白胶香（赤者七钱半，白者七钱半）韶粉（半两）腻粉（冬季用七个，夏季用上件细研，入在油内，用银器文武火熬，以向南柳枝系作小把子，搅成膏，如琥珀色，于白碗底上试，以不散为度。如汤烫火烧并金疮，以鸡翎扫之；如久患恶疮，用口含浆水洗净，或以面圈疮口，倾药在内，痛立止；如刀斧所伤，倾药在患处，定疼止血，愈无瘢痕。

　　[卷之二十　第二十九门] 木鳖子膏 

　　治经络受风寒邪气，筋脉牵连，皮肤疼痛，结聚成核，拘挛麻痹。张才卿方。木鳖子（一两，去皮，锉如小豆大，用清油二两，浸一、两宿，然后慢火熬及一半以来，取下黄蜡一钱，相搅匀，等蜡化为度，绢滤去滓）乳香（一钱，别研细，等木鳖子油与蜡相次欲凝，急投在油内，不住手搅匀）上以瓷器收，每用少许擦肌肉皮肤疼痛聚硬处，不住手以极热为度。

　　[卷之二十　第二十九门] 万金膏 

　　治一切痈疖毒万金膏，沈仁父司理年七、八岁时，苦脑疽见骨，痛楚异常，沈德和尚书传此方，一夕敷之即减，不数日间凡五换，遂全愈。张承祖方同。

