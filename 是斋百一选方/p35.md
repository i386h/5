<!-- { "loadSidebar": true } -->
　　大甘草根节（四两，锉去皮）真麻油（八两）黄丹（四两，真好者）上将甘草根节锉成寸段，椎破，内留一条长者，搅药用，银石器入油，煎甘草令焦黄，取出不用，入黄丹，以前所留长甘草一条，不住手搅如黑色，点少许入水试候成膏不散，用绵滤入瓶封闭令密，坎地二尺许，埋药二十日取出，腊月合尤妙。发背，梧桐子大五十丸，甘草汤下，敷贴如常法。

　　[卷之二十　第二十九门] 万金膏 

　　治诸般恶疮万金膏，深兄堂主。

　　五倍子（一钱）赤芍药白芷大黄官桂当归玄参干地黄（各二钱半，以上第一次煎）虢丹（四两，第一次入）当归（二钱半）羌活云母（别研，各一钱）巴豆（三十五粒，以上第二次煎）乳香（别研）滑石（别研）白胶香（别研，各一钱）没药（别研，二钱半）虢上件各细锉，用真清麻油一斤省，先将半斤入铫煎沸，下五倍子、芍药、白芷、大黄、官桂、当归、玄参、地黄八件，以柳枝一条搅油，候药带焦色，用绵一约滤去滓；再将药油入铫，候略沸下虢丹四两，打转，看候紫色，将油一两点滴在水面上成珠子，即便倾出安稳处。再将清油半斤，如前煎沸，下当归、羌活、云母、巴豆及青杨柳枝皮指面大一、二十片同煎，候药带焦，用绵子滤去滓，再煎药油下乳香、滑石、胶香、没药、虢丹同煎，候如前带紫色，滴入水中，才成珠子，却将前煎药油倾作一铫，同煎打匀为度。煎药时不要火太紧，恐验。

　　[卷之二十　第二十九门] 如圣膏 

　　郑都丞方，有效。

　　当归熟地黄玄参大黄香白芷续断赤芍药官桂（各二两）莪术（一两）上用麻油六斤，将前六味锉碎，留香白芷一块，入锅内，以炭火熬香白芷焦黄色，滤去诸药不用，候油冷下黄丹，用柳枝不住手搅，再上火熬色转为度，放冷自成膏矣。

　　[卷之二十　第二十九门] 太一膏 

　　治一切恶疮太一膏，李侍郎传，甚妙。

　　赤芍药大黄香白芷官桂玄参当归生干地黄（各一两）上件药并锉，先煎清油二斤，令香，候沫尽即入药，煎至黑色，取出不用，将油滤过，然后入黄丹一堀窖子埋摊膏药贴之，温水下一丸；久远瘰，摊贴，温水下一丸；诸疮，盐汤洗贴，酒下一粒；打扑伤损，摊贴，橘皮汤下一粒；腰膝疼痛，盐汤下一粒；妇人血气，木通，甘草汤下一粒；赤白带下，酒肿，绵裹一粒含化；一切风劳病，柴胡汤下一粒；一切疮疖并肿痛疮，及诸般疥痨，别炼，入油少许打膏令匀涂之，诸疾亦度情而用甚妙。此方得之于一僧，颇有异，誓不传与取利之家，苟或取利，则入山遇虎，入水遇蛟，敷者切宜戒之。葛丞相传，郑知县亨老得之昆山僧皆此方，屡合以施人，奇妙奇妙！ 

　　[卷之二十　第二十九门] 水晶膏 

　　华宫使传。续添好白油单纸（十张，每张剪作八片）鹰爪黄连（一两，去须，细锉）上用水两碗许，入砂锅内，同黄连煎至一碗半，先下油单五张，又续下五张，同煎五、七百沸，汤耗旋添，不得犯铁器，漉起，擦去黄连滓屑，焙干。如疮破有脓，将药花旋松贴；如杖疮，约度大小恰好剪贴，不可太大，先将周回剪切，油单烧灰，热酒调，嚼生姜送下，次贴药，切不得犯女人手，此药大治疔疮、背疽、瘤疽、奶脾、奶疽，鬼面丹毒、黑痈，贴药后忌荤腥一、二时辰，如才觉病，早用见效尤速。

　　[卷之二十] 第三十门 

　　杂方合油洗油墨漆驱蚊浇烛

　　[卷之二十　第三十门] 合油窗油法 

　　韩御带提刑家方甚奇。

　　麻油（四两）桐油（三两）定粉（一钱）萆麻子（一百粒）上四件先研定粉、蓖麻子令细，将麻油同打候匀熟，然后入桐油，再打成油使。须猛日中便干，方有光彩，歌曰：桐三油四不须煎，百粒蓖麻细细研。

　　定粉一钱相合和，太阳相射便光鲜。

　　[卷之二十　第三十门] 煎油法 

　　琅邪长老。

　　真麻油（一碗）挪浓皂角水（滤去滓，一碗）上二件并一处，须用瓷器内煎，以杖子搅，每碗煎至七分，候冷，澄清者用，碗底浓者不用。

　　[卷之二十　第三十门] 去油法 

　　甚妙，屡用之污处如新。

　　白土黑牵牛（等分）滑石（减半，等分亦得）上为细末，先以纸一、两幅，掺药一重在上，次将油污衣铺在药上了，再用药一重于衣上，又铺纸一重，方用熨斗于纸上熨之，少刻除去药，油已去，未净再换药熨，其用了药铫内炒过又可用。熨斗不可太猛。

　　[卷之二十　第三十门] 洗油腻 

　　告成观道士传云，造墨人以洗手极净，甚妙，亦可洗手。

　　茶茗子（即食茶子也）杏仁（去皮尖，如欲洗字，压去油）上二味等分，如肥皂法洗衣，如洗字，以药末安字上，以熨斗略熨，弹之即落。

　　[卷之二十　第三十门] 洗桐油 

　　以生银杏肉擦污处令透，用热汤浇洗尽去。

　　[卷之二十　第三十门] 去漆污衣服 

　　拣真杏核敲取仁，台椒等分，烂研，以揩污处，净为度，孙盈仲尝衣一新褐道服，过其舅家，见日中洒一胡床，据之而坐，不知其方修，新漆未干也，既而遍身皆污。漆匠者偶先传得此方，未试，极合而用之，郊居仓猝二药不甚好，然污亦尽去，余迹隐隐而已。漆已干者恐不可用。

　　[卷之二十　第三十门] 洗油法 

　　蒋签判传之于内道场一黄冠，用之信然，但不若熨者之全洁耳。

　　滑石白龙骨白土（等分）上为细末，掺油污处，良久揉去即净，更不须洗熨，若加黑牵牛末尤妙，一上未净再上药，即尽去矣。一方白土一斤，滑石四两，赤石脂，龙骨各一两，同研细，干掺之，良久揉便落。

　　[卷之二十　第三十门] 神仙无瑕散 

　　去油污颜色绣作衣物书画。

　　龙骨（一两半）海螵蛸滑石（各二两）白土（一两）上为细末，以掺污处，良久揉之便落。如欲急用，以纸衬熨之，未净再用，以净为度。

　　如衣物等油子多时，却用麻油涂在旧迹，过些小不妨，如前法用，其效如神。

　　[卷之二十　第三十门] 洗油污衣服药 

　　白矾（一两）滑石（二两）软石膏（三两，烧过，研如粉）上研令极细，以掺油污处，良久揉之便落。

　　[卷之二十　第三十门] 洗墨污衣服 

　　蝙蝠粪着水洗之。

　　[卷之二十　第三十门] 洗油墨 

　　之纯侄传。

　　苍术（二两）黑牵牛（二两）赤小豆（一升）皂角（三挺，好者）上为细末，白水丸如弹子大，以滑石为衣，每洗用一丸，或只作末不丸亦得。久污衣裳，水 

　　[卷之二十　第三十门] 熏蚊子 

　　南剑杨守叔子传，甚妙。

　　香附子（一斤）苍术（半斤）雄黄（别研）樟脑（别研各半两）上为细末，入雄黄、樟脑和匀，重罗过，打作香印，之，恐樟脑湿难打，临用时略焙令燥。

　　[卷之二十　第三十门] 驱蚊蚋壁虱 

　　张彦亨监丞传云甚好！苍术（一斤）木鳖子雄黄（各二两半）上为细末，蜜丸如弹子大，床下烧一丸，或于蚊合时，当门烧之，熏落如面静尽。

　　夏夜初上灯，以净草或竹木七寸，至心咒曰；波利瑟吒护生草，救护众生离烦KT，咒七遍， 

　　[卷之二十　第三十门] 辟蚊子 

　　之纯侄。

　　木鳖、川芎分两停，雄黄减半始为，精炼蜜为丸，如皂大，一夜直到明，于香炉文武 

　　[卷之二十　第三十门] 浇烛法 

　　利州监作院安敞传，出《陆氏集验方》。

　　玄胡索赤芍药定粉蛇床子上为细末，每油、蜡各一斤，用药末一大钱，先将油一斤，蜡三分之一化开研用，药末搅匀，浇三、两遍，添蜡一分，又浇三、两遍，再添余蜡，则一重硬如一重矣。布心须用新布，勿令煎过，则不明。此烛可作极大者，有三妙，一省蜡，二极明，三更耐于真蜡，捍心、洗 

　　[卷之二十　第三十门] 皂角油蜡烛法 

　　清油一斤，用好肥皂角十铤。先将皂角水润、煨过、捶碎，以少汤浸，取浓汁，直令皂角无苦味，以绢绞去滓，其汁如面糊。先倾油在铛中，记却多少分数，然后下皂角汁搅匀，慢盛水，水之极凝取出，香色过于真者，其皂角汁不见，只底下有少细滓，若作烛根据寻常捍烛法。夏月上面微以薄薄浇之尤佳。

　　[卷之二十] 第三十一门 

　　京汤方

　　[卷之二十　第三十一门] 金粟汤 

　　魏云范方。

　　粟米（十升）生姜（十两）甘草（四两）草果子（二两，净皮）上先将粟米淘净，同生姜研碎，罨一宿，作饼子，焙干，却同甘草，草果捣罗为细末。

　　若更入白术二两绝妙，每服二、三钱，入盐少许，沸汤点下，不拘时候。

　　[卷之二十　第三十一门] 江公谟集香汤 

　　缩砂（和皮五两，去皮用）甘草（三两）胡椒檀香（各半两）青盐（四两）上先炒盐、甘草，次下余药，炒令香熟，为细末，如常点服，无青盐只用海盐，王直之判院方，名子，此方甚妙。

　　[卷之二十　第三十一门] 清中汤 

　　陈行之监仓方，名正学。葛蒲（半斤，须水中生者，净洗，切作片子）桔梗生姜（切作片，各四两）盐（二两）甘上五味和匀，淹一宿，晒干为细末，入瓶窨一月，如常点，见火即色不白。

　　[卷之二十　第三十一门] 粉姜汤 

　　生姜（十两，去皮称，洗净，切作片子）杏仁（五两，汤去皮尖）白盐（五两）甘草（五两上先将杏仁细研，次下生姜，次入甘草，盐，一处研如泥，拍作薄饼子，一日焙干，碾罗为细末，经宿即色不白。

　　[卷之二十　第三十一门] 韵姜汤 

　　彦僧录韵姜汤。

　　生姜（一斤）甘草（五两）盐（六两）缩砂仁（二两）上先以甘草炙过，同姜、盐为碎块子，同淹一宿，焙干，乘热罨缩砂一宿，为细末，汤点如常服。

　　[卷之二十　第三十一门] 紫姜汤 

　　生姜（一斤，片切，慢火炒令熟）舶上丁香皮（二两）甘草（二两，锉盐三两，炒）丁香上件搅，焙干为度，捣罗为末。

　　[卷之二十　第三十一门] 凤池汤 

　　又名造化汤，腊中合伏中方可成，伏中合腊中方可成，故名造化汤。

　　肥乌梅（去仁，留核）甘草盐每合时三味各以一斤为准，炒盐尤好，等分不焙，先以乌梅，甘草杵为粗末，次以盐一处拌匀，入罐子实按收起，须腊月或伏内合，半年后方取出，焙干，为细末，如常点，夏月最宜饮水。
