<!-- { "loadSidebar": true } -->

　　[卷之二十　第三十一门] 温中汤 

　　燕贤仲侍郎方。

　　缩砂仁（二两）甘草（三两，炙）盐（三两，炒）丁香（一分）生姜（去皮，半斤）上将姜捣碎，与缩砂，甘草，盐一处拌匀，淹一宿，焙干，次入丁香，同为细末，汤点下，一方只用甘草一两。

　　[卷之二十　第三十一门] 四须生姜汤 

　　胡运使秉彝方。

　　神曲（四两）生姜（半斤，肥嫩者，净洗，细擦，与神曲同和作饼，焙干）草豆蔻（一两半，炮熟，去皮称）大麦（一两，微炒）甘草（一两半，炙）上捣罗为细末，如常入盐少许，沸汤点下。

　　[卷之二十　第三十一门] 御爱灵黍汤 

　　大小麦（各二升）甘草（四两，炙）缩砂仁（一两半）生姜（一斤，带皮薄切）盐（六两，上将大小麦炒熟，入诸药，焙干为细末，以瓷器内盛，食前后皆可服，暖脾克化宿饮甚佳。大小麦恐有粗皮难服，先别多碾取净末用，加肉豆蔻八枚尤佳。

　　[卷之二十　第三十一门] 生姜汤 

　　生姜（一斤，不去皮，薄切）甘草（四两，炒）盐（六两）麦（炒）神曲（炒，各二两）上同淹一宿，略炒或焙干为末，沸汤点服。

　　[卷之二十　第三十一门] 煮香汤 

　　木香丁香檀香沉香人参（各二两）甘草（一两）槟榔（半两）白茯苓（去皮，二两）上八味细锉，以好水二升同煎煮，令水尽为度，或于银器内贮，重汤干窨尤妙，先择软烂者，切焙令半干，入体燥者一处焙干，捣罗为末，不入盐，加茶点。一方入藿香半两。

　　[卷之二十　第三十一门] 干豉汤 

　　又名元夜汤。

　　好盐豉（一斤，焙干，别捣罗为细末）莳萝茴香马芹子（各半两）椒（半两，去目，炒干）干茵陈（一两）盐（五两，炒干）干姜（半两，炮）甘草（半两，炒）上同作细末，与豉末再入臼杵匀，以马尾罗隔令极匀，每点入KT头燥子任意，不用亦可，只如汤点服。

　　[卷之二十　第三十一门] 龙砂汤 

　　缩砂仁（七两，去白膜）丁香（一两二钱）甘草（二两，锉盐三两半）上先以文武火炒盐干，次下甘草粗末候黄下细末，次下缩砂，微炒香熟，急倾入瓷罐内，罐子中先入丁香，然后以浓纸急闭令密，不得透气，候冷取出，为细末点之。

　　桂花汤，疗一切冷气不散，心腹疼痛，呕逆恶心，胸膈不利，胁肋满，饮食无味。

　　桂心（生）甘草（锉）干姜（生，各九两）盐（一十四两）缩砂仁（三两半，生）上为细末，每服二钱，白汤点，并吃三服，立有神效。川芎汤。川芎（一两）甘草菖蒲缩砂仁（上等分，于铫子内纸衬炒微黄，同为细末，入盐点服。） 

　　[卷之二十　第三十一门] 小煮香汤 

　　香附子（四两，不去皮，只洗净，略于砂盆内擦去毛，川水三升煮）草果仁（一两，取仁）缩砂仁甘草（各一两）丁香（一分）檀香（半两）上件一处，先煮香附子，次用余药同煮干，切香附子碎，焙干为细末，入盐点服。

　　[卷之二十　第三十一门] 醍醐汤 

　　成都保福院僧宝月方。

　　神曲官桂干姜（煨，各二两）盐（十两，炒过）甘草（七两，净者）乌梅（八两，净洗上先将内五味焙干，捣罗为细末，后入炒盐滚，合作一处，用新净瓷罐收，白汤点下。

　　[卷之二十　第三十一门] 鸡舌香汤 

　　张仲宝宿直方。

　　良姜干姜（以上二味细锉，以麻油搽过，慢火炒令，紫色为度，各一两）茴香（半两）甘上为细末，点服，每料加胡椒半两，尤佳！ 

　　[卷之二十　第三十一门] 韵梅汤 

　　半黄梅（一百个，捶去核与仁）青椒（四两，拣净秤）姜（一斤，去皮研）甘草（四两，炙，为末上于净盆中一处拌匀，安烈日中晒半月，以色变稍紫为度，更约度稀稠得所为佳，如遇阴雨，展日候熟，安净器中，每用少许，沸汤点。

　　[卷之二十　第三十一门] 清韵汤 

　　滁州沈司理传。

　　缩砂仁（三两）石菖蒲（一两）甘草（半两，炙）上为细末，入盐少许，沸汤点服。

　　枨汤枨子（十个）干山药（一两）甘草（二两）盐（四两，炒用）盐白梅（四两，捶破去仁，不去核）上先用枨子，山药，甘草，白梅一处研细，捏作饼子，焙干，再碾为细末，入檀香半两尤佳。一方入生姜二两。

　　[卷之二十　第三十一门] 橄榄汤 

　　百药煎（三两，细切作片子）檀香（锉焙）白芷（各半两）甘草（炙，一两半）上为细末，沸汤点。

　　[卷之二十　第三十一门] 八神汤 

　　神曲（炒）麦（炒）甘草（炙，各三两）丁香（一分）胡椒（一分）盐（三两）生姜（四两上件除丁香、胡椒二味外，余药共一处，浸一宿，次日焙干，连丁香、胡椒同碾为末，沸汤点。

　　橘香汤，治一切气滞，心腹刺痛，寒气痞结，善解宿醒。川姜（七钱半，炮，刮净秤，锉如面者良）陈皮（一两，汤浸洗，去白，焙干秤）缩砂仁（七钱半，面裹煨）胡椒（七钱半，拣净）甘草（一两半，炙，刮去焦者秤）桔梗（一两半，去须）盐（二两，炒干，须是无泥者，如味淡，更以意加之）上为细末，每服一钱，沸汤点。

　　[卷之二十　第三十一门] 干木瓜汤 

　　紫苏（五两，切）生姜（三斤，切）盐（三斤）木瓜（十斤，去穣，切作片子）上件将盐入在三味内，一处拌和匀，淹两日，晒干，为细末，入在瓶子内收之，吃时汤末一斤，甘草三两，炙为末，入在汤内如常点。

　　[卷之二十　第三十一门] 桂浆法 

　　夏日饮之，解渴消痰，气味香美，格韵绝高，桂末二两，桂须四两，去粗皮，无二两，白沙蜜一升，以水二斗先煎取一斗，待冷入新瓷瓶中，后下二味搅二、三百转令先以油单一重覆上，加纸七重，以绳底，蜡纸蜜封泥七日，出井熟矣！ 

　　[卷之二十　第三十一门] 湿乌梅荔枝汤 

　　乌梅（三十个，大而有肉者，先以汤浸三、五次，去酸水，取肉烂碾，与糖同熬）桂末（半两，入汤内）球糖（一斤，临时添减，与梅同熬得所即止）生姜（半斤，取汁，加减多少用上件熬成膏，看可便住火，用汤或水调点止渴，甚妙，密封瓶器。

　　[卷之二十　第三十一门] 暗香汤 

　　清神爽气。

　　香附子（一两，拣大而无皮者，炒）缩砂仁（一两半，炒）木香（一分）檀香（一钱）甘草上件六味同为细末，入盐点服，不拘时。

　　[卷之二十　第三十一门] 桂香汤 

　　圆通能首座。

　　桂花（三升，净拣去青柄子，细研，以瓷以磁器盛贮，覆合略蒸，花须就树摘，坠地者不可）干上为细末，同？量入炒盐盛贮，莫令漏气，如常法点。

　　[卷之二十　第三十一门] 洞庭汤 

　　赵师浓。

　　细皮黄橘子一斤，于净盆内，以一小贴子就盆内薄切，去核留汁，生姜去皮，半斤，甘草四两，捣碎，盐三两，一处拌，罨一、两宿，取出焙，再以橘汁浸，渗尽为度，焙干为细末，如常法点。若更添神曲炒，麦炒，各四两，以拌橘汁，即不须再浸，尤妙。风流酝藉非其他洞庭汤可比，以其不去橘肉故也。

　　[卷之二十　第三十一门] 煎甘草膏子法 

　　凤栖长老子照方。

　　好粉甘草一斤，慢火上炙黄，细锉碾为粗末，以百沸汤五、六碗泡，着竹杖儿搅成浓汁，生油少许，乘热擦了，入甘草汁，煎数十沸，以盐一斤，将汁就化开，纱片滤去盐滓，再熬成膏子，如米饮相似，投以干瓶器内，临时修合，每用膏子一升入煎项药。大率一斤甘草，熬成膏子可分作五料，不必限以五升也。

　　[卷之二十　第三十一门] 檀香汤膏子 

　　一升檀香细末，三钱胸麝，各一百文，研细，入生姜自然汁三两点，同碾，投点时用少许汤化开饮。

　　[卷之二十　第三十一门] 丁香汤 

　　入丁香细末三钱，余根据前法。

　　[卷之二十　第三十一门] 辰砂汤 

　　入辰砂细末二，三钱，看颜色如何，脑麝并根据前法。

　　[卷之二十　第三十一门] 胡椒汤 

　　入胡椒细末一两，脑麝并根据前法。

　　[卷之二十　第三十一门] 缩砂汤 

　　入缩砂细末二两半，丁香，干姜细末各少许，不用脑麝。

　　[卷之二十　第三十一门] 茴香汤 

　　入炒黄茴香细末一两，檀香，白姜细末各少许，不用脑麝，以上更看滋味如何，随减。

　　是斋百一选方跋 

　　余受箕裘之业，得以厕教谕诸贤之末，荣亦甚矣，思所以报国家渥恩之万一者，才弱力乏不所致王实了誊质，以授剞劂，苟有据此书以愈起废，奏回天之功者，乃余之志足以KT满矣。如着书之始末

　　宽政十一年，岁在屠维协洽皋月端阳前一日，东都医官千田恭子敬撰。

　　
