<!-- { "loadSidebar": true } -->
　　杀虫散

　　（出圣惠方）

　　治痈疽发背久不瘥。

　　白芜荑藜芦（去芦两）雄黄（细研各一两）麝香（一分细研）青矾（半两）雄黄（半两细研）苦参（一两锉）附子（半两炮制去皮脐）上为细散。与麝香相和研匀。每用时先以吴蓝、甘草煎汤。洗疮口去痂。干、日二敷之。

　　麦门冬散

　　（出圣惠方）

　　治久痈脓水出不尽。心中烦闷不已。

　　麦门冬（一两去心）紫葛（三分锉）木通（一两锉）黄（一两锉）川升麻（三分）犀角屑（三分）甘草（半两炙微赤锉）上为粗散。每服四钱。水一中盏。煎至六分。去滓。

　　不拘时温服之。

　　白藓皮汤

　　（出圣济总录）

　　治痈疽日月久远。脓水不尽。心中烦闷。

　　白藓皮桑根白皮（锉）玄参漏芦（去芦头）升麻（各一两）犀角屑（半两）败酱（三分）上捣筛。每服五钱。以水一盏半。煎至一盏。入芒硝半钱。滤去滓。空心温服。

　　晚再服。稍觉疮痛止。去芒硝。

　　蟾蜍膏

　　（出圣济总录）

　　治一切疮肿、痈疽、瘰等疾。经月不瘥。成冷。

　　蟾蜍（一枚去头用）石硫黄（别研）乳香（别研）木香桂（去粗皮各半两）露蜂房（一枚烧灰用）上为末。用清油一两调药。入瓷碗盛。于铫子内重汤熬。不住手搅令成膏。

　　摊绢上贴之。候疮上清水出。更换新药。甚者浓摊贴之。

　　黄汤

　　（出圣济总录）

　　治痈疽恶疮久远脓水不尽。变为。

　　黄（锉炒一两）升麻（半两）犀角（镑半两）紫葛木通（锉各三两）上粗捣筛。每服五钱。水一中盏半。煎至一盏。下朴硝半钱。滤去滓。空心温服。取利三两行为度。未利再服。

　　如神散

　　（出圣济总录）

　　治疮久不瘥。时常痛痒。皮缩肉消。黄汁脓血不断。

　　天南星（炮一枚）草乌头（炒一两）矾石（煨半两）上为散。先入热汤洗。次用散子调生油。摊纸上。贴之。

　　黄连散

　　（出圣济总录）

　　治一切痈疽久不瘥。

　　黄连（去须）滑石（碎各一两）上为散。先浓煎甘草汤。温洗疮了。拭干。烂嚼胡麻子敷之后。干贴此散。日三易良。

　　又方

　　（出圣济总录）

　　治久痈。

　　巴豆（五枚去心皮令研细）鱼脂（三两）上先熬脂令沸。入巴豆煎搅令匀。以瓷盒盛。

　　涂敷疮上。日三易。

　　又方

　　（出圣济总录）巴豆（五枚烧灰令研细）斑蝥（五枚烧灰细研）上为散。敷疮上。以绵贴之。日一。

　　治痈疖溃后脓不断。及诸物刺伤疮。

　　（出圣惠方）硫黄粉（二两）牛筋（一片碓碎）上以筋内硫黄中。以刺疮孔内。取瘥。

　　治痈疽疮久不瘥

　　（出圣惠方）松脂（三两）薰陆香（三两）上合捣内少许盐为饼。贴疮上。得汁出尽瘥。

　　治久痈涂敷方

　　（出圣济总录）用白杨叶干者一握为末。敷疮上。日二。

　　又方

　　（出圣惠方）用饴糖一分。取火溶灌疮中。日三。

　　又方

　　（出圣济总录）用鹤骨锉半两为末。以猪脂调如糊。涂敷疮上。故帛裹之。须臾痒发。当有虫出瘥。

　　治痈久不瘥

　　用马齿苋捣汁煎。以敷之。

　　卷二百八十七　痈疽门

　　痈肿贴

　　（附论）凡疗暴热欲成痈肿者。所贴药。初时热势猛盛。炎炽难当。肿处若有头。即当上贴温热膏药。引出其热毒。此乃火就燥之义也。四畔赤处。捣生寒药贴之。折伏其热势。亦如驱逐邪恶。扑火之义也。夫生寒药势。气力精全。性味雄壮。古来疗者。不本物理。皆通用药草膏之类。已经油炼。气力殊微。欲使羸瘦之人。敌其勇夫。不亦难乎。沉痈者、壅也。要在疏通。若初时便令以粘膏贴。岂得散于郁结。欲不成脓得乎。其中若热气不甚。或热已衰。即任贴膏药求瘥。凡贴肿药。皮浓者以故软布或纸花子涂药敷贴之。待药干换。

　　肿皮薄者。即用疏纹KT或薄纸涂药贴之。其药未干即当换。列诸方于后。

　　方

　　芸苔散

　　（出圣惠方）

　　治痈疽一切风毒、热肿、发背、乳痈等疾。

　　芸苔（一两）黄（一两锉）川大黄（一两生用）羊桃根（三分锉）硝石（三分）半夏（三分）白蔹莽草（三分）丁香（半两）木香（半两）没药（半两）白芷（半两）赤芍药（半两）上为细末。看患处以醋旋调。稀稠得所。涂故布或疏绢上。日三贴之。以肿退为度。

　　大黄散

　　（出圣惠方）

　　治痈疮不消。欲结成。

　　川大黄（生用）黄芩龙骨甘草黄连（去须）当归（锉微炒）牡蛎白蔹白芨赤芍药赤石脂（各一两）上为细末。每用猪胆汁调。涂于细布上。看肿大小贴之。燥则易。

　　寒水石散

　　（出圣惠方）

　　治痈疽热毒。疼痛攻。肌肉赤色。虚肿。手不可近。

　　欲成脓。及有脓者四畔赤肿。

　　寒水石（二两）羊桃根（一两锉）硝石（一两）木香（半两）白蔹（半两）丁香（半两）榆皮（半两锉）赤小豆（一合）汉防己（半两）川大黄（一两生用）上为细散。用头醋旋调和、稀稠得所。涂故软布上。贴疮头田畔赤处。候干、即易之。其疮头别研波斯青黛少许。

　　水和。时以鸟翎敷之。勿令干燥。

　　紫葛散

　　（出御药院方）

　　治痈肿及发背。有赤肿热痛不可忍。

　　紫葛（三两锉）川大黄（三两生用）白蔹（二两）玄参（二两）黄芩（二两）升麻（二两）榆白皮（二两锉）木通（一两）赤小豆（五合）黄连（三两）上为细散。以新汲水调如面糊。涂于肿上。干即再涂。勿令燥。

　　玄参散

　　（出圣惠方）

　　痈肿毒热疼痛。

　　玄参紫葛（锉）川大黄（生用）木香黄柏川芒硝黄药紫檀香（各半两锉）上为细散。以鸡子白调和。稀稠得所。薄涂患处。有疮肿已破者去芒硝。

　　柳木耳饼

　　（出圣惠方）

　　治痈疽疮肿。热疼痛。

　　柳木耳龙葵根（锉各一两）黄连（三分去须）川芒硝（一两）麦饭石（三分烧醋碎三次）雄雀粪（一分）乳香（一分）杏仁（一两其疮有头作孔者汤浸去皮尖无孔和皮捣用之）上为细散。用浆水和捏作饼子。如五文钱浓。贴疮头。以单帛押之。日三易。

　　蛇蜕皮方治痈疽发背。未结脓血。散肿气。

　　蛇蜕皮（二两烧灰）鸡子白（三枚）芸苔子（二两末）赤小豆（三合末）米醋（三合）蔓荆子（三合末）生马齿苋（一握）灶中黄土（二两末）上都研令烂熟。用涂肿上。

　　干即易之。

　　大黄汤

　　（出圣惠方）

　　治发痈肿皮剥烂。汁流出。如火烧。热甚不可耐。贴此

　　令消。

　　川大黄（一两生用）赤小豆（一两）牡蛎黄连白蔹土瓜根当归（锉微炒各一两）上为细散。每以鸡子白调。涂故布上。贴肿处。燥即易之。

　　野葛散

　　（出圣惠方）

　　治痈肿疼痛不止。

　　野葛（锉）川大黄（生锉）半夏莽草川芒硝白蔹（各半两）上为细散。以猪胆和如膏。摊于布上贴肿处。干则易之。

　　清水膏

　　（出圣惠方）

　　治痈疽及一切毒肿。坚硬疼痛、攻冲。四畔肿。抽热毒

　　。散肿气。

　　羊蹄根（锉）川大黄（生锉）黄芩黄柏绿豆粉（各一两）赤小豆（一合）上为细散。用芸苔菜捣汁自然者。以蜜少许相和。调药令稀稠得所。看四畔肿赤处大小。剪生绢摊贴之。浓一钱。干即易。

　　繁柳干散

　　（出圣惠方）

　　治痈未有头。赤肿疼痛贴之。

　　繁柳干（四两烧灰）川大黄（一两生锉）白蔹（一两）白芨（一两）赤小豆（二合）上为细散。以新汲水调如膏。涂肿上。干则易之。

　　硝石散

　　（出圣惠方）

　　治痈初结。赤肿热急痛。毒散肿。

　　川硝石雄黄（细研）白芷白矾玄参（各三分）上为细散。用生油和蜜调。涂痛处。

　　干则易之。肿消为度。

　　水调膏

　　（出圣惠方）

　　治痈肿毒热。赤疼痛。

　　川大黄（生用）杏仁（去皮生研如膏）盐花（各三分）上为细末、入杏仁膏都研令匀。

　　以新汲水和。令稀稠得所。旋取涂肿上。干即易之。

　　清凉膏

　　（出圣惠方）

　　治痈初结肿。振散毒。

　　糯米（半升炒令焦黑于地上出火毒）甘草（二两生用）上为细散。看患大小。取雪水调涂肿上。燥易之。

　　贴方

　　（出圣惠方）

　　治痈发背。

　　槐子（一合）慎火草（一握）上捣烂。以水和。调涂之。

　　又方

　　（出圣惠方）

　　治痈肿。

　　用天灵盖一枚。惟陈者佳。炙令微黑。为细末。以蜜调如面脂。涂肿上。亦令内消。

　　治已觉有脓。未作头方。

　　（出圣惠方）用木香以醋磨涂之。干即再涂。不经数遍。当便作头。

　　治痈初发。热毒肿痛方。

　　（出圣惠方）用蔓荆子一升为细末。以醋和如膏。封贴肿上。干再易。

　　治痈肿发背贴方

　　（出圣惠方）用菖蒲不限多少湿者捣烂。捏作饼子。约疮大小贴之。干则易之。如冬月无湿者。即取干者为末。用驴乳和捣为饼子。用之如不住疮上。以帛缚之。

　　又方

　　（出圣惠方）用捣百合根敷之。

　　治痈脓不出方

　　（出圣惠方）用柳根细切封之。以布掩。燥复易之。

　　治痈初结肿。及发背方。

　　用马齿苋一斤。捣令烂。置于铜锣中。安于新汲水上。候马齿冷。即敷肿上。热即易之。

　　当时其肿自消。

　　治痈未有头必穴方

　　（出圣惠方）用捣水芹敷之。

　　又方

　　（出圣惠方）用捣水红草敷之。

　　又方

　　（出圣惠方）用捣夏枯草敷之。

　　又方

　　（出圣惠方）用捣积雪草敷之。

　　又方

　　（出圣惠方）用捣酸浆叶敷之。

　　又方

　　（出圣惠方）用捣苍耳敷之。

　　又方（出圣惠方）用捣蓼蓝敷之。

　　又方

　　（出圣惠方）用捣景天草。一名护火草敷之。

　　治痈肿发背贴。

　　用捣苎麻根敷之。

　　卷二百八十七　痈疽门

　　诸疽

　　（附论）夫疽者。五脏不调所生也。五脏主里。气行经络而沉。若喜怒不测。饮食不节。阴阳不和。则五脏不调。营卫虚者。腠理则开。寒客经络之间。经络为寒所折。则营卫稽留于脉。

