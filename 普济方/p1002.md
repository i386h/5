<!-- { "loadSidebar": true } -->
　　营者血也。卫者气也。营血得寒则涩而不行。卫气从之。与寒相搏。亦壅遏不通。气者阳也。

　　阳气蕴积。则生于热。寒热不散。故积聚成疽。脏气沉行主里。故疽肿深浓。其上皮强如牛领之皮。久则热胜于寒。热气纯盛。蕴结伤肉也。血肉腐坏。化而为脓。乃至伤骨烂筋不可治。初发疽时。一粒如麻豆大。身体便发热。生疽处肉赤热。肿大而高。多生疼痛。破后肉色红紫。此为外发。虽大若盆碗。如用药有理。百人可百活。如初发疽时。不拘大小。身体无热。自觉倦怠。生疽处亦不热。数日之间。渐渐开大。不肿不高。不疼不痛。低陷而坏烂。

　　破后肉色紫黑。此为内发。有此证者。未发见之先。脏腑已溃烂。百人百不救。虽有良药。

　　亦付之无可奈何。

　　黄帝问曰。有疽死者奈何。歧伯曰。身有五部。伏兔一、腓二、背三、五脏之俞四、项五。此五部有痈疽者死也。

　　有缓疽者。初结肿形似痈回。回无头尾。其色不异。但痛有根核。又与皮相亲着。一名肉痈。其有大者如拳。小者如桃李状。积日不溃。乃变紫色黯黑。久即皮肉俱烂。如牛领疮状。

　　遍体通青黯色。不作头而穿溃脓出是也。初作服五香连翘汤。去血。以小豆薄涂之。其间数针去血。又敷之。取消也。若不消色不变青黯者。以炼石敷之。若失时不得疗已溃者。

　　犹服五香连翘汤。及漏芦汤下之。随热多少投方也。外以升麻汤拓洗之。敷生麻膏。若生臭恶者。可以单行一物白茹散敷之。青肉去尽便停也。好肉既生。但敷升麻膏。若不生肉。

　　单服一物黄散也。若敷白茹散。积日青恶肉不尽者。可以漆头赤皮茹取半钱。和三大钱上白茹散中合和敷之。恶肉去尽。还以纯用白茹散也。视好肉欲生。可敷黄散也。

　　黄散方。白茹散方。漆头茹散方。并一味单行。随多少捣筛为散。

　　治疽之法。灼艾之功胜于用药。缘热毒中隔。上下不通。必得毒瓦斯发泄。然后解散。古人立论。譬诸盗入主人之家。必开其门户。逐之使去。万一门户闭塞。无从而出。伤主而后已。人不幸而有此疾。适处贫困。适居僻邑村乡。难得药材。则灼艾尤为利便。灼艾之功。

　　须初发一日之内。尖头如麻豆大时。便好措手。其法用大独头蒜薄切如小钱浓。亦如钱大。

　　贴于疽顶尖上。以艾炷安蒜上灸之。三壮一易。痛者灸至不痛。不痛者以痛为度。大概以百壮为准。用大蒜取其毒有力。多用艾炷。取其火力通透。如法灸之。疮一发脓溃。继以神异膏贴之。即日而安。一能使疮不开大。二肉不坏。三口易合。一举而三得之。然人未知之。

　　而多迟疑未决。至二日之后。疽大如指。毒瓦斯开散。病者不能看火。不可灼艾矣。可不预知之乎。但头上见疽。或顶以上见疽。决不可用此法灸。灸则反增其疾也。

　　疽疾既成。先服取毒之药。只用麦饭石膏涂贴。五七日之后。病渐减退。合服川乌丸、二乌丸。驱余毒。活气血。生肌肉。排宿脓。去风邪。既破之后。合服内补十宣散。多服为妙。

　　大凡疽口紧小而硬者。盖为风毒所胜。合用蚣蝎散。糁于神异膏上。止于近疮处糁一小钱大。不必遍地糁药。

　　疽疾既安之后。或未安之际。口中干燥。舌上坚硬如鸡内金者。非渴之所能比。非水之所能润。此乃亦是肾家枯竭。而搬运不上。致令心火上炎故也。此证最恶。非惟有疽疾之人。

　　见此可虑。每见寻常不问男女无疾之人。见之亦日危矣。诸家方论。未尝载此。古人云。玉华池竭七朝亡者、此也。多见庸医不究其源。各立新说。自出己见。投之丹药。为镇坠心火。

　　以升肾水。病者不晓。信而服之。祸如反手。殊不知肾水既竭。更投之以丹。遂令肾水愈涸。古人云。脾恶湿。肾恶燥。非滋润之药。不能疗之。所用加减八味丸。正合其意。外有桑枝煎。及五味子汤。皆良药也。

　　疽疾将安及七八分。盒饭服加料十全大补汤。以补气血。每日当与排脓内补十宣散相间服。大凡疽疾多因怒气而得之。若有此疾。必多怒。但服附子之药。进食宽气。

　　疽之证甚恶。多有陷下透膜者。服狗宝丸。疮四边必起。用乌龙膏、解毒散讫。须要针刀开疮口。其内已溃烂。不复知痛。乃纳追毒丹于孔中。以速其溃。既溃后。割去死肌。洗以猪蹄汤。敷以生肌散。覆以乳香膏。若证之善者。自然肿起红活。乃即如前法。

　　方

　　乳香圆

　　（出危氏方）

　　治发背。及一切疽疮溃烂。痛不可忍者。

　　当归川芎交趾桂真绿豆粉川香芷（各五钱）羌活独活五灵脂乳香（别研）没药（别研各三钱）白胶香（五钱）上为末。炼蜜为丸。如弹子大。每服一丸。用薄荷汤嚼下。手足损痛不能起者。加大草乌一味。用木瓜盐汤细嚼下。

　　漏芦汤

　　（出鲍氏方）

　　治疽作后二日。服此退毒下脓。可与五香连翘汤相间。

　　连日

　　服之。

　　生黄（去芦头）连翘沉香漏芦（有白茸者各一两）生粉草（半两）大黄（微炒半两）上为细末。每服二钱。煎姜枣汤调下。

　　四虎散治痈疽肿硬。浓如牛皮。按之痛。

　　天南星草乌头半夏（生）野狼毒（各等分）上为细末。醋蜜调敷。留头出毒瓦斯。

　　治疽溃后

　　（出千金方）以盐汤洗拭了。烧皂荚粉上良。一方皂角去皮了。治瘭疽溃后。

　　又方

　　（出千金方）用梁上尘和中脂。敷之。

　　又方

　　（出千金方）用生麻油滓绵裹。布疮上虫出。

　　又方

　　（出千金方）用沸水汤灌疮中。三四遍。（汤一作饧）

　　芸苔熨散

　　（出千金方）

　　治疽似痈而小。有异脓。如小豆汁。

　　（今日去明日满者）用芸苔熟捣。湿布袋盛之。埋热灰中。更互熨之。即便得安。不过再三即瘥。冬用干者。

　　一方将甘草汤洗疮令净干。以黄柏末涂敷了。即用以瘥为度。

　　又方

　　（出千金方）用皂荚煎汤洗疮拭干。以柏皮为末敷之。勿令作痂。

　　治疽疮并治软疖。

　　用多年螺壳烧灰。麻油调敷。

　　治疽初作方。

　　（出肘后方）用赤小豆为末。醋调敷之。

　　大蓟散

　　（出济生方）

　　治饮啖辛热。热邪伤肺。呕吐出血。曰肺疽。

　　大蓟根犀角升麻桑白皮蒲黄（炒）杏仁（去皮尖）桔梗（炒各一两）甘草（炙半两）上每服四钱。以水一盏半。姜三片。煎七分。去滓食后服。

　　三灰散

　　（出三四方）

　　治肺疽血病者。因饮啖辛热。热燥伤肺。血得热则溢。因

　　作呕吐。出血一合或半升许。名曰肺疽。伤腑则属胃。伤于脏则属肺。上以此无不可救

　　。

　　红枣（和核烧存性）百药煎（烧存性各等分）上为末。每服二钱。蜜调成膏。软柿和嚼。

　　自效。或米汤下亦可。

　　治疽溃后。

　　（出千金方）用牛耳中垢。敷之良。

　　疽发人贴云母膏。痛如刀割。不可不审。不可不知也。亦不得用生肌药。只贴膏药

　　。自然敛合。如医治后时。为庸医药敷。或刀割伤风重者。兼以五香连翘汤。

　　木香麝香乳香沉香藿香连翘上等分为细末。每服二钱。水一盏。煎至七分。

　　放

　　五香连翘汤

　　（出仁存方）

　　治疽作二日后。宜与此汤。并漏芦汤相间。连日服之

　　。

　　木香沉香丁香（去核并不见火各半两）连翘射干升麻黄（生锉）木通乳香桑寄生独活（各三分）麝香（一钱）上为粗末。每服三钱。水二盏。煎至一盏。

　　去滓。

　　取清汁为度。或下恶物。未生肉以前服不妨。以析毒热之气。气盛用大黄、竹沥、芒硝。恐用药之后。不能斟量。是故不载。知者当自相度用之。

　　治久疽疮无不瘥方

　　（出本草）以伊芳洛水中蟹。形段不同。取其黄敷之。

　　治黑疽多死。宜急治之。

　　用王瓜根一斤。捣绞取汁六合。顿服。当有黄水随小便出。更服之瘥（王瓜根亦名土瓜根。）

　　卷二百八十七　痈疽门

　　石疽

　　（附论）夫石疽与石痈之证同。比石痈为深。以寒客经络。气血结聚而不得散。隐于皮肤之内。

　　重按如石。故谓之石疽。痈疽皆热气所作。今寒气为根。故凝结不化。其毒内着。结硬如石。治在温其经络。使热气得通。其毒外泄。故能腐热而发散。化脓血而出也。

　　方

　　沉香散

　　（出圣惠方）

　　治石疽肿毒结硬。口干烦热。四肢拘急。不得卧。

　　沉香防风（去叉）木香（各三分）地骨皮麦门冬（去心焙）当归（切焙）升麻玄参枳壳（去瓤麸炒）羚羊角屑独活（去芦头）甘草（生锉）赤芍药（各一两）大黄（锉炒二两）上粗捣筛。每服四钱。水一盏半。煎取七分。去滓。不拘时温服。

　　占斯散

　　（出圣惠方）

　　治石疽结坚。若坏或已成疽者。

　　木占斯浓朴（去粗皮姜汁炙）生干地黄（焙）栝蒌（干者去皮）败酱防风（去叉）桔梗（炒）人参细辛（去苗叶各一两）桂（去粗皮半两）上为散。每服二钱。食前温酒送下。

　　地黄煎

　　（出圣济总录）

　　治石疽坚硬不消。

　　用生地黄净洗三斤。锉碎细研。以布绞去汁。入铜器内盛。重汤上煮。柳篦搅匀如糖。

　　以瓷盒盛。每日空心取一丸如弹子大。温酒调下。日午晚间服瘥。

　　卷二百八十七　痈疽门

　　附骨疽

　　（附论）夫附骨疽者。以其无故附骨成脓。故名附骨疽。喜着大节解中。丈夫产妇喜着髀中。小儿亦着脊背。大人急着者。先觉痛不得动摇。按之应骨痛。经日便觉皮肉渐急。洪肿如肥状是也。小儿才手近。便大啼呼。即肢节有痛是也。大人缓着者。先觉肌烘烘然。经日便觉痛痹不随。小儿四肢不能动摇。亦如不随状。看肢节解中。若有肌烘烘处。不知是附骨疽。令遍身成肿不至溃。体皆有青黯。大人亦有不别。呼为贼风、风肿。不知是疽也。凡人身体患热。当风取凉。风入骨解中。风热相搏。便成附骨疽。其候嗜眠沉重。忽忽耳鸣。又秋夏露卧。为冷所折。风热伏结而作此疾。急者热多风少。缓者热少风多。小儿未知取风冷。何故而有此疾。由其血盛肌嫩。为风折之。即使凝结故也。凡初得附骨疽。即须服漏芦汤下之。

　　敷小豆散得消。可服五香连翘汤。

