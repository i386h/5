<!-- { "loadSidebar": true } -->
　　凡贼风、其人体卒无热。中暴风冷。即骨解深痛。不废转动。按之应骨痛。久即结痛。

　　或结瘰。其附骨疽久即肿而结脓。以此为异耳。若治附骨作贼风。则增益病深脓多。若治贼风作附骨。即加风冷。遂成瘰偏枯挛曲之疾也。疗之为效。皆在善始耳。若候附骨与贼风为异者。附骨之始。未肿但痛而已。其贼风但痛不热。附骨则其上壮热。四体乍寒乍热。

　　小便赤。大便涩而无汗。若得下却热。开发腠理。便得消也。纵不消尽。亦得浮浅近外。凡贼风、但夜痛。骨不可按。仰而不得回转。痛处不壮热。亦不乍寒乍热。多觉身体索索然冷。欲得热熨痛处即小宽。时复有汗出。此为贼风症也。宜针灸熨爆服诸治风药即愈。

　　有久痈余疮。败为深疽者。在胫间喜生疮。中水恶露冻不瘥。经年成骨疽。亦名疮。深烂青黑。四边坚强。中央脓血汁出。百药不瘥。汁溃好肉处皆虚肿。亦有碎骨出者。可温赤龙皮汤渍。夏月日日洗。冬月四日一洗。青肉多敷白茹散。食去恶肉。可三日敷之止。后长敷家猪屎散得瘥止。取猪屎烧灰。作末如粉。致疮中令满。白汁出吮去。随更敷之瘥止。若更青肉。复着白茹散如前法。家猪屎散取平复。凡骨疽百疗不瘥者。可于疮上以次灸之。三日三夜便瘥。如疮不瘥。瘥而复发。骨从疮中出者。名为骨疽。取鲜乌雌鸡二只。

　　去肉取骨。熬焦如炭。取三家牛木刮取屑。三家甑算各一两。皆烧成灰。合导。疮中碎骨当出数片瘥。

　　附骨疽与白虎、飞尸、沥节风皆相类。沥节风则走注不定。白虎飞尸痛浅。按之则便止。附骨疽痛深。按之无益。一说白虎飞尸。亦能作脓着骨而生。及其腐溃。碎骨出尽方愈。

　　如是则附骨疽与白虎飞尸是一病。但深浅不同耳。白虎飞尸又俗名风煞。然痛浅。附骨疽少有骨出者。宜拔毒热。不可一向泥于五香连翘漏芦之属。当先温肾。如灵宝膏及神药。唯存针烙浅深刺拔其毒根则易愈。不尔、则顺脉流走。遍体洪肿。卒致不救。

　　附骨疽治之宜以热去毒。又当温肾。未可专用凉剂。若在针烙其病。务详浅深。刺拔其毒根，则易愈。不尔、则顺脉流走。遍体洪肿。卒致不救。至于所患之时。犹或当于外证。

　　未溃以前发渴。乃脏腑焦燥。利下乃引饮无度。已溃而渴。则脓血去多。津液中干。或腹肠胃暴虚。遂成下利。体虚受寒。则嗽声不息。气逆挟热。则痰盛于胸。热毒不泄。为二便秘塞。毒瓦斯迫心。为呕哕惊悸。阴阳交争。血气不和。寒热并作。脏腑伤败。便血逆出。毒瓦斯攻外。烦燥异常。惟须大方料药。同治可也。

　　方

　　牛黄散

　　（出圣惠方）

　　治附骨疽。及一切恶疮。宜药。

　　牛黄（细研）麝香（细研）木香丁香香子乳香（细研）朱砂（细研）雄黄黄柏（锉）苦参（锉）腻粉（各一分）上为细散。入研了药。同研令匀。剪单纸条子。

　　看疮眼子大小。每一条子纸。用药末一字。以下捻药末在纸条子内。于疮中。不计近远。如药无力。纸条子自退。即根据前更用药末为纸子、更。候纸渐短。直至好痊为度。若患恶疮。

　　不计在甚处。看疮眼子大小。皆用子。不计个数。以瘥为度。

　　连翘汤

　　（出圣济总录）

　　治附骨疽。

　　连翘射干升麻防己黄芩（去黑心）大黄（锉炒）甘草（炙）芍药杏仁（汤浸去皮尖双仁各一两）柴胡（去苗三两）上粗捣筛。每服五钱。水一盏半。煎至七分。入芒硝一钱。去滓。空心服。

　　漏芦汤

　　（出圣济总录）

　　治附骨疽。

　　漏芦（去芦头）升麻连翘麻黄（去根节各一两）大黄（锉炒一两半）防己木香白蔹沉香（各二分）上粗捣筛。每服五钱。水一盏半。煎入竹叶七片至八分。再入芒硝一钱。搅匀去滓。空心温服。取利三二行。未利再服。

　　赤术散

　　（出危氏方）

　　治附骨疽脓出淋沥。久而不瘥。已破未破。

　　赤术（一斤米泔浸三宿取出洗净晒干再以大麻腐汁浸术止余二寸许入川椒二十一粒葱皂根煮黑油出洗净焙干称）破故纸（炒）川楝（锉炒）茯苓舶上茴香（炒）杜茴香白芷桃仁（去皮麸炒各半斤）上为末。炼蜜丸如桐子大。每服五十丸。酒盐温汤送下。一方老人加黑附子。

　　天灵盖散

　　（出圣惠方）

　　治附骨疽肿痛有脓。久而不瘥。

　　天灵盖（一两烧灰）狗骨头（半两烧灰）麝香（一钱细研）黄连（一分去须）黄柏（一分）白矾（半两烧令斗尽）上为细散。入麝香令匀。每用先煎甘草汤洗。拭干。用生油调涂之。

　　天南星散

　　（出圣济总录）

　　治附骨疽。

　　天南星（炮）附子（炮制去皮脐）黄柏（去粗皮各半两）铅丹（研一分）麝香（研半分）上附子、麝香、铅丹外。捣筛为末。入二味和匀。干敷疮上。日三。

　　麒麟竭散

　　（出圣济总录）

　　治附骨疽。涂敷。

　　麒麟竭槟榔（锉）黄连（去须）马肠根（各一两）上为散。先以油炒葱豉。入腻粉半两。和捣捻作饼子二片。用盐浆水洗疮。用饼拓疮上。以生帛缚定。三日后再用盐汤洗。

　　即涂敷散子。日三。

　　应痛丸

　　（出外科精要）

　　治走注疼痛。疑是附骨疽者。

　　苍术（去皮）当归草乌头（炮）黑牵牛（各一两）上为细末。用醋糊为丸。如小豆大。每服三十丸。空心醋汤下。

　　乱发汤

　　（出圣济总录）

　　治附骨洗方。

　　乱发灰（半两）杏（捶碎二十一枚）甘草（锉五寸）盐花（半两）上以浆水五升。煎至二升。滤去滓。通手洗疽。上有脓血。洗取净后。以绢缚定。每日三两遍洗妙。

　　天灵盖散

　　（出圣济总录）

　　治附骨疽疮及阴疮。久不瘥涂敷方。

　　天灵盖（酥炙一两）狗骨（烧灰一两半）白矾（烧灰一两半）麝香（研一钱）上为散。

　　干敷疮口。日三次。

　　皂荚膏

　　（出圣惠方）

　　治附骨疽肿。

　　皂荚（十挺肥实无蛀者捶碎）吴茱萸（二两末）杏仁（二两汤泡去皮尖研如泥）水银（一两以枣瓤同研令星尽）上件药以头醋三升。煎皂荚取一升五合。滤去滓。下茱萸、杏仁。以文火煎成膏。根据次下水银和匀。致不津器中。于故帛上涂。贴患处。

　　多年油脚（一两）麝香（一钱细研）猪骨髓（一两）上都研为膏。涂于疮上。

　　龙骨粉膏

　　（一名蟾蜍膏出千金方）

　　治久疮痈败坏成骨疽。或骨从疮孔出。以

　　龙骨粉疮四面。浓二分。以膏着疮中。日二易。虫出如发。尽愈。膏方如下。

　　大虾蟆（一枚自死者）乱发（一块鸡子大）猪脂（一斤）上取二味内脂中。煎略消尽。

　　下待冷。更内盐一合搅匀。充前用之。一方先以桑白皮、乌头煎汤淋洗。拭干后。用药贴。

　　败酱汤

　　（出圣济总录）

　　治附骨疽。

　　败酱（二两）大黄（锉炒二两）桃仁（二两）上粗捣筛。每服五钱。先取皂荚刺一两。

　　锉碎。以水二盏。煎至一盏半。漉出下药。及朴硝一钱。同煎至八分。去滓。空心温服。

　　麝香散

　　（出圣济总录）

　　治附骨疽久不瘥。

　　麝香（研一分）麒麟竭密陀僧（各一两）上为散。先用盐汤洗疮拭干。取活鳝鱼一条。锉碎研。拓疮上宿。明旦揭看。有虫即去。再拭干涂敷散子。日三。

　　乌鸡散

　　（出圣惠方）

　　治附骨疽久不瘥。骨从疮口出。

　　乌雌鸡骨（烧灰）牛木（刮烧灰三家者）炊单（烧灰三家者各一两）上合和研细。敷疮上。日三五度。碎骨出瘥。

　　又方

　　（出圣济总录）

　　治附骨疽积年发脓。骨出不瘥。

　　黄丹（细研）腻粉（研各三钱）鸡子（三枚煮熟去白用黄）上将鸡子黄于铫子内。

　　以慢火炒令黑。候自然为膏。于盏内入黄丹、腻粉和匀。用时先以米泔煎汤洗患处。拭干。用药敷之。

　　治附骨疽。及鱼眼疮。

　　（出圣惠方）乱发灰（一两）腻粉（二钱）杏仁（五十枚烧令灰）上同研细。入油二合。蜡半两煎。

　　搅令匀。入瓷盒盛。净洗。贴之效。

　　小豆散

　　（出圣济总录）

　　治附骨疽内消。

　　赤小豆（一合）糯米（炒黑二合）上为散。水调如糊。摊故帛上涂贴。干即易。

　　治附骨疽积年发脓。骨出不瘥。

　　（出圣惠方）白矾（枯别研）新枸杞子（自然汁）上先将枸杞子汁。慢火熬成膏。后入白矾团合坚实阴干。捣罗为末。每用时以甘草水洗之。拭干。先唾涂疮上。次用药末周匝敷之。

　　治附骨疽及冷。一切恶疮等。

　　（一名蜣螂丸出圣惠方）蜣螂（烧灰一两）巴豆（半两去皮心研纸裹压去油）上为细散。用敷疮上。旦换之。

　　多时患者。不过三上效。一方用津调入孔中。

　　治疮久不瘥。瘥而复发。骨从孔中出者。名为骨疽。

　　（出千金方）用密陀僧为末。以猪脊骨髓调敷之。兼治痔漏不愈。

　　秦艽散

　　（出圣济总录）

　　治附骨疽久不瘥。或瘥。年岁再发。

　　用秦艽去苗土。捣罗为散。涂敷疮上。以帛缚定。日二三次。

　　牛胶散

　　（出圣济总录）

　　治附骨疽。积年发脓。骨出不瘥。

　　用水牛皮胶炙焦。细研为散。涂敷疮上。用生鲫鱼破开。外面贴定。时看有小虫出。更以盐汤洗。敷上药。再加鱼贴。虫行尽。更敷药。

　　黑鲫膏

　　（出千金方）

　　治附骨疽未破。或脓出不尽。并久疽不瘥。

　　用黑色鲫鱼一个。去肠。入白盐令腹满。用绵缚定。以水二盏。内铜石器中煮。水尽干焦为末。用猪油调敷。已破者干糁。小疼无怪。

　　疗髓疽日延深。嗜卧方。

　　用牡蛎、泽泻二味主之。

　　治附骨疽及鱼眼疮

　　（出圣惠方）以蜣螂七枚。和大麦面烂捣。封之。

　　又方

　　（出圣惠方）用蜣螂干者为末。以乌鸡脂涂疮口上。以散敷之。

　　又方

　　（出圣惠方）用猪骨头烧烟。熏之。

　　治疮久不瘥。瘥而复发。骨从孔中出。名为骨疽。

　　穿地作坑。口小里大深二尺。取干鸡屎二升。以艾及荆叶捣碎。和鸡屎令可。燃火坑中烧之。令烟出。内疽于坑中熏之。以衣覆坑口。勿泄气。半日当有虫出。

　　治附骨疽

　　（出千金方）用槲皮烧末饮服方寸匕。槲叶亦可。

　　又方

