<!-- { "loadSidebar": true } -->
　　（出千金方）用新剥鼠皮如钱孔大。贴肿上。即脓出。已溃者取猪脊上脂贴之。

　　抵圣散

　　（王氏博济方）

　　治骨疽疮。及冷漏久不合者。

　　滴乳香腻粉白矾（各等分烧存性）上为细末。每遇患时。先以盐水洗之。以津唾调疮上必愈。

　　治附骨疽蚀等疮

　　（本草）以KT螳烧为末。和腊月猪脂。敷之。

　　治骨癞病及

　　（本草）以牛膝为末。酒服方寸匕。日三。

　　卷二百八十七　痈疽门

　　瘭疽

　　（附论）夫瘭疽为病。毒发疾转。不旋踵而害人。故其字从票音。同于飘风之飘。治之不可稍缓也。古人谓人受恶风。入于肌脉。变成斯病。盖厉风蕴伏。初未知觉。毒郁既发。则若火炽烈不可响迩。是以其伏隐少而深。实黯黑而不明。其痛复应于心。毒瓦斯已深。故其证如此。

　　瘭疽者。肉中忽生点子如豆粒。小者如黍粟。剧者如梅李。或赤或黑。或青或白。其状不定。有根不浮肿。痛伤之应心。根深至肌。经久便四面悉肿。黯熟紫黑色。能坏烂筋骨。

　　若毒散逐脉。入脏杀人。南人名为拓着。毒浓肉处。即割去之。亦烧铁烙之。令焦如炭。或灸百壮。或饮葵根汁。或饮蓝青汁。若犀角汁。及升麻汁。竹沥黄龙汤等。诸单方治。专去其热取瘥。其病喜着十指。故与代指相似。人不识之。呼作代指。不急治之。亦逐脉上入脏杀人。南方人得之。皆斩其指。初指头先作黯。后始肿赤黑黯。痛入心是也。

　　复有恶肉者。身上忽有肉如黑豆粒。突出便长。推出如牛马乳。上如鸡冠状。不治自长出不止。亦不痛痒。此由春冬之时。受恶风入肌脉中。变成此疾。治之宜服漏芦汤。外烧铁烙之。日日为之。令焦尽。即以升麻膏敷上。积日乃瘥。

　　其发赤黑青白。色变不常。或臂或臀。或口齿。或肚脐。发无定处。大概多见于手指之间。根深入肌走臂逆肿。毒血流注。贯串筋脉。烂肉见骨出血。及多令人串痛狂言。痛入于心即死。突起出于外肾者亦死。此疮最虑引风。治法宣毒行血。尤当于心肾焉。盖心为万病之门。败血郁滞。烦燥嗳闷。皆毒瓦斯攻心之故也。心家为毒所攻。若于小便利之。又恐外肾虚怯。易至伤风。势得宣毒于大便。如栝蒌酒之入没药、五灵脂、皂荚刺。带生灰是也。是虽大便引导毒瓦斯。然清心行血。去风邪之剂。如何为废。心清血行。风邪解散。庶乎有瘳矣。

　　经云。在指则截。在肉则割。盖虑毒瓦斯随风走肌。随脉入腹。倏忽害人。此疾初因感受恶风。

　　入于脉理。或伤寒瘴疟之后。毒变所生。凡痈疽发开一寸。则一寸引风。非必风入于中。虚处自引风也。惟风邪袭虚。则溃烂透骨。恶血横流（天南星、生半夏、白芷梢散。能去风。

　　可以频敷。其疮疗理推展。疽痈发度行之）。

　　瘭疽一名蛇瘴。南地多有蛇毒。吐毒于蛮烟瘴雨之乡。人有伏水土风气感而触之者。数月以还。未有不发为蛇瘴也。惟赤蜈蚣。伏蛇最为上药。雄黄、白芷次之。诸蛇药亦可以制其毒矣（雄黄有毒烂肌。但宜和蛇药用）。

　　胸中痛少气。急入暗中。以手掩左眼。若右眼视见光者。胸中结痈也。若不见光。瘭疽内发。若吐脓血。此不疗之疾。宜以灰掩脓血上。不尔、着旁人也。又齿间臭热血出。是瘭疽也。七日死。疗所不瘥。宜以灰掩地血。

　　方

　　麝香摩膏

　　（出圣惠方）

　　治瘭疽散毒瓦斯。

　　麝香（半两细研）莽草（二两）川升麻（三两）寒水石黄芩（各二两）羚羊角屑射干（各三两）丹砂（细研）芎（各二两）川大黄（三两）鸡舌香（二两）生地黄（二升）羊脂（一斤）木香（二两）上药细锉。以猪脂二斤。入地黄汁羊脂诸药。煎候黄芩黑色。

　　绵滤去滓。入麝香、丹砂末搅令匀。收瓷盒中。频频以摩疮上。

　　丹砂膏

　　（出圣惠方）

　　治瘭疽。

　　丹砂（细研）犀角屑射干大黄（锉炒）芎黄芩（去黑心）升麻前胡（去芦头）沉香木香（各一两）猪脂（二斤半）生地黄（二两）麝香（半分研）上除丹砂、麝香、猪脂外。锉碎。以醋半升和匀。浸一宿。先熬脂令沸。次下诸药煎。候地黄赤黑色。以绞去滓。入丹砂、麝香末。以柳篦搅匀。瓷盒盛。敷患处。日三五上。又取二匙。以温酒调。空心日午服。一方温水调下半匙。

　　犀角丸

　　（出圣济总录）

　　治瘭疽初觉。宜速取利。

　　犀角屑（一两半）大黄（锉炒）黄芩（去黑心各二分）防风人参当归（切焙）黄栀子仁黄连（去须）干盐甘草（炙锉各半两）巴豆（十二粒去皮心）上除巴豆外。捣罗为末。研入巴豆令匀。炼蜜丸如桐子大。每日空心米饮下三丸。如未利。加五七丸。以利为度。

　　猪蹄汤

　　（出千金方）

　　治瘭疽诸疸。十指头赤痛痒。

　　白芷大黄芎黄芩黄连甘草（各一两）细辛本当归藜芦莽草（各一两）上咀。以水二斗。先煮猪蹄一具。取一斗。煮药取五升浸疮。即瘥。一方无藜芦。

　　枳实汤

　　（出千金方）

　　治瘭疽。

　　射干甘草枳实升麻干地黄黄芩（各二两）麝香（二分）前胡（三分）犀角（六分）大黄（一分）上咀。以水九升。煮取三升。下大黄沸。去滓。内麝香。分三服瘥。一方无大黄、升麻。加黄芩、麻黄、白薇、枳实、升麻、松叶。忌海藻。

　　漏芦汤治瘭疽。

　　漏芦（去芦头）白蔹黄芩（去黑心）麻黄（去根节）白薇枳实（炒）升麻芍药甘草（炙锉）大黄（锉炒各一两）上粗捣筛。每服五钱。水二盏。煎至一盏。去滓。空心温服。日三服。一方无白薇。

　　射干散治瘭疽皮肉中忽生点子如麻豆大。或如桃李。肿痛不可忍。

　　射干升麻枳实（麸炒微黄）川大黄（各一两锉碎微炒）麝香（一分细研）前胡（一两去芦头）犀角屑（三分）羚羊角屑（三分）甘草（一两生锉）上为粗散。入麝香令匀。

　　每服四钱。水一中盏。煎至六分。去滓。不拘时温服。

　　款冬花膏治瘭疽手足累累如米起。白色。刮之汁出。愈后复发。

　　款冬花（半两）黄（锉一两半）升麻（一两）赤小豆附子（炮去皮脐）苦参（各一两一分）上为散。每服一钱。空心温酒调服。日再。加至二钱。

　　消毒散治瘭疽炽甚。

　　藜芦大黄（锉炒）黄柏黄连当归甘草（各一两）上咀如麻豆。以水一斗。

　　煮至五升。去滓。浸淋疮处。即瘥。

　　薄拓汤

　　（一名甘草汤）

　　主瘭疽浸淫。欲作未成。如桃李核。或如鸡子。赤方

　　。

　　甘草（炙）黄芩大黄黄连当归芒硝（各一两）上切。以水一斗。煮取三升。

　　绞去滓。铛中下芒硝。一沸搅之。贴布帛中。以拓肿上数百遍。

　　青木香散治瘭疽着手中肩背。累累如米起色白。刮之汁出。瘥后复发。

　　青木香滑石龙骨（各三两）胡粉（一两）米粉（一斤）上为末。以粉病上。

　　日三。

　　黄连散治瘭疽浸淫多汁。日渐大。

　　黄连（二两）胡粉甘草茹（各二分）上制下筛。以粉疮上。日三四度。（肘后名报粉散）

　　瘭方生发（烧存性）皂荚刺（烧带生各二分）赤蜈蚣（半烧）浓黄柏（各一分）上为细末。

　　用雄猪胆汁调敷。

　　又方

　　鸡内金生发（各烧存性）天南星半夏（各等分生）上为末。干掺之。

　　洗汤瘭疽方

　　荆芥穗白芷汉椒（去目）葱白连根（各等分）上用井水煎入盐候温。自手背上荡下。日三次。瘭疽毒瓦斯走背肿。所至处紧系之。

　　又方治瘭疽着手足肩臂。累累如米起白色。刮之汁出。瘥后复发。

　　灶屋尘釜下土（各一升）上合研令匀。以水一斗。煮三沸。取汁洗。日三四度。

　　鱼发膏治如前。

　　鲫鱼（长三寸者）乱发（鸡子大）猪脂（一斤）上煎为膏。敷。

　　又方治瘭疽。

　　皂荚刺（烧带生）白芨（少许）上为细末。掺诸疮用。

　　黄连散治卒得瘭疽。一名烂疮。

　　黄连（去须捣末）胡粉（各一两）上药相和。研令匀细。以油调涂之。此疮初起作瘾疹。

　　疼痛赤。宜用生铁烧赤。二七遍入水中。日二三度。以洗之。

　　治瘭疽无头脑出。在指甲上。

　　独头蒜（一两）杏仁（一两去皮尖汤浸）上药烂研相和。炒令热。敷疮上。以软帛系之。

　　数易。

　　治瘭疽着手肩背。累累如米起色白。刮之汁出。瘥后复发。

　　（出千金方）用虎屎白者。以马屎和。曝干。烧为灰。粉之良。一方用马屎和之。亦可。

　　又方

　　（出千金方）用麻子熬作末。摩上良。

　　又方

　　（出千金方）用酒和面。敷之。

　　又方

　　（出千金方）以猪胆敷之良。

　　又方

　　（出千金方）剥去疮痂。温醋干泔清洗之。以胡燕窠和百日男孩屎如膏。敷之。用煮芸苔菜取汁一升服之。并食干熟芸苔数顿。少与盐酱。冬月研子。水和服之。

　　又方

　　（出千金方）用枸杞子根并葵根煮汁。煎如糖。随意服之。

　　又方

　　（出千金方）用腊月糖。昼夜连浸。数日乃愈。

　　瘭方

　　（出千金方）用生发烧灰。存性为末。米汤调服。兼敷漏疮。一方治发背。宜服之。

　　治卒得瘭疽。一名烂疮。

　　（出圣惠方）用烧牛粪作灰。细研。用油调敷之。

　　治瘭疽着手足。累累如米豆。刮之汁出。

　　（出圣惠方）用蔓荆子二两。炒熟为细散。以猪脂和敷其上。一方无猪脂。绵裹敷之。

　　治瘭方

　　（出直指方）用燕巢和百雀儿粪研膏。敷之。

　　治瘰疽彻骨痒者

　　（出本草）以狗屎烧灰。敷疽疮。勿令病者知。

　　治时行热疮

　　用羊胆以醋和。服之良。

　　卷二百八十七　痈疽门

　　风疽

　　（附论）夫风疽者。本由风湿之气。入于腠理。流注血脉。凝涩不利。挛曲肿起。发作疮疽。

　　所以疼痛。经久不瘥者是也。盖风胜则动。故其疽留止无常。得之醉卧出汗当风。入肤腠。

　　客于经络。与荣卫相搏而成也。

　　方

　　黄丸

　　（出圣济总录）

　　治酒醉汗出。风入经络。久成风疽。

