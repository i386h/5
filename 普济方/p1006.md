<!-- { "loadSidebar": true } -->
　　巴豆（去皮心膜十四枚）白丁香（二十一枚）豆豉（二十一粒）屁盘虫（七枚）上同研细。滴水丸捻如雀粪大。疮内。追汁尽即止。

　　搜脓散

　　（出外科精要）

　　治年深不瘥。恶疮有脓。不能自出。

　　芎（二两）白芷（二两）白芍药（三两）轻粉（二钱）上为细末。每用干掺疮口上。

　　疮口

　　搜脓散

　　（出御药院方）

　　治诸疽疮脓汁不绝。腐肉未尽。

　　黄白芍药香白芷（各等分）上为细末。干掺患处，只可少许。却用膏药敷贴。

　　日一换。

　　透肌丸治痈疽肿未有头。疼痛不可忍。

　　硼砂（研）斑蝥（去翅足米炒）乌头尖上等分。捣研为末。醋煮面糊丸如小豆大。

　　捻令匾。贴在疮上。却用膏药花子盖透为度。如恶物出尽。次用后方合疮口。

　　生肌散

　　白矾（烧令升尽一两）黄连末（一分）轻粉（一分）上同研细。不拘多少。掺疮口上。

　　候生肉满。脓水尽。疮口干即止。为效。

　　追脓散治痈肿疖毒。出脓疼痛。

　　湿生虫（五十枚瓦上焙干）小麦（五十粒）麝香（研半钱）上捣研为末。每用一字。

　　在疮内

　　通关膏治疮疖痈疽等无头者。

　　乳香轻粉（各等分）上研匀。津唾调。涂肿处。以纸贴之。

　　败毒丸治一切痈疮未破。

　　巴豆（去皮心膜三枚）铅丹（少许）上同研。入生面少许。再研匀。丸麻子大。每以一丸安疮口。外以膏药贴之。脓即出。

　　栝蒌酒治痈疖多日不熟。无头者。

　　栝蒌（一枚）甘草（三寸）上锉碎。用酒一盏。量人虚实。入腻粉少许。煎三五沸。

　　去滓。临卧温服。夜半疏动一行。其疮自消。

　　葱香涂敷方治肿毒及痈疖不穴。

　　煨葱（一茎）乳香（如枣核大一枚）上烂研。涂肿上即溃。

　　治无名肿毒、发背、脑疽。皆可治之。

　　炒黄柏粉（五分）炒半夏末（一分将黄下灯草末同炒要研草法阳手送阴手接下盆细研）上研细。无根水调。敷之甚效。

　　治脓溃后疮不合方

　　（出千金方）用烧鼠皮一枚为末。敷疮孔中。

　　又方

　　（出千金方）熟嚼大豆。以敷之。

　　又方

　　（出千金方）炒乌麻令黑。熟捣以敷之。

　　又方

　　（出千金方）以牛屎敷之。干即易。

　　又方

　　（出千金方）烧破蒲席灰。腊月猪脂和。纳孔中。

　　治肿毒未成头热痛方

　　以蛴螬不计多少。生研细。入少面并醋三两。滴调纸花子上摊。剪一眼子。时以水润。

　　觉药力尽。再用。候痒揭去。自然脓出为效。

　　治痈未有头。使必穴方。

　　取茅针一枚。尖正同具者。以水煎十数沸。服之立溃。若两茎即生两孔。或断折一锥为二。亦两孔。

　　咽葵子方治痈疖无头。

　　取葵子一合。以津咽三五枚。多咽即头出多。假令咽一粒。穿一穴也。随痈疖大小。不可过多。

　　雀粪涂敷方治痈肿。速穿溃。

　　以雄雀粪二十一枚。用醋研和如糊。涂敷肿上。脓便出。未穴再涂即破。

　　地黄膏涂贴方治热痈肿。结热振。欲作脓。

　　以生地三斤。细切捣汁。用麻布绞其汁出。于铜器内慢火煎。搅成膏。取敷肿处。以故帛涂贴之亦得。日三五次易。其痈即溃。

　　治痈疖诸肿难穿者。

　　用已出未变全生蜂儿。瓦上焙干。研末一分。生虾肉擂碎二分。合和。敷患处四边。留中心。须臾、或穿或散极妙。

　　治背痈搭背。无名肿、毒疮。

　　用葡萄根捣碎敷患处。先用齑水洗净。后敷上葡萄根。野者妙。

　　又方

　　以捻拈草用粳米醋调。敷患处良。

　　治诸般背疽。无名肿毒。

　　用水一碗。熬至四分后。用好锻石少加七家锅煤。同下水内调匀。用瓷器内盛收。点患处。有头无头皆可点之。神效。

　　卷二百八十八　痈疽门

　　痈疽发背作寒热

　　（附论）夫发背寒热者。由寒气客于经络。折于血气。血涩不行。乃结成疮肿。又诸阳气臻集。

　　寒化为热。热盛则肉腐为脓。此皆脏腑壅滞。毒瓦斯不得宣通。故令寒热也。

　　痈疽发背作寒热。痈疽发背。病为急切。然五脏皆在背。发于何部。宜精详之。其作也、邪毒内鼓。寒热交攻。气血壅滞。阴阳相干。故令人身热而恶寒也。当以疗痈疽之法治之。

　　李氏云。近时有数人病背疽。服前方药未安之间。遍身寒热。或先寒后热。或先热后寒。

　　或连日作。或间日作。必先呕痰。然后寒热。寒热解大汗出。然后止。时医多欲用柴胡、牡蛎。止汗之药。又有以为疟疾。欲下常山饮子。愚力辨云。背疽之疾。不可专以为有热。亦有气虚而得之。亦有因怒气并气血凝滞而得之。所以发寒热者。先感寒邪。脾气不正。痰盛而有此证。若下柴胡必泻肝。母既虚而又泻其子。牡蛎涩气。气血又不荣运。又服涩气药。

　　常山饮子吐痰。大损脾胃。用药如此。可谓误谬。愚但令服家传不换金正气散。祛寒邪。正脾气。痰饮自消。寒热不作。兼服排脓内补散以退热。

　　方

　　地黄丸治痈疽发背。时作寒热。疼痛不食。解毒。

　　生干地黄（焙二两）黄（锉）栝蒌根黄芩（去黑心）麦门冬（去心焙各一两半）桑螵蛸（十五枚锉炒）大黄（锉炒）人参栀子仁肉苁蓉（焙）前胡（去芦头）升麻芍药知母（焙）王不留行（各一两）远志（去心）败酱地脉草（各半两）干枣（一十五枚汤浸去皮核以蜜一升和蒸成膏）上为末。入枣膏和丸如梧桐子大。每服三十丸。加至五十丸。

　　空心米饮下。日晚再服。

　　人参散治发背肿毒。寒热疼痛。口干心燥。

　　人参（去芦头）芎（各一两）生干地黄石膏（各二两）甘草（生锉）知母（各一两）黄（一两半锉）黄芩（一两）前胡（一两去芦头）麦门冬（一两半去心）赤芍药（一两）枳实（一两半麸炒微黄）川升麻（一两半）柏子仁（一两半）上为散。每服四钱。水一中盏。

　　入竹叶二七片。小麦一百粒。煎至六分。去滓。不计时候温服。

　　木通散治痈始发于背。便生寒热。口干心烦。不得卧。

　　木通（一两半锉）知母（一两半）赤芍药（一两）当归（一两）生干地黄（一两半）川升麻（一两半）黄（一两半锉）枳实（一两麸炒微黄）甘草（一两生锉）赤茯苓（一两）前胡（一两半去芦头）麦门冬（一两去心）黄芩（五分）芎（一两）上为散。每服四钱。

　　水一中盏。入竹叶二七片。小麦一百粒。煎至六分。去滓。不计时候温服。

　　枳实散治发背结硬气盛。或经一月不已。作苦寒热。

　　枳实（三分麸炒微黄）芎（三分）生干地黄（三分）赤芍药（三分）木通（三分锉）黄芩（三分）前胡（三分去芦头）知母（半两）赤茯苓（半两）细辛（半两）人参（半两去芦头）甘草（半两生锉）黄（半两锉）上为散。每服四钱。水一中盏。煎至六分。

　　去滓。

　　不计时候温服。

　　五香散升降诸气。宣利三焦。疏导壅滞。发散邪热。治阴阳之气。郁结不消。诸

　　热蕴毒。肿痛结核。或似痈疖而非。使人头痛恶心。寒热气结。

　　柴胡煎治热毒痈肿。血不散。初觉憎寒干渴。四肢烦闷。能令速消。

　　柴胡（去苗一两）知母（焙一两）木通（一两半）淡竹叶（一百片）瞿麦穗（一两）连翘（一两）防风（二两）大黄（生二两细锉）生麦门冬（汁三合汤成下）生藕汁（三合汤成下）甜硝（四两汤成下）上先将八味锉如麻豆大。以水三升。煮取一升半。去滓。下甜硝令散。次入麦门冬藕汁等。共分为八服。空腹两服。以溏利为度。余药食后缓缓服之。

　　漏芦散治发背及一切疮毒。攻冲寒热。大肠秘涩。除烦热解毒。

　　漏芦白蔹黄芩麻黄（去根节）知母枳实（麸炒微黄）川升麻犀角屑赤芍药（各一两）川大黄（二两锉碎微炒）甘草（三分）上为散。每服四钱。水一中盏。煎至六分。去滓。不计时候温服。

　　犀角散治发背痈疽。一切疮肿未穴时。攻刺疼痛。或发寒热。渴燥不食。解毒匀

　　气。

　　犀角（镑一分）人参大黄（锉炒）栝蒌实（焙）甘草（炙锉各半两）葛根（锉）赤茯苓（去黑心）槟榔（锉）木香（各三分）芎（一两）上为散。每服二钱。空心晚间粥饮调下。以瘥为度。

　　麦门冬散治发背壅盛。作寒热、疼痛不止。

　　麦门冬（一两去心）前胡（一两去芦头）黄芩（一两）川升麻（一两）远志（一两去心）黄（一两锉）赤芍药（一两）生干地黄（一两）栝蒌根（一两）当归（半两）上为散。每服四钱。水一中盏。入竹叶二七片。小麦一百粒。煎至六分。去滓。不计时候温服。

　　黄散治发背热毒瓦斯盛。作寒热往来。疼痛不止。

　　黄（一两锉）川升麻（一两）犀角屑（一两）赤茯苓（三分）麦门冬（三分去心）人参（三分去芦头）赤芍药（三分）石膏（二两）生干地黄（三分）蓝叶（半两）上为散。每服四钱。水一中盏。入竹叶二七片。煎至六分。去滓。不计时候温服。

　　真方不换真金正气散。治疽疮未安之间。遍身寒热。或先寒后热。或先热后寒。或

　　连日作。或间日作。必先呕痰。而后寒热。大汗出然后止。服此去寒邪。正脾气。痰饮

　　自消。寒热不作。一法用川芎半两。不用人参。兼治四时感风寒冷热之气。中伤冷物。

　　或伤瘴疟之疾。痰盛头痛。常服能辟山岚瘴气。四时疫疠。

　　苍术（米泔浸半日炒令黄色）大浓朴（紫色者去粗皮切姜汁炒各二两）粉草（炙一两）真橘红（水洗净去白两半以上四味再入锅内炒去火毒）半夏（汤洗七次姜制）藿香叶人参（去芦）木香（去芦）白茯苓（去皮各一两）一方有川芎上锉散。每服三钱。水一盏半。

　　生姜三片。枣二枚。煎至八分。入盐少许。温服无时。一方最能发出风毒。可与排脓内补散并行。若疮陷不发。多加辣桂、当归。

　　升麻汤治痈疽始作。坚硬皮色紫赤。恶寒壮热。一二日未成脓者。

　　升麻连翘大黄（锉炒）生地黄（切焙炒）木香（各一两）白蔹玄参（各三分）上粗捣筛。每服五钱水二盏。煎至一盏。入芒硝末半钱。去滓。空心温服。取利为度。未利再服。

　　人参散治发背未成脓。身体寒热。

