<!-- { "loadSidebar": true } -->
　　煎耗半碗。去滓。入蜜一大匙和匀。每用酒八分盏。车螯末二钱。腻粉少许。调匀。空心温服。取下恶物黄涎为效。以上诸方。宣利拔毒之药。可斟量轻重而用之。万不失一。

　　枸杞汤治发背痈疽。热渴闷乱。

　　枸杞枝叶（五两）石膏末栝蒌根黄连（去须）甘草（炙各一两）上咀如麻豆。每服五钱。用水一盏半。煎至八分。去滓。空心温服。日晚再服。

　　五味子汤治肾水枯竭。运用不上。致令口中干燥。舌上坚硬。或如鸡内金。

　　北五味子（真者）绵黄（去芦头生用）人参（去芦）麦门冬（去心各一两半）粉草（炙半两）上咀。每服半两。水一盏半。煎至八分。去滓。温服无时候。一日一夜五七服妙。

　　连翘散治疮疡疖肿。一切恶疮。疼痛烦渴。大便溏泄。虚热不宁。

　　连翘山栀子甘草防风（各等分）上为粗末。每服三钱。水一盏。煎至七分。去滓温服。不拘时候。

　　陈粟汤治发背干呕吐。此因先患热渴。饮冷太过。胃寒所致。宜服。温脾平胃。

　　陈粟米（微炒一合）干姜（炮制半两）甘草（炙四两）上咀如麻豆。每服五钱。

　　用水一盏半。煎至八分。去滓。空心温服。日晚再服。以瘥为度。

　　干葛饮治发背作渴。

　　黄芩朴硝（各五钱）干葛（一两）上锉散。每服三钱。用枇杷叶去背上白毛。净洗同煎。不拘时服。

　　凝水石煎方治发背痈疽。发大渴。口干不可止。

　　凝水石石膏蜜（各半斤）上先捣二味石药。罗为末。以水五升。煎令稠。即下蜜。

　　更煎成膏。用瓷盒盛。每日空心。取一枣大。含化津咽。日五七服。

　　黄六一汤常服终身可免痈疽之疾。仍大治渴疾。补虚乏。诸发愈后亦可服。

　　绵黄（去叉芦用箭竿者六两一半生焙细锉一半用盐水湿润器盛饭上蒸三次焙干锉细用）粉草（一两一半生细锉一半炙黄却细锉）上为细末。每服二钱。早晨日午。以白汤点当汤服。

　　若能饮、初杯用酒调服尤妙。一方用生者。黄六两。甘草一两。咀。水煎常服。古人以黄为羊肉者此也。一方姜三片。枣二枚煎。空心服。

　　犀角饮子

　　犀角屑（三两）羚羊角屑（三两）上以水八升。煮取三升。渴即饮。尽更作之。时热恐坏。悬着井底。甚妙。

　　桑枝叶大治口干。

　　取花桑枝一小升。细切炒香。以水三大升。煎取二升。一日服尽。一法以花桑枝不以多少。寸锉。炒令香。先以水于瓦罐中。用文武火煮折一半。去滓。再入银器内。重汤煮。再折一半。或入少蜜亦可。仙经云。一切仙方。不得桑枝不服。出抱朴子。常服疗体中风痒、干燥、臂痛、香港脚、风气、四肢拘挛、上气、眼晕、肺气嗽、消食、利小便。久服轻身。聪明耳目。令人光泽。

　　痈疽烦渴方。

　　参苓白术散上以栝蒌根、绿豆、乌梅煎汤。调下。

　　卷二百八十八　痈疽门

　　诸发

　　（附论）夫五发者。谓痈疽生于脑、背、肩、鬓、髯是也。大概论之分为三等。一者疽也。二者痈也。三者疖也。夫疽初生如黍米大。痒痛有异。误触破之。即展四畔。赤肿沉闷。牵引胁肋。疼痛数日之后。渐觉肌肤壮热。恶寒、烦渴、眩晕。侵展浆汁出。积日不溃。抑之则流血者。谓之发背疽也。其发于脑者。为脑疽也。其发于鬓眉髯者。以类呼也。又有初生。其状无头。肿阔三四寸。始觉注闷疼痛。因循数日。皮光微软者。甚则令人发热恶寒。头痛烦渴者。谓之发背痈也。又有初生一头。色浮赤而无根。肿见于皮肤之间。大小一二寸者、疖也。三者之候。惟疽最重。此疾初生。皆由滋味与浓衣。衣服浓暖。则表易招寒。滋味过多。则五脏生热。脏腑积热。则血脉不流。而毒瓦斯凝滞。邪气伏留。热搏于血。血聚则肉溃成疮。浅则为疖。实则为痈。深则为疽矣。亦有因服金石发动。而患此疾者。亦有平生不服金石药。而亦患此疾者。盖由上祖曾服饵。其毒瓦斯流传子孙。此病初生。认是疽则宜速治之。若气实之人。急服五香连翘汤、漏芦汤。若年未五十少壮实者。可服五利大黄汤、化毒丸。取通利脏腑一二行。疮头上用追毒散之类。贴温热膏剂。更肿汤、溃毒汤。淋之。

　　如此调治。以待脓成。以前不可以诸药救疗。以安患人之心。慎懊恼触着。至脓成败溃。宜服五香汤。及内托里散、茯苓汤、当归托里散之类。渴不止者。服竹叶黄汤、乳香散。勿为大热服大黄、朴硝苦寒之药。若因服利药。而利不止者死矣。若疮中恶肉未退。脓水不快者。即用追蚀之药。或铤子之。上用鹿角散。以醋熬为糊贴之。恶肉退去。好肉渐生。即用搜脓散、翠霞散之类之。若疮中毒瓦斯未尽。慎勿早敛。忌早上生肌之药。纵得平复必再发。其间调理次第。临时致宜。将护忌慎之法耳。

　　痈疽者。乳石之疾。多发于阳部。故在背则发府俞之间。在头则发脑。以头者诸阳所会。而足太阳之经。络脑故也。然脑为髓海。精血之所凑。而脑户、风府、哑门三穴。不可妄行灸刺。令人有喑哑之病。灸刺犹不可。况痈疽之所发乎。古人谓五发之病。背脑为重。始发皮肤若黍米。然赤肿旁。耳项痛楚寒热。当急治之。稍纵不治。则毒瓦斯深入。销铄脑髓。

　　化为脓血。不可及矣。故经曰。痈疽不得顷时回。初发疽时。一粒如麻豆大。身体便发热热。生疽处肉赤热肿大而高。多生疼痛。破后肉色红紫。此为外发。虽大若盆碗。如用药有理。则全活必矣。初发疽时。不拘大小。身体无热。自觉倦怠。生疽处亦不热。数日之间。渐渐开大。不肿不高。不疼不痛。低陷而坏烂。破后肉紫黑色。此为内发。未作之先。脏腑已溃烂。则不治矣。复有心肾肺痈、肠痈、附骨疽证。心痈者、乃心经有热。或好饮酒。或嗜热物。积聚成热。久而不散。熏发于皮肤之外。气血不流。凝滞而生。虽曰原道颇险。而实可治。宜用托里活血之剂。攻出外来。肿高不陷。可保无虞。若陷入里。亦不可恃。如不饮食。急须扶脾。能食疮已破穿见肉膜。亦未为害。但要洗涤净洁。以生肉药掺四畔。自然而愈。

　　卷二百八十八　痈疽门

　　五发

　　（附论）

　　痈发

　　此疾肿赤高起。或长或大。或在妇人乳旁上。为血宫积滞。气壅血涩而成也。内有脓血。其病易治。内有白脓。其病难治。

　　疽发

　　此疾初发。肿赤坚硬。毒瓦斯在皮作热。百节疼痛。虚渴不已。不省人事。破后出血如蚕。多口出脓汁。七日之后。急用药。有鲜血难治。

　　癌发

　　此病初发。不寒不热。肿处疼痛。紫黑色不破。里面坏烂。二十以前者积热所生。四十以后者。皆血气两衰。须早为治。十可全一二也。

　　瘭发

　　此病初发。四畔生牛唇。黑硬疼痛。二十以后。四十以前。皆积伤之毒。入胃壅聚而成。

　　四十以后。六十以前。乃血气不能通行。壅热积血得之。出清水者难治。

　　痼发

　　此疾发时。浑身壮热。手足不遂。憎寒头痛。虚渴、多汗、呕逆。四肢沉重。五脏烦闷。

　　是其候。若出米泔汁者难治。

　　方

　　丹参膏疗发背发乳。口已合。皮上急痛生。肉摩腕折。

　　丹参防风白芷细辛芎黄芩芍药牛膝大黄槐子独活当归（各一两）上以腊月猪脂五升。微火煎三上三下。膏摩病日三四。不须向火。

　　疗发背发乳房。及诸恶疮膏方。

　　黄连当归马齿芎茱萸（各一两）珠（十四枚）矾石（烧）黄柏（各半两）石苇（三分去毛）猪肪（一斤）生竹皮（三合）上咀。细切肪。向美酒一升中合煎。

　　石苇焦膏成去滓。有病稍稍敷上。一酒服枣核大一枚。忌猪肉冷水。

　　浇洗方诸发已破未破皆洗。如成脓溃烂。最要洗净。去故肉。生新肉。洗后净干

　　。再用角贴掺药。一日一次。

　　大柏皮泽兰莽草荆芥赤芍药山大黄土白芷土当归独活（各等分）上锉粗散。用水一斗。入葱白、大椒、橘叶。同煎熏洗。如已烂。入猪蹄下膝爪骨肉煎。可免干痛。净洗为度。

　　青金锭子专治脑疽发背。去恶肉。追脓生肌。

　　白矾（枯）粉霜轻粉白丁香（真者炒各一钱）铜绿（二钱）砂龙脑麝香（各五分）上为细末。稠面糊为锭子。如麻黄粗细。外科精义青锭子治诸恶疮。脓出不快者。

　　及多年疳。愈而复发。无白矾。

　　犀角消毒散治发背、发脚、发手、发胁。一切恶疮。此药温和。大能散毒。

　　荆芥穗防风甘草鼠粘子羌活白芷独活桔梗（各等分）上为末。每服三钱。水一盏。煎至七分。不拘时服。

　　神白膏贴五发未破。

　　南星大黄草乌白蔹（各半两）蚌粉大柏皮（各一两）小赤豆（二合）上为末。

　　取芭蕉头研。取油调角四畔。加乳香没药尤妙。干则芭蕉汁刷之。一方无草乌。

　　止痛当归汤治脑疽发背。穿溃疼痛。

　　当归黄人参官桂芍药甘草（炙）生地黄（各一两）上为粗末。每服五钱。

　　水一盏半。煎至一盏。去滓温服。日进三服。

　　治痈疽肿疼。发脑发背方。

　　柳树上白木耳黄连（去须）乳香杏仁（去皮尖各一分）盐花（少许）蛇床子（少许）新蔓荆根（一握不得用隔旬者如无以菘菜代之）上为末。似觉有肿。以温水调敷。干即易之。

　　宣毒散初发或灸后。用敷贴消肿、收赤晕、围聚。

　　露蜂房（三两炒略微焦）南星赤小豆（各一两）小米（一合）生草乌（一分）生白矾（半钱）上为细末。用淡醋调。涂四畔。干即再上。

　　寒托里散止痛消肿。初发服之则消散。已成则易溃。既溃则生肌。常服活血补损

　　。不患疮痍。

　　黄栝蒌（三个去皮取瓤子炒）忍冬（三两即左缠藤）乳香（一两）苏木（二两）没药（一两半）甘草节（炙半两红纹者）上为粗末。每用药一两半。无灰酒三碗。同药入瓦瓶内。煮至一碗半。去滓。分为三服。空心日午临睡服。如要常服。即为细末。酒糊为丸。

　　如弹子大。朱砂为衣。每服一丸。细嚼当归酒下。打扑伤损。服至五丸即安。

　　万灵丸治背脑疽。并一切恶疮。初觉一二日。

　　朱砂血竭莲蕊（各等分）麝香（少许）上为细末。酒糊为丸。如黄米大。每服七丸。

　　温酒送下。疮在上食后。在下食前。不过二服。即效。

　　鲮鲤甲散疗发背乳房痈肿方。

　　鲮鲤（一头取甲爪炙）桂心（三分）当归（二分）上为散。服方寸匕。日三酒进。

　　忌生葱。

