<!-- { "loadSidebar": true } -->
　　麦门冬（去心焙）黄（锉）芍药生干地黄（各一两）前胡（去芦头）黄芩（去黑心）升麻远志（去心）栝蒌（去皮各三分）当归（半两）小麦（一合）上粗捣筛。每服五钱。

　　水一盏半。枣二枚擘破。生姜一片拍碎。竹叶二七片。同煎至八分。去滓。空心温服。日晚再服。

　　连翘散治积热毒瓦斯攻腑脏。出于皮肤。为发背痈肿。

　　连翘沉香玄参川升麻桑根白皮（锉）蓝子露蜂房（微炙各一两）川大黄（锉碎微炒）犀角屑寒水石（各二两）川朴硝（二两）上为散。每服四钱。水一中盏。

　　煎至六分。去滓。不计时候温服。以长利为度。

　　黄散治发背热毒肿痛。四肢烦疼。

　　黄（锉）黄芩远志（去心）麦门冬（去心各一两）生干地黄人参（去芦头）芎赤芍药当归犀角屑甘草（生锉各半两）上为散。每服四钱。水一中盏。煎至六分。

　　去滓。不计时候温服。

　　大川乌丸

　　（一名没药丸）

　　治发背及活经络。五七日病渐退。合用此及二乌丸。

　　排脓生肌。

　　大川乌（生去皮尖）当归（去芦酒浸）赤芍药木鳖子（去壳切炒）苏木（锉炒）川独活（去芦）羌活（去芦以上各二两）五灵脂（淘去砂土微炒用）乳香没药（并别研）穿山甲（蚌粉炒以上各一两）上为细末。酒煮面糊丸。如梧桐子大。空心温酒下三十丸。

　　桔梗散

　　（一名木占斯散）

　　治发背痈肿消脓。及妇人发乳并肠痈。

　　桔梗（去芦头炒）木占斯防风（去叉）甘草（炙锉）败酱浓朴（去粗皮姜汁炒）人参细辛（去苗叶）桂（去粗皮）干姜（炮各一两）上为散。每服二钱。空心温酒调下。日三。以瘥为度。一方有栝蒌无桂。如入咽觉流入疮中。若痈疽灸不发坏者可服之。疮未坏去败酱。此药或时有脓痈令成水者。病在上常吐。在下常脓血。此谓肠痈。若疮已脓便愈。发背无有不疗。

　　犀角汤治初发背上似琴弦。抽痛有头。

　　犀角（镑）人参黄芩（去黑心）山栀子仁木通（锉）连翘升麻芍药（各三分）甘草（炙锉）大黄（锉炒各半两）上粗捣筛。每服五钱。水一盏半。煎至八分。去滓。

　　空心温服。日晚再服。

　　前胡散治发背及诸疮肿疼痛。

　　前胡（去芦头）麦门冬（去心）川升麻黄芩知母甘草（锉生用）川大黄（锉碎微炒）赤芍药当归（各一两）黄（一两半锉）上为粗散。每服四钱。水一中盏。入竹叶二七片。煎至六分。去滓。不计时候温服。

　　五香汤去大黄。加人参黄犀角汤。

　　人参（四钱去芦）绵黄（一两去芦）犀角屑（二钱）木香沉香乳香（别研）丁香（各半两）粉草（四钱）上为粗末。入麝香一钱。别研。每服四钱。水二盏。煎至一盏。

　　去滓。温服无时。兼服内托散、五香连翘汤、沉麝汤、五香汤四方。宜相间多服。药性平和。

　　自有宣热拔毒之意。仍诸香散气行血。免生变证。若见发热口燥。热赤肿。六腑秘结。宜服神仙追毒丸、漏芦汤。或孙真人单煮大黄汤。尽不妨也。若虑太峻。只服六味漏芦汤。以次对证用药。万不失一。

　　虎牙散治发背痈疽。

　　干姜（炮）附子（炮制去皮脐）虎牙当归（切焙）防风（去叉）王不留行甘草（炙锉）桂（去粗皮）白茯苓（去黑皮各一两）上为散。每服三钱。米饮调下。一法忌海藻、菘菜、猪肉、冷水、生葱、醋物。

　　麦门冬散治热毒瓦斯盛。背上发痈肿。渐觉牵痛。

　　麦门冬（去心）当归玄参（各一两）甘草（三分生锉）赤芍药（三分）生干地黄（一两半）蓝叶地骨皮犀角屑（各三分）上为散。每服四钱。水一盏。煎至六分。去滓。

　　不计时候温服。

　　升麻散治发背疼痛。身体壮热。心腹烦闷。

　　川升麻（一两半）沉香（三分）藿香（半两）木香（半两）甘草（一两生锉）葛根（一两半锉）麦门冬（一两去心）黄芩（一两）赤芍药（一两）上为散。每服四钱。水一中盏。

　　煎至六分。去滓。不计时候温服。

　　漏芦散治发背肿痛烦闷。

　　漏芦白蔹黄芩白薇赤芍药甘草（生锉）枳实（麸炒微黄）麻黄（去根节各一两）川大黄（一两半锉碎微炒）上为散。每服四钱。水一中盏。煎至六分。去滓。不计时候温服。

　　射干汤治初发背上似琴弦。抽痛有头。

　　射干犀角（镑）升麻玄参黄芩（去黑心）麦门冬（去心焙）大黄（锉炒各一两）山栀子仁（半两）上粗捣筛。每服五钱。水一盏半。淡竹叶二七片。煎至八分。入芒硝末一钱。去滓。空心温服。快利两三行为度。未利再服。

　　止痛药治发背热盛。速用此药。

　　金樱桃根洗去粗皮。锉捣一盏。生甘草半两同杵。用水三碗。煎至一碗。去滓。旋入银盏内。温服。取尽一盏。又入童子小便一碗。煎至八分。去滓。旋入银盏内温服取尽。如心中觉逆。食少白梅则止。次服后药。

　　大黄（生）甘草（生各一两）麝香（研一字）木香（一分）丹砂（研一钱）鬼腰带根（洗锉）金樱根（洗锉各半碗）上都用水五碗。煎至两碗半。入酒一碗半。更煎至一碗。

　　去滓。旋入银盏内。温服令尽。取下恶物。如觉瘥。即去甘草、大黄。余药根据前分两。入水四碗。煎至两碗。入酒一碗。更煎至一碗。去滓。旋入银盏内。温服令尽。如未瘥。更根据前方合一料服之。无有不瘥者。若疮已破。用生肌膏药贴。及掺后药敛疮口。

　　龙骨散

　　龙骨（赤地上去火毒研）赤芍药（为末各半两）铅丹（一分）胡粉（半钱）上同研匀细。先以葱汤洗疮。后拭干。以药掺之。

　　神金膏治发背疮。

　　白芨密陀僧（研）甘草黄柏（去粗皮）黄连（去须）腻粉（各半两）麝香（研一字）上研为细末。用津唾调成膏。以无灰白薄纸。看疮大小。涂纸上贴之。无力即换。

　　五倍子散治发背。生肌肉止痛。

　　五倍子地龙（去土）黄连（去须）乳香（研各一分）木香（半钱）密陀僧槟榔（锉各一钱）上为散。每用少许。干贴疮上。

　　治发背、发鬓、乳痈。及诸毒肿神方。

　　黄连（去须）蛇床子乳香（别捣各一两）杏仁（三七枚去皮尖双仁炒研）蔓荆子盐花（各一撮）人粪尖（少许）上捣和作饼子。浓如五钱。粗布摊贴之。每日三四度易。

　　夜亦然。每易时以甘草汤洗药。便撮作头。如已穴及脓水亦贴。肌生脓自出。

　　治痈疽发背。及发乳方。

　　吴茱萸一升捣之。以苦酒和。贴痈上。

　　治发背欲死。

　　以芭蕉捣根，涂上。

　　治背上疮。弥验。

　　以针挑四畔。白僵蚕为散。水和。敷之即拔出根。

　　野狼毒膏治发背疮如葡萄。破后。疮孔无数。

　　野狼毒蓝根龙胆（各半两）定风草（一两）乳香（一钱）水银粉（炒一钱匕）上为末。蜜调成膏。摊帛上贴疮。

　　蓝根膏治背痈如底。又如蒲扇。疼痛不止。

　　板蓝根黄芩（去黑心）黄连（去须）大黄（各一两）白芨（一分）乳香（半两）上为末。用新汲水调成膏。量大小贴之。日四夜二。

　　金花散治发背热毒结聚。赤疼痛。消肿解毒。

　　雄黄（研细三分）黄连（九节者半两）槟榔（锉）麝香（各一分）郁金大黄（各半两）上为散。入麝香、雄黄同研匀细。每取生油调如糊。涂患处。日二上即瘥。

　　沉香散治发背肿如杏。或如鸡子者。

　　沉香（一两）麦门冬（一两去心）木香（一两）川升麻（一两）麻黄（二两去根节）川大黄（一两）上为散。每服四钱。水一中盏。煎至六分。去滓温服。不计时候。

　　治背疽

　　麻黄（去节）甘草陈皮（各四钱）没药木香乳香（各二钱）上为细末。每服四钱。葱白同煎。上搭手食前。下搭手食后。先用别药推。脏腑如利者。不必推。极妙。如推可用当归连翘散。

　　木香散治发背肿毒如杏。烦热疼痛。

　　木香（一两）地骨皮玄参（各二两）甘草（一两生锉）川升麻（二两）川大黄（一两锉碎微炒）上为散。每服四钱。水一中盏。煎至六分。不计时候温服。

　　大黄散治发背初欲作肿宜服。

　　川大黄（一两锉碎微炒）栀子仁（一两）川升麻（一两）黄芩（一两）甘草（一两炙锉）玄参（一两）上为散。每服四钱。水一中盏。煎至六分。去滓温服。不计时候。一方不用玄参。得快下数行便止。不下则更服。

　　黄散治发背赤肿发热疼痛。脓不出。

　　黄（一两锉）赤小豆（一分炒熟）赤芍药（半两）白蔹（三分）芎（三分）栝蒌根（三分）上为细散。不计时候。以温水调下二钱。

　　悬蒌散治发背恶疮。

　　悬蒌（一个）大黄金银花皂角刺（各一两）当归（半两）上锉碎。用酒一碗。

　　煎至七分。去滓温服。如有头者。加黍粘子。

　　栝蒌散内消恶肉。生好肉。

　　黄（四两锉）皂角刺（八两红者拍碎锉）甘草（六两）牛膝（二两）黄栝蒌（十个锉）上用蜜一斤。旋入铛内。炒至紫色。见风吹脆为末。有粗、再炒为末。酒调下二钱。此方七里道人张元甫。用之如神。元甫当时秘藏此方。人莫传者。余少时目击其事。后凡三十年。

　　始得之于章明叔。盖其徒云。

　　当归连翘散。

　　连翘当归大黄芍药栀子鹭藤（各半两）上为粗末。每服五七钱。水一大盏。

　　生姜五七片。同煎至七分。去滓温服。量力减。热者加一利之。

　　秘方治发背已溃未溃者。最有神效。

　　浓朴（二钱姜汁制）陈皮（三钱去白）苍术（五钱米泔浸）甘草（二钱炙）上入桑黄菰五钱。同为末。疮溃则干掺之。未溃则油调涂之。

　　救生膏治一切发背。

　　密陀僧（碎炒）黄柏旁根（金州浓者用黄蜡一弹子大火炙涂尽为度各二两）乌贼鱼骨（白者去甲半两以上三味捣研极细）腻粉（半钱）上和匀。每用新汲水调。摊纸上。先令患人口温酸浆水洗疮。然后贴。每日一换。

　　化毒散治发背痈疮。

　　白矾灰（研）铅丹（研）密陀僧（研）木鳖子仁（各一两）上同入瓷盒赤。

　　放冷地上。纸衬盆盖一时辰。细研。以菜子油调贴。其冷如冰。

　　治发背及诸恶疮

　　取石如鹅卵大。猛火烧令赤。内醋中十余度。至石碎尽。取屑曝干。和醋涂肿上。

　　治发背

　　掘地为孔。一头旁通取风。以穴大小可肿处仰卧地上。令痈入穴孔中吸之。作三五个觉热即易。

　　还魂丸治发背痈疽。一切肿脓。

