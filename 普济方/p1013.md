<!-- { "loadSidebar": true } -->
　　腻粉水银硫黄（各一分同研）巴豆仁（四十粒）上将巴豆单覆铫底。以三物按上。

　　巴豆令平。以瓷盏盖之。四面湿纸搭合。勿令气泄。炭火四面缓烧之。时于水中蘸铫底。少顷又烧又蘸。其盏上底内。滴水一点如大豆。干则复滴。以三滴干为度。候冷研。陈米饭丸作二三十丸。每服一丸。熟水吞下。疏下恶物。以白粥补之。此药一丸活一人。曾无失者。

　　才取下实时不痛。其疮亦干。

　　发背疔疮。蛇伤虎咬。

　　京墨白梅肉生姜猪胆上为末。绕疮围之。

　　疗发背。及一切毒肿方。

　　生麻油（六合）黄丹（二大两半）生栗子（四十九枚取大小中者熬焦去皮碎绢筛）地胆（二钱捣碎筛）上和。于铜器中盛。用炭火重汤煎。候沫溢出。与器口欲平。取小麦一合。

　　分二人嚼。取筋急纳药中。搅使与相和膏。擎下安铜器冷水中。成膏讫。以故帛涂膏。贴所苦处。晨夕换膏。

　　治发背

　　蜗牛（七十个）独蒜（二十五个用竹刀子排开）绿豆粉（半斤）藜芦（半两）上先将蜗牛入锅内。炒涎出。次下蒜令干。后下豆粉、藜芦为细末。如用。浆水津调涂患处。疔疮亦可用此药治之。

　　治背疮方

　　丁香地丁香小蓟蚕砂上等分为细末。用醋调。敷病处。

　　牛齿膏治发背疮肿痛。

　　水牛牙齿（赤）乳香（一钱研）太阴玄精石（各一分）上为末。每用绯绢量疮大小剪。以津唾调药。摊绢上贴之。

　　麝香散治发背疮冲破。疼痛不可忍。

　　麝香（研半钱）蒺藜子紫背荷叶（各半两）上研为散。每量疮大小。临时干贴疮上。

　　皂荚膏治发背初觉但是热肿。令内消。

　　皂荚（一梃拣肥长者刮去黑皮及子）栗子（一十枚大独颗者去壳曝干）桑根白皮（一两）上为细末。用生油调成膏。涂疮上。

　　治发背毒肿。紫黑坚硬疼痛方。

　　蛇蜕（五寸）芸苔子（二两）窑中不着水砖末（一升）上为末。以酽醋和。细细涂肿痛。

　　立定。

　　黄散令发背自溃。

　　绵黄（细者洗焙一两）甘草（半两）皂角针（拣红紫者锉麸炒黄一两）上细末。

　　每服一大钱。酒一盏。乳香一块。煎汤去滓服。

　　疗发背及肿毒、恶疮。

　　大黄（生用）锻石（熬风化者）赤小豆上等分为末。白酒和涂立效。忌羊肉、热面、大酢。一方醋调涂之。干即再涂。

　　凉血护肌膏治发背活经络。生肌肉。

　　南星（生八两）雄黄（一两研）白矾（生末四两）上为细末匀。用生地黄汁调。

　　涂四围。

　　治发背及诸般痈、毒疮。

　　以黑铅一斤。甘草三两。微炙锉。用酒一斗。着空瓶在旁。先以甘草置在酒瓶内。然后熔铅投在酒瓶中。却出酒在空瓶内。取出铅根据前熔后投。如此者九度。并甘草去之。只留酒令病者饮醉寝。即愈。

　　又方箍疮令不溃。

　　发背疮疽不可医醋研好墨绕周遭猪胆生姜调涂上到明如是鬼神医

　　灵中散治背疽等疮。

　　陈大蜂窠（一个）白矾芝麻上装入蜂窠内。火烧之。小油调扫之。

　　治发背初觉。热毒壅结。宜宣泄毒瓦斯。令不成疮肿。

　　川乌头（半两生去皮脐捣罗为末）巴豆（一分去皮和心膜生研）朱砂（一分细研）上药相和。研令匀细。以软粟米饭和丸。如梧桐子大。每服以温水下五丸。以利快为度。未利再服。

　　消毒散治发背欲结不结。四肢寒热。

　　车螯（一个可盛二两硝者）朴硝（二两）上以硝入车螯内。湿纸裹。黄泥固济。麻皮缠之。赤候冷去泥。同研如面。将绢铺地。薄摊药末于上。盆盖一食久。入乳香、地龙末各一分。白僵蚕、甘草末各半分。和匀。每服半两。酒调去滓服。能饮酒者多与之。其滓涂患处一食久即转下恶物。只两服或消或破。别服补药。

　　金绵膏治发背。

　　楸叶（五斤如无即用楸白皮锉）马齿苋（二斤去根切）上以水五升。熬至一升。去滓。

　　入锅内。以柳枝搅。熬如饧。盛在瓷器内。先以荆芥汤洗疮。次用鸡翎扫药于疮上。令匀。

　　以薄纸贴之。更用酒调二钱服之。

　　五灵脂散治发背。

　　五灵脂（半两）乌贼鱼骨（去甲一两）上为散。凡患者初觉时。以水调扫肿处。如已大作者。入醋面同调。敷之。

　　龙葵根散治发背成疮。痈疽成疮者。

　　龙葵根（锉一两）麝香（研一分）上先将龙葵根捣罗为末。入麝香同研令匀。水调涂于疮上。

　　金粉膏治发背痈疽疮。

　　锡（四两用板瓦盛炭火安锡在上扇之候成灰研末）密陀僧（四两入罐子内以盏子盖口盐泥固济勿令透气用炭火不闻药气为度取出放冷）上同研极细。量疮大小。临时入腻粉少许。以鸡子黄调如膏。摊在疮上。以绯帛盖。

　　乳香贴方治发背。

　　乳香（研）黄蜡（好者）上等分。同入铫子熔化。泻入水内。斟酌疮大小。取剂在于火上熔化。摊于帛上。或纸上贴之。不住以手按令着肉为止。此药易干故也。一日三易。肿消痛止。如已有头欲破者，亦渐缩减。

　　麦饼方

　　（一名甘草膏）

　　治发背崔元亮海上秘方。李北海云。此方神授极奇。

　　大麦（一升炒熟一法用九两大麦面）甘草（生用三两）上为末。用好醋少许和匀。

　　微有醋气。仍以百沸汤拌和作饼剂。方圆大小如疮肿大。热敷之。以油单并故纸密裹。勿令通风。

　　冷即换之。常须吃黄米粥甚妙。如已成脓自出。未成内消。一方用酥少许。不用醋。

　　百草霜膏治发背痈疽。及一切疮。热痛不可忍者。

　　百草霜生蛴螬（等分）上同研细贴之。如冰。痛即止。

　　治痈诸疽发背。或发乳房。初起微赤。不急治之。即杀人。

　　取母猪蹄两只。通草六分。以绵裹。和煮作羹食之。

　　治发背疮。消痈肿、拔毒。

　　以五月六月采曲节草茎叶阴干。与甘草作末。米汁调服。

　　治发背初觉。宜服。

　　黄牛乳（二大盏）秦艽（二两去苗锉）上药相和。煎至一大盏。去滓。分温三服。

　　当时快利为效。

　　治发背方

　　用乱发灰酒服方寸匕。亦治瘭疽。

　　又方

　　用猪脂敷上。日四五度。亦治发乱。救急方云。取猪羊脂切作片。冷水浸粘贴。暖易之。

　　五六十片瘥。若初贴时。少许即寒。寒定好眠。甚妙。

　　又方

　　用三年醋滓。微火煎令稠。和牛脂敷上。

　　又方

　　用猪狗牙烧灰。醋和敷上。日三四易。

　　又方

　　用烧古蚌灰、鸡子白和敷之。日三四易。

　　又方

　　用饮铁浆二升。取利。

　　又方

　　用蛇头灰醋和敷之。日三易。一方水和敷之。

　　又方

　　用烧鹿角灰。醋和敷之。日四五易。

　　治发背欲死。

　　取冬瓜截去头。合疮上。瓜当烂。截去更合之。瓜未尽疮已敛小矣。即用膏养之。

　　背疽掺药方

　　李氏云。龙游有患背疽。已溃如碗面大。视五脏仅隔膜耳。自谓必死。有用大鲫鱼一枚去肠脏。以羯羊粪实其中。烘焙焦黑极干燥为细末。干糁之疮口遂收。至今无恙。此出洪氏方。屡有效。故附于此。须候脓少欲生肌肉时用之。

　　治发背诸恶疮。痛不可忍方。

　　用粪缸底上青泥。取出阴干为细末。用新水调敷。其痛立止。

　　治发背

　　用乱发、露蜂房、蛇皮。烧灰存性。调敷一钱。神效。

　　金针散治发背。

　　用皂荚针春时取一半青一半黑者。不拘多少。曝干。捣罗为散。先任意饮食讫。用药三钱。酒调服之立瘥。未退再服。

　　黄石散治发背疮。昔杨患背肿。马嗣明以炼石涂之便瘥。

　　用粗理黄石如鹅卵大。猛火赤投醋中。因有屑落醋中。复投。石尽为度。取屑曝干捣散。以醋调敷背上。即愈也。北齐马嗣明以此方医杨遵彦背疮效。刘禹锡谓之炼石法。用之敷疮肿。无不愈者。

　　桃花汁治发背疮痈疽。

　　用桃花不拘多少。于平旦承露采取。以酽醋研绞去滓。取涂敷疮上。有虫即出。无花但桃叶亦得。以腊月猪脂和涂。亦佳。

　　治发背疮肿方

　　用白面取泥拌和。围肿四畔。令童子七人。尿围中。浸肿处即瘥。

　　又方

　　用新马粪一味。浓涂肿上。干即易之。亦疗发乳。

　　又方

　　用益母草一味。烂捣。绞汁三合服之。滓敷疮上。热即易之。

　　硝石拓方治发背赤疼痛。

　　用硝石五两。汤一斗。浸硝待冷。取故青布两片。更渍浸拓。日三五度。

　　薜荔散治发背神效

　　用薜荔叶一味。不拘多少。阴干。捣罗为散。每服三钱。水一盏。煎至七沸。温服。更用叶煎汤洗甚妙。一方治背痈。和蜜饮数升。滓敷疮上。后以他药敷贴。遂愈。昔宜兴县张渚镇有一老举人聚村学。年七十余。忽一日患发背。村中无他医药。急取薜荔枝叶烂研绞汁。

　　和蜜饮数升。以其滓敷疮上。后以他药敷贴。遂愈。医者云。其本盖得薜荔之力。乃知图经所载不妄。又方以薜荔叶干末敷之。下利即愈。

　　又方

　　用糯米不拘多少。炒熟细研。以井花水调涂四面。干即易之。

　　又方

　　用木芙蓉叶自落者。经霜然后收之。碾末。淡醋调于掌上。如青苔色为妙。绢帛涂贴疮上。一方治软疖。用盐水调搽。

　　治发背初觉肿痛方。

　　用赤小豆一味。捣罗为末。和猪胆汁涂之。干即易。

　　治发背。及一切热疮肿方。

　　用芸苔一握切。和酥炒热敷疮上。冷即易。日三度。单用芸苔叶敷亦可。

　　治背疮

　　取户边蜘蛛。杵以醋和。先针四畔令血出。根稍露。用药敷。干即易。旦至午拔根出。

　　大有神效。

　　治发背

　　用金星草不拘多少。捣为末。冷水服方寸匕。及涂疮上亦效。彼人用之。往往皆验。又方用叶连根半斤挫。以酒五升。银器中煎取二升。五更初顿服。丹石药毒悉下。并治痈肿结核。衍义曰。不惟下所服石药。兼毒去疮愈。如不饮酒。以新汲水调服。以知为度。

　　疗发背神验法

　　取牡狗白粪五升。凡觉欲作时。以温水一碗。绞取汁。分再服。仍以滓敷上。每日再为之。瘥止。

　　治发背欲死方

　　用伏龙肝为末。以酒调。浓敷其上。疮口干即易。不日平复。

　　治发背

