<!-- { "loadSidebar": true } -->
　　用蜗牛一百枚活者。一升净瓶入蜗牛。用新汲水一盏。浸瓶中封紧。自晚至明。出蜗牛放之。其水如涎。将真蛤粉不拘多少。水调旋敷。以鸡翎扫之疮上。日用十余度。其热痛止。

　　疮便愈。

　　治发背

　　用白蔹不拘多少为末。水调敷之良。

　　治发背欲死

　　用人屎作灰。用醋和如泥。敷肿处。干即易之良。

　　治发背疑似者。须便服此。

　　用秦艽锉。以牛乳煎服。当得快利三五行。即瘥。

　　治发背

　　用地松一升。杵汁服之。日再服。以瘥止。

　　治发背欲死

　　用鸡肠草捣烂。敷之良。

　　治发背初得毒肿。热赤痛。

　　用水萍不拘多少。烂捣。和鸡子清。贴之甚良。

　　治发背痈疽

　　用生菖蒲捣贴。若疮干捣末。以水调涂之。

　　治发背

　　用石苇叶于二月七月采。阴干炒末。冷酒调服甚妙。

　　治发背疮

　　取白马齿烧灰。先以针刺疮头开。即以灰封。以湿面周肿处。后以酽醋洗去灰。根出。

　　治发背头未成疮。及诸热毒肿。

　　用水煮青竹筒角之。掘地作坑贮水。卧以肿处。当坑子上角之。如绿豆大。戢戢然出不止。遍匝腰肋。

　　治发背方

　　用草决明生用一升。捣碎。生甘草一两重。亦切碎。水三升。煮取一升。温服。分二服。

　　大抵血滞则生疮。肝为宿血之脏。而决明子和肝气。不损元气也。

　　洗发背疮

　　用五倍子、杏仁、猪悬蹄、白芷、莲房、荆芥、葱头、细茶叶好者、煎汤洗。

　　疗发背

　　取蔚臭草捣取汁。服一鸡子。滓封上。热即易之。

　　疗发背。及诸疮久不瘥有效方。

　　先以甘草汤洗疮。拭极干。乃嚼胡麻敷上。干即易。从旦至日西。去胡麻。乃取黄连末、滑石末、中半相和。以敷疮上。数数易。明日又根据前敷胡麻及黄连等末。更不须洗疮。

　　不过六七日即瘥。必效。

　　治发背疽疮、疮、瘰、脑疽。

　　大效。

　　治发背已结成脓。栝蒌涂方。

　　用生栝蒌根细锉。捣研如糊涂之。日三五度即瘥。一方为末。苦酒和敷。

　　治发背初觉肿。痛不知定处。

　　以湿纸贴之。先干处即是。若病根多。速觅水蛭。湿令入病处食血。数易甚良。

　　治一切痈肿及发背。疼痛不可忍。但未成脓者。

　　用甘草一两。微炙捣碎。水一大升浸之。器上横一小刀子。置露中经宿。平明以物搅令沫出。吹沫服之。但是疮肿发背皆可服。一方用生者为末。酒调二钱匕频服。王中奉虔服之得效。

　　治发背已发未结成。已结成未溃。

　　用牛皮胶二两。酒二升。生甘草一寸。同煮。候牛皮胶溶化放温。令病者徐徐饮尽。如未结成即消。已结成则易溃。已溃则易瘥。如未效。再用必效。

　　治发背痈疽。一切毒疮。疮口大窟。

　　用腊月干桑叶不拘多少。碾为细末。以新汲水调涂疮上。如疮有脓血。即干糁用之。如疮在脚膝间。敷药了。用帛子裹之。神效。一方煎汤皆可用。

　　治发背

　　其疮临发之时。用蓖麻子一合。剥去皮。用白胶香一处捣细。摊纸上。放宽大贴了。方才发则散。已成者即溃。言已见效。

　　治发背

　　以不耕之地。遇野人粪为虫鸟所践处。即以杖去粪。取其下土筛。以敷之。即如冰着背也。

　　治背疮。热肿。

　　取蕺汁盖之疮上。开孔以吸热毒。冷即易之瘥。

　　治发背初发。已成口。未成口。

　　用牛耳枫树根。其叶小而三叉。叶上无毛而光者。酒擂滤滓。饮酒。以滓涂疮。仍服乳粉内托散。

　　犀角丸治一切痈肿及发背。疼痛不可忍。但未成脓者。

　　（方见小犀角丸）

　　羚羊角散内消发背。

　　（方见大全内消散）

　　糯米膏治发背疽毒。一切恶证。

　　糯米（先洗七次绢袋挂当风二七日炒一斗）紫河车（去皮毛生用根赤者不用白者五两）五倍子（瓦燥之五两）白蔹（真者如白萝卜干色白味苦甘二两）黄柏皮（炒焦五两）黄芩（炒干五两）白芨（生二两）当归（酒浸焙干二两）上为末。酸醋调入瓶。时取敷患处。

　　若已成欲破。加白丁香。雀矢尾直起者鸟尖。为末。和上药点头上。却用不加之药敷四畔。

　　内服白术、黄三两。蜜炙木香、当归各一两为末。酒下二钱。病在四肢食后服。膈上眠时。

　　膈下空心服之。秘传神效。

　　治发背疮云。凡发背者。自内而外也。热毒中膈。上下不通。所以蒸背上虚处。先

　　三五日隐脉妨闷。即渐成脓。见出皮肤。结聚成脓也。其方如后。

　　白麦饭（颜色黄白类麦饭者曾作磨尤佳炭火烧红醋中浸之十次为末）白蔹末（与上等分）鹿角（二三寸截之不用自脱者凡带脑骨者即非自脱炭火烧灰尽为度碾罗为末倍前二味）上并捣细末。取多年米醋铛中煎令鱼眼沸。即下前件药末。调如稀饧。以篦子调敷肿上。只当疮头留一指地面。勿令合。以出热气。如未脓。当内消。若已作头。当撮小。若日久疮甚。肌肉损烂。筋骨出露。即布上涂药贴之疮上。干即再换。但以膈中不恶。无不瘥。切忌手伤。

　　宜慎之。此方东坡先生具载得效姓名甚多。兹不多述。惟后之用药君子。当信先生之说。故予不敢私秘其良方也。

　　白散子治发背、候取下毒物。次用清凉膏贴之。

　　白附子大香附子（各半两）半夏（一分姜制）黑牵牛（二两半生半炒令熟）大甘遂（一分以大麦炒侯麦黄赤色去麦不用次以极慢火炒之）上为末。量患人虚实加减。每服二钱。以蜜酒调下。续饮温酒一两盏。候所苦处刺痛为度。微利三五行。泻出恶物即瘥。次用膏药贴之。气盛者一服二钱。余更裁度。

　　清凉膏治发背等。先用白散子取之。次用此药贴之。

　　川当归（二两）香白芷木鳖子肉白芨芍药黄柏白蔹（各一两）乳香（另研）腻粉（各少许）白胶（少许）黄丹（五两）上用清麻油十两。煎上七味候紫色去之。

　　入槐柳枝各七寸。再煎少顷又去之。入黄丹五两。熬成入乳香等。重绵滤入罐子内贮之。用如常贴。

　　治发背一切痈疽。金石药毒发。

　　上用紫背车螯大者。盐泥固济。火通红。放冷、研为极细末。地上出火毒一宿。以甘草膏子丸如梧桐子。每服三五十丸。甘草汤下。日进三服。第三日取下恶物。用后药贴之。

　　贴疮白膏药

　　上寒水石不拘多少。火通红。入瓷器中。封口令密。沉井中一宿。取出研极细。以腊月脂和膏。稀稠得所。自疮赤尽处涂之。阔一指许。上以薄纸为花子。中心留一孔贴定。渐次赤退。即迤逦移近里至愈。红花孔子外所留纸。令与所留药阔狭等。

　　沉香散治发背。止燥渴疼痛。内消毒瓦斯。

　　赤小豆（一合）人参（一两）甘草瞿麦黄芩黄（各一两锉）白蔹（半两）当归（一两细锉炒）沉香（一两）上为细末。温水调下二钱。不计时候。日二三服。

　　车螯酒治发背痈疽。

　　车螯壳（一二个泥固济火过为细末）灯心（三十茎）蜜（一大匙）栝蒌（一个）上碎。剥栝蒌。用酒一升。以下煎三味微熟。调车螯末二大钱。不过两服。痛止。

　　治发背、发乳、痈疽等。一切毒疮。

　　穿山甲（一两用土炒成弹子块）白丁香（淘去沙净取半两）上为细末。每服二钱。

　　用麝香酒调下。

　　治发背

　　汤寿资云。光州有人患肾痈。大小便皆闭。甚以为苦。本州胡判官。令以明净牛皮胶炭火上烧成黑灰。研极细。每服五钱。以米饮调下。服至二两许方通。所下皆秽恶物。痈肿遂消。不复出脓。胡云。凡疮肿皆可服。不拘多少。以脏腑通利为度。

　　阎资钦、录寿州霍丘医疮人元立。治疮甚有声。元符己卯。予侍先子将漕江东。舟次寿州。予因累日食鸡卵数十枚。暴得咽喉肿塞。及颈赤肿硬。下连心胸如铁石。日久号叫。喉中水米不通。壅塞将死。召医者视之云。此喉痈也。泛泛药恐无益。因言可招元立治之必愈。

　　先子夜遣介。两日往还数百里。召立至。用药数服得效。报之颇浓。立感激予自传治发背方四首。皆累用有奇功。今录于下。

　　一醉膏治发背痈疽。一切恶疮。当先用托里药。使毒瓦斯皆出。凡初觉发背痈疽等

　　。即多服。用大黄、甘草等药。极疏转以行结毒。次用此药。

　　大甘草（半两为粗末）没药（一分研）栝蒌（一个大者去皮）上用无灰酒三升。

　　熬至一升。放温顿服之。如一服不尽。分三两服。连服尽。

　　收晕白玉膏切忌用冷药外贴。必逼毒瓦斯入内杀人。

　　杏仁（二十粒去皮尖）川椒（四十九粒去目为末）清脂麻油（一两）酒腊（半两白者）上同熬至紫黑。新绵滤过。用无灰薄纸。看疮大小剪作梳样。摊药在上。于疮晕尽处两边围绕贴之。候晕渐收近里。即别剪差小者。再摊药为围贴。晕又收。即又再移近里贴。仍频换。

　　候晕已收见疮根脚。或疮口。即用次方。凡贴大恶疮。毒瓦斯方盛。不可以药当上贴。恐赶散毒瓦斯。疮益大。

　　晕收见疮。次用槟榔散。

　　鸡心槟榔（半两）川黄连（去须半两）穿山甲（大者十片烧灰存性）上同为细末。

　　先用好腊茶清扫过疮。用药浓敷疮上。日三五次。以脓出为知。如见疮口后。用此药数次了。可更用乳香膏。

　　脓已出。用生肌药。

　　黄狗脑盖骨（二两烧灰存性）腻粉（一钱）桑白皮末（一两）上同为细末。用油调涂疮上。以上四方。是一宗元立自云。少年时初得此方。救十余人。后忽自病背疮。自信其药。

　　乃以此四药自治得愈。袒背示予。瘢痕犹盈尺也。予在汝州时。梁县吏人侯昱孝母病背疮。

　　予用此治之愈。

　　扬州杨吉老医名甚着。某郡一士人。状若有疾。厌厌无聊。莫能名其何等病苦。往谒之。

　　杨曰。君热证已极。气血消铄且尽。自此三年。当以背疽死。不可为也。士人不乐而退。闻茅山观中一道士。医术通神。但不肯以技自名。未必为人致力。士人心计较。窃衣童仆之服。

