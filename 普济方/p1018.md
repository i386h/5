<!-- { "loadSidebar": true } -->
　　防风（半两）甘草节（半两）赤芍药（半两）绵黄（半两）当归（半两）白芷（半两）左缠藤（半两）皂角刺（半两）肉桂（阴证用一两阳证用半两）大黄（阳证用半两阴证用一钱）上咀。水四碗。砂瓶内煎至两碗。入好酒一碗。再煎一碗。放温作数起服。内皂角刺、左缠藤。加众药五倍。

　　漏芦散治热毒痈疖。

　　漏芦（一两）木通（三分锉）川升麻（一两半）赤芍药（一两）黄芩（一两半）桑根白皮（三两锉）枳壳（一两麸炒微黄去瓤）甘草（三分炙微赤锉）上为散。每服四钱。

　　水一中盏。煎至六分。去滓温服。日三服、四服。

　　硝石散治疮疖初生。热毒始结。疼痛妨闷。

　　川硝石（三分）紫檀香（半两）甜葶苈（一分）莽草（一分）白药（一分）川大黄（半两生用）白蔹（半两）上为细散。以浆水旋调稀稠得所。涂于肿上。干即易之。以热退肿消为度。

　　乳香膏治软疖。

　　乳香（半两细研）腻粉（一分）油（一两）黄蜡（半两）松脂（一分）密陀僧（一分细研）上药先取油煎蜡、松脂、乳香烊。后下粉、密陀僧。调和成膏。看大小用帛上摊贴。

　　日二换之。

　　大黄散治热毒生疖。五脏壅滞。及发背初欲结肿。

　　川大黄（一两锉碎微炒）栀子仁（半两）黄芩川升麻（各一两）甘草（半两炙微赤锉）上为散。每服四钱。水一中盏。煎取六分。去滓。不计时温服。得快利为度。

　　胡粉散治热毒恶疖。及诸疮肿。

　　胡粉黄连（去须）水银（与胡粉同研令星尽各一两）糯米（一十粒）赤小豆（十四粒）上为细末。以麻油和诸药并水银。调令匀。薄涂之。

　　治软疖虽出脓水。热痛不止方。

　　赤小豆（四十九粒）乳香（半分）粉（半两）上为细散。先去脓水。后贴药末。

　　三两上效。

　　水调膏治软疖一切肿毒。

　　黄皮白蔹甘草上等分为细末。水和。少蜜调贴之。用井水佳。

　　治软疖赤肿。疼痛不可忍方。

　　天灵盖（一枚涂醋炙令微黄）麻鞋底（一只多年故者烧灰）上为细末。以油和涂之。

　　治软疖热毒不散。疼痛不止方。

　　食草猪粪冬瓜皮（等分烧灰）上为末。先用盐浆水洗了。以生油调涂。以瘥为度。

　　治软疖。

　　干生姜末铜青上等分和匀。香油调敷留口了。先用葱椒汤洗净。软帛拭干。敷之。

　　来日便愈。神效。

　　又方

　　生椒末釜下土（各等分）上醋和涂之。千金方有曲末。

　　又方

　　狗头骨芸苔子（各等分）上为末。醋和敷之。

　　锻石散治疮肿软疖。立效。

　　干姜锻石（等分）上烂捣。入清油相和。捏作饼子。罨在疮肿上。

　　治软疖。

　　荆芥铜绿（各等分）上为细末。猪骨髓调涂。

　　治痈疖结肿赤热者方。

　　用水磨半夏涂之。燥复更涂。

　　治软疖热毒不散。疼痛不止方。

　　以麻油四两。熬乱发如鸡子大成膏。入乌猫儿粪末一分。调匀涂于绯帛上。贴之。

　　又方

　　用鲫鱼取蒿柴火烧令焦。捣罗为末。入生油调贴于疖上。一方治骨疽肿热。未破已破。

　　或脓不已。用铜器煮。焙干焦为末。脂油调敷。（一名鲫鱼膏）

　　治软疖。

　　用建茶一盏。捣罗为细末。油调敷之。

　　又方

　　用枳壳大者一枚。剜去瓤令空。地上磨令口平。以稠面糊搽四唇。沾在疖上。自破脓溜出尽。更无瘢痕。

　　治疮疖已结未结赤肿者。

　　用大天南星一个陈者为细末。生面与南星等分。生姜自然汁调涂肿处。热肿者只用水调。

　　不用面。一方加薄荷汁涂。

　　治软疖屡安再作者。

　　用桑螵蛸烧灰存性。麻油调敷。

　　又方一名呼脓开口膏。

　　用雀抱卵壳。烧灰存性为末。入轻粉少许。麻油调敷。此物难得。只以鸡子抱退壳。如上法用亦可。一方用乌鸡员卵壳。烧灰存性为末。以绵蘸入疮口。频易。

　　治软疖。

　　用螺蛳壳烧灰。真麻油调涂。

　　又方

　　用树上自起薄皮。火炙干为末。麻油调敷。

　　治疖子方

　　凡疖无头者。吞葵子一枚。不得多服。

　　又方

　　以烧葛蔓灰。封上自消。一方牛粪灰封之。亦佳。

　　用鼠粘根叶贴之。

　　又方用水和雀屎。敷之。

　　治疮疡诸热毒、疮、软疖。及耳。名二白散。

　　用风化锻石不以多少。鸡子清拌匀和。作弹子大。日干火。研为细末。凡疮疖初结。

　　清油调敷。已破干掺。若耳令患者侧卧。以患耳向上掺药。以干为度。次日患者以爪爬去耳内药。再用药末掺，不过二三次退愈。

　　治疮肿软疖立效

　　用沥青不以多少。瓦铫中火熔带性。碾为细末。用天南星磨水调药末。涂疮立效。

　　治软疖不作头及痈肿未有头。

　　用茅针浓煎。和酒服。一方水煎。

　　茺蔚子治疖子已破。

　　用益母捣。敷疮妙。

　　治软疖

　　用黄米粉倒铁器内。炒黄色。以新汲水调。涂搽疮上。用纸干贴。再不扑。可待自落。

　　治软疖。

　　用覆盆子叶微炒为末。油调。纸花贴。

　　独珍膏治软硬疖。诸热毒疮。

　　用五倍子炒焦为末。油调。纸花贴。一方水调涂。仍入麻油数点。

　　疗热肿疖。

　　胶数涂。一日十数度即瘥。疗小儿疖子尤良。每用神效。

　　五叶汤治遍身热疖。及疮疡等。

　　五叶草（不以多少）上用水煎三五沸。作浴汤洗之。

　　治痈疖方每觉有疼痛似作痈疖。或发寒热。便宜用。

　　生粉草节大横文者尤妙。不炙不焙。只日晒干。为细末。以酒调。煮热去滓。稍热服。

　　连进数服为妙。

　　蜞针法。

　　痈疖不以老少。初发热肿。即以井边净泥敷之。有一点先干处。即疮正顶。以大笔管安其上。却用大马黄蜞一条。安其中。频以冷水灌之。蜞必吮其肿血出毒。如毒大蜞小。须用三四条方见效。蜞必死。以水救活。若血不止。以藕节上泥止。白茅花亦佳。

　　治恶痈疖肿破。

　　用胡堇草捣筛。与松脂、乳香、花桑柴炭、乱发灰同熬。如弹丸大。如有其病。以热酒摩一弹丸服之。其疼痛立止。

　　治疮疖痈肿热毒。

　　以大黄末水调。敷之。

　　治痈疖。

　　以甘蕉根捣。敷之效。

　　治疮疖肿毒。

　　以车螯壳烧二度。各以醋。捣为末。又甘草等分酒服。以醋调敷肿上妙。

　　治诸痈肿发背。及痈疖已溃烂疼痛。

　　用蔷薇根更灸熨之。即愈。

　　卷二百九十　痈疽门

　　诸疮口不合

　　（附论）夫诸疮肿皆是风邪热毒所为。若重触风寒。即冷气入于疮。令血涩不行。其疮则常有脓水。不知痛痒。经久则疮口不合也。

　　方

　　降真香散治恶疮封闭疮口。

　　降真香木香麒麟竭白芷白蔹黄连（去须）黄柏（各等分）上生捣为细散。

　　不计时候。用敷疮口。即瘥。

　　敛疮散

　　软滑石花蕊石鸡内金（各半两）白芨（三钱半）白蔹（二钱半）滴乳香（各一钱）上滑石、花蕊锻石烧通红。碗覆泥地一复时。为细末。次入余药末研和。干糁神效。

　　麒麟竭散治诸痈肿破成疮口。脓带清薄。宜用合疮口长肌肉方。

　　麒麟竭（一两炒令紫色）生人骨（一两烧灰人牙是也）古铜末（三分）鸽粪（一合干为末）上药都细研如粉贴之。如疮口深。作纸子引散入疮口里面。候肉生即合疮口。

　　桃花散治诸疮口不合。生肌药。

　　赤蔹（炒）白蔹（炒）黄柏（炒以上各三钱）轻粉（一钱）上为细末。用葱白浆水净洗。上药。

　　烬药收疮口。

　　用水二斤。香油二斤。倾在锅内。煎水干。滴油在新汲水内成珠。若成珠为油熟。方下净草乌十二两。待熟再下白芨半斤。同煎熟。又下白蔹六两煎熟。又下洗净头发四两。剪碎下。同熬熟后。用芝麻油四两煎熟。放在罐中。却用新汲水一盆。倾药在内。面上去粗。下水底取药。用后四两熟油和匀。用纸捻蘸药。入疮口内。立应脓出。常用水盖。如要用时。倾去水。取药了。又水盖之。

　　木香糁收疮口方。

　　木香鸡心槟榔虢丹（各一钱）轻粉（半钱）上细末糁。

　　保安敛疮方

　　白蔹白芨（各一两）鸡内金（二两）浓黄柏（半两）上为细末。井水调敷。须脓尽乃可用。溃者亦能敛。

　　荡洗方

　　蜂房白芷苦参川椒上煎洗。热加荆芥。

　　痈疽疮口深大方

　　深山黄牛粪（塞满疮藤纸粘贴三四日后）蜂房白芷大腹皮（三件煎汤淋洗拭干）上以黄桑叶晒为细末。撒糁。常服酒调排脓内补散。饮醇酒。食肥肉。自然生肌。深山黄牛吃百草。平田牛吃禾蒿。

　　敛疮口方

　　白芨（一钱）赤石脂（一钱研）龙骨（少许研）当归（二钱去芦头）上为细末。

　　干糁。

　　羊髓膏治痈疽始作便坏。热毒发疮。

　　虎骨散敛疮。

　　乌鱼骨龙骨虎骨（炙）天灵盖（烧各等分）上为细末。干贴疮上。

　　贴敛药方合疮。

　　麦饭石（粗磨石是也曾作磨者尤佳火七八次红入米醋中淬至三四次其石定细研用甘锅盛通红淬醋中过七八次可用）鹿角根（不用脑骨不用角梢只用角根三寸火）贝母（为末）上等分为末。先将旧净洁衣绢片净洗。候干。约疮大小。剪绢作一轮子。中留一小口。却用一小铫子热少米醋。约用多少。将前药投醋中。候冷。摊于绢轮子上。贴疮。一日一

　　生疮口桃红散。

　　龙骨（半两）白矾（半两飞）黄丹（少许飞）上为末。每用少许。掺在疮口上。

　　先用口含浆水。洗净揩干。用药贴之。以瘥为度。一方有轻粉无白矾。

　　乳香追毒丸追恶回疮止痛。活血去脓。

　　巴豆（去皮一钱）白面（一钱）黄丹（一字）上研匀。滴水和成。捶千余下。丸作锭子。

　　量疮大小之。次以膏药覆之。

　　治诸疮肿成疮。口不合。并痔病穿破。冷漏疮口。脓水常出。经年不干者宜服此。

　　鸽粪（一升）麝香（三分）上将鸽粪于净地上周回。以火围断令烟尽。别于地上出火毒了。入麝香细研为散。每用食前以粥饮调下二钱。

　　神验散治诸痈肿疮。及冷不干。宜用长肌肉。合疮口。

