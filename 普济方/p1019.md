<!-- { "loadSidebar": true } -->
　　雄黄（三分研为末）楂子（三枚和核切阴干为末）上先将雄黄末于铫子内以瓷盏子盖四面。以湿纸封缝于慢火上烧。以湿润物盖盏底。莫令水入。其黄作霜。在盏子上。候冷取出。

　　别取长肉膏药不限多少。取其霜并楂子末。一时拌和。旋旋摊贴绢上。如疮口深。作子引药入疮内。肉从里长出。到疮口合之。

　　疮口已成大窟方。

　　桑白皮（一分）当归（半分）上为末。干掺。外用北艾蘸蜜水研细。塞口。

　　北艾汤痈疽疮口冷。带脓血少。肉色白。久不合。逐日用。

　　用北艾一把煎汤。密室中洗。仍以白胶烧烟熏之。续贴膏药。仍多服排脓内补散。加味不换金正气散。

　　秦艽糁方治一切疮口不合。

　　用秦艽细末。糁之。

　　治疮口

　　用细牛膝根如疮口之大小。略刮去粗皮。顿入口中。留半寸以下。压在疮口外。即以嫩橘树叶及地锦草。各用一握许。研成膏敷之。其上牛膝能去恶血。得恶血常流。而二草温凉止痛。随干随换。十全之功。一方用光明牛膝酒煮。醉为度。仍化摊纸上贴之。

　　乳香生肌散敛疮口。止疼痛。

　　麝香（一字）轻粉龙脑（各一分）白蔹密陀僧乌鱼骨寒水石粉（各五钱）雄黄（三钱）白龙骨（五钱）上为细末。用浆水洗过疮口后。用药干掺。

　　生肌散敛疮大效。

　　寒水石（烧）滑石（各二两）龙骨乌鱼骨（各一两）密陀僧枯白矾干胭脂定粉（各半两）上为细末。用药干掺疮口上。

　　生肌散治疮口不合。

　　没药（一钱）黄丹（一钱水飞过用）赤蔹（一钱）枯白矾（一钱）白胶（二钱）黄柏（一钱）乳香（一钱）麝香（二钱半）上为细末。先煎葱白盐汤洗净。干。敷药末于疮口上。

　　平肌散治诸疮久不敛者。

　　黄丹（二钱半）乳香（研）黄连（三钱半）轻粉（一钱）密陀僧花蕊石（二味同赤色）白龙骨（各一两）上为细末。入乳香、轻粉、黄丹同研令匀。每用干掺之。

　　拔毒散敛疮。

　　大槟榔（一个）红娘子（一个）黑狗脊硫黄赤石脂黄连（各一两）轻粉（一钱）上为细末。每用药少许。干掺患痛处。

　　柏皮散治恶疮久不合。

　　黄柏末（三分）细瓷末（一分）甘草末（一分）上和匀。干敷。

　　桃红散收敛一切疮。恶疮、杖疮。速瘥。

　　粟米饭（一两炒黄）铅丹（三钱炒）上研匀。干贴之。

　　平肌散治诸疮久不敛。

　　炉甘石（烧一两半）龙骨（半两）上为细末。每用干掺患处。上用膏药贴之。

　　牡蛎散治收敛疮口。令干。

　　用牡蛎一块。以破草鞋包缚。入火内令通红。去火候冷。取出研。随用时旋入枯飞过白矾少许。拌和。敷疮口上。

　　收多年不合疮口。

　　以桑蛾研细末。疼而效速。烧作灰性慢而不痛。并干敷。

　　治疮口大窟方。

　　用生丝瓜。或生地黄。或巴蕉根取汁。笔蘸抹。

　　敛疮口木香散。

　　木香（一分）槟榔（十个）白芨（半两锉）白蔹（半两锉）鸡内金（一两焙干）根子黄皮（一分）肉桂（一分）麝香（少许）黄蜀葵花（一两焙）上味一时焙干。为末研细。看疮口大小。逐旋滴水调成膏。于熟绢上贴。每日一度换掩。如一切疮止。

　　麝香散住痛收敛疮口。生肌封口。

　　海螵蛸龙骨白矾（枯）麝香（研）黄丹乳香（别研各三钱）上为末。入轻粉拌匀。甘草汤洗疮。敷药用少许。

　　敛疮口黄丹散

　　黄丹（）白矾（枯）龙骨寒水石乳香木香（不见火）黄连黄芩槟榔腻粉（各三钱）脑子（少许）上为末。随疮干湿用之。干则用温盐汤洗净干。却掺其上。用不可太早。须脓血去尽。临好方用。不然则又发作。

　　柏皮膏治疮口。穿溃不瘥。

　　鸡子（三个煮熟去白用黄子将入深浓黑盏内盛于慢火上熬成黑油出为度）轻粉（半钱）川黄连槟榔木香（各一分为末）上用鸡子油调。封疮口。以干为度。如疮根据前热赤如火烧。四畔肿硬不退。再用白芨散涂之。

　　诸伤疮口封。住痛。

　　白芷、五倍子炒。赤石脂、乌贼骨。须研极细末。不然反作痛不止。此药治诸般恶气。

　　及脚上疮。蛇头指痛。一方加乳香、雄黄、白芷。炒黑散为末。清油蒸熟。去滓。用鸡毛洗疮口。却用油调涂。

　　治秽气加虢丹。

　　生肌桃花散、虢丹、白芷、滑石。兼上药味通用。疮口水不干。枯白矾、穿山甲。先灰炒焦。更加龙鳞。白芷一味。疮中圣药。

　　敛疮口内消方

　　黄明胶一两。水半升消了。入黄丹一两。再煮三五沸。又放温冷。以鸡毛扫在疮口上。

　　如未成。即涂肿处。自消。

　　治痈疮中冷疮。口不合。

　　用鼠皮一枚。烧作灰。细研。封疮口上。

　　排脓收口。

　　槟榔大黄当归羯羊角（火上烧刮下又烧刮）上为末。真麻油调敷。口如未合。

　　加龙骨末少许。敷之即合。但勿性急。反为害。

　　桃红散癌疮口未敛。瘀血多。用此敛之。

　　黄丹（隔纸炒一两）明硫黄（三分）茱萸（炒三分）腻粉（四钱）上为末。麻油调敷。

　　湿则干粉。

　　卷二百九十　痈疽门

　　诸疮生恶肉

　　（附论）夫诸疮及痈疽。皆是风湿搏于血气。血气蕴结生热。发肌肉内成疮。久不瘥者。多生恶肉。四边皮起。而好肉不生。此由毒热未尽。经络尚壅。血气不到故也。

　　痈疽已溃。久而良肉不生者。由气血未平。恶肉有以害之也。恶肉虽得于风气外搏。亦以余毒未尽。故死肌败坏。侵蚀良肉。治宜以药蚀去之。

　　痈坏后有恶肉者。以猪蹄汤洗去秽。次敷食肉膏散。恶肉尽。敷生肉膏散。及摩四边令善肉速生。当断绝房室。慎风冷劳烦。待筋脉平复。乃可任意耳。不尔、新肉易伤。伤则重溃发。发则祸至。慎之慎之。

　　方

　　蛇含生肉膏治痈疽金疮败坏者。

　　蛇含当归（各六分）干地黄（三两）黄连黄黄芩大黄续断蜀椒芍药白芨宿。

　　腊月猪脂七斤。煎三上三下。酢尽下之。去滓取敷。日二夜一。崔氏有大戟、独活各一两。

　　无地黄、黄连、黄、续断、白芨、芎、白芷、甘草。

　　生地黄膏治痈疽败坏生肉。亦治发背。

　　生地黄（四两）辛夷独活（去芦头）当归（切焙）大黄芎黄白芷芍药黄芩（去黑心各半两）续断（一两）猪脂（二斤）薤白（二七茎）上除猪脂外。并锉碎。先熬脂令沸。下诸药。煎候白芷赤黑色。以绵绞去滓。瓷盒盛。涂疮日三两次。

　　黄膏疗痈疽发坏出血。生肉。

　　黄芍药当归大黄芎独活白芷薤白生地黄（各一两）上切猪膏二升半。煎三上三下。膏成。绞去滓。敷锐疮中。摩左右。日三。

　　莽草膏治痈疽败坏生肉。

　　莽草当归薤白黄芩（去黑心）甘草白芷大黄续断（各一两）猪脂（二斤）上除猪脂外。锉碎。先熬脂令沸。下诸药。煎候白芷赤黑色。以绵绞去滓。瓷盒盛。涂疮日三次。

　　芍药膏治痈疽恶肉。疮蚀尽生肌。

　　芍药大黄黄独活（去芦头）白芷当归（各一两）薤白（三两）生地黄（一两半捣碎）猪脂（一两半）上将八味锉碎。先熬脂令沸。下诸药。煎候白芷赤黑色。绵滤去滓。每取少许涂敷疮。日三五度。

　　硫黄散治痈疽疮。蚀恶肉。

　　硫黄（研）马齿苋（研）茹末丹砂（研各半两）麝香（研一钱）雄黄（研）雌黄（研）白矾（研各半两）上合研匀。每用少许敷疮。日三两次。以恶肉尽为度。千金翼无白矾、雌黄。有藜芦膏和敷之。又疗痈疽。无丹砂。广济方疗痈肿脓溃。疮中有紫肉破不消。

　　以此散兑或内蚀之。

　　藜芦散治痈疽。蚀恶肉。

　　藜芦真珠末（各半两）硫黄（细研）马齿苋（烧令汁尽各三分）雄黄（三分细研）麝香（一分细研）茹（一两）上为细散。每日二三上。用少许敷疮。一法无真珠。

　　刘涓子疗痈疽。先宜敷大黄食肉膏。千金方先食恶肉散。后用大黄、附子等十物者

　　。乃是次兑膏方。

　　当归芎白芷（各二两）乌头（一两）松脂（二两）巴豆（二十枚去皮）猪脂（二升）上咀。内膏微火中合煎三沸已。内松脂耗令相得。以绵布绞去滓。以膏着绵絮兑头。

　　大疮虽深。兑之脓自出。就兑尽。即生善肉。疮浅者不足兑。着疮中日三。恶肉尽即止。

　　柳膏方治诸疮瘥后。疮瘢肉未消。瘰风结等疾宜贴。

　　柳白皮（五斤）楸皮（五斤）木通（一斤）枳壳（半斤）皂荚（一斤）木香末（三两）上药细锉。以水八斗。煮取汁一斗。去滓。移于小锅子中。下木香煎至七升。去滓。又移于小锅中。以慢火煎。搅勿住手。炼如饧。捻得成圆即住。以油帛裹收之。每日涂于帛上贴之。

　　取平复为度。

　　消蚀散消蚀恶肉、淫虫、朽骨。先用洗疮方。然后敷此。

　　明白矾（入银锅内瓦盖令性尽一两）矾（熟）雄黄乳香好胭脂远志（水浸取肉焙各二钱）上为细末。蜜水研膏。敷恶肉上。麻油调亦得。

　　白矾散治发背痈疽。及恶疮不生肌肉。败坏。其色黑。蚀恶肉。

　　白矾（研半两）茹（末一两）腻粉（研一分）雄黄（研）当归末（各一两）上合研匀。取少许敷疮。日三次。

　　桑皮散治疮口有热。攻作痛。赤烂淫汁。

　　桑白皮（新者一两）苦参槐花天花粉（晒各半两）上为细末干掺。仍煎苦参、桑白皮汤荡洗。痒者加槟榔、轻粉。

　　麝香膏治发背痈疽。及诸恶疮生恶肉。

　　麝香（研）雄黄（研）真珠（研各一两）猪脂（量用）上研匀。熔猪脂调如糊。

　　涂敷恶肉上。日再。

　　茹散疗痈疽败坏。

　　茹（漆头者）矾石（各二分熬）雄黄（研）硫黄（各二分）上为散。内疮口中。恶肉尽止。勿使过好肉也。

　　消蚀方

　　猪粪（腊月收烧存性一两）雄黄（研）鸡心槟榔（各二钱）上为细末。湿者掺。

　　干者麻油、轻粉调抹。蚀恶肉加茹好。

　　槟榔散

　　（一名木香散）

　　治痈疽疮疖脓溃之后。外触风寒。肿结硬。脓水清稀

　　。出而不绝。肉腠空虚。恶汁臭败。疮边干急。好肌不生。及疗疳恶疮。连滞不瘥。

　　下生疮。侵溃不敛。以麻油调敷。

　　（一名生肌散）槟榔黄连（去须切）木香（各等分）上为细末。每用干贴疮上。若疮溃烂敷了。

　　更以常用膏药。或云母膏贴之。听脓水自出。若用此药敷后。疮口未敛。用白芨末、轻粉少许。

