<!-- { "loadSidebar": true } -->
　　和匀敷。即得速效（疮口久不敛。加当归一钱。贴之）。

　　治痈疽蚀恶肉。

　　雄黄矾石（烧令汁尽）茹（各一两）上为细散。每日二三上。可疮敷之。

　　又痈疽方

　　白芷桑白皮上煎汤洗。以桑白皮末掺效。

　　治痈肿恶肉不尽者方。

　　蒴（一作灰）锻石（肘后作白炭灰）上各淋取汁。合煎如膏成敷之。食恶肉。

　　亦去黑子

　　溃死肉药

　　炊饭尖（三等各半两）一等半两。入巴豆二个。一等半两。入巴豆三个。一等半两入巴豆五个。各捻作白锭子。上先用二巴豆内疮如不溃。再用内三巴豆。又不溃用五巴豆者。更用丹砂炒红色。掺疮口。追出清水。其恶肉未尽。至追出赤水是恶肉尽。更用三圣散粘贴。

　　用膏药敷之。

　　药蛆方

　　以皂矾飞过干贴。其虫即死。

　　雄黄散治疮有恶肉。不能去者。

　　雄黄（一钱研）巴豆（不去皮研一个去皮半钱）上再同研如泥。入乳香、没药各少许。

　　再研匀细。少上恶肉自去矣。

　　治痈肿恶肉不尽者。

　　生地黄汁煎如胶。作饼子贴之。日四五度。

　　痈疽生臭恶肉者。

　　以白茹散敷之。看肉尽便停。但敷诸膏药。如不生肉。敷黄散。茹、黄。止一切恶肉。仍不尽者。可以七头赤皮茹为散。用半钱匕。和白茹散三钱匕。以敷之。

　　若恶肉不尽者。食肉药食去。以膏涂之则愈。食肉方

　　取白炭灰、荻灰等分。煎令如膏。此不宜预作。十日则歇。并可与去黑子。

　　食恶肉膏治痈疽及发背、诸恶疮。去恶肉方。

　　大黄芎莽草真珠雌黄附子（生用各一两）白蔹矾石黄芩茹（各二两）雄黄（半两）上咀。以猪脂一升。煎五六沸。去滓。内茹、矾石末。搅调敷之。

　　疮中恶肉尽。乃止。

　　治诸疮肉如蛇。出数寸。

　　用硫黄一两。细研。于肉上薄涂之。即便缩。

　　栝蒌散

　　黄（四两）皂角刺（八两红者拍碎）甘草（六两）牛膝（二两）黄栝蒌（十个）上用蜜一斤。旋入铛内。炒至紫色。见风吹脆为末。有滓再炒为末。酒调下二钱。

　　卷二百九十　痈疽门

　　诸疮生肌肉

　　（附论）疮毒能化脓血。而按之内虚。肌肉不平者。热气虽尽。寒气不除。经络不足以温之故也。

　　若不速治。则复生恶肉。变为冷疮。此宜内温其气血。外温其皮肉。内外得温。则新肌自生。

　　恶液尽去。无不瘥矣。

　　方

　　黄膏疗痈疽疮生肉。

　　黄细辛生地黄蜀椒当归芍药薤白白芷芎丹参（各一两）猪膏（一升半腊月者）甘草苁蓉独活黄芩（各一两）上以苦酒一升二合。夏月渍一宿。

　　冬月二宿。微火煎三沸。煮酒气尽成。敷之。忌海藻、菘菜、生葱、菜、芜荑。

　　生肌膏治诸痈疽。去脓血后虚困。

　　黄当归（各三分）生地黄（一两半）防风（去叉）大黄芍药黄芩（去黑心）芎续断附子（生去皮脐）白芷甘草细辛（去苗叶各半两）猪脂（二斤）上除猪脂外。并锉碎。先以醋半斤拌一宿入脂。以瓷器盛。于甑上蒸半日。以绵绞去滓。瓷盒盛。取涂敷疮上。日三两次。

　　芎散治发背痈疽已溃。暖肌生肉。

　　芎（一两）当归（切焙）人参防风桂（去粗皮各三分）白芷（半两）浓朴（生粗皮生姜汁炙）芍药甘草（炙锉）黄（锉）桔梗（锉炒各半两）上为散。每服二钱。温酒调下。日三服。

　　生肉膏主痈疽发背已溃。令生肉方。

　　甘草当归白芷苁蓉细辛（各二两）乌喙（六分生用）薤白（二十茎）干地黄（三两）蜀椒（二两）蛇衔（一两）上咀。以醋半升。渍一宿。次入猪膏三斤。煎令沸。

　　三上三下膏成。涂之立瘥。一法用续断一两。无以蛇衔替之。

　　猪蹄汤治痈疽发背。

　　黄黄连芍药（各三两）猪蹄（一具治如食法）黄芩（二两）蔷薇根野狼牙根（各八两）上咀。以水三斗。煮猪蹄令熟。澄清取二斗。下诸药。煮取一斗去滓。洗疮一食顷。以帛拭干。贴生肉膏。日二。如痛加当归、甘草各二两。

　　又方硬疮生肉。

　　天南星半夏（生）五倍子鸡内金（各半两）当归南木香浓黄柏降真香节白蔹白芨（各二钱半）上细末。先汤洗。后掺药。伤扑通用。

　　千金内补散治痈疽发背。恶肌不尽。服此消肌生肉。

　　当归桂心（各三两）人参川芎浓朴（姜制炒）防风甘草（炙）白芷桔梗（各一两）上为末。每服二钱。酒调。空心服。不能饮酒。以木香汤调下。忌海藻、菘菜。生葱等物。

　　托里黄汤治诸疮溃后。脓多内虚。

　　茯苓（去皮）人参官桂（去皮）远志（去皮）麦门冬（去心）五味子（炮）黄当归（各等分）上为粗末。每服五钱。水一盏半。煎至一盏。去滓温服。食前。

　　薤白膏治发背痈疽。一切疮肿。排脓血。生肌肉。

　　薤白（细切四两）当归（切焙）附子（炮去皮脐）白芷芎续断（各一两）细辛（去苗叶半两）黄（锉一两半）猪脂（三斤）上除猪脂外锉碎。以酒米升拌一宿。

　　先熬脂令沸。次下诸药。煎候白芷赤黑色。以绵滤过。瓷盒盛。每日三两次。取涂疮上。

　　茶蜡丸治诸疮溃后。

　　以熔蜡和好茶捏尖丸塞其孔中。又以牛角内粉屑。夹天花粉、真蚌粉干掺。消毒生肌。

　　硬疮生肌方

　　降真香（一两紫赤大片者油处更好）桑白皮（新者）半夏（生各半两）乳香当归五倍子（各二钱）上为细末。干掺。

　　针头散能去死肉生肌。

　　轻粉（半钱）麝香（半钱）信（半钱）乳香（半钱）蟾酥（半钱）铜绿（半钱）上同研细末。纸捻药在疮口内。

　　白芨散生肌、住痛、止血。收疮口、辟风。并治金疮血不止。

　　白芨白蔹乌鱼骨紫参黄芩龙骨（以上各三钱）上为细末。每用干掺疮口上。

　　有神效。

　　生肌散

　　黄连（三钱）密陀僧（半两）干胭脂（二钱）雄黄（一钱）绿豆粉（一钱）轻粉（一钱）上为细末。以温浆水洗过。然后却用无垢软帛净。用此药贴之。

　　地黄膏治诸疮不合。生肌。

　　生干地黄（三分）白芨白蔹甘草（生锉各半两）白芷（三分）猪脂（半斤炼）上除脂外。捣罗为末。入脂内熬成膏。候冷。日三四上。涂之。

　　生肌膏治一切疮生肌。及金疮不合。

　　白芍药乳香（研）胡粉干姜（炮各一两）油（四两）蜡（二两）上除油蜡外。捣罗为末。熔油蜡相和。煎如膏。候冷贴疮上。日二换之。

　　桃红散敛疮生肌。定血辟风邪。

　　滑石（四两研）乳香轻粉（各二钱）小豆粉（一钱一方改定粉一两）寒水石（烧三两）上为细末。每用干掺。血不止者。和灯草贴疮口上。以帛封之。

　　桃红散治收敛一切恶疮口不合者。生肌。及耳中脓疮。

　　朱砂乳香干胭脂（各一两）水银麝香（各半两）上先研朱砂细。后入水银再研。

　　无银星为度。后入次药。同研极细。宜用帛子先展净耳内脓。吹药在耳。

　　金针散治一切恶疮。去毒生肌。

　　金蜈蚣（一对）胆矾（一钱）铜绿（半钱）麝香腻粉（各半字）上研细。每用三针。

　　开疮内。日二三次。

　　白龙散治生肌止痛。及耳中疮痛。

　　滑石（一两研）硼砂（三钱）轻粉（二钱）寒水石（四两烧半白研）乌贼鱼骨（一两研）上为细末。每用干掺耳中。痛者油调如糊。滴于耳中。痛立止。

　　金花散生肌止痛。

　　密陀僧花蕊石（火过）龙骨（各一两）乳香（一钱）腻粉（三钱）上研为细散。每用掺贴疮止。

　　槟榔散治诸疮生肌。敛疮口。

　　槟榔（生为末）寒水石（炭火烧红去灰细研各半两）龙骨（研）白蔹末白芨末（各一分）上再研匀。每用薄糁疮内。次以诸膏药贴。

　　乌贼鱼骨膏治疮生肌。

　　乌贼鱼骨（末）旧船缝锻石（各研一两）铅丹（二两半）油（八两）麝香（研一钱）上先熬油令沸。次下船灰、乌贼鱼骨末、铅丹。以柳篦搅。候变黑色。即入麝香。更搅令匀。

　　稀稠得所。以瓷盒盛。薄纸上贴。日两次。

　　绵红散治疮肿生肌肉。定疼痛。

　　水寒石（火如粉二钱）定粉龙骨（捣研）乳香（各一两）干胭脂（看多少入粉令红色）上用研为细散。敷入疮口中。用纸贴之。

　　乳香散治疮口中痛甚。

　　滑石（一两）乳香没药（各五钱）脑子（少许）寒水石（一两烧红）上各研为细末。

　　同和匀。掺疮口上。

　　治恶疮死肉锭子。

　　巴豆（二钱去皮油）五灵脂（二钱）淄丹（二钱飞）枯白矾（一钱）上为细末。

　　以糊和为锭子。入疮内用之。

　　生肌散

　　寒水石（二钱）黄丹（半钱）龙骨（七钱）轻粉（一钱）上干敷上。贴以乳香膏。

　　生肌散治一切疮。生肌肉。止疼痛。化脓消肿。

　　黄蜀葵花（焙干半两）乳香（研一分）不灰木（一两）白蔹（一分）上为散。

　　先用温甘草水洗过疮。干掺疮上。日三次。

　　治疮口不合。生肌方。

　　鸡内金（阴干）槟榔（锉）木香黄连（去须等分）上为末贴之。取瘥为度。及治金疮。

　　生肌敛疮口。

　　木香槟榔黄连（洗去须）白芨上各为细末。敷疮即合。一方加轻粉少许。和匀敷即效。

　　生肌散

　　老狗头生脑骨（截碎新瓦透二两）桑白皮（新者一两）当归（二钱半）上细末。

　　麻油调敷疮。深则掺。伞纸护之

　　桃红散贴疮。生肌止痛。

　　滑石（一两）赤石脂（三钱）黄丹（二钱）上同为细末。干贴。

　　掺药治诸疮口。脓水不干。

　　白龙骨（二分）寒水石（三分）虢丹（飞一分）上为细末。干贴疮。一料以六分为率。

　　生肌散敷痈疽疮毒。即生肌。

　　（方见本门发背类）

　　疗疮生肌。

　　以五月五日采蘩缕、葛叶、鹿活草、槲叶、芍药、地黄叶、苍耳叶、青蒿叶。合锻石捣为团。如鸡卵。曝干。末以敷疮。大有神效。

　　桃红散治诸疮生肌肉。

　　铅丹（炒半两）白蔹（为末一两）胡粉（二两）上同研为细散。每用少许。疮上干掺。

　　后贴膏药。

　　乳香饼子治疮。止痛生肌肉。

　　乳香麒麟竭没药（并细研各等分）上再同研令匀细。以狗胆和成膏。捏作饼子。

　　如榆荚大。每用时看疮大小。以饼安疮上。外用膏药贴定。

　　生肌散治诸恶疮。疮口生肉颇迟者。

