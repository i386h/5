<!-- { "loadSidebar": true } -->
　　生地黄膏

　　（出仁斋直指方）

　　治漏通用。

　　露蜂房（炙黄）五倍子木香（各三钱）滴浮香（二钱）轻粉（一匙）上为细末。用生地黄一握捣细和为膏。摊生绢贴疮。

　　蛇蜕散

　　（出仁斋直指方）

　　治漏疮血水不止。

　　蛇皮（洗焙焦）五倍子龙骨（各一分）川续断（洗酒炒三分）上为细末。入麝香少许。唾津调敷。

　　人牙散

　　（出仁斋直指方）

　　治漏疮恶疮生肌里。干则可用。

　　人牙油发（二味烧存性）雄鸡肉（各等分）上为末。入麝香。轻粉少许。湿则干糁。

　　干则麻油调敷。

　　生肉膏

　　（出肘后方）

　　疗。

　　楝白皮（二两）鼠肉（二两）薤白（三两）当归（二两）生地黄（五两）上五味。以腊月猪膏三斤。煎薤白色黄成膏。敷疮孔上。令生肉也。

　　斑蝥散

　　（出千金方）

　　治一切及瘰生于项上。结肿有脓。并皆治之。

　　斑蝥（十枚去头足翅糯米炒黄为度）真珠（半两细研）皮（半两炙黄）雄黄（一分细研）上为细末。每日空心温酒调下半钱。午后再服。日三。

　　白花蛇散

　　（出三因方）

　　治九及瘰发于项腋之间。憎寒发热。或痛或不痛。

　　白花蛇（酒浸软去皮焙干二两）犀角（半钱）黑牵牛（半两一半生一半熟炒）青皮（半两）上为末。每服二钱。腻粉半钱研匀。五更糯米饮调下。以利下恶物为度。十余日再进一服。可绝根源。如已成疮一月可效。忌发风壅热物。

　　治一切。

　　（出千金方）斑蝥（三十枚）雄黄桂心犀角（各一两）上为末。温酒一钱匕调下。日再服。

　　病当从小便出。

　　锻落铁屑膏

　　（出千金方）

　　治一切方。

　　锻落屑虎粪狗颊车连齿膏（炙）鹿皮（合毛烧为灰各等分）上为末。以猪膏和内疮中。须臾即易。日五六度。一方无鹿皮有鹿角。

　　治漏疮。

　　胭脂血竭轻粉（各一钱）麝香（半钱）上为末。干敷之。

　　又方

　　五倍子（一两）青黛腊茶（各半两）麝香（少许）上为细末。于疮上干糁。或用生油调敷。轻粉少许尤妙。

　　芫青散

　　（出圣济总录）

　　治诸肿。

　　芫青斑蝥葛上亭长（三味并去足翅糯米炒各一枚）桂（去粗皮一两）上为散。

　　每服半钱匕。空心酒调下。日晚再服。更宜灸阳明络脉。在肩前申头二寸陷中。有青脉至上向卧。

　　交两臂。勿令开。随其年之老少乃夹取之。而灸即瘥。

　　治诸涓涓出脓血。日夜疼痛不止。渐加羸瘦。宜服此方。

　　（出千金方）赤小豆白蔹牡蛎（烧赤细研）黄（各等分）上为散。每服三钱匕。酒一盏半。

　　煎至一盏。去滓。不拘时候。

　　黑灵散

　　（出仁斋直指方）

　　治漏疮通用。

　　露蜂房（锉二分）牡蛎粉虢丹硫黄（研各一分）上同炒令烟尽。为细末。入发一分。麝香少许。拌和敷患处。麝能引药透达。亦杀虫。

　　铁屑膏

　　（出仁斋直指方）

　　治露干漏疮可用。

　　锻落铁屑（半两）鹿角（烧灰一两）真轻粉（一钱）狗头连齿骨（炙黄一两）上为细末。用猪脂敷调。

　　熏漏疮方

　　（出仁斋直指方）艾叶五倍子白胶苦楝根（等分）上锉如烧香法。置长桶内。坐熏疮处。

　　角鹰散

　　（出仁存方）角鹰屎乳香葱白上等分为末。先用盐水洗疮口。看大小以灯心探入疮口。随其深浅。纳药入。明日骨内虫及恶水自出。不过两次。

　　治一切漏疮恶疮。能生肌止痛。

　　（出余居士选奇方）人牙（不拘多少烧过）麝香（各少许）上都研匀。湿则干糁。干则用生油调敷。

　　藜芦涂敷方

　　（出圣惠方）

　　治诸漏浮核不尽。及诸恶疮痈疽息肉在于肌肤内者。

　　藜芦（以鸡子三枚取白涂炙令干）茹雄黄（研各一两）上研为细末。涂敷息肉。

　　日上五度即瘥。敷疮上。不得入眼。

　　治漏药。

　　（出御药院方）独角仙（一个火去壳河南出者佳）甜葶苈砒（各半钱同研）上研细。炼蜜、为锭子。

　　每用临时觑疮口大小。旋捏作饼子。塞在疮口内。其虫俱出。实时见效。

　　斑蝥丸

　　（出圣惠方）

　　治一切方。

　　斑蝥（四十枚去头足糯米拌炒令米黄为度）地胆（三十枚去头足翅糯米拌炒令米黄为度）蜥蜴（三枚炙）上捣千杵。蜜和丸如大豆。每二丸空心临晚温酒下。

　　神验伏翼粪丸

　　（出圣惠方）

　　治一切疮及治久。

　　伏翼粪（四两微炒）斑蝥（三分去头足翅糯米拌炒令米黄）皂荚子（一两炒黄一作皂荚花）上捣为细末。炼蜜和丸如桐子大。每日空心以荚白皮涂酥炙微黄捣末。煎汤下一丸。

　　服至三丸。病根并从小便中出。

　　马齿苋膏

　　（出圣惠方）

　　治一切。

　　马齿苋（干者）腊月烛烬（各等分一作腊月鼠灰）上为末。以腊月猪脂和。其疮先以暖泔清净洗拭干。然后以药敷之日三。

　　又方

　　（出千金方）干牛屎干人屎（各等分）上为末。先用绵幂疮上。绵着屎。虫闻屎香即出。若痒即举绵去之。更别取屎绵着如前。虫尽乃止。

　　蜂窠膏

　　（出千金方）

　　治作疮孔。

　　治心胸以下者方。

　　松脂武都雄黄（各三两）上为末和块。刀子刮为散。饮服一方寸匕。日三服。不瘥再合。

　　附子涂敷方治漏疮昼开出脓。夜复合。

　　附子（一枚捣末）鲫鱼（一个去肚肠）上将附子末纳鱼肚中。满。以泥固济。炭上火烧通赤。取出去泥。研细为末。冷敷疮口内。日用三五次。以瘥为度。

　　伊芳兰草涂敷方治漏疮。

　　伊芳兰草（七叶）狗头骨（三两烧过）上为末。涂敷疮口内。日一换之。以瘥为度。

　　巴豆涂敷方治漏疮。

　　巴豆（一分去心皮出油尽用）肥枣（十枚去核皮）上研细。以水一斗。煮稀稠。放布中绞出。取汁涂敷疮上。日一次。

　　地鳖散治漏疮。

　　干地鳖（末）麝香（各研少许）上研匀干掺或贴。随干湿治之。

　　蚀药。

　　生油发（烧留性四钱）白芨（一钱）上为细末掺敷之。

　　治方。

　　上用槲木皮长一尺。阔六寸。去黑皮细切。以水一斗。煮取五升。去滓。纳白糖十挺。

　　煎取一升。三分服。以铜器吐出。看视之。病可瘥矣。

　　治一切。

　　（出圣惠方）用死蛇、白矾各一两。烧灰细研敷之。

　　又方

　　蝼蛄（一十四枚烧为灰研如粉）上以雄猪脂和作膏着疮中。

　　治一切。

　　（出千金方）用炼成松脂末填疮孔令满。日三四度。七日瘥。大有神验。

　　又方

　　（出千金方）用霜下瓠花曝干。为末敷之。

　　洗漏疮方

　　（出危氏方）

　　治漏疮孔中多有恶秽。常须避风洗净。

　　用露蜂房、白芷煎汤洗。或用大腹皮、苦参煎汤洗。如洗毕。俟水出拭干。先用东向石榴皮晒为末。干掺以杀淫虫。少顷敷药即愈。

　　苦瓠方

　　（出千金方）

　　治一切及蚁蝼大妙。

　　用苦瓠四枚。大如盏者。各穿一孔如指大。置汤中煮十数沸。取一竹筒。长一尺。一头内瓠孔中。一头注疮孔上。冷则易之。数遍止。

　　治一切。

　　（出千金方）用煮盐花。以面拥病上。内盐花面匡中浓二寸。其下桑叶三重藉盐俟冷热得所。可忍。

　　冷则无益。热则破肉。一日一度。俟根株势消则止。若已作疮者。捣谷为末粉之。一方用盐面烧灰敷之。

　　槲皮煎

　　（出千金方）

　　治一切疮。

　　用槲北阴白皮三十斤锉碎。以水一石。煮取一斗。去滓。煎如糖。又取毛厕上雌雄鼠粪各十四枚。烧令汁尽为末。内煎中。又温酒一升。投煎中合搅之。羸人服五合。当有虫出。

　　治一切。

　　（出千金方）用捣土瓜根敷之。燥则易。不拘时节。

　　杏仁涂膏

　　（出千金方）

　　治一切。

　　用死蛇去皮肉。取骨为末和封疮上。生油调。方得大痛。杏仁研膏摩之。一方死蛇和腊月猪脂烧灰为末。内孔中。一方单用死蛇灰醋和敷。一方治蛇用蛇蜕皮烧灰。腊猪脂和封之。

　　又方

　　（出千金方）用烧死蜣螂为末。醋和涂。干掺亦得。一方用盐汤洗疮涂敷。一方蜣螂屎为末敷之。

　　治一切方。

　　（出千金方）用故布裹盐如弹丸大。烧赤为末。酒调服。

　　又方

　　（出千金方）用白马屎绞取汁。每服合水合屎取汁亦可。

　　又方

　　（出千金方）用猪脂一升。酒五合。煎沸顿服。一方用腊猪脂涂敷疮二次。用纸贴之。

　　治一切恶中冷应肉方。

　　（出圣惠方）用正月雄狐屎阴干。捣末。汲水和服一钱。食前服。

　　治一切冷方。

　　（出圣惠方）用所吐蛔虫烧为灰。先用甘草汤洗去疮。然后着灰。无不瘥者。须慎口味。

　　治脓方。

　　（出圣惠方）用桃花末。以猪脂合封之。佳。

　　治漏疮。

　　用嚼五倍子和血竭末。塞之。

　　治胁下生漏疮如牛眼之状。脓血不止。

　　用盐少许。安白牛耳内。然后取耳中垢。以敷疮上。即瘥。如不用盐。牛耳不痒。即难取垢。

　　治漏疮口子不干。

　　用虾蟆肝不见水拭干。用银篦子触碎。搽入口子内。外用寻常膏药贴之。久之即干。其肝肉即变为好肉。

　　啄酒散治有头。出脓水不止。

　　治漏方。

　　上以巴豆。用青红纸各一张拭去油研。麝香入疮内少许。却用红纸作捻子。蘸药末入疮口内。填满疮孔。如四边有红点。是漏疮未发。却用铜箸或银钗尖按破。用前药搽之。后用黄连、黄丹、龙骨、雄黄、四味封口。七八日可。

　　治漏疮。

　　用多年海船底土泥锻石为末。以乌鸡子清调火为末。敷之。自然生肌。提出元药。

　　用朝生暮落花阴干为末。取涂敷疮上。日三次。

　　鸡子涂敷方

　　（出肘后方）

　　治诸漏。亦治鼠。

　　用鸡子三枚蒸熟。去壳白。取黄炒黑色。先用盐汤洗疮。后涂。日三五次即愈。一方治下血不止。肌体黄瘦。四肢无力。宜服此方。

　　又方

　　用取新生鼠屎一百日以来者。收置密器中。取涂敷疮口。日二度即瘥。

　　猪肾酒治通行漏中恶水自大肠出。

