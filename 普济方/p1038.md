<!-- { "loadSidebar": true } -->
　　雌黄芍药茯苓续断干地黄空青矾石干姜桔梗蜀椒恒山虎肾（一作虎脂）狸肉乌脑斑蝥（去头足翅糯米拌炒以黄为度各一分）矾石附子（一两）上为细末。炼蜜和丸如绿豆大。酒服十丸。日二。忌猪肉、冷水、生葱、生菜、芜荑、生血物及酢物等。

　　露蜂房丸

　　（出圣惠方）

　　治瘰发于颈项及腋下。多头作孔。常出脓血不止。

　　露蜂房（一两）续断（一两）矾石（一两泥裹烧半两）犀角屑（半两）空青（半两烧过细研）雄黄（一分细研）桔硬（半两去芦头）狸头（一枚烧为灰）麝香（一分细研）川大黄（一两锉碎微炒）斑蝥（一两去头足翅糯米拌炒以黄为度）上为细末。令匀。炼蜜和捣二三百杵。为丸如绿豆大。每于食前以粥饮下十丸。

　　蜴蜥丸

　　（出圣惠方）

　　治瘰。

　　蜥蜴（一枚炒熟）芫青（五十枚去头足翅糯米拌炒米黄为度）麝香（一分细研）犀角屑（三分）斑蝥（二十枚去头足翅糯米拌炒米黄为度）地胆（三十枚去头足翅糯米炒黄为度）黑豆黄（三分）甘草（三分锉炙微赤）上为细末。以粟米饭和丸如绿豆大。每日空心以温酒下一钱。一百日有效。

　　又方

　　（出圣惠方）

　　治瘰肿破成。宜用此方。

　　麝香（一分细研）胡粉（一两）黄丹（一两微炒）上件药都研细令匀。取暖浆水净洗疮口。用软帛拭干。以蜜调摊于故帛上贴。日二换之。

　　蛇床子膏

　　（出圣惠方）

　　治瘰作数孔。

　　蛇床子（三两研末）黄蜡（二两）乱发灰（半两细研）大麻油（四两）上以文火养油煎蛇床子十数沸。滤去滓。次下发灰。并蜡熬成膏。旋取摊于帛上贴之。

　　治瘰成

　　（出圣惠方）砒霜（半两）粉霜（半两）上为细末。用面和丸。如绿豆大。安在子头上。着面糊纸封好。候子出。便以生肌膏贴之。

　　治瘰横阔作头状若杏仁形。一作瘰方。

　　（出千金方）用雄鸡屎烧灰。腊月猪膏和敷之。

　　莨菪子方

　　（出圣惠方）

　　治瘰。

　　上用莨菪子三两。淘去浮者。用文火炒熟。醇醋一升。浸一宿。晒干。再入酒浸一宿。

　　又晒干。重以酒半升净洗。又晒干。每日空心取三指撮。以井花水下服之。服后用食。日三五次。十日当瘥矣。

　　楸叶煎

　　（出圣惠方）

　　治瘰疮神效方。

　　用秋分前后。平旦令人持囊袋。于枝上摘叶内袋中。秤取十五斤。水一石。净釜中煎取三斗。又别换锅煎取七升。再换锅煎取二升。煎成入于瓷器中。凡患此疮者。先用麻油半合。

　　蜡一分。酥一粟许同消。如面脂。又取杏仁七粒。生姜少许。同研令细。米粉二钱。同入膏中。搅令匀。先涂疮上。经二日后。乃拭干。即以蓖子匀涂楸叶煎敷疮上。仍用软帛裹好。

　　二日一度。拭却更上新药。不过五六次。已作头便生肌平复。未破者。即内消。瘥后须将理半年以来。采叶及煎合时。忌孝子妇人僧人及鸡犬见之。

　　疗鼠瘰身热方。

　　用猪脂腊月者佳。并正月鼠头俱烧作灰。调和敷之即愈。若不瘥者。随瘰之左右肩头灸之。三指度。以下指。灸炷。皆如鸡子大良。若不能堪者。即灸如中黄豆大亦可。已试有良验。

　　白花蛇散

　　（出鲍氏方）

　　治九瘰生于项腋之间。寒热交作。或不痛者。

　　白花蛇（酒浸去皮骨焙干二两）生犀角（半钱）青皮（半两）黑牵牛（半两半生半炒）上为细末。加腻粉半钱研匀。每服二钱。五更糯米饮下。已时当下恶物。十日再一服。忌食发风热物。已成疮。一月有效。后用四圣散补之。

　　海藻（洗）石决明（）羌活瞿麦（各等分）上各等分为末。米饮下二钱日三。

　　治瘰痔漏疮。

　　（出本草单方）以蟾蜍粪油敷之。

　　治疮根结核。瘰毒肿。

　　（出本草单方）以射干涂肉四畔。渐渐近疮。习习逐病至骨。疮若有熟脓。及黄水出者。涂之。若无脓水。有生血及伤肉破者。即不可涂。涂则杀人。

　　治瘰鼠疮。

　　（出本草单方）上以夏枯草。初生嫩时采之。须浸洗淘去苦水。作菜食之。

　　治瘰疮。及风顽疥癣。

　　（出本草单方）以鳖甲炙烧酒浸服之。

　　治痈疮肿绑定等。

　　（出本草单方）以山慈菇根醋磨敷之。

　　治瘰成孔者。

　　（出本草单方）上取露蜂房二枚。炙为末。腊月猪脂和涂孔上即瘥。

　　治瘰五痔瘤疮根恶肿。

　　（出本草单方）上以石黄、空青、桂心各四两。干姜一两为末。铁片阔五寸。烧赤以药置铁片上。用磁碗以猪脂涂碗底。药飞上。得冷即可。如此五度。随疮孔大小。以药加儿屎内孔中。以面封之三度。根即出也。无孔者铁皮内之。

　　卷二百九十三　瘰门

　　转脉

　　（附论）夫转脉者。因饮酒大醉。夜卧不安。多惊欲呕。转侧失枕之所生也。始发之时。在于颈项。脉转身如振。使人寒热。其根在于小肠也。

　　方

　　斑蝥白芷丸

　　（出千金方）

　　治转脉。始发于颈项。濯濯脉转转。苦惊惕身振寒

　　热。此得之因惊卧失枕。其根在小肠。以斑蝥主之。白芷为之佐。

　　斑蝥（去头足翅糯米拌炒以黄为度）白芷绿青大黄（各三两）升麻钟乳甘草防风地胆（去头足翅糯米拌炒以黄为度）续断麝香矾石（各一两）人参当归桂心（各二两）白术麦门冬（各一两）上为细末。炼蜜和丸如大豆大。酒服十丸。日三。

　　勿食生菜。慎房室百日。外台秘要无大黄、桂心、麦门冬、白术、钟乳。

　　斑蝥丸

　　（出圣惠方）

　　治转脉发于颈。肿痛寒热。出脓水。

　　斑蝥（一分去头足翅糯米拌炒米黄为度）人参（三分去芦头）地胆（一分去头足翅糯米拌炒米黄为度）当归（三两）川升麻（三分）麦门冬（去心一分焙）白术（三分）川大黄（三分微炒）钟乳粉（三分）桂心（三分）甘草（一分锉炙微赤）防风（半两去芦）续断（三分）麝香（一分）白矾（一两烧令汗尽）上为细末。后入研了药令匀。炼蜜捣三二百杵。丸如梧桐子大。每服以酒下十丸。日三服。

　　连翘散

　　（一名连翘丸出圣惠方）

　　治转脉发于颈项间。寒热有脓。

　　（方见本门寒热类）

　　卷二百九十三　瘰门

　　风

　　（附论）夫风者。由风邪结聚所成。或得诸风。不即瘥。变化而作也。其得风者。是因疮遇冷。脓汁不尽。乃成也。其风在经脉者。初生之时。其状如肿。有似覆手搔之。则皮脱赤汁出。乍肿乍减。渐渐生根结实。附着骨间。不知首尾。后溃成。若至五十日不消不溃。变成石肿。名为石痈。久则不治。令人寒热。恶气入腹。绝闷刺心。及咽项皆肿。不早治即死也。

　　神效斑蝥丸

　　（出圣惠方）

　　治风赤肿。出脓汁不止。

　　斑蝥（去头足翅糯米拌炒以黄为度一分）连翘（三两）玄参（三分）乌蛇（三分去皮骨酒浸一宿炙令黄）漏芦（三分）荏子（三分）空青（三分细研烧过）川大黄（一两锉碎微炒）牛蒡子（一两半微炒）黑豆黄（一分）上为细末。入空青研令匀。炼蜜合丸捣二三百杵。丸如绿豆大。每日空心及晚食前夜卧时。以温酒下五丸。渐加至十丸。

　　露蜂房膏

　　（出圣济总录）

　　治风消肿化脓。

　　槲皮散

　　（出圣惠方）

　　治风赤肿。化脓水。疼痛。

　　槲皮（一分炙黄）玄参（一分）蝉壳（五枚）苦参（一分锉）斑蝥（二十枚去头足翅糯米拌炒以米黄为度）白僵蚕（四十九枚微炒赤）上为细末。每日空心。以盐汤调下二钱。

　　良久。以盐茶投之。小便内当取下恶物。

　　赤小豆散治风结肿。常出恶脓水。

　　蜂窠膏治风结肿。常出恶脓水。

　　卷二百九十三　瘰门

　　蚁

　　（附论）夫蚁者。由饮食有蚁精气毒入五脏。流出经络。多着颈项。然小肿核细。而乃遍于身体也。

　　方

　　鲮鲤甲散治蚁。

　　鲮鲤甲（一两炙令黄色）矾石（一两泥裹炒半日）赤足蜈蚣（一枚炙令黄色）雄鸡膊黄皮（一具炙干）上为细末。以三年好醋调敷于疮口上。

　　治蚁。

　　雄黄雌黄（各等分）上件药研细敷疮上。

　　死蛇鼠膏治蚁鼠。

　　用死蛇腹中鼠。取腊月猪脂。煎候焦。去滓敷之。一方。用死鼠烧灰为末。敷疮亦可。

　　用大烧耕土令赤。以苦酒浸土时合壁土令热。以着壁土展转令热。敷疮口上。

　　鲮鲤甲膏治蚁。

　　用鲮鲤甲二七枚。烧为末。以猪膏和敷疮上。鲤鱼鱼亦可用之。

　　又方

　　用半夏一枚。捣为末。鸭脂和敷疮口上。一方无鸭脂。以水调敷之。

　　又方

　　用雄鸡粪烧为灰细研。敷疮口上。日三度用之。

　　铎涂敷方治蚁。

　　用铎烧灰研细。以醋调如糊涂敷疮口上。日三度。立即瘥。

　　又方

　　用蝼蛄以酒研细涂敷疮口上。日三五度即瘥。

　　用水苏捣碎敷之。

　　治蚁孔容针亦有三四孔者方。

　　用皮肝心烧灰为末。酒服一钱半。一方炙黄为末服之。

　　治蚁恶疮。

　　上取黄褐鸟五味淹炙食之。（形如鸠绿褐色声如小儿吹竽）

　　卷二百九十三　瘰门

　　冷

　　（附论）夫冷者。亦是因疮得风冷。久不瘥。故成。脓汁不绝。故为冷也。

　　方

　　生肌丁香膏治冷疮。及瘰疼痛。

　　丁香（三分）没药（三分）安息香（三分）麝香（一分研细）当归（三分）乳香（三分细研）附子（三分去皮脐）白芷（三分）桂心（三分）雄雀粪（四十粒）芜荑仁（二分）黄丹（三分微炒）麻油（一斤）上件药都细锉入油。以慢火煎候白芷黄焦色。去滓。入黄丹更微煎搅匀。勿住手。膏成。收于不津器中。频取贴之。一方无安息香、白芷。

　　丹朱膏治冷及诸疮。

　　丹砂（三分细研）川大黄（一两）雄黄（二两细研）苦参（一两）黄连（一两去须）莽草（三分）茹（一两）矾石（三两细研）雌黄（三分细研）上件药细锉。入腊月猪脂一升二合。以慢火煎黄连等药焦。绞去滓。再入丹砂、雄黄、矾石、雌黄末。更煎搅匀。入瓷器中盛好。取贴之。

　　雄黄膏治积年冷。黄水不止。

　　雄黄硫黄（研细各一分）头发黄蜡（各半两）上用麻油二两。煎熬头发熔尽。

　　去滓。

