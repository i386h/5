<!-- { "loadSidebar": true } -->
　　（出圣惠方）人参（一两去芦头）龙葵根（一把净洗取皮）醋（少许）腊月猪脂（一两）上和令匀。每用

　　治刺疮。疼痛不可忍者。

　　天茄苗（四根长一握干者妙）干姜（一块大者）上将初种葱白。同捣粘。捏作饼子粘贴。用

　　治手足卒中刺中水毒方

　　（出千金方）韭蓝青上捣。置疮上。以火灸。热彻即愈。

　　蒜豆膏

　　（出圣济总录）

　　治竹木针刺入肉不出。恶疮。

　　大蒜（一棵）巴豆（七枚去皮）上同研成膏敷之。日一易。

　　皂荚灰

　　（出圣济总录）

　　治竹木刺作脓。贴。

　　皂荚（一枚）胆矾（一分）上烧作灰。细研。干贴之。

　　治竹木刺在皮中不出者

　　（出千金方）以蔷薇灰水。服方寸匕。日三服。十日刺出。温酒调下亦得。

　　又方

　　（出千金方）以凿柄烧灰。酒服二寸匕。

　　又方

　　（出千金方）以头垢涂之。即出。

　　治刺在肉中不出方。

　　（出千金方）用牛漆根茎生者。并捣以敷之即出。疮已合犹出也。一方嚼牛漆根罨之即出。或为末水调服

　　又方

　　（出千金方）用白茅根烧末。以膏和涂之。亦治疮因风致肿者。一方捣白茅根敷之。

　　又方

　　（出千金方）用鹿角烧末。以水和涂之立出。久者不过一夕。一方用鹿脑浓敷之。燥复易之。即出

　　又方

　　（出圣惠方）用嚼白梅涂之。其刺自出。一方用乌梅。

　　又方

　　（出圣惠方）嚼豉不以多少。涂之良。若治狐尿刺人者。当看豉中有毛为度。如无。再敷之。

　　又方

　　（出千金方）用温小便渍之。妨入水大妙。

　　治诸竹木刺在肉者。

　　（外科精要）以蛴螬虫研。敷之立出。

　　治骨刺入肉不出者。

　　（出仁存方）用茱萸细嚼敷之。骨当烂出。

　　治竹签在脚腿。或四肢皮肤内。无缘可出。

　　（一名白酒出百一选方）用白树根槌碎细研。酒浸平服。滓罨患处即出。神妙。

　　治竹木针刺入肉。及杂物贴骨者。

　　以象牙屑水研。敷之立出。疮即愈。有人手中指为竹刺痛甚。敷之愈。一方以鼠脑和。

　　敷之

　　又方

　　（出百一选方）用乌羊粪烂捣。水和罨伤处。浓敷之佳。曾有一庄仆。脚上中刺不得出。痛苦欲死。以此药不觉

　　独栗膏

　　治竹木刺及针刺入肉。

　　又方

　　用咸白鱼鳔贴伤处。然后以鳔胶烧存性灰。用酒调服。

　　治竹木刺不出者。

　　烂研蓖麻。以绢帛衬伤处。然后敷药。时时看觑。若觉刺出。即拔之。恐药太紧。并好肉

　　治针入肉不出

　　用蝼蛄脑捶烂。涂上即出。一方以蝼蛄加盐打烂。涂患立出。

　　又方

　　用硫黄研细调贴。以纸花贴定。觉痒其针即出。

　　又方

　　用双杏仁捣烂。以车脂调匀。贴在针疮上即出。

　　治竹木刺不出

　　用九里光。覆上即出。

　　治竹刺签脚不出方

　　用苦薏捣细敷。肿立消。毒自散。即出。

　　治菱角伤方

　　上以生姜自然汁饮之。绝妙。

　　取入肉刺

　　用针挑伤处。真桐油少许滴其上。其刺突出。镊拔之。

　　王不留行散

　　治竹木刺久在肉中不出

　　用王不留行五两。捣罗为散。每服一钱匕。温酒调下。空腹、日午、夜卧。各一服。兼取根

　　瞿麦散

　　治竹木刺不出

　　用瞿麦五两。捣罗为散。每服一钱匕。温酒调下。空腹、日午、夜卧。各一服。或水煮亦得

　　栀子套方

　　治签刺在爪甲中。痛不可出。

　　用栀子壳半个。填车脂满壳中。套在指上痛处。稍痒刺自然出。以镊子取之。签指亦根据此法

　　牛蒡叶散

　　治一切金木竹所伤。

　　用蒡叶即恶实叶。是六七月收者。风干为散。每用量疮口大小。干掺贴之。不得犯别药。

　　如在

　　治铁棘竹木诸刺。在肉中不出。及治针折入肉中。

　　（出肘后方）以鼠脑捣如膏。浓涂则出

　　治竹木刺入肉

　　用生研。之。

　　糯米膏

　　治竹木签刺。及金疮水毒。

　　治八月九月中刺手足。犯恶露肿多杀人。

　　以桑枝三条。纳灰中煨令极热。破断。以头柱疮口上。令热尽即易之。尽二条则疮自烂。仍取韭白敷疮上。以布帛急裹之。若有肿者。更取用薤白佳。

　　治刺伤中风水疼肿。

　　（出本草）鲤鱼目为灰研。敷患处。汁出即愈。诸鱼目皆可。鱼目尤佳。

　　治竹木等物伤者

　　用五爪龙擂细。敷之即愈。

　　松脂方

　　疗刺入肉疼闷。百理不瘥。

　　用松脂流出如细乳香敷疮上。以帛裹。三五日当有根出。不痛不痒。不觉自落。甚良。

　　治针入肉方

　　刮指甲末同酸枣仁捣烂。唾调涂上。次日定出。一方单用酸枣核烧为末敷之。

　　治竹木刺在肉方

　　取柳树上木耳煎汤。渐渐服之。其刺自出。

　　又方

　　用槐白皮煮汤。渍之愈。

　　又方

　　以醋二斤。置于大口瓶中。取热灰一升投之。以刺处就瓶口熏之。勿令着醋。即以衣拥瓶

　　又方

　　用葱白和盐捣。敷之便出。

　　又方

　　上烂嚼栗子黄。敷之自出。极效。

　　治木刺入肉中不出痛方

　　（出本草）取干羊屎烧灰。和猪脂调涂。不觉自出。

　　治竹木刺

　　以铁花粉敷之。

　　治竹木入肉。经久不出者。

　　取KT鱼白敷疮四边。肉烂即出刺。（一名生南海）

　　卷三百四　刺疮门

　　恶刺附狐尿刺

　　（附论）夫恶刺初得蛇虺毒瓦斯。经由草木水泽间。有人染着。忽似刺札俄致肿痛。其肉溃烂。若手足以药夫狐尿刺者。云是野狐尿棘头上。人犯之者。则中多于人手指足指肿热。有端居不出而着

　　方

　　龙葵膏

　　（出圣惠方）

　　治恶刺

　　龙葵根莨菪子胡荽子鼠粪杏仁（汤浸去皮尖双仁麸炒）豉（各半两）独颗蒜（半两）

　　治狐尿刺多时不瘥方。

　　（出圣惠方）石鼠（一枚）白蔹羊粪栝蒌根（各半两）上捣如膏。封裹疮上。一复时其刺自出。

　　治恶刺方。

　　（出圣惠方）狐骨灰（一分）生蜜（少许）胡葱（少许）上同研之。以醋面纸封三日。其刺自出矣。

　　葱蒲膏

　　（出圣惠方）

　　治恶刺

　　葱白（一握）蒲公草（两握）豉（一合）上捣烂。用醋面纸封贴。即出。

　　治恶刺方。

　　（出千金方）李叶枣叶上捣绞取汁。点上即效。

　　野狐膏

　　（出圣惠方）

　　治恶刺。

　　用雄野狐唇。烂捣。和盐封之。

　　苍耳洗方

　　（出圣惠方）

　　治恶刺。

　　用苍耳捣汁。洗之。

　　木虫涂方

　　（出圣惠方）

　　治恶刺。

　　取木中虫和醋研。封之。

　　无心草涂方

　　（出圣惠方）

　　治恶刺

　　用无心草根烂捣。醋和封之。

　　蔓荆牛乳敷方

　　（出圣惠方）

　　治恶刺。

　　以五月五日收蔓荆子。旋捣末。以乌牛乳和调敷之。人乳亦得。

　　黑豆汁渍方

　　（出圣惠方）

　　治恶刺。

　　以浓煮黑豆汁。渍之。

　　燕麦敷方

　　（出圣惠方）

　　恶治刺。

　　捣燕麦二三两。敷之。

　　治恶刺方。

　　（出千金方）以苦瓠开口。纳小儿尿煮两三沸。浸疮上。

　　又方

　　（出圣惠方）以莨菪根水煮浸之。冷复易之。

　　治恶刺并狐尿刺方

　　（出千金方）以乌叫驴尿。渍之。

　　又方

　　（出千金方）以热蜡纳疮中。新疮亦善。又以烟熏之令汁出。即便愈。

　　又方

　　上蒲公英草摘取根茎白汁涂之。惟多涂为佳。以瘥为止。孙思邈云。余以贞观五年七月十五小豆平复

　　治恶刺。

　　（出圣惠方）取黑驳马尿热浸。当有虫出为验。一方用黑马尿热渍当愈。数洗之。一方用温白马尿渍之。

　　又方

　　（出圣惠方）取狐屎烧灰。腊月猪膏和。封孔立愈。

　　治蛇骨刺人毒痛。

　　以铁精粉如大豆。以管吹疮内。

　　治乌雄鸡刺在肉中不出者。及治竹木针刺。

　　用乌鸡尾二七茎。烧作灰。以乳男子乳汁和。封疮刺当出。

　　桂蜡丸

　　（出圣济总录）

　　治恶刺入肉

　　用桂去粗皮。捣为末。熔黄蜡丸看疮大小。置疮内。湿纸三五重搭盖。以火。候药丸熔入肉。其刺自出。如无刺所伤者。尤见愈速。

　　独栗膏

　　（出圣济总录）

　　治恶刺涂方

　　用独颗栗不拘多少。烂嚼涂之。裹以帛。若有刺自出。

　　又方

　　取米煮饼。和油调。须臾、着疮上即愈。

　　治恶刺。

　　（出圣惠方）以砒霜细研。和胶清涂之。

　　又方

　　（出圣惠方）用樗根白皮锉一斤。米泔煮三二十沸。放温淋孔中良。

　　治狐尿刺人。日夜燥渴。痛不得睡卧方。

　　用蒲公草叶根捣。绞取汁。频涂之瘥。

　　又方

　　用杏仁细碎。煮一两沸。承热以浸螫处。数数易之。

　　治狐尿刺人。疼痛不可忍方。

　　用生栝蒌根、香豉等分。捣作饼敷上。干即易之。

　　治狐尿刺多时不出者

　　取牛蒡根及薤根敷之。其刺自出。

　　又方

　　取蛇蜕皮贴之。自出。

　　治恶刺

　　用砂和胶清涂贴其上。即拔出刺。

　　治狐尿棘。刺人肿痛欲死。

　　用打破鸡子敷之瘥。

　　治狐尿疮

　　以蓼叶捣。敷之。

　　玳瑁散

　　治狐尿疮。

　　用面末和独头蒜杵。用玳瑁簪头纳疮孔中。虫出愈。

　　治狐刺

　　用上中饶磁盘上色。细白向阳日色所照者。不以多少。背阴者不可使。不用底。足。揩去土只或足狐疮用

　　治狐刺

　　用炉中炭灰。干罨在肿处。上赤以好米醋浇之。二物多用不防。无力即易之。赤退肿散。

　　立

　　肘后疗狐尿棘刺人。肿痛欲死方。

　　用熟桑柴灰汁渍之。冷复易。永瘥。

　　集验狐尿刺方

　　用热鱼汁。灌疮中。

　　治患恶刺

　　取燕窝末以醋和如泥裹之。三两日易。便瘥。

　　治恶刺疮。及浸淫疮达身。至心者死。

　　以胡燕窝中草。烧为灰。敷之。

　　治狐刺疮

