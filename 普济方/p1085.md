<!-- { "loadSidebar": true } -->
　　用头醋煮青竹筒。合于螫处。须臾黄水流出。即瘥。

　　治蛇咬。

　　用取胡瓜敷之。数易良。

　　又方

　　用五儿齿烧灰。敷之。

　　治蛇伤毒瓦斯入腹。闷绝不知人事者。

　　用北细辛为末。或急用细嚼亦可。酒调下。以渣敷疮上。寻四畔有红线路。用滓捍毒瓦斯出。须臾。便见疮上如火焰起。乃是毒瓦斯出也。

　　治蛇伤方。

　　用蒲公英、科根作泥。贴伤处。白面膏药封之。

　　白芷散

　　治蛇伤。

　　用香白芷为末。水调下。顷刻伤处出黄水尽。用末水调。涂敷伤处。如不暇研。嚼细敷之亦

　　治恶蛇所伤。

　　用好醋浸鸭嘴胆矾末少许。涂伤处。药到即愈。

　　又方

　　用野蓝叶取汁。滴伤处。又以酒和汁相浸。饮一杯妙。

　　治蛇咬人。

　　用苦捣烂。敷之。

　　治毒蛇气入腹。

　　用麦门冬研细。沸汤调下。又以仙人掌研汁。灌之。

　　治白花蛇骨刺肿痛方。亦治蛇咬。

　　用生远志捣碎。酒煎服。以滓罨之。如无生者。干者亦可。

　　治蛇咬。

　　用辣母藤五叶者。盐嚼敷之。以治蜈蚣螫如神。

　　又方

　　（出百一选方）用生龙脑敷之。

　　治蛇伤蝮蛇螫方。

　　（出百一选方）急取虾捣烂。罨痛处。极妙。仍将绢片轻轻包定药。又以头垢敷之妙。一方虾肝涂之。一方治蛇螫人。其牙折入肉中。痛不可堪。涂之立出。一方生虾一枚。烂杵碎敷之。

　　治蛇毒。

　　（出圣惠方）用黄荆叶袋盛。敷疮肿上。即瘥。烂捣帛裹敷肿处。

　　又方

　　用闭口椒并叶捣。敷之即止。

　　治毒蛇咬。

　　用杏仁去皮尖三个。定粉少许。合贴伤上。

　　治蛇咬。

　　（出十便良方）用取独头蒜刀切。安在疮上。艾烧七次。去毒。

　　治蝮螫人。

　　（出十便良方）急掘地作坎。以埋所螫处。坚筑其上。毒则出土中。须臾痛缓乃出。徐徐以药疗之。

　　治蛇伤蝮螫。

　　（出肘后方）急取蜈蚣捣为泥。罨在伤痛处。极妙。仍将绢片轻轻拴定药。又以头垢敷伤处。一方烧蜈蚣

　　治青蛇螫。

　　（出千金方）用雄黄末敷疮上。沸汁出即愈。亦用铜青敷疮中。

　　治蛇咬。

　　用烧桑刀涂麝香少许。和刀上以烙啮处。令皮破。即瘥。

　　又方

　　用生蚕蛾阴干为末。敷啮处孔中。数易之。其蛾有生子者妙。

　　治蛇螫。

　　（出圣惠方）用野狼牙草、六月以前用叶。以后用根。生咀。以槲叶裹。火炮令热用布裹。冷即易之。

　　又方

　　用醋草熟捣。以敷螫处。仍将腻头罨之。数易。其醋草似初生短嫩苜蓿苗便是。

　　治蛇啮人。

　　用猪屎熬令焦末。蓝一把。水三升。煮取二升。投屎搅和。以洗之瘥。

　　治蛇毒

　　（出圣惠方）用独野狼牙捣。腊月猪脂和。以敷毒立瘥。又杨炎南行方云。六月以前用叶。以后用根。

　　生

　　治青蛇。

　　用破乌鸡热敷之。

　　治蛇螫人。

　　（出肘后方）用嚼盐唾疮上讫。灸三壮。复嚼盐唾上。

　　又方

　　（出肘后方）用蜡及蜜等分。于铛中消令和。以无节竹筒着疮上。以蜡蜜灌竹筒令下入疮中瘥。无蜜唯蜡用之亦得。

　　又方

　　（出肘后方）用急尿疮中。乃拔刀向日。闭气三步。以刀掘地作小坑。以热汤沃坎中。取泥作三丸。

　　如梧桐子大。服之。取少泥涂疮上。

　　治虺蛇毒。

　　用捣葵根以敷之。一方取葵汁服之。

　　又方

　　用头垢敷疮中。

　　又方

　　用捣草以敷之。立愈神良。

　　治众蛇螫。

　　用常思子叶捣取汁。饮一升。以滓敷疮上。又以鬼目叶敷之。止其痛。

　　又方

　　（出肘后方）用捣鬼针草敷之。

　　又方

　　（出肘后方）

　　治蛇螫人疮已合。而余毒在内。或淫淫痛痒。

　　用捣大蒜涂之。以少盐豉合捣尤佳。备急。

　　治虺蛇螫人。

　　用捣小蒜绞之。饮其汁。以滓封疮上。

　　又方

　　用绳缚疮上一寸许。即毒瓦斯不得走。便令人以口嗍所螫处取毒。数唾去之。毒尽即不复痛。口嗍小肿无苦状。

　　治蛇咬方

　　五月五日前七日即斋。不得食饮酒肉五辛。仍先向桑下觅菟葵先知处记之。至五月五日中时。先以手摸桑木阴一遍。乃着上摸索之讫。即以口啮取菟葵嚼使熟。以唾涂手热揩令遍。

　　五月七日洁斋如前。七日内亦不得洗手。后有蛇蝎螫者。以手摩之即瘥止。

　　治土蛙蛇诸蛇伤。

　　用婆婆针或叶细擂。井水和服。滓敷。甚者不过二三服。

　　治诸毒蛇。

　　（出千金方）用盐四两。水一斗。煮十沸。沸定以汤洗。冷易之。

　　治蛇咬欲死方。

　　（出海上名方）用苍耳心烂嚼。敷之立效。

　　治蛇螫疼痛。宜服此方。

　　（出圣惠方）用白矾一两。甘草一两。生用为散。如蛇螫着之时。心头热燥服此。用新汲水服一钱即止。

　　如有些少肿气。用白矾、盐浆水、莴苣根。煎三五沸。淋之即除。如大段蛇螫着。未及修事

　　治蛇螫人。疮已合。而余毒在内。或淫淫痛痒方。

　　（出圣惠方）用取甲煎涂之神验。蝎螫同用。

　　治蛇咬蝎螫。

　　（出十便良方）用烧刀子头令赤。以白矾置上候成汁。便热滴于螫处。立愈。此极神验。得活者数十人。

　　真

　　又方

　　（出圣惠方）

　　治蛇咬毒。

　　用苦葫芦根烂捣。封疮口上。立瘥。

　　治遭恶蛇所螫。

　　（出圣惠方）用蛇皮贴于伤上灸之。引去其毒瓦斯。即止。一方煎洗三两度。

　　治辟蛇法。

　　（出肘后方）肘后。姚氏仙人。入山草法。辟蛇之药虽多。唯以武都雄黄为上。带一块上秤五两于肘间。

　　入山有单屈刺之

　　治蛇螫人。疮已合。而余毒在内。或淫淫痛痒方。

　　（出圣惠方）用远志嚼烂以敷之。并内一片子于螫处疮孔中。数易之。

　　又方

　　（出圣惠方）用鸡子打破头作孔。合著螫处。逡巡鸡子黑。又换。以可为度。

　　立效散

　　（出朱氏集验方）

　　治蛇伤垂死者。

　　铁蛟龙（一名水藕一名金莲花取根二两锉片焙干）知母贝母（各一两）雄黄（半两）天雄地黄酒调服即愈。

　　如鼻口血来。生酒地黄加雄黄丸下。如伤风随脉证用发散药。并服之。见疮口肿不消。

　　用针

　　治蛇毒。

　　取夹蛇龟肉捣。置敷伤处。亦刮龟尾以敷之。其疮便愈。小黑中心折者无用。不可食肉。可生捣罨疮。

　　治蛇咬疮。

　　以蓼荞捣敷疮上。

　　预防蛇毒。

　　以栝蒌为末。内着竹管。密塞之带行。中毒急敷之。缓乃不救。

　　治蛇毒。

　　以蚤休根醋摩。敷之。

　　中虺蛇毒。

　　取茺蔚茎汁。敷之良。

　　治蛇毒。

　　以野猪齿烧作灰服。

　　治蛇咬。

　　以木叶捣细。封之。

　　治蛇虫咬。

　　用生芋叶和盐研细。敷之。

　　治蛇虫咬疮。

　　以感藤叶生研。敷疮上。感藤一名甘藤。又名甜藤。生江南山谷。如鸡卵大。斫藤断吹气。出一头甘汁。甘美如蜜。

　　治蛇犬等毒。

　　以青黛摩。敷之。

　　治蛇虺螫人。

　　以射罔涂螫处。频易。

　　治蛇咬。

　　以木皮叶煮汤洗。亦可作屑敷之。

　　治蛇含草毒。

　　以知时子急服。解之。

　　治人蛇啮者。

　　以蜘蛛汁涂之。

　　疗一切蛇虫蚕咬。

　　以预知子捣。敷伤上。

　　治蛇咬。

　　用猪槽中水以浸疮。有神验。

　　治蛇咬方。

　　取黑豆叶锉杵敷之。日三易良。抱朴内篇云。相国张公文蔚。庄在东都柏坡。庄内有鼠野狼穴出头之。

　　治蛇咬毒。

　　以雄黄少许末敷之。登时愈。蛇种虽多。唯蝮蛇及青金蛇。中人为至急。不治一日即死。

　　人活

　　治蛇咬。

　　以射罔涂肉四畔。渐近疮。习习逐病至骨。疮若有熟脓及黄水出者涂之。若无脓水。有生血及新伤肉破。即不可涂。立杀人。

　　治蛇咬。

　　用苦苣茎叶研碎。敷伤处。苦苣即莴苣也。

　　治蛇虫咬伤疮痛。

　　以乌蔹莓根捣敷。并饮其汁良。

　　治蛇咬。毒闷欲死。

　　续随子七颗（味辛温有毒在皮）重台（六分味微苦寒有毒系出滁州叶似鬼臼）上二味捣筛为末

　　治蛇虫伤。

　　捣蒜贴之。热醋浸之经年者良。

　　治蛇犬咬毒。

　　取黄药根研涂之。一方研汁服亦得。

　　治蛇毒。

　　用水蓼叶捣敷之。若毒入内心闷。绞汁服。

　　治蛇犬咬。

　　以韭捣。敷之。

　　治蛇咬。

　　用荏子叶捣。敷之。

　　治蛇虎毒诸疮。

　　以菟葵捣汁。饮之及涂疮。能解毒止痛。

　　治蛇咬。

　　以蚯蚓屎并盐研。敷之。

　　治蛇犬等咬。

　　以热尿淋患处。

　　治蛇犬并犬咬毒。

　　用梅根以酒及水磨服。敷之亦佳。

　　疗蝮蛇。

　　用络石绞取汁洗之。服汁亦去蛇毒心闷。

　　治蛇蝎所咬。

　　用铅灸熨之。

　　治蛇咬。

　　以马蔺生捣汁。服之。

　　治蛇咬。

　　以苦杖叶捣。敷伤处

　　治蛇毒。

　　用独行根水摩为泥。封之。日三四。立瘥。

　　治蛇咬毒。

　　以茱萸子一两为末。冷水调。分为三服。立瘥。

　　主蛇虺及虫等螫。

　　以蛇茧草取根叶捣。敷咬处。当下黄水愈

　　主蛇咬。

　　以万灵藤杵筛。以水和如泥。敷上。

　　治青蛙蛇毒。

　　急灸疮中三五壮。毒则不行。又用雄黄、干姜末、射罔和之。敷疮。

　　治毒蛇所伤。

　　五灵脂一两。雄黄半两。同为末。以酒调药二钱灌之。昔有人被毒蛇所伤。良久之间。

　　人已问之

　　治蛇虫食饮中得之。咽中如有物不下。吐不出。闷心。

　　热服马兜铃即出。又服麝香一钱瘥。即吐虫出。

　　治诸毒所伤。

　　用青黛、雄黄等分。同研为末。新汲水调下二钱。服之。

　　治蛇、犬、虎、野狼、毒恶虫等啮。

　　上以铁浆凉服之。解毒不入腹内也。

　　治蛇虺螫人。

　　用茭草根烧灰封之。本草云茭草荻根也。

