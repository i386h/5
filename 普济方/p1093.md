<!-- { "loadSidebar": true } -->
　　或为刀斧所刃。或坠堕地打扑身体。皆能使出血不止。又恐瘀血停积于脏腑。结而不散。去之不早。恐有入腹攻心之患。治疗之法。须外用敷贴之药。散其血。止其痛。内则用花蕊石散之类。化其瘀血。然后旋旋调理生肌。或因折伤而停郁其气。又当顺之。

　　方

　　紫金皮丸

　　紫金皮（醋炒）刘寄奴川当归（煨盐水炒）香白芷（醋炒加减）赤芍药白芍药（米泔炒加减）黑牵牛生地黄（盐煨浸炒）川芎（米水浸）川牛膝（茶水浸）乳香（可加减）没药（可加减）破故纸（酒炒）木通（去节）木香（茶水炒）自然铜（骨不碎折不用临好时用）藿香木贼官桂（可加减）羌活独活半夏（三钱水炒无痰不用）骨碎补草乌（醋炒孕妇不用）川乌（火煨孕妇则不用各一两）金刃伤锉出臼者。去自然铜。骨碎补。

　　折者用之。然须于此方内。且去自然铜。临欲好时却入用之。服成他疾。上先择出自然铜、官桂、没药、乳香不炒。其余药或炒或火焙。或日晒干。皆可。然后入不炒四味。同研为末。

　　用蜜糊丸如弹子大。以黄丹为衣。或被扑损伤。金刃箭镞。不问轻重。每服一丸。如被刃伤筋断损内重者。以薄荷汤、或木瓜、姜、灯心诸汤吞下。若碎用自然铜。其他伤不用。

　　用之恐生他疾。如骨折损。负痛不止。加乳香、没药、白芷、川芎各五钱。生姜酒下。或不作丸为末亦可。或用土当归、熟地黄盐水炒。杜牛膝茶水炒。川芎米水浸炒。一方若筋断。

　　加入续断五钱。

　　卷三百十　伤损止痛生肌（附论）

　　清心药方

　　降真香香白芷（醋炒）苏木（盐水炒）枳壳（水浸去瓤）藿香（清油炒）丁皮（盐水炒）紫荆皮丁香（米泔水炒）木香（茶水炒）木通（去节）山栀子大黄莲子（酒煮）沉香人参当归（湿纸煨）川芎（煨）羌活独活花蕊石（醋炮）乌头灯心赤芍药（各等分）上为细末。或大小肠不通服此。亦可用五隔宽中散同服。立效。或恶血污心。

　　或烦闷暴死。每服二钱。薄荷汤或灯心汤调下。或童子小便尤妙。为散水煎服亦可。如痰血口中出。可加半夏。

　　定痛没药散治一切打扑伤损。筋骨疼痛。

　　苍术（一斤刮去黑皮炒黑色）桂（去粗皮）熟干地黄（干）没药甘草（炙微赤锉）蒲黄（各一两）上为细末。每服二钱。温酒一盏调下。不拘时候。日二服。

　　活血丸治患者血脉不和。筋急行步不可。服宽筋。

　　干地黄（酒煮二两）当归（煨）白芍药续断（面水炒）白术（煨）川芎（醋炒各一两）上为细末。面糊丸如梧桐子大。每服三十丸。温酒下。

　　石斛丸治打扑损伤后。止疼痛。补虚损。

　　石斛（去根）牛膝（去苗）杜仲（去丝酒炙微黄色）肉苁蓉（酒浸一宿刮去粗皮炙干）附子（炮裂去皮脐）桂心木香牡丹皮黄（锉）熟干地黄（各三两）狗脊（去毛）萆（锉）羌活人参（去芦头）山茱萸（各三两）鹿茸（去毛涂酥炙微黄）防风（去芦）川芎槟榔（一两半）上为末。炼蜜丸如梧桐子大。每服三十丸。温酒送下。日三服。

　　附子散治闪打扑伤损。疼痛不可忍。

　　附子（炮裂去皮脐）败龟（醋炙去裙）虎脑骨（酥炙）栗楔千金藤补骨脂白芷骨碎补（去毛炒）自然铜（三次醋淬）续断赤芍药当归（切各一两）牛膝（酒浸一宿焙）桂（去皮）乌药（各半两）没药乳香（研各一分）上为细末。每服二钱。苏枋木酒调。日进三五服。

　　紫金皮散

　　（出鲍氏方）

　　治一切打扑损伤。金刀箭镞浮肿。

　　紫金皮（醋炒）天南星半夏黄柏（盐炒）草乌（炮）川乌（炮）川芎（茶水炒）川当归（煨）杜当归乌药川白芷（盐水炒）破故纸刘寄奴川牛膝桑白皮（各等分）上为末。生姜、薄荷汁兼水调糊肿处。皮热甚加黄柏皮、生地黄五钱。有疮口者。勿封其口。

　　四畔用此糊之。

　　紫金散

　　（出医方大成）

　　治打扑折伤。内损肺肝。呕血不止。或有瘀血停积于内

　　。心腹胀闷。

　　降真香（一两）续断（一两）补骨脂（一两）紫金藤皮（二两）琥珀（别）蒲黄牛膝（酒浸一夕）无名异（烧红酒淬七次）当归（焙）桃仁（去皮炒各一两）大黄（纸裹煨）朴硝（别研各一两半）上为末。每服三钱。浓煎苏木、当归酒调下。并进三服。利即安。

　　乳香黄散治打扑损伤筋骨。及疮肿。作疼痛。

　　乳香（五钱别研）没药（五钱别研）黄当归（酒浸）川芎甘草麻黄赤芍药陈皮（各一两）人参（去芦一两）粟壳（去顶蒂蜜炒二两）上咀。白水煎。病上食后。病下食前服。

　　乳香消毒散

　　（出御药院方）

　　治一切伤折蹉跌。肿疼痛。不可忍者。

　　乳香（另研）没药（另研）白蔹白芍药（各一两）白芥子当归（各半两）滑石（二两）黄柏（另研细末二两）黄丹（二钱）血竭（半两另研）上为细末。入另研者一处再研匀。

　　每用新水调如稠膏。摊在纸花上。贴患处。

　　接骨膏

　　（出圣惠方）

　　治一切打扑、驴伤、马坠脱臼折。兼定疼痛。

　　续断（一两）桂心（去皮）附子（炮裂去皮脐）白芨白蔹当归（切焙）桑根白皮（锉）独活（去芦头）黑狗脊背（烧灰用各一两）黄米（炒三合）上为末。或打扑闪。及骨折碎。用药末三钱。酒半盏。白面、生姜自然汁少许。同以慢火熬成膏。摊帛上贴之。三日一换。用米沙木篦子、绵绳夹缚。夏月柳枝子五条夹缚。虽紧不妨。

　　一字方

　　（出百一选方）

　　治一切打扑伤损骨折。有人醉酒坠悬崖之下。昏不省。

　　手臂已折。舁归。得此药遂愈。

　　五灵脂（另研）没药（另研）乌头草乌（并去皮脐生用各四两）地龙乳香（各半两）麝香（半钱炒研）朱砂（二分另研）白胶香（一两后四味加减不用）上为细末。每一字温酒调下。为丸如梧桐子大。加减自少至多。服之亦可。腰以上损食后服。腰以下损食前服。觉麻为验。如未加药。麻甚即减。昔赵叔恭名公寅。以善锤铁著名。其父宰嵊县。日与族人聚饮超化寺。醉酒坠悬崖之下。亟视之。昏不省人事。臂已折。舁归。得此药治之遂愈。其后运锤如故。叔恭尝知大宁监云。

　　大续筋接骨丹治打扑闪筋骨者。

　　肉苁蓉穿山甲黄丹（飞）龙骨虎骨（炙）白芨木鳖子仁天灵盖（各半两）寒食面（一两）上为末。醋熬为膏。摊绢帛上贴折处。绵缠竹篦正。一日一换效。

　　治跌扑伤损。

　　乳香没药白芍药乌豆（水浸去皮）当归（酒浸一宿）骨碎补（去毛）自然铜（火醋淬七次各一两）川芎生地黄上为末。生姜自然汁和蜜炼熟为丸。一两作四丸。酒半盏。苏木汁半盏。化药服。

　　双乌丸

　　（出朱氏集验方）

　　治诸伤百损。如被打破伤损。久后时时疼痛。虽新被

　　伤后不破皮而肉损者。尤宜服之

　　川乌草乌（略炮各三钱）白芍药苏木大黄生干地黄红曲当归（半两）麝香（少许）上为末。用酒煮一瓦瓶。放冷服。如若痹麻无害。但二乌头生用有力。恐太猛。

　　所以用温火略炮。

　　乳香丸

　　（出圣济总录）

　　治打扑损伤疼痛。

　　乳香（一两）桂（去粗皮）安息香没药（各半两）地龙（炒）补骨脂（炒各一两）当归（切焙）白脂五灵脂（二两）上为末。将乳香、没药、安息香三味。用酒研如糊。

　　和余药丸如龙眼大。每服一丸。酒磨温服。不拘时。

　　续骨丸

　　腊月猪脂（十两）腊（过半斤）铅丹（重罗）自然铜（醋淬七次研）密陀僧（研细各一两）白矾（十二两）麒麟竭没药乳香丹砂（各一两）上新鼎中先熔脂。次下腊。

　　出鼎于冷处入密陀僧、铅丹、自然铜。缓火再煎。滴入水中不消。更出鼎于冷处下诸药。用柳篦搅匀。泻水入瓷盆内。不住手搅。至凝丸如弹子大。且用笋皮之类衬之。冷收丸。折伤用一丸。入少油火上化开。涂伤疼处。以油单护之。甚者以灯心裹木夹之。更取正。已骨折者。两上便安。牙疼甚者。贴之即止。

　　没药降圣丹

　　（出医方大成）

　　治打扑闪。筋断骨折。挛急疼痛。不能屈伸。及

　　荣卫虚弱。外受游风。内伤经络。筋骨缓纵。皮肉刺痛。肩背拘急。身体倦怠。四肢少

　　力。并皆治之。

　　自然铜（火醋淬十二次研水飞过焙）川乌头（生去皮脐）骨碎补（切去毛）白芍药没药（研）乳香（另研）当归（焙炒一两）生干地黄川芎（各一两半）上并生用为末。以生姜自然汁与蜜等分。炼熟和丸。每一两作四丸。每服一丸捶碎。水酒各半盏。入苏木少许。

　　同煎至八分。去苏木。热服一丸。空心食前。

　　定痛丸

　　（出宣明论）

　　治打扑损伤。筋骨疼痛。如骨损者。先用竹夹正骨定后。

　　用好酒服麻黄三钱。然后服此药大效。

　　乳香（一分）蒴根（白皮干）川椒当归没药赤芍药川芎自然铜（以上各一两）上为末。熔腊为弹子大。细嚼酒下一丸。骨碎者先用竹夹夹定。三五日依旧。小可与服。

　　乳香定痛散（出医方大成）治打扑伤损。落马坠车。一切疼痛。

　　乳香没药川芎白芷芍药甘草牡丹皮生地黄上为细末。每服二钱。酒并童子小便调下。不拘时候。

　　如圣散

　　（出百一选方）

　　治打扑伤损。筋断骨折。接骨定痛。

　　良姜吴茱萸金毛狗脊（去皮）木鳖子（去壳）白胶香（别研）败龟（醋蘸炙黄）牛膝当归（各半两）上为细末。入面同药末酒熬成膏子。敷贴。用纸七重封系定。筋骨自然相连。七日一换。酒面俱不可多用。以面热为度。熬过恐乏。

　　没药四生丹治打扑闪挫损伤。筋骨疼痛。及寒热湿骨痛。

　　防风当归（焙）川乌（炮去皮脐）萆（细切）自然铜（醋淬七次）骨碎（去毛各一两）乳香没药（各一分）上为细末。蜜炼为丸。如小豆大。每二十丸温酒下。食前。

　　日尽二服。

　　延胡索散

　　（出圣济总录）

　　治打扑损伤疼痛。筋骨未合。肌肉未生。

　　延胡索桂（去粗皮）没药（另研）乳香（各一分）当归白蔹桑寄生（生）熟干地黄（各一两）黄（锉一两）上为散。每服三钱。温酒调服。不拘时候服。煎服亦得。

　　乳香散

　　（出圣济总录）

　　治伤损血入口。四肢疼痛不可忍。

