<!-- { "loadSidebar": true } -->
　　乳香（研）白芷桂（去粗皮）没药（研）安息香（研）地龙（去土炒）补骨脂（炒）当归（炙半两）没药（研）上为散。热酒调下二钱。

　　封裹虎骨膏治伤折。

　　虎骨连项锁骨一穿鲮鲤甲连项锁骨一穿败龟背骨（一枚以上三味烧成灰研细为末）狗头骨（火）花乳石（二两令化）雄黄粪（尖者炒一两）日炙沙（二两雨后地卷皮是也净者火）上为细末。每用一大匙。醋煮粟米入药。乘热搅匀。摊在帛子上。裹痛处。如是痛定。一日一度洗换新药。

　　接骨桂芸膏治打扑筋骨伤折。疼痛不可忍。

　　桂（去粗皮）芸苔子（研）白芥子（研）木鳖子（去壳研）大黄（锉）败龟甲（酥炙）赤狗脑骨（烧灰各一两）上为末。每用小黄米粥于布上摊匀。掺药一匙头在上。于损处裹之。

　　以竹片夹定。用绳子缚一复时。解去换药。

　　没药乳香散

　　（出医方大成）

　　治打扑伤损。疼痛不可忍。

　　白术（锉微炒五两）当归（切焙）甘草（锉炒）没药（另研）白芷（各二斤）桂（去粗皮）乳香（另研各一两）上为细末。入研药、再研令匀。每服二钱。温酒一盏调下。不拘时候。日进二三服。

　　乳香丸治打扑伤损。或从高坠下。跌扑伤损。及臂虚寒温搏于骨节之间。疼痛不

　　可忍者。并皆治之。

　　乳香苍术（五两去黑皮炒）天仙子（炒黑）泽乌头（三两生去皮脐）自然铜（醋淬七次）黑牵牛（微炒）官桂（去粗皮以上四味三两二钱半）上为细末。水面糊为丸。如梧桐子大。每服十丸、至十五丸。食前空心。温酒送下。

　　五伤接骨丸治打扑内损。筋骨疼痛。及治一切伤折。驴马坠伤。

　　（一名没药散）没药乳香芍药川椒（去子皮合口者）川芎当归（各半两）自然铜（二钱半炭火烧）上为末。黄腊二两熔开。入药末不住手搅匀。丸如弹子大。每服一丸。用好酒煎开。乘热服之。随痛处卧霎时。连进有效。

　　治折扑损伤骨头。

　　乳香没药（各三钱）木绵灰（一钱）黄（一钱）童子头发（烧灰）水蛭（炒各一钱）上为细末。每服三钱。温酒调下。骨头碎者。不再服药。

　　续断丸治打扑筋骨疼痛。

　　续断（二两）防风（去叉）黄（锉各一两）乳香（研）没药（研各半两）自然铜（醋淬六次一两）牛膝（酒浸切焙一两半）上为末。酒煮面糊。丸如梧桐子大。每服三十丸。

　　温酒送下。不拘时候。

　　甘松丸治打扑损伤。手脚筋骨疼痛。

　　甘松（去土）黄荆实芥菜子（陈者）赤蓼花子白僵蚕（炒）螟蛉壳（各半两）上为末。炼蜜丸如弹子大。每服一丸。温酒化下。不拘时候。

　　治被打击。头眼青肿方。

　　以肥猪肉炙令热撮上。或炙猪肝亦可。

　　乳香没药散治打扑伤损磕。

　　乳香没药当归缩砂枳壳（用末炒）甘草（各等分）每服用白水盏半煎三四沸。

　　用酒三两。童便少许服。在上食后服。在下空心腹。

　　治打扑伤损。

　　苦丁香（十个甜瓜蒂是）草乌（五钱）没药（三钱）自然铜（半两）青皮（二钱）上为末。每服二钱。用温酒无灰调下。服后除黑牛肉、萝卜二味以盐食外。其一应肉物并忌效。

　　神效膏治打扑伤。损筋动骨。不问手足腰背。并治之。

　　糯米粉（一合）飞罗面（一合）马屁索（一碗即灰菇）上三味匀和于生布上筛。

　　用生姜自然汁半碗调。却入后项药。

　　牛皮胶（二两）酸米醋（一碗）上先用醋熬牛皮胶化匀。便入前所调三味。不住手搅成膏子。以瓷器盛之。每遇磕损。以药膏摊于纸上。贴被伤处。却用杉木片来夹定。用浓衣服裹之。勿令动。三两日一换。若初折者。只三次效。

　　加味芎汤治打损伤。败血流入胃脘。呕黑血如豆汁。

　　治打伤折损。一切痛疼。及血气搅刺。内伤血聚。

　　紫金皮苍术猪牙皂角（切焙三两）鸡角枫叶骨碎补（各等分）上为末。水调。

　　糊肿处。

　　地黄散治打扑伤损。筋骨疼痛。

　　熟干地黄（焙）当归（切焙各三两）羌活（去芦头）苦参（各一两）续断（四两）上为散每服三钱。温酒调下。不拘时候。

　　海金沙散治打扑内损疼痛。

　　海金沙（二钱）大黄（生）乳香（研）没药（研各一钱）麒麟竭（一分）上为研外。罗为散和匀。每服二钱。乳香温酒调下。不拘时候。

　　牡蛎散治打扑伤损疼痛。

　　牡蛎（一斤半炭火烧红细研水飞过取一斤）铅粉（洛阳者炒黑细研半斤）硼砂（研）乳香（研各一两半）上研匀。先用醋煮小黄米粥。摊纸上。用药末三钱。匀糁粥上。裹贴患处。

　　次用药末二钱。浓煎苏枋木汁一盏调下。不拘时候。

　　活血散

　　（出三因方）

　　治童子妇人内外损伤。止诸疼痛。接骨和血。一切伤折毒

　　虫咬。阴气入腹。消诸水肿。血脉不通。左右瘫痪。热痴等欲死。及腹中有瘀血。刺两

　　胁痛。气筑心闷乱。妇人乳痈。产后败血灌注四肢。积痔痔。但是疼痛。并宜服之。

　　极痛者只一丸。轻者只半丸。用无灰酒半斤。乳香一皂子大。先磨乳香尽。次磨活血

　　丸。同入铫子内煎五六沸。临卧时温服。服了就痛处卧。如要出汗。衣被盖之即汗出。

　　若妇人诸疾。服时更用当归末一钱。根据前法用乳香酒煎之。此药神效不可言。有孕妇人

　　不可服。

　　花桑枝（一两半于五月五日正南采南枝入米醋炒焦存性为末）雄黄豆（一两酒浸去皮曝干或炒焦存性为末）乳香（半两旋研入）墨（半两旋研入）生栗屑（一两栗包中间一片子号白栗屑双者不用去皮取肉曝干为末或作栗子四百个连皮烧入米醋浸再烧再入醋内又烧存性）上于五月五日合。忌鸡犬妇人。先研乳香。以酸醋调。与四味相和。稀稠得所。拌和成剂。

　　与净臼中捣三五百杵。可丸即丸。如小弹子大。焙干。以纱葛袋盛。入瓷合内封。夜间面北极诚祷祝云。若男若女。诸疾服之。病悉除愈。本法合成轻干后上。上浮为妙。应折已损犹败血宜服之。服毕即服败血散。即鸡鸣散。

　　又方治打扑伤损。

　　当归尾赤芍药肉桂苏木生地黄上各等分。酒煎服。

　　神验膏

　　（出圣惠方）

　　治打扑伤损。

　　头醋（一斗）不蛀皂荚（十挺去皮子）芫花（二两）白矾（一两）上捶皂荚令热。并芫花同于净锅内。入醋煎三分去二。以新绢绞去滓。洗锅净。却次入白矾煎如饧。于瓷合内贮之。凡有损处。以存绞上摊令匀贴。一日换之。三两日瘥。

　　黑狗头骨散

　　（出圣惠方）

　　治打扑损疮。多时不瘥。

　　黑狗头骨（炙令微黄）天灵盖（涂酥炙令黄）生牛皮（烧灰）天南星（炮裂一两）上为细末。每服以温酒下二钱。日三四服。

　　牛膝散治打扑筋折。筋骨损痛。

　　牛膝（去苗酒浸一宿烘四两）黄续断当归（切焙各一两）滴乳香（另研）没药（另研）琥珀（各半两）上为细末。用黄米粥微热摊纸上。将药末两匙。掺在纸上裹之。

　　已减痛。更将此药。每服温酒调下一钱。日三五服。不拘时候服。

　　螵蛸散治跌破出血。

　　用乌贼鱼骨为细末敷。亦治汤火伤烂。（乌贼鱼骨用不经盐腌者）

　　治伤筋动骨。打扑伤痛。

　　（出百一选方）生硫黄官桂（各三两为末）生姜（约四两许）面上为研碎。带湿贴在损处。其热如火。外用帛缚定。一日一换。昼夜贴之。六七日即愈。硫黄官桂能发散。姜面能和筋脉活血。

　　乌金散治打扑伤损。

　　（出儒门事亲）当归（一两）乌金石（铁灰是二两）大黄（一两童子小便浸用）自然铜（金色者碎为醋熬一两）上为末。每服二钱。红花酒半盏。童子小便半盏。同调下。食前。日三服。

　　木鳖子衣

　　（出圣济总录）

　　治打扑损伤。瘀血不散。疼痛。

　　木鳖子（去壳研半两）桂（去粗皮三分）芸苔子（酒浸研二合）丁香（五十粒）上将丁香、桂为末。与研者二味和匀。热裹之。一日一易。

　　白蔹封药方

　　（出圣济总录）

　　治伤损止血。

　　白蔹白芨白芷碧芦皮（炙黄各一两）上为末。鸡子清拌锻石炒干。入前末研细。

　　伤损处封之。

　　穿山甲膏裹方

　　（出王氏博济方）

　　治伤折筋骨。

　　穿山甲（烧灰）虎颈骨（烧灰各一两）鸡舌香（一个生用）上为细末。每用一钱。

　　看所患大小。以黄米粥摊在纸上。候温。糁药末在粥上。封裹所伤处。疼痛立止。隔日换贴之。

　　治伤折大小挫不利心胸。及二便不通。

　　水马儿（三个）琥珀麝香寒水石（各一钱）上重煎大黄末。空心下。多于道上得之。

　　令人心腹疼痛。胀气冲心胸。不即治之。亦能害人。好黄丹方寸匕。蜜调服。口噤即灌之。

　　接骨丹

　　（出济生拔粹方）

　　打扑伤损皮骨者。

　　苏木（一钱极细末）定粉（一钱）南硼砂（另研一钱）半两钱（烧红醋淬为末一钱）上为末。同匀作一服煎。当归酒调三二服。痛止勿服（施舍方有当归无半两钱）

　　至圣黑龙膏

　　（御药院方）

　　治因伤损筋脉。时发疼痛。过寒则甚。

　　米粉（一斤紧者少用炒锅内炒无令热焦）香白芷甘松（各半两）滑石（三两六钱）黄柏黄丹上为细末。每用滴水调成黑强膏子。摊在软纸儿上。可于内损疼痛敷贴。每日一换。

　　治抹伤损

　　（出医方大成）南星白芷半夏白芨黄柏皮赤小豆（各半两）上为细末。姜汁敷患处。蜜糖亦好。

　　治打扑伤损。

　　（出本草）用生葛根捣烂。用米醋调开摊痛处。帛缚定。

　　治打扑伤损。定痛消肿方。

　　（出本事方）木瓜苍术密陀僧（等分）上为末。入面少许。调作糊。贴痛处。

　　又方

　　（出本事方）草乌白僵蚕苍术（等分）上为末。姜汁贴痛处。

　　又方

　　（出本事方）

　　治打扑伤损肿。痛风。

　　天南星半夏地龙（各等分）上为末。用生姜、薄荷汁调。贴痛处。

　　小乌沉汤治扑伤损。外贴膏药。内服此药。

　　乌药（二两）香附子（一两）乳香（半两另研）沉香（三钱）上为细末。每服二钱。以热酒调。随病上下服之。

　　茴香散

　　（出医方大成）

　　治打坠肢体。凝滞瘀血。腰胁疼痛。

