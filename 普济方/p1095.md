<!-- { "loadSidebar": true } -->
　　破故纸（炒）茴香（炒）辣桂（各等分）上为末。每服二钱。食前热服。酒调下。

　　白附子散

　　（出圣济总录）

　　治打扑内损。及坠马等伤。

　　白附子（炮）续断防风（去叉各一两）上为散。每服二钱。童子小便和。热酒一盏调并三服。不拘时。

　　摩膏

　　（出圣济总录）

　　治打扑内损疼痛。

　　篦木麻（去皮研一两半）草乌头（生为末半两）乳香（研一钱）上和匀。随量多少。加炼成猪脂研为膏。每取少许涂伤处。炙手摩之令热辄效。如痛甚不可摩。即灸肿处。

　　治打扑损伤疼痛方。

　　（出圣惠方）甜瓜子（炒）橘子仁（各二钱）上为细末。每服以暖酒送下二钱。日三服。

　　神效膏

　　（出御药院方）

　　治损扑着。筋骨疼痛。

　　川椒（二两炒黄）乳香（八钱另研）上为细末。用好醋打面糊。调药涂痛处。上用纸贴之。

　　内消散

　　（出鲍氏方）

　　治打扑伤损。血瘀肿痛。不可忍者。及杖疮。

　　黄药朴硝上等分为细末。用新汲水和蜜。调稀稠得所。扫损处内消。立见效。

　　治打扑内损。亦治损骨肿痛不止。

　　（出鲍氏方）马屁勃（新瓦上焙成末一两）牛皮胶（半两）上用生姜半斤取汁。同牛皮胶入铫内熬成膏。入马屁勃末调。用纸裹三重涂之。立效。一方用米醋同熬敷损处。昔绍兴牢厅二吏人用之得效。

　　治打扑损筋伤筋骨。

　　（出本草）用夜合树皮四两。炒干末。入脑、麝、乳香各一钱重。每服三钱。温酒调下。不饥不饱时服。

　　地黄膏

　　（出危氏方）

　　治打扑伤损。及一切痈肿未破令内消。及臂臼脱出。

　　生地黄（研如泥）木香（细末）上以地黄膏。随肿大小摊于纸上。掺木香末一层。

　　又再摊地黄贴肿上。不过三五度即愈。

　　血醒散

　　（出经验良方）

　　治打扑伤损。

　　用生地黄、苎根去皮。或苎烧亦可杵烂。半酒半童便。滤药滓。调童便。酒灌之。用生鸡鸭血调同服。尤佳。

　　治打扑伤损。蹉手臼骨。以此敷之。即不痛。寻即复旧。

　　（出医方大成）猢狲姜（不拘多少）生姜（半斤）上为捣烂罨损处。用帛包。干即易之。又方以猴姜研烂取汁。同酒煎服。或为末。酒调服亦可。昔长乐县一盗。因役笞捶身无完肤。以此药敷之。

　　不数日平复如故。

　　治磕损刀抓破。

　　（出百一选方）轻粉（一钱）软石膏（令通红地上出火毒研细一两）上用清麻油调敷。止痛。不作痕。

　　黑神散

　　（出百一选方）

　　治打扑损伤。筋断骨折。

　　黄牛胫骨（带髓者不拘前后脚用炭火烧酒尽酒度取出用米醋浸于地上盆覆令冷）定真器（炭火红米醋淬数遍以醒为度）上为细末。以牛骨末七分。定器末三分。拌匀。如是扑损。

　　用好米醋调面。入药末如稠糊。贴损处。上以纸三重封贴。如骨折。于纸上更用竹片封固。

　　缚缠不得动。若初扑损。先以热酒调二钱。伤在腰下食前。日进二服。伤在腰上食后服。

　　治扑损伤。致筋骨损者。

　　（出本草）用肥皂不拘多少。捣细。入鱼胶煎熬成膏。纸摊贴妙。损百节疼痛者。一夜愈。

　　治打扑伤损。皮肉青肿。

　　（出卫生家宝方）老黄茄（一个切片焙干）没药（半两研）上为末。每服三五钱。温酒调。临卧服。

　　来日即消。

　　治打损伤。止痛肿赤色。

　　半夏南星（各等分）上为末。水调敷贴。加官桂。

　　朱砂丸

　　（出直指方）

　　治打扑惊。汗血入心窍。不能语言。

　　以朱砂为细末。雄黄、猪心、生血和丸。如麻子大。晒干。每服七丸。菖蒲汤下。或枣汤亦可。

　　天南星贴方

　　（出圣济总录）

　　治打扑伤损。瘀血。热疼痛。

　　天南星（一两）黄柏（去粗皮半两）上为末。用生姜汁调。贴肿疼处。

　　乌头丸

　　（出圣济总录）乌头（七个去皮生为末）黄狗胆（一枚）上以胆汁和药末。丸绿豆大。每服以冷酒一盏下三丸。酒须饮令尽。

　　夺命丹

　　（一命接骨散出朱氏集验方）

　　治打扑伤损。微有气者能活。

　　乳香没药（各一两）上为末和匀。每服三大盏。温酒调灌。连进三五服。少刻利血乃止。

　　又方

　　用真川椒、丝瓜缠、小藤儿。用盐一撮。水二小碗。煎至一碗。呷在口嗽含之吐出。立愈。

　　治打扑伤损手足。

　　（出医方大成）用绿豆粉新铁铫内炒。令紫色。用新汲水调稠敷损处。贴以纸。将杉木片缚定。立效。

　　又方

　　（出本草）用金樱子细嚼。含之血止。

　　治打伤、刀伤、血出不止。

　　（出本草）用血竭草炒热。罨伤疮处。

　　治打扑伤损。

　　（出本草）用野柿树根细杵。米醋调匀。摊痛处。

　　治折伤见血。

　　（出百一选方）用槐花不拘多少。内一半炒焦色烟出。却将先者一半拌匀。入炒合子中。同罨令冷为末。饭饮调下。仍用极细末敷破处。一方用陈槐花入血竭同为末敷。公实之仆忽折足。得之于一军人。遂愈。

　　芭蕉散

　　（出百一选方）用糯米粥摊布帛上。以芭蕉根末糁上。乘热裹患处。虽时下甚痛。痛即便无事。

　　又方

　　（出百一选方）

　　治一切坠压扑伤损。至重困者。

　　用无名异三五块研细。入温酒调药服讫。温酒半盏投之。伤在头去枕卧。余皆就所伤处卧。

　　吴内翰得此方。侄女户限上损脑痛呼。试令服之。痛立止。又尝坠马失足。损腰至重。

　　服拾余块。饮酒一二升。其患皆愈。后以救人无不效。一方用无名异末热酒服。趁下手摩血皆散矣。

　　四妙散

　　（出永类钤方）

　　治打破跌损内伤。

　　骨碎补（锉）生姜乳香当归上等分擂酒热服。接骨加自然铜。

　　治打扑磕伤损。

　　（出百一选方）用石榴叶细研罨损处。一方用石榴皮研。

　　又方治打扑伤损。

　　以盐梅槌涂疮口。永无破伤风。黑神散蜜和。生姜自然汁调敷。加官桂尤妙。

　　又方治扑伤损。

　　用芥子为末。和童便服之。死者即苏。

　　治扑肿痛。

　　用米粉炒黄为度。放地上出火气。用醋调掩之。肿消即愈。

　　灭痕方

　　（出经验良方）

　　治打扑有痕伤。瘀血流注。

　　用半夏为末。用酒调涂伤处。一宿无痕。

　　又方

　　（出危氏方）

　　治瘀血流注紫黑。或伤眼上。血紫黑。

　　用大黄为末。用姜汁调涂。一夜一次上药。一宿黑者紫。二宿紫者即白矣。

　　治打伤疮。

　　（出本草）用老鼠一个。自死腊月者。和肠肚劈锉。油半斤煎令黑。抄用罐收之。使时以鸡翎惹油。

　　敷于疮。干即瘥。

　　治打磕损瘀血。腰痛骨冷。

　　以生姜研微暖涂贴。心痛酒醋服之。

　　治打磕损疼痛。

　　（出圣惠方）用夜合花为末。酒调服二钱妙。

　　治脑骨破及骨折。

　　用葱白细研。和蜜浓封原损处。立瘥。

　　治打损。

　　用胡桃肉合破故纸。捣筛蜜丸。朝服梧桐子大三十丸。疗压扑损伤。捣肉和酒温。顿服便瘥。用陕洛间者。

　　治扑损瘀血。腰骨冷。

　　（出本草）以研生姜微暖涂贴。心痛酒醋服之。

　　治打损折。去瘀血。

　　（出本草）用甜瓜叶以酒服之。或捣敷之。

　　治一切伤损不可者。养血、止痛、生肌。无瘢痕。

　　（出本草）用杨梅核和盐杵之如泥。成锭子。竹筒中收过。破即填。小可即敷之。此药之功神圣绝妙。

　　治坠损扑伤。瘀血烂闷。

　　（出肘后方）用蒲黄末。空心热酒调下三钱服。

　　治有中伤因损者。腹中瘀血。

　　（出本草）用热酒调狗胆半个服。瘀血尽下。

　　治一切伤折。

　　（出肘后方）用寒食蒸饼。不限多少末。酒服之验。

　　治多少年损伤不瘥。

　　（出肘后方）以炒甜瓜子末。温酒服之。

　　治扑损。

　　取龟血作酒食。肉生研。浓涂立效。

　　补骨脂裹方

　　（出圣济总录）

　　治打扑伤损。

　　以补骨脂二两。微炒捣为末。用醋煮黄米粥。摊在纸上。封裹损处。

　　治打损成疮不合。并竹桩戳破手指。

　　（出圣济总录）以蓖麻子去壳生研。贴患处。如干、以唾津润之。（案：此处缺方名及症状。）上恣酒令醉。通关散入鼻。吐即止。

　　治有病呵欠口不合。及卒然牙关紧。滴水不入。以致死者。

　　（出经验良方）用盐梅二个搽之牙关。即口开。复又口不合者。亦用盐梅肉。搽两牙匡即合。此是风证。

　　卷三百十　伤损止痛生肌（附论）

　　闪肭（附论）

　　凡举动不慎。为外物所击。致死折腕者。筋骨损。血气蹉跌。或留积。或瘀肿疼痛。宜速治之。外则敷贴肌肉。内加调养营卫之剂。则肢体可完矣。

　　方

　　补痛丸治闪肭筋骨诸痛。

　　川芎附子赤小豆（各三两）乳香没药（三钱）赤土苏木（各三钱）降真香木鳖草乌（各三钱）乌药（三钱）上为细末。酒糊丸如梧桐子大。每三四十丸。用酒送下。

　　取温暖为度。

　　子

　　（出德生堂）

　　治坠堕闪肭。气滞腰疼之症。

　　子（半两）没药（三钱另研）杜仲（去粗皮半两）乳香（三钱半另研）破故纸（炒半两酒浸一两炒）威灵仙（净洗半两）八角茴香（二两）川楝子（二十一个去核七个用巴豆仁炒七个用海金沙二钱炒七个班毛去毒炒候用）芍药（半两）牵牛（四两止取头末每一两炒取二钱）穿山甲（四两蛤粉炒）吴茱萸（洗净再炒半两）上细末。酒糊丸如梧桐子大。

　　每服三十丸。空心用盐汤下。干物压之。

　　治破血出不止方。

　　（出圣济总录）用灯心烂嚼。和津唾贴之。或用帛裹缚之。血立止。

　　疗被打青肿方。

　　（出圣惠方）以水磨桂涂之。赤则以墙中朽骨磨涂之。立效。

　　又方

　　（出圣惠方）

　　治坠堕瘀血不散。肉色青黑。

　　取釜脐下土。为细末涂之。一方深掘灶中心好土三升。于铛以水拌熬热。以青布裹于痛处熨之。冷即频易。

　　又方

　　用羊上卧之。

　　治打扑伤损。

