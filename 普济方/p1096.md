<!-- { "loadSidebar": true } -->
　　（出海上名方）以炒松枝节磨。用无灰酒下。一方井花新水磨。涂患处。或用酒煎。亦可服。

　　治磕损年久烂者。

　　（出本草）用茯女草叶。如天郎机一般细。用盐些少安患处。二三伏时。即可。

　　治打扑伤损。

　　用糟和红豆末炒热。罨伤处。杉板夹之。

　　治皮破。

　　用烧盐泡汤调四围。蜜亦可。

　　治一切打扑跌伤。肢体碎折者。

　　用梧树根上向阳皮锉碎。同酒糟一处捣烂。铫内炒。若先将损骨拽上。次用药乘热浓敷。上却用杉木片、杉木浓皮亦可夹住。以烂麻编绳。缠缚定勿动。以黄腊熔为丸。如梧桐子大。酒送百十粒。日二服。夜以甜瓜子炒焦色为末。酒调服。至三五十服不妨。

　　治伤折及闪肭。折筋骨伤损。

　　用骨碎补石上生者。如无用树上生者。取其根拭其毛后。加生姜捣筛。以煮黄米粥和敷损处。

　　治打扑伤损。及刀斧所伤。止血生肌定痛。

　　用好降真香碾为细末。临用看疮口大小。干糁上便不疼。亦可作脓。或以好无灰酒同煎服尤佳。发背恶疮等疾。洗去脓水。亦可干贴。须用结实色深者。

　　治打扑伤损。出血不止。

　　用紫苏研烂安之。疮口自平。一方以叶为末。干糁良。

　　治打扑伤损。

　　用牡蛎火数次为末。浓煎苏木酒下四五钱。如损上体。则食后服。伤损在下。则食前服。

　　治被打击。头面青肿方。

　　用新雄羊肉。乘热封之。

　　又方

　　以莨菪子为末。敷疮上。一方用大黄末。水调涂之。

　　治打扑伤损。

　　以柑橘叶、白酒糟杵细。敷痛处。或烧地令红。用醋并泼地上。急用荐铺。令患人卧其上蒸出汗。内则服药。外则贴掩。则易安。

　　治跌搏内损。昏闷不醒者。

　　用生料木香调气散一贴。再加羌活、独活、蓬莪术。用水一盏半。童子小便一盏。同煎。

　　连进三服。立效。

　　治打扑伤损。

　　以葱新折者。便入炉火中煨。乘热剥劈开。其开有涕。便将罨损处。仍多煨取续上易热者。崔给事云。顷在泽潞。与李抱真并判官李相方以球杖球子。其军将以杖相格。便乘势不能止。因伤李相拇指。并爪甲擘裂。遽索金疮药裹之。强坐。频索酒饮。至数杯已过量。而面色频赤。斯须云已不痛。几乎数度。用热葱并涕缠裹其指。遂毕笑语。

　　金丝膏治打扑伤。止痛散血。

　　上将松脂嫩者四两。先熔二两。倾入水中。候冷取出。将已入水者再熔成汁。谓之两熟。

　　却以二两生者。一处熔成汁。入麻油半两。冬月多些。用油纸摊。随所用大小贴之。

　　治伤损成疮中风。亦治伤损成弓风。

　　以蜀椒面裹作馄饨。灰中炮之使热。断间口封其疮上。冷易热者三五度。即愈。

　　治诸伤损血气。并心不省。

　　白芷（一两）大黄木通（各半两）山栀（十个）百草霜（二钱）上为细末。

　　每服三钱。苏木汤下。血作潮热。大艾煎汤醋调。

　　治诸伤。便不通。

　　猪苓滑石车前子（各半两）天花粉（三钱）海金沙（二钱半）上为细末。麦门冬煎汤。大小便俱不通。生大黄末三钱。当归尾二钱。熟枳壳半两。煎热大黄末。入加童便酒煎。

　　有潮热。除酒用水。

　　治伤紫眼。

　　紫金皮小便浸七日。晒作末服。青肿黑紫色。用地黄姜汁调。不肿用葱汁。闪腰痛用神曲火。红酒温服。或末醋和平胃散罨痛处。或杜仲制。及莳萝末酒调。

　　治打扑损。筋骨折伤。

　　用胡量草捣筛。同松脂、乳香、花桑柴炭、乱发灰。同熬如弹子大。如有其病。以热酒磨一丸服之。其痛疼立止。

　　鬼代丹

　　（出经验良方）

　　治打不痛。

　　乳香没药无名异自然铜（火酢淬）木鳖子（去皮）地龙（各等分）上为细末。

　　蜜丸如弹子大。酒送一丸。遇打着体不痛。

　　治扑伤损。至折筋骨出者。须要揣骨归正位。

　　（出经验良方）五铢钱（十个火酢淬）乳香没药（各半两）上为细末。每服一钱。入麝香少许。

　　空心温酒调下。以食压之。

　　治一切打损刺伤。诸虫咬。诸疮口染着风水毒。忽肿疼痛。如有一条红线。随脉

　　上出。入脏腑。宜用此方。

　　（出护命方）皂角子（半两瓶内过）麝香（一分）上为细末。先煮甘草、柳枝水淋洗拭干。着药在疮口中。用旧罩伞纸裹定。便效。

　　治一切打扑折伤。腹中碎痛。血气昏闷。大腑秘热。数日不出。后宜服此方。（出护命方）桂心木香当归槟榔芍药连翘荆芥穗（各一分）牡丹皮（去心半两）牵牛大黄（酥炙香熟各一两）上细杵。罗为末。每服二钱半。食后葱汤调下。

　　返魂神白散

　　（出王氏博济方）

　　治打扑损伤。

　　花乳石五斤（捶碎如皂子大）硫黄（六两捶碎如皂子大）上用瓷合十一个。先入乳香。

　　次入硫黄。一重重铺尽。浮上用鸭舌草、（独扫是也）赤石脂。和涂合子口缝。又用盐泥固济。

　　勿令小有缝纹。用新砖一口。四面书金木水火字。中央书土字。上放合子。用炭火二秤烧之。

　　耗及三分。渐渐去之。取出合子。地坑内埋一宿。细研为末。但是方被刀伤虽至死者。于伤处糁药。其血为黄水。更糁药其人即活。更不疼痛。如妇人产后血晕至死。但心口微暖。即以童子小便调下一钱。取下恶血。如猪肝片。终身不患血风气。若膈上有血化为黄水吐出。

　　及随小便出便立效。若牛角抵人肠出者。急内入。以桑白皮缝合肚皮。于缝上糁药可活。亦不得封裹。如内损血入脏腑。热煎童便及酒入少许。用一钱服之。此药真神仙所传。如逢仁德者传之。

　　神仙饼子

　　（出宣明论）

　　治一切打扑伤损。金石刀刃。血出不止者立效。此药

　　上无脓。退痂即便愈。

　　乌鱼骨（一两五月五日前先准备下）青蓟草（一握一虎口人手取团圆是也微炙）莴苣菜（一握）韭菜（一握）锻石（四两）上以五月五日未初。本人不语。将取三味同杵烂。

　　次后下余药味。杵得所。捏作饼子。晒干。用时施刮用敷之。

　　正骨散（出穆氏家藏方）治打扑伤折。筋挛骨折。

　　苏木（四两细研）当归（四两洗焙）无名异（一两）白莴苣菜（二两）没药（半两别研）乳香（半两别研）上件咀。每服三钱。水一盏。煎至半盏。去滓。再入酒半盏。和匀温服。不拘时候。

　　大活血丹（出卫生家宝方）治打扑折伤。筋骨俱损。痛楚呻吟。瘀血不散。内

　　成

　　气。转侧不得。或下恶血。皮肤青肿。破损伤风。手足腰膝不能举。及牛触犬伤。刀斧

　　所损。恶血凝结。疼痛不止。又治痈疽发背脑痈。一切恶毒疮疖。每服一丸。浓煎苏木

　　酒磨下。忌一切动风物一七日。妇人温酒磨下。孕妇不可服。

　　当归（二两研为末）陈子（一两半）没药（一两别研）麻黄（一两半去根节）香墨（一两生地黄（三两研为末）芥菜子（一两）香附子（二两）芍药（二两）乳香（半两别研）上用姜一片。取自然汁。熬当归、地黄末为膏。入众药末杵匀。丸如大弹子大。阴干。至妙至妙。

　　中与活血方

　　（出卫生家宝方）

　　治打扑伤损等疾。神效。

　　没药（一两不焙别研）乳香（一两不焙别研）麻黄（四两切细炒黄色）五月蚕砂（二两炒）菱角烧成灰（二两）川归（二两切焙）五月桑条（烧灰秤二两用五月五日收）土当归（二两切焙）上为末。用生地、姜各二两研细。入酒酢共一升。去滓。煮膏丸前药如弹子大。

　　每一丸。生地黄十寸。生姜三片。先研细。入酒一盏。去滓。入药再研细。入酒半升。同煎三五沸。温服便睡。须忌生冷油面。无鳞鱼等物。及牛马驴肉六十日。如牛马等扑伤。用半丸灌之。亦效。

　　补骨丹

　　（出卫生家宝方）

　　治打扑伤损。腰痛。

　　山踯躅（三两）何首乌（三两酒浸）黄丝瓜（五两烧灰）云母石（二两研细入药）自然铜（二两醋淬取泡为度）上焙碾为末。糯米糊为丸。如梧桐子大。每服三十丸、至五十丸。

　　当归、乳香末。酒调送下。

　　当归散治跌扑伤损。

　　川芎（二两）当归（二两）没药（一两别研）乳香（一两别研）苏木（一两）上各锉为粗末。酒二升。水一升。同煎至升半。旋饮尽为度。后食临卧服。服讫再根据方煎。常服如肿血散。即不用苏木。极佳。

　　六珍汤治跌损生血气。常服至愈。

　　川当归熟地黄白芍药芎乳香（另研）没药（另研）上各等分为细末。每服二钱。以酒调服。不拘时候。神效。

　　伤损方

　　自然铜（累累然相缀如乱丝者最佳一两）上研细。水飞过。同当归、没药各半钱和匀。

　　每服三钱。酒调顿服。仍以手摩痛处。衍义云。有人养折翅雁。饲以自然铜。后遂飞去。

　　透骨丸治打扑伤损。闪肭筋骨。手足无力。四肢沉重。

　　乳香（另研）没药（另研）川乌头（生去皮脐）破故纸（瓦上炒熏）晚蚕砂川芎荆芥穗海桐皮自然铜（火酢淬上九味各一两）草乌头（生去皮脐三两）赤小豆（一两半）上件为末。酒醋面糊为丸。如梧桐子大。每服一十丸、至二十丸。煎苏木、当归酒下。食后服。

　　治疗打跌血滞。腰胁疼痛。

　　故纸、茴香各炒。辣桂等分为末。热酒调下。

　　五神丸治打扑伤损。整骨续筋。生肌止痛。

　　自然铜（半两火酢淬研细）川椒（去目二钱半炒出汗）当归（半两洗炒）没药（另研）乳香（另研三味各一钱）上为细末。取青蒿自然汁和。丸如绿豆大。每服五十丸。热酒调下。

　　当归散治打扑伤损。

　　当归没药（各一两）芍药木香川白芷川乌（各半两）川芎生地黄（各三钱）郁金（二钱）上为末。空心酒调服。每服二钱。如不愈。加川牛膝、红花、苏木半两。调服。

　　又方

　　以晚蚕砂生用。细末糁匀。绵裹之。随手疮愈血止。

　　治伤损打扑伤筋骨。

　　以猢狲姜即骨碎补石上生者补损。樟树上生者通气。治风损各用一半。研烂取汁。以酒煎。或调服留滓敷伤处。制法去皮毛。切片微炒。常用煮酒。内七日后服之。

　　治打扑伤损得三五日。水食不入口者。

