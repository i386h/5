<!-- { "loadSidebar": true } -->
　　用生猪肉二大钱。口中嚼烂。或用刀打烂。却以温水洗去血水。又再擂烂。用阴阳汤打和。却用半钱多入碗中。以鸡毛送入喉内。开口以阴阳汤送下之。其食虫闻此肉香。窦开瘀血。寻上贪食。胸中自然开解。却用通药。此损血凝聚心间。其虫食血饱。病患心膈闷。他物虫不来探。故用此治法。

　　治诸伤损。

　　生独活（一两）草乌（二钱）南星（半两）紫荆皮黄橙叶（又名木葛叶能散血）上此五味。倍用不拘。等分细末。如打伤处有紫赤色血。未破可加良姜、山桂皮、自然生姜汁调贴。无姜水亦可。若紫黑色已退。除姜、桂、姜汁。却用后药煎汤泡洗。上用前药。以葱汁、茶清调。放温贴。或有用酒麸调药。不用姜。疼痛即除。仍吃药消之。若伤跌磕骨疼痛。

　　仍前姜、桂坐热贴之。药气透骨。痛即止。

　　治打扑伤损。或骨折者。

　　粪土边寻小黄虾蟆。如指头大者七枚。于砂锅内研细。入生姜自然汁。再研如泥。用酒调作一服下。屡用有效。赵恬夫官常德。曾用此疗折足者。月余能行。

　　治扑伤痛歌。

　　半两青铜火里飞却将醋淬最为奇更添乳没并香麝能接残生续断肢上五铢钱大者十文。诸药各一两。小者廿文。诸药各半两。研细。每服一钱。空心温酒调下。以食压之。妻侄方恂所传。大有奇效。

　　苏木酒

　　（出圣济总录）

　　治被打伤损。因疮中风。

　　用苏木捶令烂研二两。酒二升。煎取一升。分三服。空心、午时、夜卧一服。

　　蚕子酒

　　（出圣济总录）

　　治被打伤损。因疮中风。

　　用蚕子不拘多少。将刀子于纸上。量事刮取约一钱。切细研。暖酒三合至五合调服。如人行里许。更一服。

　　熟大黄汤治打扑腰痛。恶血蓄瘀。痛不可忍。

　　大黄生姜（各切如豆大各半两）上同炒令焦黄。以水一大盏。浸一宿。五更去滓。

　　顿服。天明所下如鸡肝。即恶物也。

　　活血丹

　　（出永类钤方）

　　治打扑伤。折骨碎筋。瘀血肿痛烦闷。风痰瘫痪顽

　　痹。妇人血风。产后败血浮肿。血气痛。劳发四肢酸痛。孕妇勿服。

　　青桑皮（一斤好醋杀火大栗间焙干）骨碎补（制焙）南星（生姜汁浸一宿焙）赤、白芍药（兼焙）牛膝（洗焙）川乌（炮）雄黑豆（各一两六钱）自然铜（醋淬）木鳖子肉（切和面炒赤各八分）净细辛（一两焙）没药（四钱）乳香（六钱并另研）白胶香（三钱）血竭（六钱）上为末。糯米粉醋煮丸。杵千下。集手丸。缓则发裂。大丸重六钱。中丸三钱。

　　湿后干以柳胶搽手上。将两三丸柳胶为衣收用。每服半丸。无灰酒磨化。渐煎三五沸。温服无时。以纱葛袋收挂净处。经久不坏。

　　治伤损皮肉破。及刀伤。

　　急用未经水葱白细切。炒极热裹伤处。血止痛定。或用晚蚕砂为末。和锻石罨伤处。住痛止血合口。

　　通灵黄膏

　　（出杨氏家藏方）

　　治打扑伤损。驴伤马坠。痈疽瘰。鬼箭骨疽。

　　漏疮软疖眉发。背脚膝生疮。远年恶疮疮。缠喉风。五般痔。漏耳。鼻内生疮。牙疼

　　等疾。须是腊前七日浸药。于腊日合。

　　木香当归（洗焙）金毛狗脊（去毛）防风白芨白蔹香白芷白术乳香（另研）松脂（另研）枫脂（另研）杏仁（去皮尖双仁另研各一两）上件除乳香、枫香、松脂外。各焙干细锉。用清油三斤。炼热放冷浸药。于银器属性武火养三日。勿令大沸。恐损药力。常似鱼眼。候香白芷黄为度。滤过。别入净锅内。入黄腊八两。细罗黄丹二两。次入另研者枫香、乳香。用槐柳枝子不住手搅。再上慢火熬。少时候凝膏成。每先用膏药半分。蛤粉为衣。

　　温酒送下。次用药摩病处。如损者以竹夹夹直。用药摩之。患喉缠风服药不下者。先用药于喉外摩之。候喉内宽。然后服之。牙疼齿浮出血者。以药倾齿缝内。如有清水出吐之。耳内停风气。疼痛作声。纸捻住药在耳内。

　　续骨膏

　　（出朱氏集验方）

　　治打扑伤损骨折。

　　黄柏半夏桂上为末。生姜自然汁调涂痛处。其功全在生姜。如药干。频用生姜汁为佳。

　　治诸损丸子药健筋骨。生气血。养百脉。疏风顺气。升降阴阳。虚弱常宜。

　　（出永类钤方）川牛膝宣瓜天麻苁蓉当归川断续（酒浸焙）何首乌（酒蒸）杜乌药白芷五加皮（酒浸）狗脊（制）淮乌（姜酒炒）骨碎补（去毛酒浸炒）川独活（一两净）大川乌附子（各一两火炮）乳香没药（另研）嫩茸酥（炙）自然铜（醋淬）川芎（各一两）菟丝子（净淘酒蒸）杜仲（净姜炒）苍术（半生半熟上三味各四两）全蝎（半两）破故纸（三两酒浸用）虎骨（酥炙）北五叶葳灵仙（水洗酒浸）京芍药穿山甲蚌粉（炒）茴香（炒净）细辛龟板（酥炙各一两半）上为细末。酒糊丸。常服即补下元药。破伤水方。糯米生用三之二。甘草末生用三之一。砂糖调搽肿处。先自肿赤尽处搽赶至疮口。水自疮口出。即安。

　　治诸伤至重。但不透膜者。

　　（出永类钤方）以海味中咸白螵。拣大片色白有红丝者。成片铺在伤处。以绵扎之血即止。如膏脂出。

　　不损内膜者。即去患人头心发。不令患人知。以热熨斗于顶上熨。膏脂自入。以桑白皮绵缝合。用给草木腊叶、磁石为末。干糁之即合。

　　应痛乳香丸

　　（出永类钤方）

　　治诸损。

　　乳香没药信朱（另研各半两）白胶香（一两同乳香研）草乌（制四钱）石楠藤（二两）骨碎补（炒去毛）桔梗白芍药（各二两）熟干地黄（一两）川乌（二钱）荆芥穗（一两）暗松节（烧过存性一两）上为细末。醋糊丸如梧桐子大。每服三十丸。煨葱或松节酒下。

　　治损折伤等疾。

　　（出朱氏集验方）自然铜（醋淬）木鳖（去油）草乌川乌上四味为末。以醋煮面糊为膏。涂患处。

　　时更易。痛甚以火熨之。

　　治打扑腕折。

　　用煮汁服之。甚效。

　　治折扑及闪磕着。疼不可忍。

　　取无名异一味为末。用二钱。温酒调下。极妙。一说辨无名异用磨盏口。注水弥满。

　　不溢出者真。

　　治一切打扑。及杖痈疼痛。

　　用败龟为末。打糯米糊贴之。

　　治磕扑损骨节。疼痛不可忍。

　　用大鲫鱼一个。去肠肚煨熟。入生姜一小块。同研。罨损处。有殊效。

　　治磕扑伤损。肌肤青肿。

　　用茄子老黄者一个。切作片如指浓。新瓦上焙干为末。欲卧时酒服二钱。能一夜消尽。

　　无痕也。

　　卷三百十一　折伤门

　　伤折疼痛（附论）

　　凡筋骨伤折疼痛。人之一身。血荣气卫。循环无穷。或筋肉骨节误致伤折。则血气瘀滞疼痛。仓卒之间。失于条理。所伤不得完。所折不得续。轻者肌肤肿。重者髀臼挫脱。治法宜先整其骨折之所。然后施贴封裹之剂。

　　方

　　麒麟竭散

　　（出圣济总录）

　　治筋骨损伤疼痛。

　　麒麟竭没药（研）自然铜（醋淬七次研）赤芍药当归（切焙）白芷蒲黄大黄（生用各半两）桂（去粗皮）细辛（去苗叶各一两）骨碎补（去毛炒二两）干荷叶（三分）上为散。每服二钱。温酒调下。不拘时。

　　附子散

　　（出圣惠方）

　　治一切伤折。疼痛不可忍。

　　附子（炮裂去皮脐）当归（锉微煨）芎桂心没药泽兰乱发灰槟榔（各一两）败龟（涂醋炙微黄）虎胫骨（涂醋炙微黄各二两）甘草（半两炙微赤锉）麝香（一分细研）上为细末。入麝香研匀。不拘时候。以温酒调下二钱。

　　桃仁散

　　（出圣惠方）

　　治伤折疼痛。接骨止痛。

　　桃仁（汤浸去皮尖双仁麸炒微黄）桂心当归（锉微炒）延胡索生干地黄芎（各一两）川大黄（锉研微炒）阿胶（捣碎炒令黄燥各二两）乱发（如鸡子大）川椒（半两去目及合口者微炒出汗）上为细末。用酒二升。先煎发并阿胶如糖。用绵滤去滓。然后下诸药末。调匀焙干。捣细为散。每服以温酒调下二钱。日三四服效。

　　趁痛散

　　（出德生堂）

　　治男女跌伤。疼痛不可忍者。

　　草乌（炮治碎别炒入药）白芷川芎（各一两半）炒当归（二两）炒乌药（五两）乳香（半两）紫金皮（大块童子小便浸春夏三日秋冬五日用半斤）没药（半两）南星（半斤）上为细末。每服一钱或半钱。温酒调服。病在上食后。病在下食前服。

　　当归散

　　（出圣惠方）

　　治伤疼痛。青肿滞血。

　　当归（锉微炒）桂心桃仁（汤浸去皮尖双仁麸炒微黄）川大黄（锉碎微炒）赤芍药（各一两）败蒲（二两烧灰）没药骨碎补（各一两半）上为细末。每服以温酒调下二钱。

　　日三四服。

　　桂附散

　　（出御药院方）

　　治因伤损后。筋骨疼痛。

　　桂（去粗皮）附子（生去皮脐）白矾细辛（去苗叶）白芷（各二两）五加皮桑叶（各二两）上为散。每服二两。入连根葱白十茎。水一斗。煎四五沸。候冷淋渫洗立效。

　　地黄金粉煎

　　（出圣惠方）

　　治伤折筋骨。疼痛不止。宜散瘀血。理新血。续新

　　筋骨。止疼痛。

　　生地黄（三斤净洗令干却入酒内浸二复取出纸袋盛火焙令干为度）天雄（二两炮制去皮脐）桂心当归芎桃仁（汤浸去皮尖双仁微炒各一两）上为末。入金粉内和匀。

　　用酒一斗。以文武火煎成稠煎。每日空心、午前、夜卧时。各以酒调下匙头。

　　当归血竭散

　　（出圣惠方）

　　治伤折筋骨。疼痛不可忍。

　　麒麟竭（另研）没药（另研）当归赤芍药桂（各一两）白芷（一两）上为细末。每服二钱。用温酒调下。不拘时候。

　　应病丸

　　（出医方大成）

　　治折伤后。为血气所侵。手足疼痛。

　　破故纸（一斤半炒一斤）生苍术（一斤）骨碎补（一斤去毛）舶上茴香（十二两炒）穿山甲（去膜皮炒胀为度紫灰亦可）生草乌（一斤锉如麦大）上锄草乌一斤。用生葱连皮。

　　生姜各二斤擂烂。草乌一处淹两宿。焙干。连前药一处焙为末。酒煮面糊丸如梧桐子大。每服五十丸。酒汤送下。忌热物。

　　内固接骨丹

　　（出圣惠方）

　　治伤折疼痛。

