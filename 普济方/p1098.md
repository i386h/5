<!-- { "loadSidebar": true } -->
　　古字钱（二两先于火内烧令通赤醋淬如此十度）自然铜古硫黄（各一两）以上三味为末。入车瓶子内。以坯子泥封瓶口。候干。倒下放火烧令通赤。俟冷取出。捣匀。入水银一两。同研水银星尽。后用白薄纸裹药似球子。后以药入臼内。滴水烂捣。裹药球入糠火内烧七日。冷了出之。细研后。入。

　　朱砂末麝香末犀角末（各一分）上研令匀捣。生地黄绞取汁。于银器中熬为膏。

　　和药末。丸如酸枣大。如有患病者。以温酒半盏。入地黄膏一钱。搅匀。下药一粒。服后如吐青绿水。或泻青绿水三二合。勿怪。是病已出也。更易频服。以瘥为度。

　　接骨如神散治伤骨损折疼痛者。

　　水蛭（糯米炒黄去米）白绵（烧灰）没药（另研）乳香（另研各等分）血余（童子小发十五团烧灰）上为末。五十以上服一钱。二十以下服半钱。小儿服半字。温酒调下。

　　接骨散

　　（出圣惠方）

　　治伤折痛疼。

　　栗黄（一斤晒干）雄黄豆（半斤）没药（二两）麝香（半两细研）桑根白皮（一斤锉）上为散。每服三钱。以醋一中盏。煎至半盏。用浆水二合解服。不过三服。疼痛即止。

　　筋骨药治一切疼痛及诸风。

　　川乌（一个）草乌（二两去皮生用）乳香当归天麻（各半两）虎骨（醋炙）没药自然铜芍药川芎萆独活（各一两）上为细末。酒打面糊为丸。如梧桐子大。每服十数丸。温酒下。

　　干地黄散

　　（出千金方）

　　治骨折筋断伤疼痛者。

　　熟地黄当归羌活（一方用独活）苦参（各等分）上咀。每服七钱。白水煎服。

　　或为末。酒调下。

　　海桐皮散

　　（出圣惠方）

　　治伤折。辟外生风疼痛。

　　海桐皮（锉）黑豆（炒熟）附子（泡制去皮脐各一两）防风（二两去芦头）上为细末。

　　每服以温酒调下二钱。日三四服。

　　治伤折疼痛不可忍。

　　（出圣惠方）当归（一两）白芷桂心吴茱萸（各一两）上为粗末。锉生龟一枚。入药捣令匀。

　　用封裹伤折处。

　　至圣黑龙丹

　　（出御药院方）

　　治一切筋骨损伤疼痛。

　　米粉（四两于银器内炒成块子黄色放冷研为细末后入二味）乳香（细研）没药（研细各半两）上研极细。每用以好酒或醋调如膏。摊在纸花上。贴患处。

　　紫金散

　　京三棱（锉炒黑色）连翘（半两）黄（三钱）甘草（炙三钱）羌活（半两）上为粗末作一服。水一盏煎。去滓。食后服。

　　饮蛇龟酒

　　（出圣惠方）

　　治一切筋骨肌肉折。疼痛。

　　饮蛇龟（一枚）糯米（五升蒸作酿饭）好酒（二斗）上为锉龟酿饭。同入酒瓮中。

　　封七日。每用暖一盏服之。日三五服。

　　双灵膏

　　（出御药院方）

　　治一切筋骨肌肉疼痛。

　　良姜（一两炒锉）白芥子（半两微炒）上为细末。每用药二钱半。头白面半两。水调成膏。摊在纸上。贴患处。

　　没药散

　　（出圣济总录）

　　治坠折伤损。疼痛不可忍者。

　　没药（另研）乳香（另研）延胡索当归（切焙）甜瓜子（各一两）丹砂（研半两）上为细散拌匀。每服一钱。热酒调下。又取药散二三钱。以黄米作粥。摊作饼子。糁药散在上。

　　用贴痛处。以帛封扎定。一二日换佳。

　　治折骨伤筋。痛不可忍。

　　（出集验良方）生地黄藏姜瓜旧糟（各一斤）赤小豆（半斤）生姜（六两）上研烂。同炒匀令热。水布帛裹罨伤处。用杉板夹缚。不过三日。令安。

　　圣灵丹

　　（出御药院方）

　　治一切打扑伤损。及折伤疼痛不可忍者。

　　乳香（五钱）乌梅（五个去核）白米（一捻）莴苣子（大盏炒黄取二两八钱）上为细末。炼蜜为丸。如弹子大。每服十丸。细嚼热酒下。如痛再服。一方米汤送下。病在上食后。

　　在下食前。

　　托里煎

　　黄白茯苓（各一两）甘草（半两）乳香（一钱另研）上为细末。每服二钱。

　　酒半盏。

　　慢火煎成膏子。再入酒一盏。调匀温服。

　　蓬莪汤治伤扑疼痛。

　　莪术（五钱）没药（一两）当归（一两半）上粗捣筛。每服二钱。水一盏。煎至七分。

　　去滓温服。日三。若为细末。热酒调下亦得。一方无没药。

　　乌梅煎

　　（出肘后方）

　　治折伤疼痛。堕作瘀血方。

　　用乌梅五升去核。以饴糖五升煮。稍稍食之自消。一方乌梅煎汤。调百草霜服。

　　又方

　　取茅连根叶捣。绞取汁一二升服之。不过三四服愈。冬用根。

　　太岳活血丹

　　（出和剂局方）

　　治男子妇人。外伤内损。狗伤虫咬。车马扑坠。

　　手足折伤。一切疼痛。腹中血瘀。刺胁筑心。左瘫右痪。走注疼痛。痈疽痔漏。及妇人

　　冷气入腹。血脉不流通。产后败血。灌注四肢。及吹乳肿痛。血气撮痛病。宜服之。

　　花桑根（如臂大者烧灰尽浸米泔中焙干）栗楔（栗实一球三颗之扁者薄切日干各一斤）细墨（半斤一半用蓖麻子三两细研涂墨涂尽黄纸包泥固济干灰火五十七次烧赤冷地上出火两时一半用醋化烟沙涂墨上火多令干燥）皂角刺（一斤烧赤淬中炙干）大黑豆（一斤湿布揩去垢黑皮焙干）乱发（二斤皂角水洗净用清油二斤炒顿捻看脆即止为末）乳香（四两通明滴乳香细研入米醋一碗熬热）硼砂（三两洗净者醋化涂墨上）上为末。杵三千下。丸如弹子大。

　　醋糊丸。重者一丸。轻者半丸。以无灰酒一盏。乳香一豆大。先磨乳香。次磨药尽。煎三五沸。临卧温服。以痛处就床。欲汗则覆被。仍用药涂伤处。切忌一切动风物。再服入当归末一钱。孕妇勿服。一方无硼砂。

　　治折伤

　　。

　　取栝蒌根以涂。重布裹之。热除痛即止。

　　熟干地黄丸

　　（出圣济总录）

　　治远年伤折。近因风气不和。旧伤处疼痛不忍。

　　熟地黄（焙干四两）杏仁（汤浸去皮尖双仁）牛膝（去苗酒浸焙各两半）苦参（细锉焙干）菟丝子（酒浸焙干）肉苁蓉（酒浸切焙）萆（炒各一两）桂（去粗皮）青木香（生用各一两）诃黎勒（煨热去核半两）升麻（三分）上除杏仁外。捣细为末。入杏仁别捣。

　　再罗匀。炼蜜和捣三千下。丸如梧桐子大。每服空心。温酒下二十丸至三十丸。

　　治折伤。

　　以水獭一个。入罐子内以泥固济。放干烧灰细末。以黄米煮粥。于伤折处摊。以水獭末一钱上糁。便用帛子裹系。立止疼痛。

　　治折伤止痛化血。

　　（出本草）取能。生捣其肉及血敷之。（能即三足鳖也）

　　治伤折跌筋骨。生肌破血。

　　（出本草）用每月王日。酒水煮浓汁饮之。

　　治折伤先用止痛汤法。

　　（出本草）捣白矾为末。每用一匙匕。沸汤一碗冲了。以手拍蘸。乘热熨伤处。立时止。然后排整筋骨贴药。

　　治断指

　　（出本草）以蛇含膏封之。抱朴云。连已断之指。

　　治刀筋及折伤。

　　（出朱氏集验方）上用乌狗血和酒。连吃数碗。盖犬血能去恶血也。淮西总管李贵。见效邕莞易。因会之于南楼。坠楼者二十余人。亦以此收功。

　　治折伤

　　用（音甜）菜捣敷之。

　　卷三百十一　折伤门

　　伤折恶血不散（附论）

　　夫脉者血之府。血行脉中。贯于肉理。环周一身。因其肌体外固。径隧内通。乃能流注不失其常。若因伤折。内动经络。血行之道不得宣通。瘀积则为肿为痛。治宜除去恶瘀。

　　使气血流通。则可以伤完也。

　　方

　　牛黄散治大损后。化恶血。理好血。止疼痛。

　　牛黄（细研）真珠（细研）龙脑（细研各一分）琥珀牡蛎（烧为粉）朱砂（研细水飞过）桂心当归（锉微炒）蒲黄（各一两）麝香（半两细研）金箔（五十片细研）银箔（五十片细研）上研令匀。不拘时候。以桃仁汤调下二钱。

　　白僵蚕丸治骨折筋伤后。恶血攻。疼痛不止。

　　白僵蚕（炒）当归（炒）桂心（炒）补骨脂（炒）神曲（炒黄）半夏（汤浸七次去滑）槟榔赤芍药（各一两）芎薯蓣（炒黄）白附子（炮）芫花（醋拌炒各半两）上为末。

　　炼蜜和捣三二百杵。丸如梧桐子大。每服以温酒下二十丸。日三服。

　　黄散治伤折。恶血凝滞肿痛。

　　黄芍药生干地黄（焙）附子（炮）当归（切焙）续断（切）桂（去皮各半两）干姜（炮）大黄（生各一两）椒（去目若闭口者炒出汗）上锉如麻豆。每服三钱。水一盏。煎至七分。去滓温服。不拘时候。

　　芍药散治打扑筋骨。恶血不散。迷闷疼痛。小便下血。

　　（一名当归散）赤芍药当归（锉微炒）续断白芷生干地黄黄芩甘草（炙微炒锉）牛膝（去苗）蒲黄（各一两）上为细末。不拘时候。以温酒调下二钱。一方无蒲黄。

　　芍药汤治伤折恶血不散。肿痛不消。

　　赤芍药黄附子（炮制皮脐）当归（切焙）续断桂（去粗皮）羌活（去芦头）蜀椒（去目并闭口者各一两）上锉如麻豆大。每服三钱。水一盏。煎至七分。去滓温服。不拘时候。

　　芎汤治伤折肿痛。气血不散。

　　芎甘草（炙锉）蜀椒（去目合口者炒出汗）泽兰附子（炮制去脐）桂（去皮一两）当归（切焙）大黄（醋炒各半两）上为散。每服三钱。温酒调下。不拘时。

　　蒲黄散治骨折筋伤。恶血攻心烦闷。

　　蒲黄（三分）芎当归（锉微炒）桂心（各半两）白芷细辛（各一两）上为细末。

　　每服以生姜酒调下二钱。日三四服。

　　乌头散治伤折。恶血结滞不散肿痛。

　　桃仁散治从高坠下。及落车马。胸腹中有恶血。喘自不得。

　　川大黄（锉碎微炒）川硝石甘草（炙微赤锉各一两）蒲黄（一两半）桃仁（汤浸去皮尖双仁麸微炒）上为散。每服四钱。以水一盏。入枣二枚。煎至六分。去滓。不拘时候温服。

　　芎汤

　　（一名桂芎汤）

　　治伤折。恶血瘀结不散。

　　蒲黄鲤鱼散治车马坠扑伤折。恶血冲心迷闷。

　　蒲黄（二两）鲤鱼鳞（五两炒灰）芸苔子（一两末）生地黄汁（五合）上先将蒲黄、芸苔子于沙盆内。以慢火旋滴地黄汁于内。炒令汁尽。以干为度。并鲤鱼鳞灰。一时研为末。

　　不拘时候。以童子热小便。调下二钱。

　　杉木节散治从高坠损心胸。恶血不散。

