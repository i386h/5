<!-- { "loadSidebar": true } -->
　　杉木节（七片细锉）苏枋木（五两细锉以水一斗煎取一升去滓）醋（五合入于苏枋木汁内）上将杉木于一沙盆内。以慢火炒。施滴苏枋木醋汁相和。炒令汁尽。停冷捣为细末。

　　每服以童子小便调下二钱。日三四服。化下恶血为效。

　　蚕砂膏治伤折。恶血不散。

　　原蚕砂（二升炒研）麦麸（三升）上和匀。以米醋四升煮稠。瓷器内盛。量损处多少涂敷。以绢帛裹。日再。

　　糟米涂方治伤损。恶血不散疼痛。

　　酒糟（二升）糯米（半升）上同和酒煮稠得所。取出乘温涂患处。外封裹之。日再易。

　　地黄膏

　　（出圣济总录）

　　治伤折。恶血结滞肿痛。

　　生地黄（细切三斤）乌鸡（一只去毛肠肚并足和骨细研）上用和捣一二千杵。量患处多少。摊帛上缚之。日再易。

　　升涂散膏

　　（出圣济总录）

　　治伤折。恶血瘀滞不散。

　　鼠粪（三两烧存性）生地黄（半斤）上为末。猪脂油和涂患处。日三易。

　　治血久不除。变成脓方。

　　大黄（和鸡子一枚）蚯蚓屎（一枚）上以酒半升。煮三沸服之。

　　又方

　　虎杖（锉二两）赤芍药（锉一两）上为细末。每服三钱。温酒调下。不拘时候。

　　神效熨方

　　（出十便良方）

　　治从高坠下。及被木石所笮。或因落马伤损。血瘀

　　凝积。气急欲绝。肿疼痛者。

　　以净土五升。蒸之令热。分半以故布数重裹之。熨病上。勿令大热恐破内。候冷易之。

　　以痛止即已。凡有损伤。皆以此法治之。神效。已死不能言者亦活。三十年者亦瘥。一方和醋蒸热。封裹所伤处。

　　治被打扑。瘀血在骨节。及胁外不去。

　　以铁一斤。酒三升。煮取一升服之。或烧赤投酒服之。

　　治血聚皮不破者。

　　（出百一选方）用萝卜叶研细罨。以绢帛包缚伤处。

　　治因伤损。血瘀不散。

　　（出肘后方）取牡丹皮八分。合豆虫二十一枚。熬过同为末。每旦温酒和服寸匕。血当化为水下。

　　松节散

　　（出圣惠方）

　　治从高坠损。恶血攻心。胸膈烦闷。

　　用黄松木节五两细研。童子小便五合。醋五合。于砂盆内慢火炒。旋滴小便并醋。以尽为度。炒令干。捣细为散。每服以童子热小便调下二钱。日三四服。

　　甘草汤治诸伤。恶血积滞肠中。

　　甘草（炙锉）白茯苓（去黑皮）白桂（去粗皮）杏仁（去皮尖双仁各一两）上粗捣筛。

　　每服三钱。水一钟。煎至七分。去滓温服。不拘时候。

　　治伤损。瘀血不散疼痛。

　　（出圣惠方）蒲黄（四两）附子（一两炮制去皮脐）上为细散。不计时候。以温酒调下二钱。

　　治伤折。止痛散。

　　（出本草）用小麦粉和醋煮之。裹伤处便定。重者再蒸裹之。甚良。

　　治破伤血不止。

　　（出永类钤方）真血竭（二钱或用番降节中油代亦可）五倍子（一两）陈紫苏叶（三钱）白芷（半两）海金沙（一两）上为细末掺之。军前急救。可不着水至效。

　　治久血不除变脓方。

　　（出肘后方）大黄（三两）杏仁桃仁（各四十个）上以酒水各五升。分三服。当下脓血止。不尽更须作。

　　卷三百十一　折伤门

　　伤折腹中瘀血（附论）

　　夫伤折腹中瘀血。因高坠下。倒仆扑。气血滞经。不得流散。瘀在腹中。速宜下之。

　　迟即日渐疼滞。使人枯燥。色不润泽。则变瘁血瘕之病。

　　方

　　泽兰丸

　　（出圣惠方）

　　治诸伤折。损蹉跌。筋骨疼痛。散瘀血。

　　泽兰蒲黄（各一两）赤芍药（锉微炒）当归（微炒）白芷芎细辛延胡索牛膝（去苗）天雄（炮去皮脐）桃仁（汤浸去皮尖双仁麸炒黄）桂心生干地黄续断川大黄（各半两锉碎微炒）皂荚（去皮涂酥炙令焦黄去子另捣为末一两）上为末。用酒捣各一升。先将皂荚末煎成膏。入药末和丸。如梧桐子大。不拘时候。以温酒下三十丸。

　　通神散

　　（出圣惠方）

　　接骨续筋。散瘀血。止痛。

　　木香没药当归（微炒）生地黄刘寄奴桂心补骨脂（炒）赤芍药桑根白皮川大黄（锉微碎）败龟（涂酥炙微黄各一两）羊胫炭（五两烧令变赤入醋淬如此七次）黑豆（二合熟炒）上为细末。不拘时候。以温酒调下一钱。

　　败蒲散

　　（出圣惠方）

　　治伤折内损。瘀血不散。

　　败蒲（一两半烧灰）牡丹当归（锉微炒）芎赤芍药生干地黄川朴硝桃仁（汤浸去皮尖双仁麸炒微黄）蒲黄（半两）陈橘（各半两汤浸去白瓤焙）上为末。每服四钱。水一中盏。煎至六分。去滓。不拘时候。

　　麒麟竭散

　　（出圣惠方）

　　治伤折内损。血瘀不散。

　　麒麟竭牡丹蒲黄当归（锉微炒）桂心芎赤芍药没药骨碎补（各一两）败蒲（一两半烧灰）上为细末。每服二钱。以温酒调下。日三服。

　　神曲丸

　　（出圣惠方）

　　治伤折内损。瘀血不散。

　　神曲（三两捣研少许拌炒微黄）虎胫骨（二两涂酥炙微黄）海桐皮（锉）肉苁蓉（酒浸一宿刮去皮炙）芎半夏（汤洗七次去滑）红蓝花（各一两）白僵蚕（二两微炒）上为末。炼蜜捣三二百杵。丸如梧桐子大。每服以温酒下二十丸。日三服。

　　蒲黄散

　　（出圣惠方）

　　治伤损。腹中瘀血。不欲闻人声。胸中气塞。便利出血

　　者。

　　蒲黄（一合）当归（切焙）桂（去粗皮）续断白芷（各二两）甘草（炙锉半两）生地黄（二两）上为散。空心酒调服一钱。日再服。一方有藕节二两。

　　当归散治伤折下瘀血。

　　当归（三分锉微炒）蒲黄（半两）芸苔子（半两）生姜汁（一合）好酒（五合）生地黄汁（二合）腻粉（一分）上为细末。先煎生姜、地黄汁并酒等三两沸。然后入药味和调匀。

　　分为三服。每日空心服之。当转下腹内恶血了。便宜服补药。

　　琥珀散接骨化瘀血。

　　琥珀生玳瑁当归蒲黄生干地黄京三棱（煨锉各一两）上为细末。不拘时候。

　　以温酒下二钱。

　　买子木汤

　　（出圣惠方）

　　治瘀血聚于腹中。不便。服药多有击。结颗块冲心。

　　买子木当归（锉微炒）桃仁（汤浸去皮尖双仁麸炒微黄各一两）红雪赤芍药（各一两半）东向桃枝（三两锉）上为散。每服四钱。以水一盏。入生姜半分。煎至六分。去滓温服。日三四服。

　　虫散

　　（出圣惠方）

　　治打损及伤堕。内有瘀血。

　　虫虻虫水蛭（各三十枚）桃仁（五十）桂心（二两）大黄（五两）上咀。以酒水各五升煮。分五服。

　　夜合枝散

　　（出圣惠方）

　　治马坠有瘀血。聚于腹胃之中。不便。服药多有击。

　　血结成颗块冲心。

　　夜合枝（锉）杏枝（锉）甜瓜子（各一两）赤芍药（一两半）上为散。每服五钱。以水酒各大半盏。煎至五分。去滓温服。日三四服。

　　四圣散

　　（出鲍氏方）

　　治伤重烦闷欲死者。用此打血利大便小便。

　　花蕊石黑神散蒲黄散（各贴）当归牛膝川芎（末少炒）白芷（醋炒）苏木大黄（各半两）莲子肉（酒煮半两）上为末。童子小便调服。或木饧汤下亦可。恶血立下。

　　麻布饮。

　　（出圣惠方一名牡丹散）麻布（一尺烧灰）牡丹皮子（各一两半）桂（去粗皮）当归（切焙）鬼箭羽败蒲（烧灰）赤芍药（各一两）蒲黄（半两）大黄（锉炒三两）上粗捣筛。每服五钱。

　　以好酒一盏半。煎至八分。入芒硝半钱。更煎一沸。去滓。空心温服。

　　败蒲汤

　　（出圣济总录）

　　治坠扑腕折。瘀血疼痛。

　　败蒲（烧灰）当归（各二两）牡丹皮芎赤芍药（各一两）豉心（一合）蒲黄（纸上炒半两）陈橘皮（去白皮一两）桃仁（汤浸去皮尖双仁半两）上粗捣筛。每服三钱。

　　水一盏。煎至七分。去滓。入地黄汁一合。朴硝一钱。温服。

　　桃枝汤

　　（出圣惠方一名桃仁汤）

　　疗堕落积瘀血不散。疼痛。大小便不通。

　　桃枝（一握中指长锉）芒硝（五分）大黄（四两）当归甘草（炙）桂心（各三两）虻虫（三十枚去翅足熬）桃仁（五十枚去皮尖熬）水蛭（一十枚熬）川朴硝（一两半）上咀。以水八升。煮取三升。去滓。分三服内消。忌海藻、菘菜、生葱等。一方无芒硝、桃枝。

　　桃仁汤

　　（一名荆芥饮子出圣惠方）

　　治腹中瘀血在内。痛满短气。大小便不

　　通。

　　桃仁虫（二十枚去皮尖）水蛭（二十枚熬）川朴硝（一两半）桂心当归甘草（各三两）蒲黄（五两）上咀。以水一斗。煮取三升。分三服。瘀血攻腹。令人瘦瘁。

　　服此效。

　　牡丹汤

　　（出圣济总录）

　　治因坠堕内损。

　　牡丹皮大黄（切焙）桂（去粗皮）鬼箭羽朴硝（碎）蒲黄芍药当归（切焙各一两）上粗捣。每服三钱。水一盏煎至七分。空心午眠时。去滓温服。

　　槟榔散

　　（出圣惠方）

　　接筋骨。通瘀血。止疼痛。

　　槟榔刘寄奴桑寄生熟干地黄龟壳（涂酥炙微黄各一两）赤芍药当归（锉微炒各三分）桃仁（汤浸去皮尖双仁麸炒黄为度一两）上为细末。不拘时候。以温酒下二钱。

　　理中膏疗堕落积瘀血。主消血。

　　大黄（二两）猪脂（二斤）桂心（一两）干姜（一两）当归（二两）通草乱发（各一两）上先以猪脂煎发。令消尽。次捣各药筛细。一同搅匀。微火煎之。三上三下。即药成去滓。以好酒服一两。日二服。一方不去滓。是生膏子。

　　黄汤

　　（出圣济总录）

　　治因扑坠堕。内损瘀血。及吐血日渐羸瘦。

　　黄（锉）甘草（炙透再锉细）白芍药生姜（切焙各一两）上粗捣筛。每服三钱。水一盏。煎至七分。去滓温服。不拘时候。一方无生姜。

　　桂芎汤

　　（出圣济总录）

　　治伤瘀血不行。积在心腹。

　　桂（去粗皮）芎荷叶蒂（烧灰或用荷叶）子大黄（锉炒）朴硝（另研各一两）上粗捣筛。每服三钱。水一盏。煎至八分。去粗温服。空心、日午、临卧。各一服。

　　活血散

　　（出圣济总录）

　　治伤损瘀血。在内攻心。注刺痛。

