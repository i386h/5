<!-- { "loadSidebar": true } -->
　　蝙蝠（炙干一枚）当归（切焙）骨碎补（去毛）桂（去粗皮）补骨脂（微炒各半两）大黄（锉炒三两）上为散。每服三钱。空心温酒调下。薄荷汤下亦可。

　　地黄酒

　　（出圣济总录）

　　治伤损瘀血在腹。

　　生地黄（三升半）酒（一升）桃仁（去皮尖双仁炒）牡丹（去心）桂（去粗皮各一两）上以后三味捣罗为末。与前二药一处煎。每服去滓。温饮一盏。不拘时候。

　　地黄汤

　　（出圣济总录）

　　治坠堕内损。大小便下血。经久不尽。兼瘀血。不时吐

　　唾出血。

　　生地黄（炙锉五合）柏叶（半两）甘草（炙）黄芩（去黑心一两）阿胶（炒）上除地黄外为末。每服三钱。水一盏。地黄三分。同煎三五沸。去滓。通口服。不拘时候。

　　桂仁桂心汤

　　（出圣惠方）

　　治打损瘀血在脏。攻心烦闷。

　　桃仁（汤浸去皮去双仁）桂心子（各一两）川大黄（二两锉炒）荷叶蒂（三七枚）上为散。每服五钱。水一大盏。煎至五分。入朴硝一分。搅令匀。空心分二服。以利下恶血为度。

　　荆芥散

　　（出圣惠方）

　　治伤折瘀血在内。烦闷刺痛。

　　荆芥（一握）淡竹叶（一鸡子大）当归（一两锉微炒）地黄汁（一合）上为末。

　　以水一大盏。煎七分。去滓。入地黄汁。食前日二服。

　　大黄散

　　（出圣济总录）

　　治打扑内伤。瘀血在处。

　　大黄（炒）当归（切焙）芎（锉各半两）上为散。每服二钱。空心、日午、临卧。温酒调下。

　　治有瘀血者

　　（出千金方）

　　其人喜忘。不欲闻人声。胸中气塞短气。

　　甘草（一两）茯苓（二两）杏仁（五十枚）上咀。以酒二升煮。丸合为二服。

　　虻虫散治伤内损处。腹中有瘀血。疼痛烦闷。

　　虻虫（一分微炒）牡丹生干地黄（各一两）上为末。每服于食前。暖酒调下二钱。

　　治打损聚血腹中不散。烦闷。

　　豉（三合）青竹茹（一两）上为散。分三服。以水一大盏。煎五分。去滓温服。日三四。

　　香豉散治调诸伤损血在内。

　　豉（半斤略炒）苏木（细锉一两）上为散。每服二钱。温酒下。不拘时候。

　　二黄散治打损及伤堕。腹内有瘀血。久不消。

　　大黄（一两熬）生地黄（三两熬）上以水酒二升。煮汁服之。或为末。炼蜜为丸。

　　如梧桐子大。每服十丸。酒下。

　　桂枝散治打扑伤坠。瘀血溷。身体疼痛。

　　以辣桂为末。每二钱温酒调下。或用辣桂一分。大黄、丹桂各半分。每三钱姜、紫苏煎服。下黑物即安。或未有药。仓卒且服米醋一小盏。亦散瘀。

　　桔梗散治被打击。瘀血在腹中。内多不消。时发动者。

　　用桔梗末。熟水下刀圭。

　　玉质汗方治折伤内损有瘀血。天阴则疼痛。兼妇人产后诸疾。

　　以三月采益母草。一名重檐。或名夏枯草。拣去诸草及干叶。以新水净洗。于箔上摊晒。

　　令草干尽。则用手摘断。可长五寸许。勿用刀。即置镬中。量水两石。以草浸。水深三二寸。

　　则纵火煎。候糜烂。加水三分。减二分以上。则漉去草。取五斗汁。泻入盆中。澄半日。以绵滤取清汁。放小釜中。慢火煎取一斗许如稀饧。每服取梨汁烧酒化之。日再。和美粥吃亦得。如远行不能将稀。煎去即更炼令稠硬。停作小丸服之。七日内则疼痛渐瘳。二七日平复。或有产妇恶血不尽。及血晕。一两服即瘥。其药兼疗风益心力。无所忌。按本草质汗出西方。色类玉凝血者。入以甘草、松泪、柽乳、地黄。并热血煎成之。今以益母译成。故名玉质汗也。

　　白马蹄散治伤折。化瘀血为水。

　　白马蹄（三两烧令烟尽）栗子黄（一两阴干）桂心（三分）蒲黄（一两）龟壳（三两涂酥炙微黄）上为细末。每服以温酒调下二钱。日三服。

　　大黄丸疗被打有瘀血。

　　大黄（二两）桃仁（去皮尖熬）虻虫（各二十一枚去足翅熬）上捣。以蜜为丸。

　　内酒一升中。煎取七合。一服之。

　　青竹茹散疗若为人所折。举身尽瘀血。

　　刮青竹皮（二升）乱发（如鸡子大四枚烧灰）延胡索（二两）上为散。以水合酒一升。

　　煎三沸顿服。日三四。一方无延胡索。

　　内消散治打损内有瘀血不散。疼痛。

　　生银（一两捣碎细研）雄黄（细研）婆娑石（研细各一分）上研匀。不拘时候。

　　以温酒调下半钱。

　　延胡索散治车马坠损。瘀血不散。攻刺疼痛。

　　延胡索蒲黄（各一两）肉桂（半两去粗皮）上为细末。每服用沥油半盏调下二钱。

　　日三四服。

　　疗被打有瘀血方

　　姜叶（切一斤）当归（三两）上为末。以酒服方寸匕。日三。

　　蒲黄散治被打伤破。腹中瘀血。

　　蒲黄（一升）当归桂心（各二两）上下筛。以酒服方寸匕。日三夜一。

　　又方

　　刘寄奴延胡索骨碎补（各三两）上咀。二升煎取七合。复内酒及小便各一合。

　　热令温顿服。一方捣栗子为末。敷疮上。

　　法炼红花散治从高坠下。腹心瘀血。

　　以蓝花一十两。以好醋二升。浸二宿。漉出。火焙干。又入焙干以醋尽为度。焙干为末。

　　每服用童子便调下三钱。日三服。兼治妇人月水不匀。产后诸疾。血晕闷绝。或狂语者。日三二服。便心胸通利。开眼识人。神效。

　　白马蹄散

　　（出圣惠方）

　　治打破。腹中瘀血。腹满烦闷。

　　用白马蹄烧灰。令烟尽捣筛。酒服方寸匕。日三夜一服。

　　香豉汤

　　（出肘后方）

　　治被打殴击。损伤聚血。腹中满闷。

　　用豉一升。以水三升煮三沸。分再服。不瘥重作。更取麻子煎如豉法。不瘥更取豉如上法。

　　又方

　　（出海上名方）

　　治被殴击。损伤聚血。腹满烦闷。

　　用鱼胶烧灰存性。用一钱末。酒调空心服。

　　又方

　　用骨碎补为末。酒调服。一方研烂取汁。以酒煎服。渣敷损伤处尤佳。数日平复。及被笞捶。身无全肤。用之大效。

　　水仙散

　　（出圣惠方）

　　治打扑坠损。恶血攻心。闷乱疼痛。

　　用未碾荷叶。阴干为末。食前以童子热小便一小盏。调下三钱。以利下恶血为度。一方用干荷叶五大枚。烧令烟尽。细研。食前以童子热小便一盏。调三钱匕。日三夜二。一方以童子小便。和热酒调服。

　　治扑伤损。瘀血流经络间。成锢疾。

　　（出经验良方）用老黄茄种薄切。瓦上焙干。为细末。热酒调下二钱。日二服。虽十余年积血。亦荡去矣。

　　治被伤损。瘀血不散方。

　　（出圣惠方）用生地黄汁一中盏。煎三五沸。食前温服。

　　治扑损瘀血。

　　（出本草）用芥子和生姜研。微暖涂贴。

　　治折伤内损。瘀血不止。烦闷欲死者。

　　（出本草）用石药酒消服之。（石药似碎石硼砂之类出）

　　治扑损瘀血。

　　（出本草）用糟罨之。

　　治打损瘀血。

　　（出本草）以饴糖熬令焦。和酒服之。

　　治扑损瘀血。

　　（出本草）用芥子和生姜研。微暖涂贴。

　　治扑损伤折瘀血。

　　（出本草）用小麦麸醋炒贴。

　　治消扑损瘀血。

　　（出本草）以菩萨石用水磨。服之。

　　治主跌伤。瘀血。

　　（出本草）以羊脂涂上。

　　治折伤损内瘀血。生肤止痛。

　　（出本草）取KT药以乳及水煮服之。敷伤折处。

　　治扑损瘀血。

　　（出本草）桑叶煎汁服之。

　　诸伤气血膨胀。大便不通。腹肚筑痛。

　　（出永类钤方）雄黄腻粉（各三钱）巴豆（十粒五粒去油生用五粒油灯烧存性）真蒲黄（一钱）上为末。饭丸绿豆大。每服十丸。冷茶下。过一时未通。用水边乌根研。服十五丸即通。

　　治诸损伤。

　　（出永类钤方）草药快捷方式毛蛇藤。有血瘀多加一两。打破大青根半两。化气矮樟根半两。熟骨草半两。

　　柞苏七寸长七茎。住痛多加紫金藤。又名山甘草。用一两可加姜三两拌和。牛膝根半两。消血瘀加用过路吴蚣即过墙枫一两。松圊一两。左缠接骨草一两。上生研。酒浸开去滓。加童便温服。体弱温热服。有瘀血在内。用麻油葱同酒后。以滓盒伤处。皮破血出者不用贴。

　　六神丸

　　（出杨氏家藏方）

　　治打扑闪肭。坠车马伤折筋骨。瘀血不出。腹胀气满

　　。不得安卧。

　　当归（洗焙）没药（研）水蛭（反烧焦）附子（炮）川乌头（炒去皮脐以上五味各一两）草乌（二枚炒去皮脐）上件并为末。酒煮面糊为丸。如梧桐子大。每服三十丸。加至五十丸。

　　温酒盐汤下。如伤折筋骨。酒熬膏子。调药摊故帛上贴之。

　　治卒血攻心。被打内有瘀血。

　　（出本草）以人屎煎服之。一服一升。

　　治扑损瘀血。晕绝及困乏。皮肤皲裂。及蛇犬等咬。

　　上并用热尿淋患处。

　　治濯瘀血。

　　用青麻皮淋汤于损处濯洗。瘀血即散。（麻皮。乃今人续布麻种子也。）

　　治打扑伤损。瘀血疼痛。

　　用自然铜以酒磨服。散血止痛。续筋方。（自然铜出信州铅山县银场。铜在深坑中。深山有铜矿。多年矿气结成。似马屁勃。色紫而重。食之味涩。是自然铜也。）

　　治瘀血不散。变成痈者。

　　用生子捣。取汁一升。服之。

　　治打磕损。心腹血瘀。伤折筋骨。疼痛。金刃所伤不可忍者。

　　用没药一味。量病轻重。温酒服佳。

　　卷三百十一　折伤门

　　伤折风肿（附论）

　　凡肢节伤折。皮肉破裂。久而未合。为外风所触。则令肌肉受寒。既不得收之。与血气相搏。不得消散。故肉为风肿。不散即变脓血败坏之。

　　方

　　没药散

　　（出圣济总录）

　　治伤折风寒所触。风肿不消。

　　没药（研）当归（切焙）芎白芷甘草（炙）椒（去目并闭口令出汗）桂（去粗皮）附子（炮制去皮脐）槟榔（生锉各半两）上为散。每服二钱。温酒调下。不拘时候。

　　续断汤

　　（出圣济总录）

　　治因伤折风冷所伤。发为风肿疼痛。

　　续断熟地黄（焙）泽兰叶当归（切焙）芎乌头（炮制去皮脐）桂（去粗皮各一两）上为粗捣。每服三钱。水一盏。煎七分。去渣温服。不拘时候。

　　当归汤

　　（出圣济总录）

