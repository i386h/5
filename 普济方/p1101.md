<!-- { "loadSidebar": true } -->
　　治伤折皮肉破裂。风毒攻。肿痛不消。

　　当归（切焙）大黄（锉炒）白芷防风（去叉）乌头（炮裂去皮脐各一两）上捣筛。每服三钱。水一盏。煎至七分。去滓温服。不拘时候。

　　荆芥散

　　（出圣济总录）

　　治伤折风肿。

　　荆芥穗当归（切焙）续断芎（锉各一两）上为散。每服三钱。温酒调下。不拘时候。

　　地黄散

　　（出圣济总录）

　　治伤折风冷所侵。皮肉不合。肿痛。

　　熟干地黄（焙）当归（切焙）独活（去芦头各一两）上为细末。每服二钱。温酒调下。

　　不拘时候。

　　黄蜡膏

　　（出圣济总录）

　　治伤折风肿疼痛。

　　黄蜡（五两）桂（去粗皮）吴茱萸（炒为末各一两）盐（一分火烧）上捣罗三味为细末。熔黄蜡并麻油五两。与药末同煎数沸。搅匀倾出。瓷合收之。每用看所伤大小摊贴。频易之。

　　玉真散

　　（出永类钤方）

　　治破伤风。及打扑伤损。

　　天南星（汤浸去皮脐）防风（去芦）上等分为末。如破以药贴疮口上。后以生姜自然汁少许。温服调一钱。如牙关紧急。角弓反张。用药二钱。用童子小便调下。或打伤损。以二钱温酒调下。伤重至死。但心头温。以童子小便调二钱灌下。并三服可活。

　　杏仁膏

　　（出圣济总录）

　　治伤折风肿。

　　以杏仁汤浸去皮尖双仁三两。细研如膏。涂肿处。外以帛缚。频易。

　　大豆膏

　　（出圣济总录）

　　治伤折皮肉裂。风伤成肿。及被打击。头眼青肿。

　　以大豆略炒去皮。不拘多少。捣罗为末。姜汁调如膏。涂伤处。频易。一方用水调涂。

　　荆芥子涂方

　　（出圣济总录）

　　治伤折皮肉。破裂肿痛。

　　用荆芥子细研。不拘多少。酸醋调涂肿处。频易之。

　　治诸风折伤损。

　　（出永类钤方）干姜（洗一两半）僵蚕（生水洗二两）木鳖（水洗去壳二两）独活（三两）本（三两）乳香（水浸半两）没药（水浸一两二味别研）抚芎枳壳（制）赤芍药破故纸（炒）续断（酒浸炒）黑牵牛穿山甲（灰炒各二两）白芷肉桂良姜净细辛当归（酒浸）川牛膝（酒浸焙各一两）羌活（半两）草乌（去皮尖三两半）骨碎补（炒去毛三两）海桐皮（酒浸炒三两）附子川乌（炮各一个）后二味看虚实加。上为末。每药味一斤。

　　用面二两。水煮糊丸。如梧桐子大。每服二十丸。壮实加二十五丸。如臂肩头痛。生姜、酒细嚼吞下。两胁腰腿疼痛。茴香、姜、酒空心下。脚膝痛肿。木瓜、姜、酒下。四五月加荆芥。春月去破故纸。夏月去牵牛。

　　羌活饮

　　（出圣济总录）

　　治伤折骨诸疮肿者。慎不可当风卧取凉。为风湿所伤。

　　则发痉口噤杀人。若已中风。觉头项强身中拘急。

　　羌活（去芦头一两）竹沥（三钱）上将羌活粗捣筛。以竹沥同煎。去滓分三服。温服。

　　若口噤者。掘口灌之。作竹沥法。可将十余茎新竹青。每茎一尺五寸截断。用火炙逼中央。

　　使两头取其汁沥。另作数束。烧取汁亦可。救急立验。

　　治诸风损伤折。疏风顺气。匀血住痛。（出永类钤方）

　　当归（一两半）川芎（一两）白芷杜乌药木瓜牛膝（各一两半）赤芍药牡丹皮净陈皮净细辛延胡索（炒）川续断茴香（炒）破故纸（炒）石菖蒲淅泔穿山甲蚌粉（炒各一两）交趾桂（七钱）桃仁（炒去皮半两）粉草（一两）五加皮（二两酒浸或加丁皮）槟榔枳壳（制各一两）上咀。姜酒浸没药、乳香各半两。或加老松节、炒乌头、老姜煮酒服。

　　当归散

　　（出永类钤方）

　　治诸风损伤折。或加痈疽。或因损中风KT。或役所

　　损。

　　泽兰当归牛膝续断（各十两）细辛芍药白芷川芎肉桂（各五两）桔梗甘草（各四两）川乌川椒白杨皮（三两或不用）上为细末。酒调下。

　　乳香散　

　　（出永类钤方）

　　治症同上。

　　干姜肉桂（各三两）牛膝羌活川芎杜细辛姜黄芍药草乌川乌（各四两）骨碎补当归苍术木鳖肉（各六两）没药（五两）何首乌（十四两）桔梗（十两）乳香（半两）赤小豆（一升）白芷海桐（二两不用亦可）上为细末。酒调服。

　　治诸损红黑二散。

　　（出永类钤方）当归川芎白芷陈皮赤芍药牡丹皮茴香桂枝（各一两）嫩松香（蒸过去毛）杜当归（各四两）生地黄（三两研细末）草乌（酒醋炒）自然铜（酒醋淬各一两）苍术良姜骨碎补（炙各二两）杜独活（四两）柘木灰松香（红药加倍各作黑末）随病轻重打和。茴汤或姜葱酒调。常合和剂。石南丸兼服。

　　又方

　　（出永类钤方）草乌细辛羌活独活白芷牛膝白胶香五灵脂本川芎甘草茴香藿香（各三两）石南藤木瓜自然铜骨碎补干姜当归肉桂（各等分）上细末。

　　酒调过用。如伤重去石南藤。加杜当归。脚肿伤加木瓜。伤重加木鳖子。腰伤重加茴香、牵牛。

　　夏月减姜桂。加百药煎、石南藤。秋用接骨散、姜黄、骨碎补炒、无名异、生地黄、生姜各自然汁一两为末。酒调。外用生姜、癞虾蟆一个研如泥。敷贴。

　　卷三百十一　折伤门

　　头伤脑髓出（附论）

　　凡脑为物所击。伤破而髓骨出者。制药宜速。盖头者诸阳所会。脑者物所受命。若击破髓出。稽于救治。毙不旋踵。宜速以药封裹。勿为邪所中。调养营卫。宜定精神。庶几可活。

　　若其证戴眼。直视不能者不可治。

　　方

　　豚血灌方

　　（出肘后方）

　　治头为物所击。脑破髓出。闷绝但有气在心者。以豚子

　　血一合。无豚子猪血亦得。每用少许。灌脑中立醒。

　　水银方

　　（出肘后方）

　　治脑破髓出欲死。宜服。

　　以水银二钱。每用一钱许服之即活。须臾。未觉再服。

　　大豆酒

　　（出圣惠方）

　　治头破脑髓出。中风口噤。

　　以大豆汁一斗捣碎。安甑上蒸之热。以酒一斗淋下。每服一盏。连三五服。取汗为效。

　　卷三百十一　折伤门

　　坠堕致伤吐唾出血（附论）

　　凡堕坠打扑。内动心气。营卫气血不至。为患多矣。若暴损胸胁。气留肩膜。损血入胃。

　　停积不去。甚者唾吐血。治法当调其荣卫。缓其中。逐去损血。

　　方

　　阿胶丸

　　（出圣惠方）

　　治从高坠下。伤折损。内伤五脏。微者唾血。甚者吐血

　　阿胶（三两捣碎炒令黄）肉苁蓉（酒浸一宿刮去粗皮炙干）川椒（去目及闭口者微炒出汗）白芍药当归（锉微炒）芎延胡索熟地黄桂心川大黄（锉碎微炒）黄（锉各一两）艾叶（一两半微炒）牡丹附子（炮治去皮脐各一两）牛膝（去苗一两）上为末。先用酒一升煎三五沸。将一半药末入酒内。调面糊。以慢火煎令稠。入余药末。和捣三二百杵。丸如桐子大。每服以豆淋酒下三十丸。日三四服。

　　鸡苏汤

　　（出圣济总录）

　　治坠马跌损。内伤吐血。暴渴。背上烦热。心中欲吐。

　　喉内先觉血腥气者。

　　鸡苏（二两半）地黄汁（五合）桑根白皮（锉各一两）生姜（五合）葛根（锉）小蓟根（切）淡竹茹（各二两）上除生姜、地黄汁外。粗捣筛。每服五钱。以水一盏半。

　　煎取一盏。去滓。入地黄、生姜汁各半合。更煎三五沸。去滓温服。每食后煎服。

　　消血散

　　（出圣济总录）

　　治从高坠下内损。吐唾出血。兼腹中瘀血。

　　蒲黄当归（切焙）干姜（炮）桂（去粗皮各一两）虻虫（去足翅炒一分）大黄（蒸锉一两半）上为末。每服三钱。温酒下。不拘时候。

　　阿胶汤

　　（出圣济总录）

　　治伤折血滞在内。吐唾中血出不止。

　　阿胶（炙令燥）熟干地黄（焙）赤芍药当归（切焙）芎（各一两）干姜（炮半两）上粗捣筛。每服三钱。水一盏。煎至七分。去滓温服。不拘时候。

　　艾叶汤

　　（一名艾叶散出圣济总录）

　　治坠堕颠扑。内伤脏气。吐唾出血。甚者吐

　　血。及金疮伤流血不止。

　　艾叶（炒半两）白芍药（三分）熟干地黄（焙一两）干姜（炮半两）阿胶（炒令燥一两）甘草（炙一分）一方有竹茹（一分）上粗筛。每服三钱。水一盏。煎至七分。去滓温服。

　　不拘时候。

　　蒲黄汤

　　（出圣济总录）

　　治打扑一切损伤血瘀。时吐唾中出血。

　　蒲黄（二两）当归（切焙）桂（去粗皮）人参槟榔（各一两）上为细末。每服三钱。

　　温酒调下。不拘时候。

　　加味芎汤

　　（出医方大成）

　　治打扑伤损。败血流入胃脘。呕吐黑血。或如豆汁

　　。因坠堕闪挫。致伤五脏。损裂出血。停留胃脘。脏热则吐鲜血。脏寒则吐瘀血。此各

　　内伤。

　　川芎当归白芍药百合（水浸半日）荆芥穗（各等分）上为锉散。每服四钱。

　　水半盏。酒半盏。煎七分。去滓。不拘时候。

　　甘草汤

　　（出圣济总录）

　　治坠扑伤损。肺气咳唾出血。

　　甘草（一两炙）白茯苓（去黑皮一两）人参（一两）杏仁（汤浸去皮尖双仁炒研三分）上除杏仁外。粗捣筛。入杏仁拌匀。每服三钱。水一盏。煎至七分。去滓温服。不拘时候。

　　桂心汤

　　（出圣济总录）

　　治坠堕内伤。吐唾出血。兼腹中瘀血。

　　桂（去粗皮）当归（切焙）蒲黄（各一两）大黄（切焙半两）上粗捣筛。每服三钱。水一盏。煎至七分。临熟入地黄汁少许。搅匀去滓温服。不拘时候。一方用淡竹叶切。代竹茹。

　　黑神散

　　（出朱氏集验方）

　　治伤损大吐血。或因酒饱低头胸损。吐血至多。并血

　　妄行。鼻口俱出。但声未失者。无不有效。

　　百草霜蚌粉（各等分）上为末。每服一二钱。糯米饮调下。侧柏枝研汁尤效速。鼻衄搐一字。皮破灸疮口。舌上出血干掺之。

　　治坠损伤内。或时吐血。心烦疼痛。

　　（出圣惠方）蒲黄（一两）生地黄（四两）上将生地黄入童子小便三合。烂研绞汁。于银器中入蒲黄相和。慢火煎一两沸。分为三服。食前服之。

　　胡粉散

　　（出肘后方）

　　治从高坠堕。吐唾出血。面青气短。及瘀血抢心。

　　以胡粉一两研细。每服一钱。温水或酒调下。

　　治坠落车马间。心腹积血。唾吐无数方。

