<!-- { "loadSidebar": true } -->
　　（出圣惠方）取干藕根为末。以酒服方寸匕。日三。如取新藕汁服之尤佳。

　　治从高坠下伤折。疼痛烦闷。啼叫不得卧。及腕折四肢骨破。或筋伤蹉跌方。

　　（出圣惠方）上取鼠屎烧为灰细研。以猪脂和涂痛上。即以物急裹之。捣地黄一把。须以酒渍之。稍稍饮之即愈。

　　黄汤

　　（出杨氏集验方）

　　治伤损大吐血。或因酒食饱。低胸损。吐血至多。并

　　血妄行。口鼻俱出。但声未失者。无有不效。

　　枳实（三十个研为末）黄（二两）甘草（半两）红枣（三十个枳实末捣烂慢火焙焦黄）上为末。用米饮调下二钱。食后服。

　　治坠损筋骨。蹉骨碎破。

　　（出本草）生地黄熨热。裹三日夜。数易。若血聚。以针决之。

　　杏枝酒

　　（出圣惠方）

　　治坠伤及坠马损。损疼。血在内烦闷。

　　以杏枝一握水一大升。煮半升。酒三合。分再服。大效。其实多食伤神损筋骨。一方取东引杏枝三两。细锉。微熬好酒二升。煎汁数沸去滓温。分二服。如人行二三里再服。

　　卷三百十一　折伤门

　　诸骨蹉跌（附论）

　　凡坠堕损扑骨节闪脱不得入臼。遂致蹉跌者。急须以手揣搦。还复关纽。次用药调养。

　　便骨正筋柔。营卫气血。不失常度。加以封裹膏摩。乃其法也。

　　当归膏

　　（出圣济总录）

　　治骨出臼。蹉跌不复。疼痛。

　　当归（洗切焙）续断（锉）细辛（去苗叶）木通（锉一作通草）白芷芎（锉）甘草（锉）蜀椒（去目及合口者）牛膝（去苗）附子（去皮脐生切各一两）上粗捣。

　　用猪脂半斤。先煎取油。次下诸煎如膏。以绢绞去滓。瓷盒盛。每用少许。抹损处。热手摩之。

　　地黄散

　　（出圣济总录）

　　治诸骨蹉跌。补绝处。

　　生地黄（焙）桂（去粗皮）姜（炮）芎甘草（炙锉）当归（切炒）芍药（各一两）上为细末。每服二钱。温酒下。不拘时候。

　　乌头散

　　（出圣济总录）

　　治诸骨蹉跌。脱臼疼痛。兼伤折。恶血结滞。肿痛。

　　草乌头（去皮尖微炒）细辛（去苗叶）独活（去芦）蛇床子（炮各半两）吴茱萸（炒半两）葱（二十茎）生姜（四两）上捣筛前五哧为末。次将生姜、葱二味细研。后入药末。

　　同和匀。令乘湿摊绢帛上裹伤处。日一易。

　　羊脑膏

　　（出千金方）

　　治四肢骨碎。筋伤蹉跌。

　　羊脑（一两）发灰胡粉胡桃脂（各半两）上捣和。调如膏敷上。生布裹。

　　大豆汤

　　（出圣济总录）

　　治诸骨蹉跌。血瘀肿疼痛。

　　大豆（炒去皮）大黄（炮）生干地黄（焙）桂（去粗皮各一两）上粗捣筛。每服三钱。

　　酒水共一盏。煎至七分。去滓温服。不拘时候。

　　地黄敷方

　　（出圣济总录）

　　治骨节蹉跌。内伤疼痛。

　　生地黄（一斤洗研）芥菜子（研四两）上细研和匀。入酥四两煎服。乘热敷损处。

　　或以帛子系之。旦易。

　　疗腕折。四肢骨碎破。及筋伤蹉跌方。

　　（出本草）上捣大豆末。合猪脂和涂之。干即易之。

　　治失欠。颊车蹉开张不合方。

　　（出千金方）一人以手指牵其颐。以渐推之。则复入矣。推当疾出其指。恐误啮伤人指也。

　　治失欠颊车蹉方。

　　（出千金方）用消蜡和水敷之。

　　没药膏

　　（出御药院方）

　　治筋骨闪肭疼痛。

　　没药乳香（研）虎骨（酥炙各半两）吴茱萸白芥子白芨白蔹米粉（各一两）生姜汁酒（各五合）上为细末。生姜汁并酒同煎至七合。旋入药末调匀。乘热摊纸上。

　　敷贴痛处。一日一换。用绵裹护。

　　鲮鲤甲骨贴膏

　　（出御药院方）

　　治闪肭疼痛。

　　桂（去粗皮）当归（切焙各一两）面一匙（秤九两）鲮鲤甲（醋涂炙三两）附子（生去皮脐一两）生姜汁生地黄汁上除汁外。捣为细末。将地黄汁生姜汁各拌和匀。暖酒调药如膏。摊于软绯上。乘热敷贴患处。用绵系卫。每日一换。

　　乳香丸治闪肭。香港脚疼痛等病。

　　白胶香（四两为末）草乌（二两）赤小豆（半斤）白芍药（二两）木鳖子（三两）乳香没药（各二两）上为细末。醋糊和丸如梧桐子大。每服三四丸。温酒任下。或木瓜汤亦可。

　　随病服。

　　松节散

　　（出御药院方）

　　治闪扑筋骨肿痛。

　　松节桑白皮蚕砂香附子朴硝（各等分）上为粗末。每用药一两。水二碗。煎至一碗。热淋痛处。

　　轻体丸治一切闪肭。筋骨疼痛。并宜服之。

　　乳香没药（各一两）草乌山栀子芍药（各二两）上为细末。用酒面糊丸。如梧桐子大。每服十丸。温酒送下。

　　生熟地黄散治闪肭肿痛。

　　生地黄熟地黄桂白芷上等分为末。酒调服。

　　紫金膏治腿脚闪肭。

　　紫金皮（六两）乳香（一两）木鳖子麝香（少许）上为末。生姜自然汁。调成膏摊纸上。贴患处。

　　应痛散

　　（出传信适用方）

　　治身体偏兼无力。主宣通经络。使血气和畅。

　　延胡索（炒）当归（去芦）桂（去皮各等分）上为细末。以酒调下。不拘时候。

　　每服三钱。或四五钱。量病如何。用药多少。频进些酒。亦随人量。以和为度。寻常闪着筋力。挫气疼痛。一服即效。

　　壮骨丹治闪肭。筋脉无力。不能卒事者。并宜服之。

　　赤曲芸香（各二两）上为末。酒糊为丸。如梧桐子大。每服三四十丸。用酒任下。

　　壮骨散治一切诸气闪肭。腰脚不能转侧。

　　杜仲（二两去粗皮锉碎生姜自然汁浸一宿慢火炒）莳萝（一两微炒）上为末。每服二钱。温酒调服。闪挫气痛。陈皮汤下。心气脾痛。煨姜汤下。妇人血气。艾醋汤下。小肠气。

　　茴香汤下。

　　沉香丸

　　（出圣惠方）

　　治腕折损伤。落马坠车。蹉跌筋骨俱碎。黯肿痛疼烦闷宜

　　服。补筋骨。益精髓。通血脉。止疼痛。

　　沉香（一两）肉苁蓉（一两浸酒一宿刮去粗皮晒干）牛膝（一两去苗）当归（一两锉微炒）虎胫骨（二两生酥炙令黄）栗子（二两去壳炒黄）木香（一两）骨碎补附子（炮治去皮脐）腽肭脐（酒刷微炙各一两）甘草（一分微炙赤锉）续断（一两半）熟地黄独活白芷黄（锉）桃仁（汤浸去皮尖双仁麸炒微黄）牡丹败龟（涂酥炙微黄）刘寄奴川大黄（锉碎微炒各一两）上为细末。炼蜜和捣三二百杵。丸如梧桐子大。不拘时候。以温酒下三十丸。

　　黑散子

　　（出圣济总录）

　　治腕折。筋骨疼痛。

　　香墨（半两火淬三次）乌头（烧灰存性）芎败龟（醋炙各一两）赤芍药（酒浸焙锉）没药（研）自然铜（火醋浸七次）地龙（去土炒）乳香（研）当归（片切酒浸焙）骨碎补桂（去粗皮）白芷（各一两半）上为散。每服二钱。热姜酒调下。不拘时候。

　　乳香膏

　　（出圣济总录）乳香（三两）没药（一两二味锉如皂子大用生绢袋子盛黄米内蒸如胶候冷另研）铜钱（四十九文火醋淬七次捣末）密陀僧雄黄（各半两）甜瓜子当归（切焙）骨碎补虎骨（酥炙）狗头骨牛骨人骨木鳖子麒麟竭（各一分）上为末拌匀。入绢袋子内。

　　蒸如饧。以瓷器内盛。如有伤折者。旋取丸如豌豆大。每服二十丸。温酒下。

　　琥珀丸

　　（出圣惠方）

　　治伤折损。及理血补骨髓。

　　琥珀（一两）鳖甲（一两涂酥炙令黄去裙）牛膝（三分去苗）白芍药（三分）白蒺藜（三分微炒去刺）子（三分）鹿茸（三分去毛涂酥炙微黄）川大黄（三两锉碎微炒）当归（一两锉微炒）黄（一两锉）附子（三分炮制去皮脐）桂心（三分）上为末。

　　炼蜜和捣三二百杵。丸如梧桐子大。不拘时候。以温酒送下三十丸。

　　黄散

　　（出圣惠方）

　　治腕折。筋骨伤碎。瘀肿疼痛。

　　黄芍药（各三两）当归干地黄通草（各二两）大黄（一两）桂心附子续断干姜（各二两）蜀椒（一合）乌头（半两）上制下筛。先食酒服五分。日三。千金方无大黄。

　　芍药散

　　（出圣济总录）

　　治腕折疼痛。

　　赤芍药黄（锉各二两）附子（炮治去皮脐）当归（切焙）续断（锉）桂（去粗皮）羌活（去芦头）虎骨（酥炙）蜀椒（去目并合口炒出汗）大黄（生各一两）乌头（炮制去皮脐半两）上为散。每服二钱。温酒调下。不拘时。一方无大黄。

　　延胡索散

　　（出圣惠方）

　　治腕折。筋疼痛。

　　延胡索橘皮蒲黄芸苔子当归（切焙）虎胫骨（酥炙各一两）桂（去粗皮半两）牵牛子（三分一半生一半炒）上为散。每服二钱。温酒调下。不拘时候。

　　没药散

　　（一名虎骨散出杨氏家藏方）

　　治闪挫折伤。及风湿客搏。筋骨疼痛。

　　没药（研）麒麟竭丁香（炒）虎胫骨（酥炙各半两）乳香（一分锉研）骨碎补（一两）桑白皮（锉焙）赤小豆（各二两）上为散。每服二钱。热酒调下。一法苏木、当归酒调下。

　　空心、临卧乘热服。

　　骨碎补散

　　（出圣济总录）

　　治腕折。手足热肿疼痛。

　　骨碎补（去毛）当归（切焙）芎（锉）桂（去粗皮）蒲黄蜀椒（去目并合口者炒出汗各一两）泽兰叶没药（研各一两）上为散。每服二钱。温酒调。不拘时候。

　　槐子膏疗折腕。伤筋骨。

　　槐子中仁秦艽白术续断（各一两）桂心（六分）巴豆（十枚去皮心熬出汗）大附子（一枚炒）上咀。以醇酒、苦酒渍一宿。以炼成猪脂二斤。同煎三上三下后。膏成绞去滓。温酒服杏子许一枚。日三。并涂敷。忌葱、冷水、芦、笋、桃、李。猪雀肉物。

　　止血散

　　（出圣惠方）干蝙蝠（三枚烧灰）代赭石（一两烧令紫色飞过）头发（四两烧灰）红蓝花（一两入盐一分炒令黄）皮（一两半烧灰）上为细末。敷疮上。其血立止。

　　青金散

　　（出圣济总录）

　　治腕伤骨折。

　　生龙脑（别研）麝香（别研各一两）丁香（炒为末）虎胫骨（白者烧灰各一两）鲮鲤甲（烧灰二两）上将鲮鲤甲、虎胫骨灰、丁香末同研极细。次下龙脑、麝香和研令匀。

　　瓷合盛。每服半钱。用小黄米一合煮。再入醋少许。搅匀。又取药随所伤多少。用帛子摊裹。经宿一换。

　　接骨膏

　　（出圣惠方）

