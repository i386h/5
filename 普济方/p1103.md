<!-- { "loadSidebar": true } -->
　　治腕折伤。筋骨疼痛不可忍。

　　猕猴项骨（二两）水獭骨（一两）猫儿项骨（二两）龟壳（二两）上细捣。入瓶子内。

　　不得透气。烧为灰。碾为末。入腽肭脐末半两。每用二钱。以小黄米粥相和。摊在油单纸上。

　　裹伤折处。一日一易。

　　三灰散

　　（出圣惠方）

　　治伤折骨碎。割刺皮肉。有疮出血不止。

　　茅根灰（三两）牛皮胶灰（二两）麻灰（二两）上为细末。敷疮口上。止血。

　　大黄散

　　（出圣惠方）

　　治腕折瘀血。

　　桃仁（四十枚）乱发（一握）大黄（如指节一大枚）上以布方广四寸。以绕乱发烧之。

　　咀桃仁、大黄。以酒三升。煮取一升尽服。血尽出。或作米酒调服。肘后云。仲景方用大黄三两。绯帛子如手巾。乱发如鸡子大灰。用炊单布方一尺灰。桃仁四十九枚。败蒲席一握长三寸。切甘草一根如指大。以童子小便量多少煎汤成。内酒一大盏。次下大黄。分温为三服。别锉败蒲席半领煎汤以浴。衣被重覆服药。须通利数行。痛楚立瘥。利及浴水赤。勿令惊。即瘀血。

　　又方

　　（出圣惠方）桃仁（六十枚）大黄（六两）桂心（二两）上咀。以酒六升。煮三升。分三服。

　　当下血瘥。或为细末。以酒调服。

　　梦授方

　　（出圣惠方）

　　治腕折。伤筋损骨。疼痛不可忍。

　　生地黄（一斤切）生姜（四两切）藏瓜姜糟（一斤）上都炒令匀热。以布裹罨伤折处。

　　冷则易之。曾有人伤折。宜用生龟。寻捕一龟将杀。患人忽梦见龟告言曰。勿相害。吾有奇方可疗。于梦中授得此方。

　　又方

　　（出肘后方）

　　治腕折。瘀血在腹久不消。时发动者。

　　蒲黄（一斤）当归（二两）上制下筛。先食酒服方寸匕。日三。

　　治腕折瘀血。及人宿血在诸骨节。及外不去方。

　　（出千金方）虻虫（二十枚）牡丹（一两）上制下筛。酒服方寸匕。血化为水。备急方云。治久宿血在诸骨节。

　　莴苣散

　　（出圣济总录）

　　治腕折。疼痛不可忍。

　　莴苣子（一两黑色者炒）乳香（半两研）上为细末。每服二钱。热酒调下。不拘时候。

　　服讫。向痛处卧。

　　白矾汤熨方

　　（出十便良方）

　　治腕折。先用止痛。

　　以白矾一味为细末。每用一匙。沸汤一碗泡化。以手帕子蘸。乘熟熨伤处。少许痛定。

　　排整筋骨。次用贴药。

　　雄鼠粪（尖者是）桂（去粗皮为末）上等分研匀。量伤折大小。以冷水调药末。摊软帛上裹之。须臾如火暖。三日后。损处极痒。是筋骨生长。切不可摇搔。其药力常如火暖。如一两日后。觉药力不暖。即换新药裹之。

　　麻根汁酒方

　　（出圣惠方）

　　治腕折骨损。痛不可忍。兼打扑损。或坠堕瘀血。腹

　　满短气者。

　　以大麻根及叶捣取汁。饮一升。无生麻酒煮干麻汁服。或温酒服。

　　地黄膏

　　（出圣惠方）

　　治腕折四肢骨碎。及物伤蹉跌不归臼。疼痛。

　　以地黄不限多少熟捣。用敷所伤损处。或熬之以裹伤处。以竹片夹裹人遍缚。令急勿转动。一日可十易。三日瘥。若血聚在伤处。以刀子破出血。一方用好醋熬。乘热摊于所伤处。

　　以帛系定。

　　鹿角散

　　（出圣惠方）

　　治四肢骨碎筋伤蹉跌。或从高堕下。被重物顿轧得瘀血

　　者。

　　以鹿角不限多少。用桑柴灰汁煮。令微热。漉出曝干。捣罗为末。以暖酒调下二钱。日三服。

　　治闪肭腰痛。不能转侧。

　　用神曲一块如拳大。烧通红。酒二大盏淬酒中。觉酒温。便饮尽仰卧。少顷取效。

　　治折。

　　（出本草）以通草煮酿酒饮之。

　　治闪肭及伤折。

　　（出本草）用葱白入盐擂烂炒。乘热敷。

　　治闪肭着。

　　（出百一选方）用米醋糟加平胃散罨患处。一方用冷水调涂。

　　治闪出臼骨。即拽入之后。

　　（出百一选方）以一色KT黄土。似成蒲黄。生姜不曾擘开者。同捣成泥。罨损处。甚妙。

　　治男子妇人闪着脚手。

　　（出本草）用羯羊粪烧灰为末。用猪脂搅和搽痛处。立效。

　　治筋骨伤。或被打瘀血在腹不消者。

　　（出千金方）以马屎敷之。或烧水煮热敷。一方用肥猪肉炙令热。以拓上。

　　又方

　　（出圣惠方）

　　治腕折瘀血。

　　取草汁饮之。子亦可为末。以酒调二钱。日三四服。

　　又方

　　（出千金方）凡被打及产后恶血。及一切血瘀。煮续筋骨木汁三升。饮之。

　　专治闪肭。担闪挫腰。痛不可忍者。不可行动者。及治阴冷阳虚腰痛。

　　破故纸（二两）上瓦上炒香为末。每服二钱。酒调下。不拘时。一方酒浸一宿炒。酒煮为丸。更用破故纸少许。炒为末。酒调下。

　　妙应散

　　（出家藏经验方）

　　治闪肭动骨者。

　　黄柏（一片如掌大）草乌头（两个）赤小豆（一合）上为细末。以生姜自然汁调敷。频换。势退疼止为度。此方得于谢守伯任。渠云。昨有僧因监修造扑损。用此十数次遂安。又有李亨冲者。溺水挫脚膝。后渐愈。而损处极热痛亟。两易之遂凉。亦向安好。仆亦屡试之。

　　五白散

　　（出杨氏家藏方）

　　治打扑闪肭。及风热攻注。一切肿痛。

　　白芨白芷白蔹白僵蚕（炒去丝嘴）白芍药天南星（上六味各半两）赤小豆（一合）上件为细末。以生姜汁调敷肿上。干即再敷。

　　卷三百十二　折伤门

　　从高坠下（附论）

　　黄帝曰。中风有所堕坠。恶血留内。若有所大怒。气上而不行。下积于胁则伤肝。又中风及有所击仆。若醉入房。汗出当风则伤脾。又头痛不可取于者。有所击堕。恶血留滞于内。伤痛未已。可刺则不可远取之也。夫从高堕下。恶血留于内。不分十二经络。圣人俱作风中肝经。留于胁下。以中风疗之。血者皆肝之所主。恶血归于肝。不问何经之伤。必留于胁下。盖肝主血故也。痛甚则必有自汗。但人有汗出皆为风证。诸痛皆属于肝经。况败血凝结。从其所属。入于肝也。从高坠下。逆其上之血气。非肝而何。伤寒无汗。既自汗必是风化也。以破血通经药治之。夫肝胆之经。俱行于胁下。经属于厥阴、少阳。宜以柴胡为引用为君。以当归活血脉。又急者痛也。甘草缓其急。亦能生新血。阳生阴长故也。为臣。穿山甲、栝蒌根、桃仁、红花破血润血为之佐。大黄酒制。以荡涤败血为之使。气味相合。使血气各有所归。痛自去矣。

　　方

　　蒲黄散

　　（出圣惠方）

　　治从高坠下。落马坠车。辗着。腕损、骨碎、筋伤、内损

　　。恶血攻心闷绝。坐卧不安。宜先须按摩。排正筋骨。先服此药。止痛散血。

　　蒲黄（一两）当归（三分）桂心（三分）延胡索（一两）芎（三分）赤芍药（一两）子（三分）没药（一两）附子（一两炮制去皮脐）栗子（二两去壳阴干）川大黄（一两锉碎微炒）芸苔子（一两）上捣罗为散。每服以温酒调下二钱。不拘时候。频服。

　　没药散

　　（出圣济总录）

　　治坠堕。损伤筋骨皮肉。发热疼痛。

　　没药（研）泽泻当归（切焙）桂（去粗皮）槟榔（锉）甘草（炙锉）白芷蜀椒（去目并合口者炒出汗）附子（炮制去皮脐）芎（各一两）上为散。每服三钱。温酒调下。

　　不拘时候。

　　镇心散

　　（出圣惠方）

　　治因伤折后。惊悸、心神烦闷。宜服。定魂魄。

　　虎睛（一对用生者血浸一宿漉去阴干）金箔银箔（各五十片细研）茯神远志（去心）人参（去芦头各半两）麦门冬（去心焙）羚羊角屑（各一两）朱砂（二两细研水飞过）上为末。用枣肉入炼蜜同和捣三五百杵。丸如梧桐子大。每服于食后。并夜卧时。以茯神汤下三十丸。

　　续断散

　　（出圣济总录）

　　治从高坠下。伤损筋骨。发热肿痛。

　　续断（锉）生干地黄（焙）当归（切焙）芎附子（炮裂去皮脐）桂（去粗皮各一两）泽兰叶蜀椒（去目并合口者炒出汗）甘草（炙锉各半两）上为散。每服三钱。温酒调下。

　　不拘时候。

　　破血散痛汤治从高损伤坠马。恶血流于胁下。痛甚不能转侧。妨其饮食。

　　羌活防风中桂（各一钱）柴胡胡翘（各二钱）当归梢（二钱）麝香（少许另研）苏子（一钱半一方无）水蛭（炒去烟尽另研）上分为二服。每服酒二大盏。水一盏。除水蛭、麝香外。另研如泥。煎余药根据一大盏。去滓。上火令稍热。调二味急服之。

　　干地黄散治从高堕下。伤损疼痛。

　　生干地黄（一两）当归（一两锉微炒）附子（一两炮制去皮脐）川大黄（半两）续断（半两）桂心（一两）琥珀（半两）枳壳（半两麸炒微黄瓤）桃仁（一两汤浸去皮尖双仁微炒）上为细散。温酒调下一钱。不拘时候。

　　芎散治从高坠下。车马诸伤。折疼痛不可忍。

　　芎延胡索桂肉（去粗皮）桃仁（汤浸去皮尖双仁微炒）生干地黄附子（炮去皮脐各一两）泽泻（半两）虎胫骨（二两涂酥炙黄）当归（二两锉微炒）上为细末。

　　温酒调下二钱。不拘时候。

　　大胶艾汤治男子伤绝。或从高坠下伤五脏。微者吐唾血。及金疮伤经者。

　　阿胶艾叶甘草当归芎（各一两）干姜（一两）干地黄芍药（各三两）上以水八升。煮取三升。去滓。内胶令烊分服。羸人分三服。兼治妇人产后崩伤。下血过多。虚喘欲死。腹中激痛。下血不止。

　　复元活血汤治从高坠下。恶血流于胁下。及疼痛不可忍。

　　柴胡（五钱）当归（二钱）甘草穿山甲（炮）红花栝蒌根大黄（醋浸一两）桃仁（去皮尖五十个）上桃仁研烂。余药锉如麻豆大。每服一两。水二盏半。酒半盏。煎至七分。去渣温服。以利为度。得利后痛或不尽。服乳香神应散。

　　接骨丹治从高坠堕。伤折疼痛。

　　当归（切焙二两）甘草（锉炒三两）桂（去粗皮一两半）没药（另研）乳香（另研各半两）泽兰（一两）自然铜（火烧红淬七次一两研）上为细末。入研药令匀。水面糊和丸。

　　如梧桐子大。每服三十丸。温酒调下。不拘时候。日进三服。

　　牵牛子散治从高坠下伤折。有瘀血不散。胁肋疼痛。

