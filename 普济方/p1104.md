<!-- { "loadSidebar": true } -->
　　牵牛子当归（切焙各一两）槟榔（锉）桂（去粗皮）木香（炮各半两）郁李仁（酒浸去皮细研）青橘皮（汤浸去皮白各一两）上为散和匀。每服一钱。空心温酒调下。取瘀血尽为效。以败龟膏贴。

　　附子散治从高坠下。落马车碾。一切伤折。理血止痛。

　　附子（炮制去皮脐）没药蒲黄当归芎姜黄赤芍药（以上各一两）上为细散。温酒调下二钱。不拘时候。

　　接骨草散治从高坠下。损骨折筋伤。

　　接骨草巴戟（各三两）紫葛根（锉）石斛（去根锉）丁香续断阿魏（面裹煨面熟为度以上各一两）上为细末。温酒调下二钱。不拘时。

　　没药膏治从高坠下。伤损筋骨。打破皮肉。疼痛。

　　没药当归（锉微炒）麒麟竭蒲黄牡丹骨碎补橘仁（微炒各一两）上为细末。

　　以温酒调下二钱。不拘时候。

　　葵根散治从高坠堕损。车碾马坠。筋骨蹉跌。甚者大小肠不通。皆被瘀血与卫气

　　不和。致令不通。

　　葵根（一两）木通瞿麦川大黄（锉碎微炒各二两）甘草（半两炙微赤锉）鹿葱叶并根（一两）上捣。粗罗为散。每服四钱。以水一盏。煎至六分。去滓。不拘时候。温酒调下。

　　滑石末一钱。

　　桃仁汤治从高堕下。落大木车马间。胸腹中有血。不得气息者。

　　桃仁（四十枚）大枣（二十枚）大黄硝石甘草（各一两）蒲黄（一两半）上咀。

　　以水三升。煮取一升。绞去滓。适寒温尽服之。当下。下不止。渍麻汁一杯。饮之即止。

　　乳香神应散治从高坠下。疼痛不可忍。及腹中疼痛者。

　　乳香没药雄黑豆桑白皮独头栗子黄（以上各一两）破故纸（炒三两）上为末。

　　每服五钱。醋一盏。沙石器内煎至六分。入麝香少许。温服。

　　巴戟汤治从高坠下。及打扑内损。昏冒嗜睡。此谓血闭。及脏腑不通。

　　巴戟（去心半两）当归地黄芍药川芎（各一两）大黄（半两）上为粗末。

　　水煎服。以利为度。

　　桃仁散治从高堕下。伤损腹中。瘀血疼痛。

　　桃仁（半两汤浸去皮尖生研细）当归（一分捣末）牵牛子（半两生捣末）琥珀末（一分）腻粉（一分）上研令匀。分为三服。生地黄二两。生姜一两。切细。炒令紫色。入小便一小盏。酒一大盏。煎至一大盏。去滓。空心调下一服。当取下恶血。疼痛立定。

　　芸苔散治从高坠下堕损。恶血在骨节间。疼痛。

　　荆芥藕节（各二两阴干）净芸苔子马齿苋（阴干）川芒硝（各一两）上为细末。用苏枋木半两。酒一大盏。煎至七分。调下二钱。不拘时候。

　　败龟膏

　　（一名灵龟膏）

　　治从高坠下伤折。有瘀血不散。胁肋疼痛。

　　败龟（酒浸炙二两半）大黄（生锉一两）木鳖子（去壳研二两）当归（切焙一两）桂（去粗皮二两）上为末。好酒一升。煎至半升。住火。候酒稍冷。入药末半两。以柳木不住手搅成膏。以油单纸上摊。贴伤损痛处。立瘥。

　　阿胶汤治从高堕下伤五脏。微者唾血。甚者吐血。及金疮伤经崩中皆主之。

　　阿胶艾叶干姜（各二两）芍药（三两）上咀。以水八升。煮取三升。去滓。

　　内胶令稍和。分二服。羸人分三服。兼治女人产后崩伤。下血过多。嘘喘。腹中绞痛。下血不止者。服之悉愈。

　　蒲黄散治因坠堕内损。血结不行。

　　蒲黄当归（切焙）赤芍药（锉）桂（去粗皮各一两）上为细末。每用二钱。温酒调下。

　　不拘时候。

　　接骨散

　　（一名神授散）

　　治从高坠下。坠马伤折筋骨碎。痛不可忍。接骨续筋。

　　止痛活血。

　　夺命散治金疮打损。及从高坠下。木石所压。内损瘀血。心腹疼痛。大小便不利

　　。气绝欲死。

　　大黄黑牵牛皮（各二两）水蛭（锻石慢火炒令焦黄色半两）上为末。每服三钱。

　　热酒调下。如人行四五里。再用热酒调牵牛末二钱催之。须脏腑转下恶血。成块成片。其恶血尽。

　　即愈。

　　当归汤治从高坠堕。伤损肢体。发热疼痛。

　　当归（切焙四两）大黄（生锉二两）生干地黄（焙五两）上粗捣筛。每服五钱。

　　水一盏半。煎至七分。去滓温服。不拘时候。立瘥。

　　苏合香丸治从高坠下。挟惊悸。血气错乱。昏迷不省。急服大效。

　　（方见尸疰门传尸复连类）（案原方：苏合香油一两。安息香二两。麝香研。白檀香。香附子。诃黎勒。青木香。

　　丁香。沉香。朱砂。乌犀。白术。荜茇各二两。龙脑。薰陆香各一两。上除研药外。余并细末拌停。用安息香膏。并炼蜜和成剂。每一丸鸡头子大。沸汤化下）

　　没药散治被重物压笮。伤筋力。疼痛。血不散。

　　没药虎胫骨（涂酥炙黄）当归（锉微炒）延胡索（各二两）补骨脂白芷生干地黄（微炒）川大黄（微炒）独头栗子黄（干者各一两）上为细末。不拘时候。以温酒调下二钱。

　　芸苔子散治压笮伤损筋骨。或坠堕内损。瘀血攻心。腹胀满闷乱。下恶血。

　　芸苔子没药蒲黄腻粉（各一分）水蛭（七枚炒令微黄）生姜汁（一合）酒（二合）生地黄汁（四合）川大黄（半两锉碎微炒）上除汁药外为细末。研入腻粉令匀。先将地黄、生姜等汁。及酒同煎三两沸。调药散二钱。空心服之。当转下恶血。疼痛立止。

　　桃仁散治被压笮损。瘀血在腹中。痛不散。心胸短气。大小便不通。

　　荆芥（半两）大黄（生用）蒲黄（各二两）芎木通当归桂（各一两）桃仁（四十枚汤浸去皮尖麸炒）上为细末。每服二钱。酒调下。不拘时候。微利为度。

　　又方

　　（出圣惠方）

　　治压笮伤损筋骨。或坠堕内损。瘀血攻心。腹胀满闷乱。下

　　恶血。

　　水蛭（七枚炒令微黄）砂（三分）腻粉（二分研入）虻虫（七枚去翅足炒微黄）干漆（半两捣碎炒令烟出）灶突墨（半两）上为细末。不拘时候。以温酒调二钱。

　　又方

　　（出肘后方）

　　治被笮。坠堕丹红。车碾马踏。牛触胸腹破陷。四肢擢折。

　　气闷欲死。

　　以乌鸡一只。合毛杵一千二百杵。好苦酒一升。相和得所。以新布拓病上。取药涂布。

　　以干易。觉寒振欲吐。不可辄去药。须臾复上一只。少则再作。并以地黄酒佳。

　　荆芥散

　　（出圣济总录）

　　治坠堕损。烦闷。

　　蒲黄散

　　（出千金方）

　　治从高坠下。有瘀血。

　　蒲黄（八两）附子（一两）上为末。酒服方寸匕。日三。不知增之。以意消息。

　　导滞散

　　（出圣惠方）

　　治伤重物压笮。或从高坠下。作热五内。吐血不禁。或瘀

　　血在内。胸腹胀。喘粗气短。崩中方。

　　当归大黄（或加桃仁或苏木或芒硝亦可如大便实可加大黄半两另后下）上等分。炒为末。温酒调下。每服二钱。不拘时候。或咀。水酒各一盏。煎一盏。空心服。

　　鸡鸣散

　　（出医方大成）

　　治从高坠下。及木石所压。凡是伤损。瘀血凝积。气绝

　　欲死。并久积瘀血。烦躁疼痛。叫呼不得。并以此药利去瘀血即愈。推陈致新。治折伤

　　神效。

　　大黄（一两蒸）杏仁（三七个去皮尖）红花（一分）当归（二钱）上研细。酒一碗。煎至六分碗。滤去滓。鸡鸣时次日。取下瘀血即愈。若便觉气绝不能言。取药不及。急擘开口。

　　以热小便灌之。

　　麝香散

　　（一名接骨散出肘后方）

　　治从高坠下。及打扑伤损。

　　麝香水蛭（各一两）上用水蛭锉碎。炒烟出。研为末。入麝香再研匀。每服酒调一钱。

　　当下蓄血。未效再服。又治折伤。用水蛭热酒调下一钱。须知。痛更进一服。痛止。便将折骨药封。直至平安方去。

　　地黄糟裹方

　　（出圣济总录）

　　治坠堕扑损。筋肉疼痛。瘀血凝滞。肿热不消。

　　生地黄（洗切细杵）酒糟（各一斤）上拌和令匀。随肿处用药逐旋以大碗盛。甑上蒸热。

　　用布绢之类裹肿处。日一易。

　　桃仁散

　　（出圣济总录）

　　疗从高坠下伤内。血在腹聚不出。疗下血方。

　　取好大黄（二两）桃仁（三十枚去皮尖及双仁者）上捣。以水五升。煮取三升。分为三服。去血后。作地黄酒服。随能服多少益。血过百日。成微坚者。不可复下之。虚极杀人也。

　　或用酒一碗煎。去滓服之。

　　治从高坠下。或打扑伤损。腰胁心痛。

　　（出危氏方）用木香调气散。加红曲末少许。童子小便同酒调。空心热服。如无曲。酒亦可。

　　治破血。从高坠下。损瘀在腹。刺痛。

　　（出本草）以蒲席、亦可常用此蒲合卧破败者良。取蒲黄、赤芍药、当归、大黄、朴硝煎服。（一方蒲席烧灰二钱酒服）

　　橘子酒

　　（出圣济总录）

　　治坠堕打扑。闪肭腰痛。恶血蓄瘀。痛不可屈伸。

　　以橘子炒。去皮研细。每服二钱。酒调。未止再作。或用猪腰子一只。去筋膜。破开入药。用葱同茴香、盐、湿纸裹。煨熟细嚼。温酒下。一方治气滞腰痛。橘核炒香研。酒滤去滓。下青木香丸。一方橘核入大蒜内。湿纸裹煨令香熟。酒吃一半盏研烂。入少炒面为丸。

　　用蒜白炒。酒吞下。俱治风气腰痛。及闪肭腰痛。

　　豆汁方疗足痛。从高坠下。瘀血攻心。面青气短欲死。

　　又用大豆或小豆令熟。饮汁数升。和酒服之。一方以大豆五升。水一升。煮二升。去豆服令尽。黑豆炒熟。水煎服。更加芎、归、芍药。酒煎更妙。

　　又方

　　（出朱氏集验方）

　　治堕坠折。瘀血留心。鼻衄吐血。

　　用生地黄捣取汁。服一升。或二升尤佳。一方用米醋调敷疮上。

　　又方

　　（出本草）

　　治从高坠下。瘀血胀心。面青短气者。

　　用乌鸦翅羽二七枚烧末。酒和服。如吐血即见效。如左翅羽尤佳。

　　又方

　　（出圣惠方）

　　疗从高坠下。若为重物所顿笮。得瘀血。

　　用豉三升。沸汤二升渍之。食顷。绞去渣。内蒲三合投中。搅调顿服之。不过三四服。

　　神良。

　　鸡鸣散

　　（出三因方）

　　治坠堕死。兼打扑闷绝者。

　　急以手袖其口鼻一食顷。复开。先与热小便服。若觉气绝不能言。急擘开口。以热小便灌。或以酒小便服。火伤、冷小便灌之。皆能起死。甚验。

　　为重物所顿笮欲死。

