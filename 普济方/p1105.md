<!-- { "loadSidebar": true } -->
　　（出十便良方）以半夏如大豆者为末。内鼻孔中。此五绝俱疗。五绝、一曰溺绝。二曰墙壁所笮绝。三曰压绝。四曰自缢绝。五曰产蓐绝。并可用。纳鼻孔立活。虽经一日。而心温者。亦可救。

　　竹皮汤

　　（出十便良方）

　　治为兵杖所加。木石所笮。血在胸及胁中。痛不得气息

　　青竹（刮取茹）乱发（各如鸡子大二枚）上放炭火炙焦燥。合捣筛。以酒一升。煮三沸上。一服尽之。三服愈。

　　治从高坠下。伤损筋骨。疼痛。叫唤不得。瘀血着在内。

　　（出本草）以鼠屎烧令末。以猪脂和敷痛上。急裹。不过半日乃止。

　　苦杖散

　　（出保命集方）

　　治从高坠下。涎潮昏睡。此惊恐并也。

　　以苦杖不以多少为细末。热酒调下。如产后瘀血不散。或聚血。皆治之。

　　疗压扑损伤。

　　（出本草）捣核桃肉和酒温。顿服便瘥。

　　治人忽坠破损伤。

　　（出本草）以冷水喷之令身噤。肠自入也。

　　治坠扑内损。散败止痛。及恶疮发背等。

　　（出本草）以重阳日收取茄子百枚。去蒂。四破切之。硝石十二两。碎捣。以不津瓶器。大小约可盛内茄子者。于器中先铺茄子一重。乃下硝石一重覆之。如此令尽。然后以纸数重密封之。

　　安置净处。上下以新砖垫覆。令得地气不犯地气。至有五月后。取出。去纸两重。日中曝之。

　　逐日如此。至二三月度已烂。即开瓶倾出。滤出渣。别入新器中。以薄纸盖头又曝。直成膏乃可用。内损酒调半匙。空心饮之。恶血散则痛止而愈矣。诸疮肿亦先饮酒半匙。又用膏于疮面涂之。当觉冷如冰雪。疮干便瘥。其有根本在肤腠者。亦可内消。若痛久干硬。即以饭饮之物涂之。

　　整骨丸

　　（出杨氏家藏方）

　　治从高坠下。筋骨断折。内外俱损。疼痛难忍。不问

　　轻重。并皆治之。

　　白矾（一十二两飞过）黄蜡（六两）黄丹密陀僧（别研）自然铜（别研为末以上三味各四两）乳香（另研）朱砂没药（别研以上三味各一两）猪脂（一十二两腊月者）上件用银石器或新锅。内先下猪脂熬成汁。去筋膜滓。次下蜡候熔。退火候稍冷。方下密陀僧、黄丹、自然铜末。添慢火熬。以柳木篦子搅。候滴下水不散为度。抬下铜子于冷地上。

　　入朱砂、乳香、没药、白矾。更以篦子搅匀。丸如梧桐子大。每服二十丸。热葱酒送下。（葱白切如丝于热酒中。以盏合少时。勿出寒）如昏困不能咽药者。即用葱酒化开灌下。仍将二十三丸切开。于纸下以火炙之。如不化入油少许。随所伤大小摊成药靥。恐此药不粘。以云母膏涂靥周遭贴之。良久糜变成痒。若骨碎及蹉跌者。并皆平正。不成芦节。其伤破处。便生肌肉。多年伤折。每遇阴晦。发作疼痛者。亦可服。不拘时候。

　　又方

　　（出永类钤方）用水蛭、茴香各一两。先以茴香三钱。同水蛭炒。去茴香。又以茴香七钱微炒。共为末。

　　用水煎苏木加酒。和调乌药顺气散。一贴作三服。又法砂、水蛭、竹膜、丝头四味。将砂炒蛭。去砂用蛭为末。竹丝烧灰。和酒调服。

　　治从高坠下。瘀血胀心。面青气短欲死者。

　　用飞驳鸟（味甘寒）翅羽七枚烧末。酒服之。得右翅者最良。（飞驳者即雄鹊也烧毛作屑。内水中沉者是雌也。其翼左覆右者是雄）

　　又方

　　用韶粉（味辛寒）一钱匕。和水服之。即瘥。

　　治从高坠下。头破脑出血。中风口噤。

　　用黑豆（味甘平）一升炒去腥。勿使太熟。杵末蒸之。令气遍甑下盆中。以酒一升淋之。

　　温服一升。复取汁膏敷疮上。

　　卷三百十二　折伤门

　　坠车落马（附论）

　　夫或因乘车马。或登陟危险。误为倒仆。轻则蹉筋脉。蹴损不得屈。甚者乃趾折筋骨。

　　治宜速以养血脉续筋骨之剂。服之则及效速矣。

　　方

　　乳香乌龙丹治落马坠车。打扑闪肭。损伤筋骨。疼痛闷乱。活血止疼。及中风瘫

　　痪。口眼斜。妇人血风。腰腹四肢。走注疼痛等疾。

　　骨碎补胡芦巴（炒）破故纸（炒）川乌（炮去皮脐）苁蓉（酒浸）牛膝（酒浸）金毛狗牡蛎（烧赤）甜瓜子（炒）黑牵牛赤芍药自然铜（烧赤醋蘸七次）川楝子茴香（炒）牡丹皮五灵脂白芍药（各一两）苍术（二两去皮炒）官桂（半两）细墨（七钱重）木鳖子（七个）没药（二钱半）乳香（二钱）上为细末。研匀。醋面糊丸。如梧桐子大。每服七丸至十丸。温酒下。日三。

　　神圣膏

　　（出德生堂）

　　治跌伤后。用此药敷贴。仍服后药。

　　赤小豆木鳖子（去壳别研）蓖麻子（去壳另研）羌活姜黄草乌血竭大黄知母白芷川乌白芨白蔹防风（各一两）上为细末。和匀。随病大小。用好酒醋蜜调敷伤损处。干再敷。即痛止骨接。

　　当归散

　　（出德生堂）

　　治落马坠车伤损。

　　当归桂心川椒附子（各三钱）泽兰（一钱）芎（六钱）甘草（五钱）没药乳香（各二钱半另研）上为细末。每服二钱。温酒调。病上食后。病下空心服。日三。筋骨相连。二十日痊可。

　　止痛虎骨散

　　（出圣惠方）

　　治马坠伤损。

　　虎胫骨（三两涂酥炙微黄）败龟（涂酥炙微黄）当归（锉微炒）姜黄阳起石（酒煮半日细研）骨碎补自然铜（细研）赤芍药甜瓜子没药（各一两）上为细末。每服以暖酒调下二钱。日三四服。

　　芎汤

　　（出圣济总录）

　　治坠堕倒仆。蹴损筋脉。

　　芎（一两半）泽兰（取叶一两）生干地黄（焙各三分）桂（去粗皮半两）附子（炮制去皮脐）牛膝（酒浸切焙各一两）蜀椒（去目并合口者炒出汗）上锉如麻豆大。每服三钱。水酒共一盏。煎至七分。去滓温服。不拘时候。

　　槐子煎

　　（出圣济总录）

　　治倒仆。诸筋蹴损。

　　槐子（炒为末用酒一升浸一宿）桂（去粗皮）秦艽（去苗土）白术（锉炒）续断附子（炮制去皮脐各一两）上除槐子外。捣为粗末。将槐子酒先煎。次入猪脂半斤。

　　再煎沸。

　　入药末再煎热。绞去滓。瓷盒盛。每服一匙。温酒调服。不拘时候。

　　虎骨散

　　（出圣济总录）

　　治倒仆蹴损。筋骨疼痛。

　　虎骨（酥炙别为末一两）酒（一升）生地黄汁（一升）上将地黄汁并酒煮沸。入虎骨末。同煎数沸。每服一盏。温服。不拘时候。

　　当归汤

　　（出圣济总录）

　　治倒仆蹴损。筋骨疼痛。

　　当归（切焙）芎（各二两）熟干地黄（焙四两）上粗捣筛。每服三钱。水一盏。

　　煎至七分。去滓温服。不拘时候。

　　地黄酒

　　（出肘后方）

　　治倒仆筋蹴。不得舒展。及瘀血不散。亦疗马坠。

　　生地黄（洗切研八两）酒三升上共煎数沸。去滓。每服一盏。温服。不拘时候。

　　桃仁地黄酒

　　（出圣济总录）

　　治倒仆蹴损筋脉。

　　生地黄汁（一升）酒（一升）桃仁（去皮尖别研一两）上将地黄汁酒煎沸。下桃仁再煎数沸。每服一盏。温服。不拘时候。

　　骨碎补散

　　（出圣惠方）

　　治一切损。落马车碾。伤折等。服接骨。散恶血。

　　骨碎补（一两）木香（半两）蒲黄（一两）玄胡索（一两）当归（半两锉微炒）桂心芎（各半两）槟榔（一两）上为细末。不拘时候。以温酒调下二钱。

　　虎骨散

　　（出圣惠方）

　　治一切损。落马车碾。失坠伤折疼痛。

　　虎胫骨（二两涂酥炙令黄）桂心牛膝（去苗）子续断泽兰郁李仁（汤浸去皮微炒各一两）上为细末。不拘时候。以温酒调下二钱。

　　赤芍药散

　　（出圣惠方）

　　治坠车落马。伤折。内损疼痛。

　　赤芍药芎桂心质汗（各一两）买子木夜合花当归（锉炒）骨碎补（各三两）上为细末。不拘时候。以温酒调下二钱。

　　牡蛎散

　　（出圣惠方）

　　治坠车落马。伤损筋骨疼痛。皮肉破裂。出血不止。

　　牡蛎（一斤湿纸裹后却以洗更裹候干用大火烧通赤）白矾（三两烧令汁尽）黄丹（三两）腻粉雄黄（细研）麒麟竭（各一两）雌黄（半两细研）麝香（二钱细研）上为细末。仍于烈日中摊。晒半日。后入瓷瓶中盛。如有堕损及骨折筋断。用生油调涂之。如以后疮干敷之。

　　骨碎补散

　　（出圣惠方）

　　治马坠车碾折。呼叫疼痛。声音不绝。

　　当归（一两半锉微炒）骨碎补牡丹虎胫骨（涂酥炙令黄）白芷芎赤芍药败蒲（烧灰各一两）上为细末。每服以暖酒调下二钱。日四五服。

　　败龟散

　　（出圣惠方）

　　治马坠伤折止痛。

　　败龟（涂醋炙令黄）虎胫骨（涂酥炙令黄）牡丹赤芍药熟地黄桂心续断（各一两）当归（一两半锉微炒）上为细末。每服以温酒调下二钱。日三四服。

　　败蒲散

　　（出圣惠方）

　　治马坠伤损疼痛。内有瘀血。腹中疔刺不可忍。

　　败蒲（细锉）旧麻甑带（各一握细锉）乱发（如鸡子大火烧灰）当归（一两锉微炒）赤芍药桂心（各半两）桃仁（四十九枚浸去皮尖双仁微炒）上为散。每服四钱。以水一小盏。

　　煎至一盏。去滓。不拘时候热服。

　　当归散

　　（出圣惠方）

　　治落马坠车。诸伤折臂脚。痛不止。呼叫不绝。服此药

　　呼吸之间。不复大痛。三日筋骨相连。当归散黄公实、钱季毅。皆曾合以救人。

　　当归（炒）桂心蜀椒（炒出汗）附子（各二分炮制去皮脐）泽兰（一分）芎（六分）甘草（五分）上并熬令香。制下筛。酒服方寸匕。日三丸。是伤损皆服之。十日愈。小儿被奔车马所损裂其膝。皮内决见骨即绝死。小儿啼不可听闻。服之便睡。十数日便行。兹具神验如此。一方有槟榔一两。忌生葱、猪肉、冷水、菘菜、海藻。

　　五伤接骨丸治坠马伤折。及闪肭疼痛不可忍。

　　五骨散

　　（出圣惠方）

　　治落马坠车。腕折、骨碎、筋伤、压损。疼痛不止。

　　鲮鲤项骨猕猴项骨虎项骨黄犬项骨野猫项骨（各一两）天雄（半两炮制去皮脐）肉苁蓉（半两酒浸一宿刮去粗皮炙干）上味骨细锉。用酒醋各半升。浸一宿。漉去。炙令黄色。候冷。入二味药同为细散。每服二钱。以温酒调下。不拘时候。又将黄米半升作糊。入散药一分。调令匀。涂贴骨折筋伤处。疼痛立止。

　　大黄汤

