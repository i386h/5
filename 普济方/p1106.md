<!-- { "loadSidebar": true } -->
　　（出肘后方）

　　治堕马。及一切筋骨损。腹中有惊风瘀血。烦闷不省人事

　　。此药利大便。散风活血。

　　大黄（一两切浸汤成片）绯帛（如手大烧灰）乱发（如鸡子大烧灰用）败蒲（一握三寸）桃仁（四十九枚去皮尖）甘草（如中指节炙锉）久用炒单布（一尺烧灰）上以童子小便。量多少煎汤成。内酒一大盏。次下大黄去粗。分温三服。先锉败蒲席半领。煎汤浴。衣被覆。

　　斯须通利数行。痛楚立瘥。利及浴水赤勿怪。即瘀血。

　　治坠马扑伤。痛不可忍者。

　　用仙鼠屎三两细研。以热酒投之。取其清酒服之。立可止痛。更三两服便瘥。仙鼠屎即蝙蝠屎也。

　　疗忽落马坠车。及坠屋坑。折伤身体头面四肢。内外切痛。烦躁。叫唤不得卧方

　　（出肘后方）急觅鼠屎。无问多少烧末。以猪膏和。涂封痛处。急裹之。仍取好大黄如鸡子大。以乱发团鸭子大。以人所裁白越帛衫领巾余布。以裹发外。乃令火烧烟断。捣末屑薄。以酒服。

　　日再三。无越布可用襁。常当预备此物。为要备急用。

　　疗坠马内损方。

　　取药一小两。捣为末。牛乳一盏。煎五六沸和服。又药以羊肉汁和服。一日内忌菜极效。（药见陈威本草）

　　白膏治一切坠落打扑。及肿毒疼痛。

　　柳白皮（切半两）白蜡（四钱）铅丹（二钱）胡粉（三两）油（四两）商陆根（切三分）上先以热油入柳白皮、商陆根。煎候变色。去滓。入诸药。数搅。良久膏成。每用看肿大小。

　　以故帛或腰纸摊贴。

　　神异立效方治马坠损伤。

　　桃仁（四十九枚汤浸去皮尖双仁烂研）川大黄（一两切锉碎微炒）败蒲麻甑带（各一握烧灰）乱发（如鸡子大烧灰）上为散。以无灰酒三大盏。煎至一盏。去滓。分为二服。

　　食前服。

　　没药散治马坠扑损。内有败血。刺疼痛不可忍者。

　　没药（末）麒麟竭（末）黄丹（微炒）白矾（烧灰各一分）上为细末。不拘时候。以温酒调下一钱。

　　没药鸡子酒治坠落车马。筋骨疼痛不止。

　　没药（半两研末）生鸡子（三枚）陈酒（一升）上先将鸡子开破。取白去黄。盛碗内。

　　入没药。以酒暖令热。不拘时候温服。

　　治马坠伤损腰肋。疼痛不可忍者。

　　益州麻布（一尺烧灰细研）蒲索（一握烧灰细研此索船家名齿索如无即以蒲黄代之）川大黄（三两切细如大豆）上先以酒一大盏半。浸大黄一宿。煎三五沸。去滓。入前药灰搅。

　　微温分为二服。如人行三二里。当利出恶血片效。

　　羊脑方治被马坠损。疼痛不可忍。

　　羊脑（一合）龟甲（一两半屑）生地黄（三两切）上以酒焙。和捣如泥。微热裹损处。

　　冷即易之。

　　乌头散治一切坠马伤折损者。先服此药。然后用手接骨。

　　当归草乌白芷（各二钱半）上为细末。每服半钱至一钱。用温酒调下。微麻。用手整骨平放。方可用药。敷贴患处。

　　当归导滞散治落马坠车。打扑损伤瘀血。大便不通。洪肿。暗伤疼痛昏闷。蓄血

　　内壅欲死。

　　川大黄（一两）川当归（一分）麝香（少许）上除麝香另研外。为极细末。研匀。

　　每服三钱。热酒一盏调下。食前。内瘀血去。或骨节伤折。疼痛不可忍。以接骨紫金丹服之。或以醋煎服亦可。

　　治堕车马间。马踏及诸物压体。肉断疼痛方。

　　以醋和面涂之。一方如肢体碎折者。用麦粉子炒黄。好酒调。热敷。杉木夹住亦可。一方用小麦和醋蒸之。捣烂裹所伤处。一方面和醋蒸。裹伤处。

　　治坠马失足。或为物所压。痛极不可忍。

　　先用香白芷末和降真末等分。童子小便和酒调服二钱。外以泽兰同当归末擂烂。微炒。

　　合罨伤处止痛。

　　治坠马折伤。

　　用乳香、没药二味。能推陈置新。生好血。丸散皆须研烂。以热酒调。近效。

　　治坠车落马。筋骨疼痛不止。

　　用延胡索一两。捣罗为散。不拘时候。以豆酒调下二钱。

　　治坠马拗损。疼痛不可忍方。

　　以桑根白皮五片为末。水一斗煎成膏。敷于损处。以后亦无宿血。终不发动。一方用桑根白皮一斤。以水三二盏。酒一大盏。煎取一盏。去滓。以故乌毡。可损处大小。药汁裹。

　　冷即易之。十次便痛止肿消。

　　治坠马扑损。

　　用稻秆烧灰。用熟醇酒新压者。和糟入盐。和淋前灰取汁。以淋痛处立瘥。直至骨损。

　　亦可淋好。糟灰亦得。不必新压酒也。

　　摩风膏

　　（出圣惠方）羌活踯躅花甘菊花当归乌蛇莽草细辛白蔹（各半两）防风（去芦）桂心鲮鲤甲（各三分）附子（去皮脐）皂荚（去皮子）芎白芷露蜂房白芨栝蒌根紫葛皮杏仁（汤浸去皮尖双仁各一分）汉椒（一两半去目）苦参（一两）蜡（五两）猪脂（三斤切）上细锉为末。以醋二升拌匀。经二宿后。以火微微炒之令干。用猪脂和药。

　　以慢火煎一日。以绵缠。于瓷盒内盛。不令水浸着。如有伤折处。将用摩之。

　　梃子膏

　　（出圣惠方）

　　治伤折。

　　麒麟竭没药乱发灰密陀僧丁香麝香木香腻粉雄黄雌黄自然铜黑狗肝胆上各一两细研。先于铛中熔黄蜡。然后入药末。熬炼成膏。取一小竹筒子热灌之。

　　待冷方可取出。于黄丹中出色。若有患者。先以热水洗病上。用生油于漆盘中磨药涂痛处。

　　立效。

　　乳香膏治伤打。皮肉破裂久不合。宜用长肉合疮口。

　　摩痛膏

　　（出圣惠方）

　　治伤折筋骨。肿痛不可忍。

　　细辛（去苗叶）牛膝（去苗各半两）驼脂（十两）腊月猪脂（十二两）木鳖子（去壳）丁香（别捣为末）麝香（别研）羌活（去苗头）芎防风（去芦）附子（去皮脐生用）栝蒌根（各一两）上除驼脂、猪脂、丁香、麝香外细锉。以米醋二升拌匀。经三宿。入铛中炒令干。下驼脂及猪脂等。以慢火再煎。候诸药焦黄色。即住火。用绵滤去滓。后下丁香搅匀。

　　内瓷盒中盛。旋取摩之。

　　治马坠内损。

　　（出本草）用锦纹大黄一两。杵罗以为末。用头醋半升。同熬成膏。丸如梧桐子大。患者用温醋七分盏。化五丸服之。良久下瘀血。

　　长安石史居。常至通衢。有从后呼其姓氏者曰。吾无求于人。念汝有难。故来救汝。出一纸卷授石曰。有难即用之。乃治折伤内外损方书也。明年因趋朝。坐马为他马所。折足坠地。又踏一臂折。家人急合此药。且灌且裹。至夜半痛止。后手足皆坚牢如未伤时。方出良方。

　　用川当归、铅粉各半两。硼砂三钱。同研令细。浓煎苏木汁。调服一大钱。如损在腰以上。先吃淡粥半盏。然后服药。在腰以下。即先药后食。仍频频呷苏木汁。别以糯米饮入药末。拌和摊纸上。或绢上。封裹伤处。如骨碎用竹夹之。乃以纸或衣物包之。纸闭气口。宜纱绢之类。其妙如此。故表而出之。

　　治坠马扑损。瘀血在内。烦闷。

　　上取东引杏枝三两。细锉。微热好酒三升。煎十余沸。去滓。分为二服。空心。如人行三四里再服。

　　卷三百十二　折伤门

　　治诸伤折淋熨贴（附论）

　　凡伤折者。有轻重浅深久新之异。治法亦有服食淋熨贴之殊。当详所损之势。而药之去毒散滞。生肌长肉。亦各有序。无致差紊。乃明伤折之本末也。

　　方

　　神验摩风麝香膏

　　（出圣惠方）

　　治折伤蹉跌筋骨。黯肿疼痛。及伤外风毒风。口

　　面不正。但是伤风等。宜用此软筋骨。润皮肉。止痛。

　　麝香（细研）虎胫骨细辛防风（去芦）独活桂心当归芎白芷白僵蚕生干地黄白芨白术附子（去皮脐生用）旋复花赤芍药连翘甘菊花木鳖子（去壳）天南星牛膝（去苗）踯躅花甘松香石斛（去根各一两）川椒栝蒌根乌蛇（各一两半）野驼脂（十两）松针（二两）蜡（五两）腊月猪脂（二斤）醋好酒（各三升）上净洗晒细锉。入酒醋中浸三宿。漉出阴干。却入腊月猪脂、驼脂内。以慢火煎候白芷黄焦药成。以绵滤去滓。入麝香末调匀。以瓷盒盛之。有患者火上手心。点药摩痛处五七度。

　　亦用温酒调半匙服之。

　　芫花粗散熨方治伤折疼血不散。

　　芫花原蚕砂（各三两）生地黄（二两）生姜（四两）蜀椒（去目及闭口者）当归（各一两）牛膝桑根白皮艾叶白芷（各二两）上细锉粗捣。以醋拌。炒热。用青布裹熨之。立效。

　　淋渫芎汤治伤折疼痛。

　　芎甘草（炙）蜀椒（去目及闭口者）当归（切焙）吴茱萸（浸炒各一两）桑根白皮（炙锉）泽兰（各二两）松脂（二两）黑豆（一升研碎入松脂内炒）上粗捣筛。每用药三两。水一斗煎沸。淋渫痛处。立效。

　　淋渫顽荆汤治从高失坠。及一切外伤骨碎。并瘀血结痛。

　　顽荆叶（一两半）蔓荆子白芷细辛（去苗）桂心防风（去芦）川芎丁皮羌活（各一两）上为细末。每用药二两。盐半匙。葱白连根五茎。将水五升。煎五七沸。去滓。

　　通手淋渫痛处。冷则再换。淋渫了。宜避风暖盖。量病大小。临时加减用药。

　　治伤折浮肿疼痛膏

　　浓朴（去粗皮）白芨（各二两）槟榔芎（各一两）桂心（二两半）没药麒麟竭（各半两）当归（三两锉微炒）朱砂（三分细研）上为散。以酒二升。熬药成膏。于帛上摊。

　　贴疼痛处。立效。如食前热酒调下二钱。亦佳。

　　桂附贴膏治接骨因伤损筋脉。时发疼痛。遇寒则甚。

　　（名止痛贴膏）桂（去粗皮）附子（去皮脐生用）乳香（研）蜀椒（去目合口炒出汗）白矾（碎）吴茱萸（浸炒各一两）生姜汁酒（各五合）上捣碎六味为散。将姜汁并酒各五合。只煎取七合。

　　入药末调令匀。于油单纸上摊贴患处。急裹缚之。其痛立定。一方无白矾。有白芨。

　　应验涂贴猢狲骨膏治一切伤折。并蹉跌骨碎压肿。晓夜疼痛不可忍者。

　　猢狲骨穿山甲骨狗食系骨虎胫骨野狸骨水獭骨猫儿食系骨（各三两）腽肭脐（三两）上粗捣。以米醋拌。入瓶子以蜜封头。令干。以大火烧令稍热为度。候冷取出。

　　捣罗为末。瓷器中蜜盛。每用时先以醋煮黄米粥。看损折痛处大小。入药末半钱。调令匀。

　　摊于油单纸上裹之。上面以绵裹系缚。重者不过三度验。其伤折处骨。先根据法度排正。后即封裹。如贴药时疼痛。先用温酒调药末半钱服之。药入口。其痛立定。

　　涂药方

