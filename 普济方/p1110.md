<!-- { "loadSidebar": true } -->
　　候有微烟起。即提起药铫。滴水面上凝结成珠膏成矣。搅无烟却入乳、没、丹搅匀。倾瓷器内。新汲水一日一换。将药器放水内三日出火毒。此膏可加玄参半两。黄四钱。

　　白龙膏治五发恶疮。及汤烧冻破溃烂。止痛生肌。清血脉。消毒散肿。通气脉如

　　神。至可无瘢痕。

　　黄蜡（半斤）定粉（半斤另研）轻粉（半两另研）乳香（三两另研）白薇桑白皮（各一两）白芷白蔹黄商陆根柳根白皮（各一两）杏子油（一斤如无麻油代之）上药锉油内。揉浸三日。于木炭火上煎白芷黄色。滤去滓。于油中下黄蜡、乳香。候熔开出火。

　　再滤候微冷。下轻粉急搅至冷。瓷盒内收。每用绯绢上摊贴。

　　大圣膏治发背疮口未合。

　　当归柳根白皮（切各二两）桂心（一分锉）槐实白蔹白芨（锉）没药柏皮（锉各一两）铅丹（研）乳香（研各半两）麝香（研一分）芦荟（半两）上用腊月猪脂半斤。

　　黄蜡四两。清油半斤。同前八味煎。候药焦色去滓。再入后四味熬成膏。以瓷瓶盛。入地内七七日取出。用时将熟绢片留孔摊贴疮口上。去尽恶物。疮口自合。

　　万灵膏

　　清油（八两）乱发（一两）侧柏叶（一两）沥青（一两）侧柏白芷（一两）当归（一两）木鳖子（一两切片）松香（一两）白胶香（一两）没药（一两）黄丹（一两）乳香（一两）剪刀草末（一两野慈菇也）上用净铛下清油、乱发。炭火熬令焦尽。次下侧柏等熬令紫色。

　　用柳枝不住手搅。以重绢滤去滓。再熬油滚。下白胶香、乳、没、黄丹、剪刀草。并次第逐渐下。慢火熬滴水成珠子。就地用新汲水泥去火毒。先以葱盐汤洗净。次用软帛火炙摊留孔贴之。

　　白蔹膏治一切恶疮肿毒。

　　白蔹白芨白僵蚕当归大黄乳香桃枝柳枝槐枝桑枝皂荚枝上等分为末。每用香油一斤。入前药浸三宿。缓火熬。以焦黄色为度。滤去滓。入黄丹半斤。候油欲再滚。即掇锅于地上。用槐枝频搅匀。滴水中不散为度。

　　善应膏治五发恶疮毒。

　　当归白芨官桂白蔹白芷杏仁木鳖子（各一两锉研）黄丹（二斤）乳香没药（各半两研）芝麻油（五斤）上将药锉。同油煎令白芷焦黄去滓。再煎油沸下丹。用柳篦不住手搅匀。滴水中成珠住火。入乳香、没药再搅匀。以瓷盒收。每用根据常摊贴。一方有白矾。

　　乳香膏

　　白胶香（一斤）当归木鳖子（十枚）姜黄（半两）南星（半两）生地黄（一两）白芷（一两）赤芍药（半两）乳香（一两）没药（一两）川乌（一枚）上将清油五两。入前药熬作三两。用柳枝搅焦为度。滤去滓。次后入白胶香。滴水中不散为度。

　　松脂膏治痈肿。

　　松脂（一斤半）猪脂（一斤）黄芩黄连黄当归大黄芍药芎蜡（各一两）上八味咀。合二脂微火煎三上三下。用绵及布绞去滓。火炙敷纸上。随肿大小贴。

　　日三易之。

　　神圣膏治瘰一切恶疮。

　　当归（半两）杏仁（四十九枚）沥青（一两）木鳖子仁（去壳）黄丹（三两）乳香（四钱别研）麝香鹰条轻粉（以上三味不以多少）桃柳枝（各四十二枚每长二寸）上用小油半斤。以绵裹当归、杏仁、木鳖子、桃枝、柳枝。于砂石器属性武火熬。用粗槐一枝嫩者。

　　搅至药焦。取出不用。乃离火下黄丹、沥青搅匀。再熬少时。滴水中不散为度。勿令伤火。

　　使软硬得所。后入乳、麝等毕。倾于水盆内凝滞。

　　如圣膏治诸般恶疮。

　　当归熟地黄玄参大黄香白芷续断赤芍药官桂（各二两）黄丹（秋夏用三斤半春冬用三斤）蓬莪术（一两）上麻油六斤。将前八味锉碎。共白芷一块入锅内。以炭火熬白芷焦黄色。滤去诸药不用。候油冷。下黄丹。用柳枝不住手搅。再生火熬色转为度。待冷自成膏矣。

　　清凉膏治发背。候取下毒瓦斯贴之。

　　（一方先用白散子之次用此药）川当归香白芷白芨木鳖子黄柏白芍（各一两）腻粉（一斤）乳香白胶（各半两）黄丹（五两）上用麻油十二两煎前七味。候紫色去滓。以槐柳枝不住手搅。根据法下丹。膏成下乳香、胶香二味。用时摊贴。

　　膏药方治诸疮肿毒。

　　一脂二油巴豆五轻粉麝香加没乳琥珀朱砂石脑油七味将来同少杵文武火上用心熬苦杖搅末如野狼虎不问诸疮并肿毒粘贴如同神鬼取

　　定痛没药散按摩导引。令血气复行。

　　乳香没药当归芎地黄细辛羌活（各一钱）蛤粉（一两）黄丹（二钱半）蒲黄（三钱）上为细末。每用干捻在痛处。手搽摩。捻十余遍。然后上大红膏。

　　大红膏治从高下坠。落马堕车。骨节疼痛。

　　乳香当归（各二两）琥珀白芷白芍药白芨白蔹（各一两）黄丹（十两）沥青（十六两）小油（四两）没药（一两）上将八味为末。同沥青一处放于瓷碗内。用文武火熬。以沥清化开。次将小油徐下之。看硬软得所。绵滤在水盆内。放温。次下丹熬成膏。若用摊于纸上贴之。

　　血竭大红膏

　　当归（锉）木鳖子（锉）赤芍药天台乌药（锉各一两）小油（四两）琥珀（碎研一两）乳香（研二两）黄丹（罗过十两）沥青（六两）没药（二两）血竭（另研半两）上将小油浸前四味七日七夜。滤去滓。却将乳香、沥青入铁锅内。以慢火熬令消尽为度。时月看硬软。旋入前浸药油。加减用之。候硬软停当。以绵滤在水中盆内。持拔白色。旋入黄丹。

　　再持拔颜色匀。于瓷盒内存储。每用铁摊在浓纸上贴。

　　乳香膏治一切痈疽溃后。肌肉不生。

　　干死鼠（一枚中者）大黄（一两）乳香（半两）杏仁（半两去皮尖）鸡子黄（一两）乱发（鸡子大）蜡（一两）铅丹（一两）水银（半两）油（一斤）上将先熬油令沸。下乱发、死鼠、大黄。煎候鼠焦色。绵布绞去滓。下铅丹、蜡、杏仁煎。以柳枝搅令黑色。即下鸡子黄、水银、乳香等。搅匀滴水中成珠得所。瓷盒盛。用故帛摊贴。

　　膏药方

　　桃柳青青淡竹黄枸杞松槐更及桑当归柴胡香白芷二十四气为正量黄丹二两油加倍汤火之中要恰当乳香没药加鳖子切莫轻狂乱传方

　　神仙太乙膏治恶疮。

　　麒麟乳香膏治诸疮肿硬软疼。及脓溃肌肉腐烂。兼治腐肉不退者。

　　南乳香（一两）没药（半两）松脂（五两）血竭（二钱）小油（二两）木鳖子（三钱用仁去皮二钱）当归赤芍药天台乌药（各三钱）上除乳、没、松脂、血竭四味。将前四味于油内浸五日。慢火同煎十数沸。滤去滓。澄清一宿。入乳香等。用柳木枝不住手搅成膏。

　　红药子治痈疽、发背、毒肿、恶疮。

　　辰砂乳香（各四钱半研）硼砂（一钱）明雄黄（三钱）砒霜（五钱）白矾（六钱火飞枯研）麝香（三分）虢丹（六钱）上为细末。入净锅内与黄蜡和匀。随疮孔窍大小深浅。

　　临时作条子插入疮孔中。一日一换。约用三五次。令其毒肉净。却以膏药贴之。

　　膏药方

　　当归官桂川乌香白芷草乌玄参大黄干地黄赤芍药（各半两）桃柳枝（各二十一寸）黄丹白胶香（各半斤）蜡（二两半）密陀僧（一两半）上熬药用清油十两。先将当归、桃柳枝等十味。油内煎以黑为度。去药滓滤净油。慢火再煎。徐徐入黄丹。

　　用长柳枝频搅匀。药将成。入白胶香。次入蜡。又次入密陀僧。滴水中成珠为度。出药坐水中一日夜。出火毒用。

　　乳香膏治一切痈肿疮疖。

　　清油（一斤）皂荚（五握皮锉）葱白（五握锉）铅丹团粉（各六两）松脂（四两）乳香（一两）当归（一两）桂心（一钱）上先用清油一斤。于铫子内慢火煎熟。入皂荚、葱白、桂心。以煎令黄赤色滤去滓。后下松脂、乳香。候沸下团粉、铅丹再煎。看老嫩滴在水中成珠为度。瓷盒内收。故帛上摊贴。每日早晚换。

　　佛手膏治一切疮毒疖毒。

　　清麻油（半斤）铅丹（三两）柳根白皮（二两锉）皂荚刺（四十九枚锉）当归（半两末）白芨（一分末）黄蜡（半两）朱红（一分）生红帛（五寸烧灰细研）上熬油令沸。

　　下柳皮、皂刺煎。候赤黑色。以帛滤过。下丹煎。以柳篦搅。候变黑色。即下诸药末搅匀。滴水中成珠得所。以瓷盒盛。用故帛涂贴。日二上。

　　黄膏治痈疽疮疖。能散肿毒。止疼痛。

　　黄（锉半两）零陵香（一分）赤芍药（锉）芎（锉）天麻（锉）防风（去叉锉）生干地黄（锉各一钱）黄蜡（二两半）清油（半斤）上除蜡外作一处。入银石器内。以油浸七日。文武火煎焦黄色。绵滤去滓。下蜡再煎。令蜡化于瓷器中。每用以软帛薄摊贴。如皮肤瘙痒。筋脉紧。遂用少许涂摩。

　　垂柳膏治一切疮肿。

　　垂柳枝白皮（三两锉）蒴根（四两锉）熟鸡子黄（一枚）丹砂（一分细研）熊胆（半两研锉）故青帛（十七寸烧锉研）蜡（一两）铅丹（四两）清油（一斤）上熬油沸。下柳皮、蒴根煎。候赤黑色滤出。以绵滤去滓。下丹、蜡煎。以柳篦搅。候变黑色。下熟鸡子黄等四味药。更搅匀。滴水中成珠。以瓷盒盛。如用故帛下摊贴。日二上。或患疮痈。绵裹半枣许。含化咽津。眼暗作铤子。针刺孔三十五十个贴眼上。耳聋作铤子。当中刺为孔塞耳中。日二换。打损涂贴患处。无此用后万应膏。

　　黄丹（半斤）香油（一斤）山豆（去壳七十五枚）没药乳香木鳖子木香（各二钱末）上将木鳖子去壳取仁切碎。共山豆一处下锅。用文武火煎熬。黑色为度。用罩篱捞去。

　　便下黄丹。即用柳枝左搅三千。却入乳、没、木香、白芷末。再搅匀候得所。出火毒。冷收贮。遇用旋摊。

　　神异膏治痈疽诸肿恶疮。已成未成者。

　　鬼面乌头（不去皮尖）木鳖子（去壳不去油）当归（去芦）贝母南星半夏（各一两）白芷白术（各半两）上为粗末。用真香油六两浸之愈久。煎药赤黑色。绵子滤去滓。再煎油三五沸。入黄丹二两。桃柳枝搅。逐旋下用黑为度。春夏秋宜以罐瓶收之。皮纸摊贴留白。

　　雄黄膏治痈疽恶疮。生肌引脓。排毒瓦斯。蚀恶肉。除死肌。

　　雄黄（细研半两）巨胜油（七两）丹砂（细研）密陀僧（研各半两）铅丹（三两）蜡（一两）蛇黄（半两醋淬七次捣末）牡蛎（三分分研）上研和匀。先熬油令沸下蜡熔尽。次下丹。以柳篦搅。候变黑色。下诸药末搅匀。滴水中成珠。以瓷盒盛。故帛上涂贴。

　　日二易之。

　　膏药方治一切毒疮肿毒。

