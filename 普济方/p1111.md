<!-- { "loadSidebar": true } -->
　　木鳖子仁五灵脂巴豆肉（五粒）白芷芫花（如无炉甘石代亦得）黄丹白胶香香油上为末。先用前五味同油煎赤色。滤去滓。入丹、胶香熬。无油珠不粘手为度。

　　黄柏膏治一切恶疮肿毒。

　　黄柏（二两）黄连（二两）大黄黄芩穿山甲木鳖子（去壳各二两）槐枝（四两）黄丹（一斤）上为粗末。用香油二斤。入前药浸三宿。暖火熬。以穿山甲焦黄色为度。滤去滓。将黄丹掺入油内。略候欲再滚即掇下锅。频搅匀。亦用槐枝搅。滴水不散为度。

　　赤芍药膏治发背。诸般恶疮、疮等疾。

　　赤芍药（五钱）蓖麻子（六十枚）猪麻子巴豆（六十枚）当归（五钱）垂柳枝（七条长三寸）黄丹（四两）香油（八两）上以香油煎各药。文武火三上三下。滤去滓。方入黄丹用柳枝不住手搅。滴水中试之不散为度。冬月增油。夏用油六两。有患内痈肠痈。用此为丸。米饮。泻下恶物。

　　膏药方治诸般恶毒疮。

　　雄黄（二钱半）黄丹（一两）老松脂轻粉（一钱）龙骨（二钱）乳香（一钱半）降真香（二钱）巴豆（二钱半或又用二枚）上用香油二两半。煎熬末药。巴豆黄黑色为度。

　　再入松脂、又入丹。收成膏入雄黄等摊贴。如疮未破。再将去壳巴豆一枚捣烂。置膏中心。贴患处。

　　神异膏治痈疽发背。恶毒疮疖。其效如神。

　　黑参白芷露蜂房杏仁木鳖子仁男生发（洗焙各二钱）蛇蜕肥白巴豆（十五枚）上锉细。麻油五两。同药入砂铫浸一宿。慢火煎。更换柳枝搅。候药色焦顿冷。生绢滤去滓。再入铫内。缓入净虢丹二两。柳枝急搅。候黑色滴入水成珠。入乳香末二钱拌和。倾入瓷器。候凝覆泥地三日。贴之。

　　神异膏治发背痈疽。诸般恶毒疮疖。其效如神。治疽疾、先以麦饭石膏涂敷。候

　　其疮根脚渐收。止于寸径大。却用神异膏贴之。收口。此药随其人病深浅取效。合时不

　　可与妇人、鸡、犬、猫、厌秽物见之。

　　露蜂房（净洗二两有儿者妙）玄参（去芦半两）绵黄（去芦三分）全蛇蜕（盐水洗焙半两）黄丹（细罗五两）杏仁（去皮尖切一两）真麻油（一斤）男子乱发（洗制焙干）上将麻油入银铫中。同发于慢文武火熬。候发焦熔尽。以杏仁投入。候变黑色。用好绵滤去滓。

　　再将所熬清油入铫内。然后入黄、玄参二味。慢火熬一二时久。取出铫子。安冷炉上半时久。火力稍息。再入露蜂房、蛇蜕二味。将柳枝急搅。却移铫于火上。不住手搅。慢火熬至紫黄色。用绵滤过。复入清油在铫内。乘冷投黄丹急搅片时。又移铫于火上。以文武慢火熬。

　　不住手用柳枝搅千余转。候药油变黑色。滴于净水中凝结成珠。则是膏成就。若珠子稀。再熬少时。必候其得所。然后瓷器内封收以用。或恐偶然熬火。火过稍硬。难于使用。却少将蜡熬麻油在内。以瓷器盛。封盖。于甑上蒸。乘热搅调收。须连所盛瓷器。置净水中出火毒一昼夜。歇三日方可用。日换两次。夜换一次。熬此膏药极难于火候。须察看火候紧慢。如猛即药中火发。不特失药性。又烫人面目。救助不及。千万谨戒。膏药方甚多。不下数十。

　　治疽之时神效。无出于此方。千金不换。杖疮尤效。

　　金丝膏治诸般疮。

　　木鳖子（五枚）乳香（三钱）没药（四钱）当归（五钱）雄黄（四钱）白胶（半两）黄蜡（三钱）上先用小油半斤。和蜡一处看硬软。次入余药末摊贴。

　　黑神膏治诸疮营卫未腐。肿痛坚硬。赤不消。

　　当归（一两）黄丹（六两）柳枝桃枝（各二十两）小油（二十两）血余（如鸡子二块）杏仁（汤浸去皮尖一百枚）上除黄丹外入锅内。以火熬两时辰。绵滤去滓。再入锅内。熬滴水成珠不散。入黄丹用文武火熬成黑膏用。

　　木通膏治一切痈疽发背。疼痛不止。

　　木通（二两）黄丹（五两）细辛（一两）茵陈（一两）琥珀（半两别研）朱砂（一两细研）上先煎油令沸。即下细辛、木通、茵陈。煎五七沸去滓。即入琥珀、朱砂末更煎。用柳木篦搅。候滴水中成珠膏成。收于瓷盒内。每摊膏于故帛上贴。日二易。

　　丁香膏治一切痈疽发背。疼痛不可忍。

　　丁香（半两）麻油（一斤）黄丹（七两）丈夫头发（一两）蜡（一两）桂心（半两末）当归（半两末）上炼油令香。下发煎尽。次下蜡。以绵滤过。却入铛中。下黄丹不住手搅。

　　候色黑。滴水内如珠。即下丁香、桂心、当归等末搅匀。以瓷器盛。用故帛摊贴。日二换。

　　五枝膏

　　香油（一斤）桃枝柳枝橘枝梅枝桑枝蓖麻子（六十七粒去壳）上各药浸油中。同煎赤色。捞上五枝。用帛滤净。下乳香一钱。次下没药三钱。逐旋下黄丹半斤。次下沥青。不住手搅之。膏成为度。

　　万应膏治一切恶疮疼痛。

　　乳香（一钱）木鳖子（四个去皮）当归（半两）黄丹（四两）桃枝槐枝（各四寸）清芝麻油（半斤）上入油内慢火熬。不住手搅匀。变色为度。入黄丹熬。滴水中不散。入乳香搅匀收用。

　　止痛拔毒膏治一切疮发腐烂不可近。未破贴则破。已破则生肉。亦治杖疮疔疮。

　　斑蝥（四十九个）柳根（四十九条）木鳖子（七个）乳香没药麝香（少许）松脂（三钱）上用真清油十四两煎柳条焦枯。滤去滓。入黄丹五两。滴入水中成珠为度。却入诸药搅匀。入瓷器中收了。后用神效。

　　千金锭子

　　蟾酥（不以多少）粉霜（少许）雄黄（少许）麝香（少许）巴豆（一枚去壳）八角儿（四个柳树上者）乳香上将八角儿先研如泥。化开黄蜡少许。入前药末。和成膏子如麦粒大。如有患疮者。先用铍针针破。疼时用槐条儿送下药。随后用雀儿粪疮口内放粘粘。如疮疼者回也。不须再下药。如针破无血。系是着骨疔。即于男左女右中指甲内刺。无血即于脚上大趾甲内刺。取血糊涂药丸下疮口内效。如是都无血时。恐证难医。必至死。然如此可再用香油二斤。黄丹一斤。白巴豆四百八十个。铜锅内煎油熟。次入桃枝二十根。煎枯将出。

　　次下柳枝二十根、长二寸。煎枯将出。三次下巴豆煎枯将出。油放入瓷锅内。煎油热下丹。

　　文武火熬搅匀一个半时辰。抬下于地再搅。滴水成珠沉下方好。就砂锅翻转。合在地上二日。

　　第四日方可用。

　　野葛膏治痈疽、恶疮、痔漏。妇人妒乳、漆疮。

　　野葛芍药薤白当归通草附子（各一分）上咀。醋浸半日。先煎猪脂八合。

　　令烟出。加入乱发二分。令消尽下之。待冷。又内松脂八分。蜡二分。更着火上和。次内诸药。煎令沸。三上三下去滓。以故帛敷药贴肿上。干即易。如春月去附子。其发须净洗。不尔疮痛。

　　乌犀膏治一切恶疮、瘰、痈疽、发背、阴疮、灸疮、汤火疮。及闪挫扑损。

　　白芷板蓝根苦参芎（并锉各一两半）铅丹（六两）清麻油（十五两）上先将油同前四味慢火熬煎。令色焦黑。用绵滤去滓。再入锅内。亦用文武火煎沸。下铅丹。以柳木篦搅匀。滴水内成珠为度。即倾瓷器内密封收。如用无灰纸摊贴。

　　胡粉膏治一切痈疽发背。日夜发歇。疼痛不止。

　　胡粉（四两）油（半斤）蜡（三两半）乳香（半两细研）麝香（一钱细研）没药（半两细研）上以文火熬令油熟。下胡粉后下蜡。临成下麝香、乳、没搅匀。勿住手。待星花上即住。以瓷器内盛。于故帛上涂贴。日二换。

　　无名异膏治一切疮毒。

　　无名异（细研）麒麟竭（细研各一分）柳枝（锉二两）蜡（一两）铅丹（五两）油（十二两）上熬油令沸。下柳枝煎候赤黑色。以绵滤过。再煎下丹、蜡。搅候变色。滴水中成珠得所。下麒麟竭、无名异末。更搅令匀。泻冷水中捻作梃子。一切恶疮、发背、诸毒疮。

　　并宜涂贴。

　　如圣膏治一切恶疮疖毒。

　　蔷薇根（锉）乳香阿魏（研各一两）柳枝（二两锉长一寸）铅丹（六两）清油（一斤）上熬油令沸。下柳枝、蔷薇根煎候黄黑色。以绵滤过。下丹煎。搅候变黑色。次下乳香、阿魏。更搅令匀。一切疮肿。并用故帛上涂贴之。如患赤眼、头痛、眼涩贴太阳两次。驴伤马坠。妇人血气。并当归酒下三丸。如梧桐子大。癣疮先抓破。取膏涂贴。

　　白膏治一切疮疖痈肿。及疮杖疮等症。

　　定粉（三两）清油（四两炼熟取三两）铅丹（二钱）商陆根（三分曝干秤）蜡（四两）白柳枝（半两青白而叶大者是采后去粗皮取内白皮切作片子曝干秤）上先以熟油熬商陆根、柳枝令色变。后入粉、蜡、丹。搅之不住手。直至滴水内为珠。摊帛上贴之。熬时始则色微红。次微青乃熟也。取出久而色白。冬色愈白。

　　乳香膏

　　香油（二两）蓖麻（六十五粒去壳）赤芍药（三钱）当归（一钱半）木鳖（三个去壳）杨枝（十束）上将药没油中煎。去滓药净。次下乳香二钱。沥青十二两入内。调成膏。滴水中不散为度。

　　黄蜡膏治疮。

　　槐条椿皮桃条楝条柳条荆芥上各条熬汤荡洗。用绢帛干。用生黄蜡于纸上。量疮大小摊膏十个。十层拴于疮上。三日一次洗。除去着疮蜡纸膏一个不用。不久一月。

　　无问年深近日。必可。

　　金丝膏治诸般恶疮疼痛。

　　白胶香（五钱）沥青黄蜡（三钱）小油（三钱）没药（二钱另研）乳香（二钱半另研）上将油、蜡、白胶、沥青。用柳枝搅化尽。后用乳、没入药内。再搅匀。绵滤过。倾水内持拔三二十遍后。任意摊用。

　　调圣膏治二十四肿疮毒等证。

　　新石炭荞麦杆灰（半钱）胡椒（三十粒）巴豆（三十粒去壳）木鳖子（去壳）落藜草灰（半斤）上以三灰一处和匀。三药一处研细。别置箱箕。摊帛于箕内。置灰帛上。下置丸钵盛贮。用沸汤五盏。淋取汁。候稍澄。勿用脚。将汁入铫熬沸。才干又添。直待煎至半盏许。如两呷多大。干即划起。入瓷器内。以椒、豆、木鳖等药搅令匀。便用黄蜡封固。勿泄气。候冷。挑一星许。微点舌头上。实时溃烂此少。过一刻便无事。此其验也。

　　腻粉膏治风邪热毒等证。客搏皮肤之间。以致身体生疮。或痒或痛。及大小顽癣

　　疥疮。赤疼痛。黄水浸淫。侵展肌、汁不绝。

　　甘草（一两末）猪脂（炼六两）松脂（半两）腻粉胡粉黄连（末各二两）上药先以猪脂煎松脂。次入黄蜡二两。滤去滓。次下腻粉并四味搅匀。仍于瓷器中收贮。每用少许涂之。日三四易。此膏拔热毒。止疼痛。生肌肉。敛疮口。

　　乳香金丝膏治一切疮肿。

