<!-- { "loadSidebar": true } -->
　　白蔹（五两）鹿角（十两烧存性）白麦饭石（三两烧醋淬七次）上为细末。每用酽醋中熬如膏。浓涂于上。中心留一窍。以出其毒。或故旧软布摊贴。未成脓即消。已成脓便溃。

　　恶疮疾出。新肉早生。

　　白芨膏治蝼蛄疮。

　　良姜白芨沥青（各等分）上为细末。嚼芝麻水同熬为膏。入冷水共淀。用绯绢一片。

　　火上摊作膏。贴疮上。

　　乌麻膏治诸恶疮。一十三般疔肿。五色游肿。痈疖毒热。狐刺蛇毒。狂犬虫野狼六

　　畜所伤不可识者。二十年漏。金疮中风。皆以此膏贴之。恶脓尽即瘥。止痛生肌。一贴

　　不换。唯一日一度拭去膏上脓再贴。

　　生乌麻油（一斤）黄丹（四两）蜡（四分皆大斤大两）上以腊日前一日。从午内油铜器中。微火煎至明旦。看油减一分。下黄丹消尽。下蜡令沫消。药成。至午时下之。惟男子合之。毋令小儿妇人六畜见。

　　白胶香膏治一切软疖。

　　（案：此方。药味不全。只知有巴豆。余二味不知何药。）上用麻油半盏。先将巴豆煎黑去巴豆。入先二药再煎。至令匀。乘热倾入水中不散为度。

　　用绯帛摊贴。

　　万金膏治一切痈疖毒。

　　大甘草节（四两锉去皮）真麻油（八两）黄丹（四两）上将甘草节锉成段槌破。

　　内留一条长者搅药用。银石器中入油甘草同煎黄取出。用绵滤去滓。再入黄丹。以前所留长甘草。

　　不住手搅。候黑色。取少许入水试候成膏不散。入瓶封令密。坎地上埋二寸许。二十日取出。

　　腊月合妙。发背可服如梧桐子大五十丸。甘草汤下。敷贴如常法。

　　红膏治软疖痈肿。风湿疼痛恶疮。

　　沥青白胶香（各二两）黄蜡（三钱）上同于铫内煎化。量用麻油三钱许煎。滤于水盆中。揉成剂收之。每用于水内捻作饼子。随疮大小贴之。上敷以纸。加当归一两于内。煎令黄色去滓。于水盆内取出揉成剂。再加乳、没末各二钱。名为乳香膏。其加青黛名青金膏。

　　其加虢丹即名紫金膏。其功一而已矣。

　　神应膏治痈疽、发背、恶疮。

　　龙泉光粉（二两）真麻油（三两）上慢火同熬。更换柳枝频搅。滴入水成珠子。方入白胶末少许。徐徐倾入瓷器。以水浸二日。用纸摊贴。一方无白胶香。

　　水晶膏治疔疮、背痈、瘤疽、乳痈、丹毒、杖疮等疾。

　　好白油草纸（十张每作八片）鹰爪黄连（一两去须细锉）用水两碗许。入砂锅内。

　　同黄连煎至一碗半。先下油草纸五张。又续下五张。同煎五七百沸。汤耗旋添。不得犯铁器。漉去黄连滓屑焙干。如疮破有脓。将药化松旋贴。如杖疮约度大小。恰好煎贴。不可太大。先将前同煎下油草纸烧灰。热酒调嚼生姜送下。次贴药。不得犯女人手。

　　水溶金丝膏治一切恶疮。

　　沥青白胶（各一两春秋用油夏用油蜡二钱半冬用油蜡四钱）上熔开油蜡。下沥青、白胶。用槐枝搅匀。绵滤过。滴冷水盆中。以手扯一十余遍。其膏软硬得宜。然后收贮。凡用如疮透了。可吃数丸。亦作剂于疮口内填之。亦将膏药摊于纸上贴之。勿令火炙。

　　黑神膏治诸般疮肿痛。

　　用酒二大碗。皂荚一斤。去皮粒捣碎。熬至半滤去滓。再用前汁入银石器内熬为膏。随患处贴之。

　　归命膏治发背。

　　用野生茄子熟黑者。取子不拘多少。烂研取汁。以绢滤去滓。入大银盂内。慢火熬成稀膏。以细青竹枝去叶五七茎扎聚。不住手搅。候成稀面糊收之。用时不问阴阳二证。发背或赤不赤。有头无头。或痒或痛。皆可用之。如无头无异色。或热不热。一发从外敷。渐渐敷入。如有赤脉无头。先从赤脉敷之。渐渐退场门。一日上三四度。

　　雄黄膏治一切痈疽、发背、脑痈、诸毒疮。又乳痈疼痛。

　　雄黄（二两细研）黄漏芦络石续断营实紫葛汉防己（各三分）桑寄生商陆连翘白蔹赤芍药败酱川升麻莽草（各半两）当归苦参木通紫菀（去土）芫花藜芦（去芦头）白芨茹（各二两）黄丹（十五两）蜡（四两）清油（三斤）上药锉碎。以酒二升拌一宿。先取油安铛内。慢火煎令热。即下药煎白蔹赤黑色。漉去滓。

　　下蜡候熔。以绵滤过。拭铛、却将油入铛内下丹。于慢火上柳篦不住手搅。变色黑滴水内为珠。则膏成矣。去火下雄黄末调匀。倾瓷盒中。如用、故帛上摊贴。日易之。

　　黄丹膏治痈疽发背。痈肿风毒。一切疮疖。内消止痛。

　　黄丹（二十四两微炒细罗）麻油（二斤半）猪脂（八两腊月者）松脂（四两）紫菀（一两去土）当归防风黄参莨菪子（各一两）棘针（四十九枚曲头者）青绯帛（各二尺烧灰）人粪灰（一两）青白叶（一两）蜥蜴（七枚）乱发（如鸡子大）蜡（五两）葱（连根二十茎）上药锉碎。先下油脂于锅中煎令熔。次下药。以文火煎半日。次下松脂、蜡。候香熟。以绵滤去滓。却入油于锅中。内黄丹不住手搅匀。候色变紫色。软硬得所。用瓷盒盛。

　　摊故帛上贴之。

　　通神膏治一切痈疽发背。恶疮疮。

　　雄黄（二两细研）黄丹（八两细罗）蜡（六两）腻粉（半两）没药（一两）麒麟竭（一两）麝香（一分细研）柳枝（四两）槐枝（四两）蜥蜴（三枚）当归（三分）芎（三分）白芷（三分）木香（三分）沉香（半两）郁金（半两）乌蛇肉（三分）本（一两）细辛（三分）桂（一两半）麻油（二斤）前药除末药细锉。先取麻油二斤倾于铛中。以文火煎令熟。下锉药煎。候白芷黄黑色。以绵滤过。拭铛净下蜡煎令熔。入药汁。次下黄丹。次下诸药末。不住手搅。稀稠得所。滴入水不散即膏成。以瓷盒盛。密封闭。悬于井底一复时出火毒。每用摊在故帛上贴。日二易之。

　　抵圣膏治一切恶毒疮肿。

　　木香细辛续断莽草槐枝木鳖子（去壳）柳枝（各一两）陈油（一斤半）黄丹（四两）密陀僧蜡（一两）松脂野狐胆乳香麒麟竭腽肭脐阿魏没药（各一分）麝香（二钱）上药先将前七味细锉。入油煎令烟尽。绵滤去滓。却将后药除丹、蜡、脂外为细末。先于银锅内熬油令沸。下丹以柳木篦搅。候变黑色。即下诸药末搅匀。于地坑内出火毒一宿。煎时切忌水落药中。如有发背。每日空心酒下七粒。如梧桐子大。日可三服。

　　更于故帛上摊贴。日二易之。

　　紫金膏治发背、痈疽、乳痈、穿。一切恶疮、结肿疼痛。

　　紫柳（一两）石菖蒲（半两）独活（半两）白术（三分）防风（半两去芦头）附子（三分去皮脐）白芷（一两）木鳖子仁（一两半）汉椒（半两）杏仁（一两汤浸去皮尖双仁）半夏（三分）桂心（三分）麒麟竭（一两细研）没药（三分）木香（半两）甘草（三分）赤芍药（半两）白芨（三分）沉香（半两）麝香（一分细研）朱砂（二两细研）龙脑（半两细研）黄蜡（三分）乳香（一两）甘松香（半两）零陵香（半两）白檀香（半两）甲香（半两）猪脂（一斤半）羊脂（一斤半）上药锉碎。以酒二大盏拌一宿。取猪羊脂安铛内。

　　煎沸下诸药。以文火熬。候白芷黄黑色。下蜡候熔。绵滤过。入瓷盒中。下麟麟竭、麝香、朱砂、龙脑等搅匀。故帛上涂贴。日二易之。

　　大垂云膏治一切恶疮肿。

　　当归附子（去皮脐生用）芎防风川升麻槐子细辛（去苗）侧柏叶桃仁（汤浸去皮尖双仁）甘草杏仁（汤浸去皮尖双仁）桑根白皮白芨黄白僵蚕（各一分）垂柳（一握）黄丹（七两）雄黄（半两）朱砂（一分细研）硫黄（一分细研）麝香（一钱细研）白芷（一分）没药（一分）麒麟竭（一分细研）龙脑（一分细研）黄蜡（四两切碎）油（一斤半）上除研药并丹外细锉。先熬油沸下锉药。煎候白芷黄赤色。以绵滤过。

　　拭铛令净。再煎下丹。以柳木搅。候变黑色。即下蜡熔尽。滴于水中为珠不散。即次下诸药末搅匀。以瓷盒盛。如发背疮、热酒调一钱服。并外贴之。瘰见骨贴之。疽疮、风肿、疥癣、肠痈、乳痈、发鬓发、牙痈、发脑、肾痈、马坠破骨损贴之。一切虫蛇毒物咬贴之。

　　虎豹咬者。用甘草水洗后贴之。

　　垂云膏治发背乳痈。及诸疮肿。

　　乱发（一两）黄丹（六两）绯绢（方一尺二寸烧灰）松脂（二两）曲头棘针（五十枚）丁香（半两末）蜡（一两）盐（一两）柴胡（一两去苗）黄（一两）乳香（半两细研）莨菪子（二两）清麻油（一斤）驴耳塞（半两）上以麻油一斤熬令烟绝。即下绯帛、发、松脂、蜡等。煎令发尽。取柴胡等碎锉。下油铛中。以文火煎一炊久。绵滤去滓。油却安铛中。下黄丹。搅勿住手。候药色黑。入丁香、乳香末令匀。时点于铁上。试捻成丸即药成。用不津器盛。每用于帛上摊贴之。日二易。

　　神效乌膏治一切疮肿。

　　清油（一斤）黄（一两锉）木通（一两锉）乱发（鸡子大）杏仁（一两汤浸去皮尖双仁研）皂荚（一梃不蛀者皮子生锉）黄丹（七两炒紫色）上将药前五味。先以油浸一宿。

　　明旦以文火煎。待药滓微焦黑。绵滤去滓。却入铛更煎。下腊月炼成猪脂五两。并黄丹油中煎。柳木篦不住手搅。时滴少许漆器上试。看凝不粘手。去火下麝香一分。细研搅匀。倾入瓷盒中收之。一切疮肿。故帛上摊贴。未作头者当消。已成头者当自穴矣。疮肿痛。及金疮伤折火烫。乘热贴之。肠痈作丸如梧桐子大。空心服。温酒下十丸。

　　木通膏治发背及诸痈疽疮。

　　木通（三两锉）露蜂房（二两）连翘（二两锉）黄芩（二两锉）商陆（锉）黄（锉）牛蒡根（锉）乳头香（锉纸研）松脂蜡（各二两）黄丹（七两）羊肾脂（三两）绯帛（一尺烧灰细研）硝石（一两细研）曲头棘针（一百枚）上以生麻油二斤。于铛中文火煎。

　　令香热下锉药。急火煎候药赤黑色。下松脂、蜡烊。以绵滤去滓。下丹及羊脂搅勿住手。候色黑。时点于铁上试。看凝如饧去火。适热下乳香、帛灰、硝石等搅匀。用不津器盛。每用涂帛上贴。如肿未成脓即内消。已成脓即日二贴之。

　　十香膏治风毒疮肿。痈疽、疔赘、瘤瘿。

　　沉香（锉）檀香（锉）丁香（末）郁金香（锉半两）甘松香（锉半两）麝香（一分细研）薰陆香（半两细研）白胶香（半两细研）龙齿（半两细研）黄丹（六两）麻油（一斤）苏合油（半两）木香（半两末）上药先取沉、檀、郁金、丁、甘松香五味。于麻油一斤浸七日。

　　却入铛中。以少炭火温养五日。后用武火煎三二十沸漉出。香绵滤过。净拭铛。却下油于内。

