<!-- { "loadSidebar": true } -->
　　下丹以柳木篦不住手于火上搅。候色黑。滴水中如珠。软硬得所去火。将前丁香等六味入膏中。搅三五百遍膏成。安瓷盒内。软帛上摊贴。日二换之。

　　神圣膏治发背痈。疮肿结硬。痛不可忍。

　　木香（一两）雄黄（细研）桂心赤芍药当归人参（去芦头）附子（去皮脐生）丁香白芷黄没药芎防风（去芦头）甘草沉香细辛乳香白檀香甘松香（各一两）蜡（二两）松脂垂柳枝（三两）黄丹（一斤）柏枝（三两）清麻油（三斤）上药并细锉。先煎油沸。下甘松、檀香、柳柏枝。以慢火煎半日。色黑漉去。下诸药。文火煎候白芷色赤黑漉去。下蜡、松脂令烊。绵滤过。净拭铛。却下药油入黄丹。再着火煎。不住手搅。候变色黑。滴水如珠即膏成。瓷盒盛。于绵上摊贴。每日早晚换之。

　　乌犀膏治发背痈疽。结硬肿痛。

　　乌犀屑玄参黄芩紫粉木通川升麻白芷当归白蔹白芨防风（去芦头）芎甘草（二两）赤芍药（一两）桂心（一两）槐枝（二两）垂柳枝桑枝（二两）松脂（二两）黄丹（十二两）蜡（二两）油（二斤）青盐（二两）上药细研。于净锅内以油浸药三宿。后以文火煎。令白芷色黑。漉去滓。次下松脂、蜡令烊。绵滤去滓。铛拭令净。却铛内下丹。文火上煎。不住手以柳篦搅。候色变黑。滴水内试。看软硬得所。倾瓷盒内。帛上摊贴。日二换之。

　　黑金膏治风毒瓦斯结。坚硬疼痛。及消附骨疽。

　　桂心芎当归木鳖子乌贼鱼骨漏芦白芨川乌头（去皮脐生）鸡舌香木香白檀丁香（各一分）松脂（二两）乱发（一两）黄丹（六两）清麻油（一斤）上药捣罗为细散。入松脂、乱发。于油内煎令发尽绵滤去滓澄清。拭铛净。以慢火熬。后入丹。柳木篦不住手搅。黑色时下诸药末。又搅匀。看软硬得所。于不津器内收贮。每用看肿痛处大小。放火畔摊故帛上。浓贴。日二易换之。

　　琥珀膏治一切恶毒疮肿。坚硬疼痛。

　　琥珀（细研）雄黄（细研）朱砂（细研）丁香木香当归白蔹芎（各一分）木鳖子（去壳一两）乱发（一两烧灰）生地黄（二两切）垂柳枝（三两锉）槐枝（三两锉）松枝（一两）黄丹（五两）清麻油（十五两）上药丁香、木香、当归、白蔹、芎五味。

　　并捣细为散。候膏成乃下余药并浸一宿。用清麻油十五两浸药。后熬以地黄色黑为度。绵滤去滓澄清。却于铛内慢火熬药油。相次入丹。以柳木篦不住手搅令色黑。看软硬得所。入琥珀等末搅匀。倾不津器内。每用看疮大小。故帛上摊贴。日二换之。

　　木通膏治发背痈疽。热毒瓦斯结。肿痛坚硬。

　　木通甘草当归白芷防风（去芦头）细辛栀子仁黄连（各一分）垂柳枝（锉二合）黄芩（一分）黄丹（六两）黄蜡（二两）清麻油（一斤）上药细锉。于油内浸三宿。

　　入净铛内。以慢火熬。令柳枝黄黑色为度。绵滤去滓澄清。却于铛内慢火熬药油。相次下丹。

　　柳木篦不住手搅令匀。滴水内捻。看软硬得所。入黄蜡又搅匀。倾不津器内。每用时看肿结处大小。火畔于故帛上摊贴。日二换之。

　　雄黄膏治一切发背乳痈。恶疮骨疽穿漏。收毒止痛生肌。

　　雄黄（细研）当归桂心（各三分）白芷（半两）赤芍药（各半两）甘草附子（生去皮脐）黄枳壳（各三分）吴茱萸白术独活（各半两）槟榔（三分）麝香（半两细研）乳香（半两）突厥白（三分）木鳖子（半两去壳）云母粉（三分）松脂白蜡（二两）垂柳枝（一两）槐枝（一两）白檀香（半两）零陵香甘松香（各十两）黄丹（十两）麻油（二斤）上先将油于铛内。以炭火炼热。下甘松、零陵香、檀香、槐柳枝等。

　　慢火煎槐柳黑色即去之。细锉诸药。以酒半升。拌药一宿。后入油中。煎白芷色赤。绵滤过。拭铛净。

　　却倾入铛内下丹。于火上煎变色黑。不住手搅三二千遍。有油泡子飞。即成膏矣。入雄黄、麝香搅匀。安瓷盒内。蜡纸上摊贴。早晚换之。

　　五香膏治一切痈疽发背。恶毒疮肿。止痛生肌。

　　丁香（末）木香（末）薰陆香（末）麝香（末各一分）黄白芷细辛防风（去芦头）芎当归（各半两）甘草桑根白皮（各一两）槐枝（锉三合）乱发（一两烧灰）垂柳枝（锉三合）黄丹（十两）清麻油（一斤四两）上药除五味末外。并细锉。入净铛内油浸一宿。以慢火煎。令槐柳枝色黄黑为度。绵滤去滓澄清。却于铛内慢火熬药油。相次入黄丹。用柳木篦不住手搅。候丹色黑。滴水内看软硬得所。入乳香末搅匀。倾不津器内盛。每用于火畔。以纸上涂贴。日二换之。

　　乌膏治一切痈疽发背。疼痛不可忍。口干大渴。不欲食。

　　雄黄（细研）雌黄（细研）芎川升麻黄连黄柏川乌头（生去皮脐各一两）杏仁（五十枚汤浸去皮尖双仁）胡粉（一两细研）巴豆（二十枚去皮心）乱发（鸡子大）汉防己（一两）松脂（鸡子大）上药细锉。用猪脂三斤。急火煎发消尽下诸药。文火熬乌头色赤。

　　绵滤。冷用真珠末五钱。安药内。入雄黄、雌黄、胡粉搅匀。先以温水洗疮口。拭干敷之。

　　黄丹膏治一切痈疽发背。疼痛大渴。闷乱肿硬。

　　黄丹（七两）蜡（三两）白蔹（二两锉）乳香（二两末）黄连（二两锉）生油（一斤）杏仁（三两）上将白蔹等三味。以生绢袋盛。入油慢火熬半日。漉出下黄丹。柳木篦搅候变色黑膏成。入蜡、乳香更熬硬软得所。用瓷盒盛。故帛上摊贴。日二换之。

　　麝香膏治一切痈疽发背。及热风毒结肿疼痛。

　　麝香（一两细研）黄犬脂（一两）没药（半两末）朱砂（三分细研）白蜡（三分）木香（半两末）麒麟竭（三分末）叶子雄黄（半两细研）丁香（半两末）当归（二分末）黄丹（二两）油（八两）槟榔（半两末）龙脑（半两细研）上先将油于银锅内。以慢火炼令热。

　　下蜡、犬脂去火。渐下黄丹。却用火煎。不住手以柳木篦搅。变色即去火。将六味药末并香药。一处更研令匀。微火暖动。渐渐搅入令匀膏成。瓷盒盛。蜡纸上摊贴。日二换之。

　　乳香膏治一切痈疽发背。日夜疼痛。

　　乳香（半两）黄丹（三两）麻油（半斤）麝香（一钱细研）桂心（一钱）腻粉（三钱）附子（三分生去皮尖）当归（半两）上药捣为细末。取铫子于慢火上炒黄丹令赤。入油同煎。

　　时滴在水碗内。凝结如珠。便下诸药末。搅煎成膏。于瓷盒内盛。以故帛上涂贴。日二换之。

　　麒麟竭膏治一切痈疽发背。恶疮毒肿。溃后久脓水不住。肌肉不生。毒瓦斯未定。

　　收毒止痛暖肌。

　　麒麟竭（半两）雄黄（细研半两）密陀僧（细研半两）雌黄（一分细研）乱发（半两灰）朱砂（半两细研）乳香（一两细研）黄（一两）白芍药牡丹连翘丁香木香桂心当归牛膝（去苗）细辛白芷（各一两）松脂（二两）蜡（三两）黄丹（十一两）麻油（二两）油（二斤半）上黄等十二味细锉。入油内浸一宿。后用文火煎。诸药色黑漉出。

　　次下松脂、乳香、蜡消熔尽。绵滤去滓。拭铛净。却下药油。用慢火熬。相次下丹。不住手用柳木篦搅。候色变。滴水内捻看硬软得所。歇良久。入麒麟竭、雄黄、密陀僧、朱砂等末搅匀。盛瓷盒内。纸上摊贴。日二易之。

　　连翘膏治一切痈疽发背穿穴后。排脓、散毒、止痛。

　　连翘（一两半）陈油（一斤半）猪脂（七两）羊脂（五两）黄（一两半）黄丹（十四两）白芷（一两半）白芨白蔹（各一两半）乳香（二分）松脂（一两半）蜡（二两）露蜂房（一两半）乱发灰（十两）青绢绯绢（各一尺二寸烧灰）当归（二两半）白芍药桂心（各一两半）上先将油及猪羊脂微火煎。候脂消尽。锉碎黄、白芷、连翘、蜂房、白芨、白蔹、当归、芍药、桂心九味。下入油内。以微火煎。候药黄黑色。次入松脂、蜡、乳香熔尽。即以绵绞去滓。再入铛内煎。即下黄丹。以柳木篦搅。勿令住手。候药变黑色。次下青绯绢灰及发灰。搅令匀。滴于冷处软硬得所成膏。于瓷器内收。用时于故帛上摊。日二换。

　　止痛膏治一切痈疽发背。溃后日夜疼痛。排脓。

　　油（一斤）当归（一两半）白芷（一两）桂心（二分）芎本（各一两）细辛（二分）密陀僧（一两细研）黄丹（五两）麝香（二分细研）鹿角胶（一两半）蜡（三分）朱砂（一两细研）盐花（一两）腻粉（三分）乳香（三分细研）上药先取油安铛内炼沸。下当归等六味。细锉入油。煎白芷赤焦色。绵滤去滓。净拭铛。仍下药油。根据前慢火熬油、蜡并丹。不住手以柳篦搅。候色黑。次下密陀僧、鹿角胶、盐花。次下腻粉。次下乳香。次下麝香、朱砂等。慢火熬。候药黑光。即滴水内。如软硬得所药成。入铜罐中待凝。于净地上安一宿。以物盖之。出火毒。每用故帛上摊贴。日再换。

　　神秘膏治一切痈疽发背已溃后。日夜疼痛不可忍。脓不能出者。

　　生地黄汁（五合）防风（三分切去芦头）羊肾脂（二两）麻油（五两）乳香（一两）黄蜡（二两）乱发（半两）当归（半两）甘草（三分）白蔹（半两）上药细锉。以醋拌湿。先以油煎乱发消尽。下地黄汁。煎如鱼目沸。候地黄汁尽。绵滤去滓。却于火上下蜡、香、脂热搅匀。煎令稠。瓷盒盛。以故帛涂贴。看疮大小。日二易之。

　　生肌膏治一切痈疽发背。溃后肌肉不生。

　　黄丹（六两）松脂（半两）薰陆香（半两）故绯帛（一尺烧灰细研）乱发（半两）蜡（一两）故青帛（一尺烧灰细研）上药以油一斤。先煎一两沸。内发煎令消尽。

　　然后内蜡及松脂、薰陆香、青绯帛灰。煎搅匀烊。以绵滤去滓。却入铛中下丹。以火煎搅令黑色。软硬得所。贮一瓷器中。取少许涂于楸叶上贴。日二易之。

　　梃子膏治一切痈肿恶毒疮疼痛。

　　附子（生去皮脐）赤芍药当归黄连麒麟竭（各一两）没药（一两）赤柳皮（四两）黄丹（三两）杏仁（二两汤浸去皮尖双仁）清油（一斤）上药并细锉。先将清油及诸药入铛中。煎令焦黄色。待冷澄清滤过。下黄丹、麒麟竭、没药同煎。以柳木篦不住手搅。候黑色。取少许滴水中成珠。即成膏矣。放冷作梃子。多年冷漏恶疮。先用甘草煎水洗。后摊贴肿处。皂荚酒服二丸弹大。齿痈肿贴之。

　　地黄膏治一切痈疽发背。溃后疼痛不止。

　　生地黄汁（一升）松脂（一两）薰陆香（一两）羊肾脂牛膝（各一两半）蜡（一两）上药于地黄汁中煎松脂及香消尽。即内羊脂酥蜡。慢火煎令稠。膏成涂软帛上。日三二贴之。

