<!-- { "loadSidebar": true } -->
　　蓖麻子（去壳锉）当归（洗焙切）木鳖子（去壳研）郁金（锉）真白芨（锉）草乌头（泡裂去皮脐）甘草（锉炒）大黄（锉）赤芍药（锉）自然铜（火煨醋淬研）黄丹（六两）乳香（别研一钱）没药（别研一钱）白蔹（锉以上一十四味各一两）白僵蚕（末）苏枋木（锉）白芨（锉）麻黄（去根节）天南星（锉）沥青（别研）葱白（十茎）麻油（二斤）上件除没药、乳香、黄丹、僵蚕外。将余药入油内熬。令诸药赤黑色。然后滤去诸药。次将没药等四味。研令极细。徐徐下入油内。用槐柳枝各十余条。长五六寸。不住搅之。渐加火熬滴水不散。成膏子为度。每遇患者。量痈肿大小。摊在纸花上贴之。日易一次。

　　拔毒膏治疮漏疮。一切恶疮。

　　用黄丹不拘多少。以苦竹园中地龙泥裹包。火令红。取出放冷。去泥细碾。和以轻粉、麻油。调如膏药浓薄。摊在油单上贴之。李中父传。屡有神效。

　　神效膏治一切恶疮。

　　虢丹（二两）杏仁（一两捣碎）黄连（半两为末）清麻油（半斤）上用东南柳枝二十七条。各长五寸。先用油熬焦黑。用绵滤过。次下黄丹。再熬至滴水中成珠子。不散为度。倾入瓷器中。以盆覆阴地上。出火毒再宿。用之神效。

　　善应膏

　　黄丹（二斤）乳香（别研）没药（研）当归木鳖子（生用）白蔹白矾（生用）官桂杏仁白芷（以上各一两）新柳枝（一斤各长一指）上除黄丹、乳、没等。八味用芝麻油五斤浸一宿。用铁锅内煎。令黄色药不用。次入黄丹锅内。柳条搅令黄色。方可掇下。用柳枝搅出大烟。入乳、没匀。令冷倾在瓷盆内。候药硬。用刀子切作块子。油纸封裹。

　　如圣膏治一切恶疮痈疽。

　　乳香（好者研）没药（研各一两）当归（三两）血竭（一两）川芎（三两）黄丹（一两半别研）清麻油（二斤半）槐枝白皮水杨树白皮（各十四条每长一寸）葱（半斤连根洗令干）苦参（一分）川楝子肉（一分）上件除没药、乳香别研。余药为末。先将油、葱、槐、杨树皮同煎。令黄色。绵滤过。去葱、树皮。再将油入锅内烧沸。入黄丹煎令紫色。入水不散。倾入钵内令温。将前别研药末搅油内。以水杨树枝打令匀和。新汲水顿冷为度。却覆地上三日出火气。如用膏药。临摊贴时不可浓。但频易。其效如神。

　　神效乳香膏治一切疮肿。生肌止痛。

　　（一名金露）芝麻油（四两）黄丹（一两半）乳香（一分）羊同骨髓（四两）麝香（少许）没药（一分）上件药一处入瓷器内。用文武火熬之成膏。用绵滤过。入瓷盒收之。入黄蜡半两。

　　佛手膏治脓窠热疮神效。

　　大戟细辛蛇床子（各一两）雄黄白胶香青川蝎黄柏黄丹（各半两）白矾（一钱）上为末。以清油八两熬烟出。次下去皮巴豆四七粒。槐枝二七截。候焦取出不用。

　　次下黄蜡一两。松脂二两。次下前九味末。以槐枝不住手搅成膏。瓷盒内贮（又名紫霜膏）

　　千金膏治蜡姑如神。又治多日诸般恶疮。

　　沥青（四两）黄蜡（三两）散绿（三钱另研）上先用小油三两烧温。入沥青搅匀。

　　入散绿取下火搅匀。滤过后瓷器内放之。如欲用时。将药入水捻作饼。于绯绢上贴之。

　　软青膏治一切风热疮。又治小儿头疮。

　　沥青黄蜡（各十两）巴豆（十四个）芝麻油（十两）上先将沥青、黄蜡熬成汁。

　　入巴豆不住手搅。候巴豆焦黑。去巴豆不用。次入腻粉二钱。再搅极匀。候冷敷疮上。

　　夺命膏专治疔疮石痈。始终皆大寒证。

　　当归尾（一两）乳香（三钱）本（半两）杏仁（七十个）柳枝（寸许六十茎）白芨（一钱半）木鳖子（去皮五个）巴豆（去壳肥者一十三枚）桃柳枝（寸许一百二十茎）芝麻油（一斤）上件一处。先将桃柳枝下在油内。煎焦取出不用。次下其余药物。熬至焦黑。

　　漉去滓。却将油澄清。上火令沸。旋入黄丹熬成膏药。绯绢上贴之。立有神效。如寒证去。

　　其疮不住作痛。换柳枝膏贴。大抵膏药止可卫护皮肤。行疮口上气血而已。使气血周流而无凝滞乃上法也。既经络行于气血。必无疼痛。易为痊瘳矣。

　　柳枝当归膏治一切热疮。

　　当归尾（去细梢水浸去土一两）杏仁（汤去皮尖一百个）黄丹（细研水飞六两）肥嫩柳枝（二两半切如一寸水洗净令干）肥嫩桃枝（一两半洗净令干）芝麻油（一斤）上件先令油热。下柳桃枝熬令半焦。以绵裹当归、杏仁。同熬至桃柳枝黑焦为度。去药滓。滤油澄清。

　　净抹去铫子中滓秽令净。再上火令沸。旋入黄丹。熬滴水中不散为度。或只于纸上摊。令不透纸为度。

　　排脓生肌膏治一切痈疽发背。溃后疼痛。疮口不合。宜用此方。

　　川大黄（一两）细辛防风（去芦头）黄芩白芷白芍药莽草黄柏黄连当归猪脂（以上各半两）芎白蔹白蜡（四两）松脂（一斤）麻油（半斤）上件药都细锉。

　　先于净铛内煎麻油、脂、蜡令消。后入诸药。煨火煎看药欲焦。即以绵滤去滓。放冷膏成。

　　每用以故帛上涂贴。日三换之。

　　血竭膏治痈疽发背。

　　真虢丹（二两）滴乳香（一分细研）没药（一分细研）上用麻油四两熬令沸。先下虢丹。（非虢丹不可用）柳枝不住手搅。直至色变。滴水中成膏为度。然后下没药、乳香。

　　再令沸。放冷处。每用时以白纸摊药。大如疮根贴之。再本方用血竭恐难得。可以没药代之。

　　如得血竭。虢丹四两可对血竭一分。滴乳一分。麻油五两。

　　神效血竭膏治痈疽发背。一切恶疮。不问年月深浅。及软疖成脓。贴之即效。蛇

　　虎犬蝎。汤火刀斧损伤。并可内服外贴。

　　白芷白蔹川芎黄蜡（熔去滓净者）甘草（炙以上五味各一两）当归（洗焙）丁香干蟾（三味各半两）木鳖子（二十八枚去壳）鼠头（三枚腊月者）绯绢（一尺烧灰）黄丹（七两）室女发（一两）杏仁（九十八枚研不去皮尖）没药（一两半别研）乳香（二两半别研）血竭（一两半别研）上件除黄蜡、黄丹、乳香、没药、血竭外。其余药并细研。用好酒拌。温淹一宿。倾在铛中。入清油二斤。慢火煎候药黑色。滤去滓。别入净铛内。慢火煎。

　　少时即入黄蜡。候消。次以黄丹作两次下。以柳枝不住手搅。滴入水中成珠子为度。方下乳香、没药、血竭。搅匀候冷。以净瓷器收之。如患发背未结脓者。取旧艾一大把。水三斗。

　　煮十沸。放温洗疮。后用膏子一钱。分作三服。温酒化下。仍外贴之。脓即随药出。如患肠肺痈疽恶疖。用半两分五服。甘草汤化下。妇人血劳。用膏子丸如梧桐子大。每服十丸。用生姜、地黄汁和童子小便下。破伤风并伤折内损。并用温酒下梧桐子大十丸。丸时以蛤粉衬手。

　　神明膏治痈疽发背。一切疮肿。打扑伤损。汤火金疮。并皆治之。

　　栝蒌（一枚去皮瓤只取仁子）赤芍药甘草（切炙）黄杏仁（汤浸去皮尖）香白芷当归（洗焙）桃仁（汤浸去皮尖以上七味各一分）人参（去芦头）川芎苍术（米泔浸一宿焙）桑白皮（以上四味各一分）沉香零陵香藿香叶（去土以上三味各半两）上件并锉细。用清麻油十五两。浸药四十九日。候日满。先倾油入银锅中。慢火炼令香热。放冷入诸药。以文火养一日。候药色半焦。滤去滓。却用鹅梨三枚取汁。黄蜡一两半。麝香一分细研。

　　并入药内。重炼候油不滚时。乃成膏也。用新绵滤过。待冷。入研细生龙脑一分搅匀。入新瓷器中盛之。若内伤用药一钱。酒化服。口疮含化少许。恶疮多年不生肌者。先以葱汤净洗。

　　用药敷之。鼻内有肉铃子者。以新捻子蘸药点之。一月可取下。干湿癣风痒顽麻。并以药摩之。

　　善应白膏治痈疽发背。一切肿毒恶疮。骨节疼痛。筋脉拘挛。及诸打扑损伤。并

　　皆治之。

　　光粉（一斤细研）商陆粉（二两半）续断（二两）当归（洗焙）赤芍药白芍药（三味各一两）柳皮（二两）香白芷川芎（各半两）上锉如麻豆大。用清麻油一斤。以铁铫或瓷器内入上药。以文武火煎药黑色为度。然后去药滓。留清油再上火煎。次入光粉。以柳枝子搅匀。与油相和得所。滴入水内试之。以不散为度。倾入新水内澄凝。候冷取出。以绵子拭干。再入钵内。以文武火煎再熔。入蜡半两。乳香末三钱。再以柳枝子搅匀。倾入新汲水内。方取出拭干。入瓷器收之。若一切疮肿伤折。并于所患处贴之。

　　如圣膏不问年深日近。发背恶毒。痈疽漏疮瘰。并皆治之。每用摊纸上。贴如

　　常法。

　　巴豆（取肉二十七枚）密陀僧（半两别细研）天南星（半两）附子乳香（别研）没药木香当归防风紫藤白芨白蔹香白芷黄芩黄赤芍药（以上各用一分）黄蜡（一分另入）盐花（半钱炒）头发（一结净洗控干）上同为粗末。用清油一斤。熬令黄色。

　　以绢袋滤去滓。煎令极沸。春秋入黄丹七两。夏用八两。冬用六两。慢火煎熬成膏。于铁刀上试令软硬得所。摊得成靥为度。

　　太乙膏治子疮神效。

　　没药（四钱）清油（一斤）黄丹（五两）脑子（一钱）麝香（三钱）乳香（二钱）轻粉（二钱）上件先将油黄丹熬。用柳枝搅。又用憨葱七枝。先熬一枝令焦。再下一枝。葱尽为度。下火不住手搅。觑冷入脑子等味搅匀。瓷器内盛之。用时旋摊。

　　太乙膏治恶疮。

　　桂心玄参白芷大黄广术生地黄芍药当归（各二分俱锉）上清油一斤。

　　同熬焦黄。滤滓净。入丹半斤。慢火熬滴水如珠。收用。

　　神效太乙膏治一切痈疽恶疮。

　　熟地黄大黄白芷黄甘草当归防风白芍药桂玄参（以上各一两每用摊纸上贴患处）上件等为末。用麻油二斤浸药数日。用慢火同熬煎。滤去药末。然后入好黄丹一斤。煎三两沸。试滴水内成珠为度。丹一斤药各一两。

　　通圣膏治痈疽漏疮。一切恶疮。

　　真麻油（一斤）无蛀皂角（一尺二寸去核捶碎）降真香（二两捶碎）巴豆（四十粒去壳劈开去心）上用柳枝一握。长四五寸。以草系定。先煎油转黑色。（火稍猛不妨）取下稍定。

　　却下柳枝煎少时除去。次逐下降真香、皂角、巴豆。须防涌也。用火稍慢。以长柳二条长尺许。时时搅转。候巴豆紫黑色为度。以绵或绢绞去滓。入红色虢丹八两。作三两次下。不住手搅转。候黑光。滴少许入净冷水内得所不粘手为度。倾入石器中。乘热入少乳香末尤妙。

　　摊纸上贴患处。

