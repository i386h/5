<!-- { "loadSidebar": true } -->
　　松脂（通明者四两）良姜（一两取末八钱）乳香（三钱另研）木鳖（四枚大者去壳为末）川乌头（三枚锉如麻豆）小油（半斤）杏仁（一百枚锉如豆大）上将小油煎热。下乌头、杏仁熬焦黄色为度。取出。以绵滤去滓。极净。再用银石器内慢火熔。松脂化开。然后下良姜、乳香、木鳖子末。不住手搅匀。旋入乌头杏仁油。看硬软得所。再用绵滤在瓷盒内。贮放。

　　如用摊纸上贴患处。

　　当归膏治伤折损破。痛不止。肉不合。

　　当归（一两末）阿魏（研一分）绯帛（五寸细剪）胎头发（细剪半两）铅丹（二两）麻油（四两）上先煎麻油令沸热。次下头发、绯帛。煎令焦。滤去滓。再煎、候油沸入铅丹、阿魏、当归。以柳枝搅匀。候黑色滴水中成珠子。以瓷盒盛之。涂疮口。或摊纸上贴之。

　　万金膏

　　蜡乱发轻粉油白芨上将油入连根葱二根。发少许。白芨熬黄去滓。下轻粉丹。

　　熬黑为度。下蜡为膏。

　　金丝膏治打扑伤损。止痛散血。

　　上将松脂嫩者四两。先熔二两。倾入水中。候冷取出。将已入水者。再熔成汁。谓之两熟。却下二两。生者一处熔成汁。入麻油半两。冬月加紫草。用油纸摊。随大小贴之。

　　雄黄暖膏接骨止痛。

　　黄丹（四十八两）麻油（五斤）猪脂（二斤）松脂（一斤）羊脂蜡野驼脂（各十两）当归乌蛇生干地黄续断（各二两）连翘花白芷露蜂房川乌头（去皮脐）细辛棘针川芎羌活人粪（干者烧灰）紫草虎红骨鲛鲤甲皮莨菪子吴茱萸（各一两）白蔹紫葛玄参桑木耳木通（锉）杏仁（汤浸去皮尖）白术防风桑根白皮赤芍药香附子（各三分）青绯布（各七寸烧灰烟尽）槐枝柳枝（各四两）葱（连根者三七根）上将油、猪脂、羊脂、野驼脂于锅内煎为油。入柳、槐枝、棘针、葱紫草、露蜂房。于油内慢火煎半日。去滓。其余诸药细细锉入。热油内慢火煎半日。次入松脂蜡更煎半日。滤去滓。拭锅内细罗黄丹炒金紫色。热下药汁中。以柳枝搅不令住手。候色变紫色。

　　膏成矣。住火。次入。

　　雄黄沉香丁香木香桂心麒麟竭附子（去皮脐各三两）乳香（四两以上研细入膏中）上调令匀。用瓷盒中盛。凡有患者。于绢帛上微火摊贴。于折损处。一日一度换之。

　　腽肭脐膏治伤折。接骨止痛。

　　腽肭脐当归附子（去皮脐生用）桂心生干地黄莨菪子（各二两）羌活川芎麒麟竭乌蛇乳香木香续断白芷穿山甲皮桃仁（汤浸去皮）紫草杏仁（汤浸去皮）棘针柳枝槐枝赤芍药白蔹防风细辛密陀僧（各一两）葱白（十四茎连根）黄蜡沥青（各十两）驼脂羊脂（各三两）猪脂（二十两）清麻油（五斤）黄丹（二斤炒紫色）上细锉。先以猪、羊、驼脂等于火锅属性火煎取清汁。去滓。后入麻油煎如鱼眼沸。次下棘针、柳枝、槐枝、葱白等四味。煎令焦黄。去滓。即下腽肭脐等药。以炭火养一七日后。绵滤去滓。却入锅内。旋下黄丹。用柳枝搅不住手。候转色紫。稀稠得所。

　　即成膏矣。于瓷盒中盛。每用纸上摊贴患处。

　　抵圣膏治伤折。接骨散瘀血。止疼痛。

　　麻油（二斤）羊脂野驼脂（各四两）腊月猪脂（十两）当归乌蛇生干地黄连翘续断白芷（各二两）白蔹白芨玄参鲛鲤甲皮露蜂房桑木耳木通（各一两）以上诸药。细锉。并脂油等煎半日。去滓。后下。

　　杏仁（汤浸去皮尖）桃仁（各二两汤浸去皮尖）丁香沉香木香桂心芎羌活附子（去皮脐各一两）松脂（八两）以上细锉。入前油内。慢火再养半日。候药焦黄色。

　　以绵滤去滓。即下后药。

　　黄丹（二十四两炒紫色）乳香（二两末）麒麟竭（二两末）上先以黄丹旋下油内。

　　用柳木不住手搅。待变紫色。即下乳香麒麟竭末。令匀停冷。凡有损折处。微火摊于帛上。

　　封裹之。

　　紫金膏治从高坠下。落马坠车。腕折。骨碎。筋伤。

　　黄丹（二十四两）麻油（二斤半）猪脂野驼脂（各四两）松脂乌蛇白蔹白芷白芨连翘续断紫葛牛膝（去苗）生干地黄鲮鲤甲皮露蜂房木通当归（各半两）桃仁（汤浸去皮尖）杏仁（汤浸去皮尖）乳香丁香木香桂心附子（去皮脐生用）川芎羌活麒麟竭（各二两）上细锉。入油脂并松脂。同以慢火煎养半日。

　　候药焦熟绵滤去滓。净铛内细罗黄丹炒紫色。旋下熟药汁。以柳木篦不住手搅。候变紫色。即油力尽。滴于水中成珠。入手不污即停火。收于瓷盒中。用纸摊贴痛处。日一换之。

　　槐子膏治伤折。

　　槐子水杨白皮（各三两）黄丹（二十四两炒紫色）麻油（二斤半）猪脂（一斤）蜡（五两）头发桑根白皮皂荚（去皮子）天雄（去皮脐）当归槐白皮（各一两）巴豆（去皮心）雄黄（细研）麝香（各半两细研）上细锉。入脂油内。慢火煎养一日。

　　焦熟用绵滤去滓。即下黄丹熟药汁内。用柳木篦搅。莫令住手。候药成紫色。入水中成珠油。力尽即住火。入雄黄麝香和匀收于瓷器中。凡有伤折。逐日摊贴痛处。极效。

　　薤白膏治伤折。金疮。生肌。

　　薤白（两握）白蔹赤芍药杏仁（汤浸去皮尖双仁）续断芎白芷郁金棘针（各一两）生地黄（二两）滑石（三两）绯帛青布（各一尺烧灰）黄丹（一十四两）上除黄丹外细锉。用麻油三升。先煎薤白、生地黄。后下诸药。以慢火煎半日。次下滑石绯帛布灰等。再用慢火煎半日。绵滤去滓。于净锅内。炒黄丹紫色。旋下油内。柳木篦不住手搅成紫色。待油力尽。滴水内成珠。入手不污即停火。入盒中收。用纸摊贴痛上。日一换之。

　　白金膏治伤折疼痛。

　　桑根白皮（三两）柳白皮槐白皮（各二两）楼葱白（一握切）白芷当归乳香羌活（各一两）黄丹（十六两）上细锉用麻油二斤。慢火煎油。次下三般白皮。并葱。煎令焦黄色。去滓。即下诸药。煎半日。又去滓。次下黄丹以柳枝子搅令黑色成膏。瓷盒贮。每用时故帛上摊贴患处。

　　乳香膏治打扑闪肭。伤损。及疰气疰痛。

　　青娘子红娘子（各一对去头翅）蓖麻（十五粒去壳）当归（不拘）白芷（不拘）山栀（一枚）乳香（半斤）松香（半斤）香油（四两）上除松香外。将六味锉入香油内煎。以柳枝搅。候蓖麻熟。滤去滓。却将松乳熔开。次倾入煎药油。挑柳枝搅匀。候油滴水不散。

　　牵拽不断。瓷罐收。热贴。

　　金丝万应膏治扑伤损。手足腹背。并寒湿香港脚。疼痛不可忍。小儿脾疳。泻痢

　　咳嗽。不肯服药者。宜贴。

　　沥青（二斤半）威灵仙（二两）蓖麻子（一百枚去皮脐研烂）黄蜡（二两）木鳖子（二十八枚去壳切片研烂）没药（各一两别研）乳香（一两另研）小油（夏一两春秋三两冬四两）上先将沥青同威灵仙下锅内熬化开。以槐柳枝搅。候焦黑色为度。重帛滤过。以沥青入水盆内。候冷成块。取出秤三斤净。下锅熔开。下小油、黄腊、蓖麻、木鳖子泥不住手。

　　槐柳枝搅匀。须慢火滴数点入水中。拭金丝状。方可。如硬再旋加油少许。软加沥青。试得如法。却下乳没末。起锅在灰火上再用槐柳条搅数百次。又以粗帛滤膏在水盆内。扯拔如金丝。频换水。浸二日。却用小铫盛顿。如落马坠车。于被伤疼痛处火上炙热贴透骨内为验。

　　连换热水。数次落之。则热血聚处。自然消散。小儿脾疳。贴患处。泻痢腹肚上贴。咳嗽背心上贴。

　　金丝万应膏治扑伤损。外贴膏药。内服小乌沉汤加乳香。热酒调。随病上下服

　　之。

　　上根据疮肿伤折类。黑虎膏。松香八斤。如法煎熬。倾于水盆内。浸一宿。净器盛之。不用黄丹。凡治扑伤损。外贴膏药毕。内服小乌沉汤加乳香。热酒调。随病上下服之。

　　穿山甲骨贴膏治伤折接骨。

　　穿山甲骨（三两涂醋炙令黄）桂心（一两）当归（一两）生地黄汁（三合）飞面（一匙）附子（二两去皮脐生用）生姜（五两）上件药捣细罗为散。熟暖加生地黄、生姜汁。调五钱。

　　令摊于绢上。乘热裹贴折痛处。急系缚。每日换之。

　　蓖麻膏治打扑闪肭。

　　蓖麻子（去壳另研）木鳖子（去壳另研上二味各二两）苍耳（烧去烟一两）雄黄（一两另研）金毛狗脊（去毛半两）上件药各为末。和匀。用半两。骨髓二两和成膏得所。每用篦子挑在手心内。醋调。量疮口大小。涂遍。用薄纸盖了。上用以木板夹定。频用醋扫。此药兼消一切痈肿。或因酒后卧湿地。或元有寒湿。臂膊冷麻。根据前调药。涂用纸盖了。频用扫。即愈。

　　神应膏治闪扑伤折。消肿定痛。

　　牛皮胶（一斤捶碎）生姜（一斤取汁）肉桂（去粗皮一两为细末）上先将胶放铫内。用水煎熔。次下姜汁在内。搅熬稀稠得所。即逐旋抄肉桂末在内。慢火熬极匀。倾入瓷罐子内。

　　密封贮。每月用药摊于患处。以纸花子三两重盖覆。其痛即止。渐渐平复。如药熬下多日干硬。再于火上锅动。如太干即入生姜自然汁搅极匀。如煎用。

　　木鳖膏治打扑闪肭。

　　木鳖子（一百枚去壳）大鲫鱼（一枚去鳞并头尾肚肠）上件同捣成膏。涂在痛处。

　　抵圣大白膏治折伤闪肭。疼痛不已。消肿毒。却邪止痛。及疗痈疽初生。肿疼

　　尤甚。疮疡肿疖。赤发毒瓦斯。结搏肌肤痛急。

　　白胶香（十四两研为细末）乳香（一两另研）定粉（二两）白芷（六钱锉碎）白蔹（六钱锉碎）上件以麻油四两。炼白芷。候焦黄色漉出二物。次下白胶香候熔。退火次入乳香、定粉。再搅匀。倾入瓷器内。候凝密封贮。每用慢火炙动。量患处大小。纸上摊贴。

　　木香膏治一切打扑伤损。肿疼痛。滞血不散。并远年近月疮肿。遍身热疮。并

　　可贴神效。

　　木香（碎切）槟榔（捶切）当归（薄切各一分）上使清油四两。煎上件药。令焦黄色。

　　漉出。以新绵滤过。不使滓。却将油入黄丹一两在内。入铛中。文武火重炼。以柳枝箸不住手搅。候烟白。滴一二滴在水碗内。以手取丸之不泥手。膏得成丸。即倾出也。

　　接骨膏

　　赤小豆（三合）草乌头（二两）天南星（一两）生白姜（一两）白蔹（一两）桂（一两）黄丹（一钱）上为末。用生姜自然汁。调膏。贴患处。

　　接骨膏治手脚骨折。

　　上取嫩细柳条。量所用长短。截数十条。以绵穿帘。裹于损折处。缠一遭。就绵头系定。

