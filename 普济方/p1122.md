<!-- { "loadSidebar": true } -->
　　药黑紫色为度。用绵滤去滓。放温再上火。次下炒黄丹作三次下。滴水中不散成膏矣。忌生产妇人。孝子、鸡犬等见。

　　陈元膏治下湿身病苦痹。饮食衰少。医疗不瘥。及坠马腰痛。天阴雨转。发心腹

　　积聚。用膏摩之即愈。头眩取膏摩之。三日鼻中当下水二升。所病即愈。

　　当归（一两陇西者佳）生地黄（二斤取汁）附子（二两十二铢）细辛（二两）桂心（一两一铢）天雄（二两二铢去皮）干姜（二两十七铢）丹砂（一两研）川芎（二两）雄黄（二两半研）乌头（二两七铢去皮）苦酒（二升）白芷（一两）松脂（半两）不中水猪脂（十斤炼去滓）上咀。以地黄汁。苦酒浸一宿。取猪脂内诸药。微火煎之。令十五沸。膏成去滓。内丹砂等末。热搅。勿令妇人、鸡犬、孝子、恶疾不具人、小儿等见。

　　善应膏治一切痈疽肿毒。肢节漏疮。发背脑疽。子。寒湿冷痹顽麻。贴疮。不

　　痛牙痈外贴。打扑伤损。闪肭瘀血。毒瓦斯不散。金疮小儿。头疮发痈毒。大小便毒。蜈

　　蚣蝎螫。贴取毒瓦斯下。治疮诸般恶疮及疥癣。妇人吹乳。丸梧桐子大。新汲水下二十

　　丸。产前催生。产后赶下败血。脐腹疼痛。经脉不行。温酒下二十丸。此药不可犯荤手

　　。火上熔化。净纸摊贴。凡用药。先须净洗疮。然后贴药。

　　黄丹（一斤水飞）没药乳香白蔹木鳖子（去皮）白芨当归官桂杏仁白芷（各一两）血竭（半两）槐枝（五两）柳枝（五两每条三寸）真麻油（五斤）上除乳香、没药外。十味锉碎。入油浸三日。文武火铁锅内熬黄色。滤去粗药。下黄丹。以新柳枝长五六寸。如小钱大。搅匀。令熬丹变色。掇下锅子。在地。却用柳枝搅药出尽烟。方入乳香、没药血竭搅匀。三五十遍候药冷。倾在瓷器内。春三月间合。如常贴用。

　　金丝膏治伤筋动骨。损痛闪肭。风毒恶疮。风湿筋寒诸病。

　　当归尾川白芷杏仁猪牙皂荚（去皮弦）玄参草乌（生用锉各三钱）白胶香（明者八个）沥青（半斤明者）乳香没药（另研各半两）黄蜡（一两）男子头发（洗净如鸡子大）上用清油半斤。将七味锉碎。根据法熬滤。却入胶香、沥青、搅匀。下黄蜡。又搅无烟。

　　方下乳香、没药。一方无玄参、乱发。

　　神应膏治一切疮肿伤损。汤火烧摩。风湿痛痒。用薄绢摊贴患处。癣以药涂擦。

　　热彻为度。鼻中耳中肉铃。用纸捻点一豆大。一月取下。并不疼痛。除瘢退痕。

　　栝蒌（一枚去皮）零陵香藿香芍药甘草黄杏仁（去皮各一两）白芷（二分）龙脑麝香（并研各一钱）黄蜡（一两半）清油（六两）上除龙脑麝香外。并细锉入于。蜡日用油浸七日。却出药。将油炼令香熟。放冷。秤六两。却再入诸药煎令黄。用生绢袋滤去滓。再入锅内。旋下蜡搅匀。滴水中成珠即止。去火毒。候温入龙脑麝香。打匀倾出。热瓷盒内。

　　救苦膏治贴一切风湿疼痛。无名肿毒。死胎不下。凉水吞下七丸。

　　川牛膝白芷黄丹乳香（各五钱）当归没药（各一两）白蔹贝母茯苓槐角（各二两）川乌杏仁（去皮尖各二两）上为细末。加沥青八两。松香三两。同入木匣内。

　　用香油四两。随模搏杵一气千余下。方成膏。

　　白膏治百病中风恶气。及头面诸病。青盲风目烂。眼翳耳聋。鼻塞龋齿。根梃

　　痛。及痈。痔疮癣疥。

　　（一名神明白膏）吴茱萸蜀椒白术白芷前胡（各一升一作白前）附子（三十枚）桂心当归细辛（各二两）川芎（一升）上咀。淳苦酒于铜器中淹浸诸药一宿。以猪膏一斤。炭火上煎三沸。三上三下。白芷色黄为度。病在腹内。酒服弹丸枚。日三。月痛取如黍米内两鼻中。

　　以目向风。无风可以扇之。诸疮痔龋齿耳鼻百病皆主之。皆以膏敷。病在皮肤。炙手摩之。

　　日三。一方无桂心。

　　善应膏治恶疽疮。肿毒。疖漏。发背、脑疽、子。寒湿气冷痹。顽麻贴药不疼

　　。小儿头面疮疖。丹瘤聚热。杂疮。蜈蚣蜂儿螫。净洗实抵消停。取毒牙肿。外贴打扑

　　。骨闪肭歇血。毒瓦斯不散。镰刀铁器所伤。杖疮。药到不疼。马犬咬。虫蛇所伤。汤火

　　漆疮。甜指水毒下疰。疮。诸般疮肿。药到毒滋润止痛。干湿疥癣拨动贴药。妇人吹

　　奶丸如梧桐子大。新汲水下二十丸。产前催生。产后赶下败血。脐腹刺痛。经脉不调。

　　温酒下二十丸。不得犯荤手。火上焙化。净纸摊贴。

　　黄丹（二斤罗细上等者）没药（研）南乳香（研）白蔹（生）木鳖子（全用）白芨（生）白芷（生）桂（三寸生用各一两）新柳枝（一斤如箭头大）上除黄丹、乳香、没药外。

　　其余药材。用好芝麻油五斤。浸一宿去。炭火上用铁锅内熬令药材变黄色。滤去滓。次将黄丹入锅内。用新柳枝一条。长四寸。如小钱大。搅令黄丹后变褐色。掇下锅。再用柳枝搅出尽。

　　火烟入没药、乳香在内。再用柳枝搅匀。药冷倾在磁盆中。顿放。候药硬。将刀子取出。切成块。用油纸裹。然后使用。修合宜春三、秋八月间。

　　神仙太乙膏治八发痈疽。及一切恶疮软疖。不问年月深远。已成脓未成脓并宜贴

　　之。蛇虎伤。蝎螫犬咬。汤火刀斧所伤。皆可内服外贴。如发背先以温水洗疮净。用软

　　布拭干。却将绯帛摊膏贴疮。如服冷水下。血气不通。温酒送下。赤白带下当归酒下。

　　咳嗽及喉闭缠喉风并用新绵裹膏药。置口中含化。一切风赤眼。用膏捻作小余。贴太阳

　　穴。后如服用山栀子汤送下。打扑伤损。外贴内服。橘皮汤下。腰膝病者。患处贴之。

　　内服用盐汤下。唾血者桑白皮汤下。诸漏先以盐汤洗净。诸疮并量大小。以纸摊贴。每

　　服一粒。旋丸如樱桃大。蛤蚧为衣。其膏可收十年不坏。愈久愈烈。

　　（一方久远瘰同上。疮盐汤洗贴。酒下一丸。妇人血气未通甘草汤下一贴。疮疖并肿痛及疥劳另炼油少许末膏贴之。）玄参白芷川当归（去芦）肉桂（去粗皮）大黄赤芍药生干地黄（俱锉各一两）上用麻油二斤。浸诸药。春五、夏三、秋七、冬十。滤滓油。熬得黑色取出不用。将油滤过。

　　然后入黄丹一斤。用青柳枝不住手搅。候滴于水中成珠不粘手为度。倾磁器中。以砖盖口。

　　掘窖子埋树阴下。以土覆三日出火毒。却服。丸如鸡头大。

　　乳香膏止痛及追脓血。消恶毒。

　　木鳖子（去壳细研）当归（各一两）柳枝（二尺八寸锉之）乳香没药（各半两）白胶香（明净者四两去研细）上以麻油四两。将前三味慢火煎令黑色。次用研药入油煎化。绵滤去滓。将药铫令极净。再倾药油在内。候温入黄丹一两半。以两柳枝搅令得所。再上火煎不住手搅。候油沸起住搅。直待注水中成珠不散为度。秋冬欲软。春夏欲坚。倾在水盆内。出火毒。搜成剂。收之遇用贴开。

　　金丝膏痢药

　　清油（三两夏二两）松香（五两）蜡（三钱半）丹（二钱半）乳香（半两）上以油煎转色。去滓。下松香、蜡、乳香。用槐条搅。一顺手五百遍。入丹熬。滴水成珠。水盆内拔千遍。磁器收之。用油纸摊贴脐下。加草乌木鳖子大妙。

　　莲子草膏治一切风耳聋。眼喑生。发变白。坚耳延年。

　　莲子草汁（十三升）生巨胜酒（一升）生乳（一升不食糟也）甘草（一大两末）上和于锅内煎之。缓火才令鱼眼沸。数搅之勿住手。看上沫尽消。澄滤不津磁器中贮之。一方有青莲药六分。龙脑花三分。郁金香二分。并末先煎诸药三分。减一次。下汁及油等。膏成每欲点。即仰卧垂头床下。一孔中各点如小豆许。久起有唾。却勿唾之。起讫即啜少热汤饮。点经一年。白发尽黑。秃处并生。

　　大黄膏治大人小儿痹癖。

　　大黄朴硝（各等分）上为细末。同蒜泥和成膏。用绢摊成膏。贴于病处。其痹病自消也。

　　黑虎膏治肠痈乳痈骨疽者。每服十五丸。如梧桐子大。甘草汤或漏芦汤下。外贴

　　患处。眼目赤疼痛肿者。以茶清或山栀子煎汤下。仍贴两太阳穴。妇人胎衣不下。瘀血

　　冲心。童子小便下。月候不通。红花汤下。

　　槐条柳条（各七十茎每长七寸半）巴豆（八十枚去皮）当归（二钱）木鳖子仁（五枚）白芷（三钱）自然铜（少许为末）小油（一斤一两）黄丹（八两）上先将小油锅内煎沸。下前药煎黄色。滤去滓。入丹熬成膏。

　　三仙膏治贴金疮。肚痛泻痢。皆可贴服之上。

　　香油（二斤）黄丹（一斤）白巴豆（四百八十枚）上将油于铜锅内煎热。入桃枝二十根。煎枯将出。次下柳枝二十根。每长二寸。煎枯将出。三次下巴豆煎枯。将出放温。入砂锅内。煎油热下丹。文武火搅匀。一个半时辰。熬丹起。抬下于地。再搅。滴水成珠。沉下膏成矣。就锅番合地上。三日至第四日可用。

　　碧霞膏治内刺。

　　铜绿（研二两）乳香（研二两）没药（研一分）松脂（四两）黄蜡（一字）白胶香（研一分半）芝麻油（另熬炼熟冬添夏减）上先炼松脂滤去滓。次下白胶香。又下芝麻油搅匀。

　　看硬软得所。续次下黄丹。再搅匀。下乳没铜绿末。搅匀冷放磁盒内盛。每用火上药。摊纸上贴患处。一方轻粉一钱。

　　木鳖子膏治经络受风寒邪。血脉牵连。皮肤疼痛。结聚或拘挛麻痹者。

　　木鳖子（一两去皮锉如小豆大）乳香（一钱另研）上清油二两。浸木鳖子一两宿。

　　然后慢火熬至减半。去木鳖。下黄蜡一钱。搅匀。绢滤去滓。待欲凝结。投乳末在内。不住手搅匀。收磁器内。每用少许。搽肌肉皮肤疼痛聚硬处。不住手。以热为度。

　　成膏药方

　　以清麻油十三两。菜油一斤。黄丹七两。二物锅铛中文火煎、粗湿。柳篦搅不停。至黑色。加武火以扇之。搅不停。烟断沫尽。看渐稠膏成矣。煎时须于净处。勿令鸡犬见。齿疮贴之。痔疮敷之。

　　久疮膏

　　当归防风（各一两）黄芍药白芷（各半两）乳香（一分）黄丹（半两）黄蜡（一两）上以油四两。煎前药。候色变。入丹成矣。蜡收之。磁盒盛。

　　防风膏灸疮。

　　当归防风黄蜡（各一两）黄丹（半两飞过炒）上以油四两。先煎当归防风。候紫黑色。却入炒过黄丹沸一两次。以绵滤过。入黄蜡收之。若要止疼痛。加乳香一两。

　　麻油（半斤）黄丹（三两）乳香（一两）柳枝（一握）上如常法。熬成。然后入乳香搅匀。贮器中。

