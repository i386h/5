<!-- { "loadSidebar": true } -->
　　女子十四天癸至。任脉通。月事以时下。故令有子。天癸者。物之自然。月者以月至。

　　经者有常也。其来过与不及。多与少及此皆胃之故也。不行尤甚者有疾生焉。血既不能滋养百骸。则发落面黄。身羸瘦。血虚则热发。故身多热。水不足则燥气燔。则金受邪。金受邪。

　　则为咳为嗽。则为肺痿、为肺痈必矣。医见经不行则用虻虫、水蛭等行血药。见热则用诸寒药。实出妄意。就中不行以药行之为害滋大。经水枯竭。则无以滋养。其能行乎。譬犹索万金于乞丐之人。虽捶楚并下。不可得也。但服以养气益血诸药。天癸自行。又有二种妇人。

　　实盛月经瘀闭。利之则行矣。

　　又云月水不通者。所致不一。有味不化血。经脉不通。有先期太过。后期不通。有大病后热不通。有寒凝结滞不通。有积聚气结不通。有心气抑滞不通。凡此所受不同。治亦异。

　　盖妇人假血为本。以气为用。血气稽流。则涩而不行。其为病。或寒、或热。脐腹坚痛。肌肉消瘦。久则为劳瘠之症。

　　凡妇人月水不来。室女亦可。内经曰月事不来。皆是胞脉闭也。胞脉者属心而络于脬中。

　　令气上迫于肺。心气不得下通。故月事不来也。可用茶调散吐之。次用玉烛散、芎汤、三和汤、桂苓白术散之类。降心火益肾水。开胃进食。分阴阳。利水道之药皆是也。慎勿服峻热有毒之药。若服之则变成肺痿、骨蒸潮热。咳嗽。咯脓。呕血。喘满。小水不利。寝汗不止。渐至形瘦脉大。虽遇良医。亦成不救。呜呼。人之死者。岂命使之然也哉。

　　一妇人年二十余岁。病经闭不行。寒热往来。咳嗽潮热。庸医禁切无物可食。一日当暑出门忽见卖凉粉者。以冰水和饮。大为一餐。顿觉神清骨健数月。经水自下。夫冲任之脉起于胞内。为经脉之海。手太阳小肠之经。手少阴心之经也。二经为表里。心主于血。上为乳汁。下为月水也。女子十四而天癸至。肾气全盛。冲任流通。经血既盈。应时而下。名之月水。常以三旬而一见。谓之平和也。若后期者。由劳伤血气壅结。故令月水不通也。

　　室女经闭成劳方论。寇宗曰。夫人之生。以气血为本。人之病。未有不先伤其气血者。

　　世有室女童子。积想在心。思虑过度。多致劳损。男子则神色消散。女子则月水先闭。何以致然。盖忧愁思虑则伤心。心伤则血逆竭。神色先散。而月水先闭也。火既受病不能荣养其子。故不嗜食。脾既虚。则金气亏。故发嗽。金既亏。则水气绝。故四肢干瘦。木气不克。

　　故多怒。鬓发焦、筋脉痿。五脏传遍。故卒不能死者然终必死矣。此一种于劳中最难治。盖病起于五脏之中。无有已。其药力不可及也。若或自能改易心志。用药扶接。如此则可得九死一生也。

　　张氏云。室女月水久不行。切不可用青蒿等凉药医家多以为室女虚热。故以凉药攻之。

　　殊不知血得热则行。冷则凝也。

　　方

　　桃花丸治妇人月水不通。无子。由子宫风冷积血。滞于膀胱。故致腰膝疼痛。手

　　脚热。心背妨闷。经络不调。腹内多气。四肢乏力。面无血色及多宜服。

　　桃仁苏合香安息香木香槟榔川芒硝（各三分）水蛭（炒令微黄）虻虫（炒令微黄去翅足各半两）麒麟竭鳖甲（涂醋炙令黄去裙）附子（炮制去皮脐）柴胡（去苗）卷柏当归（锉微炒）辛夷白芷紫石英（细研水飞过）禹余粮（炒醋淬七遍）芎牡丹细辛麦门冬（去心焙）羌活桂心肉豆蔻（去壳各一两）上为末。炼蜜和丸。捣三百杵。丸如梧桐子大。每日空心及晚食前。煎茅汤下三十丸。

　　紫葳散

　　（出圣济总录）

　　治妇人经脉不通。血热壅滞。攻疰四肢。皮肤瘾疹。并行经脉。

　　用紫葳凌霄花是也。不以多少。为散。每服二钱。食前温酒调下。服之。

　　治妇人血结月闭。石淋。

　　用海藻石帆高尺余。根如漆。上渐软。作交罗文。生海底。煮汁服之。

　　治妇人月水经久不来。

　　用威灵仙为末。酒调下。一方用刘寄奴。一方用王不留行。

　　血竭破经丹

　　治妇人血闭不通神方。

　　锦纹大黄（一两去皮醋浸一宿）硼砂（一钱）上为末。醋和为丸如梧桐子大。每服三丸。好酒红花汤调下。食前服之。

　　干地黄当归丸

　　（一名干地黄丸）

　　治月水不通。或一月再来。或隔月至。或多

　　或少。淋漓不断。或来而腰腹刺痛不可忍。四体沉重。惟思眠卧。欲食酸物。虚乏黄

　　瘦。

　　温经汤

　　（出指南方）

　　治经道不通。

　　人参牛膝甘草（各一两）当归芍药牡丹皮白术官桂芎（各二两）上为粗末。每服五钱。水二钟。姜三片。枣一枚煎一盏去滓。服。

　　地黄煎

　　（出指南方）

　　治经候至时。顿然不行。

　　牛膝（半两）生地黄（三两取汁）干漆（一两）上以慢火同煎。可丸即丸如梧桐子大。每服三丸。温酒下。块消为度。

　　干漆丸

　　（出千金方）

　　治月经不通。百疗不瘥。脏腑宿冷。恶血凝结。

　　干漆土瓜根射干芍药（各一两半）牡丹牛膝黄芩桂心吴茱萸大黄柴胡（各一两六株）桃仁鳖甲（各二两）虫蛴螬（各四十枚）水蛭虻虫（各七十枚）大麻子（四合）乱发（鸡子大二枚）庵子（二合）上为末。以蜜和丸如梧桐子大。每日酒下十五丸。渐加至三十丸。日三。仍用后浸酒服前丸药。一方无芍药、牛膝、土瓜根。

　　浸酒方

　　（出千金方）大麻子（三升）子（二升）桃仁（一升）灶屋煤（四两）土瓜根射干（各六两）牛膝（八两）桂心（四两）上咀。以清酒三斗。绢袋盛药。浸五宿。以一盏下前药良。或单服之亦得。

　　大虻虫丸

　　（出圣惠方）

　　治月经不通六七年。或肿满气逆。腹胀瘕痛。宜服此。数有神验。

　　虻虫（四百枚）蛴螬（二百枚）干地黄（一升）牡丹干漆芍药牛膝土瓜根桂心（各四两）吴茱萸桃仁黄芩牡蒙（各三两）茯苓海藻（各五两）水蛭（三百枚）芒大。每日空心酒下七丸。

　　蛴螬丸

　　（出圣惠方）

　　治妇人月水不通。或肿满气逆。咳嗽食少。

　　蛴螬（三分微炒）生地黄（一两）牡丹（三分）干漆（半两捣研令烟出）桃仁（三分汤浸去皮尖双仁麸炒微黄）赤芍药牛膝（去苗）土瓜根（各三分）桂心（半两）黄芩琥珀（各半两）水蛭（一分炒微黄）虻虫（一分炒微黄去翅足）甜葶苈（三分隔纸炒令紫色）为末。烂蜜和捣二三百杵。丸

　　当归汤

　　治妇人月水不通。脐下撮痛。食减羸易。

　　当归（切焙）甘草（炙锉）桂（去粗皮）木贼大黄（锉炒）荆三棱（炮锉各一两）威灵仙（去土）生地黄（焙）王不留行槟榔玄胡索代赭（醋淬）天雄（炮裂去皮脐）鳖甲（去裙醋炙各一两半）红蓝花（炒三分）上咀。如麻豆大。

　　每服五钱半。煎八分去滓。温服。不拘时候。

　　狗胆丸

　　（出圣惠方）

　　治妇人月水不通。日渐羸瘦。变为血痨及血气结聚疼痛。

　　狗胆（五枚取汁）硼砂（半两胆汁浸三七日）干漆（捣碎炒令烟出）芫花（醋拌炒令干）玄竭砒霜（各一分）蛭（微炒黄去翅足）当归以来。去却石脚。却入铫子内和捣三二百杵。丸如绿豆大。

　　每于食后。以温酒下七丸。

　　鳖甲汤

　　（出圣济总录）

　　治妇人经候不通。已经三两月。

　　鳖甲（去裙醋炙）白前代赭（煨醋淬）荆三棱（炮锉）附子（炮裂去皮脐）玄胡索（各一两半）大黄（锉炒）甘草（炙锉）木香桂（去粗皮）当归（切焙各一两）桃仁（去皮尖双仁炒二十枚）红蓝花（三分）熟干地黄（焙三两）大腹皮（锉二两半）上咀。如麻豆。每服五钱。水一盏半煎取八分。去滓。温服。不拘时候服。

　　治月经不通。心腹绞痛欲死。通血止痛。

　　（出千金方）当归大黄芍药（各三两）吴茱萸干地黄干姜芎虻虫水蛭（各二两）细辛甘草桂心（各二两）栀子（十四枚）桃仁（一升）上咀。以水一斗五升。煮取五升。分

　　治妇人月经不通。大腑秘热。两足痛。行不得。日夜不安。疼痛叫声不停。肌肉消

　　瘦。

　　（出护命方）麻黄（去根）射干秦艽荆芥穗虎杖连翘当归牡丹皮（去心）牛膝官桂黄芩杏仁大黄（醋煮如前）牵牛芎（各一分）半夏（三株）大腑热使大黄（一两）上件药。作一处杵罗为末。每服三钱。水一盏煎取九分。食后吃。以大腑通畅。

　　经候通行为度。若人得此病。但止通大腑。行经候。自然安乐也。

　　地髓煎丸

　　（出杨氏家藏方）

　　通经脉。补虚羸。强脚膝。润泽肌肤。和畅筋脉。

　　当归丸

　　（出圣济总录）

　　治妇人风痨气病。经脉不通。渐加羸瘦。不思饮食。心腹胀满。遍身当归（切焙一两半）鳖甲（去裙醋炙）琥珀（锉）芎牛膝（酒浸切焙）桃仁（去皮尖双仁炒黄研）水蛭（糯米炒令焦各一两）虎杖桂（去粗皮）大黄（一半生一半炒）柴胡（去苗各半两）虻虫（炒令色黄）牡丹皮（各二分）麝香（研半分）上为末。捣烂。蜜和丸如梧桐子大。每服二十丸。空心薄荷酒下。乌梅汤亦得。

　　三棱丸

　　（出危氏方）

　　治经脉不通。气痛滞下。兼治血瘕。形如镰铁样。

　　当归（去毛）川芎牛膝芫花三棱莪术（煨）蒲黄玄胡索牡丹皮干姜子白芷地龙（去泥土酒浸各一两）大黄（二两为末米醋一升文武慢火熬成膏）上为末。入大黄膏和研杵。炼蜜为丸。每服二十丸。气痛。淡醋汤下。炒姜酒亦得。木通、红花酒调下。

　　鬼箭丸

　　（出圣惠方）

　　治妇人月水不通。手足心热。腹满喘急。不欲睡卧。心神烦闷。

　　鬼前羽川芒硝柴胡（去苗各一两）水蛭（一分微炒黄）虻虫（一分炒令微黄去翅足）川大黄（锉微炒）赤茯苓（各三分）干漆（半两捣碎炒令烟出）牡丹（三分）杏仁（三分汤浸去皮尖双仁麸炒微黄）桃仁（三分汤浸去皮尖双仁麸炒微黄）甜葶苈（一分隔纸炒令黄紫色）虫（一分微炒黄去翅足）川椒（一分去目及闭口者微炒去汗）上为末。烂蜜和捣三二百杵。丸如梧桐子大。每于食前以温酒下二十丸

　　鬼箭散

　　（出圣惠方）

　　治妇人月水久不通。已经数年以来。羸瘦食少。诸方不效。宜服。

