<!-- { "loadSidebar": true } -->
　　当归没药玄胡索川芎本人参白茯苓牡丹皮甘草白芍药白术熟地黄白芷白薇（各等分产宝方有桂心防风无熟地黄）上为细末。炼蜜和丸如弹子大。

　　服一丸酒送下。

　　琥珀散

　　（出圣惠方）

　　治妇人血气上攻心腹痛。经络不利。黄瘦虚羸。

　　琥珀（细研）麒麟竭木香没药桂心芸苔子吴茱萸（汤浸七次焙干微炒各半两）延胡索当归（锉微炒）牡丹（各一两）麝香（一钱细末）青橘皮（半两汤浸去白瓤焙）上为末细散。入麝香研匀。每于食前热酒调下二钱。

　　大延胡索散

　　（出危氏方）

　　治妇人经病并产后腹痛。或腹满喘闷。或症瘕痞块及一切心腹暴痛延胡索当归赤芍药荆三棱川楝子蓬莪术官桂浓朴木香川芎（各一分）桔梗黄芩大黄（各半两）甘草（一两）槟榔（二钱）上为末。每服三钱。

　　水一钟。煎至六分去滓。热服。食前日三服。恶物过多。去大黄、官桂。加入黄药子、龙骨各半两。如前法。平人心胃急痛。如本方煎服。得利尤良。一方无川芎。

　　异功散

　　（出永类钤方）

　　治妇人血冷气痛。心胸烦闷。不思饮食。四肢无力。头晕昏疼。寒热往来。状似劳

　　倦。并皆治之。

　　牡丹芍药白芷干姜（各三钱）当归玄胡索陈皮（去白）官桂乌药川芎苦梗（各半两）上生为末。每服二钱。生姜三片。酒水各半盏煎至七分。温服。初生产时。

　　宜服此药。每日三服。七日后渐减服数。至一月满。永无疾病。服药后。些少腹痛。不妨。

　　幸勿嘈杂。

　　沉香活血丸

　　治血气不调。脏腑积冷。脐腹疼痛。肌体日瘦。

　　沉香广术诃子（去枚各一两）肉豆蔻丁香良姜（各一两）麝香（一分别研）椒红当归白术附子（炮去皮各一两）上为末。入麝香令匀。酒糊为丸如梧桐子大。每服三十丸。温酒下。

　　没药散

　　（出危氏方）

　　治一切血气。脐腹撮痛。及产后恶露不行。儿枕块痛。宜服。

　　血竭没药桂心当归蒲黄红花木香延胡索干漆赤石脂（各等分）上等分为细末。每服二钱。热酒调下。食前。若血块冲心痛甚危者。以大顺散三钱。热酒调服立止。

　　五经汤

　　（出百一选方）

　　治妇人诸虚不足。心腹疼痛。

　　熟干地黄（半两）人参桂心半夏（汤洗七次）白芍药阿胶麦门冬（各二钱半）吴茱萸（汤浸七次）牡丹皮当归（各二钱半）上为末。每服三钱。水一盏。生姜五片。

　　煎至七分。温经汤有川芎、甘草。无熟干地黄。

　　海藏当归丸

　　（出济生拔粹方）

　　治三阴受邪。心脐少腹疼痛。气风等症。

　　四物汤（各半两）防风独活全蝎（各半两）续断（一两）苦楝玄胡（各七钱）木香丁香茴香（一两炒）上为细末。酒糊丸如梧桐子大。空心温酒下三五十丸。大效。

　　玄胡索汤

　　（出危氏方）

　　治妇人室女七情伤感。遂使血与气并心腹作痛。或连腰胁。或引肾背上下攻刺。甚

　　作搐搦。经候不调。但是一切血气疼痛。亦可服之。

　　当归（去芦头酒浸锉炒）玄胡索（炒去皮）蒲黄赤芍药官桂（不见火各半两）片子姜黄（洗）乳香没药木香（不见火各三钱）甘草（炙二钱半）上咀。每服四钱。

　　水一盏半。生姜七片。煎至七分去滓。食前温服。吐逆。加半夏、橘红各半两。

　　瑞金散

　　治妇人血气撮痛。月经不行。预先呕吐疼痛及月信不通。

　　片子姜黄（四两）牡丹皮莪术红花当归赤芍药川芎桂心延胡索（各等分）上

　　延胡索散

　　治妇人血气攻心腹疼痛。

　　延胡索当归川芎桂心（各三两）枳壳木香赤芍药桃仁（各半两）熟地黄（一两）

　　琥珀散

　　治妇人血气攻心腹。燥烦闷乱。疼痛不止。及产后恶露不行。儿枕块痛。

　　琥珀没药当归（炒）赤芍药牡丹皮延胡索蒲黄莪术桂心（各等分）上为末。每服一钱。温酒调下。（一方加血竭、红花、木香、干漆。无丹皮、琥珀、莪术。等分）

　　紫金散

　　治妇人血气相搏。心腹急痛。一切疼痛不可忍。

　　当归（酒浸）玄胡索川芎肉桂（各半两）香附子乌药紫荆皮（各一两）木香（煨）

　　乌鸡煎

　　治妇人一切血气疼痛如神。

　　当归川芎附子茯苓白术赤芍药白姜地黄官桂上各一两为咀。用乌鸡一只。去头足肚。将药盛鸡肚内。用布袋盛之。好酒醋各五升。砂瓶煮。剩下一盏。留打糊为丸如梧桐子大。每服三十丸。温酒盐汤送下。食前服。

　　八仙散

　　治妇人血气心腹疼痛。立验。

　　当归浓朴芍药枳壳（制）人参（各四两）甘草茯苓（各五分）肉豆蔻（二分）上为末。水二升。煎取八合。空心三服。

　　牡丹散

　　治妇人久虚羸瘦。血块走疰。心腹疼痛。不思饮食。

　　牡丹皮桂心当归延胡索（各一两）莪术牛膝赤芍药荆三棱（一两半）上为粗末。每服三钱。水一盏。酒半盏。煎七分温服。

　　乳香散

　　治妇人久冷。血气心腹疼痛。

　　乳香（一分）没药木香吴茱萸（汤浸七次焙干微炒）硼砂（细研各一分）当归（锉微炒）芎（各三分）桂心（半两）上为细散。每服食前热酒调下一钱。

　　木香丸

　　治妇人血气心腹疼痛。

　　木香（半两）肉豆蔻（去壳）川大黄（锉碎微炒）槟榔干姜（炮裂锉）蓬莪术香墨（各一两）巴豆（一分去皮心研纸裹压去油）上为末。入巴豆同研令匀。醋煮面糊为丸如绿豆

　　神圣北庭丸

　　治妇人积年血气。攻刺心腹。痛不可忍者。及多方医疗不瘥。

　　北庭（去尘焙）没药木香当归（各一分）芫花蓬莪术（各半两）巴豆（去皮心膜四十枚）上先研北庭、没药、巴豆如粉。用好醋三升同煎。如稀膏。然后将余四味为细末。

　　入于膏内。捣合成块。用新瓦合盛之。临时加减丸数。用酒醋各半盏煎数沸。通口服。不得嚼破。仍须吃尽酒醋立瘥。或男子元气不足。亦根据前方服食。如急喉闭者。男左女右。以一丸鼻中嗅之。立愈。其中云。临时加减丸数。皆不云大小数目详之。古人亦卤莽也。既有北庭、芫花、巴豆。合当丸如绿豆大。每服只五丸。

　　没药丸

　　治妇人血气攻心腹疼痛。经脉不调。口干燥。

　　没药（半两）木香槟榔蓬莪术缩砂（细研）当归（锉微炒各一两）朱砂（半两细研）

　　没药散

　　治妇人血气不利。攻心腹疼痛。

　　没药当归（锉微炒）琥珀桂心（各一两）木香（半两）芍药（三分）麝香（一分细研）上为细散。入麝香同研令匀。每服。热酒调下二钱。日三四服。

　　内灸丹

　　治宫脏久冷。中焦停寒。心腹脐下疼痛。肢节倦怠。心悸怔忪。食少恶心。

　　荜茇桂心干姜（炮用）舶上硫黄（细研）金钗石斛（细锉酒浸各半两）附子（炮去皮脐）泽兰叶（各一两）上为细末。面糊为丸如梧桐子大。过。朱砂为衣。每服三十丸至五十丸。煎艾叶盐汤空心下。

　　蓬莪术丸

　　治妇人久积血风冷气。经候不调。心腹疼痛。

　　蓬莪术（一两）牛膝（去苗）没药当归（锉微炒）木香桂心（各三分）硼砂（一两别研）上为末。用酸醋煎硼砂成膏。入药末和丸如梧桐子大。每服食前以热酒下十丸。

　　红花丸

　　治腹中血气刺痛。月事不通。

　　用红花子一升为末。以好酒一升八合。拌了曝干。再为末。用蜜和丸如梧桐子大。空心酒下四十丸。一方为散。每服三钱。空心温酒服。

　　治女子妇人患血气。腹肿痛。

　　用山豆根为末三钱。热酒下空心服之。

　　软金花丸

　　治胸心腰腹急痛。或淋沥。并产前后。经病刺痛。血气劳伤。往来寒热。四肢困

　　倦。夜多盗汗者。兼治血积食积。

　　当归（半两焙）干漆（生用）巴豆（去壳各二钱）斑蝥（生全用）轻粉硼砂粉霜（各一钱）上为末。同研细。枣肉为膏旋丸如绿豆大。每服一丸。新汲水下。病甚者加服。

　　看虚

　　治妇人血气刺痛。大小腹痛。并血脉不调。走疰疼痛。并皆治之。

　　川当归白芍药（各一两）香附子（半斤炒去毛）山慈菇（二两）熟地黄（二两）甘草（一两）上咀。每服三钱。水一盏。乌梅一个。荆芥少许。同煎七分。空心温服。如腹中疼

　　苏沉麝香丸

　　治诸血气痛不可忍。

　　血竭没药沉香辰砂（各一分）木香麝香（各半分）上生为末。瓷器熬生甘草膏。丸如皂子大。每一丸。姜盐汤嚼下。产后血痛、气痛。并主之。亦治脾痛。

　　硼砂丸

　　治妇人血气攻心腹疼痛。宜服。此药行药脉、利气血神效。

　　硼砂水银琥珀朱砂麝香硫黄（各一两）上以硫黄结成砂子。都研令极细。

　　用酒煎狗胆一枚为膏。和丸如梧桐子大。每服温酒下五丸。

　　加减四物汤

　　治妇人血气不足。肢体乏力。或瘀血腹痛。或下血过多。

　　当归川芎芍药干姜（炒各半两）南木香甘草（炒各二钱半）上咀锉散。

　　每服三钱。食前煎服。若腹不痛。则无瘀血。更加人参。又能益其血也。

　　治妇人血气撮痛。

　　芸苔子（隔纸炒半两）没药（三钱）赤芍药当归莪术（各一两）上为末。每服二钱。热

　　沉香散

　　治妇人一切血气刺痛不可忍者。及男子冷气痛。并治之。

　　沉香木香当归白茯苓白芍药（各一钱）上咀。每服一钱。水三盏于银石器内。

　　不用铜铁器。文武火煎数沸。入全陈皮一个。又煎十数沸。入好醋一盏。又煎十数沸。入乳香、没药。如皂角子大一块。同煎至一盏去滓。通口服。不拘时候。

　　菩萨汤

　　治产后胎前心腹痛。

　　木香（不见火半两）桂枝（不见火七钱半）当归（三钱酒浸去芦）赤芍药（半两）甘草（二

　　牡丹煎丸

　　治妇人血膈。

　　牡丹苦参贝母（去心）玄胡索白芍药上等分为末。炼蜜和丸如梧桐子大。每服十五二十丸。米饮吞下。无时候。

　　乌药散

　　治妇人血气上攻。心腹疼痛不可忍。神情闷乱。

　　乌药木香桂心青橘皮（汤浸去白瓤焙）蓬莪术（以上各二两）上为细末散。

　　每服生姜

　　芸苔子丸

　　治妇人血气痛不可忍。

　　芸苔子红花五灵脂延胡索（各半两）三棱莪术（各一两）上为末。每服二钱。热酒调下。

　　当归丸

　　治妇人血气不和。心腹疼痛。

