<!-- { "loadSidebar": true } -->
　　当归（二两微炒）硼砂（一两别研）桂心没药（各一两）蓬莪术（二两）上为末。用好酒醋一大盏。银器内慢火熬硼砂成膏。入药末和丸如梧桐子大。每日空心及晚食前。以醋汤调下十丸。

　　没药散

　　治妇人血气疼痛不可忍者。

　　红花没药当归延胡索（炒）上等分为末。每服二钱。童便酒水各半盏同煎至六分。

　　热

　　手拈散

　　治妇人血气刺痛不可忍者。亦治诸般气痛。

　　草果（煨）玄胡索（炒）五灵脂（拣去砂石炒各一两）没药（五钱）上为末。

　　酒调二三钱服。

　　治妇人血气腹痛。经候或多或少。

　　蔓荆子香附子杏子晚蚕砂（各等分）上咀。炒焦。酒淬去滓服。未愈再服即愈。

　　菖蒲散

　　治妇人血气痛。

　　石菖蒲良姜桂心（各一两）香附子（二两）上为末。热汤调下二钱。

　　治妇人血气腹内满。

　　以草蒿。秋冬用子。夏春用苗。并捣绞汁服。或曝干为末。小便冲服。如觉冷。用酒煮服。

　　破经汤

　　治妇人血气不行。脐腹疼痛。

　　巴豆（七个）苦葶苈（三钱）皂角（二钱）上为末。炼蜜和丸如弹子大。每服一丸。先用麻丝缠部定。坐一夜。不行。再一丸。如觉寒热取下赤白水。再用一丸。取一行。一方不用皂角。后四物汤补之。

　　抽刀散

　　治妇人一切冷气血痛。

　　大川乌头（炮去皮炒黄色一两）五灵脂芸苔子（隔纸炒）良姜（各半两）上为末。酒醋各半盏煎至七分温服。

　　治妇人室女血气刺痛不可忍。日夜叫唤可怜者。一服见效。

　　芸苔子肉桂良姜没药（各等分）上干焙为末。每服二钱。乳香调下。热服。不拘时候。

　　延胡索散

　　治妇人血气走注疼痛不可忍。及月水不利。面色萎黄。吃食减少。及产后诸疾皆治

　　之。

　　延胡索三棱（生）当归（酒浸去芦头）莪术（醋浸少时等分）上为末。每服二钱。空心温酒调下。如血气发盛者。及月水不调。并用童子小便酒红花同煎。调下。只三服瘥矣。

　　或后

　　当归良姜散

　　补养血气去心腹疼痛。胁胀满。经络不调。或带下赤白。腰脚疼痛。一切痼病高良姜（五两）当归桂（去皮各三两）浓朴（去皮姜制二两）上干用纱罗子罗。

　　每服二钱。水一盏入艾十叶。同煎至七分去滓。食前热服之。

　　小乌沉汤

　　调中快气。治心腹刺痛。

　　乌药（一两去皮）甘草（一分）香附子（砂盆内渐去皮毛焙干去瓤二两）上为细末。每服一钱。盐汤点。不拘时候。

　　金不换散

　　治妇人血气刺痛不可忍者。

　　三棱莪术（并细研）巴豆（去皮各一两）上以酸醋一碗。熬醋成膏为度。先将糠固济一罐子。阴干后。将药并醋膏一处置罐子中。外用泥裹。以平瓦子一片盖之。用炭火五七遍。常看守。却候烟急出。即取出看。通黑则止。不得烧过了。便入乳钵内细研为末。有患者

　　八仙散

　　治妇人血气心腹疼痛立验。

　　棕榈（二两）当归（一两并锉碎一处烧成炭细研）麝香（一钱细研）上同研令匀。

　　每服一钱。温酒调下。

　　三神丸

　　治室女血气相搏。腹中刺痛引心端。经行涩少。或经事不调。以致疼痛。

　　橘皮（二两）玄胡索（醋煮去皮）当归（去芦酒浸锉炒各一两）上为细末。酒煮米糊为丸如梧桐子大。每服七十丸加至一百丸。空心艾汤下。米饮亦得。

　　拈痛散

　　治妇人血气痛。

　　玄胡索（一两）当归桂心（各半两）上为末。酒调二钱。不拘时候。

　　蠲痛散

　　治妇人血气刺痛。

　　荔枝核（烧存性半两）香附子（去毛炒一两）上为细末。盐汤米饮调下二钱。不拘时候。

　　治妇人血气痛游走及腰痛。

　　莪术（切片）干漆（研碎各二两）上同炒令漆焦香。取出漆不用。只用莪术为末。

　　温酒调下三钱。腰痛。胡桃酒下。游走痛。冷水调下。

　　治妇人血气刺痛。

　　用香附子一二斗皆可。舂令极净。用砂罐盛米醋煮令极久。一日夜取出。炒干为末用甘草三钱为末。盐汤任下。亦治血崩不止。

　　治妇人血气刺痛。

　　神曲香附子（各炒赤）上等分为末。热酒下。

　　治老妇血气痛不可忍。

　　老松皮（用醋煮干）延胡索上为末。秤锤烧红淬酒调下。

　　二神丸

　　治妇人血气不和。疼痛不止。及下血无时。月水不调。宜服。一名荜茇丸。

　　真蒲黄（炒）荜茇（盐炒）上等分为末。炼蜜和丸如梧桐子大。每服三十丸。空心温酒吞下。如不能饮。米汤下两服即止。

　　内灸散

　　治妇人血气刺痛不可忍者。

　　蓬莪术良姜（等分）上为细末。热酒服无时。

　　失笑散

　　治小肠气痛及妇人血痛。心腹绞痛欲死。百药不验者。并治急心痛。一方失笑膏。

　　五灵脂（炒）蒲黄（炒各等分）上为末。每服三钱。先用米醋一合。熬药成膏。入水一盏。煎服。一方以酒调膏服。

　　又方

　　治妇人血气痛。

　　真铅粉（）香附子（末）上等分和匀。每服二钱。醋调下神效。

　　治妇人血气攻心腹疼痛不可忍。

　　热艾（五两）生姜（四两细研）上以布包。用水三盏。煮令水尽。于包中绞取汁一盏。

　　每服

　　治妇人不曾生育。血气脏腑疼痛不可忍。及治丈夫病小肠气撮痛者。并宜服二圣

　　丸。

　　干漆（为末）湿漆（各一两）上先将湿漆入铫子内熬如一食饭间已来。住火。与干漆末一处拌和。丸如半皂子大。每服一丸。温酒吞下。无时。小腹膀胱气痛。牙关紧急。但开牙关

　　又方

　　治妇人血气痛。

　　干姜赤石脂上为末。醋和为丸。每服五十丸。淡醋汤下立效。

　　治妇人血气揍痛。

　　用火糠煤一掬。细末。炒令烟出。再用生姜一块。连皮捶碎。炒至烟起。入久窨酒一升同煎一半。滤去滓。通口服。

　　锻石散

　　治妇人气血痛不可忍者。

　　用取猪贴瘠血半盏于汤上暖。用杖子搅停。后锻石于火上烧令黄为末。罗过。入灰一钱同血搅停于温酒服。立愈。

　　又方

　　用黑狗胆一个。半干半湿。割开。以篦子排丸如绿豆大。蛤粉滚过。每服五丸。烧生铁淬酒下。其痛即止。

　　血气虚损。腰腹疼痛。

　　用当归连中汤加桂南木香。若自汗。则去木香。加人参、白术。

　　醋附丸

　　治妇人血气经候不调。腹痛。面色黄。心怔乏力。腹胁疼胀。头晕恶心。或崩漏带

　　下。便血症瘕等症。室女亦可服。凡妇人数数堕胎。由血气不升降。或云此药耗气。殊

　　不知获效非常。古书为妇人仙药。服之自当日显其效。一名醋煮香附丸。用香附子炒去

　　毛。以酒醋浸过。煮令醋干。焙为细末。以米醋糊丸如梧桐子大。每服五十丸。醋汤

　　下。又方为末。每服二钱。米饮汤调下。治冷滞。用胶艾叶煎汤。或当归补血汤、附子

　　理中汤。

　　又方

　　用香附子净一斤。入大艾叶四两。当归二两。加上醋浸透。煮为丸。

　　治妇人久血冷气攻心疼痛不止。

　　用叶子雄黄二两。细研。醋一升煎似稠。加上醋浸透。糊丸豆大。每服五丸。醋汤下无时。

　　治妇人血流血痢。心头疼痛不可忍。欲死者。及治血崩。

　　用五倍子为末。面糊为丸。每服二三十丸。米汤送下。一方作散。冷水调服。

　　抽刀散

　　治妇人心腹胁肋疼痛不可忍者。产前产后尤佳。

　　川乌头（炮去皮脐）牡丹皮芍药干姜（炮）桂心没药当归（各等分）上为细末。每服二钱。热酒调下。不过三服。轻可一服效。产后加红花。

　　香甲丸

　　治妇人血海虚冷。久积。症瘕癖。心腹胀痛。胸膈注闷及月候不调。产后过劳瘦

　　瘁。并宜服之。

　　鳖甲（醋浸一宿蘸醋炙令黄色秤二两）荆三棱（大者细锉醋浸三日焙干二两）干漆（细捣炒烟出取末秤用二两）没药（三分别研）木香肉桂（去粗皮）补骨脂（微炒）干姜（炮）槟榔细松烟墨（上六味各半两）辰砂（四钱别研）上件为细末。醋煮。面糊为丸如梧桐子

　　治妇人心脾血气痛不可忍。

　　五灵脂（炒）白姜（炮）上等分为末。每服一钱。米醋调作膏。白汤送下。

　　血饮子

　　治妇人血气冲心。

　　当归菖蒲（各二分）上为细末。热酒调下一钱。

　　四神散

　　治血气腹痛。

　　当归芍药（各一两）干姜（半两）上为末。每二钱温酒调下一服愈。一方无干姜。

　　有茱萸。

　　玄胡索散

　　治妇人血晕冲心欲死者。

　　玄胡索（三两）当归（二两）上为末。每服三钱。用好红花酒半碗。热调下。未服药前。以

　　香附子饮

　　治妇人真心痛。

　　良姜（麻油炒）苍术（盐炒）香附子（锻石炒各等分）上为末。用灯心煎汤。空心服下。

　　分经散

　　治妇人血气痛心及遍身手足疼痛。经血不通。并皆治之。

　　红花苏木乳香没药贩姜姜黄当归芍药川芎木通甘草莪术生地黄玄胡索牡丹皮凌霄花上为末。每服二钱。空心温酒调下。一日三服。加血竭、玳瑁。尤佳。（湘黄蕉明三世业医用之有效）

　　大乌金散丸

　　治妇人心腹刺痛。身体疼痛。又治产前产后恶露不止。疼痛不已。如经盛行。

　　则去白芷、延胡索。当归熟地黄白芍药川芎附子肉桂沉香（各一两）延胡索粉草香附子乳香缩砂贩姜白芷蒲黄姜黄槟榔（各半两）白茯苓丁香白术（各二两）没药人参（各二钱）上为末。酒糊为丸如弹子大。百草霜为衣。

　　每服一粒。当归酒下。或

　　玄胡索散

　　治妇人血气攻心痛不可忍。并走注。

　　蓬莪术（半两麻油煎乘热切片子）玄胡索（二钱半）上细末。空心淡醋汤下。

　　香雅散

　　治妇人血刺心腹疼痛。

　　当归肉桂（各等分）上为末。每服二钱。水一盏入醋少许。煎七分。空心热服。

　　通膈散

　　治妇人心腹刺痛。寒热往来。

　　莪术延胡索白芍药当归川芎甘草牡丹皮上等分细末。每服二钱。姜酒调服。

　　加减四物汤

　　治妇人欲念不遂。心膈迷闷。刺痛。

　　四物汤一贴加橘皮香附子延胡索（各半两）

　　顺气木香丸

　　治妇人血气攻刺手足疼痛。冷痹。心腹久积掐刺。口吐冷涎。面目青黄色。发歇时

