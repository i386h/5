<!-- { "loadSidebar": true } -->
　　附子（炮裂去皮脐一枚）杜仲（炒断丝）地榆桔梗沙参浓朴（去粗皮姜汁炒各四钱）黄白薇（去土）川牛膝（去苗）川白芷北细辛（去叶）干姜蜀椒（各二钱半）上为末。炼蜜丸如梧桐子大。每服二十丸。盐酒下。服之一月。自然有孕。多服四物汤、羊肉丸。亦效。或枣汤吞下。

　　辛茸丸

　　（出孟诜方）

　　治妇人子宫宿受风冷。多致胎气不固。常有损堕。宜去子宫风。当服之嫩鹿茸（炮去毛酥涂炙一两半）北细辛黄（蜜炙）当归（各二两）本头京芍药川白芷牡丹皮川芎干姜（炮）肉桂（去皮）小黑豆（炒）没药（另研）防风川椒（盐炒出汗去盐各一两）上为末。炼蜜为丸如梧桐子大。每服四五十丸。用温酒或淡醋汤送下

　　八珍散

　　（出孟诜方）

　　治妇人处深闺内阁。常以无子为忧。思虑过多。伤损脾气。脾虚则不能制水。漏下

　　五色之症。或只常下黄白水。宜服此药。

　　人参白术粟米（微炒）白茯苓浓朴（姜制各一两）益智（一两）黄（二两）甘草（半两）上为散。每服三钱。姜三片。枣子四个同煎至八分。空心服。

　　千金保生丸

　　（出孟诜方）

　　若服调气血药。觉得气调血顺。但未受娠。则屏去他药。再服此药以实子宫。须经

　　候过三日复再媾。自然成娠。无疾而不娠者。尤宜多服此药自然娠矣。

　　防风石膏（）糯米川椒（去目炒出汗）北黄芩秦艽（去土）浓朴（去皮）贝母北细辛石斛（酒浸蒸三次）大豆黄卷（净如无以小黑豆代以上各二两）白姜（炮一两）火麻仁（炒去壳秤一两）甘草（炙一两）熟地黄（洗酒蒸三次焙）当归（各二两）没药（真者一两半）上为末。炼蜜如弹子大。每服空心用北枣四枚煎汤嚼下。一日二服。不可用酒下。

　　恐发泄了。真气不能护血。

　　参香胜金散

　　（出孟诜方）

　　治妇人血不和。须先调其荣卫。使之顺度。则服千金保生丸。乃能当归（二两）白薇（一两）没药（一分）元胡索（去皮）本头绵黄（蜜炙各一两）京芍药甘草肉桂紫石英（）白术白石脂（火醋淬）川芎白茯苓人参川白芷白牡丹皮沉香（以上各半两）上为末。每服二钱。温酒调下。空心服。又水一大盏。

　　姜二片。北枣二枚同煎。若虚烦作热。每服之时。入生地黄汁一合。同煎一服。

　　治劳损产后无子。阴中冷汁溢出。子门闭积年不产。身体寒冷方

　　（千金方）防风（一两半）桔梗（三十铢）人参（一两）菖蒲半夏丹参浓朴干姜紫菀杜蘅（各十八铢）秦艽白蔹牛膝沙参（各半两）上十四味为末。白蜜和丸如小豆大。

　　食后服十五丸。日三服。不知。增至二十丸。有娠止。夫不在勿服之。服药后。七日方合阴阳。

　　归艾丸

　　（出朱氏集验方）

　　治妇人平生无子。服之屡验。

　　生地黄（一斤净洗）生姜（一斤净洗各用破盆研烂如交加散法淹一宿银器各炒干入后药）白芍药白茯苓延胡索当归（去芦浸各二两）熟艾（三两醋煨面成饼甑上蒸熟焙干）上除艾叶外。各焙干为末。入前件地黄、生姜。作一处。炼蜜丸如梧桐子大。每服五十丸。空心酒下。一日三服。

　　麝香丸

　　（出御药院方）

　　治妇人阴中久冷。或成白带。淋沥不断。久无子。

　　零陵香藿香（各二钱）蛇床子（半两）吴茱萸桂枯白矾木香（各三钱）麝香（二分半）丁香韶脑（各一钱半）不灰木白芷（各二钱半）龙骨（半两）上为细末。炼蜜和

　　麋茸万病丸

　　（出十便良方）

　　补养气血。久服令人有子方。

　　熟干地黄当归麋茸（勿使鹿茸）上件各等分。为细末。炼蜜丸如梧桐子大。空心食前。米饮或温酒下五十丸。

　　附子当归丸

　　（出十便良方）

　　治血脏虚冷方。

　　当归（三两）附子白术（各一两）芍药（二两）上为细末。醋煮。面糊和丸如梧桐子大。米饮下三十丸。未效。加至五十丸。空心服。

　　壮阳令人有子

　　（出本草）以鹿项骨髓蜜煮服之。

　　令人有子

　　（出本草）以正月十五日灯盏夫妇共于富家宴会所盗之。勿令人知之。安于床下。当月有娠。

　　令人有子

　　（出本草）以正月雨水。夫妻各饮一杯。还房。当获有子。神效也。

　　令妇人有子

　　（出本草）以狗骨煎汁煮粥饮食之。

　　令生男儿

　　（出本草）以虎鼻悬户上。

　　疗妇人无子。

　　二月丁亥日。收桃花、杏花阴干为末。戊子日和井花水服。服方寸匕。日二三服。

　　卷三百三十六　妊娠诸疾门

　　妊娠

　　（附论）夫何以知妇人妊娠。脉平而虚者。乳子法也。经云。阴搏阳别。谓之有子。此是血气和调。阳施阴化也。诊其手少阴脉动甚者。妊子也。少阴心脉也。心主血脉。又肾名胞门、子户。尺中肾脉也。尺中之脉按之不绝。法妊娠也。三部脉沉浮正等。按之无绝者。有娠也。

　　妊娠初时寸微小。呼吸五至。三月而尺数也。

　　妊娠四月。欲知男女者。左疾为男。右疾为女。左右俱疾为产二子。又法。左手沉实为男。右手浮大为女。左右手俱沉实。猥生二男。俱浮大。猥生二女。尺脉若左偏大为男。右偏大为女。左右俱大。产二子。大者如实状。又法左手尺中浮大者男。右手尺中沉细者女。

　　若来而断绝者。月水不利。又法左右尺俱浮。为产二男。不然女作男生。俱沉为产二女。不尔男作女生。又法得太阴脉为男。得太阳脉为女。太阴脉沉。太阳脉浮。又遣妊娠人面南行。

　　还复呼之。左回首者是男。右回首者是女。又看上圊时。夫从后急呼之。左回首是男。右回首是女。又妇人妊娠。其夫左乳房有核是男。右乳房有核是女。

　　妊娠欲知将产者。怀妊离经其脉浮。设腹痛引腰脊为将产也。但离经者。不病也。又法。

　　欲孕原立本章。有泰初有泰始。浑沌一判。既见气矣。故曰泰初。既立形矣。故曰泰始。

　　气初形始。天地相因。生生化化。品物彰矣。故曰大哉干元。万物资始。至哉坤元。万物资生。有生之初。虽阳予之正。育而充之。必阴为之主。因形移易。日改月化。无非坤道之代终也。谓之妊。阳既受始。阴壬之也。壬子谓之妊。已为正阳。阴包之也。谓之胚。未成为器。犹云坯也。谓之胎。既食于母。为口以也。若娠则以时动也。若怀则以身根据之也。天之德。地之气。阴阳之至和。相与流转于一体。唯能顺时数。谨人事。勿动而伤。则生育之道得矣。观四序之运。生长收藏。代出万物。有仪则咸备。而天地之气未始或亏者。盖阴阳相养以相济也。昧者。曾不知此。乃欲拂自然之理。谬为求息之术。方且推生死于五行。蕲补养于药石。以伪胜真。以人助天。虽或有子。孕而不育。育而不寿者众矣。昔人论年老有子者。男不过尽八八。女不过尽七七。则知气血在人。固自有量。夫岂能逃阴阳之至数哉。

　　大全良方云。肝为血兮肺为气。血为荣兮气为卫。阴阳配偶不参差。两脏通和皆类例。血衰气旺定无孕。血旺气衰应有体。（肝藏血。为荣属阴。肺主气。为卫属阳。阴阳配偶者。是夫妇匹配。偶合媾精。乃有子也。若血少气盛。则无娠孕。若血盛气少。则有孕也。）寸微关滑尺带数。流利往来并雀喙。小儿之脉已见形。数月怀耽犹未觉。（寸脉微。关脉滑。

　　尺脉带数。及流利雀啄。皆是经脉闭塞不行成胎。以上之脉。皆是血多气少之脉。是怀小儿之脉。已见形症也。）左疾为男右为女。流利相通速来去。两手关脉大相应。已形亦在前通语。（左手脉疾为怀男。右手脉疾为怀女。及两脉流行。滑利相通。疾速来去。是或两手关脉洪大相应。是其胎已有形状也。）左手带纵两个男。（纵者。夫行乘妻。水行乘火。金行乘木。即鬼贼脉也。名曰纵见在左手。则怀两个男儿也。）右手带横一双女。（横者。妻乘夫也。

　　是火行乘水。木行乘金。即所胜脉也。名曰横。见于右手则怀一双女儿也。）左手脉逆生三男（逆者。子乘母也。是水行乘金。火行乘木。即己生脉也。名曰逆。见于左手。则怀三个男儿也。）右手脉顺还三女。（顺者。母乘子也。是金行乘水。木行乘火。即生己之脉也。

