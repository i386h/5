<!-- { "loadSidebar": true } -->
　　若形藏未备。则随其不足。而孕妇必欲其气味食之。盖阳为气。阴为味。气化则精生。味化则形长。诚以人之生也。气本于天。形本于地。内经谓天食人以五气。地食人以五味。正此之谓。若夫天地既分。形质不完者。皆孕妇择食之时。不得其气味。故视斜觑短。偏瞽双盲。手挛足跛。腰伛背偻。此肝形之不备也。言迟语吃。或哑或聩。神气昏塞。此心形之不备也。胸背凸凹。舌短唇缺。此脾形之不备也。毫毛疏薄。发鬓秃落。或毫毛通白。皮肤偏赤。此肺形之不备也。毛发焦黄。形体黑小。五硬五软。数岁不能行。此肾形之不备也。由是孕妇择食。假其气味。生成五脏。一有不备。病辄随之。譬犹陶冶成器。一或苦窳。是水火之济不调。岂曰工之良哉。

　　方

　　乌雌鸡汤治妊娠一月。名始胚。饮食精熟酸美受御。宜食大麦。毋食腥辛。是谓

　　才正。妊娠一月。足厥阴脉养。不可针灸其经足厥阴内属于肝。肝主筋及血。一月之

　　时。血行痞涩。不为力事。寝必安静。无令恐畏。妊娠一月。阴阳新合为胎。寒多为

　　痛。热多卒惊。举重腰乌雌鸡（一只制如食法）茯苓阿胶（各二两）甘草生姜（各一两）吴茱萸（一升）麦门冬（五合）人参芍药白术（各三两）上咀。以水一斗二升。煮鸡取汁六升。去鸡下药。煎取三升。内酒三升。并胶烊尽。取三升。放温。每服一升。日三。

　　补胎汤

　　（大全良方）

　　若曾伤一月胎者。当预服此方。

　　细辛（一两）防风（二两）干地黄白术（各三两）生姜（四两）吴茱萸大麦（各五合）乌梅（一升）上咀。以水七升煮取二升半。分三服。先食服。寒多者。倍细辛、茱萸。热多渴者。去之。加栝蒌根二两。若有所思。去大麦。加柏子仁三合。一方有人参一两。忌生菜、芜荑、桃、李、雀肉等物。

　　艾叶汤

　　（一名鸡艾汤出千金方）

　　治妊娠二月名始膏。无食辛燥。居必静处。

　　男子勿劳。百节皆痛。是为胎始结。妊娠二月。足少阳脉养。不可针灸其经。足少阳内

　　属于胆。主精。二月之时。儿精成于胞里。当慎护惊动也。妊娠二月。始阴阳踞经。有

　　寒多坏不成。有热即萎悴。中风寒有所动摇。心满脐下悬急。腰背强痛。卒有所下。乍

　　寒乍热。

　　艾叶丹参当归麻黄（各二两）人参阿胶（各三两）甘草（六两）生姜（六两）大枣（十二枚）上咀。以酒三升。水一斗。煮减半去滓。内胶煎取三升。分三服。一方用乌雌鸡一只。宿肥者。治如食法。割头取血。内三升酒中相和。鸡以水一斗二升。先煮取汁。

　　去鸡内药。煎取三升。内血酒并胶煎。取三升。分温三服。忌海藻、菘菜。

　　黄连汤

　　（出千金方）

　　若曾伤二月胎者。当预服此。

　　黄连人参

　　（各一两）

　　吴茱萸

　　（五合）

　　生地黄

　　（五两一方用阿胶）上咀。以酢浆七升。生姜三两煮取三升。分四服。日三夜一。每十日一修合。若颇觉不安。加乌梅一升。加乌梅者。不用浆。直用水。一方用当归半两。忌猪肉、冷水、芜荑。

　　雄鸡汤

　　（出千金方）

　　妊娠三月名始胎。当此之时。未有定仪。见物而化。欲

　　生男者。操弓矢。欲生女者。弄珠玑。欲子美好。数视璧玉。欲子贤良端坐清虚。是为

　　外象而内感者也。妊娠三月。手心主脉养。不可针灸其经。手心主内属于心。无悲哀思

　　虑惊动。妊娠三月。为定形。有寒大便青。有热小便难。不赤即黄。卒惊恐忧愁嗔怒喜

　　顿仆。动于经脉。腹满绕脐苦痛。或腰背痛。卒有所下。

　　雄鸡（一只制如食法）黄芩白术生姜（各一两）麦门冬（五合）芍药（四两）大枣（十二枚擘）甘草人参茯苓阿胶（各二两）上咀。以水一斗五升。煮鸡减半。

　　出鸡内药。煮取半。内清酒三升并胶煎。取三升。分三服。一日令尽。当温卧。一方用当归、芎

　　茯神汤

　　（出千金方）

　　若曾伤三月胎者。当预服此。

　　茯神丹参龙骨（各一两）阿胶当归甘草人参（各二两）大枣（二十一枚）赤小豆（二十一粒）上咀。以酢浆一斗。煮取三升。分四服。先食服。七日后服一剂。

　　腰痛者。加桑寄生二两。一方有薤白二两。麻子一升。忌同前。一方用水煎服。

　　菊花汤

　　（一名麻黄雌鸡汤出千金方）

　　治妊娠四月。始受水精。以成血脉。食

　　宜稻粳。羹宜鱼雁是谓盛血气。以通耳目。而行经络。妊娠四月。手少阳脉养。不可针

　　灸其经。手少阳内输三焦。四月之时。儿六腑顺成。当静形体。和心志。节饮食。妊娠

　　四月。有寒心下愠愠欲呕。胸膈满不欲食。有热小便难。数数如淋状。脐下苦急。卒中

　　风寒。颈项强痛。寒热。或惊动身躯。腰背腹痛。往来有时。胎上迫胸。心烦不得安。

　　卒有所下。

　　菊花（鸡子大一枚）麦门冬（一升）大枣（十二枚）人参（一两半）甘草当归（各二两）麻黄（去节）阿胶（各三两）半夏（四两）生姜（五两）上咀。

　　以水八升。煮减半。

　　内清酒三升并阿胶煎。取三升。分三服。温卧。当汗。以粉扑之。护风寒四五日。一方用乌雌鸡一只。煮水煎药。忌羊肉、海藻、菘菜、饧等。

　　调中汤

　　（出千金方）

　　若曾伤四月胎者。当预服此。

　　白芍药生姜（各四两）浓朴生李根白皮枳实白术柴胡（各三两）续断芎甘草（各一两）当归（一两半）乌梅（一升）上咀。以水一斗煮取三升。分四服。日三夜

　　阿胶汤

　　（一名旋复花汤出千金方）

　　治妊娠五月。始受火精以成其气。卧必晏

　　起。沐浴浣衣。深其居处。浓其衣服。朝吸天光。以避寒殃。其食稻麦。其羹牛羊。和

　　以茱萸。调以五味。是为养气。以定五脏。妊娠五月。足太阴脉养。不可针灸其经。足

　　太阴内输于脾。五月之时。儿四肢皆成。无大饥。无甚饱。无食干燥。无自灸热。无劳

　　倦。妊娠五月。有热苦头眩。心乱呕吐。有寒苦腹满痛。小便数。卒有恐怖。四肢疼

　　痛。寒热。胎动无常处。腹痛闷烦欲仆。卒有所下。

　　旋复花（二合）人参（一两）生姜（六两）当归芍药甘草黄芩（各二两）吴茱萸（七合）阿胶（四两）麦门冬（一升）上咀。以水九升。煮药减半。内清酒三升并胶。微火煎。取三升半。分四服。日三夜一。先食服。便愈。不瘥再服。一方用乌雌鸡一只。割取咽血内酒中。以水煮鸡以煎药减半。内酒并胶煎。取三升半。分四服。忌海藻、菘菜。

　　安中汤

　　（出千金方）

　　曾伤五月胎者。当预服此。

　　黄芩（一两）当归芎干地黄人参（各二两）甘草芍药（各三两）生姜（六两）麦水七升。清酒五升。

　　麦门冬汤

　　（一名人参雌鸡汤出千金方）

　　治妊娠六月。始受金精以成其筋。身

　　欲微劳。无得静处。出游于野。数观走犬及视走马。宜食鸷鸟、猛兽之肉。是谓变腠理

　　纽筋。以养其力。以坚背膂。妊娠六月。足阳明脉养。不可针灸其经。足阳明内属于

　　胃。主其口目。六月之时。儿口目皆成。调五味。食甘美。无太饱。妊娠六月。卒有所

　　动不安。寒热往来。腹内胀满。身体肿。惊怖。忽有所下。腹痛如欲产。手足烦疼。

　　麦门冬（一升）人参甘草黄芩（各二两）干地黄（三两）阿胶（四两）生姜（六两）枣（十五枚）上以水七升。煮减半。内清酒二升并胶煎。取三升。分三服。

　　每如人行三四里中间。进糜粥。一方用乌雌鸡一只。煮水以煎药。忌海藻、菘菜、芜荑。

　　柴胡汤

　　（出千金方）

　　若曾伤六月胎者。当预服此。

　　柴胡（四两）苁蓉（一两）白术芍药（一作紫葳）甘草麦门冬芎（各二两）生姜（六两）干地黄（五两）大枣（三十枚）上咀。以水一斗。煮取三升。

　　分四服。日三夜一。中间进糜粥。勿食生冷及坚硬之物。七日。更服一剂。大全方用黄芩二两。忌海藻、菘菜、芜荑、桃、李、雀肉等。

　　葱白汤

　　（出千金方）

　　治妊娠七月。始受木精以成其骨。劳身摇肢。无使定

　　止。动作屈伸。以运血气。居处必燥。饮食避寒。常食稻粳。以密腠理。是为养骨而坚

　　齿。妊娠七月。手太阴脉养。不可针灸其经。手太阴内属肺。主皮毛。七月之时。儿皮

　　毛已成。无大言。无号哭。无薄衣。无洗浴。无寒饮。妊娠七月。忽惊恐摇动。腹痛。

　　卒有所下。手足厥冷。脉若伤寒。烦热腹满。短气。常苦颈项及腰背强宜服。

　　葱白（长三四寸十四茎）半夏麦门冬（各一升）旋复花（一合）黄芩（一两）人参（一两半）甘草当归黄（各三两）阿胶（四两）生姜（八两）上咀。以水八升。煮减半。内清酒三升及胶煎。取四升。每服一升。日三夜一。温卧。当汗出。若不出者。加麻黄二两。煮服如前法。若秋后勿强责汗。一方以黄雌鸡一只。割咽取血。内酒中煮鸡。取汁以煎药。大全方。忌羊肉、饧、海藻及菘菜等。

　　杏仁汤

　　（出千金方）

　　若曾伤七月胎者。当预服此。

　　杏仁甘草（各二两）紫菀（一两）钟乳干姜（各二两）麦门冬（去心）吴茱萸（各一升）粳米（五合）五味子（五合）上咀。以水八升。煮取三升半。分四服。日三夜一。

　　中间进食。七日服一剂。一方用白鸡一只。煮汁。黄雌鸡亦可。用酒二升煎药。大全方。忌海藻、菘菜。

　　芍药汤

　　（出千金方）

　　治妊娠八月。始受土精以成肤革。和心静息。无使气

　　极。是谓密腠理而光泽颜色。妊娠八月。手阳明脉养。不可针灸其经。手阳明内属于大

　　肠。主九窍。八月之时。儿九窍皆成。无食燥物。无辄失食。无忍大起。妊娠八月。中

　　风寒有所犯触。身体尽痛。乍寒乍热。胎动不安。常苦头眩痛。绕脐下寒。时时小便。

　　白如米汁。或青或黄。或寒栗。腰背苦冷而痛。目。

　　芍药生姜（各四两）浓朴（二两）甘草当归白术人参（各三两）薤白（切一升）上咀。以水五升。清酒四升。合煮取三升。分三服。日再夜一。一方。用乌雌鸡煮汁以煎药。大全方。忌海藻、菘菜、桃、李、雀肉等。

　　葵子汤

　　（出千金方）

