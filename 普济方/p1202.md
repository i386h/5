<!-- { "loadSidebar": true } -->
　　黄（锉）白术人参麦门冬（去心焙各三分）芎甘草（炙锉各半两）陈橘皮（汤去白焙）前胡（去芦头各三分）白茯苓（去黑皮一分）上咀。每服三钱匕。以水一盏。入生姜三片。枣三枚。同煎至六分去滓。食前温服。

　　白术汤治妊娠胎萎燥。渐觉羸疼。面色黄黑。腹脏虚冷。

　　白术（锉炒二两）芎芍药浓朴（去粗皮生姜汁炙）当归（切焙）人参甘草（炙锉）诃黎勒（炮去核各半两）上咀。每服三钱匕。以水一盏。入生姜一分。煎至七分去滓。温服。日三。

　　干地黄汤治妊娠气血不足。胎瘦不长。

　　熟干地黄（焙）阿胶（米炒燥）芎当归（切米炒各二两）赤芍药甘草（炙锉）人参（各半两）上咀。每服三钱匕。以水一盏。入粳米少许。同煎至七分去滓。温服。日三。

　　白术散治妊娠胎不长养。

　　白术（二两）芎芍药人参阿胶（炙令燥各一两）甘草（炙锉半两）上为末。每服三钱匕。以葱粥饮调下。日三。一方。如苦痛。加芍药。心下毒痛。倍加芎。吐唾不能食

　　白术当归汤治妊娠胎萎燥。胎漏。腹痛不可忍。

　　白术当归（切焙）芎人参阿胶（炙燥各二两）艾叶（焙干一两）上咀。

　　每服五钱匕。以水一盏。酒半盏。入枣三枚。拍碎。同煎至一盏去滓。分温二服。空心一服。午食前一服。

　　橘皮汤治妊娠虚冷。胎萎燥不长。

　　陈橘皮（汤浸去白焙）浓朴（去粗皮生姜汁炙各三分）当归（切焙）人参阿胶（炙燥各一两）白术（二两）上咀每服三钱匕。以水一盏。入生姜一分。切枣三枚。擘破。

　　同煎

　　熟干地黄汤治妊娠胎萎燥。过时未产。滋气血。益胞脏。

　　熟干地黄（炒）当归（切焙）熟艾（炒干）芎（各一两）阿胶（炙燥）甘草（炙锉各半两）上咀。每服三钱匕。用水一盏。煎至七分去滓。温服日三。

　　艾叶汤治妊娠胞中虚冷。致胎萎燥不长。

　　艾叶（炒）芎当归（炙锉）干姜（炮）白术（各一两）上咀。每服三钱匕。以水一盏。煎至七分去滓。温服。日三。一方有甘草。无干姜。

　　桑寄生汤治妊娠胎萎燥。不能转动。心中急痛。

　　桑寄生（锉）白茯苓（去黑皮）人参葳蕤（各一两）白术（二两）上咀。

　　每服三钱匕。以水一盏。入粳米半合。生姜一分。切。同煎至七分去滓。温服。日三。

　　当归汤治妊娠胞中虚。胎不荣长。致令萎燥。

　　当归（切焙）甘草（炙锉）干姜（炮）芎（各一两）白术（二两）上咀。

　　每服三钱匕。以水一盏。入大枣三枚。擘破。同煎至七分去滓。空心温服。

　　白术散调补冲任。扶养胎气。治妊娠宿有风冷。胎萎不长。或失于将息调理。动

　　伤胎气。多致损坠。怀孕常服。壮气益血。保护胎脏。

　　白术川芎（各四分）川椒（炒出汗三分）牡蛎（二分）上为细末。酒调一钱。

　　日三夜一。但苦痛。加芍药。心下毒痛。倍加川芎。吐唾不能饮食。加细辛一两。半夏大者二十枚。服之。复有浆水服之。若呕。亦以醋浆水服之。复不解者。小麦汁服之。以后其人若渴者。大麦粥服之。病虽愈。尽服之勿置。忌雀肉、桃、李。

　　当归饮治妊娠胎萎燥。

　　当归（切焙一两）芎阿胶（炙燥各三分）白术（二两）上为粗末。每服三钱匕。以水一盏。煎至七分去滓。温服。日三。

　　阿胶汤治妊娠胎萎燥。全不转动。

　　阿胶（炙燥一两半）当归（切焙一两）甘草（炙锉三分）白术（二两）上粗捣筛。每服三钱匕。以水一盏。煎至七分去滓。温服。日三。

　　枳壳散常服养胎益气。安和子脏。治胎中一切恶疾。

　　地黄丸治妇人血衰不足经候悭涩。致子宫不荣。妊娠多病。胎不长成。

　　用熟干地黄不拘多少。上切焙为末。炼蜜为丸如弹子大。每服一丸。空心煎当归酒嚼下。

　　温

　　治妇人怀胎不长。

　　用鲤鱼长一尺者去肠肚鳞。以水渍没。内盐及枣。煮令熟取汁。稍稍饮之。当胎所腹上当汗出如牛鼻状虽有所见。胎虽不安者。十余日辄一服。此令胎长大。甚平安。

　　卷三百三十七　妊娠诸疾门

　　转女为男

　　（附论）天地者形之大也。阴阳者。气之大也。惟形与气。相资而立。未始偏废。男女媾精。万物化生。天地阴阳之形气寓焉。语七八之数。七、少阳也。八、少阴也。相感而流通。故女子二七天癸至。男子二八天癸至。则以阴阳交合而兆始故也。语九十之数。九、老阳也。十、老阴也。相包而赋形。故阴穷于十。男能围之。阳穷于九。女能方之。则以阴阳相生而成终故也。元气孕毓。皆始于子。自子推之。男左旋。积岁三十而至巳。女右旋。积岁二十而至巳。巳为正阳。阴实从之。自巳怀壬。男左旋。十月而生于寅。女右旋。十月而生于申。申为三阴。寅为三阳。而生育之时着矣。其禀赋也。体有刚柔。脉有强弱。气有多寡。血有盛衰。皆一定而不易也。以至分野异域。则所产有多寡之宜。吉事有祥。则所梦各应其类。是故荆杨薄壤多女。雍冀浓壤多男。熊罴为男子之祥。蛇虺为女子之祥。是皆理之可推也。胎化之法。有所谓转女为男者。亦皆理之自然。如食牡鸡。取阳精之全于天产者。带雄黄。取阳精之全于地产者。操弓矢。藉斧斤。取刚物之见于人事者。气类潜通。造化密移。必于三月兆形之先。盖方仪则未具。阳可以胜阴。变女为男。理固然也。

　　又云。张华博物志曰。妊娠必谨所感。感于善者。生子必善。感于恶者。生子必恶。故不欲令见恶物、异禽、毒兽。切忌驴马、犬兔、龟鳖、鹅鸭、无鳞鱼、粘腻难消化物。蕈、姜、乳饼等属。用酱和藿食。损胎难产。惟务简静。动止有节。三个月之后。听诵经典、诗书、讽咏。静处养心。目不视恶色。耳不听恶声。如此生子。必贤明端正。忠孝寿考也。

　　方

　　丹参丸

　　（出千金方）

　　治妇人始觉有娠。养胎。并转女为男。

　　丹参续断芍药白胶白术柏子仁甘草（各二两）人参芎干姜（各三两）吴茱萸橘皮当归（各十八铢）白芷冠缨（烧灰各一两）干地黄（一两半）芜荑（十八铢）犬卵（一具干）东门上雄鸡头（一枚）上为末。蜜和丸如梧桐子大。酒服十丸。日再。稍

　　又方

　　（出千金方）用原蚕屎一枚。以井花水服之。日三服。

　　转女为男者。盖阳施阴化。所以有娠。遇三阴所会。多生女子。但怀娠二月。名曰始膏。

　　精气成于胞里。至于三月。谓之始胎。血脉不流。象形而变。是时男女未定。故令于未满三月间。服药方术转令生男也。（出千金方）以斧置妊娠床下。系刃向下。勿令人知。恐不信者。

　　令待鸡抱卵时。根据此置于窝下。一窝尽出雄鸡。神效如此。虽未试。亦不可不知者。一法。

　　觉三月。尿雄鸡浴处。

　　凡受胎三月。逐物变化。故古人立胎教。能令生子良善、长寿、忠孝、仁义、聪明、无疾。盖须十月之内。常见好景象。毋近邪僻。真良教也。如有触忤伤胎。治各有法。

　　又自初觉有娠。

　　（出千金方）取弓弩弦一枚。缚妇人腰下。满百日去之。一法绛囊盛带妇人左臂。

　　紫宫玉女秘法妊娠三月以前。

　　取雄鸡尾尖上长毛三茎。潜安妇人卧席下。勿令知之。验。

　　又法

　　取夫发及手足甲。潜安卧席下。勿令知之。

　　妊娠才满三月。要男法（出千金方）

　　以雄黄半两。衣中带之。要女者以雌黄带之。一方绛囊盛带之。

　　卷三百三十七　妊娠诸疾门

　　恶阻

　　（附论）夫妊娠恶阻病者。产宝谓之子病。巢氏病源谓之恶阻。若妇人禀受怯弱。或有风气。或有痰饮。既妊娠。便有是病。其状颜色如故。脉息和顺。但觉肢体沉重。头目昏眩。择食。

　　恶闻食气。好食酸咸。甚者。或作寒热。心中愦闷。呕吐痰水。胸膈烦满。恍惚不能支持。

　　不拘初娠皆然。但疾有轻重耳。轻者不服药亦不妨。重者须以药疗之。宜服半夏茯苓汤、茯苓丸。二方专治阻病。然此二药比来少有服者。半夏有动胎之性。盖胎初结。虑易致寒热发作。不可不谨也。张仲景伤寒论云。妇人伤风。续得寒热。发作有时。此为热入血室。有用黄龙汤、小柴胡汤去半夏。此盖为妊妇而设焉。宜以白术散。或人参丁香散、人参橘皮汤、醒脾饮子。试之亦效。皆不用半夏动胎等药。服者知之。

　　水饮停积。结聚为痰。人皆有之。少者不能为害。多则成病。妨害饮食。乃至呕逆。妊娠之病。若呕逆甚者。伤胎也。原疾之由。皆胃气不调。或风冷乘之。冷搏于胃。故成斯病也。亦恶阻之一也。又曰妇人所食谷味。化为血气。下为月水。凡妊娠之初。月水乍聚。一月为。二月为胚。三月为胎。胎成则男女分。方食于母。而口以焉。则胚之时。血气未用。五味不化。中气壅实。所以脾胃不思谷味。闻见于物。故恶心有所阻也。其病心中愦闷。

　　头重妊娠之初。经隧内闭。以气养血。当是之时。肠胃茹沮洳。散入焦膈。若素有痰饮。则饮与血搏。食饮辄吐。头目旋晕。憎闻食气。喜啖酸咸。四肢倦怠。不胜持。多卧少起。厌厌困懒。名曰恶阻。已产之后。胞外余血。败瘀流利。名曰恶露。盖恶者。不善不净之义。

　　阻者。阻节之义。血搏痰饮。伏于胞络难除也。当渐消之。露者。露水之露。内裹于胞脏。

　　随胎而至。不可迟也。当急逐之。由是之故。胎前曰恶阻。产后曰恶露。古人命名。深有意也。恶阻病者。心中愦闷。头重目眩。四肢沉重。懈惰不欲执作。恶闻食气。欲啖咸酸。多睡少起。世云恶食是也。乃至满三月、四月。日巳上。大剧吐逆者。不能自胜举也。此由妇人本虚羸。血气不足。气力又弱。兼当风取冷太过。心下有痰水挟之。而有娠。血既已闭。

　　水积于脏。气不宜。故心烦愦。气逆则呕吐。血既不通。经络痞涩。则四肢沉重。挟风则头眩。故有胎而病恶阻也。所谓欲有胎者。其人月水尚来。而颜色肌肉如常。但加沉重愦闷。

　　不欲食饮。不知患所在。脉理顺续。四时平和。即是欲有胎也。如此已经二月日也。

　　方

　　半夏茯苓汤

　　（出千金方）

　　治妊娠阻病。心中愦闷。空烦吐逆。恶闻食气。头

　　眩

　　体重。四肢百节疼痛。沉重。多卧少起。恶寒汗出。渐极黄瘦。

