<!-- { "loadSidebar": true } -->
　　胃

　　人参饮治妊娠阻病。心中愦闷。头目眩。四肢沉重。懈怠。恶闻食气。好吃酸咸

　　果实。多人参（二两）白茯苓（去黑皮）浓朴（去粗皮涂生姜汁炙七遍）白术（各一两半）陈橘皮（汤浸去白焙）葛根（锉各一两）上咀。每服三钱。以水一盏。入生姜五片。同煎至六分

　　白术丸治妊娠阻病。头疼。肩背烦闷。气胀。不思饮食。

　　白术浓朴（去粗皮涂生姜汁炙七遍）当归（微炒）陈橘皮（汤浸去白焙各一两）白茯苓（去黑皮）熟干地黄（微炒各一两半）上为末。炼蜜捣和涂酥为剂。捣令匀熟。丸如梧桐子

　　茯苓饮

　　（一名茯苓汤）

　　治妊娠阻病。心中烦闷。头眩重。憎闻食气。闻食气

　　便

　　呕逆。四肢垂不自持。

　　陈橘皮散

　　（出圣惠方）

　　治妊娠二月三月恶阻病。吐呕不能食。

　　陈橘皮（汤浸去白瓤焙）白茯苓半夏（汤洗七遍去滑）麦门冬（去心各一两）甘草（半两炙微赤锉）人参（三分去芦头）上为散。每服三钱。以水一中盏。入生姜半分。

　　淡竹茹一分。煎至六分去滓。不拘时候。温服。

　　麦门冬丸

　　（出圣惠方）

　　治妊娠阻病。头重不思饮食。四肢羸弱。多卧少起。

　　麦门冬（一两半去心焙）柴胡（去苗）枳壳（麸炒微黄去瓤）桑寄生刺蓟（各一两）甘草（炙微赤锉半两）上为末。炼蜜和捣三二百杵。丸如梧桐子大。每服。不拘时候。煎淡竹茹汤下二十丸。

　　治妊娠恶阻。胃寒呕逆。翻胃吐食。及心腹刺痛。

　　（出大全良方）人参丁香柿蒂（各一两）甘草良姜（各半两）上为细末。每服二钱。热汤点下。无时。

　　人参散（出大全良方）疗初妊恶食呕逆。

　　人参（四两）浓朴生姜枳壳甘草（各二两）上切。以水六升。煮取三升。分三服。不拘时候。

　　疗妊娠恶食。心中烦愦热闷。呕吐。（出大全良方）

　　青竹茹麦门冬（各三两）前胡（二两）橘皮（一两）芦根（一握白嫩）上细切。以水一大升。煮取半升。分为二服。去滓。食前一服。一方。无麦门冬。用小麦三合。体热四肢烦热者。加地骨皮。

　　半夏茯苓汤

　　（出大全良方）

　　治妊娠恶阻。呕吐不食。

　　半夏（泡洗七次炒黄）陈皮（各二两半）白茯苓（二两）缩砂仁（一两）甘草（四两）上咀。每服四钱。水二盏。姜十片。枣一枚。乌梅半个。煎至七分。食前温服。

　　如呕逆甚者。加青竹茹一团弹子大。同熬。空心进。

　　疗妇人妊娠恶阻。呕吐不下食。

　　（出大全良方）青竹茹橘皮（各三两）生姜茯苓（各四两）半夏（五两）上细切。以水六升。

　　煮取二升半。去滓。分三服。不瘥频服。恶羊肉。酢饧等物。

　　加味二陈汤

　　（出危氏方）

　　治受胎一月。或两月。呕吐择食。缘中脘宿有痰饮

　　。名曰恶阻。

　　陈皮白茯苓（各一两半）半夏（一两）白术（七钱半）粉草（三钱）上锉散。

　　每服四钱。生姜三片。乌梅一个煎。食前服。未效。加生姜汁。

　　小紫苏饮

　　（出危氏方）紫苏浓朴白茯苓（各一两半）半夏甘草（各三钱）上锉散。每服三钱。水一盏。

　　生姜五片。枣二枚煎。温服。客热烦渴。口生疮者。加知母、前胡。腹冷下痢。加桂心炒。

　　胃

　　麦门冬汤治妊娠恶阻病。心中愦闷。见食呕吐。恶闻食气。肢节烦疼。身体沉重

　　。多卧黄瘦。

　　麦门冬（去心焙）人参（各三分）白茯苓（去黑皮）陈橘皮（汤浸去白焙各半两）甘草（炙锉一分）上粗捣筛。每服三钱。以水一盏。入生姜一分。拍破。枣二枚。煎至六分去滓。

　　温服。食前。

　　人参汤治妊娠一两月。恶食。手足烦闷。

　　人参知母（焙）枳壳（麸炒去瓤令黄）黄芩（去黑皮各一两）大腹（一枚并皮子用锉碎）上咀。每服三钱。以水一盏。生姜半分。切。煎至七分去滓。温服。食后。日二。

　　前胡饮治初妊娠。恶阻。食即吐逆。头痛颠倒。寒热。

　　前胡（去芦头）细辛（去苗叶）白茯苓（去黑皮）甘草（炙）浓朴（去粗皮涂生姜汁炙烟出七遍各半两）上为粗末。每服二钱。水一盏。生姜一分切。同煎至六分去滓。

　　温服。不拘时。日二服。一方。加人参。名前胡汤。

　　麦门冬饮

　　（出圣惠方）

　　治妊娠阻病。胎不安。寒热呕逆。气满。不思饮食。

　　麦门冬（去心焙）人参白茯苓（去黑皮亦作赤）阿胶（炙令燥各一两）甘草（炙锉三分）上为粗末。每服三钱匕。以水一盏。入生姜一分。拍碎。枣二枚。同煎至六分去滓。食后温服。日二。一方。加陈橘皮。

　　姜橘汤治妊娠恶阻。呕吐涎痰。不能食。

　　生姜（一两一分）陈橘皮（去白焙）青竹茹（各半两）前胡（去苗三分）槟榔（锉二枚）上锉如麻豆。每服三钱。水一盏。煎至七分去滓。温服。不拘时。

　　茯苓丸

　　（出肘后方）

　　疗妊娠恶阻。呕吐。颠倒垂死。不自胜持。服之即效。

　　茯苓人参（各一两）肉桂（熬）甘草（炙）枳壳（炙各半两）上捣筛。蜜和丸。每服二十丸加至三十丸。日三服。古今疗胎病方有类十首。不问虚实冷热。胎死者。活。此方缘妊娠。忌桂所以熬。

　　白术散

　　（出十便良方）

　　治恶阻。吐清水。甚害。十余日粥浆不入者。

　　白术（一两）人参（半两）丁香（二钱半）甘草（一钱）上为末。每服二钱。

　　水一盏。

　　姜五片。煎至七分。温服。

　　醒脾饮子

　　（出永类钤方）

　　治妊妇阻病。呕逆不食。甚者。中满。口中无味。

　　或

　　作寒热。

　　草豆蔻（以湿纸裹灰火中煨令纸干取出去皮用）浓朴（制各半两）干姜（三分）甘草（一两一分）上为细末。每服二大钱。水一大盏。枣二枚。生姜三片。煎至八分去滓。呷服。

　　病轻者。只一二服便能食。旧有橘红二两。治寒热。疟痢。不食。后人去橘皮。以干生姜代干姜。治老人气虚。大便秘。少津液引饮。别有奇效。一方。用干姜。去橘皮。亦名醒脾饮子。治阻病极为神验。

　　四七汤

　　（出如宜方）

　　治妊娠三月。恶阻为病。气郁生痰。

　　半夏（五两洗七次）白茯苓（四两）浓朴（三两姜汁制）紫苏（二两）上咀。

　　每服四钱。用水一盏半。姜五片。枣一枚。煎至七分。去滓。不拘时候。

　　人参丁香散

　　（出大全良方）

　　治妊娠恶阻。胃寒呕逆。翻胃吐食。及心腹刺

　　痛。

　　人参（半两）丁香藿香叶（各一分）上为散。每服三钱。水一盏。煎至七分去滓。

　　温服。无时。

　　人参半夏丸

　　（出圣惠方）

　　治妊娠恶阻病。醋心。胸中冷。腹痛吐逆。不喜饮

　　食

　　。

　　半夏（汤泡七次）人参干生姜（各半两）上为细末。以生地黄汁浸蒸饼。为丸如梧桐子大。每服四十丸。米饮送下。不拘时候。

　　小地黄丸

　　（出保庆集方）

　　治妊娠酸心。吐清水。腹痛不能食。

　　人参干姜（炮各等分）上为末。用生地黄汁丸如梧桐子大。每服五十丸。米汤下。

　　食前服之。济生方加制半夏等分。

　　治妊娠忽下黄汁。如胶或如出豆汁。

　　（出大全良方）苎根（切二升去黑皮）银（一斤）上以水九升煎取四升。每服入酒二升。或一升煎药。取一升。分作二服。

　　治阻病

　　（出仁存方）

　　用香附子末热汤调服。

　　参橘散

　　（出医方集成）

　　治妊娠三月。恶阻。吐逆不食。或心虚烦闷。

　　赤茯苓橘皮（去白各一两）麦门冬（去心）白术浓朴（姜制）人参甘草（炙各半两）

　　赤茯苓散

　　（出杨氏家藏方）

　　治妊娠恶阻。心胸烦闷。头晕恶心。四肢昏倦。

　　呕

　　吐痰水。恶闻食气。

　　赤茯苓（去皮）半夏（汤洗七遍）陈橘皮（去白）桔梗（去芦头）干地黄（洗焙各一两）白术川芎人参（去芦头）赤芍药（各三分）旋复花甘草（炙各半两）上咀。

　　每服三钱。水一盏半。生姜三片。煎至一盏去滓。热服。不拘时候。

　　人参调中汤

　　（出杨氏家藏方）

　　调脾肺气。治胸胁满闷。四肢烦热。及妊娠阻病

　　。心胸注闷。呕逆。不思饮食。

　　人参（去芦头）甘草（炙各半两）枳壳（麸炒去瓤）浓朴（姜汁制）白术白茯苓（去皮各一两）柴胡（去苗）细辛（去叶土）藿香叶（去土）陈橘皮（去白各三分）上件为咀。每服三钱。水一盏。生姜三片。同煎至七分去滓。温服。食前。

　　李氏家传快气汤

　　（出产经）

　　自初妊娠。恶阻。便可服此。宽中快气。抑阳辅

　　阴

　　。入月滑胎易产。

　　枳壳（五两）缩砂香附子甘草（各二两）上各净秤。同炒为末。汤调服。

　　温真人方

　　（出产经）枳壳（五两）川当归木香（各一两）甘草（各一两）上为末。汤调服。

　　胶艾汤

　　（出指南方）

　　治妊娠胞阻。

　　阿胶川芎甘草（炙各二两）艾叶当归（各三两）上为粗末。每服五钱。水二盏。

　　煎至一盏去滓。温服。觉冷痛。加干姜二两。

　　卷三百三十八　妊娠诸疾门

　　子烦

　　（附论）夫妊娠苦烦闷者。四月受少阴君火气以养精。六月受少阳相火气以养气。若母心惊胆寒。

　　多有烦闷。名曰子烦也。产宝云。夫妊娠而子烦。若是肺脏虚而热乘于心。则令心烦也。若热而烦者。但热而已。若有痰饮而烦者。呕吐涎沫。才闻食气。烦躁不安也。大抵妊娠之人。

　　既停痰积饮。又虚热相搏。气郁不舒。或烦躁。或呕吐涎沫。剧则胎动不安。均谓之子烦也。

　　方

　　升麻汤

　　（一名麦门冬汤出圣惠方）

　　治妊娠壅热。心神烦躁。口干吐逆。此证

　　与

　　子烦大同小异。通用知母丸亦可。

　　川升麻黄芩人参麦门冬栀子仁柴胡茯神栝蒌根犀角屑（各一两）知母甘

　　酸枣仁汤治妊娠烦懊虚闷。四肢疼痛。不睡。

　　酸枣仁（炒二两）芍药防风（去叉）柴胡（去苗）赤茯苓（去黑皮）犀角（镑）五味子甘草（炙）人参槟榔（锉各一两）上捣筛。每服五钱。水一盏半。煎至一盏去滓。

