<!-- { "loadSidebar": true } -->
　　不拘时。温服。

　　赤茯苓散

　　（出圣惠方）

　　治妊娠心烦。头项疼痛。不思饮食。手足多热。

　　赤茯苓桑寄生知母百合麦门冬（去心）川升麻人参（去芦头）柴胡（去苗以上各一两）甘草（半两炙微赤锉）上捣筛。为散。每服四钱。以水一中盏。入甜竹茹一分。生

　　退热汤治妊娠虚烦懊热。夫妊娠虚烦懊热者。以阳气偏甚。热气独作。心下懊闷

　　。头痛面赤。小便黄涩。甚则淋痛是也。病源又谓之子烦。

　　人参甘草（炙）黄芩（去黑心各二两）当归（切焙）芍药栀子仁防风（去叉）柴胡（

　　柴胡饮治妊娠虚烦懊热。胎气不宁。手足烦倦。

　　柴胡（去苗）桑寄生知母（切焙）百合（洗）麦门冬（去心焙）升麻（各一两）甜竹茹（新竹茹用三两）上捣筛。每服五钱。水一盏半。生姜三片。同煎至一盏去滓。食后温服。

　　知母汤治妊娠虚烦懊热。

　　知母（切焙）防风（去叉）黄芩（去黑心）甘草（炙）麦门冬（去心焙）赤茯苓（去黑皮锉）升麻（各一两）上捣筛。每服三钱。水一盏。生姜三片。同煎至七分。

　　入竹沥少许。

　　搅匀

　　茯苓汤治妊娠虚烦懊热。心中闷乱。头晕重。呕逆。四肢倦怠。

　　赤茯苓（去黑皮一用白茯苓）防风（去叉）人参白术（锉炒）枳壳（去瓤麸炒）甘草（炙各一两）上捣筛。每服三钱。水一盏。生姜三片。煎至七分去滓。温服。不拘时候。

　　竹沥汤治妊娠心下烦热燠躁。

　　防风（去叉）麦门冬（去心焙）黄芩（去黑心）升麻石膏（锉碎）栀子仁（各一两）上捣筛。每服三钱。水一盏。竹沥半合。煎至七分去滓。食后温服。日再。

　　知母饮

　　（出大全良方）

　　治妊娠心脾壅热。口干渴。苦烦闷。

　　赤茯苓黄芩黄（各三两）知母麦门冬（去心）甘草（各二两）上为粗末。

　　桑白皮煎汤或入竹沥一合服。不拘时候。胎脏受热。最宜服之。一方去黄、知母。加地骨皮、犀角屑、嫩葛各三分。咀。煎如前法。

　　犀角散

　　（出圣惠方）

　　治妊娠心烦热闷。

　　犀角屑地骨皮黄芩麦门冬（去心）赤茯苓（以上各一两）甘草（半两炙微赤锉）上为散。每服四钱。以水一中盏。煎至六分去滓。入竹沥一合。更煎一两沸。不拘时候。温服。

　　竹沥汤

　　（一名竹叶汤出千金方）

　　治妊娠常苦烦闷。此是子烦。以四月受少阴

　　君

　　火气以养精。六月受少阳相火气以养气。若母心惊胆寒。多好烦闷。宜用此方。

　　竹沥（一升一作竹叶）麦门冬防风黄芩（各三两）茯苓（四两）上以水四升。

　　合竹沥煮取二升。分三服。不瘥。再作。一方用知母。无黄芩。一方加人参半两。

　　麦门冬汤

　　（一名竹叶汤出济生方）

　　治妊娠四月、六月。多苦烦闷。心惊胆

　　怯。

　　名曰子烦。

　　白茯苓（去皮一两）人参麦门冬（去心）防风（各一两）上咀。每服四钱。

　　水一盏半。姜五片。入淡竹叶十片。煎至八分去滓。温服。不拘时候。

　　治妊娠恒苦烦闷。此名子烦。

　　茯苓（二两）竹沥（一升）上以水四升。合竹沥煎取二升。分三服。不瘥。重作亦可。时合竹沥服之。

　　治孕妇七八个月。伤暑伤热。以致子烦。胎气迫上。咽喉窒碍。心腹胀满。下坠似

　　痢。每登厕。坐时一炊久。忽尔气下。方得大便一通。世俗率用痢药。不知病在胎热子

　　烦。

　　用小柴胡汤下黄连阿胶丸。或用炒阿胶净黄连各一分。枳壳比大黄半之。分作两剂。乌梅姜蜜煎服。候其大便调导。却以川芎、茯苓、缩砂、甘草继之。若五苓散、感应丸、香连、驻

　　治妊娠常苦烦闷。此是子烦。

　　（出大全良方）用竹沥随多少。时时服之自愈。

　　治妊娠子烦。口干不得卧。

　　（出大全良方）黄连去须为细末。每服一钱。粥饮调下。酒蒸黄连为丸。亦可。

　　一母丸

　　（出大全良方）

　　治妊娠因服药致胎不安。有似虚烦。不得卧者。

　　用知母一两。洗焙为细末。以枣肉为丸。如弹子大。每服一丸。细嚼。煎人参汤送下。

　　余每见医者不识此证。作虚烦治之。损动胎气宜矣。有识者。亦见有药也。产科郑宗文得于陈藏器本草拾遗中也。用之良验。一方。用秦艽糯米汤化下。名万安丸。

　　治妊娠心中烦闷。见食即吐。非时恶心。饮食不进。非时闷绝。脉洪满。大小腑实

　　热。

　　（出杨子建万全护命方）麦门冬（去心）防风茯苓山栀前胡（去毛）升麻黄芩石膏（各等分）上细杵罗为末。每服三钱。水一盏半。葱三枝。煎至六七沸。食后临卧吃。

　　卷三百三十八　妊娠诸疾门

　　子淋

　　（附论）夫淋者。由肾虚膀胱热也。肾虚不能制水。则小便数也。膀胱热则小便行涩。而数不宣。

　　妊娠之人。胞系于肾。肾间虚热而成淋疾。甚者。心烦闷乱。故谓之子淋也。转胞证候。孕妇多有之。患在忍缩小便。或喜食煎炒。或胞胎为热所迫。遂使小肠之气逆而不通。大肠之气与之俱滞。外水不能入膀胱。内水不能出膀胱。淋沥数急。每欲尿时。痛不可言。大便亦里急。似痢非痢。必以手从胸间按至脐下。庶可立出小便。否则逆上。出而不禁。甚者。因此腹胀浮肿。治法。用凉药疏利小肠中热。仍与通泄大肠。迨其腹中搅痛。大便大下。则溺胞随即归正。于是小便顺流。宜服葵子散。

　　方

　　地肤大黄汤

　　（出圣惠方）

　　疗妊娠患子淋。由肾虚膀胱热。则小便行涩而数不

　　宣

　　。心中烦。脐川大黄地肤子（各三两）知母黄芩猪苓赤芍药通草川升麻枳实甘草（各二两）上咀。每服四钱。水一盏煎至七分去滓。温服。不瘥。还饮地肤、葵根汁。

　　忌海藻

　　疗妊娠数月。小便淋沥疼痛。心烦闷乱。不思饮食。（出圣惠方）

　　瞿麦穗赤茯苓桑白皮木通葵子（各一两）黄芩芍药枳壳车前子（各半两）上为粗末。每服四钱。水一盏。煎至六分温服。

　　安荣散

　　（出危氏方）

　　治妊娠小便淋沥。盖小便淋沥者何。答曰本因调摄失

　　宜。

　　子脏气虚。又缘酒色过度。伤其血气。致水脏涩。遂成淋沥。名曰子淋。宜服安荣散。

　　通利小便。

　　麦门冬（去心）通草滑石（各一钱）当归（去芦酒浸）灯心甘草（炙各半两）人参细辛（洗各一钱）上捣罗为细末。每服用三钱。煎麦门冬汤调服。不拘时候服之。尤妙。

　　一方。止用槟榔、赤芍药各等分。水煎。空心服。屡效。或葱白煎亦可。

　　木通汤治妊娠子淋涩痛。

　　木通（锉）石苇（去毛各一两）赤茯苓（去黑皮）芍药桑根白皮（锉）陈橘皮（汤浸去白炒）人参（各三分）上捣筛每服三钱。水一盏半。入生姜一枣大。煎至八分去滓。温服。

　　冬葵子散

　　（出圣惠方）

　　治妊娠胎不安。小便淋涩。小腹疼痛。

　　冬葵子（炒）柴胡（去苗）桑根白皮（锉）赤茯苓（以上各一两）赤芍药（一两）当归（三两锉成散）上捣为散。每服四钱。水一中盏。煎入生姜半分。葱白七寸。同煎至六分去滓

　　冬葵子汤

　　（出大全良方）

　　治妊娠患淋。小便涩不利。小肠水道热痛。

　　冬葵子（一升）芍药（三两）黄芩赤茯苓车前子（各三两）上咀。以水七升。煎至二升。温分三服。

　　海蛤汤治妊娠子淋。

　　海蛤木通（锉）猪苓（去黑皮各半两）冬葵子（微炒一分）滑石（研一分）上捣筛。每服三钱。水一盏。入灯心十茎。同煎至六分去滓。食前温服。

　　当归汤治妊娠子淋涩痛。

　　当归（切焙）芍药赤茯苓（去黑皮）甘草（炙锉）栀子仁（各半两）上捣筛。

　　每服三钱。水一盏。煎至八分去滓。温服。

　　人参散治妊娠子淋。

　　人参木通（锉）青盐（细研以汤一盏化浸前二味一宿焙干）海金沙（别研各一分）莎草根（去毛二两）上将人参、木通、莎草根、捣罗为细散。同海金沙、青盐一处再研匀。

　　每服二钱。空心酒或米饮调下。

　　葵子散

　　（出圣惠方）

　　治妊娠小便涩痛。谓之子淋。

　　葵子滑石木通榆皮（各等分）上为末。每服三钱。以水一盏半。葱白七寸。煎至七分。食前服。一方无榆皮。

　　又方

　　（出仁存方）葵子滑石杏仁寒水石（各等分）上为末或煎或调服。神效。

　　白芷散治妊娠子淋。小便频涩痛。

　　白芷（三分焙）郁金阿胶（炙燥）滑石（各一两）上捣罗为散。每服二钱。煎葱白汤调下。

　　石蟹散治妊娠子淋。日夜频数涩痛。夫妇人怀子而淋者。谓之子淋。因肾虚膀胱

　　经客邪热。令溲少而数。水道涩痛。痛引于脐下者。是其候也。

　　石蟹（碎一枚）乳香（一分）滑石（一两半）上研细末为散。每服一钱。煎灯心汤调下。

　　石苇汤治妊娠小便频数。涩少疼痛。

　　石苇（去毛）榆白皮（锉各一两）滑石（二两）上捣筛。每服三钱。水一盏入葱白二寸。生

　　鲤鱼汁

　　（出圣惠方）

　　治妊娠小便淋涩。胎不安。

　　鲤鱼（一枚重一斤者理如食法）葵菜（一斤）葱白（四两切）上以水五升煮熟。

　　加少许盐。和鱼菜并汁同食之效。

　　治妊娠患淋。小便数而少。涩痛。手足烦痛。（出圣惠方）

　　地肤草茅根（锉）大麻子（各一两）上捣筛为散。每服四钱。以水一中盏。入葱白七寸。煎至六分去滓。不计时候。温服。

　　槟榔散

　　（出产经）

　　治胎前诸般淋涩。小便不通。医作转脬。用他药不愈。此

　　方

　　屡神效。

　　槟榔（一枚面裹煨熟去面）赤茯苓（各等分）上为粗末。每用五钱。水一盏半。煎至七分去滓。温服。空心食前。寻常男子妇人血淋。及小便淋沥。水道疼痛。用之甚效。一方治妊娠中恶。心腹痛。温酒调下一钱。

　　滑石汤治妊娠子淋。

　　滑石（二两研）赤柳根（锉半两焙）上捣筛。每服五钱。水一中盏半。煎至八分。

　　去滓。

　　食前温服。

　　治妊娠小便淋涩。脐腹妨闷。（出圣惠方）

　　猪苓（一两去黑皮）瞿麦（一两）上捣细罗为散。每服二钱。不计时候。煎葱白汤调下。

　　车前子汤治妊娠患淋。水道热不通。

