<!-- { "loadSidebar": true } -->
　　车前子（五两研）葵根（切一升）上以水五升。煎取一升半。分二服。

　　葵子饮

　　（出大全良方）

　　治妊娠患子淋。

　　以葵子一升。水五升。煮取二升。分二服。一方无葵子。用葵根亦可。亦治小便不通。

　　甘遂散

　　（出大全良方）

　　疗妊娠子淋。大小便并不利。气急。已服猪苓散不瘥

　　者

　　。宜服此药下之。

　　用大山赤皮甘遂二两为末。以白蜜二合。和合。如大豆粒多觉心下烦。得微下者。日一服。下之后。还服猪苓散。不得下者日三服渐加至半钱。以微利为度。

　　猪苓散

　　（出大全良方）

　　疗妊娠小便涩痛。兼疗胎水。亦治子淋。

　　用猪苓五两。去皮为细末。用白汤调方寸匕。加至二匕。日三夜二。不瘥。宜转下之。

　　服前药。

　　地肤汤

　　（出大全良方）

　　疗妊娠患子淋。小便数出少。或热。疼痛。手足疼

　　烦。

　　及子烦。

　　用地肤草三两细切。水四升煮取二升半。去滓。分三服。日三。一方。作地肤子十二两。

　　卷三百三十八　妊娠诸疾门

　　心腹痛

　　（附论）夫妊娠心腹痛者。或由宿有冷痰。或新触风寒。皆由脏虚而致发动也。邪正相击而并于气。随气上下。冲于心则心痛。下攻于腹则腹痛。故令心腹痛也。妊娠而痛者。邪正二气交攻于内。若不时瘥者。其痛冲击胞络。必致动胎。甚则伤堕也。又曰。妊娠心腹疼痛。多是风寒、湿冷、痰饮与脏气相击。故令腹痛。攻伤不已则致胎动也。妊娠心痛者。多是风邪痰饮乘于心之经络。邪气搏于正气交结而痛也。若伤心正经而痛者。为真心痛。心为君主之官。

　　统休作有时也。妊娠之人或有病而痛不已者。气乘胞络伤损子脏也。则令胎动。凡胎转移。则多不安。不安而动于血者。则血下也。（雷公云心痛欲死。急觅延胡）妊娠脏腹虚弱。冒寒湿之气。邪气与正气相击。故令腹痛。病不已则伤胞络。令胎不安。治法宜祛散寒湿。安和胎气。则痛自愈。

　　方

　　保生汤治妊娠心腹痛。祛散寒湿。安和胎气。

　　紫菀（去苗土）柴胡（去苗）龙骨赤石脂（各一两半）艾叶（炒）白术（各三分）黄连（去须）浓朴（去粗皮生姜汁炙）阿胶（炙令燥）枳壳（去瓤麸炒各一两）地榆（一两一分）肉豆蔻（去壳一枚）益智（去皮）干姜（炮）旋复花（炒）黄芩（去黑心各半两）上粗捣筛。每服五钱。水一盏半。煎至八分去滓。温服。

　　泽兰丸治妊娠羸瘦。腰冷腹痛。不欲食。安胎。

　　泽兰当归（切焙）肉桂（去粗皮各二两）干姜（炮一两半）芎阿胶（炙令沸燥）芜荑本（去苗土）石膏（研）白芷柏子仁（炒）人参白术细辛（去苗叶）甘草（炙锉各一两）上捣罗为末。炼蜜和丸如梧桐子大。每服十五丸。温酒下。日再服。

　　沉香汤治妊娠心痛。痰逆。不思饮食。

　　沉香（锉一两）白豆蔻（去皮）草豆蔻（去皮各半两）白术（锉炒二两）人参白茯苓（去黑皮各半两）浓朴（去粗皮生姜汁炙一两重）半夏（半两薄切生姜汁拌炒熟）陈橘皮（汤浸去白焙三分）木香（半两）干姜（炮一分）甘草（炙半两）上捣筛。每服三钱。水一盏。生姜三片。枣一枚。同煎至七分去滓。稍热食前服。

　　七宝汤治妊娠心痛。胸脘不利。呕吐冷痰。

　　半夏（半两生姜汁浸切炒）大腹皮（锉）甘草（炙）草豆蔻（去皮）诃黎勒（炮去核）白术（各一两）郁李仁（去皮一分）木香（半两）干蝎（去土炒半两）人参白茯苓（去黑皮）芎（各一两）上粗捣筛。每服二钱。水一盏。生姜三片。枣一枚。同煎至七分去滓。

　　温服

　　真白汤治妊娠腹痛。不思饮食。

　　木香沉香丁香（各一分）蓬莪术（煨）芎当归（切焙）芍药（锉）楝实（炒去核）香子（炒各半两）甘草（炙一两）益智（去皮）陈橘皮（汤浸去白各半两焙）上粗捣筛。每服二钱。水一盏。枣一枚。煎至六分去滓。食前温服。

　　炒姜丸治妊娠两胁胀闷。腹中疼痛。呕逆。不思饮食。

　　干姜（炮）桂（去粗皮）木香沉香当归（切焙）甘草（炙）白豆蔻（去皮）白茯苓（去黑皮）青橘皮（汤浸去白焙各半两）芍药（锉一两）干木瓜姜黄（各半两）上捣罗为末

　　浓朴散治妊娠冷气攻心腹疼痛。或不纳饮食。

　　浓朴（二两去粗皮涂生姜汁炙令香熟）干姜（半两炮裂炒）吴茱萸（一分用汤浸洗七遍曝干微炒）阿胶（三分捣碎炒令黄燥）陈橘皮（一两汤浸去白瓤焙）诃黎勒（煨用皮）草豆蔻（去皮各一两）白术芎人参（去芦头各三分）甘草（一分炙微赤锉）上为粗散。

　　每服三钱。以水一中盏半。入生姜三片。大枣三枚。同煎至一盏。去滓。不计时候。稍热服之。日三服。一方。加当归无生姜。食前服。

　　木香散治妊娠心腹疼痛。

　　木香枳壳（去瓤麸炒）白芷蓬莪术（煨锉）白术（炒）益智（去皮炒）甘草（炙各二两）桂（去粗皮半两）青橘皮（汤浸去白瓤炒）人参京三棱（煨锉各一两）上为散。

　　每服二钱。不拘时候。沸汤调服。

　　半夏散治妊娠伤冷。心腹痛。或痰逆。不纳饮食。

　　半夏（汤浸七遍去滑）人参（去芦头）草豆蔻（去皮）白术高良姜（锉）艾叶（微炒各半两）阿胶（捣碎炒令黄燥）陈橘皮（汤浸去白瓤焙）浓朴（去粗皮涂生姜汁炙令香熟各一两）芎（三分）甘草（一分炙微赤锉）上捣筛为散。每服三钱。以水一中盏。入生姜半分。枣三枚。煎至六分去滓。不计时候。稍热服。

　　地黄饮治妊娠心腹痛。面赤色。息闷。喘无力。

　　生干地黄（焙）人参当归（切焙）桑寄生芍药赤茯苓（去黑皮）桔梗（锉炒各一两）桂（去粗皮）钩藤（锉）甘草（炙锉各半两）上捣筛。每服三钱。水一盏。生姜三片。

　　枣一

　　木香和脾饮治妊娠心腹冷痛。霍乱吐泻。

　　木香丁香白术甘草（炙）芎人参草豆蔻（去皮）沉香大腹皮（锉）诃黎勒（煨去皮各半两）上捣筛。每服一钱。水一盏。入生姜五片。同煎至七分去滓。温服。

　　空心食前。

　　枳实汤

　　（一名槟榔散出圣惠方）

　　治妊娠心痛。胁满。不思饮食。

　　枳实（去瓤麸炒）人参赤茯苓（去皮各锉）柴胡（去苗）木香（炮）桂（去粗皮）草豆蔻（去皮各半两）白术（三分）槟榔（生锉一两）上粗捣筛。每服二钱。水一盏。

　　煎取七分去滓。温服。不拘时。一方。用生姜煎服。

　　如圣散治妊娠心痛。胸膈不利。不思饮食。

　　人参白术（各一两）干姜（炮）丁香（炒各半两）缩砂仁（炒）檀香（锉）桔梗（炒各一两）胡椒（炒一分）甘草（炙一两）上捣罗为散。每服二钱。盐汤点服。

　　草豆蔻散

　　（出圣惠方）

　　治妊娠心腹常痛。吃食减少。四肢不和。全不入食。

　　草豆蔻陈橘皮干地黄白术（各一两）川芎（三分）当归（炒）桂心干姜木香（各半两）上为细末。每服四钱。水一盏。枣二枚。煎至六分。热服。无时。

　　阿胶汤

　　（出圣惠方）

　　治妊娠心腹痛。胎动不安。四肢皆不和。

　　阿胶（炙燥）芎桑寄生陈橘皮（汤浸去白焙各一两）艾叶（炒半两）枳实（去瓤麸炒半两）当归（切焙三分）高良姜甘草（炙各一分）上捣筛。每服三钱。以水一盏。

　　入枣三枚。煎至七分去滓。不拘时。稍热服。

　　大腹汤（一名鸡苏散出圣惠方）治妊娠心痛胀满。胎不安稳。

　　大腹皮（锉）芎赤茯苓（去黑皮）陈橘皮（汤浸去白焙）人参（各三分）当归（切焙一两）苎麻根（锉半两）紫苏茎叶（一两碎作鸡苏）上捣筛。每服五钱。水一盏半。

　　煎至一盏去滓。无时温服。一方加生姜。

　　浓朴汤治妊娠心脾痛。呕逆不下食。

　　浓朴（去粗皮锉生姜汁浸一宿炒熟）白术（各四两）白芷（二两）干姜（炮一两）甘草（炙）益智（炒去皮）陈橘皮（去白切炒）缩砂（炒去皮各二两）上粗捣筛。每服二钱。水一盏。煎至七分去滓。温服。不拘时候。

　　人参饮治妊娠心痛腹胀满。不思饮食。呕逆不止。

　　人参桑寄生阿胶（炒燥）陈橘皮（去白瓤焙）白茯苓（去黑皮各一两）白术甘草（炙锉）浓朴（去粗皮姜汁炙锉各三分）上粗捣筛。每服四钱。水一盏半煎至七分去滓。

　　温服

　　丁香散治妊娠腹中冷痛。

　　丁香（三分）当归（切焙）蓬莪术（煨）益智（去皮）甘草（炙）芎木香（各一分）青橘皮（汤浸去白焙半两）上为细末。每服二钱。沸汤调下。食前服。

　　当归散

　　（出圣惠方）

　　治妊娠胎动不安。腹内疼痛。

　　当归（三两锉微炒）阿胶（捣碎炒令黄燥）熟干地黄艾叶（微炒各二两）甘草（炙微赤锉）干姜（炮制锉各半两）白芍药芎（各一两）上捣筛为散。每服三钱。水一中盏。

　　入枣

　　芎归汤

　　（出圣惠方）

　　治妊娠先患冷气忽中。心腹痛如刀刺。

　　川芎人参茯苓吴茱萸苦梗（亦作桔梗）当归（各三两）浓朴（制）芍药（各二两）上咀。以水九升煎取三升。分三服。气下即安。一方。有甘草二两炙。用上证枳壳散亦可。

　　人参汤

　　（出圣惠方）

　　治妊娠心腹俱痛。引胁肋。妨闷。不思饮食。

　　人参浓朴（去粗皮生姜汁炙）诃黎勒（煨去核）阿胶（炙令燥）赤茯苓（去黑皮各一两）白术陈橘皮（汤浸去白焙各三分）甘草（炙一分）上捣筛。每服三钱。水一盏。

　　入生姜五片。枣二枚。煎取七分去滓。温服。不拘时候。

　　沉香汤治妊娠心痛不可忍者。

　　沉香（锉）浓朴（去粗皮生姜汁炙各一两）附子（炮裂去皮脐尖）陈橘皮（汤浸去白焙）甘草（炙各半两）白术芎（各二两）上锉如麻豆。每服二钱。水一盏。生姜三片。

　　枣一枚。同煎至六分去滓。温服。

　　人参汤治妊娠腹内痛如刀所刺。

　　人参（四两）大腹皮（三枚）槟榔（三枚）枳壳（去瓤麸炒）芍药（各四两）柴胡（去苗三分）附子（炮裂去皮脐三分）上锉如麻豆。每服三钱。水一盏半。生姜三片。煎至八分去滓。空心食前温服。

　　白术汤治妊娠腹痛刺。安胎。

