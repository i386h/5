<!-- { "loadSidebar": true } -->
　　白术汤

　　（出千金方）

　　治妊娠心腹疼痛。不能食。及遍身痛。或冲心痛欲死。

　　缘

　　胎有水。致痛。

　　白术黄芩（去黑心各一两）芍药（二两）上粗捣筛。每服三钱。以水八盏。煎至五盏。去滓。分温五服。服之令易生。月饮一剂为善。忌桃、李、雀肉。

　　治妊娠卒心痛欲死不可忍者。

　　橘皮（三两）豆豉（二两）上为细末。炼蜜丸如梧桐子大。温水下。二十丸无时服。

　　黑神散治妊娠内挟寒冷。腹中痛。安和胎气。

　　杉木节（半斤烧存性）干姜（一两烧存性）上捣罗为散。温酒调下一大钱不拘时。

　　枳壳丸治妊娠腹痛。一切气疾。

　　枳壳（二两浆水浸一日去瓤煮令烂研作糊）木香（炒一两）上将木香捣罗为末。入枳壳糊内。和丸如梧桐子大。每服二十丸。温酒下。不拘时。

　　芎汤治妊娠腹痛不可遏。安胎止痛。

　　槐子丸（一名蒲黄散）治妊娠月数未足。而似欲产腹痛者。宜服。

　　当归饮

　　（出便产须知）

　　治妊娠腹痛。或者冷痛。或者胎动。

　　治妊娠三五月。忽心腹绞痛。

　　大枣（四个烧令赤）盐（一钱烧令赤）上为末。取一撮许。酒调服之。即愈。

　　生鸡子酒

　　（出千金方）

　　治妊娠心痛。或八九月堕树。或牛马惊伤。得心痛

　　者。

　　用破生鸡子一枚。酒和服之。

　　又方

　　（出千金方）用蜜一升和井底泥。泥心上。

　　治妊娠卒心痛欲死不可忍者。

　　（出圣惠方）用火麻子三升。研。水八升煮取五升。分为五服

　　延胡索散

　　（出仁存方）

　　治双身心腹痛不可忍者。及腰腿痛。

　　用延胡索二两。肥者为末。每服三钱。以温酒调下。食前。又加地黄末一两。急服五钱。

　　效。雷公炮制论云。心痛欲死。急觅延胡。

　　竹茹汤

　　（出千金方）

　　治妊娠心痛。因落床或倒地。胎有所伤。宜服。

　　用青竹茹锉碎三两。粗捣筛。每服三钱。水一大盏。煎七分去滓。温服。不拘时。一方。

　　或八九个月堕树或牛马惊伤得心痛者。以青竹皮不拘多少。酒煮三两沸。服之。不瘥再服。

　　牛屎方治妊娠心痛。

　　地黄酒

　　（出千金方）

　　治妊娠腹中痛。

　　治妊娠胎动。腹痛连腰。

　　（出圣惠方）用好豉一合。以水一大盏。煎至六分去滓。食前分温二服。

　　车脂方

　　（出千金方）

　　治妊娠腹痛咳嗽并产难。三日不出。

　　又方

　　（出千金方）取蜜一升顿服良。

　　知母丸治妊娠月未足。似欲产。腹中痛。

　　治妊娠忽口苦心腹痛不可忍。

　　（出千金方）用烧盐令赤热。三指撮许。酒服之立瘥。一方用盐一斤。

　　治妊娠伤胎。结血。心腹痛。

　　（出千金方）取小儿屎二升。顿服之立瘥。

　　治妊娠四五月。忽心腹绞痛。及冷气攻注心脾。

　　（出大全良方）用大红枣十四枚。烧存性。为末。以童子小便调下。一方止用温酒调服。

　　治妊娠胎动。腹痛连腰方。

　　（出圣惠方）上取大麦曲一两。以水一大盏。煎五七沸。食前。分温三服。

　　治妊娠腹中痛。

　　（出本草）烧车脂末。内酒中服。一作车辖中脂。

　　当归散

　　（出圣惠方）

　　治妊娠胎动不安。腹痛不止。

　　当归（三两）续断芎陈橘皮（汤浸去白瓤焙各一两）上捣筛为散。每服四钱。

　　以水一中盏。入生姜半分。枣三枚。煎至六分去滓。不计时候。稍热服。

　　治妊娠心痛。或八九月堕树或牛马惊伤。得心痛及烦闷。

　　（出圣惠方）白蜜（三两）羊脂（八分）青竹茹（一升）上合煎。食顷。服如枣核大三枚。日三。一方水煎服。

　　火龙散

　　（出济生拔粹）

　　治妊娠心气痛。

　　艾叶末（盐炒半两）茴香（炒）川楝子（各半两炒）上为末。水煎服之。

　　治妊娠浑身厥冷气痛。冲心欲死方。

　　（出杨子建万全护命方）吴茱萸白术当归防风芎续断炙艾叶（各半两）藿香（一分）上细杵罗为末。每服三钱。水一盏一分。煎取一盏。空心服。连进两三盏。以效为度。

　　治妊娠忽然心痛。闷绝欲死。不可胜忍。

　　（出杨子建万全护命方）桑寄生（半两）当归茯苓防风芎吴茱萸（各一分）上细杵罗为末。每服二钱匕。水一盏。煎取九分。空心吃。

　　治妊娠心痛烦闷。

　　用麻子一合。研细。水一盏。煎取六分去滓。非时温服（麻子乃今人绩布麻种子也）。

　　卷三百三十八　妊娠诸疾门

　　中恶心腹痛

　　（附论）夫妊娠人忽然心腹刺痛。闷绝欲死者。谓之中恶言邪恶之气中胎伤于人也。所以然者。

　　血气自养而为精神之主。若气血不和。精神虚弱。故邪毒之气得以中之。妊娠之病。亦致损胎也。

　　方

　　当归散

　　（出圣惠方）

　　治妊娠中恶。心腹痛。

　　当归（锉微炒）丁香（一作鸡舌香）川芎（各三两）青橘皮（二两）吴茱萸（半两去梗汤泡三次炒黑）上为细末。无时温酒调一钱。

　　犀角散

　　（出圣惠方）

　　治妊娠中恶。腹痛心闷。

　　犀角屑（一两）川升麻木香（各三分）上捣筛为散。每服三钱。以水一中盏。煎至六分去滓。不计时候。温服。

　　治妊娠中恶。心腹痛。

　　（出圣惠方）生干地黄（一两）枳壳（麸炒令黄去瓤）木香（各三分）上为细末。每服一钱。

　　酒调下。不计时候。

　　又方

　　（出圣惠方）桔梗（一两细锉略炒）生姜（半两）上咀。以水煎服。无时。

　　良姜汤

　　（出圣惠方）高良姜蓬莪术（各一两）上为细末。不计时候。以温酒调下一钱。

　　槟榔散治妊娠中恶。心腹痛。

　　又方

　　（出圣惠方）吴茱萸（半两汤浸十遍焙干微炒）当归（一两锉微炒）上为末。不计时候。以醋汤调下一钱。

　　治妊娠中恶。心腹痛。

　　（出千金方）用新生鸡子二枚。破注杯中。以糯米粉和如粥。顿服。亦治妊娠卒胎动不安。或但腰痛。

　　或胎转抢心。或下血不止。

　　又方

　　（出千金方）用水三升洗夫靴剔汁温服。

　　治妊娠中蛊心腹痛。

　　（出千金方）用烧败鼓皮酒服方寸匕。须臾。自呼蛊主姓名。

　　卷三百三十八　妊娠诸疾门

　　心腹胀满

　　（附论）夫妊娠心腹胀满者。由腹内宿有寒气。致令停饮。妊娠重因触冷。冷冻饮料发动。与气相干。

　　故令心腹胀满也。夫妊娠脾气不和。痰饮留滞。则中焦生寒。寒则胃受水谷不能消化。令人胃胀。胃胀者。腹满也。

　　方

　　丁香散治妊娠腹满胀急。可进饮食。利心胸。止干呕。

　　丁香（一分）白术苍术（各一两）前胡（去芦头）胡椒高良姜（炮）干姜（炮）葛根浓朴（去粗皮生姜汁炙各半两）藿香诃黎勒（去核）旋复花（各一分）甘草（炙二两）上捣罗为散。每服二钱匕。沸汤点服。不计时候。

　　阿魏丸治妊娠腹满。喘逆胀闷。

　　阿魏（面裹煨熟细研）丁香木香香子（微炒）白芷陈橘皮（汤浸去白焙）槟榔（锉）香附子（炒各一分）甘草（炙锉）生姜（去皮薄切炮干各半两）上捣罗为末。炼蜜和丸如樱桃大。每服一丸。烂嚼。煎萝卜汤下。温酒或盐汤生姜汤下。亦得。此药下气疗心腹虚胀。

　　浓朴煮散治妊娠腹胀不饮食。

　　浓朴（去粗皮生姜汁炙一两半）白术芎干姜（炮）当归（切焙）诃黎勒（煨去核）陈橘皮（汤浸去白焙各一两）人参芍药（各半两）甘草（炙一分）上捣筛为末。每服三钱。水一盏。入大枣二枚。煎取七分。去滓。不计时候。稍热服。

　　白豆蔻散

　　（出圣惠方）

　　治妊娠心腹胀满。气攻胸膈。咽喉不利。饮食减少。

　　白豆蔻（去皮）甘草（炙微赤锉）枳壳（麸炒微黄去瓤各半两）人参（去芦头）白术大腹皮（锉各三分）前胡（去芦头）赤茯苓诃黎勒（炒用皮）陈橘皮（汤浸去白瓤焙各一两）上捣筛为散。每服四钱。以水一中盏。入生姜半分。枣三枚。煎至六分去滓。不计时候。温服。

　　仓公下气汤

　　（出大全良方）

　　治妊娠心腹胀满。两胁妨闷。不下饮食。四肢无

　　力

　　。

　　羌活赤芍药甘草槟榔青皮大腹皮陈皮赤茯苓半夏桑白皮桂心（各半两）紫苏茎（二两）上咀。每服三钱。水一盏。姜五片。枣一枚。煎至七分去滓。

　　温服无时候。一方加灯心煎。

　　诃黎勒饮

　　（出圣惠方）

　　治妊娠腹满。气冲胸膈。烦闷。四肢少力。不思饮

　　食。

　　诃黎勒（煨去核）赤茯苓（去黑皮）前胡（去芦头各一两）大腹皮（锉三分）陈橘皮（汤浸去白瓤焙）桑根白皮（锉各三分）枳壳（麸炒微黄去瓤）白术芎（各半两）上粗捣筛

　　槟榔散

　　（出圣惠方）

　　治妊娠心腹胀满。两胁妨闷。不下饮食。四肢少力。

　　槟榔前胡（去芦头）赤茯苓（各一两）人参（去芦头）白术芎（各半两）陈橘皮（汤浸去白瓤焙）枳壳（麸炒微黄去瓤各三分）甘草（炙微赤锉各三分）上捣筛为散。

　　每服四

　　人参汤治妊娠腹满两肋妨闷。不思饮食。

　　白术汤治妊娠腹满少食。多胀。

　　白术（三两）陈橘皮（汤浸去白焙一两）木香（半两）丁香（半两）浓朴（去粗皮生姜汁炙二两）半夏（一两生姜汁浸一宿切焙干）干姜（炮二两）甘草（炙一两半）上为末。每服三钱。水二盏。入生姜五片。同煎至一盏去滓。温服。不拘时。

　　沉香散治妇人妊娠腹满。不思饮食。匀气利膈。

　　沉香（锉）陈橘皮（汤浸去白焙）人参（各半两）茯苓（去黑皮）木香甘草（炙各一两）白术（二两）上为细散。每服二钱。入盐少许。以沸汤点。食前服。

　　白豆蔻丸治妊娠腹满。饮食迟化。宽中匀气。健脾和胃。

　　白豆蔻（去皮二两）枳壳（用水浆煮令软去瓤焙干半两）木香（二两）当归（切焙二两）诃黎勒（去瓤二两一两煨一两生）陈橘皮（二两醋浆水煮令软去白细锉炒令黄色）上为末。

　　将枣用浆水煮去皮核。烂研。和药丸如梧桐子大。每服二十丸至三十丸。切生姜入盐炒焦黑色。煎汤下。不拘时。

　　木香丸治妊娠腹满。不思饮食。呕逆不止。

