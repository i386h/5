<!-- { "loadSidebar": true } -->
　　木香莎草根（炒去毛）蓬莪术（炮锉）青橘皮（汤浸去白焙）甘松（各一两）甘草（炙半两）上为末。水浸炊饼和丸如弹子大。每服一丸。湿纸煨。生姜一块如皂子大。

　　与药同嚼

　　草豆蔻散

　　（出圣惠方）

　　治妊娠心腹胀满。脾胃气虚。不下饮食。

　　草豆蔻（去皮）人参（去芦头）白术（各一两）柴胡（去苗）陈橘皮（汤浸去白瓤焙各一两半）甘草（炙微赤锉半两）上捣罗为散。每服四钱。以水一中盏。入生姜半分。枣三枚。煎至六分去滓。不计时候。稍热服。

　　藿香丸治妊娠腹满。温胃气。化冷痰。利胸膈。思饮食。

　　藿香木香（各一两）肉豆蔻（去壳）丁香（各半两）半夏（一两生姜汁浸三宿切焙干）上为末。生姜汁煮面糊和丸如梧桐子大。每服二十丸。食前生姜汤下。

　　白术散

　　（出圣惠方）

　　治妊娠心腹胀满。不欲饮食。

　　白术黄芩（各一两）陈橘皮（二两汤浸去白瓤焙）上捣筛为散。每服四钱。以水一中盏。入生姜半分。枣三枚。煎至六分去滓。不计时候。温服。

　　枳壳汤

　　（出保命集方）

　　治妇人怀胎腹胀。

　　枳壳（三两炒）黄芩（一两）上为粗末。每服半两。水一盏半。煎一盏去滓。温服。

　　治产前胀满。身体沉重。枳壳汤中加白术一两。

　　治妊娠胀满有热证者。

　　卷三百三十八　妊娠诸疾门

　　身体肿胀

　　（附论）夫妊娠肿满。由脏气本弱。因产重虚。土不克水。血散入四肢。遂致腹胀。手足面目皆浮肿。小便秘涩。陈无择云。凡妇人宿有风寒冷湿。妊娠喜脚肿。俗呼为皱脚。亦有通身肿满。心腹急胀。名曰胎水。凡妊娠之人。无使气极。若心静气和。则胎气安稳。若中风寒邪气。及有所触犯。则随邪而生病也。凡妊娠经血壅闭以养胎。若忽然虚肿。乃胎中挟水。水血相搏。脾胃恶湿。主身之肌肉。湿渍气弱。则肌肉虚浮。水气流溢。故令身肿满也。然其由有自致。或因泄泻下痢。脏腑虚滑。耗损脾胃。或因寒热疟疾。烦渴。引饮太过。湿渍脾胃。皆能使头目或手足浮肿也。然水渍于胞。儿未成形。则胎多损坏。及其胎产日。脚微肿。

　　乃妊娠自三月成胎之后。两足自脚面渐肿至腿膝以下。行步艰辛。以至喘闷。饮食不美。似水气状。至于脚指间有黄水出者。谓之子气。直至分娩方消。此由妇人素有风气。或衡任经有血风。未可妄投汤药亦恐大段者。虑将产之际费力。有不测之忧。故不可不治于未产之前也。脾合土候肌肉。土气和平。则能制水。水自传化。无有停积。若妊娠脾胃气虚。经血壅闭。则水饮不化。湿气淫溢。外攻形体。内注胞胎。怀妊之始肿满。或必伤胎气。如临月而脚微肿者。利其小便。则病可愈。

　　方

　　木通汤

　　（出圣惠方）

　　治妊娠身体浮肿。心腹胀满。小便不通。

　　木通（锉）香薷桑根白皮（锉各一两）木香诃黎勒皮黄芩（各三两）枳壳（去瓤麸炒）槟榔（各半两）紫苏茎叶（半两）上粗捣筛。每服四钱。水一盏。入生姜半分。

　　拍碎。煎至六分去滓。温服。食前。日再。

　　当归饮

　　（出大全良方）

　　治胎前诸疾。或因怒中气充子脏。或充脬脉。腹急肚

　　胀

　　。腰腹时痛。不思饮食。四肢浮肿。气急时喘。大便忽难。小便忽涩。玉门忽肿。

　　当归（一两）赤茯苓枳壳白芍药川芎（各二两）川白姜（炮）木香（煨）粉草（各半两）上咀。每服三大钱。水一盏半。生姜三片。煎至八分去滓。无时温服。如禀受气弱

　　八正散

　　（出危氏方）

　　治妊娠心气壅胎气。八个月散坠。手足浮肿急痛。不

　　安。

　　难产。

　　瞿麦（锉）木通（锉去皮节）滑石大黄（锉面裹煨切焙）车前子蓄（一名地扁竹）山

　　胜金散

　　（出济生方）

　　小腹虚胀者何。盖因食硬物伤胎。胎既受病。传于脾

　　胃。

　　气虚。冷逼小腹。状若奔豚。或腰重大便秘涩。两胁虚鸣。宜服胜金散。温中下气。疾

　　即安矣。

　　吴茱萸（去枝梗酒浸炒）陈皮（去白）干生姜干姜（炮）川芎（各一钱半）浓朴（去皮姜炒）缩砂仁（炒）甘草（炙各三钱）上为细末。每服二钱。盐汤调服。不拘时候。一方有木香。无缩砂仁。

　　桑白皮汤

　　（出圣惠方）

　　治妊娠四肢肿满。小便不利。喘促。

　　桑根白皮（锉一两）枳壳（去瓤麸炒）商陆（各半两）泽泻（三分）冬葵根赤茯苓（去黑皮）木通（锉各一两）上粗捣筛。每服四钱匕。以水一盏半。入生姜半分。拍碎。

　　煎至八

　　鲤鱼汤

　　（出大全良方）

　　治妊娠腹大。胎间有水气。脚肿。通身肿满。胸肚不

　　分

　　。

　　鲤鱼一头（二斤）生姜（五两）白术（五两）芍药当归（各三两）茯苓（四两）上咀。以水一斗二升。先煮鱼熟。澄清取八升。内药煎取三升。分五服。忌桃、李、雀肉、酢物等。一方用陈皮少许。同煎。昔有妊妇腹胀。小便不利。吐逆。诸医杂进温脾胃、宽气、去胀等剂。服之反致药物不纳。转加胀满凑心。验之。胎死腹中。又服诸下胎药。不能通解。

　　举家忧惶。因得鲤鱼汤。论曰脚肿俗呼为皱脚。亦有通身肿满。心胸急胀。名曰胎水证。遂去妇心前衣服。视之。胸肚不分。急以鲤鱼汤三五服。大小便皆下恶水。肿消胀去。方得分娩死胎。可谓更生之人矣。此证盖缘怀身腹大。娠妇不自知觉。人人皆以谓身娠如此。终不以为胎水病。医人何以得知。故书此谕病家自当觉察也。

　　防己汤

　　（出圣惠方）

　　治妊娠通身浮肿。喘息促。小便涩。

　　防己大腹皮（锉各三分）桑根白皮（锉）紫苏茎叶赤茯苓（去黑皮各一两）木香（一分）上粗捣筛。每服四钱。水一盏。入生姜半分。拍碎。煎至六分去滓。食前温服。

　　一方无大腹皮。

　　赤茯苓汤

　　（出圣惠方）

　　治妊娠身体浮肿。心腹急满。小便赤涩及水肿。

　　赤茯苓（去黑皮一两）白术旋复花（各半两）木通（锉）杏仁（汤浸去皮尖双仁麸炒）黄芩（各三分）上粗捣。每服三钱匕。水一盏。入生姜一分。拍碎。煎至六分去滓。食前温服。一方无木通。用防己二两。不用姜煎。

　　茯苓丸

　　（出圣惠方）

　　治妊娠身体肿。有水气。心腹胀满。小便涩。喘息促。

　　赤茯苓（去黑皮一两）郁李仁（汤浸去皮研半两）槟榔（锉半两）葶苈子（炒令黄研三分）枳壳（去瓤麸炒半两）白术（炒三分）上捣罗。四味为末。入二味同研令细。炼蜜丸如梧桐子大。每服二十丸。煎桑白皮汤下。一方加桑白皮。名槟榔丸粥饮下。

　　天仙藤散

　　（出十便良方）

　　治妊妇足肿。似水气状。

　　天仙藤（洗略炒）香附子（炒）陈皮甘草乌药（不须要天台者但得软白香而辣者良）上等分。净杵为细末。每服三钱。水一盏。姜三片。木瓜三片。紫苏三叶。同煎至七分。放温。澄清。空心食前服。日三服。小便利。气脉通。体轻。肿渐消。更不须多服。

　　疗妊娠身肿有水气。心腹胀满。小便少。

　　（出大全良方）茯苓（四两）杏仁槟榔（各三两）旋复花郁李仁（各一两）上为粗末。以水六升。煮取三升去滓。分温三服。小便通即止。

　　葶苈散

　　（出大全良方）

　　疗妊娠遍身洪肿。

　　葶苈子（十分）白术（二十分）茯苓（二两）桑白皮（二两）郁李仁（八分）上为粗末。以水六升煮取二升。分温三服。小便利即瘥。

　　又方

　　（出大全良方）

　　妊娠烦渴引饮。致腹胀身肿。不能食。

　　泽泻葶苈（各三两）茯苓枳壳上细切。以水六升煮取二升。分温二服。小便利即瘥。

　　泽泻汤

　　（出大全良方）

　　治妊娠经气壅滞。身体浮肿。喘促。大便难。小便

　　涩。

　　泽泻桑根白皮（锉）木通枳壳（去瓤麸炒）赤茯苓（去黑皮）槟榔（锉各一两）上粗捣筛。每服四钱匕。水一盏半。入生姜半分。拍碎。煎至八分去滓。食前温服。利为度。

　　日再服。

　　肾着汤

　　（出三因方）

　　治妊娠腰脚肿痛。

　　茯苓白术（各四两）干姜甘草（各二两）杏仁（三两）上咀。每服四钱。

　　水一盏半。煎至七分。食前服。

　　五皮散

　　（出大全良方）

　　治胎水。亦治寻常脾虚肿满。

　　大腹皮桑白皮生姜皮茯苓皮橘皮（各等分）上咀。每服半两。水二盏浓磨木香一呷。同煎至八分去滓。空心温服。亦治男子脾虚肿满。一方无桑白皮。有白术倍之。名白术散。

　　治妊娠体肿。有水气。心腹急满。

　　（出千金方）茯苓白术（各四两一方无白术）黄芩杏仁（各三两）旋复花（二两）上咀。

　　以水六升。煮取二升半。分三服。忌桃、李、雀肉、物。

　　寄生饮治妊娠遍身虚肿。

　　桑寄生（一两）桑根白皮（锉炒三分）木香（半两）大腹皮（二分半）紫苏茎叶（一两）上细锉如麻豆大。拌匀。每服三钱匕。水一盏。煎至七分去滓。温服。

　　桑白皮饮

　　（出圣惠方）

　　治妊娠四肢肿。皮肉拘急。小便不利。

　　桑根白皮（锉炒一两）商陆根（一两半）赤小豆（三合）羌活（去芦头半两）上咀。

　　如小豆大。拌匀。用水五盏入生姜七片。同煮。候豆熟。滤去滓。渴即饮汁。并食豆。小便利瘥。一方无生姜。名商陆汤。

　　猪苓散

　　（出圣惠方）

　　治妊娠身体浮肿。腹胀。小便不利。微渴。引饮。气

　　急。

　　猪苓（二两去黑皮）紫苏茎叶木通（锉各一两）上捣细罗为散。每于食前以温水调下二钱。

　　葵子散

　　（出圣惠方）

　　治妊娠身体浮肿。小便不利。洒淅恶寒。

　　葵子赤茯苓汉防己（各二两）上捣细罗为散。每于食前以粥饮调下一钱。

　　商陆赤小豆汤

　　（一名赤小豆汤出危氏方）

　　治妊娠手足肿满。挛急。

　　赤小豆商陆（各等分）上咀。每服一两。用水一碗煎至七分。澄清汁服。一方有泽泻。一方无泽泻有桑白皮。

　　治妊娠从脚上至腹肿。小便不利。微渴引饮。

　　（出鲍氏方）取猪苓五两。为末。以熟水服方寸匕。日三服。

　　烧秤锤方

　　（出肘后方）

