<!-- { "loadSidebar": true } -->
　　前胡（去芦头）升麻麻黄（先煎掠去末焙）人参羚羊角（镑）白术（各一两）陈橘皮（去白炒三分）甘草（一分）上粗捣筛。每服三钱匕。水一盏。入葱白一寸。生姜三片。

　　煎

　　芎苏散

　　（出医方大成）

　　治妊娠外感风寒。浑身壮热。眼昏头旋。心胸烦闷。

　　此

　　药以发散表邪。其病自安。

　　紫苏叶川芎白芍药白术麦门冬（去心）陈皮葛根（各一两）甘草（半两）上为粗末。每服四钱。水一盏半。生姜五片。葱白三寸。煎至八分去滓。温服不拘时。

　　柴胡散治妊娠伤寒。身体重。发热恶寒。肢节烦疼。微吐。心下支满。外证未去

　　。

　　柴胡（一两去苗）黄芩人参（去芦头）赤芍药甘草（炙微赤锉）犀角屑半夏（汤洗七次去滑焙）麦门冬（去心各半两）上捣筛为散。每服四钱。水一盏。入生姜半分。

　　枣三枚。煎至六分去滓。不计时候。温服。

　　麻黄散

　　（出圣惠方）

　　治妊娠伤寒头痛壮热。肢节烦疼。

　　麻黄（去根节）前胡（去芦头）赤芍药人参（去芦头）知母黄芩桔梗（以上各一两去芦头）石膏（二两）上捣筛为散。每服四钱。水一盏。入葱白五寸。生姜半分。枣三枚。煎至六分去滓。不计时候温服。

　　治妊娠伤寒。头痛壮热。肢节烦疼。名前胡七物汤。

　　（出大全良方）石膏大青黄芩（各三两）葱白（切一升）前胡知母栀子仁（各四两）上咀。

　　以水七升煎取二升半。去滓。分五服。相去如人行七八里久。再服。一方加甜竹茹三分。

　　升麻散

　　（出圣惠方）

　　治妊娠伤寒。头痛。身体壮热。四肢不利。

　　川升麻苍术麦门冬麻黄（各一两）黄芩大青（各半两）石膏（二两）上咀。

　　每服四钱。水一盏。姜半分。淡竹叶二七片。煎至六分去滓。无时温服。

　　治妊娠伤寒。头疼腹痛。

　　（出大全良方）升麻黄芩（各六分）家葛根大青石膏甘草（各三分）苦竹叶（一握并细锉）上用水一升半。先煮苦竹叶、干葛减半。入诸药再煮至六合去滓。温服。

　　治妊娠伤寒。骨节疼痛。壮热。不急治。则胎落。

　　（出大全良方）葱白（切一升）前胡家葛根石膏（各十分）青黛（六分）升麻（八分）栀子仁（十二分）上咀。以水七升煮取二升半。去滓。分温三服。

　　治妊娠伤寒。苦热不止。身上斑出忽赤黑。小便如血。气欲绝。胎欲落。

　　栀子仁升麻（各四两）青黛（一两）石膏（八分）葱白（切一升）黄芩（三两）生地黄（十二分）上咀。以水九升煎取三升。去滓。作三服。忌热物。

　　苏木汤治妊娠伤寒。或中时行。洒淅作寒。振栗而悸。或如哕者。

　　赤芍药橘红黄芩黄连甘草苏木（各等分）上咀。每服五钱。水一盏。煎至六分去滓。温服。汗出瘥。若胎不安。兼服阿胶汤。

　　阿胶汤治妊娠伤寒。瘟疫时气。先服此以安胎。却以治病药相间服。

　　阿胶（炙）白术桑寄生人参白茯苓（各等分）上为细末。煮糯米饮。调服方寸匕。

　　日

　　当归茯苓散

　　（一名当归芍药散）

　　治妇人伤寒腹中隐痛。

　　白术汤治妊娠伤寒。壮热憎寒。头疼体痛。

　　白术石膏葛根（锉）何首乌甘草（炙各一两）麻黄（去节洗煎掠去沫焙三两）上粗捣筛。每服三钱匕。水一盏。入葱白一寸。煎取七分去滓。温服不计时候。

　　犀角散治妊娠伤寒。壮热。头疼烦躁。

　　犀角屑栀子仁甘草（各半两炙微赤锉）柴胡（去苗）荠石膏（各一两）上捣筛为散。每服四钱。水一盏。入淡竹茹一分。煎至六分去滓。不计时候。温服。

　　细辛散治妊娠伤寒。心胸不利。壮热头痛。

　　细辛诃黎勒皮（各三两）前胡（去芦头）乌梅肉（各一两）白术（二两）甘草（各半两炙微赤锉）上捣筛为散。每服三钱。以水一盏。煎至六分去滓。不计时候。温服。

　　柴胡散治妊娠伤寒。壮热。心烦头痛。

　　柴胡（去芦头）黄芩阿胶（各二两捣碎炒黄燥）石膏（二两）麦门冬（二两去心）甘草（半两炙微赤锉）上捣筛为散。每服四钱。水一盏。入生姜半分。枣三枚。煎至六分去滓。

　　不计时候。温服。

　　芍药汤

　　（出医方大成）

　　治妇人妊娠伤寒。自利。腹中痛。饮食不下。脉沉者

　　太

　　阴也。

　　芍药白术（各一两）甘草茯苓（各五钱）黄（三两）上咀。以水一升。

　　煎热服。

　　若妊娠伤寒。药性须凉。慎不可用桂枝、半夏、桃仁等药。小柴胡去半夏。名黄龙汤。盖为妊娠而去也。大抵产前。先安胎。产后先补益。次服伤寒药。若病少退。则此药不可尽剂。

　　此为大法。黄帝问妇人重身。毒之奈何。岐伯曰。有故无殒。亦无殒也。大积大聚。其可犯。

　　衰其大半而止。

　　麻黄汤治妊娠伤寒。发热恶寒。身体疼痛。

　　麻黄（去节先煎掠去沫焙）苍术（各三两）白术甘草（炙各一两）陈橘皮（去白炒二两）上粗捣筛。每服三钱匕。水一盏。入葱白一寸。盐豉七粒。煎至七分去滓。温服。不计时候。

　　前胡汤治妊娠伤寒。头疼壮热。

　　前胡（去芦头）白术人参（去黑心）黄芩（去黑心）石膏（碎各二两）上粗捣筛。每服三钱匕。水一盏。入葱白一寸。煎至六分去滓。温服。空心食前。

　　金花散

　　（出圣惠方）

　　治妊娠伤寒。加腹胀大便不通。喘急。

　　川大黄（锉碎微炒）郁金青橘皮（各一两汤浸去白瓤焙）牵牛子（二两微炒）甘草（二分炙微赤锉）上捣细罗为散。每服。不计时候。以生姜汤调下二钱。以利便瘥。

　　治妊娠头疼壮热。心烦呕吐。不下食。名芦根汤。

　　（出千金方）知母粳米（五合）生芦根（一升）青竹茹（三两）上以水五升煮取二升半。稍稍饮之。尽更作。瘥止。

　　疗妊娠伤寒。涎多咳嗽。

　　（出大全良方）知母杏仁天门冬桑白皮（各等分）上咀。每服三钱。水一盏。煎至七分去滓。

　　服。

　　前胡汤治妊娠伤寒。头痛壮热。

　　前胡（去芦头）黄芩（去黑心）石膏（碎）阿胶（炙焙各一两）上粗捣筛。每服三钱匕。水一盏。煎至七分去滓。不计时温服。

　　黄龙汤治妊妇寒热。头疼。嘿嘿不欲食。胁下痛。呕逆痰气及产后伤风。热入胞

　　宫。寒热如疟。并经水适来适断。病后劳复。余热不解。一名小柴胡汤。

　　柴胡（去芦一两）黄芩人参甘草（各一分半）上咀。每服五钱。水一盏半。

　　煎至一中盏去滓。温服。

　　治妊娠伤寒。服汤后。头痛壮热不歇。宜用此汤拭其身。

　　麻黄（半斤）竹叶（切一升）石膏（三升为末）上以水五升煮取一升。去滓。冷用。拭身体。又以故布头额胸心。燥则易之。患疟者。加恒山五两。

　　枳实散治妊妇伤寒四日至六日以来。加心腹胀上气。渴不止。饮食不多。腰疼体

　　重。

　　枳实（一两炒）陈皮（三分）麦门冬（半两）上为细末。每服三钱。水一中盏。

　　生姜半分。葱白七寸。煎至六分去滓温服。

　　治妊娠伤寒。中风表虚。自汗。头痛项强。身热恶寒。脉浮而弱。太阳经病。宜表

　　虚六合汤。

　　四物汤（四两）桂枝地骨皮（各七钱）

　　治妊娠伤寒。头痛身热。无汗。脉浮紧。太阳经病。宜表实六合汤。

　　四物汤（四两）麻黄细辛（制各五钱）

　　治妊娠伤寒。过经不愈。温毒发斑如锦文。宜升麻六合汤。

　　四物汤（四两）升麻连翘（各七钱）

　　治妊娠伤寒。汗下后。咳嗽不止者。宜人参六合汤。

　　四物汤（四两）人参五味子（各五钱）

　　治妊娠伤寒。汗下虚痞胀满者。阳明本虚也。宜浓朴六合汤。

　　四物汤（四两）浓朴枳实（麸炒各五钱）

　　治妊娠伤寒壮热。心烦头痛。

　　葱白（五茎）生姜（半两细切）青竹茹（二两）上以水一大盏半。煎取一盏。去滓。不计时候。分温三服。

　　浓朴散治妊娠伤寒。头痛身体烦热。

　　浓朴（去粗皮涂生姜汁炙香熟）甘草（各三两炙微赤锉）皂荚（一分去皮涂酥炙令熟黄去子）上捣细罗为散。每服。不计时候。点好茶调下一钱。

　　治妊娠伤寒。浑身壮热。呕逆。头痛足酸。心腹刺痛。发热。当发汗。

　　葱白（十茎）生姜（三两）上以水三升煮取一升半。顿服。汗。

　　白术散治妊娠伤寒。安胎。

　　白术黄芩（新瓦上炒令香各等分）上治散。每服三钱。水一中盏。姜三片。枣二枚。

　　煎至七分温服。但觉头痛发热。便可吃二三服。即瘥。惟四肢厥冷阴证者。未可服此。治疾无有不效者。仍安胎。益母子。

　　伤寒安胎。

　　白术黄（各等分新瓦上炒令香）上末三钱。水一盏。姜三片。枣二枚。煎七分。

　　罩胎散治伤寒大热闷乱。燥渴。恐伤胎。

　　嫩卷荷叶（焙干一两）蚌粉（半两）上为末。每服二钱。蜜少许。新汲水调下。食前。研家园生葛汁服。亦安。

　　治妊娠遭时疾。令子不落。

　　取灶中黄土。水和。涂脐。干复涂之。一方酒和涂。方五寸。又泔清和涂之。并佳。

　　又方

　　取犬屎洗涂腹。勿令干。

　　疗妊娠伤寒。

　　以鲫鱼一头。烧末。酒服方寸匕。令汗出。兼治乳无汗。

　　治双身妇人伤寒。时疾温疫。头痛身热。

　　用升麻散一两。水半碗作大剂料。去滓。分作二服。先一服。吐下。一服勿吐。次以长流水加生姜、枣煎五苓散。热啜之。汗尽。头痛立止。

　　护胎白药子散治妊娠伤寒。

　　用白药子不拘多少为末。用鸡子清调涂在纸上。可碗口大。贴之脐下胎存处。干即以温水润之。

　　治妊娠伤寒。身体壮热憎寒。呕逆。四肢微冷。头痛脚疼。心腹有气至三日内未瘥

　　者。宜服此方。

　　上取生姜一分。研。湿纸裹烧。熟酒调下。后吃粥饭投之。汗出为效。

　　治妇人妊娠伤寒蓄血。

　　（出拔粹方）诗云，妇人妊娠或蓄血。抵当桃仁勿妄施。要教子母俱无损。大黄四物对服之。

　　治妇人伤寒。妊娠服药例。

