<!-- { "loadSidebar": true } -->
　　（出拔粹方）若发热恶寒。不离桂枝、芍药。若往来寒热者。不离柴胡、前胡。若大渴者。不离知母、石膏、五味子、麦门冬。若大便泄者。不离桂、附白术、干姜。若大便燥结者。不离大黄、黄芩。若经水适来适断者。不离小柴胡。若安胎者。不离人参、阿胶、白术、黄芩。若发汗者。不离葱、豉、生姜、麻黄、旋复。若头痛者。不离前胡、石膏、栀子。若伤暑头痛者。

　　不离前胡、石膏、甘草。若满闷者。不离枳实、陈皮。若胎不安者。不离黄芩、麦门冬、人参。若斑黑者。不离黄芩、栀子、升麻。

　　栀子大清汤疗妊娠妇人七月。伤寒壮热。赤斑变为黑斑。溺血。

　　升麻栀子大青杏仁黄芩（各三两）葱白（切一升）上六味。切。以水六升煮取半升。分三服。

　　栀子五物散广济疗妊娠伤寒。头痛壮热。

　　栀子前胡知母（各三两）黄芩（一两）白石膏（四两）上锉如麻豆大。每服五钱。水一小盏半。煎至一盏去滓。服。

　　治妊娠后忽伤寒。头痛壮热。浑身百节俱痛。心中烦躁方。

　　石膏山栀知母黄芩桔梗杏仁前胡葛根升麻（各五钱）大黄（炮一分）上细杵罗为末。每服三钱。或四钱。以水一盏一分。生姜三片。葱白三枚。同煎取九分。食后临卧时。徐徐去滓服。病效即住药。

　　治妊娠后头痛。伤寒。大小腑秘热。身上发斑。心中烦躁。昏闷不安。

　　黄芩大黄山栀升麻防风麦门冬前胡杏仁桔梗郁李仁独活大青（各等

　　黄解肌散治妇人妊娠伤风自汗。

　　人参黄当归川芎炙甘草（各五钱）芍药加苍术、生地黄亦可。上为粗末。

　　每服五钱。水煎温服无时。

　　治妊娠大腑寒温不等。或秘或泻。腹中气滞。饮食减少。心头妨满。两胁胀逆。四

　　体不安。

　　桑寄生黄橘皮大腹皮青枳壳人参桔梗苏木芎（各一分）藿香（三钱）上细杵罗为末。每服二钱。水一盏煎取一分。食后去滓服。

　　卷三百四十　妊娠诸疾门

　　热病

　　（附论）夫冬时严寒。触冒伤之。藏于肌骨。夏至乃发。壮热又为暑病。暑病即热病也。此寒气蕴积发即有毒。若妊娠遇之。多致伤堕也。非节之气。伤于妊妇。热毒之气。侵损胞胎。遂有堕胎漏血。俱害子母之命也。

　　方

　　催生汤妊娠热病。六七日。极热煮胎。治儿死身冷。不能自出。须用暖胎药。用

　　黑神散。不若用催生汤。

　　苍术桔梗橘红白芷桂心粉草当归干姜制朴芍药半夏川芎枳壳（各

　　柴胡散治妊娠热病。骨节烦痛。头疼壮热。若不止则损胎。

　　柴胡家葛根知母栀子仁甘草（各半两）石膏大青黄芩升麻（各三两）上咀

　　人参散治妊娠热气乘于心脾。津液枯少。烦躁壅热。口舌干渴。

　　人参麦门冬赤茯苓地骨皮家葛根黄芩犀角屑（各三两）甘草（半两）上咀。每服三钱。水一盏。煎至六分去滓。温服。

　　人参黄散治妊娠身热烦躁。口干食少。

　　人参黄家葛根秦艽麦门冬（各二两）知母（二分）甘草（半两）赤茯苓（一两）上咀。每服四钱。水一盏。姜三片。淡竹叶十四片。煎至六分去滓。温服。

　　大黄饮子治妊娠热病六七日。热入腹中。大小便闭涩。烦热。

　　川大黄石膏知母前胡赤茯苓（各三钱）栀子仁甘草黄芩（各七两）上咀。每服半两。水一大盏。生地黄一分。煎六分去滓。无时温服。

　　黑神散

　　（一名乌金散一名肉桂散）

　　治热病胎死腹中。此病因母患热病至六七

　　日

　　以后。脏腑极热熏煮其胎。是以致死。缘儿死身冷。不能自出。但服黑神散。暖其胎。

　　须臾胎即自出。何以知其胎之已死。但看产母舌青者。是其候也。及治败血不散。乍寒

　　乍热。

　　桂心当归芍药甘草干姜生干地黄（各一两）黑豆（炒去皮二两）附子（半两）上为细末。每服二钱。空心温酒调下。一方无附子。用蒲黄。夫妊娠谓之重身。二命系焉。

　　将理失宜。皆能损胎。不特病热熏煮所致。或因顿仆惊恐。出入触犯。及素有症瘕积聚。坏胎最多。候其舌青。即知子死。养胎论曰。面青舌赤。母死子生。唇青吐涎。子母俱毙。又有双怀二胎。或一死一生。其候尤难知。自非临期审视。未易预逆。不可不备学也。然以黑神散温胎。谓若补助产母使其气正免致虚邪之困顿。胎自下矣。催生汤。殊胜黑神散。

　　葛根散治妊娠数月。胸膈烦躁。唇口干渴。四肢壮热。少食。

　　葛根黄芩人参葳蕤黄麦门冬甘草（各等分）上咀。每服四钱。水一盏。

　　竹茹一块如钱大。煎至七分去滓。温服。无时。

　　知母散治妊娠烦躁闷乱。口干。及胎脏热。

　　知母麦门冬甘草（各半两）黄芩赤茯苓（各三分）上咀。每服四钱。水一盏。

　　煎至七分去滓。入竹沥一合。更煎二沸。温服。一方用竹茹一块。无竹沥。

　　人参饮子治妊娠热病。壮热头痛。呕吐不止。不食。心胸烦闷。经云热病与中暑

　　相似。但热病者。脉盛。中暑者脉虚。

　　人参竹茹家葛根（各一两）芦根（二两）麦门冬（一两半）知母（三分）上咀。

　　每服四钱。水一盏。入连根葱白三寸。煎至七分去滓。温服。

　　栀子仁饮子治妊娠热病。出斑黑色。小便如血。气急欲绝。胎欲落。

　　栀子仁升麻石膏生干地黄（各二两）黄芩大青（各一两）上咀。每服半两。

　　葱白七寸。豉四十九粒。水一盏煎至五分去滓。无时温服。救急有杏仁。无地黄、石膏。一方加青黛。无大青。又方以陈皮如鸡子大。酒煮服。救妊妇危困。

　　治妊娠热病。六七日。热入腹。大小便秘涩。烦热。

　　上以牛粪水调涂腹上。勿令干。

　　缩脾饮解伏热。除烦渴。消暑毒。止吐痢。霍乱之后。服热药太多。致烦躁者。

　　草果仁（四两）乌梅肉（三两）甘草（二两半）上咀。每服半两。水一碗。生姜十片。

　　煎

　　柴胡石膏汤治妊娠伤暑。头痛。恶寒身热。躁闷。四肢疼痛。项背拘急。口舌干

　　燥。

　　柴胡（四两）甘草（二两）石膏（八两）上咀。每服二钱。水一盏。姜五片。

　　煎至六分去滓。温服。若气虚体冷。加人参四两。

　　治妊娠热病。

　　葱白（五两）豆豉（一升）上以水六升。煮取二升。分二服。取汗。

　　葵子汤疗妊娠得病六七日以上。身热入脏。大小便不利。安胎除热。

　　葵子仁（二升）滑石（四两）上以水五升煮取一升。去滓。取服。须臾当下。便愈。

　　葱豉汤治妊娠热病。烦躁口干。小便涩赤。

　　治妊娠热病方。

　　以车辖脂酒服。一方用水调服半匙。

　　又方

　　以清羊屎水调涂腹上。勿令干。

　　又方

　　上以水服伏龙肝一鸡子大。亦可调为泥涂脐下。

　　治大热烦闷者。

　　用葛根汁二升。分三服。如人行五里久。进一服。一方水煮葛根服。勿用野葛根。伤胎。

　　又方

　　以烧大枣七枚为末。酒和服。

　　又方

　　（出千金方）用槐实烧灰取方寸匕。酒和服。

　　治妊娠热病。胎死腹中。下之。

　　用乌鸡一只。去毛。细锉。以水三升煮取二升。去鸡。通手用衣帛蘸摩脐下。胎自出。

　　鹿角汤治妊娠热病。胎死腹中。

　　用鹿角屑一两。水一碗葱白五茎。豆豉半合。同煎至六分去滓。温分二服。良效。一名鹿角散。

　　治妊娠得病。应服汤药者。

　　先捣小豆一升。细筛。鸡子黄和如鹅子大。为二饼。熟炙。先令啖尽。食顷。乃服余药。

　　不

　　治妊娠热病。

　　用水底泥泥心下三寸。立愈。

　　治妊娠三四月。日常时煎燥。忽烦闷不识人。去大腑热。然后吃此方。

　　钩藤桔梗桑寄生麦门冬茯苓知母防风（各等分）上细捣罗为末。每服五钱。水一碗煎取八分。食后去滓吃。连吃一盏亦无妨。但大腑热即可连吃也。

　　卷三百四十　妊娠诸疾门

　　时气

　　（附论）夫四时之间。忽有非节之气。如春应暖而反寒。夏应热而反冷。秋应凉而反热。冬应寒而反暖。非其节而有其气。而一气之至。无人不伤。长少虽殊。病皆相似者。多夹于毒也。

　　言其时普行此气。故云此时气也。妊娠遇之。重者致伤胎也。

　　方

　　麦门冬散治妊娠五月至十月足。患时气五六日。不得汗。口干。多吃冷水。热气

　　上冲。喘息闷乱。

　　麦门冬知母茅根（各一两）石膏（三两）葛根元参川升麻甘草赤芍药麻黄川大黄子芩人参赤茯苓远志（各半两）上捣粗罗为散。每服四钱。水一盏。

　　入淡竹茹一分。生姜半分。煎至六分去滓。不计时候。温服。

　　秦艽散治妊妇时气五六日。不得汗。口干。多吃冷水。狂语呕逆。

　　秦艽柴胡（各一两）赤茯苓前胡甘草犀角屑家葛根川升麻黄芩（各半两）石膏（二两）上咀。每服四钱。水一盏。姜半分。淡竹茹一分。煎至六分去滓。

　　无时温服。

　　麻黄散治妊娠五月。或七八月。卒患时气烦热。口干心躁。头痛四体烦疼。不得

　　安卧。

　　麻黄石膏赤芍药甘草葛根黄芩麦门冬（各一两）柴胡（半两）上捣筛为散。每服四钱。水一盏。生姜半分。煎至六分去滓。不计时候。温服。

　　远志散治妊娠时气五六日。未得汗。口干狂语。乱见鬼神。吃食不得。

　　远志甘草麻黄（各半两）麦门冬薯蓣葛根升麻（各一两）石膏（二两）上捣筛为散。每服四钱。水一盏。入生姜半分。煎至六分去滓。不拘时候温服。

　　葛根饮子治妊妇时气烦热。口干头痛。

　　家葛根麻黄（各半两）石膏（一两）豉（一合）白术（半合）栀子仁（六七枚）葱白（二茎）上细切。以水二大盏。煎至一盏三分。去滓。无时。分温三服。汗出为效。

　　治妊娠时气头痛。腰背强。壮热。

　　升麻青黛前胡栀子仁黄芩（各二两）石膏（八分）家葛根（三两）上咀。以水五升煎取二升半。去滓。分为三服。

　　浮萍方治妊娠时气大热。令子不落。护胎。

　　浮萍川朴硝蛤粉蓝根（各等分）大黄（微炒）上为末。水调敷脐上。安胎。

　　解烦热。极妙。一名护胎救生散。

　　十全方治妊娠患时疾。

　　黄芩郁金（各一两）白术（一分）上为末。每服一大钱。加蓝根少许。水一中盏。

