<!-- { "loadSidebar": true } -->
　　煎至七分服。一方地黄水下。汗出效。未得汗。再服即瘥。又妊妇患时疾。用鸡卵坠井至泥。

　　隔宿取出。吞之。必无虞矣。一方无白术。

　　消热饮子治妊妇时气六七日。热甚。大小便不利。宜服此。

　　川芒硝（一两）葵子（三两）上以水二大盏煎至一盏三分。去滓。不计时候。分温三服。以

　　治妊娠而得时病。令胎不伤。

　　上以黄芩三两。捣末。取鸡子白三枚。水和煮。搅之。吹去沫。取三升去滓。令匀。再服。

　　伏龙肝方治妊娠时气。身大热。令子不落护胎方。

　　用伏龙肝。研令极细。水调涂脐下二寸。干则易。瘥即止。泔清亦可。水调服或酒调服。

　　一方取井水泥涂心下三寸。干则易。

　　竹沥方治妊娠时气。未能服药且单用。

　　上取竹沥一大盏。不计时候。分为三服。汗出当解。

　　治妊娠得时气令胎不伤方。

　　上取鸡子以绢袋盛。投井中。浸令极冷。敲破吞之。服六七枚。至佳。

　　治妊娠六七月。感时气烦热。口干烦躁。头痛。麻黄散主之。

　　麻黄（一钱）赤芍药柴胡（各半钱）甘草（三分半）计二钱三分半。锉作二服。

　　姜三片。水一盏煎八分。温服。

　　卷三百四十　妊娠诸疾门

　　烦渴

　　（附论）夫足太阴脾之经也。其气通于口。手少阴心之经也。其气通于舌。若妊娠之人。脏腑气虚。营卫不理。阴阳隔绝。热气乘于心脾。津液枯少。故令心烦而口干也。妊娠面赤口苦。

　　舌干心烦。腹胀者何。盖缘恣情饮酒。因食桃、梨、李、羊、鸡面鱼腥毒物。至令百节酸痛。大小便结涩。可服归凉节命散。

　　方

　　羚羊角散治妊娠烦躁。体热口干。肢节疼痛。少思饮食。

　　羚羊角犀黄芩麦门冬人参赤芍药木通（以上各三分）柴胡（一两）黄甘草（各半两）上捣筛为散。每服四钱。以水一盏。煎至六分去滓。不拘时。温服。

　　升麻散治妊娠烦躁。体热口干。四肢疼痛。吃食减少。

　　川升麻柴胡（各一两）知母（三分）栀子仁黄甘草黄芩麦门冬枳壳（各半两）上捣筛为散。每服三钱。水一盏。入竹茹一分。煎至六分去滓。不计时候。温服。

　　赤茯苓散治妊娠心膈气壅滞。烦躁。口干食少。

　　赤茯苓黄柴胡（各一两）紫苏叶人参陈橘皮大腹皮甘草（各半两）前胡（三分）上捣为散。每服四钱。以水一盏煎至六分去滓。不计时候。温服。

　　地骨皮散治妊娠烦躁。体热疼痛。口干食少。

　　地骨皮黄芩人参黄葳蕤麦门冬甘草赤芍药（各半两）柴胡（一两）上捣筛为散。每服四钱。水一盏。入生姜半分。淡竹叶二七片。煎至六分去滓。不计时候。温服。

　　归凉节命散治妊娠恣情饮酒。因食桃、李、果、鱼、羊、鸡、面腥膻、毒物。致

　　令百节酸疼。大小便结涩。面赤口苦。舌干心烦。腹胀。

　　川芎苎根白芍药麦门冬当归白术（各一两）糯米（半合）甘草（半两）上咀。每服四钱。水一盏半煎至一盏去滓。温服。不拘时候。一方有荆芥。无麦门冬。

　　黄连散治妊娠心热烦躁。口干舌涩。多渴。

　　黄连栝蒌根地骨皮葳蕤犀角屑黄芩川升麻甘草（各一两）上捣筛为散。

　　每服三钱。水一盏煎至六分去滓。不拘时候。温服。

　　治妊娠体热烦躁。口干。吃食减少。宜服此方。

　　人参葛根黄秦艽麦门冬赤茯苓（以上各一两）知母（三分）甘草（半两）上捣筛为散。每服四钱。水一盏。入生姜半分。淡竹叶二七片。煎至六分去滓。不计时候。

　　温服。

　　知母散治妊娠口干烦渴。上焦壅热。

　　赤茯苓黄芩黄（各一两半）麦门冬（一两）知母（一两）甘草（一分）桑白皮（半两）上咀。每服四钱。用水一盏半。竹沥一协议煎。不以时候服。

　　治妊娠心热烦躁。口干舌涩。多渴。

　　栀子仁麦门冬黄生干地黄（各三分）秦艽（一两）甘草（一分）上捣筛为末。每服三钱。以水一盏。煎至六分去滓。不计时候。温服。

　　栝蒌子散治妊娠心烦躁热。口干。头目不利。

　　栝蒌子黄枳壳（各一两）人参甘草（各半两）石膏（二两）上捣筛为散。

　　每服三钱。水一盏。入竹叶二七片。同煎至六分去滓。不计时候温服。

　　治妊娠口干烦渴。上焦壅热。

　　黄知母地骨皮犀角屑嫩葛（各二分）上咀。每服四钱。水一盏半。竹沥一合。同煎。不以时候服之。

　　治妊娠心热烦躁。口干舌涩。多渴。

　　青竹茹（一两）麦门冬（半两）甘草（一钱炙）上以水一大盏煎至七分去滓。不计时候。分温二服。

　　卷三百四十　妊娠诸疾门

　　霍乱吐泻

　　（附论）夫阴阳清浊相干。谓之气乱。气乱于肠胃之间。为霍乱也。但饮食过度。触冒风冷。使阴阳不和。致清浊相干。肠胃虚者受之。故霍乱也。霍乱者。先心痛则先吐。先腹痛则先利。

　　心风折血气。皮肤闭密。血气不得宣通。致令壮热。风邪乘其经脉。气上冲于头。则头痛。风气入于肠胃。肠虚则泄利。胃逆则吐逆。故为吐利也。吐利甚则烦。脏腑虚故也。又手足逆。冷阳气暴竭。谓之四逆也。妊娠而病之。吐利甚者。则伤胎也。

　　方

　　白术散治妊娠霍乱。吐泻过多。伤冷。胎脏不安。

　　白术白茯苓草豆蔻陈橘皮浓朴（各一两）芎当归（各三分）人参干姜（各半两）上捣筛为散。每服四钱。水一盏。入枣三枚。煎至六分去滓。不计时候。稍热服。

　　藿香散治妊娠霍乱。吐利不止。腹痛转筋。闷绝。

　　藿香叶白术人参赤茯苓五味子黄（各半两）当归木瓜（各一两）上捣筛为散。每服四钱。水一盏。煎至六分去滓。不拘时。温服。

　　人参散治妊娠霍乱吐泻。心烦腹痛。

　　人参浓朴橘红（各一两）当归干姜甘草（各半两）上为散。每服四钱。水一盏。枣二个。煎至六分。无时温服。

　　白术散治妊娠霍乱。腹痛。吐逆不止。

　　白术益智仁枳壳橘红（各三分）草豆蔻良姜（各半两）上为散。每服三钱。

　　水一盏半分。煎至六分去滓。无时温服。

　　芦根饮子治妊娠霍乱吐泻。心烦。

　　芦根（一两）人参（一两）藿香（三分）甘草（半两）枇杷叶（十片）上细锉。和匀。每服一分。水一盏。薤白七寸。生姜半分。煎至六分去滓。不计时候。稍热服。

　　木瓜煎治妊娠霍乱吐泻。转筋入腹。则闷绝。

　　吴茱萸生姜（切各一分）木瓜（切一两半）上细锉。水二盏煎至一盏三分。去滓。

　　分三服。无时热服。一方有茴香一分。甘草一钱。茱萸半两。加紫苏煎。

　　香粥治妊娠霍乱吐泻。心烦多渴。

　　香叶生姜人参（各半两）上以水二大盏煎取一盏三分。去滓。研入白米一合。

　　煮稀粥食之。

　　丁香散治妊娠霍乱吐泻。烦闷。

　　丁香人参（各半两）陈橘皮（三分汤浸）上捣粗罗为散。以水二大盏。生姜半分。

　　枣五枚。煎至一盏二分。去滓。分温三服。

　　止渴饮治妊娠霍乱吐泻。心闷乱。作渴不止。

　　用糯米一合。淘令净。细研。以水一大盏。研滤取汁。入蜜一合。生姜汁半合。相和。

　　渴即顿服。立止。

　　治妊娠霍乱吐泻。转筋不止方。

　　用盐三合。以水三大盏。煮取二盏。以青布浸拭转筋上。效。

　　又方

　　上用木瓜二枚。切。以水五大盏。煮取三盏。以青布浸拓于转筋上。即定。如无木瓜。

　　煎桂枝五两亦佳。

　　卷三百四十　妊娠诸疾门

　　下痢

　　（附论）夫妊娠之人。胞血既闭。脏气不理。脾胃易伤。或恣食腥肥生冷。脾胃停滞。不能克化。

　　冷热相搏。以致心腹搅刺疼痛。脓血赤白杂下。古书所谓滞下是也。原疾之由。皆因冷热不调。大肠虚。冷热客于肠间。热气乘之。则赤。冷气乘之。则白。冷热相交。则赤白相杂而连滞不止。名为滞痢也。其状白脓如涕。而有血杂。亦有血少者。如白脓涕而有赤脉如鱼脑。

　　此名鱼脑痢。又有血痢者。热乘血渗入于大肠为血痢也。血之随气外行经络。内通脏腑。常无滞积。若触冒劳动生热。热乘血散渗入大肠。肠虚相化。故成血痢也。凡有此证。药之苟缓。恐致伤胎。不可不慎。

　　凡妊娠泄泻。冷热不同。水泻青白、或黄白、或水谷不化。腹痛肠鸣。其脉弱而紧。此内伤冷也。谓之洞泄寒中。若泄注如水。深黄色及有完谷。小便赤。腹胁胀满。烦躁喜饮。

　　时时呕逆。或下痢清水。或小便不利。得热则极。脉虚大而数。由乘虚热入于胃腠渗下焦。

　　津液不分。并于大肠。谓之协热痢。先以五苓散利小便。次以黄连阿胶丸。或三黄熟艾汤。

　　凡泄泻色黄而有沫。肠鸣腹胀满。微痛。其脉沉紧而小数。胃之冷热不调。宜戊己丸和之。

　　凡暴下。或青、或白、水谷或不化。腹胁或胀或不胀。或痛或不痛。但闻生熟气。全不思食。

　　其脉内虚外实。右关脉沉紧者。谓之飧泄。先去沉积。宜感应丸。后调和之。又治泻先须理中焦。如理中汤丸是也。次则分利水谷。如五苓散是也。治中不效。然后断下。即用禹余粮、赤石脂是也。

　　方

　　木香散治妊娠下痢。和调脾胃。保护胎气。

　　木香肉豆蔻（去壳）密陀僧（）陈橘皮（去白炒）没药（研）龙骨（各一分）诃黎勒（去核）当归（切焙）赤石脂甘草（各半两）胡椒干姜（炮各半分）上捣筛为散。每服

　　诃黎勒汤治妊娠下痢。冷热相攻。赤白相杂。日夜不止。

　　诃黎勒（炮去核）苍术（去皮）肉豆蔻（去壳）赤石脂（以上各一两）干姜（半两炮）阿胶（一两捣碎炒令黄燥）白术（一两）艾叶（一两炒令微黄）甘草（一两炙微赤锉）龙骨（半下。不计时候。

　　艾叶汤治妊娠下痢。

　　艾叶（去梗炙一分）白芷阿胶（炙令燥）白术（锉炒）浓朴（去粗皮生姜汁炙）黄连（各一两）茯神（去木）地榆皮赤石脂（研各一两）黄芩（去黑心半两）肉豆蔻（去壳一枚）上粗捣筛。每服五钱。水一盏半。生姜五片。煎至八分去滓。温服。

　　治妇人欲痢。辄先心痛。腹胀满。日夜五六十行方。

　　石榴皮曲（各八钱）黄柏乌梅黄连艾（各一两）防己（二两）阿胶干姜（各三两）附子（三两）上为末。蜜和丸如梧桐子大。每服二十丸。日三。渐加。

