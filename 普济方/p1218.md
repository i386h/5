<!-- { "loadSidebar": true } -->
　　滑石末杏仁（等分）上先捣杏仁令烂。次入滑石末。以软饭捣和为丸。如小豆大。

　　每服二十丸。葱白汤送下。

　　疗妊娠卒不得小便。

　　用杏仁二十个。去皮尖。熬令变色。捣丸如豆大。灯心煎汤吞七粒即利。

　　又方

　　以滑石末水和泥脐下二寸。小便即利。未利。更涂之。

　　又方

　　用车前草汁调滑石涂脐四畔方四寸。热即易之。

　　治妊娠小便不通。脐下妨闷。心神闷乱。

　　用紫菀去苗为末。井花水调下二钱。一方用紫草。

　　蔓荆实散治妊娠小便涩不通利。

　　用蔓荆实二两。捣罗为散。每服二钱。温水调服。空心午前各一服。卫生宝鉴浓煎葱白汤调下。

　　治妊娠卒小便不通。

　　蔓荆子（二两）上捣细罗为散。每服不计时候。煎葱白汤调下一钱。

　　治妊娠小便不通利方。

　　用芜菁子七合为末。水和服方寸匕。日三。

　　治妊娠遍身浮肿。吃前方子未得全效。小便未得通快。宜服此方。若遍身不肿。止

　　小便不通。一两日亦可服此药。一二盏。

　　山栀知母前胡升麻麦门冬冬葵子葶苈桔梗（各等分）上细杵罗为末。

　　每服三钱。水一盏二分。葱白五茎煎同取一盏。后和滓吃。

　　卷三百四十一　妊娠诸疾门

　　遗失不禁

　　（附论）夫肾主水。入胞为小便。肾气和平乃能约制。溲出以时。若妊娠肾虚胞冷。不能约制。

　　故小便利下而多也。其证令人背项憎风。小腹急痛。治法当加以扶养胎气之剂。

　　方

　　熟干地黄丸治妊娠小便不禁。脐腹疼痛。

　　熟地黄（焙）巴戟天（去心）肉苁蓉（酒浸一宿切焙）五味子山茱萸（醋浸一宿炒）蒺藜子（炒去角）萆蜀椒（去目及闭口者炒取红）山芋续断（各一两）菟丝子（酒浸别捣）杜仲（去粗皮炙各一两）沉香（一分）上为细末。炼蜜和丸如梧子大。每服十五丸。食前

　　椒菊丸治妊娠小便日夜频数。

　　蜀椒（去目及合口炒取红二两）甘菊花肉苁蓉（酒浸一宿切焙）菖蒲（各一两）巴戟天（去心）远志（去心）黄（锉）附子（炮裂去皮脐各半两）上为细末。酒煮面和丸如桐子

　　菟丝子丸治妊娠小便利。日夜无度。

　　菟丝子（酒浸焙干别捣二两）菖蒲肉苁蓉（酒浸切焙各一两）蛇床子（酒浸三日河水淘焙干）五味子（洗焙各半两）防风（去叉）远志（去心各一分）上为末。炼蜜和丸。捣三百杵。丸如桐子大。每服十丸。空心温酒下。

　　温气除寒补下丸治妊娠小便利。

　　葫芦巴（酒浸焙）龙骨（研）菖蒲（各半两）远志（去心一两半）补骨脂（炒）益智（去皮）肉苁蓉（酒浸一宿切焙各一两）上为细末。炼蜜和丸如桐子大。每服三十丸。空心温酒下。

　　桑螵蛸汤治妊娠小便滑数。

　　桑螵蛸（炒）人参（各一两）鹿茸（去毛酥炙）黄（锉各二两）牡蛎粉（一两半）甘草（炙锉半两）上为捣粗筛。每服三钱。水一盏生姜三片。大枣二枚擘。煎至七分去滓。食前

　　鸡散治妊娠遗尿。

　　鸡（十具炙干）熟干地黄（焙）当归（焙各半两）牡蛎粉黄（锉各一两）浓朴（去粗皮生姜汁炙三分）上捣罗为散。每服二钱匕。食前温酒调下。

　　鹿茸丸治妊娠下焦冷气。少腹疼痛。小便多。

　　鹿茸（一两）白龙骨（三分）桑螵蛸（半两）牡蛎粉（二两）上为末。酒煮面糊和丸如梧子大。每服二十丸。空心食前。温酒下。

　　艾叶丸治妊娠小便利。少腹痛。

　　艾叶（炙）干姜（各一两）浓朴益智（各半两）上为末。炼蜜和丸如桐子大。

　　每服三十丸。米饮汤下。以饭压之。

　　秦椒丸治妊娠小便利。

　　秦椒（六两）香子（炒一两）黄蜡（四两）上捣罗二味为末。熔蜡和丸如桐子大。每服二十丸。空心用温酒下。

　　白薇散治妊娠小便无度。尿不知出时。胎漏故也。

　　白薇白芍药（各一两）上捣罗为散。每服一钱匕。食前。温酒调下。日三。

　　鸡翎酒疗妊娠尿不知出时。胎漏故也。

　　用鸡翎烧灰末。温酒调服方寸匕。

　　桑螵蛸散治妊娠小便不禁。

　　用桑螵蛸十二个。炙为细末。每服三钱。空心食前。米饮调下。

　　治小便利。

　　烧遗尿人荐草灰。服之瘥。

　　治小便遗失。

　　阿胶（三钱）牡蛎（四钱）鹿茸（四钱）上锉末。挑三分。水一盏半。煎至一盏。

　　空心细

　　卷三百四十一　妊娠诸疾门

　　疟疾

　　（附论）夫妊娠病疟者。由夏伤于暑。客于皮肤。至秋因劳动血气。腠理虚。而风邪乘之。动前暑热。正邪相击。阴阳交争。阳盛则热。阴盛则寒。阴阳相杂。寒热俱歇。若邪动气至。交争则复发。故疟休作有时。其发寒时节渐晏者。此由风邪客于风府。循膂而下。卫气至一日一夜。常大会于风府。故发日晏。其发日早者。卫气之行风府。日下一节。二十一日至尾。

　　二十二日入脊内。上注于伏冲之脉。其行九日。出于缺盆之内。其气既上。故发更早。其间日发者。由风邪内搏。五脏横连募原。其道远。其气深。其行迟。不能日作。故间日蓄积乃发也。妊娠而发者。则寒热之气相迫伤于胎。故多损动也。

　　又云。凡怀孕妇人病疟。可煎白虎汤、小柴胡、柴胡饮子等药。如大便结硬。可用大柴胡汤下。微利过。不可大吐泻。恐伤其孕也。经曰夏伤于暑。秋必疟。

　　方

　　松罗散治妊娠患疟。发时憎寒壮热。口干多吃冷水。腹内刺。疼痛不止。

　　松罗（半两）鳖甲（半两）恒山（半两）乌梅肉（七枚）朱砂汉防己（各一两）泽泻（半两）麦门冬（一两）知母连翘（各半两）黄丹石苇虎杖（各一分）生干姜（一两）

　　清脾汤治妊娠作疟。热多者。

　　青皮浓朴白术草果（各二钱）柴胡茯苓半夏黄芩甘草人参（各等分）常山（一半）上锉散。每服四钱。生姜五片。地骨皮少许。煎。不时温服。或加麦门冬去心二十粒。如未即效。宜服胜金丸。

　　阿胶散

　　阿胶（一两半）赤芍药当归柴胡黄芩白茯苓白术（各一两）麦门冬（一两半）甘草（半两）上捣筛为散。每服四钱。水一盏。入葱白二茎。煎至六分去滓。不计时候。温服。

　　人参散治妊娠疟疾。头疼。憎寒壮热。面黄。不思饮食。

　　人参知母麦门冬柴胡桑寄生白茯苓浓朴（各一两）甘草（半两）上捣筛为散。每服四钱。水一盏。煎至六分去滓。不计时候。温服。

　　驱邪散妊娠疟疾者何故。盖营卫虚弱。脾胃不足。或感风寒。或伤生冷。转成疟

　　疾。急服驱邪散。莫待吐逆。见物不思。卒难医疗。

　　高良姜白术草果仁橘红藿香叶缩砂仁白茯苓（各一两）甘草（炙半两）上咀。每服四钱。水一盏半。生姜五片。枣一枚。煎至八分去滓。不拘时候。

　　七宝散治男子妇人一切疟疾。或先寒后热。或先热后寒。或寒多热少。或热多寒

　　少。一日一发。或一日两三发。或连日。或间日发。或三四日一发。不问鬼疟。不伏水

　　土。山岚瘴气似疟者。一治妇人妊娠六七日而患疟疾。皆可服之。

　　常山浓朴青皮陈皮甘草槟榔草果（去皮各等分）上咀。每服半两。于未发隔夜用水一碗。酒一盏。煎至一大盏。滤出。露一宿。却将滓。再用酒水更根据前煎一次去滓。别以碗盛贮。亦露一宿。来日当发之早。荡温面东先服头药少歇再服药滓。大有神效。

　　尝治一妇妊娠六七个月而染疟疾。先寒后热。六脉浮紧。众医用药。柴胡、桂枝无效。因言此疾。非常山不愈也。众医不肯。因循数日。病难无计。黾勉治之。遂用七宝散一服愈。黄帝问曰。妇人重身。毒之奈何。岐伯曰。有故无殒。帝曰愿闻其故何谓也。岐伯曰。大积大聚其可犯也。衰其大半而止。岂不以审药之性味。明治疗之方。处以中病与疾适好。于半而止之。勿过。则何疑余于攻治哉。

　　当归散治妊娠患疟憎寒体颤。

　　当归白芍药茯苓枳壳白术（各一两）鳖甲（一两）甘草（锉一两）上捣筛为散。每服四钱。水一盏。煎至六分去滓。不计时。温服。

　　知母散治妊娠疟疾。憎寒壮热。口干烦闷。

　　知母白茯苓麦门冬柴胡（各一两）乌梅（三分）大青甘草（各半两）上捣筛为散。每服四钱。水一盏。煎至六分去滓。不计时候。温服。

　　治妊娠患疟疾汤。

　　恒山（二两）甘草（一两）黄芩（三两）乌梅（十四枚）石膏（八两）上咀。以酒水各一升半。合渍药一宿。煮三四次。去滓。初服六合。次服四合。后服二合。凡三服。一方有麦门冬去心一两。无石膏。名恒山散。忌海藻、菘菜、生葱。

　　黄芩散治妊娠妇患疟疾。寒热头痛。心烦。

　　黄芩麦门冬（各一两）石膏（二两）甘草（半两）乌梅（十四个）上咀。

　　每服四钱。水一盏。煎至六分去滓。温服。一方不计时。

　　乌梅散治妊娠疟疾。寒热体痛头疼。烦渴。

　　乌梅黄连桑寄生人参甘草（各一两）上捣筛为散。每服四钱。以酒一盏。煎至六分去滓。不计时候。温服。

　　治妊娠患疟疾汤。

　　恒山竹叶（各三两）石膏（八两）粳米（一百粒）上咀。以水六升煮取二升半。去滓。分三服。第一服。取末发前一食顷服之。第二服。临欲发服之。余一服。用以涂头额及胸前五心。药滓置头边。当一日勿近水。及进饮食。过发后。乃进粥食。忌生葱、菜。

　　鳖甲散治妊娠疟疾。寒热腹痛。

　　鳖甲（一两）干姜（半两）当归（一两）桃仁（三分）上捣细罗为散。每于发时。用前水调下一钱。

　　黄连散治妊娠疟疾。寒热腹痛。

　　黄连（一两去须）当归（一两锉微炒）上捣筛为散。每服三钱。以水一盏。煎至六分去滓。不计时候。温服。

　　驱邪散治妊娠伤寒。变成疟疾。温脾者何。答曰营卫虚弱。脾脏受湿。发伤寒既

　　愈。转成疟疾。急服。莫待吐逆。见物不思。卒难医疗。

　　用良姜一两半。以猪胆汁浸一宿。用东壁炒焦。去土。洗切焙之。以北枣一枚。先焙令干。碾同前药为末二钱。水一盏煎至五分。候疟发时。便服为妙。一方为丸。紫苏汤下二十丸。

　　卷三百四十一　妊娠诸疾门

　　头目旋晕

　　（附论）夫妊娠头旋目晕。视物不见。腮项肿核者。盖因胎气有伤肝脏。热毒上攻。太阳穴痛。

　　呕逆。背项拘急。致令眼晕生花。若加涎壅。危在片时。急煎消风散服之。
