<!-- { "loadSidebar": true } -->
　　羌活（去芦头二两）大黄（湿纸裹煨二两）黄（锉三两）芎（一两）朴硝（别研半两）当归（切焙一两半）上捣罗为细散。与朴硝匀。每服一钱匕。日午夜卧。用温蜜水调下。微利为度。

　　治疮妇人妊娠。患此疾者并治之。

　　黄桑条（去皮锉碎熬灰）苍茸草（热灰）上相和令滤过。又将童子小便一处相和。

　　煎用。

　　涂在疮口里三五日去靥根为妙。

　　治孕痈方。

　　用乌药研。出洪州软白香辣者良。水一盏。牛皮胶一片。同煎至七分温服。

　　治脑疽疮治妊娠妇人患此疮者。

　　用地石榴草煎酒吃为妙。

　　罩胎散治孕妇痘疮已发。急宜服之。以解热毒。不治伤胎。

　　赤茯苓（去皮）白术当归（中截）白芍药赤芍药柴胡干葛人参（去芦）桔梗（去芦）黄芩防风陈皮（去白）荆芥枳壳紫草阿胶（炒）糯米（炒）川白芷甘草（炙）川芎缩砂仁（炒）大热加郁金上锉。每服三钱。水一盏半。干柿蒂七枚。野苎根七寸。甜瓜蒂七枚。同银器煎。以小荷叶盖定。去滓。盏盛。仍用荷叶盖覆。空心服。昝氏曰。金银能安胎。如无银器。以瓦器煎。金箔、银箔研入药内。

　　治妊娠上膈有热。唇口生疮。非时头痛不安。小便黄赤。

　　升麻杏仁前胡（去毛）桔梗黄芩麦门冬（去心）葛根知母（各等分）上细杵罗为末。每服二钱。水一盏。生姜二片。同煎取八分。食后临卧服。

　　卷三百四十二　妊娠诸疾门

　　安胎

　　（附论）夫妇人妊娠常胎动不安者。有冲任经虚。胞门子户受胎不实故也。并有饮酒房室过度。

　　有所损动不安者。巢氏云。妇人冲任二经。挟风寒而有胎。故不以日月多寡。因误有击触而胎动者。有喜怒不常。气宇不舒。伤于心肝。触动血脉。冲任经虚。乃致胞门不固。或因登高上厕。风攻阴户。入于子宫。如此皆令胎动不安也。或妊妇月信不绝。而胎不损者何。盖妇人血盛气衰。其人必肥。既娠之后。乃信常来。而胎不动。若误以漏胎治之。则胎必堕。

　　诚有此也。又云妇人经闭不利。别有所苦者。是谓有子。以其经血蓄之以养胎。拥之为乳汁也。有子之后。畜以养胎矣。岂可复能散动耶。所以然者。盖有娠而月信复至。是亦未必因血盛也。谓妇人营经有风。则经血喜动。以其风胜则可也。既营经为风所胜。则所来者非养胎之血。以此辨之。亦作漏胎治之。必宜用保养补胎之药。且胎不损。强以药滋之。乃所谓实实虚虚也。其胎终堕宜矣。若医者知营经有风之理。专以一药治风。经信可止。或不服药。

　　胎亦无恙。然而有胎本不固或因房室不能节。先漏而后堕者。须作漏胎治之。此又不可不审也。亦有妇人年方壮岁。致服补暖之药。而使胞门子户反为药所燥搏。使新血不滋。旧血不下。设或有子。不以迟晚则必堕。中年之后。气宇渐衰。必有崩中带下之疾。或月信愆期。

　　渐觉黄瘦。腰背不伸。五心烦热。五劳七伤之疾。从此而生。不独胞门子户风寒而生也。故千金翼方有朴硝荡胞汤。止为此疾。今之医者。未见有用。又论妊娠胎动。其由有二。一因母病而胎动。但疗母疾。其胎自安。若胎不坚固。致动以病母者。唯当安胎。其母自愈。一因劳役气力。或触冒冷热。或饮食不节。或居处失宜。轻者转动不安。重者便致伤堕。当以母形色察之。母面色赤舌青者。儿死母活。唇口青。两边沫出者。母子俱死。面青舌赤。口中沫出者。母死子活也。

　　人云孕妇不语非病也。间有如此者。不须服药。临产月但服保生丸、四物汤之类。产下便语。得亦自然之理。非药之功也。医家不说与人。临月则与寻常之药。产后能语。则以为功。岂其功哉。按素问黄帝问曰。人有重身九月而喑此为何也。岐伯对曰。胞之络脉绝也。

　　帝曰何以言之。岐伯曰。胞络者。系于肾。少阴之脉贯肾。系舌本。故不能言。帝曰治之奈何。岐伯曰。无治也。当十月复。

　　又云。妊娠将养得所。则血气调和。故儿在胎则安。当产亦易。若节适失宜。则血气乖理。儿在胎则亟动。至产育亦难。而子上逼于心者。由产难用气力。胎动气逆。胎上冲逼于心者。凡胎上逼于心则闷绝。胎下乃苏。甚者至死也。

　　又曰妊娠之人有宿挟疾而后有娠。或有妊时节适乖理。致生疾病。并令脏腑衰损。气力虚羸。令胎不长。故须服药去其疾病。益其气血以扶养胎也。夫妊娠羸瘦。或挟疾病。脏腑虚损。气血枯竭。既不能养胎。致胎动而不坚固。终不能安者。则可下之。免害妊妇也。

　　又云妊娠胎动有因母病以动胎。有因胎动以病母。二者皆不得安也。母病则先治其母。

　　胎自安矣。胎病则先治其胎。母自安矣。间有误食毒物起居不慎。气疾为梗。寒热更作。胎漏血下。皆致胎动。又宜随所因以调护之。

　　方

　　通灵散

　　（出医学类证）

　　治妊娠三两月。胎动不安者何。男女阴阳会通。血气

　　调

　　匀。乃成其娠。设若下血腹痛。盖缘子宫久冷。血海虚羸。致令胎堕。其危甚于正产。

　　若妊娠曾受此苦。可预服通灵散养胎。

　　人参附子（炮）熟地黄木香（煨）白术干姜牡丹皮白芍药陈皮（去白）薯蓣黄（蜜炙）甘草（炙）芎上各等分为细末。每服二钱。水一盏。糯米四十九粒。煎八分去米。温服。日二服。忌一切毒物。一方无人参。

　　保生丸

　　（出危氏方）

　　治妊娠将理失宜。或劳役胎动不安。腰腹痛。胞阻漏

　　胎。

　　恶露时下。或子脏挟疾。久不成胎。或受妊不能固养。痿燥不长。过年不产。日月虽满

　　。

　　转动无力。或致损堕。及临产节适乖宜。惊动太早。产时未至。恶露先下。胎胞枯燥。

　　致令产难。或横或逆。痛极闷乱。连日不产。子死腹中。腹上冰冷。口唇青黑。吐出冰

　　冷沫。新产恶血上充。运闷不省。喘促汗出。及瘀血未尽。脐腹痛。寒热往来。或因

　　产劳损。虚羸未复。面黄体瘦。心怔盗汗。饮食不进。渐成蓐劳。八月常服。壮气养胎

　　。

　　正顺产理。润胎易产。产后常服。滋养血气。和调阴阳。密腠理。实腑脏。治风虚。除

　　痼冷一切疾。

　　麻仁（去壳一两）当归（半两微炒）干姜（炮）肉桂（去皮）石斛（去根）秦椒（去目闭口者炒出汗）石膏（研如粉）黄芩糯米贝母甘草（炙赤）大豆黄卷（各一钱）上为末。炼蜜丸弹子大。每一丸温酒枣汤化下。空心嚼下亦可。方内用黄芩、麻仁性寒之药。

　　人疑不服。殊不知娠中有风。风中有热。风热既静。其胎必固。黄芩能去子热。麻仁能去子风。亦可服参苓白术散。一方用蒲黄一两。（参苓白术散方见大方科胃腑门胃虚冷类）

　　安胎饮

　　大腹皮（洗）人参（去芦）陈皮（去白）白芍药当归（中截）川芎（炒）香附子（炒）缩砂（炒）紫苏（茎叶）赤茯苓（去皮）甘草（炙各等分）上锉。灯心七茎。糯米半撮。同煎服。仍以猪肉橹圣功散食之。仍服神功散解热毒。如治漏胎。加阿胶、百草霜。

　　桑寄生汤治妊娠胎动不安。

　　桑上寄生（锉）当归（切焙）赤茯苓（去黑皮）木通（锉）生干地黄（焙）陈橘皮（去白炒各一两）白术芎（各一两半）诃黎勒（炮取皮一两）莎草根（去毛炒半两）木香（一钱）上粗捣筛。每服三钱。以水一盏。入生姜二片。同煎至六分去滓。温服。日三。

　　加减安胎饮

　　（出危氏方）

　　凡妇人昼眠不起。倦于梳饰。干恶心择食。怕闻饭气

　　。但嗜咸酸。止经候明矣。气血弱者。宜服此。兼进脾药安胎温养。令母脏气平和。阴

　　阳全备。免有损堕之患。盛者受胎。母无疾耳。温胎保养之剂。恐非所宜。此方兼治胎

　　动不安。腹痛漏下。或条参（去芦）嫩黄（去芦）芍药大川芎熟地黄（酒洗切焙）粉草川续断（去芦）侧柏叶（炒）阿胶（麸炒）当归（去尾各等分）上每服四钱。水一盏半。生姜三片。

　　金银煎之。如漏下不止。加熟艾一握。如胎动口噤。唇青。下利不止。用熟艾一两。酒三盏煮至二盏去滓。灌之即安。

　　桑寄生散

　　（出澹寮方）

　　治妊娠胎动不安。下血不止。胎漏。经血妄行者何。

　　答

　　曰妊娠成形。胎息未实。或因房室惊触。劳力过度。从高坠下。重物所压。伤动胞胎。

　　或食毒物。致令子宫虚滑。经血淋沥。若不急治。败血凑心。子母难保。日渐胎干。危

　　亡不久。

　　桑寄生当归（去芦酒浸）川续断芎香附子（炒）阿胶（锉蛤粉炒成珠）茯神（去木）白术（以上各一两）人参甘草（炙各半两）上咀。每服四钱。水一盏半。姜五片。煎至七分去滓。温服。不拘时候。

　　旋复花汤

　　（出千金方）

　　治妊娠六七月。胎不安。常服之。

　　旋复花（一两）半夏芍药生姜（各二两）枳实浓朴（去皮）白术黄芩茯苓（各三两）上咀。以水一斗。煮取二升半。分五服。日三夜二。先食服。忌羊肉、饧、醋、桃

　　浓朴橘皮丸治胎动不安。心腹痛。

　　浓朴（去粗皮生姜汁炙一两）陈橘皮（汤去白焙一两）木香（一两）白术（一两半）阿胶（炙燥半两）当归（锉焙）干姜（炮）诃黎勒皮（各半两）吴茱萸（洗焙干炒一钱）上捣罗

　　安胎饮治妊娠胎气不安。腹痛烦闷。

　　芎阿胶（炙燥）艾叶当归（切焙）人参甘草（炙锉）白茯苓（去黑皮）黄（锉）麦门冬（去心焙各一两）上粗捣筛。每服五钱。以水一盏半。煎八分去滓。空心温服。

　　不拘

　　紫苏饮

　　（出简易方）

　　治妊娠胎气不和。怀胎近上。腹满疼痛。谓之子悬。兼

　　治

　　临产惊恐。气结。连日不下。

　　当归（三钱）甘草（一钱）大腹皮（制）人参（一两）陈橘皮（去白）白芍药川芎（各半两）紫苏（一两）上咀。每服半两。水一盏半。姜四片。葱白七寸。煎至七分去滓。

　　空心温服。一方加木香。一方无川芎。名七宝散。昔日曾有一妇人。累日产不下。服遍催生药不验。予曰。此必平日心怀恐虑气结而然。故胎不顺也。素问云。恐则气下。盖恐则精却。

　　却则上气闭。闭则气还。还则下焦气乃不行矣。得此药服便产。及妇人六七月子悬者。予用此药。数数有验。不十服。胎便近下。注云。恐则阳精却。上而不下流。故却则上焦闭也。

