<!-- { "loadSidebar": true } -->
　　当归人参（各一两半）阿胶（炒一两）甘草（二两）葱白（连根一握）上细锉。水二升。煎四味至升半去滓。下葱白再煎三合。温服。一剂分为二三服。一方。有川芎名芎归葱白汤。无甘草。

　　竹茹散

　　（出圣惠方）

　　治妊娠胎动不安。手足烦疼。

　　甜竹茹当归（锉微炒）芎黄芩（各一两）甘草（半两炙微赤锉）上细锉。

　　和匀。

　　每服半两。以水一大盏。煎至七分去滓。食前分温二服。

　　疗安胎。胎病漏血腹痛。

　　（出大全良方）当归川芎阿胶人参（各一两）大枣（二十枚）上切。以水三升。酒四升。煮取二升半。分三服。五日一剂。频服三四剂。百无所忌。

　　地黄汤

　　（一名胶艾汤出圣惠方）

　　疗妊娠二三月上至七八月。顿仆失踞。胎动

　　不

　　安。伤损腰腹。痛欲死。若有所见。及卒惊奔走。或从高坠下。抢心短气。下血不止。

　　干地黄当归艾叶（各二两）阿胶川芎（各三两）上以水七升。煮取二升半。

　　分作三服。或为末。酒调亦得。腹痛甚。加杜仲、五加皮各三两。一方。治卒然下血不止。无地黄。有甘草。一方无地黄。却用生姜自然汁一匙。地黄汁半合。马通半合。煎成药。去滓。

　　入此再煎三沸。温服。一方。有人参、白茯苓水煎。

　　艾叶饮治妊娠冷热。腹内不调。致胎不安。

　　寄生汤

　　（出大全良方）

　　治胎气常不安。及五月以后胎不安者。

　　桑寄生（洗锉）秦艽阿胶（各半两）糯米（半两作粉）上以新汲水三升。先下寄生、秦艽二味。煮至二升去滓。次入阿胶、糯米。再煮。约有一升止。分作三服。空心食前日午服之。忌酒醋三五日。娠妇胎气五月以后。常不安者。服之必效。顷见妊妇好饮酒。食酸咸、五

　　安胎寄生汤

　　（出肘后方）

　　疗流下血。

　　桑上寄生白术（各五钱）茯苓（四钱）甘草（一钱炙）上咀。以水五升。煮取二升半。分三服。若人壮者。可加芍药八钱。足水二升。若胎不安。腹痛。端然有所见。加干姜四钱即安。忌海藻、菘菜、醋物、桃、李、雀肉等。一方无白术。

　　安胎汤治妇人胞胎不安。

　　槐花（炒香熟）贝母（去心焙）当归（锉焙）芎上等分。粗捣筛。每服三钱。

　　以酒水各半盏。童子小便二合。同煎至七分去滓。温服。

　　当归散

　　（一名寄生葱豉汤出圣惠方）

　　治妊娠胎动。烦热满闷。安胎。亦治腹

　　痛

　　闷乱。

　　当归（切焙）桑寄生（各半两）芎（一钱半）阿胶（炒燥三钱）上粗捣筛。

　　每服五钱。以水一盏半。入葱白三寸。切豉三十粒。同煎至八分去滓。食前温服。

　　安胎饮

　　（出三因方）

　　治妊娠胎寒腹痛。或胎热多惊。举动腰痛。腹满胞急。

　　卒

　　有所下。或顿仆闪。饮食毒物。或感时疾。寒热往来。致伤胎脏下血。

　　川芎枳壳（切麸炒去瓤各两半）熟地黄（三两）糯米（二合）上为锉散。每服四大钱。水一盏半。姜五片。枣一枚。金银少许。同煎至七分。食前服。

　　秦艽散

　　（出圣惠方）

　　治妊娠胎动。烦热不安。

　　秦艽（去苗）甘草（炙微赤锉）鹿角胶（捣碎炒令黄燥各半两）上捣筛为散。每服三钱。以水一大盏。入糯米五十粒。煮米熟为度。去滓。不计时候。温服。

　　鲤鱼方

　　（出圣惠方）

　　治妊娠胎动不安。心腹刺痛。

　　鲤鱼（一个修净切）阿胶（一两捣碎炒令黄燥）糯米（二合）上以水二升。入鱼胶米煮令熟。入葱白、生姜、橘皮、盐少许。更煮五七沸。食前吃。如有所伤。吃五七日效。

　　又方阿胶散

　　（出圣惠方）桑寄生（一两半）艾叶（半两微炒）阿胶（一两捣碎炒令黄燥）上咀。以水一大盏半。煎至一盏。去滓。食前分温三服。每服四钱。

　　二香散疗妊娠胎气不安。气不升降。饮食不美。呕吐酸水。起坐觉重。宜服之。

　　香附子藿香叶甘草（各三钱）上为细末。每服二钱。入盐少许。百沸汤点下。

　　葱豉散

　　（出圣惠方）

　　疗妇人怀妊胎动不安。令胎安稳。

　　香豉（用一升熬）葱白（一升）阿胶（二两炙）上先以水三升。煮葱豉取一升去滓。入胶再煎令烊。服。一日一夜。可服三四剂。

　　黄汤

　　（出大全良方）

　　治胎动不安。腹痛下黄汁。

　　糯米（一合）黄川芎（各一两）上细锉。水二大盏。煎至一盏三分。温服。

　　治胎动胎漏。

　　（出大全良方）熟艾阿胶（各二两）葱白（一升）上以水四升。煮取一升半。分为三服。

　　银苎酒

　　（出大全良方）

　　治妊娠胎动欲堕。腹痛不可忍。

　　苎根（三两锉）银（五两）清酒（一盏）上以水一大碗。煎至一大盏。去滓。分温二服。

　　秦艽汤

　　（出指南方）

　　治胎动不安。

　　秦艽阿胶（炒）艾叶（各等分）上为粗末。每服五钱。水二盏。糯米百粒。煎至一盏去滓。温服之良。

　　阿胶汤治妊娠胎动不安。腰腹疼痛。止痛安胎。

　　阿胶（炒燥）当归（锉碎）桑上寄生（锉碎各半两）上粗捣筛为散。每服三钱。

　　以水一盏。煎至六分去滓。空心热服之。

　　大腹汤治妊娠胎动不安。腰腹疼痛。

　　连皮大腹（锉微炒二两）草豆蔻（去皮煨一两）陈橘皮（浸去白炙一两）上粗捣筛。每服三钱。以水一盏。煎至七分去滓。温服。不拘时候。

　　安胎铁罩散

　　白药子（一两）白芷（半两）上为细末。每服二钱。紫苏汤调下。或胎热心烦闷。

　　入砂糖少许。煎。

　　疗妊娠后。胎不转动。

　　阿胶（炙一两）桑寄生（半两）上为末。以酒一升。煮五沸。下生鸡卵一枚。投酒中。分温二服。空心食前一服。一方无寄生。有艾叶。只用水煎。

　　内补丸安胎扶虚。助阴滋血。妊妇冲任脉虚。补血安胎。

　　（一名地黄当归汤）熟地黄（二两洗酒作炒）大当归（一两去尾切片微炒）上为末。炼蜜丸如梧子大。

　　每服三十五丸。温酒下。与枳壳散兼服。若单服枳壳散。恐有胎寒腹痛之疾。二药皆不群队为炒。

　　仍

　　治胎动不安。

　　（一名川芎葱白汤）川芎（二两）葱白（一升）上以水七升。煮取二升半。分温三服。

　　芎汤

　　（一名佛手散）

　　治妇人妊娠五七月。因事筑磕着胎。或子死腹中。恶

　　露

　　下。疼痛不已。口噤欲绝。用此药探之。若不损。则痛止。子母俱安。若胎损。立便遂

　　下。兼治血上冲心。腹满闷者。及产前产后体热败血腹痛。

　　当归（六两）川芎（四两）上为粗末。每服三钱。水一大盏。煎令泣泣欲干。投酒一大盏。止煎一沸。去滓。温服。口噤灌之。如人行五里再服。不过三二服。便生。一方此药治伤胎去血多。崩中去血多。金疮去血多。拔牙去血多。昏晕欲倒者。以水煎服。妊娠临月。

　　可兼滑胎枳壳散服之。缩胎易产。断无疑难。产后血晕。加白芍药等分煎服。名芍药川芎汤。

　　产加水煎。名君臣散。

　　疗妊娠腹内冷痛。忽胎动不安。

　　薤白（一升）当归（切四两）上以水五升。煮取二升。作三服。亦将水便服。将去一炊。顷出。一方无薤白。有葱白。

　　黄芩汤治妇人孕胎不安。

　　白术黄芩上等分为末。每服三二钱。水二盏。入当归一根。同煎至一盏温服。一方加缩砂。

　　杜仲丸治妊娠三两月。胎动不安。妊娠三两月。胎动不安者何。答曰。男女阴阳

　　会通。血气调匀。乃成其孕。设若下血腹痛。盖由子宫久虚。致令胎堕。其危甚于正产

　　。若妊娠曾受此苦。可预服杜仲丸。以养胎。

　　杜仲（去皮锉姜汁浸炒去丝）川续断（酒浸各一两）上为细末。枣肉煮烂。杵和为丸如梧桐子大。每服七十丸。空心米饮下。日三服。

　　二珍散（一名川芎散）治胎不稳。坐卧不安。

　　木贼（去节）川芎（等分）上为末。每服三钱。用水一盏。入金银各少许。同煎七分去滓。空心服。

　　独圣散（一名小安胎饮）治妊娠时气。身大热。令子不落护胎。及治妊娠从高坠

　　下

　　。触动胎气。腹痛下血。兼治崩血甚效。

　　用枳壳、缩砂各三两。以熨斗盛。炒去壳。为末。如胎动热酒调下。不饮酒。煎艾盐汤调服。米饮亦可。须臾。胎热则安矣。仍用罩胎散调服。仍间服安胎饮尤妙。一方。去膜炒。

　　根据

　　安胎方

　　用豉汁服之妙。

　　治妊娠

　　用五月五日采苋菜和马齿苋为末。等分。调服之。易产。

　　卒腹痛安胎。

　　（出肘后方）用乌鸡肝一具。切。过酒五合。服令尽。又云。肝勿令入水中妙。

　　护胎白药子散治妊娠护胎。

　　安胎方

　　用竹沥服之。

　　治儿在腹中哭。

　　（出危氏方）用多年空屋下鼠穴中土一块。令产母噙之。即止。

　　又方

　　用川黄连浓煎汁。呷之。

　　治胎动不安。心神烦热。及治腰痛。或抢心痛。或漏血不止。腹痛。

　　用茅根五两。以水二大盏。煎至一盏去滓。不计时候。分温三服之。

　　治妊娠胎动烦闷不安甚者方。

　　（出圣惠方）用生地黄捣取取汁。每服一小盏。煎令沸。入鸡子白一枚。搅令匀。顿服之。

　　治妊娠胎动。昼夜叫呼。口噤唇蹇。及下重利不息。

　　（出传信适用方）用艾叶咀。以好酒五升。煮取四升去滓。更煎一升服。口闭者格口灌之。药下即瘥。

　　亦治妊娠腰痛。及妊娠热病。一方治胎动上迫心痛。用头醋煎服。亦治妊娠卒下血。一方。

　　用如鸡子大艾头四升。煎二升。温分三服。

　　治胎动不安。

　　（出大全良方）用好银煮取水。着葱白作羹。食之佳。

　　葱白饮

　　（出圣惠方）

　　治胎上逼心。烦闷。及妊娠六七月以后。胎动困笃。

　　用葱白二七茎。浓煮汁饮之。即安。若胎已死。服之即出。未死即安。未效。再服。亦疗胎动腰痛抢心。或下血。

　　治胎不顺。胎上逼心。

　　（出大全良方）用乌犬血。少少饮之。当下。

　　疗妊娠卒胎上迫心痛。

　　（出大全良方）用弩弦急带之。立愈。

　　竹茹汤

　　（出圣惠方）

