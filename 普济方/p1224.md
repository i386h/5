<!-- { "loadSidebar": true } -->
　　疗妊娠烦躁。或胎不安。或口干。

　　用淡青竹茹一两。以水一大升。煮取四合。徐徐服尽为度。一方治胎动。安胎以甜竹根煮浓汁饮之。

　　治安胎。胎动。怀妊身肿。

　　用煮鲤鱼肉为汤。食之。一方以绢裹和鳞煮羹。熟后去鳞食。验。

　　妊娠子上冲心。

　　饮葡萄汤即下。其胎安。一方用葡萄根浓煮汁饮之。

　　治胎动不安。

　　（出肘后方）用苎根如足大指者一尺。咀。以水五升。煮取三升去滓。服之瘥。

　　杜仲丸

　　（出肘后方）

　　治妇人胞胎不安。并产后诸疾。

　　用杜仲不计多少。去粗皮细锉。瓦上爆干。捣罗为末。煮枣肉和丸如弹子大。每服一丸。

　　烂嚼。以糯米汤下。

　　附子黑神散温暖胎孕则自出矣。孕妇去血既多者。用鸡肉橹圣功散。多用鸡羹补

　　之。

　　治孕妇腹内钟鸣。

　　用鼠窟前后土。为细末。麝香酒调下二钱。其产立愈。

　　知母丸

　　（一名万应丸）

　　治日月未足而痛如欲产者。兼治产难及子烦。

　　用知母为细末。炼蜜丸如鸡头大。温酒嚼下。日三服。或用粥饮汤下亦可。一方丸如梧桐子。不拘时候。每服二十丸。

　　治妊娠胎动腹痛。

　　（出大全良方）用蒲黄如枣核大。筛过。以井水调下。

　　又方

　　（出大全良方）用梁上尘、灶突煤为细末。空心酒服方寸匕。

　　治妊娠忽被惊恼。胎向下不安。小腹连痛。频频下血。忽因房室。有所触动。致令

　　如此。宜服此方。若吃药了。下血不止。更请好好精详审定。别下药。恐胎损。血下尽

　　。即伤损母命也。

　　（出护命方）人参阿胶（炙）白术艾叶（炙）茯苓桑寄生当归干地黄（各一钱）上细杵罗为末。每服五钱。水一盏。大枣三枚。同煎三五沸。空心吃。

　　治妊娠四五月及七八月忽胎动不安。

　　（出护命方）桑寄生当归芎艾叶（炙）人参（各等分）上细杵罗为末。每服三钱。水一盏五分。葱白五枚。同煎。取一盏。空心和滓吃。

　　治妊娠经得三四月。忽五六月非时下血。并气痛不安。未知是胎。不是胎。是胎吃

　　此药方即安。若不是胎。吃此方即行下恶血便安乐也。

　　（出护命方）当归桑寄生（各半两）芍药川芎（各一钱）细辛（三株去叶）上为细末。每服三钱。水一盏五分。煎取一盏。空心去滓服。

　　白术散

　　（出永类钤方）

　　治胎气不和。饮食不进。

　　育胎饮子

　　（出朱氏集验方）

　　治妊娠胎动不安。或腰腹疼痛。

　　覆盆子阿胶（蛤粉炒各三钱）桑寄生艾叶（炒）白芍药当归人参（各二钱）上咀。每服四钱。水一盏半。糯米百粒。煎八分去滓。食前服。

　　铁罩散

　　（出华佗中藏经）

　　治安胎如神。

　　以香附子炒去毛令净。细末。浓煎紫苏汤调下一钱。一方有缩砂炒焦去壳。白汤点服。

　　如胎动出血。阿胶艾汤调服。

　　熟干地黄丸

　　（出十便良方）

　　治妇人血脏虚冷。妊娠时复漏下。宜服温暖血

　　脏。

　　安胎养气。

　　熟地黄白芍药川芎当归艾叶阿胶干姜白术（各一两）甘草（半两）上捣罗为细末。炼蜜和丸如桐子大。曝干。每服三十丸。米饮空心服。

　　紫苏饮

　　（出便产须知）

　　治子悬。妊六七月。怀胎逼上腹痛。

　　紫苏叶（一两）大腹皮（炙）川芎当归（各三钱去芦）粉草（一钱）人参上分三服。水盏半。姜四片。葱七寸。煎七分去滓。空心服。

　　安胎方

　　（出肘后方）

　　治胎动不安。

　　甘草（一尺）阿胶（四两炙）鸡子（二枚）上以水二升。煮取一升。顿服之。

　　妊娠二三月至八九月。胎动不安。已有所见。

　　（出永类钤方）艾叶阿胶当归（各三两）甘草（一两半炙）上以水八升。煮取三升去滓。内胶更上火。胶消。分三服。日三。一方有川芎三两。

　　地黄香归汤

　　（出医方大全）

　　治妇人有孕胎痛。

　　当归（一两）熟地黄（二两）上为末。作一服。水三升煎一升去滓。顿服。

　　阿胶散

　　（出保婴方）

　　治妊娠不问月数浅深。或因倒仆所损。致令胎动不安。

　　或

　　胎气奔上。心腹疼痛。或胎下坠。腰脐疼痛。或时下血。并宜服之。

　　熟地黄（洗焙干）白芍药川芎黄（去皮）阿胶（锉炒成珠）香附子（炒）当归（去芦酒洗焙干）艾叶（炒）甘草（炙以上各半两）上件九味。为咀。每服九钱。

　　以水二大盏

　　藿香散安胎和气。利胸膈。治噎塞阻食。

　　藿香人参茯苓（去皮）白芷甘草（微炙）威灵仙桔梗上七味各等分为末。

　　每服二钱。水一盏。姜三片。煎六分。食前温服之。

　　人参养血丸

　　（出孟方）

　　治妇人诸虚不足。安胎顺气。去子宫风冷。有娠应是

　　妇

　　人虚弱之证。并皆治之。

　　人参白茯苓白术川芎白薇本头粉草浓朴川白芷牡丹皮炮姜玄胡索没药（别研）北石脂（醋淬七次）木香（不见火）南芍药（各一两）当归（一两半酒浸）大艾（四钱重烧灰）上为末。炼蜜丸如弹子大。每服一两作四丸。常服。温酒嚼下。

　　妇人不受孕。浓煎北枣汤下。妇人常服。有孕能保产气。入月每日服两丸。临产小腹无痛。

　　催生。黄蜀葵子煎汤送下。产后血晕。生地黄汤送下。产后常服。则血气壮健疾少。

　　十月厥阴行令。地气不收。冬气不藏。万物反生。蒙露以行。人病关闭不禁。心痛

　　。阳气不收。气嗽。孕妇多暴死忽坠胎之病。宜服暖肝药以治动胎不安。方无问太岁。

　　但寅申年十月频有蒙露凄清之化。孕妇有胎动不安之病。宜进此药。

　　（出大全良方）人参防风当归五味子白术续断（各一两）川芎（半两）桑寄生（三钱）甘草（二钱）细辛（一钱）上为细末。每服一钱半。水一盏。煎取七分。空心去滓服。

　　阿胶散

　　（出卫生家宝方）

　　治胎动不安。

　　以阿胶捣碎砂令燥。甘草炙各半两。当归三钱。洗切焙。芎一两为细末。每服三钱。

　　水一大盏。煎七分去滓。温服空心食前。

　　芎丸

　　（出杨氏家藏方）

　　安胎。补冲任。止胎漏。调血脉及疗子脏风冷腰腹

　　疼

　　痛。或久无子息。或妊娠损坠。

　　干姜（炮）附子（炮去皮脐）山茱萸续断川芎白芍药蒲黄（各一两）生地黄（三钱）白术菟丝子（酒浸软另研）肉苁蓉（酒浸一宿切焙）黄（各一两）上为细末。

　　蜜糊为丸如桐子大。每服三十丸。煎木香热米饮空心下。

　　六物汤

　　（出杨氏家藏方）

　　安胎和气。治胎动不安。腰腿疼痛。恶露时下。

　　阿胶（蛤粉炒成珠子）糯米（炒）黄（蜜制炙）川芎当归（洗切焙）熟地黄（洗焙六味各等分）上咀。每服三钱。水一盏。姜三片。葱白一寸。煎七分去滓。空心服。

　　主安胎下气杀鬼精。

　　（出本草）以鹿骨胶浸酒服。

　　治胎动下血。胎不落。

　　（出本草）以生地黄捣汁饮之。

　　安胎方

　　（出本草）以荷叶蒂水煮服之。

　　治妊娠胎动。上迫心痛如折。

　　（出本草）以生曲半饼捣碎。米水和绞取汁。服三升。

　　又方

　　用葱叶作羹粥及作齑。食之良。

　　卷三百四十二　妊娠诸疾门

　　胎惊

　　（附论）夫胎处胞内。随母听闻。才觉受气。便宜将慎。若妊娠月满。或欲逼生。形体完具。精神已成。母忽惊动。遂成惊胎。则转移不常。宜速治之。不尔。则精气并居。令子发癫。

　　又云妊娠者心神忪悸。睡里多惊。两胁膨胀。腹满连脐急痛。坐卧不宁。气急逼迫胎惊者何。答曰。胎气既成。五脏安养。皆因气或为喧呼。心忪悸乱。致令胎惊。筋骨伤痛。四肢不安。急煎大圣散。安保胎孕。则无危矣。

　　又云妊娠惊胎者。是怀孕月将满。或将产。其胎神识已具。外有劳伤损动。而胎在内惊动也。

　　方

　　阿胶汤治妊娠惊胎。转动不定。

　　阿胶（炒令燥）桑寄生（锉焙）大腹皮（锉）黄（锉）麦冬（去心焙）防风（去叉）丹参羚羊角屑柏子仁（微炒）缩砂仁（各半两）人参白术（各一两）上粗捣筛。

　　每服三钱。以水一盏。煎至七分去滓。温服。

　　茯苓散

　　（出圣惠方）

　　治妊娠因用力热作。觉胎动心腹急痛。面青汗出。头仰

　　气

　　喘欲绝。服诸药安胎无效。又名惊胎。

　　白茯苓桔梗（去芦头）生地黄人参（去芦头）桂心当归（锉微炒）钩藤独活桑寄生赤芍药（炙微赤锉）石膏（各一两）上为细末散。每服四钱。水一盏。煎六分去滓。

　　不

　　定神丸

　　（一名陟厘丸出圣惠方）

　　治妊娠惊胎。并胎动腹痛下血。

　　陟厘生地黄（焙一作熟干地黄）人参当归（炙令香锉碎）龙骨赤石脂浓朴（去粗皮生姜汁炙锉）禹余粮（醋淬三五次）赤芍药（锉炒）吴茱萸（炒各一两）上为末。炼蜜丸如桐子大。每服二十丸。空心热水或粥饮下。

　　人参汤治妊娠因惊。胎内转动。

　　人参柴胡（去苗）桑寄生甘竹茹青橘皮（汤去白浸焙）续断芎（各一两）艾叶（焙干半两）上粗捣筛。每服三钱。以水一盏。入枣三枚擘破。同煎至七分半去滓。温服。

　　当归汤治妊娠因惊。胎动不安。

　　当归（炙香锉）生地黄（焙）艾叶（炒）甘草（炙各一两）芎（炒三钱）芍药（锉碎）阿胶（炙令燥各三钱）人参（二两）上粗捣筛。每服三钱。以水一盏。煎至七分。食前去滓温服。

　　大圣散

　　（出产经）

　　治妊娠心神忪悸。睡里多惊。两胁膨胀。腹满透脐。急

　　痛。

　　坐卧不宁。气急迫逼。胎惊。

　　白茯苓（去皮）川芎麦冬（去心）黄（去芦蜜水炙）当归（去芦酒浸各一两）木香（不见火）人参甘草（炙各半两）上咀。每服四钱。水一盏半。姜五片。煎七分去滓。

　　服

　　黄芩汤治妊娠不安。惊胎。胎动。时时转易。

　　黄芩（去黑心）白术（锉炒）白芍药（锉炒各半两）黄（锉）人参山芋（各一两）上粗捣筛。每服五钱。以水一盏。糯米半合。葱白三寸。细切。煎至八分去滓。温服食前。

　　茯神散治妊娠胎不稳。镇心安胎。

