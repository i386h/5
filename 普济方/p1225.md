<!-- { "loadSidebar": true } -->
　　茯神（去木）芍药（锉炒）桑白皮（锉炒）当归（切焙）芎（各一两）人参（二两）上为散。每服三钱。以米饮调服。不拘时。

　　桑寄生散

　　（出圣惠方）治妊娠端然有所见。惊胎流下。不安。若跳动。心中痛

　　不

　　安。

　　桑寄生芎白术当归（微炒锉各一两）白茯苓（三钱）甘草（半两炙微赤锉）上为散。每服三钱。以水一中盏。入生姜五分。枣三枚。煎六分。不拘时服。

　　熟地黄散

　　（出圣惠方）

　　治妊娠数月以来。举动惊胎。小腹痛。宜服之。

　　熟地黄阿胶（捣碎炒令黄燥）艾叶（微炒）芎杜仲（去粗皮炙微黄炒）当归（锉微炒各一两）上为散。每服四钱。水一中盏。入枣三枚。煎至六分去滓。不拘时服。

　　当归散

　　（出圣惠方）

　　治妊娠被惊。胎动向下。不安。小腹连腰痛。

　　当归（锉微炙）芎阿胶（捣碎炒令黄燥）人参（去芦头）白茯苓（各一两）艾叶（半两微炒）上为散。每服四钱。水一中盏。煎六分去滓。不拘时服。

　　苎麻散治妊娠惊胎。

　　苎麻根（一握锉）诃黎勒（煨去核）茯神（去木各一两）山芋（切一两）人参（二两）上为散。每服二钱。以米饮调下。不拘时。

　　艾叶汤治妊娠外有惊动。胎内不安。转移不宁。

　　艾叶（炙干三钱）桑寄生（锉炒一两半）人参（二两）茯神（去木三钱）阿胶（炙令燥三钱）上粗捣筛。每服三钱。以水一盏。入糯米半合。葱白三寸并须。切。同煎至七分去滓。温

　　芎汤治妊娠外有惊动。令胎内不稳。

　　芎（二两）人参（三两）当归（切焙一两）甘草（炙半两）阿胶（炙令燥半两）上粗捣筛。每服三钱。以水一盏。葱白二寸拍碎。同煎至七分去滓。温服食前。

　　生银汤

　　（出圣惠方）

　　治妊娠惊胎不安。心神烦闷。

　　生银（五两）葱白（三寸切）阿胶（半两）上以水一盏。同煎至七分去银并滓。

　　温服。

　　若要作粥服。入糯米二合。煮为粥。服之甚佳。

　　腹胎饮子

　　（出朱氏集验方）

　　自九月十月服此。永无惊恐。

　　香附子（炒四钱）缩砂（炒三两）甘草（炙一两）上为细末。米饮调二钱。

　　卷三百四十二　妊娠诸疾门

　　损胎

　　（附论）夫妊娠惊胎者。是怀妊月将满。其胎神识已具。或将产之时。从高坠下。伤损胞络。致血下胎动。遂上抢心胸。气绝不醒。其母面赤舌青。口无沫出者。儿死母活。唇口俱青。沫出者。子母俱死。面青舌赤沫出。母死子活。若下血不止。胞燥胎枯。令子死矣。

　　方

　　桑寄生散

　　（出危氏方）

　　治妊娠或因房室惊触。劳力过度。伤动胞胎。或食毒

　　物。致令子宫虚滑。经血淋沥。若不急治。败血凑心。子母难保。日渐胎干。危亡不

　　久。

　　桑寄生当归（去芦酒浸）川续断（酒浸）川芎香附（去毛炒）茯神（去木）阿胶（蛤粉炒成珠子）白术（各一两）人参甘草（炙各半两）陈艾叶（一两）乌梅（去核半两）上

　　龙骨散

　　（出圣惠方）

　　疗妇人因损娠下血不止。

　　蟹爪汤

　　（出千金方）

　　治妊娠僵仆失据。胎动转上抢心。甚者血从口出。逆不

　　得

　　息。或注下血一斗五升。胎不出。子死。则寒熨人腹中。急如产状。虚乏少气。困顿欲

　　死。烦闷反复。服药。母即得安。下血亦止。其当产者。立生。并妊娠两儿一死一生。

　　服令死者出。生者安。

　　蟹爪（一升）甘草桂心（各二钱）阿胶（二两或鹿角胶）上咀。以东流水一斗。煮取三升。去滓。内胶烊尽。能为一服佳。不能者。食顷再服。若口急不能饮者。格口灌之。

　　药下便活也。与母俱生。若胎已死。独母活也。若不僵仆。平安妊娠。无有所见。下血服此汤即止。一方无桂心。或云桂不安胎。亦未必耳。煎药作东向灶。用苇薪煮。

　　竹茹酒

　　（出大全良方）

　　治妊娠误有失坠。损筑。胎损疼痛。或八九月胎动。

　　青竹茹（二合）好酒（一升）上煮三五沸。分作三服。即安。

　　疗妇人怀妊数伤胎。

　　（一名鲤鱼方出大全良方）鲤鱼（二斤）粳米（一升）上如法作。少着盐。多着葱豉。醋食之甚良。一月中须三遍作效。安稳无忌。一方有生姜。无醋。

　　芎散

　　（出肘后方）

　　治妊娠因坠倒仆。胎不转动。腹内疼痛。腰重。及子死

　　腹

　　中不出。须臾三服立下。

　　用川芎为细末。以热酒调服方寸匕。日三四服。立出。一方用热水调服。

　　治妊娠因失所。胎动困绝。千金方亦治子烦。

　　（出大全良方）取竹沥饮一升立愈。（制法云取淡竹断两头节火烧中央器盛两头得汁取之）

　　疗妊娠。

　　用朱砂末一钱。以生鸡子三颗。取白和朱砂。顿服。胎若死即出。如未死即安。

　　治妊娠损动腹痛。

　　用冬麻子一升。杵碎。熬以水二升。煮取汁。热沸。分为三四服。

　　治孕妇胎损。亦治白丹。

　　用苎根浓煮水浴之。日三四瘥。

　　产宝方川芎黄汤（胎产急救方）治伤胎腹痛。下黄汁。

　　川芎黄（等分）上锉。每服五钱。秫米炒一合。水煎服。

　　郑氏胜金散

　　（出永类钤方）

　　治妊娠因食伤胎。传于脾胃。气虚冷逼。小腹胀

　　痛

　　。或腰重。大便秘。

　　吴茱萸（酒浸）陈皮（净去白）川芎干姜（炮）生姜（切焙各一钱半）甘草（炙）浓朴（

　　卷三百四十二　妊娠诸疾门

　　胎冷

　　（附论）夫胎冷腹胀虚痛。两胁虚鸣。脐下冷疼。欲泄。小便频数。大便虚滑者何。答曰。胎气既全子形成质。或食瓜果甘甜。饮冷。不时之物。当风取凉。受不时之气。则令胎冷子身不能安处。皮毛疼痛。筋骨拘急。手足挛拳。致使母有此危证。急服安胎和气散。

　　方

　　安胎和气散

　　（出医方集成）

　　治胎冷腹胀虚痛。两胁虚鸣。脐下冷疼欲泄。小

　　便

　　频数。大便虚滑。

　　诃子（面裹煨去核）白术（各一两）陈皮（半两去白）高良姜（炒锉）木香（不见火）白芍药甘草（炙各半两）上咀。每服四钱。水一盏半。姜五片。煎七分去滓。不拘时服。

　　忌

　　木香散

　　（一名安胎和气散出医学类证）

　　治胎冷甚效。

　　生姜熟地黄良姜南木香芍药陈皮陈大米（各等分）上为细末。每服二钱。

　　水一盏。生姜三片。煎八分。通口服。

　　当归饮治妊娠腹中冷。胎不安。

　　当归（切焙）人参生姜（切各七钱）浓朴（去粗皮生姜汁炙）陈皮（汤浸去白焙各两半）大枣（擘破五枚）上锉如麻豆大。分为二服。以水四盏。煎取一盏半。去滓。食前分二服。如人行三五里再服也。

　　卷三百四十二　妊娠诸疾门

　　漏胎

　　（附论）夫妊娠漏胎者。谓妊娠数月而经水时下也。此由冲任脉虚。不能约制。手太阳少阴之经血也。冲任之脉为经络之海。起于胞内。手太阳小肠脉也。手少阴心脉也。是二经为表里。

　　上为乳汁。下为月水。有妊之人。经水所以断者。壅之养胎。蓄之以为乳汁也。冲任气虚。

　　则胞内泄不能制其经血。故月水时下。亦名胞漏。血尽则人毙矣。又有因劳役。喜怒哀乐。

　　不节饮食生冷。触冒风寒。遂致胎动。若母有宿疾。子脏为风冷所乘。气血失度。使胎不安。

　　故令下血也。妊娠卒然有损动。或冷热不调和。致伤于胎。故卒痛而下血。若不止之。则堕胎也。

　　方

　　阿胶汤治妊娠胎漏。下血不止。

　　阿胶（炒燥）刘寄奴赤石脂黄连（去须）白龙骨（各一两半）乌梅（五枚碎焙）桑寄生甘菊花当归（切焙）旋复花（炒）地榆白术（各一两）枳壳（去瓤麸炒一两二钱）艾八分。

　　续断丸治妊娠漏胎。下血不止。腹内疼痛。夫妊娠将理失宜。经血时下。谓之漏

　　胎。由冲任虚弱。不能固养胞胎。故经血时下。如器之漏也。久漏不已。则胎气无所禀

　　养。必致萎燥矣。

　　续断附子（炮制去皮脐）蒲黄干姜（炮）芍药芎山茱萸菟丝子（酒浸焙别杵）黄（炙锉）山芋熟地黄（焙各二两）上为末。炼蜜和丸如桐子大。每服二十丸。空心日晚温酒送下。

　　截诃散

　　（一名人参散出医学类证）

　　治胎未实。或房室惊触。劳力过度。伤动

　　胞

　　胎。或食毒物。致子宫虚滑。经血沥淋。若不急治。败血凑心。子母难保。日渐胎干危

　　亡。

　　人参（去芦）黄（蜜炙）阿胶（炒）甘草（炙）苎根木香（不见火）青竹茹芎陈皮（去白）附子（炮）生姜糯米（各等分）上为末。每服二钱。水一盏。煎至八分。通口服。忌生冷、鸡鸭、鱼面。

　　艾叶汤治妊娠胎漏下血。

　　艾叶（炒）黄芩（去黑心各半两）黄连（去须）茯神（去木）桑耳代赭石浓朴（去粗皮生姜汁炙锉）白茅根（切）白芷阿胶（炒各一两）白术（二钱）上粗捣筛。每服五钱以水一盏半。生姜五片。煎至八分去滓。温服。不拘时。

　　阿胶散

　　（一名地榆散）

　　治漏胎下血不止。

　　续断饮

　　（出大全良方）

　　治妊娠漏胎下血不止。脐腹疼痛。

　　续断（锉二两）艾叶（去梗焙干）熟地黄（焙）当归（切焙各一两）竹茹（新者）阿胶（炙燥）鸡苏（去根茎各半两）上为粗末。每服三钱。用水一盏。煎七分去滓。空心温服。

　　早

　　黄饮治妊娠胎漏。月水时下。此由冲任脉虚。不能制约太阳少阴之经。故令血

　　下。盖冲任之脉为经络之海。皆起于胞内。今不能制其经血。故为漏胎。血干则死。

　　黄（锉）地榆桑寄生（各一两半）艾叶（半两）白龙骨（锉三两）生地黄（二两）生姜（半两）上锉如麻豆大。每服五钱。以水一盏半。煎取八分去滓。食前服。

　　如人行三五里再服。

　　熟干地黄散

　　（出圣惠方）

　　治妊娠胎漏。腹痛不止。心神虚烦。

　　熟地黄人参（去芦头）芎（各二两）阿胶（三两捣碎炒令黄）白龙骨（一两）当归（三钱锉微炒）麦冬（三钱去心）上捣为散。每服四钱。以水一中盏。入枣三枚。

　　煎六分去滓

　　榆白皮散

　　（出和剂方）

