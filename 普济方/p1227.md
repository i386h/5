<!-- { "loadSidebar": true } -->
　　（出产胎救急方）枳壳（五两）阿胶（炒）甘草（一两）上为末。汤调服

　　又方

　　束胎丸

　　（出保命集）白术枳壳（去瓤炒等分）上为末。烧饭为丸如梧子大。入月一日。食前服三五十丸。

　　温热水下。胎瘦易生也。服至产则已。

　　治妇人临产浑身痛。浆破血下。未得分解。催产方。须是浆破血下然后可吃。若孕

　　妇浆未破血未下。须是浑身痛甚。腰痛忽轻。及数日身体困重。亦可进服。凡浑身痛。

　　须是腰痛。方是欲产也。若未是正产。误吃此药。即损母性命。须是正产不下。方可吃

　　也。

　　官桂（不见火者二两去皮）牡丹皮（去心）当归牛膝木通滑石冬葵子上为细末。每服六钱。水一盏半。葱五枚。煎取一盏三分。空心和滓吃。如人行一里再吃。以儿生为度。

　　治日月未足而欲产者。

　　（出本草）取槐树东枝。令孕妇手把即易产。

　　又方

　　（出本草）捣菖蒲根汁一二升。灌喉中。

　　主易产

　　（出本草）以弓弩弦烧灰为末。用酒服二钱正。即易生。一方缚心下立产。

　　又方

　　（出本草）以麝香一钱。研水调之服。立产。

　　卷三百四十三　妊娠诸疾门

　　鬼胎

　　（附论）夫鬼胎者何。人之脏腑调和。则血气充实。风邪鬼魅不能干之。若营卫虚损。则精神衰弱。妖魅鬼精得入于脏。状如怀娠。故曰鬼胎也。

　　方

　　牡丹散

　　（出圣惠方）治妇人鬼胎。腹内痛。日夜不止。

　　牡丹干姜（炮锉）桂心紫葛（锉）赤芍药当归（锉炒）赤箭（各半两）延胡索虻虫（炒黄）水蛭（炒黄）买子木枳壳（去瓤炒）白僵蚕（炒）地龙（炒各一钱）上捣筛为散。每服四钱。以水一中盏。煎至六分去滓。每于食前温服。

　　穿山甲散

　　（出圣惠方）

　　治妇人经脉不通。一月至三个月。腹内有气块发。从

　　胁

　　下起冲心。是穿山甲（三钱炙）牡丹肉桂（去皮各半两）鬼臼（去毛）驴护杆蒲黄（各一两）当归（三钱酒炒）莲子（一两）川大黄（半两炒）桃胶（三钱）槟榔（一钱）上捣筛为散。每服

　　雄黄丸

　　（出圣惠方）

　　治妊娠是鬼胎。致腹中黑血散。下腹痛。

　　雄黄（细研）鬼臼（去毛）甘草丹砂（细研）巴豆（去心并皮油）獭肝（炙半两）白杨（炙一两）蜈蚣（一条炙黄）上为细末。蜜丸如桐子大。空心温酒下二十丸。日二服。

　　后当利。如不利。加至三十丸。初下清水。次下虫如马尾状无数。病极者。下蛇蛊或如假卵鸡子。或如白膏。或如豆汁。其病即除。

　　治鬼胎如抱一瓮。

　　（出危氏方）茱萸川乌秦艽柴胡巴戟（生用）白僵蚕（直者洗）巴豆（去壳不去油）芫花（酒煮各一两）上为末。蜜丸如桐子大。每服七丸。蜜吞下。取出恶物即愈。

　　治妇人鬼胎及血气不可忍。

　　（出圣惠方）斑蝥（去头足翅）延胡索（炒各三枚）上为细末。再研如面。以温酒调下半钱。以胎下为度。

　　治妇人虚羸有鬼胎。症块。经候不通。

　　（出圣惠方）用芫花根三两。锉炒令黄色为细末。每服一钱。桃仁煎汤调下当下恶物。

　　治妇人经脉不通。症块胀满。腹有鬼胎方。

　　（出圣惠方）用葛上亭长五枚。以糙米相和炒令熟。去翅足。碾为末。分三服。空心煎甘草汤调服。

　　须臾觉脐腹急痛。煎黑豆汤服之。当通。

　　卷三百四十三　妊娠诸疾门

　　下胎

　　（附论）夫妊娠羸瘦。或挟疾病。脏腑虚损。血气枯竭。既不能养胎。致胎动而不坚固。终不能安者。则可下之。免害妊妇也。妊妇因染温疫伤寒邪毒之气。入于胞脏。致令胎死。候其当胎处若冷。为胎已死。可下之也。

　　方

　　催生汤

　　（出三因方）

　　治产妇阵疏难产。经三两日不生。或胎死腹中。或产母

　　气

　　乏委顿。产道干涩。才觉阵痛破水。便可投之。

　　苍术（泔浸洗炒二两）苦梗（一两）陈皮（六钱）白芷桂心甘草（各三钱）川芎（一钱半）川乌当归（酒浸炒）干姜（炮）浓朴（制）芍药茯苓半夏（汤炮）附子（炮去皮脐）南星（炮各二钱）枳壳（四钱炒）木香（一钱）杏仁（去皮尖炒）阿胶（炒各一钱）上细末。每服一大钱。温酒调下。觉热闷。加白蜜新汲水调下。只是五积散。无麻黄。

　　有川乌、附子、南星、阿胶、木香、杏仁六味。

　　蟹爪散

　　（出圣惠方）

　　疗羸人欲去胎不能安。

　　甘草（炙）干姜人参（去芦头）芎生姜桂心蟹爪黄芩（各一两）上咀。

　　以水七升煮取二升。分三服。忌海藻、菘菜、生葱。一方。加牛膝。

　　治妇人两月孕身。要行取动者。

　　枇杷叶（去毛净）乌头何首乌红花麝香（当门子研）当归朱砂（各等分）上为细末。空心温酒调下。

　　疗去胎。

　　（出大全良方）栝蒌（四两）桂心（五两）牛膝（三两）瞿麦（二两）上切。以水七升煎二升五合。去滓。分三服。别如人行八九里进之。无忌。

　　治动胎及产难。子死腹中。并妊娠。两儿一死一生。服之。令死者出。生者安。

　　下死胎方。

　　（一名香桂散出本事方）桂（末三钱）麝香（当门子一个）上同研为末。暖酒服。须臾如手推下。比之用水银等。此

　　治妇人两月孕身。要行取动者。

　　对节草（一握）牛膝草根（一握）上入苏木好酒。封瓶口。火温。早晨服。二朝方入狗骨灰一大钱。酒调下。便行。

　　治妊娠胎动不可安者。宜下之。

　　（出圣惠方）杏仁（二十枚去皮尖炒）桃仁（十七枚去皮尖）桂心（末一钱）上用多年盐梅肉和丸如梧桐子大。每十丸温酒下。未下再服。

　　治临月损动不可安。

　　（出圣惠方）断弓弦（二寸烧灰）箭（一枚烧灰）上合研令细。以清水调。顿服之。

　　治妊娠得病须去胎方。

　　（出大全良方）用鸡子一枚。盐三指撮。和服之立下。

　　又方

　　（出圣惠方）用麦五升为末。和蜜一升服之。立下。用麦二两。水一盏半。煎一盏。分温三服。

　　又方

　　（出大全良方）用大麦曲五斗。酒一斗。煮三沸去滓。分五服。令尽。当宿勿食。其子如糜。令母肥盛无疾苦。一方用神曲酢煮。或水煎服之亦得下。须七月七日神曲佳。

　　疗母困笃。恐不济。去胎。

　　（出圣惠方）用虻虫十枚。捣为末。酒服之。即下。

　　妊娠或以不治。欲下胎。

　　（出肘后方）用斑蝥烧末。服一枚即下。

　　治妊娠或以不理。欲去胎。

　　（出肘后方）用守宫肝蛇脱皮。以苦酒和摩。涂脐上及左右。令温胎即下。

　　疗去胎。

　　用牛膝六七茎。绵缠捶头。令碎。深纳至子宫。忌生葱、猪、牛肉。

　　治妊娠未足月。胎死不出。

　　（出肘后方）用醋大豆取汁。服三升。死儿立便分解。未下再服。一方以醋一升。格口灌之。亦妙。

　　治妊娠子死腹中。

　　用雄鼠屎二七粒。以水三升。煮取一升去滓。取汁以作粥食之。胎即下。

　　治妊娠热病。胎夭腹中下之方。

　　（出圣惠方）用益母草捣绞取汁。服一中盏立效。

　　牛膝汤

　　（出圣惠方）

　　疗妊娠胎动不安。子尚在腹。母欲死。须以此药下之。

　　牛膝（去苗锉半两）水银（二两）朱砂（二两半研）上以水五大盏。煮牛膝可得一半。

　　去滓。即以蜜和朱砂及水银研如膏。每服以牛膝汁一小盏。调下半匙服。

　　桂心散治妊娠母因疾病。胎不能安。可下之。

　　桂心栝蒌牛膝瞿麦（各二两）当归（一两）上咀。每服四钱。水一盏煎七分。

　　空心去滓服。一方有蟹爪二合。

　　又方

　　瞿麦桂心（各一两）牛膝（二两）蟹爪（二合）上为末。空心温酒调二钱服。

　　又方

　　用牛膝一握。细捣。以无灰酒一大盏。煎取七分。温二服。

　　疗下死胎方。

　　用风化朴硝。入朱砂同研。如桃花色。童便下。宜下死胎。

　　又方

　　以清油和蜜等分。入汤顿服。

　　又方

　　用蜀葵子炒末。酒汤任下。

　　又方

　　以右手持马衔铁。左手持石燕一对。合手坐。死胎即下。

　　又方

　　用新汲水浓磨京墨服。

　　又方

　　吞鸡子清一个。诸方亦治死胎。

　　治胎死得效方。

　　以鹿角屑二三方寸匕。煮葱豉汤和服之。立出。

　　治妊娠胎死腹中。若胞衣不下。上迫心。

　　用墨三寸。末。酒服之。

　　治妊娠胎死腹中。若胞衣不下。上抢心。及产不出者。

　　用雀麦一把。水五升。煮二升汁服。

　　下死胎。

　　用茺蔚子作煎。及捣取汁服之。

　　卷三百四十三　妊娠诸疾门

　　半产

　　（附论）夫妊娠日月未足。胎气未全而产者。谓之半产。盖由妊妇冲任气虚。不能滋养于胎。胎气不固。或扑闪坠。致气血损动。或因热病温疟之类。皆致半产。仲景谓寒虚相搏。此名为又云。半产俗呼曰小产。或三四月。或五六月。皆为半产。以男女成形故也。或因忧恐暴怒。悲伤太甚。或因劳力打扑。损伤及触冒暑热。慎勿用黑神散。以其犯热药。恐转生他疾。只宜用玉烛散、和经汤之类。便产须知云。小产不可轻视。将养十倍于正产可也。又云。

　　半产即肌肉腐烂。补其虚损。生其肌肉。益其气血。去其风邪。养其脏气。将养过于正产十倍。无不平复。宜审之耳。

　　方

　　安宫散治妊娠不盈月小产。安胎如神。

　　黑附子（炮）阿胶（粉炒）北五味山药黄（炙）当归熟地黄赤芍药木香甘草（炙各一钱）糯米（一勺炒）生姜（半两炒）上锉末。每服五钱。苎根三寸。水一盏半。

　　煎

　　补中汤养新血。去瘀血。补虚扶危。治月未满半产。

　　干姜（炮）阿胶（锉蛤粉炒）芎五味子（各一两）白术（黄土炒）黄（去芦蜜炙）当各半两）上锉散。每服四钱。水一盏半。煎。通口服。不拘时候。

　　生地黄汤治妊娠胎气损动。气血不调。或扑闪坠。因致堕胎。谓之半产。及产

　　后气血不和。恶滞不尽。腹中痛。

　　生地黄（焙一两）大黄（略煨）芍药白茯苓（去皮）当归（切酒炒）细辛（去苗）甘草（炙）黄芩（去心）桂（去皮各半两）上咀。每服五钱。以水一盏半。入生姜一枣大。

　　拍

