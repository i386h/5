<!-- { "loadSidebar": true } -->
　　人参汤治半产后。血下过多。心惊体颤。头目运转。或寒或热。脐腹虚胀疼痛。

　　人参麦冬（去心）生地黄（焙）当归（切炒）芍药黄（锉）白茯苓（去皮）甘草（炙

　　芒硝饮治半产后恶露不尽。气攻疼痛。血下成块。结筑脐腹。烦满闷乱。

　　芒硝蒲黄芎桂（去皮不见火）鬼箭羽（各半两）生地黄（焙一两）桃仁（去皮尖炒半两）上咀。每服三钱。以水一盏。煎七分去滓。不拘时温服。一方有人参。无鬼箭羽。名蒲黄汤。

　　艾叶汤治半产恶露不断。心闷气短。

　　延胡索汤治半产后气血不快。恶露断续。

　　延胡索当归（切炒）芍药芎桂（去皮）甘草（炙各一两）上咀。每服三钱。

　　以水一盏。煎至七分去滓。不拘时温服。

　　夺命丸

　　（出简易方）

　　专治妇人小产。下血过多。子死腹中。其人憎寒。手指

　　唇

　　口爪甲青白。面色黄黑。或胎上抢心。则闷绝欲死。冷汗自出。喘满不食。或食毒物。

　　或误服草药。伤动胎气。下血不止。胎尚未损。服之可安。已死服之可下。

　　牡丹皮白茯苓桂心桃仁（制）赤芍药（各等分）上为细末。以蜜丸如弹子大。

　　每服一丸。细嚼。淡醋汤送下。速进两丸。至胎腐烂。腹中危甚者。立可取出。

　　羚羊角饮治半产后心烦闷倦。

　　羚羊角屑（半两）芍药（一两）枳实（去瓤麸炒三钱）人参（一两）麦冬（去心焙半两）上咀。每服三钱。以水一盏。煎至七分去滓。不拘时温服。

　　旋复花汤

　　（出金匮方）

　　治妇人半产漏下。

　　旋复花（三两）葱（十四茎）新绛（少许）上以水三升。煮取一升。顿服之。

　　香豉汤

　　（出千金方）

　　治半产下血不尽。苦来去烦满欲死。

　　用香豉一升半。以水三升煮三沸。漉去滓。内鹿角末一方寸匕。顿服之。须臾血自下。

　　鹿

　　治小产恶露淋沥不断。将近月余。诸治不效。

　　（出便产须知）用五灵脂炒微焦为末。饭糊为丸如桐子大。米饮吞下三十丸。或四十丸。亦可应手而效。

　　一方用酒亦可。

　　全生活血汤（出兰室秘藏方）治妇人分娩及半产漏下。昏冒不省。瞑目无所知

　　觉。

　　盖因其血暴下暴亡。有形血去。则心神无所养。心与胞络者。君火相火也。得血则安。

　　亡血则危。火上炽。则令人昏冒。火乘其肺。瞑目不省人事。是阴血暴去。不能镇抚。

　　令血亏损也。往往用滑石、甘草、石膏之类。乃辛甘太寒之药。能泄气中之热。是血亏

　　泻气。乃阴亏泻阳。使二者俱伤。反为不足虚劳之病也。昏迷不省者。上焦心肺之热也

　　。此无形之热。用寒凉之药。驱令下行。岂不知上焦之病。悉属于表。乃阴证也。汗出

　　则愈。今反下之。幸而不死。暴亏气血。生命岂能久活。又不知内经有说。病气不足。

　　宜补不宜泻。但瞑目之病。悉属于阴。宜汗不宜下。又不知伤寒郁冒。得汗则愈。于是

　　禁用寒凉药也。分娩半产。本气不病。是暴去其血。亡血补血。又何疑焉。补其血则神

　　昌。常时血下降亡。今当补而升举之。心得血而养神不昏矣。血若暴下。是秋冬之令大

　　旺。今举而升之以助其阳。则目开神不昏迷矣。今立一方。补血养血。生血益阳。以补

　　手足厥阴之不足也。

　　蔓荆子（五分）本（一钱五分）羌活（二钱）独活（二钱）升麻（三钱）葛根（二钱）白芍药（三钱）甘草（炙二钱）柴胡（去苗二钱）当归身（酒洗二钱）生地黄（一钱夏月加之）熟地黄（一钱）川芎（一钱五分）防风（二钱诸阳既陷何以知之血下脱故也）红花（三分）细辛（五分）上咀。每服五钱。水二盏。煎至一盏去滓。稍热服。食前。

　　延龄散

　　（出大全良方）

　　治半产后补虚。生肌肉。平复正气。

　　桑寄生当归石斛川芎干地黄续断牛膝（各半两）人参泽兰独活防风木香五味子细辛官桂（不见火各一两）上为细末。每服三钱。空心入盐煎服。或炼蜜丸如桐子大。空心盐汤任下五十丸。更妙也。

　　治半产出血过多。不可禁止。忽气闷不识人。宜服此方。

　　（出护命方）吴茱萸（三钱）石斛（去头）当归（各半两）续断苍术黄防风牡蛎（火）川芎浓朴（去皮姜制）龙骨炙艾叶独活（各一钱）上为细末。每服五钱。水一盏半。

　　煎至一盏三分。入枣二枚。同煎。空心去滓服。若血出过多。蜜为丸如桐子大。空心盐米汤下三十丸。只进一两服。盖此药不可服滓也。服此药数日后。血止。长服补虚产子。

　　治胎死腹中。半产不下。（出护命方）官桂（去皮一两）牡丹皮（去心）芎葵子上细罗为末。每服五钱。浓煎葱汤调下。

　　治一切妇人半产后损伤正气。不能将养。经两三月恶露不止。面色黄瘁。吃食减少

　　。无力。脏腑虚冷。

　　（出护命方）当归（一两）艾叶川芎细辛木香防风（各一两）牡蛎（火）续断石斛桑寄生（各半两）上为细末。每服二钱。水一盏煎三四沸。空心去滓服。

　　治一切妇人忽因半产正产之后。将养不到。血气伤损。经候过多。面色青黄。非时

　　泻痢。吃食减少。肌肉消瘦。腹内气痛。冲心刺胁下热。下部无力。耳立肩竦。眼色变

　　异。将成劳候当归五味子牛膝白芷独活干地黄蓬莪术防风巴戟（去心）石斛延胡索官桂（去皮）细辛（去叶）鳖甲（醋炙）木香萆本（各一钱）上为细末。炼蜜丸如桐子大。早朝空心盐汤下五十丸。

　　卷三百四十三　妊娠诸疾门

　　堕胎

　　（附论）夫胚胎之始。赖血气以滋育。若妊娠血气盛强阴阳之至和相与流薄于一体。惟能顺时数。

　　谨人事。勿动而伤。则生育之道得矣。若冲任气虚。将摄失宜。子脏风冷。不能滋养于胎。

　　故每有妊则数致伤堕也。

　　夫阳施阴化。故得有胎。营卫调和。则经养周足。故胎得安。则能成长。若血气虚损者。

　　子脏为风寒所苦。则血不足。故不能养胎。所以数堕胎也。其妊娠腰痛者。善堕胎也。夫堕胎后。复损于经脉。经脉既虚。故下血不止也。下血多者。便致烦闷。乃至死矣。

　　又云。戴人过东杞。一妇人病大便燥结。小便淋沥。半生不娠。惟常服疏导之药。则大便通利。暂废药。则结滞。忽得胎至四五月间。医者禁疏导之药。大便根据常为难。临圊则力努为之。胎堕。凡如此胎堕者三。又孕已经三四月。弦望前后。溲溺结涩。甚恐胎陨。乃访戴人。戴人诊其两手。脉俱滑大。脉虽滑大。以其且妊。不敢陡攻。遂以食疗之。用红花煮菠菱、葵菜。以车前子苗作茹。杂猪羊血作羹食之。半载居然生子。其妇燥病方愈。戴人曰。

　　余屡见孕妇利脓血。下迫极努损胎。但同前法治之。愈者莫知其数也。为医拘常禁。不能变通。非医也。奈举世识医者鲜。是难说也。

　　方

　　白薇丸治妇人血海冷惫。不能养胎。妊娠数坠。

　　白薇（去芦）牡丹皮（锉）熟地黄（焙）木香（不见火）当归（切焙）肉豆蔻仁远志（去心）附子（炮制去皮脐）禹余粮（火醋淬五七次另研）石膏（锉研各二两）独活（去芦切）吴茱萸（汤洗七次去滑焙各一两）蜀椒（去梗并开口炒出汗半两）黄（锉微炒）五味子（微炒）桂（去粗皮各三钱）芎（一两）肉苁蓉（酒浸去粗皮切焙二两）白茯苓（去黑皮）细辛（去苗叶各一两）上除另研外。捣罗为细末。入研各药拌匀。炼蜜和丸如梧桐子

　　卷柏丸

　　（出圣惠方）

　　疗妊娠数堕胎。皆因气血虚损。子脏风冷。致胎不坚

　　固。

　　频有所伤。

　　卷柏钟乳粉鹿角胶（炒）紫石英（飞）桑螵蛸（炒）禹余粮（研飞）阳起石（飞）桂心川牛膝桑寄生北五味熟地黄（各一两）牡丹皮杜仲川芎当归（各三钱）蛇床子（二钱）上为细末。炼蜜丸如梧桐子大。每服三四十丸。空心温酒吞下。

　　紫石英丸

　　（一名紫石英天门冬丸出圣惠方）

　　主风冷在子宫。有子常落。或始

　　成

　　娠。便患心痛。乃成心疾。月水未曾来服之肥悦。令人有子。

　　紫石英天门冬（去心）五味子（各三两）乌头（炮）卷柏乌贼鱼骨云母（烧研）禹余粮当归川椒（如常制）桑寄生石南叶（各一两）泽泻（一作泽兰）杜仲远志（去心）肉苁蓉桂心甘草石斛人参辛荑（一作芜荑）柏子仁（各二两）上为末。

　　炼蜜丸如梧桐子大。温酒下二十丸至三四十丸。

　　杜仲丸治子宫久冷。妊娠数堕胎。

　　杜仲（去粗皮炙锉）防风（去叉）附子（炮制去皮脐）石菖蒲桔梗（炒）秦艽（去苗土）细辛肉桂（去粗皮）浓朴（去粗皮生姜汁炒）半夏（汤浸二七次焙各三钱）沙参熟地黄（焙）蜀椒（去目并闭口者炒出汗）干姜（炮各半两）上为末。炼蜜和丸如梧桐子大。空心温酒下十五丸。渐加至二十丸。一月见效。

　　紫石英丸治血气不足。脏中挟寒。妊娠数堕。

　　紫石英（椎作圆块以葵菜煮半日研细水飞）当归（切焙）鹿茸（切片酒浸一宿去毛炙）禹余粮（火醋淬七次水飞）枳壳（去瓤麸炒）芎（各一两）侧柏（微炒）艾（细锉醋拌炒黄）桂（去粗皮）赤芍药阿胶（蛤粉炒黄去粉）白芷（各三钱）乌贼鱼骨（去甲微炙）木香（各半两）上为末。炼蜜和丸如梧桐子大。每服三十丸。温酒下。空心晚食前。各一服。

　　地黄丸治妇人血气衰弱。子脏风冷。妊娠数堕。

　　熟干地黄（新润者焙一两）泽兰（嫩者）山芋石斛（沉水者）浓朴（去粗皮生姜汁炙令透）肉苁蓉（酒浸切焙）蛇床子（炒）柏叶艾（嫩者）续断卷柏（汤浸洗）五味子（各半两）上为末。炼蜜和丸如梧桐子大。每日空心晚间。生姜艾汤下十五丸。

　　补益调中散治妇人曾伤三月四月胎。

　　芍药（锉炒）当归（切焙干）浓朴（去粗皮生姜汁炙）续断芎（锉炒）白术（锉炒）柴胡（去苗）桑根白皮（生锉焙干）乌梅（去核）枳壳（去瓤麸炒各一两）上咀。

　　每服五钱。以水一盏半。煎八分去滓。温服。

　　干地黄散

　　（一名黄散出圣惠方）

　　治妊娠数堕胎。子宫虚冷。寒热百病。

　　熟干地黄黄（锉）芎白术人参当归（切焙各一两）干姜（炮）甘草（炙）吴茱萸（汤洗七次焙干微炒各半两）上为细散。每服二钱。食前温酒调下。忌海藻、菘菜、芜荑、桃、李、雀肉等。

