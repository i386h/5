<!-- { "loadSidebar": true } -->
　　当归（炙令香锉）芍药（锉炒各二两）上咀。每服三钱正。以无灰酒一盏。入生地黄汁一合。于银器内。慢火煎至七分去滓。温服。以恶血下为度。

　　治妊娠堕胎后。血不出。小腹满痛。

　　用羚羊角烧灰细研如面。每服三钱正。不计早晚。以豆淋酒调下。

　　又方

　　以当归二两酒煮下。

　　卷三百四十三　妊娠诸疾门

　　堕胎后血出不止

　　（附论）夫胎不安而堕。既堕而血出不止者。以经养不周。血投虚出。甚则心神烦愦。乃至昏冒也。堕胎后。复损于经脉。经脉既虚。故下血不止。便致闷烦乃死矣。

　　方

　　桑根煎丸治妊娠堕胎后。血出不止。胸胁心腹满痛。时复寒热甚者。

　　桑根白皮（锉二两）麻子仁（净洗五合研）清酒（五盏煮煎二味药至三盏绞汁去滓）枣（二十枚大者取肉）饴糖（二两）阿胶（炙令燥一两）蜜（五大合枣糖胶同煎一大盏如膏）干姜（炮制）浓朴（去粗皮生姜汁炙七次锉碎各半两）芍药（半两）蜀椒（去目并合口者炒出汗）肉桂（去粗皮）甘草（炙令赤）黄柏（锉碎炒）生干地黄（焙）元参五味子（各一钱）上以先七味共煎成稀膏。以后十味为末。与前膏同和为剂。涂酥。更捣令匀熟。丸如弹子大。以温酒下一丸。食前服。

　　地榆散

　　（出圣惠方）

　　治妊娠损胎。下血不止。腹内疼痛。

　　地榆（三钱锉）干姜（一钱炮制锉）当归（三钱锉微炒）龙骨（三钱）芎（二钱）艾叶（半两微炙）阿胶（一钱捣碎炒令黄燥）熟干地黄（一两）蒲黄（三两）牛角腮（一两烧灰）白术（半两）乌贼鱼骨（三钱烧灰）上为细散。不计时候。以粥饮调下二钱。

　　当归散

　　（出圣惠方）

　　治妊娠损胎后。下血不止。

　　当归（三钱锉微炒）龙骨（三钱）地榆（五钱锉）艾叶（半两）阿胶（三钱捣碎炒令黄燥）牛角腮（一两烧灰）熟干地黄（三钱）芎（三钱）白芍（半两炒）干姜（半两炮裂锉）黄（半两锉）柏叶（三钱微炙）上为细散。不计时候。以粥饮调下二钱。

　　龙骨散

　　（一名当归散出圣惠方）

　　治妊娠堕胎后。血出不止。腹痛并损动。

　　龙骨（半两炮）生干地黄（焙）地榆（去苗细锉各一两半）芍药（各一两）干姜（炮裂）蒲黄（微炒）阿胶（炒令燥）牛角腮（取黄牛角内者炙令匀焦错取末各半两）艾叶（一钱为末）上为细散。每服二钱。以煎生干地黄。酒调服。米饮调服亦得。忌生冷、油腻、猪肉、鱼

　　地榆散

　　（一名龙骨散）

　　治妊娠堕胎后。血出不止。

　　地榆（去苗锉碎一两）当归（切焙）龙骨艾叶（捣取末）蒲黄（微炒各半两）牛角腮（炙令匀焦另研一作犀角屑）阿胶（炒令燥）生干地黄（焙各一两一方用熟干地黄）上为细散

　　当归散治妊娠损胎后。下血不止。

　　当归（三钱锉）熟干地黄（一两）鹿茸（三钱去毛涂酥炙）白胶（一两捣碎炒令黄燥）艾叶（半两微炒）甜葶苈根（三钱）附子（半两去皮脐）黄芩（半两）上为细散。

　　每于食前。以粥饮调下一钱。

　　白胶散治妊娠三两月后。或时伤损。下血不止。绕脐疼痛。吐逆闷绝。

　　白胶（一两捣碎炒令黄燥）人参（去芦头）半夏（汤洗七次去滑）秦艽（去苗切）紫菀甘草（炙微赤锉各一两）上咀。每服三钱。以水一中盏。入葱白二茎。煎至六分去滓。

　　不计时候。温服。

　　地榆汤治妊娠堕胎后。血出不止。形体虚羸。

　　地榆（去苗刮净细锉一两）当归（炙焙切碎二两）生姜（去皮切碎阴干者）艾叶（捣为末各半两）赤石脂（一两）上咀。每服三钱。以水一中盏。入新竹叶十片。同煎至七分去滓。食前温服。一方为末。淡竹沥调下二钱。

　　地黄汤治妊娠堕胎后。血出不止。小腹满痛。

　　葱豉汤治堕胎后心痛。

　　榆白皮煮散治妊娠堕胎后。血出不止。

　　榆白皮（刮净锉碎）当归（切焙各半两）上咀。每服三钱。以水一盏。入生姜三片。

　　同煎至七分去滓。空心服。

　　胶艾汤治妊娠堕胎后。血出不止。腹痛。亦疗损动母去血。

　　艾叶（捣成末一两）阿胶（炙令燥半两）上咀。每服三钱正。水一盏煎至五分去滓。

　　空腹服之。未效更服。

　　小蓟饮治妊娠堕胎后。血出不止。

　　小蓟根叶（锉碎）益母草（去根茎切碎各五两）上以水三大碗。煮二味烂熟去滓。

　　至一大碗。将药于铜器中煎至二盏。分作二服。一日内服尽。

　　治妊娠堕胎后。血出不止。

　　用生地黄汁半盏。调代赭末一钱。必一日三五服。以瘥为度。

　　治妊娠堕胎后。血出不止。

　　用丹参去芦头二两。粗捣筛。每服四钱。以水一盏。煎至六分去滓。温服。食前。一方。

　　酒

　　治落胎下血不止。

　　用桑木中蝎虫烧灰。酒服方寸匕。日二。一方桑蝎虫屎烧灰服。

　　治妊娠堕胎下血不尽。苦烦满欲极。时发寒热。狂闷。

　　用鹿角屑一两。熬以水一大盏。煎豉一合取汁六分。分为三服。调鹿角屑二钱服。日三服。须臾血下。

　　卷三百四十四　妊娠诸疾门

　　诸血

　　（附论）夫妊娠吐血者。皆由脏腑所伤。为忧思惊怒。皆伤脏腑。气逆故吐血。吐血而心闷胸满未欲止。心闷甚者死。妊娠病此。多坠胎也。

　　又云。妊娠之人。将护为难。若触冒风寒。饮食生冷及喜怒劳动之过。悉致胎动。胎动则气血失度。故下血也。又云。母有宿疾。子脏为风冷所乘者。亦令胎动下血。皆失将护所致。

　　又云。妊娠经血暴下。少腹或痛者。由冷热之气内击于胞络。或举重烦劳暴伤冲任之经。

　　其血忽下。随其经养而补之。所下不已。腰腹痛者。其胎多堕。

　　又云。妊娠僵仆或从高堕下。伤损胞络。致血下动胎。而血伤气逆者。胎随气上抢心。

　　为死生之候。其母舌青者。儿死母活。唇口无沫。儿生。唇青沫出者。母子俱死。唇口青舌赤者。母死儿活。若下血不住。胞燥胎枯。则令胎死也。

　　又云。妊娠尿血者。由劳伤经络而有热。热乘于血。血得热则流溢。渗入于胞。故尿血也。

　　方

　　桔梗汤治妊娠惊胎。劳伤。心腹急痛。卒下血。胎动不安。

　　桔梗（炒）茯神（去木各一两）人参当归（炙锉各半两）钩藤皮（一钱）桂（去粗皮）独活（去芦头）芍药（锉炒各半两）生干地黄（焙一两）桑上寄生（微炒锉半两）石膏（一两）甘草（炙黄半两）上粗捣筛。每服三钱。以水一盏。煎至七分去滓。空心温服。日三服。

　　定神丸治妊娠胎动。腹痛下血宜服。保胎安定神思。

　　桑寄生汤

　　（一名阿胶散出圣惠方）

　　治妊娠胎动。时有下血。腹胁疼痛。

　　桑寄生（一两半）阿胶（炙燥）当归（切焙）白茯苓（去黑皮）芎白术干熟地黄（焙）甘草（炙各一两）龙骨（烧）干姜（炮各一钱）上粗捣筛。每服三钱。以水一盏。枣二枚擘破。煎至七分去滓。不拘时温服。

　　阿胶散

　　（出圣惠方）

　　治妊娠胎动。时有所下血。腹胁疼痛。

　　阿胶（三钱捣碎炒令黄燥）艾叶（半两微炒）当归（锉二钱微炒）赤石脂龙骨（各半两）芎（三钱）黄（锉）熟地黄干姜（炮锉各一两）甘草（一钱炙微赤锉）上为散。每服四钱。同水一盏。入生姜五片。枣三枚。煎至六分去滓。不计时候。稍热服。

　　半夏汤治妊娠卒下血不止。腹疼。手足寒热。腰背酸疼。

　　半夏（汤洗七次）麦门冬（去心焙各二两）甘草（炙锉）当归（微炙）黄（锉各两半）阿胶（炙令燥二两）人参黄芩（去黑心）旋复花（各一两）上粗捣筛。每服三钱。

　　以水一盏。入葱白二寸。生姜半钱切。同煎至七分去滓。空心温服。

　　人参汤治妊娠卒下血。致胎不安。小腹疼痛。

　　人参当归（切微炒）阿胶（炙令燥各二两）甘草（炙令赤）芎黄芩（去心）艾叶（各二两）吴茱萸（汤洗焙）生干地黄（微炒各二两）上捣筛。每服三钱。以水一盏。

　　入生姜

　　阿胶汤治妊娠胎动。腹痛下血。运闷。

　　阿胶（炙燥一两）生姜（切炒干三钱）芎续断（各半两）侧柏当归（切焙）桑寄生艾叶（各三钱）竹茹（鸡子大一团）上粗捣筛。每服三钱。以水一盏。入枣二枚擘破。

　　煎七分去滓。温服之。

　　伏龙肝汤治妊娠胎动不安。腹内疼痛。下血不止。

　　伏龙肝桑寄生续断（锉微炒）芎（炒各一两）龙骨（三钱）当归（切焙）阿胶（炙燥各一两）干姜（炮）甘草（炙各一两）上粗捣筛。每服五钱。以水一盏半。入生姜三片。

　　伏龙肝散

　　（出圣惠方）

　　治妊娠胎动。腹痛。下血不止。

　　伏龙肝当归（锉微炒各一两）龙骨（三钱）阿胶（一两捣碎炒令黄燥）蒲黄（三钱）艾叶（半两净微炒）熟干地黄（一两炒）牛角腮（炙黄燥）芎（各半两）上捣细罗为散。

　　每服不计时候。以粥饮调下二钱。

　　茯神汤治妊娠八九月。或临月因用力劳乏。便即胎动。忽然下血。心腹急痛。面

　　目青黑。冷汗出。气息欲绝。

　　茯神（去木）熟干地黄（焙各一两）甘草（炙半两）钩藤（一两）桔梗（炒）人参当归（切焙）芍药（锉炒各一两半）上为粗散。每服三钱。以水一盏。煎至七分去滓。温服。

　　一

　　禹余粮丸治妊娠胎动。腹痛。下血不止。

　　禹余粮（醋淬七次二两）木贼（锉炒半两）干姜（炮）龙骨附子（炮裂去皮脐各一两）白芷当归（切焙）芎（各半两）上为末。煮面糊和丸如梧桐子大。每服三十丸。

　　以温酒。食前服之。

　　人参饮治妊娠胎动不安。腰腹痛。血下不止。

　　人参芎当归（切焙）阿胶（炙燥各二两）艾叶（一握）杜仲（去粗皮炙二两）熟干地黄（焙一两）甘草（炙锉一两）上粗捣筛。每服三钱。以水一盏半。枣一枚擘破。

　　煎至一盏去滓。温服下。不拘时。

　　阿胶散

　　（出圣惠方）

　　治妊娠从高坠下。腹痛下血。面色青黄。

　　阿胶（一两捣碎炒微黄燥）木香（不见火）芎熟干地黄（各半两）干姜（一钱炮裂锉）当归（锉微炒）桑寄生桂心（各半两）上捣筛为散。每服四钱。以水一中盏。

　　煎至六分去滓。不计时温服。

　　胶艾汤治妊娠卒下血。胎动腹痛。保血安胎。

　　蒲黄散

