<!-- { "loadSidebar": true } -->
　　内。热乘于血。

　　当归生地黄（各一两）续断（半两）赤芍药（一钱）上为末。空心葱白煎汤。

　　调下二钱。

　　当归饮治妊娠胎动腹痛下血。

　　当归（炮焙一两）葱白（细切一握）上件匀。每服五钱。以酒一盏半。煎至八分去滓。

　　温服。一方治胎动不安。腰腹疼痛。以水酒同煎服。亦将小便服。

　　阿胶饮

　　（出大全良方）

　　治妊娠卒胎动下血不止。

　　阿胶（炙燥）熟干地黄（焙各二两）上粗捣筛为散。每服三钱正。以水酒共一盏。

　　煎至七分去滓。温服之。一方用阿胶末二两。生地黄半斤。捣汁。以酒三升绞汁。分为三服之。

　　一方治尿血为细末。葱汤调下。或粥饮调服亦可。

　　治妊娠尿血方。

　　（出海上方）豆酱（一大盏微焙令干）生干地黄（二两）上捣罗为末。每于食前。以粥饮调下一钱服之。

　　治妊娠胎动及下血不止。

　　用百草霜捣罗为细末。每服二大钱。浓煎芎汤调下。食前服之。

　　治胎动出血。产门痛。

　　（出危氏方）用黄连为末。酒服一钱。日三服。亦治因擎举重胎动出血。忌猪肉、冷水等物。

　　治妇人胎动。腰痛下血。

　　用黄脚鸡子二枚。破。着器中。以白粉和如稀粥。顿服之。

　　治卒胎动不安。或腰痛胎转抢心。下血不止。

　　（出肘后方）以菖蒲根捣取汁三升服之。一方治胎动劳热。下血。手足烦闷。

　　治胎动腰痛抢心或有下血。

　　（出圣惠方）用槟榔一两。为末。东流水煮葱白浓汁调下一钱。

　　若由顿仆及举重致胎动去血者。及腹痛。

　　（出肘后方）以赤小豆二升。熬令香。煮鸡子十四枚。破。内小豆中。更熬令黄黑。为末。和酒服一匕。日三服。

　　阿胶酒

　　（出圣惠方）

　　治妊娠无故卒下血不绝方。

　　用阿胶二两。以酒一升半。煮胶令消。分三服。连并服之。

　　葵子饮

　　（出大全良方）

　　治妊娠卒下血。

　　地黄酒

　　（出千金方）

　　治漏胎下血不止。血尽子死方。

　　用生地黄切一升。以酒五升。煮取三升。分三服。亦治落身后血。一方用生地黄汁同酒煮服。或为末酒服。亦可。

　　又方

　　（出千金方）用葵根茎烧作灰。以酒服方寸匕。日三。粥饮亦得。

　　烧秤锤方治妊娠卒然下血。兼治胎衣不下。

　　用铁锤烧令赤。内酒中。如此者三次。候温服一盏。

　　治妊娠卒胎动不安。脐腹痛。胎转抢心。下血不止。

　　用曲半斤捣碎。和热水绞取汁三中盏。无时分五服。一方生面拌饼。水和绞汁服。

　　鸡翎酒治妊娠下血。疼痛不止。亦治小便不禁。

　　治妊娠损动下血不止。

　　（出肘后方）用鲤鱼一斤。陈白糯米一升。同煮粥食之。亦量力食多少。旋煮食之。

　　又方

　　立圣散

　　（出济生拔萃方）

　　治妊娠下血不止。

　　用鸡肝二个。煮。用酒一升。熟。共食之大效。

　　疗产母劳热胎动下血。手足烦躁。

　　用蒲黄根绞汁服一二升。

　　治胎动下血不止。

　　用桃树上干不落桃子烧作灰。水服瘥。又产后阴肿痛。烧桃仁敷之。

　　治妊娠卒下血不止。及治子淋。亦治妊娠忽胎动不安。但腰痛。忽胎转抢心。或下

　　血不止。

　　用艾叶如鸡子大。以酒三升。煮取二升。去滓。分为两服。不拘时温服。一方治卒尿血不止。用生艾叶水煎。食前服。冬用干者。

　　豆酱散疗妊娠下血。

　　用豆酱二升。漉去汁。熬令燥末。酒服方寸匕。日五六服。

　　治妇人有娠半年。因伤损腰痛下血。

　　以玉烛散、承气汤、四物汤对停。加朴硝煎之。下数行。痛随手住。血亦止。神验。

　　蜡酒方

　　（出圣惠方）

　　治妊娠胎动腹痛。下血不绝。欲死。

　　用蜡一钱。以清酒二盏。煎三五沸。投蜡令消。顿服之效。（一方用蜡如鸡子大）

　　治妊娠尿血方。

　　用黍瓤烧灰。酒服方寸匕。日三。（一作黍瓤茎）

　　又方

　　（出肘后方）用阿胶炒令黄燥为散。每食前。以粥饮调下二钱。

　　必胜散治妊娠吐血、衄血。亦治吐血不止。

　　用马勃以生布擦为末。浓米饮调下。（昌黎云牛溲马勃医师之良药也）

　　治妊娠卒尿血不止方。

　　（出圣惠方）用生地黄三两。切。以水一大盏半。煎至八分去滓。食前分为二服。

　　芎饮

　　（一名阿胶散出千金方）

　　治妊娠胎动去血。腰腹痛。

　　阿胶（二两）芎当归青竹茹（各五两）上以水一斗半。煮银二斤。取出汁。

　　去银。

　　内药煎取二升半。内胶令烊。分三服。不瘥重作。一方用甘草二两。无青竹茹。水煎。一方治漏胎下血过多。胸中刺痛。止用水煎服。

　　桑寄生汤

　　（一名芎散出朱氏集验方）

　　疗妊娠六七月忽胎动下血。腹痛不可

　　忍。

　　桑寄生（四钱）当归（一两一钱）川芎（八钱）上以水一升煎取八合。下清酒半升。煎取八合。分三服。如人行五六里再服。

　　疗妊娠忽然下黄汁如胶。或豆汁。胎动腹痛。

　　（出大全良方）粳米（五升）黄（六两）上以水七升。煎取二升。分为四服。一方用秫米。

　　治产前无故下血。腹大痛。或下黄汁。如漆如豆汁者。

　　（出鲍氏方）干姜当归黄芍药川芎（各等分）上水煎服。此方稍稳重。

　　治妊娠下血如月信通。恐胎干方。

　　治妊娠卒下血。

　　治妊娠卒下血。

　　（出本草）以酒煮白胶二两。消尽。顿服。及鹿角胶最佳。

　　治卒下血不止。

　　（出本草）用龙胆一虎口。以水五升煮取二升半。分为五服。瘥。

　　卷三百四十四　妊娠诸疾门

　　坐月方位图并产妇须知法

　　（附论）夫妇人妊娠之后。以至临月。脏腑壅塞。关节不利。切不可多睡。须时时行步。不宜食粘硬难化之物。不可多饮酒。不可乱服药。亦不可以妄行针灸。须宽怀减少思虑。不得负重。

　　或又云。生产虽然触秽。排次须要在先。入月一日贴产图、并日游胎杀所在、并借地法于妊妇房内北壁上。仍根据位设床帐。浓铺茵蓐。周密使无孔窍。夏月亦铺浓荐。用好油单薄席纱帐以备之。常焚香令洁净。备办汤药器物。既觉欲产。不得喧闹。人多杂乱。大小怆惶。

　　惊动产妇。宜预择年高历练坐婆一人。并稳当。曾经惯习妇人一两人扶持。不得挥霍。恐产妇忧惊。又忌闲杂外人并丧孝触秽之人看视。切不得惊动伤早。若坐婆拙不能体候。胎气方转动之际。便为欲生。多端下手。惊动伤早。则横倒之忧。从此而致也。产宝方云。妊妇欲产腹虽痛而腰不甚痛者。未产也。且令扶行熟忍。如行不得。则凭物扶立。行得即行。或衣浆先下。然后作阵。若腹痛眼中如火生。此是胎离肾经。儿逼产门也。即取药一二服。即扶上蓐草。切不可坐草早。务要产妇用力存养调停。须令坐婆先说论之。如觉心中烦闷。可取白蜜一匙。用新汲水调下。或觉饥。即吃软饭或粥少许。亦须预备。勿令饥渴。恐产妇无力困乏也。若不饥渴。亦不须强食。大凡生产自有时候。不可强服催生滑胎等药。或因坐草早。

　　势不获已则服之。若无事强服。恐变生他疾。又须戒之。若妊娠已满十月。形体成就。神识咸备。分气趋产。宜服滑胎汤药。凡妇人妊娠入月。不可沐头。使冷气流于足太阳之经。多令子横逆不顺。戒之戒之。

　　夫人之受胎。阴注阳生。造物已有分定。岂容置一毫人力于其间耶。窃闻有以命书究其吉凶克害。临产之际。私心意谓时乖故不令坐草。蓦遇胎转。便为时良。催发坐草急产。意在迎就好时而避恶时。殊不知妊妇欲产不得产。未当产而强取生。以致蹉跌逼迫。使产母不胜痛愤。而失全生。岂有巢毁卵不破乎。又如爱指失掌。掌既已失。指何存焉。世之评命书者。心虽自愧。不可追悔。但以数终藉初举之意而殒者。只得听其不幸。哀哉。大凡怀孕。

　　虽云十月之胎。亦有七八月而先产者。或过月而方生者。如尧母妊十四个月。乃娠妇禀受气血壮弱之不同。盖犹命书所谓五行欲其自足勿用胎元者。是也。且昼夜十二时。分作百刻。

　　人之气息一万三千五百。呼吸之间。便生贤愚。安可力取时之好恶而避贫夺富哉。然命书曰。人之在幼。祸福未萌。当考目击之端倪。验作他年之证兆。是已生之人。犹不可前知休咎。况以未生之子伺候好时。预定贵贱可乎。若如所欲。则是不由造物而反由人。嗜命书者。故当穷其造物限量之数。察其天地盈缩之理。无以偏见而枉杀人。胡不闻穷妇、偷生而获康宁者乎。盖无他阻伤。故得任情性。生于自然也。今若以诚言切宜戒。若以为狂言。只听其自为之。且闻之者。尚不寒而栗。奈母子何。为之者。后虽悟殁于非命。然已获杀人之过。阴谴亦自难逃。余切思之。可谓恩生于害。而恩未生则害先至矣。吁可畏哉。

　　妇人产乳。忌反支月。若值此月。当在牛皮上苫灰上。勿令水血恶物着地杀人。及浣濯衣水。皆以器盛。过此忌月乃止。

　　凡生产不根据产图。脱有犯触。于后母子皆死。若不至死。即母子俱病。诸事皆不称心。

　　若能根据图无所犯触。母即无病。子亦易养。

　　凡欲产时。忌多人瞻视。惟得三二人在旁。总待产讫。方可告诸人也。若人众视看。无不难产。

　　凡产妇第一不得匆匆忙忙。旁人极须稳审。皆不得预缓预急及忧悒。忧悒则难产。若腹痛眼中火生。此儿回转未即生也。儿出脱。一切人及母皆忌问是男是女。始落地。即急取口中恶物。与新汲水五合咽。忌与暖汤物。勿令母看视秽物。

　　凡产妇戒食热药面食。当识此。饮食当如人肌温温也。

　　又云胎神逐月所值方位不可修造。正月在床。二月在户。三月在门。四月在灶。五月在身。六月在灶。七月在房。八月在厕。九月在门。十月在户。十一月在身。十二月在床。临月产室贵乎无风。不可太暖。暖则生风。汗出腠理开。便中风昏冒而不知人。急服愈风散。

　　继以交加散。服后以右手搔头。大豆紫苏汤、独活汤皆可。

