<!-- { "loadSidebar": true } -->
　　令恶露快利为当归芍药川芎黄芩（各一两）白术（半两）上为细末。温童子小便或酒调下二钱。如腹不痛。若米饮调之炒。

　　加减四物汤

　　（便产须知）

　　治产后血虚发热。或日间明了。暮则发热憎寒。

　　当归川芎生地黄柴胡上等分。每服三钱。水一大盏。煎至六分去滓。服。

　　薤白汤

　　（出千金方）

　　治产后胸中烦热逆气。

　　薤白半夏甘草人参知母（各二两）石膏（四两）栝蒌根（三两）麦门冬（半升）上咀。以水一斗三升。煮取四升。去滓。分五服。日三夜二。热甚即加石膏、知母各一两。

　　一方无石膏。

　　疗如觉烦热。

　　（便产须知）用圆白半夏不拘多少。净洗汤泡七次。为末。如大豆纳鼻中。即醒。医学发明云。产前寒热。小柴胡汤中去半夏。谓之黄龙汤主之。

　　治血气逆心烦满。

　　（出肘后方）用生竹皮一斤。水三升。煮取一升半。分为再服。

　　皂甲散治产后不苏。

　　川楝皮皂角树皮（各一斤）皂角核（一合）石莲（一合去心）上为粗末。煎汤乘热。

　　以物为定熏。通手洗于净房中。就熏洗处铺荐席。才洗了。次帛挹干。便吃玉露通真丸。热酒下二丸。便仰睡。

　　芎归汤

　　（一名立效散出百一选方）

　　治妇人产后忽两乳伸长。细小如肠。垂坠

　　直

　　过小肚下。痛不可忍。危在须臾。名曰乳悬。兼治产后恶露不下。腹痛或下血太多。眩

　　晕不能支吾。妊娠胎动腹痛下血。

　　川芎当归（各二斤）上将芎归各半斤。咀。于瓦器内用水浓煎。不拘时候多少。

　　温服。余芎归各一斤半。锉作大块。用香炉慢火逐旋烧烟。安在病患面棹子下。要烟气直上不绝。令病患低头。伏棹子上。将口鼻及病乳常吸烟气。直候用此一料药尽。看病证如何。或未全安或略缩减。再用一料。如前法煎服及烧烟熏吸必安。如此二料已尽。虽两乳略缩上而不能复旧者。用冷水磨蓖麻子一粒。于头顶心上涂。片时即洗去。则全安矣。此通真子秘方。

　　一方加缩砂。腹中刺痛加芍药。口干烦渴。加乌梅、麦门冬。发寒加干姜、白芍药。水停心下。微有呕逆。加茯苓、生姜。虚烦不得眠。加人参、竹叶。大便闭涩。加熟地黄、橘皮、杏仁。小便不利。加车前子。腹胁膨胀。加浓朴。血崩不止。加香附子。咳嗽痰多。加紫菀、半夏、生姜。腰痛脚痛。加牛膝。心下疼痛。加延胡索。恶血不下。腰腹重痛。加牡丹皮煎

　　治妇人临产服催生药惊动太早。未当离经。而用力太过。以致育膜有伤。产后水道

　　中垂出玉绵一条。约三四尺长。牵引心腹痛不可忍。以手微动之。则痛苦欲绝。龙兴铁

　　柱观前有一产妇。患此。诸医皆用失笑散。虽略止痛。而不能得肉线离脱。后有一道人

　　来问证。因曰诸医用失笑散尽不瘥。但不能绝根。乃买老姜三斤。净洗不去皮。于石钵

　　内研烂。用清油二斤拌匀。入锅内焙熟。以油干焦为度。先用熟绢一段。约五尺长。折

　　作结方。令稳重妇人轻盛起肉线。使之屈曲作一团。纳于水道中。却用绢袋兜裹。油姜

　　稍湿敷在肉在线。熏。觉姜渐冷。又用熨斗火熨热。使之常有姜气。如姜气已过。除去

　　。又用心如此熏熨一日一夜。其线已缩大半。再用前法。越两日。其肉线尽入腹中。其

　　病全安。不复痛矣。却服失笑散、芎归汤补理。道人云。此乃魏夫人秘传怪病方。切不

　　可使肉线断作两截。一断则不可治。

　　当归散

　　（出大全良方）

　　治产后。补虚益血。

　　当归羌活（各一两）延胡索（半两）上为细末。用猪腰子一只。切作片。以水一盏。

　　入药末二钱。同煎至七分。同腰子吃。

　　蓬莪术散

　　（出大全良方）

　　治产后血海气虚。腹脏痛疼。心胸注闷。每遇经脉

　　行

　　。或多或少。

　　莪术桃仁（去皮尖炒）大黄（湿纸煨）当归（炒各一两）桂心川芎木香牡丹皮延

　　疗产后大虚。心腹急痛。血气上抢。心气虚乏补益方。

　　（出大全良方）黄白术当归甘草人参（各二两）生姜（四两）上先以白羊肉三斤。去膜。

　　以水一斗九升。煮肉取汁五升。后下诸药。更煎取三升。分温三服。

　　得胜丸治妇人产后血气虚冷。腰腹大痛。便痢脓血。

　　川乌（炮去皮一两）五灵脂（二两）没药（二钱）上为细末。醋糊为丸如豆大。

　　每服二三十丸。食前酒下。

　　竹根汤

　　（出千金方）

　　治产后虚烦。

　　甘竹根（细切一斗五升）上以水二斗。煮取七升。去滓。用小麦二升。大枣二十枚。复煮麦熟三四沸。内甘草一两。麦门冬一升。汤成去滓。服五合。不瘥更服取瘥。短气亦服之。

　　苏麻粥

　　（便产须知）

　　治产后郁冒多汗。汗则大便秘。难于用药。唯此粥最

　　佳。

　　此粥不独产妇可服。老人诸虚人风秘皆可服。昔有老人年八十四岁。风秘。脏腑壅血。

　　气聚膈中。腹胀恶心。不喜食气。上攻头目神昏。进此药。气血结粪自下。诸病悉去。

　　紫苏子大麻子（净洗各半两）上为细研。用水再研。滤汁一盏。分二服。煮粥食。

　　淡竹茹汤治产后虚烦。头痛。短气欲绝。心中闷乱不解。

　　生淡竹茹麦门冬小麦（各五升）甘草（一两）生姜（三两产宝用干葛一两）大枣（十四枚产宝用石膏三两）上咀。以水一斗。煮竹茹、小麦。取八升。去滓。乃内诸药。

　　煮取二升。去滓。分二服。羸人分作三服。若有人参入一两。若无人参内茯苓一两半。亦佳。

　　人

　　芍药栀豉汤

　　（出拔粹方）

　　治产后虚闷不得眠。

　　芍药当归栀子（各五钱）香豉（半合）上如前修。产后伤寒。便同下后变证。

　　治产后烦渴潮热。

　　（出危氏方）用五苓散、枇杷叶去白毛蜜涂炙、麦门冬二十粒去心。煎汤服。（方见寒暑湿门中暑类）（按五苓散原方：泽泻二两半。桂心一两。猪苓去皮。赤茯苓去皮。白术去芦。各一两半。上为末。每服二钱。沸汤调下。不拘时候。服讫多饮热汤。汗出即愈。）

　　治产后心闷。手脚寒热。气力欲绝。血晕。连心头硬。及寒热不禁。

　　用接骨木破如算子一握。以水一升煎取半升。分温二服。或小便数。恶血不止。服之即瘥。此木可煮三次。其力一般。此是起死人方。

　　治产后心闷。手足烦热。奄奄气欲绝。血晕心头硬。作热憎寒忍不禁。

　　（出肘后方）用续断皮一握。锉。以水三升煎取一升。分三服。服。如人行二三里再服。无所忌。此药救产后垂死。

　　治产后心闷。手足烦热。气力欲绝。血晕。心头硬。及寒热不禁。

　　（出肘后方）用延胡索炒捣为末。酒服一钱。亦治秽污不尽。腹满。

　　千金三物黄芩汤治妇人在草蓐自发露得风。四肢苦烦热。头痛者。与小柴胡汤。

　　头不痛但黄芩（一两）苦参（二两）干地黄（四两）上以水八升煮取二升。温服一升。多吐下虫。

　　肾气汤治妇人病饮食如故。烦热不得卧。而反倚息者何也。师曰。此名转胞。不

　　得溺也。

　　干地黄（八两）薯蓣（四两）山茱萸（四两）泽泻茯苓（三两）牡丹皮（三两）桂枝附

　　人参当归散

　　（出大全方）

　　治产后去血过多。血虚则阴虚。阴虚生内热。其证

　　心

　　胸烦闷。呼吸人参当归生干地黄桂心麦门冬（去心各一两）白芍药（二两）上咀。每服四大钱。水二盏。先将粳米一合。淡竹叶十片。煎至一盏。去米、竹叶。入药并枣三枚。煎至七分去滓。温服。虚甚者用熟地黄。食前服。一方。血热甚者。加生地黄。

　　产后荣血暴竭。

　　（便产须知）

　　治妇人血噤失音。冲恶。

　　用钥匙以生姜醋小便煎服。弱体人煎汤服亦得。

　　用大剂芎归汤。

　　艾煎丸

　　（出卫生家宝方）

　　治妇人产后。血海虚弱。面无颜色。腹痛。身体倦

　　怠

　　。

　　艾叶（去梗一斤）干姜（半斤）当归（四两洗）白芍药（半斤）熟干地黄（四两洗）附子（二个炮去皮尖切）上五味。各切细。用米醋五升煮干。取出。焙干为末。醋糊丸如桐子大

　　又方

　　小乌沉汤烧荔枝核灰研和服。

　　乌金散

　　（卫生家宝）

　　治妇人产后十八种疾。宜预服。不生诸病。

　　没药（半两生）血余（半两男子者烧灰）红花子（一分生）伏龙肝（一分研）当归（半两微炒）赤龙鳞（半两用鱼鳞烧灰存性）干柏叶（一分烂杵）香墨（一分烧红米醋淬）凌霄（半两生）上为末。每服二钱。热酒下。不拘时候。酒不宜多。

　　延胡索散

　　（产经）

　　治产后血气攻刺。腹痛不止。及新旧虚实痛不止。

　　当归（酒浸）延胡索赤芍药蒲黄（纸隔炒）桂（不见火去皮）乳香（水研）没药（各五钱）计七钱细末。挑三钱酒调空心下。

　　四物汤

　　（产经）

　　治大产小产。对证合服。立效。

　　腹中刺痛。恶物不下。（加当归、芍药各半钱）口干欲饮水。（加栝蒌、麦门冬去心各一钱）发寒热。（加干姜、牡丹、芍药各半钱）水停心下。微吐逆。（加木香、猪苓、茯苓、防各半钱）因热生风。（加川芎、柴胡各半钱）虚烦不得眠。（加人参、竹叶各半钱）大便秘。（加大黄半钱炒）头痛或身热。（加柴胡、黄芩各半钱）小便涩。（加桃仁、去皮尖炒半钱）腹胀。（加浓朴、枳实炮各半钱）滑泻。（加官桂、附子各半钱）呕。（加人参、白术各半钱）血崩。（加地黄、蒲黄各一钱）

　　山蕲散

　　（杨氏家藏方）

　　治产后诸疾。血气作痛。散坚块。逐恶血。

　　当归（洗过微炒）没药乱发（用男子发入小藏瓶烧灰）凌霄花（各半两）红花子伏龙肝甘柏木松烟墨（烧各一分）鲤鱼鳞（一两烧）上件为细末。每服二钱。热酒调服。

　　食前。

　　黑神丸

　　（出杨氏家藏方）

　　治产后诸疾。

　　巴豆（半两以水两碗煮尽去皮心出油）白姜（半两炮）肉桂（半两去皮）黑附子（半两炮去皮）上为末。曲糊丸如萝卜子大。每服三丸、五丸。冷茶下。热茶投之。泻下三五行了。以粥止泻。出恶物。百病皆除。一日内忌热食。

　　保生丸

　　（王氏博济方）

