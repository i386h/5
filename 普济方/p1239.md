<!-- { "loadSidebar": true } -->
　　铜镜（十铢烧末）大黄甘草黄芩芒硝干地黄（各三两）桃仁（五十枚）上咀。以酒六升。煮取三升。去滓。内镜鼻末分三服。亦治遁尸心腹痛。及三十六尸疾。

　　栀子汤

　　（出千金方）

　　治产后流血不尽。小腹绞痛。

　　用栀子三十个。以水一斗。煮取六升。内当归、芍药各二两。蜜五合。生姜五两。羊脂一两。于栀子汁中。煎取二升。分三服。日三。

　　生地黄汤治产后三日至七日。腹中余血未尽。绞痛强满。气息不通。

　　生地黄（五两）生姜（三两）大黄芍药茯苓细辛桂心当归甘草黄芩（各一两半）大枣（二十枚）上咀。以水八升。煮取二升半。去滓分三服。日三。

　　麻子酒

　　（出千金方）

　　治产后血不去。

　　用麻子五升捣碎。以酒一斗渍一宿。明旦去滓。温服一升。先食服。不瘥。夜服一升。

　　不吐不下。忌房事一月。将养如初产法。

　　升麻汤

　　（出千金方）

　　治产后恶物不尽。或经一月半岁一岁方。

　　用升麻三两。以清酒五升。煮取二升。去滓。分温二服。当吐下恶物为良。

　　治产后恶血不尽。腹中绞刺痛不可忍方。

　　（出千金方）大黄黄芩桃仁（各三两）桂心甘草当归（各二两）芍药（四两）生地黄（六两）上咀。以水九升。煮取二升半。去滓食前分三服。

　　治产后恶血不除。四体并恶方。

　　（出千金方）用续骨木二十两。碎如算子大。以水一斗。煮取三升。分三服。相去如人行十里久。间食粥。或小便数。或恶血下即瘥。此木得三遍煮。

　　羚羊角散

　　（出肘后方）

　　治产后恶血下不尽。烦闷腹痛。

　　治产后余血不尽。奔上冲。心烦腹痛。

　　（出千金方）捣生藕取汁饮二升甚验。一方饮一升。

　　治产后有血心烦腹痛。

　　（出大全良方）用生地黄汁不拘多少。以清酒一升。将生地黄汁和煎二十沸。分三服。

　　又方

　　（出千金方）用赤小豆捣散。取东流水和服方寸匕。不瘥更服。亦治心闷目不开。

　　治产后血不可止者方。

　　（出圣惠方）干菖蒲三两。以酒五升渍。煮取三升。分再服即止。

　　桃仁汤

　　（出大全良方）

　　治产后恶露方行。忽然渐少。断绝不来。腰中重痛不

　　止。两腹痛如锥刀刺。痛入骨中。此由血滞于经络。不即通之。有大痛处。必作痈疽。

　　宜桃仁汤。恐作痈者。预服五香连翘汤。

　　桃仁（去皮尖）苏木生地黄（各半两）虻虫（去足翅炒）水蛭（炒各三十个）上为粗末。每服三钱。水一盏。煎至六分。去滓温服。无时候。恶露下即住服。

　　五香连翘汤产经治产后恶露不绝者。由产后伤于经血。虚损不足。或分解之时。

　　恶血不尽木香沉香丁香乳香麝香升麻独活桑寄生连翘木通（各二两）上为粗散。每服五钱。水二盏。入竹沥少许搅停。去滓温服。一方有大黄一两。

　　疗产后恶露不多。

　　（出大全良方）川牛膝大黄（各八分）牡丹皮当归（各六分）芍药蒲黄桂心（各四分）上为末。生地黄汁调酒服方寸匕。日二服。血下愈。

　　没药丸

　　（出大全良方）

　　治产后恶露方行。忽然断绝。骤作寒热。脐腹百脉皆痛

　　如锥刺非常。

　　当归（一两）桂心芍药（各半两）桃仁（去皮尖炒碎研）没药（研各一分）虻虫（去足翅炒）水蛭（炒各二十个）上为末。醋糊丸。如豌豆大。醋汤下三丸。

　　泽兰汤

　　（出千金方）

　　疗产后恶露不尽。腹痛往来。兼胸满少气。盖产后恶露

　　不

　　尽。腹痛者何。答曰产后恶血虽常通行。或因外感五邪。内伤七情。致令渐然而止。余

　　血停积。壅滞不行。所下不尽。致令腹痛。皆因妊娠当风取凉。则胞络有冷。至于产时

　　其血必少。或新产时而取风凉。皆令风冷搏于血。血则壅滞不得宣通。蓄积在内。有时

　　恶露不尽。故令腹痛。急引腰背。

　　甘草（六分）大枣（十四个）上细切。以水九升。煮取三升。分为三服。日三。堕身欲死。服益瘥。

　　救急恶露不尽。腹胀痛。

　　取乱发如鸡子。灰汁洗净。烧为灰。酒调服二钱。

　　又疗产后血不尽痛闷方。

　　（出肘后方）取荷叶烧作灰。暖水和服。煮取汁亦良。一方熬令香为末。煎水下方寸匕。

　　又方

　　（便产须知）

　　治产后下血。及妊娠腹胀。

　　以铁秤锤一枚。烧赤。投酒五升中。用此酒煮当归三两。取二升。去滓温再服。千金同一方。无当归。

　　疗产后下血不尽。腹内坚痛不可忍。

　　（出永类钤方）当归芍药桂心（各三两）桃仁（一百二十个）上细切。以水六升。煮取二升。

　　分温二服。如未瘥。加大黄三两。

　　治产后恶露不尽。腹痛无计。

　　（出永类钤方）青木香当归牛膝川芎黄芍药（各八分）大黄（十三分浸）芒硝（十二分）上细切。以水七升。煮取二升。入大黄更煎三沸。分三服。

　　治产后恶露不尽。结聚。小腹疼痛。

　　（出永类钤方）当归（三分）香附子（一两）琥珀没药青皮（醋炒）赤芍药木香桂心（各半两）上为细末。以豆淋酒调下一钱。

　　地黄饮

　　（出拔粹方）

　　治产后恶露不尽。腹内痛。产后常服甚妙。

　　生干地黄当归（并略炒各一两）生姜（细切如蝇头大新瓦上炒令焦黑半两）上为细末。以姜酒调下一大钱。

　　紫金丸

　　（一名失笑散出大全良方）

　　治产后恶露不快。腰痛小腹如刺。时作寒

　　热。头痛不思饮五灵脂（淘去石沙干醋炒末）真蒲黄上以好米醋调五灵脂末。慢火煎成膏子。次以蒲黄末搜和丸如樱桃大。每服一丸。水与童子小便各半盏。煎至七分。令药化。温服之。少顷。

　　再

　　生地黄汤治产后余血不尽奔冲。心烦闷腹痛。

　　没药丸

　　（出大全方）

　　治产后心胸烦躁。恶血不快。

　　没药（研）蛮姜延胡索干漆（炒）当归桂心牛膝牡丹皮干姜（各等分）上为细末。醋煮面糊为丸如梧桐子大。煎面汤下十丸至十五丸。

　　大调经散

　　（出经验良方）

　　治产后血虚。恶露未消。气为败滞。营卫不调。阴

　　阳

　　相胜。憎寒发大豆（一两半炒去皮）茯神（一两）真琥珀（一钱）上为细末。浓煎乌豆紫苏汤调下。喘急烦满。小便不利者亦可。

　　治产后秽不尽痛。

　　（出圣惠方）用玄胡索为末。热酒调下三钱服之。

　　治产后恶物上潮痞结。大小便不通。

　　（出神效方）芒硝蒲黄细墨（各等分）上为末。童子小便半盏服之。

　　玉烛散

　　以四物汤承气汤等分。水煎去滓食前服。

　　当归养血丸

　　（出和剂方）

　　治产后恶血不散。发热疼痛。及恶露不快。脐腹坚

　　胀。并室女经脉当归赤芍药牡丹皮延胡索（各二两炒）桂心（一两去皮）上为末。蜜丸如梧桐子大。温酒米饮下三十丸。食前温服。痛甚细嚼咽下。

　　青金散治妇人产后恶露不快。腰腹疼痛。

　　当归（一两焙）甘草（半两炒）没药自然铜（三两醋淬）上为末。每服一钱。

　　热醋食前调下。

　　走马散

　　（出海上方）

　　治产后恶露不散。脐下疼。若刀搅几死者。

　　当归（一两）红花（二钱半）苏木（二钱半）没药（二钱半）官桂（去皮二钱半）上为末。每服三钱。好酒一大盏。煎三五沸。和滓温服食先。

　　遇仙汤治恶露不快。肠痛满胀者。血室有冷滞不快。若腹疼如刺者。舒眉煎。恶

　　心者壮气当归桂心（各半两）白芷甘草（各三分）上咀。水煎食前热服。

　　治妇人小产。恶物滞注不通。两胁胀满。小腹绞痛不可忍者。或变成干血气。五心

　　烦热。月当归芎芍药熟地黄（各一两）川楝子（和研用）延胡索（各二两）上为末。每服二两重。水八合。好酒大盏。煎至七分。去滓温服。空心服。滓再煎。取下恶物为妙。

　　治产后余血不尽。流入腰脚疼痛至甚者。

　　用五积散加桃仁煎服。一名如神汤。此药速败血去风湿。产后恶露方行。忽然断绝不来。

　　腰中疼注。两腿刺痛。如锥刀。痛入骨。此由血滞于经络。不即通之。有大痛处。必作痈疽。

　　宜桃仁汤。恐作痈者。预服五香连翘散。

　　治产后恶露不快及血晕。

　　以三月采取益母草洗择令干。于箔上摊曝令干。别用拔断。可长五寸以来。勿用刀。即置锅中。以水二硕以来。令草上水深二寸三寸。煎煮令益母草烂。水三分减二。漉出草。取五六斗汁。泻入盆中。澄之半日以来。以绵滤取清汁。盆中滓淀尽弃之。其清汁于小釜中慢火煎取一斗以来。如稀饧。每取梨许大。热酒和服之。日再服。水和羹粥一二服瘥。如远行不能稀煎。即更炼可丸。每服之。七日内则疼痛渐瘳。七日平复。

　　治女子胞中余血不尽欲死者。并治烦闷腹痞。

　　上方用鹿角烧灰。以清酒调服方寸匕。日三。夜煮汁调服亦得。不能用汁。煮水作汤用之。

　　治产后犹觉有余血水气。

　　用黑豆五升。淋酒煎之。令烟绝。出于瓷器中。以酒一斗淬之。

　　治破产妇滞血。

　　用鲤鱼烧至烟绝研。酒送下。

　　治产后秽下不尽腹疼。

　　用生姜二斤。以水煮取汁服即出。

　　治破血。

　　以渍苎与产妇温服之。

　　黄芩汤治产妇腹中满疼。恶露不尽。

　　黄芩（去黑心）芍药赤茯苓（去黑皮）大黄熟干地黄（焙各一两）浓朴（去皮姜汁炒）干姜（炮制）桂（去皮各一两一分）虻虫（去翅足炒）甘草（炒）桃仁（汤浸去皮尖双仁炒黄各半两）枳实（去瓤麸炒）白术（各一两半）芒硝（一两）上粗捣筛。每服三钱。水酒共一盏。煎七分。去滓温服。

　　地黄汤治产后腹疼。余血未尽。不进饮食。

　　芍药甘草（炙各一两）丹参（一两半）上捣筛。每服三钱。水一盏。煎至七分。

　　去滓入地黄汁一合。蜜半合。生姜汁一合。煎数沸。空心温服。

　　芎汤治产后恶血不下尽。心腹痛。

　　芎（一两半）大黄（锉炒二两）芍药（一两半）黄芩（去心一两）桂（去皮一两）甘草（炙一两）当归（切焙二两）熟干地黄（焙一两）桃仁（汤浸去皮尖双仁炒黄各半两）上捣

　　牡丹饮治产后腹中恶血不除。苦身强痛。

