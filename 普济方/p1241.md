<!-- { "loadSidebar": true } -->
　　（出指南方）木香沉香薰陆香（研）丁香麝香射干升麻独活寄生连翘通草（各三两）大黄（蒸一两）上为粗末。每服四钱。水二盏。煎至一盏。去滓空心热服。

　　金花散

　　（出黄氏博济方）

　　逐恶物。止腹痛。

　　桂心（去皮）威灵仙白芷当归牡丹皮（各等分）上件五味。同杵为末。每服二钱。

　　煎气极烦闷运乱而生病焉。气行上则攻心。能令烦闷而心满急。如觉比常少不行。切须急攻之气血下。二者为异。攻开塞滞。其病者体虚。切不得便进汤散。如别证状候。但调气治血。

　　汤散最妙。

　　治产后恶血不尽绞痛。

　　以红蓝花酒煮服之。

　　卷三百四十六　产后诸疾门

　　产后恶露不绝

　　（附论）夫恶露不绝者。由产后伤于经血。虚损不足。或分解之时。恶露不尽。在于腹中。而脏腑挟于宿冷。致气血不调。故令恶露淋沥不绝也。

　　方

　　熟干地黄丸

　　（出圣惠方）

　　疗妇人产后恶血不绝。崩血不可禁。腹中绞痛。气

　　息

　　急。疗蓐中三乱发（烧一两）阿胶（二两）代赭干姜（各三两）马蹄（一个烧）熟地黄（四两）牛角（五两醋炙）上为细末。炼蜜丸如梧桐子大。空心米饮下三四十丸。日二服。

　　疗恶露不绝方。

　　（出圣惠方）以锯截桑木取屑五指撮酒服。日三瘥。桑根亦可。

　　疗产后泄血不止无禁度。及治腹痛胸膈闷。

　　以干姜末酒服方寸匕。日三四服。

　　疗产血不止。虚羸迨死。亦治血气。

　　（出圣惠方）用蒲黄二两。水二升。煎取八合。顿服。酒煮亦得。

　　独圣汤

　　（出大全良方）

　　疗产后恶血过多。心腹彻痛。然后血下。久而不止。

　　亦

　　治赤白带下。

　　用贯众状如刺者一个。全用不锉断。只揉去毛花萼。以好醋蘸温慢火炙令香熟。候冷为细末。用米饮调下二钱。空心食前服。

　　疗产后七八日。恶露不止。

　　（出大全良方）败酱当归（各六分）芍药续断（各八分）川芎竹茹（各四分）生地黄（炒干十二分）上细锉。以水二升。煮取八合。空心顿服。一方无续断。

　　黑桂散治产后虚羸。脐腹冷痛。淋露不止。或恶物不下。

　　牡蛎散

　　（出圣惠方）

　　治产后恶露淋沥不绝。心闷短气。四肢乏弱。不思饮

　　食。

　　头目昏重。五牡蛎川芎熟地黄白茯苓龙骨（各一两）续断当归（炒）艾叶（酒炒）人参五味子地榆（各五钱）甘草（一分）上为末。每服二钱。水一大盏。生姜三片。枣一枚。

　　煎至六分。去滓食前温服。

　　续命汤

　　（出大全良方）

　　疗产后骤血不止。

　　石蜜（一匙）生姜（一片）上用煎候蜜色赤。投童子小便一升。去姜更煎两沸。分为三服。顿服。

　　治血泄不止无禁。

　　（出便产须知）用熟地黄沸汤净洗酒拌熟煎为末。酒服一匙。头须臾三四服之。一方用干地黄石器内捣为末。每服二钱。食前热酒调。

　　柴胡汤

　　（出经验良方）

　　治产后往来寒热。恶露不止。日进数服为佳。

　　柴胡生姜（各八两）当归牡丹皮（一方无）芍药黄（各三两）桃仁（五十个去皮尖）吴茱萸（四两）上咀。每服四钱。水盏半。煎至七分。食前温服。千金翼以清酒一斗煮。

　　治妇人胎后恶露不止。

　　大黄当归川芎赤芍药白蒺藜（各一两）柴胡北五味紫苏升麻（各半两）木香甘草（各三钱）上咀。每服三钱。水一大盏。加陈皮同煎。若止不用。

　　又方

　　用阿胶研。酒调。服之立效。

　　治产后血泄不禁止。余血胀痛兼块。

　　（出肘后方）桂心干姜（各等分）上为末。空心酒调服方寸匕。血不尽妙。

　　产后下血不止。

　　（出肘后方）用桑白皮炙煮水饮之。

　　治产后血不止。

　　用黑雌鸡子三枚黄脚者尤佳。以醋半升。好酒二升。煎取一升。分为四服。如人行二三里。微暖进之。

　　治产妇恶露下赤白臭秽。

　　（出便产须知）用益母草花开时。采阴干为末。温酒调二钱。

　　又方

　　（出便产须知）芍药（一两）福姜（炮拆三钱）上为细末。每服二钱。米饮空心日二三服。

　　白芷丸治产后所下过多。及崩中伤损。虚竭少气。面目脱色。腹痛。

　　柏叶汤治产后血不止兼漏下。

　　柏叶（炙干二两）当归（切焙）禹余粮（烧醋淬七次各一两半）上粗捣筛。每服三钱。

　　水一盏。入薤白二寸。煎至七分。去滓食前温服。日三。

　　艾叶饮治产后恶露不绝。心闷气短。

　　艾叶当归（切焙）人参地榆干姜（炮）阿胶（炙令燥）生干地黄（焙各一两）上粗捣筛。每服二钱。水一盏。煎至七分。去滓温服日三。

　　阿胶散治产后恶露不绝。

　　阿胶（炙令燥用）牛角腮（烧灰）龙骨（各一两）上捣罗为散。每服三钱。薄粥调服。

　　龙骨丸

　　（出千金方）

　　治产后虚冷。下血及恶露不绝。及治谷下昼夜无数。

　　龙骨（细研四两）干姜（炮）甘草（炙）桂（去粗皮各二两）上为末。炼蜜丸如梧子大。每服二十丸。温酒下。早晨午晚间各一服。一方用人参、地黄各二两。

　　虎掌饮治产后恶露过多。心闷气无力。不能食。

　　虎掌当归（切焙）艾叶（微炒各一两）人参（半两）地榆（三分）生干地黄（各一两）上

　　人参饮治产后恶露多下。短气乏力。

　　人参（半两）当归（切焙二两半）生干地黄（焙二两）地榆（一两）上粗捣筛。

　　每服三钱。生姜三片。水一盏。同煎至七分。去滓温服。

　　地榆饮治产后恶露不多。心烦气短。减食多倦。

　　地榆（一两）当归（切焙）艾叶人参（各二两）桂（去粗皮一两）生干地黄（焙三两）上粗捣筛。每服三钱。以水一盏。入生姜三分。同煎去滓。空心温服。一方无桂。

　　桑甘饮治产后下血不止。

　　桑耳（微炙）芍药地榆茜根牛角腮（烧灰）阿胶（炙令燥各一两）艾叶鸡苏（各三两）白龙骨（二两）上粗捣筛。每服二钱。水一盏。煎至七分。去滓温服。早晨日午夜卧

　　芍药丸治产后血下不止。

　　芍药阿胶（炙令燥各一两半）乌贼鱼骨（去皮甲一两）当归（切焙三分）上为末。炼蜜和丸梧桐子大。空心以葱汤下三十丸。日三服。

　　地黄丸治产后血露不断。

　　生干地黄（焙）当归（切焙）阿胶（炙令燥）黄（锉各一两）艾叶（炙三分）生姜（一分切炒）上为末。醋煮面糊和丸如梧桐子大。每服三十丸。温酒或米饮下。不拘时。

　　秦艽汤治产后恶露不断。

　　秦艽（去苗土）玄参芍药（各一两）艾叶（炙）白芷续断当归（切焙各一两半）上粗捣筛。每服二钱。水一盏。生姜三片。煎至七分。去滓服。不拘时。

　　寄生丸治产后恶露不断。

　　桑寄生（锉焙）附子（炮裂去皮脐）芍药（各一两）地榆（锉炒）白龙骨（各一两半）鸡苏（三分）上为末。炼蜜和丸梧桐子大。每服三十丸。温酒或米饮不拘时。

　　治一切宿血及伤损瘀血在腹内。不问新久。并妇人月经不通。产后恶血不下皆良。

　　大黄芒硝（各三两）桃仁（四十枚去皮尖）上芒硝、桃仁合捣四五杵。以酢浆二升半。

　　渍强人日别服一剂。弱人两日服之。下血尽便止。不过三两剂。忌生冷茶葵。

　　治产后若恶露下多少得所。冷热得调。更无余状。但觉腹内切痛。可以服。

　　当归（五两）生姜（六两）桂心（三两）芍药（二两）上切以水酒各三升半。

　　煮取二升三合。去滓分温三服。忌生葱。

　　治产后恶露虽下不甚通利。遂觉心腹满闷。胁肋胀妨。兼咳喘息急。不能饮。大便

　　不通。眼白术当归桑白皮大黄（各三两）生姜（四两）细辛桂心（各二两）上以水八升。煮取二升六合。去滓分温三服。此药当得利。大利不宜。但取微利。缘初产举体皆虚。

　　尚藉药食补之。岂宜大利。此缘病热。勿用当归。此汤得通息安贴。利脱末止。须断之。取三两匙酢饮。饮之即止。适寒温。将摄佳。忌桃、李、雀肉、生葱、生菜。如利不减。宜服后方。

　　当归丸

　　（出大全良方）

　　治利后诸疾不减。

　　当归（十分）白术（八分）甘草（炙七分）生姜桑根白皮（各六分）桂心（三分）人参（

　　治妇人小产恶露淋沥不断。将近月余。诸药不效。

　　用真五灵脂炒微焦为末。饭糊丸如梧桐子大。每服三四十丸。米饮送下。酒亦得。应手而有效。

　　阿胶散

　　（出圣惠方）

　　治产后恶露不绝。心腹疼痛。不思饮食。

　　阿胶（一两炙令黄燥）芎（一两）艾叶（半两微炒）当归（一两锉微炒）桂心（一两）地榆（一两锉）甘草（半两炙微炒）浓朴（二两去粗皮涂生姜汁炙令香熟）上捣筛为散。每服三钱。以水一中盏。入枣二枚。煎至六分。去滓。不计时候温服。

　　龟甲散

　　（出圣惠方）

　　治产后恶露不绝。腹内刺疼痛。背膊烦闷。不欲饮

　　食。

　　龟甲（一两涂散炙令黄）当归（三分锉微炒）干姜（一分炮裂锉）阿胶（半两捣碎炒令黄炒燥）诃黎勒（一两煨用皮）龙骨（一分）赤石脂（半两）艾叶（半两微炒）甘草（一分炙微赤锉）上捣细罗为散。不计时候。以熟酒调下二钱。

　　艾叶散

　　（出圣惠方）

　　治产后恶露不绝。脐腹时痛。

　　艾叶（三分微炒）当归（三分锉微炒）白芍药（一两）芎（半两）熟干地黄（一两半）续断（一两）牛膝（半两去苗）桑耳（半两）败酱（三分）上捣罗细为散。每服食前以姜粥调下二钱。

　　鹿茸散

　　（出圣惠方）

　　治产后脏虚冷。致恶露淋沥不绝。腹中时痛。面色萎

　　黄。

　　羸瘦无力。

　　鹿茸（一两去毛涂酥炙令黄）卷柏（半两）桑寄生（半两）当归（半两锉微炒）附子（半两炮裂去皮脐）龟甲（一两涂酥炙令黄）续断（半两）白芍药（半两）阿胶（半两锉碎炒令黄燥）地榆（半两锉）熟干地黄（半两）上捣细罗为散。每服食前。以生姜温酒调下二钱。

　　补益阿胶丸

　　（出圣惠方）

　　治产后恶露不下。四肢虚羸乏力。不能饮食宜服。

