<!-- { "loadSidebar": true } -->
　　阿胶（一两捣碎炒令黄燥）熟干地黄（二两）牛膝（一两半烧灰）黄（一两）人参（半两去芦头）白术（半两）柏子仁（一两）芎（三分）赤石脂（一两）艾叶（三分微炒）当归（三分锉微炒）续断（二分）上捣罗为末。炼蜜和捣二三百杵。丸如梧桐子大。每服食前以粥饮下三十丸。

　　艾叶丸

　　（出圣惠方）

　　治产后恶露不绝。腹中痛。气息乏力。

　　艾叶（一两微炒）熟干地黄（二两）代赭（一两半细研）干姜（一两炮制锉）芎（一两）阿胶（一两捣碎炒黄燥）牛角腮（二两烧灰）牡蛎（一两烧为粉）上捣罗为末。

　　炼蜜和捣二三百杵。丸如梧桐子大。每服食前以温酒下三十丸。

　　续断丸

　　（出圣惠方）

　　治产后恶露不绝。虚极少气。腹中痛。面无血色。

　　续断（一两）桂心（二分）熟干地黄（一两半）赤石脂（三分）艾叶（三分微炒）白术（三分）卷柏当归（锉微炒）附子（炮去皮脐）阿胶（捣碎炒令黄）芎干姜（炮制各半两）上捣罗为末。炼蜜和捣二三百杵。丸如梧桐子大。每服食前以温酒下三十丸。

　　牡蛎散

　　（出圣惠方）

　　治产后恶露不绝。

　　牡蛎（一两烧）龟甲（一两涂酥炙令黄）上捣细罗研为散。每服食前以温酒调下二钱。

　　又方

　　（出圣惠方）麒麟竭（一两）当归（二两）上捣罗研为末。每服食前。以温酒调下二钱。

　　又方

　　（出圣惠方）赤马蹄（二两）乌骡护干（一两）上同内一次一丸瓶中烧为灰。待冷取出研。入麝香一钱令匀。每服食前。以温酒调下一钱。

　　又方

　　琥珀（一两）牛角腮（一两）上细研为散。每服食前温酒调下二钱。

　　七宝镇灵丹（医学类证）治产后血不止。

　　浓煎菖蒲酒吞三四丸血立止。

　　六合散

　　（出百一选方）

　　治妇人产后下血。

　　四物汤去川芎外。当归白芍药地黄各一两。四顺理中丸去干姜外。甘草二两。人参白术各一两。六味咀。每服三钱。水一盏。煎至八分。服先进固经丸。次后可服此药。

　　治产后下恶血。

　　（出本草）取蘩蒌曝干为末。醋煎为丸。空腹服三十丸。

　　治产后下血不止。

　　（出本草）用菖蒲二两。以酒二升。煮分作两服止。

　　治产后恶血

　　（出本草）以石栏杵磨服。亦煮汁服。亦火烧投酒中服之。

　　破产后血。

　　（出本草）以木煮汁服之。

　　破产后恶露。及儿枕。

　　（出本草）用延胡索与三棱、龟甲、大黄为散服。能散食通经络。延胡索用蛀成末者惟良。偏主产后病也。

　　治妇人恶露。

　　（出本草）用蚕砂一两。伏龙肝半两。阿胶一两。同为末。温酒调空肚服二三钱。以和为度。

　　治产后去恶血。留好血。

　　（出本草）以荷叶蒂水煮服之。

　　治妇人出血。

　　（出本草）以钩栗木皮叶煮取汁。与产妇人饮之即止。

　　治妇人破血。

　　（出本草）煮芸薹。产妇食之。

　　治妇人下恶血。

　　（出本草）以琥珀和大黄龟甲作散子。酒下方寸匕。妇人腹内血尽即止。

　　治产后泻血不止。

　　取干叶半两。炙熟老生姜半两。浓煎汤一服便止。妙。

　　治产后血露。生地黄、姜同研烂。入银石器内。以酒少许。滤去滓。同炒令地黄赤

　　色为度。再浸童便。滤出渣。嚼下一丸。诸证皆退。

　　（孟氏诜方）苍术（一斤）茴香葫芦巴（各四两）上四味咀。用好旧红糟煮。勿令太过。以干为度。后再慢火焙干为末。红酒煮面糊为丸。

　　治产后血不止。

　　用乌毡烧为灰酒下二钱。

　　治产妇破血。

　　以蘩蒌煮食之。

　　卷三百四十六　产后诸疾门

　　产后乳无汁下乳

　　（附论）夫产妇有二种。乳脉不行。有气盛而壅闭不行者。有血少气弱涩而不行者。虚当补之。

　　盛当疏之。盛者当用通草、漏芦、土瓜根辈。虚当成炼钟乳粉、猪蹄、鲫鱼之属。概可见矣。

　　又云。新产水血俱下。暴伤津液。气脉未顺。所以乳汁不下也。若能调其冲任。治手太阳少阴之经不足。则乳脉自然流行。若其经虚。气脉经闭而不通。虽强治之。亦无益也。大凡妇人乳汁。或行或不行者。皆由气虚弱。经络不调所致也。乳汁勿令投于地虫蚁食之。令乳无汁。若乳盈溢。可泼东壁上佳。或有产后必有乳。若乳虽胀而产后发作者。年少之人。初经产乳有风热耳。须服清利之药则乳行。若累经产而无乳者。亡津液故也。须服滋溢之药以动之。若虽有乳。又却不甚多。须服通经之药以动之。仍以羹饮之。盖妇人之乳。资于冲脉。

　　与胃经通故也。有屡经产生而乳汁常多。亦妇人血气不衰使然也。大抵妇人素有疾。在冲任经者。乳汁少而色黄。其所生之子。怯弱而多疾。凡产后乳汁自出。盖是身虚所致。宜服补药以止之。若乳多急痛者。温帛熨之。产宝有是论。却无方以治之。若有此证。但以漏芦散亦可。亦有未产前乳汁自出者。谓之乳泣。生子多不育。凡妇人天生无乳者不治。或因啼泣暴怒。郁结气闭塞。以致乳脉不通。用精猪肉清汤调和美味。于食后调益元散五七服。连三五服。更用水梳梳乳房周回。则乳汁自下也。又一法猪蹄调下益元散服之。一法灸肩井二穴良。凡手太阳少阴之脉下为月水。上为乳汁。妊娠之人。月水不通。初以养胎。既产则水血俱下。津液暴竭。经血不足者。故无乳汁也。

　　方

　　钟乳汤

　　（出千金方）

　　治妇人乳无汁。

　　石钟乳硝石（一方用滑石）白石脂（各六铢）通草（十二铢）桔梗（半两切）上咀。以水五升。煮三上三下。去滓。内硝石令烊分服。

　　又方

　　（出千金方）通草（横心者是勿取羊桃根色黄无益）石钟乳（各等分）上为末。粥饮服方寸匕。

　　日三后。可兼养两儿。一方二味。酒五升渍一宿。明旦煮沸。去滓服一升。日三。夏冷服。冬温服。

　　又方

　　（出千金方）石钟乳（一两）甘草（六铢）通草（一两）漏芦（半两）桂心（六铢）栝蒌根（六铢）上治下筛。酒服方寸匕。日三最验。

　　又方

　　（出千金方）石钟乳（四两）甘草（二两一方不用）漏芦（三两）通草栝蒌根（五两一栝蒌实用一根）上咀。以水一斗。煮取三升。三服。一方用黍米一撮同煎。

　　又方

　　（出千金方）石钟乳漏芦（各二两）上治下筛。饮服方寸匕。即下。

　　漏芦散

　　（出千金方）治证同前。

　　漏芦（半两）石钟乳栝蒌根（各一两）蛴螬（三合）上治下筛。先食糖水。服方寸匕。

　　三日。一方无钟乳有土瓜根。酒服。

　　漏芦汤

　　（出千金方）

　　治证同前。

　　漏芦通草（各二两）石钟乳（一两）黍米（一升）上咀。米宿渍揩挞。取汁三升煮药三沸。去滓。作饮饮之。日三次。一方以小豆作粥如常服之。

　　石膏汤

　　（出千金方）

　　治证同前。

　　用石膏四两研。以水二升。煮三沸。稍稍服。一日令尽。

　　麦门冬散

　　（出千金方）

　　治证同前。

　　麦门冬通草理石石钟乳上各等分治下筛。先食酒服方寸匕。日三。一方无理石。

　　又方

　　（出千金方）麦门冬通草理石石钟乳土瓜根大枣蛴螬上等分。治下筛。食毕用酒服方寸匕。日三。

　　又方

　　（出千金方）用母猪蹄一具粗切。以水二斗煮熟。得五六升汁饮之。不出更作。

　　又方

　　（出千金方）滑石通草（各二两）栝蒌根漏芦（各三两）石钟乳（四两）白头翁（一两）

　　又方

　　（出千金方）用栝蒌子尚清色大者一枚熟捣。以白酒一斗。煮取四升。去滓。温服一升。日三。色黄小者用。二枚亦好。

　　又方

　　（出千金方）用土瓜根治下筛。服半钱匕。日三。乳如流水。一方酒调服。

　　单行鬼箭汤

　　（出千金方）

　　治证同前。

　　用鬼箭五两。以水六升。煮取四升。每服八合。日三。亦可烧作灰。水服方寸匕。日三。

　　甘草散

　　（一名神效方出千金方）

　　治产后乳汁不下。

　　甘草（一两）通草（三十铢）石钟乳（三十铢）云母（二两半）屋上散草（二把烧为灰）上治下筛。食后温漏芦汤服方寸匕。日三。乳下止。或温酒调服亦得。

　　又方

　　（出千金方）用烧鼠作屑。酒服方寸匕。日三立下。勿令妇人知之。

　　又方

　　（出千金方）用烧鲤鱼头为末。酒服三指撮。

　　鲫鱼汤

　　（出千金方）下乳汁。

　　鲫鱼（长七方）猪肪漏芦石钟乳（各八两）上切猪肪。鱼不须洗治。清酒一斗二升合煮。鱼熟药成绞去滓。适寒温作五服。其间相去须臾。一饮令药力相及为佳。乳即下。

　　疗乳汁不下。

　　（出圣惠方）鼠肉（五两）羊肉（六两）獐肉（八两）上作啖之。勿令食者知。

　　涌泉散

　　（出圣惠方）

　　疗乳无汁。亦治乳结痈肿。

　　用穿山甲洗一两灰炒令燥。为细末。酒调服方寸匕。日三。一方煎木瓜汤调亦可。无时。

　　一方涂醋炙令黄色。

　　治下乳方。

　　大麻仁（去壳）生虾上同研烂。去滓。用酒水各一盏。瓦罂灰至一盏半。有饩。食后临温服。仍用被覆睡。乳即通流。

　　又方

　　（出永类钤方）葵菜子（炒香）缩砂仁（各等分）上为细末。每服二钱。酒调下。滋益气脉营卫。

　　行津液。

　　钟乳粉散

　　（出和剂方）

　　疗乳妇气少血衰。脉涩不行。乳汁绝少。用炼成钟乳

　　粉

　　研。浓煎漏芦

　　疗产妇乳无汁。

　　（便产须知）木瓜根漏芦（各二两）甘草（二两）通草（四两）上以水八升。煎取二升。分温三服。

　　忌如常法。一方加桂心。并为末饮服方寸匕。

　　又方

　　用猪脏如食法。煮粥食之验。

　　治下乳立效方。

　　（出拔粹方）糯米粳米（各半合）莴苣子（一合并淘净）生甘草（半两）上煎汁一升。研煎药令细。去滓分作三服立下。

　　下乳方

　　用漏芦、栝蒌皆要药。或云多食猪蹄羹。栝蒌取子净洗炒令香熟捶碎取仁研细。瓦上摊。令白色。研为细末。温酒调下一钱。服了合面时卧。未效再作。

　　漏芦散

　　（出危氏方）

