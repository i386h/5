<!-- { "loadSidebar": true } -->
　　疗乳妇气脉壅塞。乳汁不行。及经络凝滞。奶胀痛。留

　　蓄

　　邪毒。或作痈漏芦（二两半）蛇蜕（十条炙）栝蒌（十个急猛炭火烧焦存性）上为末。温酒调下二钱。无时候。服药后即以猪蹄羹投之即效。经验方有牡蛎并烧存性。

　　又方

　　（出永类钤方）用牡蛎为末。酒调二钱服。

　　玉露散

　　（便产须知）

　　治产后乳脉将行。产三日后。体热头痛。胸腑气刺。不

　　可

　　便作伤食伤寒人参茯苓甘草半夏（制）桔梗川芎远志（去心）当归芍药（各等分）上锉。每服三钱。水盏半。生姜三片。煎大半盏服。

　　治产后无乳汁。

　　（出仁存方）漏芦通草天花粉（各一两）甘草（半两）上咀。每服半两。水一碗。猪悬蹄甲二个。浓煎食后服。

　　治产后无乳。

　　（出海上名方）用薜荔叶焙研为末。每服二钱。温酒调下。

　　治下乳

　　（出危氏方）用麦门冬不拘多少。去心焙为末。以酒磨犀角约一钱。末多温酒调麦门冬末二钱。不过二服便下。不拘时候。

　　涌泉散

　　（出卫生宝鉴）

　　治妇人奶汁因气绝少。

　　瞿麦穗麦门冬（去心）紧龙骨穿山甲（炒黄）王不留行上为细末。每服一钱。

　　热酒调下后。吃猪蹄羹少许。又用木梳左右乳上梳二三十梳。日三服。根据前法。一方无穿山甲。

　　又方

　　（出济生拔萃方）

　　治奶汁少。

　　栝蒌根薄荷干身（等分酒调服）上为粗末。先吃羊骨汁一碗。次服药。后再吃葱悬羊羹汤少许。汁出效。

　　涌泉散

　　（出保庆集）

　　治妇人新产之后。乳汁全少。或因动气烦恼。乳汁少

　　者。

　　或因久病结过肉果（一枚）生芝麻（一合退皮）穿山甲（十片炙）胡桃仁（七个去皮）上为末。除胡桃仁、芝麻外。二味为细末。再入胡桃仁、芝麻一同捣为膏。每服一匙。好酒调下。合面睡一时。后用猪蹄汤投之。又用木梳二个梳两乳千余遍。其乳自下如涌泉。隔日再进一服。

　　下乳汁。

　　用鼠作。勿令知与食。

　　妇人无乳汁。

　　（出仁存方）用牛鼻作羹。空心食之。不过三两日。有汁下无限。若中年壮盛者。食之良。又宰之尚不堪食。非论自死者。

　　治产妇及下乳汁。

　　用蘩蒌煮食之。

　　治乳无

　　（出肘后方）用獐肉作食。勿令妇人知。

　　治妇人乳无汁。

　　用猪蹄四个。合如食法。以水二斗。煮取一斗。去蹄。用土瓜根、通草、漏芦各三两。

　　以汁煮取六升。去滓。内葱白、豉。如常着少米煮作稀葱豉粥食之。食了。或身体微微热。

　　有少汗出佳。乳未下。更三两剂大验。

　　治妇人乳无汁。

　　用野猪脂炼令研细成膏。每以一匙。和酒一盏服之。日三服。如服十日。可供三两孩儿乳哺。本来无乳者。服之亦有。青蹄者不可食。

　　治下乳汁。

　　用京三棱个为咀。水二碗。煎取一碗。洗奶取汁为度。极妙。

　　治下乳汁

　　（出肘后方）

　　产前食素得疾羸弱。产后乳脉不行。诸药不效。

　　用赤小豆煮取汁饮。即或如常煮粥食之。乳脉通行。

　　如圣散治产后乳不流行下奶。

　　地胆草栝蒌根莴苣子（各等分）上为末。每服二钱。温葱调酒下日三四服。

　　漏芦散

　　（出圣惠方）

　　治乳无汁下乳。

　　漏芦（三分）栝蒌根王瓜根（各一两）木通（锉二两）蛴螬（研二枚）上捣研匀。每服食后温酒调下。日再服。

　　漏芦汤

　　（出圣惠方）

　　治产后乳无汁。

　　漏芦（去芦头）木通（各一两）钟乳（半两）上锉如麻豆大。每服三钱。水一盏。

　　黍米半合。同煎候米熟。滤去滓。温服不拘时。

　　桔梗汤治产后乳汁不下。

　　桔梗（一两炒）漏芦（去芦头）钟乳粉（各半两）蛴螬（三分炙干）上粗捣筛。

　　每服三钱。水一盏。煎至六分。去滓温服。不拘时。

　　木通饮治产后乳汁少或不下。

　　木通（锉一两半）甘草（炙锉）枳壳（去瓤麸炒各半两）芍药漏芦（去芦头）桑根白皮（锉）黄芩（去黑心各半两）淡竹叶（一握切）上粗捣筛。每服三钱。水一盏。煎至七分。

　　去滓温服。不拘时。

　　猪蹄汤治产后乳汁少。或不下。

　　猪蹄（四只以水五升煮汁三升澄清）瞿麦（去梗）漏芦（去芦头）木通（锉各一两）上三味粗捣筛。每服三钱。水一盏。猪蹄汁一盏。煎至七分。去滓温服无时。

　　王瓜酒治乳汁不下。

　　用王瓜不计多少。以酒煮至烂熟。饮酒嚼王瓜下。其乳自通也。

　　猪蹄汤治产后因病乳汁少或不下。

　　母猪蹄（一具细切）白油麻（二合洗研细）蛴螬（七枚炙干为末）上先将猪蹄用水五碗。煮令熟。入研了油麻。再煮俱熟。却入蛴螬末。略者便倾出。细绢滤澄清。时暖一盏饮之。不拘时。

　　寄生汤治产后乳汁不下。

　　用桑寄生三两握细锉粗捣筛。每服三钱匕。水一盏。煎至七分。去滓温服。不拘时。

　　栝蒌散

　　（出千金方）

　　治产后乳无汁。

　　用栝蒌根五两。切焙干罗为散。每服二钱匕。以白粥饮调下。温酒亦得。早晨日午至夜。

　　各一服。一方烧灰米饮服。酒煮服亦得。

　　治产后乳汁不下。

　　木通（锉）钟乳（细研为粉）麦门冬（去心焙各半两）上为散。每服二钱。食后温酒调下。日再方寸匕。日三两服效。千金方同有理石。二方出产宝。

　　涌泉散

　　（出德生堂）

　　治生子无乳。

　　王不留行（半两）木香苍术（各二钱半）白芍药（一钱半）当归（二钱半）陈皮（一钱）穿山甲（炮一钱半）上为细末。每服二三钱。好酒调。食后临卧。次日用肥猪肉煮。

　　用米浸檑粉。下猪肉汁内作羹食之。大效。

　　木通散

　　（出圣惠方）

　　治产后气血虚。津液少。令乳无汁。

　　木通（二两炒）栝蒌根（一两）漏芦（一两）麦门冬（一两半去心焙）芦根（三分锉）人参（半两去芦头）赤茯苓（一两）大腹皮（一分锉）陈橘皮（半两浸汤去白瓤焙）茅根（三分锉）甘草（一分微炙锉）上为散。每服四钱。以水一中盏。入葱白五寸。煎至六分。

　　去滓不计时候温服。

　　栝蒌散

　　（出圣惠方）

　　治产后乳无汁。

　　栝蒌根（一两）漏芦（一两）枳壳（麸炒微黄去瓤）赤芍药甘草（炙微赤锉）桑根白皮黄芩（各二分）木通（一两锉）上为散。每服四钱。以水一中盏。煎至六分。去滓不计时温服。

　　又方

　　（出圣惠方）钟乳粉（二两半）硝石（三分）木通（三两锉）桔梗（三分去芦头）上先捣后三味。粗罗为散。每服四钱。以水一中盏。入葱白七寸。生姜半分。煎至六分。去滓。不计时候调钟乳粉一钱。

　　漏芦散

　　（出圣惠方）

　　治产后乳汁不下。心胸妨满。

　　漏芦（一两）木通（一两半锉）土瓜根（二两）滑石（一两半）上为散。每服四钱。以水一中盏。入葱白五寸。煎至六分。去滓不计时候温服。

　　又方

　　（出圣惠方）葱白（一握）猪蹄（四枚去毛切）木通（一两锉）栝蒌根（一两）泽泻（一两）麦门冬（一

　　葫芦根散

　　（出圣惠方）

　　治产后上焦壅热。乳脉不通。

　　葫芦（锉）芍药漏芦麦门冬（去心焙各半两）上为散。不计时候。葱汤调下二钱。

　　又方

　　（出圣惠方）

　　治产后乳汁少及不下。

　　麦门冬（一两半去心焙）钟乳粉（半两）理石（半两）土瓜根（半两）花桑椹（半两）蛴螬（半两微炒）上细罗为散。不计时候。以温酒调下二钱。

　　又方

　　（出圣惠方）栝蒌根（一两）钟乳粉（一两半）漏芦（半两）滑石（半两）木通（三分锉）上细罗为散。不计时候。以温酒调下一钱。

　　神效方

　　（出圣惠方）

　　治产后乳汁不通。

　　葵子（一分）土瓜根（一两）漏芦（半两）上细罗为散。不计时候。以温酒调下二钱。

　　又方

　　（出圣惠方）葡萄根末莴苣子末（各一两）上以水一大盏。煎至七分。去滓。分二服。各根秋夏心叶。

　　又方

　　（出圣惠方）王不留行土瓜根（各一两）上细罗为散。不计时候。以热酒调下二钱。

　　又方

　　（出圣惠方）猪蹄（四只锉）葱白（一握切）木通（二两锉）上以水三大盏。煎取一盏半。去滓。分温四服。一日服尽效。

　　又方

　　（出圣惠方）用蛴螬三枚。浆水一大盏。入葱白二七寸。煎至八分。去葱下蛴螬。更煎三两沸。分温二服。

　　又方

　　（出圣惠方）用乌油麻三合。炒熟。用汤研取汁。不计时候服一小盏效。

　　又方

　　（出圣惠方）用葫芦根捣罗为末。不计时候。以温酒调下二钱。

　　母猪蹄汤

　　（出便产须知）

　　治乳妇气少血衰。脉涩不行。乳汁绝少。

　　母猪蹄（一只制如食法）通草（细切四两）上以水一斗。浸煮得四五升。食后服。

　　取汁饮。不下更作。服了用梳头木梳于乳上梳下效。一方棉裹煮羹食。一方酒五升浸饮之。不出更作。外台云。猪蹄不炙。以水一斗。煮取四升。更煮饮之。

　　漏芦散

　　（出王氏博济方）

　　治产后下奶。

　　漏芦地锦蔓荆子（各等分）上件三味。同杵罗为末。每服温酒调下。

　　产乳方

　　（临产救急方）用栝蒌实与童便和煎。

　　又方

　　（贻产救急方）用红花酒煮浓汁服。

　　神应丸治下药。

　　王不留行穿山甲（炮）白药子上等分停为末。用好面四两。拌在一处。食后药每服三钱。猪肉汤调下。

　　玉泉散治妇人无奶。

　　上用甘遂一钱为末。温水调服后。用手操磨乳即至。

　　产后无乳汁。

　　用肥莴苣五根。一味煎汤吃。乳汁自然通。

　　下乳。

　　猪蹄汁调六益散。木梳掠之。若乳汁溢满急痛。但温石以熨之。若因乳汁多。儿乳不可止然者。烧鸡子黄食五六枚。

　　产后乳无汁者。

