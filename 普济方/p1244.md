<!-- { "loadSidebar": true } -->
　　烧鹊巢三指撮。酒服之。又末土瓜根半钱匕。若石膏一匕。米饮服之。日三。若产乳值反支月。当在牛皮灰上。勿令血着地则然。人及洗濯背。以器贮之。过此忌月乃止。数反之法。女子年十三。反支七月。十四反支八月。其他根据次数周而复始也。

　　下奶药。

　　（出肘后方）上白僵蚕末两钱。酒调下。少顷以芝麻茶一钱熟投之。投酒数遍。奶如泉。

　　涌泉汤

　　（出杨氏家藏方）

　　治血气凝滞。奶脉不行。

　　白药子（三两）栝蒌根（二两）蛇蜕皮（半两炙黄）漏芦（去苗半两）上件为细末。每服三钱。温酒调下。不拘时候。

　　胡桃散

　　（出杨氏家藏方）

　　治下乳。

　　莴苣子胡桃肉（去涩皮各等分）上件研细。每服三钱。热酒调下。不拘时候。

　　治下乳。

　　取蚬螬煮服良。

　　治产后乳无汁。

　　以栝蒌末井花水服方寸匕。日二服。液梳出。一方栝蒌子淘洗控干。炒令香熟。瓦上令白色。为末。酒调下一匕。合面卧少时。

　　治下乳汁。

　　以狗四脚蹄煮饮之。

　　治产乳。

　　鸡子不得与桑椹子食。令儿心寒。

　　治不乳。

　　以莨菪药一撮。以酒饮之。淳于意传云。川王美人怀子而不乳。以此饮之。旋乳。且不乳。岂热所治。

　　卷三百四十六　产后诸疾门

　　产后妒乳

　　（附论）夫妒乳者。由新产后。儿未能饮之。及饮乳不泄。或断儿乳。捻其乳汁不尽。皆令乳汁蓄积。与血气相搏。即壮热大渴引饮。牢强掣痛。手不得近是也。初觉便以手助捻去其汁。

　　并令旁人助嗍引之。不尔。成疮有脓。其热热盛行则痈成也。千金云。产后宜勤挤乳。不宜令汁蓄积。不去便结不复出。恶汁于内。引热温壮。结坚牵掣痛。大渴引饮。乳急痛。手不得近。成妒乳。非痈也。急灸两手鱼际各二七壮。断痈状也。不复恶手近。乳汁亦自出。便可

　　牡丹皮散治产后妒乳壅疼痛。

　　牡丹皮威灵仙（洗焙）黄（锉）桂（去粗皮）当归（切焙）大黄（酒蒸切炒各一两）上为散。每服二钱。温酒调下。不拘时候。日三。

　　鹿角散治产后妒乳。

　　鹿角（一两半）故靴头（二枚）上烧灰研细。每服二钱。煎当归温调下。不拘时服。

　　铁粉散治产后妒乳成痈。

　　铁粉（研）细辛（去苗叶）芎人参防风（去叉）干姜（炮）黄芩（去黑心）桂（去粗皮）芍药（各一两）当归（切焙）甘草（炙各二两）肉苁蓉（酒浸切焙一两）上为散。每服三钱。酒调下。四五服。或脓血败坏自出为效。

　　鸡屎散治产后妒乳成痈。

　　鸡屎（炒干一两）麝香（半钱细研）上为散。每服一钱。煎荆芥酒温调下。不拘时候。

　　二灰散治产后乳汁不泄。结滞不消热肿。

　　蔓荆实（烧存性）皂荚刺（烧存性各一两）麝香（半钱）上合研为散。每服二钱。

　　温酒调下。不拘时。

　　敷乳方治产后妒乳结肿不消。热痛。

　　升麻木香檀香（各半两）上各取成块者。逐味就沙盒内。用酒少许。带湿磨。三味相等。即用鹅羽刷敷乳上。如干以水润之。常令温润。一日两次敷之。

　　连翘散

　　（出圣惠方）

　　治产后妒乳。肿痛壮热。欲结成痈。宜服。

　　连翘（一两）川升麻（一两）汉防己（一两）黄芩（一两）川大黄（二两锉碎微炒）川芒硝（一两）柴胡（一两去苗）赤芍药（一两）甘草（一两炙微赤锉）犀角屑（一两）杏仁（一两汤浸去皮尖双仁麸炒微黄）上捣粗。罗为散。每服三钱。以水一中盏。煎至六分。

　　去滓

　　又方

　　（出圣惠方）取葵子一两。捣细。罗为散。每于食前。以温水调下一钱。酒服亦可。一方无灰酒服。

　　治产后妒乳生疮方。

　　（出圣惠方）露蜂房车辙中土猪甲中土（以上等分）上捣细罗为散。以醋调涂之。

　　治产后儿不自饮乳入。及失儿无儿饮乳。令乳蓄积不泄。致乳上结乳肿者。宜服此

　　方。

　　（出用赤小豆二合。捣罗为末。以鸡子白和涂乳上。令消结也。若饮儿无不泄。煮数捏去之。

　　亦可令大人含冷水。使为吮取乳汁。吐去之。不含水吮。有热气。喜冷。乳头作疮。乳孔塞也。

　　治产后乳头生小热疮。搔之黄汁出。浸淫。百疗不瘥。名为妒乳者方。

　　（出圣惠方）上树白皮锉三升。水一斗。煮取五升。夏令用之。秋冬温服之。日二度。以洗乳。及疮

　　又方

　　（出圣惠方）取天麻草切五升。以水一斗。煮取六升。去滓。微暖用洗乳。以杀痒为度。此草药叶如麻。冬生夏花如鼠尾花也。亦可以洗浸淫黄烂。热疮疸疽阴蚀。小儿头疮洗之并瘥。

　　治产后妒乳。乳硬欲结脓方。

　　（出圣惠方）以鹿角于石上着水磨。取白汁。旋涂于上。干即又涂。仍令大人吮却奶中黄汁瘥。

　　治产后妒乳肿痛方。

　　（出圣惠方）取紫檀香以醋浓磨。涂乳上即瘥。

　　又方

　　（出圣惠方）以川升麻醋磨涂之。

　　又方

　　（出圣惠方）以生地黄烂捣敷之。

　　妒乳方

　　（出圣惠方）黄芩白蔹芍药（各等分）上下筛。浆水服一钱匕。日三。若右乳结。捋去左乳汁。

　　左乳结。即捋去右乳汁。服即消。

　　又方

　　（出圣惠方）取柳白皮酒煮令热。以物裹熨乳上即消。

　　又方

　　用苦酒磨青木香。以摩上良。

　　又方

　　（出圣惠方）己入腹者麝香、薰陆香、青木香、鸡舌香、各一两。以水四升。煮取二升。分再服。忌蒜面酒牛马猪肉。一方为细散。食后以温水调下一钱。

　　治妇人妒乳痈疮。雄黄茹膏。

　　雄黄白蔹雌黄茹（各一分切）乱发（如鸡子一枚）上以猪脂半斤。合煎三沸。

　　去滓乃内乱发。发尽药成。以涂疮。不过十日瘥。

　　又方治妒乳及痈肿。

　　用鸡屎末服方寸匕。须臾三服愈。亦治乳头破裂。

　　主暴患赤肿。亦治女人妒乳肿。

　　（出本草）以生榆皮三两捣和。三年醋滓封之。六七日易。

　　治妒乳

　　（出本草）用梁上尘。醋和涂之。

　　治女子妒乳肿。

　　（出本草）预知根生捣后。和盐醋浆水煮取汁洗之。五六度。

　　治妇人乳痈汁不出。内结成脓肿名妒乳。

　　（出本草）以蜂房烧灰研。每服二钱。水一中盏。煎至六分。去滓温服。

　　卷三百四十七　产后诸疾门

　　吹乳

　　（附论）夫产后吹奶者。因儿吃乳之次。儿忽自睡。呼气不通。乳不时泄。蓄积在内。遂成肿硬壅闭。乳道津液不通。腐结疼痛。亦有不痒不痛。肿硬如石。名曰吹奶。若不急治。肿甚成痈。产后吹奶最宜急治。不尔。结痈竟至死者。速与服皂角散。栝蒌散敷。以天南星散以手揉之则散矣。（大全良方）总论云。产后乳汁自出。盖是身虚所至。宜服补药以止之。若乳后胀满急痛者。温帛熨之。产宝有是论。却无方以治之。若有此证。但以漏芦散治之可。亦有未产前乳汁自出者。

　　谓之乳泣。生子多不育。经书末曾论及。

　　方

　　漏芦汤

　　（出疮科精要）

　　治妇人吹奶初觉。

　　漏芦楝实大黄黄芩芍药甘草（各半两）上为末。每服三钱。水一盏半。灯草三十茎。同煎至一盏。去滓温服无时。

　　治吹奶

　　（出疮科精要）

　　治一切恶疮。初觉一二日立效。

　　栝蒌（一个去皮）生姜（一两去皮）大黄（半两）甘草（半两）上共捣作一块。

　　以米半碗。同煎至七分。去滓。入没药、乳香末。共二钱半。通一服。

　　鲮鲤角散

　　（一名通利散）

　　治吹乳痈疼痛不可忍者。

　　（出圣惠方）鲮鲤角（一两炙黄又名穿山甲）木通（一两）自然铜（半钱生用）上捣罗为散。

　　温酒下一钱。服不拘时。

　　治妇人吹奶。

　　（出圣惠方）马明蜕（五钱烧灰）轻粉（三钱）麝香（少许）上为细末。每服二钱。热酒调下服之。

　　栝蒌散

　　（出永类钤方）

　　治产后吹奶。肿硬疼痛。欲结痈。轻则为吹奶、妒

　　乳。

　　重则乳痈。

　　乳香（一钱半）栝蒌根末（一两）上研令匀。温酒调二钱服。又方天南星末。温汤调涂之。

　　治妇人吹奶。痛不可忍。

　　（出瑞竹堂）鼠粪（五十枚）麝香（一字）上为细末。食后用热酒一盏调服立愈。一方雄鼠粪两头尖者。昔刘汝翼治一屠户妻立效。但不令病患知。恐不肯服。

　　二消散治吹奶。

　　乌鱼骨朴硝（各等分）上为细末。用苇筒儿盛药吹入鼻中。仍令人用药末下肿痛处。

　　徐徐消去。立效。

　　治吹奶肿痛。

　　（出海上名方）上用胡桃二个。大者取皮细嚼。以热酒二盏送下。二服立效。一方连皮烧存性为末调下。

　　治

　　吹奶结实疼痛。

　　（出危氏方）上陈皮一两。甘草一钱。水二碗。煎一碗。分二次服。次用荆芥、羌活、独活煎汤熏之。

　　温则洗之则安。

　　连翘消毒饮

　　（出经验良方）上用连翘三钱。牛蒡子、防风、荆芥穗、各一钱。甘草一钱。并为粗末。每服四钱。水一盏半。煎七分。去滓。食后服。加甜蒌实内子每一个取四分三研碎入药。

　　又方

　　（出经验良方）上以生甜蒌去壳取子。同生姜一小块研匀炒。调酒随意服。

　　治吹奶。

　　（出永类钤方）上用皂角刺烧灰拌蛤粉、乳香少许。并为细末。热酒调服。手揉散即可。一方无乳香。

　　吹奶良方。

　　上用小车耳上油脂垢丸鸡豆大。每服加一丸。一日三服。七日自消。八日脓自出。

　　治吹奶。

　　上用红菜头根。酒一碗。水一碗。葱三根。同煎至八分。服之立效。

　　胜金丹

　　（出卫生宝鉴）

　　治妇人吹奶极有效。

　　百齿霜（今梳上发之垢也）上一味不拘多少。用无根水为丸桐子大。每服三丸。倒流水送下。食后令病左乳者左卧。右乳者右卧。于温处汗出愈。用新水倾于房上接之。乃倒流水也。

　　葡萄酒治吹乳。

　　上一味。葡萄一枚。于灯焰上燎过。研细热酒调服。

　　导经散治妇人外吹乳。

　　上用皂角十定锉细。火内烧过烟尽黑色细末。入乳香没药令匀。每服二钱。温酒调下。

　　白丁香散治妇人吹乳。初觉身热及胸乳肿硬。是其候也。服之能令下乳汁。通其

