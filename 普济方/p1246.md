<!-- { "loadSidebar": true } -->
　　用鱼皮烧灰存性为末。空心酒调服

　　疗乳痈起痛方。

　　大黄黄连（各三两）上用水五升。煮取三分。三服下即愈。

　　内消散治妇人乳痈毒始生核。

　　川大黄黄芩黄连（去须）黄药子地龙（炒令黄）乳香（各一两）上为细散。

　　用生地黄汁调匀。涂于肿毒上。若干即易之。不过三五度瘥。

　　当归散治妇人乳生结核疼痛。散毒瓦斯。止疼痛。

　　当归（三分锉微炒）甘草（一两锉）川芒硝（一两）黄连（三分去须）芍药子（三分）川大黄（一两）蒲公草（三分）玄参（三分）上为细散。用鸡子白调为膏。于生绢上涂贴。

　　取药为度。

　　治妇人乳生结核。及肿疼。宜协贴。

　　盐草根生弱头（各二两）上捣如泥贴之立效。

　　疗产后乳初结胀不消。令败乳自退方。

　　栝蒌（一个半生半炒）大粉草（一寸半生半炒）生姜（一块半生半煨）上同锉。

　　用酒一碗。煮取一盏。去滓服之。其痛一会如不可忍。即搜去败乳。卧卧每一服。顺所患处乳侧。

　　卧于床上。令其药行故也。

　　卷三百四十七　产后诸疾门

　　产后乳结痈

　　（附论）产后冲任不足。气血俱虚。潜行入于足阳明之脉。其直行者。从缺盆下乳内廉下。侠脐入气冲中。冲脉者起于气冲并足阳明之经。夹脐上行。至胸中而散也。其经为邪热冲则血为之击搏。气为之留滞。击搏则痛作。留滞则肿生。内经所谓营气不从。逆于肉理。乃生痈肿。

　　此疾者。乳汁蕴积。与气相搏故也。

　　方

　　当归饮治产后乳痈欲结。发热肿痛。

　　当归（切焙）芍药牡丹皮生干地黄（焙）人参黄（锉）大黄（生）升麻连翘（各

　　黄汤治产后乳结核。或肿痛渐成痈烦热。

　　黄（锉）生干地黄（焙）麦门冬（去心焙）升麻（各一两半）人参赤茯苓（去黑皮各一两）当归（切焙）芍药远志（去心）甘草（生各半两）上粗捣筛。每服五钱。

　　水一盏半。去滓温服。不拘时候。

　　蛇蜕皮散治乳痈疼痛。寒热发渴。昼夜不可忍。

　　蛇蜕皮（烧灰半两）麝香（二钱）上研细。每服二钱。熟酒调下。不拘时。

　　芍药汤治产后乳结痈脓。败坏不散。发热疼痛。

　　芍药桂（去粗皮）黄（锉）赤茯苓（去黑皮）当归（切焙）生干地黄（焙各一两）甘草（炙锉）麦门冬（去心焙）人参（各一两）上咀如麻豆大。每服五钱。水一盏半。再入生姜一枣大切。煎至八分。去滓下朴硝末一钱。再煎令沸。温服不拘时。

　　甘草饮治产后乳痈热痛未结脓者。

　　甘草（半两半生半炙）栝蒌（一枚去皮用瓤）上先以酒三盏。煎甘草至二盏。入栝蒌瓤煎至一盏。去滓温服半盏。如稠。即以酒少许解之。未效再服。

　　栝蒌散治产后乳痈脓溃。未溃热痛不已。

　　栝蒌实（二两）败酱细辛（去苗叶）干姜（炮）桔梗（炒）浓朴（去粗皮姜汁炙）防风（去叉）人参（各半两）上为散。每服三钱。温酒调下。水一盏。煎至八分。温服亦得。

　　不

　　黄膏治产后乳痈欲结未结脓攻痛。

　　黄（锉）芎当归（切炒）黄芩（去黑心）黄连（去须）白蔹芍药防风（去叉各一两）上为末。用鸡子白调。随大小贴之。每日一易。

　　猪蹄汤洗方治产后乳痈破后。脓血不尽。

　　猪蹄（一具）当归（切炒）芍药黄芩（去黑心）独活（去芦头）莽草大黄（锉炒）芎（各半两）上捣罗七味为末。将猪蹄锉洗令净。以水五升。煮熟去滓澄清。内药再煎。

　　令热。通水手洗乳上。令透拭干。良久又暖洗。不拘次数。

　　漏芦膏治乳汁不时泄。蕴积于内。遂成痈。

　　漏芦黄芩（去黑心各一两）米粉（半两）上为细末。新水调如膏涂之。

　　麦门冬汤治乳肿初觉有异。

　　生麦门冬（去心）黄（锉）防风（去叉各一两半）甘草（炙三分）桑寄生（一两半）木通（一两半）黄芩（去黑心）赤芍药（各一两）上咀如麻豆大。每服五钱。水一盏半。

　　入枣二枚。煎至八分。去滓内乳糖一分。再煎一沸。去滓温服。

　　芍药散疗乳痈肿消核。

　　芍药通草桂心昆布白薇附子（炮）黄人参海藻木占斯（各一两）上捣散。以清酒服一钱。日三。当先食。并疗颐下气结瘰。

　　柏皮膏乳痈众医不能疗。

　　上猪膏年多者佳。柏皮三斤去黑皮。以猪膏煎之。当稍稍煎柏皮熟黑。便漉出更煎余柏皮。如初尽。以涂疮。取余者膏。令淹没柏皮而已。甚验。

　　三物桂心贴治乳痈。

　　桂心乌头甘草（各二分）上捣散。以苦酒和涂肿上。以小纸覆濡其上。将乳居其中。

　　以干布置乳下。须臾布当濡。有脓水为佳。

　　又方

　　研末捶二枚。煮令热。以絮布巾覆乳上。用二捶更互熨肿数十过瘥止。已用大验。

　　治乳痈坚硬痛不可忍。

　　上莨菪子半大匙。当年新者。服时不得嚼破。以清水一大盏和顿服。痛即止。

　　治妇人乳痈。

　　觉痈色未变时。以饲猪米研汁饮之。即瘥。仍取猪槽木浓如匙面。火炙数熨。

　　治妇人乳痈疼痛宜熏方。

　　（十便良方）露蜂房（半斤细研）上件药。以醋五升。煮令热。相和。倾于瓶中。热熏乳上。三五度即瘥。冷即再煎之效。

　　又方

　　（十便良方）大黄（一分）灶上黄土（一分）生姜（二分）上三味。捣罗为末。醋和涂乳痛即止。极验。刘涓子不用生姜。用生鱼三味等分。鱼必用鲫鱼妙。

　　三能散

　　（十便良方）

　　治奶痈。

　　绵黄皂角刺（烧存性各一两）上捣罗为散。以酒调二钱服。能穿能散。

　　香螯散

　　（杨氏家藏方）

　　治妇人奶痈才觉作痛气欲结者。便服此。奶令内消。

　　车螯壳（火一两）乳香（半两另研）甘草（一两炙锉）腻粉（半钱）上件为细末。每服一钱。用乳香温酒送下。食后日进三服。

　　圣枣散

　　（杨氏家藏方）

　　治乳痈。

　　上枣四十九枚烧灰留性。不拘痈大小。尽用枣灰及粪堆下土。研细三四钱和匀。以新汲水调敷。

　　治奶痈结聚成块。疼痛难忍。

　　（护命方）好肥皂角（二条）香葱（十枚）上先捶皂角碎。水一碗。揉取汁。炼成膏。即碎揉葱入内。更煎三二沸。纸摊贴痛处。露奶头令清水出。只初痛一两日可使。已成脓者便不可使。

　　通和汤

　　（卫生家宝）

　　治妇人乳痈疼痛不可忍者。亦治吹奶疼痛不可忍。

　　穿山甲（一两炮黄）木通（锉一两）自然铜（半两醋淬七次）上为细末。每服二钱。热酒调下。食远服之。

　　又方

　　（卫生宝鉴）治奶痈疮。

　　凡未成疮。才觉肿硬作痛。以葱枣熨之。其法用中样小瓷瓶。瓶口宽者。以炭火入瓶内。

　　上以热灰填满瓶口。葱叶及葱白。捶损令遍覆瓶口。以手帕子裹定。倒热将瓶口向肿处。任意轻轻熨之有验。

　　治产后忽然乳痛坚硬成块。将欲成痈肿。先吃此方。但脏腑热忽得乳痛。先吃此方

　　。

　　麻黄（去根）连翘子（各半两）知母射干当归蔓荆子大黄芍药荆芥穗牡丹皮（去心各一分）半夏（二钱）木通（四铢）上为细末。每服三钱。水一盏。生姜三片。同煎取九分。食后临卧去滓吃。须再煎连吃。以大腑通为度。

　　治吹奶痈肿疼痛热发渴。昼晚呻吟。

　　蛇蜕皮（一两烧灰）赤小豆（一两）上件药捣罗为散。以鸡子白和调敷之。

　　治乳痈结硬欲作痈。

　　（十便良方）用真桦皮温熨肿处自即消。

　　又方

　　（永类钤方）用萱草根。同射干。研烂生酒滤过。以滓贴疮。久患此。腐烂见骨膜。垂死者用。萱草根。其叶柔。其根如麦门冬。射干根如僵蚕。叶硬如剑者。敷之神效。

　　治产后不自乳儿。蓄积乳汁。结作痈。

　　（肘后方）取蒲公草捣敷肿上。日四度易之。俗呼为蒲公英。语讹为蒲公明缶是也。火煮汁服亦得。

　　治产后妒乳痈肿胀后。产后不见乳汁。结作痈。

　　用蒲黄炒热杵敷肿上。日三度易之。又以井花水煎叶汁饮之亦佳。食之亦得。妒乳及痈并瘥。

　　又方

　　（千金方）用皂角十条。以酒一升。揉取汁。硝石半两。煎成膏敷之。

　　连翘汤

　　（拔粹疗方）

　　产后妒乳并痈。

　　连翘升麻芒硝（各十分）玄参芍药白蔹防己射干（各二分）大黄（十二分）甘草（六分）杏仁（八十枚去皮尖）上以水九升。煎取三升。大黄次下硝。分三服。

　　复元通气散

　　（永类钤方）

　　治乳痈。

　　栝蒌青皮乌药白芷（各等分）初发甚服效。病已半。勿多服。穿山甲角有惟专发散也。悬痈通用。

　　治乳痈

　　（本草）取人齿烧灰细研酥。调贴痈上。

　　治乳痈

　　（本草）以乌骨雌鸡胆汁敷之。日三。

　　疗乳痈痛寒热者。

　　（本草）取蔓青根并叶净择去。上不用水洗。以盐捣敷乳上。如热即换。不过三五易之即瘥。冬月无叶。但用根亦可。切须避风耳。

　　卷三百四十七　产后诸疾门

　　产后闷烦

　　（附论）夫产后烦闷者。由产后脏腑劳伤。血气虚损。而风邪乘之。搏于血。使气不宣而否涩。

　　则生于热。或肢节烦疼。口干。因虚生热。则多烦闷。此乃表里俱虚。血气未复。而气逆乘之。故闷烦也。新产之后。血气俱虚。或因亡血过多。或因恶血下少。致血气不利。阴阳相胜。阳胜则发烦闷。经所谓阳胜则热是也。

　　方

　　淡竹叶汤治产后血不利。心烦喘闷。

　　淡竹叶麦门冬（去心焙）小麦白茯苓（去黑皮各一两）上为散。粗捣筛。每服二钱。

　　水

　　蒲黄散治产后血气痛。烦闷渴燥。

　　蒲黄（一两）干姜（炮半两）姜黄（切）当归（切）桂（去粗皮）上为散。

　　每服一钱。

　　煎人参汤调下。空心日午临卧服。

　　麦门冬汤治产后烦闷。或血气不快。

　　麦门冬（去心焙二两）甘草（炙锉）白茯苓（去黑皮）人参（各一两）上粗捣筛。每服三钱。水一盏。生姜三片。枣一枚。煎至七分。候入竹沥半合。再煎数沸。去滓温服。

　　黑金散治产后血气烦闷。腹痛胀满。

