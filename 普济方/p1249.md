<!-- { "loadSidebar": true } -->
　　童子小便（五合）生地黄汁（一合）赤马通（七枚）红雪（八分）上以上二味浸赤马通。绞去滓。下红雪温为两服。一方无红雪。用当归末半两分三服。

　　独行散

　　（出拔粹方）

　　治产后血晕。昏迷不省。闷绝冲心。

　　用五灵脂二两半。生半炒为末。调温酒冲下二钱。口噤者拗开口灌之即愈。一方用熟水调服。若血崩不止。用炒熟当归酒同煎。或水酒童便各半盏同煎。又方水煎为膏加神曲末和丸桐子大。空心温酒下。一方加荆芥等分为末。童便调下。

　　又方

　　（出肘后方）

　　治产后血晕。

　　用神曲为末。熟水调二钱。亦治产难。不瘥再服。

　　疗产后血晕狂言。烦渴不止。

　　（出大全良方）用生香附去毛为末。每服二钱。水一盏。姜三片。枣一个。煎至七分温服。一方治用力过多血晕者。宜服此调气。

　　治产后血晕危困。

　　生地黄汁（一大盏）当归（一分锉）赤芍药（一分锉）上水三五六沸温服。如觉烦热。

　　去当归入童子小便半盏妙。

　　治产后血晕。全不省人事。极危殆者。

　　（出大全良方）用韭菜切断。盛在有嘴瓷瓶内。煎热醋沃之。便密缚瓶口。以瓶嘴向产妇鼻孔。令醋气透入。须先扶病患起。恶血冲心。故有此证。韭能去心之滞血。加以醋气运达之用。无不效。

　　红蓝花酒

　　（出大全良方）

　　疗血晕绝。不识人。烦闷。言语错乱。恶血不尽。

　　腹

　　中绞痛。及治用红蓝花二两为末。分二服。每服温酒二盏。童子小便二盏。煮取一盏半。候冷。分为二服。留滓再并煎。一方无童便。一方搀新水服。如口噤斡开灌之。如子死腹中。服之立下。

　　疗产乳晕绝方。

　　（出大全良方）用洗儿水饮三合良。或以恶血服少许良。

　　半夏散

　　（出经验良方）

　　疗产后血晕。

　　用半夏不拘多少为末。如豆大。内鼻中即省。亦疗五绝。作末搐鼻亦可。

　　又方

　　（出千金方）用生赤小豆捣为末。取东流水和服方寸匙。不瘥再服。救急同。

　　治产后血晕腹疼头旋。及脐腹痛。

　　（一名没药散出圣惠方）用没药为末。每服一钱。温酒调下。

　　牡丹散

　　（出圣惠方）

　　治产后血晕闷绝野狼狈。若口噤则拗开灌之必妙。

　　牡丹皮大黄（蒸）芒硝（各一两）冬瓜子（半合）桃仁（三七粒去皮尖）上锉为散。

　　每服五钱。水三盏。煎至盏半。去滓。入芒硝后又煎。分二服。欲产先煎下。以备缓急。（金匮以此治肠痈但分两稍异）

　　益母草散

　　（出仁存方）

　　治产后血晕心闷乱。恍惚如见鬼。

　　生益母草汁（三合根亦可）生地黄汁（三合）童子小便（一合）鸡子清（一个）上煎药汁令热。入鸡子清搅匀。作一服。

　　芸薹散治妇人产后血晕、及九窍内血出。烦渴不止欲死者。此方可救。

　　血晕药

　　（出百一选方）

　　产后。便须准备。

　　用松烟墨二钱。用火通红。窨灭火气。研为细末。作一服。温酒调下。京墨亦可。

　　治魂散

　　（一名芎汤出仁存方）

　　产后血晕者何。答曰产后血晕。因产血下过

　　多。血气虚极。是致晕闷。甚则昏塞不知人。气息欲绝。晕闷不止。则能毙人。若作暗

　　风治之。诚为谬矣。且服清魂散自瘥。如芎汤、黑龙丹。皆要药也。或以漆烧烟熏其

　　鼻。更于产妇房室中。须用醋炭为佳。

　　泽兰孙（一作泽兰叶）人参（去芦各一两）川芎（二两）甘草（八钱一方无）荆芥穗（四两）上为末。每服三钱。热汤调下。痰盛加姜制半夏一钱。生姜五片。水一盏热服。

　　口不开灌服。一方热汤温酒各小半盏。调匀急灌之。下咽喉。即眼开气定。自省人事。一方无甘草。评曰。血晕当量虚实。若因去血过多而晕。宜芎汤。若因痰阻未除。宜茯苓半夏汤。

　　茯苓半夏汤治证同前。

　　半夏（三两）茯苓熟地黄（一两八钱）陈皮细辛人参芍药川芎紫苏桔梗甘散。

　　方内用大黄、芒硝。恐非产后可轻服者。更不出方。或曰。夺命丹用大黄。奚为而可。答曰。夺命丹兼用附子。仍酒下五七小丸。可以一时制胜。牡丹散大剂煎服。无择翁且令先煎。

　　以备缓急。谓之无扰可乎。此方无择亲用之则可。他人则不可。

　　乌金丸

　　（出杨氏家藏方）

　　治产后血晕及恶露未尽。脐腹刺痛。或胞衣不下。

　　腹

　　胀喘满。

　　斑蝥（四十九枚）血竭（一分如无更加没药半两代之）没药（半两另研）五灵脂（半两）砂（三钱）上为细末。用酒醋各一升。慢火熬成膏。搜没药丸如梧桐子大。每服十丸至十五丸。麝香熟酒送下。不拘时候。

　　虎杖散

　　（出杨氏家藏方）

　　治产后血晕。及儿枕疼痛。恶露不行。脐腹疼痛。

　　牡丹皮当归（洗焙）白芍药延胡索干漆（炒令烟尽）羌活（去芦头）独活香附（炒）红花杖（一名虎杖）干姜蒲黄肉桂（去粗皮）川芎甘草（炙）鬼箭（以上各等分）上为细末。每服三钱。水酒各半盏。煎至七分。于食前温服。

　　治产后血晕。

　　用红花或苏枋木。酒水浓煮汁饮。

　　治产后去血多。眩晕须臾心闷气绝。

　　（出如宜方）用旧漆器烧微烟。逼面熏之。却不可太甚。恐虚怯人不禁。

　　治产后血气上冲心。成血晕。

　　（出圣惠方）用穿山甲一两。童子小便浸一宿。取出慢火炙令黄。为散。每服一钱。狗胆少许热酒调下。随时服之。

　　治产后血晕。

　　以苎麻与产妇枕之。

　　治产后血晕筑心。眩倒风缩欲死者。

　　（出仁存方）以荆芥穗捣筛。每服用末二钱。童子小便一盏。酒调热服立效。如口噤者。拗齿。闭者灌鼻中皆效。

　　治产后血晕心气绝。

　　以益母草研汁服一盏妙。

　　治产后血晕心闷气绝。

　　（出肘后方）以童子小便浓研墨服一升。一方用丈夫小便。

　　治产后血气晕。

　　（出圣惠方）以醋用美清香。稍稍含之即愈。一方。打破鸡子一枚。投热醋中搅匀。顿服立效。

　　治血晕。

　　（出圣惠方）以苏木三两细锉。水五升。煮取二升。分再服瘥。若无苏木。即以绯衣煮汁服。亦可。

　　即苏木酒煎服亦得。

　　产后血晕。

　　（出海上名方）以干荷叶为细末。温酒调一钱服。

　　又方

　　（出海上名方）用鳔胶烧灰存性为末。三五钱。童子小便调酒下。

　　川芎汤

　　（一名芎汤出危氏方）

　　治产后去血过多。晕闷不省。及伤胎去血多。

　　崩中去血多。金疮去血多。拔牙齿去血多不止。悬虚心烦。眩晕头重。目暗耳聋。举头

　　欲倒宜服之。

　　治产后血晕闷。儿枕痛等。并宜饵此药。

　　琥珀（一两）鳖甲（一两）三棱（一两）延胡索（半两）没药（半两）大黄（六铢）上为散。空心酒温三二钱。日再服。神验。产后减大黄。

　　没药散

　　（出仁存方）

　　治产后血晕。及血风冲心腹痛。

　　没药当归（各半两）穿山甲（一两）上为末。每服三钱。狗胆汁少许。煎。酒调下。

　　童便尤佳。

　　红蓝花汤治产后血晕。气冲心闷绝。

　　红蓝花生干地黄（焙各一两）诃黎勒皮（煨黄五枚）上粗捣筛。每服二钱。以水酒共一盏。煎至七分。去滓服。如人行三二里再服。

　　益母草散治产后血晕烦闷。

　　益母草（干者一两）藕节（干者）人参（各半两）上粗捣筛。每服二钱。水一盏。

　　生姜三

　　桂心散治产后血块攻筑。头目昏晕。

　　桂（去粗皮）姜黄（各一两）上为散。每服二钱。以炒生姜酒调下。不拘时候。一方用酒调服。

　　羚羊角散

　　（出千金方）

　　治血晕心中烦闷兼腹痛。

　　羚羊角（烧灰）枳实（去瓤麸炒黄色各一两）芍药（一两半）上粗罗为散。煎酒令温调一钱匕。空心早晚各一服。用童子小便及酒调下亦可。

　　天麻散治产后血晕。

　　天麻诃黎勒（炮过用皮）木香（各一两）芸薹子（半两微炒）上粗筛。每服二钱。水一盏。煎至七分。去滓温服。相次再服。

　　没药酒方治产后血晕及腹痛。

　　用没药半两。酒三盏。将没药磨尽。每服一盏。煎沸服。

　　续断汤治产后血晕。心腹硬。乍寒乍热。

　　以续断三两。捣筛。每服二钱。以水一盏。煎至七分。再去滓。温服。

　　地黄饮治产后血晕心闷气绝。

　　以生地黄嫩肥者。捣取自然汁。每服半盏。煎沸服之。如未效。再服。一方用酒相和顿服。

　　地黄散治产后下血过多。气虚血晕。冲心闷乱。不知人事。

　　生地黄（切焙）白芷延胡索白胶（炙锉）赤芍药桂（去粗皮）白术刘寄奴鳖甲（醋炙）丹参当归（焙各一两）荷叶（二斤）上为散。每服三钱。温酒调下。不拘时。

　　麝香散

　　（出圣惠方）

　　治产后败血冲心。晕闷及腹痛者。

　　麝香（研半两）丹砂（研半两）乌鸦毛（腊月者烧灰研半两）墨（半铤）猪胞子（炮为灰五枚）鲤鱼鳞（烧灰四两）苏枋木（锉两半）油发（烧灰二两）上为末。除前四味捣罗为散和匀。每服二钱。暖酒送下。

　　治产后血晕。闷乱恍惚不语方。

　　生益母草汁（一合）地黄汁（二合）童子小便（一合）紫葛（细研）红蓝花（各一两）上煎五七沸。去滓温服。

　　苏枋饮治产后血晕。腹闷气喘急欲死。

　　苏枋木（二两）荷叶（炙一枚）芍药（一两半）桂（去粗皮一两）鳖甲（去裙酥炙一两）上锉为麻豆大。以水五盏。藕汁一合。同煎取二盏。除去滓入雪一两。分温二服。粥食前。

　　如人行三五里再服。

　　刘寄奴汤治产后百病血晕。

　　刘寄奴甘草（各等分）上锉如麻豆大。每服五钱。先以水二盏。入药煎至一盏。后再入酒一盏。去滓温服。

　　红蓝花汤治产后血晕心烦闷。

　　红蓝花（二两）紫葛（一两）芍药（一两）上粗捣筛。每服五钱。水一盏半。煎至八分。

　　去滓后再入生地黄汁半合。更煎六七沸。温服不拘时。

　　赤马通饮子（出圣惠方）治产后血晕。恶血不行。腹胀满迷闷。

　　赤马通（五块）童子小便酒（各五合）上和搅马通调绞取汁。热暖分温服之。

　　红蓝花散

　　（出圣惠方）

