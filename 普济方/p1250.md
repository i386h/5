<!-- { "loadSidebar": true } -->
　　治产后恶血不下。血晕不识人。

　　红蓝花荷叶（各等分）上为散。每服二钱。用生姜汁调下。一方用荷叶生姜汤下。

　　牛膝散治产后血晕闷。及恶血不下。

　　牛膝（去苗酒浸切焙）当归（切焙）芎（各二两）刘寄奴（一两半）芍药桂（去粗皮）蒲黄红蓝花（各一两）琥珀（研）生姜（切焙干各半两）上为散。每服三钱。

　　温酒调下。或以水一盏。煎至七分。温服亦得。

　　黑神散治产后血晕。眼花黑暗不见物。

　　赤龙鳞（炒）乱发（烧灰）乌贼鱼骨（烧灰各三分）桂（去粗皮）干姜延胡索牡丹皮诃黎勒皮芍药芎（各半两）当归（切焙）生干地黄水蛭（炒一分）上为散。每服二钱。炒生姜酒调下。或炒黑豆。小便调亦得。

　　大黄散治产后血晕血块。及伤折内损血瘀。

　　羊胫炭（烧赤酒淬十次五两）大黄（童子小便浸七日逐日易日足湿纸裹煨热切焙）巴豆（去壳浆炙黄色焙各二两半）半两钱（烧赤醋淬为粉新水淘过取细三两一分）上为散。

　　研令匀。每服半钱。当归一分。童子小便煎浓。稍温调下。产后血晕当逐血下。口噤者斡开灌下后识人。更一服。累经生产。有血积坚块。及败血风劳寒热诸疾。当下。如烂肝片。亦无他疾。坠击内损。当归酒调下一字。

　　黑桂散治产后血晕烦闷。或身体肿满。发狂。泻利。寒热等疾。惟有喘者难瘥。

　　黑豆（炒熟去皮二两）肉桂（去粗皮）当归干姜（炮）芍药生干地黄（焙）甘草蒲黄（纸上炒各一两）上为散。每服二钱。温酒调下。日三服。

　　治产后血晕方。

　　上极酸醋和所产血一枣大服之。井水面。

　　又方

　　取童子小便磨安息香服亦妙。

　　又方

　　取童子小便。蒲黄一两服。亦用酸醋熏面。吸气妙。

　　治产后血晕不识人。狂言乱语。

　　以童子小便。磨狗胆灌之最妙。

　　治产晕心闷大困。

　　用鲫鱼剥皮作。以齑食三两口止。

　　又方

　　取墙青衣一抄。以水四小升。煮取二升。分服。又生姜汁一小升。地黄汁一小升。酒一大升。相和煎之五六沸。分服。每剂和大黄末一匙。此方甚良。

　　治血晕绝不识人烦闷。

　　赤驳马粪。绞取汁一大盏。温者良。若干者取新汲水半大盏和研绞取汁。顿服。亦主出血不止。神验。

　　治产乳晕绝。

　　觉晕即用三股麻绳长五六尺。系产妇右脚膝上。令人捉两头急挽。得醒徐徐解之。

　　当归汤治产后恶血下少。气逆。头目旋晕。眼花心闷。头重不举。

　　当归（洗切微炒）芎桃仁（去皮尖双仁炒）桂（去粗皮）芍药牡丹皮（各半两）上捣筛分三剂。每剂用水五盏。生姜五片。枣五枚擘。同煎。取三盏。去滓。时服一盏。温服。

　　治产后血晕不知人事。及狂语。

　　（出圣惠方）用麒麟竭一两细研为末。非时温服。酒调二钱。

　　治产后血晕绝。

　　（出肘后方）用细断生鸡肝内一斤热酒中讫。漉出滓。停酒冷。如人饮一服。不能饮者。可数口进。

　　治产防晕方。

　　（出肘后方）以先布炭烧地令热。即出炭。以醇醋洒地。令有醋气于上。产母必不晕也。大效。

　　治产后血晕。

　　产后血晕。病急捣紫花根擂汁。和酒吃。实时免灾。

　　治产后血风。

　　（出大全良方）用大豆炒令烟出。以酒一盏煎服。并吃豆佳。

　　败毒散

　　（出宣明论）

　　治妇人产后骨蒸血晕。及男子往来寒热。

　　大黄黄药子紫河车赤芍药甘草（各等分）上为末。每服一钱。如发热。冷水下。

　　如发寒。生姜栝蒌汤一同煎下。（此药偏治妇人）

　　生姜饮治产后恶血上掩心。如见神鬼欲死者。

　　生姜汁生地黄汁上各取汁半盏相和一处。煎取七分。后下酒少许。相和温服。

　　花蕊石散

　　（产经）

　　治产后风欲绝缘。败血不尽。血迷血晕。恶血奔心。胎死

　　于

　　腹中。胎衣不下。至死者。但心头热。急以童子小便一盏。取下恶物如猪肝。终身无血

　　风。无气痰。膈上有血。化为黄水。即吐出。或小便中出也。若先治胎衣。则泛泛药不

　　能达。若先治血闷。则花蕊（一斤）上赤硫黄（四两）上相拌匀。先用纸和胶泥固瓦罐子一个内。可容药。

　　候泥干入药在内。密泥封口。纳焙笼内。焙令透热。便安在四方砖上。书八卦五行。用炭一秤笼叠周匝。自巳午时从下生火。令渐渐上。彻有坠下火。放火上。直至经宿。火令定。取出研细。以绢罗至细瓷合内盛。根据法用。此药便是疗金疮花蕊石散。人可时时收蓄。以防急难。

　　有一妇人。产后胞衣不下。血胀迷闷欲死。伊芳亲以赵大观真花蕊石散。用一帖。用童便调灌药下即醒。衣与恶物即下。无恙。凡金疮体出血者。急以渗之。其血化为黄水。入脏腑。热煎童便入酒服。产后败血诸证。并用童便调下。

　　黑神散

　　（出卫生宝鉴）

　　治妇人产后恶露不下。胎衣不下。攻冲心胸病满。或

　　脐

　　坚胀撮痛。及血晕神昏。眼黑口噤。产后瘀血诸证并皆治之。

　　熟地黄（一两蒸七次）生地黄（一两）蒲黄（纸衬炒）当归（酒浸半日焙）干姜（炮）桂心白芍药（各一两）甘草（二钱炙）黑豆（合半去皮）上为细末。每服二钱。酒半盏。

　　童子小便半盏。一同煎调服。产后十八病内多用之。一方治子死腹中。用附子。又一方无生地黄。

　　一热病胎死。二难产。三胞衣不下。四血晕。五口干心闷。六乍寒。七虚肿。八乍见鬼神。九月内不语。十肿兼泻。更服调中汤。十一遍身痛。十二血崩。更服芎汤。十三加芍药或四物汤。十四儿枕痛兼服佛手散。十五腹胀呕逆不定。十六产后口鼻黑色起。及鼻衄不可治。十七产后喉中气喘急不可治。十八中风口噤。牙关紧。角弓反张。荆芥散。

　　以上诸证。皆用黑神散。仍辨证分晓。兼与他药此药产后不可缺者。不问有病无病。进三五服亦佳。服后若无病。则不必多服。曾有服过而生痰者。

　　来苏散

　　（出济生方）

　　治卧产气晕。不省人事。本因用力太过。脉理衰微。精

　　神

　　困倦。心胸痞木香（不见火）神曲（锉炒）陈皮（去白）麦（炒）黄（去芦）生姜（切焙）阿胶（锉合）白芍药（各一钱）糯米（一合半）苎根（洗净三钱）甘草（炙三钱）上咀。每服四钱。水一盏。煎至八分。去滓斡开口灌下。连接再灌。知人事。可谓更生之方也。一方有当归。

　　消风散治眼花血晕。视物不见。

　　京墨石膏茵陈甘草菊花防风荆芥阿胶白术南木香上各等分为细末。每二钱。水二盏。茶少许。煎至八分。温服。俟头上微汗出。立愈。

　　治催生落胎血晕。

　　用石蟹熟水磨服。

　　治产后血晕烦闷。气喘不识人。

　　（出圣惠方）用赤小豆三合。炒熟为散。不拘时候。煎东流水调下二钱。

　　治产乱运绝方。

　　（出千金方）用神曲末。水服方寸匕。亦治产难。

　　又方

　　（出千金方）含酸醋喷面即愈。凡闷即喷之。

　　治产后血晕崩中卒下血。

　　用墨以醋磨服之。

　　乌金散

　　（出圣惠方）

　　治产后血晕。下恶血不止。疼痛。

　　当归（一两锉微炒）红蓝花（一两）延胡索（三分）麝香（一分细研）桂（半两）赤芍药（一两）羚羊角屑（一分）以上都捣细罗为散。

　　香墨（一两）乱发（二两）水蛭（一两）猪胎衣（二两）鲤鱼鳞（四两烧灰）皂荚（二两）黑豆（一两）虻虫（一两）以上都入一瓶子内。以泥封固。即烧令烟尽。去火候冷。

　　再取

　　乌金散

　　（出圣惠方）

　　治产后血晕。逐血止痛。

　　腊月乌（一只）乱发（二两）猪胎（小者一枚）灶突墨（一两）赤鱼皮（一两）以上五味。内瓷瓶中。蜜固济。候干。以炭火烧。须令通赤。待冷取出。细研入后药。

　　延胡索没药当归（锉微炒）小麦（微炒）桂心琥珀蒲黄香墨（各三分）麝香（半两细研）上捣细罗为散。入前烧了药同研令匀。每服不计时候。以豆淋酒调下二钱服。

　　乌金散

　　（出圣惠方）

　　治产后血晕逐恶血。

　　赤鲤鱼鳞（腊月收之一斤半）油头发（一斤半）败蒲（半斤）以上三味内瓷瓶中。

　　内蜜固济候干。用炭火烧。须令通赤。待冷取出细研。入后药。

　　水蛭（一两半炒令黄）虻虫（一两去翅足微炒）桂心（一两）当归（一两锉微炒）琥珀（一两）麝香（半分细研）上捣细罗为散。入前烧了药同研令匀细。不计时候以温酒调下二钱

　　红蓝花散

　　（出圣惠方）

　　治产后恶血不尽。血晕心闷。

　　红蓝花（一两）当归（微炒）蒲黄赤鲤鱼鳞（烧灰）桂心（一两）没药（一两）上捣细罗为散。不计时候。以温酒调下一钱。

　　赤龙鳞散

　　（出圣惠方）

　　治产后心闷下恶血。

　　赤鲤鱼鳞（四两烧灰）虻虫（半两去翅微炒）水蛭（半两微炒黄色）蒲黄（半两）乱发（四两烧灰）上都研为粉。每服半钱。以温酒调下。若口急再入干狗胆少许。研入酒与药相和。服之。日三五服。以瘥为度。

　　忽麻散

　　（出圣惠方）

　　治产后血晕。

　　忽麻子芸薹子诃黎勒皮木香（各半两）益母草（一两）上捣细罗为散。每服一钱。以童子小便一中盏。煎至五分。候和滓不计时候温服之。

　　防热紫汤方

　　（出圣惠方）

　　治产后血晕。及辟风除血。

　　用黑豆三合。炒令烟绝。以清水三升服之。盛取汁。不计时候温一盏服。并吃豆佳。

　　逐血调中地黄酒。服紫汤后。便宜服。累用有效。

　　（出圣惠方）生地黄汁（一升）生姜汁（一合）清酒（二升）上先煎地黄汁三五沸。次入生姜汁。并酒更煎一两沸。每服温服一小盏。日三服。

　　治产后血晕烦闷方。

　　（出圣惠方）红蓝花子（一合）枣蠹屑（一合）上以水二大盏。煮取一盏二分。去滓不计时候分温四服。

　　又方

　　（出圣惠方）用干马齿苋三两为散。每服三钱。以酒一中盏。入盐半盏。煎至六分。去滓不计时候稍温服。

　　治血晕及脐腹攻刺痛。

　　（出圣惠方）用赤马通酒绞汁温服一小盏。立效。

　　治血晕迷闷。

