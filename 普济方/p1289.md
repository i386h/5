<!-- { "loadSidebar": true } -->
　　凡生产。第一于产前服滑胎散。

　　牵牛子（一两）赤土（二两）上件二味。研令极细。初觉痛阵频时。煎榆白皮汤调下。

　　五积散治催生。

　　陈皮（制六两）麻黄（三两）枳壳（六两）白芍药川芎当归甘草（炙）茯苓半夏（（二十四两）上催生。加杏仁、南星、阿胶。酒水煎。

　　催生。

　　云母粉澄过。研细。一块如鸡子大。须服酒。即顺生。治妇人临产浑身痛。浆破血下。

　　未得痛及吃此官桂（二两去皮）牡丹皮（去心）当归牛膝木通草滑石冬葵子（各半两）上为细末下更吃

　　治产妇令易产。

　　以鼠皮毛。与产妇临蓐持之。令儿易生。

　　令孕易产。

　　用冬葵子叶煮。孕妇临产食之。则胎滑易产。

　　催生方

　　以乳香一分。黄明者细研为末。取母猪血和令匀。丸如梧桐子大。每服五丸。温酒下。

　　令孕易产。

　　以飞生虫角。临时执之。亦可烧末。服少许。

　　令易产。

　　以莲花一叶。书人字吞之。立产。

　　令易产。

　　以文鲤鱼令产妇临时带之。则易产。亦可临时烧为黑末。酒调一钱匕。

　　令产妇易生。

　　取鸬。令产妇临蓐时执之。则易产。

　　令子易生。

　　取鼠屎烧末。以井花水服方寸匕。日三服。

　　治妇人易产。

　　取市门上土。临月带之。又临月产时。取一钱匕末。酒服之。

　　易产。

　　令母带獭皮。

　　易产。

　　用大蒜而多瓣有荤气。谓之子。宜煮汁与蓐妇饮之。

　　令易产。

　　以糠烧末。服方寸匕。

　　催生。

　　用古鉴鼻。烧酒淬服之。

　　治临产催生方。

　　以黄蜀葵子焙干为末。井花水下三钱匕。如无子。以根细切。煎汁令浓滑。待冷服之。

　　又方。黄蜀葵子四十九粒。研烂。用温水酒服。良久产。

　　催生方。

　　用蓖麻子研敷产人手足心。产后拭去。

　　催生。

　　以鼠四足烧食之。

　　治妇妊娠临月令产极易。

　　取榆白皮焙干为末。服方寸匕。日三。产下儿身上皆涂之。信其验也。

　　令易产。

　　以羚羊角一枚。刮光为末。酒调方寸匕。

　　催生落胞。并产后余血不下。

　　以兔头骨和毛髓烧灰为丸。酒服。

　　孙真人催产方。

　　以铁器烧赤。淬酒。吃。便令分解。

　　令易产。

　　以铜弩牙烧令赤。投醋三合。良久。顿服立产。

　　治孕妇令易产。

　　用酸浆水和水少许。顿服立产。

　　催生及下胎。

　　以石蟹熟水磨服。

　　令易产。

　　大麻根三茎。水一升。煎取半。顿服立产。衣不下。服之亦下。

　　催生方。

　　欲产时取井花水半升。酒一升服。

　　令子易产。

　　烧龟甲末。酒服方寸匕。

　　易产。

　　以五月五日。采苋菜和马齿苋为末。等分。调与妊妇服之。易产。

　　催生方。

　　以蒲黄、地龙、陈橘皮等分。地龙洗去土。于新瓦上焙令微黄。各为末三处。贴之。如经日

　　治妇人断产方。

　　蚕子故纸方一尺。烧为灰末。酒服之。终身不产。

　　又方

　　油煎水银。一日勿息。空肚服枣大一枚。永断不损人。

　　疗妊娠去之并断产方。

　　栝蒌桂心（各二两）豉（一升）上三味。切。以水四升煮取一升半。分服之。

　　又方

　　附子三枚为末。以醇苦酒和。涂右足。去之大良。

　　主令妇人断产无子。

　　以有印处故纸剪之。烧灰服之一钱匕。神效。

　　
