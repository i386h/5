<!-- { "loadSidebar": true } -->
　　（出圣惠方）阿魏臭黄（各一分）上同研如粉。以面糊和丸。如绿豆大。每用一丸。以绵裹随患处左右

　　露蜂房汤

　　（出仁存方）

　　治牙齿肿痛。

　　露蜂房（大者炙）矾（烧灰各一两）上为粗末。每用二钱。水一盅。煎十余沸。热漱冷吐。

　　苍耳汤

　　（出肘后方）

　　治牙齿疼。

　　用苍耳子一合。根亦佳。咀。以水二盏。煎余沸。入盐少许。去滓。热漱冷吐。一方治风肿。用根焙干为末。如齿药。用盐汤漱之。疼立止。

　　治牙疼

　　（出本草）用山豆。含一片于痛处。

　　无食子散

　　（出圣济总录）

　　治牙齿疼痛。

　　用无食子。不拘多少为末。以绵裹一钱。当痛处咬之。即定。有涎吐之。

　　槐枝焙

　　（出圣济总录）

　　治牙齿疼痛。

　　用槐枝烧令热。于痛处齿缝中焙之。即瘥。

　　李木皮

　　（出圣济总录）

　　治牙齿痛。

　　取李木皮。不拘多少。细嚼汁浸痛处。不过三五次即瘥。一方用水煎含之亦得。

　　松节汤

　　（出肘后方）

　　治牙齿疼。

　　用松节。细锉如麻豆一合。以水三盏。煎药二盏许。去滓。漱牙立止。一方烧灰揩之。

　　亦治

　　瓜蒂散

　　（出圣济总录）

　　治牙齿痛。

　　用瓜蒂七枚。炒黄为末。以麝香相和。新绵裹。病牙处咬之。

　　橘针汤

　　（出圣济总录）

　　治牙齿疼久不瘥。

　　用臭橘针。不拘多少。锉如麻豆。每用一合。用水一碗。煎五七沸。热漱牙痛处立效。

　　治齿痛方

　　（出千金方）含白马尿随左右含之。不过三五口。

　　治齿痛方。亦治齿龈宣露。

　　皂子膏

　　（出余居士选奇方）

　　治牙疼。

　　油皂（出皮核）樟脑黄丹上三味。等分同炼蜜为丸。塞在牙蛀中。

　　又方

　　（出千金方）取蚯蚓自死者。捣末着痛处即止。

　　地黄饼子

　　（出御药院方）

　　治牙齿痛。

　　用地黄五斤。净洗去苗。于甑内蒸。先铺布一重。以土层密闭令熟。出曝之。当晒干。

　　如经液。三

　　治牙疼

　　（出神效方）口噙水一口。用大黄末纸捻。随左右痛处。鼻内任之立止。

　　治牙疼

　　（出神效方）以巴豆去皮。用针刺。于灯烟上炙令烟出。熏牙痛处。三五次止。

　　又方

　　（出儒门事亲）

　　治牙痛。

　　以花碱填牙坑。痛立止。又方枯白矾热水漱之。

　　治牙疼方

　　用蟾蜍背上刮白涎。用绵裹之。在疼处咬之。吐涎。用清水漱口。

　　又方

　　用胡椒一钱半。羊脂打拌。捣四十九下。擦之。

　　又方

　　用防风、艾、槐条、花椒、盐。等分。荆芥汤漱之。

　　又方

　　用吴蜂窝一个。明矾盐各等分。用矾在瓦上。火炼干为末。装在蜂窝眼内。用瓦二片。

　　将蜂

　　治牙疼

　　（出本事方）用川芎大者一个。旧糟内藏着。一月。糟气透入。取出焙干。入细辛为末。揩疼处。

　　又方

　　（出本事方）用土狗一个。旧糟裹定。次将纸裹。慢火煨焦。去糟取土狗为末。敷牙。疼止。

　　治牙痛不可忍。

　　如乌头尖。生用为末。擦痛处。用药后。以竹叶。或细辛荆芥汤漱之。

　　治牙疼

　　（出范氏方）用白僵蚕直者。不以多少。用生姜片切同炒。候僵蚕赤色黄色为度。去姜不用。将僵蚕为细即止。

　　治牙齿痛。

　　（出范氏方）以芜荑仁安蛀齿上。有缝就以窒之。立验。

　　治牙疼。诸药不效。

　　用芫花。以细末擦痛处。令热。痛定。温水漱之。

　　治牙疼

　　（出危氏方）先用露蜂房栝蒌皮。各烧灰。去火毒擦牙。以乌根、菜根、柴根、葱根。不以多少。

　　四味

　　治牙疼

　　（出经验良方）用皂角浓浆。同朴硝煎令溶。泼在石上成膏。手擦牙痛处。又红豆末。擦去涎出安。又鹤虱为末

　　又方大黄烧灰敷痛处立愈。一方红豆为末搐鼻中。

　　（出卫生家宝方）

　　治牙疼。

　　（出经验方）用华阴细辛。多年陈锻石。等分。研为细末。擦牙疼处即止。如锻石得之城头上。尤佳。

　　治牙痛有四证。不可例治。

　　（出海上方）热者怕冷水。用牙硝、姜黄、雄黄等治之。

　　冷者怕热汤。用干姜、荜茇、细辛等治之。

　　不怕冷热乃风牙。用牙皂角、僵蚕、蜂房、草乌治之。

　　有窍者蛀牙。用雄黄、锻石沙糖等治之。用药了。皆以温水漱之。

　　治牙疼方。

　　单搐苍盐少许于鼻中。一方以暖水含揩牙。

　　治牙疼。

　　（出海上方）用茄花。秋者尤妙。开时干住。旋烧敷痛处立愈。

　　又方

　　（出海上方）用蒺藜煎汤。灌漱立效。

　　又方

　　（出海上方）用陈茄树烧灰。先用露蜂房煎汤灌漱。却以茄灰敷之。

　　仙方

　　（出海上方）

　　治牙疼诸药不效者。

　　以荔枝取肉香起者。仍入壳内。于砖上壅火烧存性。出火毒为末。揩疼处立止。

　　山蜂酒

　　（出海上方）用蜂窝大如斗者。烧灰存性。麝香少许。用煮酒调。以绵纸覆盖。勿令药气漏。酒灌漱。

　　冷鲫鱼砒治牙疼去齿如神。

　　以鲫鱼一个。破开。入信于内。放在地孔中。候鱼身上自然霜扫下。灯心点虫牙。欲漱自落

　　青钱方

　　（出海上方）用晋矾四两。生姜一斤。以银器石器。熬黄色勿令焦。入升麻。一方华阴细辛半两。同末擦

　　蜂房盐

　　（出海上方）用柳皮一片。或用杨皮削薄。约长二三寸。以痛处两牙咬定柳皮。却以热艾成颗。置柳皮之头灸之。不过三壮。柳皮一热。其疼即止。其艾头烟。亦自鼻中熏入也。

　　又方

　　（出海上方）靳季谦云。常牙疼月余。一试即止。屡效于人。用蜡少许炙烊。摊于纸上于蜡纸上。用箸卷之。成个去箸。置此艾筒。于牙疼一边鼻孔内。以火烧艾筒以手灭火。塞筒口鼻中。大吸烟者三。口中呵气。其艾烟满口。疼亦止。肿亦

　　赴筵散

　　（一名晋矾散出海上方）用老生姜切片。安瓦上。用炭火。却将白矾渗姜上。候焦为末。擦疼处。有人牙疼。日夜呻

　　治诸牙疼及齿衄。

　　（出海上方）隔年糟茄。烧灰出火毒为细末。用每少许。干擦疼处。立效。或糟茄新瓦上片切。烧令干黑

　　又方

　　（出海上方）用橡斗子入盐少许。塞满在内。合定。新瓦上烧存性。出火毒为末。每用少许。干擦疼处。

　　治诸牙疼方。

　　（出海上方）败毒散、洗心散、同煎。漱口咽。良久即安。效速如神。

　　又方

　　（出海上方）先洗牙净。以纸挹干。寻壁上白窠四五个。剥去黑皮者。只用白者。次以刀于火上烧令汗烧为

　　治牙疼方。

　　（一名露蜂房散出十便良方）

　　治热毒风攻头面。齿龈肿痛。

　　用露蜂房。不拘多少。用火箸签烧过。研碎为末。将药在手心内。用好酒三四滴。调成膏子。又用熟酒一口调药。如左边牙痛。将药于左边处噙漱。右亦加之。凡用露蜂房。即煎洗入药

　　又方

　　用壁上扫土。用盐炒过为末。左右鼻内搐之。

　　治牙疼方。

　　用灶上尘土。盐炒。一处搅和。擦牙处立效。

　　又方

　　用赤小豆。不以多少。炒黄色研细。有铜青加少许。如无不用。擦牙疼效。

　　治牙疼。

　　（出肘后方）以蒜一瓣。一头作盖。剜去中心。煨巴豆一粒。至黄热。用盐裹。随患处左右塞耳中。

　　又用

　　治牙疼。

　　牙疼者。风化牙硝或单芒硝研末。随左右鼻内吹之。

　　酒齿疼方。

　　（出直指方）以井水洗口频换。且含且漱。或百药煎炮汤。微冷含咽。或缩砂嚼敷齿疼处。

　　秘方

　　（出危氏方）

　　治经岁牙疼。

　　以枫香脂为末。入香炉内灰。再筛过。常日洗面时。用揩牙上。永无斯疾。更临睡温水净漱

　　治风热上攻。牙痛不可忍者。

　　上神芎丸五六钱。用温茶清送下。食后服之。

　　定牙疼

　　（出本事方）用三脚不拘多少。盐泥固济。火通红。出火毒。次碾末。每用些少。顿蛀牙孔内。立效。

　　临时

　　胡麻

　　（出肘后方）

　　治齿风肿疼。

　　以胡麻五升。水一斗煮取五升。含漱吐之。茎叶皆可用之。姚云神良。不过三剂。肿痛即愈

　　杏仁方

　　（出肘后方）

　　治诸牙龈痛。

　　用杏仁一百枚。去皮尖双仁。以盐方寸匕。水一升。煮令沫出。含之。味尽吐却。再含之。

　　藜芦方

　　（出肘后方）

　　治牙疼。

　　用藜芦末于牙孔中。勿咽汁。神效。

　　槐树白皮

　　（出肘后方）

　　治牙齿疼痛。风疳。

　　取槐树白皮一握切。以酢一升。煮去滓。着盐少许。适寒温含之。三易。一方以煎浆水煮含

　　独头蒜

　　（出圣惠方）

　　治牙齿疼痛。

　　以独头蒜煨之。乘热截用头。以熨痛上转易之。亦止虫痛。

　　杨柳白皮方

　　（出肘后方）

　　治齿痛。

　　以杨柳白皮。卷如指许大。含嚼之。以渍汁痛齿根数过。却瘥也。一方用醋煎含之。

　　秦椒方

　　治牙痛

　　用秦椒醋煎含之。一方用蜀椒。

　　枳壳方

　　以枳壳根浸酒煎含。治齿痛消痰。有气加而用之。

　　豹皮方

　　治牙痛。

　　用豹皮烧灰。敷齿。疮痛齿。

　　牛膝根方

　　（出圣惠方）

　　治牙齿疼痛。

　　以烧牛膝根灰。致牙齿间。一方烧牛膝齿间含之。以牛膝根为末。绵裹含之亦可。

　　芦荟方

　　治齿。并有虫。

　　用芦荟四分。杵末。先以盐揩齿令净。然后敷少末。涂于上妙。

　　鲫鱼方

　　（出肘后方）

　　治牙齿疼。

　　取鲫鱼。纳盐花于肚中。烧作灰末。敷之即瘥。

　　皂角方

　　（一名皂角散出直指方）

　　治风齿动摇。

　　以皂荚两铤。食盐半两。同烧令通赤。细研。夜夜用揩齿。一月后。有动者齿。及血齿。

　　石胆方

　　（出圣惠方）

　　治齿痛及落尽。

