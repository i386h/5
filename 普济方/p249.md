<!-- { "loadSidebar": true } -->
　　用川黄连四两。洗净。用水三碗。煎至半碗。去滓。再用水一碗。煎至一盏。二者并作一处。慢火熬一小盏。用磁器盛。不犯铁器。又用猪胆一个取汁。生羌活一两。洗净。和皮入膏内搅匀。磁器盛贮。用时加入拨云膏。

　　拨云膏

　　斑蝥（三个去头足面炒过）青娘子红娘子（各二个先制）硼砂（一钱）蕤仁（五个去壳炒）

　　仙术散

　　（出圣济总录）

　　治眼目翳膜。遮障昏暗。退翳。

　　蛇蜕（洗焙一钱）苍术（米泔水浸一宿切焙二两）黄芩（去黑心半两）甘草（炙锉）木贼（冷水调下。

　　通肝散

　　（出危氏方）

　　治水障翳。

　　山栀子蒺藜（炒去尖）枳壳（去白）荆芥（各半两）车前子牛蒡子（各一分炒）甘草（五钱炙锉）上为末。每服二钱。苦竹叶汤调。食后服。

　　拨云散

　　（出圣济总录）

　　治风毒眼。翳膜遮障。

　　菊花防风（去叉）白蒺藜（炒去角）羌活（去芦头）柴胡（去苗）甘草（炙锉各一两）上

　　重明散

　　（出经效济世方）

　　治两眼生翳膜。连眼眶赤烂。久不效者。并治之。

　　若

　　一时赤眼。一黄鹰条（一钱细研）白丁香（一钱细研）乳香（一钱细研）炉甘石（一分烧赤）白矾（一钱飞过）麝香（少许）上为细末。每次以灯心少点入眼内。

　　百点膏

　　（出东垣兰室方）

　　治翳膜。不问六七年遮障瞳仁者。

　　当归身（六分）甘草（六分）防风（八分）蕤仁（去皮三分）黄连（拣净洗二钱锉如麻豆大水一大碗熬至一半再入前项药）上各锉麻豆大。蕤仁别研如泥。同熬至滴水不散。去滓。入蜜少许。再熬少时为度。临卧点。一云令病患心静。点之至目微痛为度。日点五七次。

　　但觉云气遮障。点此药五七日。翳退一半。

　　道人开障散

　　（出直指方）

　　治诸障翳。

　　蛇蜕（洗焙剪细）蝉蜕（洗焙）黄连（去须各半两）绿豆（一两）甘草（生二钱）上锉细。每服二钱。食后临卧。新水煎服。

　　曾青散主退翳。

　　五神散

　　（出经效济世方）

　　治眼疾。退翳膜。

　　荆芥穗乌贼鱼骨木贼白术（各一两）甘草（半两炙）上为细末。每服一钱。

　　食后米饮调下。

　　点翳子方乌头蝎梢砂信白丁香上等分为细末。猪鬃点之。

　　照水丸

　　（出圣济总录）

　　治目生翳障。

　　龙脑滑石丹砂（通明者）乌贼鱼骨（去甲各秤一钱）上研细。再同研和匀。先用黄腊。如皂子大两三块。于新白瓷盏内。慢火上熔。用纱帛子滤过。再于净盏内再熔了。将前药末同共拌和。捏作饼子。如半破豌豆大。用薄绢或纱袋子盛了。以砂半两。放在净碗内。

　　上放药碗在坑内。用竹簟子一片盖了。然后以黄土盖之。七日取出。净瓷瓶中收贮。去砂不用。如患浮翳膜侵瞳仁。及一切目疾。但临卧将一饼。贴在眼头。即睡至晓。用水一碗。

　　向东觑水。其药自落在水中。净浴。却用绢帛子包裹起。安洁净处。临卧根据前再使。每饼可用半月。候药力慢时。再易一饼。如两目有疾。即用两饼。

　　重明膏

　　（出瑞竹堂一名洗眼药）

　　治眼内云翳。无问远年不退。及诸般眼疾昏

　　花。只内障不治白沙蜜（二两水飞过半斤）诃子（四个沉水洗去核）黄丹（二两水飞过）柳枝（东南向者四十九条）上将蜜炼净。用绢滤过。盛于磁器内。将诃子、黄丹入蜜内。于炉上熬。用手一长一白枝。用水三大碗。煎至一碗。将前膏子用槐条水解。稀稠得所。用净磁器收贮盖封。

　　于地上顿放三日。令去火毒。再用绢滤过方用。熬药时忌鸡犬妇人。

　　水照丹

　　（出经效济世方）

　　治眼中翳膜。

　　真珠末（一字）朱砂（一字）象牙（半钱）乌贼鱼骨（半钱）上为细末。熔蜡丸如黍米大。每用临卧置眼中。随左右用。来早以水一盏。开眼放药水中。翳膜尽下。神妙。

　　摩顶膏

　　（出圣济总录）

　　治一切眼疾。翳膜遮障。兼能生发凉脑。治头痛。

　　莲子草蓝青（各一握）油（一斤）上将二味细锉。纳瓶中。以油浸之。纸封头。

　　四十九日。每夜卧时。令人以铁匙点药。摩顶脑上四十九遍。至一百二十遍住。此药须五月五日平旦时合。

　　白末眼药去云翳。

　　朵梯（水飞一两）碗糖霜（净五钱）大海螺（火为末一两水飞）上为细末。用少许点眼。青末眼药明目去翳。

　　用少许点眼。

　　密蒙花丸

　　（出圣济总录）

　　治眼障翳。

　　密蒙花黄柏根（洗锉各一两）上为末。炼蜜和丸。如梧桐子大。每服十丸至十五丸。

　　食后临卧。熟水下。或煎饧汤下。

　　黄金膏

　　（出圣济总录一名黄柏膏）

　　治一切眼疾退翳。

　　复明膏

　　（出圣济总录）

　　治目障。翳肉昏暗。

　　马牙硝（研一两半）酸浆草（干者五两）上于六月六日。用童子尿浸。于日中曝之。

　　夜或以新盆盖药。埋净地。深可五寸以来。至来年夏至前二日收之。其霜飞上盆子盖。以乌鸡毛扫取。患者以一米粒安大头。避风。

　　点水丹

　　（出危氏方）

　　治眼翳。及外障赤翳。贯瞳仁攀睛等。惟翳浓者效。

　　辰砂（半钱）海螵蛸（一钱）上于乳钵内。细研。水飞过澄取。用黄蜡少许。熔开入药。

　　待未退更用一次妙。王居用云。常病眼障。全不见物。只用生辰砂一块。每日眼中擦之。海上方云。不数日障翳尽退。目明如初。

　　通光散

　　（出圣济总录）

　　治攀睛。翳膜昏涩。风毒肿痛洗眼方。

　　用栝蒌一枚。割下顶盖。取瓤并子。同猪胆捣匀。却入在栝蒌内。用元盖盖之。坐净土上。取灰。通研极细。每用二钱。沸汤浸。澄清。去滓洗之。

　　杏仁膏

　　（出圣济总录）

　　治眼翳障膜遮。但瞳子不破者。

　　以杏仁三升。汤浸去皮尖。双仁。每一升。以面裹。于火灰中。炮熟。去面。研杏仁压取油。又取铜绿一钱。与杏仁同研。以铜箸点眼瘥。

　　白龙散

　　（一名马牙硝散）

　　治翳明目。

　　治眼生翳膜

　　（出圣济总录）以荠菜和根茎叶。不拘多少。洗净焙干。研为细末。每夜卧时。先净洗眼了。挑半粒米许。

　　安两大头。涩痛莫疑。翳膜不日自落。

　　治目翳方

　　（出圣济总录）以芥子一粒。轻手入眼中。候日出。以井华水鸡子清洗之。

　　治热翳漫睛方。

　　（出千金方）以羊筋。漱口熟嚼。夜卧开目纳之。即闭目睡。明日即瘥。亦治眯目不明。

　　立消膏

　　（出直指方）

　　治浮翳粟翳。雾膜遮睛。

　　用雪白盐。于净器中生研少许。以大灯草蘸盐。轻手指定浮翳就点。凡三次。不痛勿惊。

　　屡

　　去翳障生血止痛方

　　（出家藏经验方）用蛴螬汁滴目中。及饴炙食之愈。陈氏经验方云。晋书盛彦母氏失明。躬自侍养。母食必自哺之。母既病久。至于婢仆数见捶挞。婢忿恨。因彦暂行。取蛴螬饴炙食之。母食以为美然疑是异物。密藏以示彦。彦见之抱母恸哭。绝而复苏。母目豁然。从此遂愈。孟子曰。

　　陈匍匐往将食之。三咽。然后耳有闻。目有见。本草云。蛴螬汁滴目中。去翳障。余在曲江。

　　有将官以瞽离军。因阅晋书见此。以孟子之言。证以本草之说。呼其子。俾羞时而供。勿令父知。旬日后目明。趋庭伸谢。因录以济众。

　　指甲散

　　（出龙木论）

　　治眼翳。兼诸物入眼。

　　以左手中指甲。洗净候干。以刀刮其屑。用灯草蘸点眼中翳处。一二次即去。或用怀孕妇人爪甲屑。置目中。去翳障。

　　鼓捶草方

　　（出仁存方）

　　退翳。

　　上将鼓捶草根独茎者寸截。用薄绵裹。塞鼻内。翳即退。随目左右塞之。

　　神圣粉治目生翳。

　　墨运方治眼中障膜。

　　明目去障翳。解热毒。（出本草）以菥子食之。久食视物鲜明。四月八日收实良。

　　治眼上生翳。

　　用头上腻垢为丸。如梧桐子大。更以指甲刮些末。安眼中。以些少水滴之。令人仰卧。

　　倾以手揉眼。两边泪出。却以灯心一茎。于眼中燃起。翳膜即去。

　　旋复花散

　　（出圣惠方）

　　治翳从下生。及翳膜上黑睛。

　　旋复花桑根白皮（锉）羚羊角屑赤芍药（各一两）黄连（去须）甘草（各半两微炙赤锉）滓。每于食后温服。忌炙爆猪肉。

　　还睛膏

　　（出圣济总录）

　　治一切障翳。

　　黄连（去须）铅丹（水飞过各一两）黄柏（去粗皮半两）桃仁（去皮尖双仁者）杏仁（去皮尖双仁者各七粒）龙脑（研半钱）白沙蜜（四两）上除龙脑、铅丹、蜜外。

　　各捣碎。

　　用井成膏。瓷盒子内密封。掘地埋一宿。出火毒。不拘时候点之。

　　拨云散

　　（出德生堂方）

　　散风毒。退翳障。及赤烂眩者。

　　白蒺藜防风羌活川芎荆芥甘菊花蝉蜕（各二两）上为细末。每服二钱。

　　桑白皮熬水。食后服。

　　珊瑚散

　　（出圣惠方）

　　治眼赤痛生翳障。远视不明。痒涩。

　　珊瑚（三分）龙脑（半钱）朱砂（二分）上先研珊瑚、朱砂。如粉。次入龙脑。

　　研令匀。每

　　蕤仁煎

　　（出圣济总录）

　　治眼生翳障昏暗。点大人小儿眼涩。肿赤隐痛。

　　蕤仁（去皮尖铺在银盂底）黄连（去须净洗铺蕤仁上各二两）上用古老钱四十九文。

　　铺在黄连上。次用井华水二盏浸。不得过钱。用七年熟艾四两。紧打成一炷。在古老钱上烧。

　　密盖盂口。不令出气。候烧过艾炷去灰。并古老钱黄连蕤仁等。取下艾烟在水内。入白蜜二两。同煎至一盏。去滓。次用麝香、龙脑各二分。硼砂一钱。细研和膏。再熬熟密封。入井水内浸七日。出火毒。凡遇障翳。先用白汤洗眼。灯心点药入眼内。日三度。勿令见风。亦治暴赤眼。及风眼泪痒。

　　柏竹沥膏

　　（出龙木论）

　　治一切赤眼障翳。

　　黄柏（去粗皮刮细末满倾竹内）慈竹（一段去两头节）上用砖对立。置竹砖上。两头各安净碗。以干竹火烧令沥出。尽收之。以钗股铜箸点眼。

　　摩障翳方用鸡卵壳研摩之。

　　治热翳赤障。

