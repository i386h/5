<!-- { "loadSidebar": true } -->
　　青盐（一分）轻粉（半两）蕤仁（三分汤浸去赤皮）砂（一分以浆水化净拭青铜镜子涂砂水在上却穿地作坑子可容镜子悬面向下上以物盖如此七日满取出之当有青绿刮取细研）雄鸡粪（一分）乌贼鱼骨（半分）贝齿（一分烧灰）龙脑（一分）上相和。研令极细。以牛酥调如硬膏。每用丸如黍米大。点安翳上。合目便卧。候药化尽。以盐汤洗之。

　　芦荟丸

　　（出圣济总录）

　　治眼热赤痛。及生肤翳。

　　芦荟（半两研）鲤鱼胆（七枚取汁）熊胆（一分研）石决明（一两刮净）牛胆（干者半两湿者汁一合）麝香（半分研）车前子（一两）上除胆外。捣研细末。后入胆汁同和匀。

　　炼蜜丸如梧桐子大。食后米饮下二十丸。渐加至三十丸。

　　菊花散

　　（出圣济总录）

　　治眼中肤翳。侵及瞳仁。如蝇翅状。

　　菊花防风（去叉）木通（锉）仙灵脾（锉）木贼（锉）荆芥（去根）甘草（炙各一两）上为散。每服一钱。食后用茶半盏。同点温服。

　　真珠散

　　（出圣惠方）

　　治眼生肤翳。宜服。祛风毒。消翳障。

　　真珠末（一两）蕤仁（三分汤浸去赤皮）秦皮（三分锉）石决明（一两水飞过细研）车前子（一两）细辛（三分）枳壳（一两麸炒微黄去瓤）羚羊角屑（一两）甘草（三分炙微赤锉）上捣细罗为散。每于食后。以甘豆汤下二钱。忌炙爆油腻热面。

　　葳蕤汤

　　（出圣济总录）

　　治眼肤翳。

　　葳蕤（去皮）地骨皮（去土）赤芍药犀角屑黄芩（去黑心）茯神（去木）甘草（炙锉）升麻（各一两）上粗捣筛。每服五钱。以水一盏半。煎至八分。去滓放温食后服。临卧再服。

　　煎麓点翳膏

　　（出直指方）朱砂（二钱）南硼砂（一钱半）真珠烂石膏（各半钱）熊胆（一钱）麝香（少许）蕤仁（时煎秦皮汁调

　　坠翳丸治沉翳。细看方见。其病最深。

　　芦根汤

　　（出圣济总录）

　　治脾肺热熏目。赤痒生翳。

　　烂翳散

　　（出龙木论）

　　治因他患后。生翳外障。

　　朱砂石决明真珠末（各半两）曾青硼砂龙脑（各一分）上研细末。每夜干点眼中。

　　石胆散

　　（出龙木论）

　　治眼肤翳赤痛痒涩。

　　石胆（半两）石盐（一两）朱砂（一两）盐绿（半两）龙脑（一分）腻粉（一钱）上同研如粉。每以铜箸头。取如小豆大。点目中。日三四度。

　　清凉散

　　（出龙木论）

　　治冰瑕翳深外障。

　　马牙硝白矾曾青（各半两）龙脑青黛（各三分）上为细末。研令匀细为妙。

　　每至临卧时。用散干点半分。在眼内。

　　朱砂散

　　（出圣惠方）

　　治眼生肤翳。目赤时痛。风泪宜点此。

　　朱砂（半两）贝齿（五枚烧灰）干姜（半分炮）衣中白鱼（二十枚）腻粉（半分）上同研如粉。每以铜箸头。取如小豆大。点目中。

　　珍珠退翳散

　　（出直指方）白泽石膏乌贼鱼骨真蚌粉（等分）小朱（少许）上为细末。每一钱。用第二次米泔调。食后临卧常服。

　　如神饮子

　　（出百一选方一名如神饼子）

　　治目生翳膜。

　　乌鱼骨（去皮细研）木贼（去节为末）朱砂（水飞各一钱）南硼砂（四钱）上同研三千遍。汤熔蜡少许。以柳枝子搅四十九遍。入脑子少许。更多尤妙。于五月五日。合丸作饼子。

　　每

　　通光丸

　　（出御药院方）

　　治翳膜昏晕。赤隐难开。

　　苍术（去黑皮）黄芩（去心）朴硝（各二两）甘草（七钱半）上为细末。干柿为丸。每两作五丸。每服二丸细嚼。冷水送下。食后服之。

　　真珠散

　　（一名荡风散）

　　治白翳覆瞳。睛不见物。

　　龙脑膏

　　（出圣惠方）

　　治眼生肤翳明目。

　　龙脑（半钱）硼砂（一豆大）蕤仁（三颗汤浸去赤皮）出鸡子壳（一枚以干沙土磨鸡子壳面斑点令滑为度去鸡子膜用桑炭炙令干研如粉）上同研令细。用牛酥和铜箸搅匀。以瓷瓶盛。每一日三四度。取一少许点之。

　　贝齿散

　　（出圣济总录）

　　治目风热赤。生肤翳。点眼方。

　　贝齿（七枚烧灰研细）真珠（一分捣罗为末细研）龙脑（研半钱）上合研如粉。

　　每点如黍米大。于翳膜上。日三四度。

　　磨翳膏

　　（出圣济总录）

　　治目生膜肤翳。逆顺者。

　　空青（二钱）片脑（三钱）蕤仁（一两口含去皮壳）上于乳钵内研。合盛取点之。

　　疗眼黑翳。覆瞳子肤起方。

　　米。注翳上。日二次。

　　疗翳五十年不瘥。

　　（出圣惠方）贝齿（一枚烧）豆豉（三十枚）三年苦酒（三升）上先渍贝齿三宿。消尽方内豆豉。微火煎如膏。取出合药置筒中。夜卧时。着如小麦大于头。明日以汤洗之。

　　又方

　　（出圣惠方）

　　治眼生肤翳。

　　马琦（三分）白龙脑（半钱）白矾（灰一钱）上同研如粉。每以铜箸。取如米许点之。

　　羚羊角散

　　（出保命集）

　　治冰翳久不去者。主之。

　　羚羊角升麻细辛（各等分）甘草（半分）上为细末。一半为散。一半蜜为丸。

　　如梧桐子大。每服五七十丸。以米泔水煎散下之。食后临卧。服。

　　点眼方治眼生肤翳。

　　治目生翳方

　　（出本草）以贝子十枚。烧灰研筛。取如胡豆着翳上。日二。正仰卧。令人敷之。炊久乃拭之。佳。

　　如炊一石米久。乃灭息肉者。加真珠。与贝子等分。一方以贝子烧作细屑末。以吹眼中良。

　　又真马琦捣末。亦可疗膜翳。

　　人乳方

　　（出龙木论一名刮翳膏）

　　治目热生肤。赤白膜翳障。

　　取雄雀屎细直者。人乳和。熟研敷之。当渐消烂。

　　治翳如重者。

　　（出本草）用猪胆白皮曝干。合作小绳子。如粗钗股大。火烧作灰。待冷。便以灰点翳上。不过三五度即瘥。

　　楮实方

　　（出龙木论一名楮白皮散）

　　治肝热生翳。亦治气翳细点。及生花涩

　　痛。

　　以楮白皮曝干。合作一绳子。如钗股大。火烧作灰。待冷细研如面。每点于翳上。三五度渐消。一方用楮实子研细。蜜汤调下。食后服。亦治小儿翳眼。

　　治赤眼后生翳膜。

　　（出圣惠方）以兰香子洗净晒干。每用一粒。以箸点眼头。闭目即觉药在目内。团圆旋转。药力过即不转。须臾自随泪出。翳膜在上。如鱼眼然。再易一粒。以病退为度。一方为细末。每服如黍米大。点眼头。昔芦州知录彭大辩父在临安。暴得此疾。医曾以此药治之。坐间了然。因得此方。屡以治之。

　　又方

　　（出十便良方一名枸杞煎）

　　疗眼中翳小轻者。兼治眼涩痛。

　　取枸杞子及车前子叶等分。手中熟。使汁欲出。又别取桑叶两三重裹之。悬于阴地经宿

　　木方治肤翳。

　　以方注苦历木水。浸皮青。用洗眼即效。

　　白鱼方

　　（出龙木论）

　　治眼翳。

　　用白鱼末。注少许于翳上。书中者佳。

　　去翳方

　　（出肘后方）

　　治眼翳。

　　以东壁土亦可单用性平。削末细筛。点目中。泪出即效。

　　又方

　　（出本草）

　　治目中一切浮花翳。及眼中热泪。

　　以乌贼鱼骨细研。水飞澄下。复去水曝干之。熟蜜和得所。点目中缓取效。

　　又方

　　（出龙木论）

　　治眼中一切浮花翳。

　　以目精和乳汁研。滴目瞳子。能见云外之物。

　　治眼生肤翳。及积年翳不退方。

　　（出圣惠方）取着风鸟驴大肚子内虫三五七枚。曝干。入石胆半钱。同研令细。于磁盒内盛之。勿令见风。每日于翳上。点三五度。其翳自消。

　　传信方

　　（出龙木论）所着法最奇云。眼泪痒。或生翳。或赤脉。并皆治之。

　　用宣州黄连捣筛末。蕤核仁去皮。研为膏。等分和合。取无虫疾干枣三枚。割头少许留之。去壳核。以二物满填于中。却将割下枣头。根据前合定。以少绵裹之。以薄为佳。大茶碗量水半碗。于银器内。用文武火煎取一鸡子大。以绵滤。待冷点眼。前后试数人皆应。今医家用之多得效。故附之。不失。有验。

　　麝香方

　　（出龙木论）

　　治风毒目中肤翳。

　　上用麝香。须子日开之。不用煎。细研筛服之良。若孕妇不可服。

　　白龙散

　　（出御药院方）

　　治翳膜昏涩。

　　用川芒硝五两。除黑黄脚不用。要真白如雪者。于销金银锅内盛。用新瓦盖口。又用熟炭火约及沸。用小砖。火内存储。先烧砖热。然后下药在锅。砖上四面有火。慢慢微近前。

　　至锅盖用铁钤钤出锅。倾药汁在器。凝结如玉色成也。若用时。少研细腻。入片白龙脑各等分。任用通顶点眼。一方单用芒硝一两。置铜器中。急火上炼之。放冷后细罗。点眼角中。夜卧时点妙。每用少许鼻内搐。如点少用。大有神效。

　　治风翳方

　　（出千金方）取死猪鼻烧灰。治下筛。日一。以热水下方寸匕。

　　又方

　　（出本草）

　　去肤赤有虫如丝线者。

　　用蓬叶绞取汁。滴目中。有虫出如丝线便效。

　　石蟹丸

　　（出卫生家宝方）退翳明目。去肝热。

　　地骨皮（一两）枳壳（一两麸炒）石蟹（三两）牛膝（三两酒浸）防风（一两）破故纸（半地黄（三两）上为细

　　点翳眼方

　　（出卫生家宝方）石蟹（二钱如无蟹炉甘石代之研）密陀僧（一钱研）白丁香（一钱研）砂（一钱研如粉）铜青（半钱）乳香（半钱研）蕤仁（取白肉半钱去尽油）上一处。入乳钵研细。入于密磁器收。如用时。旋取一二钱。入片脑少许研匀。别入小器中盛之。一日两三次。点之神效。

　　又方

　　（出东垣兰室方）

　　治眼中白翳。

　　柴胡（二钱）羌活（二钱）防风（一钱半）黄芩（酒炒五钱）黄连（酒洗三钱）甘草（三钱）身龙胆草（各五钱酒许。临时热服。忌言语。

　　退翳膏

　　（出东垣兰室方）

　　治黑白翳。

　　荆芥穗（半钱水半盏另浸煎）黄连（三钱）生地黄（一钱）当归身（六分）甘草（半钱水一碗熬三味至半碗再下）连翘（四分）柴胡（二分）防风（二分）蕤仁（四分）青皮（四分）升麻（二分）上为细末。用水三盏熬至一盏。去滓。更上火。

