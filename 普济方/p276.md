<!-- { "loadSidebar": true } -->
　　万生养之道。人病八风所害。难入此说。答曰。素问之道。皆谓人养生失宜而作病也。至真要大论四反治。为证当通因通用。顺月令升发。以滋阳道。而反补之为之治。经云。风从上受之。惟宜宣发以去之。缪刺论云。夫邪气之客于形也。必先舍于皮毛。留而不去。入舍于孙脉。留而不去。入舍于络脉。留而不去。入舍于经脉。内连五脏。散于脾胃。阴阳俱感。五脏乃伤。此邪之从皮毛而入。极于五脏之次也。如此则治其经焉。凡治诸病。先别阴阳。故经云。阳盛阴虚。下之则愈。汗之则死。阳虚阴盛。汗之则愈。下之则死。仲景云。发表攻里。本自不同。夫八正之气风。其至以时。乃生万物者也。切避其寒暑。有和风。有大暑风。有凉风。有大寒折木风。冲后八风。中人则病。谓之虚风。冬天大寒之风。中人则暴死。治之大要。先缪刺皮毛孙络。以出其血。无令邪气得入于经脉。百病皆然。俱出皮毛间血络也。若冬月闭密阳气。不令妄泄。至春气升旺之时。故胆风得用事矣。此由脾胃荣气上行者是也。故曰。清阳为天。清气出上窍（耳目口鼻舌喉也）。清阳发腠理。（津液上出于皮毛。养血脉。七神所根据。元气因流者也）。清气实四肢（清阳之气。护卫皮毛。邪不得犯。充塞天地。在人则实皮毛。可开阖者也）。明春升肝胆之气。上冲于天。即谓之谷气一体。不须两认。胃之谷气大矣哉。滋养天真元气。此即七神主万化者也。又云。荣气常与卫风相合。

　　随此即春风肝胆之气。故风不可折也。治法正。则周身元气不差KT矣。岂可便以大苦寒之剂旨故

　　卷八十七　诸风门

　　中风

　　（附论）夫风者。天地山川之气也。所发远近有二焉。一者天地八方。五行四时之气为近风。春秋冬夏。各根据其时。从东西南北。天涯地际。八卦之乡来者。为远风。温凉寒暑。从微至盛。

　　各是天地之风也。经曰。诸邪风者。非是时行乘节之风。亦非山川鼓振之风。是人间庭巷门户窗牖之径气尔。天无风之日。其恒有径气。人长居其间。日月积久。乃能虚人肤肉。入人百脉。流注五脏六腑。则致生病焉。凡四时风者。春九十日。名曰清风。伤人为肝风。夏九十日。名曰阳风。伤人为心风。秋九十日。名曰凉风。伤人为肺风。冬九十日。名曰寒风。

　　伤人为肾风。其分布八方。亦异名也。太乙之神。随其节。居其乡。各王四十五日。风云皆应之。东北方艮之气。立春王。名为条风。一名为凶风。王四十五日。东方震之气也。春分王。名为明庶风。一名婴儿风。王四十五日。东南方异之气。立夏王。名为清明风。一名弱风。王四十五日。南方离之气。夏至王。名为景风。一名大弱风。王二十七日。合仲夏也。

　　仲夏中央之气。戊己王十八日。合夏至都四十五日。王皆同。在此仲夏者。非孟仲之仲也。

　　是天地之正中。五行之所会。四季之所同。其一节而火土二气王之分。夏数为二位。故为仲夏也。西南方坤之气。立秋王。名为凉风。一名谋风。王四十五日。西方兑之气。秋分王。

　　名为阊阖风。一名刚风。王四十五日。西北方干之气也。立冬王。名为不周风。一名折风。

　　王四十五日。北方坎之气。冬至王。名为广莫风。一名大刚风。王四十五日。由此四风之变。

　　而生八风。八风者。八方之风也。若从其乡来者。主长养万物。则人少病。若不从其乡来。

　　而从所胜来者。为贼邪。害于万物。则人多病。是故圣人避风如避矢然。风之伤人。或为热中。或为寒中。或为厉风。或为偏枯。或为瘫痪。或角弓反张。风者善行而数变。其病各异。

　　其名不同也。

　　中风者。凡风之伤人。或为寒中。或为热中。或为厉风。或为偏枯。或为贼风。故以春甲乙伤于风者。为肝风。以夏丙丁伤于风者。为心风。以四季戊己伤于风者。为脾风。以秋庚辛伤于风者。为肺风。以冬壬癸伤于风者。为肾风。风中五脏六腑之输。亦为脏腑之风。

　　各入其门户所中。则为偏风。风气循风府而上。则为脑风。风入头则为目风眼寒。饮酒中风。

　　则为漏风。入房汗出中风。则为内风。新沐中风。则为首风。久风入中。则为肠风。外在腠理。则为泄风。故曰风者。百病之长也。至其变化。乃为他病。无常方焉。是知风者。善行而数变。在人肌肤中。内不得泄。外不得散。因人动静。乃变其性。有风遇寒。则食不下。

　　遇热则肌肉消。而寒热有风。遇阳盛则不得汗。遇阴盛则汗自出。肥人有风。肌肉浓则难泄。

　　喜为热中目黄。瘦人有风。肌肉薄则常外汗身中寒。目泪出有风遇于虚。腠理开则外出。凄凄然如寒状。觉身中有水淋状。时如竹管吹处。此是其证也。在风遇于实。腠理闭则内伏。

　　令人热闷。是其证也。

　　肝中风者。人迎并左关上。脉浮而弦。在天为风。在地为木。在人脏为肝。肝虚喜中风。

　　为类相从。故脉应在左关。肝风之状。多汗恶风。色微苍。头目。左胁偏痛。嗜甘如阻妇状。筋急挛痹不伸。诊在目。其色青。心中风者。人迎与左寸口。脉洪而浮。在天为热。在地为火。在人脏为心。心虚因中邪风。乃子母相因。故脉应在左寸口。心风之状。多汗恶风。

　　色微赤。翕翕发热。喑不能言。饮欲食。食则呕。诊在舌。其色焦赤。脾中风者。人迎与右关上。脉浮而微迟。在天为湿。在地为土。在人脏为脾。脾虚因中邪风。为胜克。故脉应在右关上。脾风之状。多汗恶风。薄黄。四肢怠惰。皮肉动。发热短气。不欲饮食。嗜卧如醉人。诊在唇。其色黄。肺中风者。人迎与右寸口脉。浮涩而短。在天为燥。在地为金。在人脏为肺。肺虚因中邪风。为乘克。故脉应在右手寸口。肺风之状。多汗恶风。色皓然白。

　　口燥而喘。逆气肩息。身重背痛。面胀浮肿。昼瘥暮甚。诊在鼻。其色白。肾中风者。人迎与左尺中。脉浮而滑。在天为寒。在地为水。在人脏为肾。肾虚因中邪风。为子母相感。故脉应在左尺。中肾风之状。多汗恶风。色如。面庞然浮肿。腰脊痛引小腹。隐曲不利。昏寝。汗愈多。志意惶惑。诊在耳。其色黑。胃中风者。人迎与两关上脉。并浮而大。以胃为水谷之海。纳五味。以滋养五脏。虚而中邪风。故其状。额多汗。饮食不下。隔塞不通。腹善满。失衣则胀。张口肩息。心下淡淡。食寒则泄。大肠中风者。卧而肠鸣不止。灸大肠俞百壮。可服续命汤。贼风邪气所中。则伤于阳。外先受之。客于皮肤。传入于孙脉。孙脉满则入传于络脉。络脉满则输于大经中成病。归于六腑则为热。不时卧止。为啼哭。其脉坚大为实。实者外坚充满。不可按之。按之则痛也。经络诸脉。旁支去者。皆为孙脉也。凡中风脉无不大者。非热也。暴风脉也。中风有冷热。阳病则热。阴病则冷。冷则用温风药。热则用凉风药。不可一概用也。凡中风皆不可吐出涎。人骨节中皆有涎。所以转动滑利。中风则涎上潮。咽喉中滚响。以药压下。涎再归骨节可也。不可吐出。若吐出涎。时间快意非久。枯了手足。不可不戒。小儿惊风。亦不可吐出涎。其患与大人同方。其发搐搦之时。不可捉住手足。捉住则涎不归。手足当不随。但宽抱之可也。凡中风涎潮于心。卒然中倒。当时扶入暖室中。扶策正坐。用好醋炭熏之。令醋气冲入口鼻间。良久。其涎聚于心者。自可收归。轻者即苏。重者亦省人事。惟不可吃一滴汤水入喉。如吃汤水。则其涎永系于心。终不能去。必成废人。不可不知。

　　凡中风。口开手撒。眼闭遗尿。声如鼾睡。发直吐沫。摇头上撺。面赤如妆。或头面青黑。汗出如珠。循衣摸床。神昏不语。皆死证也。盖口开者。心气绝也。遗尿者。肾气绝也。

　　手中风口噤。脉迟浮者吉。急实大数者凶。凡中风浮缓为瘫痪。浮滑为风痰。浮实为风热。

　　浮细为风虚。不浮不沉。大小有力。息数调匀者。可治。虚细独大。独小迟者。不可治。口开者。心气闭绝也。遗尿者。肾气闭绝也。手撒者。脾气闭绝也。眼合者。肝气闭绝也。鼻鼾者。肺气闭绝也。备此五证。尤不可治。五证中才见一证。犹当审余证以救疗。盖以国中风。则眼合者多。痰止则鼻鼾者亦多。惟遗尿口开俱见为恶。心为五脏主。肾为一身根本。

　　诚不可闭绝也。

　　方

　　八琼丹

　　（出圣济总录）

　　治五脏中风。偏风贼风。偏枯手足不随。

　　硫黄水银（二味同结作沙子）曾青丹砂雄黄白石英紫石英铅丹玄精石胡粉（各一两）硝石（二两）以上十一味。各细研。入瓷盒盛。盒上留一眼子。外用六一泥固济毕。候干。以文火养一复时。后闭盒眼子。用大火烧令通赤。去火放冷。取出以纸裹药。地龙脑麝香牛黄天竺黄（并细研）琥珀虎骨（酥炙）甘草（炙）乌蛇（酒浸三日去皮骨炙）天南星（炮）天麻（各一两）白附子（炮）麻黄（去根节）干蝎（炒）官桂（去粗皮）木香附子（炮裂去皮脐）槟榔（锉）独活（去芦头）细辛（去苗叶）阿胶（打碎炒燥各一两）白术白僵蚕（炒）犀角（镑）羚羊角（镑）芎蝉蜕（去土）腻粉（研各半两）上除前焙研外。余捣研为末。再同研匀。炼蜜和捣一二千下。丸如小弹子大。每服一丸。

　　灵宝丹

　　（出圣济总录）

　　治诸中风。凡人生自幼稚至于老耄。率多因风而致

　　疾。或嗜食伤饱。或不食失饥。或渴而失饮。或饮而过量。或因五味之伤。或冒热冲

　　风。或大寒近火。或暴露湿。或刺损肌肤。扑伤肢体。或失节宣。或多嗜欲。缘此风趋

　　诸窍。或留一偏。遂使手足不随。言语謇涩。或痛连骨髓。或痹袭皮肤。瘙痒如虫行。

　　痹如铁石。或多痰好唾。或健忘多嗔。血脉不行。面色干瘦。久在床枕。起便须人。

　　语涩面浮。精神困耗。皆其证也。若积岁不愈。肢节不能运动者。但如法服十数粒即

　　效。亦有中风卒毙者。但心头未冷。取药五粒。以醋调摩脐中一千余遍。当从脐四面渐

　　暖。待眼开后。以热醋研下十丸。入口即活。凡病不问轻重。年月深浅。先以红雪通中

　　散三钱。茶调下。须臾更以热茶。投令宣泻一两行。便根据法煎姜豆汤下三粒。当以他人

　　热手。更摩所患处。须臾热彻。当觉肉内有物。如火至病所。一二百日内。及一年内。

　　风疾不能下床者。一服三粒。十服后。便可行步。如患至重者。每利一度后。隔日服五

