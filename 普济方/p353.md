<!-- { "loadSidebar": true } -->
　　半夏（一两半）草乌头（三两）巴豆（一两去壳并生用）上为细末。好枣四两。

　　换水煮烂剥去皮。同药捣成剂。丸如莲子大。紧者无灰酒磨一丸。慢者半丸。吐涎或泻勿疑。轻者不须服。更审量老幼岁数虚实加减之。

　　天南星丸治破伤风牙关紧急。口噤不开。口面斜。肢体弛缓。

　　天南星（一枚及三分者炮）地龙（五条醋炙）土虺蛇（一条去头尾肠皮骨醋炙）上为末。醋煮面糊丸如绿豆大。每服三丸至五丸。生姜酒下。稀葱粥投。汗出即瘥。昔宫使明（名光祖）

　　干蝎丸治破伤风。

　　干蝎（酒炒）天麻（各半两）蟾酥（二钱汤浸化如稀糊）上将二味捣罗为末。用蟾酥糊丸如绿豆大。每服一丸至二丸。豆淋酒下。甚者加三丸至五丸。

　　定命散治破伤风。项颈紧硬。身体强直。

　　蜈蚣（一条全者）白花蛇（项后取）乌蛇（项后取各二寸酒洗浸去皮骨并酒炙）上为细散。每服二钱匕。至三钱匕。煎酒小沸调服。

　　守宫丸

　　（出圣惠方）

　　治破伤风。身如角弓反张。及筋脉拘急口噤。

　　守宫（炙干去足七枚）腻粉（半分）天南星（一两酒浸三日爆干以上二味捣为末）上同研匀细。薄荷面糊丸如绿豆大。每服斡口开。以酒灌下七丸。有汗出得解。更与一服。再汗即瘥。一方加白附子一两。炼蜜为丸。守宫一名辟宫子。

　　乌头散治破伤风发热头痛。恶心烦闷。

　　草乌头（生用去芦头）白矾（生用）蜀椒（去目并闭口者生用各一分）上为细末。

　　疮口未合。以津唾调涂。觉清水出是效。

　　三味追风散

　　乌头（生去皮脐一枚）雄黄（研一分）麝香（研一分）上为细散。每服一钱匕。

　　以温酒调下。

　　银花散治破伤风。打扑内损。

　　天南星（大者半生半炮）白附子（半生半炮）防风（去芦头各等分）上为细散。

　　每服二钱匕。重者童子小便调下。稍轻热酒调下。如外伤用此药贴疮口。仍根据法服之。如破伤风先以小便温洗疮口。次用药干贴追出风毒立愈。势稍恶口噤者。亦童子小便调。斡开口灌之。

　　如斗打至死。但心头微暖者。并灌二服即活。常须合下以备急用。

　　天南星散治诸般风。及治扑损伤中风。

　　天南星雄黄乌头尖（各等分）上同研为细末。干掺上。或揉微破敷之。

　　治破伤风。无问表里。角弓反张。

　　地肤子（炒八钱）秋蝉（二个）麝香（少许）上为末。酒调服。每服二钱。

　　雄黄散

　　（出保命集）

　　治破伤风牙关紧急。

　　草乌头（去皮）防风（为末）雄黄（别研）上等分。每服一字。热酒调灌之。亦治洗头风噤了牙关者。如破伤风身体强硬。更用天南星二两。防风一两。为末。先以热小便洗疮贴之。有紫汗出效。一方。里和可服。里不和不可服。

　　治破伤风

　　（出神效方儒门事亲）白芷（生用）草乌尖（生用去其皮各等分）上为末。每服半钱。冷酒一盏。入葱白少许。

　　同

　　治破伤风见血

　　（出济生拔粹方）半两当归。蝎二钱。合来捶碎酒同煎。直须软烂连吃。一切伤疮保万全。

　　香胶散

　　（出三因方）

　　治破伤风。口噤强直。状如中风。

　　鱼胶（烧七分留性）麝香（少许）上为细末。每服一二钱。用酒调下。如不饮酒只用米汤调下。又一方。以苏木煎调下。

　　麝香散治破伤风。

　　麝香（研）干蝎〔各一（二）分〕上为末。敷患处。令追风速愈。

　　生大豆治破伤风。神效。

　　黑豆（四十个味甘辛）朱砂（二十文）上同研为末。以酒半盏。调一钱（字）下。

　　辟宫子丸

　　（出圣惠方）

　　治破伤风。身体拘急。口噤。眼亦不开。

　　辟宫子（一条一名守宫酒浸三日曝干捣罗为末）腻粉（半分）上同研令匀。以煮槐胶和丸。如绿豆大。不计时候。拗口开。以温酒灌下七丸。逡巡汗出瘥。未汗再服。

　　治破伤风

　　（出儒门事亲书）病患耳塞。并爪甲上刮末。唾津调涂疮口上立效。无疮口者难用。

　　又方

　　用白面烧盐各一撮。新水调涂疮上。

　　又方

　　用虾二两半。切烂为泥。入花椒一两。同酒炒熟。再入酒二盏半。热服之。如重车行五里地。通身汗出。神效。

　　治破伤风肿方

　　（出千金方）取杏仁研为膏。浓涂患处。仍燃麻烛遥炙之。

　　治因疮肿痛者。皆中水中风寒所作。肿入腹则杀人方。

　　（出千金方）温桑灰汁渍。冷复温之。常令热。神效。

　　治破伤风欲死者

　　用蜈蚣碾为细末。搽牙吐去涎沫立瘥。

　　治破伤风

　　（出瑞竹堂方）无问新旧锻石。验疮大小尽干涂之。不须封裹神效。

　　治破伤风。迷闷不省人危急者。但气绝心腹温可治。

　　用避阴槐树枝皮。旋用刀刻取一块。连粗皮在外安在破伤处。用艾蘸于槐皮上灸百炷不妨。如疮口痛者。灸至不痛。不痛者灸至痛。然后用火摩。不拘时候。

　　又方

　　（出瑞竹堂方）

　　治紧急破伤风。

　　用黄蜡一块。以热酒化服之立瘥。与前玉真散一对连用。

　　牡蛎散

　　（出三因方）

　　治破伤风口噤强直。

　　以牡蛎取末粉敷疮口。仍以末二钱。煎甘草汤调下。

　　独圣散治破伤风。

　　用苏枋木不拘多少。捣罗为细散。每服三钱匕。酒调服之立效。一方用巴豆七粒。碎同用。

　　必效散治破伤风。身项强硬。不知人事。兼治打扑损伤。

　　（一名海神散）用鳔胶白色者不拘多少。于新瓦上用炭火爆焦黑色为度。捣罗为细散。每服三钱匕。热酒

　　急风散治破伤风。腰背反折。项强直。牙关紧急。

　　用草乌头不拘多少。用酽醋煮十余沸。漉出曝干。如此十遍为度。捣罗为细散。每服一钱（字）。温酒调下。

　　白僵蚕散治破伤风。身肿牙关不开。

　　用白僵蚕直者。不拘多少。生研为末。每用以生姜自然汁调。以鸡翎于疮口扫之。勿令干。斯须肿拓皮皱为效。仍用生姜汁调半钱匕服。一方治瘾疹及大肠风秘。以酒调服之。一方治风痰。生姜汁一茶脚。温水调灌之。

　　治破伤风

　　用灯心草烂嚼和唾贴之。以帛裹血立效。

　　治狗咬破伤风

　　以人参不拘多少。桑柴火上烧令烟绝。用盏子合。研末掺疮上立效。

　　治破伤风

　　用大黄末一两。加干大粪作三服。以好酒服之。以利三五行为度。

　　治破伤风。疮口作白痂无血者。杀人最急。治之。

　　用雄雀粪。直者研细。热酒调半钱服之。

　　舒筋法治破伤后。筋挛缩不能伸。他病筋缩亦可用。

　　以大竹管长尺余。钻一窍。系以绳挂于腰间。坐贴举足搓衮之。勿计工程。久当有效。

　　此方出夷坚志。言之有理。曾试自有效。

　　治破伤风

　　黄明胶烧存性。调二钱。以好酒调之。

　　追风散治破伤风。

　　蝉蜕（去土不以多少）上件为细末。掺在疮口上。毒瓦斯自散。

　　治破伤风

　　烧鳔三钱为灰。热酒调下。口噤挑开灌下。一方入麝香少许。

　　又方

　　生天南星一个。为细末。水调涂四面。水出为效。

　　赤散子治破伤风。

　　雄黄（少许）草乌头（四个）天南星（十个）上为细末。患者看疮口大小。以新水调涂之。用纸覆面盖。如疮忍痛即以半夏散治之。

　　半夏（半两）黑附子（半两）天南星（半两）蝉壳（三十个）藿香（少许）乌蛇（一分取肉炙）上件六味同为末。每服一（字）钱。豆淋酒调下。如疮上忍痛即并吃三服立效。如不

　　蜈蚣散

　　蜈蚣（一对）鳔（五钱）左盘龙（五钱炒烟尽为度野蛤粪是也）上件为细末。每服一钱。清酒调下。治法根据前和用。里和至愈可服。但有里证不可服。次当下之。前蜈蚣散四钱。

　　巴豆霜半钱。烧饭为丸如绿豆大。每服一丸。渐加六七丸。清酒调蜈蚣散少许送下。以宣利为度。内外风去。可常服羌活汤缓缓而治。不拘时候服之。羌活汤者。治半在表半在里也。

　　治一切破伤风。水毒肿痛不可胜忍。

　　用麝香末一（字）钱。纳在破伤疮口中。用旧罩翠纸裹定。取出尽脓水便效。

　　朱砂丸治破伤风。目瞪。口噤不语。手足搦搐。项筋强直。不能转侧。发则不识

　　人。

　　朱砂（研）半夏（洗）川乌头（各一钱）雄黄（五钱）凤凰苔（三钱）麝香（少许）上为细末。枣肉为丸如梧桐子大。每服一丸或二丸。冷水下。以吐为度。

　　天麻丸治破伤风。

　　天麻（三钱）川乌头（三钱去皮生用）草乌头（一钱半）雄黄（一钱半）上为细末。酒糊为丸如梧桐子大。每服十丸。温酒送下。不拘时候。

　　立效散治破伤风。及沐发中风极效方。

　　上以乱发如鸡子大。无油器中熬焦黑。研为末。以好酒一盏沃之。何首乌末二钱。同搅候温灌之。下咽喉过一二刻。再灌立效。

　　除风破血

　　以草石蚕浸酒服。草石蚕生高山石上。根如箸。上有毛。节如蚕。叶似卷柏。

　　治破伤风

　　防风天南星上二味等分为末。每服三二匙。童子小便五升。煎至四升。服愈即止。

　　治破伤风入疮强直。

　　天南星防风上等分为末。以醋调作靥贴之。

　　卷一百十四　诸风门

　　诸风难治附论

　　素问云。凡诸风掉眩强直。支痛戾。里急筋缩。皆足厥阴风木之位。肝胆之气也。风者动也。掉者摇也。所谓风气甚而头目眩运。由风木王。则是金衰不能制木。而木能生火。

　　故风火多为热化。皆阳热多也。风为病者或为寒热。或为热中。或为寒中。或为厉风。或为偏枯。或为腰脊强痛。或为耳鸣鼻塞。诸证皆具。其病各异。其名不同。经云。风者善行数变。腠理开则洒然寒。闭则热闷。风气俱入。行于诸脉分肉之间。与卫气相干其道不利。致使肌肉愤而有疡也。卫气所凝而不行。故其肉有不仁也。分肉之间卫气行处。风与卫气相搏俱行肉分。故气道涩而不利。气道不利风热内郁。卫气相持肉愤而疮出。卫气被风郁不得传。偏升凝而不行。则肉不仁也。谓皮肉而不知寒热痛痒如木石也。经曰。风者百病之首也。其变化乃为他病无常。风气所发也。以四时五运六气千变万化。冲荡推击无穷。安得失时而绝也。故春甲乙伤于风者。为肝风。夏丙丁伤于风者。为心风。季夏戊己伤于风者。

