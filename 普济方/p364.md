<!-- { "loadSidebar": true } -->
　　通明赤丸治中风瘫缓。并柔风一切风疾。

　　乌蛇（去头骨并皮不用）麻黄（去根节）白僵蚕（各一两）白附子（生用）半夏（汤浸去滑）干蝎（去土）干姜（炮）天南星附子（去皮脐各半两）麝香（研一分）上并生用。捣为末。以汤浸槐胶。研和为丸。如大麻子大。以生绢袋盛之。不得置盒内。亦不得以火焙。常服。每日空心薄荷酒下三丸至五丸。微嚼破服。觉药冲。煨甘草含之。如中风。急以温薄荷酒磨下五丸或七丸服之。小儿中诸风痫或天吊风等。以母乳磨一丸或两丸。量力服之。

　　天麻防风丸

　　（出直指方）

　　治一切诸风。

　　人参天麻防风（各一两）全蝎（炒半两）朱砂（研）雄黄（研）甘草〔炙各五（一）分〕白僵蚕（炒半两）牛黄（一钱）麝香〔一钱（字）〕上为细末。炼蜜丸如梧桐子大。

　　每服二丸。紫苏薄荷汤嚼下。

　　洗药治一切诸风。

　　大枫壳香白芷荆芥苦参何首乌川椒防风苍耳草麻黄葱（连根）上用水一桶煎药汤。取温暖处洗浴。再煎滓添洗。用被盖覆取汗出。不可太多。

　　太一丹

　　（出传信适用方）

　　治诸风及瘫痪偏风。手足顽麻。肢节缓弱。骨肉疼

　　痛

　　。并治头风偏正头痛。项颈拘急。头旋目晕。呕吐痰水。或耳鸣聋。风痰上盛。及疗伤

　　风伤寒头痛。不可忍者。并宜服之。常服消风化痰。清头目。利胸膈。

　　川芎川乌（去皮尖）草乌（去皮尖）白芷白附子黑附子（去皮脐）细辛（去叶洗）半夏（洗）天南星（洗）天麻（洗）上等分。并生用细末。如药二十四两。即入面二十两白者。同拌匀。滴水和丸如弹子大。日中晒干。每服一粒。茶酒任嚼下。荆芥薄荷茶亦得。如伤寒伤风头目昏疼。用葱白一茎同嚼。热茶清送下。不计时候。此药用之甚效。

　　大圣一粒金丹

　　（一名保命丹出和剂方）

　　治男子妇人一切风疾。气血俱虚。阴

　　阳

　　偏废。卒暴中风。僵仆昏塞。涎潮搐搦不省人事。失音。项强。手足曳。口眼斜。

　　瘫痪偏枯。半身不遂。语言蹇涩。举止错乱。四肢麻痹。癫痫倒地目瞑不开。涎盛作声

　　。角弓反张。目睛直视。口噤闷绝。牙关紧急。风搏阳经。目眩头痛。耳内蝉鸣。皮肤

　　抽搐。多困喜睡。项强拘急不能回顾。肾脏风。脚膝疼痛。步履艰难。偏风流注。一边

　　屈伸不得。此药无问新久并治之。有风疾常服尤佳。补益五脏。秘固真元。通流关节。

　　祛除风邪。壮筋续骨。大效。

　　白矾（别研枯）朱砂（别研）没药（别研）麝香（净内各半两）五灵脂（去石）白僵蚕（炒去丝）白蒺藜（炒去刺各一两）大川乌头（去皮尖）大黑附子（并炒去皮脐）新罗白附子（炮各二两为末）上为细末合和。用松烟墨半两。井花水磨汁搜丸。每两作六丸。用金箔二百片为衣。窨干。每一丸用生姜半两。取自然汁磨化。用无灰酒暖热半盏。同药温服。量病患酒性能多少。更吃温酒一斗二升投之。以助药力。次用衣被盖覆使卧。汗出为效。势轻者半丸。不拘时候叶氏于本方中去麝香。增天麻、防风、乳香。减没药、朱砂、白矾各一分。

　　余根据本法。治一切风。及头面诸风。皮肤不仁。多生瘾疹。手足顽麻。名万金丹。一法于本方前四味减半。后六味等分。制料服饵之。法并同。如病势危急不暇求姜酒。以白汤磨。先搽牙龈。牙关宽使可灌药下即苏。亦名大圣一粒金丹。本方中增防风一两。全蝎一分。治中风瘫痪。涎潮不语。手足麻痹痛痒不知。名大圣镇风丹。一方有僵蚕。孕妇不可服。

　　龙脑丸

　　（出圣惠方）

　　治一切风。

　　龙脑（一分细研）雄黄（半两细研）朱砂（一分细研）麝香（一分细研）阿胶（一分捣碎炒令黄燥）丁香（一分）天南星（一分炮裂）好墨〔半（两）锭〕牛黄（一分细研）天竺黄（一分细研）上捣罗为末。研令匀。取三月三日以木蜜和丸如豇豆大。每服以热酒研一丸服

　　乌头汤

　　（出千金方）

　　治八风五尸。恶气游走胸心。流出四肢。来往不住。短

　　气

　　欲死。

　　乌头芍药干姜桂心细辛干地黄当归吴茱萸甘草（各二两）上咀。

　　以水

　　清神散

　　（出和剂方）

　　消风壅化痰涎。治头目昏眩。心忪面热。脑痛耳鸣。鼻

　　塞

　　声重。口眼动。精神昏愦。肢体疼倦。颈项紧急。心膈烦闷。咽嗌不利。

　　檀香（锉）人参（去芦）防风（去苗各十一两）薄荷（去土）荆芥穗（去土）甘草（各二十两）石膏（研四十两）细辛（去苗洗焙用五两）羌活（去苗一两）上为细末。

　　每服二钱。沸汤点服。或入茶末点服亦得。食前服。

　　追风散

　　（出和剂方）

　　治证与前追风散同。

　　白僵蚕（去丝嘴炒）全蝎（微炒）甘草（炙）荆芥（各二两）川乌（炮去皮脐）防风（去芦）石膏（研各四两）川芎（三两）麝香（研一两）上为细末。每五分好茶调下。食后临卧服。常服清头目。利咽膈。消风壅。化痰涎。

　　磁石丸

　　（出仁存方）

　　治一切瘫痪暗风等疾。

　　磁石（一两）蛇含石燕（各一两）石碌（半两并醋淬七次）雄黄轻粉朱砂牛黄（头大。

　　每服一丸。荆芥薄荷酒化下。如是大段风涎暗风。昏迷不省者。更入轻粉少许。白矾半钱研。用药二丸磨。尽作一服灌下便安。服后有汗出见效。三日一服。小儿一丸分三服。

　　定风饼子

　　（出医方大成）

　　治风客阳经。邪伤腠理。背膂强直。口眼斜。体

　　热

　　恶寒。痰厥。头目疼痛。肉筋惕。辛额鼻渊。及饮酒过多呕吐痰沫。头目眩晕如坐车

　　船。常服解五脏天麻川乌（炮）南星（炮）半夏（炮）川姜川芎白茯苓甘草防风上等分。

　　用生姜汁为丸如龙眼大。按作饼子。朱砂为衣。每服一饼细嚼。姜汤下。不以时候。但不当生用。仍须炮裂。预服最防风疾。一方无防风。

　　大省风汤治诸虚风涎潮痰厥。神昏头晕。语涩。手足搐搦。半身不遂。及历节风

　　痛。筋脉挛急。

　　川芎半夏防风（各一两）甘草（炙半两）全蝎（去毒三个）附子（生用去皮脐）川乌（去皮脐）木香南星（各半两）上锉散。每服四钱。水一盏半。生姜十片。煎温服。

　　不拘时候。气虚加沉香。气逆加紫苏。胸膈不利为痰。倍加半夏、人参。头晕头痛。加天麻半两。全蝎二钱。煎熟入麝香。热风左瘫右痪。口眼斜。口噤不能言。手足顽麻。于本方中去附子、川乌。一方无防风。

　　五粒松浸酒方

　　（出圣惠方）

　　冬十月以酒服。大治诸风。

　　五粒松叶（七片）麻黄（七两去节）防风黄独活（炮）秦艽（各二两）牛膝（四两）生地黄（一斤）芎（二两）上切。以无灰清酒四大斗渍。春七日。冬二十日。

　　夏五日。

　　加味苦参丸治一切风证。

　　苦参（一斤）荆芥（半斤）何首乌白僵蚕（二两）香白芷川芎（二两）赤芍药（二两）大黄（一两）加白花蛇（一条）上为细末。面糊为丸如梧桐子大。每服五十丸。

　　不拘时候。温茶清下。

　　又方

　　（出圣惠方）白附子（一两炮裂）白僵蚕（一两微炒）干蝎（一两半微炒）蝉壳（半两）天麻（一两）羌活（一两）防风（一两去芦头）侧子（一两炮裂去皮）麻黄上为末。炼蜜和丸如绿豆大。以腻粉滚过。令干。如中风不语。重者以暖酒研下十丸。当有汗出即瘥。如常服。即空心温酒下五丸。

　　太白丹

　　（出圣惠方）

　　治一切风。

　　鹿角霜（半两）瓷药（七两烧令通赤候冷捣罗细研水飞过）蛤粉（七两）天南星（三两炮裂）白蒺藜（三两微炒去刺）（三两微炒）麝香〔一钱（两）半细研〕川乌头（二两生用去皮脐）白花蛇肉（三两酒浸炙微黄）上为末。入麝香研令匀。以面糊和捣五七百杵。

　　丸如鸡头实大。每服以豆淋酒研下一丸。

　　龙脑丸

　　（出圣惠方）

　　治一切风。

　　龙脑（一分细研）麝香（一分细研）朱砂（半两细研）天南星（一分炮裂）白附子（一分炮裂）半夏（一分汤洗七遍去滑）甘草（一分炙微赤锉）附子（半两炮裂去皮脐）川乌头（一分炮裂去皮脐）上为末。以糯米粥和丸如绿豆大。每服以温酒下三丸。

　　独活浸酒方

　　（出圣惠方）

　　治八风十二痹。

　　独活（四两）石楠（四两）防风（三两去芦头）茵芋附子（炮裂去皮脐）川乌头（炮裂去皮脐）天雄（炮裂去皮脐）桂心（一两半）牛膝（去苗以上各一两）上细锉。

　　以生绢袋盛。用好酒二斗渍。经七日。每日随性温饮一小盏。勿令大醉。以效为度。

　　经效鼠粘根浸酒方

　　（出圣惠方）

　　治风。

　　鼠粘根（五斤掘时勿令见风密房中净洗薄切密瓮内阴干）防风（五两去芦头）附子（二两炮裂去皮脐）独活（五两）汉防己（二两）桂心（二两）天麻（二两）麻黄（二两去根节）生地黄（八两）上细锉。以生绢袋盛。以无灰酒三斗浸之。密封。春夏七日。秋冬二七日开。每日空腹日午夜临卧各温饮一小盏。

　　桑枝浸酒方

　　（出圣惠方）　治风。

　　花桑枝（一斤）垂柳枝（一斤）槐枝（一斤）羌活（三两）牛膝（三两去苗）黑豆（一升炒熟）附子（三两炮裂去皮脐）桂心（三两）熟干地黄（三两）上细锉和匀。以生绢袋盛。用好酒五斗浸。经七日后。每日食前后任性暖饮一二小盏。不得令过度。但醺醺然常有酒气为妙。忌生冷、毒鱼、猪肉。

　　龙脑天麻煎

　　（出和剂方）

　　治一切风及瘫缓风。半身不遂。口眼斜。语涩涎

　　盛

　　。精神昏愦。或筋脉拘挛。遍身麻痹。百节疼痛。手足颤掉。及肾脏风毒上攻。头面虚

　　肿。耳鸣重听。鼻塞口干。痰涎不利。下疰腰腿脚膝缓弱。肿痛生疮。及治妇人血风攻

　　疰身体疼痛。面浮肌瘦。口苦舌干。头旋目眩。昏困多晕。或皮肤瘙痒。瘾疹生疮。暗

　　风夹脑风。偏正头疼。并皆治之。

　　甜瓜子（汤洗令净）浮萍草（拣洗净）川乌（炮去皮脐）地榆（去苗刮削令净）黑参（洗净焙各五十两）天麻（去苗一百两）以上为细末。用雪水白沙蜜各一（五）十斤零十两。

