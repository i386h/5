<!-- { "loadSidebar": true } -->
　　炼蜜和。为丸如梧桐子大。每日空心温酒下三十丸。此方乃鞠承之兵部亲服得效。又路广州言。刘士彦知泗州日。中风肩骨脱臼。吴总杨介劝服此药大效。未几拜起如常。观其药味平常而有此神功。乃知处方者之善。而后人不能及也。

　　治风何首乌丸王丰甫传云。其父禹玉平生服此有效。

　　何首乌（两京者尤佳米泔浸一宿用竹刀割去皮切片焙干用一斤）熟干地黄（四两焙）怀州牛膝（酒浸一宿焙干四两）上不得犯铜铁器。捣罗为末。炼蜜为剂。再入木臼杵一千下。

　　丸如梧桐子大。每日空心温酒下四五十丸。忌羊血、生葱、萝卜、藕。不饮酒人以饭饮下。

　　大有神效。

　　天麻丸治一切风。

　　玄参（六两）附子（一两）羌活（一两）天麻（六两酒浸三日爆干秤）生地黄（十六两）当归（十两）牛膝（六两同上浸）杜仲（七两锉炒去丝）萆（六两别研为细末秤）上为细末。炼蜜为丸如梧桐子大。常服五七十丸。病大至百丸。空心食前。温酒或白汤下。平明服药。至日高饥则止服药。大忌壅塞失于通利。故服药半月稍觉壅。微以七宣丸轻疏之。始药再为用也。牛膝、萆治筋骨。杜仲使筋骨着。天麻、羌活和风之胜药。当归、地黄养血能和

　　烧肝散治三十六种风。二十四般冷。五劳七伤。一切痢疾。脾胃久虚不思饮食。

　　四肢无力。起立甚难。小便赤涩。累年口疮。久医不瘥。但根据此法。服之必愈。

　　茵陈犀角石斛白术柴胡（去苗）紫参桔梗防风干姜芍药（各半两）人参胡椒白芜荑吴茱萸官桂（去皮各一两）上一十五味同为末。以羊肝一具。如无即猪肝代之。分作三分。洗净。去血脉脂膜。细切。用末五钱。葱白一两。细切相和。湿纸裹。掘地坑内以火烧令香熟。空心生姜汤下。大段冷劳。不过三服见效。

　　何首乌丸治风活血。大补益。

　　何首乌〔十（一）斤赤白色者各半米泔浸三宿取竹刀割去皮切焙干〕赤芍药（四两）上为末。炼蜜为丸如梧桐子大。每服三十丸至五十丸。食后温酒或饭饮下。一日三服。只忌铁器。须精细修合。知怀州李括。与一武臣同官。怪其年七十余而轻健。面如渥丹。能饮食。

　　叩其术乃得此方。先是李括盛暑中半体无汗者二年。窃自忧之。服此药一年许。汗遂浃体。

　　初不知其能治此也。盖其活血之验。李公予舅氏也。面授此方。已试之效。可无疑矣。然王古尚书云。何首乌久服颇作欲念。宜慎之。

　　于仙姑搜风丹

　　甘草（一两）半夏（一两炮洗七次）防风（一两并净洗）细辛（半两洗净去土）川芎（一两）天南星（一两炮）川乌头（炮一两）白附子（半两洗净炮）天麻（一两）香白芷（一两）草乌头（一两炮去皮脐）麻黄（去根节一两）干姜（四钱）地龙（洗净去土半两）上焙干为细末。一两用头面二两半。同药拌匀。再罗过。用新水和得所。丸如鸡头大。晒干。

　　每服一丸至二丸。茶酒嚼下。合此药时须是天晴。

　　万金丹治一切风。左瘫右痪筋脉拘急。遍身生疮及风毒攻疰。妇人血风暗风。夹

　　脑风。偏正头痛等疾。虽积年瘫痪。服此药无不见效。忌热物少时。

　　藿香叶踯躅花天南星（炮裂）甘松（去土）麻黄（不去节）吴白芷甘草（炙）蔓荆子（去白皮各一两）川乌何首乌（各三两）草乌头（七个生用）五灵脂（酒浸一宿去沙石）白胶香（细研各一两）麝香（二钱）没药（三钱研细）蛤粉（为衣一两）上件除蛤粉为衣外。十五味并捣罗为末。糯米一盏。好酒一升。煮粥丸如鸡头大。窨干。每服一丸。茶酒任下。若牙关紧急。酒磨灌下。不拘时候。

　　活络丹

　　（出卫生家宝）

　　治一切风疾疼痛。

　　五灵脂破故纸赤芍药川乌头草乌头（两项乌头并锉碎用葱切作片子同和匀碗合一宿取出不用葱）山栀子（去壳）黑牵牛白牵牛何首乌（以上各二两）土朱（四两）上为细末。酒糊为丸。如梧桐子大。每服五七丸。打扑伤损。用苏木酒下。香港脚木瓜酒下。

　　腰疼。核桃酒下。常服温酒盐汤下。

　　乳香丸

　　（出卫生家宝）

　　治一切风疾。

　　没药（一两研）川乌头〔一（三）两炮裂去皮脐〕木香（半两生）五灵脂（三两研）朱砂（一分研）乳香（一分研）麝香（一钱研）上为细末。薄糊为丸如梧桐子大。每服三两丸。

　　茶酒任下。

　　杜仲丸

　　（出卫生家宝）

　　治风疾。及腰肾风虚香港脚等疾。

　　杜仲（去粗皮秤用麦麸炒黄色去麦麸不用）牛膝（酒浸一宿晒干）菟丝子（酒浸一宿控出趁湿润研破晒干）续断（酒浸一宿晒干）木瓜（切碎晒干秤）萆（炒黄色为度以上各二两半）金毛狗脊（出毛净秤五两半用好米醋于砂铫内煮切片子焙干）上为细末。用好醋煮糊为丸。如梧桐子大。每服三十丸。至五十丸。空心温酒下。日进三服。忌鸡肉。

　　增减续命汤

　　（出卫生家宝）

　　治诸风。千金曰。治诸风不以续命汤。则不为治

　　风

　　。斯圣贤之说。

　　麻黄（半两去节根）白芍药黄芩人参（去芦）大川芎甘草（微炙）汉防己（锉）杏仁（去皮尖麸炒）当归（酒浸锉）天麻（蜜炙）官桂（不见火以上各一两）防风（一两半）附子（半两炮裂去皮脐）上件药为粗末。外。将附子、杏仁切令细碎。入药内和匀。每服三钱。水一盏半。姜五片。煎至一盏去滓。稍热食前服。

　　十生丸

　　（出卫生家宝）

　　治诸风疾及痰。

　　干姜半夏天南星白僵蚕川乌（去皮尖）白附子（以上各一两）全蝎（一分）人参（一分）干葛（三两取一两）附子（七钱重去皮尖）上为细末。生姜自然汁煮糊为丸。如梧桐子大。以蛤粉为衣。每服三十丸。生姜自然汁破汤吞下。不拘时候。忌热物少时。此药治瘫痪神效。

　　透骨丹

　　（出卫生家宝）

　　治诸风疼痛。

　　草乌〔一（四）两用盐一两和炒焦〕甘草（半两）黑牵牛（一两炒焦）上为末。

　　入麝香一钱和匀。酒糊为丸。如梧桐子大。每服二十丸。温酒送下。不拘时候。

　　大效小风丹

　　（出卫生家宝）

　　治一切风疾。

　　草乌头（去皮尖）何首乌（以好酒同浸两宿取出净洗）上件各等分为细末。酒糊为丸如梧桐子大。每服七丸。茶酒任下。食后服。

　　川乌丸

　　（出卫生家宝）

　　治一切风疾。并香港脚等病。

　　没药（半两为细末）川乌（四两去皮尖切作片子分两处将一处用汁于砂石器内煮腐取腐和后药不用汁如无川乌草乌头亦得）麝香（一钱别研）上为末。杵烂川乌为丸。如鸡头子大。以朱砂为衣。每服一丸至二丸。如风疾食后茶酒任下。香港脚木瓜煎酒下。腰痛核桃酒下。头风嚼生葱茶下。妇人赤白带下。艾醋汤下。软风金银花煎酒下。早晚进二服。

　　宿州蔡五经家饼子风药

　　（出卫生家宝）香白芷（一两）藿香〔一两（分）〕零陵香（一分）半夏（一两半炮七次）苍术（半斤米泔浸一宿）草乌头〔去皮尖一（六）两〕上晒干为末。姜糊为饼子一寸大。一饼分作八服。茶酒嚼下。

　　南州医僧白龙丸

　　（出卫生家宝）

　　治诸风。

　　白芷（生）川芎（生锉）大甘草（生）草乌头（用粗瓦片相拌水底挞洗去皮尖白净）细辛（洗净生）白僵蚕（去丝嘴）薄荷叶（生）苍术（米泔浸一宿焙干）石膏（一半烧通赤一半生用以上各四两）上件生用为末。蒸饼五个。泡糊为丸如弹子大。每服一丸。食后茶酒嚼下。

　　白大通丸

　　（出卫生家宝）

　　治一切大风。左瘫右痪。口面斜。手脚掉。言

　　语

　　蹇涩。兼藿香（去土二两）香白芷（二两）川芎（二两）川乌（四两冬去皮尖春不去半生半炮用）鸡芥（二两）乳香（半两别研）白僵蚕（二两炒去丝嘴及足）本（去土二两）羌活（二两）桔梗（洗二两）甘松（二两）牛膝（酒浸二两）天麻（一两）川当归（一两）没药（别研一两）麻黄（二两春不去节冬去）真细辛（洗去苗二两）乌蛇（五两水浸去皮骨好酒浸一宿炙）软石膏（一斤过碾秤四两为衣余者并入众药）甘菊花（一两）上为末。糯米糊为丸如弹子大。

　　隔日方焙干。即上石膏衣。每服一丸。薄荷茶酒温嚼下。如肾气疼。炒茴香酒下。

　　青龙膏

　　（出朱氏集验方）

　　治荣卫不和。阳少阴多。手脚举动不快。

　　天麻狗脊（各二两）白花蛇肉（不蛀者六两好酒煮去皮骨新瓦上焙干取肉一两）上为细末。银盂子盛。无灰酒一升。入此三药。重汤煮稠如膏。银匙搅。细磨生姜半两取汁。同熬匀。入罐子内收。每服半匙头。好酒半盏搅匀服。或汤亦得。食前饮之极佳。日二服。

　　神

　　宿州红饼子

　　（出朱氏集验方）

　　治男子妇人诸般风疾。兼诸损伤。陈氏家第一

　　药

　　。

　　何首乌天南星川芎川乌（各半两）苍术僵蚕〔各三（二）两〕草乌白芷藿香（各一两）雄黄（半钱）上除僵蚕、雄黄外。以水净洗。晒干为末。粳米粉糊捻饼子如小钱大。土朱为衣。用刀切十字待干。一饼分作四服。空心服。偏正头风生葱茶嚼下。打扑损伤松节酒下。鼓捶风膝肿。浸川牛膝酒下。如牙疼。半饼嚼在疼处。先以葱汤下一服。

　　万金汤

　　（出朱氏集验方）

　　治风补卫虚。通气血。及治脚膝无力。医官杜壬以

　　此

　　治手足风累验。

　　桑寄生北细辛桂心防风人参白茯苓当归芍药杜仲（姜制）川牛膝川独活〔（半两）〕甘草（各一两）川芎秦艽熟干地黄（各半两）上咀。每服五钱。

　　以水

　　柴胡半夏汤

　　（一名补肝汤）

　　治旧有风证。不敢见风。眼涩。头痛有痰。眼

　　黑。

　　恶心兀兀欲吐。风来觉皮肉紧。手足重难举。居暖处有微汗少许便减。再见风其病便复

　　。

　　半夏（二钱）炒曲（一钱）生姜（十片）柴胡（半钱）升麻〔五（分）钱〕苍术（一钱）本（半钱）白茯苓（七分）上件咀麻豆大。都作一服。水三盏。煎至一盏去滓。稍热服。

　　养神汤治精神短不得睡。项筋肿急难伸。禁甘温苦腻味。

