<!-- { "loadSidebar": true } -->
　　柴胡〔四（一）分〕升麻（四分）当归身〔半（钱）两〕麦面（半钱）木香（一分）川芎（三分）橘皮（一分）黄芩（酒制三分）黄连（半钱）黄柏（三分）半夏（七分）黄（一钱）人参（一钱）甘草（七分）苍术（半钱）白术〔二钱（三分）〕上咀如麻豆大。

　　每服五钱。水二大盏。煎至一盏去滓。稍热服。食后。

　　萆散治一切风证。腰脚疼痛彻骨酸楚。此药除风去湿止痛。活血补肾。

　　防风川乌（炮）川续断破故纸（盐炒）萆赤芍药熟地黄独活白芷没药（梧桐子大。

　　每服空心盐汤酒任下三五丸。史卫王奉内祠日。尝苦此疾足不能行。发热烦闷。彼得此药三服顿安。

　　治天柱骨倒。因澡浴后忽患者。

　　用多年五苓散。一年者亦可。每服三钱重。以灯心七茎。淡竹叶三茎。乌梅三个。同煎汤调下。

　　俞风丹暖风药

　　荆芥穗乌药天南星川芎黑附子天麻甘草当归（各一两）上为细末。炼蜜和丸如弹子大。每服一丸。茶清酒任下。一方以防风代甘草甚佳。

　　无敌丸除风疾。百病不生。

　　杜仲（十两）川牛膝（七两五钱）木瓜（二两五钱）山（七两五钱）虎骨（二两醋淬）天麻（五钱）乳香（二两五钱）草乌头（五两）龙骨〔一（二）两五钱〕苍术（十两）没药（送下。早晚各进。

　　诸气不通。胸背痛。结塞闷乱。宜服醉仙丹。治偏枯皮肤不仁。

　　（华佗中藏经方）麻黄（水煮焙干为末一两）天南星（七个炮）黑附子（三个炮去皮）地龙（七条去皮）上除麻黄外先为末。次将麻黄末入酒一升。熬成膏。入前末丸如弹子大。每日食后临卧酒化下一丸。汗出效。偏枯不遂。皮肤不仁者。皆由五官虚气。风寒暑湿之邪蓄积久而不散。乃成疾焉。

　　去一切风

　　（出本草）以羊皮作。食之。

　　治一切风。变白宜老。

　　（出本草）以络石草煮汁服之。

　　治患风疾数年不效。

　　（出本草）

　　朱真人灵验篇云。

　　掘坑令患者解衣坐于坑内。遂内以热汤上淋之。良久复以簟盖之瘥。

　　治一切风。虚羸冷。手足疼痹。无论老幼轻重。

　　（出本草）以小天蓼浸酒及煮汁服之。十余日觉皮肤间。风出如虫行。

　　治风

　　（出本草）以木槿花作汤。代茶吃。

　　治一切风。有不治者。悉效。

　　（出本草）菖蒲薄切。令日干三斤。以绢袋盛之。玄水一斛清者。（玄水者酒也）悬此菖蒲密封闭一百日。出视之如绿菜色。以一斗熟黍米内中封十四日。开出饮酒。

　　治一切风

　　（出本草）以驴肉酿酒服之。

　　治风疾

　　（出本草）以石苇叶作汤浴之

　　治风

　　（出本草）用秫稻根作汤洗之。

　　治风疾。益气。

　　（出本草）以练鹊冬、春间取。细锉炒令香。袋盛于酒中浸。每服取酒温服之。

　　疗风

　　（出本草）以兰草煮水以浴之。

　　疗风

　　以五加实。渍酒服之。

　　疗风

　　以丁公藤渍酒服。南史解叔谦。雁门人。母有疾。夜于庭中稽颡祈告。闻空中云。得丁公藤治即瘥。访医及本草皆无。至宜都山中。见一翁伐木。云是丁公藤疗风。乃拜泣求得之。

　　及

　　治酒风黄帝曰。有病身热懈惰。汗出如浴。恶风少气。此为何病。岐伯曰。病名

　　酒风。帝曰。治之奈何。岐伯对以此方。

　　泽泻白术各十分。麋衔五分。合以三指撮。为后饭。

　　治风

　　以天蓼木一斤。去皮细切。以生绢袋盛。好酒一斗浸之。春夏一七日。秋冬二七日后开。

　　每日空心日午初夜各温饮一盏。老幼临时加减。若常服日只每朝一盏。立有奇效。

　　除风令人能食。

　　以胡桃渐渐食之。

　　治风缓诸节不遂。皮肤顽痹。腹内宿冷。冷血瘀血。腰脚疼痛。

　　以原蚕屎净收取。晒干炒令黄。袋盛浸酒服。

　　去风甚佳。

　　用香麻煎作浴汤。

　　治风轻身

　　以千金藤浸酒服之。

　　治一切风虚。常恶头痛欲破者。

　　以杏仁去皮尖。曝干为末。水九升。研滤如作粥法。缓火煎令如麻腐。起取和羹粥酒内一匙服之。每食前不限多少。服七日后大汗出。慎风冷、猪、鱼、鸡、蒜、大酢。十剂后诸风减瘥。春夏恐酢少。作服之。秋九月后煎之。此法神妙可探秘之。

　　治风血羸老。腹内诸冷血闭。腰脚变白。

　　以土豉藤煮服。浸酒服亦佳。

　　治筋骨风

　　以酸枣仁炒末。作汤服之。

　　主风血羸老。腹内及腰脚诸冷。食不作。肌肤瘙痒。

　　以地龙藤浸酒服之。

　　治心风头风肢体诸风。及解肌发汗。

　　（出本草）以杜荆根水煮服之。

　　治皮毛间习习如虫行风

　　（出本草）煮牛蒡根汁浴之。夏浴避风。却取其子炒过末之如茶。煎三七匕。通利小便。

　　延年去风令光润

　　（出本草）以桃仁五合去皮。用粳米饭将研之。细浆水杵取汁。令桃仁尽即休。微温用洗面极妙。

　　治因疮中风

　　治一切风疾痰眩附子汤

　　上用生附子及六七钱者。用半个切碎。以水二盏。姜十片。煎至一盏以下。滤过盏盛。

　　水中沉微冷服。若不去皮脐。及临服入少盐效。尤速。

　　治风血积冷气

　　用藤温酒服之。

　　去风血

　　用鬼膊藤浸酒服。（亦名鬼腰者）

　　治风虚除百病杏酥法

　　用捣烂杏仁一石。好酒一石。研滤取汁一石五斗。入白蜜一斗五升搅匀。封于新瓮中勿泄气。三十日看酒上酥出。即掠取内瓷器中贮之。取其酒滓。团如梨大。置空屋中作格安之。

　　候

　　治风水腹大。脐肿腰重痛不可转动。

　　用麻子半斤杵碎。水研滤取汁。以米二合。以麻子汁煮作稀粥。着葱、椒、姜、豉。空心食之。（麻子者乃今人绩麻布种子也）

　　治一切风

　　用马齿苋细切煮粥。

　　补虚疗风

　　用忍冬草煮汁酿酒。可常采服。

　　治丈夫心肺中虚风。及客热膀胱间连胁下时有气。皮肤瘙痒瘾疹。饮食不多日渐瘦

　　损。常有忧愁。心忪少气等疾。

　　用莎草春收苗及花阴干。入冬采根切。贮于风凉处。有患前病者。取苗二十余斤锉。以水二石五斗。煮取一石五斗。于浴斛中浸身令汗出。五六度浸。兼浴肺中风。皮肤痒即止。

　　每载四时常用。则瘾疹风永瘥。心中客热膀胱间连胁下气。常忧愁不乐心忪者。取根一大斤切。熬令香。以生绢袋盛。贮于三大斗无灰清酒中浸之。春三月浸一日即堪服。冬十月后须七日近暖处乃佳。每空心服一盏。日夜三四服之。常令酒气相续。以知为度。若不饮酒。

　　即取根十两。加桂心五两。芜荑三两。和捣为散。以蜜和为团。捣一千杵。丸如梧桐子大。

　　每空腹酒及姜蜜汤饮汁等下二十丸。日再服。渐加至三十丸。以瘥为度。（莎草根即香附子苗）

　　治诸风。脚膝疼痛不可践地。

　　用鹿蹄四只。洗如法熟煮了。取肉于豉汁中着五味煮熟。空腹服之。

　　治风疾

　　取消梨不限多少。绞汁而饮。昔有一朝士。见梁奉御诊之曰。风疾已深请速归去。朝士复见州马医赵鄂者复诊之。言疾危。与梁所说同矣。曰只有一法。可试吃消梨不限多少。

　　咀

　　卷一百十七　寒暑湿门

　　中寒附论

　　夫诸寒收引皆属于肾。肾者少阴也。少阴者至阴也。至者为极也。少阴者冬脉所旺。居北而属水。为寒。为归藏。为周密。寒中收引拘缩。寒之用也。其病上下所出。水澄澈清冷。

　　清阳受寒血凝为瘕。太阴受寒气聚为疝。但脉急而寒之象也。急主于痛。故紧急也。又内经云。

　　数则为热。迟则为寒。诸阳为热。诸阴为寒。脉当迟缓。寒毒内郁。洪数为热。所养心之脉也。寒气生清。就于湿。故下利清白。此乃肠胃寒则化物不常。热则壅涩不通。寒胜则火衰。

　　火衰金旺。吐痢腥秽。腥者金肺之臭也。热则喜酸。寒则水腥。只如四肢逆冷。坚痞腹满。

　　屈伸不便。禁固战栗。谓阴水主之。舒卷不便。诊其脉沉伏而迟。病之证也。若身凉不渴而寒。足而卧。恶闻人声。不欲言。皆阴证也。阴阳停则和。偏则病。如阳气暴绝。阴气独胜。则为寒证。阴气暴绝。阳气独胜。则为热证。经云。阳盛阴虚汗之而死。阴盛阳虚下之而死。若阳实外热。阴虚内寒。阴实内热。阳虚外寒。阳实伐其阳。当凉膈散、承气汤主之。

　　阴实伐其阴。当白术散、四逆汤主之。寒者严凝杀厉之气也。人以肾气为根本。惟肾则受寒。

　　惟寒则伤肾。肾气一虚寒邪交作。急痛拘挛。战掉强直。昏迷厥冷。口噤失音。或翕然发热。

　　面赤多汗。此中寒也。无汗恶寒。头疼面惨。发热拘急。手足微寒。此伤寒也。霍乱转筋。

　　洞泄下痢。干呕吐逆。积饮停痰。此寒邪入肠胃也。以至为咳嗽。为虚劳。为疝瘕。为香港脚。

　　为痔漏。为遗精。为疟。为诸痛。寒亦主之。人惟肾气不充。疏于谨护。非特霜凝冰结之谓寒。或者炎天暑月当风取凉。卧地受冷。使寒邪之气自皮肤而达经络。自经络而入脏腑。

　　如前数证皆得以恣睢四出矣。温肾寒。如干姜、附子、川乌、天雄辈佐之。以养正灵砂。

　　此固药笼中物。然寒伤荣气。徒知温肾而不知温血。恐未必有十全之功。是则官桂、当归又温血之上药也。素问曰。冬三月此谓闭藏。水冰地坼。无扰乎阳。早卧晚起必待日光。此去寒就温之意也。不善调摄则为寒所中。大抵中寒脉必迟紧。挟风则脉浮。眩晕不仁。兼湿则脉濡。肿满疼痛。治之之法切不可妄下妄吐。惟当温散之。否则舌卷囊缩难治。

　　六脉中之下得弦细而涩。按之无力。腹中时痛。心胃控睾阴阴而痛。或大便泄。鼻不闻香臭。清浊涕不止。目中泣出。喘渴痰嗽。唾出白沫。腰沉沉苦痛。项背胸皆时作痛。目中流火。口鼻恶寒。时头痛目眩。若振寒不止。或嗽或吐。或呕或哕。则发躁蒸蒸而热。如坐甑中。必得去衣居寒处。或饮寒水则便过。其振寒伤至气短促。胸中满闷而痛。必有膈咽不通欲绝之状。甚则目瞪。声闻于外。而泪涕痰涎大作。方过其发躁须臾而已。振寒复至。或面白而不泽者。脱血也。悲愁不乐。情惨惨意悲悲。健忘或善嚏间出。此风热大损寒水。燥金之复也。如六脉细弦而涩。按之空虚。此大寒证亦伤精气。以辛甘温甘热滑润之剂。大泻西方北方则愈。

