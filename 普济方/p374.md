<!-- { "loadSidebar": true } -->
　　沉香附子（炮去皮脐）干姜（炮）良姜（锉炒）官桂（去皮）茴香（炒）川乌（炮去皮脐锉作小块子如豆大微炒令黄用）吴茱萸（汤浸洗去苦炒）上各一两为细末。用好醋煮面糊为丸。如梧桐子大。每服五七十丸。熟米饮送下。空腹食前。日进二服。忌生冷硬物。

　　姜桂散

　　（出直指方）

　　温中散寒生。

　　干姜良姜（各半两）辣桂木香半夏曲甘草（制各二钱半）上锉散。每服三钱。

　　姜五片。枣二个。煎服。

　　沉附汤

　　（出直指方）

　　治虚寒无阳。胃弱干呕。

　　熟附子干姜（炮各半两）沉香白术（各一分）甘草（炒一钱半）上锉。每服三钱。

　　姜五片煎。食前服。

　　通经汤

　　（出御药院方）

　　治阴阳升降失常。暴感寒邪。真气不足手足厥冷。囊

　　缩

　　或小腹急痛。并皆治之。

　　蛇床子左顾牡蛎（为末）浮萍（各三两）草香附子（二两为末）磁石（十两针试有力者杵碎如豆用绢袋盛煎十遍勿用）上用向阳仰泉水一斗同上件药煎至七升。滤滓。贮于瓶中。临卧阴器贮于瓶中。提地户三七遍。熏浸少时。倾于盆子中。通手淋洗。

　　熨法治三阴中寒。一切虚冷厥逆呕哕。阴盛阳虚之证。及阴毒伤寒。四肢厥冷。

　　脐腹肥葱（细切锉）麦麸（各三大升）沧盐（二两）上三件入水一大盏。同和拌匀湿。

　　分作二次于铛锅内同炒极热。用重绢缝作二囊。包裹熨病患脐周。下连阴部前后两股阴间。往来不住熨之。一包将冷更易一包。葱包既冷。再用盐水拌湿炒焦热。根据前用之。至糜烂不用。

　　别取葱麸日夜不住相续之。至身体温热脉壮。阳气复来而止。守气养之和之。

　　又方治阴证伤寒。腹痛吐痢。唇青面黑。身背强。四肢冷。脉沉细。咽喉不利。

　　用沧盐一斤炒焦大热。布绢二重作囊包裹盛之。熨阴脐间。亦同葱熨法。尤妙。

　　生料五积散

　　（出医方集成）

　　治感冒寒邪头疼身痛。项背拘急。恶寒呕吐。或

　　有

　　腹痛。又治伤寒发热。头疼恶风。无问内伤生冷。外感风寒。及寒湿客于经络。腰脚酸

　　疼。及妇人经血不调。或难产。并治之。

　　白芷（三两）陈皮（去白六两）浓朴（去皮姜制四两）桔梗（去芦十二两）枳壳（去瓤麸炒六两）川芎甘草（炙）茯苓（各三两）苍术（米泔浸去皮二十四两）当归（去芦三两）麻黄（去节六两）肉桂（去皮）芍药（各三两）干姜（四两）半夏（汤洗三两）上咀。每服四钱。水一盏。姜三片。葱白三根。煎七分。热服。冒寒用煨姜。挟气则加茱萸。妇人调经催产则入艾醋。

　　大橘皮丸

　　（出杨氏家藏方）

　　治中寒气痞。饮食不下。

　　陈橘皮（去白一斤）生姜（洗净不去皮切焙干一斤）丁香人参（去芦头）甘草（炙以上三味各四两）神曲（微炒二两）麦（微炒二两）上件为细末。炼蜜为丸。

　　每一两作一十

　　温中降气丸

　　（出杨氏家藏方）

　　治中寒气痞。脾胃不和。饮食进退。脐腹虚

　　冷。

　　及中酒吐逆。胸膈不利。

　　附子（去皮脐锉如半枣大秤一两用生姜自然汁半斤银石器内慢火煮姜汁尽为度薄切焙）干生姜（二两去皮用）白术人参（去芦头）陈皮（去白）神曲（炒黄）半夏（汤浸七次）白附子（炮）当归（洗焙）天南星（炮）高良姜（煨切油炒）丁香木香沉香胡椒肉桂（去粗皮各一两）上为细末。用生姜自然汁煮面糊为丸。如梧桐子大。每服五十丸。生姜汤副师大KT木官人。年六十八。戊午秋征南。予从之过扬州千里。仲冬病自利。完谷不化。脐腹冷痛。足寒。以手拨之不觉痛痒。常烧石温之亦不得暖。其脉沉细而微。予思之年高气弱。深入敌境。军事烦冗。朝暮形寒。饮食失节。渴饮乳酪。履于卑湿阳不能外固。

　　由是清湿袭虚则病起于下。故寒而逆。内经云。感于寒则受病微。则为咳。甚则为泻为痛。

　　此乃寒湿相合而为病也。法当急退寒湿之邪。峻补其阳。非灸则不能已。以大艾炷先于气海穴灸百壮。补下焦阳虚。次灸三里二穴各三七壮。治寒而逆。且接引阳气下行。又灸三阴交二穴。以散足受寒湿之邪也。遂处方云。寒淫所胜治以辛热。湿淫于外。平以苦热。以苦发之。以附子大辛热。助阳退阴。温经散寒。故以为君。干姜、官桂辛甘大热。亦除寒湿。

　　白术、半夏苦辛温而燥脾热。故以为臣。草豆蔻、炙甘草、人参甘辛大温。温中益气。生姜辛大温。能散清湿之邪。葱白辛温。以通上焦阳气。故以为佐。又云。补下治下制以急。急则气味浓。故大作汤剂投之。不数服泻止痛减。足渐温。调饮食。逾十日平复。明年秋八月过襄阳。值霖雨阅旬余。前证复再作矣。再灸阳辅二穴三七壮。投以前服药数服良愈。由是副帅以医道为重。待予弥浓。

　　加减白通汤

　　（出卫生家宝方）

　　治形寒饮冷。大便自利。完谷不化。脐腹冷

　　痛。

　　足寒而逆附子（炮去皮脐一两）干姜（炮一两）官桂（五钱）白术（五钱）炙甘草（五钱）草豆蔻（水二盏半。生姜五气海一穴在脐下一寸五分。任脉所发。三里在膝下三寸。外两节间。当举足取之。

　　足阳脉之所入也。为人可灸三壮。针入五分。三阴交二穴在足内踝上三寸。骨下陷中。足太阴、厥阴、少阴之交会。可灸三壮。针入三分。髓会绝骨。针经曰。脑髓消。胫酸。耳鸣。

　　又曰。胫酸髓冷。绝骨外踝上附骨下。当胫中是也。髓会之处也。洁古老人云。头热如火。

　　足寒如冰。可灸辅阳穴。辅阳二穴火也。在足外踝上四寸。辅骨前。绝骨端。如前三分。去邱墟七寸。足少阳脉之所行也。欲不畏寒。（出本草）取天门冬、茯苓为末。服方寸匕。

　　日再服。大寒时单衣汗出。

　　卷一百十七　寒暑湿门

　　中暑附论

　　夫伤暑者。乃夏至前后各三十日有奇。少阳相火用事之时也。炎热大行。烁石流金。草萎河涸。人或伤之则发热自汗。面垢背寒。倦怠少气。以暑消气。气消血散。与伤寒相类。

　　此是夏间即病。非冬伤寒至夏发为热病也。当以脉别之。伤暑脉虚无力。盖因气血消散。致血虚弱。伤寒则血泣而闭。脉紧而有力。大不同也。伤暑病者。身热恶寒头痛。或往来寒热如疟。烦躁渴甚。眩晕。呕吐泄泻。昏闷不清。其脉阴阳俱虚。缓而微弱。皆由伤暑之所致也。暑者六经气之一。能与风湿并合为病。循经流入诸脏。但与寒不相得。故有暑湿风温之证。暑湿者。恶寒反热自汗。关节尽痛。头目昏眩。手足倦怠。不自胜持。此并伤暑湿所致也。风温者。头痛身热常汗出。体重喘息。四肢不收。嘿嘿欲眠。此由先伤风后伤暑所致也。

　　风湿温病者。烦渴引饮。心腹冷痛。燥闷。口干面垢。恶寒风。饥不能食。眩晕呕哕。此伏暑中风湿所致也。中暑所以脉虚者。盖热伤气。而不伤形也。且暑者在天为热。在地为火。

　　在人脏为心。是以暑喜伤心。令人身热头痛。状类伤寒。但背恶寒面垢。此为异耳。甚则昏闷不知人事。手足微冷。烦渴口噤。或吐或泻。或喘或满。此皆暑气所为也。暑气入肝则眩晕顽痹。入脾则昏睡不觉。入肺则喘满痿痹。入肾则消渴。小便不利。若发其汗则恶寒甚。

　　加温针则发热甚。下之则淋甚。伤暑中其实一病。但轻重不同耳。中暑背寒面垢。其面如涂油。类纂云。面垢者阳证也。一名面尘。若尘埃之着面。手足微冷。烦渴口燥。但觉倦怠。

　　四肢却不痛重。其脉微弱。按之无力。白虎汤主之。痰逆恶寒者。橘皮汤主之。不恶寒者。

　　竹叶汤主之。头痛恶心。烦躁。心下不快者。五苓散最妙。

　　问中暑何故洒洒然毛耸恶寒。答曰。经云。四时八风之中人也。因有寒暑。寒则皮肤急。

　　腠理闭。暑则皮肤缓。腠理开。则洒然寒。闭则热而闷。近人多不明中暑。或作热病法治之。

　　复用温热药。必致发黄斑出。更为蓄血。尤宜戒之。

　　四时之内。惟夏一季是人脱精神之时。最难调摄。心旺肾衰。肾化为水。至秋渐凝。及冬始坚。当此之际。正宜温药补助。饮食亦当稍热。饮冷食生皆致病之因也。况暑毒多从口鼻入。凝于牙甲。远行作劳人。遇止息须嗽口勿咽。如觉入咽宁呕去之。盖夏月伏阴在内。

　　肠胃冷滑易于伤动。暑毒一入。遍于五脏六腑。为病最急。夏月小有感冒。无问风寒暑湿。

　　头痛寒热。烦躁昏闷。霍乱疟痢。皆当先服五苓散。然后随证以他药主之。其实猪苓、茯苓利水道。白术、肉桂有实表之功。若用以治病无有不愈。其或正当隆暑之时。无病以五苓散例为夏间常服之药。但知可以解暑除烦。而不知内有泽泻最能伐人肾气。肾者人之根本。当根本不充之时。轻进是药。将以为利适以为害。可不谨哉。琐碎录云。隔年五苓散不可服。

　　服之杀人。良以此也。

　　一时昏中者。切不可便与冷水。并卧湿地。上法当以热汤先灌。及用布衣蘸热汤熨脐下及气海。续续以汤淋布上。令暖气透彻脐腹。候其苏省。以温热水化苏合香丸灌之。进以黄连香薷散、五苓散。若体虚者冷香饮子。霍乱吐泻来复丹。二气丹。夹食则用胃苓汤。若挟风则其脉沉而浮。证有搐搦。当于黄连香薷散内加羌活煎服。却不可作惊痫治之。多致不救。

　　若并生姜或蒜各一块嚼烂。以汤送下立醒。或生葱一二茎亦可。或灸两乳头各七壮。或令人口嘘心前。令热汤人嘘。皆备急之法也。夏月炎热。人冒涉途路。热毒入内与五脏相并。客邪炽盛郁瘀不宣。致阴气卒绝。阳气暴壅。经络不通。故奄然闷绝谓之。然此乃外邪所击真脏未坏。若便遇救疗。气宣则苏也。夫热不得太冷将息。得冷即困。此谓外卒以冷触其热。热毒蕴积于内。不得宣发。故闷绝而死也。

　　方

　　御爱姜苏丸

　　（出传信适用方）

　　治中暑恶心头疼。烦躁。生津止渴。

　　紫苏叶（五两拣净）乌头肉（二两切炒）甘草（生三分）桂心（半两去粗皮）香薷叶（半两拣净）生姜（切洗焙干一分）木瓜（干者二两生去皮瓤切焙）檀香（半两锉屑）上为细末

　　缩脾饮

　　（一名香薷缩脾饮出和剂方）

　　治解伏热。除烦渴。消暑毒。饮食生冷

　　过

　　多。致霍乱吐泻者。吐利霍乱后服热药太多。致烦躁者。并宜服之。

