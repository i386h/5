<!-- { "loadSidebar": true } -->
　　缩砂仁草果仁（煨去皮）乌梅肉（净）粉草（炙各四两）白扁豆（炒去皮）干葛（各二两锉）上咀。每服四钱。水一大碗。煎至八分去滓。以水浸冷。旋旋服。以解烦。欲热欲温任意。高年人加附子二两。煎如前法。暑月以此代熟水饮之极妙。名增损缩脾饮。一方用干姜炮一两。咀煎。澄清汁服。治脾弱胃寒不思饮食。口舌干燥。不生津液。功效如神。一方有生姜。无粉草。一方有香薷。伤暑发热头目痛。用以吞消暑丸。一方无干姜。一方无白扁豆。洁古云。转筋吐泻不止者。其病出中焦。阴阳交而不加。发而为痛也。此最为急病也。不可与分毫粥饮。谷气入胃则必死也。治有两种。渴欲饮水者。是为阳气多。五苓散主之。不欲饮水为阴多。理中汤主之。

　　解暑三白散

　　（出和剂方）

　　治冒暑伏热引饮过多。阴阳气逆。霍乱呕吐。小便

　　不

　　利。脏腑不调。恶心头晕。并皆治之。

　　泽泻白术白茯苓（各等分）上咀。每服一贴。水一盏。姜五片。灯心十茎。煎八分

　　清暑益气汤

　　（出济生拔粹方）

　　治气虚身热得之。伤暑热伤气故也。有所远行

　　劳

　　倦。逢大热而渴。渴则阳气内伐。内伐则舍于肾。肾者水藏也。今水不能胜火。则骨枯

　　髓虚。足不任身。发为骨痿者。生于大热也。此湿热成痿。令人骨乏无力。故治痿独取

　　于阳明。时当长夏。湿热大胜蒸蒸而炽。人感之多四肢困倦。精神短少。懒于动作。胸

　　满气促。肢节沉疼。或气高而喘。身热而烦。心下膨闭。小便黄而数。大便溏而频。或

　　痢出黄如糜。或如泔色。或渴或不渴。不思饮食。自汗体重。或汗少者。血先病而气不

　　病也。其脉中得洪缓。若湿气相搏必加之以迟迟。病虽互换少瘥。其天暑湿令则一也。

　　宜以清燥之剂治之。阳气者卫外而为固也。多则气泄。今暑邪干卫。故身热自汗。以黄

　　甘温补之为君。人参、橘皮、当归、甘草甘微温。补中益气为臣。苍术、白术、泽泻

　　渗利而除湿。升麻、葛根、甘苦平。善解肌热。又以风胜湿也。湿胜则食不消而作痞满

　　。故炒曲甘辛。青皮辛温。消食快气。肾恶燥。急食辛以润之。故以黄柏苦寒。借甘味

　　泻热。补水虚者滋其化源。以人参、五味子、麦门冬酸者微寒。救夫暑之伤于庚金为佐

　　。

　　黄（一钱汗少减半钱）人参（半钱）升麻（一钱）泽泻（半钱）苍术（泔浸一钱）炙甘草（三分）葛根（二分）五味子（九个）白术（半钱）神曲（炒半钱）麦门冬（去心三分）黄柏（酒洗三分）当归身（三分）橘皮（半钱）青皮（去白二分半）上同咀。都作一服。

　　水二大盏。煎至一盏去滓。大温服。食远。剂之多少临卧斟酌。得病皆由饮食劳倦。损其脾胃。乘天暑而作病也。但药中犯泽泻、猪苓、茯苓、灯草、通草、木通淡渗利小便之类。皆从时令之旺气。以泻脾胃之客邪。而补金水之不及也。此正方已是从权而立之。若于无病时湿热脾旺之证。或小便已数。肾肝不受邪者。误用之必大泻真阴。竭绝肾水。先损两目也。

　　复立变证加减法于后。

　　心火乘脾。乃血受火邪而不能外发。阳气伏于地中。地者人之脾也。必用当归和血。少用黄柏以益真阴。脾胃不足之证。须少用升麻。乃足阳明太阴引经之药也。使行阳道。自脾胃中右迁少阳。行春令。生万化之根蒂也。更少加柴胡。使诸经右迁。生发阴阳之气。以滋春之和气也。脾虚缘心火亢甚。而乘其土也。其次肺气受邪。为热所伤。必须用黄最多。

　　甘草次之。人参又次之。三者皆甘温之阳药也。脾始虚肺气先绝。故用黄之甘温。以益皮毛之气。而闭腠理不令自汗。而损其元气也。上喘气短懒语。须用人参补之。心火乘脾。须用炙甘草以泻火热。而补脾胃中元气。甘草最少。恐资满也。若脾胃之急痛。并脾胃大虚。

　　腹中急缩。腹皮急缩者。却宜多用之。若从权加升麻以引之。恐左迁之邪坚盛。卒不肯退反行阴道。故使引阳道上行。若中满者去甘草。咳甚者去人参。如口干嗌干者加葛根。血虚以人参补之。阳旺则能生阴血也。更加当归和血。又宜加黄柏以救肾水。盖甘寒泻热火。火减则心气平安。如烦乱犹不能止。少加黄连以去之。如气浮心乱。则以朱砂安神丸镇固之。如心下痞。亦少加黄连。气乱于胸为清浊相干。故以橘皮理之。能助阳气之升。又助甘辛为用也。夫长夏湿土客邪大旺。可从权加苍术、白术、泽泻。上下分消其湿热之气。湿气太胜主食不消化。故食减不知谷味。加炒曲以消之。复加五味子、麦门冬、人参泻火益肺气。助秋损也。此三伏中长夏正旺之时药也。

　　凡暑月间。忽有男女老幼昏闷不省人事。手足搐搦。或角弓反张。如小儿惊风之状。或上吐下泻。其热如火。皆因伏暑兼感风而得此证。当服枇杷叶散。如乡村僻地无问药处。只以枇杷叶炙去毛为末。用西瓜一个捣汁。调叶末灌之。醒然无事。误投他药十有九死。近俗治沙证。不问感冒暑湿风寒。饮食所伤。凡觉头疼。浑身壮热。手足指末微厥冷。先以艾煎汤试。如吐即是其证。及有腹痛。手足冷者亦是。（出经验良方）用五月蚕蜕纸碎剪。安碗中以盘盖之。以百沸汤泡半碗许。仍以别纸封盘缝。良久乘热饮之。就卧以浓被盖之。汗出愈。又近时人多看头额上。及胸前两边。有小红点在于皮肤者。

　　却用纸捻成条。微蘸清油。于清油灯上点烧纸捻。于红点上淬爆者。是名水沙。却用樟木煎汤服。汗出愈。如腹痛不止。又用针于两手指甲梢针出血愈。又有用青麻蘸水。于颈项两肘臂等处戛掠。见得血凝皮肤中。红点如粟粒状。然后盖覆衣被。饮食粥汤。或葱头汤。或清油生葱茶。得汗即愈。此皆使皮肤腠理开发松利。诚不药之良法也。

　　白术茯苓干姜汤

　　（出三因方）

　　治伏暑中风湿。烦渴引饮。心腹疼。燥闷。口

　　干

　　面垢。洒洒恶寒。淅淅恶风。微汗。饥不能食。

　　青金散

　　（出杨氏家藏方）

　　治中暑烦躁大渴。吐泻不止。

　　生硫黄寒水石（火）玄精石焰硝青黛上等分为细末。每服一钱。新汲水调下。不拘时候。

　　加减十味香薷汤

　　（出经验良方）

　　夏月常服清头目。去暑湿。顺气清神。理

　　脾。

　　香薷穗（四两）白扁豆（炒）浓朴（姜制）茯神（去皮木）紫苏叶甘草陈皮（去白各二两）檀香（一两）干木瓜（二两）丁香（半两）上为细末。百沸汤调服。治秋用青蒿二两。木瓜、半夏、生姜各半两。同煎八分滤过。用锡器盛。于井水中浸极冷。不拘时。任意服。

　　秦艽散

　　（出传信适用方）

　　治中暑。

　　秦艽（去土）当归（去芦）桔梗黄连（去须）乌梅（去核）甘草（炙）青皮（去瓤）柴胡（去芦）干姜（炮）芍药上各等分为细末。解暑。浓煎灯心汤下。心痛。煎菖蒲汤下。

　　泻

　　十味香薷饮

　　（出医方大成）

　　治脾胃不和。乘冒暑气。心腹膨闷。饮食无味。

　　呕

　　哕恶心。五心潮热。力乏体倦。常服消暑。健脾进饮食。

　　香薷叶（一两）人参（去芦）白术陈皮（温汤浸去白）白茯苓黄（去芦）浓朴（去粗皮锉碎生姜自然汁拌和炒至黑色）干木瓜白扁豆（炒去壳）甘草（炙以上各半两）上为粗末。每服三钱。水一盏。枣一枚。煎七分去滓。不拘时服。一方为细末。热汤或冷水调下亦可。

　　广顺散

　　（出杨氏家藏方）

　　治中暑烦渴。

　　甘草（三两半炙）肉桂（去粗皮一两）干姜（一两炮）紫苏叶（半两）乌梅肉（一两半焙干）上为末。每服二钱。冷水调下。沸汤调服亦得。

　　大黄龙丸

　　（一名清暑丸出仁斋直指方）

　　治中暑身热头疼。状如脾寒。或半热

　　半

　　寒。或寒热往来。或烦渴呕泄。昏闷不省。或不能饮食。此方曾治暑甚妙。尝有中已

　　昏欲死者。灌之立苏。

　　舶上硫黄硝石（各一两）白矾雄黄滑石（各半两）白面（四两飞罗者）上为细末。入面在内。滴水为丸如梧桐子大。每服十丸至二三十丸。新汲水下。小儿黍米大。如无硝石以盆硝代之。来复黄龙。大抵性温。道途中暑昏仆。即扶起以手巾蘸热汤暖其脐腹。即渐苏醒。次以来复丹为末。井水调下。无药则以大蒜细研。新水调与之。仍以蒜少许置鼻中。

　　或谓中暑最忌得冷。来复黄龙并蒜以水调下者何。盖其药性温。因寒而发用也。同卢祖常纠缪。谓有李昭文患渴疾。卢诊之曰。暮暑月得疾否。李曰然。卢煎参汤候冷。咽下玉壶丸遂愈。

　　龙须散

　　（一名甘草散）

　　治冒暑伏热。心膈燥闷。饮水过度。不知人事。及霍

　　乱

　　作泻作渴。衄血吐血。小便下血。头旋目晕。

　　五倍子（一作五味子）乌梅（去仁各二两）甘草（炙一两半）飞罗面（二两一方用清明日面尤佳）白矾（枯一两一方并生用）上为细末。每服二大钱。新汲水调下。一服即愈。

　　亦解诸毒物。虽平日不饮冷者。服之亦有奇效。一方加诃子肉。滴水为丸。谓之龙涎丸。仍以水调下。翟公巽参政。易名濯热散。阴干水下。

　　五物香薷汤调荣卫。治饮食不节。饥饱失时。或冷物过多。或硬物壅驻。或食毕

　　便睡。或惊忧恚。或劳役动气便欲饮食。致令脾胃不和。三脘痞滞。内感风冷。外受寒

　　邪。憎寒壮热。遍体疼痛。胸膈满闷。霍乱呕吐。脾疼翻胃。中酒不醒。四时伤寒头痛

　　。并进三服。得汗即痊。常服益脾温胃。散宿痰停饮。能进食。辟风寒雾露之气。大能

　　驱暑。

　　香薷（三两）白扁豆（姜制）浓朴（姜制）白茯苓（各一两半）甘草（三分）上锉。每服三钱。水煎温服。入盐点亦得。不拘时。一方用茯神。

　　玉壶丸治中暑有起死功。

　　舶上硫黄焰硝滑石白矾（各一两）上为细末。入上等白面六两。拌和令匀。用新汲水为丸。如梧桐子大。每服二十丸。新汲水吞下。如闷乱欲死者。以水调灌之立苏。其效如神。昔李昭文。何判院。徐监仓。皆抱渴疾。服此而俱效。盖此药治因暑患渴疾。功效不可具述。

　　香薷散治脏腑冷热不调。饮食不节。或食腥脍生冷过度。起居不节。或露卧湿地

　　。或当风取凉。而风冷之气归于三焦。传于脾胃。脾胃得冷不能消化米谷。致令诸邪相

