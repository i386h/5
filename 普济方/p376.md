<!-- { "loadSidebar": true } -->
　　干。肠胃虚弱。饮食变乱于肠胃之间。致吐利。心腹疼痛。霍乱气逆。有心痛而先吐

　　者。有腹痛而先利者。有吐利俱发者。有发热头痛体痛。而复吐利虚烦者。或但吐利心

　　腹刺痛者。或转筋拘急疼痛。或但呕而无物出。或四肢逆冷而脉欲绝。或烦闷昏塞而欲

　　死者。此药悉能主之。

　　香薷（去土四两）浓朴（去粗皮切碎姜汁炒令黄）白扁豆（各二两）上锉散。每服五钱。水一盏。酒一分。同煎七分去滓。水中沉冷。连吃二服立效。不拘时候。一方加黄连煎。

　　治中暑复伤风。搐搦不省。心胸烦躁。只根据本方宜清煎并冷服。暑月潮泻亦加乌梅、车前子一钱。陈米一撮。暑月虚人腹痛呕泄。加丁香、白术、炮附子、木瓜各半钱。生姜五片。亦名六和汤。伤暑单有头痛。正方加山茵陈。多服取效。以上并热服。常服消暑健脾。或为末。

　　炼蜜为膏。酒服亦妙。一方无白扁豆。

　　黄连香薷散治阴阳不顺。清浊相干。气射中焦。名为霍乱。由饱食腥脍复啖乳酪

　　。海陆百品无所不食。多饮寒浆。眠卧冷席。风冷之气伤于脾胃。诸食结而不消。阴阳

　　二气壅而不反。阳气欲降。阴气欲升。阴阳交错变成吐利不已。百脉昏乱。荣卫俱虚。

　　冷搏于筋。正宜服之。

　　香薷穗（一两半）浓朴（去皮）黄连（各二两锉入生姜四两同研匀炒紫色）上粗散每服三钱。水一盏。酒半盏。银石器内慢火同煎至七分。去滓。用新汲水频频浸换令极冷。顿服之。冷则效速也。又非时吐利。霍乱腹中撮痛。大渴烦躁。四肢逆冷。冷汗自出。两脚转筋疼痛不可忍者。须井水浸冷。顿服极效。

　　消暑丸

　　（一名消毒丸一名黄龙丸）

　　治伤暑发热头痛。脾胃不和。烦渴晕眩。

　　寒

　　热。

　　半夏（醋五升煮干）甘草（炙）茯苓（去皮各半斤）上为末。生姜汁作薄糊为丸。

　　如梧桐子大。每服五十丸。水下。此药合时。须用好醋煎煮半夏。姜汁作糊。无见生水。臻至修合。用之神效。中暑为患。药下即苏。伤暑发热头疼。用之尤验。夏日常服止渴利便。虽多饮水亦不为害。应是暑药皆不及此。若痰饮停积。并用姜汤咽下。入夏以后不可缺此丸。细嚼尤好。胜五苓散者。以五苓有猪苓、泽泻、赤茯苓能泻肾经。兼有目疾者不宜服。秋深亦非宜也。一方以蜜为丸。脾虚感暑。呕吐不食。宜以局方枇杷叶散作生料。煎煮吞下六七十丸立效。暑中食生冷等物过多。或胸膈痞塞。呕吐清水。或干呕者。宜以生姜盐汤调下小乌沉汤。吞下即瘥。江湖闻有消暑丸。用醋煮半夏。酒煮黄连各半。枳壳净炒。茯苓各四两为丸。任意吞下。脏腑不调。服之多验。

　　地仙散治伤寒后伏暑。烦热不安。及烦热虚劳。

　　地骨皮（去木二两）防风（去芦一两）甘草（炙半两）上锉散。每服三钱。水一盏半。生姜五片煎。不以时。温服。

　　桂苓甘露饮

　　（一名桂苓白术散出宣明论）

　　治伤寒中暑冒风饮冷。内外一切所

　　伤。传受湿热内甚。头痛口干。吐泻烦渴不利。兼小便赤涩。大便急痛。湿热霍乱吐

　　下。腹满痛闷。及小儿吐泻惊风。并宜服。

　　茯苓（去皮）泽泻（各一两）甘草（炙）寒水石石膏（各二两）滑石（四两）白术桂（去皮）猪苓（各半两）上为细末。每服三钱。温汤调下。新水亦可。生姜汤尤良。小儿每用猪苓。或日三服。不计时候。

　　桂苓丸

　　（出和剂方）

　　治大解暑毒烦渴。饮水过多。心腹胀满。小便赤少。

　　肉桂（去粗皮不见火）茯苓（去皮各等分）上为细末。炼蜜为丸。每两作八丸。每服一丸。用新汲水或熟水嚼化下。

　　治中暑不拘老少

　　（一名黑散子出危氏方）上用不皂荚不计多少。刮出黑皮。烧烟欲尽。用盆合于地上。周回用土遮缝勿令透烟。

　　每一两皂荚灰。用甘草末六钱。每服一钱。新汲水调下。气虚人温浆水调下。昏迷不省者。

　　不过两服。吴内翰备急方。用皂荚五斤去皮弦。炙焦存性。甘草五两。盖中暑人痰塞关窍。

　　皂荚能疏利去痰故也。一方米饮下。

　　清暑散

　　（出杨氏家藏方）

　　治伏暑伤热。燥渴冒闷。呕哕恶心。或发霍乱。

　　硫黄（二两）蛤粉（四两）上同研匀。每服一钱。新汲水调下。不拘时候。

　　治中暑甚妙

　　（出传信适用方）上用上等重罗细面。以姜汁及水和成饼子。曝干。却碾末收之。每用二三钱。新汲水调下。

　　治夏月大热因饥中暑。晕倒昏塞者。

　　（出传信适用方）上急煎米饮。徐徐灌之。候渐省。只与大顺散及温气药服。或大燥吐。闷乱不止。急取本人汗头巾。或头发汁一盏。入青黛一钱调灌。须臾吐出恶毒涎水。定省后。以温粥饮投之

　　去暑方

　　（海上名方）以平胃散用大蒜捣烂。为丸服之。

　　治伏暑闷绝

　　用香附子为细末。冷水调服。

　　救生散

　　（出肘后方）

　　治暑毒。

　　用新胡麻一升。炒令黑色。取出摊干碾末。新汲水调三钱。或丸如弹子大。新水化下。

　　凡着热外不得以冷物逼。外得冷即死。

　　解人中大热方

　　取乌古瓦煎汤服。

　　六合汤

　　（出和剂方）

　　治心脾不调。气不升降。霍乱转筋。呕吐泄泻。寒热交

　　作

　　。痰喘咳嗽。胸膈痞满。头目昏痛。肢体浮肿。嗜卧倦怠。小便赤涩。并伤寒阴阳不分

　　。冒暑伏热烦闷。或成痢疾。中酒烦渴畏食。妇人胎前产后。并宜服之。

　　缩砂仁半夏（汤泡七次）杏仁（去皮尖）人参（去芦）甘草（炙各一两）赤茯苓（去皮）藿香叶（拂去尘）白扁豆（姜汁略炒）木瓜（各二两）香薷浓朴（姜汁制各四两）上锉。每服四钱。水一盏半。生姜三片。枣子一枚。煎至八分去滓。不时服。内伤生冷通用。

　　枇杷叶散

　　（出和剂方）

　　治冒暑伏热。引饮过多。脾胃伤冷冻饮料食不化。胸膈痞

　　闷

　　。呕哕恶心。头目昏眩。口干烦渴。肢体困倦。全不思食。或阴阳不和。致成霍乱。吐

　　利转筋。烦躁引饮。

　　枇杷叶（去毛炙）陈皮（汤去白焙）丁香（各半两）浓朴（去皮涂姜汁炙四两）白茅根麦门冬（去心焙）干木瓜甘草（炙各一两）香薷〔三（二）分〕上捣罗为末。每服二钱。

　　水一盏。入生姜二片。煎至七分一盏。温服。温水调下亦得。如烦躁。用新汲水调下。不计时候。小儿三岁以下可服半钱。更量大小加减。

　　香薷丸

　　（出和剂方）

　　治大人小儿伤暑伏热。烦渴瞀闷。头目昏眩。胸膈烦

　　满。

　　呕哕恶心。口苦舌干。肢体困倦。不思饮食。或发霍乱。吐利转筋。并宜服之。

　　香薷（去土）紫苏（去茎粗梗）干木瓜（各一两）丁香茯神（去木）檀香（锉）藿香叶甘草（炙各五钱）上为细末。炼蜜和丸。每两作三十丸。每服一丸至二丸。细嚼。温汤下。或新汲水化下亦得。小儿每服半丸。不计时候。

　　冷香汤

　　（出医方大成）

　　治夏秋暑湿。恣食生冷。遂成霍乱。阴阳相干。脐腹

　　刺

　　痛。胁肋胀满。烦躁引饮无度。

　　良姜（二两）檀香（二两）甘草（炙令赤二两）丁香（二钱）附子（炮裂去皮脐二两）川姜（三分炮）草豆蔻（五个去皮面裹煨）上为细末。每用药末五钱。水二升。煎十数沸。

　　贮瓶内沉井底。作熟水服。大能消暑止渴。服之永无霍乱疾。

　　来复丹

　　（出仁斋直指方）

　　均平阴阳。治中暑昏迷。霍乱泻如水。上盛下虚。

　　里

　　寒外热伏暑。

　　透明硫黄（一两）玄精石（一两研细水飞）陈橘皮（去白）硝石（各一两并为细末入定盘内以微微火慢炒用柳篦不住手搅令阴阳气相入再研极细）五灵脂（五台山者水澄去砂石日干）青橘皮（去白各二两）上灵脂二橘皮为细末。次入玄精末。及硫黄、硝石末。和毕以好醋打糊丸豌豆大。每服五十丸。空心米饮下。或五苓散下。或水研灌亦得。此药可冷可热。

　　治法当与养正丹黑锡丹相类。但体轻不能镇坠耳。然硝石既寒。佐以橘皮其性疏快。硫黄且能利人。若作暖药用以止泻误矣。但霍乱一证。吐利交作。盖由饮啖生冷。或冒暑热之气。

　　中脘节闭。挥霍变乱。此药通利三焦。分理阴阳。服之最验。兼治反胃呕吐。其效尤着。中暑昏乱。此药最为切当。小儿惊风。用亦有验。盖以上证候。皆由涎饮中节。有以致之。此药温利。涎饮既去。则诸证悉除。若男子妇人心腹作痛。服疏利之剂得效者。未应遽补。当以药徐徐服之。令大便常通则痛不复作矣。呕吐用之。其意亦然。不可不知。肾厥头疼亦宜服之。老人寒秘悉能主之。一法治老人并虚损之人。寒气入腹。大小便不通者。用生姜半两连根叶。和泥葱一茎。盐一捻。豆豉五十粒。烂研略炒。脐中心。作两剂更易用之。以利为度。亦良法也。

　　大顺散

　　（出和剂方）

　　治冒暑伏热引饮过多。脾胃受湿。水谷不分。清浊相

　　干。

　　阴阳气逆。霍乱呕吐。脏腑不调。

　　甘草（锉寸长三十斤）杏仁（去皮尖炒）肉桂（去粗皮）干姜（各四斤）上先将甘草用白砂炒及八分黄熟。次入干姜同炒令姜裂。次入杏仁又同炒。候杏仁不作声为度。用筛隔净后。入肉桂一处捣罗为散。每服二钱。水一中盏。煎至七分去滓。温服。如烦躁。井花水调下。不计时候。以沸汤点服亦得。

　　桂苓甘露散

　　（出刘先生直格方）

　　治痰涎。止咳嗽。调脏腑寒热。呕吐流湿烦

　　躁

　　。服之令人遍身气液宣平。及疗水肿泻痢不止。

　　官桂（半两）人参（半两）藿香（半两）茯苓白术甘草葛根泽泻石膏寒水石（以上各一两）滑石（二两）木香（一分）上为细末。每服三钱。白汤点下。新汲水或姜汤

　　白虎汤

　　（出儒门事亲）知母〔一（二）两半去皮〕甘草（一两）粳米（一合）石膏（四两乱绞者另为末）上锉如麻豆大。粳米拌匀。用水一盏。煎至六分去滓。温服。无时。日三四服。或眩呕者。加半夏半两姜制。如伏暑作寒热未解。宜和五苓散同煎服。伏热后或冷水沐浴。或吃冷物。清气在脾不觉解。令日作寒惨壮热。浑身洒淅。宜加桂煎服。出汗便解。

　　玉露散

　　（出儒门事亲）

　　治暑。

