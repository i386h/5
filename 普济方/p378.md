<!-- { "loadSidebar": true } -->
　　令遍身结滞。宣通气和而愈。及妇人下乳催生。并产后损液血衰。阴虚热甚。一切热

　　证。并宜服之。兼才患方发吹乳。或已觉吹乳疖。频服即愈。乃神验之妙药。惟有孕妇

　　人不得服。恐滑胎也。

　　腻白滑石（六两）甘草（一两炙）上为极细末。每服三钱。蜜少许。温水调下。无蜜亦得。日三服。欲冷新汲水调下。发汗煎葱白豆豉汤。并三四服。此药解散热甚。多服无害有益。

　　谷神散

　　（出仁存方）

　　治中暑泄泻。

　　陈仓米（一升）干姜（一两）甘草（一两）楮实（青者蒸晒一升）上为细末。

　　饭饮调下二钱。食前服。

　　二黄丸

　　（出经效济世方）

　　治伏暑狂燥。及下血痢泄泻等。凡因暑而得疾者皆

　　治

　　。

　　黄连（去须）黄柏（去粗皮各二两）肉豆蔻（二个）干姜（一分炮）上为细末。

　　水面糊为丸。如梧子大。再曝干。每服三十丸。温热水下。患痢甘草汤下。水泻米饮下。

　　治伏暑暴泻兼去暑毒

　　（一名枇杷叶散出鲍氏方）枇杷叶（去毛）生姜（湿秤）罂粟壳（去瓤蒂各三钱）上细锉。用水二大盏。蜜一合。

　　粟米百余粒。酒半合。同煎至一盏以下。温服一服即愈。暑天有初感便渴。或赤或白小便不利。烦躁而呕。此由暑而得。当用五苓散六和汤。未止用此方。有呕者勿用。

　　玉壶丹

　　（出经效济世方）硫黄（一两）焰硝（二两或二两半）绿豆细末（四两或五两）上各生用为末。以绿豆粉糊为丸。如樱桃大。每服一丸。同油麻薄荷嚼。新水下。或嚼生姜亦佳。或丸如梧桐子大。

　　新水吞数十丸亦可。

　　异功敌暑丸

　　（出仁存方）

　　治伏暑或吐或泻。有效。

　　黄连（一斤净）陈仓米（二升水一碗拌湿）上于锅内如罨饭法。米熟为度。晒干为末。以水为丸。如梧桐子大。每服三五十丸。饭汤下。不拘时。

　　治伏暑吐泻阴阳不分。

　　（一名防己汤出杨氏家藏方）防己白芷（各等分）上为细末。每服一钱。新汲水调下。不拘时。

　　檀香丸

　　（一名含化丸出十便良方）

　　解暑毒。

　　檀香末（一钱）杏仁（去皮二钱半）乌梅肉（二两）紫苏叶（一两）茴香〔三（二）钱半〕百药煎（二钱半）甘草（一两半）上为细末。炼蜜为丸如弹子大。非时含化。

　　香薷锉散

　　（出仁斋直指方）

　　治解暑毒。止霍乱。

　　香薷（二两）浓朴（制一两）茯苓陈皮甘草（炙各半两）良姜（三钱）上锉细末。二钱半作一服。盐一捻。水煎服。一方有干姜。无良姜。

　　解一切暑毒欲死者。使服之立苏。

　　（出本事方）半夏（四两醋一升半煮尽醋焙干）甘草（一两）桂〔一（半）两〕赤茯苓（二两）白茯苓（一两）上为末。用生姜汁作面糊为丸。如小豆大。每服五十丸。热水下。若身大热背微恶寒。心中烦闷。时时欲呕。渴不能饮。头目昏痛。恶见日光。遇凉稍清。起居如故。此由饮食失宜。胃中空虚热留胃口。其脉虚大数。谓之中暑。

　　治热心闷方

　　（一名橘皮甘草汤出圣惠方）用饮热汤亦可。内少干姜、橘皮、甘草煮饮之。稍稍咽勿顿使饱。但以热土及熬灰土壅脐上佳。一方无干姜。有生姜。

　　镇灵丹

　　（一名降气丹出杨氏家藏方）

　　治中冰雪不能解者。阴阳交错。中脘

　　痞

　　塞。头疼恶心。

　　太阴玄精石硫黄盆硝（以上各一两）上细研。入银器内炒令鹅黄色。候冷入轻粉一钱。同再研极细。宿蒸饼水浸过。细干搜和丸如鸡头肉大。凌辰井花水面北叩齿七遍。吞下一、两丸。一方无轻粉。

　　治热方

　　（一名蒜浆）

　　治暑渴逡巡闷绝不救。

　　取道上热尘土以壅心上。少冷即易。气通止。又以热土壅脐上。令人尿之。脐中温即愈。

　　一

　　又方

　　（出圣惠方）

　　治夏月中热死。

　　用浓煮蓼。取汁三升。饮之即愈。不瘥更灌。

　　又方

　　（出千金方）以使人嘘其心令暖。易人为之。

　　又方

　　（出千金方）用抱狗子若鸡。着心上熨之。

　　又方

　　（出圣惠方）用灌地浆一盏即愈。如人行路中。旋以利器掘开一穴。入水其中捣之。却取烂浆。以饮死者即愈。

　　又方

　　（出圣惠方）用黄连半两去须。水一大盏。煎至五分去滓。温服之。

　　又方

　　（出圣惠方）用地黄汁一盏服之。

　　又方

　　（出圣惠方）用水半升。和面一大抄。搅服之。

　　治夏月中热死

　　（出圣济总录）以捣菖蒲汁饮一二升。

　　又方

　　（出千金方）取屋上南畔热瓦熨心。凉易之。

　　中热不能食。

　　用生姜捣汁和蜜服。

　　治暑渴方

　　（出海上名方）用百药煎、腊茶为末。乌梅肉丸如鸡头大。含化。名为水瓢丸。

　　白梅汤治中热五心烦躁。霍乱呕吐。口干烦渴。津液不通。

　　白梅（二十九斤）檀香（十两）甘草（十三斤半）盐（炒十五斤）上为末。每服一钱。搽生姜。新水下。酒后干哕恶心。话涩。如茶吃。

　　竹叶石膏汤

　　（出仁斋直指方）

　　治伏暑内外热炽。烦躁大渴不可攻者。

　　石膏（半斤）半夏（汤洗七次焙一两二钱半）麦门冬（去心二两七钱半）人参甘草（炒各一两）上为末。每服二钱。姜五片。青竹叶七片。粳米百粒。水煎服。

　　涤烦丸

　　（出杨氏家藏方）

　　治积年伏暑。遇夏头昏。肢体倦怠。不进饮食。烦

　　渴

　　多困。

　　茴香（一两炒）槟榔（一枚）大黄（一两湿纸裹煨）上为细末。用白面与药末等分。滴水和为丸如梧桐子大。每服五丸。临卧烂嚼。温酒送下。

　　五圣汤

　　（出杨氏家藏方）

　　治暑积年深。每遇夏月不进饮食。疲倦少力。见日

　　色

　　则头目昏痛。

　　贯众黄连（去须皮）甘草（微炙）吴茱萸（汤洗七次）白茯苓（去皮五味并生用各半两）上咀。平分二服。每服用水一碗半。煎至一碗去滓。放冷。候日午时。先取香熟甜瓜一枚。切去皮作十二片。先嚼瓜一片。呷药一、二呷送下了。再如前嚼瓜一片。呷药一、二呷。看吃得几片。以药汁尽为度。不损脾胃。不动脏腑。须是觉大烦躁方可服之。

　　茅根散

　　（出杨氏家藏方）

　　治伏热伤冷。心神恍惚。大渴不止。肠鸣腹痛。不

　　思

　　饮食。

　　白茅根（一两）人参（去芦头一两）浓朴（去粗皮半两姜制）香薷（一两去土）上为细末。每服二钱。水一盏。入酒半盏。同煎至一盏。水中沉冷服。不拘时候。

　　橘皮汤

　　（出永类钤方）

　　治伤暑痰逆恶寒。若不恶寒。宜竹皮汤。

　　甘草（半两）人参（一分）橘皮（去白二两）上咀。每服二（三）钱。加竹茹一块。姜四

　　玉壶丸

　　（出广南卫生方）

　　治中暑伏热。昏困不省人事。

　　白面（四两白者）白矾（半两生用）硫黄（半两生用）上为末拌匀。新水丸如梧桐子大。每服三五十丸。新水下。不拘时候。

　　续传信方造桂浆法治中暑毒。夏月饮之解烦渴。益气清痰。

　　桂末二大两。白蜜一（升）斤。以水二斗。先煎取一斗。待冷入新瓶中。后下二物。

　　搅二三百转令匀。先以油单一重盖。加纸七重。以绳封之。每日去纸一重。七日开之。药成气香味美。格韵绝高。今人亦多作。故并着其法。宜换冷水浸瓶底。

　　蜡梅丸

　　（出十便良方）

　　治止渴生津。

　　蜡梅花（末）干姜（末）甘草（末）枇杷叶百药煎乌梅肉（末各一两）蜡（五两）上熔蜡开。投蜜二两。和上件药捣二三百下。丸如鸡头大。夏月长途。一日服一丸妙。

　　十全饮子

　　（出十便良方）

　　治伤暑病疟中暑等疾。

　　人参白茯苓干山药白扁豆紫苏叶香薷叶甘草浓朴半夏白术（各等分）上为粗末。每服二钱。水一盏。姜三片。煎七分去滓。以新汲水沉冷服妙。若觉烦躁方可沉冷服。如脾胃弱。只温如常服。

　　黄汤

　　（出十便良方）

　　治暑月口干烦躁。渴不思食。

　　黄地黄芍药五味子麦门冬茯苓（各半两）甘草（一分）上为粗散。每服三钱。以水一大盏。生姜三片。枣二个。乌梅一个。煎服。无时。

　　四君子汤

　　（出鲍氏方）

　　治怯弱人用暑药太过。脉虚而热不退。或微渴。冷热

　　药

　　皆难投。只用此加陈皮徐徐调之。或泻入生姜或白姜少许。

　　人参白术茯苓甘草（各等分）上为散。每服四钱。煎服。

　　治中暑迷闷欲死

　　（出传信适用方）上取蒜一瓣生嚼。以新水送下。或不能嚼。水研灌之。并可救热死人。切勿便与冷水及卧冷地。正如冻死人须先与冷水。若遽近火即死。一法行路死人。唯得置日中或令近火。

　　以

　　二香散

　　（出如宜方）

　　治夏月得病头疼身热。伏暑伤寒疑惑之间。

　　香薷散香苏散上等分。水煎。脑痛加莲须葱煎。

　　又方。二香散对藿香正气散。名正气二香散。若先饮冷后伤暑。五苓散主之。此必

　　下痞。浓蒲黄（三钱）滑石（五钱）生甘草（一钱）上为细末。热水调下。

　　橘皮半夏汤

　　（出卫生家宝方）

　　治中暑伏暑。及痰在胸膈。服此大有神效。

　　陈橘皮（六两去瓤）白术（三两去芦头）白茯苓（三两）人参（一两）枳壳（一两去瓤麸炒）当归（一两去芦头）半夏（三两汤洗七次锉如米）甘草（三分炙）上除半夏外。咀同不拘时候。

　　饮灵丸

　　（出卫生家宝方）

　　治中暑神效。

　　牛胆制天南星（无以法制半夏代）人参茯苓桔梗干葛麦门冬（不去心）桂（去皮）紫苏叶（极香者）甘草（炒以上各一两）乌梅肉余甘子（去核二味各一两半无余甘以百药煎代）上为末。以夹绢筛过。炼硬蜜和匀。入臼杵数百下。先以酥涂臼杵。丸如樱桃大。生朱砂为衣。常用一丸含化。舌下灵液涌出。此药大去水息。除烦下气。老人虚热宜服此药。若燥渴嚼二三丸。麦门冬水送下。此药仍无药石气味。

　　水瓢丸

　　（出卫生家宝方）

　　消暑毒。

