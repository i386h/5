<!-- { "loadSidebar": true } -->
　　渗湿汤治寒湿所伤。身重腰冷。如坐水中。小便或涩或利。大便溏泄。皆因坐卧

　　湿处。或因雨露所袭。或因汗出衣里冷湿。久久得之。腰下重疼。两脚酸痛。腿膝或肿

　　或不肿。小便利反不渴。悉能主之。

　　苍术白术甘草〔各三钱（两）〕干姜茯苓（各二两）橘红丁香（各一两）上咀。每服四钱。水一盏半。生姜三片。枣三枚。去滓。食前温服。煎至六分。此药治脾胃不和。呕逆恶心。大便时时溏泄。尤得其宜。一方减橘红、丁香。名肾着汤。腰重而冷痛者。

　　大宜服之。或不因湿气所伤。乃是风寒相搏以致腰疼。宜服生料五积散。仍加桃仁数个煎服。

　　若

　　栝蒌根汤治风湿加渴甚者。

　　石膏（二两）栝蒌根（三分）人参防风甘草（炙各半两）葛根（一两半生用干者只三钱）上锉如麻豆大。每服五钱。水一盏半。煎至一中盏。去滓服。

　　寻痛丸治走注流湿。袭经络。宜用除疼痛。

　　棕榈皮（烧存性一两半）皂荚子仁（二两炒）当归（去芦头炒）乳香（别研）没药（别研各一两）穿山甲（酥炙一两）木香（半两）麝香（二钱别研）上同为细末。

　　酒煮面糊和丸如梧桐子大。每服五十丸。不拘时候。温酒下。或木瓜汤送下。

　　渗湿汤治坐卧湿地。或为雨露所袭。身重脚弱。关节重疼。发热恶寒。或多汗恶

　　风。或小便不利。大便溏泄。项背强急。手足时厥。周身麻痹。肢体微肿。

　　白术（二两）人参（半两）干姜（炮）白芍药附子（炮去皮脐）白茯苓（去皮）桂枝（不枣三枚。煎至八

　　三花神丸治中满腹胀。喘嗽淋闭。一切水湿肿满湿热。肠垢沉积变生疾病。久

　　病不已。黄瘦困倦。气血壅滞不得宣通。或风湿燥郁。肢体麻痹。走注疼痛。风痰涎嗽

　　。头目眩晕。疟疾不已。症瘕积聚。坚满痞闷。酒积。一切痰饮呕逆。及妇人经病不快

　　。带下淋沥。无问赤白。并男子妇人伤寒湿热。腹满疼痛。久新瘦弱。俗不能别辨。或

　　泛常只为转动之药。兼

　　之。

　　甘遂大戟芫花（醋拌湿炒各半两）牵牛（二两）大黄（一两以上为末）轻粉（一钱一方无轻粉）上为细末。滴水为丸如小豆大。初服五丸。每服加五丸。温水下。每日三服。

　　加至快利。利后常服保养宣通气血。稍进酒食。病痞闷极甚者。便多服。则顿攻不开。转加痛闷。则初服两丸。每加两丸。至快利为度。以意消息。小儿丸如麻子大。随强弱增损。三四岁者三五丸。根据前法。一方崔宣武神丸加黄柏。

　　人参紫菀散治湿热流注。足胫浮肿。痰咳等证。

　　人参川芎木香防己白术（各一两）紫菀（去土皮）苦葶苈（炒紫色各二两）上为粗散。每服三钱。水一大盏。生姜四片。乌梅一个。煎至八分去滓。温服。食前。日进三服。慎湿面、温酒、等物。

　　接骨丹逐湿气。定疼痛。肿疾并皆治之。

　　骨碎补（去毛一斤）败酱生地黄〔去土净洗各一两（斤）〕蒲黄（半斤）白面（二升）上为细末。一处拌匀。用隔年好米醋熬滚热。调药放温于痛处。如药冷再用热醋调敷。如此七次。用绵包之。大有神效。一料分作七处。七日用之。

　　除湿汤治寒湿所伤身体重着。腰脚酸痛。大便溏泄。小便涩闭。

　　平胃散加半夏曲（炒）藿香白茯苓白术上各等分。用水二盏。姜枣煎服。一方去白术。用赤茯苓。

　　黄建中汤治伤湿。鼻塞身痛。

　　黄（微炙）辣桂甘草白芍药（各二两）上为粗散。每服三钱。水一盏半。姜四片。枣三枚。煎至八分去滓。食前服。一方入饧糖少许。再煎令溶。稍热服。

　　赤茯苓丸治脾湿太过。四肢肿满。腹胀喘逆。气不宣通。小便赤涩。

　　葶苈（四两）防己（二两）赤茯苓（一两）木香（半两）上为细末。枣肉为丸如梧桐子大。每服三十丸。煎桑白皮汤下。食前服。

　　牛黄白术丸治腰脚湿气。

　　黑牵牛（头末二两）大黄（二两）白术（一两）上为细末。滴水丸梧桐子大。每服三十丸。食前生姜汤下。如要快利。加至百丸。

　　五加酒方

　　五加根茎（细锉五斗）六月六日曲末（三斗）黍米（一石糯米亦得）上三味以水五斗。

　　共五加同下于大釜中。以木度深浅。与水准刻之。即更添水一石五斗。并前计两石。即下火煎。旋旋急火。取药汁减下至水刻处即得。以大盆安净筐。筐中安净布单。兼滓漉着筐中。

　　其汁在盆中唯有五斗。且别盛密封盖之。又重取所漉者五加滓。以水煮之。如别有五加添和同煮更佳。取此汁用淘米。拌饭炊之。如常炊法。用前五加浓汁渍曲。且炊米五斗酿之。余五末之。下酿中。益炒玄参及蛇皮肉亦得。其糟与以下食之尤佳。

　　补骨脂丸治湿伤内外众疾俱作。阳气衰绝。补益之药百端不应。唐郑相公为海南

　　节度。七十有五。越地卑湿。服诸药不应。元和七年。有诃陵国船主李摩诃献此方。经

　　七八日而觉应验。自尔常服。其功神验。十年二月罢郡归京。录方传之。

　　破故纸（半两拣洗为末）胡桃肉（去皮二十两研如泥）上胡桃肉泥入破故纸末。更以好炼蜜和匀如饴。盛瓷器中。旦日以温酒化药一匙服之。不饮酒者。以温熟水化下。弥久则延年益气。悦心明目。补添筋骨。但禁食芸苔、羊血。

　　牵牛汤治腹中湿气。足胫微肿。中满气急。咳嗽喘息。小便不利。

　　黑牵牛（头末一两）浓朴（姜制半两）上研末。每服二钱。煎姜枣汤调下。或临时水丸梧

　　茯苓白术汤治冒雨湿着肌肤。或因汗出浸渍。或因燥热得病。觉腰重脚弱。身体

　　烦痛。头白术（二两炒）附子（一两生熟临时消息）茯苓（去皮半两）官桂（去粗皮半两）甘草（半两）上咀。每服四钱。水二盏。生姜七片。煎至六分去滓。食前服。

　　加味术附汤治中湿脉沉而微缓。湿喜归脾。流于关节。中之多使人腹胀倦怠。

　　四肢关节疼痛而烦。或一身重着。久则浮肿喘满。昏不知人。挟风眩晕呕哕。兼寒则挛

　　拳掣痛。治之不得猛发汗。灼艾通泄。惟利小便为佳。此方主之。及治大小便皆自利。

　　白术（去芦）甘草（炒一两）附子（炮一两半）赤茯苓（一两）上锉散。每服五钱。水一盏半。姜七片。枣三枚。煎七分。日三服。才见身痹。又三服。当如冒状勿怪。盖术附并行皮中逐水气故尔。法合加桂一两。大便坚小便利则勿加。

　　术附汤治风湿相搏。身体疼烦。不能转侧。不呕不渴。大便坚硬。小便自利。及

　　风虚头目眩重。甚者。不知食味。此药暖肌补中。助阳气。止自汗。

　　白术（二两）甘草（炒一两）附子（熟七钱半）上锉细。每服三钱。姜七片。水一盏半。煎

　　白术酒治中湿。口噤不知人。

　　用白术半两去芦。以酒三盏。煎一盏。顿服。不能饮酒以水代。日三服。夜一服。鲍氏方云。湿喜中脾则胀。四肢痛。久则肿喘。挟风则眩晕。挟寒则挛拳。不可大发汗。不可灼

　　无敌丸

　　赤土（四两醋碎）穿山甲苍术自然铜（火七次）赤小豆（生用）赤芍药山栀子橘皮木鳖子香白芷木瓜苏木生地黄熟地黄荆芥地龙（蛤粉炒以上各四两）骨碎补（二两）晚蚕砂（二斤）当归（一两）紫荆皮（半斤）乳香（一两）没药（一两）大乌头（一个）上为细末。用酒糊为丸如梧桐子大。每服五六十丸。酒送下。

　　或茶清亦得。用好醋为丸

　　大橘皮汤

　　（一名白术木香散）

　　治湿热内甚。心腹胀满水肿。小便不利。大便

　　滑

　　泄。亦治咳嗽不能卧。不敢食。

　　橘皮〔一（半）两去白〕木香（一分）滑石（六两）槟榔（三钱）茯苓（一两去皮）木猪苓（去皮）泽泻白术官桂（各半两）甘草（二钱）上为末。每服五钱。水一盏。生姜五片。煎至六分去滓。温服。大小便秘。先服十枣汤。二三日后再服此药。一方不用甘草。

　　生附汤治受湿腰痛。

　　附子（生二钱半）苍术（炒）杜仲（姜炒各半两）牛膝（酒浸焙）浓朴（制）干姜（生）白术茯苓甘草（炙各二钱半）上咀。每服三钱。姜三片。枣三枚。水一盏半。煎至八

　　防己黄汤治风湿相搏客在皮肤。一身尽重。四肢少力。关节烦疼。自汗。洒淅

　　恶风。不欲去衣。及风水客搏腿脚浮肿。上轻下重不能屈伸。

　　防己（四两）黄（五两）甘草〔三（二）两炙〕白术（三两）上为粗末。每服三钱。水一盏。生姜三片。枣三枚。同煎至一盏去滓。稍热服。不计时候。盖覆温卧汗出瘥。治湿不利小便非其治也。喘者加麻黄。胃中不和加芍药。气上冲加桂。

　　下

　　天门冬汤疗风湿体疼。恶风微肿

　　天门冬（三两去心）葛根（四两）生姜（三两）桂心（四两）麻黄（三两去节）芍药（二两）杏仁（五十枚去皮尖双仁）甘草（二两炙）上切。以水一斗。煮取三升。

　　分三服。取汗忌海藻、菘菜、生葱、鲤鱼。

　　人参附子汤治风湿身体疼痛欲折。肌肉如刀所刺。

　　人参（去芦头）黑附子（炮去皮脐）干姜（炮裂）芍药茯苓（去皮）甘草（炙）桂心（各一钱）白术（二钱）上为细末。每服二钱。水一大盏。同煎至七分去滓。温服。

　　不拘时候

　　七物独活汤疗脚弱及中风湿。缓纵不遂。

　　独活（五两）葛根（四两）干姜〔三（二）两〕桂心（四两）半夏（四两洗）甘草（炙二两）防风（三两）上咀。以水一斗。煮取三升。每服一升日三。得少微汗出好。忌羊肉、

　　七圣散治风湿流注经络间。肢节缓纵不遂。或脚膝疼痛不能步履。

　　续断独活防风杜仲萆牛膝（酒浸一宿）甘草上各修事净。焙干半两为细末

　　活血应痛丸治风湿客于肾经。血脉凝滞。腰脚重疼不能转侧。皮肤不仁。遍身麻

　　木。上攻头面虚肿。耳内常鸣。下注脚膝重痛少力。行履艰难。亦治项背拘挛不得舒畅

　　。常服活血脉。壮筋骨。使气脉宣流。

　　狗脊（去毛四斤）苍术（米泔浸一宿去皮六斤）香附子（去毛炒七斤半）陈皮〔洗去毛五（四）斤半〕没药（别研一十二两）威灵仙〔洗三（一）斤〕草乌头（炮一斤半）上为细末。用酒煮面糊为丸。如梧桐子大。每服十五粒至二十粒。用温酒或熟水任下。不拘时候。

　　久服。忌桃、李、雀、鸽、诸血物。

　　疗风湿身体疼痛。恶风微肿方。

