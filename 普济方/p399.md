<!-- { "loadSidebar": true } -->
　　震壬妇人中风七八日。发热表邪还恶寒。经水适来传里候。脉迟胁满碍胸间。身凉谵语结震癸寒热中风发有时。经水适断竟违期。热入血室浑如疟。可与柴胡汤主之。

　　离甲七日发热微恶寒。却教肢节更疼烦。虽疑心下犹存结。加桂柴胡和解安。

　　离乙汗下曾经五六日。小便不利渴烦强。寒热往来胸胁满。柴胡桂枝干姜汤。

　　离丙头汗恶寒为在表。心胸硬满里传推。明医好辨阴阳证。识用柴胡表里宜。

　　离丁呕而发热小柴胡。妄下还防热结无。心下满时成硬痛。陷胸汤剂与之苏。

　　离戊蒸蒸发热辨阴阳。不与柴胡可较量。但是满而不痛者。宜煎半夏泻心汤。

　　离己汗出作有时。心中痞满更如斯。干呕不寒表方解。十枣汤煎治里宜。

　　离庚痞拘心下按之濡。脉在关浮热反虚。实热虚邪须识别。大黄黄连泻心除。

　　离辛心下痞而复恶寒。应从内热表虚看。泻心汤中加附子。因阳攻痞自能安。

　　离壬下之成痞泻心汤。不解其人渴饮浆。口燥烦加溲不利。五苓之药效非常。

　　离癸汗解之后胃不和。心胸痞硬噫难磨。腹中下利雷鸣响。益胃泻心姜疗瘥。

　　兑甲反下之人利数行。水谷不化腹中鸣。满胸痞硬加干呕。胃弱心烦痞转增。下之益甚非为热。胃中硬是气虚膨。正宜甘草泻心疗。内补阴虚表亦清。

　　兑乙心下硬时利不止。理中复与证犹添。石脂余粮汤最妙。后利须从小便参。

　　兑丙汗吐下后犹不解。噫气不除心下坚。痞硬而虚和胃气。旋复代赭石汤煎。

　　兑丁下后不可桂枝汤。汗出而喘亦同方。麻杏甘膏偏主疗。除邪有法用之良。

　　兑戊外证未除数下之。热而遂利里虚为。痞硬表里俱不解。桂枝人参汤最宜。

　　兑己汗下恶寒痞膈间。桂枝解表最宜先。大黄攻痞黄连佐。加入泻心汤内安。

　　兑庚汗出伤寒热弗瘳。心中痞硬里当求。呕而下利犹兼吐。须用柴胡大者投。

　　兑辛项头不痛脉微浮。气上攻心痞硬忧。当吐胸寒宜瓜蒂。能除喘息利咽喉。病患胁下素有痞。连在脐傍痛引腹。腹痛因引入阴筋。此名脏结邪相触。

　　兑壬吐下之时表里烦。恶风燥热口舌干。数升水饮犹然渴。白虎加参疗可安。

　　兑癸伤寒大热若无多。口燥心烦渴奈何。背上恶寒犹有表。人参白虎自当和。

　　坎甲脉浮发热身无汗。麻黄汤疗颇能除。汤而欲饮无他证。白虎五苓亦可祛。

　　坎乙太少阳传项强时。心中痞硬自难舒。慎无妄下详其证。当刺大椎肝肺俞。

　　坎丙太阳少阳来合病。自利黄芩汤主之。呕者黄芩加半夏。生姜汤下治偏宜。

　　坎丁伤寒有热在胸中。腹痛都缘邪气攻。呕吐黄连汤可用。阴阳升降始能通。

　　坎戊伤寒八九日来深。风湿头烦痛怎禁。体重不能自转侧。桂枝附子饮宜斟。

　　坎己大便硬时小便利。渗津发汗两非宜。桂枝附子汤去桂。更加白术效尤奇。

　　坎庚风湿相搏骨节烦。屈伸频掣苦艰酸。甘草附子汤煎下。固卫风邪即便宽。

　　坎辛伤寒之脉浮而滑。表热热传在里寒。白虎汤煎除内外。益气散热自能安。

　　坎壬伤寒脉结代而还。悸动心中不自宽。真气内虚邪更甚。炙甘草下便平安。

　　阳明脉病证治法四十四证木甲不吐不下心烦忧。胃中郁热如蒸油。阴阳之气无偏胜。调胃承气汤可投。

　　木乙汗后脉迟不恶寒。身重气短潮热还。大便已硬腹中满。大承气饮下之宽。

　　木丙恶寒多汗体微烧。外未解来热不潮。可与小承调胃气。通时腹满病须消。

　　木丁不转失气未可攻。腹中燥粪热难容。大便硬少饮水哕。小承气饮服之通。

　　木戊伤寒不便十余日。日晡潮热发邪言。独语真如见鬼状。直睛更觉识人难。怵惕寻衣微木己阳明之病汗何多。津液焦枯外泄过。谵语汤用小承气。胃中燥硬即能和。

　　木庚阳明谵语热而潮。食反不能燥屎焦。便硬有时能食者。亦宜逐结大承条。

　　木辛燥屎难容在胃中。谵语汗出此为风。表虚里实证昏乱。承气汤方大者通。

　　木壬三阳合病要厘清。汗下还须仔细寻。腹满身重难转侧。不仁谵语属阳明。微尘面垢少木癸二阳并病发潮热。手足汗流大便难。太阳证罢下之愈。承气汤宜大者飧。

　　火甲脉浮而紧口中干。腹满喘热不恶寒。发汗反教生谵语。烧针烦躁更无眠。下之又恐虚火乙渴欲饮水口舌干。中焦客热燥烦添。人参白虎汤宜治。润燥除邪病始痊。

　　火丙脉浮发热渴饮浆。小便不利客膀胱。猪苓汤利下焦热。用下之时必得康。

　　火丁脉若浮来更带迟。里寒表热更何疑。下利清谷知寒甚。四逆汤温用却宜。

　　火戊阳明下后外有热。手足温而不结胸。心下懊饥不食。好将栀子豉汤攻。

　　火己病在阳明发热潮。大便溏泄小便调。胸胁硬满邪犹在。服了柴胡病自消。

　　火庚胁满而呕大便难。更看吞上白苔瘢。柴胡汤主通津液。胃气因和汗然。

　　火辛脉弦浮大辨阴阳。短气不通胁满张。嗜卧鼻干不得汗。一身面目悉皆黄。溲难潮热时火壬脉但浮时无里证。表邪犹合用麻黄。不尿腹满犹加哕。关格之病入膏肓。

　　火癸发汗小便自利者。津液内竭不可攻。自欲大便犹有硬。土瓜猪胆蜜导通。

　　土甲阳明病若得迟脉。汗出多而微恶寒。未解之时宜发汗。桂枝汤下表和安。

　　土乙脉浮无汗属阳明。表实还教喘不停。发汗麻黄汤可用。热邪解散病安宁。

　　土丙阳明头汗身无汗。剂颈而还渴饮浆。瘀热发黄溲不利。定当速饵茵陈汤。

　　土丁喜忘阳明蓄血间。虽然屎硬便非难。若教黑色邪传里。抵当速下自然痊。

　　土戊阳明下后觉心烦。初硬后溏仔细看。若果胃中有燥屎。大承气法下之安。

　　土己日晡发热如疟状。审看内外更详之。脉实大承气汤下。脉浮发汗桂枝宜。

　　土庚下后不便六七日。烦热腹满痛相缠。是知燥屎宿食故。可与大承汤剂煎。

　　土辛小便不利大便难。微热时时喘不眠。宿食胃中犹燥结。大承气剂下之宽。

　　土壬食谷不受呕更饶。茱萸汤剂始能调。服汤愈其缘何故。当易别方理上焦。

　　土癸恶寒汗出太阳经。渴而发热属阳明。渴如不止邪传里。津液调和用五苓。

　　金甲趺阳脉涩更兼浮。脾约胃强津液留。大便难时小便数。麻仁润燥最相投。

　　金乙三朝发汗犹不解。发热蒸蒸入胃间。调胃承气汤煎服。胃中邪热下之安。

　　金丙伤寒腹胀热邪招。吐后缘知在上焦。此是热邪传入胃。调胃承气亦能消。

　　金丁若吐若下若发汗。小便因数大便坚。微烦为热入里候。用小承气病即痊。

　　金戊伤寒得病六七日。大便硬时小便利。里实胸满可攻之。大承气汤为要剂。

　　金己目不了了睛不和。微热便难实更多。此是内邪危恶证。大承气剂急消磨。

　　金庚阳明发热汗尤多。津液将枯可奈何。入腑之邪攻宜急。大承气剂下之瘥。

　　金辛发汗不解腹满痛。邪传入脏急须攻。大承气剂下腑热。润燥除邪有大功。

　　金壬腹满不减实热坚。虽有稍减不足言。大满大实当除下。承气汤宜大者煎。

　　金癸少阳合病与阳明。脉滑而数宿食症。少阳脉胜阳明负。下剂还宜用大承。

　　水甲脉数下后为合热。六七日来大便难。喜饥消谷因瘀血。抵当汤下即能痊。

　　水乙七八日后身色变。其色浑如橘子黄。小便不利腹微满。便宜速服茵陈汤。

　　水丙伤寒发热要消详。瘀在胃中身必黄。栀子柏皮汤可疗。除邪散热效非常。

　　水丁伤寒发热瘀在里。表湿身黄甚法消。赤小豆汤除湿热。麻黄加入与连翘。

　　少阳脉病证治法一证

　　纪甲未经吐下脉沉紧。胁满往来寒热时。干呕邪传半表里。柴胡汤剂正相宜。

　　太阴脉病证治法三证

　　母甲太阴之病脉浮时。发汗还当用桂枝。在表之邪随汗散。四肢烦痛颇相宜。

　　母乙自利不渴太阴病。中焦寒在里当温。脏中须识因寒故。用药之时四逆纯。

　　母丙误下因成腹痛时。桂枝加芍最相宜。若教大实当除下。桂枝大黄汤主之。

　　少阴脉病证治法二十三证

　　天甲少阴发热脉犹沉。其病应于表部寻。邪气未深微发汗。麻黄附子细辛斟。

　　天乙少阴得病二三日。附子麻黄甘草汤。邪未深时无里证。和营益卫散之良。

　　天丙心烦之候更无眠。寒极须从变热看。黄连阿胶汤与服。扶阴散热便能安。

　　天丁少阴得病口中和。其背恶寒问灸科。附子汤煎寒可散。阴消阳助起沉。

　　天戊身体疼痛手足寒。浮沉细向脉中看。脉浮可汗沉寒甚。便与温经附子煎。

　　天己病利频多血与脓。桃花汤用有神功。下焦不约里寒甚。扶气散寒益胃中。

　　天庚少阴腹痛四五日。小便不通内结深。下利频频便脓血。桃花汤效莫沉吟。

　　天辛少阴吐利病难任。手足寒邪厥冷侵。烦躁阳争将欲死。茱萸汤可散沉阴。

　　天壬少阴下利咽喉痛。胸满心烦邪内传。可与猪肤汤散热。调阴益胃自能痊。

　　天癸二三日病少阴传。咽痛时将甘草煎。不愈更寻何法治。选将桔梗妙汤痊。

　　人甲少阴之病入咽中。言语声难疮在咙。苦酒煎汤频漱咽。解烦除热有神功。

　　人乙病来相搏少阴中。咽痛寒邪客气冲。半夏汤煎频咽服。可将此法再旁通。

　　人丙少阴主水自调和。寒不能禁下利多。惟有白通汤可用。散寒温里病当瘥。

　　人丁干呕而烦下利并。厥逆无脉要医明。白通汤内加猪胆。暴出脉死微续生。

　　人戊真武汤煎制水气。少阴证治问元因。四肢沉重兼腹痛。小便不通自利频。呕加生姜除苓恐人己手足厥逆利清谷。面赤身热不恶寒。阴盛格阳脉微绝。通脉四逆治之安。面时赤色加参亦人庚少阴四逆肢不温。有时泄下还腹痛。小便不通或咳悸。四逆散煎即可用。再加干姜五汤疗人辛少阴下利六七日。咳而干呕更无眠。心烦口渴知其热。渗泄猪苓汤治痊。

　　人壬少阴得病二三日。口燥咽干急下之。邪未深时热已甚。大承气剂用之宜。

　　人癸少阴自利色纯青。口燥咽干蕴热蒸。心下邪盛犹自痛。大承气剂疗之平。

　　地甲少阴之病六七日。腹满不便速下宜。壅甚阳明胜肾水。大承气剂效偏奇。

　　地乙少阴之病脉沉沉。外证未形何处寻。四逆汤煎宜急疗。温中即可散邪阴。

　　地丙欲吐不能手足寒。胸中实者吐之宽。膈间痰饮成干呕。四逆汤温始得安。

