<!-- { "loadSidebar": true } -->
　　治伤寒。或经汗下后。有大热。烦渴。错语。不得

　　睡。及上焦虚炎黄柏黄芩黄连山栀子（各一两）上咀。每服四钱。水一盏半。煎至七分。去滓。

　　温服。未退。再服之。

　　夺命独参汤

　　（同前）

　　治伤寒汗下后。终日昏闷。不省人事。发热发渴。似有狂

　　言。一切危急拣苦参（一两）上咀。作一服。用水一升。煎至七分。去滓。温冷随意。不拘时候服。

　　滓。再煎服。亦可嚼。滋益。

　　升麻葛根汤

　　（同前）

　　治伤寒身热发渴。在表。

　　升麻白芍药葛根甘草（各等分）上咀。水煎。温服。如在里。宜小柴胡汤。

　　并加栝蒌根。

　　治伤寒消渴

　　用生藕汁一中盏。入生蜜一合。令匀。分为二服。

　　卷一百三十三　伤寒门

　　伤寒虚烦附论

　　夫伤寒虚烦者。心中郁郁而烦也。有胸烦。有心中烦。有虚烦。诸如此者。皆热也。若止云烦者。表热也。及其邪热传里。故有胸中烦。心中烦。虚烦之别。三者。要在观其热所从来。审其虚实。而治为不同也。如不经发汗吐下而烦者。则是传经之热。不作膈实者。但多和解而已。故经曰。心烦喜呕。或胸中烦而不呕者。小柴胡汤主之。少阴病。二三日。心中烦。不得卧者。黄连阿胶汤主之。少阴病。胸满心烦者。猪肤汤主之。是皆和解而彻热者也。若因吐下发汗后。而烦者。则是内陷之烦。但多涌吐而已。下后虚烦。不得眠。若剧者。

　　必反复颠倒。心中懊者。栀子豉汤主之。若少气者。栀子甘草豉汤主之。若呕者。栀子生姜豉汤主之。心烦腹满。卧起不安者。栀子浓朴汤主之。丸药大下后。身热不去。微烦者。

　　栀子干姜汤主之。是皆取其吐。而涌其热者也。虚烦之状。心中温温然欲吐。愦愦然无奈欲其不呕。扰扰乱乱。是名烦也。非吐则不能已。经曰。若下后更烦。心下濡者。为虚烦也。

　　栀子豉汤主之。脉作结。心下满而烦。饥不能食。病在胸中。瓜蒂散主之。二者证均烦也。

　　药均是吐也。而又轻重之不同。吐下发汗后。邪气乘虚而入。烦者。则谓之为虚烦。与栀子豉汤。则是吐剂之轻者。不因吐下发汗后。邪气结胸中。则为膈实。与瓜蒂散。则是吐剂之重者。又阳明病。不吐不下。心烦者。则是烦之实者也。与调胃承气汤下之。伤寒二三日。

　　心中悸。心烦者。则是烦也。虚也。与小建中汤补之。烦。为热也。悸而烦。复为虚者。以悸为虚。悸甚而烦。故为虚也。少阳之邪入府者。烦而悸。则为热也。大抵先烦而悸者。是为热也。先悸而烦者。是为虚也。内经曰。治病必先求其本。诚哉是言也。又云。伤寒病后躁烦者。有虚烦。有谷烦。阳气偏多。谓之虚烦。病瘥后。食谷太早。心虚不胜谷气。胃内蒸热。谓之谷烦。若阴阳和调。则虚烦自已。损其谷食。则谷烦者瘥。

　　活人书云。不恶寒。身不痛。头不疼。脉不紧。但烦热者。此多虚烦热证也。烦热与伤寒相似。然不恶寒。身不疼痛。故知非伤寒也。不可发汗。头不疼。脉不紧数。故知非里实也。不可下。如此者。内外皆不可攻。攻之。必遂损竭多死者也。此虚烦。但当与竹叶汤。

　　苦呕者。与橘皮汤一剂。不愈。再与之。孙真人云。此法数用。甚有效。伤寒虚之。宜服。

　　王叔和云。有热不可大攻之。热去则寒起。并宜服竹叶汤。

　　方

　　竹叶汤治虚烦。状似伤寒。但身不疼痛。不恶寒。或得汗。亡津液。躁热未解。

　　内外皆不竹叶（半把）石膏（碎四两）半夏（汤洗去滑切焙三分）人参（半两）麦门冬（去心二两）甘草（炙半两）上锉如麻豆大。每服五钱匕。以水一盏半。入粳米一百余粒。生姜半分。拍碎。同煎取八分。去滓。温服。并解暑毒。阴证伤寒未解人。勿服。若表里俱虚。不利。发热。去石膏。加附子煎。名既济汤。济生除石膏、粳米。加茯苓、小麦。治伤寒霍乱吐泻后。心虚烦闷。

　　栀子豉汤

　　（出圣济总录）

　　治伤寒发汗后。虚烦不得眠。剧者必反复颠倒。心中

　　懊。宜服栀子豉汤。又伤寒发汗。若下之。而烦热。胸中窒痛。亦宜服栀子豉汤。又

　　伤寒下利后。更烦。按之心下濡者。虚烦也。亦宜服之。发汗。若下之。而烦热。胸中

　　窒者。栀子豉汤主之。

　　栀子（十四枚去皮）豉（四合）上锉如麻豆大。每服三钱匕。水一盏。煎至六分。

　　去滓。

　　温服。得快吐。止后服。

　　乌梅汤

　　（同前）

　　治伤寒大病瘥后。体虚烦满。

　　乌梅（取肉）山栀子仁甘草（炙）葛根（各半两）上粗捣筛。每服五钱匕。水一盏。

　　入豉二七粒。同煎至半盏。去滓。早晚食后。温服。

　　麦门冬饮

　　（同前）

　　治伤寒汗后虚烦。心神不宁。

　　麦门冬（去心焙）柴胡（去苗）防风（去叉）半夏（汤洗滑姜汁制）赤茯苓（去黑皮）犀角（镑各半两）上粗捣筛。每服五钱匕。水一盏半。入生姜五片。煎至八分。去滓。温服。

　　人参汤

　　（出同前）

　　治伤寒后虚烦。心胸满闷。腹胀微喘。

　　人参白茯苓（去黑皮）杏仁（去皮尖双仁细研各半两）上除杏仁外。锉如麻豆大。

　　每服三钱匕。水一盏半。入粳米百余粒。同煎。米熟去滓。温服。空心。

　　麦门冬汤

　　（出同前）

　　治伤寒后不解。或寒或热。四肢瘦弱。饮食不能。胸中烦

　　满虚躁。

　　麦门冬（去心焙）赤茯苓（去黑皮）人参白术（各一两）桂（去粗皮半两）陈橘皮（去白炒一两）甘草（炙半两）地骨皮黄（锉各一两）上粗捣筛。每服五钱匕。

　　水一盏半。煎至八分。去滓。温服。日再。

　　浓朴饮

　　（出同前）

　　治伤寒发汗后。气虚心烦。腹满痰逆。不思饮食。

　　浓朴（二两去粗皮姜汁制）甘草（炙）半夏（姜汁制）人参陈橘皮（去白焙各二两）上粗捣筛。每服五钱匕。水一盏半。生姜五片。同煎至七分。去滓。空心服。

　　薏苡仁汤

　　（出同前）

　　治伤寒汗后烦满。多睡。小便赤色。

　　薏苡仁酸枣仁防风（去叉）人参甘菊花地骨皮紫苏子甘草（炙）白茯苓（去黑皮各一两）上粗捣筛。每服三钱匕。水一盏。入荆芥、薄荷、生姜各少许。同煎七分。

　　去

　　人参饮

　　（出同前）

　　治伤寒汗后烦满。气虚。心神不宁。

　　人参赤茯苓（去黑皮）陈橘皮（去白焙）白术（锉炒各一两）上粗捣筛。每服五钱匕。水一盏。生姜三片。煎至七分。去滓。温服。日三。

　　麦门冬茯苓饮

　　（出同前）

　　治伤寒后烦满。心神恍惚。不得眠卧。

　　麦门冬（去心焙）赤茯苓（去黑皮）知母（焙）芎酸枣仁（微焙）陈橘皮（去白焙）槟榔（锉）甘草（炙各一两）上粗捣筛。每服五钱匕。水一盏半。入生姜五片。煎至一盏。

　　去滓。温服。日三。

　　柴胡汤

　　（出圣济总录）

　　治伤寒后。虚劳烦热。惊悸不得眠睡。

　　柴胡（去苗半两）酸枣仁（微炒二两）远志（去心一分）当归防风（去叉）甘草（炙锉）茯神（去木）猪苓（去黑皮）黄（锉）人参生干地黄芎（各半两）麦门冬（去心焙半两）上粗捣筛。每服三钱匕。水一大盏。生姜三片。煎至七分。去滓。温服。空心。

　　日三服。

　　人参汤

　　（出同前）

　　治伤寒后。虚劳不得眠。烦闷。四肢乏力。

　　人参（一两）酸枣仁（微炒三两）当归（切焙）芎（锉）桂（去粗皮）甘草（炙锉）柴胡（去苗）白茯苓（去黑皮）石膏（碎各一两）上粗捣筛。每服五钱匕。水一盏半。

　　生姜三片。煎至一盏。去滓。食前服。

　　六神汤

　　（出同前）

　　治伤寒虚烦不安。

　　人参白茯苓（去黑皮）防风（去叉）百合黄（锉）干山芋（各一两）上粗捣筛。

　　每服三钱匕。水一盏。煎至七分。去滓。温服。不拘时候。

　　酸枣仁汤

　　（出同前）

　　治伤寒后。虚烦不得眠卧。头目昏眩。

　　酸枣仁（炒三两）麦门冬（去心焙二两）地骨皮（锉一两）上粗捣筛。每服三钱匕。水一盏。生姜三片。同煎至七分。去滓。温服。不拘时候。

　　茯神散

　　（出同前）

　　治伤寒后虚烦。心腹不快。

　　茯神（去木）柴胡（去苗）陈橘皮（去白焙）甘草（炙各一两）上粗捣筛。每服五钱。

　　水一盏半。煎取八分。去滓。温服。不拘时候。

　　黄连一物汤治伤寒不解。恐服药大多。大小便不利。虚烦不安。

　　黄连（一两锉碎生姜数片入酒少许微炒）上作一服。水一碗。煎七分。去滓。徐饮。

　　冷热皆不可服。一物黄连泻心汤。易老。随证加减。列于后。

　　烦者加栀子。躁者加香豉。呕者加半夏。满者去甘草。腹痛加芍药。脉迟者加附子。大便硬。加酒浸大黄。

　　用干姜、附子。先煎。令热不僭也。后另煎黄连。与黄连姜附同用。少阴渴逆者。失下也。阴消将尽。阳逆上行。使阴不纳也。或舌弯。言语不正。反昏冒。与咽喉痛者。少阴也。

　　速下之。宜大承气汤。若阳极脉微将尽者。不宜下。宜泻心汤。凉膈。去硝。清肺亦可。饮水多。心下痞。渴逆。无别恶候者。五苓散主之。

　　地仙散治大病后。烦热不安。及一切虚劳病烦热。宜服之。

　　地骨皮（去木二两）防风（去叉一两）甘草（炙半两）上咀。每服四钱。水一盏。姜五片。煎八分。不拘时。温服。

　　枳实柴胡汤

　　（出济生方）

　　治虚烦昏闷。呕逆恶心。往来寒热。胸膈闷肢节痛。

　　日晚所发潮热枳实（半两麸炒令紫色去瓤）柴胡（去苗二两）黄芩（一两半）人参（半两）甘草（炙一两半）上杵为粗末。每服四钱。水一盏半。生姜三片。枣一枚。同煎至七分。去滓。温服。日三。不拘时候。

　　大橘皮汤

　　（出活人书）

　　治动气在下。不可发汗。汗发则无津。心中大烦。骨节

　　疼痛。目运恶甘草（炙半两）人参（一分）竹茹（半升）橘皮（一两半去白）上锉麻豆大。

　　每服五钱。生姜四片。枣子一枚。水二盏。煎取一盏。去滓。分二服。

　　卷一百三十三　伤寒门

　　伤寒谵语（附论）

