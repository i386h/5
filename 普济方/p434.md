<!-- { "loadSidebar": true } -->
　　夫伤寒不应发汗而汗之。遂致亡阳。津液内竭。胃中燥实。令谵语。此病或由津液不和。

　　内有燥屎。或三阳合病。或瘀热蓄血在里。或妇人热入血实。皆使谵语。凡身当有热。脉属胃。胃者。足阳明经也。阳明为病。主身热。故谵语妄言。盖身当有热。脉当洪大。而洪大亦阳脉也。故其病为顺。若谵语而手足四厥。脉而反沉细而微者。为逆也。然又有郑声者。

　　取其郑重之意。与谵语相类。盖古人以此分虚实。医者当以脉证参合别之。不可不慎。故谓虚则郑声。实则谵语。伤寒四五日。脉沉。喘满。沉为在里。而反发汗。其津液越出。大便为难。表虚里实。久久则成谵语。发汗后。重发其汗。亡阳亦为谵语。其脉反和者。不死。

　　阳明病。下血而谵语者。此为热入血室。但头汗出。当刺期门。随其实者而泻之。然汗出者。则愈。病若谵言妄语。人身热。脉当洪大者生。沉细而微。手足四逆者死也。伤寒谵语。

　　何夫心藏神而主火。病则热气归焉。伤寒谓中热盛。上乘于心。心为热冒。则神昏乱。而语言多出。热昏不知所以然。遂言失次。而成谵妄之语。轻者睡中呢喃。重者不睡。亦语言差谬。有谵语者。有独语者。有狂语者。有语言不休者。有言乱者。此数者。见其热之轻重也。

　　谵语与独语。虽间有妄错之语。若与人言有次。是热未至于极者也。经曰。独语如见鬼。若剧者。发则不识人。是病独语未为剧者。狂语者。热甚者也。由神昏而无所见觉。甚则至于喊叫而言语也。言语不休者。又其甚也。至于言乱者。谓妄言骂詈善恶。不避亲疏。为神明已乱也。经曰。诸逆发汗微者难瘥。剧者言乱。是难可复制也。谵语之由。又自不同。皆当明辨之。有被火劫谵语者。有汗出谵语者。有下利谵语者。有下热谵语者。有燥屎在胃谵语者。有三阳合病谵语者。有过经谵语者。有亡阳谵语者。经曰。大热入胃。水竭躁烦。必发谵语。又腹满微喘。口干咽烂。或大便艰涩。久则谵语。是因被火劫谵语者。汗出谵语。此为风也。须下之。过经可下之。下之若早。语言必乱。以表虚里实故也。是汗出谵语者也。

　　下利谵语者。有燥屎也。小承气汤主之。是下利谵语者也。下血谵语者。此为热入血室。当刺期门。随其虚实而泻之。是下血谵语者也。谵语者。潮热不能食者。胃中必有燥屎五六枚也。是谓燥屎在胃谵语者也。腹满身重。难以转侧。口不仁。面垢。谵语。遗屎。是三阳合病谵语者也。过经谵语者。热也。当下之。是过经谵语者也。发汗多亡阳谵语者。不可与柴胡桂枝汤。和其荣卫。是以有通津液后。自愈。是亡阳谵语也。诸如此。脉短则死。脉自和则愈。又身微热。脉浮大者生。逆冷。脉沉细。不过一日死。实则谵语。气收敛在内。而实者。本病也。或气上逆而喘满。或气下夺而自利者。为逆也。经曰。直视谵语。喘满者死。

　　下利者亦死。谓其正气脱绝也。能知虚实之诊。能识逆从之要。治病疗疾则不失矣。病患有谵语。有郑声二证。郑声为虚。当用温药。白通汤主之。谵语为实。当须调胃承气汤主之。

　　服调胃承气汤。而谵语止。或更衣者。停后服。不尔。再与之。仲景云。实则谵语。虚则郑声。郑声。重语也。多不别。然谵语郑声亦相似难辨。须更用外证与脉别之。若大小便利。

　　手足冷。脉微细者。必郑声也。大便秘。小便赤。手足温。脉洪数者。必谵语也。以相参。

　　然后用药万全矣。大抵伤寒不应发汗。发汗即谵语。谵语属胃。胃和则愈。不知。烦而躁。

　　宜服调胃承气汤。然亦有三阳合病谵语者。有胃实谵语者。或发汗多。亡阳谵语者。

　　下利谵语。为有燥屎。脉不微细。即须下之。用小承气汤。谵语而利不止。则不治。又汗出谵语者。风也。须候其过经乃下之。瘀血谵语者。狂言漱水。大便黑。小便多。遍身黄。

　　小腹满。缘当汗。蓄热在里。热化为血故尔。轻者。犀角地黄汤。重者。桃仁承气汤。抵当丸。有下后谵语者。有妇人热入血室谵语者。

　　发少阳汗。则谵语。经云。汗之则谵语甚。谓少阳也。下之则额上汗。手足逆冷。谓下之早也。发汗多。亡阳谵语。不可下。柴胡桂枝汤主之。火劫谵语。口干烦躁。喘满。小柴胡加黑豆主之。大便秘。谵语。不恶寒。反恶热。宜用白虎汤。又问仲景云。无犯胃气。何也。答曰。热因经水适来。乘虚入实。故血室有热。遂令谵语。当以小柴胡解之。即与胃实谵语不同。胃实有燥粪。故宜调胃承气汤下之。若血实有热谵语。非胃家实。仲景恐人作胃实攻之。故曰。无犯胃气也。大抵谵语是热。属阳。反见阴证者逆。

　　方

　　枳实汤治伤寒脉沉在里而反发汗。津液越出。大便难甚。表虚里实。遂发谵语。

　　其人如狂。

　　枳实（去瓤麸炒）木香（各一分）朴硝（三分）大黄（锉微炒一两）甘草（炙半两）上粗捣筛。每服五钱。水一盏半。煎至七分。去滓。温服。

　　犀角汤治伤寒邪热在胃。谵言妄语。身体壮热。

　　犀角（镑）大青人参（各三分）远志（去心一分）升麻（一两半）柴胡（去苗）甘草（炙锉半两）黄芩（去黑心各一两）上粗捣筛。每服五钱。水一盏半。入生姜半分。拍碎。

　　芦

　　芎汤治伤寒里实。谵语狂妄。

　　芎（三分）大黄（炒锉一两）甘草（炙锉半两）上粗捣筛。每服五钱。水一盏半。煎七分。去滓。温服。

　　柴胡汤治伤寒热实。烦躁谵语。

　　柴胡（去苗）人参黄芩（去黑心各一两）犀角（镑）朴硝茯神（去木各三分）甘草（炙锉半两）上粗捣筛。每服五钱。水一盏半。煎七分。去滓。温服。

　　人参柴胡汤治伤寒经六七日不解。默默烦心。腹中干燥。大腹结涩。谵言妄语。

　　人参（三分）柴胡（去苗一两）芍药知母黄芩（去黑心）大黄（锉微炒）葳蕤半夏（汤洗七次焙）甘草（炙各半两）上粗捣筛。每服五钱。水一盏半。入生姜一分。拍碎。

　　同

　　黄芩散治伤寒烦热不解。谵言妄语。欲发狂走。

　　黄芩（去黑心）甘遂（麸炒黄）龙胆（去芦头各一两）上粗捣。罗为散。每服一钱。冷水调下。更令病患饮水三两盏。腹满则吐之。此方药积热。甚之。

　　栝蒌散治伤寒发热。烦躁。言语谵妄。目赤口干。心神恍惚。

　　栝蒌根（二两）郁金甘草（锉各一两）上捣罗为散。每服一钱。生姜蜜水调下。

　　不拘时候。

　　治伤寒发汗多。亡阳谵语者。不可下。与柴胡桂枝汤。和其荣卫。以通津液后。自

　　愈。

　　柴胡（去苗四两）桂（去粗皮）黄芩（去黑心）芍药人参（各一两半）半夏（汤洗七次焙）甘草（炙各一两）上锉如麻豆大。每服五钱。水一盏半。入生姜半分。拍碎。大枣三枚。擘破。同煎至七分。去滓。温服。日三。

　　人参汤治厥阴病。亡阳谵语。惊狂者。

　　人参茯苓（各二两）甘草菖蒲当归紫石英熟地黄（各一两）上以水五升。

　　煮取二升。去滓。温服七合。

　　人参柴胡汤治伤寒不分阳阴。汗下太早。为红靥。发大热。并谵语。不得安宁。

　　宜服之。

　　人参（二两）柴胡麦门冬（去心各二两）上咀。分作三服。水一大碗。煎至七分。

　　去滓。冷服。热亦可。滓再煎服。此方汗之轻剂。

　　犀角散

　　（出圣惠方）

　　治伤寒邪热在胃。谵语错乱。

　　犀角屑川升麻柴胡（去苗）葛根（锉）川芒硝（各一两一方用马牙硝）甘草（炙微赤锉）蓝叶（各半两）上为散。每服四钱。以水一中盏。煎六分。去滓。不拘时候。温服。

　　柴胡散

　　（出同前）

　　治伤寒谵语。头疼壮热。骨节疼痛。

　　柴胡（去苗）赤芍药知母栀子仁（各一两）川升麻黄芩大青川大黄（锉碎微炒）杏仁（汤浸去皮尖双仁麸炒微黄）甘草（炙微赤锉各三分）石膏（四两）上粗罗为散。每服

　　黄药散治伤寒发热。面目赤黄。烦躁欲走。如见鬼神。谵语不禁。

　　黄药川大黄（锉碎微炒）栀子仁人参（去芦头）槟榔郁金甘草（炙微赤锉）龙胆（去芦头）犀角屑（各半两）紫菀（一两）川朴硝（二两）上细罗为散。每服不计时候。

　　以

　　汉防己散

　　（出圣惠方）

　　治伤寒热毒逼心。谵语见鬼神。不安。

　　汉防己（半两）桂心防风（去芦头各三分）甘草（半两炙微赤锉）地黄（二斤研绞取汁）上捣罗为末。入地黄汁。更入水一大盏。调匀。入银器中盛。于甑中蒸半日。取出。

　　每服三合。以温水调下。不计时候。

　　又方

　　（出同前）犀角屑（一两）黄连（半两）茯神（三分）甘草（半两炙微赤锉）上粗为散。

　　每服五钱。以水一大盏。煎五分。去滓。不计时候。温服。

　　生地黄散

　　（出同前）

　　治伤寒心膈热毒。烦闷。谵语失度。

　　生地黄（三两）玄参赤茯苓（各一两半）麦门冬（去心）川升麻（各一两）甘草（半两炙微赤锉）上捣筛为散。每服五钱。以水一大盏。煎五分。去滓。不计时。温服。

　　治伤寒经五六日。未经发汗。大便结涩。谵言妄语。烦躁不安。

　　（出圣惠方）前胡（去芦头）葛根（锉各一两）川大黄（二两锉碎微炒）上为粗散。每服四钱。

　　以水一中盏。煎至六分。去滓。不计时候。温服。以利为度。

　　葛根散

　　（出圣惠方）

　　治伤寒热毒在里。谵言妄语。体热心燥。

　　葛根（锉）黄芩（各一两）川大黄（二两锉碎微炒）柴胡（去苗）犀角（各一两）甘草（半两炙微赤锉）上为散。每服四钱。以水一盏半。煎至六分。去滓。不计时候。以通利为度

　　赤茯苓饮

　　（出圣惠方）

　　治伤寒心脏虚热。谵语。恍惚不定。

　　赤茯苓（一两半）牡蛎（一两烧为粉）龙骨（一两半）黄芩（一两）上为粗散。

　　先以水二盏。入羊心一枚。煮熟。去羊心。次入药五钱。生姜半分。煎至七分。去滓。不计时候。

　　温服。分为二服。

　　大承气汤

　　（出圣惠方）

　　治伤寒阳明病。谵语。有潮热。不能食者。必有燥粪在

　　肠胃。若能食者。但硬耳宜服此汤下之。

　　川大黄（二两锉碎微炒）川芒硝（一两半）枳实（三分麸炒黄）浓朴（一两去粗皮涂生姜汁炙令香熟）上为散。每服四钱。以水一中盏。煎至六分。去滓。温服。如人行五里时。

