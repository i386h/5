<!-- { "loadSidebar": true } -->
　　再

　　铅霜散

　　（出圣惠方）

　　治伤寒得汗后。狂躁。谵语欲走。

　　铅霜（细研）马牙硝人参（去芦头）郁金茯神（各半两去木）甘草（一分炙微赤锉）上细罗为散。每服不计时。煎麦门冬。温水服。调下二钱。

　　郁金散

　　（出圣惠方）

　　治伤寒发狂。谵语。大便不通。心腹胀满。欲走。

　　郁金（三分）川大黄（一两半锉碎微炒）栀子仁（三分）柴胡（去毛半两）甘草（一分微赤锉）犀角屑（半两）上细罗为散。每服煎葱豉汤下二钱。如人行十里。再服。大便通利为度。

　　朱砂散

　　（出圣惠方）

　　治伤寒伏热在心脾。谵言。状如痴人。

　　朱砂（细研）太阴玄精（各半两细研）犀角屑（一两）铅霜（半两细研）紫石英（三分细研水飞过）人参（去芦头）赤茯苓防风（各一两去芦头）诃黎勒皮（三分）上细罗为散。入上件四味。同研令匀。每服不计时候。以葱汤调下二钱。

　　卷一百三十三　伤寒门

　　伤寒发斑（附论）

　　夫伤寒发斑。阳盛故也。其病在表。或未经发汗。或已经发汗。或吐下后。邪热不除。

　　毒瓦斯内盛。因表虚。热毒乘虚出于皮肤。发为斑疹。如锦纹。若色赤。及发在五日内者。可治。若色黑。过七日乃发。难治。甚则喉舌身体皆成疮也。

　　歌云。温毒成斑肌肉焦。石膏一剂毒须消。若还黑毒乘虚出。疹豆斑疮别有条。

　　大抵发斑。不可用表药。盖表虚里实。若发其汗。重令开泄。胸斑烂也。咽痛。玄参升麻汤。斑出。大青四物汤。又名阿胶大青汤也。又猪胆鸡子汤。近用升麻葛根汤。最良。下部生疮。下利。呕吐青汁。睛赤。口疮者。黄连橘皮汤。斑疮豌豆。用黄连一物。煮浓汁服。

　　大好青黛。大如枣。服之。又青木香。煮汤汁服。疮出烦疼者。五物木香汤。犀角大青汤。

　　芒硝、猪胆涂疮法。证治论。化斑汤乃白虎加人参汤别名也。孙兆用紫雪。有下证者。调胃承气汤。

　　又云。温毒浑身似锦纹。发斑瘾疹呕吐频。或时咳逆心烦闷。冬感于寒发在春。

　　温毒用黑膏方。呕青汁者。葛根橘皮汤。

　　夫热病在表。已发汗未解。或吐下后。热毒瓦斯不散。烦躁谬语。此为表虚里实。热燥于外。故身体发斑如锦纹。凡发斑不可用发表药。令疮开泄。更增斑烂。表虚故也。

　　又歌曰。血如温毒黑膏良。热病重阳别有汤。里实表虚因发出。若还发汗愈增疮。

　　病证属阳。误投温药。或当汗不汗。或当下不下。或当汗下未解。阳热内然。蒸泔外迫。

　　热毒入胃。被致发斑。盖热必伤血。血热不散。里实表虚。由是热气乘虚。出于皮肤。轻则如疹子。重则如锦纹。是治斑家。谨勿发汗。汗之重令开泄。斑又加多也。凡斑略见一二。

　　须早图治。日迟稍延。独阳绝阴。则不可救药其发黑斑者。热剧胃烂无及矣。然而斑纹方萌与蚊迹类焉。又不可误用药也。发斑多见于胸腹。蚊迹多在手足之间。关前阳脉洪大。病患昏溃。先红后赤者。斑也。阳脉不洪。病患自静。先红后黄。蚊也。发斑属阳。阳毒具。而阴脉形或大极。自利。或怫郁气短。而躁粪久不得通。卢扁复生。莫能施其巧。温毒发斑。

　　冬月胃寒。至春间阳盛。则发病。凡吐下而表未解。毒未消也。黑膏主之。肌肉斑烂。咳而心闷。下利。呕吐清汁。郑声。口疮。宜黄连橘皮汤。葛根橘皮汤。热病发斑。时气发斑。

　　大青四物汤。猪胆鸡子汤。阳毒。曰重阳。发斑有本条。咽痛者。玄参升麻汤。发斑通用升麻葛根汤。败毒散。犀角地黄汤。热多者。玄参升麻汤。加生姜、乌梅。又黄连一物汤。青木香一物汤。可择用。有下证。少与调胃承气汤。孙兆用紫雪一剂。证治论。用白虎加人参汤。发斑汤一剂。须以紫草、川芎为佐。血热内结者。与小柴胡汤。发斑小点稀疏。色常鲜细者。易治。或如锦纹瘾起。并塌者。难治者。初发色红。渐次微点。良久点又转其面色肌肉黧黑者。断不可救。初发便如黑痣亦然。赤斑五死一生。黑斑十死。凡内外热炽。汗下不解。烦闷咳呕。足冷耳聋。便是发斑之证。

　　方

　　漏芦散

　　（出圣惠方）治伤寒斑出。瘾疹如锦纹而咳嗽。心神烦闷。呕吐不止。

　　漏芦陈橘皮（汤浸去白瓤焙）前胡（去芦头）麻黄（去根节）黄芩杏仁（汤浸去皮尖双仁麸炒微黄各一两）上为散。每服四钱。以水一中盏。煎至六分。去滓。不拘时。温服

　　黄芩汤

　　（出圣惠方）

　　治伤寒脏腑壅毒。不得宣疏。肌肤发斑。

　　黄芩大青川升麻石膏（以上各一两）栀子仁（半两）川朴硝（二两）上为散。每服五钱。以水一大盏半。入豆豉。葱白二茎。生姜半分。煎至五分。去滓。不拘时候。温服。

　　稍

　　又方

　　（出圣惠方）犀角屑（一两）川大黄（二两锉碎微炒）栀子仁（半两）蓝叶（一两）川升麻（一两）甘草（半两炙微赤锉）上为散。每服五钱。以水一大盏。煎至五分。去滓。不拘时。温服。

　　黄芩散

　　（出圣惠方）

　　治伤寒十日内未得汗。表里有热。发斑。狂言欲走。眼目

　　俱黄。心中烦黄芩大青川升麻川大黄（锉碎微炒各一两）甘草（半两炙微赤锉）茵陈（一两）川朴硝（一两）栀子仁（半两）黄连（半两去须）上为散。每服五钱。以水一大盏。

　　入竹叶三七片。煎至五分。去滓。不计时候。温服。以利为度。

　　大青散

　　（出圣惠方）

　　治伤寒身面发斑。

　　大青（一两半）川升麻（二两）甘草（二两炙微赤锉）上为散。每服五钱。以水一大盏。

　　入豆豉小半合。煎至五分。去滓。温服。不计时候。

　　治伤寒斑疮欲出。脉洪大。心燥热。但令患人溺于纸上。如金色是也。宜服名猪胆

　　鸡子汤

　　（出圣惠方）猪汁（一合）酽醋（一合）鸡子（一枚打破去黄）上相和。煎三两沸。放温。顿服。强人尽服。羸人六七沸服。汗出愈。

　　升麻散

　　（出圣惠方）

　　治伤寒热毒不解。欲变成斑。解毒。

　　川升麻栀子仁大青黄芩甘草（炙微赤锉各一两）石膏（二两）上为散。每服五钱。以水一大盏。入生地黄汁半合。煎至六分。去滓。不计时候。温服。

　　犀角散

　　（出圣惠方）

　　治伤寒赤斑不止。

　　犀角屑麻黄（去根节）栀子仁黄连（去须）地骨皮甘草（炙微赤锉）马牙硝郁金（以上各一两）石膏（二两）上为散。每服五钱。以水一大盏。煎至五分。去滓。不计时候

　　治伤寒黑斑出不止。宜服。

　　川升麻（一两）黄芩（一两半）川大黄（一两锉碎微炒）犀角屑（一两半）川芒硝（一两）

　　天竺黄散治伤寒发斑疮。已出。心脏尚有余热不除。发斑烦躁。

　　天竺黄（研）川升麻子芩茯神犀角屑赤芍药人参（去芦头）铅霜（研以上各半两）麦门冬（去心焙干一两）甘草（炙微赤锉半两）栀子仁（一两）黄连（一分去须）上为散。入研了药。令匀。每服不计时候。煎竹叶汤下一钱。

　　黄连散治伤寒斑毒不解。

　　黄连（一两去须）犀角屑（半两）石膏（二两）栀子仁（一两）甘草（半两炙微赤锉）上为散。每服四钱。以水一中盏。煎至六分。去滓。不计时候。温服。

　　阿胶汤治伤寒一二日。及十余日。发黄胆。斑出。皆主之。

　　（一名大青四物汤）大青（四两）甘草（半两炙微赤锉）黄明胶（半两杵碎炒令黄燥亦用阿胶）豉（五两）上细锉。和匀每服半两。以水一中盏。煎至六分。去滓。不拘时候。

　　又方

　　大黄（三两）甘草（二两）杏仁（三十粒）芒硝（五合）麻黄（二两）黄芩（一两）巴豆（三十粒）上熬。捣蜜和丸如大豆。服三丸。当利毒。利不止。以米饮止之。家人视病者。

　　亦可先服取利。则不相染易也。此丸亦可预合置。

　　犀角汤治伤寒热毒内盛。身发赤斑。

　　犀角（镑）麻黄（去根节）石膏（各一两）山栀子仁（一两半）黄连（去须三分）上捣筛。每服五钱。水一盏半。煎至一盏。去滓。温服。

　　山栀子汤治伤寒发斑。心躁烦乱。

　　山栀子仁（三分）大青升麻（各一两）阿胶（炒令燥半两）上捣筛。每服五钱。

　　用水一盏半。入豉百粒。同煎至一盏。去滓。

　　麻黄葛根汤治伤寒发斑。状如锦纹。呕逆。烦闷。

　　麻黄（去根节）葛根（锉）知母（焙）陈橘皮（汤浸去白焙）黄芩（去黑心各一两）杏仁（汤浸去皮尖双仁炒）甘草（炙各半两）上捣筛。每服五钱。水一盏半。去滓。温服。

　　犀角散治伤寒毒瓦斯外攻。皮肤发斑。燥热。

　　犀角（镑）黄芩（去黑心）大青马牙硝（别研）黄连（去须）麦门冬（去心焙各一两）山栀子仁牛黄（别研）赤茯苓（去黑皮）天竺黄（别研）甘草（炙各半两）麝香（别研一钱）上捣研为散。每服三钱匕。煎竹叶汤调下。

　　石膏汤治伤寒黑斑。

　　石膏（一两半）麻黄（去根节）桂（去粗皮一两半）葛根（一两）黄连故鞋（一只去土细锉）蜀椒（去目并闭口炒出汗一分）上捣筛。每服五钱。水一盏。煎至一盏。去滓。

　　温服。衣覆取汗。

　　知母汤治伤寒毒瓦斯滋盛。蒸于肌肤。发为赤斑。通身大热痛。精神昏乱。

　　知母（焙）牵牛子（炒）山栀子仁大黄（锉炒）黄芩（去黑心）牡丹（去心）麻黄（去根节各一两）荆芥穗硝石虎杖射干羌活（去芦头）杏仁（各一分）连翘（半两）半夏（一钱以生姜二钱同捣捻作饼子曝干）上粗捣筛。每服五钱匕。水一盏半。煎至一盏。

　　去滓。温服。

　　黄芩汤治伤寒发斑。烦躁。除胃内瘀热。

　　黄芩（去黑心一两）山栀子仁甘草（炙一两）马牙硝（半两）上捣筛。每服三钱匕。

　　水一盏。煎至七分。去滓。温服。不计时候。

　　黄连散治伤寒发斑。

　　黄连（去须一两）槟榔（锉半两）甘草（炙半两）上捣罗为散。每服二钱。入蜜少许。

　　如点汤。放温服。不计时候。

　　玄参升麻汤治伤寒失下。不当下之。热毒在胃。发斑如锦纹。甚则烦躁谵语。兼

　　治喉闭肿升麻玄参甘草（炙各半两）上锉为散。每服五钱。水一盏半。煎至七分。去滓。

　　温服。温毒亦能发。

　　化斑汤治斑毒。

　　人参石膏（各半两）葳蕤知母甘草〔各一两（分）〕上锉散。每服五钱匕。
