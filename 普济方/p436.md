<!-- { "loadSidebar": true } -->

　　水一盏半。入糯米一合。煎八分。取米熟为度。去滓。温服。

　　香豉汤治腑脏暴气斑点。

　　香豉（一升熬绵裹）葱须（切一两）石膏（八两碎裹）栀子仁（三两擘）生姜（六两）大青（二两）升麻（三两）芒硝（三两）上切。以水六升。煮七味。取二升五合。去滓。然后

　　麻黄解肌汤一二日便服之。

　　麻黄甘草升麻芍药石膏（各一两）贝齿（三枚）杏仁（三十枚）上末之。

　　以水三升。煮取一升。顿服。取汗出。即愈。便食豉粥补虚。即宜也。

　　又方

　　麻黄（二两）黄芩桂（各一两）生姜（三两）上以水六升。煮取二升。分为四服。

　　葛根解肌汤亦可服。

　　葛根（四两）芍药（二两）麻黄大青甘草黄芩石膏桂（各一两）大枣（四枚）上以水五升。煮取二升。去滓。分为三服。微取汗。

　　升麻汤治大人小儿伤风寒。瘟疫。头痛发热。腹疼。斑疮已发未发。并可服。

　　升麻干葛甘草芍药（各等分）上咀。每服秤五钱重。水二盏。煎七分。去滓。

　　热服。小儿量与。一法加紫草茸煎。

　　鼠粘子散治伤寒斑疮。毒瓦斯盛。脉洪。大便秘涩。咽膈不利。或致疼痛。语声不

　　出。

　　鼠粘子（炒）丹参升麻甘草（炙）干薄荷叶上等分。每服三钱。水二盏半。

　　煎至七分。去滓。不计时候服。凡似感风热。而咽疼声重类疹证。正宜服之。

　　煮萍饮治斑疮甚者。

　　青萍紫萍（各一握净洗）上煮羹。吃三服。

　　神仙紫雪

　　黄金（十两）寒水石石膏（各四两八钱）犀角羚羊角（各一两）玄参（一两六钱）沉香木香丁香（各半两）甘草（八钱）升麻（六钱）上以水五升。煮黄金至三升。

　　去金。

　　入入盆中。更须研朱砂、麝香各三钱。急搅令匀。候凝成雪也。每服一钱匕。细细咽之。

　　卷一百三十四　伤寒门

　　伤寒发豌豆疮（附论）

　　凡伤寒热毒内盛。多发疮者。以病患里实表虚故也。里实。则毒瓦斯不能内消。表虚。

　　故乘虚发于肌内。而成疮也。其病大小形如豌豆。其色或白或赤。若头作瘭浆。载白脓者。

　　其毒则轻。若紫黑色作根。根在肌肉里者。其毒则重。甚则周匝遍身。五内七窍皆有也。夫表虚里实。热毒内盛。攻于脏腑。余气流于肌肉。遂于皮肤毛孔之中。结成此疮。重者匝遍其身。状如火疮。若根赤头白。则毒轻。若色紫黑。则毒重。其疮形如豌豆。亦名豌豆疮。

　　脉洪数者。是其候也。

　　方

　　黄连饮子治伤寒毒瓦斯未散。发豌豆疮。

　　黄连（一两去须）糯米（一合）寒水石（三两）上捣筛。以水二大盏。煎至一盏半。去滓。不计时候。分温服。

　　大青散治伤寒壮热。头痛。发疮如豌豆遍身。

　　大青栀子仁川大黄（锉碎微炒）犀角屑川升麻甘草（炙微赤锉以上各一两）上为散。每服五钱。以水一大盏。煎至五分。去滓。温服。不计时候。

　　治伤寒热毒未解。欲生豌豆疮。发热疼痛。宜服解肌出汗方。

　　葛根（一两锉）石膏（二两）麻黄（一两去根节）黄芩（半两）赤芍药（半两）桂心（半两）甘草（半两炙微赤锉）上捣为细散。每服不计时候。以暖酒调下二钱。并三服。

　　衣盖取汗。

　　治伤寒病发豌豆疮。未成脓。初觉。宜服。

　　（出圣惠方）黄连（一两去须）上捣碎。以水一大盏。煎至六分。去滓。不计时候。放温顿服。便消。

　　不成脓也。

　　又方

　　（出圣惠方）用好蜜遍磨疮上。亦可以蜜煎升麻摩之。并数数服之。

　　又方

　　（出圣惠方）木香（半两）上捣碎。以水一大盏。煎至六分。去滓。顿服之。

　　治伤寒发豌豆疮。欲出。宜服。

　　甘草（一两炙微赤锉）上捣碎。以水一大盏。煎至六分。去滓。任食前后。细细服之。

　　以防疮出。如已出。即不服。

　　又方

　　（出圣惠方）用清油一小盏服之。即不生。

　　又方

　　（出圣惠方）用生羊血一小盏。频服。即不生。牛血亦得。

　　又方

　　（出圣惠方）牛乳（四两）酥（一两）上先暖乳。令微沸。即下酥。酥消尽。便空腹温温频服。

　　即不生。

　　治伤寒病壮热头痛。发疮如豌豆遍身。

　　猪胆（一枚）上以醋半小盏。合胆汁煎一沸。放温。为一服。不计时候。

　　治伤寒白头疮。四边赤肿。欲发豌豆疮。

　　（出圣惠方）麻黄（一两去根节）川大黄（一两锉碎微炒）上锉。和匀。每服半两。水一大盏。

　　煎至五分。去滓。不计时候。温服。良久。

　　治伤寒发豌豆疮。未作脓方。

　　（一名青黛一物汤出圣惠方）用青黛一两。细研。以新汲水。不计时候。调下一钱。

　　石膏汤

　　（出圣济总录）

　　治伤寒天行。壮热头痛。发疮如豌豆。

　　石膏（碎二两）柴胡（去苗）虎杖（各一两）知母（焙半两）芍药（一两）山栀子仁（三分）上捣筛。每服五钱。水一盏半。煎至八分。去滓。温服。

　　参麻汤

　　（出圣济总录）

　　治伤寒热病生豌豆。并疮。烦渴昏迷。

　　玄参（一两）升麻（三分）犀角（镑半两）干蓝叶（一两）甘草（炙锉三分）上捣筛。

　　每服五钱匕。水一盏半。入葱白三寸。豉一百粒。同煎至一盏。去滓。温服。日二。

　　二黄汤

　　（出圣济总录）

　　治伤寒天行热病。毒瓦斯稍盛。生豌豆并疮。烦躁昏

　　迷。

　　大黄（锉炒半两）黄芩（去黑心）麦门冬（焙去心）芍药（各一两）甘草（炙锉三分）大青（半两）上捣筛。每服五钱。水一盏半。煎至八分。去滓。温服。

　　治伤寒发豌豆疮。四边赤肿方。

　　（出圣济总录）胡荽（一握）生地黄（一两）上细切。捣绞取汁。空心顿服。一盏计。

　　升麻汤

　　（出圣济总录）

　　治伤寒热盛。发豌豆疮。

　　升麻（半两）大黄（锉碎微炒一两）黄连（去须）甘草（炙锉各三两）山栀子仁（一两）上捣筛。每服三钱。水一盏。煎至七分。去滓。温服。日二。

　　犀角汤

　　（出圣济总录）

　　治伤寒热毒瓦斯盛。发疮如豌豆。

　　犀角（镑二两）麻黄（去根节）黄连（去须各半两）木香（一两）上捣筛。每服五钱。

　　水一盏半。煎至八分。去滓。温服。

　　大青汤

　　（出圣济总录）

　　治伤寒天行。壮热头痛。发疮如豌豆遍身。

　　大青（一两）山栀子仁犀角（镑各半两）上捣筛。每服三钱。水一盏。入豉一百粒。

　　煎至七分。去滓。温服。

　　牡丹汤

　　（出圣济总录）

　　治伤寒热毒。发疮如豌豆。

　　牡丹皮山栀子仁黄芩（去黑心）大黄（锉炒）木香麻黄（去根节）上等分。

　　锉如麻豆大。每服三钱。水一盏。煎至七分。去滓。温服。

　　化毒汤

　　（出圣济总录）

　　治伤寒发斑豌豆疮。欲出。

　　甘草（微炙一两）黄连（去须微炒一分）上锉如麻豆大。每服五钱。水一盏半。煎至七分。去滓。温服。不计时候。

　　内消散

　　（出圣济总录）

　　治伤寒热病。欲生豌豆疮。毒未出。令不成。

　　用墨一分。以酒二合磨。令顿服之。

　　紫草饮

　　（出圣济总录）

　　治伤寒热病生疮。烦躁迷闷。

　　用紫草并根。细锉二两。捣筛。每服三钱。水一盏。煎至七分。去滓。不计时候。温服。

　　竹叶汤治伤寒时气。发疮如豌豆。烦闷。

　　苦竹叶（切）小麦（各二两）石膏（碎三两）上捣筛。每服五钱。水一盏半。煎至一盏。

　　去滓。温服。不计时候。

　　龙脑丸

　　（出圣济总录）

　　治伤寒时疾发豌豆疮。赤疮子未透。心烦狂躁。气喘妄

　　语。或见神鬼用龙脑一钱。细研。旋滴猪心血和丸。如鸡头实大。每服一丸。紫草汤化下。少时心神便定。得睡。疮复发透。根据常将息。遂安。

　　黑散子

　　（出圣济总录）

　　治伤寒热病。初出豌豆疮三五个。便服此。令疮不出。

　　用腊月猪粪。以新砂瓶子盛。瓦盖口。炭火烧令通赤。取出安地上。出火毒。入乳钵研细。每服。空心。新汲水调一钱匕。

　　紫草汤

　　（出圣济总录）

　　治伤寒发斑疹豌豆疮。

　　紫草荆芥恶实（等分）上捣筛。每服三钱。水一盏。煎至七分。去滓。温服。

　　晋中书令王。伤寒身验方。

　　用桦皮。浓煮汁。冷冻饮料。主伤寒时行。热毒发疮。特良。今之豌豆疮也。

　　治伤寒发豌豆疮。未成脓。

　　（出千金方）用芒硝。以猪胆相和。涂疮上。立效。（出千金方。痂落无痕。仍用黄土抹上。良。）

　　木香散

　　（出活人书）

　　治疮。烦痛者。

　　青木香（一两）薰陆香矾石丁香（各一两）麝香（半两）上咀。以水四升。

　　煮取一升半。分再服。热毒盛者。加犀角一两。无犀角。以升麻代。病轻者。去矾石。神验。

　　治豌豆疮。初发觉欲作脓者方。

　　（出千金方）用煮大黄五两。服之。愈。

　　卷一百三十四　伤寒门

　　伤寒鼻衄（附论）

　　夫伤寒衄者。鼻中血出者是也。杂病衄者。责热在里。伤寒衄者。责热在表。何以言之。

　　病源曰。人之肝藏血。肺主气。开窍于鼻。血得热则散。随气上从鼻中出。则为衄。是杂病者。责热在里也。经曰。伤寒脉浮紧。不发汗。因致衄者。宜麻黄汤。伤寒不大便六七日。

　　头痛有热者。与承气汤。其小便清者。知不在里。仍在表也。当须发汗。头痛者必衄。宜桂枝汤。以此观之。是伤寒衄者。责热在表也。千金翼曰。吐血有三种。一曰肺疽。二曰伤胃。

