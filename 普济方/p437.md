<!-- { "loadSidebar": true } -->
　　三曰内衄。既吐血家谓之内衄。其鼻中出血者。可谓之外衄。是经络之血妄行也。经络热盛。阳气拥重。迫血妄行。出于鼻则为衄。经曰。其人发烦目瞑。剧者心衄。衄乃解。所以然者。阳气重故也。又曰。阳盛则欲衄。阴虚小便难。言衄为经中阳盛烦。伤寒脉浮。鼻中燥。口干。但欲漱水。不欲咽者。是欲衄也。经曰阳明病。口干鼻燥。能食者。则衄。又有不应发汗。而强发汗。因致衄。经曰。少阴病。但厥无汗。而强发之。必动其血。未知从何道出。或从口鼻。或从目出。是名下厥上竭。为难治是也。衄家。虽为邪热在经。而又不可发汗。经曰。衄家。不可发汗。发汗。则额上陷。脉紧急。直视。不能。不得眠。前云桂枝汤麻黄汤治衄者。非治衄也。即是发散经中邪气尔。若邪气不得发散。拥盛于经。逼迫于血。则因致衄也。即非桂枝麻黄汤专治衄也。太阳病。脉浮紧。发热。身无汗。自衄者愈。是经中之邪随而散。则解矣。故知衄者。不得桂枝汤麻黄汤发散之也。衄者。若但头汗出。身无汗。及汗出不至足者死。黄帝又皆为下治之疾。临病之际。审而治。则不失矣。

　　歌曰。太阳自衄病将解。衄后仍将脉审详。有汗脉浮虽用桂。紧而无汗用麻黄。

　　桂即桂枝汤也。麻黄即麻黄汤也。太阳病。自衄。及服诸表药后自衄者。为欲解也。有汗脉浮。再用桂枝汤。无汗脉紧。再与麻黄汤。脉微者。犀角地黄汤。又黄芩芍药汤。茅花汤。衄而渴欲饮。水入即吐。先服五苓散。次竹叶汤。阴证无热汗有血。少阴证但厥而无汗。

　　强发之。必动血。动血者死。或退场门鼻。或出耳目也。是谓下厥上竭。圣济总录论云。伤寒鼻衄者。由热气盛。血液妄行。盖心主血。肝则藏之。肺主气。鼻则通之。心肝为热邪所伤。

　　血则随气行。所以随鼻出也。昔人谓阳盛则衄者。盖阳盛则热盛。热盛则宜衄。故伤寒太阳证。衄血乃解。谓是故也。至于阴病。则不宜衄。盖阴证自无热。安得而衄。故少阴病。但厥无汗。强发之。必动血。从口鼻耳目出者。是谓下厥上竭。为难治也。

　　歌曰。阳明口燥若头疼。水不下咽得衄血。瘀血停留定发狂。病家外证无寒热。

　　阳明身热头疼。鼻衄。脉微者。犀角地黄汤。外证无寒热者。必发狂。此瘀血停留也。

　　轻者。犀角、桃仁、承气汤。甚者。抵当汤。取尽黑物为度。

　　方

　　茅花汤

　　（出圣济总录）

　　治伤寒衄血不止。

　　茅花（一把）上锉碎。以水三盏。煎浓汁一盏。分二服。无花。以根代之。一方加灯心。

　　竹茹汤

　　（出圣济总录）

　　治伤寒鼻衄不止。

　　青竹茹黄芩（去黑心各一两）蒲黄伏龙肝（各半两）上粗捣筛。每服五钱。水一盏半。煎至八分。去滓。下藕汁一合。搅匀。食后温服。

　　犀角汤

　　（出圣济总录）

　　治伤寒鼻衄不止。头面俱热。

　　犀角（镑）大青甘草（炙各三分）升麻鸡苏茎叶小蓟（各一两）黄芩（去黑心）芍药（各一两半）生干地黄（焙）朴硝（各二两）上咀如麻豆。每服五钱。水一钱半。煎至八分。去滓。温服。

　　阿胶汤

　　（出圣济总录）

　　治伤寒鼻衄不止。此是阳毒攻肺。

　　阿胶（炙令燥）黄芩（去黑心各一分）葱白（五寸连须）豉（一百粒）干艾叶（炒半两）上细锉。分作二服。每服用水一盏半。煎至七分。去滓。下生地黄汁一合。搅匀。食后温服。

　　黄芩汤

　　（出圣济总录）

　　治伤寒鼻衄不止。

　　黄芩（去黑心）栀子仁大黄（锉炒）蒲黄荆芥穗（各半两）上锉如麻豆大。

　　每服三钱。水一盏半。煎至八分。去滓。温服。不拘时候。

　　金黄散

　　（出圣济总录）

　　治伤寒鼻衄不止。

　　郁金甘草（炙各一两）黄药子黄柏（去粗皮各一两半）上捣罗为细散。每服二钱。

　　冷水调下。不拘时。以止为度。

　　钩藤散

　　（出圣济总录）

　　治伤寒头痛壮热。鼻衄不止。

　　钩藤桑根白皮（锉）马牙硝（各一两）栀子仁甘草（炙各三分）大黄（锉炒）黄芩（去黑心各一两半）上粗捣筛。每服三钱。水一盏。竹叶三七片。煎至六分。去滓。下生地黄

　　竹茹汤

　　（出圣济总录）

　　治伤寒鼻衄不止。

　　青竹茹（鸡子大一块）生地黄（半两拍碎）上以水一盏半。煎至八分。去滓。食后温服。

　　羚羊角汤

　　（出圣济总录）

　　治伤寒肺热。鼻衄不止。

　　羚羊角（镑）犀角栀子仁麦门冬（去心焙）紫菀（去苗毛各三分）牛黄（研）玄参（各一分）黄人参甘草（炙各半两）赤茯苓（去黑皮一两）上粗捣筛。每服五钱。水一

　　前胡汤

　　（出圣济总录）

　　治伤寒内热。鼻衄。痰壅吐逆。

　　前胡（去芦头）甘草（炙）白术陈橘皮（汤浸去白焙）大腹皮（各三分）赤茯苓（去黑皮）旋复花桔梗（炒各半两）半夏（汤浸七遍一分）上粗捣筛。每服五钱。水一盏半。

　　生姜

　　发灰散

　　（出圣济总录）

　　治伤寒鼻衄不止。

　　乱发（一团如碗火烧成灰）麝香（研半钱）上同研极细。每服一钱匕。新水调下。

　　又取少许吹鼻中。立瘥。

　　四生饮治伤寒衄血。心胸烦满。

　　生地黄汁（三合）生藕汁（二合）生蓟汁（一合）生姜汁（半合）白药子（一分细末）上和匀。于银石器中。微温过后。分二服。

　　升麻汤

　　（出圣济总录）

　　治伤寒鼻衄不止。头痛壮热。

　　升麻鸡苏茎叶芍药（各一分）青蒿犀角（镑各半两）芒硝（三分）上粗捣筛。每服五钱匕。水一盏。煎至六分。去滓。下地黄汁一合。食后温服。

　　地黄饮

　　（出圣济总录）

　　治伤寒鼻衄。

　　生地黄汁（二合）蜜（二合）上搅匀。顿服。

　　加减柴胡汤

　　（出经验良方）

　　治伤寒鼻衄。

　　柴胡（去芦八钱）半夏（姜制二钱半）黄芩（去心）人参（去芦）甘草（炙各三钱）加生熟地黄（共半两）上咀。每服二钱。水一盏半。生姜二片。枣一枚。煎至七分。去滓。

　　温服。大人倍加。煎服。

　　滑石汤

　　（出本事方）

　　治伤寒衄血。

　　上用滑石末。不以多少。饭丸如桐子大。每服十丸。微嚼破。新水咽下。立止。只用药末一钱。以饭少许。同嚼下。亦得。老幼皆可服。汤晦叔云。鼻衄者。当汗不汗所致。其血青黑时。不以多少。乃得止。且服温和药。以调其荣卫。才见血鲜。急以此药止之。

　　血溢汤治少阴病。气厥发衄者。

　　黄药（二两）甘草（炙一两）上以水三升。煮取一升。去滓。分温再服。

　　治伤寒鼻衄。肺间有余热故也。血因热自止。不止。用此方。

　　牡蛎（二两半）石膏（一两六钱）上治下筛。酒服方寸匕。日三四。亦可蜜丸如桐子大。

　　用治大病瘥后。小劳便鼻衄者。

　　苦参汤治衄鼻。

　　苦参（三分）黄连（二两）栀子（二七枚擘破）大黄（一两）地黄（生干一两）上切。

　　以水五升。煮取二升半。去滓。分再服。吾往年已疗数十人。无不瘥者。忌芜荑、猪肉、冷水。

　　生地黄熟地黄枸杞地骨皮（各半两）白芍药当归（各一两）上为末。每服三钱重。冷酒半盏。调服。

　　鼻神效散

　　（出德生堂）

　　止血。

　　真胆矾上不以多少。碾为细末。苇管吹入鼻。血立住。

　　麻黄升麻汤

　　（出危氏方）

　　治伤寒发热不停。血随气壅。俗谓红汗者。

　　麻黄（去节）升麻（各一两一分）黄芩芍药甘草石膏茯苓（各一两）上锉散。

　　每服四钱。水一盏。生姜三片。煎热服。微汗解。

　　桂枝栝蒌汤

　　（出危氏方）

　　治伤风汗下不解。郁于经络。随气泄衄出。清血。或

　　清道用流入胃桂心白芍药甘草川芎栝蒌根上捣为锉散。每服四钱。水一盏半。姜三片。枣一枚。煎服。头痛。可加石膏。

　　黄芩散

　　（出圣惠方）

　　治伤寒上焦壅热。心神烦躁。鼻衄不止。

　　黄芩（三分）川大黄（三分锉碎微炒）栀子仁（一分）犀角屑（三分）石膏（三分）羚羊角（半两）蓝菜（三分）川朴硝（一两）甘草（半两炙微赤锉）上件。捣筛为散。

　　每服五钱。水一大盏。煎至五分。去滓。不计时候。温服。以瘥为度。

　　黄连散

　　（出圣惠方）

　　治伤寒心肺热毒。鼻衄不止。或兼唾血。

　　黄连（三分去须）黄芩（一两）栀子仁（半两）甘草（半两炙微赤锉）伏龙肝（二分）淡竹叶（一两）上件。捣筛为散。每服五钱。水一大盏。入生姜半分。煎至五分。去滓。

　　入生地黄汁一合。乱发灰一钱。搅匀。更煎三两沸。不计时候。温。顿服。以瘥为度。

　　艾叶汤

　　（出圣惠方）

　　治伤寒衄血。及吐血。连日不绝。欲死。

　　艾叶（半两细锉炒微黄）生干地黄（半两）阿胶（一分杵研碎炒令黄燥为末）上件药。

　　都和匀。分为二服。水一中盏。煎至五分。去滓。下赤马通汁一合。搅令匀。不计时候。温服。以瘥为度。

　　羚羊角散

　　（出圣惠方）

　　治伤寒衄血不止。宜服。

　　羚羊角屑（三分）犀角（二分）牛黄（一分研细）人参（半两去芦头）白茯苓（一两）麦门冬（三分去心）黄（三分锉）栀子仁（三分）甘草（一两炙微赤锉）紫菀（三分去苗土）丹参（半两）玄参（三分）上件。捣筛为散。每服五钱。水一大盏。煎至五分。

　　去滓。

　　入牛

　　升麻散

　　（出圣惠方）

　　治伤寒鼻衄不止。头痛壮热。

　　川升麻（一两）青蒿（半两）犀角屑（半两）鸡苏茎叶（一两）麦门冬（一两去心）川朴硝（三分）上件。捣筛为散。每服四钱。水一中盏。煎至五分。去滓。下地黄汁一合。

　　更煎一两沸。不计时候。温温服之。

　　刺蓟散

　　（出圣惠方）

　　治伤寒鼻衄不止。兼唾血。

　　刺蓟（一两）黄连（三分去须）黄芩（一两）栀子仁（三分）乱发灰（一分）紫苏茎叶（半两）阿胶（二两研杵炒令黄燥）甘草（三分炙微赤）羚羊角屑（三分）上件。

　　捣筛为散。每服五钱。水一大盏。煎至五分。去滓。下地黄汁。生姜汁各半两。和令匀。不计时候服之。以瘥为度。

