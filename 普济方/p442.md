<!-- { "loadSidebar": true } -->
　　温服。连并二三剂。即汗出而瘥。又法。以大蒜一枚。捣研。捏作饼子。炙热置于脐心。灸十壮。大小便即通。阴毒已深。则灸气海关元二穴。以手足和为效。仍以前项药济之。若六脉附骨。疾势困甚者。脐中用先艾后葱法。方诀详具于前。凡治阴毒。得阳气乍复。复者皆生烦燥。切勿误投凉药。燥甚。与返阴丹辈。

　　阴证。太阴、少阴、厥阴。皆属阴证也。太阴者。脾也。少阴者。肾也。厥阴者。肝也。

　　何谓太阴证。太阴脾之经。主胸膈胀。甲乙经云。邪生于阳者。得之风雨寒暑。邪中于阴者。得之饮食居处。阴阳喜怒。又曰。贼风虚邪者。阳受之。饮食不节。起居不时者。阴受之。阳受之则入腑。阴受之则入脏。入六腑。则身热不时。上为喘呼。入五脏。则满闭塞。

　　下为飧泄。久为肠。何谓少阴证。少阴肾之经。主脉微细。心烦但欲寐。或自利而渴。又问。经云一二日少阴病者。何也。谓国中病时。腠理寒。便入阴经。不经三阳也。伤寒虽是三阴三阳。大抵发于阳。则太阳也。发于阴。则少阴也。此二经为表里。其受病最为多。阳明、太阴受病颇稀。至于少阳、厥阴肝胆之经。又加少焉。凡病一日至十二三日。太阳证不罢者。但治太阳。有初得病。便见少阴证者。直攻少阴。亦不必先自太阳次传而至。盖寒气入太阳。即发热而恶寒。入少阴经。只恶寒而不发热也。三阴中寒微。则理中汤。稍厥。或中寒下利。即干姜汤。手足指头微寒冷。谓之清。病有此。未可吃四逆。盖疾轻故也。只可服理中干姜之类。大段重者。用四逆汤。无脉者。用通脉四逆汤也。何谓厥阴证。厥阴肝之经。主消渴。气上冲。心中疼热。饥不欲食。食则吐蛔。下之。利不止也。若阴气独盛。阳气暴绝。则为阴毒。其证四肢逆冷。脐腹筑痛。身如被杖。脉沉疾。或吐或利。当急灸脐下。服以辛热之药。令阳气复而大汗解矣。古人云。辛甘发散为阳。谓桂枝、甘草、干姜、附子之类。能复其阳气也。微用辛甘。甚则用辛苦。阴极发躁。阴证似阳。学人当以脉别之。

　　方

　　附子散

　　（一名桂附散）

　　治阴毒伤寒。唇青面黑。身重背强。四肢逆冷。或因服

　　冷药过度。心附子（三分炮裂去皮脐）桂心白术当归（锉微炒各半两）半夏（汤洗七次去滑）干姜（炮裂锉）天南星（炮裂）木香（各一分）上捣筛为散。每服三钱。以水一中盏。

　　入生姜半

　　治阴毒伤寒。四肢逆冷。身体疼痛。或时心头结硬。宜服此方。

　　附子（炮裂去皮脐）白术甘草（炙微赤锉）麻黄（去根节以上各一两）桂心（半两）木香（三分）上捣筛为散。每服四钱。以水一中盏。入生姜半分。煎至六分。去滓。不计时候。稍热服。衣覆取汗。如人行十里未有汗。再服。

　　乌头散治阴毒伤寒。四肢厥冷。脉候沉细。心腹胀满。腹中痛。咽喉不利。遍

　　身疼痛。

　　川乌头（一两炮裂去皮脐）白术赤芍药（各三分）麻黄（去根节）桂心枳壳（麸炒微黄去瓤）当归（锉微炒）川椒（去目及闭口者微炒去汗）干姜（炮裂锉以上各半两）上捣粗罗为散。每服五钱。以水一大盏。入生姜半分。煎至五分。去滓。不计时候。热服。衣覆取汗。如人行十里未有汗。再服。

　　麻黄散

　　（出圣惠方）

　　治阴毒伤寒。二三日不得汗。烦躁。

　　麻黄（去根节）防风（去芦头各一两）干姜（炮裂锉）桂心川乌头（炮裂去皮脐各半两）上捣细罗为散。每服不计时候。以热酒调下二钱。衣覆取汗。如人行十里未有汗。再服。

　　回阳散

　　（出圣惠方）

　　治阴毒伤寒。

　　川乌头（炮裂去皮脐）益智子青橘皮（汤浸去白瓤焙）桂心干姜（炮裂锉各半两）麻黄（一两去根节）上捣散。每服三钱。以水一中盏。入生姜半分。煎至六分。去滓。不计时候。稍热服。衣覆取汗。如人行十里未有汗。再服。

　　白术散

　　（出圣惠方）

　　治阴毒伤寒。心胸满闷。喘促。四肢厥逆。

　　白术前胡（去芦头）附子（炮裂去皮脐）诃黎勒皮浓朴（去粗皮涂生姜汁炙令香熟各一两）桂心（三分）甘草（炙微赤锉）五味子干姜（炮裂细锉各半两）上捣粗罗。每服四钱。以水一中盏。煎至六分。去滓。不计时候。稍热服。如人行十里未有汗。再服。

　　天雄散

　　（出活人书）

　　治阴毒伤寒。身重背强。腹中痛。咽喉不利。毒瓦斯攻

　　心。心下坚强。

　　天雄（炮裂去皮脐）肉桂（去粗皮）浓朴（去粗皮涂生姜汁炙令香熟以上各一两）麻黄（去根节）当归（锉微炒）白术半夏（汤洗七遍去滑各半两）川椒（去目并闭口者微炒去汗一分医学发明用一钱）干姜（炮裂锉三分医学发明用生姜二钱）陈橘皮（汤浸去白瓤焙三分医学发明用一钱）上捣粗罗为散。每服五钱。以水一大盏。入生姜半分。枣三枚。煎至五分。去滓。不计时候。稍热服。如人行十里未汗。再服。

　　吴茱萸散

　　（出圣惠方）

　　治阴毒伤寒。回阳。

　　吴茱萸（汤浸七遍焙干微炒）麻黄（去根节）肉桂（去皴皮各一两）浓朴（二两去粗皮涂生姜汁炙令香熟）半夏（汤洗七遍去滑）干姜（炮裂锉）附子（炮裂去皮脐各三分）白术细辛天南星（炮裂）木香（各半两）上捣筛为散。每服五钱。以水一中盏。入生姜半分。煎至五分。去滓。不计时候。热服。衣覆取汗。如人行十里未汗。再服。

　　正阳散

　　（出活人书）

　　治阴毒伤寒。面青。张口出气。心下硬。身不热。只额上

　　有汗。烦渴不附子（一两炮裂去皮脐）皂荚（一梃去皮涂酥炙令黄色去子）干姜（炮制锉）甘草（炙微赤锉各一分）麝香（一钱细研入）上捣细罗为散。每服二钱。以水一中盏。煎至五分。

　　不计时候。和滓热服。

　　治阴毒伤寒。项背强。心神烦。宜服此方。

　　（出圣惠方）麻黄（去根节）附子（炮裂去皮脐）泽泻半夏（汤洗七遍去滑）肉桂（去皴皮）甘草（炙微赤锉）干蝎（微炒）干姜（炮裂）天南星（炮裂以上各半两）上捣细罗为散。

　　每服二钱

　　前胡散

　　（出圣惠方）

　　治阴毒伤寒。四肢厥逆。头痛。心躁。胸中结实。两胁妨

　　闷。

　　前胡（去芦头）桔梗（去芦头各三分）槟榔桂心木香当归（锉微炒）青橘皮（汤洗去白瓤各半两）诃黎勒皮浓朴（去粗皮涂生姜汁炙令香熟各一两）上为散。每服四钱。

　　水一

　　四逆汤

　　（出圣惠方）

　　治阴毒伤寒。脉候沉细。四肢逆冷。烦躁。头痛。

　　干姜（炮裂锉）附子（炮裂去皮脐）桂心甘草（炙微赤锉）白术当归（锉微炒以上各半两）上捣筛为散。每服三钱。水一中盏。煎至六分。去滓。不计时候。稍热。频服。

　　白术散

　　（出活人书）

　　治阴毒伤寒。心间烦躁。四肢逆冷。宜服此方。

　　川乌头（炮裂去皮脐）桔梗（去芦头）附子（炮裂去皮脐）白术细辛（以上各一两）干姜（半两炮裂锉）上捣粗筛为散。如患一日两日者。温酒调下一钱。如是三四日至五日者。用药末二钱。以水一中盏。煎至六分。不计时候。稍热。和滓频服。

　　治阴毒伤寒。四肢厥逆。胸膈不利。宜服此方。

　　附子（炮裂去皮脐二两）干姜（炮裂锉）肉桂（去皴皮）人参（去芦头）赤茯苓白术木香五味子浓朴（去粗皮涂生姜汁炙令香熟各一两）诃黎勒皮（一两半）甘草（半两炙微赤锉）上捣筛。每服四钱。以水一中盏。入生姜半分。葱白一茎。煎至六分。去滓。不计时候。稍热。频服。

　　肉桂散治伤寒服冷药过度。心腹胀满。四肢逆冷。昏沉不识人。变为阴毒。

　　肉桂（去皴皮）白术木香高良姜（锉）浓朴（去粗皮涂生姜汁炙令香熟各三分医学发明各用三钱）赤芍药陈橘皮（汤浸去白瓤焙）附子（炮裂去皮脐）前胡（去芦头）当归（锉微炒）人参（去芦头各一两）吴茱萸（半两汤浸七遍焙干微炒）上捣罗为散。

　　每服四钱

　　人参散治阴毒伤寒。手足逆冷。心下烦满。

　　人参（去芦头）木香附子（炮裂去皮脐）桂心干姜（炮裂锉）当归（锉微炒）吴茱萸（汤浸七遍焙干微炒）槟榔（以上各一两）上咀。为散。每服四钱。以水一中盏。

　　入枣三

　　治阴毒伤寒。头痛。四肢不和。心腹气闷。宜服此方。

　　附子（炮裂去皮脐）干姜（炮裂锉）陈橘皮（汤浸去白瓤焙）桂心槟榔（以上各一两）甘草（三两炙微赤锉）上咀。为散。每服四钱。以水一中盏。入枣子三枚。煎至六分。

　　去滓。

　　桂心散治阴毒伤寒。项直脚冷。百节疼痛。

　　桂心麻黄（去根节）附子〔炮裂去皮脐各三（二）两〕甘草（炙微赤锉）赤芍药干姜（炮裂锉）枳壳（麸炒黄去瓤）杏仁（去皮尖双仁麸炒微黄各半两）柴胡（一两去苗）上咀。汗出为度。

　　回阳丹治阴毒伤寒。面青。手足逆冷。心腹气胀。脉候沉细。

　　干姜（一分炮裂锉）硫黄（细研入）荜澄茄吴茱萸（汤洗七遍焙干微炒）附子（炮裂去皮脐）木香桂心（一方去桂心）干蝎（以上各半两）上捣罗为末。酒煮面糊为丸。

　　如梧桐子大。每服不计时候。生姜汤下三十丸。频服。三服后。以热酒一盏投之。衣盖取汗。

　　愈。

　　正阳香丸治阴毒伤寒。四肢逆冷。心下痛硬。气欲绝者。

　　香子（微炒）附子（炮裂去皮脐）天南星（炮裂）硫黄（细研）丁香木香吴茱萸（汤洗七遍焙干微炒）预知子桂心（以上各一两）上捣罗为末。和研了药令匀。醋煮面糊丸

　　来苏丹治阴毒伤寒。

　　（一名正阳丸）硫黄硝石太阴玄精石（以上各一两）上都研细。于瓷瓶中盛。以瓦子盖瓶口。用黄泥固济。阴以炭火半斤。养令火尽。即出之。更研如粉。用汤浸蒸饼和丸。如梧桐子大。每服不计时候。热酒下三丸至五丸。衣盖取汗。

　　黑圣散治阴毒伤寒。发汗。

　　川乌头（三个每个劈作四片）吴茱萸（六两汤浸七遍焙干）上先掘地作一坑子。筑令净洁。以大火烧赤。净扫去灰。后下茱萸。次下乌头。安在上面。用好醋一大碗。旋旋浇入坑子内。以尽为度。后以瓦盆盖之。待冷取出。捣细罗为散。每服以生姜热酒。调下一钱。汗出。立瘥。

　　治阴毒伤寒。头痛。心躁。手足厥冷。宜服此方。

