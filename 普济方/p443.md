<!-- { "loadSidebar": true } -->
　　用附子一两。炭火内烧令黑色。勿令全过。取出。用盆子盖之。冷细研。水磨沉香一分。

　　煮稀粥饮。不计时候。调下二钱。衣覆取汗。如人行十里未有汗。再服。

　　治阴毒伤寒。四肢逆冷。宜熨之。

　　用吴茱萸一升。以酒拌令匀湿。以熟绢袋二枚盛。蒸令极热。取熨脚心。候气通畅匀暖。

　　即停熨。若以汤煎温药漂洗。以接四肢亦可。

　　升麻鳖甲汤

　　（出千金方）

　　阴毒之为病。面目青。身痛如被杖。咽喉痛。五日可

　　治。七日不可升麻（二两）当归〔二两（一）〕蜀椒（炒去汗一两）鳖甲（手指大一片炙）甘草（二两）雄黄（半两研）上以水四升。煮取一升。顿服之。老小再服。取汗。肘后千金方。

　　阳毒用升麻汤。无鳖甲。有桂。阴毒用甘草汤。无雄黄。

　　阴毒甘草汤

　　（一名阳毒升麻汤出活人书）

　　治伤寒初得病。一二日便结成阴毒。

　　或服药经旬以上。变成阴毒。身重背强。腹中绞痛。咽喉不利。毒瓦斯攻心。心下坚强。

　　气不得息。呕逆。唇青面黑。四肢厥冷。其脉沉细。身如被击。咽喉痛。五六日可治。

　　至七日不可治。

　　甘草（炙）升麻当归〔炙各三（半）两〕雄黄〔研一两（分）〕桂（去粗皮半两）蜀椒（去目及闭口者炒去汗一分）鳖甲（一两半醋炙去裙）上除研外。锉如麻豆。每服五钱匕。水一盏半。煎至八分。去滓。温服。如人行五里。更进一服。温覆取汗。毒当从汗出。

　　未汗再服。千金方。无桂、雄黄。

　　正阳汤

　　（出圣济总录）

　　治阴毒伤寒。上气喘促。

　　附子（炮裂去皮脐一两）桂（去粗皮三分）干姜（炮半两）上锉如麻豆大。每服五钱匕。水一盏。煎至半盏。去滓。食前温服之。

　　回阳发表汤

　　（出圣济总录）

　　治阴毒伤寒。

　　附子（炮裂去皮脐）桂（去粗皮）人参泽泻（各半两）干姜（炮）半夏（汤洗七遍炒令干）天南星（炮）甘草（炙各一分）上锉如麻豆大。每服三钱匕。水一中盏入生姜半分。

　　拍碎

　　附子汤

　　（出活人书一名大附子当归散）

　　治阴毒伤寒为病。手足冷。腰背强。头

　　疼腹痛。或烦渴。精神恍惚。额与手背时出冷汗。声郑重。爪甲唇面色青黑。多因脾肾

　　虚寒伏阴。重感于寒所致。或因服冷药过多。心腹胀满。昏不知人。妇人血室痼冷沉

　　寒。赤白崩漏。脐腹附子（炮裂去皮脐三分）桂（去粗皮）当归（切焙）白术（各半两）半夏（汤洗七遍去滑）干姜（炮各一分）上锉如麻豆大。每服三钱匕。水一盏。入生姜三片。煎至六分。

　　去滓。热服。不拘时。衣覆取汗。如人行十里未汗。再服。

　　定命汤

　　（出圣济总录）

　　治阴毒伤寒。目赤唇焦。头疼。烦渴。面色赫赤而身恶

　　寒。

　　附子（炮裂去皮脐二两）高良姜白术干姜（炮各一两）上锉如麻豆大。每服三钱匕。用水一盏。煎至五分。去滓。不计时候。温服。未服药前。先饮酒。使醺醺。后服药。

　　如思食。即与酒粥吃。不得妄食他物。若小便出血。是阴毒去矣。

　　桂附汤

　　（出圣济总录）

　　治阴毒伤寒。

　　桂（去粗皮一分）附子（去皮脐生用半两）丁香吴茱萸（汤洗三遍焙干炒各半分）上锉如麻豆大。每服二钱匕。水一盏。入生姜半分。拍碎。同煎至七分。温服。

　　回阳散

　　（出圣济总录）

　　治阴毒伤寒。

　　硫黄（一两）寒水石（三分）硝石（半两）上入砂瓶子内盛。以瓦盖瓶口。通用黄泥固济。阴干。用炭火五斤。令火尽。研如粉。每服一钱匕。温水调下。

　　黑神散

　　（出圣济总录）

　　治阴毒伤寒。

　　附子（三两去皮脐烧令烟尽）麻黄（去节一两）桂（去粗皮半两）上捣罗为细散。

　　每服二钱匕。蜜汤调下。

　　来苏丹

　　（出圣济总录）

　　治阴毒伤寒。面青。手足冷。身如被击。

　　太阴玄精石硫黄硝石白矾水银（各一分）上同研。令水银不见星。入瓷盒子内。

　　烧通赤。粟米饭和丸。如小豆大。每服三丸。温水下。

　　四逆散

　　（出圣济总录）

　　治阴毒伤寒。手足厥。身冷。脉细。

　　太阴玄精石（三分末）硫黄（一两）不灰木盆硝（各一分）上研为细末。入在铫子内。以盏子盖。周遭用湿纸闭缝。安火上。纸干为度。取出细研。入龙脑半钱。干姜末半两。

　　拌匀

　　退阴汤

　　（出活人书）

　　治阴毒伤寒。手足厥。面多青。腹中痛。兼治阴毒咳逆

　　等疾。

　　乌头（炮裂去皮脐）干姜（炮各半两）上粗捣筛。炒令转色。放冷。每服二钱匕。

　　水一盏。盐一捻。煎至半盏。去滓。温服。一方云。脉沉细。头痛腰重。少少伤冷。每服一字。

　　入正元散。同煎。入盐一捻。阴毒证咳逆。煎一服。细细热呷之。便止。

　　还阳汤治阴毒伤寒。四肢厥冷。时有汗。

　　不灰木（一两）延胡索（半两）太阴玄精石（一分）上粗捣筛。每服二钱匕。水一盏。

　　葱白一寸。同煎至六分。去滓。不计时。温服。

　　退阴丸治伤寒伏阴气。手足厥冷。肌肤不热。

　　硫黄（半斤生）太阴玄精石（三两）上用柳椎细研为末。水浸炊饼和丸。如梧桐子大。

　　每服五十丸。煎艾汤下。日三。

　　夜光丹治阴毒伤寒。四肢逆冷。面青。胸膈不利。呕哕。虚烦。

　　硫黄（研）太阴玄精石（研）硝石（研各一两）附子（炮裂去皮脐者一两生去皮者半两）上先将玄精、硝石二味。于铁铫子中慢火熬。候匀热。以匙于中心隐作坑子。纳硫黄候熔。

　　搅匀。放冷研细。别捣罗生附子为细末。入研者药。合研匀。以软烂粳米饭和丸。如梧桐子大。每服五丸。冷艾汤下。

　　附子回阳散治阴毒伤寒。面青。四逆及脐腹痛。身体如冰。并疗一切卒暴冷

　　气。

　　用附子二枚。炮裂去皮脐。捣为细散。每服三钱匕。取生姜自然汁半盏。冷酒搅匀。

　　共一盏。调服。更以冷清酒一盏送下。相次更进一服。良久脐下如火。遍身和暖为度。

　　太阳丸治阴毒伤寒。四肢厥逆。脉息微细。

　　硫黄（研）附子（炮裂去皮脐各一两）上捣罗为末。酒煮面糊为丸。如梧桐子大。

　　每服十丸至十五丸。煎艾盐汤下。不计时候。

　　回阳煮散治阴毒伤寒。四肢厥冷。脉候微细。心胸痞闷。

　　天南星（二两酒浸七日取出锉炒令黄）附子（炮裂去皮脐一两）上捣罗为散。每服二钱匕。酒一盏半。慢火同煎至六分。温服。不计时候。

　　定命丸治阴毒伤寒。

　　硫黄（研）吴茱萸（汤浸焙干炒捣为末）硝石（研各一两）巴豆（去皮膜半分）上一处研令匀。软饭和丸。如弹子大。每服先以椒煎汤浸手。良久。男左女右执之一丸。汗出即瘥。

　　妇

　　吴茱萸汤治阴毒伤寒。

　　吴茱萸（汤洗炒干一两）白附子天南星柴胡（去苗）鳖甲（去裙醋煮）前胡（去芦头）细辛（去苗叶）羌活（去芦头）黄（锉）干姜（炮）枳壳（去瓤麸炒）陈橘皮（汤浸去白焙）赤芍药浓朴（去粗皮生姜汁炙）白檀五味子桔梗（各半两）苍术（米泔浸一宿去皮）莎草根当归（切焙）芎麻黄（去根节汤煮掠去沫各一两）甘草（炙一两半）上锉碎。入净锅内。慢火炒令黄。再粗捣筛。每服三钱匕。水一盏。生姜三片。同煎至七分。去滓。温服。不拘时候。

　　顺元煮散治伤寒阴盛里寒。脉细。手足厥冷。

　　乌头（炮裂去皮脐二两）附子（炮裂去皮脐）天南星（炮裂去皮脐各一两）木香（半两）上捣罗为散。每服一钱匕。水一盏。煎至六分。温服。大体此散能温里。脉迟细沉伏。手足冷。毛发恂栗。伤寒里证之类。大啜三两杯。当手足温。或汗乃愈。今世医多用此散和一切气。通利血络。人病脾疟。用紫金丸逐下。仍服此散。紫金丸。用硫黄、针砂各三钱匕。铁粉五钱匕。腻粉五钱匕。粟米饭丸如皂荚子大。每服一丸。乳香汤下。气实。服一丸半至二丸。

　　葱薤汤治阴毒伤寒。出汗。

　　葱白薤白荆芥穗竹茹（各一握）豉（去皮半升）生姜（一分）蜀椒（去目并闭口炒去汗四十九粒）上咀如麻豆大。每服五钱匕。酒二盏。煎十数沸。去滓。又别取此药二十钱匕。以沸汤一升沃之。候通手。淋背上了。即服前药酒。盖覆出汗。仍煮葱薤粥投之。

　　汗

　　附子汤治阴毒伤寒。头痛眼疼。心中闷乱。身体沉重。四肢俱冷。精神恍惚。脉

　　候沉细。

　　附子（炮裂去皮脐二枚）桂（去粗皮半两）当归（切焙半两）干姜〔炮裂二（一）分〕麻黄（去节先煎掠去沫焙干半两）上粗捣筛。每服五钱匕。以水一盏半。煎至七分。去滓。

　　空心顿服。以衣覆。如人行五里。再一服。少顷。生姜煮热稀粥投。身体四肢自然汗出。须臾头轻目明。妇人病。加赤芍药半两。神效。

　　回生神膏

　　（出济生拔粹）

　　治男女阴毒伤寒。外接法。

　　牡蛎（粉）炼粉干姜（炮裂各一钱）上为细末。男病用女唾调。手内擦热。紧掩二卵上。得汗出。愈。女病用男唾调。手内擦热紧掩二乳上。得汗出。愈。卵与乳。男女之根蒂。坎离之分也。阴证大小不通。及诸杂病阴候。大小不通者。并宜此外法治。数日不通为急。非

　　治阴毒吃逆方

　　川乌头干姜附子（以上俱炮）肉桂甘草（炙）芍药半夏吴茱萸陈皮大黄上各等分。为末。每服一钱。水一盏。生姜三五片。煎至七分。去浊滓取清。热服。

　　玉女散

　　（出十便良方）

　　治阴毒瓦斯攻上腹痛。四肢逆冷。恶候。并治之。

　　用川乌去皮脐。冷水浸七日后。薄切曝干。纸裹盛。有患者。取研末一大钱。入盐一小钱。水一盏半。煎至七分。通口服。压下阴毒。所往如猪血相似。未已。良久再进一服。

　　还阳散

　　（出十便良方）

　　治阴毒。面色青。四肢逆冷。心燥腹痛。

　　用硫黄末。新汲水调下二钱。良久。或寒一起。或热一起。更看紧慢。再服。汗出瘥。

　　阴毒甘草汤

　　（出千金方）

　　治伤寒初病。一二日便结成阴毒。身重背强。腹中绞

　　痛。咽喉不利。毒瓦斯攻心。心下坚强。短气不得息。呕逆。唇青面黑。四肢厥冷。其脉

