<!-- { "loadSidebar": true } -->
　　沉细紧数。仲景云。此阴毒之候。身如被打。五六日可治。至七日不可治也。

　　甘草升麻（各半两）当归蜀椒〔各六钱（铢）〕鳖甲（一两）上咀。以水五升。

　　煮取二升半。分三服。如人行五里。须臾。进一服。温覆发汗。毒当从汗出。则愈。若不汗出。则不除。重作服。仲景方。去蜀椒。

　　返阴丹

　　（出活人书）

　　治阴毒伤寒。心神烦躁。头痛。四肢逆冷。面青。腹胀。

　　脉沉者。

　　硫黄（通明五两别研）硝石（别研）太阴玄精石（各二两别研）干姜（炮）桂心（各半两）附子（炮半两）上用铁铫。先铺玄精。次下硝末各一半。中间铺硫黄末。又将二两余末盖上。以小盏合。着热炭火三斤。烧令得所。勿令烟出。急取瓦盆合。着地上。四面灰盖。

　　勿令烟出。候冷。取出研细。入后药为末。同研匀。米糊丸如梧桐子大。每服二（三）十丸。

　　煎艾叶汤下。顿服。汗出为度。未退。乃大着艾炷。灸脐下丹田气海。更不退。则以葱馅熨之。

　　葱馅熨法

　　（出活人书）

　　治气虚阳脱。体冷无脉。气息欲绝。不省人事。及伤寒

　　阴厥。百药不用葱一束。以索缠如饼馅大。去根叶。惟存白。长二寸许。先以火。一面令通热。勿至灼人。乃以热处着病患脐下上。以熨斗盛火熨之。令葱饼热气透入腹中。更作三四饼。遇一饼坏不可熨。即易一饼。候病醒。手足温。有汗乃差。更服四逆汤。以温其里。昔曾有人患伤寒。冥冥不知人。四体坚冷如石。药不可入。用此遂瘥。一方。用酽醋拌麸。炒热。注布袋中。蒸熨。比上法尤佳。

　　治阴毒伤寒。破伤风。

　　（出神效方）草乌（七个文武火烧热去芦头）麝香（半钱）朱砂（一钱）上为细末。每服一字。

　　以热酒调下。食前服之。汗出为度。忌猪、兔、鱼、鳖、、狸肉。

　　治阴毒伤寒

　　（出神效方）用芥末。新水调膏药。贴脐上。汗为效。

　　又方

　　（出神效方）牡蛎干姜（各等分）上为末。新水调涂手心。握外肾。汗出为度。

　　治阴毒伤寒

　　（出儒门事亲）用煮百合浓汁。服一升。良。

　　治阴毒伤寒

　　用乌药子一合。炒令黑烟起。投于水中。煎取三五沸。服一大盏。候汗出回阳。立瘥。

　　代灸阴脐膏

　　（出济生拔粹）

　　病者因饮酪水。及食生物。下利紫黑血十余行。脾

　　胃受寒温毒。与六神平胃散半两。加白术三钱。以利腰脐间血。一服愈。洁古云。烦满

　　囊缩。可灸阳陵泉。在膝下一寸。外廉是也。阴病在内。活人定以返阳丹。当归四逆

　　汤。及加吴茱萸生姜汤。又以脐下一寸。灸之。及以脐下各四边一寸。三处齐灸之。极

　　则二寸石门。急灸之。仍与前附子马蔺子蛇床子吴茱萸肉桂木香上各等分。为细末。可用白面一匙。药末一匙。或用各半匙。生姜自然汁。煨成膏。摊纸上。圆三寸许。贴脐下关元气海。自晚至晓。火力可代灸百壮。腰痛亦用贴之。

　　破阴丹治顷年乡人李信道得疾。六脉沉不见。深按至骨。则弱紧有力。头疼。身

　　温烦躁。指末手背冷。中满恶心。更两医矣。医者不知。止供调气药。予因诊视曰。此

　　阴中伏阳也。仲景法中无此证。世人患此者。若用热药以助之。则为阴邪隔绝。不能导

　　引真阳。反生客热。用冷药。则所伏真火。愈见消铄。须用破散阴邪。导达真火之药。

　　使火升水降。然后得汗而解。予授此药二百粒。作一服。冷盐汤下。不半时。烦躁狂

　　热。手足燥扰。其家大惊。予曰。俗所谓换阳也。须臾稍定。略睡。已中汗。自昏达旦

　　方止。身凉而病除。

　　硫黄水银（各一两）陈皮青皮（去白各半两末）上先将硫黄铫子内熔。次下水银。

　　用铁杖子打匀。令无星。倾入黑茶盏内。研细。入二味匀研。同浓面糊。丸如梧桐子大。每服三十丸。如烦躁。冷盐汤下。阴证。冷艾汤下。

　　霹雳散

　　（出济生拔粹方）

　　治阴胜隔阳伤寒。其人必躁热。而不欲饮水者是。

　　用附子一枚。烧为灰。存性。为末。蜜水调下。为一服而愈。此逼散寒气。然后热气上行。而汗出乃愈。

　　又方

　　（出肘后方）

　　治阴毒伤寒。口鼻冷者。干姜、桂各一分。温酒三合。服之

　　当大热。瘥。凡阴阳二毒。不但初得便尔。或一二日变作者。皆以冷药治之。得此病多

　　死。治热病不解而下痢。困笃欲死者。服此大青汤方。

　　大青（四两）甘草（三两）胶（二两）豉（八合）赤石脂（三两）上以水一斗。煮取三升。分三服尽。更作。日夜两剂。愈。

　　又方

　　（出肘后方）用栀子十四枚。薤白一把。水五升。煮取三升半。分为三服。

　　又方

　　（出肘后方）用龙骨半斤。捣碎。以水一斗。煮取五升。使极冷。稍稍饮。至得汗。即愈矣。

　　又方

　　（出肘后方）用黄连二两。熟艾如鸭卵大。以水二升。煮取一升。顿服。立止。天行诸痢。悉主之。

　　又方

　　（出肘后方）

　　天行诸痢。悉主之。

　　黄连（三两）黄柏当归龙骨（各二两）上以水六升。煮取二升。去滓。入蜜七合。

　　又火煎。取一升半。分为三服。效。

　　又方治阴毒伤寒。及重感冒。风寒头痛。拘急。

　　用口嚼生姜一大块。用二三钱。热酒调服一大盏。涎吐汗出。即愈。

　　又方治阴证

　　用黑豆一合。炒焦。酒浸。热饮一碗。豆不用。被盖汗出。愈。

　　老君神白散

　　（出余居士选奇方）

　　治伤寒阴证。

　　白术附子（各二两）桔梗细辛甘草（各一两）上为细末。白汤点服。

　　阴毒熏法

　　（出活人书）

　　治阴毒。逆冷囊缩者。

　　用大豆三升。炒令极热。先以净盆桶内。置热醋三升。旋扶病患坐桶上。熏少时。却以热豆倾桶中熏之。有顷囊下。却以阴证药服之。

　　回阳丹

　　（出卫生宝鉴）

　　治阴毒伤寒。手足厥冷。

　　牡蛎（烧）不灰木（烧）良姜（切炒）川乌头（炮）白芍药（各二钱）麝香（少许）上为细末。每用一钱。男病。女唾津调涂外肾。女病。男唾津调涂乳上。

　　手阳丹

　　（出卫生宝鉴）

　　治阴毒伤寒。手足厥冷。指甲青色。体冷。脉沉细而

　　微。神效。

　　上用憨葱四五枝。陈蜂窠四五个。烧存性。为细末。用憨葱捣如泥。丸如桐子大。手心内握定。用手帕紧系定。须臾汗出。以绵被覆盖。如手心热甚。休教解开。如服药时。先服升麻汤五钱。出子连须葱三枝。生姜五片。水二大盏。去滓。温服。以被覆之。汗出。愈。

　　海藏已寒丸

　　（出济生拔粹方）

　　治阴证服四逆。背胸中发躁而烦渴者。或数日大

　　便秘。小便涩肉桂茯苓（各五钱）良姜乌头（炮各七钱）附子（炮）干姜（炮）芍药茴香（炒各一两）上为细末。糊为丸。桐子大。温酒下。空腹食前。五七十丸。八九十丸亦得。酒醋为糊俱可。

　　麻黄升麻汤

　　（出济生拔粹方）

　　治伤寒阴结。不大便六七日。大下之。结去脉当

　　浮。则愈。反寸脉沉而迟。手足厥冷。寸脉沉而迟者。少阴本脉。故主咽喉不利。唾脓

　　血。四肢厥者。为厥阴。利不止。为太阴。为难治。温之则咽中痛。不可温也。

　　麻黄〔二（半）两〕升麻当归（各一两一分）知母（三分）麦门冬（一分去心）黄芩（三分）干姜芍药桔梗石膏茯苓甘草白术（各一分）上咀。每服五钱。

　　水煎。

　　相次一服。汗出止。

　　一法

　　（出济生拔粹方）

　　治阴诸证。药不效。并汤水不下。身冷。脉绝气息。不

　　知人。

　　丁香荜茇干姜牡蛎（各等分烧粉）用手心中。以唾津调如泥。以手掩其阴。至暖汗出为度。

　　温内玉抱肚

　　（出卫生宝鉴方）

　　治阴毒伤寒。

　　川乌细辛良姜天仙子肉桂牡蛎胡椒干姜（各等分）上为细末。醋糊调。

　　涂脐下。以绵覆之。

　　破棺丹

　　（出华佗中藏经方）

　　治厥阴面目俱青。心下硬。四肢冷。脉细而欲绝。

　　硫黄（一两酒煮三日）朱砂（一两研）上为末。酒糊丸。鸡头大。入室中勿令人知。同病患掘一坑。深一尺。入粟秆火。烧坑子极热。醋五升。沃令气出。衣被铺坑。以酒化一丸服之。后令病患坑上卧。少时汗出。愈。

　　治伤寒阴证脱阳。或因大吐大泻之后。四肢逆冷。元气不接。不醒人事。或伤寒新

　　瘥。惧与妇人交。其证小腹紧痛。外肾搐缩。面黑气喘。冷汗自出。亦是脱阳证。须臾

　　不治。即不救葱白（炒令热熨脐下次用）附子白术（半两）干姜（半两）木香（一钱）上锉碎。用水两碗。煎至八分。去滓。放冷。灌与服。须臾又进一服两服。滓再作一服。如无前件药。

　　只用单方。用桂皮二两。好酒二升。煎至一升。候温。分作二服。灌与。如无桂皮。只用连须葱白三七茎。细锉。就砂盆中研细。用酒五升。煮至二升。分作三服。灌。阳气即回。先更用炒盐。熨脐下气海之所。勿令气冷为妙。

　　治阴毒伤寒。烦躁迷闷。不治误人。急者。

　　（出本草）用大附子一个。可半两者。立劈作四片。生姜一大块。立劈作五片。如中指长。糯米一撮。三味。以水一升。煎取六合。去滓。如人体温。顿服。浓衣覆之。或汗出。或不出。候心神定。即别服水解散。太白通关散之类。不得与冷水。如渴。更将滓煎与服。今人多用。

　　有效。故详着之。

　　卷一百三十五　伤寒门

　　阳毒（附论）

　　夫阳气独盛。阴气暴衰。阴为阳所胜。内外皆阳。故为阳毒伤寒。有初得病。便成阳毒者。有服汤药。经五六日以上不瘥。变成阳毒者。以病本属阳。或以火劫发其汗。或因灸KT。阳气转盛。阴气内消所致。其候面赤。发躁狂走。妄言。发斑如锦纹。咽喉疼痛。涕唾脓血。或下利黄赤。其脉洪实滑促是也。

　　歌括。阳毒已深脉洪大。内外结热舌焦黑。鼻中如烟煤。宜用水渍法。

　　伤寒一二日。便成阳毒。或服药吐下后。变成阳毒。身重。腰背痛。烦闷不安。狂言。

　　或走。或见鬼。或吐血。下利赤黄。其脉浮大而数。面赤斑斑如锦纹。咽喉疼痛。唾脓血。

