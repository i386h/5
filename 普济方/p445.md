<!-- { "loadSidebar": true } -->
　　五六日可治。至六七日不可治。阳毒。升麻汤主之。咽痛。玄参升麻汤。甚者。或有逾垣上屋。阳毒。脉弦洪促数。身热无汗。阳毒。升麻汤。葶苈苦酒汤。苦酒即醋。大黄汤。栀子仁汤。黑奴丸。太乙牛黄膏。用竹叶汤调下。或研生地龙。大者三条。入生姜汁。薄荷汁。

　　生蜜、脑子各少许。新汲水调。灌下。可选用之。令阴气复。而大汗解矣。阳毒大热烦渴。

　　谵语。赤斑。衄血不止。白虎汤一服。效。阳毒已深。脉洪大。内外结热。舌卷黑。鼻中如烟煤。用新汲水。浸湿布数重。搭于胸上。续又换新水。浸布渍冷。热势才减。已之。

　　本事方。灸结胸。巴豆肉七粒。黄连七寸。捣细。津唾调膏。安于脐。艾灸其上。不拘壮数。以腹中有声为效。灸毕。即以汤蘸软帛拭之。恐成疮烂。此方与集验神功散。一同阴阳二毒。但有微气者。皆可灸。脐间有声。即得汗解。

　　尚药孙用和。破结丹。治阴阳伏逆。变为结胸。五六日。大便结。攻之不及。达之不可。

　　以此主之。用锦辰砂、银。青礞石、北亭脂、肉豆蔻、木香、官桂、牵牛、生黑附。炮。巴豆肉。不去油。各半两。轻粉半分。麝香半钱。金五箔。上件。将法醋半升。八味。朱砂、附子、牵牛三味。熬成膏。次入余药。打和得所。丸如皂子大。轻粉衣。每服二丸。蜜汤调下。

　　阳证如阴冷。四肢冷。脉沉。尿赤。大便稀。面红烦躁。身微热。阴证。如阳沉更微。

　　阴极发燥。热极发厥。物极则反也。重阳必阴。重阴必阳。寒暑之变也。四肢冷。小便赤。

　　大便秘。或粪色黑。眼闭。言动。脉沉而滑。谓之阳证似阴。面赤烦躁。身有微热。眼闭发热。脉沉而微。谓之阴证似阳。欲知的定。当推原反本。察色听声。辨以六经。参以外证。

　　徐徐焉。据脉验之。数热。迟寒。阴阳别矣。阳之体轻。阴之体重。阴家脉重。阳家脉轻。

　　阳盛旦静。阴盛夜宁。阳虚暮乱。阴虚夜争。阳证似阴。白虎汤。热极生寒。则四肢逆冷。

　　或用承气汤。阴证似阳。四逆汤加葱白主之。阴盛则燥。下虚则面赤。里寒则身微热也。阴盛格阳。脉细沉疾。身冷。大烦躁。嗜卧泥水之中。欲饮水。而不欲入口者是。饮水者非。

　　可以服霹雳散。少焰散。丹砂丸亦效。孙用和。以半两黑附子一枚。烧存性。候冷为末。入真腊茶一大钱匕。和为二服。每服水一盏。蜜半匙。煎六分。冷服。躁止得睡。汗出。皆药之验也。阳证。太阳、阳明、少阳。皆属阳证也。太阳者。膀胱也。发热恶寒。头痛腰疼。

　　而脉浮也。阳明者。胃也。不恶寒。反恶热。汗出。大便秘。潮热。而脉长也。少阳者。

　　胆也。口苦咽干。胁下满。发热而呕。或往来寒热。而脉弦也。麻黄汤。大青龙汤。桂枝汤。

　　治太阳经伤风寒也。大柴胡汤。调胃承气汤。小承气汤。大承气汤。治阳明伤寒也。小柴胡汤。治少阳伤寒也。其它药。皆发汗吐下后证也。若阳气独盛。阴气暴绝。即为阳毒。必发躁狂走。妄言。面赤。咽痛。身斑斑如锦纹。或下利赤黄。脉洪实。或滑促。当以酸苦之药。

　　令阴气复。而大汗解矣。古人云。酸苦涌泄为阴。谓苦参、大青、葶苈、苦酒之类。能复其阴气也。微用苦。甚兼用酸苦。折热复阴。若热极发厥。阳证似阴。学人以脉别之。

　　方

　　升麻散治伤寒一日。便成阳毒。或服药发汗吐下之后。毒瓦斯不解。身重背强。烦

　　闷狂言。

　　川升麻射干（各一两）当归（锉微炒）犀角屑甘草（炙赤微锉各半两）黄芩黄连（去须）地骨皮（各三分）上捣筛为散。每服四钱。以水一中盏。煎至六分。去滓。不计时候

　　麦门冬散治阳毒伤寒。身体疼痛。头面如火。胸心烦热而渴。小便赤黄。不得睡

　　卧。宜服麦门冬（去心焙）葛根（锉）柴胡（去苗）赤芍药知母马牙硝（各一两）子芩玄参甘草（炙微赤锉各三分）川升麻犀角屑（各半两）上捣罗为散。每服四钱。以水一中盏。煎至六分。去滓。不计时候。温服。

　　犀角散治阳毒伤寒。狂言乱走。面赤斑斑。咽喉干痛。心胸烦满。四肢拘急。小

　　便赤黄。

　　犀角屑甘草（炙微赤锉各半两）射干川大黄（锉碎微炒）黄芩（各三分）柴胡（去苗）川升麻川芒硝麦门冬（去心焙各一两）上捣粗罗为散。每服四钱。以水一中盏。

　　入淡竹叶三七片。小麦五十粒。煎至六分。去滓。不计时候。温服。

　　石膏散治阳毒伤寒。壮热头痛。肢体烦重。口干心躁。

　　石膏（一两）知母柴胡（去苗）麻黄（去根）甘草（炙微赤锉）黄芩赤芍药防风（去芦头）赤茯苓川升麻甘菊花（以上各半两）上捣筛为散。每服四钱。以水一中盏。

　　入

　　大黄散

　　（出活人书）

　　治阳毒伤寒未解。热结在内。恍惚如狂者。

　　川大黄（一两半锉碎微炒）桂心（三分）川芒硝（二两）甘草（炙微赤锉）木通（锉）大腹皮（锉各一两）桃仁〔二十（一）枚汤浸去皮尖双仁麸炒微黄〕上捣粗罗为散。每服四钱。以水一中盏。煎至六分。去滓。不计时候。温服。以通利为度。

　　地骨皮散

　　（出圣惠方）

　　治阳毒伤寒。头昏身重。咽喉唇干。腮赤。狂言欲走。

　　心胸胀满。呕柴胡（一两去苗）地骨皮木香麻黄（去根节）甘草（炙微赤锉）川升麻栝蒌根人参（去芦头）赤茯苓木通（锉以上各半两）上捣粗罗为散。每服四钱。以水一中盏。

　　煎至六分。去滓。不计时候。温服。

　　柴胡散

　　（一名栀子仁汤出活人书）

　　治阳毒伤寒。壮热。百节疼痛。

　　柴胡（一两半去苗）川升麻黄芩石膏杏仁〔汤浸去皮尖双仁麸炒微黄以上各三（二）两〕赤芍药大青知母栀子仁（各一两）甘草（半两炙微赤锉）上粗捣罗为散。

　　每服四钱。以水一中盏。入生姜半分。豉一百粒。煎至六分。去滓。不计时候。

　　桂枝麻黄散

　　（出圣惠方）

　　治阳毒伤寒。项背汗出。急强恶风。

　　桂枝麻黄（去根节）甘草（炙微赤锉）赤芍药葛根（锉）杏仁（汤浸去皮尖双仁麸炒微黄各一两）上捣筛为散。每服四钱。以水一中盏。入生姜半分。煎至六分。去滓。不计时候。热服。衣覆取汗。如人行十里未有汗。再服。良久以葱白豉粥投之。

　　白虎汤

　　（出三因方）

　　治阳毒伤寒。服桂枝汤。大汗出后。大渴。烦躁不解。脉

　　洪大者。

　　知母甘草（炙微赤锉各一两）麻黄（二两捣碎）粳米（一合）上细锉。以水二大盏。

　　煮米熟为度。去滓。不计时候。分温三服。

　　治阳毒伤寒。四肢壮热。心膈烦躁。呕吐不止。宜服此方。

　　（出圣惠方）柴胡（去苗）黄芩人参（去芦头）甘草（炙微赤锉）麦门冬（去心焙各一两）半夏（半两汤浸七遍洗去滑）上捣粗罗为散。每服四钱。水一中盏。入竹叶三七片。生姜半分。

　　煎至

　　栝蒌散

　　（出圣惠方）

　　治阳毒伤寒。五六日以上。俱胸中烦热。干呕。

　　栝蒌柴胡（去苗）知母黄芩甘草（炙微赤锉各一两半）芦根（二两锉）上捣筛为散。每服四钱。以水一中盏。入生姜半分。煎至六分。去滓。不计时候。温服。

　　甘草散

　　（出圣惠方）

　　治阳毒伤寒。脉洪大。心中悸壮。宜服。

　　甘草（炙微赤锉）桂心茯神人参（去芦头）阿胶（捣碎炒令黄燥）麦门冬（去心以上各一两）生干地黄麻黄（去根节各二两）上捣筛为散。每服四钱。以水一中盏。入生姜半分。煎至六分。去滓。不计时候。温服。

　　黄芩散

　　（出圣惠方）

　　治阳毒伤寒。气盛昏昏如醉。热躁烦渴。口苦舌干。

　　黄芩川升麻柴胡（去苗各一两）石膏（二两）赤芍药麦门冬（去心）甘草（炙微赤锉各半两）上捣筛为散。每服四钱。以水一中盏。煎至六分。去滓。不计时候

　　牛黄丸

　　（出圣惠方）

　　治阳毒伤寒。心躁烦闷。恍惚如狂。结热不散。

　　牛黄（细研）天竺黄（细研）防风（去芦头）真珠（细研以上各半两）龙脑甘草（炙微赤锉各一两）麝香（一钱细研）犀角屑羚羊角屑朱砂（细研水飞过）黄芩川升麻（各一两）上捣罗为末。入前研了药。更研令匀。以炼蜜和捣三二百杵。丸如梧桐子大。

　　每服不

　　治阳毒伤寒。烦热。大便不通。

　　川大黄（一两锉碎微炒）川芒硝（半两）上捣筛。以水一大盏。煎至七分。去滓。

　　不计时候。分温二服。如人行五七里。再服。当利下恶物。

　　治阳毒伤寒。毒瓦斯在脏。狂言妄语。欲走起者。宜服此方。

　　龙胆（一两去芦头）铁粉（二两）上件药。捣细罗为散。每服不计时候。以磨刀水。

　　调下一钱。

　　升麻散

　　（出活人书）

　　治伤寒一二日。便成阳毒。或服药吐下之后。变成阳毒。

　　腰背痛。烦闷不安。面赤。狂言。或走见鬼。或下利。脉浮大数。面赤。斑纹如锦。咽

　　喉痛。出脓血。五升麻犀角（镑）射干黄芩（去黑皮）人参甘草（炙锉各一分）上六味。锉如麻豆大。每服五钱匕。水一盏半。煎至八分。去滓。温服。食顷再服。温覆出汗。未汗再服。甚者大承气汤。除浓朴。加木通、甘草、大腹皮、桃仁各一两。以利为效。

　　泻心汤

　　（出圣济总录）

　　治阳毒伤寒。头痛壮热。狂言妄语。似见鬼神。

　　石膏（一两）芍药葛根（锉）黄芩（去黑心各半两）大黄黄连（去须各三分）上粗捣筛。每服五钱匕。水一盏半。生姜一枣大。拍碎。煎至八分。去滓。温服。日二。不拘时。

　　升麻汤

　　（出圣济总录）

　　治阳毒伤寒。腰背疼痛。烦闷。面赤。狂言妄走。或见

　　鬼。下利无常升麻雄黄（醋煮研各半两）当归（切焙）桂（去粗皮各一两）甘草〔炙锉二（三）分〕鳖甲（醋炙去裙一两）上粗捣筛。每服五钱匕。水一盏半。煎至八分。去滓。温服。日二。

　　不拘时候。

　　大青汤

　　（出圣济总录）

　　治阳毒伤寒。烦躁不解。或下利。危困。

　　大青（二两）秦艽（去苗土一两）犀角（镑）山栀子仁甘草（炙锉）黄连（去须各半两）上粗捣筛。每服五钱匕。水一盏半。入豉一百粒。薤白七寸。煎至八分。去滓。食前温服。

　　解阳汤

　　（出圣济总录）

