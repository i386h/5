<!-- { "loadSidebar": true } -->
　　治伤寒壅热。头痛不可忍。宜服此方。

　　（出圣惠方）石膏（二两）滑石（一两）黄芩柴胡（去苗）赤芍药前胡（去芦头）犀角屑甘草（炙微赤锉）杏仁（汤浸去皮尖双仁麸炒微黄各三分）上捣筛为散。每服五钱。以水一大盏。

　　入淡竹叶三七片。煎至五分。去滓。不计时候。稍热服。

　　浓朴散治伤寒壮热头痛。烦躁无汗。

　　浓朴（去粗皮涂生姜汁炙令香熟）甘草（炙微赤锉）附子（炮裂去皮脐）陈橘皮（汤浸去白瓤焙）麻黄（去根节）川大黄（锉碎微炒各一两）吴茱萸（汤浸七遍焙干微炒）干姜（炮裂锉）前胡（去芦头各半两）上捣罗为细散。每服三钱。以水一中盏。入生姜半分。

　　煎至六分。去生姜。不计时候。和滓稍热服。以衣覆取汗。未汗再服。

　　旋复花散

　　（出圣惠方）

　　治伤寒头痛。心膈痰壅。

　　旋复花甘菊花芎（各一两）甘草（半两炙微赤锉）皂荚树白皮（三两涂酥炙赤色）上捣罗为细散。每服二钱。以水一中盏。入荆芥七穗。煎至六分。不计时候。和滓热服。

　　甘菊花散治伤寒痰壅头痛。心烦。四肢拘急。不得睡卧。

　　甘菊花旋复花蔓荆子细辛枳壳（麸炒微黄去瓤）甘草（炙微赤锉各半两）防风（去芦）芎酸枣仁葳蕤（各一两）上捣粗罗为散。每服三钱。以水一中盏。入生姜半分。煎至五分。去滓。不计时候。温服。

　　治伤寒汗后。头痛不解。宜服此方。

　　（出圣惠方）石膏太阴玄精石（各一两）麻黄（二两去根节）甘草（半两炙微赤锉）上咀。

　　每服三钱。水一中盏。入竹叶二七片。煎至六分。去滓。不计时候。温服。

　　通顶吹鼻散

　　（出圣惠方）

　　治伤寒头痛不止。

　　藜芦（一分去芦头）瓜蒂马牙硝〔各二（三）分〕龙脑（研）麝香（研各半钱）上捣罗为细散。研龙脑、麝香令匀。用少许吹入鼻中。得嚏瘥。

　　黄芩汤

　　（出护命方）

　　治伤寒头痛不止。

　　黄芩（去黑心）石膏（研）茵陈蒿柴胡（去苗）桔梗（锉炒）牡丹皮荆芥穗栀子仁（各一分）麻黄（去根节半两）上粗捣筛。每服三钱匕。水一盏。煎至七分。去滓。

　　食后温

　　吴茱萸汤

　　（出金匮方）

　　治伤寒厥阴证。干呕吐涎沫。头痛。

　　吴茱萸〔二（三）两洗焙〕人参（一两半）上咀如麻豆。每服五钱匕。水一中盏半。

　　入生姜一枣大。拍碎。枣三枚。去核。同煎至八分。去滓。温服。若急者阴毒。甘草汤。白术散。附子汤。肉桂散。回阳丹。反阴丹。至于阴盛隔阳。霹雳散。火焰散。随经部分。选用之。

　　石膏丸

　　（出圣济总录）

　　治伤寒头痛痰盛。

　　石膏（细研水飞过四两）乌头（去皮脐生用一两）硝石（研一两半）太阴玄精石（研二两）上捣研为末。和匀如粉。以生姜自然汁。煮面糊和丸。如梧桐子大。每服十丸至十五丸。荆芥茶下。甚者不过三服。

　　圣白散

　　（出圣济总录）

　　治伤寒头痛壮热。化痰发汗。

　　附子（一枚大者炮裂去皮脐）白附子（生）天南星（炮半两）白芷（一分）半夏（洗去滑为末生姜汁和作饼焙干）麻黄（去根节各五两）石膏（碎研一两）麝香（研半钱）上捣罗六味为末。入石膏、麝香末。同研令匀。每服半钱匕。热葱茶调下。甚者连进三服。

　　太一散

　　（出王氏博济方）

　　治伤寒头痛。

　　附子（大者炮裂去皮脐一两）甘草（生）石苇（去毛各半两）石膏（研）滑石（研各二两）上捣罗三味为细散。入石膏、滑石末。同研匀。每服二钱匕。葱白、薄荷茶调下。

　　白藓皮汤

　　（出圣济总录）

　　治伤寒头痛。

　　白藓皮菊花石膏（研）荆芥穗（各一两）桂（去粗皮一分）甘草（炙半两）麻黄（去节二两）上粗捣筛。每服三钱匕。水一盏。煎七分。去滓。温服。

　　茶调散

　　（出圣济总录）

　　治伤寒头痛不止。

　　石膏（碎研二两）羌活（去芦头生用）苍术（去皮）甘草（半生半炙）芎茵陈蒿荆芥穗（各一两）桂（去粗皮半两）上捣罗为散。每服一钱匕。用腊茶一钱匕。同葱白汤。

　　点热服。

　　麝香双丸

　　（出圣济总录）

　　治伤寒头痛目眩。汗出。

　　麝香（研）龙脑（研各一分）丹砂（一两半研）雄黄（研）木香赤箭（各一两）牛黄（研）白花蛇肉乌蛇肉（各酒浸炙）干蝎（炒去土）羚羊角（镑各半两）天南星（炮）麻黄（去根节各二两）白附子（生）天麻（酒浸焙）防风（去叉）零陵香叶（三分）藿香叶天大。

　　每服二丸。细嚼。温酒下。不拘时候。

　　天南星丸

　　（出圣济总录）

　　治伤寒头痛。

　　天南星（末二两）石膏〔末二（一）两水飞过〕上填牛胆中。用薄荷包。更用荷叶外包。

　　于风道中挂。以清明节候。入龙脑少许。滴雪水丸如鸡头大。每服一丸。嚼。薄荷汤下之。

　　石膏汤

　　（出王氏博济方）

　　治伤寒头疼不可忍。

　　石膏（碎）麻黄（去根节各一两）何首乌（去黑皮半两）葛根（锉三分）上粗捣筛。每服三钱匕。生姜三片。水一盏。同煎至八分。去滓。温服。

　　石膏煮散

　　（出圣济总录）

　　治伤寒头痛。

　　石膏（研水飞过一两半）旋复花（一两）白蒺藜（炒）甘菊花山栀子仁茵陈蒿（各半两）芎〔一（半）两〕太阴玄精石（研半两）上捣罗六味为细末。入石膏等研匀。

　　每服三钱匕。水一盏。入荆芥少许。同煎至七分。不去滓。温服。不拘时候。

　　一字散

　　（出圣济总录）

　　治伤寒头疼鼻塞。

　　芎（一两）草乌头（炮裂去皮尖一两半）石膏（研二两）雄黄（二钱醋浸一宿焙研）上捣罗三味为散。入雄黄末。研匀。每服一字。入腊茶半钱匕。葱白一寸。煎汤点服。

　　瓜蒂散

　　（出圣济总录）

　　治伤寒头疼。胸中满。及发寒热。脉紧而不大者。膈上

　　有痰涎。

　　用瓜蒂一两。捣罗为散。每服一钱匕。温熟水调下。吐涎愈。

　　人参汤

　　（出圣济总录）

　　治伤寒头痛。自汗。壮热。身体拘急。喘粗。骨节酸

　　疼。

　　人参甘草（炙各二两）桂（去粗皮）陈橘皮（汤浸去白焙）白茯苓（去黑皮）防风（去叉）五味子柴胡（去苗各一两）附子（炮裂去皮脐）半夏（生姜汁浸一复时各半两）上锉如麻豆大。每服三钱匕。水一盏。入生姜二片。枣二枚。擘破。同煎至七分。去滓。热服。不拘时候。

　　麻黄丸

　　（出圣济总录）

　　治伤寒。解表。止头痛。兼治破伤风。及一切诸风。

　　麻黄（去根节汤煮掠去沫焙干）乌头（水浸三日日易曝干炮裂去皮脐各四两）天南星（炮捣末四两）半夏（汤洗七遍去滑四两）白芷（三两）石膏（泥裹火煨通赤研四两）甘草（炙锉一两）龙脑（研半两）麝香（研一分）上将八味。捣研为末。水煮天南星和丸。

　　如小弹子大。每服一丸。葱茶或葱酒嚼下。薄荷茶亦得。连二三服。此本白龙丸。后又加麻黄。

　　作六两。用寒水石。石膏末为衣。治伤寒至佳。小小伤风。服之立瘥。解表药中。此尤神速。

　　白雪丸

　　（出圣济总录）

　　治伤寒头痛。三日以里可服。

　　乌头（去皮脐）附子（去皮脐）白附子天南星天麻麻黄（去根节）甘草（并生用各等分）上捣罗为末。水浸宿炊饼和丸。如樱桃大。火寒水石粉为衣。每服一丸。热酒或葱茶嚼下。良久以热粥投之。

　　前胡汤

　　（出圣济总录）

　　治初得伤寒。头痛壮热。

　　前胡（去芦头）半夏（汤浸七遍去滑生姜汁制切焙）玄参（坚者）旋复花甘草（炙锉）桂（去粗皮）黄芩（去黑心）桔梗（锉炒各一两）生干地黄（焙二两）上粗捣筛。

　　每服五钱匕。水一盏半。生姜五片。煎至八分。去滓。热服。不拘时候。

　　四白散

　　（出圣济总录）

　　治伤寒头痛身热。百节疼痛。

　　蒺藜子（炒去角）白芷白附子（炮）白僵蚕（炒各等分）上捣罗为散。每服二钱匕。

　　茶清或酒调下。不拘时候。

　　太阳丹

　　（出和剂方）

　　治伤寒头痛。感风气积。偏正夹脑。一切头疼。风壅痰

　　盛。咽膈不利。

　　脑子（二两别研）川芎甘草白芷（各一斤）石膏（别研二斤）大川乌（炮去皮脐一斤）上为细末。蜜同面糊丸。每两作一十八粒。朱砂为衣。每服一粒。薄荷茶嚼下。

　　干葛汤

　　（出经验良方）

　　治伤寒头痛。不可忍者。

　　石膏（二两）麻黄（去根节）干葛川芎（各一两）上为细末。每服四钱。姜三片。水一盏。煎至七分。温服。

　　治三阳头痛

　　（出济生拔粹方）羌活防风荆芥升麻葛根白芷柴胡川芎芍药细辛上以连须葱白煎服。分两旋加。若阴证头痛。只用温中药足矣。乃理中姜附之类是也。

　　石膏汤太阳病。气逆。面赤。头痛目疼。不可忍者。

　　石膏（二两碎绵裹）防风（二两）葛根（一两）芍药（一两）前胡（一两）葱白（并根三茎）生姜（二两切）上以水七升。先煮葛根。减二升。去上沫。纳诸药。煮取三升。

　　去滓。温服一升。日三服。

　　伤寒风温相搏。身热如火。面赤头痛。口干舌燥。四肢拘急。引饮。

　　葛根（三两）防风（二两）甘草（炙）独活栝蒌根（各一两）五味子（半两）上以水五升。先煮葛根。减二升。去上沫。纳诸药。煮取三升。去滓。温服。五日三服。未愈。再作服。

　　表里汤主太阳、阳明合病。中风。皆大热。头痛目疼。身重。烦躁不便。小便少

　　者。

　　桂枝麻黄（去节）大黄（酒浸）甘草（炙各一两）上水煎。热服。

　　千秋丸主少阴病头痛。不可忍者。

　　芎（三两）天南星（三两）草乌头（四两生）上捣筛。以千年韭根汁。和丸梧子大。

　　白饮下三粒。

　　治伤寒四五日。头痛壮热。胸中烦痛。

　　用乌梅十四个。盐五合。水一升。煎取一半服。吐之。

　　和解汤治少阳病头痛。面赤。身体烦疼。胸中满。胁下痞。腹中痛。

　　前胡芍药浓朴桔梗枳实（炙）甘草黄芩半夏生姜〔各三（二）两〕葱白（四茎）上以水一斗二升。只煮取六升。去滓。再煮取三升。温服一升。日三服。咳者。

