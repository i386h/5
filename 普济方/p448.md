<!-- { "loadSidebar": true } -->
　　加五味子二两。

　　治伤寒四五日。头痛壮热。四肢烦疼。不得饮食。

　　（出千金方）栀子仁黄连黄柏大黄（各半两）好豉（一升）葱白（七茎）上咀。以水八升。

　　煮上四物。六七沸。后纳入葱白、豉。煮得三升。顿服一升。日三。服汤讫。温覆令汗出。

　　粉之。得汗。便止后服。勿复取汗。不得汗者。复服。重发。此药无忌。特宜老小。神良。

　　青散

　　（出千金方）

　　治春伤寒。头痛发热。

　　苦参浓朴石膏（各三十铢）大黄细辛（各二两）麻黄（五两）乌头（五枚）上治下筛。觉伤寒头痛发热。以白汤半升。和药方寸匕。投汤中。熟讫去滓。尽服。覆取汗。汗出。温粉粉之。良久一服。不除。宜重服之。或当微下利者。有大黄故也。

　　治伤寒头痛壮热。百节疼痛。

　　（出千金方）柴胡栀子仁芍药知母（各四两）升麻黄芩大青杏仁（各三两）石膏（八两）香豉（一升）上咀。以水九升。煮取二升七合。分温三服。若热盛。加大黄四两。

　　藿香正气散治伤寒头疼。憎寒壮热。上喘咳嗽。五劳七伤。八般风疾。五般膈

　　气。心腹冷痛。反胃呕逆。霍乱吐泻。脏腑虚鸣。山岚瘴气。遍身虚肿。妇人胎前产

　　后。小儿脾疳。并皆治之。

　　大腹皮白芷茯苓枳壳羌活（去芦）独活（去芦）川芎防风半夏荆芥薄荷桑白皮（各一两）上咀。如法修制。每服五钱重。水盏半。生姜三片。枣一枚。同煎八分。去滓。温服。滓再煎。不拘时。如要汗。加连须葱白一根。同煎。

　　治伤寒头疼至甚。不解。

　　（出圣惠方）藜芦栝蒌皮（各一分）上捣罗为细散。吹少许入鼻中。滴少黄水。即愈。

　　治伤寒头痛。并太阳头痛。及一切头风。

　　（出本事方）川芎防风羌活（各一两）川乌（炮）草乌（各半两）麻黄（一两半）地龙（去土）全蝎（一个）雄黄（三钱）上为细末。每服半钱。食后。茶清调下。

　　连须葱白汤

　　（出活人书）

　　治伤寒已发汗。未发汗。头痛如破。

　　生姜（二两）连须葱白（小切半斤）上用水二升。煮令减半。去滓。分三服。

　　惺惺散

　　（出三因方）

　　治伤寒发热。头疼脑痛。

　　石膏甘草（生）麻黄（去根节各等分）上为末。每服二钱。水一小盏。茶半钱。

　　葱白三寸。碎擘。煎三五沸。先嚼葱白。细嚼下。去枕仰卧。如发热。再投一服。出汗立愈。

　　治伤寒及时气温病。头痛壮热。脉盛。

　　（出肘后方）用干艾叶三升。以水一斗。煮取一升。去滓。顿服。取汗愈。不拘时候服。

　　大安汤治四时伤寒。头疼。遍身壮热。口苦舌干。

　　麻黄（去根节煎掠去沫）恶实（炒各三两）甘草（炙锉二两）人参赤茯苓（去黑皮各半两）天门冬（去心焙）麦门冬（去心焙各一两）上粗捣筛。每服三钱匕。水一盏。

　　生姜三片。枣二枚。同煎七分。去滓。温服。并三服。取汗瘥。

　　解表汤治初得伤寒时气。壮热头痛。

　　甘草〔炙锉一（二）两〕生姜（二两半）黑豆（二合）上咀。每服五钱匕。水一盏半。

　　煎至八分。去滓。顿服。浓衣盖覆取汗。

　　僧伽应梦人参散

　　（出和剂方）

　　治伤寒体热头痛。及风壅痰嗽咯血等疾。宜服。

　　甘草（炙六两）人参桔梗（微炒）青皮（去瓤）白芷干葛白术（各三两）干姜（炮五钱半）上为细末。每服二钱。水一盏。姜二片。枣二枚。煎七分。通口进。如伤寒。

　　入豆豉同煎。热进。大效。不拘时。崇宁癸未。米芾为太常博士。始造待漏。冒寒得疾。痰嗽如胶。有血。更三医不退。一日谒太尉蔡公。取人参散一贴。并枣见授。继归。有客承议郎薛道至。药熟进一服。良久痰嗽立止。而客怪曰。公气色顿快。何药也。为道其由。求方。

　　蔡公又送一贴。越三日病全除。往见蔡公曰。此药僧伽也。元中。泗守刘士彦。病八日不汗。女求僧伽甚确。夜梦告曰。翌日塔中取药。遂于大圣钵中取得此药。题印云。太平州杨家人参散。今太医局中亦卖。无甘草、干葛。兼无分两。疑非真方。

　　和解散

　　（出和剂方）

　　治男女四时伤寒。头痛。憎寒壮热。烦躁自汗。咳嗽吐

　　利。

　　浓朴（去粗皮姜汁炙）陈皮（洗各四两）本桔梗甘草（各半斤）苍术（去皮一斤）上为粗末。每服三钱。水一盏半。生姜三片。枣二枚。煎至七分。不拘时候。热服。热盛。

　　加干姜四两。头痛甚。间以葱白汤下。

　　十味和解散

　　（出杨氏家藏方）

　　治头疼发热。散寒邪。肢体倦怠。

　　白术〔一（二）两〕桔梗（一两）人参（去芦）当归（洗焙）陈皮（去白）枳壳（去瓤炒）赤芍药防风甘草（炙各一分）浓朴（姜制半两）上咀。每服四钱。水一盏。

　　姜五片。葱三茎。热服。不拘时候。

　　治身热头痛昏重。未辨阴阳。夹食伤寒暑等疾。名橘姜饮。

　　（出百一选方）陈橘皮（水洗不去白二两）生姜（捶碎不去皮四两）上以水四碗。煎至一碗半。每服一盏。通口并服。吕侍讲希哲。居和州。岁疫。服者多安。吴内翰家。用之数效。

　　崔宣武人参石膏汤

　　（出宣明论方）

　　治伤寒头痛。心烦闷。风热。并汗后余热。

　　自汗多。清头人参（二钱三分）石膏（一两）川芎（二两）黄芩（二钱）茯苓（三钱）甘草（半两）防风（三钱）上为末。每服五钱。水一盏半。煎至六分。去滓。温服。不计时候。

　　治伤寒初患二三日。头痛壮热。

　　用葛根五两。香豉一升。细锉。童子小便六升。煎取二升。分作二（三）服。取汗。避风。

　　食

　　附子丸治伤寒头痛壮热。不问阴阳二毒。并宜服之。

　　附子（炮裂去皮脐半两）五味子（一两）上捣罗为末。研饭和丸。如桐子大。每服三十丸。茶清下。良久吐或汗。即瘥。

　　五胜散

　　（出本事方）

　　治伤寒头痛壮热。骨节疼痛。昏沉困倦。咳嗽鼻塞。不思

　　饮食。兼治伤甘草五味子石膏（各一两）干姜（三两半）白术（一两半）上为细末。每服二钱。

　　入盐少许。煎至七分。通口服。若治阴毒。入艾叶少许同煎。

　　葛根葱白汤

　　（出活人书）

　　治感风热头疼不止。已发汗。未发汗。头痛如破。

　　葛根芍药川芎葱白（一把）干姜知母（各一两）上咀。以水三升。煎至一升。

　　去滓。每服一盏。一方用生姜。

　　芎饮

　　（出肘后方）

　　治伤寒头疼不止。

　　芎（半两）马牙硝（研）石膏（研各一两）上粗捣筛。每服二钱匕。水一盏。

　　入生姜三片。好茶一钱匕。同煎至六分。去滓。温服。不拘时。

　　治伤寒及时气温病。头痛壮热。脉盛。

　　取生荷根叶。合捣。绞汁。服三四升止。

　　人参顺气散

　　（出活人书）

　　治伤寒头痛。憎寒壮热。四肢疼痛。

　　干葛甘草（炙）白术桔梗（去芦）香白芷人参〔各一分（两）〕白姜（炮半两）麻黄（去根节一两半）上捣罗为细末。每服三钱。水一大盏。生姜三片。葱白二寸。煎至八分。

　　通口服。如要出汗。连进二服。

　　人参败毒方

　　（出德生堂方）

　　治伤寒时气。头疼项强。壮热恶寒。身体烦痛。及

　　痰壅咳嗽。鼻人参赤茯苓甘草前胡柴胡（去芦）桔梗枳壳羌活（去芦）川芎防风独活（去芦）半夏荆芥薄荷桑白皮（各一两）上咀。每服五钱重。水盏半。姜三片。

　　枣一枚。同煎八分。去滓。温服。滓再煎。不拘时。如要汗。加连须葱白一根。同煎。

　　芎辛丸

　　（出海上名方）

　　治伤寒非时头痛。常服清利眼目。

　　大川芎（二两）华阴细辛（半两去叶）甘草（一分炙）上为细末。炼蜜为丸。每两作八丸。每服一丸。细嚼。用薄荷茶送下。食后服。

　　太一十神散

　　（出广南卫生方）

　　治证与本类六味和解散同。

　　升麻白芍药紫苏叶香附子干葛白芷川芎陈皮青皮甘草上等分。为锉散。每服三钱。用姜三片。葱白三寸。煎热服。取汗出为度。

　　普救散

　　（出广南卫生方）

　　治四时伤寒。浑身发热。四肢疼痛。头重眼疼。不问

　　阴阳二证。并苍术（一斤米汤水浸三日切焙干）干葛（半斤切焙）甘草（四两炙赤色切细）上为粗末。每服二大钱。水一中盏。煎至七分。去滓。热服。如要出汗。加连根葱白二寸。共煎。

　　并两服。滓再煎一服。不拘时候。仍用沙铫。不得犯铜铁物。初发伤寒。亦下此药。汗后勿服。

　　麻黄汤

　　（出鲍氏方）

　　治伤寒脉浮紧而数。头痛身痛。发热恶寒。胸满而微喘。

　　无汗。用此得汗。身疼发热。自若中满而呕。桂枝汤倍芍药。入人参、茯苓、半夏、川

　　朴。

　　麻黄桂心（各一两）甘草（半两）杏仁（二十五个）上散。每服五钱匕。煎八分。食前服。覆取微汗。周匝至足。夏加知母半两。石膏一两。黄芩一分。或汗出后。无大热而喘。

　　去桂。加石膏。感湿兼寒。加白术二两。得微汗。即住药。汗多湿仍不去。腹胁气动人。勿服。一方无杏仁。

　　瓜蒂散

　　（出御药院方）

　　治太阳经头痛。寒热方。

　　瓜蒂（十枚）穿山甲鳞（一片瓦上焙焦）上为细末。每用一剜耳许。右鼻内搐。大有神效。

　　百饼丸

　　（出御药院方）

　　解内外伤寒头痛。壮热憎寒。腹胀喘粗。

　　辰砂（研）黄蜡（各半两）砂（研二分）巴豆（去皮心膜油一钱）上除黄蜡外。同研令匀。次入蜡溶开。和成剂。丸如绿豆大。每服二丸。新水送下。候少时。用热粥投之。汗出立愈。

　　八解散

　　（出杨氏家藏方）

　　解利伤寒。治头痛发热。浑身拘急。四肢疼痛。

　　荆芥穗（三两）防风（去芦头）人参黄芩麻黄（去根节）肉桂（去皮）苍术（米泔水浸一宿）甘草（炙各一两半）上咀。每服五钱。水一盏半。生姜三片。大枣一枚。

　　淡豆豉三十粒。同煎至一盏。去滓。温服。并进三服。汗出即瘥。不拘时候。

　　葛根解肌汤

　　（出和剂方）

　　治伤寒温病。时行寒疫。头痛项强。发热。肢体拘

　　急。骨节烦疼。

