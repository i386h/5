<!-- { "loadSidebar": true } -->
　　治伤寒心热狂言。恍惚。卧不安席。

　　龙齿（二两）犀角屑（一两）川升麻（一两）茯神（一两半）麦门冬（二两去心焙）玄参（一两）甜竹根（三分锉）赤芍药（一两半）生干地黄（二两）马牙硝（一两半）上捣粗罗

　　又方

　　（出圣惠方）马牙硝（一两）铅霜（一分）龙脑（一分）朱砂（半两）铁粉（一两）上都研令细。不计时候。煎竹叶汤。放温。调下一钱。

　　又方

　　（出圣惠方）龙齿（半两）牛黄〔一两（分）细研〕马牙硝（一两细研）朱砂（半两细研）地龙（一两微炒）麝香〔一两（钱）细研〕上捣研令匀。不计时候。以生姜蜜水调下一钱。

　　黄芩散

　　（出圣惠方）

　　治伤寒热毒在内。心烦发狂。

　　黄芩（一两）甘草（半两炙微赤锉）白薇（一两）栀子仁（一两）大青知母栝蒌川硝石白藓皮（各一两）上捣罗为散。每服不计时候。以新汲水调下二钱。

　　龙齿丸治伤寒邪热在心。狂言妄语。精神错乱。志意不安。

　　龙齿（一两）人参（一两去芦头）茯神（三分）远志（半两去心）黄芩（三分）麦门冬（一两去心焙）黄连（三分去须）甘草（半两炙微赤锉）上捣罗为末。炼蜜和捣一二百杵。

　　丸

　　苦参饮

　　（出圣济总录）

　　治伤寒欲发狂。解毒止躁。

　　苦参（一两）黄芩（去黑心二两）甘草（炙半两）上捣为粗末。每服三钱。水一盏。煎至七分。去滓。入生地黄汁约半合。搅匀。温服。不拘时候。

　　大黄汤

　　（出圣济总录）

　　治伤寒热结在内。心神恍惚。狂妄。

　　大黄（锉炒）芒硝（各一两半）桂（去粗皮三分）大腹皮（锉）甘草（炙锉）木通（锉各一两）桃仁（二十一枚去皮尖双仁麸炒）上粗捣筛。每服四钱匕。水一盏。煎至六分。

　　去滓。温服。不计时候。以通利为度。

　　犀角汤

　　（出圣济总录）

　　治伤寒九日至十日。头战掉。大汗出。恍惚。狂走。眼

　　见神鬼。

　　犀角屑（半两）茵陈蒿（三分）茯神（去木）芍药麦门冬（去心焙）生干地黄（焙各一两半）栀子仁（半两）上粗捣筛。每服五钱匕。用水一盏半。入竹叶三七片。同煎至八分。去滓。食后温服。

　　千金丸

　　（出圣济总录）

　　治阳毒发狂。及癫邪狂走。

　　猪血（一盏生用）不灰木（为末）蓝根（连叶为末各一两）水银（一盏以锡结沙子）鸡子（令匀。

　　入瓷罐子内封闭。腊日合之。掘地坑一尺。培。候端午日取出。旋丸如鸡头大。每服一丸。

　　生姜汁。及新汲水。化破服。

　　救逆汤

　　（出圣济总录）

　　治伤寒脉浮。医以火劫之。亡阳必惊狂。

　　桂（去粗皮）蜀漆（各一两半）甘草（炙一两）牡蛎（熬二两半）龙骨（二两）上锉如麻豆大。每服五钱匕。以水一盏半。入生姜半分。切。大枣二枚。擘破。同煎取七分。去滓。

　　温

　　人参汤

　　（出圣济总录）

　　治伤寒后。狂言欲走。口干。或时吐逆。

　　人参羚羊角屑葛根（锉）竹茹前胡（去芦头）麦门冬（去心焙各半两）甘草（炙锉一两）半夏（汤浸去滑炒干半两）上粗捣筛。每服五钱匕。用水一盏半。入生姜一分。

　　拍碎。枣三枚。擘破。同煎至八分。去滓。食后温服。

　　柴胡汤

　　（一名加味小柴胡汤）

　　治伤寒过经不解。热结在里。狂言不定。烦躁欲

　　走。

　　柴胡（去苗）大黄（锉炒）朴硝枳壳（去瓤麸炒各一两）甘草（炙锉半两）上粗捣筛。每服三钱匕。水一盏。煎取六分。去滓。温服。未利再服。一方。加枳实一钱半。

　　羚羊角散

　　（出圣济总录）

　　治伤寒发汗后。热毒未尽。因有所惊。狂言欲走。

　　羚羊角屑犀角屑防风（去叉）茯苓（去木）黄芩（去黑心）玄参升麻（各半两）龙齿（研一两）甘草（炙一两）竹茹地骨皮（洗焙）丹参（各三分）上粗捣筛。

　　每服五钱匕。用水一盏半。入葱白五寸。同煎至八分。去滓。温服。

　　香豉汤

　　（出圣济总录）

　　治伤寒心狂欲走。缘风热毒瓦斯。内乘于心所致。

　　豉（炒令香熟三两）芒硝（烧令白于湿地上用纸衬出火毒四两）上二味。每取豉半两。先以水一盏。煎取七分。去滓。下芒硝末三钱匕。再煎三两沸。空腹。分温二服。如人行三里。更一服。日夜可四服。但初看是风狂者。宜暂缚两手足。三服之后。解之。即无不愈者。

　　朴硝汤

　　（出圣济总录）

　　治伤寒发狂欲走。是毒瓦斯壅于上焦。毒热不散。狂盛。

　　但缚手脚。恐朴硝（烧令白于湿地纸衬出火毒一分）豉（炒令香熟一合）山栀子仁（一分）上粗捣筛。每服三钱匕。以水一盏。煎至半盏。去滓。空腹温服。如人行十里。再一服。如利即止。

　　大黄汤

　　（出圣济总录）

　　治伤寒狂言欲走。大小便不通。腹痛胀满。

　　大黄（细锉微炒）木香（锉各一分）木通（锉三分）升麻羚羊角屑白茅根（锉）黄芩（去黑心各半两）上粗捣筛。每服五钱匕。用水一盏半。入葱白五寸。同煎至八分。去滓温

　　郁金散

　　（出圣济总录）

　　治伤寒阳盛发狂。大小便不通。腹胀满。

　　郁金大黄（细锉微炒）山栀子仁（各三分）桂（去粗皮半两）甘草（炙锉一分）上捣罗为细末。每服二钱匕。食后。煎葱豉汤调下。

　　治伤寒得汗。热毒不解心烦躁闷。言语不定。小便赤涩。大便不通。狂闷欲走方。

　　（出圣济大黄（细锉微炒）朴硝（研各二两）黄芩（去黑心）山栀子仁大青（各一两半）龙胆（去土）苦参（各一两）上捣罗为细末。炼蜜和成剂。更捣三五百杵。丸如梧桐子大。

　　每服二

　　金箔丸

　　（出圣济总录）

　　治伤寒时行发狂。妄见神鬼。

　　金箔银箔（各一十片）铁落（用水淘出沙泥取铁粉四两）青黛（半两）砒霜（半钱）麝香（半钱）上研为细末。入糯米粥为丸。如皂荚子大。新水磨下一丸。如人行五里。吐出涎。立效。

　　不灰木散

　　（出圣济总录）

　　治伤寒热实发狂。烦躁闷乱。

　　不灰木（二两）滑石寒水石蓝根甘草（生各一两）上捣研为散。每服二钱匕。

　　研生粟米泔。入乳糖一块如枣大。同化调服。不拘时候。

　　绛雪丸

　　（出圣济总录）

　　治伤寒发狂。眼通赤。大小便血出。身如金色。兼治六

　　七日狂躁发热硝石（一两）丹砂（一分）上二味。同研如粉。烧粟米饭和丸。如弹子大。每服一丸。

　　沙糖冷水化下。服药后便睡。移时汗出为效。

　　鹊石散

　　（出医方集成）

　　治伤寒发狂。逾墙上屋。

　　黄连寒水石（各等分）上为末。每服二钱。浓煎甘草汤。候冷调服。

　　一方

　　（出肘后方）

　　治伤寒发热。阳胜阴。卒发狂。手足温。面红。狂言状如见

　　鬼。

　　上用青蒿一把。捣碎为末。入水二盏半。送下。立效。一方。老青松蒿子。童便浸三日。

　　干为末。每服二钱。乌梅一个。煎服。

　　神白丹

　　（出宣明论）

　　治伤寒积热。及风生惊搐。或如狂病。诸药不效。此方不

　　可尽述。

　　粉霜（一两用白面六钱和作饼子炙热同研）铅白霜（一分）轻粉（半两）上为末。

　　滴水为丸桐子大。每服十丸至十五丸。米饮下。量虚实加减。

　　风引汤

　　（出金匮要略方）大黄干姜龙骨（各四两）桂枝（三两）甘草牡蛎（各二两）凝水石滑石赤石脂白石脂石膏紫石英（各六两）上为粗末。以囊盛之。取三指撮。井花水三升。煮三沸

　　桃仁散

　　（出王氏博济方）

　　治伤寒狂乱。疏利脏腑。止霍乱心疼。

　　桃仁（一两汤浸去皮尖）大黄（一两川者以湿纸裹煨两度）桂心（一两去皮）甘草（半两炙）牙硝（一两）上细锉。熟炒。杵罗为末。不拘时候。用温水调下三钱。如伤寒后有余毒。根据法服。大效。

　　卷一百三十七　伤寒门

　　伤寒潮热（附论）

　　夫伤寒热毒不退。伏留于脏腑而不能散。即攻于表。随其旺衰而作发歇。遍身壮热。或进或退。故谓之潮热也。诊其脉。各脉各随其五脏六腑洪数者是也。伤寒潮热者。谓潮作有时。由邪气入里。故病有日晡所发潮热。已而微利者。有微发潮热而大便溏者。有潮热而咳逆者。有结胸而潮热者。大凡潮热。皆以邪气内实也。制方者。宜酌其轻重。伤寒潮热者。

　　若潮水之潮。其来不失其时也。一日一发。指时而发者。谓之潮热。若日三五发者。即是发热。非潮热也。潮热属阳明。必于日晡时发者。乃为潮热。阳明者胃。属土。应时则旺于四季。应日则发于未申。经曰。阳明居中土也。万物所归。无所复传。盖邪气入胃。谓之入府。

　　府之为言聚也。若府库之府焉。邪气入于胃而不复传。邪气郁而为实热。随旺而潮。是以日晡所发潮热者。属阳明也。惟其属阳明。故潮热为可下之证。经曰。潮热者。实也。又曰。

　　潮热者。此外欲解也。可攻其里焉。又曰。其热不潮。未可与承气汤。即此观之。潮热属于胃者。昭然可见焉。虽然。潮热为里实可下之证。抑或脉浮而紧。与其潮热而利。或小便难。

　　大便溏者。皆热未全入府。犹带表邪。当和解其外。外解已。而小便利。大便硬者。乃可攻之。或谓潮热有属太阳、少阳者乎。少阳旺于寅卯。太阳旺于巳午。若热于此时发者。为邪未入胃。岂得谓之潮热。必待日晡所发者。乃谓之潮热。见其邪在胃也。遇疾值病。详而验之。始见得真也。潮热者。大率当下。仲景云。潮热者。实也。大承气汤证云。其热不潮。

