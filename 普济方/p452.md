<!-- { "loadSidebar": true } -->
　　未可与也。则知潮热当下无疑矣。虽然。更看脉与外证。脉若弦若浮。及外证兼恶寒。犹有表证。且与小柴胡汤以解之。若腹大满不通者。可与小承气微和其胃气。勿令大泄也。仲景云。日晡发热者。属阳明也。脉实者。大承气、大柴胡也。脉虚者。桂枝也。纵使潮热当行大承气。亦须先少与小承气。若不转失气。不可攻之。后发热复硬者。大柴胡下之。若胸胁满而呕。日晡发潮热者。小柴胡加芒硝主之。又有日晡发潮热。已而微利者。又有微发潮热而大便溏者。或潮热而咳逆者。皆当用小柴胡也。伤寒十三日不解。胸胁满而呕。日晡发潮热。已而微利。潮热者。实也。先服小柴胡以解外。后以柴胡加芒硝汤下之。阳明潮热。大便溏。胸满不去者。柴胡主之。冬阳明潮热。当行黄芩汤。冬阳明病。脉浮而紧。必发潮热。

　　发作有时。但脉浮者。必盗汗。黄芩汤主之。以上潮热。并属阳明也。

　　太阳有潮热。仲景大陷胸汤一证。结胸有潮热者。为大结胸属太阳也。伤寒若吐若下后不解。不大便五六日。上至十余日。日晡所发潮热。不恶寒。独语如见鬼状。若剧者。发则不识人。循衣摸床。惕而不安。微喘。直视。但发热语者。大承气汤主之。若一服利。则止后服。脉弦者生。涩者死。弦者阳也。涩者阴也。阳证见阴脉者死。病患有阳证而脉涩者。

　　慎歌曰。已成下证热须潮。病在阳明里欲焦。若有结胸并表证。莫将承气胃中调。

　　又歌曰。潮热属胃下之和。大结胸家本例图。咳逆利溏并表证。勿攻只有小柴胡。

　　潮热属阳明。一日一发。日晡而作也。若非日晡所发。是谓其热不潮。盖阳明旺于未申故尔。惟属阳明。故潮热为可下之证。苟其脉或弦或浮。大便或溏或利。小便艰涩。外证犹有恶寒。则其热未全入府。并不可下。但以小柴胡和解之。是必表证已退。大便硬结。小便如常。乃可攻也。日晡潮热甚者。循衣摸床。独语如怪。直视微喘。脉弦者可治。脉涩者不治。脉不实不虚。但有小柴胡汤寒热。

　　往来寒热间阴阳。大小柴胡及桂姜。结热心烦仍喜呕。渴而头汗用之良。

　　阳不足。则先寒而后热。阴不足。则先热而后寒。寒热往来者。阴阳相胜。邪正交争而作也。盖阳不足。则阴邪出于表。而与之争。故阴胜而为寒。阴不足。则阳邪入于里。而与之争。故阳胜而为热。若邪气在半表半里之间。则外以邪入于与阳争而为寒。内与阴争而为热。出入无拘。所以乍往乍来而间作也。大抵邪居表多。则多寒。邪居里多。则多热。邪在半表半里。则寒热相半。此又可以知其受病之处。用药固自有条。然小柴胡。最主寒热。寒多者加桂。若热结者。加大黄。脉不甚实。而大便涩者。加枳壳。寒热相半。只守本方。是亦活法。虽然。寒热之方来。如波涛之汹涌。其势有不容通者。当进之一二日。候少定而图之。经所谓其盛者。可待衰而已。是又不可不知。病至十余日。结热在里。往来寒热。大柴胡汤下之。心烦喜呕。胸胁满。不欲食。寒热往来。小柴胡汤。或血气弱。腠理开。邪正交争。痰呕甚者。二陈汤。汗下后。不呕而渴。头汗出。胸胁满。小便不利。寒热往来。柴胡桂姜汤。

　　方

　　鳖甲散

　　（出圣惠方）

　　治伤寒发歇潮热。头痛烦渴。四肢无力。胸膈痰滞。不思

　　饮食。

　　鳖甲（一两半去裙生用）恒山（三分锉）甘草（半两炙微赤锉）川大黄（半两锉碎微炒）地骨皮（一两）石膏（二两）麦门冬〔二（一）两去心〕知母（半两）上捣筛为散。

　　每服三钱。水一中盏。入小麦五十粒。煎至五分。去滓。不计时候。温服。

　　人参散

　　（出圣惠方）

　　治伤寒潮热不退。每发口干渴逆。饮食全少。四肢无力。

　　人参（一两去芦头）半夏（半两汤洗七遍去滑）芦根（一两半）麦门冬（半两去心）枳实（半两麸炒微黄）黄（三分锉）赤芍药白术赤茯苓甘草（炙微赤锉各半两）上捣筛为散。每服五钱。水一大盏。入生姜半分。枣三枚。粳米五十粒。煎至五分。去滓。不计时候。

　　麦门冬散

　　（出圣惠方）

　　治伤寒潮热往来。口干烦躁。头目疼痛。

　　麦门冬（二两去心焙）葛根（一两锉）麻黄（三分去根节）黄芩川大黄（锉碎微炒）川朴硝（各三分）上细罗为散。不计时候。用新汲水调下一钱。

　　葛根散

　　（出圣惠方）

　　治伤寒潮热。口干头痛。四肢烦疼。

　　葛根（锉）黄芩石膏柴胡（去苗）知母（各一两）甘草（半两炙微赤锉）上捣筛为散。每服五钱。水一大盏。煎至五分。去滓。不计时候。温服。

　　柴胡散

　　（一名柴胡桂姜汤出圣惠方）

　　治伤寒经十日以上。潮热不解。日晡即

　　发。壮热如火柴胡（一两去苗）桂心（半两）黄芩（三分）栝蒌根（半两）牡蛎（一两烧为粉）甘草（一分炙微赤锉）上捣筛为散。每服五钱。水一大盏。入生姜半分。煎至五分。去滓。不计时

　　黄芩散

　　（出圣惠方）

　　治伤寒潮热。烦闷体痛。呕逆。

　　黄芩柴胡（去苗）人参（去芦头）半夏（汤浸七遍去滑各三分）甘草（半两炙微赤锉）麦门冬（一两去心）上捣筛为散。每服五钱。水一大盏。入生姜半分。枣三枚。煎至五分。

　　去滓。不计时候。温服。

　　秦艽散

　　（出圣惠方）

　　治伤寒潮热不退。发歇无时。

　　秦艽（一两去苗）鳖甲（一两去裙涂醋炙令黄）甘草（半两炙微赤锉）上捣筛为散。

　　每服五钱。水一大盏。入生姜半分。豉半合。葱白二茎。煎至五分。去滓。不计时候。温服。

　　圣

　　知母散

　　（出圣惠方）

　　治伤寒数日潮热不退。口干烦躁。或多痰逆。

　　知母人参（去芦头）柴胡（去苗）石膏葛根（锉）赤茯苓（以上各一两）甘草（半两炙微赤锉）上捣筛为散。每服五钱。水一大盏。入生姜半分。煎至五分。去滓。不计时候。温服。圣济名柴胡人参汤。及治汗下后潮热。

　　百合散

　　（出圣惠方）

　　治伤寒已经二七日外。潮热不退。四肢无力。昏沉如醉。

　　恐变成百合病百合葛根（各一两）麻黄（去根节）麦门冬（去心）黄芩（各半两）前胡（三分去芦头）石膏（一两）甘草（半两炙微赤锉）上捣筛为散。每服五钱。水一大盏。入生姜半分。

　　煎至

　　石膏散

　　（出圣惠方）

　　治伤寒心胸壅闷。潮热。头痛。肢节拘急。

　　石膏（一两）前胡（去芦头）柴胡（去苗）甘菊花赤茯苓赤芍药防风（去芦头）蔓荆子黄芩甘草（炙微赤锉）枳壳（麸炒微黄去瓤各三分）上捣筛为散。每服五钱。

　　水一大盏。入生姜半分。煎至六分。去滓。不计时候。温服。

　　葳蕤散

　　（出圣惠方）

　　治伤寒数日头痛。潮热不退。或发憎寒。

　　葳蕤柴胡（去苗各一两）羚羊角屑（三分）石膏（二两）桑根白皮（锉）川朴硝（各一两）上捣筛为散。每服五钱。水一大盏。煎至五分。去滓。不计时候。温服。

　　羚羊角散

　　（出圣惠方）

　　治伤寒潮热。头痛。四肢拘急。烦疼。

　　羚羊角屑赤茯苓麦门冬（去心）葳蕤柴胡（去苗）栀子仁〔以上各二（一）两〕桑根白皮（三分锉）石膏（二两）甘草（半两炙微赤锉）上捣筛为散。每服五钱。水一大盏。

　　煎至五分。去滓。不计时候。温服。

　　龙胆丸治伤寒潮热不退。四肢沉重。不欲饮食。胸中隘塞。小便赤涩。

　　龙胆（一两去芦头）前胡（三分去芦头）白藓皮（一两）黄连（三分去须）子芩（半两）栀子仁（三分）川大黄（一两半锉微炒）川升麻（三分）大麻仁（一两半别研如膏）鳖甲（去裙涂醋炙令微黄）川芒硝（各一两）上捣罗为细末。入麻仁。同研令匀。炼蜜和捣三二百杵。丸如桐子大。每服不计时候。以温浆下三十丸。

　　柴胡浓朴汤

　　（出圣济总录）

　　治伤寒后。潮热不退。或时头痛目眩。此是腹中有

　　结燥。

　　柴胡（去苗）浓朴（去粗皮姜汁炙）朴硝（研各一两）大黄（锉炒一两半）枳壳（去瓤麸炒三分）上粗捣筛。每服五钱。水一盏半。煎至七分。去滓。温服。以利为度。

　　柴胡石膏汤

　　（出圣济总录）

　　治伤寒十日以上。潮热不退。

　　柴胡（去苗）石膏（碎）赤茯苓（去黑皮）白术葳蕤羚羊角（镑各一两）栀子仁（一分）桑根白皮（锉三分）上粗捣筛。每服五钱。水一盏半。煎至七分。去滓。温服。

　　前胡汤

　　（出圣济总录）

　　治伤寒瘥后。已经十余日。潮热不退。身体沉重。昏昏

　　如醉。

　　前胡（去芦头）百合葛根（锉各一两）麦门冬（去心焙半两）石膏（碎）麻黄（去根节各三分）上粗捣筛。每服五钱。水一盏半。煎至八分。去滓。温服。

　　柴胡鳖甲汤

　　（出圣济总录）

　　治伤寒过经。潮热不解。或时作寒如疟状。

　　柴胡（去苗）鳖甲（去裙醋炙）赤茯苓（去黑皮各一两）黄芩（去黑心）知母（焙）桑根白皮（锉各三分）甘草（炙半两）上粗捣筛。每服五钱。水一盏半。生姜半分。拍碎。

　　煎至七分。去滓。温服。不拘时。

　　秦艽柴胡汤

　　（出圣济总录）

　　治伤寒余毒。潮热不解。

　　秦艽（去土）柴胡（去苗）知母（焙）青蒿（各一两）大黄（锉炒）鳖甲（醋炙去裙）鬼臼常山（各半两）上粗捣筛。每服三钱。水一盏。煎至半盏。去滓。温服。不拘时。

　　常山汤

　　（出圣济总录）

　　治伤寒潮热不退。

　　常山（锉三分）乌梅肉（炒）鳖甲（去裙醋炙）黄（锉各一两）大黄（锉炒）甘草（炙各半两）柴胡（去苗二两）上粗捣筛。每服三钱。水一盏半。入小麦一匙。生姜三片。

　　煎

　　治伤寒后。不了了。朝夕有热如疟状方。

　　（一名知母桂心汤）知母（二两）麻黄甘草芍药黄芩桂心（各一两）上咀。以水七升。煮取二升半。服五合。日三。温覆令微汗。若心烦不得眠。其人欲饮水。当稍稍饮之。令胃中和。则愈。一方用生姜煎服。

　　柴胡汤

　　（出易简方）

　　治伤寒瘟病。身热恶风。头项强急。胸满胁痛。及烦渴呕

　　哕。小便不利。大便秘硬。或过经未解。潮热有不除。非汗非下之证。并宜服之。及治

