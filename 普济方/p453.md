<!-- { "loadSidebar": true } -->
　　瘥后劳复。及发热头疼。或往来寒热。妇人伤寒。经血适来。或者经血适断。发热恶

　　寒。昼日明了。暮则谵语。此为热入血室。其血必结。故使寒热如疟。此药治之。妇人

　　有经事来少。日晡发热。大便秘。别无虚证者。宜用此药加大黄。减柴胡各等分。加桃

　　仁。减甘草。数各一半。服之微利为效。小儿温热。亦能治疗。此药非止治伤寒。其它

　　发热。并宜服之。

　　柴胡（二两）半夏黄芩人参（各三分）甘草（半两）上咀。每服五钱。水一盏半。

　　生姜七片。枣一个。煎至六分。去滓。食前服。若腹痛。去黄芩。加芍药半两。心下悸。去黄芩。加茯苓一两。若不渴。外有热者。去人参。加桂三分。温被盖覆。令有汗则解。若咳嗽。去枣。加五味子三分。干姜半两。胸中烦而不呕者。去半夏、人参。加栝蒌实半两。渴者。去半夏。加栝蒌根一两。胸中痞硬者。去枣。加了牡蛎粉一两。伤寒十三日不解。胁满而呕。日晡则发潮热。已而微利。及医以丸药利之。利之。非其治也。宜芒硝一两。伤寒十余日。结热在里。往来寒热。或心下急。郁郁微烦。或舌生白胎。大便不通。或发汗出。

　　或腹中满。或日晡发热如疟。或六七日目中不了了。睛不和。无表里证。大便难。身微热者。

　　大实也。去人参。加枳实半两。大黄一两。名大柴胡汤。服之以利为度。热除。不宜遽服补药。仍忌酒、羊肉、腰子。及难化之物。或有所伤。是名食复。难以治疗。饮食须是大段节省。不可多食。谨忌两月。仍避房室。

　　治伤寒烦热

　　（出本草方）以乌梅水渍。饮汁。

　　卷一百三十七　伤寒门

　　伤寒心悸（附论）

　　夫伤寒心悸者。谓心下悸动也。此由伤寒病。发汗以后。因又下之。内有虚热发渴。渴则饮。水气乘心。必振寒而心下悸也。太阳病。小便不利者。为多饮水。心下必悸。小便少者。必苦里急。夫脉浮数。法当汗出而愈。下之则身体重。心必悸也。不可发其汗。当自汗出而解。所以然者。尺中微。里虚表实。津液自和。当自汗出愈也。伤寒心下悸者。谓悸动不定也。伤寒饮水过多。水停心下。肾气乘心。则心气虚弱。故为之悸动也。此皆由发汗以后。又下之。津液燥少。若内生虚热。热则饮水。水气停积。故必振寒而心下悸也。伤寒心悸者。心忪是也。筑筑踢踢然动。怔怔忪忪不能自安者是矣。心悸之由。不越二种。一者气虚也。二者停饮也。伤寒二三日。悸而烦者。小建中汤主之。少阴病。四逆。其人或悸者。

　　四逆散。加桂五分。是气虚而悸者也。饮水多。必心下悸。是停饮而悸者也。其气虚者。由阳气内弱。心下空虚。正气内动而为悸也。其停饮者。由水停心下。心为火而恶水。水既内停。心不自安。则为悸也。又有汗下之后。正气内虚。邪气交击而令悸者。与气虚而悸者。

　　则又甚焉。太阳病。发汗过多。其人叉手自冒。必心下悸。太阳病。若下之。身重。心下悸者。不可发汗。少阳病。不可吐下。吐下。则悸而惊。少阳病。不可发汗。发汗。则语。

　　此属胃。胃和则愈。胃不和。则烦而悸。是数者。皆汗后协邪者。与其气虚而悸者。有以异也。或镇固。或化散之。皆须定其气浮也。又饮水过多。水饮不为宣布。留心下。甚者则悸。

　　金何者。以水停心下。若水气散。则无所不之。浸于肺。则为喘为咳。传于胃。则为哕为噎。

　　溢于皮肤。则为肿。渎于肠间。则为利下。不可缓之也。经曰。厥而心下悸。宜先治其水。

　　与茯苓甘草汤。后治其厥。不尔。水渍入胃。必作利也。厥为邪之深者。犹先治水。况其邪气浅者乎。医者可不深究之。活人书曰。水气乘心。振寒而悸。茯苓甘草汤。伤寒二三日。

　　心中悸而烦。小建中汤发汗。脐下悸。欲作奔豚。自有本条。发汗过多。心下悸。欲得按者。桂枝甘草汤。发汗出。仍发热。心下悸。身动。振振欲擗地。真武汤。脉结代心动悸。

　　炙甘草汤。少阴不可发汗。汗则语。此属胃。胃不和。故悸。小柴胡汤。中风往来寒热。

　　或心下悸。小柴胡汤。厥而心下悸。悸者。怔忪也。宜先治水。茯苓甘草汤。次治其厥。自有本条。

　　又歌曰。心悸三阳证自详。粪坚语胃调汤。冒旋甘桂真武。小建中兼炙草方。

　　动悸多生于停水。或阳气向弱。心下虚空。正气内动致之。或汗下以后。正气内虚。邪气与之击搏而然也。此盖心悸而气动。其与惊惕不同焉。太阳病。小便利者。以饮水多。故心下悸。小便少心下悸。小便不利脉弦细。头痛。发热。误汗之。必语。转属胃。胃和则愈。胃不和。则烦而悸。大便硬属胃。调胃承气汤。然调胃承气汤太峻。证治论。只用小柴胡汤。粪硬者。可加大黄。烦躁者。

　　可入芒硝些少。凡心下悸。欲得按者。桂枝甘草汤。太阳病。发汗不解。仍发热。心下悸。头眩。肌体振振欲擗地者。真武汤主之。或理中汤加茯苓。伤寒二三日。心中悸而烦。与小建中汤。经云。先烦而后悸者。为热。先悸而后烦者。为虚。惟虚则小建中主之。少阳病。耳聋目赤。

　　胸满而烦。妄加吐下。则悸而惊。可与小建中汤。如有热证。即以小柴胡继之。伤寒脉结代。

　　心动悸。炙甘草汤。少阴四逆证。其人或悸。以四逆散加桂主之。心下水气。厥而悸治水。茯苓甘草汤。然后治厥。有本条。不然。水入胃。必下利也。伤寒多因吐下。或火熏。

　　或温针。以致惊惕。太阳病。若下之。胸满烦惊。小便不利。语。身重难以转侧，用柴胡牡蛎龙骨汤。不可发汗。汗多则亡阳。风温脉阴阳俱浮。妄用火熏。以致发黄。剧则惊痫。

　　时时螈。经曰。一逆尚引日。再逆促命期。合用金匮风引汤。

　　方

　　大柴胡汤

　　（出圣惠方）

　　治伤寒二三日。心中悸。呕不止。心急郁郁微烦者。尚

　　不解。

　　柴胡（二两去苗）黄芩（一两）赤芍药半夏（汤洗七遍去滑）赤茯苓枳实（麸炒令黄）白术（以上各一两）槟榔上捣粗罗为散。每服四钱。水一中盏。入生姜半分。枣三枚。煎至六分。去滓。不计时候。温服。

　　白茯苓散

　　（出圣惠方）

　　治伤寒里虚。心下悸。腹中气不和。

　　槟榔（一两）青橘皮（半两汤浸去白瓤焙）白茯苓（半两）浓朴（一两去粗皮涂生姜汁炙令香熟）桂心（一两）甘草（半两炙微赤锉）附子（一两炮裂去皮脐）上捣筛为散。每服四钱。水一中盏。入生姜半分。煎至六分。去滓。不计时候。温服。

　　人参散

　　（出圣惠方）

　　治伤寒发汗。热不解。心下悸。头眩。身振。

　　人参（去芦头）赤芍药附子（炮裂去皮脐）白术（以上各一两）甘草（半两炙微赤锉）赤茯苓（一两）上捣筛为散。每服四钱。水一中盏。入生姜半分。煎至六分。去滓。不计时候。温服。

　　桂心散

　　（出圣惠方）

　　治伤寒发汗过多。其人以手扪心。心下悸。欲得按者。

　　桂心甘草（炙微赤锉）人参（去芦头）白术赤茯苓（以上各一两）枳实（半两麸炒令微黄）上捣粗罗为散。每服四钱。水一中盏。煎至六分。去滓。不计时候。温

　　芎散

　　（出圣惠方）

　　治伤寒已得汗。其人仍发热。心下悸。头痛目眩。心神烦

　　喘。

　　芎桔梗（去芦头）前胡（去芦头）石膏人参（去芦头）白茯苓麦门冬（去心以上各一两）旋复花（半两）枳壳（半两麸炒微黄去瓤）上捣粗罗为散。每服四钱。水一中盏。入生姜半分。枣三枚。煎至六分。去滓。不计时候。温服。

　　甘草散

　　（出圣惠方）

　　治伤寒脉结代者。心下悸也。

　　甘草（炙微赤锉）茯神远志（去心）苍术（以上各一两）枳实（半两麸炒微黄）上捣粗罗为散。每服三钱。水一中盏。入生姜半分。煎至五分。去滓。不计时候。温服。

　　治伤寒未得汗。心悸而烦。头目不利。宜服此方。

　　（出圣惠方）桂心（一两锉）甘草（半两炙微赤锉）生姜（一分切）大枣（五枚去核）饴糖（一两）上件药。水一大盏半。煎至一盏。次入饴糖。更煎三五沸。去滓。不计时候。分为二服。

　　桂枝汤

　　（出圣惠方）

　　治伤寒水在心下。心悸动。欲得人按。

　　桂（去粗皮二两）赤茯苓（去黑皮一两半）白术（一两）甘草（炙锉三分）陈橘皮（汤浸去白焙半两）上粗捣筛。每服五钱匕。水盏半。煎取七分。去滓。温服。不拘时。

　　赤茯苓汤

　　（出圣济总录）

　　治伤寒饮水过多。心下悸动不定。

　　赤茯苓（去黑皮二两）陈橘皮（汤浸去白焙二两）白术（三分）半夏（汤浸七遍切焙二两）枳壳（麸炒去瓤半两）人参（一两）上粗捣筛。每服五钱。水一盏半。入生姜半分。

　　拍碎。同煎取八分。去滓。温服。不拘时候。

　　茯苓半夏汤

　　（出圣济总录）

　　治伤寒呕哕。心下悸动。胸膈有滞水。往往头眩。

　　赤茯苓（去黑皮二两）半夏〔汤洗七遍炒干二（三）两〕陈橘皮（汤洗去白焙一两）上粗捣筛。每服五钱匕。水一盏半。入生姜一分。拍碎。同煎至七分。去滓。温服。晚再服。

　　茯苓白术汤治伤寒吐后。心下逆满。忪悸不定。起即头眩。

　　赤茯苓（去黑皮一两）白术〔二（三）分〕桂（去粗皮三分）芎（一两）甘草（炙锉半两）上粗捣筛。每服三钱匕。水一盏。煎至六分。去滓。温服。

　　茯苓桂枝汤治伤寒发汗后。引饮过多。心下悸动。

　　赤茯苓（去黑皮）桂（去粗皮）半夏（汤洗七遍炒干各一两重）甘草（炙锉半两）上粗捣筛。每服三钱。水一盏。入生姜半分。拍碎。同煎至七分。去滓。温服。

　　桂心汤治伤寒心下有饮。悸动不定。

　　桂（去粗皮一两）槟榔（锉）半夏（汤洗七遍炒各半两）上咀如麻豆大。每服四钱匕。水一盏半。入生姜五片。同煎至七分。去滓。食前温服。如人行三五里。再服。

　　治伤寒脉结代者。

　　上用甘草三两。水三升。煮取一升半。服七合。日三。

　　炙甘草汤治虚劳不足。汗出而闷。脉结。悸。行动如常。不出百日。危急者十一

　　日死。

　　甘草（四两炒）桂枝生姜（各三两）麦门冬（半升）麻仁（半升）人参阿胶（各二两）大枣（三十枚）生地黄（一升）上九味。以酒七升。水八升。先煮八味。取三升。

