<!-- { "loadSidebar": true } -->
　　去滓。纳胶消尽。温服一升。日三服。

　　半夏麻黄丸治心下悸者。

　　半夏麻黄（等分）上二味。末之。炼蜜和丸小豆大。饮服三丸。日三服。

　　卷一百三十七　伤寒门

　　伤寒烦喘（附论）

　　夫伤寒喘。其证不一。有邪气在表。表未解。无汗而喘者。有邪气在里。汗出不恶寒。

　　腹满而喘者。有心下有水而喘者。古人治之。亦各求其本。故在表者。当汗之。在里者。宜下之。至于心下有水而喘。则又当利其小便也。若乃阴证发喘。是为无阳。非灸之不可。伤寒太阳病。下之后喘者。外未解故也。夫发汗后。饮水者必喘。以水停心下。肾气乘心。故喘也。或饮水过多。入肾亦喘也。伤寒喘者。肺主气。形寒饮冷则伤肺。故其气逆而上行。

　　冲冲而气急。喝喝而息数。张口抬肩。摇身滚肚。是为喘也。伤寒喘者。为邪气在表。气不利而喘者。有水气之气。射肺而喘者。各不同也。喘家作桂枝汤加浓朴杏仁佳。太阳病。骨节疼痛。头疼腰疼。恶风无汗而喘者。发汗后。饮水多必喘。以水灌之亦喘。伤寒心下有水气。干呕发热而咳。或喘者。小青龙汤。去麻黄。加杏子主之。是欲发散水寒也。经曰。喘而汗出者。与葛根黄芩黄连汤。以利之。汗出而喘者。与麻黄杏子甘草石膏汤。以发之。二者。如何而然也。盖邪气内攻。气逆不利而喘者。因喘而汗出。见其邪气在里也。虽表未解。

　　未亦可发之。此亦古人之奥义。伤寒止于邪气在表而喘者。心腹必满而不坚。设或腹满而喘。

　　则又为可下之证。经曰。短气腹满而喘。有潮热者。此外欲解。可攻里也。为因腹满而喘矣。

　　又喘不休者。此为肺绝。身汗如油。喘而不休。此为命绝。皆为不治之喘也。省疾问病。更宜消息。

　　活人歌云。喘不解表家。汗多潮热里攻邪。满胸合病尤须汗。水嗽青龙杏去麻。

　　经云。肺气实则喘。上气。所以气逆者。邪气为实耳。伤寒发喘。邪气在表者。心腹濡而不坚。外证无汗。法当汗之。邪气在里者。心腹胀而为满。外证有汗。法当下之。又有水气作喘。心下怔忪。即水为邪。是以有小青龙之证。若经汗下。逐水不获。至于喘促上攻。

　　壅塞而不得息。可以瓜蒂散从权吐之。吁喘时病之常也。其或直视谵语而喘。汗出发润而喘。

　　身喘家汤剂。多用麻黄。太阳证无汗而喘。麻黄汤。或误下之。利不止。脉促。有汗而喘。葛根黄芩黄连汤。下之微喘者。桂枝加浓朴杏子汤。发汗后。不可更行桂枝汤。若汗出而喘。

　　无大热者。麻黄杏仁甘草石膏汤。阳明证汗出不恶寒。气短腹满。潮热而喘。小承气汤。若脉浮无汗而喘。即汗之。用麻黄汤。太阳、阳明合病。喘而胸满。勿下。可麻黄汤。水气嗽喘。乃太阳汗后。饮水多而水停心下。小青龙去麻黄。加杏仁主之。小腹满者。小青龙去麻黄。加茯苓。阴证喘。则必脉促伏而厥。返阴丹。五味子汤。鼻息鸣喘。气逆上冲。孙用和用麻黄汤。加橘皮、杏子。久喘咳嗽。感冒鼻涕。易简九宝汤。

　　方

　　麻黄散治伤寒烦热喘促。

　　麻黄（去根节）木通（锉）紫苏茎叶赤茯苓生干地黄枳实（麸炒令微黄）天门冬〔去心焙以上各一（半）两〕甘草（一分炙微赤锉）上捣粗罗为散。每服四钱。水一中盏。

　　入生姜半分。煎至六分。去滓。不计时候。温服。

　　紫苏散

　　（出圣惠方）

　　治伤寒烦喘。胸膈满闷。不思饮食。

　　紫苏茎叶赤茯苓桔梗（去芦头）枳壳（麸炒微黄去瓤）川大黄（锉碎微炒）陈橘皮（汤浸去白瓤焙）柴胡（去苗）前胡（去芦头）大腹皮（锉）麦门冬（去心）郁李仁（汤浸去皮尖微炒）诃黎勒皮（以上各半两）甘草（一分炙微赤锉）上捣筛为散。每服四钱。

　　水一中盏。生姜半分。煎至六分。去滓。不计时候。温服。

　　生干地黄散

　　（出圣惠方）

　　治伤寒心烦。喘急咳逆。多涎唾。有血者。

　　生干地黄（一两）赤茯苓（一两）紫苏子（微炒）桔梗（去芦头）杏仁（汤浸去皮尖双仁麸炒微黄）陈橘皮（汤浸去白瓤焙）人参（去芦头各半两）甘草（一分炙微赤锉）上捣筛为散。每服四钱。水一中盏。入生姜半分。煎至六分。去滓。不计时候。温服。

　　治伤寒头痛壮热。涕唾稠粘。鼻塞气喘。心烦。宜服此方。效。

　　（出圣惠方）麻黄（一两半去根节）前胡（一两半去芦头）白前（一两半）桑根白皮（一两半锉）石膏（二两）甘草（一两炙微赤锉）陈橘皮（一两汤浸去白瓤焙）杏仁（一两半汤浸去皮尖双仁麸炒微黄）上捣粗罗为散。每服四钱。水一中盏。入生姜半分。葱白二茎。煎至六分。

　　去滓。不计时候。温服。

　　贝母散

　　（出圣惠方）

　　治伤寒汗出而喘促。烦热头痛者。

　　贝母（三分煨令微黄）百合（三分）杏仁（一两汤浸去皮尖双仁麸炒微黄）赤茯苓（三分）麻黄（一两去根节）石膏（二两）甘草（一两炙微赤锉）人参（一两去芦头）柴胡（一两去苗）上捣粗罗为末。每服四钱。水一中盏。入生姜半分。煎至六分。去滓。不计时候。

　　温服。

　　治伤寒汗出不解。曾经吐下后。心胸痞满。烦喘不除。宜服此方。

　　桑根白皮〔一（二）两锉〕旋复花（半两）甘草（半两炙微赤锉）人参（一两去芦头）木香（一两）枳壳（一两麸炒微黄去瓤）半夏（半两汤浸七遍去滑）槟榔（一两）上捣筛为散。

　　治伤寒七八日。肺脏壅热。大肠不通。小便黄赤。心神烦喘。宜服此方。

　　（出圣惠方）紫苏茎叶木通（锉）桑根白皮（锉）紫菀（洗去苗土）黄芩（以上各一两）川大黄（一两半碎微炒）赤茯苓（一两）甘草（半两炙微赤）上捣筛为散。每服五钱。水一大盏。

　　煎

　　槟榔散

　　（出圣惠方）

　　治伤寒气壅烦喘。腹胁妨闷。不欲饮食。

　　槟榔（半两）诃黎勒皮（一两）桑根白皮（半两锉）木香（一分）桂心（一分）甘草（一分炙微赤锉）川大黄（三分锉碎微炒）人参（半两去芦头）赤茯苓（三分）枳壳（三分麸炒微黄去瓤）上捣细罗为散。每服二钱。水一中盏。入生姜半分。枣二枚。煎至五分。

　　即去姜枣。不计时候。和滓温服。

　　治伤寒头痛。百节酸疼。气壅烦喘。宜服此方。

　　（出圣惠方）麻黄（一两去根节）甘草（三分炙微赤锉）赤芍药（三分）桂心（半两）杏仁（半两汤浸去皮尖双仁麸炒微黄）石膏（一两半杵碎）上捣细锉。拌令匀。分为三服。每服水一大盏半。煎至一盏。去滓。不计时候。分温二服。如人行五七里。再服。以汗出为度。

　　小青龙去麻黄加杏仁汤

　　（出活人书）

　　治伤寒心下有水气。咳而发喘。

　　芍药桂（去粗皮）甘草（炙）细辛（去苗叶）五味子（炒）干姜（炮裂）杏仁（汤浸去皮尖双仁炒各三两）半夏（汤浸七遍切焙二两半）上锉如麻豆大。每服五钱。水一盏半。

　　煎

　　麻黄杏仁甘草石膏汤

　　（出千金方）

　　治伤寒下后。不可更行桂枝汤。汗出而喘。

　　无大热者。

　　麻黄（去根节沸汤掠去沫焙四两）杏仁（去皮双仁炒五十枚）甘草（炙二两）石膏（半斤碎）上锉如麻豆大。每服五钱匕。水一盏半。煎取八分。去滓。温服。

　　茯苓汤

　　（出圣济总录）

　　治伤寒心下有水气。肺气虚胀。喘急咽燥。

　　赤茯苓（去黑皮）石膏（各一两半）芍药（三分）半夏（一两汤浸七遍炒令干）细辛（去苗叶）桂（去粗皮）五味子（各半两）麻黄（去根节沸汤掠去沫焙）桑根白皮（锉各一两）上锉如麻豆大。每服五钱匕。水一盏半。入生姜一分。拍碎。同煎至八分。去滓。温服。

　　猪苓汤

　　（出圣济总录）

　　治伤寒表不解。心下喘满。及大小便秘难。

　　猪苓（去黑皮）赤茯苓（去黑皮）白术（炒）麻黄（去根节）桂（去粗皮）葶苈（微炒）泽泻（各等分）上粗捣筛。每服三钱匕。水一盏。生姜三片。同煎至七分。去滓。温服。

　　马兜铃汤

　　（出圣济总录）

　　治伤寒后。肺气喘促。

　　马兜铃（一分）木通（锉一两）陈橘皮（汤浸去白焙半两）紫苏茎叶（三分）上粗捣筛。每服五钱匕。水一盏半。入灯心十五茎。枣三枚。擘破。同煎至七分。去滓。食后温服。

　　日二。

　　木香丸

　　（出圣济总录）

　　治伤寒后。肺气上喘。咽喉噎塞。头面虚浮。

　　木香（一两磨）昆布（汤洗去咸味焙令干）海藻（汤洗去咸味焙令干）干姜（炮裂各三分）海蛤（别研如粉）细辛（去苗叶）蜀椒（去目及闭口微炒令汗出各半两）上将六味捣罗为末。入海蛤。同研令匀。炼蜜和。更捣三五百杵。丸如梧桐子大。每服空心。米饮下十五丸。

　　大腹皮汤

　　（出圣济总录）

　　治伤寒汗后发喘。壮热不除。

　　大腹皮（锉）柴胡（去苗各一两）赤茯苓（去黑皮三分）桑根白皮（微炙锉半两）上粗捣筛。每服三钱匕。水一盏。入生姜三片。同煎至六分。去滓。不计时候。温服。

　　芸苔子丸

　　（出圣济总录）

　　治伤寒后。喘咳不得卧。卧则气壅。心胸满闷。

　　芸苔子（一两微炒）葶苈（微炒一两半）马兜铃（半两）紫菀（去土半两）杏仁（汤浸去皮尖双仁麸炒令黄细研重一两半）白前防己人参（各三分）皂荚（酥炙令黄去皮子）甘草（各半两炙令微赤）上捣罗九味为末。入杏仁。同研令匀。炼蜜和捣三五百杵。丸如梧桐子大。每服食前。童子小便煎乌梅汤。下二十丸。日二。

　　木香丸

　　（出圣济总录）

　　治伤寒后。脾胃虚冷。上攻气喘。

　　木香肉豆蔻（去壳各半两）白茯苓（去黑皮三分）人参（三分）桂（去粗皮）槟榔（锉各一两）丁香（一分）阿魏（用酒研如泥入面少许拌和作饼子炙令黄熟一分）上捣罗为末。

　　桂枝加浓朴杏子汤

　　（出圣济总录）

　　治伤寒太阳病。下之微喘者。表未解故也。

　　桂（去粗皮）芍药（各三两）甘草浓朴（去粗皮生姜汁炙各二两）杏仁（五十枚去皮尖）上锉如麻豆大。每服五钱匕。水一盏。入生姜一枣大。切。大枣二枚。擘。煎取八分。

