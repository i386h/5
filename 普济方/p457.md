<!-- { "loadSidebar": true } -->
　　每服三钱。水一中盏。入生姜半分。煎至五分。去渣。不计时候。温服。

　　枇杷叶散

　　（出圣惠方）

　　治伤寒往来寒热。胸胁气满。干呕。

　　枇杷叶（三分拭去毛炙微黄）前胡（二两半去芦头）赤茯苓（二两）桂心（二两）犀角屑（一两）槟榔（一两）桑根白皮（三分锉）赤芍药（一两半）芦根（三分）上为散。每服四钱。水一中盏。入生姜半分。煎至六分。去滓。不计时。温服。

　　藿香散

　　（出圣惠方）

　　治伤寒干呕。烦乱。不下饮食。

　　藿香（一分）麦门冬（一两去心焙）桑木耳（一分）葛根（半两锉）枇杷叶（半两拭去毛炙微黄）人参（半两锉去芦头）上为散。每服三钱。水一中盏。入生姜半分。煎至六分。

　　去渣。不计时候。温服。

　　柴胡散治伤寒干呕不止。心胸烦躁。四肢热。

　　柴胡（一两半去苗）黄芩（三分）麦门冬（一两去心焙）半夏（半两汤洗七次去滑）枳壳（一两麸炒令黄去瓤）枇杷叶（三分拭去毛炙微黄）甘草（半两炙微赤锉）人参（半两去芦头）上为散。每服四钱。水一中盏。生姜半分。枣三枚。煎至六分。去滓。不计时候。

　　温服。

　　竹茹饮子

　　（出圣惠方）

　　治伤寒干呕不止。

　　竹茹（半两）半夏（一分汤洗七次去滑）甘草（一分炙微赤锉）陈橘皮（一分汤浸去白瓤焙）紫苏茎叶（一分）上细锉。都以水二大盏。生姜半分。煎至一盏。去渣。不计时候。

　　温服二服。

　　枇杷叶散

　　（出圣惠方）

　　治伤寒干呕。烦渴不止。

　　枇杷叶（三分拭去毛炙微黄）麦门冬（三分去心）葛根（三分锉）人参（三分去芦头）赤茯苓（半两）甘草（一分炙微赤锉）上为散。每服三钱。水一中盏。生姜半分。煎至五分。

　　去滓。不计时候。温服。一方用白茯苓。

　　竹茹散

　　（出圣惠方）

　　治伤寒后。烦热干呕。

　　竹茹（半两）陈橘皮（半两汤浸去白瓤焙）人参（去芦头半两）麦门冬（半两去心）甘草（半两炙微赤锉）芦根（半两锉）上为散。每服四钱。水一中盏。入生姜半分。煎至六分。

　　去滓。不计时候。温服。

　　治伤寒干呕不止方

　　（出圣惠方）茅根（三两）陈橘皮（二两汤浸去白瓤焙）桂心（一两）上为散。每服四钱。水一中盏。

　　煎至六分。去滓。不计时候。温服。

　　芦根饮子

　　（出圣惠方）

　　治伤寒干呕。不下食。

　　芦根（三两）竹茹（三两）陈橘皮（三两汤浸去白瓤焙）上细锉。拌令匀。每服半两。

　　以水一大盏。入粳米五十粒。生姜半分。煎至五分。去渣。温服。

　　治伤寒干呕心膈烦满方

　　（出圣惠方）木通（二两）芦根（二两）陈橘皮（二两汤浸去白瓤焙）上细锉。拌令匀。每服半两。

　　水一大盏。入粳米五十粒。生姜半分。煎至五分。去滓。不计时候。温服。

　　葛根汤

　　（出圣济总录）

　　治伤寒干呕不止。

　　葛根（锉一两）茯苓（去黑皮半两）半夏（汤洗七次炒干三分）白术（半两）黄（三分锉）人参（一两）麦门冬（去心焙一两）甘草（半两炙锉）上粗捣筛。每服三钱。

　　水一盏。生姜半分。拍碎。枣二枚。擘破。同煎至六分。去滓服。

　　竹茹汤

　　（出圣济总录）

　　治伤寒气虚热。干呕不止。

　　淡竹茹（半两）人参（一两）前胡（去芦头三分）甘草（炙半两）芦根（一两）葛根（三分）半夏（半两汤浸七次切焙干）上锉如麻豆。每服五钱。盐水一盏半。入生姜一分。

　　拍碎。同煎至八分。去滓。温服。不拘时候。

　　茯苓汤

　　（出圣济总录）

　　治伤寒脾胃有热。干呕。烦满。

　　茯苓（去黑皮一两）人参（二两）半夏（汤洗七次切焙干）麦门冬（去心焙各二两）粳米（二合）甘草（半两炙锉）上粗捣筛。每服五钱。盐水一盏半。生姜一分。拍碎。枣三枚。

　　擘破。竹叶三七片。同煎至八分。去滓。温服。日再。

　　芦根汤

　　（出圣济总录）

　　治伤寒心脾虚热。干呕。烦渴。不下食。

　　芦根（锉二两）人参（一两半）赤茯苓（去黑皮一两）甘草（炙锉半两）竹茹（一两）上粗捣筛。每服五钱。盐水一盏半。入小麦半匙。生姜半分。拍碎。同煎至一盏。去滓。温服。日再。

　　姜橘汤

　　（一名小橘皮汤出活人书）

　　治伤寒干呕不止。手足逆冷。

　　生姜（切焙）陈橘皮（汤浸去白焙）上等分。粗捣筛。每服三钱。盐水一盏。煎至七分。

　　去滓。不计时。热服。温服。

　　栝蒌实汤

　　（出圣济总录）

　　治伤寒中风。五六日以上。胸中烦。干呕。

　　栝蒌实（一两）柴胡（去苗八两）黄芩（去黑心三两）甘草（三两炙）上锉如麻豆。每服五钱。盐水一盏半。煎至一盏。去滓。温服。

　　芦根饮

　　（出圣济总录）

　　治伤寒热病干呕。

　　芦根（锉半两）冬瓜皮（半两切焙）上粗捣筛。水三盏。煎至一盏半。去滓。分为二服。

　　温服之。不拘时候。

　　人参汤

　　（一名大橘皮汤出活人书）

　　治伤寒后。胃中虚热。干呕。不下食。

　　人参（三分）生姜（切焙半两）甘草（炙锉一分）陈橘皮（去白焙半两）上粗捣筛。每服五钱。水一盏半。去滓。温服。（一方枣二枚）

　　陈橘皮汤

　　（出圣济总录）

　　治伤寒后。胃气虚热。干呕不止。烦渴。

　　陈橘皮（去白焙一两半）甘草（炙锉半两）枇杷叶（拭去毛一两半姜汁炙）粟米（三合）上粗捣筛。每服五钱。盐水一盏半。生姜半分。拍碎。同煎至一盏。去滓。温服。不计时候。

　　半夏汤

　　（出圣济总录）

　　治伤寒干呕。不下食。

　　半夏（汤洗七次切焙干）芦根淡竹茹人参麦门冬（去心焙）白茯苓（去黑皮各一两）上粗捣筛。每服五钱。盐水一盏半。生姜半分。拍碎。同煎至一盏。去滓。温服。不计时候。日再。

　　半夏木通汤治伤寒后。胃间余热。干呕不止。

　　半夏（半两汤浸七次切焙干）木通（锉一两）芦根（锉一两半）柴胡（去苗一两）陈橘皮（去白焙半两）麦门冬（去心焙半两）枇杷叶（拭去毛半两姜汁炙）上粗捣筛。每服五钱。水一盏半。入生姜一分。拍碎。同煎至一盏。去滓。食前温服。

　　人参煮散治伤寒胃气虚冷。干呕不止。内伤冷。烦热头疼。身不疼痛。及气虚伤

　　寒。亦宜服。

　　人参（一两）芍药白术（各三分）陈橘皮（汤浸去白焙）干姜（炮）杏仁（汤浸去皮尖双仁麸炒）甘草（炙锉）枳壳（去瓤麸炒各半两）高良姜（一分）上粗捣为散。

　　每服三钱。盐水一盏。入生姜五片。枣二枚。擘破。煎至七分。去滓。热服。并三服。以稀粥投之。

　　汗出即瘥。

　　人参丸治伤寒风邪在胃。干呕不止。饮食不下。

　　人参茯苓（去黑皮）茯神（去木）丁香半夏（汤洗去滑焙）白扁豆（各等分）上捣为细末。滴水为丸。如桐子大。每服二十丸。生姜汤送下。

　　白术汤治伤寒邪热虽退。胃中不和。干呕不饮。甚则吐逆。

　　白术芦根浓朴（去粗皮生姜汁炙各一两）枇杷叶（去毛炙半两）上粗捣筛。每服三钱。水一盏。生姜五片。煎七分。去滓。温服。不拘时。

　　半夏干姜散治干呕吐逆。吐涎沫。

　　半夏干姜（各等分）上杵为散。取方寸匕。浆水一升半。煎取七合。顿服之。

　　官局桔梗汤治干呕。

　　桔梗半夏陈橘皮（各一两）枳实（半两）上为粗末。每服三钱匕。水一盏。生姜五片。煎至七分。去滓服。

　　黄芩汤治干呕不利。

　　黄芩人参干姜（各三两）桔梗（一两）大枣（十三枚）半夏（半升）上以水七升。

　　煎取三升。温分三服。

　　卷一百三十八　伤寒门

　　伤寒呕哕（附论）

　　夫伤寒呕哕者。病在足阳明胃之经也。足阳明之脉厥而上行。即令人气逆。气逆则呕哕。

　　仲景云。呕多。虽有阳明证。慎不可下。盖为此也。又伤寒呕哕。热在内。及饮水停积所致者。证既不同。治亦随异。不可不察。又伤寒病后。胃气不和。此由初受病时。毒热气盛。

　　多服冷药泻下。及饮冷水。病折以后。热势既退。冷气乃动。故使心下坚牢。噫哕食臭。腹内雷鸣。而泻利。此由脾胃气虚冷故也。又云。伏热在胃。令人胸满。胸满则气逆而哕。若大下后。胃中虚冷。亦令致哕也。伤寒哕者。俗谓之咳逆者是也。KT近于哕。KT者。

　　但胸喉间气KT。寒不得下通。然而无声也。若哕则吃吃然有声者是也。声者金也。胃受疾故呕哕也。皆谓之疾。但轻重有差尔。虚寒相搏。反饮水。令汗大出。水得寒气。冷必相搏。其人即KT。言胃气虚竭。伤寒大吐之后。极虚。极汗出者。其人外气怫郁。复与之水。以发其汗。因得哕。所以然者。胃中寒冷故也。胃中虚冷。不能食者。饮水则哕。即是观之。哕KT皆胃疾可知矣。经曰。趺阳脉浮。则为气KT。脉滑为哕。此为医咎。责虚取实之过也。大抵妄下之后。胃虚气逆。则成哕也。经曰。温家若下之太早。则哕。本虚。

　　攻其热则哕。而阳明病。不能食。攻其热必哕。诸如此者。皆下之后。胃虚而哕者也。然KT者。正为水寒相搏。必曰小青龙汤去麻黄。加附子而可矣。至于哕者。则又热气拥郁。气不得通而成者也。轻者有和解之证。重者有攻下之候。经曰。有潮热。时时哕。与小柴胡者。

　　即是和解之证也。哕复满。视其前后。知何部不利。利之则愈。即可攻之候也。伤寒至于哕。

　　则病以极也。非若渴烦等轻缓之候。如太阳中风。以火劫发汗。阴阳俱虚竭。身体枯燥。但头汗出。剂颈而还。腹满微喘。口干咽烂。或不大便。久则谵语。甚者至哕。是言其极也。

　　又不尿。腹满加哕者。不治。是为真病。其若是者。虽有神医术。当斯脱绝之候。又何以措其手足哉。伤寒热毒瓦斯盛。多服凉药。及饮冷水。病折以后。热势既退。胃气乃虚。故使胸满气逆。心腹坚痞。必呕哕也。

　　方

　　白术散治伤寒后。胃虚逆。呕哕。不纳饮食。

