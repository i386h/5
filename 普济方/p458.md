<!-- { "loadSidebar": true } -->
　　白术（二分）诃黎勒（一两用皮）高良姜（半两锉）丁香（半两）肉桂（半两去粗皮）甘草（一分炙微赤锉）桔梗（半两去芦头）人参（半两去芦头）陈橘皮（半两汤浸去白瓤焙）浓煎至六分。去滓。不计时候。稍热服。

　　茯苓散

　　（出圣惠方一名赤茯苓汤）

　　治伤寒呕哕。心下痞满。胸膈间宿有停水。

　　头眩心悸。

　　赤茯苓（一两）半夏（半两汤洗七遍去滑）陈橘皮（一两汤洗去白瓤焙）芎（半两）白术（半两）人参（一两去芦头）上捣筛为散。每服三钱。水一盏。入生姜半分。煎至六分。

　　去

　　半夏散

　　（出圣惠方）

　　治伤寒后呕哕。心胸不利。头目昏重。不下饮食。

　　半夏（一两汤浸七遍去滑）甘草（半两炙微赤锉）人参（三分去芦头）枳实（半两麸炒令黄）前胡（半两去芦头）诃黎勒（一两用皮）上捣筛为散。每服三钱。水一中盏。

　　入生姜半分。煎至六分。去滓。不计时候。稍热服。

　　白豆蔻散

　　（出圣惠方）

　　治伤寒服冷药过多。寒气伤胃。呕哕不止。

　　白豆蔻（一两去皮）白术（一两）陈橘皮（三分汤浸去白瓤焙）高良姜（半两锉）浓朴（一两去粗皮涂生姜汁炙令香熟）甘草（一分炙微赤锉）上捣筛为散。每服四钱。水一中盏。

　　入生姜半分。煎至六分。去滓。不计时候。温服。

　　陈橘皮散

　　（出圣惠方）

　　治伤寒后。胃虚气逆。呕哕不止。

　　陈橘皮（一两汤浸去白瓤焙）草豆蔻（半两去皮）甘草（一两炙微赤锉）干姜（半两炮制）浓朴（一两去粗皮涂生姜汁炙令香熟）上捣筛为散。每服三钱。水一中盏。入生姜半分。煎至五分。去滓。不时热服。

　　治伤寒后胃虚。呕哕不止方。

　　（出圣惠方）陈橘皮（半两汤浸去白瓤焙）人参（半两去芦头）生姜（一分）上细锉。水一大盏。煎至五分。去滓。不计时候。稍热服。

　　丁香散

　　（出圣惠方）

　　治伤寒后。胃虚呕哕。不下食。

　　丁香人参（去芦头）陈橘皮（汤浸去白瓤焙）诃黎勒（各三分用皮）藿香（半两）上为细末。每服二钱。水一中盏。煎至六分。和滓。不计时候。稍热服。

　　治伤寒后。呕哕不止。心腹痞满。不下饮食。

　　（出圣惠方）陈橘皮（汤浸二两去白瓤焙）诃黎勒（一两用皮）白术（三分）上捣罗为散。每服四钱。水一中盏。入生姜半分。煎至六分。去滓。不计时候。稍热服。

　　治伤寒后呕哕。不下饮食。

　　（出圣惠方）半夏（一两汤洗七次去滑）草豆蔻（一两去皮）丁香（半两）上为细末。每服不计时候。以浓生姜汤。调下一钱。

　　治伤寒后呕哕。胸满。不下食方。

　　（出圣惠方）人参（二两去芦头）陈橘皮（一两汤浸去白瓤焙）甘草（半两炙微赤锉）上捣罗为散。

　　每服四钱。水一中盏。煎至六分。去滓。不计时候。温服。

　　半夏汤

　　（出圣济总录）

　　治伤寒后。胃气逆冷。食已。呕哕即欲吐。

　　半夏（一两汤洗七次炒干）白茯苓（去黑皮一两）枳壳（去瓤麸炒）人参（各半两）白术（一两半）上捣筛。每服三钱。水一盏。生姜一分。拍碎。煎七分。去滓。温服。日二。

　　橘皮汤

　　（出圣济总录）

　　治伤寒呕哕不止。

　　陈橘皮（汤浸去白炒）前胡（去芦头）甘草（炙锉各一两）白术（半两）上粗捣筛。每服三钱。水一盏。姜半分。拍碎。煎至七分。去滓。温服。日二。

　　茯苓汤

　　（出圣济总录）

　　治伤寒后。胸膈气满。呕哕。不纳饮食。

　　白茯苓（去黑皮一两）陈橘皮（汤浸去白炒半两）人参白术五味子（各三分）枳实（去瓤炒半两）半夏（汤浸七次一分）上粗捣筛。每服五钱。水一盏。生姜半分。拍碎。

　　枣三枚。煎至一盏。去滓。温服。

　　人参汤

　　（出圣济总录）

　　治伤寒后。服冷药过多。胃寒呕哕。不下饮食。

　　人参白术白茯苓（去黑皮各一两）丁香（一分）附子（炮裂去皮脐）陈橘皮（汤浸去白炒各一两）桂（去粗皮）干姜（炮各半两）上粗捣筛。每服五钱。水一盏半。生姜半分。拍碎。粳米半匙。煎至一盏。去滓。温服。不拘时。

　　藿香汤

　　（出圣济总录）

　　治伤寒呕哕不定。饮食不下。

　　藿香叶（一两）丁香白豆蔻（去皮各一两）高良姜（炒）陈橘皮（汤浸去白焙各半两）上粗捣筛。水一盏。每服三钱。煎至七分。去滓。食前热呷服。

　　浓朴汤治伤寒胃虚脾冷。呕哕。不思饮食。

　　浓朴（去粗皮生姜汁炙）人参（各一两）枇杷叶（炙拭去毛）肉豆蔻（去壳各半两）白茯苓（去黑皮一两半）上粗捣筛。每服三钱。水一盏。生姜三片。煎至七分。去滓。温服。

　　空心食前。

　　人参汤

　　（出圣济总录）

　　治伤寒呕哕不定。胸满烦躁。

　　藿香叶（三分）人参（一两）陈橘皮（汤浸去白焙）甘草（炙锉各一两）上粗捣筛。每服三钱。水一盏。入生姜三片。同煎至六分。去滓。温服。不拘时。

　　人参丸

　　（出圣济总录）

　　治伤寒四五日。呕哕有痰。胸膈不利。

　　人参浓朴（去粗皮生姜汁炙）白茯苓（去黑皮各一两）半夏（汤洗七次二两）上捣罗为末。用姜汁作面糊。丸如桐子大。每服三十丸。生姜汤送下。

　　定气散

　　（出圣济总录）

　　治伤寒时多呕哕不止。

　　高良姜（半两）草豆蔻（去皮一枚）甘草（炙）木香（炮各一分）上用酒浸。

　　裹煨令香热。焙干。捣罗为散。每服二钱。醋汤调下。

　　通正散

　　（出圣济总录）

　　治伤寒哕逆。呕吐不止诸虚气妄行。

　　丁香干柿蒂（各一两）莲子肉（五十枚去心）上捣罗为细末。每服二钱。温酒调下。

　　饭饮亦得。

　　丁香汤

　　（出圣济总录）

　　治伤寒呕哕不止。或吐酸水。

　　丁香（三分）浓朴（去粗皮生姜汁炙）干姜（炮各一两）高良姜（一分）上粗捣筛。每服三钱。水一盏。煎至五分。去滓。热服。不拘时。治一切冷气吐逆。

　　柿蒂汤

　　（出圣济总录）

　　治伤寒呕哕不止。

　　干柿蒂（七枚）白梅（三枚）上粗捣筛。只作一服。用水一盏。煎至半盏。去滓。

　　温服。

　　不拘时。

　　荜澄茄汤

　　（出圣济总录）

　　治伤寒呕哕。日夜不定。

　　荜澄茄高良姜（各三分）上粗捣筛。每服三钱。水一盏。煎十余沸。入醋少许。搅匀。

　　去滓。热服。不拘时。

　　高良姜汤

　　（出圣济总录）

　　治伤寒呕哕。心腹冷疼。痰逆不消。

　　高良姜甘草（炙锉各半两）半夏（汤洗遍炒黄）桂（去粗皮各一两）上粗捣筛。

　　每服三钱。水一盏。入生姜三片。同煎至五分。去滓。食前温服。兼治一切冷气。心腹疼痛。

　　愈哕汤治伤寒下后哕者。

　　香附子（三两炒）橘皮生姜（切各一两）上以水二升。煮取一升。温服五合。

　　三和汤治病患脾胀。善哕。四肢满。

　　橘皮浓朴槟榔白术甘草（炙）紫苏海金沙（各二两）木通（三两）上以水一斗。煮取六升。去滓。再煮取三升。温服一升。

　　芦根饮子

　　（出千金方）

　　治伤寒后。呕哕反胃。及干呕不下食。

　　生芦根（切）青竹茹（各一升）粳米（三合）生姜（三两）上以水七升。先煮千里鞋底一只。取五升。澄清。下药。煮取二升米。随便饮。不瘥重作。取瘥。

　　治伤寒后呕哕方

　　（出千金方）通草（三两）生芦根（切一升）橘皮（一两）粳米（三合）上咀。以水五升。

　　煮取二升。随便稍饮。不瘥更作。瘥止。

　　治伤寒病不止

　　（出肘后方）以半夏熟洗。干末之。生姜汤。服一钱匕。

　　小半夏汤

　　（出活人书）

　　治伤寒呕哕。心下悸。痞硬。不能食

　　（即后生姜汁半夏汤）。

　　半夏加茯苓汤

　　（一名小茯苓半夏汤）

　　治呕哕。心下痞硬者。以膈间有水。头眩

　　悸。

　　半夏（一升洗）生姜（八两去皮）茯苓（三两）上切。以水七升。煮取一升半。

　　去滓。

　　温分再服。忌羊肉、饧、酢等物。

　　生姜汁半夏汤

　　（出活人书）

　　治胸内似喘不喘。似呕不呕。似哕不哕。彻心中愦

　　愦然无赖者。

　　生姜（汁一升）半夏（半升洗）上以水三升。煎半夏。取一升。纳姜汁。取一升半。

　　绵漉。少冷。分二服。一日一夜服令尽。呕哕亦得止者。停后服。忌羊肉、饧。

　　甘草汤

　　（出肘后方）

　　治伤寒病不止。兼主天行。

　　甘草（三两炙）橘皮（三两）上以水五升。煮取一升。去滓。顿服之。日三四服。

　　取瘥。

　　忌海藻、菘菜。

　　又赤苏汤

　　（出肘后方）赤苏（一把）上一味。水三升。煮取一升。去滓。稍稍饮之。

　　又干姜丸

　　（出肘后方）干姜（六分）附子（七分炮）上捣筛。以苦酒。丸如梧桐子大。每服三丸。日三服。

　　酒饮下。皆得。忌食猪肉。

　　甘竹茹汤治伤寒哕。

　　甘竹茹（四两）生白米（一升）上以水八升。煮之。取米熟汤成。去滓。分服。徐徐服。

　　疗

　　短剧茅根陈皮汤治春夏天行。伤寒胃冷变方。

　　白茅根（切一升）橘皮（三两）桂心（二两切）上切。以水六升。煮取三升。去滓。分三服。数数服之。尽服合之。止乃停。取微汗。有热。减桂心一两。忌生葱。一方有葛根二两。

　　肘后橘皮甘草汤治呕不止。病源。伏热在胃。令人胸满则气逆。气闻则哕。若

　　大下后。

　　甘草（一两炙）橘皮（三两）升麻（半两）生姜（三两）上以水三升。煮取一升。尽服之。日三四作。当止。忌海藻、菘菜。

　　麦门冬饮子治呕逆。

　　麦门冬（去心）芦根人参（各一两）上以水六升。煮取二升七合。去滓。分温五服。

　　徐徐服。常用有验。

　　又方

　　饮生姜汁三二合。大良。

　　又方

　　枇杷叶去毛。煮饮之。作粥亦佳。

　　又方

　　研油麻。煮绿豆令烂。取半升许。以手掌大皮。烧作灰。筛之。纳豆中。和食。

　　芦根饮治伤寒后。呕哕反胃。干呕不下食。

