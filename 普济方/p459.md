<!-- { "loadSidebar": true } -->
　　生茅竹根竹茹（各三两）生姜（四两）大枣（十二枚）上咀。先将旧草鞋一只。净洗。以水煮汁。澄清。每服三大钱药。水一盏半。煎至七分。去滓服。

　　人参诃子

　　（出王氏博济方）

　　治伤寒气不顺。食呕。胸不和。有时泄泻。

　　人参干葛地黄浓朴（各二分去皮）丁香（一分）诃子（七枚）豆蔻（一个去壳皮）上为细末。以水一盏。末二钱。入生姜、枣。同煎至五分。热服。

　　橘皮竹茹汤

　　（出活人书）

　　治呕逆。

　　橘皮（二两）竹茹（一升）甘草（三两炙）人参（半两）半夏（一两汤浸）上锉如麻豆大。每服五钱。生姜六片。枣一枚。以水二大盏。煎至一盏。去滓。温服。日三服。金匮方。

　　无

　　橘皮干姜汤

　　（出活人书）

　　治哕。

　　橘皮通草干姜（炮）桂心（各二两）人参（一两）甘草（半两）上锉如麻豆。每服四钱。水一盏。煎至六分。去滓。温服。日三服。

　　夺命沉香散

　　（出王氏博济方）

　　治伤寒呕逆。结痞心胸。真气虚弱。脉息沉细。

　　正气补充。

　　沉香（一两）舶上茴香青橘皮（去瓤）胡椒荜澄茄川楝子陈橘皮（去瓤各一两）上为细末。如患者。但得心头有气未断。亦可服之二钱。葱白三寸。擘破。入酒并童子小便。

　　各半盏。同煎至六分。放温。和滓服。患沉重者。不过三服。气正脉生。

　　卷一百三十八　伤寒门

　　伤寒咳逆（附论）

　　夫咳逆者多种。或水渍于肺而心痞。或连咳不已而气逆。或喜笑过多而气逆。或咽饮错候而气KT。或急食干物而气塞。皆能作咳逆之声也。俗呼谓之吃忒是也。皆气不得下。

　　为火热托之。而使上至咽喉中。噎而止也。人或以纸捻鼻。因叹而止。或诈冤盗物。因恐而止。或鼻闻香。调气而止。皆抑之骇之调之。而使气下也。千金以喘嗽咳逆上气者。为病肺。

　　脉散者。是心火形于肺金也。心之肺。谓之死阴。死阴之属。不过三日死。以其形见乎损伤故也。此说甚优。易老谓渴逆者。火热奔急上行。而肺阴不内。何其当哉。故便闭者。大承气汤下之。便软者。泻心汤主之也。又论阴证咳逆云。且阳证咳逆者。胃热失下也。阴气先绝。阳气后亦将竭。火独炎上逆出阴气而为咳逆。阴证者。内已伏阴。阴气太甚。肾水擅权。

　　肝气不生。胃已大病。丁火又消。所有游行相火。寒邪迫而萃集于胸中。亦欲尽矣。故令人发热。大渴引饮。并去盖覆。病患独热。他人按执之。身体肌肉骨髓血脉皆寒。此火即无根火也。故用丁香、干姜之类热药。温服。其火自下。咳逆方止。非若凉膈泻心以治阳证。

　　自上而下。泻退心火。阴气乃生。阴证咳逆。从呕哕而生。胃寒呕哕不已。咳逆继之。仲景有伤寒咳逆上气。脉散者死。谓其形损故也。少阴咳逆者。失下也。阴消将尽。阳逆上行。

　　使阴不内也。谓之恶候。或兼以舌弯。语言不正而反昏冒。咽喉痛者。少阴也。速下之。宜大承气汤。若阳极。脉微将尽者。不宜下。宜泻心汤。养阴退阳而已。不如用泻心汤。凉膈去硝。清肺亦可。若饮水过多。心下痞而渴逆者。五苓散主之。别无恶物是也。

　　歌曰。咳逆皆因胃有寒。此名恶候古今传。橘皮半夏并姜附。不瘥根据方灸乳边。

　　橘皮干姜汤。半夏生姜汤。羌活附子散是也。不瘥即灸之。妇人屈乳头向下尽处骨间。

　　丈夫及乳小者。以一指为率。男左女右。艾炷如小豆许三壮。陷中有动脉是穴。证治论云。

　　呕哕手足逆冷者。乃小橘皮汤。呕哕胸满。虚烦不安。大橘皮汤。

　　又歌曰。小柴胡主阳家哕或用陈皮与竹茹。腹满须看前后部。猪苓承气莫相拘。

　　有阳证咳逆者。小柴胡汤。橘皮竹茹主之。前后部。乃大小便也。前部不利。调胃承气。

　　阳明中风脉弦浮。小便难。潮热而哕者。小柴胡加茯苓汤。咳逆。俗为之噫。古人谓之哕。

　　盖胃气本虚。吐下大过。或复与之水。发其汗。胃气虚逆。噫哕生。为病势至此极矣。虽然。

　　咳逆出于哕。寒固也。其有水挟寒气击搏而成者。则茯苓、半夏。逐水主噫。官桂、丁香。

　　下气御寒。又有热气拥郁。气不得通者。小柴胡汤加生姜。自有条例。惟有哕而腹满。不得小便。或后部不通。此为真病。虽有神医。未知之何矣。易简论。伤寒咳逆。为笃证也。他病见之亦然。以半夏生姜汤主之。又方。丁香、柿蒂煎汤。调苏合香丸。大抵咳逆不可不速救药。是水气乘肺。亦主噫逆为咳。当以表水治之。

　　方

　　匀气散

　　（出济生拔粹方）

　　治阴证咳逆。

　　川乌头（大者三个炮裂去皮脐）上为细末。每服二钱。黑豆二十一粒。沙糖鸡头子大。

　　水煎成熟。细细饮之。

　　治伤寒心下虚噎不下。服诸药不效者。

　　用石莲子肉一两。为末。每服二钱。白汤下。

　　治伤寒塞噎不住。

　　枳壳陈皮（各等分）上锉。水一大碗。煎至七分。温服。

　　肉豆蔻汤

　　（出本事方）

　　治伤寒汗后吃噎。

　　肉豆蔻（一个）石莲肉（炒）茴香（各一分）丁香（半分）人参（半两）枇杷叶（五片拭去毛炙）上锉细。用水四盏。生姜十片。煎二盏。去滓。空心。温分二服。

　　良姜汤

　　（出本事方）橘皮良姜桂枝当归（各一两）麻黄（半两）杏仁（二十个）甘草（一分）槟榔（三个别末）上粗末。用水四盏。姜十片。枣十个。同煎至二盏。去滓。下槟榔末。更煎。

　　至一盏三服。未已再作一剂。庞老云。伤寒吃噎不止。是阴阳气升降欲作汗。升之不下。故胃气上逆。为吃噎无休止。宜此方。

　　又方

　　（出本事方）枳壳（半两）木香（一钱）上为细末。每服一钱。白汤调。未知再与。

　　一方

　　（出肘后方）

　　治伤寒咳噫不止。呕逆不定。

　　丁香（一两）柿蒂（一两）上焙干。捣末。人参煎汤下数升。无时服。

　　加味柿蒂汤

　　（出德生堂）

　　治伤寒发热。噫逆气噎。虚烦不得睡卧。

　　热多小柴胡汤。加干柿蒂七个。煎。根据柴胡汤饮子为妙。渴热。生料五苓散。加干柿蒂七个。柴胡一钱。同煎。无大热。体虚。气不调。噫逆者。只用人参半两。加柿蒂十五个。

　　水一盏半。煎至一盏。去渣服之。不计时候。无热不渴。宜服五膈宽中散。加柿蒂煎服。

　　调胃散

　　（出儒门事亲）

　　治伤寒吐逆。四肢逆冷。

　　水银舶上硫黄（各半两）上先研硫黄极细。次入水银。同研至深黑。每服一钱。病重者二钱。温米饮调服。不拘时。

　　治伤寒咳逆噎汗。寻常亦可服。

　　（出本草）丁香柿蒂（各一钱）甘草良姜（各半钱）上为末。用热沸汤猛点。乘热一服。

　　治伤寒后咳逆。其证最危。宜用。

　　（出澹寮方）半夏（一两）生姜（两半）上白水煎服。其它病亦恶咳逆。当用丁香十五枚。干柿蒂十五枚。煎汤半盏。乘热顿服。或用丁香、柿蒂煎汤。调下苏合香丸。

　　羌活附子散

　　（出活人书）

　　治咳逆。

　　羌活附子茴香（微炒各半两）木香干姜（各一枣许大）上为细末。每服二钱。

　　水一盏。盐一捻。同煎二十沸。热服。一服止。

　　硫黄嗅法

　　（出活人书）

　　治咳逆。服药无效者。

　　硫黄乳香（各等分）上为细末。以酒煎。急令患人嗅之。

　　又方

　　（出活人书）用雄黄二钱。酒一盏。煎七分。急令患人嗅。其热气即止。

　　治伤寒清涕。咳逆上气

　　（出本草）以都咸子。煎汁服食之。

　　卷一百三十八　伤寒门

　　伤寒口舌生疮（附论）

　　夫伤寒口舌生疮。脾受热。熏于口舌。又或因冬时发汗吐利后。重亡津液。表里俱虚。

　　热势不已。毒瓦斯攻于上焦。致口中糜烂生疮。又云。伤寒冬时发其汗。必吐利。口中烂生疮。

　　以

　　方

　　犀角散

　　（出圣惠方）

　　治伤寒心肺壅热。口内生疮。烦躁不得眠卧。

　　犀角屑（三分）川升麻（半两）麦门冬（三分去心）黄柏（半两锉）黄连（半两去须）玄参（三分）甘草（半两生锉）杏仁（八分汤浸去皮尖双仁麸炒令黄）上为散。每服四钱。

　　水一中盏。煎至五分。去滓。不计时候。温服。

　　黄连散

　　（出圣惠方）

　　治伤寒上焦滞热。口舌生疮。

　　黄连（三分去须）黄柏（半两锉）甘草（半两生锉）蔷薇根（三分）栀子仁（半两）上为散。每服四钱。水一中盏。入淡竹叶二十片。煎至五分。去滓。不计时候。温服。

　　升麻散

　　（出圣惠方）

　　治伤寒口舌烂赤。

　　川升麻（二两）甘草（一两生锉）黄芩（一两）麦门冬（三分去心）大青（一两）犀角屑（三分）上为散。每服四钱。水一中盏。入淡竹叶二七片。煎至六分。不计时候。去滓。

　　温

　　玄参煎

　　（出圣惠方）

　　治伤寒咽喉内痛。满口生疮。吃食不得。

　　玄参（一两）川升麻（五钱）苦参（五钱锉）人参（三分去芦头）秦艽（一两去苗）马牙硝（五钱）上为散。每服五钱。水一大盏。煎至五分。去渣。入炼了蜜一合。相和令均。

　　不计时候。徐徐含咽服。

　　升麻煎

　　（出圣惠方）

　　治伤寒肺心热。口内生疮。咽喉肿。

　　川升麻大青射干栀子仁（各一两）黄柏（五钱）玄参（三分）蔷薇根（二两）苦竹叶（一两）生地黄汁蜜（各升半）上细锉。都用水三大盏。煎至一大盏。去滓。下蜜、地黄汁。搅均如稀饧。入净器中盛。不计时候。含一茶匙。咽津。

　　黄柏散

　　（出圣惠方）

　　治伤寒心肺热。口内生疮。

　　黄柏（三分）黄连（三分去须）白矾（半两烧令汁尽）川朴硝（三分）龙脑（一钱细研）上

　　治伤寒口疮。众医不瘥者。宜用此方。

　　（出圣惠方）密陀僧（五钱）黄柏（两半涂蜜微炙锉）甘草（一两炙微赤锉）蒲黄黄药（各一两）上为末。时敷于疮上。有涎即吐之。

　　黄芩饮子

　　（出圣惠方）

　　治伤寒心肺热烦。口疮烂痛。

　　黄芩（一两）赤芍药羚羊角屑黄柏大青苦竹叶（各二两）上为散。每服一两。

　　水一大盏。煎至六分。去滓。温含。冷吐。每日三度用之。

