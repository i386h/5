<!-- { "loadSidebar": true } -->
　　龙胆煎

　　（出圣惠方）

　　治伤寒上焦烦热。口内生疮。

　　龙胆（一两去芦头）黄连（一两去须）川升麻（一两）槐白皮（一两）大青（一两）苦竹叶（五十片）白蜜（一中盏）上细锉。都以水三大盏。煎去渣。取汁一盏。入蜜。更煎五七沸。放冷。涂于疮上。日三四度。有涎即吐之。

　　治伤寒热毒壅滞。口内生疮方。

　　（出圣惠方）黄柏大青羚羊角（各二两）黄连（一两去须）苦竹叶（二两）上为散。每服一两。

　　水一大盏。煎至六分。去滓。放冷暖得所。含之。良久旋旋吐却。

　　治伤寒口舌生疮方

　　（出圣惠方）浮萍草黄丹（各一分）黄柏（一分锉）上捣罗为细末。以生蜜旋和丸。如弹子大。

　　绵裹一丸。含咽津。

　　蜜渍柏皮方

　　（出活人书）

　　治伤寒热毒口疮。

　　以黄柏三两。削去粗皮。细锉。用蜜半斤。浸一宿。入铫子内。煎十余沸。候温。少少含其蜜。良久旋吐却。便含之。或用蜜炙焦黄色。碾为末。每服半钱。糁口中亦佳。

　　升麻汤

　　（出圣济总录）

　　治伤寒口舌疮。赤烂。

　　升麻（一两）牡丹皮甘草（炙锉各五钱）麦门冬（去心焙三分）上粗捣筛。每服五钱。盐水一盏半。竹叶三七片。枣二枚。擘破。煎至七分。去滓。食后温服。忌海藻、菘菜、胡荽

　　苦酒汤

　　（出危氏方）

　　治伤寒少阴病。咽中生疮。语声不出。

　　半夏（汤洗七次切十四枚）鸡子（一枚去黄留壳内入苦酒）上二味。纳半夏于苦酒内。

　　以鸡子壳。置剪刀环中央。火上二沸。去渣。少少含咽。

　　黄柏汤

　　（出圣济总录）

　　治伤寒后。心脏热。舌裂口生疮。

　　黄柏（去粗皮蜜炙）大青龙胆玄参（坚者）生干地黄（各五钱）升麻（一两）射干（三分去毛）上粗捣筛。每服五钱。盐水一盏半。竹叶三片。煎至八分。去滓。入蜜一合。

　　搅

　　羚羊角汤

　　（出圣济总录）

　　治伤寒热病后。余热上冲。口舌生疮。

　　羚羊角（镑）射干（去毛）麦门冬（去心焙）芦根（各一两）升麻芍药（各三分）木通（锉两半）上粗捣筛。每服五钱。盐水一盏半。煎至八分。去滓。食后温服。

　　柴胡汤

　　（出圣济总录）

　　治伤寒热病后。乍寒乍热。百节疼痛。口舌生疮。

　　柴胡（一两去苗）升麻芍药麦门冬（去心焙）甘草黄芩（去黑心各三分）知母（焙）黄连（各五钱）上粗捣筛。每服五钱。盐水一盏半。生姜一枣大。拍碎。豉一百粒。

　　葱白五寸。煎至一盏。去滓。食后温服。

　　黄连汤

　　（出圣济总录）

　　治伤寒后。口舌生疮。

　　大黄（锉炒）大青升麻黄芩（去黑心）甘草（炙锉各三分）上粗捣筛。每服五钱。

　　盐水一盏半。煎至八分。去滓。食后温服。

　　芍药汤

　　（出圣济总录）

　　治伤寒后。心热口疮。久不瘥。

　　芍药黄芩（去黑心）羚羊角（镑）甘草（炙锉各一两）大青（三钱）升麻（二两）黄柏（去粗皮蜜炙半两）上粗捣筛。每服五钱。盐水一盏半。竹叶三七片。煎至八分。去滓。

　　入

　　秦艽汤

　　（出圣济总录）

　　治伤寒后。口内生疮。小便赤色。手足烦热。

　　秦艽（去苗土）柴胡（去苗）大青（各一两）升麻黄芩（去黑心）甘草（炙锉各三分）虎杖（五钱）上粗捣筛。每服五钱。水盏半。葱白五寸。豉一百粒。煎至八分。去滓。食后温服。

　　犀角汤

　　（出圣济总录）

　　治伤寒后。心脏虚热。满口生疮。

　　犀角（镑）玄参（各一两）胡黄连甘草（炙锉各五钱）上粗捣筛。每服五钱。

　　水一盏半。竹叶二七片。煎至半盏。去滓。食后温服。

　　蒺藜散

　　（出圣济总录）

　　治伤寒后脾壅。唇口常有疮。

　　蒺藜子（炒去角）白扁豆（炒各一两）上捣罗为散。每服一钱。盐如茶点服。不拘时候。

　　地黄煎

　　（出圣济总录）

　　治伤寒心热。口舌生疮。

　　生地黄汁（三合）蜜（五合）上搅均。慢火煎如稠饧。每服半匙。含化。徐徐咽津。

　　不计时。

　　大青饮治伤寒后。口生疮。咽喉肿塞。

　　大青（去根一两）吴蓝（去根半两）石膏（研一两）芍药（一两）上捣筛。每服三钱。

　　用水一盏。入葱白、盐、豉各少许。煎至六分。去渣。食后临卧温服。

　　升麻六物汤

　　（出活人书）

　　治口疮赤烂。

　　升麻栀子仁（各钱半）大青杏仁黄芩（各三分）上为末。以水一盏半。葱白三茎。

　　煎至八分。去渣。温服。

　　疗伤寒热病口疮。

　　用黄柏皮。削去上粗皮。取里好处。薄削。以盐渍之一宿。唯欲令浓。含其汁。良久吐。

　　更含。若胸中热有疮。时饮三五合。尤佳。圣惠方同方。煎十余沸。滤去渣。候温含。

　　卷一百三十八　伤寒门

　　伤寒吐血（附论）

　　夫伤寒吐血者。热在阳经。邪盛于表。应汗不汗。热毒入深。结于五脏。遂成瘀热。熏于上焦。热随气行。并入胃中。胃得血则满闷气逆。故吐血也。

　　歌曰。皆因邪热中三阳。当汗医家失料量。热毒入深留五脏。故成吐血可惊惶。

　　言当汗失汗也。返故热毒入深。故吐血也。瘀血盛者。抵当丸。轻者。桃仁承气汤。兼服犀角地黄汤。证治论。三黄泻心汤。柏皮地血散。大下后。寸脉沉迟。尺脉不至。咽喉不利。唾脓血者。麻黄升麻汤。服桂枝汤吐者。其后必吐脓血。犀角地黄汤。吐血。

　　诸阳受热邪。不发表。咎在医家。因而热毒流于脏地。三黄汤主之。凡诸阳受热。其邪在表。当汗不汗。致使热毒入脏。积瘀于内。遂成吐血。盖伤寒失汗。则邪热化为恶血。

　　蕴毒不除。亦能蒸腐其血。凡眼闭目红。神昏语短。心忪痛闷。眩冒迷忘。漱水燥烦。呕吐喘促。惊狂谵语。鼻衄吐血。脊冷足寒。骨热肤开。四肢厥逆。多汗。顽痰。胸胁少腹满急。

　　大便黑而微利。小便多而不禁。此等皆瘀血证也。男女切有此血脉。妇人伤寒尤多见之。以其得病于经水来去之期。或受病中间。经水适至耳。血之为痛。大抵夜重日轻。或昼明而暮谵语。血属阴。从其类也。前证不必悉具。但见三分晓。便作血证主张。犀角地黄汤。小柴胡汤。桃仁承气。三黄汤。凡酌量轻重。用于血结。其抵当汤丸主之。以川芎为佐。尽大便黑物。则佳。虽然。伤寒咯血。尤难救疗。况吐血乎。凡吐血。皆非美恙。初病犹可用攻。

　　有陆续而来。或经散时而复吐者。断不可救药也。方药详见解题。通用萝卜汁一小盏。入新汲水。煎茅花主之。血热者。黄连阿胶汤。证治论。用地血散。柏皮汤。三黄泻心汤。大下后。寸脉沉迟。尺脉不至。咽喉不利。唾脓血者。麻黄升麻汤。此有两证。一阳毒。一少阴。

　　在

　　方

　　伏龙肝散

　　（出圣惠方）

　　治伤寒吐血。心烦不食。

　　伏龙肝（三两）生干地黄（一两）柏叶（一两）阿胶（一两捣炒令黄燥）黄芩（一两）黄连（一两去须）甘草（两半炙微赤锉）茜根（一两）上为散。每服四钱。水一中盏。

　　煎至六分。去滓。不计时候。温服。

　　蒲黄散

　　（又名蒲黄汤出圣惠方）

　　治伤寒瘟病时气疫毒。及饮酒伤中。吐血不

　　止。面黄干呕。

　　蒲黄栝蒌（一作桔梗）犀角屑甘草（炙微赤锉）桑寄生（各三两）葛根（三两锉）上为散。每服五钱。水一大盏。煎至五分。去滓。不计时候服。一方无栝蒌。

　　治伤寒吐血不止

　　（出圣惠方）伏龙肝甘草（炙微赤锉）茜根生干地黄阿胶（捣碎炒令黄燥）黄芩（以上各一两）上为散。每服四钱。水一大盏。入竹茹一分。煎至六分。去滓。不计时候。温服。

　　子芩散

　　（出圣惠方）

　　治伤寒吐血。心神烦闷。

　　子芩（三分）栀子仁（五钱）远志（一分去心）桂心（五钱）黄连（五分去须）上为散。每服四钱。水一中盏。煎至六分。去滓。不计时候。温服。

　　又方

　　（一名黄连散出圣惠方）黄连（一两去须）荷叶（一两）艾叶（三分微炒）柏叶（三分）上为散。每服四钱。水一中盏。煎至六分。去渣。入生地黄汁半合。更煎一两沸。不计时候。温服。圣济方。用黄连一两半。艾叶五钱。名黄连汤。

　　当归散

　　（出圣惠方）

　　治伤寒吐血。目眩烦闷。

　　当归赤芍药黄芩伏龙肝阿胶（捣碎炒黄燥各一两）干姜（五钱）上为散。

　　每服四钱。水一中盏。煎至六分。去滓。不计时候。温服。

　　生干地黄散

　　（出圣惠方）

　　治伤寒心热。及余毒不退。吐血一二升不止。

　　生干地黄（一两）黄柏（三分锉）黄芩（一两）吴蓝（一两）黄连（三分去须）伏龙肝（一两）麦门冬（一两去心）上为散。每服四钱。以水一中盏。煎至六分。去滓。不计时候。

　　温服。

　　治伤寒心热不止方

　　伏龙肝（一合）红蓝花（一合）乱发灰（五钱）上为散。每服五钱。以水一大盏。

　　入竹茹一分。煎至五分。去滓。不计时候。温服。

　　茅根饮子

　　（出圣惠方）

　　治伤寒心肺热。因嗽吐血。或吐血。宜服。

　　茅根（三两）犀角屑（一两）黄芩（一两）桑根白皮（二两）竹茹（一两）刺蓟（两半）紫菀（二两洗去苗）上为散。每服五钱。水一大盏。煎至六分。去渣。入生地黄汁一合。

　　更煎一两沸。不计时候。分温三服。

　　刺蓟散

　　（出圣惠方）

　　治伤寒烦热。吐血不止。

　　刺蓟（一两）赤芍药（两半）茅根（二两）麦门冬（去心三两焙）犀角屑（两半）甘草（五钱生用）上为散。每服五钱。水一大盏。煎至六分。去渣。入藕汁生地黄汁各五钱。

　　更煎

　　柏叶散

　　（出圣惠方）

　　治伤寒吐血不止。

　　青柏叶（一两）生干地黄（一两）阿胶（一分捣碎炒令黄燥）上为散。水一大盏半。煎至一盏。去滓。别搅马通汁一合相和。更煎一两沸。不计时。分温三服。

　　治伤寒壅极吐血。百治不瘥方。

　　（出圣惠方）生地黄汁（一中盏）川大黄（一分锉微炒）上为散。先煎地黄汁三五沸。内大黄末。

　　调令均。不计时候。温服。

　　麦门冬汤

