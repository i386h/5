<!-- { "loadSidebar": true } -->
　　（出圣济总录）荠吴蓝甘草（炙锉）黄芩（去黑心）茅根生干地黄（焙干各一两）上粗捣筛。

　　每服五钱。盐水一盏半。入豉百粒。同煎至八分。去滓。食后温服。

　　地黄汤治伤寒热病。当发汗而不发。内有余热。鼻衄吐血不止。面黄。大便黑。

　　此方主消化瘀血。兼治疮疹出得大盛。以此解之。

　　生干地黄（焙）芍药犀角（镑各一两）牡丹皮（三分）上粗捣筛。每服五钱。

　　用盐水一盏半。煎至一盏。去滓。食后温服。有热如狂者。加黄芩三两。其人脉大来迟。腹不满。

　　自言满者。为无热。更不用黄芩、大黄也。

　　犀角汤

　　（出圣济总录）

　　治伤寒吐血不止。喜忘如狂。热毒不散。内有蓄瘀。

　　犀角（镑一两）大黄（锉炒三两）芍药黄芩（去黑心各一两）牡丹皮（三分）生干地黄（焙一两半）上粗捣筛。每服五钱。盐水一盏半。煎至半盏。去滓。食后温服。

　　黄芩汤

　　（出圣济总录）

　　治伤寒吐血。心神烦闷。

　　黄芩（去黑心三分）山栀子仁（三钱）远志（去心一分）桂（去粗皮五分）黄连（去须）竹茹（各三分）上粗捣筛。每服五钱。盐水一盏半。煎至一盏。去滓。食后温服。

　　三黄汤

　　（出圣济总录）

　　治伤寒后。心气不足。吐血衄血。及黄胆。

　　大黄（锉焙）黄连（去须）黄芩（去黑心各一两）上粗捣筛。每服五钱。盐水一盏半。

　　煎至八分。去滓。食后温服。亦名三黄丸。用炼蜜为丸。如梧桐子大。每服十五丸。白汤下。

　　紫河车散

　　（出圣济总录）

　　治伤寒吐血。烦躁。

　　紫河车（三分）朴硝甘草（各半两生）蛤粉（一分）上捣罗为散。每服二钱。

　　盐、沙糖、新汲水调下。不计时候。日三服。

　　金花散

　　（出圣济总录）

　　治伤寒吐血不止。

　　郁金甘草（炙锉）青黛（各五钱）上捣罗为散。每服二钱。用盐鸡子白调下。

　　地黄散

　　（出圣济总录）

　　治伤寒吐血不止。

　　大黄（锉炒捣末一两）龙脑（研一钱）上合研均。每服二钱。用生地黄汁调下。

　　人参汤

　　（出圣济总录）

　　治伤寒吐血下血。及血汗。

　　人参芍药桔梗（锉炒）芎当归（切焙）桂（去粗皮）甘草（炙锉各一两）竹茹（三分）上粗捣筛。每服五钱。盐水一盏半。煎至八分。去滓。食后温服。

　　治伤寒后。余毒不解。心脏热极。吐血不止方。

　　（出圣济总录）生藕汁（二合）生地黄汁（三合）恶实根汁（二合）刺蓟根汁（二合）蜜（一合）上相和搅均。每服三合。不计时候。频频服。

　　柏叶汤

　　（金匮方）

　　治吐血不止者。

　　侧柏叶（三两）干姜（三两切）艾（三把）上以水五升。煮取一升。去渣。别绞取新出马通汁一升。相和合。煎取一升。绵裹滤去之。温分再服。马通。是马屎汁也。一方有阿胶。

　　无

　　黄土汤

　　（出金匮方）

　　治吐血下血。先便后血。此远血也。

　　釜灶下黄焦土（半升绵裹）甘草（炙）干地黄白术附子（炮裂）阿胶（炙末）黄芩（各三两）上切。以水八升。煮六味。取三升。去滓。纳胶令烊。分三服。忌海藻、菘菜、芜

　　治伤寒吐血。而齿缝皆流血不止。

　　用开口川椒四十九粒。用法醋一大盏。同煎令熟。入白矾少许漱口。含在口中。少顷出。

　　再啜漱而含。

　　卷一百三十九　伤寒门

　　伤寒蓄血（附论）

　　夫伤寒蓄血者。在下焦结聚而不行。蓄积而不散者是也。血菀于上而吐血者。谓之薄厥。

　　留于下而瘀者。谓之蓄血。此由太阳随经瘀热在里。血为热所搏。结而不行。蓄于下焦之所致。经曰。太阳病。六七日。表证仍在。脉微而沉。反不结胸。其人发狂者。以热在下焦。

　　少腹当硬满。小便自利者。下血乃愈。抵当汤主之者是也。大抵看伤寒。必先观两目。次看口舌。然自心下至少腹。以手摄按之。觉有满硬者。则当审而治之。如少腹觉有硬满。

　　问其小便。若小便不利者。则是津液留结。可利小便。若小便自利者。则是蓄血之证。可下瘀血。经曰。伤寒有热。少腹满。应小便不利。今反利者。为有血也。太阳病。身黄。脉沉结。少腹硬。小便不利者。为无血也。小便自利。其人如狂者。血证谛也。皆须抵当丸之愈。

　　阳明病。其人喜忘。屎虽硬。大便反易。其色必黑。亦是蓄血之证。蓄血于下。所以如狂者。经谓热结膀胱。其人如狂者是也。血瘀于下。所以喜忘者。内经曰。血并于下。乱而喜忘者是也。二者。若有其一。则为蓄血证明矣。蓄血之证又有轻重焉。如狂也。喜忘也。皆蓄血之甚者。须抵当汤丸以下之。如外已解。但少腹急结者。则为蓄血之轻者。须桃仁承气汤以利之。医妙者何也。在乎识形证。明脉息。晓虚实。知转变。其于形证之明者。众人所共识。又何以见其妙秘也。形证之参差。众人所未识。独先识之。乃所以为妙。且如病患无表里证。发热七八日。虽脉浮数者。可下之。假令以下。脉数不解。合热则消谷善饥。至六七日不大便者。此有瘀血。抵当汤主之。当不大便。六七日之际。又无喜忘如狂之证。亦无少腹硬满之候。当是之时。与承气汤下者多矣。独能处以抵当汤下之者。是为医之妙者也。若是者。何以知其有蓄血也。且脉浮而数者。浮则伤气。数则伤血。热客于气。则脉浮。热客于血。则脉数。因下之后。浮数俱去。则已。若下之后。数去。其脉但浮者。则荣血间热去。而卫气间热在矣。为邪气留心。则饥。邪热不杀谷。潮热发渴也。及下之后。浮脉去。而数不解者。则卫气间热去。而荣血间热在矣。热则气合覆。血乃下行。胃虚协热。热消谷。善饥。血至下焦。若下不止。则血得以出泄。必便脓血也。若不大便六七日。则血不得出泄。必蓄在下焦。为瘀血。是须抵当汤下之。又伤寒留蓄恶血。内外俱热。昏愦谵语。亦有耳聋虚鸣之证。与少阳经受病相似。如服小柴胡汤不效。当以黄连一分。赤茯苓半分。锉细。入灯心煎与之。男女通用。凡大小产。热入血室。小柴胡汤力所不及者。于内加五灵脂。

　　仍以黄连赤茯苓汤佐之。盖心主血。黄连、茯苓皆清心凉血之剂。所以收功。若夫疏利血毒。则活人书桃仁承气汤。有余勇矣。

　　方

　　大黄芍药汤

　　（出圣济总录）

　　治伤寒太阳病。随经入里。瘀热内积蓄血。喜忘如

　　狂。

　　大黄（锉炒五钱）芍药牡丹皮犀角（镑生用各一两）生干地黄（两半）上锉如麻豆大。每服五钱。用水二盏。煎至一盏。去滓。温服。

　　大黄汤

　　（出圣济总录）

　　治伤寒内有瘀血。大便不利。小便急痛。

　　大黄（锉炒一两）桃仁（汤浸去皮尖双仁麸炒黄研半两）水蛭（米炒黄一两）木通（半两锉）上除桃仁外。粗捣筛。入桃仁同研令均。每服二钱。以水一盏。煎至七分。去滓。

　　温服

　　犀角地黄汤治伤寒及温病。应发汗而不汗。内蓄为瘀血。及鼻衄血也。吐血不

　　尽。余血停留。致面黄。大便黑。

　　犀角（一两）生地黄（六两）芍药（三两）牡丹皮（二两）上咀。水九升。

　　煮三升。

　　分三服。有热如狂者。加黄芩、大黄。腹不满。为无热。不可加。升麻与犀角。性味主治不同。何以升麻代之。以是知引入阳明也。兼治疮疹。

　　芍药地黄汤治伤寒发热疹出血。并有积。喜忘如狂。鼻衄面黄。大便黑者。

　　芍药生地黄黄芩牡丹皮（各五钱）上以水六升。煮取三升。去滓。温服一升。

　　日三。时行本有蓄血者。腹胁满如鼓。

　　卷一百三十九　伤寒门

　　伤寒舌肿（附论）

　　夫伤寒舌肿胀者。病在三阴也。太阴之脉。连舌本。散舌下。少阴之脉。循喉咙。侠舌本。厥阴之脉。循喉咙之后。又手少阴心之经。其气通于舌。凡此经络。为风热所乘。随脉至舌。热气留于血。血气壅。故令舌肿胀。诊其脉数急者。是其候也。

　　伤寒舌肿者。热毒伤于心脾也。心候于舌。主于血。血虚为热所乘。又脾之大络出于舌下。若心脾有热。则令舌肿也。

　　方

　　大黄散

　　（出圣惠方）

　　治伤寒心脾热。舌肿。

　　川大黄（锉碎微炒）黄连（去须各一两）黄芩川升麻黄药（各三钱）甘草（半两生锉）上为粗散。每服四钱。水一中盏。入黑豆三十粒。煎至五分。去滓。不计时候。温服。

　　玄参散

　　（出圣惠方）

　　治伤寒上焦虚。毒热壅塞。喉咽连舌肿痛。

　　玄参射干黄药（各一两）上为粗散。每服五钱。水二大盏。煎至五分。去滓。不计时候。温服。

　　治伤寒咽喉闭塞。舌根肿痛方。

　　（出圣惠方）苍耳根（两半锉）甘草（三钱生锉）上为粗散。每服五钱。水一大盏。煎至五分。

　　去滓。

　　不计时候。温服。

　　治伤寒心脾虚热。舌肿方。

　　（出圣惠方）黄药（一两）甘草（三钱生锉）上为粗散。每服二钱。水一中盏。煎至五分。去滓。

　　不计时候。温服。

　　治伤寒心脾热。口疮。舌肿。咽喉疼痛。宜服此方。

　　（出圣惠方）羚羊角屑黄柏（涂蜜炙微赤锉）甘草（生锉）川大黄（各半两锉碎微炒）玄参（三钱）上为细末。每服不计时候。煎竹叶热水调下一钱。

　　铅霜散治伤寒心脾壅热。舌肿。多吐痰涎。

　　铅霜（细研）牛黄（各一分细研）麦门冬（一两去心焙）白菊花甘草（各半两微赤锉）黄连（二分去须）上为细末。入牛黄、铅霜。同研令均。不计时候。以淡竹沥二合。调下二钱。如无竹沥。犀角温水调下亦得。

　　龙胆散治伤寒心脾热。多干舌肿。口内生疮。

　　龙胆（去芦头）麦门冬（去心焙）知母人参（去芦头）柴胡（去苗各半两）甘草（一分锉）上为细末。不计时候。磨犀角。温水调下二钱。

　　升麻散治伤寒喉中痛。舌根肿满。不能转动。此谓心脾热毒。宜先用针当舌中针

　　入五分川升麻车前子川大黄（锉碎微炒）甘草（生用各半两）生干地黄（三两）川朴硝（三分）上为粗散。每服五钱。以水一大盏。煎至五分。去滓。不计时候。温服。

　　升麻汤治伤寒热病。咽喉壅塞。连舌根痛。及干呕头痛。不下食。

