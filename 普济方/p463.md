<!-- { "loadSidebar": true } -->
　　细辛（三分）百合川大黄（锉碎微炒）枳壳（麸炒微黄去瓤一两）前胡（去芦头）生干地黄甘草（炙微赤锉）陈橘皮（汤浸去白瓤焙）杏仁（汤浸去皮尖双仁麸炒微黄各半两）上粗捣筛。每服四钱。水一中盏。入生姜半分。煎六分。去滓。不计时候。温服。

　　桑根白皮散治伤寒肺热咳嗽。涕唾稠粘。背拘急。口干头痛。大小便秘涩。

　　桑根白皮（锉）白前麦门冬（去心各一两半）木通川大黄（锉碎微黄炒各一两）旋复花甘草（炙微赤锉各半两）川朴硝（三分）上粗捣筛。每服四钱。水一中盏。煎六分。

　　去滓。不计时候。温服。

　　治伤寒咳嗽。鼻有清涕。吃食减少。

　　细辛五味子人参（去芦头）肉桂（去粗皮）陈橘皮（汤浸去瓤焙）白术（各半两）甘草（一分炙微赤锉）上粗捣筛。每服四钱。水一中盏。入生姜半分。枣三枚。煎六分。

　　去滓。温服。不计时。

　　石膏散治伤寒头痛咳嗽。壮热。四肢酸痛。

　　石膏前胡（去芦头）葛根（锉）赤芍药柴胡（去苗各一两）子芩桑根白皮（锉）荆芥（各三分）川升麻（半两）上粗捣筛。每服四钱。水一中盏。入生姜半分。豉五十粒。

　　煎六分。去滓。不计时候。温服。

　　细辛散治伤寒咳嗽。喘促鼻塞。

　　细辛人参（去芦头）麻黄（去根节）附子（炮裂去皮脐）赤茯苓杏仁（汤浸去皮尖双仁麸炒微黄）前胡（去芦头）百合（各三分）肉桂（去粗皮）紫菀（洗去苗土）白术干姜（炮制锉）桔梗（去芦头）赤芍药甘草（炙微赤锉各半两）浓朴（一两去粗皮涂生姜汁炙令香熟）上粗捣筛。每服四钱。水一中盏。入生姜半分。枣三枚。煎六分。去滓。不计时候。温服。

　　麻黄散治伤寒风冷入肺。咳嗽不止。

　　麻黄（一两去根节）桔梗（去芦头）五味子紫苏（微炒）知母（各半两）桂心甘草（炙微赤锉各一分）上为细末。每服一钱。如茶煎五七沸。不计时候。稍热服。

　　天门冬丸治伤寒心肺壅咳嗽。口苦气促。

　　天门冬（一两去心焙）汉防己甜葶苈（隔纸炒令紫色）桑根白皮（锉）杏仁（汤浸去皮尖双仁麸炒微黄）枳壳（麸炒微黄去瓤）甘草（炙微赤锉各三分）上为细末。炼蜜和捣一二百杵。丸如桐子大。每服不计时候。生姜汤下二十丸。日三四服。

　　皂荚丸治伤寒气壅咳嗽。咽喉胸膈不利。喘息。

　　皂荚（半斤不者以童子小便三升浸三日汁去滓于银器中熬如膏）百合贝母（煨令微黄）杏仁（汤浸去皮尖双仁麸炒微黄）甘草（炙微赤锉各一两）皂荚（五梃去黑皮涂酥炙令燥去子）上为细末。用皂荚膏和捣一二百杵。丸如桐子大。每服不计时候。以清粥饮下二十丸。

　　麻黄汤治伤寒咳嗽。日夜不止。

　　麻黄（去根节汤煮掠去沫焙）桑根白皮（锉）赤茯苓（去黑皮各一两）鸡苏茎叶葛根五味子甘草（炙锉各半两）紫菀（去苗土半两）石膏（一两半）葶苈（微炒一分）桂（去粗皮一两）上捣筛。每服五钱。水一中盏。入生姜半分。拍碎。枣三枚。擘破。同煎八分。

　　去滓。不计时候。温服。

　　五味子饮治伤寒咳嗽。

　　五味子（炒）麻黄（去根节汤煮掠去沫焙）陈橘皮（汤浸去白炒各一两）阿胶（炙燥一两）甘草（炙锉）杏仁（汤浸去皮尖双仁炒各半两）上粗捣筛。每服三钱。水一中盏。

　　入生姜三片。同煎六分。去滓。温服。不计时候。

　　紫苏汤治伤寒咳嗽。

　　紫苏叶（一两）麻黄（去根节汤煮掠去沫焙一两半）杏仁（汤浸去皮尖双仁炒二两）甘草（炙锉半两）上粗捣筛。每服三钱。水一中盏。煎至六分。去滓。温服。不计时候。

　　加减真武汤

　　（出圣济总录）

　　主少阴证。二三日不已。至四五日。腹痛。小便不

　　利。四肢沉白茯苓（去黑皮）芍药白术五味子（炒各三分）附子（一枚炮裂去皮脐）细辛（去苗叶）干姜（炮各一分）上锉如麻豆大。每服五钱。水一盏半。入生姜四片。煎八分。

　　去滓。温服。

　　前胡汤

　　（出圣济总录）

　　治伤寒咳嗽痰唾。胸膈不利。头目昏眩。

　　前胡（去芦头）大腹皮半夏（汤浸七次去滑焙）甘草（炙锉）陈橘皮（汤浸去白焙各一两）上粗捣筛。每服三钱。水一盏。生姜三片。煎至六分。去滓。温服。不拘时候。

　　四逆散

　　（出活人书）

　　主少阴病四逆。其人或悸。或小便不利者。或腹中痛。或

　　泄利下重。

　　甘草（炙锉）枳实（麸炒去瓤）柴胡（去苗）芍药五味子（半两）干姜（炮半两）上捣罗为散。每服二钱。米饮调下。日三服。

　　马兜铃汤

　　（出圣济总录）

　　治伤寒热病发嗽。坐卧喘息不安。诊其脉。右手寸关

　　洪大浮数。宜马兜铃杏仁（去皮尖双仁炒黄）羌活（半两）柴胡（去苗）贝母（炒去心）桔梗（锉炒一分）麻黄（去根节汤煮掠去沫焙）麦门冬（去心焙）紫菀（去苗土）大腹皮（各一两）大吃。

　　赤茯苓散

　　（出圣惠方）

　　治伤寒咳嗽。心膈壅闷。肩背烦痛。四肢无力。

　　赤茯苓紫苏茎叶桔梗（去芦头各三分）半夏（汤浸七次去滑半两）槟榔麦门冬（去心）前胡（去芦头各三分）陈橘皮（汤浸去白瓤焙）甘草（炙微赤锉）桑根白皮〔锉各半分（两）〕上粗捣筛。每服四钱。水一中盏。生姜半分。煎至六分。去滓。不计时候。

　　温服。

　　石膏汤

　　（出圣济总录）

　　治伤寒咳嗽。肺热头痛。

　　石膏（二两）人参贝母（炮去心各半两）麦门冬（去心焙）赤茯苓（去黑皮各三分）上捣筛。每服五钱。水一盏半。入竹叶三七片。同煎八分。去滓。食后温服。

　　生地黄饮

　　（出圣济总录）

　　治伤寒毒瓦斯攻肺。咳嗽。喉中生疮。

　　生干地黄（焙三两）大黄（生锉）升麻贝母（去心炒黄）麦门冬甘草（炙锉各一两）上

　　款冬汤

　　（出圣济总录）

　　治伤寒邪热攻肺。咳嗽。心闷唾脓。

　　赤茯苓（去黑皮）前胡（去芦头各一两）杏仁（汤浸去皮尖双仁炒两半）甘草（炙锉三分）款冬花（三分）麻黄（去根节一两）天门冬（去心焙半两）上捣筛。每服五钱。

　　水一盏半。生姜半分。拍碎。同煎八分。去滓。温服。

　　半夏汤

　　（出圣济总录）

　　治伤寒咳嗽。头痛。

　　半夏（汤浸洗去滑焙）麻黄（去根节各一两）附子（炮裂去皮脐半两）款冬花（一两）干姜（炮一分）上锉如麻豆。每服三钱。水一盏。生姜半分。拍碎。同煎六分。去滓。食后温服。

　　射干汤

　　（出圣济总录）

　　治春冬伤寒。秋夏中冷。咳嗽。喉鸣声嗄。干哕。喉中

　　不利。

　　射干杏仁（汤浸去皮尖双仁炒各一两）半夏（汤洗去滑炒）甘草（炙锉）桔梗（炒各三分）桑根白皮麻黄（去根节汤煮掠去沫焙各用一两）紫菀（去苗土半两）陈橘皮（汤浸去白焙半两）上粗捣筛。每服五钱。水一盏半。生姜一分。拍碎。枣三枚。擘破。同煎八分。

　　去滓。食后温服。

　　治伤寒咳嗽。肢体疼痛。烦热。

　　柴胡（去苗土）桑根白皮天雄（炮裂去皮脐）芎赤石脂五味子（各两半）桂（去粗皮）黄连（去须）百合地榆浓朴（去粗皮生姜汁炙各一两）上锉如麻豆。

　　每服五钱。

　　前胡汤

　　（出圣济总录）

　　治肺脏感寒。发嗽不止。兼头痛不可忍。

　　前胡（去芦头）桂（去粗皮）玄参射干款冬花马兜铃杏仁（去皮尖双仁麸炒研）贝母甘草（炙锉各一两）麻黄（去根节）旋复花（各一两）上捣筛。每服五钱。水一中盏半。煎取八分。去滓。食后温服。

　　润肺汤治伤寒客邪在肺。咳嗽声重。身体微热。

　　杏仁（汤浸去皮尖双仁炒）甘草（炙锉各一两）干姜（炮）麻黄（去根节汤煮掠去沫焙）知母（焙）款冬花桑根白皮（锉各半两）陈橘皮（汤浸去白瓤焙一两半）上粗捣筛。

　　每服三钱。水一盏。煎七分。去滓。热呷。食后临卧服。

　　葛根汤治伤寒声不出。咳嗽头疼。

　　葛根（锉焙）麻黄（去根节各二两）桔梗（炒）杏仁（汤浸去皮尖双仁麸炒黄）甘草（炙锉）葶苈（纸上炒）石膏（研各一两）上粗捣筛。每服三钱。水一盏。煎八分。

　　去滓。

　　温服。不拘时候。

　　杏仁煎治伤寒声重暴咳。语音不出。

　　桑白皮（蜜炙）木通贝母（各一两三钱）紫菀五味子（各一两）蜜（一两半）杏仁（去皮尖三两另研为末）上咀前五味。水三升。慢火熬。取一升。去滓。同连皮生姜研自然

　　无比散治伤寒胸中有痰。咽中作声。咳不已者。

　　上用碌一两。臼中杵为散。取半钱。痰多者一钱。用薄荷汤和服。痰积久者。加藜芦一两。

　　射干汤治伤寒冬春秋夏冷咳嗽。曲拘不得气息。喉哑失声。干嗽无唾。喉中如梗

　　者。宜服。

　　射干（二两）半夏（五两洗）杏仁（三两去皮尖双仁麸炒）干姜（炮）甘草（炙）紫菀肉桂吴茱萸当归橘皮麻黄（去节）独活（各二两）上切。以水一斗。煮取三升。

　　去滓。温分三服。如病一二日者。可服此汤。汗后重服。勿汗也。病久者。初服可用大黄二两。

　　初秋夏月豪雨冷。及天行暴寒热。喜伏于内。宜生姜四两代干姜。除茱萸。用枳实二两炙。

　　忌羊肉、海藻、菘菜、饧、生葱。

　　知母汤治伤寒骨节头痛。眼睛疼。咳嗽。

　　知母（二两）贝母干葛芍药黄芩栀子仁（擘各三两）石膏杏仁（一两去皮尖及双仁）上切。以水七升。煮取二升五合。去滓。分为三服。如人行八九里。再服。忌蒜、面

　　人参石膏汤治伤寒咳嗽不已。心烦。及风热头疼。精神不利。昏愦。宜服。

　　人参（钱半）半夏（去滑）大栀子黄芩（各三钱）芎白术茯苓知母（各半两）甘草（一两炙）石膏（三两）上为末。每服一钱。水一钟。生姜三片。煎六分。去滓。

　　温服。

　　细辛散治伤寒咳嗽。胸膈不利。四肢烦痛。壮热头痛。

　　细辛麻黄（去根节各一两）葛根紫菀（洗去土苗各三分）荆芥白术赤芍药桔梗（去芦头）桂心（各一两）甘草（炙微黄锉）五味子（各半两）上粗捣筛。每服五钱。水一

　　桔梗甘草汤治伤寒咳嗽。胸膈壅闷。心神烦躁。

