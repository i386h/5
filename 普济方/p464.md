<!-- { "loadSidebar": true } -->
　　桔梗（炒）甘草（炙锉）半夏（汤洗去滑焙）芍药（各三分）旋复花大腹皮（锉）枳壳（去瓤麸炒）赤茯苓（去皮各半两）前胡（去芦头一两）上粗捣筛。每服五钱。用水一盏半

　　本末丸治伤寒素有喘息咳嗽。发动不得卧。胸满短气者。本末丸主之。以病本在

　　肾。末在肺故也。

　　雄黄朱砂铅丹风化灰（各三钱）砒（一钱）上粗捣筛。以枣十枚。煮取肉。

　　丸如梧子大。各于丸上针一孔。日干。取二丸服。以针穿定药。灯上烧红。急投麻油中。取出。

　　冷汁下。便卧。禁热物。喘甚。加砒二钱。亦治疟。最良。

　　前胡饮治肺脏感寒。痰嗽不止。心膈烦满。饮食不得。常多呕逆。

　　前胡（去芦头）桔梗（锉炒）旋复花（炒）玄参人参桂（去粗皮）生干地黄（焙）甘草（炙锉各一两）浓朴（去粗皮生姜汁炙两半）半夏（汤浸去滑焙二两）上捣筛。

　　每服五钱。水一盏半。生姜一分。同煎取八分。去滓。食后顿服。

　　卷一百三十九　伤寒门

　　伤寒霍乱（附论）

　　夫阴阳不顺。清浊二气相干。脏腑不调。真邪交错。肠胃变乱。故令吐泻也。若夫伤寒脾气既虚。心膈烦热。腹胀头痛。身体恶寒。宿食不消。中焦壅滞。荣卫气逆。冷热相攻。

　　四肢厥冷。或吐或利。故名霍乱者。上吐下利。挥霍而撩乱是也。邪在上焦者。但吐而不利。

　　邪若有以异也。伤寒吐利者。邪气所伤。霍乱吐利者。饮食所伤也。其有兼伤寒之邪。内外不和者。谓之头痛发热而吐利也。经曰。发热。头痛身疼。恶寒吐利者。此属何病。答曰。此名霍乱。霍乱头痛发热。身疼痛。热多欲饮水者。五苓散主之。寒多。不用水者。理中丸主之。

　　以其中焦之失治。阴阳乖隔。必有偏之者。偏阳则多热。偏阴则多寒。许仁则曰。病有干霍乱者。有湿霍乱者。干霍乱者。死多。湿霍乱者。死少。盖吐利所伤之物。得以出泄。虽霍乱甚。则上干胃中。水谷泄尽则止矣。所以死者少。及其干霍乱而死多者。以其上不得吐。

　　下不得利。则所伤之物。不得出泄。拥闭正气。乖隔阴阳。烦搅闷乱。疏无所安。喘胀霍乱而死。呜呼。食饮有节。起居有常者。岂得致霍乱耶。饮食自倍。肠胃乃伤。丧身之由。实自致尔。

　　夫呕吐而利。病名霍乱。皆邪气在中焦。使阴阳二气不能升降。则心腹鼓痛。而作吐利也。其候必先心痛则先吐。先腹痛。则先利。心腹俱痛。则吐利并作。古人以其病迅暴。挥霍之间。便致撩乱。故谓霍乱。伤寒霍乱。亦由中焦阴阳不和所致。故其有壮热而渴。有寒而渴者。有发热恶寒。汗出厥逆者。有病势已。而身体疼痛不休者。治之亦不可概以一法。

　　歌曰。四肢拘急仍兼厥。发热憎寒四逆汤。吐利止而身体痛。桂枝和解最为良。

　　吐利止。汗出而厥。四肢拘急。脉微欲绝者。通脉四逆加猪胆汤。汗后霍乱。身作痛。

　　桂枝汤。热多而渴者。五苓散。寒多不渴者。皆用理中汤。加石膏。

　　又歌曰。霍乱热多五苓散。寒多不水理中寻。憎寒厥热姜甘附。中暑焦烦腹痛侵。

　　张氏但称吐利者。非霍乱也。霍乱邪在中焦。以饮食无节。居处不常得之。夹食伤寒。

　　阴阳乖隔。上吐下利而躁搅腹痛。偏阳则多热。偏阴则多寒。卒然而走。危甚风烛。许仁则谓湿霍乱死者少。干霍乱死者多。盖以所伤之物。或因吐利而出泄。泄尽则止。其死少也。

　　夫上不得吐。下不得利。所伤之物。拥闭正气。关格阴阳。烦躁胁胀。其死多也。夫饮食起居。当以此为戒。霍乱吐利。热多则渴者。五苓散。寒多而不饮水者。理中汤丸。或有寒。

　　腹满而痛。四肢拘急。转筋下利者。锉理中汤。加生附子官桂。吐利汗出。发热憎寒。手足厥冷。拘急。其脉沉细。四逆汤。中暑霍乱烦躁。大肠心腹撮痛。四肢冷。冷汗出。脚转筋。

　　香苓散。千金云。转筋者。用理中汤。加石膏。汗后霍乱。虽吐利已止。而身痛不少休。

　　与桂枝汤。吐利已止。汗出。四肢厥而拘急。脉微欲绝。通用四逆加猪胆汤。霍乱通用藿香正气散。腹痛加桂。痛甚加茱萸藿香。小便不利加茯苓。泻而不止。除湿汤。去苍术。加桂丁香。干霍乱心腹作痛。欲吐不吐。欲下不下。先以盐汤一盏。顿服。候吐出令透。即以锉理中汤。倍加橘红与之。凡气痞于中。不吐不泻。害人甚急。可用苏合香丸。用枳壳散下。

　　或用藿香正气散。加官桂茯苓。倍加枳壳。大抵风雨寒湿。邪自外入藿香正气散。除湿汤为要。饮食居处。邪由内发。治中汤主之。其或吐泻不止。面青厥冷者。震灵丹。研开木香干姜煎汤下。大柴胡汤一证云。发热汗出不解。呕吐不利。而心中痞者。大柴胡主之。此别非霍乱故也。

　　方

　　人参散治伤寒霍乱吐利。心烦腹痛。

　　人参（去芦头）枳实（麸炒令黄色）附子（炮裂去皮脐）桂心甘草（炙微赤锉）干姜（炮上各半两）上捣筛细。每服四钱。水一中盏。入生姜半分。煎六分。去滓。不拘时。稍热服。

　　白术散

　　（出圣惠方）

　　治伤寒霍乱。胃气不和。心烦吐利。不下饮食。

　　白术（一两）浓朴（一两去粗皮涂生姜汁炙令香熟）人参（一两去芦头）陈橘皮（三分汤浸去白瓤焙）甘草（半两炙微赤锉）上捣筛为散。每服四钱。水一中盏。入生姜半分。

　　枣三枚。煎六分。去滓。不计时候。温服。

　　治伤寒霍乱发热。身体疼痛。多欲饮水。宜服此方。妙。

　　（出圣惠方）猪苓（三分去黑皮）白术（三分）赤茯苓（三分）桂心（半两）甘草（半两炙微赤锉）上捣罗为散。每服四钱。水一中盏。煎六分。去滓。不计时候。温服。

　　四逆散

　　（出圣惠方）

　　治伤寒霍乱吐利。发热恶寒。四肢拘急。手足厥冷。

　　甘草（炙微赤锉）附子（炮裂去皮脐）桂心（以上各一两）干姜（半两炮制锉）上捣罗为散。每服四钱。水一中盏。入枣三枚。煎六分。去滓。不计时。稍热顿服。

　　治伤寒霍乱吐泻。四肢逆冷。宜服此方。

　　（出圣惠方）浓朴（一两去粗皮涂生姜汁炙令香熟）桂心（一两）高良姜（一两锉）上咀。

　　每服三钱。水一中盏。煎至五分。去滓。不计时候。温服。

　　治伤寒霍乱。吐泻腹痛。手足逆冷。宜服此方。

　　（出圣惠方）附子（一两炮裂去皮脐）甘草（半两炙微赤锉）人参（一两去芦头）干姜（一两炮制锉）白术（三分）浓朴（一两去皮涂生姜汁炙令香熟）上咀。每服三钱。水一中盏。煎至六分。

　　去滓。不计时候。温服。

　　白术散

　　（出圣惠方）

　　治伤寒冷热气相乘。霍乱吐利。转筋不止。

　　白术人参（去芦头）白茯苓干木瓜陈橘皮（汤浸七次去白瓤焙以上各一两）甘草（一两炙微赤锉）上捣筛为散。每服四钱。水一中盏。入生姜半分。去滓。不计时。稍热服。

　　人参散

　　（出圣惠方）

　　治伤寒霍乱。吐泻不定。兼脾胃冷气攻心腹胀满。不下饮

　　食。宜服。

　　人参（一两去芦头）陈橘皮（汤浸去白瓤焙一两）白术（一两）浓朴（一两去粗皮涂生姜汁炙令香熟）枳壳（一两麸炒微黄去瓤）肉豆蔻（半两去壳）桂心（一两）甘草（半两炙微赤锉）上捣罗为散。每服三钱。以水一中盏。入生姜半分。煎六分。去滓。不计时。稍热顿服。

　　诃黎勒丸

　　（出圣惠方）

　　治伤寒霍乱。心腹痛。四肢不和。宜服。

　　诃黎勒（一两煨用皮）桂心（一两）青橘皮（半两汤浸去白焙瓤）高良姜（一两炮）人参（一两去芦头）白术（一两）浓朴（一两去皮涂生姜汁炙令香熟）甘草（半两炙微赤锉）木香（半两）上捣罗为末。炼蜜和捣三二百杵。丸如桐子大。每服不计时候。以生姜汤下二十丸。

　　芦参汤

　　（出圣济总录）

　　治伤寒后霍乱。心烦干呕。

　　芦根（锉二两）人参麦门冬（去心焙各一两）赤茯苓（去黑皮一两）枇杷叶（拭去毛炙一分）上粗捣筛。每服五钱半。薤白三寸。煎至一盏。去滓服。日三。

　　朴姜汤

　　（出圣济总录）

　　治伤寒后霍乱。心膈不利。

　　浓朴（去粗皮生姜汁炙）高良姜（炒）陈橘皮（去白炒）人参（各三分）草豆蔻（去白半两）上粗捣筛。每服三钱。水一盏。生姜三片。枣一枚。擘破。煎至七分。去滓。温服。

　　日三

　　人参汤

　　（出圣济总录）

　　治伤寒后霍乱。吐利不止。吃食不消。心腹胀闷。

　　人参浓朴（去粗皮生姜汁炙）干木瓜（各一两）高良姜（炒）木香芍药白茯苓（去黑皮）白豆蔻（去粗皮）桂（去粗皮）白术陈橘皮（去白炒各半两）上粗捣筛。每服三钱

　　藿香汤

　　（出圣济总录）

　　治伤寒后。霍乱转筋。呕吐不止。闷绝。

　　藿香叶当归（切焙）附子（炮裂去皮脐）人参桂（去粗皮）木瓜（各一两）上锉如麻豆。每服三钱。水一盏。生姜三片。煎至七分。去滓。温服。不拘时候。

　　豆蔻汤

　　（出圣济总录）

　　治伤寒后霍乱。吐泻不止。及脚转筋。

　　肉豆蔻高良姜（炒）枇杷叶（拭去毛各半两）桂（去粗皮一两）浓朴（去粗皮生姜汁炙二两）吴茱萸（汤浸焙干炒一分）上粗捣筛。每服三钱。水一盏。枣一枚。擘破。煎至七分。去滓。温服。日三。

　　浓朴汤

　　（出圣济总录）

　　治伤寒霍乱转筋。风寒客于胃府。吐利不止。心腹气

　　胀。不思饮食。

　　浓朴（去粗皮生姜汁炙锉）干木瓜（各一两）高良姜（炒）香薷叶陈橘皮（去白炒）紫苏茎叶（各半两）上粗捣筛。每服三钱。水一盏。生姜三片。盐少许。煎至七分。去滓。

　　温服。不拘时候。

　　吴茱萸汤

　　（出圣济总录）

　　治伤寒后。霍乱吐利。腹胀转筋。手足冷。饮食不

　　消。

　　吴茱萸（一分汤浸焙干炒）浓朴（去粗皮生姜汁炙锉一两）人参干木瓜藿香叶甘草（炙锉）桂（去粗皮）丁香（炒各半两）上粗捣筛。每服三钱。水一盏。入生姜三片。煎至

　　白术汤

　　（出圣济总录）

　　治伤寒后。霍乱吐利。脚转筋。

　　白术陈橘皮（汤浸去皮炒各一两）干木瓜（二两）上捣筛。每服三钱。入生姜三片。

　　煎至七分。去滓。温服。日三。

