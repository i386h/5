<!-- { "loadSidebar": true } -->
　　太不可以无别。若大腹满而涸。难以有瘳。太阴腹满。吐食。不可下。枳实理中丸主之。误下太阳。因而腹满时痛。为太阴病。桂枝大黄汤。重者。桂枝加大黄汤。阳明发热。腹满微喘。口苦咽干。或不大便。言语太迫者。亦有此证并小柴胡汤。哕而小便难。加茯苓。又阳明复大满。不大便。小承气汤微下之。阳明脉迟。腹满时喘。潮热。亦用小承气汤。发黄证。

　　有本条。三阳合病。腹满身重。难以转侧。谵言。口中不仁。少与白虎汤。吐后腹满胀不减者。胸中之邪。下传入胃。拥而为实也。少与调胃承气汤。汗后腹胀满者。胃气虚而不能敷布。诸气壅滞也。浓朴生姜半夏人参甘草汤。若满而痛。则小承气汤微下之。妄下后。腹胀满。心烦。而卧起不安者。表邪乘虚而入。郁于胸中也。栀子浓朴汤。少阴病。六七日。腹胀满。不大便。承气汤急下之。腹胀逆。用桔梗半夏汤。腹皮痛者。脾不胜水。故水与气博于皮肤之间。观其肠鸣漉漉可知矣。半夏茯苓汤加官桂。腹胀满而短气者。邪在里而为实也。腹濡满而短气者。邪在里而为虚也。见气短而腹满。用药皆去白术。以术温燥而闭气也。

　　方

　　前胡散

　　（出圣惠方）

　　治伤寒心腹痞满。头痛。四肢烦疼。

　　前胡（去芦头一两）赤茯苓赤芍药桂心白术（各三分）柴胡（去苗）枳壳（麸炒微黄去瓤）诃黎勒（煨用皮各一两）甘草（半两炙赤微锉）上粗捣为散。每服四钱。

　　水一中

　　旋复花散

　　（出圣惠方）

　　治伤寒头痛。心腹痞满。痰壅。不下饮食。

　　旋复花（半两）半夏（汤洗七次去滑）桂心（各三两）前胡（去芦头）石膏赤茯苓陈橘皮（汤浸去白瓤焙各一两）甘草（一分炙微赤锉）上粗捣筛为散。每服三钱。水一中盏。

　　入

　　诃黎勒散

　　（出圣惠方）

　　治伤寒心腹痞满。咽喉噎塞。四肢不和。背膊壅闷。不

　　欲饮食。

　　诃黎勒（煨用皮）大腹皮（锉）前胡（去芦头）陈橘皮（汤浸去白瓤焙）川大黄（锉碎微炒各一两）半夏（汤浸七次去滑）枳实（麸炒微黄）桂心（各三分）木香（半两）上粗捣筛为散。每服三钱。水一中盏。入生姜半分。煎六分。去滓。不计时候。稍热服。

　　附子泻心汤

　　（出圣惠方）

　　治伤寒心腹痞满。恶寒汗出者。宜服。

　　附子（炮裂去皮脐）黄连（去须）黄芩川大黄（锉碎微炒各一两）上粗捣筛为散。每服三钱。水一中盏。煎六分。去滓。不计时候。温服。

　　陈橘皮散

　　（出圣惠方）

　　治伤寒心腹痞满。下之后。心腹转胀。宜服。

　　陈橘皮（汤浸去白瓤焙）诃黎勒皮赤茯苓人参（去芦头）白术（各一两）浓朴（去粗皮涂生姜汁炙令香熟）桂心（各三分）木香高良姜（各一两）上粗捣筛为散。每服四钱。水一中盏。入枣三枚。煎六分。去滓。稍热。不计时候服。

　　白术散

　　（出圣惠方）

　　治伤寒冷气结在心腹。痞满妨闷。宜服。

　　白术桂心赤芍药当归（锉微炒）半夏（汤洗七次去滑）干姜（炮）木香（各三分）陈橘皮（汤浸去白瓤焙）浓朴（去粗皮涂生姜汁炙令香熟各二两）上粗捣筛为散。每服四钱。水一中盏。入生姜半分。枣三枚。煎六分。去滓。稍热。不计时候。

　　治伤寒头项急闷。心腹痞满。气逆。不思饮食。宜服。

　　（出圣惠方）附子（炮裂去皮脐）人参（去芦头）陈橘皮（汤浸去白瓤焙）白术紫苏茎叶（各一两）桂心木香大腹皮（锉）杏仁（汤浸去皮尖双仁麸炒微黄各半两）上粗捣筛为散。每服四钱。水一中盏。生姜半分。煎六分。去滓。稍热。不计时候服。

　　赤茯苓散

　　（出圣惠方）

　　治伤寒心腹痞满。两胁下急。不能饮食。宜服。

　　赤茯苓枳壳（麸炒微黄去瓤）白术陈橘皮（各一两汤浸去白瓤焙）泽泻桔梗（去芦头）人参（各三分去芦头）甘草（一分炙微赤锉）杏仁（三分汤浸去皮尖麸炒黄去双仁）上捣

　　治伤寒气逆。心腹痞满。不下饮食。宜服此方。

　　（出圣惠方）人参（去芦头）白术枳壳（麸炒微黄去瓤）赤茯苓（各一两）桔梗（三分去芦头）桂心（半两）上粗捣筛为散。每服四钱。水一中盏。入生姜半分。煎六分。去滓。稍热。不计时候服。

　　治伤寒发汗后。心腹气痞满烦闷。宜服此方。

　　（出圣惠方）赤茯苓桂心青橘皮（各一两汤浸去白瓤焙）上捣筛为散。每服三钱。水一中盏。

　　入枣三枚。煎至六分。去滓。稍热。不计时候服。

　　附子散

　　（出圣惠方）

　　治伤寒其脉沉微。或因下后。心腹痞满。宜服。

　　附子（炮裂去皮脐）人参（各一两去芦头）干姜（炮制锉）白茯苓陈橘皮（汤浸去白瓤焙）桂心诃黎勒（煨用皮各三分）甘草（半两炙微赤锉）上捣筛为散。每服三钱。

　　以水一中盏。枣三枚。煎至六分。去滓。稍热。不计时候服。

　　代赭散

　　（出圣惠方）

　　治伤寒发汗吐下后。心腹痞满。胸膈气不利。宜服。

　　陈橘皮（一两汤浸去白瓤焙）代赭（研）旋复花人参（去芦头）甘草（各半两炙微赤锉）半夏（三分汤浸七次去滑）上捣筛为散。每服三钱。以水一中盏。入生姜半分。枣三枚。煎至六分。去滓。不计时候。温服。

　　前胡散

　　（出圣惠方）

　　治伤寒心腹痞满。不思饮食。宜服。

　　前胡（去芦头）枳壳（各一两麸炒微黄去瓤）半夏（汤浸七次去滑）甘草（炙微赤锉）木香人参（去芦头）桔梗（去芦头）枇杷叶（各半两拭去毛炙微黄）芎白术赤芍药（各三分）上捣筛为散。每服四钱。水一中盏。入生姜半分。煎六分。去滓。不计时候。

　　温服

　　治伤寒后心腹痞坚。兼气促。宜服此方。

　　（出圣惠方）萝卜子（一两微炒）阿魏（一钱麸裹煨麸热为度）上捣细罗为散。每服不计时候。

　　以热酒调下一钱。

　　治伤寒表热未除。数下之。遂夹热而利。利不止。心腹痞满。表里不解者。宜服此

　　方。

　　桂心甘草（各一两炙微赤锉）白术人参（去芦头）干姜（各三分炮）上捣筛为散。

　　每服四钱。以水一中盏。煎至六分。去滓。不计时候。温服。

　　柴胡汤

　　（出圣惠方）

　　治伤寒发热汗出不解。心腹痞坚。痰逆不止。宜服。

　　柴胡（一两半去苗）枳实（半两麸炒微黄）黄芩（半两）赤芍药半夏（各三分汤浸七次去滑）上捣筛为散。每服四钱。水一中盏。入生姜半分。枣三枚。煎六分。去滓。不计时候。温服。

　　桂枝去芍药加麻黄细辛附子汤

　　（出金匮方）

　　治气分。心下坚大如盘。边如旋

　　盘。

　　桂枝生姜甘草麻黄细辛（各二两）大枣（十二枚）附子（一枚炒）上以水七升。煮麻黄。去上沫。纳诸药。煮取二升。分温三服。当汗出如虫行皮中。即愈。

　　枳术汤

　　（出金匮方）

　　治心下坚大如盘。边如旋盘。水饮所作。名曰气分。

　　枳实（七枚）白术（二两）上以水五升。煮取三升。分温三服。腹中。即当散也。

　　导饮丸治伤寒心下痞硬痛。噫气不转。腹与右胁满痛者。

　　木香茴香槟榔青皮橘皮（各一两）黑牵牛甘遂大戟（各二两）干姜（一两）上捣筛。炼蜜和桐子大。饮服三粒。或五粒。

　　桔梗半夏汤治伤寒冷热不和。心腹痞满。时发疼痛。下气消痞。

　　桔梗（锉炒一两）半夏（姜汁制切焙）陈橘皮（汤浸去白焙各一两）上粗捣筛。

　　每服四钱。盐水一中盏。生姜三片。同煎七分。去滓。热服之。一方有枳实半两。

　　半夏泻心汤治伤寒心下痞。但满不痛者。

　　（一名泻心汤）半夏（汤浸七次焙干一两）黄芩（去黑心三分）干姜（炮三分）黄连（去须炒半两）人参（三分）甘草（炙锉半两）上咀如麻豆大。每服五钱。水一盏半。入生姜五分。枣三枚。

　　擘破。同煎至八分。去滓。食后温服。或伤寒中风。医反下之。下利十数行。谷不化。腹中泻。心下痞硬。干呕心烦者。加甘草半两。人参一两。名甘草泻心汤。或汗出解后。胃中不和。心下痞硬。干噎。食臭。胁下水泻不痢者。加生姜一两。或干姜半两。余如正方。名生姜泻心汤。一方治痰热。心胸烦痞。半夏丸。酒蒸黄连丸合和。每服三十五丸。米饮下。

　　甘草泻心汤治伤寒中风。医反下之。其人下利。日数十行。谷不化。腹中雷鸣。

　　心下痞硬而满。干呕。心烦。不得安卧。医见心下痞闷。谓病不尽。复下之。其痞益

　　甚。此非结热。但以胃中虚。客气上逆。故使硬也。

　　甘草（炙四两）黄芩（去黑心）干姜（炮各三分）半夏（汤浸七次二两半）黄连（去须一两半）上细锉如麻豆大。每服四钱。水一盏半。入大枣三枚擘。煎七分。去滓。温服。

　　日三。

　　大腹散治伤寒后。气结不散。胸中痞满。欲成结胸。

　　大腹皮（并子锉）前胡（去芦头）木通（锉各一两）赤茯苓（去黑皮一两）枳实（锉麸炒一两半）桂（去粗皮）半夏（汤浸七次炒三分）上咀如麻豆大。每服五钱。水一盏半。

　　入

　　苏橘汤治伤寒胸中痞满。心腹气滞。不思饮食。

　　紫苏茎（锉一两）陈橘皮（汤浸去白焙二两）赤茯苓（去黑皮一两半）大腹皮（锉）旋复花（各一两）半夏（汤浸七次焙半两）上咀如麻豆大。每服五钱。水一盏半。入生姜一分。拍碎。枣二枚。擘破。同煎七分。去滓。温服。

　　陈橘皮汤

　　（出圣济总录）

　　治伤寒胸中痞满。心腹冷痛。

　　陈橘皮（汤浸去白焙一两）桂（去粗皮半两）半夏（汤洗七次炒干三分）吴茱萸（汤洗焙炒一分）上咀如麻豆大。每服五钱。水一盏半。生姜一分。拍碎。同煎七分。去滓。

　　温服。

　　半夏汤

　　（出圣济总录）

　　治伤寒痞满。呕哕。心下悸。不能食。

　　半夏（汤浸七次焙令干）陈橘皮（汤浸去白瓤）白术（各三分）枳壳（去瓤麸炒半两）上粗捣筛。每服五钱。水一盏半。入生姜一分。拍碎。同煎至七分。去滓。温服。

　　茯苓汤

　　（出圣济总录）

　　治伤寒心下痞满。小便不利。

　　茯苓（去黑皮）白芍药瞿麦穗（各一两）白术（半两炒）上粗捣筛。每服五钱。

　　水一盏半。入葱白五寸。生姜一分。拍碎。同煎七分。去滓。食温服。

