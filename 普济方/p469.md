<!-- { "loadSidebar": true } -->

　　痰癖丸治少阳病。胁下痛。有停水者。

　　芫花（苦酒浸熬干）干姜（各一两色黑者）上为末。炼蜜和丸如梧桐子大。饮服三粒至五粒。

　　五味子汤治病患伤中唾血。胁下痛。身热不解者。

　　五味子紫菀（各一两取茸）桔梗续断竹茹桑白皮人参知母熟地黄甘草（各一两）右水六升。煮取三升。去滓。温服七合。日三。

　　橘皮汤

　　（出活人书）

　　治伤寒痰逆。恶寒。

　　甘草（一钱）人参（二钱）陈皮（半两）上用青季竹。刮上青茹一团。姜四片。

　　枣一枚。

　　水一盏。煎至六分。去滓。热服。

　　柴胡半夏汤

　　（出活人书）

　　治痰热头痛。利膈除烦闷。手足烦热。荣卫不调。肢

　　节拘倦。身体柴胡（八两）半夏（二两半洗）白术（二两）甘草（炙）人参黄芩麦门冬（去心各三两）上锉如麻豆大。每服炒五钱。盐水一盏半。生姜五片。枣一枚。煎八分。去滓。温服。

　　治伤寒后。卒胸膈闷痛。

　　（出本草）用枳实一味。锉。麸炒黄为末。服二钱。米饮调下。一日用二服。

　　卷一百四十　伤寒门

　　伤寒后不得眠（附论）

　　夫卫气昼行于阳。夜行于阴。阴主夜夜主卧。谓阳气尽。阴气盛。则目瞑矣。今热气未散。与诸阳并。所以阳独盛。阴偏虚。今病后不得睡者。阴气未复故也。荣卫之气。昼行于阳则寤。夜行于阴则寐。伤寒瘥后。脏腑皆虚。荣卫出入不能循常。缘热邪未散。与阳气并。

　　卫歌曰。不眠肾证利而烦。大热膀胱胃里干。吐汗出下余懊。热多热少数般看。

　　经云。胃不和。卧不安。不和者。津液干焦。邪热烦躁。阳独盛而阴偏虚故尔。盖夜以阴为主。阴气则目闭而卧安。惟夫阴为所盛。故终夜烦扰而不得宁。所谓阴虚则夜净者此也。

　　若阳虚而阴盛焉。又有夜静昼烦之证耳。少阴不利而渴。不得眠。猪苓汤。此停水也。若二三日以上。心烦不得眠。黄连阿胶汤主之。甚良。太阳发汗多。或大汗出。胃中干。烦热不得眠。欲饮水者与之。胃和即愈矣。若脉浮。小便不利。渴可与五苓散。吐汗下后。心中懊虚烦。颠倒不得眠。栀子豉汤。或酸枣汤。大热干呕。呻吟错语。不得眠。黄连解毒汤。

　　凡阳毒热病。皆不得眠。下后发汗。无大热。脉微沉。不呕渴。无表证。夜静昼烦而不得眠。

　　可与干姜附子汤。阳胜阴。则狂眠乱梦。可用栀子豉汤。阴胜阳则惊悸昏沉。宜用酸枣汤。

　　瘥后不得眠者。热气与诸阳相并。阴气未复故也。宜用栀子乌梅汤。或易简温胆汤加竹茹。

　　此可通用。

　　又多眠歌。多眠神思若沉昏。自汗风温默默然。狐惑唇疮沉细肾。太阳浮细亦痴眠。

　　阴虚阳盛。人多昏昏闭目者。阴司合也。默默不言者。阴主静也。多眠四证。二者病在经。若太阳恶寒。其脉浮细。是阳气未尽复也。若狐惑淹沉。素得之下利。则不忌阳可知矣。

　　此所以为阳盛与风温证。尺寸俱浮。自汗喘息。体重不收。默默然欲眠。不可发汗。可与葳蕤汤。病在少阴、厥阴二经。狐惑。觉四肢沉重。咽干声哑。上下唇疮。害人甚急。有本条。

　　少阴证。尺寸俱沉细。目欲寐。急与四逆汤。复其阳气。又少阴欲吐不吐。烦而多寐。

　　五六日。自利而渴。张氏无治法。若是小便白者。可用四逆汤甚妙。张氏又云。少阴病。脉微沉变难活。贵乎详而审之可也。太阳证。头项痛。恶寒嗜卧。脉浮细。或胸胁满者。宜用小柴胡汤。脉且浮。宜麻黄汤。胃伤风。发黄嗜卧。自有本条。

　　瘥后昏沉歌。差后昏沉似降妖。或时寒热或时潮。语言错谬精神少。毒在心胸汗未消。

　　伤寒瘥后。半月以来。终不能惺惺。错谬言语。精神短少。或寒或热似疟。或潮热。颊赤色者。若以风魅治之。非也。是由发汗不尽。余毒在心。热气内蕴。炮络开致之然也。瘥后昏沉不醒。可与知母麻黄汤。再取微汗。瘥后劳复食复。见下后有热条。瘥后胃脘余热。虚烦而吐。用竹叶汤加生姜瘥后喜睡。膈上有寒。宜用理中丸。瘥后从腰以下有水气。宜用牡蛎泽泻散。瘥后日暮微烦。以其病方瘥。强与谷食而不消也。节食饮则可愈矣。

　　方

　　麦门冬散

　　（出圣惠方）

　　治伤寒后体虚烦热。不得睡卧。少思饮食。宜服。

　　麦门冬（去心）黄芩（各三分）茯神熟干地黄人参（去芦头）黄（锉各一两）甘草（炙半两微赤锉）上捣筛为散。每服五钱。以水一大盏。入生姜半分。枣三枚。粳米五十粒

　　治伤寒后虚烦。不得眠睡。心中懊。宜服栀子乌梅汤。

　　（出活人书）甘草（炙微赤）栀子仁黄芩（各半两）乌梅肉（十四枚微炒）柴胡（一两去苗）上捣筛为散。每服四钱。以水一中盏。入生姜半分。竹叶二十七片。豉五十粒。煎至六分。去渣。

　　不

　　熟干地黄散

　　（出圣惠方）

　　治伤寒后体虚心烦。不得眠卧。四肢少力。

　　熟干地黄（一两半）白芍药羚羊角屑茯神黄（锉）麦门冬（去心）酸枣仁（微炒）人参（去芦头各一两）上捣筛为散。每服四钱。以水一中盏。煎六分。去滓。入鸡子清一枚。搅令均。温服。

　　又方

　　（出圣惠方）半夏（三分汤洗七遍去滑）白茯苓（一两半）黄芩（一两）上捣筛为散。每服五钱。以水一

　　酸枣仁散

　　（出圣惠方）

　　治伤寒后体虚乏力。筋脉拘急。四肢疼痛。不得睡卧。

　　宜服。

　　酸枣仁（一两微炒）麦门冬（去心）防风（去芦头）芎（各半两）当归（微炒锉）白茯苓羚羊角屑人参（去芦头）黄（锉各三两）上捣筛为散。每服四钱。以水一中盏。

　　入生姜半分。枣三枚。煎六分。去滓。不计时候。温服。

　　麦门冬散

　　（出圣惠方）

　　治伤寒后胃气虚乏。不思饮食。四肢少力。心神烦闷。

　　不得睡卧。

　　麦门冬（去心）黄（锉）人参（去芦头各三分）白术白茯苓（各一两）酸枣仁甘草（炙微赤锉）芎桂心半夏（汤洗七次去滑各半两）陈橘皮（三分汤浸去白瓤焙）上捣筛为散。每服四钱。以水一中盏。入生姜半分。竹叶七片。枣三枚。煎六分。去滓。不计时候。温服。

　　茵陈散

　　（出圣惠方）

　　治伤寒后伏热在心中。恍惚多惊。不得睡卧。宜服。

　　茵陈犀角屑赤芍药麦门冬黄芩栀子仁甘草（各半两炙微赤锉）柴胡（去苗）茯神（各一两）上捣筛为末。每服四钱。以水一中盏。入生姜半分。竹叶二十七片。生地黄一分。煎至六分。去滓。不计时候。温服。

　　栀子豉汤

　　（出德生堂方）

　　治伤寒汗后虚烦。不得眠卧。剧者必反复颠倒。心中

　　懊。感冒发为寒热。头疼体痛。并皆治之。

　　栀子（十四枚）香豉（四合）上咀麻豆大。每服三钱。水一盏。煎至七分。去滓。

　　温服。一二服得吐。止后服。一方有薤白一握。一方黑砂糖一小块。嚼下。用服以浆水投之即吐。

　　酸枣仁汤

　　（出活人书）

　　治伤寒吐下后。心烦气乏。昼夜不得眠。

　　酸枣仁（炒一两）麦门冬（去心焙二合）甘草（一分炙）知母（切焙）白茯苓（去黑皮）芎干姜（各半两）上咀如麻豆大。每服四钱。水一盏半。煎至一盏。温服。

　　酸枣仁甘草汤

　　（出圣济总录）

　　治伤寒后劳损。烦躁不得眠。

　　酸枣仁（微炒四两）甘草（炙锉）当归（切焙）桂枝人参白茯苓（去黑皮）石膏（碎）芎（各三两）远志（去心一分）上粗捣筛。每服五钱。水一盏半。煎至一盏。

　　去滓。

　　温服。不拘时。

　　酸枣仁汤

　　（出圣济总录）

　　治伤寒汗后。不得眠睡。

　　酸枣仁（微炒二两）人参（一两）石膏（碎）桂枝知母（切焙）甘草（炙各半两）赤茯苓（去黑皮三分）上粗捣筛。每服五钱。水一盏半。煎至八分。去滓。温服。不拘时。

　　酸枣仁黄芩汤

　　（出圣济总录）

　　治伤寒余热未散。不得眠睡。

　　酸枣仁（微炒一两）黄芩（去黑心）麦门冬（去心焙）甘草（炙各半两）远志（去心）萆（各一两）人参（切）茯神（去木各一两）桂枝（去粗皮三分）上粗捣筛。每服五钱。

　　水一盏半。生姜五片。煎至一盏。去滓。食前温服。日再。

　　栀子仁汤

　　（出圣济总录）

　　治伤寒后虚烦。不得眠睡。吐逆。

　　栀子仁豉（炒各一两）酸枣仁（炒一两）芎陈橘皮（去白焙）人参（去芦头）白茯苓（去黑皮各半两）上粗捣筛。每服三钱。水一大盏。生姜三片。煎至七分。去滓。食前温服。日再。

　　人参汤

　　（出圣济总录）

　　治伤寒后虚劳。不得眠。烦闷。四肢乏力。

　　柴胡汤

　　（出圣济总录）

　　治伤寒后虚烦热惊悸。不得眠睡。

　　麦门冬茯苓饮

　　（出圣济总录）

　　治伤寒后烦满。心神恍惚。不得眠睡。

　　（方见麦门冬饮）

　　地骨皮饮

　　（出圣济总录）

　　治伤寒后虚烦客热。累夜不得眠。头疼眼疼。迷闷。

　　地骨皮（洗）麦门冬（去心各二两）酸枣仁（炒三两）上粗捣筛。每服五钱。水一盏半。

　　入生姜五片。煎七分。去滓。食后温服。

　　梅实丸

　　（出圣济总录）

　　治伤寒后胆冷。不得睡。

　　梅实肉大枣肉酸枣仁（炒等分）上同捣成膏。丸如弹子大。每服一丸。卧含化服。

　　酸枣仁汤

　　（出圣济总录）

　　治大病后。及虚劳不得眠。

　　酸枣仁（炒）榆皮（切各三两）上粗捣筛。每服三钱。水一盏。煎至七分。去滓。

　　温服。

　　黄连阿胶汤

　　（出肘后方）

　　治伤寒少阴病。得之二三日以上者。心中烦。不得卧

　　。

　　黄连（一两）阿胶（三分）鸡子黄（半个）黄芩（一分）芍药（半两）上锉散。每服四钱。水二盏。煎取一盏。去滓。纳胶消尽。鸡子黄搅令和。温服。日二服。

　　半夏茯苓汤

　　（出肘后方）

　　治差后虚烦不得眠。眼中疼痛。懊。

　　半夏（三两洗）秫米（一升）茯苓（四两）上切。以千里流水一石。扬之万遍。

　　澄取二斗。合煮诸药。得五升。去滓。温分五服。忌羊肉、饧、酢、等物。

　　治差后虚烦不得眠。眼中痛疼。懊。

