<!-- { "loadSidebar": true } -->
　　（出肘后方）豉（七合）乌梅（十七枚）上以水四升。先煮梅。取二升半。纳豉。取一升半。分再服。

　　无乌梅。用栀子十四枚亦得。

　　温胆汤

　　（出易简方）

　　治大病后。虚烦不得眠。兼治心胆虚怯。触事易惊。或梦

　　寐不祥。或异象眩惑。遂致心惊胆慑。气郁生涎。涎与气搏变生诸证。或短气悸乏。或

　　复自汗。或四肢浮半夏枳实（各一两）橘红（一两半）甘草（四钱）茯苓（三分）上咀。每服四钱。

　　水一盏半。生姜七片。枣七枚。竹茹一块如钱大。煎至六分。去滓。食前热服。竹茹即刮竹青也。此药大治伤寒后。及一切病后虚烦。夜睡不宁者。并宜用之。若伤寒后尚有余热。并热在上焦。兼汗下后。表里俱虚。不可攻者。宜用竹叶石膏汤。下利发热。竹叶汤中去石膏。

　　加熟附子。名既济汤。呕者二陈汤。一法治伤寒坏证。时或发消渴。燥烦。用新罗参不拘多少。煎汤。浸令水冷后。盛渴之时与之。顿服。热则随去。大抵伤寒渴者。不可多与之水。

　　水积胸中。便为结胸。然亦须濡沫之可也。结胸治法。见于理中汤方中。伤寒后咳逆。其证最为危。当用半夏一两。生姜一两半。白水煎服。其他病亦恶咳逆。当用丁香十粒。干柿蒂一十五枚。煎汤半盏。乘热顿服。

　　卷一百四十　伤寒门

　　伤寒虚汗不止（附论）

　　夫伤寒自汗者。谓不因发散。而自然汗出者是也。内经曰。阳气卫外而为固也。卫为阳言。卫护皮肤。肥实腠理。禁固津液。不得妄泄汗者干之而邪出。气干于卫气。气不能卫。

　　故于外则皮肤为之缓。腠理为之疏。由是而津液妄泄。然润。然出。谓之自汗也。

　　如发热自汗出而不愈。此卫气不和。风邪干于卫也。太阳中。汗出恶寒身热而渴者。暑邪干于卫者也。是知卫气固护津液。不令妄泄。心为邪气干之而出也。风寒暑湿之毒。为四时之气。中人则为伤寒。风与暑湿为邪。皆令自汗。惟寒邪伤人独不出。寒伤荣而不伤卫。无邪气所干。则皮腠得以密。津液得以固。是以不出也。及其寒渐入里。得而为热。则亦使自汗出也。

　　盖热则荣卫通。腠理开而汗泄矣。然自汗之证。又有表里之别焉。虚实之异焉。若汗出恶风。

　　微恶寒者。此表未解也。必待发散而后愈。至于漏不止而恶风。及发汗发恶寒者。又皆表之经曰。阳明发热汗出。此为热越。又曰。阳明病。发热汗多者。急下之。又非若邪气在表而汗出之可缓也。伤寒自汗之证为常也。设或汗出发润。与其出之如油。或大如贯珠着身。

　　出而不流。皆为不治之证也。必手足俱周。遍身悉润。然一时间许。烦热已而身凉和。

　　为佳矣。此则阴阳气和。水升火降。荣卫通流。邪出而解之也。内经曰。阳之汗。以天地之雨名之。此之谓也。

　　歌云。百般汗自伤风始。风湿风温胃不和。中暑亡阳并霍乱。阳明柔亦同科。

　　又论云。伤风桂枝汤。渴者五芩散。不渴者。茯苓甘草汤。自汗出而小便难者。桂枝附子汤。自汗出而小便数者。不可行桂枝也。芍药甘草汤。风湿风温各有本条。卫不和。病患脏无他病。时发热自汗是也。凡发汗多而漏不止者。曰漏风。亡阳桂枝附子汤。尺寸脉俱紧主无汗。而反汗出。曰亡阳属少阳。法当咽痛。猪肤汤。甘桔汤。四肢疼而厥逆恶寒者。四逆汤。大抵阴病四肢逆冷。额上及手背冷者。法当无汗。而有汗者。曰亡阳。四逆汤。烦躁恶风汗出。防风白术牡蛎汤。次服小建中汤。汗多不止者。温粉揆之。霍乱手足逆冷者。四逆汤。有热证而霍乱。及中暑者。香薷散信效。多用小柴胡汤。根据常法煎后。极冷服之效。

　　阳明法当多汗者。不可不知也。小便自利者。不可用承气汤攻之。宜服蜜导法。恶寒者。表未解。桂枝汤。反无汗恶寒者。升麻葛根汤。反无汗而喘者。麻黄汤。

　　阳明证。自汗出。应小便不利。而反利者。津液内竭也。屎虽硬。不可攻之。宜蜜导法。

　　猪

　　方

　　石膏散

　　（出圣惠方）

　　治伤寒头痛恶寒。虚汗不止。宜服。

　　石膏牡蛎（各三分烧为粉）地骨皮白术五味子黄（锉）麻黄根（各半两）上捣筛为散。每服五钱。以水一中盏。煎六分。去滓。不计时候。温服。

　　白术散

　　（出圣惠方）

　　治伤寒体虚。汗出心烦。头痛恶风。宜服。

　　白术麻黄（不去根节）石膏芎（各三钱）甘草（炙微赤锉）羌活羚羊角屑桂心知母（各一两）上捣筛为散。每服五钱。以水一大盏。入生姜半分。煎五分。去滓。

　　不计时候。温服。

　　治伤寒汗出不歇。宜服此方。

　　（出圣惠方）川大黄（锉碎微炒）。黄连（去须）栀子仁黄柏（涂蜜炙微赤锉）麻黄根（以上各一两）

　　治伤寒体虚。夜卧汗出不止。时发头旋。恶心不食。宜服此方。

　　人参（去芦头）半夏（汤洗七次去滑）黄（锉各一两）麻黄根（一两半）牡蛎（二两烧为粉）防风（三分去芦）上捣筛为散。每服五钱。以水一大盏。入生姜半分。煎五分。

　　去滓。不计时候。温服。

　　麻黄根汤

　　（出圣惠方）

　　治伤寒虚汗不止。

　　麻黄根黄（锉）龙骨（各一两）五味子（半两）牡蛎（二两烧为粉）甘草（三分炙微赤）白茯苓散（出圣惠方）治伤寒脉微细。汗出不止。渐觉虚羸。宜服。

　　白茯苓人参（去芦头）麻黄根牡蛎（烧为粉）肉苁蓉（酒浸一宿刮去粗皮炙干各一两）白术白芍药（各三分）五味子（半两）上捣筛为散。每服五钱。以水一大盏。煎至五分。

　　去滓。不计时候。温服。

　　人参散

　　（出圣惠方）

　　治伤寒虚汗不止。多烦躁。时时惊悸。宜服。

　　人参（去芦头）远志（去心）白茯苓麦门冬（去心）黄（锉）柴胡（去苗各半两）甘草（一分炙微赤锉）龙骨（一两）上捣筛为散。每服五钱。以水一大盏。入生姜半分。

　　枣三枚。煎至五分。去滓。不计时候。温服。入竹茹一分。同煎。

　　牡蛎散

　　（出圣济总录）

　　治伤寒脉候软弱。神气羸劣。虚汗不止。

　　牡蛎（一两烧为粉）白茯苓人参（去芦头）白术白芍药麻黄根（各三分）上为捣散。每服不计时候。以粥饮调二钱。

　　治伤寒体虚。汗出不止。时时心悸。宜服此方。

　　（出圣惠方）茯神伏龙肝（各一两）牡蛎（一两半烧为粉）麻黄根（二两）上捣细罗为散。

　　每服不计时候。煎金银汤调二钱。

　　治伤寒汗出不止。渐至困羸。宜用此方。

　　（出圣惠方）牡蛎（烧为粉）麻黄根（各五两）滑石（三两）丁香（一两）甘松香（二两）上捣罗为散。每度用生绢包药五两。挨身体。以汗止为度。

　　治伤寒湿温。汗出遍身如水。虚汗不止。宜服。

　　（出圣惠方）杜仲（一两去粗皮炙微黄锉）牡蛎（二两烧为粉）上捣罗为散。每服不计时候。以温水调下二钱。一方等分捣筛。向暮卧。以水服一钱。午后汗止者。不再服。服之令人干燥。若汗不止者。复服一钱。不过再必愈。有验。天行及百病后。虚吸漏汗。遂温之。无不止者。

　　牡蛎散

　　（出圣惠方）

　　治伤寒汗不解。宜服。

　　牡蛎（烧为粉）熟干地黄白术龙骨人参（各一两去芦头）甘草（炙微赤锉）白芍药麦门冬（去心各半两）黄（二两锉）上捣筛为散。每服四钱。以水一中盏。入生姜半分。枣三枚。煎至六分。去滓。不计时候。温服。

　　又方

　　（出圣惠方）麻黄根牡蛎粉黄（锉）人参（去芦头）地骨皮龙骨（各一两）上捣筛为散。每服五钱。以水一大盏。入枣三枚。煎至五分。去滓。不计时候。温服。

　　又方

　　（出圣惠方）牡蛎粉麻黄根杜仲（去粗皮炙微黄锉）黄（锉各一两）上捣细罗为散。不计时候。煎蛤粉调二钱。

　　又方

　　（出圣惠方）麻黄根（一两半）故蒲扇（烧灰半两）上捣细罗为散。每服不计时候。以牛乳汁调下二钱。

　　治大病瘥后多虚汗。及眼中流汗方。

　　（出肘后方）甘草石骨（各一两）上捣末。以浆水服方寸匕。日二服。瘥。

　　治大病后。虚汗出不禁。

　　粢粉豉（各等分炒焦）故竹扇（如掌大烧灰）上合捣。以绢囊盛。粉身立止。

　　治汗不止方

　　（出千金方）上用地黄三斤。切。以水一斗。煮取三升。分三服。

　　又方

　　（出千金方）以白术叶作饮饮之。一方。白术方寸匕。日以饮服之。

　　治卒得汗不止方

　　（出千金方）以温酒服羊牛脂。一方服尿亦止。

　　温肺汤

　　（出指南方）

　　治感寒多汗。

　　五味子细辛（去苗）半夏（汤洗七次）甘草干姜（各一两）上为粗末。每服五钱。

　　水二盏。枣一枚。擘破。同煎一盏。去滓服。

　　甘草附子汤

　　（出指南方）甘草（一两）附子（一两炮去皮脐）桂（四两去皮）上为粗末。每服五钱。水二盏。煎一盏。去滓服。

　　治吹霎冒雨。头痛恶寒。虚汗出不止。脉气沉细。头冷痛。呕逆恶心。

　　（出护命方）麻黄根芎削术黄橘皮（各一分）甘草细辛（各二铢）上细罗为末。每服二钱。以水一盏。煎取八分。食后空心去滓服。

　　卷一百四十　伤寒门

　　伤寒毒攻手足（附论）

　　夫伤寒毒攻手足者。热胜则肿也。热毒之气。客于腑脏。邪结在里。循经而出。注于四肢。故令人手足烦热赤肿疼痛也。病源热毒瓦斯从脏腑中出。攻于手足。手足则热赤肿疼痛也。人五脏六腑井荣。皆出于手足指。故此毒从内而出。攻于手足也。

　　方

　　连翘散

　　（出圣惠方）连翘当归麦门冬（去心）黄芩犀角屑（各一两）川大黄（锉碎微炒）木香防风（去芦头）羌活枳壳（麸炒微黄去瓤）牛蒡子（微炒半两）麝香（一钱细研）上捣筛为散。每服四钱。以水一中盏。煎至六分。去滓。不计时候。温服。

　　治伤寒毒瓦斯。攻四肢虚肿。宜服此方。

　　（出圣惠方）泽泻柴胡（去苗）甜葶苈（隔纸炒令紫色各三分）半夏（汤洗七次去滑）甘草（炙微赤锉各半两）上捣筛为散。每服四钱。以水一中盏。入生姜半分。枣三枚。煎至六分。去滓。不计时候。温服。

　　细辛散

　　（出圣惠方）

　　治伤寒发渴。寒热。唇口干焦。毒瓦斯攻四肢浮肿。

