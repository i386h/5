<!-- { "loadSidebar": true } -->
　　细辛芎郁李仁（各一两汤浸去皮尖微炒）赤茯苓麦门冬（去心各一两半）桑根白皮（二两锉）甘草（三分炙微赤锉）上捣筛为散。每服五钱。以水一大盏。煎至五分。

　　去滓。不计时候。温服。

　　治伤寒毒瓦斯攻手足虚肿。宜贴膏方。

　　（一名铅丹膏出圣惠方）黄丹（半两）蜡（三两）松脂麻油（各一两）乳香麝香（各一两）上各别研为末。

　　以瓷器内先炼松脂并油。次下蜡及黄丹、乳香等。慢火煎少时。候冷。摊于绢上。贴肿处。

　　一切肿毒并用之。一方无麻油。

　　又方

　　（出圣惠方）清油（一合）蜡（半两）盐花（一合）上以瓷器中炼油熟。次下蜡并盐花。用文武火煎成膏。贴于肿处。

　　治伤寒毒瓦斯。攻手足虚肿疼痛。宜服此方。

　　（出千金方）用赤马通一升。水一斗五升。煮取一斗。绞取汁。看冷热。以渍手足。

　　又方

　　（出千金方）羊粪末（一两）炼成猪脂（二两）上相和令均。用涂肿处。

　　又方

　　（出千金方）

　　治时疫伤寒。毒攻手足肿。疼痛欲断方。

　　用虎杖半斤细锉。以水一斗五升。煎至一斗。去滓。看冷热。以渍手足。一方。令踝上有水尺许。止之。

　　又方

　　（出圣惠方）用苦参半斤。以水一斗。煎至五七沸。去滓。看冷热。渍手足。至踝上一尺止。

　　豉酒方治伤寒毒瓦斯攻手足。及身体虚肿。宜服此方。

　　（出圣惠方）用豉五合。微炒。以酒一升半。煎五七沸。去滓。随性稍热饮之。

　　治伤寒毒瓦斯攻手足肿方

　　（出圣惠方）猪蹄（一具）葱白（兼须十茎）上以水五升。煮令猪蹄熟。去滓。入盐二钱。看冷热。

　　渍肿处。

　　治伤寒毒瓦斯攻手足虚肿。及疼痛欲脱方。

　　（出圣惠方）豉（一斤）猪肉（一斤）上以水一斗。煮令猪肉熟。去滓。看冷热。用渍手足。

　　治伤寒时气瘟病。毒瓦斯攻手足虚肿。及疼痛欲脱。亦治毒攻阴肿。

　　（出圣惠方）用黄柏二斤。细锉。以水一斗五升。煎至五七沸。去滓。看冷热。渍手足。

　　又方

　　（出圣惠方）猪肉（一斤）桃叶（一斤）上以水一斗五升。煮令肉熟。去滓。看冷热。渍手足。

　　又方

　　（出圣惠方）用苍耳苗。绞取汁。以渍手足。

　　又方

　　（出千金方）以稻穣烧灰。淋汁渍之。

　　治伤寒毒攻手足痛。

　　上煮羊桃汁。渍之。佳。入盐豉尤好。

　　疗伤寒手足疼欲脱。

　　（出千金方）上取羊屎煮汁。以灌之。一方渍之。瘥。止疥。疗时疫。阴囊及茎热肿。亦可煮黄柏等洗之。并除伤寒之疾。

　　防己丸

　　（出圣济总录）

　　治伤寒毒瓦斯。攻四肢虚肿。及喘息促急。

　　防己葶苈子（炒）郁李仁（炒）赤茯苓（去黑皮）百合（各半两）桑根白皮（锉）木通（锉各三分）泽漆（炒一分）上捣罗为末。炼蜜和。更捣三五百杵。丸如梧桐子大。

　　每服二

　　五香汤

　　（出圣济总录）

　　治伤寒毒瓦斯。攻四肢两背虚肿。

　　沉香木香薰陆香鸡舌香（别研各三分）麝香（研一钱）白薇（三分）枳实（麸炒）麻黄（去根节）防风（去）葳蕤秦艽（去苗）独活（去芦头）甘草（炙各半两）上除五香别捣外。粗捣筛。每服三钱。用水一盏。煎至七分。去滓。下五香末一钱。再煎令沸。温服。

　　食前临卧。日三服。

　　卷一百四十　伤寒门

　　伤寒余热不退（附论）

　　夫伤寒病。其人已经发汗吐下。或服药以后。而脉洪大实数。腹内胀满。小便赤黄。大便难。或烦或渴。面色变赤。此为府藏有结热故也。伤寒后余热不解者。盖阴阳未和。邪气未尽。搏留经络。蕴而生热。潮作如疟。鼻衄。烦躁。面赤目黄。腹满。小便不利。大便干涩。或即谵言。渴欲得水。脉沉数者。当以里证求之。脉若但浮者。当消息治其外。

　　又云。下之而热不退者。盖病患脉微而涩。为医所病。大发其汗。其阳气微乏。大下之。

　　使阴气弱。其人亡血。病当恶寒。乃发热无休止时。盖阳微则恶寒。阴弱则发热。阳微恶寒。

　　四逆汤主之。阴弱发热。为内热。葶苈苦酒汤主之。大抵伤寒八日以上。大发热者。此为难治。仲景云。脉阴阳俱虚。热不止者死。又有医人多用丸子药下之。身热不退。微烦者。栀子干姜汤主之。伤寒五六日。大下之后。热不去。心中结痛者。未欲解也。栀子汤主之。

　　方

　　犀角散治伤寒余热不退。心神烦躁。

　　犀角屑木通（锉各三分）黄芩土瓜根龙胆（去芦头各一两）川朴（半两）上粗捣筛。每服四钱。以水一中盏。去滓。不计时候。温服。

　　柴胡散

　　（出圣惠方）

　　治伤寒余热不退。发渴烦躁。胸膈气滞。不思饮食。

　　柴胡（去苗）川大黄（锉研微炒）枳壳（麸炒微黄去瓤）鳖甲（去裙涂醋炙令黄）槟榔人参（去芦头）木香子芩赤芍药赤茯苓紫菀（去苗各三分）犀角屑甘草（炙微赤锉各半两）桑根白皮（一两锉）上粗捣筛。每服四钱。水一中盏。入生姜半分。煎至六分。去滓。不计时候。温服。

　　葳蕤散

　　（出圣惠方）

　　治伤寒十日以上。余热不解。时发憎寒。

　　葳蕤柴胡（去苗）桑根白皮（锉各一两）羚羊角屑川朴硝（各三分）甘草（半两炙微赤锉）石膏（二两）浓朴（三分去粗皮涂姜汁炙令香熟）肉桂（半两去粗皮）上粗捣筛。每服四钱。水一中盏。入生姜半分。煎至六分。去滓。不计时候。温服。

　　知母散

　　（出圣惠方）

　　治伤寒以汗下后。余热未退。头痛。口干烦躁。

　　知母栝蒌根麦门冬（去心各一两）甘草（半两炙微赤锉）石膏（一两）上粗捣筛。

　　每服四钱。水一中盏。入生姜半分。粳米五十粒。竹叶二七片。煎至六分。去滓。不拘时候。

　　温

　　栀子汤

　　（出圣惠方）

　　治伤寒五六日。大下之后。余热不去。心中结痛。

　　（方见栀子豉汤）

　　人参散

　　（出圣惠方）

　　治伤寒发汗大下之后。余热不去。心中多烦。

　　人参（一两去芦头）陈橘皮（汤浸去白瓤焙）麦门冬（去心）栀子仁茯神（各半两）上粗捣筛。每服四钱。水一中盏。煎六分。去滓。不计时候。温服。

　　茵陈散

　　（出圣惠方）

　　治伤寒后。余热在心。恍惚多惊。不得眠睡。

　　茵陈栀子仁赤芍药生干地黄（各三分）犀角屑（半两）麦门冬（去心）茯神（各一两）甘草（一分炙微赤锉）上粗捣筛。每服四钱。水一中盏。入生姜半分。青竹叶六七片。煎六分。去滓。不计时候。温服。

　　黄芩丸

　　（出圣惠方）

　　治伤寒后。余热不退。口干烦躁。

　　黄芩栀子仁川大黄（锉碎微炒以上各二两）甘草（半两炙微赤锉）上为细末。

　　炼蜜和丸如桐子大。不计时候。温水下二十丸。

　　龙胆丸

　　（出圣惠方）

　　治伤寒后。余热在于胸中。烦渴闷乱。

　　龙胆（去芦头）青葙子（各一两）黄芩栀子仁苦参（锉）栝蒌根（各半两）川升麻上为细末。炼蜜和捣三百杵。丸如桐子大。不计时候。温水下三十丸。

　　麻黄汤

　　（出圣济总录）

　　治伤寒后余热。脉浮者。

　　麻黄（去根节煎洗去沫焙）芍药甘草（炙令微赤锉各一两）桂（去粗皮）细辛（去苗各半两）上粗捣筛。每服五钱。以水一盏半。煎取八分。去滓。温服。日三。

　　葛根汤

　　（出圣济总录）

　　治伤寒及天行后。头痛。余热不解。

　　葛根（锉）柴胡（去苗各一两）芍药黄芩（去黑心）甘草（炙锉）桂（去粗皮各半两）麻黄（去根节掠去沫焙三分）上粗捣筛。每服五钱。水一盏半。枣二枚擘。煎至六分。去滓。

　　不计时候。温服。

　　葛根汤

　　（出圣济总录）

　　治伤寒后。余热不除。及寒热头肿体痛。表证尚未罢。

　　葛根芍药白茯苓（去黑皮）黄芩（去黑心）乌头（炮裂去皮脐）芎（各一两）栀子仁（半两）上咀如麻豆大。每服五钱。水一盏半。入豉三七粒。煎至七分。去滓。温服。

　　茯苓汤

　　（出圣济总录）

　　治伤寒后。余热不退。心神烦躁。

　　赤茯苓（去黑皮一两半）人参（一分）甘草（炙锉半两）上粗捣筛。每服三钱。

　　用水一盏。煎至七分。去滓。不拘时候。温服。

　　茯苓汤

　　（出圣济总录）

　　治伤寒余热不除。及四肢拘急。胸膈不利。呕逆。不思

　　饮食。

　　赤茯苓（去黑心）柴胡（去苗）枳壳（去瓤麸炒）桑根白皮（锉各半两）麦门冬（去心焙半两）葛根（锉三分）甘草（锉半两）桂（去粗皮）人参（各一两）上粗捣筛。

　　每服三钱。

　　水一盏。生姜三片。大枣二枚擘。煎至七分。去滓。温服。

　　葛根人参汤

　　（出圣济总录）

　　治伤寒发汗及吐下后。余热不退。头痛烦闷。口

　　干。

　　葛根（锉一两）人参（一两）麦门冬（去心焙半两）黄芩（去黑心半两）黄（锉一两）地骨皮石膏（碎各半两）上粗捣筛。每服五钱。用水一盏半。煎至八分。去滓。温服。

　　葳蕤

　　（出圣济总录）

　　治伤寒数日。余热不解。时发寒热。

　　葳蕤柴胡（去苗）羚羊角（各半两）石膏（碎半两）上粗捣筛。每服五钱。水一盏半。

　　煎至八分。去滓。不计时候。温服。

　　人参汤

　　（出圣济总录）

　　治伤寒后。余热不退。

　　人参（一两）知母（一分）甘草（炙锉）黄芩（去黑心）石膏（碎各半两）上粗捣筛。

　　每服三钱。水一盏。入竹叶粳米各少许。同煎至七分。去滓。不计时候。温服。

　　柴胡汤

　　（出圣济总录）

　　治伤寒后余毒不解。颊赤口干。四肢烦热。

　　柴胡（去苗）茵陈蒿甘草（炙锉）人参（各一两）大黄（锉炒半两）上粗捣筛。每服三钱。水一盏。小麦五十粒。同煎七分。去滓。温服。不拘时候。

　　返魂丹

　　（出卫生家宝方）

　　治伤寒后。余热在心。谵言妄语。甚者颠狂如失心

