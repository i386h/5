<!-- { "loadSidebar": true } -->
　　前胡（一两去芦头）当归（半两锉碎微炒）川大黄（锉碎微炒）羌活槟榔（三分）桔梗（去芦头各一两）郁李仁（一两汤浸去皮尖微炒）上为散。每服四钱。以水一中盏。

　　煎至六分

　　大黄散

　　（出圣惠方）

　　治伤寒十余日。热气结于胸中。往来寒热。头痛。宜服。

　　川大黄（锉碎微炒）柴胡（去苗）川朴硝赤芍药黄芩（各一两）枳实（麸炒微黄）虎掌（微炒各三分）上为散。每服四钱。以水一中盏。入生姜半分。煎至六分。去滓。不计时候。温服。

　　赚胸散

　　（出十便良方）

　　治伤寒结胸。气噎塞。烦闷。宜服。

　　枳实（麸炒微黄）桂心（各一两）上为散。每服以温水调下二钱。不计时候。

　　治伤寒结胸。内有瘀血。大便不利。小腹满急。宜服。

　　（出圣惠方）桃仁（半两汤浸去皮尖双仁麸炒微黄）水蛭（炒令微黄）虻虫（炒令微黄各一分）川大黄（一两锉碎微炒）上为散。每服一钱。以水一小盏。煎至五分。去滓。不计时候。温服。

　　桔梗散

　　（出圣惠方）

　　治伤寒结胸。不下饮食。四肢烦劳。宜服。

　　桔梗（去芦头）桑根白皮（锉）鳖甲（涂醋炙令黄去裙）人参（去芦头）赤茯苓（各一两）木香槟榔（各半两）赤芍药白术（各三分）上为散。每服四钱。以水一中盏。

　　入生姜半分。煎至六分。不计时候。温服。

　　牛膝散

　　（出圣惠方）

　　治伤寒结胸。腹中痛。心下硬如石。按之烦闷。宜服。

　　牛膝（去芦）川大黄（锉碎微炒）鳖甲（涂醋炙令黄去裙）郁李仁（汤浸去皮尖微炒各三分）桂心附子（炮裂去皮脐）甘草（炙微赤锉）白术（各半两）上为散。每服四钱。

　　以

　　恒山汤

　　（出圣惠方）

　　治伤寒结胸烦满。喘息稍急。汤饮不下。宜服。

　　恒山甘草（生用各一分）蜀漆犀角屑（各半分）上锉为散。以水一大盏。煎至五分。

　　去滓。不计时候。须臾当吐。为效。

　　木香散

　　（出圣惠方）

　　治伤寒热结不散。胸中痞满。欲成结胸。宜服。

　　木香（二分）赤茯苓紫苏茎叶（各三分）旋复花陈橘皮（汤浸去白瓤焙）槟榔（各半两）上为散。每服四钱。以水一中盏。煎至六分。去滓。不计时候。温服。

　　人参丸

　　（出圣惠方）

　　治伤寒结胸。心膈躁闷。宜服。

　　人参（去芦）白术甘草（炙）栝蒌根赤茯苓牡蛎（烧为粉各一两）犀角屑（半两）上

　　鳖甲丸

　　（出圣惠方）

　　治伤寒结胸烦闷。热毒瓦斯结聚不散。宜服。

　　鳖甲（一两涂醋炙令黄去裙）甘草（半两炙微赤锉）防葵诃黎勒皮人参（去芦头）桂心白术川大黄（锉碎炒）郁李仁（汤浸去皮尖微炒各三分）上为末。炼蜜和丸如梧桐子大。不计时候。以温生姜汤下三十丸。

　　芍药散

　　（出圣惠方）

　　治伤寒结胸。心下结硬。烦闷。腹胀。宜服。

　　赤芍药诃黎勒皮鳖甲（涂醋炙令黄去裙）人参（去芦头）黄芩木香郁李仁（汤浸去皮尖微炒以上各三分）白术桂心枳壳（麸炒微黄去瓤）当归（锉炒以上各半两）杏仁（一两汤浸去皮尖双仁麸炒微黄）上为散。每服五钱。以水一中盏。入生姜半分。煎至六分。去滓。不计时候。温服。

　　赤茯苓丸

　　（出圣惠方）

　　治伤寒心中坚硬。两胁胀满。欲成结胸。宜服。

　　赤茯苓桔梗（去芦头）赤芍药鳖甲（涂醋炙令黄去裙）牛膝（去苗）枳壳（麸炒微黄去瓤）五味子五加皮柴胡（去苗）桂心川大黄（锉碎微炒以上各三分）上为末。炼蜜和丸如梧桐子大。不计时候。以温生姜汤下三十丸。

　　朱砂丸治伤寒心中硬痛。不可忍。或腹胀满。欲成结胸。宜服。

　　朱砂（一两细研水飞过）桃仁（一两汤浸去皮尖双仁麸炒微黄别研如膏）麝香（一分细研）上同研令匀。炼蜜和丸如梧桐子大。不计时候。以温生姜汤送下二十丸。

　　太乙丹治伤寒结胸。心下痞硬不通。

　　禹余粮（醋淬）玄精石金星石银星石阳起石紫石英白石英甘锅石磁石（火醋淬七次）礞石硝石硫黄（各一两炒）丹砂乳香腻粉（各半两研）阿魏（二钱）巴豆（去皮生用）杏仁（汤浸去皮尖双仁各七十二粒）上捣研细。罗为末。糯米饭和丸如弹子丸大。每服一丸。麸炭火上烧存性。入腻粉一钱。蜜水化下。吐泻。脚转筋。伏阴厥逆。生姜蜜水化下。

　　黄连栀子汤

　　（出济生拔粹方）

　　治伤寒汗下后。热结胸中。大便涩。小便赤者。

　　黄连大黄栀子黄芩（各五钱）上锉细。每服一两。水三盏。煎服。

　　桔梗连翘汤

　　（出济生拔粹方）

　　治伤寒汗下后。热结胸中者。

　　桔梗连翘黄芩（各一两）薄荷甘草川芎（各五钱）栀子（一个）上锉细。

　　每服一两。水三盏。煮至一盏。去滓。温服。

　　治结胸糖灸法

　　（出卫生家宝方）以冰糖不拘多少。置病患胸上。其糖干再涂。病愈则止。

　　仙茅丸

　　（出王氏博济方）

　　治伤寒结胸。及恶候者。大效。

　　仙茅（一分）贯众（半两）黑附子（半两炮裂去皮脐）荜茇（一分）巴豆（半两去皮心）甘草（少许）干姜（半两）上为细末。面糊和丸如梧桐子大。结胸。生姜枣汤下一丸。

　　如五七日病者。更打破一丸。同煎汤下。使如程序。伤寒只冷浆水下。如转后。须用顺气解表药。

　　服之汗出即瘥。

　　治伤寒结胸阴证。浑身手足俱冷。并冷汗出。噎塞不通。大便虚冷。须是阴证。方

　　可吃此药草豆蔻干姜黄橘皮川芎羌活桂心细辛（各一分）熟牵牛（炒）半夏（各三铢）上为细末。每服三钱七分。空心。熟汤调下。

　　治伤寒后。寒热已退。腹中余一块。疼痛不可忍。忽走在腿面上痛。宜服此方。

　　（出护命方）黄芩牡丹皮桑寄生羌活荆芥穗射干芍药桃仁牵牛麻黄（去根各一分）连翘（半两）官桂（半分）上为细末。每服二钱半。食后。熟汤调下。

　　增损理中丸

　　（出活人书）

　　太阴下之。胸满硬。诸结胸。宜服此。

　　人参白术（各一两）甘草干姜（各一两半）黄芩（半两）枳实（十二片）上为细末。炼蜜丸如弹子大。沸汤化一丸。

　　稀涎散

　　（出危氏方）

　　治结胸。膈作寒热。饮食减少。

　　猪牙皂角圆白半夏（各一两）上锉为散。每服三钱。水一盏半。煎至七分。去滓。

　　温服。入咽便吐去涎。即愈。

　　卷一百四十二　伤寒门

　　伤寒发黄（附论）

　　夫伤寒发黄者。盖湿热相交。民当病瘅。瘅者黄也。单阳而无阴者也。伤寒至于发黄。

　　为疾之甚也。湿也。热也。甚者则发黄。内热已盛甚。复被火者。亦发黄也。邪风被火热。

　　两阳相熏灼。其身必发黄。阳明病被火。额上汗出而小便不利者。必发黄。是由内有热。而被火致发黄者也。阳明病。无汗。小便不利。心下懊者。必发黄。是由阳明热盛致发黄者。

　　伤寒发汗已。身目为黄。所以然者。寒湿在里不解故也。以为不可下也。于寒湿中求之。是由寒湿致发黄也。湿亦令黄也。热亦令黄也。其能辨之乎。二者非止根本有异。而色泽亦自不同。湿家之黄也。必身黄似熏黄。虽黄而色暗不明也。至于热盛之黄也。必身黄如橘子色。

　　甚者勃勃出染着衣。正黄如柏。是其正黄色也。由是观之。湿之与热。岂不异矣。大抵黄家属太阴。太阴者。脾之经也。脾者主黄。土色也。脾经为湿热蒸之。则色见于外。必发身黄。经曰。伤寒脉浮缓。手足自温者。是为系在太阴。太阴当发身黄者是矣。热须内盛。若已自汗出。小便利者。则不能发黄。必也头汗出。身无汗。齐颈而还。小便不利。渴饮水浆。

　　此为瘀热在里。身必发黄。黄家为热盛。而治法亦自有殊。伤寒八九日。身如橘子色。小便不利。少腹满者。茵陈蒿汤主之。此欲泄涤其热也。伤寒身黄发热者。栀子柏皮汤主之。此欲解散其热也。伤寒瘀热在里。必发黄。麻黄连翘赤小豆汤主之。此欲解散其热也。此数者。泄涤解散。乃为之不同。亦皆析火彻热之剂也。一或身黄脉沉结。少腹硬而小便自利。其人如狂者。又为蓄血在下焦使之黄也。必须抵当汤下之而愈。黄家既是病之已极。是以有不治之者多矣。非止寸口近掌无脉。鼻气出冷。为不治之疾。又若形体如烟熏。直视摇头者。

　　是为心绝。环口黧黑。柔汗发黄。是为脾绝。皆不治之证。医者更详视之。

　　又云。黄家。至日晡所发热。而反恶寒。此为女劳。得之当膀胱急。小腹满。体尽黄。

　　额上黑。足下热。因作黑疸。其腹胪胀而满。欲作水状。大便必黑。时溏泄。此女劳疸。非水也。腹满者难治。

　　伤寒发黄之状。身体尽变。或如熏黄。或如橘色是也。凡阳明中风。太阳中湿。皆令人发黄。盖由得病无汗。小便不利。寒湿不散。则热结脾胃。腠理闭塞。瘀热之气与宿谷相搏。

　　而若其人小腹满急。眼睛涩疼。鼻骨疼。两膊及项强腰背急者是也。但得小便快利。即渐愈。

　　仍不用大便多。多即令人心胀。又有急黄者。身体黄甚。卒然而发。心满气喘。命在须臾。

　　故名急黄。有初得病便黄者。或初不知是黄。死后方变黄者。此病亦由脾胃瘀热。本天行时气所作也。宜细变之。但发热心战者。乃是急黄之候。

　　歌曰。小便自利大便黑。血证无疑定发狂。若是小便全不利。黄名瘅病瘅名黄。

　　若血证。宜抵当汤。轻者桃仁承气汤。与犀角地黄汤。黄瘅。茵陈汤。茵陈五苓汤。

　　又歌曰。太阳发热浑身痛。身目俱黄是湿家。腹满脉弦心胁痛。阳明经里中风邪。仲景云。伤寒发汗已。身目为黄。所以然者。以寒湿在里不解故也。只当以寒湿中求之。发热。

　　一身尽痛。而身目俱黄者。太阳中湿也。腹满。鼻干。心胁痛。潮热身黄者。阳明中风也。

　　欲发黄者。急用瓜蒂末一字许。搐鼻中。治在头疼湿家条下。大抵发黄与湿家。不利小便。

　　非其治也。腹满。脉浮弦。咳嗽。潮热。小便难。心胁疼。短气。鼻中干。不得汗。嗜卧。

