<!-- { "loadSidebar": true } -->
　　此阳明中风也。大小柴胡加茯苓汤。哕者。汤中加茯苓也。见小便难条下。病患寒湿在里不散。热蓄于脾胃。腠理不开。瘀热与宿谷相搏。郁蒸不消化。故发黄汗者。南方暑湿。近夏瘅热。盖瘅者黄也。古人以黄为瘅。湿热相搏。民多病瘅。甚为肿。然后发黄。与瘀血外证。及脉俱相似。但小便不利为黄。小便自利为瘀血。要之发黄之人。脾蕴积。发热引饮。

　　脉必浮滑而紧数。若瘀血证即如狂。大便自利。为瘀血。要之发黄人。身体发热。头面汗出。

　　身无汗。齐项而止。渴引水浆。小便不利。如此必发黄。茵陈蒿汤。五苓加茵陈散主之。茵陈蒿汤十分。五苓散五分。三散拌匀。每服二钱。温水调下。日三服。病患服汤。得小便利。

　　如皂子汁赤。一宿腹减。则黄从小便中出也。古人云。治湿不利小便。非其治也。大抵发黄者。瘀热在里。由小便不利而致也。栀子柏皮汤。麻黄连翘赤小豆汤。可选而用之。又方。

　　伤寒欲黄者。急用瓜蒂末。口含水。搐一字许入鼻中。出黄水。甚验。即用茵陈蒿汤调五苓散服之。最良。又问。白虎证亦热发渴引饮水。小便不利。何以不发黄。答曰。白虎与发黄证相近。遍身汗出。此为热越。白虎证也。头以下都无汗。黄证也。又问。太阳病。一身尽痛。发热。身如熏黄者。何也。太阳中湿也。仲景云。伤寒发汗已。身目为黄。所以然者。

　　以寒湿在里不解故也。以为不可下也。于寒湿中求之。又问。病患脉弦浮大而短气。腹都满。胁下及心痛。久按之气不通。鼻干。不得嗜卧。一身及目悉黄。小便难。有潮热。时时咳嗽者。何也。少阳中风也。小柴胡汤主之。

　　方

　　麻黄醇酒汤

　　（出千金方）

　　治伤寒热出表发黄瘅。

　　用麻黄三两。以醇酒五升。煮取一升半。尽服之。温覆汗出。即愈。冬月寒时用清酒。

　　春月宜用水。

　　麻黄连翘赤小豆汤

　　（出千金方）

　　治伤寒瘀热在里。身体必发黄。

　　麻黄连翘（一方用连轺系根味苦寒）甘草（各二两）生姜（三两）大枣（十二枚）杏仁（三十枚）赤小豆（一升）生梓白皮（切二升）上咀。以潦水一斗。先煮麻黄去沫。次纳

　　茵陈汤

　　（出千金方）

　　治伤寒七日八日。内实瘀热结。身黄如橘。小便不利。腹

　　微胀满。宜下茵陈（六两）大黄（三两）栀子（四十枚）上咀。以水一斗二升。先煮茵陈。

　　取五升。

　　去滓。次纳栀子、大黄。煎取三升。分服一升。日三。小盒饭利如皂荚汁状。色正赤。当腹减。黄悉随小便去也。范汪。用疗谷疸。短剧方。用石膏一斤。

　　大黄黄柏汤治发黄腹满。小便不利而赤。自汗出。此为表和里实。当下之。

　　大黄（三两）黄柏（二两）芒硝（半两）栀子（十五枚）上咀。以水六升。

　　煮取二升。

　　去滓。纳芒硝。复煎取一升。先食。顿饮之。

　　枳实大黄汤治伤寒饮酒。食少饮多。痰结发黄。酒疸。心中懊而不甚热。或干

　　呕。

　　枳实（五枚）大黄（三两）豆豉（半升）栀子（七枚）上咀。以水六升。煮取三升。

　　分三服。心中热疼懊。皆主之。

　　治伤寒后二十日。浑身眼如金色者。

　　上用黄芦一两。锉碎。水一升。煎取三合。空心服。三五服安。

　　麻黄连翘汤

　　（出金匮方）

　　治伤寒瘀热在里。身必发黄。

　　麻黄（去根节汤煎去沫二两）连翘（二两）杏仁（去皮尖双仁四十枚）枣（十二枚）生姜（二两）甘草（一两）生梓白皮（切一升）上咀如麻豆大。每服五钱。用潦水二盏。煎取一盏。去滓。温服。不拘时。

　　消湿散治伤寒瘀热在内。湿气郁而不散。熏发肌肉。小便不利。身体发黄。利水

　　道。

　　牵牛子（炒半斤只取末二两）赤茯苓（去黑皮）木香陈橘皮（汤浸去白焙各半两）上为散。每服二钱。煎葱白汤调下。不计时候。

　　秦艽汤治伤寒心胸坚硬。脚手心热。即变为黄。

　　秦艽（去苗土）紫草（去苗土）白藓皮黄芩（去黑心）栀子仁大黄（锉炒各一两）上粗捣筛。每服五钱。用水一盏半。煎至一盏。去滓。温服。日三服。

　　三黄散治伤寒发黄。服药瘥后未全除。余热发动。

　　大黄（锉炒）黄芩（去黑心）黄连（去须）栀子仁苦参（各一两）上捣罗为细散。每服用米饮调下二钱。日三服。

　　龙胆汤治伤寒发黄。烦热。肤肉皆黄。小便赤不利。

　　龙胆枳壳（去瓤麸炒）柴胡（去苗）栀子仁知母（切焙）地骨皮木通芍药甘草（炙）羚羊角（镑）麦门冬（去心焙）升麻（各半两）上粗捣筛。每服五钱。用水一盏半。

　　煎至一盏。去滓。不拘时。温服。

　　黄芩汤治伤寒发黄。或先服利药未瘥者。以内消汤。以折热气。

　　黄芩（去黑心）茵陈蒿升麻（各一两）栀子仁柴胡（去苗）龙胆（各半两）犀角（镑一两）上粗捣罗。每服五钱。用水一盏半。煎至一盏。去滓。入生地黄汁一合。搅令匀。

　　不

　　茵陈蒿大黄汤

　　（济生拔粹方）

　　治伤寒发黄。面目悉黄。小便赤。宜服。

　　茵陈蒿栀子仁柴胡（去苗）柏皮（蜜炙各半两）黄芩（去黑心）升麻大黄（锉炒各一两）龙胆（半两）上粗捣筛。每服五钱。用水一盏半。煎至一盏。去滓。早晚食后温服。

　　茅根汤治伤寒发黄。通身如金色者。

　　茅根（洗锉）栀子仁茵陈蒿地骨皮甘草（炙各三两）上粗捣筛。每服五钱。

　　用水一盏半。生姜三片。豉三七粒。同煎至一盏。去滓。早晚食后温服。

　　柴胡枳壳汤治伤寒发黄。壮热。骨节烦疼。两胁下气胀急硬痛。不能忍。

　　柴胡（去苗）枳壳（去瓤麸炒）黄芩（去黑心）栀子仁茵陈蒿龙胆大黄（锉炒）甘草（炙各半两）上粗捣筛。每服五钱。用水一盏半。煎至一盏。去滓。早晚食后温服。

　　茵陈黄芩汤

　　（出杨子建护命方）

　　治伤寒热毒炽盛。熏炙三焦。攻击皮肤。通身

　　发黄。

　　茵陈蒿黄芩（去心）栀子仁升麻秦艽（去苗土）牡丹皮荆芥穗麻黄（去根节）细辛（去苗叶）石膏（碎）知母（焙各半两）黄连（去须）大黄（锉炒各一分）上粗捣筛。

　　每服三钱。水一盏。煎至七分。去滓。食后临卧温服。

　　葶苈丸治伤寒时气发黄。

　　甜葶苈（隔纸炒一分）大黄（锉炒半两）人参（一两）上捣罗为末。炼蜜和丸如梧桐子大。每服温水下二十丸。以利为度。

　　急黄丸治伤寒热毒所加。卒然心中满。气喘急。发热心战。

　　大黄（半两生锉）朴硝（一分锉研）上用水二大盏。渍大黄一宿。次旦煎至一盏。

　　去滓。

　　下朴硝。搅令匀。不计时候。分温三服。利快瘥。

　　栀子仁汤治伤寒急黄。

　　栀子仁柴胡（去苗）朴硝（别研）茵陈蒿（各半两）上除朴硝外。各细锉。用水三大盏。煎二大盏。去滓。下朴硝。搅令匀。不计时候。分温三服。取利为度。

　　治病患腹满。舌痿黄。烦不得眠。

　　茵陈（二两）白术（一两）甘草（一两）上臼中杵为散。沸汤和服方寸匕。小便不利。

　　加茯苓二两。

　　治伤寒时气黄胆病。烦热。

　　以汤淋东壁土硝。取汁。顿服之。

　　治伤寒三五日。忽有黄。则宜服此。

　　取生乌麻油一盏。水半盏。鸡子白一枚。熟搅令相匀。服之令尽。

　　茵陈五苓散

　　（出金匮方）

　　治伤寒温湿热病。感冒后发为黄胆。小便黑赤。烦渴

　　发热。不得安宁。此盖汗下太早。服药不对证。因感湿热病以致身发黄。予尝用茵陈五

　　苓散治之。甚效。

　　用生料五苓散一两。加入茵陈半两。车前子一钱。木通一钱半。柴胡一钱半。酒后得证。

　　加干葛二钱。作咀。并前药和匀。分作二服。每服水一碗。灯草五十茎。同煎八分。去滓。

　　食前服。滓再煎。连进数服。小便清利为愈。

　　栀子柏皮汤方治伤寒身热发黄者。

　　麻黄连翘赤小豆汤

　　（出拔粹方）

　　少阳、阳明身热不去。小便自利而烦者。身必

　　发黄。宜栀子麻黄连翘（各一两）赤小豆（一升）上锉如麻豆大。每服一两。水三盏，煎至八分。

　　去滓。温服。

　　栀子柏皮汤

　　（出拔粹方）

　　治燥热发黄。

　　大黄柏皮（各三两）栀子（十五个）上锉如麻豆大。每服一两。水二盏。煎服。

　　发黄。大便自利不止者。加黄连、黄柏皮各三两生。减大黄。用之多效。

　　茵陈汤

　　（澹寮方）

　　治伤寒发汗有留热。身面皆黄。多热。期年不愈。医作食黄

　　治之。病不去。问之。食不减。寻与此药。五日减三分之一。十日减三分之二。二十日

　　病悉去。其方用。

　　山茵陈山栀子（各三钱）秦艽升麻（各四钱）上咀。以三钱为一服。煎去滓。

　　食后服。

　　茵陈附子干姜汤

　　（出卫生宝鉴）治因凉药过剂。变为阴证。身目俱黄。四肢

　　皮肤

　　甚冷。心下附子（炮去皮脐三钱）干姜（炮二钱）茵陈蒿（一钱三分）半夏（汤泡七次五分）白茯苓（去皮三分）泽泻（五分）枳实（麸炒去瓤五分）陈皮（去白三分）白术（四分）草豆蔻（面裹烧熟去皮用仁二钱）上锉如麻豆大。都作一服。水一盏半。生姜五片。煎至一盏。

　　去滓

　　茵陈栀子黄连三物汤

　　（出活人书）

　　大便自利而黄。

　　茵陈（三钱）栀子黄连（各二钱）上以水二盏。煎至八分。去滓服。

　　治伤寒时气黄胆病。烦热。

　　上用土硝。汤淋取汁。顿服之。庄子云。蜣转丸是也。藏在土中。掘地得之。正丸如人捻作。弥久者良。

　　治伤寒鼻塞。黄胆。

　　用苦瓠煎取汁。滴鼻中。出黄水。其塞遂通。

　　治伤寒五种黄。

　　用翘摇。生捣绞汁。服一升。日二服。即瘥。

　　又方

　　用乱发烧灰。水服一寸匕。日三服。

　　治伏热结。目黄。不下食。大小便涩。

　　用苦耽苗子。煮汁服。或生捣绞汁服。

　　卷一百四十二　伤寒门

　　伤寒百合（附论）

　　夫伤寒百合病者。谓百脉一宗。悉致其病也。其状意欲食。复不能食。常默默欲得卧。

