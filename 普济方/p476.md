<!-- { "loadSidebar": true } -->
　　复不能卧。欲出行。复不能行。饮食有时美。亦有时不美。如有寒。复如无寒。如有热。复如无热。口苦。小便赤黄。得药则吐利者是也。此皆由伤寒及虚劳大病后。脏腑俱虚。荣卫耗弱。不能平复。变成斯疾也。然以百脉一宗。悉致其病。又无复经络。故其病证变异。而治之者。亦宜各随其证。

　　百合病者。皆因伤寒病后。其状恶寒而呕。病在上焦也。二十三日当愈。其状腹满微喘。

　　大便坚。三四日一大便。时复小溏者。病在中焦也。六十日当愈。其状小便淋沥难者。病在下焦也。三十日当愈。各随其证以医治之。百合之为病。令人意欲食。复不能食。或有美时。

　　或有不用闻饮食臭时。如有寒。其实无寒。如有热。其实无热。常默默欲卧。复不得眠。至朝口苦。小便赤涩。欲行复不能行。诸药不能治。治之即剧吐利。如有神灵所为也。百合病。身形如和。其脉微数。其候每溺时即头觉痛者。六十日乃愈。百合病候之溺时。头不觉痛。淅淅然寒者。四十日愈。百合病候之溺时。觉快然。但觉头眩者。二十日愈。百合病证。

　　其人或未病而预见其候者。或已病四五日而出。或病一月二十日后见其候者。治之喜误也。

　　根据证治之。

　　百合病。见在于阴而攻其阳。则阴不得解也。复发其汗。为逆也。见在于阳而攻其阴。

　　则阳不能解也。后下之。其病不愈。要略云。见于阴者。以阳法救之。见于阳者。以阴法解之。见阳攻阴。复发其汗。此为逆。其病难治。见阴攻阳。乃复下之。此亦为逆。其病难治。

　　歌曰。坐不能坐。行不能行。寒又无寒。热又无热。饮食美时不美时。百合妙诀少人知。

　　宜百合知母汤。百合地黄汤。百合洗方。

　　又歌曰。百合昏如祟物厌。或时喜食或时嫌。似寒不冷热无热。欲不难行卧不恬。百合者。百脉之宗举皆受病。无所谓经络传次也。皆因伤寒虚劳大病之后。脏腑不平。变而成此。

　　其状似寒无寒。似热无热。意中欲食。复不能食。默默欲卧。复不得卧。强欲出行。复不能行。崇朝口苦。小便赤黄。药入即吐利也。病源所在。证状一同。其脉微数。每溺则头痛者。

　　六十日愈。若溺不头痛。但淅淅如寒者。四十日愈。若溺则快然。而但眩者。二十日愈。百合知母汤。百合地黄汤。滑石代赭汤。鸡子汤。百合洗方。选用之。

　　方

　　百合滑石代赭汤

　　（出千金方）

　　治百合。伤寒已经下后。

　　百合（七枚擘破）滑石（一两碎）代赭（如弹子丸大一枚碎）上先以水洗百合。

　　渍一宿。白沫出。去其水。更以新汲水二盏。煎取一盏。去滓。别用新汲水二盏。煮滑石、代赭。

　　取一

　　百合鸡子汤

　　（出千金方）

　　治百合伤寒病。吐之后者。

　　百合（七枚擘）鸡子黄（一枚）上先以水洗百合。渍一宿。当白沫出。去其水。更以新汲水二盏。煎取一盏。去滓。纳鸡子黄。搅匀。分温再服。圣惠用鸡子白。不计时候。顿服之

　　百合知母汤

　　（出千金方）

　　治百合伤寒已经汗后。病患欲食。复不能食。常默默

　　欲卧。复不能卧。欲行复不能行。有寒如无寒。有热如无热。饮食或美不美。如强健人

　　而卧不能行。口苦。小便赤。药入口即吐利。此因虚劳大病之后。不平复。变成此疾。

　　名百合候主之。发汗后者服。

　　百合（七枚擘）知母（一两）上先将百合擘碎。用新汲水二盏。浸一宿。当有白沫出。

　　去却沫水了。却用新汲水二盏。煮百合取汁一盏。去滓。盛于净器中。又将知母。亦用新汲水二盏。煮取汁一盏。去滓。后将百合、知母汁相和。同煎取一盏半。不计时候。分温作二服。

　　百合滑石散

　　（出千金方）

　　治百合伤寒病。变发热。并小便涩。脐下坚急。

　　百合（一两）滑石（三两）上捣罗为散。更入乳钵研如粉。每服空心。米饮调下二钱。

　　日二服。当微利。即住服。

　　百合地黄汤

　　（出千金方）

　　治百合伤寒病。已经吐下发汗。病形如初者。

　　百合（七枚擘）生地黄汁（一盏）上先以水洗百合。渍一宿。白沫出。去其水。更以新汲水二盏。煮取一盏。去滓。纳地黄汁。再煎取一盏半。分温再服。中病勿更服。大盒饭如漆。

　　百合半夏汤

　　（一名熟地黄汤）

　　治百合伤寒病不瘥。不思食。欲成劳。日渐羸

　　瘦。

　　百合（二两）人参赤茯苓（去黑皮圣惠用白茯苓）半夏（汤洗七次炒令干）黄连（去须锉微炒）知母（各一两）生干地黄（焙一两半圣惠用熟干地黄）上粗捣筛。每服五钱半。

　　入

　　百合柴胡汤

　　（出圣惠方）

　　治百合伤寒病久不瘥。不思食。欲成劳。

　　百合（二两）柴胡（去苗）知母（焙）黄连（去须锉微炒）秦艽（去苗土）栝蒌（各一两）甘草（半两炙赤）上粗捣筛。每服五钱。水一盏半。生姜半分拍碎。煎至七分。去滓。

　　食前

　　百合紫菀汤治百合伤寒病。似劳。形状如疟。

　　百合紫菀（去苗土）白茯苓（去黑皮）杏仁（汤浸去皮尖双仁炒令黄）甘草（炙令微黄）柴胡（去苗）上等分。粗捣筛。每服五钱。水一盏半。生姜半分拍碎。煎七分。去滓。

　　空心

　　浓朴散治百合伤寒。补阴养阳。

　　浓朴（去粗皮姜汁炙令赤黑色一两）桃仁（去皮尖双仁炒黄别研一两）杏仁（去皮尖双仁炒令黄别研一两）紫石英（别研）白藓皮五加皮桑根白皮（锉各半两）上捣研为散。更入乳钵一处研如粉。每服食前。用葱白糯米煎汤。调下二钱。日二。

　　百合前胡汤治伤寒瘥后。已经二七日。热不解。将变成百合病。身体沉重无力。

　　昏如醉状生百合（三枚擘洗）前胡（去芦头）麻黄（去节各一两半）葛根（锉二两）麦门冬（去心半两）石膏（三两碎）上咀如麻豆大。每服五钱。水一盏半。煎取七分。去滓。温服。

　　后

　　百合散

　　（出圣惠方）

　　治伤寒百合病。身微热恶寒。烦喘。

　　百合（二两）紫菀（一两去根土）杏仁（一两汤浸去皮尖双仁麸炒微黄）前胡（去芦头）麦门冬（各一两去心）甘草（三分炙微赤锉）上为散。每服五钱。用水一大盏。煎至五分。

　　去滓。不计时候。温分服。

　　赤茯苓散治伤寒头不痛。但觉头眩。淅淅恶寒。是百合证。

　　赤茯苓麦门冬（各三分去心）百合知母柴胡（各一两去苗）甘草（半两炙微赤锉）上为散。每服四钱。以水一中盏。煎至六分。去滓。不计时候。温服。

　　子芩散

　　（出圣惠方）

　　治伤寒头不痛。多眩闷。寒热往来。小便不利。百合证。

　　子芩（三分）赤茯苓甘草（炙微赤锉）芎（各半两）百合（一两）知母（半两）上为散。每服五钱。以水一大盏。煎至五分。去滓。不计时候。温服。

　　半夏散

　　（出圣惠方）

　　治伤寒百合病。下利不止。心中坚而烦呕。宜服。

　　半夏（汤浸七次去滑）黄芩黄连（去须微炒）甘草（炙微赤锉）人参（各一两去芦头）百合（二两）干姜（炮裂锉半两）上为散。每服三钱。以水一中盏。入枣三枚。生姜半分。

　　煎至六分。去滓。不计时候。稍热服。

　　柴胡散

　　（出圣惠方）

　　治伤寒百合病。羸瘦不食。少力。宜服。

　　柴胡（去苗）白茯苓陈橘皮（汤浸去白瓤焙）知母桔梗（去芦头）黄（各一两）百合（二两）上为散。每服五钱。以水一大盏。煎至五分。去滓。不计时候。温服。

　　紫菀饮子

　　（出圣惠方）

　　治伤寒百合病。阴阳相搏。日久渐瘦。不思饮食。虚热

　　咳嗽。宜服。

　　紫菀（去根土）杏仁（各一两汤浸去皮尖双仁麸炒微黄色）黄连（半两去须）前胡（去芦头）半夏（各三分汤洗七次去滑）栝蒌（一枚）人参（一两去芦头）知母（三分）甘草（半两炙微赤锉）上细锉。和匀。每服半两。以水一大盏。煎至五分。去滓。不计时候。

　　温服。

　　半夏散

　　（出圣惠方）

　　治伤寒百合病久不瘥。大小便涩。腹满微喘。时复痰逆。

　　不下食。宜服半夏（一两汤洗七次去滑）人参（半两去芦头）木香（三分）枳实（麸炒微黄）川大黄（一两锉碎微炒）杏仁（汤浸去皮尖双仁麸炒微黄）桑根白皮（各三分锉）百合（一两）上为

　　栝蒌牡蛎散

　　（出千金方）

　　治伤寒百合病。渴不止。

　　牡蛎（烧为粉）栝蒌根（各二两）上为细散。每服二钱。以粥饮调下。不计时候服。

　　治伤寒百合病。壮热头痛。昏昏不寐。如有祟方。

　　（出圣惠方）百合石膏（各二两）知母木香（各一两）上为散。每服三钱。以水一大盏。煎至六分。去滓。不计时候。温服。

　　百合散治伤寒百合病。一月不解。变如渴疾。宜服。

　　百合栝蒌根（各一两）牡蛎（烧为粉）栀子仁麦门冬（各三分去心焙）甘草（半两炙微赤锉）上为散。每服五钱。以水一中盏。入生姜半分。竹叶二十七片。煎至六分。去滓。不计时候。温服。

　　治伤寒百合病。腹中满痛。宜服此方。

　　（出千金方）用百合一两。炒令黄色。为细散。每服不计时候。以粥饮调下二钱。一方用百合根。

　　百合洗方

　　（出千金方）

　　治百合病。一月不解。变成渴者。

　　用百合以水一斗。渍一宿。以水洗身已。食煮饼。勿与盐豉。一方用百合根。外台秘要云。如渴不瘥。可用栝蒌根。并牡蛎等分。为散。饮服方寸匕。日三服。

　　卷一百四十二　伤寒门

　　伤寒狐惑（附论）

　　夫狐惑之病。或初得状似伤寒。或因伤寒而变。然皆虫证也。虫蚀其喉为惑。使人声嗄。

　　虫蚀其下部为狐。使人咽干。其候皆默默欲眠。不得卧。起居不安。恶饮食。面目乍赤乍白乍黑是也。此由伤寒病内热。饮食少。肠胃空虚。而虫为之不安。故随所食上下部。而病名狐惑也。

