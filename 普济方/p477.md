<!-- { "loadSidebar": true } -->
　　病患默默欲眠。目不能闭。起居不安。其声嗄。或咽干。此名狐惑伤寒也。狐惑与湿皆虫证。初得状如伤寒。或因伤寒变成其疾。其候默默欲眠。目不能闭。起居不安。虫蚀其喉为惑。其声嗄。虫蚀下部为狐。其咽干。狐惑之病。并恶饮食。面目乍赤乍白乍黑是其证也。大抵伤寒病。腹内热。入食少。肠胃空虚。三虫行作求食。蚀人五脏及下部。为病。

　　其候齿无色。舌上尽白。甚者唇黑有疮。四肢沉重。忽忽喜眠。虫蚀其肛。烂见五脏则死。

　　当数其上下唇。上唇有疮。虫蚀其脏也。下唇有疮。虫蚀其肛也。杀人甚急。多因下利而得。

　　治伤寒不发汗。变成狐惑之病。其气如伤寒。默默欲眠。目不得闭。起卧不安。其毒在喉咽为惑病。在阴肛者为狐病。狐惑之病。并恶饮食。不欲闻食臭。其面目翕赤翕白翕黑。毒食于上者。则声哑也。一作嗄。毒食下部者。则干咽也。此由温毒瓦斯所为。食于上者。泻心汤主之。食于下者。苦参汤淹洗之。食于肛外者熏之。并用雄黄三片。稍置瓦瓶中。炭灰火烧。向肛熏之。并服汤也。

　　歌曰。狐惑伤寒声哑嗄。唇口生疮诚可怕。上唇食脏下食肛。医师治疗应无价。

　　又论云。上唇生疮。虫食其脏。或云喉。曰惑。下唇有疮。虫食其肛。或云阴。曰狐。

　　通用。

　　多眠四证先看脉。若是风温情嘿嘿。太阳外证欲解时。更有少阴与狐惑。

　　脉浮自汗风温也。葳蕤汤。脉细者。太阳外已解也。小柴胡汤。但浮无汗者。麻黄汤。

　　沉细者。少阴四逆汤。

　　歌曰。蛔厥乌梅及理中。脏寒恶冷吐长虫。咽干声哑名狐惑。湿唇疮限数终。

　　又论云。蛔厥证。属厥阴。病家有寒。妄发其汗。或汗后身热。又复汗之。以致胃中虚冷。故长虫逆上。饥不欲食。食即吐虫。其乍静乍烦者。虫或上而止也。虫闻食臭必出。所以食则吐虫也。张氏有言。厥阴为病。消渴。气上冲心。饥不欲食。食则吐蛔。吐蛔既出之于胃。令腹有消渴之证何哉。盖热在上焦。致使下焦虚寒无热耳。设或大便硬结。是亦蕴毒使然。又不可指为燥粪。但用生料理中汤加大黄。入蜜以利之。白术干姜所以辅大黄也。治法先服理中丸。次用乌梅丸。若误下之。利不止。则用四逆汤。又法。理中丸加茯苓、枳壳、乌梅。渴者加栝蒌根。狐惑与湿。皆虫证也。状如伤寒。多因伤寒下利变坏成之。盖腹中有热。入食无多。肠胃空虚。故三虫求食。而食人之五脏也。其候四肢沉重。并恶饮食。默默欲眠。目不能闭。舌白齿晦。面目间赤白黑色。变易不常。虫蚀下部为狐。下唇有疮。其咽干。虫蚀其脏为惑。上唇有疮。其声哑。湿条例。是谁调理有方。此越人所以望而惊也。

　　治。桃仁汤。黄连犀角汤。雄黄锐散。备用而已。金液丹方。状治湿。盖硫黄能杀腹中诸虫。无汤者与之。

　　方

　　黄芩汤治伤寒不发汗。后变成狐惑。脉数。无热微烦。目赤。但欲眠睡。咽干不

　　能食。

　　黄芩（去黑心）射干（各一两）黄连（去须炒二分）甘草（炙锉）前胡（去芦头）青竹茹知母（焙各半两）上粗捣筛。每服五钱。以水一盏半。煎至八分。去滓。食前温服。

　　犀角汤治伤寒不发汗。后变成狐惑。毒瓦斯发盛。恶闻饮食。咽中干痛。胸胁满

　　闷。

　　犀角（镑三分）黄连（去须炒）芍药木通（锉）木香枳实（去瓤麸炒）射干人参半夏（汤洗七次炒干各半两）上粗捣筛。每服五钱。水一盏半。生姜枣大。枣一枚。擘碎。

　　煎至八分。去滓。食前温服。

　　桃仁汤治伤寒狐惑。默默欲眠。目不瞑。恶饮食。面目乍赤乍白乍黑。齿无色。

　　舌上白。声哽。咽干。此因大病后。肠胃空虚。三焦虫求食。蚀人五脏。蚀其喉则为

　　惑。其声哽。

　　桃仁（去皮尖双仁炒）槐子艾（各二两）上咀如麻豆大。每服五钱。水一盏半。

　　枣子三枚。擘破。煎至八分。去滓。温服。一方。用生姜三片同煎。

　　治伤寒狐惑。毒蚀下部。痛痒不止。宜用熏洗方。

　　枳壳（二两）苦参（三两）槐白皮（二两）上细锉。用水一斗。煎取七升。去滓。

　　熏洗下部。

　　又方

　　槐白皮柳白皮桑白皮桃白皮（各一两）上细锉。用水二斗。煎取一斗。去滓。

　　熏洗下部。

　　治伤寒狐惑。毒蚀下部。肛外如。痛痒不止方。

　　以雄黄半两。用瓶子一个。口稍大者。纳入灰上。如装香火。雄黄烧之。候烟出。以瓶口当病处熏之。

　　半夏汤治伤寒发汗不解。变成狐惑。寒热无常。心中躁闷。不欲饮食。

　　半夏（汤洗七次炒干）木通（锉）桃仁（汤浸去皮尖双仁炒）附子（炮裂去尖锉）桂（去粗皮）葛根枳壳（去瓤麸炒）黄芩（去黑心各半两）羚羊角（镑一分）升麻（一分半）麻黄（三分）上锉如麻豆大。每服五钱。水一盏半。生姜一枣大。擘碎。煎至八分。去滓。

　　温服。

　　雄黄导气散治伤寒狐惑。下部疮。

　　雄黄（研）青葙子苦参黄连（各半两）桃仁（去皮尖双仁炒研一分）上捣研为散。

　　以生艾捣汁和。枣子大绵裹。导下部。蓄汁和更佳。冬月无艾。只用散裹亦得。

　　雄黄丸治伤寒狐惑。微烦。默默欲卧。毒瓦斯上攻。咽干声嗄。下蚀湿。或便浓

　　血。

　　雄黄（研）当归（锉炒各三分）芦荟（研）麝香（研各一分）槟榔（锉半两）上捣研为末。煮面糊和丸。如梧桐子大。每服十五丸至二十丸。食前。温粥饮下。日三。

　　柴胡散治伤寒狐惑。神思昏闷。大便难。肌肤热。

　　柴胡（去苗）大黄（锉炒各八钱）赤芍药槟榔（锉）枳实（麸炒去瓤各一两）半夏（半两姜汁浸令透焙）上为散。每服二钱。浓煎苦楝根调下。米饮亦得。

　　地榆汤治伤寒不发汗。变成狐惑。毒瓦斯上攻。喉咽疼痛。下利不止。

　　地榆黄连（去须）木香（各半两）白术（一分半）甘草（炙锉）阿胶（炙燥各一分）上粗捣筛。每服五钱。水一盏半。生姜一枣大。拍碎。煎至八分。去滓。食前温服。

　　撩膈汤治伤寒狐惑。病在上焦。

　　甘草（半两生用）苦参（一两）上细锉。用浆水一盏半。煎至八分。去滓。五更初服。

　　良久即吐。

　　茯神散

　　（出圣惠方）

　　治伤寒狐惑病。脉数者不可灸。或因火为邪。即加烦热。

　　故血妄行于脉茯神（一两）半夏（三分汤洗七次去滑）黄芩人参（去芦头）麦门冬（去心焙）黄连（去须各一两）甘草（炙微赤锉）知母（各三分）上为散。每服五钱。以水一大盏。

　　入生姜半

　　治伤寒发汗不出。毒瓦斯在脏。或毒瓦斯攻于咽喉。为狐惑证。令人干呕。心烦。恶闻

　　食气。不黄连（去须）薰草（各二两）上细锉。以醋浆水二大盏。渍之一宿。煮取一大盏。

　　去滓。

　　分为三服。不计时候。温服。

　　黄连散治伤寒毒瓦斯未散。欲变为狐惑。目赤。面色斑斑如锦纹。

　　黄连（去须）木通（锉各半两）犀角屑川升麻（各三分）黄芩大青茯神甘草（炙微赤锉各半两）百合（三分）上为散。每服五钱。以水一大盏。入生姜半分。竹叶二十七片

　　前胡散

　　（出圣惠方）

　　治伤寒不经发汗。变成狐惑。六七日不解。寒热来去。胸

　　胁满痛。默默前胡（半两去芦头）半夏（一两汤洗七次去滑）黄芩（三分）人参（一两去芦头）甘草（三分炙微赤锉）当归（一两）上为散。每服五钱。以水一大盏。入生姜半分。枣三枚。

　　煎至

　　又方

　　（出圣惠方）人参（去芦头一两）陈橘皮（汤浸去白瓤焙各一两）枳壳（麸炒微黄去瓤）赤芍药当归（锉微炒）半夏（汤洗七次去滑）前胡（去芦头各三分）上为散。每服五钱。以水一大盏。

　　入生姜半分。煎至五分。去滓。不计时候。温服。

　　赤芍药散

　　（出圣惠方）

　　治伤寒不经发汗。后成狐惑。默默欲眠。起则不安。咽

　　中干。心腹满赤芍药（一两）枳壳（三分麸炒微黄）半夏（半两汤洗七次去滑）黄芩（半两）前胡（一两去芦头）甘草（半两炙微赤锉）上为散。每服五钱。水一大盏。入生姜半分。枣三枚。

　　煎

　　又方

　　（出圣惠方）薰草黄连（去须各一两）黄芩（三分）石膏（二两）葛根（锉）柴胡（各一两去苗）上为散。每服五钱。以水一大盏。入生姜半分。枣二枚。煎至五分。去滓。不计时候。温服。

　　羚羊角散

　　（出圣惠方）

　　治伤寒不经发汗。十日以上。变成狐惑。腹胀。面赤。

　　恶闻食气。

　　羚羊角屑（半两）木通（锉）桑根白皮大腹皮（锉）柴胡（去苗各半两）石膏（一两）川朴硝（半两）上为散。每服五钱。以水一大盏。煎至五分。去滓。不计时候。温服。

　　半夏散

　　（出圣惠方）

　　治伤寒不经发汗。后成狐惑。下痢。腹中坚。干呕。肠

　　鸣。

　　半夏（一两汤洗七次去滑）黄芩人参（去芦头）干姜（炮制锉）黄连（去须微炒各三分）甘草（半两炙微赤锉）上为散。每服五钱。以水一中盏。入生姜半分。煎至六分。

　　去滓。不计时候。温服。

　　知母散

　　（出圣惠方）

　　治伤寒狐惑病。咽喉干痛。唇口破裂。或吐脓血者。

　　知母（一两）石膏（二两）甘草（炙微赤锉）黄芩（各三分）上为散。每服五钱。以水一大盏。入糯米一百粒。煎至五分。去滓。不计时候。温服。

　　又方

　　（出圣惠方）茅根（一两锉）子芩（三分）羚羊角屑（半两）石膏（一两）甘草（半两炙微赤锉）上为散。每服五钱。以水一大盏。入竹叶二七片。煎至五分。去滓。温服。不计时候。

　　木通散

　　（出圣惠方）

　　治伤寒服冷药过多。寒气在脏。手足厥冷。爪甲梢青。踟

　　蹰之间变成狐木通（锉一两）吴茱萸（半两汤浸七次焙干微炒）桂心（一两）细辛（半两）甘草（三分炙微赤锉）上为散。每服五钱。以水一大盏。入枣二枚。葱白二茎。煎至五分。去滓。

　　不计时候。温温频服。

　　又方

　　（出圣惠方）附子（炮裂去皮脐）白术（各三分）桂心（半两）吴茱萸（汤浸七次焙炒半两）细辛（一分）木通（三分锉）上为散。每服五钱。以水一大盏。入生姜半分。煎至五分。去滓。

　　不计时候。温服。

　　又方

