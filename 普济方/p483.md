<!-- { "loadSidebar": true } -->
　　郁李仁（去皮尖炒研）槟榔（锉各二两）芎（一两半）木香（五钱）上捣罗四味为细散。入二味研者。和匀。每服三钱。食前。温汤调下。以通为度。

　　麻仁汤治伤寒大便五六日不通。

　　麻子仁黄芩（去黑心）甘草（炙锉）栀子仁（各半两）大黄（锉炒一两）上粗捣筛。

　　每服五钱。以水一盏半。煎至八分。去滓。下朴硝末半钱。温服。如人行五里再服。

　　蜜胆导方治伤寒后大便秘涩。服药不通。

　　白蜜（三合）猪胆（一枚）腻粉（半分）上先炼蜜二十沸。次下猪胆汁。慢火煎成膏。

　　入腻粉相和。为丸如枣子核。以薄绵裹。纳下部中。未通再用。

　　治伤寒后大便不通。并吃转泻药后。腹胁转胀。不通利方。

　　上以盐半斤。熬令色变。用醋浆水二斗。煎五七沸。下盐搅匀。泻入盆中。看冷暖得所。

　　令病患盆中坐。淋浴少腹。须臾便通。

　　胃约汤治伤寒腹满喘。不大便。下重。其人虚者。

　　枳壳（一两）紫苏（一两）橘皮（一两）甘草生姜（各五钱）上以水三升。

　　煮取一升半。去滓。温服五合。

　　濡肠丸治少阴病。无热寒强。大便累日不通者。

　　威灵仙黑牵牛（各等分）上捣筛。炼蜜和丸如梧桐子大。以三十粒。白饮下。瘥。

　　妇不大便甚。宜用此方。屡试屡验。

　　承气丸

　　（出肘后方）

　　治十余日不大便者。

　　大黄杏仁（各二两）枳实（一两）芒硝（一两）上捣蜜为丸。如弹子大丸。白汤六七合。服之。未通更服。

　　神圣自利膏

　　（出德生堂）

　　治伤寒及诸证大便闭。结连不通。腹肚胀满疼痛。病

　　者体虚。不欲黄连（二两碾末）巴豆（半两带壳与黄连和匀）上为细末。作三次用。葱白自然涎汁调成膏。数贴脐上高半寸浓。不时大便自利。如不通。再上。行即止。

　　姜兑法治胃中有燥粪。令人错语。正热盛。亦令人错语。若秘而错语者。宜服承

　　气汤。通利而错语者。宜服下四物黄连除热汤。承气汤。旧用芒硝。余以有毒。故去

　　之。用之数年。安稳得下。良。既服汤。亦应外用生姜兑。读作锐。下同。使必去燥

　　粪。若服汤兼兑而不得下者。可根据本方。

　　上以芒硝一两。削生姜如小指长二寸。研涂之。纳下部中。立通。

　　卷一百四十三　伤寒门

　　伤寒小便不通（附论）

　　夫伤寒小便不通者。或因发汗过多。津液虚少。胃中干燥。或小肠有伏热。气道不宣。

　　皆令小便不通也。方论云。胃中干。则无小便。慎不可利。盖言汗后亡津液也。若下焦有热。

　　而小便不利。又当随证利之。

　　（活人歌括曰。伤寒汗下亡津液。故使胃中干燥极。法主小便多不通。医家反利多为逆。

　　热在下焦便喜饮。小便又却不通时。脉浮自属五苓散。脉沉猪苓亦颇宜。

　　小便难小肠干竭。胃干空多汗。阳明并戒通引饮。湿黄须要别涩难。虚热客胞中。汗下后亡津液。胃中干燥。故小便不利。医见不利。往往利之。误矣。若得小便利者。病不自愈。

　　但热在下焦。小便不利。脉浮者五苓散。脉沉者猪苓散。表不解。心下有水。发热而咳。

　　小腹满。小便不利。小青龙去麻黄。加茯苓也。翕翕发汗。头顶心痛。小便不利。桂枝去桂。

　　加茯苓白术汤。呕而发热。胸胁满。心下怔忡。小便不利。小柴胡去黄芩。加茯苓汤。少阴小便不利。四逆散加茯苓散。汗自外泄。津液中干。小便所以不通也。或阴虚而阳凑之。小肠伏热。亦令旋热赤黄。数且难已。素问曰。阳入阴分。则膀胱热而小便难。其谓是乎。多汗者。以利小便为戒。伏热者。以凉剂行之。若夫中湿发黄。不利小便。非其治也。伤寒有所不利者行之。取其渗泄也。大病瘥后。从腰以下有水气者。牡蛎泽泻散。此利水道渗泄之义也。小便难而黄者。阴虚为阳所凑。中有热也。故小便难而黄。万全木通散。小便难者。

　　太阳病。汗后漏不止。恶风。四肢拘急。难以屈伸。小便难也。桂枝加附子汤。阳明中风。

　　脉弦浮大。短气腹满。胁下及心痛。鼻干。不得汗。嗜卧。身黄。小便难。潮热而哕者。小柴胡加茯苓汤。又云。膀胱与肾虚。客热从虚由此入。虚则令人数。小便热。则小便行道涩。

　　趺阳涩与浮相搏。涩主肾虚便溺数。浮为胃实大便硬。太阳病自汗。四肢拘急。难以屈伸。

　　心烦。微恶寒。脚挛急。若小便数者。切不可行桂枝也。宜于甘草干姜汤。芍药甘草汤。太阳病吐下后。小便数。大便硬燥者。小承气汤利之类。伤寒自汗。脉浮。小便数而胃不和。

　　谵语者。少与调胃承气汤。尿血证。治论用延胡索散。）

　　方

　　赤茯苓散

　　（出圣惠方）

　　治伤寒小便不通。脐腹妨闷。心神烦躁。

　　赤茯苓赤芍药木通（锉）黄芩川芒硝瞿麦（以上各一两）上为散。每服四钱。

　　水一中盏。入生姜半分。煎至六分。去滓。不计时候。温服。以得通为度。

　　木通散

　　（出活人书方）

　　治伤寒后下焦热。小便不通三两日。

　　木通赤茯苓车前叶滑石（以上各二两）瞿麦（一两）上为散。每服四钱。以水一中盏。煎至六分。去滓。不计时候。温服。以通为度。

　　鸡苏散

　　（出圣惠方）

　　治伤寒下焦气滞。小便不通。

　　鸡苏（一两圣惠方作一握）木通（锉一两）石苇（一两）滑石（一两捣碎）生干地黄（一两圣惠方作二两）杏仁（汤浸去皮尖双仁麸炒微黄一两）葵子（半两圣惠方作一两）上为散。每服五钱。水一大盏。煎至五分。去滓。不计时候。温服。以通利为度。圣济方。治伤寒小腹急痛。小便不利。煎至八分。食前服。

　　瞿麦散

　　（出圣惠方）

　　治伤寒小便不通。尿血涩痛。

　　瞿麦车前子（各三分）木通（一两锉）栀子仁（一两）川大黄（一两锉碎微炒）黄芩（一两）川升麻（一两）牵牛子（三分微炒）滑石（半两）川朴硝（一两）甘草（半两炙微赤锉）上为散。每服五钱。以水一中盏。入葱白二茎。灯心半束。煎至六分。去滓。不计时候。温服。以通利为度。

　　又方

　　（出圣惠方）瞿麦（二两）甘草（二两炙微赤锉）滑石（四两）葵子（二两）石苇（二两去毛）生干地黄（一两）上为散。每服四钱。以水一中盏。煎至六分。去滓。不计时候。温服。以得通为度。

　　桑根白皮散

　　（出圣惠方）

　　治伤寒小便赤涩不通。

　　桑根白皮（一两锉）陈橘皮（汤浸去白瓤焙三分）葵子（一两）滑石（二两半）川芒硝（二两）黄芩（一两）甘草（一两炙微赤锉）上为散。每服四钱。水一中盏。煎至六分。去滓

　　滑石散

　　（出肘后方）

　　治伤寒小便不利。

　　滑石（二两圣济方作二钱）甜葶苈（一两隔纸炒令紫色圣济方用半合）上为细散。

　　每服不计时候。温水调下二钱。频服。以通利为度。圣济方。先将葶苈。用水一盏。煎至半盏。

　　去滓。入滑石末调。食前顿服。

　　治伤寒小腹胀满。小便不通。

　　（出圣惠方）上以石燕子一对。于火内烧令通红。入醋中淬。如是七遍。捣罗为末。不计时候。葱白汤调半钱。得通为度。

　　茯苓木通汤治伤寒后下焦热。小便不通。

　　赤茯苓（去黑皮）木通（锉）车前子叶滑石（各二两）上粗捣筛。每服五钱。

　　水一盏半。煎至八分。去滓。空心温服。

　　猪苓汤

　　（出金匮方）

　　治伤寒脉浮发热。渴欲饮水。小便不利者。

　　猪苓（去黑皮）赤茯苓（去黑皮）泽泻滑石（碎各等分）上咀如麻豆大。每服五钱。水一盏半。煎至八分。去滓。入阿胶末一钱。温服。日三。

　　瞿麦汤治伤寒后小便赤涩。

　　瞿麦（一两用穗）甘草（炙锉）冬葵子滑石（各三两）石苇（一两去毛）上为散。每服五钱。水一盏半。煎至八分。去滓。食前温服。

　　车前子汤治伤寒小便不通。腹胀。

　　上以车前子三两。粗捣筛。每服五钱。水一盏半。煎至八分。去滓。温服。

　　滑石汤治伤寒小肠有伏热。状如热淋涩痛。

　　滑石（碎）冬葵子榆白皮（锉各等分）上粗捣筛。每服四钱。水一盏半。煎至八分。

　　去滓。食前温服。

　　葵子汤治伤寒小便赤涩不通。

　　冬葵子滑石（各二两）朴硝赤茯苓（去黑皮）木通（锉各一两）茅根（锉）石苇（去毛各一两半）上粗捣筛。每服三钱。水一盏半。煎至七分。去滓。食前温服。

　　血余散治伤寒小肠不通。便如血淋。

　　乱发灰（二钱匕）大麻根（切一两）上先将麻根。以水一盏。煎至半盏。去滓。下乱发灰。搅匀。食前温服。

　　桑白皮汤治伤寒小便赤涩似淋。膀胱风热。

　　桑根白皮（锉）冬葵子滑石（各一两）甘草（炙锉半两）朴硝（一两半）青橘皮（去白切炒一分）上粗捣筛。每服五钱。水一盏半。葱白五寸切。煎至八分。去滓。食前温服。

　　枳壳汤治伤寒后小便不通。脐腹痛。气胀攻上喘促。

　　枳壳（去瓤麸炒）滑石大腹皮（锉各半两）甘草（炙锉）青橘皮（去白切焙）结石根紫苏茎叶朴硝麦门冬（去心焙）冬葵子（各二分）前胡（去芦头）赤芍药（各一两）上粗捣筛。每服三钱。水一盏。葱白三寸切。煎至六分。去滓。食前温服。

　　竹茹汤治伤寒小便出血。

　　青竹茹木通（锉各一两）甘草（炙锉一分）连翘芦根（锉）蒲黄（各半两）上粗捣筛。每服五钱。水一盏半。入灯心少许。生姜一枣大。拍碎。煎至八分。去滓。食前温服。

　　四逆加茯苓散治伤寒少阴证。小便不利。

　　甘草（炙）枳实（去瓤麸炒）柴胡（去苗各一两）芍药（一两）赤茯苓（去黑皮半两）上捣罗为细散。每服二钱。以米饮调下。日三。

　　滑石汤治伤寒时行小腹胀满。小便不通。

　　滑石（二两）葶苈（微炒）防己（各一两）木香（半两）上粗捣筛。每服三钱。

　　水一盏。

　　煎至三合。去滓。空心温服。日晚再服。

　　茯苓汤治伤寒发汗后。腹下气满。小便不利。

　　赤茯苓（去黑皮二两）桂（去粗皮）甘草（炙各一两）上咀如麻豆。每服五钱。

　　水一盏半。入大枣二枚擘。煎至八分。去滓。温服。日三。

　　木通汤治伤寒小腹满。小便不利。心下痛引胁者。

