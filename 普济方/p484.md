<!-- { "loadSidebar": true } -->
　　木通木猪苓（各二两）瞿麦滑石甘草（炙）芍药（各一两）上以水七升。

　　煮取二升。去滓。温服一升。

　　琥珀饮治太阳病。热结下焦。小便不利。或便血赤黄杂出疼痛。

　　琥珀芒硝甘草（各一两）滑石（三两）上捣筛。以一匙沸汤和服。小便少顷便通快。

　　疗伤寒热盛。小便不利方。兼疗天行。

　　上捣生葱。敷脐下横纹中。燥易之。

　　芍药干姜汤治伤寒汗后。腹中时痛。小便清者。

　　芍药白术干姜桂枝（各半两）上锉细。每服五钱。生姜同煎。

　　卷一百四十三　伤寒门

　　伤寒下部疮（附论）

　　夫伤寒后疮者。因腹中有热。其人食少。胃中空虚。三虫须食。或食五脏。或食下部。

　　隐僻有疮。故名疮。其候齿无色。舌上尽白。四肢沉重。惚惚喜眠。甚则唇里有疮。其疮在上唇里。如米粟。心内懊痛者。此虫食五脏之证也。若下唇里有疮。其人喜眠者。此虫食下部之证。若肛烂见五脏者死。又云。夫慝病。与百合狐惑湿气鬼气皆相类。宜精察节气。

　　其

　　方

　　桃仁散治伤寒虫蚀下部。躁闷痒痛不已。

　　桃仁（汤浸去皮尖双仁麸炒微黄）槐子（微炒）熟艾（微炒各二两）黄连（一两去须微炒）上为散。每服三钱。水一中盏。煎至五分。去滓。食前温服。

　　雄黄散治伤寒下部生疮。蚀肛门疼痛。

　　雄黄（一两细研圣济方作一分醋煮研）青葙子（一两半）黄连（一两半去须）苦参（一两半锉）桃仁（三分汤浸去皮尖双仁麸炒微黄）上为细散。每服二钱。粥饮调下。

　　食前。

　　又将散子绵裹如杏仁大。纳于下部中。良。圣济方。再同研匀。每服一钱匕。若在下部。

　　以绵

　　麝香散治伤寒心中懊。下部有疮疼痛。

　　麝香（一分研细）雄黄（一分细研）朱砂（一分细研）羚羊角屑（一分）青葙子（二分）黄连（一分去须）贝齿（一分）川升麻（一分）桃仁（一分汤浸去皮尖双仁麸炒微黄）上为细散。每服二钱。煎大麦饮调下。食前。

　　青葙散

　　（出圣惠方）

　　治伤寒初有。下部生疮疼痛。

　　青葙子（一两）芦（二两）野狼牙（一两）陈橘皮（一两汤浸去白瓤焙）扁竹（一两）上为细散。每服粥饮调下。食前。

　　阿胶散

　　（出圣惠方）

　　治伤寒下唇内生疮。虫蚀下部疼痛。或时泄痢。

　　阿胶（二分捣碎炒令黄燥）黄柏（半两微炒炙锉）当归（半两锉微炒）槟榔（半两）木香（半两）龙骨（半两）槐子（一两微炒）上为细散。每服二钱。煎黄汤调下。食前。

　　楝根皮丸

　　（出圣惠方）

　　治伤寒蚀下部。腹中痛。

　　东引苦根楝白皮（一两锉）野狼牙（一两）白矾灰（一分）猪胆（三枚取汁用酒三合相和重汤煮如膏）上为细末。用猪胆膏和丸。如梧桐子大。每服二十丸。以桃枝汤下。食前。

　　藜芦丸

　　（出圣惠方）

　　治伤寒下部生疮。时久不瘥。

　　藜芦（半两去芦头）桂心（一两）巴豆（一分去皮心研纸裹压去油）附子（一两炮去皮脐）上为末。入巴豆研令匀。炼蜜和丸如梧桐子大。每服一丸。粥饮送下。食前。

　　槐子仁丸

　　（出圣惠方）

　　治伤寒下部疮。痛痒不止。

　　槐子仁（一两微炒）苦参（一两锉）熊胆（半两）木香（一两）干漆（三分捣碎炒令烟出）槟榔（一两）桃仁（二两汤浸去皮尖双仁麸炒微黄）上为末。炼蜜和丸如梧桐子大。

　　每服二十丸。荆芥汤下。食前。

　　治伤寒病唾血。上唇内有疮如粟。心中痛闷。此虫在上蚀其五脏。若下唇内生

　　疮。其人喜上以鸡子一枚。小头敲破。出白。和熟漆半合。搅和令匀。空腹吞之。食顷。或半日。

　　或下虫。或吐虫尽。则热除病愈。若不治。即杀人。

　　又方

　　（出圣惠方）用猪胆二枚取汁。以醋一中盏。入胆汁相和。煎三五沸。放温。空腹服之一合。虫则自死。圣济方。用胆一具。

　　治伤寒下部生疮方

　　（出圣惠方）地龙（一两去土微炒）野狼牙（二两）上细锉。和匀。每服二字。水一大盏。煎至五分。

　　去滓。食前温服。

　　又方

　　上以蛇莓草。捣绞取汁。每于食前温服一小盏。

　　又方

　　（出圣惠方）上以乌梅肉二两。炒令燥。为细末。炼蜜和丸如梧桐子大。每服十丸。以石榴根皮汤下。

　　食

　　又方

　　（出圣惠方）上以梓树皮三两。细锉。水三大盏。煎至一盏半。去滓。空心。分温三服。

　　治伤寒下部疮。虫蚀肛烂方。

　　（出圣惠方）熟艾（弹子大）雄黄末（半钱）上相和作炷烧。用竹筒引烟熏下部中。

　　桃仁汤

　　（出永类钤方）

　　治伤寒后疮。

　　黄连犀角汤

　　（出活人书方）

　　治伤寒及诸病后。疮出下部。

　　黄连（去须微炒半两）乌梅（七枚去核焙）犀角（镑一两无升麻代）木香（四钱）上粗捣筛。每服五钱。水一盏半。煎至一盏。去滓。食前温服。

　　羚羊角散治伤寒后心中烦躁。唇口生疮。虫食下部。

　　羚羊角（镑三分）龙胆（半两）黄（锉三分）升麻（半两）玄参柴胡（去苗各三分）上捣罗为散。每服二钱。煎槐子汤调下。空心食前。日三服。

　　麝香散治伤寒后疮。

　　麝香（研）雄黄（醋煮研）丹砂（研各一分）羚羊角（镑）犀角（镑）黄连（去须微炒）青葙子升麻贝齿（研各半两）桃仁（汤浸去皮尖双仁炒研三分）上捣研为散。再同研匀。每服二钱。以食后煎麦仁粥饮调服。又以绵裹半枣大。纳下部中。良久去之。

　　苦参汤治伤寒后疮。

　　苦参（一两）槐白皮（锉二两）熊胆（半两研）上除熊胆外。粗捣筛。每服五钱。

　　水一盏半。煎至八分。去滓。入熊胆末半钱。搅匀。空心温服。下部有疮者。更灌下部。

　　桃皮汤治伤寒后虫食下部。

　　桃皮（锉）槐子榧实（各一两）石榴根（锉半两）上粗捣筛。每服五钱。水一盏半。

　　枣三枚。擘破。同煎至八分。去滓。食前温服。

　　犀角汤治伤寒后唇口生疮。心中懊。虫食下部。时或下痢。

　　犀角（镑）龙骨（各一两）木香（三分）阿胶（炙令燥一两）升麻（半两）桃仁（汤浸去皮尖双仁一两）上粗捣筛。每服三钱。水一盏。煎至六分。去滓。温服。晚再服。

　　治伤寒天行。下部疮。

　　乌梅（去核捣烂半两）独头蒜（一头捣烂）屋尘（三合）一一处。入苦酒一升。

　　和匀。

　　于铜器中煎。候可丸。丸如枣核大。纳下部中。

　　若病患齿龈无色。舌上白者。或喜眠。愦愦不知痛痒处。或下痢。宜急疗下部。不晓此者。但攻其上。不以为意。下部生疮。蚀其肛门。烂见五脏死也。疗之方。（出肘后方）上用

　　桃仁苦酒汤

　　（出肘后方）

　　治证同前。

　　桃仁（五十枚去皮尖及双仁）苦酒（二升）盐（一合）上煮取六合。去滓。尽服之。

　　龙骨汤

　　（出肘后方）

　　治伤寒已七八日。至十余日。烦渴热盛。而三焦有疮

　　者。多下痢。或张口吐舌呵吁。目烂。口鼻生疮。吟语不识人。宜服此汤。除热毒。止

　　痢。神方。

　　上以龙骨半斤。碎。以水一斗。煮取四升。沉之井底令冷。服五合。余渐渐进之。恣意取饮。尤宜老少。无味。殆如饮水未断。

　　懊散

　　（出圣惠方）

　　治伤寒心中懊。下痢。谷道中烂伤。当服懊散。以

　　药纳谷道中芦（十分圣济方用二）干漆（二分圣济方捣碎炒令烟出半两）蓄（二分圣济方干者用半两）上各异捣筛。粉粥饮服一钱。先食。日再服。圣济方。治伤寒心中闷。下痢。下部生疮烂伤。每服二钱。粥饮调下。食前服。

　　疗伤寒兼疮。其候口唇皆生疮。唾血。唇内有疮如粟者。则心中懊痛。如此。

　　则此虫在上。乃蚀五脏。若下唇内生疮。其人喜眠者。此虫在下。蚀下部方。

　　（出肘后方）上取鸡子一枚。扣头出白。与漆一合。热和令调。如漆还纳谷中。仰吞之。食顷。或半日。或下虫。或吐虫。剧者再服。乃尽热除病愈。凡得热病。腹内热食少。三虫行作求食。

　　蚀人五脏及下部。人不能知。可服此药。不尔虫杀人。

　　有病下不止者

　　（出肘后方）乌头（二两）女姜云实（各一两）桂（二分）上蜜丸如梧桐子大。水服五丸。

　　一日三服。

　　一方

　　（出肘后方）

　　治下部卒痛如鸟啄。

　　赤小豆大豆（各一升）上合捣。两囊贮。蒸之令熟。更互坐。即愈。

　　疗虫蚀下部方

　　上以泥作罂。以竹筒如指。所横穿罂肚。筒一头纳下孔中。纳如鸡子艾。烧之。就罂口吹之。常令艾烧。强人可益艾。甚良。

　　一方治病患齿无色。舌上白。或喜睡。不知痛痒处。或下利者。急治下部。不晓

　　此者。但攻其上。不以为意。下部生虫蚀其肛烂。见五脏便死。

　　用艾叶。于管中熏下部。令烟入。更入少雄黄。良。

　　卷一百四十四　伤寒门

　　伤寒后身体虚肿（附论）

　　夫血气滋荣。外濡于腠理。则形体充实。伤寒汗下之后。血气不足。脏腑虚寒。营卫涩滞。津液不通。肌肉无以充荣。故令身体虚肿。若脾与肾脏俱虚。不能约制于水。水气流溢于皮肤。则变水气肿满。

　　方

　　黄汤治伤寒后身体肿满。心胸壅闷。喘促气满。

　　黄（一两）枳壳（去瓤麸炒微黄三分）防风（半两）桂（去粗皮半两）细辛（去苗叶半两）白术（三分）赤芍药赤茯苓（去黑皮三两）当归（切焙半两）上粗捣筛。

　　每服三钱。以水一盏。入生姜半分切。煎至六分。去滓。不计时候。温服。

　　防己汤治伤寒后身体浮肿。喘息促。小便不利。坐卧不安。

　　防己（三分）猪苓（去黑皮三分）海蛤（一两）陈橘皮（汤浸去白瓤焙一两）木香（半两）白术（半两）槟榔（锉一两）桑根白皮（锉三分）赤茯苓（去黑皮三分）木通（锉一两半）紫苏叶（三分）上粗捣筛。每服三钱。以水一盏。入生姜半分切。煎至六分。去滓。

　　不计时候。温服。

　　木通汤治病后脾肾不足。水道不利。腰脚浮肿。

　　木通（锉一两）泽泻防己桑根白皮（炙黄色）赤茯苓（去黑皮）石苇（去毛各三分）大三。

