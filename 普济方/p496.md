<!-- { "loadSidebar": true } -->
　　鳖甲（去裙醋炙）柴胡（去苗）人参知母（焙）黄连（去须炒各一两）乌梅肉（炒半两）上咀。每服五钱匕。水一盏半。入生姜半分。拍碎。同煎至八分。去滓。食后温服。

　　知母汤治伤寒新瘥后。劳动用力。或饮食过伤。致劳复。

　　知母（焙）鳖甲（去裙醋炙）柴胡（去苗各一两半）麻黄（去根节）葛根（锉焙各三分）雄鼠粪〔炒令焦一两半（三七枚）〕上粗捣筛。每服五钱匕。水一盏半。入葱白五寸。

　　豉

　　紫苏饮治伤寒及温病瘥后。起早及饮食多。致劳复。

　　紫苏茎叶（锉一两）生姜（切半两）豉〔三（二）合〕上三味。用水二盏半。煎至一大盏。去滓。食前温服。日二服。

　　石膏黄芩散治伤寒后食肉劳发如初。壮热头痛。心烦欲吐。小便赤黄。

　　石膏（碎一两）黄芩（去黑心）山栀子仁葛根（锉培）人参黄连（去须炒各半两）知母（焙半两）上为细散。每服二钱匕。浓煎葱白竹叶汤调下。空心食前。日二服。以瘥为度。

　　异功汤治伤寒天行病瘥后。食劳加热。

　　雄鼠粪（炒令烟出二七枚）山栀子仁（五枚）枳壳（麸炒去瓤一分）上细锉。用水一盏半。煎至八分。去滓。食后温服。

　　曲汤治伤寒后伤食。食劳困绝者。

　　陈曲（捣碎炒一两）大麦（炒半两）寒食干饭（半合）雄鼠粪（三七粒炒令烟尽为末）上除鼠粪外。略捣过。拌令匀。分作二服。每服用水一盏半。入葱白五寸。薤白五寸。豉一百粒。同煎至八分。去滓。入鼠粪末一半。搅匀。空心温服。

　　知母汤治劳复小腹硬。卵缩痛欲死。

　　知母（焙）柴胡（去苗）麦门冬（去心焙）甘草（炙各半两）葱白（三茎）上咀如麻豆大。都以水一盏。浸一宿。次日煎令水欲尽。下童子小便二盏。豉心半合。煎五六沸。再下地黄汁二合。更煎微沸。去滓。空腹顿服。微利即瘥。

　　麦门冬汤治伤寒后劳复气欲绝。起死人。

　　麦门冬（一两）甘草（二两）京枣（二十枚）竹叶（切一升）上咀。以水七升。煮粳米一升令熟。去米纳诸药。煎取三升。分三服。不能服者。绵滴汤。纳口中。用之有效。

　　治伤寒温病后劳复。或食或饮。或动作方。

　　栀子仁（二十一枚）石膏（五两）鼠粪（尖头大者二十枚）香豉（一升）上咀。以水七升。煮取三升。分三服。

　　治病后劳复。或因洗手足。或梳头。或食复方。

　　用取洗手足汁。饮一合。又取头中垢如枣核大。吞一枚。一方。取饭烧为末。饮进一升。

　　治新瘥早起。及食多劳复方。

　　豉（五合）鼠粪（尖头者二十一枚）上以水二升。煮取一升。尽服之。温卧令小汗愈。

　　崔氏加栀子七枚尤良。肘后方。有麻子仁。纳一升。加水一升。亦可纳枳实三枚。葱白一虎口。

　　治重病新瘥后。早起劳动。及饮食多。致复发欲死方。

　　用烧鳖甲末。饮服方寸匕。

　　治食太饱不消。劳复脉实者方。

　　豉（一升）鼠粪（二十一枚）栀子仁（七枚）大黄（三两）上咀。以水六升。

　　煮取二升。分三服。微取汗。应小鸭溏者止。不溏者复作。外台秘要。有麻黄三两去节。

　　治劳复垂死方

　　（出千金方）用暖汤三合。洗四五岁女子阴。取汁纳口中服即愈。小男儿亦可。

　　治食劳复方

　　（出千金方）用曲二升。煮取汁服之。

　　又方

　　（出千金方）用杏子仁五十枚。以酢浆二升。煎取一升。服之取汗。

　　又方

　　（出千金方）用烧人屎灰水。服方寸匕。

　　欲令病患不劳复方

　　（出千金方）用烧头垢如梧桐子大。以酒服之。饮服亦可。一方治伤寒天行病后劳复。以头垢如枣核大一丸。含之。

　　治病新瘥遇美饮食。食过多。食复者方。

　　（出千金方）取所食余烧灰为末。饮调服二钱匕。日三服。

　　紫石英散

　　（出金匮方）

　　治伤寒后令愈不复。

　　紫石英白石脂赤石脂钟乳（碓炼）栝蒌根防风桔梗文蛤鬼臼（各十分）干姜附子（炮去皮脐）桂枝〔去皮各四两（分）〕太一余粮（十分烧）上杵为散。

　　酒服方寸匕。

　　治伤寒劳复身热。大小便赤如血色者。

　　用胡黄连一两。山栀子二两去皮。入蜜半两拌和。炒令微焦。二味捣罗为末。用猪胆汁和丸如梧桐子大。每服用生姜二片。乌梅一个。童子小便三合。浸半日。去滓。食后暖小便令温。下十丸。临卧再服。甚效。

　　治笃病新瘥起早劳。食饮多。致复欲死方。

　　（出肘后方）用胡粉少许。水调服。

　　治伤寒饮食劳复方

　　以曲一饼。煮取汁饮之。

　　枳实栀子汤

　　（出千金方）

　　治大病瘥后劳复。

　　枳实（一个）栀子〔二（三）枚〕豉（一两半）上锉散。先将清浆水二盏半。空煮至二盏。纳枳实、栀子。煎取九分。下豉再煎五六沸。去滓。温服。以衣被盖令汗出。若有宿食。

　　加大黄一钱。重。待药熟。煎三四沸服。

　　栀子汤治伤寒因食劳复。头痛壮热。

　　栀子（十四枚擘）香豉（一升绵裹）葱白（一握切）粟米（三合）雄鼠粪〔两头尖者三（二）七枚烧令烟尽研末〕上以水八升。煮取二升三合。去滓。纳鼠粪。分三服。服后相去如人行六七里须利。否则纳芒硝五分。忌面、炙肉、葱、蒜等物。

　　大青汤治劳复。

　　大青（四两）甘草（二两炙）阿胶（二两炒）香豉（二两）上切。以水一斗。

　　煮取三升。

　　去滓。温服一升。日五六。欲尽复作。常使有汤。渴便饮。无毒。除热。止吐下。伤寒一二日。上至十数日困笃。发汗热不解。吐下后热不除。止下痢甚良。先煮大青、甘草。取四升。

　　去滓。纳胶、豉。胶消尽便漉去。勿令豉坏。当预渍胶令释也。忌菘菜、海藻。

　　又方

　　取马粪烧。捣为散。冷酒服方寸匕。良。三炊顷便验。神良。

　　葵子汤治伤寒瘥后劳复。

　　葵子（二升）粱米（一升）上合煮作薄粥饮之。多多为佳。取汗立瘥。

　　大黄豉汤治伤寒已愈。食饮多劳复。

　　豉（五合）甘草（炙）桂心（各二两）大黄（四两）芒硝（半斤）上咀。

　　以水六升。

　　煮二升。去滓。先食。适寒温饮一升。日再服。忌海藻、菘菜、生葱等物。

　　栀子汤

　　（出肘后方）

　　治伤寒瘥以后。饮食劳复。

　　栀子（一十四枚）豉（一升）桂心麻黄大黄（各二两）上咀。以水七升。

　　先煮麻黄掠去沫。纳余药。更煮取二升。去滓。温服一升。日再服。当小汗及下利。忌生葱。一方无桂心。

　　治伤寒已愈。食饮多。复发者方。

　　豉（五合绵裹）甘草（二两炙）大黄（四两）芒硝（半两）上切。以水九升。

　　煮取三升。

　　去滓。温饮一升。日再。忌菘菜、海藻等物。

　　白芷散治伤寒瘥后。令不复。

　　白芷（十二分）白术（十分）防风（八分）栝蒌（五分）桔梗（四分）细辛〔五（三）分〕附子（二分炮去皮）干姜〔三（二）分〕桂心（二分）上为散。用粳米粥清调服一钱匕。食已服二钱。小儿服一钱。常以鸡子作羹吃。及粳米饭多少与病患食之。亦未必常鸡子羹粳米饭。如服药讫。即扶起令缓步行走。仍梳头洗手面。食辄服之。劳行如前。则不复发。

　　浩云数用佳。范汪同。忌猪肉、桃、李、雀肉、胡荽、葱、蒜、青鱼、生葱、生菜。一方有人参三分。

　　栀子豆豉汤

　　（出德生堂方）

　　治伤寒六七日后胁腹疼、大便结。因酒食所伤。发

　　热发渴。

　　枳实山栀子（各一钱）浓朴（二钱）大黄（另研）豆豉（各三钱）上咀。

　　如法修制。分作二服。每服水一盏半。生姜三片。煎至一大盏。却下大黄再煎。去滓。温服。

　　治伤寒后饮食劳复

　　（出本草方）用故木砧上垢。及病患脚下土如钱许。男病左。女病右。和砧上垢及鼠头一枚。无即以鼠粪三七粒。煮服之。神效。

　　治伤寒后饮食劳复

　　用寒食饭烧为灰。作末调服之。

　　卷一百四十六　伤寒门

　　伤寒后阴阳易（附论）

　　夫凡伤寒大病之后。气血未复。若房事太早。不特令病患劳复。因尔染易。男病传女。

　　女病传男。犹转易然。故名曰阴阳易。其状身热冲胸。头重不能举。目眯。四肢拘急。若小腹急痛。力弱着床不能转侧。举动凭人。若不即治则死。或经岁月。渐至羸困亦死。又云。

　　伤寒阴阳易病者。是男子妇人伤寒病新瘥。未平复。而与之交接得病者。名为阴阳易也。其男子病新瘥。未平复而妇人与之交接得病者。名阳易。其妇人得病新瘥。未平复而男子与之交接得病者。名阴易。若二男二女并不相易。所以呼为易者。阴阳感动。其毒度着于人如换易也。其病之状。身体重。小腹里急。或引阴中拘挛。热上冲胸。头重不能举。眼内生花。

　　四肢拘急。小腹痛。手足拳。皆即死。其亦有不即死者。病苦小腹里急。热上冲胸。头重不能举。百节解离。经脉缓弱。血气空虚。骨髓枯竭。便嘘嘘吸吸气力转少。着床不能动摇。

　　起止仰人。或引岁月方死。

　　诗曰。阳易阴根肿痛深。腹连腰胯痛为阴。温家脉躁重生热。阴与阳交汗莫禁。

　　男子阳易。妇人阴易。病新瘥而动淫欲也。一名女劳复。感于情者亦然。其候身重气乏。

　　小腹绞痛。头不能举。足不能立。四肢拘急。百节离散。眼中生花。热上冲胸。在男子则阴肿入里。腹内攻痛。在妇人则里急腰肿。引腹俱疼。若手足拳挛。其脉离经者不可活。荣卫虚。精髓竭。翕翕少气。着床不能动摇者。引岁月死。吁。外感六气。内伤七情。其为害若是欤。损脉离经。一呼一至。是为不足。至脉离经。一呼三至。是为有余。烧散。鼠粪汤。竹茹汤。干姜汤。青竹茹汤。当归白术汤。以意择用。阴阳交者。温病不得发汗。若汗之复生大热。狂言不食。其脉躁疾是也。大抵不治。若脉浮数。则表证犹在。可再汗之。若脉沉实。或狂语。则为胃实阳盛。又当下之。再发汗后热者通用此例用桂枝汤。再下用承气汤。

　　方

　　葛根散

　　（一名七味葱白汤出永类钤方）

　　治伤寒瘥后阴阳易。劳复如初。

