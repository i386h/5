<!-- { "loadSidebar": true } -->
　　人参白术黄〔锉各一分（两）〕枳壳（去瓤麸炒）白茯苓（去黑皮各半两）甘草〔炙三分（一）〕上粗捣筛。每服五钱匕。水一盏半。入生姜半分拍碎。枣三枚擘破。粳米少许。同煎至七分。去滓。食前温服。

　　参橘汤治伤寒后脾胃肺不和。痰壅欲吐。不思饮食。

　　人参陈橘皮（汤浸去白焙各一两）前胡（去芦头）白术杏仁（汤浸去皮尖双仁炒）枇杷叶（去毛姜汁炙各半两）甘草〔炙一两（分）〕上粗捣筛。每服五钱匕。水一盏半。

　　煎至七分。去滓。食前温服。

　　百合饮治伤寒后脾胃有余热。气满不能食。

　　百合（一分）人参〔一（半）分〕豉（熬）粳米（淘各半合）陈橘皮（汤浸去白焙半两）薤白（切五茎）生姜（切半两）上锉如麻豆。以水五盏。煎至二盏半。去滓。食后。分温三服。

　　治伤寒瘥后一年。心下停水。不能食方。

　　（出千金方）生地黄（五斤）白术（一斤）好面（二斤）上合捣令相得。曝干为细末。每服用酒调下方寸匕。日三服。

　　白术饮治伤寒后胃虚。不思食。

　　白术人参生姜（切各半两）甘草（炙一分）上锉如麻豆。以水三盏。煎至一盏半。

　　去滓。分二服。食前温服。

　　卷一百四十七　伤寒门

　　伤寒杂治（附论）

　　夫风寒暑湿饮食劳倦。皆能为病。是为五邪。冬伤于寒。春必病温。春伤于风。夏必飧泄。夏伤于暑。秋必疟。秋伤于湿。冬必咳嗽。是乃四时之气。然五邪所中虽不同。本皆外邪。大率同类。惟冬时严寒。其毒厉尤甚。人或中之。病在冬时。则名正伤寒。若邪毒藏于肌肤。至春时乘温而发者。为温病。若留连日久。至夏之时。乘盛暑而发。为暑病。所谓先夏至日为病温。后夏至日为病暑是也。其病传之次。先客于太阳。其病令人头项痛。腰脊强。其脉尺寸皆浮。太阳不已。传于阳明。其病体热。目疼鼻干。不得卧。其脉尺寸皆长。

　　阳明不已。传于少阳。其病胸胁痛而耳聋其脉尺寸皆弦。少阳不已。太阴受之。其病腹满体重。其脉尺寸俱微。太阴不已。少阴受之。其病口燥舌干而渴。或背微恶寒。其脉尺寸俱沉。

　　少阴不已。厥阴受之。其病烦满舌卷囊缩。其脉尺寸俱缓。病之所传不过三阳三阴而已。其未满三日者。邪在阳经。未入于里。其病在表。宜汗之而愈。若经四日者。邪入阴经。其病在里。宜下之而愈。特其大略尔。盖有一日而传至数经者。亦有数日而尚在太阳者。阳病虽宜发汗。阳明之病反宜下之。阴病虽宜下之。少阴之病或宜温之。由人之禀受虚盛。其传有迟速。又不传经者。当审其脉证。凡此六经受病。五邪脉证各不同。伤风者必恶风。其脉浮缓。伤寒者必恶寒。其脉浮紧。以至伤暑脉虚。伤湿脉濡。人迎紧盛为伤寒。气口急盛为伤食。诊得五邪。知其本也。诊得六经。知其标也。有病虽在表而不可汗者。或在里而不可下者。或若汗之太多。则津液燥竭。遂至亡阳。下之太早。则邪气动膈。乃成结胸。清浊相干。

　　则变为霍乱。热毒内瘀。则变为瘀血。又或为发黄者。湿热相蒸也。或为发斑者。阳毒太盛也。阳盛之人。得之于热。乃为阳毒。阴盛之人。得之于寒。乃为阴毒。虫动则为狐惑。坏病之甚则为百合。若劳复阴阳易之类。虽瘥后犹宜节慎。变态多端。不可备举。当以类求之。

　　皆以适当为良。惟两感之病。表里皆受邪。为难治。其他或阴证似阳。阳证似阴。或阴盛格阳。阳盛格阴者。在诊病者以意详之。

　　夫人生天地之间。以气血籍其真。是故天无一岁不寒暑。人无一日不忧苦。故有伤寒天行瘟疫之病焉。盖冬令为杀厉之气。君子善摄生者。当严寒之时。行住坐卧。护身周密。故不犯寒毒。彼奔驰荷重之人。皆辛苦之徒耳。当阳闭藏而反扰动之。则郁发腠理结脏腑。津液强耗。为寒所搏。则腠理不密。寒毒与营卫相浑。当是之时。壮者气行则已。怯者则着而成病矣。不即病者。寒气藏于肌肤之间。春则病温。夏则病热。此皆一气使然也。古之治法。

　　一日在皮。当摩膏而火灸之。二日在肤。根据法解肌而发散之。汗出则愈。三日在肌。亦发汗愈。四日在胸。宜吐之。五日在腹。六日在胃。宜下之。此华佗之治法也。若按三阴三阳之法。传变无出仲景之论。盖治伤寒有伤寒之法。治杂病有杂病之方。岂能异其传者同其治。

　　调理伤寒当按定法也。

　　初得病者。头旋恶心振寒。此即素问所谓因于寒。欲如运枢起居如惊。神气乃浮者是也。

　　此新伤寒。如仲景明六经受病传变者。乃素问所谓热病也。若病作无次第。初得病表里不明。

　　或先热而渴。不恶寒。此即江南谓之黄病。北方谓之汗病。或长幼遽相染着。又是天行时气。新伤寒轻剂散之。如葱白散。和解散。皆可用。如六经传变者。当如仲景法。有表证者。

　　麻黄汤桂枝汤。有寒证互见者各半汤。见里证者。小承气汤。十枣汤。入里深者。大承气汤。半表半里。小柴胡汤。见痞及结胸者。泻心汤。小陷胸汤。皆可用。腹满者理中丸。此过太阴者也。传少阴便见厥逆。脉浮细。即当投四逆辈。若见厥阴证。当随证用药不可造次。

　　此大纲仲景法。如河间发表。则用防风通圣散。双解散。入腑三乙承气汤。大柴胡汤。结胸痞满。大陷胸汤辈。入阴便是附子四逆汤。半表半里。和解多用凉膈益元散。伤暑亦根据仲景用白虎汤。多是桂苓甘露饮。益元散。备见直指方。子和法。发表麻黄汤。青龙汤。和解凉膈散。下剂大承气汤。三乙承气汤。吐剂瓜蒂散。温病天行。多用凉膈散。寻常发表。用通圣散。逐去水肿必须禹功散。舟车丸。如常水肿用之极验。

　　方

　　人参轻骨散解利伤寒头痛壮热。项背拘急。骨节烦疼。憎寒恶风。肢体困倦。大

　　便不调。小便赤涩。呕逆烦渴。伤风头痛。体热鼻塞。声重咳嗽。山岚瘴气。潮热往

　　来。及五劳七伤。心腹痞满。冷气奔冲。攻注刺痛。又治妇人血气撮痛。经候不调。

　　贝母（去心）白茯苓（焙）半夏（煮各一两）枳壳（去瓤炒二两半）苍术（泔浸一宿六两）人参白术（焙）白芷（不见火）陈皮（去白）秦艽（去芦）赤芍药（各二两）川芎当归（去芦焙）肉桂（去粗皮）干姜（炮各一两半）柴胡（去芦）麻黄（去根节各三两）桔梗（去芦）甘草（炙各四两）浓朴（姜制四两）上细末。每服三钱。水一盏。姜三片。

　　同煎至

　　葱白散解四时伤寒头痛壮热。项背拘急。骨节烦疼。憎寒恶风。肢体困倦。大便

　　不调。小便赤涩。呕逆烦渴。不思饮食。及伤风头痛体热。鼻塞声重。咳嗽痰涎。山岚

　　瘴气。时行疫川芎苍术（米泔浸）白术（各二两）甘草（炙）石膏（）干葛（焙各一两）麻黄（去根节三两）上细末。每服三（二）钱。水一盏。姜三片。葱白二寸。煎至七分。热服。

　　不拘时

　　神仙百解散

　　（一名神仙截伤寒四季加减百解散）

　　治伤寒。无问阴阳二证。其间

　　所用药味。各随经络治病。如伤寒在表。未传入经。发热恶寒。腰痛。连进二服。汗出

　　而愈。若已传经络。胸满短气。肢体烦疼。目睛微痛。耳聋。口燥咽干。或渴不渴。手

　　足自温。或肢厥自利。或不自利。小便反快。服之则调中顺气。祛逐寒邪。如头面感

　　寒。风伤腠理。头痛项强。发热憎寒。鼻流清涕。咳嗽涎痰。及治风湿相搏。骨节烦

　　疼。肢体沉重。洒淅恶风。时自汗出。此药大能调顺三焦。解表救里。温润肺经。正四

　　时之气。升降阴阳。进美饮食。不问伤风伤寒中暑中。骨蒸头疼。气逆胸满。失饥吐

　　逆。眩晕恶心。及已经汗后不解。下之不当。吐之不中。此药清而不凉。温而不壅。无

　　问老人虚人。丈夫妇人。孕妇小儿。并宜服之。如连进二服无不取效。春常服免瘟疫之

　　疾。不中暑之病。秋服之即无疟痢。冬服之不感寒毒。真神仙卫生妙药也。功效不可

　　尽述。

　　山茵陈（一两）柴胡（去芦）前胡人参羌活独活甘草苍术（米泔浸锉炒）藿香（去梗）白术半夏（姜汁制各一两）干葛白芍药升麻防风（去芦）本（去芦）立春以后不加减。立夏以后。一料加柴胡（一分）赤茯苓当归（各一两）立秋以后。减柴胡一分。不用当归、茯苓。只加干姜（炮）肉桂〔去粗皮各一两（分）〕麻黄（去节半两）立冬以后。并无加减。一方无当归。有黄芩去芦半两上为细末。每服三钱。水一盏半。姜三片。枣三枚。煎至一盏。热服。不计时候。并进二服。如要表散。加葱白三寸。淡豆豉三十粒。同煎服。以衣被盖覆汗出而愈。一方无山茵陈、前胡。

　　八解散

　　（出和剂方）

　　治四时伤寒。头疼壮热。伤风多汗。及疗劳伤过度。骨节

　　酸疼。饮食无味。四肢疼倦。行步喘乏。面色萎黄。怠惰少力。咳嗽寒热。羸弱自汗。

　　胸膈不快。呕逆恶心。

　　人参（去芦）茯苓甘草（炙）陈皮（去白）白术藿香（去土各一两）浓朴（去粗皮锉生姜自然汁浸一宿炒紫色二两）半夏（汤洗七次一两）上为细末。每服二钱。水一盏。

　　生姜三片。枣子一枚。葱白三寸。同煎至七分。温服。不拘时候。

　　白术散

　　（出危氏方）

　　治伤寒气脉不和。憎寒壮热。鼻塞脑闷。涕唾稠粘。痰嗽

　　壅滞。或冒涉风湿。憎寒发热。骨节疼痛。或中暑呕吐眩晕。及大病后将理失宜。食复

　　劳复。病证如初。又治五劳七伤。气虚头眩。精神恍惚。睡卧不宁。肢体倦怠。潮热盗

　　汗。脾胃虚损。面色萎黄。饮食不美。口吐酸水。脏腑滑泄。腹内虚鸣。反胃吐逆。心

　　腹绞痛。久疟久痢。及膈气咽塞。上气喘促。坐卧不安。或饮食所伤。胸膈痞闷。腹胁

　　膨胀。妇人胎前产后。血气不和。霍乱吐泻。气厥不省人事。常服辟四时不正之气。及

　　山岚瘴疫。神效不可具述。

　　山药桔梗茯苓（去皮）甘草白芷陈皮（去白）青皮（去白）香附子〔各三钱（两）〕白术（四两）干姜〔炮三（二）两〕上为细末。每服二钱。水一盏。姜三片。

　　枣一枚。木瓜干一片。紫苏叶三片。煎七分。食前服。若吐泻。入白梅煎。喘入桑白皮、杏仁煎。

