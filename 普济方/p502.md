<!-- { "loadSidebar": true } -->
　　上咀。每服五钱。水一盏半。生姜三片。枣一枚。同煎至七分。去滓。温服。不拘时候。其滓再煎。日进二三服。

　　双解散

　　（出经验良方）

　　治伤寒浑身壮热。气粗。烦渴多汗。

　　升麻干葛甘草荆芥蔓荆子薄荷天麻僵蚕知母贝母（各半两）上为细末。每服四钱。水一大盏。姜三片。葱白一茎。煎至五分。去滓。温服。小儿分作三服。

　　通关散

　　（出和剂方）

　　治中风伤寒。发热恶风。头疼目眩。鼻塞声重。肩背拘

　　急。身体酸疼。

　　抚芎（二两）川芎（一两）川乌（二两）薄荷（一两）白芷甘草（各二两）细辛（半两）上为细末。每服一大钱。葱白茶清调下。薄荷汤亦得。不拘时候。

　　破证夺命散

　　（出百一选方）

　　治伤寒阴阳二证不明。或投药错误。以致患人困重

　　垂死。七日以用好人参一两。去芦薄切。水一大升。银石器内煎至一盏。新水沉之取冷。一服而尽。

　　汗不自他出。只在鼻梁尖上。涓涓如水。是其应也。妙慧苏韬光云。侍郎方公。曾救数十余人。余宰清流日。车申屠行父之子妇。产后病时疫二十余日。已成坏证。偶见问。因劝其服一味人参遂安。是时未知有此方。适偶然暗合耳。一方有生姜。

　　桂附汤

　　（出危氏方）

　　治足少阴肾经伤风。胸满心烦。咽喉痛。自汗。腰连骨

　　酸痛。呕逆吐附子（生去皮脐）桂心干姜芍药甘草（炙）茯苓桃仁（去皮尖麸炒各一两）上为散。每服四钱。水二盏。煎至七分。去滓。食前服。或咽痛。加桔梗半两。

　　八物汤

　　（出危氏方）

　　治足厥阴肝经伤风。恶风而倦。自汗。小腹急痛。寒热如

　　疟。骨节烦疼桂心当归川芎前胡防风〔各二（三）两〕芍药（一两半）甘草（炙）茯苓（各半两）上锉散。每服四钱。水一盏半。姜五片。枣三枚。煎八分。去滓。空心温服。

　　青膏方

　　（出千金方）

　　治伤寒头痛项强。四肢烦疼者。

　　当归芎蜀椒白芷吴茱萸附子乌头甘草（各三两）上咀。以醇苦酒渍之再宿。以猪脂四斤。煎令药色黄。绞去滓。以温酒服、枣核大三枚。日三服。取汗。不知稍增。可服可摩。如初得伤寒一日。苦头痛背强。宜摩之佳。

　　黄膏方

　　（出千金方）

　　治伤寒赤色。头痛项强。贼风走风者。

　　大黄附子细辛干姜蜀椒桂心（各半两）巴豆（五十枚）上咀。以醇苦酒渍一宿。以腊月猪脂一斤煎之。调适其火。三上三下药成。伤寒赤色发热。酒服梧桐子大一枚。

　　又

　　白膏

　　（出千金方）

　　治伤寒头痛。向火摩身体。酒服如杏核一枚。温覆取汗。摩

　　身当千过。药力乃行。并治恶疮。小儿头疮。牛领马鞍皆治之。先以盐汤洗疮。以布拭

　　之。敷膏。痈肿。火炙摩千过。日再自消。

　　天雄乌头莽草羊踯躅（各三两）上咀。以苦酒三升渍一夕。作东向露灶。又作十二聚湿土。各一升许大。取成煎猪脂三斤。着铜器中。加灶上。炊。以苇薪令箨。纳所渍药。炊令沸。下着土聚上。沸定复上。如是十二过。令土尽遍。药成去滓。伤寒咽喉痛。含如枣核大一枚。日三。摩时令勿近目。

　　葱豉汤

　　（出肘后方）

　　治伤寒有数种。庸人不能分别。今取一药兼疗者。若初觉

　　头痛肉热。脉葱白（一握）豉（一升绵裹）上以水三升。煮取一升。顿服取汗。若汗不出。更作。

　　加葛根三两。一方更加升麻三两。水五升。煮取二升。分温再服。徐徐服亦得。必得汗即瘥。

　　若不得汗。更作。加麻黄三两去节。以葱白汤研米三合。水五升煮之。少时下盐豉。纳葱白四根。令火煎取三升。分服。出汗为妙。

　　又方

　　（出肘后方）用豉一升。绵裹。以童子小便三升。煮取二升。分温再服。汗出为效。

　　五积散

　　（出济生拔萃方）

　　调中顺气。除风冷。化痰。治脾胃宿冷。腹胁胀痛。

　　胸膈停痰。呕逆恶心。或外感风寒。内伤生冷。心腹痞闷。头目昏痛。肩背拘急。肢体

　　怠惰。寒热往来。饮食不进。及妇人血气不顺。心腹撮痛。经候不调。或闭不通。并

　　治。

　　白芷川芎甘草茯苓（去皮）当归（去芦）肉桂（去粗皮）芍药半夏（洗七次各三两）陈皮（去白）枳壳（去瓤炒）麻黄（去根节各六两）苍术（米泔浸去皮二十四两）浓朴（去粗皮四两）人参（二两一方无人参）干姜（四两）桔梗（去芦头十二两）上咀。每服四钱。水一盏半。生姜三片。葱白连根三寸。煎至六分。去滓。食前热服。寻常皮风湿气交互为病。颈项强直。或半身偏疼。或肢体麻痹。宜用此药加麝香少许。煎服。寒湿腰疼。每服加桃仁七枚。去皮尖。微炒碎之。同煎服。妇人经候不调。心腹撮痛。或闭壅不通。加醋一合。腹中血块尤宜服之。满身痛。加白胶香。太阴经伤寒。手足逆冷。或积聚腹痛。及虚汗不止。脉细疾。面青。呕吐。加熟附子数片。炒茴香一捻。冷气。加煨姜三片。

　　盐少许煎。香港脚下疰。然赤肿。憎寒壮热。亦加大黄一钱利之。久虚脾泄泻。伤食腹痛。

　　冷泻不止。加用略炒过陈米一撮。乌梅一个煎。名和气散。特效。心腹膨胀不食。亦效。乳痈初作。加川牛膝、生地黄各二根。产后。或寻常血气痛。加木香、延胡索半钱醋炒。陈艾叶七片。乌药半钱。妇人体虚脚疼。加川乌去皮脐。夏令热。寒气折之。秋发寒疫。大效。

　　一、治感冒四时伤寒之病。先服前方发散诸药不效者。二、三日后汗不出。表里未解。此乃二、汗证传经。必先问患者渴与不渴。大便虚实。热与不热。身上有无红靥。或有自利者。

　　三、有呕逆者。有狂言谵语者。变证不一。须要详审是何病证。根据方对证服药。宜以小柴胡四、汤服之。如有后证。加减根据方用药。如后方五积散性温。败毒散性凉。凡人偶些小感冒。

　　五、对半析和煎服。名交加散。亦多验。小小感冒。因风雨寒冷所袭。猝然剧之。正气未耗。

　　六、邪气未深。用此前数方。先以助其气使益壮。则邪气自当屏散。若仓卒药未能办。只以七、葱白须数茎。淡豆豉一捻。生姜数片。水煎。热啜。连进三两盏。亦能发散。邪气已入八、经络。及时行疫疠。则须根据经按法。表里汗下。不可差殊。

　　喝起散

　　苍术（泔浸）麻黄（去节）荆芥（各二两）石膏（三两）大黄（一两）栝蒌根干葛芍药白芷甘草（各一两）上为细末。每服二钱。水一盏半。生姜三片。葱白三寸。煎至七分。食前服。

　　川芎汤

　　（出神效方）

　　解利一切伤寒。

　　川芎本苍术上件各等分。为细末。沸汤点三钱。须臾觉呕逆便解。如不解。再服。

　　不卧散

　　（出神效方）川芎（一两半）石膏（七钱半）藜芦（半两去土）甘草（二两半生）上为细末。

　　口噙水。鼻内各嗅之少许。吃白汤半碗。汗出解。

　　白芷散

　　（出百一选方）

　　治伤寒鼻塞。出清涕不已。

　　香白芷（一两）荆芥（一钱重）上为末。腊茶清调服。如不用荆芥。薄荷一钱亦佳。

　　清膈汤专一发散四时不正之气。及伤寒未分证候。疮疹欲出未出。并宜服之。又

　　疗脾寒疟疾。潮热往来。状如骨蒸。久而耳黯唇青。面色黧黑。口苦舌干。四肢倦怠。

　　饮食无味。

　　苦桔梗荆芥穗薄荷叶紫苏叶甘草节栝蒌根牛蒡子干葛（各等分）上各无炮制。为粗末。每服三钱。水一盏。煎至七分。去滓。不拘时。温服。日进三五服。

　　解肌汤

　　（出千金方）

　　治伤寒温病天行。头痛壮热。

　　葛根（四两）麻黄（三两）黄芩芍药甘草（各二两）大枣（十二枚）上咀。水一斗。煮取三升。饮一升。日三服。三四日不解。脉浮者。宜重服发汗。脉沉实者。宜以快豉丸下之。延年秘录。有桂心一两。一方无麻黄。

　　治中风伤寒及时气温病。头痛壮热。脉盛。始得一日。

　　（出肘后方）用真丹涂身令遍。向火坐令汗出。不拘时。真丹即朱砂也。万勿见风。使汗出而又闭。

　　盖汗透而邪气出。则愈矣。

　　桂枝汤治初得伤寒时气。

　　桂（去粗皮）甘草（炙锉）芍药（各半两）杏仁（去皮尖双仁炒黄色四七枚）干姜（炮半两）麻黄（去根节一两）上粗捣筛。每服五钱匕。水一盏半。煎至八分。去滓。并两服。

　　以衣

　　凉膈散

　　（出济生拔萃方）

　　治伤寒表不解。半入于里。下证未全。下后燥热怫结

　　于内。烦心懊不得眠。脏腑积热。烦渴头昏。唇焦咽燥。目赤烦渴。口舌生疮。咳唾

　　稠粘。谵语狂言。肠胃燥涩。便溺闭结。风热壅滞。疮癣发斑。惊风。热极黑陷将死。

　　一名连翘饮子。亦有加减法。

　　连翘（一两）山栀子大黄薄荷（各半两）甘草（一两半）朴硝（一分）黄芩（半两）上为末。每服二钱。水一盏。蜜少许。同煎至七分。去滓。温服。量虚实加之。咽喉痛。涎嗽。加桔梗一两。荆芥穗半两。咳而呕者。加半夏半两。每服加生姜三片同煎。血衄呕血。

　　加当归、芍药各半两。生地黄一两。淋者加滑石四两。茯苓一两去皮。风眩加川芎、防风各半两。石膏三两。酒毒加葛根一两。斑疹加葛根一两。荆芥穗、赤芍药、川芎、防风、桔梗、各半两。三岁小儿。可服七八分。或热甚黑陷。腹满喘急。小便赤涩。而将死者。此一服更加大承气汤约以一钱。下之得利者。亦便效。凡言加者。皆自本方加也。以意加减之。退表里热。加益元散。速效。一方用竹叶七片同煎。钱氏去连翘。加藿香、石膏。为泻黄散。

　　双解散

　　（出神效方）巴豆（六个去皮油）天麻〔二（钱）两半〕胭脂（钱许）上将巴豆、天麻为末。

　　滴水丸如秫米大。胭脂为衣。一日一丸。二日二丸。三日三丸已外不解。先吃冷水一口。后用热水下。如人行十里。以热汤投之。

　　又一法。适于无药处。初觉伤寒伤食。伤酒伤风。便服太和汤。

　　（百沸汤是也）上避风处先饮半碗。或以酸齑汁亦妙。以手揉肚。觉恍惚。更服半碗。又用手揉。至恍惚。更服。以至厌饮。心无所容。探吐。汗出则已。

　　普救散

　　（出百一选方）

　　治伤寒。不问阴阳表里。但三日以前。皆可服。

