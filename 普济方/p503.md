<!-- { "loadSidebar": true } -->
　　甘草（四两）生姜（二斤切作片子）苍术（一斤锉）上三味淹拌。罨一宿。次日焙干。

　　碾为粗末。每服半两。葱白二三寸。水一碗半。煎至八分。去滓。热服。不拘时候。如头痛加香白芷。腹痛加香附子。汗出即愈。

　　桂枝石膏汤

　　（出千金方）

　　治伤寒三日外。与药不瘥。脉势仍数者。阳气犹在经

　　络。未入脏腑桂枝黄芩甘草（各二两）升麻葛根生姜（各三两）芍药（六两）石膏（八两）栀子〔二十（七）枚〕上咀。以水九升。煮取二升七合。分三服。相去十里久。若前两服讫即得汗。后服即停。不得汗。更进一服。得汗即止。如更不得汗者。至明日于内去栀子。

　　却加麻黄二两。足水二升。再根据前方煮服之。得汗即止。一方用白药子。无芍药。

　　还魂丸治伤寒四五日及数年。诸癖坚结心下。饮食不消。目眩。四肢疼痛。咽喉

　　不利。壮热。脾胃逆满肠鸣。两胁里急痞。飞尸鬼注邪气。或为惊恐伤瘦背痛。手足不

　　仁。口苦舌燥。天行发作有时。风温不能久住。吐恶水方。

　　巴豆（去心皮熬）甘草（炙）朱砂芍药（各二两）麦门冬（二两去心）上五味。各捣下筛合和。以蜜捣三千下。丸如梧桐子大。每服二丸。葱枣汤下。小儿二岁以上。服如麻子大二丸。日二服。忌海藻、菘菜、野猪肉、芦笋、生血物。

　　神术煮散

　　（出百一选方）

　　治感寒。凡人寒则伤荣。血为荣。风则伤卫。气为

　　卫。故治伤寒。

　　苍术（六两）当归（姜制）浓朴（姜制各二两）人参（一两）白芍药川芎陈皮（各半两）上咀。每服三钱。水一盏半。姜五片。枣二个。煎八分。食前。去滓热服。一方无浓朴。

　　不传散

　　（出百一选方）

　　治伤寒感冒风邪。

　　苍术（七两以竹篮水中洗净不须去皮）干葛（三两半）甘草（二两七钱半）上为细末。

　　每服三钱。水一盏。煎八分服。若细切葱头。与茶同点。见效尤速。酒调亦得。

　　治伤寒感冒。不问阴阳证。初觉即服。甚效。

　　（出百一选方）苍术（米泔浸一宿焙干秤一两）大菖蒲（半两锉）甘草〔四（二）钱半炙〕上咀。每服五钱。葱白三寸。水一盏半。煎七分。热服。微汗乃效。济生方。名中和散。用石菖蒲。

　　不用葱白煎。

　　生姜橘皮饮子

　　（出经验良方）

　　治患有伤寒者。不辨阴阳。咳噎而大小便不通。

　　势极危殆。及生姜（四两切片）陈皮（四两去白）上二味。锉碎。水三大碗。煎取两碗之下。去滓。

　　分三服吃。良久上下气皆通。遂出汗而愈。

　　保真汤

　　（出和剂方）

　　治四时伤寒疫。不问阴阳二证。才觉疾作痛。服此方立

　　效。

　　本（去芦）川芎（各四两）甘草（炙二两）苍术（洗锉炒十六两）上咀。

　　每服三钱。水一盏半。姜三片。同煎至七分。去滓。热服。不拘时候。一方加枣子一枚煎。如久伤风不解。加葱白三寸同煎。寻常感冒。只一二服立愈。

　　消风百解散治四时伤寒。头疼项强。壮热恶寒。身体烦疼。四肢倦怠。行步喘

　　乏。及塞壅荆芥白芷陈皮（洗去白）苍术麻黄（去节各四两）甘草（炙二两）上为细末。每二大钱。水一大盏。姜三片。乌梅一个。同煎七分。不拘时。温服。或茶酒调下。欲发散风邪。入连须葱白三寸同煎。

　　截伤寒。不问阴阳。决有神效。

　　干姜干葛白芷甘草上等分为末。若药减少不效。须每服三钱。水一盏半。煎八分。入生姜枣同煎。不拘时候服了。不出风。被覆睡少时。汗出即愈。

　　双解散治风寒暑湿。饥饱劳役。内外诸邪所伤。无问自汗汗后杂病。但觉不快。

　　便可通解益元散（七两）防风通圣散（七两）上二药一处相和。名为双解散。各七两。搅匀。

　　每服三钱。水一盏半。入葱白五寸。盐豉五十粒。生姜三片。煎至一盏。温服。

　　防己黄汤治风水。脉浮身重。汗出恶风。

　　防己（一两）黄〔一两（分）〕白术（三分）甘草（半两炙）上锉。每服五钱。生姜四片。枣一枚。水一盏半。煎至八分。去滓。温服。良久再服。喘者。加麻黄半两。胃中不和者。加芍药三分。气上冲者。加桂枝三分。有陈寒者。加细辛三分。服后当如虫行皮中。

　　从腰下如冰。后坐被上。又以被绕腰以下。温令微汗瘥。

　　甘草麻黄汤治四肢肿。水气在皮肤。

　　甘草（二两）麻黄（四两）上以水五升。先煮麻黄去上沫。纳甘草。煮取三升。温服一升。重覆汗出。不汗再服。慎风寒。

　　麻黄附子汤治水病发汗已。其脉沉小。

　　麻黄（三两）甘草〔三（二）两〕附子（一枚炮）上以水七升。先煮麻黄去上沫。

　　纳诸药。煮取二升半。温服八分。日三服。

　　华佗赤散治伤寒头痛身热。腰背强引颈。及风口噤疟不绝。妇人产后中风寒。经

　　闭腹大。

　　丹砂（十二铢）蜀椒蜀漆干姜细辛黄芩防己桂心茯苓人参沙参桔梗女萎乌头（各十八铢）雄黄（一十四铢）吴茱萸（三十铢）麻黄代赭〔各三（二）两半〕上治下筛。酒服方寸匕。日三。耐药者倍。覆令汗出。欲治疟。先发一时。并服药二匕半。以意消息之。细辛、姜、桂心、丹砂、雄黄、不熬。余者皆熬之。

　　实表散治腠理不密。易致感冒。先服此药。则感冒自然解散。

　　附子（炮去皮脐）苁蓉（酒浸一宿焙干）细辛（去叶）五味子（各等分）上为粗末。以四味黄建中汤。相对合和令停。如本方煎服。不过三四即安。妙甚有理。

　　治伤寒

　　用梅实三十枚去核。以豉一升。苦酒三升。煮取一升半。去滓服。

　　治伤寒有数种。庸人不能分别。今复取一药。兼治天行病。若初觉头痛内热。脉洪

　　起至二日用葛根四两。水三升。纳豆豉一升。煮取半升服。捣生葛根汁尤佳。

　　主一切伤寒

　　用甘草如中指长。炙锉。取童子小便一升。煎七合。空心服。日再服。

　　治老少晚发伤寒。三月至年末为晚发。方名栀子升麻汤。

　　生地黄（一斤打碎）栀子（三十枚擘）升麻（三两）柴胡石膏（各五两）上五味切。

　　以水八升。煮取三升。分五服。频频服。若不解更服。若头面赤。去石膏。用干葛四两。无地黄。用豉一升。煮取三升。分三服。忌芜荑。

　　雪煎治伤寒。

　　麻黄（十斤）杏仁（三斗四升）大黄（一斤十二两如金色者）上三味咀。以雪水五斛四斗。渍麻黄于东向灶釜中三宿。纳大黄。搅令调。炊以桑薪。煮得二斛汁。去滓。复纳釜中。捣杏仁。纳汁中复炊之。可余六七斗汁。绞去滓。置铜器中。又以雪水三斗合煎之。搅令调。得二斗四升。药成可丸。冷凝丸如弹子大。有病者。以三沸白汤五合。研一丸入汤中。

　　适

　　神仙百解散

　　（出卫生家宝方）

　　治男子妇人四时伤寒。八般痞气。山岚瘴疟。浑

　　身壮热憎寒。或中暑。或风疾灌注。曲挛手足。咽喉噎塞。十种膈气。不思饮食。无论

　　百病。初觉意思不快。便先进一二服。无不克效。妇人产前产后。及小儿一岁有病。皆

　　可服之。

　　白术茯苓（各二两）藿香叶（去土）橘皮（去瓤）甘草（炙）半夏（擘破生姜汁制）浓朴（姜汁蘸炙各三两）上先将浓朴、半夏为粗末。用生姜四两烂研。同浓朴、半夏一处拌匀。于净器中淹一宿。次日焙干。却入前五味药。拌和匀。并捣为粗末。每服四钱。水一盏半。生姜五片或七片。煎七分。去滓。热服。伤寒并吃二服。常服宽中进食。或冷物伤脾。

　　脏腑不调。并皆治之。神效。

　　柴胡散

　　（出十便良方）

　　治邪入经络。体瘦肌热。推陈致新。解利伤寒时气。中

　　伏暑。

　　柴胡（四两）甘草（一两）上为细末。每服二钱。水一盏。同煎至八分。食后热服。

　　此药冬月可以润心肺。止咳嗽。除壅热。春夏可以御伤寒时气。解暑毒。常不可阙。兼不以长幼。皆可服之。仓卒可以便得。

　　一方治急伤寒。

　　急伤寒气不能言。斯病难医永无传。半夏研来热酒饮。时间免得赴黄泉。

　　一方治伤寒。

　　伤寒不觉甚。半钱好茱萸。水煎空心服。所患即消除。

　　发汗散治伤寒。

　　一米二芎四蓖麻。诸般发汗不如他。根据方修合休交错。强如神仙圣手拿。

　　神仙不卧散

　　（出德生堂）

　　解利四时伤寒。并一切风疾。

　　细辛甘草人参藜芦川芎（各等分）石膏（半两）上为末。词曰。管甚伤寒壮热。

　　遍医夹脑头风。若嗅一字在鼻中。嗅下教贤无病。

　　五苓散治伤寒温热病。表里未解。头痛发热。口燥咽干。烦渴引水。水入即吐。

　　或小便不利。及汗出表解。烦渴不止者。宜服之。亦治霍乱吐利。方见伤暑门。以五苓

　　散加甘草一两炙。夫疫虽以三五种而成。若天行时病。多假六淫。及错闷郁折而致之

　　者。既有寒温两疫。风湿岂可不辨。但证似伤寒。而脉色不同。与夫一方相染。长幼同

　　病。即当作疫治。除辟法外。治湿用五苓散。加炙甘草。治风用桂枝汤。加黄芩。无不

　　愈者。其余淫邪交结互织。

　　治主一切天行病

　　上取白药研如面。浆水一大盏。空腹服之。便仰卧一食顷。候心头闷乱。或恶心。腹内如车鸣痛。良久当有吐利数行。勿怪。欲服药时。先令煮浆水粥。于井中悬着待冷。若吐利

　　治时行热病。亦堪发汗。甚有功。

　　上用浮萍草一两。四月十五日者。麻黄去节根。桂心。附子炮裂去皮脐。各半两。四物捣细筛。每服二钱。以水二中盏。入生姜半分。煎至六分。不计时候。和滓热服。汗出乃瘥。

　　又

　　火焰散

　　（出永类钤方）

　　治伤寒恶候。

