<!-- { "loadSidebar": true } -->
　　热并之于里。则里热亢极似阴。反为寒战。脉微而绝。或风热燥甚。客于下焦。而大小

　　便涩滞不通者。或产妇死胎不下。及两感表里热甚。须可下者。

　　大黄（半两锦纹）芒硝（半两）浓朴（半两去皮）枳实（半两）甘草（一两）上锉如麻豆大。每服水一盏半。生姜三片。煎至七分。纳芒硝。煎二沸。去滓服。

　　黄连解毒汤

　　（出宣明论）

　　治伤寒杂病烦躁。热毒烦闷。干呕口燥。呻吟喘满。

　　阳厥极深。蓄热内甚。俗妄传为阴毒者。及汗下吐后。寒凉诸药不能退热势。并两感证

　　者。

　　黄连（去须）黄柏黄芩大栀子（各半两）上锉如麻豆大。每服秤半两。水一茶盏。

　　煎至四分。绞去滓。温服。或腹满呕吐。或欲作利者。每服加半夏三个生全用。浓朴二钱锉。

　　茯苓三（二）钱去皮锉。用水一盏半。生姜三片。煎至半盏。绞汁。温服。名曰半夏黄连解毒汤。

　　一笑散

　　（出德生堂方）

　　治伤寒感冒。

　　葱白七根。浆水二碗。煎一碗。去葱。先吃。后用带拴紧腰。再服酸浆水一碗即吐。

　　羌活汤

　　（出保命集方）

　　通解利伤寒。不问何经中受病。皆能释然解之。即或于

　　各经受病。虽羌活（二两）防风（一两）川芎（一两）黄芩（一两）细辛（二钱半）甘草（一两炙）黑地黄（一两）白术（二两如用苍术加一两）上咀。每服五（七）钱。水二盏。煎至一盏。

　　无时。温服清。如觉发热引饮。加黄芩、甘草各一两。更随证加。头痛恶风。于白术汤一两内加羌活散三钱。都作一服。

　　羌活散

　　（出保命集方）羌活（一两半）川芎（七钱）细辛根〔一（二）钱半〕如身热。根据前加石膏汤四钱。

　　石膏汤

　　（出保命集方）石膏（二两）知母（半两）白芷（七钱）如腹中痛者。加芍药散三钱。

　　芍药散

　　（出保命集方）芍药（二钱）桂枝（五钱）如往来寒热而呕。加柴胡散二钱半。

　　柴胡散

　　（出保命集方）柴胡根（一两）半夏（五钱洗）上加生姜煎。如心下痞。加枳实一钱。如有里证。

　　加大黄。初一服一钱。次二钱。又三钱。邪尽则止。

　　论曰有汗不得服麻黄。无汗不得服桂枝。然春夏汗孔疏。虽有汗不当用桂枝。宜用

　　黄汤和解。秋冬汗孔闭。虽无汗不当用麻黄。宜用川芎汤和解。春夏有汗。脉乃微而

　　弱。恶风恶寒者。乃太阳证秋冬之脉也。亦宜黄汤。无汗亦宜川芎汤。秋冬有汗。脉

　　盛而浮。发寒身热者。乃阳明证春夏之脉也。亦宜黄汤。无汗亦宜川芎汤。大抵有汗

　　者。皆可用黄汤。

　　黄汤

　　（出保命集方）

　　有汗则止也。

　　黄白术防风（各等分）上咀。每服五七钱至十余钱。或半两。水煎。温服清。

　　汗多恶风甚者。加桂枝。

　　川芎汤

　　（出保命集方）

　　无汗则发也。

　　川芎白术羌活（各等分）上咀。同黄汤。稍热服。恶寒甚则反脉大浮。加麻黄。

　　若伤寒食少发渴。只可和胃止渴。不可用太凉药止之。恐损着元气。必不能食也。

　　宜。

　　和胃白术汤。

　　（出保命集方）白术茯苓起卧不能谓之湿。身重是也。小柴胡汤。黄芩芍药汤。起卧不安。眠睡不稳。谓之烦。栀豉汤。竹叶石膏汤。解利四时伤寒。混解六经邪气。宜。

　　大白术汤。

　　（出保命集方）白术（二两）防风（一两）羌活（一两）川芎（一两）黄芩（五钱）细辛（三钱）白芷（一两半）石膏（二两）知母（七钱）甘草（五钱或二钱）枳实（五钱去瓤）上为粗末。每服半两。水一盏半。煎至一大盏。温服清。未解。更一服两服。药滓又作一服。春倍防风、羌活。夏倍黄芩、知母。季夏雨淫。倍白术、白芷。秋加桂五钱。冬桂八钱或一两。立夏之后。至立秋处暑之间伤寒者。身多微凉。微有自汗。四肢沉重。谓之湿温。又谓之湿淫。宜。

　　苍术石膏汤。

　　（出保命集方）苍术（细锉半两）石膏末（三钱）知母（锉一钱半）甘草（锉一钱）上同和匀。

　　都作一服。水两盏。煎至一盏。温服清。谓内有湿热也。多不欲饮食。如身热脉洪。无汗多渴者。

　　是

　　桔梗散。

　　（出保命集方）薄荷（一钱）黄芩（一钱）甘草（一钱炙）桔梗（半两）连翘（二钱）山栀子仁〔二（一）钱

　　太乙丹

　　（出杨氏家藏方）

　　治伤寒伤风。肢节烦疼。憎寒壮热。服之解寒清热。

　　或发热恶寒。似瘴非瘴。烦躁迷闷。面色红赤。头痛如破。服之微汗出立瘥。

　　天南星（四两锉炒赤勿令焦）石膏（四两）干姜甘草（取粉秤三两半）前胡（二两）川芎（二两一分）白僵蚕（炒去丝嘴）白附子（炮）防风（去芦头各一两）上件为细末。用生姜自然汁煮面糊和丸。每一两作一十丸。阴干。每服一丸。细嚼。用葱白、薄荷茶清送下。

　　不

　　祛毒散

　　（出杨氏家藏方）

　　解风邪。截伤寒。

　　苍术（四两米泔浸一宿）甘草（炙）黄芩赤芍药（各一两）赤茯苓（半两去皮）麻黄（去根节半两）上为细末。每服三钱。水一盏半。生姜五片。黑豆十五粒。同煎至一盏。

　　热服

　　祛寒汤

　　（出杨氏家藏方）

　　祛逐寒邪。解利伤寒时行瘟疫。

　　青橘皮（二两不去白）陈橘皮（二两半不去白）丁香皮甘草（炙）干姜（炮各一两）上为细末。如觉身热头疼。即抄药一钱。沸汤点下。不拘时候。

　　顺气散

　　（出王氏博济方）

　　调顺冷气。解利伤寒。

　　吴茱萸（洗令净春夏用一分秋冬用半两）麻黄（一两去节）人参（半两）诃子（半两炒去核秤）大黄（三分）官桂（一两去皮）浓朴（一两去皮姜汁炙）干姜（炮半两）陈橘皮（一两去白）甘草（二两炙）上为末。每服一钱。水一盏。入姜、枣煎六分。通口服。

　　如外伤邪

　　益元散

　　（出直指方）

　　治身热呕吐。泄泻肠。下利赤白。治淋漓癃闭闷痛。小

　　腹不利胸中积聚寒热失宜大益精气。通九窍六腑。生津液。去留结。消蓄水。止渴利

　　中。除烦热心躁。治腹胀痛闷。补益五脏。大养脾肾之气。或肾水不足。胃土衰弱。风

　　寒外感。七情内伤。阴痿阳衰。安魂定魄。补五劳七伤。一切虚损。并皆治之。

　　滑石（六两腻好者）甘草（一两）上为细末。每服三钱。蜜少许。温水调下。或无蜜亦可。无论时日三服。或欲冷冻饮料者。新水调下亦得。解利发汗。煎葱白、豆豉汤调下四钱。

　　每服水一盏。葱白五寸。豆豉五十粒。煮取汁七分调下。并三服。以效为度。此药是寒凉。

　　解散郁热。设病甚不解。多服无害。但有益尔。本世传名太白散。俗恶性寒。兼易得之贱物。

　　而不可阙也。夫伤寒当汗。则不可下。当下亦不当汗者。且知设服此药。则汗自不出。而里热亦获小效。亦有里热便得宣通而愈者。或半在表半在里。可解和。而不可吐下发汗者。若服此药多愈。或不愈。亦少加减凉膈散和解尤佳。或必当汗解者。更加苍术粗末三钱同煎。葱豉汤调服尤良。或孕妇不宜滑石、麻黄、桂枝辈发汗。即用甘草一两。苍术二两。同为粗末。每服四钱。水一盏。葱白五寸。豉五十粒。同煎至六分。去滓。热服。并二三服。取微汗是。名逼毒散。非孕妇皆可服。或太白散加麻黄去节二两。如前法煎服。世云神白散。众云青龙散。更加滑石末与苍术末二倍。最为发汗之妙药。乃此方唯正可汗者即用。误服之。则转加热也。名曰大逼毒散。或解利两感。煎凉膈散调下益元散四钱。或下乳。用猪肉面羹。

　　或酒之类调下四钱。不计时候。日三服。及宜食肉面羹粥。催产。温油浆调下五钱。并二三服。以产为度。或死胎不下者。煎三一承气汤一服。调下五钱。须臾更频用温油浆调服。前后俱下而胎出。可活产母也。难产或死胎不下。皆由风燥湿热。聚敛结滞而不能舒缓。故产户不得自然开通也。药力至。则结热顿开而产矣。后慎不可温补。而反生燥热也。俗未知产后已损血液。疼痛怖惧。以致神狂气乱。则阴气损虚。邪热大甚而为诸热证。由不明素问造化。故不识候阴阳。反妄谓产后诸虚百损。便为虚冷而无热也。误以热味药温补。或见烦渴者。不令饮水。本虽善心。为害多矣。岂知治病之道。但以临时审其脏腑六气虚实。明其标本。如法治之而已矣。此药泛常无奇。虽然为效至大。而俗以为小而忽之。此所以反招侮也。今以加黄丹令桃红色。名曰红玉散。加青黛令轻碧色。名碧玉散。加薄荷叶一分。细罗同为末。名曰鸡苏散。主疗并同。但以回避愚俗之妄侮尔。

　　柴胡饮子

　　（出金匮方）

　　退五脏虚热。四时加减。

　　冬三月加柴胡（八分）白术（八分）大腹槟榔（四枚并皮子用）陈皮（五分）生姜（五分）春三月加枳实减白术（共六味）夏三月加生姜（三分）枳实（五分）甘草（三分共八味）秋三月加陈皮（三分共六味）上各咀。分为三贴。一贴以水三升。煮取二升。分温三服。如人行四五里进一服。如四体壅滞。添甘草少许。每贴分作三小贴。每小贴以水一升。煮取七合。温服。再合滓为一服重煮。都成四服。

　　诃黎勒丸

　　（出金匮方）

　　长服。

　　诃勒散（煨）陈皮浓朴（各三两）上为末。炼蜜丸如梧桐子大。酒饮服二十丸。

　　加至三十丸。

　　五积散

　　（出三因方）

　　治太阴伤寒。脾胃不和。及有积聚腹痛。

　　苍术（泔浸一宿二十两）桔梗（十两）陈皮（六两）白芷甘草（炙）当归（二两）川芎（一两半）芍药白茯苓半夏（汤去滑各一两）麻黄（去节春夏二两秋冬三两）干姜（春夏两半秋冬二两）枳壳（汤浸去瓤锉炒四两）桂心（春夏三两秋冬四两）浓朴（姜制炒二两）上先将前十二味咀。微炒令香。取出当风凉之。入后枳壳、桂、朴三味。同为细末。每服三钱。水一盏。姜三片。枣二枚。煎七分。食前温服。伤寒手足逆冷。自汗不止。

　　脉沉细。面青呕逆。加顺元散一钱同煎。热服。产妇难产。经三两日不能生。胎死腹中。或产母气乏委顿。产道干涩。加顺元散。水七分。酒三分煎。并服。气血内和即瘥。胎死者。

