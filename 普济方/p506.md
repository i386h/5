<!-- { "loadSidebar": true } -->
　　不过三服当下。其顺元散多少。量产母虚实加减。伤寒发热挟内寒者。加葱白二寸。豉七粒。

　　同煎

　　顺元散

　　（出三因方）乌头（炮去皮尖二两）附子（炮去皮脐）天南星（炮各一两）木香（半两）上为末。同前法煎。此药治内外感寒。脉沉伏迟细。手足冷。毛发恂剽。伤寒阴证。大啜一二杯。气和汗出即愈。

　　和气治中汤治伤寒初受病。服散吐后。宜服。

　　藿香人参（各半两）白术陈橘皮（各三两）甘草干姜白茯苓〔各一（分）两〕上件药。捣罗为散。每服二钱。以水一中盏。入生姜半分。煎至五分。即去生姜和滓。不计时候。温服。

　　小柴胡汤

　　（出如宜方）

　　治伤寒后肺痿劳咳嗽。

　　黄芩人参甘草（各三两）半夏（制二两半）柴胡（八两）上咀。姜五片。

　　枣一枚煎。如谵语潮热。胃实大便利。脉洪数。宜服。亡阳谵语不可下。宜加桂枝芍药汤。如自利挟热。或垢赤烦渴。寒热往来。宜加茯苓。如伤寒喜睡。胁痛胸满有热。脉数。宜服。不烦渴。身冷。脉迟。宜四逆汤。如伤寒瘥后。寒热往来似疟。宜服。又治干呕。日晡发热。宜服。如劳复宜服。如色青难治。死必吐舌。如呕逆烦燥作渴。有寒热。脉数。喜冷。加竹茹汤。

　　活血通经汤灵寿县董监军。癸丑年冬十二月间。大雪初霁。因事至真定。忽觉有风气暴至。诊候六脉俱弦甚。按之洪实有力。其证手挛急。大便秘涩不通。面赤面热。此风寒客加于身也。四肢者脾也。以风寒之邪伤之。则搐急而挛痹。乃风淫末疾。而寒在外也。内经云。寒则筋挛。正谓此也。本人素饮酒。近日为觉风气不饮。内有实热乘于肠胃之间。故大便秘涩而面赤热。内则手足阳明受邪。外则足太阴脾之经受风寒之邪。用桂枝、甘草炙。以却其寒邪而缓其急搐。用黄柏之苦寒滑。以泻实而润燥。急救肾水。用升麻、葛根以升阳气。

　　行手足阳明之经。不令遏绝。便以桂枝辛热。入手阳明之经。为引用润燥。复以芍药、甘草专补脾气。使不受风寒之邪。而退本邪。专益肺也。加人参以补元气。为之辅佐。当归身去里急而润燥和血。

　　升麻葛根（各一钱）桂枝（二钱）当归身〔二（一）钱〕人参（一钱）芍药（半钱）炙甘草（一钱）黄柏（酒制二钱）上咀。都作一服。水二大盏。煎至一盏。去滓。稍热服。

　　令暖房中近火摩搓其手。一服而愈。

　　术桂汤

　　（出东垣兰室秘藏方）

　　治寒温所客身体沉重。胃脘痛。面色萎黄。

　　麻黄（一钱）桂枝（半钱）杏仁（十个）草豆蔻仁半夏（各半钱）炒曲（半钱）苍术（二钱）橘皮（一钱）泽泻（一钱）白茯苓（一钱）猪苓〔半分（钱）〕黄〔三钱（分）〕炙甘草（二分）上都作一服。煎法如常。

　　治伤寒热病服转药后。病已效。可脏腑仍两三日不出。后吃食减少。仍觉精神不

　　快。

　　（出护柴胡（去毛）桔梗（去根）麻黄（去根）杏仁黄芩荆芥穗大黄（炮熟）牡丹皮（去心）羌活沉香木香独活（各一分）升麻（半两）上细杵罗为末。每服二钱。

　　水一盏。煎一沸。急泻出。食后和滓热服。

　　治伤寒热毒伤脾。浑身肌肉碎痛。闻食即恶心思吐。遍身发热。两唇干焦。诊其

　　脉。即右手关上脾脉。一指偏洪紧如众脉。此即为病气在脾。宜服此方。

　　（出护命方）桔梗羌活杏仁麻黄（去根）柴胡（去毛）麦门冬（去心）大黄荆芥穗（各一分）半夏（二铢）牵牛（一两）青橘皮〔四（铢）两〕上先杵牵牛、半夏二味为末。所余众药。

　　只作一处杵为末。每服五钱。水一盏半。生姜三片。葱三枝。煎众药末三钱。沸一两沸。泻出取汁一盏。用调下牵牛、半夏等末二钱。食后服。

　　交加散

　　（出如宜方）

　　治憎寒壮热。或外感风寒。内伤生冷。及风寒二证。

　　败毒散五积散上等分。姜、枣煎。如体虚。宜养胃汤。

　　三建汤治脉微。身体冷重。自汗呕吐。加丁香、胡椒各半两。

　　不卧散

　　（出十便良方）

　　截伤寒。

　　苍术川芎甘草本（各一两）上为粗末。每服三钱。水一盏。葱白三寸。同煎至八分。去滓。热服。不以时。

　　茯苓利膈汤

　　（出保生返回论）茯苓（一两）牛蒡子（二两炒香）荆芥穗（一两）桔梗（一两微炒）甘草（半两炙紫色）上

　　解肌汤

　　（出保生返回论）麻黄（一两去根节）苍术（四两去粗皮）羌活（半两）甘草（半两炙）荆芥穗（半两）上为粗散。每服三钱匕。水一盏。姜三片。煎至六分。去滓。温服。续续二三服。微汗出即解。

　　千金不传散

　　（出澹寮方）

　　治伤寒兼主感风。

　　苍术（七两竹篮盛水中搅洗不去皮）干葛（三两半）甘草（七钱半）上为细末。

　　每服三钱。加葱煎。茶调亦可。

　　桂枝汤

　　（出鲍氏方）

　　治伤风头痛。鼻鸣。干呕。发热。自汗恶风。或寒热汗

　　出。则少解如疟桂枝（一两）白芍药（一两半）甘草（一两）上为散。每服五钱。煎八分。食前服讫。

　　盖被取微汗。或发滞漏不止。小便难。四肢拘急。加炮附一分。或项强KTKT。反汗出恶风。加干葛一两半。或汗后身痛。脉沉迟。加芍药、生姜各半两。人参一两半。或呕逆。

　　更加茯苓、半夏、人参、陈皮。冬末春初。宜桂枝汤。五积散。盛夏时。及淋家、酒家、衄家。于桂枝汤加黄芩。名阳旦汤。或夏日只用本方增芍药。名建中汤。治气痛等疾。加乌药、香附炒。

　　加减香苏散

　　（出医方大成）香附子（一两）紫苏梗（二两）陈皮（一两）甘草（半两）上为锉散。每服四钱。水一盏半。煎至一盏。生姜三片。连根葱白二茎。同煎。热服。头痛加川芎、白芷。头痛如斧劈。

　　加石膏、连须葱头。偏正头风。加细辛、石膏、薄荷。太阳穴痛。加荆芥穗、石膏。伤风自汗。加桂枝。伤风无汗。加麻黄。（去节）并干姜。伤风恶寒。加苍术。伤风发热不退。加柴胡、黄芩。伤风咳嗽不止。加半夏、杏仁。伤风胸膈痞塞。加制枳壳。伤风鼻塞声重。咽膈不和。加苦梗、旋复花。伤风痰涎壅盛。加白附子、天南星。伤寒鼻内出血。加茅花。伤寒气促不安。加大腹皮、桑白皮。伤风鼻塞不通。头昏。加羌活、荆芥。伤风不解。吐血不时。

　　加生地黄。伤风不解。耳内出脓疼痛。加羌活、荆芥。伤风不解。咽喉肿痛。加苦梗。伤风中脘寒。不思饮食。加去白青皮、枳壳。伤寒呕吐恶心不止。加丁香、半夏。伤寒后时时作虚热不退。加人参。伤风饮食不能消化。加缩砂仁、青皮。伤风一向不解。作潮热。白日至日中不退。日日如是。加地骨皮、柴胡、人参、。初感风寒。头痛作热。鼻塞声重。加羌活、川芎。感风腰痛。不能伸屈。加官桂、桃仁。感风浑身痛不止。加赤芍药、紫荆皮。

　　感风头项强急。不能转动。加羌活、官桂。腹肚疼痛。加木香。腹肚疼刺不可忍。加姜黄、吴茱萸七粒。小腹疼痛无时。不可忍。加木香、姜、枣。妇人忽然大便痛肿。不能下地。加木香、木瓜、吴茱萸。妇人被性所苦。胸膈痞疼。胁肋痛。小便急疼。加木香、枳壳。妇人被气疼所苦。加木香、缩砂仁。脾胃不和。中脘不快。加谷芽、神曲。伤食吐呕。泄泻腹痛。

　　加干姜、木香。心卒痛者。加延胡索。酒一盏。饮酒太过。忽遍身发疸。或两目昏黄。加山茵陈山栀子。中酒吐恶。加乌梅、丁香。妇人经水将行。先作寒热。加苏木、红花。妇人产后作虚热不退。烦渴。加人参、地黄。产后发热不退。加人参、黄。产后腰疼不止。加当归、官桂。冷嗽不已。加干姜、五味子、杏仁。脾寒。加良姜、青皮、草果。香港脚。加木香、木瓜、牛膝、紫荆皮、茱萸、川楝子。感风寒发热头疼。加不换金正气散。感寒头痛。壮热恶寒。身痛不能转动。加生料五积散。饮食不下。欲吐不吐。加丁香与萝卜子。感寒头痛。

　　发热身疼。分阴阳。加败毒石膏。妇人产后风。脚手疼痛。生料五积散。人参败毒散。加木瓜。不换金正气

　　术附汤

　　（出保生返回论）白术（二两锉如麦豆）附子（一枚以半两为率炮裂去皮脐锉如麦豆粒）上如法事治了。

　　一处于杵臼中。良时治之。勿令作末。每四钱匕。水一盏半。煎及七分。去滓。温服。日三服。不拘时候。凡言日进三服者。如疾势稍重。当促其数。服尽而未知。并当再作本汤剂。

　　半夏中和汤

　　（出保生返回论）半夏（二两汤浸七次切片焙干）浓朴（四两刮去粗皮锉碎）苍术（四两刮去粗皮锉令极碎）独活（二两锉碎）草豆蔻（十五个去壳锉碎以上四味一处杵碎生姜屑一斤同杵糜烂后又慢火炒紫色）甘草（三两炒令紫色）上如法事治。一处杵碎为粗散。每服抄四钱。水一盏半。入生姜三片。枣二枚。同煎至七分。去滓。温服。食前。日进三服。胃虚人可常服。岚瘴诸邪。皆不能为害。

　　茯苓茱萸丸

　　（出保生返回论）茯苓吴茱萸（汤浸五次焙干）芍药（不问赤白皆可用）黄连（去须）上等分。

　　为细末。炼蜜为丸如梧桐子大。每服十五丸二十丸。温熟水下。如无蜜。即用饭丸。量大小加减。

　　不计

　　升麻葛根汤

　　（出保生返回论）升麻（二两锉）葛根（二两细锉）芍药（四两锉）甘草（一两炙紫色锉）上杵筛为粗末。每服四钱匕。水一盏半。生姜五片。同煎至七分。去滓。温服。日三服。不拘时候。

　　麻黄桂枝汤

　　（出保生返回论）麻黄（二两去根节）桂枝（一两）葛根（三两）芍药（三两）甘草（一两炙紫色）上为粗末。每服四钱。水一盏半。生姜五片。枣子二枚。同煎至七分。去滓。温服。日三服。夜一服。

　　三苓散

　　（出保生返回论）茯苓（一两）桂（一分）白术（二两）上为细末。每服二钱匕。粥饮调下。日二三服。

　　不计时候。

　　桂苓散

　　（出保生返回论）茯苓〔二（三）两锉〕桂（一分）上为细末。每服二钱。粥饮调下。日二三服。不计时候。每服药后。饮沸汤。或粥饮一盏。或半盏为佳。

　　猪苓散

　　（出保生返回论）猎苓茯苓泽泻白术阿胶（先杵碎炒为末）上四味等分。如法事治为粗散。每服四钱匕。水一盏半。煎八分。去滓。入阿胶末二钱。再上火一沸。温服。日二三服。

　　术桂汤

