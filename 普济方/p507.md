<!-- { "loadSidebar": true } -->
　　（出保生返回论）白术（三两锉）桂（一分）上为细末。每服二钱。粥饮调下。日二三服。不计时候。

　　以上二药服饵。主疗并与五苓同。

　　圣僧散

　　（出卫生家宝）

　　治时行一切伤寒。不问阴阳。不拘轻重。应老幼及孕妇

　　皆可服。

　　香白芷（一斤生锉）甘草（半两生锉）上二味焙干。碾为粗末。每服二钱。水一盏。

　　枣子二枚。生姜三片。葱白三寸。同煎至六分。热服。用衣被盖覆。如人行五六里更进一服。

　　汗出即愈。此药可卜病之好恶。如煎得黑色。或误打翻。即难愈。如煎得黄色。无不愈者。

　　煎药之时要在志诚。

　　加减正气散

　　（出卫生家宝）

　　治伤寒伤风。不论表里。但连进二服立效。

　　藿香叶半夏（研细用姜汁搜和炙黄色）浓朴（去皮姜炙）陈皮（去白）甘草（炙以上五味乃局方正气散再加）白茯苓草果子仁上各等分。细末。每服二大钱。水一盏。姜三片。枣一枚。煎七分。食前稍热服。

　　和中益胃汤

　　（出试效方）

　　治太阴、阳明腹痛。大便常泄。若不泄。却秘而难。

　　传作湿热毒。

　　熟地黄（三分）当归身（酒制四分）升麻（半钱）苏木（一分）本（二分）炙甘草（三分）柴胡（半钱）益智仁（二分）上件都作一服。水三盏。煎至一盏。去滓。空心温服。

　　食前

　　茯苓白术汤

　　（出十便良方）

　　治伤寒服桂枝汤。或下之。仍头项强痛。翕翕发热

　　无汗。心下满芍药生姜白术茯苓（各三两）甘草（二两）大枣（二十个）上切。每服半两。以水二大盏。煎取一盏。温服。小便利则愈。忌海藻、菘菜、酢、桃、李、雀肉等。

　　阴阳应象论曰。人之汗以天地之雨名之。又云。湿盛则霖霪骤注。盖以真气已亏。

　　胃中火盛。汗出不休。胃中真气已竭。若阴火亦衰。无汗皮燥。乃阴中之阳。阳中之阴

　　俱衰。四时无汗。其形不久。湿衰燥旺。理之常也。其形不久者。秋气主杀。生气者胃

　　之谷气也。乃春少阳生化之气也。张耘夫。己酉闰二月尽。天寒阴雨。寒湿相杂。缘官

　　事饮食失节。劳役所伤。病解之后。汗出不止。沾濡数日。恶寒。重添浓衣。心胸间时

　　作烦热。头目昏愦上壅。食少减。此乃胃中阴火炽盛。与外天雨之湿气峻热。两气相

　　合。令湿热大作。汗出不休。兼见风邪。以助东方甲乙之风药去其湿。以甘寒泻其热。

　　羌活胜湿汤主之。

　　炙甘草（三分）黄（七分）生甘草（五分）生黄芩酒黄芩（各三分）人参羌活防风本独活蔓荆子川芎（各二分）细辛升麻柴胡（各半钱）薄荷（一分）上件都作一服。水二大盏。煎至一盏半。入细辛以下。轻清四味。再上火煎至一盏。去滓。热服之。一服而止。诸证悉去。

　　胡洽大露宿丸

　　（出本草）

　　主寒冷百病方。

　　矾石（炼）干姜桂心皂荚桔梗〔各二（三）两〕附子〔三（二）两〕上捣筛。蜜丸。服如梧桐子大五丸。日三。渐增。以知为度。

　　治伤寒方

　　（出本草）用半夏一升。洗去滑。焙干捣末。小麦面一升。合和。以水溲令熟。丸如弹丸大。以水煮令面熟则药成。初吞四五枚。日二。稍稍增至十五枚。旋煮旋服。觉病减。欲更重合亦佳。

　　禁

　　治伤寒汗不出。搐挛手脚。

　　（出本草）用海蛤、川乌头各一两。穿山甲二两。为末。酒糊和丸大一寸许。捏扁。置所患足心下。

　　劈葱白盖药。以帛缠定。于暖室中取热水浸脚至膝上。久则水温。又添热水。候遍身汗出为度。凡一二日一次浸脚。以愈为度。

　　治伤寒热伏在脏腑。狂躁烦满。大小便闭塞。

　　（出本草）取苦枣肉。蜜为丸服。佳。

　　治伤风寒热。骨节碎痛。出汗。及中风面目浮肿。咽喉不通。安胎养血。除肝脏邪

　　气。安中以葱叶作羹粥。炸作齑食之。良。

　　治伤寒大毒嗽

　　（出本草）以饴糖于蔓青齑汁中煮一沸。顿服之。

　　治伤寒热毒

　　（出本草）以人粪水渍饮。弥善。

　　病患两手脉浮数而紧。名曰伤寒。若关前寸脉力小。关后尺脉力大。虽不恶风。不自汗。

　　此乃阴气已盛。先见乎脉也。宜投药和之表之也。

　　调脉汤阳明、少阳也。

　　葛根（一两）防风（半两）前胡〔七钱（分）半〕炙甘草（半两）上为末。每服五钱。

　　水二盏。生姜一块如枣大拍碎。同煎。如寸脉根据前力小。加枣三枚。同煎服。

　　葛根柴胡汤阳明、少阳也。

　　葛根〔一两（半）〕柴胡（一两）芍药桔梗甘草（各五钱）上为末。每服五钱。水二盏。生姜一块。葱白三寸。同煎服。

　　薄荷汤阳明也。

　　薄荷（一两）炙甘草防风（各半两）人参（七钱半）上为末。水煎服。

　　防风汤阳明也。

　　防风（一两）炙甘草（四钱）旋复花桔梗（各半两）制浓朴（七钱半）上为末。生姜一块。加荆芥穗五七个同煎。

　　六物麻黄汤太阳、阳明也。

　　麻黄（去节一两）葛根（七钱半）人参（半两）炙甘草（半两）苍术（去皮七钱半）上为末。枣二枚。同煎。服后犹恶风。加荆芥穗七钱。丁香皮半两。

　　七物柴胡汤太阳、少阳也。

　　柴胡〔三（二）两〕苍术荆芥穗麻黄（去节各一两）炙甘草（七钱）加当归（一两）上为末。生姜一块。枣三枚。葱白三寸。同煎。

　　太阳证。头项痛。腰脊强。发热恶风。自汗。脉尺寸俱浮缓者。是劳也。桂枝汤主

　　之。是阴经荣药也。闭卫气。使阴气不泄。此药为卫虚而设也。若发汗过多。发热。头

　　面摇。卒口噤。反背。反背张者。太阳兼阳明也。去风养血。防风当归散主之。

　　防风当归川芎地黄（各一两）上锉。每服一两。水三盏。煮至二盏。去滓。温服。

　　如

　　白术汤治伤风寒。上解三阳。下安太阴。神方。

　　白术（二两）如汗之改苍术防风（二两去芦秤）上咀。水煎服。若发热引饮。

　　加黄芩生甘草一两。若头痛恶风者。加羌活散三钱半。

　　太阳证。头项痛。腰脊强。发热恶寒。无汗。脉尺寸俱浮而紧。是病发于阳。阳者

　　卫也。麻黄汤主之。是阳经卫药也。开腠理。使阳气伸泄。此药为卫实也。

　　伤寒见风脉。伤风见寒脉二证。大青龙汤主之。易老用桂枝麻黄各半汤。后改用九

　　味羌活汤。

　　黄建中加当归汤

　　黄当归（各一两半）白芍药（三两）桂（一两一分）甘草（一两）上粗末。

　　每服五钱。生姜三片。枣一个。水一盏半。同煎至八分。去滓。取七厘清汁。日三夜二服。尺脉尚迟。再作一剂。

　　发表汤太阳也。

　　麻黄（去节一两半）苍术舶上丁香皮（各七钱）炙甘草（半两）人参（半两）当归（半两）加桂枝（五钱）细辛（半两如多减半汗不止则加）上为末。生姜一块。枣三枚。同煎。

　　经云。有汗不得服麻黄。无汗不得服桂枝。若瘥则其变不可胜言。故立此法。使不

　　瘥犯三阳禁忌。解表神方。

　　羌活（一两半治太阳肢节痛君主之药也然非无为主也却乱反正之主也故大无不通小无不入关节痛非此不治）防风（一两半治一身尽痛卒伍卑下之职一听君命将令而行随所使所引而至）苍术（一两半别有雄壮上行之气能除湿下安太阴使邪气不内传之于足太阴脾）细辛（五钱治足少阴肾苦头痛）川芎（一两治厥阴头痛在脑）白芷（一两治阳明头痛在额）生地黄（一两治少阴心热在内）黄芩（一两治太阴肺热在胸）甘草（一两能缓里急调和诸药故有国老之称）以上九味。虽为一方。然亦不可执。执中无权。犹执一也。当视其经络前后左右之不同。从其多少大小轻重之不一。增损用之。其效如神。

　　咀。水煎服。若急汗。热服。以羹投之。若缓汗。温服。而不用汤投之也。

　　脉浮而不解者。先急后缓。脉沉而不解者。先缓后急。九味羌活汤。不独解利。治杂病有神。中风行经者。加附子。中风秘涩者。加大黄。中风并三者。合而成痹等证。各随十二经。上下内外。寒热温凉。四时六气。加减补泻用之。炼蜜作丸。亦可加生地黄各半。治两感伤寒如神。用豆淋酒煎。治破伤风。

　　太阳经伤寒传里。胸中有热。胃有邪气。传阳明本也。腹中痛。欲呕者。热在内

　　也。宜黄连汤。

　　甘草黄连干姜人参（各七钱半）大枣〔三（一）枚〕上锉细。每服五钱。水煎服。

　　发热恶寒。自汗。脉缓。发热恶风。无汗。脉缓。此二证。易老原用桂枝二麻黄一

　　汤。后亦改用九味羌活汤。无论有汗无汗。悉宜服之。

　　易老解利法。九味羌活汤。

　　治伤寒唇紧

　　用鳖甲及头烧灰。作末敷之。

　　治伤寒大热心闷

　　用槐子烧灰存性。为末。酒服方寸匕。

　　治汗不出拘挛腰脚。并耳聋。

　　用荆三棱米醋浸。夏月浸四日。冬月浸六日。杵为末。醋汤调下三钱。

　　治汗后弥乱者。

　　用败扇烧为末。和粉粉身上。

　　发汗法

　　（出活人书）凡发汗欲令手足俱周。然一时许为佳。不欲如水淋漓。服汤中病即已。不必尽剂。

　　然若病证仍在者。三日内可二三汗之。令腰脚周遍为度。

　　一法。无药处。可用两手指相交。紧叩脑后风府穴。向前礼百余拜。汗出自解

　　（出神效方）

　　卷一百四十八　时气门

　　总论

