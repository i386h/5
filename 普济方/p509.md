<!-- { "loadSidebar": true } -->
　　天行病损未满三月。食鲻肉则复下血。食盐豉令人四肢不举。天行病瘥。食诸菜有花者。

　　三年肌肤不充。天行病未好。食生瓜、芥菜。三月浮肿也。天行病瘥。食菜合阴阳。复必死。

　　千金天行病瘥后未满五日。食一切肉面者。病更发大困。天行病瘥。食芥、发病。天行病瘥新起。饮酒及食韭菜。病更发。天行病瘥。食生鱼酢。下利必不止。天行病食生菜。颜色终身不平复。天行病新汗解。饮冷水者。损心包。令人虚不复。天行病未复。食犬肉并葫。

　　以合食之。复则死。天行病瘥。食生枣及羊肉者。肠复作热蒸。天行病瘥。食犬肉食羊肉。

　　作骨中蒸热。天行病瘥。食鱼肉并瓜、生菜者。令人身肿。天行病瘥食蒜者。病发大困。

　　问曰。伤寒温病何以辨脉。答曰。温病冬伤于寒所得也。至变为温病。伤寒汗下不愈而过经。其证尚在而不除者。亦温病也。经曰。温病之脉行在诸经。不知何经之动。随其经所在而取之。如太阳证汗下后。过经不愈。诊得尺寸俱浮者。太阳温病也。如身热目疼。汗下后过经不愈。诊得尺寸俱长者。

　　阳明温病也。如胸胁痛。汗下后过经不愈。诊得尺寸俱弦。

　　少阳温病也。如腹满嗌干。诊得尺寸俱沉细。过经不愈者。太阴温病也。如口燥舌干而渴。诊得尺寸俱沉。过经不愈者。少阳温病也。如烦囊缩。诊得尺寸俱微缓。过经不愈者。

　　厥阴温病也。是故随其经而取之。随其证而治之。如发斑乃温毒也。

　　又云。黄帝曰。伤寒热病。死候有九。（太素云。不可刺者九。）一曰。汗不出。大热发哕者死。（太素云。汗不出。火热发哕者死。）二曰。泄而腹满甚者死。（甚一作黄。）三曰。

　　目不明。热不已者死。四曰。老人婴儿热病腹满者死。五曰。汗不出。呕下血者死。六曰。

　　舌本烂。热不已者死。七曰。咳而衄。汗不出。出不至足者死。八曰。体热者死。九曰。热而痉者死。热病痉者。腰反折螈。齿噤也。热病七八日。脉微小。病者便血。口中干。

　　一日半而死。脉代者。一日死。热病七八日。脉不躁不数。后三日有汗。三日不汗。四日死。

　　热病已得汗。而脉尚躁盛。此阴脉之极也死。其得汗而脉静者生。热病脉常盛躁。而不得汗者。此阳脉之极也死。脉盛躁而得汗者生。

　　疫疠传染。老幼皆相似。调治一也。寸虚弱尽弦紧。或肝脉濡细。是虽责邪四时。然发汗吐下条例通行。故曰。明知顺逆。正治从治。不外阴阳表里。条例通行固也。然其毒疠之气。蕴畜于中。亦随其温凉。权其轻重而利导之。庶毒有所泄。则易为力也。病源云。挟毒疠之气壮热烦。毒发为心腹胀满。若不治。春感清邪在肝。升麻葛根汤。解肌汤。夏感寒邪在心。调中汤。射干汤。半夏桂枝甘草汤。秋感热邪在肺。白虎加苍术汤。发黄瘅。茵陈调五苓散。冬感温邪在肾。亦名冬温。葳蕤汤。土无正形因火而名。当随经取之。此大概然耳。

　　寒证者圣散子、萤火丸、神明散。可选用。圣散子内用香附、豆蔻、良姜。只可施之寒湿。

　　毋惑于通用之说。

　　凡温病可针刺五十九穴。又身之穴六百五十有五。其三十六穴灸之有害。七十九穴刺之为灾。

　　卷一百四十八　时气门

　　时气一日

　　（附论）夫时气一日太阳受病。太阳为三阳之首。而主于头项。故得病一日。头项腰脊皆痛也。

　　方

　　解肌散

　　（出圣惠方）

　　治时气一日。头痛壮热。四肢烦疼。

　　麻黄（一两去根节）川升麻（一两）赤芍药（一两）石膏（一两）贝齿（三枚）甘草（半两炙微赤锉）杏仁（一两汤浸去皮尖双仁麸炒微黄）上捣粗罗为散。每服五钱。以水一大盏。入生姜半分。枣三枚。煎至五分。去滓。不计时候。热服。衣覆取汗。便食豉粥补虚。

　　桂枝散

　　（出圣惠方）

　　治时气一日。头痛壮热。骨节疼痛。

　　桂枝（三分）黄芩（三分）麻黄（去根节三分）石膏（一两）上为散。每服五钱。以水一大盏。入生姜半分。枣三枚。煎至六分。去滓。不计时候。热服。衣覆取汗。

　　解表石膏散

　　（出圣惠方）

　　治时气一日。头项腰脊痛。恶寒。

　　石膏（二两）豉（二合）麻黄（一两去根节）葛根（二两锉）白术（二两）桂心（一两）白芷（一两）芎（一两）当归（微炒锉一两）上为散。每服五钱。以水一大盏。入生姜半分。枣三枚。煎至五分。去滓。不计时候。热服。衣覆取汗。

　　葛根散

　　（出圣惠方）

　　治时气一日。壮热。心神烦躁。头痛。四肢不利。

　　葛根（一两锉）赤芍药（一两）麻黄（去根节一两）黄芩（一两）石膏（一两）大青（五钱）甘草（五钱炙微赤锉）上为散。每服五钱。以水一大盏。入生姜半分。枣三枚。

　　煎至五分。去滓。不计时候。热服。衣覆取汗。

　　治时气一日。头痛壮热方。

　　（出圣惠方）取生葛根净洗。捣取汁一大盏。内豉一合。煎至六分。去豉。不计时候。分为二服。有汗即瘥。未得汗。即再服。若心中热。加栀子仁十枚。内葛根汁中同煎。去滓服之。

　　治时气一日。初觉便宜发汗方。

　　（出圣惠方）用麻黄二两去根节。以水三大盏。煮麻黄去沫。取汁一盏半。去滓。后入米一匙。豉汁二合。煮为稀粥。不计时候。顿服。衣覆取汗。

　　卷一百四十八　时气门

　　法

　　导引法清旦初起。以左右手交互从头上挽两耳。又引鬓发即流通。令头不白

　　。耳不聋。又摩手掌令热以摩面。从上下二七止。去香港脚。令面有光。又摩手令热。从

　　体上下。名曰干浴。令人胜风寒。时气寒热头痛。百病皆愈。

　　卷一百四十八　时气门

　　时气二日

　　（附论）夫时气二日阳明受病。阳明主于肌肉。其脉络于鼻。入于目。故得病二日。内热鼻干不得眠也。夫诸阳在表。表始受病。故可摩膏火灸发汗而愈也。

　　方

　　水解散

　　（出圣惠方）

　　治时气二日。头疼壮热。心燥。

　　麻黄（二两去根节）川大黄（一两锉碎微炙）黄芩（一两）桂心（一两）甘草（一两炙微赤锉）赤芍药（一两）上为散。每服不计时候。以温水调下二钱。良久再服。未服药前。

　　先以热汤淋浴后便服此药。衣覆取汗。重者不过三服。强食人服二方寸匙。此调风实之人。

　　三伏中宜用之。若去大黄。即春夏用之。

　　治时气二日。壮热头痛。宜服此方。

　　（出圣惠方）甘草（一两炙微赤锉）生姜（三分）栝蒌（一颗大者取瓤去子于碗内盛之）上先将生姜、甘草、用无灰酒一大盏。煎取六分。去滓。热入栝蒌碗中。绞取汁。不计时候。分温二服。

　　柴胡散

　　（出圣惠方）

　　治时气二日。壮热憎寒。头痛。腰脊强重。

　　柴胡（一两去苗）麻黄（一两去根节）葛根（三分锉）桂心（二分）甘草（一分炙微赤锉）上为散。每服四钱。以水一中盏。入豉五十粒。薄荷二七叶。煎至六分。去滓。不计时候。先吃粥少许。后以热水淋浴。然后服此药。衣覆取汗。

　　栀子散

　　（出圣惠方）

　　治时气二日。头痛背强。身热恶寒。

　　栀子仁（一两）黄芩（一两）石膏（二两）葛根（一两锉）杏仁（汤浸去皮尖双仁麸炒微黄用一两）甘草（半两炙微赤锉）上为散。每服五钱。以水一大盏。入葱白二茎。豉五十粒。煎至五分。去滓。不计时候。热服。衣覆取汗。

　　葛根散

　　（出圣惠方）

　　治时气二日。头痛背强。心烦壮热。

　　葛根（锉）麻黄（去根节）犀角屑（各一两）上为散。每服五钱。以水一大盏。

　　入生姜半分。枣三枚。煎至五分。去滓。不计时候。热服。衣覆取汗。

　　三物汤治天行病。经一二日。觉身体壮热。头痛。骨肉酸楚。背脊强。口鼻干

　　。手足微冷。小便黄赤。此是其候。若如此。宜先合煮桃柳葛汤浴之。

　　桃枝（细切五斗）柳叶（细切五斗）酢酱水（一斗）上先以水一石。煮桃柳枝叶二物。

　　取七斗汁。去滓。纳醋酱水。觉滞热以浴。浴讫。拭身体令干。以粉摩之。勿触风。则于密处刺头眼后两边。及舌下血断。以盐末厌刺处。则入被卧。

　　又后服解肌干葛等五物饮。微覆取汗。如病根轻者。因此或歇。

　　葛根（切五合）葱白（切一升）生姜（切二合）豉心（一升绵裹）粳米（二合研碎）上切。以水五升。煮取豉心以上四味。取三升半汁。去滓。纳粳米屑。煮令米烂。带热顿啜。

　　候尽微覆取汗。无所忌。

　　又根据前浴等法。不觉歇。宜更作鸡子汤重泄之。

　　新壳鸡子五枚。各破头。泻置一盏中。别加一鸡子水。以箸搅令极浑。别用水一升。煮极沸。则投鸡子于汤中微搅。才似熟。则泻置碗中。纳少酱清。似变腥气。带热啜令尽。覆使汗出。

　　又根据前鸡子汤出汗。汗泄当歇。如不觉退。合栀子等六味散以下之。

　　栀子（三十枚擘）干葛（五两）茵陈（二两）蜀升麻（三两）大黄（五两）芒硝（五两）上切。合捣为散。以饮服三方寸匕服之。须臾当觉转。则利也。如经一两食顷不利。且以热饮投。又不利。即须更服一方寸匕。还以饮投。得利为度。后适寒温将息。无须服此也。

　　又根据前栀子等六味散取利。复不觉退。加呕逆。食不下。口鼻喉舌干燥。宜合生

　　芦根八味饮子。细细服之。

　　生芦根（切一升）生麦门冬（二升去心）生姜（五两）人参（二两）知母（二两）乌梅（十颗）白蜜（一合）竹沥（三合）上切。以水八升。煮取三升。去滓。纳蜜、沥等搅调。

　　细细饮。不限遍数。冷暖亦不限。食前后服。此饮子虽不能顿除热病。然于诸证不觉有加。

　　体气安稳。心复不冷。意又欲得。此饮任重合。但根据前服之。如热势不退。心腹妨满。饮食渐少。心上痞结。则不可重服之。

　　又根据前生芦根等八味饮子饮之。诸状不歇。渐不下食。心腹结破不得手近。有时

　　触着痛不可忍。既是热病。体气合热。骨肉疼痛。脉合洪数。口合苦干。食合呕逆。

　　体气反凉。脉反沉细。饭食反下。不知痛恼。大小便秘塞。心上如石。痛不可近。视

　　唇急鼻张。手眼寻绎。狂言妄语。此由热极。将思酷冷冻饮料食。寝味唯冷是求。热结在心

