<!-- { "loadSidebar": true } -->
　　。无因通泄。如有此者。十不救二三。更不可以常途守之。当须作成败计耳。此非半夏

　　等十味汤无奈之何。其中有诸状。与此无别。但加身体黄。眼白睛色如黄柏。此是急黄

　　。如有亦不可守常法。还宜合后汤救之。

　　半夏（五两熊州者汤洗滑汁尽）干姜（三两）吴茱萸（二两）大黄（五两）桂心（二两）白术（三两）细辛（三两）柴胡（三两）牡丹皮（三两）芒硝（二两）上切。以水一斗。煮取三升。去滓。纳芒硝搅令消尽。分温三服。每服人行十里久。若服一服利后。须要伺候将息。勿更进汤药。但研好粟米作汁饮。细细与之。如下利伤多。可以酢饭。止稠酢酱粥亦得。

　　忌羊肉、饧、生葱、生菜、桃、李、雀肉、胡荽等。

　　又根据前成败计。服半夏等十味汤后。虽得毒热势退。利过不休。体力渐弱。宜合人

　　参等五味散。细细服之。

　　人参（五两）生犀角（末二两）乌梅肉（三两熬）生姜屑（三两）黄连（二两去毛无亦可以龙骨四两代之）上为散。以饮服一方寸匕。日三服。稍加至二匕。忌猪肉、冷水等物。

　　水解散治时行头痛壮热。一二日。

　　桂心（二两）甘草（二两）大黄（二两）麻黄（四两）上为散。患者以生熟汤浴讫。以暖水服之方寸匕。日三服。覆取汗。或利便瘥。丁强人服二寸匕。延年秘录。有黄芩、芍药各二两。古今录验。无甘草。有芍药。治天行热病。生疮疼痛。解肌出汗。

　　柴胡汤治时行疫疠。一二日。头痛壮热。

　　柴胡（一两去苗）芍药（一两）栀子仁（五钱）黄芩（五钱去黑心）石膏（碎）葛根（锉各一两）上为散。每服五钱。以水一盏半。葱白三寸。豉三十粒。煎至七分。去滓。

　　不计时候。温服。

　　麻黄解肌汤治时行疫疠。一二日。头痛壮热烦躁。

　　麻黄（去根节一两）升麻（一两）甘草（炙锉一两）芍药（一两）石膏（一两碎）贝齿（一分烧）杏仁（去皮尖双仁炒研半两）上为散。每服五钱。水一盏半。煎至一盏。去滓。

　　不计时候。温服。即覆取汗愈。便食豉粥补虚。

　　治伤寒时气温疫。头痛壮热。脉盛。始得一二日者方。

　　用丹砂一两。上为末。以水一斗。煮取一升。顿服之。衣覆取汗。

　　治若得时气。冷热不调发作者。皆是寒热所致。其状似疟。久久不疗。损人性命

　　。纵服汤药。必然难瘥。宜作生熟汤浴之。

　　用火器盛汤。中坐勿动。须臾百节开。寒热之气从毛孔中出变作流汗。若心中热闷者。

　　还服少许热汤即定。久乃出汤。以衣被覆盖睡。豁然平复。如患大重者。不过三两度即瘥。

　　治天行一二日。

　　用麻黄一大两去节。以水四升。煮去沫。取二升。去滓。则着米一匙及豉为稀粥。取强一升。先作生熟汤。浴淋头百余碗。然后服前粥。服后衣覆取汗。于夜最佳。

　　八神汤治时气一二日。头痛壮热。心神烦闷。

　　当归（五钱切焙）甘草（五钱）大黄（五钱锉炒）白术（五钱）山栀子仁（五钱）麻黄（去根节煎掠去沫焙一两）芍药（一分）荆芥穗（一分）上粗捣筛。每服三钱。水一大盏。

　　入薄荷三叶。葱白一寸。生姜二片。同煎至六分。去滓。热服。

　　栀子汤治天行一二日。头痛壮热。心中热者。

　　栀子（三两）黄芩（三两）豉（熬绵裹）葱（切各一升）石膏（碎绵裹四两）葛根（四两切）上切。以水七升。煮取二升六合。去滓。分温三服。如人行八九里再服。忌面、酒、生冷等物。

　　卷一百四十八　时气门

　　时气三日

　　（附论）夫时气病。三日少阳受病。少阳脉循于胁。上于颈耳。故得病三日。胸胁热而耳聋也。

　　三阳经络始相传病。未入于脏。故可汗而愈。

　　方

　　柴胡散治时气三日。头痛壮热。心神烦壅。胸膈不利。

　　柴胡（一两去苗炙）人参（一两去芦头）犀角屑（一两）黄芩（一两）麦门冬（一两去心）甘草（炙微赤锉）半夏（汤洗七次去滑各半两）上为散。每服五钱。以水一大盏。

　　入生姜半分。枣三枚。煎至五分。去滓。不计时候。温服。

　　葛根散

　　（出圣惠方）

　　治时气三日。头痛壮热。

　　葛根（一两五钱锉）麻黄（一两五钱去根节）赤芍药（一两）黄芩（一两）桂心（一两）甘草（一两炙微赤锉）杏仁（汤浸去皮尖双仁麸炒微黄一两）石膏（二两）上为散。

　　每服五钱。以水一大盏。入生姜半分。枣三枚。煎至五分。去滓。不计时候。热服。衣覆取汗。

　　解肌麻黄散

　　（出圣惠方）

　　治时气三日表不解。热毒相传。或呕或嗽。

　　麻黄（一两去根节）赤芍药（一两）桂心（五钱）甘草（五钱炙微赤锉）细辛（五钱）杏仁（三分去皮尖双仁汤浸麸炒微黄）上为散。每服四钱。以水一中盏。煎至六分。去滓。

　　不计时候。热服。衣覆取汗。

　　鳖甲散

　　（出圣惠方）

　　治时气三日未解。四肢疼痛。心膈烦热。

　　鳖甲（涂醋炙微黄去裙一两）麻黄（去根节一两）桂心（一两）赤芍药（一两）甘草（一两炙微赤锉）葛根（一两锉）枳壳（麸炒微黄去瓤一两）浓朴（去粗皮涂生姜汁炙令香熟一两）上为散。每服五钱。以水一中盏。入豉五十粒。煎至五分。去滓。不计时候。热服。续以葱粥投之。汗出便愈。若未汗再服。

　　大黄散

　　（出圣惠方）

　　治时气三日。头痛烦热。

　　川大黄（一两锉碎微炒）秦艽（一两去苗）桂心（一两）柴胡（一两去苗）石膏（二两）甘草（五钱炙微赤锉）上为散。每服四钱。以水一中盏。入生姜半分。煎至六分。去滓。

　　不计时候。温服。

　　又方

　　以皂荚烧作灰。研罗为散。每服不计时候。以新汲水一中盏。生姜汁蜜各少许相和。调两钱服之。先用暖水淋浴。后服此药。须臾汗出愈。

　　柴胡散治时气一日至三日。头痛壮热。心神烦闷。

　　柴胡（一两去苗）石膏（一两碎）麻黄（一两去根节掠去沫焙）上粗捣筛。每服三钱匕。水一盏。入豉三十粒。葱白二寸。同煎六分。去滓。热服。并三服。汗出效。不计时候。

　　术豉汤治天行时疫。三二日内未经汗下。

　　苍术（五两炒）豉（三两五钱炒）麻黄（二两去根节）上粗捣筛。每服三钱。以水一大盏。煎至七分。去滓。热服。盖覆出汗。未汗再服。

　　人参汤

　　（出王氏博济方）

　　治时气三日。浑身疼痛壮热。不解。

　　人参（一两）赤茯苓（一两去黑）白术（一两）甘草（一两锉）麻黄（去根节煎掠去沫焙一两五钱）上粗捣筛。每服三钱。以水一盏。入葱白盐豉各少许。同煎至六分。去滓。

　　温服。

　　解肌汤

　　（出永类钤方）

　　治天行病。二三日。头痛壮热者。

　　干葛（四两）麻黄（三两去节）芍药（二两）黄芩（二两）甘草（一两炙）桂心（一两一作桂枝）大枣（十二枚擘）上切。以水八升。煮取二升半。去滓。分三服。得汗愈。

　　忌海藻、菘菜、生葱等。三四日不汗脉浮者。宜重服发汗。脉沉实者。宜下之。

　　葛根汤治时气二三日不解。头痛壮热恶寒。

　　葛根（一两锉）麻黄（二两去根节煎掠去沫焙）陈皮（一两汤浸去白焙）甘草（一两炙锉）黄芩（一两去黑心）知母（一两焙）杏仁（一两汤浸去双仁皮尖麸炒）上粗捣筛。每服三钱匕。水一盏。生姜二片。同煎至七分。去滓。温服。一名葛根橘皮汤。无生姜。煎法同。

　　治疫气伤寒。二日已前不解者。

　　（方见豉尿汤）

　　卷一百四十八　时气门

　　时气四日

　　（附论）夫时气病。四日太阴受病。太阴为三阴之首。三日以后。诸阳受病讫。即传之于阴。太阴之脉主于咽喉。故得病四日。腹满咽干。其病在胸膈。故可吐而愈也。

　　方

　　苦参汤

　　（出圣惠方）

　　治时气四日。身体壮热。四肢疼痛。胸膈满。心烦。

　　苦参（一两锉）乌梅（七枚捶碎）鸡子（一枚取清）上二味。先以酽醋一大盏。

　　煮至五分。去滓。下鸡子清。搅令匀。不计时候。温温去沫服之。当吐出热气即愈。

　　桃柳心汤

　　（出圣惠方）

　　治时气四日。胸中痰壅。憎寒壮热头痛。

　　桃心（一握）柳心（一握）甘草（三分生用锉）乌梅（五颗捶碎）栀子仁（三分）上以淡酱水一大盏。煎至六分。去滓。不计时候。温服。良久当吐。未吐再服。

　　治时气四日。胸膈烦满。壮热。身体热。宜吐之。亦治天行病四五日者。

　　（出圣惠方）用苦参一两锉。以醋二大盏。煎至五分。去滓。不计时候。温服。良久当吐即愈。天行毒病。非苦参醋药不解。及温覆取汗愈。

　　葛根散

　　（出圣惠方）

　　治时气四日。胸膈满闷。或时吐逆。

　　葛根（一两锉）甘草（一分炙微赤锉）川大黄（五钱碎锉微炒）麦门冬（一两去心）人参（一两去芦头）上为散。每服四钱。以水一中盏。煎至六分。去滓。不计时候。温服。

　　犀角散

　　（出圣惠方）

　　治时气四日。曾经发汗不解。寒热无恒。心中燥闷。

　　犀角屑（一两）柴胡（一两去苗）麻黄（五钱去根节）木通（五钱锉）桂心（五钱）川升麻（五钱）枳壳（麸炒微黄去瓤五钱）葛根（五钱锉）黄芩（五钱）桃仁（汤浸去皮尖双仁麸炒微黄五钱）甘草（炙微赤锉五钱）上为散。每服五钱。用水一盏。煎至五分。去滓。

　　不计时候。温服。

　　知母散

　　（出圣惠方）

　　治时气四日。热渴不已。往来寒热。不能饮食。

　　知母（一两）枳实（一两麸炒微黄）柴胡（一两去苗）栀子仁（一两）麦门冬（一两去心）地骨皮（一两）甘草（钱炙微赤锉）上为散。每服五钱。以水一大盏。煎至五分。

　　去滓。不计时候。温服。

　　八毒大黄丸治天行病。三四日。身热目赤。四肢不举。产后伤寒。舌黄白。狂

　　言妄语。亦疗温病以后。飞尸遁尸。腹痛。膈上下不通。癖饮积聚。壅肿苦痛。腹中

　　摩痛。上诸毒病。

　　藜芦（二分炙）大黄（三分）朱砂（五分）蜀椒（四分）雄黄（四分研）巴豆（去皮熬四分）桂心（四分）上捣筛。蜜和为丸如麻子大。每服三丸。当下。不瘥更服。合时勿令妇人、鸡、犬见之。忌生葱、野猪肉、芦笋、狸肉、生血物。
