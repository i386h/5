<!-- { "loadSidebar": true } -->

　　黄连龙骨汤治时行病。数四日而大下热痢。时作白通诸药多不得止。吾思旧方

　　多疗伤寒后下痢耳。未有尚在数日便兼除热止下者也。四顺汤热。白通苦温。故吾思

　　作此汤以救数十人。兼主伤寒。

　　黄连（止痢除热）黄柏（止痢除热各三两）熟艾（如鸡子一枚除热毒止痢）龙骨（二两止痢除热）上切。以水六升。煮取二升半。分三服。无不断者。忌猪肉、冷水。

　　解肌升麻汤

　　（出千金方）

　　治时气三四日不解。

　　芍药（一升）升麻（一两）石膏（一两）麻黄（一两）甘草（一两）杏仁（三十枚）贝齿（三枚一作贝母十八铢）上咀。以水三升。煮取一升。尽服。温覆发汗便愈。

　　卷一百四十八　时气门

　　时气五日

　　（附论）夫时气五日少阴受病。少阴脉。贯肾络肺。系于舌本。故得病五日。口热舌干渴而欲饮。

　　其病在肠。故可下而愈也。

　　方

　　大黄饮子

　　（出圣惠方）

　　治时气五日。大热。三部脉悉洪数者。可下之。

　　川大黄（锉碎微炒一两五钱）川朴硝（一两五钱）黄芩（一两）栀子（三分）枳壳（麸炒微黄去瓤）甘草（炙微赤锉各半两）上细锉。和匀。每服半两。以水一大盏。煎至五分。

　　去滓。不计时候。温服。

　　柴胡散

　　（出圣惠方）

　　治时气五日。热毒不除。心神烦闷。大小肠秘涩。或时

　　头痛。

　　柴胡（一两去苗）枳壳（麸炒微黄去瓤一两）栀子仁（一两）黄芩（一两）石膏（一两）大青（一两）川芒硝（一两）川大黄（一两锉碎炒微黄一两）麦门冬（一两五钱去心炒）甘草（半两炙微赤锉）上为散。每服五钱。以水一中盏。煎至五分。去滓。不计时候。温服。

　　黄芩散

　　（出圣惠方）

　　治时气五日。心腹壅闷。骨节疼痛。背膊烦热。不下饮

　　食。

　　黄芩（一两）栀子仁（一两）犀角屑（一两）赤芍药（一两）柴胡（一两去苗）枳壳（一两麸炒微黄）槟榔（一两）上为散。每服五钱。以水一中盏。煎至五分。去滓。不计时候。温服。

　　竹茹饮子

　　（出圣惠方）

　　治时气五日。头痛壮热。食则呕逆。

　　竹茹（五钱）人参（五钱去芦头）芦根（五钱）黄芩（五钱）栀子仁（五钱）上为细锉。和匀。每服半两。以水一大盏。入生姜半分。煎至五分。去滓。不计时候。温服。

　　承气汤治时气五日。胸中壅闷。或时谵语。为肠中有结燥。宜服。

　　川大黄（一两碎锉微炒）川朴硝（一两）枳实（麸炒微黄五钱）浓朴（去粗皮涂生姜汁炙令香熟半两）上为散。每服四钱。用水一中盏。煎至六分。去滓。不计时候。温服。以利为度。

　　消毒散治时气五日未解。壮热。心神烦躁。

　　大青（一两）栀子仁（一两）葛根（一两锉）川朴硝（一两）上为散。每服五钱。用水一大盏。入豉五十粒。煎至五分。去滓。下地黄汁半合。更煎三两沸。不计时候。温服。

　　理中丸治时行四五日。大下后。或不下。皆患心中结满。两胁痞塞。胸中气急

　　。厥逆欲绝。心起高胸。手不得近。不过二三日辄便死殁。诸医用泻心汤。余用大小陷

　　胸汤。病不得疗。重思此或者下后虚逆。而气已不理。而毒复上攻。毒瓦斯相搏。结于

　　胸中。纵不下者。毒已入胃。胃中不通。毒还冲上。复搏于气。气毒相激故致此病。

　　疗之先当理其气。次下诸疾。思与增损。

　　人参（二两）白术（二两）甘草（二两）茯苓（二两）牡蛎（二两熬）加栝蒌根（二两）干姜（六分炮）枳实（四枚）上为末。以蜜和为丸。服如弹子一丸。熟水下。不歇复服。

　　余时用此。效的神速。下喉即折。续复与之。不过服五六丸。胸中豁然矣。用药之效未尝见此。

　　然渴者当加栝蒌。不渴除之。下者当加牡蛎。不下勿用。余因以告领军韩康伯。右卫毛仲祖。光禄王道预。灵台郎顾君苗。著作商仲堪诸人。并悉用之。叹其应速。于时枳实乃为之贵。难者曰。伤寒热病。理中温药。今不解之以冷。而救之以温。其可论乎。余应之曰。夫今诊时行。始于项强赤色。次于失眠发热。中于烦燥见水。终于生疮下利。大率如此耳。忌海藻、菘菜、酢物、桃、李、雀肉等。

　　牵马丸治天行病。四五日。下部生疮。医所不能疗者。

　　附子（一枚炮）藜芦（一两炙）桂心（一两）巴豆（去皮心熬一两）上捣筛。

　　研巴豆如膏。和散。蜜丸如梧桐子。空腹服二丸。热在膈上下。饮半升。热饮投。吐之。后下。下部疮自瘥。神良。病家尝牵马买药。因名牵马丸。老小半之。以意消息之。忌野猪肉、生葱、狸肉、芦笋等物。

　　知母汤治欲似天行。四五日。热歇后。时来时往。恶寒微热。不能食者。

　　知母（二两）枳实（三两炙）栀子仁（三两）豉（一升熬别裹）上切。以水六升。煮取二升半。去滓。分温三服。如人行七八里一服。忌蒜、面。

　　竹茹饮热天行五日。头痛壮热食则呕者。

　　竹茹（二两）黄芩（二两）栀子仁（二两）生姜（三两）上切。以水五升。煮取一升六合。去滓。分温三服。忌蒜、热面等五日。

　　瓜蒂散治天行病不即疗。经四五日。渴引饮。心上急强。手不得近。又不得眠

　　。荒乱。此则是黄。不必待发出黄始服药。凡是心强气急。不眠卧。服此汤吐即瘥。

　　瓜蒂（按量一合熬令似黄勿令焦）小豆（一合小弱量用）上为散。凡有病如前候。

　　及天行病。得四五日不歇。皆宜服此方。以浆水饮五合。和散一钱匕服之。二食久必吐。更与半钱服。吐毕即瘥。中男以上量。以意斟酌服之。

　　卷一百四十八　时气门

　　时气六日

　　（附论）夫时气六日厥阴受病。厥阴脉。循阴络于肝。故得病六日。烦躁而阴缩也。此为三阴三阳俱受其病。毒瓦斯入于肠胃。故可下而愈也。

　　方

　　柴胡散治时气六日。壮热。骨节疼痛。头痛目眩。心胁气胀急硬。不能饮食。

　　恐变为黄。

　　柴胡（一两去苗）枳实（一两麸炒微黄）栝蒌根（一两）黄芩（一两）栀子仁（一两）茵陈（一两）白藓皮（一两）川大黄（一两锉碎微炒）甘草（一两炙微黄锉）上为散。每服五钱。以水一大盏。煎至五分。不计时候。去滓。温服。

　　白藓皮散治时气六日。热毒不退。心胸烦躁。大小肠秘涩。不得眠卧。

　　白藓皮（一两）黄芩（一两）柴胡（一两去苗）大青（一两）麦门冬（一两去心）栀子仁（一两）甘草（炙微赤锉一两）羚羊角屑（半两）川大黄（二两锉碎微炒）上为散。每服五钱。以水一大盏。煎至五分。去滓。不计时候。温服。

　　羚羊角散

　　（出圣惠方）

　　治时气六日。烦燥头痛。小便赤涩。壅热不退。

　　羚羊角屑（三分）川升麻（三分）秦艽（三分去苗）木通（三分锉）白藓皮（三分）黄芩（三分）槟榔（一两）麦门冬（一两去心焙）川大黄（一两锉碎微炒）甘草（五钱炙微赤锉）上为散。每服五钱。以水一大盏。煎至五分。去滓。不计时候。温服。

　　大青散

　　（出圣惠方）

　　治时气六日。头痛壮热。心神烦乱。积热不散。或狂走

　　不定。

　　大青（一两）秦艽（去苗一两）蓝叶（三分）川升麻（三分）茵陈（三分）栝蒌根（一两）川芒硝（一两五钱）栀子仁（半两）甘草（半两炙微赤锉）上为散。每服三钱。

　　以水一中盏。煎至五分。去滓。入竹沥半合。不计时候。温服。

　　人参饮子

　　（出圣惠方）

　　治时气六日。心胸结硬。呕不下饮食。

　　人参（一两去芦头锉）生姜汁（一合）蜜（一合）川芒硝（一分）上以水一大盏。先煎人参。取汁五分。去滓。下鸡子清一枚。及芒硝、姜汁蜜。搅令匀。不计时候温服。日二服。

　　黄芩汤治天行五六日。头痛。骨节疼痛。腰痛兼痢。

　　黄芩（三两）栀子仁（三两）芍药（三两）豉（一升绵裹）上以水六升。煮取二升半。

　　去滓。分三服。忌蒜、热面等五日。

　　柴胡汤治天行五六日。壮热。骨节烦疼。兼两胁连心胁下胀急硬痛。不能食。

　　恐变发黄者。

　　柴胡（三两）枳实（三两炙）栝蒌（三两）黄芩（三两）栀子仁（三两）茵陈（三两）大黄（三两切）龙胆（二两）上切。以水九升。煮取二升七合。去滓。分温三服。忌热面、蒜。

　　大黄汤

　　（出肘后方）

　　治天行若已五六日不解。头痛壮热。四肢烦疼。不得饮食

　　。

　　大黄（五钱）黄连（去毛五钱）黄柏（半两）栀子（擘半两）上切。以水八升。

　　煮取六七沸。内豉一升。葱白七茎。煮取三升。分三服。此许推然方。神良。又疗伤寒已五六日。

　　头痛壮热。四肢烦痛。取汗。不宜老小。忌猪肉、冷水。

　　苦参汤

　　（出肘后方）

　　治天行热病。五六日以上。宜服。

　　苦参（三两）黄芩（二两）生地黄（八两）上切。以水八升。煎至二升。去滓。

　　温服半升。日再。忌芜荑。

　　黑奴丸

　　（出危氏方）

　　治时行热病。六七日未得汗。脉洪大或数。面赤目张。

　　身体大热烦燥。

　　狂言欲走。渴甚。又五六日以上不解。热在胃中。口噤不能言。心下尚暖。灌药下咽即活。兼治阳毒及发斑。

　　麦奴（小麦未熟时丛中有不成者上有表勃刮取即麦奴也一两）麻黄（去根节煎掠去沫焙干三两）大黄（二两）釜底煤（研）黄芩（去黑心）芒硝灶突煤（研）梁上尘（各一两）上为细末。炼蜜为丸如弹子大。每服一丸。新汲水研下。渴者但与冷水。尽量与饮之。须臾当寒。寒过汗出即瘥。若日影移五尺不汗。再服一丸。瘥即止。须微利。此药须病患大渴倍常燥盛者。乃可与之。不尔不可与。一方无黄芩。

　　苦参汤治天行五日不歇。未至七日。皮肉毒热。四肢疼痛强。

　　卷一百四十八　时气门

　　时气七日

　　（附论）夫时气病。七日法当小愈。所以然者。阴阳诸经传病终故也。今病不除者。欲为再经病也。再经病。谓经络重受病也。

　　方

　　羚羊角散

　　（出圣惠方）

　　治时气七日。心神恍惚。烦燥壮热。不得眠卧。

