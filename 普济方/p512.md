<!-- { "loadSidebar": true } -->
　　羚羊角屑（五钱）旋复花（五钱）枳壳（麸炒微黄去瓤五钱）前胡（去芦头五钱）川升麻（五钱）玄参（五钱）赤芍药（半两）黄芩（半两）地骨皮（半两）茯神（三分）麦门冬（半两去心焙）甘草（五钱炙微赤锉）上为散。每服三钱。以水一中盏。煎至六分。去滓。

　　不计时候。温服。

　　麦门冬散

　　（出圣惠方）

　　治时气七日。有热结在内。虽得汗不解。腹满烦躁。

　　谵语。宜服。

　　麦门冬（三两去心）川升麻（一两）地骨皮（一两）川大黄（锉碎微焙一两）黄芩（一两）前胡（去芦头一两）赤茯苓（一两）陈橘皮（汤浸去白瓤焙一两）枳壳（麸炒微黄去瓤一两）上为散。每服五钱。以水一大盏。煎至五分。去滓。不计时候。温服。

　　大黄散

　　（出圣惠方）

　　治时气七日。往来寒热。胸胁逆满。大肠秘塞。

　　川大黄（锉碎微炒一两）甘草（炙微赤锉一两）川芒硝（一两）桂心（一两）桃仁（汤浸去皮尖双仁麸微炒一两）麻黄（去根节一两）上为散。每服四钱。以水一中盏。入生姜半分。煎至六分。去滓。不计时候。温服。以利为度。

　　羚羊角散

　　（出圣惠方）

　　治时气七日。心神烦热。胸膈不利。目赤。不得睡

　　卧。

　　羚羊角屑（一两）黄芩（一两）栀子仁（一两）黄连（去须一两）川升麻（一两）枳壳（一两麸炒微黄去瓤）上为末。炼蜜和丸如梧桐子大。每服不计时候。以竹叶汤下二十丸。

　　生地黄汤治天行七日至二七日。脏腑阴阳毒瓦斯。天行病欲歇未歇。或因食饮劳复

　　。心下胀满烦热。

　　生地黄（切一升）黄芩（二两）芒硝（二两）麻黄（二两）桂心（二两）甘草（二两炙）竹叶（切洗）香豉（绵裹）薄荷（各一升）尖鼠屎（三七枚）干葛（一两）石膏（八两碎绵裹）上切。以水九升。煮取三升。去滓。下芒硝。分三服。忌芜荑、海藻、菘菜、生葱等。

　　菖蒲饮子治伤寒时气瘟疫。及山岚瘴疠。不问阴阳二证。七日内外皆可服。病

　　在上则吐。在表则汗。在下则泄。其病则解。往年荆湖制府。合此药散施。

　　石菖蒲（去毛）川芎甘草本干葛木猪苓北柴胡桑白皮（各等分）上为散。每服五钱。水一大盏。加连须葱头三个。煎至七分。如人行五里久。再煎服。

　　鳖甲汤治天行病。经七日以上。热势弥固。大便涩秘。心腹痞满。食饮不下。

　　精神昏乱恍惚。狂言浪语。脉沉细。众状之证。一无可救。

　　鳖甲（二两炙）细辛（二两）桂心（二两）白术（二两）吴茱萸（二两）白藓皮（二两）枳实（二两炙）茵陈（二两）生姜（四两）附子（一两半焙）大黄（一两）上切。

　　以水七升。煮取二升六合。去滓。分三服。如人行五里进一服。忌生葱、生菜、苋菜、猪肉、桃、李、雀肉等。

　　卷一百四十八　时气门

　　时气八九日

　　（附论）夫时气病。八九日以上不解者。或者诸经络重感之病。或已发汗吐下之后。毒瓦斯未尽。

　　所以病不能除。或一经受病未便相传。致使停滞累日。病证不改。皆当察其证候而治之也。

　　方

　　前胡散

　　（出圣惠方）

　　治时气八九日不解。心腹坚满。身体疼痛。内外有热。

　　烦呕不安。

　　前胡（一两去芦头）半夏（一两汤洗七次去滑）枳壳（三分麸炒微黄去瓤）赤芍药（三分）黄芩（三分）麦门冬（一两去心）上为散。每服五钱。以水一大盏。入生姜半分。

　　竹茹一分。煎至五分。去滓。不计时候。温服。

　　治时气八九日。烦躁壅闷喘粗方。

　　（出圣惠方）桔梗（一两去芦头）甘草（三分炙微赤锉）麻黄（一两去根节）杏仁（一两汤浸去皮尖双仁麸炒微黄）黄芩（三分）麦门冬（一两去心）上为散。每服五钱。以水一大盏。

　　煎至五分。去滓。不计时候。温服。

　　柴胡散

　　（出圣惠方）

　　治时气八九日。骨热。四肢烦疼。背膊劳闷。手足无力

　　。不能饮食。

　　柴胡（一两去苗）黄（一两锉）赤茯苓（三分）秦艽（半两去苗）地骨皮（半两）黄连（三分去须）葛根（半两锉）枳壳（半两麸炒微黄去瓤）川大黄（三分锉碎微炒）鳖甲（一两半涂醋炙黄去裙）甘草（三分）上为散。每服五钱。以水一大盏。煎至五分。

　　去滓。

　　不计时候。温服。

　　鳖甲散

　　（出圣惠方）

　　治时气八九日。肢节疼痛。热毒不止。乍寒乍热。乍剧

　　乍轻。发动如疟。

　　鳖甲（二两涂醋炙微黄去裙）知母（一两）黄芩（一两）乌梅肉（一两微炒）柴胡（一两去苗）常山（一两）地骨皮（一两）赤芍药（一两）牛膝（一两去苗）甘草（五钱炙微赤锉）上为散。每服五钱。以水一中盏。煎至五分。去滓。不计时候。温服。

　　黑奴丸

　　（出圣惠方）

　　治时气八九日已后。口干狂语。唯饮冷水。

　　麻黄（去根节）川大黄（锉碎微炒）川朴硝梁上尘灶突墨釜底墨小麦（炒令黄各一两）上为散。炼蜜和丸如弹子大。每服不计时候。以新汲水研下一丸。服后更与新汲水。任意饮之。汗出为效。

　　卷一百四十八　时气门

　　时气头痛

　　（附论）夫时气三阳受病。犹在于表。邪毒之气攻注于外。循于风府而入于脑。故令壮热头痛。

　　胸膈壅滞。其脉浮数者。可发汗及吐。即愈也。

　　方

　　葛根散

　　（出圣惠方）

　　治时气头痛壮热。

　　葛根（一两）石膏（二两）栀子仁（一两）柴胡（一两去苗）赤芍药（一两）甘草（炙微赤锉五钱）上为散。每服五钱。以水一大盏。入淡竹叶二七片。煎至五分。去滓。不计时候。温服。圣济总录。用生姜一片。枣一大枚煎。无淡竹叶。

　　淋顶汤

　　（出圣惠方）

　　治时气头痛不可忍者。

　　石膏（十两捣碎）栀子仁（三两）竹叶（一握）甘菊花（三两）豉心（三合）葱白（十四茎切）上以水六碗。煮取三盏。去滓。纳有嘴瓶中。稍热淋注顶上。

　　治时气头痛壮热绝甚者

　　（出圣惠方）石膏（二两）荠（一两）木通（一两锉）犀角屑（一两）甘草（炙微赤锉半两）上为散。每服五钱。以水一大盏。入竹叶三七片。煎至五分。去滓。不计时候。温服。

　　前胡散

　　（出圣惠方）

　　治时气壮热头痛。呕吐不能饮食。

　　前胡（去芦头一两）知母（一两）犀角屑（一两）葛根（一两锉）赤芍药（一两）石膏（二两）上为散。每服四钱。以水一盏半。入竹叶二十片。生姜半分。葱白七寸。煎至六分。

　　去滓。不计时候。温服。

　　菊花散

　　（出圣惠方）

　　治时气头痛至甚。及百骨节疼痛。

　　甘菊花（一两）麻黄（去根节一两）葛根（一两锉）黄芩（一两）羚羊角屑玄参栀子仁赤芍药甘草（各半两）上为散。每服三钱。以水一中盏。煎至六分。去滓。不计时候。温服。

　　治时气二三日。壮热头痛甚者。

　　（出圣惠方）以不蛀皂荚一梃。去皮子。以湿纸裹。煨令焦黑。捣细罗为散。每服二钱。以热酒调下。

　　衣覆取汗。仍先以白矾汤密室中浴后服之。

　　治时气头痛不止。及治伤寒头痛。

　　（出圣惠方）以川朴硝三两为散。用生油调涂顶上。

　　又方

　　（出圣惠方）以栀子仁捣罗为散。每服一钱。以温水调下。

　　又方

　　（出圣惠方）以东瓜捣烂。拓于疼痛处。神效。

　　又方

　　（出圣惠方）以石膏五两为散。研令极细。每服不计时候。以腊茶调下二钱。

　　参苏汤

　　（出圣惠方）

　　治感冒发热头痛。或因痰饮停积。兼以胃热。并宜服。

　　若感冒发热。亦如服养胃汤法。连进数服。取微汗即愈。若尚有余热。更徐徐服之。

　　自然平。治因痰饮发热。但连日频进。以热退为期。不可预止。兼治中脘痞膈。呕逆

　　恶心。开胃进食。及一切发热。咳嗽声重。涕唾稠粘。此药解肌热。宽中快膈。或欲

　　成劳。疗潮热往来。小儿室女亦宜服之。兼治发疟。

　　木香（五钱）紫苏叶（三分）干葛（三分洗）半夏（洗七次姜制炒三分）前胡（三分去苗）甘草（三分炙）人参（三分）茯苓（去皮三分）枳壳（去瓤麸炒五钱）桔梗（三钱去芦）陈皮（去白五钱）上咀。每服四钱。水一盏半。姜七片。枣一个。煎至六分。去滓。

　　微热服。不拘时候。一方。以气盛者不用木香。只十味。

　　参苏败毒散

　　（一名败毒散出圣惠方）

　　治伤寒时气头痛项强。壮热恶寒。身体

　　烦疼。及寒壅咳嗽。鼻塞声重。风痰头痛。呕哕寒热。并皆治之。

　　柴胡（去苗）甘草（炙）桔梗人参（去芦）芎茯苓（去皮）枳壳（去瓤麸炒）前胡（去苗洗）羌活（去苗）独活（去苗各三十两）上为粗末。每服二钱。水一盏。生姜、薄荷同煎至七分。去滓。不拘时候。寒多则热服。热多则温服。生姜、薄荷各少许。一方无独活。伤湿加白术。香港脚赤热重。寒热如疟。自汗恶风。或无汗恶寒。加大黄、苍术。皮肤赤疹瘙痒加蝉蜕。痢纯下赤。胃壮能食者。与数服。此方和剂方。为末。每服三钱匕。三因方为散。每服四钱匕。今人或用四钱重。此药性凉。自利及曾汗下脉虚。手足冷者勿服。心胁气触痛。或发热背寒者勿服。

　　七圣汤治时气头疼壮热。肢体烦疼。

　　麻黄（去根节煎掠去沫炒焙三两）苍术（二两炒）甘草（二两炙锉）橘皮（汤浸去白焙一两）木通（一两锉）山茵陈（一两）桔梗（炒一两五钱）上粗捣筛。每服三钱。

　　以水一盏。入生姜三片。同煎至七分。去滓。温服。

　　防风散治头痛壮热恶风。百节浸疼。肩背拘急。面赤虚烦。声重咳嗽。

　　浓朴（二两姜制）陈皮（二两）甘草（二两炙）本（二两）桔梗（三钱炒）独活防风苍术（折去皮四两）上为细末。每服三钱。水一大盏。姜三片。枣二枚。煎至七分。

　　温服。沸汤点亦可。春夏宜用之。

　　羌活散治四时伤寒头痛。鼻塞或流清涕。项背拘急。恶风自汗。

　　柴胡（四两）白芷（一两）川芎（一两）本（一两）桔梗（五钱）甘草（五钱）独活（五钱）羌活（五钱）上咀。每服三钱。水一钟半。葱、姜煎至七分。热服。

　　治伤寒及时气温病。头痛壮热。脉盛。始得一日。

