<!-- { "loadSidebar": true } -->
　　用黄丹涂身令遍。向火坐令汗出。

　　治伤寒时气温病。头痛壮热。脉盛。

　　取生荷根叶。合捣绞汁。服三四升。

　　山茵陈散治时行身热头痛。四肢疼痛。

　　山茵陈（四两）石膏（一两碎研）苍术（米泔浸一宿去皮作片炒三两）麻黄（去根节煎掠去沫焙一两）上为散。每服二钱匕。热葱茶清调下。连并三服。衣覆取汗。

　　五解汤治时气头痛。五心烦热。语言狂乱。

　　麻黄（去根节煎去沫二两）越桃（一半生一半炒）白术桔梗（炒）石膏（研）杏仁（去皮尖双仁炒各一两）上粗捣筛。每服三钱。以水一盏。生姜三片。豉七粒。葱白一寸。

　　薄荷五叶。同煎至七分。去滓。热服。如欲出汗。并煎两服。衣被盖覆瘥。

　　茵陈麻黄散治时气头痛壮热。或暑毒伏心。状如疟疾。

　　山茵陈（四两）麻黄（去根节煎去沫焙五两）石膏（碎一两）苍术（水浸去粗皮二两）蜀椒（去目并闭口者炒出汗二两）上为细散。每服二钱匕。点茶调下。如狂言热燥。沙糖冷水调下。

　　麻黄大黄散治时气头痛壮热。三日内宜服。

　　麻黄（去根节一两）大黄（锉五钱）桂（去粗皮五钱）黄芩（去黑心半两）甘草（炙锉半两）芍药（五钱）干姜（半两炮）上为散。每服三钱。以暖酒调下。衣被盖取汗。

　　石膏汤治时行疫疠病。壮热头痛。唇干。

　　石膏（碎一两）葛根（锉三分）芍药（五钱）贝母（五钱）百合（五钱）升麻（半两）栀子仁（一分）甘草（炙一分）上粗捣筛。每服三钱。用水一盏半。豆豉五十粒。葱白三寸。

　　同煎一盏。去滓。温服。

　　豉尿汤治天行热气头痛。骨肉酸疼。壮热等疾。若初病一日在毛发。二日在皮肤

　　。三日在肌肉。必未得汗利。且宜进此汤。

　　豉（一升）葱白（切一升）小便（三升童子者为佳）上先熬豉及葱白令相得。则投小便煮取一升。澄清。及热顿服。或汗或利。但得则瘥。如未歇。根据前更进一剂。频用有效。

　　如不除。进柴胡汤。

　　麻黄（陈者去节二两）甘草（炙二两）柴胡（三两）黄芩（三两）干葛（三两）石膏（五两碎绵裹）豉（七合绵裹三沸）葱白根（切一升勿令有青夏青即热白即冷一作桑根皮）上切。以水九升。宿渍药。明旦先煮麻黄令沸。掠去上沫。然后并诸药煮取二升七合。分三服。服别相去三食顷久。覆取汗。汗出以粉拭之。恶寒多。加桂心一两。忌海藻、菘菜等。

　　治伤寒时气温病方。及头痛壮热。脉大。始得一日。

　　取葱白连根叶和捣三升许。和真丹一两。水一升。合煮绞取汁。顿服之。得吐便瘥。若重。再作一升尽服。浓覆取汗。即瘥。

　　又方

　　用小蒜一升。捣取汁三合。顿服之。不过再作便瘥。

　　又方

　　用乌梅二七枚。盐五合。以水三升。煮取一升。去滓。顿服之。

　　神明白术散

　　（出活人书）

　　治瘟疫病。头痛壮热。恶寒不解。

　　白术（锉炒二两）附子（炮裂去皮脐二两）桔梗（一两）细辛（去苗叶一两）乌头（炮裂去皮脐四两）上为散。以绢囊盛。带之。居闾皆无病。有病疫疠者。温酒服方寸匕。覆取汗。或得吐即瘥。若经三四日。抄三钱。以水二盏。煎一盏半。去滓。分温三服。

　　治时气头痛壮热。

　　（方见时气一日头痛壮热方）

　　卷一百四十八　时气门

　　时气谵语

　　（附论）夫时气热毒攻心。则心神烦乱。阳气大盛。遂谵言目赤。心烦不得睡卧。精神惊悸。言语失常。毒瓦斯不除。阳中结燥。其脉洪数者。是其候也。

　　方

　　秦艽散

　　（出圣惠方）

　　治时气热毒。躁闷谵言。口舌干渴不止。

　　秦艽（去苗）黄芩木通（锉）犀角屑麦门冬（去心）玄参蓝叶栀子仁桔梗（去苗头各一分）甘草（炙微赤锉三分）赤芍药（三分）

　　白藓皮散

　　（出圣惠方）

　　治时气大热。闷乱谵语。

　　白藓皮（一两）犀角屑（一两）川升麻（一两）大青（一两）甘草（一两炙锉）上为散。每服五钱。以水一大盏。煎至五分。去滓。不计时候。温服。

　　治时气谵语欲走

　　（出圣惠方）生鸡子白（一枚）川芒硝（一两细研）生甘草末（一钱）上以井花水一中盏。搅令匀。

　　吹去沫。不计时候服之。

　　生地黄饮子

　　（出圣惠方）

　　治时气心膈大热。烦闷。言语失度。

　　生地黄（三两）玄参（一两）赤茯苓（一两）麦门冬（二两去心）犀角屑（一两）甘草（五钱炙微赤锉）上细锉。和匀。每服半两。以水一大盏。煎至五分。去滓。不计时候。

　　温服。

　　治时气烦热如火。谵语欲走。

　　（出圣惠方）人参（去芦头一两）甘草（炙令微黄一两）上为散。每服一钱。以新水调服。须臾更令病患多饮冷水。得吐之为效。

　　猪苓散

　　（出圣惠方）

　　治时气但谵语。烦躁不安。

　　猪苓（去黑心三分）白藓皮（三分）泽泻（三分）赤茯苓（三分）大青（三分）麦门冬（一两去心焙）川大黄（三分）甘草（半两炙微赤锉）上为散。每服不计时候。以新汲水调下三钱。

　　犀角丸

　　（出圣惠方）

　　治时气热毒在脏。谵语。口干烦躁。

　　犀角屑（一两）栀子仁（一两）川大黄（锉碎微炒一两）铁粉（一两细研）马牙硝（一两）甘草（三分炙微赤锉）上为末。炼蜜和丸如梧桐子大。每服不计时候。以温竹叶汤下三十丸。

　　大黄丸

　　（出圣惠方）

　　治时气大热不退。谵语。大便难。

　　川大黄（二两锉碎微炒）黄芩（一两）犀角屑（一两）猪苓（去黑皮一两）枳壳（麸炒微黄去瓤一两）川朴硝（一两）上为末。炼蜜和捣三二百杵。丸如梧桐子大。每服不计时候。以麦门冬汤。温下三十丸。

　　水导散

　　（出千金方）

　　治天行病。烦热如火。狂言妄语欲走。

　　白芷（一两）甘遂（二两熬）上二味。捣筛。以水服方寸匕。须臾令病患饮冷水。

　　腹满则吐之。小盒饭赤色也。一名濯腹汤。此方疗大急者。

　　治天行壮热。狂言谬语。五六日者。

　　鸡子（三枚）芒硝（方寸匕）井花水（一杯）上三味。合搅。尽服之。心烦下则愈。

　　水导散治时气病。烦热如火。狂言妄语欲走。

　　甘遂（五钱）白芷（二两）大黄（四两）浓朴（八两）枳实（五枚）芒硝（三合）上四味。咀。以水一斗。先煮浓朴、枳实取五升。去滓。纳大黄。煎取二升。去滓。芒硝更煎一两沸。分再服。得快利止。

　　卷一百四十九　时气门

　　时气发狂

　　（附论）夫时气发狂者。由热毒瓦斯盛。则弃衣而走。登高而歌。或不食数日。逾垣上屋。非是素所能也。皆阴阳争气。外并于阳。四肢者。诸阳之本也。热盛则四肢实。实则能登高而歌。

　　热盛于身。故弃衣而走。狂言妄见闻。皆热毒瓦斯盛所为也。

　　方

　　栀子散

　　（出圣惠方）

　　治时气热毒攻心。面目俱赤。发狂不识人。

　　栀子仁葳蕤茯苓麦门冬（去心）川升麻知母犀角屑沙参（去芦）黄芩川大黄（锉碎微炒）甘草（炒微赤锉）上等分为散。每服四钱。以水一中盏。煎至六分。

　　去滓。不计时候。温服。

　　治时气心神狂躁。言语无度。

　　（出圣惠方）鸡子（二枚取清）白蜜（半合）生地黄汁（一合）川大黄（半两锉碎微炒杵）上相和令匀。顿服之。以利为度。

　　白藓皮散

　　白藓皮（一两五钱）大青（三分）羚羊角屑（三分）玄参（三分）栀子仁（三分）黄芩（三分）川大黄（锉碎微炒三分）甘草（炙微赤锉三分）地骨皮（三分）上为散。

　　每服五钱。以水一大盏。煎至五分。去滓。不计时候。温服。

　　又方

　　（出圣惠方）麦门冬（三两去心）杏仁（二两汤浸去皮尖双仁麸炒微黄）甘草（一两炙微赤锉）白藓皮（二两）生干地黄（二两）黄芩（一两）上为散。每服五钱。以水一大盏。入葱白二茎。

　　煎至五分。去滓。不计时候。温服。

　　犀角散

　　（出圣惠方）

　　治时气热毒攻心。烦乱不得睡卧。

　　犀角屑（一两）龙齿（一两）子芩（一两）沙参（去芦头一两）葳蕤（一两）麦门冬（去心一两）川升麻（一两）赤茯苓（一两）赤芍药（一两）杏仁（汤浸去皮尖双仁麸炒微黄一两）大青（三分）枳壳（麸炒微黄去瓤三分）甘草（三分炙锉）上为散。每服五钱。

　　以水一大盏。煎至五分。去滓。不计时候。温服。

　　治时气发狂。叫呼不识人。

　　（出圣惠方）黄连（去须一两）秦艽（去苗一两）栀子仁（一两）铁粉（二两）上为散。每服不计时候。以新汲水调下二钱。

　　又方

　　（出圣惠方）栀子仁（半两）豉（一合）葱白（五茎）上以水二大盏。煎去滓。分温二服。

　　治时气发狂

　　（出圣惠方）寒水石（一两）马牙硝（一两）上细研如面。不计时候。以新汲水调下一钱。

　　又方

　　（出圣惠方）秦艽（去苗五钱）大青（五钱）甘草（炙微赤锉半两）上为散。不计时候。以生地黄汁调下二钱服。

　　治时气热盛癫狂。或时昏沉。

　　（出圣惠方）寒水石（半两）朱砂（一分）铅霜（一分）上都研如粉。以软饭和丸如梧桐子大。

　　每服不计时候。以温水下十丸。

　　治时气得汗后。心神狂乱。

　　（出圣惠方）铁粉（半两）野猪粪（麸炒半两）生地黄（二两烧灰）上为末。以粟米饭和丸如梧桐子大。不计时候。以人参汤下二十丸。

　　大黄丸

　　（出圣惠方）

　　治时行气已得汗。热毒不解。心烦躁闷。言语不定。小

　　便赤涩。大便不通。狂乱欲走。

　　大黄（二两锉碎微炒）黄芩（一两五钱）栀子仁（一两五钱）大青（二两）龙胆（一两去芦头）苦参（一两锉）川朴硝（二两细研）上为末。入朴硝匀。炼蜜和捣三五百杵。

　　丸如梧桐子大。不计时候。以麦门冬汤下三十丸。

　　铁粉丸

　　（出圣惠方）

　　治时气热毒。心神发躁。狂乱欲走。

　　铁粉（一两研）犀角屑（一两）朱砂（半两细研）苦参（锉一两）甘草（二两锉生用）朴硝（一两细研）上为末。研细令匀。炼蜜和丸如梧桐子大。不计时候。以人参汤下三十丸。

　　又方

