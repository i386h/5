<!-- { "loadSidebar": true } -->
　　（出圣惠方）以蓝靛半大匙。用新汲水一盏。调令匀。顿服之。

　　治时气天行发狂热疾。

　　用粪清。以腊月截淡竹。去青皮。浸渗取汁服。

　　镇心散治时气汗后发狂。

　　用紧白龙骨。不拘多少。为细末。每服二钱。新汲水调下。效。

　　治天行病。六七日。热盛心烦。狂见鬼者。

　　上绞人屎汁。饮数合。一方。治时行大热狂走。用多年干者。捣末。沸汤沃汁服之。

　　治瘟病大热狂言

　　（出本草）取白颈蚯蚓。破去土。盐拌。日曝。须臾成水。饮其汁。皆瘥。

　　苦患天行热狂

　　（出本草）以甘蔗捣绞汁服。甚良。

　　治天行热狂。烦闷消渴。

　　（出本草）以芭蕉根。绞汁服之。

　　除烦闷。解时疾狂热。退胸膈热。及消酒毒。

　　（出本草）用小麦苗。绞汁服之。

　　卷一百四十九　时气门

　　时气发斑

　　（附论）夫时气在表。已发汗未解。或吐下后毒瓦斯不散。烦躁谬语。此为表虚里实。热气燥于外。

　　故身体发斑如锦纹。凡发斑不可用发表药。令疮开泄更增斑烂。虚故也。

　　方

　　升麻散

　　（出圣惠方）

　　治时气表里不解。热毒在脏。致斑疮。

　　升麻（一两）犀角屑（一两）玄参（一两）秦艽（一两）子芩（一两）柴胡（一两去苗）杏仁（汤浸去皮尖双仁麸炒微黄一两）甘草（炙微赤锉一两）上为散。每服五钱。以水一中盏。煎至五分。去滓。不计时候。温服。

　　又方

　　（出圣惠方）玄参（一两）川升麻（一两）甘草（炙微赤一两）上为散。每服五钱。以水一大盏。煎至五分。去滓。不计时候。温服。

　　羚羊角散

　　（出圣惠方）

　　治时气壅毒不退发斑。遍身烦热。大小便不利。

　　羚羊角屑（一两）栀子仁（一两）麦门冬（一两去心）川麻黄（一两）川大黄（锉碎微炒一两）玄参（一两）黄（一两锉）甘草（炙微赤锉一两）赤芍药（一两）上为散。每服五钱。以水一大盏。煎至五分。去滓。不计时候。温服。

　　葛根散

　　（出圣惠方）

　　治冬温未即为病。至夏得热。其冬温毒瓦斯始出肌中。斑

　　烂瘾疹如锦纹。喘咳闷。呕吐清涎。

　　葛根（锉一两）陈橘皮（汤浸去白瓤焙一两）麻黄（去根节一两）知母（一两）黄芩（一两）甘草（炙微赤锉一两）杏仁（汤浸去皮尖双仁麸炒微黄一两外台秘要用各二两）上为散。每服五钱。以水一大盏。入生姜半分。煎至五分。去滓。不计时候服。外台秘要。以水七升。煮取三升。分温三服。呕吐当先定。便宜消息。忌海藻、菘菜。名葛根橘皮汤。

　　治时气赤斑疮出后。胸中恶热。疮盛。

　　（出圣惠方）鸡子（二枚去壳）酽醋（二合）猪胆汁（三合）上药相和。煎十余沸。放温。不计时候。

　　分温三服。

　　治时气热毒在脏腑中。欲发赤斑。

　　（出圣惠方）地黄汁（五合）豉（二合）麝香（一钱细研）上于锅中。以炼成猪脂半斤相和。

　　煎十余沸。滤去滓。入麝香搅令匀。每服二合。尽服之。毒当从肉中为汗出。便愈。

　　又方

　　（出圣惠方）以生虾蟆一枚。去肠肚。烂研。以水一大盏。绞取汁。顿服。或五月五日午时收者。烧灰细研。冷水调服益佳。

　　治天行热病。若发赤黑斑如疹。

　　（出活人书）用青木香二两。以水二升。煮取一升。顿服之效。

　　卑膏汤

　　（出活人书）

　　治时行温毒发斑。大疫难救。病源。夫人冬月触冒寒毒

　　者

　　。至春始发病。初在表。或已发汗吐下。而表证未罢。毒瓦斯不散。故发斑疮。又冬月天

　　时温暖。人感乖候之气未即发病。至春又被积寒所折。毒瓦斯不得泄。至夏遇热。其春

　　寒解。冬温毒始发出于肌肤。斑烂瘾疹如锦纹也。

　　生地黄（半斤切打碎）好豉（一升）上以猪膏二斤。合前药煎五六沸。令三分减。

　　去滓。

　　研雄黄、麝香如大豆者。纳中搅匀。尽服之。毒便从皮中出。则愈。忌芜荑。

　　黑奴丸

　　（出肘后方）

　　治温毒发斑者。五死一生。黑斑者。十死一生。大疫难

　　救者。治天行斑疮。须臾遍身皆戴白浆。此是恶毒之气所致。

　　用冬葵菜叶煮。以蒜齑啖之则止。

　　治天行时病发斑疮。头面及身须臾周匝。状如火烧。疮皆戴白浆。随没随生。不治

　　。数日必死。治后疮盘黯黑。一岁方减。此恶毒之气所为。

　　用水煮升麻。绵渍洗之。酒煮尤妙。但痛难忍。

　　黄连橘皮汤

　　（出活人书）

　　治冬温未即病。至春被积寒所折不得发。至夏热。

　　其春寒解。冬温毒始发出肌中。斑烂瘾疹如锦纹而咳。心闷。呕吐清汁。眼赤。口疮

　　。下部生疮。

　　黄连（四两去须）橘皮杏仁（去皮尖双仁）枳实（炙一作枳壳）麻黄（去节）葛根（各二两）浓朴（炙）甘草（炙各一两）上锉。以水八升。煮取三升。分三服令尽。

　　且消息。

　　下当先止。忌猪肉、冷水、海藻、菘菜等。

　　漏芦橘皮汤治冬温未即病。至春被积寒所折不得发。至夏热。其春寒解。冬温

　　毒始发出肌中。斑烂瘾疹如锦纹而咳。心闷。呕吐清汁。眼赤。口疮。下部亦生疮。

　　漏芦（二两）橘皮（二两）甘遂（二两）麻黄（去节二两）杏仁（去皮尖双仁二两）黄芩（二两）上锉。以水九升。煮取三升。分四服。得下为佳。一方有知母、枳实、白薇、升麻、大黄、甘草。为十二味。

　　治天行发斑疮。头面及身须臾周匝。状如火疮。皆戴白浆。随没随生。若不急治

　　。数日即死。

　　（方见治时行病发疮）

　　治时气发疮瘾。

　　用葡萄研酒食之。甚效。

　　治时气天行病发疮。

　　用升麻五两。以水二升。入蜜同煎三沸。半服。半敷疮上。即瘥。

　　卷一百四十九　时气门

　　时气发豌豆疮

　　（附论）夫时气发豌豆疮者。是热毒瓦斯攻于脏腑。余气流于肌肉。遂于皮肤毛孔之中结成此疮。

　　所出如豌豆颗。因以名之。但以解热毒之药。其疮即止。脉洪数者是其候也。

　　方

　　犀角散

　　（出圣惠方）

　　治时气发豌豆疮。出后疼痛。心神烦闷。

　　犀角屑（五钱）丁香（半两）薰陆香（半两）木香（半两）玄参（一两）川升麻（一两）麝香（一分）上为散。每服二钱。以水一中盏。煎至五分。去滓。不计时候服。

　　又方

　　（出圣惠方）用黄连二两去须。为散。每服三钱。以水一中盏。煎至五分。去滓。不计时候。温服。

　　治时气发豌豆疮。如爪甲大。赤黑色者。

　　（出圣惠方）羊胆（七枚取汁）羊脂（三两）上二味相和。于银锅中煎五七沸。待冷。摩敷疮上。

　　每日用四五次。

　　又方

　　（出活人书）用川芒硝二两。细研。以猪胆汁和涂于疮上。勿令动着。直候痂落无瘢。仍卧黄土末上。

　　良。此病小便涩。有血者中坏也。疮皆黑靥不出脓者死。不疗。

　　治时气发豌豆疮

　　（出圣惠方）以好白蜜。通身涂于疮上。亦可救。数食蜜。如疮烂痛。可用细研黄土敷之。

　　治时气热毒攻发豌豆疮

　　（出圣惠方）用苦参二两。细锉。以水二大盏。煎至一盏。去滓。分为二服。日三四服之。

　　治时气发豌豆疮初觉

　　（出圣惠方）用川大黄半两。锉碎微炒。以水一大盏。煎至七分。去滓。分为二服。日三四服之。

　　又方

　　（出千金方）用青黛半两。细研。以新汲水调服之。日三四次。一方用真波斯青黛大如枣。

　　又方

　　（出千金方）用木香一两。捣碎。以水一大盏。煎至六分。去滓。不计时候。温服。圣济总录用二两。

　　以水三升。煮取一升。顿服之。

　　治时气发豌豆疮。亦治及时六畜。时气热病。

　　（出千金方）用浓煮黍穣汁洗之。若误使穣。不即瘥。圣济总录。疮若黑者。捣蒜封之。

　　治伤寒时气热毒。豌豆疮。

　　（出幼幼新书）用桦木皮锉。煎汁。温服取安。

　　又方治时气热病。豌豆疮。

　　用芸苔煮汁洗之。

　　又方

　　（出千金方）若赤黑发如芥大者。煎羊脂摩敷之。

　　又方

　　（出千金方）用小豆屑。鸡子白。和敷。

　　又方

　　（出千金方）用妇人月水帛。拭之。

　　又方

　　（出千金方）小儿着用月水汁。和水浴之。

　　治时行病发疮

　　（出肘后方）用好蜜遍身摩疮上。亦可以蜜煎升麻摩之。并数数拭之。外台秘要、肘后。此岁有病天行发斑疮。头面及身须臾周匝。状如火疮。皆戴白浆。随没随生。不即疗。剧者数日必死。

　　得瘥后。疮瘢紫黯色。弥岁方灭。此恶毒之气也。世人云。建武中于南阳击虏所得。乃呼为虏疮。诸医参详治疗。用之有效。

　　治伤寒时行热毒发疮。头面及身须臾周匝。状如火疮。皆带白浆。随没随生。

　　葵菜（煮烂）蒜齑（各不拘多少）上拌匀。初患急食之。不早治杀人。但瘥后疮瘢色黑。弥岁方灭。此是恶毒时气也。

　　又方

　　（出肘后方）用水浓煮升麻汁。渍绵洗之。苦酒渍弥佳。但燥痛难忍。

　　水解散治天行热气则生疮疼痛。解肌出汗。

　　麻黄（一两去节）黄芩（二分）芍药（二分）桂心（二分）上捣筛。暖水调服二方寸匕。覆令出汗。日再服。瘥者减之。忌海藻、菘菜。

　　龙脑散治时疾天行豌豆疮。赤疮子未透。心烦狂躁。气喘妄语。或见神鬼。

　　以龙脑一钱。细研。旋滴猪心血和丸。如鸡头大。每服一丸。紫草汤下。少时心神便定。

　　得睡复发透。根据常将息取安。

　　治时气病。骨中热。生豌豆疮疮。

　　饮铁浆瘥。

　　治豌豆疮

　　（出本草）服油麻一升。须利。即不生白浆。大效。

　　又方

　　以蔓菁根捣汁。挑疮破敷在上。

　　卷一百四十九　时气门

　　时气口疮

　　（附论）夫时气发汗吐下之后。表里俱虚。毒瓦斯未散。攻心脾上焦热躁。故口舌生疮也。

　　方

　　升麻散

　　（出圣惠方）

　　治时气热盛。口中生疮。

　　川升麻（一两）木通（锉）射干麦门冬（去心）芦根羚羊角屑（各一两）上为散。

