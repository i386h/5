<!-- { "loadSidebar": true } -->
　　每服五钱。以水一大盏。煎至五分。去滓。不计时候。温服。

　　大青散

　　（出圣惠方）

　　治时气咽痛口疮。烦躁头重。

　　大青（一两）黄芩（一两）川升麻（一两）麦门冬（去心一两）栀子仁（一两）甘草（炙微赤锉一两）上为散。每服四钱。以水一中盏。入竹叶三七片。煎至六分。去滓。不计时候。温服。

　　麦门冬散

　　（出圣惠方）

　　治时气热盛。昏沉如醉。及腹胁痛。百节酸疼。舌裂

　　生疮。

　　麦门冬（一两去心）川升麻（三分）柴胡（一两去苗）赤芍药（三分）石膏（二两）淡竹叶（三分）甘草（三分炙微赤锉）豉（二合）上为散。每服五钱。以水一大盏。入葱白二茎。煎至五分。去滓。不计时候。温服。

　　治时气心脾脏热毒。舌裂。满口生疮。

　　（出圣惠方）川升麻（一两）黄柏（半两锉）苦竹叶（半两）射干（三分）大青（半两）龙胆（五钱）玄参（五钱）生干地黄（半两）上为散。每服五钱。用水一大盏。煎至五分。去滓。入蜜半合。搅匀。不计时候。徐徐含咽之。

　　犀角散

　　（出圣惠方）

　　治时行气心脾脏热毒上冲。遍口生疮。

　　大青（半两）犀角屑（一两）玄参（一两）胡黄连（半两）川升麻（三分）甘草（生锉三分）上为散。每服五钱。以水一大盏。煎至五分。去滓。不计时候。温服。

　　黄连散

　　（出圣惠方）

　　治时气兼口舌生疮。

　　黄连（一两五钱去须）川大黄（三分）川升麻（三分）黄芩（三分）甘草（生锉三分）上为散。每服五钱。以水一大盏。煎至五分。去滓。不计时候。温服。

　　治时气壅热。口内生疮。

　　（出圣惠方）黄连（一两五钱去须）甘草（生锉一两）麦门冬（去心一两）玄参（一两）柴胡（去苗一两）上为散。每服五钱。以水一大盏。煎至五分。去滓。不计时候。温服。

　　酪酥煎丸治天行热盛。口中生疮。病既发汗。表里俱虚。而毒瓦斯未尽。熏蒸上焦

　　。故喉口生疮。

　　酪酥（三合）蜜（三合）大青（一两）上三味。合煎三沸。稍稍敷口。以瘥为度。

　　又口疮方治天行热盛。口中生疮。

　　取蛇莓五升。捣绞取汁。稍稍饮之。一方绞汁一斗。煎取五升。饮之。

　　升麻汤治天行时热病口疮。

　　升麻（二两）通草（四两）射干（二两）羚羊角屑（三两）芍药（三两）生芦根（切一升）上切。以水七升。煮取三升。分为三服。如人行五里时更服。

　　柴胡汤治天行病后。乍寒乍热。昏昏不省。觉胁下痛。百节骨疼。不能下食。

　　兼口舌干生疮。

　　柴胡（八分）升麻（六分）芍药（六分）黄芩（六分）麦门冬（六分去心）香豉（六分绵裹）生姜（六分）甘草（五分）石膏（一钱三分绵裹）葱白（一钱）竹叶（切一升洗）上切。以水九升。煮取二升五合。绞去滓。分温三服。如人行六七里进一服。不吐不利瘥。

　　忌海藻、菘菜、热面、油腻。

　　治天行热盛。口中生疮。

　　用黄柏皮。削去上粗皮。取里好处。入薄荷、蜜、渍之一宿。惟欲令浓。含其汁。良。

　　吐更含。若胸中热有疮。时饮三五合。尤佳。

　　卷一百四十九　时气门

　　时气结胸

　　（附论）夫时气结胸者。谓热毒瓦斯结聚于心胸也。此由病发于阳。而下之太早。热毒之气乘虚而痞结。按之乃痛。其寸口脉浮。关上脉沉细是也。脉大不可下。下之即死。脉浮而大下之为逆。若阳脉浮。关上沉紧者。名为脏结病。舌上白胎滑者。为难治。不往来寒热。其人反静舌滑者。不可攻之也。

　　方

　　桂心散

　　（出圣惠方）

　　治时气结胸。心下坚实满痛。

　　桂心（一两）甘遂（半两煨令微黄）人参（一两去芦头）栝蒌（一枚取子用）上为散。

　　每服三钱。以水一中盏。入枣三枚。煎至五分。去滓。不计时候。温服。

　　猪苓散

　　（出圣惠方）

　　治时气结胸。心下满实烦闷。

　　猪苓（一两去黑皮）泽泻（一两）桂心（五钱）赤茯苓（三分）川朴硝（三两）上为散。不计时候。以粥饮汤调下二钱。

　　陷胸汤

　　（出圣惠方）

　　治时气结胸。心下坚实。按之即痛。其脉沉滑。

　　栝蒌（一枚大者取子）黄连（一两去须）半夏（汤浸七次去滑一两）上为散。每服五钱。以水一大盏。入生姜半分。煎至六分。去滓。不计时候。温服。

　　槟榔丸

　　（出圣惠方）

　　治时气结胸。烦闷喘急。

　　槟榔（半两）马兰花（一分微炒）甜葶苈（半两隔纸炒令赤色）猪牙皂角（半两去皮炙令黄焦）上为末。炼蜜和丸如梧桐子大。每服不计时候。以竹叶汤下二十丸。

　　苦参丸

　　（出圣惠方）

　　治时气结胸。热毒在内。

　　苦参（五钱锉）黄连（一两去须）黄芩（一两）川大黄（一两锉碎微炒）栀子仁（五钱）上为末。炼蜜为丸如梧桐子大。每服不计时候。以竹叶汤下二十丸。

　　陷胸丸

　　（出圣惠方）

　　治时气结胸。热实在内。其脉沉坚。心下痛满。按之如

　　石。

　　川大黄（三两锉碎微炒）甜葶苈（二两锉碎微炒）川芒硝（二两）杏仁（二两汤浸去皮尖麸炒微黄）上为末。炼蜜和丸如弹子大。每服一丸。用甘遂末半钱。蜜一小匙。水一中盏。同煎至七分。温温化丸药。不计时候服之。以利为度。

　　治时气热毒在胸膈。六七日垂死者。破棺。

　　（一名千金煮汤出圣惠方）用苦参一两锉。捣碎。以酒二大盏。去滓。看冷暖得所。不计时候。都为一服。服后当闻苦参气。即吐毒如羊胆汁便愈。一方以醋二升。煮取一升二合。尽饮之。当吐即愈。天行毒病。非苦参醋药不解。及温覆取汗愈。

　　一方救急疗天行呕逆不下食。入则出。下又方同。

　　凝雪汤

　　（出仁存方）

　　治时气行毒病。七八日。热结在胸中。烦乱欲死。

　　用芫花一升。以水三升。煮一升半。渍布薄胸上。不过三薄。热则除。当温暖四肢不厥也。

　　万金丸

　　（出王氏博济方）

　　治时气及疏理脏腑。通利胸膈。调顺荣卫。

　　木香（一两）干姜（一两炮）大黄（一两生）陈橘皮（汤浸去瓤一两）巴豆（去皮膜一两冷水浸一宿焙干研细或与前药一处捣罗）上药五味。同细捣罗为末。用沙糖为丸如梧桐子大。患者三日外。酌其毒瓦斯传入未曾疏利。不计时早晚。以粥饮下五丸。如药未行。热茶投之。上有疾即吐。下有疾即泻。汗出或吐泻不止。即以黄连汤止之。老幼虚实加减丸散。

　　怀身人不得与吃。此药有返魂之功。如四季觉热。但有此药疏转。自然不染时气。若患常恶转于五更时。亦用粥饮下。

　　治时气热毒在胸膈。六七日垂死者。破棺。

　　以鸡卵一枚。煮三五沸。出以水浸之。外熟内热则吞之。良。

　　卷一百四十九　时气门

　　时气咳嗽

　　（附论）夫时气咳嗽者。由热邪客于肺。则上焦有热。心胸烦躁。咽干头痛。其人必饮水。水停心下。则上乘于肺。故上气咳嗽也。其脉洪数者。是其候也。

　　方

　　麦门冬散

　　（出圣惠方）

　　治时气心胸痰呕。虚烦咳嗽。时时气促。

　　麦门冬（一两去心）人参（三分去芦头）葛根（一两锉）桔梗（去芦头三分）前胡（去芦头三分）半夏（汤浸七次去滑三分）贝母（煨微黄一两）甘草（三分炙微赤锉）上为散。

　　每服五钱。以水一大盏。入生姜半分。煎至五分。去滓。不计时候。温服。

　　木通散

　　（出圣惠方）

　　治时气咳嗽。咽喉不利。心胸烦闷。

　　木通（一两锉）桑根白皮（一两锉）葛根（锉三分）射干（三分）紫菀（去苗土三分）马兜铃（五钱）半夏（一两汤浸七次去滑）上为散。每服五钱。以水一大盏。入生姜半分。

　　煎至五分。去滓。不计时候。温服。

　　天门冬散

　　（出圣惠方）

　　治时气肺虚热壅。气喘咳嗽。

　　天门冬（去心）紫菀（去苗土）赤茯苓甘草（炙微赤锉）陈橘皮（汤浸去白焙）桑根白皮（锉）杏仁（汤浸去皮尖双仁麸炒）人参（去芦三分）麻黄（半两去根节）上为散。每服五钱。以水一大盏。入生姜半分。煎至五分。去滓。不计时候。温服。

　　款冬花散

　　（出圣惠方）

　　治时气发热咳嗽。烦躁。或时时气喘。

　　款冬花（一两）天门冬（三分去心）黄（一两锉）石膏（一两五钱）紫菀（一两去苗土）杏仁（汤浸去皮尖双仁麸炒微黄一两）甘草（炙微赤锉三分）上为散。每服五钱。

　　以水一大盏。入生姜半分。煎至五分。去滓不计时候温服。

　　麻黄散

　　（出圣惠方）

　　治时气头痛。咳嗽烦闷。

　　麻黄（去根节一两）黄（一两锉）石膏（一两五钱）天门冬（三分去心）人参（去芦头）杏仁（汤浸去皮尖生用各一两）甘草（三分锉生用）上为散。每服五钱。以水一大盏。

　　入生姜半分。煎至八分。去滓。不计时候。温服。

　　前胡散

　　（出圣惠方）

　　治时气壮热咳嗽。头痛心闷。

　　前胡（去芦头二两）川升麻（二两）百合（两半）贝母（煨令微黄）紫菀（去苗土各两半）桔梗（去芦头两半）石膏（三两）麦门冬（二两去心）甘草（半两炙微赤锉）杏仁（一两汤浸去皮尖双仁麸炒微黄）上为散。每服五钱。以水一大盏。入竹叶二七片。煎至五分。

　　去滓。不计时候。温服。

　　石膏散

　　（出圣惠方）

　　治时气壮热头痛。咳嗽。

　　石膏（六两）葛根（锉）百合赤芍药贝母（煨令微黄）桔梗（去芦头）川升麻栝蒌（各二两）栀子仁（一两）上为散。每服五钱。以水一大盏。入葱白二茎。豉五十粒。

　　煎至五分。去滓。不计时候。温服。

　　生干地黄散

　　（出圣惠方）

　　治时气肺热咳嗽。喉中生疮。

　　生干地黄川升麻玄参赤芍药紫菀（去苗土）柴胡（去苗）天门冬（去心）麦门冬（去心二两）贝母（一两五钱煨令微黄）上为散。每服五钱。以水一中盏。煎至五分。

　　去滓。入蜜半匙。更煎沸。不计时候。温服。

　　紫菀散

　　（出圣惠方）

　　治时气咳嗽。

