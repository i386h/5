<!-- { "loadSidebar": true } -->
　　紫菀（二两半去苗土）贝母（二两煨令微黄）甘草（炙微赤锉一两）桑白皮（一两锉）麦门冬（去心一两）人参（去芦头一两）陈橘皮（半两汤浸去白瓤焙）杏仁（一两五钱汤浸去皮尖双仁麸炒微黄）上为散。每服五钱。以水一中盏。煎至五分。去滓。不计时候。温服。

　　柴胡散

　　（出圣惠方）

　　治时气热未退。壅滞。虚羸咳嗽。

　　柴胡（去芦）黄芩（各一两）桔梗（去芦头一两）玄参（一两）地骨皮（一两）麦门冬（一两半去心焙）甘草（五钱炙微黄）赤茯苓人参（去芦头）紫菀（去苗土）上为散。每服四钱。以水一中盏。煎至五分。去滓。不计时候。温服。

　　治时气肺热。胸膈壅滞。咳嗽不止。

　　（出圣惠方）贝母（一两煨令微黄）紫菀（三分去苗土）甘草（一分炙微赤锉）上为散。每服五钱。

　　以水一大盏。煎至五分。去滓。不计时候。温服。

　　防风百解散治伤寒风。头痛项强。身体疼痛。肌热恶寒。咳嗽喘促。老幼皆宜

　　。温平不躁。

　　麻黄（去根节三两）甘草（锉炒二两）防风（二两）苍术（半斤为末炒黄）上为细末。

　　每服三钱。水一钟半。葱白三寸。同煎七分。去滓。温服。无时。进二三服。微汗周而已。

　　地黄汤治天行肺热咳嗽。喉有疮。

　　生地黄（切一升）升麻（八分）玄参（八分）芍药（八分）柴胡（八分）麦门冬（去心八分）贝母（六分）竹叶（切一升）白蜜（一合）上切。以水九升。煮取三升。绞去滓。

　　纳蜜再煮三沸。含咽勿停。中间不防食下利。忌芜荑、热面、猪犬肉、油腻。

　　前胡汤治天行壮热咳嗽。头痛心闷。病源。热邪壅于肺。上焦有热。其人必饮水

　　。水停心下。则上乘于肺。故上气而咳也。

　　前胡（八分）升麻（八分）麦门冬（去心八分）贝母（六分）紫菀（六分）石膏（十二分碎绵裹）杏仁（三十枚去皮尖双仁）竹叶（切一升）甘草（二分炙）上切。以水八升。

　　煮取二升五合。绞去滓。分温三服。相去如人行六七里进一服。不吐利。瘥。忌海藻、菘菜、油腻、猪肉等。

　　生姜煎

　　（出一便良方）

　　治天行病。上气咳嗽。多唾粘涎。日夜不定。

　　用生姜三两。去皮。切如豆粒大。以饧半斤和。微煎令烂。每日无问早晚。少少含。仍嚼姜滓一时之。

　　治天行病后。因食酒面。肺中热壅滞。遂成咳不止。

　　桑白皮（十二分）桔梗（一钱）麻黄（六分去节）肥干枣（二十一枚擘）曹州葶苈子（十分熬令紫为膏）上切。以水四升。煮桑白皮等四味。可取一升半。去滓。下葶苈子膏。

　　更煎三五沸。去滓。分温五服。空心食后服。或利勿怪。忌猪肉、油腻、生冷、果子等物。

　　华盖散

　　（出医学切问）

　　治伤风冒湿。头目昏重。憎寒壮热。四肢疼痛。咳嗽

　　失音。涕唾稠粘。不问老幼皆可退之。

　　苍术（二两）桔梗（一两）浓朴（一两）杏仁（五钱）陈皮（五钱）乌梅（五钱）麻黄（二钱）甘草（一两）上为粗末。每服三钱。水一盏。生姜三片。煎至七分。去滓。如发汗加葱头。

　　卷一百四十九　时气门

　　时气口干

　　（附论）夫时气热毒攻于心肺。则膈上壅躁。若胃中有热。则津液竭少。咽喉不利。头目痛。心烦。故口干也。

　　方

　　葛根散

　　（出圣惠方）

　　治时气经下后未退。头疼口干。烦躁恍惚。

　　葛根（一两锉）麦门冬（一两去心）黄芩（一两）川升麻（一两）甘草（炙微赤锉一两）石膏（一两五钱）上为散。每服四钱。以水一中盏。煎至六分。去滓。不计时候。温服。

　　赤茯苓散

　　（出圣惠方）

　　治时气胃热口干。烦躁不止。

　　赤茯苓（一两）栝蒌根（一两）麦门冬（去心一两）生干地黄（一两）知母（五钱）上为散。每服五钱。以水一大盏。入小麦五十粒。淡竹叶三七片。煎至五分。去滓。不计时候。

　　温服。

　　芦根散

　　（出圣惠方）

　　治时气口干。

　　芦根（二两锉）麦门冬（去心一两）黄芩（一两）栝蒌根（一两）甘草（半两炙微赤锉）上为散。每服二钱。以水一中盏。入竹茹一分。煎至五分。去滓。不计时候。温服。

　　又方

　　（出圣惠方）石膏（二两）人参（去芦头二两）葛根（一两锉）麦门冬（去心一两）上为散。

　　每服五钱。以水一大盏。入竹叶二七片。煎至五分。去滓。不计时候。温服。

　　栝蒌根散

　　（出圣惠方）

　　治时气心脾壅热烦闷。口干。

　　栝蒌根（三分）犀角屑（三分）川升麻（三分）麦门冬（去心三分）葛根（锉三分）甘草（炙微赤锉三分）栀子仁（三分）上为散。每服五钱。以水一大盏。煎至五分。去滓。

　　不计时候。温服。

　　治时气口干舌缩。心神烦闷。不得睡卧。

　　（出圣惠方）栝蒌（一枚去窍留盖去子留瓤）白蜜（一合）竹沥（一合）酥（一合）生藕汁（一合）上相和匀。纳于栝蒌中。以面裹。火煨候面黄熟。即倾入器中放温。每服半合。不计时候服。

　　黄连丸

　　（出圣惠方）

　　治时气烦闷。口干。

　　黄连（去须一两）栝蒌根（一两）知母（一两）赤茯苓（一两）麦门冬（一两）上为末。炼蜜和丸如梧桐子大。每服不计时候。以牛乳下三十丸。

　　治时气口干喜唾

　　（出圣惠方）干枣（二十枚去核）乌梅肉（十枚微炒）甘草（炙微赤锉为末三钱）上入少蜜合捣。令热。常含如杏核大。咽津。

　　卷一百四十九　时气门

　　时气热毒攻咽喉

　　（附论）夫时气热毒在脏。阴阳隔绝。邪热客于少阴之络。毒瓦斯上熏。攻于咽喉。故令肿痛或生疮也。

　　方

　　射干散

　　（出圣惠方）

　　治时气热毒上攻。咽喉疼痛。

　　射干川升麻麦门冬（去心）甘草（炙微赤锉）犀角屑（各二分）马蔺根（半两）上为散。每服三钱。以水一中盏。煎至六分。去滓。不计时候。温服。

　　前胡散

　　（出圣惠方）

　　治时气热毒上攻。咽喉不利。

　　前胡（去芦头一两）川升麻（一两）犀角屑（五钱）赤芍药（五钱）甘草（炙微赤锉五钱）天门冬（去心五钱）桔梗（去芦头五钱）络石（五钱）射干（五钱）枳壳（麸炒微黄去瓤五钱）赤茯苓（三分）杏仁（汤浸去皮尖双仁麸炒微黄三分）上为散。每服五钱。

　　以水一大盏。煎至五分。去滓。不计时候。温服。

　　治时气毒瓦斯攻心。咽喉疼痛。烦闷。

　　半夏（汤洗七遍去滑）桂心射干甘草（炙微赤锉）麦门冬（去心）黄柏（各等分）上为散。每服五钱。以水一中盏。入竹叶二七片。煎至五分。去滓。不计时候。温服。

　　升麻散

　　（出圣惠方）

　　治时气热毒攻心。咽喉肿塞不通。

　　川升麻（一两）木通（一两）射干（一两）赤芍药（一两）羚羊角屑（一两）马蔺根（一两）甘草（炙微赤锉一两）杏仁（汤浸去皮尖双仁麸炒微黄一两）上为散。每服五钱。

　　以水一大盏。煎至五分。去滓。不计时候。温服。

　　玄参散

　　（出圣惠方）

　　治时气热毒上攻。咽喉噎塞肿痛。

　　玄参射干川升麻百合前胡（去芦头）白蒺藜（炒微赤锉）犀角屑枳壳（麸炒微黄）杏仁（汤浸去皮尖双仁麸炒微黄）甘草（炙微赤锉）桔梗（去芦头）木通（锉）麦门冬（去心各三分）上为散。每服五钱。以水一大盏。煎至五分。去滓。不计时候。温服。

　　治时气热毒上攻。咽喉噎塞不能下食。

　　（出圣惠方）射干（一两）川升麻（一两）人参（去芦头一两）陈橘皮（汤浸去白瓤焙一两）半夏（汤浸七次去滑一两）甘草（炙微赤锉一两）上为末。每服五钱。以水一大盏。入生姜半分。

　　煎至五分。去滓。不计时候。温服。

　　太阴玄精丸

　　（出圣惠方）

　　治时气热毒攻咽喉。

　　太阴玄精（五钱细研）川升麻（五钱）玄参（半两）射干（半两）寒水石（半两细研）甘草（炙微赤锉半两）马牙硝（一两细研）上为末。都研令匀。炼蜜和丸如小弹子大。

　　常含一丸咽津。

　　治时气毒瓦斯攻咽喉闭塞不通。名乌扇汤。

　　（出圣惠方）生乌扇（半斤切）猪脂（半斤）上相和。煎五七沸。绞去滓。候冷。常服如枣大。

　　含咽之。

　　治时气热毒攻咽喉肿痛

　　（出圣惠方）以商陆根切。捣令烂。炒热。以手帕裹熨咽喉肿处。冷即复换。

　　黄连马通汤治天行时毒病。或下不止。咽喉痛。病源。阴阳隔绝。邪客于足少

　　阴之络。毒瓦斯上熏。攻于咽喉疼痛生疮。

　　小豆（一升）黄连（去毛一两）吴茱萸（一两）马通汁（三升）上以马通汁。

　　令煮取一升。尽服。不瘥复作。有效。忌猪肉、冷水。

　　青木香汤治春夏忽咽喉痛而唾。兼下痢。

　　青木香（二两）白头翁（二两）黄连（去毛一两）上切。以水五升。煮取一升半。

　　分温三服。小儿若病此服一合。忌猪肉、冷水。

　　时毒药

　　（出御药丸方）

　　治时疾生热胳在咽喉间。增寒壮热。头痛。面目赤

　　肿

　　。其状若疟。最相传染。无可救者。并宜服之。

　　大黄（生用）寒水石（生用）当归（各等分）上为细末。每服二三钱至五钱。无根水调下。食后服。临时觑虚实加减服之。

　　石膏蜜煎治天行热病。口苦。下气除热。喉中鸣。

　　石膏（半斤）蜜（一升）上以水三升。煮石膏取二升。及纳蜜复煎取一升。去滓。

　　含如枣核许。

　　通气散治时气头面赤肿。或咽喉闭塞不通。用之取嚏喷七八遍。泄出其毒则瘥

　　。若看病患。用此药必不传染。

　　玄胡（一两半）藜芦（五钱）踯躅花（二钱五分）猪牙皂荚（一两）川芎（一两）上为细末。用纸捻子蘸一米许。于鼻中。取嚏为效。

　　卷一百四十九　时气门

　　时气呕逆

　　（附论）夫时气胃家有热。谷气入胃与热相并。气逆则呕逆也。或吐下后。饮食过多。胃气虚冷。

　　亦为呕逆也。

　　方

　　前胡散

　　（出圣惠方）

　　治时气恶寒壮热。食则呕逆。

