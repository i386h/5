<!-- { "loadSidebar": true } -->
　　前胡（去芦头一两）麦门冬（去心一两）生干地黄（一两）葛根（锉一两）陈橘皮（汤浸去白瓤焙半两）甘草（炙微赤锉五钱）上为散。每服三钱。以水一中盏。入生姜半分。

　　煎至五分。去滓。不计时候。温服。

　　人参散

　　（出圣惠方）

　　治时气大下后。胃气虚冷。呕逆不止。

　　人参（去芦头一两）麦门冬（去心一两）草豆蔻（一两）陈橘皮（汤浸去白瓤焙半两）黄（五钱锉）甘草（炙微赤锉五钱）上为散。每服三钱。以水一中盏。煎至五分。去滓。

　　不计时候。温服。

　　麦门冬散

　　（出圣惠方）

　　治时气烦热。呕逆不止。

　　麦门冬（去心二两）芦根（二两锉）人参（去芦头二两）葛根（二两锉）陈橘皮（汤浸去白瓤焙一两）上为散。每服五钱。以水一大盏。煎至五分。去滓。不计时候。温服。

　　半夏散

　　（出圣惠方）

　　治时气腹胁虚胀。心膈壅滞。呕逆不能食。

　　半夏（汤浸七次去滑一两）柴胡（去苗一两）黄（一两锉）赤芍药（一两）人参（去芦头一两）桂心（一两）陈橘皮（汤浸去白瓤焙一两）大腹皮（一两锉）上为散。

　　每服五钱。以水一大盏。入生姜半分。枣三枚。煎至五分。去滓。不计时候。温服。

　　治时气心胸烦闷。逆不下食。

　　人参（去芦头一两）前胡（去芦头一两）甘草（炙微赤锉一两）黄芩（一两）赤茯苓（一两）芦根（一两锉）枳实（麸炒微黄半两）木通（半两锉）上为散。每服五钱。

　　以水一大盏。入生芦根半两。煎至五分。去滓。不计时候。温服。

　　枇杷叶散治时气头疼壮热。食即呕逆。

　　枇杷叶（拭去毛炙微黄一两五钱）人参（去芦头一两五钱）黄芩（一两五钱）陈橘皮（汤浸去白瓤焙一两五钱）栀子仁（一两五钱）石膏（一两）上为散。每服五钱。以水一大盏。生姜半分。枣三枚。煎至五分。去滓。不计时候。温服。

　　陈橘皮散治时气壮热。呕逆不下食。

　　陈橘皮（汤浸去白瓤焙一两）麦门冬（去心一两）人参（去芦头一两）甘草（炙微赤锉一两）葛根（一两锉）上为散。每服五钱。以水一大盏。入生姜半分。枣三枚。煎至五分。

　　去滓。不计时候。温服。

　　前胡散治时气呕逆头痛。不能食。

　　前胡（去芦头一两）芦根（一两）石膏（一两）犀角屑（三分）葛根（三分锉）人参（去芦头三分）陈橘皮（汤浸去白瓤焙三分）麦门冬（去心焙一两五钱）甘草（一分炙微赤锉）上为散。每服五钱。以水一大盏。入竹叶二七片。生姜半分。枣三枚。煎至五分。去滓。不计时候。温服。

　　芦根散治时气心胸烦闷。呕逆不下食。

　　芦根（一握锉）前胡（去芦头）甘草（炙微赤锉各半两）桔梗（一两去芦头）枇杷叶（半两拭去毛炙微黄）上为散。每服五钱。以水一大盏。入竹叶二七片。煎至五分。去滓。

　　不计时候。温服。

　　犀角散治时气十日以上。时有呕逆。欲得饮水。此胃中伏热不散。

　　犀角屑（三分）麦门冬（一两五钱去心焙）黄芩（一两）川朴硝（一两）芦根（锉一两）石膏（二两）上为散。每服三钱。以水一中盏。入竹青茹、生姜半分。煎至六分。去滓。

　　不计时候。温服。

　　治时气呕逆不下食。

　　生姜汁（半两）蜜（一合）上相和令匀。不计时候。温服。

　　治时气呕逆欲死。不下食。兼主伤寒。

　　半夏（半两汤浸洗七次去滑外台秘要作五两）生姜（一两外台秘要作八两切令薄细勿令温要经水浸为好）上锉碎。以水一大盏。煎至六分。去滓。分为二服。不计时候。温服。

　　外台秘要方。以水三升。别煮各取一升半。去滓。二汁相合一处。共煮取二升。分三服。服后相去如人行十里久。当令下食。其哕不过俄顷。大效。忌羊肉、饧。

　　又方

　　以腊月兔头并毛皮。烧灰令烟尽。捣细为散。每服以粥饮调下一钱。不计时候。顿服。

　　外台秘要。服方寸匕。则下食。不瘥更服。烧之勿令大耗。无所忌。此用频效。

　　又方

　　以枇杷叶一两。拭去毛。炙微黄。为末。每服二钱。以水一中盏。煎至五分。去滓。不计时候。温服。

　　救急薤豉粥治天行干呕。手足逆冷。

　　薤白（切一升）香豉（一升）白米（四合）上以水一升。煮豉一沸。漉去滓。薤及米煮为稀粥。进两碗良。

　　又方

　　前胡（一两）橘皮（一两）甘草（一两炙）麦门冬（三两去心）竹茹（二两）生姜（二两）生地黄（四两切）上切。以水七升。煮取二升三合。绞去滓。分温三服。服如人行六七里进一服。忌海藻、菘菜、芜荑、热面、猪肉、油腻。

　　小青龙汤治天行数日或十日而表不解。心下有水。热毒相搏遂呕。时服有咳者

　　增损。

　　麻黄（二两去节）芍药（二两）甘草（二两炙）桂心（二两）细辛（一两）上切。以水六升。煮取二升。温服七合。既本汤方等分。虽未尝用。嫌其太温。余增损其分两。以疗十余人皆愈。忌海藻、菘菜、生葱、生菜等。

　　橘皮汤治天行壮热呕逆。不下食。

　　橘皮（三两）茯苓（三两）生姜（四两）上切。以水五升。煮取一升五合。去滓。

　　分温五六服。中间任食。一日服尽。忌大酢、蒜、面。

　　救急。疗天行呕逆。不下食。入则出。

　　（出肘后方）取羊肝。如食发生淡食。不过三两度则止。

　　又方

　　（出肘后方）以鸡子一枚。于沸汤中煮三两沸。则出水。津之熟。内热吞之。神效。

　　生芦根汤治天行后气膈呕逆。不下食。

　　灯心（一分）生麦门冬（一钱二分去心）人参（四分）生芦根（一大握切）上以水一大升。煎取八合。去滓。分温三服。

　　茅根汤治瘟病有热。饮水暴冷呃者。

　　茅根葛根（各切半斤）上以水四升。煮取二升。稍温饮之。呃止则停。

　　治瘟病热未除。重被暴寒入胃。热蕴结不散变呃者。

　　以单煮梓皮。稍稍饮之佳。瘟病积饮冷结胃中。热入肾中变壮热。夫呃者。服梓皮温呃得止者也。夫肾中有热者。病瘥后。足心皮肤喜剥脱去。头须秃落是其候也。

　　治瘟病有热。饮水暴冷。枇杷饮子。

　　枇杷叶（拭去毛）茅根（各半斤）上切。以水四升。煮取二升。稍稍饮之。

　　前胡汤治时行疫疠。壮热恶寒。食即吐逆。

　　前胡（去芦头五钱）生地黄（五钱焙）麦门冬（五钱去心焙）陈橘皮（汤浸去白焙）甘草（五钱炙）人参（半两）上粗捣筛。每服三钱匕。水一钟。竹叶二七片。煎至七分。

　　去滓。

　　温服即瘥。

　　柴胡汤治时行病疫疠。数日未得汗。浑身壮热。呕逆不下食。

　　柴胡（去苗一两）升麻（一两）大黄（一两锉炒）麻黄（去根节一两五钱）桂（去粗皮三分）甘草（炙三分）枳实（去瓤麸炒三分）知母（三分焙）鳖甲（醋炙去裙一两一分）栀子仁（一分）上粗捣筛。每服三钱匕。水一盏半。入生姜三片。煎至七分。去滓。温服。

　　前胡汤治时气壮热。头痛呕逆。

　　前胡（去芦头一两）知母（一两焙）犀角屑（一两镑）葛根（一两锉）赤芍药（一两）石膏（二两碎）上粗捣筛。每服五钱。以水一盏半。入生姜三片。拍碎。葱白二寸切。煎至八分。去滓。不拘时候。温服。

　　白术汤治时气出汗吐下后。四肢羸劣。呕逆减食。

　　白术（锉炒）黄（锉细）人参浓朴（去粗皮生姜汁炙透）白茯苓（去黑皮）桔梗（锉炒）桂（去粗皮）陈橘皮（汤浸去白瓤焙）甘草（炙锉各一两）上粗捣筛。每服五钱。以水一盏半。煎至八分。去滓。温服。不拘时候。

　　治天行呕逆。吐不下食。

　　用半夏半两。汤浸洗七遍去滑。用生姜一两。同锉碎。以水一大盏。煎至六分。去滓。

　　分二服。不拘时候。温服。

　　卷一百四十九　时气门

　　时气心腹痞满

　　（附论）夫时气太阳、少阳并病。脉浮紧。反入里则作痞。痞者心下满也。病发于阴者。不可下。

　　下之则心下痞。按之自软。但气痞尔。故不可复下也。若热毒瓦斯乘心。则心下痞满。面赤目黄。狂言恍惚者。此为有实。宜吐下之。

　　方

　　鳖甲散

　　（出圣惠方）

　　治时气热毒不退。大便秘涩。心腹痞满。饮食不下。精

　　神昏乱。恍惚狂言。脉候洪数。

　　鳖甲（涂醋炙令黄去裙）赤茯苓桔梗（去芦头）人参（去芦头）槟榔茵陈白藓皮麦门冬（去心）川大黄（锉碎微炒各一两）陈橘皮（汤浸去白瓤焙）枳壳（麸炒微黄去瓤）甘草（炙微赤锉各半两）上为散。每服五钱。以水一大盏。入生姜汁半分。煎至五分。

　　去滓。不计时候。温服。

　　前胡散

　　（出圣惠方）

　　治时气心下痞满。胸膈不利。

　　前胡（去芦头一两）赤芍药（一两）木香（一两）青橘皮（汤浸去白瓤焙一两）槟榔（一两）上为散。每服五钱。以水一中盏。煎至六分。去滓。不计时候。温服。

　　半夏散

　　（出圣惠方）

　　治时气若吐若下后。发汗后。心下痞满。气上冲胸。起

　　即头眩。脉沉紧者。

　　半夏（汤浸七次去滑一两）白术（一两）甘草（炙微赤锉一两）赤茯苓（一两）桂心（一两）人参（去芦头一两）诃黎勒（用皮一两）前胡（去芦头一两）上为散。每服五钱。

　　以水一中盏。入生姜半分。枣三枚。煎至六分。去滓。不计时候。温服。

　　前胡散

　　（出圣惠方）

　　治时气心腹痞满。身体疼痛。烦热呕逆。

　　前胡（去芦头）半夏（汤浸七次去滑）枳壳（麸炒微黄去瓤）黄芩人参（去芦头）桔梗（去芦头）槟榔（各一两）赤芍药（五钱）甘草（炙微赤锉半两）上为散。每服五钱。以水一中盏。入生姜半分。枣三枚。煎至五分。去滓。不计时候。温服。

　　陈橘皮汤

　　（出圣惠方）

　　治时气已汗下后。脾胃气虚。心下痞满。腹中雷鸣。

　　陈橘皮（三两汤浸去白瓤焙）人参（半两去芦）甘草（炙微赤锉一两）干姜（炮锉一两）赤茯苓（一两）桔梗（去芦一两）半夏（汤洗七次去滑一两）白术（一两）木香（一两）上为散。每服五钱。以水一中盏。煎至六分。去滓。不计时候。温服。

　　桔梗散

　　（出圣惠方）

　　治时气心腹痞满。气喘。痰涎不绝。

