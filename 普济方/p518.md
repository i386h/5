<!-- { "loadSidebar": true } -->
　　桔梗（去芦头三分）半夏（汤洗七次去滑三分）赤芍药（三分）前胡（一两去芦）旋复花（五钱）大腹皮（半两锉）枳壳（麸炒微黄去瓤半两）赤茯苓（五钱）甘草（炙微赤锉五钱）上为散。每服四钱。以水一中盏。入生姜半分。煎至五分。去滓。不计时候。温服。

　　赤茯苓散

　　（出圣惠方）

　　治时气气壅上冲。心腹痞满。坐卧不安。

　　赤茯苓（三分）赤芍药（三分）紫苏茎叶（三分）枳壳（麸炒微黄去瓤五钱）大腹皮（半两锉）甘草（炙微赤锉半两）百合（一两）郁李仁（汤浸去皮尖微炒一两）上为散。每服四钱。以水一中盏。煎至六分。去滓。不计时候。温服。

　　治时气饮水过多。水结心下痞满。

　　（出圣惠方）川大黄（锉碎微炒）川朴硝（各一两）甘遂（一钱煨金黄色）上为散。每服不计时候。

　　温服。调下一钱。以效为度。

　　治时气饮水过多。心下痞硬疼痛。

　　（出圣惠方）用芫花半斤。以醋拌令匀。以慢火炒热。用帛裹熨之。冷即更炒。以效为度。

　　治温气痹肿

　　（出本草）用赤小豆和桑根白皮。煮食之。

　　卷一百五十　时气门

　　时气宿食不消

　　（附论）夫时气吐之后。或病新瘥。脾胃气皆虚。不能化于水谷。致有宿食难消。头目多疼。时发寒热。或心腹烦满。大肠结燥。此皆是其候也。

　　方

　　枳实散

　　（出圣惠方）

　　治时气后脾胃气虚。心腹虚胀。吃食不消。

　　枳实（麸炒令黄）人参（去芦一两）干姜（炮制）甘草（炙微赤锉）半夏（汤浸七次去滑）木香（各半两）白术（三分）桂心（三分）桔梗（去芦三分）上为散。每服四钱。以水一中盏。入生姜半分。枣三枚。煎至六分。去滓。食前服。

　　麦散

　　（出圣惠方）

　　治时气后宿食不消。不思饮食。

　　麦（微炒一两）前胡（去芦头一两）白术（一两）槟榔（一两）人参（去芦头一两）浓朴（去粗皮涂生姜汁炙令香熟一两）甘草（半两炙微赤锉）上为散。每服五钱。以水一大盏。入生姜半分。煎至五分。去滓。食前温服。

　　人参散

　　（出圣惠方）

　　治时气后胃虚。心膈壅闷。时有寒热。宿食不消。

　　人参（二两去芦头）大腹皮（一两锉）枳实（一两麸炒微黄）赤茯苓（一两）诃黎勒（用皮一两）白术（一两）桔梗（去芦头一两）麦门冬（一两半去心焙）甘草（半两炙微赤锉）上为散。每服五钱。以水一大盏。煎至五分。去滓。食前温服。

　　白术散

　　（出圣惠方）

　　治时气后宿食不消。心胸壅滞。乍寒乍热。

　　白术（半两）人参（去芦头半两）陈橘皮（汤浸去白焙半两）大腹皮（锉）黄（锉）枳壳（麸炒微黄）甘草（炙微赤锉各半两）诃黎勒（用皮一两）沉香（一两）上为散。每服五钱。以水一大盏。煎至五分。去滓。食前温服。

　　大黄散

　　（出圣惠方）

　　治时气后宿食不消。不思饮食。

　　麦（微炒一两）前胡（去芦头一两）白术（一两）槟榔（一两）人参（去芦头一两）浓朴（去粗皮涂生姜汁炙令香熟一两）甘草（半两炙微赤锉）上为散。每服五钱。以水一大盏。煎至五分。去滓。食前温服。

　　浓朴丸

　　（出圣惠方）

　　治时气后肠胃虚冷。食不消化。

　　浓朴（去粗皮涂生姜汁炙令香熟）人参（去芦头）枳壳（麸炒微黄去瓤）神曲（炒微黄）大麦（炒微黄）杏仁（汤浸去皮尖双仁麸炒微黄各一两）干姜（炮锉）白术（各两半）甘草（半两炙微赤锉）茱萸（三分）桂心（三分）上为散。炼蜜和丸如梧桐子大。每服食前以枣汤下三十丸。

　　白豆蔻丸

　　（出圣惠方）

　　治时气后脾胃虚冷。食不消化。

　　白豆蔻（去皮）草豆蔻（去皮）白术人参（去芦头）陈橘皮（汤浸去白焙）桂心神曲（炒黄三分）干姜（炮锉）甘草（炙微赤锉各半两）上为末。炼蜜和丸如梧桐子大。

　　每服食前以姜枣汤下三十丸。

　　木香丸

　　（出圣惠方）

　　治时气后脾胃虚冷。宿食不消。

　　木香（三分）干姜（炮锉三分）人参（去芦头）枳壳（麸炒微黄去瓤）麦（炒黄熟）槟榔（各一两）白术（一两半）甘草（半两炙微赤锉）上为散。炼蜜和丸如梧桐子大。

　　每服食前以姜枣汤下三十丸。

　　黑神散

　　（出活人书）

　　治瘟疫时气有积食。

　　巴豆（新好者一两轻槌去皮以急流水两碗浸一宿然后更煮三五十沸候冷沥出去心膜以帛拂去水然后研如膏用浓纸十数重压裹去油）五灵脂（二分黑色者为上）杏仁（半两烧过后入蒜煮研）豆豉（二两新软者为妙不得令干与巴豆膏同细研）大戟（半两生用去皮里面如粉白者妙）三棱（半两生用）上三味为极细末。入巴豆、豆豉研细。后入杏仁。更研细。别入飞罗面半匙。以井花水调如法。渐次和药。和得所。入臼中捣三二千下。丸如绿豆大。晾干入瓶盒内。或微火焙亦得。如遇伤寒有食积者。脉沉。身体不热。即宜服之。量患人脏腑虚实加减丸数服用。煎姜枣汤吞下。取微利为度。不可太过。溏泄身热。下之则为病气结胸。

　　若病在上可吐者。同生姜干嚼五丸。

　　卷一百五十　时气门

　　时气烦躁

　　（附论）夫时气病烦者。由阴气少。阳气多。故身热而烦躁也。其毒瓦斯在心上而烦躁者。则令人闷而欲呕。若其人胃内有燥结而烦躁者。或则谵语。时绕脐痛。其腹胀满。皆当察其证候而治之也。

　　方

　　竹叶汤

　　（出圣惠方）

　　治时气表里未解。烦躁不可忍者。

　　竹叶（二两）石膏（二两）麦门冬（半两去心）半夏（半两汤浸七次去滑）人参（半两去芦头）甘草（一分炙微赤锉）陈橘皮（一分汤洗去白瓤焙）生姜（半两）上细锉。

　　和匀。

　　每服半两。以水一大盏。煎至五分。去滓。不计时候。温服。

　　犀角散

　　（出圣惠方）

　　治时气头目烦疼。心神躁壅。大小便不利。宜服。

　　犀角屑（五钱）防风（五钱炙微赤锉）槟榔（一两）川升麻（一两）秦艽（一两去苗）木通（一两锉）白藓皮（一两）甘草（半两炙微赤锉）川麻硝（二两）上为散。每服五钱。

　　以水一大盏。入生姜半分。煎至五分。去滓。不计时候。温服。

　　大黄散

　　（出圣惠方）

　　治时气表里如火。烦躁欲死。宜服。

　　川大黄（半两锉碎微炒）寒水石（五钱）川升麻（五钱）石膏（五钱）川芒硝（半两）甘草（半两炙赤锉）葛根（五钱）上为散。每服不计时候。以新汲水调下二钱。

　　水解散

　　（出圣惠方）

　　治时气烦躁。头痛壮热。宜服。

　　大黄散

　　（出圣惠方）

　　治时气头痛壮热不解。心神烦躁。宜服。

　　川大黄（五钱锉碎微炒）黄连（五钱去须）麦门冬（一两去心）栀子仁（五钱锉）柴胡（一两去苗）甘草（半两炙微赤锉）上为散。每服五钱。以水一大盏。入豉半合。葱白二茎。

　　煎至五分。去滓。不计时候。温服。

　　苦参散

　　（出圣惠方）

　　治时气壮热不解。心神烦闷。毒瓦斯在胸膈。宜服。

　　苦参（一两锉）黄芩（一两）川升麻（二两）上为散。每服五钱。以水一大盏。

　　煎至五分。去滓。不计时候。温服。频服。当吐为效。

　　治时气已五六日。心神烦躁不解。

　　（出圣惠方）竹沥（半小盏）新汲水（半小盏）上相和。搅令匀。不计时候。顿服。

　　又方

　　（出圣惠方）用大地龙二条。破腹去泥。细切似小豆大。小便一中盏。煮令熟。去滓。不计时候。温服。

　　又方

　　（出圣惠方）鸡子清（一枚）芒硝末（一钱）上以新汲水半盏。调服。一方用新汲水三合。调服。

　　竹叶汤治烦躁而渴不止。恶寒。但热盛者。崔氏常用亦佳。不徒疗天行。凡虚

　　羸病。及病后胸上痰热者。服之皆妙。

　　黄芩（一两）枣（十五枚擘）甘草（一两）半夏（一两洗）芍药（三两）前胡（一两）小麦（五合）人参（二两）粳米（一升）知母（二两）麦门冬（四合去心）竹叶（一把入水煮汤用）栝蒌（一两）生姜（四两）上切。以水一斗五升。煮取五升。分五服。若天行而虚羸久病。胸上痰热亦可服之。加黄二两。除黄芩。减知母一两。除栝蒌。用之大效。忌羊肉、海藻、菘菜。

　　救生散治疫疠病。壮热烦躁。头痛体疼。

　　人参（五钱）五味子（五钱）白术（五钱）麻黄（去根节三两）桂（去粗皮二两）浓朴（去粗皮姜汁炙二两）大黄（炙锉二两）附子（麸炒去皮尖）甘草（炙各二两）上捣罗为散。每服三钱匕。新汲水调下。后用熟水嗽口。良久吃生姜热茶一盏投。以绵被覆之。如阳毒汗出。阴毒泻下。立瘥。

　　治时气表里大热欲死方。

　　大黄寒水石芒硝石膏升麻麻黄葛根紫葛上捣筛。水服方寸匕。

　　发汗麻黄汤治天行壮热烦闷。

　　麻黄（五两去节）葛根（四两）栀子（二十枚擘）葱（切一升）香豉（一升绵裹）上咀。以水八升。先煮麻黄、葛根二味。沸去沫。纳诸药。煎二升五合。去滓。分为三服。如人行五十里更进一服。不利。覆取汗。后以粉粉身。忌风及诸热食。

　　葛根解肌汤

　　（出肘后方）葛根（四两）芍药（二两）麻黄（一两去节）大青（一两）甘草（一两炙）黄芩（一两）石膏（一两研）大枣（四枚擘）桂心（一两）上切。以水五升。煮取二升。分温三服。

　　相次服之。覆取汗瘥。忌海藻、菘菜。

　　治天行病心闷

　　（出本草）以水中细草捣烂。绞汁服之。

　　治时气热毒。心神烦躁。

　　（出肘后方）取生杼木。削去黑皮。细切。里白者一升。以水二升五合。去滓。一服八合。三服。

　　又方

　　（出肘后方）取术丸子二七枚。以水五升。之。热去滓。食服。汗吐即愈。

　　又方

　　（出肘后方）取古钱一百五十七枚。以水一斗。煮取七升。服汁尽之。须臾复以五升水。更煮令得一升。以水二升投中。合得三升。出钱饮汁。当吐毒出也。

　　又方

　　（出肘后方）取猪胆膏如弹子大者。温服之。日三服。三日九服。

　　胜金方

　　（出肘后方）

　　治时气疾热病。狂言心躁。

