<!-- { "loadSidebar": true } -->
　　用苦参不拘多少。炒黄色为末。每服二钱。水一盏。煎至五分。温服。连煎三服者。有汗无汗皆瘥。

　　治天行病心闷

　　（出本草）以络石草煎服。

　　治时气五六日。心神烦躁不解。

　　用竹沥半盏。新汲水半盏。和匀服之。

　　卷一百五十　时气门

　　时气烦渴

　　（附论）夫时气烦渴者。此由热气入于肾脏故也。肾恶燥。今热气盛则肾燥。肾燥故渴而引饮也。

　　方

　　知母散

　　（出圣惠方）

　　治时气头疼。骨肉烦疼。口燥心闷。外寒内热。已自下

　　利

　　。由有虚热未退。烦渴不止。宜服。

　　知母（一两）人参（去芦头一两）地骨皮（一两）葛根（一两锉）甘草（炙微赤锉一两）石膏（三两）栝蒌根（二两）上为散。每服五钱。以水一大盏。入生姜半分。煎至五分。

　　去滓。不计时候。温服。

　　赤芍药散

　　（出圣惠方）

　　治时气数日不解。心燥渴。小腹胀急。脐下闷痛。宜

　　服

　　。

　　赤芍药（三分）知母（三分）黄芩（三分）玄参（三分）麦门冬（去心三分）柴胡（去苗三分）石膏（二两）甘草（三分炙微赤锉）上为散。每服四钱。以水一中盏。入生姜半分。竹叶三七片。煎至五分。去滓。不计时候。温服。

　　柴胡散

　　（出圣惠方）

　　治时气头疼。骨肉烦疼。口燥心闷。外寒内热。已自下

　　利

　　。由有虚热未退。烦渴不止。宜服。

　　柴胡（一两去苗）川升麻（三分）黄芩（三分）石膏（二两）麦门冬（一两去心）犀角屑（三分）葛根（三分锉）甘草（三分炙微赤锉）上为散。每服五钱。以水一大盏。

　　入葱白二茎。竹叶二七片。煎至五分。去滓。不计时候。温服。

　　赤茯苓散

　　（出圣惠方）

　　治时气头痛。虽时有汗。烦渴不止。宜服。

　　赤茯苓（二两）甘草（炙微赤锉一两）泽泻（一两）桂心（一两）葛根（锉一两）石膏（二两）上为散。每服五钱。以水一大盏。煎至五分。去滓。不计时候。温服。

　　猪苓散

　　（出圣惠方）

　　治时气烦热。烦渴欲饮水。小便不利。宜服。

　　猪苓（去黑皮一两）赤茯苓（一两）泽泻（一两）阿胶（捣碎炒微黄一两）滑石（一两）上为散。每服五钱。以水一大盏。煎至五分。去滓。不计时候。温服。

　　麦门冬散

　　（出圣惠方）

　　治时气壮热烦渴。

　　麦门冬（一两去心）五味子（一两）人参（一两去芦头）石膏（二两）甘草（一两炙微赤锉）上为散。每服三钱。以水一中盏。煎至六分。去滓。不计时候。温服。

　　土瓜根散

　　（出圣惠方）

　　治时气大热。心胸烦渴。

　　土瓜根（半两）干枣（五枚）麦门冬（半两去心）甘草（三分炙微赤锉）豉（五钱）上细锉。和匀。每服半两。以水一大盏。煎至五分。去滓。不计时候。温服。

　　治时气烦渴不止方

　　（出圣惠方）地骨皮（半两）阿胶（半两捣碎炒微黄）葱白（二茎并须）上细锉。和匀。每服半两。

　　以水一中盏。煎至五分。去滓。不计时候。温服。

　　治时气烦渴。身热头痛。呕逆不能食。宜此方。

　　（出圣惠方）柴胡（二两半去苗）赤茯苓（二两）枳壳（二两麸炒微黄去瓤）甘草（一两炙微赤锉）麦门冬（二两去心）上为散。每服五钱。以水一大盏。入生姜半分。煎至五分。去滓。不计时候。温服。

　　升麻散

　　（出圣惠方）

　　治时气下后。烦渴不止。

　　川升麻（三分）知母（三分）甘草（三分炙微赤锉）石膏（两半）葛根（一两锉）上为散。每服五钱。以水一大盏。入竹叶三七片。粳米一百粒。煎至五分。去滓。不计时候。温服。

　　葛根散

　　（出圣惠方）

　　治时气烦渴。或呕吐。心胸不利者。宜服。

　　葛根（一两锉）猪苓（去黑皮一两）赤茯苓（一两）桂心（一两）白术（一两）泽泻（一两）栝蒌（一两）上为散。每服不计时候。以温水调服二钱。令亟饮水。小便利。

　　汗出便愈。

　　又方

　　（出圣惠方）黄连（一两去须）栝蒌根（一两）上为末。炼蜜和丸如梧桐子大。每服不计时候。

　　煎大麦汤。温下三十丸。

　　治时气烦渴不止方

　　（出圣惠方）葛根（二两锉）葱白（五茎切）上以水二大盏。煎至一大盏。去滓。纳白粳米半合。

　　豉半合。以生绢裹煎。良久候烂。去米豉放冷。不计时候。温服。

　　治时气烦渴不止方

　　（出圣惠方）取生藕。捣绞取汁一中盏。入生蜜一合。搅匀。不计时候。分为二服。

　　芍药汤方治毒瘟病。及吐下后。有余热烦渴。

　　芍药（五分）黄连（四分）甘草（二分炙）黄芩（二两）桂心（二两）栝蒌（二分）上切。以水五升。煮取三升。分三服。一日令尽。忌猪肉、冷水、海藻、菘菜、生葱等。

　　干粪汤

　　（一名破棺汤）

　　解大热天行病。若大困。患舌燥如锯。极渴不能服药

　　者。宜服。

　　用陈久人粪干一大升。以沸汤一大升。沃粪一食久。澄清。沥取一升。顿服。如渴不止者。根据前法更服。

　　卷一百五十　时气门

　　时气鼻衄

　　（附论）夫时气鼻衄者。由五脏结热所为。心主于血。邪热中于手少阴之经。客于足阳明之络。

　　故衄血也。衄者。血从鼻中出也。

　　方

　　石膏饮子

　　（出圣惠方）

　　治时气鼻衄血。烦躁不止。头痛气逆。

　　石膏（捣碎二两）竹茹（二两）甘草（五钱炙微赤锉）桂心（五钱）赤芍药（一两）黄芩（一两）柴胡（去苗一两）生地黄（三两）上锉碎。和匀。每服半服。先以水一大盏半。

　　侵伏龙肝二两。澄清一大盏。煎至五分。去滓。不拘时候。温服。

　　治时气心肺中热。鼻衄不止。

　　（出圣惠方）胡粉（炒黑细研）干姜（炮制为末）乱发灰（细研）釜底墨（细研）伏龙肝（细研各少许）上药末少许。吹入鼻中便止。若吹一大豆许更效。

　　治时气鼻衄。心膈躁闷。面赤目黄。起卧不定。

　　（出圣惠方）乌贼鱼骨（二两）刺苏（二两）蒲黄（二两）上为散。每服不计时候。以冷粥饮调下二钱。顿服。以定为度。

　　治时气鼻衄。诸药无效者。宜用此方。

　　（出圣惠方）白马通（七枚绞取浓汁）阿胶（半两槌碎炒令黄燥研为末）上同和熟搅。以滴鼻中。

　　仍用新汲水微浸足。即止。

　　治时气鼻衄。日夜不止。面色如黄金。

　　（出圣惠方）取韭根一握。捣取汁。纳于瓶中。用绳悬于井内浸良久。急取出。滴二七滴鼻中。即止。

　　治时气卒患鼻衄不止

　　（出圣惠方）以郁金为末服。不拘时候。以冷水调下二钱。以定为度。

　　又方

　　（出圣惠方）熟艾（一鸡子大）牛皮胶（一片如手大杵碎炒令黄燥）上以豉汁二大盏。煎至一大盏。

　　去滓。分温二服。

　　清凉散治时气头目昏疼。久积热毒。鼻口中出血。

　　大黄（锉一两）芍药（一两）麻黄（去根节煎去沫一两）上为散。每服一钱。以沙糖冷水调下。食后服。

　　生地黄饮治时疾壮热头疼。鼻血不止。

　　生地黄汁生藕汁生姜汁生蜜（三合）上和匀。分作三服。每服微煎过。食后临卧服。

　　治天行毒病鼻血。是热毒血下数升者。病源。天行衄血者。五脏热结所为。心主于

　　血。邪热中于手少阴之经。客于足阳明之络。故衄血者。血从鼻出也。

　　（出肘后方）上勿疗自瘥。亦无所苦。亦可取好松烟墨捣之。以鸡子白和丸如梧桐子大。水下。一服十丸。并无所忌。或用生地黄汁下二十丸。

　　大病瘥后。小劳便鼻衄方。

　　（出肘后方）左顾牡蛎（十分）石膏（五分）上捣为末。酒服方寸匕。三四日。亦可蜜丸如梧桐子大。

　　服之。

　　龙骨散

　　（出严氏济生方）

　　治时气鼻衄三升以上。恐多。宜此药止。

　　龙骨（不拘多少）上为细末。用少许吹入鼻中。九窍出血。皆用此药吹之。

　　卷一百五十　时气门

　　时气热毒攻眼

　　（附论）夫肝开窍于目。肝气虚热。毒瓦斯则乘虚上攻于目。故目赤疼痛。或生翳赤白膜息肉及疮也。

　　方

　　升麻散

　　（出圣惠方）

　　治时气热攻于肝脏。目赤色痛。宜服。

　　川升麻（五钱）地骨皮（五钱）玄参（五钱）甘草（五钱炙微赤锉）黄芩（五钱）赤茯苓（五钱）栀子仁（五钱）防风（五钱）羌活（五钱）桑根白皮（锉五钱）决明子（半两）石膏（三两）上为散。每服五钱。以水一大盏。入竹叶二七片。黑豆五十粒。煎至五分。

　　去滓。不计时候。温服。

　　栀子散

　　（出圣惠方）

　　治时气热毒未除。心胸烦闷。毒瓦斯上攻而眼赤肿。宜

　　服。

　　栀子仁（半两）黄连（去须半两）枳壳（麸炒微黄去瓤五钱）龙胆（去芦头五钱）赤芍药（半两）甘草（炙微赤锉五钱）川大黄（锉碎微炒五钱）上为散。每服五钱。以水一大盏。

　　煎至五分。去滓。食后温服。

　　羚羊角散

　　（出圣惠方）

　　治时气肝脏虚热。眼昏赤痛。宜服。

　　羚羊角屑（半两）赤茯苓（半两）防风（去芦头半两）麦门冬（去心半两）甘草（炙微赤锉半两）地骨皮（半两）枳壳（麸炒微黄去瓤半两）蕤仁（半两）上为散。每服五钱。

　　以水一钟。煎至五分。去滓。入蜜一茶匙。更煎两沸。食后温服。

　　地骨皮散

　　（出圣惠方）

　　治时气热毒攻眼疼痛。心中烦躁。宜服。

　　地骨皮（一两）防风（去芦头一两）赤芍药（一两）葛根（一两锉）羚羊角屑（一两）川大黄（锉碎微炒一两）上为散。每服五钱。以水一大盏。入豉五十粒。葱白一茎。煎至五分。去滓。食后温服。

　　治时气热毒攻眼。不能见物。

　　（出圣惠方）川升麻（一两）决明子（一两）细辛（半两）蕤仁（一两）黄连（一两去须）犀角屑（半两）上为散。每服食后以温浆水调下二钱。

　　洗眼竹叶汤治时气目赤碜痛。及痒不可忍。宜服。

