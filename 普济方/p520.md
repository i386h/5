<!-- { "loadSidebar": true } -->
　　竹叶（一百片）秦皮（三分）防风（三分）甘菊花（三分）葳蕤（三分）蕤仁（三分）甘草（一分生用）上细锉。以水二大盏。煎至五分。以绵沥去滓。避风处洗眼目三五度瘥。

　　猪胆点眼方

　　（出圣惠方）

　　治时气热毒攻眼。中有努肉。睑里有疮。日夜下

　　泪不见物。

　　猪胆（一枚用汁）川朴硝黄连末（五分）龙脑（如豌豆大一块研细）上都研细。与猪胆相和匀。浸一宿。昼夜点眼。若热气泪至多。当时便止。

　　治时气热毒攻眼。肿痛不可忍。洗眼方。

　　（出圣惠方）以水煮蜂窠洗之。日六七度。甚效。

　　猪肝贴眼方

　　（出圣惠方）

　　治时气后。因吃葵、蒜热面损眼。暗不见物。昼

　　夜疼痛不可忍者。宜服。

　　以猪肝一具。薄切。以清水浸淘如法。贴眼睑上。干即换之。连日及夜贴之。重者不过一二日效。

　　漏芦连翘汤治时气热毒。变作赤色痈疽丹疹毒肿。及眼赤肿。生障翳。

　　漏芦（一两）连翘（一两）黄芩（一两）麻黄（一两）白蔹（一两）升麻（一两）甘草（一两）枳壳（二两）大黄（二两）上咀。以水九升。煮取三升。分三服。如人行五里时更服。热盛者。可加芒硝二两。

　　卷一百五十　时气门

　　时气余热不退

　　（附论）夫时气病。其人或未发汗吐下。或经服药已后。而脉洪大实数。肠胃胀满。小便赤黄。

　　大便难。或烦或渴。面色变赤。此为腑脏有结热故也。

　　方

　　大黄散

　　（出圣惠方）

　　治时气余热不退。发渴躁闷。宜服。

　　川大黄（锉碎微炒一两）栀子仁（一两）犀角屑（一两）麦门冬（去心一两）黄连（去须一两）地骨皮（一两）甘草（炙微赤锉一两）黄芩（一两）柴胡（去苗一两）白藓皮（一两）上为散。每服五钱。以水一大盏。煎至五分。去滓。不计时候。温服。

　　麦门冬散

　　（出圣惠方）

　　治时气余热不退。心膈时发烦躁。宜服。

　　麦门冬（去心一两）犀角屑（一两）竹茹（一两）石膏（一两）黄芩（一两）川大黄（一两锉碎微炒）川朴硝（一两）甘草（炙微赤锉一两）上为散。每服五钱。以水一大盏。

　　煎至五分。去滓。不计时候。温服。

　　解肌散

　　（出圣惠方）

　　治时气五七日。头重。余热不解。宜服。

　　葛根（一两锉）柴胡（一两去苗）麻黄（三分去根节）赤芍药（五钱）黄芩（五钱）甘草（五钱炙微赤锉）桂心（五钱）石膏（二两）上为散。每服五钱。以水一大盏。入生姜半分。煎至五分。去滓。不计时候。温服。

　　知母散

　　（出圣惠方）

　　治时气三五日。余热不解。心躁烦渴。宜服。

　　知母（三分）川升麻（三分）钩藤（一两）地骨皮（三分）赤茯苓（三分）麦门冬（三分去心）石膏（一两）甘草（一分炙微赤锉）上为散。每服五钱。以水一大盏。入生姜三七片。煎至五分。去滓。不计时候。温服。

　　犀角散

　　（出圣惠方）

　　治时气余热不解。心烦躁渴。表里虚。宜服。

　　犀角（一两）葛根（一两锉）麻黄（一两去根节）黄芩（三分）甘草（炙微赤锉五钱）上为散。每服四钱。以水一中盏。煎至六分。去滓。不计时候。温服。

　　麻黄散

　　（出圣惠方）

　　治时气余热不解。身体疼痛。宜服。

　　赤芍药（二分）麻黄（三分去根节）柴胡（去苗一两）赤茯苓（三分）地骨皮（三分）人参（一两去芦头）上为散。每服四钱。以水一中盏。煎至六分。去滓。不计时候。温服。

　　麦门冬散

　　（出圣惠方）

　　治时气余热不解。心膈壅闷。四肢烦热。宜服。

　　川芒硝（一两）麦门冬（一两去心）栀子仁（三分）枳壳（三分麸炒微黄）黄芩（三分）甘草（五钱炙微赤锉）上为散。每服五钱。以水一中盏。入竹叶七片。煎至五分。去滓。

　　不计时候。温服。

　　又方

　　（出圣惠方）大青（三分锉去心）枳壳（三分麸炒微黄去瓤）甘草（一分炙微赤锉）川升麻（一两）黄芩（三分）川朴硝（一两）上为散。每服五钱。以水一大盏。煎至五分。去滓。不计时候。

　　温服。

　　葛根散

　　（出圣惠方）

　　治时气余热不解。头重。宜服。

　　葛根（一两锉）赤芍药（一两）黄芩（一两）栀子仁（一两）豉（二合）上为散。每服五钱。以水一大盏。煎至五分。去滓。不计时候。温服。

　　治时气十数日。余热不解。或时发寒热。宜服方。

　　（出圣惠方）葳蕤（一两）柴胡（一两去苗）羚羊角屑（三分）石膏（一两五钱）黄芩（一两）甘草（五钱炙微赤锉）上为散。每服五钱。以水一大盏。入生姜半分。煎至五分。去滓。不计时候。温服。

　　栝蒌根散

　　（出圣惠方）

　　治时气余热不退。

　　栝蒌根（一两）柴胡（三分去苗）地骨皮（一两）枳壳（半两麸炒微黄去瓤）赤茯苓（一两）鳖甲（一两涂酥炙金黄色去裙）上为散。每服四钱。以水一中盏。煎至五分。

　　去滓。入生地黄汁半合。更煎一两沸。不计时候。温服。

　　大黄丸

　　（出圣惠方）

　　治时气余热不退。发渴不止。大便秘涩。宜服。

　　川大黄（三两锉碎微炒）柴胡（去苗一两）黄芩（一两）黄连（去须一两）白藓皮（一两）栀子仁（一两）秦艽（去苗一两）龙胆（去芦头一两）赤芍药（一两）麻黄（一两）上为末。炼蜜和丸如梧桐子大。每服不计时候。以竹叶汤下三十丸。以利为度。

　　柴胡丸

　　（出圣惠方）

　　治时气余热不退。烦躁发渴。四肢无力。不能饮食。

　　柴胡（去苗一两）桔梗（去芦头一两）子芩（一两）赤芍药（一两）黄（一两锉）枳壳（麸炒微黄去瓤一两）鳖甲（涂酥炙金黄色去裙一两）人参（去芦头一两）甘草（五钱炙微赤锉）上为末。炼蜜和丸如梧桐子大。每服不计时候。用温水下三十丸。

　　治时疾内外热不解。

　　（出本草）以柴胡单煮服之。良。

　　生地黄汤治天行二七日外。至三七日不歇。或寒或热。来去翕翕四肢羸瘦。饮

　　食不能。腹中虚满。热毒不安。

　　生地黄（汁一升）生麦门冬（汁一升）赤蜜（一升）人参（二两）白术（三两）桂心（一两）甘草（二两炙）升麻（三两）薄荷（一升）石膏（八两碎绵裹）生地骨皮（四两）上细切。以水九升。煮诸药取二升。去滓。下地黄汁。更煎三两沸。分温五服。昼四夜一。

　　忌芜荑、生葱、海藻、菘菜、桃、李、雀肉等物。

　　鳖甲汤治天行三七日至四七日。劳痛未歇。热毒不止。乍寒乍热。乍剧乍瘥。

　　发动如疟。

　　鳖甲（三两炙）大青（二两）石膏（八两碎绵裹）牡丹皮（二两）乌梅肉（一两）常山（三两）竹叶（切一升）牛膝根（三两）甘草（一两）香豉（一升绵裹）上切。

　　以水九升。

　　煮取三升。分三剂。温服。日三服。忌生葱、生菜、鲤鱼、海藻、菘菜、苋菜、芜荑等。一方有生天门冬、生地黄各一升。

　　治时气余热不解。烦躁发渴。四肢无力。不能饮食。

　　（出圣惠方）用牛蒡根搏绞取汁。不计时候。服一小盏。

　　治天行壮热

　　（出本草）以陈思岌煮服之。

　　治天行热疾

　　（出本草）以石蟹熟水磨服之。

　　治天行寒热

　　（出本草）取蓝麸子。干捣为末食之。

　　治天行时气内外俱热

　　（出本草）以前胡单煮服之。

　　卷一百五十　时气门

　　时气发黄

　　（附论）夫时气病者。因湿毒瓦斯盛。蓄于脾胃。有热。则新谷郁蒸不能消化。大小便结涩。故令身面变黄。或如橘色。或如桃枝色也。

　　方

　　秦艽散

　　（出圣惠方）

　　治时气壮热。腹满下硬。不能食。发黄。宜服。

　　秦艽（去苗一两）柴胡（去苗一两）芎（一两）桔梗（去芦头一两）葛根（一两）黄芩（一两）甘草（炙微赤锉一两）川大黄（锉碎微炒一两）桑根白皮（一两）上细锉。和匀。每服五钱。以水一大盏。煎至五分。去滓。不计时候。温服。

　　柴胡散

　　（出圣惠方）

　　治时气五六日。壮热。骨节烦疼。连心两胁气胀急。硬

　　痛不能食。变为黄。宜服。

　　柴胡（去苗）枳壳（麸炒微黄）栝蒌根黄芩栀子仁茵陈龙胆（去芦头）川大黄锉炒微黄）甘草（炙微赤锉半两）上为散。每服五钱。以水一大盏。煎至五分。去滓。

　　不计时候。温服。

　　栀子散

　　（出圣惠方）

　　治时气三日外。若忽觉心满坚硬。手脚心热。则变为

　　黄。

　　不疗杀人。宜服。

　　栀子仁（一两）紫草（一两）白藓皮（一两）黄芩（一两）秦艽（去苗一两）甘草（半两炙微赤锉）上为散。每服五钱。以水一大盏。煎至五分。去滓。不计时候。温服。

　　茵陈丸

　　（出圣惠方）

　　治时气热毒不退。心胸躁闷。变为黄。宜服。

　　茵陈（一两）川大黄（二两锉碎微炒）豉（一合）栀子仁（一两）鳖甲（涂醋炙黄去裙一两）川芒硝（二两）杏仁（汤浸去皮尖双仁麸炒微黄一两）上为末。炼蜜和丸如梧桐子大。每服不计时候。以竹叶汤下三十丸。以利为度。

　　大黄丸

　　（出圣惠方）

　　治时气遍身发黄。心膈烦热。宜服。

　　川大黄（锉碎微炒一两）黄连（去须一两）黄柏（一两锉）黄芩（一两）曲衣（一两）栀子仁（一两）上为末。炼蜜和丸如梧桐子大。每服不计时候。以温水下二十丸。

　　治时气发黄。宜服此方。

　　（出圣惠方）甜葶苈（二两隔纸炒令红色）川大黄（二两锉碎微炒）上为末。炼蜜为丸如梧桐子大。

　　每服不计时候。以温水下二十丸。以利为度。

　　又方

　　（出圣惠方）以生小麦苗。捣取汁。每服一小盏。日三四服即愈。

　　治时气三日外。忽觉心满坚硬。手脚心热。则变为黄。不治杀人。宜服此方。名瓜

　　蒂鼻法。又治伤寒鼻塞头痛。

　　（出德生堂）取甜瓜蒂七枚。为末。用一大豆许。吹鼻孔中。令黄水出。残末水调服之。得吐黄水一二升即瘥。

　　又方

　　（出圣惠方）以萱草根苗。捣绞汁二小盏。分为三服。以利为度。

　　茵陈蒿散治时气发黄疼痛。

