<!-- { "loadSidebar": true } -->
　　茵陈蒿（一两）黄芩（去黑心一两）栀子仁（一两）大青（一两）大黄（锉）朴硝（各五两）白藓皮（一两五钱）葛根（两半锉）升麻（一两五钱）上为散。每服二钱。

　　以新汲水调下。取利即瘥。

　　茵陈黄芩汤治时气面黄。腹坚气急。言语错乱。

　　茵陈蒿（四两）大黄（蒸过四两）生麦门冬（去心四两）栀子仁（四两）青黛（三分）升麻（三分）黄芩（去黑心二两）上咀如麻豆大。每服二钱。水一盏半。煎至八分。

　　去滓。

　　下芒硝末五分。更煎三沸。温服。

　　许仁则疗急黄。此病始得。与天行病不多异。其五六日但如身体黄甚者。、泪

　　、汗、唾、小便如柏色。眼白睛正黄。其更重状与天行病候最重者无别。如至此困。自

　　须根据前救治天行最重半夏七味汤救之。若未至是者。宜根据后法。急黄状。始得天行类

　　天行病。经三两日。宜合麻黄等五味汤服之。发汗以泄黄势。

　　麻黄（三两去节）干葛（五两）石膏（八两研）生姜（六两）茵陈（二两）上切。以水八升。煮取一升七合。去滓。分温三服。每服相去如人行十里久。服讫欲汗。则覆被微取汗以散之。

　　根据前麻黄等五味汤服之取汗。汗出后未歇。经三五日。又合栀子等五味汤以取利。

　　栀子（十二枚擘）柴胡（三两）黄芩（三两）茵陈（三两）芒硝（六两）上切。以水八升。煮四味。取二升六合。去渣。纳芒硝。搅令硝尽。分温三服。如人行十里更服之。

　　疗时疾发黄。心狂烦热闷。不识人者。

　　用大栝蒌一枚黄老者。以新汲水九合。浸取汁。下蜜大半合。朴硝八分。合搅令硝尽。

　　分再服。便瘥。

　　治时气黄病。初发惟觉四体沉沉不快。须臾见眼中黄。渐至面黄。及举身皆黄。急

　　令溺白纸即如柏染者。此热毒已入内。急治之。若初觉便作。

　　用瓜蒂赤豆散吹鼻中。黄汁出数升者多瘥。若深。应看其舌下两边有白脉弥弥处。芦刀割破之。紫血出数升亦歇。然此须惯解割者。不解割。忽系乱舌下青脉。血出不止。可烧纺铁以灼此脉令焦。兼瓜蒂杂巴豆捣为丸服之。大小便亦去。黄汗破灼已后。禁诸杂食。又云。

　　有根据黄坐黄须要分别之。一方竹粥煮饮之。

　　又方

　　用醋、酒浸鸡子一宿。吞其白数枚。

　　又方

　　竹叶（五升切）小麦（七分）石膏（三两）上为末。绵裹之。以水五斗。煮取七升。一服七升。尽吃即瘥也。

　　又方

　　生葛根（汁二升）栀子（三七枚）茵陈（一升切）上水五升。煮取三升。去滓。

　　纳葛根汁。分为五服。

　　又方

　　用金色脚雌鸡血。引治如食法。热食。寅饮汁令尽。不再作。亦可下少盐豉佳。

　　茵陈汤治时气天行瘀热在里。郁蒸不散。化为发黄。

　　茵陈（六两）大黄（二两）栀子仁（三钱）上咀。每服四钱。以水一盏半。煎至八分。

　　去滓。温服。不拘时候。

　　茵陈黄连汤治天行急黄。身如金色。

　　茵陈蒿（一两）黄连（去须一两）黄芩（一两）大黄（锉炒一两）甘草（炙锉五钱）人参（五钱）上粗捣筛。每服五钱。以水一盏半。煎至一盏。去滓。食后温服。

　　栀子丸治时气病。急黄及瘴疟疫疠。

　　茵陈（三分）栀子（三分）芒硝（三分）大黄（蒸一分）杏仁（去皮尖炒三分）豆豉（一分半汤浸别研）常山（五钱）鳖甲（醋炙半两）巴豆（去皮压去油一分）上为末。饴为丸。如梧桐子大。每服三丸。饮下吐利为效。未瘥加一丸。觉体有异。急服之。

　　茵陈丸治天行热病。七八日成黄。面目身体悉黄。心满喘气。

　　茵陈（三两）大黄（五两）栀子仁（二两）黄芩（二两）鳖甲（二两炙）常山（二两）芒硝（二两）巴豆（一两去皮心炙）豉（三合熬）升麻（二两）上药捣筛。以蜜和丸如梧桐子大。每服三丸。以得吐利则瘥。忌苋菜、生葱、生菜、野猪肉。

　　秦艽汤治天行三日外。若忽觉心上妨满坚硬。脚手心热。则变为黄。不疗杀人。

　　秦艽（一两）紫草（一两）白藓皮（一两）黄芩（一两）栀子仁（一两）上切。以水一大升半。牛乳一大升。煮取七合。分为二服。老小以钟量之。一剂不愈。更吃有效。

　　治时行黄病

　　用冬葵子叶。单煮汁服之。

　　主疫气结黄疟瘴

　　以千里及。煮服之。

　　卷一百五十　时气门

　　时气毒瓦斯攻手足

　　（附论）夫时气毒瓦斯从脏腑中出。攻手足。则热赤肿疼痛也。人五脏六腑。其各输皆出于手足指。故毒瓦斯从内出攻手足也。

　　方

　　治时气毒攻手足赤肿疼痛欲断方。及伤寒。

　　（出圣惠方）豉（半斤一作盐豉）羊肉（一斤）上以水一斗同煮。候肉熟。以汁看冷暖得所。以渍手足。日三度。外台秘要方。用盐豉一斤。

　　又方

　　（出圣惠方）先掘地作坑子。深三尺。大小容两足。烧中令热。以酒灌坑中。着屐踞坑上。衣拥勿令泄气。日再为之。

　　又方

　　（出圣惠方）以羊肉、桃叶、煮取汁渍之。加盐少许尤佳。一方盐豉尤好。

　　治时气热毒攻手足肿热疼痛欲死脱方。

　　（出圣惠方）取虎杖二斤锉。以水三斗。煮取二斗。去滓。温渍手足。日三度。

　　又方

　　（出圣惠方）以苦参一斤。锉碎。酒一斗。煮五七沸。去滓。温温渍之。日三四度。

　　治时气热毒攻手足热疼痛。

　　用马通煮汁渍之。日三度。

　　又方

　　（出圣惠方）用猪膏和马通涂之。亦佳。

　　治时气热毒攻手足。肿痛似脱。不可忍方。

　　（出圣惠方）用猪蹄一具。去毛净洗。锉碎。葱白一握切。以水一斗。煮取五七沸。去猪蹄等。稍热渍之。外台秘要方。纳盐少许。肘后方同。

　　又方

　　（出圣惠方）用黄柏半斤。细锉。水三斗。煮十沸。用渍手足瘥。外台秘要方。用黄柏五斤。水煮渍之。

　　治时气毒攻手足肿痛欲脱方。亦治伤寒。

　　（出圣惠方）以生牛肉裹。肿消痛止。

　　神圣热药

　　（一名裹白散出御药院方）

　　治时疾。

　　白花蛇肉（二钱）黑花蛇肉（二钱）紫色雄黄（二钱）锦纹大黄（五钱）上各生用。捣罗为细末。大人每服三四钱。水一盏半。同煎三五沸。食后稍热服。病大者。每日三四服。

　　若十余岁以下小儿。每服一钱五分至二钱。煎服同法。

　　治热病手足肿欲脱者方。兼主天行。

　　（出肘后方）用稻穣灰。淋汁渍之。佳。

　　治热毒病。攻手足肿疼痛欲脱方。

　　（出肘后方）取煮马粪若羊粪汁渍之。一方猪膏和羊粪涂之。亦佳。

　　卷一百五十　时气门

　　时气下痢

　　（附论）夫时气吐下之后。表里俱虚。热毒乘虚入于肠胃。则下痢黄赤。或下脓血。遍身壮热。

　　脐腹疼痛。其脉数者自愈。脉沉弦者必重。脉大者为未止。此皆热毒之气所为也。

　　方

　　升麻散

　　（出圣惠方）

　　治时气热毒攻于肠胃。下痢不止。

　　川升麻（五钱）当归（锉微炒五钱）黄连（去须微炒五钱）甘草（炙微赤锉五钱）桂心（五钱）赤芍药（五钱）黄柏（微炒锉五钱）上为散。每服五钱。以水一大盏。煎至五分。

　　去滓。不计时候。温服。外台秘要方。治天行毒病。酷热下痢。用水三升。煮取一升。顿服。

　　忌海藻、菘菜、猪肉、冷水、生葱等物。一名七物升麻汤。

　　龙骨散

　　（出圣惠方）

　　治时气诸痢不止。宜服。

　　龙骨（三两）黄连（去须炒三两）黄柏（微炙三两）当归（锉炒三两）阿胶（杵碎炒黄三两）上为散。每服五钱。以水一大盏。煎至五分。去滓。不计时候。温服。

　　槲叶散

　　（出圣惠方）

　　治时气大肠实热。下血不止。脐下痛。宜服。

　　槲叶（一两）地榆（三分锉）木贼（三分锉）当归（三分锉）赤芍药（三分）伏龙肝（二分）上为散。每服不计时候。以粥饮调下二钱。

　　黄连散

　　（出圣惠方）

　　治时气四五日。大热下痢。宜服。

　　黄连（去须微炒一两）黄柏（微炙炒一两）艾叶（一两微炒）黄芩（一两）龙骨（二两）上为散。每服不计时候。以粥饮调下二钱。

　　木香散

　　（出圣惠方）

　　治时气热毒痢脓血。腹中疼痛。宜服。

　　木香（五钱）黄连（一两去须微炒）青橘皮（半两汤浸去白瓤焙）栀子仁（一分）地榆（半两）上为散。每服不计时候。以粥饮调下二钱。

　　黄连丸

　　（出圣惠方）

　　治时气热毒下痢。宜服。

　　黄连（二两去须微炒）当归（一两锉微炒）黄芩（一两）赤石脂（一两）龙骨（一两）上为末。炼蜜和丸如梧桐子大。每服不计时候。以粥饮下三十丸。

　　治时气下痢。不能食方。

　　（出圣惠方）乌梅肉（十枚微炒）黄连（三两去须微炒）上为末。炼蜜和丸如梧桐子大。每服不计时候。以粥饮下十丸。

　　黄连汤

　　（出圣惠方）

　　治时气热毒下痢。

　　当归（二两炒）黄连（二两炒）黄柏（二两锉炙）上为散。每服五钱。以水一大盏。煎至五分。去滓。入蜜一茶匙。再煎一两沸。温服。不计时候。外台秘要方。治天行诸下痢。

　　可用水六升。三服。良验。忌猪肉、冷水。

　　治时气赤白痢方

　　（出圣惠方）鳖甲（二两涂醋炙令黄去裙）阿胶（一两碎炒黄燥）赤小豆（一合炒熟）上为散。每服不计时候。以粥饮调下三钱。

　　雄黄丸治时气热毒下痢赤白。及下部毒瓦斯。下细虫如布丝。长四五寸。黑头锐

　　尾。

　　雄黄（一分研）丹砂（五钱研）干姜（五钱炮）附子（五钱炮裂去皮脐）上捣研为末。

　　炼蜜和丸捣五百下。丸如绿豆大。每服十丸。空心米饮下。

　　麝香丸治天行热毒下痢赤白。久下脓血。及下部毒瓦斯。常下细虫如布丝缕大。或

　　长四寸。黑头锐尾。

　　麝香（一分）附子（三分炮）雄黄（二分）丹砂（二分）干姜（二分）上五味。各捣筛讫。复更合治之。用蜜和丸如小豆大。每服一丸。老小半之。效验。忌猪肉、生血等物。

　　治天行四五日。大下热痢。

　　（方见黄连龙骨汤）

　　竹茹饮治痢后得天行。头疼。三四日。食即呕吐者。

