<!-- { "loadSidebar": true } -->
　　竹茹（二两）橘皮（二两）生姜（四两）人参（二两）芦根（切一升）粳米（一合）上切。以水六升。煮取二升五合。去滓。分温五六服。中间任食。忌热面、生冷。

　　卷一百五十　时气门

　　时气下部疮

　　（附论）夫时气下部疮者。由毒热结在腹内。谷气衰。毒瓦斯盛。三虫动作常食人五脏。多冷泄痢。下部生疮。痒不暂止。若唇内生疮。但欲寤者。此虫蚀下部也。重者则肚肠烂伤于五脏。

　　其人即死。

　　方

　　雄黄散

　　（出圣惠方）

　　治时气蚀下部生疮。宜服。

　　雄黄（五钱细研一方用醋炙）青葙子（三两）苦参（三两锉）黄连（三两去须微炒）杏仁（一两五钱汤浸去皮尖双仁麸炒微黄外一方用桃仁）上为散。每服食前粥饮调下二钱。

　　外台秘要方。捣筛。绵裹如半枣核大。纳下部。亦可米汁服方寸匕。一日三服。忌猪肉、冷水。

　　及热面、炙肉、蒜等物。

　　治毒病下部生疮者

　　（出肘后方）捣蛇莓汁服之三合。日三服。水渍乌梅令浓。并纳崖蜜。数数饮之。

　　治天行下部疮烂方

　　（出肘后方）乌梅（二十七枚去核）大蒜（二十枚）屋尘（半升筛取细者）上捣筛为散。苦酒一升和调。于铜器中煎成膏。作长梃。纳下部。

　　治时气下部疮疼

　　（出圣惠方）桂心（二两）蓝叶（二两）上为末。分为三服。以生猪肝半斤。去膜细切。拌药一服。

　　入五味同煮。每日早晨一服。当于下部中出虫如发。一合已来便瘥。外台秘要方。治天行病。用桂心、小蓝各二两咀。水一斗。煮取二升。

　　纳猪肝十两。去膜细研。着汤中和令相得。临时小温。若毒悉在腹内。尽服之。在下部者。三分药中用一分。竹筒纳下部中。服药一时间。当下细虫如发大五六升。小儿半作之。

　　忌生葱。一名桂枝汤。

　　治时气痢脓血。下部生疮虫方。

　　（出圣惠方）黄连（三分去须微炒外台秘要方作三两）蜡（一两）乌梅肉（三两微炒）上为末。

　　化蜡和蜜为丸如梧桐子大。每服食前以粥饮下三十丸。晚再服之。外台秘要。加至四十丸瘥。忌猪肉、冷水。一名黄连丸。

　　治时气下部疮方

　　（出圣惠方）用马蹄烧为灰。为末。以猪脂和涂之。一日可五六遍。即瘥。

　　治时气病下部疮痛不止

　　（出圣惠方）用浓煮桃枝皮。取汁煎如稠饧。以通下部中。若口疮含之瘥。亦治热病下部生疮。

　　治伤寒病。兼治蛔虫攻心脐如刺。口吐清水。

　　（出千金方）取生鸡子。小头叩出白。入漆一合熟和。搅令极稠。沫出。更纳着壳中。仰吞之。食顷或半日。乃吐下虫。剧者再服。虫尽热除病愈。

　　治毒病下部生疮者

　　（出肘后方）烧盐以黄。导之不透。又以绵裹熨之。

　　又方

　　（出肘后方）用生漆涂之。绵导之。

　　又方

　　（出肘后方）大丸艾灸下部。

　　又方

　　（出肘后方）取蚯蚓三升。水五升。煮得二升半。尽服之。

　　又方

　　（出肘后方）取水中荇菜。捣。绵裹导之。日五易瘥。

　　又方

　　（出肘后方）用搅皮槲皮。令煮汁粘糖以导之。又浓煮桃皮饮之。良。

　　猪胆苦酒汤

　　（出千金方）

　　治热病有。上下攻移杀人。

　　用猪胆一具。苦酒半斤和之。大煎令沸。三上三下药成。放温。空心服饮三满口。虫死便愈。

　　治伤寒热病多睡。变成温。四肢烦疼。不得食。

　　（出千金方）用羊桃十斤切捣。令熟。暖汤三升。淹浸之。日正午时。入中坐一炊久。不过三度瘥。

　　青葙散

　　（出千金方）

　　治热病有。下部生疮。

　　青葙子（一两）篇竹（二两）芦（四两）甘草（一分）野狼牙（三分）上捣筛。米饮和。每服一合。日三服。不知稍加之。一方无甘草。有橘皮二两。

　　雄黄兑散

　　（出千金方）

　　治时气病。下部生疮。

　　雄黄（五钱）桃仁（一两）青葙子（五钱）黄连（五钱）苦参（五钱）上为末。绵裹如枣核大。纳下部。亦可用枣汁服方寸匕。日三服。

　　治温病下部有疮。虫蚀人五脏。

　　（出千金方）雄黄（一分）皂荚（一分）麝香（二分）朱砂（二分）上为末。用蜜和丸如梧桐子大。

　　初得病。酒服一丸。日二。若下部有疮取如梧子末。纳下部。日二。

　　卷一百五十　时气门

　　时气大小便不通

　　（附论）夫天行病大小便不通。此由脾胃有热。发汗太过。则津液竭。津液竭。则胃干燥。结热在内。故大便不通。又汗后津液虚少。其人小肠有伏热。故小便不通。

　　方

　　广济柴胡散治天行热气。恶寒头疼壮热。大小便涩。

　　柴胡（八分）茵陈（十分）黄芩（八分）土瓜根（一钱）白藓皮（八分）青木香（一钱）栀子仁（十分擘）大黄（二钱四分）芒硝（一钱二分）上捣为散。平晨空心以新汲水服五六钱。少时当一两行。微利后。煮葱、豉、稀粥食之。热如未歇。明晨更服四钱。热歇停药。

　　忌热食、猪肉、油腻等。

　　柴胡汤治天行恶寒壮热。头痛。大小便赤涩。不下饮食。

　　柴胡（七分）茵陈（七分）大黄（一钱二分）升麻（七分）栀子（四枚擘）芒硝（四分汤成下）芍药（七分）黄芩（十二分）上切。以水四升。先渍药一时。猛火煮取二升五合。

　　分温三服。服相去如人行六七里。再进一服。以快利为度。第二服利。则不须再服。忌热食、炙肉、蒜、粘食等物。

　　近效主天行后。两胁胀满。

　　以炒盐熨之。如小便涩。亦用盐熨脐下。

　　滑石汤治天行病。腹胀满。大小便不通。

　　滑石（一钱四分研）葶苈（一合纸上炒令紫色捣）大黄（三分切）上以水一大升。

　　煎取四合。顿服。

　　卷一百五十　时气门

　　时气大便不通

　　（附论）夫时气大便不通者。由脾胃有热。发汗太过。则津液竭。津液竭。则胃中干燥结热在内。

　　则大便不通也。

　　方

　　羚羊角散

　　（出圣惠方）

　　治时气热毒在脏。大肠不通。宜服。

　　羚羊角屑（一两）柴胡（一两去苗）麦门冬（二两去心）大腹皮（一两锉）川大黄（一两锉碎微黄）川升麻（一两）甘草（五钱炙微赤锉）上为散。每服三钱。水一中盏。

　　煎至六分。去滓。入玄明粉一钱。搅令匀。不计时候。温服。

　　大黄散

　　（出圣惠方）

　　治时气十日已上。腹微满而喘。脐下痛。大便不通。

　　宜服。

　　川芒硝（二两）川大黄（二两锉碎微炒）羚羊角屑（一两）枳实（一两麸炒微黄）桑根皮（一两）上为散。每服五钱。以水一大盏。煎至五分。去滓。不计时候。温服。以利为度。

　　柴胡散

　　（出圣惠方）

　　治时气恶寒。头痛壮热。大便不通。宜服。

　　柴胡（去苗一两）茵陈（一两）木通（一两）土瓜根（一两）白藓皮（一两）栀子仁（一两）川大黄（三两锉碎微炒）川芒硝（二两）上为散。不计时候。以温水调服三钱。少时当利一两次。煮葱头稀粥饮之。如热未歇再服。

　　大麻仁丸

　　（出圣惠方）

　　治时气胃中烦热。大便不通。宜服。

　　大麻仁（二两研）川大黄（二两）郁李仁（一两汤浸）槐寄生（一两）川朴硝（一两）枳壳（麸炒微黄去瓤一两）木通（一两）上为末。入大麻仁等令匀。炼蜜和丸如梧桐子大。

　　每服不计时候。以温酒调下二十丸。

　　调气丸

　　（一名承气丸出圣惠方）

　　治时气十余日不大便。

　　川芒硝（二两）枳实（一两麸炒微黄）川大黄（二两锉）杏仁（二两汤浸去皮尖双仁麸炒微黄研如膏）上为末。炼蜜和丸如梧桐子大。每服不计时候。以温水下三十丸。如未利再服。

　　治时气热毒在胃。大便不通。

　　（出圣惠方）川大黄（一两锉碎炒黄）川芒硝（一两）上细锉。以水一大盏。浸一宿。明早煎五七沸。

　　绵滤取汁。不计时候。温服。

　　卷一百五十　时气门

　　时气小便不通

　　（附论）夫时气。小肠者心之腑也。心与小肠为表里。心脏热久而不除。汗后津液虚少。不能灌溉。而热毒之气流注小肠。故令不通也。

　　方

　　赤茯苓散

　　（出圣惠方）

　　治时气有时寒热。四肢沉重。口不知味。胸中哕塞。

　　小便不通。宜服。

　　赤茯苓（一两）前胡（三分去芦头）白藓皮（一两）瞿麦（一两）子芩（半两）栀子仁（半两）滑石（二两）川升麻（三分）木通（一两五钱锉）上为散。每服三钱。水一盏。煎至六分。去滓。不计时候。温服。

　　贝齿散

　　（出圣惠方）

　　治时气热毒流注。小便不通。

　　贝齿（四十枚）白藓皮（一两）猪苓（一两去皮）川大黄（一两锉碎微炒）瞿麦（一两）上为散。每服不计时候。以水一中盏。半匙调下三钱。良久再服。以利为度。

　　犀角散

　　（出圣惠方）

　　治时气四五日。寒热头痛。心腹烦闷。小便不通。

　　犀角屑（一两）柴胡（去苗一两）赤芍药（一两）瞿麦（一两）黄芩（一两）知母（一两）木通（一两锉）川大黄（二两锉碎微炒）滑石（二两）上为散。每服五钱。以水一大盏。煎至五分。去滓。不计时候。温服。以得通为度。

　　柴胡散

　　（出圣惠方）

　　治时气恶寒壮热。头痛。小便不通。

　　柴胡（一两去苗）茵陈（一两）川大黄（锉碎一两）黄芩（一两）木通（一两锉）川升麻（一两）栀子仁（一两）川芒硝（一两）茅根（一两锉）上为散。每服五钱。以水一大盏。

　　煎至五分。去滓。不计时候。温服。以得通为度。

　　治时气壅毒。心腹胀满。小便不通。

　　（出圣惠方）滑石（二两）甜葶苈（一两隔纸炒令紫色）上捣筛。以水二大盏。煎至一盏。去滓。

　　不计时候。温服。以得通为度。

　　疗小腹满。不得小便方。兼治天行。

　　细末雄黄。蜜和为丸枣核大。纳溺孔中。令入中。等半寸。以竹管注阴令痛。搠之通。

　　卷一百五十一　时气门

　　时气令不相染易

