<!-- { "loadSidebar": true } -->
　　（附论）凡时行瘟疫。皆四时不正之气。感而病者。长少率相似。病苟不辟除。多致传染。宜有方术。预为之防。又云。此病皆因岁时不和。温凉失节。人感乖候之气而生病。则病气转相染易。乃至灭门。延及外人。故须预服药。及为法术以治之。

　　方

　　麻黄散

　　（出圣惠方）

　　治时气。相染易者。即须回避。将息饮食之类。不得传

　　食

　　。但一受病。全家不安。有此相染。

　　麻黄（去根节三分）桔梗（去芦头三分）桂心（三分）干姜（炮制三分）防风（去芦头三分）川大黄（锉碎微炙三分）川乌头（炮裂去皮脐一分）吴茱萸（汤浸七次焙干微炒一分）川椒（去目及闭口者微炒去汗一分）上为散。每服二钱。空心用温酒调下。

　　乌头散

　　（出圣惠方）

　　治时气。转相染易不止。

　　川乌头（炮裂去皮脐一分）獭肝（酒浸微炒一分）川升麻（三分）川大黄（锉碎微炒三分）川朴硝（细研三分）龙脑（半分细研）柴胡（二分去苗）上为散。入龙脑朴硝。

　　同研令匀。每服空心。以温酒调下一钱。

　　雄黄丸

　　（出圣惠方）

　　治时气病。转相染易。乃至灭门。傍至外人。无有不着

　　者

　　。

　　雄黄（一两细研）赤小豆（炒熟二两）丹参（二两）鬼箭羽（二两）上为末。

　　炼蜜和丸。如梧桐子大。每服空心。以温水下五丸。可与病患同床传衣。不相染也。

　　朱砂丸

　　（出圣惠方）

　　治时气。转相染着。延及外人。不敢视者。

　　朱砂（细研水飞过二两）雄黄（细研水飞过二两）赤小豆（炒熟二两）人参（去芦头一两）鬼箭羽（一两）上为末。炼蜜和丸。如小豆大。每服空心。以温水下五丸。可与病人同床传衣。不相染也。

　　治时气热毒。令不相染易。

　　（出圣惠方）豆豉（一升）伏龙肝（三钱细研）童子小便（三中盏）上相和。煎取一中盏半。

　　去滓。

　　分为三服。每平旦一服。令人不着。

　　瘴疫方治时气温毒。令不相染易。

　　（出圣惠方）上于正月取东行桑根。粗如指者。长一寸。以朱砂涂之。悬于门上。又令人带之。一方无朱砂。

　　败鳖散

　　（出圣济总录）

　　辟时气瘟疫。令不相染。

　　败鳖（醋炙五钱）栀子仁（一分）大青（一分）羚羊角（镑一分）芍药（一分）马牙硝（一分）前胡（去苗一分）紫菀（去苗土一分）上粗筛。每服五钱。以水一盏半。煎至八分。

　　去滓。食前温服。

　　绝瘴散

　　（出圣济总录）辟时气疫疠。

　　麻黄（去节）桂（去粗皮）升麻细辛（去苗）干姜（炮）白术附子（炮裂去皮脐）防己防风（去叉）桔梗蜀椒（去目并闭口者微炒去汗）芎上为细末。每服二钱。

　　空心。用温酒调下。一方用乌头。

　　赤小豆丸

　　（出圣惠方）

　　辟伤寒瘟疫瘴疠。令不相染。

　　（方见鬼箭羽丸）

　　治瘟疫气。

　　（出本草）以蚺蛇肉作食之。

　　辟疠。

　　（出本草）正月之节食五辛。以辟疠气。服一日姜。

　　辟瘟汤

　　（出圣济总录）辟时病瘟疠。

　　甘草（二两）大黄（二两）皂荚（一钱并生用）上细锉。用水二盏。煎至一盏。

　　去滓。

　　空心热服。至晚下恶物为效。

　　真珠散

　　（一名辟瘟病散出圣济总录）

　　治辟瘟疫疠。

　　真珠（研一分）桂（去粗皮一分）鸡子（二枚去壳炒令黑色研）贝母（去心半两）杏仁（汤浸去皮尖双仁炒三分）上为末。再同研匀。岁旦温酒调下一钱。若岁中人多病者。可月望服之。如遇时行病。即不拘时候效。一方无杏仁。

　　羌活汤

　　（出圣惠方）

　　治时气更相传染。宜预服此方。

　　羌活（去芦头一分）桂（去粗皮）芎牡丹皮柴胡（去苗）桔梗（炒）升麻荆芥穗玄参甘草（炙锉）麻黄（去根节）木香（各一两）吴茱萸（汤浸焙干炒一分）牵牛（炒半两）上粗捣筛。每服五钱。以水一盏半。煎至八分。去滓温服。不计时候。

　　苍耳散

　　（出圣济总录）

　　治辟瘟疫疠。

　　真珠（研一分）桂（去粗皮一分）鸡子（二枚去壳炒令黑色研）上于重午日。采苍耳曝干三两。捣罗为散。每服二钱。空心。用井水调下。

　　辟时行瘟疫疠瘴。

　　（出千金方）用芜荑不限多少。捣取汁。立春后。遇庚子日。阖家大小。各温服一二盏。

　　流金散

　　（出千金方）

　　辟瘟疫时气。

　　（方见雄黄散）

　　烧术法。

　　（出十便良方）

　　凡冒中暑热。时或久雨。以苍术合皂荚烧。辟瘟疫

　　邪气。

　　辟瘟病。

　　（出本草）用菘菜。切如粟。酒服方寸匕。日三服。辟五年瘟。

　　雌黄丸

　　（出圣济总录）

　　辟瘟疫去百恶。

　　雌黄（二两研）雄黄（二两研）龙骨（二两）龟甲（二两）鲮鲤甲（二两）虎骨（二两）羊角（二两镑）芎（二两）空青（半两研）樗鸡（七枚）真珠（三两研）皮（二两）上为末。再同研匀。熔蜡和丸。如弹子大。正旦户前烧一丸。男左女右。系一丸于臂上。遇时行。亦根据此用。

　　辟瘟疫时气。涂敷。

　　（出千金方）雄黄（二两研）丹砂（一两研）菖蒲（一两切）鬼臼（一两）上为末。同研匀。

　　以水调涂五心。及额上鼻中耳门。辟瘟甚验。

　　辟瘟丸

　　（出圣济总录）

　　治伤寒疫疠传染。及头目昏重。项膂拘急。胸膈不

　　通。

　　玄参（五两炒）苍术（三两炒）芎（炒）白芷（炒）羌活（去芦头生用）甘草（炙锉）乌头（炮裂去皮脐各一两）安息香（一分）龙脑（研）麝香（研各半两）上除脑麝外。捣罗为细末。入脑麝拌匀。粟米粥为丸。如弹子大。阴干。纱袋盛。安近火处。每服一丸。时疾生姜蜜水磨下。阴毒面青。用热水磨下。

　　调中丸

　　（出圣济总录）

　　辟四时疫疠非节之气。

　　大黄（五两锉碎炒）麻仁（别研一两）枳壳（去瓤麸炒一两）白茯苓（去黑皮一两）芍药（一两）前胡（去芦头一两）黄芩（去黑心一两）上捣研为末。炼蜜和丸。如梧桐子大。

　　每服十五丸。食后饮下。微利为度。日晚卧服之佳。

　　屠苏酒

　　（一名屠苏饮出千金方）

　　岁旦辟疫气。令人不染温病及伤寒。

　　大黄桔梗蜀椒（各十五铢）白术桂心（各十八铢）乌头（六铢）菝（十二铢）上咀。绛袋盛。以十二月晦。日中。悬沉井中。令至泥。正月朔日平晓出药。置酒中煎数沸。于东向中饮之屠苏酒。待三朝。还滓置井中。能仍岁饮。可世无病。当家内外有井。皆悉着药。辟瘟气也。一方用虎杖一两一钱。无菝。一方有防风一两。

　　粉身散

　　（出千金方）

　　辟瘟病常用。

　　芎白芷本上研下筛。纳和米粉粉身。

　　杀鬼烧药方

　　（出千金方）

　　辟瘟气。

　　雄黄（一斤）丹砂（一斤）雌黄（一斤）羚羊角（三两）芜荑（三两）虎骨（三两）鬼臼（三两）野丈人（三两）石长生（三两）猪屎（三两）马悬蹄（三两）青羊脂（八两）菖蒲（八两）白术（八两）蜜蜡（八升）上为末。以蜜蜡和丸。如弹子许。朝暮及夜中。户前微火烧之。

　　虎杖头杀鬼丸辟瘟方

　　（出千金方）虎杖头（五两）朱砂（半两）雄黄（半两）雌黄（一两五钱）鬼臼（一两）白荚（一两）芜荑（一两）上为末。以蜜蜡和丸。如弹子大。绛袋盛系臂。男左女右。悬于屋角。晦望夜半。中庭烧一丸。

　　辟瘟杀鬼丸

　　（出千金方）

　　熏白鬼恶气。

　　雄黄（二两）雌黄（二两）羚羊角（七两）虎骨（七两）龙骨（三两）龟甲（三两）鲮鲤甲（三两）皮（三两）樗头（十五枚）空青（五两）芎（五两）真珠（五两）东门上鸡头（一两）上为末。羊蜡二十两。并和丸弹子大。正旦门户前烧一丸。带一丸。男左女右。

　　辟百恶。独宿吊丧问病。各吞一丸。小豆大。天阴大雾。日烧一丸于窗前佳。

　　赤散

　　（出千金方）

　　辟瘟疫气。伤寒及热病。

　　藜芦（一两）踯躅花（一两）牡丹皮（一两六钱）皂荚（一两六钱）附子（六两）桂心（六两）真珠（六两）细辛干姜（各十八铢）上为末。纳真珠合治之。分一方寸匕。

　　置绛囊中带之。男左女右。着臂自随。觉有病之时。便以粟米大。纳着鼻中。又酒服一钱。覆衣取汗。一日三服。当取一遍汗。

　　断瘟病令不相染着。

　　（出千金方）以汲水瓶一。长七寸。温着病患卧席下。良。

　　又方

　　（出千金方）以绳度所着户中壁。屈即绝断之。

　　主天行时气。鬼魅邪精等。

　　（出本草）以瓶香烧之。

　　治瘟病令不相染。

　　（出千金方）用桃树中虫屎末之。以水调服方寸匕。

　　又方

　　（出千金方）用新布袋。盛赤豆一升。纳井中。三日出。举家服二七粒。一方男十枚。女二十枚。

　　又方

　　（出千金方）用菘叶末之。以酒服方寸匕。日三服。辟五年瘟。

　　又方

　　（出千金方）常以七月七日。合家男吞大豆七枚。女吞小豆二七枚。向日亦佳。一方合家向日吞赤小豆二七枚。

　　断瘟疫转相染着。及至灭门。延及外人。无敢视者。

　　（出千金方）赤小豆（二两）鬼箭羽（二两）鬼臼（二两）雄黄（二两）上为末。以蜜和服。

　　如小豆一丸。可与病患同床传衣。

　　治瘟令不相染。

　　（出千金方）用新布袋盛大豆一升。纳井中一宿。出服七枚。一方用黑豆。

　　治瘟疫。

　　（出千金方）用药子二枚末。水服之。

　　辟瘟方

　　（出千金方）用白蜜和上色朱砂粉一两。以太岁日平旦。大小勿食。向东方立。吞服三七丸。如麻子。

　　勿令齿近之。并七小枚投井中。终身勿忘此法。

　　刚繁辟温病粉身散。常用方。

　　芎（四两）本（四两）远志（四两）白术（四两）米粉（一斗研）上捣筛。四物为散。和米粉粉身。若欲多时。加药增粉用之。

　　干敷散

　　（一名干散出肘后方）

　　主辟瘟疫疾恶。令不相染着气。肘后方作敷干

　　。抱朴子作敷下。

