<!-- { "loadSidebar": true } -->
　　附子（一枚一分者炮）细辛（一分）干姜（一分）麻子（一分研）柏实（一分）上为散。正旦举家。以井花水各服一方寸匕。服药一日。十年不病。二日。二十年不病。三日。

　　三十年不病。受师法。但应三日服。岁多病。三日一服之。忌猪肉。

　　杀鬼丸

　　（胡洽方）雄黄（五两）朱砂（五两研）鬼臼（五两）鬼督邮（五两）雌黄（五两研）马兜铃（五两）皂荚（五两炙）虎骨（五两）阿魏（五两）桃白皮（五两）菖蒲（五两）石硫黄（五两研）甲香（一两）白胶香（一两）羚羊角屑蜡蜜（八斤炼）上捣筛十六味。蜡蜜和丸。

　　如弹子大。往辟瘟处烧之。杀鬼去恶。若大疫家。可烧并带行。忌生血物羊肉饧。

　　治时疾疫。

　　（出肘后方）用马蹄末屑二两。绛囊带之。男左女右。

　　苏合香丸

　　（出危氏方）凡入瘟疫家。先令打开门户。以大锅盛水二斗。于堂心用二十丸煎。其香能散疫气。凡病者各饮一瓯后。医者却入诊视。不致相染。

　　辟时疫不相染方。

　　（出十便良方）以冬至前后。取沙牛胆将小颗黑豆。看纳。又不得顷胆水出。任令满。以绵系于当风处。

　　候干收之。若遇时疫动。即朝起取胆。纳豆子七个。井花水服之。即不相染。或云服则明目。

　　兼疗内障眼。

　　辟妖法

　　（出十便良方）李畋该闻集云。爆竹辟妖气。邻人仲叟家。为山魈所祟。掷瓦石。开户牖。不自安。叟求祷之。以佛经报谢。而妖祟弥盛。畋谓其叟曰。翁日夜于庭落中。若除夕爆竹数十竿。叟然其言。爆竹至晚。寂然安。遂伏。

　　度瘴散

　　（出肘后方）

　　辟山瘴恶气。若有黑雾郁勃。及西南温风。皆为疫疠之

　　候

　　。

　　麻黄（五分）椒（五分）乌头（三分）细辛术干姜防风桔梗桂（各八分）上捣筛为末。平旦酒服一钱。辟诸毒恶气。冒雾。宜服。

　　辟天行疫疠。

　　（出肘后方）雄黄丹砂巴豆矾石附子干姜上各等分。捣为末。蜜丸。平旦向日吞一丸。

　　如胡麻子大。九日止。令人无病。

　　常用瘟病散

　　（出肘后方）真珠（一分）肉桂（一分）贝母（三分）鸡子白（熬黄黑各三分）上捣为末。

　　岁旦服方寸匕。岁中多病。可用朔望服之。有病即愈。人服者当可大效。一方有杏仁。

　　赵煮膏方

　　（出肘后方）大黄附子细辛干姜桂（各一两）巴豆（八十枚去壳）上捣细。苦酒渍一宿。

　　腊月猪膏二斤。煎至三上三下。绞去滓。密器贮之。初觉勃色变热。如梧桐子大一丸。不瘥再服。亦可火炙。以摩身体数百遍佳。并治贼风走游皮肤并良。可预合之。一方有椒一两。

　　单行方术。

　　（出肘后方）用西南社中柏。东南枝。取曝干为末。服方寸匕。立瘥。一方酒服之。

　　又方

　　（出肘后方）取正月上寅日。捣女青屑三角。绛囊贮。系户上。大吉。

　　又方

　　（出肘后方）取正月朔望日及七日。吞麻子大豆各二七枚。投井中。又以附子二枚。小豆七枚。令女子投井中。

　　又方

　　（出肘后方）取冬至日雄赤鸡作腊。立春煮食。尽物分他人。又正月一日。取东行桑根。大如指。悬门户上。又令人带之。一方长七寸。用丹涂之。

　　又方

　　（出肘后方）上埋鹊于门前。

　　断瘟病令不相染着。

　　（出肘后方）取断发绳长七寸。盗着病患卧席下。

　　辟瘟疫邪湿气。

　　（出本草）以皂荚合苍术烧之。

　　又方

　　（出肘后方）上熬豉杂米。酒渍服之。

　　又方

　　（出肘后方）柏子仁细辛米干姜（三分）附子（一分）上为末。酒服方寸匕。日服三服。

　　服十日。

　　又方

　　（出肘后方）用鲫鱼密置卧下。勿令知之。

　　又方

　　（出肘后方）用麦和米干姜。又云麻子仁。可作三种服之。

　　治入瘟疫之家。

　　（出三因方）以雄黄末浓涂两鼻。清油亦可。嚼蒜亦可。饮酒更佳。即不传染。与病患同床。亦不相染。初洗面后。及卧时点之。凡病家自生恶气。闻之即上入泥丸。遂散百脉而成死病。宜以纸捻探鼻嚏之。为佳。如以雄黄点鼻。则自不闻。并辟恶梦。神良。

　　删繁大青消毒散治天行三日外。至七日不歇。内热令人更相染着。

　　大青（四两）干葛（四两）栀子（四两）香豉（八合熬绵裹）芒硝（三两）生干地黄（一升切）上切。以水五升。煮药味取二升五合。去滓。下芒硝。分三服。忌芜荑酒蒜等物。

　　一方有石膏八两。

　　务成子萤火丸主病辟疾疫恶风气。百鬼虎野狼。蛇虺虿诸毒。五兵百病。盗贼凶害

　　。皆辟之。

　　萤火（二两）鬼箭（削去皮羽二两）蒺藜（一两）雄黄（二两）雌黄（二两）矾石（二两升尽）羊角（一两五钱）锻灶灰（一两五钱）铁锤柄（八铢烧黑）上捣筛为散。

　　以鸡子黄并丹雄鸡冠一具。和之如杏仁大。作三角绛囊。盛五丸带臂。仍更挂户上。

　　辟魔法。

　　（出十便良方）斗门方辟魔。以雄黄一块带头上。妙。

　　辟瘟疫。

　　（出本草）以艾纳香烧之。

　　辟瘟疫。

　　（出本草）以腊月鼠。向正旦朝所居处埋之。

　　去恶气。除病疫。

　　（出本草）以兜木香烧之。

　　去瘟气。

　　（出本草）以腊月夜。令人持椒井傍。勿与人语。纳椒井中。温服此水。

　　辟恶去瘟疫病。

　　（出本草）以狐尾烧之。或以雄狐屎烧之。在木石上者是也。

　　黄龙汤

　　（出本草）

　　疗瘟病垂死。

　　以空塞口。纳粪仓中。积年得汁。其汁甚黑而苦。服之欲死。即瘥。

　　主天行时气。宅舍怪异。

　　（出本草）降真香并烧悉验。仙传云。烧之。或引鹤降蘸星辰。烧此香。甚为第一度烧之。功力极验。

　　治瘟疫。

　　（出本草）五月初一日。取冢上土及砖石。以瓦器盛之。埋之着门外阶下。合家不患时气。又正月朝早。将物去冢头古砖一块。悬大门。断一年无时疫。

　　辟天行时疾。

　　（出本草）取钓樟茎叶置门上。

　　辟瘟疫法。

　　用熬豉和白术。浸酒常服之。一方无白术。用白米。

　　治断瘟疫。

　　用上等朱砂一两研。以白蜜和丸。如麻子大。常以太岁日平旦。一家大小勿食诸物。面向东立。各吞三七丸。永无疫气。

　　辟天行瘟病及蛇虫。

　　可将预知子带之。

　　驱瘟疠。

　　用豹皮寝之。

　　导引法

　　（出圣济总录）养生方云。常以鸡鸣时。心存日滚神名三遍。辟百邪正

　　鬼

　　。令人不病瘟。

　　东海神名阿明。南海神名祝融。西海神名巨乘。北海神名禺强。又存念心气赤。肝气青。肺气白。脾气黄。肾气黑。气出周其身。又兼辟邪鬼。欲辟众邪百鬼。

　　常存心为炎斗。煌煌光明。则百病诸邪。不敢干之。可以出入瘟疫之中。

　　卷一百五十一　时气门

　　时气劳复

　　（附论）夫时气病新瘥。血气尚虚。津液未复。复以劳动。便成病焉。若言语思虑。则劳伤于神。

　　梳头洗澡。则劳于力。未甚劳而强劳之。则生热。热气既还入经络。复为病者。名曰劳复。

　　又病新瘥。脾胃尚虚。谷气未复。若食肥肉鱼脍。饼枣栗之属。则未能消化。停积在于肠胃。

　　使胀满结实。因更发热。复为病者。名曰食复。病新瘥后。但得食糜粥。宁少食令饥。慎勿饱。不得他有所食。虽思之勿与之也。计日转久。可渐食羊肉白糜。若美汁雉兔鹿肉不可食。及猪狗肉也。新瘥后常卧。慎勿早起。梳头洗面。非但体劳。亦不可多言语。用心使意。

　　劳神。凡此皆令人劳复。故督邮顾子献得病。已瘥未痊。诣华敷视脉。曰。虽瘥尚虚。未得复。阳气不足。慎勿劳事。余劳尚可。女劳则死。当吐舌数寸。其妇闻其夫瘥。从百余里来省之。经宿交接。中间三日。发热口噤。舌出数寸而死。病新瘥未满百日。气力未平复。而以房室者。略无不死。有士盖正者。病愈后六十日。已能行射猎。以房室即过而致死。及热病房室。名为阴阳易之病。病皆难治多死。近者有一士大夫。小得伤寒。瘥已十余日。能乘马行来。自谓平复。以房室。即小腹急痛。手足拘挛而死。凡时病瘥后。未满五日。食一切面肉者更发。又因时病瘥后。新起饮酒及韭菜。病更发。时病新瘥后。食生鱼。下痢必不止。时病新瘥食生菜。令颜色终身不平复。时病新瘥汗解。饮冷水者。损心胞。令人虚不复。时病新瘥。食生枣及羊肉者。必膈上作热蒸。时病新瘥。食犬羊等肉者。作骨中蒸热。时病新瘥。食鱼肉与瓜生菜。令人身热一作肿。时病新瘥。食蒜脍者。病发必致大困。

　　方

　　鼠矢汤疗患天行热病气。瘥后劳复头痛。如初病者。

　　雄鼠屎（三七枚熬末汤成下）干葛（二两）栀子（十四枚擘）葱白（一升）豉（八合）上切。以水三升。煮取一升七合。去滓。纳鼠屎末。分温二服。服别相去。如人行六七里。

　　微汗。内消即利。忌如前法。

　　枳实汤

　　（出活人书）

　　治患数日。复劳复者。

　　枳实（三枚炙）栀子（十四枚擘）葱白（切一斤）香豉（半斤）鼠屎（二枚）上以水一斗。煎取二升五合。分为三服。温服。如人行六七里进一服。内消下利。忌如前法。

　　人参散

　　（出圣惠方）

　　治时气后。劳复虚热。四肢沉重。或半起半卧。气力虚

　　羸

　　。宜服。

　　人参（去芦头一两）甘草（炙微赤锉一两）石膏（二两）赤茯苓（二两）半夏（汤洗七次去滑一两）前胡（去芦头一两）知母（一两）黄芩（二两）小麦（一合）竹叶（一握）上细锉和匀。每服半两。以水一大盏。入生姜三片。煎至五分。去滓。不计时候。温服。

　　鳖甲饮子

　　（出圣惠方）

　　治时气后。劳复发。寒热进退。

　　鳖甲（涂醋炙令黄去裙）前胡（去芦头三分）人参（去芦头三分）甘草（炙微赤锉三分）生姜（一分）豉心（一分）葱白（七茎）雄鼠粪（四枚）上细锉和匀。每服半两。以水一大盏。煎至五分。去滓。不计时候。温服。

　　栀子仁散

　　（出圣惠方）

　　治时气后。数日已解。劳复发者。宜服。

