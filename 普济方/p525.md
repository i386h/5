<!-- { "loadSidebar": true } -->
　　栀子仁（一两）葱白（十二茎）豉（一合）雄鼠粪（十四枚）甘草（炙微赤锉五钱）麻黄（一两去根节）枳壳（一两麸炒微黄去瓤）上咀令匀。每服半两。以水一大盏。煎至五分。去滓。不计时候。温服。有微汗便愈。

　　治时气热气。解后复发。头痛如初病者。宜服此方。

　　（出圣惠方）雄鼠粪（三七枚杵为末）石膏（二两细研）葛根（二两锉）栀子仁（五钱）葱白（七茎）豉（二合）上细锉和匀。每服半两。以水一大盏。煎至五分。去滓。不计时候。热服。未汗再服。

　　陈橘皮散

　　（出圣惠方）

　　治时气新瘥。起早及食多劳复。宜服。

　　陈橘皮（一两汤浸去白瓤焙）甘草（五钱炙微赤锉）雄鼠粪（一两）豉（一合）槟榔（一两）上为散。每服三钱。以水一中盏。煎至六分。去滓。不计时候。温服之。

　　豉心散

　　（出圣惠方）

　　治时气后。饮食过多。脉候实数。复发如初。

　　豉心（二合）雄鼠粪（二七枚）白术（一两）川大黄（一两锉碎微炒）栀子仁（一两）木通（一两锉）上为散。每服三钱。以水一中盏。入生姜半分。煎至六分。去滓。不计时候。

　　温服。

　　芦根饮子

　　（出圣惠方）

　　治时气病。瘥后劳复。发热呕吐不下食。

　　芦根（二两）竹茹（二两）人参（二两去芦头）生姜（二两）石膏（四两细研）陈皮（一两汤浸去白瓤）上锉和匀。每服半两。以水一大盏。煎至五分。去滓。不计时候。温服。

　　鼠矢汤

　　（出圣惠方）

　　治天行劳复。兼治时气后劳复。身体疼痛壮热。

　　雄鼠粪（五枚去两头尖）豉（半合外台作一升）栀子仁（五枚外台作二十枚擘）枳实（五枚面炒黄外台作三枚中破一方用枳壳）上锉碎。以水一大盏半。煮取一盏。去滓。分温三服。不计时候。温服。外台方、用五升水。煮取二升四合。分三服。如人行十里久更服。

　　若大便涩加大黄三两。

　　薄荷粥方

　　（出圣惠方）

　　治时气劳复。四肢烦疼。宜服。

　　薄荷（一握）阿胶（一两杵碎炒令黄燥）川升麻（一两）豉心（一合）上细锉和匀。以粳米稀粥调服。浓覆取汗瘥。

　　治时气新瘥。起早劳复。及食饮过多。复发欲死。

　　（出圣惠方）以鳖甲三两。醋涂炙令黄焦。去裙。捣罗为散。每服三钱。以粥饮调下。不计时候。

　　外台方、烧为末。服方寸匕。忌苋菜。

　　又方

　　取所食物。烧作灰细研。每服以粥饮调下二钱。

　　治天行瘥后劳发。此病复发。或因起动劳役。或因饮食稍多。或因言语过分。或

　　缘视听不节。或为动转不常。皆成劳复。若复甚者。乃至不救。剧于初得病时。不可

　　以复发而生轻易。劳复状一如伤寒初。有如此者。宜合葱白等七味饮服之。渐覆取汗。

　　葱白（连须切一斤）干葛（切六合）新豉（一合纸裹）生姜（切二合）生麦门冬（去心六合）干地黄（六合）劳水（八升以水以杓扬之一千遍）上药用劳水煎之。三分减二。

　　去滓。分三次温服。相去如人行八九里。如觉欲汗。渐复与之。伤寒无异。

　　又根据前葱白等七味。饮服之得可。但遇寒温将息。以取安稳。若不觉可。宜合葳

　　蕤等五味饮子服之。

　　葳蕤（五两切）葱白（切一斤）豉心（一升绵裹）粳米（三合碎研）雄鼠屎（七枚末）上药以水七升。煮药至五升。去滓取汁。纳粳米屑。煮米烂讫。纳鼠屎末。搅调顿服。覆被安卧。取汗瘥。

　　治天行病瘥后。准常渐健。能行履。遂过限。不堪起动。体气虚羸。每觉头痛。

　　唇口干。乍寒乍热。发作有时。或虽能行动运转。然每作时节。有前状者。名天行不

　　了。若有此。宜合地骨白皮等五味饮子。白薇等十味丸方。细服之。

　　地骨白皮（三两）白蜜（三合）知母（三两）麦门冬（五两去心）竹沥（一升）上药切。知母以上和麦门冬。然后以水六升。煮取二升。去滓。纳竹沥。蜜搅调。温服。分三服服。相去如人行十里久。如觉虚不能空腹顿尽。欲间食服亦佳。兼主伤寒。

　　又若服前地骨白皮等五味饮子不可。虽可不能全退。宜合白薇等十味丸服之。

　　白薇（三两）知母（四两）地骨皮（三两）干地黄（六两）麦门冬（五两去心）甘草（四两炙）蜀椒（三两）葳蕤（三两）橘皮（二两）人参（三两）上药细切。合捣筛。绢罗为散。蜜和丸。如梧桐子大。初服十五丸。日再服。稍加至三十丸。服经三数日后。自候腹中若觉热。则食前服。如不能以空饮下药。宜合乌梅等四味饮下前丸。忌海藻菘菜芜荑等。

　　乌梅散

　　乌梅（十枚）葳蕤（五两）生姜（五两）白蜜（一合）上切。以水六升。煮三味。取二升。去滓。纳白蜜搅调细。用下前丸。水冷暖以意斟酌。纵不下丸。但觉口干渴则饮之。

　　麻黄散治温病瘥愈。食复病。

　　麻黄（十分去节）大黄（十五分炙）附子（一分炮）浓朴（二分炙）苦参（六分）石膏（六分碎绵裹）乌头（六分炮）上七味捣筛。以苦酒米汁。和服方寸匕。日三夜二服。

　　（案：此方原缺方名及症状）麻子（一升）豉（一升绵裹）牡鼠屎（七十二枚）上三味。以水五升。煮取二升半。分温三服立愈。试之有神验。

　　大黄丸

　　大黄（一两蒸之二斗米下）巴豆（五十枚去心皮熬）桂心（二分）硝石（三分煮无者以芒硝代之）干姜（二分炮）上五味。捣筛四味。别捣巴豆令如泥。令合和。以蜜更捣二千杵。

　　丸如梧桐子大。一丸汤服之。但热在膈上当吐。膈下当利。预作粥。如服他吐下丸法。

　　服药两食顷不吐下。以热饮动之。若不得吐不可。更服一丸半。

　　此药壮人可二丸。此药优于他吐下药丸。故宜大小不多。冷粥解之。若有疮。绵梃如指。

　　蜜和一丸涂梃头。且纳疮中。晡出之。不瘥更作。温病不得大便。服之得下佳。宿食不消亦服之。飞尸遁尸。服半丸。日一。应须臾止。心腹胀满痛服一丸。疟者根据发日。宿勿食。清晨服一丸。若壮人服二丸得吐下。忍饥过发时乃食。妇人产后。血结中奔走起上下。或绝产无子。或月经不断。面目青黄。服半丸。小儿淋沥。寒热胪胀。大腹不欲食。食不生肌。三四岁如麻子日服一丸。六七岁服二丸。此三十日心腹诸病瘥。小儿半之。愈大良。忌野猪肉芦笋生葱。

　　治时气病。起诸劳复方。

　　（出肘后方）用干苏叶一把。水五升。煮取二升。尽服之。无干者生亦可用。加生姜四两。豉一升。

　　又方

　　（出肘后方）用浓煮甘皮服之。芦根亦佳。

　　竹叶汤治天行后。寒热牵劳下腹。四肢沉重。或一卧一起。气力羸弱。

　　竹叶（一把）小麦（一升）甘草（一两炙）石膏（二两研）茯苓（二两）半夏（一升洗去滑）前胡（二两）知母（二两）黄芩（二两）人参（二两）生姜（四两）大枣（三十枚擘）上十二味切。以水二升煮竹叶。减四升。去滓纳药。煮取三升。分三服。忌海藻、菘菜、醋物、羊肉饧等物。

　　劳多而复发方

　　（出肘后方）烧取筛末。服方寸匕良。

　　治时气病。起诸劳复方。

　　（葛氏肘后备急方）凡得病毒愈后。百日之内。禁食猪犬羊肉。并肠血及肥鱼。油腻干鱼。则必大小痢下。

　　则不可复救。又禁食胡蒜韭薤。生菜虾等。食此多致复发。则难治。又令到他年数发也。

　　用粉三升。以暖水和服之。浓覆取汗。

　　治温病劳复。及食复。

　　（出本草）以人屎烧灰。酒服方寸匕。

　　主天行劳复。

　　（出本草）以故缴脚布洗汁饮。带垢者良。

　　治温病食复。

　　（出本草）以杏仁两酢二升。煎取一升服之。取汗瘥。

　　治笃病新瘥。起早劳。食饮多。致复欲死方。

　　（出本草）用水服胡粉少许。

　　天行劳复。渴。

　　（出本草）以故腻头巾。浸取汁暖服。一方用头上垢。多时收者。

　　治交接劳复。卵肿。腹中绞痛欲死。

　　（出本草）刮青竹皮一升。以水三升。煮五沸。绞顿服。

　　卷一百五十一　时气门

　　时气瘴疫

　　方

　　茵陈散

　　（出圣惠方）

　　治时气瘴疫。头痛壮热。心如火煎。面目黄黑。四肢沉

　　重

　　。不得睡卧。

　　茵陈（一两）子芩（五钱）黄连（去须半两）秦艽（一两）知母（一两）川芒硝（一两）土瓜根（一两）川大黄（锉碎微炒一两）栀子仁（一两）大青（一两）赤芍药（一两）上为散。每服不计时候。新汲水调下三钱。须臾便吃白粥。饮半大盏。以次吃葱茶一碗。腹中稍觉转动。下下利。额上似微润。即以衣覆取汗。解瘥。

　　朱砂散

　　（出圣惠方）

　　治时气瘴疫辟毒。

　　朱砂（细研二两）川乌头（炮裂去皮脐二两）细辛（五钱）干姜（炮制半两）踯躅花（酒拌炒令干五钱）白术（五钱）栝蒌根（半两）上为散。每服不计时候。以温酒调下二钱。

　　浓覆。汗出即瘥。

　　神明白术散

　　（出圣惠方）

　　治时气瘴疫。

　　时气瘴疫诸方

　　（出圣惠方）上以艾灸病患床四角各一壮。勿令知之。

　　治瘟瘴。

　　（出本草）

　　治寒热发歇不定。烦渴。头疼心燥。

　　用杜堇枝叶捣烂。以新酒浸捣汁服之。吐出恶涎。甚效。

　　赤散方

　　（出圣惠方）

　　治时气瘴疫。

　　牡丹（一两）细辛（半两）皂荚（去黑皮涂醋炙微黄去子一两）桂心（五钱）干姜（炮制锉半两）附子（炮裂去皮脐半两）真珠（半两）踯躅花（醋拌炒令干半两）上为散。初觉头强恶寒。便以少许纳鼻中。吸之嚏为候。相次以温酒调服二钱。浓覆取汗愈。

　　雄黄丸

　　（出圣惠方）

　　治时气瘴疫。消除恶气。鬼魅精邪等。宜用。

　　雄黄（细研五两）朱砂（细研五两）雌黄（细研五两）苍术（一两）虎头骨（一两）鬼督邮（一两）鬼箭羽（一两）鬼臼（一两）羊角屑（一两）马蹄（一两）川乌头（一两）芜荑（一两）菖蒲（一两）白荚（一两）芎（一两）麝香（一两细研）天雄（一两五钱）上为末。都研令匀。以蜜蜡一斤。青羊脂三两。丸如弹子大。晨昏烧一丸。去万鬼。辟毒瓦斯。

　　以绛袋盛一丸带之。及悬于门户上。

　　杀鬼丸

　　（出圣惠方）

　　治时气瘴疫。

