<!-- { "loadSidebar": true } -->
　　虎头骨（五钱）朱砂（细研五钱）真珠末（五钱）雄黄（细研五钱）曾青（细研）鬼臼（五钱）皂荚（五钱）桔梗（去芦头五钱）芎（五钱）芜荑（五钱）白术白芷（五钱）鬼箭羽（五钱）鬼督邮（五钱）藜芦（去芦头五钱）菖蒲（五钱）女青（五钱）上为末。都研令匀。炼蜜和丸。如弹子大。男左女右。

　　以青囊带一丸。

　　犀角丸

　　（出圣惠方）

　　治时气瘴疫百病。

　　犀角屑（五钱）桂心（五钱）羚羊角屑（五钱）牛黄（细研五钱）鬼臼（五钱）附子（炮裂去皮脐五钱）獭肝（微炙五钱）麝香（细研五钱）真珠末（五钱）雄黄（细研水飞过五钱）朱砂（细研水飞过五钱）巴豆（十粒去皮心研纸裹压去油）蜈蚣（二枚微炙）贝齿（二两）上为末。炼蜜和丸。如梧桐子大。每服不计时候。以温水下五丸。

　　安息香丸

　　（一名雄黄丸出圣惠方）

　　治时气瘴疫。

　　安息香（一两）雄黄（细研一两）朱砂（三两）硫黄（三两细研）干桃叶（三两）上为末。炼蜜和丸。如弹子大。时以一丸。烧于所居之处。仍用后方顿服之。

　　治时气瘴疫。浴汤方。

　　（出圣惠方）桃枝叶（十两）白芷（三两）柏叶（五两）上为散。每服三两。煎汤浴之。极良。

　　虎头丸

　　（出圣惠方）

　　治时气瘴疫。杀鬼。除一切疫气。

　　虎头骨（二两）朱砂（细研一两）雄黄（细研一两）雌黄（细研一两）鬼臼（一两）皂荚（一两）芜荑（一两）上为末。炼蜜和丸。如弹子大。以绛囊盛一丸系上。男左女右。

　　家中悬屋四角。月朔望夜半。中庭烧一丸。晨起各人吞小豆大一丸。不致传染。一方有菖蒲、藜芦。无虎头骨、鬼臼、皂荚。作散带之。

　　黄膏

　　（出圣惠方）

　　治时气瘴疫。

　　川大黄（锉碎微炒一两）附子（炮裂去皮脐一两）细辛（一两）干姜（炮锉一两）川椒（去目及闭口者微炒去汗一两）桂心（一两）巴豆（三十枚去皮心研纸裹压去油）上细锉。

　　以醋浸一宿。漉出。用腊月猪膏二斤。煎三上三下。绞去滓。密器盛之。初觉不安。便以热酒。服如梧桐子大一丸。未瘥再服。又水调三丸。热炙手。以摩身体数百遍。并治贼风游走皮肤。

　　獭肝丸

　　（出圣惠方）

　　治时气瘴疫。骨热烦闷。

　　獭肝（二两微炒）人参（去芦头一两）沙参（去芦头一两）鬼臼（去毛半两）苦参（半两）甘草（炙微赤锉半两）上为末。炼蜜和丸。如梧桐子大。每服以粥饮下二十丸。

　　鬼臼丸

　　（出圣惠方）

　　治时气瘴疫。

　　鬼臼（去毛一两）雄黄（细研水飞过一两）龙脑（细研三钱）麝香（细研三钱）上为末。炼蜜和丸。如梧桐子大。每服不计时候。以人参汤下十丸。

　　鬼箭羽丸

　　（出圣惠方）

　　治时气瘴疫。除辟毒瓦斯。

　　鬼箭羽（一两）鬼臼（去毛一两）赤小豆（半合炒熟）朱砂（细研水飞过半两）甘草（炙微赤锉半两）雄黄（细研水飞过半两）上为末。炼蜜和丸。如豇豆大。若已患者。

　　手掌中水调一丸。涂于口鼻上。又于空腹温水下一丸。如未染疾者。但涂口鼻。兼以皂囊盛一丸。

　　系肘后。亦宜服烧一丸。忌羊血。

　　雄黄散

　　（一名流金散）

　　治时气瘴疫。

　　雄黄（细研一两）雌黄（细研一两）白矾（一两）鬼箭羽（一两）羚羊角（二两）上为散。入雄黄等研令匀。以三角绛囊盛一两。带心前。并门户上。又月旦以青布裹一钱。中庭烧之。辟瘴疫。病患亦烧一钱。熏之即瘥。一方去羚羊角。

　　弹鬼丸

　　（出圣惠方）

　　治时气瘴疫。

　　雄黄（一两）朱砂（一两细研）川乌头（一两）鼠妇（一两）石膏（二两）上以正月建除日。热厌日亦得。罗为末。以白蜡五两。铜器中火上销。下药搅令凝。丸如楝实大。以赤绢裹一丸带之。男左女右。

　　驱邪散治伤风。

　　苍术（二两米泔浸一宿刮净去皮微炒）川芎（一两）甘草（炙半两）上为细末。

　　每服二钱。时常头昏。沸汤下。稍甚。姜枣或葱白煎七分。连进三两服。微出汗即愈。

　　劫劳散

　　（出和剂方）

　　治五劳七伤。寒伤四时。头风瘴疟。时行疠疫。心神烦

　　躁

　　。口苦舌干。憎寒壮热。头疼鼻塞。腰脚酸倦。背脊强急。浑身疼痛。

　　地骨皮（二钱）前胡（去芦头二两七钱）川芎（二两二钱五分）桔梗（去芦头二两七钱）甘草（三两六钱）苍术（米泔浸去皮炮碎三两二钱）麻黄（去根节四钱半）肉桂（去粗皮一两三钱五分）当归（去芦头七两三钱五分）天仙藤（二两五钱）石膏（九钱）香附子（炒去毛三两六钱）荆芥（三两七钱去梗）陈皮（去白一两三钱）白芷（四钱五分）上为细末。

　　每服二钱。水一盏。乌梅半个。入盐同煎服。如要汗出。加葱白姜煎服。连进三服。常服温盐酒调。热汤点亦可。

　　治瘟瘴疫久欲死。不可瘥者。

　　（出本草）取鹧鸪合毛熬。酒渍服之。生捣取汁服最良。岭南土人食之。解野葛生金蛇菌等毒。

　　又方

　　（出圣惠方）鲍鱼头（一枚烧为灰）赤小豆（半两）上为散。空心。以温水调下半钱。酒下亦得。

　　女用豆二七枚。

　　又方

　　（出圣惠方）以炒豉一升。和水一斤。酒渍。恒将服之。

　　治瘴气方。

　　（出千金方）蒜（五子并皮研之）豉心（一升）上以三岁男儿尿一升。煮六沸。去滓。服之良。

　　又方

　　（出千金方）以青竹茹二升。水四升。煮取三升。分作三服。

　　治患雾气者。

　　（出千金方）心内烦闷少气。头痛项急。起则眼眩欲倒。身微热

　　。战掉不安。时复憎寒。心中欲吐。吐则无物。宜服。

　　以新猪屎二升半。纳好酒三升。搅令散。以牛布绞取汁。更以绵滤。顿服之尽。即地铺暖卧覆盖。前着火。当汗出。便去上衣。勿使心寒。寒即不瘥。看汗出自干乃起。慎风冷。

　　亦治疟。及风劳蛊毒等疾。

　　真金不换正气散。

　　（出和剂方）

　　治四时伤寒。五种膈气。和脾胃。止吐泻。

　　温中下痰饮。止腹痛满。吞酸。噫痞噎塞。干呕恶心。内受湿寒。外感风邪。身体沉重

　　。肢节酸疼。头昏鼻塞。未分阴阳之间。尤宜服之。则气自正。而病自退。及能止汗。

　　解山岚瘴气。八般疟疾。遍身浮肿。五劳七伤。或风气所灌。手足肿痛。全不思饮。

　　孕妇产前产后。皆可服饵。又治霍乱吐泻。心腹疼痛。脾气虚弱。脏腑时鸣。小儿脾

　　胃不和。时气诸疾。及治四方不伏水土。凡过岭南。此药不可阙。

　　藿香（一两）浓朴（姜汁制一两）陈皮（去白一两）苍术（浸炒一两）半夏（一两）甘草（炒一两）川芎（一两）上咀。如法修制。每服五钱重。水一盏半。生姜三片。枣一枚。

　　同煎八分。去滓温服。再煎不拘时候。如欲出汗。加葱白煎。若酒后得证。加干葛煎。

　　小腹疼加炒小茴香煎。心疼加玄胡索煎。如阴证。手足微冷大便虚。加丁香、干葛、姜、同煎。食后得证。加香附子、淡豆豉煎。口吐酸水。气闻食臭。因大便闭腹疼者。可用感应丸一锭。自丸如粟米大。作一服。或脾积七十为丸服。药煎水送下。去脏腑一二行。温稀粥阻住。泻痢加肉豆蔻煎。

　　一方

　　乡村无药处。姜葱豆豉。煎汤热服。被盖汗出即愈。无汗再服。汗后避风半日。

　　疫瘴发汗青散

　　（出千金方）

　　治伤寒嫩色。恶寒发热。头疼项强体疼。

　　麻黄〔三两（钱）〕桔梗（一两）细辛（一两）吴茱萸（一两）防风（一两）白术（一两）乌头（一两六铢）干姜（一两六铢）蜀椒（一两六铢）桂心（一两六铢）上捣筛。温酒服方寸匕。温覆取汗出止。若不得汗。或汗少不解。复服如法。若得汗足。如故头疼发热。

　　此为内实。当服快豉丸、如得便头重者。可以二大豆许。纳鼻孔中。觉痒涕出。一日可三四度。必愈。兼辟时行病。

　　升麻消毒散

　　（出德生堂方）

　　专治天行瘟疫。毒瓦斯上攻。头目耳项俱肿等证。其

　　证因伤寒感冒。瘟疫不正。天行毒瓦斯。成大头之病。憎寒壮热。先从耳前后微肿疼痛

　　。逐渐发肿。连咽喉头项赤肿。名曰大头风。又名洗头雷风等风肿。病者形貌变异。大

　　头如栲栳大。其病传染诸人。如医卜僧道。切不可贪财。恐染疾患者之家。亦当戒慎

　　。如瘟疫与小儿豆疮证。避忌不得煎灼烧炙鱼肉。及房色。血粪厌秽。宜洁净房舍。洒

　　扫焚香。祷告神天。祈福保安。予初闻之。颇似可笑。留京都既久。屡曾亲见。而存

　　心正。咀水煎服。若急汗热服。以姜投之。若缓汗温服。而不用汤投之。脉浮而不

　　解者。先急后缓。脉沉而不解者。先缓后急。九味羌活汤不独解利治杂病如神。中风

　　行经者加香附子。中风秘涩者加大黄。风湿并三者合而成痹等证。各随十二经上下内外

　　。寒热温凉。四时六气。加减补泻用之。炼蜜作丸亦可。加生地黄两半。治感伤寒如神

　　。用豆淋酒兼治破伤风。太阳经传里伤寒。胸中热。胃有邪气。传阳明本也。腹中痛欲

　　呕者。热在内也。宜黄连汤。

　　甘草（七钱五分）黄连（七钱五分）干姜（七钱五分）人参（七钱五分）大枣（三枚）上锉细。每服五钱。水煎服。

　　发热恶寒。自汗脉缓。发热恶风。无汗脉缓。此二证。易老先用桂枝二麻黄一汤

　　。后亦改用九味羌活汤。无论有汗无汗。悉宜服之。

　　治伤寒唇紧。

　　用鳖甲及头。烧灰作末敷之。

　　治伤寒大热。气闷心烦。

　　用槐木子烧存性为末。酒服方寸匕。

　　治汗不溜。瘦却腰脚。并耳聋。

　　用荆三棱末醋浸。夏月浸四日。冬月浸六日。杵为末。醋汤调下三钱。

　　治汗后弥乱者。

　　用败扇烧为末。和粉身上。

　　发汗法

　　（出活人书）凡发汗。欲令手足俱周。然一时许为佳。不欲如水淋

　　漓

　　。服汤中病即已。不必尽剂。然发汗。须如常覆腰以上。浓衣覆腰以下。盖腰以上淋漓

　　。而腰以下至足心微润。病终不解。凡发汗病证仍在者。三日内可二三汗之。令腰脚周

