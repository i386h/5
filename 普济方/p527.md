<!-- { "loadSidebar": true } -->
　　遍为度。一法无药处。可用两手指相交。紧叩脑后风府穴。向前礼百拜。汗出自解。

　　（出神效方）

　　又法

　　葱白（烂研二两）生姜（细切一两）豉（一合捣碎）细茶末（二钱）上先以水二盏。煎葱并姜至一盏半。次下豉煎少时。即入茶末。去滓顿服。浓衣盖覆取汗。

　　茵陈丸治瘴疫时气。及黄病疟等方。

　　茵陈（二两）栀子仁（二两）鳖甲（二两炙）芒硝（二两）大黄（五两）豉（五合熬令香）常山（三两）杏仁（去皮尖双仁煎三两）巴豆（一两去心皮熬）上捣筛。蜜和为丸。

　　初得时气。三日内平旦饮服。每服一丸。如梧桐子大。如人行十里久。或吐或利或汗。如不吐及不利不汗。更服一丸。如人行五里久。不吐利汗。则以热饮投之。老小以意量减。黄病痰癖、时气伤寒、疟。小儿惊热欲发痫。服之无不瘥者。疗瘴特神验。有人患赤白痢者。

　　服之亦瘥。春初宿热。根据上法服之取吐利。当年不忧热病。忌苋菜芦笋。野猪肉。生葱生菜。

　　一方

　　（出肘后方）

　　治时气。垂死破棺。

　　用大钱百文。水一斗。煮取八升。纳麝香当门子郁李子二味。稍稍与饮至尽。或汗或吐。

　　和解散

　　（出传信适用方）

　　治感风中暑感寒。表里未辨。头痛恶心。发热烦疼

　　。不进饮食。常服正气。除寒邪。辟瘟疫。不问老小皆可服。

　　苍术（洗净四两）浓朴（四两制）桔梗（去芦四两）甘草（四两炙）神曲（炒四两）麦（四两炒）川芎（四两）陈皮（去白炒四两）赤茯苓（四两）藿香叶（二两）柴胡（去苗二两）当归（二两洗）赤芍药（二两）半夏曲（二两）前胡（洗去芦一两）上为粗末。每服四钱。水一盏半。姜三片。枣一枚。煎至七分。去滓。不计时候。温服。

　　桃叶汤

　　（出本草）

　　治辟瘟疫熏身法。

　　用水一石。煮桃叶取七斗。以浓铺席。自围衣被盖上。安桃叶汤于床箦下。乘热自熏。

　　停少时当汗。汗遍去汤。待歇束粉之。并炙焦则愈。陈廪丘蒸法。经云。连发汗汗不出者死。

　　可蒸如中风法。以问张苗。苗曾有疲极汗出。卧单簟中冷。但苦寒倦。四日凡八日过。发汗不出。烧地排叶蒸之。则得大汗。被中敷粉极燥便瘥。后用此发汗得出。蒸发者烧地良久。

　　扫除去火。可以水洒。取蚕砂。若桃叶、柏叶、糠、及麦麸。皆取用易得者。牛马粪亦可用。

　　但臭耳。取桃叶欲落时。可多收干之。以此等物着处。令浓二三寸。布席坐上温覆。用此汗出。若过热。当审细消息。大热者重席。汗出周身。便止湿粉之。勿令过此法。

　　治时气瘴疫。

　　用柏木枝。取社中西南上木。东南枝。不拘多少。曝干。捣罗为末。以水调下一钱。一日三四服。

　　去心腹热烦。天行温瘴。

　　以水磨陈家白药服之。

　　卷一百五十一　时气门

　　时气疫疠

　　（附论）夫人居天地间。禀气于阴阳。气和则安。气戾则病。故一岁之内。节气不和。寒暑乖候。

　　皆为疫疠之气。感而为病。故名疫疠。其状无问长少。率皆相似。俗又名天行。其病与时气温热等病相类。治各随其证。以方制之。

　　又诗曰。四时疫疠会应难。老幼调停总一般。夏责于心冬责肾。季脾秋肺与春肝。

　　又论云。疫疠春感清。升麻葛根汤、解肌汤。夏感寒。理中汤、麝香汤、半夏桂甘汤。

　　秋感热。白虎加苍术汤。发黄瘅者。茵陈五苓散。冬感暖。葳蕤汤。四时通用败毒散、升麻葛根汤。土无正行。因火而名。当随其症而取之。

　　方

　　牛黄七宝膏治伤寒时疫。热毒暑病。心胸痞塞。或发黄斑。狂躁迷闷。及久经

　　取转不效。蕴毒滞积潮热。

　　牛黄（五分）龙脑（五分）麝香（五分）朱砂（二钱五分）轻粉（五钱以上并研）白面（五钱）寒水石（烧通赤三两半）上同研匀。滴水和作二十丸。每服一丸。澄清水化。

　　小儿半丸。不拘时候。

　　圣散子治伤寒时行疫疠。风温湿温。不问阴阳两感。表里未辨。或外热内寒。

　　外寒内热。头项腰脊拘急。发热恶寒。肢节疼痛。呕逆喘咳。鼻塞声重。及食饮生冷

　　。伤在胃脘满闷。腹胁胀痛。心下结痞。手足逆冷。肠鸣泄泻。水谷不消。时自汗出。

　　小便不利。因观东坡先生注述。其功效不可胜言。昔在杭州黄州。其年瘟疫大行。满

　　城人皆患其病。危笃不救。每用圣散子。不问阴阳二感。男子妇人。状至危笃。连饮

　　数剂。而汗出气通。连服取瘥。药性小热。而阳毒发狂之人。入口便觉清凉。此药殆

　　不可以常理而论也。若时疫流行。不问老幼良贱。各饮一盏。则时气百病不生。真济

　　世卫家之宝也。其方巢君数世宝之。治此疾百不失一。余谪居黄州。连岁大疫。所全

　　活者。不可胜数。巢君甚秘此方。偶泄之。以传蕲水庞君。时庞君以医闻世。又善着书

　　。故以授之。且使巢君与此方同不朽也。噎者气停胸膈。欲嗳覆而声不出。圣散子主之

　　。加柿蒂煎。

　　浓朴（去粗皮姜制）白术防风（去芦头）吴茱萸（洗七次）泽泻（各半两）附子（炮裂去皮脐）本（去土）高良姜猪苓（去皮）藿香（去枝土）苍术（一方作茅术）麻黄（去根节）细辛芍药独活（去芦）半夏（洗七次姜制）茯苓（去皮）柴胡枳壳（去瓤麸炒各半两）甘草（炙一两）草豆蔻仁（十个去皮）石菖蒲（半两）上为散。每服四钱。

　　水一盏半。煎取一盏。去滓热服。不计时候。取微汗即愈。时气不和。空心饮之。辟邪疫。

　　香苏散治四时瘟疫伤寒。一应大人小儿。初感风寒。阴阳未分。伤寒伤风。伤

　　湿伤食。皆可服。头痛发热恶寒。腰脊疼痛。心满呕逆。中外诸邪所感。

　　香附子（炒去毛四两）紫苏（四两）甘草（一两）陈皮（不去白二两）上为末。

　　每服三钱。水一盏。煎至七分。去滓热服。不计时候。日三次。若作细末。只服二钱。入盐点。一方有苍术。加沉香。名沉香饮子。头痛加川芎、白芷、北细辛、荆芥穗。每服各半钱。咳嗽声重。痰多涕稠。加半夏、苦梗、乌梅、各半钱。桑白皮七寸。心疼加石膏、半夏、各半钱。

　　泄泻加木瓜、藿香、各半钱。伤湿自汗。时行暴泻。加生姜三片。车前子一撮。或用香附子、陈皮、各一两。以石器滴酒。炒黄色为散。煎服。感湿日久。腰脚疼。行步难。酒煎服。或湿气久留。脾疼。身体手足倦怠。腹胀满。或有气上冲。有类虚损。实非虚损。此主之。实积。腹痛泄泻。葱白二根。乌梅一个。香港脚。每服槟榔、木瓜、大腹皮、枳壳、木香、各少许。盐酒水煎。空腹服。感风。宿食不化。潮寒腹痛作泻。恶风四肢拘急。生姜三片。乌梅一个。葱白二根。疟疾。桃柳枝七寸。薤白二个。头痛作恶。加盐少许。男女冷气。加茱萸一撮。食盐少许。妇人血气。加莪术、茴香、乌药、当归。所加量病患虚实增减。除香附子、紫苏。加浓朴、桔梗、本、各四两。名和解散。乃平和之剂。随病用之。尝有白发老人。授此方与一富人家。其家合施。当大疫。城中病者皆愈。

　　圣僧散

　　（出经验良方）

　　治瘟疫病时气。及一切伤寒。不拘轻重。悉宜服之。

　　香白芷（二两）甘草（五钱并生用）上为细末。每服二钱。姜三片。枣一枚。葱白三寸。

　　水一盏。煎至八分。热服。被盖汗出即安。良久又进一服。以正邪气。

　　桂枝黄芩汤

　　（出危氏方）

　　治风疫。脉浮数。而头项疼。腰脊痛。发热恶风。

　　其证皆如太阳伤风。但脉阴不弱。相传染为异耳。

　　桂心（五钱去皮）芍药（五钱）黄芩（五钱）甘草（一两炙）上为散。每服五钱。水一盏半。姜三片。枣一枚。煎至八分。去滓。食前服。

　　沃雪汤

　　（出三因方）

　　治伤寒。温疫湿疫热疫。山岚瘴气。

　　苍术（六两）干葛（六两炮）甘草（六两炙）防风（四两）干葛（四两）浓朴（制炮四两）芍药（四两）上为散。每服三钱半。水二盏。煎至七分。去滓服。

　　十味芎苏散

　　（出永类钤方）

　　治四时瘟疫伤寒。发热头痛。大人小儿初感风寒

　　。皆可服之。

　　川芎紫苏干葛甘草前胡（一方用柴胡）茯苓半夏枳壳桔梗陈皮上各等分。咀。每服三钱。水一盏。生姜枣子煎。去滓。热服取汗。

　　神术散

　　（出杨氏家藏）

　　治四时伤寒瘟疫。头疼项强。发热憎寒。身体疼痛。

　　伤寒鼻塞声重。咳嗽头昏。并治之。

　　本（去土一两）羌活（去芦头一两）甘草（一两炙）香白芷（一两）细辛（去叶及土一两）川芎（一两）苍术（五两米泔浸一宿切炒）上为散。每服三钱。水一盏。生姜三片。

　　葱白三寸。煎至七分。温服。不拘时候。伤风鼻塞。用葱白茶清调下。一方无本。一方苍术半斤去皮。川芎三两。本去苗土洗三两。甘草炙二两。细辛去苗一两。

　　神授太乙散

　　（一名太乙十神散）

　　治时气冷暖不正。瘟疫妄行。人多疾病。此

　　药不问阴阳两感。风寒湿痹。并皆治之。

　　川升麻白芍药紫苏叶香附子干葛香白芷陈皮青皮甘草川芎上等分为粗末。每服三钱。水一盏。生姜三片。煎至八分。去滓。通口服。不拘时。连进三服。如发热头痛。加连须葱白三寸同煎。如中满气噎。加枳壳数片。产妇婴儿老人皆可服。以导引经络。不致变动。其效如神。此按皆可服不泻。

　　沃雪汤

　　（出百一选方）

　　解利四时伤寒。时行瘟疫风湿。阴阳两感。表证未解

　　。身体壮热。疼痛恶风。声重鼻塞。头痛。四肢项颈烦倦。又治太阳初冒寒邪。此药温

　　和表里。适顺阴阳。老幼四时皆可服。才着此者。连进二服。立瘥。

　　苍术（八两去皮）浓朴（四两去皮）当归（三两洗）川芎（三两）白芍药（三两）防风（三两）橘皮（去白三两）葛根（三两）甘草（三两）上咀。每服三钱。水一盏半。煎至一盏。去滓温服。

　　救疫神方

　　（出百一选方）黑豆（三合炒令香熟）甘草（二寸炙黄）上以水二盏。煎至一半时呷之。四时瘟疫发肿者。服无不效。

　　来苏散

　　（出和剂方）

　　解利四时瘟疫伤寒。身体壮热。头痛憎寒。项脊拘急。

