<!-- { "loadSidebar": true } -->
　　浑身疼痛。渴烦闷乱。大小便涩。嗜卧少力。不思饮食。及诸气疼。五劳七伤。山岚

　　瘴疟。寒热往来等候。并皆治之。

　　柴胡（去芦三两）甘草（三两炙）干姜（三两）肉桂（去粗皮不见火一两）桔梗（一两）防风（一两）荆芥穗（一两）五加皮（一两）芍药（五钱）麻黄（去节一两五钱）陈皮（去白皮一两五钱）黄（蜜水浸一分）上为末。每服二钱。以水一盏。姜三片。同煎至八分。

　　热服。不拘时候。

　　十神汤

　　（出德生堂方）

　　治时令不正。感风寒。头痛项强。太阳经病微热。酒

　　伤寒风湿瘴。皆治之。以此导引经络。不致变动。其功效非浅。

　　川芎（四两）甘草（四两炙）麻黄（去根节四两）升麻（四两）干葛（十四两）赤芍药（四两）白芷（四两）陈皮（去瓤四两）紫苏叶（四两）香附子（去毛四两）上细末。每服三钱。水一大盏。姜五片。煎至七分。去滓热服。不计时候。如发热头痛。加葱白三茎。如中满气实。加枳壳数片。老小妇人皆可服。

　　治瘟气病欲死。

　　用苦参二两。以水二升。煮取一升。顿服。一方用酒煮饮之。当吐则除。诸毒病服之。

　　覆取汗皆愈。

　　治天行。

　　以生牛蒡根。捣取汁五大合。空腹分为两服。服讫。取桑叶一大把。炙令黄。水一升。

　　煮取五合。去滓顿服。暖覆取汗皆愈。无叶用枝。

　　治天时疫疠

　　（出千金方）以东行桃枝。细锉煮之。服佳。一方月望日煮汤浴之。

　　前胡汤治时行疫疠壮热。咳嗽痛心闷。

　　前胡（去芦头三分）升麻（三分）麦门冬（去心焙三分）贝母（去心）紫菀（去苗土）杏仁（去皮尖双仁炒研各半两）甘草（一分炙）石膏（一两一分）上为散。每服三钱。

　　以水一盏。竹叶二七片。煎至七分。去滓。不拘时候。温服。

　　麻黄汤治时行疫疠病。头体热渴燥。百节疼痛。

　　麻黄（去根节一两）葛根（一两锉）黄芩（去黑心三分）栀子仁（三分）芍药（三分）杏仁（去皮尖双仁炒三分）上粗捣筛。每服五钱。水一盏。入豉五十粒。同煎至七分。去滓温服。

　　葛根汤治时行疫疠。兼风热目疼。心中妨闷。

　　葛根（一两）葱白（二茎切）芍药（三分）豉（半合）上锉二味。如麻豆大。

　　用水三盏。

　　煎至一盏半。去滓。分温二服。

　　桂心汤治时行疫疠病。未经汗下。体热烦闷。

　　桂心（去粗皮三分）芍药（一两）麻黄（去根节）杏仁（去皮尖双仁炒研）黄芩（去黑心）甘草（炙各半两）上粗捣筛。每服三钱。以水一盏。生姜三片。枣一枚。煎至七分。

　　去滓温服。

　　沉香丸治时行瘟疫恶气。热毒攻心。胁气满胀急。及注忤鬼气。

　　沉香（锉五钱）丁香（五钱）薰陆香（五钱）犀角屑（三分）升麻（三分）木香（三分）羚羊角屑（三分）黄芩（去黑心三分）栀子仁（三分）鬼臼（一分）麝香（研一分）芒硝（一两）大黄（锉炒一两）上捣研为末。令匀。炼蜜和丸。如梧桐子大。每服十丸至二十丸。

　　米饮下。

　　乌头赤散治天行疫气病。

　　乌头（一两五钱）皂（半两）雄黄细辛桔梗（各一两）上捣筛。渍酒或井花水。下刀圭二。不知稍增。以知为度。除时气疫病。若马牛畜中疫。亦可与方寸匕。人始得病。一日服一刀圭。取两大豆许。吹着两鼻孔中。

　　雄黄散

　　（出千金方）

　　汉建宁二年。太岁在酉。疫气流行。死者极众。即有书

　　生丁季回。从蜀青城山来。东过南阳。从西市门入。见患疫疠者颇多。遂于囊中出药

　　。人各惠一丸。众药灵唇。疾无不瘥。市中疫鬼数百余。见书生施药。悉皆惊怖而走。

　　乃有鬼王见书生谓有道法。兼自施药。感众鬼等奔走若是。遂请书生欲求受其道法。

　　书生曰。吾无道法。乃囊中之药。呈于鬼王。鬼王观药惊惶。叩头乞命而走。此方药

　　带之入山。能辟虎野狼蛇虫。入水能除水中恶怪蛟蜃。

　　雄黄（一两）雌黄（一两）曾青（一两）鬼臼（一两）真珠（一两）丹砂（一两）虎骨头（一两）桔梗（一两）白术（一两）女青（一两）芎（一两）白芷（一两）鬼督邮（一两）芜荑（一两）藜芦（一两）鬼箭羽（一两）菖蒲（一两）皂荚（一两）上蜜和为丸。

　　如弹子大。绢袋盛。男左女右带之。卒中恶及时疫。吞如梧子大一丸。烧弹子大一丸于户内。

　　葳蕤汤

　　（出千金方）

　　温风之病。脉阴阳俱浮。汗出体重。其息必喘。其形状

　　不默但欲眠。下之则小便必难。发其汗则必谵语。加烧针者。则耳聋难言。但吐下之

　　则遗矢。便知如此疾者宜服。

　　葳蕤（二两）白薇（二两）麻黄（二两）独活（二两）杏仁（二两）芎（二两）甘草（二两）青木香（二两）石膏（三两）上咀。以水八升。煮取三升。去滓。分三服取汗。

　　若一寒一热。加朴硝一分。及大黄三两下之。如无木香。可用麝香一分。短剧方云。葳蕤汤治冬温。春月中风伤寒。则发头痛脑疫。喉咽干。舌强肉痛。心胸痞满。腰背强。亦治风温。

　　治时疫

　　（出本草）以獭肉煮汁饮之。

　　青蒿散

　　（出鲍氏方）青蒿石膏（各等分）上为散。食前服。

　　治病疫后。服调理药。

　　人参茯苓白术陈皮甘草黄白芍药官桂砂仁半夏香附子上各等分。水二盏。姜五片。煎至一盏。食前服。

　　葳蕤汤治风温冬温。春月中风伤寒。发热头眩。喉咽干舌强。胸中疼痛痞满。

　　腰背拘急。

　　葛根（五钱）甘草（五钱炙）白薇（五钱）川芎（五钱）麻黄（去节浸洗焙干五钱）杏仁（去皮尖五钱）羌活（五钱）石膏（一两研）葳蕤（三分）青木香（一两）上为散。每服五钱。水一盏。煎至五分。去滓。食前服。木香冬月用一两。春月一两五钱。

　　冲和散

　　（出危氏方）

　　治寒温不节。将理失宜。乍暖脱衣。甚热饮冷。坐卧当

　　风

　　。居处暴露。风雨行路。冲冒霜冷。凌晨早起。呼吸冷气。久晴暴暖。忽变阴寒。久雨

　　积寒。致生阴湿。如此之类。皆为邪疠。侵伤肌肤。入于腠理。行使身体沉重。肢节

　　酸疼。项背拘急。头目不清。鼻塞声重。涕泪俱出。气壅上盛。咽喉不利。胸膈凝滞

　　。饮食不入。凡此之证。若不便行解利。伏留经络。传变不已。此药治之。姜侍郎方。

　　其子处度宰清。传与赵学论。货之其家遂温饱。

　　苍术（六两）荆芥穗（二两）甘草（一两一钱五分）上锉为散。每服三钱。水一盏半。

　　煎至八分。去滓。热服。不拘时候。并滓再煎。才觉伤寒。及觉劳倦。亦须服之。不问虚实老幼。悉皆治之。

　　崔文行解散

　　（出千金方）

　　治时气不和。伤寒发热者。

　　桔梗（四两）细辛（四两）白术（八两）乌头（一斤）上捣筛。若中伤寒服五钱。覆衣取汗解。若不觉汗。少增之。以汗为度。若时气不和。旦服五钱。以辟恶气。欲省病服一服。

　　皆酒服之。

　　川芎和解散治表中风寒。头疼痛。身倦。壮热恶寒。老幼一切表症。

　　净苍术（去皮锉碎炒黄四两）本（去芦一两五钱若无以芎代之）甘草（炒五钱）防风（一两）上为粗末。每服三四钱。水二盏。煎至七分。去滓。温服无时。兼治破伤风初觉。

　　及风寒湿痹。腿脚痛重不能行。或表证四肢厥冷。每服加干姜三钱同煎。

　　羌活散

　　（出传信适用方）

　　治伤寒疫气。

　　羌活（一两洗切焙）防风（洗切焙）牡丹皮（洗切焙）川芎（洗切焙）当归（洗切焙去芦）甘草（微炒五味各半两）上锉为散。每服二钱。水二盏。姜三片。煎至八分。去滓。

　　不拘时候。温服。

　　人参养胃汤

　　（出和剂方）

　　治外感风寒。内伤生冷。憎寒壮热。头目昏疼。肢

　　体拘急。不问风寒二证。及内外之殊。均可治疗。先用浓被盖睡。连进数服。以薄粥

　　汤佐之。令四肢微汗。候干。徐徐去被。谨避外风。自然散解。若原自有汗。亦

　　须用和解。或有余热。以参苏饮调之。或尚头疼。则浓煎生姜葱白汤下圣饼子。三证

　　既除。则不必服药。但节饮食。适寒温。自然平治。兼能辟山岚瘴气。四时瘟疫。常

　　服尤佳。

　　半夏（汤洗七次一两）浓朴（去粗皮姜汁制一两）苍术（米泔浸一宿切炒一两）藿香叶（去土半两）草果（去壳半两）茯苓（去黑皮半两）人参（半两）甘草（炙半钱）橘红（七分半）上咀。每服五钱。水一盏半。生姜三片。乌梅一个。煎至八分。去滓煎服。兼治饮食伤脾。发为瘴疟。或中脘虚寒。呕逆恶心。或寒疟寒疫。及恶寒。若加附子。是为十味不散金散。一方热盛。加干葛三分。

　　林檎散

　　（出和剂方）

　　治伤寒及时疫疠。头痛项强。壮热恶寒。腰背四肢。拘

　　急烦疼。干呕逆烦渴。

　　麻黄（去节一两五钱）肉桂（去粗皮一两半）苍术（去皮一两五钱）川大黄（一两五钱）干葛（一两五钱）石膏（一两五钱）山栀子（去皮一两五钱）木通（一两）瞿麦（一两）甘草（一两）川芎（一两）前胡（五钱）川乌头（炮去皮尖五钱）藿香叶（五钱）上为粗末。

　　每服二钱。水一盏。入林檎糁十数片。新者亦得。煎至七分。去滓。稍热服。不拘时候。相次再服。盖覆汗出为度。一方有当归。

　　柴胡石膏散

　　（一名柴胡升麻汤出和剂方）

　　治时行瘟疫。壮热恶寒。头痛体疼

　　。鼻塞咽干。心胸烦闷满。寒热往来。痰实咳嗽。涕唾稠粘。

　　赤芍药柴胡（去苗）石膏（炒）前胡（去苗）干葛（各五十两）升麻（二十五两）黄芩桑白皮（各三十七两半）荆芥穗（三十七两）上为粗末。每服二钱。水一盏。姜三片。

　　豉十余粒。同煎七分。去滓。热服。小儿分三服。更量大小加减。不拘时候。

　　玉屏风散

　　（出仁存方）

　　治腠理不密。易感风寒。头昏眩甚则痛。项强。肩背

　　拘急。喷嚏不已。鼻流清涕。续续不断。经久不愈。气虚人不宜发散。常服效。

　　黄（四两）防风（二两）白术（三两）上粗捣筛。每服三钱。以水一盏。煎至六分。

　　去滓温服。未瘥再服。

　　五积交加散

　　（出永类钤方）

