<!-- { "loadSidebar": true } -->
　　治内感风寒。上膈蕴热。及作疟。

　　生料五积散人参败毒散（二料各等分）上和匀。每服四钱。水一盏。姜五片。枣三枚。

　　煎至七分。温服。不计时候。

　　香芎散

　　（出百一选方）

　　治伤风感寒。发散表邪。

　　香附子（去毛炒六两）本（去芦四两）川芎（锉二两）橘皮（去白二两）甘草（一两五钱炙）上为细末。每服三钱。水一盏。生姜三片。煎至七分。温服。不拘时候。

　　香芎散

　　（出传信适用方）

　　治感寒伤风。鼻塞头痛。及时行瘟疫。老幼皆可

　　服。

　　香附子（炒去毛六两）川芎（二两）香白芷（二两）甘草（炙二两）藿香叶（四两）石膏（研如粉三两）上同为细末。每服一大钱。热茶调下。不拘时候。一方热酒下。

　　葱豉汤治疫疠始得。头疼壮热。

　　葱白（二茎细切）豉（一合）蜀椒（四十九粒去目并闭口者炒出汗）上粗捣筛。

　　以水三大盏。煎至二盏。煎二钱。去滓顿服。汗出瘥。未愈更煎服。

　　七物赤散治伤寒。辟毒瓦斯疫病。

　　丹砂（炮热研）乌头（炮裂去皮脐各二两）细辛（去苗叶）羊踯躅（各一两）干姜（炮制研）白术（切炒各一两）栝蒌（一两五钱）上捣罗为散。每服半钱。以温酒调服。

　　汗出解。不解增至一钱匕。

　　普济消毒饮子

　　（出试效方）

　　时毒治验。泰和二年。先师以进纳监济源税。时

　　四月。民多疫疠。初憎寒体重。次得头面肿盛。目不能开。上喘咽喉不利。舌干口燥

　　。俗云。大头天行。亲戚不相访问。如药之多不救。张县丞始亦得此病。至此病至五六

　　日。医以承气加蓝根下之。稍缓。翌日其病如故。下之又缓。终莫能愈。渐至危笃。

　　或曰。李明之留心于医。可请治之。遂命诊视。具说其由。先师曰。夫人半身以上。

　　天之气也。半身以下。地之气也。此邪热客于心肺间。上攻头目。面为肿盛。以承气

　　汤下之。泻胃中之实热。是诛罚无过。殊不知毒瓦斯结于上焦也。遂处方。用黄芩、黄连

　　。味苦寒。泻心肺间热。以为君。橘红苦平。玄参苦寒。生甘草甘寒。泻火补气。以为

　　臣。连翘、黍粘子、与薄荷叶。苦辛平。板蓝根味苦寒。马勃、白僵蚕味苦平。散肿

　　消毒定喘。以为佐。升麻、柴胡苦平。行少阳阳明二经不得伸。桔梗味辛温。为舟楫

　　。不令下行。共为细末。半用汤调。时时服之。半蜜为丸。噙化之。服尽良愈。因叹曰

　　。往者不可追。来者犹可及。凡他所有病者。皆书方以贴之。全活甚重。时人皆曰。此

　　方天人所制。遂刊于石。以传永久。

　　黄芩（半两）黄连（半两）人参（三钱）橘红（去白一钱）玄参（一钱）生甘草（一钱）连翘黍粘子（三钱）板蓝根（一钱）马勃（一钱）白僵蚕（炒七分）升麻（七分）柴胡（七分）桔梗（二钱）上为细末。服饵如前法。或加防风、薄荷、川芎、当归身。咀如麻豆大。每服秤五钱。水二钟。煎至一盏。去滓。稍热。时时服之。食后。如大便硬。加酒煨大黄二钱。或三钱。以通利之。肿势甚者。宜砭刺之。

　　双解散

　　（出朱氏集验方）

　　解四时伤寒疫疠。风温湿温。不问阴阳二证。表里

　　未辨。发热恶寒。头疼项强。腰背拘急。肢节疼痛。呕吐喘嗽。鼻塞声重。目睛疼眩。

　　烦燥引饮。往来寒热。已经汗下。病热愈甚。用药错误。坏证恶候。及不伏水土。山

　　岚瘴气疟疾。妇人血虚发热。凡室女小儿老人。并宜服之。

　　人参（一两）白术（一两）茯苓（一两）升麻（一两）干葛白芍药甘草（各二两五钱）陈皮（不去白二两）香附子（炒去毛二两）紫苏叶（二两五钱）上咀。每服三钱。

　　水一盏。生姜五片。枣二枚。煎至七分。通口服。如要出汗。加葱白三寸。淡豉十四粒。连投二三服。略以被覆。汗出立效。不拘时候。如春夏。加本、白芷、各一两。此药乃四君子汤、升麻汤、香苏散、合为一。四君子汤主气。升麻汤解肌。退热解表。香苏散助二药之表里。此药性稍凉。有热者。宜服之。居南方瘴地。或冬多愆阳。当并服助效。若体怯有寒。

　　及坏症已虚者。恐亦难用。大抵有虚寒人。只服人参。多亦能助寒。有虚热人。只服白术。

　　多亦能增热。此药有干葛、升麻、香附子之类。性寒为多。自当审之。

　　加减香苏饮

　　（出卫生家宝方）

　　治时气瘟疫。四时伤寒。头痛壮热。恶风无

　　汗。

　　香附子（一两炒去毛）陈皮（半两浸去瓤）甘草（三分炙）紫苏（一两去梗）麻黄（一两去节）苍术（半两清水泔浸三宿去皮干秤）桔梗（一分去芦头）上为粗末。每服四钱。

　　水一盏。煎至七分。去滓。不计时候。温服。

　　神应散

　　（出朱氏集验方）

　　治四时瘟疫伤寒。

　　茯苓甘草黄芩地骨皮上各等分。白水煎服。不过数服而愈。宣和间王焕疫疾。

　　神以王有阴德。以此方授之。

　　苍术散

　　（出朱氏集验方）

　　截四时伤寒瘟疫。

　　苍术（半斤炒）麻黄（一两五钱去节）杏仁（二两去皮尖炒）甘草（二两炒）上为细末。每服四钱。以沸汤调服。不拘时候。

　　升麻葛根汤

　　（出经验良方）

　　治大人小儿。时气瘟疫。头痛发热。肢体烦疼。

　　及疮疹已发。疑贰之间。并宜服之。今人妄议升麻干葛根。有寒凉之性。不宜服饵。

　　谨按本草。升麻上品上。药味甘平。解百毒。辟瘟疫瘴疠邪气。治小儿风声。时气热

　　疾风壅。痈肿豆疮。鬼附啼泣。葛根中品之上药也。味甘平。主消渴。身热呕吐。疗

　　伤寒中风头痛。解肌发表出汗。解酒毒。芍药味苦最平。益气。通顺血脉。强五脏。

　　补肾气。又能治风补劳。甘草上品之药也。四者合和。何寒之有。故并述之。

　　升麻葛根白芍药甘草上各等分。同为粗末。每服三四钱重。水一盏半。煎至一盏。去滓。稍热服。日二三服。以病身清凉为度。小儿量岁数加减服。一方加桂。

　　顺解散

　　（出杨氏家藏方）

　　解伤寒瘟疫。身体壮热。头疼项强。四肢烦疼。恶

　　风无汗。

　　苍术麻黄（去节等分）上咀二钱。水一盏。入葱白姜煎。温服。

　　柏枝汤

　　（出经验良方）

　　治天气不和。疫疠流行。可预备之。

　　以柏树东向叶。干捣为末。沸汤或酒服一钱。神验。

　　治天行时气瘟疫。

　　（出本草）以腊雪水温服之。

　　解瘟病发热。

　　（出本草）取生葛捣汁饮之。

　　卷一百五十一　时气门

　　时气杂病

　　方

　　栀子仁汤治时气头面赤肿。

　　郁金（一两）枳壳（一两）升麻（一两）栀子仁（一两）牛蒡子（一两）大黄（一两）上为末。每服三钱。蜜水调下。

　　葛根牛蒡子汤治时气大头病。

　　葛根贯众甘草盐豉牛蒡子（各一两）上为细末。每服三钱。用水调下。此疾近代患者传染。多致夭枉。治之者少得方法。只云大热使然。不知亦有虚实表里。治之者汗下吐不同。大抵与伤寒颇类。其中亦有可针镰砭血射出者。亦有日久而败烂出血脓者。其间变异多端。不可不慎也。

　　治大头病。兼治疫瘴方。歌曰。

　　（出试效方）人间治疫有仙方。一两僵蚕三大黄。姜汁为丸如弹大。芫花调蜜便清凉。

　　又方

　　（出试效方）以砭针刺肿处。出血立效。

　　治时气

　　（出试效方）马牙硝寒水石黍粘子鬼臼川大黄鬼箭羽（各等分）脑子（少许）上为细末。

　　用井华水调。以鸡翎扫在肿处。有风凉处坐。

　　金露散治时气热毒。

　　黄柏（一两）白芨（一钱五分）白蔹（一钱五分）雄黄（一钱五分）寒水石（生一两五钱）上为细末。无根水调。以纸花子贴。或刷亦妙。

　　人参葛根汤治时气表里不解。壮热恶寒。

　　人参（一两）干姜（锉一两）白芍药（一两）桔梗（炒一两）甘草（锉五钱）木香（五钱）麻黄（去根节一分）上粗筛。每服三钱。以水一盏。煎至七分。去滓。热服。并三两服。温覆出汗。

　　资寿方膈汤

　　（一名真汤出简易方）

　　专一发散。四时不正之气。及伤寒未分证

　　候。疮疹欲出未出。并宜服之。又疗脾寒似疟。潮热往来。壮如蒸。两耳黯。唇青。

　　面色黎黑。口苦舌干。四肢倦怠。饮食无味。

　　苦桔梗荆芥穗薄荷叶干葛甘草节栝蒌根牛蒡子（各等分）上并无炮制。

　　为粗末。每服三钱。水一盏。煎至七分。去滓。不拘时候。日进三五服。

　　万金散解时气伤寒。和表里大效。

　　桔梗川芎前胡苍术枳壳蜀椒（六两）甘草（三两）上咀。每服三钱。

　　水一盏半。姜五片。煎八分。热服。并进三服。汗出即愈。

　　槟榔汤

　　（出经验方）

　　少府监韩正彦。尝暴得疾。手足不能举动。诸医皆以

　　为中风。针刺臂腿不知痛。孙兆以为时气。令服此汤乃愈。

　　槟榔（不拘多少）上为细末。用三钱。以生姜三片。干紫苏七叶。陈皮去白者十片。

　　水一盏。煎至六分。去滓温服。

　　神效散

　　（出卫生家宝方）

　　治四时伤寒时气。

　　苍术麻黄（去节）甘草（各等分）上为粗末。每服五钱。水一大碗。煎至半碗。

　　去滓。

　　温服两服。滓再煎。作一服。不拘时候。安即住。

　　治一切天行。

　　（出本草）取白药研如面。浆水一大盏。空腹顿服。服讫。即仰卧一食顷。候心头烦乱。或恶心。

　　腹内如车鸣。刺痛良久。当有吐利数行。勿怪。欲服药时。先令煮浆水粥。于井中悬着待冷。

　　若吐利过度。即吃冷粥一碗止之。不吃即困人。

　　主天行时气。

　　（出本草）用含水藤叶煮汁服之。

　　治时行病起。合阴阳垂死者。

　　（出本草）以白马屎绞汁温服之。或煮粥温服之。最良。

　　治天行时气。

　　（出本草）以千金藤煎服。

　　疗时疫。阴囊及茎热疮。

　　（出本草）用羊屎煮汁以灌之。乃煮黄柏等洗之。

　　治时气。

　　（出本草）以蚬糟煮食之良。

　　治时气不和。

　　以耳举家服之。

　　治春夏天气不和。

