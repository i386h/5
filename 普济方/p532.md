<!-- { "loadSidebar": true } -->
　　治热病七日不解。寒热往来。胸胁苦满。不思饮食。心

　　烦欲吐。宜服。

　　前胡（去芦头）半夏（汤洗七次去滑）甘草（炙微赤锉各半两）黄芩人参（去芦头）赤芍药桂心（各三分）上为散。每服五钱。以水一大盏。入生姜半分。枣三枚。煎至五分。

　　去滓。不计时候。温服。

　　地骨皮散

　　（出圣惠方）

　　治热病七日。遍身疼痛。壮热不解。宜服。

　　地骨皮枳壳（麸炒微黄去瓤）川大黄（锉碎微炒）柴胡（去苗）鳖甲（涂醋炙令黄去裙）麦门冬（去心焙各一两）赤芍药甘草（炙微赤锉各半两）上为粗散。每服五钱。

　　以水一大盏。煎至五分。去滓。不计时候。温服。

　　生地黄煎

　　（出圣惠方）

　　治热病七日。或寒或热。来去不定。腹中虚热。毒瓦斯

　　不退。心神不安。宜服。

　　生地黄汁（半分）生麦门冬（半升）人参（去芦头）白术肉桂心甘草（炙微赤锉）川升麻（各一两）蜜（半升）地骨皮（二两）石膏（三两）菜心（切半升）上都锉。以水三大盏。煮至一碗。绞去滓。下蜜、地黄、麦门冬汁。三味。同熬。令稀稠得所。放冷。不计时候。每服取半合服之。

　　鳖甲散

　　（出圣惠方）

　　治热病七日。四肢疼痛。热毒不退。乍寒乍热。乍剧乍

　　瘥

　　。发动如疟。宜服。

　　鳖甲（二两涂醋炙令黄去裙）天门冬（去心）人参（去芦头）黄（锉）乌梅肉（微炒）恒山牛膝（去苗）甘草（炙微赤锉各一两）石膏（三两）上为散。每服五钱。

　　以水一大盏。入竹叶三七片。豉五十粒。煎至五分。去滓。不计时候。温服。

　　治时行热病。发汗有功。

　　（出本草）浮萍草（一两四月十五者）麻黄（去根节）桂心附子（炮裂去脐各一两）上四物捣细筛。

　　每服二钱。以水一中盏。入生姜半分。煎至六分。不计时候。和滓热服。汗出乃瘥。

　　卷一百五十二　热病门

　　热病头痛

　　（附论）夫热病三阳受病。犹在于表。邪毒之气。攻注于外。循于风府。而入于脑。故令壮热头痛。胸膈壅滞。其脉浮数者。可汗及吐之即愈也。

　　方

　　石膏散

　　（出圣惠方）

　　治热病。壮热头痛。百骨酸疼。宜服。

　　石膏（二两）麻黄（去根节）葛根（锉各一两）黄芩栀子仁赤芍药（各三两）甘菊花甘草（炙微赤锉各半两）上为散。每服四钱。以水一中盏。入豉少半合。煎至六分。

　　去滓。不计时候。温服。

　　犀角散

　　（出圣惠方）

　　治热病。四肢烦闷壮热。头痛。口舌干燥。宜服。

　　犀角屑（一两）人参（去芦头）麦门冬（去心）赤茯苓（各三两）甘草（炙微赤锉）知母（各半两）石膏（二两）上为散。每服五钱。以水一大盏。入竹叶二十七片。煎至五分。

　　去滓。不计时候。温服。

　　葛根散

　　（出圣惠方）

　　治热病头痛。骨节烦疼。宜服。

　　葛根（锉）赤芍药甘菊花黄芩（各一两）石膏（二两）甘草（一分炙微赤锉）防风（半两去芦头）上为散。每服四钱。水一大盏。生姜半分。煎至六分。去滓。不计时候。

　　温服。

　　取吐散

　　（出圣惠方）

　　治热病头痛。四肢烦疼。宜服。

　　人参（去芦头）恒山鳖甲（涂醋炙令黄去裙各半两）柴胡（去苗）茵陈川大黄（锉碎微炒各一分）上为散。每服四钱。水一中盏。入豉五十粒。煎至五分。去滓。不计时候。顿服。取吐为度。

　　瓜蒂散

　　（出圣惠方）

　　治热病头痛。宜用吹鼻。

　　瓜蒂赤小豆（微炒）麝香（细研）丁香（各一分）马牙硝（半两）上为细散。

　　入麝香。都研令匀。以少许吹入鼻中。当下黄水即瘥。

　　治热病头疼不止方。

　　（出圣惠方）石膏（二两）芎（半两）马牙硝（一两）上为粗散。每服三钱。以水一大盏。

　　入生姜半分。细茶末一钱。煎至七分。去滓。不计时候。分温二服。

　　治热病。头痛不可忍方。

　　（出圣惠方）地龙（一条细研）砂糖（三枣大）上相和。以水一大盏调。以瓷瓶盛。悬于井内。

　　去水相近。一炊时出。倾取清者。不计时候。都为一服。勿令患人知之。

　　灌顶散

　　（出圣惠方）

　　治热病。头疼不可忍。

　　马牙硝苦葫芦子地龙（干者）瓜蒂（各一分）麝香（半钱细研）上为细散。

　　入麝香同研令匀。吹一字于鼻中。当下脑中恶滞水。便瘥。

　　治热病。头痛不可忍方。

　　（出圣惠方）（案此方原缺药味及分量）上相和细研。入清麻油。调令如膏。涂于头上立瘥。神效。

　　治热病头疼。发热进退方。

　　（出圣惠方）用栝蒌一枝大者。取瓤细锉。瓷碗中。用热酒一盏沃盖之。良久。去滓。不计时候。顿服。未效再服。一方用热汤沃之。

　　热证防风散

　　（出圣惠方）

　　治积热上冲。头热如火。痛入顶中。

　　防风（去芦）羌活（去芦）薄荷（去粗梗）当归（去尾）大黄栀子（去须）川芎（各一两）蝉蜕（二十个去足翼）粉草（五钱）上为散。每服四钱。水一盏半。灯心二十茎。

　　苦竹叶十片煎。食后服。

　　卷一百五十二　热病门

　　热病烦躁

　　（附论）夫热病烦躁者。为阳胜于阴。热气独盛。痞结于脏。则三焦隔绝。故身热而烦躁也。

　　方

　　龙胆散

　　（出圣惠方）

　　治热病未得汗。体热烦躁。宜服。

　　龙胆草葳蕤赤芍药黄（锉）麻黄（去根节）大青川升麻甘草（炙微赤锉各三两）葛根（锉）桂心（各半两）石膏（二两）上为散。每服四钱。以水一中盏。

　　煎至六分。去滓。不计时候。温服之。

　　白藓皮散

　　（出圣惠方）

　　治热病。热毒在心脾。狂乱烦躁。宜服。

　　白藓皮麦门冬（去心焙各一两）川大黄（锉碎微炒）大青黄芩甘草（各半两）上为粗散。每服四钱。以水一中盏。入竹叶三七片。煎至六分。去滓。不计时候。温服。

　　葛根饮子

　　（出圣惠方）

　　治热病。头痛目疼。心中烦躁。宜服。

　　葛根（锉）赤芍药豉（各半两）葱白（三茎）上都以水一大盏半。煎至一盏。

　　去滓。

　　不计时候服。

　　解毒饮子

　　（出圣惠方）

　　治热病。初觉烦躁。头疼腰脚痛。宜服。

　　生地黄汁（三合）黄芩生姜（各一两）白蜜（半匙）上细锉黄芩生姜二味。以水一大盏。煎至六分。次入地黄蜜。更煎三两沸。不计时候。分温二服。

　　犀角散

　　（出圣惠方）

　　治热病。经发汗热不解。心中躁热烦闷。宜服。

　　犀角屑（半两）天竺黄（一分）马牙硝铁粉铅霜（各一两）麝香（半钱）上都研为细散。每服不计时候。以竹叶汤温温调下二钱。

　　白藓皮散

　　（出圣惠方）

　　治热病。心神烦躁不止。宜服。

　　白藓皮（一两）栀子仁麦门冬（去心焙）川大黄（锉碎微炒）郁金黄芩甘草（炙微赤锉各三分）铅霜（一分细研）上为细散。入铅霜同研令匀。每服不计时候。熟水调下二钱。

　　黄芩散

　　（出圣惠方）

　　治热病。热毒不解。口干烦躁。宜服。

　　黄芩川大黄（锉碎微炒）甘草（炙微赤锉）马牙硝（各一两）铁粉（半分细研）栀子仁（半两）上为细散。每服不计时候。以温蜜水调下二钱。

　　治热病。吐下水及下痢。身冷脉微。发躁不止。

　　用附子一枚。去皮脐分作八片。入盐一钱。水二升。煎一升。温服立效。

　　芍药黄汤

　　（十便良方）

　　疗阴不足则阳偏。阳偏则发热。若热从背起。或从

　　手足渐痛遍身。口舌干燥。渴欲饮水。时时躁闷。此由阴气亏少。少水不能灭盛火。

　　盖诸阳起四末。循行于背。阴不能敛阳。所以发热。或昼发而夜止。或夜发而至旦。

　　即其脉虚疾而小。宜服此。

　　白芍药（三两）黄甘草青蒿（各一两）上为粗末。每服五钱。以水二盏。煎至一盏。去滓。不计时候。温服之。

　　卷一百五十二　热病门

　　热病狂言

　　（附论）夫热病毒瓦斯攻心。则心身烦乱。阳气太盛。遂则狂言。目赤心烦。不得睡卧。精神惊悸。

　　言语失常。毒瓦斯不除。肠中结燥。其脉洪数者。是其候也。

　　夫病热盛。则弃衣而走。登高而歌。或至不食数日。逾垣上屋。所上非其素时所能也。

　　病反能者。皆阴阳气争。而外并于阳。四肢者诸阳之本也。阳盛则四肢实。实则能登高而歌。

　　热盛于身。则弃衣而走。阳盛故妄言骂詈。不避亲疏。大热遍身。狂言而妄见妄闻也。

　　方

　　大柴胡散

　　（出圣惠方）

　　治热病已得汗。热犹不解。腹胀烦躁。狂语不定。可

　　服。

　　柴胡（去苗）川大黄（锉碎微炒）黄芩赤芍药枳实（麸炒微黄）人参（去芦头）黄（锉各一两）甘草（炙微赤锉）半夏（汤浸七次去滑各半两）上为粗散。每服五钱。

　　以水一大盏。入竹茹一分。生姜半分。煎至五分。去滓。不计时候。温服。

　　猪苓散

　　（出圣惠方）

　　治热病。狂言烦渴。宜服。

　　猪苓（去黑皮）麦门冬（去心焙各一两）龙胆草（去芦头）黄芩白藓皮泽泻赤茯苓人参（去芦头）甘草（炙微赤锉各三分）上为粗散。每服五钱。以水一大盏。煎至五分。

　　去滓。不计时候。温服。

　　白藓皮散

　　（出圣惠方）

　　治热病。狂言不止。宜服。

　　白藓皮黄芩秦艽（去苗）犀角屑甘草（炙微赤锉）麦门冬（去心）大青杏仁（汤浸去皮尖双仁麸炒微黄各半两）上为散。每服五钱。以水一大盏。煎至五分。去滓。

　　不计时候。温服之。

　　龙齿散

　　（出圣惠方）

　　治热病。心肺热壅。狂言不安。宜服。

　　龙齿人参（去芦头）川大黄（锉碎微炒）川芒硝（各一两）白藓皮川升麻葳蕤秦艽（去苗各三分）石膏（一两半）上为散。每服五钱。水一中盏。煎至六分。去滓。

　　不计时候。温服。

　　治热病。热毒攻心。烦躁狂言。心神不定。

