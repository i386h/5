<!-- { "loadSidebar": true } -->
　　（出圣惠方）生地黄汁（三合）生姜汁（一合）薄荷汁（一合）白蜜（一合）地龙（半两微炒去土捣细罗为末）上以四味汁相和。入地龙末。搅令匀。不计时候。分温二服。

　　治热病。烦热如火。狂言妄语欲走。宜服此方。

　　（出圣惠方）黄芩甘遂（煨令黄）龙胆草（去芦头各一两）上为细散。每服不计时候。以温水调服二钱。须臾。令病患饮水三两盏。服满则吐之。此方疗大热。急者甚效。

　　治热病五六日。壮热。狂语欲走。

　　（出圣惠方）鸡子（三枚取清）川芒硝（细研）寒水石（细研各半两）上先以新汲水一小盏。

　　调芒硝等末。次下鸡子清。搅令匀。不计时候。分为二服。

　　牛黄丸

　　（出圣惠方）

　　治热病狂言。心神惊悸。烦热喘促。宜服。

　　牛黄（细研）麝香（细研各一两）犀角屑人参（去芦头）茯神胡黄连龙胆草（去芦头）木香羚羊角屑朱砂（细研）地骨皮川升麻甘草（炙微赤锉各一两）麦门冬（一两去心焙）龙脑（一钱细研）上为末。都研匀。炼蜜和丸。如梧桐子大。每服不计时候。

　　以新汲水下十五丸。

　　治热病狂语。及诸黄。雪煎。

　　（出圣惠方）川大黄（五两锉碎微炒）上为细散。用腊月雪水五升。煎如膏。每服不计时候。以冷水调半匙服之。

　　若已六七日热极。心下烦闷。狂言见鬼。欲起走。

　　（出肘后方）上用干茱萸三升。水二升。煮取一升后。去滓寒温服之。得汗便愈。此方恐不识。必可用也。秘之。

　　又方

　　（肘后方）大蚓一升。破去土。以人溺煮令热。去滓服之。宜生绞汁。及水煎之。并善。又绞粪汁。

　　饮数合至三升。谓之黄龙汤。陈久者佳。

　　又方

　　（肘后方）取白犬。从背破取血用之。多多为佳。当及热以铺胸上。冷乃去之。此治垂死者活。无白犬。诸纯色者。亦可用之。无犬。白雄鸡亦佳。

　　又方

　　（肘后方）取桐皮削去上黑者。细擘之。长断。令四寸一束。以酒五合。以水一升。煮取一升。去滓顿服之。当吐下青黄汁数升。即瘥。

　　治时疾热病。狂言心躁。

　　（出本草）以苦参不限多少。炒黄色为末。每服二钱。水一盏。煎至八分。温服。连三服。有汗无汗皆瘥。

　　卷一百五十二　热病门

　　热病烦渴

　　（附论）夫热病入于肾脏。则为烦渴。为肾恶燥也。令热气盛攻于肾。故肾燥。肾燥则渴而引饮也。

　　方

　　麦门冬散

　　（出圣惠方）

　　治热病咽干。下后有热毒未解。烦渴不止。宜服。

　　麦门冬（去心焙）赤芍药黄连（去须）甘草（炙微赤锉）知母黄芩猪苓（去黑皮各一两）栝蒌（一枚）上为粗散。每服五钱。水一大盏。入生姜半分。煎至五分。去滓。

　　不计时候。温服。

　　黄散

　　（出圣惠方）

　　治热病烦渴。日夜吃水。宜服。

　　黄（锉）麦门冬（去心）栝蒌根（各一两）甘草（半两锉生用）上为散。每服五钱。

　　以水一大盏。煎至五分。去滓。不计时候。温服之。

　　石膏茶方

　　（出圣惠方）

　　治热病。头疼壮热。心燥烦渴。宜服。

　　石膏（二两锉碎）淡竹叶（一握）荠木通（各半两）上细锉。以水二大盏。

　　煎至一盏。去滓。分作四度。点腊面茶。不计时候服。

　　犀角饮子

　　（出圣惠方）

　　治热病烦渴。饮水无度。宜服。

　　犀角屑知母川升麻（各三分）石膏（二两）上细锉。用水二大盏。入竹叶三七片。

　　小麦五十粒。煎至一盏。去滓。入土瓜根汁一合。栝蒌根汁一合。搅令匀。不计时候。分温二服。

　　又方

　　（出圣惠方）小麦（一合）麦门冬（二两去心）寒水石青竹叶知母（各三分）上细锉和匀。

　　分为五服。每服以水二大盏。煎至一盏。去滓。每服渴时。温服半中盏。

　　知母散

　　（出圣惠方）

　　治热病。积热攻脾肺。烦躁多渴。饮水无度。小便数。

　　宜服。

　　知母川大黄（锉微炒）黄芩麦门冬（去心）龙胆草（去芦头各三分）甘草（一分炙微赤锉）上为散。每服四钱。以水一中盏。入生芦根五寸。煎至五分。去滓。不计时候。

　　温服。

　　治热病。烦躁大渴。饮水则逆。宜此方。

　　（出圣惠方）木瓜生姜薄荷（各一分）上都细切。以水一大盏。煎至五分。去滓。入蜜一合。

　　搅匀。不计时候。温服。

　　黄芩散

　　（出圣惠方）

　　治热病。烦渴不止。兼除劳热。宜服。

　　黄芩（一两）黄连（去须）生干地黄川升麻知母葛根（锉）大青（各半两）栀子仁（一分）上为散。每服四钱。以水一中盏。煎至五分。去滓。不计时候。温服之。

　　人参散

　　（出圣惠方）

　　治热病。经吐下后有余热。烦渴不止。宜服。

　　人参（去芦头）黄连（去须）甘草（炙微赤锉各三分）黄芩栝蒌根（各一两）桂心（半两）上为散。每服四钱。水一中盏。煎至六分。去滓。不计时候。温服。

　　麦门冬散

　　（出圣惠方）

　　治热病。烦渴不止。宜服。

　　麦门冬（一两半去心焙）甘草（炙微赤锉）地骨皮知母土瓜根（各一两）豉（一合）上为粗散。每服五钱。水一大盏。入葱白两茎。生姜半分。煎至五分。去滓。不计时候。温服。

　　猪苓散

　　（出圣惠方）

　　治热病。烦渴不止。或时头痛干呕。宜服。

　　猪苓（去黑皮）人参（去芦头）甘草（炙微赤锉）茅根（锉各三分）麦门冬（一两去心）石膏（二两）上为散。每服五钱。以水一大盏。煎至五分。去滓。不计时候。温服之。

　　石膏散

　　（出圣惠方）

　　治热病。毒瓦斯在心。烦渴不止。宜服。

　　石膏（四两）麦门冬（去心）黄芩栀子仁地骨皮柴胡（去苗）栝蒌根葳蕤甘草（炙微赤锉各三分）上为粗散。每服五钱。水一大盏。入竹叶三七片。煎至五分。去滓。

　　不计时候。温服。

　　地骨皮散

　　（出圣惠方）

　　治热病。烦渴不止。宜服。

　　地骨皮泽泻麦门冬（去心各一两）栀子仁犀角屑黄芩甘草（炙微赤锉各半两）上为散。每服五钱。以水一大盏。煎至五分。去滓。不计时候。温服之。

　　猪苓散

　　（出圣惠方）

　　治热病。发热烦渴。小便不利。宜服。

　　猪苓（去黑皮）赤茯苓木通（锉）滑石泽泻（各一两）上为散。每服五钱。

　　水一大盏。煎至五分。去滓。不计时候。温服。

　　牛黄散

　　（出圣惠方）

　　治热病。大热烦渴。心躁不睡。宜服。

　　牛黄（一分细研入）柴胡（去苗）黄连（去须）黄芩葛根（锉各一两）甘草（半两炙微赤锉）上为细散。不计时候。以薄荷水调下二钱。

　　三黄丸

　　（出圣惠方）

　　治热病烦渴。诸脏不安。宜服。

　　又方

　　（出圣惠方）上以生地黄捣绞取汁。每服一合。时时服之。

　　又方

　　（出圣惠方）上以生栝蒌根。捣绞取汁。每服一合。时时服之。

　　卷一百五十二　热病门

　　热病喘急

　　（附论）夫热病毒瓦斯攻于心肺。烦热壅于胸膈。而渴引饮水。必致喘粗。汗下之后。胃气尚虚。

　　热毒不退。渴饮水过多。水停心下。故令喘急也。

　　方

　　前胡散

　　（出圣惠方）

　　治热病气喘。心膈烦闷。或痰壅不能食。宜服。

　　前胡（去芦头）赤茯苓紫菀（去根土）大腹皮（锉）桔梗（去芦头）枳壳（麸炒微黄去瓤各一两）麦门冬（一两去心焙）甘草（炙微赤锉）陈橘皮（汤浸去白瓤焙各三分）上为粗散。每服五钱。水一大中盏。煎至五分。去滓。不计时候。温服。

　　大腹皮散

　　（出圣惠方）

　　治热病。肺壅气喘。膈中不利。宜服。

　　大腹皮（锉）人参（去芦头各一两）赤茯苓枳实（麸炒微黄）柴胡（去苗）桑根白皮（锉各三分）上为散。每服四钱。以水一大盏。煎至五分。去滓。不计时候。温服之。

　　杏仁散

　　（出圣惠方）

　　治热病。胸膈烦闷。喘息奔急。宜服。

　　杏仁（汤浸去皮尖双仁麸炒微黄）前胡（去芦头）甘草（炙微赤锉）麦门冬（去心）桑根白皮（锉各一两）木通（半两锉）上为散。每服五钱。水一大盏。煎至五分。去滓。

　　不计时候。温服。

　　治热病。心膈烦热。肺壅喘急。宜服此方。

　　杏仁（汤浸去皮尖双仁麸炒微黄）麦门冬（去心各一两）马兜铃（半两）麻黄（去根节）五味子（各一两半）桑门冬（三分）上为散。每服五钱。水一大盏。煎至五分。去滓。

　　不计时候。温服。

　　柴胡散

　　（出圣惠方）

　　治热病肺热。上气奔喘。宜服。

　　柴胡（去苗）紫苏茎叶桑根白皮（锉）杏仁（汤浸去皮尖双仁麸炒微黄一两）陈橘皮（一两半汤浸去瓤焙）石膏（二两）麻黄（半两去根节）上为散。每服五钱。水一大盏。煎至五分。去滓。不计时候。温服。

　　半夏散

　　（出圣惠方）

　　治热病。客热在脏。干呕。口中多痰。喘急烦闷。不能

　　饮食。宜服。

　　半夏（汤洗七次去滑）麦门冬（去心）青竹茹葛根（各一两）甘草（炙微赤锉）陈橘皮（汤浸去白焙各半两）上为散。每服五钱。水一大盏。入生姜半分。煎至五分。去滓。

　　不计时候。温服。

　　治热饮水多。卒上气喘急方。

　　（出圣惠方）淡竹叶（一两半）陈橘皮（半两汤浸去白瓤焙）桑根白皮（锉一两）上为细锉和匀。分为五服。每服以水一大盏。煎至五分。去滓。不计时候。温服。

　　皂荚丸

　　（出圣惠方）

　　治热病。肺壅喘急。宜服。

　　皂荚（一两去黑皮涂酥炙微黄）郁李仁（汤浸去皮尖研如膏）甘草（炙微赤锉）麻黄（去根节各三分）甜葶苈（一两炒令黑捣如泥）上为末。用郁李仁、葶苈。同研令匀。

　　炼蜜和丸。如梧桐子大。每服不计时候。以粥饮下十丸。

　　杏仁煎

　　（出圣惠方）

　　治热病。气喘咳嗽。宜服。

　　杏仁（五两汤浸去皮尖双仁）黄牛酥（二两）白蜜（半斤）生姜汁（二合）上以酥拌杏仁。炒令黄熟。捣如膏。入蜜姜汁。同煎如稠饧。每服三钱。含咽津。不计时候服。

　　陷胸散

　　（出圣惠方）

