<!-- { "loadSidebar": true } -->
　　兼治心胸闷结。喘不定。服之自汗出。

　　大黄（一两半）甘草（半两）枳实（半两去瓤）上为末。每服三钱。水七分。一盏煎三两沸。温温和滓服。汗出为度。六日内多使此散。如无证不用。

　　卷一百五十二　热病门

　　热病发狂

　　（附论）夫心者火也。主于血。阳气盛则血并于阳。热邪攻于心络。则心神烦乱。或咏或歌。或言或笑。精神不守。言语失常。惊悸不安。弃衣而走。此皆热毒之气。壅滞心胸。致令发狂也。

　　方

　　犀角散

　　（出圣惠方）

　　治热病。伏热在心。精神恍惚。发狂不得睡卧。宜服。

　　犀角屑栀子仁（各半两）茵陈（三分）赤芍药麦门冬（去心）白藓皮（各一两）茯神生干地黄（各二两）人参（一两半去芦头）上为散。每服五钱。水一大盏。入竹叶三七片。煎至五分。去滓。不计时候。温服。

　　人参散

　　（出圣惠方）

　　治热病。壅热发狂。心怯惊悸。宜服。

　　人参（去芦头）犀角屑甘草（炙微赤锉）黄芩远志秦艽（去苗）地骨皮沙参（去芦头各半两）上为散。每服五钱。以水一中盏。煎至五分。去滓。下竹沥。搅令匀。

　　不计时候。温服。

　　羚羊散

　　（出圣惠方）

　　治热病发汗后。热毒未尽。因有所惊。发热颠狂。宜

　　服。

　　羚羊角屑犀牛角屑茯神黄芩甘草（炙微赤锉）防风（去芦头各半两）龙齿人参（去芦头）铁粉（各一两）地骨皮（三分）上为粗散。每服五钱。以水一大盏。煎至五分。

　　去滓。不计时候。温服。

　　茯神散

　　（出圣惠方）

　　治热病发狂。心热烦闷多惊。不得睡卧。宜服。

　　茯神黄芩（各三分）犀角屑川升麻玄参（各半两）龙齿麦门冬（去心）甜竹根（锉）黄连（去须各一两）上为散。每服三钱。以水一中盏。煎至五分。去滓。下朴硝一钱。

　　地黄汁一合。搅令匀。不拘时候。温服。

　　大青散

　　（出圣惠方）

　　治热病盛发黄。皮肤如金色。小便赤涩。大便不通。口

　　干烦渴。闷乱发狂。宜服。

　　大青黄药子川朴硝川大黄（锉碎微炒）羚羊角屑土瓜根栀子仁秦艽（去苗）甘草（炙微赤锉各半两）上为细散。不计时候。以冷蜜水调下二钱。以利为度。

　　柴胡散

　　（出圣惠方）

　　治热病已得汗。热不解。腹满胀痛。烦躁发狂。宜服。

　　柴胡（去苗一两）川大黄（锉碎微炒）黄芩赤芍药半夏（汤浸七次去滑各三分）枳壳（半两麸炒微黄去瓤）上为散。每服五钱。以水一大盏。入生姜半分。煎至五分。去滓。

　　不计时候。温服。

　　朱砂丸

　　（出圣惠方）

　　治热病。毒热在脏。心神狂乱。壮热烦躁。不得睡卧。

　　宜服。

　　朱砂（细研）紫石英（细研水飞过）白石英（细研水飞过）不灰木（以牛粪火烧一炊时各一两）太阴玄精石牛黄天南星（末生用）麝香（各半两）金箔（五十片）龙脑（一分）上都研令细。用牛胆汁和丸。如樱桃大。不计时候。以新汲水嚼下一丸。

　　铁粉丸

　　（出圣惠方）

　　治热病。心神恍惚。悲喜不恒。发狂欲走。宜服。

　　铁粉（细研）牛黄（细研）远志（去心）丹参茯神川升麻（各半两）金箔（三七片细研）银箔（三七片细研）麝香（细研）白僵蚕（微炒）白附子（炮裂各一分）马牙硝（三分细研）上为散。同研令匀。炼蜜和捣三五百杵。丸如梧桐子大。不计时候。以薄荷汤下二十丸。

　　牛黄丸

　　（出圣惠方）

　　治热病发狂。心神恍惚。宜服。

　　牛黄（半两细研）虎睛（一对酒浸微炙）茯神石膏（细研）麦门冬（去心）生干地黄铁粉（细研各一两）川升麻玄参（各三分）上为末。同研令匀。炼蜜丸。如梧桐子大。

　　不计时候。以荆芥汤下二十丸。

　　天竺黄丸

　　（出圣惠方）

　　治热病。心气热盛。恍惚不定。发狂妄有所见。宜

　　服。

　　天竺黄朱砂（细研水飞过）龙脑（各三分）牛黄（细研）远志（去心）麝香（细研）甘草（炙微赤锉各一分）黄连（去须）铁粉（各一两）甘菊花马牙硝（细研）茯神（各半两）金银箔（各五十片细研）上为末。都研令匀。炼蜜和捣三二百杵。丸如梧桐子大。

　　不计时候。以荆芥汤或薄荷汤嚼下十丸。

　　治热病。毒攻心胸。燥闷发狂。

　　（出肘后方）鸡子（二枚清）川朴硝（半两）上相合。以新汲水一小盏。热调顿服之。一方酒服之。

　　治热病及时疾。心躁狂乱奔走。状似痫。言语不定。久不得汗。及不知人事。

　　上用人中黄。不以多少。入大罐内。以泥固济。大火半日。去火候冷取出。于地上以盆盖之。又半日许。细研如面。新汲水调下三钱。或未退。间作瘥。人中黄者硬粪也。

　　治狂病经久不瘥。或歌或笑。行走不休。发动无时用。

　　（出本草）以猪肉一斤。煮令熟。以细研作脍。和酱醋食之。或羹粥炒。任性服之。

　　解热疾。不知人事欲死者。

　　用蚯蚓不以多少。先杵烂。以水泡滤过。灌服半碗立效。

　　卷一百五十二　热病门

　　热病呕逆

　　（附论）夫热病。胃中有热。则谷气不和。新谷入与热气相搏。胃气不平。故致呕逆。或吐下以后。脏气虚弱。亦令呕逆也。

　　方

　　前胡饮子

　　（出圣惠方）

　　治热病。恶寒壮热。食则呕逆。宜服。

　　前胡（去芦头）麦门冬（去心）竹茹生地黄葛根（各二两）陈橘皮（汤浸去白瓤焙）甘草（炙微赤锉）枇杷叶（拭去毛炙微黄各半两）上都细锉和匀。每服五钱。以水一大中盏。

　　煎至五分。去滓。不计时候。温服。

　　人参饮子

　　（出圣惠方）

　　治热病。壮热呕逆。不下饮食。宜服。

　　人参（去芦头）陈橘皮（汤浸去白瓤焙）生姜赤茯苓葛根（锉）麦门冬（去心各一两）上都细锉和匀。每服半两。以水一大盏。煎至五分。去滓。不计时候。温服。

　　麦门冬散

　　（出圣惠方）

　　治热病。壮热恶寒。食即呕逆。宜服。

　　麦门冬（去心）前胡（去芦头）生地黄（各一两）甘草（炙微赤锉）陈橘皮（汤浸去白瓤焙）人参（去芦头各半两）上为散。每服四钱。以水一中盏。入竹茹半鸡子大。煎至六分。去滓。不计时候。温服。

　　柴胡散

　　（出圣惠方）

　　治热病。数日未得汗。遍身壮热。呕逆不下食。宜服。

　　柴胡（去苗）川升麻人参（去芦头）麦门冬（去心各一两）麻黄（去根节一两半）甘草（炙微赤锉）枳实（麸炒微黄）知母栀子仁（各三两）鳖甲（三两涂醋炙令黄去裙）上为散。每服五钱。以水一大盏。入生姜半分。煎至五分。去滓。不计时候。温服。

　　白茅根饮子

　　（出圣惠方）

　　治热病。因服凉药过多。致胃冷呕。宜服。

　　白茅根（半两锉）陈橘皮（汤浸去白瓤焙）桂心葛根（各一两）高良姜（半两）枇杷叶（半两拭去毛炙微黄）上都细锉和匀。每服半两。以水一大盏。入生姜半分。煎至五分。

　　去滓。不计时候。温服。

　　治热病烦渴。饮水过多。时有呕逆方。

　　（出圣惠方）枇杷叶（拭去毛炙微黄）茅根（锉）葛根（锉各一两）上为散。以水三大盏。煎至一盏半。去滓。不计时候。分温三服。

　　七物黄连汤

　　（出圣惠方）

　　治夏月伤寒。四肢烦疼发热。其人喜烦。呕逆支满

　　。剧如祸祟。寒热相搏。故令喜烦。

　　黄连茯苓黄芩（各十八铢）芍药葛根（锉各一两）甘草（一两六铢）小麦（二合）上咀。以水七升。煮取三升。冷分三服。不能一升。稍稍服之。病势安乃卧。药主毒瓦斯。

　　服汤之后。胸中热及咽喉痛皆瘥。其明日复煮一剂。如法服之。此汤无毒。但除热下气安病人。小儿服者取三分之一。以水四升。煮得二升。稍稍服。

　　黄连解毒汤

　　（出经验良方）

　　治烦呕不得眠。口燥呻吟错语。

　　黄连（三两）黄柏黄芩（各二两）栀子（一十四枚）上水六升。煎取二升。分再服。

　　外台云。凡大热盛。烦呕呻吟。错语不得眠。皆宜此方。诸人用之亦效。此直解热毒。除热酷。不必饮酒剧者。一方每服加半夏三枚。全用浓朴二钱锉。茯苓去皮锉。水一盏半。生姜三片。煎至半盏温服。名曰半夏黄连解毒汤。或欲急下者。本方加大承气汤一服。生姜煎如前法。以利为度。一法为细末。水丸如小豆大。温水下二十丸。治积热劳咳泻利。甚良。

　　小柴胡汤

　　（出朱氏积验方）

　　治热证呕吐。

　　柴胡（去芦半斤）黄芩人参甘草（炙各三两）半夏（汤洗七次焙干二两半）上锉散。每服三钱半。生姜五片。枣一枚。煎服。

　　卷一百五十二　热病门

　　热病哕

　　（附论）夫热病哕者。由伏热在于胃间。令人胸满。气逆则哕。若大下后。胃气虚冷。亦治哕也。

　　方

　　丁香散

　　（出圣惠方）

　　治热病未得汗。躁热。饮水过多。腹胀气急。呕哕不止

　　。宜服。

　　丁香陈橘皮（汤浸去白瓤焙）枇杷叶（拭去毛炙微黄）前胡（去芦头）葛根（锉各半两）人参茅根（锉各一两）上为粗散。每服三钱。以水一中盏。入生姜半分。煎至六分。

　　去滓。不计时候。温服。

　　甘草饮子

　　（出圣惠方）

　　治热病。毒瓦斯攻胃。呕哕不止。宜服。

　　甘草（炙微赤）陈橘皮（汤浸去白瓤焙）川升麻生姜葛根（锉）人参（去芦头各一两）上都细锉和匀。每服半两。以水一大盏。煎至五分。去滓。不计时候。温服。

　　半夏散

　　（出圣惠方）

　　治热病。腹胃虚胀。心膈壅滞。呕哕不能食。宜服。

　　半夏（汤洗七次去滑）赤芍药陈橘皮（汤浸去白瓤焙）大腹皮（锉各三分）上为粗散。每服五钱。以水一大盏。入生姜半分。煎至五分。去滓。不计时候。温服。

　　麦门冬散

　　（出圣惠方）

　　治热病。烦热呕哕。不欲饮食。宜服。

　　麦门冬（去心）芦根（锉各一两半）柴胡（去苗）葛根（锉各一两）人参（三分去芦头）上为散。每服四钱。以水一中盏。入竹茹一分。煎至六分。去滓。入生地黄汁少半合。更煎一沸。不计时候。温服。

　　前胡散

　　（出圣惠方）

