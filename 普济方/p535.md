<!-- { "loadSidebar": true } -->
　　治热病。胃中有热。谷气入则胃逆。逆则胃不下食。宜

　　服

　　。

　　前胡（去芦头）黄（锉）人参（去芦头）麦门冬（去心）陈橘皮（汤浸去白瓤焙各半两）甘草（一分炙微赤锉）生甘地黄（三分）上为散。每服五钱。以水一大盏。入竹茹一分。去滓。不计时候。煎至五分。温服。

　　赤芍药散

　　（出圣惠方）

　　治热病。往来寒热。胸膈满闷哕逆。宜服。

　　赤芍药人参（去芦头）陈橘皮（去白瓤焙）茯苓（各三分）前胡（去芦头）桂心犀角屑大腹皮芦根（各半两）上为散。每服三钱。以水一大盏。煎至五分。去滓。不计时候。温服之。

　　白术香散

　　（出圣惠方）

　　治热病。邪热已退。胃气未和。哕不能食。宜服。

　　白术芦根（锉）草豆蔻（去皮）人参（去芦头）陈橘皮（汤洗白瓤焙）枇杷叶（拭去毛炙微黄）浓朴（去粗皮涂生姜汁炙令香熟各三分）上为散。每服五钱。以水一大盏。

　　煎至五分。去滓。不计时候。温服。

　　白茅根散

　　（出圣惠方）

　　治热病。哕逆不下食。宜服。

　　白茅根（锉）百合陈橘皮（汤浸去白瓤焙）葛根（锉）人参（去芦头各一两）上为散。每服五钱。以水一大盏。煎至五分。去滓。不计时候。温服。

　　治热病未得汗。呕哕不止方。

　　（出圣惠方）麦门冬（一两半去心焙）芦根人参（去芦头各一两）上为散。每服半两。以水一大盏。

　　入生姜半分。煎至五分。去滓。不计时候。温服。

　　卷一百五十二　热病门

　　结热

　　（附论）夫热病。其人或未发汗、吐、下。或经服药以后。而脉洪大实数。腹胃胀满。小便赤黄。

　　大便难。或渴或烦。面色变赤。此为腑脏有结热故也。

　　方

　　石膏散

　　（出圣惠方）

　　治热病得汗后。余热不退。头痛心烦。宜服。

　　石膏（二两）麦门冬（一两去心焙）知母人参（去芦头）柴胡（去苗）犀角屑甘草（炙微赤锉各半两）黄芩（三分）上为粗散。每服五钱。以水一大盏。入葱白两茎。豉五十粒。煎至五分。去滓。不计时候。温服。

　　治热病。汗后余热不除。寒热往来。头重体痛。宜服此方。

　　（出圣惠方）葛根（锉）黄（锉）栀子仁柴胡（去苗）石膏（各一两）地骨皮黄芩〔各三两（分）〕甘草（半两炙微赤锉）上为粗散。每服三钱。以水一中盏。入豉三十粒。煎至五分。

　　去滓。不计时候。温服。

　　茵陈散

　　（出圣惠方）

　　治热病。汗后余热不解。头项出汗。身上无汗。瘀热在

　　内

　　。渴欲饮水。小便不利。宜服。

　　茵陈猪苓（去黑皮）桑根白皮（锉）木通（锉）甘草（炙微赤锉各半两）栀子仁川大黄（锉碎微炒）秦艽（去苗各三分）柴胡（去苗各一两）上为散。每服五钱。以水一大盏。

　　煎至五分。去滓。不计时候。温服之。

　　葛根散

　　（出圣惠方）

　　治热病。汗后余热不解。往来寒热不定。宜服。

　　葛根（锉）赤芍药（各三两）麻黄（去根节）柴胡（去苗）麦门冬（去心各一两）大青葳蕤黄芩甘草（炙微赤锉各半两）上为散。每服四钱。以水一中盏。煎至六分。去滓。

　　不计时候。温服。

　　黄芩散

　　（出圣惠方）

　　治热病后。余热不解。身体沉重。宜服。

　　黄芩川升麻石膏麻黄（去根节各一两）黄连（去须三分）栀子仁甘草（炙微赤锉各一分）上为粗散。每服四钱。以水一中盏。煎至六分。去滓。不计时候。温服。

　　犀牛角散

　　（出圣惠方）

　　治热病。汗后余热不退。头痛唇干。宜服。

　　犀角屑知母川升麻麦门冬（去心）黄芩葛根（锉各一两）黄连（三分去须）甘草（半两炙微赤锉）石膏（二两）上为散。每服四钱。以水一中盏。煎至六分。去滓。

　　不计时候。温服。

　　治热病。汗后余热不解。宜服此方。

　　川升麻黄芩（各三分）黄连（去须）恒山（各一两）上为散。每服四钱。以水一中盏。

　　煎至六分。去滓。空心温服。得吐即止。未吐再服。

　　石膏散

　　（出圣惠方）

　　治热病已得汗。余热未退。宜服。

　　石膏（一两半）知母人参（去芦头）葳蕤甘草（三分炙微赤锉）上为粗散。

　　每服五钱。以水一大盏。入生姜半分。煎至五分。去滓。不计时候。温服。

　　人参散

　　（出圣惠方）

　　治热病。汗后余热不除。烦躁恍惚不安。宜服。

　　人参（去芦头）栀子仁蓝叶甘草（炙微赤锉）白藓皮大青（各一两）上为散。每服四钱。以水一中盏。煎至六分。去滓。不计时候。温服。

　　治热病。口中苦。下气除热。喉中鸣。煎方。

　　（出千金方）石膏（半升）蜜（一升）上二味。以水三升。先煮石膏二升。次纳蜜。复煎取如饧。

　　含如枣核许。尽复含之。大良。

　　卷一百五十三　热病门

　　热病心腹胀满

　　（附论）夫热病服冷药。及饮冷水过多。结在心下。故心腹胀满。此为脏虚。先有旧癖故也。或吐下以后。病不解。内外有热。亦心腹胀满。此为有实也。

　　方

　　槟榔散

　　（出圣惠方）

　　治热病。心腹胀满。四肢烦闷。不欲饮食。宜服。

　　槟榔白术枳壳（麸炒微黄去瓤）人参（去芦头）陈橘皮（汤洗去白瓤焙）麦（麸炒微黄各一两）川大黄（锉碎微炒）甘草（炙微赤锉各三分）上为粗散。每服三钱。

　　以水一中盏。入生姜半分。煎至六分。去滓。不计时候。温服。

　　赤芍药散治热病。心腹胀满。或时疼痛。饮食全微。宜服。

　　赤芍药柴胡（去苗）桔梗（去芦头）赤茯苓鳖甲（涂醋炙令黄锉去裙）郁李仁（汤浸去皮尖微炒各半两）木通（三分锉）上为散。每服四钱。以水一中盏。煎至六分。

　　去滓。不计时候。温服之。

　　诃黎勒散

　　（出圣惠方）

　　治热病。心腹胀满。不能饮食。四肢羸乏。宜服。

　　诃黎勒（三分去核生用）赤茯苓（一两半）陈橘皮（汤浸去白瓤焙）人参（去芦头）白术槟榔（各一两）甘草（半两炙微赤锉）上为散。每服三钱。以水一中盏。入生姜半分。

　　煎至六分。去滓。不计时候。温服。

　　人参散

　　（出圣惠方）

　　治热病出汗后。心腹胀满。呕逆少气。宜服。

　　人参（去芦头）木香半夏（汤洗七次去滑）甘草（炙微赤锉各半两）白术陈橘皮（汤浸去白瓤焙各三分）上为散。每服三钱。以水一中盏。入生姜半分。枣三枚。煎至六分。

　　去滓。不计时候。温服。

　　浓朴散

　　（出圣惠方）

　　治热病。伤冷太过。腹胀呕逆。不纳饮食。宜服。

　　浓朴（去粗皮涂生姜汁炙令香熟）半夏（汤洗七次去滑）人参（去芦头各一两）藿香诃黎勒皮（各三分）陈橘皮（汤浸去白瓤焙）甘草（炙微赤锉各半两）上为散。每服三钱。

　　以水一中盏。入生姜半分。枣三枚。煎至六分。去滓。不计时候。温服。

　　柴胡散

　　（出圣惠方）

　　治热病得汗后。热不解。心腹胀满。宜服。

　　柴胡（去苗）赤芍药（各一两）白术槟榔桔梗（去芦头）甘草（炙微赤锉各半两）枳实（麸炒微黄去瓤）黄芩诃黎勒皮（各三分）上为散。每服三钱。以水一中盏。入生姜半分。煎至六分。去滓。不计时候。温服。

　　木香丸

　　（出圣惠方）

　　治热病得汗后。心腹胀满疼痛。宜服。

　　木香槟榔诃黎勒皮（各一两）桂心桃仁（汤浸去皮尖双仁麸炒研）枳实（麸炒微黄去瓤各半两）上为细末。炼蜜和丸。如梧桐子大。每服以生姜汤下二十丸。

　　大建中汤

　　（出十便良方）

　　治热自腹中。或从背膂。渐渐蒸热。日间小剧。至

　　夜渐退。或寐而汗出。小便或赤或白而浊。甚则频数尿精。夜梦鬼交。日渐羸瘦。此

　　由思虑太过。心气耗弱。阳气流散。精神不收。阴无所使。治属费力。

　　芍药（三两）黄远志当归泽泻（各一两半）龙骨人参甘草（各一两）上为粗散。每服五钱。水二盏。生姜三片。枣一个。壁泥少许。煎至一盏。去滓。食前温服。（一方以菖蒲代远志）

　　参橘丸

　　（出十便良方）

　　治热从腹起。上循胸腋。绕颈与额。初似温温。渐至

　　大热。发作无时。遇饥愈剧。中脘不利。善食而瘦。其色苍黄。肌肉不泽。口唇干燥

　　。此由脾气素弱。会因他病瘥后。误投热药入于脾。脾热则消谷引食。消肌肉。其脉濡

　　弱而病。治之。

　　橘皮（三两）麦子（一两）人参（一两）上为细末。蜜为丸。如梧桐子大。米饮下三十丸。食前服。若嗽加五味子一两。

　　卷一百五十三　热病门

　　热病咳嗽

　　（附论）夫热病邪热客于肺。则上焦烦壅。其人必饮水。水停心下则肺浮。肺主于嗽。水气乘之。

　　故咳嗽也。

　　方

　　前胡散

　　（出圣惠方）

　　治热病。壮热咳嗽。痛心闷。宜服。

　　前胡（去芦头）川升麻地骨皮杏仁（汤浸去皮尖双仁麸炒微黄各一两）贝母（煨微黄）紫菀（洗去苗土各一两半）石膏（三两半）麦门冬（二两去心焙）甘草（炙微赤锉半两）上为粗散。每服五钱。以水一大盏。入竹叶三七片。煎至五分。去滓。不计时候。温服。

　　麦门冬散

　　（出圣惠方）

　　治热病壮热。头痛咳嗽。宜服。

　　麦门冬（一两半去心焙）葛根（锉）贝母（煨微黄各三分）柴胡（一两去苗）百合川升麻（各半两）栀子仁甘草（炙令微赤锉各一分）上为粗散。每服四钱。用水一中盏。

　　入豉半合。葱白二茎。煎至六分。去滓。不计时候。温服。

　　生地黄饮子

　　（出圣惠方）

　　治热病。毒瓦斯攻肺咳嗽。喉中生疮。宜服。

　　生地黄（切）柴胡（去苗各二两）川升麻玄参川大黄（生用）贝母（煨令微黄）麦门冬（去苗）百合甘草（炙微赤锉各一两）上细锉和匀。每服半两。以水一大盏。煎至五分。去滓。入蜜一小匙。更煎一沸。放温。不计时服。

　　郁李仁散

　　（出圣惠方）

　　治热病。心肺烦热。上气咳嗽。不得睡卧。时时渴欲

　　饮水。遍身浮肿。宜服。

