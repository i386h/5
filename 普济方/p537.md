<!-- { "loadSidebar": true } -->
　　贝母（煨微黄色）刺蓟蒲黄（各一两）上为细散。每服不计时候。以新汲水调下二钱。

　　治热病鼻衄不止方。

　　（出圣惠方）蛤粉香墨末（各一钱）黄丹（半钱）上相和令匀。以新汲水调。顿服。

　　治热病鼻衄。诸药无效者。宜用此方。

　　（出圣惠方）赤马通（二枚绞取汁）阿胶（三片炙令微黄捣末）上相和。热搅令匀。每用少许滴鼻中。

　　仍以新汲水略蘸足。即止。

　　治热病衄血。日夜无度。身面如金。

　　（出圣惠方）上以韭根一握。捣取汁。以罐盛。用索投于井中深处。良久取出。沥水同和。滴二七滴于鼻中。瘥。

　　治热病鼻衄。若血下数升者。宜服。

　　（出圣惠方）以好松烟墨二两。捣细罗为末。用鸡子白和丸。如梧桐子大。每服以生地黄汁下二十丸。

　　如人行五里再服。以瘥为度。

　　黄土汤

　　（出圣惠方）

　　治鼻衄。去五脏热。气结而吐血者。

　　当归甘草（炙）芍药芎（各三两）黄芩（一两）桂心（一两）生地黄（一片）青竹皮（五两）釜底焦黄土（如鸡子一枚碎绵裹）上切。以水一斗三升。煮竹皮减三升。

　　去滓。

　　纳诸药。煮取三升。分二服。忌海藻菘菜生葱。

　　又方

　　用黄芩四两切。以水五升。煮取二升。分三服。亦治妇人漏下血。

　　卷一百五十三　热病门

　　热病口疮

　　（附论）夫热病发汗吐下之后。表里俱虚。毒瓦斯未除。伏热在脏。热毒乘虚。攻于心脾。上焦烦壅。头痛咽干。故口舌生疮也。

　　方

　　犀角散

　　（出圣惠方）

　　治热病口疮。心神烦躁。大小便壅滞。宜服。

　　犀角屑甘草（炙微赤锉各半两）黄连（去须）川大黄（锉碎微炒）黄芩川朴硝（各一两）川升麻（七分）麦门冬（一两半去心焙）上为粗散。每服三钱。以水一中盏。

　　煎至六分。去滓温服。如人行十余里再服。以利为度。

　　川升麻散

　　（出圣惠方）

　　治热病口疮。壮热头痛。心神烦躁。宜服。

　　川升麻玄参黄连（去须）大青知母黄芩（各一两）柴胡（一两半去苗）甘草（炙微赤锉）地骨皮（各三分）上为粗散。每服三钱。以水一中盏。入淡竹叶三七片。

　　煎至六分。去滓。不计时候。温服。

　　大青散

　　（出圣惠方）

　　治热病。心脏壅热。口内生疮。宜服。

　　大青沙参（去芦头）川升麻川大黄（锉碎微炒各一分）黄芩枳壳（麸炒微黄各半两）生干地黄（一两）川朴硝（三分）上为散。每服四钱。以水一中盏。煎至六分。

　　去滓。

　　不计时候。温服。

　　犀角煎

　　（出圣惠方）

　　治热病。咽喉赤肿。口内生疮。不能下食。宜服。

　　犀角屑川升麻川大黄（锉碎微炒）黄药子马牙硝黄柏（锉各半两）上为散。

　　以水四大盏。煎至一大盏。去滓。入蜜三合。相和。更煎一两沸。放温。徐徐含咽。

　　龙胆煎

　　（出圣惠方）

　　治热病。口疮发歇。疼痛不可忍。宜涂。

　　龙胆草（去芦头）黄连（去须）川升麻槐白皮（锉）大青（各一两）竹叶蔷薇根（锉各三两）上细锉。都以水五大盏。煎至一大盏。去滓。入蜜三合。漫火煎成膏。涂于疮上。有涎吐之。

　　石膏煎

　　（出圣惠方）

　　治热病口疮。洗心除热。去喉中鸣。宜服。

　　石膏（半斤细研）蜜地黄汁（各一中盏）上以水三大盏。先煮石膏取一盏。乃纳蜜及地黄汁复煎。取一盏。去滓。每服抄一匙。含咽。

　　治热病口疮。久不愈方。

　　天门冬（一两半去心焙）升麻玄参（各一两）上为末。炼蜜和丸如弹子大。每服以新绵薄裹一丸。含咽津。

　　又方

　　（出圣惠方）川升麻黄药子（各一两）川大黄（一两半锉碎微炒）黄丹（半两）上为末。炼蜜和丸如弹子大。每服以新绵薄裹一丸。含咽津。

　　治热病。口疮赤肿。疼痛不可忍。

　　（出圣惠方）黄柏（一两末）腻粉（一钱）马牙硝（一两末）上件药相和令匀。每服少许。贴于疮上。

　　有涎吐却。日三两次上用。

　　治热病。口疮赤肿。疼痛不可忍方。

　　（出圣惠方）蔷薇根（二两锉）黄柏（一两半锉）马牙硝（一两）上件药。都以水二大盏半。

　　煎至一盏半。去滓。温含冷吐。

　　治热病口疮不饮方。

　　（出圣惠方）牛膝（去苗）角蒿（各一两）黄柏（半两锉）上细锉。都以水二大盏。煎取一盏半。去滓。温含冷吐。

　　治热病口疮方。

　　（出圣惠方）黄连（一分去须）槐白皮甘草根（各半两）上细锉。用水一大盏。煎取一盏半。

　　去滓。

　　温含冷吐。

　　石胆散

　　（出圣惠方）

　　治热病。口舌生疮。

　　石胆（半两）马牙硝（一两）黄连（半两去须）龙脑（一钱）黄柏（锉）角蒿（各一两）上为细散。入龙脑、石胆、马牙硝、等。更研细。每取半钱。用新绵薄裹。含良久。有涎即吐之。

　　酥蜜煎

　　（出圣惠方）

　　治热病热盛。口中生疮。

　　酥蜜（各三合）大青（一两）上先将大青捣罗为末。入酥蜜中。搅和匀。慢火煎三两沸。入净器盛。不计时候。含一茶匙。

　　卷一百五十三　热病门

　　热病吐血

　　（附论）夫诸阳受病。不发其汗。热毒入深。结于五脏。内有瘀积。故令吐血也。

　　方

　　生干地黄散

　　（出圣惠方）

　　治热病。发汗而汗不发。致内有积瘀。故吐血不止

　　。宜服。

　　生干地黄赤芍药刺蓟（一两）犀角屑（半两）牡丹皮柏叶（各三分）上为散。每服四钱。以水一中盏。煎至六分。去滓。不计时候。温服之。

　　大黄散

　　（出圣惠方）

　　治热病。吐血不止。心身烦闷。宜服。

　　川大黄（锉碎微炒）甘草（炙微赤锉各三分）犀角屑赤芍药黄芩生干地黄（各一两）上为散。每服四钱。水一中盏。煎至六分。去滓。不计时候。温服。

　　刺蓟散

　　（出圣惠方）

　　治热病吐血。并鼻衄不止。头面俱热。宜服。

　　刺蓟川升麻鸡苏茎叶川朴硝（各一两）赤芍药子芩（各一两半）大青犀角屑甘草（炙微赤锉各三分）生干地黄（二两）上为散。每服四钱。水一中盏。煎至六分。

　　去滓。

　　不计时候。温服。

　　竹茹散

　　（出圣惠方）

　　治热病吐血。并鼻衄不止。宜服。

　　青竹茹（一两半）子芩（一两）蒲黄伏龙肝（末各二钱）生藕（二合）上以水一大钟半。煎竹茹、子芩、至一盏。去滓。下蒲黄等三味。搅令匀。不计时候。分为三服。

　　犀角散

　　（出圣惠方）

　　治热病。毒瓦斯未解心肺积热。吐血不止。心中壅闷。宜

　　服

　　。

　　犀角屑栀子仁地骨皮子芩川大黄（锉碎微炒）甘草（炙微赤锉）茯神川升麻茅根（锉）芦根（锉各半两）麦门冬（三分去心）生干地黄（一两）上为散。每服四钱。以水一中盏。煎至六分。去滓。不计时候。温服。

　　红蓝花散

　　（出圣惠方）

　　治热病吐血。心胸不利。宜服。

　　红蓝花川大黄（锉碎微炒各一两）诃黎勒皮羚羊角屑黄芩刺蓟（各三分）上为粗散。每服五钱。以水一大盏。煎至五分。去滓。下赤马通汁半合。更煎一两沸。不计时候。

　　温服。

　　又方

　　（出圣惠方）以生地黄捣绞取汁。每服一小盏。频三五服即瘥。

　　又方

　　（出圣惠方）以生藕捣绞取汁。每服一小盏。入生蜜一匙。搅匀服之。频服即止。

　　又方

　　（出圣惠方）以生刺蓟捣绞取汁。每服一小盏。入生蜜一匙。搅匀服之。频服即止。

　　又方

　　（出圣惠方）以伏龙肝水浸取清。每服一小盏服之。

　　地血散

　　（出活人书）

　　热毒深入吐血。

　　茜根（四钱）大豆（二钱）黄药子甘草（各一两）上为细末。每服三钱。新汲水调下。

　　三黄丸

　　（出御药院）

　　治法千金方同。治吐血黄胆热病。

　　黄连（半两）黄芩大黄（各二钱半）上件为细末。炼蜜和丸。如梧桐子大。每服五十丸。食前。温水下之。

　　卷一百五十三　热病门

　　热病热毒攻眼

　　（附论）夫热病毒瓦斯攻眼者。由伏热在脏。心膈壅滞。热毒熏蒸于肝。上冲于目故也。肝气属目。

　　目者肝之窍。若为邪热所攻。则赤肿疼痛。或生翳瘴也。

　　方

　　犀角散

　　（出圣惠方）

　　治热病。热毒瓦斯攻眼。赤涩肿痛。宜服。

　　犀角屑防风（去芦头）黄芩川升麻石膏川大黄（锉碎微炒）黄连（去须）大青甘菊花栀子仁甘草（炙令微赤锉各半两）麦门冬（一两去心焙）上为粗散。每服三钱。

　　以水一中盏。入淡竹叶三七片。煎至六分。去滓。不计时候。温服。

　　玄参散

　　（出圣惠方）

　　治热病。热毒攻眼。额角偏痛。两眼涩肿。心神烦闷。

　　宜服。

　　玄参甘菊花地骨皮川升麻黄连（去须）栀子仁柴胡（去苗）甘草（炙微赤锉各半两）麦门冬（一两去心焙）上为粗散。每服三钱。以水一中盏。煎至六分。去滓。

　　不计时候。温服。

　　青葙子丸

　　（出圣惠方）

　　治热病。热毒攻眼。生翳膜。宜服。

　　青葙子防风（去芦头）枳壳（麸炒微黄去瓤各一两）枸杞子泽泻生干地黄石决明（各一两半）麦门冬（二两半去心焙）细辛黄连（去须）茺蔚子（各三分）车前子（二两）上为末。炼蜜和捣三二百杵。丸如梧桐子大。每服以清粥饮下三十丸。不计时候。温服。

　　洗眼黄柏汤

　　（出圣惠方）

　　治热病。毒瓦斯攻两眼。赤肿疼痛。宜服。

　　黄柏黄连当归甘草（生用）黄芩（各半两）灯心（三束）杏仁（汤浸去皮尖双仁生用）蕤仁（各一分）枣（五枚）上细锉。都以水三大盏。煎取一盏半。以绵滤去滓。

　　看冷暖。避风处洗眼。日三五度用。

　　洗眼栀子汤

　　（出圣惠方）

　　治热病。热毒瓦斯攻眼。生赤脉翳膜。疼痛。怕见光

　　明

　　。宜服。

　　栀子仁黄柏黄芩黄连秦皮（锉）决明子（微炒各半两）蕤仁（一分）枣（五枚）上细锉。都以水二大盏。煎取一大盏。以绵滤去滓。避风处。看冷暖洗眼。日三五度用。

