<!-- { "loadSidebar": true } -->
　　洗眼黄连汤

　　（出圣惠方）

　　治热病。毒瓦斯攻眼。赤肿疼痛。宜服。

　　黄连甘草（生用）秦皮秦艽（去苗各一两）黄柏（二两）上细锉。都以水三大盏。

　　煎至二大盏。温温洗眼。日三五度用。

　　治热病。毒瓦斯攻眼肿痛。点眼方。

　　（出圣惠方）黄连（去须捣碎）马牙硝（各一分）人乳汁（一小盏）上将黄连马牙硝等。入于乳汁中。浸经一宿。滤过取清。点眼。日五七度。

　　洗肝散

　　（出圣惠方）

　　治热病。热毒攻眼肿。疼痛。宜服。

　　羚羊角屑子芩羌活柴胡（去苗）川大黄（锉碎微炒）防风（去芦头）栀子仁甘菊花黄连（去须）犀角屑甘草（炙微赤锉各半两）上为粗散。每服三钱。以水一中盏。

　　入淡竹叶三七片。煎至六分。去滓。不计时候。温服。

　　治热病后生翳方。

　　（出肘后方）上烧豉二七粒末。纳管中。吹入鼻中。

　　治热病瘥后百日。食五辛者。目暗。

　　（出本草）以鲫鱼作。熏之愈。

　　卷一百五十三　热病门

　　热病发斑

　　（附论）夫热病在表。或未发汗。或已发汗、吐、下之后。表症未解。毒瓦斯不散。烦热而渴。得水不能饮。表虚里实。故身体发斑。状如锦文也。

　　方

　　解毒香豉饮子治心肺藏热毒。攻于皮肤。遍生赤斑。重者其色紫黑。宜服。

　　香豉（二两）石膏（三两）栀子仁大青川升麻川芒硝川大黄（锉碎微炒）甘草（各半两生用）上细锉。拌和令匀。每服半两。用水一大盏。入生姜半分。葱白七寸。煎至五分。去滓。不计时候。温服。

　　犀角散治热病目赤。烦躁狂语。坐卧不得。身生赤斑。宜服。

　　犀角屑龙胆草（去芦头）人参（去芦头）甘草（生用各半两）不灰木（以牛粪火烧为灰细研）黄芩（各一两）川大黄（三分锉碎微炒）上为粗散。每服三钱。以水一中盏。

　　入竹叶二七片。煎至六分。去滓。不计时候。温服。

　　茵陈散治热病发斑。宜服。

　　茵陈（二两）川大黄（锉碎微炒）玄参（各一两）栀子仁（一分）甘草（半两生用）上为散。每服四钱。以水一中盏。煎至六分。去滓。不计时候。温服。

　　牛黄散治热病发斑。解毒宜服。

　　牛黄（细研）川升麻槟榔（各半两）人参（去芦头）川大黄（锉碎微炒各一两）栀子仁甘草（生用各三分）木香犀角屑羚羊角屑（各一分）右为细散。每服不计时候。

　　煎竹叶汤调下二钱。

　　生地黄膏治热病。温毒大疫发斑。宜服。

　　生地黄（半斤切）豉（一升）雄黄（细研）麝香（细研各二钱）上件药。以猪膏二斤。

　　慢火煎地黄并豉三分。煎至二分。绞去滓。入雄黄、麝香、搅令匀。以瓷盒内贮之。每服不计时候。以温水调下半匙。服此药后。其毒皆从皮肤中出。即瘥。

　　解毒犀角散治热病。毒瓦斯外攻皮肤斑出。狂乱躁热。宜服。

　　犀角屑黄芩大青马牙硝（各一两）栀子仁牛黄（细研）天竺黄（细研）赤茯苓黄连（去须）甘草（生用各半两）上为细散。每服不计时候。煎竹叶汤调下二钱。

　　升麻散

　　（出圣惠方）

　　治热病发赤斑。心身烦躁。宜服。

　　川升麻川大黄（锉研细炒）人参（去芦头）犀角屑玄参（各一两）甘草（半两生用）上为细散。每服以新汲水调下二钱。日四五服。

　　黑奴丸

　　（出圣惠方）

　　治热病。温毒中人斑出赤者。五死一生。黑者十死一生

　　。大疫难救。并宜服。

　　麻黄（三分去根节）川大黄（半两锉碎微炒）川芒硝黄芩伏龙肝灶突中墨梁上尘（各一两）上为末。炼蜜和捣三二百杵。丸如弹子大。每服不计时候。以新汲水研下一丸。

　　如渴俱饮水。须臾当寒。寒便汗出即解。如未解更服一丸。

　　大青散

　　（出圣惠方）

　　治热病。热毒斑出头面及身。

　　大青（二两）阿胶（半两捣碎炒令黄燥）豉（一合）上件药。都以水一大盏半。

　　煎至五分。去滓。纳胶令消。不计时候。分温二服。

　　治热病发斑疮。头面及身皆戴白浆方。

　　上取好蜜通身摩。疮上赤。以蜜煎升麻数涂之。

　　又方

　　（出圣惠方）以升麻浓煮。绵滤洗之。苦酒渍弥好。但痛难忍。

　　治热病斑发。须臾遍身皆戴白浆。此热毒瓦斯盛方。

　　上煮葵菜叶及韭薤。啖之则止。

　　又方

　　（出圣惠方）以鲜羊血服三二合则止。初患急服之。

　　天行热病。若发赤黑斑如疹。

　　（出本草）用青木香二两。水二升。煮取一升。顿服之效。

　　卷一百五十三　热病门

　　热病生热毒疮

　　（附论）夫脏腑虚实不调。则生于客热。表有风湿。与热气相搏。则身体生疮。痒痛而脓汁出。

　　此风热所为也。

　　方

　　白藓皮散

　　（出圣惠方）

　　治热病。毒瓦斯不散。遍身生热毒疮。

　　白藓皮川升麻黄芩玄参犀角屑栀子仁赤芍药川大黄（锉碎微炒）甘草（炙微赤锉）杏仁（汤浸去皮尖双仁麸炒微黄各半两）麦门冬（一两半去心焙）上为粗散。每服四钱。以水一中盏。煎至六分。去滓。不计时候。温服。

　　玄参散

　　（出圣惠方）

　　治热病。遍身生热毒疮。痒痛有脓水。

　　玄参羚羊角屑黄（锉）川升麻大青漏芦（去芦头）地骨皮川大黄（锉碎微炒各一两）甘草（半两炙微赤锉）上为散。每服三钱。水一中盏。煎至六分。去滓。不计时候。温服。

　　漏芦散

　　（出圣惠方）

　　治热病。毒瓦斯攻皮肤。生疮痒痛。

　　漏芦（一两半去芦头）木通蓝叶犀角屑栀子仁玄参川升麻川朴硝（各一两）甘草（半两炙微赤锉）上为散。每服三钱。水一中盏。煎至六分。去滓。入生地黄汁半合。

　　不计时候。温服。

　　葛根散

　　（出圣惠方）

　　治热病累发汗。毒瓦斯不尽。攻于头面及身体。发如豆。

　　头白根紫。为毒瓦斯盛。

　　葛根（锉）川升麻犀角屑知母黄芩甘草（炙微赤锉）郁金川大黄（锉碎微炒各一两）上为细散。每服二钱。用鸡子一枚取清。以新汲水半盏调药。不计时候。温服。

　　半夏散

　　（出圣惠方）

　　治热病。毒瓦斯壅肿为疮。宜服。

　　半夏（汤洗七次去滑）川大黄乳香（各一两）上细罗为散。以葱白三两茎细切。

　　入诸药。同捣为膏。用涂肿上。可浓三分以来。干即重换。

　　消肿退壅毒方

　　（出圣惠方）

　　治热病经五七日后。毒瓦斯攻皮肤生疮肿。

　　生油胡荽汁（各一合）鸡子白（二枚）上相和令匀。空腹顿服。如未消再服之。

　　又方

　　（出圣惠方）川大黄（二两捣末）腻粉（半两）上相和细研。用生麻油调如膏。涂。

　　又方

　　（出圣惠方）上以精猪肉薄切。冷水浸。干搦于疮肿上。热即换之。

　　治热病。热毒发疮。及头面与身。须臾周匝。状如火疮。皆影带瘭浆。或没或生方

　　。

　　（出圣惠方）上以葵菜烂煮。以蒜齑同食之。即止。初患急宜食之。若不早治。极者多死。若病瘥后。

　　疮瘢色黑。经岁方灭者。此是恶毒时气也。永徽四年。此疮从西东流。遍于海内。若有此疾。俱根据方煮食。必效。

　　治热病。下部有虫生疮。

　　（出本草）熬盐绵裹熨之。不过三度瘥。

　　治热病后下部生疮。

　　（出本草）浓煮桃白皮如稠饧。加少许熊胆研。以绵蘸药。纳下部疮上。

　　又方

　　用马蹄烧灰。以猪脂和敷。日五六次用之。

　　卷一百五十三　热病门

　　热病发疮

　　（附论）夫热病表虚里实。热毒瓦斯多发此疮。其疮色白或赤。发于皮肤。头作浆或带白脓者。其毒轻。有黑紫色作根。隐隐在肌肉里。其毒重。甚者内五七窍。皆有疮形如豌豆。故以为名也。

　　方

　　大黄散

　　（出圣惠方）

　　治热病。胃中热毒。生疮如豌豆。

　　川大黄（二两锉碎微炒）黄连（一两半去须）川升麻（一两）黄芩漏芦（去芦头）玄参甘草（炙微赤锉各三分）上为散。每服五钱。以水一大盏。煎至五分。去滓。不计时候。

　　温服之。

　　蓝叶散

　　（出圣惠方）

　　治热病。热毒盛疮出。头黑者为难治。

　　蓝叶（一两）犀角屑（一两半）木香（一分）川升麻（一两半）玄参瞿麦（各一两）甘草（半两炙微赤锉）上为散。每服五钱。以水一大盏。煎至五分。去滓。不计时候。温服。

　　犀角散

　　（出圣惠方）

　　治热病疮出。心烦热盛。

　　犀角屑川升麻木香紫草麦门冬（去心）漏芦（去芦头各一两）麝香（一钱研）甘草（半两炙微赤锉）上为散。每服三钱。以水一中盏。煎至六分。去滓。不计时候。温服。

　　地骨皮散

　　（出圣惠方）

　　治热病生疮。心神烦躁。

　　地骨皮黄芩黄连（去须）川大黄（锉碎微炒）木香羚羊角屑（各一两）甘草（半两炙微赤锉）上为散。每服四钱。以水一中盏。煎至六分。去滓。不拘时候。温服。

　　栀子饮子

　　（出圣惠方）

　　治热病生疮。状如豌豆。

　　栀子仁（一两）瞿麦木通（锉）苦竹叶甘草（炙令微赤锉各半两）豉（一合）黄芩（一两）上细锉。每服半两。以水一大盏。煎至五分。去滓。不计时候。温服。

　　治热病。壮热头痛。发疮如豌豆。

　　（出圣惠方）石膏（二两）柴胡（去苗）虎杖（锉）赤芍药（各一两）栀子仁（三分）知母犀角屑甘草（炙微赤锉各半两）上为散。每服四钱。以水一中盏。煎至六分。去滓。不计时候。

　　温服。

　　发毒理气木香散

　　（出圣惠方）

　　治热病发疮。形如豌豆。

　　木香（一分）豉（一合）葱白（二茎）麻黄（半两去根节）干薄荷（一分）上细锉。以水一大盏半。煎至一盏。去滓。不计时候。分温二服。衣盖取汗。

　　治热病毒瓦斯盛。生疮如豌豆方。

　　（出圣惠方）苦竹叶小麦（各二两）石膏（三两捣碎）上以水三大盏。煎至一盏半。去滓。不计时候。分温三服。

　　又方

　　（出圣惠方）胡荽（一握细切）生地黄（三两细切）上相和。捣绞取汁。空心顿服。

　　又方

