<!-- { "loadSidebar": true } -->
　　人参散治热病后。虚劳盗汗。口苦。不得睡卧。四肢烦痛。舌干卷涩。

　　人参（去芦头）赤芍药柴胡（去根苗）白茯苓黄（锉）牡蛎（烧为粉）鳖甲（涂醋炙微黄去裙各一两）麦门冬（一两半去心焙）甘草（半两炙微赤锉）上为粗散。

　　每服四钱。以水一中盏。煎至六分。去滓。不计时候。温服。

　　黄丸治热病后虚劳。四肢无力。或时寒热盗汗。心中虚悸。不能饮食。渐羸瘦

　　。

　　黄（锉）人参（去芦头）牡蛎（烧过）白术沉香（各一两）白芍药知母茯神木香陈橘皮（汤浸去白焙）五味子地骨皮鬼箭羽甘草（炙微赤锉）牛黄（细研）鳖甲（涂醋炙令微黄去裙各半两）麦门冬（一两半去心焙）麝香（半分细研）上为末。

　　入牛黄、麝香、研令匀。炼蜜和捣三二百杵。丸如梧子大。每服食前。以温酒下三十丸。不饮酒。

　　用粥饮下亦得。

　　獭肝丸治热病后。虚劳及骨蒸。日渐黄瘦。四肢羸痒。不思食。

　　獭肝（微炙）天灵盖（涂醋炙令微黄）犀角屑（各一两）柴胡（去苗）黄连（去须）枳壳（麸炒微黄去瓤）柏脂（细研各三分）川升麻（半两）金箔（细研）银箔（细研各三十片）牛黄（细研）麝香（细研各半两）上为末。入金银箔、牛黄、麝香、柏脂等。炼蜜和捣三二百杵。丸如桐子大。每服食前。以童子小便三合。浸豉取汁。下二十丸。

　　治热病新瘥。早起及多食复发方。

　　用栀子十枚。水三升。去滓温服。卧令微汗。若食不消。加大黄三两。

　　葛根饮主热病劳复。身体痛。天行壮热烦闷。

　　葛根（一两）葱白（一握）豉（半升）米（一合）上先切葛根。以水九升。煮七升。则纳葱白更煮。取四升。去葛根及葱白滓讫。则纳豉及少许米。煮取三沸。并滤去米等滓。分四服。当有汗出即瘥。明旦又更作服。忌猪蒜等。

　　大建中汤治虚劳发热。

　　芍药散治阴虚发热。

　　芍药黄甘草青蒿（各一两半）上为粗散末。每服五钱。水二盏。煎一盏。温服。

　　卷一百五十四　身体门

　　总论

　　凡人百骸四体。肌肉皮肤。关节脉络。总而谓之身。风淫湿滞。血刺痰攻。背能作痛。

　　至于骨之酸疼。或热入髓彻骨。则倍蓰千万。大不侔焉。盖骨为髓之藏。髓者饮食五味之实秀也。髓虚势所必至矣。痛在于身。风之证以走注知之。湿之证以重作验之。血有筋脉钻刺之证。痰有眩晕咳唾之证。驱风除湿。行血豁痰。对证一投。犹冀可以旦暮起。病入于骨。

　　此劳极损伤之不可救药者也。然则身痛之与骨痛。毫厘千里之差。于此不可以无辨。然医家之辨。多为项肿臂痛。盖热在上焦。不能清利。则酿日久。生痰涎。聚饮气。流入于项臂之间。不肿则痛耳。然而曰痰。曰涎。曰饮。又有理一分殊之别。伏于包络。随气上浮。客肺壅嗽。而发动者痰也。聚于脾元。随气上溢口角。流出而不禁者涎也。惟饮生于胃腑。为呕为吐。此则胃家之病。学人不可不知。

　　身体胸膈。隐热隐疼。拘急足冷。此血之为病也。以其饮酒嗜欲。伏热受暑得之。惟热毒暑酒毒。为能伤血。瘀血未去。新血不荣身体。所以隐痛拘急。其里热足冷者。血之证也。

　　用柴胡、黄芩、青皮、枳壳、灵脂、桃仁、木通、甘草作剂。多入大黄以利之。俟其流利已尽。小腹略无结急。即以当归、川芎一两。橘皮、半夏、枳壳、桔梗、木通、甘草半之。调其气血。于是有瘳。血属于心。木通通心。心窍既通。经络之流行可知矣。

　　胸胁痛。引背上头面。两手浮肿。肾虚不能纳气归元。气逆而上奔。则胸膈满痛。以手摩挲。痛走背上。又从背摩挲。则其气循泄于后分。而痛不作矣。此气之为病固也。奈何肾虚又不能行水。故随气奔上乘于肺。头面两手浮肿。气短而喘。由是血化为水。与之俱沉滞。

　　其人旧来有风。曰水。曰血。曰气。四者合而为病。其痛非常。如沉香、木香、乌药、槟榔之类。能施其巧。治法将何如。曰先以二十四味流气饮。加独活、枳壳、灵脂炒牵牛。入姜蜜乌梅同煎。咽下养正丹二十粒。雄黄升降水火。引导大便。次用桑皮、紫苏、木通、阿胶、当归、桃仁、青皮、桔梗、芫花、大黄、作剂。根据煎以姜蜜乌梅。取尽大便黑物。即收全功。肚皮疼。肾虚不能得水。加之酒面无度后辄睡。酒与水交聚于腹中。而面毒复缠滞其气。

　　是以水渗于肚皮而作痛矣。治法钱氏宣风散。用蜜水煎咽下。神效。俟其大便流行。然后以青木香丸一分。安肾丸倍之。用二陈汤。入少盐并生姜同煎。空心咽下。脾肾气复。自然平安。胸膛气隔。有肺经伏热而气隔者。有痰水在上而气隔者。大概以茯苓、半夏、枳壳、桔梗为治法。其肺热者。如圣汤加桑白皮佐之。心下水气者。小半夏茯苓汤效。胸烦。活人书用山栀子。

　　卷一百五十四　身体门

　　身体疼痛

　　（附论）夫身体疼痛。非湿则痰固也。人有挟刀锯之惊。而又馁在其中。为风寒水湿所伤。致使心窍凝滞。于是经络壅闭。血不流行。肠肉骨节。为之刺痛。治法当归、川芎、芍药、白芷、灵脂、大黄、甘草。利下黑物小片。而不甚痛。可瘳。

　　方

　　治背痛方。

　　（出海上名方）用当归二三两。切作薄片。酒浸三日。饮其酒。酒尽。别换当归浸服。三两日即愈。

　　流气饮子

　　（出指南方）

　　治背痛。外连肌肉。牵引背脾。时发时止。此由荣卫

　　之气。循行失度。流滞经络。与正气相搏。其发则有似瘫痪。

　　紫苏叶青皮苦梗当归芍药乌药茯苓枳壳（去瓤麸炒一作枳实）黄川芎防风（各半两）甘草（炙）橘皮（各三分）陈皮（二两）大腹子（二两锉姜汁炒）木香（二两）上锉散。每服水二盏。姜三片。枣二枚。煎至一盏。去滓服。一方治腰臂痛。有大黄、橘皮。

　　拈痛散

　　（出御药院方）

　　澡浴药。

　　当归（去芦头）防风（去芦头）黑狗脊骨碎补（并去毛）本（去土）细辛（去苗土）赤芍药自然铜（酒淬七遍）桂（去粗皮）萆（以上各一两）上为粗末。每二两。

　　用手帕包定。上用热盐包纳。在痛处熨之。

　　枳壳煮散

　　（出简易方）

　　治悲哀烦恼。肝气至两腋。骨痛。筋脉拘急。腰脚滞

　　重

　　。两股筋急。两胁牵痛。四肢不能举。渐致背挛急。大治胁痛。

　　防风川芎细辛枳壳桔梗（各四钱）甘草（二钱）干葛（钱半）上为咀。

　　每服四钱。水一盏。姜三片。煎七分。空心服。

　　白芥子散

　　（出危氏方）

　　治背痛。外连肌肉。牵引背脾。时发时止。皆荣卫之

　　气

　　。循行失度。流滞经络。与正气相搏。其发则似瘫痪。

　　真白芥子木鳖子（去皮各二两）没药桂心木香（各半两）上为末。入研药令匀。

　　每服一钱。温酒调下。

　　栝蒌实丸

　　（出济生方）

　　治胸痞。胸中痛彻背胁。喘急妨闷。

　　栝蒌实（别研）枳壳（去瓤麸炒）半夏（汤炮七次）桔梗（去芦头各一两）上为细末。

　　姜汁打糊。丸如桐子大。每服五十丸。食后用淡姜汤下。

　　控涎丹

　　（出危氏方）

　　凡人忽患背手脚腰胯隐痛不可忍。连筋骨牵引钓痛。坐卧

　　不宁。时走易不定。俗医不晓。谓之走注。便用风药及针灸。皆无益。又是风毒结聚

　　。欲为痈疽。乱以药贴。亦非也。此乃是痰涎。伏在心膈上下。变为此疾。或令人头痛

　　不可举。或神意昏倦多睡。或饮食无味。痰唾稠粘。夜间喉中如锯声。多流睡涎。手

　　脚重肿冷痹。气脉不通。误认为瘫痪。亦非也。凡有此疾。但以是药。不过数服。其

　　疾如失。

　　甘遂（去心）紫大戟（去皮）白芥子（真者各等分）上为末。煮糊丸如梧子大。

　　晒干。

　　食后临睡。姜汤或热水。下五七丸至十丸。如疾猛气实。加丸数不妨。其效如神。

　　治头身无不痛。颠倒烦满欲死方。

　　取头垢如大豆大。服之。并囊贮大豆蒸熟。逐痛处熨之。作两囊更番为佳。若无豆。蒸鼠壤土熨亦可。

　　治诸处皮肤里面痛。

　　上用何首乌为末。生姜自然汁调成膏。敷痛处。以绢帛裹之。用火炙鞋底熨之。神效。

　　虎骨酒法

　　（出本草）

　　治肾经疼痛。不得屈伸。走注痛苦。不问浅深。

　　用虎胫骨新芍药二两。以无灰酒浸。春夏七日。秋冬二七日。浸后。须以银石器盛。于慢火上温养三日两日。即得服。一方有黄羚羊角一大两。

　　贴药芫花散

　　（出经验良方）

　　治臂腿间。忽一两点痛。着骨不可忍者。

　　芫花根一把上研为末。米醋调。随大小敷之。如痛不止。以纸花覆其上。用绵帛扎定。

　　此方曾治一妇人。产后而得此疾者。良验。

　　治臂痛。

　　（出经验良方）用桑枝细切一升。炒香。以水三升。煎取二升。日服数次安。

　　治手足烦疼。

　　（出肘后方）用地肤子草三两。水四升。煮二升半。分作三服。日一剂。一方取六七月者。阴干服。

　　舒筋散

　　（出直指方）

　　治风淫血刺。身体疼痛。四肢拘挛。

　　延胡索（炒）辣桂（去粗皮）当归（等分）上为末。每二钱。调酒下。延胡索。

　　活血除风理气。

　　葛根汤

　　（出千金方）

　　治四肢缓弱。身体疼痛不遂。妇人产后中柔风。及气满

　　方。

　　葛根芍药桂心干地黄干姜（各三两）麻黄甘草（各二两）生姜（六两）上八味。以清酒三升。水五升。煮取三升。温服五合。日三。

　　三皮散

　　（出朱氏集验方）

　　治风毒湿气。流注脚膝。四肢挛拳。筋脉不伸。脚

　　足疼痛。步履艰难。用此药酒断根。不问三二十年者。皆有效。

