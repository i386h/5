<!-- { "loadSidebar": true } -->
　　海桐皮（去皮）五加皮（新采者）桑白皮川独活（各二两）生干地黄（六升半）制杜仲（各一两）黑附子（炮去皮斟酌多少）薏苡仁（生用二两）川牛膝（一两）上为粗末。用绵裹作一包。以无灰好酒一斗许。春浸七日。秋冬二七日。夏三五日。捞起药。空心温服一盏。一日三五次服。如服药酒时。却饮它酒。常令酒气相接。勿令大醉。重者不过两剂。服此药后旬日。两腿必发大疹。渐渐破出紫黑血。候干。贴磨风膏脂疮上。自然好也。日逐脚上如数百条蛇。自足而出。此其效验。如患足疾之人。脚后有条筋。直凑肾囊。疼痛拘挛。

　　用妙香散一贴。分作三二服。空心食前。温酒盐汤下。自然伸也。

　　拈痛散

　　（出御药院方）

　　治肢节疼痛。熨烙药。

　　羌活（去芦头）独活（去芦头）细辛（去苗）肉桂（去粗皮）防风（去芦）白术川乌（生去皮脐）良姜（锉）麻黄（不去节）天麻（去苗）吴茱萸（生用）葛根乳香（另研）川椒（去子并闭口者）全蝎（生用）当归（各一两去苗）川姜（生用半两）上为粗末。入乳香匀炒一两痛甚者加至一两半。同细盐一处。炒令极热。用绢袋内贮药。熨烙痛处。不拘早晚。频用为效。如药冷。即再炒一次。用毕。其炒药不用。

　　薏苡仁散治湿伤肾不养肝。肝自生风。遂成风湿。流注四肢筋骨。或入左肩

　　。肌肉疼痛。渐入左指中。

　　薏苡仁（一两）当归（酒浸）人参川乌（炮去皮脐）川芎白术（炒）羌活桂心防风（去芦）茵芋（炒）麻黄（去根节）干姜（炮）独活甘草（炙各半两）上为细末。每服二钱。空心临卧酒调下。日三服。

　　徐神翁神效地仙丹治筋节疼痛。打扑伤损。仙术汤送下。除寒湿。进饮食。神效

　　。

　　川乌（一个炮裂）草乌（五个炮制）白芥（去根半两）苍术（一两浸一宿炒）白芷（半两）自然铜（一字研）地龙没药（各半两研）乳香（半钱研）莴苣种黄瓜种稍瓜种木鳖子（各一钱）半两钱（二文）上为末散。糊丸如桐子大。每服十丸。食后温酒送下。

　　虎骨丸治经络凝涩。骨节疼痛。筋脉挛急。遇阴寒。愈痛。

　　南乳香（别研）没药（另研）赤芍药熟地黄虎胫骨（酥炙黄）当归（各一两）血竭（五钱）上为细末。木瓜一枚。切破去子。入乳香在内。以麻缕札定。勿令透气。好酒二升。

　　煮至酒尽。取木瓜去皮。研如泥。更入熟蜜少许。杵和为丸。如桐子大。每服三十丸。至五十丸。病在上食后。在下食前。温酒下。

　　治骨节疼痛烦。不得屈伸。近之则痛短气。得汗出或欲肿者。

　　桂（四两）术（三两）甘草（二两）上用水六升。煮取三升。分三服。汗出愈。

　　治卒得胸痛。瘥而复发者。

　　取薤根五升。捣绞汁。饮之立止。

　　加减当归饮子治肩忽痛。

　　防风当归柴胡生地黄大黄（各一两半）芍药人参黄芩（各一两）甘草（一两二钱）黄连（五钱）滑石（六两）上为散。白水煎服。无时。

　　活络汤治风湿臂痛。诸药不效者。此方专主之。

　　白术（薄切一两）当归（净洗薄切干称）羌活（净洗去芦切焙）独活（净洗）甘草（炙）川芎（各半两）上锉散。每服酒三大盏。水一盏半。姜五片。慢火煎至一盏。去滓温服。

　　不拘时候。一方用苍术切炒。川白芷各二两。为末。每服二钱酒调。

　　趁痛丸治腰臂痛。

　　五灵脂赤芍药（各半两）川乌（一个）没药（四钱）麝香（一钱）上为末。

　　酒糊丸。

　　空心温酒送下。

　　叶氏方十味锉散治中风血弱。臂痛连筋及骨。举动艰难。此药以补心益血气。

　　养筋生力。

　　附子（三两炮去脐皮）当归（去土洗切）黄（炙）白芍药（各二两）川芎（不见火）防风（去芦）白术（各一两半）肉桂（去粗皮一两不见火）茯苓熟地黄（洗净用少酒熬干焙之各七钱半）上修制了再称。咀。每四钱。水一大盏。姜八片。枣三枚。擘开。煎七分。去滓。通口服。食后临睡。日三服。温覆浓衣。将养。去黄、熟地黄。用当归去芦。

　　洗净干焙。白芍药、川芎、白术、人参、附子、白茯苓、桂心、川独活、防风、甘草、细锉每三钱。姜八片。水一盏半。煎八分。去滓。食前服。除寒邪。益气血。名川独活汤。制地黄法。须洗净。以好酒浸。令干焙之。

　　五灵脂散治臂髀痛。

　　五灵脂荆芥穗防风羌活独活甘草节穿山甲骨碎补草乌（各五钱）麝（少许）上为末。用温酒调下。临睡服。如浑身损伤。加没药、木香。酒调。空心下。

　　芎活汤治水饮停蓄。注于脾脉。发为臂痛。皆因脾土有亏。平日多饮水浆。不

　　能传化所致。

　　川芎半夏（汤洗）白茯苓独活陈皮枳壳（去瓤炒各半两）白术甘草（各一分）上为散。每服三钱。水一盏半。生姜五片。同煎。去滓。食后少停温服。

　　舒经汤

　　（一名五痹汤出澹寮方）

　　治臂痛不能举。有人常苦左臂痛。或以为饮

　　。或以为风为湿。诸药悉投。继以针艾。俱不效。得此方而愈。盖是气血凝滞。经络不

　　行所致。非风饮非湿。腰以下食前服。腰以上食后服。

　　片子姜黄（四两无则用嫩莪术代）甘草（一两炙）羌活（一两）海桐皮（去粗皮）当归赤芍药白术（各二两）上咀。每服三钱。水一钟半。生姜三片。磨沉香水少许。同煎服之。陈氏经验方云。沈自闻尝苦此臂痛。或以为饮。或以为风湿。诸药悉投。继以针艾。俱不效。一日见陈君卿云。亦常患此。德清尉传一方云。可三服而愈。盖是血气流滞。经络不行所致。非风非饮。非湿非气。但其方只前四味。只能治腰以上疾。若腰以下则不及也。后见王伯举。因话及此。伯举云。吾有方。谓之五痹汤。又添后三味。腰以下疾。则食前服。

　　腰以上疾。食后服。一名白术姜汤。

　　独活汤治病患胸背相引而痛者。此为卫不和也。

　　独活（四两）葛根桂枝芍药防风甘草干姜（各二两）上为咀。以水一斗。

　　先煮葛根。减三升。去上沫。纳诸药。煮取二升。去滓温服一升。覆取微汗。若病止宜消散者。服汤则无汗而解。若咽痛而渴。加栝蒌二两。或咳或呕者。加半夏二两。恶热药者。去干姜。面赤龈痛者。加鸡苏二两。水增二升。

　　治皮肉痒痛。

　　用酒二升。水五升。茱萸子半升。煎取三升。去滓。微暖洗。立止。

　　治关节疼痛。

　　蒲黄（八两）附子（一两炮）上为末。服一钱匕。日三。稍增至方寸匕。

　　茯苓丸

　　（出仁存方）

　　若臂痛不能举手。或左或右。时复输移。由伏痰在中。

　　内脘气滞。脾气不流行。上与气搏。四肢属脾。气滞而不下。上行攻臂。其脉沉细者

　　。是后人谓此臂痛。乃痰证也。作痰治无效者。

　　白茯苓（一两）半夏（二两）枳实（一作枳壳）风化朴硝（各半两）上为末。

　　姜汁糊为丸。如梧桐子大。每服三十丸。姜汤下。食后服。累有人为痰所苦。夜间两臂常若有人抽KT。两手战掉。至于茶盏亦不能举。只以此药治之。皆随服随愈。世间所谓痰药。

　　未有如此之神妙也。

　　调气丸

　　（出指南方）牵牛末（一两）陈皮（半两）青皮（一分）上为细末。面糊丸如桐子大。每服十丸。姜汤下。

　　理气汤

　　（出指南方）半夏（五两）橘皮（四两）官桂（三两）人参（二两）甘草（一两）上为粗末。服五钱。水三盏。姜十片。煎一盏。去滓服。

　　柏子仁丸

　　（出指南方）柏子仁（炒）黄茯苓楮实五味子覆盆子附子石斛鹿茸（炙去毛）酸枣仁枳实官桂沉香地黄（等分）上为细末。炼蜜为丸。如桐子大。每服三十丸。米饮下。

　　天麻除湿汤

　　（一名白术散出杨氏家藏方）

　　治湿留肢节。身体烦疼。手足肿痛

　　。或时麻木。

　　白术（四两）天麻（三两）人参（去芦头三两）干姜（二两）全蝎（二两用糯米一盏炒黄色去糯米用）附子（生去皮脐开取生姜自然汁一盏浸一宿取出炙尽元浸姜汁为度薄切称二两）上件为细末。每服三钱。空心温酒调下。食前。

　　天仙散

　　（出杨氏家藏方）

　　治遍身麻木。腰脚疼痛。节急骨疼。

　　天仙子草乌头（生去皮脐）蛇床子牡蛎（煨）干姜（炮以上五味各半两）上件咀。平分作两次。每用水五升。煎五七沸。淋渫以被盖之。汗出是验。

　　臂痛多曰风。其脉濡而来反急。明其湿用。

　　（出永类钤方）苍术附子（各等分）木香（一分）姜煎帛盖。屋上露星一宿。次日重汤暖服。愈。

　　麻黄汤煎

　　（出东垣试效方）

　　治阴湿中。汗出懒语。四肢困倦无力。走注疼痛

　　。乃下焦伏火而不得伸。浮而躁热汗出。一身尽痛。盖气湿相搏也。以升阳发汗渐渐发

　　之。在经者亦宜发汗。如正值季春之月。脉缓而迟。尤宜发汗。令风湿去而阳生。以

　　此困倦乃退。气血俱得生旺也。

　　麻黄（二钱去节微捣不令作末水五六盏煎令沸去沫煎至三盏入下项药再煎）黄白术（半钱）杏仁（三枚去皮）人参（半钱）甘草（三钱）羌活（一钱）柴胡根（半钱）防风（半钱）黄柏（一钱）生地黄（半钱）一方无白术、人参、甘草、羌活。上锉如麻豆大。都作一服。入麻黄汤。煎至一盏。临卧服之。勿令食饱。取渐次有汗则效。

　　治背气发作攻背。并两臂两胁。忽攻腰。坐卧不安。

　　（出护命方）枳壳（二两去瓤）巴豆（半两去皮膜）上件于铛内。熬炒令香熟。去巴豆不使。却入沉香甘草各一分。同杵为末。空心。葱汤调下半钱。不转。第二度加服一钱。

　　治一切男子女人。忽然身体劳倦。四肢百节疼痛。大腑秘热。小便黄赤。

　　（出护命方）升麻山栀黄芩麦门冬（去心）柴胡（去苗）牡丹皮（去心）贝母（去心）虎杖山茵陈木香大黄杏仁（去皮）麻黄（去根各一两）上为细末。每服二钱。水一盏。

　　煎一服后卧。和滓徐热吃。

　　沉香鳖甲散

　　（出直指方）

　　治劳倦身痛。

　　沉香人参牛膝茯苓秦艽木香黄（微炙）熟附子辣桂（去粗皮）鳖甲（浸去裙醋炙黄各一两）柴胡荆芥（各半两）巴戟（去心）当归半夏（制）羌活熟地黄（酒洗煎蒸各七钱半）全蝎（三钱半）大肉豆蔻（四个）上为末。每二钱。葱白二寸。

　　姜三片。枣二枚。食前煎服。温酒调下。尤妙。
