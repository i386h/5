<!-- { "loadSidebar": true } -->
　　不得屈伸。此汤最除风消血。肘后方有附子一枚。无寄生、人参、甘草、当归。近人将治历节风。并香港脚流注。甚效。一方有生姜。煎服汤。取蒴叶火燎。浓安席上。及热眠上。冷复燎之。冬月取根。春取茎。燎火卧之佳。其余薄熨。不及蒴蒸为愈也。诸处风湿。亦用此法。

　　独活汤

　　（出试效方）

　　因劳役得腰痛如折。沉重如山。

　　羌活防风独活肉桂煨大黄泽泻（各三钱）桃仁（五十个）当归梢连翘（各半两）甘草（炙二钱）防己黄连（各一两一方用柏酒制无黄连）上咀。每服半两。

　　酒半盏。水一盏半。同煎去滓。热服立愈。

　　巴戟丸治诸腰痛。或肾虚冷。腰疼痛。阴痿。

　　干漆（熬烟绝）巴戟天（去心）杜仲牛膝（各十二分）桂心狗脊独活（各八分）五加皮山茱萸干薯蓣（各十分）防风（六分）附子（四分）上炼蜜为丸。如梧桐子大。

　　空心酒下二十丸。再加减。以止为度。

　　调肝散

　　（出直指方）

　　治郁怒伤肝。发为腰痛。

　　半夏（制三分）辣桂宣木瓜当归川芎牛膝细辛（各二分）石菖蒲酸枣仁（汤浸去皮微炒）甘草（炙各一分）上锉细。每三钱。姜五片。枣二枚。煎服。

　　牛膝丸

　　牛膝（酒浸）萆杜仲（锉炒）苁蓉（酒浸）菟丝子防风葫芦巴（炒）桂（减半）破故纸沙苑白蒺藜（等分）上为末。酒煮猪腰子为丸。每服五七十丸。空心温酒下。如腰痛不起者甚效。

　　神应膏药治贴腰痛。

　　川乌马蔺子官桂干姜杜仲木鳖子（去壳丝油另研五钱）没药（五钱另研）乳香（三钱另研）破故纸（炒五钱）上细末。醋糊调药末。敷贴腰上。纸盖绵帛拴住。日换三二次。

　　牛膝酒

　　（一名海桐皮酒出医方大成）

　　治腰膝痛不可忍。庸医以肾伤风毒。攻

　　刺治之。步履渐重。均州刺史王绍颜云。余患腰痛不可忍。医以肾脏风毒。攻刺诸药

　　莫疗。因服此剂。便减五分。步履便轻。

　　牛膝川芎羌活地骨皮五加皮薏苡仁（各一两）甘草生地黄（半两）海桐皮（二两）上锉散。帛裹。入无灰酒二斗浸。冬二七日。夏七日。数服旋浸三五宿。每服一杯。

　　日三四杯。常令酒气不绝为佳。一法加杜仲一两。炒丝断用之。尤妙。合时不用添减。禁毒食。

　　木香丸治腰痛沉重。腹肚不能转动。

　　木香（半两）槟榔（锉）桂（去粗皮）附子（炮裂去皮脐）萆芍药郁李仁（去皮别研如膏各二钱）上为末。炼蜜丸如梧桐子大。每服二十丸。温酒下。空心日午夜卧服。

　　微利为效。

　　小七香丸

　　（出危氏方）

　　治郁怒忧思。气滞腰痛。因闪颠扑。

　　甘松（炒一十两）甘草（炒十五两）香附子（炒去毛十五两）丁香皮（十五两）蓬莪术（煨乘热碎二两半）缩砂仁（二两半）益智仁〔炒二（一）两半〕上为丸。每服五十丸。橘皮一钱。盐少许。煎汤空心服。或用沉香降气汤。打和匀气散服。

　　治腰痛牵引足膝。脚痿如神。

　　（出经验良方）杜仲（姜汁炒去丝）续断黑牵牛破故纸（炒）桃仁（炒去皮尖）玄胡索（各等分）上为细末。酒煮面糊丸。如梧桐子大。每服五七十丸。汤酒任下。加胡桃肉同丸为妙。

　　治腰痛。

　　穿山甲（一钱火）花锡（一钱研末）水银（一钱）乳香（一钱）蓖麻子（七枚）麝香（少许）上各研为细末。用树浆。合成小铜钱大。贴之。

　　治气滞腰痛。

　　（出经验良方）陈赤曲生姜（焙干）骨碎补（薄切去毛）大茴香（各等分）上为末。每服二钱。

　　空心热酒调下。

　　治腰痛不得立方。

　　（出千金方）甘遂桂心（一作附子）杜仲人参（各二钱）上为末。以方寸匕。纳羊肾中。炙令熟服之。

　　治腰疼痛用。转下脓水。

　　黑牵牛（炒）白术（各一分）桑白皮（一两）木通（半两）上为细末。每服三钱。茶清调下。四更时服。转了粥补。

　　寄生散治腰痛。

　　桑寄生（切炒）牡丹皮鹿茸（酒浸炙各半两）桂（去粗皮半两）上为细末。每服二钱。温酒调下。空心日午夜卧服。

　　一方

　　（出海上方）

　　治腰痛。

　　金毛狗脊生鳖甲（醋炙）赤牛膝草根（叶下茎赤红）长生不死草（各等分）上咀。

　　以水同煎服。

　　威灵仙丸

　　（一名定痛丸出经验良方）

　　治气滞腰痛。

　　威灵仙（去土半两）金樱子（去核一两锉碎炒焦）舶上茴香（半两）川乌（炮去皮脐一两）上为细末。酒煮面糊为丸。如梧桐子大。每服二十丸。空心温酒下。食前。二服为效。

　　治血沥腰痛。

　　用续断、牛膝、桃仁、炒煎汤。磨沉麝丸下。

　　白术散

　　（出十便良方）

　　治腰痛阴然。以热物着痛处即少宽。此由久处卑湿。

　　复感风邪。伤于足太阳之经。与血气相搏。诊其脉缓涩。并宜服之。

　　白术（二两）芍药（三两）官桂（一两半）附子（半两）上为细末。每服二钱。

　　空心酒调服。

　　疗腰疼痛。下脓水。

　　石盐（一方作食盐）干姜杏仁（去尖）酱瓣（各等分）上为末。以锦裹。导之六七过。

　　下脓水。腰下疼痛。瘥止。一方无酱瓣。

　　牛膝散疗腰肾病脓水。并治停水腰痛。

　　牛膝（六分）槟榔仁（十枚）防己（六分）牵牛子（八分炒）上为散。空心以酒下三钱。以宣泻即瘥。如利三五行。即少投醋于散内止之。慎生冷油腻蒜等物。后以补肾气汤丸投之可。

　　治腰痛不可忍者。

　　（出海上方）芸苔子橘子仁（各等分）上为细末。每服二钱。酒一盏。煎至七分。空心热服。

　　治腰痛方

　　（出德生堂）官桂玄胡索杜仲（去皮炒丝断各等分）上为细末。每服三钱。空心。热调下。

　　杜仲酒治腰痛。

　　杜仲（去粗皮）丹参（各八两）芎（五两）上细锉。用酒一斗五升。浸五日为满。随性多少温服。

　　当归丸

　　（出仁存方）

　　治腰痛不可转侧。如锥刀所刺。大便黑。小便赤涩。或

　　黑

　　。此血汗滞于腰间。谓之血沥腰痛。诊其脉弦者是也。

　　当归（三两）水蛭（三十个炒去足）桃仁（三十个去皮尖）上为细末。酒糊丸如梧桐子大。每服十五丸。渐加至三十丸。酒下。食前服。

　　速效散

　　（出经验良方）

　　治男女腰痛不可忍者。

　　川楝子（取肉巴豆五粒去壳同炒赤去巴豆）茴香（各一两半盐炒熟）破故纸（炒一两）上为细末。每服一钱。热酒调下。

　　神应散

　　（一名如神汤出家藏经验方）

　　治腰痛神效。亦治闪肭滞。牵引足膝。

　　不能行动。

　　玄胡索（一两）桂心当归（各半两）上为末。酒调三钱。食前服。一方用猪腰子一只。

　　批开。操药在内。湿纸煨熟。五更细嚼。热酒下。名舒筋散。陈氏经验方云。谭人滕珂云。

　　此方得于徽之祁门老医。真是如神。故以名之。

　　葫芦芭散

　　葫芦芭杜仲胡椒（分停）上为细末。每服二钱。光嚼胡桃二个。食前酒调服。

　　治腰疼痛。

　　降真香节檀香节沉香节（共一两重）上用煎汤。空心服。腰便不痛。

　　治腰如神。

　　（出德生堂）杜仲（炒去丝）木香官桂（各一两）上为细末。每服二钱。温酒调下。空心。此药活血化气。第一品药也。

　　治腰痛方。

　　胡桃肉（四两）杜仲（四两）补骨脂（四两）上咀。水煎服。

　　熨法延年疗腰痛。

　　菊花（二升）芫花（二升）羊踯躅（二升）上以醋拌冷湿润。分为两剂。二布囊中蒸之。

　　如炊一斗米许顷。适寒温。隔衣熨之。冷即易。熨痛处定即瘥。

　　（出集验方）

　　治腰疼方。

　　草乌头（火烧香）五灵脂上用葱心同捣烂。丸如小指面大。临卧凉酒下。

　　治腰痛单方。

　　（出百一选方）威灵仙橘核（各等分）上为细末。热酒调下。一方以猪腰子煮食。猪肚亦可。服药后。

　　忌茶饭。

　　菟丝子丸

　　（出百一选方）

　　治腰痛极有验效。兼治肾虚。

　　威灵仙菟丝子（酒浸）杜仲（去皮炒断丝各等分）上为细末。以山药糊丸。如梧桐子大。每服五十丸。盐酒或盐汤下亦得。

　　鹿茸丸

　　（出百一选方）

　　治腰痛。

　　鹿茸（去毛酥炙微黄）附子（炮裂去皮脐）上各二两。盐花三分。同为细末。煮枣肉丸如梧桐子大。每服三十丸。空心温酒食前下。日再服。

　　附牛丸

　　（一名趁痛丸出仁存方）

　　治腰痛。亦治闪肭腰痛。不可转侧。痛不可

　　忍。此由劳役。

　　用动伤经络。或因从高坠下。气滞于足太阳之经。留而不得行。为正气动击。而致

　　伤痛。

　　附子（半两炮）黑牵牛（炒止取一头末）上为末。酒煮面糊丸。如梧桐子大。每服三十丸。空心温酒下。半边痛。各半生半熟。并去皮。一方盐汤下。

　　立安散

　　（出医方大成）

　　治腰痛。

　　杜仲（炒去丝）臭橘子核（各等分）上咀。用好酒浸。春秋三日。夏二日。冬五日。

　　空心温酒。令酒热连药嚼服。或为末。面糊丸梧桐子大。温酒下三十丸。空心服。日三服。

　　一方为末。入盐少许。酒调服。食前。

　　茸角丸

　　（出千金方）

　　治腰痛。

　　鹿角（去上尖取白者熬令黄）鹿茸（新者良陈者不佳）上为末。酒服方寸匕。日三服。

　　特禁生鱼。余不忌。一方用鹿角屑。熬黄酒服。无鹿茸。单用角亦得。

　　透骨丸治男女腰痛腿冷。妇人胎冷。小肠疼痛不止。

　　针砂（一两）砂（半两）上先将砂为细末。次后共针砂相和一处。用冷水拌匀。

　　候少痛时。用好夹绵纸重包前药。如热透。于痛冷处熨之。用罢就摊药干。

　　治腰痛

　　青木香乳香（各二钱）上为无灰酒。放药在碗内。用酒浸药。于饭甑内蒸得。乳香化温服。三日即愈。

　　仓卒散治气目。腰腹间挛急疼痛。不可屈伸。腹中冷重如石。痛难忍。自汗如洗

　　。手足冰冷。久不瘥垂死方。

　　山栀子（四十九个连皮烧过半）附子（一枚去皮脐炮）上为末。每服二钱。酒一小盏。

　　入盐少许。煎七分。温服。又治胸痞切痛。

　　白蒺藜散

　　（出御药院方）

　　治腰痛。

