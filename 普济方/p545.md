<!-- { "loadSidebar": true } -->
　　白蒺藜上不拘多少为细末。每服三钱。温酒调下。空心食前服。

　　皂角膏

　　（出试效方）上用干酒三大碗。皂角一斤。去皮弦。捣碎。熬至一半。滤去滓。再用前汁。入石器熬为膏子。随痛处贴之。

　　散滞丸

　　（出卫生家宝方）

　　治腰痛不可忍者。

　　上牵牛不拘多少。碾取头末。去滓不用。取大蒜。每一瓣入巴豆肉一粒在内。用湿纸裹定。煨令蒜熟。去巴豆。将蒜研细。和牵牛为丸。如梧桐子大。每服五丸。醋茶汤空心食前。

　　量虚实服。一方无巴豆。朱砂为衣。每服二十丸。酒下。只一服便安。

　　治腰痛单方。

　　（出百一选方）用生橘核炒香。研入酒。除去滓。下青木香丸。

　　治腰痛不可忍者。

　　（出经验良方）上用破故纸一两。好酒浸一宿。去酒入麦麸。炒令焦黄黑。去麸为末。入杏仁、桃仁、各半两。并去皮尖烂研。后用浸药酒拌面。糊为丸。如梧桐子大。每服二十丸。空心盐汤或酒下。

　　治感寒湿。与脾气敝腰痛。

　　（出海上方）五积散加桃仁煎。空心食前服。阳脏人不可服五积散。

　　神曲酒

　　（出续易简方）

　　治挫闪着腰痛。不能转侧。陈久神曲一大块。烧通红

　　。淬老酒。去神曲。通口吞青蛾丸。两服顿愈。一方不用青蛾丸。服后仰卧片时。效。

　　再服。治腰痛方。风湿转动不得。

　　（出十便良方）用蒴叶火燎。浓铺床上。趁热卧眠于上。冷复易之。冬月取根。舂碎熬。及热准前用。

　　并治风湿冷痹。及产妇患伤冷。腰痛不得动。亦用之。

　　治腰疼气痛。

　　五灵脂上不拘多少为末。好酒送下。妇人加当归煎。酒调下一二分。

　　姜附汤

　　（出直指方）

　　治体虚伤冷。腰痛加当归制杜仲各五钱。食前服。

　　治腰重疼。

　　（出肘后方）用槟榔为末。酒下八钱。或五钱。

　　治腰痛

　　（出外台秘要方）取黄狗皮炙。裹腰痛处。取暖彻为度。频即瘥也。

　　治反腰有血痛方。

　　（出肘后方）用捣杜仲三升许。以苦酒和涂痛上。干复涂。并灸足踵白肉际三壮。

　　杜仲酒

　　（出风科集验方）

　　治腰背痛。

　　用杜仲半斤去皮。酒二升。浸七日。每日三度服之。甚妙。宋明帝宫人。患腰痛牵心。

　　发则气绝。徐文伯视之曰。发瘕。以油灌之。吐物如发。引长二尺。头已成蛇。能动摇。悬之。滴唯一发。病即瘥。

　　治腰痛。

　　用皱面草研细。好酒调下即愈。

　　治一切腰痛。

　　以安胎饮下保生丸。青蛾丸亦妙。一方以炒盐下。

　　又方

　　以、红曲擂烂。好热酒调下。

　　又方

　　以红曲末热酒服。

　　又方

　　（出直指方）以茴香根同红曲擂烂。好热酒调服妙。一方只用茴香根擂烂。好酒调下立愈。雪溪传甚妙。一方八角茴香炒末。食前温酒调下。

　　又方

　　以苍术纸裹。入小火内煨过。待冷刮去皮为末。每服三钱。酒一盏。调服之。

　　疗腰痛大豆方。

　　（出圣惠方）用大豆六升。拌令匀炒令熟。以布裹。隔一重衣熨痛处。令暖气彻。冷即易之。切须避风。仍取白杨皮浓煎汁洗濯之。甚佳。

　　治气滞腰痛。

　　（出直指方）

　　用乌药顺气散加五加皮。少入甘草。煎汤调下。或用木香流气饮。立效。

　　治肾虚腰痛。

　　橘皮盐煎汤吞。加萆尤佳。

　　独活续断汤。疗腰痛。肾气虚弱。卧冷湿地。当风所得。不时瘥。久久流脚膝。

　　冷痹疼弱。重滞或偏枯。腰脚疼挛。脚重急痛。

　　独活（三两）续断（二两）杜仲（二两）桂心（二两）防风（二两）芎（二两）牛膝（二两）细辛（二两）秦艽（三两）茯苓（二两）人参（二两）当归（二两）芍药（二两白者）干地黄甘草（各三两炙）上以水一斗。煮取三升。分三服。温服。将息勿取冷。

　　宜用蒴叶火燎。浓安床上。及热卧上。冷即易之。冬月取根捣用。亦须熬之。忌芜荑、生葱、生菜、海藻、菘菜、酢物。肘后方有附子。无续断、甘草、牛膝、人参、当归、止十二味。

　　神仙磨腰丹骆冲虚传。头丹腰下如火。二丹知。血脉流通。三丹骨髓盈实。十

　　丹永无非横之患。修合之时。宜于净室中。切忌妇人鸡犬见。妇人不生子者。十丹则

　　血脏暖。成胎孕。

　　附子（炮去皮）白矾（烧灰）丁香（研）朱砂（研）硫黄（研）陈皮（去白）干姜（炮为末）吴茱萸（为末）杏仁（去皮尖）木香（为末）麝香（一钱别研）腻粉（一钱另研）上除麝香腻粉外。各净称一两为末。并入乳钵内为末。粉麝一处。研入极细。蜜为丹。如中指大。每一丹丸。用生姜称七钱。取自然汁。于银石器煎五沸。倾于盏内。投药良久。以手指研极细。勿令有砂。用手蘸磨腰间。逡巡为火热。以尽为度。便将软熟裹肚上下系定。隔日不须解。善疗男子妇人水脏久虚。五劳七伤。衰弱。鬓发早白。腰膝疼痛。妇人水脏久虚。

　　血散子宫。耳聋目暗。秽恶之病。风劳等证。并治之。

　　疗男子患腰肾疼痛。髀膝有风冷。耳鸣。饮食无味。并有冷气方。

　　干地黄（四两）茯苓（三两）白术（二两）泽泻（三两）山茱萸（三两）苁蓉（二两）五味子（三两）桂心（二两）石斛（二两）巴戟天（三两）防风（二两）人参（二两）磁石（二两研）上为末。蜜丸如梧桐子大。酒下二十丸。日再服。忌桃李、雀肉、生葱、酢物、芜荑。

　　治肾虚气衰。腰脊痛疼。或当风卧。湿冷入头中。不速治。流入腿膝。为偏枯冷

　　痹缓弱。宜速治之方。

　　（出肘后方）独活（四分）附子（一枚大者炮）杜仲茯苓桂心（各八分）牛膝秦艽防风芎芍药（各六分）细辛（五分）干地黄（十分切）上水九升。煎取三升。空腹分三服。如人行八九里。进一服。忌如前项。服三剂。

　　三至丸

　　（出澹寮方）

　　治老人虚弱人。肾气虚损。腰痛不可屈伸。

　　鹿角（镑三两）麋角（镑二两）附子（炮去皮脐）桂心（不见火）补骨脂（炒各一两）杜仲（去皮锉炒断丝一两）鹿茸（酒蒸焙一两）青盐（另研半两）上为末。酒糊丸如梧桐子大。每服七十丸。空心。用胡桃肉细嚼。以盐酒汤任下。恶热药。去附子。加肉苁蓉一两。

　　酒浸。微炙干用。

　　疗腰痛少气。阴弱寒冷。小便清冷沥滴。阴下湿痒。少腹急。无子息方。

　　甘草（十四分炙）续断（三分）麦门冬（三分）薯蓣（三分）附子（三分炮）干姜（三分）棘刺（四分）上为末。酒服方寸匕。日三。忌猪肉、冷水、海藻、菘菜。必效。一方无干姜。

　　木瓜丸

　　（出御药院方）

　　治腰痛。补益。壮筋骨。

　　牛膝（二两温酒浸切焙）木瓜（一枚去顶瓤入艾叶一两蒸熟）巴戟（去心）茴香（炒）木香（各一两）桂心（半两去皮）上为细末。入熟木瓜并艾。同杵千下。如硬更下蜜。

　　丸如梧桐子大。每服二十丸。空心盐汤下。

　　肾气丸主短气腰痛身重。调中。补筋脉不足方。

　　干地黄续断人参（各五钱）萆阿胶（炙各三分）上为末。蜜和丸如梧桐子大。

　　每以酒下十丸。加至二十丸。日再服。忌芜荑生冷。

　　杜仲丸

　　（出千金方）

　　补方。

　　杜仲（一两）石斛（二分）干姜干地黄（各三分）上为末。蜜丸如梧桐子大。

　　每服二十丸。日再。酒送下。

　　萆散

　　（出千金方）

　　治肾虚腰痛。

　　萆桂心白术（各三分）牡丹皮（三分）上为末。酒服方寸匕。日三服。亦可作汤服之。甚良。一方入盐少许。

　　杜仲散

　　（出德生堂）

　　治肾虚。腰痛疼。俯仰短气。此由肾气虚弱。劳伤

　　过度。

　　杜仲（一两去皮杵令烂以名酒浸一宿焙干）肉桂牡丹皮（各半两）上为细末。每服二钱。温酒下。

　　治肾虚腰痛方。

　　（出圣惠方）附子（二分）桂心牡丹皮（各一两）上为末。酒服。一方无桂。亦验。

　　寄生散疗肾气腰痛。

　　桑寄生鹿茸（炙）杜仲（各一分）上为散。酒服方寸匕。日三服。

　　青蛾丸

　　（出医方大成）

　　治肾气腰痛。益精助阳。乌须发。去风湿香港脚。常服

　　壮筋补虚。

　　破故纸（四两炒香）杜仲（去粗皮锉四两用）上为细末。用胡桃肉三十枚。研膏。

　　入少熟蜜。丸如梧桐子大。每服五十丸。每日服。食前下。

　　青蛾丸

　　（出如宜方）

　　治肾虚劳力腰疼。益精助阳。乌髭健脚。神效。

　　破故纸（四两炒香）杜仲（去粗皮切姜汁拌炒去丝八两）上为末。用胡桃肉五十个。

　　大蒜二十个。研膏。丸如梧桐子大。每服三十五丸。盐汤服。虚极人。十补汤吞服。一方加川续断、桃仁。去皮尖。玄胡索、黑牵牛炒。酌量入十补汤。

　　鹿茸丸

　　（出百一选方）

　　治肾气虚弱腰痛。

　　鹿茸（三两切作片子酥炙黄）上为细末。酒糊为丸。如梧桐子大。每服三十丸。盐汤下。

　　食后。

　　摩腰膏治老壮一切腰痛痼冷。腿脚寒湿。此治之大壮筋骨。助元阳。极有补益

　　。用之自见。

　　陈皮（一两去白）阳起石（五钱）干姜沉香官桂（去粗皮）舶上硫黄吴茱萸雄黄蛇床子（以上各五钱）枯白矾（一两）杏仁（一两去皮尖）轻粉（一钱）麝香（一钱半）附子（一个须一两者炮去皮脐）母丁香（一两）朱砂（一钱二分）上除轻粉、朱砂、麝香、另研外。余药并为细末。后入上三味和匀。炼蜜丸如弹子大。临用时。取生姜自然汁煎浓。

　　后入药一丸。良久浸化研之。令人手蘸药。涂于腰肚上摩之。以尽为度。须用绵裹肚腰上。

　　其热如火。每日一次用之。极有奇功。

　　薏苡仁丸

　　（出医方大成）

　　治腰胁疼痛。手足枯瘁。

　　薏苡仁（一两）石斛（用细者七钱半）附子（半两）牛膝桃仁（各一分一作椒仁）生干地黄（各二分）细辛人参甘草枳壳柏子仁川芎当归（各半两）上为细末。

　　炼蜜丸如梧桐子大。每服四十丸。酒吞下。空心。日三服。

　　芎葛汤

　　（出本事方）

　　治胁下疼痛不可忍者。

