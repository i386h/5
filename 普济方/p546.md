<!-- { "loadSidebar": true } -->
　　桂枝川芎细辛干葛防风（各半两）芍药枳壳麻黄人参甘草〔各一两（分）〕上咀。每服五钱。水一盏。姜三片。煎七分。温服。

　　枳实散

　　（出医方大成）

　　治两胁疼痛。肝气不足。

　　枳实（一钱）白芍药（炒）雀脑芎人参（各半两）上为末。空心姜枣汤调服二钱。酒亦可。一方姜盐汤服。

　　推气散

　　（出危氏方）

　　治右胁疼痛。腹满不下食。

　　枳壳（炒半两）桂片姜（各半分）甘草（三钱）上为末。每服二钱。姜枣汤调。

　　酒亦可。不拘时。

　　枳芎散

　　（出医方大成）

　　治左胁刺痛不可忍。

　　枳实（炒）川芎（半两）甘草（二钱半）上为末。每服二钱。姜枣汤下。不拘时。

　　酒调亦可。

　　治一切走疰疼痛。气攻腰脚挛急者。

　　（出经验济世方）黑五虎脂大香附子（各等分）上为末。醋糊丸。蚕豆大。每服十二丸。丈夫盐汤。

　　妇人醋汤下。

　　桃仁酒

　　（出经验良方）

　　治肾虚。风劳伤肿。牵引小腹连腰痛。

　　用桃仁一味。麸炒去皮尖。研细。每服四钱。热酒调下。得汗愈。

　　顺气丸

　　（出如宜方）

　　治腰膝无力。大肠闭则痛发。膝下似水冷。

　　大黄（五两半生半熟）车前子槟榔麻仁（炒）牛膝（酒浸）郁李仁（汤去皮）菟丝子（酒浸蒸）山药山茱萸防风枳壳独活（各二两）上为末。蜜丸如梧桐子大。

　　茶酒米汤任下。此药补益通利。疏风顺气。

　　又方

　　（出海上方）

　　治腰痛难忍。遍身酸疼者。

　　金橘子仁（炒令黄色去壳为末）每服三钱。温酒调下。不拘时服。

　　治腰脊善痛不遂方。

　　（出千金方）用大豆三升。熬一升。煮蒸一斗酒。以六斗瓮一口。蒸令极热。蒸豆亦热。纳瓮中。封闭口。秋冬二七日。于瓮中作孔。出取服五合。日夜二三服。见效。一方用生大豆二升。酒三升。煮取二升。顿服佳。

　　又方

　　（出千金方）用地黄花为末。酒服方寸匕。日三。

　　又方

　　（出千金方）用三月三日收桃花。取一斗一升。井花水三斗。曲六升。根据数用之。同入米六斗炊之。

　　一时酿熟去糟。每服一升。日三服。若作食饮用河水。

　　治急引腰脊痛。

　　（出本草）用蒺藜子为末。蜜和丸。酒服如胡豆大二丸。日三服。

　　封脐艾治腰膝痛。脐腹冷痛。老弱人妇人小儿泄泻。并宜用之。每日熨烙为效。

　　海艾蛇床子（各半两）木鳖子（二对生用去壳）上为细末。与艾三味相和匀。作一纸圈。于内可以容熨斗。将药用绵包裹定。安在纸圈内。于脐上。用熨斗熨之。

　　治腰脐坎痛。

　　用猪肾一对研。着胡椒、橘皮、盐酱、椒末等。搜面似常法。作馄饨煮熟。空腹与两碗瘥。

　　专治腰痛方

　　阿胶乳香菖蒲达达茴香（各五钱）干姜（五钱）上为末。炼蜜为丸。如梧桐子大。

　　每服六十丸。好酒空心送下。熟鸡蛋压之。便食饮。忌醋。

　　治腰痛方

　　（出海上方）（方见萆酒）

　　治腰痛神妙。

　　（出本草）用破故纸为末。温酒下三钱。

　　治积年久病腰痛。有时发动。胁疼如打。

　　（出肘后方）六月七日取地肤子干末。酒服方寸匕。日五六服。

　　疗腰痛。

　　（出本草）以鹿角屑熬令黄赤研。酒服方寸匕。日五六服。

　　二香五子三茱丸

　　（出永类钤方）

　　治腰痛。

　　青木香（半两）大腹子（一两）川楝子肉（三两）香附子（炒一两）萝卜子（炒二两）黑牵牛（三两半生半熟）八角茴香（半两炒去子）吴茱萸食茱萸山茱萸（去核各三两）上为末。酒糊丸。空心温酒盐汤下。

　　补髓膏

　　（出卫生家宝方）

　　治腰痛。

　　破故纸（一两锅内炒令八分熟再入麻油半两同炒以麻油香为度）上放冷。入胡桃肉同煎。药并油麻烂嚼。盐酒或盐汤送下。

　　五加皮散

　　（出卫生家宝方）

　　治腰痛。

　　五加皮杜仲（炒）上等分为末。酒糊丸如梧桐子大。每服三十丸。温酒下。

　　内补散

　　（出卫生家宝方）

　　治远年近日腰疼。丈夫妇人肾脏久虚。腰疼不可忍

　　者

　　。

　　青皮（去瓤称）破故纸（炒）威灵仙（去芦洗焙以上三味各一两）黑牵牛（三两）上为细末。每服二钱。温酒调下。空心食前。

　　川乌丸

　　（出朱氏集验方）

　　治男女腰脚滞重。

　　川乌当归杜仲骨碎补五灵脂上等分。酒糊为丸。空心酒下。

　　牵牛散

　　（出朱氏集验方）

　　治腰痛神妙。

　　黑牵牛（不拘多少炒热瓦上匀铺不可拨动盖欲半生半熟）上为末。酒调。加茴香尤佳。

　　又方

　　（出朱氏集验方）

　　治风腰痛最妙。

　　小续命汤加桃仁七粒。炒去皮尖。煎服。

　　川芎肉桂汤

　　（出试效方）

　　治腰痛。丁未冬曹通甫自河南来。有役夫小翟灵君

　　。卧寒湿地。腰痛不能转侧。两胁搐急作痛。已经月余不愈矣。腰痛论中说。皆为足太

　　阳足少阴血络中有凝血作痛。间有一二证。属少阳胆经外络脉病。皆去血络之凝乃愈

　　。其内经有云。冬三月禁不得用针。只用服药。通其经络。破其血络败血。

　　羌活（一钱半）独活（半钱）柴胡肉桂桃仁（去皮尖研）当归尾苍术甘草（炙各一钱）炒曲（半钱）防风（三钱）汉防己（酒制三分）川芎（五分）上咀。

　　作一服。

　　好酒三盏。煎一盏。去滓。温服。早饭前。数服良愈。宜温暖处服之。一方无川芎。

　　羌活汤

　　（一名暖筋汤出试效方）

　　治两目如火肿痛。两足及伏兔骨筋疼痛。膝

　　少力。身重腰疼。夜恶寒痰嗽。项筋皆急。目外眵。目系急。食不下。

　　羌活（三钱）麻黄（三钱）甘草（二分炙）生甘草（二分）升麻广皮（酒制）草豆蔻当归黄芩（各三分）柴胡（二分）生地黄（三分）本（三分）苏木（二分）熟地黄（一分）苍术（半分）独活（二分）红花（二分）上件咀。如麻豆大。都作一服。水二大盏。

　　煎至一盏。去滓。稍热服。每食远服。

　　地龙散

　　（出试效方）

　　治腰脊痛。或打扑伤损。从高坠下。恶血在太阳经中。

　　令人腰脊或胫臂中。痛不可忍。鼻壅塞不通。

　　官桂（四分）桃仁（六枚）羌活（二分）独活（一钱）黄柏（一钱）麻黄（半钱）当归尾地龙（四分）甘草（一钱）苏木（六分）上件咀。每服五钱。水二盏。煎至一盏。去滓温服。

　　克效饼子

　　（出卫生宝鉴方）

　　治腰疼及腱膝。累得神效。

　　甘遂（一两麸炒黄色）黑牵牛（拣净四两半生半熟头末二两半）荞麦（二两）上三味为末。每服三钱。夜卧滴水和成饼子。漫火烧黄色。取出。气实者都一服。烂嚼后。煎半生半熟葱白酒送下。如气虚作两服。先嚼一多半葱白。酒送下。至明取动。又嚼一半生一半熟葱白酒送下。取利一行。妇人有胎不可服。

　　仙灵丸

　　（出余居士选奇方）

　　治远年近日腰痛。

　　威灵仙没药乳香玄胡索黑牵牛破故纸（各一分炒黄）陈皮巴豆（一粒去壳入蒜内纸包慢火煨熟去巴豆用蒜）上用前件为末。酒煮糊丸。如梧桐子大。每服三钱。五更初茶清送下。

　　苍术汤

　　（出试效方）

　　治湿热腰腿疼痛。

　　苍术（去湿止痛三钱）柴胡（二钱行经）黄柏（一钱始得之时寒也久不愈寒化为热除湿止痛）防风（一钱风胜湿）上件为一服。水二盏。去滓。稍热服。空心食前。一方无防风。

　　麻黄苍术汤

　　（出试效方）

　　治湿寒头风。身体沉重。腰痛。面色痿黄不泽。

　　麻黄（一钱）桂枝（半钱）杏仁（十个）草豆蔻（半钱）半夏（半钱）炒面（一钱）苍术（二钱）橘皮（一钱）泽泻（一钱）白茯苓（一钱）猪苓（半钱）黄（三分）炙甘草（二分）上件咀。如麻豆大。作一服。水二盏。煎至一盏。去滓。稍热服。食前。

　　乌药顺气散

　　（出如宜方）

　　治气滞腰疼。或俯仰闪。

　　白僵蚕（制）川芎白芷枳壳桔梗甘草（炙各一钱）麻黄（制）陈皮（制）乌药（各二两）干姜（半两）上为末。加姜酒煎。或头疼加葱白煎。又宜炒桃仁。温酒服。

　　五积散

　　（出如宜方）

　　治寒湿伤肾。气滞腰疼。不可俯仰。

　　陈皮（制六两）甘草（炙）茯苓半夏（制）肉桂麻黄（三两）枳壳（六两）白芍药川芎白芷浓朴干姜（各四两）桔梗（十二两）苍术（制二十四两）上咀。慢火炒令色转。入肉桂、枳壳、姜葱、加桃仁煎。

　　固真丹

　　（出如宜方）

　　治寒湿及肾气。

　　苍术（一斤米泔浸逐日换春五日夏三日秋七日冬十日漉出切作片子焙干分为四处）四两（好醋酒各半升一处煮三十沸出焙干）四两（川椒去目并合者一两破故纸一两同炒术黄为度）四两（用茴香一两盐一两同炒术黄为度）四两（川乌一两制去皮脐作片子川楝一两去皮核劈开炒黄为度）上共为末。煮药酒。打糊丸。如梧桐子大。每服三十丸。温酒盐汤下。

　　补肾汤

　　（出本草）

　　治主腰痛。

　　以杜仲一大斤。五味子半大升。二物细切。分十四剂。每夜取一剂。以水一大升。浸至五更。煎三分减一。滤取汁。以羊肾三四枚。切下之。再煮三五沸。如法作羹。空腹顿服。

　　用盐酢和之亦得。崔方不用五味子。

　　治腰痛肾冷。

　　（出本草）用芥子和生姜研。微暖涂贴。

　　王方平通灵玉粉散治腰膝。暖水脏。益颜色。其功不可具载。

　　硫黄（半斤）上用桑柴灰五斗。淋取汁。煮三伏时。以铁匙抄于火上试之。伏火即止。

　　候干。以大火之。如未伏更煮。以伏为度。了研为散。穿地坑一尺二寸。投水于中。待水清取水。和硫黄末。水不得多。于锅中煎熬令如膏。及用铁锅一面不着火。止以细砂隔纸慢炒。将硫黄于纸上滴之。自然如玉色。光彩射人。此号为玉粉散。细研。要丸。以饮丸如麻子大。空心。每日盐汤下十丸。散服。以盐汤调两字。极有效验。余乡人王昭遂合服之。

　　年九十。颜貌如童。夜读字倍常人。

　　导引法

