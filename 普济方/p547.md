<!-- { "loadSidebar": true } -->
　　凡学将息人。先须正坐。并膝头足。初坐先足指相对足跟外。于坐上少欲安稳。须两足跟向内相对。坐上足指外。入觉闷痛。渐渐举身似款。便坐足上。待共内坐相似不痛。始双立足跟。向上坐上足指。并及向外。每坐常学。去膀胱内冷风。膝冷足疼。上气腰疼。尽自消释。

　　又法

　　（出危氏方）

　　治腰痛。

　　正东坐。手抱心。一人于前据蹑其两膝。一人后捧其头。徐牵令偃卧。头倒地。三起三卧。便瘥。

　　一法治男子妇人腰痛不可忍者。

　　用左右带研索于朝太阳。长伸卧地。以纸研。如左用右。研入鼻中。如右用左。以涕为验。便安适即起行步。

　　卷一百五十五　身体门

　　五种腰痛（附论）

　　夫肾主于腰脚。若肾虚损。而为气冷乘之。故腰痛也。又邪客于足太阳之络。令人腰痛。

　　痛引小腹。不可以仰息。诊其尺脉沉者。主腰背痛。寸口脉弱腰背痛。尺寸俱浮直上下。此为督脉腰痛。凡腰痛有五。一曰少阴肾也。十月万物阳气皆衰。是以腰痛。二曰风痹。风寒着腰是以痛。三曰肾虚。役用伤肾是以痛。四月腰痛。或堕伤腰。是以痛。五曰寝卧湿地。

　　是以痛。故曰五种腰痛也。

　　方

　　杜仲丸

　　（出圣惠方）

　　治五种腰痛。肾经虚损。致风冷乘之。故多痛也。

　　杜仲（一两去粗皮炙微黄锉）干姜（炮制锉半两）萆（一两锉）羌活（三分）天雄（三分炮裂去皮脐）川椒（三分去目及闭口者微炒去汗）桂心（三分）芎（半两）防风（去芦半两）秦艽（去苗半两）细辛（三分）川乌头（三分炮裂去皮脐）五加皮（三分）石斛（三分去根锉）续断（二两）当归（三分锉微炒）五味子（三合）槟榔（三分）上为末。

　　炼蜜和

　　桑寄生散

　　（出圣惠方）

　　治五种腰痛。及脚弱不能行履。

　　桑寄生（一两）附子（一两半炮裂去皮脐）独活（二两）当归（三分锉微炒）狗脊（三分）桂心（一两）羌活（半两）杜仲（一两去粗皮炙黄锉）赤芍药（三分）芎（三分）甘草（半两炙微黄锉）石斛（三分去根锉）牛膝（三分去苗）海桐皮（一两锉）上为粗散。

　　每服四钱。水一盏。煎至六分。去滓。每于食前温服。

　　附子散

　　（出圣惠方）

　　治五种腰痛。肾脏虚冷。行立艰难。

　　附子（一两炮裂去皮脐）杜仲（三分去粗皮炙微黄锉）五味子（三分）磁石（三两捣碎水去赤汁）牡丹皮（三分）萆（一两锉）桂心（三分）续断（三分）牛膝（三分去苗）熟地黄（一两）羌活（三分）当归（三分锉微炒）木香（三分）枳壳（三分麸炒微黄去瓤）上为粗散。每服用羊肾一对。去脂膜。先以水一大盏半。煮肾令熟。去肾入药末五钱。生姜半分。枣三枚。椒三七粒。煎至五分。去滓。空心温服。晚食前。

　　治五般腰痛。

　　巴豆（五个每个须用湿纸裹好煨熟令去壳取肉半出油半微去油）五灵脂（半两火上累炮）黑牵牛（瓦上炒三钱）白牵牛（瓦上炒三钱）狗脊（半两微炒去毛）萆（三钱炒）没药（三钱）胡桃（三个取肉研为膏）上为末。将前胡桃膏。入醋糊为丸。如梧桐子大。每服五十丸。风腰疼。豆淋无灰酒下。气腰疼。煨葱白酒下。败精腰疼。茴香酒下。失血腰疼。当归酒下。打扑腰疼。苏木酒下。

　　鹿角丸治五种腰痛。肾脏虚冷。容颜萎黄。形体消瘦。腰痛不可忍。虚惫无力。

　　鹿角屑（一斤熬令微黄）菟丝子（一斤酒浸一宵另捣为末）远志（二两去心）肉苁蓉（五两酒浸一宿刮去皱皮焙干）天雄（二两炮裂去皮脐）熟干地黄（六两）五味子（五两）桂仲（二两去粗皮炙微黄锉）上为末。炼蜜和捣二三百杵。丸如梧桐子大。每服三十丸。

　　以温酒

　　萆浸酒治五种腰痛。连脚膝筋脉。拘急酸疼。

　　萆（三两）附子（二两炮裂去皮脐）杜仲（二两去粗皮炙微黄）狗脊（二两）羌活（二两）桂心（二两）牛膝（三两去苗）桑寄生（一两）上细锉。用生绢袋盛。以酒二斗浸封。七日后开。每于食前。用一中盏服。

　　立安丸治五种腰痛。常补肾。强腰脊。亦治香港脚。

　　破故纸续断木瓜牛膝（酒浸）杜仲（炒各一两）萆（二两）上为末。如梧桐子大。每服五十丸。盐汤酒任下。食前服。

　　钟乳丸治五种腰痛。肾脏衰冷。行立无力。

　　钟乳粉（二两）吴茱萸（半两汤浸七次焙干炒）石斛（一两去根锉）菟丝子（一两酒浸一宿别捣为末）附子（一两炮裂去皮脐）肉桂（一两半去皱皮）上为末。炼蜜和捣三二百杵。丸如桐子大。每服空心。以温酒下三十丸。食前再服。服讫行二三百步。

　　钟乳散治五种腰痛。风冷气攻肾脏。致腰痛转动不得。

　　钟乳粉（一两）防风（半两去芦头）丹参（半两）细辛（半两）桂心（半两）干姜（一分炮裂锉）上为细散。每于食前。以温酒下二钱。

　　治五种腰痛。转动艰难。

　　桑寄生丹皮桂心鹿茸（去毛涂酥炙微黄）续断芎（各一两）上为细散。

　　每于食前。以温酒调下二钱。

　　摩腰丸治五种腰痛。肾脏久冷。

　　丁香末麝香（半两细碎）芸苔子（末一两）硫黄（半两细研）龙脑（二钱细研）腽肭脐末（二两）上熬野驼脂。和丸如鸡头实大。每用两丸。热炙手于腰间摩。令热彻为度。

　　偏壮益肾气。若摩两脚。觉渐轻健。

　　泽泻汤治五种腰痛。

　　泽泻（半两）桂（去粗皮三分）白术白茯苓（去黑皮）甘草（炙锉各一两）牛膝（酒浸切焙）干姜（炮各半两）杜仲（去粗皮锉炒三分）上为粗散。每服三钱。水一盏。

　　煎至七分。去滓。空心。日午夜卧温服之效。一名肾着散。用酒煎服。

　　狗脊丸治五种积冷。腰痛。脚膝酸痿。一名金刚骨丸。

　　狗脊（去毛锉）萆（锉焙）菟丝子（酒浸三宿焙干）上各等分。为细末。炼蜜和丸。

　　梧桐子大。别用新萆三五两。酒浸三日。空心。旋暖萆酒下三十丸服。服半月后。行及奔马。久立不倦。一方酒煮面糊为丸。

　　摩腰散治五种腰痛。肾气衰冷。阳惫腰痛。

　　野狐头及尾骨（各一两炙令焦黄）硫黄（半两细研）砂（半两细研）黄狗阴茎（一具炙微黄）针砂（一两）上为末。取莨菪子半升。酒二升。浸一宿后。漉去莨菪子。取酒和前药末令匀。入于瓷瓶中。以油单密封。又坐于大瓶中。以蚕砂埋却。坐于饭上蒸之。以饭熟为度。取出曝干。捣细罗为散。以黄狗胆及脂。入少许麝香同摩腰。须臾即效。

　　神应丸

　　（出和剂方）

　　治肾脏不足。风冷乘之。腰痛如折。引背膂俯仰不利。转

　　侧亦难。或因役用过多。劳伤于肾。或因寝冷湿地。气伤腰。或因坠堕伤损。或因风寒

　　客搏。皆令腰痛。并皆治之。

　　威灵仙（去土二十两）当归肉桂（去粗皮各十两）上为末。以酒煮面糊为丸。如梧桐子大。每服十五丸。温葱酒或煎茴香汤下。食前服。妇人煎桂心汤下。加至二十丸。有孕妇人不得服。忌茶。一方治五种腰痛。不可转动。三味为末。每于食前。以温酒调下二钱。一方加破故纸、桃仁、地肤子、等分。

　　鹿茸丸

　　（出十便良方）

　　治五种腰痛。轻身利脚膝。

　　鹿茸（二两去毛涂酥炙微黄）附子（三两炮裂去皮脐）上为末。煮枣肉和丸。如梧桐子大。每日空心。以温酒下三十丸。晚食前再服。

　　治五种腰痛。下焦风冷。腰脚无力。

　　（出圣惠方）牛膝（一两去苗）山茱萸（一两）桂心（三分）上为细末。每于食前。以温酒调下二钱。

　　桂附丸

　　（出朱氏集验方）

　　治五种腰痛。

　　破故纸（二两炒）附子（炮）肉桂（各一两）上酒糊为丸。每服五十丸。空心酒下。

　　又方

　　（出圣惠方）杜仲（半斤去粗皮炙微黄锉）五味子（四两）天雄（二两炮裂去皮）上为散。每服半两。以水二大盏。隔宿浸药至五更。入生姜半两。煎至一大盏。去滓。入羊肾二枚。切去脂膜。纳汤中煎令熟。空腹和肾吃之。

　　补骨脂散

　　（出杨氏家藏方）

　　治寒湿气滞。五种腰痛。脚肿。

　　黑牵牛（头末半两）破故纸（一两炒）上为末。煎陈皮汤调二钱。以利为度。又法用猪腰子。去皮膜。切作两叶。入药在内。湿纸裹煨熟嚼。胡桃酒下。治腰痛如折。加少许麝香。

　　酒

　　治五种腰痛。

　　草乌头（一两）鲜硫黄（一钱）上为细末。醋糊为丸。如梧桐子大。蒲黄为衣。每服七丸。醋茶汤下。

　　治五种腰痛不止方。

　　吴茱萸（一两）芸苔子（一两）上为细末。每用三钱。生姜一两。同研令匀。摊在极薄纸上。贴于痛处。

　　鹿角霜方

　　（出圣惠方）

　　治五种腰痛。夜多小便。膀胱宿冷。

　　取鹿角嫩实处五斤。先用水煮三五十沸。后刷洗令净。即以大麻仁研取浓汁。煮角约一伏时。便软后。又须刷洗锅器令净。更用真牛乳五斤炼。专看如玉色即住。细研如面。每日空心服。以温酒调下二钱。晚食前再服。

　　肾沥汤

　　（出圣济总录）

　　治五种腰痛。肾脏虚冷。脚弱不能行步。

　　桑根白皮（锉二两）黄（锉）五味子（去梗）肉苁蓉（酒浸切焙）防风（去叉）秦艽（去苗）泽泻巴戟天（去心）桂（去粗皮）山芋（去皮）丹参茯神（去木）牛膝（酒浸切焙各三两）石斛（去根）磁石（醋淬二十次各一两）杜仲（去粗皮锉炒）人参（各三分）上为粗末。每服先用水二盏。煮羊肾一双。至一盏。去肾。入药末三钱匕。生姜三片。

　　煎至七分。去滓。空心。日午夜卧服。

　　人参汤

　　（出圣济总录）

　　治五种腰痛。

　　人参（三分）杜仲（去粗皮锉炒）桂（去粗皮各一两）芍药（三分）白术熟干地黄（焙）木通（锉）玄参当归（灼焙各三分）牡丹皮（半两）芎桑寄生（各一两）防风（去叉）独活（去芦头各半两）上为散。每服三钱。水一盏。煎至七分。去滓。温酒空心。

　　日午夜卧服。一方有生姜。名玄参汤。疗腰痛。以水一斗二升。煮取三升。日三服。忌生葱、桃、李。

　　寄生汤

　　（出圣济总录）

　　治五种腰痛。不能转动。

