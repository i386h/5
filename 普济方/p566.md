<!-- { "loadSidebar": true } -->
　　水鸡声。此汤白前〔二（四）两（钱）〕紫菀（二钱）半夏〔洗各二（三）两（钱）〕大戟〔七（一）合（钱）〕上切四物。以水一斗渍一宿。明旦煮取三升。分三服。忌羊肉饧。大佳。

　　丁香散

　　（出医方大成）

　　治咳逆噎汁。

　　丁香柿蒂（各一钱）甘草（炙）良姜（各半钱）上为末。用热汤点二钱乘热。

　　不拘时候服。

　　丁香柿蒂散治诸肿吃噫。呕逆痰涎。

　　丁香柿蒂青皮陈皮（各一两）上咀。每服二三钱。水一盏半。煎七分。去滓温服。不拘时。

　　小胡椒丸

　　（出十便良方）

　　疗寒冷咳逆。胸中有冷。咽中如有物状。吐之不出。

　　并脏腑不和。

　　胡椒干姜款冬花（各三钱）上为细末。蜜和丸。如梧桐子大。米饮下三丸。日再服。

　　以知为度。

　　橘皮汤

　　（出医方大成）

　　治吐利后。胃中虚。膈上热。咳逆者。

　　（方见橘参散）

　　主气乏气咳逆。

　　（出本草）以肉胞膏。酒和三合服之。日三。

　　竹皮汤

　　（出医方大成）

　　治咳逆下血不息。

　　生竹皮（三钱）紫菀（二钱）饴糖（一两）生地黄（切一两）上咀。以水六升。煮取三升。去滓。分三服。

　　治丈夫女子伤中绝脉。筋急痛。咳逆。

　　（出本草）以鹿髓和酒服之良。

　　柿钱散

　　（出济生拔粹方）

　　治吃逆。

　　柿钱丁香人参（各等分）上为细末。每服一钱。水煎。食后服。

　　治寒气攻胃咳（出圣惠方）

　　草豆蔻（一两去皮）益智子（一两去皮）干柿（二两）上为散。每服三钱。水一中盏。

　　入生姜半分。煎至五分。去滓。不拘时热服。

　　治咳

　　（出肘后方）上以生姜四两捣烂。入兰香叶一两。椒末一钱。盐和面四两。裹作烧饼。煨熟空心吃。

　　不过两三度效。又主胃反。朝食暮吐。暮食朝吐。吐者旋用青梁米煮。以甘蔗汁七升。生姜汁一升。二味相和。分为三服。

　　治咳逆

　　（出直指方）上以苏合香丸。用丁香柿蒂煎汤调下。噫逆即咳逆。胃寒所致也。良姜为要药。人参白术茯苓佐之。良姜温胃。能解散胃中风邪。

　　香饮子

　　（出经验良方）

　　治咳逆不止。

　　用干柿蒂十五枚为末。水一盏。加白盐梅少许。煎至六分服。

　　荜澄茄散

　　（出危氏方）

　　疗噫气咳逆。亦治伤寒咳逆。日夜不定。

　　荜澄茄良姜（各二两）上为散。每服二钱。水一盏。煎六分沸投醋半盏。取出呷之。

　　又方

　　（出圣惠方）胡椒（三十颗）麝香〔一钱（分）细研〕上捣破胡椒。入麝香。用酒一中盏。煎至半盏。

　　稍热服。

　　治诸吃噫

　　（出肘后方）用橘皮二两。汤浸去瓤锉。以水一升。煎至五合。通热顿服。更加枳壳一两。去瓤炒。

　　同煎。去渣服效。

　　柿蒂汤

　　（一名顺气汤出济生方）

　　治胸满咳逆不止。亦治气不顺。伤寒咳逆久

　　痢。

　　柿蒂丁香（各一两）上咀。每服四钱。水一盏半。生姜五片。煎至七分。去滓。

　　热服。不拘时。一方有甘草良姜。一方人参汤下。一方无姜煎服。

　　治胃冷咳。气厥不通。

　　（出圣惠方）丁香（二分）陈橘皮（一两汤浸去白瓤焙）上为粗散。每服三钱。水一小盏。煎至四分。

　　去滓。不拘时热服。

　　治气逆咳不止。

　　（出圣惠方）伏龙肝（一两）丁香（半两）上为细散。每服一钱。煎桃仁醋汤调下。不拘时。

　　治寒气攻胃咳。

　　（出圣惠方）吴茱萸（半两汤浸七遍焙干微炒）青橘皮（半两汤浸去白瓤焙）上为粗散。每服三钱。

　　水一中盏。入生姜半分。煎至五分。去滓。不拘时热服。

　　又方

　　（出圣惠方）用木瓜汁、生姜汁、等分和匀。温服一合。各二钱。调热水冲服。

　　又方

　　（出圣惠方）用薄荷汁一合。生蜜一钱。和调服之。

　　桂苓五味甘草汤

　　（出千金方）

　　治咳逆气冲。多唾口燥。寸脉沉。尺脉微。手足

　　厥逆。气从小腹上冲胸咽。手足痹。其面翕热如醉状。因复下流阴股。小腹难时复冒

　　者。

　　茯苓（四两）桂枝（四两去皮）甘草（炙三两）五味子（半升）右四味。以水八升煮取三升。去滓。分三服。温服。

　　苓甘五味姜辛汤

　　（出千金方）

　　治咳逆胸满。冲气即低而反更咳。

　　茯苓〔四两（钱）〕甘草干姜细辛（各三两）五味子（半升）上五味。以水八升。

　　煮取三升。去滓。温服半升。日三。冲气即低。而反更咳胸满者。用茯苓甘草五味子。去桂。

　　加

　　法

　　导引法

　　（出养生法）先以鼻纳气。乃闭口咳。还复以鼻纳气。咳则愈。向晨去枕。正偃卧伸臂胫。瞑目闭口无息。极胀腹两足再息。顷间吸腹。仰两足背拳。欲自微息。空腹为之。春三夏五。秋七冬九。

　　卷一百六十　咳嗽门

　　咳逆上气（附论）

　　夫五脏皆禀气于肺。肺感微寒。则成咳嗽也。寒搏于气。气聚还肺。而肺胀为咳。邪有动息。邪动则气奔逆上气。烦闷欲绝。上则五脏伤。滞气动于胃。则胃气逆而呕吐也。此是肺咳。连滞气动于胃。而呕吐者也。又有季夏脾旺之时。而脾气虚不能旺。有寒气伤之而咳嗽者。谓之脾咳。其状咳则右胁下痛。阴阴引膊背。甚则不可动。动则咳发。脾与胃合。脾咳不已。则胃受之。其状咳嗽而呕。呕甚则长虫出是也。凡诸咳嗽。甚则呕吐。各随证候。

　　知其腑脏也。

　　方

　　鲤鱼汤疗咳逆上气。喉中不利。

　　生鲤鱼（一枚重十三斤）熟艾（二升）白蜜（一斤）紫菀牡蛎（各四两熬）款冬花（一升）（八两）菖蒲（二羊肉饧

　　知母汤治咳逆。痰喘气促。

　　紫苏（连茎叶）知母（焙）贝母（去心）款冬花五味子人参桑根白皮（锉各一两）浓朴（去粗皮生姜汁炙）甘草（炙锉各半两）上为散。每服三钱。水一盏半。入生姜三片。

　　煎至七分。去滓温服。不拘时。

　　麻黄汤疗猝咳逆。上气肩息。昼夜不止欲绝。

　　麻黄（去节）细辛〔各二（四）两（分）〕甘草〔半两（一钱）炙〕桃仁（二十枚去皮尖双仁者研）上切。以水七升。煮取三升。去滓分三服。秘方。忌海藻菘菜生菜。

　　治积年咳嗽。上气多痰。喘促脓血。睡卧难禁。

　　（出儒门事亲）用萝卜子一合研。煎汤。食前服。或炒炼蜜作剂。为丸服之。

　　殊效汤定咳逆上气。

　　干柿（细切焙令焦黑）干薄荷叶陈橘皮（去白焙各一两）上为散。每服三钱。水一盏。

　　煎

　　杏仁煎疗气咳逆上气。

　　杏仁（一升去皮尖双仁者）石斛干姜（各四两）桂心甘草（炙）麻黄（去节各五两）五味子款冬花紫菀（各三两）上下筛。以水一斗。先煮麻黄取八升。去滓。纳药末。

　　胶饴半斤。蜜一升。调令相得。未食服如枣大一枚。日三。忌生葱海藻菘菜。

　　救急疗肺气积聚。心胁下满急。发即咳逆上气。

　　麻黄〔三两（八分）去节〕杏仁（去皮尖双仁）柴胡生姜半夏（洗十次）葶苈子〔熬研如脂汤成各四两（二钱）〕干枣（十二枚擘碎）槟榔（十枚并子研碎）上切。以水一斗。

　　煮取三升八合。去滓。分温三服。每服如人行八九里久。七日忌食生冷猪鱼羊肉。此一方服一剂讫。将息满七日。则服后方。忌羊肉饧等物。

　　又方

　　茯苓干紫苏（茎叶）橘皮麻黄〔各三（一）两（钱）〕柴胡杏仁（去皮尖双仁者）生姜〔各四（二）两（钱）〕上切。以水一斗。煮取二升七合。去滓。分温三服。每服如人行八九里久。禁酢物蒜。热面猪肉。五日服一剂。

　　治大人小儿咳逆上气。

　　（出肘后方）用杏仁三斤。去皮尖。炒令黄。杵如膏。蜜一升。分为三分。纳杏仁。杵令得所。更纳一分。杵如膏。又纳一分杵熟止。先食含之咽津。

　　疗上气咳嗽。呕逆不下食。气上方。

　　橘皮紫菀〔各三两（钱）〕人参茯苓柴胡杏仁〔去皮尖双仁者各二两（钱）〕上切。以水六升。煮取二升。分为三服。患冷加生姜二两（钱）热加麦门冬三两去心。不能食加白术二两（钱）浓朴二两（一钱）炙忌醋物桃李雀肉等物。

　　一合汤疗咳逆上气。支满息欲绝。气结于胸中。心烦躁不安者。

　　芫花（三分熬）桂心干姜（各五分）甘草（炙）细辛（各四分）荛花（二分）上切。

　　以水三升。煮取一升。先食服一合。日三夜一。又云合汤亦得。分六七服。一日尽。便愈。

　　一方有菖蒲四分。无荛花。忌海藻菘菜。生葱生菜等物。

　　硝石丸疗上气咳逆。口干手足寒。心烦满。积聚不和。呕逆若坠。瘀血上气。胸

　　膈胀满。少气肠鸣。饱食伤中里急。妇人乳饮滞下。有邪湿。阴不足。大小便不利。肢

　　节皆痛。

　　硝石（一升）干姜前胡大黄（各五钱）杏仁（三两去皮尖熬）上捣筛。蜜和丸。如梧桐子大。每服三丸。饮服日再。五日后。心腹诸疾随大小便去。月经绝则通。下长虫数十。

　　如

　　蜀椒散疗咳逆上气。腹中有坚痞。往来寒热。令人羸瘦。不能饮食。或时下痢。

　　腹中如绞。在脐上下关。疝气上阳使然。为病有气逆。

　　蜀椒（五合去目并闭口者炒出汗）桂心甘草（炙各二两）通草半夏（洗各三两）上为散。饮服三分匕。日三夜一为常。药不烦毒。忌海藻菘菜。羊肉饧生葱。

　　紫苏子粥治上气咳逆。冷气。及腰脚中湿风。结气。

　　上将苏子研汁。煮粥良。常服令人肥白身香。和高良姜橘皮等分。蜜和丸。空心下十丸。

　　下一切宿冷气。及脚湿风。

　　皂荚丸治咳逆上气。时时唾浊。但坐不得卧。

　　上用皂荚八两为末。蜜和丸。如梧桐子大。以枣膏和汤服三丸。日三夜一。必效。一方以酥炙皂荚。

　　治咳逆上气。

　　以当归饮饮之。

　　卷一百六十　咳嗽门

　　咳逆短气（附论）

　　夫气之在人。得温则舒。遇寒则涩。肺主气者也。若为寒邪所伤。则涩而不通。故气逆上行。发为咳嗽。肺乃虚弱。呼吸之间。不能报息。故谓之咳逆短气。

　　方

　　人参丸治年深喘嗽。春秋发动。痞满短气。痰涕如胶。睡卧不宁。

