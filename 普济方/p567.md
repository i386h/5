<!-- { "loadSidebar": true } -->
　　人参（一两）蛤蚧（一对全者净洗酥炙）百部（切）紫菀（去苗土一两）大黄（锉炒半两）葶苈（隔纸炒一两）款冬花百合贝母（去心）知母（焙）白前（各半两）半夏（汤洗十次焙）桑根白皮（炙黄锉）五味子〔炒各三两（钱）〕山芋（三分）上为末。

　　炼蜜和丸。如梧桐子大。每服二十丸。糯米饮下。橘皮汤亦可。

　　阿胶散治肺脏虚。胸中短气。咳嗽声微。四肢无力。

　　阿胶（炒令燥）山芋甘草（炙锉）麦门冬（去心焙）五味子（炒）人参（各一两）干姜（半两炮）白术（锉）杏仁（汤浸去皮尖双仁麸炒）桂（去粗皮各三两）上为散。

　　每服二钱。用粥饮调下。不拘时服。

　　前胡汤治逆气咳嗽。胸中寒热。短气不足。

　　前胡（去芦头）陈橘皮（去白炒）桂（去粗皮）甘草（炙锉）人参紫菀（去苗土）五味子（炒各一两）上为散。每服三钱。生姜二片。大枣一枚。水一盏。煎至七分。去滓温服。

　　日

　　润肺汤治咳逆短气。

　　人参生姜（切与半夏同炒各一两）甘草（三两炙锉）竹叶（二两切）陈橘皮（去白焙二两）半夏（汤浸七次炒切同生姜炒半两）上为散。每服三钱。水一盏半。生姜五片。

　　煎至七分。去滓温服。日三夜一。

　　又方

　　水六升。煮取二升。分三服。亦治霍乱。忌羊肉、菘菜。

　　玉液饮治咳逆。短气喘息。气不相续。

　　甘草（炙锉）杏仁（去皮尖双仁研）陈橘皮（汤浸去白瓤焙）五味子（炒）人参（各一两）上为散。每服五钱。用水二盏。生姜三片。大枣一枚。同煎至一盏。去滓温服。不拘时候。

　　羌活煮散止咳逆短气。

　　羌活（去芦头）附子（炮裂去皮脐）香子（微炒各半两）木香干姜（炮各一钱）上为散。每服二钱。水一盏。盐一捻。同煎一二十沸。乘热服。一服止。

　　款肺汤治咳逆短气。

　　人参半夏（汤洗七次去滑炒干各半两）陈橘皮（去白焙二两）甘草（炙锉一两）上为散。每服三钱。水一盏。生姜三片。煎至七分。去滓温服。日三。

　　紫苏汤治咳逆短气。

　　紫苏茎叶（锉一两）人参（半两）上为散。每服三钱。水一盏。煎至七分。去滓温服。

　　日再。

　　治大人小儿咳逆短气。胸中吸吸。咳出涕唾。

　　用淡竹沥一合。日三五服。大人一升。

　　卷一百六十一　喘嗽门

　　咳嗽短气（附论）

　　肺主于气。候于皮毛。气虚为微寒客于皮毛。伤于肺。肺气不足。则成咳嗽。夫气得温则宣利。得寒则痞涩。虚则气不足。而为寒所迫。并聚于肺间。不得宣发。故令咳而短气也。

　　方

　　紫菀丸

　　（出圣惠方）

　　治肺咳嗽气短。不得睡卧。

　　紫菀（一两去苗土）汉防己（一两）贝母（一两煨欲黄）人参（去芦头用一两）款冬花（一两）桑白皮（一两锉）天门冬（一两半焙去心）木香（一两）甜葶苈（一两隔纸炒令紫色）甘草（半两炙微赤锉）槟榔（一两）杏仁（半两汤浸去皮尖双仁麸炒黄）上为细末。

　　炼蜜为丸。如梧桐子大。不拘时。以粥饮送下。每服二十丸。

　　肉苁蓉汤疗伤中咳嗽。短气伤中痛。痰饮厥逆。宿食不消化。寒热邪僻。五内不

　　调。

　　肉苁蓉（五两）干地黄（四两）大枣（三十枚擘）乌头（一两泡）甘草（一两炙）桂心麦门冬（去心各一两）紫菀五味子（各一两）生姜（八钱）石膏（碎绵裹八钱）上切。以水一斗五升。煮取七升。去渣。分为七服。日四夜二。一方大枣五十枚。水一斗二升。煮去九升。忌海藻、生葱、菘菜、芜荑、猪肉、冷水。

　　五味子散治咳嗽。鼻塞清涕。颤掉缓弱。少气不足。时时欲呕。

　　五味子黄（细切各三钱）甘草（炙锉一分）人参桂（去粗皮）羌活（去芦头）干姜（泡）细辛（去苗叶）附子（炮裂去皮脐）白术（各半两）上为细末。每服二钱。

　　生姜乌梅

　　紫苏散

　　（出圣惠方）

　　治咳嗽短气。体烦发热。发作无时。

　　紫苏茎叶（一两）贝母（三分煨微黄）紫菀（三分去苗土）麦门冬（三分去心）陈橘皮（半两汤浸去白瓤）甘草（半两炙微赤锉）桑白皮（三分锉）赤茯苓（三分）五味子（三分）上为散。每服四钱。水一盏。入生姜半分。煎至六分。去滓。不拘时温服。

　　五味子汤

　　（出圣惠方）

　　疗逆气咳嗽。胸膈中寒热。短气不足。

　　五味子（一两）前胡（三两）紫菀甘草（炙）桂心生姜（各二两）枣（三十枚擘）山茱萸（三两）上切。以水一斗。煮取七升。搅去滓。服一升。日三夜二。忌生姜、海藻、菘菜。一方用茱萸三钱。水一盏煎。日二夜一。

　　又方

　　用橘皮。不用茱萸。

　　延年紫苏饮治咳嗽短气。唾涕稠。喘之风虚烦损。发无时者。宜服。

　　紫苏贝母紫菀麦门冬（去心各二两）枣（五枚擘）葶苈子（一两炒令黄别研捣）甘草（一两炙）上切。以水六升。煮取二升。分为四服。如人行七里一服。禁猪肉、鱼肉、蒜、海藻、菘菜。

　　海藻汤

　　（出圣惠方）

　　治咳嗽而下痢。胸中痞而短气。心中时悸。四肢不欲动。

　　手足烦不欲食海藻（四两）五味子半夏（各半斤）生姜（一两）细辛茯苓（六两）杏仁（五十枚）上

　　五味汤

　　（出宣明论）

　　治胸膈痞满。心腹刺痛。短气噎闷。咳嗽痰唾。呕逆恶

　　心。不思饮食。温中益气。

　　五味子（九两）良姜干姜（各一两半）红皮（去白）茴香（炒各二两）甘草（炙七两）盐（一斤炒）上为末。每服一钱。百沸汤点。空心食前。甚者日三服。一方无干姜。

　　诃黎勒散

　　（出圣惠方）

　　治咳嗽短气。腹胁痛。

　　诃黎勒皮（三分）陈橘皮（三分汤浸去白瓤）人参（一两去芦头）桔梗（三分去芦头）吴茱萸（半两汤浸七次焙）甘草（半两炙黄锉）杏仁（三分汤浸去皮尖双仁麸炒微黄）上为散。每服三钱。水一中盏。入生姜半分。煎至六分。去滓。不拘时温服。

　　又方

　　（出圣惠方）

　　治咳嗽短气。体烦热。发作无时。

　　麻黄（三两去根节）桂心（半两）干姜（一分煨裂锉）甘草（半两炙微赤锉）杏仁（三分去皮尖双仁炒）上为散。每服三钱。水一中盏。煎至六分。去滓。不拘时温服。

　　治咳嗽短气喘急。

　　（出圣惠方）麻黄（一两去根节）甘草（一两炙微赤锉）甜葶苈（一两隔纸炒令紫）赤茯苓杏仁（各一两汤浸去皮尖双仁炒研如膏）上为末。炼蜜和捣三百杵。如梧桐子大。每服二十丸。

　　不拘

　　姜椒汤疗咳嗽。及短气胁痛。

　　生姜椒（去目炒出汗各一两）上切。以水五升。煮取三升。每服一合。

　　卷一百六十一　喘嗽门

　　咳嗽上气（附论）

　　夫诸气皆属于肺。肺气和平。则升降自若。若为寒邪所伤。则肺气壅涩。不得宣通。故咳嗽而上气。其证喘咳多涕唾。甚者面目浮肿。久而不已。肺气虚极。风邪停滞。令人胸背痛。以至唾脓血也。咳嗽上气者。为肺气有余也。肺感于寒。微者则成咳嗽也。肺主气。气有余则喘上气。此为邪搏于气。气壅涩不得宣发。是为有余。故咳嗽而上气也。久咳嗽上气者。肺气虚极。风邪停滞。故其病积月累年。久不得瘥。则胸痛面肿。而上气唾脓血也。

　　方

　　地黄煎治肺脏气不和。上气咳嗽。

　　地黄汁（一升半）麦门冬（汁）生姜（汁）天门冬（汁各五合）射干（一两）黄牛乳（一升）蜜（二升）黄牛酥（五升）黄（锉炒）桂（去粗皮）人参（二两）五味子款冬花紫菀（去苗土）贝母（去心各二两）杏仁（去皮尖双仁研五枚）玄参赤茯苓柴胡（去苗各一两）上为末。次将自然汁及酥乳蜜等。入铜器中。以文武火煎百十沸。时时搅转。

　　然后旋旋调下诸药末。搅令匀。煎百余沸。来日封闭。于甑上蒸两炊久。待冷。以蜡纸紧封闭十数日。时复一看。莫令损动。每日饮后。服一匙头。便仰卧渐渐咽之。令药浸润心肺。

　　至夜临睡时。如前再服。

　　治上气咳嗽。兼水气癖气。

　　葶苈子（炒）贝母桔梗鳖甲（炙）防葵（各六分）白术（四两）茯苓大戟枳实（炙）紫菀旋复花杏仁（去皮尖熬）橘皮（各四两）芫花（二分）大黄（一钱）皂荚（一分炙去皮子）上捣筛。蜜和为丸。空腹以饮服。如梧桐子五丸。日二服。渐渐加至十九丸。以微利为度。忌桃、李、雀肉、苋菜、醋物、猪肉、陈臭等。

　　木香枳壳汤治咳嗽气促。

　　木香枳壳（去瓤麸炒）黄连（去须各一两）麻黄（去根节）贝母（去心）百合紫菀（去苗土）款冬花（去梗）桑根白皮天雄（炮裂去皮脐）白石脂昆布（洗去咸焙各一两半）黄芩（去黑心半两）旋复花（微炒三分）杏仁（汤浸去皮尖双仁炒十枚）上锉如麻豆。每

　　款冬花丸治三十年上气咳嗽吐脓血。喘息不得卧。

　　款冬花（去梗）干姜（泡）蜀椒（去目及闭口者炒出汗）桂（去粗皮）吴茱萸（洗净焙干炒）菖蒲（锉米泔浸半日炒干各一两一分）细辛（去苗叶）芫花（醋浸炒干）紫菀（去苗土）甘草（炙锉）桔梗（炒）白茯苓（去黑皮）皂荚（炙去皮子各三分）人参（三分）上为末。炼蜜和为丸。如梧桐子大。每服五丸。酒下。加至十丸。每日三服。

　　桑白皮汤治咳嗽上气促急。心躁寒热。四肢烦疼。夜间甚者。

　　柴胡（去苗）桑根白皮天雄（炮裂去皮脐）羌活（去芦头）枳壳（去瓤麸炒）大腹（连皮锉各一两半）黄连（去须）当归（切焙）麻黄（去根节）桂（去粗皮）甘草（炙锉各一两）白梅（拍碎四块）黄芩（去黑皮）旋复花（微炒各半两）上锉如麻豆。每服五钱。

　　水一盏半。入生姜三片。同煮八分。去滓温服。

　　润膈丸

　　（一名大阿胶丸）

　　治积年咳嗽上气。涎唾稠粘。五心烦躁。不思饮食。

　　心肺留热。

