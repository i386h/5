<!-- { "loadSidebar": true } -->
　　（案原方：葶苈二两炒。人参去芦。远志去心。防风。白茯苓去皮。贝母炒。阿胶。五味子。熟地黄洗。杏仁汤浸去皮尖。山药各一两。丹参。麦门冬。杜仲去皮锉炒令黑。柏子仁。甘草炙。百部炙各五两。上为末。蜜丸如弹子大瓷器收勿泄气。每服一盏。研化煎六分。食后临卧温服。日二三服。张氏方无丹参、远志、防风、葶苈、五味子。加川芎、当归、细辛各半两。通前十七味为末。蜜丸弹子大。此病得之或因寒。治应斟酌损益。使可通行。

　　昔盛文肃太尉。因赴召甚急。后病呕血。医官独孤及为处此方。服之立效）

　　紫苏散

　　（出圣惠方）

　　治久咳嗽。上气胸满。不能饮食。头面浮肿。唾浓血。

　　紫苏子（一两微炒）半夏（三分汤洗七分去脐）五味子（三分）麻黄（三分去根节）细辛（三分）紫菀（三分去苗土）赤茯苓（一两）黄芩（半两）甘草（半两炙赤锉）陈橘皮（一两汤浸去白瓤）桂心（半两）甜葶苈（一两隔纸炒令紫）桑白皮（一两锉）上为散。每服五钱

　　皂荚丸

　　（出圣惠方）

　　治久咳嗽上气。心胸满。吃食减少。

　　皂荚（一两去黑皮酥炙令黄去子）紫菀（三分去苗土）款冬花（半两）细辛（三分）陈橘皮（三分汤浸去白瓤）桂心（半两）麦门冬（一两去心焙）紫苏子（三分微炒）干姜（三分炮裂锉）当归（三分锉微炒）甘草（半两炙赤锉）川椒（一两去目及闭口微去汗）杏仁（一两汤浸去皮尖双仁炒微黄研如膏）上为末。炼蜜和捣五七百杵。丸如梧桐子大。每服三十丸

　　五味子汤治咳嗽上气。语声不出。心胸痞闷。头昏痰涎。小便赤涩。

　　五味子（炒）人参桑根白皮（炙锉）麦门冬（去心焙）防风麻黄（去根节）细辛甘草（炙锉）白前杏仁（汤浸去皮尖双仁麸炒）枳壳（去瓤麸炒各五钱）甜葶苈（三钱隔纸炒）上为散。每服三钱。水一盏。入生姜三片。同煎至七分。去滓。食后临卧温服。

　　蜀椒丸

　　（出千金方）

　　治咳嗽上气甚良。

　　蜀椒（五分）乌头杏仁菖蒲皂荚石（一两）细辛款冬花紫菀干姜（各三分）吴茱萸麻黄（去根节各四分）上为细末。每蜜丸梧桐子大。暮卧吞二丸。治二十年久嗽。不过二十丸。

　　紫菀煎

　　（出圣惠方）

　　治久咳嗽上气。涕唾稠粘。头面虚肿。宜服。

　　阿胶（三两捣碎令黄）射干（三两）细辛干姜（一两炮裂锉）竹沥（一盏）芫花根（半两去土）桑白皮（三两锉）款冬花（二两）附子（半两炮去皮脐）甘草（半两炙赤锉）白蜜（一盏）上为散。先以水二斗。于银锅中。煎至一斗。去滓。入蜜及竹沥。以慢火熬成膏。

　　又方治咳嗽。胸胁支满。多唾上气。

　　石（一作矾石）乌头（一方不用）菖蒲（各一分）细辛黄环（各二分）款冬花紫菀杏仁（各三分）吴茱萸（四分）干姜（五分）蜀椒（五合）上为末。炼蜜和丸。

　　如梧桐子大。每服一丸。着牙上咽汁。每一日六服。剧者常服不止。

　　射干煎

　　（出千金方）

　　治咳嗽上气。

　　生射干款冬花（各二两）紫菀细辛桑白皮附子甘草（各二两）白蜜竹沥生姜（各一升一云干姜）饴糖（五两）上以射干先纳白蜜并竹沥中。煎五六沸去之。

　　咀六物。以水一升。合浸一宿。煎七上七下。去滓。乃合饴姜汁。煎如饧。服如酸枣大十丸。日三。剧者夜二。不知加之。以知为度。外台秘要用芫花根半两。

　　又方疗咳嗽上气。时时呕白唾沫。数十岁者。

　　吴茱萸五味子大黄桂心甘草（炙）细辛人参紫菀款冬花（各一两）大戟竹茹（各三分）上切。以水一斗。煮取三升。分为三服。亦疗阴咳至良。忌海藻菘菜生葱等物。

　　百合丸

　　（出圣惠方）

　　治咳嗽上气。心胸烦闷。胸中不利。含化。

　　百合（一两）紫菀（一两洗去苗土）桂心（半两）麦门冬（二两去心焙）白芥子（半两微炒）贝母（二两煨微黄）五味子干姜（一分炮裂锉）杏仁（一两汤浸去皮尖双仁炒微黄）诃黎勒皮（半两）甘草（半两炙微赤锉）上为细末。入杏仁同研令匀。以枣肉和如半枣大小。

　　生地黄煎

　　（出圣惠方）

　　治咳嗽上气。心膈烦闷。痰唾不利。

　　生地黄汁（二升）生天门冬汁（二升）蜜（五合）酥（三合）生姜汁（二合）贝母（二两煨微黄）五味子（二两）紫菀（二两去苗土）甘草（一两炙微赤锉）鹿角胶（五两捣碎炒黄）杏仁（三两汤浸去皮尖双仁麸炒）上为末。研令极细后。取诸药汁及杏仁酥蜜等。

　　同入银器中。慢火熬。不住手搅。候如膏。即收于不津器中。不计时候。含一茶匙咽津。

　　华盖煮散治咳嗽上气。

　　款冬花（去梗）知母（焙）贝母（去心炒各一两）紫菀（去苗土）桔梗（炒各三分）木香甜葶苈（微炒各半两）杏仁（去皮尖双仁炒二分）防己（半两）蝉壳（一两）上为散。

　　每三钱。水一盏。入酥少许。煎七分。食后温服。

　　通气丸

　　（出千金方）

　　治久上气咳嗽。咽中腥臭。气搅心痛眼疼。耳中嘈嘈。风

　　邪毒注时气。食不生肌。胸中隔塞。呕逆多唾恶心。心下坚满。饮多食少。恶疰淋痛。

　　饴糖（三升）蜀椒（二升）杏仁（一升）蜈蚣（五节）大附子（五枚）干姜（四分）人参（稍纳药末。

　　捣千杵。饴糖乃纳药末中。令调和。含如半枣一枚。日六七夜三四服。以胸中温为度。若梦与鬼交通及饮食者。全用蜈蚣。食不消加杏仁五合。小腹急腰痛。加天门冬、杜仲。有风加乌头三枚。附子一枚。立夏后勿加。有留饮加葶苈一两。

　　马兜铃散治肺热上气。喘逆咳嗽咯血。

　　马兜铃黄芩（去黑心）知母（炒焙）白茯苓（去黑皮）紫菀（去苗土）麻黄（去根节）甘草（炙锉）杏仁（去皮尖仁炒黄）贝母（去心）大黄（锉炒各半两）上为散。每服二钱。

　　煎桑根白皮枣汤调下。

　　加减三奇汤

　　（出拔萃方）

　　治咳嗽上气。痰涎喘促。胸膈不利。

　　桔梗（去芦半两）半夏（汤洗七分）陈皮（去白五钱）甘草（五钱）青皮（去白五钱）人参（去芦五钱）杏仁（三钱研）五味子（四钱）紫苏叶桑白皮（各五分）上咀。每服四钱。水二大盏。生姜三片。煎至一盏。去滓。食后温服。

　　麻黄散

　　（出圣惠方）

　　治久咳嗽。肺壅上气。坐卧不安。

　　麻黄（一两去根节）桑白皮（锉一两）甜葶苈（一两隔绵纸炒紫色）五味子（三分）白前（三分）甘草（半两炙微赤锉）木通（三分锉）川大黄（三两半锉碎微炒）黄（一两锉）陈橘皮（三分汤浸去白）上为散。每服四钱。水一盏。入姜半分。煎至六分。去滓。不拘时温服。

　　杏仁散

　　（出圣惠方）

　　治咳嗽上气。肺寒。鼻中不利。

　　杏仁（一两汤浸去皮尖双仁炒黄）五味子（二两）甘草（半两炙微赤锉）麻黄（一两去根节）陈橘皮（三分汤浸去白瓤）款冬花（三分）紫菀（三分去苗土）浓朴（三分去粗皮生姜制炒令香）干姜（三分炮制）桂心（三分）上为散。每服五钱。水一大盏。入枣三枚。

　　煎至五分。去滓。不拘时温服。

　　大腹皮散

　　（出圣惠方）

　　治咳嗽上气。肺脏喘急。胸中满闷。宜服。

　　大腹皮（三分锉）杏仁（三分汤浸去皮尖双仁麸炒黄）百合（半两）甜葶苈（二两隔绵纸炒紫色）紫菀（三分去苗土）半夏（半两汤浸七次去滑）赤茯苓（一两）桔梗（三分去芦头）桑白皮（一两锉）甘草（半两炙微赤锉）上为散。每服五钱。水一大盏。入姜半分煎。

　　去

　　香豉丸疗上气。三十年咳嗽。气久寒。令肺脾中客热变为冷。

　　香豉（二十枚）食茱萸（一方用吴茱萸）甘草细辛杏仁（去皮尖两仁者熬各一两）紫菀（二两）上为细末。别捣杏仁如膏。及纳药末。搅令匀。蜜和丸。如梧桐子大。每服三丸。日三。不知增之至五丸。暮卧时含十丸。着咽喉中咽之。忌海藻、菘菜、生菜。

　　治久咳嗽上气。十年二十年。诸药治不瘥方。

　　（出肘后方）以蝙蝠除头。烧令焦末。饮服之。

　　治上气咳嗽。

　　（出本草）以揣骨炙末。酒和三合服之。日二。其嗽必瘥。

　　治上气咳嗽。胸膈妨满气喘。

　　（出本草）取鲤鱼一尾。切作。以姜醋食之。蒜齑亦得。

　　杏仁丸治咳嗽喘促。

　　杏仁（去皮尖双仁炒研三两）麦门冬（去心焙）百合贝母（去心）知母（焙）甘草（炙锉各一两）白茯苓（去黑皮一两半）干姜（炮）桂（去粗皮各半两）上为末。

　　炼蜜和丸。如弹子大。每含化一丸。咽津。

　　治咳嗽上气。

　　（出千金方）蜀艽桂心海蛤（各四分）昆布海藻干姜细辛（各六分）麦门冬（十分）上为末。蜜丸梧桐子大。饮服十丸。加至二十丸。日进三服。有人风虚中冷。胸中满上气。喉中如吹管声。吸吸气上欲咳。服此方得瘥。

　　白前汤治咳嗽喘闷。背膊烦疼。四肢无力。

　　白前（一两半）杏仁（二十七枚去皮尖双仁炒）紫菀（去苗土）黄芩（各一两）麦门冬（去心焙二两）紫苏茎叶（三分）大麻仁（净淘研细）陈橘皮（汤浸去白炒半两）上除研大麻仁旋入外。粗捣筛。每服三钱。水一盏。入生姜五片。煎至数沸。入研麻仁半钱。再煎至七分。去滓。食后温服。每日二服。

　　苏子汤疗气上迫满。或气不通。烦闷喘呕。

　　苏子（一升）干姜（三两）半夏（四两洗）桂心人参（各二两）橘皮茯苓（各三两）甘草（一两炙）上切。以水八升。煮取二升。分为三服。若虚热去干姜。用生姜六两。加黄芩二两。忌海藻、菘菜、羊肉饧、饴、葱、酢等物。

　　大腹皮散

　　（出圣惠方）

　　治久咳嗽上气。坐卧不得。咽喉不利。胸中满闷。宜

　　服。

　　大腹皮（一两锉）麻黄（一两半去根节）紫苏茎叶（一两半）陈橘皮（一两半汤浸去白瓤）赤茯苓（一两）柴胡（一两去苗）杏仁（三两汤浸去皮尖双仁炒微黄）甘草（半两炙锉）上

　　含化丸

　　（出圣惠方）

　　治咳嗽上气。

　　杏仁（一两汤浸去皮尖双仁麸炒微黄）白前（半两）五味子（半两）桂心（半两）贝母（半两微煨）陈橘皮（半两汤浸去白瓤）甘草（一分炙微赤锉）皂荚子仁（半两微炒）上为细末。炼蜜及煮枣肉相和。捣为丸。如弹子大。每常含一丸。咽津。

