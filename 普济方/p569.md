<!-- { "loadSidebar": true } -->
　　百部丸治上气咳嗽。

　　百部款冬花（去梗）天门冬（去心炒）桔梗（炒）紫菀（去苗土各等分）上为末。炼蜜丸如梧桐子大。每服二十丸。食后。煎甘草乌梅汤下。

　　蛤蚧散

　　（出三因方）

　　治元气虚寒。上气咳嗽。久年不瘥。

　　蛤蚧（一对炙）成炼钟乳肉桂款冬花白矾（飞过别研）甘草（炙各半两）上为末。每服半钱。用芦管吹之。或觉咽干。即用米饮调下。空心食前服之。

　　紫菀汤治咳嗽喘急。胸腹胁肋。胀闷疼痛。

　　槟榔汤治上气腹胀。胸满咳嗽。不下食。

　　槟榔（锉一十四枚）蜜（二合）高良姜（一两）枇杷叶（研去毛炙一握）生姜（切焙三两）酥（三两）上先将四味粗捣筛。以水三升。煎取一升。去滓。下酥蜜。煎三五沸。

　　分作三服。相去如人行八九里。再服。重者不过三剂。

　　治久咳嗽上气。心胸烦热。唾脓血。

　　（出圣惠方）紫苏子（三两微炒）生姜汁（一合）白蜜（一中盏）鹿角胶（二两炒燥捣碎）生地黄汁（一盏）杏仁（三两汤浸去皮尖双仁微炒黄）上三味都捣令热。入生姜、地黄、蜜、相合。

　　以慢火熬成膏。于不津器中密收之。每服以温粥饮调下半匙。日三四服。

　　苏子煎

　　（出千金方）

　　治上气咳嗽。

　　苏子生姜汁地黄汁白蜜杏仁（各三升）上捣苏子。以地黄汁姜汁浇之。以绢绞取汁。更捣以汁浇之。令味尽。去滓。熬杏仁令黄黑。治如膏脂。又以前汁浇之。绢绞往来六七度。令味尽。去渣纳蜜合和。置铜器中。于汤上煎之。令如饴。每服方寸匕。日三夜一。

　　又方无地黄汁。

　　麻黄散

　　（出圣惠方）

　　治咳嗽上气。

　　麻黄（一两去根节）甘草（半两炙微赤锉）阿胶（一两捣碎炒黄）干姜（三分炮裂锉）杏仁（一两汤浸去皮尖双仁炒）上为散。每服三钱。水一中盏。入枣三枚。煎至六分。去滓。

　　不拘时温服。

　　四神散治肺气不和。上气咳嗽。

　　款冬花（去梗）贝母（去心）白薇百部（各一两半）上为散。每服三钱。食后。

　　以蜜汤调下。

　　麻黄散

　　（出千金方）

　　治久上气咳嗽。

　　麻黄（半斤）杏仁（百枚）甘草（三两）桂心（一两）上四味。治下筛。别碾杏仁如脂。

　　纳一方去桂心甘草服之。忌海藻、菘菜、生葱。

　　陈橘皮散

　　（出圣惠方）

　　治咳嗽上气。胸膈不利。

　　陈橘皮（半两去白瓤）杏仁（三分汤浸去皮尖）甘草（一分炙微赤锉）紫苏叶（一两）上为散。每服三钱。以水一中盏。入生姜半分。煎至六分。去滓温服。

　　龙脑丸治多年上气咳嗽。

　　龙脑（细研一钱）诃黎勒皮（半两）皂荚（炙令黄色去皮子一把）上先捣诃黎勒皮、皂荚。细罗为末。次入龙脑同研令匀。炼蜜为丸。如梧桐子大。每日空腹。煎贝母汤下七丸。

　　日二夜一。

　　救急疗上气咳嗽。肺气胸痛。病源咳嗽上气者。肺气有余也。肺感于寒。微则成咳

　　嗽。肺主气。气有余则喘咳上气。此为邪搏于气。气壅滞不得宣发。是为有余。故咳嗽

　　而上气也。其状喘咳上气。及多涕唾。面目浮肿。则气逆也。

　　杏仁（三大升去皮尖双仁者）白蜜（一大升）牛酥（二大升）上杏仁捣碎。于瓷盆中研。取汁五升。净磨铜铛。勿令脂腻。先倾三升汁于铛中。刻木记其深浅。又倾二升汁。以缓火煎。减至于所记处。即纳白蜜及酥。还至木记处。药乃成。贮不津瓷器中。每日三度。

　　以暖酒服一大匙。不能饮酒。粥亦得。服一七日。唾色变白。二七日唾稀。三七日咳断。

　　此方非自疗咳。兼补虚损。去风冷。兼悦肌肤。白如瓠。妇人服之更佳。

　　又方

　　（出圣惠方）

　　治咳嗽上气。肺胀喘急。胸中满闷。

　　紫苏茎叶（一两）姜（半两炮裂锉）陈皮（二两汤浸去白瓤）上为散。每服三钱。

　　水一中盏。入枣三枚。煎至六分。去滓。不拘时候。温服。

　　又方

　　（出圣惠方）

　　治咳嗽上气。语不出声。心烦闷乱。

　　桂心（一两）杏仁（一两汤浸去皮尖双仁麸炒黄研如膏）干姜（一分炮裂锉）上为细末。入杏仁。同研令匀。以枣肉和丸如枣大。不计时候。以绵裹一丸。含咽津。

　　又方

　　（出千金方）

　　治咳嗽。胸胁肢满。多唾上气。

　　姜汁（一升半）沙糖（五合）上减姜汁减半。纳糖。更煎服之。

　　又方

　　（出千金方）白糖（五分）皂荚（末一方寸匕）上先微暖糖令消。纳皂荚末。合和相得。丸如小豆大。

　　先

　　又方

　　（出千金方）用酒一升半。浸肥皂荚两梃。经宿。煮取半升。分三服。七日忌如药法。若吐多。以酢饭三四口止之。

　　桂杏丸治咳嗽上气。语声不出。心中烦闷。

　　疗上气暴咳。

　　紫苏茎叶（锉二升）大豆（一升）上以水四升。煮大豆。次下紫苏。煮取一升五合。

　　为三服

　　治久咳嗽上气。十年二十年。诸药治不瘥。

　　（肘后方）用猪KT三具。枣一百枚。酒三升。渍数日。服一二合。加至三四五合。服之不久。

　　瘥。

　　又方

　　（出肘后方）用生龟一只。着坎中。就溺之。令没龟死。因渍之三日。出烧末。以醇酒一升。和屑如干饭。顿服之。须臾大吐嗽囊出。则瘥。小儿可服半升。

　　又方

　　（出肘后方）用梨一颗去核。纳酥蜜面裹。烧令熟食之。亦用梨肉纳酥中煎。停冷食之可。

　　治咳嗽上气。呷呀息气。喉中作声。唾粘。

　　（出肘后方）用蓝实叶。水浸良久。捣绞汁一升。空腹频服。须臾以杏仁研取汁。煮粥食之。一两日将息根据前法。更服吐痰尽。瘥。

　　又方

　　（出本草）

　　治上气咳嗽。腹满羸顿者。

　　用楸叶三升。煮三十沸。去渣。煎堪丸如枣大。以竹筒纳下部中。立愈。

　　又方

　　（出本草）

　　治上气咳嗽。胸膈妨满气喘。

　　用猪肉细切作锤子。于猪脂中煎食之。又猪肪脂四两。煮百沸以来。切合酱醋食之。

　　又方

　　（出肘后方）

　　治伤中筋脉。上气咳嗽。

　　用枣二十枚去核。以酥四两。微火煎。入枣肉中。沥尽酥。常令一枚。微咽服之。

　　又方

　　（出肘后方）

　　治上气咳嗽。胸膈妨满气喘。

　　用桃仁三两。去皮尖。以水一升。研取汁。和粳米二合。煮粥食之。

　　郁李仁煎治积年上气。咳嗽。不得卧。

　　用郁李仁去皮尖双仁一两。用水一升。研如杏酪。去滓。煮令无辛气。次下酥一枣许。

　　同煮熟放温。顿服之。

　　青金汤治丈夫妇人。远年近日。肺气喘嗽。上气喘急。喉中涎声。胸满气逆。坐

　　卧不安。

　　罂粟壳人参粉草（各半两）陈皮茯苓杏仁（制）明阿胶（炒）五味子桑白皮薏苡仁紫苏百合贝母半夏曲款冬花（各一两）上咀。每服五钱。姜三片。枣二枚。乌梅半枚。水煎。临卧服之。

　　又方

　　（出千金方）用服芥子七丸。以油酒下之。

　　白术散

　　（一名白术汤出济生方）

　　治五脏受湿。咳嗽痰多。上气喘急。身体痛

　　重。脉来濡细。

　　白术（二两）五味子半夏（汤浸七次）白茯苓（去皮）橘红（各一两）甘草（炙半两）上加枣煎。

　　治一切上气咳嗽。

　　（出永类钤方）干姜无蛀皂角（去皮）紫辣桂上等分。炼蜜杵为丸。如梧桐子大。每服三丸。遇发即服。忌葱、油、咸、腥、热面。其效如神。凡咳嗽不敢服热药。试之方知其妙。

　　卷一百六十一　喘嗽门

　　咳嗽面目浮肿（附论）

　　内经谓久咳不已。三焦受之。三焦咳状。咳而面腹满。不欲食饮。寒气聚于胃。关于肺。

　　使人多涕唾。而面目浮肿气逆也。夫肺主于气。候之皮毛。而气之循环脏腑。流注经络。若肺气虚弱。风邪所乘。则肌肤否塞。使气内壅。与津液相并。不得宣泄。攻溢皮肤。故令咳嗽。面目浮肿也。

　　方

　　蜀漆汤治三焦咳嗽。中满气逆。面目浮肿。咯唾痰饮。

　　蜀漆郁李仁（去皮炒）甘草（炙锉）当归（切焙）柴胡（去苗）黄连（去须各一两）射干大腹桑根白皮芎牵牛子（炒各一两半）陈橘皮（去白瓤焙三两）天雄（炮裂去皮脐二两半）桂（去粗皮）苍术（去皮各三分）桃仁（去皮尖双仁二十枚）上锉如麻豆。每服五钱。水一盏半。入生姜五片。煎至八分。去滓。不拘时温服。

　　桑根白皮汤治三焦咳嗽。面目虚浮。不得安卧。饮盛减食。

　　桑根白皮草豆蔻（去皮三枚）天雄（炮裂去皮脐）瞿麦穗苍术（去皮）木通桂（去粗皮）当归（切焙）黄连（去须各一两）大腹射干牵牛子（炒各一两半）桃仁（去皮尖双仁炒二十枚）郁李仁（去皮尖三分）吴茱萸（炒半两）上锉如麻豆大。每服五钱。

　　水一盏半。入生姜七片。煎至八分。去滓。温服。不拘时。

　　桑根白皮汤

　　（出圣惠方）

　　治咳嗽。面目四肢浮肿。气促不得卧。

　　桑根白皮（锉）柴胡（去苗各一两）大腹皮（锉）枳壳（去瓤麸炒各三分）杏仁（汤浸去皮尖双仁炒）赤芍药赤茯苓（去黑皮）黄（锉各一两）陈橘皮（汤浸去白焙）麦门冬（去心焙各三分）恶实（炒一两）甘草（炙锉三分）上粗捣筛。每服四钱。水一盏半。入生姜

　　百合汤治肺气壅滞。咳嗽喘闷。膈腕不利。气否多渴。腰脐浮肿。小便淋涩。

　　百合人参紫苏茎叶（锉）猪苓（去黑皮）甘草（炙锉）桑根白皮（锉）大腹皮赤茯苓（去黑皮）陈橘皮（汤浸去白焙各一两）马兜铃（和皮七枚）麦门冬（去心焙）枳壳（去瓤麸炒各一两）上粗捣筛。每服四钱。水一盏半。入生姜一片。枣大。拍碎。同煎至八分。去滓。不拘时候。温服。

　　鸡舌香散

　　（出圣惠方）

　　治肺气咳嗽。面目浮肿。喘息促急。

　　鸡舌香（半两）汉防己（三分）木香（三分）泽泻（一两）紫苏茎叶（一两）桑白皮（三两锉）附子（半两炮去皮脐）郁李仁（一两去皮汤浸微炒）羌活（半两）槟榔（一两）甘草（半两炙赤锉）上为散。每服三钱。以水一盏。煎至六分。去滓。不拘时温服。

　　海蛤散

　　（出圣惠方）

　　治肺气咳嗽。面目浮肿。小便不通。喘息促急。欲成水

　　病。

