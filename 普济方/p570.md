<!-- { "loadSidebar": true } -->
　　海蛤（一两细研）泽漆叶（一两）汉防己（一两）桑白皮（一两锉）百合（一两）赤茯苓（一两锉）槟榔（一两）木通（一两锉）牵牛子（一两微炒）甜葶苈（一两隔纸炒令紫）郁李仁（一两汤浸去皮微炒）上为散。每服三钱。以水一中盏。煎至六分。去滓。不计时候温服。以利为度

　　赤茯苓汤治喘嗽。消肿满。进饮食。

　　赤茯苓（去黑皮）大腹子（锉）五味子桑根白皮（锉）人参紫苏茎叶（锉）陈橘皮（汤浸去白各一两焙）甘草（炙锉半两）上粗捣筛。每服四钱。水一盏半。入生姜三片。

　　枣三

　　葶苈散

　　（出圣惠方）

　　治咳嗽面肿。不得安卧。涕唾稠粘。

　　甜葶苈（一两隔纸炒令紫色）木通（半两锉）旋复花（半两）紫菀（半两去苗土）大腹皮（三两锉）槟榔（半两）郁李仁（一两汤浸去皮炒）桑白皮（一两锉）上为散。

　　每服三钱。水一中盏。入生姜半分。煎至六分。去滓。不拘时温服。

　　泽漆散

　　（出圣惠方）

　　治咳嗽喘急。坐卧不得。面目浮肿。宜服。

　　泽漆（半两）桑白皮（一两半锉）赤茯苓（一两半）木通（一两锉）陈橘皮（三分汤浸去瓤）紫苏茎叶（一两）甘草（半两炙赤锉）大腹皮（三分锉）上为散。每服三钱。

　　以水一中盏。入生姜半分。煎至六分。去滓。不计时温服。

　　汉防己散

　　（出圣惠方）

　　治肺脏气壅。闭隔不通。致令面目浮肿。咳嗽喘急。坐

　　卧不安。

　　汉防己（三分）桑白皮（一两锉）木通（一两锉）赤茯苓（一两半）百合（一两）甜葶苈（三分隔纸炒紫色）郁李仁（三分汤浸去皮炒）泽漆（半两）上为散。每服三钱。

　　水一中盏。入生姜半分。煎至六分。去滓。不计时候温服。

　　郁李仁丸

　　（出圣惠方）

　　治喘嗽痰实。身与面微肿。小便不利。

　　郁李仁（去皮尖研一两一分）葶苈子（隔纸炒三两）杏仁（汤浸去皮尖双仁炒研三分）防己（二两）紫苏叶（一两一分）陈橘皮（汤浸去白瓤）赤茯苓（去黑皮各一两）上为末。

　　炼蜜和丸。如梧桐子大。每服二十丸。至食后紫苏汤下。一方各等分。

　　葶苈汤治咳嗽面目浮肿。涕唾稠粘。不时喘息。

　　葶苈子（一两隔纸炒别研）桑根白皮（锉）紫菀（去苗土各一两半）槟榔（锉三枚）木通（锉一两半）郁李仁（炒一两）上除葶苈外。并咀如麻豆大。每服五钱。水一盏半。

　　煎至

　　沉香槟榔汤治咳嗽上喘痞。消肿满。进饮食。

　　沉香（锉）赤茯苓（去黑皮）桑根白皮（微炙锉）五灵脂（半两）马兜铃槟榔（锉各一分）上粗捣筛。每服一钱半。水一盏。煎至七分。去滓热服。

　　葶苈丸

　　（出圣惠方）

　　大治肺气咳嗽。面目浮肿。喘促。睡卧不得。步履艰难。

　　小便赤涩等疾汉防己贝母（煨令微黄）木通（各一两）甜葶苈（隔纸炒令紫色）杏仁（去皮尖双仁麸炒微黄别研各二两）上为细末。枣肉为丸。如梧桐子大。每服三十丸。煎桑根白皮汤下。

　　不拘时候服。徐七香名家方。名防己丸。无贝母、木通。添桑白皮四味。等分同为末。白面糊为丸。

　　防己丸

　　（出圣惠方）

　　治咳嗽不瘥。面目浮肿。宜服之。

　　汉防己（一两）苦葫芦子（半两微炒令黄色）泽泻（三分）陈橘皮（半两汤浸去白）甜葶苈（一两隔纸炒紫色）上为细末。炼蜜为丸。如梧桐子大。每服以粥饮下三十丸。日进三服。

　　牵牛子汤

　　（出圣惠方）

　　治咳嗽。肺气不顺。面目浮肿。

　　牵牛子（炒）甜葶苈（隔纸炒）陈橘皮（汤浸去白焙）甘草（炙锉）杏仁（汤浸去皮尖双仁炒各半两）上粗捣筛。每服三钱。水一盏。入生姜一片。枣大。擘碎。二枚。煎至七分。去渣。不拘时温服。若咳嗽喘卧不得。面目浮肿。脉弦急或迟。由肺胃停寒。水聚成饮。

　　入乘于心气。不得睡卧。谓之皮饮嗽。宜以十枣汤泻之。后用防己汤。

　　防己汤

　　（一名防风汤出仁存方）汉防己（三两）人参（四两）桂心（二两）茯苓（二两）上为末。每服三钱。

　　以水一盏。

　　煎至七分。去滓温服。

　　茯苓贝母汤治肺经虚气。肿满喘痞。气促咳嗽。

　　白茯苓（去黑皮一两）泽泻（锉）贝母（焙）桑根白皮（炙锉各三分）上粗捣筛。每服三钱。水一盏。煎至七分。去滓。不拘时温服。

　　小葶苈汤治咳嗽上气。多唾。面目浮肿。气逆。

　　葶苈（三分隔纸炒别捣研如樱桃大）桑根白皮（二两半）大枣（十枚去核）上除葶苈外。咀如麻豆。每服五钱。水一盏半。煎至一盏。入葶苈一丸。更煎一二沸。去滓。空腹温服。心下痞硬者。去桑根白皮。

　　润肺散治壅滞咳嗽。面目浮肿。

　　甜葶苈（一两铫子内纸衬慢火炒）马兜铃（大者二枚微炒）桂（去粗皮二分）上为细散。食后临卧。温水调下一字。或半字。一方煎服。时时呷。令药气常在咽喉中。妙。

　　卷一百六十一　喘嗽门

　　咳嗽呕吐（附论）

　　夫咳嗽呕吐者。肺与胃俱受寒邪也。盖肺喜温而气宣。胃得温而物化。二者脏腑不同。

　　要之畏寒之性一也。肺感微寒。既为咳嗽。寒流于胃。又成呕吐。内经曰。胃咳之状。咳而呕。又曰。聚于胃。关于肺。是也。夫五脏皆禀气于肺。肺感于寒。则成咳嗽也。寒搏于气。

　　气聚还肺。而邪有动息。邪动则气奔逆上。气上则五脏伤动。动于胃气者。则胃气逆而呕吐也。是肺气嗽连滞气。动于胃而呕吐也。又有夏季肺旺之时。而脾气虚不能旺。有寒气伤之而咳嗽。谓之脾嗽。其状嗽则右胁下痛。阴阴引背膊。甚则不可动。动则嗽发。脾与胃合。

　　脾嗽不已。则胃受之。其状咳嗽而呕。呕甚则长虫出是也。凡诸咳嗽。甚则呕吐。各随证。

　　明其脏腑以疗之也。

　　方

　　前胡散

　　（出圣惠方）

　　治咳嗽。气急不下。饮食则呕吐。心胸满闷。

　　前胡（半两去芦）桔梗（半两去芦）桑白皮（半两锉）人参（半两去芦头）款冬花（半两）大腹皮（半两锉）半夏（汤浸半两去滑）陈橘皮（半两汤浸去白瓤）杏仁（汤浸去皮尖双仁炒黄色半两）甘草（一分炙赤锉）枳实（三分麸炒去瓤）上为散。每服五钱。以水一大盏。入生姜半分。枣三枚。煎至六分。去滓。不计时候。温服。

　　半夏丸

　　（出圣惠方）

　　治咳嗽。痰滞呕吐。不下饮食。

　　半夏（三分汤洗七次去滑）诃黎勒皮（一两）桂心（半两）款冬花（三分）附子（一两炮裂去皮脐）紫菀（一两去苗土）人参（三分去芦头）枳壳（一两麸炒微黄去瓤）陈橘皮（一两汤浸去白瓤焙）甘草（三分炙微赤锉）杏仁（一两汤浸去皮尖双仁麸炒微黄研如膏）上为末。炼蜜和捣二三百杵。丸如梧桐子大。每服三十丸。不计时候。以生姜汤下。

　　胡椒丸治咳嗽。上气胸满。呕吐涎沫。

　　胡椒荜茇（各三两）白术桂（去粗皮）高良姜款冬花紫菀（去苗土）甘草（炙锉各一两）人参（一两）干姜（三分）上为细末。炼蜜为丸。如梧桐子大。每服十五丸。

　　米汤下。不拘时。

　　白术汤治咳嗽。呕吐涎沫。心胸不快。饮食不下。

　　白术人参桔梗（锉炒）诃黎（煨取皮）桂（去粗皮各三钱）陈橘皮（汤浸去白焙）半夏（汤浸七次生姜汁制）甘草（炙锉）五味子（各半两）上粗捣筛。每服三钱。水一中盏半。生姜半分切。煎取八分。去滓。不拘时温服。日二。

　　浓朴汤

　　（出圣惠方）

　　治咳嗽呕吐。寒热。不下饮食。

　　浓朴（去粗皮生姜汁炙）半夏（汤洗七次生姜制各二两）白术（三分）紫菀（去苗土）陈橘皮（汤浸去白焙）人参杏仁（去皮尖双仁炒各一两）甘草（炙锉）贝母（去心各半两）上粗捣筛。每服四钱。水一盏半。生姜半分。枣一枚。拍碎。煎至八分。去滓。不拘时。温服。

　　胶饴煎治咳嗽呕吐。

　　胶饴（五钱）蜀椒（去目并闭口炒出汗二升）干姜（炮一两）人参（一两）杏仁（去皮尖双仁炒一升研成膏）附子（五枚去皮脐炮裂）桂（去粗皮一两半）天门冬（去心二两半）上

　　人参散

　　（出圣惠方）

　　治咳嗽痰壅。呕吐不食。心胸妨闷。

　　人参（一两去芦头）赤茯苓（一两）半夏（半两汤浸去滑）甘草（半两炙赤锉）旋复花（三分）枳壳（三分麸炒黄去瓤）前胡（一两去芦头）杏（三分汤浸炒去皮尖）上为散。每服

　　白术散

　　（出圣惠方）

　　治咳嗽。痰壅呕吐。心中不利。气逆食少。

　　白术（一两）诃黎勒皮（一两）半夏（半两汤洗七次去滑）甘草（半两炙微赤锉）桔梗（三分去芦头）桂心（半两）前胡（一两去芦头）陈橘皮（三分汤浸白瓤去焙）上为散。每服

　　紫苏子散

　　（出圣惠方）

　　治咳嗽。心胸气逆。呕吐不下食。

　　紫苏子（一两）杏仁（二两汤浸去皮尖双仁麸炒微黄）贝母（一两煨微黄）甘草（半两炙微赤锉）五味子（一两）诃黎勒皮（一两）人参（一两去芦头）木香（半两）上为散。

　　每服三钱。水一中盏。生姜半分。枣三枚。煎至六分。去滓。不拘时候。温服。

　　诃黎勒皮散

　　（出圣惠方）

　　治咳嗽呕吐。不下饮食。心膈气滞。四肢不和。宜

　　服。

　　诃黎勒皮（三分）甘草（三分炙微赤锉）干姜（半两炮）白术（一两）陈橘皮（三分汤浸去白瓤）杏仁（三分汤浸去皮尖双仁炒）上为散。每服四钱。以水一中盏。入枣二枚。

　　煎至六分。去滓。不拘时。温服。

　　赤茯苓散

　　（出圣惠方）

　　治咳嗽。忽气不顺。呕吐不下饮食。宜服。

　　赤茯苓（一两）贝母（一两汤浸去瓤焙）紫苏茎叶（一两）杏仁（二两汤浸去皮尖双仁麸炒微黄）人参（一两去芦头）上为散。每服三钱。水一中盏。生姜半分。枣三枚。煎至六分。去滓。不计时。温服。

　　人参汤治上气咳嗽。呕逆。不下饮食。

　　人参杏仁（去皮尖双仁炒）白茯苓（去黑皮）柴胡（去苗各二两）陈橘皮（汤浸去皮炒）紫菀（去苗土各三两）上粗捣筛。每服三钱。生姜半分。拍碎。水一盏。煎至七分。

　　去滓。温服。日三。患冷加干姜炮二两。热加麦门冬去心三两。不能食加白术二两。浓朴去粗皮生姜炙二两。

　　半夏汤

