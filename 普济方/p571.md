<!-- { "loadSidebar": true } -->
　　（出圣惠方）

　　治咳嗽呕吐。心胸满闷。不下饮食。

　　半夏（汤洗七次姜汁炙焙）前胡（去芦头）紫菀（去苗土各一两）人参诃黎勒（煨）杏仁（去皮尖双仁炒各三两）上粗捣筛。每服三钱。水一盏。生姜一枣大拍碎。煎至六分。

　　去滓。温服。不拘时。一方有陈橘皮三分。

　　半夏丸治肺胃有寒。咳嗽呕吐。

　　半夏曲（炒二两）白茯苓（去黑皮一两）干姜（炮）丁香矾石（熬合汁枯各半两）上为细末。生姜汁煮面糊为丸。如梧桐子大。每服二十丸。温米汤饮下。日进三服。

　　分气丸治一切涎嗽。温胃止呕逆。

　　藿香叶草豆蔻（去皮）半夏（汤浸七次焙各一两）丁香白矾（枯各半两）上为细末。面

　　橘皮五味子汤

　　（一名青龙散）

　　治咳嗽呕吐。

　　金华丸治一切喘嗽。痰涎吐逆。

　　滑石（一两为末）款冬花（四两）上以款冬花捣为粗末。入沙盒内。铺底盖头。置滑石于中。封盒子令密。用炭火五斤。之通赤。候冷取出。不用款冬花灰。只取滑石末研细。

　　别以款冬花细末二两。白面三钱。水一盏化开。慢火熬成稀膏。入前滑石末和匀。丸如梧桐子大。临卧以一丸。于生油内滚过干咽。

　　卷一百六十一　喘嗽门

　　咳嗽失声（附论）

　　夫咳嗽失声者。盖肺气上通于喉咙。喉咙者肺之系。肺感寒。微者成咳嗽。咳嗽不已。

　　其气奔迫窒塞喉中。故因而失声也。夫咳嗽失声者。由风冷伤于肺之所为也。肺主气。五脏同受于肺。而五脏有五声。皆禀气而通之。气为阳。若温暖则阳气和宜。其声通畅。风冷为阴。阴邪搏而阳气不通。所以失声也。夫中气风冷声嘶者。其声嘶嗄不通畅也。盖肺象金。

　　金主声。人五脏有五声。皆禀肺气而通之。今风冷乘于肺经。则气道不调。故声音不出而嘶嗄也。

　　方

　　通音散治肺气。风冷声嘶。言语不出。

　　（方见肺脏门肺虚类）（案原方：防风。独活。芎。秦椒。干姜。黄各四十二铢。天雄。麻黄。五味子。

　　山茱萸。甘草各三十七铢。秦艽。桂心。薯蓣。杜仲。人参。细辛。防己各三十铢。甘菊花。

　　紫菀各一十四铢。贯众三枚。附子七分。上药捣筛。以酒服。方寸匕早晚。日二服。一方有石膏六分。当归五分）

　　天门冬丸治肺寒。外内合邪。咳嗽语声不出。口中如含霜雪。停饮寒痰。咽喉妨

　　闷。状若梅核。噎塞不通。隔气否气服之。

　　天门冬（去心焙）麦门冬（去心焙）紫菀（去土）百合贝母（去心焙）桔梗（炒）人参生干地黄桂（去粗皮）甘草阿胶（炒至沸）杏仁（汤浸去皮尖双仁炒）陈橘皮（汤浸去白各三两）上同为末。煮糯米粉并黄蜡一两成粥。更入蜜再熬匀。和前药。丸如樱桃大。每服一丸。同姜细嚼下。嗽时服。嗽吐脓血服大效。

　　延年天门冬煎

　　（出圣惠方）

　　治主肺热。兼咳嗽声不出。

　　生天门冬（汁一升）生地黄（汁五合）白蜜（五合）牛酥（三合）白糖（五两）贝母紫菀通草（各三两）杏仁（一升去皮尖研取汁）百部根白前甘草（炙）人参橘皮（各二两）上切。以水六升。煮贝母等药。取二升五合。去滓。纳天门冬、地黄汁。可煎减半。纳酥蜜生姜等。煎令丸稍强。取如鸡子黄大。含咽之。每日四五度。忌鲤鱼芜荑。海藻菘菜等。

　　通声煎

　　（一名五味子煎出圣惠方）

　　治咳嗽气促。胸中满闷。语声不出。

　　五味子款冬花木通（各三两）杏仁（去皮尖双仁炒一升）人参桂（去粗皮）细辛（去苗叶）青竹茹菖蒲酥（各三两）枣肉（二升）白蜜姜汁（各一升）上件。

　　先以十味锉如麻豆。以水五升。微火煎五七沸。去滓。纳酥蜜姜汁枣肉再煎。以稀稠得所。每服一匙头。温酒一小盏化下。一方无酒。含咽之。

　　人参汤治肺脏肺虚。咳嗽少力。言语声嘶。吃食减少。日渐羸瘦。补肺。

　　人参（一两）紫菀（去苗土半两）黄（锉）鹿角胶（捣研炒黄）桂（去根皮各一两）白术紫苏茎叶（各三两）五味子干姜（炮各半两）熟地黄（一两）杏仁（汤浸去皮尖双仁炒半两）上粗捣筛。每服三钱。水一盏。枣三枚。擘破。同煎至六分。去滓。不拘时。

　　温服。

　　芫根丸

　　（出圣惠方）

　　治积年咳嗽声哑。

　　芫花根白皮（切炒用焦黑一两半）贝母（去心三两）皂荚（去皮子炙一两）五味子（一两半）款冬花（一两半）百部根（切炒二两）蜈蚣（半枚炙）杏仁（去皮尖双仁炒二两半）桑根白皮（锉一两半）麻黄（去根节煎去沫炒）紫菀（去苗土各一两）上为细末。炼蜜和丸。如梧桐子大。每服五丸。稍加至十五丸。煎枣汤下。

　　钟乳汤治风冷搏肺。气塞不通。声嘶不出。

　　钟乳紫苏子白石英（研）麻黄（去根节）五味子（炒）桂（去粗皮）赤茯苓（去黑皮）人参杏仁（汤浸去皮尖双仁麸炒微黄各一两）麦门冬（去心焙）款冬花（各半两）上先以十味为粗末。次入钟乳粉再研匀。每服三钱。水一盏。生姜半分切。枣三枚擘破。同煎至七分。去滓。不拘时。稍热服之。

　　补肺丸治肺上壅。久病咳嗽。隔咽隘塞。语声不出。津液干燥。痰毒头痛。心神

　　恍惚。又劳咳咯血。呀呷等疾。

　　百部（焙）贝母（去心）山羊阿胶（炙令燥各二两）天门冬（去心焙）桔梗（炒各一两）防风（去叉）人参（各一两半）甘草（三两）半夏（二两捣罗为末先以鸭梨汁一盏生姜自然汁一盏同熬及一半入半夏末熬成膏）上除半夏膏外。将诸药捣罗为末。以半夏膏和匀。

　　如

　　紫菀丸治肺感风冷。咳嗽失声。

　　紫菀（去苗土）贝母（去心）桂（去粗皮）款冬花（各一两半）甘草（炙锉）百部白茯苓（去黑皮）人参陈橘皮（去白焙各一两）杏仁（去皮尖双仁炒黄细研各二两）上为末。炼蜜和丸。如梧桐子大。每服二十丸。食后米饮下。热水亦得。

　　杏仁煎

　　（出仁存方）

　　治咳嗽失声。语不出。

　　杏仁（去皮尖双仁炒一升研）五味子紫菀（去苗土）贝母（去心各一两）生姜汁饴糖（各一升或研糖）木通（四两）桑根白皮（五两）白蜜（三合）上先将五味咀。

　　分作三剂一方入牛乳一大盏。入煎熬。一方加知母、款冬花、各一两。

　　润肺汤

　　（一名人参润肺散出直指方）

　　治风冷寒肺。气道不利。语声不出。亦治

　　咳嗽喘急。痰壅鼻塞。

　　麻黄（去根苗）人参（各二两）杏仁（汤浸去皮尖双仁焙干麸炒黄）贝母（去心麸炒黄各二两半）甘草（炙锉一两）桔梗（去芦头炒半两）陈橘皮（汤浸去白焙一分）阿胶（炙令燥半两）上粗捣筛。每服三钱。水一盏半。煎至一盏。去滓。食后温服。一方加紫苏叶三片。同煎。小儿通服。

　　石菖蒲散治风冷伤肺。声嘶不出。

　　生石菖蒲（锉石上者）五味子（炒）陈橘皮（汤浸去白皮）细辛（去苗叶）紫菀（去苗土）干姜（炮裂各半两）诃黎勒（泡去核）杏仁（汤浸去皮尖双仁麸炒微黄各一两）上八味为细散。以温酒调服。每一钱。食后服。

　　辛甘煎治肺气为风寒所伤。语声嘶嗄。气息喘急。上气咳嗽。

　　酥（真者）蜜饴糖生姜百部（取自然汁）枣（砍去皮核研）柑皮（五枚为末）杏仁（汤浸去皮尖双仁研各一升）上合煎和。不住搅。约一炒久。取药汁减半为止。每服温酒调

　　姜髓煎治肺感风邪。气道凝泣不利。声音嘶嗄。

　　生姜汁（六合）牛髓油（别炼各三合）桂（去粗皮一两）芎独活（去芦头）防风（去叉各三两）秦椒（去目并闭口者炒出汗三分）上捣罗为散。与姜髓油等和匀。于微火上煎五

　　桂心散治咳嗽声不出。

　　桂心（三分）诃黎勒皮（三分）干姜（炮裂锉三分）赤茯苓（半两）甘草（一分炙微赤锉）人参（半两去芦）杏仁（汤浸去皮尖双仁炒黄半两）上为散。每服三钱。水一中盏。

　　入枣二枚。煎至六分。去滓。温服。日进三服。又一方无人参。

　　百合汤治咳嗽。润益咽喉。发利声音。生津液解劳。

　　百合人参甘草（炙锉）甜葶苈（隔纸炒过）桑根白皮（锉）款冬花（微炒）上等分。粗捣筛。每服三钱。水一盏。入去皮尖杏仁七枚。糯米百粒。乌梅一个。同煎至六分。

　　去滓。食后温服。

　　杏仁煎

　　（出圣惠方）

　　治风冷失声。语音不出。

　　杏仁（汤浸去皮尖双仁研如膏）桂（去粗皮各二两）紫菀（去苗土）五味子（炒）贝母（去心麸炒黄）细辛（去苗叶各一两）上除杏仁外。捣罗为细末。以水一盏。入生姜汁一合。

　　饴糖二两。蜜二合。下杏仁。慢火熬成煎。每服一匙头。不计时候。以热酒调下。

　　桂心丸

　　（出圣惠方）

　　治咳嗽。咽喉干燥。语无声音。

　　桂心（一两）杏仁（一两汤浸去皮尖双仁炒研如膏）甘草（一分炙微赤锉）干姜（一分炮）百合（一分）麦门冬（半两去心焙）上为末。炼蜜合丸。如半枣大。不计时候。

　　以绵裹一丸。含咽津。

　　温肺汤治中冷声嘶。止喘嗽。温肺气。

　　杏仁（汤浸去皮尖双仁炒黄）桂（去粗皮）麻黄（去根节各半两）糯米（三合）甘草（炙锉一分）上粗捣筛。分作五服。每服用水三盏。煎取一盏。滤去滓。用鸡子白一枚。

　　和药温服。

　　贝母散

　　（出圣惠方）

　　治咳嗽上气。喘急失声。

　　贝母（一两煨微黄）紫菀（去苗土三分）麦门冬（一两半去心）人参（三分）杏仁（三分汤浸去皮尖炒）上为散。每服三钱。水一中盏。煎至六分。去滓。温服。日进三服。

　　麻黄汤治咳嗽失声。

　　麻黄（去根节煎去沫焙二钱）甘草（三钱生用）乌梅（七枚捣碎）杏仁（二十一枚去皮尖双仁麸炒）上咀。用水三盏。石器内煎。去滓。取一盏半。分作三服。食后温服。又一方无乌梅。

　　款冬花丸治塞壅咳嗽。语声不出。款肺气。化痰涎。

　　款冬花麻黄（不去根节）甘草杏仁（不去皮尖各一两）上为末。炼蜜和丸。如樱桃大。每服一丸含化。

　　桂杏丸治咳。语声不出。及伤风冷气不通。温肺润气。

　　桂（去粗皮半两）杏仁（一两半去皮尖双仁麸炒）上为末。炼蜜和丸。如樱桃大。

　　每服一丸。含化咽津。一方不用蜜。

　　疗暴中冷伤寒。鼻喘咳嗽。喉中哑塞。失音声者。

