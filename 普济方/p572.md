<!-- { "loadSidebar": true } -->
　　上取芫花根一斤。切爆。令病患自坐石臼前。就里舂芫花根。令飞扬入其七孔中。当眼泪出。口鼻皆罗刺。毕毕耳勿住。令尽则止。病必于此瘥也。

　　治久嗽上气失声。

　　以人尿服之。

　　卷一百六十二　喘嗽门

　　咳嗽上气唾脓血（附论）

　　夫咳嗽唾脓血者。损肺伤心之故也。肺主气。心主血。肺感于寒。微者则成咳嗽。伤于阳脉则有血。血与气相随而行。咳嗽极甚。伤血动气。俱乘于肺。以津液相搏。蕴结成脓。

　　故咳嗽而有脓也。久咳嗽上气者。是肺气虚极。风邪停滞。故其病积月历年。久不瘥。则胸背痛面肿。甚则唾脓血。久咳嗽唾脓血者。肺感于寒。微则成咳嗽。极甚伤于经络。血液蕴结。故有脓血。气血俱伤。故连滞积久。其血黯瘀。与脓相杂而出也。

　　方

　　款冬花丸治三十年上气咳嗽。唾脓血。喘息不得卧。

　　款冬花紫菀细辛防风芎人参当归本甘草蜀椒白术半夏天雄菖蒲钟乳桂心麻黄（各三两）独活（二两）乌头芫花石斛附子（各一两）桃仁（二十枚）大枣（十五枚）上为末。蜜丸如梧桐子大。每服十五丸。熟水下。日二服。

　　不知加之。酒渍服亦得。

　　款冬花丸治积年咳嗽。唾脓血。喘急不得卧。

　　款冬花石斛（去根）紫菀（去苗土）细辛（去苗叶）防风（去叉）芎人参当归（切焙）本（去苗土）甘草（炙锉）蜀椒（去目并闭口者炒出汗）白术（锉）天雄（炮裂去皮脐）菖蒲（切各二两）桂（去粗皮半两）麻黄〔去根节汤浸煮掠去沫二两（六钱）〕半夏（汤洗七次去滑焙生姜汁制二两）独活（去芦头锉半两）芫花（醋浸炒干）钟乳粉（研）桃仁（汤浸去皮尖双仁研各二两）上为末。炼蜜和匀为丸。如梧桐子大。每服二十丸。煎桑白皮汤下。日三夜一。

　　补肺汤疗咳逆上气。吐脓或吐血。胸膈满痛。不能食。

　　黄〔（三钱）一法五两〕桂心（五分）干地黄（三钱）茯苓（四钱）浓朴（一钱）干姜（一钱）紫菀（二钱）橘皮（二钱）当归（三钱）五味子（一钱）远志（去心二钱）麦门冬（四钱）甘草（炙）钟乳白石英（各二两）桑根白皮人参〔各三（二）两（钱）〕大枣（二十枚擘）上切。以水一斗四升。煮取四升。分四服。日三夜一。忌海藻、菘菜、生葱、酸物。

　　款冬花丸治三十年上气咳嗽。唾脓血。喘息不得卧。

　　款冬花干姜蜀椒吴茱萸桂心菖蒲（各五分）人参细辛芫花紫菀甘草桔梗防风茯苓皂荚（各三分）上为末。蜜和丸如梧桐子大。每服三丸。酒下。每日三服。

　　羊肺汤疗咳嗽。昼夜无闭息。气欲绝。伤肺唾血。

　　钟乳（五两）牡蛎（）桂心（各六两）射干桃仁（去皮尖）贝母橘皮百部根五味子（各三两）生姜（六两）白石英半夏（洗各三两）款冬花甘草（炙）浓朴（炙各一两）羊肺（一具）上切。以水二斗三升。煮羊肺。取一斗。去肺纳诸药。煮取三升。

　　分四服。日三夜一。忌海藻菘菜。羊肉饧生葱。

　　贝母散

　　（出圣惠方）

　　治久咳嗽。昼夜不息。气奔欲绝。伤肺唾脓血。宜服之。

　　贝母（三分煨微黄）桂心（一两）射干（半两）钟乳粉（一两）桃仁（三分浸去皮尖双仁炒）陈橘皮（半两浸去白瓤）百部（半两）五味子（一两）白石英（二两细研）半夏（三分汤洗去滑）款冬花（三分）甘草（半两炙微赤锉）浓朴（半两去皮涂姜汁炒令黄）杏仁（一两汤浸去皮尖双仁炒）羊肺（一具以水三大碗煮取汁一碗半）上为散。每服五钱。

　　用羊肺汁一大盏。煎至五分。去滓。不计时候。温服。

　　款冬花丸

　　（出圣惠方）

　　治咳嗽气逆。眠睡不安。脓血喘急。连年不瘥。

　　款冬花（一两）杏仁（一两汤浸去皮尖双仁炒研如膏）紫菀（一两去苗土）蛤蚧（一对头尾全者酥慢火炙黄）柏叶（三分）白石英（一两半细研水飞）人参（三分）甘草（三分炙锉）五味子（三分）白茯苓（一两）天门冬（一两半去心焙）桂心（三分）熟地黄（二两）干姜（半两炮）鹿角胶（三两捣碎炒黄燥）上为末。炼蜜和丸。捣三二百杵。丸如梧桐子大。

　　每服三十丸。以粥送下。不拘时。

　　葶苈散

　　（出圣惠方）

　　治肺壅。咳嗽唾脓血。不得睡卧。

　　甜葶苈（二两半隔纸炒令紫色）上为末。每服二钱。水一盏。煎至六分。不拘时候。

　　温服。

　　又疗伤肺唾血。

　　上用茅根为散。每服方寸匕。日三。亦可绞取汁饮之。主热渴。

　　治一切肺疾。咳嗽脓血不止。

　　（出肘后方）上用猪一具。削薄竹筒盛。于火中炮令极熟。食上吃之。一方以黄酒煮食令尽。不过二服。

　　款冬花散删繁疗肺偏损。胸中应偏痛。唾血气短。

　　款冬花当归（各六两）桂心芎五味子附子（炮各七分）细辛贝母（各四分）干姜干地黄白术甘草（炙）杏仁（去皮尖各五分）紫菀（三分）上为散。清酒服方寸匕。日二服。忌生葱菜、桃、李、雀肉、海藻、菘菜、猪肉、芜荑。

　　黄散

　　（出圣惠方）

　　治咳嗽。唾脓血。胸满痛。不能食。

　　黄（一两锉）桂心熟地黄赤茯苓紫菀（去苗土）陈皮（汤浸去白瓤）当归五味子麦门冬（去心）甘草（炙赤锉）白前人参（去芦各一两）桑白皮（一两半）鹿角胶（二两捣碎炒黄燥）上为散。每服四钱。水一中盏。入枣三枚。煎至六分。去滓。不拘时温服

　　茜根散

　　（出圣惠方）

　　治久咳嗽不瘥。气喘欲绝。肺唾脓血。

　　茜根（三分）百合（一两）桑白皮（一两锉）款冬花（三分）贝母（半两煨黄）紫苏叶（芩（一两）甘草（半两炙赤锉）杏仁（汤浸去皮尖双仁炒黄三分）上为散。每服四钱。水一中盏。

　　入竹茹一分。煎至六分。去滓。不拘时温服。

　　款冬花丸

　　（出千金方）

　　治三十年上气咳嗽。唾脓血。喘息不得卧。

　　款冬花干姜桂心紫菀（各三分）细辛（二分）杏仁皂荚石（一作矾石）菖蒲乌头（各一分）蜀椒（五合）吴茱萸（六合）上为末。蜜和丸。如梧桐子大。酒服五丸。

　　日三夜二。治二十年咳嗽。不过五十日患愈。咳嗽喉鸣。服一剂永瘥。

　　白胶汤

　　（出千金方）

　　治肺伤咳嗽。唾脓血。肠涩背气。不能食。恶风。目暗

　　KT。足胫寒冷白胶生姜（各五两）桂心人参紫菀（各二两）大枣（二十枚）干地黄（切半斤）桑白皮（切二升）芎大麻仁饴糖（各一升）大麦（三升）上咀。水一斗五升。

　　煮麦下药。煮取三升。分作五服。

　　桑白皮煎疗咳经年不瘥。气喘欲绝。伤肺见血。

　　桑白皮（切五合）白羊肺（一具切）芍药（十分）款冬花（六分）茯苓（十二分）贝母（十一升）黄芩（十二分）蜜（一升）上切。以水一斗。煮取三升。去滓。纳杏仁脂、地黄汁、蜜、等。

　　微火上煎如鱼眼沸。搅勿停手。取二升二合。煎成。静绵夹布滤。每服食后含一合。日夜三四度。老小以意减之。微含之佳。忌生冷油醋面。鱼蒜芜荑。

　　团参饮子

　　（出济生方）

　　治病因抑郁忧思。喜怒饥饱失宜。致脏气不平。咳嗽脓

　　血。渐成肺痿。憎寒壮热。羸瘦困顿。将成痨瘵。

　　人参紫菀耳阿胶（蛤粉炒）百合（蒸）细辛（洗去苗土）款冬花杏仁（去皮尖炒）天门冬（汤浸去心）半夏（汤浸七次）经霜桑叶五味子（各一两）甘草（炙半两）上咀。

　　香。咳而唾血有热者。加生地黄。咳而唾血有寒者。加钟乳粉。因疲极而咳者。加黄。因损咳而唾血者。加没药、藕节。咳而呕逆腹满不食者。加白术。仍倍加生姜。咳而小便多者。

　　加

　　地黄散

　　（出圣惠方）

　　治久咳嗽。唾脓血。四肢瘦弱。

　　熟地黄（一两）茜根（三分）白芍药（三分）甘草（半两炙赤炒）柏叶（三分）白茯苓（三分）当归（半两）杏仁（三分汤浸去皮尖双仁炒黄）子芩（半两）鹿角胶（一两捣碎炒令燥）羚羊角屑（半两）贝母（半两煨微黄）上为散。每服四钱。水一中盏。入生姜半分。

　　煎

　　款冬花丸疗咳逆气喘。不息不得眠。唾血吐血。短气连年。

　　款冬花（十二分）杏仁（八分去皮尖双仁煮熬）香豉（十分熬）人参（二分）甘草（三分）蜀椒（三分炒出汗）天门冬（六分去心）干姜桂心干地黄（各三分）上捣筛。蜜和丸。如弹子大。含稍稍咽汁。日四夜三。神良。忌海藻菘菜。生葱鲤鱼。

　　紫菀汤治咳嗽吐脓血。胸膈满痞。全不思食。

　　紫菀（去苗土）款冬花（去梗）杏仁（去皮尖双仁炒令黄色）生干地黄麻黄（去根节）甘草（炙锉）秦艽（去苗土）桑根白皮（炙锉）黄明胶（炒燥）马兜铃糯米上各等分。

　　粗捣筛。每服五钱。水一盏半。入枣三枚。擘碎。同煎至八分。去滓。食后温服。

　　杏仁汤治肺气壅热。咳嗽上气。或唾脓血。

　　杏仁（去皮尖双仁炒黄色）桑根白皮（炙锉）柴胡（去苗各三分）甘草（炙锉）麻黄（去根节）桔梗（去芦头）款冬花（去梗）紫菀（去苗土）茜根（锉）半夏（汤浸去滑生姜汁制焙）上各等分。粗捣。每服五钱。水一盏半。生姜三片。煎至八分。去滓温服。

　　补肺白石英散

　　（出圣惠方）

　　治久咳嗽。唾脓血。胸满不能饮食。卧则短气。

　　白石英（一两研细）款冬花（三分）桂心（半两）钟乳粉（一两）干姜（一分炮）麦门冬（一两去心）五味子（一两）赤茯苓（一两）甘草（半两炙微赤锉）桑白皮（一两锉）熟地黄（一两半）上为散。每服三钱。水一中盏。入生姜半分。枣二枚。煎至六分。去滓。

　　不拘时温服。

　　蛤蚧汤治咳嗽唾脓血。及肺痿羸瘦。涎涕稠粘。

　　蛤蚧（酒浸酥炙）知母（焙）贝母（泡）鹿角胶（炙令燥）甘草（炙锉）杏仁（汤浸去皮尖双仁炒）葛根（锉）桑根白皮（炙锉）人参（一两）枇杷叶（去毛炙各一两）上粗捣筛。每服三钱。水一盏半。煎至八分。去滓。不拘时。温服。

　　阿胶煎治久咳嗽。唾脓血。

　　阿胶（二两捣碎炒令黄燥）薯蓣（一两）贝母（一两煨微黄）白茯苓（一两）天门冬（去心焙一两半）酥（一两）生地黄汁（一升）生姜汁（一合）白蜜（二合）杏仁（一两汤浸去皮尖双仁麸炒煨黄研如膏）上为细末。与后五味相和。于银器中。以慢火熬令得所。

