<!-- { "loadSidebar": true } -->
　　神曲（二两炒）茱萸（半两汤泡七次却炒干）上为末。用醋糊丸。如梧桐子大。每服四十丸。米饮下食前服。

　　通苓散

　　（出危氏方）

　　分利水谷。解烦热。止泄泻。

　　猪苓白术泽泻赤茯苓（去皮）木通茵陈瞿麦车前子上锉散每服四钱。

　　水一盏半。灯心麦门冬煎服。

　　木香散

　　（出危氏方）

　　治脾胃俱虚。泄泻。

　　肉豆蔻（面裹纸煨）破故纸（炒）白术木香甘草白茯苓（各半两）上锉散。

　　每服三

　　百粒丸治远近便泻。大肠滑。神效。

　　红椒胡椒附子丁香干姜麦上各等分。为细末。醋煮大蒜为丸。每服百粒。

　　用米饮汤下。

　　椒红固肠丸

　　（出瑞竹堂方）

　　治脾胃积冷。肠鸣。大便滑泄。腹痛。

　　神曲（六两作小块炒香熟）白术（一两锉炒干）肉豆蔻（三两面裹煨）川姜（去皮炮三两）浓朴（去粗皮姜炙一两）川椒（去肉炒去汗取干净一两半）上为细末。别用蒜不拘多少。湿纸裹煨香熟。剥净研如泥。热汤化开。滤去滓。少入面打糊和药。丸如梧桐子大。每服七八十丸。空心米饮汤送下。日进二服。

　　立效散治泻。

　　乌梅肉御米壳白矾甘草（炙）夜叉头上各等分为末。每服二钱半。米饮汤调空心服。

　　治泻

　　（出百一选方）人参（去芦）茯苓肉豆蔻（面裹煨）诃子肉（等分）木香（减半）上为末。

　　丸如梧桐子大。每服三五十丸。米饮汤下。小儿服丸如黍米大。量大小加减服之。

　　治脾泄多年。老人肾虚。谓之水土同化。

　　（出存仁方）用吴茱萸簸净。不拘多少。白水煎。去渣。盏内入盐少许。通口服。盖茱萸能暖膀胱。

　　水道既清。大肠自固。余药虽热。不能分解清浊也。

　　健脾散

　　（一名养婆汤出三因方）

　　治五泄。或青白五色杂下。休作无时。亦治

　　脾胃虚损。脏腑泄泻。不进饮食。寒中洞泄。及年高久泄不止。

　　乌头（炮去皮尖三钱）浓朴（去皮锉姜制炒）甘草（炙）干姜（炮一两）上为末。每服二

　　四神丸

　　（出医方集方）

　　治脾泄。肾泄。

　　肉豆蔻（生二两）破故纸（炒四两）木香（半两不见火）茴香（炒一两）上为末。生姜煮枣肉丸。如梧桐子大。盐汤下。一方去木香茴香入神曲麦如前作丸。

　　木香煮散

　　（出百一选方）

　　治泻不止。

　　木香（二两）甘草（半两炙）茱萸（二两去枝梗）罂粟壳（去顶蒂膜蜜炙四两）上咀。

　　桃花丸治男子妇人泄泻不止。

　　良姜赤石脂干姜五灵脂上等分为末。醋糊为丸。如梧桐子大。每服三、四十丸。

　　米

　　豆蔻饮

　　（一名豆蔻散出百一选方）

　　治滑泄神效。

　　陈米（一两）肉豆蔻（面裹煨）五味子赤石脂（研各半两）上为末。每服二钱。

　　粟米汤饮调下。日进三服。

　　曲丸

　　（出危氏方）

　　治脾胃中风。脏腑泄滑不止。

　　芎神曲（炒）白术附子（炮去皮脐尖各等分）上为细末。用糊丸如梧桐子大。

　　每服三、五十丸。空心米饮下。左氏述。楚子为萧将溃无社告申叔展曰。有曲麦乎。有山曲穷乎。曲穷芎也。意欲令逃水中以避祸。是知芎能除湿。予尝加术附以制方。治脾湿而泄者无不中。此药亦治飧泄。素问曰。春伤于风。夏生飧泄者。食谷不化。盖春木旺时。肝生风邪。淫于脾经。至夏饮冷当风。故多飧泄。此药尤宜。

　　朝真丹治肠胃虚弱。内受风冷。或饮食生冷。内伤脾。肠鸣腹痛。不进饮食。

　　渐至羸瘦。并宜服之。

　　硫黄（生研细三十两）朱砂（研为末三两一钱）白矾（七两半）上研匀水浸蒸饼丸。

　　如梧桐子大。用朱砂为衣。每服三十丸。温米饮下。不计时。夏月宜备急。

　　枣肉丸

　　（出济生方）

　　治脾胃虚寒。或肠鸣泄泻。腹胁虚胀。或膈不快。食不

　　化。

　　破故纸（四两炒）木香（不见火秤一两）肉豆蔻（三两面裹煨香去面不用）上为细末。灯心煮枣为丸。如梧桐子大。每服七十丸。用生姜汤下。空心食前服。

　　如神丸

　　（出三因方）

　　止泻。治脏腑虚寒。脾胃受湿。泄泻无度。胃泄泻暴

　　下。日夜无度。腹川乌头（四两米泔浸软去皮切作片子用盐四两炒黄去盐不用）半夏（汤洗七次去滑）苍术（米泔浸净洗各半斤）上为末。姜汁糊为丸。如梧桐子大。每服五六十丸。空心米汤下。

　　戊己丸

　　（一名苦散海上名方）

　　治冷热不调。泄泻不止。米谷不化。脐腹刺

　　痛。脾受湿气。

　　黄连（去须）芍药吴茱萸（去梗汤浸各等分）上将黄连芍药微炒黄。次下茱萸炒深黄色为末。水糊丸如梧桐子大。每服三十丸。米饮下。日二三服。不拘时。一方水浸蒸饼为丸。良方作散末用水煎。治痢疾。一方面糊为丸。一方醋糊为丸。一方粥饮调下。

　　香茸丸

　　（出危氏方）

　　治饮多遂或洒泄。骨立不能食。但再饮一二盏。泄作几

　　年矣。

　　嫩鹿茸（以火燎去毛酥炙黄）肉豆蔻（火煨）生麝香（别研）上为末。白陈米饮为丸。如梧桐子大。每服五十丸。空腹米饮下。热者酒蒸黄连丸。

　　固肠丸

　　（一名茱连丸出百一选方）

　　治脏腑滑泄。昼夜无度。

　　吴茱萸（拣净）黄连（去须）罂粟壳（去瓤蒂三味各等分）上为末。醋糊丸。如梧桐子大。

　　乳豆丸

　　（出瑞竹堂方）

　　治脏腑泄泻不调。滑泄不止。诸药不效。

　　乳香（一两别研）肉豆蔻（二两面裹煨熟取豆蔻切碎另研为末）上为细末。相和用陈米粉糊为丸。如梧桐子大。每服五七十丸。空心米饮汤下。一方乳香用肉豆蔻大一枚。剜小窍入乳香三分块。面裹煨熟去面为末。米饮下。一方以茶末对烹之。

　　肉附丸

　　（一名豆附散出百一选方）

　　治腹泻不止。

　　肉豆蔻（一两一钱面裹煨）附子（一个重七钱者炮去皮脐）上为细末。打糊为丸。

　　如梧桐子大。候干。每服五六十丸。米汤吞下。不拘时立效。一方姜五片。煎服空心下。

　　神授丸（出百一选方）治脏腑滑泻。

　　南木香（一钱半）肉豆蔻（一两面裹煨）上为末。煮枣为丸。如梧桐子大。每服三五十丸。米饮下。不拘时。

　　香姜散治晨泄。久患脾泄。兼治下痢。一名委姜散。一名姜黄散。

　　生姜（四两切如豆大）黄连（二两锉）上一处淹一宿。慢火炒姜紫色。去姜不用。

　　将黄连为末。每服二钱。用腊茶清调。一剂而愈。或姜作末。米饮酒调。治白痢。一方罗匀。

　　水五升。煮一升。顿服。不拘时候。若欲速效。一料只作两服。常有患此。两服愈。

　　肉豆蔻丸治肾泄久不愈。脉沉细无力者。及脾胃虚弱泄泻不止。全不进饮食。

　　一名二神破故纸（炒）肉豆蔻（面裹煨各等分）上为末。枣肉为丸。如梧桐子大。每服五、七十丸。米饮下。空心服。一方用肥枣四十九个。生姜四两。切片同煮烂。去姜取枣去皮核研如膏。入药同杵丸。盐汤下。弱甚加茯苓二两。木香一两。有人全不进食。服补脾药皆不效。

　　予授此方。服之顿然便能食。此病不可全作脾虚。盖肾气怯。亏弱。真元衰劣。自是不能消化饮食。譬如鼎釜之中。置诸米谷。不有火力。虽终日米谷不熟。其何能化。黄鲁直尝记服菟丝子。净淘酒浸。曝干。日炒数匙。酒下。十日分饮啖。如汤沃雪。亦如此理也。

　　香苏汤治下后烦。气暴上。

　　生苏（一把各用苏子三两重）香豉（五两）上以水五升。煮取二升。顿服之。

　　治脏腑滑泻。

　　用鹰爪黄连。不拘多少。碾为细末。煨熟去皮。大蒜丸如梧桐子大。每服三十丸。或五十丸。米饮下。

　　火丸治风气行于肠胃。泄泻。

　　用火草一味为末。醋糊丸。每服三十丸。空心下。

　　治泻久治无效者。老人尤宜服。一名护命方。

　　用大附子一个。炮去皮脐。以韭菜根研烂绞取汁。丸如梧桐子大。晒干每服三十丸。米饮煮粥一碗。空心食。

　　椒附汤治骤腹疼。注下。或滑肠频并。多有冷沫。

　　川椒（去目）干姜（生用）附子（去皮脐生用三味各等分）上为粗末。每服三钱。

　　水二盏。煎至八分。温服不拘时。

　　治夏秋暑泻不止。

　　以理中汤下驻车丸。

　　胃苓散治泻。伤暑。烦渴引饮。所下如水。

　　用平胃散五苓散各二钱。水一盏。枣二枚。姜三片。煎至七分。嚼姜枣和渣咽服。少刻又服。辰砂五苓散亦可用。来复丹亦可。或寒湿水泄。正胃散理中汤。苏梅米汤调下。一方入盐煎。

　　藿香正气散治饮食中忧怒伤脾。肠腹内膨满。泄泻频并。或作晨泄。加丁香缩

　　砂良姜南木香各半钱。生姜三片。红枣二枚。煎服效。

　　治泄泻

　　用鸡蛋一个。去尖顶。用白矾些少。火上飞干。入于鸡子内。银钗搅匀。将湿纸裹着。

　　火上煨熟服之。

　　治泄泻不止。腿脚无力。行步艰难。

　　宜服丁香五套丸立止。

　　治泄泻

　　用败毒散加陈糯米五十粒、煎服。亦治噤口痢。热毒冲心。不进饮食。噤口盖有热。

　　加莲肉。

　　治泄泻脏寒。不进饮食。气体倦怠。名猪脏丸。

　　用吴茱萸。不拘多少。拣净。用猪肠一两条。以茱萸实满。扎定两头。熟炭煮令极烂。

　　研细。丸如梧桐子大。早晚食前各以饮吞下五十丸。

　　枣附丸治脏腑寒滑泄。不思饮食。

　　用正生大附子一个。干枣半斤。内银石器中。慢火煮。上留水两指。未干旋添汤。煮两三时。取出。切作薄片半个。再煮候至干。枣丸如梧桐子大。空心米饮下三四十丸。患滑泄垂死者皆效。

　　治夏月脾胃厥冷。滑肠泄泻。肚痛。及霍乱吐泻不止。

　　用胡椒不拘多少为末研烂。饭搜和手心揉匀。丸如梧桐子大。每服三四十丸。陈米饮吞下。

　　炙肝散

　　（一名猪肝散）

　　治久患脾泄不愈。及泻不止。

　　白术白芷白芍药（各半两）桔梗（一分）上各生为细末。以不入水猪肝五两。

　　作小片子。或块子。药一十五钱。细切葱白二寸。盐一钱。同拌肝令匀。以竹签子作串。慢火炙香熟啖之。米饮送下。空心食前各一服。渴勿吃冷水。半月必安。

　　朴附丸

