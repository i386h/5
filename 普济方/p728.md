<!-- { "loadSidebar": true } -->
　　（一名朱砂丸）巴豆（一枚去皮膜）杏仁（一枚去皮尖二味皆针桃上火燎存性）上细研约三百转。

　　入大豆末一字。再研一百转。面糊和丸。如针头大。每服一丸。新汲水下。一方以蒸枣肉为丸。

　　芥子大。朱砂为衣。倒流水下一丸。食前服。

　　白垩丸治水泻。米谷不化。昼夜不止。

　　白垩（一两火过）干姜（炮一两）楮叶（二两生研细）上研为末。米糊和丸。

　　如绿豆大。空心米饮下二十丸。

　　黄蜡丸治水泻不止。伤冷虚极。

　　用硫黄一两研细。先用黄蜡熔化。即入硫黄末和匀。丸如梧桐子大。每服五丸。新汲水下。

　　备急朝真丹治气虚伤冷。暴作水泻。日夜二三十行。腹痛不止。

　　硫黄（二两）牛角（炙研令极细）枯白矾（各半两）上同细研。水浸蒸饼。去水。

　　搅和丸如桐子大。朱砂为衣。每服十五丸。温米饮或盐汤下。

　　如圣丸治水泻。赤白痢。

　　乌头（端正大者炮制去皮脐）绿豆上等分为末。新汲水和丸。绿豆大。以丹砂为衣。

　　每服五丸。白痢干姜汤下。赤痢甘草汤下。赤白痢煎干姜甘草汤下。水泻用新汲水下。小儿一二丸。不拘时候。

　　硫黄丸治水泻不止。腹脏久冷。不思饮食。

　　硫黄（一两）白矾（三两烧令汁尽）上都细研为末。以粳米饭和丸。每服十丸。不计时候。以粥饮下。

　　硫黄散治暴泻所下如破水。

　　生硫黄白滑石上为末。温水调下立止。

　　干枣方治水泻。

　　用青州干枣十枚。去核。入莨菪子填满。以麻缠却用炭火烧令烟尽。研细。每服一钱半。

　　煎

　　治水泻多时不瘥。

　　取羊角一枚。用白矾末填满。烧为灰。研为散。每食前。新汲水调下二钱。

　　针头丸

　　（出危氏方）

　　治夏月水泻不止。

　　以大巴豆一粒。去壳。针刺定。灯上烧存性。研细。用蜡如小豆大蘸此。亦灯上炙令熔。

　　丸

　　治水泻无度。

　　用干姜末粥饮调下立效。

　　治暴水泻不止。

　　（出海上方）用肉豆蔻三枚。用湿面裹定。慢火内煨令面焦。去面研为末。只作一服。陈米饮调下。

　　食前服之。神效。

　　治水泻

　　用生姜一块。连皮切作二片。入明矾一铜钱大。将纸包裹。以文火煨熟。沸汤井水合一盏。嚼烂姜。汤送下。一方服理中汤加肉豆蔻、良姜。水一盏半。姜三片。煎至七分。食前服

　　肚蒜丸

　　（出危氏方）

　　治水泻。丁必卿云。渠每遇五更必水泻一次。百药无

　　效。服此遂安。

　　用猪肚一枚。净洗去脂膜。入大蒜在内。肚满为度。煮之。自晨至晚。肚蒜糜烂为度。

　　杵成膏子。入平胃散同杵。丸桐子大。每服三十丸。盐汤或米饮空腹服。

　　玉霜丸

　　（一名缚虎丸出圣济总录）

　　治水泻。小腹疼痛。

　　茱萸丸

　　（一名茱萸汤）

　　治水泻不止。

　　如神散治白痢如神。

　　麻叶（五月五日采阴干乃今人用作布者之麻）上杵细罗为末。每服二钱。冷水半盏。

　　调下。空心服。不要吃热物。令人闪倒。只吃冷凉物也。若大人病重者。服二钱半。此方治白痢大效。

　　梅枣汤

　　（出护命方）

　　治水泻不止。

　　枣子（大者十枚）罂粟谷（一枚）乌梅（十个）上锉为粗末。每服二钱。以水一盏。

　　治水泻并赤白痢。

　　（出十便良方）草乌（大者一两半）上将一半烧灰。一半生用。为末醋糊为丸。如绿豆大。每服七丸。

　　赤痢甘草汤下。白痢干姜汤下。水泻井花水下。并宜服后忌腥臊热腻生冷之物。

　　针头丸

　　（出杨氏家藏方）

　　治水泻积痢。

　　杏仁（四十枚去皮尖烧留性）巴豆（四十粒去壳烧存性此二字别研）草乌头（二钱烧留性）百草霜（四钱）上为细末。酒煮蜡一两和丸。芥子大。每服五丸。小儿三丸。

　　赤痢甘草汤下。白痢干姜汤下。赤白痢甘草干姜汤下。水泻米饮下。食前服。

　　茯苓汤

　　（试验方）

　　治因伤冷饭。水泄。一夜约走十行。变作白痢。次日其痢

　　赤白。腹中茯苓（六分）泽泻（一钱）当归身（四分）苍术（二分）生姜（二钱）肉桂（五分）猪苓（六分）甘草（半钱炙）升麻（二钱）芍药（一钱半）黄芩（三分生用）柴胡（二分）上

　　治水泻。肠虚烦热。

　　（出本草方）以林擒实生食之。

　　卷二百八　泄痢门

　　飧泄

　　（附论）夫内经曰。清气在下。则生飧泄。又曰。久风为飧泄。夫脾胃土也。其气冲和。以化为事。今清浊交错。风邪之气。得以干胃。故冲气不能化。而食物完出。夕食谓之飧。以食之难化者。尤在于夕。故食不化而泄出。则谓飧泄。此俗所谓水谷痢也。脾胃交济。所以有水谷之分。脾气虽强。而胃气不足。故饮食下咽。而大腑之飧泄也。治法用二神丸。破故纸。

　　肉豆蔻。修合。或不换金正气散。吞安肾丸主之。盖脾胃之气交通。则水谷自然克化。此所谓妙合而凝者也。

　　方

　　红豆丸

　　（出瑞竹堂）

　　治脏腑泄泻。名为飧泄。

　　麦（炒）半夏（汤洗七次）砂仁神曲（各一两半炒）砂（醋化）甘草青皮（去瓤）陈皮郁金红豆藿香棠球（炒）蓬术（各三两煨）良姜荜茇（各二两）丁香（半两不见火）上为末。水煮面糊为丸。如梧桐子大。每服一百丸。每清晨空心下。病甚者日进

　　桂心丸

　　（出圣济总录）

　　治脾胃气虚。飧泄不止。饮食不消。腹鸣。腹内痛

　　。

　　桂（去粗皮）赤茯苓（去黑皮）赤石脂（各三两）黄连（去须一两）麦（炒）神曲（炒）石斛（去根）干姜人参当归（切焙）附子（炮裂去皮脐）蜀椒（去目并合口炒出汗）龙骨（各半两）上为末。炼蜜丸。如梧桐子大。每服三十丸。空心暖酒下。日午再服。

　　高良姜汤

　　（出圣济总录）

　　治脾胃寒气。久为飧泄。下痢呕逆。腹内痛。

　　高良姜木香赤茯苓（去黑皮）槟榔（锉）人参（各三分）肉豆蔻（去壳）吴茱萸（汤浸焙炒）陈橘皮（汤浸去白炒各半两）干姜（炮一分）缩砂蜜（去皮半两）上捣筛。每服四

　　干姜丸

　　（出圣济总录）

　　治飧泄色白。食不消化。

　　干姜（炮）黄连（去须炒各一两半）上为末。先以酒一升。微火煎候可丸。即丸如桐子大。空心米饮下三十丸。日午再服。一方治气痢泻。里急后重。为末空心酒调服。

　　荜茇散

　　（出圣济总录）

　　治飧泄气胀。满不下食。

　　荜茇（一两）肉豆蔻（去壳半生半煨一两）干姜（炮半两）白术（三分）甘草（半生半炙锉半两）木香（半生半炒一两）诃黎勒（半生半炮去核一两）上为散。每服二钱。空心米饮调下。日晚再服。

　　木香散

　　（出圣济总录）

　　治肠胃冷气。飧泄不止。

　　木香阿胶（炙燥）诃黎勒（泡去核）黄连（去须炒半两）干姜（炮）吴茱萸（汤浸焙炒）龙骨（各一分）上为散。每服三钱。空心米饮调下。日晚再服。

　　地榆汤

　　（出圣济总录）

　　治肠胃寒气。飧泄无度。或下黄水腹痛。

　　地榆浓朴（去粗皮生姜汁炙）当归（切焙各三分）艾叶（炒）吴茱萸（汤浸炒）高良姜（

　　姜米散

　　（出圣济总录）

　　治脾胃气虚。腹胀飧泄。困劣。暖药即呕逆。食饮不

　　下。

　　陈米（一升用生姜二片取汁浸米焙捣筛为末炒令黄）草豆蔻（十枚煨去皮）甘草（锉炙）肉豆蔻（十枚去壳）陈橘皮（去白炒）烧盐（各一两炒）上研散。每服二钱。

　　沸汤点服。不拘时候。

　　鸡舌香散

　　（出直指方）

　　治飧泄生冷久为冷积。

　　良姜辣桂香附（净洗）天台乌药益智仁（各一两）甘草（炙两半）上为末。

　　每服二钱。入炒盐沸汤点吞感应丸。

　　白术汤

　　（出宣明论）

　　治风冷入中。飧泄不止。脉虚而细。日夜数行。口舌干

　　燥。肚腹疼痛。飧泄症。主冷。清气在下。则生飧泄。清浊交错。食不化而清谷矣。

　　白术浓朴（去粗皮锉姜汁炙）当归（切焙）龙骨（各一两）熟艾（炒各半两）上捣筛。每服四钱。水一盏。入姜两片。同煎七分。去滓。空心日晚温服。

　　干姜丸（出圣济总录）治肠胃风冷。飧泄注下。腹痛不止。

　　干姜（炮）浓朴（去粗皮姜汁炙）当归（切焙各三分）阿胶（炙燥）龙骨（各一两）上为末。炼蜜丸如梧桐子大。每服三十丸。空心枣汤下。

　　豆蔻散

　　（出圣济总录）

　　治飧泄。水谷不分。温脾、止腹痛、进食。

　　草豆蔻（去皮）干姜甘草陈橘皮（汤浸去白）高良姜上等分锉碎。都作一处。

　　用胡饼剂裹。炭内炮令黄熟。取出面。捣为散。每服二钱。陈米饮调下。食前服。

　　茯苓汤

　　（出圣济总录）

　　治飧泄。水谷完出。

　　赤茯苓（去黑皮）黄连（去须炒）浓朴（去粗皮生姜汁炙各一两）干姜（炮半两）上捣筛。每服四钱。水一盏半。煎八分。去滓。空心日午温服。

　　治飧泄滑痢不止。

　　（一名茯苓木香散出百一选方）白茯苓（二两）南木香（半两纸裹炮）上为末。紫苏、木瓜煎汤调二钱。

　　茱萸汤

　　（出圣惠方）

　　治飧泄。水谷不化。及诸色痢。亦治水泻。腹痛肠鸣。

　　吴茱萸（汤浸焙干炒）黄连（去须炒等分）上捣筛。每服四钱。水一盏半。煎至八分。去滓。空心温服。不止再服。一方饭和丸。粥饮下三十丸。

　　防风芍药汤治泄痢。飧泄。身热脉弦。腹痛、头痛、而微汗。法云。泻有虚实

　　寒热。虚则无力。拈衣不及。便已泄出。为不能禁固也。实则数至圊而不能便。俗云

　　虚坐努责是也。里急后重。皆根据前法进退大承气汤主之。一说素问曰。春伤于风。夏

　　生飧泄。又云久风为飧泄。飧泄者。乃水谷不化而完出。非水入胃而成。此症不饮水

　　而谷完出。故名飧泄。治法于后。先以宣风散寒导之使出。钱氏方四味者是也。后服。

　　苍术防风汤

　　苍术（去皮四两）麻黄（去根节四两）防风（去芦头五钱）上为粗末。每服一两。

　　生姜七片。水二盏煎一盏去滓。温服。泄止后。服椒术丸。

　　椒术丸

