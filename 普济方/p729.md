<!-- { "loadSidebar": true } -->
　　苍术（二两）小椒（一两去口炒）上为细末。醋糊丸。如桐子大。每服二三十丸。

　　食前温水下。一法恶痢久不愈者弥佳。如小儿病。丸如黍米大。

　　木香散内经曰清气在下。则生飧泄。又曰久风入中。则为肠气飧泄。夫脾胃土

　　也。其气冲和以化为事。今清气下降不升。则风邪久而干胃。是木贼土也。故冲和之

　　气。不能化。令物完出。所谓飧泄者。或饮食太过。肠胃致伤。因而水谷不化。此俗

　　呼之水谷痢也。法当下举而消克之。以加减木香散主之。

　　木香良姜升麻（去黑腐）槟榔人参（各七钱半）肉豆蔻（煨）吴茱萸（汤洗）陈皮砂仁（各半钱）神曲（炒二钱）干姜（洗去灰炒半钱）上同为末。每服四钱。水一盏半。煎

　　卷二百九　泄痢门

　　濡泻

　　（附论）夫内经曰。湿胜则濡泄。甲乙经曰。寒客下焦。传为濡泻。夫脾为五脏之至阴。其性恶寒湿。今寒湿之气客于脾。则不能裨助胃气。腐熟水谷。致清浊不分。水入肠间。虚莫能制。

　　故

　　方

　　坚中丸治脾胃受湿。滑泄注下。

　　黄连（去须）黄柏赤茯苓（去皮）白术泽泻（各一两）陈皮人参肉豆蔻白芍药半夏桂（各半两）上为细末。水浸蒸饼和丸。如梧桐子大。每服五七十丸。食前温米饮下。

　　肉豆蔻散治肠胃受湿。濡泄不止。兼治暴泻。

　　肉豆蔻（去壳）黄连（去须炒）诃黎勒（去核炮各三分）甘草（炙锉）赤茯苓（去黑皮）干姜（炮）白术（各半两）浓朴（去粗皮生姜汁炙一两）上为散。每服二钱。空心、食前。米饮调下。日三。

　　当归散治肠胃寒湿濡泄。腹内刺疼痛。

　　当归（切焙）木香干姜（炮）肉豆蔻（去壳炮各半两）诃黎勒（炮去核）黄连（去须炒各三分）上为散。先用水四盏。入甘草生姜各一分。黑豆半合。并半生半炒。

　　同煎至二盏。去滓分作二服。每服用调散三钱。空心日午服之。

　　加味五苓散治伏暑热二气。及胃湿泄泻注下。或烦渴。小便不利。

　　赤茯苓（去皮）泽泻木猪苓（去皮）肉桂（不见火）白术（各一两）车前子（半两）上咀。每服四钱。水一盏半。姜五片。煎八分。去滓温服。不拘时。或进来复丹亦可。

　　炙肝散治饮食生冷。内受风寒。泄泻无度。

　　干姜（炮半两）大附子（炮半两）缩砂仁（半两）肉豆蔻（二个）小茴香（四钱炒）川小椒（四两）上为末。每服三四钱。用白羊肝三二两。或猪肝。或猪羊腰子。

　　批开放药在内。盐末二钱。葱白二根。同肝一处。纸裹润湿。烧香熟为度。细嚼。生姜汤下。

　　或米汤、酒送下。食前、空心服之。

　　诃黎勒散治寒湿伤脾濡泻。

　　诃黎勒（炮去核）吴茱萸（汤浸焙炒）木香芜荑（各半两）黄连（去须炒一两）上为细散。每服二钱。空心米饮调下。

　　白豆蔻汤

　　（出圣济总录）

　　治肠胃虚湿。濡泻无度。肠痛。饮食不化。

　　白豆蔻（去皮）诃黎勒（炮去核）干姜（炮）陈橘皮（汤浸去白焙炒各半两）浓朴（生姜汁炙三分）上捣筛。每服五钱。切薤白三寸。水一盏半。煎七分。去滓。空心温服。日午再服。

　　枳壳汤

　　（出圣济总录）

　　治濡泄。暴下不止。

　　甘草（炙锉）阿胶（炙燥各半两）黄连（去须微炒）枳壳（去瓤炒三分）浓朴（去粗皮生姜汁炙秤一两）上捣筛。每服五钱。水一盏半。煎一盏。去滓。空心温服。日再。

　　桂附丸

　　（出圣济总录）

　　治濡泄。水痢。久不止。

　　桂（去粗皮）附子（炮裂去皮脐）干姜（炮）赤石脂（各一两）上为末。炼蜜丸如梧桐子大。每服二十丸。空心、日午米饮下。日再。

　　附子汤

　　（出圣济总录）

　　治肠胃寒湿。濡泄不止。及冷痢色白。食不消化。

　　附子（炮裂去皮脐）甘草（炙锉）阿胶（炙燥各半两）黄连（三分）上锉如麻豆大。每服五钱。水一盏半。煎至一盏。空心温服。日再。一名甘草汤。

　　白术丸

　　（出圣济总录）

　　治脾胃受湿。濡泻不止。健脾。

　　白术干姜（炮各三分）人参（三分）浓朴（去粗皮生姜汁炙一两）上为末。炼蜜丸如梧桐子大。每服三十丸。空心米饮下。日再。

　　豆蔻散

　　（出宣明论）

　　治脾胃受湿。濡泄不止。而肠痛滑痢。

　　肉豆蔻（去壳炮五枚）甘草（炙锉一两）浓朴（去粗皮姜汁炙一两半）上为散。

　　每服二钱。米饮下。或汤调下。食前温服。

　　猪苓丸

　　（出圣济总录）

　　治肠胃寒湿。濡泄无度。嗜困不食。

　　猪苓（去黑皮半两）肉豆蔻（去壳炮二枚）黄柏（去粗皮炙一两）上为末。米饮丸。绿豆大。每服十丸。食前熟水下。

　　附子丸

　　（出圣济总录）

　　治濡泄不止。或昼夜无度。

　　附子（炮裂去皮脐）高良姜（各一两）甘草（炙锉一分）上为末。陈米煮糊。丸如梧桐子大。每服二十丸。米饮下。不拘时候。

　　樗根丸

　　（出圣济总录）

　　治濡泻里急后重。数走圊。

　　樗根皮（锉一两）甘草（炙锉一两）枳壳（去瓤麸炒半两）上为散。每服二钱。

　　粥饮调下。食前一服止。

　　戊己丸

　　（出济生方）

　　治脾胃不定。湿热乘之。泄泻不止。水谷不化。肠鸣腹

　　痛。

　　对金饮子

　　（出济生拔萃方）

　　治濡泄。

　　平胃散（五钱）五苓散（二钱半）草豆蔻（面裹煨熟半两）上相和匀。作四服。

　　生姜三片。枣二枚。水煮。

　　白术芍药汤

　　（出保命集）

　　治太阴脾经受湿。水泄注下无度。体重微满。困弱

　　无力。不欲饮食。暴泄无数。水谷不化。宜此和之。

　　白术芍药（各一两）甘草（五钱）上锉。每服一两。水二盏。煎至一盏。温服。

　　如痛甚者。宜苍术芍药汤。

　　苍术芍药汤

　　（出保命集）苍术（一两）芍药（一两）黄芩（半两）上锉每服一两。加淡味桂半钱。水一盏半。煎至一盏。温服。如脉弦头微痛者。宜苍术防风汤。

　　苍术防风汤

　　（出保命集）苍术防风（各二两）上锉同前。煎服。如下血者。宜苍术地榆汤。

　　苍术地榆汤

　　（出保命集）苍术（二两）地榆（一两）上锉同前煎服。

　　以上证如心下痞。每服各加枳实一钱。茯苓一二钱。如小便稍利。以及腹痛渐已。泻下微少。宜诃子散止之。法云。大势已去。而宜止之。

　　附子丸

　　（出圣济总录）

　　治寒湿濡泄。久不瘥。

　　附子（一两炮裂去皮脐）甘草（炙炮一两）上为末。炼蜜丸如梧桐子大。每服二十丸。空心生姜汤下。日再。

　　浓朴汤

　　（一名黄连丸出圣济总录）

　　治伤湿濡泄不定。亦治水谷痢。久不瘥。

　　吴茱萸（汤洗三五次一分）赤芍药（半两）肉豆蔻（四枚去壳）槟榔（锉四枚）上捣罗为散。每服三钱。用不经水猪肝四两。去筋膜。批为薄片。重重掺药。置一鼎中。入浆水一碗。KT半合。盖覆煮肝熟。入盐秤用一钱。葱白三茎。细切。生姜弹子许。拍破。

　　同煮水欲尽。空心为一服。如服食之初。微泻不效。此是逐下冷气。少时自止。渴即以粥汤饮之。

　　一方为丸桐子大。每服十丸。粥饮下。一方用破故纸即补骨脂。

　　猪肚丸

　　（出危氏方）

　　治脏寒泄泻。先用制成浓朴附子二味。生姜枣煎服。空

　　心仍服此猪肚丸。

　　川乌（炮）附子（炮各二两）干姜（炮）白术浓朴（各一两半）良姜（炒）肉豆蔻（煨）荜茇禹余粮（火醋淬）丁香缩砂仁桂心（各一两）上为末。用猪肚一具。

　　净洗。以川椒一两去目。茴香一两。大曲二两。入猪肚内。用线缝定。酒醋煮烂取出。川椒茴香大曲焙干为末。均和前药。以猪肚杵和得所为丸。梧桐子大。每服五十丸。空心米饮下。

　　人参汤疗中焦虚寒洞泄。补虚。

　　人参（三两）甘草（三两）黄芩（二两）当归（三两）茯苓（四两）芎（三两）浓朴（四两炙）干姜（四两）粟米（二升）上切以水一斗五升。煮米取熟去米。

　　澄取七升。下诸药

　　诃黎勒丸

　　（出和剂方）

　　治肠胃虚冷。内受风冷。水谷不化。泄泻注下。腹痛

　　肠鸣。胸满气短。又治肠胃积寒及纯白或有青黑。日夜无度。及脾胃伤冷暴泻。手足

　　逆冷。脉欲绝。并宜服之。

　　诃黎勒皮川乌头（炮去皮脐）缩砂仁白矾（各四十两）木香肉豆蔻（去皮炮）干姜（炮各二十两）龙骨（洗）赤石脂（各八十两）上为末。用粟米饮为丸。

　　梧桐子大。每服二十丸至三十丸。温粟饮下。食前服。甚者加倍丸数。一方有附子无砂仁。

　　木香散（出和剂方）治脾胃虚弱。内挟风冷。泄泻注下。水谷不化。脐下痛。

　　腹中雷鸣。胸膈痞闷。胁肋虚胀。及积寒久痢。肠滑不禁。肢体羸困。不进饮食。

　　木香当归（去芦细焙）肉豆蔻仁（炮）甘草（）丁香（各二十两）赤石脂（十两）附子（去皮脐醋煮切片子焙干十两）藿香叶（先焙四十两）诃黎勒皮（十五两）上为末。每服一大钱。水一盏半。生姜三片。枣一个。煎六分。空心温服。

　　木香诃黎勒丸

　　（出圣济总录）治洞泄。大腹切痛。肠鸣不化食。

　　诃黎勒（煨生核三分）木香（半生半炒共二两）白术（炙）肉桂（去粗皮）芜荑（炒各一两半）附子（炮裂去皮脐）浓朴（去粗皮生姜汁炙焦各二两）良姜（炒一两）甘草（炙锉半两）干姜（炮一两）肉豆蔻（去壳一两）上为末。陈曲末煮糊为丸。梧桐子大。每服三十丸。煨生姜盐汤下。

　　肉豆蔻丸

　　（出圣济总录）

　　治脾胃虚寒。洞泄注下。腹胀肠鸣。

　　肉豆蔻（五枚去壳）木香（一分）蝎梢（炒一分）橘皮（去白炒）干姜（炮）附子（炮裂去皮脐）胡椒（各半两）上为末。面糊丸。豌豆大。每服十五丸。米饮下。

　　黄连饮

　　（出圣济总录）

　　治脾寒洞泄。

　　黄连（去须炒）诃黎勒（煨去核）地榆芍药（炒各半两）木香当归（切焙各三分）甘草（炙二分）上细锉每服五钱。水一盏半。煎至八分。去滓。温服。日三。

　　七枣汤

　　（出和剂方）

　　治脾胃虚弱。内受寒气。泄泻注下。水谷不化。腹胁胀

