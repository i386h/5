<!-- { "loadSidebar": true } -->
　　钟乳粉（三两）赤石脂（三两）矾石干姜苁蓉桂心五味子泽泻远志寄生柏子仁白头翁人参天雄当归石斛石榴皮牡蛎龙骨甘草（各二两）上为末。蜜丸。酒服二十丸。加至三四十丸。此一方止痢神效。

　　水煮木香丸

　　（出御药院方）

　　治脾胃受湿。脏腑滑泻。腹疼痛。日夜无度。肠

　　鸣水声。每欲痢时。里急后重。或下赤黄。或便脓血也。并宜服之。

　　木香（去须）丁香诃子皮当归藿香叶黄连（生姜制各一两）浓朴青皮（去白）白芍药陈皮（去白）甘草（炙）枳实（麸炒）干姜（炮各半两）乳香肉豆蔻砂仁（各一两半）御米壳（蜜水拌炒黄色六两）上为细末。炼蜜丸。弹子大。每一丸。水一大盏。

　　煎至七分。和滓稍热食前服。

　　治痢仙方歌曰。八痢临终事可危。仙方等分与君医。三香止痛尤为妙。四白和

　　中不可亏丁香沉香木香白术白芷白茯苓白芍药甘草枳壳诃子地榆酸石榴皮半夏浓朴黄连陈皮罂粟壳（蜜炙）上各一钱。作五服。白加生姜煎。赤加乌梅煎。

　　诸痢患无新旧。如药疗之。暂瘥还发。此即纵以新药止之。终存其根本。由肠胃

　　中冷热不调。病根固结。必须汤药涤之。以泄病势。痢后更以药物补助之。有此候者

　　。根据后附子等六味汤以利之。后服高良姜十味散以补之。

　　附子（炮）细辛甘草（炙）人参（各二两）干姜（三两）大黄（五两）上切。以水七升。煮取二升四合。去滓分三服。温服。如人行十里久一服。此方当得快利。痢中有恶物如鱼脑状。或如桃李。但异于常切勿怪之。将息经三四日。宜合后高良姜等十味散补之。

　　高良姜细辛黄白术苦参（各五两）丁香（二两）人参干姜（各四两）豆蔻子（至二三。

　　神应散

　　（出危氏方）

　　治痢。紧严绝妙。

　　金罂草（梗）肉豆蔻诃子地榆甘草罂粟壳（去蒂萼）当归（去尾）茯苓白术枳壳（去瓤）乌梅（各一两）丁皮木香（住痛各五钱）陈皮（一两取红生血若红痢不用）上为丸。五色痢用春茶陈皮煎汤下。如是末。是用蜜一匙。春茶乌梅煎服。

　　加减木香煮散

　　（出危氏方）

　　治一切痢神效。

　　木香甘草当归肉豆蔻人参官桂芍药诃子乌梅（去核）阿胶（蚌粉炒）白茯苓（各五钱）罂粟壳（一两半去蒂蜜炒）上锉散。每服四钱。水一盏半。生姜三片。

　　红枣二枚。同煎去滓。空心服。

　　大断下丸治下痢滑数。肌肉消瘦。饮食不入。脉细皮寒。气少不能言。有时发

　　虚汗。由脾胃虚耗。耗则气夺。由谷气不入胃。胃无主以养。故形气消索。五脏之液

　　不收。谓之五虚。此为难治。要能食者生。及脏腑停寒。脐腹痛。

　　附子（炮）肉豆蔻（面包煨）牡蛎（秤各一两）细辛（去土蒂七钱半）干姜（炮）白龙骨（研）赤石脂（研）酸石榴皮（醋煮干为度焙干各一两半）高良姜（去芦一两半）白矾（枯）诃子（去核各一两）上为末。醋糊丸。梧桐子大。每服三十丸。粟米汤下。一方白汤下。无白矾诃子。

　　加减平胃散

　　白术浓朴陈皮（各一两）甘草（七钱）槟榔木香（各一两半）桃仁黄连人参阿胶白茯苓（各半两）上为细末。同平胃散煎服。如血多加桃仁。如热泄加黄连。如小便涩加茯苓。如气不下后重。加槟榔。如脓加阿胶。如腹痛加芍药、甘草。如湿多加白术。如脉洪加大黄。四时以胃气为本。久下血则脾胃虚损。血不流于四肢。入于胃以致血痢。

　　治痢如圣散治一切痢疾无问久新。或赤或白。或赤白相杂。日夜无度。悉能治之

　　。绍熙壬子浙东提举黄郎中施此药。颇有效验。

　　当归地榆缩砂仁赤石脂陈皮甘草干姜诃子肉石榴皮罂粟壳（各等分）上为粗末。三钱重作一服。水一盏入乌梅一个。煎至七分。去滓。赤痢冷服。白痢热服。赤白痢温服。年高娠妇小儿皆可服。忌生冷油腻等物。

　　断痢汤治胸心下伏水。

　　半夏（一升）生姜（五两）茯苓甘草龙骨（各一两）附子（一两）人参黄连（各三两）大枣（十二枚）上咀。以水八升。煮取三升。分三服。

　　治诸痢及赤白痢不瘥。羸瘦。

　　用鼠尾草煮汁服。亦可将粥饮调下。一方赤下用赤花。白下用白花。尤佳。

　　治痢方

　　用生鸡子一个。连纸一幅。乌梅十个。有肉者。取鸡子白摊遍连纸。日干。折作四重。包撮乌梅。安熨斗中。用白炭火烧。乘烟将尽时。以碗盖覆候冷。研令极细。入水银粉少许和匀。如大人患分为二服。小儿分为三服。不拘赤白痢。空心井花水调服。如觉脏腑微有疏利

　　元青丸治下痢势恶。频并窘痛。或久不愈。诸药不能止。须可下之。以开除湿

　　热。痞闷积滞。而使气液宣行者。宜以通之。兼宣利积。黄瘦中满。水肿腹胀。兼治

　　小儿惊疳积热。乳黄连（去须）黄柏大黄甘遂芫花（醋拌炒）大戟（各半两）牵牛（四两取末二两以上同细末）轻粉（二钱）青黛（一两）上为末。匀水丸小豆大。初服十丸。后每服加十丸。空腹、日午、临卧三服。以通利为度。后常服十五二十丸。数日后得食。久病未瘥除者。

　　再加取利。利后却常服。以意消息。病去为度。后随症用之。小儿丸如黍米大。或麻子大。

　　退疳惊热积。不须下者。常服十丸。（昔一人常用。颇能清利头目。宽膈美食。使髭须迟白。

　　久用亦能黑髭鬓。固牙齿。使迟老。气华于面。而手足阳明经恰贯注之。忧思则气结。而血液不行。燥热拂郁。而血衰不能荣养。故早苍黄鬓白。此药能使阳明气血宜通效。

　　轻粉粉霜砂（另研）雄黄（研）朱砂信砒巴豆（去皮各一钱）黄丹（三钱）蜡（三钱）上先研粉霜。次旋入砂。研细。下雄黄、朱砂、信砒再研。下丹粉研匀。别研巴豆烂为油。与前药研匀。近火上炙控热。别研蜡软入药匀搓作剂。旋丸小豆大。新水下一丸。小儿黍米大。或止吐泻痢疾。调桂苓甘露散。或益元散亦得。

　　秘方养脏汤治五色痢经验。

　　陈皮（去白）枳壳（去瓤）黄连（去须）南木香乌梅（去核各五钱）罂粟壳（去蒂膜蜜炙一两）浓朴（去粗皮姜汁炙）杏仁（去皮尖）甘草（各五钱）上锉散。五色痢黑豆枣子煎服。红痢生地黄、春茶、甘草节煎服。五色久不效。加龙骨、赤石脂、人参芍药一两。

　　为末蜜丸。乌梅甘草汤下。粟米饮亦可。

　　乳香散治痢疾重者。数服止。

　　人参白术当归地榆阿胶（各一两）蚌粉（炒黄）甘草（各一钱）乳香（少许）肉豆蔻（二枚面裹煨）上锉散。每服三钱。以水一盏。煎七分。去滓温服。仍兼服来复丹。

　　地榆散治大人小儿脾胃气虚。冷热不调。下痢脓血。赤多白少。或因肠胃乘虚

　　为热毒所渗。下痢纯血。脐腹痛。里急后重。口燥烦渴。小便不利。纯下鲜血。或

　　先经下痢。不应地榆（炒）干葛（各半斤）茯苓（去皮）赤茯苓（各六两）干姜（炮二两）当归（去苗三两）甘草（炙四两）罂粟壳（蜜炙十二两）上为末。每服二钱。用温熟水调下。不拘时。

　　小儿

　　黑虎丹治痢疾不止者。

　　用十二月杀的猪胆。可收一百之上。将雄黄豆装入胆内。麝香少许。阴干。看人大小每服五七粒。为细末。如红痢甘草汤下。如白痢生姜汤下。

　　独神丸治一切赤白痢。不问新久。百药不效者。

　　（一名独圣丸。）用罂粟壳十两。分作三分。一分生用。去蒂萼及瓤。一分醋炒。一分蜜炙。为末。用蜜丸小指头大。红痢生地黄、春茶煎汤嚼下。白痢乌梅甘草节。但为末二钱。陈米盐梅汤亦效。

　　一方姜煎。一方用米醋一盏且炙且蘸。候尽色黄为度。焙干。研为末。炼蜜丸弹子大。每服一丸。水一盏入生姜如指面大一块。捶破。煎八分通口服。

　　樗白皮散治下痢诸药不效。

　　用樗白皮一握。粳米五十粒。葱白一握。甘草一二寸。豉二合。水一升。煎取半升顿服。

　　小

　　陟厘丸治百病。下痢。及伤寒身热头痛。目赤四肢烦疼不解。协热下痢。或医

　　已吐下之。腹内虚热。烦欲得冷。饮食不能消。腹中急痛。温食则吐。乍热乍冷。状

　　如瘟疟。或小便不利。气满呕逆。下痢不止。

　　水中陟厘（五两）浓朴（一两）汉中木防己（六两）黄连（二两）陇西当归（四两）紫石英（三两）三岁醇苦酒（五升）上好豉（三升）上皆取真新者。以苦酒二升。渍防己极令润出之。留苦酒置。以利刀切防己。浓令一分。使浓薄悉等。以板瓦覆着炭火上。以浓纸藉瓦上布满。取防己。以着纸上讫。从头根据次翻。周而复始。令色槁燥。复渍向余苦酒中。更出着瓦上熬之。如此尽苦酒止。勿令火猛。徐徐熬令极燥。各捣下筛毕。都合捣千杵。以余三升苦酒渍豉一宿。明旦以瓦盆盛之。以一盆覆之。蒸五升上下。须火气通流。热出之。于盆中研豉。以新布绞取浓汁。如枣膏法。以和药捣三千杵顷为丸。皆如水中鸡头子大。分着数囊中。悬令阴干取燥。乃更盛着函以蜡蜜封。其际勿令见风尘。此药三丸为一剂。平旦井花水服一剂。昼服一剂。暮服一剂。皆水服之。初服宜少食。当于未食前服药。若饮食消。

　　腹中调和者。日可一服。若已瘥。三二日可一服。消息以意。若病重药力未行者。但益服之。

　　日可四五剂。或时下不止者。当复更增。令腹中有药力。饮食消。是其效也。新服药未安调。当水飧助药力。心中了然后。可作羹。但当冷食之耳。若有时不喜冷食者。正是药力尽耳。复益服药。至一宿许。则复欲尽冷也。若欲不复药者。但稍温食。药力自尽矣。服药不必强多饮水。自随体调耳。久虚服之。如法禁热食。生鱼肉蒜。生菜酒。缘酒力发药力。

　　令病者烦热也。又禁腥物。及诸肥腻难消物。皆莫食。若有风病。加防风一两。人虚可加石斛一两。若宿有下痢。脾胃损弱者。可加太一余粮二两半。取石中黄软者。若妇人产后疾。

　　加硫黄二两。小便黄赤不利。加蒲黄一两。根据方消息之。无不得效。胡洽云。旧有五石。赤石脂、白石英、钟乳、矾石、并禹余粮石。各四两。常以二目合之。泊宅编云。姚自殿监边入座。母夫人病痢。诸药不效。令李昂筮甄革有真人指灵草语之。一日登对。上讶其色悴。

