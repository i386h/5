<!-- { "loadSidebar": true } -->
　　具以实奏。诏赐一散子。数服而愈。久乃知椿荚子一味为末耳。余捡本草。椿荚主大便下血。今处处有之。夏中生荚。樗之有花者无荚。有荚者无花。常见生樗上。未见世俗不辨椿樗之异。故俗中皆以此为椿荚。其实樗荚耳。注云樗皮主再痢。日华子云。樗皮温无毒。止泻及脚风。入药时用蜜炙。药性论云。樗白皮之性。号微热无毒。能治赤白痢。

　　肠滑。痔疾。泻血不止。下白利或血。

　　治大人丹痢

　　（出本草）用红蜀葵叶。捣汁服之。若恐腹痛。即暖饮之。

　　白马骨

　　（出本草）

　　治水痢。

　　以白马骨茎叶煮汁服。

　　主水痢不问冷热

　　（出本草）取松杨皮。浓煎令黑。冷服一升瘥。

　　治水痢

　　（出本草）

　　治水痢后渴不止。

　　（出本草）以赤瓜实汁服之。

　　治水痢

　　（出本草）以草煮汁。及生汁服之。

　　涩腹止泻

　　（出本草）以橡斗子煮食之。亦可止泻。

　　主水痢

　　（出本草）以探子生食之。

　　九盏汤

　　（出本草）

　　主下痢。不问冷热赤白。略带。休息。久下。悉主之。

　　以黄连长三寸。三十枚秤重一两半。龙骨如棋子四枚重四分。附子大者一枚。姜一两半。

　　并切先以水五合著铜器中。去火三寸。煎沸。便下着生土。上沸止。又添水五合。如此九上九下。内诸药。着火上。沸辄下着土。上沸止。又复。九上九下。度可得一升。顿服即止。

　　张仲景治痢紫参汤

　　（出本草）用紫参半斤。甘草二两。以水五升。内紫参甘草煎取半升。分温作三服。

　　断下药

　　以酸石榴皮。须老木所结。及陈久者。微炙为末。以烧粟米饭为丸。梧桐子大。食前热米饮下三十至五十丸。以知为度。如寒滑加附子赤石脂各一倍。

　　治下痢心胸满胀不快。腹中雷鸣。或呕吐方。

　　黄连橘皮甘草（各二两）龙骨生姜半夏（各三两）人参大枣（十五枚）上捣以水一斗。先煮一大沸。内药煮取三升。分四服。并妊娠良。

　　阿胶梅连丸治下痢不问久新。赤白。青黑。疼痛诸症。

　　金井阿胶（净草灰炒透明白别研不细者再炒研细）乌梅肉（去核炒）黄柏（锉炒）黄连当归（焙）赤芍药干姜（炮）赤茯苓（各半两）上为末。入阿胶研匀。水丸桐子大。温米饮下十丸。食前。夜五六服。小儿丸如绿豆大。忌油腻物。

　　痢药乳香散

　　白梅（一两烧灰）枣子（一两烧灰）罂粟壳（一两烧灰）诃子（半两烧灰）上为细末。每服三钱。水一小盏。乳香、黑豆大一块。同煎七分。不拘时温服。

　　治痢方

　　用蜡茶细末。不拘多少。白梅和丸。赤痢甘草汤下。白痢乌梅汤下。泄泻不止。陈米饮下。每服二十丸。团茶尤佳。大凡痢疾。不问赤白。当先辨冷热之异。若手足和暖。则为阳。

　　当先服五苓散。粟米饮调下。次服感应丸二十粒即愈。若手足厥冷。则为阴。当服暖药。如已寒丸。附子汤之类。如此治痢无不效。有人夏月患痢。一日六七十行。用五苓散立效。

　　木香散治痢疾腹痛。

　　南木香（五钱）地榆（一两）黄连（七钱）青皮（去瓤）赤芍药枳壳（煨去瓤）乳香甘

　　酸石榴皮散治一切痢。不问赤白。或一日之间一二百行。一服便疏。再二三服

　　。即愈。

　　石榴皮陈皮甘草川当归罂粟壳（去蒂瓤各半两）锉散。水用十盏。煎取三盏。

　　次用下药。

　　茯苓（七钱）粉草（七钱）北五味子（七枚一作枣子）上为末。将前药汁入此三味。再煎五七沸。去滓。空心服。甚者不过两剂。轻者一剂立效。

　　治痢如神

　　乌梅（七个）楮实子（七个）甘草（七寸）杏仁（七枚）米壳（七个）雄黄豆（四十粒）枣

　　治一切痢。诸治无效。宜服此药。

　　巴豆（五七枚去皮心研纸裹压出油）桃仁（二十枚去双仁汤浸去皮尖麸炒黄）杏仁（二十枚去双仁汤浸去皮尖麸炒令黄）朱砂（一分）硫黄（一分）砒霜（一分）麝香（半钱）上同

　　遇仙立效散治诸般恶痢。或赤。或白。或浓淡相杂。里急后重。脐腹绞痛。或

　　下五色。或如鱼脑。日夜无度。或噤口不食。不问大人小儿。虚弱。老人。产妇。并

　　宜服此。

　　御米壳（去蒂盖炒黄）川当归（洗）甘草（各二两）赤芍药酸石榴皮地榆上为粗散。每服三钱。水一盏半。煎七分去渣。空心温服。小儿量岁数加减。以瘥为度。忌生冷、油腻、腥、臊等物。一方赤茯苓。北枣等分。

　　黑豆散

　　小黑豆（炒）川楝子乌梅甘草干姜罂粟壳（三个去蒂瓤）上锉散。煎七分。

　　将纱滤过。澄自然汁。空腹服。

　　治大人小儿痢疾。

　　胡椒甘草米壳葱白干枣杏仁竹叶（七片）上咀。水煎服之。神效。

　　又方治暑毒。湿气下痢。

　　上用雄黄一味。干蒸研为末。甘草煎汤调服即效。

　　如圣饮治痢。

　　槟榔（半两）大附子（半两）甘草（半两）地榆（半两）陈橘皮（二钱去白）上为粗末。每服半两作一服。水一盏半。紫苏茎旧者一二寸。煎至一盏。空心食前热服。留渣再煎。

　　如泻不止。必多服。屡试皆效。

　　救命延年。男妇一切重痢。

　　黄连（六两）干姜川当归阿胶（各三两）上为末。米醋煮阿胶令消尽。量药多少。令醋恰好。不可剩。将药末搜醋丸。梧桐子大。每服二十丸。饭饮吞下。

　　驻马丸主救命延年。治男妇一切重痢。消食止痢。令人强健。及服食未能断谷

　　者。

　　以橡斗子啖之。盖橡斗子非果壳。而最益人气。无气而受气。无味而受味。常服最佳。

　　平补散治痢后不止。手足冷。此药补之。温脾正气。

　　白术甘草陈皮（各二钱）茯苓木香（各一钱）肉豆蔻（三枚煨）上为末服。

　　煎药后。则可服盐汤下一钱。日三四服。痢止手足温。食进却住服。

　　金粟汤治男、妇、室女、小儿一切下痢。不问新久。冷热不调。日夜无度。脐

　　腹绞痛即痢。肢体困倦。小便闭涩。不思饮食。渐瘦。又治伤生冷。脾胃虚弱。饮食

　　不消。腹胀肠鸣。泄泻不止。连月不瘥。并宜服之。

　　陈皮（去白一两一分）车前子（炒四两）干姜（炮二两）甘草（炒）罂粟壳（去瓤蒂蜜炒各半斤）上为末。每服二钱。水一盏。枣一个。姜二片。煎七分。空心食前稍热服。或饭饮调下亦得。忌生冷、油腻、鱼、、酱等物。

　　治痢疾

　　黄连巴豆（去壳各二两）上和炒赤色。分拣各另研为末。以绿豆打糊为丸。粟米大。

　　作记认。二处各自安顿。巴豆末作一处为丸。黄连末别作为丸。白痢黄连丸二十粒。米汤或米泔下。赤痢用巴豆丸二十粒。井水下。

　　黄连丸

　　（一名黄连阿胶丸）

　　疗痢。无问冷热。并主之。

　　犀角丸但是痢，服之无不效。

　　犀角（屑取黑色纹理粗者铲后秤佳）宣府黄连金川黄柏（赤色紧薄者）苦参（多买轻捣）川当归（五物取粉）上等分别捣。捣了秤和为散。空腹烂煮糯米饮和一寸匕服之。日再。忌粘滑生菜油腻。

　　肠风黑散治营卫气虚。风邪冷气。进袭脏腑之内。或食生冷。或啖炙。或饮

　　酒过度。积热肠间。致使肠胃虚弱。糟粕不聚。大便鲜血。脐腹疼痛。里急后重。或

　　肛门脱出。或久患酒痢。大便频并。并皆疗之。

　　败棕（烧）木馒头（烧）乌梅（去核）甘草（炙各二两）上为细末。每服二钱。

　　水二盏。

　　治痢

　　紫菀桔梗赤芍药白术（以上各等分）上为细末。每服三五钱。细切羊肝。拌之。

　　作面角儿。烧服之。白汤送下。

　　食前苍术芍药汤治痢疾痛甚者。

　　苍术（一两）芍药（一两）黄芩桂（各五钱）上锉。每服一两。水煎。

　　诃子散如腹痛渐已。泄下微少。宜止之。

　　诃子皮（一两生熟各半）木香（半两）黄连（三钱）甘草（炙各二钱）上为细末。每服二钱。以白术芍药汤调下。如止之不已。乃内有余邪。诃子散内加浓朴一两。竭其邪气也。

　　若泄久不愈者。多为传变痢疾。太阴传至少阴是为鬼邪。先以浓朴枳实汤。防其大变。

　　黄连阿胶汤治毒痢。及肠蛊注。下血如豚肝。心烦腹痛。又脉或大或小。浮焰

　　而起。下血如豚肝。五内切痛。此或因服五石汤丸。逼损气甚。则血自百脉经络而来

　　。注下甚。蛊毒。此为难治。

　　阿胶（一两炒）黄连（二两）黄柏（一两炒）栀子仁（半两）上为粗末。每服四钱。用水一盏。煎七分。去滓服不拘时。

　　圣枣子

　　（出医方集成）

　　治一切下痢。脐腹痛。

　　木香（一钱半）乳香（别研）没药（别研各一钱）肉豆蔻（二枚面裹煨）上为末。每服一钱。大干枣一枚去核。先入一半药末在内。次用水浸巴豆半粒。再入药末半钱。合定。用油饼纸裹一指浓。火煨面热为度。去面巴豆不用。则细嚼枣药空心米饮下。一方用乳香一两研。肉豆蔻二两煨作末。陈米糊丸效。

　　猪肝丸

　　（出千金方）

　　治下痢肠滑。饮食及服药俱完出者。

　　猪肝（一斤熬干）黄连乌梅肉阿胶（各二两）胡椒（如棋子大）上为末。蜜丸梧桐子大。酒服二十丸。日三。亦可为散。调服方寸匕。

　　郁子丸

　　（出危氏方）治痢后风。手足不能屈伸。或麻痘症。变手足筋急。亦能

　　治之。

　　郁李仁枳壳川独活鳖甲（醋炙黄）上等分为末。木瓜汤调下。

　　治一切痢有效。

　　（出圣惠方）寒水石（一分）附子（一分炮去皮为末）砒霜（一分）定粉（一分）上都研粉以水浸蒸饼和丸。如黍米大。每服三丸。不拘时以新汲水下。忌食热物。

　　又方

　　（出圣惠方）朱砂（二两）硫黄（一两）砒霜（半两）黄丹（一两微炒）上件细研如粉。水浸蒸饼和丸。桐子大。每服以冷冻饮料下一丸。忌食热物。

　　又方

　　（出圣惠方）巴豆（十枚去皮心出油）硫黄（三分）朱砂（三分）上为细末。研如粉。以面糊和丸。绿豆大。每服以新汲水下二丸。忌食热物。

　　又方

　　（出圣惠方）白矾（一两烧灰）朱砂（半两）麝香（半钱）上都研如粉。糯米饭和丸。如黄豆大。每服不计时。以二宜汤下十丸。

　　又方

