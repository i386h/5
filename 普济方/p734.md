<!-- { "loadSidebar": true } -->
　　（出十便良方）黄连吴茱萸（各二两）上如常法。拣洗焙干。黄连锉如寸断。同一处炒候香熟。分为三。各用醋糊为丸。梧桐子大。若小儿则绿豆大。患赤痢则服黄连。白痢服茱萸。赤白则并服。赤先白后。则先黄连而后茱萸。赤多白少。则三分黄连。一分茱萸。反是亦如。每服五七十粒至百粒。服之以愈为度。陈米饮下。大率茱萸治白。黄连治赤。黄连用鹰爪者。

　　鹿角散

　　（出十便良方）

　　治七八十老人。患积痢不断。兼不能饮食方。

　　上党人参（四分）鹿角（去上皮取白处作末炒令黄秤二分）上二味捣筛为散。平旦粥清饮服

　　观音散

　　（出十便良方）

　　治男妇小儿痢。

　　木香（一块方一寸）黄连（半两）上二味用水半升。同煎干。去黄连。只薄切木香。

　　焙干为末。分三服第一橘皮汤下。第二陈米饮下。第三甘草汤下。此方徐君景纯传。妇人患痢将死。梦中观音授此方。服之遂愈。

　　治痢疾神效粟饮子。

　　（出华佗中藏经）丁香（五枚）罂粟壳（五个炙黄）甘草（一寸炙）肉豆蔻仁（一枚）乳香（一皂子大）上咀。以水一碗。煎半碗温服。

　　加味除湿汤

　　（出危氏方）

　　治一身尽痛。重着浮黄。下痢如豆汁者。

　　半夏曲浓朴（去粗皮姜汁炒）苍术（各一两炒）藿香叶（五钱）陈皮（炒）茯苓（各五钱）粉草（五钱）官桂木香（各三钱）上锉散。每服四钱。水一盏半。姜三片。枣二枚。煎服。空心。仍以五苓散兼服。利其小水。

　　顶礼散

　　（出卫生宝鉴方）

　　治阴阳相搏。真气失守。上盛下寒。便痢不禁。先

　　宜固其肠胃。

　　草果子（一分）白术白茯苓（半两）诃子（一分）陈皮（一分）木香（一分湿纸裹煨）白扁豆（生姜自然汁煮去皮炒一分）罂粟壳（蜜蘸慢火炙七次一钱半）上同为末。每服五钱。浓煎粟米饮一大盏。同药煎七分。空心温服。

　　茱萸如圣丸

　　（出卫生宝鉴）

　　治脾寒脏寒。腹疼肠滑下痢。

　　吴茱萸（一两去梗）黄连（七钱半微炒）罂粟壳（去蒂瓤净用一两火炙）诃子（去核半两）川浓朴（去皮半两姜制微炒）白芍药（半两）肉豆蔻（半两用湿纸裹火煨熟）上为末。醋糊为丸。梧桐子大。每服五十粒。用米饮下。如白痢干姜汤下。赤痢甘草汤下。

　　赤白痢甘草干姜汤下。俱食前服。

　　百岁丸

　　（出卫生宝鉴）

　　治一切恶痢杂下。及脾泄等症。

　　漏兰子（一个大者）阿胶（半两）木香（半两）黄连（半两）罂粟壳（半两）乳香（少许别研）上除乳香外。将其余五味锉成小块。炒令焦黑色存性。不令烟绝为末。

　　乳香和匀。

　　神应丸

　　（出卫生宝鉴）

　　治噤口痢。全不进饮食。痢下不时。

　　罂粟壳（半两）乳香（四钱）木香（半两煨）槟榔（五枚煨）肉豆蔻（一分面裹煨）上为末。炼蜜丸。梧桐子大。大人每服二十丸。小儿十丸。煎罂粟汤下。

　　治中汤。

　　（出如宜方）

　　治脏寒冷气。腹痛肠鸣。下痢青黑。

　　人参干姜白术青皮陈皮甘草（各等分）上咀每四钱水煎服。又服附子理中汤。

　　对金散

　　（出如宜方）

　　治脾泄。

　　陈皮（八两）苍术浓朴（各二两）上为末。姜枣煎。加肉豆蔻更良。

　　四神丸

　　（出杨氏家藏方）

　　治脾胃受湿。肠虚下痢。频并不止。

　　附子（炮去皮脐一两）肉豆蔻（面裹二两煨香）诃子（煨去核半两）干姜（炮半两）上为细末。蒸枣肉搅和丸。梧桐子大。每服五十丸。陈米饮下。

　　养脏汤

　　（出续易简方）

　　治湿毒痢。所下如豆羹汁。心腹刺痛。腰腿沉重。

　　浓朴（去皮干制）肉豆蔻（面裹煨）苍术（米泔浸锉炒）木香橘红（各二钱）赤茯苓（二钱半）甘草（炙一钱）上锉散。每服四钱。水一盏半。姜五片。枣一枚。煎八分去滓。

　　万应丸

　　（出续易简方）

　　治久挟积滞。因伤生冷。遂作痢疾。或赤或

　　白。经久不瘥。

　　白牵牛肉豆蔻（面裹煨）槟榔（各等分）上为末。炼蜜丸。如绿豆大。每服五十丸。赤痢甘草汤下。白痢干姜汤下。赤白痢甘草干姜汤下。空心食前服。

　　米粉丹

　　（出同前）

　　治痢疟。及积痢。

　　巴豆（去皮心膜出油）粉霜砂朱砂（各一钱）砒霜（研半钱）上研匀。黄蜡二钱。溶

　　育肠汤

　　（出杨氏家藏方）

　　治脾胃虚冷。或挟风冷。脐腹撮痛。下痢虚滑。或

　　变脓血。

　　人参（去芦头）白术高良姜赤石脂（过）肉桂（去粗皮）当归（洗焙）附子（炮去皮脐）甘草（炙）浓朴（去粗皮生姜汁浸炒）肉豆蔻（面裹煨香）上各等分为粗末。每服五钱。水二盏。入粳米百粒同煎一盏。去渣温服。

　　治痢欲投补药。必择温通之剂。如四君、理中。须用木香、白豆蔻、茯苓、肉

　　桂、浓朴之类。可以散风邪。分水道。开胃脘。治缠扰。利闭涩。此攻守之意两全矣

　　。若虚损厥逆。六脉沉绝。不可拘。当重补兼助气。守而不攻可也。宜四顺附子汤。参

　　附二建之类。若厥而有痰。所下或纯白。凡姜附皆可用。治痢当以开胃进食为急。若

　　行止涩。非惟养。必胃气闭而不通。噤口不食急矣。又易简断下汤。罂粟壳用醋炙

　　。加乌梅得法。且有四君料。不致闭闷妨食。本事方用生姜炒。

　　治患痢久后。分寒热急痛。

　　（出本草）以艾叶和蜡、并诃子烧熏。神验。

　　治患痢久后。分急痛。

　　（出本草）以诃黎勒和蜡烧熏。及热煎汤。通手后洗。

　　止下痢

　　（出本草）以枫香。水煎服。

　　止痢

　　（出本草）以楂子煨食之。

　　治下痢后肠胃肥健人。

　　（出本草）以橡实壳为散。及煮汁服之。

　　止痢

　　（出本草）以枫柳。水煎服。

　　止痢补中益气。坚筋骨。通血脉。起阳道。

　　（出本草）用陈廪米。炊作干饭。食之。

　　治痢后热渴。

　　（出本草）以木槿。作饮服之。令人得睡。

　　止痢及霍乱。

　　（出本草）以高良姜煮作饮。服之。

　　治痢。

　　（出本草）以桑叶炙令微干。和桑衣煎服。

　　止痢治腹痛。

　　（出本草）以马齿苋细切。煮粥食之。

　　治大人小儿下痢。

　　（出同前）以乌贼鱼骨炙令黄。去皮细研成粉。粥中调入食之。

　　治暴痢后气满不能食。

　　（出同前）用赤小豆煮饭。一顿服之。即愈。

　　治下痢。脐下切痛。

　　（出本草）以狗肝一具。洗细切。米一升稀调煮粥。空腹点三两合。吃蒜、椒、葱、盐、醋。任性。

　　止烦断下痢。平胃气。温中长肌。

　　（出本草）用粳米饭及粥。食之。

　　止痢

　　（出本草）以五月五日所取鳝鱼头骨烧灰。服之。

　　治人取葛根。误得黄环。吐痢不止。

　　用土浆解之乃愈。

　　卷二百十　泄痢门

　　气痢

　　（附论）夫气痢者。由表里不足。肠胃虚弱。积冷之气。客于肠间。脏腑不和。因虚则泄。故为气痢也。气痢者。由冷气停于肠胃间。致冷热不调。脾胃不和。腹胁虚满。肠鸣腹痛。便痢赤白。名气痢。治法宜浓肠胃。调冷热。补脾气。则痢当自愈。

　　方

　　人参汤

　　（出圣济总录）

　　治气痢。并休息痢。

　　人参陈橘皮（汤浸去白炒）黄连（去须炒）赤茯苓（去黑皮）樗皮地榆当归（切焙）五味子黄芩（去黑心）白术（炒）甘草（锉炙）枳壳（去瓤麸炒）桂（去粗皮）大腹子（锉各一两）上捣筛每服五钱。水一盏半。姜一片。枣二枚煎八分去滓。空心顿服。

　　木香散

　　（出圣济总录）

　　治气痢泄泻。心腹痛。

　　木香沉香（锉）桂（去粗皮）没药（各一分）胡椒（一分）当归（切焙一分）龙骨（半两）干姜（半两）甘草（炙锉一分）附子（炮裂去皮脐一分）肉豆蔻仁（一枚）赤石脂（半两）密陀僧（一分）上捣罗为散。每服一钱。米饮调下。食前服。

　　乌梅丸

　　（出同前）

　　治气痢不瘥。疲劣变成冷痨痢。

　　乌梅肉（炒一两）猪肝（一大叶以腊煮令烂研如糊）草豆蔻（去皮一两）甘草（炙锉一分）浓朴（去粗皮生姜汁炙一两）诃黎勒皮（炒三分）肉豆蔻（去壳）当归（切焙）干姜（炮）荜茇桂（去粗皮半两）上捣罗十味为末。用猪肝煎丸。梧桐子大。

　　每服二十丸。米饮下。神曲汤下亦得。

　　苍术丸

　　（出圣济总录）

　　治气痢瘦弱。诸药不效者。

　　苍术浓朴（去粗皮生姜汁炙）黄连（去须）当归（焙干各一两半）龙骨（一两）艾叶（炒三分）诃黎勒皮（炒一两半）吴茱萸（汤洗炒十一两）干姜（炮一两半）附子（炮裂去皮脐一两）上为末。米饮和。众手丸。桐子大。每服三十丸。食前生姜汤下。

　　地榆散

　　（出圣济总录）

　　治气痢。腹胁虚满。肠鸣腹痛。便下赤白。

　　地榆樗皮当归（切焙）黄连（去须炒）枳壳（去瓤麸炒）桔梗桂（去粗皮）陈橘皮（汤浸去白炒）大腹皮（去锉皮）甘草（炙锉各一两）上捣筛。每服五钱。水一盏半。姜一

　　荜茇丸

　　（出同前）

　　治脾胃虚冷。兼肠间冷泻。变成气痢。

　　荜茇（一两一分）槟榔（锉一两一分）附子（炮去皮脐一两一分）阿魏（三两以水四合煎五六沸同蜜和药）诃黎勒皮芜荑仁（各二两）白术黄连（去须各三两）枳壳（去瓤麸炒一两三分）上为末。炼蜜丸。梧桐子大。每服三十丸。空心生姜汤下。日再。

　　渐加至四十丸。

　　陈橘皮丸

　　（出圣济总录）

　　治气痢。年深不瘥。

　　陈橘皮（汤浸去白焙一两）白茯苓（去黑皮三分）陟厘（微炒半两）麦（炒熟三分）石榴皮（炙黄一两）上为末。面糊丸。梧桐子大。每服二十五丸。空心以温浆水下。日午再服。

　　赤石脂散

　　（出圣济总录）

　　治气痢不止。气力困弱。

　　赤石脂（三分）干姜（炮三分）浓朴（去粗皮生姜汁炙一两）龙骨（三分）黄连（去须一两三分）白茯苓（去黑皮三分）无食子（三枚炒尽烟出）当归（切焙三分）上为散。每服三钱。空心米饮下。日晚再服。

　　地榆汤

