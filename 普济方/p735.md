<!-- { "loadSidebar": true } -->
　　（出同前）

　　治脾毒瓦斯痢。下血如鹅鸭肝。腹痛不止。

　　地榆诃黎勒皮（各一两）甘草（炙）当归（切焙各两半）柏叶茜根芍药赤茯苓（去黑皮各三分）上锉细。每服三钱。水一盏。煎取六分。去滓。温服。食前。

　　木香丸

　　（出同前）

　　治气泻不止。

　　木香丁香缩砂仁肉豆蔻（去壳各一两）藿香叶赤石脂诃黎勒皮（各半两）上为末。用面糊丸。梧桐子大。空心。食前米饮下十五丸。

　　龙骨散

　　（出圣济总录）

　　治气痢。腹内虚鸣。日久不瘥。

　　龙骨黄连（去须）黄柏（去粗皮）干姜（炮）阿胶人参浓朴（生姜汁炙去粗皮各二两）上为散。每服二钱。空心米饮下。日再。

　　橘皮丸

　　陈橘皮（汤浸去白焙三两）干姜木香枳壳（去瓤麸炒）芍药（各三两）桂（去粗皮）大

　　缩砂蜜丸

　　（出圣济总录）

　　治气痢。胃大肠虚不能制。昼夜无度。渐令人黄

　　瘦。食不为肌肉。困重无力。眼目多涩。十年不愈。

　　缩砂仁（去皮一两）肉豆蔻（半两去壳）黄连（去须二两）当归（切焙）赤石脂陈橘皮（去白酒浸一宿干燥各一两）上为末。炼蜜为丸。如梧桐子大。每服二十丸。

　　空心温浆水下

　　温中散

　　（出圣惠方）

　　治气痢腹内疼痛。不欲食。

　　白术（三分）白芍药（半两）甘草（一分炙微赤锉）桂心（半两）当归（半两锉微炒）吴茱萸（一分汤浸七次焙干微炒）上为散。每服三钱。以水一中盏。入生姜半分枣二枚。煎六分去滓。不拘时稍热服。

　　木香散

　　（出同前）

　　治气痢。腹内疼痛。四肢不和。少欲饮食。

　　木香（三分）白豆蔻（一两去皮）干姜（半两炮制锉）当归（三分锉微炒）赤石脂（一两）诃黎勒（一两煨用皮）上细罗为散。每服。不拘时。以粥饮调下。二钱。

　　诃黎勒散

　　（出圣惠方）

　　治气痢。心腹痛。不欲饮食。

　　诃黎勒（一两煨用皮）当归（三分锉微炒）红豆蔻（三分去皮）木香（半两）龙骨（三两）上捣细罗为散。每服。不计时。以粥饮调下。二钱。

　　白术丸

　　（出同前）

　　治气痢。心腹疼痛。

　　白术（三分）枳壳（半两麸炒微黄去瓤）黄连（半两去须微炒）当归（三分锉微炒）芜荑仁（二两微炒）上捣罗为末。炼蜜和丸。梧桐子大。每服二十丸。不拘时。粥饮下。

　　木香丸

　　（出同前）

　　治久气痢不瘥。腹内冷痛。

　　木香（半两）白矾（二两烧令汁尽）黄丹（一两微炒）砂（一两）龙骨（一两）上捣罗为末。用软饭和丸。梧桐子大。每服十丸。不拘时。粥饮下。

　　黄连丸

　　（出圣济总录）

　　治久气痢不止。或轻或剧。

　　黄连（去须微炒）当归（切焙）乌梅肉（微炒干）诃黎勒（炮去核各一两）上为末。炼蜜丸。如梧桐子大。每服三十丸。空心。姜制过浓朴煎汤下。日再服。

　　桃仁丸

　　（出同前）

　　治气痢久不瘥。

　　安息香（半两别研入）桃仁（去皮尖双仁炒香一分别研入）木香（半两）诃黎勒（炮去核一两）上将木香诃黎勒为末。与二味研了。入药相和。重细研。入少许米饮丸。梧桐子大。每服三十丸。空心用暖浆水下。日晚再服。

　　神验丸治冷痨气痢。腹胁疼痛。水谷不消。

　　神曲（炒）吴茱萸（汤浸焙干炒各一两）黄连（去须炒）芜荑（炒各三分）上为末。姜汁和丸。桐子大。每服十五丸。温米饮。食前服。

　　木香丸

　　（出圣济总录）

　　治诸气痢不止。

　　木香肉豆蔻仁缩砂仁赤石脂（各半两）上为末。以枣肉和丸。梧桐子大。每服二十丸。温米饮下。食前服之。

　　木香缩砂散

　　（出同前）

　　治气痢腹胀。肠中虚鸣。

　　木香（二两半）缩砂仁（一两半）枳壳（去瓤麸炒）诃黎勒皮（各三两）上为细末。每服一钱。空心以陈米饮调下。良久。以食压之。

　　枳壳丸

　　（出圣惠方）

　　治气痢。久不瘥。

　　枳壳（一两麸炒微黄去瓤）黄连（去须炒一两）芜荑仁（一两微炒）上捣罗为末。

　　软饭和丸。桐子大。每服。食前以米饮下。三十丸。

　　木香丸

　　（出圣济总录）

　　治气痢久不止。

　　木香（一两）诃黎勒（炮去核二两）上为末。用粥饮丸。桐子大。每服二十丸。空心温浆水下。日午再服。

　　香艾丸

　　（出同前）

　　治气痢腹痛。睡不安。

　　艾叶（炒）陈橘皮（汤浸去白焙各等分）上为末。酒煮烂饭丸。梧桐子大。每服二十丸。空心盐汤下。

　　治气痢久不止。

　　（出圣惠方）用寒食一百五日。预采木蓼曝干。用时捣罗为末。食前粥饮调下一钱。

　　牛乳香

　　（一名荜茇煎出圣济总录）

　　治气痢众医不效。久不愈。诸痢困弱者。

　　以牛乳汁煎荜茇服立愈。唐贞观中太宗苦于气痢。诏问左右有能治其疾者重赏。忽有术士张宝藏进此方。时赏官三品。一方牛乳半斤。荜茇末二钱。同煎减半空心服。

　　巴石丸

　　（出肘后方）

　　治气痢。

　　以白矾飞令霜白。谓之巴石。以熟猪肝作丸。空心米饮下。量力加减服之。牛肝尤佳。

　　如食素人以蒸饼丸服。

　　治脾毒瓦斯痢。下血如鹅鸭肝。腹痛不止。

　　（出圣济总录）取胡黄连末。用鸡子白。调作饼子。炙令黄。研为末。入樗皮汁和再作饼。用蜜涂炙黄。

　　不

　　肉豆蔻散

　　（出圣济总录）

　　治气痢。腹胀不下食。

　　治气痢。里急后重神验方。

　　以宣连一两。干姜半两。各为末。每用连二钱。姜半钱。和匀空心温酒下。

　　治气痢。长服方。

　　以诃黎勒、陈橘皮、浓朴各三大两。捣筛蜜丸。梧桐子大。每服二三十丸。米饮送下。

　　卷二百十　泄痢门

　　水谷痢

　　（附论）夫水谷痢者。由体虚腠理开。血气虚春伤于风。邪气留连在肌肉之内。后遇脾胃大肠虚弱。而邪气乘之。故为水谷痢也。脾与胃为表里。胃者脾之腑也。为水谷之海。脾者胃之脏也。其候身之肌肉。而脾气主消水谷。水谷消。其精化为营卫。以养脏腑。充实肌肤。大肠肺之腑也。为传道之官。化物出焉。水谷之精。化为血气者。行于经脉。其糟粕行于大肠也。

　　肺与大肠为表里。而肺主气。其候身之皮毛。春阳气虽在表。而血气尚弱。其饮食居处。运动劳役。血气虚者。则为风邪所伤。客于肌肉之间。后因脾胃气虚风邪又乘虚而进入于肠胃。

　　其脾气弱者。不能克制水谷。故糟粕不结聚而变为痢也。又新食竟取风。名为胃气。其状恶风。头多汗。膈下塞不通。饮食不下。腹胀形瘦。腹大。食物则胀满。食寒则洞泄。洞泄者。痢无度也。若胃气竭者痢绝即死。诊其脉小。手足寒难疗。脉大手足温易疗也。下白沫。

　　脉沉则生。浮则死。身不热脉不悬绝滑大者生。悬绝者死。以藏期之也。脉绝而手足寒。

　　时脉还。手足温者生。脉不还者死。脉缓时小结者生。洪大数者死。悬绝而涩者死。细微而涩者生。紧大而滑者死。得大绝脉者不死。

　　方

　　广济疗赤白水谷冷热等痢。

　　地榆（六分）白术（五分）浓朴（六分炙）干姜（六分）熟艾（四分）赤石脂（七分研）龙骨（七分）甘草（四分炙）黄连（十分）乌梅（六分熬）人参（六分）当归（五分）上为末蜜丸。桐子大。米饮汁服三十丸。日三服。忌海藻、菘菜、肉、生冷等物。

　　浓朴散

　　（出圣惠方）

　　治水谷痢。腹内疼痛。两胁虚胀。不思饮食。

　　浓朴（一两去粗皮涂生姜汁炙令熟）木香（半两）人参（去芦头半两）诃黎勒（三分煨用皮）干姜（半两炮）陈橘皮（一两浸去白焙）当归（半两锉炒）地榆（三分锉）附子（一两炮去皮脐）上为散。每服三钱。水一中盏。煎五分去滓。不拘时稍热服。

　　蓝青丸治中焦热。水谷下痢。

　　蓝青（汁三升）黄连（八两）黄柏（四两）阿胶（五两）白术地榆地肤子乌梅肉（熬各三两）上为散。用蓝汁在微火上煎服。更可为丸如杏子大。白饮进二丸。亦不得停留。

　　忌猪肉、冷水、桃李、雀肉等。

　　诃黎勒丸治水谷痢。腹胁虚胀。时复疼痛。不欲饮食。

　　诃黎勒（一两煨用皮）干姜（三分炮锉）当归（一两锉炒）黄连（去须微炒）白术（一两）木香（三分）浓朴（一两去粗皮涂生姜汁炙香熟）上为末。炼蜜和捣二三百杵。

　　丸如梧桐子大。每服不拘时。粥饮下三十丸。

　　龙骨丸治水谷痢。日夜无数。腹内疼痛。

　　龙骨（三分）艾叶（一两微炒）赤石脂（三分）白矾（一两焙令汁尽）黄连（三分去须微炒）当归（三分锉碎微炒）附子（一两炮去皮脐）上为末。炼蜜和捣三二百杵。丸桐子大。每于食前以粥饮下三十丸。

　　泻心汤治老小下痢。水谷不分。肠中雷鸣。心下痞满。干呕不安。

　　人参黄芩甘草（各一两）干姜（一两半）黄连（一两）半夏（三两）大枣（十二枚）上橘皮一两。痛加当归一两。渴热以生姜代干姜。

　　胃风汤治胸结。下痢。风冷。水谷不化。

　　肉豆蔻散治水谷痢。心腹胀满。不能饮食。

　　肉豆蔻（一两去壳）木香（一两）甘草（半两炙微赤锉）干姜（一两炮）浓朴（一两去皮涂生姜汁炙香熟）上为散。每服三钱。水一中盏。入枣三枚。煎六分。不拘时稍热服。

　　附子五味散治水谷痢久痢无度。食不消化。腹痛。每遇冷便发。

　　附子（炮）细辛白术（各五两）干姜（四两）神曲（一升熬）上为散。以饮下之。初服方寸匕。每服渐加。稍加至二三匕良。忌猪肉生冷、油腻、桃、李、雀肉等。

　　草豆蔻散治水谷痢不止。腹内疼痛。

　　草豆蔻（一两去皮）白石脂（一两）当归（一两锉微炒）干姜（一两炮锉）上罗为散。

　　每服。不计时以粥饮调下。二钱。

　　四白丸治水谷痢。脐腹疼痛。日夜数行。

　　白石脂（二两）白矾（一两烧灰）白龙骨（二两）胡粉（二两炒黄）上研为末。

　　用粳米饭和捣一二百杵。丸如梧桐子大。每服食前粥饮下三十丸。

　　疗水谷痢方

