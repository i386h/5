<!-- { "loadSidebar": true } -->
　　干姜（三分）鸡子（二枚）小豆（二百粒炒令香中食）黄连（二分）上捣筛三物。内鸡子黄白中搅匀。微火上炒令可丸。一服五十丸。如小豆大。旦以饮服即瘥。忌食油腻生冷肉鱼蒜葱。

　　疗热水谷下痢方

　　黄连阿胶（各二两）栀子（二十枚）上切以水七升。煮二升分为三服。忌猪肉冷水。

　　马兰散

　　（出圣惠方）

　　治水谷痢。日夜百度。及水痢百起。

　　马兰（一两微炒）干姜（一两炮锉）黄连（一两去须锉微炒）上为散。不拘时以粥饮调下二钱。一方熟煮汤取一合许。和二方寸匕。入腹即断。冷热皆治。常服神效。不得轻之。

　　忌猪肉冷水。

　　又方

　　橡斗子（五枚盛莨菪子总莆炒黑）龙骨（半两）柿蒂（七枚）上罗为散。不拘时。

　　以粥饮下一钱。

　　神妙橡实散治水谷痢无问老小。日夜百余行。

　　橡实（二两）干楮叶（一两炙）上罗为散。每服。不计时煎乌梅汤调下。

　　菖蒲丸治水谷痢。及冷气腹痛虚鸣。

　　菖蒲（三两）干姜（一两半炮锉）上罗为散。用粳米饭和丸。梧桐子大。每服。食前粥饮下三十丸。

　　又方

　　龙骨（末三两）巴豆（二七枚去心皮研去油）上以粟米稠粥和丸。麻子大。每服以陈米粥下三丸。如微转以井花水下。

　　豆蔻散治水谷痢久不止。腹胁妨闷。不思饮食。

　　治水谷痢久不止。

　　以糊粉二两。枣肉和捣作饼子。急火中烧令赤。即出地上。以碗合之。勿令风入。待冷细研。食前粥饮调下半钱。

　　治水谷痢。

　　（出肘后方）用韭作羹微炒。任食之。

　　又方

　　用小豆一合。和蜡三两。顿服之愈。

　　疗水谷痢方。

　　用棕榈皮烧灰研。以水和服三方寸匕。

　　广济疗水痢。及霍乱。冷痢。及食不化有白脓。日夜无度。但疑是冷。悉主之。

　　兼治泻痢。

　　白石脂干姜（各八两）上为末。以沸汤和少许面薄糊。和药并手捻作丸。如食法下。

　　不止加干姜八两。忌如常法。一方米饮空心下。霍乱吐泻浆水下。

　　疗水痢腹中气方。

　　茯苓（八分）白龙骨（八分研）诃黎勒（八分）黄连（八分）酸石榴皮（八分）上为末。蜜丸梧桐子大。空心以饮服。每服二十丸。日二服止。忌肉油腻生冷等。

　　疗水谷痢方

　　狗骨灰（牛骨灰亦得）曲（六月六日造熬令黄）上等分为散。空腹服一大茶匙。常曲亦得。

　　主水痢方

　　鸡子（二枚）黄蜡（一两）上熬熟食之。宜空肚食。日三服。佳。

　　又方主治水痢。及疗热水谷下痢。

　　黄连苍术（各三两）上作散。和鸡子七枚同煮。并捻作丸。煮赤豆作浆粥服三十丸。

　　日三服。若渴但饮豆浆粥。

　　一方以水七升煮二升分服。忌猪肉冷水。

　　黄芩五味散水谷之痢。其候必腹甚痛。食无妨。但食后即痢。食皆化尽。惟变

　　作水。痢无期度。多食多下。少食少下。有此状者宜服。

　　黄芩黄连黄柏（各五两）黄（四两）龙骨（六两）上为散。以饮下之。初服一大茶匙。日二。稍加至二三匙。服瘥乃止。忌猪肉冷水等。

　　治水谷痢。

　　黄连（二两）黄柏（二两）阿胶（二两炙）上为散。以苦酒蜜各半升。煎阿胶令烊。内诸药令可丸。饮服三丸。日四。

　　白蒿方治夏日暴水痢。

　　用白蒿叶干为末。以米和一匙。空腹食之。

　　疗水谷下痢方

　　用黄连一升。金色者打碎。陈米五合。二物以水七升。煮至二升。分为二服。

　　安石榴汤疗水痢及赤白痢。笃困欲死。肠已滑。医不能疗者。

　　干姜黄柏（各二两）石榴（一枚壳小者二枚）阿胶（二两半切炙）上以水三升。

　　煮一升二合。去渣内胶令熔。顿服即瘥。未蠲更作。老小亦良。羸瘦者少服。一方无黄柏用黄连。

　　治水谷痢所下之痢。并无赤色。只下黄沫。忽时下白沫。饮食减少。肌体黄瘦。宜服此方。诃子（面裹炮去核用皮）舶上黄（研细各一两）黄橘皮白术川芎（各半两）甘草（炮四株）肉豆蔻（一枚）上件细杵罗为末。用舶上黄末相滚令匀。用薏仁杵作粉煮粥丸。如梧桐子大。急焙干。每服五十丸。空心米汤下。须是焙干。莫令损药气。

　　治水谷痢久不瘥

　　浓朴（三两）黄连（三两）上锉以水三升。煎取一升。空心服。

　　卷二百十　泄痢门

　　蛊痢

　　（附论）凡下痢脓血间杂。瘀黑有片。如鸡鸭肝与血皆下者。蛊痢也。此由岁时寒暑不调。湿毒之气袭人经脉。渐至脏腑。毒瓦斯挟热。与血相搏。客于肠间。如病蛊注之状。故名蛊痢也。

　　方

　　疗三十岁寒以下痢。及霍乱。诸药不能疗。并肠滑若是蛊注所中。

　　蓼子艾屑（各二升）龙胆续断白术（各三两）蜀椒（去目汗）附子（炮）桂心苦参干姜甘草（炙）鼠尾草（各二两）上捣筛蜜和丸。如梧桐子大。一岁儿服一丸。三岁儿服二丸。五岁儿服三丸。大人服五丸。饮下。疗寒热气在胸中。卒气痛绕脐。忌桃、李、

　　皮散治脏腑伤动。胃肠虚弱。血渗肠间。风冷相乘。大便下血。瘀黑有片。

　　或五痔肿痛。久下脓血者。

　　皮（一具切炙令黑）当归（锉焙）续断黄连翘槐实（炒）干姜（炮）附子（炮去皮脐）白矾（飞各五两）生干地黄（五两）上为末。炼蜜和丸。如梧桐子大。

　　每服五十丸

　　地榆散治蛊注痢。下血如鹅鸭肝。腹痛不止。

　　地榆（一两锉）甘草（半两炙微赤锉）赤芍药（一两）柏叶（一两微炙）茜根（一两锉）当归（一两锉微炒）诃黎勒（一两煨用皮）黄连（一两去须微炒）上为散。每服四钱。以水一中盏。煎六分。去滓。不计时温服。

　　地榆汤治蛊痢下血。如鸡鸭肝片。腹痛烦闷。

　　（一名犀角散）地榆（锉）犀角（镑）黄连（去须微炒）柏叶（微炒）当归（锉微炒）黄柏（去粗皮炙锉）黄芩（去黑心）生干地黄（焙）赤地利（各半两）上捣筛每服三钱。

　　以水一盏。煎七分去滓温服。不计时。粥饮调亦得。

　　黄芩散治蛊注痢下血。心中烦闷。腹中痛。

　　黄芩（一两）地榆（一两锉）犀角屑（一两）茜根（一两）柏叶（二两微炒）甘草（一两炙赤锉）诃黎勒（一两煨用皮）牛角灰（一两）当归（一两锉微炒）上为散。每服四钱

　　茜根饮治蛊痢下血如鸡鸭肝。腹中痛难忍。心中烦闷。不欲饮食。

　　（一名升麻散）茜根升麻犀角（镑）桔梗（去芦头锉炒）黄芩（去黑心）黄柏（去粗皮各三分）地榆白荷（各一两用根）上为粗散。每服五钱。水一盏半。煎七分去滓。日午空心服。一方酒调服。

　　茜根丸治毒痢。及蛊注下血如豚肝。心烦腹痛。又脉或大或小。浮陷而起。下

　　血如豚肝。五内切痛。此因服五石汤丸。逼损阴气。甚则其血自百脉经络而来。注下

　　。成蛊毒。此为难治。

　　茜根（洗）川升麻（去芦）犀角（镑）地榆（洗）黄连（去须）当归（去芦头）枳壳（去瓤麸炒）白芍药上等分为末。醋糊丸梧桐子大。每服五十丸。空心米饮下。

　　茜根散治蛊注下血如鸡肝。体热心腹中烦闷。

　　茜根（一两锉）川升麻（一两）犀角屑（一两）地榆（一两锉）黄连（一两去须微炒）黄芩（一两）上为散。每服四钱。以水一中盏。煎六分去滓。不拘时温服。

　　升麻汤治蛊痢下血片。脐下刺痛。

　　升麻地榆茜根黄芩（去黑心各一两半）犀角（镑一两）山栀子上捣筛每服五钱。水一盏半。入生地黄一升。切薤白三茎。切豉三十粒。同煎八分。去滓。空心温服。

　　日晚再煎服。

　　治中蛊下痢。日数十行。

　　巴豆（十四枚去皮心出油）藜芦（去芦头）芫青（去翅足炒）附子（炮去皮脐）白矾（熬枯各半两）上为末和匀。以绵裹药一大豆许。内下部。日三。

　　治蛊注痢。血如鸡肝者。心神烦躁宜服。

　　犀角屑（一两）地榆（三分锉）荷根（二两）马兜铃根（一两）上为散。每服四钱。水一

　　黄连丸治脾积下痢。蛊痢同。

　　木香诃子（连核各半两）黄连（一斤炒紫色）上为细末。研粳米饮糊丸桐子大。

　　每服一百丸。空心食前米饮下。日进一服。

　　黄柏丸治岁时蛊痢。

　　黄柏（去粗皮）黄连（去须各一两）上为末。饭饮为丸。桐子大。每服二十丸。空心米饮下。日午再服。

　　黄芩汤治蛊毒。痢如鹅鸭肝。腹痛不可忍。

　　黄芩（去黑心）黄连（去须各半两炒）上细锉。以水二盏。煎一盏去滓。空心、日晚乘热服。冷即凝。

　　黄连散治痔漏蛊毒下痢。

　　黄连（去须一两）白矾（烧令汁尽）干姜（炮）附子（炮裂去皮脐各三分）上为细散。每服一钱半。温酒调下。空心、日午服方寸匕。不止更服之。日三。

　　桔梗散

　　（出圣济总录）

　　治蛊痢下血。如鸡肝。疼痛。

　　桔梗（去芦头锉炒）犀角（镑各等分）上为散。酒服一钱。日三。不能自服者即灌之。药下心中烦。须臾自静。七日乃止。可食猪脾以补养之。

　　治蛊注下血如鸡肝。体热。心腹中烦闷。

　　（出圣惠方）黑豆（一合）毛桃胶（半两）上以水一大盏。煎六分。去滓。食前。分温二服。

　　治蛊注热毒痢。痢血或如小豆汁。腹痛烦闷。

　　（出圣惠方）用扁竹叶一两锉。以水一大盏。煎六分去滓。入吴盐汁二合。更煎三五沸。食前分温二次服。

　　治肠蛊先下赤。后下白黄沫。连年不瘥。兼治痢下先白后赤。若先赤后白为肠蛊。

　　（出圣惠方）用牛膝一两。切槌碎。以醇酒一升。渍一宿。平旦空心服之。再服愈。

　　羚羊角散

　　（一名黄连丸出危氏方）

　　治下血黑如鸡肝色相似。时发渴者。

　　治男子妇人小儿大肠下血黑茶脚色。或脓血如靛色。所谓蛊痢者也。治之有殊

　　效。又能杀五脏蛊。

　　（出图经）取侧柏叶焙干为末。与真川黄连二味煎汤服。

　　卷二百十一　泄痢门

　　冷热痢

