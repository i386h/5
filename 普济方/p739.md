<!-- { "loadSidebar": true } -->
　　附子散治冷痢四肢不和。心腹疼痛。少欲饮食。渐加羸弱。

　　附子（一两炮）陈橘皮（一两）干姜（半两炮）白术（三分）桂心（半两）当归（半两锉）龙骨（三分）浓朴（一两）上捣罗为散。每服不计时候。以粥饮调下二钱。

　　神曲丸治磨积。止泄痢心腹冷痛。

　　神曲（一两半）干姜官桂白术当归浓朴人参甘草（各半两）上为细末。

　　炼蜜丸如梧桐子大。每服三十丸。酒或淡醋汤下。空心食前。日二服。发时不时增数。

　　附子汤治冷痢赤白及滞下。

　　附子（炮半两）黄连（炒一两）阿胶（三分）甘草干姜浓朴赤石脂（各一两）上锉如麻豆大。每服五钱。水一盏半。煎至八分。去滓服。空心。日三服。

　　熟艾汤治冷痢洞泄。

　　熟艾附子（炮各半两）黄连（一两）阿胶（三分）甘草干姜赤石脂（各半两）上锉如麻豆大。每服三钱。水一盏。煎至七分。去滓。空心温服。日三。

　　白头翁汤疗寒急下及滞下。

　　白头翁干姜（各二两）甘草当归（各一两）黄连秦皮（各一两半）石榴皮（一两生一两熟）上切。以水八升。煮取三升。分为四服。忌海藻、菘菜、猪肉、冷水。

　　干姜丸

　　（出肘后方）

　　疗冷痢。

　　曲末干姜（各六两）当归（末三钱）浓朴人参阿胶（各二两）甘草（炙一两半）上捣筛为末。以水一大升。煮胶令消。煎取半合。药丸之如小豆大。曝干。一服取六七十丸。微以水湿。以干面拌丸。令着面上浓薄匀调。先煮一升汤。令极沸。下药即将出匙抄取。及暖吞之。日三夜一则止。

　　诃黎勒汤治冷痢。

　　诃黎勒高良姜芍药枳壳白茯苓（各半两）浓朴（三分）上咀如麻豆大。

　　每服五钱。水一盏半。生姜三片。煎至八分。去滓。空心温服。日三。如腹胀加人参半两。

　　甘草半两炙。

　　诃黎勒汤

　　（出王氏博济方）

　　治脾胃虚冷。下痢滑泄。不思饮食。和一切冷

　　气。

　　诃黎勒浓朴甘草白术草豆蔻陈橘皮（各二两）上为粗捣筛。每服三钱。水一盏。生姜三片。枣二枚。煎七分。去滓。食前温服。

　　吴茱萸丸治冷痢下血脓。脐腹痛胀满。食不消化。兼治脾气不足。溏青黑。

　　吴茱萸干姜（各半两）赤石脂神曲（各二两）当归浓朴（各四两）上为末。

　　炼蜜和丸梧桐子大。每服三十丸。米饮下。空心。日三服。

　　外炙膏

　　（出仁存方）

　　治一切虚寒下痢赤白。或时腹痛。肠滑不禁。心腹冷

　　极。

　　木香附子蛇床子茱萸胡椒川乌上各等分。每药末三钱。用面二钱。生姜自然汁打作糊。贴脐中上下。以衣物盖定。熨斗盛火熨之。痢止为度。

　　龙骨散

　　（出圣惠方）

　　治冷痢洞泄。腹中疼痛不可忍。

　　龙骨（一两）赤石脂（三两）当归（一两）牡蒙（二两）干姜（一两炮）肉豆蔻（一两）上捣细罗为散。每服不计时候。以粥饮调下二钱。

　　枳壳汤治冷痢。

　　枳壳（炒一两）甘草（半两）浓朴（一两半）赤茯苓干姜（各一两）上粗捣筛。每服五钱。水一盏半。煎至八分。去滓。温服。空心日午二服。

　　黄连散治冷痢不调。水痢不止。

　　黄连无食子黄柏干姜醋石榴皮（各一两）上为散。每服三钱。空心日午米饮调服。

　　黄连汤治冷痢疼痛。肠滑不瘥。

　　黄连（半两）阿胶鼠尾草当归干姜（各三分）上粗捣筛。每服四钱。若冷甚白多。

　　以酒一盏半。煎至八分。去滓。空心温服。日午再服。热及痛。即去干姜、当归。用水煎。

　　根据前服之。良。

　　五神散治大肠积冷。下痢不止。里急后重疼痛。

　　附子（炮）干姜诃黎勒乌梅（各半两）延胡索（一两）上为粗散。和白面包裹。慢火烧令面熟为度。去面炮干。捣罗为细末。每服一钱。空心食前米饮调下。

　　乌头汤治脾脏冷滑不止。腹疼刺。和阴气进食。

　　乌头益智（三两）干姜（三两）青橘皮（白焙二两）香子（炒一两）上锉如麻豆。

　　每

　　调中散疗冷痢青白色。腹内常鸣。其痢行数太多不复止。此是冷痢。病源云。冷

　　痢由肠胃虚弱。受于寒气。肠虚则泄。故为冷痢也。

　　龙骨人参黄连阿胶黄柏（各一两）上捣筛为散。煮米饮服二方寸匕。日再服。

　　瘥停。忌猪、鱼、冷水、蒜、炙肉、粘食。

　　浓朴饮治冷痢。

　　浓朴（炙一两）肉豆蔻（半两）白术龙骨（各三分）上锉如麻豆。每服四钱。

　　水一大盏。入生姜三片。同煎至七分。去滓。空心温服。日三。

　　龙骨汤治冷白滞痢腹痛。

　　龙骨（一两半）当归（一两）浓朴（一两）赤石脂（一两半）上粗捣筛。每服五钱。水一盏半。煎至八分。去滓。空心温服。日三。或热加白头翁三分洗晒干。牡蛎一两烧令赤。

　　干姜丸治冷痢久不瘥。

　　干姜附子赤石脂黄连（各一两）上为末。面糊丸如梧桐子大。米汤下三十丸。

　　日三服。

　　仓米汤治小腹冷气积聚。结成冷痢。日夜三十行。

　　仓粳米（半斤）薤白（一握）香豉（三升）羊脂（一斤熬）上先以羊脂煎薤白令黄。并米内豉汁中。煎取四升。旦空腹温服一升。如行十里久更进一升。得快利止。若痢不止。更服如前。利后进粳米豉粥。若复作。更服一剂。

　　驻车丸（出千金方）治冷热不调。下痢赤白。日夜无度。腹痛不可忍者。及治休

　　息痢。病肠血肠滑。无问新旧宜服。

　　黄连（六两）阿胶当归（焙各三两）干姜（炮一两）上为末。醋煮米糊丸。如梧桐子大。每服五十丸。加至七十丸。空心米饮下。小儿百日者三丸。五岁以上五丸。一方煎四物汤服之。一方不用醋炙。以阿胶膏和丸。

　　四白散治冷痢。

　　龙骨白石脂胡粉白矾（各半两）上为末。每服二钱。以米饮调下。

　　温中汤疗寒下食完出。

　　甘草（炙）干姜（各三两）蜀椒（八十枚）附子（一枚）上切。以水二升。煮取一升。分再

　　附子丸治一切冷痢。

　　附子干姜熟艾（各一两）上为末。以新汲水调面。拌和为丸如弹子大。每服二丸。

　　用面一钱。以水一盏半化开。煎三五沸。空心服之。服后觉热。以饭压之。或患冷病。丸如梧桐子大。空心米饮下三十丸。加至五十丸。

　　大轮散治大肠虚滑冷痢。日夜不止。及心腹冷痛泄泻。

　　附子（一两）肉豆蔻（半两）干姜（炮一两）上为散。每服一钱。陈粟米饮调下。

　　空心服。一方为丸。米饮下。

　　赤石脂汤治久冷痢。食不消化。脐腹痛。

　　赤石脂（一分）干姜（一分炮）白龙骨（半两）上捣细罗为末。每于食前以粥饮调下二钱。

　　又方

　　（出圣惠方）川乌头（半两）黄姜（一两煨）上捣细罗为散。每于食前以粥饮调下二钱。

　　半夏丸疗下痢色白。食不消者为寒下。

　　半夏（炮）乌头（洗）甘草（炙各等分）上捣筛为末。蜜丸如梧桐子大。饮服三丸。日再服

　　姜附散治青下白下。

　　干姜附子皂荚（炙去子）上等分。捣筛为散。饮服。此药即不过再服即愈。亦可丸服。上用生姜、椒焙为末。共干姜、米等分。以醋和面作小馄饨子。服二十枚。以水煮。更稀饮中重熟。出停冷吞之。以粥饮下。空腹。日一度作之。良。

　　炒面方治痢色白。不消者为寒下。

　　上用好面炒。捣筛。煮米粥。内面方寸匕。疗法百行。师不救者。

　　海藻方治虚冷下痢。腹中留饮。

　　上用海藻一斤。绢袋盛。以清酒二升浸。春夏二日。秋冬三日。一服两合。日三。酒尽更合饮之。如前滓曝干。米饮服方寸匕。日三。不过两剂皆瘥。

　　艾叶方治冷痢心腹恶气。及一切冷气。鬼邪毒瓦斯。

　　上用艾叶捣汁饮之。又捣末。和生干姜末为丸。一服三十丸。以饭压之。日再服。赤白痢。浓煎汁服之。

　　熏法

　　（出肘后方）

　　治冷痢。

　　竖合两口瓦子。火炉上火床下。使瓦口正当。要冷热得所。取毡上。常稍暖为候。一宿必瘥。常用极效。

　　治寒痢方。

　　（出十便方）上切干姜如豆大。饮服六七十枚。日二夜一服。痢色青色寒白。服得效。

　　灵砂丹

　　（出医方）

　　治冷积痢。

　　硼砂（一分）朱砂（一分并研极细）上用黄蜡半两。巴豆三七粒。去壳皮膜。同于银石器内重汤煮一伏时。候巴豆紫色为度。去二七粒。与前二味同再研极匀。再溶蜡匮药。

　　旋丸绿豆大。每服三丸至五丸。水泻生姜汤。白痢艾汤。赤白乌梅汤。服时须空腹。服毕一时不可吃食。卧尤佳。次食淡粥一日。疟疾乳香汤。面东服不发。日晓间服此药不动气服之。泻者止。痢者断。冷者愈。有积者内化。亦不动脏腑。凡痢有沉积者。不先去其积。虽暂安。

　　后必为害也。

　　疗久冷痢。

　　用赤石脂捣作末。和面作。空服一碗以下。不过两顿瘥。老人尤佳。体中先热不可服之。

　　荜茇丸

　　（出圣惠方）

　　治久冷痢不止。食不消化。

　　荜茇（一两）桂心（半两）胡椒（一两）诃黎勒（三分）浓朴（一两半）白术（三分）龙骨（一两）干姜（三分）陈橘皮（一两）白石脂（一两）缩砂（三分）当归（半两锉）上捣罗以粥饮下三十丸。

　　艾叶散

　　（出圣惠方）

　　治久冷痢食不消化。四肢不和。心腹多痛。及少思饮

　　食。

　　艾叶（一两）白赤脂（一两）白术（三分）龙骨（一分）当归（一两锉）干姜（三分炮）浓

　　吴茱萸丸

　　（出圣惠方）

　　治久冷下痢腹痛。不能饮食。

　　吴茱萸（一两）黄连（半两）干姜（一两炮）桂心（半两）浓朴（一两）木香（半两）附子（一两）青橘皮（一两）甘草（半两炙）上捣细罗为散。每服不计时候。以热粥饮调二钱。又法捣罗为末。炼蜜和捣三二百杵。丸如梧桐子大。每服不计时候。以粥饮下三十丸。

　　吴茱萸散

　　（出圣惠方）

　　治久冷痢不止。心腹疼痛。饮食不消。四肢乏力。

　　吴茱萸（半两）白术（三分）白赤脂（一两）木香（半两）当归（一两）黄连（半两）干姜（三分）浓朴（一两半去粗皮）上捣罗为散。每服不计时候。以粥饮调下二钱。

　　附子丸

　　（出圣惠方）

　　治久冷痢大肠滑泄。吃食不消。腹胁疼痛。

