<!-- { "loadSidebar": true } -->
　　用黄连焙干为末。每服二钱。温酒调下。

　　专治肠风酒痢。久血不止。

　　用川黄连一斤。用无灰酒浸一宿。晒干。用大枳壳一斤。成双巴豆随枳壳数。每一合用巴豆一粒。以线缚之。用好米醋。沙锅内煮干。取出来。只用枳壳。不用巴豆。却将枳壳、黄连为细末。面糊为丸。空心服三十丸。姜汤送下。

　　阿胶丸治久血痢。腹内疼痛。四肢羸弱。面色萎黄。

　　阿胶（三分）地榆（一两半）诃黎勒皮（三分）熟干地黄（一两）干姜（半两）赤芍药（半两）黄连（一两）白术（半两）艾叶（三分）枳壳木香（各半两）当归（一两）上捣罗

　　犀角散治久血痢。心神烦热。腹内疼痛。不思饮食。

　　犀角屑（三分）赤芍药（三分）伏龙肝（三分）川升麻（半两）地榆（三分）青橘皮（半两）当归（三分）黄连（三分）甘草（半两）右捣筛为散。每服四钱。以水一中盏。人生姜半分煎至六分。去滓。不计时候。温服。

　　黄连散治血痢。经月不瘥。

　　黄连黄栀子仁地榆马蔺子当归黄芩茜根柏叶（以上各一分）上捣筛为散。每服五钱。水一中盏。煎至六分。去滓。不计时候。温服。

　　木香散治久血痢不瘥。四肢黄瘦。腹内疼痛。

　　木香（半两）樗树皮（一两）茜根（一两）地榆（一两）甘草（半两）犀角屑（二分）黄连（一两）当归（一两）上捣粗罗为散。每服三钱。以水一中盏。煎至六分。去滓。不计时候。温服。

　　当归散治久血痢不止。腹中痛。面黄羸瘦。

　　当归（一两）樗树皮（一两）黄连（一两）地榆（一两）艾叶（一两）酸石榴皮（三分）阿胶（三分）上

　　桑黄散治久血痢不止。腹痛心烦。

　　桑黄（一两）黄连（三分）地榆（三分）黄芩（半两）当归（一两）甘草（半两炙）上捣筛为散。每服三钱。以水一中盏。煎至六分。去滓。不计时候。温服。

　　艾叶散治久血痢。小便结痛不可忍。

　　艾叶（一两）黄芩（一两）赤芍药（一两）地榆（半两）当归（一两锉）上捣筛为散。每服三钱。以水一中盏。煎至五分。去滓。不计时候。温服。

　　樗树皮散

　　（出圣惠方）

　　治久血痢日夜不止。宜服。

　　樗树皮橡实地榆黄连（各一两）甘草（半两炙）上捣细罗为散。每服不计时候。以粥饮调下二钱。

　　地榆散治久血痢不瘥。

　　地榆臭椿树皮野狼牙黄芩（以上各半两）上捣筛为散。每服三钱。以水一大盏。

　　煎至七分。去滓。不计时候。温二服。

　　治血痢久不效。

　　（出圣惠方）构叶（一两）橡斗子（半两）缩砂（半两）上药都为末。捣细罗为散。每于食前以粥饮调下二钱。

　　柏叶散治久血痢。小肠结痛不可忍。

　　柏叶（二两）地榆（一两锉）上捣筛为散。每服三钱。以水一中盏。煎至六分。去滓。不计时候。温服。

　　治久血痢。日夜不止。

　　（出圣惠方）香墨（二两）木香（半两）上捣细罗为散。每服不计时候。以粥饮调下二钱。

　　治血痢久不效。

　　上用牡蛎二两。烧为粉。细研。以枣肉和为丸。令文火烧。令黄色。细研。每于食前以粥饮

　　又方

　　（出圣惠方）上以当归一两细锉。微炒。水一大盏。入生姜半分。去滓。食前稍热分为二服。

　　赤小豆散治下泄先见血。此为近血。宜服此药。

　　赤小豆（三升）当归（三两）上治下筛。每服二三钱。日三。如或先见便。后见血。

　　此为远

　　防风散治因食热物过度。风气方盛。销烁大肠膏液。以致营卫之血渗流而下。

　　羌活荆芥防风枳壳僵蚕薄荷（各等分）上锉散。白水煎。空心温服。勿再吃热物

　　麦门冬汤治凡下血虚极。

　　麦门冬白术（各四两）甘草（二两）牡蛎（三两）芍药阿胶（各三两）大枣（二十枚）

　　治热毒血痢水痢。

　　用忍冬藤。浓煎服之。

　　治卒下血不止。

　　赤小豆一升。捣碎。以水三升。绞汁饮之。

　　又方

　　用草龙胆满一虎口。切。以水五升。煮取二升半。分为五服。如不瘥更服。

　　又方

　　灶突中尘（一升）黄连（五两）地榆（三两）上为散。粥饮下方寸匕。日再服。

　　重者夜一。

　　蒲黄散疗卒下血。

　　蒲黄（三合）当归（一两）鹿茸（一枚）上为散。饮服方寸匕。日三。

　　又方

　　黄连（半斤）黄柏（二两）栀子（二十枚）上切。以酒二升浸一宿。去滓。煮二沸。顿服之

　　牛角灰散

　　（出圣惠方）

　　治卒下血。不问丈夫妇人立效。

　　用黄牛角一具。烧赤色。出火即青黑。为细散。食前浓煮豉汁和二钱重者。日三服。

　　一方用白矾填满。烧为灰。细研。食前粥饮调下。

　　胃风汤治风冷客入肠胃。泄下血。及肠胃湿毒下如豆汁。或下瘀血。

　　枳壳散治血痢不止。

　　贯众散治血痢不止。或如鸡鸭肝。或如小豆者。并能治之。

　　贯众（二钱半）黄连（半两）上件同炒令变色。地下出火毒。研为末。每服三钱。

　　米饮调下。空心服。

　　敛红丸治伏热下血。里急后重。

　　腊茶不以多少上为细末。以上等醇醋和丸。每两作一十五丸。每服一丸。浓煎乌梅汤下。

　　犀角丸治下痢其色瘀黑。或如猪肝。五内切痛。此或原素服五石汤。致攻伤五脏

　　。阴气将犀角屑（半两）茜根青黛黄连（各一两）上为末。面糊丸如梧桐子大。每服十五丸。

　　米

　　治血痢下血

　　槐花白矾（等分）上为细末。每服二钱。食前后温水调下。

　　洗心散治血痢。

　　洗心上一试官入院。偶感血痢。间有赤白。极危。一医人用此药数服而愈。

　　黄连散治血痢。

　　胡黄连乌梅肉灶下土上等分为末。腊茶清调下。空心温服。

　　聚珍丸治血痢酒痢尤妙。

　　川百药煎（半两）薄荷煎（一贴）陈槐花（半两）感应丸（一贴）麝香（少许）上件拌匀

　　又方

　　黄连（一两）白附子（半两）刺皮（一个）浓朴（三钱）白矾五倍子枳壳（各半两）上件为细末。艾醋汤为丸。男子败棕灰调酒下。女人绵子灰调酒下。

　　止血痢

　　用黑墨捣筛。和水温服之。

　　治血痢

　　用掘藕食之。

　　治血痢

　　用野狼拔草二斤。捣绞取汁。一小升。纳白面半鸡子许和之。调令匀。空腹顿服之。极重者不过三服。若无生者。但拔取苗。阴干捣为散。患痢者。取散一方寸匕。和蜜水半钱服之。

　　疗

　　治血痢

　　用小蓟捣绞取汁。温服。

　　治血痢

　　用荷叶蒂。水煮服之。

　　治下水。止血痢。

　　用合明草。捣绞汁服。

　　治血痢

　　用赤苋根茎。糟藏食之。甚美。

　　治泻血

　　用粟壳煮汁服之。瘥。

　　又方

　　用藤子一枚。以刀剜内瓤。熬研为散。空腹热酒调下二钱。不过三日必效。

　　治下血痢如刺者

　　用豉一升。水渍才令相淹。煎一两沸。绞取汁。顿服。立瘥。

　　治肠风血痢

　　用鲫鱼酿白。烧灰服。

　　卷二百十二　泄痢门

　　滞下脓血

　　夫脓血痢者。（附论）为春时阳气在表。人运动劳役。腠理则开。血气虚者。则伤于风。

　　至夏又热气乘之。血性得热则流散。其遇大肠虚。血渗入焉。与肠间津液相搏。积热蕴结。

　　血化为脓。肠虚则泄。故成脓血痢也。所以夏多脓血痢者。由肠胃虚也。秋冬诊其脾脉微涩。

　　为因溃多下脓血。又脉悬绝则死。滑大则生。脉微小者生。实急者死。脉沉细虚迟者生。数疾大而热者死。大人小儿泄痢无已。其后变作白脓。点滴而下。或于粪尾见之。为之温脾不愈。法当温肾。盖肾主骨髓。白脓者。骨髓之异名也。要之始作白痢。其气腥臭。已经轻下。

　　而且淹延日久。无所谓痢也。今之白痢全无腥臭。面色微黑。骨力羸弱。的见肾虚。合用破故纸、当归、木香、干姜、官桂主之。嗣是少与震灵丹。玉华白丹为佐。又有妇人一证。似痢非痢。泄下白脓。心腹暴痛。吼不忍闻。此当为之通血。投通血之剂。却以养正丹辅之。

　　方

　　赤石脂汤治脓血痢。后重里急。日夜频并。

　　赤石脂白芷天雄龙骨（各一两半）当归（一两半）肉豆蔻黄连地榆浓朴白术桂诃黎勒木香（各一两）黄芩（半两）吴茱萸上锉如麻豆。每服五钱。

　　水一盏半。生姜五片。煎至八分。去滓。温服。空心食前。

　　茯苓汤治津液空竭欲死。滞下脓血。日数十行。羸瘦垂死。老少并宜服之。

　　茯苓黄柏黄连龙骨人参干姜黄芩桂心芍药当归栀子仁甘草（各一两半）赤石脂（一两）大枣（十二枚）上罗匀。以水五升。煮取二升。分再服。不瘥。至三剂自愈。此方亦主风虚冷痢。

　　香连丸治脏气大便泄。下痢脓血。脐腹痛。虚气痞满。肠鸣里急。

　　黄连（三两）地榆赤石脂（各二两）龙骨阿胶木香赤芍药艾叶黄芩（各一两）无食子（三分）肉豆蔻（一两半）上捣罗为末。煮面糊丸如梧桐子大。每服三十丸。米饮下。不拘时候。

　　黄连丸治下痢脓血。羸弱。

　　黄连龙骨苦参浓朴（各一两）熟艾白矾甘草神曲（各半两）赤石脂干姜（各半两）上捣罗为末。炼蜜为丸。如梧桐子大。每服三十丸。空心米饮送下。

　　人参丸治冷热不调。痢脓水。

　　人参干姜枳实（各四分）龙骨赤石脂黄连苦参（各六分）浓朴黄芩（五分）上

　　黄连散

　　（出圣惠方）

　　治脓血痢。腹内痛。行数不恒。饮食不下。

　　黄连（一两）黄柏（一两炙）艾叶（一两）附子（一两）甘草（一两）乌梅肉（一两）干姜以粥饮调下二钱。

　　当归散

　　（出圣惠方）

　　治脓血痢腹痛。心烦口干。不欲饮食。

　　当归（一两）地榆（一两）甘草（半两）赤石脂（二两）乌梅肉（一两）栀子仁（半两）白候。以粥饮调下二钱。

　　赤石脂汤疗下焦热。或痢下脓血烦痛。

　　赤石脂（八两）乌梅（二十枚）栀子（十四枚）白术（三两）蜀椒（三两）升麻（三两）干姜（二两）粟米（一升）上切。以水二升。煮米熟。去渣。取一升。下诸药。煮取五合服之。忌桃、李、雀肉。

　　豆蔻八味散治肠癖痢。或稀或稠。便但以脓。每便极滑。痢有常期。

