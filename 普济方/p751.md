<!-- { "loadSidebar": true } -->
　　草蒿方治冷热久痢。

　　上草蒿。秋冬用子。春夏用苗。捣绞汁服。

　　治久赤白痢

　　用黄雌鸡子。醋煮熟。空腹食之。

　　黄连膏治久痢累医不瘥。

　　用黄连一两为末。以鸡子白和为饼。炙令如紫肝色。杵为末。以浆水三升。慢火煎成膏。

　　白痢加酒半盏同煎。每服半合。温米饮调下。食前服。一方治赤痢。为丸。每服三十丸。米饮服之。

　　治久痢劳痢

　　用干姜、莨菪焦炒见烟。面糊为丸。白饮空心下十丸。极效。

　　治久下痢经时不止者。此休息痢。

　　用牡狗骨。炙令黄焦。捣。饮服方寸匕。日三服。

　　治痢久不瘥

　　用干枣和丸。米粉烧服。

　　治久痢。及疳痢困重方。

　　用樗白皮不限多少。取土际不用。见狗及风。细切。捣烂如泥。捻作馄饨如枣。勿令过熟煮。吞七枚。重者不过七服。皆空肚。忌油腻、熟面、毒物。

　　神授散治久痢不瘥。

　　用陈石榴焙干。为细末。米汤调下三四钱。人患二三十年。或三两月不愈者。百药不效。

　　此药一服便住。不可以草方轻视。

　　治痢疾久病。诸药不效。

　　用猪脏熟煮。薄切。空心炒米子平胃散服之。即愈。忌热物。

　　蚺蛇胆方治温痢久不断。体瘦多昏睡。坐则闭目。食不下。

　　用蚺蛇胆大如豆二枚。煮通草汁研胆。以意多少饮之。涂五心并下部。

　　治诸痢日久者。二服效。

　　干姜（一两）地榆（二两）甘草（一两）熟黑豆（一两）上为细末。每服三钱。

　　食前。水煎和滓服。

　　异香散治忧郁气滞不散。腹中膨满刺痛。下痢不止。

　　蓬莪术益智仁甘草京三棱（各六两）青皮陈皮（各三两）石莲肉（一两）浓朴（二

　　朱砂丸治切炙。痢不瘥。

　　朱砂（一分）蛤粉（半两）巴豆（一分）硫黄（一分）乌头末（半分）麝香（五分）砒霜（半分）上都细研令匀。用煮枣肉和丸如黍米大。每服不计时候。以粥下三十丸。

　　白矾丸治赤白痢不止。

　　白矾铅丹（各二两）上研令极细。用粟米饮下一丸如梧桐子大。每服三丸。空心米饮下。

　　白术散治久赤白痢不止。腹中疼痛。

　　白术（一两）附子（一两）龙骨（二两）黄连（一两）阿胶（二两）甘草（一两）赤石脂（粥饮调下二钱。

　　龙骨丸治久赤白痢不止。腹痛不食。

　　当归（三分）芎（半两）龙骨（三分）地榆（一两）赤石脂（三分）没石子（三分）黄柏（三分）橡实（半两）艾叶（三分）上捣罗为末。炼蜜和捣三二百杵。丸如梧桐子大。每服不计时候。以粥下二十丸。

　　乌贼鱼骨丸治久赤白痢。日夜无数。痛不可忍。

　　乌贼鱼骨（三两）樗根皮（三两）乱发（三两）雀儿粪（一两）大赭（二两）龙骨（二两）白石脂（二两）上捣罗为末。用醋煮面糊和丸如梧桐子大。每服不计时候。

　　以粥饮下二十丸。

　　代赭丸治久赤白痢。日夜无数。腹痛不可忍。

　　代赭（一两）黄柏（一两）黄（一两半）龙骨（一两）赤石脂（一两）艾灰（一两）狗头骨皮（一两）上捣罗为末。炼蜜和丸如梧桐子大。每服不计时候。以粥饮下二十丸。

　　木香散治久赤白痢。脐腹疼痛。

　　木香（三分）附子（一两半）黄连（一两）当归（一两）吴茱萸（半两）浓朴（三两）上捣筛为散。每服三钱。以水一盏。煎至五分。去滓。不计时候。稍热服。

　　附子散治久赤白痢。腹痛不止。

　　附子（一两）黄连（一两）诃黎勒（一两）干姜（一两）甘草（一两）密陀僧（一两）上捣

　　浓朴散治久赤白痢。腹内冷痛。白多赤少。宜服。

　　浓朴（一两）木香（三分）黄连（一两）吴茱萸（半两）干姜（半两）当归（三分）上捣罗为散。每服不计时候。以粥饮调下二钱。

　　神效朱砂丸治久赤白痢不瘥。日夜度数无恒。

　　朱砂定粉粉霜巴豆（各一分）上药同研如面。用水浸蒸饼和丸如绿豆大。空心以冷二宜汤下二丸。

　　抵黄丸治久患赤白痢。

　　硫黄（半两）密陀僧（一分）白矾灰（半两）寒水石（二两）上都研为末。以面糊和丸如绿

　　黄连龙骨丸治久赤白痢下瘥。羸困。

　　黄连（三分）龙骨（三分）白矾（一两）胡粉（三分）上捣罗为末。炼蜜和丸如梧桐子大。

　　樗树皮散治久赤白痢不止。

　　樗树皮（一两）甘草（一分）川椒（五十粒）上以水一盏。浸一宿。煎去滓。中盏内七分。食前温服。

　　姜附丸治久赤白痢不瘥。

　　赤乌脚（四两）附子（一两）干姜（一分）上捣罗为末。用醋煮面糊和丸。如绿豆大。每服以粥饮送下十五丸。

　　紫笋茶散治久赤白痢不瘥。

　　紫笋茶（一两）腊月狗头骨（一两半）上药同细研令匀。每服不计时候。以粥饮调下二钱。

　　橡实散治入赤白痢。日夜不止。

　　橡实（一两）干姜（一两）上捣筛罗为散。每服不计时候。以粥饮下二钱。

　　椒面粥治久冷或痢或不痢间。但腰腹患苦冷。

　　用上等新蜀椒三升。用醋经宿渍之。以面三升。和椒一升紧拌。煮作粥。空腹顿服之。

　　加豉葱豉盐任性调和。不瘥更作。以瘥为度。不过三升椒即愈。此方不但治冷。大治诸虚损劳。极有所益。久当自知耳。

　　又方

　　用黄连三两炙。微锉。捣罗为末。煨独头蒜大熟。捣丸如梧桐子大。每服不计时候。以粥饮

　　又方

　　上用鼠尾草花捣末。每服不计时候。以粥饮调下一钱。

　　治久赤白痢。及水泻方。

　　川乌头（一枚）上以黑豆净半合。入水同煮黑豆熟。一炷香为度。同研烂丸。每服五丸。

　　干漆丸治一切痢久医不瘥。

　　干漆砒霜朱砂（以上各一分）麝香（五分）巴豆（十粒）上都研如面。以软饮和丸如麻子大。每服不计时候。以新汲水下一丸。

　　丁香丸治一切年久下痢。立效。

　　母丁香（三分）麝香（一分）砒霜（一分）巴豆（四十九粒）上都研为末。以粟米饭和丸如绿豆大。空心以冷水下一丸。忌食热物。

　　又方

　　雄黄胡粉硝石密陀僧（各半两）上细研如粉。以软饭和丸如梧桐子大。每服食前以粥饮下十丸。

　　治赤痢远年不瘥

　　鼠尾草秦皮蔷薇根槲树皮（以上各一两）上捣罗为散。每服食前以粥饮调下二钱。

　　黄连丸治诸痢不瘥。

　　黄连（一两）乌梅肉（一两半）乱发（三两）上捣罗为末。用蜜二两半炼熟。入蜡一两。

　　醋二合半。协议煎令蜡化。入前药末于铜器中。重汤熬令可丸。即丸如梧桐子大。每服三十丸。空心米饮下。

　　莨菪丸治痢疾时久不瘥。变种种痢。兼脱肛。

　　酽醋（二升）莨菪子（一升）青州枣（一升）上以醋煮二味为膏。候可丸如梧桐子大。每服二十丸。粥饮食前下。

　　芜荑丸治久痢不瘥。有虫。兼下部脱肛。

　　芜荑黄连（炒二两）蚺蛇胆（半两）上为末。炼蜜丸如梧桐子大。每服三十丸。

　　杏仁汤下。日再服。

　　香粟散治久新痢疾。

　　罂粟壳（二两）地榆木香陈皮干姜甘草（各半两）上件为粗末。每服三钱。

　　水一盏。枣一枚。同煎至一盏。去滓。通口服。食前。

　　粟煎散治久痢不瘥。或赤或白。瘀血作片。后重疼痛。日夜无度。

　　罂粟壳（十个蜜炙）甘草（三寸手擘破一半）上件为粗末。每服三钱。用水一盏半。

　　入粟米一撮。同煎至一盏。去滓。空服。

　　断下散治久新血痢。日夜无度。

　　干姜地黄当归赤芍药川芎黄连槐花罂粟壳上各等分。为粗末。每服三钱。水一盏半。入粟米一撮。同煎至一盏。去滓。温服。

　　五奇汤治久患痢疾。不问赤白并皆治之。

　　诃子（二个生用）木香（一块）肉豆蔻（二个）甘草（一寸）草豆蔻（二枚）上件为细末。

　　白术散若其人久下痢之后。卒然身体足胫面目浮肿。小便反快。切其脉而虚。

　　此由脾肺虚。则不能渐运橘皮大腹皮茯苓生姜皮（各半两）白术（一两）上为细末。米饮调下三钱。

　　香茸丸治日久冷痢。

　　乳香（三钱）鹿茸（半两）肉豆蔻（一个）上为细末。陈米饮丸。每服五十丸。

　　空心米饮下。

　　治下痢久不瘥。肠垢已出。

　　用乌梅二十个。水一盏。煎取六分。去滓。食前服。

　　治疗久痢脱肛不止。

　　用生姜切一升。烧熏之。

　　治久痢或疳

　　用草干蔓捣筛。量多少。管吹谷道中。不过三四次已。若神。

　　治丈夫久痢

　　用淡菜煮食之。任意。

　　治久痢不瘥

　　单用醋林子捣为末。酒调下一钱。服之甚效。

　　治久患下部冷久痢。肠腹下白脓。

　　用烧砖令温。时熨。及坐之并瘥。但取坚石烧暖用之。非别有温石也。一方用古砖热烧之。以物裹上坐之。入秋小腹多冷者。亦用此。

　　治患痢不问赤白脓血腹痛

　　用悬钩根皮。浓煮服之。

　　治久痢

　　用枯蝉烧灰服之。

　　治久痢劳痢

　　用狗头骨烧灰。用干姜、莨菪焦炒见烟。面糊为丸。如梧桐子大。白饮。空心下十丸。

　　极效。

　　治水谷痢久不瘥

　　用浓朴三两。黄连二两锉。水三升。煎取一升。空心服。

　　治久痢不瘥。腹内常恶者。

　　用薤。但多煮食之。

　　治白痢经年不愈者

　　上用烂煮好羊肉。入盐食之。或用碎米作糁羹食之。亦瘥。羊肉不可太肥。

　　卷二百十三

　　肠滑下肠垢（附论）

　　夫脉经谓大肠有热。便肠垢者。肠间津汁垢腻也。盖传化之府热气积而为痢。痢久不已。

　　肠间虚滑。津垢方出。是邪热气实。真脏气虚。故有此证。

　　方

　　陟厘丸治久痢下肠垢。

　　陟厘绿矾锻石（各三两）铅丹赤石脂石脂胡粉（各一两半）上为末。入瓶子内烧一伏时。取出研极细。面糊丸如梧桐子大。每服二十丸。空心粥饮下。一方用吴矾三两。

　　白

　　附子散治久痢不瘥。肠垢出。

　　附子赤石脂桂（去粗皮）干姜（各等分）上为末。炼蜜丸如梧桐子大。每服二十丸。米

　　麝香丸治久患冷痢及休息痢。脾胃虚极。大肠滑泄。肠垢不绝。

　　麝香（半两）鹿茸（炙二两）上为末。醋煮面糊丸。如梧桐子大。每服三十丸。粥饮下。不

　　乌梅汤治久痢不瘥。或肠垢。

