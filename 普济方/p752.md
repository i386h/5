<!-- { "loadSidebar": true } -->
　　用乌梅二十个捶研。水一升。煎至四合。去滓。空心服。未愈。日晚再煎服。

　　石榴汁方治久痢不瘥。肠垢出。

　　用酸石榴皮大者一枚。捣研绞取汁。空心服之。不瘥再服。

　　莨菪丸治久痢肠滑。下垢不止。羸困劳痢。

　　莨菪子干姜白矾（各二两）上为末。醋煮面糊丸。如梧桐子大。每服三十丸。粥饮下。

　　赤石脂丸治水谷痢积久不瘥。下肠垢。

　　赤石脂（一两）桂心（一两）白矾（一两）干姜（一两）附子（一两炮）上捣罗为末。炼蜜

　　卷二百十三

　　休息痢（附论）

　　夫休息痢者。由胃脘有停饮。因痢积久。或冷气。或热气乘之。气动于饮。则饮动而肠虚受之。故为痢也。冷热气调。其饮则净而痢亦休也。肠胃虚弱。易为冷热其邪气或动或静。

　　故

　　方

　　麦丸治休息痢。不能饮食。及羸瘦。

　　大麦附子神曲肉桂乌梅肉人参白茯苓（各一两）上捣罗为末。炼蜜为丸。

　　没石子散治休息痢。脾气虚冷。大肠转泄。或发或止。

　　没石子肉豆蔻桂心（各半两）诃黎勒（一两）龙骨（一两）麝香（一分）浓朴（一两半）上捣罗为末。每服一钱。粥饮半盏调下。食前服之。

　　丹粉丸治下痢乍瘥乍发。病名休息。

　　丹砂（半两）粉霜（三钱）腻粉铅丹（各四两）硝石（研二钱）白矾灰（三钱）砒霜（研

　　缩砂丸治冷气腹痛。止休息气痢劳损。消化水谷。温暖脾胃。及治冷滑下痢。

　　缩砂仁附子干姜浓朴陈橘皮肉豆蔻（各半两）上捣罗为末。炼蜜和丸。如梧桐子大。每服三十丸。米饮下。食前服。

　　吴茱萸煎丸治休息痢。肌羸无力。腰膝冷。脐痛。

　　吴茱萸（一两）陈橘皮（三两）生姜（一斤）无灰酒（一升）附子（二两）当归（一两）上捣罗为散。先将姜汁并酒入铛子内。慢火煎。不住手搅。次入药末煎成膏。

　　候可丸。即丸如梧桐子大。每于食前以粥饮下三十丸

　　阿胶丸治休息痢。

　　阿胶黄连龙骨（各一两）艾叶（半两）食米（二合）上粗捣筛。每服五钱。

　　以水一盏半。煎至五分。去滓。空心温服。日午再服。

　　肉豆蔻丸治休息痢久不瘥。呕吐。腹内疼痛。

　　肉豆蔻诃黎勒乌梅肉（各一两）黄连（一两半）白矾（半两）上捣罗为末。

　　炼蜜为丸如梧桐子大。每服二十丸。空心用粥饮下。

　　紫金散治休息痢。

　　定粉铅丹（各一两）大枣（二两）莨菪子（一两半）诃黎勒（一两）上同和捣成一团。以面重裹。于火中烧令烟尽。取出。去灰土令净。捣罗为散。每服空心米饮下。

　　四霜丸治休息痢久不瘥。

　　巴豆霜（五分）百草霜（二钱）粉霜（一钱）砒霜（五分）乳香末（一钱）上研细令匀。用黄蜡半两熔汁。和为丸如绿豆大。每服一丸。食前服。

　　安息香散治休息痢。发歇不恒。羸瘦少力。

　　安息香（五钱）阿胶（五钱）黄连（一两）桃白皮（一两）汉椒（一分）上捣细罗为散。每于食前以粥饮调下一钱。

　　治休息痢。发歇经久不瘥。

　　黄牛角木贼草豆蔻（各一两）麝香（一分）楮叶（一两）上捣细罗为散。

　　每于食前。以粥饮调下一钱。

　　白头翁丸治休息痢。日夜不止。腹内冷痛。

　　白头翁（一两）黄丹（三两）干姜（一两）莨菪子（半升）白矾（二两）上捣罗为末。以醋煮面糊和丸如梧桐子大。每于食前以粥饮下十丸。

　　黄丹散治休息痢。诸药无效。

　　黄丹（三两）枣肉（三十枚）枳壳（半两）黄连（半两）上捣罗为末。每服一钱。空心粥饮调下。忌油腻、冷物。亦治赤痢。

　　黄连汤治休息痢。多时不瘥。

　　黄连龙骨（各半两）艾叶（一握）阿胶（五钱）上细锉。以水三盏。先煎黄连等三味至一盏半。去滓。次下阿胶。再煎至一盏。分为二服。空心一服。如人行十里再一服。

　　每服药后。浓煎干艾叶汤饮之。一方煮忍冬米和饮之。

　　硫黄丸治休息痢。发歇不定。经久不瘥。

　　硫黄砒黄何首乌白矾（各一两）上相和匀。入瓷瓶子中。五月五日取不食井水。

　　和六泥固济。封头候干。安瓶中。烧令通赤。候冷。取药细研。以面糊和丸如绿豆大。患近者黄连汤下。久者橘皮汤下一丸。

　　黄芩丸治一切休息痢。日痢不止。四体倦怠。

　　黄芩（半两）砒霜乌梅肉黄柏（各一分）上捣罗为末。炼蜜和丸。如绿豆大。

　　每服五丸。冷水下。

　　四神丸治多年休息痢疾。

　　当归（半两）乌梅（七枚）黄连（一两）龙骨（半两）上捣筛为细末。以薤白细研。和丸如梧桐子大。每日空心以温浆水下十五丸至二十丸。

　　玄精丸

　　（出圣惠方）

　　治休息痢久不瘥。面色青黄。四肢逆冷。不思饮食。

　　太阴玄精石白矾黄丹青盐上件药细研。入生铁铫内。烧矾汁尽为度。后以不蛀皂荚三梃。存性烧熟。都研为末。用糯米饭和丸。如梧桐子大。每于食前以粥饮下十丸。

　　硫黄散治休息痢不止。腹内冷痛。不思饮食。

　　硫黄肉豆蔻棕榈皮阿胶上等分捣罗为散。每于食前以粥饮调下一钱。

　　缩砂丸治休息痢。

　　缩砂仁肉豆蔻羊肝上等分拌和令匀。用面和作饼子裹。又以湿纸三重裹。于灰内

　　玉液丹治休息痢。

　　白矾硫黄硝石上等分于乳钵内相和。研作末。却入沙瓶子内。以炭火熔成汁。取出候

　　金石散治休息痢。

　　锻石铅丹糯米上等分将前二味慢火烧一炊久。入糯米同研令细。每服二钱。空心陈米饮调下。

　　当归丸治休息痢。脓血痢不止疼痛。困弱烦渴。

　　当归黄连乌梅上等分捣罗为细末。以生葱汁和。众手丸。如梧桐子大。焙干。每服三十丸。空心煎浓朴汤下。加至五十丸。一方加阿胶。一方炼蜜丸。甚者熔蜡丸。一名神效散。

　　诃黎勒丸治休息痢。昼夜无度。腥臭不可近。脐腹撮痛。诸药不效。

　　椿根白皮诃子母丁香上为细末。醋研和丸。如梧桐子大。每服五十丸。陈皮汤送下。

　　神曲丸治休息痢。日夜不止。腹内冷痛。

　　神曲芜荑吴茱萸上等分。熬生姜自然汁和丸。如梧桐子大。食前粥饮下三十丸。

　　栝蒌散治休息痢神效。

　　栝蒌白矾白石英上等分将二味入栝蒌中。以湿纸裹。烧赤为度。候冷。捣细杵为散。每服一钱。食前粥饮调下。

　　又方治休息痢。

　　乌贼鱼骨密陀僧白龙骨上等分捣细罗为散。每于食前以粥饮下一钱。

　　阿胶丸治休息痢神效。

　　阿胶乌梅肉黄连上等分捣罗为细末。用煨蒜研和丸。如梧桐子大。食前粥饮下三十丸。

　　治休息痢羸瘦。

　　黄连定粉（各一两）枣（三十枚）上捣枣如泥。铺于纸上。安二味药裹之。烧令通赤。

　　取出候冷。细研为散。每服使好精羊肉半斤。切作片子。用散药三钱掺肉上。使湿纸裹烧熟。

　　放冷食之。不过三服。极效。

　　附子丸治休息痢。赤白痢。

　　附子（一两）鸡子（一枚）上先将附子为末。以鸡子和丸。如梧桐子大。一时顷沸汤内煮数沸。漉出。分作两服。米饮下。空心日午各一服。

　　缚虎丸

　　砒（五分）黄蜡（二两）上将黄蜡熔开。下砒。以柳条七个搅头焦即唤。候用足取起。旋丸如梧桐子大。每服一丸。痢。冷水下。脾疼亦然。腰痛冷酒下。并食前服。

　　姜茶汤止休息痢。

　　干姜建茶（各一两）上以乌梅取肉。丸如梧桐子大。每服三十丸。食前米饮下。

　　疗休息痢

　　干地榆（一斤）附子（一两）上以酒一斗渍五宿。饮一升。日三。服尽更作。忌猪肉、冷水

　　治休息下痢

　　牛脂（一斤）黄柏（八两）上切。以水八升。去滓。食后服一升。暮服下一升。煮糜食之。

　　治休息痢羸瘦。宜服。

　　杏仁（一两去皮）猪肝（一具）上件肝。以水洗去血。漉出后。于净铛中一重肝。

　　一重

　　又方

　　缩砂（一两）肉豆蔻（半两）上捣罗为末。用羊肝半具。细切拌药。以湿纸三五重裹上。更

　　诃黎勒散治休息痢肠滑。

　　诃黎勒皮（三两）粟（三合）上相合。以慢火炒。以粟黄为度。捣细罗为散。不计时候。粥饮下。

　　治休息痢。大小便频数。

　　用山鱼苏干末。米饮调下。

　　治痢久下经时不愈者。此名休息。

　　用大虫骨炙令黄焦。捣末。饮服。

　　患休息痢者

　　以醋煎白豆腐食之。即愈。

　　治休息痢肠滑

　　用藤萝二两。捣细为散。每于食前以粥饮调下二钱。

　　四物汤治休息痢。

　　滚汤下驻车丸。每服百粒。痢初服而愈。

　　治休息痢

　　用梅根叶。煎浓汤服之。

　　治久下痢经时不止者。此成休息痢。

　　用犬骨炙令黄。捣。酒服方寸匕。日三服愈。

　　卷二百十三

　　痢兼渴（附论）

　　夫痢不瘥。则肠胃虚弱。津液减耗。不能上润于咽嗌。故口舌焦干而内烦。使人引饮。

　　饮多则湿气淫溢。肌肉虚浮。而痢亦不瘥。

　　方

　　人参汤治泄痢上膈虚热。烦渴引饮。口疮不下食。困劣。

　　人参白茯苓木香麦门冬葛根前胡栀子仁黄陈橘皮诃黎勒（各一两）半夏（二两）甘草（半两）上粗捣筛。每服四钱。水一盏半。生姜三片。陈米一合。同煎至七分。去滓。空心温服。

　　黄芩汤治泄痢脏腑虚燥。烦渴不止。

　　黄芩（三分）石膏甘草枳壳黄柏女萎栝蒌根（各半两）榉皮（三分）白茯苓（半两）淡竹叶（三分）上捣筛为粗末。每服五钱。水一盏半。煎至一盏。去滓。

　　空心温服。

　　石膏丸治痢后渴不止。

　　石膏麦门冬栝蒌根茯苓知母黄连枸杞根皮白茯苓（各一两）胡粉（半两）上捣研为末。炼蜜丸如梧桐子大。每服三十丸。空心米饮下。晚食前再服。或作散。将熟水温二钱许服亦得。

　　乌梅汤治久痢食即呕吐。烦渴不可忍。

　　乌梅肉（半两）黄连（三分）白茯苓黄芩龙骨（各半两）诃黎勒（三分）浓朴（一两）阿胶（半两）上捣筛粗末。每服五钱。将水一盏。生姜三片。同煎至七分。

　　去滓。空心温服。日午再服。

　　泻心汤治卒然下痢热。唇干口燥。呕逆引饮。

　　人参甘草黄芩栝蒌根橘皮（各一两）上罗匀。以水六升。煮取二升。分三服。

