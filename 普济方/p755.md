<!-- { "loadSidebar": true } -->
　　芜荑仁吴茱萸枳壳干姜（半两）黄连（各二分）上捣筛为末。煮将水饮和丸如梧桐子大。每服二十丸。空心日午米饮下。

　　五圣汤治下赤白痢。大孔虫息生皆瘥。

　　鼠尾草（二两）豉（一升）栀子仁生姜（各六分）桃皮（二升）上罗匀。以水七升。煮二升半。分三服。一本单用桃皮。以酒煮服之。

　　苦参汤治疳湿口齿及下部。

　　苦参青葙子熊胆（各半两）上除熊胆外。捣筛服。每服四钱许。水一盏半。煎至八分。去滓。入胆半分搅和。空心顿服。日午再服之。一方无熊胆。用生地黄汁调下一钱。

　　黄连汤治痢湿。下部疮烂。

　　黄连（四两）熟艾（二两）苦参槐白皮（各三两）上细锉如麻豆大。每服五钱。

　　水二盏。煎至八分。去滓。温服。

　　重者不过三剂。

　　丁香散治甘湿。洗熨下部。

　　丁香（一分）麝香（一钱）犀角甘草（各三分）上捣研为散。以盐椒各三合。

　　豉二升。

　　水三升。去滓。热用绵醮洗熨下部。冷即服。

　　参连汤治湿痢。虫蚀下部。

　　苦参（两半）黄连（二两）阿胶（一两）上粗捣筛。每服五钱许。水一盏半。煎至八分。

　　去

　　治下部疳湿。经年不瘥。

　　白矾（半两）桂心（半两）徐长卿（半两）上捣细罗为散。每用半钱。日二三上敷疮。

　　芜荑黄连丸治湿痢。

　　芜荑仁（半两）黄连（一两）上捣细为末。炼蜜丸如梧桐子大。每服五丸。空心食前暖米饮下。加至七丸。

　　治湿痢下血不止。干呕羸瘦。多睡面黄者。

　　用猪胆和生姜汁醇醋半合灌下部。手急捻。令醋气上至咽喉乃放手。当有五色恶物及虫下。

　　雄黄散治疳蚀下部生疮。脓血杂下。身面浮气。

　　雄黄青葙子（各二两）苦参（三两）矾石雌黄藜芦铁衣（各一两）麝香（半两）上捣研为散。每和醋枣大。以竹管送纳下部中。如小儿以大豆许。此方能救死。

　　兔头散治疳湿久下痢赤白。虫蚀肛门赤烂下血痛。名为湿。

　　兔头骨苦参蛇头薪箕子胡绯葶苈子狸骨蜣螂黄柏百草倒挂草青黛晚蚕蛾青矾丁香干姜床中桄木虫屎麝香印成盐救月木桂心角蒿铁衣朱砂芒硝虾蟆黄矾荏子（各等分）上治下。即以桐子大纳下部吹着。旦二度妙。

　　一

　　治疳湿下黑血。医不能治。垂死者。

　　髑髅灰雄黄朱砂青黛石盐丁香麝香矾石栀子莨菪子铁衣干姜故靴底灰干虾蟆细辛土瓜根蜀椒葶苈菖蒲（各等分）上研末。以竹筒吹杏仁大着孔中。所有患者疳疮上悉敷之。其丁香、麝香别研捣。着药中合之。一方有寒水石、泔靛、救麝香丁香甘草犀角（各三分）上四味。研为末合和。以盐三合。豆豉二合。以水二升。煮取一升。去滓。内四味散合和。分作二分。灌大孔中。灌凡九下。一日不瘥。或疽候大孔心宽者。以此主之。

　　黄芩汤治疳湿不能食。身转心热脚冷。百节疼痛。

　　黄芩芍药苦参甘草当归蜀椒甘松猪胆（二枚）青黛雄黄豉（各二两）东引桃根葱白（各一两）盐（一合）麝香（半两）上细研。以水一斗八升。煮取四升。分为二分。一度灌一分。然后加用麝香一两。猪胆二枚。并葱豉和合食之。如一日不瘥。更将一服如前灌之。七日忌冷、毒物等。但是油腻、酱、乳、醋三十日忌之。大佳。

　　乌梅汤疗热下方。

　　乌梅（四十枚）栀子（四十枚）黄连阿胶黄柏（各二两）上五物。以水五升。

　　煮取二升半。分再服。姚云。疗热水谷下效。

　　卷二百十三　痢兼渴（附论）

　　疳

　　（附论）夫疳者。由平日饮食甘味多而动肠胃。故至生虫。致令侵蚀腑脏。此是也。凡食五味之物皆入于胃。其气随其腑脏之味而归之脾。盖脾胃原相为表里。其味肥且甘。则其气因之蒸而虫动。虫动则侵蚀成疳也。但虫因甘而动。故名之为疳也。其初患之状。手足烦痛。

　　腰脊无力。夜卧烦躁。昏昏喜睡。黑黑眼涩。夜梦颠倒。饮食无味而已。至于睡起即头眩体重蚀肠胃。下痢黑血。出蚀肛门生疮烂开。胃气逆。则变呕哕。急者数日便死。亦有缓者。沉嘿。肢节疼重。食饮减少。面无颜色。在内侵蚀。及至数年。方上蚀口齿生疮。下至肛门伤烂乃死。又云五疳。一、是白疳。令人皮肤枯燥。面失颜色。二、是赤疳。内蚀五脏。令人头发焦枯。三、是蛲疳。蚀人脊髓。游行五脏。体重。四、是疳。令人下部痒。腰脊挛急也。五、是黑疳。蚀人五脏。多下黑血。数日即死。凡五疳。白者轻。赤者次。蛲疳又次之。

　　疳又次之。黑疳者最重。皆从肠里上蚀咽喉齿龈并生疮。下至谷道伤烂。下痢脓血。

　　。手足心热。腰痛嗜睡。秋冬可。春夏剧。又云。面青颊赤。眼无精光。唇口焦燥。腹胀有块。日渐瘦损者。是疳蚀人五脏。至死不觉。又云。疳缓者。则变成五蒸也。

　　方

　　丁香散治五疳蒸下痢。

　　丁香麝香石黛石盐山榆仁小柏皮桂心干姜青矾石头发灰（各等分）上捣为散。着苍止干者。和腊月猪肉暖着。疗时行病后。食羊肉及肥腻、酒。或行房而得九蒸。终变为疳。必须攻下部。不可轻之。忌生葱。效。

　　兀子矾散治久患疳痢不瘥。

　　兀子矾黄连白矾龙骨云母粉麝香无食子上捣研为散。空心生姜汁调下三钱匕。日再服。

　　生姜丸治热病时气下赤白痢。遂成方。

　　生姜藜芦乌头桂心黄连云实代赭（各等分）上为末。蜜和丸如梧桐子大。

　　服二丸。大下痢。宿勿食。清旦以冷水服之。勿饮食。至日中过后乃饮食也。若得药力。明旦更服如前。亦可长服。虚羸。昼夜百行脓血亦瘥。

　　石榴丸治久痢成疳。便下白色。食不生肌肤。

　　石榴皮橡实附子无食子浓朴干姜上捣罗为末。米饮和。众手丸如梧桐子大。

　　每服三十丸。食前生姜汤下。旦再服。

　　苦参甘草汤治疳痢不止。

　　苦参甘草薰黄豉葱白蜀椒上以苦参等三物。各捣下筛。以水五升。煮葱白、豉、椒取三升。以三指撮苦参末等各一撮。纳汁中。冷暖如人体。薄弱者先饮少许豉汁一口。

　　乃卧。徐徐灌之讫。多时卧。不出为佳。大急乃出之于净地。当有疳湿虫如白马尾状头黑。

　　是效也。或体重肥大。当取柳枝绵裹头烙之。复用前件纳汁中服之。但烙须近脊。亦止三十度乃瘥。神效。

　　治疳经年不瘥。

　　用蚊蛤烧灰。以腊月猪脂和涂之。大效。

　　疗疳湿痢神效方

　　黄连零陵香犀角屑丁香麝香牛黄上以水洗黄连、零陵香、丁香澄清水。去滓。更以水添满九升。纳黄连、零陵香、丁香、犀角煮两沸。然后着牛黄、麝香煎一沸。取一升。分作三服。如一服不尽。二日服亦得。忌生冷、酢、滑、猪肉、鱼。三日内不得食菜。

　　麝香丸治疳时久。下部生疮。

　　麝香干姜蠹虫粪葵茎白矾虾蟆上捣罗为末。以醋煮面糊和丸。如梧桐子大。

　　每于食前以艾汤下十丸。

　　五皮汤治久痢赤白。疳湿诸疾。

　　槐皮桃皮樗根白皮柳皮枣皮上细锉。用水二盏。煎至一盏。去滓。温服。未止再服。

　　樗白皮散治久痢成。灌洗方。

　　樗根白皮大麻油酢泔淀椒豉上以水五升。先取椒、豉煎。绞取汁二升。和樗汁麻油泔淀三味。分为二分。一分灌下部。隔一日更取余者复灌。其药温用。惟得食煮饭葱白、烂煮蔓菁、芥等五六十日外。以鹿脯下饭。

　　治疳蚀人诸处。又是赤血痢久不瘥。立服即瘥。秘方。

　　干虾蟆人屎灰金银土蜗各五两麝香银末上治下筛。敷疮上即瘥。忌生冷、毒物。但是

　　治丈夫妇人小儿久痢成疳。百药不瘥。

　　丁香麝香黄连上捣研为散。每以一钱。取竹筒吹入下部。小儿量度减之。不过三四次瘥。一方。食前以粥饮调下二钱。

　　疗五疳蒸下痢

　　青黛丁香黄连各等分上捣筛。用泔淀和为丸。口中有疮含之。若下部有疮。以绵裹

　　苦参丸治疳上唇内生疮如粟。口中懊KT。腹胀。面色枯白。好睡体重。虫

　　食五脏。

　　苦参（一两）桃白皮（三分）槐白皮（三分）上细锉。以水三大盏。煎至二大盏。

　　去滓。食

　　黄矾散治疳肠头挺出。

　　黄矾（一两）干姜（一两）葛勒蔓（一两）上捣罗为散。熔黄蜡和如枣核大。以薄绵裹内下部中。日易三次。效。

　　治疳痢不止。

　　（千金方）大麻子胡麻（各一升半）上并熬令黄。以三升瓦瓶。泥表上浓一寸。待泥干。纳大麻等令满。以四五枚苇管插口中。蜜泥之。掘地作灶。倒立灶口。底着瓦器承之。蜜填灶孔中。

　　地平聚灰瓶四面。着堑垒之。日无放火烧至明旦开取。适寒温灌。疳温者。下部中一合。寻觉咽中有柏气者为佳。亦不得过多。多则伤人。隔旦灌。重者再三灌之。从旦灌至日夕。极觉体中乏力勿怪也。非但治疳病。凡百异同疮疥癣。并洗涂之。

　　治疳虫蚀下唇生疮。多睡。面目时肿。下部痔痛不止者。

　　（出圣惠方）鸡子好漆（一合）上相合令匀。空腹仰头顿服令尽。当吐虫即愈。

　　治疳肠头挺出

　　桃叶（二两）腐犬骨（二两）上捣细罗为散。每服于食前以粥饮下二钱。

　　又方

　　（出圣惠方）干虾蟆（一枚）兔粪（半两）上细研为散。用绵裹莲子大。纳下部中。易效。

　　治疳疮久不瘥。羸瘦欲死。

　　（出圣济总录）用新出羊粪一升。以水一升渍经宿。明旦绞汁。顿服之。至日午准食煮饭。极重者不过三服。薤白饼治疗疳痢。及诸痢疾。（出续易简方）用薤白一握。生捣如泥。以粳米粉二物。蜜调相合。捏作饼。炙取熟与吃。不过三两服。

　　一方切煮作粥。治痢下脓血。以醋煮食之。治病患齿无色。舌上白。或喜睡。眼愦愦不知痛痒处。或下痢。急治下部。不晓此者。但攻其上。不以为意。下部生虫。虫食肛门。烂见五脏。便更用马蹄烧灰末。猪脂和涂绵上。导下部。日二三度瘥。

　　疗冷疳痢方

　　用莨菪子熬令黄色。捣为末。和腊月猪脂更捣。令熟为丸。绵裹如枣许大。以纳下部中。

　　因

　　疗痢初绞痛。后脓血。或变纯白。或成鱼脑。五十年以上。或一二年不瘥。变成疳

　　。下如泔淀用生羊肝一具。剥去上膜切片。朝旦空服。觉心闷则止。不闷仍服。一日之内。能不食粥饭。尽一具羊肝者为妙。不然以姜齑下饭。如常法食之。日食一具肝。不过二三具。即永瘥

　　苦参散

