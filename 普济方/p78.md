<!-- { "loadSidebar": true } -->
　　手太阴气绝则皮毛焦。太阴者。行气温皮毛者也。气弗营则皮毛焦。皮毛焦则津液去。

　　津液去则皮节伤。皮节伤者则爪枯毛折。毛折者则气先死。丙笃丁死。火胜金也。

　　肺死脏。浮之虚。按之弱如葱叶下无根者死。秋金肺旺。其脉微涩而短曰平。反得大而缓者。是脾之乘肺。母之归子。为虚邪。虽病易治。反得沉濡而滑者。是肾之乘肺。子之乘母。为实邪。虽病自愈。反得浮大而洪者。是心之乘肺。火之克金为贼邪。大逆。十死不治。

　　反右手关前寸口阴绝者。无肺脉也。苦短气咳逆。喉中塞噫逆。刺手阳明治阳。右手关前寸口阴实者肺实也。苦少气。胸中满膨膨与肩相引。刺手太阴。治阴。

　　肺脉来泛泛轻如微风吹鸟背上毛。再至曰平。三至曰离经病。四至脱精。五至死。六至命尽。手太阴脉也。

　　肺脉急甚为癫疾。微急为肺寒热怠惰。咳唾血。痛引腰背胸。若鼻息肉不通。缓甚为多汗。微缓为痿漏风。头以下汗出不可止。大甚为胫肿。微大为肺痹。引胸背起腰内。小甚为飧泄。微小为消痹。滑甚为息贲上气。微滑为上下出血。涩甚为呕血。微涩为鼠。在颈肢腋之间。下不胜其上。其能喜酸。

　　肺脉搏坚而长。当病唾血。其濡而散者。当病漏汗。至今不复散发。

　　白脉之至也喘而浮。上虚下实。惊有积气在胸中。喘而虚。名曰肺痹寒热。得之醉而使内也。

　　黄帝问曰。经脉十二而手太阴之脉独动不休何也（手太阴在寸口中）。岐伯对曰。足阳明胃脉也。胃者五脏六腑之海（胃脉在足趺上。大趾间上行三寸。骨解中是。）其精气上注于肺。

　　肺气从太阴而行之。其行之也。以息往来。故人一呼脉再动。一吸脉亦再动。呼吸不已。脉动不止。

　　黄帝问曰。气口何以独为五脏主。岐伯曰。胃者水谷之海。六腑胃居其大。五味入于口。

　　藏于胃。以养五脏气。气口者太阴是也。脏腑之气味。皆出于胃。变见于气口。气口属腑脏主。即呼寸口者也。

　　扁鹊曰。肺有病则鼻口张。实热则喘逆。胸凭仰息。其阳气壮则梦恐惧等。虚寒则咳息下利少气。其阴气壮则梦涉水等。

　　肺在声为哭。在变动为咳。在志为忧。忧伤肺。精气并于肺则悲。味主秋。结满而血者病在胸。及以饮食不节得病者。取之合。故命曰味主合。

　　病先发于肺喘咳。三日之肝。胁痛支满。一日之脾。闭塞不通。身痛体重。五日之胃。

　　腹胀。十日不已死。冬日入夏日出。病在肺。下晡慧。日中甚。夜半静。

　　假令肺病南行。若食马肉及獐肉得之。不者当以夏时发。得病以丙丁日也。宜服赤药。

　　凡肺病之状。必喘咳逆气。肩息背痛。汗出。尻阴股膝挛。髀足皆痛。虚则少气不能报息。耳聋嗌干。取其经手太阴。足太阳之外。厥阴内。少阴血者。

　　肺脉。沉之而数。浮之而喘。苦洗洗寒热。腹满肠中热。小便赤。肩背痛。从腰以上汗出。得之房内汗出当风。

　　肺病其色白。身体但寒无热。时时咳。其脉微迟为可治。宜服五味子大补肺汤泻肺散。

　　春当刺少商。夏刺鱼际。皆泻之。季夏刺太渊。秋刺经渠。冬刺尺泽。皆补之。又当灸膻中百壮。背第三椎二十五壮。

　　邪在肺则皮肤痛。发寒热。上气。气喘汗出。咳动肩背。取之膺中外。背第三椎之旁。

　　以形寒寒饮则伤肺。以其两寒相感。中外皆伤。故气逆而上行。肺伤其人劳倦则咳唾血。

　　其脉细紧浮数皆吐血。此为躁扰嗔怒得上。肺伤气壅所致也。

　　肺中风者。口燥而喘。身运而重。冒而肿胀。肺中寒者。其人唾浊涕。肺水者。其人身体肿而小便难。时时大便鸭溏。肺胀者。虚而满喘咳。目如脱状。其脉浮大。

　　趺阳脉浮缓。少阳脉微紧。微为血虚。紧为微寒。此为鼠乳。

　　诊得肺积脉浮。而手按之辟易。胁下时时痛逆。背相引痛。少气善忘。目瞑。结痈。皮肤寒。秋愈夏剧。主皮中时痛如虱缘之状。甚者如针刺之状。时痒。色白也。

　　肺病。身当有热。咳嗽短气。吐出脓血。其脉当短涩。今反浮大。其色当白。而反赤者。

　　此商音。人者主肺声也。肺声哭。其音磬。其志药。其经手太阴。厥逆阳明。则荣卫不通。

　　阴阳反祚。阳气内系。阴气外伤。伤则寒。寒则虚。则厉风所中。嘘吸战掉。语声嘶塞而散下。气息短惫。四肢僻弱。面色青白。遗失便利。甚则不可治。根据源麻黄续命汤主之。

　　又言音喘急。短气好唾。此为火克金。阳系阴。阴气沉。阳气升。升则实。实则热。热则狂。狂则闭眼悸言。非常所说。口赤而张。饮无时度。此热伤肺。肺化为血。不治。若面赤而鼻不欹可治也。

　　白为肺。肺合皮。白如豕膏者吉。肺主鼻。鼻是肺之余。其人金形。相比于上商。白色。

　　小头方面。小肩背。小腹。小手足。发动身轻。精瘦急。心静悍。性喜为吏。耐秋冬。不耐春夏。春夏感而生病。主手太阴廉廉然。肩膺浓薄正疏则肺应之。正白色小理者则肺小。小则少饮。不病喘喝。粗理者则肺大。大则虚。虚则寒。喘鸣。多饮善病。胸喉痹逆气。巨肩反膺陷喉者则肺高。高则实。实则热。上气肩急咳逆。合腋张胁者则肺下。下则逼贲迫肝。

　　善胁下痛。鼻寒或壅而涕生息肉。好肩背浓者则肺坚。坚则不病咳上气。肩背薄者则肺脆。

　　脆则易伤于热。喘息鼻衄。肩膺好者则肺端正。端正则和利难伤。膺偏者则肺偏倾。偏倾则病胸偏痛。鼻亦偏疾。凡人分部陷起者。必有病生。大肠阳明为肺之部。而藏气通于内。

　　外部亦随而应之。沉浊为内。浮清为外。若外病内入。则所部起。内病里出。则所部陷。外入。前治阳后治阴。内出。前治阴后治阳。实泻虚补。阳主外。阴主内。凡人死生休否。则藏神前变形于外。人肺前病。鼻则为之孔开焦枯。若肺前死。鼻则为之梁折孔闭。青黑色。

　　若天中等分。墓色应之必死不治。看色深浅。斟酌赊促。远不出一年。促不延时月。肺疾少愈而卒死。何以知之。曰赤黑如拇指。点见颜颊上。此必卒死。肺绝三日死。何以知之。口张但气出而不还。面白目青。是谓乱经。饮酒当风。风入肺经。胆气妄泄。目则为青。

　　虽有天救。不可复生。面黄目白。如枯骨死。吉凶之色。在于分部顺。顺面见赤白入鼻。必病不出其年。若年上不应。三年之中祸必应也。

　　秋金肺。脉色白。主手太阴脉也。秋取经。秋者金始治。肺将收杀。金将胜火。阳气在合。阴气初胜。湿气及体。阴气未胜。未能深入。故取以泻阴邪。取合以虚阳邪。阳气始衰。故取于合。其脉本在寸口之中。掌后两筋间二寸中。应在腋下动脉。其脉根于太仓。

　　太仓在脐上三寸一分是也。

　　秋三月者主肺大肠。白气狸病也。其源从太阳系手太阴。太阴受淫邪之气。则经络壅滞。

　　毛损肺伤气。暴咳呕逆。若脏实则为阳毒所损。体热生班。气喘引饮。故曰白气狸病也。

　　扁鹊云。灸心肺二俞。主治丹毒白狸病。当根据源为疗。调其阳。理其阴。则脏腑之病不生矣。

　　夫六极者。天气通于肺。地气通于嗌。风气应于肝。雷气动于心。谷气感于脾（谷素问作谷）。雨气润于肾。六经为川。肠胃为海。九窍为水注之气。所以窍应于五脏。五脏邪伤。

　　则

　　卷二十六　肺脏门

　　肺实（附论）

　　夫右手寸口以前脉阴实者。手太阴经也。盖肺实则生热。热则阳气盛。病苦肺胀。汗出若露。上气喘逆。咽中塞如欲呕状。胸中满膨膨与肩相引。名曰肺实热也。

　　扁鹊云。肺实热则喘逆。胸凭仰息。咽中不利。手太阴经为热气所加。故为肺实之病。

　　甚则口赤鼻张。引饮无度。与背生疮。以至股阴膝胫皆痛。

　　右手寸口气口以前脉阴阳俱实者。手太阴与阳经俱实也。病苦头痛目眩。惊狂。喉痹痛。

　　手

　　方

　　煮散方治肺与大肠俱实。令人气凭满。

　　茯苓麻黄（各六钱）黄大青桂心（各三钱）细辛杏仁（各五钱）石膏（二两）丹包裹，以井花水一升五合。煮取七合为一服。日再。

　　泻肺散治酒客劳倦。或汗出当风。喜怒气舍于肺。面目黄肿。起即头眩。咳逆上

　　气。时忽五味子百部（各二两半）茯苓附子苁蓉当归石斛远志续断（各一两）细辛甘草（各七分）防风蜀椒紫菀桂心款冬花干姜（各一两半）桃仁（六十枚）杏仁（三十枚）上捣筛。以酒煎服。方寸匕。早午晚。日三服后。稍加二匕。

　　黄煮散治肺气盛实。其气上蒸发多痰。心胸烦躁。往往咯血。

　　黄（锉）桑根白皮（锉）杏仁（去皮尖双仁炒）紫菀（去苗土）贝母（去心）黄芩（去黑心）麻黄（去根节）麦门冬（去心焙）升麻羌活（去芦头）蛤蚧（酥炙各一分）胡黄连（一钱）上为散。每服三钱。水一盏。生姜一大片拍碎。煎至九分去滓食后临卧温服。

　　若人

　　天门冬煎治肺热实咳嗽。涕唾稠粘。气促急。不思食。

　　生天门冬（二两去心以水一升煮烂候水尽细研）紫菀（去土一两）贝母（去心三两）桔梗白茯苓（去黑皮）桑白皮根（锉）木通（锉各一两半）白蜜（二两）土酥（一两）生地黄汁（四合）藕汁生麦门冬汁（各三合）上为末。先下地黄、麦门冬、藕汁。煎五六沸。

　　次下天门冬并蜜。煎五六沸。次下紫菀等末搅匀。次下酥。慢火煎搅如饧。倾于盒中待凝。

　　每服一匙。食后夜卧细细咽之。日三五服。

　　清肺饮子治渴而小便闭。邪热在气分也。

　　茯苓（三钱）猪苓（三钱）泽泻（五钱）琥珀（半钱）灯心（二分）木通（七分）通草（二分）车前草（炒二钱）瞿麦（半钱）蓄（七分）白术（三钱）桂（半钱）上为细末。

　　每服五钱。水一盏半。煎至一盏带热服。或锉如豆。作汤煎服亦可。八正散或五苓散皆得用之。一方无术桂。

　　麻黄引气汤治肺劳实。气喘鼻张。面目苦肿。

　　麻黄杏仁生姜半夏（各五分）紫苏（四分）白前（亦作白术）细辛桂心（各三两）橘皮（二分）石膏（八两）竹叶（切一升）上罗匀。以水一斗。煮取三升去滓。

　　分三服。

　　龙脑丸治胸中郁热肺喘嗽。口臭喉腥。或口甜。丈夫衄。妇人热血崩。并皆治

　　之。

