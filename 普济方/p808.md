<!-- { "loadSidebar": true } -->
　　人参沙参玄参紫团参丹参白术牡蛎知母甘草（各二两）蛤蚧（一对头尾全用河水洗净文武火酥炙黄色）上为末。用麻黄一斤去根。枸杞子三斤。熬成膏。丸如弹子大。瓷盆子内盛。临卧煎生姜自然汁化下一丸。小儿量岁数加减。

　　人参鳖甲散治冷热虚劳。肌热盗汗。喘嗽困乏。

　　柴胡（茸）前胡人参秦艽汉防己木香茯苓桔梗白术（各五钱）鳖甲（一个去裙醋炙）上为细末。每服二钱。酒炙猪脑子少许。同和别以热酒调下。食前衣盖汗出效。男用母猪。女用雄猪。

　　鳖甲汤治虚劳咳嗽。胸满气急。发热羸瘦。

　　鳖甲（去裙醋炙黄）柴胡（去苗）杏仁（汤浸去皮尖双仁麸炒）款冬花桃仁（汤浸去皮尖双仁麸炒）甘草（炙锉）贝母（去心）知母（焙各一两）皂荚（去皮子酥炙一两）

　　紫菀散

　　（出圣惠方）

　　治虚劳咳嗽。涕唾稠粘。渐觉羸弱。

　　紫菀（去苗土）黄（锉）白茯苓款冬花生干地黄白前杏仁（汤浸去皮尖双仁麸炒微黄）桑根白皮（炙微赤锉各一两）甘草（五钱炙微赤锉）上为散。每服四钱。

　　以水一中盏。入生姜半分。煎至六分。去滓。不计时候温服。

　　五味子散

　　（一名紫菀汤出圣惠方）

　　治虚劳咳嗽。胸中寒热。短气不足。

　　（方见紫菀汤）

　　紫菀丸

　　（出圣惠方）

　　治虚劳咳嗽。胸膈不利。骨节疼痛。饮食无味。

　　紫菀（三分去苗土）前胡（一两去头芦）麦门冬（一两五钱去心焙）桔梗（五钱去芦头）鳖甲（一两五钱涂酥炙令黄去裙。）白芍药（三分）贝母（煨微黄五钱）百合（三分）甘草（五钱炙微赤锉）上为末。炼蜜和捣三二百杵。丸如梧桐子大。每服不计时候。以生姜汤下二十丸。忌苋菜。

　　天门冬丸

　　（出圣惠方）

　　治虚劳咳嗽。喘促心烦。

　　天门冬（二两去心焙）款冬花五味子人参（去芦头）白茯苓贝母（煨微黄）甘草（炙微赤锉）萝卜子（酥拌炒令香各一两）熟干地黄（一两）上为末。炼蜜和捣二三百杵。

　　丸

　　陈橘皮丸

　　（出圣惠方）

　　治虚劳咳嗽。腹胁妨闷。大肠气滞。肢节烦疼。

　　陈橘皮（二两汤浸去白瓤焙）槟榔（一两）柴胡（一两五钱去苗）诃黎勒皮白芍药紫菀（各一两去苗土）川大黄（二两锉碎微炒）杏仁（一两汤浸去皮尖双仁麸炒微黄）木香（五

　　蜡煎散

　　（杨氏家藏方）

　　治虚劳久嗽。痰多气喘。或咯脓血。

　　杏仁（去皮尖双仁者炒黄别研）人参（去芦）干山药贝母（去心）麦门冬（去心）白茯苓（去皮）甘草（炙）百合（去苗）黄明鹿角胶（炙如无以阿胶代各等分）上咀将杏仁别研拌匀。每服二钱。水一盏。入黄腊皂角子大。同煎至七分。食后温服。

　　秦艽饮

　　（一名秦艽散出王氏博济方）

　　治虚劳咳嗽不止。时发寒热。涕唾稠浊。

　　秦艽（去苗土）柴胡（去苗）贝母（去心焙）桔梗（炒各一两）甘草（炙锉三分）诃黎勒（煨用核一两五钱）陈橘皮（汤浸去白焙）麻黄（去根节各一两）上粗捣筛。每服三钱。

　　用

　　温金散

　　（出三因方）

　　治积劳咳嗽。喘闷咯痰。痰中有血。

　　甘草黄芩桑白皮防风（各一两）杏仁（二十七粒制）人参茯神（各五钱）麦门冬（二钱五分）上以前五味用米泔浸一宿晒干。次入人参、茯神、麦门冬三味同为细末。

　　每服三

　　松花膏

　　（出宣明论方）

　　治三二十年劳嗽。预于九月间。宣利一切痰涎。肺积喘

　　嗽不利。

　　防风干生姜野菊花芫花枸杞子甘草苍术黄精上为末。取黄精根熬成膏子。和药末丸如弹子大。每服细嚼一丸。冷水化下。临卧不吃夜饭。服药一粒。

　　紫菀汤治虚劳咳嗽。肠鸣滑泄。

　　紫菀（去土五钱）柴胡（去苗一两）附子（炮裂去皮脐五钱）苍术（米泔浸一宿切片焙干）赤芍药（各一两）肉豆蔻（去壳）人参（各五钱）上锉如麻豆。每服三钱。水一盏煎至六

　　柴胡饮治虚劳咳嗽。气喘颊赤。心忪烦躁。两胁胀闷。肌瘦少力。不思饮食。

　　柴胡（去苗五钱）白术赤茯苓（去黑皮）枳壳（去瓤麸炒）鳖甲（去裙醋炙各一分半）知母（切焙）犀角屑（各一分）上粗捣筛。每服三钱。水一盏。煎至半盏去滓温服。

　　早晨、日午、夜卧、各一服。

　　七味汤治虚劳发热咳嗽。

　　柴胡（去苗）浓朴（去粗皮姜汁炙各二两）甘草（炙）桂（去粗皮）麻黄（去根节）陈橘皮（汤浸去白焙）半夏（为末姜汁和作饼焙干各一两）上粗捣筛。每服三钱。水一盏。

　　入生姜三片。枣二枚。同煎至七分。去滓温服。

　　蛤蚧丸

　　（出圣惠方）

　　治虚劳咳嗽。及肺壅上气。

　　蛤蚧（一对头尾全者涂醋炙令黄）贝母（煨微黄）紫菀（去苗土）杏仁（各一两汤浸去皮尖双仁麸炒微黄）鳖甲（二两涂醋炙令黄去裙）皂荚子（炒令焦黄）桑根白皮（各一两锉）上为末。炼蜜和捣三二百杵。丸如梧桐子大。每服以枣汤下。二十丸。日三四服。

　　忌苋菜。

　　蛤蚧丸

　　（出三因方）

　　治积劳久咳。失音。

　　蛤蚧（二对去口足温水浸去膜刮去血脉用好醋炙）诃子（煨去核）阿胶（炒）熟地黄麦门冬（去心）细辛（去苗）甘草（炙各五钱）上为末。蜜丸皂子大。每服一丸。含化不拘时候服。

　　款冬花丸治虚劳喘嗽。面目浮肿。

　　葶苈马兜铃南星半夏枯矾款冬花佛耳草（各等分）上为细末。水糊为丸。

　　如梧桐子大。每服二十丸。生姜胡桃汤下。食后日进二服。

　　蛤蚧汤治虚劳咳嗽痰唾不利。喘急胸满。呀呷有声。饮食不进。

　　蛤蚧（酥炙去爪一对）人参（一两）杏仁（汤浸去皮尖研五两）白茯苓（去黑皮一两）甘草（炙锉四两）桑根白皮（米泔浸一宿锉焙一两）上粗捣筛。每服三钱。水一盏。入生姜三片。同煎至六分。去滓温服。空心。夜卧各一。

　　鹿髓煎

　　（出圣惠方）

　　治虚劳。伤中脉绝。筋急肺痿咳嗽。

　　鹿髓（半升）生蜜酥（各二两）生地黄汁（四合）杏仁（三合汤浸去皮尖双仁以酒一中盏浸研取汁）桃仁（三两汤浸去皮尖双仁以酒半盏研取汁）上先以桃仁、杏仁、生地黄等汁。于银锅内慢火煎令成膏。次下鹿髓酥蜜同煎如饧。每于食后含咽一茶匙。

　　补肺散

　　（出本事方）

　　治劳嗽。

　　桑白皮熟地黄（各二两）人参紫菀黄五味子（各一两）上为末。每服三钱。

　　水煎入蜜少许。食后四君子汤。加秦艽黄蜡煎服。

　　二黄丸治劳嗽

　　青黛（三钱）辰砂雌黄雄黄白矾信石（各一钱并生用）上并为末。淡豉百粒。

　　汤浸去皮。研成膏为丸。如绿豆大。每服三丸至五丸。临卧茶清下。

　　秦艽汤治虚劳喘嗽。寒热盗汗。

　　秦艽（去苗土）甘草（炙锉各一两）桂（去粗皮）柴胡（去苗）当归（切焙各五钱）上粗捣筛。每服三钱。水一盏。入生姜三片。乌梅并枣各一枚擘破。同煎至七分。去滓温服。

　　紫菀散

　　（出圣惠方）

　　治虚劳上气。咳嗽不止。

　　紫菀（洗去苗土）白茯苓（各一两）五味子百合（各三分）甘草（五钱炙微赤锉）上为末。每服三钱。以水一中盏。煎至五分。去滓温服。日三四服。

　　诃黎散

　　（永类钤方）

　　治劳嗽上气。

　　赤茯苓（二两）诃黎勒皮（三两）木香（五钱）槟榔（一两）当归（一两炒）大黄（一两炒）吴茱萸（汤泡七次炒五钱）上咀每服三钱。生姜三片。水一盏煎六分温服。水邱先生方论止此。

　　人参官桂饮治咳嗽五劳七伤。

　　人参官桂佛耳草款冬花（蕊）寒水石上各等分。焙干碾为细末。每服一大钱重。

　　用芦筒干吸之。若吐呕用生姜嚼之。温水浣漱食后服。忌鸡面。

　　地黄丸

　　（出经验良方）

　　治劳嗽声不出。药润肺出声。

　　生干地黄杏仁甘草贝母麻黄（去节）上等分为细末。用蜜为丸。如梧桐子大。

　　每

　　白茯苓汤治虚劳咳嗽。

　　白茯苓（去黑皮）五灵脂白芷（微炒各一两）黄明胶（两片重一两者炙令燥）上粗捣筛。每服三钱。水一盏。煎至八分。去滓。入蜜少许。更煎两沸。放温细呷。服不计时。

　　焚香透膈散

　　（出宣明论）

　　治一切劳嗽。壅滞。胸膈痞满。

　　雄黄佛耳草鹅管石款冬花（各等分）上为末。每服用药一钱。安放在香炉子上焚着。

　　人参木香散

　　（出百一选方）

　　治劳嗽。屡服有效。

　　人参（一两）破故纸（微炒不可焦一两）木香（一钱）罂粟（半个去蒂并拣取不蛀净蜜炙为未不可焦）上为细末。炼蜜为饼子。半两重。每服一饼。水一盏半。生姜三片。枣子二枚。慢火煎至一盏。去滓温服。张子驷方。蒋佥判传。屡见人服有效。

　　艾叶汤治男女虚劳咳嗽。痰涎不止。

　　伏道艾叶生姜（等分）杏仁（生去皮尖）松节明子木上先将明子锉碎。水一盏煎数沸。次下艾生姜煎至七分。去滓。先嚼杏仁烂后汤送。临卧服。此药若便血去杏仁。

　　人参饮子

　　（出海上名方）

　　治劳嗽喘急。

　　粟壳（二两去顶蒂蜜炙）人参（去芦头）杏仁（汤浸去皮尖各一两）甘草（炙一两）上碾为末。每服三大钱。水一盏。乌梅一个。枣三个。同煎至七分。去滓温服。食后或临卧时服。

　　防风汤

　　（出经验良方）

　　治劳嗽虚喘气粗。喉中涎响。寒却喉不可睡卧如死者。

　　此缘正气不足。至今此疾感寒而作。如此重。宜服此。

　　防风川芎（各二钱五分）甘草（一钱）枇杷叶（去毛一两）上为末每服二钱。

　　水一盏。煎至九分。下硫黄丸五十丸。空心服。

　　玄胡散治虚劳喘嗽。咳唾脓血。肌热盗汗困弱。

　　玄胡索知母贝母款冬花（各一两）上为细末。每服二钱。猪肉一两。薄批糁药卷定。精火炙熟。细嚼。生姜汤下。食后。日进二服。

　　治劳嗽乃虚证。及鼻流清涕。耳作蝉鸣。眼见黑花。一切虚证。丈夫妇人皆可服。

　　少年服亦北五味子（二两）鳖甲（浓者）地骨皮（各三两）上为末。炼蜜和丸。如梧桐子大。空心食前温酒或盐汤。任意服三五十丸。妇人醋汤下。此曲江人秘方。人服之大有功效。盖处方有理。

