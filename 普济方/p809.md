<!-- { "loadSidebar": true } -->
　　慈鸦方治瘦病咳喘。骨蒸、羸弱。助气。

　　用慈鸦。即寒鸦。可和五味淹炙食之良。其大鸦不中食。肉涩。只能治病。不宜常食也。

　　以目睛汁注眼中。则夜见神鬼。

　　治肺劳咳嗽

　　用雌黄一两。入瓦盒内。不固济。坐盒子于地上。用灰焙之。周匝令实。可浓二寸。以炭一斤簇定顶。以火之。三分去一。退火待冷。出研如面。用蟾酥为丸如粟大。每日空心杏仁汤下三丸瘥。

　　小百劳散

　　（出宣明论）

　　治劳喘嗽不已。自汗者。

　　用御米壳。不拘多少炒为末。每服二钱。入乌梅同煎。水一盏。煎服。食后有汗。加小麦

　　紫菀散

　　（出宣明论）

　　治劳体热心寒。脉滑短气嗽。妇人多有此疾。口干眼涩。

　　骨痿短气。皆因肠胃燥滞。营卫不能开发。玄府闭塞。热郁内余。可以开发阴阳。宣通

　　涩滞。和营卫。顺紫菀桑白皮桔梗续断甘草五味子（各一两）赤小豆（一合）上为末水一盏。

　　药末五钱。青竹茹弹子大。同煎至七分。去滓温服。

　　加减建中汤

　　（出卫生家宝方）

　　治虚劳咳嗽。痰盛。渐成劳疾。

　　黄（二两或三两）白芍药（六两）桂（二两）甘草（二两）加半夏（五两）上为粗末。水一盏半。药末四钱。生姜五片。枣子二枚。同煎至七分。去滓入饧少许。再煎饧熔。

　　食前温服。腹胀者去枣加茯苓三两。心忡悸者。加柏子仁三两。潮热者加柴胡三两。喘者加五味子三两。自汗加小麦同煎服。

　　治一切男子女人劳嗽。喘急气促。坐卧不安。喉中气鸣。脉气洪数。病势浓盛。宜

　　吃此方。重手无脉不要吃。

　　（出护命方）黄芩麻黄（去根）柴胡（去毛芦）桑白皮桔梗独活人参贝母（去心）蛤蚧（酥炙黄色）羌活（各一分）天灵盖（酥炙焦黄色一分）黄连（四铢）上为细末。

　　每服七钱。童子小便一碗。生葱五根。用新瓶一副盛之。封盖瓶口。四面用糠头火烧之。取一盏。

　　早起来半食后顿温服。巳时吃。

　　朱砂丹

　　（出十便良方）

　　治劳嗽。

　　上以天门冬四两碎锉。取一白小盒子。将天门冬入在一香炉内。三块两块烧之。上以物阁住盒子。令烟熏盒子内。十分光黑。仍以物遮烟。只就一处令出。令烟浓了。取砂二两。

　　入在盒子内。上以川椒盖头令满。以盖子合定。蜜调茶土固封。土内仍着少盐。外以铁线系缠定。放地上。仍以一瓦子衬底上以醋为灰冢。下三斤火候。消得一半。来更下二斤。火冷取出。埋在湿地一宿出火毒了。拣砂令净研细。糯米糊为丸。如梧桐子大。不拘时以人参汤下三五粒妙。

　　治劳瘦咳嗽

　　（出本草）用萝卜和羊肉鲫鱼煮食之。

　　卷二百三十一　虚劳门

　　虚劳吐血（附论）

　　夫虚劳吐血者。是劳伤于脏腑。内崩之病也。血之与气。相随而行。荣养身体。外周养于肌肉。内则荣于脏腑。脏腑伤损。血则妄行。若上。胸膈气逆。则吐血衄血。若流于肠胃。

　　肠

　　方

　　茜根散

　　（出圣惠方）

　　治虚劳少力。吐血心闷。头晕目眩。

　　茜根（锉）羚羊角屑柏叶刺蓟阿胶（捣碎炒令黄燥）白芍药白术黄（锉）当归（锉微炒）黄芩（各一两）生干地黄（二两）甘草（五钱炙微赤锉）伏龙肝（二两）乱发灰（五钱）上为散。每服四钱。以水一中盏。入竹茹一分。煎至六分。去滓。不计时候温候。

　　天竺黄散

　　（出圣惠方）

　　治虚劳。心肺烦热吐血。

　　天竺黄知母川大黄（锉碎微炒）人参（去芦头）犀角屑黄（锉）白茯苓马兜铃麦门冬（去心焙）生干地黄鹿角胶（捣碎炒令黄燥各一两）甘草（五钱炙微赤锉）上为散。每服三钱。以水一中盏。煎至六分。去滓。不计时候温服。

　　天门冬丸

　　（出圣惠方）

　　治虚劳肺热吐血。烦闷咽喉不利。

　　天门冬（一两五钱去心焙）麦门冬（一两五钱去心焙）人参（去芦头）前胡（去芦头）桑根白皮（锉各一两）射干百合杏仁（汤浸去皮尖双仁麸炒微黄）五味子紫菀（去苗土）贝母（煨令微黄）甘草（炙微赤锉各三分）上为末。炼蜜和捣百余杵。丸如弹子大。

　　每服不计时候。以薄锦裹一丸。含津咽。

　　伏龙肝散

　　（出圣惠方）

　　治虚劳吐血。心烦头闷。

　　伏龙肝生干地黄鹿角胶（各二两捣碎炒令黄燥）芎当归桂心白芍药白芷麦门冬（去心焙）细辛甘草（炙微赤锉各一两）上为散。每服三钱。以水一中盏。煎至六分。去滓。不计时候温服。

　　阿胶散

　　（出圣惠方）

　　治虚劳频吐血。心膈四肢疼痛。头目旋闷。

　　阿胶（二两捣碎炒令黄燥）当归（一两锉微炒）伏龙肝（二两）白芍药白芷甘草（各一两炙微赤锉）生干地黄（四两）细辛（五钱）芎桂心（各一两）上为散。每服四钱。

　　用

　　蒲黄散

　　（出圣惠方）

　　治虚劳肺热吐血。

　　蒲黄（三分）甘草（一分炙微赤锉）当归（锉微炒）人参（去芦头）白芍药阿胶（捣碎炒令黄燥）麦门冬（一两去心焙）黄（锉）刺蓟生干地黄（各五钱）上为散。

　　每服不计时候。以粥饮调下二钱。

　　知母汤治丈夫妇人虚劳咳嗽。兼咯血吐血等疾。

　　知母（焙）贝母（去心）百合防己半夏（汤洗去滑生姜汁制炒干）枇杷叶（去毛焙各一两）草乌头（去皮尖炒）苦葶苈（隔纸炒）甜葶苈（隔纸炒）百部（各五钱）上捣筛。每服三钱。水一盏。入红绵子少许。乌梅三枚。煎至半盏。去滓温服。

　　石膏散

　　（出圣惠方）

　　治虚劳吐血。喘促头痛。吃食全少。

　　石膏（四两）麻黄（去根节）五味子半夏（汤洗七遍去滑）黄（锉）麦门冬（去心各一两）生干地黄（二两）杏仁（二两汤浸去皮尖双仁麸炒微黄）甘草（五钱炙微赤锉）上为散。每服四钱。以水一中盏。入生姜半分。小麦一百粒。煎至六分。去滓。不计时候温服。

　　补肺散治虚劳吐血。失声。

　　干姜（五钱炮裂锉）当归（二分）白芍药（五钱）黄芩（三分）阿胶（一两捣碎炒令黄燥）伏龙肝（一两）白芷（五钱）甘草（一分炙微赤锉）桂心（五钱）上为散。

　　每服三钱。

　　以水

　　白芍药散治虚损劳极。面色枯悴。或时唾血吐血等并服。

　　白芍药当归（锉微炒）附子（炮裂去皮脐）黄芩白术（各一两）阿胶〔一（二）两捣碎炒令黄燥〕生干地黄（四两）甘草（一两炙微赤锉）上为散。每服不计时候。以糯米饮调下二钱。

　　黄散治虚劳。补肺气。止吐血。

　　黄（锉）露蜂房（各一两微炒）川楝子（三分微炒）白蒺藜（五钱）桑根白皮（三分锉）阿胶（一两捣碎炒令黄燥）薯蓣（一两）麝香（一两细研）上为散。入麝香研令匀。

　　不计时候。以糯米粥饮调下二钱。

　　治虚劳吐血。短气欲绝。面无颜色。

　　黄（一两锉）白茯苓（三分）熟干地黄（一两）人参（去芦头）续断（各二分）甘草（五钱炙微赤锉）桂心（五钱）五味子（五钱）上为散。每服三钱。以水一中盏。入生姜半分

　　皮散治虚劳吐血。

　　皮（二两烧灰）硫黄（一分）上药都研令匀细。每服空心温酒调下一钱。

　　人参散治肺劳吐血。

　　人参（五钱）黄蜀葵花（一两）上为散。每服一钱匕。糯米饮调下。食后服。

　　鹿角胶散治虚劳内伤。寒热吐血。

　　鹿角胶（一两捣碎炒令黄燥）白芍药（一两）生干地黄（二两）羚羊角屑柏叶黄刺蓟（各一两）上为散。每服四钱。以水一中盏。入竹茹一分。煎至六分。去滓。入沙糖如枣大。更煎二三沸。不计时候温服。

　　麦门冬汤治虚劳不足。内伤呕血吐血。

　　麦门冬（去心焙三两）桂（去粗皮）干姜（炮制各五钱）甘草（炙锉）阿胶（炙令燥）人参（各三分去芦头）生干地黄（焙一两）上粗捣筛。每服五钱。水一盏半。煎至一盏。

　　去滓

　　坚中汤治虚劳内伤。寒热呕逆吐血。

　　糖（三斤）芍药半夏（汤洗去滑姜汁炒）生姜甘草（各三两）桂心（二两）大枣（五十枚）上咀以水二斗。煮取七升。分七服。日五夜二。千金翼无甘草、桂心。有生地黄。

　　柴胡丸治虚劳吐血。胸膈烦满。

　　柴胡（去苗一两）贝母（去心）知母（焙）麦门冬（去心焙）芎款冬花（各五钱）黄（锉一两五钱）上为末。童子小便五盏。入药在内。慢火熬柳枝搅成煎。放冷候可丸即丸小弹子大。每服一丸。人参汤化下。不计时候。

　　香胶散治虚劳内伤吐血。

　　鹿角胶阿胶槐实（三味同糯米一合炒）人参黄柏（去皮面炒黄）荷叶（生）蒲黄（生用）上为末研匀。每服一钱。藕汁调下。日三服。食后。

　　七宝丸治虚劳喘急。咳嗽吐血咯血。定喘。

　　芦荟柏子仁茯神（去木）款冬花麦门冬（去心焙）知母（各一两）生干地黄（焙五钱）上为末。炼蜜为丸。如弹子大。每服一丸。河水一盏。入生姜少许。煎至六分。和滓温服。不拘时。

　　扁豆散治久嗽咯血。成肺痿多吐白涎。胸膈满闷。不食。

　　白扁豆生姜（各五钱）枇杷叶（去毛）半夏人参白术（各一分）白茅根（三分）上细锉。水三升。煎至一升。去滓下槟榔末一钱。和匀分四服。不拘时候。

　　地黄散治虚劳吐血不止。

　　生干地黄黄芩白芍药（各一两）阿胶（二两捣碎炒令黄燥）当归（一两）伏龙肝（二两）上为末。每服不计时候。以糯米粥饮调下二钱。

　　当归散治虚劳吐血。咳嗽烦满。

　　当归（切焙）甘草（炙锉各二两）人参白茯苓（去黑皮各一两）生干地黄（半斤以生姜半斤取汁浸一宿切焙）杏仁（麸炒去皮尖双仁一两）上为末。每服二钱至三钱。米饮调下。不拘时。

　　黄饮治虚劳崩中。吐血上气。短气欲绝。面黑如漆。

　　黄芍药芎甘草（各四两）生姜（一斤）上咀以酒五升。浸一宿。明旦更以水五升。煮取四升。分四服。日三夜一。下阴中毒。如汤沃雪。凡夏月不得隔宿浸药。酒客劳热。发痔下血。其谷道热。去生姜用地黄代之。凡进三两剂。

　　鳖甲丸治吐血。咳嗽神效。

　　鳖甲（一个有肋者醋炙黄）柴胡（一两酒浸一宿）杏仁（一两童便浸炒）甘草（一两炒）人参（五钱）上为末。炼蜜为丸。如梧桐子大。每服十丸至十五丸。姜汤下。

