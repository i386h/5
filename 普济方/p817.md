<!-- { "loadSidebar": true } -->
　　草豆蔻（去皮）人参（去芦头各一两）桂心（五钱）白术（一两）半夏（汤洗七遍去滑五钱）甘草（一分炙微赤锉）陈橘皮（一两汤浸去白瓤焙）浓朴（一两五钱去粗皮涂生姜汁炙令香熟）上为散。每服三钱。以水一中盏。入生姜半分枣三枚。煎至六分。去滓食前稍热服。

　　白术丸治虚劳脾胃虚冷。消食下气。

　　白术人参（各一两五钱）枳壳（麸炒去瓤麸一两一分）浓朴（去粗皮生姜汁炙）桂（去粗皮）槟榔（锉各一两）陈橘皮（汤浸去白焙三分）上为末。炼蜜丸。如梧桐子大。每服二

　　平胃丸治虚劳。胃气不调。不能食。冷即腹胀泄痢。

　　甘草（炙锉）枳壳（去瓤麸炒）白术人参（各一两）干姜（炮裂五钱）麦（炒一两）上为末。炼蜜和丸。如梧桐子大。每服二十丸。米饮下不拘时。日三。

　　丁香丸治虚劳脾气虚弱。腹胀。饮食不消。面无颜色。四肢羸瘦。

　　丁香（一两）硫黄（二分细研）神曲（一两炒微黄）槟榔陈橘皮（汤浸去白瓤焙）浓朴（去粗皮涂生姜汁炙令香熟各一两）上为末。炼蜜和捣三二百杵。丸如梧桐子大。每服空心及

　　白术丸治虚劳脾胃虚冷。不能食。食不消化。

　　白术（二两）陈橘皮（汤浸去白焙）人参浓朴（去粗皮生姜汁炙）甘草（炙锉各一两）上为末。炼蜜丸。如梧桐子大。每服一十五丸。至二十丸。温酒下日一。一方无甘草。米饮下。

　　神曲散治虚劳。脾胃冷弱。腹中气胀满。食不消化。

　　神曲（二两微炒）木香陈橘皮（汤浸去白瓤焙）麦（微炒）草豆蔻〔去皮各二（一）两〕上为散。每服食前。以温酒调下二（一）钱。

　　卷二百三十三　虚劳门

　　虚劳羸瘦附论

　　夫虚劳羸瘦者。五脏之气伤损也。经所谓一损损于皮毛。皮聚而毛落。二损损于血脉。

　　血脉虚少。不能荣于五脏六腑也。三损损于肌肉。肌肉消瘦。饮食不为肌肤。四损损于筋。

　　筋缓不能自收持。五损损于骨。骨痿不能起于床。然治损之法奈何。损其肺者。益其气。损其心者。调其营卫。损其脾者。调其饮食。适其寒温。损其肝者。缓其中。损其肾者。益其精。此治损之法也。

　　虚劳羸瘦者。是五脏六腑虚损之候也。凡人耽嗜声色。贪味甘肥。殊无撙节。唯恣情性。

　　而又外触风寒。内伤气血。表里受病。阴阳相搏。久而不瘳。遂成羸瘵。此皆冷热血气之所起。五劳六极之候。因兹有焉。脾肾劳伤。肌骨枯悴。故成劳瘦之病也。

　　老小羸。为血气不足。寒气独积于地。炎气独散于天。天地不交。故体成否。体成否。

　　则肌肉不润。腠理不通。胸膈气急。肠胃招满。为阴气冲阳。阳不接也。或膀胱坚积。肢体沉。为阳气不能下营。阴气独盛也。致大肠留壅。汤药不下。或水谷不消。更加短气。若不利关格。实不得其死也。

　　方

　　补益甘草丸治虚劳羸瘦。膝冷腰疼。神思昏沉。肢节无力。少精乏气。睡卧多

　　惊。

　　甘草（炙微赤锉）薯蓣远志（去心）续断桂心人参（去芦头）防风（去芦头）天雄（炮裂去皮脐）石斛（去根锉）茯神覆盆子车前子五味子鹿茸（去毛涂酥炙微黄）楮实（水淘去浮者焙干）山茱萸蛇床子杜仲（去皱皮炙微黄）巴戟萆（锉）狗脊黄〔各二（一）两锉）牛膝（一两半去苗）白龙脑（五钱细研入）肉苁蓉（酒浸一宿刮去皱皮炙令干）菟丝子（酒浸三日曝干另捣为末）生干地黄钟乳粉（各二两）泽泻（一两）上为末。炼蜜和捣五七百杵。丸如梧桐子大。每服空心以温酒下三十丸。及晚食前再服。

　　补益钟乳天雄丸治虚劳。水脏久惫。腰膝疼冷。筋骨无力。梦寐不安。阳道劣

　　弱。面色萎钟乳粉天雄（炮裂去皮脐）巴戟（各一两五钱）香子肉苁蓉（酒浸一宿刮去粗皮炙令干）菟丝子（酒浸三日曝干另捣为末）补骨脂木香天门冬（去心焙）续断沉香石斛（去根锉）丁香山茱萸附子（炮裂去皮脐）肉桂（去粗皮）当归麝香（细研）白术人参（去芦头）仙灵脾薯蓣牛膝（去苗）浓朴（去粗皮涂生姜汁炙令香熟）熟干地黄石龙芮（各一两）磁石（二两烧令赤醋淬七次细研水飞过）上为末。炼蜜和捣五七百杵。丸如梧桐子大。每日空心以暖酒下三十丸。临卧时再服。如不饮酒。盐汤下亦得。

　　羊肾丸

　　（出圣惠方）

　　治虚劳羸瘦。补益骨髓肌肤。

　　羊肾（二对去脂膜切破焙干）人参（去芦头）白茯苓白术（各一两）桂心熟干地黄（各三（二）两）肉苁蓉（酒浸一宿刮去皱皮炙干）当归蛇床子（各三分）枳壳（麸炒微黄去瓤）薯蓣黄泽泻山茱萸白芍药吴茱萸（汤浸七遍焙干微炒）菟丝子（酒浸三日曝干别捣为末）鹿茸（去毛涂酥炙微黄）远志（去心）附子（炮裂去皮脐）牡丹石斛（去根锉）牛膝（去苗）诃黎勒（煨用皮各一两五钱）上为末。炼蜜和捣三五百杵。

　　丸如梧桐子大。每日空腹以暖酒下三十丸。晚食前再服。

　　通命丸疗虚劳百病。七伤六极。少气羸弱。不能饮食。

　　茯苓甘草（炙）杏仁（去皮尖熬）干天门冬（去心）芍药大黄当归干姜人参（各六分）牛膝干地黄（各七分）黄芩紫菀苁蓉（各五分）阿胶（炙）桂心吴茱萸蜀椒（出汗）石斛（各三分）防风干漆（熬）白术（各四分）上捣筛。以枣膏蜜相拌和作丸。食前服七丸。日三。不知渐增。以知为度。病剧者。夜更一服。忌芜荑、鲤鱼、生葱、海藻、松菜、桃、李、雀肉、等物。

　　川椒丸

　　（出圣惠方）

　　治虚劳羸瘦。食饮无味。百节酸疼。神思昏沉。四肢无

　　力。宜服补益。

　　川椒（一两去目及闭口者炒去汗）白茯苓柏子仁芎人参（去芦头）桂心黄干姜当归山茱萸附子（炮裂去皮脐）枸杞子薯蓣（各三分）枳实（五钱麸炒微黄）牛膝（去苗）浓朴（去粗皮涂生姜汁炙令香熟）肉苁蓉（酒浸一宿刮去皱皮炙干）石斛（去根锉）熟干地黄菟丝子（酒浸三日焙干别捣为末各一两）上为末。炼蜜和捣三五百杵。

　　丸如梧桐子大。每服空腹以温酒下三十丸。晚食前再服。

　　松子丸

　　（出圣惠方）

　　治虚劳百病。绝伤羸瘦。久服强筋骨。长肌肉。悦泽颜

　　色。延年不老。

　　松子（去皮）白茯苓（一两）麦门冬（去心焙）柏子仁薯蓣枸杞子五味子官桂山茱萸覆盆子熟干地黄泽泻女贞实石南黄（锉）远志（去心各一两）肉苁蓉（二两酒浸一宿刮去皱皮炙令干）石斛（一两五钱去根锉）甘草（半两炙微赤锉）杜仲（一两五钱去皱皮炙令黄）上为末。炼蜜和捣五七百杵。丸如梧桐子大。每服。空心及晚食前

　　人参汤治虚劳羸瘦。肌热盗汗。四肢少力。不思饮食。咳嗽多痰。

　　人参（一分）白茯苓（去黑皮）桂（去粗皮）紫菀（各五钱去苗土）木香（一分）青橘皮（汤浸去白焙半两）桔梗赤芍药五味子（各一两）芎诃黎勒皮羌活（去芦头）当归（切焙各五钱）防己（一分）秦艽（去苗土五钱）甘草（炙锉）鳖甲（各一两醋炙令焦黄）柴胡（五钱去苗）地骨皮（一两）上粗捣筛。每服二钱。入葱白二寸。生姜半分。

　　切碎同煎。至半盏去滓。入童子小便半盏。再煎一两沸。每日食前温服。

　　钟乳粉丸治虚劳少气。羸瘦无力。

　　钟乳粉熟干地黄（焙）杜仲（去粗皮锉炒）续断肉苁蓉（去皱皮酒浸切焙）山茱萸桂（去粗皮）巴戟天（去心）牛膝（酒浸切焙）石斛（去根）覆盆子五味子附子（炮裂去皮脐）菟丝子（酒浸一宿）白槟榔（煨锉）蛇床子狗脊（去毛）山芋（各三两）萆（一两五钱）上为末。炼蜜和丸。如梧桐子大。每服四十丸。暖酒下。空心食前服。

　　谷仙散治虚劳羸瘦。目风泪出。耳作蝉鸣。口中干燥。饮食多呕。或时下痢。腹

　　中雷鸣。

　　石斛（去根）肉苁蓉（酒浸切焙）杜仲（去粗皮锉炒）防风（去叉）萆菖蒲麦门冬（去心焙）白马茎（切焙）菟丝子（酒浸别捣）远志（去心）柏实续断山芋蛇床子泽泻细辛（去苗叶）天雄（炮裂去皮脐）上等分。捣罗为散。每服三钱匕。温酒调下。

　　巴戟丸

　　（出圣惠方）

　　治虚劳羸瘦。下元冷惫。脚膝无力。风气相攻。

　　巴戟菟丝子（酒浸三日曝干别捣为末）石斛（去根锉）松子（去皮）桂心人参（去芦头）牛膝（去苗）羌活附子（炮裂去皮脐）白茯苓（各一两）钟乳粉云母粉肉苁蓉（酒浸一宿刮去皱皮炙令干）熟干地黄（各二两）甘菊花五味子防风（去芦头各三分）上为末。入研了药同研令匀。炼蜜和捣五七百杵。丸如梧桐子大。每服空心及晚食前。以温酒下三十丸。

　　补益煎治虚劳肌瘦。腿膝无力。不思饮食。和益营卫。驻颜补气。滋润肌体。及

　　治疗一切生地黄（四斤）生天门冬（一斤）生藕（一斤）生姜（八两）以上四味。锉碎。

　　用生绢袋绞取汁。

　　石斛（去根）鹿茸（酥炙去毛）菟丝子（酒浸一宿捣成片子焙干）黄（锉）牛膝（酒浸一宿焙干）柴胡（去苗）地骨皮人参白茯苓（去黑皮）桂（去粗皮）木香附子（炮裂去皮脐各一两）上捣罗十二味为末。先将前四味自然汁。于银石器内。熬耗一半。入好酒一斗。又熬去一半。入酥蜜各半斤。同熬。次入上件药末于汁内。用柳枝不住手搅。直候匙上抄起为度。于新瓷器内盛。用蜡纸封口。每日空心温酒调下一匙。

　　山茱萸散

　　（一名五洛散）

　　治虚劳。身体羸瘦。寒热时作。咳嗽喘满。四肢无

　　力。百节酸疼。

　　肉苁蓉丸

　　（出圣惠方）

　　治虚劳羸瘦。心神健忘。腰膝多疼。脏腑气虚。阳事衰

　　绝。

　　肉苁蓉（二两酒浸一宿刮去皱皮炙令干）菟丝子（酒浸三日曝干别杵为末）薯蓣牛膝（去苗）巴戟杜仲（去粗皮炙微黄）续断白茯苓枸杞子五味子蛇床子山茱萸（各一两）远志（去心）柏子仁茯神（各二两）上为末。炼蜜和捣五七百杵。丸如梧桐子大。每日空腹以温酒下三十丸。晚食前再服。

　　鳖甲丸治虚劳。肌体羸瘦。发热减食。四肢少力。

　　鳖甲（醋炙令黄去裙）柴胡（去苗各一两五钱）人参白术麦门冬（去心焙）诃黎勒皮黄（锉）五味子沉香赤芍药茯神（去木）生干地黄（焙）木香枳实（去穣麸炒各一两）上为末。炼蜜为丸。如梧桐子大。每日空心人参汤。或粥饮下二十丸。至三十丸。日三。

　　当归散治虚劳羸瘦。面目黧黑。四肢苦重。短气。不思饮食。

