<!-- { "loadSidebar": true } -->
　　紫河车（一具即男子胎衣水洗净酒醋再折洗用童尿并好酒煮烂）麝（半钱）黄头（取肉四两童尿并酒煮烂）大红川椒（去合口并子以黄杆纸托之就放于热炉内频拨去油顿地上盖一宿一两半）鹿茸（七钱半酒炙）生鳖甲（一枚去裙醋浸一宿又醋一盏仰盛慢火炙令醋尽）桃仁（水浸去皮）秦艽（洗）木香明阿胶（炒酥各半两）雄黄安息香生发（纸燃火烧存性各二钱半）虎头关骨（酒浸二宿炙焦一两半）上细末。以紫河车狗肉杵粘为丸。桐子大。每服七十粒。月首五更空心米汤下。午时又服。如无胎衣。以雄猪肚代用。修事同。

　　治劳疾

　　（出百一选方）虎粪内骨（一钱人骨为最兽骨次之杀虎大肠用着亦可用青蛇脑小豆许或绿豆许同酥涂炙色转为度无蛇脑只酥炙亦得）天灵盖（三钱酥炙黄为末）鳖甲（极大者酥炙黄为末一两九肋者妙）青蒿（取梢三四寸细判六两）安息香（半两）桃仁（一分去尖研为末绢筛过）麝香（一钱别研）槟榔（一个别为细末）豉（三百粒）葱白（二十一根打破）童子小便（半升）东引桃柳李桑枝（各七茎粗如筋头大各七寸细锉）枫叶（二十一片如无亦得初不曾用）上先将青蒿桃、柳、李、桑枝、枫叶、豉。以官升量水三升煎至半升许。去滓。入安息香、天灵盖、虎粪内骨、鳖甲、桃仁与童子小便。同煎取汁。去滓。有四五合。将槟榔、麝香同研均。调作一服。早晨温服。以被盖覆汗。恐汗内有细虫。以帛子拭之。即焚此帛。相次须泻。

　　必有虫下。如未死以大火焚之。并弃长流水内。所用药切不得令病患知。日后亦然。十来日后。气体复元。再进一服。根据前焚弃。至无虫止。此药如病者未亟。可以取安。如已亟。俟其垂死。则令下次已传染者服之。先病者不可救。后来断不传染。

　　袁州寄居五节郎李应本。相州法司尝以吏役事韩似夫枢密。兵火后。忽于宜春见之。云兵候军得官。今闲居于此。从客问其家事。潜然泪下曰。应先有儿女三人。长子因买空宅。

　　无人所居之室。忽觉心动背寒。遂感劳疾。垂殆。传于其次室女。长子既死。女病寻亟。继又传于第三子。证候一同。应大恐。即祷于城隍。每月设面饭以斋云水。冀遇异人。且许谢钱三十万。数日因往市中。开元寺前有一人。衣羽士服。自称贫道。踵足而呼曰。团练，闻宅上苦传尸劳。贫道有一药方。奉传。同入寺中。问其姓名。不答。曰何必云云。应即假笔书之。道人言欲过湖南。应留之饭。云已吃饭了。欲赠之钱。云有盘缠。临行又言。此药以天灵盖、虎粪内骨、为主。切须仔细寻觅。青蛇脑如无亦可。服药前一日。须盛享城隍。求为阴助。应曰。既求于神。何必用药。道人曰。不然。即揖别西去。应以事颇异。敬如其言。

　　治药既成。设五神位。各俱饮馔十品。如待宾客。以享城隍。又别列酒食。以犒阴兵。仍于其家设使者一位。于病榻之前。服药食顷。脏腑大下。得虫七枚。色如红熬肉。而复白。长约一寸。阔七八分。前锐后方。腹下近前有口。身之四周有足。若鱼骨细。若针尖而曲。已死。试取火焚之。以铁火筋扎刺不能入。病顷减。后又服一剂得小虫四个。自此遂安。今已十年。肌体悦泽。不复有疾。道人后竟不来。此方传之枢密之孙。韶州使君希道。

　　蜡杏汤

　　（出医学切问）

　　治远年近日劳疾。

　　柴胡桔梗甘草（各一钱）老鼠刺根黄芩茴香（炒）罂粟壳（去蒂根蜜炙）胡椒（各二钱）乌梅黄蜡杏仁款冬花（各一钱）上以新瓦瓶。盛水三四碗。安药在内密封。慢火煨熟。睡至四更暖服一盏。吃尽用好酒三四碗。再煨滓服。亦如前。妇人加当归。

　　男子加人参。吐血加阿胶、北五味子。

　　再生丹治一切劳证黄瘦。虚损。诸药不能治者。此药大效。

　　沉香（八钱半）木香（五钱）槟榔（五钱）大茴香（一两盐炒）小茴香（一两盐炒）木通穿山甲（一两酥炒）全蝎（一两微炒）通草（一两）灯草（五钱）头红花（二钱半）上为细末。甘草膏子为丸。如梧桐子大。每服三四十丸。酒盐汤空心服。干物压之。

　　雄麝丸

　　（出直指方）

　　治劳瘵。杀瘵虫。下恶物。

　　雄黄雌黄青黛（干）代赭石（醋淬）朱砂（细研各三钱半）大虾蟆（一个酒炙黄）安息香阿魏（酒浸研用各二钱）男子天灵盖（酥炙黄二钱）麝（半钱）川巴豆肉（肥者十粒略去油）上为细末。软硬饭头揉和杵丸。如桐子大。每二十粒。桃仁四十个去皮研煎汤。

　　月初五更空心下。

　　治瘦

　　（出本草）

　　用牛肝。醋煮食之。

　　又方

　　（出本草）

　　治远年近日劳疾。

　　取雄猫儿脑髓眼睛生用。酒浸服。其劳虫便从鼻出。一方黑猫生取肝。晒干为末。月首五更空心酒调服。或酒浸服。能杀瘵虫。

　　治男子妇人骨蒸劳瘵。憎寒发热

　　（出经效良方）青蒿（春夏用叶秋冬用子不用叶用根不用子用茎四者相代必用童子小便浸过或有功无毒只一握）大鳖甲（醋炙）白术（煨）地骨皮白茯苓桑白皮粉草（炙）楝参栝蒌实北

　　清骨散

　　（出经效良方）

　　治男子妇人五心烦热。欲成劳瘵。

　　北柴胡（七钱半）赤茯苓（用一两）人参防风（去芦）熟地黄秦艽（各一两）生地黄（用一两）胡黄连（半两）薄荷叶（七钱半）上罗匀。每服四钱。水一盏煎七分。

　　温服。

　　患

　　蜡煎散

　　（出医学切问）

　　治一切劳疾。

　　白鸡冠花子木香（各一钱）人参（盐炒去芦）马尾勃青蒿子（一勺童子小便浸三宿）鳖甲（醋炙）款冬花（各半两）糯米（一勺）甘草（二钱）上为末。每服三钱。水一盏。乌梅黄蜡煎。无时服。

　　烧发方

　　（出直指方）

　　治劳瘵。

　　用生发烧存性。为末。以水调之。空心服。此亦用枕骨之意。苏合香丸皆要药也。

　　治劳瘵病证已见。而未成者。

　　（出百一选方）取稻草根细切浓煎。不以时候熟水饮之。

　　芎归血余散

　　（出直指方）

　　治劳瘵。

　　室女顶门生发（一小团井水洗去油腻法醋浸一宿日中晒干纸裹火烧灰存性）当归（三钱）真川芎（半两）木香桃仁（水浸去皮焙各二钱）安息香雄黄（各一钱）全蝎（二枚）江上大鲤鱼头（生截断一枚醋炙酥）上为末。分作四服。每服井水一大碗。净室中煎七分。

　　入红硬真降香末半钱。服此药烧北斗符。入药。月初五更。空心向北目天咒曰。瘵神害我生人。

　　吾奉帝敕。服药保身。急急如律令。念咒五遍。北面服毕。面南吸生气入腹中。烧真降香置床下。午时又如前服药。后以鳖甲生犀散取虫。

　　鳖甲生犀散

　　（出直指方）

　　治瘵疾。杀瘵虫。取出恶物。

　　天灵盖（一具男者色不赤可用女者色赤勿用以檀香煎汤候冷洗咒曰雷公灵雷公圣逢传尸即须应急急如律令咒七遍次用酥炙令黄）生鳖甲（一枚去裙醋炙黄）鸡心槟榔（半两）安息香（半两）虎长牙（二个醋炙酥如无则用牙关骨半两）桃仁（水浸去皮焙干半两）生犀角木香甘遂降真香干漆（杵碎炒烟出略尽存性）阿魏（酒浸研各三钱）穿山甲（取四趾醋炙黄）雷丸（二钱）蚯蚓（十条生和药）全蝎（三个）上为末。每服半两。先用豉心四十九粒。东向桃李桑梅小梢各二茎。长七寸。生蓝青七叶。青蒿一小握。葱白连根洗五片。

　　石臼内同杵。用井水一碗半。煎取一盏。入童子便一盏。并药煎取七分。入麝一字。月初旬五更。空心温服。即以被覆汗。恐汗中有细虫。软帛拭之。即焚其帛。少时必泻虫。以净桶盛。急钳取虫付烈火焚之。并收入瓷器中。瓦片敷黄雄盖之。泥和灰扎。埋深山绝人行处。

　　五枝散

　　（出直指方）

　　取下传尸劳虫。

　　桃枝李枝梅枝桑枝石榴枝（并向东小枝各七茎长三寸）青蒿（一小握）苦楝根（白皮七寸）葱白（连根洗七片各寸截）生姜青（七叶）上以童便一升半。煎取其半。去滓。入安息香、苏合香、阿魏各一钱。煎至一盏滤清。调朱砂、雄黄、雷丸、枯白矾、硫黄末各半钱。鸡心槟榔末一钱半。麝一字。分作二服。月初五更。空心进一服。五更五点。又进一服。约午前下瘵虫。净桶盛。急钳。收入油铫内煮。仍倾油虫入瓷器。灰扎。埋山僻处。

　　地骨皮散治男子妇人。童男室女。骨蒸壮热。肌肉减瘦。面色萎黄。小便赤色。

　　恶心潮热当归（四两）黄（半斤）秦艽（六两）知母（二两）枳壳（一两）地骨皮（一斤）甘草（一斤）上罗匀。每服半两。水二盏生姜三片。乌梅枣子各一个。煎至八分。去滓。温服。

　　不拘时候。

　　小灵宝丹

　　（一名辟邪丹出海上名方）

　　治传染疾。去邪梦。恍惚安精神。

　　天灵盖（一枚得蔡州者良涂酥炙令黄）虎头骨（一两涂酥炙令黄）鬼箭（一两）白术（一两锉酥炙令黄赤）朱砂（一两上品者别研）雄黄（一两上品者别研）麝香（一两择真者别研）上择于寅辰午申戍日。午时前。修合。静室中勿语。根据法杵罗。前四味末。同后三味末。合匀。研细。炼蜜为丸。如梧桐子大。每服七丸。渐加至十丸。煎安息香汤下。食后日二服。七日中。当有灵异或有影响。或若梦有人辞去。病当安。

　　伐劳鬼哭饮子

　　柴胡（半两）秦艽（半两）阿魏（半两）东引桃枝（一握）青蒿（一握）甘草（炙半分）槟榔（生研末分作三服用。）上各细锉。以童子小便二升。浸一宿。至明早。煎至一升。

　　去滓。分作三服。每服如前槟榔末和匀。空心温服。如人行数十里。又进一服。男病女煎。女病男煎。吃一二服。或吐或泄。即不用服第三服。若未吐则再进第三服。病在上即吐。在下即泄。出恶物或异色虫或如乱丝发。一月内忌面食。肥脂。葱菜等物。合及煎时不得孝子妊妇鸡犬见。药滓长流水中弃之。

　　全鳖丸

　　（出直指方）

　　治劳瘵。虚热嗽喘。

　　知母贝母（去心各三两）明阿胶（炒酥各半两）柴胡（二两）川芎（一两）当归（半两）杏仁（浸去皮三两）上粗切。入浓瓷器中。用中等鳖一个。活宰。于头上去鳖病。

　　以鳖肉并血并药。用醇酒五升。同浸一宿。密纸封。次早。慢火同煮。候香熟。取鳖令病者随意食之。只留鳖甲。并骨。并药焙干为末。以浸药酒汁。调米粉糊为丸。如梧子大。每服七十丸。不时米饮下。

　　万全饮

