<!-- { "loadSidebar": true } -->
　　（一名青蒿饮出圣惠方）

　　治一切劳疾。传尸劳瘵。不问远年近日。皆可

　　治之。此药妙阿魏（一分童子小便磨化）甘草（大者三寸）东引桃枝（小者一握）青蒿（一大握用子皮一两）槟榔（一两末）葱白（二寸并根）上用童子小便二升。浸桃枝蒿草葱白四味。

　　一宿。来日五更初。煎取六合。去滓。入阿魏更煎四沸。分为二服。每服临吃时入槟榔末半两同服。如觉恶心必吐。吐后更进第二服。服时不得与患人语。及不可与患人对面。恐恶虫飞入人口鼻内。此药如女人患。男子面北与煎服。男子患。女子面南煎。忌猫犬见。春二服。

　　秋三服。一年五服。劳虫并尽。病若在上先吐。若在下则利。皆出黑虫如发。及如马尾。一方有东向柳枝。无葱白。

　　五枝散

　　（一名青桑枝饮出医方集成）

　　取劳虫方。

　　青桑枝柳枝石榴枝桃枝梅枝（各七茎每长四寸许）青蒿（一小握）上用童子小便一升。葱白七茎。去头叶。煎及一半。去滓。别入安息香。阿魏各一分。再煎至一盏。

　　滤去滓。调辰砂末半钱。槟榔末一分。麝香一字。分作二服调下。五更初一服。五更三点时一服。至巳时必取下虫。色红白者可救。青黑者已传入脏腑不治。见有所下。即进软粥饭。

　　温暖将息。不可用性及食生冷毒物。合时须择良日。不得令猫犬孝服秽恶妇人见之。危氏方名青桑枝饮。有鬼臼赤箭各五钱。凡传尸者。必须先服此药。取下虫。然后随证调治。亦不可一概用药。如初取下虫色已黑。纵服妙药亦无补也。然犹不使传他人。一方无石榴皮。

　　蓝汁方

　　（出直指方）

　　杀瘵虫恶虫。皆化为水。

　　生蓝青叶（研取自然汁一大盏）雄黄枯白矾安息香红硬降真香末（各半钱）麝（少许）上以雄黄等同研。入蓝青汁内。月初五更。空心服。北方通治虫毒。解诸毒。

　　润神散

　　（出三因方）

　　治劳瘵憎寒发热。口干咽燥。自汗皮剧。烦躁。

　　人参黄淡竹叶甘草（炙）桔梗麦门冬（各等分）上为末。每服二钱。水一盏煎七分。不以时自汗。大小麦同煎。温服。

　　治劳疾

　　木香（二两）麻黄（二两）陈皮杏仁艾（各四两）上用好酒一瓶。入药瓶中浸一个月。日进二盏。空心服。

　　薤白散治久患咳嗽。肺虚成劳瘵。及吐血咯血等患。

　　鳖甲（炙二两）鹿角胶（三分）甘草（一两炙）阿胶（炒一两）上为散。每服三钱。用水一盏。入薤白一茎。长二寸同煎。至六分。食后临卧先嚼薤。次服药。一日三服。

　　专治劳瘵

　　杏仁（一升去皮尖童子小便冬浸五日夏浸三日取出新水淘净后用）胡桃仁（四十九个汤浸去皮蜜养）人参（一两）白矾（半两）上熬成膏。丸如弹子大。每服一丸。含化食后服。

　　猪肚丸

　　（出御药院方）

　　治男子肌瘦气弱。咳嗽渐成劳瘵。

　　白术牡蛎（烧各四两）苦参（三两）上为细末。以猪肚一个。煮熟研成膏。和丸。

　　如梧子大。每服三四十丸。米饮下。日三四服。神效。瘦者服即肥。莫测其理。颖昌李荐方叔其子得效。施人亦屡应。

　　明目丹

　　（出百一选方）

　　治劳瘵

　　砂硼砂雄兔粪（三味各等分）上为末。用生蜜为丸。如梧桐子大。每服七丸。

　　甘草一分槌破。新水半盏揉甘草浓汁。吞下。每服日。须初一以后。十五以前。五更时。令病人坐起。须预戒令不得作声。息气服之。作声即不效。或怕水冷。微温不妨。每合药时。必于八月十五日。三更前合。如急要服。则就每月十五日以前月明修合。勿令妇人杂人鸡犬猫畜见。合时与服。倘人过不得作声。切记切记。

　　治虫解劳。悦泽肌肤。去劳热。

　　槟榔（一两半）龙胆（一两）干漆（半两）上研细末。炼蜜丸。如梧桐子大。每服十丸。

　　至十五丸。热水吞下。

　　治患劳人烧香法

　　（出本草）玄参（一斤）甘松（六两）上为末。蜜一斤。和入瓶内。封闭埋窨十日。却取出。

　　用炭六两烧。又用蜜六两。再入瓶内埋五日。取出烧光。令病患闻香气。其病自愈。

　　治劳病

　　锦文大黄（半斤）血竭（五钱半为末）上用酸醋五升。用砂锅内煮令醋干。同血竭为末。

　　炼蜜为丸。弹子大。空心服。男子青木香汤下。妇人当归红花酒送下。

　　柴胡散

　　（出经效良方）

　　治邪入经络。体疲肌热。兼治伏暑。

　　柴胡（四钱）甘草（二钱）上为细末。每服二钱。水一盏煎至八分。食后热服。冬润肺。

　　夏解劳伤。老幼皆可服。

　　治劳气

　　用小芥子三升捣末。绢袋盛。酒三升浸之。历七日去滓。温服半升。渐至一升半。得方便合。忌如他药。

　　神传膏

　　（出本事方）

　　治劳瘵吐血妄行。

　　用剪草一斤。婺台州皆有。惟婺州者可用。状如茜草。又如细辛。净洗为末。入生蜜一斤和为膏。以银石器盛之。不得犯铁器。九蒸九曝。一日一蒸曝。病患五更起。向东坐。不得语。用时挑药如粥服之。每服四匙。良久用稀粟米饮压之。药冷服。粥亦不可大热。或吐或下。皆不妨。如久病肺损咯血。只一服愈。寻常咳嗽血妄行。每一服时神效。

　　有一贵人。其国封病瘵。其尊人尝以此方示之。九日而药成。前一夕病者梦人戒令。翌日勿令服药。次日将服之。为屋上坠器中。不可服。再合既成。又将服为猫覆器。又不可食。

　　又再作未就。而是人卒矣。此药之异如此。若小小血妄行。一啜而愈。或云是陆农师夫人。

　　乡人艾孚先尝亲说此事。渠后作大观本草亦取入集中。但人未识。不甚信耳。

　　太上延年方胜追魂散

　　（出华佗中藏经方）

　　治劳瘦垂死方

　　人参杏仁（去皮尖）天灵盖（一两炙）椒（一分去目微炒出汗）柳桃心（一小握）柴胡（一两）上用童子小便一升。末一两煎令热。空心日午各一服。五日效。

　　神仙夺命丹

　　（出杨氏家藏方）

　　钓传尸劳虫。

　　石燕子（一枚火烧令红醋淬冷）母丁香（一钱半）水磨雄黄（二钱）酒蜡（半两）鳖血（一蛤蜊壳）上件为细末。将酒蜡鳖血同化开。为膏子。次入余药和成剂。丸如绿豆大。

　　每用一丸。装在钩子上。钩系绯线一丈二尺。再用丝线少许裹缠丸药。令患人先吃糕两口。后用一服。此药吞下良久。线动。用力拽出。急以铁钳投热锅内。急煎。五月五日日未出时合药。不得人见。

　　治一切男子劳蒸传尸。流连鬼疰。夜梦不祥。精原流出。元气亏损。小便频数。忽

　　黄忽赤。吃食减少。心躁不安。身上肌肉。忽觉枯瘦。面色乍青乍黑。乍赤乍白。变异

　　不定。精神不足。多困少力。大腑伤热。一切劳候。百般病证，并皆治之。脉气洪大。

　　亦可吃。

　　（出杨子黄连肉豆蔻当归（各四铢）麻黄（去根）天灵盖（酥炙焦色）鳖甲（醋炙各半两）杏仁虎骨（酥炙）茯苓柴胡（去毛）贝母（去心）沉香木香羌活牡丹皮（去心）桔梗前胡（去毛）荆芥穗（各一两）细辛（三铢）上杵骨药三件为末。所余药为散。

　　每服一两。以童子小便一碗半。于新瓷瓶内炼之四回。以糠火烧炼。取一盏半。至鸡鸣时。空心去滓。热吃。临药热时。更入葱头五枝。同炼。内有天灵盖虎骨鳖甲等。根据法修治。杵罗如飞尘。所余众药等只粗罗为主散。却尽底相滚。令匀。然后煎炼服饵。留滓焙干为末。炒熟面相滚。滴水丸。如梧桐子大。食后熟汤下三十丸。

　　神授散

　　（出危氏世医得效方）

　　治诸传尸劳气。杀虫。

　　上用川椒二升择去子。并合口者。炒出汗。为末。每服二钱。空心米汤调下。须痹晕闷少顷。如不能禁。即以酒糊丸。如梧子大。空心服三五十丸。昔人曾与病劳妇人交。妇人死。

　　遂得疾。遇一异人云。劳气已入脏。遂令急服二斤。其病当去。如其言。服之几尽。大便出一虫。状如蛇。遂安。续有人服之。获安。济者多矣。

　　治膏肓劳嗽。喘满成瘵。

　　（出永类钤方）真苏合香丸（四两）通明雄黄（二两）黑锡（炒灰末半两）上辰日取东引桃枝二尺四寸。柳枝一尺二寸。东引石榴根六寸。捶碎水熬二盏至一盏。复熬至半盏。瓦器中煎之。乳钵中将前三药旋入药汁中。捣千余杵。分作三十丸。朱砂末二钱麝香少许为衣。曝干。姜汤嚼下。干嚼亦可。却服助药。嗽甚者。合香只二两。次以黑锡作细末。每服五钱。五更初炙猪肉蘸吃。助之。又补以青蒿鳖甲嘉禾散等分。乌梅姜枣煎服。一月愈。

　　夏贵公熏劳法

　　（出永类钤方）好雄黄（三钱）茜草（二钱）款冬花（二钱）玄参（三钱）百部（三钱）艾叶（一钱）信石（半钱）雌黄（半钱）雷丸浓朴（作末）以香炉有盖者封上。留一小孔。出烟患人以纸塞鼻。以口吸其烟。久则饮少许清米饮。

　　日三次。虫死嗽愈。加百部芜荑仁苏木熔蜡和摊纸上。贵公在蜀作宣抚。甚秘宝之。以膏肓之疾。药不能及。熏之有效。

　　治劳瘵

　　（出永类钤方）三月四月。取桃叶五升。熟捣。脱衣避风密室中。坐其上。从旦至暮。尸虫悉出。

　　又方

　　（出永类钤方）空心食榧子百个。诸虫悉化为水。

　　又方

　　（出永类钤方）桃仁去皮研膏。煮汁如米作稀粥。空心日二服。

　　又方

　　（出永类钤方）用桃叶捣汁服。

　　又方

　　（出永类钤方）酸石榴皮东引。无根水浓煎。初更服。天明虫下。稀粥补之。

　　又传尸劳疾羸瘦者

　　上以鳖甲一个。烧令黄色。筛末。酒服方寸。早午日二。

　　治劳嗽骨蒸。久积羸弱成瘵者。

　　（出本草）以温州白干姜一物。浆水煮令透心。润温湿取出。焙干捣筛。陈廪米煮饭为丸。如桐子大。一服三五十丸。汤酒任用。其效如神。

　　治瘦病骨蒸羸瘦。精髓虚弱。四肢少力。

　　（方见猪肾羹方）

　　治瘦病咳嗽骨蒸羸弱。助血。

　　卷二百三十五　劳瘵门

　　灸法

　　崔氏灸穴崔氏承相灸劳法。外台秘要崔相家传方。及王宝臣经验方。悉编载。然皆差误。毗陵郡。有石刻最详。予取诸本。参校成此一书。此石刻方。极为委曲。根据此治人。未尝不验。往往一灸而愈。予在宜成。久病虚弱。亦用此而愈。

　　卷二百三十五　劳瘵门

　　唐中书侍郎崔知悌政序

