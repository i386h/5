<!-- { "loadSidebar": true } -->
　　亦名血蒸。所名内蒸者。必外寒而内热。以手拊骨。而内热者。其根在五脏六腑。其人必因热病后得之。骨肉自消。饮食无味。或皮燥而无光。蒸盛之时。四肢无力。足踵肿起。又有二十三蒸者。一胞蒸。小便黄赤。二玉房蒸。男则遗沥漏精。女则月候不调。三脑蒸。头眩闷热。四髓蒸。髓沸热。心昏。五骨蒸。齿黑。六筋蒸。甲焦。七血潜。发焦。八脉蒸。缓急罔顾。九肝蒸。或时饥前昏眩。十心蒸。舌干。十一脾蒸。肉焦。十二肺蒸。鼻干。十三肾蒸。两耳干焦。十四膀胱蒸。右耳偏焦。十五胆蒸。眼白色。无事常惊。十六胃蒸。舌下痛。十七小肠蒸。下焦热。尿即痛。十八大肠蒸。鼻右孔痛。十九三焦蒸。生病乍热乍寒。

　　二十肉蒸。肌肉消瘦。二十一气蒸。即喘息气。二十二皮蒸。在筋皮。蒸即筋皮挛缩。二十三遍身蒸。体气热。凡语诸蒸患。多因热病后食牛羊肉油腻。或酒或房事触犯而成。此疾久蒸不除。多致危笃。必须早疗也。

　　方

　　治五蒸方。夫蒸者。乃附蒸热毒之气。皆是死之渐。庸医不识。热毒形状。或妄称神祟。

　　以相疑惑。致使蒸盛变为疳。而致毙者。今具各方于后。

　　一曰骨蒸（出千金方）用芒硝水服。早晚每日再服。亦可捣苦参蜜和为丸。如梧子大。一服七丸。日再。以米饮送之。无忌。以体轻凉为度。

　　二曰脉蒸苦参青葙（各二两）艾叶甘草（各一两炙）上切。以水四升。煮取一升半。分为三分。用羊胞盛之。以苇筒灌下部中。若不利。取芒硝一两许。和冷水合和服之。再服。忌海藻菘三曰皮蒸急与芒硝一两。以水一升半。和分为三服。三日服。止讫。以冷水浸手。以熨胁间及腋下。

　　四曰肉蒸用大黄一两半。切如小豆大。以水一升。浸一宿。明旦绞取汁。服五合许。微利即止。

　　若热不定。亦可服芒硝一两许。每日三。以凉体为度。

　　五曰内蒸（出肘后方）所以言内者。以外寒内热附骨也。其根在五脏六腑之中必因患后得之。骨肉自消。饮食无味。或皮燥而无光。蒸作之时。四肢渐细。足踵肿者。

　　用石膏十两。研如乳粉。法用和服。早晚每日再。以体凉为度。

　　加减青蒿丸。治男子女人。一切劳疾骨蒸风气。此药有七名。一名杏仁丸。治瘦。

　　二名木香丸。能治尸注鬼气。九种心痛。三种虫咬心痛。三名犀角丸。治时行热疾瘟

　　疫。四名龙脑丸。治小儿无辜痞痢。五名万病丸。治一切虚伤。六名丹砂丸。治毒邪

　　癖气等。七名青蒿丸。治男子女人一切劳气。若常带行山林旷野。坑阱冢墓前后。鬼神

　　不敢近。若被毒蛇恶物所青蒿心（三枚细切）童子小便（三大斗）生地黄（三挺竹刀切捣）东引桃枝（半握细捣碎一二两）甘草（四两炙）以上五味。用新瓮子一口。以小便浸七日。和小便并前件药煮三五百沸。漉出药。晒干捣罗为末。然后将小便清入釜中。以桑柴火炼之。以篦搅勿住手。三斗小便炼至三升。用不津器盛。将和后药。

　　杏仁桃仁（并去双仁及皮尖炒令黄）桔梗葳蕤枳壳（麸炒去瓤）大黄（焙）升麻苍术（炒一方用白术）白茯苓（去黑皮）地骨皮甘草（炙）天灵盖（酥炙一两无虎骨代）贝母（去心）芜荑（炒）当归（切焙）黄（锉）桂（去粗皮）橘皮（去白焙）浓朴（去粗皮姜汁炙）防风（去瓤）槟榔（不得近铁器）吴茱萸（汤浸炒）丹砂（别研）麝香（别研各一两）木香（二两半）犀角屑（一两半）羚羊角屑（二两一分）上为细末。用前小便煎和匀。入臼捣五百下。如末粘。可入炼蜜和丸。如梧桐子大。每食后温水下三十丸。疾重。日再服。通三焦安五脏。四时常服。永无虚劳之疾。时行瘴疟。常不能害。上气咳嗽。无问涕唾并干嗽。嗽后有血。此名肺热。热毒壅转。成鼻塞声破。胸中结痛。若不速除。当成肺痿劳瘦。服此药五两。其病乃平。手足热如火。口生疮舌烂。夜梦不祥。口中齿。牙痛咽痹。

　　服五上瘰当法不治。根本必攻五脏。状如藤萝绕木。荣枯。不相舍。令颈项破损。必死。

　　服此八两当效。若患时气头痛欲死。身热大小便秘涩。复不识人。不下食。新汲水下五十丸。

　　即瘥丈夫妇人曾服热药过度。近虽药尽。气力犹有。往往发来冲人头面。致眼痛昏热。心胃燥烦。口臭生疮。温水下二丸。不过一二两。婴孩无辜病。与大人劳病。同为在胎中伤精血。致令唇口焦干。或泻或利。腹中渐结。眼中生膜。服之可愈。若孩子渐不。准大人例服之。女人月经不均。或前或后。多少不定。青色杂。或凝或散。渐成劳瘦。服一二两。当愈。

　　春加龙胆龙骨柴胡（去苗）黄连（去须略炒各一分）夏加知母石菖蒲麦门冬（去心）白茯苓（去黑皮各一两）秋加诃黎勒皮秦艽旋复花（各一两）

　　龙胆丸治骨蒸热病。诸劳瘴毒。多痰气促。头痛口干。目涩少食。渐渐羸瘦。

　　龙胆（三两）柴胡（去苗）秦艽（去苗土）葳蕤升麻百部枳实（去瓤麸炒）玄胡旋复花马兜铃百合紫菀射干木香防风（去皮）黄芩（去黑心）栀子仁大黄（锉炒）栝蒌实沙参贝母（去心）硝石（研）凝水石茵陈蒿石膏知母（切焙）青蒿款冬花麦门冬（去心各一两焙）上为末。炼蜜丸。如梧桐子大。每服三十丸。米饮或酒下亦得。

　　生地黄煎丸

　　（出圣惠方）

　　治骨蒸劳疾烦热。口干颊赤。咳嗽寒热。盗汗。四肢

　　干瘦。宜服。

　　牛膝（四两去苗）生干地黄汁（一升）青蒿（一升汁）生姜汁（一合）童子小便（三升）生干地黄（四两）桃仁（三两去皮尖研如膏同煎药六味于石锅子内慢火熬令烂研取汁去滓入蜜半斤更熬如膏）川大黄（一两锉碎微炒）鳖甲（二两涂醋炙令熬黄去裙）赤茯苓（三分）胡黄连（三分）犀角屑知母枳壳（麸炒微黄去瓤）龙胆（去芦头）木香黄芩地骨皮桔梗（去芦头）桑根白皮（锉）赤芍药当归（各二分）麝香（半两细研）秦艽（一两去苗）柴胡（一两去苗）上为末。入麝香令匀。用前捣和。五七百杵。丸如桐子大。

　　每服食前以温酒下三十丸。清粥饮下亦得。忌炙爆油腻面苋菜。

　　鳖甲汤治男子女人。骨蒸皮肉消瘦。面色痿黄。不思饮食。夜多咳嗽。涕唾稠

　　粘。骨节疼鳖甲（去裙醋炙令黄三两）秦艽（去苗土三两）紫菀（去土两半）柴胡（去苗三两）诃黎勒皮（煨一两半）牡蛎（）麻黄（去根节）犀角屑知母（切焙）升麻甘草（炙）栀子仁槟榔（锉）木香当归（切焙）桔梗（炒）桑根白皮（锉）大黄（炒）黄连（去须）桃仁（炒）人参桂（去粗皮）葳蕤芎（各一两）上粗捣筛。每服三钱。水一盏。

　　枣一枚擘。乌梅一个。生姜三片。同煎。三五沸。去滓。稍热服。不拘时候。

　　獭肝丸

　　（出圣惠方）

　　治骨蒸劳热。体瘦烦疼。宜服。

　　獭肝（一两微炙）麝香（一两细研）犀角屑（半两）牛黄（一分细研）鳖甲（一两涂酥炙微黄去裙）天灵盖（三分涂酥炙令微黄）阿魏（一两麸裹煨面熟为度）雄黄（三分细研）木香（半两）龙胆（半两去芦头）黄连（三分）知母（三分）柴胡（一两去苗）地骨皮（三分）赤芍药（半两）麦门冬（一两半去心焙）甘草（半两生用）白术（半两）黄芩（半两）赤茯苓（三分）川升麻（半两）朱砂（三分细研）槟榔（三分）上为末。

　　研了药令均。炼蜜和捣二三百杵。丸如梧桐子大。每服不计时候。以清粥饮下三十丸。忌苋菜。

　　青蒿丸治童子室女。骨蒸热。成劳。不思饮食。食即无味。身体苦疼。阳热传

　　盛。面色多青蒿（锉四两）甘草（锉一两）桃仁杏仁（各二两去皮尖双仁）以上用童子小便五升。瓷瓶盛入药于内。砖支其底。以糠头火。烧一夜取出。桃杏仁别研如泥。别入。

　　芍药知母天灵盖（炙）车前子紫菀（去土各一分）葳蕤当归（切焙）枳壳（去瓤麸炒）生地黄（焙）槟榔（锉）黄连（去须）秦艽（去苗土）京三棱（煨锉）柴胡（去苗）续断（各一分）獭肝（炙半两）麝香犀角（生用屑一两）上除前四味外。为末。和桃杏仁同捣一二十下。旋入所煎小便。湿捣一二千杵。如硬入熟蜜一两半。更捣。众手为丸。

　　如梧桐子大。不计时候。每日熟水下三十丸。咳嗽加贝母半两。妇人月候不通。加牡丹延胡索各一分。五心烦躁加地骨皮茯神羚羊角。初患未传诸藏。酒下。四服即愈。腹中有块。及癖恶寒头痛。面黄色。毛发焦枯。服毕便愈。

　　猪肚黄连丸

　　（出圣济总录）

　　治骨蒸虚劳。传尸肺痿。咳嗽不止。困重羸瘦。壮

　　热。或即憎寒。腹内冷腹。四肢烦疼。饮食无味。头疼口干。涕稠唾粘。渴不止者。

　　猪肚（一具童子小便煮令熟细切捣为末）知母芜荑仁（炒各二两）紫菀（去苗二两）百甲（去裙醋浸炙）黄芩（去黑心）人参贝母（去心）柴胡（去苗）地骨皮龙胆（去芦头）白茯苓（去黑皮）黄（锉各一两）黄连（去须）上一十九味捣罗为末。炼蜜为丸。如梧桐子大。

　　每服空腹温酒送下二十丸。

　　加减黄建中汤

　　（出经效方）

　　治男子妇人五劳骨蒸者。试用神效。

　　白术白茯苓桔梗（各三钱）人参（钱半）秦艽北柴胡防风白芍药甘草当归（去尾）泽泻生地黄熟地黄地骨皮肉豆蔻（煨）槟榔缩砂仁（各五钱）猪苓（四钱）黄上为散。每服三钱。水一盏半煎。温服。不拘时候。老人更加黄一两。

　　或为

　　鳖甲煎丸

　　（一名青蒿鳖甲煎丸出王氏博济方）

　　治虚劳骨蒸。早晚烦热。寝食不

　　安。五心热闷鳖甲（去裙醋炙）柴胡（去苗各二两）甘草（炙锉）杏仁（去皮尖双仁炒）桔梗当归（切焙）地骨皮人参赤芍药（各一两）木香桂（去粗皮各半两）黄连胡黄连（各一分）麝香（另研二钱）酥（三两）蜜（三两）上一十六味。除麝香酥蜜外。

　　捣罗为末。

　　用青蒿一斤。童子小便五升。好酒一升。熬青蒿至二升。去蒿入酥蜜再熬成膏。候冷入药末麝香同和丸。如梧桐子大。每服十五丸至二十丸。温酒或米饮下。日三服。

　　治骨蒸疠疾瘟疫

　　（出圣济总录）

　　寒热疟病。五尸九注。心腹绞如刺。尽毒鬼

　　魅。一切热毒。香港脚闷乱。攻冲烦热。口中生疮。狂易叫走。及解诸毒。兼金石草药热

