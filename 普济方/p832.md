<!-- { "loadSidebar": true } -->
　　毒。发黄燥热。疼金（十五两）银（十五两）寒水石石膏磁石滑石（各三斤）以上四石药同捣碎后木香（一两）犀角（镑五两）丁香（四两）沉香（五两）甘草（炙八两）升麻玄参（各一两）上除前六味外。用水三斗煮取一斗。绞去滓净。与前药汁相合。即纳蜀硝五升。

　　细研入药汁。慢火同煎。手不住搅之。可有一斗余。即投于盆器内盛。欲凝。纳水飞丹朱末三两。麝香末一两一分。同研如粉。和均盖覆之。二日成霜雪。曝干。以新合或瓶内。密封盛贮之。有病即取。强人服一钱。冷水和服。以意随人强弱增损之。香港脚病或曾服金石药发动毒闷者。水和服半钱。服讫即仰卧。以物垫腰。令高。使药向胸腹间。若患眼赤热痛者。

　　以冷水和之。点于大小。初着微微痛。少时泪出自定。日三五次。夜用亦如之。无不效。

　　口内生热疮。含如杏核许。令消。细细咽之。乃止。

　　治骨蒸有虫相传不绝。宜服此方。

　　（出圣惠方）蓬莪术（三分）鳖甲（三两涂酥炙微黄去裙）柴胡（一两半去苗）紫菀（三分去苗土）桂心（一两）当归（一两）蜈蚣（一枚赤足者炙黄去头足）蜥蜴（一枚炙黄去头足）斑蝥（二十枚糯米拌炒令黄去翅足）桃仁（四十九枚汤浸去皮尖双仁麸炒微黄）川大黄（一两锉碎微炒）槟榔（一两）上细罗。为散。每服空腹。以清粥饮下一钱。服后稳卧将息。小便中赤。

　　有

　　麦门冬汤治心中烦热。唯欲露体。覆之即烦闷惊悸心忪。面无颜色。忘前失后。

　　妇人患血风气者。多成此疾。乃心蒸之状。

　　麦门冬（去心焙）龙齿远志（去心）茯神（去木）防风（去叉）地骨皮（去土各三两）人参甘草（炙黄）羚羊角石膏（各三两）紫石英（一两）上各锉如麻豆大。每服三钱。

　　以水一盏半。入枣两枚煎取半盏。去滓。温服。未瘥再服。以瘥为度。甚益心力。曾经吐血者。服之尤佳。若畏石药。不用紫石英。

　　茯苓汤治心蒸。若心惊悚栗。男子因读书损心气。伤思虑。过损心。吐血心烦。

　　多忘。失白茯苓（去黑皮）麦门冬（去心焙）款冬花独活（去芦头）槟榔（锉各六两）桂（去粗皮）防风（去叉）防己（各五两）甘草（炙四两）枳壳（去瓤麸炒四两）地骨皮（去土十两）上锉如麻豆大。每服五钱。以水二盏。先煎山泽银取水一盏半。入药并生姜半分切大枣三枚擘破。同煎。取一盏。去滓服。早晚各一服。

　　乌梅丸治诸骨蒸久不瘥。

　　乌梅肉（炒）知母（焙各一两）鸡舌香紫菀（去苗土）赤芍药大黄（蒸三度焙）黄芩（去心）细辛（去苗叶各一两一分）桂（去粗皮）白矾（枯）栝蒌根（焙各半两）上为末。炼蜜丸。如梧桐子大。每服空腹米饮下二十丸。日二。一方有鸡骨。无鸡舌香。

　　犀角丸

　　（出圣惠方）

　　治骨蒸劳疾。羸瘦。晚即面赤。手足酸疼。口干肚热。

　　犀角屑（一两）獭肝（一两微炒）柴胡（一两去芦头）地骨皮（一两）鳖甲（一两涂酥炙令黄去裙）枳壳（一两麸炒微黄去瓤）人参（一两去芦头）柏脂（一两）黄（一两锉）甘草（一两生用）天灵盖（一两半涂酥炙令黄）上为末。炼蜜和捣三二百杵。丸如梧桐子大。每服食前以温童子小便下三十丸。忌炙爆热面苋菜。

　　麦煎散治少男室女骨蒸。妇人血风攻注四肢口臭。肚热盗汗。

　　赤茯苓当归干漆（生）鳖甲（酥炙）常山大黄（煨）柴胡白术生地黄石膏（各一两）甘草（半两）上为末。每服三钱。小麦五十粒。水煎食后卧时服。若有虚汗加麻黄

　　骨蒸之候。男子因五劳七伤。或因肺壅。或因瘴疟之后。宿患癖。妇人因产后虚

　　劳。漏汗寒热。或月闭不通。无问男子妇人。病后余热不除。或为劳复。小儿闪癖。其

　　病并缘此十候所致。因渐瘦损。初着盗汗。即寒热往来。渐加咳嗽。后面色白两颊赤如

　　胭脂色。团团如钱许大。左卧即右出。若唇口非常鲜赤。则热重若加吐痢百无一生。服

　　此仍得不着后人。

　　青葙子（六月六日采）知母黄连（去毛）大黄栀子仁栝蒌常山葳蕤苦参皮（各二分）甘草（炙）蜀漆（各五分洗）上捣筛。蜜和为丸。如梧桐子大。饮服五丸。

　　渐加至

　　龙胆丸治骨蒸热劳。羸瘦。面色痿黄。呕逆上气。烦闷短气喘急。日晚便剧。

　　不能饮食

　　。

　　柴胡汤治骨蒸热劳。

　　柴胡（去苗一两）胡黄连（半两）紫菀（去土）知母（各三分）鳖甲（小者半斤小便浸一宿醋炙）天灵盖（醋炙一两）秦艽（去苗土一两）甘草（炙黄半两）杏仁（去皮尖双仁炒一两）地骨皮（三分）上粗捣筛。每服二钱。水一盏入青蒿。少许同煎。至七分。露天处安一夜。平旦去滓。空腹温服。

　　龙胆丸治骨蒸身热。手足烦。心中躁。羸瘦。渐渐不食。

　　龙胆（一两一分）黄连（去须）黄柏（去粗皮炙）大黄（锉微炒）赤芍药人参山栀子仁甘草（炙各一两）黄芩（去黑心三分）上为末。炼蜜丸。如梧桐子大。食后米饮下十五丸。日午再服。一方无大黄。

　　麦门冬饮治心蒸心中烦躁。手足热疼。欲露其体。惊悸怵惕。咽干虚渴。面色痿

　　黄。失前忘后。妇人血气衰弱。传此疾。

　　麦门冬（去心焙干二两）白茯苓（去黑皮）人参龙脑远志（去心各二两）甘草（炙一两）防风（去叉）地骨皮（去土各三两）羚羊角（镑末一两）上锉如麻豆大。每服五钱。

　　以水二盏入山泽银一分。枣二枚擘破同煎。取一盏。取滓。分温二服。若大患烦热燥渴者。

　　入淡竹沥一合。煎服。若曾经吐血亦治。

　　天灵盖饮子

　　（出圣惠方）

　　治骨蒸。四肢疼痛。筋脉拘急。寒热进退。发作如

　　疟。日渐痿黄。

　　天灵盖（半两涂酥炙微黄捣为末）鳖甲（半两涂炙醋微黄去裙捣为末）知母（半两）桃仁（一十枚去皮尖双仁汤浸麸炒微黄）柴胡（半两去苗）青蒿（半两）甘草（一分生用）豉心（半合）葱白（二茎并须）上细锉。拌匀。用童子小便三大盏。从午浸至日入。五更煎取一盏。去滓。食前分温二服。服讫衣盖卧。至日出。良久审着手十指节间。有毛如藕丝。

　　烧之极臭。毛色白者。必瘥。黑者难救。忌苋菜。

　　生地黄饮子

　　（出圣惠方）

　　治骨蒸身劳烦热。四肢疼痛。小便赤黄。宜服。

　　生地黄（二两）柴胡（一两去苗）葱白（五寸切）香豉（半两）甘草（半两生用）生姜（半两）杏仁（半两汤浸去皮尖双仁麸炒微黄）地骨皮（半两）赤芍药（半两）上细锉。和匀。每服五钱。以童子小便一大盏。入桃柳嫩枝各一握长七茎。散豉五十粒。生姜半分葱白三茎。煎至七分。去滓。食前分为二服。忌苋菜。

　　桃枝饮子

　　（出圣惠方）

　　治骨蒸劳瘦。体痛烦热。宜服。

　　嫩桃枝（一握长茎七寸）柳枝（一握长茎七寸）豉心（半合）甘草（三分生用）生姜（半两）葱白（一寸七）韭白（三茎）青蒿（二两）上细锉。以童子小便二大盏。煎至一大盏。

　　三分

　　铁粉丸

　　（出圣惠方）

　　治骨蒸劳。体瘦寒热。宜服。

　　铁粉（二两）獭肝（一具微炙）安息香（三分）鬼督邮（一两）白术（三分）木香（二分）柴胡（一两去苗）胡黄连（二分）上为末。炼蜜和捣三二百杵。丸如梧桐子大。

　　每于食前以粥饮下二十丸。

　　鳖甲猪肚丸治骨蒸唇红颊赤。气粗口干。遍身壮热。或多虚汗。大肠秘涩。小便

　　赤黄。饮

　　麦门冬煎

　　（出圣惠方）

　　治骨蒸劳。身体常热。羸瘦皮毛干枯。

　　生麦门冬汁青蒿汁生地黄汁（各二升）童子小便（三升）桃仁（大者二两汤浸去皮尖双仁）麝香（一钱细研）朱砂（一钱细研）上以三味汁。与小便用慢火同煎。稍稠。

　　即下研了桃仁麝香朱砂等。更熬令稀稠得所。如膏。每服不计时候。以清粥饮下一匙。忌羊血。

　　柴胡煎丸

　　（出圣惠方）

　　治骨蒸劳。颊赤口干。心神烦闷。体瘦发渴。寒热。

　　童子小便（三升）甘草（一尺二寸）雄鼠粪（四十九粒）桃柳枝（各一握长三寸）豉心（半升）糯米（一合）葱韭白（各一握）上细锉。入小便内煎至三升。去滓。更煎如稀饧。

　　以温水下亦得。

　　地黄煎主妇人丈夫。血气劳。骨蒸。日渐瘦悴。

　　生地黄汁（三升）甘草（三两炙末）豉豆（一升）葱白（切一焙）牛酥（半斤）藕汁（二升）白蜜（一升）上以小便六升。煮葱豉等取二升。绞滓。次下地黄藕汁更煎取三五服。

　　下酥蜜搅。勿住手。候似稀饧。以器贮之。每服一匙。渐至三匙。成煎。桑枝熬汤调和服之。

　　尤妙。桃仁汤亦良。

　　地骨皮汤治五蒸。

　　地骨皮白茯苓（去黑皮）麦门冬（去心焙）柴胡（去苗各一两半）赤芍药甘草（炙令赤各一两）上粗捣筛。每服五钱。水一盏半。煎至一盏。去滓。食后分温二服。

　　鳖甲汤治男子妇人骨蒸劳气。肌体羸瘦。四肢无力。颊赤面黄。五心烦躁。困倦

　　心忪。或鳖甲（去裙醋炙）柴胡（去苗各三分）桔梗（炒）甘草（炙黄各二两半）秦艽（去苗土一两）青蒿（二两用童子小便浸一宿焙干微炒）上粗捣筛。每服三钱。水一盏入乌梅一个。拍破同煎。至六分。去滓食后温服。

　　治骨蒸热

　　（出千金方）取人屎干者。烧令外黑。水中澄清。每旦服一小升。薄晚小便服一小升。以瘥为度。既常服。新作大坑烧二升。夜以水三升渍之。稍稍减服。小便用童子者佳。一方以人尿灰酒服亦

　　青蒿煎

　　（出圣惠方）

　　治骨蒸劳气。四肢羸瘦疼痛。

　　青蒿（切一半）童子小便（一斗）麝香（二钱细研）阿魏（一两面裹煨令面熟为度细研）桃仁（五两去皮尖双仁汤浸面炒微黄细研）天灵盖（二两涂酥炙微黄捣末。）上先将青蒿于小便中煮。取五升。研绞去滓。即下诸药熬成膏。瓷合中盛。每于食前以清粥饮。调下半匙

　　天灵盖丸

　　（出圣惠方）

　　治骨蒸劳。神效。

　　天灵盖（一两半以童子小便一升煮令小便尽炙干）地骨皮（一两半）麦门冬（二两半去心焙）铁粉（二两）赤茯苓（一两半）黄连（二两去须）上为末。炼蜜和捣三二百杵。丸如梧桐子大。每服于食前煎麦门冬汤下二十丸。

　　团鱼丸

　　（出经效良方）

　　治骨蒸潮热咳嗽。

