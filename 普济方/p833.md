<!-- { "loadSidebar": true } -->
　　贝母前胡知母杏仁柴胡（各等分）团鱼（二斤）上前药同团鱼煮。候鱼熟提起团鱼。除去鱼头不用取肉。连汁食之。却将前药焙干为末。就用团鱼裙甲及骨更煮一盏。和药为丸。如梧子大。每服三十丸。煎黄汤空心下。病安。仍服局方黄益损汤补理。须用市店中自死团鱼。

　　阿魏散

　　（出圣惠方）

　　治骨蒸劳热。四肢烦疼。大便秘涩。无问远近。宜服。

　　阿魏（一分面裹煨面熟为末）川大黄（半两锉碎微炒）槟榔（一两）木香（一分）桃仁（三分汤浸去皮尖双仁面炒微黄）上细罗末散。研麝香一钱。和桃仁更研令匀。每服食前用青

　　黄连煎

　　（出圣惠方）

　　治骨蒸劳热。心神烦躁。口干眼涩。咳嗽。宜服。

　　黄连（一两去须）紫菀（一两洗去苗土）甘草（三分炙微赤锉）青葙子（一两）天灵盖（二两半涂酥炙匀微黄）上细罗为散。以童子小便五大盏。浸一宿。慢火熬煎。每服不计时候

　　地骨皮散

　　（出仁存方）

　　治骨蒸。

　　地骨皮黄人参鳖甲（酒浸炙生用）甘草（各等分）上罗匀。每服三钱。以水一盏。生姜三片、枣子一个。煎至七分。去滓。空心卧时服。

　　地仙散

　　（出经验方）

　　治骨蒸肌热。一切虚烦。

　　北地骨皮防风（各一两）人参鸡苏甘草（各二钱半）上为细末。每服二钱。

　　水一盏生姜三片、淡竹叶三五叶一同煎。至七分。去滓温服。

　　青蒿散治虚劳骨蒸。咳嗽声嗄。皮毛干枯。四肢倦怠。夜多盗汗。时作潮热。饮

　　食减少。日渐瘦弱。

　　天仙藤鳖甲（醋炙）香附子（炒去毛）桔梗（去芦）前胡（去苗）秦艽青蒿（各一两）乌药（半两）甘草（一两）川芎（二钱半）上为末。每服二钱。水一盏。姜三片、枣一枚煎。食后服。

　　柴胡梅连散

　　（一名前胡散出瑞竹堂方）

　　治骨蒸劳。久而不痊。三服除根。其效

　　如神。及五劳七伤。虚弱皆治。

　　胡黄连柴胡前胡乌梅（各三枚）上罗匀。每服八钱。童子小便二盏。猪胆一个。

　　猪骨髓一条。韭白半钱。煎至一盏。去滓。无时服。

　　治骨蒸

　　（出危氏方）有人患劳瘵两年。诸药不效。一日无肉味。其腹痛不可忍。又恐传染。移在空房。候其自终。经二三日。病者腹痛。气息将绝。思肉味之美。忽有人惠鸡子三枚。其病患俯仰取火。

　　低头取瓦铫煎熟。吹火屡燃屡灭。鼻中如有碍。将熟间。忽嚏喷一声。有红线一条。自鼻中出。牵抽约二尺长。下瓦铫中。病患知是怪物。即用碗覆铫。尽力烧火不住。其铫欲裂。

　　方住火。开铫视之。乃是小虫一条。头目皆具。已死。如铁线样。即以示其家人。后弃之于江。其病即安。

　　地仙散

　　（出危氏方）

　　治骨蒸肌热。一切虚劳。烦躁。生津液。

　　地骨皮（二两）防风（去芦一两）甘草（半两）麦门冬（去心一两）上锉散。

　　每服三钱。水一盏生姜五片煎。不拘时候服。

　　香豉饮

　　（出圣清细录）

　　治骨蒸肿气。每至日晚即恶寒壮热。颊色赤。不下食。

　　日渐瘦。

　　香豉（一分）生地黄（一两）葱白（三茎）上细锉。相和。以童子小便二盏半。

　　浸一宿。

　　平旦煎至八分。去滓。分温二服。空腹日午服。一方有甘草。炙二两。

　　青蒿丸

　　（出圣惠方）

　　治骨蒸体热。发渴。寒热。宜服。

　　青蒿（一斤取叶曝干捣罗为末）桃仁（一斤汤浸去皮尖麸炒令黄研烂）甘草（五两生捣罗为末）上以童子小便三斗。于瓷瓮中盛。于糠火上煎。令如稀饧。却倾于铜器中。下诸药。又于糠火上煎。以柳木枝搅之。看稀稠得所。候可丸。即丸如梧桐子大。以粗疏布袋盛之。每日空心温童子小便下三十丸。日晚再服。

　　大黄丸

　　（出圣惠方）

　　治骨蒸劳。两胁下有闪癖。渐上攻心。食少或不消化。腹

　　内积聚不散。

　　川大黄（二两锉碎）鳖甲（三两涂醋炙令黄去裙）上为末。以酾醋二升。入铛中先煎令稠。下药末更煎之。以柳木枝搅。勿住手。候可丸。即丸如梧桐子大。宜空腹及晚食前以粥饮下九丸。渐加至十丸。以溏利下脓血烂肉为度。唯得食煮饭。葱煎汁下生姜而已。此外不得食之。老小以意加减。忌苋菜。

　　治骨蒸劳。心烦不得眠卧

　　（出本草）用酸枣仁二两。水二大盏半。研绞取汁。下米二合。煮粥候熟。下地黄汁一合。煎煮过。

　　不计时候食之。

　　天灵盖丸

　　（出圣惠方）

　　治骨蒸劳。颜色憔悴。不思饮食。四肢急强。翕翕发

　　热。宜服此方。

　　人头骨（三大两炙）射干（一小两）上捣筛和。更捣一千杵。丸如梧子大。一服七丸。

　　日再服。以粥饮下。若胸前青筋出者。以针刺。看血色未变黑者。服药七日。必瘥。每日午时。更服后丸一服。

　　皂荚丸

　　（出圣惠方）

　　治骨蒸传尸鬼气。

　　取皂荚并树白皮及棘刺。五七片。各烧为末。水淋取汁。更于灰上再淋。如此三五遍。

　　即煎霜成。取二两。入麝香三分同研。用软饭和丸。如小豆大。每服空心以温酒下七丸。泻下劳虫即愈。如未利。即加丸数服之。以利为度。

　　黄瓜丸

　　（出圣惠方）

　　治骨蒸劳热。皮肤干燥。心神烦热。口干小便赤黄。

　　以熟黄瓜一枚。头上取破。去瓤内黄连末二两。却以纸封口。用大麦面裹。文火烧令面黄熟为度。去面。研为丸。如梧桐子大。每于食后。以温水下二十丸。

　　治骨蒸劳。瘦弱。并传尸劳。宜服此方。

　　（出圣惠方）取三年桃树一株。并根打去泥土。勿洗。及枝叶等。细锉。以水三石煮取一石。即澄滤去滓。更煎令稠。可丸即丸。如梧桐子大。每日空心以温水下三十丸。晚食前再服。

　　地黄饮

　　（出直指方）

　　治骨蒸劳热咯血。

　　用生地黄捣汁入生姜少许。服之。以热退为度。或利则止。一方入白粥内。搅匀空心服。

　　治骨蒸极热

　　（出本草）用雄黄一两。和小便一升。研如粉。乃取黄理石一枚。方圆可一尺。以炭灰烧之。三食顷。极热倾雄黄汁于石上。恐大热不可近。宜着一片薄毡。置石上。令患人脱衣坐石上。令停。以衣被围绕身。勿令药气泄出。经三五度瘥。小便用童子者佳。

　　疗骨蒸鬼气

　　（出肘后方）取童子小便五大斗。澄过。青蒿五斗。八九月采。带子者佳。细锉相和纳大釜中。以猛火煎取三大斗。去滓。净洗釜中干。再泻汁安釜中。以微火煎。可二大斗。即取猪胆十枚相和。煎一大斗半。除火待冷。以新瓷器盛。每于服时。取甘草二三两熟炙捣末。以煎和捣一千杵为丸。空腹粥饮下二十丸。渐增至三十丸止。

　　治骨蒸

　　（出圣惠方）用天灵盖如梳大。炙令黄碎。以水五升。煮取二升。分三服。起死神效方。

　　治骨蒸病小便方

　　取三岁童子小便五升。煎取一大升。以三匙蜜和为两服。中间如人行二十里。服此以后。

　　每自小便即取之。仍取中者。去前后。病轻者二十日。病重者五十日。二十日以后。当有虫蚰蜒儿。其虫在身当死。出俱痊。去人五步。闻病患小便臭者。无不瘥。

　　五蒸汤

　　（出拔萃方）

　　凡劳病。宜随各经虚实。内外浅深。用药。加减治之。

　　甘草（一两炙）茯苓（三两）人参（二两）竹叶（二把）干地黄葛根（各二两）知母黄芩（各二两）石膏（五两碎）粳米（二合）上罗匀。以水九升。煮取二升半。分三服。

　　亦得以先煮小麦水调此药。忌海藻菘菜芜荑大醋。一方有麦门冬。

　　治一切男子精虚骨热。渐次积成劳蒸。其病候上焦壅热。唇口干焦。下部无力。两

　　足冷。忽非时乍寒乍热。大腑伤热。小便频数。忽时黄赤色。先宜吃解上膈方。次吃退

　　肾邪平益正气方。后常吃解骨蒸劳热方。若人得此病。须是戒断酒色。一二年。合药

　　对。当不辍服饵。然后方得安枕。缘此骨蒸劳病。不同脏腑客疾。易为服饵。并易得安

　　枕。此骨蒸之病。热毒疾在骨槽之间。却因精气虚。不能主持血气。而热毒之气。蒸郁

　　骨槽。相次传入脏腑。而成大病者也。所下之药。分毫不得令动水脏。若所服之药轻。

　　有一味伤动水脏。即脏腑不能载凉

　　治初骨蒸上焦气壅。利上隔方。

　　（出杨子建万全护命方）麻黄鳖甲（醋炙各半两）杏仁（去尖）紫菀柴胡茯苓地骨皮（去心）贝母（去心各一两）黄芩（三铢）沉香（二铢）前胡（二分去毛）上细杵罗为末。每服二钱。

　　水一盏生姜一片同煎二沸。便泻出。食后临卧去滓热吃。

　　治一切男子骨蒸。其劳气相次传入脏腑。先次吃前面方了。渐吃此去肾邪正元气

　　散。若上膈热滞盛。丸吃更妙。

　　（出杨子建万全护命方）续断萆杜仲（去皮）巴戟（去心）茯苓羌活天灵盖（酥炙黄色黑色）川芎木蜜丸。

　　如梧桐子大。每旦空心盐汤下三十丸。

　　治骨蒸劳热。攻击上焦。面上热燥。下部无力。唇口生疮。口无滋味。精神不守。

　　轻吃热物咸物。即恶心思吐。睡中涎溢。忽然肌肉带黑色。宜服此方。

　　（出杨子建万全护命方）前胡（去皮）柴胡（去皮）荆芥穗地骨皮鳖甲（醋炙）杏仁（去尖）麻黄（去根）黄芩贝母（去心）牡丹皮（去心）木香秦艽羌活蔓荆子（各一分）胡黄连（四铢）上杵细

　　芦根汤

　　（出指南方）

　　治骨热发热。

　　芦根麦门冬赤茯苓橘皮（各半两）地骨皮（二两）上为粗末。每服五钱。水二盏姜五片煎一盏去滓服。

　　泽泻汤

　　（出指南方）泽泻（半斤）白术防风石膏赤茯苓（各一两）上为散。每服五钱。水二盏煎一盏。

　　去滓温服。

　　菟丝散

　　（出指南方）菟丝子（酒浸透）五味子（各一两）生干地黄（二两）上为末。米饮调下二钱。

　　食前服。

　　矾石丸

　　（出指南方）矾石（火通赤半两）旋复花桂（去皮取心）枳实（面炒去瓤）人参（各五两）干姜芍药白术（各两半）浓朴（去粗皮姜制炙）吴茱萸芫花（炒）橘皮（各四两）甘遂（炒一分）茯苓细辛（去苗）大黄（湿纸裹煨各四两）乌头（炮去皮四两）上为末。

