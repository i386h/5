<!-- { "loadSidebar": true } -->
　　枯朽骨（捶碎二斗不拘牛羊猪）烂棘针刺（三斗）。蒴（茎叶根锉一斗）嫩柳枝（锉一斗）上以水一石二斗。煮取七斗。滤去滓。纳大盐三升。候盐销熔尽。于大盆中或瓷器中盛。候温暖得所。令患者浸之。瓷盆四畔用马粪火煨暖。令汤常温。勿使稍冷。觉寒令进稀热煮。每进身体可停一炊时。出汤时。拭体干。或多汗以白米粉敷之。只于密室中。静心或坐或卧。勿令冲风毒。三日一次。浴三次。止其药汤。春秋冬停三五日。夏一二日。再暖用。

　　若患瘙痒者。汤内入芒硝、白矾末各一大升佳。浸时须至颊以下。得全药力。一方无蒴。

　　有桃枝。

　　柴胡茯苓汤疗癖气。壮热兼咳。久为骨蒸。

　　柴胡（四两）茯苓白术枳实（炙各三两）上切以水七升。煮取二升半分。为三服。

　　积热不歇。加芒硝六分。取利。热除之后。每三日服一剂。瘥后每月一剂。肥白终身。永除。

　　忌

　　治骨蒸积癖瘦病

　　蒜（去皮七瓣研）雄黄（杏核大研）上研烂。拌匀。以清酒和服。少时十指头上当有毛出。为验。

　　又浸浴汤方

　　取桃、柳、蒴、李株四般枝叶。各一大斗。冬月只用诸般根。并以水八九斗。同煮。

　　取五六斗。去滓。加盐二大斗。浸之。亦同前法。

　　治劳损羸瘦。风虚注气。积癖冷气。心痛及骨蒸。

　　用桃仁去皮尖双仁一千二百枚。细研。以好酒五升。先用二升和研滤取汁。次入二升再研。令极烂。又滤取汁。更以一升再和研滤尽白汁。以干瓷器盛。密封。以重阳慢火煮一伏时候。每服一匙。用酒或米饮调下。

　　卷二百三十六　劳瘵门

　　骨蒸肺痿（附论）

　　夫骨蒸肺痿者。营卫虚损。蕴热熏蒸。三焦传播肓膜。使人肺热叶焦。发为肺痿。其证咯唾脓血。虚满短气。咳嗽不止。多痰。或如脓涕。或唾之不能出。时发寒热。肌体羸瘦。

　　是其候也。

　　方

　　紫菀散

　　（出圣惠方）

　　治骨蒸肺痿。咳嗽胸膈痛。舌涩口干。宜服。

　　紫菀（去苗土）桑根白皮（锉）甘草（各三分炙微赤锉）栀子仁（半两）赤茯苓（三分）桔梗（半两去芦头）黄芩（半两）乌梅肉（三分微炒）川大黄（半两锉碎微炒）百合（三分）柴胡（一两去苗）麦门冬（三分去心）鳖甲（二两涂醋炙微黄去裙）杏仁（三分汤浸去皮双仁面炒微黄）上捣筛为散。每服四钱。以水一中盏。入生姜半分。豉五十粒。桃柳枝各一握。长七寸。葱薤白各七寸。同煎。至六分。去滓。不计时候温服。忌苋菜。

　　茯苓汤治骨蒸肺痿心忪战栗。烦热善忘。精神不宁。梦寐飞扬。吐血。身体疼重

　　或痒。多白茯苓（去黑皮）人参麦门冬（去心炒）独活（去芦头）槟榔（各三分）桂（去粗皮）防风（去叉）防己（各一两一分）桔梗（锉炒）甘草（炙）防葵枳壳（去瓤麸炒各四两）地骨皮（半两）上锉为散。每服五钱。以水一大盏半。入生姜半分切碎枣二枚擘破煎取八分。

　　去滓。顿服。早晚食后各一。用银器煎尤妙。

　　白前散

　　（出圣惠方）

　　治骨蒸肺痿。心中烦渴。痰嗽不止。宜服。

　　白前（三分）甘草（半两炙微赤锉）人参（一两去芦头）生干地黄（一两）大麻仁（三分）桂心（半两）赤茯苓（一两）黄（三分锉）阿胶（一两捣碎炒令黄燥）麦门冬（一两半去心焙）桑根白皮（三分锉）上捣。粗罗为末。每服三钱。以水一中盏。入生姜半分、枣三枚。煎至六分。去滓。不计时候温服。忌炙爆油腻。

　　劫劳散

　　（出危氏方）

　　治心肾俱虚劳嗽。时服三四升。遇夜发热。热过即有盗

　　汗。四肢倦怠。

　　白芍药（五两）黄（去芦蜜炙）甘草（炙）南参（去芦一方作新罗者）白茯苓（去皮）熟地黄（焙）当归（去芦）五味子半夏曲阿胶（各二两拣明净者蛤粉炒成珠子）上为粗散。入生姜枣子煎至七分。去滓。每服四钱。

　　知母散

　　（出圣惠方）

　　治骨蒸肺痿。烦躁。四肢疼痛。不能饮食。宜服。

　　知母（三分）陈橘皮（三分汤浸去白瓤焙）芦根（一两锉）麦门冬（一两去心）地骨皮（一两）甘草（半两炙微赤锉）赤芍药（三分）柴胡（一两去苗）上捣筛为散。每服四钱。

　　以

　　柴胡散

　　（出圣惠方）

　　治骨蒸肺痿。咳嗽唾涎。心神烦热。不欲饮食。宜服。

　　柴胡（一两去苗）麦门冬（一两去心焙）黄芩（一两）陈橘皮（三分汤浸去白瓤焙）人参（一两去芦头）甘草（三分炙微赤锉）半夏（半两洗七次去滑）桔梗（半两去芦头）赤茯苓（三两）上捣粗。罗为散。每服三钱。以水一中盏入生姜半分。煎至六分。去滓。不计时候温服。骨蒸小柴胡汤极佳。

　　芦根散

　　（出圣惠方）

　　治骨蒸烦热肺痿。手足烦热。多渴或不能食。宜服。

　　芦根（一两锉）赤茯苓（一两）陈橘皮（三两汤浸去白瓤焙）麦门冬（一两去心）子芩（三分）地骨皮（一两）甘草（半两炙微赤锉）桑根白皮（三分锉）上捣筛为散。

　　每服四钱。以水一中盏入生姜半分。煎至六分。去滓。不计时候温服。

　　地黄煎

　　（出圣惠方）

　　治骨蒸肺痿。咳嗽。咽喉胸膈干痛。宜服。

　　生地黄汁（一中盏）杏仁（二两汤浸去皮尖双仁麸炒微黄细研）黄牛髓（六两）阿胶（三两捣碎炒令黄燥为末）生姜（一合）薯蓣（二两炒）酥（四两）蜜（四两）上一处。入石锅

　　生干地黄散

　　（出圣惠方）

　　治骨蒸寒热。肺痿喘促。宜服。

　　生干地黄（一两）桑根白皮（一两锉）诃黎勒（一两用皮）甘草（半两炙微赤锉）柴胡（一两去苗）麦门冬（一两半去心焙）人参（半两去芦头）大麻仁（一两）上捣粗。罗为散。每服四钱。以水一中盏入生姜半分。煎至六分。去滓。不计时候服。

　　柴胡散

　　（出圣惠方）

　　治骨蒸肺痿。咳嗽寒热多涕。宜服。

　　柴胡（一两去苗）甘草（半两炙微赤锉）贝母（三分煨微黄）人参（三分去芦头）桃仁（三分汤浸去皮尖双仁炒微黄）鳖甲（一两涂炙微黄去裙）上捣粗罗为散。每服四钱。

　　以水一

　　麦门冬散

　　（出圣惠方）

　　治骨蒸肺痿。咽中干燥。宜服。

　　麦门冬（一两去心焙）甘草（半两炙微赤锉）黄（三分锉）赤茯苓（一两）射干（三分）川升麻（三分）上捣粗罗为散。每服四钱。以水一中盏。入生姜半分。煎至六分。

　　去滓。不计时候温服。粥饮调下一茶匙。

　　甜葶苈散

　　（出圣惠方）

　　治骨蒸肺痿。咳嗽上气。不得眠卧。涕唾稠粘。

　　甜葶苈（一两微炒令香）桑根白皮（三两锉）陈橘皮（一两汤浸去白瓤焙）赤茯苓（一两）枳壳（一两麸炒令黄去瓤）紫菀（一两去苗土）上捣粗罗为散。每服三钱。以水一中盏。入生姜半分。枣三枚。煎至六分。去滓。不计时候温服。

　　赤茯苓散

　　（出圣惠方）

　　治骨蒸肺痿。心胸满闷。咳嗽涎唾。不欲饮食。

　　赤茯苓（二两）甘草（半两炙微赤锉）紫菀（一两去苗土）白前（三分）前胡（一两去芦头）旋复花（半两）上捣粗罗为散。每服四钱。以水一中盏入生姜半分。煎至六分。

　　去滓。不计时候温服。

　　天门冬散

　　（出圣惠方）

　　治骨蒸肺痿。咳嗽。心神烦热。颊赤口干。不欲饮食。

　　宜服。

　　天门冬（一两去心）旋复花（半两）桑根白皮（三分锉）紫菀（半两去苗土）生干地黄（一两）甘草（三分炙微赤锉）上捣筛为散。每服四钱。以水一中盏。入生姜半分。煎至六分

　　芦根饮子疗骨蒸肺痿。烦躁不能食饮。心烦多渴。

　　芦根（切讫称）麦门冬（去心）地骨皮（各十两）生姜（一两合皮切）橘皮茯苓（各五两）上切以水二斗。煮取八升。绞去滓。分温五服。服别相去八九里。昼三服。夜二服。

　　取汁忌酥物。未瘥更作。若兼服。其人或胸留寒或恶寒。及虚胀并痛者。加吴茱萸八两。

　　当归黄汤治骨蒸肺痿。

　　黄（锉）当归（切焙）人参桔梗芍药甘草（炙各一分）上粗捣筛。每服五钱。

　　水一盏半。生姜如一枣大拍碎。枣二枚擘破。同煎八分。去滓。食前温服。

　　白前散治骨蒸肺痿。咳嗽。涕唾如胶。胸背烦热。

　　白前桑根白皮（炙锉）麦门冬（去心焙各一两半）旋复花（半两）木通（锉炒二两）甘草（炙锉一两）

　　治骨蒸肺痿咳嗽方

　　白蜜熟羊脂熟羊髓熟猪脂生姜汁地黄汁（各二升）上根据次第下铛中。慢火煎。

　　不住手搅。熬至四分减一即止。贮密器中。遇食羹中。着一两匙。日三四服。

　　皂荚丸治骨蒸肺痿。咳嗽咯脓血。病重者。

　　皂荚（一梃长一尺炙黄去皮子）白锡（一两）生姜（半两）干枣（七枚去核）上除锡外。细锉。入酒内。以一升煮取半升。去滓。每食后温服二合。

　　天门冬汤治骨蒸肺痿。咳嗽气逆喘急。唾不出唇。渐渐羸瘦。

　　天门冬（去心焙三两）升麻黄芩（去黑心）前胡（去芦头各一两半）甘草（炙一两）上粗捣筛。每服五钱。水一盏半。入芦根三茎、竹叶三片煎至一盏。去滓。分温二服。空腹食后各

　　甘草散

　　（出圣惠方）

　　治骨蒸肺痿。心中烦热。宜服。

　　甘草（一两炙赤锉）黄芩（一两）麦门冬（三两去心焙）上捣粗罗为散。每服三钱。以水一中盏煎至六分。去滓。不计时候温服。

　　治肺痿骨蒸。咳嗽上喘。呀呷有声方。

　　青羚羊肺（一具煮熟去筋膜薄切焙干）莨菪子（米醋浸日中曝干微炒）上为末。炼蜜丸。如梧桐子大。每服七丸。空心米饮下。渐加至十五丸。以知为度。

　　麦门冬饮治骨蒸肺痿四肢烦热。不能食。口干渴。

　　秦艽扶羸汤

　　（出医方集成）

　　治肺痿骨蒸。已成劳嗽。或寒或热。声嗄不出。体

　　虚

　　自汗。四肢怠惰。不思饮食。

　　柴胡（去苗二两）人参（去芦）鳖甲（米醋炙）秦艽当归（洗焙各一两）地骨皮（一两半）半夏（汤洗七次）紫菀茸甘草（各一两）上罗匀。每服四钱。水一盏。姜五片、乌梅、大枣各一枚。煎七分。去滓。食后温服。

　　卷二百三十六　劳瘵门

　　骨蒸羸瘦（附论）

　　夫骨蒸羸瘦。不问男女。皆因血气不调。五劳七伤。心胸满闷。背膊烦疼。目睛不明。

