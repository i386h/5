<!-- { "loadSidebar": true } -->
　　治尸疰恶气。寒热闷绝。兼治百病。

　　鹳骨（一寸炙一方用鹳鹊皮方三寸炙）桂（去粗皮半两）虻虫斑蝥（各十四枚去翅足炒）巴豆（三十枚去皮心膜炒）上为细末。炼蜜丸如小豆大。每服三丸。温开水下。日三。

　　粥饮

　　还魂汤

　　（一名追魂汤出范氏方）

　　治卒感忤鬼邪飞尸诸疰。奄忽气绝。无复知

　　觉。或已死咬口。口噤不开。去齿下汤。汤入口不下者。分病患发。左右捉定。踏肩引

　　之药下。复增取尽下一升。须臾立苏。金匮云。寸脉沉大而滑。沉则为实。滑则为气。

　　实气相搏。血气入脏则死麻黄（三两）桂心（二两）甘草（一两）杏仁（七十粒）上罗匀。以水八升。煮取三升。

　　分三服。一方无桂心。只三味。

　　淮南丸疗疰易灭门。女子小儿多疰。诸般疰证。心闷乱。头痛吐。有此证者。宜

　　服此方。

　　车前子车下李根皮石长生徐长卿（各数两等分）上粗捣。作方囊贮半合。系衣带及头。若疰一家暴惨。以合此共带之。又临入疰舍。取此药自烧作屑。以水服之。

　　密陀僧散。治临尸。哭泣尸气入腹。沉滞脏腑。有时发动。取劳积神效。

　　密陀僧（半斤醋滓淘研控干取六两）京三棱（煨捣末二两）诃黎勒（不去核生用捣罗一两）上合研匀。每服二钱。用煮面浓汤调下。当晚不食。临卧一服。余时勿服。并服三夜。

　　次夜

　　治卒得尸疰。毒痛往来

　　（出圣惠方）杏仁乱发灰（各等分）上研如脂。丸如梧子大。每服酒下三丸。日三。一方猪膏和丸。

　　一

　　治遁尸尸疰。心腹及身有痛处。不得近者。

　　（出千金方）取艾小握令碎。着痛上浓一寸余。热汤和灰令强热置艾上。冷即易。不过三二度瘥。

　　治尸疰邪气

　　用狸骨。头骨最妙。烧为灰。酒服二钱。亦主食野鸟肉物中毒。肿胀。再服之即瘥。五月猪粪极神妙。五月勿食肉伤神。

　　治尸疰鬼疰腹痛

　　用鹳骨大寒。亦可单用。炙令黄末。空心暖酒服方寸匕。似鹄而巢树者为白鹳。

　　治尸疰

　　（出肘后方）烧发如鸡子大。为末。水服之瘥。

　　治尸疰。蜀椒熨方。并治走疰。

　　（出圣惠方）用蜀椒一斤。帛裹于疰上。以熨斗盛火。熨椒令热。汗出神效。

　　死人席汤疗尸疰损鼻。或闻臭声。或见尸常发。

　　取死人眠席。斩棺内。余弃路者一虎口。长三寸止。一物以水三升。煮取一升。为一服立效

　　万病丸治五劳七伤。尸疰所侵。心腹疼痛。饮食不化。两胁膨胀。皮肤挛缩等

　　病。

　　远志（去心）泽泻石斛（去根）柏子仁（别研）云母（水飞）石苇（去毛）杜仲（去粗皮炙）天雄（炮裂去皮脐）牛膝（去油酒浸切焙）白茯苓（去黑皮）菖蒲山芋熟干地黄（焙）续断肉苁蓉（酒浸切焙）干姜（炮）甘菊花桂（去粗皮）五味子蛇床子（炒）山茱萸（各半两）桔梗（炒）防风白术（各一两）附子（四枚炮裂去皮脐）天门冬（去心焙一两半）细辛（去苗叶三分）上为末。炼蜜。杵一千下。丸如梧桐子大。每服二十丸。

　　赤芍药丸

　　（出圣惠方）

　　治五尸疰。并诸尸鬼疰。中恶心痛。

　　赤芍药（锉一两）吴茱萸（汤浸焙干炒）丹砂（研各半两）蜀椒（去目合口者炒去汗）乌头（炮裂去皮脐各半两）干姜（炮三分）桂（去粗皮一两）上为末。炼蜜丸如小豆大。每服十丸。空腹温酒下。日三。

　　丹砂丸

　　（出圣惠方）

　　治五尸疰瘦病。伏连诸鬼气。恶疰。并传尸劳乏。鬼疰

　　。肌体羸瘦。

　　丹砂（研一两）麝香（研三分）桃仁（汤浸去皮尖双仁炒研七十二枚）上各细研。

　　再和研匀。入少蜜炼丸。如小豆大。每服十丸。米饮下。日三服。忌生羊血物。

　　治尸疰腹痛。痔。

　　（出本草）以狐狸之令香木。酒服二钱匕。重者不过十服。后见验。

　　治尸疰心痛。及反胃。

　　用田螺壳烧灰。米饮下之。

　　卷二百三十七　尸疰门

　　传尸复连（附论）

　　夫传尸复连者。皆起于骨蒸遁尸故也。此病多因临死哭泣。尸气入腹。连绵不已。

　　或三年至五年。有能食不作肌肤。或三日五日。若微劳即发。大都当头额间骨。寻常。热然。死后。家中更易一人。如此相传。故名复连也。

　　方

　　大金牙散治传尸骨蒸。肺痿。及诸蛊毒。疰忤鬼魅。野狸虫蛇蜂蝎等毒。或

　　恶疮肿瘤。中恶卒心痛。大小便不通。心腹鼓胀。疫疠瘴毒。积癖邪气。

　　金牙曾青（研飞）雄黄（研）大黄（锉炒）丹砂（研飞）牛黄（研）凝水石（研）野葛皮龙骨朴硝（研）犀角（镑）獭肝（片切干炙）狸骨（醋炙）鹳骨（炙黄各三分）升麻（一两半）附子（去皮脐生用）桂（去粗皮）鬼臼鬼督邮黄环青木香常山牡蛎（研）人参知母（切焙）徐长卿（各半两）鬼箭羽桔梗（炒）代赭石莽草蜀漆当归（切焙）白薇巴豆（去皮心膜炒研）露蜂房（各一两）蜀椒（四十九枚去目及合口者炒汗出）蜈蚣（二条去足炙）芫青（去翅足炒）斑蝥（去翅足炒）亭长（去翅足各二十一枚）上捣研为散。再和研细。勿令秽污触犯。并孝服人见。当于净室中。焚香密盖之。

　　勿透气。如传尸骨蒸。疰癖。冷气积聚。每服半钱匕。热汤调下。日再。病瘥即止。仍以绛囊盛方寸匕带之。辟诸鬼气。如有诸邪病。狂言妄见者。带二三钱。若卒恶心痛。疰忤。

　　喘满蛊胀。闷乱诸疾。每服四钱匕。米饮调下。吐利为应。若蛇虫毒疮。以津唾调敷之。若瘟疫瘴疠。服如前法。若虫毒吐出即瘥。若卒死中恶。汤调一钱匕。灌下即瘥。卒中野道狐狸。猫鬼魇魅。邪毒眼。戴。上视狂言者。亦用汤化三钱匕。未瘥更服。若忽有恶疮肿。以汤和敷之。日一易。瘥即止。

　　獭肝金牙散治传尸复连。骨蒸。癖冷气。五尸疰相染。及蛊疰瘟疟。疰忤

　　心痛。卒死疫疠。

　　獭肝（一具炙干）金牙（研）丹砂（水飞研）狸骨（炙捣研）牛黄（研）麝香（研）龙胆白薇附子（炮裂去皮脐）当归（水洗切焙干）蒲黄（炒）鬼督邮铜照鼻（烧醋淬炒）苦参龙骨（研）沙参蜈蚣（炙去足）蜀椒（去目及闭口者炒出汗）丹砂（各半两）寒水石（烧研）硝石（研）禹余粮（烧红醋淬）玄参牡丹皮鬼臼（各一两）人参鳖甲（去裙醋炙）干姜（炮制各一两一分）子（三合）上为细散。再同研匀如粉。每服一钱。

　　熟水

　　大黑虎丹

　　（出圣惠方）

　　治传尸伏连。及一切劳证。不问冷热大小。均宜服。

　　蛤蚧（三对微炒）虾蟆（一枚涂酥炙令黄）丹砂（五铢细研）金箔（五片细研）银箔（五片研）白藓皮苦参（三铢）蛇蜕皮（一两微炙）白狗粪（一分）布巾子（三年者六铢令炙黄）金刚子（三铢）乌驴蹄（三铢炙黄）硫黄（一铢细研）雄黄（一分细研）天灵盖麝香（一两细研）沉香（一分）甲香（三铢微炙）乳香（二铢）夜明砂（六铢雄者两头尖）人大。每服药。先以新汲水一盏。入少许麝香沙糖。以药十丸。浸于露下。但先用煎香汤浴后。搜淡面一小盏。便和药服了。以衣被浓盖卧。直候汗出。若是传尸虫白。伏连虫赤。皆背上出。骨蒸则汗出并瘥。

　　獭肝丸治传尸劳病。并诸冷热劳疾。日月将久。面色萎黄。渐渐羸瘦。

　　獭肝（一具生用）柴胡（去苗）青蒿（一握）肉苁蓉（去粗皮酒内淹浸切焙二两半）黄连（去须炒一两）黄（锉二两半）知母木香地骨皮桃仁（去皮尖双仁炒）附子（炮裂去皮脐）桂（去粗皮）天灵盖（炙）陈橘皮（去白炒）当归（切焙）泽泻生干地黄（焙各一两）甘草（炙锉一两）槟榔（锉）柏木脂（研各一两半）上为末。炼蜜和丸。

　　如梧桐子大。每服空心酒下四十丸。

　　麝香饮治男子妇人。传尸骨蒸。一切劳疾。

　　柴胡（去苗锉一两）阿魏（三分炒为末）甘草（如病患中指大锉）青蒿桃枝柳枝釜樱枝（各一握细锉）薤白葱白（各七茎切）槟榔（一两为末分作三贴）上以童子小便四升。宿浸诸药于密室内。至更初煎。煎时忌生人妇人等见。并不祥之语。取吉善之言。以卜善恶之候。又用刀一口。放药铛上。此药宜加专志煎去一升半。去滓。下麝香一分。研分作三服。第一服入槟榔末。一剂顿服。如人缓行三二里地。二服亦下槟榔末顿服。服时掩却鼻。

　　服才了。以白梅含之。莫令心头恶。吐却药。须臾或吐。必有物出。或未吐。如前更服。第三服。必吐泻。泻下恶物。并痨虫等。不可名状。或爪眼下。并身上。出如蚁。其泻下虫。

　　惟白色必愈。余色者难瘥。才吐泻了。便以薤白粥。并软饭补之。仍如法将息。

　　乌鸡丸治传尸劳疾。尸疰骨蒸。眼目昏涩。面色青黑。咽喉噎塞。痰涕咳嗽。

　　或癖攻刺疼痛。胸膈满闷。时或恚怒。或多伤。情思不乐。梦寐虚惊。精藏滑泄。失

　　血冒寒。潮热盗汗。肩背拘急。腰膂肢节烦疼。四肢少力。不喜饮食。小便黄赤。大便

　　不调。乍进乍退。

　　黄连（去须）附子（炮裂去皮脐各二两）柴胡（去苗）白附子（生）当归（切焙）秦艽（去苗土）槐胶甘草（炙锉）续断苁蓉（薄切酒浸焙）远志（去心）巴戟天（各一两）陈橘皮（去白焙）乳香（研）雄黄（研）丹砂（研各半两）丁香干姜（炮各一分）上捣极细。先养乌雌鸡一只。以硫黄三两为末。分作三十分。每日拌饭。喂一月。日用大麻子一升。喂尽。宰治去毛皮嘴爪。并肚肠。留心肝。将前药末入在鸡腹。以麻线缠定。再用无灰酒一斗。银石锅内。用文武火煮令鸡熟取出。除去粗骨。将鸡并腹内。同细研。更将鸡骨焙干。捣罗为末。同研药搅和。入臼中捣千百下。丸如梧桐子大。每服二十丸。以温酒吞下。

　　空心日午临卧。各一服。

　　犀角紫河车丸治传尸劳。服三月必平复。其余劳证。止数服愈。

　　紫河车一具（孩儿胞衣是也米泔淹一宿洗净焙干用）鳖甲（酥炙）桔梗胡黄连芍药大黄败鼓皮心（酥炙）贝母（去心）龙胆子黄药子知母（以上各二钱半）广术犀角末芒硝（各钱半）朱砂（二钱另研）上为细末。炼蜜丸如梧子大。朱砂为衣。每服二十丸。酒下空心服。

　　苏合香丸

　　（一名乞力伽丸）

　　疗传尸骨蒸。肺痿。客忤鬼气。卒心痛。霍乱

　　吐利。时气鬼魅。瘴气。赤白暴痢。月血闭。癖疔肿。惊痫。鬼忤中人。小儿吐乳。

