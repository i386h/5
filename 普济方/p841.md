<!-- { "loadSidebar": true } -->
　　如藕丝五色。臭秽汗出后。仍泻下虫形状恶物取尽。甚者过旬日再服取效。

　　铅丹丸治骨蒸传尸。伏连等疾。

　　铅丹（炒三两）安息香（一两入桃仁相和研）白术（一两）鬼督邮（一两半）木香柴胡（去苗）獭肝（炙干各一两）上为末。炼蜜丸如梧桐子大。每服七丸。粥饮下。不拘时候。

　　安息香汤治传尸劳。喘气咳嗽。心胸满闷。渐至羸瘦。

　　安息香麝香（研各一钱）天灵盖（酥炙黄三两）秦艽（去苗土）鳖甲（去裙炙令黄）当归（切焙）柴胡（去苗各一两）上粗捣筛。每服四钱。童子小便一盏半。葱白五寸。

　　桃柳枝各七寸。生姜钱大二片。同煎至八分。去滓。不计时候服。夜卧时再煎。放患人床头。至五更。形于梦寐。此是药效也。

　　钩藤饮治传尸劳瘦。骨蒸。伏连。命在须臾。精神尚爽。

　　钩藤黄芩（去黑皮）升麻甘草（炙令赤色锉各一两）鳖甲（去裙醋浸炙令黄色）丁香（各半两）大黄（锉微炒四两）上粗捣筛。每服五钱。用水一盏半。煎至一盏。去滓。

　　食后温二服。相去如人行七八里再服。

　　参连丸治传尸劳。骨蒸。

　　苦参（一两半）黄连（去须三两二分）栝蒌根牡蛎（）知母（焙）麦门冬（去心各一两三分焙用）上为细末。炼蜜丸如梧子大。每服食后米饮下十丸。日二服。一方以牛乳为丸。每服十五丸。浆水下。

　　祛邪饮治传尸劳气。喘咳。大肠秘涩。羸瘦无力。

　　槟榔（煨）大黄（锉炒各一两）阿魏（研一钱）丹砂（研）麝香（研）秦艽（去苗土各一分）上除麝香丹砂外细研。锉如麻豆大。相合令匀。分五服。每用东西柳桃梢各七枝。各长一握细锉。以童子小便一升半。隔夜浸至来日。五更鸡鸣时同煎。并药煎十余沸。倾出。

　　将细绢滤过。分为两服。空腹相次服之。至明即转下恶物。似头发马尾。鱼脑。转动不止。

　　自佳。宜食软粥。将息七日。后用温药补之。

　　牡蛎粉治一切虚劳。传尸骨蒸。盗汗。

　　牡蛎（研熬作粉三合）麻黄（为末一钱去节三两）白米粉（三合）蒺藜子（炒去刺为末二两）丹砂（飞研半两）胡燕屎（干者一两）上同和研匀。以生绢袋盛。夜卧汗出。

　　以粉摩身。时时用之。

　　雄黄丸

　　（出仁存方）

　　治传尸劳。

　　雄黄（半两）兔粪（三两）天灵盖（一两酥炙黄）鳖甲木香（各半两）轻粉（一钱）上为末。法酒一升。大黄半两。熬膏为丸。如弹子大。朱砂为衣。凡此疾先烧安息香烟吸之。

　　不嗽。非传尸也。不可用此药。若烟入口嗽不止。乃传尸也。宜用此药。五更初服。勿令人知。以童子小便。同酒一盏。化一丸服之。如人行二十里久。吐出虫如灯心。或如烂瓜李。

　　或如虾蟆。未效再服。以应为度。虫红火烧之。又用油煎。

　　治传尸骨蒸。沐浴绝病根源方。

　　（出圣惠方）桃枝柳枝槐枝蒴皂荚枝上细锉。共一斗。以水一石。煮取六斗。去滓。入盆。于暖室内浴。如汗出。宜避风。浓盖衣卧。

　　四神汤治传尸劳瘵。

　　木香（湿纸裹烧）人参白茯苓（去黑皮）附子（炮裂去皮脐）上等分。粗筛捣。

　　每服三钱。以水一盏。煎至五七沸。去滓。空心早晚食前夜卧各一服。服三。后服麝香丸。取药或天色阴晦。且停服。候晴明即服。取药凡来日五更初欲服。取传尸劳药于本夜一更至二更尽。先服天灵盖丸。

　　疗伏连病。本缘极热相易。相连不断。遂名伏连。亦名骨蒸传尸。用此方甚效。

　　人屎（五大升湿者）人小便（一升）新炊粟饭（五大升）六月六日曲（半饼熬碎）上取一瓷瓶盛。密封置一室中。二七日并消。一无恶气。每旦一大合。尽二服。无不瘥者。令药净烧香。勿令妇人。小儿。女子。鸡犬。孝子见之。

　　麝香丸治传尸。伏连。肺痿。癖。骨蒸。疰鬼。气急热劳。疾宜服之。凡

　　欲取传尸劳。即先家中见人。自小至大。服麝香丸七日。服至三日后。方与患人服。

　　麝香（细研）胡黄连（碾为细末）丹砂（细研各一两）上研匀。以生人血蘸蒸饼为丸。

　　如赤豆大。以新宰猪血和亦可。小儿三丸。大人九丸。浓煎桃仁汤吞下。日午夜卧服。一家人腹内曾受尸疰者。即大便下脓利。及泻恶黑水。勿怪。若患者传遍五脏。将欲命终。宜急合此药。遍家大小服。直至患者死后七日。疾即不传染。凡欲中下劳瘵药。先服温中平补五脏四神汤。

　　疗骨蒸传尸方。

　　皂荚（长一尺者勿用续取炙令微焦去黑皮碎之绵裹）羊肉（大如拳煮如常法）黑锡（大如鸡子）上取一升无灰青酒。贮铜铛内。即着绵裹。煎五服。即漉去绵裹内黑锡。使融液尽取三合。令病者先啜肉汁。即服一合。如变吐困。不须起。次以铜盆贮水。令病者坐上。

　　有虫出。如马尾。赤色头黑即效。如无再服三合尽为度。一服相去。如人行十里。必验。其禁食。一如药法。

　　治传尸伏连方

　　（出圣惠方）犬胆（一枚干者）甘草（一分）上以好酒一升。于铜器中煎甘草三两沸。然后于瓷碗中。

　　以煎汁磨犬胆尽。候晴明侵早。更将暖水洗面。停息少时。空心都为一服。

　　神人阿魏散

　　（出济生拔粹方）

　　治骨蒸传尸等劳。寒热羸劣。困倦喘嗽。

　　阿魏（三钱）青蒿（一握研）上细切东北桃枝一握。细锉甘草。如病患中指头大。

　　男左女右。以童子小便二升半。隔夜浸药。明旦煎取一大升。空心温服。分三服。次服调槟榔三钱。如人行十里。更一服。丈夫病妇人煎。妇人病丈夫煎。合药时。忌孝子孕妇病患。及腥秽物。鸡犬等。后忌油腻湿生冷硬物。至一二剂。即吐出虫子。或泄泻。更不须服余药。如未吐利。即当尽服。病在上即吐。在下即利。皆出虫如马尾。人发即瘥。服药后。逐去诸疾。

　　五

　　白茯苓汤

　　白茯苓（一钱）人参（二钱）远志（二钱去心）龙骨防风（各二钱）甘草（二钱）犀角末（五钱）生地黄（四钱）大枣（七枚）麦门冬（去心四钱）上以水二盏。煎服八合。分三服温服。如人行五里一服。仍避风寒。若觉未安。隔日更作一剂。以上两药。须连服之。

　　神授丸

　　（一名神授汤出医方大成）

　　治传尸劳疰。最能杀劳虫。

　　用正川椒。色红火者。去合口并紫黄。纸二重托之。于热炉内频拨。令出油。取顿地用沙盆盖火灰。拌蜜四团。约一时许碾末。老酒浸白糕为糊丸。梧子大。每服三四十丸。食前盐汤下。逐时常服。满一斤。瘵疾自瘥。昔人服之日久。取下劳虫。如小蛇状即瘥。此药亦治痹癖。桂酒汤下。治腰痛。茴香酒下。治肾冷。盐汤下。一方枣汤下五十丸。劳虫尽下。

　　永绝根。一方为末。每服二钱。空心米汤调和下。痹麻晕闷少顷。如不能自禁。即以酒糊丸。

　　梧桐子大。空心服五十丸。昔人劳病。遇一异人云。劳气已入脏。遂与此方。令急服二斤。

　　其病当去。服之几尽。大便出一虫。状如蛇。自是遂安。一方名川椒丸。治诸传尸劳气。杀虫温中。逐骨节皮肤死肌。寒湿痹。下气。除脏腑寒冷。伤寒温疟。大风寒。汗不出。心腹留饮宿食。肠癖下利泄精。女子患乳余疾。散风邪。瘕结水肿。黄胆。鬼疰蛊毒。头风冷风。

　　脚不遂。虚损嗽。破症开胸。天行时气。产后宿血。壮阳疗阴寒。暖腰膝疼。缩小便。一方云。有妇绝产。服至二斤。生七子。道人服之通仙。能治膀胱急。

　　传尸病。遁疰骨蒸。伏连。此病多因临尸哭泣。尸气入腹。连绵或五年。有能

　　食不作肌肤。或三日五日。若微劳即发。大都当头额骨间。寻常微热翕翕然。死后家中

　　更染一人。如青羚羊肺（一具破于布上曝干之）莨菪子（一升绢袋盛）上醋一升同渍。经三日出。

　　各于布上曝之。令至干。微火熬莨菪子。共捣筛。和以蜜。丸如梧子。服三丸。加至四丸。

　　又方

　　地骨皮白薇芍药甘草犀角升麻茯神麦门冬黄芩桔梗枳实大黄前胡茯苓天门冬生姜桑根白皮当归柴胡朱砂芎羚羊屑蜀漆知母石膏常山鳖甲豆豉黄地黄橘皮乌梅上药并可详病状用之。

　　延寿散治男子女人小童等传尸诸劳。咳嗽寒热。变候百出却恶疰劳虫。永去根

　　本。

　　牡丹皮附子（炮裂去皮脐）柴胡（去苗）秦艽（去苗）鳖甲（酒浸炙令赤色以上各半两）上为末。入人中白半两。同研。以瓷盒盛之。每服用猪胆一枚。葱白椒末。一处细锉如膏。入末三钱拌和。以童子小便一盏。水半盏。同煎沸温服。其患人贴体。着皂纱衫一领。

　　衣被盖。恶汗出。脱衫揩拭身上汗干净。洗衫。以安息香熏干。避风。将息七日。服后汗出身轻如常。是效。瘥后其衫即弃于十字街中。或长流水。永瘥。

　　治一切虚劳传尸。伏连鬼疰。本脏气虚。夜梦不祥。精神恍惚。面色青黑赤白。变

　　证不定。形体消瘦。精气不守。四肢百节沉重。吃食减少。行步无力。一切劳候虚冷之

　　证。并宜服此方。

　　牛膝石斛（去头）续断山茱萸芎（各半两）菖蒲吴茱萸官桂虎骨鳖甲（醋炙香黄）茯苓肉豆蔻干地黄黄天灵盖（醋炙黑色）柴胡（去苗各一分）木香（三铢）上细杵。罗为末。以童子小便些少。化麝香两豆大。对炼蜜。丸如梧子大。空心盐

　　治一切传尸。伏连鬼疰。夜间多梦鬼怪。祛邪逐鬼。十神丹。

　　雄黄（一两）硫黄玄参苍术鬼箭羽鬼臼虎骨皂角麝香朱砂（各一分）上细杵罗为末。以阿魏三铢。化作水。熟煮面糊。丸如梧子大。以细研雄黄为衣。病患身上常系两三丸。夜间更取两三丸。入麝香些少。相滚衣上。床前烧一炉。百鬼自退。

　　治传尸尸疰。鬼气伏连者。

　　以死人顶骨。十字解者。烧令黑。细研。白饮和服。

　　治传尸鬼气疰忤

　　以脂。销于酒中服之。

　　治传尸。伏连鬼气。疰忤邪气。

　　用苦耽苗子。煮汁服。亦生捣绞汁服。

　　卷二百三十七　尸疰门

　　传尸羸瘦（附论）

　　夫男女传尸之候。心胸满闷。背膊酸疼。两目多涩。四肢无力。唯知欲卧。睡恒不着。

