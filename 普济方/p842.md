<!-- { "loadSidebar": true } -->
　　脊膂急痛。膝胫酸疼。多卧少起。状如佯由。病每至旦起。即精神尚好。恍似无病。从日午以后。即四体微热。面好颜色。喜见人过。常怀忿怒。行立脚弱。夜卧盗汗。梦与鬼交。或见先亡。或多惊悸。有时气急。有时咳嗽。虽思饮食。不能多飧。死在须臾。而精神尚好。

　　或两胁虚胀。或时微利。鼻干口燥。恒多粘唾。有时唇赤。有时欲唾。渐加羸弱。由于水涸。

　　不周遍五脏。渐至羸瘦。以至于死讫。复易家属一人。故曰传尸。亦名传疰。以其初得。半卧半起。号为。气急嗽者。名曰肺痿。骨髓中热。称为骨蒸。内传五脏。名曰伏连。忽而不疗者。乃至绝后。假如男子因虚损得之。名为劳极。其源先从肾起。肾初受之。两胫酸疼。腰脊拘急。行立脚弱。饮食减少。两耳飕飕。浑似风声。夜卧梦泄。阴汗萎弱。肾既受已。次传于心。心受气。夜卧必惊。或多怯悸。心悬气翕欲尽。梦见先亡。有时盗汗。食无滋味。口内生疮。唯欲眠卧。朝轻暮重。两颊口唇。如敷胭脂。五心皆热。心病不已。次传于肺。肺既受。时气满咳嗽。体力微弱。有时喘急。卧即变甚。鼻口干燥。不闻香臭。假令得闻。唯觉朽腐物气。有时恶心。愤愤欲吐。肌肤枯燥。或时刺痛。酷似虫行。皮干皱起。状若面斤。肺既受已。次传于肝。肝初受气。两目漠漠。面无颜色。常欲颦眉。视不见远。目恒干涩。又时腹痛。或睛赤黄。朝夕懵懂。常欲食眠。及至放卧。睡还不着。肺肝既受已。

　　次传于脾。脾初受气。两肋虚胀。食不消化。又时渴利。或食旋出。有时肚痛腹胀。雷鸣。

　　唇苦焦干。或生疮肿。毛发干燥。无有光润。或上气抬肩喘息。利赤黑汁。至此候者。将死之证也。

　　方

　　杏仁丸治传尸。夜梦鬼交遗精。心腹冷癖。小腹与阴中相引痛。饮食不下。日渐

　　觉瘦。宜杏仁（五升肥好者以童子小便于瓦瓶中浸二七日和瓶于日中晒每日换小便日满以新汲水淘洗去皮尖便以微火焙干别以小便一斗于银锅内暖火煎后杏仁随手破即于久经用砂盆内柳木槌研如膏便以细布滤过真酥一两薄荷汁二大合搅令匀即入后药）青蒿子（二两）柴胡（去苗）鳖甲（涂酥炙令黄去裙）乌梅肉（微炒）地骨皮赤茯苓（以上各一两半）知母虎骨头（涂酥炙令黄）生干地黄肉苁蓉（酒浸一宿刮去粗皮炙令黄）人参（去芦头以上各一两）枳壳（麸炒微黄去瓤）当归（以上各三分）白术木香牡蛎（以上各半两）白槟榔（二两）朱砂（一两细研）豉心（一合）上捣罗为末。以和人参。再捣五七百杵。

　　丸如梧子大。每日空心。以温水下十五丸。渐加至三十丸。服后觉似热。即减药。已定还添。以意酌服。经一月。诸候皆退。能食。夜卧安畅。面有血色。即是药力已行。当勤服勿怠。忌苋菜。冷水。白粥。生血。雀肉桃李。

　　鳖甲汤治五劳干瘦。及传尸梦寝不祥。日渐消瘦。肌体困倦。骨节疼痛。不思饮

　　食。

　　鳖甲（去裙酥炙令黄色一两）天灵盖（酥炙黄色半两）柴胡（去苗）赤茯苓（去黑皮各三分）贝母（去心）桃仁（去皮尖双仁麸炒各半两）黄连（去须半两）麦门冬（去心焙三分）阿魏（用麸裹煨令熟半两）生干地黄（三分）槟榔（锉）当归（锉焙各半两）安息香（半两）地骨皮（三分）山栀子仁人参（各半两）上捣筛。每服四钱。童子小便一盏半。

　　葱白五寸。桃柳枝各七寸。生姜钱大二片。同煎至八分。不计时候。去滓温服。夜后下放患人床头。至五更梦寐非常。此是药效也。

　　补劳饮治男子妇人。虚劳骨蒸。传尸染着。不能断绝。服后阿魏丸。经脉尚未

　　通。或四肢虚羸。饮食全少。速服此药。通经脉。

　　黄（锉）当归（切焙）生干地黄（焙各二两）人参白茯苓（去黑皮）芍药五味子桂（去粗皮）牛膝（酒浸切焙）陈橘皮麦门冬（去心焙）枳壳（去瓤麸炒）甘草（炙锉各一两）柴胡（去苗一两半）上粗捣筛。每服五钱。水一盏半。入生姜五片。枣三枚擘。

　　同煎八分。去滓温服。不计时。

　　黄连丸治传尸面黑。头热痛，胸背气结。咳唾粘痰。食少频嗽。喘息急满。胁肋

　　气胀。腰黄连（去须二两半）獭肝（炙干）贝母（去心）大黄（锉炒各一两半）龙胆（去芦头一两半）紫菀（去苗土）旋复花茯苓（去木各一两）天灵盖（涂炙令黄色）槟榔（微煨锉各一两）上为细末。炼蜜丸如梧子大。每日食后。煎浆水下二十丸。日午再服。女子血闭。加黄芩一两。

　　铁粉丸

　　（出圣惠方）

　　治传尸劳羸瘦。心神烦热。四肢疼痛。宜服。

　　铁粉（二两）獭肝（一具微炙）柴胡（一两半去苗）安息香（二两入胡桃仁捣熟）鬼督邮（一两半）木香（一两）桃仁（一两半汤浸去皮尖双仁麸炒微黄）麝香（半两细研）苦参（二两）上捣罗为末。炼蜜和捣一二百杵。丸如梧子大。每服不计时候。煎生姜青橘皮汤。

　　下

　　阿魏丸。治传尸骨蒸。女人血气。血候经年不通。痰嗽黄瘦。四肢羸弱。盗汗骨

　　热。或时憎阿魏（细研）当归（切焙）芜荑仁（炒各一两）雄黄（研）猪牙皂角（去皮子酥炙各半两）麝香（研）蓬莪术（煨锉各三分）柴胡（去苗）槟榔（锉各二两）上为末。

　　和匀再罗。

　　用羊肉半斤。去皮。烂煮细切。研如膏。入诸药末。和捣三千杵。如硬。即添肉汁。丸如绿豆大。每服五十丸。五更酒下。仍饮令醉。以青绢被盖之。睡觉汗出通身。必有细虫在被间。

　　日

　　雄黄丸

　　（出圣惠方）

　　治骨蒸传尸。出虫。下积恶物。

　　雄黄（研）雌黄（研）代赭石（研各一两）丹砂（研二两）上四味。以醋相和。

　　炒令干后。以水飞过。去却醋味。焙令干。研如粉。入后药相和。

　　虾蟆（炙）天灵盖（炙黄捣末）麝香（研）青黛（各半两研）巴豆（七枚水煮一复时去皮尖心膜研）上捣研后五味为末。入前四味更研令匀。以粟米饭为丸。如梧桐子大。每日空腹熟水下七丸。若要下虫。即以沙糖水下二丸。服至三日。满身出虫。用茅香二斤。煮汤沐浴。一宿后。看在水上。或在水下。澄之可验。

　　鬼哭饮子

　　（出圣惠方）

　　治传尸劳。不以冷热羸瘦者。宜服。

　　槟榔（两个一生一熟）鳖甲（半两涂酥炙令焦黄去裙）甘草（一截如病患中指长）桃仁（七颗去皮尖）杏仁（七颗去皮尖）青蒿（一握长七寸）阿魏（少许）东南桃柳（各七茎长三寸和心用）上以童子小便一大盏。去滓。食前分温二服。以吐利出恶物为度。忌苋菜。

　　龙胆丸

　　（出圣惠方）

　　治传尸羸瘦，经久不捐。

　　龙胆（一两去芦头）枳壳（一两麸炒去瓤）地骨皮（三分）甘草（半两炙微赤锉）麦门冬（一两半去心）赤茯苓（一两）栀子仁（三分）桃仁（三分去皮尖双仁麸炒微黄）上捣罗为

　　獭肝丸

　　（出圣惠方）

　　治传尸骨气骨蒸。日渐瘦弱。宜服。

　　獭肝（三分微炙）鬼臼（三分）沙参（三分去芦头）人参（三分去芦头）丹参（三分）苦参（三分）天灵盖（一两涂酥炙微黄）麝香（半两研入）上捣罗为末。炼蜜和捣。

　　一二百杵。丸如梧子大。每服不计时候。以粥饮下二十丸。

　　通神丸

　　（出圣惠方）

　　治传尸劳。情思不悦。心多惊悸。盗汗羸瘦。

　　兔粪（七粒）胎发（二七天小儿胎发）人手指甲（七七片）人脚指甲（七七片）天灵盖（一枚圆者）穿山甲（七七片）砂（半两通明者）紫河车（一具）上八味。入瓦器内。盐泥固济。穿一地窍。方圆一尺。将药瓶在地窍内。用槐木火围定药瓶。烧一日。取出细研。

　　再入后药。

　　雄黄（研）鬼臼（炒捣末）鬼箭羽（炒捣末）麝香（研）丹砂（研各一两）上将后五味末。与前烧药合和。再研匀。炼蜜丸如梧桐子大。别用丹砂为衣。每服十丸。渐加至二十丸。

　　米

　　阿魏散治传尸劳病。胸满短气。肌体羸瘦无力。喘嗽不已。

　　阿魏（研）安息香（入胡桃相合研各一两）甘草（炙锉半两）猪牙皂荚（涂酥炙令黄去皮子一两）木香天灵盖（涂酥炙令黄色半两）豉（一合）麝香（研半钱）上除研药外。

　　捣罗为散。与研药和匀。每服五钱。用童子小便一盏半。入葱白三寸。明日五更。煎至一盏。

　　空心在床服之。日午夜食候再服。服药后良久。或得吐亦佳。有利下虫如发。或积聚五色。

　　秽恶物。是病根出。服药数日。如梦与人离别哭泣者。瘥之兆也。患甚三日一剂。三剂瘥。

　　有患者。但收拾药物。置病患床头边。如有此梦瘥。

　　虎骨散

　　（出圣惠方）

　　治传尸羸瘦。肌体酸疼。不思饮食。宜服。

　　虎骨头（一两涂酥炙令黄）鳖甲（一两涂酥炙微黄去裙）川升麻（一两）柴胡（一两去苗）桃仁（一两汤浸去皮尖双仁麸微炒）川大黄（二两锉碎微炒）甘草（一两微赤锉）上捣粗罗为散。每服三钱。以水一中盏。煎至六分。去滓。不计时候温服。忌苋菜。

　　天灵盖散

　　（出圣惠方）

　　治传尸劳瘦。不问年月深浅宜服。

　　天灵盖（一枚涂酥炙令黄）阿魏（半两）木香（一分）安息香（一分）猪牙皂荚（一挺涂酥炙令黄去皮子）甘草（半两炙微赤锉）上捣粗罗为散。每服五钱。以童子小便一大盏半。煎至一大盏。去滓。分温二服。平旦一服。如人行八九里。更一服。唯吃葱粥。或吐出白虫如发。或吐出赤虫。若吐赤虫。梦见鬼哭。即是瘥也。极重者三服瘥。三日一度合服。

　　终身不得吃牛马肉。

　　钓虫丸治传尸劳病痿羸。两腮常赤。喘急咳嗽。心胸满闷。四肢无力。梦与鬼

　　交。

　　磁石（细研生用）砂（汤熬令熟各二两）龙骨（三两）腻粉（半两）麝香（取末七两）上以细末和匀。以黄蜡四两。炼入诸药。丸如梧桐子大。用线子五七寸。一头系钱一文。一头穿药丸子。令患人空心新水吞药丸子。其钱在口外。候恶心时。以手拽线子。吐下药。并虫吐出在药上。急用油炸虫死。立效。

　　香水洒衣法

　　（出卫生家宝方）

　　凡治诸尸。医者并人家。俱先以香水洒身。恐

　　虫

　　飞着人。以此安息香（研）檀香（镑细）茅香乳香上煎水洒衣。并头面。

　　天灵盖散

　　（出卫生家宝方）

　　治一切传尸。杀一切劳虫。

