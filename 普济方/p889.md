<!-- { "loadSidebar": true } -->
　　用豉一两。以水浸。绞取汁旋服。亦治食躁。

　　治鸟兽中毒箭。其肉有毒解之方。

　　（出肘后方）用蓝青三握。细切捣取汁。饮之。每服一盏。肘后方、加大豆汁盐汁。服之解。

　　治食鱼中毒方

　　用冬瓜一枚小者。洗净捣绞汁一大盏。旋旋饮之效。或取甜瓜。绞汁饮之亦得。亦治食蟹中

　　解河豚毒方

　　（出德生堂）五倍子白矾上等分为细末。水调灌之。

　　又方

　　（出百一选方）以槐花脑子为细末。水调灌之。

　　治食蟹反恶方

　　（出德生堂）昔一人食大蟹数枚。误食红柿。至夜大吐。继以血。昏不醒人事。同村有知其故者忧之。

　　以

　　治食啖蛇牛肉杀人。凡发向后顺者、是也。食之欲死。

　　（出圣惠方）饮人乳汁一升立愈。又以洗头泔。饮一升愈。又牛肚细切。以水二升。煮取一升。暖饮之。

　　治食鲫鱼沙糖。令人成疳。及丹石热毒。

　　取艾和鲫鱼作羹食。一两顿即愈。

　　治食自死鸟兽肝中毒

　　（出圣惠方）取故头巾垢一钱。以热汤中烊服之。亦治卒心痛。以沸汤取汁饮之。头巾即髻帛也。又方、

　　治食牛马肉及肝中毒

　　先锉头发令寸长。和土拌作溏泥二升。合和饮之。须臾发皆贯所食肝出。

　　治食猪肉马肝漏脯中毒

　　（出传信适用方）用大蒜烧末服。或猪脂清调下亦可。或单用生蒜汁服之亦瘥。

　　治食狗肉不消。心下坚。或腹胀口干。或发热晕乱。

　　（出肘后方）以煮芦根饮之

　　治中鳖虾蟆毒方及治六畜鸟兽肝中毒。

　　取生豉一大合。新汲水半碗浸。令豉水浓。顿服之即瘥。有一士人尝云。此三味大小。

　　皆可

　　又方

　　取五味生为末。一二钱。井水调下。

　　治食自死六畜诸肉中毒。

　　捣黄药末。以水和服方寸匕。未觉再服瘥。一方用犀角屑。水调服之。

　　治食黍米中藏干脯中毒方

　　（出金匮方）浓煮大豆汁。饮数升即解。亦治狸肉漏脯等毒。

　　治鲤鱼毒方

　　用果树叶萝卜刺灰。醋糟捣细。用火焙热食之。

　　食河豚毒

　　（出本草）以芦根。并橄榄解之。

　　治食生肝中毒

　　（出圣惠方）用附子一枚。炮制去皮脐为末。温水服一钱。日三服。姜汤下亦可。

　　治漏脯毒。并及诸食郁肉方。

　　（出圣惠方）用捣韭汁服之、良。大豆汁亦得。一方、治食百物中毒。单用韭汁数升服之。

　　治郁湿脯毒。及生肉熟肉。皆不用深藏密盖。不泄气杀人。又肉汁在器中密盖。气

　　不泄者。亦杀人。张文中云。肉闭在密器中。经宿者为静。

　　（出千金方）以烧狗屎为末。水服方寸匕。酒服尤佳。服人乳汁亦良。饮生韭汁三升。亦得。

　　治脯在黍米中毒方

　　（出圣惠方）用面一两。盐二撮。以水一升。煮服之良。

　　治食郁肉漏脯毒方

　　（出肘后方）以烧人屎灰。酒服之。方寸匕。

　　治食生脯过多。筋痛闷绝。

　　煮细浆水粥。以少鹰粪末搅和。服三五合。鸡屎亦可。

　　治河豚毒等诸毒

　　来安县主薄李云。丁未春度白塔寨。有二卒一候兵。同食河豚既醉。烧子并食之。遂皆中吐毒

　　治中河豚等诸毒

　　用槐花不拘多少。为细末。如中诸毒。每服三钱。用河水调下。井水亦得。若能未食前先服

　　六畜自死

　　皆是遭疫有毒。食之致洞下。亦致坚积。宜以丸利下。

　　解毒

　　上急用浓煮香苏饮汁一升。

　　中猪肉毒

　　用壁土用水煎一钱服之。又烧白扁豆末。黄柏末并解。

　　中禽鱼毒食鸩鸟毒

　　生扁豆末。温水下。又葛粉水调下。又生螺肉并解。食毒。生苦嚼及擂水饮。

　　治河豚鱼毒

　　用白矾末汤点服。河豚能杀人。服此毒自消。累用效。

　　治食版鱼子毒方。治误食版鱼子。吐不止者。

　　用取鱼尾草。研汁服少许立止。鱼尾草又名木根。形似黄荆。八月间开紫花成穗。叶似

　　治中山鸡鹧鸪毒方

　　南唐相冯延己苦脑中痛。累日不减。太医令吴延绍。密诘厨人曰。相公平日嗜何物。对曰多此解

　　胜金散

　　槐花染坯上等分生为细末。每服一钱。汲井水调下。常熟一家。专货此药。每服百钱。

　　又方解鳗毒。

　　榉树皮、或栊木子。或菜、或冬青叶。皆酒浸服。

　　又方解毒。

　　灰汁洗铁浆菜等。皆可服。

　　又方解龟毒。

　　以麻油炒砂焦热。帛裹缚熨之。

　　又方解蟹毒。

　　未破者、醋炒锻石缚敷。已破水调。酒糟皆效。

　　服天门冬后。食鲤鱼中毒。

　　以浮萍解之。

　　解食牛马肉毒。腹痛吐利不止者。

　　（出本草）以麻鞋底。水煮汁服之。

　　解食马肝牛肉毒

　　（出本草）以人乳汁合豉浓汁。服之神效。

　　治食鱼腹中胀满成瘕痛闷。饮食不下。日渐瘦。

　　（出本草）取水中石子数十枚。火烧赤。投五升水中。各七遍。取热饮之。如此三五度。当利出瘕也。

　　中鱼毒方

　　虞侍郎、苏州人。平生善食。中年病腹坚。侧身不得。每发疼痛几死。累治不效。一善榄汁

　　治人食着诸毒肉。吐血不止。痿悴者。

　　（出本草）取胡葱子洗煮。使碎破。取汁停冷。服半升。日一服。夜一服。血定止。

　　治人误食鲐肝而迷闷者。

　　（方见解诸毒方）

　　治误食水蛭

　　（水蛭即蚂蝗出经验良方）用酒及土蓝靛绞汁。月头初三四日。空心服。

　　治误吞蜈蚣

　　（出朱氏集验方）用生猪血。令病患吃。须臾生清油。灌口中。恶心蜈蚣滚在血中吐出。继与雄黄细研。

　　水调喉中

　　治蛇虫毒。食饮中得之。咽中如有物。咽不下。吐不出。

　　服马兜铃即出。又服麝香一钱。即吐虫毒。

　　治食鲈鱼肝。鱼中毒。及食鱼蟹毒。

　　上用芦根锉煮汁。一二升饮之。又以蓬蒿浓煮汁服之佳。

　　治食蟹中毒

　　以生藕汁服之。或煮干蒜汁。或冬瓜汁。服之并佳。

　　治饮食中毒。及鱼肉菜等。

　　用苦参三两。酒二升半。煮取一升服。吐愈。梅师方、用醋煎。或取犀角煎一升亦佳。

　　治食蟹中毒

　　以紫苏煮汁饮之。以子煮汁亦得。蟹未经霜多毒。

　　治食鱼中毒

　　以鲛鱼皮烧灰为末服之。

　　卷二百五十二　诸毒门

　　解食诸菜果蕈菌中毒

　　（附论）朽木生蕈。腐土生菌。二者皆阴湿之地气。蒸郁所生也。既非冲和所产。性必有毒。若误食之。令人吐利不已。心腹切痛。甚者身黑而死。菜亦生于阴湿。

　　性有反恶。悉能害人。可不慎哉。凡园圃所种之菜。元本无毒。但生。出于树者为蕈。生于地者为菌。并是湿气郁蒸。变化所生。有死。甚急速也。其不死者。犹能令人烦闷吐利。时久始醒也。

　　方

　　甘草散

　　（出圣惠方）

　　专治食诸菜菌蕈中毒。

　　甘草（炙锉）贝母胡粉（各一两）上为散。每服二钱。泉水调下。小儿尿、乳汁共服二升

　　治食诸蕈并菌中毒方

　　生姜（切细四两）豆浆（四两）麻油（二两半）上和研匀。盛甑上蒸。一炊许时取出。

　　不拘时候。时时服之。诸毒立解。

　　治诸食中毒方

　　童子小便人乳汁（各半盏）上和匀微煎过。温分二服。连并服之。

　　又方

　　鸡毛（烧灰一分）鸡屎（烧灰一分）上细研和匀。每服一钱。用豆浆水少许研。酒下。

　　三服

　　治食诸菜中毒方

　　用豆浆不拘多少。逐渐量多少食之。一方治食菜果中蛇毒。以大麦酒。浸汁半升服之。

　　妙。

　　又方

　　（出圣惠方）

　　专治食诸菜蕈菌中毒方。并躁急发狂。烦闷吐下欲死者。

　　上用鸡屎烧灰。碾为末。每服半钱。用好豆浆半匙。细研和药。温酒调下。连三服立醒。

　　一

　　又方

　　（出医方集成）

　　治食蕈并菌中毒。致杀人者。及疗枫菌。食之令人笑不止

　　者。并皆治之掘地作坑。用新汲水投坑中。搅之成浊混。取出以绢滤过。用瓷器盛。每服时打转。饮一盏

　　治食苦瓠中毒方

　　（出圣惠方）用黍稂锉半升。以水三升。煮取一升。时时服之。一方用黍煮汁饮之。

　　葛根饮

　　（出圣惠方）

　　专治食诸菜中毒。发狂烦闷。吐下欲死者。

　　用葛根煮汁饮之。

　　又方

　　（出圣惠方）

　　专治菜果中毒。

　　以鸡血和真铁精。丸如梧子大。每服以温水下一丸。

　　治食野菌毒方。

　　又方

　　（出千金方）

　　专治食山中树中菌中毒。并食枫树上菌。令人笑不止者。

　　取人屎服一升良。煎鱼汁服之。即愈。又用大豆汁饮之。亦可。

　　治蕈毒欲死。及治菌毒。

　　（出百选方）用石鱼头。白水煮浓汁。灌之即愈。如无生者。鲞头亦得。

　　又方

　　（出经验良方）

　　专治中蕈毒。同菰毒。

　　用左缠藤梗。煎汁服。又治痈疽尤妙。或敷或服皆良。

　　解菰子毒。及解一切菌毒。

　　（出危氏方）用芫花生者为末。每服一钱。新汲水下。以利即妙。

　　治食桃子伤方

　　取桃树间枭桃。烧服之。渐吐即愈。

　　解误食菌中毒及芋毒方。

　　（出肘后方）以荸荠擂水服之。一方用左缠藤。取其叶生嚼吃并解。一云种芋三年不收者。成野芋。

　　故杀人也。

　　治食菹菜、误吞水蛭。蛭藏血。肠痛。渐黄瘦者。

　　（出肘后方）饮羊牛热血。一二升许。经一宿便暖。猪脂一升饮之。便下蛭食。

　　治食诸果中毒方

　　（出千金方）用猪骨烧过为末。水服方寸匕。亦治马肝漏脯等毒。

　　治食菜中毒。发狂烦闷。吐欲死方。

　　（出圣惠方）取鸡毛烧为灰。以水调服二钱、瘥。

　　治食菜及果子中蛇毒方。

　　（出圣惠方）用黑豆末。以酒渍取汁服之。

　　中莴菜毒方

　　王顺求云莴菜出园圃有毒。百虫不敢近。蛇虺过其下。误触之。则目瞑不见物。人有中其毒

　　解果菜毒豆粉毒

　　以杏仁细嚼。冷水吞下。荔枝毒。泡盐汤、又蜜解。瓜毒、瓜皮汤解。盐汤亦可。柑毒、柑

　　治中菰菌毒方

