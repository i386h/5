<!-- { "loadSidebar": true } -->
　　（出圣济总录）

　　治诸恶疮。

　　栝蒌（大者一枚去瓤）棕榈皮（一把）当归（切碎半两）上入栝蒌中。泥固济。

　　烧细研为散

　　三圣散

　　（出儒门事亲）

　　治疮、疔疮、搭手、背疽等恶疮。

　　葱白（一斤）马苋（一斤）锻石上湿捣为团。阴干为细末。贴疮。有死肉更宜先用溃死肉

　　治恶疮疥癣虫疽螫毒方

　　用五谷和松脂、雄黄烧灰。热涂之。更良。

　　治人体生恶疮似火自烂方

　　（出肘后方）用胡粉熬黑。黄柏、黄连等分。下筛粉之疮上。

　　雄黄散治恶疮蚀肉

　　雄黄（六分）茹矾石（各二分）上为末敷疮中。日二次。

　　治蛇头疮。其形生时在手足上。疮旁一块。开如蛇口之状。痛而流血不止者。此药治之。

　　雄黄蜈蚣全蝎（各一钱）上为细末。看疮湿劈开入药。掺在疮上。却以少油抹。

　　裁帛拴

　　紫金散治诸般恶疮。追毒。去死肉。

　　白矾（一两）黄丹（一两）砂（三钱）上为末。于铫子内一处同炒。去尽水为度。量疮贴

　　追毒散治一切恶疮。追毒。去死肉。

　　巴豆（半两去皮）雄黄（三钱）豆粉（三钱）上为细末。量疮贴之。

　　大圣散治胳疮及恶疮。肿恶闷痛。

　　川大黄寒水石当归（各一两）上为细末。每服二钱。新水沸汤。随病患意调下。

　　量老幼

　　又方

　　（出千金方）

　　治恶疮连痂痒痛。

　　烧扁竹灰和楮白汁涂之。又云。捣扁竹敷之。痂落即瘥。又方烧灰研细。猪脂调。涂之。

　　拔毒散

　　（出瑞竹堂方）

　　敷贴诸恶疮。

　　大黄东墙上土上极细末。用无根水调搽。如干再搽。经宿即愈。

　　治诸恶疮初得汁方

　　（出济生拔粹方）槐花（不拘多少）皂角棘针（不拘多少锉碎）上用水熬三五十沸。以胡桃二个。一生、一烧

　　雄黄散治恶疮。追死肉。活血排毒。

　　明雄黄明信砒（各半两）上研令细。量疮搽少许。

　　砂草油

　　（出瑞竹堂方）

　　治食毒物。及一切恶疮。

　　硼砂甘草（各四两）上细末。用真香油一斤。于瓷瓶浸药。遇患。急令服油一盏。

　　立效

　　皂荚刺散

　　（出圣济总录）

　　治恶疮。

　　皂荚刺乳香（一分）上为散。每服二钱匕。以酒一盏。煎一两沸服。热酒调下亦得。

　　乌头散（出圣济总录）

　　治恶疮。

　　乌头（一枚炮裂去皮尖为末）腻粉（二钱匕）上研匀。先以白汤洗疮数遍。次用盐汤洗数遍

　　金黄散

　　（出圣济总录）

　　治恶疮。

　　黄柏（一两）蜜（二两将蜜涂黄柏炙尽为度）上捣罗为散。入麝半字。同研匀细。

　　干掺疮上

　　牛齿散

　　（出圣济总录）

　　治诸恶疮口不合。

　　牛齿（三两）鸡卵壳（二两）上烧研为散。入腻粉少许。生油调。涂之立愈。

　　怀干散

　　（出圣济总录）

　　治恶疮恶毒。

　　密陀僧（一分）黄柏（蜜炙半两）上怀中怀干。捣罗为散。先用葱汤洗疮。候干敷之。

　　治诸恶疮

　　（出儒门事亲）白僵蚕（直者）大黄上等分为细末。生姜自然汁与蜜同和为剂。丸如弹子大。每服一丸。

　　疗恶疮方

　　以野狼毒、秦艽等分捣末。酒调服方寸匕。日二三服之瘥。

　　内托散

　　（出济生拔粹方）

　　治一切疮毒。

　　绿豆粉（一两研细）通明乳香（一分慢火于银石器中炒手指搅使干可急倾出在纸上扇冷研令临卧。

　　血从大绝。饮其硬水淋药。

　　溃脓散治恶疮溃脓。活血去恶肉。

　　白矾盐（等分）上于铫子内慢火炒。去尽水。干研为末。量疮贴之。

　　又方治一切恶疮。及沙虱、水努、甲疽皆治。

　　藜芦（一两去芦头烧灰）虎骨（一两烧灰）上各研令细。以腊月猪脂调涂。日再涂之。

　　又方

　　（出千金方）

　　治恶疮。

　　以羊屎、麻根烧烟断。细研。猪膏和封。上有汁者干敷之。

　　又方

　　（出千金方）

　　治恶疮及浸淫疮。

　　以面一升。作大小饼以覆疮口灸上令热。汁出尽瘥。一方作煎饼。乘热拓之。

　　治恶疮似火烂汤洗方

　　（出千金方）以白马屎曝干。以河水和。煮十沸。绞取汁洗之。

　　治恶疮其大如钱名白马疥方

　　（出千金方）以水溃自死蛇一头。令烂去骨。以汁涂之。随手瘥。

　　又方

　　（出千金方）

　　治恶疮肿痛不瘥。

　　以苦瓠或苦瓜。用一枚咀。煮取汁洗之。日三度。又煎以涂癣甚良。当先以泔净洗乃涂

　　又方

　　（出千金方）以盐汤洗。捣地黄叶贴之。

　　又方

　　（出千金方）烧莨菪子为末。敷之。

　　治小儿大人。忽得恶疮疽。未便识者。

　　（出本草）取蜣螂杵。绞取汁。敷之其上。

　　治恶疮疥及风肿

　　以驴脂敷之。

　　活血散

　　治恶疮死肉肿硬。

　　用苦葶苈为细末。好酒调匀。扫死肉上。血活自软。

　　玄胡散治疮无头。肿痛烦闷。

　　用玄胡索二个。为细末。热酒调下。

　　治一切恶疮遍用药不效者

　　（出百一选方）以陈米饭紧作团。火存性。麻油、腻粉调敷。苏百药不效。人敷此初不之信。试用之次日即愈。后再作用肥皂烧存性。生油、腻粉调敷。用之尤妙。

　　治一切恶疮已破。脓血不止者。

　　（出百一选方）以蜗牛并壳肉烧存性。入轻粉少许。调敷之。

　　散肿膏

　　（出济生拔粹方）

　　治肿毒恶疮。

　　川大黄（生用）风化锻石赤小豆（各二两）上捣罗为末。以麻油调涂之。干再涂之。

　　又方

　　（出直指方）

　　治诸恶疮。

　　用蜘蛛晒为末。麻油、轻粉调敷。

　　治诸恶疮消浮肿

　　（出本草）用猪膏、莓捣封之。汤渍散敷。并良。

　　治恶疮口不能合

　　用橡子为末。敷之。

　　治一切恶疮

　　以皂角子十五粒。冷水送下。并二三服。

　　又方治一切恶疮、大膳头。及了净。

　　以鸡冠花烧灰。温酒调下。一云连根叶捣。入盐少许。敷患处。

　　治诸般恶疮。误着死驴马毒瓦斯。其疮走遍身体。走串红肿。

　　中马毒。稀粪抛下汁。温酒调服之。中驴马毒。自用清凉散治之。

　　治遍身恶疮

　　以荷叶晒干为细末。与面一处搅和为饼。火烧热食之。病在上食后。病在下食前。七日见效

　　地骨皮散

　　（出德生堂方）

　　治恶疮。

　　以地骨皮一物。见刮取乳皮别收之。次取皮下腻白粉为细散。其白粉下坚赤皮细锉。与乳皮日杞生

　　治一切恶疮及沙虱、水努、甲疽。疼痛不可忍者。并皆治之。兼大蒜疮。

　　（出圣惠方）以蜣螂十枚。端午日收者佳。捣罗为细末。以油敷之即易。一方取末。以盐水调之。涂周遭如韭叶阔狭。一方用蜣螂二枚。肠肚安在纸中心。四面以醋面糊。贴疮上。

　　治一切恶疮方

　　（出儒门事亲）以天茄叶贴之。或为细末贴之亦可。

　　又方

　　（出儒门事亲）用腊月人中白烧灰。油调。涂疮疥上。

　　又方

　　（出儒门事亲）

　　治一切恶疮。

　　以瓦菘不拘多少。阴干为末。先用槐枝、葱白汤洗之。后掺药立效。灸疮久不敛者。治之尤

　　又方

　　（出儒门事亲）以蒲公英捣之。贴一切恶疮肉刺。

　　熏恶疮方

　　（出儒门事亲）以紫花地丁、一名米布袋。取根晒干。用四个平头砖垒成炉。烧着地丁。以砖垛一枚盖之。

　　使砖眼内烟出。熏恶疮出黄水。自愈。

　　治无头疮方

　　（出儒门事亲）用皂角刺烧灰。阴干为末。每服三钱。酒调。一方嚼葵菜子三五个。煎药送下。一方用蛇蜕

　　治诸恶疮

　　炒蟾蜍粪敷恶疮、疔肿、杂虫咬。油调敷瘰、痔疮。

　　治一切有虫恶痒。滋唇疮。

　　用虾蟆烧灰。敷之。一方用屎敷。

　　治诸毒肿、恶疮、痔、金疮内射。身痒瘾疹不止者。

　　用天明精揩之。立已。

　　治诸恶疮

　　以鼹鼠膏摩之。

　　治恶疮

　　以蛇鱼骨杵末。入诸色膏药中。相和合敷之纸花上贴之。（即鳗鲡鱼骨）

　　治恶疮疥。并犬马疮。

　　用山茱萸根皮煎汤洗。

　　赤龙皮汤治诸般恶疮、乳疮。

　　用槲皮切三升。水一斗。煮五升。春夏冷用。秋冬温用。洗疮。

　　治恶疮

　　用地菘汁服之。日三四服。瘥。

　　治毒并恶疮、蕈毒。

　　以人粪取汁服。浸皂荚、甘蔗。治天行热疾。

　　治猝得恶疮。人不识者。

　　以牛膝根敷之。

　　诸恶疮

　　以槐白皮醋浸半日。洗之。

　　治恶疮中风寒。水肿痛。

　　捣韭敷之。良。

　　治猝得恶疮不识者

　　（出肘后方）取桃皮作屑纳疮中。纳苍耳作屑亦可。

　　治疮毒

　　以金星草、南人多用此草末。以水一升。煎取半升。更入酒半升。再煎数沸。温服。取下毒

　　治猝得恶疮不识者

　　（出肘后方）烧苦竹叶和鸡子黄服之。良。

　　治恶疮瘢。及风疥癣沙虱。

　　用草蒿烧灰淋汁。和锻石煎洗。或只用草蒿浸煎洗。

　　又方治恶疮。

　　以乌柏叶、冬无叶用根贴。壁草椒叶、无叶用根。野椒亦可。

　　又方

　　用枫根白皮、即枫树根旋取去及粗赤皮。就湿用为粗末。每用药一升。无灰酒二升。煎去八人命

　　治恶疮

　　用茜草根将绢帛包裹。同头等米醋于瓦罐内煎热。熏洗之。若有疮口。用生肌药贴之。

　　疗恶疮热毒肿痛

　　以瓮近下钻孔盛水。令水射肿。又以鸡子清封肿上。热即易之。

　　又方

　　取茺蔚、臭草捣汁。服一鸡子许。滓封肿。热则易之。甚良。

　　治一切恶疮疼痛不可忍。黄水流出。

　　（出圣惠方）以栝蒌一枚烧作灰。细研。每服掺在疮上。

　　治一切恶疮

　　以金猫兽蹄。火烧存性为末。入麝少许敷上。瘥。

　　治恶疮连痂痒痛

　　（出肘后方）捣扁豆封。痂落即瘥。

　　又方

　　治诸恶疮。才觉痒痛者。

　　用草乌二三钱为细末。酒调。鸡翎蘸水扫疮即皮皱。

　　治恶疮蚀。金疮毒物伤皮肉。止风水入不烂。手足皱折。疮根结筋

