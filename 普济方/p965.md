<!-- { "loadSidebar": true } -->

　　治汤火所伤

　　（出医方集成）用大黄、当归各等分为末。以清油调敷之。湿则干掺用冷水。

　　又方

　　（出德生堂方）以杉木皮烧灰。存性为末。湿用末掺。干用鸡子清油调涂。一方云。用刮杉木皮稂敷之。

　　干

　　治汤荡火烧。已溃脓出不已者。热毒疼闷神效。

　　（出百一选方）先以栀子煎汤放温。洗净干。以赤焦大油饼。炭上烧存性。灰研细敷之。一方用山栀子

　　又方

　　（出圣惠方）用大黄为细末。以米醋调敷。或食猝不能得。末只于新净瓷器上。以醋磨敷亦可。一方用蜜

　　治汤火伤

　　（出百一选方）以苦杖碾为细末。清麻油调涂之。疮愈。仍无瘢痕旧迹。

　　又方

　　（出百一选方）用无名异末、轻粉油调涂之。如破干掺。或用黄柏水调。立愈。

　　治汤火荡方

　　（出百一选方）以炊布烧灰存性。以盐水调。随敷。不半日而愈。盖炊布受汤上气多。返用以出汤毒水。

　　犹自开甑。上为热气所熏。面即浮肿。口眼为之闭。更数医不能治。最后一医云。古无此证。

　　请以意疗之。于是取僧寺久用炊布。以此法治之愈。

　　又方

　　以冷面糊涂之。旧烂者尤佳。

　　又方

　　（出百一选方）用白瓷器末汤煮过。碾极细。以油调涂立效。或用炼银坩埚子捣为细末。调涂之亦可。

　　治汤烫方

　　（出百一选方）以葱白、沙糖二味相等。烂研敷之。痛立止。仍无瘢痕。

　　又方

　　（出百一选方）初烧汤着。只用醋糟裹之。不痛即止。仓猝中。若得酸醋洗之尤妙。不肿痛。

　　蛤蜊散

　　（出卫生家宝）

　　治汤荡。火烧疮。

　　以蛤蜊壳不拘多少。炙焦黄色。捣罗为散。以生油调如膏敷之。如水冷仍无痕。一方用蜜水之。

　　苦参散

　　（出卫生宝鉴）

　　治汤荡、火烧疮。

　　以苦参不拘多少为散。新水调如膏涂之。一方用油调搽。

　　神须散

　　（出圣济总录）

　　治火汤烧伤。热毒疮疖。

　　以赤石脂研为散。生油调涂之。湿则掺。或鸡子清调敷。

　　玄精石散

　　（出圣济总录）

　　治汤火伤。疼痛不可忍。

　　以太阴玄精石不拘多少。锅子内大火。纸衬于地坑内。出火毒一宿。研细散。看多少用冷

　　黑神散

　　（出百一选方）

　　治汤火所伤。

　　以白面不拘多少。炒令焦黑。以纸倾在地上。出火毒。候冷。取研细。每用一匙。新汲水调

　　清净膏

　　（出圣济总录）

　　治汤火所伤。

　　以生山芋不拘多少。去皮。烂研成膏。涂在上。疼痛立止。不成瘢痕。

　　定痛膏

　　（出圣济总录）

　　治火烧汤荡。

　　以绿豆不拘多少。炒令微焦。研细。以生油调涂疮上。痛即止。

　　成已散

　　（出圣济总录）

　　治火烧疮。

　　以干牛粪烧灰。细研。生油调涂。一方乌牛粪烧灰。和猪脂调涂。

　　腊脂涂方

　　（出圣济总录）

　　治汤火所伤。

　　以腊月猪脂。不得经水。细锉。用干净器研烂。净瓶盛之。以油单盖。埋幽阴地近水处。

　　深

　　治大人小儿把火炭烂手方

　　（出圣济总录）以鼠一枚。用乌麻油铛中煎尽。取汁涂疮。

　　又方

　　（出圣惠方）以酪涂之。干即易。

　　治汤火疮

　　（出圣济总录）以大豆煎浓汁涂之。干即易。经班一方用黑豆。

　　治火烧疮。止痛。令无瘢痕。

　　（出海上名方）以酸醋倾净地上。磨取醋泥敷之。昔有人抱孩子拥炉。不觉落火上。遽以醋泥敷之。至晚不

　　治汤疮

　　以木兰、油煎令消。入蜡敷之。

　　治火疮败坏

　　（出肘后方）以云母粉同生羊髓和。捣如泥涂之。一方用胡粉调涂。

　　治沸汤火烧烂疮

　　以杵生胡麻如泥。浓封之。

　　治汤火疮毒

　　用沸甲草烂研如膏。贴之。

　　治汤火烧破疮

　　（出肘后方）取兔腹下白毛。烧胶以涂。毛贴疮上。待毛落瘥。

　　治火烧疮

　　（出肘后方）以烧胡桃稂令黑。杵如脂。敷疮上。

　　治汤火烧未成疮

　　（出圣惠方）取豆浆汁敷之。

　　治汤火疮方

　　用槐皮煎膏贴之。止痛长肉。及消痈肿。汤洗亦可。

　　治汤火灼已成疮。及中热油烧外痛。

　　（出圣惠方）以白蜜涂之。又以竹中白膜粘贴三度。一方生蜜涂之效。

　　治汤火疮未起

　　（出千金方）以栀子仁烧灰。麻油和封之。浓乃佳。已成疮。烧白糖灰粉之。燥即瘥。一方用熬面和涂。

　　治火疮灭瘢方

　　以赤地利二两捣末。生油调敷之。

　　治汤火疮

　　（出肘后方）以白胶用水煎。胶令稀稠得所。待冷涂疮上。

　　又方

　　以乌古瓦取土底深者。既古且润三角者。用为末敷之。一方水磨涂之。

　　又方

　　（出肘后方）用湿牛屎敷之。痛立止。常自良方。一以新热牛粪涂之。一以鸡子白调敷。

　　治热油汤火烧。痛不可忍。

　　（出圣惠方）取狗毛细剪。以烊胶和毛敷之。疮渐瘥。比至痂落。亦不痛。一作牛皮胶。昔吴内翰家婢夜

　　又方

　　取石膏捣末细研。用粉疮愈。

　　治汤火灼疮。痛不可忍。

　　（出肘后方）用锻石细筛。水调涂之。干即易。一方铫子内炒令黄。放地上出毒。生油涂。一方令通赤

　　紫雪

　　（出百一选方）

　　治汤荡火烧。痛不可忍。或溃烂。或恶疮。

　　用松树皮烧灰二钱。沥青一分。研为细末。清油调敷。湿干掺。忌冷水洗。日三。一方不用效。

　　又方

　　（出传信适用方）以芭蕉水。鸡翎扫之。

　　又方

　　（出圣惠方）以好酒浸洗伤处。良久痛止无痕。

　　治火炙

　　以百合根浸酒。空腹饮之。

　　治汤火所伤。未成疮。

　　（出圣惠方）取栝蒌根烧灰。用鸡子黄和封之。一方用鸡子白调。亦可。

　　治大人小儿。汤火烧疮。

　　（出百一选方）以柏叶入臼中。湿捣令极烂如泥。冷水调作膏。敷伤处。用帛子系定。三两日疮当敛。

　　仍灭干即

　　治汤火灼令不痛。又速愈瘢痕。

　　（出本草）以人屎和鹰屎白。日敷上。痕自落。亦用蜜和之。

　　又方

　　（出经验良方）用糯米一合。炒令透骨焦黑。放地上出火毒。研为细末。用水调搽。用鸡子清调亦可。

　　愈后

　　又方

　　（出经验良方）用芝麻不拘多少。炒存性。研为末。清油调。隔宿敷上。不痛亦无瘢痕。毛发再生。一方生

　　又方

　　（出经验良方）用烧了骨灰。重罗过。或鸡子清调敷。水亦可。

　　又方

　　（出经验良方）用大黄、苦杖焙为末。清油调涂。

　　又方

　　（出经验良方）用金樱子树根。水洗去泥土。瓷瓦片刮根上皮。擂烂。水溅皮破生泡。并可涂。如干再涂。

　　又方

　　（出圣惠方）以新汲井水一盏。清油一盏。搅匀。稀稠得所涂患处。隐士裴心传。一方调蜜浆饮之。

　　又方

　　（出经验良方）以稗草灰水调涂。已破者干贴。

　　又方

　　（出经验良方）以烧羊粪灰。醋调涂。

　　又方

　　（出经验良方）用羊胫炭即小硬炭。烧赤为末。蜜调涂。

　　新水散（出百一选方）治汤火。

　　以干者烧灰。德生堂方。小油调涂。如干新汲水调涂。煮酒瓶头尤妙。乃大尖竹叶是也。

　　又方

　　（出经验良方一名降雪散）治汤火疮。

　　用霜后芙蓉、桑叶等分。阴干为末。蜜调涂敷之。如湿干掺。经验方陈氏曰。余在淳安设醮

　　又方

　　（出经验良方）用柳白皮、柏皮烂研敷之。干则再敷。极能定痛去火毒。更无疤痕。

　　又方

　　用杨梅皮不拘多少。去粗皮。碾成末。瓦器内熬成浓汁。以罐盛起。如遇用时。鹅毛涂患处

　　又方

　　削生梨肉贴之。能止痛。易瘥。

　　治汤火伤未成疮者

　　用小麦炒黑为度。研为末。腻粉减半。油调涂之。

　　治火烧疮

　　用炭皮为末。掺上如神。

　　鸡黄油

　　（一名至圣膏）

　　治汤火烧

　　用鸡子煮热。去白用黄。放银石锅内。炒干。待俱化成油。去火毒。翎毛扫上。实时痛止。

　　一

　　又方

　　以牡蛎火研成粉。用夜明砂等分为末。香油调敷。湿则干敷。

　　治烘方

　　用飞罗面一两。盐三钱。蜜调稀稠得所。敷贴妙甚。不犯火。

　　汤火伤及治一切毒肿

　　用大黄、朴硝等分为末。汲新水调涂。痛止无瘢痕。及敷肿处妙。

　　又方

　　用腊月猪脂炒锻石敷之。亦妙。

　　又方

　　用榉树皮捣汁。敷之。

　　治汤火疮

　　用汤退猪毛带黑皮。用麦麸炒过。二味研为细末。用清油调涂。

　　治汤火疮

　　用山茶花用瓶盛贮。作炼膏敷疮上。

　　治汤火烧不问男女老幼皆治

　　用荞麦面不以多少。炒黄色。井水调。涂扫摊贴如神。

　　治汤火疮敷方

　　以刘寄奴不拘多少为末。先以糯米浆。鸡翎扫伤处。然后掺药。并不痛。亦无痕。大凡汤着

　　治汤火灼烂

　　用白蔹柏皮敷之。

　　鼠油膏治汤荡、火烧疮。

　　用香油一斤。大鼠二个。去皮肠。同油内煎熟。滤去滓。每用时鹅毛蘸药搽患处。

　　治汤荡火灼成疮

　　以柳皮烧灰。以粉涂之。一方无粉以猪脂生煎柳白皮。取汁涂之。柏皮弥佳。一方蜜和涂之

　　治人向火生火斑。成疮有汁。及治火气入疮。

　　用黄柏皮、薄荷花末掺之。即愈。一方用黄柏皮为末掺之。立愈。薄荷煎涂亦可。

　　治烧荡方

　　用木炭捣罗为末。每用不拘多少。小油调如稀面糊。用鸡翎蘸药扫患处。

　　治汤火伤

　　以乌贼鱼骨灰为末。水调敷。

　　保生救苦散

　　治火烧或热油荡脱肌肉。及诸疮血不止如神。疮变黑色。上此药如神。药力尽。却变红和也斧及苦楚

　　疗汤火所灼未成疮者

　　取暖炭灰以水和敷之。亦以灰汁洗之。

　　又方

　　以苦酒和雄黄。涂之。

　　又方

　　以猪膏和米粉涂之。日五六过良。肘后同此二方。既令不痛。又使速愈。又无瘢痕。已试有

　　救急疗汤火疮。无问大小。秘要方。

