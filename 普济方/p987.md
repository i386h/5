<!-- { "loadSidebar": true } -->
　　黄明牛皮胶（以长流水半升溶开一两）虢丹（再煎柳枝急搅五六沸一两重）上候冷。

　　收入瓷器。以鸡翎摊于疮上。留口。如未破敷。肿自消。

　　保安妙贴散治痈疽发背。肿毒。

　　透明硫黄（为细末）乔麦面（各二两）上用井花水调和。作饼焙干收下。要得硫黄性和。

　　用时再末之。入乳香少许。井水调。浓敷疮上。如干以鸡翎蘸新水润之。

　　内托散

　　（一名粉乳托里散一名香粉散）

　　治发脑、发鬓、发髭、乳痈、痈疽、肿

　　毒、恶疮、发背内溃。及诸恶毒冲心。呕逆作吐。或心疼。三两服见效。托里止痛。解

　　烦渴。退虚热。如此至疮愈方歇。痛则不痛。不痛则痛。神验。

　　绿豆粉（一两研）乳香（一分银器内慢火炒以手指候搅可捻急倾在纸上用扇扇冷研令细入绿豆粉一二两一方用一两乳钵坐水中研细）上同研极细。每服二钱至三钱。恶痈恶疮。

　　并用浓煎甘草汤候温调好临卧服。一切痈疽发背内溃。及诸恶毒瓦斯。内行冲心烦呕。极为恶候。用新汲水调下一钱。水不须多。唯欲在膈上。内托毒瓦斯。使不内攻。日进三两服。可救一命。兼治打扑损伤。诸般内损。蛇虫咬伤。温酒调下。空心服。若些小即内消。大损则败血自大肠去矣。凡痈疽脓血出。未收敛间。常须服之。一方乳豆膏。治痈疽肿疖疼痛。用绿豆取肉一两。乳香、竹叶裹。熨斗熨。一分为末。酒调敷。伞纸贴。干则再敷。续后换消肿排脓药。一方或疮已沉晦。用当归一钱。辣桂二钱煎汤调下，仍以加味不换金正气散为佐。

　　小儿豆疮陷入。粉乳散能救之。瘰攻心呕闷通治。凡有痈疽疾。宜先多服此药。一日至三日。连进十数服。可免变证。使毒瓦斯出外。服之稍迟。毒瓦斯攻冲脏腑。渐作呕吐。后来多致咽喉口舌生疮。黑烂生菌。名曰心气绝。饮食药饵。无由可进。如疮发三五日之后。此药但可间服。当别用药以治之。杨氏家藏方言。有人因鼻衄初愈。不曾表汗。余毒在经络。背发大疽。自背下连腰胁。肿甚坚如石。色极紫黑。医以凉药敷之。中夜大呕。及连进此药三四服。呕遂止。既而疮溃。出赤水淋漓。四十日而愈。又有患瘰者。痛过辄呕亦止。近见有人病疽。医者不肯用此药。恐伤脾胃。愚故引杨氏之言。以解世人之惑。

　　秘方白梅散治一切无名痈疖、脑痈、乳痈。及小儿软疖。未成者散。已成者小。

　　未溃者破。未愈者安。排脓止痛。去旧愈新。其效如神。万金不换。一应毒物休食立效

　　。

　　盐白梅（火烧存性研为细末）轻粉（少许不可多无亦得）上细末。用真香油浓调。翎毛蘸抹。如成脓未溃。中心留些休抹通气。抹至脓尽不妨。

　　频抹为妙。背痈腿痈皆可用。

　　黄丸清心内固。

　　绵黄人参（各半两）上细末。入真生龙脑一钱研细。用生藕汁和丸绿豆大。每用三十丸。温熟水下。加至四十丸。日三服。

　　生肉神异膏治痈疽坏烂。诸疮发毒。

　　雄黄（五钱）滑石（倍用）上为末。洗后掺疮上。外用绵子覆盖相护。凡洗后破烂者。

　　用此贴之。

　　治疖毒及痈疽发背。初作时贴散立效。

　　（一名芙蓉散）草乌头（一名射罔用以射虎者生去皮）秋后芙蓉叶（阴干）上为细末。生姜自然汁调如膏。敷疮肿四面。留一小窍出毒瓦斯。干则易之。其冷如冰。痛止肿散。毒瓦斯盛者加南星末等分。

　　五香连翘汤凡一切恶核、瘰、痈疽、恶肿患。皆主之方。

　　青木香（三分）桑寄生（二分）沉香（一两）鸡舌香（去顶一分）木通（一两）生黄（一两）麝香（二钱）大黄（一两酒浸）乳香藿香川生麻连翘（各半两）上为细末。

　　每服四钱。水一大盏。煎至七分。任性服。略疏通或即取下恶物。然后服内托散之类。则毒势易散。不为深害。亦有随即消散者。此药早服为佳。

　　地黄煎补虚除热散乳石。去痈疖痔疾。

　　用生地黄随多少。用三捣三压。取汁令尽。铜器中汤上煮。勿盖覆令泄气。得减半出之。

　　布绞去粗碎结浊滓秽。再煎令如饧。丸如弹丸许。酒服日三。

　　枸杞煎治虚劳。轻身益气。一切痈疽。

　　用枸杞三十斤锉。叶生至未落可用茎。叶落至未生可用根。以水一石。煮取五斗。去滓淀。将滓更釜与水。根据前煮五斗。并前为一斛。澄清去淀。釜中煎取二斗许。更入小铜锅子煎。令连连如饧止。或瓷器盛。重汤煮更好。每日早朝服一合半。日再。初服一合。渐加。

　　二圣散治痈疽发背。阴匿处通身有数十痈者。

　　用干牛粪烧灰。制下筛。以鸡子白调涂之。干复易。

　　若已结脓使聚长者方

　　用栝蒌根为末。以苦酒和敷上。燥复易。赤小豆亦佳。一方蒌根烧存性为末。酒服之。

　　牛胶饮

　　（一名明胶酒）

　　截痈疽恶疮发险处。服之如毒瓦斯不攻于内。不转恶症。

　　用牛皮胶通明好者。净洗干。秤四两为准。用酒一碗入胶内。重汤煮。令胶熔透。揽匀倾出。更浸酒。随意饮尽。若能饮者。以醉为度。不能饮者。亦用酒煎。却浸以白汤。饮尽为佳。此法活人甚多。一方不用酒。以汤泡动。一方摊纸上。随大小贴之。

　　国老膏治一切痈疽。消肿逐毒。使诸发预期服之。能使毒瓦斯不内攻。其效不可具

　　述。一名独圣汤。

　　用大横纹粉草二斤。捶碎。河水浸一宿。揉令汁浓。去尽筋滓。再用密绢滤过。银石器内慢火熬成膏。以瓷罐收入。每服一二匙。无灰酒浸化。白汤亦可。曾服燥药丹剂亦解之。

　　虽微利无妨。卧时一服。五更一服。取下恶物效。一方以山泉溪涧长流水一小碗。徐蘸水慢火炙。水尽为度。秤一两为粗末。醇酒三碗。煎二碗。空心服。活血消毒。

　　远志酒治一切痈疽发背疖毒恶候。浸大有死血阴毒在中。则不痛。服之即觉痛。

　　有忧怒等气积而内攻。则痛不可忍。敷之即不痛。或蕴热在内。热逼人手不可近。敷之

　　即清凉。或气虚血冷。溃而不敛。敷之即敛。若七情内郁。不问虚实寒热治之。凡阴毒

　　在中者。不觉痛。故敷之即觉痛也。

　　远志（不以多少泔浸洗去土捶去心。）为细末。酒一盏。调药末三钱。迟顷澄清饮之。

　　以滓敷病处。川韩大夫家。累世用此救人。其验如神。

　　又方治痈疽发背。初发时盒饭服此。不问疽生何处。发眉发颐。或头项。或背腰

　　。或胁。或妇人乳痈。或在手足。

　　用木莲四十九片。揩去毛研细。酒解温服。功与忍冬草不相上下。先服忍冬酒。后服此。

　　又方

　　用龙鳞薜荔一握。细研。以酒解汁温服。能利下恶物。去其根。

　　又方

　　用红内消不限多少。纳瓷瓶中。入水。用文武火浓煎。临熟入无灰好酒。与药汁相半。

　　再煎数十沸去滓。时时服之。留滓焙干为细末。酒浸面糊丸如梧桐子大。空心温酒服下三十丸。为退疾常服之药。盖力轻故也。药产建昌良。

　　茱萸散治痈疽结未成。并气凝滞肿结成块者。

　　用茱萸微炒。为细末。鸡子清调。涂病处神效。轻者宜用此方。若受重者。既消而再来。

　　一方不用鸡子清。以醋和涂。或醋和小蒜或姜亦可。

　　凡痈疽觉见稍大。及发背初作。及不问老少。

　　（一名蜞针正法）以井边净泥敷疮顶上。看其疮上有一点干处。即是正顶。先以大笔管一个。安于正顶上。

　　却用大马蜞一条安其中。频以冷水灌。马蜞当吮其正穴。脓血出毒散是效。如毒大蜞小。须三四条方见功。腹旁黄者力大。若吮着正穴蜞必死。用水救活。其疮即愈。累试甚效。去毒之一端也。若血不止。以藕节上泥止。白茅花亦妙。马蜞又名黄蜞。本草名水蛭。吴内翰备急方云。其侄祖仁斋。一日忽觉背疮初肿。后益大。用此治之。至晚即安。

　　治痈疽恶疮毒肿。赤白游疹。

　　用五毒草根。醋磨敷疮上。亦捣茎叶敷之。恐毒入腹。亦煮服之效。

　　胜金方治发背发脑。及痈疽热疖恶疮等。

　　以腊月兔头锉。入瓶内密封。久愈佳。涂帛上浓封之。热痛者得药如冰。频换瘥。

　　寇宗治丹毒发于背。及一切痈肿。

　　金星草根叶一分。用酒一大盏煎汁服。不惟下所服石药。且毒去疮愈。如不饮酒。将新汲水调二钱服。以知为度。

　　痈疽宣毒方

　　用黑牵牛去皮取仁。入猪肾中。线扎湿纸包。热火灰内煨香熟。候冷。温酒嚼下。

　　又方

　　（一名金银散）

　　治痈疽发背。一切疮肿。未结成者服之内消。已结成者服

　　之易溃。兼减疼痛。

　　用老翁须草（一名金银花、忍冬草、鹭鸶藤、水杨藤、左缠藤。花五出而白微香。蒂带红色。野生延蔓）花与叶生捣。暖酒调服。无花只用叶。酒和叶烘暖。可敷疮。

　　蜀葵膏治痈疽肿毒恶疮。

　　黄蜀葵花用盐掺。收入瓷器密封。经年不坏。患处敷之。自平自溃。蜀葵子炒碎。入宣毒药中尤验。一方冬葵子为末。以酒调之。一方无花根叶皆可。

　　涌泉膏治痈疽软而疮头不破。或已破而疮头肿结无脓。

　　用斑蝥去头足翅。焙为末。揉和蒜膏。如小豆许。点在膏药中。准疮口处贴之。少顷。

　　脓出即去药。或用绿矾直雀屎少许。用饼药调一点。敷疮头软处。亦破。须四围涂药护之。

　　神授香附汤治痈肿结硬。聚毒作痛。

　　用香附杵去皮。用生姜汁浸一宿。晒干末。每一钱半。米饮调下。或紫苏、甘草。煎汤调下。进数服肿硬自消。有脓即出。毒瓦斯证亢。便急用。

　　治痈疽疮肿方

　　以红茂草采根叶焙干。捣罗为末。冷水调贴。

　　治痈疽热毒

　　用糯米三升。拣去粳米。入磁盆内。于端午前四十九日。以冷水浸之。一日两度换水。

　　轻以水淘转逼去水。勿令搅碎。浸至端午日。取出阴干。生绢袋盛。挂通风处。旋取少许。

　　炒令焦黑。碾为末。冷水调如膏药。随大小裹定疮口。外绢帛包定。更不要动。直候疮愈。

　　若痈疽毒疮初发。才觉肿赤热。急以药膏贴之。明日揭看肿毒。一夜便消。

　　治诸痈疽发背。或发乳房。初起微赤。

　　以黄柏末和鸡子白。涂之。

　　又方

　　以猪蹄两只。通草六分。以绵裹。合煮作羹食之。

　　治痈疽痔漏恶疮。及小儿丹方。

　　以蛴螬为末。敷上。

