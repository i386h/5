<!-- { "loadSidebar": true } -->
　　漏芦煮散治疮疖痈肿内消。

　　（方见千金漏芦汤）

　　蜡矾丸治痈疽发背。瘰、漏疮、恶疮。卫护内膜。驱解诸毒。自然内消。神效

　　。

　　（方见神仙黄矾丸）

　　木占斯散治痈疽已成。脓水内消。

　　（方见桔梗散）

　　内消丸治疮肿初生。及瘰结核。热毒郁滞。服之内消。

　　薄荷叶皂角（不蛀者各半斤水煮软）牵牛（半斤取头末）青皮陈皮（各一两）沉香（半两）广术（泡三钱）京三棱（泡三钱）上为细末。并匀头末用煎膏。和丸如豆大。

　　每服三十丸。煎连翘汤送下。食后。

　　卷二百八十五　痈疽门

　　痈疽托里法

　　（附论）痈疽诸疮。气血虚微。肌肉寒冷。脓汁清稀。毒瓦斯不出。疮久不合。或聚肿不赤。结硬无脓。外证不见者。并宜托里。邪气外散。脓汁早成。毒有所泄。而不内攻也。

　　方

　　木香散治发背痈疽。一切疮肿。托里排脓。

　　木香黄（细锉）白蔹木占斯芎当归（切焙）细辛（去苗叶）桔梗（炒）赤芍药槟榔（生锉）败酱甘草（炙）桂（去粗皮）羌活（去芦头）白芷（各一两）上为细散。每服二钱匕。甘草煎酒调下。空心、午时日晚各一服。以瘥为度。

　　内塞散治痈疽日渐长。

　　续断人参芍药熟地黄（焙）附子（泡裂去皮脐）枳壳（去瓤麸炒）甘草（炙锉）芎细辛（去苗叶）桂（去粗皮各一两）槟榔（锉一两半）黄（锉）当归（切焙各二两）肉苁蓉（切焙酒浸三分）蜀椒（去目并合口者炒出汗半两）上为散。每服三钱匕。空心。

　　温酒调下。日再服。

　　补虚助气饮治诸痈疽。疏转后宜。

　　黄（锉一两）人参白茯苓（去黑皮）甘草（炙锉）五味子芎独活（去芦头）桂（去粗皮）青橘皮（汤浸去白焙各一两）麦门冬（去心焙）当归（切焙）杏仁（去皮尖双仁炒黄）熟干地黄（焙各重一两半）上捣筛。每服五钱匕。水一盏半。生姜三片。枣二枚去核。煎至八分。去滓。不拘时温服。

　　托里茯苓汤

　　防风桔梗芍药五味子川芎甘草熟地黄麦门冬（去心）桂（去粗皮各一两）当归黄茯苓（各一两半）上为末。每服五钱。水一盏半。煎至一盏。去滓温服。

　　内托营卫汤风木之性上冲。颜必忿色。其人多怒。其疮之色。亦赫赤肿硬。微带

　　黯色。其疮之情势。亦奋然高起结硬。而作痛也。其脉止在左手。左手主表。左寸外洪

　　缓。左关洪缓而弦。是客邪在于血脉之上。皮肤之间。宜急发其汗。而通其营卫。则邪

　　气去矣。

　　黄（半两）防风（二钱）连翘（二钱）羌活（一钱）甘草（炙一钱）黄芩（一钱）人参（一钱）当归身（一钱半）苍术（三钱）红花（三钱）桂枝（五分）柴胡（二钱）上咀。只作一服。水酒各一大盏。同煎至一盏。温服。

　　内托千金散治脑背痈疽。乳便等恶疮。

　　人参当归黄芍药川芎防风甘草栝蒌白芷官桂桔梗（以上各三钱）金银花（二钱）上咀。每服须秤药七八钱重。水二大盏。煎至七分。入酒半盏。去滓温服。

　　如痛甚者。倍加当归、芍药。或加乳香二钱。日进三服。一服之后。疮口内有黑血出者。或遍身汗出。皆药之功效也。如病势猛恶。须称药一两。水一大碗煎服。未成脓者自散。已成者不用针砭自透。此药累经功效。

　　内托散

　　当归芎黄浓朴（去皮）桔梗防风甘草（炒）官桂（去皮）人参白芷芍药（各一两）上为细末。每服三钱。温酒调下。或木香汤亦得。此药专治痈疽溃后内虚者。

　　或气弱人初觉生疮疡。亦可服内消。宜详细用之。一方无芍药。加大黄焙。除桂末另研。将各药慢火烘干为末。摊纸上出火毒。然后将桂末拌和前药调服。

　　御用托里散

　　当归赤芍药牡蛎大黄（初觉者倍加火煨）山栀子黄芩栝蒌皂角针金银花朴硝连翘（以各等分）上为咀末。每服三钱。水一大盏。同煎至七分。去粗渣服。

　　不拘时候。

　　治一切恶疮、发背、疔、痈疽等疮初出者。只一服便消去。毒肿甚欲作脓者。吃二

　　服能消肿收脓。散血毒止痛。甚妙如神。

　　用黄、甘草各五钱。水煎服。

　　托里黄汤治痈疽诸疮。溃后脓出多内虚。亦治发背。

　　黄（细锉）白茯苓（去黑皮）桂（去粗皮）麦门冬（去心焙）当归（切焙）人参远志（去心各一两）甘草（炙钱半）五味子（一两半）上捣筛。每服四钱匕。水一盏半。

　　煎取一盏。去滓温服。不计时候。日二。

　　玉蕊托里散

　　黄（四钱）人参白芍药当归乳香熟地黄莲花叶没药甘草（各三两）上粗末。每服七钱。酒水各一盏。同煎至七分。去滓温服。渣再煎。不拘时。如有热。加连翘三钱。

　　托里当归汤

　　当归黄人参熟地黄川芎芍药柴胡甘草（炙各一两）上粗末。每服五钱。水一盏。煎至六分。去滓食前温服。

　　托里散治痈疽欲发未溃。及已溃。服之内托。不使透膜。

　　栝蒌子（去瓤称）鬼系腰皮皂角刺射干（即仙人掌根开红花者是）天罗瓜茴香汉椒（各一两）木鳖（五个去壳）上焙干为末。面糊调作饼。炙干为末。每服二三钱。

　　酒调下。不饮酒以木香汤调下。

　　托里散

　　川乌头（炮）茯苓（各三两）干姜（炮）麻黄（去节）甘草（各一两半炙）杏仁（炒去皮尖）五味子桂心（各一两）上为粗末。每服五六钱。水一盏半。煎至一盏。去滓食前温服。

　　托里六倍散治痈疽。

　　黄（细锉一两如或脓多倍之）赤小豆（三分口干倍之）芎（半两若肉未生倍之）栝蒌（去皮三分小便不利倍之）白蔹（三分疮口不合倍之）当归（切焙一两若痛倍之）上为细散。温酒服三钱。日三夜二。凡痈疽大坚者。未有脓。半坚半有脓。当上皮薄即有脓。便可破之。所破之法。宜下逆上破之。令脓易出。脓深难见。上肉浓。宜火针之。若外不别有脓。

　　可当上按之。内便隐痛。中央坚者未有脓。按之更痛于前者已熟也。

　　内追毒丹清心解毒散

　　大朱砂雄黄（各五钱）生麝香（一钱）生犀角琥珀（以上并别研细）黑角沉香（各五钱）上为末。炼蜜丸梧桐子大。每服二十丸。灯心、薄荷汤下。

　　黄茯苓汤治诸疮溃后。托里除虚热。

　　黄白茯苓官桂（去皮）麦门冬五味子川芎（各一两）上为粗末。每服五钱。

　　姜三片。枣三枚。水一盏半。煎一盏。去滓温服。食前日三服。

　　五香散治痈疽内攻五脏。烦闷不安。排脓托里。或似痈疖而非。使人头痛。恶

　　心寒热。诸热毒肿痛。结核。

　　沉香（锉）乳香（研）丁香木香藿香（各一两）上为细散。入乳香和匀。先以清酒五升。黄五两寸截。瓶内封闭。浸一宿。旋取一盏。微温调下一钱匕。日三夜二。不可犯铁器。一方水煎服。无黄。服候疮出脓。加当归半两。

　　保安汤治疮托里。或已成者速溃。

　　栝蒌（新者一个去皮火焙）金银花（半两）没药（通明者一钱研）甘草生姜（各半两）上为细末。用好无灰酒三升。于银石器内煎至一升。分作三盏。三次饮尽。病微者只一服。

　　如托里药不能发散。必作疮者用此。

　　黄托里散托里内虚止痛

　　黄白茯苓（各一两）甘草（生二钱半）乳香（别研一钱半）上末。每服二钱。

　　酒小盏。慢火煎如膏。再添酒调服。内虚加当归。

　　托里玄参散治托里止渴。解热烦渴。

　　玄参人参甘草（炙）甘菊花（各等分）上为细末。每服二钱。绿豆汤调下。亦名内托散。

　　托里散

　　栝蒌（一个去皮）生甘草（一寸）上锉细。酒一盏。煎至七分。食后温服。

　　生犀散托里排脓。

　　以皂角针不计多少。粗大紫色者藏瓶中。盐泥固济。炭火烧通存性。放冷出碾为细末。

　　每服一钱。薄酒微温调下。暑月陈米饮下。

　　神仙截法治痈疽发背。一切恶疮等。预服此毒瓦斯不内攻。可保无虞。

　　以真麻油一斤。银器内煎熬数十沸。倾出候冷。用无灰酒两碗浸油内。约至五大盏许。

　　重汤温。稍热通口急服。一日尽之为妙。感疾数日者。亦宜急服之。闻猎者云。凡误中药箭。

　　急饮麻油。则药毒不行。后果于西山。亲睹人被虎箭穿股者。号叫不忍闻。急以麻油灌之。

　　良久遂定。此法传授之于吴安世云。吾家三世用之无不验。向又闻郑学谕德甫云。见渠尊人曾用之有验。故备录之。

　　粉乳托里散痈疽初发便服。或毒瓦斯入里冲心。烦闷、吃呕、嗽喘。以至泄泻。急

　　用此频服。托里出毒瓦斯自内发起于外。此药又能内消。已发未发皆可服。神效。

　　（方见内托散）

　　内补防风散治诸疮热退。脓不止托里。

　　（方见内补散）

　　托里散消诸疮毒。疽、疹、发背、肿毒等。

　　甘草（一两）黄（半两）桔梗（半两）青橘皮（半两）上为细末。每服一钱。

　　水一盏。

　　煎三沸。去滓温服。食后临卧。

　　托里连翘散

　　柏叶（半两干者）黄（一两炙）萱草根（半两）乳香（一分研）甘草（半两）连翘（半两）上为末。温酒或米饮下一钱。服不拘时。

　　卷二百八十五　痈疽门

　　痈疽大小便不通

　　（附论）痈疽之人。经络壅阏。气血结聚。营卫津液。因以亏燥。邪热内鼓。流注于大小肠。气不疏通。故大小便俱不通。治法宜通其闭塞。导去邪毒。使势无深入。穿通脏腑。兹治之要法也。夫发背大小便不通者。由寒客于经络。血否涩则生热。蕴结成痈。气壅在腑脏。热入肠胃。故令大小便不通也。

　　方

　　玄参丸治发背及诸痈肿。大小便不通。心腹壅闷烦躁。

　　玄参（一两）川升麻（三分）栀子仁（半两）黄芩（一两）黄（三分锉）川大黄（二两锉砂微炒）沉香（三分）甘草（半两生锉）蓝叶（半两）犀角屑（三分）木通（三分锉）连翘（三分）川芒硝（二两）上为细末。炼蜜和捣三二百杵。丸如梧桐子大。不计时候。

　　煎竹叶汤下三十丸。以通利为度。

　　小麦汤治痈疽取利下后。热微退。小便不利。

　　小麦（三合）人参甘草（炙锉）芍药石膏（碎）黄（细锉）木通（锉）生干地黄（焙）升麻黄芩（去黑心）前胡（去芦头各半两）麦门冬（去心焙三分）上捣筛。

　　每服五钱。用水一盏半。入竹叶七片。大枣三枚擘破。同煎至一盏。去滓。空心温服。日晚再服。

