<!-- { "loadSidebar": true } -->
　　蘧麦散治诸痈排脓止痛。利大小便。

　　蘧麦赤芍药（各一两）黄（锉）当归（锉微炒各二两）桂心赤小豆（微炒各一两）川大黄（锉碎微炒）滑石（各二两）川朴硝（二两）芎白蔹麦门冬（去心各二两）上为细散。每于食前。以温水调下三钱。以利为度。

　　内疏黄连汤治呕逆发热而烦。脉沉而实。肿硬木闷。而皮肉不变色。根系深大。

　　病远在内。脏腑秘涩。当急疏利之。

　　黄连山栀子芍药当归槟榔木香薄荷连翘黄芩桔梗甘草（以上各一两）上为末。每服一两。水一盏半。煎至一盏。次后加大黄一钱。再服加二钱。以利为度。

　　如觉无热证。大便不秘涩。止用复煎散。时时服之。稍有热证。却服黄连汤。大便秘涩。则加大黄。如此内外皆通。营卫和调。经络自不遏绝矣。

　　玄参丸治发背诸痈肿。丹石药毒。头痛壮热。大小便不利。

　　玄参（一两）升麻栀子仁黄芩（去黑心各半两）黄（细锉三分）大黄（锉炒一两半）吴蓝（半两）犀角（镑屑三分）木通（锉二两）连翘（三分）朴硝（研一两半）上先以十味为细末。再同朴硝研匀。炼蜜和丸梧桐子大。每日空心。米饮下十五丸。如不利加至二十丸。取快利三两行为度。泻下脓化为黄水。即瘥。

　　槟榔丸治痈肿发背。一切恶疮。及乳痈结聚。肿硬热痛。大小便秘涩。

　　槟榔（一两）芎（半两）羌活（半两）川大黄（二两锉碎微炒）羚羊角屑（三分）人参（半两去芦头）枳壳（三分麸炒微黄去瓤）牵牛子（二两一半生一半微炒）陈橘皮（半两汤浸去白瓤焙）木香（半两）上为细末。炼蜜和捣三二百杵。丸如梧桐子大。每于食前。

　　以粥饮下三十丸。以利为度。

　　木香丸治发背一切恶疮。及乳痈结聚。肿硬热痛。脏腑余毒闭塞。可服。通泄调

　　气解毒。亦治石痈。

　　木香（一两）槟榔（生锉三分）芎羌活（去芦头各半两）大黄（锉炒一两）附子（炮制去皮脐）人参（各半两）枳壳（麸炒去瓤三分）牵牛（一两半炒半生）陈橘皮（汤去白焙半两）上为细末。炼蜜为丸。如梧桐子大。以瓷合内盛之。每日空心。粥饮下三十丸。

　　通利一两行。如不利。加至四十丸、五十丸。以通疏为度。甚者夜卧时更服二十五丸。

　　蘧麦散治发背痈疽疮肿。大小便不通。心腹壅闷。

　　蘧麦（一两）滑石（一两半）栀子仁（一两）石韦（一两去毛）玄参（三分）络石（一两）川大黄（一两锉碎微炒）黄（一两锉）红雪（二两）上为散。每服四钱。以水一中盏。入葱白二茎。煎至六分。去滓。不计时温服。

　　葵子散治发背肿硬疼痛。大小便不通。心神烦闷。

　　葵子（二两）川芒硝（二两）当归（一两）黄芩（一两）木通（一两锉）甘草（半两生锉）麦门冬（一两去心）羚羊角屑（三分）上为散。每服四钱。以水一中盏。煎至六分去滓。不计时候温服。

　　木通散治痈疽脏腑气壅。大小便不通。

　　木通（锉）黄芩（各一两）栀子仁（三分）漏芦川大黄（锉碎微炒）木瓜根（锉）甘草（炙微锉各一两）上为粗散。每服三钱。水一中盏。煎至六分去滓。不计时温服。以通利为度。

　　木通汤治发背痈疽及乳痈。毒瓦斯攻脏腑。大小便不通。

　　木通（锉）黄芩（去黑心各一两）山栀子（去皮）漏芦根土瓜根大黄（锉炒）甘草（炙锉各三分）上捣筛。每服五钱。用水一盏半。煎至一盏。去滓。下朴硝一钱。再煎三两沸。空心温服。未利再服。

　　内消升麻汤治人年四十。以前气血盛多。若患疮疽。大小便秘者。一方治痈疽内

　　消。

　　大黄升麻当归黄芩（去腐）枳实（炒去瓤一方用枳壳）芍药（各二两五钱）甘草（炙一两半）上咀。每服五钱。水一盏半。煎至七分。去滓。食前稍热服。

　　大麻仁丸治发背及一切痈疽。脏腑滞涩。大小便不通。

　　大麻仁（一两半）木香（半两）枳壳（一两麸炒微黄去瓤）甘草（三分生锉）川大黄（锉焙一两微黄）牛蒡子（一两微炒）上为末。炼蜜和捣三二百杵。丸如梧桐子大。不计时候。以温水下三十丸。通利为度。

　　山栀子汤治表里俱热。三焦不通。发背疽疮及痈疖。大小便不利。

　　山栀子仁（十五枚）大黄（锉微炒二两）黄芩（去黑心一两半）知母（焙）甘草（炙锉各一两）上捣筛。每服五钱。用水一盏半。煎至一盏去滓。下芒硝一钱。空心温服。日再。

　　大黄散治痈疽脏腑壅热太过。心神烦闷。大小便不通。

　　川大黄（锉碎微炒）川升麻栀子仁川朴硝葵子（各半两）上药锉碎。用水二大盏。煎取一盏三分。去滓。分温三服。以快利为度。

　　芒硝散治发背大小便不通。心神烦躁。脐腹妨闷方。

　　川芒硝（二两）川大黄（一两碎微炒）栀子仁（一两）甘草（一两生锉）黄芩（一两）上为散。每服四钱。以水一中盏。煎至六分去滓。不计时候温服。

　　朴硝丸治痈疽疮发。大小便秘涩不通。

　　朴硝（研）大黄（碎炒）杏仁（汤浸去皮尖双仁炒研）葶苈子（微炒各二两）上先以三味为细末。入朴硝和匀。炼蜜为丸。如梧桐子大。每食后煎黄汤下二十丸。以通利为度。

　　未利再服。

　　大黄汤治年未及四十。气血强壮。苦痈疽无定。大小便不通利。及治发背上初于

　　。

　　（一名五利大黄汤）大黄（锉微炒）升麻（各二两）黄芩（去黑心一两）栀子仁（十枚去皮）上捣筛。每服五钱。用水一盏半。煎至八分去滓。下芒硝一钱。空心温服。快利三两行为度。未利再服。

　　一方甘草二两炙。内去芒硝。

　　导毒丹痈疽大便秘。

　　紫草栝蒌（连皮）上锉。新水煎服。或用黑豆一盏。入生姜、紫苏煎汤亦得。

　　孙真人单煮大黄汤宣热拔毒。大便秘者方可用。

　　上用锦纹大黄酒浸去皮。不以多少。锉如麻豆大。煮服快利。此要法也。

　　诸痈疽大便秘方

　　（一方名独圣汤）

　　治服金石、炙爆、饮酒、房劳、痈疽疼痛。

　　用甘草生一两锉碎。井水浓煎。入酒调服。能疏导恶物。

　　卷二百八十五　痈疽门

　　痈疽后补虚羸

　　（附论）素问云。形不足者温之以气。精不足者补之以味。大抵病疮毒后。热痛楚。心气烦壅。

　　胸膈妨闷。不能饮食。所以患疮毒人。须藉饮食滋味。以养其精。以助其真。不日可补安全。

　　经云。牌为仓廪之官。胃为水谷之海。主养四旁。须用调理进食为上。不然则真元虚耗。

　　形体羸。恶气内攻。最难调护。可服茯苓开胃散。人参内补散。嘉禾散。仍兼服五香加犀角人参黄汤。排脓内补十宣散之类是也。参苓顺气散亦宜服之。

　　方

　　加味十全汤老人痈疽后。补气血。进饮食不美用。

　　黄（去叉芦锉令二寸长捶匾以冷盐汤温润蒸三次焙干锉）大地黄（先洗焙干以酒洒饭上蒸十次锉焙干二味各一两）人参（去芦切焙）川芎（微焙）大当归（去芦酒洗切去头尾留中焙干）白茯苓（去皮切焙）粉草（炙）白芍药（拣有皮者直刮去皮切焙）桂心（去粗皮淡者不见火切）天台乌药（隆兴者可）橘红（去白）白术（米泔浸半日切焙麸炒黄）北五味子（去梗微炒以上十一味各半两）上咀。每服一两。用水一碗。生姜五片。枣二枚。

　　同煎至八分碗。去滓取清汁。分作二服。留滓晒干。碾为细末。后常服再用姜枣煎服。

　　人参内补散

　　芍药黄芩（去心）茯苓（去皮各三两）粉草（一两半炙）桂心（不见火）人参（去芦各一两）麦门冬（去心）当归（酒浸去芦焙）熟地黄（洗净焙）木香（不见火各二两）上为细末。每服二钱。水一盏。姜三片。枣一枚。煎至八分。无时温服。

　　蔷薇丸治风湿体痛。不能饮食。兼痈疽后补虚羸。

　　蔷薇根枸杞根（各一百斤）食蜜生地黄（各十斤）上咀。先以水煮二根令味浓。

　　取二斛去滓。次内地黄煮令烂。绞去滓。微火煎令如粥。次内蜜搅令相得。每食后服。如弹丸许。

　　卷二百八十五　痈疽门

　　将理法

　　凡痈疽妄用恶草。愈滋其毒。不忌饮食。反害其疮。皆非正法。宜如后法将理。避风邪。

　　少睡卧。勿惊忧。勿嗔怒。徐行动。省言语。戒闺房。绝思虑。防触秽。听好事。疮频洗。

　　药常助。盥漱闻香。二便顺序。择饮食内充。无饥饱失度。敷药运动屈伸。疮口常加爱护。

　　卷二百八十五　痈疽门

　　食法

　　方

　　藕实羹治发背痈疽心烦热。补中养神益气。

　　藕实（去皮切五枚）葱白（切五茎）豉（一合煎汁一升半）甜瓜（去瓤切二枚冬用冬瓜）上先以豉汁煮藕实。次下瓜并葱。取熟。以五味调和作羹食之。日一。

　　杏酪粥治发背心肺积风热。解毒。

　　煎成浓杏酪（一升）黄牛乳（半升）大麦仁（三合）上先用水煎麦仁并杏酪。候熟。即下牛乳。搅令匀。空心食。日一。

　　豉粥方治发背痈疽。解毒去风热。

　　豉（二合）葱白（切二茎）薄荷（半两）生姜（拍碎三钱）盐花（半两）羊髓（二两）白米（三合）上以水三升。先煎薄荷、葱、姜至二升。却下豉。再煎十沸去滓。下米煮候粥熟。次下髓并盐。搅匀食之。日一。

　　凝水石粥治发背痈疽。毒攻寒热。

　　牛蒡茎（长五六寸别煮令熟研）白米（三合）凝水石（一两捣碎绢袋盛）上以水三升。

　　先煮凝水石至一升半。次下牛蒡并汁。再煎令沸。去滓。下米煮粥候熟。空心食。日一。

　　石膏粥治发背痈疽。头痛不可忍。

　　石膏（二两碎）葱白（切二茎）豉（半合）生姜（拍碎三钱半）米（三合）上以水三升。先煮石膏至二升。次下葱、姜、豉。再煎至一升半。去滓。下米煮粥。候熟食之。若渴加干葛根一两。

　　栀子仁粥治发背痈疽热极。上攻目涩。小便赤。

　　栀子仁（五枚）白米（五合）上先以水三升。煎栀子至二升。滤去滓。下米煮粥。

　　候熟。

　　空心食之。

　　竹叶粥治发背痈疽。诸热毒肿。

　　淡竹叶（一两）石膏（碎半两）白米（三合）沙糖（一两）上以水三升。先煎竹叶、石膏至一升半。去滓。下米候成粥。即入糖搅令匀。空心食之。

　　卷二百八十五　痈疽门

　　灸法

　　治痈疽。

　　痈疽初发小点。一二日间。急以大蒜头横切如钱。贴其中心。顿小艾炷灸之。五壮而止。

