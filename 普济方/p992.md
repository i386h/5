<!-- { "loadSidebar": true } -->
　　若形状稍大。以黄秆纸蘸酒全贴。认先干处为筋脚。于先干处灸之。或两处先干皆灸。但五七壮而止。

　　又法

　　屈指从四围寻按。遇痛处是根。就此重按深入。自觉轻快。即此灸之。更于别处寻灸。

　　若或大肿。即捣蒜为饼焙干。蘸法醋灸热。更换频罨。或更以熨斗火于蒜饼上熨之。更换热饼频熨。如觉患处走散。即绵帛覆盖。勿令气泄。俟少间敷药。凡痈疽展大如龟之形。且看头向上下。先灸其前两脚。次灸其尾。或红筋走紧而长。从尽处灸之。须留头并后两脚勿灸。

　　若尽灸之。不惟火气壅聚。彼毒无所走。又攻入里也。或辨认不明。以白芷三分。汉椒、桑白皮各一分。连根葱白十片。上取新水煎汤。入酸醋半盏淋洗。少顷。其筋自现。可以辨认头尾。

　　又法

　　痈疽肿。坚硬不破。名曰石痈。当上灸百壮。

　　痈疽发背龟形。

　　凡发背如龟形。便认龟头。不论左右上下。但以肿高处为头。或有疑。即以黄秆纸蘸醋掩之。先干处为头。把笔点定。男女皆取左手中指。用草比量全指为度。一样剪草十六片。

　　六片安顿在外。合作龟背形。六片安顿于龟背之内。中心安顿四片。内外各相连合。如是则头尾四足定矣。以笔点其尾足。抹蒜膏灸之。先灸其尾七壮。火未灭便灸后一脚七壮。火未灭又灸后一脚七壮。迤选如是。灸至前两脚而止。须留龟头莫灸。以出毒瓦斯。法艾杆实如箸。

　　中间大剪。剪作艾柱。此法合阴阳气候。可用灸之。省力疗理。

　　治诸痈毒开KT不止。痛楚殊甚。

　　以艾炷四枚。围着所作处。同时下火。各灸七壮。多至一十壮佳。

　　骨疽百方疗不瘥方

　　可疮上以艾灸之三日三夜。无不愈也。

　　治痈疽发背肿毒。一切恶疮皆效。

　　用麻皮一条。从手臂大曲纹中度起。牵至中指第二节横纹处为准。引而倍之截断。遂用此准从结喉处按定。双引两头。垂从背脊直下。取准头尽处点定。此是定高下也。又用小纸条比大拇指上节一寸为准。却将此准就前来背中点定处。旁去一寸点一穴。灸五壮。或七壮、十壮。若已破。灸后三二日合疮口。再就前穴又引一寸。点一穴。灸五壮。或七壮、十壮。

　　凡比度点穴。皆男左女右。

　　灸发背。

　　凡觉背上肿硬疼痛。用湿纸贴肿上。先干处是头。碾大蒜十头。入淡豉半合。乳香一块。

　　如龙眼大。细碾。随疮大小用竹片作圈子。竹片阔二分许。随肿大小。顿在疮上。将所碾药填平。铺艾灸痛处。以痒为度。然后服白散子。贴清凉膏。若方肿硬未有头。则当日肿清。

　　若已有头。则实时脓溃。妙不可言。

　　又灸法

　　痈疽有脚。以生姜用大黄、黄丹。法制一夜。切为片。以艾炷灸之。脚即缩矣。极妙。

　　治一切痈疽灸法。

　　才有赤肿。痛不可忍。上有白头如粟粒大。先一粒。至二三日有五七粒。不可不急治。

　　便将艾炷于粟粒上灸。或无粟粒者。但毒瓦斯痛聚处。更着艾灸。觉痛即灸至痛止。来日取去疮痂。脓自溃矣。

　　卷二百八十五　痈疽门

　　熨法

　　速消方

　　痈疽发背。已发未结。已结未溃。急以黄明牛皮胶。新水溶令稀稠得所。即摊在胶纸上。

　　贴之良久。以软布二条。于酽醋中煮热。互换漉出。罨在胶纸上蒸熨。直至消散。如疮痒。

　　须忍痒不可住熨。或破而脓出。将尽即止。未效。再如前将前胶纸于疮上。热醋布依旧熨令脓尽。后即以贯众汤洗去胶纸。用退肿散、蠲毒散、沉水膏等类掺敷。或用拔毒散随意。急服万金一醉膏。或内消散、乳粉托里散。破后以洗疮方荡洗。发散毒瓦斯。

　　治诸痈肿发背。及痈疖已溃烂疼痛方。

　　用蒸靡谷更递熨之。当即愈。一云蔷薇壳更灸熨之。

　　卷二百八十六　痈疽门

　　诸痈

　　（附论）痈者、六腑不和所生也。六腑主表。气行经络而浮。喜怒不测。饮食不节。阴阳不调。

　　则六腑不和。营卫虚者。腠理则开。寒客于经络。经络为寒所折。则营卫稽留于脉。营者血也。卫者气也。营血得寒。涩而不行。卫气从之。与寒相搏。壅遏不通。气者阳也。阳气蕴积。则生瘀热。寒热久不散。故积聚成痈。腑者阳气浮行主表。故痈浮浅皮薄以泽。久则热胜于寒。热气蕴结。伤肉败肌。故血肉坏化为脓。其患在表。浮浅则骨髓不焦枯。腑脏不伤败。故可治也。

　　五常政大论云。天倾西北。左寒右凉。地陷东南。右热左温。高者寒。下者热。故寒凉者胀。温热者疮。下之则胀已。汗之则疮已。东南二方。在人则为丙小肠热。甲胆风。小肠与胆。皆居其下。其性炎上。其疮外有六经之形证。内无便溺之阻隔。饮食如故。清便自调。

　　知不在里。非疽疮也。止痈疖也。小则为疖。大则为痈。其邪所受于下风湿之地。气自外而来。侵加于身者也。经云。营气不从。逆于肉理。乃生痈肿。病机云。诸痛痒疮疡。皆属心火。此疮自外而入。是丙小肠左迁入于胆。作痛而痒也。此二方皆主血。血为病必痛。此元气不足。营气逆行。其初出未有传变。在于肌肉之上。皮毛之间。只于风热六经所行经络地分出矣。宜泻其风湿热。医者只知阴复其阳则宜汗也。此宜发汗者。乃湿热郁其手足少阳。

　　致血脉凝逆。使营气周身元气消弱也。其风热郁滞于下。其面色赫赤。面肿微黯。东方青埋没之色也。风木之性上冲。颜必忿色。其人多怒。而疮之色亦赤赫肿硬。微带黯色。其疮之情势亦奋然高起。结硬而作痛也。其肺只在左手属表。左寸外洪缓。左关洪缓而弦。是客邪在血脉之上。皮肤之间。宜急发其汗。而通其营卫。则邪去矣。以内托营卫汤发之。

　　疮荡者火之属。须分内外治其本。若其脉沉实。当先疏其内。以绝其源也。其脉浮大。

　　当先托里。恐邪气入内也。有内外之中者。邪气至盛。遏绝经络。故发痈肿。此因失托里、及失疏通、又失和营卫也。治疮之法。大要须明托里、疏通、行营卫之三法。内之外者。其脉沉实。发热燥烦。外无赤。痛深于内。其邪气深矣。故先疏通脏腑。以绝其源。外之内者。其脉浮数。肿在外。形证外显。邪气恐急而内攻。故先托里也。内外之中者。外无恶之气。内亦脏腑宣通。知其在经。当和营卫也。用此三法之后。虽未瘥。必无变证。亦可使邪气峻减而易愈。脉数身无热。即内有痈。诸浮数脉当发热。而反淅淅恶寒。若有痛处。

　　当结为痈。脉微而迟。必发热。脉弱而数。此为振寒。当发痈肿。脉浮而数。身体无热。其形默默。胃中微燥。不知痛处。其人当发痈肿。脉滑而数。滑则为实。数则为热。滑则为营。

　　数则为卫。营卫相逢。即结为痈。热之所过。即为痈脓。身体有痛处。时时苦有疮。

　　凡痈发肿高者源浅。肿下者源深。大者易疗。小热者难疗。初便大痛伤肌。晚乃大痛伤骨。都坚者未有脓。半坚半软者有脓。发肿都软者血瘤也、非痈。发肿以渐知。长引日月。亦不热。时时牵痛。瘤也、非痈。诸气结亦有肿。久久不消成痈。疗之宜散气。气已散。

　　若初肿处有浮气。年衰皆发痈。疗之宜及年盛。并折散热。可无此忧。

　　发痈坚如石走皮中。无根瘰也。久不消因得他热之疾。时有发为痈也。

　　无虚劳腹中之疾。或发血瘤疮。疮状坟起。头正盘直。不当灸疗。疗之火熨便焦烂。剥刮去焦痂。则血泄不可禁。必死。

　　凡痈无问大小。已觉、即取胶如手掌大。暖水浸令软纳纳然。称大小。当头上开一孔如钱孔大。贴肿上令相当。须臾干急。若未有脓者。即定不长。已作脓者。当自出。若以锋针当孔上刺至脓。大好。至瘥乃去其胶。凡痈高而光大者不大热。其肉正平无尖而紫者。不须攻之。但以竹叶黄汤申其气耳。肉正平为无脓也。痈卒痛。以八味黄散敷之。大痈七日。

　　小痈五日。其自有坚强者宁生破。发乳若热。手不可得近者。先内服王不留行散。外摩发背膏。若背生破无苦。在乳宜令极熟。候手按之。随手即起者疮熟也。须针之。针法要得着脓。

　　以意消息。胸背不过一寸斟量。不得脓。即与食肉膏散着兑头。内痈口中。如体身热歇。即服木占斯散。五日后痈欲着痂者。即服排脓内塞散。

　　凡痈破之后。便绵欲死。内寒外热。肿自有似痈而非者。当以手按肿上。无所连乃是风毒。勿针之。宜服升麻汤。外摩膏。破痈口当令上留三分。近下一分针之。务令极热。热便不痛。破后败坏不差者。作猪蹄汤洗之。日二。夏用二日。冬用六七日。用汤半剂亦可。

　　夫痈坏后有恶肉者。宜猪蹄洗去秽。次敷食肉膏散。恶肉尽后。敷生肉膏散。及摩四边。令好肉速生。当断绝房室。忌风冷。勿自劳烦。待筋脉平复。乃可任意耳。缘新肉易伤。伤则里溃。溃则重发。发则难救。慎之慎之。白痂最忌。治痈久。疮口不合。其肉白。而脓血少。

　　此为疮口冷滞。乃病患气血枯竭。不潮于疮，遂致如是。合用此艾叶一把。入瓦器内。浓煎汤。避风处乘热用艾汤浇洗疮口。四围净肉以绢帛兜艾叶。乘热浇沃。一日一次。洗了须避风。仍烧松香。以烟熏疮口良久。用神异膏贴之。其疮勿令厌秽之人见。若不能禁忌。疮口难安。药亦无效。

　　方

　　五香丸

　　（出千金方）

　　治虚劳客热。数发痈肿疮疖。

　　熟地黄（四两）黄黄芩大黄黄连泽泻细辛（各三两）甘草桂心芍药茯苓干漆（各二两）人参（一两）天门冬（五两）上为末。蜜和丸如梧桐子大。酒服十丸。

　　日三夜一。加至二十丸。久服终身不发痈疽。凡方中用大黄薄切五升。米下蒸熟曝干用之。

　　热多倍大黄。一方无泽泻。

　　玄参散

　　（出圣惠方）

　　治痈肿始发。热毒瓦斯盛。寒热心烦。四肢痛疼。

　　玄参（半两）甘草（半两生锉）麦门冬（三分去心）前胡（去芦头）枳实（麸炒微黄）人参（去芦头）赤芍药生干地黄黄芎赤茯苓黄芩（各一两）石膏（二两）上为散。每服四钱。水一中盏。入竹叶二七片。小麦一百粒。煎六分去滓。不计时候温服。

　　黄散

　　（出圣惠方）

　　治痈肿热气太盛。寒热进退。

