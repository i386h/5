<!-- { "loadSidebar": true } -->

　　赤小豆方治热毒痈肿散。恶血不尽。烦满。及水肿皮肌胀满。亦可用捣赤小豆。

　　薄涂痈肿上。

　　乌金散治痈疖肿硬。不变色者。

　　用米粉四两。葱白细切一两。同炒黑色。杵为细末。每用看多少醋调。摊纸贴病处。一伏时换一次消。

　　治风毒痈疖

　　以车鳌壳频蘸米醋。炙令赤色。碾为细末。温酒调下。

　　透脓散治诸痈疮及贴骨痈不破者。不用针刀。一服不移时自透。有效验。

　　用蛾口茧一个，单出蛾茧者烧灰。用酒调服即透。切不可两个三个。茧儿一个。只一个疮口。若服两个三个。则两个三个疮口。切勿轻忽。决痈肿以雀卵白、天雄、菟丝子末为丸。空心酒下五丸。

　　治痈肿

　　用蚌粉醋调涂消。

　　治痈肿毒发背腮等疾

　　用赤小豆为末。好鸡子清和。敷之消。一方以新汲水调。敷疮及四旁赤肿处。干落即再敷。

　　治一切疮痈疼痛

　　用酒熬皂角膏。能消肿止痛。

　　鹿角醋方治疮痈肿热毒。

　　用鹿角醋磨敷之。一方用水磨如泥。涂患处。日三五次。亦治痈疽结硬未成脓。

　　治痈肿

　　用乌蔹莓。或生人家篱墙间。俗呼为笼草。取根捣敷之。

　　又方

　　用伏龙肝以醋和作泥。涂于布上贴之。干再敷。一方用蒜和敷之。一方捣筛。合葫研涂痈。甚效。

　　治风痈肿毒赤疣

　　用醋磨都管草根之汁。敷之。

　　治恶痈疖肿破

　　以热酒磨葫、堇草一弹丸。服之。

　　治痈攻肿。若息肉突出者

　　用乌头五枚。以苦酒三升浸三日。洗之。日三。

　　治痈肿毒等

　　用紫石英醋淬。捣为末。生姜米醋煎敷之。磨亦得。

　　治痈未溃及痈肿

　　用栝根、赤小豆等分为末。醋调涂之。

　　又方

　　用石蟹醋磨敷痈肿。亦解金石毒。采无时。

　　治热结痈肿无头者

　　用大麻子吞之。则易穴有效。

　　治痈无头方。

　　用捣龙葵敷之。

　　治一切痈肿无头

　　用葵菜子一粒。新汲水吞下。须臾即破。如需两处破服两粒。要破处逐粒加验。

　　治诸痈不消。已成脓惧针不得破。令速决。

　　取白鸡翅下第一毛。两边各一茎。烧灰研。水调服之。一方鸡羽三七枚烧灰。服之即溃。

　　治痈疮未溃

　　用莽草末、鸡子白。涂纸浓粘贴。燥复易。得痛良。又风齿疼烦。腮肿。用五两水一斗。

　　煮取五升。热含吐之。一日尽。

　　治单服硫黄发为痈

　　用醋和豉研如膏。敷痈上。

　　治热毒痈肿

　　用捣天麻茎叶敷之。亦取子作饮。去热气。

　　治痈肿不消

　　用土蜂房以醋水调涂。干即更易。

　　治诸痈发起微赤肿

　　用栝蒌捣作末。以井花水调方寸匕。一方用苦酒熬燥。捣筛。和涂纸上摊贴。服金石人宜用之。

　　治痈肿未成脓

　　用取牛耳中垢。封之愈。

　　清凉膏治初患痈肿疮疖热痛。消肿毒。

　　用捣大黄为末。浆调摊贴之。醋摩亦得。

　　又方

　　（出圣惠方）取井底泥。涂疮上。

　　又方

　　（出圣惠方）用取地龙屎。以小便和。涂之。

　　又方

　　（出圣济总录）捣恶槟根。贴之。

　　又方

　　（出圣济总录）捣地黄贴之。日再易。

　　又方

　　（出圣惠方）捣车前叶。贴之。

　　又方

　　（出圣济总录）捣蔓菁根。贴之。

　　又方

　　（出圣惠方）捣鸡肠草。贴之。

　　又方

　　（出圣惠方）捣芭蕉根。贴之。一方绞汁服。

　　治痈肉中如眼

　　（出千金方）用附子削令如棋子。安肿上。以唾贴。火灸之令附子欲焦。复唾湿。复以火灸之。如是三度。令附子热气彻内即瘥。

　　白荻灰方疗痈肿大按乃痛者病深。小按便痛者病浅。按之处陷不复者有脓。若当

　　上破者。脓出不尽。不尽稍深食骨。骨碎出当以角导侧际。从下头破令脓出尽。出尽则

　　骨生愈矣。若恶肉不尽者。蚀恶肉药去之。膏涂即愈。蚀肉药。

　　用白荻灰水淋之。煎令如膏。此不宜预作。作之十日则渴。并可以去黑子。药住便即拭去。不时拭则伤膏。一方以桑白皮灰。白炭灰亦可。

　　治瘀血不散。变成痈。

　　用捣生蒿取汁一升。服之。

　　治一切痈肿未破疼痛。令内消。

　　（方见使自内消方）

　　白芷升麻汤

　　昔有尹大家。素贫寒。形志皆苦。于手阳明大肠经分出痈。幼小有疝。其肾外皆肿痛。

　　在阳明左右部中得之俱弦。按之洪缓有力。此痈得自八风之变。以脉断之邪气在表。其证大小便如故。饮食如常。口知味。知不在里也。不恶风寒。止恶燥。脉不浮。知不在表也。表里既和。知气在经脉之中。内经云。凝于经络为疮痈。其痈出身半以上。故风从上受之。故知是八风之变为疮者也。故以却寒邪调和经脉。使无凝滞也。

　　白芷（七分）升麻（半钱）炙甘草（一钱）酒黄芩（二钱）生黄芩（一钱半）黄（一钱）当归梢（一钱）中桂（少许）连翘（二钱）生地黄（一钱）桔梗（半钱）红花（少许）上咀。都作一服。酒水各一大盏半。煎至一盏。去滓。稍热服。临卧一服而愈。一方无当归尾、中桂、连翘、生地黄。

　　内托羌活汤

　　（出东垣先生兰室秘藏方）

　　治足太阳经中左右尺脉俱紧。按之无力

　　（尻臀生痈肿痛大作）。

　　羌活（二钱）防风（一钱）本（一钱）肉桂（七分）黄柏（二钱酒洗）连翘（一钱）炙甘草（半钱）当归梢（一钱）黄（一钱半）苍术橘皮（各五分）上咀。都作一服。

　　酒三盏。煎至一盏。去滓。稍热服。空心。以夹衣盖痈上。使药力行罢去之。

　　治诸痈毒乳痈等第一药。

　　（出鲍氏方）草乌南星木鳖仁赤小豆当归须赤蔹白芷紫河车忍冬藤赤芍药上等分为末。淡醋和蜜调敷。初效甚紧。天萝瓜汁调。尤佳。

　　溃脓

　　（出鲍氏方）黄连黄芩黄柏栀子大黄当归须南星半夏赤芍药白芷紫河车上等分为末。根据前用醋调敷。

　　点破

　　（出鲍氏方）白丁香（雀粪直尖起者）草乌尖（研）斑蝥（去首足）上等分末极细。醋调成膏。

　　于高尖软处点破。如箸头大。但此方猛烈。切不可轻。

　　治一切痈肿。大小便秘。热毒瓦斯所攻。发为痈肿。疼痛鲜赤。不可胜忍。但止得一

　　两日未成脓者。宜服此方。忽先痛后肿。大难治疗。

　　（出护命方）麻黄（去根）牡丹皮（去骨）川大黄连翘当归黄山栀硝石升麻桃仁贝母（去心）柴胡（去苗）羌活（各一分）半夏牵牛（各一两半）上细杵罗为散子。每服五钱。水二盏。煎取一盏八分。食后去滓热服。取转一行了。便于肿处当头。灸以五七十壮而止。若是冷肿。坚硬而不痛。即便不须吃前方药。只于肿处当头。再灸百余壮而止也。只是冷肿千万不要吃药。

　　诸痈。

　　（出永类钤方）生麻油（一斤）黄丹（四两）蜡（四分）上三味腊日前日午。用火煎至明早。下丹蜡成膏。忌女人六畜见。用平胃散末黄桑菰为末。油调敷。

　　佛手祛毒膏

　　（出杨氏家藏方）

　　治风热毒瓦斯壅滞。营卫血气壅盛。聚结痈肿。烦

　　疼不止。肌肉败溃。及诸疮赤疼痛。

　　大黄山栀子（各二两）白蔹连翘（各一两）升麻蒴（各半两）上咀。

　　用炼成猪脂一斤。同煎候白蔹色焦。滤去滓令净。量时月入黄蜡就成膏。倾于瓷罐内盛。候冷涂敷。

　　或摊贴之。

　　佛手散

　　（出杨氏家藏方）

　　治风湿毒瓦斯。结搏腠理。气血壅盛。欲成痈肿。及手

　　足诸风痒痛妨闷。及风气结核。游走上行。或久新痒疾。疼痛不止。

　　汉防己苦参（各四两）大黄（生用）白蔹（各三两）藿香叶（去土）黄芩（各一两）凌霄花甘草（生用各一两半）上为细末。每服用三钱。沸汤泡。通手淋洗。

　　凡贴痈肿

　　（出永类钤方）生地黄忍冬藤芭蕉（等自然汁）上调药敷。尤有功。

　　凡熏洗

　　（出永类钤方）加番蜂末枫乳上为丸。烧熏去秽安气。至有功。

　　疗痈肿

　　（本草）以蚤休根醋摩。敷之。

　　治痈肿风毒

　　（本草）以头摩。敷肿上。

　　治痈肿

　　（本草）以蒿实吞一枚即破。若热结痈肿无头者。吞之则为头易穴。一方用九月十月采阴干。

　　治痈肿不消

　　（本草）以半夏新生者摩。涂之。

　　治痈肿

　　（本草）以伏鸡子根捣。敷之。

　　治痈

　　（本草）折取苦苣茎中白汁。滴上立溃。

　　治痈肿

　　（本草）以虾蟆碎涂之。

　　治痈肿恶疮

　　（本草）取紫葛根皮捣细末。醋和封之。

　　治痈

　　（本草）以黄作膏。贴之。

　　治患痈苦不溃

　　以雀屎一枚。敷之立决。（雄雀屎头尖者是也）

　　治痈毒

　　（本草方见本门前诸痈疽）

　　类

　　（即以米粉散）

　　射痈肿令散

　　（本草）以好井水。及土石间新出泉水饮之。易散。

　　治痈肿恶疮

　　（本草）用螺蛳丝煮。洗之。

　　疗痈肿

　　（本草）用甘草煮热。洗之。

　　治痈疮甚效

　　（本草）用小青叶三月采。生捣碎敷。

　　治痈疮

　　（本草）用黄葵花为末。水调涂之。立愈。

　　主痈肿

　　（本草）捣鬼膊茎菜。敷之瘥。

　　治痈肿

　　（本草）以人髭烧灰。敷疮立愈。唐李绩尝疾。医治之须得须灰服之方止。太宗遂自剪须烧灰赐服之。故白乐天云。煎须烧药赐功臣。

　　消痈肿

　　（本草）用见肿消生苗叶。烂捣贴。

　　治痈肿无头

　　（本草）杵蜀葵末。敷之。

　　主痈肿疮疹脚疼

　　（本草）以螺厣草捣敷之。亦煮汤洗肿处。

　　疗痈肿

　　（本草）用苦茄子其子。以醋摩敷痈肿。根亦作浴汤。

　　治诸疮痈肿不散者

　　（本草）取生白药根。烂捣敷贴。干则易之。无生者用末。水调涂之亦可。

　　治一切恶疮痈肿

　　（本草）以风延莓煮。服之。

　　治痈一切肿未成脓拔毒

　　（方见蛎粉散）

　　治痈疮肿毒

　　（本草）以芋叶和盐研细。敷之。

　　去皮肤风热。流注骨节。痈肿疼痛。

　　用火炭母草叶捣烂。于器中。以盐酒炒。敷肿处。经宿一易。

