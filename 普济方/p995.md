<!-- { "loadSidebar": true } -->
　　治痈肿发数处

　　（方见二圣散）

　　治痈肿未有头必穴方

　　以醋摩黄药。涂之。

　　治痈肿

　　用升麻水煎。绵沾拭疮上。亦治豌豆疮。

　　又方

　　用齿和黑虱研。涂之。

　　又方

　　用东向厕溺坑中黑泥水调。服之。未脓即散。有脓溃之。

　　治生痈毒未成头。赤肿疼痛。不可忍。

　　上以竹片为圈子。看肿大小。作圈置肿上。取马蝗三五条置圈中。令咂去毒血。即消。

　　卷二百八十六　痈疽门

　　肠痈

　　（附论）夫痈发于外。人可得见者。犹为危急之疾。况隐伏肠间。痛无定处。又不可得而见者乎。

　　盖痈疽五发。在外则为发背、发脑、发眉、发须、发颐。在内则为肠痈、心痈、肾痈、肺痈、脐痈等患。治之得法。尚庶几焉。一着小差。枰棋去矣。何则。肠痈为病。身皮甲错。腹皮紧急。如肿之状。而按之濡。体无哄热。腹无积聚者。此积阴冷之所致也。当以湿药调之。

　　发汗无汗。洒淅恶寒。小腹肿强。而按之痛。小便涩数。其候如淋者。此内结热之所致也。

　　当以凉剂利之。其脉迟紧。脓未成者可下。其脉洪数。脓已成者不可下。甚者腹肚胀大。转侧闻有水声。或绕脐生疮。脓汁穿出。或脐中常常出脓。或大便屡下脓血。凡此皆为恶证。

　　其间寒热气急。烦渴悸惊。呕恶唾脓。咳嗽痰涎。自汗自利。如寻常发痈之状。亦类有此。

　　妇人尤多得之。内经有曰。息贲病、有人得之二三年。遍身微肿。其后大便与脐俱出脓血。

　　遂至不救。此亦肠痈之类。

　　寸口脉滑则为实。数则为热。滑则为营。数则为卫。卫下降。营上升。遇热则营卫相干。

　　血为浊败。小腹痞满。小便或难汗出。或复恶寒。脓为已成。设脉迟紧。聚为瘀血。血下则愈。脓成引日。又诸浮数脉当发热。而反洒淅恶寒。若有痛处者。当积有脓。脉滑涩者小肠痈出血者也。千金方云。官羽林妇病。医何以知林妇腹中有脓。为下之即愈。答曰。寸口脉滑而数。滑则为实。数则为热。滑则为营。数则为卫。卫数下降。营滑上升。营卫相干。血为腹满痞坚。小便或涩或复汗出。或复恶寒。脓为已成。设脉迟紧。即为瘀血。下则愈。

　　方

　　当归煎

　　（出圣惠方）

　　治肠内生痈肿。令人心隔间气滞。急痛、壮热、呕逆。小

　　便黄赤。腹表发肿。肿中夜间如汤沸声。速须救疗。

　　当归（一两）没药（三分）麝香（半两细研）乳香（半两）桂心（半两）朱砂（半两细研）黄（三分）漏芦自然铜丁香（各半两）木香（三分）芎（各半两）麒麟竭（二分）槟榔云母粉沉香甘草白蔹白芷密陀僧（各半两）赤芍药（三分）野驼脂（三两）黄犬脂（三两）生地黄（半斤绞取汁）上药除脂外为末。银锅内用好酒五升。

　　慢火煎去二升。即下地黄汁。更煎渐脓。次入野驼脂。不住手以柳木篦搅如膏。即下药末。

　　更搅令匀。以瓷盒盛。每日空心。午晚间以甘草酒下一弹丸大。取涂贴患处。亦良。

　　木通散

　　（出直指方）

　　治肠痈热证。腹痛而强。发热恶寒。小便似淋。脓未成者

　　用此。

　　薏苡仁木通葶苈（炒）甘草（炙）川升麻桔梗桃仁（浸去皮炒）赤茯苓牡丹皮（各一两）生干地黄甜瓜子败酱赤芍药（各一两半）大黄（半两）朴硝（一分）上为散。每服三钱。井水一盏半。姜五片。煎服。

　　犀角丸

　　（出圣济总录）

　　治肠痈。并一切痈疽、发背、肿毒。

　　犀角屑（一两半）巴豆（十粒去皮心炒研去油）大黄（三分蒸三度锉）蜀椒（去目并闭口者炒去汗半两）黄芩（去黑心）防风（去叉）人参当归（切焙）黄（细锉）藜芦（去芦头）山栀子（去皮）黄连（去须）甘草（炙锉）升麻（各半两）上为末。炼蜜丸如梧桐子大。每服三丸。空心米饮下。加至四五丸。利下黄水为度。

　　牡丹散

　　（出直指方）

　　治肠痈冷证。腹濡而痛。时时利脓。

　　人参牡丹皮白茯苓天麻黄木香当归川芎辣桂（各三分）白芷薏苡仁甘草（炙各二分）桃仁（浸去皮炒三分）上为末。每服三钱。井水煎。食前服。

　　木通散

　　（出圣惠方）

　　治肠痈小便不利似淋。腹中苦痛。寒热汗出。时时利脓。

　　木通（锉）薏苡仁（各一两）生干地黄（二两）甘草（炙微赤锉）桔梗（去芦头各一两）丹参（二两）麦门冬（一两去心）赤芍药（一两半）赤茯苓（一两）败酱（二两）牡丹（一两）黄（一两锉）上为粗散。每服四钱。水一中盏。入生姜半分。煎至六分。去滓。

　　不计时候温服。以小便利为度。

　　内补散

　　（出医方集成）

　　治诸发已溃。去旧生新。老人血气虚弱。宜补之。此溃

　　后服至愈而止。一名护壁都尉。及治肠痈冷证。痈疽等患。

　　人参当归川芎浓朴（姜制）防风白茯苓桔梗（焙）白芷辣桂黄（炙）甘草（炙各等分）上为末。每服三钱。温酒调下。如不饮酒。楠木香煎汤下。诸痈热证。

　　黄栝蒌煎汤下。一方无白茯苓。

　　牡丹汤

　　（出千金方）

　　治肠痈。

　　牡丹皮（一两）芍药丹参生干地黄（切焙各二两）桔梗（锉炒）麦门冬（去心焙各一两半）甘草（炙）赤茯苓（去黑皮）败酱（各一两）上粗捣筛。每服五钱。水二盏。入生姜五片。煎至一盏。去滓。空心日晚温服。

　　甜瓜子散治肠痈肿痛妨闷。气欲绝。

　　甜瓜子（二两）桃仁（浸去皮尖双仁麸炒微黄）牡丹皮（各一两）川大黄（一两半锉微炒）川朴硝（一两）薏苡仁（一两）败酱（一两）当归（半两）槟榔（三分）上为散。每服四钱。水一中盏。煎至六分。去滓。不计时候温服。

　　牡丹散

　　（出圣惠方）

　　治肠痈未成脓中。痛不可忍。

　　牡丹（二分）川大黄（二两锉微炒）木香桃仁（汤浸去皮尖双仁麸炒微黄三分）川硝（一两）赤芍药（三分）败酱甜瓜子（各三分）上为散。每服四钱。水一中盏。煎至六分。去滓。食前服。以利下脓血为度。

　　伏梁丸

　　（出外科精要）

　　治环脐肿痛。胃疮疽。

　　浓朴（姜汁制）茯苓枳壳（麸炒去瓤）白术人参京三棱（炮）半夏（汤洗七次各一两）上为细末。面糊为丸。如小豆大。每服三十丸。食前米汤下。

　　梅仁汤

　　（出圣济总录）

　　治肠痈里急隐痛。大便闭塞。

　　梅核仁（四十九个去皮尖）大黄（三两）牡丹皮（一两三分）冬瓜仁（四两）犀角（镑一两半）芒硝（二两半）上咀。如麻豆大。每服五钱。水二盏。煎一盏。去滓温服。

　　以下脓血三两行为度。

　　赤茯苓散

　　（出圣惠方）

　　治肠痈小腹牢强。按之痛。小便不利。时有汗出。恶寒

　　脉迟。未成脓。

　　赤茯苓（一两）甜瓜子（二两）川大黄（二两锉碎微炒）川芒硝（半两）桃仁（一两浸去皮尖双仁麸炒微黄）牡丹（一两半）上为粗散。每服四钱。水一中盏。煎至六分。去滓温服。日三四服之。

　　大黄汤

　　（出圣济总录）

　　治肠痈。小腹坚肿。大如掌而热。按之则痛。其上色或

　　赤或白。小便稠数。汗出憎寒。其脉迟紧者未成脓。如脉数则脓已成。

　　大黄（锉炒）牡丹皮硝石（研）桃仁（浸去皮双仁麸炒）芥子（各半两）上粗捣筛。

　　每服五钱。水二盏。煎至一盏。去滓。空心温服。以利下脓血为度。未利再服。

　　牡丹汤

　　（一名瓜子汤出千金方）

　　治肠痈。小腹肿痞。按之即痛如淋。小便自调

　　。时时发热。自汗出恶寒。其脉迟紧者。浓未成。可下之。当有血。洪数者脓已成。不

　　可下。

　　大黄（蒸）桃仁（去皮尖各十两）牡丹皮（一钱一字）栝蒌子（三分一作瓜子）芒硝（二钱）上锉散。以水三盏。煎八分。去滓。入芒硝再煎沸。不拘时顿服。一方用冬瓜子一升。无栝蒌子。未效用败毒散。删繁方用芒硝半合。瓜子五合。刘涓子用硝石三合。云、肠痈之病。小腹痞坚。或偏在膀胱左右。其色或白。坚大如掌热。小便自调。时欲汗出。其脉迟坚者未成脓。可下之。当有血。脉数脓成。不复可下。

　　姜黄散治内毒。

　　干姜（一两）大黄（一两）生姜（一两）皂角刺（九个）上用酒一碗。水一碗。

　　同煎至一半。去滓温服。滓、酒水各一碗。再煎温服。须用瓦器煎。

　　四圣散

　　（一名神效瓜姜散出直指方）

　　治肠痈痈疽。生于脑、髭、背、腋、乳、

　　便毒。神效。

　　生黄栝蒌（一枚去皮）粉草末（四钱）没药末（三钱）乳香末（一钱）上用好红酒二大碗。慢火煎至一碗。分作两服。两日服尽。大便顺下恶物妙。若干栝蒌则用两枚。一方若病在上食后服。病在下食前服。毒已结成。即脓化为水。毒未成即于小便中出。疾甚再合服。

　　以退为妙。

　　薏苡仁汤

　　（一名瓜子汤出千金方）

　　治肠痈。

　　薏苡仁（一升）牡丹皮桃仁（各三两）瓜瓣仁（二升）上咀。以水六升。煮取二升。

　　分再服。姚氏不用桃仁用杏仁。崔氏有芒硝二两。云、腹中疼痛。烦毒不安。或胀满不思饮食。小便涩。此病多是肠痈。人多不识。妇人产后虚热者。多成此病。纵非痈疽。疑是便服此汤。

　　瓜子汁

　　（出圣惠方）

　　治肠痈壮热恶寒。微汗气急。小腹痛。小便涩。或大便如

　　刀锥刺痛。或有浓。腹中已成脓。

　　瓜子仁（三合与水六协议研绞取汁）当归（切焙一两捣未）蛇蜕（一条烧灰研）上将二味末和匀。分作二服。用瓜子汁调下。空心日午服。下脓血瘥。

　　薏苡仁附子败酱散

　　（出鲍氏方）

　　治脉数身无热。腹无积聚。按之濡。此为肠痈

　　。及治腹痈有脓者。

　　薏苡仁（二两半）附子（炮半两）败酱（一两一分）上为锉散。每服四钱。水一盏半。

　　煎七分。去滓。空心服。小便利为效。一方入生姜半分同煎。

　　鸡毛散

　　（出千金方）

　　治肠痈。

　　雄鸡顶上毛（烧灰）雄鸡屎（烧灰各一两）上为细散。每用温酒二合。空心调下一钱。

　　日晚再服。

　　烧枣散

　　（出直指方）

　　治肠痈。

　　干枣（连枝烧存性）川百药煎（研细等分）上为末。每服一钱。米饮调下。

