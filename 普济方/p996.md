<!-- { "loadSidebar": true } -->
　　治肠痈腹胀皮急。微汗。小腹重强。按之即痛。小便数似淋。未有脓方。

　　（出圣惠方）牛蒡根（汁五合）川芒硝（一两）上药相和。煎一二沸。分为二服。空心及晚食前温服。

　　治肠痈

　　（出千金方）用截取檐头尖少许烧灰。水和服。当作孔出脓血愈。

　　拔毒散

　　（出千金方）

　　凡肠痈其状。两耳叶纹理甲错。初患腹中苦痛。或绕脐有

　　疮如粟皮。热便脓血出。似赤白下。

　　用马蹄灰以鸡子白和涂。即拔气。不过再。

　　又方

　　（出千金方）用瓜子三升捣末。以水二升。煮取一升五合。分三服。

　　又方

　　（出千金方）用死人冢上土作泥。涂之

　　治内痈未作头者方

　　（出千金方）取伏鸡屎服之。即瘥。

　　又方

　　（出千金方）用马牙灰和鸡子涂之。干则易。

　　治肠痈腹脏瘀血运扑损。用大蓟叶生研。酒并小便任服。恶疮疥癣盐研。名四音

　　。又名刺蓟。山牛旁散。

　　治小肠痈毒皮软。疖不作头。

　　（本草）以茅针浓煎。和酒服。

　　木占斯散

　　（一名内补散）

　　治肠痈病在上当吐。病在下当下脓血。此谓肠痈之

　　属。其痈肿即服。诸疽痔若疮已溃。便早愈。发背无有不疗。不觉肿去。时常服去败

　　酱。多治妇人诸产。症瘕益良。

　　（方见内补散）

　　卷二百八十六　痈疽门

　　肺痈

　　（附论）内经曰。肺之痈喘而两满。盖肺主气。而合于息。其脉反别者。从肺系横出腋下。故邪气蕴积于肺。则上为喘急。下连两满。治宜泻其肺脏之邪毒也。

　　肺痈病咳嗽脓血。其脉数实者属肺痈。虚者属肺痿。咳而口中自有津液。舌上胎滑。此为浮寒。非肺痿。若口中辟辟燥。咳即胸中隐隐痛。脉极滑数。此为肺痈也。问曰。病者咳逆。师脉之何以知为肺痈。当有脓血。吐之则死。后竟吐脓死。其脉何类何以别之。师曰。

　　寸口脉微而数（三因云寸口脉数而实按之滑）微则为风。数则为热。微则汗出。数则恶寒。

　　风中于卫。呼气不入。热过于营。吸而不出。风伤皮毛。热伤血脉。风舍于肺。其人口干喘满。

　　咽燥不渴。多唾浊。时时振寒。热气之所过。血为凝滞。蓄结痈脓。吐如米粥。始萌可救。

　　脓已成则难治。寸口脉数。趺阳脉紧。寒热相搏。故振寒而咳。趺阳脉浮缓。胃气如经。此为肺痈。师曰。振寒发热。寸口脉滑而数。其又饮食起居如故。此为痈肿病。医者不知。而以伤寒治之。不应愈也。何以知有脓。脓之所在何以别知其处。师曰。假令脓在胸中者为肺痈。其脉数。咳唾有脓血。设脓未成。其脉自紧数。若但数脓已成也。

　　凡病肺痈。脉来短涩顺。浮大者死。其色当白。而多赤者亦死。

　　中府隐而微痛者肺疽也。上肉微起者肺疮也。中府者穴也。在云门下一寸六分。乳肋间动脉应手陷中也。是以候。始萌则可救。脓成则多死。若欲知有脓者。但诊其脉。若微紧而数者。未有脓也。紧甚而数者。已有脓也。

　　肺痈肺痿二证。皆为难治。肺痈者出于上焦。客热停于肺腑。咳嗽胸膈内痛。致使肺烂成痈。唾脓如败糊臭秽。此难治。脉关前紧后微小。下虚上盛也。古人以黄为主。甘桔汤为佐。然罕有安者。以肺穿故。

　　儒门事亲书云。舞水有一富家二子。长者年十三。幼者十一岁。皆好顿食紫樱一二斤。

　　每岁须食半月。后一二年幼者发肺痈。长者发肺痿。相继而殁。戴人常曰。人之死者命耶天耶。

　　方

　　生南星汤。治肺有痈脓。腥气上冲。呕而咳嗽。

　　生南星（一两）知母贝母（去心炒）生地黄阿胶（炒）川芎桑白皮（炒）甘草（炙各三两）防风射干桔梗天门冬（去心）脑荷杏仁（不去皮）半夏（治）上锉散。每四钱姜七片。乌梅一个。食后煎服。（紫苏叶及白芷白芨各半两）

　　桔梗汤

　　（出危氏方）

　　治男妇人咳。而胸膈隐痛。两脚肿满。咽干口燥。烦闷多

　　渴。时出浊唾。腥臭。名肺痈。小便赤黄。大便多涩实者。先投参苏饮四服。虚者先投

　　小青龙汤四服。并用生姜枣子煎却服之。

　　桔梗（去芦）贝母（去心）大当归（酒浸）栝蒌仁枳壳（去瓤炒）薏苡仁（微炒）桑白皮（炒）甘草节防己（去粗皮各一两）百合（蒸半两）黄（一两半）正地骨皮知母杏仁北五味子甜葶苈（各半两）上锉散。每服四钱。水一盏半。生姜五片煎。不拘时温服。咳不渴加百药煎。热加黄芩。大便不利加煨大黄少许。小便涩甚。加木通、车前子煎。

　　烦燥加白茅根。咳而疼甚。加人参、白芷。

　　桔梗汤

　　（出济生方）

　　治肺痈心胸气壅。咳嗽脓血。心神烦闷。咽干多渴。两脚

　　肿满。小便赤黄。大便多涩。

　　桔梗（去芦）贝母（去心膜）当归（去芦酒浸）栝蒌子枳壳（去瓤麸炒）薏苡仁（炒）桑白皮（蜜水炙）防己（各一两）甘草节（生用）杏仁（去皮尖麸炒）百合（蒸各半两）黄（去芦两半）上咀。每服四钱。水一盏半。姜五片。煎至八分。去滓温服。不拘时候。

　　若大便闭者加大黄。小便闭者加木通。

　　理肺膏

　　（出危氏方）

　　治肺痈正作。咳唾不利。胸膈迫塞。

　　诃子去核百药煎五味子（微炒）条参（去芦）款冬花蕊杏仁知母贝母甜葶苈子紫菀百合甘草节（各五钱）上为末。用白茅根净洗称三斤。研取自然汁。入瓷石器中。熬成膏。更添入好蜜二斤。再熬匀候冷。调和前药为丸。如梧桐子大。温水吞下。

　　黄散

　　（出圣惠方）

　　治肺痈心胸气塞。咳嗽脓血。心神烦闷。小便赤。大便多

　　涩。

　　黄（一两）白蒺藜（三分）枳壳（三分麸炒微黄去瓤）紫苏茎叶赤茯苓（各一两）杏仁（三分汤浸去皮尖双仁麸炒微黄）桑根白皮（锉）天门冬（去心）川大黄（锉碎微炒各一两）当归甘草（各半两）生干地黄（一两）上为散。每服四钱。水一中盏。入生姜半分。煎至六分。去滓。不计时候温服。

　　葶苈散

　　（出危氏方）

　　治肺痈咳嗽气急。睡卧不安。心胸胀满。

　　甜葶苈子（一两半）百合白附子北五味子（炒）甘草节罗参款冬花百药煎（各一两）紫菀（去木一两）大朱砂（五钱别研）上为末。每服二钱。灯心汤调下。

　　升麻白蔹膏疗肠痈肺痈方

　　升麻白蔹漏芦芒硝（各一两）黄芩枳实（炒）连翘蛇衔（各三两）栀子（二十枚擘）蒴根（四两）上捣令细。以水三升。渍经半日。以猪脂五斤。煎令水竭。去滓敷之。日三。若胶紧合水煎。

　　汉防己散

　　（出圣惠方）

　　治肺痈喘急。咳嗽脓血。心神烦闷。咽干多渴。

　　汉防己（三分）麦门冬（三分去心）桑根白皮（一两锉）赤茯苓（一两）枳壳（三分麸炒微黄）地骨皮（三分）前胡（一两去芦）黄（一两锉）甘草（半两炙微赤锉）上为散。每服四钱。水一中盏。入生姜半分。煎至六分。去滓。不拘时温服。

　　牡丹散治肺痈胸乳间皆痛。口吐脓血。气作腥臭。

　　川升麻苦梗薏苡仁地榆黄芩赤芍药牡丹皮北甘草（各等分）上锉散。

　　每一两水一升半。煎五合。温服。日三。

　　桔梗白术汤治肺痈吐脓。经时不瘥。

　　桔梗（锉三升）白术生地黄（焙）薏苡仁甘草（炙）败酱当归（切焙一两）桑根白皮（锉一升）上锉如麻豆。以水一斗五升。煮大豆四升。取七升。去豆。内清酒三升。

　　合诸药煮之。去滓。取三升。每服一盏。日三夜二。

　　升麻汤

　　（出经验良方）

　　治肺痈吐脓血作臭气。胸乳间皆痛。

　　升麻桔梗薏米（即苡仁）地榆黄芩牡丹皮芍药（各五钱）甘草（七钱半）

　　生地黄汤治肺痈。

　　生地黄（汁一升）当归（切焙）甘草（炙）白石英（碎绵裹）人参（各一两）附子（炮制去皮脐一两）白豆（小者十粒）白鸡（一双男用雌女用雄制如食法一作雄）上除地黄汁鸡外。锉如麻豆。以水一斗五升。先煎鸡取七升汁。去鸡内地黄汁诸药等。煮取三升。去滓。

　　每服一盏。日三夜二服。

　　平肺汤治肺痈气逆喘咳。

　　紫菀（去土）人参紫苏（去梗各一两）杏仁（去皮尖双仁麸炒）橘皮（汤浸去白焙各一两）黄（一两锉）沉香（半两）上咀如麻豆。每服五钱。水一盏半。煎至八分。

　　去滓温服。日三为效。

　　竹茹散

　　（出圣惠方）

　　治肺痈烦闷。咳嗽脓血。

　　苦竹茹（一两）生干地黄（一两）茜根（半两）百合（半两）杏仁（半两汤浸去皮尖双仁麸炒）黄（一两锉）甘草（半两炒微赤锉）上为粗散。每服五钱。水一大盏。入生姜半分。煎至五分。去滓。不拘时温服。

　　内护排脓散

　　（出危氏方）

　　理肺痈吐脓后宜服。排脓补肺。

　　嫩黄（二两）川白芷北五味子（炒）人参（各一两）上为末。炼蜜丸。如小指头大。

　　偃仰入口含化。旋旋咽下。食后临卧服。专治肺痈证。始萌易治。脓成难治。诊其脉数而实。

　　症已成而脓清渐愈。面色白。呕脓而止者自愈。有脓而呕食。面色赤。吐脓如糯米粥者不治。

　　男子以气为主。得之十愈二三。妇女以血为主。得之十愈七八。

　　青苇散

　　（出圣惠方）

　　治肺痈咳。其声破嗄。体有微热。烦满。胸前皮甲错者

　　肺肿也。

　　青苇（二茎）薏苡仁（一合）甜瓜子（二合）桃仁（五十枚汤浸去皮尖）上捣碎。先以水三大盏。煎苇至一大盏。去滓。入薏苡仁等二味。同煎至七分。去滓。不计时候。分温二服。

　　四顺汤治肺痈吐脓。五心烦热壅闷。咳嗽。

　　贝母（去心）桔梗（炒）紫菀（去苗土各一两）甘草（炙锉半两）上捣筛。每服三钱。

　　水一盏。煎五七沸。去滓。不拘时候稍冷服。如咳嗽甚。入去皮尖杏仁二枚同煎。小儿量减。

　　华盖散治肺痈上喘咳嗽。胸膈满闷。口干烦热及吐血。

　　赤茯苓（去黑皮）甜葶苈（隔纸炒）桑根白皮（锉各一两）大黄（半两湿纸裹煨热）上捣罗为散。每服二钱。姜水调下。食后临卧服。

　　苇叶汤

　　（出三因方）

　　治肺痈。

　　薏苡仁瓜瓣仁桃仁（去皮尖各一两）上为锉散。每服四钱。水二盏。先以苇叶一握。

　　煎取一盏。去滓。入药六分。食后服。或吐脓血勿疑。

