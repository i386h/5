<!-- { "loadSidebar": true } -->
　　葶苈丸治肺痈。

　　甜葶苈（隔纸炒别研细罗过）杏仁（去皮尖双仁麸炒别研如膏各一两）贝母（煨令黄色去心别捣再研半两）上先使不蛀皂荚肥者二两。生捶碎。入在无灰酒半升内。熟。滤去滓。入净铫子中。慢火熬成膏。次将前三味药拌匀。旋入皂荚膏。和丸如梧桐子大。每服二十丸。温水下。如肺气喘急。浓煎桑白皮汤下。不拘时候服。

　　防己葶苈丸治肺痈。

　　防己（一两）葶苈（隔纸炒三分）杏仁（去皮尖双仁麸炒研如脂一分）上先捣前三味。

　　细罗为末。与杏仁同研令匀。取枣肉和丸。如梧桐子大。每日空心服。煎桑白皮汤下二十丸。

　　日三服。

　　麦门冬汤治肺痈。涕唾涎沫。吐脓如粥。

　　麦门冬（去心焙二两）桔梗（去芦头五两）甘草（炙锉三分）上粗捣筛。每服三钱。水一盏。青蒿叶十片。同煎至七分。去滓温服。稍轻者粥饮调下亦得。不计时候。

　　杏仁丸治肺痈喘急。

　　杏仁（去皮尖双仁麸炒研入）上捣罗为末。炼蜜和丸。如梧桐子大。生姜蜜汤下十丸至二十丸。食后临卧服。

　　枣膏丸

　　（出医方集成）

　　治肺积。在右胁下大如杯。发为痈疽。

　　陈皮桔梗葶苈（研各二两）上前二味为末。入葶苈研匀。煮枣肉和丸。如梧桐子大。

　　每服五七丸。米汤送下。

　　薏苡汤治肺痈。唾吐脓血。

　　薏苡仁（二合）黑豆（百粒）乌梅（一个）上水二盏。煎至一盏。入透明阿胶、生蒲黄各一钱。再煎沸。食后服。日二。

　　桔梗白散

　　（一名桔梗丸出圣惠方）

　　治咳。胸中满而振寒。脉数咽干不渴。时出

　　浊唾腥臭。久久吐脓如粳米粥者肺痈也。

　　桔梗（三分）贝母（三分）巴豆（一分去心皮熬研作脂）上捣筛。强人服半钱。

　　羸人减之。若病在膈上者必吐。膈下者必利。若利不止者。饮冷水一杯则定。忌猪肉芦笋等。

　　葶苈汤治肺痈咳嗽。上喘气急。不得卧。涕唾稠粘。胸膈不利。

　　葶苈（隔纸后炒紫色别研如膏）桑根白皮（微火细锉）大枣（拣洗去核）上用水三盏。

　　先煎桑白皮一两。枣十二枚。取一盏半。去滓。入葶苈膏一弹子大。搅化。煎取八分。温服。

　　良久当吐恶物。或微利三两行。其疾减后。宜服补肺药。七日外病未退。量人加减。更一服。

　　一方泻肺汤无大枣。

　　薏苡仁汤治肺痈。心胸甲错者。

　　薏苡仁（一升）苦酒（三升）上同煮取一升。去滓。微温顿服。有脓血吐出验。

　　补肺散治肺痈已吐出脓血。以此润护。

　　真钟乳粉（一两）白滑石上为末。每服三钱。米饮调下。

　　夜合汤

　　（一名黄昏汤出圣惠方）

　　治肺痈咳嗽。体有微热。烦满。胸前皮甲错者

　　。

　　用夜合白皮（一两锉）以水三盏。煎取一盏半。分温二服。

　　排脓散

　　（出圣惠方）

　　治肺痈得吐脓血喘急。此药排脓补肺。

　　用绵黄去芦二两。生用为细末。每服二钱。水一盏。煎至六分。温服。吐脓后。用甜葶苈二两半。隔纸炒令紫色为末。每钱煎六分。温服。

　　治肺痈方

　　（出圣惠方）薏苡为末。糯米饮调下。又粥内煮吃亦可。一方水煎服。当下脓血便愈。

　　葶苈大枣泻肺汤

　　（出圣惠方）

　　治肺痈胸胀满。一身并面目浮肿。鼻塞清涕出。

　　不闻香臭酸辛。咳逆上气。喘鸣迫塞。饮不得息。

　　以葶苈炒令黄。研细。丸如弹子大。用水三盏。煮枣十枚。至一盏去枣。入药煎至七分。

　　食后服。金匮令先投小青龙汤三服。乃进此药。一方去枣水煎服。

　　治上隔壅热而成肺痈。兼感风寒重出。

　　用加味败毒散。入黄芩、栝蒌仁、薄荷、当归、川白芷、半夏、乌梅、桑白皮。半料各五钱。生姜、生地黄、灯心、白茅根煎。热甚加大黄。

　　治腹痈为病。小腹重抑之则痛。小便数。时时汗。复恶寒。其身背甲错。或绕脐生

　　疮。或脓出大便。疗之方亦治肠痈肺痈。

　　捣生鲫鱼令熟。以醇酒加涂腹上。

　　集验方

　　（出肘后方）

　　疗胸中满。而振寒脉数。咽燥不渴。时时出浊唾腥臭。久

　　久吐脓如糯米粥。是肺痈。治之一名桔梗汤。

　　桔梗甘草（各二两炙）上以水三升。煮取一升。分再服。朝暮吐脓血则愈。一方温服。

　　如人行八九里再服。

　　金沸草散

　　（如宜方）

　　治肺痈嗽出脓血。神闷。咽燥渴。大小便涩。

　　荆芥穗（四两）半夏（制）甘草（各一两）麻白（制）前胡旋复花（各二两）赤芍药（一两）上咀。姜枣煎热服。后服防己丸。又红枣、百药煎等分。烧灰存性为末。饮汤下。

　　桔梗汤

　　（出卫生家宝方）

　　治肺痈初萌。

　　桔梗甘草薏苡仁（各二两）上为粗末。每服五钱。水二盏。煎至一盏。去渣服。

　　治肺痈喀血

　　（出永类钤方）以薏苡仁为末。熟煮猪胰切片。蘸药食。候空时食之。盖苡仁补肺。猪胰引入经络。又薏苡仁三合。捣烂。水二大盏。煮一盏。去滓。分二服佳。

　　肺痈咳血经效

　　（出永类钤方）马兜铃桑白皮地骨皮（并蜜微炒）桔梗薏苡仁以食后粳米一撮。入生地黄汁少许。

　　补肺散

　　（出永类钤方）人参北五味黄上用羊肺、猪肺。瓦器煮食。蘸好钟乳粉。

　　卷二百八十六　痈疽门

　　便痈

　　（附论）大便痈者谬名也。乃男子血疝也。难素所不载。然而足厥阴肝之经络。是血流行之道路也。冲脉、任脉、督脉。亦属肝经之旁络也。难经曰。男子七疝。血疝乃七疝之一也。治以导水丸、桃仁承气汤。或抵当汤投之。若瘀血聚而不散。可以大作剂料。大泻一二十行。以玉烛散和血通经之类是也。世人多用大黄、牡蛎。间有不愈者。是不知和血通经之道也。

　　方

　　七圣散治便痈。

　　大黄山栀牡蛎（生）栝蒌金银花皂角针（火烧出火气）甘草（各等分）上为细末。每服半两。生姜一大块。酒水各一盏。煎耗半。去滓空心服。以通利为度。却以药安于肿处。仍用扯自身衣带。缚住脚大指。随病左右。

　　乳香定痛膏

　　（出经验良方）

　　治便痈先服复元通气散。黑神散打和。酒调服。以

　　药调涂。

　　南星半夏僵蚕（各半两）柏霜叶（一两即芙蓉叶）没药乳香（各一两）上为末。

　　姜汁调涂。极能定痛消肿。及治肿毒。无名恶疮。

　　栝蒌散

　　（出瑞竹堂）

　　治便痈等恶疮。

　　栝蒌（一个去皮）生姜（半两）甘草（半两）金银花（三钱）牛蒡子（三钱微炒）上将药不犯铜铁捶碎。用酒一大升。煎数沸。空心温服。微利为度。

　　便痈方

　　（出神效方）

　　便痈本名血疝。

　　牡蛎大黄甘草（各半两）悬蒌（一个）（案：此方缺制法及服法）

　　三物汤治便痈。

　　牡蛎大黄山栀子（各等分）上为末。水酒一大盏。煎至七分。露一宿。温起空心服。

　　治便痈。

　　朴硝末（三钱）干姜末（一钱）上作一服。用无灰好酒半碗。空心调下。

　　宣毒散治便痈肿毒。

　　大黄（一两）牡蛎（一两炒）上为细末。每服三钱。酒二盏。煎至六分。和滓温服。

　　以利为度。水调扫肿上即消。

　　治便痈

　　（出神效方）用冬葵子为末。酒调下三两服。

　　又方治便痈俗名。欲作未作之时。

　　用皂荚不蛀者烧过。阴干为末。酒调服之。皂角子七个。服之亦效。

　　胡桃酒方

　　（出神效方）用胡桃七个烧过。阴干为末。酒调服。不过三服。

　　生蜜粉方

　　（出神效方）用生蜜、米粉调服。休吃饭。利小便为度。

　　治便痈

　　（出危氏方）牛蒡子破故纸大黄黑牵牛上等分为细末。空心酒调下。一服即消。

　　神效桦皮散

　　（出永类钤方）

　　治便痈初发即用。

　　桦皮杏仁皂角刺甜桃（十二枚）山栀（五味各烧灰三钱）穿山甲（黄土炒三钱）乳香没药（各二钱）酒浸别研。调和麝香少许。共九味。前六味并作末。却加下三味。

　　可作六服。酒调。猛进二服即见效。经验只用猪牙皂角。煨令黄色作末。酒调效。

　　初发时服五香连翘散。吞皂角煎丸。用复元通气散不及此。淮人用蜀葵子七粒。皂角半梃作末。以锻石同醋调。搽贴。独子肥皂荚同蒜捣贴。亦佳。身热脉实。先服败毒散数服住。已溃者太乙膏贴。又四住散一两。十宣散二两。打和酒调。又擂葱根入蜜和匀。贴肿处。

　　用纸不令走气。内服桦皮通气等散。一云服桦皮散前。用胡桃煎于油中。却用酒空心嚼胡桃。使大便稍利。却用桦皮散。一云穿山甲烧存性为末。酒服后。用土涂疮上。未成即消。已成即溃。初作宜服复元通气散为先。

　　卷二百八十六　痈疽门

　　肾痈

　　（附论）夫肾痈于内肾相对。皆由肾气衰败而成。突起皮赤者易安。陷入皮黑者难痊。如精神清爽。颜色红润。饮食不减。多起少卧。此为善义也。颜色黑黄。饮食全减。斯为可忧。惟须详审速疗。肾痈乃将理失宜。劳伤气血。风寒之气。乘虚而入。内舍于肾。及挟邪热。其气结聚。或作寒热。脉数而实者是也。

　　消毒散

　　（出百一选方）

　　治男子肾痈。妇人乳痈。一切赤肿毒。服之自散。

　　赤土（一皂子大）木鳖子（七个炮去皮）上同研令极匀。分三服。热酒或米饮调下。

　　食后服。不动脏腑。不过一剂效。

　　治外肾痈疮

　　用抱鸡卵壳、鹰爪、黄连、轻粉等分为末。煎过。清油调涂。

　　治丈夫阴头痈

　　（出肘后方）用鳖甲一个。烧为末。以鸡子白和。敷之。

　　治肾痈及天行热疾

　　用乌贼骨末粉。敷之。

　　甘草膏

　　（出百一选方）

　　治水谷道前后生痈。谓之悬痈。乃肛门及膀胱处。生核

　　子如橄榄样。或梅李状。初不作痛。至旬日。渐作热。不早治疮溃脓血出。日数碗。有

　　至肠腐而大便从疮口出者。其苦不可言。近以数月。远至一二年亦愈。须是作核未痛以

　　前治之。不过一二服便自消。此病初发如松子大。渐如莲子。数十日后。如觉赤肿似桃

　　李即破。若破则难治。服此药。此痈已破服此药二服。疮口即合。甚妙。

