<!-- { "loadSidebar": true } -->
　　用粉草半斤。内用无节者四两。如算子样劈破了。取泉石间长流水。以甘草入水中浸透。

　　以炭火将甘草蘸水焙炙。以一碗水尽为度。不可急性擘开。和将所炙甘草另用泉水五盏。无灰好酒五盏。用瓦罐煎至二之一如膏。一起服之。立愈。另用有节甘草四两。仍用泉水随罐大小煎汤。漉洗患处三遍。其效如神。如水冷再温热洗。一方治悬痈卒肿。用硼砂半钱。绵裹含咽津瘥。

　　治悬痈。

　　大黄甘草节贝母白芷上为末。小酒调。兼治弩气诸疮疖瘥。虚弱人加当归一半。

　　大黄煨一半。

　　治悬痈乖宜。咽中妨闷。

　　（出本草）白矾（一两焙灰）盐（一两）上细研为散。以箸头点药在上瘥。

　　卷二百八十六　痈疽门

　　附骨痈

　　（附论）凡身体盛热。不可当风。盖风冷之气。入于肌内。则热气搏伏不得出。故附着于骨而成痈也。其状无头。但肿而阔。皮肤薄泽者。以毒瓦斯伏留于内故也。法宜外散其寒。内达蕴热。

　　乃中标本之治乎。

　　方

　　金石凌法

　　（出圣济总录）

　　治附骨痈。

　　栀子仁（半斤）犀角屑麝香（研各半两）桔梗（锉炒二两半）石膏（捶碎）寒水石（捶碎各四两）木通（锉）甘草（锉炙）郁金（锉各二两）青木香（锉一分）朴硝（研四斤）金二十两上除朴硝、麝香外。先将寒水石、石膏、金。以水二斗。于银器内慢火煎至一斗。

　　次下前犀角等药七味。再煎至五升。以生绢滤去滓。下朴硝。以柳木篦搅。勿住手。候稍凝即住火。入麝香拌令匀。盛密器中。每服一钱。新水调下。老幼加减服。

　　贯众汤

　　（出圣济总录）

　　治附骨痈。生股上。伏肉腠。

　　贯众地骨皮谷精草枇杷叶（拭去毛炙）荆芥（去梗）蜀椒（去目并闭口者各一两）（案：此方缺制法及服法。）

　　当归散

　　（出神效方）

　　治附骨痈。及一切恶疮。

　　当归（半两）甘草（一两）山栀子（十二个）木鳖子（一个去皮）上为细末。

　　每服三五钱。冷酒调下。

　　密陀僧散

　　（出圣济总录）

　　治附骨痈。

　　密陀僧自然铜（各半两）杏仁（去皮尖双仁二七枚）上用苦竹筒一枚。入药在内。

　　纸封筒口。慢火煨。候竹筒黄色。取研极细。看疮大小用药。以新汲水调匀。用鸡翎扫药涂痈上。甚者不过二七日效。

　　蛇皮散

　　（一名三生散）

　　治附骨痈疽、痈肿、疔肿、诸毒。根在脏腑。疮口久

　　不合。

　　蛇皮露蜂房乱发（各半两）上烧灰存性。研细。每服二钱。温酒调下。日三服。

　　一方其蜂房用橱上悬得风露者。其蜂黄黑色。长寸许。螫马牛人及自死者。用此皆有效。非人家屋下小小蜂房也。

　　牛胶散

　　（出圣济总录）

　　治附骨痈。

　　牛皮胶（黄明者慢火炙令黄）甘草（用水一盏蘸炙水尽锉各半两）上为散。每服二钱。

　　浓煎木贼汤调下。空心服。复取药末以井水调膏。看疮大小摊纸贴之。

　　甘草汤

　　（出圣济总录）

　　治附骨痈。

　　甘草（炙二两）露蜂房（一两）上锉。以水五升。煎至三升。去滓。以故帛二片浸汤中。

　　更互洗疮上。日三。

　　槲皮散

　　（出圣济总录）

　　治附骨痈疽。

　　用槲皮三两。烧令烟尽。细研为末。每服二钱。空心米饮调下。日晚再服。

　　治附骨痈方

　　（出圣济总录）用生地黄取汁一盏。于银石器中煎如膏。候冷。涂敷肿上。日三五度。

　　又方

　　（出圣济总录）用新鼠皮一张。看疮大小裁贴。日二次。出脓。若已溃者。用猪脊脂贴。吮脓出尽即瘥。

　　五香连翘汤

　　（一名连翘散）

　　治附骨痈、结核。脓水肿痛。心肠气满。方见本门

　　发背类。

　　内托黄柴胡汤

　　（出试效方）

　　治附骨痈。

　　黄（二钱）柴胡（一钱）羌活（五分）连翘（一钱三分）肉桂（三分）土瓜根（一钱酒制）生地黄（一分）黄柏（五分）当归尾（七分半）上咀。作一服。水三盏。

　　酒一盏。

　　同煎至一盏。去滓热服。宿食消尽服。一服而愈。昔贾德茂男年十岁。丁未四月十一日。于左腿近膝股内出附骨痈。肉色不变。漫肿皮泽未硬。疮势甚大。其左脚乃肝之脾土也。在足厥阴肝经之分。少侵足太阴脾经之分。具脉左三部细而弦。按之洪缓。微有力。一方无黄柏。

　　内托黄酒煎汤

　　（出试效方）

　　治附骨痈。

　　柴胡（一钱半）连翘（一钱）肉桂（一钱）黍粘子（炒一钱）黄（二钱）当归尾（二钱）黄柏（五分）升麻（七分）甘草（炙五分）上咀。好糯米酒一盏半。水一大盏半。

　　同煎至一大盏。去滓温服。空心宿食消尽服之。待少时。以早压之。使不令大热上攻中上二焦也。丁未季春二十二日。蒲度主老七十。因寒湿地气得附骨痈。于左腿外侧。足少阳胆经之分。微侵足阳明分。阔六七寸。长一尺。坚硬漫肿。不变肉色。皮泽深。但行步作痛。

　　以指按至骨大痛。与药一服立止。再日坚硬而肿消。

　　卷二百八十六　痈疽门

　　石痈

　　（附论）夫人之气血。得热则润泽。得寒则凝结。石痈者寒气凝结致热。一气不得散。故其肿结确实有核。皮肉不甚热。微痛。热时自歇。此寒多热少。坚硬如石之状。而谓之石痈。久久热气乘之。乃有脓也。治宜温调营卫。散其寒邪。使气得阳而外发。则肿硬自消。而脓血出矣。

　　方

　　沉香汤治石痈肿毒。结硬疼痛。口干烦热。四肢拘急不得卧。

　　犀角汤

　　（出圣惠方）

　　治石痈热毒瓦斯盛。肿硬疼痛。口干烦闷。

　　犀角汤（镑三分）连翘射干栀子仁升麻当归（切焙各一两）大黄（锉炒二两）木香（三分）枳壳（麸炒）赤芍药上粗捣筛。每服三钱。水一盏。煎六分。去滓。不计时候温服。

　　占斯散治石痈结实。已坏未坏。

　　升麻汤

　　（出圣济总录）

　　治石痈皮色紫赤。恶寒壮热。一二日未成脓者下之。亦

　　治石疽坚硬。

　　升麻连翘大青（各一两）生地黄（焙二两）败酱络石白蔹（各半两）人参（一两）大黄（锉炒二两）上粗捣筛。每服五钱。水一盏半。煎八分。更入芒硝末半分。去滓。

　　空心温服。微利为度。

　　黄连散

　　（出圣惠方）

　　治石痈结硬发热。紫赤色。毒瓦斯攻冲未定。日夜疼痛。宜

　　用此消肿化毒止痛。

　　黄连川大黄（生用）白蔹马牙黄柏（锉各一两）青盐麒麟竭（各半两）赤小豆（半两炒熟）杏仁（四十九枚汤浸去皮尖研用）上为细散。用蜜水调涂痈上。干则易之。

　　凝水石散

　　（出圣济总录）

　　治痈疽结硬。未成脓贴之。

　　凝水石黄柏黄（锉）黄连（去须）大黄石膏栀子仁白蔹（各一两）上捣罗极细。以浆水调如糊。摊故帛上。贴患处。

　　大黄散

　　（出圣惠方）

　　治石痈肿硬疼痛。心腹烦闷。不得宣畅。

　　川大黄（一两锉碎微炒）当归（一分）川芒硝黑豆皮枳壳（麸炒微黄各半两）牛蒡子（一分微炒）芎（一分）甘草（半两生锉）上为散。分为三服。每服水一大盏。

　　煎至五分。去滓。不计时候温服。以利为度。

　　木香散

　　（出圣济总录）

　　治石痈已服前升麻汤后。用此贴涂。

　　木香大黄（锉炒）升麻白蔹（各半两）芒硝赤小豆（各半两）上为散。以榆白皮汁入水少许。调和如糊。涂故帛上贴之。日二。

　　雄黄散

　　（出圣惠方）

　　治石痈风毒初结。核坚硬。

　　雄黄（细研）川大黄（生用）磁石（捣碎细研）白矾（烧令汁尽）细辛（各半两）上为细散。用鸡子白和生蜜调涂之。干则易也。

　　练石散

　　（出千金方）

　　治痈有坚硬如石核者。复大色不变。或作石疽。

　　粗理黄石（一斤）鹿角（一两烧）白蔹（三两）上用醋五升。先烧石令赤。内醋中。不限数。醋减半止。总捣末。以余醋和如泥。浓敷之。干则易。取消止。尽更合。诸漏及瘰。其药悉皆用之。仍火针针破头敷药。又单磨鹿角、半夏末和敷之。

　　黄当归散

　　（出圣济总录）

　　治石痈久不瘥。

　　黄（锉十两）当归（切炒八两）上为散。每服三钱。温酒调下。不计时候。

　　蜀漆方

　　（出圣济总录）

　　治石痈疽。

　　蜀漆（干者半两）桑根白皮（二两）上为末。量多少而用以熔牛皮胶并酒调和。敷肿处。

　　日三五次。

　　又方

　　（出圣惠方）

　　治石痈坚如石。不作脓者。

　　梁上尘葵根茎叶（各等分）上醋和。敷之即瘥。并治石疽。

　　又涂半夏方

　　（出圣济总录）

　　治痈疽结硬未成脓。

　　用半夏一两为末。以新水和如糊。涂患处。日三五次。

　　又涂莨菪子方

　　（出千金方）用莨菪子二两为末。以醋调如糊。涂患处。干即易。一方治痈始觉肿令消。用莨菪末三指撮。水和服之。

　　治石痈坚如石。不作脓者方。

　　（出千金方）用生商陆根不拘多少。热捣敷之。干则易。取软为度。及治湿漏诸痈疖。

　　蛇蜕散

　　（出千金方）用蛇蜕皮贴之。经宿便瘥。一方烧灰细研。以醋调。涂肿上。

　　又方

　　（出千金方）用栎子一枚。以醋于青石上磨之。以涂肿上。干易。不过十度愈。

　　赤小豆方治发痈至坚而有根者。名为石痈。治疗之法。当服非酒即药。势不宜。

　　但当稍饮。取令相得。和散便止。凡痈肿有肥人用贴。宜栝蒌根。和平体气。

　　用赤小豆五合。内苦酒中熬之毕。捣为散。以苦酒和。涂擦纸上。贴肿从发肿两头。

　　治石痈发肿至坚。而有根者方。

　　（出千金方）用桑根白皮捣末。酒敷之。一方阴干捣末。烊胶和酒附肿。根即拔。

　　治石痈坚如石。不作脓者方。

　　（出圣惠方）用芫花为末。水和如膏。涂之。

　　卷二百八十六　痈疽门

　　胃脘痈

