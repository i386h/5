<!-- { "loadSidebar": true } -->
　　（附论）内经谓人病胃脘痈者。当候胃脉。其脉沉细者气逆。气逆者人迎甚盛。甚盛则热。人迎者胃脉也。逆而盛。则热聚于胃口而不行。故胃脘为痈。夫阴阳升降。则营卫流通。气逆而隔。则留结为痈。胃脘痈者。由寒气隔阳。热聚胃口。寒热不调。故血肉腐坏。以气逆于胃。脉沉细。以阳气不得下通。故人迎甚盛。令人寒热如疟。皮甲错。或咳或呕。或唾脓血。

　　观伏梁之病。亦有挟胃脘痈者。以其里大脓血。居肠胃之外故也。

　　方

　　连翘升麻散

　　（出圣惠方）

　　治热聚胃脘。留结为痈。

　　连翘升麻射干（去尾）独活（去芦头）桑寄生木通（锉各二两半）大黄（锉微炒二两以上捣为粗末）木香沉香（镑）薰陆香丁香麝香（各等分以上捣研为细末）上煎药五钱。水二盏。煎至一盏半。去滓。入后五香末二钱。再煎至一盏。温服。日三服。以快利为度。

　　芍药汤

　　（出圣济总录）

　　治胃脘蓄热。结聚成脓。

　　赤芍药犀角（镑）木通（锉）石膏（碎）升麻（各二两）甘草（锉）朴硝玄参麦门冬（去心各一两）上粗捣筛。每服五钱。水一盏半。煎八分。去滓温服。不计时候。

　　麦门冬汤

　　（出圣济总录）

　　治热气留聚胃脘。内结成痈。

　　麦门冬（去心焙）犀角（镑）葳蕤荠赤芍药石膏（各一两半）甘草（炙锉）红雪（各一两）上粗捣筛。每服五钱。水一盏半。煎八分。去滓。入竹沥一合。再煎三二沸。

　　温服。

　　犀角汤

　　（出圣济总录）

　　治胃腑实热。留结为痈。阳气不得下。胃脉沉细者。

　　犀角（镑）栀子仁赤芍药赤茯苓（去黑皮）黄芩（去黑心）射干（去毛）大黄（锉炒各一两）上粗捣。每服五钱。水一盏半。煎至一盏。滤去滓。入蜜一匙。搅匀。再煎一两沸。食后温服。

　　射干汤

　　（出圣济总录）

　　治营卫不流。热聚胃口。血肉腐坏。胃脘成痈。

　　射干（去尾）栀子仁赤茯苓（去黑皮）升麻（一两）赤芍药白术（各一两半）上咀麻豆大。每服五钱。水一盏半。煎至八分。去滓。入生地黄汁一合。蜜半合。再煎三沸。

　　温服。不拘时候。日二服。

　　卷二百八十六　痈疽门

　　痈有脓

　　（附论）夫痈有脓者。由寒气搏于肌肉。折血气结聚乃成痈也。凡痈不瘥。不复可消者。若按之都牢强者。未有脓也。按之牢强半软者有脓也。又手掩上不热者为无脓。若热甚者有脓也。

　　凡觉宜急破之。不尔、侵蚀筋骨也。

　　方

　　托里排脓散

　　（出圣惠方）

　　治痈疽一切疮肿。

　　木香（一分）黄（三分锉）白蔹（一分）占斯芎当归（锉微炒）细辛桔梗（去芦头）赤芍药槟榔败酱甘草（炙微赤锉）桂心羌活白芷（各一分）上为细散。每服二钱。食前甘草汤调下。

　　雄黄散

　　（出圣惠方）

　　治痈疽赤肿疼痛。未得脓溃。贴成脓。

　　雄黄（三两细研）麝香（一两细研）木香（半两）川大黄（三分）黄连（一两）白芷（二分）桂心（半两）当归（三分麸微炒）黄柏（三分锉）槟榔（二分）芎（半两）麒麟竭（三分）上为细散。用腊月猪脂调令匀。涂于绢上。贴肿处。候脓溃后。即用膏药搜脓生肌。

　　龙骨散

　　（出圣惠方）

　　治痈疽赤肿。未得脓溃。化脓止痛。

　　龙骨（一两）川大黄（半两生用）白蔹（半两）黄（半两锉）黄芩（半两）白芨（半两）牡蛎（半两烧为粉）雌黄（半两细研）甘草（半两）芎（半两）上为细散。

　　用猪胆调令如膏。摊于帛上。涂贴。取穴为度。

　　大黄散

　　（出圣惠方）

　　治痈肿已作脓。宜贴之。

　　川大黄当归（各一两）细辛（半两）木通（锉）芎黄连赤芍药黄（锉）白芨（各一两）上为细散。每用以鸡子白和。涂于故细布上。以贴肿处。燥复易之。

　　黄散

　　（出圣惠方）

　　治痈肿恶疮。排脓。

　　黄（一两半锉）白蔹赤芍药芎赤小豆（各一两）附子羊桃根（锉）茹牡蒙（各半两）（案：此方缺制法及服法。）

　　当归散

　　（出圣惠方）

　　治痈疽疮等。热毒炽盛不散。已成脓溃。痛不可忍。止痛

　　搜脓。

　　当归（一两）羊桃根（一两锉）桂心（半两）白蔹（一两）木香（半两）丁香榆白皮（一两锉）汉防己（一两）上为细散。用醋浆水调如膏。贴于肿上。干即易之。

　　丹粉散

　　（出圣惠方）

　　治痈肿恶疮中脓水。及新疮口未干。宜用此散令干方。

　　黄丹（二两）定粉（二两）白矾（二两）上药研入瓷瓶内。用盐泥固济。慢火令干后。

　　即用大火通赤。候冷。将出细研。敷疮。

　　密陀僧散

　　（出圣惠方）

　　治痈肿穴后。及恶疮脓水虽减。肌肉不生。宜此。

　　密陀僧（一两）黄连（一两去须）槟榔（二分）上为细散。日三贴之。

　　治痈肿恶疮内。脓不止。

　　（出圣惠方）用皮烧灰。细研。内疮孔中。

　　卷二百八十六　痈疽门

　　痈烦渴

　　（附论）夫痈者因寒搏于血。血涩不通。而热归之。壅结所成。热气不得宣泄。内熏五脏。故烦躁而渴也。凡痈肿热渴者。则引饮。冷气入于肠胃。即变下利。亦变呕哕。所以然者。本由虚热气逆。故呕哕逆冷乘之。故下利也。

　　方

　　连翘散

　　（出圣惠方）

　　治痈肿痛。口干烦渴。不欲饮食。

　　连翘（一两半）葛根（锉）川升麻枳壳（麸炒微黄）黄芩蓝叶赤芍药玄参白蔹羚羊角屑木通（锉）黄（锉）川大黄（锉碎微炒）甘草（锉各一两）上为粗散。每服四钱。水一中盏。煎至六分。去滓。不计时候。温服之。

　　黄散

　　（出圣惠方）

　　治痈肿体热烦渴。肢节拘急。肩背疼痛。

　　黄（一两半）生干地黄（一两）赤芍药（半两）川大黄（一两半锉碎微炒）赤茯苓知母柴胡（去苗）川升麻（各一两）当归（半两）木通（一两锉）甘草（半两生锉）羚羊角屑（一两）上为粗散。每服四钱。水一中盏。入小麦一百粒。煎至六分。去滓。不拘时温服。

　　犀角散

　　（出圣惠方）

　　治痈肿初发。热盛口干烦渴。四肢拘急。骨节疼痛。

　　犀角屑知母（各半两）木通（三分锉）赤芍药川升麻（各半两）川大黄（一两锉碎微炒）葳蕤黄芩（各半两）麦门冬（三分去心）甘草（半两生锉）马牙硝（一两半）上为粗散。每服四钱。水一中盏。煎至六分。去滓。不计时候温服。下三二行为度。

　　玄参散

　　（出圣惠方）

　　治痈肿成脓水。不能下食。心热口干。烦渴饮水。四肢羸

　　瘦。

　　玄参（一两）川升麻（三分）白藓皮（一两）黄连（一两去须）木瓜根（一两）麦门冬（一两去心）赤芍药（一两）川大黄（一两半锉微炒）大麻仁（一两半）川硝（一两半）上为散。每服三钱。水一中盏。入生地黄一分。细切。煎至六分。去滓。不拘时温服。

　　葛根散

　　（出圣惠方）

　　治痈肿热甚。口干烦渴。或时干呕。

　　葛根（一两锉）甘草（半两生锉）黄（一两锉）川升麻栝蒌根麦门冬（去心）赤芍药生地黄栀子仁（各一两）黄芩（三分）上为粗散。每服四钱。水一中盏。煎至六分。

　　去滓。不拘时温服之。

　　卷二百八十六　痈疽门

　　痈虚热

　　（附论）夫发痈虚热者。由寒客于经络。使血气痞涩。及结肿成痈。热气壅结。则血化为脓。脓溃既瘥之后。余热未尽。而血气已虚。其人翕翕苦热。虚乏。故谓之虚热也。

　　方

　　熟地黄散

　　（出圣惠方）

　　治痈发后。脓溃不止。肌体虚热。口干少食。

　　熟干地黄黄（锉）麦门冬（去心各一两）黄芩（半两）人参（一两去芦头）石膏（二两）芎当归（各半两）白茯苓（一两）甘草（半两生用）上为散。每服四钱。水一中盏。煎至六分。去滓。不拘时温服。

　　黄散

　　（出圣惠方）治痈脓溃。数日不止。致体虚烦热。头目昏闷。

　　黄（锉）防风（去芦头）川升麻羚羊角屑（各一两）芎（三分）甘草（半分）人参（一两去芦头）地骨皮（半两）白茯苓石膏（各一两）上为散。每服四钱。水一中盏。

　　煎至六分。去滓。不拘时温服。

　　沉香散

　　（出圣惠方）

　　治痈脓溃已绝。肌肉内虚。尚余热不退。

　　沉香（一两锉）黄芩甘草（生锉各半两）熟干地黄（二两）柴胡（一两去苗）栝蒌根（半两）白术（三分）麦门冬（一两去心）黄（一两锉）上为粗散。每服四钱。

　　水一中盏。入竹叶二七片。小麦五十粒。煎至六分。去滓。不拘时温服。

　　人参散

　　（出圣惠方）

　　治痈穴后。脓水过多。致内虚热。

　　人参（一两去芦头）白术（三分）麦门冬（一两去心）地骨皮（半两）熟干地黄黄（锉）白茯苓（各一两）甘草（半两生锉）上为散。每服四钱。水一盏。煎至六分。

　　去滓。

　　不拘时温服。

　　卷二百八十七　痈疽门

　　痈内虚

　　（附论）夫痈内虚者。营卫腐为脓血。经络不足。则五脏之气虚乏也。其证多生虚热。而心神为之惊悸。以痈热不散。乘虚而入。又心独恶热。故惊悸不定也。

　　方

　　黄散

　　（出圣惠方）

　　治痈内虚不足。脓水不绝。四肢乏力。不能饮食。久不瘥

　　。必为内漏。

　　黄（锉一两）山茱萸五味子（各半两）白茯苓（去黑皮三分）当归（切焙半两）石斛（去根三分）远志（去心焙一两）附子（炮去皮脐）巴戟天（去心）肉苁蓉（酒浸切焙）麦门冬（去心焙）熟干地黄（焙各一两）菟丝子（酒浸三日焙干半两为末）人参（三分）石苇（去毛一两）白芍药（三分）芎（半两）甘草（炙锉三分）上为散。每服二钱。

　　荆芥汤下。日三服。一方有地麦半两。

　　肉苁蓉散

　　（出圣惠方）

　　治痈经年不瘥。脓血过多。补虚。

