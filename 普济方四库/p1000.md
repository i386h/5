<!-- { "loadSidebar": true } -->
　　黄耆【剉焙】甘草【炙剉】当归【切焙】细辛【去苖叶】人参　五味子【去茎叶】桂【去麄皮各五钱】芍药【三分】前胡【去芦头一分】白茯苓【去黒皮一两】半夏【汤浸去滑焙干】麦门冬【去心焙各二两】
　　右麄捣筛每服五钱水一盏半入生姜半分拍碎枣三枚去核煎至一盏去滓分温二服空心一服如人行三五里再服深师治虚乏四肢沉重或口干吸吸少气小便利诸不足者无麦门冬五味子细辛前胡有桑螵蛸二十枚治丈夫虚劳风冷少积或大病后未平复而早房劳腰背强直脚中痛弱补诸不足者无五味子细辛有逺志橘皮各二两蜀椒一两乌头三枚小品方治虚劳气少小便过多者无五味子细辛人参前胡茯苓半夏有黄芩一两地黄二两以水九升煑取三升治虚劳胸中客气寒冷癖痞宿食不消吐逆脇间水气或流饮肠呜食不生肌肉头疼上重下轻慌慌忽忽去来躁热卧不得安小腹拘急小便赤余沥临事不起隂下温或小便白浊伤多者无麦门冬五味子当归细辛前胡茯苓半夏有厚朴二两胡洽方治五臓内伤者无麦门冬五味子当归细辛前胡茯苓名大黄耆汤延年秘录方十二补虚损强肾气者无麦门冬五味子细辛前胡有防风芎防各三两
　　半夏散【出圣惠方】治虚劳痰饮心腹烦闷不欲饮食
　　半夏【汤浸七遍去滑三分】防风【五钱去芦头】大腹皮【三分剉】麦门冬【三分去心焙】枇杷叶【五钱去毛炙防黄】白茯苓　白术　桔梗【去芦头】青橘皮【汤洗去白稂焙剉】前胡　人参【各三分去芦头】厚朴【一两去麄皮涂生姜汁炙令黄熟】
　　右为散每服四钱以水一中入生姜半分同煎至六分去滓不计时候稍热服
　　桔梗散【出圣惠方】治虚劳痰饮胷脇气不利
　　桔梗【去芦头】柴胡【各一两去芦】赤芍药　赤茯苓【各三分】旋覆花【五钱】五味子【三分】人参【一两去芦头】鼈甲【涂醋炙防黄去裙襴】陈橘皮【各一两去白焙】白术　防榔【各三分】甘草【一分炙防赤剉】
　　右为散每服三钱以水一中盏生姜半分枣三枚煎至六分去滓不计时稍热服忌苋菜
　　草豆蔲丸【出圣惠方】治虚劳脾胃气弱痰饮不散呕逆不下食
　　草豆蔲【去皮】桂心【各五钱】丁香【一分剉】髙良姜【五钱剉】附子【炮制去皮脐】半夏【汤浸七遍去滑剉】人参【各五钱去芦头】白茯苓　诃梨勒【各三分煨用皮】白豆蔲【五钱去皮】陈橘皮【三两浸去白穰焙】厚朴【一两去麄皮涂生姜汁炙令黄热】
　　右为散酒煑面糊为丸如梧桐子大每服食以姜枣汤下二十丸
　　白术汤　治虚劳痰饮心胸烦满气逆呕吐补暖水脏和益皮胃
　　白术　木香　白茯苓【去黒皮】草豆蔲【去皮】人参　陈橘皮【汤浸去白焙】桂【去麄白焙】枳殻【去根麸炒】细辛【去苗叶】陈麴末【各五钱】诃梨勒【三枚煨取皮用】
　　右麄捣筛每服三钱水一中盏入盐少许生姜五片煎至七分去滓空心温服
　　枇杷叶散【出圣惠方】治虚消痰饮顺气思食冝服
　　枇杷叶【五钱去毛炙防黄】前胡【一两去芦头】半夏【汤浸七遍去滑】人参【去芦头各二分】大腹皮【剉】桂心【各五钱】白茯苓　白术【各一两】陈橘皮【三分汤浸去白穰焙】木香　甘草【炙防赤剉各五钱】
　　右为散每服三钱以水一中盏入生姜半分煎至六分去滓不计时稍热服
　　人参半夏汤【出溥济方】治虚劳脾胃不调痰饮留滞心胸闷烦不思食呕逆头
　　人参　半夏【汤洗七遍去滑】赤茯苓【去黒皮各一两】大腹皮　前胡【去芦头】陈橘皮【汤洗去白焙】枇杷叶【去毛炙】鼈甲【去裙襴醋炙黄】柴胡【去苗各三分】芍药【五钱】
　　右麄捣筛每服三钱水一盏生姜三片同煎至七分去滓温服食后一方用白茯苓加枣煎
　　茯苓汤　治五劳七伤脾胃气弱痰饮不消胸满气逆呕吐减食
　　赤茯苓【去黒皮】前胡【去芦头】人参　附子【炮制去皮脐各五钱】黄耆【剉】鼈甲【去裙襴醋炙防黄】半夏【汤洗七遍去滑炒干各一两】陈橘皮【汤浸去白焙】木香【各一分】
　　右麄捣筛每服三钱水一盏生姜半分拍碎枣二枚去核煎至六分去滓空腹温服日午临卧再服之
　　旋覆花丸【出圣惠方】治虚劳胷膈积聚痰饮不思食
　　旋覆花【五钱】细辛【三分】前胡【一两去芦】桂心【三分】赤茯苓【一两】半夏【汤浸七遍去滑三分】枳实【三分麸炒防黄】枇杷叶【二分刷去毛炙令黄】诃梨勒皮【一两】
　　右为末炼蜜和丸如梧桐子大每服食前以生姜汤下二十丸
　　半夏汤　治虚劳寒热进退痰饮不消四肢拘急手足时冷
　　半夏【汤浸去滑焙干】防榔【各五钱】柴胡【去苖】桔梗【炒】人参　赤茯苓【去黒皮】白术【各三两】陈橘皮【去白三分】
　　右麄捣每服五钱水一盏生姜一分拍碎煎至六分去滓空腹分温二服
　　橘皮汤　治虚劳痰饮
　　陈橘皮【汤浸去白焙三分】半夏【汤浸去滑洗七遍麸炒黄色】大腹皮【剉】赤茯苓【去黑皮】芍药【各五钱】前胡【去芦头】枇杷叶【去毛炙各三分】
　　右麄捣筛每服三钱水一盏生姜半分拍碎煎至六分去滓不计时候温服
　　前胡散【出圣惠方】治虚劳心胸痰饮不散少欲饮食
　　前胡【一两五钱去芦头】旋覆花【五钱】桑白皮【一两剉】白术【一两】陈橘皮【一两汤浸去白穰焙】枇杷叶【一两刷去毛炙防黄】
　　右为散每服三钱水一盏入生姜半分煎至六分去滓不计时稍热服
　　桂心散【出圣惠方】治虚痰饮呕逆涎沫
　　桂心【一两】甘草【五钱炙防赤剉】皂荚【三寸去皮涂醋炙防黄焦去子】白术【三分】陈橘皮【一两汤浸去白穰焙】前胡【三分去芦头】
　　右为散每服三钱以水一中盏入生姜半分枣三枚煎至六分去滓不计时候稍热服
　　虚劳上气【附论】
　　夫虚劳上气者肺气虚弱邪气盛实也气聚于肺则肺叶举上焦不通气满胸中故为上气之疾○虚劳上气者縁肺主于气为阳气者有余则致肺满上逆虚劳之病或隂阳俱伤或血气偏损今是隂气有余故上气也
　　方
　　钟乳丸【出圣惠方】治虚劳上气肢体羸乏不能饮食
　　钟乳粉【二两】熟地黄【一两】续断　白茯苓　黄耆【剉】覆盆子　甘草【五钱炙防赤剉】五味子　桂心【各三分】肉苁蓉【一两酒浸一宿刮去皮炙干】菖蒲【三分】人参【一两去芦头】山茱茰【二分】薯蓣【一两】
　　右为末炼蜜和捣三二百杵丸如梧桐子大每服不计时候煑姜枣粥饮下三十丸忌生冷饴糖
　　紫苏散【出圣惠方】治虚劳上气胸膈满闷不能饮食四肢少力
　　紫苏茎叶【一两】五味子【五钱】赤茯苓【三分】前胡【去芦头】陈橘皮【各一两汤浸去白穰焙】白术　桂心【各三分】木香　泽防人参【去芦头】黄耆【各二分剉】半夏【半两汤浸洗七遍去滑】诃梨勒皮【三分】甘草【五钱炙防赤剉】
　　右为散每服三钱以水一中盏入生姜半分煎至六分去滓不计时候稍热服忌炙煿湿面
　　沉香散【出圣惠方】治虚劳上气脾胃气弱胸满多痰食无味神思昏闷肢节烦疼体虚乏力
　　沉香　枇杷叶【各三分刷抹去毛炙防黄】前胡【一两去芦头】半夏【五钱汤洗七遍去滑】白术【三分】诃梨勒皮【一两】人参【三分去芦头】黄耆【一两剉】桂心　五味子　细辛【各五钱】白茯苓　陈皮【三分汤浸去白穰焙】甘草【五钱炙防赤剉】
　　右为散每服三钱水用一中盏入生姜半分枣三枚煎至六分去滓不计时候稍热服
　　五味子散【出圣惠方】治虚劳上气四肢羸弱不能饮食五味子　续断【各五钱】人参【去芦头】柴胡　紫苏子【各三分】半夏【五钱汤洗七遍去滑】白茯苓【一两】陈皮【汤洗去白穰焙】白术【各三分】桂心【五钱】黄耆【剉】熟地黄【各一两】甘草【炙微赤剉】紫苑【各五钱洗去苗土】
　　右为散每服三钱以水一中盏入生姜半分枣三枚煎至六分去滓不计时候温服
　　白茯苓丸　治虚劳上气咳嗽
　　白茯苓【去黒皮】贝母　五味子　紫苑　白术　百部根　杜衡　麦门冬【去心焙】麻黄【去根节汤煑去末】人参【去芦头】杏仁【汤浸去皮炙双仁熬】陈橘皮【汤浸去白焙】桂【去麄皮等分】
　　右为末炼蜜为丸如梧桐子大每服二十丸空心米饮下加至三十丸日再服
　　半夏汤　治虚劳上气咳嗽兼肺劳涕唾稠黏及有脓血皮肤干焦或作寒热饮食不下喘息不调日渐瘦悴不得坐卧
　　半夏【汤浸去滑焙】桔梗【剉各三分】防榔【二枚煨剉】桑根白皮【炙剉】百部【焙】贝母【去心炒】甘草【炙剉】欵冬花　吴茱莄【水浸一宿焙干炒】紫苑【去心苖土各五钱】泽防叶　旋覆花【各一分】
　　右麄捣筛每服三钱水一中盏入生姜半分拍碎枣二枚擘煎至七分去滓空心服日午夜卧再服
　　五味子汤　治虚劳上气胸膈不利喘息咳嗽稠黏不思饮食
　　五味子　诃梨勒皮　前胡【去芦头】麦门冬【去心焙各一两】人参　枳殻【去穰麸炒】紫苏茎叶　大腹皮　甘草【炙剉各三分】陈皮【汤浸去白焙】
　　右麄捣筛每服三钱水一盏生姜半分煎至七分去滓温服不拘时候
　　白术汤【出圣恵方】治虚劳上气心腹气胀不能饮食呕吐酸水
　　白术　人参　白茯苓【去黒皮】诃梨勒皮　厚朴【去麄皮生姜汁炙各一两】陈橘皮【汤洗七遍去滑】紫苏茎叶　防榔【剉】桂【去麄皮三分】半夏【汤洗七遍去滑】木香【各五钱】
　　右麄捣筛每服三钱水一盏煎至七分去滓入生姜少许再至六分稍热服不拘时候
　　黄耆汤　治虚劳上气喘息不得安卧咳嗽面目虚浮小便不利
　　黄耆【三分】桑根白皮【炙】赤茯苓【去黒皮各五钱】柴胡【去苗】陈橘皮【汤浸去白焙】恶实【防炒】甘草【炙各三分】麦门冬【去心焙】
　　右剉如麻豆每服五钱水一盏半煎八分去滓食后服夜卧再服
　　紫苏汤【一名五味子散】治虚劳上气胸中烦满寒热减食不得安卧
　　紫苑【去苗土】五味子　前胡【去芦头】陈橘皮【汤洗去白焙】人参　白术　麦门冬【去心焙各一两】甘草【炙剉五钱】桂【去麄皮三分】
　　右麄捣筛每服三钱水一盏入生姜三片枣二枚擘破煎取七分去滓温服日三
　　诃梨勒散【出圣惠方】治虚劳上气心膈气滞不思饮食诃梨勒皮　陈橘皮【各一两汤洗浸去白穰焙剉】白术【三分】人参【一两去芦头】桂心【三分】甘草【五钱炙防赤剉】紫苏茎叶【一两五钱】防榔【三分】半夏【五钱汤洗七遍去滑】
　　右为散每服三钱以水一中盏入生姜半分煎至六分去滓不计时候稍热服
　　草豆蔲散【出圣恵方】治虚劳上气胸中满闷不下饮食草豆蔲【二分去皮】前胡【一两五钱去芦头】桔梗【去芦头】木香【各三分】赤茯苓【一两】大腹皮【三分】防榔【一两】紫苏茎叶【二两】陈橘皮【一两汤浸去白穰焙】
