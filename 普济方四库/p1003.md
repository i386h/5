<!-- { "loadSidebar": true } -->
　　白术散【出圣恵方】治虚劳脾胃气冷食即呕逆无食即饥白术【三分】藿香【半两】枇杷叶【二分拭去毛炙防黄】人参【去芦头】白茯苓【各一两】肉荳蔲【三枚去殻】甘草【半两炙防赤剉】厚朴【一两去麄皮涂生姜汁炙令香熟】桂心【半两】
　　右为散毎服三钱以水一中盏入生姜半分三枚煎至六分去滓不计时稍热服
　　丁香散【出圣恵方】治虚劳脾胃气弱呕逆不欲饮食四肢少力
　　丁香　人参【去芦头各三分】甘草【半两炙防赤剉】白术【三分】茯神【一两】髙良姜【剉】白荳蔲【去皮】陈橘皮【汤浸去白穣焙】半夏【汤洗七遍去滑各半两】
　　右为散每服三钱以水一中盏入生姜半分三枚煎至六分去滓稍热服不计时
　　前胡汤　治虚劳胸满气逆呕吐饮食不欲
　　前胡【三分去芦头】柴胡【去苖】桔梗【炒】赤茯苓【去黒皮各半两】大腹子【三枚并皮剉】半夏【汤洗七遍去滑】陈橘皮【汤洗去白炒各一两】人参
　　右麄捣筛毎用五钱水一盏半生姜一分拍碎煎至一盏去滓空腹分温二服
　　人参汤　治虚劳脾胃气弱呕吐不纳饮食四肢怠堕人参　肉荳蔲【去殻炮】半夏【汤洗七遍去滑】黄蓍【剉】厚朴【去粗皮生姜汁炙熟】枇杷叶【拭去毛炙】藿香【去梗】白茯苓【去黒皮各二两】
　　右麄捣筛毎服三钱水一盏入生姜指大拍碎大枣二枚擘破煎取七分去滓空心食前温服
　　半夏汤　治虚劳脾胃气滞胸膈痰壅食即吐呕半夏【汤浸去滑焙干一两】陈橘皮【汤浸去白焙二两】芍药　白茯苓白术　杏仁【汤浸去皮尖双仁别研各一两半】
　　右除杏仁外麄捣筛和匀毎服五钱用水一盏半入二枚擘破生姜一分拍碎煎至一盏去滓分温二服
　　附子汤　治虚劳脾胃冷弱胸满气逆呕吐咳嗽腹痛肠鸣
　　附子【炮制去皮脐】甘草【炙各一两】干姜【炮三分】白术【炒剉一两半生姜二两同捣作饼炙】苍术【米泔浸去粗皮剉炒二两】半夏【一两汤洗去滑】
　　右剉如麻豆每服三钱水一盏半枣二枚擘破生姜半分煎至一盏去滓分为二服
　　虚劳咳唾脓血【附论】
　　夫虚劳之人血气乆耗寒邪僣热伏结上焦内伤心肺残贼荣卫心主血血为荣肺主气气为卫荣卫不调金火相尅其病难治则因咳嗽间有脓血者津液腐化也宜润飬上焦滋益荣卫则病缓而可也
　　方
　　鼈甲汤　治五劳咳嗽咯唾脓血言语声嗄日渐羸劣不能饮食
　　鼈甲【去裙襴酒浸炙一两半】柴胡　人参　白术　虎头骨【酒浸炙一两】知母【焙】半夏【汤洗去滑】桔梗【炒】紫苑【去苖土各一两一分】桑根白皮【剉一两半】芎防【三分】芍药【炒一两一分】当归【焙】秦艽【去苖土】地骨皮【各一两半】甘草【炙】桂【去麄皮各三分】生干地黄【焙】赤茯苓【去黒皮】防榔【煨】附子【炮制去脐各一两半】
　　右剉如麻豆毎服三钱水一盏入生姜一片枣一枚拍碎煎至七分去滓空腹食前煎服日三如寒热小便赤澁者更加葱白一茎豉四十粒
　　鼈甲汤　治虚劳烦躁羸痩发热面红颊黒赤咳嗽脓血
　　鼈甲【醋炙黄】桑根白皮【剉】甘草【炙剉】贝母【去心炒】麦门冬【去心炒】白术　人参　陈橘皮【去白焙各一两】胡黄连　知母【焙】麻黄【去根节】黄芩【去黒皮】百部　紫苑【去苖土】山栀子仁　括蒌根　柴胡【去苖】欵冬花【各半两】
　　右麄捣筛毎服三钱水一盏半煎至八分入杏仁七枚去皮尖再煎至六分去滓临卧温服如嗽止不用杏仁只用生姜少许同煎
　　柴胡汤　治五劳七伤四肢少力肌瘦盗汗遗精心怯不思食饮咳嗽唾脓血
　　柴胡【去苖一两炒】鼈甲【去裙襴醋炙】秦艽【去苖土】知母【焙】桂【去麄皮】人参　白茯苓【去黑皮】附子【炮制去皮脐】黄蓍　五味子　羌活【去芦头】木香　沉香【各半两】枳殻【去穣焙一分】防榔【炮剉二枚】枸杞子
　　右剉如麻豆毎服三钱水一钟煎至六分去滓温服不拘时
　　如圣黄蓍汤　治虚劳心肺俱伤咳唾脓血
　　黄蓍【剉】乌梅【去核】知母【焙干】甘草【炙剉】欵冬花　秦艽【去苖土】贝母【去心焙】半夏【汤浸七遍焙干各一两】糯米　桑根白皮桃仁【去皮米麸炒】鼈甲【去裙襴醋炙黄各半两】人参【一两半】柴胡
　　【去苖二两】
　　右麄捣筛毎服三钱水一盏半入生姜三片桃栁枝葱白薤白各少许同煎至六分去滓不拘时温服
　　蛤蚧散　治劳嗽咯血脓
　　蛤蚧【酒浸炙】知母　贝母　鹿角胶　甘草　杏仁【去皮尖】干葛　枇杷叶【去毛酥炙】人参【去芦各一两】欵冬花紫苑茸　鼈甲【各一两】
　　右为末毎服三钱先煎桑白皮水一盏入药再煎至七分去滓温服一日二服
　　蛤蚧汤　治虚劳咳嗽咯唾脓血
　　蛤蚧【酒浸一宿酥炙】知母【焙】贝母【去心炒】鹿角胶【炙燥】甘草【炙剉】杏仁【去皮尖双仁麸炒】枇杷叶【拭去毛炙】葛根【剉】人参【各一两】桑白皮【炙剉三分】
　　右为末毎服二钱水一盏煎至八分去滓温服
　　葳防汤　治虚劳咳嗽咯唾脓血
　　葳防　百部【各一两】麦门冬【去心焙】阿胶【炒令燥】马兠铃【各半两】白茯苓【去黑皮】人参　甘草【炙剉】桑根白皮【剉各一两】
　　右麄捣筛毎服三钱水一盏入乌梅一个生姜三片同煎至六分去滓不拘时温服
　　炙肝散　治咳嗽血不止
　　蒌【不去皮用穣瓦上焙干】乌梅【大者五个去核同前药焙】杏仁【二十一粒去皮尖热炒别研】
　　右为末毎一稔猪肝一片切开入药在肝内火上炙熟放冷嚼津液吞下食后及临夜服
　　止红散　治心肺客热咳嗽吐血
　　北柴胡【去芦一两】胡黄连　宣连【各半两】
　　右为末入生硃砂少许研匀毎服三钱水一盏煎半盏服
　　一捻金散　治虚损劳嗽咯血吐血心胷不利上气喘急寒热徃来盗汗羸瘦肢莭疼痛肌肉枯槁咳嗽不已涎痰壅盛夜卧不安截劳气定喘满化痰涎疗暗风癎及倒卧不省人事口吐痰沫
　　杏仁　皂荚子【各六两】黄明胶【剉三两】半夏　巴豆天南星【剉】阿胶【剉各三两】白矾【一两半】
　　右药入藏瓶内外留一穴子出烟盐泥固济俟干用炭半称煆令烟尽为度却用泥塞合出烟眼子放冷一宿研为末毎服半钱生姜自然汁调成稀膏入虀汁半钱和匀临卧服
　　知母散【出杨氏家藏方】治虚劳心肺有热咳嗽唾脓血大能解劳除热调顺荣卫
　　黄蓍【一两蜜炙】白芍药　生干地黄　黄芩　麦门冬【去心】人参【去芦头】白茯苓【去皮】桔梗【去芦头】知母【已上各三分】甘草【炙半两】
　　右防咀每服五钱水二盏入生姜三片淡竹叶三十叶小麦五十粒同煎至一盏去滓不拘时温服
　　人参紫苑散【出杨氏家藏方】治虚劳咯血痰涎上盛咳嗽喘重寒热徃来肩背拘劳倦少力盗汗发渇面目浮肿并皆治之
　　人参【去芦头】紫苑【洗去芦头】陈橘皮【去白各一两】贝母【去心】桑白皮　五味子【各二两】紫苏叶【四两】甘草【炙】白茯苓【去皮】杏仁【去皮尖用麸炒冷热各半两】
　　右为末每服三钱水一盏生姜五片煎至七分不拘时温服
　　黄蓍散【出经验济世方】治虚劳有热脓血口苦咽干胸满短气
　　黄蓍【四两去芦】甘草【一两炙】
　　右为细末毎服二钱白汤防服不计时
　　紫金丸【出杨氏家藏方】治虚劳咳嗽咯血涎痰壅盛
　　新绵灰【一两】汉防己【一两】甘草【炙半两】阿胶【半两蛤粉炒】麝香【半两别研】乳香【半两别研】
　　右为细末研匀滴水为丸如桐子大毎服二十丸至三十丸腊清茶下食后或临卧服
　　知母散　治虚劳咳嗽咯血日渐瘦劣
　　知母　白芷　人参　半夏【汤洗七次入生姜半两同捣末曝干】防己【各半两】杏仁【去皮尖双仁用爪蒌穰同炒黄】黄明胶【炒令燥】贝母【去心各一两焙】
　　右为散毎服一钱食后临卧糯米饮调下
　　葶苈清　治虚劳咳嗽咯血日渐痩劣声音不出葶苈【隔纸炒】杏仁【去皮尖双仁麸炒】贝母【去心】百合　麦门冬【去心焙】生干地黄【焙】
　　右等分麄捣筛毎服三钱水一盏入皂荚子二七枚同煎至五分去滓稍热服空心夜卧服
　　黄蓍散【出简易方】治因嗽咯血成劳眼睛疼四肢倦脚无力黄蓍　麦门冬　熟地黄　桔梗【各半两】甘草【一分】白芍药【半两】
　　右为末毎服四钱水一盏半生姜三片煎至七分去滓温服日三服一方有五味子人参各二钱无姜煎名五味子黄蓍散
　　治虚劳乆嗽咯血【出海上方】
　　右用五倍子为细末毎服一钱用温茶一大口许调匀食后服米饮半盏调服亦得
　　黄蓍鼈甲散【出和剂方】治虚劳客热肌肉消痩四肢倦怠恶心烦热口燥咽干頬赤心怯日晩潮热夜有盗汗胸脇不利减食多渇咳嗽稠黏有脓血
　　黄蓍【一两】桑白皮　半夏【制】黄芩　甘草【炙】知母【焙干】赤芍药　紫苑【各五钱净】地骨皮【各六钱六分净】白茯苓【焙】生地黄　柴胡　秦芁　肉桂　人参　桔梗　鼈甲【去酥】天门冬
　　右为麄末毎服二大钱水一大盏煎服食后一方无黄芩一方无肉桂名人参黄蓍散
　　虚劳唾稠黏【附论】
　　夫虚者则致津液减少减少者由肾气不足故也肾主液而为唾上焦隂虚虚则生热热冲咽喉故唾凝结也
　　方
　　白术散【出圣恵方】治虚劳羸痩毎唾稠黏心胷壅闷
　　白术　前胡【各一两去芦头】半夏【汤洗七遍去滑】人参【去芦头】杏仁【半两汤浸去皮尖双仁麸炒防黄】紫苑【去苖土】赤茯苓【各三分】桂心【三分】鼈甲【一两涂醋炙令黄去裙襴】百部【三分】旋覆花【半两】枳殻【麸炒令黄去穰】甘草　桑根白皮【各三分剉】防榔【半两】
　　右为散毎服三钱以水一中盏入生姜半分煎至六分去滓不计时
　　黄蓍散【出圣恵方】治虚劳羸痩上焦壅滞毎唾稠黏不思饮食
　　黄蓍【一两剉】枳殻【三分麸炒防黄去穣】麦门冬【三分去心】鼈甲【涂醋炙令黄去裙襴】柴胡【去苗】赤茯苓【各一两】赤芍药　桑根白皮【各三分剉】五味子【半两】紫苏茎叶【三分】半夏【半两汤洗七遍去穰】木通【三分剉】诃棃勒皮【一两】甘草【半两炙防赤剉】
　　右为散毎服三钱以水一中盏入生姜半分煎至六分去滓不计时温服
　　人参散【出圣恵方】治虚劳上焦气壅毎唾稠黏不思饮食四肢少力
　　人参【去芦头】桔梗【去芦头】桑根白皮【各一两】枳殻【麸炒防黄】柴胡【去苖】黄蓍【各一两剉】赤茯苓【三分】鼈甲【涂醋炙令黄去裙襴】诃棃勒皮【各一两】木香　桂心【各三分】麦门冬【各三分】
　　右为散毎服四钱以水一中盏入生姜半分煎六分去滓不计时温服
　　前胡散【出圣恵方】治虚劳损乏短气不足上焦壅滞唾稠如胶咽喉不利
