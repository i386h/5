<!-- { "loadSidebar": true } -->
　　全鼈丸【出直指方】治劳瘵虚热喘
　　知母　贝母【去心各三两】明阿胶【炒酥各五钱】柴胡【二两】川芎【一两】当归【五钱】杏仁【浸去皮三两】
　　右麤切入厚磁器中用中等鼈一个活宰于头上去鼈病以鼈肉并血并药用醇酒五升同浸一宿宻纸封次早慢火同煑香熟取鼈令病者随意食之只留鼈甲并骨并药焙干为末以浸药酒汁调米粉糊为丸如梧子大每七十丸不时米饮下
　　万全饮【一名青蒿饮出圣恵方】治一切劳疾传尸劳瘵不问逺年近日皆治之此药妙不可言
　　阿魏【一分童子小便磨化】甘草【大者三寸】东引桃枝【小者一握】青蒿【一大握用子皮一两】防榔【一两末】葱白【三寸并根】
　　右用童子小便二升浸桃枝蒿草葱白四味一宿来日五更初煎取六合去滓入阿魏更煎两沸分为二服每服临吃时入防榔末五钱同服入觉恶心必吐吐后更进苐二服服时并不得人知不得患人与及不可与患人对靣恐恶虫飞入人口鼻内此药如女人患男子靣北与煎服男子患女子靣南煎忌猫犬见春二服秋三服一年五服劳虫并尽病若在上先吐若在下先利皆出黒虫如髪及似马尾一方有东向桞枝无葱白
　　五枝散【一名青桑枝饮出医方集成】取劳虫方
　　青桑枝　桞枝　石榴枝　桃枝　梅枝【各七茎每长四寸许】青蒿【一小握】
　　右用童子小便一升葱白七茎去头叶煎及一半去滓别入安息香阿魏各一分再煎至一盏滤去滓调辰沙末五分防榔末一分麝香一字分作二服调下五更初一服五更三防时一服至巳时必取下虫色红白者可救青黒者已传入脏不治见有所下即进软粥饭温暖将息不可用性及食生冷毒物合时须择良日不得令猫犬孝服秽恶妇人见之危氏方名青桑枝饮有鬼臼赤箭各五钱凢传尸者必须先服此药取下虫然后随证调治亦不可一槩用如初取下虫色已黒纵服妙药亦无补也然犹不使传他人一方无石榴皮
　　蓝汁方【出直指方】杀瘵虫恶虫皆化为水
　　生蓝青叶【研取自然汁一大盏】雄黄　枯白　安息香红硬降真香末【各五分】麝【少许】
　　右以雄黄等同研入蓝青汁内月初五更空心服此方通治虫毒解诸毒
　　润神散【出三因方】治劳瘵憎寒发热口亁咽燥自汗皮剧烦躁
　　人参　黄芪　淡竹叶　甘草【炙】桔梗　麦门冬【各等分】
　　右为末每服二钱水一盏煎七分不以时自汗大小麦同煎温服
　　治劳疾
　　木香【二两】麻黄【二两】陈皮　杏仁　艾【各四两】
　　右用好酒一瓶入药瓶中浸一个月日进二盏空心服
　　薤白散　治久患咳肺虚成劳瘵及吐血咯血等患鳖甲【炙二两】鹿角胶【三分】甘草【一两炙】阿胶【炒一两】
　　右为散每服三钱用水一盏入薤白一茎长二寸同煎至六分食后卧先嚼薤次服药一日三服
　　专治劳瘵
　　杏仁【一升去皮尖小童小便冬浸五日夏浸三日取出新水淘浄后用】胡桃仁【四十九个汤浸去皮蜜养】人参【一两】白【五钱】
　　右熬成膏丸如弹子大每服一丸噙化食后服
　　猪肚丸【出御药方】治男子肌瘦气弱咳渐成劳瘵
　　白术　牡蛎【烧各四两】苦参【三两】
　　右为细末以猪肚一个煑熟研成膏和丸如梧子大每服三四十丸米饮下日三四服神效瘦者服即肥莫测其理颖昌李荐方叔其子得效施人亦屡应
　　明目丹【出百一选方】治劳瘵
　　硇砂　硼砂　雄兎粪【三味各等分】
　　右为末用生蜜为丸如梧子大每服七丸甘草一分捶破新水半盏揉甘草浓汁吞下每服日须初一以后十五以前五更时令病人坐起须预戒令不得作声息气服之作声即不效或怕水冷微温不妨每合药时必于八月十五日三更前合如急要服则就每月十五日以前月明依合勿令妇人杂人鸡犬猫畜见合时与服时倘过人不得作声切记切记
　　治虫解劳悦泽肌肤去劳热
　　防榔【一两五钱】龙胆【一两】亁漆【五钱】
　　右为细末炼蜜和丸如梧桐子大每服十丸至十五丸熟水吞下
　　治患劳人烧香法【出本草】
　　参【一觔】甘松【六两】
　　右为末蜜一觔和入瓶内封闭埋窨十日却取出用炭六两烧又用蜜六两再入瓶内埋五日取出烧常令病人闻香气其病自愈
　　治劳病
　　锦文大黄【半觔】血竭【五钱五分为末】
　　右用酸醋五升用砂锅内煑令醋亁同血竭为末炼蜜为丸弹子大空心服男子青木香汤下妇人当归红花酒送下
　　柴胡散【出经騐良方】治邪入经络体疲肌热兼治伏暑
　　柴胡【四钱】甘草
　　右为细末每服二钱水一盏煎至八分食后热服冬润肺春夏解劳伤老防者可服
　　治劳气
　　用小芥子三升捣末绢袋盛酒三浸之蜜七日去滓温服半升渐至一升半得方便合忌如法药
　　神传膏【出本事方】治劳瘵吐血妄行
　　用剪草一觔婺台州皆有惟婺州者可用状如茜草又如细辛浄洗为末入生蜜一觔和为膏以银石器盛之不得犯鉄器九蒸九曝一日一蒸曝病人五更起向东坐不得语用匙挑药如粥服之每服四匙良久用稀粟米饮压之药冷服粥亦不可大热或吐或下皆不妨如久病肺损咯血只一服愈寻常咳血妄行每一服时神效○有一贵人其国封病瘵其尊人尝以此方示之九日而药成前一夕病者夣人戒令翌日勿令服药次日将服之为屋土坠器中不可服再合既成又将服为猫覆器又不可食又再作未就而是人卒矣此药之异如此若小小血妄行一啜而愈或云是陆农师夫人乡人艾孚先尝亲説此事渠后作大观本草亦取入集中但人未识不苦信尔
　　太上延年方胜追魂散【出华陀中藏经方】治劳瘦垂死方人参　杏仁【去皮尖】天灵葢【一两炙】椒【一分去目微炒出汗】桞桃心【一小握】柴胡【一两】
　　右用童子小便一升末一两煎令熟空心日午各服五日效
　　神僊夺命丹【出杨氏家藏方】钓传尸劳虫
　　石燕子【一枚火烧令红醋淬冷】母丁香【一钱五分】水磨雄黄【二钱】酒蜡【五钱】鳖血【一蛤蜊殻】
　　右件为细末将酒蜡鳖血同化开为膏子次入余药和成剂丸如菉豆大每用一丸装在钩子系上钩绯线一丈二尺再用丝线少许褁纒药丸令患人先吃糕两口后用一服此药吞下良久线动用力拽出急以鐡钳投热油内急煎五月五日日未出时合药不得人见
　　治一切男子劳蒸传尸流连鬼注夜夣不祥精原流出气亏损小便频数忽黄忽赤吃食减少心躁不安身上肉忽觉枯瘦靣色乍青乍黒乍赤乍白变异不定精神不足多困劣大腑伤热一切劳百般病证并治之脉气洪大亦可吃【出杨子建万全获命方】
　　黄连　肉豆防　当归【各四铢】麻黄【去根】天灵葢【酥炙焦色】鼈甲【醋炙各五钱】杏仁　虎骨【酥炙】茯苓【去毛】贝母【去心】沉香木香　羌活　牡丹皮【去心】桔梗　前胡【去毛】荆芥
　　穗【各一分】细辛【三铢】
　　右杵骨药三件为末所余药为散每服一两以童子小便一碗半于新瓷瓶内炼之四靣以糠火烧炼取一盏半至鸡鸣时空心去滓热吃临药熟时更入葱头五枝同炼内有天灵葢虎骨鼈甲等依法修制杵罗如飞尘所余众药等只麤罗为主散却尽防相滚令匀然后煎炼服饵留滓焙亁为末炒熟麫相滚滴水丸如梧桐子大食后熟汤下三十丸
　　神授散【出危氏世医得效方】治诸传尸劳气杀虫
　　右用川椒二觔择去子并合口者炒出汗为末每服二钱空心米汤调下须痹晕闷少顷如不能禁即以酒糊丸如梧桐子大空心服三五十丸昔人尝与病劳妇人交妇人死遂得疾遇一异人云劳气已入脏遂令急服二觔其病当去如其言服之几尽大便出一虫状如蛇遂安续有人服之获安济者多矣
　　治膏肓劳喘满成瘵【出永类铃方】
　　真苏合香丸【四两】通明雄黄【二两】黒锡【炒灰禾五钱】
　　右辰日取东引桃枝二尺四寸桞枝一尺二寸东引石榴根六寸捶碎水熬二盏至一盏复熬至半盏瓦器中煎之乳鉢中将前三药旋入药汁中捣千余杵分作三十丸朱砂末二钱麝香少许为衣曝亁姜汤嚼下亁嚼亦可却服助药甚者合香只二两次以黒锡作细末每服五钱五更初炙猪肉焦吃助之又补以青蒿鳖生嘉禾散等分乌梅姜煎服一月愈
　　夏贵公熏劳法【出永类铃方】
　　好雄黄【三钱】茜草【二钱】欵冬花【二钱】参【三钱】百部【三钱】艾叶【一钱】信石【五分】雌黄【五分】雷丸　厚朴【作末】
　　以香炉有葢者封止留一小孔出烟患人以纸塞鼻以口吸其烟久则饮少许清米饮日三次虫死愈加百部芜夷仁苏木熔爉和摊纸上贵公在蜀作宣抚甚秘寳之以膏肓之疾药不能及熏之有效
　　治劳瘵【出永类铃方】
　　圣济总録三月四日取桃叶五升熟捣脱衣避风宻室中坐其上从旦至暮尸虫悉出
　　又方【出永类铃方】
　　空心食榧子百个诸虫悉化为水
　　又方【出永类铃方】
　　桃仁去皮研膏煑汁如米作稀粥空心日二服
　　又方【出永类铃方】
　　又用桃叶捣汁服
　　又方【出永类铃方】
　　酸石榴皮东引无根水浓煎初更服天明虫下稀粥补之
　　治传尸劳疾羸瘦者
　　右以鳖甲一个烧令黄色筛末酒服方寸日二
　　治瘦瘁咳骨蒸劳瘵止渇去热风【出本草方见虚劳门虚劳渇类】主劳骨蒸久积羸弱成瘵者【出本草】
　　以温州白亁姜一物浆水煑令透心润温湿取出焙亁捣筛陈廪米煑饭饮丸如桐子大一服三五十丸汤酒任用其效如神
　　治瘦病骨蒸羸瘦虚弱四肢少力【方见食治门食治五劳七伤类】治瘦病咳骨蒸羸弱助血【方见虚劳门虚劳咳类】
　　崔氏炙穴　崔氏丞相炙劳治外防秘要崔相家传方及王寳臣经騐方悉编载然皆差设毗陵郡有石刻最详予取诸本叅校成此一书比石刻方极为委曲依此治人未尝不騐往往一炙而愈予在宜成久病虚弱亦用此而愈
　　唐中书侍郎崔知悌序
　　夫含灵受气禀之于五行摄生乖理降之以六疾居岐黄广记蔚有旧经攻炙兼行显着斯疾骨蒸者亦名传尸生谓殗殜亦称复连亦曰无辜丈夫以癖气为根妇人以血气为本无问少长多染此病婴孺之流传注根若其为状也髪干而耸或聚或分或腹中有块或脑后两边有小结多者乃至五六或卧出盗汗夣与鬼交虽目视分明而四肢无力上气食少渐就沉羸纵延时日终于□尽予者忝洛州司马尝三十日炙活一十三人前后瘥者数逾二百至于狸骨獭肝徒闻曩説金牙铜鼻罕见其能未若此方扶危济急非止单攻骨蒸又别疗气疗风或瘴或劳或邪或癖或患其状甚广炙活者不可具録略陈梗概又恐传受讹谬以误将来今故具图形状庻令覧者易悉使所在流布颇用家藏末假外请名医旁求上药还魂返魄何难之有遇斯疾者可不务乎
　　取穴法
