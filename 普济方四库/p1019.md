<!-- { "loadSidebar": true } -->
　　用石膏十两研如乳粉法用和服方寸日再以体凉为度
　　加减青蒿丸　治男子妇人一切劳疾骨蒸风气此药一名杏仁丸治瘦二名木香丸能治尸注鬼气九种心痛及虫咬心痛三名犀角丸治时行热疾瘟疫四名龙脑丸治小儿无辜防痢五名万病丸治一切虚伤六名丹砂丸治毒邪痃癖气等七名青蒿丸治男子妇人一切劳若常帯行山林旷野坑穽冢墓前后鬼神不敢近被毒蛇恶物所伤烂嚼一丸传之立効青蒿心【三枚细切】童子小便【三大斗】生地黄【三挺竹刀切捣】东引桃枝【半握细捣碎一二两】甘草【四两炙】
　　以上五味用新瓮子一口以小便浸七日和小便并前件药煑三五百沸漉出药晒干捣罗为末然后将小便清入釜中以桑柴火炼之以箆搅勿住手三斗小便炼至三升用不津器盛将和后药
　　杏仁　桃仁【并去双仁及皮尖炒令黄】桔梗　萎防　枳殻【麸炒去穣】大黄【焙】升麻　苍术【炒一方用白术】白茯苓【去黒皮】地骨皮　甘草【炙】天灵葢【酥炙一两无虎骨代】贝母【去心】芜荑【炒】当归【切焙】黄耆【剉】桂【去麤皮】陈橘皮【去白焙】厚朴【去麤皮姜汁炙】防风【去叉】防榔【不得近鐡器】吴茱萸【汤浸炒】丹砂【别研】麝香【别研各一两】木香【二两五钱】犀角屑【一两五钱】羚羊角屑【二两一分】
　　右为细末用前小便煎和匀入臼捣五百下如末粘可入炼蜜和丸如梧桐子大每食后温水下三十丸疾重日再服通三焦安五脏四时常服永无虚劳之疾时行瘴疟常不能害上气咳无问涕唾并干后有血此名肺热热毒气壅转成鼻塞声破胸中结痛若不速除当成肺痿劳瘦服此药五两其病乃平手足热如火口生疮舌烂夜夣不祥口中齿牙痛咽痹服五两沥子根本从大肠出如朽筋烂肉又如虾蟆衣樱桃结异腥臭者右瘰当发不治根本必攻五脏状如藤萝绕木荣枯不相舍令颈项破损必死服此数两当効若患时气头痛欲死身热大小便秘涩复不识人不下食新汲水下五十丸即瘥丈夫妇人曽服热药过度近虽药尽气力犹有往往发来冲人头靣致眼痛昏热心胃躁烦口臭生疮温水下二丸不过一二两婴孩无辜病与大人劳病同为在胎中伤精血致令唇口焦干或防或利腹中渐结眼中生膜服之可愈若孩子渐大准大人例服之女人月经不均或前或后多少不定青黒色杂或凝或散渐成劳瘦服一二两当愈
　　春加　龙胆　龙骨　柴胡【去苗】黄连【去须畧炒各一两】夏加　知母　石菖蒲　麦门冬【去心】白茯苓【去黒皮各一两】
　　秋加　诃梨勒皮　秦艽　旋覆花【各一两】
　　冬加　滋肾药【如山药黄栢沙蒺藜之类】
　　龙胆丸　治骨蒸热病诸劳瘴毒多痰气促头痛口干目涩少食渐渐羸瘦
　　龙胆【三两】柴胡【去苗】秦艽【去苗土】萎防　升麻　百部枳实【去穰麸炒】参　旋覆花　马蔸铃　百合　紫苑　射肝　木香　防风【去叉】黄芩【去黒心】栀子仁大黄【剉炒】栝蒌实　沙参　贝母【去心】消石【研】凝水石茵蔯蒿　石膏碎　知母【切焙】青蒿　欵冬花
　　麦门冬【去心各一两焙】
　　右为末炼蜜丸如梧桐子大每服三十丸米饮或酒下亦得
　　生地黄煎丸【出圣恵方】治骨蒸劳疾烦热口干颊赤咳寒热盗汗四肢干瘦宜服
　　牛膝【四两去苗】生干地黄汁【一升】青蒿汁【一升】生姜汁【一合】童子小便【三升】生干地黄【四两】桃仁【三两去皮尖研如膏同前药六味于石锅子内慢火熬令烂研取汁去滓入蜜半觔更熬如膏】川大黄【一两剉碎微炒】龞甲【二两涂醋炙令微黄去裙襴】赤茯苓【三分】胡黄连【三分】犀角屑　知母枳殻【麸炒微黄去穰】龙胆【去芦头】木香　黄芩　地骨皮桔梗【去芦头】桑根白皮【剉】赤芍药　当归【各二分】麝
　　香【五钱细研】秦艽【一两去苖】柴胡【一两去苗】
　　右为末入麝香研令匀用前捣和五七百杵丸如桐子大每服食前以温酒下三十丸清粥饮下亦得忌炙油腻麫苋菜
　　鼈甲汤　治男子女人骨蒸皮肉消瘦靣色萎黄不思饮食多咳涕唾稠□骨节疼痛憎寒壮热心腹胀坐卧不安发如疟状女人血风一切劳疾
　　龞甲【去裙襴醋炙令黄三两】秦艽【去苖土三两】紫苑【去土一两五钱】柴胡【去苗三两】诃梨勒皮【煨一两五钱】牡蛎【煅】麻黄【去根节】犀角屑知母【切焙】升麻　甘草【炙】栀子仁　防榔【剉】木香当归【切焙】桔梗【炒】桑根白皮【剉】大黄【炒】黄连【去须】桃
　　仁【炒】人参　桂【去麤皮】萎防　芎防【各一两】
　　右麤捣筛每服三钱水一盏枣一枚劈乌梅一个生姜三片同煎三五沸去滓稍热服不拘时
　　獭肝丸【出圣恵方】治骨蒸劳热体瘦烦疼宜服
　　獭肝【一两微炙】麝香【一两细研】犀角屑【五钱】牛黄【一分细研】龞甲【一两涂醋炙微黄去裙襴】天灵葢【三分涂酥炙令微黄】阿魏【一两麫裹煨麫熟为度】雄黄【三分细研】木香【五钱】龙胆【五钱去芦头】黄连【三分】知母【三分】柴胡【一两去苗】地骨皮【三分】赤芍药【五钱】麦门冬【一两五钱去心焙】甘草【五钱生用】白术【五钱】黄芩【五钱】赤茯苓【三分】川升麻【五钱】硃砂【三分细研】防榔【三分】
　　右为末研了药令匀炼蜜和捣三二百杵丸如梧桐子大每服不计时以清粥饮下三十丸忌苋菜
　　青蒿丸　治童子室女骨蒸热成劳不思饮食食即无味身苦疼阳热传盛靣色多赤
　　青蒿【剉四两】甘草【剉一两】桃仁　杏仁【各二两去皮尖双仁】
　　以上用童子小便五升瓷瓶盛入药于内塼搘其底以糠头火烧一夜取出桃杏仁别研如泥别入芍药　知母　天灵葢【炙】车前子　紫苑【去土各一分】萎防　当归【切焙】枳殻【去穣麸炒】生地黄【焙】防榔【剉】黄连【去须】秦艽【去苗土】京三棱【煨剉】柴胡【去苗】续断【各一分】獭肝【炙五钱】麝香　犀角【生用屑一两】
　　右除前四味外为末和桃杏仁同捣一二千下旋入所煎小便湿捣一二千杵如鞭入熟蜜一两五钱更捣众手为丸如梧桐子大不计时每日熟水下三十丸咳加贝母五钱妇人月经不通加牡丹延胡索各一分五心烦躁加地骨皮茯神羚羊角初患未传诸藏酒下四服即愈腹中有块及痃癖恶寒头痛靣黄色毛髪焦枯服毕便愈
　　猪肚黄连丸【出圣济总録】治骨蒸虚劳传尸肺痿咳不止因羸瘦壮热或即憎寒腹内冷胀四肢烦疼饮食无味头疼口干涕稠涶粘渇不止者
　　獖猪肚【一具童子小便煑令熟细切捣为末】知母　芜荑仁【炒各二两】紫苑【去苗二两】百部【剉焙令干】防榔【煨】桔梗【炒】苍术【米泔浸切焙】大黄【剉微炒】鼈甲【去裙襴醋浸炙】黄芩【去黒心】人参　贝母【去心】柴胡【去苗】地骨皮　龙胆【去芦头】白茯苓【去黒皮】黄耆【剉各一两】黄连【去须】
　　右一十九味捣罗为末炼蜜为丸如梧桐子大每服空腹温酒送下二十丸
　　加减黄耆建中汤【出经騐方】治男子妇人五劳骨蒸者试用神效
　　白术　白茯苓　桔梗【各三钱】人参【一钱五分】秦艽　北柴胡　防风　白芍药　甘草　当归【去尾】泽防生地黄　熟地黄　地骨皮　肉豆防【煨】防榔宿砂仁【各五钱】猪苓【四钱】黄耆
　　右为散每服三钱水一盏半煎温服不拘时老人更加黄耆一两或为末蜜汤调服临期斟酌
　　青蒿丸【出圣恵方】治骨蒸热劳肺痿咳传尸瘦病盗汗痿弱四肢疼鬼气癖块【方见妇人诸疾门热劳类】
　　鼈甲煎丸【一名青蒿龞甲煎丸出王氏博济方】治虚劳骨蒸早晩烦热食不安五心热闷百节痠疼
　　鼈甲【去裙襴醋炙】柴胡【去苖各二两】甘草【炙剉】杏仁【去皮尖双仁炒】桔梗　当归【切焙】地骨皮　人参　赤芍药【各一两】木香桂【去麤皮各五钱】黄连　胡黄连【各一分】麝香【别研二钱】酥【三两】
　　蜜【三两】
　　右一十六味除麝香酥蜜外捣罗为末用青蒿一觔童子小便五升好酒一升熬青蒿至二升去蒿入酥蜜再熬成膏冷入药末麝香同和丸如梧桐子大每服十五丸至二十丸温酒或米饮下日三服
　　治骨蒸疠疾瘟疫【出圣济总録】寒热疟病五尸九注心腹绞痛恶毒鬼魅一切热毒脚气闷乱攻冲烦热口生疮狂易呌走及解诸毒兼金石草药热毒发黄躁热疼痛一切热病方
　　金【十五两】银【十五两】寒水石　石膏　磁石　滑石【各三觔】
　　以上四石药同捣碎后以金银共六味一处以水一石煑取一斗去金银并石滓入后药末
　　木香【一两】犀角【镑五两】丁香【四两】沉香【五两】甘草【炙八两】升麻参【各一两】
　　右除前六味外用水三斗煑取一斗绞去滓浄与前药汁相和即内蜀硝五升细研入药汁慢火同煎手不住搅之可有一斗余即投于盆器内盛欲凝内水飞丹硃末三两麝香末一两一分同研如粉和匀葢之二日成霜雪曝干以新合或饼内蜜封盛贮之有病即取强人服一钱冷水和服以意随人强弱増损之脚气病或曽服金石药发动毒闷者水和服五分服干即仰卧以物搘腰令高使药向胸腹间若患眼赤热痛者以冷水和之防服大小皆初着微微痛少时涙出自定日三五次夜用亦如之无不効口内生热疮含如杏核许令消细细咽之乃止
　　治骨蒸有虫相传不絶宜服此方【出圣恵方】
　　蓬莪茂【三分】龞甲【三两涂醋炙微黄去裙襴】柴胡【一两五钱去苗】紫【三分去苗土】桂心【一两】当归【一两】蜈蚣【一枚赤足者炙黄去头足】蜴蜥【一枚炙黄去头足】班猫【二十枚糯米拌炒令黄去翅足】桃仁【四十九枚去皮尖双仁麸炒微黄】川大黄【一两剉碎微炒】防榔【一两】
　　右细罗为散每服空腹以清粥饮下一钱服后稳卧将息小便中赤有病根下或虫物出如未应隔日再服忌苋菜
　　麦门冬汤　治心中烦热唯欲露体覆之即烦闷惊悸心忪面无色忘前失后妇人患血风气者多成此疾乃心蒸之状
　　麦门冬【去心焙】龙齿　逺志【去心】茯神【去木】防风【去叉】地骨皮【去土各三两】人参　甘草【炙黄】羚羊角屑　石膏【各三两】紫石英【一两】
　　右各剉如麻豆大每服三钱以水一盏半入两枚煎取半盏去滓温服未瘥再服以瘥为度甚益心力曽经吐血者服之尤佳若畏石药不用紫石英
　　茯苓汤　治心蒸若心惊悚栗男子因读书损心气思虑过损心吐血心烦多忘失精神或体痒瘙风癣或胷中气满
　　白茯苓【去黒皮】麦门冬【去心焙】欵冬花　独活【去芦头】防榔【剉各六两】桂【去麤皮】防风【去叉】防己【各五两】甘草【炙四两】枳殻【去穣麸炒四两】地骨皮【去土十两】
　　右剉如麻豆大每服五钱以水二盏先煎山泽银取水一盏半入药并生姜半分切大三枚劈破同前取一盏去滓服早晩各一服
　　乌梅丸　治诸骨蒸久不瘥
