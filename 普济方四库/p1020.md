<!-- { "loadSidebar": true } -->
　　乌梅肉【炒】知母【焙各一两】鸡舌香　紫苑【去苗土】赤芍药大黄【蒸三度焙】黄苓【去黒心】细辛【去苗叶各一两一分】桂【去麤皮】白
　　矾【枯】栝楼根【焙各五钱】
　　右为末炼蜜丸如梧桐子大每服空腹米饮下二十丸日二一方有鸡骨无鸡舌香
　　犀角丸【出圣恵方】治骨蒸劳疾羸瘦晩即靣赤手足痠疼口干肚热
　　犀角屑【一两】獭肝【一两微炒】柴胡【一两去芦头】地骨皮【一两】龞甲【一两涂醋炙令黄去裙襴】枳殻【一两麸炒微黄去穣】人参【一两去芦头】栢脂【一两】黄耆【一两剉】甘草【一两生用】天灵葢【一两五钱涂酥炙令黄】
　　右为末炼蜜和捣三二百杵丸如梧桐子大每服食前以温童子小便下三十丸忌炙熟麫苋菜
　　麦煎散　治少男室女骨蒸妇人血风攻注四肢口臭肌热盗汗
　　赤茯苓　当归　干漆【生】龞甲【酥炙】常山　大黄【煨】柴胡　白术　生地黄　石膏【各一两】甘草【五钱】
　　右为末每服三钱小麦五十粒水煎食后卧时服若有虚汗加麻黄根一两
　　骨蒸之男子因五劳七伤或因肺壅或因瘴疟之后患痃癖妇人因产后虚劳漏汗寒热或月闭不通无问男子妇人病后余热不除或为劳复小儿闪癖病并縁此十所致因渐瘦损初着盗汗即寒热往来渐加咳靣色白两颊赤如燕脂色团团如钱许大左卧右出若唇口非常鲜赤则结重若加吐痢百无一生服此仍得不着后人
　　青葙子【六月六日采】知母　黄连【去毛】大黄　栀子仁栝蒌　常山　萎防　苦参皮【各二分】甘草【炙】蜀漆【各五分洗】
　　右捣筛蜜和丸如梧桐子大饮服五丸渐加至十五丸日再以知为度因至和忌猪肉熟麫葱蒜生菜海藻菘菜
　　龙脑丸　治骨蒸热劳羸瘦靣色痿黄呕逆上气烦闷气喘急日晩便剧不能饮食【方见本门骨蒸羸痩类】
　　柴胡汤　治骨蒸热劳
　　柴胡【去苗一两】胡黄连【五钱】紫苑【去土】知母【各三分】龞甲【小者半觔小便浸一宿醋炙】天灵葢【醋炙一两】秦艽【去苗土一两】甘草【炙黄五钱】杏仁【去皮尖双仁炒一两】地骨皮【三分】
　　右麤捣筛每服二钱水一盏入青蒿少许同煎至七分露天处安一夜平旦去滓空腹温服
　　龙胆丸　治骨蒸身热手足烦心中躁羸瘦渐渐不食龙胆【一两一分】黄连【去须】黄蘖【去麤皮炙】大黄【剉微炒】赤芍药人参　山栀子仁　甘草【炙各一两】黄芩【去黒心三分】
　　右为末炼蜜丸如梧桐子大食后米饮下十五丸日午再服一方无大黄
　　麦门冬饮　治心蒸心中烦躁手足热疼欲露其体惊悸及咽干虚渇靣色萎黄失前忘后妇人血气衰弱传此疾
　　麦门冬【去心焙干二两】白茯苓【去黒皮】人参　龙脑　逺志【去心焙各二两】甘草【炙一两】防风【去叉】地骨皮【去土各三两】羚羊角【镑末一两】
　　右剉如麻豆大每服五钱以水二盏入山泽银一分二枚劈破同煎取一盏去滓分温二服若大患烦热渇躁者入淡竹沥一合煎服若曽经吐血亦治
　　天灵葢饮子【出圣恵方】治骨蒸四肢疼痛筋脉拘急寒热进退发如疟日渐痿黄不能饮食宜服
　　天灵葢【五钱涂酥炙微黄捣为末】鼈甲【五钱涂醋炙微黄去裙襴捣为末】桃仁【十枚去皮尖双仁汤浸麸炒令微黄】柴胡【五钱去苗】知母【五钱】青蒿【五钱】甘草【一分生用】豉心【半合】葱白【二茎并须】
　　右细剉拌匀用童子小便三大盏从午浸至来日五更煎取一盏去滓食前分温二服服讫衣葢卧至日出良久审着手十指节间有毛如藕丝烧之极臭毛色白者必瘥黒者难救忌苋菜
　　生地黄饮子【出圣恵方】治骨蒸身劳烦热四肢疼痛小便赤黄宜服
　　生地黄【二两】柴胡【一两去苗】葱白【五寸切】香豉【五钱】甘草【五钱生用】生姜【五钱】杏仁【五钱汤浸去皮尖双仁麸炒微黄】地骨皮【五钱】赤芍药【五钱】
　　右细剉和匀每服五钱以童子小便一大盏煎至五分去滓不计时温服
　　天灵葢散　治骨蒸劳心膈烦满身体壮热唇口干小便赤头痛羸瘦宜服
　　天灵葢【一两涂酥炙微黄】柴胡【一两去苗】桑根白皮【一两剉】鼈甲【一两涂醋炙令黄去裙襴】知母　麦门冬【一两去心】青蒿【一握剉】甘草【三分久微炙剉】
　　右捣筛为散每服五钱以童子小便一大盏入桃桞嫩枝各一握长七寸散防五十粒生姜半分葱白二茎煎七分去滓食前分为二服忌苋菜
　　桃枝饮子【出圣恵方】治骨蒸劳瘦体痛烦热宜服
　　嫩桃枝【一握茎长七寸】柳枝【一握茎长七寸】豉心【半合】甘草【三分生用】生姜【五钱】葱白【一寸七枝】韭白【三茎】青蒿【二两】
　　右细剉以童子小便二大盏煎至一大盏三分去滓不计时分温三服
　　鐡粉丸【出圣恵方】治骨蒸劳体瘦寒热宜服
　　鐡粉【二两】獭肝【一具微炙】安息香【三分】鬼督邮【一两】白术【三分】木香【二分】柴胡【一两去苗】胡黄连【二分】
　　右为末炼蜜和捣三二百杵丸如梧桐子大每于食前以粥饮下二十丸
　　鼈甲猪肝丸　治骨蒸唇红颊赤气麤口干徧身壮热多虚汗大肠秘涩小便赤黄饮食全少【方见虚劳门虚劳潮热类】
　　麦门冬煎【出圣恵方】治骨蒸劳身体常热羸瘦皮毛干枯生麦门冬汁　青蒿汁　生地黄汁【各二升】童子小便【三升】桃仁【大者二两汤浸去皮尖双仁】麝香【一钱细研】硃砂【一钱细研】
　　右以三味汁与小便用慢火同煎稍稠即下研了桃仁麝香硃砂等更熬令稀稠得所如膏每服不计时以清粥饮调下一匙忌羊血
　　柴胡煎丸【出圣恵方】治骨蒸劳颊赤口干心神烦闷体瘦发渴寒热
　　童子小便【三升】甘草【一尺二寸】雄防粪【四十九粒】桃柳枝【各一握长三寸】豉心【半升】糯米【一合】葱韭白【各一掘】
　　右细剉入小便内煎至三升去滓更煎如稀以柴胡一觔捣罗为末入前药煎中和捣三二百杵丸如梧桐子大每于食前以温酒下三十丸温水下亦得
　　地黄煎　主妇人丈夫血气劳骨蒸日渐瘦悴
　　生地黄汁【三升】甘草【三两炙末】豉豆【一升】葱白【切一升】牛酥【半觔】藕汁【三升】白蜜【一升】
　　右以小便六升煑葱豉等取二升绞去滓次下地黄藕汁更煎取三五防下酥蜜搅勿住手似稀以器贮之每服一匙渐至三匙成煎桑枝熬煎汤调和服之尤妙桃仁汤亦良
　　地骨皮汤　治五蒸
　　地骨皮　白茯苓【去黒皮】麦门冬【去心焙】柴胡【去苗各一两五钱】赤芍药　甘草【炙令赤各一两】
　　右麤捣筛每服五钱水一盏半煎至一盏去滓食后分温二服
　　鼈甲汤　治男子妇人骨蒸劳气肌体羸瘦四体无力颊赤面黄五心烦躁困倦心忪或多盗汗腹脇有块不欲饮食
　　鼈甲【去裙襴醋炙】柴胡【去苗各三分】桔梗【炒】甘草【炙黄各二两五钱】秦艽【去苗土一两】青蒿【二两用童子小便浸一宿焙干微炒】
　　右麤捣筛每服三钱水一盏入乌梅一个拍破同煎至六分去滓食后温服
　　治骨蒸热【出千金方】
　　取人屎干者烧令外黒水中澄清每旦服一小升薄晩小便服一小升以瘥为度既长服新作大坑烧二升夜以水三升渍之稍稍减服小便用童子者佳一方以人尿灰酒服方寸匕
　　青蒿煎【出圣恵方】治骨蒸劳气四肢羸瘦疼痛
　　青蒿【切一斗】童子小便【一斗】麝香【二钱细研】阿魏【一两麫裹煨令麫熟为度细研】桃仁【五两去皮尖双仁汤浸麫炒微黄细研】天灵葢【二两涂酥炙微黄捣末】
　　右先将青蒿于小便中煑取五升研绞去滓即下诸药末熬成膏瓷合中每于食前以粥饮调下半匙
　　天灵葢【出圣恵方】治骨蒸劳神効
　　天灵葢【一两五钱以童子小便一升煑令小便尽炙干】地骨皮【一两五钱】麦门冬【二两五钱去心焙】鐡粉【二两】赤茯苓【一两五钱】黄连【二两去须】
　　右为末炼蜜和捣三二百杵丸如梧桐子大每服于食前煎麦门冬汤下二十丸
　　团鱼丸【出经騐良方】治骨蒸潮热咳
　　贝母　前胡　知母　杏仁　柴胡【各等分】团鱼【二个】
　　右前药同团鱼煑鱼熟提起团鱼除去鱼头不用取肉连汁食之却将前药焙干为末就用团鱼裙甲及骨更煑一盏和药为丸如梧子大每服三十丸煎黄耆汤空心下病安仍服局方黄耆益损汤补理须用市店中自死团鱼
　　阿魏散【出圣恵方】治骨蒸劳热四肢烦疼大便秘涩无问逺近宜服
　　阿魏【一分麫裹煨麫熟为末】川大黄【五钱剉碎微炒】防榔【一两】木香【一分】桃仁【三分汤浸去皮尖双仁麫炒微黄】
　　右细罗末散研麝香一钱和桃仁更研令匀每服食前用青蒿汁半合生姜汁半合童子小便三合都□过调下二钱每于食前服以糖利为度
　　黄连煎【出圣恵方】治骨蒸劳热心神烦躁口干眼涩咳宜服
　　黄连【一两去须】紫苑【一两洗去苗土】甘草【三分炙微赤剉】青葙子【一两】天灵葢【二两五钱涂酥炙令微黄】
　　右细罗为散以童子小便五大盏浸一宿慢火熬煎每服不计时以粥饮调下一茶匙忌猪肉
　　地骨皮散【出仁存方】治骨蒸
　　地骨皮　黄耆　人参　鼈甲【酒浸炙生用】甘草【各等分】
　　右防咀每服三钱以水一盏生姜三片子一个煎至七分去滓空心卧时服
　　地僊散【出经騐方】治骨蒸肌热一切虚烦
　　北地骨皮　防风【各一两】人参　鸡苏　甘草【各二钱五分】
　　右为细末每服二钱水一盏生姜三片淡竹叶三五叶一同煎至七分去滓温服
　　青蒿散　治虚劳骨蒸咳声嗄皮毛干枯四肢倦怠夜盗汗时作潮热饮食减少日渐瘦弱
　　天僊藤　龞甲【醋炙】香附子【炒去毛】桔梗【去芦】前胡【去苗】秦艽　青蒿【各一两】乌药【五钱】甘草【一两】川芎【二钱五分】
　　右为末每服二钱水一盏姜三片一枚煎食后服
　　柴胡梅连散【一名前胡散出瑞竹堂方】治骨蒸劳久而不痊三服除根効如神及五劳七伤虚弱皆治
　　胡黄连　柴胡　前胡　乌梅【各三枚】
　　右防咀每服八钱童子小便二盏猪胆一个猪骨髓一条韭白五分煎至一盏去滓无时服
　　治骨蒸【出危氏方】有人患劳瘵两年诸药不効一日无肉味腹痛不可忍又恐传染移在空房其自终经停三日觉腹痛气息将絶思肉味之美忽有人惠鸡子三枚病人俛仰取火低头取瓦铫煎熟吹火屡燃屡灭鼻如有碍将熟间忽喷一声有红线一条自鼻中出抽约二尺长趍下瓦铫中病人知是恠物即用碗覆尽力烧火不住其铫欲裂方住火开铫视之乃小虫一条头目皆具已煅死如鐡线様即以示其家人弃之于江其病即安
　　地僊散【出危氏方】治骨蒸肌热一切虚劳烦躁生津液地骨皮【二两】防风【去芦一两】甘草【五钱】麦门冬【去心一两】
　　右剉散每服三钱水一盏生姜五片煎不拘时服
