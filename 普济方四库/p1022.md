<!-- { "loadSidebar": true } -->
　　鼈甲汤煑去皮裙酒浸炙黄赤皆为末右加乌梅肉枳殻右前件末成却以杏仁五升壮者以童便浸春夏七日秋冬十日和瓶中晒每日一换新者日数足以清水淘去皮滓焙干别以童便一升于银石器内文火煎至随手烂倾入砂盆用桞木捶研烂为膏细布滤过入酥一两薄荷自然汁合搅匀和药用捶捣五百下丸如梧桐子大空心汤下十五丸加至三十丸如觉热减丸数服热少还添加减经月日诸证皆退进食安卧靣有血色乃药行也当勤勿怠忌苋菜白粥冷水生血雀鸽等物
　　治骨蒸【出本草】
　　用桃仁一百二十枚去皮双仁留尖杵和为丸平旦井花水顿服令尽服讫量性饮酒令醉仍须吃水能多最清隔日又服一剂百日不得食肉
　　治骨蒸【出本草】
　　用生地黄汁二合煑白粥熟入地黄汁搅令匀空心食之
　　治骨蒸【出本草】
　　用生地黄一升捣取汁三度捣绞汁尽分再服者利即减之以身凉为度
　　治骨蒸热劳鬼气【出本草】
　　右取青蒿子为末酒服方寸瘥
　　治骨蒸【出本草】骨节烦疼热气肩背疼痛气虚羸瘦及时疾内外热不改【方见虚劳门热劳类】
　　骨蒸烦渴【附论】
　　论曰骨蒸烦渇者荣衞乏竭肌肉消瘦虚阳之气薫发于上令津液枯燥胸中烦热咽嗌焦干故烦渴而引饮阿胶汤【出圣济总録】治骨蒸虚劳热气上薰咽嗌焦干津液枯焦烦渴引饮
　　阿胶【炒燥】人参　白茯苓【去黒皮】参　丹参　防风【去叉】黄耆　生干地黄【焙】葛根　柴胡【去苗】秦艽【去苗土】黄连【去须】龙胆　枳殻【去穰麸炒】地骨皮　百合　龞甲【去裙襴醋炙】甘草【炙】梗桔【炒】贝母【去心】知母【焙】欵冬花石膏【碎】麻黄【去苗节】黄芩【去黒心】栀子仁　麦门冬【去心】防己　栝楼根　马蔸铃　大黄【炒】桑根白皮【炙】白药子　葶苈子【隔纸炒】杏仁【汤浸去皮尖双仁炒各一两】防榔【五枚】
　　右三十六味剉如麻豆大每服五钱以水一盏半煎至八分去滓食后卧时温服
　　地骨皮汤【出直指方】治虚劳潮热骨蒸壮热
　　地骨皮【洗】秦艽【洗】柴胡　知母【生】当归【各五钱】鼈甲【醋炙去裙襴】甘草【炙剉】枳殻【去穣麺炒各一两五钱】
　　右麤捣筛每服二钱水一盏入乌梅生姜桃桞枝小麦各少许煎至七分去滓温服一方有川芎五钱一方无小麦潮热甚加些大黄微利之
　　竹叶饮　疗骨蒸唇口干燥欲得饮水止渴
　　竹叶【一握】麦门冬【一升去心】大枣【二十颗劈】甘草【三两炙】半夏【一升汤洗令滑尽】粳米【五合】生姜【三两】
　　右切以水五升煑取二升半分温三服忌羊肉海藻菘菜
　　麦门冬汤　治骨蒸烦熻熻发热骨节疼痠口干烦渴麦门冬【去心焙二两】黄芩【去黒心】柴胡【去苗】升麻　芍药甘草【炙剉各一两】
　　右麤捣筛每服五钱水一盏半入苦竹叶三片煎至一盏去滓温分二服空腹食后各一
　　葛根汤　治骨蒸烦渴呕不下食四肢发热
　　葛根【剉】赤茯苓【去黒皮】甘草【炙剉】麦门冬【去心焙】黄耆【各五钱】人参【三分】
　　右麤捣筛每服五钱水一盏半入芦根五根竹叶三叶煎至一盏去滓分温二服空腹食后各一
　　麦门冬散【出圣恵方】治骨蒸口舌干燥欲得饮水宜服麦门冬【一两五钱去心焙】地骨皮【一两】黄耆【三分剉】黄芩【一两】甘草【一两炙微赤剉】根【三分】
　　右麤捣罗为散每服四钱以水一中盏入生姜半分粳米五十粒竹叶二七片煎至六分去滓不计时温服
　　葛根汤　治骨蒸热烦渴呕逆不下食
　　葛根【炙一两】赤茯苓【去黒皮】麦门冬【去心焙各一两五钱】甘草【炙剉一两】
　　右麤捣筛每用五钱水一盏半竹叶三片生姜根三枚煎至一盏去滓分温二服空腹食后各一
　　秦艽散　治骨蒸潮热烦渇引饮不思饮食
　　秦艽【去苗土】柴胡【去苗】甘草【炙剉】乌梅【取肉焙各三两】
　　右为散每服一钱沸汤调下食后临卧服
　　麦门冬饮【一名枸杞汤】治骨蒸唇口干燥止渴
　　麦门冬【去心三两】枸杞根【五两】小麦【一合】
　　右细剉如麻豆大每服五钱水一盏半煎至小麦熟去滓温服食后日二
　　麦门冬汤　治骨蒸唇口干燥止渴
　　麦门冬【去心焙】甘草【炙剉各二两】半夏【汤洗去滑炒干三两】
　　右麤捣筛每服三钱水一盏入生姜半分拍碎三枚去核竹叶三片粳米四十九粒煎至七分去滓空心温服日午夜卧再服
　　又方疗骨蒸唇干口燥欲得饮水止渴
　　大乌梅【二十枚】石膏【六两碎绵褁】
　　右以水七升煑取四升去滓以温三合稍饮之佳
　　麦门冬散【出圣恵方】治骨蒸虚烦熻熻发热骨节痠疼宜服赤芍药【三分】枳殻【三分麫炒微黄去穰】川升麻【三分】赤茯苓【三分】黄芩【三分】知母【三分】栀子仁【三分】柴胡【一两去苗】甘草【一两炙微赤剉】麦门冬【一两五钱去心焙】桑根白皮【一两剉】地骨皮【三分】
　　右为散每服四钱水一盏姜三片煎六分去滓食后服
　　天门冬散【出圣恵方】治骨蒸心肺烦热喘息气促渐加羸瘦天门冬【一两五钱去心焙】前胡【三分去芦】赤茯苓【一两】甘草【三分炙微赤剉】川升麻【三分】百合【五钱】黄芩【三分】白前【五钱】柴胡【一两去苗】杏仁【三分汤浸去皮尖双仁麸炒微黄】桑根白皮【一两剉】桔梗【一两去芦头】
　　右捣麤罗为散每服四钱以水一中盏入生姜半分煎至六分去滓每于食后温服
　　獭肝丸【出圣恵方】治骨蒸烦热日月久逺渐加羸瘦宜服獭肝【一具炙令黄】柴胡【一两五钱去苗】参【一两】知母【一两】大麻仁【二两】子苓【一两】地骨皮【一两】川升麻【一两】木通　栢树香脂【一两五钱】天灵葢【一两涂酥炙令焦黄】川大黄【一两剉碎微炒】
　　右为末炼蜜和捣三五百杵丸如桐子每服以童便浸防一合经宿去滓下三十丸日再服若有下利减服
　　芦根散【出圣恵方】治骨蒸烦热多渴不能饮食宜服
　　芦根【二两剉】赤茯苓【一两】知母【一两】麦门冬【一两五钱去心焙】黄芩【三分】地骨皮【一两】甘草【三分炙微赤剉】人参【一两去芦头】根【一两】
　　右捣麤罗为散每服四钱以水一中盏入生姜半分煎至六分去滓每于食后温服
　　赤茯苓散【出圣恵方】
　　赤茯苓【一两】柴胡【一两五钱去苗】地骨皮【三分】龞甲【一两五钱涂醋炙微黄去裙襴】芎防【五钱】川朴硝【一两】
　　右捣麤罗为散每服三钱以水一中盏入生姜半分煎至六分去滓不计时温服
　　升麻散【出圣恵方】治骨蒸恶心烦热眼目昏涩肢节痠疼不能饮食
　　川升麻【一两】黄连【一两去须】枳殻【一两麫炒微黄去穰】栀子仁【三分】生干地黄【一两五钱】赤芍药【一两】地骨皮【三分】麦门冬【一两五钱去心焙】甘草【一两】
　　右捣麤罗为散每服三钱以水一中盏入生姜半分煎至六分去滓每于食后温服
　　三圣散【出圣恵方】治骨蒸劳气烦热四肢无力夜虚汗唇口干焦靣无血色日渐羸瘦丈夫妇人并宜服
　　胡黄连【一两】柴胡【二两去苖】龞甲【二两生用】
　　右为细散每服用生姜酒调一钱每日早辰日午临卧各一服
　　升麻丸【出圣恵方】治骨蒸烦热四肢痠痛日晚颊赤口舌干燥宜服
　　川升麻　黄连【去须】赤芍药　龙胆【去芦头】知母　犀角屑　葳防　子苓【各三分】柴胡【一两五钱去苗】前胡【一两去芦头】鼈甲【一两醋涂炙微黄去裙襴】川芒硝【一两】
　　右为末炼蜜和捣三二百杵丸如梧桐子大每服食后以温浆水下三十丸
　　知母散【出圣恵方】治骨蒸烦热口舌干燥多渴少思饮食四肢羸瘦日晩颊赤宜服
　　知母【一两】柴胡【一两去苗】地骨皮【三分】犀角屑【三分】白鲜皮【三分】龙齿【三分】川芒硝【三分】甘草【炙微赤剉五钱】
　　右捣麤罗为散每服三钱以水一中盏煎至六分去滓不计时温服
　　苦参散【一名参连丸】治骨蒸消渴消中热中渴利心热风虚热传尸【方见尸注门传尸伏连殗殜门】
　　骨蒸痃癖【附论】
　　夫骨蒸之人肌肤瘦悴荣衞虚弱真阳内耗所饮之水不能销铄留滞脇筋遂成痼疾块硬不消或因饮食伤勤忧思气结呼吸风冷其疾遂作起于脇下脐腹两邉如臂之横不可按抑妨害饮食蕴积而痛故谓之骨蒸痃癖
　　方
　　鼈甲丸　治骨蒸脇下痃癖及妇人月水不通
　　鼈甲【去裙襴醋浸炙二两】桂【去麤皮】土根【切焙】京三棱【煨剉】牡丹皮　牛膝【去苗酒浸切焙】大黄【剉炒各一两五钱】诃梨勒【煨剉皮】琥珀【各二两】桃仁【汤浸去皮尖双仁别研三双】
　　右为末和匀炼蜜丸如梧桐子每服二十丸食后桃仁汤送下
　　木香丸【出圣恵方】治骨蒸腹中痃癖按之隐手四肢疼痛不能下食羸瘦无力宜服
　　木香【五钱】鼈甲【一两涂醋炙令黄去裙襴】京三棱【炮剉一两】赤芍药【三分】川大黄【一两剉碎微炒】陈橘皮【五钱汤浸去白穰焙】苍术【五钱微炒】桔梗【三分去芦头】防榔【一两】柴胡【一两去苗】郁李仁【一两汤浸去皮尖微炒】
　　防榔散【出圣恵方】治骨蒸腹中痃癖脇下妨痛渐加瘦劣防榔【三分】赤芍药【三分】木香【三分】赤茯苓【一两】桔梗【一两去芦头】诃梨勒【三分煨用皮】京三棱【一两煨剉】桃仁【三分浸汤去皮尖双仁炒黄】鼈甲【一两醋涂炙令黄去裙襴】
　　右捣麤罗为散每服三钱以水一中盏入生姜半分煎至六分去滓每于食前温服
　　桔梗散【出圣恵方】治骨蒸痃癖脇下妨痛渐加瘦劣不欲饮食宜服
　　桔梗【三两去芦头】当归【三分】苍术【三分微炒】诃梨勒【三分煨用皮】芎防【三分】柴胡【一两去苗】鳖甲【一两涂醋炙微黄去裙襴】川大黄【一两剉碎微炒】赤芍药【一两】
　　右捣麤罗为散每服四钱以水一中盏入生姜半分煎至六分去滓每服于食前温服忌苋菜
　　大黄散【出圣恵方】治骨蒸痃癖脇下妨闷肢节疼痛宜服川大黄【一两剉微炒】木香【五钱】柴胡【一两去苗】赤芍药【三分】诃梨勒【三分用皮】枳实【五钱麫炒微黄】甘草【五钱炙微黄】桃仁【一两汤浸去皮尖双仁麫炒微黄】鼈甲【一两涂醋炙微黄去裙襴】
　　右捣罗碎为散每服三钱以水一中盏入生姜半分煎至六分去滓每于食前温服
　　柴胡散【出圣恵方】治骨蒸痃癖体瘦食少宜服
　　柴胡【一两去苗】赤茯苓【三分】甘草【五钱炙微赤剉】白术【三分】枳殻【一两麫炒】川大黄【一两剉碎微炒】芎防【五钱】桂心【五钱】京三棱【一两炮剉】
　　右捣麤罗为散每服三钱以水一中盏入生姜半分煎至六分去滓每于食前服
　　诃梨勒丸【出圣恵方】治骨蒸痃癖气攻腹脇四肢疼痛少力羸瘦
