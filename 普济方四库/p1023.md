<!-- { "loadSidebar": true } -->
　　诃梨勒【三分煨用皮】赤芍药【三分】桔梗【三分去芦头】川大黄【一两剉碎炒】防葵【三分去芦头】芎防【三分】人参【三分去芦头】鼈甲【一两涂醋炙令黄去裙襴】枳殻【一两麸炒微黄去穣】
　　右为末炼蜜和捣三二百杵丸如梧桐子大每于食前以粥饮下二十丸
　　木香汤　治骨蒸劳腹中痃癖冷痛渐至羸弱
　　木香　防榔【剉】人参【各一两】芍药　桔梗【剉】赤茯苓【去黒皮】诃梨勒【炮去炫】当归【切焙各三分】
　　右麤捣筛每五钱以水一盏半煎至一盏去滓分温二服空腹食后各一
　　鼈甲丸【出圣恵方】治骨蒸腹内癖痃按之隐痛不能下食羸弱无力
　　鼈甲【去裙襴醋炙二两】木香【二两】京三棱【煨剉一两五钱】芍药【一两五钱】陈橘皮【汤浸去白焙】苍术【米泔浸切焙各一两】防榔【剉二两】郁李仁【去皮研一两五钱】
　　右捣罗七味为末郁李仁再研匀炼蜜丸如梧桐子大每服三十丸橘皮汤食前下
　　松脂丸　治传尸骨蒸积癖冷气及腰脚衰弱身体风痒诸癫疾恶疮疥癣等此药服之断絶根源
　　松脂【二十觔以桑柴灰汁链去苦汁倾水入盏中凝取之】白茯苓【去黒皮一觔】白术　续断【各半觔】白蜜　牛酥　麦门冬【去心焙】生干地黄【焙各二两】
　　右捣罗为细末先以五味炼蜜烊去滓次下牛酥次下松脂烊干即下药末以竹枝搅勿住可丸即丸如梧桐子大以温酒或米饮下二十丸日二服渐加至五十丸
　　苍术丸　治骨蒸腹中痃癖妨痛兼下利日夜数十行苍术　诃梨勒皮【各一两五钱】陈橘皮【汤浸去白焙】木香芍药　青橘皮【汤浸去白焙】白龙骨　生姜【切焙各一两】
　　右为末炼蜜和丸如梧桐子大每服三十丸人参汤食前下日再服
　　鼈甲丸　疗痃癖气心忪骨蒸热闇风
　　鼈甲【炙】芍药　蝮蛇脯【炙】大黄【各六分】人参　诃梨勒皮【熬】枳实【炙】防风【各六分】
　　右为末炼蜜和丸如梧桐子大以酒饮下二十丸渐渐加至三十丸日再服不利苋菜生菜熟麫乔麦蒜粘食
　　鼈甲丸【出圣恵方】治骨蒸痃癖气攻腹脇疼痛四肢羸瘦少力不欲饮食宜服
　　鼈甲【一两涂醋炙微黄去裙襴】人参【三分去芦头】赤芍药【一两】诃梨勒【三分煨去皮】枳殻【一两麸炒微黄去穣】白术【五钱】川大黄【一两剉碎炒】柴胡【一两去苗】
　　右为末炼蜜和捣三二百杵丸如梧桐子大每于食前以粥饮下三十丸
　　大腹汤　治骨蒸腹中积癖脇下妨痛渐加羸瘦大腹【四枚】芍药　赤茯苓【去黒皮】桔梗【剉炒各一两五钱】木香诃梨勒皮【各一两】桃仁【汤浸去皮尖双仁别研一两五钱】
　　右麤捣筛每服五钱水一盏半煎至一盏去滓分温二服空腹各一
　　七圣散　治骨蒸积癖鬼气疰忤及男女虚损手足疼背膊痠重至夜更甚四肢消瘦顔色萎黄两膝疼腹中雷鸣时多泄利饮食无味行歩不能凢五脏虚劳皆治之
　　黄雌鸡【一只科如食法浄去毛勿入春水于腹中间一小窍去肠肚令极浄并心肝用之】蜀椒【去目并合口者一分】生地黄【一升洗肥者】生姜【去皮一两】黄耆【剉】人参　陈橘皮【汤浸去皮焙各一两】
　　右除鸡外各剉如麻豆大和匀入在鸡腹内却缝合以银石器盛新布罩坐于甑中蒸甑一边用椀盛米并水半碗同葢覆勿令透气碗内米并鸡烂熟为度取出药别焙干捣罗为散每服一钱米饮调下日三服其鸡劈碎掺少盐令患人恣意食之饱即止良久厚衣被覆取汗汗多即以牡砺烧捣为粉傅之勿冐风寒
　　疗痃癖鬼气疰忤骨蒸秘騐方
　　大黄【别渍汤欲成下一方四两】龞甲【炙】勾藤　升麻　甘草【炙二两】丁香【二十七枚汤欲成下】
　　右切以水七升煑取二升八合去滓分作二服又用牛黄犀角生末砞砂麝香各一分细研分为三分每服以一分内汤中服忌猪肉粘食生冷苋菜海藻菘菜
　　防葵丸【出圣恵方】治骨蒸痃癖按之隐手不能下食羸病日渐无力
　　防葵【一两】龞甲【一两涂醋炙令黄去裙襴】甘草【五钱炙微赤剉】川大黄【一两五钱剉碎微炒】京三棱【一两炮剉】桃仁【一两汤浸去皮尖双仁麸微炒】
　　右为末炼蜜和捣三二百杵丸如梧桐子大每于食前煎橘皮汤下三十丸
　　陈漆丸　治传尸飞尸疰气块积气逆上喘水病脚气鬼疰虫毒宿食不消腹中如覆柸或丸虫妇人帯下赤白及恶疮腹大羸瘦黄疸诸疾延年养性黒须髪陈漆【二升次绵绞去滓】大黄【六两为末】薏苡仁【五两为末】无灰酒【五升】蔓菁子【三升为末】
　　右以清酒先和蔓菁子末煎不住手搅至半日许滤滓后用银石器盛重汤煑之以竹箆子不住手搅一复时下陈漆大黄薏苡仁等末更煑一复时药可丸如梧桐子大置于不津器中宻封遇有患者经宿勿食明日清旦空心温酒下十丸年高或冷疾者加至十五丸服之百日后须髪如漆积年疮痕皆灭初服四五日至七日内防出宿食或鱼黏脓血瘀物勿疑
　　骨汗淋方【出圣恵方】治骨蒸癖积诸疾令絶根源沐浴方枯朽骨【捶碎二斗不拘牛羊猪狗】烂棘鍼刺【三斗】蒴藋【茎叶根剉一斗】嫩桞枝【剉一斗】
　　右以水一石二斗煑取七斗滤去滓内大盐三升盐销镕尽于大盆中或瓷器中盛温暖得所令患者浸之瓷盆四畔用马粪火煨暖令汤长温勿使稍冷觉寒令进稀热粥每进身体可停一炊时出汤时拭体干或多汗以白米粉傅之只于宻室中静心或坐或卧勿令冲风毒三日一次浴三次止其药汤春秋冬停三五日夏一二日再暖用若患瘙痒者汤内入芒硝白矾末各一大升佳浸时须至颊已下得全药力一方无蒴藋有桃枝一方无枯朽骨
　　柴胡茯苓汤　疗痃癖气壮热兼欬久为骨蒸
　　柴胡【四两】茯苓　白术　枳实【炙各三两】
　　右切以水七升煑取二升半分为三服积热不歇加芒硝六分取利热除之后每三日服一剂瘥后每月一剂肥白终身永除忌桃李雀肉大醋一方用枳殻不用枳实
　　治骨蒸积癖瘦病
　　蒜【去皮七瓣研】雄黄【杏核大研】
　　右研烂拌匀以清酒和服少时十指头上当有毛出为騐
　　又浸浴汤方
　　取桃柳蒴藋李株四般枝叶各一大斗冬月只用诸般根并以水八九斗同煑取五六斗去滓加盐二大斗浸之亦同煎法
　　治劳损羸瘦风虚注气积癖冷气心痛及骨蒸
　　用桃仁去皮尖双仁一千二百枚细研以好酒五升先用二升和研滤取汁次入二升再研令极烂又滤取汁更以一升再和研滤尽白汁以亁瓷器盛宻封以重汤慢火煑一复时每服一匙用酒或米饮调下
　　骨蒸肺痿【附论】
　　夫骨蒸肺痿者荣衞虚损蕴热薫蒸三焦传播肓膜使人肺热叶焦发为肺痿其证咯唾脓血虚满短气咳不止多痰或如脓涕或唾之不能出时发寒热肌体羸瘦是其也
　　方
　　紫苑散【出圣恵方】治骨蒸肺痿咳胸膈痛舌涩口干宜服紫苑【去苗土】桑根白皮【剉】甘草【各三分炙微赤剉】栀子仁【五钱】赤茯苓【三分】桔梗【五钱去芦头】黄芩【五钱】乌梅肉【三分微炒】川大黄【五钱剉碎微炒】百合【三分】柴胡【一两去苗】麦门冬【三分去心】龞甲【二两涂醋炙微黄去裙襴】杏仁【三分汤浸去皮尖双仁麫炒微黄】
　　右捣筛为散每服四钱以水一中盏入生姜半分豉五十粒桃柳枝各一握长七寸葱韭白各七寸同煎至六分去滓不计时温服忌苋菜
　　茯苓汤　治骨蒸肺痿心忪战栗烦热善忘精神不宁梦寐恍惚吐血身体疼重或痒多生疮癣并治脚气白茯苓【去黒皮】人参　麦门冬【去心焙】独活【去芦头】防榔【各三分】桂【去麤皮】防风【去叉】防己【各一两一分】桔梗【剉炒】甘草【炙】防葵　枳殻【去穰麸炒各四两】地骨皮【十两】
　　右剉为散每服五钱以水一盏半入生姜半分切碎枣二枚劈破煎取八分去滓顿服早晚食后各一用银器煎更妙
　　白前散【出圣恵方】治骨蒸肺痿心中烦渴痰不止宜服白前【三分】甘草【五钱炙微赤剉】人参【一两去芦头】生亁地黄【一两】大麻仁【三分】桂心【五钱】赤茯苓【一两】黄耆【三分剉】阿胶【一两捣碎炒令黄燥】麦门冬【一两五钱去心焙】桑根白皮【三分剉】
　　右捣麤罗为散每服三钱以水一中盏入生姜半分三枚煎至六分去滓不计时温服忌炙油腻
　　刼劳散【出危氏方】治心肾俱虚劳时服三四升遇夜发热热过即盗汗四肢倦怠体瘦恍惚夜夣不祥中有血名肺痿
　　白芍药【五两】黄耆【去芦蜜炙】甘草【炙】南参【去芦一方作新罗者】白茯苓【去皮】熟地黄【焙】当归【去芦】五味子　半夏麴　阿胶【各二两防明浄者蛤粉炒成珠子】
　　右为麤散入生姜子煎至七分去滓每服四钱
　　知母散【出圣恵方】治骨蒸肺痿烦躁四肢疼痛不能饮食再服
　　知母【三分】陈橘皮【三分汤浸去白穣焙】芦根【一两剉】麦门冬【一两去心】地骨皮【一两】甘草【五钱炙微赤剉】赤芍药【三分】柴胡【一两去苗】
　　右捣筛为散每服四钱以水一中盏入生姜半分煎至六分去滓不计时温服
　　柴胡散【出圣恵方】治骨蒸肺痿咳唾涎心神烦热不欲饮食宜服
　　柴胡【一两去苗】麦门冬【一两去心焙】黄芩【一两】陈橘皮【三分汤浸去白穣焙】人参【一两去芦头】甘草【炙微赤剉三分】半夏【五两洗七遍去滑】桔梗【五钱去芦头】赤茯苓【三两】
　　右捣麤罗为散每服三钱以水一中盏入生姜半分煎至六分去滓不计时温服骨蒸小柴胡汤极佳
　　芦根散【出圣恵方】治骨蒸烦热肺痿手足烦热多渴或不能食宜服
　　芦根【一两剉】赤茯苓【一两】陈橘皮【三两汤浸去白穰焙】麦门冬【一两去心】子苓【三分】地骨皮【一两】陈橘皮【三分汤浸】甘草【五钱炙微赤剉】桑根白皮【三分剉】
　　右捣筛为散每服四钱以水一中盏入生姜半分煎至六分去滓不计时温服
　　地黄煎【出圣恵方】治骨蒸肺痿咳咽喉胸膈干痛宜服生地黄汁【一中盏】杏仁【二两汤浸去皮尖双仁麸炒微黄细研】黄牛髓【六两】阿胶【三两捣碎炒令黄燥为末】生姜【一合】薯蓣【二两末】酥【四两】蜜【四两】
　　右一处用石锅子内以慢火熬成膏收于瓷器中每服不计时以温粥饮调下一茶匙
　　生干地黄散【出圣恵方】治骨蒸寒热肺痿喘促宜服
　　生干地黄【一两】桑根白皮【一两剉】诃梨勒【一两用皮】甘草【五钱炙微赤剉】柴胡【一两去苗】麦门冬【一两五钱去心焙】人参【五钱去芦头】大麻仁【一两】
　　右捣麤罗为散每服四钱以水一中盏入生姜半分煎至六分去滓不计时服
　　柴胡散【出圣恵方】治骨蒸肺痿咳寒热多涕宜服
　　柴胡【一两去苗】甘草【五钱炙微赤剉】贝母【三分煨微黄】人参【三分去芦头】桃仁【三分汤浸去皮尖双仁炒微黄】龞甲【一两涂醋炙微黄去裙襴】
