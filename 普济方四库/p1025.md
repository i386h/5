<!-- { "loadSidebar": true } -->
　　右六味捣罗为末炼蜜为丸如弹子大每服一丸绵裹含化津咽煎麦门冬汤嚼下亦得不拘时服
　　治骨蒸劳瘦【出经騐良方】及久不愈者常服直至取効为度
　　石膏【一觔不用方解石者以细纹如针者良打碎】粉甘草【一两】
　　右为细末重罗过如麫温汤调服日夜三四服之普济方卷二百三十六
<子部,医家类,普济方>
　　钦定四库全书
　　普济方卷二百三十七　明　周王朱橚　撰尸疰门
　　诸尸【附论】
　　夫人身自有三尸诸虫与人俱生而其来能与鬼相通常接引外邪为此患害其发作之状或沉沉黙黙不的知所苦而无处不恶或腹痛胀急或痞块踊起作痛引腰脊或精神杂错变状多端其病大体略同而有小异以一方共治之者故名诸尸
　　方
　　大度世丸【出千金方】治万病症结积聚伏尸长病寒热疰气流行皮中乆病着床肌肉消尽四肢烦热呕逆不食伤寒时气恶疰汗出口禁不开心痛等证病皆治之牛黄　大黄　雄黄　细辛　附子　真硃　甘草　人参　射罔　丹砂　鬼臼　莽草【各一两】蜀椒　麝香　鬼箭羽　茯苓　桂心　紫苑【各二两】干姜【三两】野葛【一尺】蜥蜴　蜈蚣【各一枚】地胆【五十枚】芫青【二十枚】樗鸡【三枚】巴豆【八十枚】
　　右为末蜜丸如小豆大饮服二丸日二先食服之
　　牛黄丸【出圣惠方】治诸尸及中恶疰忤不测之病
　　牛黄　川大黄【三分剉碎微炒】雄黄【一分细研】附子【一分炮制去皮脐】真硃【一分细研】甘草【一分炙微赤剉】细辛【一分】人参【一分去芦头】硃砂【一分细研】鬼臼【一分去须】莽草【一分微炙】川乌头【一分炮制去皮脐】麝香【半两细研】川椒【半两去目及闭口者防炒去汗】紫苑【半两洗去苖】巴豆【二十枚去心皮研炒纸褁压去油】鬼箭羽【半两】赤茯苓【半两】桂心　干姜【二分炮制剉】地胆【五枚糯米拌炒令黄色去翅足】芫青【七枚糯米拌炒令黄色去翅足】野葛【一分】蜥蜴【一枚防炒】樗鸡【半两防炒】
　　右罗为末合研将药及巴豆都研令匀炼蜜和捣五七百杵丸如菉豆大每服不计时以温酒下三丸
　　甘草散【出千金方】治卒中恶贼风寒冷入腹便绞痛或飞尸遁尸发作无时抢心胷满脇痛如刀刺口噤者甘草　干姜　茯苓　干地黄　羊脂　当归细辛【各一两】芍药　呉茱茰　桂心【各二两】栀子仁【十五枚炒】
　　右防咀以水八升煑取三升去滓内脂烊尽分三服欲利者加大黄三两一方有芎防无细辛痛甚者可加羊脂二两当归人参各加一两芍药一两一方有防风无羊脂
　　犀角丸【出圣惠方】治诸百病恶气腹内疼痛毒肿
　　犀角屑【半两】天雄【半两炮制去皮脐】鬼臼【半两去须】桂心【半两】莽草【半两微炒】真硃【半两细研】川大黄【半两剉碎防炒】雄黄【半两细研】蜈蚣【五莭微炒】贝齿【五枚焼赤】川乌头【半两炮制去皮脐】射香【一分细研】巴豆【十五枚去皮心研纸褁压去油】羚羊角屑【半两】
　　右罗为末入研了药及巴豆都研令匀炼蜜和捣五七百杵圆如梧桐子大每服空腹以粥饮下一丸渐増至二丸卒腹痛飞尸服大豆一丸若恶气肿以醋和涂之甚良以囊盛之男左女右系之臂上袪邪气极效
　　雄黄丸【出圣惠方】治诸尸症积及中恶心痛蛊疰鬼气雄黄【细研】真硃【细研】白矾【焼令汁尽】牡丹　附子【炮制去皮脐】藜芦【去芦头炙】桂心【已上各一两】蜈蚣【一枚微炒去足】巴豆【半两去皮心细研纸裹压去油】
　　右罗为末入研了药及巴豆都研令匀炼蜜和丸五七百杵丸如梧桐子大每服不计时以粥饮下三丸
　　乱发灰丸【出圣惠方】治诸尸鬼疰中恶心痛
　　乱发灰【一两细研】桂心【半两】杏仁【一两汤浸去皮尖防仁麸炒微黄】
　　右细炼蜜为丸如梧桐子大不计时以暖酒下五丸
　　又方【出圣惠方】
　　雄黄【一两】酥【一两】
　　右相和丸如弹丸大内二合热酒中研服之须臾再服瘥已有尸疰者常蓄此药甚良
　　又方【出圣惠方】
　　乌臼根皮【一斤切】硃砂【三两细研水飞过】
　　右用水五升先煮乌臼根令浓去滓不计时用汁一合调下硃砂一钱
　　治诸尸杂疰相连续亦治三十年众疰方【出千金方】
　　右用桃根白皮一斤防咀以水二斗煮取一斗去滓分为八九服须令二日服尽一方治疰在心腹痛不可忍者
　　又方【出千金方】
　　右用芥子末鸡子白和傅尸疰鬼疰者即五尸之中患尸疰又挟诸鬼邪为害者也其变动乃有三十六种以至九十九种大略令人寒热淋沥沉沉黙黙不能的知其所苦而无防不恶累年渐积日就顿滞以渐至于死死后复疰易傍人乃至灭门觉知此者必冝急疗之
　　蜥蜴丸【出千金方】治症坚水肿飞尸寒尸防尸疰骨血相疰恶气鬼忤蛊毒邪气徃来梦寤存亡流饮结积虎狼所齧猘犬所咋鸩毒入人五脏服药以杀其毒即凡妇人邪鬼忤亦能遣之
　　蜥蜴【一名守宫】蜈蚣【各三枚】蛮虫　杏仁【各三十枚】地胆【五十枚】□虫【四十枚】蜣蜋【十四枚】朴硝　巴豆【各七分】泽漆　鬼督邮　桑赤鸡　桃奴【一方用桃仁】犀角【各二分】干姜【四分】虎骨【六分】甘草【一两】芍药　甘遂【各五分】欵冬花【三分】
　　右别治巴豆杏仁如膏内诸药末研调下蜜捣二万杵丸如麻子大食前三丸日一不下加之若已吐下者一丸旦服有人曽患疰癖坚二十年得愈一方无蜈蚣以暖酒下
　　尸疰【附论】
　　夫尸疰者尸病疰于人也是五尸之一挟外鬼邪毒之气流疰于身多因哭泣感染尸气而然令人寒热淋沥沉沉黙黙不的知其所苦而无处不恶也或腹痛胀满喘急不得息止横心胷旁攻两脇或瘰块踊起或挛引腰脊或举身沉重而精神不爽每更莭令愈加顿滞积年累月以至于死死则疰易傍人以致灭门故名尸疰○凡诸心腹痛服众方热药入腹寂然不动但益气息急者此尸疰病也冝先服甘草汁一升消息少时服瞿麦汤饮一剂得下便觉稍寛并暴症坚结宿食及症血坚痛发作无定者
　　方
　　雄硃散【出千金方】治因防惊忧悲哀烦恼感尸气而成诸变动不已似冷似热风气触则发
　　雄黄　硃砂　龙齿　桔梗　羗活　当归　升麻　川乌　川芎　犀角　芍药　鬼箭　白僵蚕【炒】白术　南星【炮】山栀子　陈皮　木香　黄芩【已上各等分】虎骨颈【醋炙】紫苏子【炒】莽草　枳殻　麻黄【半两】蜈蚣【二条酒炙】防榔【二分】干蝎【炒一分】
　　右为细末每服二钱酒调下日三服顷在防城日常修合神精丹一料庚申予家一妇人梦中见二仓头一在前一在后手中持一物云到也未应云到也击一下爆然有声遂魇觉后心一防痛不可忍昏闷一时许予忽意神精丹有此一证以三粒令服之遂至府城经少顷妇已无病矣今服药竟痛止神醒今如常矣日后相识稍有邪气与一二服无不应騐方在千金中治中风之要药但近世少得曽青磁石为难合耳
　　大麝香丸　治疼痛积年尸疰蛊毒症癖气承心两脇下有块温瘴精魅邪气或悲或哭蛇蝎蜂等所螫并疗之方
　　麝香　牛黄　藜芦【炙】硃砂　蜀当归　茯苓桔梗　鬼箭羽　金牙　乌头【炮】桂心　呉茱茰贯众　丹参【各一分】蜈蚣【去足炙】干姜　人参　虎骨【各三分】鬼臼【半分】芍药　雄黄【各一分半】巴豆【二十枚去心皮熬】蜥蜴【半枚炙】
　　右捣筛蜜丸如梧子以饮下三丸至辰时下利不利以热饮投之即利三两行后冷醋饮止之即定然后煮取食之勿食冷水明日依前服之永瘥忌热面生菜柿子棃等蛇蝎蜂螫取一丸研破和醋涂之便瘥精鬼狐狸之属抛砖瓦或如兵马行夜发者是鬼魅无早晩每日服前药两丸只三两日服即瘥仍每日焼一丸薰身体及衣裳宅中焼之亦好无患之人以三五丸绯绢袋盛繋左臂上辟虎毒蛇诸精鬼魅忌狸肉生血物猪肉生葱芦笋一方无鬼臼丹参
　　五香丸　疗诸毒疰尸气心腹胀满大小便不通鬼疰心痛不可忍者
　　牛黄【研】犀角【屑各三分】升麻　沉香　薫陆香　当归桂心　青木香　麝香　雄黄【研如粉】鬼箭羽
　　巴豆【去皮心熬】诃棃勒皮　硃砂【研】防榔仁　干姜呉茱茰　甘草【炙】豆蔲【各四分】桃仁【去尖皮熬】附子【炮各五分】
　　右捣筛蜜和丸如梧子大暖水服三丸至五丸如不利更服以利为度此方甚验人乆不传忌海藻松菜猪肉冷水生葱芦笋生血物件
　　治滞冷积年不瘥【出风科积类】
　　右以死人枕煮服之尝有妪人患滞冷积年不瘥徐君嗣伯为诊曰此尸疰也当以死人枕煮服之乃愈妪于是徃古塜取枕已一邉烂缺妪服之即瘥尸疰症者鬼气也伏而未起故令人沉滞得死人枕治之则魂气飞越不复附体故尸疰自瘥
　　五香散　疗尸疰忤邪气或热或寒时气在骨莭间似瘥似剧兼主百病
　　沉香　丁香　麝香　薫陆香　鬼箭羽　当归豆蔲【各四分】牛黄　鬼臼　橘皮　金牙【各三分焼】犀
　　角【屑】羚羊角【屑】大黄【各六分】升麻　桔梗　桃仁【去皮尖熬】光明硃砂【研】安息香【各五分研】
　　右为散汤饮酒随病服方寸匙日再瘥止亦可蜜丸如梧子服十丸
　　桃奴汤【出千金方】治十恶诸尸蛊毒心腹卒绞痛
　　桃奴　当归　人参　干姜【各一两】芎防　甘草【各三两】丹砂　麝香　茯苓　犀角　鬼箭羽　桂心【各一两】
　　右防咀以水九升煑取二升半去滓分二服食前大便不通腹满加大黄三两芒硝二两一方有雄黄一两无丹砂芎防
　　江南度世丸【出千金方】治万病症结积聚伏尸长病寒热疰气流行皮中乆病着床肌肉消化四肢烦热呕逆不食伤寒时气恶中汗出口禁不开心痛等证并皆治之
　　蜀椒【三两】人参　细辛　甘草【各二两】茯苓　真珠大黄　干姜　丹砂【一方作硃砂】野葛　桂心　雄黄麝香　鬼臼【各一两】乌头　牛黄【各三分】附子　紫
　　苑【各六分】巴豆【六十枚】蜈蚣【二枚】
　　右为末炼蜜和丸如小豆大饮服二丸可加至四丸日二服更加獭肝一具尤良一方无牛黄以暖酒下亦可
　　桃奴丸【出三因方】治心气虚有热恍惚不常言语错乱尸疰客忤魇梦不祥小児惊癎并皆服之
　　桃奴【七枚别研为末】辰砂【半两别研】桃仁【十四枚去皮麸炒别研为末】龙脑【别研一分】生玳瑁【镑过为末一两】牛黄【别研碎一分】雄黄【用桃叶煮水研飞取三分】黒犀【石上以水磨澄去水取细末半两】麝香【别研一分】琥珀【别研三分】安息香【一两以无灰酒斟酌多少研飞去砂土银器入桃仁琥珀成膏】
　　右以各末和入膏丸如鸡头大隂干宻器封闭静室安置煎人参汤研下一丸食后临卧服
　　五尸丸　疗诸尸疰方
　　芍药　桂心【各八分】呉茱茰【一合】丹砂【研】芎防　乌头【炮】干姜【各四分】蜀椒【一两去目汗】栀子仁【五分】巴豆【四十枚去心皮熬研】
