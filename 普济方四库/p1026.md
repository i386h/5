<!-- { "loadSidebar": true } -->
　　右捣下筛蜜和丸如豆大一服三丸日三忌猪肉生葱芦笋生血等物
　　赤茯苓散【出圣惠方】治尸疰发作无时心胷痛喘息气伤攻两脇
　　赤茯苓【三分】当归【半两剉微炒】赤芍药【半两】鬼箭羽【三分】桂心【三分】干地黄【半两】川升麻【三分】木香　芎防　桃仁【三分汤浸去皮尖双仁麸炒微黄】
　　右捣为散每服三钱水一中盏煎至五分去滓温服不拘时一方无川升麻
　　桂香汤　治尸疰发歇无时心腹切痛
　　桂【去粗皮】芍药　木香　柴胡【去苖各一两】芎防　鳖甲【去裙襴醋炙】干姜【炮各三分】呉茱茰【汤浸焙干炒】常山【各三分】
　　右粗捣每服三钱水一盏半煎至八分去滓温服不拘时
　　虎掌丸【出圣惠方】治尸疰寒热不思饮食心腹刺痛
　　虎掌　丹砂【研各半两】白茯苓【去黒皮】龙齿【各一两】当归【焙】莪茂【煨剉各三分】阿魏【一两】
　　右为末用酒煮阿魏面糊丸如梧桐子大每服二十丸生姜乌梅汤下一方用赤茯苓
　　鹳骨丸【出圣惠方】治尸疰邪气流传忽然闷絶时发寒热淋沥或腹痛胀满
　　鹳骨【酒炙一方用鹳骨酥炙】雄黄【研各一两】桂【去麄皮三分】大黄【剉炒三分】麝香【研半两】丹砂【研一分一方用硃砂】赤足蜈蚣【酒浸炙一条】
　　右为末炼蜜丸如梧子大每服二十丸桃枝煎汤下
　　防己散　治尸传尸服送下药后补虚
　　防己　人参　白茯苓【去黒皮】鬼臼　鬼箭羽　附子【炮制去皮脐】麴【炒各一分】
　　右为散每服二钱以桃仁研泔一盏煎至六分温服日五服
　　杜衡散【出肘后方】治尸疰及恶气中令人心胷满闷神思昏迷服此效
　　杜衡【一两茎】豉【一两】人参【半两】瓠子仁【二十枚】松萝【六鉢】赤小豆【二十枚】
　　右为散平旦温酒服方寸匙晩当吐百种物若不尽后更服之
　　硃砂丸【出肘后方】治尸疰鬼邪毒气流疰身体令人寒热淋沥腹痛胀满精神错乱
　　硃砂【一两细研水飞过一方用丹砂】雄黄【一两细研水飞过】鬼臼【半两去须】莽草【半两微炒】巴豆【十四枚去皮心研纸褁压去油】蜈蚣【一枚微炙去走足】
　　右罗为末入研了药令匀炼蜜丸如小豆大每服不计时酒下三丸
　　鹳骨丸【出圣惠方】治尸疰恶气寒热闷絶兼治百病
　　鹳骨【一寸炙一方用鹳鹊皮方三寸炙】桂【去麄皮半两】防虫　斑猫【各十四枚去翅足炒】巴豆【二十枚去皮心膜炒】
　　右为细末炼蜜丸如小豆大每服三丸温水下日三粥饮亦可
　　还魂汤【一名追防汤出范氏方】治卒感忤鬼击飞尸诸疰奄忽气絶无复知觉或已死咬口口禁不开撬齿下汤汤入口不下者分病人发左右捉定踏肩引之药下复増取尽下一升须臾立苏金柜云寸脉沉大而滑沉则为实滑则为气实气相抟血气入脏则死入胃则愈若卒厥唇口青身冷入脏即死身和汗出愈
　　麻黄【三两】桂心【二两】甘草【一两】杏仁【七十粒】
　　右防咀以水八升煮取三升分三服一方无桂心只三味
　　淮南丸　疗疰易灭门女子小児多疰诸般疰证心闷乱头痛吐有此证者冝此方又有华陀狸骨散龙牙散羊脂丸诸大药等并在大方中及成帝所受车前子　车下李根皮　石长生　徐长卿【各数両等分】
　　右麄捣作方囊贮半合繋衣带及头若疰一家暴惨以和此共带之若初觉尸疰取此药自焼作屑以水服之
　　蜜陀僧散　治临尸哭尸气入腹沉滞脏腑有时发动取此方神效
　　蜜陀僧【半斤醋煆淬淘研控干取六两】京三棱【煨捣末二两】诃棃勒【不去核生用捣罗一两】
　　右合研匀每服二钱用煑面浓汤调下当晩不食临卧一服余时勿服并服三夜次夜当下恶物不下第三夜加生牵牛子末一钱同调下
　　治卒得尸疰毒痛徃来【出圣惠方】
　　杏仁　乱髪灰【各等分】
　　右研如脂丸如梧子大每服酒下三丸日三一方猪膏和丸一方蜜丸
　　治遁尸尸疰心腹及身有痛处不得近者【出千金方】
　　右取艾小握令碎着痛上厚一寸余热汤和灰令强忍热置艾上冷即易不过三二度瘥
　　治尸疰邪气
　　右用狸骨头骨最妙焼为灰酒服二钱亦主食野鸟兽肉物中毒肿肿再服之即瘥五月猪粪极神妙五月中勿食肉伤神
　　治尸疰鬼疰腹痛
　　右用鹳骨大寒亦可单用炙令黄末空心暖酒服方寸许【似鹄而巢树者为白鹳】
　　治尸疰【出肘后方】
　　右焼发如鸡子大为末水服之瘥
　　治尸疰蜀椒熨方并治走疰【出圣惠方】
　　右用蜀椒一斤帛裹于疰上以熨斗频熨椒令热汗发出神效
　　死人席汤　疗尸疰损鼻或闻臭声或见尸常发右取死人眠席斩棺内余弃路者一虎口长三寸止此一物以水三升煮取一升为一服立效
　　万病丸　治五劳七伤尸疰所侵心腹疼痛饮食不化两脇膨胀皮肤挛缩等病
　　逺志【去心】泽防　石斛【去根】栢子仁【别研】云母【水飞】石韦【去毛】杜仲【去麄皮炙】天雄【炮制去皮脐】牛膝【去油酒浸切焙】白茯苓【去黒皮】菖蒲　山芋　熟干地黄【焙】续断　肉苁蓉【酒浸切焙】干姜【炮】甘菊花　桂【去麄皮】五味子　蛇床子【炒】山茱茰【各半两】桔梗【炒】防风　白术【各一两】附子【炮制去皮脐四枚】天门冬【去心焙一两半】细辛【去苖华三分】
　　右为末炼蜜杵千下丸如梧桐子大每服二十丸空心温酒下春秋日再服夏季日一服冬季日三服如乆服即减天雄附子各一两
　　赤芍药丸【出圣惠方】治五尸疰并诸尸鬼疰中恶心痛赤芍药【剉一两】呉茱萸【汤浸焙干炒】丹砂【研各半两】蜀椒【去目闭口者炒去汗】乌头【炮裂去皮脐各半两】干姜【炮三分】桂【去麄皮一两】
　　右为末炼丸如小豆大每服十丸空腹温酒下日三
　　丹砂丸【出圣惠方】治五尸疰痩病伏连诸鬼气恶疰并传尸劳乏鬼疰殗殜肌体羸痩
　　丹砂【研一两】麝香【研三分】桃仁【汤浸去皮尖双仁炒研七十二枚】
　　右各细研再和研匀入少蜜炼丸如小豆大每服十丸米饮下日三服忌生羊血物
　　治尸疰腹痛痔痿【出本草】
　　右以胡狸炙令香为末酒服二钱余重者不过十服后即见騐
　　治尸疰心痛及反胃
　　右用田螺殻焼灰米饮下之
　　传尸复连殗殜【附论】
　　夫传尸复连殗殜者皆起于骨蒸遁尸故也此病多因临死哭泣尸气入腹连绵不已或三年至五年有能食不作肌肤或三日五日若微劳即发当头额间骨节痛壮热翕翕然死后家中更染一人如此相传故右复连也
　　方
　　大金牙散　治传尸骨蒸肺痿殗殜及诸蛊毒疰忤鬼魅野狸虫蛇蜂蝎等毒或恶疮肿瘤中卒心痛大小便不通心腹皷胀疫疠瘴毒积癖邪气
　　金牙　曽青【研飞】雄黄【研】大黄【剉炒】丹砂【研飞】牛黄【研】凝水石【煨研】野葛皮　龙骨　朴硝【研】犀角【镑】獭肝【片切干炙】狸骨【醋炙】鹳骨【炙黄各三分】升麻【一两半】附子【去皮脐生用】桂【去麄皮】鬼臼　鬼督邮　黄环　青木香　常山牡蛎【煆研】人参　知母【切焙】徐长卿【各半两】鬼箭羽　桔梗【炒】代赭石　莽草　蜀漆　当归【切焙】白薇　巴豆【去皮心膜炒研】露蜂房【各一分】蜀椒【四十九粒去目及闭口炒汗出】蜈蚣【二条去足炙】芫青【去翅足炒】斑猫【去翅足炒】亭长【去翅足各二十一枚】
　　右捣研为散再和研细勿令秽汚触犯并孝服人见当于净室中焚香宻盖之勿透气如传尸骨蒸殗殜疰癖冷气积聚每服半钱热汤调下日再病瘥即止仍以绛囊盛方寸匙带之辟诸鬼气如有诸邪气病狂言妄见者带二三钱若卒恶心痛疰忤喘满蛊胀闷乱诸疾四服四钱米饮调下吐利为应若蛇虫毒疮以津唾调傅之若瘟疫瘴疠服如前法若蛊毒咄吐即瘥若卒死中恶汤调一钱灌下即瘥卒中野道狐狸鬼魅压邪毒眼不正视狂言者亦用汤化三钱未瘥更服若忽有恶疮肿以汤和傅之日一易瘥即止
　　獭肝金牙散　治传尸复连殗殜骨蒸痃癖冷气五尸疰相染及蛊疰瘟疟疰忤心痛卒死疫疠
　　獭肝【一具炙干】金牙【研】丹砂【水飞研】狸骨【炙捣研】牛黄【研】麝香【研】龙胆　白薇　附子【炮裂去皮脐】当归【水洗切焙干】蒲黄【炒】鬼督邮　铜照鼻【焼醋淬炒】苦参　龙骨【研】沙参蜈蚣【炙去足】蜀椒【去目及闭口者炒出汗】丹砂【各半两】寒水石
　　【焼研】硝石【研】禹余粮【焼红醋淬】元参　牡丹皮　鬼臼【各一两】人参　鳖甲【去裙襴醋炒】干姜【炮裂各一两一分】庵防【三合】
　　右为细散再同研匀如粉每服一钱熟水调下空心夜卧各一服渐加至一钱半
　　大黒虎丹【出圣惠方】治传尸伏连及一切劳证不问冷热大小冝服
　　蛤蚧【三对防炒】虾蟆【一枚涂酥炙令黄】丹砂【五铢细研】金箔【五片细研】银箔【五片研】白鲜皮　苦参【三铢】蛇蜕皮【一两微炙】白狗粪【一分防炒】布巾子【三年者六铢令炙黄】金刚子【三铢】乌驴蹄【三铢炙黄】硫黄【一铢细研】雄黄【一分细研】天灵盖　麝香【一两细研】沉香【一分】甲香【三铢微炙】乳香【二铢】夜明沙【六铢雄者两头尖】人中白【一分】
　　右捣罗为末更都研令匀用猪胆汁并软饭和捣五七百杵丸如菉豆大每服药先以新汲水一盏入少许麝香沙糖以药十丸浸于露下但先用煎香汤浴后泄淡面一小盏便和药服了以衣被厚盖卧直汗出若是传尸虫白伏连虫赤皆背上出骨蒸则汗出并瘥
　　獭肝丸　治传尸劳病并诸冷劳疾日月将乆面色萎黄渐渐羸痩
　　獭肝【一具生用】柴胡【去苖】青蒿【一握】肉苁蓉【去皱皮酒内淹浸切焙二两半】黄连【去须炒一两】黄耆【剉二两半】知母　木香　地骨皮桃仁【去皮尖双仁炒】附子【炮裂去皮脐】桂【去粗皮】天灵盖【炙】陈橘皮【去白炒】当归【切焙】泽防　生干地黄【焙各一两】甘草【炙剉一两】防榔【剉】栢木脂【研各一两半】
　　右为末炼蜜和丸如梧桐子大每服空心酒下四十丸
　　麝香饮　治男子妇人传尸骨蒸一切劳疾
　　柴胡【去苖剉一两】阿魏【三分炒为末】甘草【如病人中指大剉】青蒿桃枝　栁枝　金樱枝【各一握细剉】薤白　葱白【各七茎切】防榔【一两为末分作三帖】
　　右以童子小便四升宿浸诸药于宻室内至更初煎煎时忌生人妇人等见并不祥之语取吉善之言以卜善恶之又用刀一口放药铛上此药通神冝加専志煎取一升半去滓下麝香一分研分作三服第一服入防榔末一帖顿服如人缓行三二里地二服亦下防榔末顿服眠时掩却鼻服才了以白梅含之莫令心头恶吐却药须臾或吐必有物出或未吐如前更服第三服必吐防防下恶物并劳虫等不可名状或眼下并身上出如蚁其防下虫惟白色必愈余色者难瘥才吐防了便以薤白粥并輭饭补之仍如法将息
