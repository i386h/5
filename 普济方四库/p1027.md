<!-- { "loadSidebar": true } -->
　　乌鸡丸　治传尸劳疾尸疰骨蒸眼目昏澁面色青黒咽喉噎塞痰涕咳嗽或痃癖攻刺疼痛胷膈满闷时或恚怒或多感伤情思不乐梦寐虚惊精藏滑泄失血冐寒潮热盗汗肩背拘急腰膂肢莭烦疼四肢少力不喜饮食小便黄赤大便不调乍进乍退服攻药后宜服此
　　黄连【去须】附子【炮制去皮脐各二两】柴胡【去苗】白附子【生】当归【切焙】秦艽【去苖土】槐胶　甘草【炙剉】续断　苁蓉【薄切酒浸焙】逺志【去心】芭防天【各一两】陈橘皮【去白焙】乳香【研】雄黄【研】丹砂【研各半两】丁香　干姜【炮各一分】
　　右捣极细先养乌雌鸡一只以硫黄三两为末分作三十分每日拌饭喂一月日用大麻子一升喂尽宰治去毛皮嘴爪并肚肠留心肝将前药末入在鸡腹以麻线纒定再用无灰酒一斗银石锅内用文武火煮令鸡熟取出除去麄骨将鸡并肠内同细研更将鸡骨焙干捣罗为末同研药搅和入臼中捣千百下丸如梧桐子大每服二十丸以温酒吞下空心日午临卧各一服
　　犀角紫河车丸　治传尸劳服三月必平复其余劳证只数服愈
　　紫河车【一具孩児胞衣是也米泔淹一宿洗净焙干用】鳖甲【酥炙】桔梗　胡黄连　芍药　大黄　败皷皮心【醋炙】贝母【去心】龙胆子　黄药子　知母【已上各二钱半】广茂　犀角末　芒硝【各钱半】硃砂【二钱另研】
　　右为细末炼蜜丸如梧子大硃砂为衣每服二十丸酒下空心服
　　蘓合香丸【一名乞力伽丸】疗传尸骨蒸殗殜肺痿疰忤鬼气卒心痛霍乱吐痢时气鬼魅瘴赤白暴痢月血闭痃癖疔肿惊癎鬼忤中人小児吐乳大人狐狸等病苏合香油【一两入安息香膏内】安息香【二两别研用无灰酒一升熬成膏】麝香【研】白檀香　香附子【去毛】诃梨勒【煨取皮】青木香丁香【不见火】沉香　硃砂【研水飞】乌犀【镑】白术　荜拨【各二两】龙脑【别研】薫陆香【别研各一两】
　　右除研药外余并细末拌停用安息香膏并炼蜜和成剂每一丸鸡头子大沸汤化下卒中恶昏不知及霍乱暴症心腹绞痛鬼疰客忤惊癎颠狂诸伤损气晕欲絶此丸主仓卒之患悉皆治之如牙噤不能开者抉开口灌之如灌不下搐鼻灌即苏此药随身不可暂阙辟诸恶气并御山岚瘴气无以逾此若危急病尤不可无市肆疾取多用龙脑附子当于火土辟去能饮酒以酒调服若精神用过度夜睡不稳人参汤化服其功不在妙香散寕膏之下仓卒人参不得只白汤亦佳此药安血气却外邪凡病自内作不暁其名者服此徃徃得效兼治气疰气厥气逆气不和吐利荣卫阻隔尤有神效凡诸证暴亡之疾用之最健伤寒日乆形证危恶但心头尚暖药下即渐苏若大防气欲脱目视天地皆转神思已不理诸药不效服此两弹丸许神气即轻爽防亦自止妙不可言有人呕血甚乆遂奄奄而絶痩败之甚足手甚冷鼻息欲絶计无从出惟研苏合香丸灌之凡尽半两即苏也一方无龙脑
　　小麝香丸【出千金方】治传尸骨蒸鬼疰百病风寒客转经络走疰疼痛乆不愈者及一切恶气邪毒并皆治之麝香　芥草【炙】犀角屑　栀子仁【各三分】雄黄【研】当归【炒】丹砂【研各四分】干姜【炮】芍药　桂【各五分】巴豆【五十枚去皮膜油七钱八分】蜈蚣【一条炙去头足】附子【炮去皮脐各五枚一枚准半两】乌头【裂法并同上】细辛【五分】
　　右合捣千杵蜜和丸如小豆大每服三丸日三服可加至五丸温水下一方无当归忌生葱生菜芦笋猪肉冷水
　　牛黄丸【出圣惠方】治传尸恶疰复连痩病宜服
　　牛黄【半两细研】麝香【一分细研】人参【半两去芦头】沉香【三分】丁香【半两】木香【三分】胡黄连【一分】柴胡【三分去芦】犀角屑【三分】枳殻【三分麸炒微黄去穰】桃仁【一两汤浸去皮尖双仁炒】鳖甲【一两醋炙令防黄去裙襴】
　　右捣罗为末入研了药匀炼蜜和捣三二百杵丸如梧桐子大每于食前以粥饮下二十丸忌苋菜
　　麝香散　治男子妇人传尸骨蒸冷热五劳
　　麝香【研半两】甘草【如病人中指长男左女右】东引桃枝　青蒿东引栁枝　石榴皮　犀角【镑半两】阿魏　柴胡防白　薤白【各七茎】
　　右除麝香外剉碎同用童子小便二升半浸一宿别入防榔末三钱同煎至一升半温分三服男病女煎女病男煎勿令孕妇六畜见初服讫如人行五里又进一服恐恶心可含白梅病在上即吐在下即泻各出恶物如虫类及头发马尾状兼身上如蚁行防后以葱粥及輭饭补之仍服后方茯神汤和调五脏避风一月若逺年重病不过两剂其吐下虫如红色者可治黒色者或瘥或否白色者不可治
　　茯神汤　治传尸骨蒸先服麝香散取虫后补五脏茯神【去木】人参　逺志【去心】甘草【炙剉】龙脑　陈橘皮【去白焙】熟干地黄【焙各一两】五味子【一两半】麦门冬【去心焙】桂【去麄皮各一两半】黄耆【剉二两】当归【切焙一两】
　　右麄捣筛每服五钱水二盏入七枚擘破生姜五片煎至一盏去滓空心温服日三
　　疗痩病伏连传尸鬼气疰忤恶气方【一名斑猫散出圣惠方】斑猫【去头足熬】射干根【各四分】石胆【七分别研】桂心　牛黄【各二分别研】犀角【三分生者屑】人参【三分】生蜥蜴【一枚炙】紫石【七分别研】蜈蚣【四寸炙】麝香【少许别研】
　　右研为细末相和每日空腹服一寸匙日三服用井花水二合温即顿服勿临吃与白米粥吃如觉小便澁好如合药勿使妇人小児狗见忌热面果子五辛酒肉生血生葱一方加甘草
　　真硃丸【一名獭肝丸出圣惠方】治传尸骨蒸欬嗽上气痰喘寒热四肢痩弱
　　真硃末　獭肝【炙干】茯神　贝母【去心】柴胡【去芦】龙胆草黄连【去须】赤芍药【各一两半】白防榔【煨剉】旋覆花【各一两】
　　右为末炼蜜和丸如梧桐子大每服十五丸食后温浆水下日再一方有川大黄以温水下三十丸
　　黒虎丹【出圣惠方】治传尸骨蒸劳
　　干虾蟆【一枚去头足为二各一半将一半熟炙黄者】蛤蚧【一对各取一半泥涂和炙黄】芦防【研】天灵盖【酥炙】白狗粪【炒黄】雄黄【研各一分】麝香【一分研】乌驴头【炙干一两】乳香【研一两半】猪胆【一枚取汁于碗中慢火煨如膏和药】
　　右捣研九味为末合研匀细以猪胆膏同粟米饭和丸如梧桐子大先吃热面一碗次以芽香水沭浴次以沙糖麝香少许调次冷水一盏投药一丸于星月下浸一宿平旦空腹服之厚被盖卧若是传冷劳者脊骨中出白虫或出赤虫若骨蒸劳则汗出腰脚疼痛不遂脚下出汗如胶漆诸风气水病并服一粒瘥小児患此可服半粒如前法有虫出鼻内如线状是效騐之至
　　麝香丸【出圣惠方】治骨蒸传尸劳痩鬼气复连
　　麝香【三分研】犀角【镑】鬼箭羽　木香【各一两】白术【防煨一两】虎头骨【醋炙】天灵盖【醋炙】雄黄【研】桃仁【汤浸去皮尖双仁炒研】丹砂【各一两半】
　　右为末和匀炼蜜丸如梧桐子大每服十丸愈以醋汤下日二凡瘟疫病亦可带之一方清粥饮下二十丸
　　地黄汤　治复连传尸骨蒸等病
　　生干地黄【酒洗切焙二两半】续断　桔梗【炒各一两半】五味子【一两半】紫苑【去苗土】甘草【炙剉】羚羊角【镑各半两】肉苁蓉【酒浸切焙】桑根白皮【炙剉各一两】赤小豆【一合】
　　右麄捣筛每服五钱以水一盏半入竹茹弹子大煎至一盏去滓温服空心食后各一服服后若渇唇口干加麦门冬去心地骨皮各半两
　　阿魏丸　治传尸尸疰心神错乱狂言惊悸梦与鬼交病热逐莭改变
　　阿魏【醋化去沙石面和作饼炙半两】安息香【酒浸研如粉一两】甘草【炙剉】木香　防榔【剉各半两】防【一合炒】猪牙皂角【十四挺去皮子冷醋炙】天灵盖【醋炙】麝香研人中白【研各一两】
　　右为末炼蜜和丸如桐子大用童子小便浸乌梅三枚并葱白三茎切同煎下二十丸五更初服
　　桃仁丸【出圣惠方】治传尸骨蒸复连殗殜气欬嗽冝服桃仁【一两半汤浸去皮尖双仁微炒】猪牙皂荚【半两涂醋炙令微黄】紫苑【三分去苖土】鳖甲【一两半涂醋炙防黄去裙襴】芫花根【一两】甜葶苈【一两炒令微黄】白矾【三分焼令汁尽】蛤蚧【一对涂醋炙令防黄】麝香【一分细研入】
　　右捣罗为末炼蜜和捣一二百杵如梧桐子大每服不计时以清粥饮下二十丸
　　陈麴丸　治传尸多服冷药旬月未愈或损脾脏致食少难消气满兼利温脾
　　陈麴末【炙令黄色五两】白术【一两】附子【炮裂去皮脐三両】枳殻【去穰麸炒令黄色一両】甘草【炙剉】干姜【炮裂】人参【各二两】呉茱茰【水净洗焙干炒】桔梗【炒各一两】
　　右为细末炼蜜为丸如梧桐子大每日空心米饮下二十丸夜卧再服渐加至三十丸
　　紫苑汤【一名续防散出衞生寳鉴】治传尸骨蒸复连殗殜肺气欬嗽紫苑【去苖土】桑根白皮【炙剉】桔梗【炒】续断【各一两半】赤小豆【一合】甘草【炙剉】五味子【各一两】生干地黄【酒浸切焙二両半】
　　右麄捣筛每服五钱水一盏半入青竹茹弹子大煎至一盏去滓食后温服良乆再服若热甚加麦门冬去心一两石膏一两半一方入小麦二十粒
　　桃仁汤【出圣惠方】治传尸复连病本因极热热气相易续不断遂名伏连鬼气亦名骨蒸传尸发即四肢无力日渐黄痩不能饮食乍恶乍好
　　桃仁【汤浸去皮尖双仁炒三两重研一方用桃奴】鬼箭羽　赤芍药人参　陈橘皮【去白焙各二两】白茯苓【去黒皮三両一方作茯苓】白防榔【剉一两】麝香【研三分】
　　右粗捣筛六味入桃仁和内每服五钱以水一盏半生姜三片拍碎煎至一盏去滓入麝香末一捻空腹温服良乆再服忌火醋生冷五辛
　　桃枝饮　治一切鬼气邪气传尸复连骨蒸
　　桃枝　栁枝【各一握细剉取东南枝】豉【半两】葱白【三茎细研】童子小便【一升】地胆【一钱为末】蜀椒【去目及闭口者炒去汗半两】生姜【细切一两】
　　右麄筛五味与姜豉和匀用童子小便一升浸一宿至四更煎取半升去滓分二服五更初一服鸡鸣时一服服后汗出慎风仍取米粉摩身上若或微利即愈隔日再服重者不过三剂
　　天灵盖丸　治传尸
　　天灵盖【如无即骷髅骨有十字缝者取中心一片以牙香汤洗以安息香酒涂炙黄色】紫河车【一枚头首生児孩衣胞是也于石上用新草鞋踏洗令净控干以麝香一两掺拌令匀入饼以泥固脐如法火煆通赤留性勿煆过】石蜥蜴【一条和肠脏醋炙黄令冷干】獭肝【一具薄切于瓦上焙干】赤足蜈蚣【一条酒浸炙焦】黄鹰粪【半合】金线虾蟆【端午日収者以醋炙令黄用头】蛤蚧【一对酥炙令黄只取头尾用】
　　右为细末以醋煮猪胆令热成膏和搜为丸如梧桐子大以槐花版青各一钱研为末熟绢筛过药衣令黄色每服四十丸温煎生姜汤下初更一服二更初再一服
