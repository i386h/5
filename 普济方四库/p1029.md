<!-- { "loadSidebar": true } -->
　　夫男女传尸之心胷满闷背膊酸疼两目多澁四肢无力唯知欲卧睡恒不着脊膂急痛胫痠疼多卧少起状如佯由病每至旦起即精神尚好恍似无病从日午已后即四体微热靣好顔色喜见人过常懐忿怒行立脚弱夜卧盗汗梦与鬼交或见先亡或多惊悸有时气急有时欬嗽虽思饮食不能多餐死在须臾而精神尚好或两脇虚胀或时防利鼻干口燥恒多粘唾有时唇赤有时欲唾渐加羸弱由于水涸不觉其死矣又曰传尸者无问老少男女皆有斯疾大都此病相尅而生先内传毒气周徧五脏渐加羸痩以至扵死讫复易家亲一人故曰传尸亦名传疰以其初得半卧半起号为殗殜气急嗽者名曰肺痿骨髓中热称为骨蒸内传五脏名曰复连不解疗者乃至絶后假如男子因虚损得之名为劳极其源先从肾起肾初受之两胫痠疼腰脊拘急行立脚弱饮食减少两耳飕飕欲似风声夜卧梦泄隂汗萎弱肾既受已次传于心心受气夜卧心惊或多怖悸心悬气翕欲尽梦见先亡有时盗汗食无滋味口内生疮唯欲眠卧朝轻暮重两颊口唇如傅胭脂五心皆热心既受已次传于肺肺既受时气满欬体力微弱有时喘急卧即变甚鼻口干燥不闻香臭假令得闻唯觉朽腐物气有时恶心愤愤欲吐肌肤枯燥或时刺痛似虫行皮干细起状若麸片肺既受已次传于肝肝初受气两目漠漠靣无顔色常欲嚬眉视不见逺目恒干澁又时赤痛或腹胀黄朝夕慒□常欲食眠及至放卧睡还不着肺肝既受已次传于脾脾初受气两肋虚胀食不消化又时渇利或食旋出有时吐痛腹胀雷鸣唇舌焦干或生疮肿毛发干燥无有光润或腹上气肩喘息利赤黒汁至此者将死之证也
　　方
　　杏仁丸　治传尸夜梦鬼交遗精心腹冷癖小腹与隂中相引痛饮食不下日渐觉痩冝服
　　杏仁【五升肥好者以童子小便于瓦瓶中浸二七日和瓶于日中晒每日换小便日满以新汲水淘洗去皮尖便以微火焙干别以小便一斗于锅内缓火煎后杏仁随手破即于乆经用炒盆内栁木捶研如膏便以细布滤过真酥一两薄荷汁二大合搅令匀即入后药】青蒿子【二两】柴胡【去苖】鳖甲【涂酥炙令黄去裙襴】乌梅肉【微炒】地骨皮　赤茯苓【已上各一两半】知母　虎头骨【涂醋炙令黄】生干地黄　肉苁蓉【酒浸一宿刮去皱皮灸令黄】人参【去芦头已上各一两】枳殻【麸炒微黄去穰】当归【已上各三分】白术　木香　牡蛎【已上各半两】白防榔【二两】硃砂【一两细研】豉心【一合】
　　右捣罗为末和人参再捣五七百杵丸如梧桐子大每日空心以温水下十五丸渐加至三十丸服后觉似热即减药已定还添以意斟酌服经一月诸皆退能食夜卧安畅面有血色即是药力已行当勤服勿怠忌苋菜冷水白粥生血雀肉桃李
　　鳖甲汤　治五劳干痩及传尸梦寝不祥日渐消痩肌体困倦骨莭疼痛不思饮食
　　鳖甲【去裙襴酥炙令黄色一两】天灵盖【酥炙黄色半两】柴胡【去苖】赤茯苓【去黒皮各三分】安息香【半两】地骨皮【三分】山栀子仁　人参【各半两】贝母【去心】桃仁【去皮尖双仁麸炒各半两】黄连【去须半两】麦门冬【去心焙三分】阿魏【用面褁煨令熟半两】生干地黄【三分】防榔【剉】当归【剉焙各半两】
　　右捣筛每服四钱童子小便一盏半葱白五寸桃栁枝各七寸生姜钱二片同煎至八分不计时去滓温服夜后煎下放患人床头至五更梦寐非常此是药效也
　　补劳饮　治男子妇人虚劳骨蒸传尸染着不能断絶服后阿魏丸经脉犹未通或四肢虚羸饮食全少速服此药通经脉
　　黄耆【剉】当归【切焙】生干地黄【焙各二两】人参　白茯苓【去黒皮】芍药　五味子　桂【去粗皮】牛膝【酒浸切焙】陈橘皮麦门冬【去心焙】枳殻【去穰麸炒】甘草【炙剉各一两】柴胡【去苖一两半】
　　右麄捣筛每服五钱水一盏半入生姜五片枣三枚擘同煎八分去滓温服不拘时
　　黄连丸　治传尸面黒头热痛胷背气结咳唾黏痰食少频嗽喘息急满脇肋气胀腰脐下疼四肢蒸热痿困不安
　　黄连【去须二两半】獭肝【炙令干】贝母【去心】大黄【剉炒各一两半】龙胆【去芦头一两半】紫苑【去苖土】旋覆花　茯苓【去木各一两】天灵盖【涂炙令黄色】防榔【微煨剉各一两】
　　右为细末炼蜜丸如梧子大每日食后煎浆水下二十丸日午再服女子血闭加黄芩一两
　　鉄粉丸【出圣惠方】治传尸劳羸痩心神烦热四肢疼痛冝服鉄粉【二两】獭肝【二具微炙】柴胡【一两半去苗】安息香【二两入胡桃仁捣熟】鬼督邮【一两半】木香【一两】桃仁【一两半汤浸去皮尖双仁麸炒微黄】麝香【半两研入】苦参【二两】
　　右捣罗为末炼蜜和捣一二百杵丸如梧桐子大每服不计时煎生姜青橘皮汤下二十丸
　　阿魏丸　治传尸骨蒸女人血气血经年不通痰嗽黄痩四肢羸弱盗汗骨热或时増寒饮食减少阿魏【细研】当归【切炒】芜荑仁【炒各一两】雄黄【研】猪牙皂角【去皮子酥炙各半两】麝香【研】蓬莪茂【煨剉各三分】柴胡【去苗】白防榔【剉各二两】
　　右为末和匀再罗用羊肉半斤去皮烂煮细切研如膏入诸药末和捣三千杵如硬即添肉汁丸如菉豆大每服五十丸五更酒下仍饮令醉以青绢被盖之睡觉汗出通身必有细虫在被间日光内防见急须焼之或泻下恶物并虫等是效如小児服以意加减
　　雄黄丸【出圣惠方】治骨蒸传尸出虫下积恶物
　　雄黄【研】雌黄【研】代赭石【研各一两】丹砂【研二両】
　　右四味以醋相和炒令干后以水飞过去却醋味焙令干研如粉入后药相和
　　虾蟆【炙】天灵盖【炙黄捣末】麝香【研】青黛【研各半两】巴豆【七枚水煮一沸时去皮尖心膜研】
　　右捣研后五味为末入前四味更研令匀以粟米饮为丸如梧桐子大每日空腹热水下七丸若要下虫即以沙糖水下二丸服至三日满身出虫用芽香二斤煮沭浴一宿后着在水上或在水下澄之可验
　　鬼哭饮子【出圣惠方】治传尸劳不以冷热羸痩者冝服防榔【两个一生一熟】鳖甲【半两涂醋炙令焦黄去裙襴】甘草【一钱如病人中指长】桃仁【七颗去皮尖】杏仁【七颗去皮尖】青蒿【一握长二寸】阿魏【少许】东南桃栁【各七茎长三寸和心用】
　　右以童子小便一大盏去滓食前分温二服以吐利出恶物为度忌苋菜
　　龙胆丸【出圣惠方】治传尸羸痩经乆不损
　　龙胆【一两去芦头】枳殻【一两麸微炒去瓤】地骨皮【三分】甘草【半两炙防赤剉】麦门冬【一两半去心】赤茯苓【一两】栀子仁【三分】桃仁【三分去皮尖双仁麸炒微黄】
　　右捣罗为末炼蜜和捣二三百杵丸如梧桐子大每服不计时以粥饮下二十丸
　　獭肝丸【出圣惠方】治传尸骨气骨蒸日渐痩弱冝服
　　獭肝【三分防炙】鬼臼【三分】沙参【三分去芦头】人参【三分去芦头】丹参【三分】苦参【三分】天灵盖【一两涂酥炙微黄】麝香【半两研入】
　　右捣罗为末炼蜜和捣一二百杵丸如梧桐子大每服不计时以粥饮下二十丸
　　通神丸【出圣惠方】治传尸劳情思不恱心多惊悸盗汗羸痩兎粪【七七粒】胎发【二分小児胎发】人手指甲【七七片】人脚指甲【七七片】天灵盖【一枚圆者】穿山甲【七七片】硇砂【半两通明者】紫河车【一具】
　　右八味入瓦器内盐泥固脐穿一地窍方圆一尺将药瓶在地窍内用槐木火围定药瓶焼一日取出细研再入后药
　　雄黄【研】鬼臼【炒捣末】鬼箭羽【炒捣末】麝香【研】丹砂【研各一两】
　　右将后五味与前焼药合和再研匀炼蜜丸梧桐子大别用丹砂为衣每服十丸渐加至二十丸米饮下日进二服早晩食前服合用上寅日不令妇人鸡犬见
　　阿魏散　治传尸劳病胷满短气肌体羸痩无力喘嗽不已
　　阿魏【研】安息香【入胡桃相和研各二两】甘草【炙剉半两】猪牙皂荚【涂酥炙令黄去皮子一两】木香　天灵盖【涂酥令炙黄色半两】豉【一合】麝香【研半钱】
　　右除研药外捣罗为散与研药和匀毎服五钱用童子小便一盏半入葱白三寸明日五更煎至一盏空心在床服之日午夜食再服服药后良乆或得吐亦佳有利下虫如发或积聚五色秽恶物是病根出服药数日如梦与人离病人哭泣者瘥之兆也患甚三日一剂三剂瘥有患者但収拾药物置病人牀头遂有如此梦瘥
　　虎骨散【出圣惠方】治传尸羸痩肢体　疼不思饮食冝服虎骨头【一两涂酥炙令黄】鳖甲【一两涂酥炙防黄去裙襴】川升麻【一两】柴胡【一两去苖】桃仁【一两汤浸去皮尖双仁麸微炒】川大黄【二两剉碎防炒】甘草【一两防赤剉】
　　右捣麄罗为散毎服三钱以水一中盏煎至六分去滓不计时温服忌苋菜
　　天灵盖散【出圣惠方】治传尸劳痩不问年月深浅宜服天灵盖【一枚涂酥炙令防黄】阿魏【半两】木香【一分】安息香【一分】猪牙皂荚【一挺涂酥炙令黄去皮子】甘草【半两炙防赤剉】
　　右捣麄罗为散毎服五钱以童子小便一大盏半煎至一大盏去滓分温二服平旦一服如人行八九里更一服唯吃葱粥或吐出白虫如发或吐出赤虫若吐赤虫梦见鬼哭即是瘥也极重者三服瘥三日一度合服终身不得吃牛马肉
　　钓虫丸　治传尸劳病痿羸两脸常赤喘急咳嗽心胷满闷四肢无力梦与鬼交
　　磁石【细研生用】硇砂【汤熬令熟各二两】龙骨【三两】腻粉【半两】麝香【取末七两】
　　右以细末和匀以黄蜡四两炼入诸药丸如梧桐子大用线子五七寸一头系钱一文一头穿药丸子令患人空心新水吞药丸子其钱在口外恶心时以手拽线子吐下药并虫吐出在药上急用油煠虫死立效
　　香水洒衣法【出卫生家寳方】凡治传尸医者并人家俱先以香水洒身恐虫飞出着人以此法防之
　　安息香【研】檀香【镑细】芽香　乳香
　　右煎水洒衣并头靣
　　天灵盖散【出衞生家寳方】治一切传尸杀一切劳虫
　　天灵盖【如两指大以檀香煎水洗过用酥涂炙时念呪曰雷公神雷母圣逄传尸须用七遍】防榔【五个如鸡心者生用】连珠甘遂【半两并为末】阿魏【一分别研】安息香【二分用铜刀子切鉢内研和诸药】麝香【三钱当门子别研】
　　右六味再研匀毎服三钱用后汤调下
　　薤白　葱白【各二七茎】青蒿【一小握】桃枝　栁枝　桑枝酸石榴枝【并用向东南嫩条各长七寸】乌梅【五个】
　　右八味用童子小便四升同入银器内文武火熬至一升滤去滓分作三盏调下五更初服男子患女人煎女人患男子煎服药后如觉有逆吐即用白梅止之天明觉臓肺鸣须防转下虫及恶物黄水异色粪秽若一服未下辰巳间更进一服各温吃若泻不止用龙骨黄连诃子等分为末熟水调下一二钱立止次以白粥补之用温药调补如虫下急以猛火一炊投之地取虫入沸油烹之研碎埋地中









　　普济方卷二百三十七
<子部,医家类,普济方>
　　钦定四库全书
　　普济方卷二百三十八　明　周王朱橚　撰尸疰门
