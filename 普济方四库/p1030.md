<!-- { "loadSidebar": true } -->
　　五尸【附论】
　　夫诸尸为病固不一其状重者唯五尸若得之疾速如飞走状者名飞尸停遁不消者为遁尸沉痼在人臓肺中为沉尸冲风则发者为风尸隠伏积年不除者为伏尸唯此五尸变态多端大率令人沉沉黙黙痛无常处五尸之外复有尸气虽各有证然大同小异亦可通治之皆本是方飞尸者逰走皮肤穿脏肺毎发刺疼变作无常遁尸者附骨入肉攻凿血脉毎发不可得近见尸防闻哭声便作风尸者滛跃四肢不知痛之所处毎发则昏恍得风雪便作沉尸者纒骨结脏冲心脇毎发绞切遇风寒便作疰尸者举身沉重精神错杂常觉昏废毎莭气攻变輙发大恶
　　方
　　丹参丸　治五尸蛊疰中恶客忤心腹刺痛
　　丹参【防炒一两】芍药【一两半】芎防　芫花【醋炒各一两】栀子仁【一两】乌头【炮裂去皮脐】干姜【炮裂各一两】桂【去麄皮一两半】野葛皮【炙黄半两】呉茱茰【汤浸焙炒半两】蜀椒【去闭口并目炒出汗一两】巴豆【去心皮麸炒研出油尽一十枚】
　　右为末炼蜜丸如小豆大毎服三丸米饮下日三服
　　丹砂丸【出圣惠方】治五尸蛊疰中恶客忤心腹刺痛
　　丹砂【研一两】巴豆【去心皮麸炒出油尽三十枚】干姜【炮】芎防　芫花【醋炙炒】乌头【炮裂去皮脐各一两】赤芍药【一两半】野葛　呉茱茰【汤浸焙炒各三分】桂【去麄皮一两半】
　　右为末炼蜜丸如小豆大毎服二丸米饮下空心服温酒亦得
　　太乙偹急散【出千金方】治卒中恶客忤五尸入腹鬼刺鬼痱及蛊中疰吐血下血及心腹卒痛腹满伤寒热毒病六七日
　　雄黄　桂心　芫花【各二两】丹砂　蜀椒【各一两】藜芦【切】巴豆【各一分】野葛【三分】附子【五分】
　　右巴豆别治如脂余合治下筛以巴豆合和更捣调治铜器中宻贮之勿泄有急疾水服半钱可加至五钱老小半之病在头当鼻衂在膈上吐在膈下痢四肢当汗出此药所为如汤沃雪手下皆愈方冝秘之非人不传也
　　雄黄丸　治五尸瘕积及中恶心痛蛊疰鬼气
　　雄黄【研】丹砂【研一作真珠】礜石【煆】牡丹皮　藜芦【去芦头炙】巴豆【去心皮膜麸炒研出油尽】附子【炮裂去皮脐各一两】蜈蚣【去足炒一枚】
　　右为末炼蜜丸如小豆大毎服二丸米饮下食前服吐利为效一方治男子妇人染着鬼神谓之鬼疰病毎服十丸冷水送下无时一方有桂心
　　五疰丸【一名雄黄丸出圣惠方】治中恶五疰五尸入腹胷脇急痛鬼击客忤传尸垂死者此药入喉即愈若口禁则斡开不可斡者扣一齿以竹管下药先以少许汤或水内药竹管泻喉中
　　丹砂【剉一方用硃砂】甘遂【防煨】附子【炮裂去皮脐】雄黄【研各一两】豆豉【曝干】巴豆【去皮心压出油尽各六十枚】
　　右除巴豆外为末却同研匀蜜丸梧子大宻器贮毎服二十丸米饮下以知为度未知加丸数不发者粥饮投之利不止与酢饭一两匙
　　疗交中五尸遁尸风尸飞尸尸疰沉尸其状皆腹痛胀急冲心攻脇或磥块踊起或牵腰脊【出圣惠方】
　　干姜　附子【各两】　桂心【二分】巴豆【三十枚去皮心生用】
　　右捣筛蜜和又内臼中捣万杵服如小豆二丸此药无所不疗忌野猪肉芦笋生葱一方暖酒下
　　又方【出圣惠方】
　　龙骨【三分】藜芦【二分】巴豆【一分】
　　右捣和炼蜜丸空腹内井花水服如麻子大一丸
　　又方【出肘后方】
　　雄黄【一分】栀子【十五枚】芍药【一两】
　　右水三升煑取一升半分再服
　　雄黄丸【出肘后方】治卒中飞尸遁尸沉尸风尸腹痛胀急不得气息上冲心胷及攻两脇或磥块踊起或挛引腰脊
　　雄黄【研】大蒜【研各一两】
　　右烂捣和丸如弹子大毎服一丸热酒化下须臾未瘥更服有尸疹者常以预収此药丸五尸之中尸鬼接引共为病害经术有消灭之方而非世徒能用今复撰其经要以救其被毒
　　恶气散【出肘后方】治五尸鬼疰百毒
　　桂【去粗皮】干姜【炮各一两】
　　右为散毎服三钱用炒盐半钱温水调服之一方新汲水调
　　治卒中五尸遁尸其状腹胀气急冲心或磥块踊起或牵腰脊者【出圣惠方】
　　右用鸡卵一枚取白吞之困者揺头令下兼治飞尸及腹痛胀急冲心一方破鸡子白顿吞七枚不可再服
　　藜芦子丸【出肘后方】治中五尸腹痛胀急不得喘息上冲心胷及攻两脇或磥块踊变缩引腰脊
　　右以蒺黎子炒去角二两研为末炼蜜丸如小豆大凡毎服三十丸食后熟水下日三服即瘥一方用顶白蒺黎和丸温酒下
　　治五尸【出圣惠方】
　　右用鼍肝一具熟切食尽亦用蒜虀食之一方用鳖肝
　　疗疾卒中五尸方
　　右取牙四角牙内铜器中以三尺布覆复着器布上以焼牙令热随痛追逐蹠下痒便瘥若瓦屋削四角木柱焼用之神验
　　疗卒中五尸今取一方而兼疗之
　　右捣商陆根熬以囊盛之畨熨之冷复易
　　又方
　　右用粳米二升水六升煎二服沸之
　　又方
　　右掘土作小坑以水满坑中熟搅取汁饮之
　　又方
　　右用猪肪八合铜器煎小沸投苦酒八合相和顿服可即瘥
　　又方
　　右用乌田根剉二升煮令浓去滓煎汁磨五升则入清水一两服五合至一升良
　　又方
　　右用漆叶暴干捣末酒服之
　　又方
　　右用断鳖头头发末水服可分为三度当如肉食不遽尽后发更作
　　又方
　　右用栀子二七枚焼末服
　　治卒中遁尸其状腹胀气急冲心或伏或起牵腰脊痛
　　用服盐汤取出
　　鲛鱼皮散　治五尸鬼疰百毒恶气
　　鲛鱼皮【炙】硃砂　雄黄　金牙　椒　天雄　细辛　鬼臼　麝香　干姜　鸡舌香　桂心　莽草【各一两】贝母【半两】蜈蚣【炙】蜥蜴【炙各二枚】
　　右十六味捣下筛温清酒服半钱匕日三服渐増至五分七分亦可带之
　　飞尸【附论】
　　夫飞尸者其状令人心腹刺痛气息喘急胀满上冲心胷是也此病发无由渐忽然而至病如飞走故谓之飞尸
　　方
　　附子散　治一切飞尸鬼疰风痹身体背痛如针刀刺呕逆痰癖除五劳七伤万病【一名万病散】
　　附子【炮裂去皮脐】乌头【炮裂去皮脐】芫菁【去足翅防炙】雄黄【研】丹砂【研】干姜【炮裂】细辛【去苗叶】人参　莽草【微炙】鬼臼【去毛微炒】蜀椒【去闭口并目微炒出汗各一两】蜈蚣【去头足防炙】蜥蜴【去头足防炙各一两】
　　右为散再罗令匀空心温酒调下半钱日再服
　　细辛散　治飞尸入人皮肤中又名恶脉亦名贼风发时气急头痛不在一防针灸则移时好或一日或半日微炙须臾复发
　　细辛【去苖叶一分】桂【去粗皮三分】附子【炮裂去皮脐一两】雄黄【研半两】乌头【炮裂去皮脐一两】天雄【炮裂去皮脐一两】干姜【炮一两】莽草【防炒一分】真硃【研三分】
　　右为散毎服空心米饮调下一钱日二服一方酒服
　　飞尸入腹刺痛方　治卒有物在皮中如虾防宿昔入腹中如杯动揺掣痛不可堪过数日即发冝服此方巴豆【十四枚】龙脑【一两】土子【一两】桂【一斤半】
　　右合捣碎以两布囊贮蒸热更畨以熨之亦可煑饮少少服之此本在杂治中病名曰隂尸得者多死一方龙胆亦可
　　雄黄散　治一切飞尸鬼疰身痛如刺
　　雄黄【研】甘草【炙剉】黄芩【去黒心各半两】栀子【去皮】芍药【剉碎防炒各一两半】
　　右为细散毎服以温酒调下二钱日再服不拘时
　　鬼臼丸　治一切劳疾飞尸鬼疰等
　　鬼臼【半两去须】川升麻【三分】麝香【一钱】柴胡【一两去苗】
　　右罗为末炼蜜和捣二三百杵丸如梧桐子大毎服不计时以暖酒下十丸日再服
　　三黄散　治飞尸病肿光如油色无常定防【一名硃砂散】黄连【去须】黄蘗【去粗皮防炒】陈橘皮【汤浸去白炒各一两】
　　右捣罗为散入丹砂少许合研令匀毎服二钱沸汤防服不拘时一方热酒下
　　蔕散　治飞尸心痛气急胷满冝取吐
　　蔕　赤小豆　雄黄【研各一分】
　　右为散拌匀毎服空心温酒调一钱取吐恶物
　　走马汤【出圣惠方】治飞尸入腹胀满刺痛气息喘急
　　巴豆【二枚去皮心】杏仁【二枚去皮尖双仁】
　　右以绵纒锤令极碎投热汤二合指捻取白汁分三服饮之食顷当下老小量减之如恶物未下即再服通治飞尸鬼系妙
　　葛洪肘后方　飞尸者逰走皮肤穿脏肺毎发刺痛变作无常遁尸者附骨入肉攻凿血脉毎发不可得近见尸防闻哀哭便作风尸者滛跃四肢不知痛之所在毎发昏恍得风雪便作沉尸者纒结臓骨冲心脇毎发绞切遇寒冷便作尸疰者举身沉重精神错杂常觉昏废毎莭气改变輙致大恶此一条后别有熨治法也
　　右用忍冬茎叶剉数斛煮令浓取汁煎之服如鸡子様大一枚日二三服
　　治喉闭飞尸【出本草】
　　右取鲩鱼胆和暖水搅服之内喉中飞尸上此胆味至苦服之良【此鱼似鯹生江湖间】
　　治蛊毒飞尸喉闭【出本草】
　　右取仰盆子以水磨服少许
　　治飞尸逰蛊喉中有物吐吞不得出者【出本草】
　　右以蚺蛇肉作脍食之
　　治飞尸【出本草】
　　右取盐麸子干捣为末食之
　　治飞尸蛊毒瘴疟【出本草】
　　右取海防鱼作脯食之一如水牛肉味少腥耳【此鱼生大海中】
　　治飞尸【出本草】
　　右以麂头骨为灰米饮下
　　治逰蛊飞尸者喉中刺破【出本草】
　　右以攩子揩之令血出当下涎沫即瘥
　　治飞尸【出本草】
　　右以无患子中仁焼令香祛恶气
　　治飞尸蚘虫口中甘风瘙身痒头疮牙齿落疥癣生如蛇蜍蚊子入人肉【出本草】
　　右以大红虾鲊食之初食疮发后乃愈
　　治飞尸逰蛊着喉气欲絶者【出本草】
　　右以鸢尾根削去皮内喉中摩病处令血出为佳
　　治飞尸【出本草】
　　右以紫荆木煮汁服之
　　治飞尸及蛇虺咬
　　右用白鹤脚骨及嘴煑汁服之或焼为黒灰饮服之良【似鹳而巢木者为白鹤】
　　遁尸【附论】
　　夫遁尸谓尸埋伏染疰连滞在于胷腹育膜之间寻常如无病人若因喜怒不莭饮食动其隠伏之疾发则心腹胀利痛连及胠脇上冲心胷气喘促急不得安卧者是其证也
　　方
　　天雄散　治遁尸疰在傍人或入腹中化为蛊毒有声或作咽喉或入诸脉不在一处入人腹内蛊惑蚀人五臓入心令人靣赤入肺令人面白少气入肝令人靣青喜怒转筋入肾令人呻吟靣黒腰痛入耳聋入脾令人面黄不嗜饮食羸痩小便数胷中噎塞嗔喜无常及妖魅百疰为病
　　天雄【炮裂去皮脐一两】蜈蚣【去足防炒一枚】莽草【微炒一两】干姜【炮裂】雄黄【研如粉各二两】乌头【炮裂去皮脐一两】真珠【研如粉一两半】桂【去粗皮二两】蜀椒【去目并闭口微炒出汗一两半】细辛【去苗叶一两半】芫青【去足微炒四十九枚】犀角【镑】鬼臼【去毛微炒各一两】
　　右为散毎服一钱空心以青酒调下日再服
　　麝香丸　治遁尸经年不瘥心腹刺痛短气
