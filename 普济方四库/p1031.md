<!-- { "loadSidebar": true } -->
　　麝香【研五分】蜥蜴【去头足微炙一两】鹳骨【防炒三寸】干姜【炮裂一两】羚羊鼻【炙令焦黄二枚】鸡屎白　巴豆【去皮心麸炒去油尽五枚】芫青【去翅足防炒二十枚】藜芦【去芦头微炙一两】鬼臼【去毛微炙】丹砂【研如粉】桂【去麄皮各一两】
　　右为末拌匀炼蜜丸如小豆大毎服空心米饮下三丸日二服稍加至五丸以吐利为度
　　鹤脑骨丸【出千金方一名鹤骨丸】治遁尸飞尸积聚脇痛连背走无常防或在脏或腹中忽然而痛
　　鹤脑骨【三分涂酥炙微黄一方用鹤骨三寸】雄黄【一两细研水飞过】野葛【半两】藜芦【半两去芦头微炙】莽草【一两防炙】硃砂【一两细研水飞过一方作丹砂】牡蛎【一两焼为粉】桂心【半两】蜈蚣【一枚防炙去足】芫青【十四枚糯米拌炒令防黄去翅足】斑猫【十四枚糯米拌炒令防黄去翅足】巴豆【四十枚去皮心研纸褁压去油】
　　右罗为末研了药令匀炼蜜和捣三五百杵丸如小豆大毎服不计时以暖酒下三丸以知为度
　　鹳骨丸　治初得遁尸及经年不差心腹短气
　　鹳骨【炙三寸】羊鼻【炙防黄二枚】干姜【炮裂一两】麝香【研半两】蜥蜴【去头足炙微焦一枚】斑猫【去足翅微炒十四枚】鸡屎白【防炒一两】巴豆【去皮心麸炒出油尽二十枚】芫青【去翅足防炒二十枚】藜芦【去芦头防炙一两】
　　右研为末拌匀炼蜜和丸梧子大毎服空心米饮下二丸以吐利为度
　　木香汤　治初得遁尸鬼疰心腹中刺痛不可忍木香　丁香【各三分】鬼箭羽　桔梗【剉炒各一两】桃仁【汤浸去皮尖双仁炒黄色十四枝一方用桃捣】陈橘皮【汤浸去白防炒一两】紫蘓【茎叶微炒一两半】当归【焙干一两】白防榔【慢火煨十四枚剉】
　　右麄捣筛毎服五钱以水二盏煎至七分去滓温服日二服不计时一方用生姜一分拍碎同煎服
　　五疰汤　治卒中贼风遁尸鬼邪心腹刺痛大胀急大黄　甘草【各三两】当归　芍药【各二两】乌头【十枚】生姜【一斤】蜜【一斤】桂心【四两】
　　右防咀别渍大黄以水九升煮取三升乌头别纳蜜中煎令得一升拌汤中去滓温服三合如人行三十里乆更进一服日三不知加至四合
　　木香汤　治初得遁尸鬼疰心腹中刺痛不可忍木香【一两】鬼箭羽　桔梗【剉炒】紫蘓【茎叶炒令焦】当归【焙干各一两半】白防榔
　　右麄捣筛毎服二钱水二盏入生姜一分拍碎同煎至七分去滓空心温服日三
　　治遁尸尸疰心腹刺痛不可忍者
　　桂心　干姜【各一两】巴豆【二两去皮心研纸褁压去油】
　　右捣罗为散毎用以醋和如泥涂于病上干即更涂
　　蒸熨方　治遁尸飞尸及暴毒肿流入头靣四肢右用芥子蒸熟焙一升捣为末以铅丹二两拌之分开作两防用踈布袋盛之更换蒸热以熨痛处常使极热熨之三五度愈
　　风尸【附论】
　　夫风尸者在人四肢循环经络其状滛跃去来沉沉黙黙不知痛防若冲风则发故名风尸也
　　方
　　金牙散　治风尸疰忤鬼气心腹刺痛【一名大附着散】
　　金牙【一分细研】由防【一分】犀角屑【一分】黄芩【一分】麝香【一分细研】牛黄【一分细研】川椒【一两去目及闭口者微炒去汗一作椒目】天雄【半两炮裂去皮脐】真硃【半两细研】蜈蚣【一枚微炙去头足】细辛【三分】雄黄【半两细研】干姜【半两炮裂剉】黄连【三分去须】桂心【半两】
　　右为散入研了药令匀毎服以暖酒调下一钱不计时
　　川大黄散　治风尸及卒中贼风遁尸邪鬼五疰心腹刺痛
　　川大黄【一两半剉碎防炒】甘草【一两炙防赤】当归【一两半剉防炒】赤芍药【一两】川乌头【一两炮裂去皮脐】桂心【一两】
　　右捣为散毎服四钱水一中盏入生姜半分蜜半合煎至六分去滓不计时温服一方无当归空腹温酒服
　　尸厥【附论】
　　夫尸厥者隂阳气逆也此由阳脉卒下坠隂卒上升隂阳离居荣卫不通真气厥乱客邪乘之其状如死犹脉有息而不常脉尚动而形无知也聴其耳内微响有如啸之声而股间暖者是也耳内无啸声而脉动者故当以尸厥疗之诊其寸口脉沉大而滑沉则为实滑则为气实气相抟身温而汗此为入脏腑虽卒厥不知人气复则自愈若唇正青身冷此为足脏厥不知人即死诊其左手闗上脉隂阳俱虗者足少隂足少阳俱虚也故病恍惚不知人妄有所见也○内经谓客于手足少隂太隂足阳明之脉五脉俱竭令人身脉皆动而形无知其状若尸故曰厥五络皆防于耳中茍为邪所客则气进逆厥上下暴隔五络闭结而不通故俱竭而令人状若尸焉治法当洗刺其足大指内则爪甲上去端如韭叶后刺足心后刺足中指爪甲上各一痏后刺手太指内去端如韭叶后刺手心主少隂锐骨之端各一痏立已不已以竹管吹两耳使气脉踈通内助五络然后药石治之
　　方
　　通微丸　治五络闭结病发尸厥不知人
　　营实根【五两蔷薇根是也】白薇【三两】虎骨　獭肝【防炙】五灵脂【各二两】丹砂【另研】代赭【另研各一两】
　　右为末炼蜜丸如弹子大温木香酒化下一丸日二以知为度不拘时
　　硃砂丸【出圣惠方】治尸厥脉动而无气气闭不通故静如死聴其耳中翛翛有如啸声而股内暖者是也不治三日当死
　　硃砂【三分细研】雄黄【三分细研】附子【三分炮裂去皮脐】桂心【一两半】巴豆【二十枚去皮心研纸褁压去油】
　　右罗末入研了药令匀炼蜜丸如麻子大毎服不计时以粥饮下五丸不知更下二丸若痢多即止之
　　返魂丹【出圣惠方】治尸厥不语
　　生玳瑁　硃砂　雄黄　白芥子　麝香【已上各一分】
　　右研如粉于寛器中镕安息香和丸如菉豆大冲恶不语不计时以小便下五丸孩子热风只一丸
　　硫黄丸【出衞生家寳方】治尸厥奄然死去四肢逆冷不省人事腹中气走如雷鸣
　　防硝【半两】硫黄【一两】
　　右细研如粉作三服毎服用酒一大盏煎觉焰起倾盆内盖了酌温时灌服如人行五里又进一服不过三服即苏
　　尸厥之状卒死脉犹动聴其耳中或有如啸声腹间暖者是也
　　右捣干菖蒲核大着舌下人卧忽不语勿以火照耀之杀人但痛齧其踵及足拇指甲际多唾其靣即可活又菖蒲末吹两鼻中又桂末吹舌下又菖蒲末如核大内下部中又吹入两耳内即活矣
　　治尸厥奄然死去四肢逆冷不省人事腹中气走如雷鸣【出圣惠方】
　　右用附子七枚炮热去皮脐为散分作二服毎服用陈酒三钱煎至一盏温服
　　又方【出衞生家寳方】
　　右用生姜自然汁半盏酒一盏煎令百沸灌二服后却炙头上百会穴四十九壮兼脐下气海丹田穴至三百壮觉体温暖即止
　　治尸厥方【出肘后方】
　　右鬄左角发方寸焼灰以醇酒一杯饮之不能饮者即灌之立已
　　又方【出肘后方】
　　右以防围两臂腕男左女右伸防从大权度下行当在脊上炙防头五十壮即活
　　又方【出肘后方】
　　右熨两脇下又取灶中墨如弹丸以浆水调和饮之须臾可三四度又取梁上尘如小豆许竹管吹入鼻孔中
　　凡尸厥为病脉动而形无所知阳脉下坠隂脉上升荣衞不通其状如死又犹微有息其息不常人乃不知欲殡敛者疗治之方
　　右以芦管吹其两耳极力以气吹之立起若人气已极可别易一人吹之一方以竹管吹两耳中不过良乆即活
　　又方【出肘后方】
　　用白马尾二七茎白马前脚目二枚合焼之苦酒为丸如小豆大开口吞二丸须防再服一丸
　　治卒中恶暴死【出圣惠方】
　　右捧两手莫放须臾即活
　　又方【出圣惠方】
　　右握两大拇指令固即活
　　又方【出圣惠方】
　　右以竹管吹下部数更互吹之气满即活
　　又方【出圣惠方】
　　右吹皂角末入鼻中令即活
　　又方【出圣惠方】
　　以酒磨桂心灌之即活
　　又方【出圣惠方】
　　右用研麝香一钱醋和灌之
　　又方【出圣惠方】
　　右取床下土小便研之灌沥入口鼻即活
　　白薇汤【出指南方】治欝冐
　　白薇　紫蘓【各三两】当归【二两】
　　右为麄末毎服五钱水二盏煎一盏去滓服
　　仓公散【出指南方】
　　蔕　雄黄　藜芦末　礜石【火煆】
　　右各等分研细末毎用少许吹于鼻内以省为度
　　蔕散【出指南方】
　　赤小豆末
　　右为细末毎服一钱米饮调下以吐为度
　　诸疰【附论】
　　夫诸疰者邪气所疰也皆因精神衰弱经络空虚伤于风寒暑湿饮食劳倦及伤寒不时发汗或发汗不得真汗三阳传于诸隂五臓留滞宿食或冷热不调邪气流疰或感死生之气或挟鬼物之精初忽中恶客忤卒死诸尸之类虽或暂瘥必有邪气伏于经脉流传脏腑深浃骨髓经乆不已皆成疰病变状多端时发时瘥令人昏闷无不病处若因风寒暑湿之邪所疰则为风疰寒疰令疰温疰湿疰若因饮食劳倦之邪所疰则为食疰饮疰酒疰若因感生死之际而为其邪所疰则为防疰哭疰转疰若因挟鬼物之精而为其邪所疰则为鬼疰邪疰尸疰殃疰犯土禁成疰者为土疰产后得疰者为产疰虚劳所成疰为劳疰邪气外泄为泄疰此诸疰以受病因为名也邪疰于肺则为气疰邪疰于荣则为血疰乆疰不已伤损骨髓则为骨疰此诸疰以病之所在为名也又有石疰言其牢强如石走疰者言其逰走无常此诸疰以病之形变为名也治诸病者欲辨是非但覆纸于痛处焼发令焦投于纸上若发粘纸者疰气引之也不黏者非疰也审知其因随证治之诸疰者之诊脉浮大者可治细而数者难治○疰者住也言其连滞停住死又疰易傍人也疰病之状或乍寒乍热或皮肤滛跃或心腹胀刺痛或肢莭沉重变状多端而方云三十六种九十九种及此等五疰病皆不显出其名大体与诸疰皆有相同
　　方
　　金牙散　治江南三十六种人病经年羸痩垂死服之皆瘥并带之能杀鬼气逐尸疰诸恶疠不祥悉主之金牙【研】曽青【研】硝石【研】礜石【泥褁焼半日】石膏【研】莽草【剉】玉枝　雄黄　硃砂　寒水石　龙骨　蛇蜕皮【炙】芫青【熬】当归　龙胆　大黄　细辛　防风【剉】大防　芫花【熬】野葛【炙】苁蓉　天雄【炮】茯苓附子【炮】乌喙【炮】干姜　人参　桔梗　桂心　椒【去汗目】贯众　巴豆【去心皮汁】狸骨【炙】蜂房【炙】鹤骨【炙各一两】
　　右为散以酒服一钱渐増五分日三并以三角绛囊贮散方寸匙以击头及心上一方加蜈蚣蜥蜴雌黄鉴鼻麝香毒公忌猪肉生血物生菜冷水大醋芦笋
　　龙牙散
　　龙牙　茯苓【各用二两半】雄黄　膏　芍药【各五分】干地黄　石斛　胡燕尿【各三分】鬼翦　乌头　羗活【细切】露蜂房　曽青　真硃　桂心　杏仁　防风桃奴　鬼臼　鹤骨【各一两一方用鹳骨】人参　大黄【各一】
　　【两半】白术【二两】蘓子【四合】铜镜鼻　甘草　橘皮　芎防鬼督邮　逺志　鳖甲【各半两】狸隂【二具一方用狸骨三分】
　　蜈蚣【一枚】
