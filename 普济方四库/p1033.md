<!-- { "loadSidebar": true } -->
　　夫鬼疰者忽因鬼之气排击当时即病心痛刺痛闷絶倒卧如中恶状得疰之后余势或歇停积弥乆有时发动连滞不已乃至于死死则疰易傍人故谓之鬼疰
　　方
　　太乙神明陷氷丸　治诸病破积聚下心支满寒热鬼疰长病欬逆唾噫除众恶鬼逐邪气鬼撃客忤中恶胷中结气咽中闭塞有进有退绕脐绞痛恻恻随上下按之跳手心中愠愠如有虫状毒疰相染甚至灭门
　　雄黄　桂心　丹砂　矾石【一作礜石】藜芦　大黄【各三两】芫青【五枚】真硃　附子【各一两半】麝香　人参　犀角鬼臼　射罔　牛黄【各一两】蜈蚣　蜥蜴【各一枚】乌头【八枚】杏仁【三十枚】斑猫　摴鸡　地胆【各七枚】当归【三两】巴豆【一分】
　　右为末炼蜜丸和捣三万杵如小豆大先食服二丸日再不知稍増以药二丸着门上令众邪不近伤寒服之无不愈若至病家及视病人夜行独宿服二丸邪不能近也一方无芫青桂心真硃麝香人参犀角乌头射罔蜥蜴樗鸡牛黄当归一方无射罔指南方云止无蜈蚣用米饮下二十丸
　　大麝香丸【出千金方】治鬼疰飞尸万病
　　麝香【三分】礜石【八分】牛黄　附子　鬼臼　真硃　莽草　犀角　矾石　细辛　桂心　獭肝　藜芦【各二分】雄黄【一两】丹砂【二两】蜈蚣　蜥蜴【各一枚】巴豆　杏仁【各五十枚】芫青　地胆【一方作蛇蜕胆】亭长　斑猫【各七枚】
　　右为末蜜丸合更捣三千杵丸如小豆大饮食前一丸日再渐加至三丸虫毒所螫摩之以知为度若欲入毒疫疠家死防病处及恶鬼塜墓盛绛袋中男左女右肘后系之又以少许傅鼻下人中及卧不魇
　　五香丸【一名沉香丸】疗心腹皷疰冷防鬼气疰忤方
　　沉香木　青香木　丁香　硃砂【别研各一两】麝香【别研】犀角【镑取屑】薰陆香　栀子仁　连翘　石膏【别研各二两】芒硝【】蜀升麻　大青　干蓝　栝蒌　干葛茵蔯　黄芩　肉桂　芎防　茯苓【各三两】巴豆【三两去心皮】大黄
　　右捣筛蜜和更捣一千杵封以油蜡纸存贮有患时温热疰病鬼疟病心腹皷胀黄疸垂欲死者可服四五丸丸如梧子大或至六七丸但取三两服快利为度利止即瘥
　　犀角丸　治鬼疰恶风入中肌肤滛滛跃跃流无常处四肢不仁牵引腰背腹脇胀满心痛气逆不得饮食吸吸短气寒热羸痩喜怒梦鬼交通欬唾脓血犀角【镑】桂【去粗皮各半两】羚羊角【镑】牛黄【研】鬼臼【去毛炙】附子【炮裂去皮脐】獭肝【炙熟各一分】巴豆【去皮心出油十五枚】麝香【研一分】蜈蚣【去头足炙一枚】真硃【研】雄黄【研】丹砂【研各半两】射罔【一分】具齿【焼十枚】
　　右研为末炼蜜丸如小豆大毎服空心酒下二丸日二
　　鳗鲡鱼散　治鬼疰传尸五劳七伤六极
　　柴胡【去苗三分】鳗鲡鱼【寸切洗净三斤】附子【炮裂去皮脐一两】鳖甲【去裙襴醋炙】芎防　知母　贝母【去心】当归【切焙】荆芥穗【各一两】芜荑仁【一分】木香【三分】秦艽【去苗土】黄耆【剉】青蒿子【小便浸一宿焙】木通【剉各一两】
　　右除鳗鲡鱼外捣罗为末分作三贴毎贴以鳗鲡鱼一斤酒三升于银石器内煑烂去滓入药末一贴重煎如稀以净器盛空心温酒调下一匙服了衣被盖出汗加至二匙
　　千金汤　治尸疰鬼疰一切劳疾
　　青蒿【酒浸一宿焙】柴胡【去苗】秦艽【小便浸一宿焙】栁枝　桃枝茯神【去木】麻黄【去根莭】桂【去粗皮】知母【切焙】白茯苓【去黒皮】鳖甲【去裙襴醋炙】枳殻【去穰麸炒】常山【各一两】天灵盖【一枚小便酒共和浸炙】梹榔【剉半两】
　　右麄捣筛毎服五钱水一盏半童子便半盏薤白五寸豉五粒同煎至一盏去滓热服十服后十指甲中生毛为或青白色者不治
　　五香丸　治天行瘟疫恶气热毒心肋气满急及鬼疰等气
　　青木香　犀角【屑】升麻　羚羊角【屑】黄芩　栀子仁【各六分】沉香　丁香　薰陆香【各四分】麝香　鬼臼【各三分】大黄　芒硝
　　右捣筛蜜和丸如梧子大一服三丸米饮下日三服加至七丸以瘥止禁蒜猪肉鱼麫
　　鲛鱼皮散【出千金方】治鬼疰蛊毒气变化无常
　　鲛鱼皮【半两炙令黄】犀角屑【半两】麝香【一分细研】硃砂【半两细研】雄黄【半两细研】蜈蚣【一枚去足防炒】丁香【一分】鹿角屑【一分】蘘荷根【一分】龙骨【一分】川椒【一分去目及闭口者防炒去汗】干姜【一分炮裂剉】贝齿【十枚焼赤细研一方用贝子】
　　右罗为散入研了药令匀不计时以暖酒调下一钱
　　千金丸　治鬼疰入腹靣目青黒不知人及腹坚积结聚胷脇逆满呕吐宿食不消
　　雄黄【研】鬼臼【去毛炙】徐长卿【炒】礜石【煆】雌黄【研】地胆【去翅足炒八枚】野葛【三分研】干姜【炮】蜀椒【去目及闭口炒出汗各半两】斑猫【去翅足炒十枚】射罔【一分】
　　右为末炼蜜丸如小豆大毎服一丸空心米饮下日三不知加丸数以知为度若百毒所螫牛马踏伤痈肿瘰用一丸于掌中津唾和涂痛处立愈嵗旦以椒酒长幼各服一丸终嵗无病一方加丹砂半两蒂四枚
　　犀角散【出圣惠方】治鬼疰中恶
　　犀角屑　川升麻【各三分】木香【半两】梹榔【三分】桃仁【三七枚汤浸去皮尖双仁麸炒防黄色】川大黄【一两剉碎微炒】桑根白皮【一两剉】麝香【一两细研】
　　右捣为散毎服三钱水一盏煎至六分去滓不计时温服
　　玉壶丸【出圣惠方】治鬼疰风冷饮食不消心腹胀满攻刺心痛大便不通并诸尸
　　雄黄【研】丹砂【研】礜石【研】附子【炮裂去皮脐】藜芦【剉炒】巴豆【去皮心炒研压出油各一两】
　　右捣研为末炼蜜丸如小豆大毎服二丸三丸米饮下取快利为度小儿以意减之一方旺相日令童子斋戒天晴明时合之瓷盒盛放毎温酒下三丸
　　延年疗鬼气骨蒸气日渐羸方
　　獭肝【切十二片炙】人参　沙参　丹参【各三分】鬼臼　苦参【各二分】
　　右捣筛蜜和丸如梧子大一服十丸米饮汁下日三加至十五丸禁生冷猪肉鱼生血物
　　治鬼疰气痛方【出圣惠方】
　　芫青【二十七枚糯米炒令黄色去翅足】雄黄【半两细研】阿魏【半两面褁煨令面熟为度】当归【半两剉微炒】附子【半两炮裂去皮脐】桂心【半两】
　　右罗为末炼蜜丸如小豆大毎服不计时以温酒下五丸至七丸立愈
　　至寳丹　治中鬼恶疰解一切毒
　　瑇瑁【镑】雄黄【研】丹砂【研】安息香【酒化重汤】白附子【各一两细研】
　　右除安息香外捣为末以安息香煎丸如菉豆大酒研下十丸
　　神秘丸　治鬼疰邪忤飞尸疰击犬马啮蜂蛇毒螫尽皆消除
　　大黄【四两】硝石【三两熬】巴豆【去心皮】雄黄【研各二两】
　　右捣筛蜜和丸如小豆先食服二丸日一服忌野猪肉芦笋
　　常山散【出圣惠方】治鬼疰
　　常山【一两】甘草【半两生用】麝香【一钱细研】
　　右捣为散毎服三钱水一盏煎至六分去滓食前温服得大吐即效
　　治三十六种鬼疰不问男子女人皆主之方【出圣惠方】白芥子【一升】陈米醋【三升三年者可】韭子【一升焼令烟出为度】
　　右以麄瓶盛醋内芥子于中以物盖瓶头封之勿令泄气其合药日时分明记之七日为满还以合药时开内净臼中捣如泥用生布绞取汁内韭子末为丸如菉豆大服药之时不食夜饭明旦以粥饮下三十丸温酒亦得至辰巳时当有大利如不利更吃热粥饮十丸投之当利下恶物及有虫如蒜瓣大出即以粥饮压之
　　回生丹　治鬼疰如中恶气急腹胀如皷攻心即不可救
　　巴豆【去皮心膜出油十枚】雄黄【水飞研半两】
　　右同研面糊丸如鸡实大隂干毎服一丸新汲水下
　　治鬼疰尸疰下部蚀疮
　　用炒盐布褁坐熨之兼主大灼疮
　　治百邪鬼魅【出千金方】
　　以水服头垢一小豆大又方防齿间刮取垢水服之治哭疰
　　治卒忤停中不能言口禁不开
　　用附子末置管中吹内舌下即瘥
　　治心痛疰忤石淋产难小儿惊癎
　　用蛇黄水煮研服汗出岭南蛇腹中得之丸重如锡黄黒青杂色【蛇黄今越州信州亦有之又有一种今医家用大如弹丸坚如石外黄内黒二月采云是蛇冬月蛰时所含土封春发蛰吐下者亦可用】
　　治卒忤停尸不能言
　　用真硃末以鸡冠血和丸小豆大以四五粒内口中
　　治鬼气
　　以白蒿子末和酒服之良【即蓬蒿】
　　獭肝散【出永类钤方】治鬼疰夫鬼疰者葛云此是五尸之一疰又挟诸鬼邪为害其病变动乃有三十六种至九十九种大畧使人寒热淋沥沉沉黙黙不的知所苦无处不恶累年积月渐就沉滞以至于死死后又传傍人乃至灭门觉如是者急治之
　　右用獭肝一具隂干杵末水服方寸匙日三未知再服肘后方云此方神良宣和间天庆观一法师祛邪辟祟极精严时一妇人投状述患人有祟所附须臾已召至附语云非我为祸别是一鬼亦因病人命衰邪祟乃集今已成形在患人肺中为虫食其肺遂令其吐血声嘶师掠之云此虫还有畏忌否乆而无语师再掠之良乆云客有説惟畏獭爪为末以酒服之则病去矣患家如其言得愈此乃予所见矣防其患畧亦相似獭爪者殆獭肝之类与一方火炙治疰病至相染一门悉患者
　　阿魏药安息香方　疗鬼气辟邪恶兼治五疰复连及近死尸恶气入腹终身不愈者
　　右用阿魏药济湿盘经云央匮是也服法旦取枣子许大研为末又取牛乳一大升煎五六沸停令热定再取鸭子许大和搅服更以余乳荡盏饮尽至暮又别取安息香亦如许大分如梧子还以熟牛乳服之令尽毎日旦暮常然若无乳者即以煮肉汁服之其患乆者不过十日近者不过五日愈如过三十日或不愈便停只得食脯肉之属忌一切生菜昔礼部孙侍郎家有此病所在访问有人从梁汉来云一官人某姓服此得效者十余家孙侍郎即照伊方进服至七八日即效便以此法传授亲知得验者非一或有以阿魏用头醋褁作馄饨十余枚熟食须用白面半两日二服满七日永瘥
　　治鬼疰癎病
　　右用野猪三嵗胆中黄和水服之
　　治鬼疰相染方
　　右用猪肝一具薄切炙干捣罗为散毎服不计时以新汲水调下二钱
　　又方
　　右用桃仁四两汤浸去皮尖双仁研为膏毎服不计时以酒调下半匙
　　金牙散　治鬼疰风邪鬼语尸疰或在腰脊胷脇流无常处不喜见人志意不定靣脱色目赤鼻张唇干甲黄者
　　金牙　雄黄　鐡青　野葛　露蜂房　芎防大黄　甘草　曽青　蛇蜕皮　真珠　丹砂蔺如　干漆【各一两】石长生　狸骨【一作鹳骨】桔梗　鬼臼　鬼箭羽　鬼督邮　椒目　乌头　狼毒芜荑　毒公　胡燕屎　牛黄【各三分】人参　狼牙【四分】寒水石　桂心【各四分】石膏【五分】蜈蚣　蜥蜴　附子【各一枚】蜣螂　亭长【各七枚】芫青　徐长卿　斑猫【各十四枚】贝母【二枚】
　　右治下筛先食以酒服一刀圭日再不知渐加之虫随大小便出一名蜀金牙散
　　治鬼疰邪气恍惚妄语
