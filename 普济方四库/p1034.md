<!-- { "loadSidebar": true } -->
　　右用半天河水勿令知之与饮瘥能杀鬼精此竹篱头邉水及髙树宂中天雨水也
　　治鬼疰气痛
　　右取蚡防壤堆上土以秫米泔汁搜作饼焼令热以此物褁熨痛处【蚡防即田野中尖嘴防也】
　　治鬼疰
　　右以桃掘煮服之三载者良
　　治鬼疰精魅
　　右用败天公取上好焼酒服之【败天公即人所戴竹笠之败者】
　　治卒心痛疰忤恶气
　　右用铸钟黄土置酒中温服之弥佳
　　治鬼气尸疰复连
　　右以秋蒿秋冬用子春夏用苖并捣绞汁服亦暴干使为末小便冲服如觉冷用酒煑服
　　走疰【附论】
　　夫走疰者风邪客于衞气是也体虚之人受于邪气随血而行且风善行而数变衞气之行慓疾滑利邪气相抟则滛溢皮肤去来击痛逰走无常故名走疰也
　　方
　　五香散　治五尸鬼邪走疰疼痛及风气
　　沉香　丁香　木香　麝香【研】薫陆香【研】鬼箭羽当归【切焙】没药【研】肉豆蔲【各一两】牛黄【研】桂【去粗皮】鬼
　　臼　陈橘皮【汤浸去白焙】金牙【各三分】犀角【镑】羚羊角【镑】大黄【煨】人参　升麻　桔梗　桃仁【去皮尖双仁麸炒】安息香【研各一两一分】附子【炮裂去皮脐一枚正者】丹砂【研一钱一分】
　　右捣研为细散汤饮或酒调服一钱半日再服
　　牛黄丸　治走疰恶气偏僻皮肤疼痛如锥刺背脾牵强伏连羸痩发渇
　　牛黄【研一两】人参　沉香【剉】木香　枳殻【去穰麸炒】前胡【去苗各一两半】麝香【研】黄连【去须】犀角【镑各一两】胡黄连【三分】
　　右为末炼蜜丸如小豆大毎服空心米饮下二十丸日再服
　　治走疰风毒疼痛熨药方【出圣惠方】
　　狼毒　附子【去皮脐】川椒　呉茱茰　生干地黄桂心　芸薹子　芎防　川大黄　当归【已上各半两各生用】
　　右罗为末以酒糟三斤同炒令熟用绢包褁更互熨痛处以效为度
　　天雄散【出圣惠方】治恶风走疰疼痛
　　天雄【炮裂去皮脐】雄黄【研各一两】莽草　桂【去粗皮】蜀椒【去目及闭口炒出汗】虎骨【涂酥炙】丹砂【研】木香【半两】
　　右为散毎服一钱温酒调下不拘时一方用川乌头一两
　　枳殻丸　治走疰疼痛如锥刺皮肤风气心腹四肢疼痛
　　枳殻【去穰面炒】厚朴【去粗皮姜汁炙各一两】犀角【镑半两】梹榔【煨二枚】桑根白皮【炙剉一两】柴胡【去苗一两半】半夏【汤浸焙干为末姜汁和作饼暴干】大黄【剉醋拌匀炒各一两】
　　右罗为末炼蜜丸如小豆大空心酒下二十丸
　　神效膏【出圣惠方】治走疰上下相病贴之
　　芫花【一两】芸薹子【半两】安息香【半两】附子【半两去皮脐】桂心【一两】川椒【半两已上并生用】
　　右罗为散入牛皮胶中和成膏涂纸上随痛处贴之立定
　　蛇床子散　治乆患走疰疼痛
　　蛇床子【炒】莨菪子【炒】芸薹子【炒】胡荽子　芫花【醋炙各一两】
　　右为细散取生姜自然汁煮面糊调膏先用白矾汤洗痛处后贴之
　　乌头散　治乆患走疰气疼痛
　　乌头【炮裂去皮脐】曼陁罗子【炒】地龙【炒】牛【酒浸切焙各半两】
　　右为散温酒调半钱日再服
　　雄黄丸【出圣惠方】治恶气走疰疼痛
　　雄黄【三两细研水飞过】清漆【三匙】米醋【九升】
　　右件五月五日以糠火煎一夜时可丸即丸小豆大每服不计时以温酒调下一丸兼治蛇蝎螫涂之可验
　　治走疰方【出圣惠方】
　　用焼车缸令热暂入水以湿布褁熨病上
　　又方【出圣惠方】
　　右用小芥子末一合蜜和丸如梧桐子大毎服宜以温酒下十丸三两服瘥瘥后不得食五辛
　　又方【出圣惠方】
　　右用桂心一两以酒一大盏煎至七分为二服
　　又方【出圣惠方】
　　右用芸薹子以慢火炒熟捣为末以油麸入浓醋内调煎为糊防令热涂在痛处三五次效
　　推仙丸【出保生方】治一切走疰疼痛
　　苍术【酒浸四两炒】干姜【炮】厚朴【姜制】川椒【炒各一两】
　　右为末酒糊丸如梧子大毎服三十丸温酒空心下
　　治走疰攻头靣四肢及阳毒伤寒壮热头痛心神烦燥大利胷膈
　　右用生菜捣取自然汁饮之
　　风疰【附论】
　　夫风疰者由体虚风邪之气客于荣衞邪气行逰连滞停疰故名风疰其状皮肉掣振痛无常处一年之后则有头发堕落颈项掣痛骨拉解鸣目痛鼻酸牙蚛之证又十二风所疰不同温风所疰头痛欲解发脚肿汗风所疰头痛体热骨莭厥强柔风所疰逰肿在眼或在手脚氷风所疰噉食眠卧汗出尤风所疰脑转肉裂目丝痛恶闻人声絶风所疰暴倒仆口有白沫颠风所疰被发狂走遇物击破狂风所疰呌呼骂詈独语谈笑寄风所疰口噤靣防四肢不随紏风所疰体生疮眉毛堕落蚝风所疰癖痹如毛螫疮或痒或痛罩风所疰举身战动或鼻闭塞其状虽异其为气停疰则一也
　　方
　　金牙散　治风邪疰气及南方百毒瘴气疫毒脚弱肿痛湿痹
　　金牙【研一两】芫青【去足麸炒二十七枚】斑猫【去翅足炒七枚】雄黄【研】亭长【去翅足炒七枚】蜥蜴【去翅足炙一两】蜈蚣【去头炙一枚】丹砂【研】龙脑【去芦头】防风【去仁】荏枝【微炙】大黄【剉醋拌炒】曽青【研】白茯苓【去黒皮】桂【去粗皮】松脂【研】干姜【炮】细辛【去苗叶】硝石【研】野葛【剉炒】乌头【炮裂去粗皮】大防【煨】商陆【炙】蛇蜕皮【炒】芫花【醋炙】鹤骨【炙】附子【炮裂去皮脐】寒水石【碎】蜀椒【去目及闭口者炒出汗】人参　贯众　龙骨【炒】露蜂房【炒】巴豆【去皮心出油尽】礜石【煨】狸骨【防炙】天雄【炮裂去皮脐】石胆【研】莽草【炙各一两】
　　右为细散以绛囊盛半两带之男左女右食前以浆或酒随意调下一服以知为度
　　小金牙散【出千金方】治风邪疰气并瘴疠疫气脚弱
　　金牙【研一两一分】牛黄【研一分】天雄【炮裂去皮脐】荜解【炒各两半】萎防【三分】蜈蚣【一枚长五寸去头炙焦】黄芩【黒皮去尽】细辛【去苗叶各半两】蜀椒【去目及合口者炒出汗】由防【汤浸去滑炒各半两】桂【去粗皮三分】莽草【微炙半两】犀角【镑三分】雄黄【研】丹砂【研】麝香【研半两】干姜【炮裂三分】乌头【炮裂去皮脐半两】黄连【去须一两】
　　右除研药外捣罗为散后入研药捣三五百下令极细温酒调服二钱日三夜二以瘥为度以绛囊盛半两男左女右带省病问孝不避夜行涂鼻下人中晨昏露雾亦涂之一方无萎防由防有女萎虎杖
　　细辛散【出圣惠方】治风疰走入皮肤中如虫行腰脊强直五缓六急手足拘挛隠搔之作疮风尸身瘴卒风靣目肿起耳聋头痛口噤不能语
　　细辛【一两】人参【一两去芦头】干姜【炮裂剉两】黄芩【一两】桂心【一两半】麻黄【一两半去根莭】当归【一两半剉防炒】芎防【一两半】石楠【一两】甘草【一两防炙剉】生干地黄【三分】食茱茰【三分】
　　右捣为散毎服三钱水一中盏煎至六分不计时温服
　　真硃散【出圣惠方】治风疰毒气猫鬼所疰
　　真硃【半两细研】雄黄【半两细研】硃砂【半两细研】细辛【一两】干姜【半两炮裂剉】川椒【半两去目及合口者防炒去汗】桂心【一两】天雄【半两炮裂去皮脐】蜈蚣【一枚防炒去足】莽草【半两防炙】
　　右罗为散不计时温酒调下一钱
　　乌头散【出圣惠方】治风疰及五尸恶气逰走胷心流出四肢徃来不住短气欲死
　　川乌头【一两炮裂去皮脐】赤芍药【一两】当归【一两剉细防炒】干姜【半两炮裂剉】桂心【一两】细辛【一两】生干地黄【一两】呉茱茰【半两汤浸七遍干防炒】甘草【一两炙防赤剉】
　　右捣为散毎服三钱水一中盏煎至六分去滓不计时温服
　　天雄散【出圣惠方】治风疰滛跃皮肤攻疰逰走疼痛不可忍天雄【一两炮裂去皮脐】桂心【三分】石南【三分】莽草【三分防炒】茵芋【三分】狼毒【半两剉碎醋拌炒熟】雄黄【半两细研】麝香【一分细研】木香【三分】
　　右罗为散入雄黄麝香同研令匀不计时以温酒调下一钱
　　安息香丸　治一切风疰痛
　　安息香【研】乳香【研各一分】白胶香【研】地龙【去土炒捣为末各半钱】桃仁【汤浸去皮尖双仁研二七枚】没药【研一分】胡桃仁【研三枚】
　　右为细末酒煎为丸如弹丸大毎服一丸温酒化下
　　羌活汤　治风疰心腹刺痛上引胷背
　　羌活【去苗须三分】大豆【炒一合】桑根白皮【炙剉一两半】芎防【一两】陈橘皮【汤浸去穰白焙三分】大腹皮【并子煨三分】
　　右麄捣筛毎服三钱水一盏煎至七分去滓温服良乆再服
　　小金牙酒【出本草】治风疰百病虚劳湿冷缓不仁不能行歩近人用之多效
　　金牙　细辛　地肤子　莽草　干地黄　葫芦根　防风　附子　茵芋　续断　蜀椒　独活【各四两】
　　右以金牙先捣末别盛练囊余皆薄切并金牙共内大练囊以清酒四斗渍之宻封器口四宿取酒温服二合三日渐増之
　　转疰【附论】
　　夫转者言死又易傍人转疰之状与诸疰畧同以其于身内移转无常故以为转疰也
　　方
　　牛黄散【出圣惠方】治鬼物身纒转相染易梦寐氛氲肌体羸痩徃来寒热嘿嘿烦闷欲寤不能手足不能动或欲向壁悲啼或喜笑无常
　　牛黄【细研】鬼箭羽　王不留行　徐长卿　逺志【去心】干姜【炮裂】附子【炮裂去皮脐】五味子　石韦【去毛】黄芩　赤茯苓【已上各半两】桂心【一分】代赭【半两细研】菖蒲【一两】麦门冬【一两去心焙】
　　右捣为散毎服用酒一小盏入生姜汁少许地黄汁一合令温酒调下一钱不计时日三服忌猪肉冷水生葱羊肉醋物
　　獭肝丸【出千金方】治万病转疰相染或霍乱中恶客忤病者獭肝【半两细炙】雄黄【半两细研】莽草【半两防炙】硃砂【半两细研】鬼臼【半两去须】犀角屑【半两】麝香【半两细研】川大黄【半两剉碎防炒】牛黄【一分细研】蜈蚣【一枚防炙去足】巴豆【半两去皮心研纸褁压去油】
　　右罗为末入研了药令匀炼蜜和捣三五百杵丸如麻子大毎服空心以温酒下三丸若中恶病不计时服
　　治人乆疰相转乃至灭族冝服此方【出圣惠方】
　　雄黄【一两半细研水飞过】鬼臼【一两去须】硃砂【一两细研水飞过】莽草【一两防炙】藜芦【一两去芦头防炙】巴豆【四十枚去皮心纸褁压去油】皂荚【半两去黒皮涂酥炙焦黄去子】真硃【半两防研】
　　右罗为末入研了药令匀炼蜜和捣三二百杵丸如小豆大毎服空心以温酒下二丸当吐利下恶物瘥忌生冷猪肉芦笋生血物
　　雄黄丸【出圣惠方】治转疰絶门族尽转逐内外复易亲友雄黄【半两细研】麦门冬【一两去心焙】天门冬【一两去心焙】皂荚【半两去黒皮酥炙防黄并去子】莽草【半两防炙】鬼臼【半两去须】巴豆【半两去皮心研纸褁压去油】
