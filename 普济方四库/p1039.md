<!-- { "loadSidebar": true } -->
　　酸石榴根【去土五两碎切】防榔【一颗】腻粉【研半钱】铅丹【炒半钱】
　　右先取防榔末等三味细末令匀再温石榴根汁调药末五更顿服凡欲服药侵早先吃肥猪肉次便服药
　　防榔散　治寸白虫每以月一日二三服之余日勿服防榔【剉二两】陈橘皮　桑白皮【剉各三分】芜荑【炒一两】
　　右为散每服一钱半以浆水一中盏浓煎酸石榴根汤调空腹服欲服药隔宿勿食清早先取干脯一片细嚼咽汁少顷即服药至晩虫出未下煮白皮汁服之
　　治寸白虫令化为水【出圣恵方】
　　狗脊　贯众　白芜荑　酸石榴根【已上各一两】
　　右为散每服两半以浆水一大盏煎至五分去滓四更初温服先于晚间不得食夜饭
　　又方【出圣恵方】
　　狼牙　白芨　白蘝　白芜荑【已上各一两】
　　右为细末毎食空心以温酒调下二钱
　　香附丸　治葫芦虫亦治寸白虫兼诸虫
　　木香【为末一分】附子　硫黄【研各半两】
　　右先用蜜陀僧半两入醋熬成膏然后入三味药末一处和丸如小豆大每服十五丸温酒下食前服一方先以酽醋一升煎附子末为膏次入三味为丸冷茶芥汤下头日不晚食五更服为妙
　　白蘝散【出肘后方】治寸白虫为病令人两眼无光泽脚膝少力
　　芜荑【六分】狼牙【四分】白蘝【二分】
　　右治下筛以苦酒二合和一宿次早空腹服之一方浆水二盏
　　治寸白虫【出徳生堂】
　　锡沙　芜荑　防榔【各等分为末】
　　右浓煎石榴根汁半升下散三钱一方用黄丹丸五枚中夜服旦日下见虫
　　防榔散　治寸白虫
　　石榴根【剉】陈橘皮　桑根白皮【各一两】
　　右细剉分作三服每服水盏半煎至一盏去滓五更初调生防榔末二钱至天欲明不防至晓又一服如虫母未下再服或防不止吃冷粥止之
　　石榴根汤　治寸白虫令人羸瘦
　　酸石榴根【一大握】芜荑【二两】牵牛子【末五钱】
　　右前二味麄捣筛毎服五钱水一盏半煎至一盏去滓下牵牛末五分煎沸空心温服如人行十里再服以快利虫下为度
　　橘皮汤　治寸白虫
　　陈橘皮【焙干二两】芜荑仁　狼牙【各一两半】
　　右为末炼蜜和为剂更杵令匀丸如梧桐子大毎服三十丸食前温浆水下日三服
　　防榔汤　治寸白虫
　　防榔【剉一十四枚】薤白【一盏许】盐豉【一盏许】
　　右将大防榔麄捣筛与余物各分为三分煎毎分以水三盏煎至一盏半去滓分三服隔宿勿食侵早空心一服如人行六七里一服虫未下再服
　　水银丸　治寸白虫
　　水银　锡　白蜡【各一分】
　　右熟研以糯米粥丸如皂子大每服温酒夜嚼一丸次日食前取下虫母瘥
　　石榴根汤
　　酸石榴根【一握】陈皮【一两】防榔【三枚】
　　右除防榔末外合细剉以水三盏煎至一盏半去滓入防榔末搅匀分温二服空心相继服尽当有虫出次煮薤粥补
　　疗寸白虫为水防出求除方
　　榧子　防榔　芜荑【各等分】
　　右为散温酒二钱烧牛肉脯吃后服药也
　　治寸白虫令化为水【十全良方】
　　萆【一两】甘草【三两】狗脊【三两】
　　右为细散毎服二钱食前粥饮调下
　　又方【出圣恵方】
　　防榔【二枚】杏仁【七枚】酸石榴根【一握剉】
　　右细剉水二大盏煎至一盏去滓空心分温二服凢欲出虫时先坐暖物兼食少澹羊肉干脯微烧过烂嚼咽汁待引得虫出即服良又腹内似不安甚即转动以快利为度后服芜荑汤一小碗以补之永瘥
　　又方【出圣恵方】
　　麝香【二钱】芜荑仁【三分】狗脊【五钱】
　　右为细散入麝香研令匀于月厌日以澹浆水空心调下二钱良乆再服从早至食时可三服当以下虫为度一方以芜荑汤下
　　又方【出圣恵方】
　　狗脊【一两】萆【五钱剉】贯众【半两】
　　右为细散毎服空心以芜荑汤调下二钱以虫出尽即止
　　又方【出圣恵方】
　　桑根白皮【一两剉】防榔【半两】桃根白皮
　　治寸白虫【出肘后方】
　　胡麻【一升】胡粉【一两】
　　右为末明旦空腹以猪肉臛汁噉尽则瘥一方名胡粉丸疗心痛不可忍似蛔者用生真胡麻一合胡粉半合熬捣先以猪肉脯一片空心服啖咽肉后取前药搜作丸以少清酒盛顿服尽十嵗以上增减忌生冷猪肉鱼鸡蒜酢滑等七日若是蛔吐水者是也
　　取寸白虫【出本草方】
　　画粉　蜜陀僧【各等分】
　　右为末每服二钱用麻油调服空心下顿刻成涎取下
　　疗白虫方　寸白者亦九虫之一也长一寸色白形小褊因脏腑虚弱而能发动或云饮白酒以桑根贯牛肉炙食之并生粟所成又食生鱼后即饮乳酪亦令生之其发动则损人精气脚腰疼弱此虫生长一尺则杀人
　　淳漆【二合】猪血【三合】
　　右相和微火上煎之不着手隔宿勿食空腹且先吃肥香脯一片服之如荳许一百丸日中虫悉出亦治蚘虫
　　疗白虫并治三虫
　　东引茱茰根【一大握切】麻子【半大升】
　　右先捣麻子极碎又盆中热研以水一大升更和研绞取浓汁以浸茱茰根一宿明旦煮两三沸顿服如不顿服分再服至如明旦欲服药合日午后便不得食仍湏先嚼一片肥干脯咽津然后服药一剂去虫不尽停一日更作服一剂永瘥后一月日勿食脂腻鱼肉必效不用脯余一方同剉捣用酒二升浸一宿去滓空腹暖顿服之
　　圣功散　疗寸白虫不拘逺年神效
　　南木香　防榔【各等分】
　　右为细末浓米饮调三服许黎明空心先热嚼炙猪肉之属口咽吐去滓便服药辰巳间虫下其疾永除此方简易如是而取效神速诸名医未知有此用之屡騐
　　治寸白虫令化为水【出圣恵方】
　　楝根【五两剉】粳米【二合】
　　右药以水三大盏煎楝根取汁二合盏去滓入米作粥煮宿勿食旦朝先吃淡羊肉脯令虫举头便食其粥其虫即尽下
　　治寸白虫【出千金方】
　　右用榧子四十九枚去皮以日平旦空腹时服七枚七日服尽虫消成水永瘥又云日食七颗七日满虫即化为水一方一百枚只细啖之食尽佳不能者但须啖五十枚亦得经宿虫消自下一方并治三虫
　　又方【出千金方】
　　右取吴茱茰比隂根干去土切一升以酒一升浸过一宿平旦二服茱茰用细根东引比隂者良若如指头以上大不用又用石榴根如茱茰法亦可水煮
　　又方【出千金方】
　　右研大麻汁五升分五服亦可治小儿蚘虫
　　又方【出千金方】
　　右以好麻油二升煎令熟内葱白三寸葱白黑便熟冷顿服之
　　又方【出肘后方】
　　右熬饧令十分燥作末以水方寸内羊肉臛中服之
　　又方【出肘后方】
　　右用桑根白皮切三升以水七升煮取二升宿勿食于平旦空腹服一升虫亦下桑白皮亦可用
　　又方【出千金方】
　　右以金樱根东行者二两秫米二十粒水一升煎去渣滓半空心服湏防下虫如神效一方用糯米三十余粒
　　又方【出本事方】
　　右以鈆锡灰炒鸡子吃亦可只用锡灰为末以枣肉为丸如梧桐子大先斋一日次日五更吃炙肉一片又次温酒下
　　石榴汤【出圣恵方】治寸白虫蛔虫
　　右以酸榴根南引者一握取净细剉半升用水五升入煎半碗已下去滓五更腹空时先炙猪肉随意吃之下引虫不过饱然后温服此药只作一服虫自取下乃吃白粥补之永絶根一方用东南引根并东引之根有人服之一啜即下而愈一方取石榴东引之根令患人以手大指与第三指满握一握两头出者总皆留之又取干脯肥者如手大一片细剉以水四升浸渍之一宿明旦煮取一升去滓分三分如人行十里之乆每欲服先嚼脯一片然后饮药并令人以手徐按所患人腹令药易宣都服了有顷当日便虫出凡服药以月一至五日以前是虫头向上服之得力虫无问多少皆得出尽若疑虫未尽更合一剂永愈矣一方酸石榴东向根三五钱用水一碗半煎八分于隔宿煎下来早用半精肥肉四块令病人闻之顷乃食其肉次药煎服若气虚者觉如醉梦寝至申未时间虫下不过两服虫上旬头向上下旬则无效
　　又方【出仁存方】
　　右熬胡粉令葱焦燥平旦先作肉以药纳肉中吃之即大效或以生麻油调一钱服
　　又方【出肘后方】
　　右用雷丸水浸软去皮切焙干为末毎有病者五更之初先食炙肉少许却以稀粥调药服之即时须出凡服药以上半月日虫乃下
　　治寸白虫【出仁存方】
　　右用新生韭子五更初吃半升许其虫去根
　　取寸白虫【出大全良方】
　　右用苦绵苽子不以多少研为末每服二钱好酒半盏许空心调服
　　治寸白虫【出大全良方】
　　右用黑鈆灰炒二钱一服先吃猪肉脯少许一时来又却用沙糖浓水盏半调灰五更服虫尽下以白粥将息一日良子宣和中每觉心中多嘈杂意谓饮作或又疑是虫浸依良方所说服翌日下虫一条长一丈二尺五寸头匾阔尾尖锐毎寸作一节班班如绵绞其一条皆寸断矣千金谓劳生热热则生虫白蛔为脾虫寸白肾虫如寸截丝缕肝虫如烂杏肺虫如桑蚕五虫皆能杀人惟肺虫为急肺虫居肺叶之内每蚀人肺系故成疗疾咯血断嘶药所不到治之为甚难有人说道脏中载诸虫皆头项下行唯自初一日至初五日以前头上行故用药者取月朏以前盖为是故也
　　牙子治白虫方【肘后方】
　　右用狼牙五两捣末蜜丸如麻子大宿不食明旦以水浆一合服尽瘥之
　　治患中宿冷寸白虫
　　右用山豆根为末毎朝空心热酒调三钱其虫自出又如小儿乳调半钱疗心痛不可忍似蛔者
　　黑铅散　治寸白虫累取不尽乆令人面黄心如饥【肘后方】
　　右用黑铅沙子畵家银涂是也极研细毎服二钱于五更初肉汁调顿服治平明取下虫立瘥一方以肥猪肉三两片炙令香熟再三蘸药细嚼米饮下空心及食前服
　　防榔散【出三因方】治寸白虫
　　右用防榔如鸡心者一枚为末欲服药隔宿不吃晩时食放饥睡先用盐醋等炙杂肉脯一片香熟次日之五更令病人空腹嚼脯咽津却吐出肉用温米饮下防榔末一钱顿服即睡至午前取下虫方可食多虫者不过再服月一至初五已前尤佳一方治诸虫生在脏腑乆不瘥用茶蜜或葱蜜汤调服一钱至二三钱一方用水煎服一方二七枚为散水先煮其皮却减半去滓内末频服暖卧
　　疗白虫方【出肘后方】
　　右用浓煮猪肉汁煎防榔三十枚取三升服之虫尽自出
　　又方【肘后方】
　　右用熟煮猪脂血宿勿食明旦饱食之虫当下
　　又方
　　右以橘食破其上取皮中子捣合蜜丸如梧子大不须食但以醋浆水或米汁下三百丸诸食虫并死下又或以糜烂皮亦可丸服八十丸忌如常法
　　又方【出圣恵方】
　　右用熟猪肉以芜荑盐醋早晨饱噉虫出尽即止
　　又方【出圣恵方】治寸白虫令化为水
　　右用狗脊三两捣细罗为散毎于空心以芜荑汤调之下二钱
　　催取寸白虫【出本事方】
　　巴豆【七粒】皂角【末一钱】
　　用亰墨磨醋糊为丸如麻子大只作二服五更初橘皮汤下
　　取疋白虫方
