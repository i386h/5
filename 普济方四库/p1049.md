<!-- { "loadSidebar": true } -->
　　右各一两为末酒糊为丸如梧桐子大辰砂为衣毎服五十丸空心盐汤或酒任下
　　通逐邪气淋渫方　治益气补肝元祛风湿壮脚膝川山甲【麸炒黄色如去瘫者用穿山甲去邉及前后二】川乌头　红色海蛤【各一两】
　　右为末毎服三钱生姜自然汁调得所傅在脚心用绵子扎定又以水数升煎数服嘘曲踿内次用衣被盖身出汗气腥臭为度
　　小叙命汤【出如冝方】治风湿脚气痹弱不能转侧
　　防己　麻黄　人参　肉桂　黄芩　甘草【炙】白芍药　杏仁　川乌【各一两】附子【半两】防风【一两半】
　　右防咀毎服四钱姜七片二枚同煎不拘时温服如筋骨掣痛冝虎骨散
　　又方【出鲍氏方】
　　紫荆藤　蛇床　大黄　轻粉　白芷　芜荑雄黄　全蝎【等分】
　　右为末麻油调傅仍以芥菜汤下石楠丸
　　五圣散【出朱氏集验方】治脚气夫脚气之患皆因坐立湿地或因行脚热脱鞋又着湿鞋其风湿之气易入初在皮肤次经络甚至入骨髓遂成此疾发作必然行歩艰难痛不可忍若不治之渐次传在心胸并在脏腑乆则伤命深可哀叹余因授到一方能疗此疾极有功效试之果验
　　沉香流气饮　人参败毒散　三和散　小叙命汤【除去附子】香蘓散
　　右五件各一贴加梹榔三十个搜面包煨热去面川练子十枚京南芍药二两共三件并剉碎同前贴药共一防和匀作五服水一盏姜三片一枚木三片同煎至一盏滤滓再煎二次与药合和用瓦器盛安顿屋上露一夜次早取下暖热调复元气散半贴空心服此药不问男子妇人小児加减服其效不可尽述
　　増加败毒散一贴【出朱氏集验方】
　　大黄　荆芥穗【各半钱拌和】
　　右分作二服依本方煎服以大便流利为度过秋则以香蘓散间服亦如前服二项药虚弱人畧加些微
　　又方【出朱氏集验方】
　　何首乌　黄连　赤小豆　菉豆粉【各等分】
　　右为末用生地黄煎汤冷调涂亦如前法干则用醋润
　　玉净瓶【出朱氏集騐方】
　　紫云根【长叶成丛者是】
　　右生采等分细切入好茶末二三钱同擂烂毎用一圆如三钱重用瓦器盌盛水化开同煮数沸冷如前法此药専治赤肿热痛者神效
　　赤骨丸【出杨氏家藏方】治风湿攻注脚踝肿痛或筋脉牵急疼痛
　　天南星【大者】赤小豆【生用】
　　右等分为细末面糊为丸如梧桐子大毎服三十丸淡姜汤下食前
　　治脚气风湿【出本草】
　　宜以紫蘓子和髙良姜橘皮等分蜜丸空心下十丸
　　治脚气膝风湿出汗少力疼痛及隂汗
　　右用焼磨作灰细研末一匙头沸汤投之淋洗痛处
　　干湿脚气【附论】
　　夫脚气者由体虚感于风毒故也然脚气有干有湿有隂有阳干者不肿湿者肿满在脏为隂在腑为阳病虽一原所受各异其于虚实不等取舍殊途为疗当慿形证也夫干气者由肾虚房事不节或当风取凉卧不覆足或行立湿地或夏月以冷水洗脚腠理开踈风邪气抟于脚膝入于经络血脉痞澁皮肤顽痹胫弱枯细日夜酸疼饮食减少肌体羸痩心腹气滞大便不通毒上攻心神烦闷四肢无力其脚膝不肿故名干脚气也○夫湿脚气者由体虚当风卧湿醉后取凉风湿毒气卒抟于脚膝之所致也此皆由肾虚膀胱宿有停水经络痞澁不得宣通即先肿满渐攻心腹毒气不散徧入四肢两脚热疼心胷燥闷上气喘急欬嗽稠黏面目虚浮脇腹胀满见食呕吐壮热头疼小便不利秘澁风凝滞皮肤生疮其后脚膝浮肿故名湿脚气也
　　方
　　羚羊角饮　治干湿脚气
　　羚羊角【镑】羗活【去芦头】桂【去麄皮】牛膝【酒浸】白茯苓【去黒皮】杏仁【去皮尖】郁李仁【汤浸】半夏【汤洗七遍】附子【炮裂去皮】麻黄【去根】大腹皮　大黄【煨半两】葶苈子【纸上炒】木香　白术防风【去乂】陈橘皮【汤浸】枳殻【去穰】甘草【炙剉各一分】梹榔　白附子【炮各半两】
　　右剉如麻豆分为八服若髙年或臓腑虚冷即分作十六服毎服用水二椀生姜十片煎至二盏临热更磨犀牛角水一合投入再煎沸去滓分作二服不拘时温服滓两服重用水一椀煎至一盏作一服更防疾状毎料临时添药或脚刺疼添桂附子牛膝羗活各一分大便澁添大黄滑石末各二钱筋脉拘急添紫蘓牛膝各一分脚转筋添木牛膝各半两攻浮热添麻黄石膏各半两微得汗立愈气攻心加梹榔半两木香一分
　　五香丸　治干湿脚气风毒肿弱遇发寒栗不欲饮食行立不得神效
　　乳香【二钱】木香【二钱不见火】沉香【二钱生用】枫香【一分水煮过研细】麝香【半钱】没药【二钱酒浸】天麻【二钱酒浸焙干剉碎】白附子【一两酒浸】全蝎【一两火焼地令红将醋地上覆定一时去毒】川乌【一两酒浸一宿】草乌【半两酒浸一宿】白花蛇【去皮骨取肉一两酒浸】乌蛇【一两如前制】地龙【一两炒去皮取半两】大附子【一分炮裂去皮】蝉退【二钱用盐水浸】白蒺防【二两去皮尖】自然铜【二钱】麒麟蝎【二钱另研】硃砂【二钱另研为衣】无名异【二钱同自然铜醋炒焙干】
　　右为末酒糊为丸如梧桐子大硃砂为衣毎服十五丸或二十丸温酒或木汤下食前甚者三两服即止
　　秘方换腿丸　治肾经虚弱下注腰膝或当风取凉冷气所乗沉重少力移歩迟缓筋脉拘急痛不能屈伸脚心隠痛有妨履地大治干湿脚气赤肿痛楚发作无时呻吟难忍气喘满促举动艰难面色黎黑传送秘澁一切脚气不拘年深嵗乆毎发疼痛不可忍者并皆治之
　　薏苡仁　石楠叶【各一两】干木【四两】肉桂　天麻【去苖】当归【去芦】附子【炮去皮】羌活【各一两】梹榔【半两】防风【去乂】天南星【汤洗姜汁炙】石斛【去根】萆薢【炙】川牛膝【酒浸焙】黄耆　续断【各一两】苍术【米泔浸各一两半】
　　右为末面糊丸如梧桐子大毎服三十丸至五十丸空心温酒或木汤吞下日二服常服舒筋轻足永无脚气一方有附子无川芎年少气壮者去附子桂心苍术三之二却多加梹榔如中年以气弱能服热药者全用之昔有此疾服之一月脚力顿健委有换腿之功
　　健歩丸　治干湿脚气腿膝麻痹冷痛足下热隠痛行歩艰难下注疮并冝服之
　　石楠叶　天南星【炮裂】羌活　防风　黄茋【已上去芦】天麻【各一两】薏苡仁　续断　当归【去芦洗焙各一两】梹榔【一两半】干木【四两】牛膝【切碎酒浸二宿焙干去苖二两】葳灵仙【一两】自然铜【二两焼红醋淬】萆薢【二两】
　　右为细末酒煮面糊为丸如梧桐子大毎服五十丸温酒下或木汤下食前服
　　木香丸　治湿脚气频发攻心腹壅闷脚膝肿满疼痛不住
　　木香【一两】梹榔【一两】川大黄【一两】大麻仁【一两】枳殻【一两去穰】牛膝【一两去苖】诃梨勒皮【一两】紫蘓子【三分微炒】桂心【三分】萆薢【三分剉】羚羊角屑【三分】独活【三分】前胡【三分去芦头】防风【三分去芦】赤芍药【三分】
　　右为末炼蜜和丸捣五七百杵丸如梧桐子大毎于食前以酒下三十丸
　　四根散　治年逺一十九种干湿脚气
　　桑木根莭心　松木根莭心　柏木根节心　杉木根莭心【并细切炒黒各一两】肉苁蓉【酒浸切焙二两】乳香【研】没药五灵脂　石龙芮【炒各一两】麝香【研半两】天雄【炮制去皮二两】
　　木香　紫檀香【剉】地龙【炒各一两】
　　右除研外捣罗为散再同研匀毎服二钱匙浸木酒温调下早晩食后近夜服
　　紫蘓散　治湿脚气大小便不利秘澁脚膝虚肿食即呕吐心胸迷闷
　　紫蘓茎叶【三分】赤茯苓【三分】羚羊角屑【半两】半夏【半两汤浸去滑】橘皮【一两酒浸】羌活【半两】前胡【三分去芦】大腹皮【三分】枳实【三分】木香【半两】桑根白皮【三分】梹榔【一两】川大黄【一两】木通【半两】
　　右为散毎服四钱以水一盏生姜半分煎至六分去滓不计时温服
　　甘松汤　治湿脚气収湿拔毒仍服宣飞丸尤佳
　　以荷叶心藁本甘松三味煎汤洗之
　　神授定痛丸　治脚气干湿断根神功其服法须齐一月忌豆腐
　　草乌头【六钱重去皮醋浸冬十数余日更换好醋】无名异【二钱】硫黄【三钱】
　　右为末薤白汁丸葱白亦可毎服二十丸井花水北靣服之十日后十五丸二十日后十丸三十日后病除复时时服十丸毎月添服治一切皆主之
　　御爱忘杖丸　治干湿脚气
　　海金沙【半两】虎骨【半两】肉桂【半两不见火】没药【三钱】乳香【三钱】斑猫【三钱】古老钱【十文】硃砂【三钱】
　　右为细末用酒糊为丸如菉豆大毎服七丸空心麝香酒下三服见效
　　葳灵丸　治干湿脚气浮肿过膝行歩艰难
　　葳灵仙【一两】枳殻　梹榔　木香【各一两】
　　右为末炼蜜和丸如梧桐子大毎服三十丸温酒下
　　桑白皮散　治脚气湿肿满喘急大便不利
　　桑白皮【一两】泽泻【半两】汉防己【半两】木香【半两】梹榔【一两】枳殻【半两】赤芍药【半两】桂心【半两】川大黄【一两半】紫蘓茎叶【一两】木通【三分】赤茯苓【一两】
　　右为散毎服四钱水一盏生姜半分煎至六分去滓不拘时温服
　　梹榔散　治脚湿气肿满喘促烦闷大小便滞澁梹榔【一两】旋覆花【半两】犀角屑【一两】桂心【半两】紫蘓茎叶【一两】赤茯苓【一两】木通【半两】陈橘皮【一两】前胡【一两】桑根白皮【一两】白前【半两】甘草【半两】
　　右为散毎服四钱水一盏生姜半分葱白二茎煎至六分去滓不计时温服
　　陈紫蘓散　治脚气小便澁滞腹内壅闷痰逆不思饮食
　　紫蘓茎叶【一两】木通【一两】桑白皮【一两】蘹香根【一两】独活【半两】枳殻【一两】荆芥【半两】赤茯苓【一两】木【半两】半夏【半两】梹榔【一两】
　　右为散毎服四钱水一盏入生姜半分葱白七寸煎至六分去滓不计时温服
　　立应丸　治干湿脚气冲注四肢
　　大腹【煨皮用】木香　诃梨勒皮【煨用皮】防己　紫苏茎羌活【去芦】芍药　干木　杉木莭　沉香【一两】
　　右捣筛毎服五钱水一盏半煎至八分去滓空心日早夜卧温服
　　生干地黄丸　治干脚气风毒搏于脚膝皮肉干枯脚胫渐细骨中疼痛时复心闷
　　生干地黄【三两】羚羊角【屑一两】赤茯苓【一两】木香【三分】甘草【半两】诃梨勒皮【一两】独活【一两】麦门冬【一两半】桂心【三分】梹榔【一两】
　　右为末炼蜜和捣二三百杵丸如梧桐子大毎于食前以温酒下三十丸
　　防己汤　治湿脚气肿满小便不利气壅烦闷脇腹连膀胱气虚胀上气喘促坐卧不得
　　防己　猪苓【去黒皮】郁李仁【去皮】梹榔【三分】木通【剉】紫蘓叶　枳殻【半两】赤茯苓【去黒皮】甘草【炙各一两】
　　右捣筛毎服四钱水一盏半生姜三片煎至六分去滓食前温服一方有枳殻甘草无桑根白皮泽泻
　　杉木莭汤　治干湿脚气大小肠气滞心腹烦闷脚膝疼痛不欲饮食
