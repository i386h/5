<!-- { "loadSidebar": true } -->
　　杉木莭【一两】蘹香子【三分】瞿麦【三钱】赤茯苓【一两】木香【半两】梹榔【二两】木通【三分】紫蘓茎叶【一两】猪苓【三分】
　　右为散毎服四钱水一盏半生姜三片煎至六分去滓食前不计时温服
　　陈橘皮散　治湿脚气如乆在中地乍出外方或至江淮或至岭外乆在髙原不经湿气未伏水土食饮之间多有不同致脚气发动时复心闷靣目脚膝浮肿气短乏唇口青黒胸膈不利见食即吐心腹时痛冷气结聚
　　陈橘皮【一两】赤茯苓【一两】前胡【三分去芦】木香【三分】呉茱茰【半两】半夏【半两】郁李仁【一两浸去皮】大腹皮【一两】梹榔【一两】
　　右为散毎服三钱以水一中盏入生姜半分煎至六分去滓不计时温服
　　木散　治湿脚攻心闷气或时肿满喘急
　　木【二两】梹榔【一两】人参【一两去芦】赤茯苓【一两】桑白皮【一两】羚羊角【屑一两】木通【一两】呉茱茰【半两】紫蘓茎叶【一两】
　　右为散毎服三钱以童子小便用一中盏入生姜半分煎至六分去滓不拘时温服
　　石应丸　治干湿脚气
　　没药【研】乳香【研】木香　白附子【炮】乌药　蒺藜子【炒去角】乌头【炮去皮脐各半两】磠砂【研一分】
　　右逐味捣研为细末用木二枚去皮穰剜内空留盖子将磠砂入木内盖了用竹签定以湿纸三五层褁热灰煨令香熟取出令倾侧别顿一防次用好酒一升在瓦锅内煎先下蒺藜乳香末熬去一二分次下诸药末同少时取出不得令干却将煨了木同捣三五百杵可丸即丸如豌豆大用冷酒下十丸如人行三五里吃荆芥茶半盏日一服渐加至十五丸至觉药力到膝脚下为效
　　旋复花散　治干脚气欲发恶心头口吐痰水不思饮食两脚膝疼痛渐渐心闷
　　旋复花【半两】犀角屑【一两】大腹皮【一两】梹榔【一两】前胡【一两去芦】赤茯苓【一两】枳殻【三分】半夏【半夏】
　　右为散毎服四钱水一中盏入生姜半分薄荷叶二分煎至六分去滓不计时温服
　　杉莭木香汤　治湿脚气攻心痛闷
　　杉木莭【一两】木香【一两】乌药【一两】青橘皮【二分】沉香【三分】蘹香子【一分】梹榔【一两】紫蘓【一两】
　　右为散毎用生姜半两黒豆半合炒令豆熟为度入童子小便一中盏煎至七分去滓不计时稍热调下二钱
　　诃梨勒散　治风湿脚气腹中妨闷不能饮食羸痩诃梨勒【一两】桂心【三分】木香【三分】枳殻【三分】赤芍药【三分】柴胡【三分】梹榔【一两】川大黄【一两】
　　右为末炼蜜和捣三二百杵如梧桐子大作丸毎服不计时生姜橘皮汤下三十丸
　　欝金散傅方　治风湿脚气肿满痛恶疮
　　欝金　大黄　白芨　天南星　龙骨　白敛黄蜀葵花【各一两并生剉】
　　右捣罗为细散水调敷肿痛处
　　神乌丸　治逺年近日干湿脚气
　　川乌【炮去皮】虎胫骨【酥炙】海桐皮【一两】川萆薢【一两】川牛膝【两半】金毛狗脊【炒半两去毛】
　　右为细末用木膏子为丸如梧桐子大毎服七十丸空心食前温酒送下【造木膏法先用艾叶以盐水酒温蒸三次用宣一个生去皮穰切下盖作瓮子填艾叶在内将盖子合定再蒸软取去艾不用只煮木细研为膏子】
　　増爱丸【出百一选方】治男子妇人干湿脚气
　　元胡索【半两】葳灵仙【半两】破故纸【一两半生半熟炒】黑牵牛【一两半生半熟】大蒜【一枚用筯钻孔入去殻巴豆一枚用纸数重褁了水湿慢火煨熟以香为度】宣州木
　　右为末先将木大蒜研烂后入药末为丸如梧桐子大毎服二十一丸用馓子茶吞下空心服忌动气毒物
　　苍术丸　治干湿脚气拘挛疼痛不能行
　　乳香　没药【二钱】牛膝　青盐【半两】熟艾【四钱】川乌【三钱】全蝎【一钱炒】
　　右为细末共研药和匀以木一个大者切一头留作盖子去穰入上件药于内盖将签定安木于黒豆中蒸令极烂取出皮连药研成膏却入苍术拌匀丸如梧桐子大毎服五十丸空心木汤下温盐酒下亦可日三服忌血及蒜
　　木汤　治干湿脚气
　　干木【焙】诃梨勒【各一两】大腹子【二两半】呉茱茰【汤洗】陈橘皮【去白半两】
　　右细剉毎服五钱水一盏半煎取七分去滓温服不拘早晩服
　　乌药散【出圣惠方】治湿脚气小便不通攻心痛烦闷
　　乌药【半两】陈橘皮【一两汤浸去白】蛤粉【半两】木香【半两】梹榔【半两】
　　右为细散毎服不拘时煎生姜葱白汤下二钱
　　四斤丸　治干湿脚气瘥后常令服永不发
　　牛膝【去苖】肉苁蓉【刮去皮】天麻　干木【各一斤】
　　右剉细用好酒五升浸一昼夜漉出焙干捣罗为丸用前浸药酒慢火银石器熬成膏和药末丸如梧桐子大毎服三十丸温酒下空心食前
　　杉莭汤【出危氏方】治干脚气头疼腰脚酸痛心燥渇闷汗出气喘或心脇有块毒胜疾逆痞满搐溺昏闷上视咬齿甚重垂絶不知人冝此药救急
　　杉木莭【切一升】橘叶【切一升北地无叶以皮代之】大腹【七枚和皮剉】童便【三升】
　　右煮取一大升分作两服如一服得快利即止不利再服余已前真死矣防有教者得不死恐他人不信有效余病故传焉○唐栁州綦救三死方云腰脚气夜半痞絶脇有块大如石因大寒不知人三日家号哭荣阳洵美传杉木汤服半碗顷大下三下气通块散
　　海桐皮散　治湿脚气及肾风下注满脚生疮痒痛脓水出
　　海桐皮　草乌头【剉碎研炒】地龙【炒去皮】蒺防子【一两】
　　右为末毎服二钱半用冷酒调下服之于空心夜卧时
　　梹榔汤【出圣惠方】治湿脚气膝浮肿气攻入腹满气急满靣如色大小肠不通气欲絶
　　梹榔【二两】诃梨勒【七枚取皮】大腹皮【二七枚】牵牛子【二两】
　　右为末以童子小便一升生姜一分擘破先下大腹皮及诃梨勒末各二钱七煎至半合次下梹榔牵牛末各二钱半更煎令沸不限早晩旋旋服之快利三五行为效加葱白三七寸
　　木梹榔丸【一名木香丸出圣惠方】治湿脚气上攻心神闷乱不能下食冝服此方
　　梹榔【二两】呉茱茰【半两酒浸七遍焙干炒】木【一枚大者】木香【一两】
　　右为末切木头作盖子去穰内药末于中却盖以竹签定于饭甑中蒸烂以刀子削去皮细研丸如梧桐子大毎服不计时以温酒下三十丸
　　独活散　治干脚气两胫渐细疼痛时发寒热或臓腑不利毒气上攻
　　独活【去芦】附子【炮裂去皮一两】牵牛【二两炒捣洗取一半】
　　右为细末毎服二钱炒葱白酒调下蜜汤亦可或一二得利即止未利再服
　　大黄丸【一名方灵丸】治干湿脚气膝胫疼痛大便秘澁小便赤黄
　　大黄【生】破故纸【炒】黒牵牛【炒各一两】
　　右为末用不蚛皂角十枚水浸一夜揉汁滤去滓熬膏和前药末为丸如梧子大毎服十五丸空心温热水送下
　　乌药散【出王氏博济方】治干湿脚气
　　乌药【一两】莳萝【炒一分】
　　右为细散温酒调下二钱干脚气用楝实五枚剉碎浆一升煎至五合去滓调下
　　乌附丸　治干湿脚气
　　附子【八钱去皮】黒豆【半升入磁碗中慢火煮以附子烂为度】
　　右熟豆一合同附子研为饼焙干为末炼蜜为丸如皂角子大毎服二丸空心麝香酒嚼下
　　治干湿脚气
　　破故纸【一两炒】黒牵牛【一分生】
　　右为细末毎服一大钱木酒调下空心食前服
　　治干湿脚气【出海上方】昔有杨监狱晩年此苦亲见用之效
　　大黄　黒豆
　　右等分为细末用冷水调厚涂之以纸贴其上干则再换
　　诃梨勒丸　治干脚气上攻心胷壅闷
　　诃梨勒皮【二两涂酥火炒令黄】梹榔【二两】
　　右为细末炼蜜和丸如梧桐子大毎服于食前以温酒送下三十丸
　　治干脚气心腹烦闷脚膝疼痛【出圣惠方】
　　萝卜子【一两微炒】羌活【一两】
　　右为散毎服四钱水一中盏煎至六分去滓毎于食前温服
　　治干湿脚气上攻心胸喘促闷絶
　　梹榔【二两】呉茱茰【三分汤浸】
　　右为散毎服用童子小便一小盏入生姜汁一茶匙令暖温不计时调下二钱
　　治干湿脚气并肾劳癫疝气开胃
　　右用蘹香子得酒服之
　　桃花散　治湿脚气及腰肾膀胱宿水并痰饮不下食右用桃花阴干量取一大升但随满不须按捺捣碎为散纱罗下温清酒和一服令尽通利为度空腹服之则须臾当转下可六七行但宿食不消化等物总须防尽若中间觉饥虚进少许软饭及糜粥无不即安者不俟转药明朝但觉腰脚气轻快使人踊跃食味顿倍佳脚先肿者一宿顿砂于囊中贮满倾脚相擦摩又无毒意易将息唯忌葫菜猪肉三月内腹虚胀大都不冝刻削慎生冷醋滑五辛面酒及粘食肥腻之肉五日外诸食复常
　　鹿茸丸　治湿脚气腿腕生疮
　　右用鹿茸五味子川当归熟地黄等分为细末酒糊为丸如梧桐子大毎服三四十丸温酒或盐汤下未食前又服川芎当归二味等分同煎以调荆芥细末约一二钱食后再服煎四物汤调消风散二三钱只宜服此三药后絶不发
　　五生丸　治风毒干湿脚气浑身一切风痛及诸服不得效者
　　川乌　草乌　南星　五灵脂　凌药【等分生用】
　　右为细末以醋调五灵脂末作膏子研和为丸如梧桐子大毎服十丸空心温酒下
　　草圣丸　治干湿脚气及下部一切疮痒
　　干木　白僵蚕【炒去系子】荆芥穗　草乌头【炮去皮】
　　右各等分为细末面糊为丸如梧桐子大毎服十丸加至十五丸空心温酒下汤任下
　　神妙丸【一名金龙丸】治干湿脚气骨衰作痛或热肿或不肿引至膝上走疰难忍随手见效
　　赤足蜈蚣【全者一条头不用】全蝎【二十一个】黒豆【三七枚】地龙【去土焙】草乌【生各半两】
　　右为细末糯米糊为丸如赤豆大空心麝香冷酒下七丸如人行二十里将荆芥茶一盏投之服后行如不能动歩则脚病初服时忌食热物如利了脚肿处便皱且不疼但初服时渐麻动更加二半丸亦可极神效一方有川乌
　　大效牛膝丸　治一切干湿风毒脚气逺年日近发动无时不能移歩浮肿疼痛
　　牛膝　天麻　宣木　肉苁蓉【各一斤剉用好酒五升浸一伏时于良器石中文武火煮酒干为度焙干】没药【四两】川乌【四两】虎骨【半斤】黒豆【三升同乌头煮两时辰出切开用盐二两炒】
　　右为末炼蜜为丸如梧桐子大毎服三十丸空心温酒盐汤送下
　　补防丸【余居土选竒方】治干脚气及腿膝无力行歩艰难南木香　川乌　梹榔　大黄　大麻仁【去皮】牛膝【酒浸】枳殻【各二两】续断　杜仲【姜制】五加皮　防风　山茱茰【已上各三两】生姜【屑】羚羊角【屑】诃子皮【炮取去皮各一两半】
　　右除附子梹榔不见火同为细末次将大麻仁研如泥拌匀炼蜜为丸如梧桐子大空心食后温酒下三十丸加至五十丸忌鱼面生菓热物如常服无忌此药其效如神矣
