<!-- { "loadSidebar": true } -->
　　神效丸　治干湿脚气骨里疼痛或肿或不肿并治之川乌【一枚去皮】草乌【半两】地龙【半两】全蝎【四十二个】黒豆【四十二粒去皮】蜈蚣【一条去头足】
　　右焙干为末入糯米糊为丸麝香为衣用冷酒下七丸至十丸小顷用荆芥穂些少先嚼用茶酒灌潄之其效如神用之果有验也
　　独圣散【出朱氏集验方】治干湿脚气不问新旧悉能疗之右用平胃散一贴紫蘓梗细剉同煎通口服如是湿热脚气则一贴可愈蘓梗不用叶并不问新旧
　　脚气上气【附论】
　　夫风湿毒气之中人多从下起足先受之故名脚气毒气循经上入于肺则气道奔追升降不顺故令上气喘满也
　　方
　　萆薢汤　治脚气上气喘呕逆咳嗽减食
　　萆薢　当归【切焙】木香　牛膝【酒浸切焙】桂【去麄皮】黄连【去须一两】延胡索　芎防　天雄【炮】梹榔【剉】代赭【研】桑耳石韦【去毛】葳灵仙【去苖土】射干【两半】
　　右为散毎服五钱水一盏半入生姜五片煎取八分去滓不拘时温服
　　贝母丸　治脚气咳
　　贝母【去心三分】蛤蚧【一对洗净】紫苑【去苖土】防己【细剉】桑根白皮【剉】人参　赤茯苓　欵冬花　大黄　天门冬葶苈子　白梹榔　百部　紫蘓子　木香　杏仁
　　右为细末炼蜜和丸如梧桐子大毎服一十丸空腹米饮下日午再服
　　海蛤丸　治脚气上冲头目靣浮肿咳嗽喘乏气促心胸胀两脚及腰重小便澁胯冷骽膝疼肿无力海蛤【研如粉】诃梨勒【焙】柴胡【去苗】赤茯苓　杏仁【汤浸】牵牛子【炒令熟一两半】贝母【去心】橘皮【汤浸】桑根白皮【炙剉】白梹榔大黄　郁李仁【汤浸去皮】枳殻【一两】赤芍药【两半】
　　右为细末炼蜜为丸如梧桐子大毎服空心煎汤下二十丸午后再服
　　桑白皮散　治脚气上气坐卧不得咽喉不利四肢烦疼
　　桑根白皮【三两】射干【三分】枳殻【三分】赤茯苓【一两】贝母【三分】白前【三分】生干地黄【两半】柴胡【一两】甘草【半两】赤芍药【三分】天门冬【三分】百合【三分】梹榔【三分】
　　右为散毎服四钱以水一盏入生姜半分煎至六分去滓不拘时温服
　　紫蘓散　治脚气上气心胸壅喘不得伏卧
　　紫蘓茎叶【一两】桑白皮【一两】赤茯苓【一两】紫苑【三分】白前【三分】木通【一两】梹榔【一两】百合【三分】甘草【半两】杏仁【三分】
　　右为散毎服四钱水一盏入生姜半分煎至六分去滓不计时温服
　　茯苓汤　治脚气上喘心下妨闷不能食
　　赤茯苓　桑根白皮　白术　梹榔　防己　旋复花　橘皮　大黄　杏仁
　　右为散毎服三钱先别用麻黄一分水一盏半煎五沸掠去沫下药并生姜一分拍破同煎至六分去滓温服空心服日晩再服
　　旋复花汤　治脚气循经上乘于肺令人上气喘满旋复花【三两】羌活【去芦】芎防　桑白皮【炙剉】桂【去麄皮】青橘皮【去白焙】附子【炮制去皮】赤小豆【一两】莱茯子【炒香一两】
　　右剉如麻豆大毎服三钱以水一大盏煎至七分去滓空心温服
　　橘皮防己汤　治脚肿满上气
　　陈橘皮【汤浸】防己【一两】桑白皮【一两】呉茱茰【汤浸】梹榔【一两】大腹【并子剉七枚】生姜【三两】甘草【一两】
　　右为散毎服五钱水一盏半入生葱白三茎切同煎八分去滓温服空心食前
　　风引汤　治痹满上气遍身胀膝疼并去风温疼痛大豆【三升】附子【三两】枳实【炙】泽防　橘皮【四两】甘草【炙】茯苓　防风【各二两】
　　右切以水二斗酒二升煮大豆取一斗去滓内药煮取三升分三服三剂肿消去大豆泽防更服三剂差忌猪肉冷水海藻菘菜醋
　　诃梨勒散　治脚气上气胸中满闷不能下食
　　诃梨勒【一两】萝卜子【三分】紫蘓茎叶【一两】木通【一两】赤茯苓【三分】梹榔【一两】陈橘皮【三分】桑白皮【二两】
　　右为散毎服四钱水一盏入生姜半分煎至六分去滓不计时温服
　　半夏汤　治脚气上入腹腹急气上胸膈真气欲絶半夏　桂　干姜　蜀膝　甘草　人参　附子
　　右剉如麻豆毎服三钱水一盏煎至六分去滓温服空腹日午晩间各用一初服消停药力恐气上不得下冝减服之
　　牛膝散　治脚气上引兼气脾满不能食
　　牛膝【细切酒浸】磠砂【研】细辛【去苗】丹参【去芦】白术　郁李仁【汤浸】
　　右除研者外捣罗为散再入研药拌匀毎服二钱食前以温酒调服春秋冬三月冝夏月热不可服之消肿利小便兼补益除风虚冷服少食
　　乌豆渫脚汤　治脚气上气擡肩喘冲心痛
　　右用乌豆二斗以水五斗煮取二斗五升分开为两瓮中盛毎瓮中浸一脚遣人从膝向下淋洗百徧以为度乆病者不过再浸亦差
　　加减木香丸　先渫脚后服
　　木香【三分】白芍药【二分】枳殻【二分】梹榔【四枚】桂【半两】大黄【二两】
　　右为细末炼蜜为丸如梧桐子大空腹酒下十五丸日午再服渐加至三十丸以大便通利为度
　　杏仁煎方　治脚气乘肺上气喘促
　　杏仁【汤浸去皮尖双仁炒一两】百合【去皮擘洗令净一分入水二分同研】麻黄【不去莭】射干【各半两】
　　右除百合外细切入在百合汁中煎取一升去滓贮在净器中毎日不限早晩取一合服之此药不得乆停惟冝旋合
　　桂苓汤　治脚气上喘心下妨闷
　　桂【去粗皮三两】泽泻【剉】赤茯苓【去黒皮】干姜【炮各三两】
　　右为散毎服三钱水一盏煎至七分空腹日午晚各一服
　　大麻子汤　治脚气胀闷喘促
　　大麻子【炒】梹榔【一钱】生姜【一合】
　　右先以童子小便一盏研麻子汁梹榔末生姜汁银器盛汤微煎三两沸空心温服
　　紫蘓汤　治脚气肺气不问冷热一切气
　　紫蘓叶【两半】白茯苓【去黒皮】陈橘皮【汤去白焙半两】
　　右为散毎服三钱水一盏入生姜半分拍破同煎至七分去滓空腹温服晩再服若患四体热者加麦门冬一两去心焙患冷者加厚朴一两去粗皮生姜汁炙小便澁者加桑白皮一两炙大便秘者加梹榔仁一两剉霍乱腹胀加甘草一两炙剉疟加黄连人参皆随疾状以意加减
　　磠砂牛膝三物汤　疗脚气上气病源云此由风温毒气初从脚上后转入腹而乘于气故名上气也磠砂　牛膝　细辛
　　右为细散酒和服方寸匙日再经四五服即效
　　桑白皮汤　治脚气靣目肿上气眠卧不得气欲絶桑根白皮【炙黄三两】陈橘皮【汤浸去白】葶苈子【纸上炒紫黄色另捣二两】
　　右除葶苈别捣外麄捣筛入葶苈末再捣匀毎服三钱先用五枚擘破水一盏半煎至一盏去滓入药末再煎至七分去滓温服如人行五里以来再服后当利一二行肿气下即差三五日服一剂
　　紫蘓汤【出圣惠方】治脚气上气不止
　　蘓茎叶【三两】白前【一两】桑白皮【二两】
　　右为散毎服四钱以水一中盏生姜半分煎至六分去滓不计时温服
　　木香梹榔汤　治脚气冲心烦闷上气喘急
　　木香【三分】梹榔【半两】
　　右为散毎服三钱水一盏入葱白二寸擘破煎至七分去滓下红雪二钱半姜汁半合童子小便一合再煎一两沸温服
　　梹榔汤【出圣惠方】疗上气
　　梹榔【二七枚】杏仁【四七枚去皮】
　　右以小便一升煮分为二服相去五六里许时此方甚下气一日再服之佳如腹中欲须利楮榔并子槌碎如前煮汁服即快利也
　　治脚气上攻心腹妨闷
　　大麻仁【三合】梹榔【末一两】
　　右先将麻仁成膏入梹榔末研令匀丸如梧桐子大毎服不拘时煎童子小便送下二十丸
　　姜汁饮　治脚气上气闷絶者开胃口令人能食右用生姜四两和皮捣取自然汁早晨取半合以澹温汤半合和服之毎如人行十里一服日三
　　豌豆汤淋渫方　治脚气擡肩喘
　　右以豌豆三升水五斗葱白十茎擘破椒三分煮取滚汤二斗倾入两甆瓮以脚各安在一瓮中浸遣一人从膝上淋洗百遍如无磁瓮瓦瓮亦得患急者不过两次效
　　治脚气上气入腹肿方
　　右用野椒根除土皮细剉一升以酒二升安一瓶中泥头煻火焼得一沸然后温服一盏甚效惟忌冷肥二物其余不禁
　　治脚气上气【出肘后方】
　　右取防鱼一尺长者作鲙食之一两顿即瘥鲤鱼亦甚佳
　　普济方卷二百四十二
　　钦定四库全书
　　普济方卷二百四十三　明　周王朱橚　撰脚气门
　　脚气缓弱【附论】
　　夫脚气缓弱者皆感于毒风所致初得此病多不即觉或先无他病而忽得之或因病后所致始得却甚微饮食嬉戯气力如故当熟察之其状自膝至脚已有不仁或即痹或滛如虫所縁或脚指及胫洒洒酸痛或屈弱不能行或微肿及酷冷疼痛或缓纵或不随遂或挛急或至困能饮食者或有不能者或见饮食而呕吐恶闻食气或有物如指发于踼肠胫上上冲心气者或举体转筋或壮热头痛或胸中忪悸寝处不欲见明或肠内苦痛兼下者或言语错乱有妄误者或眼浊精神昏愦此皆病证若治之稍缓便上入腹或不肿胸脇气满便即杀人急者不终月缓者或一二三月初得此病宜速治之不同常病既入脏则难疗也
　　方
　　天门冬煎方　凡脚气之疾皆由气实而死终无一人以服药致虚而殂故脚气之人皆不得大补亦不可大泻终不得畏虚故预止汤不服也如此者皆死不疗忧恚思恋喜怒悲欢复随风湿结气欬时呕逆吐食以变大小便不利时泄利重下溺血上气吐乍寒乍热卧不安席小便赤黄时时恶梦与死人共食饮入塜神食魂飞魄散筋极则伤肝伤肝则腰背相引难以俛仰气极伤肺伤肺则小便赤目不明体极则隂痿不起住而不卒骨极则伤肾伤肾则短气不可乆立隂痛恶寒甚者卵缩隂下生疮湿痒搔之不欲止汗出此皆为肾病甚者多遭风毒四肢顽痹手足浮肿名曰弱脚一名脚气医不能疗此皆主之天门冬【二升半去心捣压取令汁尽】白蜜【三升】拘杞根【切三斗半净洗水二石五斗煮取一斗三升澄清用】酥【三升炼】生地黄【三斗半捣压如天门冬法】麞骨【一具研以水一石煮取五斗澄清用】
　　右用铜器中微火先门冬地黄汁减半乃合煎取大斗二斗下后散药煎取一斗内铜器中重釡煎令隠掌可丸平旦空心酒服如梧桐子大二十丸稍加至五十丸择四时王相日合之忌生冷醋滑鸡猪鱼蒜油面芜荑等
　　散药如左
　　茯苓　柏子仁　白术　桂心　萎蕤　菖蒲逺志【去心】薯蓣　人参　石斛　牛膝　杜仲　细辛　泽泻　独活　蔓荆子　枳实【炙】芎防　黄耆　苁蓉　续断　狗脊　萆薢　白芷　巴防五加皮　覆盆子　橘皮　胡麻仁　大豆卷
　　【各二两】甘草【六两炙】薏苡仁【一升】大【一百枚煑作膏】石楠【三两】茯神【二两】蜀椒【一两汗】阿胶【十两炙】鹿角胶【五两炙】
