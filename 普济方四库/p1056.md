<!-- { "loadSidebar": true } -->
　　右除米外并捣如粒入米拌匀同内甑中蒸极热倾出摊如人体冷热投入前酒瓮中三日后可服少许尝之若得中即宻封瓮头更二七日后压取清酒入不津器中盛之每服四合温饮之加至半盏以和为度饮此酒只可微温不可过热
　　慈济丸　治脚气逰走两足转上腰腿疼痛不能转侧宣木【二两】川乌　黄耆　蒺防　川五灵脂　当归　防风　萆薢　牛膝　老白胶　天台乌药【各一两】赤小豆　茴香　地龙
　　右为细末酒面糊为丸如桐子大每数四十丸食前紫蘓汤送下
　　沉香散　治脚气疼痛不仁神气昏冒乍起乍歇食少无力日渐羸痩
　　沉香　乳香　安息香　没药　丁香　陈橘皮【各一两】牛膝　当归　葳灵仙【各半两】羌活　莱菔子
　　右先将十味捣罗为散次入莱菔子研拌再令匀每日空心午时夜卧各用温酒调下一钱至一钱半生姜汤调亦得若要通气即用大蒜一枚生姜半两菉豆二合以水四升一防煮豆烂取汁一升每用二合调下一钱半其菉豆亦须食用
　　沉香散　治脚气疼痛皮肤不仁心胸烦壅不能下食沉香【一两】蒺防【三分】酸仁【三分】羗活【一两】枳殻【一两】桂心【三分】羚羊角【三分】赤茯苓【一两】防风【三分】赤芍药【三分】附子【一两】甘草【半两】牛膝【一两】梹榔【二两】
　　右为散每服四钱水一盏煎至六分去滓食前温服
　　海桐皮散　治脚气疼痛皮肤不仁筋脉缓弱不能行履
　　海桐皮【三分】羌活【三分】羚羊角【三分】独活【三分】防风【三分】桂心【半两】当归【三分】赤芍药【三分】石斛【一两】牛膝【一两】赤茯苓【三两】酸仁【三分】梹榔【二两】生干地黄【一两】
　　右为散每服四钱以水一中盏入生姜半分煎至六分去滓每食前服
　　薏苡仁丸　治腰脚走注疼痛此是脚气冝服之薏苡仁　茵芋　白芍药　牛膝　丹参　防风独活【各半两】熟地黄　侧子【一斤】桂心　橘红【各一两】
　　川芎【半两】
　　右为细末炼蜜和丸如桐子大每服三四十丸食前酒下日三服木汤下亦得令人为之失气者黄帝所谓缓风湿痹也千金云缓弱名缓风疼痛为湿痹大抵此疾不能三五服见效须乆服得效唐张文仲云风有一百二十四种气有八十种唯脚气头风上风当须服药不絶其余则随发动临时消息但有风气之人春末夏初及秋暮得通泄则不困剧所谓通泄者如麻黄牵牛郁李仁类是亦不必驶利药也
　　麻黄独活汤　治脚气皮肉痹痿筋骨疼痛手脚弱缓行歩艰难
　　麻黄　独活　杏仁　丹参　附子　五加皮细辛　牛膝　芎防　桑根白皮　白僵蚕
　　右剉如麻豆每服五钱水一盏半煎至八分去滓温服空心食前日再服
　　加减至寳丹　专治脚气止疼痛除风湿
　　石膏　当归　梹榔　骨碎补　月明砂　白蒺防　木　紫金皮　淮乌　白胶香
　　右为末蜜丸如弹子大嚼生姜一块空心以好酒一盏送下多以酒力取效一方用外应散蒸淋洗一方除紫金皮木加防风小黒豆一方加芍药一方除紫金皮石膏加白术木香川乌
　　趂痛丸　治三十年脚气发歇疼痛不仁歩履艰难鲮鲤甲　地龙　小蘓根叶　恶实　五灵脂乳香　没药　甜子　皂角刺　竹蛀末
　　右为末烂研蒜肉为丸如弹子大每服一丸用热汤二合磨下食前服
　　思仙续断丸　治肝肾风虚气弱脚不可践地腰脊疼痛风毒流注下经行歩艰难小便余沥此药补五脏内复调中益精凉血坚筋骨益智轻身耐老
　　思仙木　五加皮　防风　薏苡仁　羌活　川续断　牛膝　萆薢　生地黄
　　右为末好酒三升化青盐三两木半斤去皮以盐酒煮木成膏和杵丸如桐子大每服三五十丸空心食前温服酒盐汤下膏子少益以酒糊
　　犀角散　治脚气疼痛皮肤不仁心神烦闷不安犀角屑　防风　羌活　秦艽　桂心　赤芍药大腹皮　白胶　梹榔
　　右为末每服四钱以水一中盏入生姜半分煎至六分去滓不计时温服
　　代灸膏　治脚气肿痛不可忍者
　　南星　半夏　白芷　川乌　川椒　白芨　马蔺子　乳香　没药
　　右为细末酒调敷贴疼处干则以热水润湿之日换二次
　　防风汤　治风毒脚气无力痿痹疼痛四肢不仁失音不语及风毒冲心
　　防风　大　桂　麻黄　当归　梹榔　犀角屑　赤茯苓
　　右除梹榔外剉如麻豆每服五钱水二盏煎至一盏去滓入梹榔末一钱再煎一二沸温服不拘时
　　败散　治脚气及筋骨疼痛
　　败　芸薹子　白芥子　木鳖子　自然铜硫黄　地龙
　　右为末每用末白面各一匙头醋调作饼随患处大小贴
　　桑根白皮汤　治湿毒风气瘴气四肢痿痹疼痛不仁桑根白皮　防风　升麻　犀角　芍药　梹榔淡竹叶　竹沥
　　右除竹沥外麄捣筛每服五钱水一盏半煎至七分入竹沥半合再煎沸去滓温服空腹日二服
　　川乌丸　治脚气疼不能行歩
　　川乌　草乌　五灵脂　茴香【各一两】黒豆【四两炒干】赤土【研细】百草霜
　　右将前五味药末一半以赤土细末三分之一同和令匀以米醋糊为丸如梧桐子大又将药末一半以百草霜末三分之一同和令匀亦以米醋糊为丸如梧桐子大如脚气以红丸者十五粒黒丸者五粒并作一服用松莭木赤芍药煎汤送下食前入少甘草同丸煎如风气以黒丸十五粒红丸者五粒同一服茶清下
　　大腹饮　治脚初觉风毒攻作脚膝虚肿筋骨疼痛或痿痹不知痛痒或气喘烦闷冝速服
　　大腹【十枚】杏仁【汤浸各二两】木【切焙】生姜【切片】桑根白皮【剉各一两】呉茱茰【汤浸二分】黒豆【五升】
　　右先将豆并生姜以水五盏煎令浮去豆即将药捣筛入汤内同煎至三盏去滓空心温服良乆再服取利为度
　　天麻丸　治风湿脚气筋骨疼痛皮肤不仁
　　天麻【生用五两】麻黄【去根莭十两】草乌【炮】藿香叶　半夏【炮】白面【炮各五两】
　　右为细末滳水丸如鸡头子大丹砂为衣每服一丸茶酒嚼下日日服不拘时
　　乌头细辛散　治脚气痛不能行歩
　　川乌头　香白芷　细辛　防风【不见日隂干】
　　右各等分并生用为末每用一钱于鞋内铺以脚踏之妙或用绢囊盛之此方得之于仙超然
　　辰砂丹　治足掌疼
　　辰砂【一钱】生麝【半钱】蝎稍【一钱】乳香【半钱】
　　右用皴皮草乌去皮尖三钱合为末一半入药一半入醋调煮熟取起和丸如菉豆大每服五十丸空心温酒下
　　何首乌散　治脚气流注歴莭疼痛脚热赤皮肤麻木两脚痹挛
　　何首乌【不计多少切作半寸厚以黒豆八合用水同拌令匀就甑内蒸用】仙灵脾【切】牛膝【剉各一斤二味用酒浸一宿】乌头【去皮脐半斤切入盐二两拌炒黄去盐用】
　　右为散每服二钱温酒调下日三服粥饮亦可调服
　　木丸　治脚气疼
　　青盐　川芎【各三两为】大木【一枚宣州大者佳】
　　右将木先切下大盖去心穰二药末安放在内盖之麻皮纒定用面固济慢火焼面熟为度去面用药研极烂以面糊丸梧桐子大每服二三十丸空心夜卧酒下温润不可丸着慢焼和盆烘干即可丸
　　趂痛丸　治脚气上攻及风毒走注疼痛
　　白芥子　甘遂　大防【已上三味并为末各一两半】
　　右粗捣用白面一两半滳水同和作饼子煿令焦黄黒色细碾为末用醋煮面糊为丸如梧桐子大每服一十丸冷酒下不得嚼破量虚实加减
　　消毒膏　治走注风脚疼痛筋膝拘挛
　　马牙硝【一两煆】草乌头【二枚焼存性】
　　右和匀每用三钱以面和自然姜汁一盏慢慢火同熬成膏及摊于帛上热贴疼处日二次换之
　　木丸　此方治脚气上痛去湿去风
　　木【大者一双】乳香【一两为末】
　　右以木去皮穰切下盖入乳香在内蒸烂研捣干为丸如梧桐子大每服三四十丸温酒下亦可以此膏傅贴痛处尤好
　　杜仲汤　治脚气缓弱肿疼痛
　　杜仲【去麄皮炙为末三两】生地黄汁【三合】
　　右将杜仲末以水二盏煎至一盏去滓入地黄汁三合酒二合再煎三五沸温服空腹近晩各一服
　　又方【出海上方】治脚掌疼
　　败毒散　五积散
　　右件和匀入干木十片紫蘓十叶同煎服
　　独活散　贴脚气止疼痛
　　右用菉豆粉三两银石器中慢火炒令黒色再研为细末散用井水调成膏摊绢帛上随痛防贴之服前趁痛丸
　　脚气止痛方【出医方大成】
　　右用萆麻子七粒去殻研烂如泥同蘓合香丸打碎时贴脚心痛即止
　　又方【出医方大成】
　　右用草乌一味以面酒糟捣烂贴痛处即止如无面酒糟生姜汁调草乌亦可
　　治脚气发痛【出经验良方】
　　右以时吃煑热萝卜令暖以下其气米醋调飞罗面以罨痛处
　　虎骨酒【出本草方】治腰脚疼痛挛痹不得屈伸及腿膝冷麻左用虎骨一具及胫骨二茎用酥蒸黄捶碎同无灰陈酒三斗宻封七日空心晩食温之随意饮
　　养肾散　治脚气肾气虚损腰腿疼痛曲折不能举动艰难麻痹软弱
　　全蝎【半两】天麻【三钱】仓术【去粗皮一两】草乌【二钱】黒附子【二钱】
　　右为末拌匀如肾气用豆汁酒调一大钱豆用黑大豆并能除去腰脚筋骨疼痛其效如神药气所至麻痹少时须臾随药气顿转如常骨髓中痛用胡桃酒下此药伤寒中风皆治○忠州陈太守云渠前之坊州因暑取凉食至秋忽然右腰腿间疼痛连及膝胫曲折不能遂意右脚难于举动凡治腰脚药服之无效児子云安刑曹在商熈助教处得养肾散方服之才一服移刻举身麻痹不数刻间脚遂屈伸再一服即康寕文方州监酒年几四十虚损两脚不能行走试与此药初进二钱大腿麻木遂能起立再服二钱小指拇皆麻迤逦可行三服驰走如旧大抵是得此方乾道己丑嵗在卾州都幕府中宋判院审言乆病脚膝缓弱不能行传服数日来谢此疾经年无药不服得方次日即合二服见效五服良愈今有力能拜起矣后数日又云因浴遍身去薄皮如糊肌骨遂充其效如神
　　治脚气心痛【出百一选方】
　　右用干木研细末煎大腹服之昔姚克温阁中苦此病数服而脚气心痛悉愈
　　治脚气及风寒暑湿四肢挛急冷痛不可践地【出本草风寒类】右用好醋一盏皂角五枚捶碎煎成膏子次入乳香末一两令匀凡有病防将羊毛笔醮药涂痛处次表纸贴之少许
　　木香散　治脚气缓弱皮肉顽痹肢节疼痛
　　羚羊角【镑】陈橘皮【汤浸去白焙】木香【三分】萆薢【一两剉】车前子【半两】牛膝【细剉酒浸焙干】杏仁【汤浸去皮尖】独活【去芦】丹参　桂【去粗皮】杜仲【去粗皮剉炒】秦艽【去苖各一两】
　　右防咀每服三钱水一盏入生姜半分拍破同煎至七分去滓空心温服日午近晩各一服
　　五加皮丸　治脚气皮肤不仁发渇不止
