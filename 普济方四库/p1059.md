<!-- { "loadSidebar": true } -->
　　右取乌防牛尿一升日二服消乃止千金翼云羸痩人二分尿一分牛乳各煑乳结乃服　其牛溺当以铜气取新者为佳纯黄者亦可用
　　治脚气但肿不闷经服利药法令人渴但肿纵不服利药亦渴宜利方又取大麻子熬令香利水研取一大升别以三大升水煑一大升赤小豆取一升汁取入麻汁更煎三五沸渴即饮之冷热任取安穏饥时噉豆亦佳两利小便止渴消肿大良殻叶及桑白皮熬炙为饮饮之亦良肿盛力弱不堪大药者取牛乳一小升乌牛尿一小升无乌牛尿用黄牛者亦得和调分三服相去十里久小便大利脚肿即顿消若一剂不除隔一二日更服气力好者依前服羸弱者每日平旦唯一服六七合以瘥乃止忌杂肉
　　大麻子酒　疗脚气上脚肿小腹痹
　　右大麻子一升碎研清酒三升渍三宿温服随性兼疗头分补益此一方传用大良
　　治脚气肿满方
　　右大豆一升以水四升煑之令熟去滓取桑根白皮切一大升和豆汁重煎之厚薄如酪布绞去滓空心服日再服
　　治脚红肿方
　　右取小豆一升和殻楮心一握煑吃三二升即瘥如汤沃雪良方
　　治男子妇人小儿积年脚气肿痛及腹肚蛊肿痛服之痛止肿消
　　右商陆不以多少切碎脚肿痛用无灰酒煑熟俟酒温连商陆饮吃如蛊肿同米煑粥吃
　　风引大豆汤【一名风引汤】専治脚气足胫胕肿上气徧身疼胀【方见本门脚气上气类】
　　枳槟散　冝春秋服消肿利小便兼补疗风虚冷胀不能食【方见本门一切脚气】
　　治热毒攻脚气肿满欲死者
　　用好酒煑苦参渍之
　　败毒散【出如宜方】専治春月少年有热坐卧湿地两脚肿痛人参　茯苓【去皮】甘草【炙】前胡【去芦】川芎　羌活　独活　桔梗【去芦】柴胡【去芦】枳殻【各等分麸炒】
　　右防咀姜薄荷煎热服如苍术加陈米名仓廪散加地骨皮天麻名羌活散
　　四金丸【出如宜方】専治湿气留滞脚腿肿浮早轻晚重草乌　生姜【八两研姜同草乌一处交盛一宿】葱【六两同苍术交盛过一宿】苍术【制】
　　右为末糊如梧桐子大每服五十丸空心服
　　治风毒脚气若胫已满揑之没指者【出肘后方见本门风毒气类治风毒脚气胫肿捻之则防方】
　　又方【出肘后后方】
　　大豆三升水一斗煑取九升纳清酒九升又煎取九升稍稍饮之小便利则肿歇也
　　有风引白鸡竹沥独活诸汤及八分石斛狗诸散并别在大方中金牙酒为治之要今载其方【出肘后方】蜀椒　茵芋　金牙　菵草　干地黄　细辛防风【去芦】附子　地肤　蒴藋　升麻【各四两】人参【三两】羌活【一斤】牛膝【五两】
　　右十四物切以酒四斗渍七日饮二三合稍加之亦治口不能言脚屈至良又有侧子酒亦效
　　煨肾散【出鲍氏方】能治五种脚气阳毒干脚气两足赤脚骨热痛头晕疼痛隂毒风症一处痛骨肿坚如石不可行温症两膝下恶疮脓水不干喘上冲四肢冷麻冲心证口张目直身急哽不言如中风肾脏证足疼腰硬痛并主之
　　丁香　木香　槟榔　大黄　连珠　甘遂　黑牵牛　桔梗【等分】
　　以雄猪石一副切开入之加川椒盐葱头三个湿纸包煨香熟出火毒细食酒下石肾也
　　三白散【出鲍氏方】専治脚偏大如柱皮肉不仁时发寒熟陈萝卜子　地枯蒌【即萝卜种】三白叶【生溪涧边叶如蓝顶上三叶白】苍耳　大青叶根【等分】
　　末糊丸每服五十丸空心下
　　又方【出朱氏集騐方】専治脚以上但肿不消不能行履
　　无名异【不以多少一半生用一半火煆如煆自然铜法】
　　右生熟半和为细末醋调涂皆如前法敷肿处方得之本州益阳县坡底欧阳文炳渠本得之异人秘藏三十年今始一传谨用刋行与衞生君子共之幸毋见方轻药昔巢君甞以圣散子方授之东坡先生指江水为盟约不传人东坡益之乃以传厐公安常着在方册使巢君之名与此方同为不朽今传炳之方刋以散施亦使文炳之名与此方相为长久也此系宁乡米歩彭氏刻施本
　　又方　治脚气肿
　　右见用木豆不以多少洗净煑熟留汤与小七香丸同细嚼以所煑汤下
　　治脚气肿腹满虚胀【出本草】
　　用落鴈木以粉木同煑汁蘸洗
　　治脚气疼肿杀家虫风瘙
　　以扶移皮和五木皮煑作汤捋洗
　　脚气痰壅头痛【附论】
　　夫风毒脚气盛隂阳否膈则气脉闭塞津液不通水饮停在胸中而结成痰也其后胸肠胀满身体疼重多唾呕逆心风痰相引上冲于头则令头痛治之宜兼以消风除痰之剂
　　方
　　羚羊角散　治脚气上攻胸膈痰盛头目痛
　　羚羊角【镑】白鲜皮　黄耆【剉】白防榔【煨剉】山栀子仁【各三钱】羗活【去芦头】甘草【炙剉】沃实【炒】茯神【去木】桂【去麄皮】海桐皮【剉】附子【炮制去皮脐】大黄【剉醋炒】郁李仁【炒去皮】酸仁【炒】麻黄【去根节汤煑掠去沫焙】独活【去芦头】芎防　防风【去芦各一两】葛根【取粉】枳殻【麸炒去穰】地骨皮　车前子【炒各三分】
　　右为散拌匀空心晚食前温酒调下二钱至三钱
　　旋复花丸　治风毒脚气壅热生痰头项强痛
　　旋复花【防炒】薏苡仁【炒】升麻　赤茯苓【去黑皮】地骨皮【各一两】白槟榔【煨剉五枚】前胡【去芦头微炙】防风【去芦】芍药　羗活【去芦头】麦门冬【去心焙】大麻子仁【另研如膏】马牙消【另研各二两五钱】枳殻【去穰麸炒】羚羊角【镑】白蒺藜【炒去角】黑参【各三钱】
　　右为末入马牙硝大麻仁膏相和炼蜜为丸如梧桐子大食后温浆水下二十丸日二夜一
　　独活酒方　治脚气痰壅头痛喘闷胸膈心背痛独活【去芦头】山茱茰　天门冬【去心焙】黄耆【去芦】甘菊花【焙】防风【去芦】天雄【炮制去皮脐】侧子【炮制去皮脐】防己　白术【炒】赤茯苓【去黑皮】牛膝　枸杞子【焙各三两】磁石【生捣研九两】生姜【切五两】生地黄【七两】贯众【剉捘去黄末二两】
　　右防咀以麻豆生绢袋盛以无灰酒五斗浸七日开封初饮三二合渐加常令酒力相接
　　百合汤　治风毒脚气痰厥头痛
　　百合　旋复花【去枝叶】桑根白皮【剉】木通【剉】前胡【去芦头】赤茯苓【去黒皮】防己　槟榔【剉】天蓼子　半夏【汤洗去滑焙】郁李仁【汤浸去皮尖炒另研】桃仁【汤浸去皮尖双仁麸炒另研】防风【去芦】防葵　木香　陈橘皮【汤浸去白焙各一两】
　　右捣筛每服三钱水一盏半入生姜半分同煎至七分去滓食前温服日三
　　半夏散　治脚气上冲心胸痰壅头痛目背防烦痛不欲饮食
　　半夏【一两汤洗去皮滑】黄芩【三钱】前胡【三钱去芦头】芎防【五钱】防风【五钱去芦头】枳实【三钱麸炒微黄去欀】紫苏茎叶【一两】羚羊角屑【三钱】甘草【五钱炙微赤剉】旋复花【五钱】赤茯苓【一两】石膏【二两】桑白皮【三钱剉】独活【三钱】槟榔【一两】
　　右件药捣麄罗为散每服三钱以水一中盏入生姜半分煎至六分去滓不计时候温服
　　细辛散　治脚气发动心膈痰壅头痛恶闻食气宜服之
　　细辛【五钱】羚羊角屑【五钱】旋复花【五钱】紫苏茎叶【一两】枳殻【五钱麸炒微黄去穰】半夏【汤洗七遍去滑五钱】赤茯苓【三两】石膏【二两】黄芩【五钱】防风【五钱去芦头】蔓荆子【五钱】芎防【五钱】槟榔【一两】甘草【五钱炙微赤剉】
　　右件为散每服三钱以水一中盏入生姜半分煎至六分去滓不计时候温服
　　大腹汤　治风毒脚气上攻头目昬时痛脚膝疲弱不能履地或时服寒热呕吐痰涎
　　大腹皮【剉一两五钱】紫苏茎叶　干木　桑根白皮【剉各一两】沉香【剉】木香　蘹香子根【切焙】槟榔【剉】莱服子【焙各五钱】陈橘皮【汤浸去白焙五钱】羗活【去芦】枳殻【麸炒】青橘皮
　　右捣筛每服三钱水一盏入葱白三寸切生姜三片煎至六分早晩食后服
　　旋复花散　治脚气痰壅发动心胸咽喉噎塞头痛心烦不能下食宜服之
　　旋复花【五钱】前胡【一两去芦头】赤茯苓【一两】射干【三两】石膏【二两】枳殻【三钱微炒黄去穰】紫苏茎叶【一两】半夏【五钱汤洗七遍去滑】槟榔【一两】甘草【五钱炙微赤剉】红雪【一两】羚羊角屑【三两】木通【三分剉】
　　右为散每服四钱以水一中盏入生姜半分煎至六分去滓不计时候温服
　　旋复花丸　治脚气痰壅头痛骨节烦疼兼肿硬行履不穏不能食
　　旋复花【炒】防风【去芦头】麦门冬【去心焙各五钱】柴胡【去苖】枳殻【去瓤麸炒】桂【去麄皮】诃梨勒皮　槟榔【剉各五钱】木香　酸仁【炒】桑根白皮　芍药【各一两】郁李仁【三钱另研】
　　右为末炼蜜为丸如梧桐子大煎大腹汤下二十五丸日再服
　　紫苏散　治脚气欲发心腹满闷痰壅头痛不能饮食宜服
　　紫苏茎叶【一两】半夏【五钱汤洗七遍去滑】槟榔【一两】麦门冬【五钱去心】赤茯苓【一两】枳殻【三钱麸炒微黄去瓤】前胡【一两去芦头】枇杷叶【一两去毛炙黄】甘草【五钱微黄】炙陈橘皮【一两汤洗去白瓤】
　　右为散每服四钱以水一中盏入生姜半分煎至六分去滓不计时候温服
　　荆芥散　治脚气心神烦闷四肢无力膈上痰壅口干头痛不欲饮食
　　荆芥【三钱】细辛【三钱】石膏　前胡【一两去芦头】槟榔【一两】枳殻【一两麸炒微黄去穰】半夏【五钱汤洗七遍去滑】赤茯苓【一两】甘草【五钱炙微黄】
　　右件为散每服四钱以水一中盏入生姜半分煎至六分去滓不计时候温服
　　羗活汤　治脚气攻冲痰壅头痛亦治脚气风经五脏惊悸
　　羗活【去芦头】白茯苓【去黑皮】防葵【生各一两一钱】槟榔【剉六枚】麻黄【去根节汤煑去沫炒黄】半夏【汤洗七遍去滑各一两五钱】陈橘皮【汤洗去白炒三钱】桂【去麄皮一两】杏仁【汤洗去皮尖双仁炒四十枚】
　　右捣筛每服五钱水一盏半生姜半分拍碎同煎至六分去滓空心温服日三次
　　桑白皮汤　治脚气通身肿满小便澁少上气痰壅头痛不能饮食
　　桑根白皮【炙剉五两】大豆【炒一升】陈橘皮【汤浸去白焙】防风【去芦】麻黄【去根节汤煑掠去沫】赤茯苓【去黑皮各二两】旋复花　紫苏茎叶【各一两】杏仁【汤浸去皮尖双仁炒五钱】
　　右捣筛每服五钱水一盏半入生姜半分拍碎同煎至六分去滓空心温服被覆出汗若冷多加呉茱茰热多加参各二两
　　犀角汤　治风毒脚气痰壅头痛
　　犀角【镑五钱】防风【去芦】牛膝【切焙各一两五钱】羗活【去芦头】陈橘皮【汤浸另焙去白一两】秦艽【去芦】桂【去麄皮各三钱】大腹【三枚并子细剉】
　　右捣筛每服五钱水一盏半入生姜一分同煎至七分去滓空心温服日三
　　车前子丸　治脚气痰壅头痛
　　车前子　麦门冬【去心焙各三两】参　泽防　苦参【各二两五钱】羚羊角【镑三两】枳殻【麸炒去穰四两】菊花【一两一钱】
