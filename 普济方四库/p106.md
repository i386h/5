<!-- { "loadSidebar": true } -->
　　调中益气汤【出济生防萃方】　夫脉洪缓而沉按之中指下得时一澁其证四证满闷肢节烦疼难以屈伸身体沉重烦心不安忽肥忽痩四肢懒倦口失滋味复难舒伸大小便清利而数或上饮下便或大便澁滞不见一二日一见夏月飡泄米谷不化或便后见血见白脓胸满短气咽膈不通或痰嗽稠粘口中沃沬食入反耳鸣耳聋目中流泪视物昏花努肉红线热壅头目不得安卧嗜卧无力不思饮食
　　升麻【三分】黄耆【一钱】甘草【五分】苍术【五分】木香【或一分或二分气不转运者加之】人参【五分有嗽者去之】柴胡【二分二味为气不足胃气与脾气下溜乃补上气从隂引阳】橘皮【三分如腹中气不得通运者加二分】
　　右件剉如麻豆大作一服水二盏煎至一盏去滓带热服宿食稍尽服之寜心絶思药必神効葢病在四肢血脉空服在旦是也如是显热燥是下元隂火蒸蒸发也加生地二分黄蘗三分如大便虚不得或大便了而不了腹常逼迫皆血虚血澁也加当归身如身体沉重虽小便数多亦加茯苓二分苍术一钱泽泻五分黄蘗三分时暂一从权而祛湿也不可常用兼足太隂也病其脉如胸中故显湿热相合而生烦乱如胃气不和加汤洗半夏半钱生姜三片有嗽加生姜生地黄二分以制半夏之毒痰厥头疼非半夏不能除此足太阳经所作也一方作足太隂经也如无以上证只服
　　黄耆【一钱】炙甘草【半钱】柴胡【三分】人参【有嗽者除】苍术【半钱】黄栢【二分酒洗】橘皮【如腹中气不转运更加一分木香一分或二分无此证者勿加止用橘皮二钱】升麻【三分二味为上气不足胃气与脾气不弱乃补上气从隂引阳】
　　右剉如麻豆大依前煎服如兼燥热加黄栢二分生地黄二分如无以上证只服前药如夏月加白芍药三分春月腹中痛尤宜加如恶热而渇或腹痛加白芍药半钱生黄芩二分恶寒腹中痛加中桂三分去黄芩谓之桂枝芍药汤亦如芍药汤中加之同煎如冬月腹痛不可用药葢太寒之药也只作干姜三分半夏五分以生姜少许制之如秋冬月胃脉四道为春脉所逆脇下太阳脉二道而反上行病名曰厥逆其证气上冲咽不得息而喘息有音不得卧用吴茱茰半钱或一钱半汤洗去若观厥气多少而用之亦于前药中作一服服之如夏月有此证为大热也此病四时为寒热温凉也法宜用黄连酒洗酒黄栢酒知母各等分研为细末熟汤为丸如梧桐子大每服一百丸白汤送空心不令胃中停留以美肉食早膳压之治饮食劳倦所得之病乃虚劳七损证也常以甘温平之甘多辛少是其治也
　　小独圣丸【出和剂方】　治脾胃不和饮食多伤心腹刺痛呕哕恶心噎唾呑酸干噫食臭腹脇胀满不思饮食巴豆【连皮秤半两去皮心炒熟三钱研】硇砂【研飞一两】肉桂【去粗皮一两】半夏【汤洗七次】丁皮【舶上者】乌梅【去核】干姜【炮】当归【去芦】三棱【煨捣碎各半两】
　　右为细末入巴豆硇砂匀水煮麫糊为丸如麻子大每服三丸至五丸温水下食后服常服化滞气利胸膈少逆消食
　　人参煮散【出和剂方】　治脾胃不和中脘气滞心腹胀痛不思饮食宿寒留饮停植不消或因饮食过度内伤脾气呕吐痰逆寒热徃来或时汗出又治肠胃冷湿泄泻注下水谷不分腹中雷鸣脇肋虚满黑燎伤寒隂盛四肢逆冷
　　人参【四两】青皮【去白十二两】甘草【炙十两】干姜【炮六两】药【一斤】三棱【煨捣碎十二两】丁香皮【六两】茯苓【去皮】苍术【去皮各半斤】
　　右为末每服二钱水一盏生姜五片三个同煎至七分食前空心温服
　　脾不磨方
　　脾虚不磨塞心胸　腹满肚胀如物攻但将五膈煎三服　可送寻常小理中
　　伤脾方
　　病后伤脾胸膈满　老人强食气必短更兼可食恶心来　草果寛中煎一碗
　　右病后伤脾经令人胸膈气短用寛中散二帖草菓二个炭火炮剉水二大盏姜十片煎八分去滓作四服
　　分气紫苏饮【出医方集成】　治男子妇人胸膈噎塞腹脇疼痛气促喘急心腹膨胀饮食不思呕逆不止
　　五味子【去梗洗】桑白皮【多剉】陈皮【去白净洗】桔梗【剉】草果仁大腹皮　甘草【炙各二斤】茯苓【三斤】
　　右防咀为粗末秤二十斤净入拣嫰枝叶干紫苏十五斤捣碎同一处拌匀每服四钱水一大盏姜三片入盐少许煎至七分去柤空心食前常服和胃进食
　　沉香磨脾散【出医方集成】　治脾胃虚冷心腹膨胀呕逆恶心不思饮食或吐痰水
　　沉香　人参【各二钱半】丁香【七钱半】藿香叶【去土一两】檀香【甘草炙】木香　白豆蔲仁　缩砂　白术　肉桂【去皮】乌药【各半两】
　　右防咀每服三钱水一盏姜三片盐一捻煎八分温服一方有半夏无白术
　　蟠葱散【出仁存方】　治男子妇人脾胃虚冷气滞不行攻筑心腹连脇肋刺痛胸膈痞闷背连项拘急疼痛不思饮食时或呕逆霍乱转筋腹疼泄防膀胱气刺痛小肠及外肾肿痛及治妇人血气攻刺症瘕块硬带下赤白或发寒热胎前产后恶血不止脐腹疼痛一切虚冷不思饮食并宜服之
　　延胡索【三两】苍术【米泔浸一宿去之】甘草【炙各半两】茯苓【白者去皮】蓬术　三棱【煨】青皮【去白各六两】丁皮　缩砂【去皮】防榔【各四两】肉桂【去粗皮】干姜【炮各二两】
　　右为末每服二钱水一盏连根葱白一茎煎七分空心食前稍热服之
　　进食散【出医方集成】　治脾胃虚冷或食生冷或饮食不节或因思虑伤动冲和之气胸膈痞塞腹中怠惰全不进食痰逆恶心大便溏泄
　　半夏麯　肉豆蔲【麫裹煨】草果仁　髙良姜【剉炒】麦蘖【炒】附子【炮去皮脐】厚朴【去皮姜汁炒】丁香　陈皮【去白各一两】人参【去芦】青皮【去白】甘草【炙各半两】
　　右防咀每服四钱水一盏半姜五片子一枚煎至七分去滓温服不拘时
　　小理中汤【出和剂方】　治脾胃不和中寒上冲胸脇逆满心腹防痛饮酒过度痰逆恶心或时呕吐心下虚胀膈塞不通饮食短少短气羸困温水逐水去湿又治肠胃冷湿泄泻注下水谷不分腹中雷鸣霍乱吐利手足厥冷胸脾心痛逆气厥气并治之
　　苍术【米泔浸焙五两】生姜【五斤】甘草【生用十两】盐【炒十五两】
　　右剉碎同碾淹一宿焙干碾为末每服一钱沸汤防空心服
　　枣汤【出和剂方】　治脾胃不和干呕恶心腹脇胀满不美饮食
　　【去核一斤】生姜【洗切五两】甘草【炙剉三两】
　　右拌匀用盆器盛贮以布葢淹一宿焙干捣为末每服一钱入盐少许沸汤防服常服健脾胃进饮食
　　三倍汤【出永类钤方】　治脾胃不和胸满闷饮食不化呕逆恶心或霍或呕吐心腹刺痛肠鸣泄泻水谷不分草豆蔲【一两去皮用肉】甘草【二两剉碎】生姜【五两和皮切作片子】盐【五两炒】
　　右件入瓷器内淹一宿焙干为末沸汤防服每服二钱不拘时
　　丁香大丸子【出杨氏家藏方】　和脾养胃温酒食降气快膈人参【去芦头】丁香　木香　白豆蔲仁　甘草【炙】陈橘皮　干姜【炮】姜黄　缩砂仁　神麯【炒】麦蘖【炒各半两】紫苏叶【一两】
　　右件为细末炼蜜为丸每一两作十丸每服一丸热汤化下食前服
　　沉香养胃丸【出杨氏家藏方】　益脾养胃助气温中进饮食疗吐利药性和平不燥但是脾胃虚弱诸疾悉宜服之沉香【半两】木香【半两】缩砂仁【一两半】丁香　白术　肉豆蔲【麹裹煨香熟】人参【去芦头】甘草【炙】干姜【炮已上各一两】
　　右件为细末炼蜜为丸每一两作一十丸每服一丸或二丸细嚼熟水不拘时
　　白术茯苓丸【出杨氏家藏方】　治脾胃不和胸膈痞闷心腹胀满干哕噫酸饮食不化肠鸣泄泻酒癖停积呕吐痰沬头目昏运
　　白术【六两】赤茯苓【去皮】干姜【炮】肉桂【去粗皮】半夏【汤洗七遍】枳实【去穰麸炒】肉豆蔲【麫褁煨香】人参【去芦头各二两】
　　右为细末用神麯碾糊为丸如梧桐子大每服五十丸生姜汤下不拘时
　　治胃气不和饮食减少腹脇胀多飱泄
　　舶上黄【不以多少净去沙石】
　　右细研千百遍令如飞尘蒸饼丸如梧桐子大空心米饮下四十丸
　　助脾气令人能食
　　以鲂鱼作脍食之作美食益人其功与鲫同
　　通心经益脾胃【出本草】　以紫苏叶并茎煮饮食
　　二香养胃丸【出杨氏家藏方】　治脾胃不和心下虚痞不思饮食呕吐痰逆嗌气呑酸口苦无味嗜卧体重腹脇刺痛
　　丁香【一分】木香【一分】陈橘皮【去白】益智子　缩砂仁　甘草【炙】肉桂【去粗皮】防榔　肉豆蔲【麫裹煨熟已上七味各半两】青橘皮【去白四钱】干姜【炮三钱】
　　右件为细末炼蜜为丸每一两作一十丸每服一丸或二丸细嚼热汤送下食前
　　双枣汤【出杨氏家藏方】　治脾胃不和胸膈不快饮食停滞气升降腹脇胀痛呕逆恶心并宜服之
　　香附子【去毛八两】青橘皮【去穰麸炒六两】甘草【炙半两】
　　右件为细末每服二钱□二枚水一盏煎至七分或入盐防亦得
　　健脾散【出杨氏家藏方】　治脾胃不和心腹疼痛呕逆恶心
　　陈橘皮【去白七两】髙良姜【五两炒】干姜【三两炮】
　　右件为细末每服二钱水一盏生姜三片枣二枚同煎至八分热服不拘时
　　白豆蔲散【出杨氏家藏方】　治脾胃不和中脘痞闷气升降痰逆恶心不思饮食
　　沉香【三分】缩砂仁【炒】白豆蔲【防炒】干生姜【已上五味各一两】木香　人参【去芦头】白术【去皮】白茯苓【去皮】丁香【已上五味各一两】
　　右件为细末每服二钱水一盏入盐一捻生姜三片煎至七分热服或用盐汤防亦得食前
　　姜丸【出杨氏家藏方】　安和脾胃美进饮食治中脘不快呕吐无时
　　干生姜【一斤】大□【四斤去核温酒拌匀焙干】陈橘皮【去白一两】
　　右件为细末别用□一斤生姜一斤切作片子同□煮烂不用生姜只将□去皮核取肉和前药末丸如梧桐子大每服一百丸温米饮送下空心食前
　　香术散【出杨氏家藏方】　和脾胃养三焦美饮食化痰饮破滞气
　　木香　人参【去芦头】白术　白茯苓【去皮】草豆蔲仁陈橘皮【去白】肉桂【去粗皮】枳殻【去穰麸炒已上八味各半两】细辛【去叶土】神麯【各二两炒】诃子【六枚煨去核】
　　右件为细末每服三钱水一盏生姜三片盐少许同煎至七分热服空心
　　豆蔲煮散【出杨氏家藏方】　健脾和胃治呕逆恶心不思饮食草豆蔲仁　白术　白茯苓【去皮已上三味各二两】髙良姜【三两炒】白豆蔲仁　人参【去芦头】甘草【炙三味各半两】丁香陈橘皮【去白】木香【三味各一分】
　　右件为粗末每服四钱水一盏半乌梅一枚煎至一盏去滓空心食前温服
　　草菓饮子【出杨氏家藏方】　温脾养胃顺气消饮生津液羙饮食
　　草菓子仁　乌梅肉【焙】紫苏叶【去土】赤茯苓【去皮】厚朴【去粗皮生姜汁制炒干】陈橘皮【去白】甘草【炙】肉桂【去粗皮】人参【去芦头】
