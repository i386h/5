<!-- { "loadSidebar": true } -->
　　右为末炼蜜为丸如梧桐子大食前浆水下四十丸日一服
　　前胡汤　治脚气多痰膈壅头痛
　　前胡【去芦】半夏【汤洗三遍去滑焙】枳殻【去穰麸炒】芦根【剉碎】赤茯苓【去黑皮】麦门冬【去心焙各三两】旋复花【五钱】
　　右捣筛每服三钱水一盏半入生姜半分拍碎同煎至六分去滓食前温服日三
　　紫苏汤　治脚气痰壅头痛
　　紫苏　防风【去芦】麦门冬【去心焙各一两五钱】大腹【三枚连子皮剉】桑根白皮【剉二两】
　　右捣筛每服三钱水一盏半煎至七分去滓入童子小便二合并煎一两沸温服日二
　　芎防散　治脚气痰壅头牵引而痛
　　芎防【剉一两五钱】附子【炮制去　皮脐一两】槟榔【剉】羗活【去芦头】桑根白皮【剉炒各三两】
　　右为散每服一钱煎菉豆汤调下空心食前日三服
　　脚气冲心【附论】
　　夫脚气冲心之状令人胸膈满闷上气喘急甚者呕吐是也盖风湿毒气初从足胫起而不治至于入腹小腹不仁毒气冲心是谓肾水尅火故名脚气冲心孙思邈曰凡觉小病俟有异即须大怖畏决意急治之不可槩以肿为候亦有不肿者正谓此也夫脚气冲心烦闷者由毒乘虚上攻于心故也凡风湿之气初从脚起或肿不肿缓弱无力行卒屈倒渐至不仁者当须宣利风气以取其瘥若疗之稍缓毒气入腹攻冲于心则令胸膈逆满上气喘急烦闷欲絶急者死不旋踵不可不速疗之也
　　方
　　半夏汤　治脚气风毒发不与人治攻心即死若居僻逺无药物处致毙为横以其要药常有偹随身半夏【洗】青木香　呉茱蓃　木子　犀角屑大黄　生姜　橘皮【常须备之】槟榔　茯苓　昆布荜拨　紫苏　杏仁　前胡　细辛　桂心　旋复花【即其次也】
　　并须备急救命若卒患无药处随病所在三五味浓煮服之后依方合药服之
　　竹叶汤　疗凡入八月气自渐定非意气大发者作半夏独活汤多唾或唾觉心忪者心闷风热故也以此汤食后服之为佳如不已作后汤服
　　麦门冬【三两去心】茯苓【二两】石膏【四两碎绵裹】小麦【五合绵裹】竹叶【切一升】生姜【二两】
　　右六味切以水五升煑取一升二合食后分再服相去七八里久忌炸物
　　槟榔汤　治寻常气满三日两服一剂汤
　　槟榔【七枚碎】橘皮【一两】厚朴【二两炙】生姜【四两】呉茱萸【二两】
　　右以水二升煑取一升一合分三服相去五六里久复服之此药性温去冷气
　　木香丸　治脚气冲心常服补防预防发动
　　木香【一两】槟榔　大黄【剉炒一两】桂【去麄皮三钱】麻子仁【二两】姜屑【一钱】诃梨勒【煨去核】枳殻【去穰麸炒】山茱茰　牛膝【酒浸切焙】附子【炮制去皮脐】萆【微炒】芎防　独活【去芦头】羚羊角【研】前胡【去芦头】牵牛子【炒捣取粉各三钱】
　　右为末炼蜜和丸如梧桐子大每服空心酒下十五丸至二十丸取利为度
　　立效散　疗苦脚气攻心此方甚效散肿气极騐及一切暴肿皆治
　　大槟榔【七枚合子碎】生姜【各二两】橘皮　吴茱茰　紫苏【焙】木【各一两】
　　右切以水三升煑取一升三合分再服忌如药法
　　犀角汤　治脚气若风热轻而毒气入胃唯心闷烦热索水洒胸靣干呕呌唤气欲断絶者
　　犀角屑　木香　羚羊角屑　人参　竹茹　沉香【剉】射干【各二两】麦门冬【去心焙】赤茯苓【去黑皮各三两】麝香【研旋入】鸡舌香【一两】石膏【三两】
　　右除麝香外麄捣筛每服四钱水一盏半煎至八分去滓入麝香五分更煎一沸温服如人行六七里再服觉眼明心悟是效若呕逆不下饮食者加半夏【泡去滑二两】生姜【切片一两】橘皮【汤浸去白焙一两】
　　灵飞散　治脚气冲心闷极者
　　干蝎【全者炒一两】巴防天【去心一两】阳起石【研细三钱】碙砂【去夹石者生研三钱】真珠【捣研】木香　附子【炮制去皮脐各五钱】芫花【醋炒三两五钱】青橘皮【汤浸去白焙】硫黄【研各五钱】磁石【煆赤防七遍研二两】阿魏【研一两】
　　右捣筛为散每服一钱空心热酒调服良久以饭压之至食午前再服其脚气发时或额头不痛不嗽逆心间妨闷上气急促有此状者尤宜服之不计时候
　　射干丸　疗肾虚风脚气冲心疝气下坠小便缩膝冷腰疼时时心闷气急欲絶四肢无力
　　射干【八钱】昆布【八钱洗】通草【四钱】犀角【六钱屑】杏仁【一两去皮尖炒】汉防己【八钱】茯苓【六钱】青木香【八钱】旋复花【四钱】白头翁【四钱】独活【六钱】葶苈子【八钱炒】
　　右捣筛炼蜜和丸如梧桐子大酒下二十丸渐加至三十丸日再服不利空腹服煑防榔桑根白皮下更佳忌生菜熟麸荞麦蒜炙肉粘腻醋物
　　犀角散【出圣惠方】専治脚气冲心烦喘闷乱头痛口干坐卧不得
　　犀角屑【三分】木香【五钱】槟榔【一两】紫苏茎叶【一两】沉香【三分】杉木节【一两剉】麦门冬【一两去心焙】赤茯苓【一两】枳殻【三分炒微黄去瓤】防风【五钱去芦头】石膏【二两】
　　右为散每服四钱以水一中盏煎至五分去滓入淡竹沥一合更煎一两沸不计时候温服
　　羚羊角散【出圣惠方】専治脚气冲心眼前暗黑不识人羚羊角屑【三分】甘草【五钱炙黄剉】红雪【二两】旋复花【五钱】川升麻【一两】紫苏茎叶【一两】防榔【一两】麦门冬【一两去芦】前胡【一两去芦】枳殻【一两麸炒微黄去穰】独活【一两】
　　右为散每服四钱以水一中盏入生姜半分薄荷七分煎至六分去滓不计时候温服
　　茯苓汤　治脚气毒上冲心忪惊悸心下胀满
　　赤茯苓【去黑皮三两】木香　半夏【汤洗七遍去滑】独活【去芦头各一两五钱】犀角【镑】羚羊角　吴茱茰【汤浸炒各二两】人参　陈橘皮【汤浸去白焙各一两】龙齿【捣碎二两五钱】贝母【去心炮七次】
　　右防咀每服三钱水一盏入生姜一枣大同煎至七分去滓不拘时候服
　　乌药平气汤【三因方】能治脚气上攻喘满及五脏偏胜诸气不和喘咳奔冲坐卧不安脚弱头晕上实下虚乌药【去木】人参　白术　川芎【一方用川乌不用川芎】当归茯神【去木】甘草【炙】白芷　木干　五味子　紫苏子【各等分】
　　右为散每服四钱水一盏半生姜五片二枚煎至七分去滓温服或细末汤防下一方无甘草一方为末入生姜汁防亦可下黑锡丹尤妙
　　十全丹【出永类钤方】能治脚气上攻心肾相击足心隠痛小腹不仁烦渴小便或秘或利闗节挛痹疼痛神效不可具述
　　苁蓉【酒浸】石斛【酒浸】狗脊【尖去毛】荜　茯苓　牛膝【酒浸】地仙子　逺志【去心炒各一两】熟地黄【三两】枉仲【去皮剉炒一两】
　　右为末炼蜜为丸如梧桐子大每服五十丸温酒盐汤任下
　　朴硝汤　治脚气攻心闷乱
　　朴硝【研】茈胡【去苖三分】芍药　旋复花【各五钱】生姜【切五钱】桑根白皮【炙剉三分】紫苏茎叶【五钱】大腹　防榔【各二枚和皮用】
　　右除朴硝外并细剉分作三贴每贴以水二盏煎至一分去滓朴硝二钱分二温服空心食前服
　　九味木香丸　治脚气冲心胸膈烦满喘急呕吐木香　诃梨勒皮　桂【去麄分】枳殻【麸炒去瓤各二两】芍药【焙】茈胡【去苖各二两五钱】槟榔【剉二两五钱】大黄【剉炒三两】厚朴【去麄皮生姜汁拌】
　　右为末炼蜜和丸如梧桐子大每服二十丸至三十丸食前酒送下
　　赤茯苓丸　疗脚气上冲心狂乱闷者
　　赤茯苓【一钱三分】汉防己【八两】芍药【一钱】槟榔仁【一钱三分】甘草【八分炙】郁李仁【一钱】枳实【八分炙】冬着牛膝【一钱二分】春着大黄【一钱四分】
　　右捣筛炼蜜和丸如梧桐子大空腹清酒服十五丸日再服渐加至二十丸以微通泄为度利多减丸冬则加大黄去牛膝若体中虚弱去大黄加牛膝服亦得其药皆随地土上好者恶药服无益忌海藻松菜酢物生冷油腻杂肉熟麺新炊饮及陈臭难消之物勿食
　　葶苈丸　疗脚气冲心肺气气急及水气卧不得立验曹州葶苈子【四分好者纸上炒令紫色另捣如膏纸里两瓦子合床脚下漉去油】甘草【四分炙】杏仁【四分去皮尖双仁切碎纸上炒令黄色捣如膏】海蛤【四分另研如麺】郁李仁【四分去皮尖如麻子大另捣】汉防己【五分】吴茱茰【二分】槟榔【六分】大黄【七分】
　　右为散合研令调和取蒸饼中膏二分去皮搅和白蜜少许更于臼中捣一千二百杵方止空腹一服十五丸如梧桐子大渐渐加至下泄为度服良久待丸散后可食忌海藻松莱
　　又常服方
　　白蒺藜子【取一大升去角去浮者炒】五味子【八分】牛膝【八分】枳实【八分炙】杏仁【一小升去皮尖双仁切碎炒黄白色另捣如泥然后可入和散】甘草【一两】人参【八分不用亦得】车前子【二两】桑根白皮【一两】通草【一两】
　　右捣筛炼蜜和丸如梧桐子大空腹一服十五丸渐渐加至二十五丸日再服亦得酒饮任情服良久待散可食忌海藻松菜牛肉熟麺等物
　　沉香散【出圣惠方】能治脚气冲心烦闷喘促脚膝酸痛神思昬愦宜服之
　　沉香【一两】赤芍药【一两】紫苏茎叶【一两】木通【一两剉】吴茱茰【五钱汤浸焙干炒】诃梨勒皮【一两】槟榔【一两】细雪【二两】
　　右为散每服四钱以水一中盏入生姜半分煎至六分去滓不计时候温服
　　黑豆生姜汤【出圣惠方】専治脚气冲心烦闷气喘坐卧不得黑豆【一合】生姜【切一两】杉木节【二两】沉香【一两】紫苏茎叶【二两】槟榔【二两】童子小便【三升】木【二两干】
　　右件药细剉先炒黑豆生姜令熟后入小便并诸药煎至二升去滓不计时候暖一小盏服一方加吴茱茰制枳殻半夏肉桂尤佳
　　旋复花汤　治脚气冲心烦闷至甚者
　　旋复花　赤茯苓【去黑皮】犀角屑　紫苏茎叶【剉各一两】桂【去麄皮五钱】前胡【去芦二两】白前【一两】陈橘皮【汤浸去白焙一两】
　　右捣筛每服五钱水一盏半生姜半分二枚香豉半合同煎至八分去滓温服如人行二十里再服即下气如小便澁加桑根白皮二两胸膈气满加半夏二两以小便利腹中气和脚肿消为度皮肤犹如隔帛者宜服后犀角麻黄汤
　　犀角麻黄汤　治脚气冲心
　　犀角屑【三两】麻黄【去根节另为末】甘草【炙剉】赤茯苓【去皮】防己【各二】两黄苓【去心一两】石膏【三两】附子【炮制去皮脐】白术　芎防防风【去芦一两】当归【切焙二两】桂【去麄皮】细辛【去苖叶各一两】
　　右除麻黄外剉如麻豆大每服以水一盏半先煎麻黄末一钱煎至一盏掠去沫入生姜一分并药三钱再同煎至七分去滓温服如人行十里盖覆取汗服药至三四日得皮肤知痛痒即止如未瘥即更服脚中未有力者即服后独活汤
　　独活汤　治脚气冲心
