<!-- { "loadSidebar": true } -->
　　槟榔【三分】木通【一两剉】赤芍药【五钱】甘艸【五钱炙剉】紫苏茎叶【一两】川升麻【三分】黄芩【三分】瞿麦【三分】赤茯苓【三分】川大黄【一两剉炒】
　　右为散每服四钱以水一中盏入生姜半分煎至六分去滓不计时候温服
　　麦门冬散　治脚气大小便秘澁发热烦闷燥渇口干宜服之
　　麦门冬【五钱去心】赤茯苓【五钱】木通【五钱】川大黄【一两炒剉】黄芩【五钱】川朴硝【一两】枳殻【三分麸炒去穰】桑白皮【一两剉】紫苏茎叶【一两】
　　右为散每服四钱以水一中盏入生姜半分葱白七寸煎至六分去滓不计时候温服
　　大黄散　治脚气发动大小便秘澁肢节烦疼头目旋晕气壅昏沉不欲饮食宜服此
　　川大黄【一两剉炒】枳殻【一两麸炒去穰】旋复花【五钱】赤芍药【五钱】木通【一两剉】犀角屑【三分】川朴硝【一两】紫苏茎叶【一两】黄芩【三分】
　　右为散每服四钱以水一中盏入生姜半分煎至六分去滓不计时候温服
　　碙砂煎丸　治脚弱肿大便赤澁小便赤少
　　碙砂【五钱研如粉入后皂荚汁中同煎至一升下酒五升再煎至一升下童子小便三升不住手搅煎至二升住火】皂荚【十梃内五挺以水五升浸一宿去皮每挺为三截用生姜五两研自然汁焦斗炙姜汁尽为度去子捣内五挺灰火煆熟去皮捶碎于前浸皂荚中揉洗绢滤去滓入锅内煎】白附子【生用】地龙【去土炒】槟榔【生用】附子【炮制去皮脐各一两】半夏【二两汤洗七次焙干生用】天麻【五钱生用】
　　右将七味捣罗为末入碙砂煎中于火上搅匀硬輭得所取去捣三五百杵丸如桐子大稍硬更入熟蜜和丸焙干用磁器盛勿令透气每服十五丸至二十丸男子忽脚膝硬头旋恶心不思饮食心间胀满行履不得用豆淋酒并童子小便下男子忽脚膝风痛行履不得口干舌澁用豆淋酒下并空心日午两服男子干脚气发动脚膝烦疼腰脚酸心燥闷干渇见粥药皆呕逆及汗出气喘皆是干脚气冲心人多不辨乃为伤寒后若见此疾先取牵牛子二两生用陈橘皮一钱同为末取黑豆二合炒半熟以童子小便八合浸后滤去豆入生姜自然汁二合搅匀分为三盏调牵牛橘皮末一钱煎服药当日进三服共六十丸立瘥男子手脚拘急背防烦疼身心燥闷此是风毒欲发温酒下男子鼻塞耳聋腰脚重滞此是肾脏风毒气葱酒下妇人血气闷乱刺心欲絶者煎当归酒下产后手脚挛急口干不食烂研芥子酒下妇人血不通煎红花酒去滓下妇人血气诸疾荆芥酒下血风诸疾薄荷酒下有娠妇人不得服常服通百脉暖下元觧风脚润身体畅四肢坠痰涎明耳目更加麝香龙脑为丸亦妙
　　茈胡猪苓汤　治脚气缓弱及痹肿满心下急大便澁茈胡【去芦苖】猪苓【去黑皮】紫苏茎叶【细剉各一两五钱】大麻仁【炒研】陈橘皮【汤浸去白焙】防己　郁李仁【汤去皮尖炒研各一两】桑根白皮【剉碎炒令黄二两五钱】
　　右除大麻仁郁李仁研外捣筛入研药和匀每服三钱以水一盏煎至七分去滓空心温服日午晡时再服
　　麻仁汤【出圣济总録】専治脚气大腹结澁不通
　　麻仁子【二合半炒】升麻【二两】射干　大黄【剉炒各一两五钱】陈橘皮【汤浸去白炒一两】甘草【炙剉用一两五钱】
　　右防咀每服五钱水一盏半生姜一枣大煎至八分去滓下芒硝末五分更煎一二沸空腹温服
　　牵牛子丸【出圣济总録】能治脚气大小便秘澁不通
　　黑牵牛【淘洗令净炊令气透便取出摊令微冷便杵取末三两】青橘皮【焙和白用】木通【剉】陈橘皮【焙和白用】桑根白皮【剉炒】芍药【焙各一两】括楼根【二两】
　　右为末炼蜜搜和杵约三五千下丸如梧桐子大每服十五丸加至二十丸茶酒任下
　　吴茱茰汤【出圣济总録】専治脚气心腹妨痛坐卧不安大肠澁滞
　　吴茱茰【汤洗炒干三分】鼈甲【去裙襴醋炙】芍药　木香　桂【去麄皮】桔梗【各一两五钱】槟榔【剉三枚】
　　右捣筛每服三钱水一盏煎至七分去滓温服日再
　　泽防散【出圣惠方】　治脚气大小便秘澁膀胱气壅攻心腹妨闷
　　泽防【三分】赤茯苓【三分】枳殻【三分麸炒去穰】木通【一两剉】猪苓【一两去黑皮】槟榔【一两】牵牛子【二两微炒】
　　右为散每服用水煎生姜葱白汤调下二钱日二三服以利为度
　　羌活导滞汤【出防粹方】専治脚气初发一身尽痛或肢节肿痛便溺阻隔先以此药导之后用当归拈痛汤除之羌活　独活【各五钱】防己【三钱】大黄【酒炮一两】当归【三钱】枳实【炒二钱】
　　右防咀每服五钱或七钱水二盏煎至七分温服微利则以量虚实而加减
　　麻仁汤【一名脾约丸出圣济总録】専治脚气大便坚硬结澁而不渴麻子仁【炒】芍药【各三两】枳实【去瓤麸炒】杏仁【汤浸去皮尖双仁炒各一两】大黄【三两剉炒】厚朴【去麄皮酥炙一两五钱】
　　右为末炼蜜和丸如梧桐子大每服五丸空心米饮下日三渐加至十丸或败毒散加大黄通用亦可
　　槟榔汤【出圣济总録】専治脚气肿满坐卧不得气上冲心大小便秘澁
　　槟榔【七枚剉】木香【各二两】木通【剉一两】郁李仁【汤浸去皮尖炒用二两】桑根白皮【炙剉用三两】
　　右捣筛每服二钱以水一盏煎至七分去滓入牵牛末一钱搅匀空心服之大小便通利气快为度
　　木通散【出三因方】専治因脚气之疾服药补太过小便不通淋闭胀满
　　当归　栀子　芍药　茯苓　甘艸【生各一两】
　　右防咀煎服每服三钱水一盏煎七分温服
　　白皮小豆散【出三因方】専治脚气小便澁两脚肿气胀
　　赤小豆【半升】桑白皮【二两】紫苏【一握】生姜【五钱】
　　右剉为散水三升煑豆熟去豆并去滓仍取余汁饮之
　　通真丸【出医方集大成书】専治脚气秘结者用此通利
　　萆　破故纸　黑牵牛【各等分】淮乌【五钱用巴豆一两煑熟去巴豆】
　　右为末面糊丸如梧桐子大每服十丸空心盐汤下如利数行欲止之以冷水洗手即止
　　四乌丸【出仁存方】専治脚气大便不通疼痛行歩不得又治胸满痞塞喘急服尤妙
　　大黄　枳实　皂角【去皮子】黑牵牛【生等分】
　　右为末糊为丸如梧桐子大每服五十丸饭汤下食前服
　　大黄汤【出直指方】専治脚气风热烦闷发渴大便不通
　　木香　大黄【各五钱】黑豆【一两】升麻【三分】
　　右剉每服三钱乌梅二个新水煎服
　　鼈甲丸【出圣济总録】専治脚气鼓胀大小便不通气急浮肿鼈甲【去裙襴醋炙三分】食茱茰【剉五钱】槟榔【剉一两五钱】牵牛子【炒熟三两】
　　右为末炼蜜和丸如梧桐子大食前以郁李仁五十颗水一小盏研取汁煎汤下三十丸以大便通心神快为度未效者加至四十丸服
　　三将军丸【出澹疗方】専治脚气冲心大便不通疼痛不仁喘闷欲死神妙有起死功
　　木瓜　吴茱茰【汤炮七次】大黄【并等分】
　　右为末米糊为丸如梧桐子大每服五十丸粳米枳殻煎汤吞下未应加丸数以通为度一方酒糊丸酒饮任下一方茱茰丸加萝卜根为丸仍煎汤下二方各为丸随人脏气隂阳参用之
　　独活散【出圣济总録】専治脚气两胫疼痛肿满时寒发热或大小便不利毒气上攻【方见本门干湿脚气类】
　　青橘皮丸【出圣济总録】専治脚气两胫疼痛肿满时发寒热或大小便不利毒气上攻
　　青橘皮【汤浸去白焙】木香【各一两】牵牛子【四两生用】
　　右为末炼蜜为丸如梧桐子大每服二十丸温盐汤下至三十丸不拘时候服
　　麻仁大黄丸【出圣济总録】専治脚气大便秘澁
　　大黄【五两】大麻子仁【二两研】
　　先将大黄为末入麻子仁研匀炼蜜和丸如梧桐子大每服十丸食前温酒下姜汤亦得日再以大腹溏滑为度未瘥加至二十丸兼消肿下气破宿癖疏风壅
　　桑楮汤【出圣济总録】専治脚气虚肿小便少
　　桑根白皮　楮白皮【各细剉净洗取一斤】
　　右捣筛每服三钱水一盏半煎至八分去滓空腹温服日三
　　消石丸【出圣济总録】専治脚气喘急欬嗽浮肿小肠澁
　　消石【研三分】葶苈【纸上炒二两】
　　右为末炼蜜为丸如梧桐子大每服十丸至十五丸食前桑楮皮枝煎汤下
　　黑豆汤【一名槟榔汤】専治脚气小便四肢肿【方见本门脚气肿满类】沉香羗活散　専治脚气大小便秘或入腹冲心疼痛肿满
　　沉香　木香　羗活　白芍药　槟榔【各三钱】甘艸【炙】川芎　枳殻【各二钱】青皮【二钱】紫苏叶　紫苏子木瓜【各二钱五分】
　　右防咀每服四钱水二盏生姜三片煎食前服
　　脚气风经五脏惊悸
　　夫心者生之本神之舍所以主治五脏者也脚弱之疾感于风多而湿证少则风行阳化其应在心令人神思不宁心多惊悸也
　　方
　　竹沥汤【出圣惠方】能疗风毒入人五脏内短气心下烦热手足烦痛四肢不举皮肉不仁口噤不能语
　　当归【一两】防风【三两】生姜【八两】白术【三两】人参　黄芩　芎防　细辛　桂心【各二两】茯苓【三两】甘艸【二两炙】附子【二两炮】秦芁【三两】葛根【五两】升麻【二两】麻黄【二两去节】蜀椒【一两出汗去目】
　　右切以甘艸汁一斗九升煑取四升分五服忌猪肉冷水海藻菘莱生菜生葱桃李雀肉醋物一方有芍药茯神防己通草无茯苓黄芩芎防升麻蜀椒麻黄生姜
　　木香汤　治脚气风经五脏心下坚满惊悸不宁金牙　细辛【去苖叶】茵芋　防己【去芦】干姜【炮】附子【炮制去皮脐】地肤　蒴翟　生干地黄【炮】升麻　人参【各二两】牛膝　石膏【去根各三两】独活【去芦头六两】
　　右十四味防咀用生绢袋盛入净瓮中以清酒三斗浸宻封春夏五日秋冬七日随量饮之不拘时常令酒力相续
　　独活汤　治先有风证后患脚气心闷愤愤惊悸不安食即呕吐胀满
　　独活【去芦头】赤茯苓【去黑皮】麻黄【去根节炒】陈橘皮【汤浸去白炒各一两五钱】半夏【汤洗去滑炒干三两】槟榔【剉】射干　桂【去麄皮】防葵【生用各一两】
　　右九味麄捣筛每服三钱以水一盏入生姜半分拍破同煎至七分去滓温服若小便利兼汗即瘥如无防葵用龙葵代之
　　木香丸　治脚气风经五脏夜卧不安心中惊悸主意不定小便数
　　木香　升麻　白术　枳殻【去穣麸炒】芍药【各一两】白茯苓【去黑皮剉】大黄【细剉微炒各三两】槟榔【细剉二两】
　　右为末炼蜜和丸如梧桐子大每服十丸空心温酒下日午再服渐加至十五丸以微利为度
　　茯苓饮　治两脚肿至膝小腹引痛膀胱急宿水不宣时复心闷夜卧恍惚昏热惊悸
　　赤茯苓【去黑皮】桑根白皮【炙剉】防己　郁李仁【汤浸去皮尖】羚羊角【镑】木香　槟榔【碎五枚】红雪【二两五钱续入】
　　右除红雪外麄捣筛每服五钱水一盏半煎取七分绞去滓纳红雪二钱空心温服当快利三两行须隔日服之
