<!-- { "loadSidebar": true } -->
　　酸枣仁汤　治风毒败攻下焦冷注四肢疼痛脚膝痹及风肝脏心神恍惚筋脉拘急
　　酸枣仁【炒二两】薏苡仁【炒一两五钱】人参【三两】茯神【去木一两】麦门冬【去心焙五钱】
　　右捣筛每服四钱水一盏煎至七分去滓热服不拘时候日三
　　脚气变成水肿【附论】
　　昔人论脚气谓脾受阳毒即热肾受隂湿即寒痹是知脚气之病脾肾得之为多也今变成水肿者亦縁脾肾俱虚之故盖肾虚则不能行水脾虚则不能制水故水气散溢渗于皮肤流徧四肢所以遍身肿也
　　方
　　防风汤　治脚气肿满变为风水
　　防风【去芦】防葵【生用】泽防　白术　黄耆　杏仁【汤浸去皮尖双仁炒】麻黄【去根节】独活【去芦头】赤茯苓【去黑皮各五钱】大豆【炒熟三合】赤小豆【炒熟半升】桑根白皮【剉炒四两】陈橘皮【汤浸去白炒】泽防　麦门冬　猪苓【去黑皮各三分】大防【剉炒一两】
　　右捣筛每服五钱水一盏半生姜半分煎至七分去滓空心日午温服
　　猪苓散　治虚满通身肿利三焦通水道
　　茯苓　葶苈【炒】人参　防风【去芦】泽防　甘艸　桂心　白术　狼毒　椒目　干姜【各三分】赤小豆【二合】大防【二钱】苁蓉【二分半】猪苓【三分】女萎【三分炒】五味子【三分】
　　右捣筛酒服方寸日三夜一老小一钱以便利为度忌海藻菘莱生葱桃李醋雀肉酸物
　　犀角汤【出千金方】専治脚气冲心变成水气身体徧肿闷絶欲死者
　　犀角【镑】旋复花【去枝叶】白术　桂【去麄皮】防己【各一两】桑根白皮【剉炒】前胡【去芦头各二两】陈橘皮【汤浸去白炒】黄芩【去黑皮心】赤茯苓【剉黑皮各一两五钱】豉【半升】紫苏茎叶【半握剉】
　　右捣筛每服五钱水一盏半生姜一片大枣三枚煎至八分去滓温服日三得大小便通利为度
　　茯苓丸　治脚气兼成水胀
　　赤茯苓【去黑皮】白术　椒目【各一两五钱】葶苈子【隔纸炒一两五钱】泽防　防己　芒硝【各一两一分】赤小豆【二合】前胡【去芦头】芫花【醋炒焦】桂【去麄皮各二两】甘遂【炒三两】
　　右捣罗为末炼蜜和令匀熟丸如梧桐子大每服五丸空心米饮下日二渐加至十丸以便利肿消为度
　　海蛤汤　治脚气变成水肿小便不通喘息
　　海蛤　泽防叶【新者】防己　木通【剉】百合【各一两】桑根白皮【剉炒一两五钱】郁李仁【汤浸去皮尖双仁炒】牵牛子【炒】槟榔【剉各五钱】
　　右捣筛每服三钱水一盏煎至六分去滓空心日午温服
　　防己丸　治脚气不瘥变成肺气或上气喘急夜卧不得贲豚气胀频发急喘渐成水气
　　防己　赤茯苓【去黑皮】牵牛子【洗去黑汁焙干】白术【各一两】参　杏仁【汤浸去皮尖双仁炒】海蛤【各一两五钱】泽防【一两一分】郁李仁【汤浸去皮二两半】
　　右为末炼蜜和丸如梧桐子大每服三十丸空腹米饮下
　　朴硝丸　治脚气水气
　　朴硝【三两青白色者炼过细研】芒硝【一两青白色者细研】马牙硝【五两细研】乌头【生去皮脐】椒目【炒各一两二味为散与三硝末同罗】葶苈子【纸上炒】莨菪子【炒各一两】杏仁【去皮尖双仁炒研二两】
　　右为末取大枣七枚煑熟取肉铫子内令水尽研烂与药和匀更入熟蜜少许同捣千杵丸如梧桐子大每服十丸至二十丸空心桑白皮汤下
　　猪苓汤　治脚气兼水气隔气通身肿满气急小便不通坐卧不得
　　猪苓【去黑皮】赤茯苓【去黑皮】防己【各三分】桑根白皮【五两炙】郁李仁【汤浸去皮尖炒】泽防【剉】木香【各三两】大腹【七枚和皮子剉】
　　右捣筛每服五钱水一盏半煎至八分去滓温服当下小便立效日三
　　大腹汤　治风毒脚气攻入五脏心腹气胀喘急大小便不通渐成水肿
　　大腹【十枚和皮剉】陈橘皮【汤浸去白炒一两】吴茱茰【三分炒】木香【研】郁李仁【汤浸去皮尖双仁炒各二两五钱】
　　右捣筛每服三钱以水一盏煎至六分去滓食前温服日二
　　葶苈子丸【出圣济总録】専治脚气成水兼上气气急咳嗽大小便苦澁所服利水药反利大便唯小便转澁者葶苈子【隔纸炒三两】防己　甘艸【炙剉各一两】杏仁【汤浸去皮尖双仁炒研如脂】贝母【去心各二两五钱】
　　右捣筛三味为末与葶苈杏仁拌匀以肉和丸如梧桐子大每服三十丸空心煎大桑白皮粳米汤下如小便未快即加至四十丸服
　　麻仁汤　治脚气气急大小便澁通身浮肿渐成水候麻仁子【五合炒熟研如膏】大豆【一升炒熟】桑根白皮【细剉炒三两】
　　右将麻仁与桑白皮拌匀每服以水一盏半先煎大豆三合熟去豆下二味五钱煎至七分去滓温服空腹日午临卧各一
　　赤小豆汤　治脚气气急大小便澁通身肿两脚气胀变成水者
　　赤小豆【半升】桑根白皮【炙剉二两】紫苏茎叶【一握剉焙】
　　右为末每服先以豆一合用水五盏煑熟去豆用汁二盏半入药末四钱生姜一分煎至一盏半空心温服
　　治脚气壅毒水肿浮气
　　右用槟榔以沙牛尿一盏磨一枚空心暖服
　　治脚气水肿利大小膓
　　右用桑叶味甘甘寒有少毒水煎取浓汁服
　　治贲防脚气水肿【出本草】
　　以钓樟根皮水煎服










　　普济方卷二百四十五
<子部,医家类,普济方>
　　钦定四库全书
　　普济方卷二百四十六　明　周王朱橚　撰脚气门
　　江东岭南瘴毒脚气【附论】
　　夫江东岭南之地卑湿春夏之间气毒弥盛又山水湿蒸致多瘴毒风湿之气从地而起易伤于人所以此病多从下上脚先屈弱然后痹疼头痛心烦痰滞吐逆两胫微肿小腹不仁壮热憎寒四肢缓弱精神昬愦大小便不通毒气攻心死不旋踵此皆瘴毒脚气之类也
　　方
　　金牙酒【一名大金牙酒方出圣济总録内】治瘴毒气中人口防靣戾半身不遂手足拘挛厯节肿痛甚者小腹不仁名曰脚气及治风冷湿痹
　　金牙【一斤】侧子【炮制去皮脐】附子【炮制去皮脐】天雄【炮制去皮脐各三两】人参【二两五钱】肉苁蓉【切焙二两】独活【去芦头八两】白茯苓【去皮用二两】当归【切焙】白术　防风【去叉】黄耆　山芋　细辛【去苖叶】桂【去麄皮】茵芋【炙】石南【微炙】芎防　地骨皮　五加皮【汤浸炙各三两】丹参【五两五钱】杜仲【去麄皮炙七两】荜薢【三两】磁石【煆醋洗七次另研十两】厚朴【去麄皮姜汁炙】薏苡仁【一斤】白芷【三两】麦门冬【去心焙五两】石斛【去根八两】萎防【二两】枳殻【去穰麸炒一作枳实】桔梗【各三两】牛膝【去苖切五两五钱】狗脊【去毛三两】生地黄【二升】蒴藋【四两】黄芩【去黑心】逺志【去心】蔓荆实【各三两一作牡荆子】
　　右剉如麻豆大每半料以绢袋盛入瓮瓮中用好酒八斗浸宻封经七日后每服取一合温服之渐加至二合三合常令有酒气相续以效为度药力和善主治极多凡是风虚四体小觉有风疴者皆须将服之服者依方脩合不得浪有加减
　　大鼈甲汤【出圣惠方】専治江东岭南瘴毒脚气或其中即脚膝肿满心神闷乱寒热痰逆头痛口干肩背拘急肢节烦闷不欲饮食
　　鼈甲【二两涂醋炙黄去裙襴】杏仁【五钱去皮尖双仁炒】吴茱茰【五钱汤浸干焙】陈橘皮【汤浸去白穰五钱】防己【一两去芦头】麻黄【五钱去根节】白术【五钱】知母【五钱】川升麻【五两】贝齿【四枚烧通赤】赤茯苓　芎防【焙】犀角屑【各五钱】麦门冬【一两焙去心】川大黄【一两碎微炒】乌梅【七枚去核炒】石膏【一两】当归　葳蕤　赤芍药【各五钱】甘草【五钱炙】半夏【五钱汤浸去滑炙】人参【五钱去芦】麝香　木香羚羊角屑【各五钱】
　　右为散每服四钱以水一中盏入生姜半分薤白二茎赤小豆三十粒三枚煎至六分去滓不计时候温服
　　小金牙散　疗南方瘴疠疫气脚弱风邪鬼注
　　金牙【五分】牛黄【一分】天雄　荜　黄芩　麝香　蜀椒【去汗】由防　雄黄　硃砂　乌头【各二分】细辛　萎蕤【各二分】桂心　莾草【各二分】犀角　干姜　蜈蚣【一枚长六寸者炙】黄连【四分】
　　右捣筛合牛黄麝香捣三千杵温酒服五钱每日三夜二以知为度綘囊盛帯男左女右一方寸若省病问孝不避夜行涂鼻人中晨昏雾露亦涂之忌猪肉冷水生血物生菜等
　　五加皮散【出圣惠方】専治江东岭南春夏不正暑湿欝蒸脏腑虚羸攻击脚气发动两脚枯疼或即浮热肿满或即皮肉焦燥不能久立筋急抽痛或气冲心闷乱胸膈疼逆四肢不仁腹胀壅闷目头旋并宜服之五加皮【一两】薏苡仁【一两五钱微炒】防风【五钱去芦头】牛膝【三分去苖】赤茯苓【三分】独活【五钱】丹参【五钱】枳殻【五钱炒】川升麻【三分】麻黄【一两去根节】羚羊角屑　防己【各三分】桂心【五钱】黄耆【三分】石膏【二两】
　　右为散每服四钱以水一中盏入生姜半分煎至六分去滓不计时温服
　　茯苓汤【出圣济总録】専治春夏暑湿欝蒸毒气攻击脚气发动两脚痠疼或浮肿热满或皮毛焦干或脚疼不能久立筋急抽痛时冲心闷胸膈痰积恶心欲吐四肢疼痛十指不仁腹胀气妨头旋目眼暗
　　白茯苓【去黑皮三两】薏苡仁【炒四两】丹参　独活【去芦头】防风【去叉各三两五钱】牛膝【酒浸切焙】防己　五加皮　黄耆枳殻【去穰炒】升麻【各三两】麻黄【去根节四两】桂【去麄皮一两五钱】羚羊角【镑二两】石膏【研如粉十两】
　　右除石膏外剉如小豆大每服五钱水一盏半浸一宿来晨煎取八分去滓空心温服之日二病消其病不吐不利如心腹气胀每服加连皮大腹一颗心胸虚热加麦门冬去心一分小腹痛加芍药黄芩各一两心胸有痰加旋复花一分肺气咳嗽加杏仁去皮尖十四枚桑根白皮一分小便数加杜仲末一分语言謇澁加木通一分肾虚耳聋加磁石一钱七分不睡加酸仁末一钱七分惧渴不止加　蒌一分
　　金牙散【出圣济总録】専治岭南瘴疠疫气脚气等病
　　金牙【研一两一分】牛黄【研一分】天雄【炮制去皮脐】萆　黄芩【去黑心】麝香　川乌【炮制去皮脐各五钱】细辛【去苖叶】萎蕤　桂【去麄皮】莾草【炙】犀角【镑】干姜【炮各三两】蜈蚣【炙一枚】黄连【去须一两】
　　右捣罗为散每服三钱用温酒调下日三夜二以效为度又以囊盛方寸男左女右帯之
　　赤茯苓散【出圣惠方】専治瘴毒脚气胸膈气不通乍寒乍热头痛心闷不欲饮食宜服此方
　　赤茯苓　川升麻【各一两】甘艸【炙微赤剉三分】知母【一两】犀角屑　木香【各三分】前胡【三分去芦】石膏【一两】旋复花【五钱】麦门冬【一两去心】紫苏叶　槟榔【各一两】
　　右为散每服四钱以水一中盏入生姜半分煎至六分去滓不计时候温服
　　治脚膝疼痛不欲饮食
