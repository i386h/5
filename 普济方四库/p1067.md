<!-- { "loadSidebar": true } -->
　　猪苓【一两去黑皮】赤茯苓【一两】茈胡【一两去苖】吴茱茰【一分汤洗焙干炒】甘艸【剉炒】木香　黄芩　犀角屑【各三分】槟榔【一两】
　　右为散每服四钱以水一中盏入生姜半分煎至六分去滓不计时温服
　　知母散【出圣惠方】専治瘴毒脚气发寒热头痛脚膝肿疼腹中妨闷不能饮食则无味口干多渴宜服之
　　知母　黑升麻【各三两】木香【五钱】赤茯苓【三分】鼈甲【一两涂醋炙去裙襴】黄芩【三分】茈胡【一两五钱去芦】防榔【一两五钱去芦】蒌根【三分】
　　右为散每服四钱以水一中盏入生姜半分煎至六分去滓不计时候温服
　　木香散【出圣惠方】専治瘴毒脚气初觉呕逆烦闷头昏不食宜服此方
　　木香【五钱】槟榔【一两】半夏【五钱汤浸去滑】犀角屑【五钱】旋复花【五钱】赤茯苓【一两】陈橘皮【一两汤浸去白瓤】紫苏叶【一两】甘艸【五钱炙微赤剉】
　　右为散每服四钱以水一中盏入生姜半分香豉百粒煎至六分去滓不计时温服
　　羚羊角汤【出圣济总録】専治江东脚气盛发上冲脾胃胸膈妨闷噫气不畅烦热口渇眼暗不识人
　　羚羊角【镑】犀角【镑各一两五钱】升麻　旋复花　木香【各一两】大腹皮【五颗连皮子剉】枳殻【去瓤麸炒】麦门冬【去心焙】前胡【去芦各一两一分】
　　右麄捣筛每服五钱水一盏半煎至一盏去滓空腹服之以快利为度
　　大腹汤　服前羚羊汤得快利后浮热未除气复呕逆不下饮食胸膈有痰腹常如空虚
　　大腹【七颗连皮子剉】犀角【镑】木香【各二两】前胡【去芦头一两五钱】旋复花【一两】半夏【汤浸七次去滑焙】赤茯苓【去黑皮各二两】
　　右捣筛每服五钱以水一盏半生姜一分拍破煎至七分去滓空腹服日再
　　升麻汤　服前二方气退客热未定干渇不止胸膈尚烦脚疼痛
　　升麻　白茯苓【去黑皮各二两】青竹茹【一两】木香【一两】黄芩【去黑心一两五钱】石膏【三两】麦门冬【去黑心焙二两】桑根白皮【剉二两】
　　右麄捣筛每服五钱水一盏半生姜一分拍碎枣二枚擘破煎至八分去滓温服日再
　　犀角散　治脚气瘴毒心神闷乱
　　犀角【一两】木香【五钱】射干【一两】川升麻【一两】麦门冬【一两去心】茈胡【一两去苖】甘草【五钱炙剉】鼈甲【二两涂醋炙黄去裙襴】
　　右为散每服四钱以水一中盏入生姜半分煎六分去滓不计时温服
　　厚朴汤　治岭南脚气攻心痛闷乱
　　厚朴【去麄皮生姜汁制】木香　槟榔【各一两】
　　右各捣为末先以水三盏入生姜一分厚朴末三钱煎取浓汁二盏下槟榔木香末各二钱再煎一两沸去滓不拘早晚温服当快利一两行为效
　　疗冷胀毒闷方
　　右服金牙散以汤煮桃李杵和散如枣核大服卒患取反吐者一服四分用之若神良
　　茯苓汤　治江东脚气盛发两脚浮肿小便赤澁心腹妨闷气急坐卧不得
　　赤茯苓【去皮】桑根白皮【剉】防己　木香　黄芩【去黑心各三两】木通【细剉二两】大腹【七颗连皮子剉】郁李仁【汤浸去皮研二两五钱】
　　右捣筛每服五钱水一盏半生姜一分拍碎煎至七分去滓早晚食前服
　　犀角汤　治脚气之疾先起岭南稍来江东皆由卑湿得之或微觉疼痹或两胫肿满行起痹弱或上入腹不仁或时冷热皆其候也若先觉此证食呕不下气上逆者【方见本门脚气呕逆类】
　　半夏汤　治江东初患脚气不识其候始脚胫酸重恶心头旋呕吐腹中刺痛胸中塞闷时憎寒壮热如疟者皆脚气所为
　　半夏【汤洗去滑姜汁制】黄芩【去黑心各二两】旋复花【三分】赤茯苓【去黑皮】麦门冬【去心】桑根白皮【各二两】大腹【连皮子剉五颗】
　　右麄捣筛每服五钱水一盏半入大二枚擘破生姜一分拍碎煎取七分去滓空腹服之
　　木香汤　治岭南脚气卒发冲心闷乱
　　木香　郁李仁【汤浸去皮炒各四两】防己【一两半】紫苏茎叶【一两细剉】桑根白皮【剉】赤茯苓【去皮各二两】大腹【四颗连皮子剉】
　　右捣筛每服五钱水一盏半入生姜一分煎至一盏去滓不拘时温服如仓卒不及者只以槟榔末三钱水一盏煎至七分服之亦效
　　独活浸酒　治岭南脚气发动起气欝蒸热毒风盛脾肺常有虚热心神烦闷脚膝酸疼
　　独活【去芦头】生干地黄【焙各三两】海桐皮【二两】生黑豆皮【一大升】桂【去麄皮一两】生沃实根【一斤】大麻子仁【一升炒】
　　右剉如黑豆大以生绢袋盛用无灰酒三斗同纳瓷瓮中浸之冬七日夏三日春秋五日不限早晚随意饮之常令有酒气酒尽更添药无味即再作
　　大麻子汤　治脚气瘴气乍寒乍热状如疟疾脚肿气上攻心闷咳嗽摊缓　　脚弱风毒头靣肿
　　大麻子仁【微炒】升麻　射干　菖蒲　甘草【炙】麻黄【去根节】大黄【剉碎醋炒各一两】
　　右捣筛每服五钱以水一盏半入豉半合同煎至七分去滓下芒硝一钱更煎一两沸空心日午近晚各一以微利为度觧毒热有肿滓敷之凡觉气满輙服一剂佳
　　犀角汤【出圣济总録】専治江东脚气小欲动作渐觉心闷脚胫酸疼烦热不止
　　犀角【镑】木香　前胡【去芦头各一两】青竹茹【三分】麦门冬【去心一两五钱】大腹【二颗连皮子剉】
　　右麄捣筛每服五钱以水一盏半煎至一盏去滓不拘时候温服
　　旋复花汤【出圣济总録】専治江东脚气发动旋吐痰心闷气膈见食恶心心下拘急
　　旋复花【一两】赤茯苓【去黑皮】桑根白皮【剉】半夏【汤洗七遍去滑各二两】紫苏茎叶【细剉一两】大腹皮【五枚连皮子剉】
　　右麄捣筛每服五钱以水一盏半大枣二枚擘煎取一盏去滓纳生姜汁一合空腹服之如要疏利入槟榔二钱汤饮下
　　吴茱茰汤【出圣济总録】専治江东脚气已发兼宿冷气冲心烦痛大便秘腹胀如鼓渐至闷乱
　　吴茱茰【汤浸焙炒一两一分】木香　厚朴【去麄皮姜汁炙各二两】大腹【连皮子剉五枚】牵牛子【一两另捣末汤饮下】
　　右除牵牛子外麄捣筛每服三钱以水一盏半生姜一分拍碎煎取七分去滓纳牵牛子末一钱搅令匀空心服之以大小便通利为度效也
　　香豉汤【出圣惠方】専疗岭南瘴气烦热脚气冲心闷气欲絶
　　方
　　香豉【一升】栀子【十四枚擘】升麻【二两】
　　右切以水四升煑取一升半分为三服即定也
　　槟榔汤【出圣济总録】専治岭南脚气卒发冲心闷乱
　　槟榔末　大腹皮末　陈橘皮末【各为麄末三钱】
　　右方以童子小便并水各一盏煎大腹皮陈橘皮末至一盏半次下槟榔末再煎取沸去滓渐渐温服未退再服
　　一方香豉【三升】犀角【八两剉末】
　　右香防如前不能九蒸九曝三蒸三曝亦得用一生绢袋贮用好美酒九升渍之五日许其犀角末散着袋外每服常搅令犀角末入酒中服三合量性增减日三服其酒夏月初作多恐壊不耐久可用此方防三合橘皮生姜葱细切任意调和先熬油令香熟次下诸物熬熟以绵裹纳铛中着酒任性饮之若能常饮此酒极利腰脚岭南常服此酒必佳及卑湿处亦佳又恐有脚气似者即宜服之
　　一方【出肘后方】先煎牛乳三升令减半以五合服硫黄末一两服毕覆取汗勿令得风中间更一服至暮又一服若已得汗不更服但好好将息防之若未瘥愈后数日中亦可更作若常服亦可煎为丸北人服此疗脚多效但须极好硫黄取预偹之
　　旋复花饮【出圣济总録】専治乍处江岭未服水土食饮不下兼痹湿脚气发动时复心闷靣目脚浮膝肿气乏唇口青黑胸膈烦热见食呕吐心腹妨痛冷气结聚如有此症急服
　　旋复花【一两】赤茯苓【去黑皮二两】吴茱茰【汤浸焙炒三分】前胡【去芦头一两一分】木香【一两五钱】郁李仁【去皮炒一分】半夏【汤洗七次去滑姜汁制二两】大腹【五颗连皮子剉】
　　右捣筛每服五钱水一盏半生姜一分拍碎煎取七分去滓早晚食前服或要疏利另入槟榔末二钱服之
　　一方【出肘后方】専治岭南瘴脚气
　　用白□石二斤或用钟乳末附子三两防三
　　升酒三斗渍四五日稍饮之再加苏子二升
　　亦可
　　一方【出肘后方】専治瘴脚气
　　用山栢根捣碎酒饮之又酒或水煑大豆汁饮之愈
　　又方【出圣惠方】専治瘴脚气
　　食小豆亦佳又研胡麻酒和服之瘥
　　治瘴毒所侵才觉脚气急疗方【出广南四时摄生论】
　　黑豆【二合】杉木节【五钱炒】生姜【五钱炒】童子小便【半大盏】
　　右各炒后便入小便浸良久以水同煎三五沸滤去滓通口服之其疾立定后续用药
　　橘皮　半夏　枳殻【去穰】麻黄　茱茰　狼毒
　　右等分为散空心熟水调二钱
　　治瘴毒及脚气心狂方【出广南四时摄生论】
　　黄芩　鐡华粉【各一两】牡蛎【烧一两】黄丹【五钱炒令黑色入地坑内三日】
　　右为散每服用淡竹沥调一钱服之
　　治忽中瘴毒及风毒脚气冲心闷絶方【出广南四时摄生论】硫黄　乌药　杉木节　诃子皮　青橘皮【各五钱】肉荳蔲　槟榔
　　右为散每服一钱小便二盏入生姜五钱拍碎黑豆三合同煎取半盏分为二服空心午时服忌羊肉鹅鸭毒物
　　治瘴毒心间疰闷元脏气虚方【出广南四时摄生论】
　　乌药　蓬莪荗　白术　青橘皮　白敛　高良姜　枳殻【去穰麸炒等分】
　　右捣罗为散每服更入茴香末一匙以温酒同调一钱
　　升麻散【出圣惠方】専治瘴毒脚气发动心胸燥热闷乱气急口干舌焦烦渴大小肠不利
　　川升麻【一両】黄芩【一两】赤茯苓【一两】木香【五钱】犀角屑【五钱】川朴硝【一两】麦门冬【一两去心】甘艸【五钱炙微赤剉】
　　右件药捣麄罗为散每服四钱以水一中盏入生姜半分青竹茹一分煎至六分去滓不计时候温服
　　脚气之病先起岭南稍来江东得之无时或微觉疼痹或两胫小痛或行起软弱或小腹不仁或时冷时热皆其候也不即治转上入腹便为难治医人治之多用汤酒摩膏种数既多不但一剂即可以少瘥若服此不效用兼炙法【出肘后方】
　　取好豉一升三蒸三曝干以好酒三斗渍之三宿可饮随人多少欲预防不必待时便与酒煑豉服之脚弱其得小愈及更营诸方服之并须灸之
　　次服独活酒方【出肘后方】
　　独活五两附子五两生用切以酒一斗渍经三宿服从一合始以微痹为度
　　脚气上生风毒疮【附论】
　　夫肾主于脚若肾虚风湿所攻于脚膝则名脚气因其气血壅滞湿毒气盛在于肤腠不得宣通故令脚上生疮也若风毒不歇其疮渐增多汗肿痛身体壮热经久难瘥也
　　方
　　石南丸【出直指方】専治风毒脚肿生疮或筋挛痛重
