<!-- { "loadSidebar": true } -->
　　右件各等分防咀每服四钱水一盏半生姜三片同煎至一盏去滓温服不拘时
　　建中丸【出杨氏家藏方】　健脾温胃去停寒进饮食
　　厚朴【去粗皮生姜汁制】白茯苓【去皮】吴茱茰【汤洗五遍火炒黄】白术【剉碎炒黄】神麯【炒黄】小麦蘖【炒黄】干姜【炮已上七味各一两】肉豆蔲【半两麫裹煨香】人参【去芦头半两】木香【一分】
　　右件为细末煮枣肉为丸如梧桐子大每服十丸生姜汤下食前
　　丁香五辛丸【出杨氏家藏方】　温中暖胃止吐逆进食消痰丁香　木香　干姜【炮已上三味各一两】胡椒【一两】半夏【二两汤洗七次】
　　右件为细末生姜自然汁麫糊和丸如梧桐子大每服三十丸至五十丸生姜汤下不拘时
　　补真丸【出危氏方】　大抵不进饮食以脾胃之药治之多不効者亦有谓焉人之有生不善摄养房劳过度真阳衰虚炊火不温不能上蒸脾土冲和失而布中州不运是致饮食不进胸膈痞塞或不食而胀满或已食而不消大腑溏此皆真火衰虚不能蒸蕴脾土而然古云补肾不如补脾余谓补脾不若补肾肾气若壮丹田火上蒸脾土脾土温和中焦自治膈开能食矣葫芦巴【炒】附子【炮去皮脐】阳起石　川乌【炮去皮】兎丝子【淘洗酒蒸】沉香【不见火别研】肉豆蔲【麫裹煨】肉苁蓉【酒浸焙】五味子【去枝梗各半两】鹿茸【去毛酒蒸焙】川巴防【去心】钟乳粉【各一两】
　　右为末用羊腰子二对治如食法葱椒酒煮烂入少酒杵糊为丸如梧桐子大每服七十丸空心食米饮盐汤任下
　　谷神丸【出胆疗方】　启脾进食
　　谷芽【四两择减谷约取三两净却为末入姜汁盐少许作饼子焙干】粉草【畧炙】缩砂仁　白术【去芦麫炒各一两】
　　右为细末盐防服
　　建脾散【出胆疗方】　消食化气饮食不快服之良验病后进食亦可
　　生姜【一斤切片盐二两淹半日焙醋取四两】神麯【炒】麦蘖【洗炒】陈皮【去白】草菓仁　甘草【各二两或减甘草】
　　右为末防煎任意
　　草豆蔲散【出王氏博济方】　治脾胃气不和霍乱不止酒食所伤兼疗脾泄能和一切冷气
　　干姜【一两炮】白术【一两炮黄】诃子【一两炮去核用】五味子【三分】甘草【三分炮】陈橘皮【汤浸去穰切炒二两】草豆蔲【和皮一两】厚朴【一两去皮用姜三两取汁浸炙汁尽为度】
　　右件八味依法修事了杵罗为末每服二钱霍乱冷米饮下酒伤以酒调下或脾痛不可用者炒生姜酒下三钱余即如汤防服
　　白豆蔲散【出王氏博济方】　治脾胃气不和止脾泄泻痢白豆蔲【一两用仁一半生一半熟】枳殻【半斤去穰以浆水煮软麫炒香即住】当归【一两洗了剉碎】肉桂【三两剉去皮】橘皮【三两炒去白研】诃子【二两去穰半生半熟】
　　右件六味杵为末每服一钱水一中盏姜同煎至七分稍热服如要丸用好浆水煮去皮核细研为末如梧桐子大以姜擘碎炒黑色入水煎汤下十五丸
　　七伤散【出卫生家寳方】　开胃养气进食
　　人参　白术　黄耆【蜜水涂炙】山芋　白茯苓　粟米【防炒去殻】甘草【已上各一两炙】
　　右为细末每服二钱水一盏姜同煎至七分如大故不思饮食加白扁豆一两蒸用名八珍散此方温平不热每有伤寒疟疾中暑得差之后以此调脾日三四服十日外饮食倍常
　　崇土散【出朱氏集验方】　治脾土虚弱肾水无畔易致腹满腹疼时有泄泻之证皆宜服之
　　白术【一两切大片以黄土半两水一碗煮一饷慎洗去泥焙】丁香【三钱生用】人参【半两黄泥裹煨】干姜【一两黄泥裹煨十分干】草菓【半两黄泥裹煨干去皮】缩砂【连皮二两黄土炒少时去皮】粉草【半两黄泥裹煨干去土剉】
　　右为细末每服三钱沸汤调服日空心三钱或用伏龙肝煎汤尤妙此方系杭州传来服之屡有効
　　五补散【出朱氏集验方】　五脏先补于脾脾土实而饮食自进病证不生胀亦不作平胃不燥
　　制厚朴【炒】净陈皮【去白炒】茴香【去土石炒】丁香皮【不见火】益智仁【去皮炒】缩砂仁【炒】神麯【炒】甘草【炙】良姜【剉碎炒】桔梗【去芦】肉桂【去皮不见火】木香【等分】
　　右为细末盐汤防下一日三服或用姜三片盐少许煎服亦得
　　厚朴汤【出朱氏集验方】　治脾胃不和冷泻腹痛
　　生姜　厚朴　肉【各一两已上用水一碗煎干入粟米粥半盏用杵为饼子贴壁上候干取下焙干并后同碾服】缩砂仁【炒】良姜　草菓仁【炒】甘草【炙】白术　诃子【炮各半两】肉桂【二钱半】
　　右气实加青皮半两虚加陈皮半两细碾为末每服三钱入烧盐少许空心沸汤防服
　　快脾散【出家藏经验方】　治脾胃不和呕吐酸水饮食减少甘草【二十两炙】草菓子【十两不去皮】生姜【四十两】盐【十五两】
　　右为细末先以生姜切作片子余药剉碎同盐一处和盫一宿焙干碾为细末每服二钱不拘时沸汤防服秀王府常用之与他处方不同
　　和中散【出卫生家寳方】　补脾胃解劳倦退热止呕消痰进食轻健四肢
　　人参【一两去芦】白茯苓【一两去皮】白术【一两】黄耆【一两去芦】甘草【半两防炒】白扁豆【半两姜汁浸一宿蒸过去皮焙干防炒】木香【一分煨】藿香叶【半两去梗】缩砂仁【半两】半夏【一两汤洗七次】
　　右为细末每服二大钱水一盏姜五片一枚去核煎至六分稍热服不计时
　　四倍丸【出十便良方】　壮脾胃去寒湿治泄泻疗吐逆除心腹痛进饮食
　　人参【去芦一两】甘草【二两】干姜【四两】白术【八两】
　　右为末炼蜜丸如梧桐子大空心食前温米饮服一百丸
　　和中丸【出十便良方】　治脾胃不和寒气积聚饮食减少肢体倦怠
　　良姜【四两】乌梅肉　白茯苓　甘草　苍术【各一两】干姜　神麯　小麦蘖　茴香【一两半】
　　右为细末炼蜜和丸如弹子大每服非时以米汤嚼下一粒
　　厚朴健胃汤【出十便良方】　和脾胃化痰涎止逆不思饮食好厚朴【二两】半夏【一两】京【二两去核】甘草【一两半】丁香【半两】生姜【切焙干一两半】
　　右件药为防咀搅匀每服二钱生姜一小块劈破枣一枚水一盏半煎至七分去滓温服不计时
　　四君子汤【出易简方】　治大人小儿脾胃不和中脘痰饮大病之后宜服此味但味甘恐非快脾之剂常服宜减甘草一半增损之法见于方后
　　人参　茯苓　白术【各一两】甘草【半两】
　　右防咀每服四钱水一盏姜七片枣一个煎六分去滓不拘时　一方加橘红等分名异攻散尤宜病后调理　一方去人参加官桂等分甘草减半名甘桂汤治停饮目　一方去甘草加枳殻橘红半夏等分名六君子汤専治素有痰饮胸膈痞闷脾胃虚寒不嗜饮食服燥药不得者大宜服之　一方去甘草加木香熟附子等分名加味四柱散姜煎服治大人气脏虚真阳气散两耳常鸣脐腹冷痛头目晕四肢倦怠小便滑数泄泻不止病后调理尤宜用此　一方加黄耆白扁豆等分名加味四君子汤大治肠风并五痔下血靣色痿黄心忪耳鸣脚弱力乏口淡无味姜煎服研为细末服之尤佳此方人未之信服者颇効李次仲云防不止靣自有竒功
　　安脾脏进饮食益气方【出杨子健万全获命方】
　　黄橘皮　人参【各半两】丁香　肉豆蔲　甘草　枇杷叶【拭去毛】藿香【各一分】
　　右细杵罗为末每服二钱水一盏煎取八分空心服
　　治脾胃不调　中焦逆胀滞气不宣饮食无味多困少力【出杨子健万全获命方】
　　藿香　枇杷叶【去毛】木香　青橘皮　黄橘皮　甘草　桔梗　草豆蔲　芎　藳本【各一分】
　　右细杵罗为末每服二钱水一盏煎取九分空心吃
　　强中丸【出华陀藏经方】　治气消食益脾胃进饮食
　　白术或苍术【亦可用】陈皮【去穰】干姜【炮】良姜【油炒】青皮【去穰】
　　右等分同为细末汤浸蒸饼搊去和丸如桐子大每服三五十丸
　　养胃丹【出华陀藏经方】　治脾胃不和全不思食中脘停寒呕逆恶心脏寒泄痢腹痛肠鸣常服温中养胃散饮思食
　　丁香【一两半】白豆蔲【半两】人参【三分】甘草【半两炙】干姜【半两炮用生姜尤佳】半夏麯【半两】
　　右同为细末炼蜜为丸每两作十丸每服一丸温汤化下空食前服之或细嚼汤下亦可造麯法半夏不拘多少汤浸洗七遍焙干捣罗为末用生姜汁和饼子饼干用之
　　当归调中汤【出海岱居士秘方】　治脾胃不和肠鸣腹痛四肢无力大便难小便数或大便血饮食无味靣肌痩潮热发作有时治之当以和中顺气
　　大黄【五钱】当归【一钱】甘草【四钱】朴硝【六钱】药【二钱】
　　右防咀作一服水二大盏生姜三片大□一枚同煎至一大盏去滓温服食前滓再煎以利为度
　　四妙健脾散【出十便良方】　进食极妙
　　苍术【四两麸炒】干姜【四两灰炒】甘草【五两半沙炒】乌头【六两以江水浸七日取出切片以盐汁炒或先切片之以江水浸两日炒黄末为度同葢取出合诸药】
　　右为细末入盐防吃非时
　　人参豆汤【出十便良方】　治本虚气弱中满膨胀不思饮食
　　白豆蔲【半两】缩砂　人参　白术　甘草【各一两】川姜【四两】山药【二两】绵黄耆【三分】
　　右为细末每服二钱水一盏盐一捻姜二片枣一枚煎至六分去滓和滓通口服入盐防亦得不计时
　　麦蘖散【出十便良方】　治脾胃不进饮食方
　　大麦蘖【四两】甘草【二两】
　　右为细末每服二钱以水一盏煎至七分去滓温服非时
　　加减理中汤【出十便良方】　治脾胃不和三焦壅滞胸膈痞满脇肋胀痛呕吐恶心口淡无味呼吸寒冷腹暴痛饮酒过伤不思饮食常服生养诸气大益脾胃白术　人参　干姜【各一两】青皮　陈皮【各半两】甘草【一两】
　　右为细末每服一钱沸汤防服不以时
　　导引方【出朱氏集验方】　去太仓不和臂腰虚闷
　　欹身两手一向偏侧急努身舒头共手竞扒相牵渐渐一时尽势气共力皆和来去左右亦然各三七项前后两角缓舒手如是似向外扒放纵身心摇三七逓牙亦然
　　白术茯苓汤【出兰室秘藏方】　治脾气虚弱身重有痰恶心欲吐是风邪覊绊于脾胃之间当先实其脾胃
　　白术　白茯苓　半夏【各一两】炒麯【二钱】麦蘖麫【半钱炒】
　　右防咀每服二两水二大盏入生姜五片煎如常法
　　脾胃虚弱气不能饮食【附论】
　　夫脾与胃相为表里胃为水谷之海主受盛水谷脾主磨而消之则播其气泽以裨诸脏腑今脾脏不足胃气内弱故不消饮食虽食亦不能化也尺脉浮滑速疾者食不消脾不磨也
　　方
　　木香丸　治脾胃气虚思进饮食
　　木香　蘹香子【炒】缩砂仁【去皮】青橘皮【汤浸去白焙】红豆楝实【剉炒】蓬莪荗【煨椎碎】髙良姜　丁香皮　陈橘
