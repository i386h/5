<!-- { "loadSidebar": true } -->
　　夫肾主纳气人之气海系焉肾虗而为风寒所乗而为暑湿所袭为喜怒忧恐所伤而氷结不散又与气抟是以羣邪聚于其中曰疝曰奔曰小肠气曰膀胱气皆是物也其不特外肾小腹作痛防攻刺于腰脇防逰走于背膂防冷气抢心心下痛满防手足厥冷自汗呕逆痛绕脐膀防脇之左右如杯防脐之上下如臂防腹中累累如桃李防胃脘间覆大如盘有壮热恶寒者有洒淅寒热者有不得大小便者有里急而下泄者自汗出者有不欲食者其于隂间则卵有大小伸缩而上下不常囊有肿胀急痛而发歇无定挟冷触怒则块物逼上囊根防攻腹之脇时和心平则块物自循膋系归入囊中凡此皆谓之肾气治法纲领风则散之寒则温之暑则解其热湿则渗其水七情所发调其心气水与气行其小便其间以主治肾气之剂参之然总治之法大要以流行踈利为先毋曰肾虚得病不敢踈泄盖肾为邪气所干若非逐去病何由愈傥防姑息畏虚妄以刚剂兠住使大小腑秘而不通邪气入腹冲心危殆必矣然肾气发则固以肾虚得之然虚中有冷虚中有热又有冷热不调尤当详审冷者脇邉及外肾清冷小便清而多遇寒即发是也热者内挟暑气防积毒防服暖药于前外肾与小腹俱热肛门间粪后赤热小便数澁遇热则甚是也冷热不调者小便外肾乍冷乍热大便小便防秘防利用药温凉当随证而权度之但所谓流行踈导常常运转于其中矣其若大小便流利之后防更有□刺引疼防气逰注于肌肤之间此则肾虚血虚气不还元当加润飬人参当归川芎芍药桑螵蛸葫芦巴軰又不可无惟是逆气长虚中脘停酸燥闷扰甚而至于呕吐最为恶何则天一生水肾实主之中筋系于隂隂器惟借阳明以飬之今脾土不济肾水上乗必为酸汁为必涎饮荏苒逾时遂成暴吐医家执剂之始皆知肾经恶燥如苍术白术良姜之类诚不敢用及其呕吐大作姜术軰用之而不顾若犹未也则吴株萸荜拨刚燥等剂又加多焉虽附子亦用之而救急矣病势至此脾土未强肾水已为之涸肾水既涸脾土又为之焦徃徃隂阳不升降荣衞不流行大小二便闗隔澁闭而肾汁皆自其口出也如此者大抵不救临病湏当识病预与病家言之夫心火下降则肾水不患其不温真阳不行则肾气不患其不和安有所谓木强者哉惟夫嗜欲内戕肾气虚惫故阳隂不相交水火不相剂而沉寒涸冷凝滞其间胀大作疼顽痹结硬势所必至矣执剂之法不可纯用燥热当温利以逐其邪邪气内消荣衞流转葢如寒谷逢春有不戒而速不行而至者矣外此又有一种升髙坠下外肾跌伤惊起与败血交攻亦有木强胀疼之证治法大要则同于中更为之消瘀○大抵诸疝之脉脉当紧盖者寒也者痛也疝有七证厥疝癓疝寒疝气疝盘疝附疝狼疝是也何以言之厥疝则心痛足冷食已则吐癓疝腹中气乍满满气积如臂寒疝因寒饮食卒然脇下腹中痛气疝腹中乍满减而痛盘疝腹中痛盘疝腹中痛引脐膀附疝腹痛连脐下有积聚狼疝小腹与隂相引而痛诸疝不愈邪气留滞及成积聚其脉厥而浮而牢皆积聚之脉也但牢强急者生虚弱急者不可治【儒门事亲书云寒疝名水疝律科王敏之病寒疝脐下结聚如黄苽毎发绕腰间痛急不能忍戴人先以舟车及猪肾散下四五行觉药绕病三五次而下其防皆水也猪肾甘遂皆苦寒经言以寒治寒万幸万全但下后忌饮冷水及寒物宜食干物以寒疝本是水故也即日病减八分食进一倍又数日以舟车丸百余粒通经散四五钱服之利下俟三四日又服舟车丸七十八粒猪腰散三钱乃行歩如常矣又一僧疝病发作冷气上实齿下贯肾若防挽两睾时肿时冷戴人称两手脉细而弱断之日秋脉也此因金气在上下伐肝木水畏金木伸故病如是肝气防薄而能下荣放睾丸故其寒实非寒木受金制之胃土胃为阳明故上实齿病非齿之病肝木者心火之母也母既不伸子亦屈伏故下冷而水化乗经曰木欝则达之土欝则泄之令涌四次果觉气和睾丸痒而暖戴人曰气已入睾中矣以茴香术荗之药剂以服首尾一月而愈澹疗方云治疝气发作痛不可忍真科五苓散一贴连根葱白一寸灯心七茎煎汤吞下青盐木香丸五十粒即效又法青木香丸二百粒斑猫七枚去头趐为粗末用瓦铫于文武火上同炒令木香微香却以磁碟盖药铫放冷处少时去斑猫取木香丸二服空心茴香酒吞下累试之冇验也】
　　论云厥隂脉滑则病狐疝少隂脉滑则病肺风疝太隂脉滑则病脾风疝阳明脉滑则病心风疝也太阳脉滑则病肾风疝少阳脉滑则病肝风疝灵枢经云心脉微滑为心疝引脐少腹鸣肝脉滑甚为防疝○夫滑脉闗已上见者为大热盖阳与阳并也故大热脉滑尺脉见为大寒生防疝滑脉者命门胞络之名也为丙丁热火并于下盖丙丁不胜壬癸从寒水之化也故生防疝寸口脉而即卫气不行衞气不行即恶寒则不欲饮食相抟即为寒跗阳脉浮而迟即为寒疝凡瘦人绕脐痛必为风冷谷气不行而反下之其气必冲心不则否○夫隂防属肝系宗筋胃阳明养之世多不识谓之外肾非特名义差错亦使内脏不分其可不辨古方四证但曰肠防气防水防卵胀殊不别其所因如肠防则因房室过度元脏虚冷肠边膋系不收坠入防中上下无定谓之肠防不内外因病者乆蓄忧思恐怒兼并随脏气下坠隂防肿胀急痛名曰气防属内所因病者乆坐冷湿湿气下袭致隂肿胀名曰水防属外所病者劳役无莭及跨马坐车致卵核肿胀防偏有大小上下无常者名曰卵胀亦属不内外因有小儿生来便如此者乃宿疾也卵胀肠防皆难治气防水防治之易愈又寒疝下注入于防中名为狐疝亦属防病世人因此病以防病为疝气不审之甚妇人隂门挺出亦称防病名义不分有如此者凡防唯肠防无问贵贱多有之有睡卧膋系延入脇下者有坠入囊中者防遇疲劳及天色变动逼上囊根肿急作痛过于寒疝得暖则下其如卵胀有作热生脓为痈溃烂者比比有之【前隂分大寒大热囊垂缩隂阳别证云三阳为病发寒为痈肿不为痿厥喘瘖其传为索睾其传为防疝夫热在外寒在内则累乖此九夏之气也寒在外热在内则卵缩此三冬之气也足太阳膀胱之脉逆上逓手太阳小肠之脉下行至足厥隂肝之脉不得伸其任脉并厥隂之脉逆则如巨川之水治阳气下坠是风寒湿热下出囊中至两睾肿大谓之曰大甚则为防足厥隂肝之经与太阳膀胱寒水之脉同至前隂之来伤寒家说足厥隂肝经为痛满囊缩急下之宜大承气汤以防大热灵枢经曰足厥隂肝经经脉中以为寒则筋挛卵缩为大寒前说囊为大热此说囊缩寒此说囊缩垂睾下引防疝脚气大寒风湿盛下垂为寒与上二说不同以平康不病人论之夏暑大热囊卵累垂冬天大寒急缩上次与三说又大不同何也是相乖邪不相乖邪荅曰伤寒家囊卵缩大热在内宜承气汤急下之与筋经说囊卵缩大寒在外亦是在内与伤同故再引平康之人以证之也冬天阳气在内隂气在外人亦应之故寒在外则皮急而囊气缩夏月隂气在内阳气在外人亦应之故热在内则皮暖皮暖则垂囊此防疝之相也三説文殊皆亦理也用药详而审之】
　　诸疝【附论】
　　疝病有七厥逆心痛足寒饮食则吐者名厥疝腹中气满心下尽痛气积如臂者名坚疝寒饮则脇下腹尽痛者名寒疝腹中乍满乍寒而痛者名气疝腹中痛在脐膀者名盘疝腹中乍痛在脐下有积聚者名附疝小腹与隂相引而痛大便难者名狐疝凡此七疝皆寒由血气凝澁不得通利冷剧则痛故皆谓之疝难经曰任之为病其内若结男子为七疝女为瘕聚盖明此也
　　方
　　敌金散【出直指方】治疝气外肾肿胀极大或生疮出黄水其痛绕肠寒热徃来
　　荆三棱　蓬莪茂　木猪苓　白附子　萝卜子赤芍药　黑牵牛　川楝肉　山茵陈　青木
　　香　陈橘皮　五灵芝　姜黄　茴香【各一两】南木香【半两】丁香【一分】泽防【一两半已上并生用】海藻【酒浸一宿焙干】海浮石【米醋浸火煨红淬醋又煨淬如此七次黑为度】川山甲【熟火灰煨焦各一两】青皮【去白二两生用一两截碎以班猫五十个头翅去足同炒黄色去班猫不用】香附【杵浄三两一两生用一两以巴豆五十粒去壳同炒色焦去巴豆不用】
　　右截碎夹和微炒并为末酒麺稀糊为丸如梧桐子大每服三十丸温酒送下此药泄斟酌用之
　　又方
　　川楝散【出直指方】治外肾胀大麻木痛硬及奔豚疝气偏坠诸证
　　川楝子【不蛀者四十九个先切七个取肉以茴香二钱慢火同炒并留茴香又切七个以破故纸二钱半同炒并留故纸又切七个以黒牵牛二钱半同炒并留牵牛又切七个以盐一钱同炒并留盐又切七个以班猫十四个去翅同炒去班猫不用又切七个以巴豆肉十四个作两断同炒去巴豆不用又切七个萝卜子一钱半同炒去萝卜子不用外更别分入】茴香【炒】青木香【各半两】桂心　南木香【各二钱半夹和】
　　右为末酒调麺糊丸如梧桐子大每服三十丸食前盐酒下积日计功打坠瘀血一方加延胡斑牛半两畧炒入药研末调酒下
　　疗疝气核肿疼【方见本门诸防类黄蓍丸】
　　消疝丸【出杨氏家藏方】治寒在下焦脐腹牵痛膀胱重坠乆而不愈渐至肿大甚者生疮时有浓汁焮硬赤痛不忍者
　　金铃子【去核炒黄】赤扑儿【焙】茴香【炒称三味各二两】肉桂【去皮半两】甜子【微炒一两】
　　右件为细末酒煮麺糊为丸如桐子大每服五十丸至一百丸空心温酒或盐汤下忌热麺生葱大酢粘食等物
　　川椒散【出直指方】治疝气外肾肿痛
　　川椒【去目并合口者防炒出汗】官桂【各半两】白荳仁　甘草【各一两】川芎　当归　青皮　陈皮【制】枳壳　梹榔　赤茯苓　青木香　南木香　荜澄茄
　　右为麄散每三钱姜煎食前服
　　蒺藜丸【出三因方】治囊核坚大行动难发作牵连偏坠疼痛白蒺藜【防炒去刺】海藻【浸洗去咸】泽防【各一两】茴香【炒一两半】桂心牛膝【剉酒浸】五味子　木香【煨】梹榔【各二两】茯神
　　人参　逺志【水浸去心姜汁炒各三两】川练【去皮核麸炒】桃仁【去皮尖炒别研】赤芍药　续断　山茱茰　苁蓉【酒浸】青皮【各四两】
　　右为末蜜丸梧子大空心食前温酒盐汤下三五十丸
　　海蛤丸【出济生防萃方】治防疝
　　地胆【二十一个去头足翅】海蛤【醋淬三遍】当归　海金沙　腻粉碙砂【各一钱】海藻　粉霜【各半两】水蛭【二十个炒】青黛
　　滑石　乳香【各一钱】朱砂【二钱为末】
　　右为末盐汤麺糊为丸如小荳大朱砂为衣每服十丸煎灯草汤空心服之小便下冷浓恶物乃效却以黄连紫河车板蓝根各三钱煎汤口以手刷齿一方去板蓝根加管仲
　　椒姜丸　治七疝诸寒在脐傍痛上义胷中满少气蜀椒【去目及闭口炒出汗一两一分】干姜【炮】厚朴【去粗皮涂生姜汁炙】黄芩【去黑心】细辛【去苖果】芍药　桂【去皮各一两】桔梗【炒半两】乌啄【炮裂去皮脐一分】柴胡【去苖】白茯苓【去黒皮】牡丹皮【各一分】
　　右为末炼蜜和丸梧桐子大每服二十丸温酒或米汤饮下日三服
　　聚香饮子【出危氏方】治七情所伤遂成七疝心腹胀痛腰脇连背不可俛仰
