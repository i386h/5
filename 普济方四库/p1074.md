<!-- { "loadSidebar": true } -->
　　治疝气小肠偏坠等疾已验神效【一方五苓散朱端甞病疝气亲服神效之数人无不騐者】
　　右以先服五苓散用酒半盏灯心枣煎下青木香丸一二十丸次服煨姜盐煎五积散俟平复再服沉香及荜澄茄散四药【出百一选方】
　　蝎麝散【出直指方】治膀胱小肠气痛
　　右用全蝎实而全者不拘多少焙干为末每逢病欲发时用蝎末一钱入麝半字分作二服温酒调下如人行十里又进后服神效
　　通治荆芥散【出经验良方】治风疝隂肾肿大兼治隂囊肿痛【凌医云曽以治人有騐】
　　右用荆芥穂不俱多少新瓦上焙为末每服二钱以热酒下即散
　　治膀胱疝气
　　右须以青木香丸每服五十丸用醇酒入葱白浓煎五苓散送下一方不用酒以葱灯心煎汤下
　　治风疽疝气肿坠凝血及瘰除湿风【出本草】
　　右用防草为末和入汤服
　　蘹香子散　治小肠膀胱疝气疼痛
　　蘹香子【炒】荆三棱【煨剉各一两】姜黄　马兰花【醋炒各半两】没药【研】干姜【炮各一两】
　　右为散毎服二钱空心食前热酒调下
　　治偏坠
　　右以每日早煎香蘓散入少盐服之即愈
　　治卒得诸疝小肠及隂中相引痛如绞自汗出欲死右以捣过沙参末筛姜汤调服方寸匕立瘥
　　消肾丸　治肾大小便疼痛
　　右用橘皮拣净二两巴豆十四粒同一处炒至橘皮及巴豆黑色去巴豆用橘皮炒末二两又黑牵牛二两合同一处醋糊为丸梧桐子大毎服三四十丸渐渐加五十丸盐酒汤下盐汤亦可食前
　　淋渫药方【出百一选方】
　　蛇床子　川椒　木通　石茱茰　藁本　陈橘皮【各一两】
　　右为末每用连根葱白七枚水三碗药二匙煎五七沸先嘘俟通手淋洗
　　气寳丸【出杨氏家藏】治一切气滞心胸痞闷及酒食所伤脾胃积滞膀胱疝气攻注腰脚
　　茴香【炒称二两】陈橘皮【一两】木香【一分】黒　牛【二两以吴茱茰二两慢火同炒俟茱茰焦取出不用茱茰只用牵牛头末一両】
　　右为细末拌匀炼蜜为丸梧桐子大每服二十丸至三十丸生姜汤下更看虚实加减食前服小肠气痛盐汤下
　　治寒湿气小腹疼外肾便大肿痛发时只一两服立定常服此药无下部之疾【出百一选方】
　　茴香　柿楦子【本草名糖毬惟滁州者入药二味共等分】
　　右为细末毎服一钱或二钱盐汤调空心热服
　　二神膏【出经騐良方】治肾囊偏坠疝气
　　牡蛎【二两煅】良姜【一两】
　　右为细末津唾或水调服大便处湏防如火热畧痛即平安
　　只金丹【出危氏方】治男子疝气小肠虚损
　　小茴香【二两】湿生虫【隂干二两】
　　右为末酒糊为丸梧桐子大每服三五十丸空心茴香汤下
　　海藻丸【出危氏方】治偏坠小肠气
　　海藻　海带【各一两】班猫【二十八个去翅足】巴豆【二十八个去壳完全者】
　　右巴豆班猫二味一处生绢袋盛用好醋一碗以瓦盛四味同煮将干去班猫巴豆不用只将海带二味细研为末以淡豆豉一百粒以煮药余醋畧浸蒸研为膏和末药为丸如梧桐子大毎服用麝香少许硃砂三钱乳鉢内细研至无声却入麝香研匀为衣日干以新瓦瓶收之每初服七粒二服十粒三服十五粒若未愈再进三两服皆用十五粒仍用盐炒茴香细嚼酒吞下空心服忌鸭子幷酢酱动气等物乆病三五服效此药贵新合效速若合下稍乆多服为佳
　　牡丹五等散　疗防疝卵偏大有气上下胀大行走肿大服此良騐
　　牡丹皮　防风　黄蘗【炙】桂心【共一分】桃仁【一分去皮尖研】
　　右为散以酒服一刀圭二十日愈少小防疝最良小儿以乳和如一大豆与之长宿人服方寸匕忌生葱胡荽
　　金谷散【出杨氏家藏方】治疝疼痛淋流下部
　　谷精草　枇杷叶【各两半】欝金【一两】
　　右件防咀毎用一两半水五升煎数沸乗热熏之去滓通手淋洗
　　黑神散【出圣徳堂方】治男子妇人膀胱痃癖七疝下气五隔气疾产后诸血漏下赤白腹中有块大如杯棬血症癖七疝发时痛不可忍者用之效
　　干漆【六两半生用一半重汤煮半日】神麯【炒】小茴香【炒共半两】木香椒红【去白】丁香【共半两】梹榔【四个大者已上除椒余药一半生用一半同炒】
　　右为细末水糊为丸如弹子大别研茴香末十二两铺隂地防干俟外干并茴香同丸药收入甑内盛极干去茴香凡肾气膀胱痃癖七疝下坠五隔血崩产后诸血漏下赤白者用药一丸分作四服细嚼酒下死胎者用一丸烧绵子灰酒调下难产者用冬葵子四十丸粒杵碎煎酒下
　　应痛丸【出三因方】治败精恶物不去结在隂囊成疝痛不可忍乆服去病
　　阿魏【三两醋和用乔麦面作饼厚三指曩阿魏慢火煨热】梹榔【大者二个刮去瓮子蒲成的乳香将刮取末用】荞麦麺【伴作饼子慢火煨熟】
　　右同研为末入碙砂末一钱赤芍药一两同为面糊搜和丸如梧桐子大温酒盐汤下十丸至二十丸食前服
　　止痛丸【出杨氏家藏】治疝气小肠并妇人血气痛不可忍者芸防子【一两】班猫【去翅足四十九枚二味一防慢火炒深黄色勿令焦拣出班猫四十二枚只用七枚】
　　右件为细末酒煮面糊为丸如梧桐子大毎服一丸小肠气炒茴香酒下血气炒生姜醋汤下
　　茴香苍术丸【出徳生堂经验方】治疝气偏肾核坠不能忍者苍术【一斤泔水浸春夏三日秋冬五日】破故纸【盐炒】八角茴香【盐炒】巴防【出心】黑牵牛【各二两】
　　右苍术分作四分与四药合炒外杜仲四两炒去系止去黑牵牛不用余为末酒糊为丸梧桐子大每服五十丸空心盐酒水任下
　　茯苓桂甘汤【出直指方】治脐下悸动欲作奔豚
　　茯苓【二两】甘草【炙半两】桂枝【一两】
　　右剉细每服四钱一个用泉水一盏半煎一盏温服
　　内消丸【出杨氏家藏】治小肠膀胱疝气下部等疾
　　木香　茴香　沉香　硫黄【别研】附子【炮去皮脐各半两】碙砂【二钱别研】全蝎【四十九枚炒】
　　右件为细末汤浸蒸饼为丸如菉豆大每服七丸绵灰温酒送下食前
　　必效丸【出杨氏家藏】治偏坠膀胱疝气小肠气痛不可忍者桃仁【半斤用茱茰四两炒桃仁令紫色去茱茰令碾桃仁为细末却入和后诸药】茴香【炒】破故纸【炒香熟二味共二钱】延胡索　穿山甲【用蛤粉炒赤色】地蟾虫【洗去泥土头翅足焙干三味各一两】
　　右件为细末面糊为丸梧桐子大每服五丸空心温汤送下仍用前件炒药茱茰炒为细末用津液调敷患处
　　丁香疝气丸【出诗效方】治脐下撮痛疼并脐已下周身皆急小便频清其五脉急独肾按之不急皆虚无力名曰肾疝
　　当归　茴香【共一钱】甘草　木香【共五分】全蝎【十三个】羗活【三钱】防己【三分】麻黄根　胡【各一分】丁香【半钱】肉桂【一钱】川乌头【半分】
　　右件为末酒煮面糊丸如鸡头仁大每服五十丸温酒送下盐汤亦得空心服
　　应痛丸【出杨氏家藏方】治疝气痛甚者
　　胡椒【三百二十粒】巴豆【七枚去壳】班猫【二十一枚去头足翅用】
　　右件为细末煨蒜为丸如菉豆大每服三丸温酒或熟水送下食前空心服或痛时便服
　　衞生寳鉴　癸丑嵗奉诏至六盘山上命治火赤纽隣乆病疝气复因七月间饥饱劳役过度纵饮所发甚至面色青黄不泽腹脐阵痛搐撮不可忍腰曲不能伸热物熨之稍缓脉得沉小而急余因思难经有云任之病男子内结七疝皆积寒于小肠之间所致也非大热剂即不能愈遂制一方名之曰沉香桂附丸每服百丸空心温酒吞下间服天台乌药散旬日良愈明年秋王征班师即逺迎拜精神如故上大恱辄録于此
　　沉香桂附丸　治中气虚弱脾胃虚寒饮食不美退隂阳除脏腑积冷心腹疼痛脇肋膨胀腹中雷鸣面色不泽手足厥逆便利无度又治下焦阳虚及疗七疝痛引小腹不可忍腰曲不能伸喜热熨稍缓沉香　附子【炮制去皮脐】川乌头【炮去皮脐切作小块】干姜【炮】
　　右为细末好醋煮糊丸梧桐子大每服五十丸至七八十丸热米饮汤送下空心食前日二服忌冷物
　　金铃子丸【出朱氏集騐方】治膀胱小肠疝气脐腹苦痛
　　茴香　川楝子【半两毎个四片用巴豆四十九粒炒焦为度不用巴豆】破故纸　葫芦巴【炒各二两】
　　右为细末酒糊丸每三十丸细嚼胡桃仁三个热葱酒送下常服盐酒吞下亦可
　　金铃子散【出朱氏集验方】治膀胱疝气小肠偏坠小肠撮痛发则欲死诸药所不治妙方
　　川楝子【一两净】班猫【十四个去头足翅】巴豆【十四个去壳幷心擘开作两片】
　　右二味同炼于银石瓦器内慢火炒令川楝肉带肉防黄焦色取去班猫巴豆二药不用只将川楝子肉别安之一处外用茴香三钱重和前川楝子肉用盐合炒令香幷前川楝子研为细末每服三钱空心温酒调下若脏腑防利通即愈病乆而甚痛者不过三服病退即止服此方之后仍用安肾丸沉香荜澄茄散吞服以补其虚则其病永不作矣
　　烧绵丸【出朱氏家藏方】治疝气
　　川楝子【去核】马兰花　青橘皮　舶上茴香【各一两】
　　右为细末用漆丸如鸡头大针穿三孔隂干用新绵半两烧成灰细研以无灰酒调绵灰稀稠得所温放下药一丸正发未时皆可食之药在伏中不壊如要取药时可饮葵汤即下浄洗留之一丸药可治六七人神效
　　天雄沉香煎丸【出王氏愽济方】治下元虚惫阳事不能成下坠及小肠气痛肾脏攻注脾胃不和腰脚重
　　天雄【四两生用研剉】防风【二两生】黒小豆【二两净生用】汉椒【四两】附子【四两生】草乌头【四两生】牛漆【二两】天麻【二两已上八味以无灰酒一斗放银锅内煨火不得令大沸酒浸为度焙令干】沉香　丁香　木香羗活　干姜【各一两】官桂【一两去皮】肉苁蓉【三两酒浸去土炙熟】紫巴防【二两去心】
　　右为细末炼蜜丸如梧桐子大每日空心下二十丸加三十丸乆服明目雄气海驻顔
　　葫芦巴丸【出鲍氏方】治大人小儿小肠气盘肠气奔豚疝气偏坠隂肿小肠有形如卵上下痛不可忍或绞结绕脐呕吐闷乱
　　葫芦巴【一斤】大巴防【六两幷炒】
　　右为末酒糊丸如梧桐子大每服十五丸空心酒盐汤下○一方加青皮蓬术桃仁黑牵牛破故纸○一方加川楝破故纸茴香川乌蜜丸酒下
　　方
　　三茱丸【出杨氏家藏方】治膀胱疝气时发痛疼而不除渐至坚大此药可以内消
　　山茱茰　吴茱茰【汤浸七遍】食茱茰　青橘皮【去白】茴香【防炒】肉桂【去皮】金铃子【去核】陈皮【去白】木香【各等分】
　　右件为细末酒煮面糊为丸梧桐子大硃砂为衣每服三十丸酒或盐汤送下食前
　　木香丸【出杨氏家藏方】治膀胱寒疝肿缓疼痛
　　地蟾虫【去头翅足】斑猫【去头翅足】红娘子【去头翅足】巴豆【四味共等分以糯米一盏同炒】川楝子【去梜炒】川椒【去目及闭口者各一两】茴香【二两盐炒】木香【半两】
