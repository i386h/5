<!-- { "loadSidebar": true } -->
　　右将前三味焙干为细末入麝香续随子研令匀糯米粥为丸每料分作四十九粒于端午七夕重阳日合如欲急用辰日亦得于木臼中杵数百下不得妇人孝子不具足人鸡犬之类见之切冝秘惜不可广传轻之则无效○如痈疽发背未破之时用冷水磨涂痛处并磨良久觉痒立消隂阳二毒伤寒心闷狂言乱语胸膈壅滞邪毒未发及瘟疫山岚瘴气纒喉风冷水入薄荷一叶同研下○急中颠邪喝呌乱走鬼胎鬼气并用暖无灰酒下○自缢落水死心头暖者及惊死鬼迷未隔宿者并冷水磨灌下○蛇犬蜈蚣伤并冷水磨涂伤处○诸般疟疾不问新久临发时煎桃桞磨下○小儿急漫惊风五疳八痢蜜水薄荷小叶同磨下○牙闗急磨涂一丸分作三服如丸小分作二服量大小与之牙闗痛酒磨涂及含药少许吞下○汤火伤东流水磨涂伤处　伤损打扑炒松节无灰酒下○年深日近头疼太阳疼用酒入薄荷杂磨纸花贴太阳穴上○诸般癎疾口面防斜唇眼掣眨夜多睡涎言语蹇澁卒中风口噤牙关急筋脉挛缩骨节风肿手脚疼痛行止艰辛应是风气疼痛并用酒磨下有孕妇不可服其方五倍子【十五两】大防【七两五钱】山茨菰【十两】　续随子【十两炒不去油】麝香【五钱】疗溺水死者王排岸云绍兴府师有施此药者渠一子溺水已死用此法救之遂苏○凡人居家或出入不可无此药真济世卫家之寳如毒药岭南最多若游宦岭表才觉意思不快便服之即安二广山谷间有草曰胡蔓草又名断肠草若此药人急水吞之急死缓水吞之缓死又取毒蛇杀之以草覆上以水洒之数日菌生其上取为末酒调以毒人始亦无患再饮酒即毒发立死鸡豚鱼羊鹅鸭等肉内下药复食此物即触发急服此药一粒或吐或痢随手便瘥其俗滛妇人多自配合北人与之情相好多不肯逐北人囬阴以药置食中北人还即戒之曰于某年来若从其言即复以药解之若过期不往必毙矣名曰定年药北人届彼亦冝志之若觉着毒四大不调即便服之危氏方内全蝎【五枚】大山豆根【五钱】硃砂　雄黄【各二钱】红牙大防【洗焙七钱五分】一名方有续断乳香各辟毒再生丹
　　解毒丸【出三因方】耑治误食毒草并百物毒救人于必死板蓝【四两干者洗净曝干】贯众【一两剉去尖】青黛【研】甘草【生各一两】
　　右为末蜜丸梧子大以青黛别为衣如稍觉精神恍惚恶心即是误中诸毒将药十五丸烂嚼用新水送下浸炊饼为丸尤妙如常服可三五丸大解暑毒
　　甘草饮【出千金方】耑解鸩毒及一切毒药不止烦懑
　　甘草　蜜【各四分】粱米粉【一升】
　　又以水五升煮甘草取二升去滓歇大热纳粉汤中搅令匀调纳白蜜更煎令熟如薄粥适寒温饮一升
　　解毒散【出余居士百选竒方类】不问是毒药服之防皆吐出神效
　　石菖蒲　白矾
　　右等分为末新汲水调二钱不过两服必效一方煎甘草汤调下
　　青黛雄黄散【出医方大成】诸凡始觉中毒及蛇防咬痈疽才作服此令毒气不聚
　　上好青黛　雄黄【等分】
　　右为细末新汲水调下二钱
　　砂草油方　治人食毒物及患恶疮
　　硼砂【四两】甘草【四两】
　　右用真香油一斤于磁瓶内浸药遇患急令患人服油一小盏立效浸久尤佳
　　二藤酒【出圣惠方】耑治解腹内诸毒并觧一切毒
　　都惏藤　黄藤【长握取二虎口长三寸并细剉】
　　右以酒三大升都入小甖鑵中宻封漫火围四邉烧之令沸伺温乃温服常有酒色无禁忌若不获己欲食俚人食者先取甘草一寸炙令熟嚼咽汁若食着毒药即吐依前法治之若径含甘草而不吐者非也冝常取甘草十数韯身带之以自防岭南人将生熟物并于火上炮炙食之永无虑若席上撒药卧着因汗入肉最难治可常自将净席随身乃匙筯甘草并解毒药行为妙　昔有席辨刺史常言岭南俚人解毒药并是常用物畏人得其法乃言三百头牛药或言三百两银药辨久住彼与之亲狎乃得其实凡欲食先取甘草一寸炙熟嚼咽汁若中毒随即吐出乃用都惏藤黄藤二物酒煎令温服之常服毒随大小溲出都惏藤者出岭南髙三尺余甚细常所谓三百两银药也又常带甘草随身以备缓急
　　解中毒似觉胸心烦闷状如锥刀刺痛不可忍冝速吐之方【出圣惠方】
　　生犀角屑【一分】生玳瑁【一分】
　　右为细散以新汲水调下一钱频服之以吐为度
　　治一切毒入腹不可疗【及马汗方】
　　用新葶子一两炒研以水一升汤浸服取下恶血
　　解一切毒方【出千金方】
　　用母猪屎和服之一方用水三升二合和米粉饮之并瘥
　　治发热诸毒烦闷　及解热麫毒
　　取枸叶煮汁解之
　　解诸毒方
　　用橄防生噉及煮饮并解之如误食鯸鲐肝至迷闷者其汁立瘥
　　治一切毒【出圣惠方】
　　用防蓝实【四两】白花藤【四两】出嶲州者上不得取野葛同生者切以水七升酒一升煮取半空腹顿服之少闷勿怪单干蓝捣末服之瘥
　　解诸毒卒得鬼打
　　取粟米粉水搅服之亦主热腹疼鼻衂并水煮服之
　　治毒气攻手足肿疼以及下部毒攻生疮者【出肘后方】用榉树皮和槲皮合煮汁如饴糖以桦皮浓煎汁绞饮服之
　　治虫蛇毒
　　取女青苖即雀飘白服汁良一方取仓鹅粪服之
　　疗下一切冷毒风气
　　取蒜独头者一枚和雄黄杏仁研为丸空腹饮下三丸静坐少时患鬼气者当汗出即瘥
　　治剥马皮骨刺破中毒欲死【出徳生堂】
　　取剥马腹中粪及马尿洗以粪敷之大验绞汁饮之效
　　治服漆毒发
　　饮鐡浆及服黄栌汁并甘豆汤良食蟹并可治
　　又方
　　用赤白地锦草洗曝干为末米饮下一钱立效
　　治中鸩毒气欲絶者【出十便良方】
　　用葛粉三合水三中盏调饮之如口噤者以物掲开灌之葛氏方止用粉
　　治天行毒病衂鼻即是热毒下血数升者【出医方大成】取好墨为末以鸡子白丸如梧子大用生地黄汁服三十丸如人行五里再服
　　解诸毒方【出危氏方方见本门解金银铜鐡石毒类】
　　独胜散【出危氏方】耑解药毒蛊蛇毒
　　用大甘草以真麻油浸年歳愈多愈妙甘草用有节去土细嚼或以水煎服神效
　　蚕退散【出经验良方】耑治一切诸毒
　　用蚕退纸不拘多少以麻油燃烧存性为末新水调下一钱频服凡诸中毒面青脉絶昏迷如醉口噤吐血服之苏亦治牛马误吃花蜘蛛腹胀欲死者用两大匙新冷水调下频服灌下喉必效一方无麻油疗蛊毒新汲水调服或防便安
　　疗出血解野毒方
　　用鸭项煮汁饮之瘥
　　解山瘴溪毒
　　用羊角为末水煎服之一方烧之去蛇毒
　　解中毒及能治挑生方【出传信十用方】
　　一日之毒中人即席狂乱五内如刀搅割不遇时死此一种最急亦以易治且以人头垢用水调或洗头巾水灌之吐出即愈
　　二日之毒中人半日发其精神昏忽肠胃搅刺霍乱吐防经夕而卒以逺处茆根下黄土搅冷水灌解三日之后毒中人似稍缓今凶人多用之被中者颇难知其初觉恶心减食暨毒发大槩数伤寒肢节疼倦或作寒热多唾皮肤习习痹觉如针铓刺人又如被蜂虿螫痛至甚着床哑而死此毒中人亦不可过两日后发即取田中蟛蜞三十枚洗净作鲙食之临卧服碎蟛蜞数枚冷水投之天明防解诸汤毒
　　又方
　　用地黄汁一盏温热灌之
　　解诸般中毒危卒等病证【出徳生堂】
　　用甘草一束长大约一尺许不论多少用麻防拴三度安在厠屋粪缸内底下聼其诸净手担去粪必存留一年之余取出拴系长流水中洗去粪秽三日后切细晒干碾为末恐有臭气入麝香少许不问是何诸毒喉闭乳蛾口舌恶疮中蛊菌毒之证悉皆治痘疮不发服少许效竹筒中带行有急时即涂伤处
　　治百毒
　　以鳬茈捣汁一升
　　一方　治露气生于股根近小腹痛
　　用独核肥皂去子煨熟细捣加石灰同捣匀傅立去
　　一方
　　用五叶草根叶捣姜塩酒浸服名五对草三对草
　　一方
　　用同治骨碎补生萝卜生姜同捣傅治腋下毒
　　一方　治毒
　　用生腿根直者名露气横者名苦荬菜椎傅愈
　　又方　治鐡蛇毒生手足指尖节上
　　用大叶香薷并刺者捣防傅
　　又方【出鲍氏方】
　　用山蓟醋调傅
　　又方【出鲍氏方】
　　用鵶鹊饭草挼汁防傅
　　又方【出鲍氏方】
　　用蓝青挼汁入雄黄麝香傅
　　治热毒
　　以白麻油一合鸡子二颗芒硝一两搅服之少时即防
　　一方【出鲍氏方】
　　火带毒似龙带而以小龙芽草入酒一二滴捣傅
　　一方【出鲍氏方】
　　蜂窠毒烧蜂窠为灰麻油调傅一方用艾汁傅效
　　一方【出鲍氏方】
　　蜓蚰毒石菖蒲或地蜈蚣或赤叶地锦捣傅效
　　一方【出鲍氏方】
　　狐狸刺毒以五叶蛇草萝卜同捣傅或加倒摘刺肉橘实核皆效取甘草防咀浓煮多饮其汁
　　雄黄散　治中毒亦救蛇虺毒尤佳
　　雄黄不拘多少为末入麝香少许麦门冬汤调下出舌数寸者亦治
　　玉诀牛蒡　凉风解毒
　　用牛蒡子不拘多少炒为末水煎一钱服
　　蟹解漆毒
　　乾道五年襄阳有刼盗当死而特防贷命防配者州牧虑其复为人害既受命以生漆涂其两眼囚行到荆门已盲不见物寄禁长林县狱以待传送适有村叟以事在狱中怜而语之曰汝明日去时倩送者往防石及寻蠏捣碎之滤汁滴眼内漆当随汁流散疮亦愈矣如其言访得一小蠏用之流三日而行目睛好略无损伤朱晞顔时以当阳尉摄邑令亲见之
　　生漆惹人成毒
　　用椒叶煎汤洗鸡黄涂白松菜解
　　桐油误食成毒
　　饮热酒解干柿及甘草亦可
　　治诸中毒众药不能解者
　　急以野人肝研水灌下立解
　　一方【出本草】
　　用太平州白芷不拘多少研为末以麦冬汤调服
　　一方【出本草】
　　用秦皮浓煎服或蚌粉滑石贝母末傅亦可
　　误饮蜈蚣交水毒者方
　　陈斋郎胡州安吉人因渉春渇掬涧水两口咽之数日觉心腹防痛日久疼甚服药医诊之云心脾受毒今心脉损斋答云去年渉春渇饮涧水得此病医云斋郎吃却蛇在涧邉遗下不净在溪水内蛇以成形腹中食其心而痛也遂以水调雄黄服之果下赤蛇数条皆能走也春秋二时龙带精入芹菜中遇食之为病发时手青肚满痛不可忍作蛟龙病服硬糖三二升日二度吐出如蜥蝪三二便瘥一方用粳米谷以人乳饼煮粥食之吐出为度外防秘要云蛟龙病者三月八月近海及水邉回食生芹菜为蛟龙子生在芹菜上食入人腹变生龙子须慎之其病发似癫面色青少腹胀状如懐姙冝食方以寒食饴饧三升日三服之吐出蛟龙有两头及尾开皇六年又贾桥有人吃饧吐出蛟龙大验无所忌也明皇杂録云有黄门奉使交广回周顾谓曰此人腹中有蛟龙上惊问黄门曰卿有疾否曰臣驰马大庾岭时当大热困且渇遂饮水觉腹中坚痞如杯周遂以硝石及雄黄煮服之立吐一物长数寸大如指视之鳞甲皆具投水中俄顷长数尺复以苦酒沃之如故以噐复之明日已生一龙矣上甚讶之
　　解毒丸　解世间不测一切等毒
