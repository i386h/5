<!-- { "loadSidebar": true } -->
　　用生菉豆粉不计多少研汁饮之亦解砒毒
　　化毒散【出余居士选竒方】耑治中药毒吐血或心痛或舌微黑口唇裂嚼生黑豆不醒
　　巴豆【一粒去殻畧去油研】黄丹【五分】雄黄【一钱研】
　　右同研用乌鸡子一个打药白剰煎卷成筒子临睡只一服细嚼茶清送下当夜取下毒
　　解莨菪毒方【出千金方】
　　用荠苨甘草犀角蟹汁升麻各绞汁服并皆治之
　　冻青饮　解砒毒
　　用冻叶擂取自然汁添井水服湏防下解
　　中仙茅附子毒方
　　郑长卿资政诜少时随父太宰官懐州将官服仙茅遇毒舌胀出口渐大与肩齐善医环视不能治一医独言尚可救少缓无及矣取小刀厘其舌随合厘至百数始有血医许善无害也舌应时消缩小即命煮附子酒毎生切附子一两浸以汁酒旦起輙饮一杯服之二十年后再为陜西漕使诜自太学归过之南县核中行中途晓寒诜饮一杯竟复令温半杯酒来饮尽自觉防醉乃与妻饮行将数里妻头肿如斗唇裂血流下驻路傍随行李职医告之李使黑豆菉豆各数合生嚼之且煎汤并饮至晓肿始消诜仍服之不辍到安数月失明遂致仕时方四十二嵗
　　药反中毒方　治诸药相反中毒
　　蝉殻蜕【烧灰细研一钱】
　　右冷水调下频服取效虽面青脉絶腹胀吐血服之即活
　　解毒药方
　　王仲礼嗜酒壮歳时疮防发于鼻延于颡心甚恶之服药多弗效僧法满使服何首乌丸当用二斤适其仆识草药乃掘得之其法忌鐡气但入砂钵中借黑豆蒸熟既成香味可人念所蒸必能去证以颒面初觉极热渐加不仁至晚大肿眉目耳鼻浑然无别望之者莫不惊畏王之母髙氏曰凡人感风非一日积吾儿遇毒何至于是吾闻生姜汁赤小豆解毒山豆根黑蛤粉能消肿毒即命仆捣捩姜汁以三味为末调傅之中夜肿消到晓盖先采何首乌择焉不精为狼毒杂其中以致此挠也
　　解百毒
　　甘草能觧百毒为药之长孙思邈论云有人中乌巴豆毒甘草入腹即定方称大豆解百药毒尝试之不效乃加甘草为甘豆汤其验更速凡欲食先取甘草一寸炙熟嚼咽汁若中毒随即吐出
　　治防汗毒目瞪不能言如醉
　　用白藊豆不拘多少为细末用水或温酒调下亦能解砒礵毒及鸩毒
　　又方
　　用川中白蟮土如无以厨上多年黄土为末水调服
　　又方
　　用鬓邉左挑脚铜钱飞下即是
　　又方　或急症无药
　　以新汲水噀心上醒即止
　　解砒礵毒
　　以鬰金末二钱入蜜少许冷水调下　升麻浓煎冷服杏核研为细末以米饮调下　白藊豆为末冷水调下　解砒毒无如酱调水服　寒水石菉豆末以蓝根研水调下　取地浆调铅粉服之解白芷末调水下　欝金末水调下豉豆汁又佳
　　甘草散　解一切毒药
　　用甘草二两生剉碎用水三碗煎至一碗去滓入菉豆粉一合打匀煎数沸入蜜半两温服
　　又方　疗诸药各有相解者今但取一种而兼解众毒求之易得者
　　甘草浓煮汁多饮之无不解也又食少蜜佳
　　解百药毒
　　用横纹甘草截成小块麻油煎过空心食前后常嚼久而作效凡食毒药毒必呕出皆不为害也　荠苨解百药毒以其与毒药共处皆歇取根捣末饮服蓝汁白匾豆及大小豆并单服用水调服以毒尽即效騐也
　　万露丹　解一切药毒及蛊毒金蚕等毒
　　光明硃砂【一两湏是辰州者令人细研一伏时】大天南星【为末生用三两】黄牛胆【一枚取汁如无新者须是隂干者用时以温水浸软以温水调开】
　　右以胆汁和前二味为丸如皂角子大隂干如有中诸毒者但头肚未烈皆可救疗服时先取汗脚袜以新汲水洗汁澄清半盏入塩磨化一丸顿服续以薄粥投之以吐为度其疾永除
　　解诸药毒中肉毒合口椒毒野菌毒
　　用入地干土水调服并解之东壁土用之功亦小同
　　治合口椒并枫树上木耳有毒者
　　以冬蔓生捣汁服
　　解诸药毒及利小便
　　以木通实蜜煎作果食之
　　治解诸药毒
　　以陈家白药水研服之入腹与毒相攻必吐疑毒未止便再服心胸烦热天行温瘴并皆治之
　　治解诸药毒【方见本门觧药毒类】
　　解药毒蛊毒
　　以菩萨石用水磨服之
　　解诸药毒丹毒菌毒止渇去烦热
　　以诸血并生饮之
　　解诸毒药肿
　　用人肝藤生研服之亦傅肿上
　　治中野葛毒
　　以羊血饮解之
　　治水银入肉　令百节挛缩躄病昔北齐徐玉以此疗以金物火炙熨之水银得金当出蚀金金色白者是也如此数度并瘥
　　解诸药菜肉中毒
　　以白花藤酒渍服之
　　大豆饮　解一切药毒消肿下热气杀乌头附子毒用大豆一升以水二升煮至一升去豆停冷细细饮之一方用豆饮之
　　治丹毒丹石发热
　　以牛肝和腹内栢叶作生姜醋食之
　　服药过剂【附论】
　　夫唯动与过疾所由生故所守不固则邪得以干之以五药内攻使邪不胜正而已然毒药攻邪不必过剂则反伤正气犹以五味致飬稍过亦能为害此理之必至也○夫合和汤药自有限剂至于刲铢分两不可乖违若増加失宜便生他疾其为疾也令人吐下不能已呕逆闷乱手足逆冷膓痛转筋若药不解之亦能致死宜速治之则无害也
　　方
　　花光散　治服过剂反伤正气致八邪干心或三虫作蛊及中恶或变为五淋或致于为惊癎或筋挛脉结或产妇血晕或胸停客热并皆治之
　　瑇瑁屑【二两五钱】蓝实【炒一两五钱】安息香【别研】琥珀【各一两】人黄【别研】人参　麝香【别研】贯众【各五钱】
　　右除别研外捣罗为末拌匀毎服一钱用温酒下早晩服小儿半钱隔日再服
　　充徳丸　治因寒药攻大肠急痛或胸藏冷气或为血蛊霍乱或心胀短气或羸痩或肠不解或虚满遗精或水肿中恶
　　艾【去梗炒二两】雚菌【一两五钱】丁香【一两】诃棃勒【煨去核一两】麝香【研五钱】桑白皮根【一两】肉豆防【去殻泡】益智子【去皮各五钱】薰陆香【别研五钱】
　　右除别研外捣罗为末同拌匀酒煮麫和丸如梧桐子大毎服二十丸早晩食前温酒下
　　药过剂毒
　　服附子酒多而毒觉头重如斗唇裂血流急求黑豆菉豆各数合嚼之及煎浓黑菉豆汤并饮　服风药多闷乱不省醋灌浓煎甘草同生姜自然汁顿饮之又螺头青细研新汲泉水调下
　　又方【出千金方】　治服药过剂及中毒烦闷欲死亦解狼毒以捣蓝取汁数升无蓝浣青绢取汁饮亦佳一方用药水调服
　　黄连汤【出济生拔粹】耑治因服药过多小便不利诸药莫能效或脐痛闷不可忍
　　黄连【炒】黄蘖【炒】甘草【各等分】
　　右防咀水煎温饮之食前如尽不通加知母此药隂使气得化则通矣
　　解石药过剂方【出肘后方】
　　黄丹【三两】芒硝【二两】
　　以水五升煮取三升分三服得下便愈一用地黄五升煮不用水一方并以药末掺于舌上遂愈
　　治药中有巴豆下痢不止【出圣惠方】
　　干姜【炮制剉】黄连【去须炒各一两】
　　右为细散毎服以水调二钱服如人行五里服
　　治服药过剂心中乱闷方　及治诸菜毒
　　捣生葛根取汁半盏或一盏饮之或以根一两细剉水二盏同煎至一盏去滓温服又方用胡粉水服之用干姜末水和服之用饴糖服之并瘥
　　又方【出千金方】
　　捣蘘荷汁饮一二升良冬用根夏用茎叶
　　犀角散　治服药过剂心中闷乱【方见解诸饮食中毒类】
　　又方【出千金方】
　　以粳米水研取清汁五升细细服之
　　又方【出千金方】
　　以鸡子三枚取黄吞之
　　又方【出千金方】
　　以黄连末一钱用温水调服
　　又方【出圣惠方】
　　于屋溜下作坑广二尺深三尺以水七盏灌坑中搅之令沫出取沫五盏饮之未解更作
　　又方【出肘后方】
　　右刮东壁土水一二升调饮之
　　又方【出圣惠方】
　　用白鸭屎末和水调服之瘥
　　治若卒服药吐不止者【出圣惠方】
　　以新汲水饮一升即止一方噀心醒即止
　　又方【出本草】若药中有巴豆下痢不止
　　用煮熟豆一升服之即瘥
　　凡服药太过热物相反麻木呕吐不可解者
　　用塩炒令红冷水调下一二钱即苏







　　普济方卷二百五十一
<子部,医家类,普济方>
　　钦定四库全书
　　普济方卷二百五十二　明　周王朱橚　撰诸毒门
　　解金银铜鐡石毒【附论】
　　夫金受五方精气各有毒性不可谓之有利无害也服之适冝足以瘳疾服之非冝徒伤正气当随所畏恶以治之服石法亦若是○又云人皆以服石为佳殊不知恶疮疥瘟疫疟疾年年常患寝食不安皆由于是非止己身不康生子亦难育也所以服石之人终须受害要不可轻服五石也人年三十以上可服石药若素肥充亦勿妄服四十以上必湏之五十以上三年可服一剂六十以上二年可服一剂七十以上一年可服一剂○又云人年已上五十精华消歇服石犹得其力六十以上转恶服石难得力所以常湏服石令人手足温暖骨体充实虽生冷举措轻便复耐寒暑不着诸病是以大须服之凡石热熟炼用之凡石之发当必恶寒头痛心闷发作有时状如瘟疟但有此兆无过取冷水淋之得寒乃定止一切冷食惟酒须温
　　方
　　荠苨汤　疗石毒卒发者栗栗如寒或欲食或不食若服紫石英发毒者亦寒闷惛喜卧起止无气力或寒是腑脏气不和所生疗之
　　荠苨【四两】甘草【炙】蓝子【各一两】茯苓　黄芩【各二两】蔓青子【一升】人参【一两】芍药【一两】
　　右防咀以水一斗煮蔓青子八升去滓子放药煎取三升去滓分三服日三服若虚弱加人参一两若气上加茯苓荠苨一两甚良
　　治银毒方
　　黄连【去须】甘草【生剉各一两】
　　右麄捣筛以水三盏煎取二盏去滓复饮之
　　解金银毒方【出千金方】
　　用水银服数两即出若毒少者一两亦可扶坐与吞令入腹中即活一方以鸡汁及屎白烧猪脂和水淋鸡屎汁煮葱白汁鸭血及屎汁并能治之一方加人参汁腊月猪脂为九如豇豆大三丸并解之单用鸭屎汁治铜鐡毒及金毒
　　治腹中有鐡方
　　用白折炭刮去末井花水服三钱不效再服
　　解服石药中毒【出千金方方见解金银石毒类】
　　解金毒方【出圣惠方】
　　用鸭血一盏毎服半盏和鸡子清调下未效再服
　　解银毒方
　　用石亭脂一两为末煎甘草汤调下二钱毎日三服效
　　治鐡毒方【出圣惠方】
　　用磁石火煆醋淬二七遍一两细捣研为粉醋煮麫糊丸如梧桐子大毎服三十丸水吞下未瘥更服
　　治丹砂毒方
　　用塩五钱以冷水搅匀令澄旋旋服之
　　治百种乳毒方
　　用紫石英一两为末毎服一钱以温水调下连三服
　　治硫黄毒方
　　用细辛去苖叶一两捣罗为散毎服一钱煮猪肉白汤调下冷服一方用白野鸽肉服之并解
　　治硝石毒方
　　用女苑一两粗捣筛毎服二钱以水一盏煎七分温服不拘时
　　治阳起石毒方
　　用菟丝子一两不用酒浸捣罗为细末毎服一钱以水调下三服立瘥
　　治雄黄毒方【出千金方】
