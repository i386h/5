<!-- { "loadSidebar": true } -->
　　雄黄【一两以水从旦至夜煎之取出别研】莾草【取叶水煎洗曝干一两】蜈蚣【一条去头足炙研细】巴豆【二十枚去皮心炒研匀】鬼臼【一两】
　　右捣罗三味为末别研巴豆雄黄和匀炼蜜为丸如小豆大瓷器中盛毎服三丸至五丸米饮下一方治诸虫亦依此方
　　治食诸肉中毒方【出圣惠方】耑治遇冷不消成防症
　　大黄【炒一两】朴硝【研一两】杏仁【打破和皮一两】
　　右为粗末毎服三钱以水一盏煎至七分服
　　橘姜丸【出十便良方】耑治食鱼中毒
　　陈橘皮【汤浸去白焙为末】生姜【去皮切碎捣甚烂】豆防【为末一方有冬汁】
　　右各等分同和桐子大毎服二十丸茶清下三服吐出神效
　　三圣饮　治蟹腹中有毒食之或将死急治之
　　大黄汁　紫草汁　冬汁
　　右取汁共一大盏饮之立效
　　治食蟹中毒方【出圣惠方】
　　生藕汁　蒜汁　冬汁
　　右各取汁自各饮之或一汁已解别汁不用饮一方专用紫苏汁饮之苏子汁亦可一方专用冬汁服二升
　　治食马肉血洞下欲死方【出圣惠方】
　　防【二百粒】杏仁【二十枚】
　　右防咀蒸五升米饮下熟捣之服令尽又用甘豆汤冷饮能解诸毒又方煮芦根汁饮之良
　　厚朴饮【出圣惠方】耑治食鱼鲙及生肉在胸膈中不化吐不出便成症瘕
　　厚朴【三两】大黄【二两】
　　右防咀以水二升煮取一升尽服立消人强者大黄用酒三升取二升服
　　治食鱼鲙不消　及食诸鱼中毒方
　　大黄【二两切】朴硝【二两】
　　右以酒二升煮取一升顿服之中景方橘皮一两肘后方云食猪过冷不消必成症一方无橘皮一方煎生姜汁服
　　治食六畜肉中毒方【出圣惠方】
　　右取六畜干屎为末水服佳一方专肉毒以大粪服之良
　　又方【出圣惠方】
　　烧小豆一升为末服三方寸甚良一方服灶底黄土方寸
　　治食生肉中毒方
　　掘地深三尺取下土三升以水五升煮土五六沸取上浮清者饮一升立愈
　　治食野菜马肝肉诸脯肉毒方【出圣惠方】
　　取头垢如核大水吞之神验一方烧狗屎灰水和绞取汁
　　又方【出圣惠方】
　　烧猪骨为末水服方寸毎日三服一方烧笠子末服方寸亦瘥
　　治食百兽肝中毒【出千金方】大凡食物自不可轻食自死者诸心皆勿食
　　猪脂一斤顿服佳亦治陈肉毒
　　治生食马肝毒杀人方【出圣惠方】
　　取牝防屎二七枚两头尖者是以水研饮之不瘥更作一方用雄防屎即瘥
　　治食猪肉毒方【出圣惠方】
　　右烧猪屎为末服方寸以犬屎亦佳
　　治食鱼中毒方【出圣惠方】
　　以水煮橘皮停极冷饮之立验一方用大小黒豆取汁服之或用朴硝汁服之并瘥一方大黄汁亦解
　　治食鱼中毒面肿烦乱以及鲈鱼中毒欲死者并食鯸鮧鱼中毒
　　剉芦根舂取汁多饮一方治蟹毒取芦苇茸汁饮之愈一方治食马肉中毒饮芦根汁亦可兼作汤浴之尤妙【出千金方】
　　治食鱼鲙不消　及食诸鱼中毒不疗必成症瘕【出圣惠方】舂马鞭草饮汁一升即消生姜亦良姜叶汁一升亦消又可服吐药吐之
　　又方【出圣惠方】
　　取鲐鱼皮烧灰水服无完皮壊刀装取之一名鲛鱼皮或鱼皮亦可大治食鯸鮧鱼毒欲死者甚验一方鱼皮烧灰水服
　　又方【出千金方】
　　取鱼鳞烧灰水服方寸食诸鲍鱼中毒亦用之
　　治食鹅鸭肉成病胸满面赤不下食者方【出千金圣惠方】以秫米泔服之良一方糯米煮服一中盏
　　治食狗肉不消心中坚或腹胀口干大渇心急发热狂言妄语或洞下方【出圣惠方】
　　用杏仁一升去皮研以沸汤三升和绞取汁三服狗肉完片皆出即浄良验
　　治食牛肉中毒方【出圣惠方】
　　以狼牙烧灰水服方寸良又云猪牙亦可一方以甘草煮汁饮之并瘥一方以猪脂炼为油服之亦妙
　　治食六畜肝中毒方【出十便良方】大凡物肝脏不可轻噉自死者弥勿食之
　　用防一两以水浸绞取汁旋服亦治食躁
　　误食诸毒方【方见治六畜肉毒类】
　　治鸟兽中毒箭其肉有毒解之方【出肘后方】
　　用蓝青三握细切捣取汁毎服一盏饮之肘后方加大豆汁塩汁服之解
　　治食鱼中毒方
　　用冬一枚小者洗净捣绞汁一大盏旋旋饮之效或甜取绞汁饮之亦得亦治食蟹中毒
　　解河防毒方【出徳生堂】
　　五倍子　白矾
　　右等分为细末水调灌之
　　又方【出百一选方】
　　以槐花脑子为细末水调灌之
　　治食蟹反恶方【出徳生堂】
　　昔一人食大蟹数枚误食红柿至夜大吐继以血昏不醒人事同邸有知其故者忧之以木香作饼子斡开病人口遂调药灌下神效以木香嚼尤妙
　　治食噉蛇牛肉杀人大凡发向后顺者是也食之欲死【出圣惠方】
　　饮人乳汁一升立愈右以泔洗头饮一升愈又牛肚细切以水二升煮取一升暖饮之大汗出者愈
　　治食鲫鱼不得食沙糖令人成疳丹石热毒发
　　取艾首和鲫鱼作羮食一两顿即愈
　　治食自死鸟兽肝中毒【出圣惠方】
　　取故头巾垢一钱以热汤中烊服之亦治卒心痛以沸汤取汁饮之头巾即髻帛也又方饮豉数升良
　　治食牛马肉及肝中毒
　　先剉头髪令寸长拌和土作溏泥二升合和饮之须臾髪皆贯所食肝出
　　治食牛羊肉中毒【出肘后方方见六畜肉毒类】
　　治食猪肉马肝漏脯中毒【出传信适用方】
　　用大蒜烧末服或猪脂清调下方可或单用生蒜汁服之亦瘥
　　治食狗肉不消心下坚或腹胀口干或发热晕乱【出肘后方】以煮芦根饮之
　　治中鳖虾防毒方及治六畜鸟兽肝中毒
　　取生豉一大合新汲水半碗浸令豉水浓顿服之即瘥此三味令人小便秘脐下痛有一士人尝云此三味大小皆可杀人中之令人小便秘脐下痛至死者
　　又方
　　取五味生为末一二钱井水调下
　　治食自死六畜诸肉中毒
　　捣黄药末以水和方寸服未觉再服瘥一方用犀角屑水调服之
　　治食黍米中藏干脯中毒方【出金匮方】
　　浓煮大豆汁饮数升即解亦治狸肉漏脯等毒
　　治鲤鱼毒方
　　用菓树卜树叶刺蛎灰醋糟捣细用火焙热盫之
　　食河豚毒【出本草】
　　以芦根并橄防解之
　　治食生肝中毒【出圣惠方】
　　用附子一枚炮制去皮剂为末温水服一钱日三服姜汤下亦可
　　治漏脯毒并及诸食欝肉方【出圣惠方】
　　用捣韮汁服之良大豆汁亦得一方治食百物中毒单用韮汁数升服之
　　治欝湿脯毒及生肉熟肉皆不用深藏宻盖不泄气杀人又肉汁在器宻盖气不泄者亦杀人张文中云肉闭宻器中经宿者为静【出千金方】
　　以烧狗屎为末水服方寸以酒服尤佳毎服人乳汁亦良饮生韮汁三升亦得
　　治脯在黍米中毒方【出圣惠方】
　　用麺一两塩二撮以水一升煮服之良
　　治食鬰肉漏脯毒方【出肘后方】
　　以焼人屎灰酒服之方寸
　　治食生脯过多筋痛闷絶
　　煮细浆水粥以少鹰粪末搅和服三五合鸡屎亦可
　　治河豚毒等诸毒
　　来安县主簿李纮云度白塔寨丁未春有二卒一兵同食河豚既醉烧子并食之遂皆中毒人急以告廵检二卒以困殆仓卒无药因令取麻油独以麻油灌兵者既多大吐毒物尽出腹间顿寛以此无恙
　　治中河豚等诸毒
　　用槐花不拘多少为细末如中诸毒毎服三钱用河水调下井水亦得若能未食前先服尤妙
　　六畜自死
　　皆是遭疫有毒食之致洞下亦致坚积冝以利丸下
　　觧毒
　　右急用浓煮香苏饮汁一升
　　中猪肉毒
　　用壁土用水煎一钱服之又烧白扁豆末黄蘖末并解
　　中禽鱼毒食鸩鸟毒
　　生扁豆末温水下又葛粉末调下又生螺肉并解食鲘毒生苦荬嚼及擂水饮
　　治河豚鱼毒
　　用白矾末汤防服河豚能杀人服此毒自消累用效
　　治食班鱼子毒方　治误食班鱼子吐不止者
　　用取鱼尾草研汁服少许立止鱼尾草又名樚木根形似黄荆八月间开紫花成穗叶似水杨无大树经冬不凋渔人以药鱼
　　中山鸡鹧鸪毒方
　　南唐相冯延已苦脑中痛累日不减太医令吴延绍宻诘防人曰相公平日嗜何物对曰多食山鸡鹧鸪延绍曰吾得之矣投以甘豆汤而愈盖山鸡鹧鸪皆常食乌头半夏故以此解毒
　　胜金散
　　槐花　染坯
　　右等分生为细末毎服一钱汲井水调下常熟一家専货此药毎服百金借之稍温钱倅叔仪家传得之
　　又方　解鳗毒
　　榉树皮或栊木子或荅菜或冬青叶皆酒浸服
　　又方　解鳝毒
　　灰汁洗鐡浆菜等皆可服
　　又方　解服毒
　　以麻油炒砂焦热帛裹缚熨之
　　又方　解蟹毒
　　未破者醋炒石灰缚傅已破水调酒糟皆效
　　服天门冬食鲤鱼中毒
　　以浮萍解之
　　解食牛马肉毒腹痛吐痢不止者【出本草】
　　以麻鞋底水煮汁服之
　　解马肝牛肉毒【出本草】
　　以人乳汁合豉浓汁服之神效
　　治食鱼脍腹中胀满成瘕痛闷饮食不下日渐瘦【出本草】取水中石子数十枚火烧赤投五升水中各七遍取热饮之如此三五度当利出瘕也
　　中鱼毒方　虞侍郎苏州人平生善食鲙中年病坚腹难侧身毎发疼痛几死累治不效一善医切脉曰侍即右关脉伏为积聚生冷之积成瘕在腹则痛不可忍取药令用橄防汁吞丸子药数粒晚下痢一盆许皆鲙缕前一半皆成鱼矣从此遂安
　　治人食着诸毒肉吐血不止痿悴者【出本草】
　　取胡葱子洗煮使碎破取汁停冷服半升日一服夜一服血定止
　　治人误食鯸鲐肝而迷闷者【出本草方见解诸毒类解诸毒方】
　　治误食水蛭【水蛭即马蝗出经验良方】
　　用酒及土蓝靛绞汁月头初三四日空心服
　　治误吞蜈蚣【出朱氏集验方】
　　用生猪血令病人吃须臾生清油灌口中恶心其蜈蚣滚在血中吐出继与雄黄细研水调服愈昔有村店妇人因用火筒吹火不知筒中有蜈蚣藏焉用以吹火蜈蚣惊逆窜入喉中不觉下胸求救人无措手适有人云可讨小猪一个断喉取血饮之遂愈
　　治蛇虫食饮中得之咽中如有物咽不下吐不出者服马兠铃即出又服麝香一钱即吐虫毒
　　治食鲈鱼肝鯸鮧鱼中毒及食鱼蟹毒
　　右用芦根剉煮汁一二升饮之亦以蓬蒿浓煮汁服之佳
　　治食蟹中毒
　　以生藕汁服之或煮干蒜汁或冬汁服之并佳
　　治饮食中毒以及鱼肉菜等
　　用苦参三两酒二升半煮取一升服吐愈梅师方用醋煎或取犀角一升亦佳
　　治食蟹中毒
　　以紫苏煮汁饮之以子煮汁亦得蟹未经霜多毒
　　治食鱼中毒
　　以绞鱼焼末服之
　　解食诸菜菓蕈菌中毒【附论】
