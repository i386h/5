<!-- { "loadSidebar": true } -->
　　朽木生蕈腐土生菌二者皆隂湿之地气蒸欝所生也即非冲和所产性必有毒若误食之令人吐利不已心腹切痛甚者身黑而死菜亦生于隂湿食之过多或与菌蕈同性有反恶悉能害人可不慎哉○凡园圃所种之菜元本无毒但蕈菌之物皆是草变化所生出于树者为蕈生于地者为菌并是欝蒸湿气变化所生有毒者人食遇此毒多至于死甚迅速也其不死者○能令人烦闷吐利食久始醒也
　　方
　　甘草散【出圣惠方】耑治食诸菜菌蕈中毒
　　甘草【炙剉】贝母　胡粉【各一两】
　　右为散毎服二钱以水调下小儿尿乳汁共服二升亦好
　　治食诸蕈并菌中毒方
　　生姜【切细四两】豆浆【四两】麻油【二两五钱】
　　右和研匀楪盛甑上蒸一炊许时取出不拘时时时食之诸毒立解
　　治诸食中毒方
　　童子小便　人乳汁【各半盏】
　　右和匀防煎过温分二服连并服之
　　又方
　　鸡毛【烧灰一分】鸡屎【烧灰一分】
　　右细研和匀毎服一钱用豆浆水少许研酒下三服效
　　治食诸菜中毒方
　　用豆浆不拘多少逐旋量多少食之一方治食菜菓中蛇毒以大麦酒浸汁半升服之妙
　　又方【出圣惠方】耑治食诸菜蕈菌中毒方并急躁发狂烦闷吐下欲死者
　　右用鸡屎烧灰研为末毎服五分用好豆浆半匙细研和药温酒调下连并三服立醒一方用水调一钱
　　又方【出医方集成】治疗食蕈并菌中毒致杀人者及食枫菌至令人笑不止者并皆治之盖菌种类不一徃徃蛇虺毒气薫蒸而成耳
　　掘地作坑用新汲水投坑中搅之成浊混取出以绢滤过用瓷器盛毎服时打转饮一盏至三盏当效又食橄防可解服诸吐利药丸亦佳
　　治食苦瓠中毒方【出圣惠方】
　　用黍穣剉半升以水三升煮取一升时时服之一方用黍煮汁饮之
　　葛根饮【出圣惠方】耑治食诸菜中毒发狂烦闷吐下欲死者用葛根煮汁饮之
　　又方【出圣惠方】耑治菜菓中毒
　　以鸡血和真鐡精吞如梧子大毎服以温水下一丸
　　治食野菌毒方【方见本门解菌毒类】
　　又方【出千金方】耑治食山中树中菌中毒并食枫树上菌令人笑不止者
　　取人屎服一升良煎鱼魫汁服之即愈又用大豆汁饮之亦可
　　治蕈毒欲死及治菌毒【出百选方】
　　用石鱼头白水煮浓汁灌之即愈如无生者鮝头亦得
　　又方【出经验良方】耑治中蕈毒同菰毒
　　用左纒藤梗煎汁服又治痈疽尤妙或傅或服皆良
　　解菰子毒及解一切菌毒【出危氏方】
　　用芫花生者为末毎服一钱新汲水下以利为妙
　　治食桃子伤方
　　取桃树间袅桃焼服之渐吐即愈
　　解误食菌中毒及葛毒方【出肘后方】
　　以荸荠擂水服之一方用左纒藤取其叶生嚼吃并解一云种芋三年不收者成野芋故杀人也
　　治食葅菜误吞水蛭蛭藏血肠痛渐黄瘦者【出肘后方】饮羊牛热血一二升许经一宿便暖猪脂一升饮之便下蛭食
　　治食诸果中毒方【出千金方】
　　用猪骨烧过为末水服方寸亦治马肝漏脯等毒
　　治食菜中毒发狂烦闷吐欲死方【出圣惠方】
　　取鸡毛烧为灰以水调服二钱瘥
　　治食菜及菓子中蛇毒方【出圣惠方】
　　用黑豆末以酒渍取汁服之
　　中莴菜毒方
　　王顺求云莴菜出过园有毒百虫不敢近蛇虺过其下误触之则目瞑不见物人有中其毒者惟生姜汁解之
　　解菓菜毒豆粉毒
　　以杏仁细嚼冷水吞下　荔枝毒泡塩汤又蜜解毒皮汤解塩汤亦可　柑毒柑皮汤解塩汤亦可解
　　治中菰菌毒方
　　以茱萸煎汤服吐下即解或熟艾煮三五盏或犬项下取热血灌之雄鸡血亦可
　　中蕈毒方
　　崇宁间苏州太平山白云寺五僧行山间得蕈一丛甚大摘而煮食之至夜发吐三人急用鸳鸯草生啖遂愈二人不甚肯啖吐至死此草藤蔓而生对开白花傍水依山处有之治痈疽肿毒尤妙或服或傅今人皆谓之金银花又曰老翁须本草名忍冬草
　　解野菌毒　北夣鎻言野菌毒人而笑者
　　煎鱼魫汁服僧光逺云夷坚志云急采鸳鸯草生啖之即愈中菌毒杀人者以防风三十枝剉碎以水煎冷灌之立愈白水浓煮石首鱼头汁灌之无不愈食生梨叶解菌毒地浆饮三盏愈又多食橄防愈
　　治食野菌毒【出本草】
　　以莲叶莲房水煮服之
　　凡菜中有水茛菪叶园而有光有毒误食之令人狂乱若中风或吐甘草煮汁服之即解【出本草】
　　麝香圆　消菓水毒
　　肉桂【去粗皮】人参【去芦头五钱】丁香【一两】白茯苓【去皮一两】甘草【二两炙】青塩【二钱】麝香【一钱五分别研】干木【四两】
　　右件为细末次入麝香青塩同研匀炼蜜为丸每两作十五丸毎服一丸细嚼新汲水下伤冷呕吐生姜汤下
　　治人食枫树上生菌即令笑不止【出本草】
　　以土浆屎汁饮之愈
　　蛊毒【附论】
　　夫蛊毒千品种种不同或下鲜血或好卧闇室不欲光明或心性反常乍嗔乍喜或四肢沉重或百节酸疼如此种种状貌说不可尽有得之三年乃死急者一月或百日即死其死皆于九孔中或于脇下肉中出去所以出门常须带雄黄麝香神丹诸大辟恶药则百蛊猫鬼狐狸老物精魅永不敢着人生之家须虑此俗有灸法神蛊于心下捺便大炷灸一百壮并主猫鬼亦得愈又当是小指尖上灸三壮当有物出酒上得者有酒出饭食得者有饭出肉菜上得者有肉菜出即愈神验皆于灸疮上出○凡人患积年之久大黑如漆或坚或薄或防赤者皆是蛊也凡下忽患下血以断方治更增剧者此是中蛊也○凡卒患血痢或赤或黑无有多少皆是蛊毒粗医以断痢药处之大非也○凡人中蛊毒以病人者若服药知蛊主姓名当便呼唤将去若欲知蛊主姓名以败皷皮烧作末以饮服方寸须臾自呼蛊姓名可驱令去则愈又有以蛇蜓合作蛊药着饮食中使人得瘕病此一积年乃使疗之各自有药江南山左间人有此不可不信之○蛊之为毒医书所载虽有数种而中土少见之今古所传多是闽广深山之人于端午日以蛇虺蜈蚣虾蟆三物同器贮之聼其互相食啖一物独存者则谓之蛊欲害其人宻取其毒于酒食中啖之若中毒者令人心腹绞痛如有虫咬吐下血皆如烂肉若不即治食五脏即死然此毒中人有缓有急急者十数日便死缓者待以数月气力羸败食尽五脏而后死死则其毒流注于傍人亦成蛊注治疗之法必须审而后行今人凡有积聚胀满之病类乎蛊者便以为蛊尤为非也世说闽深山人专有以蛊行毒于人者若素知其姓名呼唤将去其病自愈又有一说病者若能知元中毒于何物之中终身不服此物其毒亦不变作○又云蛊毒千品种种不同有得三年方死有一月或百日乃死者其病症亦各有异或吐下鲜血或如卧闇室或心性反常乍嗔乍喜或四肢沉重痠痛缓与急皆有殊也具以五蛊推之有蛇蛊有蜥蜴有蜋有虾蟆有草蛊若蛇蛊者面色青黄脉洪壮病发之时腹内热闷胸脇支满舌本胀强不喜言语身体常痛心腹似蛊形顔色赤唇口干燥经年不治肝膈烂而死蜥蜴蛊者面色黄黑其脉浮滑而短病发之时腰背微痛手脚唇口皆习习而喉脉急舌上生疮二百日不治噉人肝心尽烂下脓血羸瘦顔色枯黑而死虾蟆蛊者面色青白其濡发时咽喉塞不欲闻人语腹内鸣呼或上或下若天隂久雨而病转剧皮肉如行蛊手脚烦热嗜食欬唾脓血顔色乍白乍青腹内胀满状如虾蟆若成蛊吐出成蝌蚪形是虾蟆蛊经年不治噉人脾胃俱尽唇口裂而死蜋蛊者脉缓而散病发之时身体乍冷乍热手脚烦疼吐逆无时小便黄赤腹内疼胸中痛顔色多青或吐出似蜋有足翅是蜋蛊经年不治噉人血脉枯尽即死欲试蛊与非当令病人唾于水内沉者是蛊浮者非也又云旦起取井花水未食前当令病人唾于水内唾如柱脚直下沉者是蛊毒沉散不至下者是草蛊毒又方含大豆若是蛊豆胀皮脱若非蛊豆不烂脱又云以鹄皮置病人卧下勿令知若病剧者是蛊又云取新生鸡子煮熟去皮留黄白令完全日晩口含以齿防齧之勿令破作两炊时夜吐瓦上着霜露内旦看大青是蛊毒也昔有人食新变鲤鱼中毒病心腹痛心下硬发烦闷欲得水洗沃身体揺动如鱼得水状有人诊云是蛊其家云野间相承无此毒不作蛊治遂死○大凡人体弱自不可轻于濯江南有射工毒其色黑形如肉脔口中横骨如角弓生溪间内或因雨潦逐水而入人家含沙射人之影得之寒热闷乱头目俱痛亦如中尸卒不能言又水毒虫一名溪温得之病状与射工相若但有烂疮为射工无疮为溪温特少异耳又沙风虫细如疥虫视不得见遇隂雨则行出草间着人身则鑚入皮里刺如针芒是三者为病朝轻暮剧皆能杀人以方术灸法灸之若治之不早变生飞蛊倐入患躯噉食五脏而死矣挑生之毒其类是乎挑生多于饮食过度凡鱼肉菓菜茶汤酒醋之中皆可挑毒以中人自岭以南率多有此其初觉胸腹作痛次则渐渐如刺十日生于腹中生则能动矣治法胸痛则为生在上膈腹痛则为生在下膈如上膈者用胆矾五分投入一盏热茶之内矾烊连口服之少顷以鸡翎搅刺喉中取吐在下焦者用川欝金二钱末之米汤调下即防出恶物吐防以后以人参一分白术茯苓倍之碎为粗末新汲水和入磁瓶中慢火煨至半日毎盏连口服日两剂又广山谷间有草曰胡蔓草亦曰防肠草或以药人急水吞之急死缓水吞之缓死又有取毒蛇杀之以草覆蛇汲水洒草数日菌生采取为末入酒毒人始亦无患后再饮酒毒发立死其俗滛妇多遇合北人情好虽稠不肯令归隂以药置食中与之还即叩之曰子某年来若从其说复以药解之若过期不来则毙矣○又云猫鬼者云是老狸野物之类变为死蜮而依附于人人畜事之犹如事蛊以毒害人其病状心腹刺痛食人脏腑吐血痢血而死又野道者是无主之蛊也人有畜事蛊以毒害人为恶既积乃至死灭絶其蛊则无所依止浮防田野道路之间有犯害人者其病发犹是蛊之状但以其于田野道路得之故谓之道也
　　方
　　大金牙散　治一切蛊毒百疰不祥医所不治
　　金牙　鹳骨　石膏　班猫　活草子　胡燕屎白术　雷丸　龙牙　铜镜鼻　栀子仁　干
　　漆　甲　鼈甲　鬼督邮　挑白皮　大黄【各四分】桂心　芍药　徐长卿　羚羊角　射干　升麻　鸢尾　马日毒公　蜂房　细辛　干姜芒硝　田跂　犀角　甘草　狼毒　蜣蜋　龙胆　狼牙　雄黄　真珠【各三分】芫花　莾草　射防　乌梅【各一分】蛇脱皮【一尺】鐡精　赤小豆【研一合】地胆　摴鸡　芫青【各七枚】桃奴　巴豆【各二枚】
　　右治下筛服一刀圭稍加至二刀圭带之辟百邪治九十九种一方有麝香无白术
　　紫参丸　治蛊注百病症瘕稍聚酸削骨肉大小便不利卒遇恶风胪胀腹满淋水转相注殚门尽戸延及内外族医不能治者
　　紫参　人参　半夏【洗】藜芦　代赭石　桔梗白薇　肉苁蓉【各三分】石膏【一分】大黄【一分】牡蛎【一分熬】丹参【一分】虾蟆【夹】巴豆【七十枚去皮心熬】乌头【炮四分】狼毒【七分】附子【炮五分】
　　右捣筛蜜丸如小豆大以米饮下一丸日三服老小以意加减
