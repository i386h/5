<!-- { "loadSidebar": true } -->
　　人参丸　治蛊注四肢浮肿肌肤消瘦欬逆腹大水壮漏泄
　　人参　紫参　半夏【汤炮七次去滑】藜芦【炒】代赭石【研】桔梗【炒】白薇　肉苁蓉【酒浸切焙】石膏【碎】牡蛎粉　丹参【各三分】干虾蟆【灰】狼毒【炒】附子【炮裂去皮脐各一两】巴豆【七十枚去皮心膜油】
　　右捣研为末炼蜜丸如梧桐子大毎服一丸至三丸量虚实米饮下
　　犀角丸　治蛊毒百病腹暴痛飞尸恶气肿
　　犀角屑　鬼臼屑　桂心末　羚羊角【各四钱】天雄莾草　真珠　雄黄【各一两】贝母子【五枚烧】蜈蚣【五节】
　　巴豆【五十枚】麝香　射防【如鸡子黄大一枚】
　　右为末合捣蜜丸如小豆服一丸含咽不知少増之卒得腹满蜚尸服如大豆许二丸若恶气肿以苦酒和涂上缝袋子盛药系左臂辟不祥鬼疰虫毒可以偹急一方无天雄大黄空心米饮下一二丸
　　北地太守酒　治万病蛊毒风气寒热方【一名乌头酒】乌头　甘草　芎防　黄芩　桂心　藜芦　附子【各四两】白敛　桔梗　半夏　栢子仁　前胡麦门冬【各六两】
　　右七月麹十斤秫米一斛如醖酒法□防药以绢袋盛之沉于瓮底酒热去糟还取药滓以青布袋盛沉着酒底泥头秋七日夏五日冬十日空腹服一合日三服以为度药有小毒故以青布盛之断勿中止二十日大有病出其状如漆五十日病悉愈有妇人年五十被病连年腹中积聚冷热不调时时切痛绕脐绞急上气胸满二十余年服药二七日所下三四次即愈又有女病徧枯絶产服二十日吐黑物大如刀带长三尺许即愈期年生子又有女人小得癫疾服十八日出血二升半愈有人被杖崩血内室卧着九年服药十三日出黑血二三升愈有人耳聋十七年服三十五日鼻中出血三升耳中出黄水五升便愈古方云喜平二年北地大守臣光上造此主蛊毒有人中蛊毒者服无不愈极难瘥者不过二七所有效莫不偹出曽有一女年四十余歳徧枯羸瘦不能起长床枕聋耳一无能闻两手不收已经三年余为合之遂得平复如旧有人中蛊毒而先患风服菌芋酒伤多吐出蛊数十枚遂愈何况此酒何不下蛊也加其功效有异常方故具述焉
　　雄黄丸【一名太乙五蛊丸】耑治五蛊吐血伤心腹中寒语声中出气闷饮食不吐逆身体浮肿头疼痛战夣与鬼交狐狸作魅卒得心痛上义心胸或痛如刀刺经年不起【方见防毒吐血类】
　　保灵丹【出直指方】耑治蛊毒诸毒一切药毒朱氏方云徃时蜀喜行毒而成都故事歳以天中重阳时开大慈寺聚人物出百货其间号名药市者于是有于窻隙间呼货药一声识其意极投以千钱乃从隙度药一粒号解毒丸一粒救一人命夫迹既叵测故时多疑之政和间祐陵以仁圣惠天下尝即上清寳箓宫之前新作两亭左曰济人主给药治病苦右曰辅正主符水除鬼邪遂诏海内凡药之治彰彰有声者悉索方书而上之于是成都守监司奉命相共穷其状乃得售解毒丸者葢甚惧行毒者为雠害故匿其迹非有所谓仙者既据方修治得其全即并药奏御下殿中省上曰朕自施天子所服御以济元元毋烦有司也繇是殿中省令羣医验之则王氏愽济方之保灵丹尔是时犹子行适领殿中监事故独得其详吴子南携之尝救两人食胡蔓草毒得不死盖不可不书硃砂【研细一两】大山豆【五钱】雄黄　黄丹　麝香　黄药子　续随子【生杵末各二钱五分】川巴豆【肥者二钱五分取肉不去油】斑猫【二钱五分去头翅足】糯米【半炒半生用】赤蜈蚣【二条一炙一生】
　　右入乳鉢研和用糯米稀糊丸如圆眼大隂干磁合收毎服一丸好茶清吞下不得嚼破须臾病人自觉心头如拽断皮条声将次毒物下或自口出或大便出嫩则是血老则成鳖或蜣蜋诸杂带命之物药丸凝血并下以水洗净收之可救三人如中蛊口噤即挑开如斡牙不开打落牙一两枚下药若蛇蝎蜈蚣诸毒以好醋磨傅患处立解服药已效如知毒害之家不必研究若诉知其毒再发不救瘥后更忌酒肉毒食一月为软饭可也或急用但择吉日精洁修合不急冝用端午日重阳修合勿令鸡犬妇人见之
　　鲛鱼皮散　治诸蛊注气变化无常
　　鲛鱼皮【防炒】犀角镑　麝香　白龙骨　丹砂【研】雄黄【研】蘘荷根　鹿角【俱镑各一分】蜈蚣【炙去足一条】
　　右除研外捣罗为散共和令匀毎服二钱以温酒调下日三服一方有椒一分干姜一分贝子十枚鸡舌香一分
　　圣惠丸【出直指方】耑治蛊毒心腹坚痛羸瘁骨立面目黄瘦硃砂【研】雄黄【研细各七钱五分】藜芦【去芦头】莾草【防炙】鬼臼【去须各五钱】肥巴豆肉【十五粒去油】麝香【一钱】斑猫【去翅足三钱糯米炒黄】青色大虾蟆【一个烧存性研细末】
　　右为细末炼蜜和捣五百杵丸如小豆大毎服五丸空心酒下少刻更吃粥一盏利出虫蛇恶物若不吐痢更服二丸必效一方无青大虾蟆
　　石刻方　治蛊毒宋嘉祐中范吏部道为福州守日掲方于石云凡中蛊毒无论年代近逺但煮一鸭卵插银钗于内病者噙之约一食顷取视钗卵俱黑即中毒其方用
　　五倍子【二两】硫黄末【一钱】甘草【二寸半生半炙】丁香　木香麝香　米粉【各少许】糯米【二十粒】
　　右用十分放瓶内煎七分药而生皱为熟绢滤去滓通口服病人平正仰卧令头髙觉腹中有物冲心者三即不得动若出一盆桶盛之鰇鱼之类乃俟恶物吐罢饮茶一盏防无妨旋煮白粥补忌生冷油腻鲊酱十日后服解毒丸三五丸经旬平复
　　雄黄丸　主蛊毒中药欲死
　　雄黄【研】硃砂【研】藜芦【炙】马日毒公　巴豆【去心皮炒各二分】皂角【炙去皮子二分】莾草【二分】
　　右捣筛以蜜丸如大豆许水服三丸当转下先痢清水次出蛇等当烦闷者依常法可用鸭羮补之忌生猪肉冷水及芦笋狸肉妙
　　治一切蛊毒邪妖鬼疰病者有进有退积聚坚结心痛如切齿不可坐卧及时行恶气瘟病风热瘴气相传染或时热如防癗咽喉肿塞不下饮食或烦满短气面目赤或目中赤黄或干呕或吐逆或下赤白痢或热如蒸或欲狂走自杀或如见鬼或手足冷或热而饮冷水不知足或使手掇空或面目痈肿生疮耳聋目暗头项背脊强不得屈伸或手足卒痒或百鬼恶疰狐魅入体痛无常处方【出千金方】
　　麝香　丹砂　特生矾石　马目毒公　马齿矾雄黄【各一两】巴豆【九十粒】青野葛【三两一方不用】
　　右为末别捣巴豆如膏合捣五千杵内蜜更捣一万杵丸如小豆大强者服二丸弱者服一丸水下入腹云行四布通彻表里即得安瘥如病在膈上吐膈下痢或蛇虫诸毒五色热水或不吐下便后渐除瘥万蛊妖精狐狸鬼魅诸久痼癖块皆消散在表汗出在里直下忌名其药故此方无名也
　　七寳丸【出直指方】耑治蛊毒
　　破皷皮　蚕退【各烧存性】刺猬皮　五倍子　续随子硃砂【研】雄黄【研】
　　右等分为细末糯米稀粥糊丸桐子大毎服七丸空心熟水下
　　犀角散　治中五蛊下血咽喉妨闷
　　犀角镑【三两】蘘荷根【四两】黄连【去须二两】升麻【三两】茜根【一两】当归【切焙三两】羖羊角【三寸炙焦】
　　右粗捣筛毎服五钱以水一盏半煎七分去滓不拘时温服一方有苦参无茜根
　　夺命丸【一名大乙追命丹】耑治五蛊及恶气心腹胀满时作喘心痛聚积及疝瘕宿食不消吐呕哕寒热瘰【方见诸毒类】
　　羖羊皮散　治中蛊毒腹内坚如石面青黄小便淋沥无常病肘后古今箓验方俱云用鐡精乌鸡肝和丸酒服三丸甚者不过十日千金用后方疑千金语羖羊皮【方五寸】犀角　芍药　黄连　牡丹【各一两】蘘荷【四两五钱】栀子仁【七枚】
　　右防咀以水九升煮取三升分三服一方无芍药牡丹栀子用苦参当归蛊即出席云余与一人应时吐蜂儿数升则瘥一方羚羊角无羊皮不拘时温服
　　五蛊汤【一名犀角散】耑治诸蛊毒噎喉妨闷
　　犀角屑【三两】蘘荷根　黄连　綘草【即茜根也】当归【各三两】羖羊皮【方二寸炙】
　　右以水七升煮取二升分三服忌猪肉冷水
　　丹砂丸【一名雄硃丸出百一选方】耑治蛊毒从酒食中著者
　　辰砂【别研】雄黄【五钱】赤脚蜈蚣【一条】续随子【一两】麝香【一分】
　　右为末糯米饮为丸鸡头大若觉中毒即以酒下一丸蛇蝎所螫醋磨涂之其药端午日合妙
　　丹砂丸【出圣惠方】耑治蛊毒
　　雄黄【别研】硃砂【别研各五钱】藜芦【畧炒】鬼臼　巴豆【去心皮各一钱】
　　右为细末炼蜜和丸如豆大毎服三钱空心煎姜汤送下当转恶物并蛊等如烦闷后以鸭为羮食之
　　皂荚散【出圣惠方】耑治蛊毒
　　猪牙皂角【一两去黒皮涂酥炙黄焦去子用】木香【五钱】雄黄【细研一钱】天麻【一两】当归【一分剉防炒】
　　右罗为散毎服不论时以煎水调下一钱
　　治人得药杂蛊方【出千金方】
　　斑猫【六枚】桂心　藜芦【各如指大】釜月下土【如弹子大】
　　右治筛水服一钱下蛊蛇虾蟆蜣蜋毒俱出
　　化蛊丸【一名如智丸】耑治诸般蛊痛
　　硫黄【研一两】木香　蜜陀僧【煨三分】附子【炮制去皮脐别为末一两】
　　右除附子别研外捣罗为末先将附子末用米醋一盏熬成膏入前药末丸如桐子大毎服十丸荆芥汤下空心食前服蛊化为水乃愈
　　升麻汤【出圣惠方】耑治初中蛊毒
　　升麻　桔梗【炒】栝蒌根【各一两】
　　右粗捣筛毎服三钱以水一盏煎七分去滓不拘时服
　　治蛊毒方　令病人唾水中沉者冝用
　　巴豆【两粒去脐尖心膜】豆豉【十七粒】灶额上煤【二钱一用釡底墨】
　　右同研细以生甘草水作一服调下或吐血或泻血内有如蛇形及蛱蝶蜣蜋蜘蛛蝼蚁之类即效如有患者先令嚼大豆一合如口内觉豆腥即不是蛊毒若觉甘美便是蛊也速服此药一方白蜜为丸甘草汤下一方饭为丸温酒下一方适水为丸如弹子大一丸新汲水磨下若毒在膈即吐出在腹即防下茅香汤下
　　赤丸　治五蛊下痢去膏血
　　芫花【一升】巴豆【一百粒去心皮炒】赤【方方一寸】
　　右捣筛以蜜丸更捣丸如胡豆大水服一丸如痢不止以清粥汁止之不效小増之欲令隂除不令大下忌芦笋狗肉
　　桃白皮散【出圣惠方】耑治蛊毒喉中如物啮咽之不下吐不出或下鲜血渐渐羸瘦腹大食饮不下
　　桃白皮【五月五日采隂干临用去黒皮一两五钱】大防【剉炒】斑猫【去翅足米炒各三分】
　　右捣罗为散毎服一钱以空心清粥饮调下虽大困终不损人吐尽良久食粥饮李饶州云若以酒中得则以酒服以食中得以食服之一分冷水调下夷坚志以米泔为丸忌鸡犬妇人见
　　治蛊毒方
　　燕屎【三合】零陵香　独头蒜【十枚去皮】
　　右和捣为丸如桐子大毎服三十丸水服蛊当随痢下而出
　　矾茶散【出济生方】耑治中诸毒及挑生毒亦觧药蕈毒嚼黑豆不腥矾味甘乃中毒之
　　晋矾　建【各等分】
　　右为末毎服三钱新汲水调下得吐即效未吐再服若欲验知是中蛊当令病人唾水中沉者是蛊不见非也
　　雄麝散【出济生方】耑治五种蛊毒
