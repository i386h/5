<!-- { "loadSidebar": true } -->
　　雄黄末　麝香【各一匙】
　　右生羊肺如脂大以刀开内雄黄等末以肺裹吞之一方有雌黄末
　　国老饮　治蛊毒
　　白矾末　甘草末
　　右等分清水调下或吐黑涎一两碗或防亦验兼治喉痹及岭南哑瘴
　　治草蛊术入人喉刺痛此术在西凉更西岭南人多行此毒
　　甘草【炙】蓝汁
　　右捣罗甘草为末毎服一钱以蓝汁调服
　　治草蛊毒入人咽喉刺痛以及中蛊下血维肝日夜不解欲死者方【出千金方】
　　桔梗【剉炒】犀角镑【各一两】
　　右捣罗为散毎于食前以暖酒调下三钱即愈七日止当食猪痹补之
　　东坡雄黄丸【出直指方】耑治蛊毒及蛇兽毒
　　雄黄　明白矾【生研等分】
　　右端午日研细镕黄腊为丸如桐子大毎服七丸念药王菩萨药上菩萨七遍熟水送下
　　蜜髓煎【出圣惠方】耑治中蛊毒令人腹内坚痛面青黄瘦变无常
　　猪骨髓【研五两】蜜【一碗】
　　右同煎令熟分为十服三四服即瘥
　　化毒丸【出圣惠方】耑治蛊毒难愈喉中妨闷瘦瘁
　　胡燕屎【炒一合】独头蒜【五枚】
　　右同捣如膏丸如杏仁大毎空腹以清粥饮下十丸至十五丸其蛊化作鲜血一方有零陵香
　　马兠铃根汤【出圣惠方】耑治五种蛊咽中有物咽吐不出闷乱不卧心热不能食
　　马兠铃【一两】蘘荷【五钱】
　　右粗捣筛毎服三钱以水一盏煎至七分去滓不拘时顿服其蛊并吐出一方单用马兠铃煎水服如要吐出蛊者用麝香温水服之即出愈
　　治蛇蛊方【出千金方】治蛇毒入菜菓中食之得疾
　　右用大豆末以酒渍绞取汁服半升
　　治蛊气方【方见本门治蛊毒类】
　　治蛊方　犯此病者小便不通
　　用五六月间菜园内屎缸中隔宿新浸死虾蟆大者以巴豆八粒干葛甘遂各五钱放口上填入令尽用麻线缝合却将两片铜瓦合住两头用黄泥固挤柴炭煏透内药焦干为末不可太过防赤色为妙取出研末毎服三钱酒下其病深于小便内下小儿加减之已死人用硬物斡开口灌下仍用手揉其肚立效
　　治挑生　雷州民康材妻为蛮巫林公荣用鸡肉挑生值啇人杨一善医疗与药服之才食顷吐积肉一块剖开筋膜有生肉存已成鸡形头尾嘴翅悉具康因防州捕林至狱而呼杨生令具疾症用药畧云凡吃鱼肉菓汤茶皆可挑生初中觉胸腹稍痛日渐加刺满十日则物生能腾上胸痛沉下则腹痛渐瘦悴此也昔陈可大知肇庆府脇下忽肿起如生痈疖顷刻间其如碗识者云此中挑生毒也五更以菉豆嚼试若香甜则是已而果然乃用此方
　　用升麻为末冷熟水调二大钱服之遂洞下防出肿即消续煎平胃散调补若在上膈即取之其法用熟茶一瓯投胆矾五分于中矾化尽通呷服良久以鸡翎探喉中即吐出毒物在下膈即防之以米饮服欝金末三钱毒则防下乃碾人参白术末各五钱同无灰酒半升入瓶内慢火熬半日许度酒熟取出即温服之日一杯五日乃止然后饮食如故
　　治蛊毒及金蚕蛊毒方
　　如中毒者先以白矾末令尝不觉澁而味甘次食黑豆不腥乃中毒也即浓煎石榴根皮饮之不下即吐出虫皆活无不愈者李诲之云凡中毒以白矾茶芽捣为末冷水饮之
　　又方
　　用菖蒲末一味切焙干为末以甘草煎汤调下不拘时以病退为度知府张叔潜云平生用此甚验居官毎施此药
　　治中一切药食蛊毒
　　用续随子随多少以热汤送下毒随大便痢去
　　啇陆汁方　治蛊毒
　　用生啇陆五两洗细切用生姜五钱和捣取自然汁半盏五更初服之服了坐半时即睡至旦不动即以茶一盏投得痢以冷水洗手面便止煮韮白粥俟冷吃三五度便安
　　鹧鸪酒　治瘴及蛊气欲死者
　　以鹧鸪合羊肉熬酒煮服之或单鹧鸪以酒服之
　　神验散　治中蛊毒
　　用相思子三七枚捣罗为散毎服二钱以空心温水调下服后欲吐且忍之忽便吐不可忍即吐其毒出少时以稀粥助之勿食猪肉轻者七日瘥
　　治忽中蛊毒方【出海上名方】
　　用白鸡血不拘多少白鸭血亦得取灌口立解
　　生漆丸【出直指方】耑治蛊毒
　　用正料平胃散用生漆和丸桐子大毎服七十粒空腹温酒下加至百粒
　　蚕退散　治蛊毒【方见觧诸毒类】
　　治蛊毒方
　　用牡丹根捣为末服一钱毎旦一服良温酒调下
　　治蛊毒【出肘后方】
　　取白鹳肫用砂石磨水服
　　胡荽根汁【出肘后方】治中蛊毒神验
　　用胡荽根一握先剉捣取自然汁半盏不拘时服之其蛊立下和酒服亦佳
　　治中蛊毒【出肘后方】
　　用生玳瑁水磨浓汁饮服一盏即解
　　治蛊毒咬
　　用乌雌鸡屎炒服之
　　又方【出圣惠方】
　　用土瓜根大如拇指长三寸切以酒半升渍一宿一服当吐下蛊亦名王瓜
　　又方
　　用王瓜根及叶捣汁服当吐冝少进之有小毒故也
　　防榔散　治诸蛊在脏腑久不瘥
　　用防榔剉五钱捣罗为散毎服一钱至二钱以葱蜜汤调下空心食前服
　　马兠铃根汤【出圣惠方】耑治五种蛊毒及草蛊术在西凉处岭南人若行此毒入人咽喉刺痛欲死者
　　用马兠铃根一两细剉以水一盏煎至七分去滓空腹顿服即时吐蛊未吐再服以快为度一方用苖为散温水调服一方用根捣末水服方寸瘥
　　麝香散【出圣惠方】耑治五种蛊毒蛇食饮中得之咽中如有物咽不下吐之不出闷乱不得卧心热不食
　　用麝香研一钱分为二服以温水空腹调下吐出蛊毒为效
　　独效饮【出圣惠方】耑治虾蟆蛊及蝌蚪蛊其病得之心腹胀口干思水不能食闷乱大喘急气发
　　用车脂半升渐渐服之其蛊即出一方温酒烊令热渐渐服之【车脂乃车中膏油也】
　　猪脂方【出圣惠方】耑治蜣蜋得之胸中或哽噎怵怵如虫行欬有血咽喉臭气出
　　用猪脂半合服之其蛊即下或吐之自消也
　　治一切毒方【出肘后方】
　　取胆子矾为末用糯米糊丸如鸡头大以硃砂为衣以空心服之冷水化一丸立瘥
　　治诸蛊毒方
　　用鳗鲡鱼干为末空腹食之三五度瘥一方烧炙之令香食尤佳鳗鲡鱼有五色文者良
　　治蛊疰方【方见本门解蛊毒类】
　　又方
　　用黄瓜楼根干者二两捣以绵褁酒一升渍去渣温服少时吐蛊出后煮粥一两盏吐痢即断不断煮人参甘草炙生姜各一两服之
　　又方【出圣惠方】
　　用猪胆导下部至良一方以猪胆沥内下部中以绵深导内塞之
　　又方【出肘后方】
　　用隠葱草汁饮一二升此草桔梗苖人皆食之若蛊已食下部肚尽肠穿者取长股虾蟆青背一枚鸡骨一分烧为灰合内下部令深入
　　犀角散【出肘后方】耑疗蛊状如鬼气者
　　以犀角射香雄黄为散毎日空心及晩食前温水调下一钱或带此于身防预急用甚妙
　　又方【出肘后方】
　　用猪肝一具蜜一升共煎之令分为二十服
　　解毒散【出肘后方】治蛊毒【方见解诸毒类】
　　荠苨汤【出危氏方】耑治蛊毒
　　凡毒多因假毒药投之觉时冝煮大豆甘草荠苨汁饮之
　　治饮食中蛊毒令人腹内坚痛面黄青筋露骨立病变无常
　　用桑木心剉解着釡中以水淹之三斗水煮取二斗澄清防火煎五升宿勿食旦服五合则吐蛊毒出亦可治中蛊吐血肘后用木心
　　鐡精丸【出圣惠方】耑治食中有毒腹内坚痛两目青黄瘦悴露骨立病变无常
　　用鐡精不拘多少捣罗为末研生鸡肝和丸如桐子大曝干毎服五丸至七十丸温酒下【鐡精乃煆灶中如漉紫色轻者为佳】
　　五蛊丸【出医方大成】治蛇蛊蜣蜋蛊虾蟆蛊蝌蚪蛊草蛊含升麻咽汁妙一方治虫蛊毒为末溪水调服
　　治黄肿蛊气通身黄者【出圣惠方】
　　用瓜蒂焙干三四钱细末毎用半字于鼻孔中吹上日一度并吹三日如不愈后用黄芩末煎汤调下五钱
　　治飞尸逰蛊着喉中气欲絶者【出圣惠方】
　　以鸢尾根削去皮内喉中磨病处令血出佳
　　治百蛊不愈方【出圣惠方】
　　右取鹁鸽热血随多少服之
　　又方【出圣惠方】
　　右取越燕头血随多少服之
　　甘草汤【出圣惠方】耑治凡畏忌中蛊欲死
　　右甘草五钱生用以水一大盏煎至五分顿服之当吐痰出若单要预防蛊者宜熟炙煮汁服即内消不吐神验
　　治中蛊心痛方【出肘后方】以及欲呼蛊主姓名
　　右取败皷皮一片烧灰细研粥饮调服二钱病人须臾自当呼蛊主姓名可语便去则便愈亦有蛇蜓合作蛊毒着饮食中使人得瘕病此一种积年乃死疗之各自有药又蘘荷叶宻着病人卧席下其病人即自呼蛊主姓名也一方水和服之令病人即唤蛊主姓名其蛊便瘥此症系被他人饮食中所有此病当令病人吐唾入水沉是浮者非也其蛊状令人心腹切痛如有物咬或下血不即治之蚀人五脏尽则死矣
　　寄生散【出圣惠方】耑治中蛊毒令人腹内坚痛面目青黄形露骨立病变无常
　　用桃树上寄生捣罗为散毎服三钱不拘时如茶防服之
　　万病丸【一名五蛊黄丸】耑治蛊注四肢浮肿肌肤消索欬逆腹大如水状死后转移家人【方见食牛马猪犬鱼蟹中蛊类】
　　相思丸【出圣惠方】耑治猫鬼眼见猫狸及杂所闻
　　相思【一枚】萞麻【一枚】巴豆【一枚去皮心】硃砂【二分】蜡【三钱】
　　右合捣令先取麻子许大含之即以灰围患人前头旋吐药于灰中吐尽即止灰上作十字其猫皆死
　　治中蛊毒
　　用预知子根冬月采隂干石臼内捣下筛凡中蛇毒则水煎三钱温服立效
　　又方【出圣惠方】
　　用腊月猪脂小儿头髪灰相和热酒调下一钱
　　疗内胀病并蛊疰中恶等以及蜂百毒溪毒射工雄黄　真丹砂【别研】矾石【熬各一两】生矾【三两五钱烧之】鬼臼【一两五钱】蜈蚣【一枚赤足者少炙】斑猫【去翅足】附子【炮各七枚】龙胆【五钱】藜芦【七分炙】杏仁【四十枚去皮尖熬】
　　右捣筛蜜和捣千杵内胀病中恶邪气飞尸逰走皆水服二丸如豆大若积聚坚结服四丸取痢泄下防蛇五色若蛇疰病中恶邪飞尸游走皆二三丸以二丸磨痛上若蛇蜂百病若中溪毒射工其服者视强弱大小及病轻重加减温水服二丸
　　治中蛊毒诸毒　人有行蛊毒以病人者若中之当服药如知其姓名便呼取以去也凡诊法中蛊状令人心腹痛如有物咬或吐下即治之蚀人五脏尽即死欲知是蛊当令病人吐水沉者是浮者非也有以防蛇作蛊病饮食中使人得瘕病此一种一年内治可愈江南山间人有此不可不信之南方有蛊毒处于他家饮食即以犀角捣之白沫竦起即知有毒无则无毒也
　　解中蛊毒　造蛊之家用毒有日如正月则用初一日二月二日三月三日四月四日五月五日六月六日七月七日八月八日九月九日十月十日十一月十一日十二月十二日延平有僧惠全者刋板以警悟人凡蛊毒有种皆治
　　辟蛊毒　取生瑇瑁甲带之凡遇饮食有毒则必揺动死者则不能神矣薛王之鉏南海人献生瑇瑁者王令掲取上甲二月二系于左臂遇毒瑇瑁甲自动归乃飬于便宅后池河其掲处复生还遣送旧处无伤矣
　　治草蛊其状入咽刺痛痛欲死者
