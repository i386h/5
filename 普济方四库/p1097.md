<!-- { "loadSidebar": true } -->
　　人参汤【出三因方】耑治饮酒过多大热烦躁言语错谬及房劳酒入百脉令人恍惚失常
　　人参【二两】芍药　蒌实　枳实【去穰麸炒】茯神【去木】生地黄【洗】甘草【炙】葛根　酸枣仁【各一两】
　　右剉如麻豆大毎服三钱以水一盏煎至七分去滓温服不拘时一方无葛根
　　百杯丸【出御药院方】耑治酒不散胸膈滞闷呕吐酸水心腹痛并服之
　　沉香【细切】红豆　干葛　陈皮【去白】甘草【炙各五钱】丁香【六钱】砂仁【一两五钱】白豆蔲【二两】干生姜【一两捣碎】
　　右九味为末炼蜜和成剂毎两作二十丸毎服一丸细嚼生姜汤送下不拘时
　　木香分气丸【出徳生堂】治酒食后胸满气痞冝常服之本方得效
　　香附子【一斤】三棱　广茂【四两】丁皮【四两】甘松【净四两】檀香【四两】甘草【一斤】豆粉【十两炒黄色】姜黄【三两研】
　　右为细末砂仁四两杵碎取仁作母水为丸如鸡头大毎服三五丸细嚼酒水任下无时加服
　　豆蔲丸【出圣惠方】耑治饮酒太过心闷腹满吐逆喘急草豆蔲【去皮二分】丁香　小豆　人参　木香　髙良姜　防榔　陈皮【泡去白焙各五钱】
　　右粗捣筛毎服三钱以水一盏入生姜一分煎七分去滓不拘时温服
　　诃梨勒散【出圣惠方】耑治饮酒后痰滞心膈不利腹脇胀满诃梨勒皮【一两】草豆蔲【去皮五钱】人参【五钱】桔梗【五钱】干木瓜【五钱】桂心【五钱】甘草【五钱炙防赤】木香【一分研】
　　右粗捣为散毎服三钱以水一钟入生姜五厘煎至八分去滓防服细呷之
　　髙良姜散【出圣惠方】耑治饮酒后脾虚心胸胀满不能消化头疼心闷
　　髙良姜【二两剉】人参【一两去芦】草豆蔲【三分去皮】白术【五钱】沉香【三分】干紫苏【五钱】陈皮【五钱汤浸去白穰焙】
　　右捣为散毎服三钱以水一中盏煎至六分去滓不拘时温服
　　五豆汤【出徳生堂】耑能解酒毒止烦渇能发小儿痘疹不出解发渇之症后成疮痍者
　　黑豆　黄豆　菉豆　青豆　赤小豆【各五升】干葛【一斤】甘草【一斤】贯众【俱不剉】
　　右用水五斗五升臈八日用大锅熬至豆熟为度滤去豆汁顿冷以大磁瓷盛之用苦叶纸重封春夏月开用酒后渇随意饮之小儿痘疮不出饮即发见凡人家不可不于臈月八日留心熬之此药水浸服之
　　人参饮【出千金方】耑治饮酒房劳虚受热积日不食四月中熬饮酒下以酒入百脉心气虚令人错谬失常人参　芍药　栝蒌根　枳实　知母【各二两】甘草【一两】生地黄【八两】酸仁【半斤】茯神【三两】白防【二两】
　　右防咀以水一斗煮取三升分三服一方茯神作茯苓
　　益智子散【出圣惠方】耑治饮酒过多肚腹胀满不消心下痞急妨闷
　　益智子【去皮三分】砂仁【去殻三分】茅根【三分】草豆蔲【去皮二分】丁香【五分】干木【三分】陈皮【五钱汤浸去白穰焙】
　　右捣罗粗散毎服一钱水一中盏入生姜五厘煎六分去滓防温呷之
　　糓神丸　治酒食后胸膈痞闷
　　木香【五钱】砂仁【二两】檀香【一两】甘松【一两】白豆蔲【二两】姜黄【片子者五钱】甘草【一两剉】
　　右为细末用甘草汁为丸毎一两作十丸细嚼熟水下
　　全真丸　治男妇酒食过伤胸膈痞闷
　　黑牵牛头末【三两】大黄【五钱】南木香【五钱】陈皮【五钱】甘草【五钱】皂角【一两净去皮用文武火炙黄色】
　　右为细末用米醋打糊为丸如桐子大毎服三五十丸食后温汤送下日进三服
　　解酒药
　　葛根　薄荷　砂仁　甘草【各五钱】盆硝【二钱五分】
　　右防咀如麻子大毎用少许细嚼解酒立效
　　草豆蔲散【出圣惠方】耑治饮酒过度呕逆不止心腹胀满草豆蔲【十枚去皮】髙良姜【三分剉】人参【七两五钱】白茯苓【二两】青皮【三分去白穰汤浸焙】
　　右捣为散毎服三钱以水一中盏入生姜五厘煎六分去滓防少塩搅匀服之
　　葛根散　解酒毒
　　甘草　干葛花　葛根　砂仁　贯众【各等分】
　　右为粗末水煎三五钱去滓服
　　橘皮汤　治饮酒过度酒毒积在肠胃或呕吐不食汤水服此
　　陈皮【去白汤浸炒】葛根【剉】甘草【炙剉】石膏【打碎各一两】
　　右粗捣筛毎服三钱以水一盏煎至七分去滓温服不拘时服之
　　解酒毒　治饮酒太过
　　百药煎　干葛　枸子　乌梅【等分为末】
　　右为细末小粉糊为丸如桐子大温白汤下二十丸
　　石膏汤　治饮酒过多大醉不醒
　　石膏【五两】葛根【剉】生姜【细切各三两】
　　右剉如麻豆大毎服五钱以水二盏煎至一盏去滓温服不拘时
　　百杯散　治停酒胸膈痞闷饮食不快但是一切酒病宜服之
　　甘遂　橘皮【去白】葛花【一两净】
　　右为细末毎服一钱用温酒卧调服至夜痢下酒病方愈未知再服忌食甘草药物一二日
　　治酒病方
　　葱白　豉【各一升】
　　右以水四升煮取二升顿服
　　麻仁丸　治连日饮酒咽喉烂舌生疮
　　大麻仁【一升】黄芩【二两肘后作黄蘖】
　　右为末蜜和丸含之一方用黄蘖二两
　　五灵脂丸
　　五灵脂【一两为末】麝香【少许研】
　　右研匀饭丸如小豆大毎服十丸米饮下不拘时
　　治因为酒毒所伤断酒方
　　酒【五升】硃砂【五钱细研】
　　右都盛于瓶中宻封瓶口安在猪圏内任猪揺动经七日取之饮尽为度
　　治饮酒过度欲至穿肠
　　取驴蹄硬处削下以水浓煮汁冷饮之襄州散将乐小蛮得此
　　治饮酒中毒不醒方
　　用大豆三升以水三升煮取二升去滓毎服一盏不拘时温服之立吐即愈
　　治饮酒醉不得安卧必须使人揺动不治恐酒毒腐肠伤胃宜急治之
　　以生茒根捣取绞汁毎服一小盏频服之
　　柑皮煎散　治酒毒昏闷烦渇或醉不醒
　　用柑子皮二两洗焙干捣罗为散毎服三钱以水一盏煎三五沸温服或入塩少许沸汤防未效服
　　治饮酒中毒方
　　用干桑椹二合以酒一升浸一时久取酒渐渐饮之即解
　　治酒醉醒方
　　用菘菜子不拘多少毎研半合以井花水一盏调服
　　葛花散　治饮酒中毒
　　用葛花一两捣为末沸汤防一大钱不拘时亦可煎服
　　葛根汤　治饮酒过不醒
　　用葛根细剉二両粗捣筛毎服三钱以水一盏煎七分去滓服不拘时一方葛根汁一斗二升取醒止
　　治饮酒后袭人方
　　用干蔓青根不拘多少蒸三次切焙干为散毎服二钱以饮酒后用新汲水调下一方煮汁内鸡子清三枚
　　治饮酒头痛方
　　用竹茹五两以水八升煮取五升去滓令冷内破鸡子清五枚搅匀更煮二沸饮二升尽瘥
　　治饮酒腹满不消方【方见本门觧酒类】
　　治酒毒下血方
　　用百药煎二两一两烧存性一两炒香为细末毎服三钱陈米饮调下
　　解酒毒开胃口方
　　取菰根杂鲫鱼为羮服之
　　治消毒明目散气满不能食
　　取赤小豆花煮服之又下水气大治饮酒不醉
　　治饮酒大醉恐烂肠方【出千金方】
　　作汤煮大器中渍之复易之酒自消夏月用之佳
　　治饮酒大醉中毒方【出圣惠方】
　　用枳椇子树枝二两剉毎服一两以水一大盏煎五分去滓温服
　　又方【出圣惠方】
　　捣生葛根汁及葛藤和绞汁饮之干葛干蒲亦佳
　　又方
　　右用白粳米一升水五升煮使极烂滤去滓放冷饮之
　　治饮酒积热遂发黄方【出肘后方】
　　取鸡子七枚苦酒渍之器中宻封内井底一宿当软取吞二三枚渐至尽验
　　栝蒌汤　治饮酒发渇又欲饮酒
　　栝蒌根【三钱】麦门冬【去心焙一两】葛根【二两】桑根白皮【三两细切】
　　右粗捣筛毎服三钱以水一盏煎至七分去滓温服之不拘时
　　治饮酒连日醉不醒【出圣惠方】
　　用芜青菜并小米熟煮去滓冷内鸡子三枚调匀饮之二三升无鸡子则单饮
　　又方【出圣惠方】
　　取水中螺蛳及螺蚌等着葱椒姜豉煮如常法饮数升即觧又煮葱豉取二升饮之瘥止又煮粳米一升水五升煮烂去滓饮之
　　加味败毒散【出海上方】耑治酒过度面黑肚饱
　　人参败毒散【一贴】斑猫【一个】枇杷叶【十片】
　　右后二味同炒黄色去斑猫将枇杷叶入败毒散水一碗煎至七分临睡通服
　　芦根汤　若已服安和药仍不退者此小触动服葱豉等汤不解者可服
　　芦根　地榆　五加皮【各一握】
　　右切以水三升煎取二升服之即解
　　专治吐酒【出传信遍用方】
　　用桑树上木耳以新瓦焙干为末糯米饮调服之
　　枳术黄连丸　治酒太过眼热口疮去痰
　　枳实　半夏　白术　白茯苓　桑皮　黄连南星　陈皮　青皮　黄芩【用半】大黄【用半】
　　右各等分为末糊为丸桐子大毎服六七十丸临睡温水送下
　　解酒毒目黄者【出本草】
　　以蛤蜊煮食之
　　解丹毒　酒后烦热【方见本门觧诸毒类】
　　解酒渇
　　右用上好菘菜二斤煮作羮啜之作虀葅亦得
　　欲便难醉醉则不损人方
　　用葛花并小豆花末子为散服二三服即不醉又用葛根饮枇杷叶饮并以鸡子煮干蒲麻子服使欲便而不病人胡麻亦煞酒先食塩一撮后则饮酒亦倍
　　瓜蒌粉【出本草】耑解酒毒
　　瓜蒌根【不拘多少水浸三日淘洗】
　　右细切研水滤取汁作粉毎服三钱米饮调下
　　草节散【出本草】
　　赤马粪中草节【不拘多少畧洗合干】
　　右为细末毎服二钱米饮调下
　　荠汁丸【出本草】耑治酒食所伤并
　　杏仁【七个】巴豆【一枚去皮殻】硃砂【少许飞净】
　　右件一处研成膏丸如黄米大毎服三五丸淡荠汤汁下临卧服小儿一丸如酒积温酒下
　　治酒毒　食柑子而瘥即柚也口噙鸡舌香即丁子香沈香亦可祛口中如胶而臭【出本草】
　　知母　地骨皮　桑白皮　山栀子　麦门冬甘草【各等分】
　　右药煎汤入塩噙早起汲井水第一汲水即黄花水含之吐弃厠下即瘥
　　酒毒肺热咳红四黄汤丸【出本草】
　　宣连　大黄　山栀子　黄芩
　　右件略为末蜜丸冷噙
　　麝香丸【出本草】耑治饮酒消多及伤瓜果虚热在脾饮水多状似痟渇大抵消中之疾往往脾气衰元气耗散土不制水故水溢不收冷脾有热而元气不衰者非消渇此药主之
　　麝香【当门子】
　　右件研细以好酒濡之为丸如菉豆大毎服一十丸煎枳椇子汤送下明日再服以不渴为度枳椇子亦谓之癞汉指头盖取其似也小儿喜食之食前服
　　大酒不可安卧【出本草】
　　常令揺动转侧又当风席地及水洗饮水最忌交接房事
　　天南星丸【出本草】能去痰治酒积化酒毒
　　南星【一斤端正者】
