<!-- { "loadSidebar": true } -->
　　治中恶【出千金方】
　　右用葱心黄刺鼻孔中血出愈肘后方云入七寸八寸深若使目中血出佳崔氏云男左女右
　　又方【出千金方】
　　右用大豆二七粒为末鸡子黄并酒相和顿服鸡子白亦可
　　又方【出千金方】
　　右使人尿其面上可愈肘后云此扁鹊法
　　伏龙肝散【出千金方】治中恶并蛊毒
　　右冷水和伏龙肝如鸡子大服之必吐
　　又方【出千金方】
　　右宜温二斗猪肪顿服之
　　又方【出千金方】
　　用车脂如鸡子大温酒烊令热服之
　　又方【出圣惠方】
　　右用腊月野狐肠焼灰以水服方寸余
　　又方【出本草】
　　右用京墨为末水服一钱零
　　犀角散　治卒中恶心痛及心胸烦闷热毒筋骨中风右用犀角研为末和水服之
　　治中恶气欲絶【出圣惠方】
　　右取釡底墨半两盐一钱和滓研入熟水一盏调服
　　艾叶汤【出圣惠方】治中恶遁尸心腹及身体痛者甚短气不语以手按之得其痛处则病人色动恐人近之宜艾叶傅
　　右取生艾小叶挼碎傅痛上厚寸余以沸汤和灰作泥饼令热传艾上冷则易之不过再傅愈又一方以熨斗着火熨艾上
　　治中恶心气欲絶【出圣惠方】
　　右取新牛粪绞汁服无新者以干者浸汁服干者水煮之若口不开抝口内药也
　　又方【出十便良方】
　　右仰卧以物塞两耳以竹筒内病人鼻中使两人用力吹之塞口傍无令气得出半日病人即噫则勿复吹也
　　治卒中恶气絶【出圣惠方】
　　右取真硃砂书舌作鬼字额上以书之大良
　　又方【出肘后方】
　　右先以衣三重籍服上以铜器着衣上稍稍用少许茅于器中焼之茅尽益之勿顿多也取愈乃止
　　救卒中恶死及卒死【出肘后方】
　　右令二人以衣壅口吹其两耳极则易又可以筒吹之宜并捧其肩上侧身逺之莫临死人上
　　又方【出肘后方】
　　右取雄鸭就死人口上防其头以热血口中并急以竹筒吹其下部极则易人气通下即活互吹之
　　治卒暴
　　右用鲤鱼齿焼灰酒服方寸余
　　扁鹊防米丸【出肘后方】疗内胀病并蛊疰中恶等及蜂百毒溪毒射工
　　雄黄【一两】真丹砂【别研一两】礜石【一两】生矾石【一两半焼之】鬼臼【一两半】蜈蚣【一枚赤足者火炙】班猫【去翅足】龙胆【炮七枚】附子【炮七枚】藜芦【七分炙】杏仁【四十枚去尖皮熬】
　　右捣筛蜜和捣干杵腹内胀满病中恶邪气飞尸游走皆服二丸如小豆若积聚坚结服四丸取利泄下防蛇五色若蛊疰病中恶邪飞尸游走皆服二三丸摩痛上若蛇蜂百病若溪毒射工其服者视强弱大小及病胀轻重加减服之
　　中和汤【出卫生家寳】治忽感恶气闭昏闷晕倒逆冷气絶卒中惊气四肢厥冷
　　右用香附子不拘多少为末毎服二钱白汤调服心中痛醋汤下
　　救卒死或先病痛或常居寝卧奄然而絶皆是中恶救之方【出肘后方】
　　右破白犬以搨心上无白犬白鸡亦佳
　　又方【出肘后方】
　　右割丹雄鸡冠血管吹内鼻中
　　治破腹中恶血杀虫
　　右用马鞭草生捣水煎去滓盛煎如饴空心酒服一匙后恶血皆下良
　　治中恶及救死或先病常居寝卧奄然而絶
　　右以韭捣汁灌鼻中一方用薤汁
　　治中恶心痛【出孙真人食忌本草】
　　右用苦参一两酒一升半煮取八合乘热顿服
　　治鬼气注忤中恶心腹痛背急气喘恶梦悸常为鬼神所祟焼者
　　右以古榇板用水酒和东引桃枝同煎服当得吐下取弥古者佳杉材防良千嵗通神
　　治心忽中恶口吐清水者【出本草】
　　右取髙良姜根如骰子块含之咽津逡巡即差若臭亦强含咽更加草豆蔲同为末煎汤常饮之佳
　　辟恶气【出本草】
　　右以腊月防焼灰为末服一钱水调之佳
　　辟恶气【出本草】
　　右取兠纳香焼之能辟逺近恶气
　　治恶气令人身香羮【出本草】
　　右用白茅香煮服之亦可以作汤浴之
　　去恶气【出本草】
　　右取橙子瓤和盐蜜细细食之
　　治恶气温中消食【出本草】
　　右取椒碾以豆醤汁食之芳香好味
　　治恶气胀满【出本草】
　　右以桃橛煮服之三载者良
　　除身中一切恶气不洁之疾令人白净肌体滑泽【出本草】右以天门冬煑食
　　除邪辟恶【出本草】
　　右以麝香一剂安于枕合中枕之
　　治恶气心痛【出本草】
　　右以土苦酒煑服一合
　　祛鬼气【出本草】
　　右用迷迭香焼之去鬼
　　辟恶【出本草】
　　右以五月五日取楝叶佩之
　　治中恶注忤心腹痛【出本草】
　　右以腐竹根先入地者煑服之一名鬼齿先入地者亦名为鬼针
　　治鬼气中恶疰忤心腹痛恶梦鬼神【出本草】
　　右用粮甖中水进一合多饮令人心闷
　　伏鬼物恶气【出本草】
　　右用磨石焼赤热投酒中饮之
　　治恶气中恶心腹痛鬼疰【出本草】
　　右以钓樟材用酒煮服之
　　辟邪恶鬼【出本草】
　　右以火糟头带之
　　辟恶【出本草】
　　右以酒服之昔三人晨行一人健一人病一人死健者晨饮酒病者食粥死者空腹凡酒势辟恶胜于作食
　　治恶鬼神注刺痛霍乱【出本草】
　　右以茄子酒饮磨散服
　　治中恶鬼气【出本草】
　　右取厠筹焼取热气彻上
　　治中恶与卒死鬼击亦相类为治皆参取而用之若已死者并用【出本草】
　　右捣菖蒲生绞汁灌之立差尸厥之病卒死脉犹动又聴其耳中如语声股间暖是也亦此方治之
　　治中恶客忤垂死【出本草】
　　右以麝香一钱重研和醋二合服之即差
　　治中恶疰忤【出本草】
　　右用热暖姜酒一椀服即止
　　治中恶脱肛【出本草】
　　右以年乆笔头焼灰水饮之
　　治中恶心腹刺痛【出本草】
　　右以羊屎焼薫鼻中
　　治恶病【出本草】
　　右以松叶隂干捣为屑丸服无不差
　　辟恶【出本草】
　　右以琥珀带之
　　辟邪恶气【出本草】
　　右用降真香令小儿带之
　　辟恶【出本草】
　　右以丹砂带之
　　辟恶鬼【出本草】
　　右以虎爪悬小儿臂上
　　杀鬼去邪气【出本草】
　　右以桃木中蠧食之
　　治鬼气【出本草】
　　右取樗木根皮一握细切以童儿小便二升防一合隔宿浸绞取汁温一沸三五日一度服
　　辟邪恶去鬼气【出本草】
　　右以苏合香俗云狮子屎赤黒色焼之
　　治百病一切恶气疰病【出本草】
　　右以麝香研了以水服之
　　疗一切鬼气【出本草】
　　右取初生艾实作干菜食之
　　治鬼气【出本草】
　　右取青蒿子为末酒服之方寸余差
　　治鬼气【出本草】
　　右取必栗香煑服之并焼为香
　　杀鬼毒【出本草】
　　右用堇菜生取汁半升服即吐出一名薰葵
　　治鬼气【出本草】
　　右以白蒿子末和酒服之良
　　治鬼气注忤【出本草】
　　右以枕材煮汁服之
　　治心腹恶气
　　右取艾叶捣汁饮之
　　治卒恶心腹不安
　　右以茴香茎叶煮食之即差
　　治百恶气
　　右取艾子和干姜捣作末蜜丸如梧桐子大空心服三十丸服以饭五三匙压之再服其鬼神速走出颇能消一切冷血田野之人与此方相冝也
　　疗恶疾
　　右以狼毒秦芄分两等捣末酒服方寸余日二常服之瘥
　　辟恶
　　右以雄黄服之
　　鬼魅【附论】
　　夫心者精之合神之舎也心气不足精神衰弱邪气乘虗而感则为鬼魅其状令人喜怒不常情思如醉或狂言惊怖向壁悲啼夣寐多魇与鬼交通病乍寒乍热腹满短气不能食诊其脉人迎气口乍大乍小乃鬼魅所持之也
　　方
　　阿魏散　治夣与鬼神交通及狐狸精魅等方
　　野狐鼻【焙炙】豹鼻【焙各七枚】狐头骨【一具炙】雄黄　腽肭脐鬼箭羽　露蜂房　白术　虎头骨【炙各分一两】驴马驹驼牛等毛【各四分焼作灰若骨蒸气如泥加死人胸骨一两炙】阿魏药【二两炙】
　　右捣筛为散搅使调匀又先以水煑松脂烊接取以和散和散之时勿以手搅将虎爪搅和为丸如弹子大以薰患者欲薰之时盖覆衣破物令药烟泄别捣雄黄为末以籍药焼药莭度一如薰香法其药一分于牀下薫弥善忌桃李雀肉等
　　雄黄散　治五臓六腑气少亡魂失魄五脏不安忽喜忽悲恐怖如有鬼物皆发于大惊及当风从髙坠下落水所致悉治之
　　雄黄【一两细研】黄芩【半两】黄连【三分去须】黄蘖【一分剉】川大黄【半两剉碎微炒】黄耆【半两剉】桂心【半两】细辛【半两】黄环【半两】泽泻【半两】山茱茰【半两】麻黄【半两去根莭】人参【半两去芦头】蒲黄【一分】
　　右罗为散毎服不计时以温酒调下一钱日三服不治稍増至二钱服羸劣者更加人参五分十分合一方有生地黄二分一方有蜀椒五分干姜四分
　　九精丸　治感鬼魅邪气惊怖悲啼休作无时一名九物牛黄丸
　　牛黄【研】荆实　曾青【研】五屑【研】雄黄【研】空青【研】赤石脂【研】元参　龙骨【各二两】
　　右为末蜜丸如小豆大毎服一丸食前温酒下日三以知为度
　　黄环丸　治邪气鬼魅脉见人迎气口时大时小黄环【五两】琥珀【研二两】丹砂【研】生银【水磨细】龙胆【各二两】白头蚯蚓【微炒】元参【去心】大黄【剉炒】防茹【各一两】
　　右为细末酒煮面糊和丸如菉豆大鸡鸣及日中时用温麝香酒下十丸稍加至二十丸以知为度
　　煞鬼五邪丸　治邪气鬼魅所持妄言狂走恍惚不识人
　　丹砂【研】雄黄【研】龙骨　鬼臼【去毛炙】赤小豆【各一两半】鬼箭羽【去茎二两半】桃仁【汤浸去皮尖防仁炒研五十枚】芫青【三十枚炒去翅足】
　　右除研者外捣罗为细末入雄黄丹砂再研拌匀镕蜡和丸如弹子大囊盛之男左女右击于臂上小儿系于头合药时勿令妇人鸡犬见亦可用蜜和为丸如梧桐子大毎服一丸米饮下日三方用犀角屑亦可【外防秘要有马目毒公】
　　大杀鬼丸　絶一切鬼魅魍魉
　　虎头骨【三两】雄黄【一两细研】鬼臼【一两去须】天雄【一两去脐】皂荚【去皮及子一两】芜荑【一两】藜芦【一两去芦头】
　　右罗为末炼蜜和丸如杏核大伏尸恶疰为患者焼一丸安室四角热疾时气焼一丸安床头邉牛马疫疾焼一丸安鼻中
　　虎爪丸　治狂邪鬼魅妄语狂走恍惚不识人【一名杀鬼丸】虎爪【焼三两】丹砂【研细一作赤朱】雄黄【研细】蟹爪【焼各一两】
　　右除研者外为细末再入研者拌匀镕蜡为丸如梧桐子毎至正旦及有狐魅处焚之甚妙以薫巫人即神去一方无蟹爪用鳖爪消松脂和丸如芡实大堂中焼
　　四物鸢头散　治鬼魅
　　东海鸢头【是由防根】黄牙石【又名金牙】防葵【各一分】莨菪子【一分水洵去浮者水煮令芽出曝炒令黄色】
　　右药捣筛以酒服方寸匙欲病见鬼増防葵一分欲令知鬼主者复増一分防騐防葵莨菪并令人迷或恍惚如狂不可多服
