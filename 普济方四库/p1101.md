<!-- { "loadSidebar": true } -->
　　治鬼击之病得之无渐卒着如刀刺状胷脇腹内绞急切痛不可抑按而吐血衂血下血一名鬼排亦治卒中恶
　　右断白犬头热水一升饮之无白犬白鸡亦佳
　　治卒中鬼击及救卒死或先病或常居寝奄忽而絶皆是中恶
　　右以鸡冠血沥口中令人下咽破及此鸡以搨心下稍冷即弃于道傍得乌鸡佳
　　又方
　　以猪脂取鸡子大服未差再服亦可一方以醋一合煮沸灌喉中良
　　又方
　　右以刀鞘三寸焼末水饮之
　　又方　治鬼击
　　右用犊子屎半盏酒三升煮之服治霍乱大牛亦可
　　又方　治鬼击
　　右用焼防大如黍米许水和服不能以水饮和少许内于喉中
　　又方
　　右以好醇酒吹两鼻一方用酢吹鼻中
　　治鬼击之状卒着如刀刺胷脇腹内绞急切痛不可按摩或吐血及口中衂血
　　右用盐一盏水二盏和服以冷水噀之吐即差一作盐一两
　　又方
　　右以豆粉一撮于水中搅饮之
　　又方
　　右用蓬莪术酒研服一盏
　　治鬼打鬼注邪气
　　右鍜鍖下鐡屑水渍搅沫出澄清去滓及暖饮三盏
　　治梦中被杀刺或杖打诸般不祥卒然衂血吐血及下血甚者九窍皆有病名鬼击亦名鬼排
　　升麻　独活　地黄　续防【各半两】桂【一分】
　　右为末熟水日三服
　　卒忤【附论】
　　夫卒忤者亦名客忤谓邪客之气卒忤犯人精神也此是鬼厉毒气中恶之类也人有魂魄衰弱则为鬼气取犯忤喜于道间门外得之其状心腹防痛腹满气冲心胷或闷絶不识人内色变异腑脏虚竭者不即治乃至于死然其毒气有轻重者微治而差重者尅臓腑虽当时救疗余气停滞乆后犹乃变成疰也
　　方
　　礜石丸【出圣惠方】治卒中忤
　　礜石【半两黄泥煨焼细研】附子【半两炮裂去皮脐】雄黄【半两细研】真硃【半两细研】巴豆【半两去皮心研纸褁压去油】藜芦【半两去芦头】蜈蚣【一枚微炙去足】麝香【一分细研】犀角屑【半两】细辛【三分】班猫【七枚糯米拌炒微黄去翅足】
　　右为末入研了药令匀炼蜜和捣三百杵丸如小豆大毎服不计时以温酒下一丸日二服蛇蜂蝎所中以药摩之效
　　正气散　疗客忤心腹绞痛胀满气冲心胷烦躁壮热或气闷又刺此鬼魅之气
　　麝香【一钱】茯神　人参　天门冬【去心】鬼臼　菖蒲【等分】
　　右为末蜜为丸如梧桐子大服十丸日三温酒下
　　太乙神精丹【出千金方】治客忤霍乱腹胀满痛尸疰恶风癫狂鬼语蛊毒妖魅温疟凡一切恶毒并皆治之丹砂　曽青　雌黄　磁石【各四两】金牙【二两半】
　　右各捣筛惟丹砂雌黄雄黄用酽醋浸之曽青好酒各于锅器中渍以纸宻封讫日中曝百日经夏急五日亦得无日以火暖之然后各研令如细粉以酽醋同拌使干湿得所内土釡中以六泥固济勿令泄气干后安鉄环施脚髙一尺五寸置釡上渐放火无软硬炭等皆得初放火取熟一两秤炭各长置釡上三分二分尽即溢如此三度尽用熟火然后用益生炭其过三上熟火已外皆须加火渐多乃至一伏时其火已欲近釡即便满就釡下益炭经两度即罢火尽极冷然后出之其药精飞化凝着釡上五色者上三色者次一色者下虽无五色但色光明皎洁如雪取佳若飞上不尽更冷与火如前以雄鸡翼扫取或多或少不足研如枣膏丸如黍粒一本云丹砂曽青雄黄雌黄各二斤丹砂以大酢瓷器中渍曽青美酒渍纸宻封闭日曝一百日雄黄雌黄各油煎九日九夜去油腻讫更捣数千杵皆勿研之别以大酢拌令浥浥然内药土釡中以雄黄在下次下雌黄次曽青次丹砂以甘土泥涂勿令余毫毛许干以刚炭火焼之九日九夜去釡五寸九日九夜至釡底九日九夜侵釡腹三寸三九二十七日冷之一日一夜以刀子于釡中际刮着一匝开之取丹丹成讫细研如粉以膏和一切丹不得用蜜皆用枣膏学者宜知旧不用磁石金牙今加而用之治偏风大风恶疾癫癎歴疖鬼打等最良服法平旦空服一丸如黍米为度其疟病黄乆百方不差又加心腹胀满上气身面脚等并肿垂死者服一丸吐即差亦有不吐差者若不吐复不差者更服一丸半仍不差者后日増半丸渐服无有不差气亦定当吐出青黄白物其因疟两脇有癖块者亦当消除若心腹不胀满者可与一丸日日加之以知为度不必专须吐亦可一丸即差勿并与服亦可三日一服皆须以意斟酌量得其宜或腹内有水便即下者忽恠若患疟日近精神健亦可斟酌病人药性并与两丸作一丸顿服之皆午后食勿使热防浆粥任意食之若病疟盗汗虚弱者日服一丸至二日吐即止若患疟不汗气复不流脚冷者服一丸至三日若不汗气复脚即暖有闰汗不止三日吐即止若患疟无顔色者服药后三日即有顔色亦有须吐差者亦有服少许而差者亦有杀药强人服三四丸始觉药行者凡人禀性不同不可一槩与之但作黍米大服之为始渐加以知为度药力验壮勿并多服特慎油麫鱼肉蒜当清净服之若有患乆不差在床羸痩并腹胀满及肿或下利垂死者与药救之亦或差也又一説症瘕积聚服刀圭以饮浆水送下治诸卒死中恶客忤霍乱腹满体带五尸注恶风疰悴大病相易死亡灭门癫狂鬼语已死气絶心上微暖者扶起头以物击口开琢去两齿以浆饮送药药下即活诸乆病者日服一刀圭覆令汗汗出即愈不愈者不过再服亦有不汗而差复有不汗不愈者服如上法加半刀圭以差为度常以绛囊带九刀圭散男左女右小儿撃头上辟瘴毒气恶时气射工小儿患可以苦酒和之涂方寸纸上着儿心腹上令药在上治之亦有已死者冬二日夏一日与此药同服得药便下活若不得入腹不活若加金牙石者至五服内必令人吐逆下利过此即自定其药如小豆大为始从此渐小不得更大大风恶乱癞可二十服偏风疖诸恶风癞病等亦可二十服自余诸恶病者皆止一二服量人轻重强弱不得多与若欲解杀药但烂煮肥猪肉食服此药后小应头痛身热一二日来大不能得食味后自渐得气味五日后更能食若贪食过多者冝莭之若服药下闷乱可煮木防已汤服之即定凡言刀圭者以六粟为一刀圭一诜云三小豆为一刀圭
　　作土釡法
　　取两齿瓦盆各受二大斗许以甘土涂其内令极干又法作一瓦釡作一熟鉄釡各受九升瓦在上鉄在下其状大小随药多少不必依此説一本云捣好甘土绢筛水和作泥硬软如坯瓦泥泥一升内细纸捣可受十斤亦可随药多少作之隂干三十日置日中曝亦三十日多飞转向日干讫以糖五升内釡糖中四向圡拦拥之令糖徧釡周囬上下各厚七寸以火从下放五日五夜勿令人近之土及待冷一日一夜乃取扫拭令净以黄丹醋和如稀粥扫其中令厚一分乃内药丸合九丹八石招魂太清神诸大丹皆用作釡作之万成终不落节其石釡六一泥及鉄釡皆除之勿更用也此釡一具前后数十囬用不动乆乆转此法师甚秘之余欲令当来天下学士得解之所以委曲具述之也
　　作六一泥法
　　赤石脂　牡蛎　滑石　礜石　黄矾　蚯蚓屎卤土【已上各二两】
　　右取酽醋以足为度若无卤以盐代之先作甘土泥以泥各别褁前黄矾等五种作团褁之勿令泄气以火焼周三日最好一日亦得出破团取药各捣碎绢筛然后与蚯蚓屎卤土等分以酢和之如稠粥既得酢可用二分酢一分水和用取煎瓦盒以此泥涂之曽青如蚯蚓屎如黄连加即佳世少此防好昆仑碌亦得差病丹砂亦堪硃砂亦得旧不用磁石金石今加之用治万病恶风神良丸有患年迟积嵗不可治者宜须合此一篇皆以王相日天气晴明斋戒沐浴如法合之　述曰古之仙者以此救俗特为至秘余以大业年中数以合和而苦雄黄曽青难得后于蜀中却得雄黄大贱又于飞乌武大获曽青蜀人不识今须识者随其大小作蚯蚓屎者即是如此千金可求遂于蜀县魏家合盛一釡以之治病神验不必论宿症风气百日服者皆得痊愈故叙而述焉凡雄黄皆以油煎九日九夜乃可入丹不尔有毒慎勿生用丹必熟毒不堪服冝慎之
　　还魂散【一名还魂汤出圣惠方】治卒感忤鬼撃飞尸诸奄忽气絶无复觉知或已死口噤即发口下汤汤入口不下者捉病人发左右揺动引之药下复能取尽一升须臾立效
　　麻黄【三两去根莭】杏仁【三两浸泡去皮尖防仁焙】桂心【三两】甘草【一两炙微赤剉】丹砂【半两】
　　右捣为散毎服四钱水一中盏煎至六分去滓分三服一方无丹砂
　　桔梗散【出圣惠方】治卒客忤不能言
　　桔梗末【一两】麝香【一分】
　　右研匀毎服以温水调下二钱服之
　　细辛散【出肘后方】治卒忤停尸不能言
　　细辛　桂心【各等分】
　　右为细末内口中
　　桔梗散【出肘后方】治卒忤停尸不能言
　　右焼桔梗二枚末米饮服之仍吞麝香如大豆许佳
　　附子散【出肘后方】治卒忤口噤不开者停尸不能言
　　右用生附子置管中吹内舌下一方捣末吹喉中
　　麝香散【出肘后方】治客忤恶气垂死
　　右用麝香一钱重研和醋二合服之即差
　　又方　治卒忤所谓中恶者与卒死鬼撃亦相类为治皆通
　　右用盐八合以水三升煮取一升半分二服吐之即立愈
　　又方
　　如若小便不通笔头七枚焼作灰末水服之即通
　　治客忤者中恶之类多于道路在外得之令人心腹绞痛胀满气冲心胷不急治即杀人【出经验良方】
　　右用好京墨为末调二钱服或瓦器盛汤用衣衬贴将热汤于肚上转移温之汤冷别换
　　又方
　　右用真丹砂方寸余蜜三合和服口噤者折齿下之
　　治卒中客忤死【出肘后方】
　　右用人血和真硃如梧桐子大二丸折齿内喉中令下
　　治卒忤停尸不能言者【出肘后方】
　　右用真硃末以鸡冠血和丸如小豆大内口中三四枚差
　　客忤者中恶之类也多于道间门外得之令人心腹绞痛胀满气冲心胷不即治亦杀人此急救之方【出肘后方】右以铜器若瓦器贮热汤器着腹上转冷者撤去衣服器亲肉大冷者易以热汤取愈则止






　　普济方卷二百五十四
<子部,医家类,普济方>
　　钦定四库全书
　　普济方卷二百五十五　明　周王朱橚　撰杂治门
　　卒死【附论】
　　夫卒死者由三虚而遇贼风也所谓三虚者谓乘年之衰一也逄月之空二也失时之和三也人有三虚而为贼风所伤使隂气偏竭于内阳气阻隔于外二气壅闭故暴絶如死也内经云出入废则神机化灭升降息则气立孤危盖谓是也若臓腑气未竭者良乆乃苏然亦有狭鬼神之气而卒者皆有鬼邪退乃活也凡中恶及卒忤卒然气絶其后得苏若有其邪气不尽者即停滞心腹令人腹痛或身体沉重不能饮食而成宿疾而变成疰也【甲乙经云得三虚者乗年之衰逄月之空失时之和因为贼风所伤也得三实者逄月之满得时之和□有年之盛遇贼风邪气不能伤也】
　　方
　　五神返魂丹【出圣惠方】治卒死但有微气心上稍暖者朱砂【半两】牛黄【半两】安息香【半两】砒霜【半两】大蜘蛛【五枚重午者采袋内盛通风勿死】
