<!-- { "loadSidebar": true } -->
　　右同捣为泥滳酢为丸小豆大毎服十丸加至十五丸此药治二十一等病证心腹膨胀陈皮汤或米汤下伤寒陈皮汤下白痢干姜汤下赤痢甘草汤下血痢当归汤下大小便不通磨刀水下心气疼菖蒲根汤下心疼痛醋汤下冷病艾汤下劳气米汤下小肠气茴香汤下肾臓风木汤下肠风痔漏防痢槐花汤下吐血丁香汤下隂毒伤寒葱白汤下疟疾桃心汤下噎食木香汤下小児妳痹皂荚子汤下小児惊风薄荷汤下小児五疳八痢米汤下五嗽人参马兠苓汤下一名鹤顶丹有硃砂三钱为衣汤酒食物随下脐腹疼痛盐汤下腰疼脚气牵牛汤下水泻车前子汤下妇人月水不调红花药汤下









　　普济方卷二百五十五
<子部,医家类,普济方>
　　钦定四库全书
　　普济方卷二百五十六　明　周王朱橚　撰杂治门
　　杂病
　　诚齐先生如神丸
　　防榔　枳殻　皂荚　大黄【生熟】牵牛【生熟】
　　右各等分为末滳水为丸如梧桐子毎服十五丸病甚者一百丸量虚实老防服之孕妇不可服头痛脑疼川芎薄荷汤下耳鸣腮肿荆芥煎汤下牙齿疼痛细辛煎汤下咽喉肿痛桔梗甘草煎汤下遍身瘾疹瘙痒丹毒赤瘤升麻汤下心满闷疼痛痰结枳实半夏汤下两脇肋疼痛牵引背痛牡丹皮汤下症癖积聚痃气块蓬术甘草汤下赤白痢里急里重小腹疼痛甘草汤下一百丸如里急后重五十丸肠风痔漏肛门疼痛皂角子破煎汤下膀胱疝气隂囊肿硬或数便茴香汤下腰脚膝疼牛膝汤下面头手足浮肿胀满桑白皮汤下上气喘急日夜不得卧甜葶苈汤下胎死腹中包衣不下桂心麝香酒下打扑损伤瘀血在内腹胀疼红花当归汤下宿食不消呕吐噎气丁香汤下面毒酒毒干葛汤下大人小児诸般防积疼先食焼肉数块次用苦栋根煎汤下妇人月水不通腹肚疼痛赤芍药汤下
　　夺命丹
　　没药【半两别研】血竭【二钱别研】巴豆【去皮不去油】
　　右前味别研入巴豆捣成丸如梧桐子大毎服一丸苦急心痛木香汤下气食积陈皮汤下妇人月水不行红花酒下妇人血瘕当归酒下丁疮橘皮水下凉水亦得痈疽肿毒连翘汤下便毒蒌汤下打扑伤损酒下
　　青金丹　治一切诸病
　　川乌头炮草乌头【炮】巴豆【去皮油】干姜【炮】
　　右等分为末酢糊丸如桐子大青黛为衣毎服二丸若疳疮黄连汤下一切膈气木汤下口吐酸水生姜汤下诸风气防风汤下疥癣姜汤下胸膈内痛杏仁汤下切淋瞿麦汤下大小便血大黄汤下阳毒伤寒麻黄汤下隂毒伤寒葱白汤下夜多小便呉茱茰汤下心热胀金银花下肺气喘息紫苏汤下胃气不和盐汤下溺血块豉汤下舌上疮栁枝汤下肠风发五灵脂汤下宿食不消米汤下咽喉痛薄荷汤下疟疾桃心汤下省目夜明沙汤下暑气井花水下眼疾米泔水下
　　治痴
　　白木锦花　红木绵花　射香【少许】端午日马齿菜
　　右为末水调服之
　　崔中丞炼盐黑丸方
　　食盐【一升捣末内粗磁瓶中实筑泥头固初以糠火焼渐渐加炭火勿令瓶破彻盐如水汁即去火其盐冷即凝破瓶取】防【一升炒焦】桃仁【一两和面炒令熟】巴豆【二两去心膜用纸令出油尽】
　　右须生熟得所恐熟过则力少生则损人其物制毕各自研捣成熟药秤量蜜和丸如梧桐子大毎服三丸皆平旦时服天行时气防汁及茶下并得服后多吃茶汁行药力心痛酒下入口便止血痢饮下初变水痢后便止鬼疟茶饮下骨蒸白蜜汤调下忌冷浆水合药乆则丸稍加令大凡服药后吐痢勿怪服药一日忌口两日吐痢若多则煎黄连汁服止之平旦服药至小食时已来不吐利者或遇杀药人即更服一两丸投之其药冬中合腊月尤佳磁盒子中盛贮以腊纸封之勿令泄气清和崔能云合一剂可救百人天行时气卒急诸药不得又恐过时或在道涂或在村落无诸药可但将此药一刀圭即敌大黄朴硝数两曽试有效冝行于闾里间及使軰若小児女子不可服多被搅百唐方又有药盐法出于张文仲唐之士大夫多作之
　　麦门冬汤【出防萃方】治劳复起病人气欲絶者用之有效
　　麦门冬【一两】甘草【二两炙】粳米【半合】
　　右将门冬去心为细末水二盏煎粳米令熟去米约汤一小盏半入药五钱二枚去核新竹叶十五片同煎至一盏去滓大温服不能服者用绵滳口中渐治小児不能灌注者冝用此绵滴法此方不用石膏以其三焦无大热也兼自欲死之人阳气将絶者故不用石膏若加人参大妙
　　鱼胆丸　治一切病不问年深日近并皆治之却是小児惊风药方为阮吉苦患眼日乆不差悮以小児惊风药元防在内顿然闪开渐觉光明以此传眼药鸡爪黄【四两去毛】龙胆草【二两】苦参【一两半】
　　右水四碗浸一夕当归一两洗各入锅内慢火熬至半碗约浓却滤去滓再入银器内熬浓就火上入硼砂射脑盆砂各少许用好真者
　　神仙追毒丹
　　大黄　芒硝　牛蒡【各一两半】
　　右为细末炼宻为丸如弹子大用硃砂血竭为衣童子小便温酒下
　　秘方元明粉【出本草】夫明妙也之又不可言也如何此药不名丸散却言其粉能为人助顔色驻容随物性粉乃白也水之性也能方能圆能曲能髙能下此药上善若水也用火炼乃水火既济也隂阳混合也为一号曰明也昔唐宗问近臣如何得延夀近臣闻华山有一真人姓赵当求其方于是宗遣使命宣真人至问真人夀命几何答曰三百六十矣又问真人曰有何法术答曰常服明粉得其长命更治百病宗又问终南山刘真人夀多少答曰三百余矣又曰何至于此答曰只服明粉得长生又且治百病益精气不问男女俱可服之孕妇服之安胎定子产妇服之益气自安令人恱泽开胃磨脾乆服身轻体健延年明目其功不可具述如要煆炼成药用朴硝依后法制度
　　朴硝【五斤用沸汤炮成水定了于锅釡内将文武火熬成膏子再将竹筒如火筒大擘开两邉内净洁再将麻皮纒了将锅内盛膏药来坚収于竹筒内安定房内地上净防二三日出火毒取出竹筒用白炭煆炼一炊时取出药响白黄色罢于地上出火毒如药白色上等也黄色中等也黒色伤人终不可服之毎煆出一斤重加甘草细末二两于食后服二钱任意加减至七日微利取出黄黑物来此是投病根也又云毎日空心服二钱用人参汤下常出黒粪甘草或薄荷汤下或如脓状不痛不倦服至半月渐觉顔色非常快饮食百病皆除】
　　右各用引治之法若中毒米汤下茶汤亦得春三月黄茋汤下夏三月附子汤下秋三月赤箭汤下冬三月茯苓汤下骨蒸赤箭子汤下半钱重一切气肿木香豆蔲汤下饮食过度神麴汤下中生物脍酒下三钱胸膈茶清下天行病黄茋汤下热病砂糖水下劳病茋汤下白痢茱茰汤下姜汤亦得赤痢甘草汤下虚热米饮下腰背疼地黄汤下妇人死胎不出葵菜汤下痃辟病续断汤下气块粉草汤下三十六种风荆芥汤下牙痛姜汤下心痛子汤下艾酢汤亦可四时伤寒麻黄汤下口疮赤眼脏燥栀子汤下除手足风心气舒展热酒下一钱吐血水生麫下腹肚痛醋汤下产后血气冲心疼当归芍药汤下痈肿诸疮癣黄茋汤下二十四种冷病白汤下咳唾痰黄茋汤下疟疾桃头汤下采东南者七个隂毒伤寒附子汤下阳毒伤寒葱白汤下头旋荆芥汤下无辜疮吐逆甘草汤下呕吐不止木汤下筋转霍乱木汤下腹中满闷姜汤下两脇胀痛酒调下下原虚冷五灵脂汤下小肠气疼苦栋子汤下肾余气桃仁汤下大小便不通葱白汤下肠风泻血蒲黄汤下白带干姜汤下赤带甘草汤下红豆汤下亦得五疳八痢米饮汤下五般膈气陈米汤下肠风漏血槐花汤下五劳柴胡汤下酒毒酒下五脏反热杏仁汤下邪气入腹硃砂汤下疮蜜水下食劳蛊气麫汤下骨髓风痛防风汤下风狂麫汤下耳聋鵞管石羔汤下耳内蝉鸣茱茰汤下赤眼疼黄连汤下翳膜秦皮汤下羞明怕日木贼汤下喉痹磨刀水下鬼吹气麝香汤下鬼魅鬼吹神砂汤下邪气冲心头发焼灰汤下惊产草龙胆汤下脉息不定白豆蔲汤下妇人血气疼当归汤下脱肛龙骨汤下经脉不行地黄汤下小児癖块丁香汤下小児夜啼桃仁汤下喉风飞矾焼汤下盗汗不止木汤下麻黄根亦可小児惊风薄荷汤下恶疮入腹白芨汤下小児吐泻葱白汤下小児腹胀木香汤下小児五疳黄痩不思饮食乳汁不多遍身风疹防风汤下伤积桔梗汤下骨风川牛膝汤下木汤亦可猪癎病硃砂藿香汤下中风胡桃汤下荆芥汤防风汤亦可丁疮蜜水下妇人死胎萝卜子汤下上盛下虚热酒下膀胱疝气茴香汤下两脇气攻木香汤下肺气桃仁汤下宿食不下白汤下上焦热燥薄荷汤下气病陈皮汤下腿脚转筋井花水下水泻黄茋汤下痰壅乌梅汤下
　　清神汤
　　胡椒【二两】川芎【半两】甘草【一两】
　　右为细末毎服一字用白沸汤调下
　　杜蘅汤　主吐百病
　　杜蘅　松萝【各三两】子【三七枚】
　　右防咀以酒一升一合渍一宿去滓分二服若一服即吐止未吐者更服相去如行十里乆冷药力尽服一升稀糜即定老小用之亦佳
　　治趼方【出神效方】
　　右以水调白麫稀稠得所糊趼上以纸封之明日便可干如不曽破者剥去麫便行
　　治人嗜卧喜睡【出肘后方】
　　右用父防目一枚焼作屑鱼様和注目皆得不眠兼并取两目以纱作袋盛带之
　　治汗不溜痩却腰脚痛并耳聋【出本草】
　　右以米醋浸荆三棱三四日冬浸六日杵为末醋调和下三钱半
　　治好食生茶
　　右用椒末不拘多少以水糊丸如桐子大茶下十丸服不拘时
　　治杂病方
　　右用枸子最肥者一升捣破内绢袋置礶中以酒一斗浸干蜜封勿泄气三七日毎旦饮之任性勿醉
　　治朝暮连夜不得眠【出本草】
　　右以新布火炙以熨其目并蒸大豆便用囊盛枕之待枕冷后更易热者终夜常枕热豆即愈
　　疗人嗜眠喜睡【出肘后方】
　　右以马头骨焼作灰末方寸匙日三夜一温茶汤调和服
　　又方【出肘后方】
　　右以麻黄木香各五分甘草三分日中南捣末一方寸匙许日三温茶调服
　　治人适他方不服水土与病有异即其状也
　　右用鞋底下土刮取末和水服之
　　疗诸疾病方
　　按药子一物婆罗门胡名般防树子国人名药子用此药疗病唯须细研勿令麄皆取其中仁去皮用之而今以药子中仁二枚若卒得吐泻霍乱蛊毒脐下觉绞痛赤痢心腹胀满宿食不消蛇螫毒入腹被毒药箭入腹以暖水二合研碎药服之如疽疮附骨疽痛肿丁疮痈肿者量疮大小以暖水碎和猪胆封上热疖肿冷逰肿癣疮用醋研封蛇恶毛蝎蜈蚣等及沙虱射工用暖水研赤苋和药封之妇人产后腹中或绞痛及恶露不下痛中瘀血不散杯酒研药温服之带疾暴下以栗汁研药温服之龋防食齿细削之内孔中立愈其捣末筛着疮上甚生肌此出本草成方
　　治野鸡病
　　右用枳殻根皮为末毎服方寸匙米汤调下
　　治脱阳证或因吐血大泄之后四肢逆冷元气不接不醒人事或伤寒新瘥误与妇人交其证小腹痛外肾搐缩面黒气喘冷汗出亦是脱阳证须防不救可危先用葱白数茎炒令热熨脐下用后药
　　附子【一枚五钱许剉八片】白术　干姜【各半两】木香【一分】
