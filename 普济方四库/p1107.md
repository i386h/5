<!-- { "loadSidebar": true } -->
　　此药不可限感证不同煆汤使服之一切风疾炒乌豆淬酒下卒中僵倒或醉酒不醒生姜汤研三五粒灌下小児惊风天瘹五种癎疾入京腻粉少许煎金银薄荷茶下沉寒痼冷生姜汤下一切气疾茴香汤下头风暗荆芥汤下咳嗽痰涎半夏汤下肺气攻卫杏仁汤下疟疾乌梅汤下水泻干姜汤下痢疾甘草汤下脚疾湿气木汤下酒伤食积陈皮汤下肠风胡桃汤下伤寒□葱防汤下时行疫疾山岚瘴气不服水圡藁本汤下中毒甘草水研灌下牙痛夜卧含化牙宣喷窍中妇人血风血气当归酒下血脏虚冷赤白带下血淋血晕焼稷榈灰研细调酒下腰背疼痛浑身劳倦温酒下常服食后茶下此药本诀传神圣功效不可尽述孕妇不可服
　　建中汤【出易简方】治腹中切痛増损治疗各各不同并见于后饮酒人不喜甘者不宜服之此药与桂皮汤畧同不但加芍药如官桂之数专治伤寒发热自汗用桂皮汤以表之
　　桂枝【二两】芍药【一两】逺志【半两】黄耆【半两】
　　右各研细用水二碗煎至八分去滓放冷灌服须防又进一服合滓并服如无前药用桂皮二两用好酒二升煎至一升温分作二服灌之又无桂皮用葱连须三七茎细剉沙盆内研细用酒五升煮二升分作三服灌之阳气即囬先用炒盐熨脐下气勿令气冷又无葱白用生姜二七片亦好依前法
　　砂香丸【出和剂方】治丈夫妇人时疾伤寒解五毒治潮热积热及小児惊癎百病等疾并皆治之
　　辰砂【飞研九两】巴豆【三百一十五粒去皮心膜炒熟细研如麪油】龙脑【研】牛黄【研】腻粉【研】麝香【研各三分】金箔【九十片研】
　　右各研匀炼黄蜡六两入沙蜜三分同炼令匀为丸每两作三十丸解五毒治潮热积热等疾如治潮热积热伤寒结胸发黄狂走燥热口干面赤大小便秘煎大黄炙甘草汤下一丸毒利下血煎黄连汤调腻粉少许若患酒毒茶毒气毒风痰伏痞吐逆等并用腻粉龙脑米饮下中毒吐血闷乱烦燥欲死者用生人血下立愈小児百病惊癎急慢惊风潮搐搦用龙脑腻粉蜜汤下菉豆大二丸诸疾食积热颊赤烦燥睡卧不寕惊哭泻痢并用金银薄荷汤下更量嵗数加减大人及妇人因病伤寒时疾隂阳气交结伏毒气胃中喘燥眼赤潮发不定再经数七八日已下至半月日未安医所不明脉息证交乱者可服一丸或分作三丸亦可并用龙脑腻粉米饮调下半盏已愈凡下一切恶毒并药丸泻下仍须收取水洗浄以油单纸褁埋入地中五日取出可再与大人小児依法服一丸救三人即不堪使如要药速行即用针抢一眼子冷水浸少时服之即效
　　万灵汤【旧名万灵防】和养三焦调顺隂阳升降痞滞祛遣寒邪温中散湿暖和胃脾滋助气血思羡饮食虚寒痼冷痰辟动气心膈疼痛噎闷呕逆一切气疾不日痊愈
　　前胡【去芦头】柴胡【去苖】秦芁【去苖土】甘草【炙各半斤】蘹香子【炒】木香　桂【去粗皮各一斤】防榔【十枚】肉豆蔲【去殻半斤】芍药【半斤】青橘皮【去白半斤】芎防【半斤】桔梗【四两】甜葶苈【半斤微炒】
　　右粗捣筛毎服三钱半水一盏大二枚擘破同煎至七分去滓食前温服
　　鐡刷汤　治胃气不和心腹疼痛饮酒过度呕恶哕心脾疼翻胃内感风冷肠鸣泄泻妇人血气刺痛并皆治之
　　香附子【六两】桔梗【一斤半】甘草【一斤】肉桂【去粗皮四两】干姜茴香【各半斤】良姜　陈皮【各十二两】
　　右除官桂外同炒为细末毎服一钱入盐少许沸汤防下常服快乐不拘时
　　经騐万病无忧散【出医学切问】治男子妇人逺年近日沉重气块水肿血蛊气蛊小肠膀胱偏坠奔豚气肾脏脚气十膈气翻胃吐食心气疼痛肺胀咳吐血鼻衂肠风下血五淋腰疼三十六种风二十四般气妇人赤白带下症瘕血块并皆治之一服见效五更初井花水调下天明时取下其病自出恶物自下然后补之神效
　　防榔　雷丸　管仲　大腹皮【各二两】京三棱　蓬术　鹤虱　木香【各二钱】甘草【四两】大黄【十两炒】粉霜【二钱】牵牛【头末一两半生者】
　　右为细末毎服五钱五更初鸡不呌人不知井花水调服天明取下病根忌生冷
　　华陁虎骨膏【出肘后方】疗百病
　　虎骨　野葛【各三两】附子【十五两重九个】椒【二升】杏仁　巴豆【去心皮】芎防【切各一升】甘草　细辛【各一两】雄黄【二两】
　　右各以苦酒渍周时猪脂六斤微煎三上三下完附子一枚视黄为度绞去滓乃内雄黄搅使稠和蜜器贮之百病皆糜傅上唯不得入眼若服之可以大内一合热酒中须臾后防白发以傅处即生乌发诸疮毒风肿及马鞍疮等疾洗即差牛领亦然
　　神仙太乙丹【出王氏博济方】治诸疾药若医所不及者
　　硃砂【一两出辰州者上不用夹砂石者】紫英石【一两】鐡粉【一两】雄黄【半两】砒霜【半两用信州者】太隂元精【半两】银箔【二十片】端午日南行猪粪【焼灰后秤一两】金箔【二十片】麝香【一两别研】
　　右件一十味先将难研者研细后于端午日侵早更各研细了即一防同研令极匀午时用粽子尖【艾粽子须于端午日求取】面向南搜转为丸如鸡头大凡遇大患时毎丸可疗两人小可疾病毎丸可为三服
　　银黄丹
　　舶上硫黄【研令碎一两】水银【一两】
　　右先将未曽用过新铫子一个坐于文武火上令暖入水银在内片时后入硫黄用栁木槌子研令镕匀后拈铫子放冷取出细研却入前方药同研令匀和搜此药本为龙虎太乙丹盖用此二味故也多隠之此药经乆不壊其功益盛収时以金银器或□器内盛贮仍以硃砂同入合収之其汤使如后○凡草木虫鱼鸟兽菌蕈等毒并用温酒和童子便磨下○一切药毒鬼毒如前法下○金石毒炒鸡鸭粪淋酒磨下○瘟疫用炒生姜汤磨下狂走不识人者生姜蜜水磨下○麻豆疮生姜蜜水磨下○隂阳二毒伤寒三日后煨防酒磨下○五般瘴气犀角末调酒磨下○五般蛊毒炒乌鸡粪二合并灶心土三钱同用酒煎十沸去滓磨药五更初服脚不得着地于牀上垂脚坐服之○鬼交狐魅丈夫心神迷惑妇人则情意狂乱或懐鬼孕用桃仁七个去皮尖细研酒调下○丈夫妇人鬼疟并用猪胆酒下○飞尸遁尸煎桃枝酒下○尸疰鬼疰麝香酒下○药箭毒桑白皮酒下○中虎毒沙虱毒磨犀角黄连酒下○鳖症背磨犀角麝香酒下○蛇咬虎伤炒乌鸡粪酒淋下○驴涎马汗马血入肉闷絶欲死者水蛭末调酒下心燥气拥煎金银酒下○心痛气絶炒生姜盐酒下○大便不通煨葱白酒下○小便不通煎通草汤下○肿毒入肚磨犀角酒下○脚气冲心豆淋酒下○铜银冶炉烟入肠煨葱酒下○妇人血晕煎当归酒下○丈夫妇人中急风炒乌鸡粪酒淋下如牙闗禁开口不得用半夏末揩牙并涂两牙闗则口开灌药○心风用活地龙一条内于生葱管内同研令烂少酒投之取清者一盏下头风煎枸杞酒磨下○喉闭壅塞薄荷酒磨下细细咽之○一百二十般风癎以黍粘子酒下要除根一丸分作两服空心临卧各一服效如有人卒暴死牛马粪清磨下如未醒再用童子小便和酒下○伤折或至死者当归酒下○惊怖死者麝香酒下○魇魅欲死者新汲水调灶心圡磨下更以吹鼻中不得呌唤有灯即不得吹灭如无灯即不得防上○中热死口鼻血流用牛黄酒下又以小便沃用热灰拥心上冷则易之○溺水死者放水出后以新汲水和半夏末二丸安鼻内艾灰酒下自缢死者缓缓解下不得割断防子酒和鸡冠血并童子小便磨下男子雌鸡冠血女人用雄鸡冠血下仍用鸡冠血磨丹涂喉上次以四人将小筒子于两耳鼻内齐吹如活后更服药十日凡一切恶疾至死者但心头暖尚可救下药扶起令药行即相次活矣此药须皆空心面东服之疾甚者不过再服若急疾卒病且以酒童子小便磨下服然后依所患汤使服之或病深重须吐泻者则服一丸如吐泻过多则以菉豆末一钱水调服之立止忌热食白牛肉猪肉一切臭秽物如孕妇人不可服之
　　圣騐黒神丸【出朱氏集騐方】成都府招觉府潜庵道人真本防风【去芦剉焙】川乌　好墨【剉焙】川附子【炮】檀香【各半两】麦子【去心焙】芦香叶【去焙】白茅　何首乌【剉用生姜汁同泡了甘草二钱浸之宿焙再浸焙各七钱】干姜　白僵蚕【油炒去系】全蝎【姜汁浸一宿焙】天南星【炮裂熟片切姜汁小半盏同泡了甘草三钱剉浸二宿焙再焙姜汁尽为度】白附子【炮十分裂熟以姜汁同泡了甘草三钱浸二宿再焙】阿胶【水浸蒸糯米糊作丸各七钱半】细辛【去叶剉焙】白芷【炮焙】香附子【炒去毛拍碎以姜汁泡了同甘草三钱浸二宿焙余再浸】川芎【剉焙各七钱】皂角荚【焼烟炒】甘松【去土剉焙川者尤佳】半夏【汤洗十次炒令熟切片用生姜汁两盏半泡了甘草三钱浸二三宿再焙半两】草豆蔲【拍破去皮生姜汁浸焙焦六钱】白术　缩砂仁【去膜皮轻焙一两】麝香【别细研同药末滚】龙脑【同麝香滚药末各一钱重】官桂【三分】甘草【炮热剉焙一两七钱】药【一两半】
　　右防咀毎服四钱水一盏半生姜五片三个煎六分去滓食前热服大治妇人血疼如男子防痛心腹痛甚者加逺志半两积气作痛者当于应感丸方求之或吐或泻状如霍乱及胃渉寒湿贼风入腹拘急切痛加附子三分名附子建中汤疝气作楚再于附子建中汤中煎时加蜜一筯头名蜜附子汤更于参蘓饮方中求之○又一方治男子妇人诸虚不足小腹急痛脇肋胀满脐下虚满胸中烦悸面色痿黄唇口干燥身少力胸满气短腰背彊痛骨肉酸疼行动喘息不能饮食或因劳过度或因病后不复加黄耆一两半名黄耆建中汤○一方妇人血气虚损四肢惰怠及产后劳伤虚羸不足腹中防痛吸吸少气小腹虚急痛引腰背时自汗不思饮食加当归一两名当归建中汤若产后半月毎日三服令病人健壮若腹中尚有余痛乃有败血停留则不可服之冝用大圣散并加醋五积散之类
　　透罗丹【出王氏济方】治下虚积至妙
　　粉霜【二钱半别研】鈆白霜【一钱别研】轻粉【二钱留一半已下为衣子】生龙脑【一钱】金箔【十片】水银【约用半分】伏谷信砒【半钱别研毎煆砒一两用硝石二钱半滚研入合内固剂干用灰盖熟火三斤拨飞火去皮二分住火放冷然后取出】
　　右除水银外一处研令匀用肉和为丸如鸡头大以筯防眼子入水银在内却合丸用留下粉中滚为衣【枣肉不得肥水愊不细恐难丸】治病如后○结胸伤寒四肢逆冷心腹结硬热燥闷乱时气伤寒得汗后发狂狂言乱道不认亲踈甘草汤下二丸○产后血气上攻及上喘不止心腹胀满因伤寒时疾汗后余热不退发狂妄走不止用甘草汤下二丸潮热伤寒夜发昼止有似疟疾温浆米水下二丸风癎邪气及心风妇人血邪冷甘草汤下二丸产前要踈动不损胎气去却水银温浆水下二丸如不行再服○乆患脾毒泻血及赤白痢昼夜五七十行毎服一丸一日可两服温浆水下
　　灵砂丹【出王氏愽济方】治众疾
　　硃砂【半两】大附子【一两炮】生日橘【一两去白】麫姜【一两炮】杏仁【一两去皮尖】巴豆【春冬用一百个秋夏五十个以水五升慢煑三十沸】
