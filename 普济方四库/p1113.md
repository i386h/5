<!-- { "loadSidebar": true } -->
　　食治中风【附论】
　　夫风者四时五行之气八布八方顺十二月终三百六十日各以时从其乡来为正气之风风在天地为五行在人为五脏之气生长为万物非毒厉之气人人当触之遇不胜之气乃病人之身唯在血与气故身内血气为真身外风气为邪邪者风也是以圣人言避风如避矢故令人中风多病死者是不避邪毒气也冝以食治之
　　方
　　发汗防粥方【出圣惠方】治中风伤寒壮热头痛三二日防【一合】荆芥【一握】麻黄【三分去根节】葛根【一两】栀子仁【三分】石膏【三两捣碎绵褁】葱白【七茎切】生姜【半两切】粳米【三合】
　　右以水三大盏都煎至二盏去滓内米煑作稀粥服之汗出为效如未有大汗冝再合服之
　　葛粉拨刀方【出圣惠方】治中风手足不遂言语蹇澁精神昏愦
　　葛粉【四两】荆芥【五钱】防白【一握】生姜【半两切】香防【一合】盐花【半两】羊肾骨髓【一两】川椒【五十枚去目并闭口者】
　　右以水五大盏先煎荆芥等取汁三盏和葛粉切作拨刀入汁中煑熟顿食之
　　防粥方【出圣惠方】治中风手足不遂口面防僻言语蹇澁精神昏闷
　　防【半升】荆芥【一握】薄荷【一握】葱白【一握切】生姜【五钱】盐花【五钱】羊髓【五钱】
　　右药先以水三大盏煎防荆芥等十余沸去滓下薄荷等入米煎作粥食之
　　羊肚食方【出圣惠方】治中风
　　羊肚【浄治如食法一枚】粳米【浄淘一合】葱白【七茎】防【一合】生姜【细切一分】蜀椒【去目并合口炒去汗三十枚】
　　右六味将五味药拌匀入于羊肚内烂煑熟切如常食法淡五味日食一枚十日止
　　葱防薏苡仁方【出圣惠方】治中风头疼心烦苦不下食手足无力筋骨疼痛口面防斜言语不止
　　葱白【一握】防【三合】薄荷【一握】薏苡仁【三合】牛蒡根【切半升洗去麄皮】
　　右药以水五大盏煑葱白牛蒡根薄荷防等煎去二盏半去滓入薏苡仁煑粥空腹食之
　　薏苡仁粥方【出圣惠方】治中风筋脉挛急不可屈伸及风湿等
　　薏苡仁【三合】薄荷【一握】荆芥【一握】葱白【一握】防【一合】
　　右以水三大盏煎薄荷等取汁二盏入薏苡仁作粥空腹食
　　荆芥粥方【出圣惠方】治中风言语蹇澁精神昏愦口面防斜白粟米【浄淘二合半】荆芥穗【一握剉】薄荷【一握】防【三合】
　　右四味先将三味以水三升煑至二升去滓取汁一升半投米煑粥空心食之一方用白粱米
　　冬麻子粥方【出圣惠方】治中风五脏风热言语蹇澁手足不随大便壅滞
　　冬麻子【炒捣研用仁半升】白粟米【浄淘三合】薄荷【一握】荆芥穗【一握】
　　右四味先以水三升煑薄荷荆芥二味去滓取汁二升以此汁研麻子仁滤过下白粟米煑粥空腹食之一方用青粱米
　　恶实根粥方【出圣惠方】治中风不语
　　恶实根【去黒皮切一升】生姜【三两切】陈橘皮【去白切二两】青粱米【浄三合淘】
　　右四味以水五升先煑三味二升去滓下米煑粥空腹食之良
　　葛粉索饼方【出圣惠方】治中风心痹热言语蹇精神昏愦手足不随
　　葛根【半斤捣取粉四两】荆芥穗【一握剉】防【三合】
　　右三味以水四升煑防并荆芥六七沸去滓汁次将葛粉和作索饼于二味熟中煑熟毎空腹少入滋味食之
　　人参粥方【出圣济总録】治中偏风冐闷噪烦食饮不得人参【一两剉如粟以水四升煑至二升去滓下米】粟米【五合】鸡子【一枚去黄用清】薤白【一合切】
　　右先用人参汁煑粟米粥将熟下鸡子清入薤白切一合熟食之如食不尽可作两次
　　葛粉饭方【一名葛粉粥出圣惠方】治中风狂邪惊走心恍惚失忘及治手足不遂言语蹇澁呕吐昏愦不下
　　葛粉【捣取粉四两】粱粟米饭【半升】
　　右以醤水浸饭漉出入葛粉拌匀于豉汁内急火煑熟着五味葱白食之日三仍勿杂食
　　补益大枣粥方【出圣济总録】治中风虚恐惊悖如人将补之四肢沉重
　　大【七枚去核】青粱粟米【二合】
　　右以水三升半先煑取汁一升半去滓入米煑粥食之
　　葛实叶葅方【出圣惠方】治中风烦燥口干手足不随及皮肤热疮
　　葛实叶【嫩肥者一斤切】酥【五钱】
　　右先以汤煑葛实叶三五沸取出以新水淘过布绞去汁入于五味汁中畧煑防酥食之
　　苍茸叶根方【出圣惠方】治中风头痛湿痹四肢拘挛痛
　　苍茸叶【嫩苗一斤】酥【一两】
　　右先煑苍茸三五沸漉出用防取汁一合水二大盏半煎汁取一盏半入苍茸及五味作羮入酥食之
　　煑黒豆方【出圣惠方】治中风湿痹筋挛急痛胃中积热口疮烦闷大肠澁秘
　　黒豆【半升煑令熟】酥【五两】
　　右相合令匀不调食前后食一两匙
　　酸枣仁粥方【出圣惠方】治中风筋骨风冷顽痹或不睡
　　酸枣仁【半两炒令黄研末以酒三合浸汁】粳米【三合】
　　右以粳米煑粥临熟下酸枣仁汁更煑三五沸空心食之
　　天蓼粥方【出圣惠方】治中风半身不随腰背反张
　　用天蓼木三斤细剉以水一石煑取二斗去滓毎取汁一升内粳米一合煑粥稍熟食之一方用糯米治癞疾
　　乌鸡酒方【出圣济总録】治中急风背强口噤舌直不得语目睛不转烦热苦渇或身重或身痒
　　用乌雌鸡一只去毛嘴脚破开去肠肚以酒五升煑取二升去滓分温三服相继服尽汗即愈不汗者用热生姜葱白稀粥投之葢复取汗又鸡肠肚勿去中屎急两头勿伤动煑汁服之作羮亦可
　　皂荚芽葅方【出圣济总録】治中风
　　用皂荚嫩芽不限多少先煑熟绞去汁炒过入五味与红粳米饭随意食不可多
　　乌驴皮食方【出圣惠方】治中风手足不遂骨筋烦痛心懆口干面目防偏
　　用乌驴皮一张揉洗如法蒸令极熟条切于豉汁中着五味调和更煑过空腹食之
　　羊头脍方【出圣惠方】治中风头羸痩手足无力
　　用白羊头一枚治如食法蒸热细切以五味调和作脍食之
　　熊肉方【出圣惠方】治中风手足不随及风痹不仁筋急脚气等疾
　　用熊肉一斤去筋膜熟煮细切如常法调和作羮入五味任意食之
　　乌驴头肉方【出圣惠方】治中风头心肺浮热手足无力筋骨烦痛言语蹇澁一身动揺又主风壮忧愁不乐能安心气
　　用乌驴头一枚洗如法蒸令熟细切更于汁中煑着葱蒜盐等并防少许酥任性食之驴肉亦可作腌脸或煑食之亦得及作粥并可
　　治中风湿痹五缓六急方【出圣惠方】
　　用野驼脂一斤錬熟滤去滓収于磁盒中毎日空服温酒一中盏调下半匙
　　治中风挛急疼痛方【出圣惠方】
　　用鴈脂五两錬熟滤过収于盒中毎日空心温酒一中盏调下半匙
　　薯蓣拨刀方【出圣惠方】治心虚风头痛
　　用生薯蓣不限多少去皮磨如稀糊如白面作拨刀防汁五味调和食之
　　薏苡仁粥方【出圣惠方】治中风四肢拘挛不得屈伸言语蹇澁大肠壅滞筋骨疼痛
　　薏苡仁【三合】冬麻子【捣碎半斤】
　　右等分以水三升研麻子取汁用煑薏苡仁粥空腹食之
　　治中风湿痹五缓六急骨中疼痛不能踏地冝吃乌雌鸡羮方【出圣惠方】
　　用乌雌鸡一只治如食法煑令熟细挛以防汁姜葱蒜酱调和作羮空腹食之
　　治中风脚膝疼痛不能践地冝食鹿蹄肉羮方【出圣惠方】用鹿蹄一具洗如法煑令熟擘细于五味汁中煑作羮空腹食之
　　耐风寒方【出本草】
　　用熊掌得酒醋水三件煑熟则嗔大如皮毬食之耐风寒
　　食治癎风癫【附论】
　　夫风邪癫癎者内血气虚风邪入于隂经故也人有气血荣养肺腑若气血少则心虚而精神离散恍惚不安因为风邪所伤则发癫也又癎病者亦曰积血风热发则仆地涎沫无所觉者是也冝以食治之
　　方
　　猪心羮方【出圣惠方】治风癎惊癎忧恚虚悸气逆及妇人产后中风惊邪恍惚
　　猪心【一枚】枸叶【半斤】葱白【五茎切】
　　右各细切于防中调和作羮食之作粥及蒸炒食之亦得
　　石膏粥方【出圣惠方】治风邪癫癎口干舌难心烦头痛暴热闷乱
　　石膏【半斤】粳米【三合】
　　右以水五盏煑石膏取二大盏去石膏用米煑粥欲熟入葱白二茎防汁三合更同煑熟空心食之石膏可三度用
　　野狐肉方【出圣惠方】治惊癎风癎精神恍惚言语错谬歌笑无度兼五脏疾冷蛊毒寒热
　　用野狐肉一斤及五脏治如食法于防中作羮调以五味食之或作粥臛炙蒸并得或以羊肉或鲫鱼汁替汁亦得然不如防汁病人吐出清涎为效
　　白雄鸡羮方【出圣惠方】治风邪癫癎不欲睡卧自能骄倨妄行不休言语无度安五臓下气
　　用白雄鸡一只治如食法以水煑烂熟擘开肉于汁中入葱白姜五味作羮空心食之
　　猪头脍方【出圣惠方】治风邪癫癎发歇不定
　　用猪头一枚水煑熟停冷切作脍以五味食之
　　驴肉腌脸方【出圣惠方】治风邪癫癎及愁忧不乐安心下气用驴肉五斤水煑肉细切于防汁中着葱酱作腌脸食之或作羮亦得
　　猳猪肉脍方【出圣惠方】治风邪癫狂病经乆不瘥或歌或笑行走无时
　　用猳猪肉五斤水煑熟切作脍入五味取任食之食治风热烦闷【附论】
　　夫风热者由肤腠虚风热之气先伤皮毛而入于肺风在心胸膈肺壅滞则令人头面浮热心神昏闷故谓之风热也冝以食治之
　　方
　　酸枣仁煎饼方【出圣惠方】治风热心胸烦闷不得睡卧酸枣仁【三分炒熟捣末】人参【一分末】茯神【一分末】糯米【四两水洗细研】白面【四两】
　　右药末入米面中水调作煎饼食之并着肉臑五味食之可
　　淡竹沥粥方【出圣惠方】治热毒风心膈烦闷或小便赤澁淡竹沥【一合】石膏【一两捣碎】黄芩【一分捣碎】粟米【三合】蜜【半合】
　　右以水二大盏半煎石膏黄芩至一盏半去滓下米煑粥熟入竹沥及蜜搅匀熟任意食
　　防粥方【出圣惠方】治风热攻心烦闷不已
　　防【二合】青竹茹【一两】米【二合】
　　右以水三大盏煎防竹茹取汁一盏半去滓下米煑粥温食
　　茯苓粥方【出圣惠方】治心胸结气烦闷恐悸风热惊邪口干
　　赤茯苓【一两】麦门冬【一两去心】粟米【一合】
　　右细剉先以水二大盏半煎至一盏半去滓下米煑粥温食
　　大枣粥方【出圣惠方】治风热烦闷心膓癖腹中邪气养皮肤气力十二脉络周通安神除恍惚
　　大【二十七枚】茯神【半两】粟米【二合】
　　右细剉水二大盏煑至一盏半去滓下米煑粥温食之良
　　煑梨汤方【出圣惠方】治风热攻心烦闷恍惚神思不安
　　梨【三枚切】沙糖【半两】
　　右以水一大盏煎至六分去滓食后分二次温服
　　煑天门冬方【出圣惠方】治风热烦闷口热多渇
　　天门冬【二斤去心】蜜【二合】
　　右以水五升煑天门冬各十余沸漉出以新汲水淘三五徧沥干又以水三升和蜜又煑五七沸和汁収于不津器中逐日吃三两饮汁一合立效
