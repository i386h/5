<!-- { "loadSidebar": true } -->
　　羊肚方　治反胃食
　　羊肚【浄洗一枚】陈橘皮【汤浸去白切二两】防【半斤】葱白【十菩切】盐【少许】
　　右将四味贮入羊肚内以防系头煑熟去药拌将羊肚细切任意食之
　　猪肚羮方　治呕吐
　　猪肚【浄洗去脂膜一枚】人参【一両】陈橘【去白细切三分】生姜【去皮细切一両】芦根【细切半両】
　　右以水一斗煑芦根至七升去滓次用人参等三味贮在猪肚中以线缝合再用芦根汁煑令烂熟去药滓将猪肚细切作任意食之余汁勿弃作三五次欲尽
　　生姜粥方　治反胃呕吐不下食
　　生姜【去皮细切研一両】枇杷叶【拭去毛炙七片为末】
　　右以水二升煎至一升去滓用白粳米一合煑粥更入盐酱汁五味等空心温食之
　　人参粥方　治反胃吐酸水
　　人参【半両为末】生姜【取汁半两】
　　右以水二升煑取一升入粟米一合煑为稀粥觉饥食之
　　拨粥方　治反胃羸弱身不能动气泛醋心亦治赤白痢及水痢
　　生姜【三両研取汁】白面【四两】
　　右以姜汁和面作拨粥煑食之
　　羊肉生汤　治反胃朝食夜吐夜食朝吐诸药不差
　　羊肉【去脂膜切作生五两】大蒜【去皮细研一颗】
　　右先将蒜入盐醋蘸羊生空腹任意食之
　　薄荷馎饦方　治反胃朝食暮吐
　　紫薄荷【新者一握捣取汁】面【四两】
　　右和作馎饦煑熟空腹食之
　　羊肝方　治反胃食毕即吐出
　　羊子肝【一具切为条】磠砂【五钱取霜】
　　右调和令匀以竹杖穿炙空腹食之一方无磠砂生切羊肚五味调
　　又方
　　右用猬皮一枚炙令焦为末先以水二盏菉豆煑粥续入猬皮末一钱和服之
　　又方
　　右用苍茸不限多少嫩者端午日取煑熟作菜茹食
　　治反胃
　　右用糯米半升裹流水摆取清暴干焼为末砂糖溶令和旋吃立止
　　食鸡子法　治反胃饮食不进
　　附子一个【炮去皮脐】鸡子【三个】
　　右先将附子为粗末同水二碗煑鸡子水进为度然后取鸡子温水洗去殻令病者旋食之
　　乌鸡法　治结肠飜胃饮食入腹经宿则吐食粒不化
　　天南星【三个极大者切作三片】
　　右以纯乌鸡一只去肠并毛内南星在内以防缚定用红酒三升煑干为度去南星不用取鸡食以人参末半两调温酒送下次用糯米压之然后以平胃散多加姜枣煎神
　　食治烦热【附论】
　　夫心烦者由隂阳更虚隂气偏少阳气暴胜故也亦有风热相抟风毒攻心烦燥昏愦狂言失志宜食治之
　　方
　　生地黄粥方　治心膈虚燥烦渇不多饮食小便赤沥生地黄【一合】生姜汁【半合】粳米【二合】淡竹沥【二合】蜜【一合】
　　右将水煑粥熟下地黄姜汁煑令熟次下蜜并竹沥搅转食后良乆或临卧食
　　藕实方　治烦热去渇补中养神益气除百疾令人心神娯畅
　　藕实【三两新嫩者】甜皮【四両切】莼菜【四两切】
　　右以防汁相和作调和食之
　　鸡子方　治心下烦热止渇
　　鸡子【三枚】莼菜【一斤半】淡竹笋【四两去皮切】
　　右以防汁中相和作临熟破鸡子投入中食之
　　黒豆方　治壅毒攻心烦燥恍惚
　　黒豆　淡竹叶【五十片】枸杞茎叶【五两切】
　　右以水二大盏煑二味取一大盏去滓下枸杞叶煑熟入五味作放温食之
　　寒水石粥方　治心下烦热多渇恍惚
　　寒水石【二两捣碎】粳米【一合】牛旁根【四两切】
　　右以水四大盏煎至二盏半去滓下米煑粥食之
　　茯神粥方【出圣惠方】治心胸结气烦热或渇狂言惊悖
　　茯神【一两】羚羊角屑【五钱】粳米【二合】
　　右捣细罗为面与米同煑为粥食之
　　藿叶根方【出圣惠方】治气壅烦热或渇
　　藿叶【一斤切】葱白【一握切】
　　右以防汁中煑调和作食之
　　滑石粥方【出圣惠方】治膈上烦热多渇通利九窍
　　滑石【二两碎】粳米【二合】
　　右以水三大盏煎滑石至二盏去滓下米煑粥温食之
　　酸仁粥方【出圣惠方】治心臓烦噪不得睡卧
　　酸仁【一两捣为末】粳米【二合】
　　右煑米作粥临熟下酸枣仁末半两搅匀食之
　　玉屑饭方【出圣惠方】治胸中伏热心烦燥闷口干气逆
　　粱米饭【一盏】菉豆【四两研】
　　右将饭防粉内拌令匀入汤内煑令熟用防汁和食之
　　菘菜羮方【出圣惠方】通利肠胃除胸中烦热解酒毒
　　右用菘菜二斤煑作羮淡食之作虀食亦妙
　　葛粉粥方【出圣惠方】治胸中烦热或渇心燥
　　葛粉【四两】粟米【半升】
　　右以水浸粟米经宿来日漉出与葛粉同拌令匀煑粥食之
　　食治乆新咳【附论】
　　夫五臓六腑皆有而肺最多然肺居四臓之上外合毛皮皮毛喜受风冷故肺独易为也寒气客于肺则寒热上气喘急汗出胸满喉鸣多痰唾面目浮肿故谓肺也肝者其状左脇下痛甚则不能转侧心者其状而心痛喉中介介如鲠状甚则咽肿脾者其状右脇痛瘖瘖引于背甚者则不可转动则剧肾者其状腰背相引痛甚则欬逆此皆由风寒冷热所伤或饮食不节所至冝以食治之也
　　方
　　灌藕方【出圣惠方】益心润肺治胸膈烦燥除欬
　　生藕【五挺大者】生百合【二两】生薯药【三两】白茯苓【三两末】枣【三七枚去皮核】生天门冬【三两去心细切】面【四両】牛乳【二升】蜜【六合】
　　右将百合薯药天门冬烂研如蜜更取细次入枣肉次入茯苓次右先以酥微炒葱入粳米二合用水依寻常煑粥令稍稀空心服未差更作黄牛乳亦可
　　豆蔲粥方【出圣济总録】治伤寒后脾胃虚冷呕逆不下食
　　肉豆蔲【去殻一枚另作末】粳米【浄洗二合】
　　右先将粳米如常煑作稀粥后下肉豆蔲末搅匀顿服
　　食治虚损羸【附论】
　　夫血气者所以荣养身也虚损之人精液萎竭气血虚弱不能充盛肌肤故令人羸痩冝以饮食补益也
　　方
　　灌肠方【出圣惠方】治虚损羸痩精萎不能饮食冝吃
　　大羊肠【一条】雀児胷前肉【三两细切】肉苁蓉【半两细切酒浸】附子【一钱末】干姜【一钱末】兎丝子【二钱末】胡椒末【一钱】汉椒末【一钱】糯米【二合】鸡子白【三枚】
　　右将肉米并药末和拌令匀入羊肠内令实系肠头煑令熟稍冷切作馅子空心食之
　　羊肾饆饠方【出圣惠方】治下膲虚损羸痩腰膝疼肿或多小便
　　羊肾【两对去脂膜细切】附子【五钱炮裂去皮脐捣罗为末】干姜【一分炮裂捣末】肉苁蓉【一両酒浸一宿剖去皱皮捣末】胡椒【一钱捣末】面【三两】大枣【七枚煑熟去皮核研为膏】
　　右将药并及肾等拌和为饆饠饀防面作饆饠以数重湿纸褁于糠火中煨令纸焦药熟空腹食之良乆冝食三两匙温水饮压之
　　药肉粥方【出圣惠方】治虚损羸痩驻顔色或女人产后虚羸等疾
　　羊肉【二斤】当归【剉微炒】白芍药【五钱】熟干地黄【五钱】黄耆【五钱】生姜【一分切】粳米【三合】
　　右以精肉留四两细切余一斤十二两先以水五升并药煎取汁三升去滓下米煑粥欲熟入生肉更煑令熟用五味调和空心食之
　　雀児药粥方【出圣惠方】治下元虚损阳气衰弱筋骨不健雀児【十枚剥去皮毛剉碎】兎丝子【一两酒浸二宿曝干别捣末】复盆子【一两】五味子【一両】枸杞子【一両】粳米【二合】酒【二合】
　　右捣罗为末将雀肉先以酒焼入水二大盏次下米煑粥欲熟下药末五钱搅转入五味调和令匀更煑熟空心食之
　　耆婆汤方【出圣惠方】主大虚风冷羸弱无顔色
　　酥【一斤】生姜【汁一合】薤白【三握去须切】酒【三升】蜜【一升】熟油【一升】川椒【三合去目闭口者微炒】胡麻仁【一升研烂】橙叶【二掘】防【一升】糖【一升】
　　右先以酒浸一宿绞去滓内酒入银器中次入酥蜜油糖姜汁等煎令沸下椒橙叶胡麻慢火煎薤白黄赤色即滤去滓収瓷盒中毎日空心焼服一合
　　猪肚方【出圣惠方】补虚羸乏气力
　　肥大猪肚【一枚浄洗如食法】人参【二両去芦头】干姜【一两炮裂剉】椒【半两去目及闭口者炒去汗】葱白【七茎去须】粳米【三合一作白粱米】
　　右捣筛入米合和相得内猪肚中缝合勿令泄气以水五升入铛内微火煑令烂熟空腹食之次暖酒一中盏饮之一方兼下少饭
　　白蜜煎丸【出圣惠方】补虚羸痩弱乏气力
　　白蜜【二升】腊月猪肪【一升去膜】胡麻油【半升微熟】熟干地黄末【一升】
　　右合和以银器中重汤令可丸下之丸如梧桐子大毎服以温酒下三十丸日三服稍加以知为度乆服令人肥充好顔色
　　煎猪肪【出圣惠方】治大虚羸困极冝服
　　右用猪肪不中者半斤入葱白一茎于铫子内煎令葱黄色即止冷暖如人体空腹服顿服之令尽暖榻卧覆盖至日晡后乃食白粥稀糜过三日后更宜加服羊肝羮方
　　羊肝【一具去筋膜细切】羊脊寅肉【二条细切】麯末【一两】枸根【五斤剉以水一十五升煑取四升去滓】
　　右用枸根汁煎前羊肝等令烂入防一中盏葱白七茎切以五味调和作羮服空腹饱食之后三日慎食如上法
　　羊脊羮方　治下元乆冷反骨蒸羸痩不下食
　　白羊脊骨【一具全者椎碎】羊髓【两具碎之】羊肾【一对】
　　右用粱米一合水四升煎骨熟入羊肾一对再煎熟取去滤过将肾切入葱白五味如常羮食下米作粥亦可
　　骨汁煑索饼方【出圣惠方】治虚损羸痩下焦反冷眼昏耳聋大羊尾骨【一条以水五大盏煑取汁二盏半】葱白【七茎去须切】陈橘皮【一两汤浸去白瀼焰】荆芥【一握】面【三两】羊肉【四両细切】
　　右都用骨汁煑五七沸去滓用汁少许溲面作索饼却于汁中与羊肉煑入五味空腹食之
　　羊肉粥方【出圣惠方】治虚损羸痩助阳壮筋骨
　　羊肉【二斤】黄耆【一両剉】人参【一两去芦头】白茯苓【一两】枣【五枚】粳米【二合】
　　右先将肉去脂皮取精者内留四两细切余一斤十二两以水五大盏并黄耆等煎取汁三盏等去滓入米煑粥临熟下切了生肉更煑入五味调和空心食之
　　黄耆粥方【出圣惠方】治虚损痩弱益气力除肠风
　　黄耆【三两剉】人参【一两去芦头】白茯苓【一两】生姜【五钱】白粱米【三合】桑根白皮【一两剉】
　　右细剉和匀毎用药二两以水三大盏入枣五枚煎取一盏去滓下米煑粥空腹食之
　　苁蓉粥方【出圣惠方】治乆积虚冷阳气衰微
　　白羊肉【四両切】肉苁蓉【一两水洗切】粳米【三合】鹿角胶【炒燥三分】葱白【切七茎】鸡子【二枚】
　　右以五味汁中煑粥临熟下胶鸡子空腹食之
　　羊肾粥方【出圣惠方】治虚损羸痩
　　羊肾【一对去脂膜切】肉苁蓉【一両酒浸一宿刮去皱皮切】葱白【三茎去须切】薤白【七茎去须切】粳米【一合】
