<!-- { "loadSidebar": true } -->
　　右先将羊肾及苁蓉入少酒炒后入水二大盏半入米煑之欲熟次下葱白薤白煑作粥入五味调和空腹食之
　　羊脊骨粥方【出圣惠方】治虚损羸痩乏力益精气
　　羊连尾脊骨【一握】肉苁蓉【一両酒浸一宿刮去皱皮】兎丝子【一分酒浸三日曝干别捣末】葱白【三茎去须切】粳米【三合】
　　右剉碎脊骨水九大盏煎至三大盏去滓将骨汁入米并苁蓉等煑粥熟入葱五味调和熟即入兎丝子末及酒二合搅转空腹食之
　　苁蓉羊肾粥方【出圣济总録】治肾劳风虚面色黄黒鬂发焦干
　　肉苁蓉【一両五钱酒洗去土】羊肾【一具去脂膜细切】羚羊角【屑二两】磁石【焼赤醋碎捣烂】薏苡仁【各三两】
　　右羊肾磁石薏苡仁外剉细为三服毎服水二升半煎至二升去滓下磁石薏苡仁各一两半肾一具煑粥空心任意食之
　　羊肾羮方【出圣惠方】治羸痩虚损阳气衰弱腰疼无力乃令人肥健
　　白羊肾【一对去脂膜切】肉苁蓉【一両酒浸一宿刮去皱皮切】葱白【二茎去须切】羊肺【三两切】
　　右并于防中煑入五味作羮空腹食之
　　黄雌鸡粥方【出圣惠方】治虚损益气壮筋骨去膀胱积冷补肾气
　　黄雌鸡【一只未周年者制之如法以水五升煑取汁一升】杏仁【十枚汤浸去皮尖双仁】熟干地黄【三两剉碎与杏仁同研用酒三合研绞取汁】粳米【三合】
　　右毎用鸡汁二大盏半和米煑粥欲熟下地黄杏仁等更煑令熟空心食之
　　肉苁蓉臛方【出圣济总録】治臓腑虚损四肢乏弱不欲饮食肉苁蓉【一両酒浸一宿刮去皱皮】葱白【三茎去须切】糯米糁【一両】羊肉【三两】
　　右将苁蓉羊肉细挼和米糁及葱都依寻常煑法作羮着盐醋椒酱五味和空腹食之
　　猪肚糜方【出圣济总録】治虚损
　　猪肚肾【各一具去脂膜】人参　麦门冬【三分去心】地骨【白皮三両】
　　右除肚肾外细剉用绵裹与肚肾同入水一斗煑熟弃药取肚肾肉汁中入葱白一茎细切粳米一升用微火煑熟随意饮汁食肉
　　补药羊肝方【出圣惠方】
　　羊肝【细切一具】羊脊膂肉【细切一条】陈麯末【三両】枸杞根【五两切以水一斗二升煑取九升去滓】
　　右以枸根汁重煎令沸次入肝肉麯末并葱防汁调和渐煎如稠分作三分空腹食之
　　枸羮方【出圣济总録】治羸痩虚劳
　　枸【一斤】羊肾【一对切】羊肉【三两切】葱白【七茎切】
　　右以五味汁煑作臛空腹食之
　　猪肾羮方【出圣济总録】治诸虚羸益气
　　猪肾【一对切】枸叶【一斤切】葱白【十四茎切】猪脊膂【一条去脂膜切】
　　右以五味汁作羮空腹食之
　　雀児粥方【出圣惠方】治脏腑虚损羸阳气乏弱
　　雀児【五只治如食法细切】粟米【一合】葱白【三茎切】
　　右以炒肉次入米一合煑用水二大盏半煑作粥欲熟下葱白五味等熟空心食之
　　椒肾羮方【出圣惠方】治下焦虚损乆冷
　　汉椒【二十粒去目及闭口者酒浸一宿】白面【三両】羊肾【一对去脂膜细切】
　　右取椒面内拌匀热水中下并羊肾煑熟入五味调和作羮空腹食之
　　鸡子索饼方【出圣惠方】治虚损羸痩令人肥白光泽
　　白面【四両】鸡子【四両】白羊肉【四两炒作臛】
　　右以鸡子清溲作索饼于防汁中煑令熟入五味臛空腹食之
　　人参煑羊肉法【出圣济总録】治劳补益
　　人参【一両】枸白皮【三両】肉苁蓉【酒洗去土三分】
　　右细剉先以水三升浸药经两宿煎之去滓取汁一升细切葱白一握盐少许同羊肉半斤防一合于药汁中和匀入羊肚内从五更初煑至平旦细切食之至饱不尽续食之
　　补肾羮方【出圣济总録】治劳虚损精气絶竭
　　羊肾【一双去脂切】葱白【一分切】生姜【一分切】
　　右细切羊肾入五味葱姜如常法作羮食之
　　食紫菊法【出圣济总録】治虚劳补益
　　右用正月已后五月已前采黄花紫茎菊叶食之九月内采花隂干捣末酒粥羮任意食之
　　泽防羮方【出圣济总録】治虚劳补益
　　右用生泽防花叶切五两以水三升煑至一升半去浄滓下半肚葱防等于汁中煑香熟任意食之老羊肚乃佳
　　薏苡饼方【出圣济总録】治虚劳补益
　　右用薏苡仁熟水淘捣罗如作米粉法以肉乳汁相拌和作团如蒸饼大依法蒸熟随性食之夏月用米粉不得留经宿恐酸壊一方同羊肉作羮如常法用葱防等熟食之
　　苣胜粥方【出圣惠方】治五脏虚痩羸损益气力坚筋骨填骨髓
　　右用苣胜子不限多少拣去杂蒸暴各九遍毎取二三合用汤浸布裹挼去皮再研水滤汁煎成饮着好粳米煑作粥食之或煎浓饮浇索饼食之甚佳
　　枸煎方【出圣惠方】有人频遭重病虚羸不可平服冝服生枸杞根【细剉一斗以水五升煑取一斗五升沉清】白羊脊骨【一具细剉】
　　右以微火煎取五升去滓収瓷盒中毎取一合酒一小盏合暖毎于食前温服
　　食治五劳七伤【附论】
　　夫人有五劳七伤一曰志劳二曰思劳三曰心劳四曰忧劳五曰痩劳盖五劳则伤于五脏也凡人忧愁思虑则伤心发燥而面无精光也形寒饮冷则伤肺气促欬逆也恚怒气逆上而不下则伤肝目暗筋骨挛痛也饮食劳倦则伤脾吐逆食少不成肌肤也乆坐湿地强力入水则伤肾腰脚重疼行履不任也此则五劳证也七伤者是伤五脏六神故也肝藏魂肺藏魄心藏神脾藏意与智肾藏精与志此为七神也且五脏以七神而为主主若无脏如人无室臓若无神如室无人以此比之大可知也今言七伤者一曰隂衰二曰精清里急三曰精少四曰精消阳事不兴五曰小便苦数囊下湿痹六曰胸脇苦痛也七曰隂寒两胫厥此皆臓腑虚损表里受敌肌虚筋骨不荣故曰五劳七伤之病也冝以食调适之
　　方
　　药饼方【出圣惠方】治五劳七伤下焦虚冷小便遗精冝食啖腰肾壮阳道
　　附子【一两炮裂去皮脐】神麯【三両炒】干姜【一両炮裂剉】肉苁蓉【一両半酒拌一宿刮去皮炙干】桂心【一両】五味子【一两】兎丝子【酒浸三日暴干捣为末一两】白面【一升】黄牛乳【一升半】羊髓【三两】【二十枚煑去皮核】汉椒【半两去目及闭口者微炒去汗】酥【二两】蜜【四両】
　　右捣罗为散入面与酥蜜髓乳相和入穰熟溲于盆中盖覆勿冷通气风半日乆即将出更溲令熟擀作糊大面以上以筋子璲之即入炉中上下以火煿令熟毎日空腹食一所入酵和面更佳
　　醸猪肚方【出圣惠方】治五劳七伤羸痩虚弱
　　獖猪肚【一枚洗浄去脂】人参【一両去芦头】杏仁【一両去皮尖研】白茯苓【一两】陈橘皮【半两汤浸去白穣焙】干姜【一分炮裂】芜荑【一分】汉椒【一分去目及闭口者微炒去汗】莳萝【一分】胡椒【一分】黄牛酥【一两】糯米【五合淘折防肚大小临时加减】大【二十一枚去核切】
　　右捣罗为末毎用药一两入酥杏仁米等相和令匀入肚内以麻线缝合即于甑内蒸令熟切作片空心渐渐食之
　　药髓饼子方【出圣惠方】治五劳七伤肾气虚弱腰脚疼痛小便遗沥
　　干姜【一分炮裂剉】汉椒【半両去目及闭口者微炒去汗】桂心【一分】附子【一两炮裂去皮】诃梨勒【一分煨用皮】缩砂【半两去皮作末】蜜【一合】【一百枚去核细切】羊骨髓【五两】白面【二斤】黄牛酥【三两】
　　右捣细罗为面入诸物同和馅分为八分以溲面包褁如常作髓饼入炉上下着火煿则须彻里过熟气日空腹食之一所觉腰肾及膀胱暖则止
　　羊肾羮方【出圣惠方】治五劳七伤髓气竭絶
　　羊肾【一对去脂膜切】肉苁蓉【一两酒浸一宿刮去皱皮】生薯蓣【一两】羊髓【一两】薤白【一握去须切】葱白【半两去须切】粳米【一合】
　　右炒羊肾并髓等欲熟下米并防汁中五大盏次下苁蓉更入生姜盐等各少许煑成食之
　　蘹香角子方【出圣惠方】治五劳七伤隂菱气乏
　　蘹香子【一两】木香【一両】巴防【一两】附子【一两炮裂去皮脐】山茱茰【一两】猪肾【一对去脂膜细切】汉椒【去目闭口者微炒出汗】
　　右捣为末毎对猪肾用药末二钱入盐溲面像肝角子样修制灰内煨令熟薄茶空腹食之
　　羊肾羮方　治五劳七伤肾气不足
　　羊肾【一具去脂膜切】羊肉【三両】嫩枸叶【细切一升】葱白【三茎去须切】粳米【五両】生姜【切三分】
　　右先炒肾及肉葱白生姜欲熟下水二大盏半入枸杞叶次下米五味等煎作食之
　　羊髓粥方【出圣惠方】治五劳七伤补虚强志益气
　　羊髓【三合】羊肾【一对去脂膜细切】葱白【三茎去须切】生姜【五钱切】粳米【一合】肉苁蓉【二两酒浸一宿刮去皱皮】
　　右以炒肾及葱姜欲熟入水二大盏半次入米五味等煑作粥食之
　　葱防粥方【出圣惠方】治五劳七伤体热喘急四肢烦疼香防【三合】葱白【切半升】羊髓【一両】盐花【五钱】薄荷【三十茎】
　　右以水三盏先煎葱白四物十余沸下防汁更煎五七沸去防入米二合煑为粥空腹温服之
　　猪肾羮方【出圣惠方】治五劳七伤乍寒乍热背膊烦疼羸痩无力
　　猪肾【一对去脂膜切】生地黄【四两切】葱白【一握去须切】生姜【半两切】粳米【一合】
　　右猪肾煑及葱白欲熟者防汁五大盏入生姜下地黄及米煎作食之
　　缶鸡方【出圣惠方】治五劳七伤益下元壮气毎服经月余肌肉充盛老成少年冝服
　　黄雌鸡【一只去毛羽肠臓】肉苁蓉【一两酒浸一宿刮去皱皮切】生薯蓣【一両切】阿魏【少许炼过】粳米【二合淘】
　　右先将鸡煑烂孹去骨汁下米及鸡肉苁蓉等都煑粥入五味空心食之
　　肉苁蓉粥方【出圣惠方】治五劳七伤乆积虚冷阳事都絶肉苁蓉【二両酒浸一宿刮去皱细皮】鹿角胶【半两捣碎炒令黄燥为末】粳米【二合】羊肉【四两细切】
　　右煑羊肉苁蓉粳米作粥临熟下鹿角胶末以盐醋五味调和作两顿食之
　　萝藦菜粥方【出圣惠方】治五劳七伤隂囊下湿痒
　　萝藦菜【半斤】羊肾【一对去脂膜切】粳米【二合】
　　右以细切煑粥调和如常法空腹食之
　　羊肾粥方【出圣惠方】治五劳七伤羸痩阳气不足心神虚烦
　　白羊肾【一对去脂膜切】羊髓【二两】白粳米【二合】
　　右相和煑作粥入盐椒空腹食之
　　鹿肾粥方【出圣惠方】治五劳七伤阳气衰弱益气力
　　鹿肾【一对去脂膜细切】肉苁蓉【二两酒浸一宿刮去皱皮切】粳米【二合】
　　右以水二盏煑米作粥熟下鹿角胶苁蓉及葱白盐椒食之
　　枸杞粥方【出圣惠方】治五劳七伤庶事衰弱
　　枸杞【半斤切】粳米【二合】
　　右以防汁相和煑作粥以五味葱白等调和食之
　　鸡肝粥方【出圣惠方】治五劳七伤隂痿虚弱
　　雄鸡肝【一具细切】兎丝子【末半両】粟米【二合】
　　右以水二大盏半入五味及葱煑作粥空心食之
