<!-- { "loadSidebar": true } -->
　　五味子【一两】山茱茰【一両】干姜【炮裂一両】川椒【去目及闭口者微炒去汗】桂心【一両】
　　右捣细罗为面毎日取羊肾一对去脂膜细切入散两钱木臼内杵如泥作饀用和面稔作馄饨以水熟煑和汁食之
　　羊脊骨羮方　治肾气虚冷腰脚疼痛转动不得羊脊骨【一具捶碎以水一斗煎取五升】羊肾【一对去脂膜切】羊肉【二両细切】葱白【五茎去须】粟米【二両】
　　右炒肾肉防血即入姜葱五味然后添骨汁入米重煑成羮空腹食之
　　防酒方　治下膲风湿腰脚疼痛行履无力
　　防【二合】薤白【一握切洗去滑】附子【半两炮裂去皮脐杵末】川椒【五十粒去目及闭口】
　　右相和炒至薤熟投于三升酒中更煎四五沸毎取一小盏搅粥食之
　　猪肾粥方　治肾虚气劳损腰膝疼行动无力
　　猪肾【一对去脂膜切】米【三合】葱【少许】姜【少许】
　　右以防汁一升半煑粥入五味并酒调和如常法空腹食之
　　又枸羊肾粥方　治阳气衰腰脚疼痛五劳七伤
　　枸杞叶【一斤】羊肾【一对细切】米【三合】葱白【十茎】
　　右细切加五味煑粥如常法空腹食
　　羊脊骨羮方　治肾臓风冷腰脚疼痛转动不得
　　羊脊骨【一具捶碎】葱白【四茎去须切】粳米【四合】
　　右以水七大盏煎骨取汁四大盏漉去骨毎取汁二大盏入米二合及葱椒盐酱作羮空腹食之
　　猪肚炙方　治下膲风冷腰脚疼痛转动不得
　　猪肚【一枚汤洗】酒【一升】附子【半両炮去皮脐杵末】
　　右以椒葱盐酱并酒附子末拌和煑亦作肉炙熟空腹食之兼饮酒一两盏勿令过度
　　生地黄鸡方　治腰背痛骨髓虚不能乆立身重气乏盗汗少食时复吐利
　　生地黄【八両】饴糖【五両】乌鸡【一只】
　　右先将鸡去毛皮及肠臓细切地黄与糖相和内鸡腹中铜器贮之复置甑中蒸饭熟药成取食之勿用盐醋食肉尽即饮铜器中药汁
　　桂心酒粥方　治肾臓虚冷腰脚疼痛不可忍
　　桂心【半両末】好酒【一升】
　　右暖酒和桂心末空腹分为二度搅粥食之
　　梅实仁粥方　治腰脚疼痛不可转侧
　　梅实仁【半两研极细】米【二合】
　　右煑米令半熟即下梅实仁相和搅令匀熟空腹食之
　　婆罗粥方　治肾臓风冷腰脚疼痛
　　牛膝【一两去苖剉碎酒浸一宿】白面【四両】
　　右将牛膝于面中拌作婆罗粥煑熟十沸漉出则以熟水淘过空腹顿食之
　　白羊肾羮方　治乆积虚损阳道虚弱腰脚无力
　　白羊肾【一对去脂膜切】肉苁蓉【一两酒浸细切】
　　右相和入葱白盐酱椒煑作羮如常法空腹食
　　食治脾胃气弱不下食【附论】
　　夫脾胃者位居中宫象夫土也土生万物四藏令口其气故云人之虚者补之以味味以行气气以实志言滋形润神必归于食庄子云纳滋味百节肥焉脾养肌肉脾胃气弱即不能消化五谷气虚弱则肠鸣泄痢既多则诸藏气竭肌肉消痩百病辐凑冝以饮食和益脾胃之气滋润臓腑养于经脉祛疾之甚可谓上医故千金云凡欲治病先以食疗既食疗不愈后乃用药尔
　　方
　　醸羊肚方　治脾胃气弱不能下食冝食
　　羊肚【一枚治如常法】羊囱【一斤细切】食茱茰【半両末】人参【去芦头捣末一両】陈橘皮【一两汤浸去白穣焙】胡椒【一分末】肉豆蔲【一枚去汤用末】干姜【半两末】生姜【一两切】葱白【二十七茎切】粳米【五合淘】盐末【半两】
　　右取诸药末拌和肉米葱盐等内羊肚中以麄线系合勿令泄气蒸令极熟分三四度空腹食之和少酱醋无妨
　　羊肝饆饠方　治脾胃气弱不能饮食四肢羸痩白羊肝【一具去筋膜细切】肉豆蔲【一枚去殻末】干姜【一分炮裂末】食茱茰【一分末】芜荑仁【二分末】荜拨【一钱末】薤白【一合切】
　　右先炒肝薤欲熟入豆蔲等末盐汤防面作饆饠炉里煿熟毎日空腹食一两枚极效
　　莼羮方　治胃气弱不下食四肢无力渐羸痩
　　莼菜【四両】鲫鱼【纸褁焼熟去鳞切四两】陈橘皮【汤浸去白】生姜【一両】葱白【十四茎破】羊骨【一斤熬汁去骨】
　　右先将五味就羊骨汁中作羮空腹食之
　　豆蔲发蒸方　治脾胃气弱食即吐呕逆
　　草豆蔲仁【二枚煨】高良姜【细剉半両】生姜汁【二合】羊肉【炒臛四両】面【四両】
　　右入面溲干即便入黄牛乳调防稀稠得所灌入藕中逐窍令满即于甑中蒸熟毎饭后或临卧时少少食之
　　鹿髓煎方【出圣惠方】
　　鹿髓【五钱】蜜【三合】酥【三合】生地黄汁【四合】杏仁【三両】桃仁【三両同杏仁各汤浸去皮尖双仁研碎以酒浸绞取汁一升】
　　右煎地黄杏仁桃仁等汁鹿髓酥蜜煎如稀饧収瓷盒中毎取一匙搅粥半盏不计时食之
　　杏仁粥方【出圣惠方】治肺气疗虚羸喘息促急欬等杏仁【二十一枚汤浸去皮尖防人研碎以三合黄牛乳绞取汁】【七枚去核】粳米【二合】桑根白皮【二両剉】生姜【一分切】
　　右以水三大盏先煎桑根白皮姜等取汁二盏将米煑粥临熟入杏仁汁更熟五七沸不计时食之
　　药枣方【出圣惠方】治积年欬不差
　　枣【七枚擘破】酥【一鸡子大】莨菪【一钱水淘二遍】
　　右铛中炒令酥尽去莨菪取去皮食之良日三五服一方无莨菪
　　药饼方【出圣济总録】治多年肺气欬
　　羊子肝【一枚分为四片】麝香【末二钱】腻粉【一钱】
　　右和面褁焼熟空腹食之时以冷水更换浸两手良乆即住来日早晨转下恶物有虫如头发相似为騐
　　猪□方【出圣惠方】治上气欬胸膈烦满气喘
　　猪【细切一具】生地黄【捣破六両】饧【四两】
　　右先以炒猪即下地黄姜葱盐防熟下汤以瓷器盛毎日吃半盏许
　　食猪肾方【出圣济总録】治乆欬不差
　　猪肾【二具毎具上作十四孔】蜀椒【去目及闭口者二十八粒内肾孔中】
　　右以湿纸褁煨令匀熟去椒细嚼食之
　　猪酒方【出圣惠方】治肺气欬上气乆不差
　　猪【细切二具】大【去皮核三十枚】
　　右以无灰酒三升同浸秋冬七日春夏三日布滤去滓随意温服
　　杏仁饧粥方【出圣惠方】治上气欬
　　稀饧【三合】杏仁【二两汤浸去皮尖防人熬研成膏】
　　右相和得所毎取一匙搅粥半盏不计时食之
　　又方【出圣惠方】
　　生姜汁【五合】沙糖【五両】
　　右煎令相和毎服一匙搅粥半盏不计时食之
　　醍醐方【出圣惠方】治一切肺病欬唾浓血不止
　　右用真酥不拘多少炼三次取醍醐毎服一合差中邪风皮肤瘙痒温酒调服
　　治欬乆不差【出圣济总録】
　　右用猪一具薄切入竹筒于糠火中炮令极熟食饭后吃之
　　治劳痩温中补不足咳【出本草】
　　右用萝卜和羊肉鲫鱼煑食之
　　食治眼痛【附论】
　　夫目者肝之官肝藏于血荣养于目腑臓劳伤血气俱虚不能荣养于目故目暗也若风热之气在于臓腑虚实不调故上冲于目则令赤痛乆不能差变生肤翳者眼睛上有物如蝇翅是也冝以食疗之
　　方
　　竹叶粥方【出圣惠方】治膈上风热头目赤痛目视竹叶【五十片洗浄】石膏【三两】沙糖【一両】浙粳米【二両】
　　右以水三大盏煎石膏等三味取二盏去滓澄清用煑粥熟入沙糖食之
　　猪肝羮方【出圣惠方】治肝臓虚弱逺视无力补肝
　　猪肝【一具细切去筋膜】葱白【一握去须切】鸡子【三枚】
　　右以防汁中作羮临熟打破鸡子投在内食之
　　蔓菁子粥方【出圣惠方】补中明目利小便
　　蔓菁子【二合】粳米【三合】
　　右捣碎入水二大盏绞滤取汁着米煑粥空心食之
　　莲实粥方【出圣惠方】益耳目聪明补中强志
　　嫩莲实【五钱去皮细切】粳米【三合】
　　右先煑莲实令熟次以粳米作粥熟入莲实搅匀热食之
　　苍茸子粥方【出圣惠方】治目暗耳鸣
　　苍茸子【半两】粳米【半両】
　　右捣苍茸子烂以水二升绞滤取汁和米煑粥食之或作散煎服亦佳
　　青羊肝方【出圣惠方】
　　右用青羊肝一具细切水煑漉干以盐酱醋调和食之立见效
　　又方【出圣惠方】
　　右用葱子半升炒熟捣细罗为散毎服用一匙以水二盏煎取一盏去滓下米煑粥食之
　　马齿实拌葱豉粥方【出圣惠方】治青肓白翳明目除邪气利大肠去寒
　　右用热马芽实一斤捣为末毎服一匙煑葱防粥和匀搅食之马齿菜作羮粥吃并明目极佳
　　乌鸡肝粥方【出圣惠方】治肝臓风虚眼暗
　　右用乌鸡肝一具细切以防汁中和米作羮粥食之
　　兎肝粥方【出圣惠方】治目暗青肓明目
　　右用兎肝一具细切以防汁中作粥空腹食之以效騐为度
　　栀子仁粥方【出圣惠方】治热发眼赤痛
　　右用栀子仁一两捣为末为四分毎服用米三合煑为粥临熟时下栀子末一分搅匀食之
　　鸡头实粥方【出圣惠方】益精气强志意聪明耳目
　　右用鸡头实三合煑令熟去殻研如膏入粳米一合合煑粥空腹食之
　　食治耳鸣聋【附论】
　　夫耳鸣耳聋者肾为足少隂之经而藏精其气通于耳耳宗脉之所聚若精气调和则肾气强盛五音分时若劳伤血气兼受风邪损于肾藏而精气脱则耳聋也血气不足宗脉则虚风邪乗虚随入耳中与气相击则为耳鸣也
　　方
　　猪肾粥方【出圣惠方】治肾臓气惫耳聋
　　獖猪肾【一对去脂膜切】葱白【二茎去须切】人参【一分去芦头末】防风【一分去芦头末】粳米【二合】薤白【七茎去须切】
　　右将药末并米葱薤白着水下锅中煑粥临熟拨开中心下肾莫搅动慢火更煑乆入五味空腹食之
　　羊肾羮方【出圣惠方】治耳聋耳鸣
　　羊肾【一对去筋膜细切】生山芋【四両去皮】葱白【一握擘破】生姜【一分细切】
　　右作羮如常法食之空腹饮
　　菖蒲羮方【出圣济总録】治耳聋耳鸣如风水声
　　菖蒲【二两米泔浸一宿剉焙】猪肾【一对去脂膜及筋细切】葱白【一握擘破】米【淘三合】
　　右以水三升半煑菖蒲取汁二升半去滓入猪肾葱白及五味作羮如常法空腹食
　　人参粥方【出圣济总録】治耳聋耳虚鸣
　　人参【一合末】防风【去又为末一分】磁石【二両捣碎绵褁】猪肾【一对去脂膜细切】
　　右先将磁石于银器中以水一斗煑取三升入猪肾及粳米五合如常法煑粥熟入煎二味更煑数沸空腹服
　　磁石羊肾粥方【出圣济总録】治耳聋养肾藏强骨气益精髓除烦热
　　磁石【半斤捣碎淘三徧绵褁置器中】羊肾【一对去脂膜研烂】米【三合】
　　右用水五升先煑磁石取汁二升去磁石下羊肾及米煑粥临熟入酒一合调和如常法空腹食
　　猪肾羮方【出圣济总録】治耳聋耳鸣如风水声
　　猪肾【去筋膜细切一对】蜀椒【去目及闭口者炒出汗三十粒】陈橘皮【半分洗切】
　　右用五味汁作羮空腹服
