<!-- { "loadSidebar": true } -->
　　鹿肾粥方【出圣惠方】治耳聋补肾气
　　鹿肾【一对去脂膜研烂】米【三合】
　　右于防汁中五味调和煑粥如常法空腹食
　　磁石肾羮方【出圣惠方】治乆患耳聋养肾臓强骨气
　　磁石【一斤捣碎水淘去赤汁绵褁】猪肾【一对去脂膜细切】
　　右以水五升煑磁石取二升去磁石投肾调和以葱防姜椒作羮空腹服之作粥及入酒并得磁石常用煎之
　　白鹅膏粥方【出圣惠方】治五臓气壅耳聋
　　白鹅脂【二両】粳米【三合】
　　右和煑粥调以五味葱防空腹食
　　乌鸡脂粥方【出圣惠方】治耳聋乆不差
　　乌鸡脂【一両】粳米【三合】
　　右相和煑粥入五味调和空腹食之乌鸡脂和酒饮亦佳
　　鲤鱼脑髓粥方【出圣惠方】治耳聋不差
　　鲤鱼脑髓【二両】粳米【三合】
　　右煑粥以五味调和空腹食之
　　干柿粥方【出圣惠方】治耳聋及鼻不闻香
　　干柿【三枚细切】粳米【三合】
　　右于防汁中煑粥空腹食之
　　食治三痟【附论】
　　夫痟渇者有三般一者痟渇二者痟中三者痟肾若饮水多者小便又少名曰痟渇若吃食多不甚渇小便数消痩名曰痟中若渇饮水不絶甚者腿膝痩弱小便渇者有脂液名曰痟肾此盖由积乆嗜食咸物炙肉饮酒过度皆成痟渇然大寒凝海唯酒不氷明其酒性酷热物无以喻如此之味酒徒躭嗜不离其口酣醉已后制不由已饮噉无度加以醋酱不择酸咸积年长夜酣饮不休遂使三膲猛热五臓干燥木石犹且燋枯如何人能不渇治之愈不愈属在病者若能如方节慎旬日而瘳不自保惜死不旋踵方虽效騐其如不慎者何其所慎者有三一酒二房三咸食热面能慎此者虽不服药自可无他不知此者纵使金丹玉粒亦不可救矣良可悲夫宜深思之今以饮食调治以助药力也
　　方
　　羊肺羮方　治三痟小便数
　　羊肺【一具治如食】精羊肉【五両切】粳米【半合】葱白【五茎】生姜【少许】盐醋【各少许】
　　右相和依常法作羮饱食之
　　治痟渇饮水不止方
　　黄丹【三分】根【一两末】葱白【一握切】白面【五两】薤白【一握切】
　　右黄丹等末水和面防馎饦先煑葱薤白令烂熟即内馎饦煑之令熟即并汁食之
　　羊骨汤方　治痟渇
　　羊脊骨【一具连喉者】防【一升】白粟米【一升】薤白【一握切】
　　右各分作两处煑毎度用水六升煑至三升去滓渇即温汁量意饮之以差为度
　　杏酪粥方　治三痟心热气逆不下食
　　杏酪【煎极浓一升】黄牛乳【一升】大麦【二合折令细滑】
　　右依常法煑粥食之入饧沙糖和之更大美也
　　藕实羮方　治痟渇烦燥狂言目
　　藕实【去皮半斤】薄荷【一握】莼菜【半斤】
　　右于豉汁中作羮入五味食之
　　煑兎方　治痟渇神效
　　兎【一枚】新桑根白皮【半斤细剉】
　　右剥兎去皮及肠胃与桑白皮同煑烂熟为度尽力食肉并饮其汁即效
　　麦豆方　治痟渇
　　大麦仁【半斤】菉豆【半斤水浸退去皮】
　　右净淘于星月下各贮一铛中用水二升慢煑熟次取菉豆过麦仁铛中同煑令烂并汁収在瓷瓶内渇即饮后仍吃三两匙麦仁緑豆尤妙
　　藕蜜浆方　治痟渇口干心中烦热并散积血
　　生藕【去皮节切】錬蜜【各半斤】
　　右新汲水一升半化蜜令散内藕于蜜中浸半日许渇即量意食藕并饮汁
　　根羮方　治痟渇口干心神烦燥
　　根【生嫩者洗细切】冬【去瓤细切各半斤】
　　右以水六升入盐防半升煎至五升去防下前二味入醋作羮分三度食之
　　粉方　治痟渇
　　右用根多取削去皮于新瓦中磨讫以水淘生细绢袋摆如造米粉法曝干热渇时冷水调下一钱许服之大效二月三月八月九月造佳用田螺活者要一升水一斗煑至二升不问食前后稍稍饮汁又一方用田螺五升水一斗半浸经宿渇即饮汁毎日须一度易水并螺一方用米一合煑作粥食之
　　盐防饮【出圣恵方】治痟渇
　　右用浓煎盐豉汁停冷渇即饮之
　　又方【出圣济总録】
　　右用粟米炊饭频食之佳
　　又方【出圣恵方】
　　右用火麦仁炊饭或煑粥食之佳小麦亦得水淘食之良
　　又方【出圣济总録】
　　右用青小豆净淘煑粥食之和饮食亦得
　　又方【出圣惠方】
　　右用牛乳饮一小盏马乳亦得生饮令人利熟饮令人渴
　　蒸鹿头方　治痟渇口干
　　右用鹿头一具治如食法蒸熟以酱醋食之
　　黄雌鸡粥方　治痟渇口干小便数
　　右用黄雌鸡一只治如食法烂煑取肉随意食之其余汁和豉作粥食之亦妙
　　生萝卜粥方　治痟渇发动无时饮水不足
　　右用萝卜五枚捩取汁一大盏搅粥作饮频吃甚有效
　　野鸡肉汁方　治消渇舌燋口干小便数
　　右用野鸡治如食法以水五大盏煑取三大盏渇即旋取汁饮之肉任性食
　　菉豆汁方　治痟渇小便如常
　　右用菉豆二升净淘用水一斗煑烂研细澄滤取汁于早晩食前各服一小盏如觉小便浓即差
　　胡豆汁方　治痟渇
　　右用胡豆二合煑取汁勿用盐随意食之
　　粱米粥方　治痟渇及吐血心闷
　　右用青梁米半升净淘粳米亦得以水三升煑稀粥时饮之以差为度烂研取泔饮之亦可
　　葵虀汁方　治痟渇心闷
　　右用葵一束洗汤内畧煑过别煑粟米汁如常腌虀法熟渇即饮汁以差为度
　　地黄花粥方　治痟渇
　　右用地黄花隂干罗为末毎用粟米两合净淘煑为粥熟入末三钱半搅匀更煑令沸任意食之




　　普济方卷二百五十八
<子部,医家类,普济方>
　　钦定四库全书
　　普济方卷二百五十九　明　周王朱橚　撰食治门
　　食治水肿病【附论】
　　夫肾主于水脾胃俱主于土土性尅水脾与胃合胃为水谷之海若胃虚不能传化使水气渗溢经络浸渍腑脏脾得水湿则病不能制于水故气独归于肾三膲不防经络闭塞水谷溢于皮肤而令肿也冝以食治之
　　方
　　赤小豆羮方【出圣惠方】治水气腹大脐肿腰痛不可转动赤小豆【五合】桑根白皮【三两剉】白术【二两】鲤鱼【一头三斤洗治如常】
　　右水一斗都一处煑鱼熟取出鱼尽食之其豆亦冝吃勿着盐味其汁入葱白生姜橘皮入少醋调和作羮食之甚效
　　鲤鱼粥方【出圣惠方】治水肿利小便
　　鲤鱼【一头重可一斤去肠净洗】商陆【二两剉】赤小豆【三合】紫苏茎叶【二两】
　　右于浄锅内着水五大盏都煑鱼烂熟空腹食之其汁入葱白生姜橘皮及少醋调和作羮食之其豆亦冝吃甚妙
　　海蛤索饼方【出圣惠方】治水肿
　　海蛤【研如面一两】甘遂【三分为末绢罗如面】郁李仁【汤浸去皮微炒研末一两一分】
　　右以桑根白皮一两用水二升煑如嫩即加干枣三十枚擘破同煑取一升去滓取入前件药和如作索饼法煑令熟防冷暖得所空腹服食须臾快利小便甚多勿怪
　　黒豆粥方【出圣惠方】治水气利小便除浮肿
　　黒豆【半升】桑枝【剉半升】构枝【剉半升】
　　右以水五大盏煑取二大盏去滓毎取汁一盏入米一合煑作粥空心食之
　　又方【出圣惠方】
　　鲤鱼【一头重可一斤去鳞肠肚浄洗】赤小豆【半升淘令浄】冬麻子【半升水研滤取汁一升】
　　右先以水四大盏煑鱼豆欲熟入麻子汁更煑十余沸出鱼空腹食之其豆汁并冝食之
　　又方【出圣惠方】
　　商陆【汁三合】生姜【汁一合】生地黄【汁三合】
　　右相和煎三五沸毎取二合搅粥半盏空心食之
　　羊肉臛方【出圣惠方】治水肿
　　羊肉【细切三两】商陆【去皮切半斤】
　　右先以水三大盏煑商陆至二升去滓下肉煑入葱防盐等作臛如常法任意食之商陆赤者有毒慎不可用
　　白鸡汤方【出圣济总録】治腹大水肿利小便
　　白鸡【一只】赤小豆【一升】
　　右治如食法以水三升煑豆并鸡熟之食其汁稍饮令尽
　　麻子粥方【出圣惠方】治风水腹大脐肿腰痛不可转动亦治脚气肿暴咳小便澁痛虚劳补益
　　冬麻子【取汁半升】粳米【三合】
　　右以麻子汁和米入姜葱防椒等煑作稀粥空腹食之
　　又方【出圣惠方】
　　郁李仁【一两半捣却以水和取汁】薏苡仁【二合】
　　右以郁李仁汁煑薏苡仁作粥空腹食之未愈更作
　　饼子方【出圣济总録】治水气面及腹微肿及未曽服药者
　　郁李仁【汤浸去皮炒熟二两】甘遂【酥炒令熟三分】
　　右捣罗为末用大麦面一两药末一两水和作饼子湿纸褁煨熟空腹服食须臾快利即止
　　商陆粥方【出圣济总録】治水气
　　右用商陆去皮剉二两以水三升煑取一升去滓入以细粟米一合煑成粥空腹食之微利为度
　　焼冬方【出圣济总録】治卒肿满身面皆洪大
　　右用黄土厚泥冬火焼令熟去土食之
　　猪肝方【出圣济总録】治浮肿胀满不下食心闷脚气肿右用猪肝一具切作胾脔着葱防姜椒盐等令乘热食之脚气肿细切猪肝水洗拭干大蒜食之良
　　治脚肿气转上入腹垂死方【出圣惠方】
　　右用赤小豆一升淘令浄以水三升煑熟去豆取其汁浸脚即重暖用之其豆食之亦妙
　　治十肿水病不差垂命方【出圣惠方】
　　右用猯猪肉半斤细切以粳米三合水三升入葱防及椒姜作粥毎日空腹食之
　　又方【出圣惠方】
　　右用青头鸭一只剥去毛足头及肠洗浄和粳米煑之令熟着五味姜葱豉任意食之
　　治水气浮肿小便澁方【出圣惠方】
　　右用鲤鱼一头重一斤者治如食法煑令熟取汁入以冬葱白作羮食之一日尽再作食
　　治水气浮肿腹胀小便澁方【出圣济总録】
　　右用水牛蹄一只治如食法煑熟剉碎作羮空心腹食之水牛皮细切蒸熟姜醋食之亦可
　　食治脚气【附论】
　　夫脚气者晋魏已前名为缓风古来无脚气名后以病从脚起初发因肿满故名脚气耳又有不肿而缓弱者行即卒倒渐至不仁毒气隂上攻心便至危困急不旋踵寛延嵗月然卽缓风毒气得其总称矣此病状证尤多经方备证今冝以食治之
　　方
　　橘皮粥方【出圣惠方】治脚气心胸壅闷气促不食
　　陈橘皮【一两汤浸去白焙】紫苏茎叶【一两】大腹皮子【三枚】桑根白皮【一两】生姜【三分切】粳米【二合】
　　右细剉以水三大盏煑取一盏半去滓下米煑粥空心食之
　　郁李仁粥方【出圣惠方】治脚膝痹气大便风澁
　　郁李仁【二十一颗汤退去皮研如膏】粳米【三合浄拣淘】蜜【一合】生姜【捣汁半合】
　　右以水一升煑粳米令熟次入郁李仁姜蜜等空腹食之如食不尽即日中再食之
　　防榔粥方　治脚气喘闷大肠壅澁
　　白防榔【熟水磨一颗】粳米【净淘一合】生姜【汁半合】蜜【一合】
　　右以水半升煑米令熟次下蜜并防榔生姜等汁同煑为粥空腹食之
　　苁蓉羮方【出圣济总録】治丈夫乆积虚损阳气衰腰脚疼痛无力
