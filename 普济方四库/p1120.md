<!-- { "loadSidebar": true } -->
　　肉苁蓉【温水洗去圡细切一两】白羊肾【一对去脂膜切】葱白【七茎擘】羊肺【二两切】
　　右入五味汁作羮空腹食之
　　炙肚方【出圣济总録】治下膲风冷腰脚疼痛
　　猪肚【一枚治如食法切为脔】酒【半升】葱白【七茎切细】
　　右以五味酱等拌炙熟空腹食之
　　鲤鱼羮方【出圣惠方】治脚气冲心烦懆言语错谬
　　鲤鱼【一头治如食法】莼菜【四两】葱白【二合】
　　右调和防汁作食之一方服葱白
　　马齿苋方【出圣惠方】治脚气头面浮肿心腹胀满小便澁少
　　马齿苋【洗浄四两】粳米【一合】酱汁【半合】
　　右以水三大盏先煑粳米次下马齿苋菜熟入酱汁调和食之日冝一次
　　鹿蹄方【出圣惠方】治脚气风冷湿痹四肢挛急脚痛不得践地
　　鹿蹄【一具浄洗剉碎】牛膝叶【剉碎半斤】
　　右以豉汁五升先煑鹿蹄令熟次入牛膝叶及葱白五寸拍破兼入椒姜末各一钱同煑至二升调和旋旋食之
　　牛膝粥方【出圣惠方】治风湿下注腰膝无力疼痛
　　牛膝叶【切一斤】粟米【五合】
　　右以防汁中相和煑作粥入少五味调和空腹食之恐食不尽两度食之
　　紫苏子粥方【出圣惠方】治脚气浮肿胀满不下食及小便不通
　　紫苏子【三合】粳米【一合】
　　右以水三大盏研取汁去滓入净淘粳米一合煑粥初熟时入豉椒姜各少许搅和空腹食之
　　生栗子方【出圣惠方】治脚气肾虚腰脚无力冝吃
　　右用栗子不限多少布袋盛悬令干毎日平明吃十有余颗次吃猪肾粥佳
　　獖猪肝方【出圣惠方】治脚气上冲入腹
　　右用獖猪肝一具去脂膜细切以蒜虀五味调和空心食之如食不尽分为三两遍食亦得
　　又方【出圣惠方】
　　右用水牛犊子头蹄治如食法蒸令极熟停冷任性食之
　　豉心方【出圣惠方】治风毒脚气膝胫挛急骨节痛
　　右用豉心五升九蒸九曝以酒一斗半浸经宿毎取用一小盏搅粥食之
　　楮皮粥方【出圣惠方】治脚气
　　右用楮白皮微炙细切三升以水三升煎取一升半即去滓澄清入白粳米一合淘净煑粥空心服
　　食治五淋【附论】
　　夫五淋者石淋劳淋血淋气淋膏淋是也此皆由肾虚而膀胱热也肾虚则小便数膀胱热则水澁淋沥下宣故谓之淋也小便数又多者此由下膲虚冷故也肾主水与膀胱为表里肾气衰不能制其津液脬内虚冷水不下禁故令小便数而多也冝以食治之
　　方
　　酥粥方【出圣济总録】治小便淋痛
　　真酥【一两】白茯苓【二两捣如麻子粒大】滑石【三两如麻子粒大】生姜【一两湿纸褁灰火煨】葱白【三七茎去须叶细切】
　　右先以水四升煑后四味至二升以生绢滤去滓取清更入浆水一升粟米三合浄淘煑作粥粥将熟方入酥搅匀取熟空心任意食之
　　生地黄粥方【出圣惠方】治小便出血碜痛
　　生地黄【汁二合】蜜【三合】车前子叶【取汁三合】米【一合】
　　右先以水一大盏半煑成粥次入诸药汁及蜜更煎三两沸分为二服
　　粟酥粥方【出圣惠方】治小便不通
　　粟米【一升净淘】酒【一升】酥【无好酥以熟油一两代之】葱白【一握细切】
　　右浆水五升煑粟米为粥将熟下酒并酥葱更煑取熟令病人空服恣意食之或腹痛无害但行三五十歩即通为效
　　青头鸭羮方【出圣惠方】治小便淋沥澁少疼痛
　　青头鸭【一只浄去毛并肠肚骨等细切】莱菔子【四两须细切】冬【去皮穰细切四两】葱白【四两细切】
　　右浓煎豉汁二斗煑鸭肉熟入冬等三味更煑取熟更入盐醋空心任意食之
　　车前子叶羮方【出圣惠方】治热淋及小便出血茎中痛车前子叶【择取一斤细切】葱白【一握细切】粟米【三合淘净】
　　右以豉汁五升煑令沸先下米煑熟次下车前子叶葱白和作羮入少盐醋空腹食之或煑为粥亦得
　　葵菜粥方　治诸淋小便赤澁茎中疼痛
　　葵菜【择取叶并嫩心三斤细切】粟米【三合净淘】葱白【去须叶一握细切】
　　右以水五升先煑葵菜至三升绞去葵菜取汁下米并葱白更入浓煎防汁五合同煑为粥空心顿食之不尽分为两度一日取尽
　　冬麻子粥方　治五淋小便澁少疼痛
　　冬麻子【二合】葵子【一合】米【三合】
　　右研二味以水二大盏淘绞取汁和米煑粥着葱白熟食之良
　　真酥粥方【一方浆水粥】治热淋小便不便
　　真酥【一两】粟米【三合浄淘】淡浆水【三升】
　　右以浆水煑米作粥粥将熟下酥更煑取熟适寒温空腹恣意食之
　　冬羮方　治五淋小便疼痛壮热腹胀气闷
　　冬【去皮穰一斤细切】葱白【一握细切】冬麻子【一升先研碎】
　　右以水三升漉麻子成浆生绢滤取汁煑冬葱白作羮熟入少许盐醋空心食之
　　青小豆方　治小便不通淋沥
　　青小豆【半升】冬麻子【三合捣碎以水三升淘绞取汁】陈橘皮【一分末】
　　右以冬麻子汁煑橘皮及豆令熟食之
　　鳬葵粥方　治热淋小便不利
　　鳬葵【择取叶二斤细切即水中荇叶也】粟米【半升净淘】
　　右先用盐豉汁五升煎令沸下米煑十余沸下鳬葵煑作粥空心任意量多少食之
　　葱白粥方　治小便不通
　　葱白【去须叶一大握细切烂研生布绞取汁】白粳米【两合净淘又青粱米亦得】
　　右以水二升半煑米作粥粥将熟下葱汁更煑取熟空心温食之良乆即通
　　榆皮索饼方　治淋小腹结痛小便不通
　　榆皮【去粗皮细切二两】白面【四两】
　　右以水二升煑榆皮至五合绞去滓取汁和面作索饼于浓煎盐豉汁中熟煑空心食之续以熟葱茶投之
　　粳酥粥方　治乆淋不差冝食
　　真酥【三合】芜荑仁【微炒别捣末三钱半】
　　右先取白粳米半升净淘量水多少煑粥熟下酥并芜荑末搅匀任意食之食不尽分作两度
　　葡萄煎方　治热淋小便澁少碜痛沥血
　　葡萄【绞取汁五合】藕汁【五合】生地黄汁【五合】蜜【五两】
　　右相和煎如稀饧毎于食前服二合
　　黄雌鸡肉粥方　治膀胱虚冷小便数不禁补益五脏黄雌鸡【一只去毛肠脏】粳米【一升】黄耆【一两剉】熟干地黄【一两剉】
　　右同煑令极熟去药及擗去鸡骨取汁并肉和米煑粥入盐酱一如食法调和空腹食之作及馄饨任意食之亦得
　　生薯药羮方　治下焦虚冷小便多数痩损无力
　　生薯药【半斤切】薤白【半斤去须切】
　　右于豉汁中煑作如常调和食之
　　治小便羮方
　　生山芋【半斤削去皮】薤白【一握切】
　　右以豉汁煑羔入五味如常法空腹食一方有小豆叶嫩者可无薤白食之
　　治小便数下膲虚冷方
　　羊肺【细切一具】羊肉【切四两】
　　右入五味作羮空腹食之一方去羊肉
　　治小便数下膲虚冷方
　　右用生山芋半斤削去皮拍碎慢火煎酒二升酒正沸下山芋入盐椒葱白空腹食之
　　小豆叶羮方　治小便数多
　　右用小豆叶一斤细切于豉汁中煑调作羮食之
　　小便数方【出圣惠方】
　　右用鸡肠菜一斤豉汁中入五味煑食之
　　治小便赤澁脐下急痛
　　右用牛犊蹄煑熟热吃甚利小便
　　食治一切痢疼【附论】
　　夫一切痢者由荣卫不足肠胃虚冷冷热之气乘虚入胃客于肠间肠虚即泄也此皆由饮食生冷脾胃虚弱不能制其水谷故糟粕不结聚而变为痢也冝以食治之
　　方
　　猪肝方【出圣济总録】治冷劳下痢脓血痩怯不能食
　　獖猪肝【一具水洗去筋膜令净切作栁叶片】鳖甲【去裙襴米醋慢火炙一两】柴胡【去毛三分】甘草【半两炙剉】乌梅肉【半两炒】人参【半两】白术【三分】胡黄连【一两】干姜【炮半両】陈橘皮【汤浸去白半两】诃梨勒【炮去核半两】芜荑【炒半两】
　　右除肝外罗为末将肝与药末拌和令药在肝上即旋串慢火炙令香熟空腹食之如渇即将药末煎汤服亦得效
　　炙肝散方【出圣惠方】治积冷气痢下脓血肌痩不能饮食猪肝【一具去筋膜】木香【半两】人参【去芦头半两】白术【半两】黄连【去须微炒半两】干姜【炮裂剉半两】诃梨勒【煨用皮半两】陈橘皮【汤浸去白焙半两】芜荑【半两】乌梅肉【三分微炒】
　　右细罗为散将肝切作片子以药末一两掺令匀即旋以串子炙令香熟空腹食之如渇即煎人参汤温服之
　　食羊肉方【出圣惠方】治劳伤泄痢暖腰腹缩小便
　　精羊肉【八两切作馅】肉苁蓉【微炒二钱半】莳萝【末半两】干姜【炮裂二钱半】附子【炮裂去皮脐细切半两】胡椒【一钱】荜拨【一钱】诃梨勒【炮去核一钱】芜荑【微炒半両】白面【五斤】
　　右罗八味为末以肉并药末等相和拌匀分作四剂毎剂以面褁之撮合微拍令扁用湿纸褁入煻灰火中煨令熟空心食之以饱为度
　　羊脂粥方【出圣惠方】治赤白痢乆不差困劣烦渇甚者羊脂【一两】猪脂【一两】黄牛脂【三两】葱薤【毎五茎切去须】生姜【一分切】莳萝【末一钱】汉椒【去目及闭口者微炒捣末半钱】
　　右先将脂等与葱薤生姜同炒次用水入粳米三合煑成粥入莳萝椒末搅匀空腹顿食之
　　六味鲙方【出圣济总録】治冷痢白如鼻涕脐腹切痛不可食鲫鱼【去鳞切鲙十两】干姜【炮一分】荜拨【一分】陈橘皮【汤浸去白焙一分】胡椒【炒一分】莳萝【一分】
　　右除鱼外为细末先将豉汁八合煎令熟次入药末五钱再搅和煑乘热空心顿服
　　猪肝饆饠方【出圣惠方】治冷劳气痢痩甚
　　猪肝【一具勿着水去脂膜切作栁叶片子】干姜【炮裂一两】芜荑【微炒一两】陈橘皮【汤浸去白炒令淡黄色一両】诃梨勒【炮去核二钱】缩砂仁【二钱】
　　右除猪肝外捣罗为末糁肝片上拌令匀用面褁作饆饠以三重湿纸褁安于煻灰火中煨取熟空心饱食之
　　黍米粥方【出圣惠方】治诸痢不差
　　黍米【二合】蜡【一两】羊脂【一两】阿胶【一两捣碎炒令黄燥为末】
　　右煑黍米作稀粥临熟投阿胶蜡羊脂搅令消空腹食之
　　粳米饮【出圣济总録】治冷痢寒结不散日夜无度
　　仓粳米【净淘控干四合】薤白【七茎】羊肾脂【五两】豉【用水四升煎取去滓澄清】
　　右肾脂煎薤白令熟入防汁与米同煑空腹食之
　　蜡薤饼方【出圣惠方】治赤白痢及水痢
　　白蜡【一两一分】鸡子【三枚取黄】薤白【五茎细研】白面【三两】
　　右以鸡子黄与薤白面等调作饼子用蜡代油煎取熟空心食之
　　猪子饼方【出圣济总録】治脾胃气虚下痢痩弱
　　猪子肝【一叶】芜荑【研一分】胡椒【为末一分】干姜【炮为末半两】
　　右薄起肝糁三味药面褁更以纸褁水湿慢灰火中煨熟去面空腹食之
　　食羊肉方【出圣济总録】治休息痢
