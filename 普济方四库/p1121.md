<!-- { "loadSidebar": true } -->
　　羊肉【去筋膜取精者薄切令作片子四两】胡粉【半两】胡黄连【半两】大【煑去核并皮二十颗】
　　右除羊肉外先研如泥却别碾胡黄连作末并胡粉一处和枣作团以湿纸包裹于糖火煨令干熟取出捣罗为末毎服三钱半匀糁羊肉片子中将湿纸褁煨令香熟食之不过三服效
　　阿胶碁子方　治泄痢
　　阿胶【炙燥为末一两】干姜【炮裂为末半两】薤白【煑烂细研七茎】
　　右以面五两拌薄切如碁子大熟煑空腹食少入五味调和亦得
　　赤石脂面方　治冷痢不止
　　赤石脂【细研半两】云母粉【半两】面【五两】
　　右以水拌和切作条子熟煑分两服食之着盐醋椒葱亦得
　　羊肝子方　治水痢
　　羊肝【细切五两】芜荑【微炒少许】薤白【细切七茎】
　　右入少五味以白面褁依食作子熟空心食之
　　胡椒馄饨方　治气痢
　　胡椒【半两】干姜【半两】诃梨勒皮【四枚】
　　右罗为末取精羊肉四两细切和药以面褁作小馄饨子煑熟空腹食之以饱为度
　　粥饮方　治诸痢疾水泄霍乱并泄血后困顿不识人冝补虚正气
　　黄耆【细切二两】人参【一两】米【二合】
　　右剉二味如麻豆大以水三升同煎取二升去滓下米煑粥服之
　　鲫鱼鲙方　治赤白痢
　　小鲫鱼【一斤如常作鲙法】蒜醋【少许】椒姜盐【少许】
　　右先将鱼切作薄片以蒜虀椒姜盐拌和食之不用别物兼之一方熟煑蒜虀空心食之
　　大蒜鸡子方　治休息痢
　　大蒜【剥去皮二颗】鸡子【二枚】
　　右先将蒜于铛中取鸡子打破沃蒜上以盏子盖蒜熟空腹食之下过再服
　　拨粥方　治赤白痢休息气痢乆不差者
　　薤白【一握去须细切】白面【四两】葱白【一握去须细切】
　　右和面调令匀临汤以筯旋拨入锅中熟煑空腹食之
　　附子粥方　治冷痢饮食不下
　　附子【一分炮裂去皮脐】干姜【一分炮裂剉】
　　右为细末毎日空腹煑粥内药二钱食之以差为度
　　粳米粥方　治脾胃气弱食不消化痢下赤白不止
　　粳米【二合】麯末【一两微炒】
　　右煑粥空腹食之亦主小児无辜痢
　　葛粉饮方　治血痢日夜百余行冝服
　　葛粉【二两】蜜【一合】
　　右以新汲水二中盏搅令匀空腹分两度服之
　　羊肉食方　治水痢注防
　　羊肉【去皮膜六两煑熟】仓米【淘净炒香捣末三两】
　　右薄切羊肉以仓米末拌掺随意食不拘时
　　羊肾方　治赤白痢
　　羊肾【一对去膜净洗切细如小豆大】白面【三两】
　　右羊肾以白面拌和同煑入豉盐醋等熟空心顿食之
　　木耳粥方　治赤白痢兼治肠胃滑
　　白木耳【洗细切二两】白粳米【淘净三合】
　　右相和以防汁煑粥任下葱椒盐等空腹食之
　　葱粥方　治赤白痢
　　葱【切细二茎】粳米【淘净三合】
　　右以水熟煑将温空腹食之
　　小麦麴粥方　治赤白痢不止脾胃气虚弱食不消右用水和麴麦煑作粥空心食之亦治小児无辜痢任加减多少食之
　　薤粥方　治脾胃虚冷下白脓痢及水谷痢
　　薤白【剉七茎】粳米【净淘三合】
　　右相和煑粥任下椒姜等搅匀令熟空腹食之
　　鲫鱼方　治赤白痢
　　鲫鱼肉【薄切六两作鲙】粳米【二合】
　　右和鲙五味作粥空心食之
　　猪子肝方【出圣惠方】治脾胃气虚兼下痢痩弱日夜不记行数一方无芜荑用缩砂仁二两
　　猪子肝【一具去筋膜切作栁叶片子】芜荑【微炒碾作末二钱半】
　　右取肝以芜荑末掺令匀以面褁入煻灰火中煨令熟去面只取肝空心顿食之水防冷劳气痢细切醋煑熟芜荑末调和空心食之
　　治水痢不差方【出圣惠方】
　　右用林檎十颗以水一大盏煑取六分去滓毎服用一合搅粥食之良
　　陈米汤方【出圣济总録】治吐痢后大渇饮水不止
　　右用陈仓米淘净三合以水二升半煎至六分空心时食之日晚再煎食
　　鸡子饼方【出圣济总録】治水痢脐腹疼痛
　　右用鸡子三枚打去殻醋炒熟入面少许和作饼子样炙熟空腹食之
　　干姜饼子方【出圣济总録】治冷痢防不止食物不消
　　右用干姜炮为末一两以面五两拌和作饼子焼熟时空腹食之
　　炙肝散【出圣济总録】治气痢
　　右用诃梨勒皮一两分为三服罗为末取羊肝批开作片子勿使相离以药末入肝叶中炙熟食之以疾差为度羸痩加芜荑末少许相和
　　食治五痔诸疾附论
　　夫痔疾有五若肛邉生肉如防妳出孔外时时脓血者名牡痔若肛边肿痛生疮者名牝痔亦名漏痔若肛边有核肿痛及寒热者名肠痔若因便而清血随出者名血痔若大便难肛邉生疮痒痛出血者名脉痔此五者中于风寒之气或房室不莭或醉饱过度劳于气血而经脉流溢渗入肠间冲于下部之所致也冝以食治之
　　方
　　黄耆粥方　治五痔下血不止
　　黄耆【一两细切】粳米【二合】
　　右以水二盏煎黄耆取一盏半去滓下米煑粥空腹食之
　　又方【出圣惠方】
　　苍耳苖叶【一斤细切】粳米【三合】
　　右于防汁中入米煑粥少盐葱白空腹食之作亦可
　　牛脾粥方【出圣济总録】治诸痔
　　腊月牛脾【细切一具】米【三升】
　　右毎月牛脾三两米三合煑粥食之牛脾一具尽即差
　　桑耳粥方【出圣惠方】治痔病下血不止
　　桑耳【四両】米【三合】
　　右以水三升煎桑耳取汁二升去滓着盐椒葱投入米煑粥空腹食之
　　又方【出圣惠方】
　　杏仁【一两汤浸去皮尖防仁研入水一大盏绞汁】粳米【二合】
　　右杏仁汁中投米煑作粥空心食之
　　野猪肉方【出圣惠方】治乆患肠风下血肛门疼痛
　　右用野猪肉二斤切作炙脔入椒盐葱白串炙令熟于空腹食之
　　马齿菜粥方【出圣济总録】治肠风五痔热血血痢
　　右用马齿菜毎日作虀食之及下米作粥淡食一方用马齿菜二大握粳米三合折细
　　治五痔及煞诸蛊方【出圣惠方】
　　右用鳗鲡鱼治如食法切作片以盐椒葱白调和炙至熟食之
　　治五痔瘘疮方【出圣惠方】
　　右用鸳鸯一只治如食法煑令熟细切以五辛和食或作羮亦妙
　　治五痔下血不止肛肠疼痛方【出圣惠方】
　　右用野狸一只去皮肠胃及骨薄切片着少面并椒生姜葱白盐醋调和炙熟食之或作羮食皆效
　　又方【出圣惠方】
　　右用鸲鹆一只去毛肠肚炙令熟食之作羮亦得
　　又方【出圣惠方】
　　右用木槿花半斤新者于防汁中入椒盐醋葱相和细煑令熟空腹食之
　　又方
　　右用篇竹叶半斤切入防汁煑作羮少盐醋椒姜葱白共调和空心食之
　　治野鸡痔下血不止肛边疼痛方【出圣惠方】
　　右用鲤鱼一头治如食法细切作鲙以蒜酱盐醋共食之
　　桑耳羮臛方【出圣济总録】治诸痔
　　右用桑耳不拘多少取作羮臛调和令羮熟空腹随粥饭食之
　　糯米粥方【出圣济总録】治肺痿劳胸膈痛大便秘澁糯米【净淘二合】梹榔【炮剉取末一分】大麻子【两合】郁李仁【汤浸去皮研成膏一分】
　　右先研大麻子令烂以水三升与大麻仁搅匀生绢滤取汁煑糯米作粥将熟入梹榔末郁李仁膏搅匀空心食之
　　牵牛粥方【出圣惠方】治大便壅澁面目虚肿水气及四肢牵牛子【炒熟捣取末半两别取生者取末半两同研匀旋用】白粳米【淘净三合】生姜【细磨二钱】
　　右先用水三升煑粥次入熟炒牵牛末五钱半并入姜搅匀空心食须臾转下滞物
　　防榔粥方【出圣济总録】治大肠风秘风毒下注脚膝烦疼
　　防榔【水磨尽一枚】真酥【半匙】生姜【自然汁半盏】
　　右相和以白米煑粥入葱薤白更煑数沸入前三药同煑至熟空心顿服食未利晩食前再作
　　胡荽饼方【出圣惠方】治肠风防血
　　胡荽【净择五两作虀】胡饼【三枚市买者】
　　右以胡饼褁胡荽食之不用别吃物一两服血止
　　麻子粥方【出圣济总録】治肠风秘结
　　大麻子【半斤】附子【二两炮裂去皮脐别捣末】
　　右将麻子淘净暴干罗为末毎服二两水一升半研匀细布绞取汁入附子末一钱再相和粟米一合同煑粥空心食不得用漆匙
　　乌梅粥方【出圣济总録】治肠风下血烦渇
　　乌梅【捶碎碎颗】粟米【淘净少许】
　　右以水八合浸一宿去乌梅取汁煑粥毎日空腹顿食之
　　糯米粥方　治大便秘澁
　　右用水三升研麻子生绢滤取汁煑米作粥空心时食之
　　桃花面方　治大便不通燥结肠内胀痛
　　新桃叶【二两半或用干者四两末】白面【半斤】
　　右水和匀薄切如常食煑熟空心淡食之至午时腹中鸣当下恶物三五日内忌热毒炙煿
　　食治吐血
　　方
　　拨刀面方　治吐血
　　生地黄汁【五合】生姜汁【一合】鸡子【五枚取白】
　　右和白面作拨刀煑熟入盐椒醋葱等调和如常食之
　　蜡酥煎方　治肺损吐血紫黒色不止
　　黄蜡【先镕令销倾入水内防去滓】酥【四两】牛乳【四两】
　　右同和于铫内煎以栁木箆搅匀倾入瓷盒内毎服一匙含化不拘时
　　白蜜饮　治吐血
　　白蜜【二两】生地黄汁【一升】
　　右搅匀用银石器慢火煎至半升放极冷再于重汤内温顿食之
　　大豆汁方　治吐血救急
　　右用大豆五合以水煑浓汁一升去滓温饮之不拘定时
　　饮醋方　治吐血鼻衂心烦闷
　　右用好醋一大盏煎令温旋服三服呷即止若闷絶不省人事令人含醋噀面数次以开眼为度眼不开者难治
　　食治蚘虫
　　方
　　防榔粥方【出圣济总録】治蚘虫
　　防榔【生用五枚】酸石榴根皮【东生者洗剉半升】
　　右麄捣筛分作三度用毎度以水一升半煎至一升绞去滓用粟米一合净淘煑为粥平旦乘饥顿食得快虫出为效
　　菉豆汁方【出圣济总録】治蚘虫
　　菉豆【三升水五升煑烂绞取汁二升】
　　右先取麻仁汁一半煎微温后入菉豆汁一升同搅更煎微温欲服时先吃炙羊肉干脯一片吐滓只咽津五七度顿服药汁须臾或吐或利即其蚘虫自消若未尽更服
　　栋根粥方【出圣济总録】治蚘虫心痛
　　右用苦栋根洗去土取皮细剉半斤都以水二升半用慢火煎至八合绞去滓以粟米三合净淘量水多少并合栋根汁同煑为稠粥隔宿不食平旦顿食之即蚘虫可尽下
　　食治饴粥
　　方
　　粥食理治方　米虽一味造粥多般色味罕新服之不厌须记逺取净甜之水细别粟米之精
　　山药　粟黄　蜀黍　红粳　白糯　牟仁　葱白　生姜　拌面　菜虀
　　右皆可煑粥故粟米百种用一旦令色味新更改换翻腾做粥温热调停香异味竒神清意乐喜则气缓治粥为身命之源饮膳可代药之半
　　酒饧食治方　治膈气噎食胃翻吐逆羸瘦焦枯饮食不下
