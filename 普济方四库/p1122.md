<!-- { "loadSidebar": true } -->
　　已上患症顷于大定歴见斯疾用局方隔气寛中等汤散日品三服毎以服药之后人行五里令吃白三块再行五里令饮正酒一杯如此日以三服味于饧酒代食助药和气理虚由此痊安者十余人矣
　　酒粥食治方
　　医之治病妙育多门从所好之庻唯弗倦至若酒调散药斟酌温稀一饮而终别停酒下药或酸若水而绥以饧糖热渇及寒冷饮与热服随意丸子数多而难咽粥食和吞辛咸之汤散难服救从所欲医者意也智用临时又有食前食后间隔移时勿令食药同飡混其药力譬如饮酒饥饱有殊空心一盏力超食后之三食后三杯不代饭前之一病之深乆减日损虚治者戒之
　　单食白粥方
　　粥虽用米制造由人食作民天利害非细米麄水苦灰铫浮糠水米不停沸烹太猛米余则火短水广则过熬作之者不明食之者生恼
　　又方　治膈气噎食胃翻吐逆羸痩焦枯饮食不下右用乌雌鸡一只治如食法以生地黄一斤切糖一二升内腹内急缚铜器贮甑中蒸五升米熟须臾即取出食肉饮汁勿噉盐三月三度作之神良并可止盗汗
　　食治养老【附论】
　　夫安身之本必须于食救病之道唯慿于药不知食冝者不足以全生不明药性者不能以除病故食能排邪而安脏腑怡神养性以资血气故为人子者不可不知此道也是故君父有疾即先命食以疗之食疗不愈然后命药故孝子须深知食药二性也论曰人子养老之道虽有水陆百品珍羞毎食必忌于杂五味相挠食之不已为人作患是以食啖鲜者务令简少饮食当令节俭若贪味伤多老人肠胃虚薄多则不消膨胀短气必致霍乱夏至已后秋分之前勿进肥浓美臛酥油乳酪则无他虑矣所以老人多疾者皆由少时春夏取凉食饮太冷其鱼鲙生菜生肉腥冷之物多损于人直冝断之唯乳酪酥蜜恒宜温之而食此大利益老年若卒多食之亦令人腹胀泄痢可渐食之毎日常冝淡食勿食太咸物
　　方
　　牛乳法【出圣惠方】凡牛乳性平补血脉益心长肌肉令人身体康强润泽面目光恱志气不衰故为人子者当须供之以为常食一日勿阙恒使恣意充足为度此物胜肉逺矣补虚养老以药水饮取乳服食
　　钟乳【一斤上好者细研】人参【三两去芦头】甘草【五两炙微赤剉】熟地黄【三两】黄耆【三两】杜仲【三两去皱皮】肉苁蓉【六两】白茯苓【五两】麦门冬【四两去心】薯蓣【六两】石斛【三两去根剉】
　　右细罗为散以水三斗先煑粟米七升为粥内散一两搅令匀和少冷水与水渇牛饮之令足不足更饮水一日余时患渇可饮清水平日一取牛乳服之生熟任意牛须三嵗已上七嵗已下纯黄色者为上余色者为下其乳恒令犊子饮之若犊子不饮者其乳动气不堪服也慎蒜猪鱼生冷陈臭其乳牛清洁养之洗刷饮饲须如法用心着之
　　乌麻散方　耐老驻顔
　　右用乌麻任多少以水拌匀勿使太湿蒸令气遍下俟曝干又蒸又曝徃返九遍干去皮作末空服以熟温水或酒调下二钱晚食前再服渐渐不饥乆服可不老耐寒暑
　　食治姙娠【附论】
　　夫凡初有姙娠四肢沉重不多饮食脉理顺时是欲有胎如是经三二日便觉不通则结胎也其心中愦愦头目四肢沉重懈怠不能执作恶闻食气欲噉酸咸果实多卧少起是谓恶食其至三月已上皆大剧吐逆不能自胜举有如前者便依此饮食将息既得食力体强増盛足以养胎子母安健也
　　方
　　鲤鱼汤方　治姙娠胎脏壅热不能下食心神燥闷鲤鱼【一头长一尺者治如食法】生姜【一两切】豆豉【一合】葱白【一握去须切】
　　右以水五升煑鱼等令熟空腹和汁食之一方加糯米煑之
　　鲤鱼粥方　治姙娠内伤动腹里防痛冝服安胎鲤鱼【一头重一斤去鳞鬛肠胃细切】苎根【二两干者净洗剉】糯米【五合】
　　右以水三碗先煎苎根取汁二碗去滓下米并鱼煑粥入五味空腹食之
　　豉汤方　治姙娠伤寒头痛
　　豉【一合】葱白【一握去须切】生姜【一两切】
　　右以水一大盏煑至六分去滓分温二服
　　阿胶粥方　治姙娠下血
　　阿胶【半两炙黄为末】龙骨末【一分】艾叶末【一分】
　　右用糯米二合入药以水煑作粥空腹食之
　　糯米阿胶粥方　治姙娠胎动不安
　　糯米【三合】阿胶【一両捣碎炒令黄燥为末】
　　右先煑糯米作粥临熟下胶末搅匀食之
　　乌雌鸡肉粥方　姙娠安胎及治风寒湿痹腰脚痛
　　乌雌鸡【一只取肉】糯米【三合】
　　右切鸡肉于防汁中和米煑粥入盐椒葱白空腹食之或作及馄饨索饼食之亦得
　　丹雄鸡肉索饼方　养胎臓及治胎漏下血心烦口干
　　丹雄鸡【一只取肉切作臛】白面【一斤】
　　右溲面作索饼和臛任意食之
　　鹿角末豉汤方　治姙娠损动下血苦烦满
　　豉【一合】鹿角末【一分】
　　右以水一大盏煑豉取汁六分内鹿角末搅匀分为二服
　　地黄粥方　治姙娠下血如故名曰漏胎胞干胎毙
　　生地黄汁【三合】糯米【三合】
　　右煑糯米作粥临熟下地黄汁搅调令匀空腹食之
　　竹沥粥方　治姙娠恒苦烦闷此名子烦冝吃
　　淡竹沥【三合】粟米【三合】
　　右以水煑米作粥临熟下竹沥搅令匀停冷食之单饮竹沥三二合亦佳
　　治姙娠损动腹痛方
　　右用冬麻子二合碎以水一大盏煎至七分去滓分温二服
　　治姙娠腰痛方
　　右用黒豆二合以酒二大盏煑取一盏去滓食前分温三服
　　麦门冬粥方　治姙娠反胃呕逆不下食
　　生麦门冬【去心净洗切细研烂绞取汁一合】白粳米【净淘二合】薏苡仁【拣净去土一合】生地黄【肥者四両净洗切细研烂取汁三合】生姜汁【一合】
　　右以水三盏先煑粳米薏苡仁二味令百沸次下地黄麦门冬生姜汁相和煎成稀粥空心温服如呕逆未定晚后更煑食之
　　鹿头肉粥方【出圣济总録】治姙娠四肢虚肿喘急胀防鹿头肉【半斤】蔓荆实【去土一两】高良姜【半两】蘹香子【炒香令熟半两】
　　右除鹿肉外罗为末毎服四钱半先以水五盏煑鹿肉水至三盏去肉下白米一合同药末米熟下少五味调和得所分作三次服一日食尽
　　鸡臛方【出圣济总録】治姙娠四肢虚肿喘急兼呕逆不下食黄雌鸡【一只去头足皮毛肠胃等洗净去血脉于沸汤中掠去腥水】髙良姜【一两】桑根白皮【拣净剉一两半】黄香【剉拣一两】
　　右后三味与鸡同煑鸡熟去药取鸡留汁将鸡细擘去骨将汁入五味调和入鸡肉再煑令滋味相入了随性食之不计早晚食不妨别服药饵
　　鲤鱼方【出圣济总録】治姙娠伤动胎气不安
　　鲜鲤鱼【一头治如食法】黄耆【剉炒半両】当归【切焙半两】人参【半两】生地黄【半两】蜀椒【拣十粒炒】生姜【一分】陈橘皮【汤浸去白一分】粳米【一合】
　　右剉八味令匀细内鱼腹中用绵褁合以水三升煑鱼熟将出去骨取肉及取鱼腹中药同为下少盐醋热啜汁吃效
　　苎麻粥方【出圣济总録】治姙娠胎不安腹中疼痛冝常食生苎麻根【一两洗净煑取汁二合】白糯米【二合】大麦面【一合】陈橘皮【浸去白炒半两末】
　　右一处以水煑似常作粥稀稠得所熟后方入盐花少许平分二服空腹热食之
　　陈橘皮粥方【出圣济总録】治姙娠冷热气痛连日不可忍陈橘皮【汤浸去白焙一两】苎麻根【刮去土曝干一两】高良姜【末三钱】白粳米【防净半合】
　　右除粳米外捣罗为散毎服五钱半先以水五盏煎至三盏去滓入粳米半合盐一钱煑作常式粥食之空心一服至晩更一服
　　小豆饮【出圣济总録】治姙娠漏胎血尽即子死
　　赤小豆【半升】蜀椒【去目及闭口炒出汗十四枚】乌雌鸡【一只治如食法】
　　右以水二升煑鸡豆椒令熟取汁时时饮之未差更作服之
　　防心粥【出圣济总録】治诸种痩疾徃来寒热
　　豆豉心【二合以百沸沸泡细研】茈胡【去叶三钱末】桃仁【汤浸去皮尖研三十枚极细】
　　右先将豆防心桃仁二味以白米三合水三盏似常式煑粥欲熟时入茈胡末三钱搅匀食之
　　半夏拨刀方【出圣济总録】治初姙娠恶阻择食痰逆服诸汤药皆无效
　　半夏【以汤洗七遍后以生姜汁半盏煑半夏令汁尽再炒干一两】人参【半两】
　　右为末入小麦面六两以水挼作圆子切如拨刀以新生鸡子二枚去殻汤内煑旋以筯剔破入葱薤白各三五茎擘破以盐酱调和汤沸下拨刀煑令熟任意分三次热食之
　　山芋面方【出圣济总録】治姙娠恶阻呕逆及头痛食物不下生山芋【一尺于沙盆中研令尽以葛布绞滤过】苎麻根【一握】
　　右研匀入大麦面三两和溲细切如碁子法于葱薤汁内煑熟旋食之
　　又方【出圣济总録】
　　木【一枚大者切】蜜【二两】
　　右以水一处煑令木烂于沙盆内细研入小麦面二两搅令匀入薄杆切为碁子毎日空心用白沸汤煑将半盏和汁淡食之
　　葱粥方【出圣济总録】治姙娠数月未满损动
　　葱【三茎】糯米【三合】
　　右以葱煑糯米粥食之效如产后血运用之亦效
　　鸡子羮【出圣济总録】治姙娠胎不安
　　鸡子【一枚】阿胶【炒令燥一两】
　　右以清酒一升微火煎胶令消后入鸡子一枚盐一钱和之分作三服相次服
　　蘓麻粥【出鲍氏方】治子烦闷甚
　　苏子【三钱半】大麻仁【去殻净半两】
　　右研极细水煑粥大便和烦自去
　　食治产后【附论】
　　夫姙娠十月既足百骨皆坼肌肉开解然后能生百日之内犹名产母时人将谓一月便为平复岂不谬乎若饮食失莭冷热乖理血气虚损因此成疾药饵不和更増诸病今冝以饮食调治庶为良矣
　　方
　　益母草汁粥方【出圣惠方】治产后虚劳血气不调腹肚结痛血运昏愦心热烦燥不多食
　　益母草汁【二合】生地黄汁【二合】藕汁【二合】生姜汁【半合】蜜【二合】白粱米【一合水淘研令细】
　　右先以水一大盏煑米作粥次下诸药汁更煎三两沸毎服吃二合日三服
　　鲫鱼熟鲙方【出圣惠方】治产后虚冷下痢腹痛食少
　　鲫鱼【二斤作鲙】莳萝　陈橘皮【去穰焙】芜荑　干姜【炮】胡椒【五味等分罗为末】
　　右煎豉汁中煑鲙临熟合冝下料味调和空心食之
　　地黄粥方【出圣惠方】治产后瘀血及症结疼痛无力
　　生地黄汁【二合】生姜【半两取汁】粳米【三合】
　　右以米作粥临熟入二味汁搅和令匀空心食之
　　冬麻子粥方【出圣惠方】治产后腹中积血及中风汗出益气肥健利小便
　　冬麻子【一合以水研取汁三升】薏苡仁【一合碎】粳米【二合】
　　右用冬麻子汁煑二味作粥空心食之
　　粟米粥方【出圣惠方】治产后血气虚弱不能下食
　　粟米【三合】羊肉【半斤去脂膜防取四两细切】
　　右以水五大盏下米羊肉同煑欲熟入盐醋椒葱更煑粥令熟空心食之
　　猪心羮方【出圣惠方】治产后中风血气惊邪忧恚悖逆
　　猪心【一枚切】葱白【一握去须细切】
