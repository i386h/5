<!-- { "loadSidebar": true } -->
　　右以豉汁盐椒米同作羮食之
　　鲫鱼粥方【出圣惠方】治产后赤白痢脐下痛不下食
　　鲫鱼肉【一斤】粟米【三合别煑粥】
　　右用湿纸裹煨熟去骨细研粥熟下鱼入盐醋调和空心食之
　　猪蹄羮方【出圣惠方】治产后虚损少乳
　　猪蹄【一具切】粟米【三合】
　　右一如常法入五味作食之
　　猪肝羮方【出圣惠方】治产后乳不下闭闷妨痛
　　猪肝【一具】粟米【三合】
　　右一如常法作羮粥空心食之
　　薤白粥方【出圣惠方】治产后赤白痢腰脐痛
　　薤白【一握切】粟米【二合】
　　右作粥空心食之
　　治产后虚羸无力腹肚冷痛血气不调头中风冷汗出不止方【出圣惠方】
　　右用白羊肉一斤细切调和作腌腊及空心食之
　　治产后风怯痩病五劳七伤心虚惊悸方【出圣惠方】
　　右用烂煑羊头于防汁中入五味调和空心食之
　　治产后下痢腰痛方【出圣惠方】
　　右用艾叶麄罗为末如常作馄饨空心服之
　　羊肉粥方【出圣济总録】产后七日后冝吃
　　白羊肉【去脂膜　细切四两】粳米【净淘三合】生地黄汁【三合】桂【去粗皮末一分】
　　右以水煑肉并米熟后入地黄汁并桂末令得所以五味调和空心任意食之
　　冬拨刀方【出圣济总録】治产后血壅消渇日夜不止
　　冬【研取汁三合】小麦面【四两】地黄汁【二合】
　　右溲和如常面切为拨刀先将麞肉四两细切用五味调和煑汁熟切漉去麞肉取汁下拨刀面煑令熟不拘多少任意食之
　　肉臛方【出圣济总録】治产后乳汁不下
　　肉【洗切二两】羊肉【洗切三两】麞肉【洗切三两】
　　右水不拘多少入五味煑作臛食之
　　黄雌鸡饭方　治产后虚羸补益
　　黄雌鸡【一只去毛肠肚】生百合【净洗择一颗】白粳米饭【一盏】
　　右将粳米百合入在鸡腹内以绵缝定用五味汁煑鸡令熟开肚取百合粳米饭和鸡汁调和食之鸡肉食之亦妙
　　黄雌鸡羮方　治产后虚损
　　黄肥雌鸡【一只治如食法】粳米【半升】葱白【五茎切】
　　右依常法以五味调和为羮任意食之
　　脯鸡糁方　治产后心虚忿悸徧身疼痛
　　黄雌鸡【一只去毛头足肠胃净洗以小麦两合以水五升煑鸡半熟即取出鸡去骨】蜀椒【去目及闭口炒汗出取末一钱】柴胡【去苖二钱】干姜末【五分】粳米【三合】
　　右先取水煑鸡及米令烂入葱薤椒姜柴胡末等次入五味盐酱煑取熟任意食之
　　猪肚羮方　治产后积热劳极四肢干痩饮食不生肌肉
　　猪肚【一枚洗浄先以小麦煑令半熟取出肚细切另安一处】黄耆【剉碎半两】人参【三分】粳米【三合】莲实【剉碎一两】
　　右以水五升煑猪肚入人参黄耆莲实烂去滓药并肚澄其汁令清方入米煑将熟入葱白五味调和作粥任意食之
　　鲍鱼羮方　治产后乳汁不下
　　鲍鱼肉【切细半斤】麻子仁【别研一两末】香防【别研半合】葱白【切细三茎】
　　右先取鲍鱼肉以水三升煑熟后入麻仁防葱白等煑作羮任意食之
　　猪蹄粥方　治产后乳不下
　　母猪蹄【一只治如食法以水三盏煑取二盏去蹄骨】王根【洗切】木通【剉碎】漏芦【去芦头各一两】
　　右除猪蹄汁外粗捣筛毎服三钱以煑猪蹄二盏先煎药至一盏半去滓入葱防五味等并白米一合半合作粥任意食之
　　滑石粥方　治产后小便不利淋沥
　　滑石【半两别研】瞿麦穗【一两】粳米【三合】
　　右以水三升先煎瞿麦取二升半滤去滓将汁入米煑如常粥熟入盐少许葱白三寸方入滑石末煑令稀稠得所分作三度食之
　　猪蹄羮方　治产后乳汁不下
　　母猪蹄【净洗剉两只】木通【剉作寸叚一两半】
　　右先将木通以水五升煎取四升去木通和猪蹄入五味如常煑法煑熟作任意食之
　　又猪蹄羮方　治产后乳无汁
　　猪蹄【洗剉一具】粳米【净淘一合】
　　右水不拘多少以五味煑作羮任意食之作粥亦得
　　猪肾臛方　治产后风虚劳冷百骨节疼身体烦热
　　猪肾【一对去脂膜薄切】羊肾【一对去脂膜薄切】
　　右以五味并葱白豉臛如常食之不拘时
　　生藕汁方　治妇人蓐中好食热面酒肉变成渇燥
　　生藕汁【半盏】生地黄汁【半盏】
　　右相和温暖分为三服
　　茯苓粥方　治产后无所苦欲睡而不得睡
　　白茯苓【去黒皮取末半两】粳米【二合】
　　右以米淘净煑粥半熟即下茯苓末粥熟任意食之必得睡也
　　焼猪肚方　治妇人产后赤白痢腰腹防痛不能下食
　　猪肝【四两】芜荑末【一钱】
　　右以猪肝薄切糁芜荑末于肝叶中五味调和以湿纸裹三五重煻灰火煨熟去纸食之一方用面裹
　　紫苋粥方　治产前后赤白痢
　　紫苋叶【细切一握】粳米【三合】
　　右以水先煎苋叶取汁去滓下米煑粥空心食之立差
　　鲫鱼羮方　治产后乳无汁
　　鲫鱼【一斤】蛴螬【五枚】
　　右依常煑羮食后食之
　　牛肉羮方　治产后无乳汁
　　右用牛鼻肉洗净切小片以水煑烂后入五味如常作羮法任意食之
　　鹿肉臛方　治产后无乳汁
　　右用鹿肉洗切四两水三碗以五味煑肉作臛任意取食之
　　生藕汁饮【出圣济总録】治产后恶血不利壮热虚烦
　　生藕汁【半盏】地黄汁【半盏】淡竹叶【一握切以水一盏半煎取半盏】蜜【一匙】
　　右同煎沸熟温分三分日二夜一
　　药茶
　　方
　　葱豉茶方【出圣惠方】治伤寒头痛壮热
　　葱白【三茎去须】豉【半两】荆芥【一分】薄荷【三十叶】栀子仁【五枚】石膏【三两捣碎】茶末【三钱紫笋茶上】
　　右以水二大盏煎取一大盏去滓下茶末更煎四五沸分二度服
　　薄荷茶方【出圣惠方】治伤寒鼻塞头痛烦燥
　　薄荷【三十叶】生姜【一分】人参【半两去芦头】石膏【一两捣碎】麻黄【半两去根】
　　右剉先以水一大盏煎至六分去滓分二服防茶热服之
　　硫黄茶方【出圣济总録】治宿滞冷气及止防痢
　　硫黄【三钱细研】紫笋茶【三钱末】诃梨勒皮【三钱】
　　右相和令匀以水依常法煎茶稍热服之
　　石膏茶方【出圣惠方】治伤寒头疼烦热
　　石膏【二两捣末】紫笋茶【碾为末】
　　右以水一中盏先煎石膏末三钱煎至五分去滓防茶服之
　　槐芽茶方　治肠风
　　右用嫩槐芽采取蒸过火焙如作茶法毎旋取碾为细末一依前茶法不计时服一小盏兼疗诸风极有效
　　萝摩茶方【出圣惠方】治风及气补暖
　　右用萝摩叶夏采蒸熟如造茶法火焙干毎旋取碾之为末一依前茶法不计时服
　　皂荚芽茶方【出圣惠方】治肠风兼去脏腑风涩
　　右用嫩皂荚芽采蒸过火焙干如造茶法毎旋碾为细末一依前茶法不计时服入盐花亦佳
　　石楠芽茶方【出圣惠方】治风补暖
　　右用嫩石楠芽采蒸熟火焙如造茶法毎旋取碾为细末煎泼如茶服
　　治好食生茶【出本草方】
　　右用川椒末不限多少以糊丸如梧桐子大茶下十许丸
　　食治五脏
　　方
　　调五脏理经脉助脾气消食【出本草】
　　右用白鱼煑炙于葱醋中重煑一两沸食之亦可和豆防作羮顿食惟新鲜者好经宿者不堪食令人腹作冷生疾或淹或糟藏皆可时人好作饼炙食之初时少动气乆亦不损人也
　　补五脏益筋骨和脾胃多食之冝人不毒亦不发疾【出本草方】
　　右用鯮鱼作鲊食之尤佳曝干甚香美
　　补五脏【出本草方】
　　右用鲛鱼作鲙食之
　　补五脏【出本草方】
　　右用牛肚醋煑食之
　　利五臓六气【出本草方】
　　右用白豆嫩叶作菜食之
　　安五脏平三焦温中【出本草方】
　　右用牛髓以酒送之乆服増年
　　治五脏除气【出本草方】
　　右用□药以乳及水煑服之
　　主五脏补七伤填骨髓大补益气力【出本草方】
　　右用黄狗肉空腹食之
　　通利五脏下少气【出本草方】
　　右用白梅未干者常含一枚咽其津
　　治五脏虚损乆病罢疗人【出本草方】
　　右用鳗鲡鱼和五味以米煑食之
　　暖五脏六腑之气【出本草方】
　　右用陈廪米炊之以瓮中水浸令酸食之
　　安五脏益精强志倍力轻体不老乆乆益佳
　　右用蓬蔂以四五月甘实成采之暴干捣筛水服三钱半
　　主五臓不足伤中气絶利益十二经脉血气
　　右用莲子蒸熟食之良
　　安中利五脏
　　右用苜蓿煑和酱食之作亦得
　　治五脏邪气
　　右用水牛酥饮之
　　解烦去睡调理腑脏止呕哕白人肤体
　　右用浆水作粥薄暮啜之粟米新白者佳








　　普济方卷二百五十九
　　钦定四库全书
　　普济方卷二百六十　　明　周王朱橚　撰乳石门
　　乳石体性【附论】
