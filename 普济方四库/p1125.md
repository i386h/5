<!-- { "loadSidebar": true } -->
　　右捣筛与乳令相得均分作九贴早朝空腹温酒服一贴黄昏后服一贴三日内准此服之三日补还湏准旧服如前尽此一斤乳讫其气力当自知耳凡服此药法皆三日一剂三日内止食一升半饭一升肉肉饭惟烂不得食防豉问曰何故三日少食勿得饱也答曰三日乳在腹中熏补脏腑若令饱食即推药出腹所以不得饱食也何故不得生食由食生食即损伤药力药力既损脂肪亦伤所以不得食生食也何故不得食防豉杀药不得食也三日服药既尽三日内湏作羹食补之任意所便仍不用防豉及硬食也一得此法其后服十斤二十斤任意可知也
　　钟乳酒【出圣惠方】　主风虚气上安五藏通百节利九窍益精明目补下焦伤竭脚弱疼久服延年益寿肥健好顔色不老
　　用钟乳五两细研两重帛练袋盛内六升清酒中用白甆器盛宻封安汤中煎令三分可减二分即出汤还添酒满元数封头七日取饮一服三合忌如药法
　　又方【出圣惠方】　用成链钟乳三两以无灰新熟清酒一斗于不津器中相和宻封闭冬七日夏二日空腹温服三合日再渐加以知为度十五日令尽亦有用此三两和酒服三日令尽并令节食忌房事杂慎如药法
　　乳煎钟乳方【出圣惠方】　疗风虚劳损腰脚弱补益充强气力
　　用钟乳三两研如麫以夹帛练袋盛稍寛容急系头内牛乳一大升中煎之三分减一分即好去袋空饮乳汁不能顿服为再服亦得若再服即待晚间食消时服之如能顿服即平朝尽服之不吐不利若稍虚冷人即微下少溏利亦无所苦明朝又以一大升牛乳准前煎之依法服饵其链袋每煎讫即以少许冷水濯不然气不通泄如此三十度以上四十度以下即力尽其袋滓和麫饲母鸡取其生子食亦好不然用浸酒亦得若欲服白石英并依此法若患冷人即用酒煎患热人即用水煎若用水及酒例湏减半乃好若用牛乳三分减一分补益虚损无以加之永不发动
　　单服乳粉方【出圣惠方】
　　用钟乳小秤一两分为两服朝服夜尽无问多少一准此法一两为度凡服乳皆湏温清酒服之常令酒气不絶为佳不得使醉吐三日少食日食一升许饭得满三日不出即乳不随食下化为度三日外任意作羹食将息其乳多少任人贫富服之服一斤百病自除二斤流及三世三斤临死之时顔色不变在土下满五百年后乃成强壮人
　　补乳法【出十便良方】
　　凡三日服乳三日补之十日服乳十日补之以此为度补乳法欲饱食服乳法欲少飡补乳以牛羊麞鹿等骨并煎取汁任意作羮噉之勿食仓米臭肉等及房事经一月后觉精气满盛百脉流通身体觉热绕脐肉起此为得力可稍近房事亦不得频数令药气顿竭弥更害人戒之慎之名之为乳者以其状人乳也宜与神丹相配与凡石逈殊然乳称石精石滓故云上士服石服其精下士服石服其滓滓与精力逺矣
　　钟乳酒【出圣惠方】　治虚损通顺血脉补益下元
　　链成钟乳【五两绵裹】附子【三两炮去皮脐】甘菊花【二两】肉苁蓉【酒浸去皴皮火炙令干】石斛【各五两】
　　右细剉以生绢袋盛用酒三斗浸经五日宻封勿令泄气候日满折开每空心温服二合渐加至五合晚食前再温服
　　研链服饵石英
　　方
　　飞链研煮石英法【出圣惠方】　治消渴隂痿不足欬逆胷膈间久寒益气除风湿痹肺痿下气利小便补五脏明目轻身
　　用白石英半斤上好者以生绢袋盛之于一斗米饭甑中蒸四五徧然后捣罢又用玉锤乳鉢内细研以清水飞过更以白练袋盛于饭甑中又蒸三徧取猪脂一斤以水浸逐日三两度换水候水赤脉尽则剥去薄膜微火链次以石英末和之搅令相入每服空心及晚食前以热酒调一茶匙服
　　石英粉法【出圣惠方】　治风虚劳损眼目不明神思昬浊用白石英任多少莹浄者研飞链如前法成粉讫每四两为一剂取链成白蜜和之为二十丸用甆合盛之每日空心及晚食前用暖酒嚼一丸服后吃少粥了宜行百歩以展药力
　　烧石英法【出圣惠方】　治风虚久冷湿痹补诸阳不足用白石英三两以甘埚子盛盖头于炭火中烧之令赤投入五升无灰酒中又取石英烧令赤再投于酒中如此三徧盛于甆瓶中宻封头勿令泄气每日旋开取空心及晚食前暖一中盏服之服后宜吃少粥饭压之
　　服石法
　　麄白石英一大斤敲碎颗粒如酸核大不用全取白石颗先砂盆中和粗磊磊砂使壮儿仍少着水和挼三二千下讫即浄洗取石又于砂盆中和砂更挼一二千下依前浄洗即安柳簸箕中兼少许蒿叶少熟挼讫以水净掏出晒令干又以手细细挼之令浮碎搃尽熟挼使光滑即盛于夹帛练袋若出将行若于家内安当门床上每日平明未梳褁前取七颗含于口中以酒或水下之一颗一囬咽七囬吞直令到小腹下以两匙饭压之即依大家食一无所忌死生秽恶白酒牛肉但是石家所忌皆搃不慎所以辛苦料理使光滑者恐有浮碎薄人肠胃作小疮子亦无他疑即每日早起梳褁前依前服之值冷热都搃无忌比至日午左侧即便转出为新石推陈石下讫还依大家食时即飡饭若自知病羸至夜食前又服七颗依前法吞一夜令在小腹下温齐脚明日平明先便转陈石搃与石下讫又朝法夜法服之此石常在小腹内仍附仓门但小腹温热于四肢膀胱头目髓脑肤体之内元无石气欲从何而作丈夫妇人多有积冷若下热必湏上冷若上下俱冷胃口不下食便成消渇至若上下俱热头面生疮唇干眼赤手脚枯槁及皮毛浮起不久成骨蒸凡人必湏上下焦冷热气息调和筋脉通达若上热下冷必有痼积服石之后即下热自然上冷骨气坚实腰肾强健万病自除石气力得三年以来若不得力十斤亦湏常吃若得力讫一斤即止也
　　白石英酒方【出圣惠方】　治风虚湿痹脚弱筋挛隂痿体寒视听不明
　　白石英【上好者捣碎】磁石【捣各五两】石斛【去根剉】附子【炮制去皮】牛膝【去苖各三两】丹参　防风【去芦头】山茱茰　黄耆　活　羚羊角屑　酸仁【各一两】萆【一两】生干地黄白茯苓　桂心【各二两】杜仲【一两半去粗皮炙令黄】
　　右剉细以绢袋盛用酒二斗入甆瓶中宻封浸二七日后每于空心及晚食前暖一小盏服之其酒服五七日后旋添一二升至酒味淡薄即止
　　又方　治风虚湿痹筋脉拘挛脚弱不能行履
　　白石英【好者捣碎】薏苡仁　牛膝【去苖各五两】续防　茵芋防风【去芦头】附子【炮制去皮脐】桂心　羌活　枸杞子白茯苓【各二两】石斛【三两去根剉】山茱茰【一两】生干地黄【半斤】
　　右细剉用生绢袋盛以酒三斗宻封浸二七日后每于空心及晚食前暖服一小盏忌生冷
　　猪肚煮石方　凡年四十以下服二大两年四十五十乃至六十以上加二两常用四月以后服之以热者缘石性重服经两月以后石气若发即接秋气石力下入其脏腰肾得力终无发理
　　白石英【二大两末以生绢袋重盛缝却口】人参【末二大两】生地黄【切二两】防【七茎细切】生姜【细切二两】豉【一撮】椒【四十九颗去目并合口者】羊肉【半斤细切】猪肚【一具浄如食法】新粳米【一合和前药并石英袋着猪肚中急系口勿使少泄气及水入】
　　右以水二斗煮至八升即停出药肚着盘上使冷然后破之如热破恐汁流出先出石袋讫取煮肚汁将作羮服之每年三度服每服石英依旧余药换之分数一依初法每服隔一两日不得食木耳竹笋
　　白石英粉
　　以白石英五两微捣碎以醶醋五大升于不津甆器中盖头埋屋北隂处经七十日出防除醋捣碎研以水飞如出粉法澄清防之更研飞之可经二七日以醶酢三小升还置不津甆器盖头不埋可经二十日出以水洗去酢味尽研之极细即以好驴乳三大升安不津器中汤煮令乳竭止依方用和后丸
　　白石英丸　治五劳七伤羸瘦体热心烦小便不利夜多恍惚
　　生干地黄　茯苓【华州者】人参【潞州者】蜀天门冬　枸杞白皮【取时月州上者各三两】白石英【五两链成粉者】
　　右为散入石英粉令匀调链蜜和丸如梧桐子大初服十丸加至二十丸日一服以后地黄酒服之一方煎黄耆汤下三十丸
　　地黄酒法
　　用生地黄切五小升乌豆三小升以无灰清酒渍经五宿取服前丸药
　　金银人参煮石英服饵方　治诸虚邪气安定心脏
　　金【十两】银【四两】人参【二两】白石英【五两】
　　右取一大釡浄洗即下前件药于釡中先下水三大升立一杖入釡中令至底水所浸着处即刻记之更下水二大斗七升通前总三大斗煎如鱼眼沸渐减至杖所刻处即停火急取湿土置釡底取汁贮不津器中其金银石等漉出收取其人参随药汁细细吃却其汁每朝空腹服三大合夜间又服二大合欲作食饵亦佳每服后随性饮酒行药气忌如常法
　　羊肉蒸石英服饵法
　　精羊肉【一斤】白石英【三两】
　　右先取肉擘作两叚鑚作孔内石英肉中还相合即用荷叶裹又将蜡纸裹又将布裹于一石米中蒸之俟饭熟即出却石后取肉细切和葱椒姜等絶小作馄饨子熟煮每旦空腹冷浆水中吞一百个吞讫以冷饭压之百无所忌宜春夏服大验其石永不发动勿令馄饨破碎其石用三两囘乃换
　　石英汁作姜豉服饵法
　　白石英【二两】肥猪肉【三斤】
　　右以水八升煮石英取五升量煮猪肉烂熟为度取肉汁下葱防切肉作姜豉食之一剂可六七日吃令尽二两石英三度煮之第一度全用第二度中破第三度捣碎煮之每煮用白练袋盛之其石经三度煮即湏换新者二月以前八月以后皆作饵也
　　石英磁石浸酒饵法
　　白石英【五两泽州好者】磁石【五两去毛石连碱多者十两亦得】
　　右各捣令碎各用两重白练袋盛以好酒一斗置不津器中悬药浸经五六日以后每日饮三两盏常令体中微有酒气欲加牛膝丹参杜仲生地黄吴茱茰黄耆等药者各自量冷热及所患并随所有者加之仍随所加有忌者禁之余无所忌一年后须髪变黑腰疼耳聋悉瘥其酒三五日后即渐添一二升常令瓶满所加药疑力尽者任换之经三五个月疑石力稍微即便出捣碎还以袋盛经半年以后弃之准前更合
　　乳酒煮白石英方【出圣惠方】　治虚损劳痩皮肤干燥四肢烦疼隂痿脚弱
　　白石英【五两捣碎绵裹用宻绢袋盛】牛乳【三升】酒【三升】
　　右以乳酒相和以慢火煎石英至四升后出袋沥干其汁盛于甆瓶中每于食前暖三合服之其石英可三度用之亦效
　　牛乳煮石英方【出圣惠方】　治风虚劳损益气安神明目
　　白石英【五两捣碎】牛乳【二升】水【五升】
　　右先下牛乳于铛中即以生宻绢两重作袋盛石英系头以物悬下着乳中即勿令袋着底别以杖刻为记然后下水以炭火涓涓煎之水尽乳在还至前杖刻之处即止出石袋沥尽乳以绵滤之冷热调适每朝空腹细细服三二合若患冷气宜加八颗荜茇和煎之大佳
　　石英饲防牛取乳服饵法【出圣惠方】　能润养脏腑悦泽肌肉令人体健
