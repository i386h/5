<!-- { "loadSidebar": true } -->
　　右合服如上法若嗔盛加大黄黄芩栀子各三两若忘误狂发犹未除服后方
　　生麦门冬汤【出圣惠方外台秘要云此方治礜石发】
　　生麦门冬　葱白【各半斤】甘草【三两】人参【一两】防【二升】
　　右合服如上法温床暖覆床下着火口中嚼物使身稍汗一日便解若心有余热更服
　　人参汤【出千金方】
　　人参　防风　甘草【各三两】桂心【二两】生姜　白术【各一两】
　　右合服如上法
　　大黄黄芩汤【一名大黄汤出千金方】　桔梗对紫石脂又对茯苓又对牡蛎桔梗发则头痛目赤身体壮热解与赤石脂同茯苓发则壮热烦闷宜服此方
　　大黄　黄芩　栀子仁【各三两】葱白【切一升】防【一升】
　　右防咀以水五升煮取二升半分三服
　　栝蒌根汤【出圣惠方】　海蛤对栝蒌海蛤先发则手足烦热栝蒌先发则噤寒清涕出宜服此方
　　栝蒌根【一方作蒌】甘草【各二两】大黄【一两】栀子仁【十四枚】
　　右合服如解钟乳法
　　防白防汤【一名香防饮】　治困失食发及饮酒过醉发【方见本门乳石发下痢类】
　　理中汤【出千金方】　服前汤不解者宜服此方
　　人参　甘草　白术【各三两】干姜【二两】
　　右防咀以水六升煮取二升半分三服
　　人参汤【出千金方】　治因嗔怒太过发者方【千金翼方云主散发气短心腹绞痛不得气息命在转烛者】
　　人参　枳实　甘草【各九分】白术　干姜　栝蒌根【各六分】
　　右防咀以水九升煮取三升分三服若短气者稍稍数服之
　　葱白防汤【出千金方】　礐石无所偏对其治主胃发则令人心急口噤骨节疼强或节节生疮始觉发即服此方【外台云服麦门冬汤】
　　葱白【半斤】甘草【二两】防【二升】
　　右以水六升煮取二升半分三服若散发身体卒生疮宜服
　　栀子防汤【出千金方】　治食宿饭陈臭肉及宿羮菜发者方
　　栀子【三七枚】香防【三升】甘草【三两】
　　右防咀以水八升煎取三升分三服亦可加人参葱白
　　露蜂房散【出圣惠方】　治丹石发动令人体热烦疼心躁口干
　　露蜂房【一两】荠苨　甘草【生用各一两】
　　右为散每服四钱水一中盏煎至六分去滓不计时候温服
　　大黄丸　治乳石发
　　大黄【五两捣末】　大麻子【五两炒勿令焦待冷装簸箕中挼去皮取仁研如膏】
　　右合治令匀以蜜和丸如梧子大以汤饮下十丸至二十丸以宣利为度此方通畅壅秘服之尤良忌如常法
　　乌梅汤【出圣惠方】　治硫黄时令人背防疼闷眼暗漠漠
　　乌梅肉【一两微破】沙糖【半两】
　　右以浆水一大盏煎至七分时时温呷
　　大麦麨方【出圣惠方】　赤石脂对桔梗其治主心通主胸背桔梗动石脂心痛寒噤手脚逆冷心中烦闷赤石脂动桔梗头痛目赤身体壮热如觉发宜温清酒饮之随意行百余步则解亦可服此方及前葱白防汤用大麦炒令汗出燥止勿令大焦舂去皮细捣绢筛以冷水和服之又方云捣去皮浄淘蒸令热曝干炒香为末蜜水调日三服【一作米麨】
　　姜蜜饮【出千金方】　治服散忽发动方
　　用干姜五两防咀以水五升煮取三升去滓内蜜一合和绞顿服不瘥重作
　　压丹石发方
　　用杏仁一百枚去皮尖以水二升于盆中研之绞取汁令尽以白面二升用杏仁汁搜作馎饦还以杏仁汁煮务令极热量性多少噉之令尽又美酒数升煮十余沸候热讫饮之徐令尽盖覆安卧初觉心闷须防间四体轻虚一服三年不发
　　胡豆汁方【出圣济总录】　治一切石发
　　用胡豆半升以水五盏同研生绢绞取汁每服半盏不拘时服虚弱人以意量之
　　胡荽饮【出圣惠方】　治乳石热气结滞经年数发
　　用胡荽半斤五月五日采预收隂干春夏采叶秋冬采根以水七升煮取一升半去滓每服一盏不计时候日三
　　治硫黄发徧身热【出圣惠方】
　　以大麻油二合煎熟放温以铜匙抄少许啜之日三五服效
　　治硫黄忽发气闷方【出圣惠方】
　　以羊血一合服之效
　　治丹石发【出圣济总录】
　　用河中石一两烧令通赤投于童子小便内候温去石饮一盏良
　　治一切丹石发【出圣济总录】
　　用黄连去须二两为细末以水三盏浸经一宿去滓每服半盏时饮之
　　治一切石发【出圣济总录】
　　以冬生去皮研烂四两以水五升煮取二升去滓分温三服早晨日午近晚各一服
　　治乳石发【出圣济总录】
　　用枸杞白皮半斤剉碎以水五升煮取三升空心任意服之
　　又方【出圣济总录】
　　用荠苨半斤细剉以水五升煮取三升空心饮之
　　术对钟乳术发则头痛目疼或举身壮热
　　解如钟乳法
　　附子对白石英赤石脂附子发则呕逆手足疼体强骨节痛或项强面目发肿者【出圣恵方】
　　饮酒服麨自愈若不愈与白石英同解【宜服大黄汤方见本类桔梗对赤石脂下】
　　人参对紫石英人参发则烦热头项强
　　与紫石英同解
　　牡蛎发则四肢壮热心腹烦闷极渇解与赤石脂同
　　干姜无所偏对白石英发先腹胀后发热石硫黄发通身热兼腰膝痛礜石发徧身发热兼口噤茯苓发头痛桔梗发头面热牡蛎发头痛而烦满热海蛤发心中发热
　　以上除海蛤外宜浴法
　　紫石英发乍寒热赤石脂发心噤身热目赤
　　以上二味宜酒【又云赤石脂紫石英发宜饮酒得酒即解凡药发或有宜冷或有宜饮酒不可一槩也】
　　石硫黄礜石发及桔梗牡蛎茯苓发宜浴白石英亦可小浴饮不宜浴礐石发宜用生熟汤茯苓发热多攻头即以冷水洗身
　　浴法初热先用暖水后用冷水浴时慎不可洗头垂沐可以二三升灌之凡药宜浴便解即佳不瘥可余治之
　　又法　寒食散发者由草药气力易尽石性沉滞独住胃中故令数发
　　欲服之时以绢袋盛散一匕着四合酒中塞其口一宿后饮尽之其酒用多少量性节度自如旧法此则药石之势俱行石不住胃中何由而发事甚验也
　　治发动数患热因压药下之方
　　用猪肾脂一具不令中水以火炙承取汁适寒温一服三合每日夜五六服多至五六升二日稍随大便下
　　又方
　　用肥猪肉臛一升调如常法空腹顿服之令尽少时腹中雷鸣鸣定药下随下以器盛取用水淘得石不尽更作如前服
　　疗石发热盛
　　甘草【二两】生犀角【一两半屑】萎防【三两】
　　右切以水四升煮取一升半分服效
　　常防备热发方
　　麦门冬【三两去心】甘草【一两】人参【三两】
　　右捣筛蜜和丸如弹丸大日服三丸良
　　治药发热困【千金翼云凡散数发热无赖下去之又云诸丹及金石等用同之】
　　用黍米三升作糜以煎成猪脂一斤和令调宿不食旦食之空心服令饱晚当下药神效不尽热发更合服之
　　治乳石发动忽大热多欲就卧冷地又不得食诸热麯热酒方
　　用五加木根叶皮剉暴二两粗捣筛每服四钱水一盏煎至七分去滓温服
　　蜂房汤　治乳石发热服此下石
　　用露蜂房三两炙剉碎以水三盏煎至一盏去滓顿服若不定隔三五日再服其石当从小便中下如细砂砂尽即住服
　　朴硝丸　治金石发热及诸热
　　用朴硝一味链成半斤研粉链蜜丸如梧桐子大每服三十丸食后蜜水下服金石经年觉身中少热即以此丸压之每夜卧时服三十至四十丸取胷膈凉为度若有时患发者取朴硝粉一匙空心水调服之以利为度凡朴硝取色白而不着风者佳色黄者伤人
　　治丹石发热
　　以菰根和鲫鱼煮作羮食之三两顿即瘥
　　若发急遍身热如汤火或气结不识人时倒口噤不开不自觉知者以热酒随其性灌之卒不得下者当折齿灌之咽中寒盛酒入必还出但灌勿止半日许以酒下气彻乃苏酒卒不下者难可救矣
　　治服散卒发动困笃凡服五石护命更生散及钟乳寒食散失将和节度皆致发动其病无所不为若发起仓卒不以渐而致者皆以散势也宜及时救解之若四叚身外有一切痛违常者
　　用冷水洗数百遍热气所冲水渍布巾随以揩之又水渍冷石以熨之湏饮暖酒逍遥起行
　　将冷太过发则多壮热
　　以冷水洗浴然后用生热汤五六石浴之已食少暖食饮少热酒行步自劳
　　将热太过发则多心闷
　　时食少冷食瘥
　　若夏月太热时散发动多起于渴饮多所致
　　以水和少麺服不瘥复作以瘥为度
　　治药发热困
　　用肥猪肉五斤入葱白半斤薤半斤合煮治如食法宿不食旦服之令尽不尽明日更服
　　疗丹石发动
　　以含水藤中水饮之
　　治服丹石人发动舌干欬【出本草】
　　用冬月葵葅汁每食后饮一盏便卧少时
　　治大人丹石发动【出本草】
　　以腊雪小温服之
　　治药石发动热气奔犯【出本草】
　　用菉豆生研绞汁服
　　服赤石脂发则心痛饮热酒不解治法【出本草】
　　用葱防绵裹水煮饮之
　　治丹石发动不下食【出本草】
　　用甖粟子和竹沥煮作粥食之极美
　　治服丹石人热法【出本草】
　　用桑耳和葱防作羮服之
　　主金石药发【出本草】
　　以麦门冬去心六两人参四两甘草一两炙三物治下筛蜜丸如梧桐子大每服一十丸日再米饮下



　　普济方卷二百六十
<子部,医家类,普济方>
　　钦定四库全书
　　普济方卷二百六十一　明　周王朱橚　撰乳石门
　　乳石发寒热头痛【附论】
　　夫五行五藏皆互相生肝虽处中而为藏首位在甲乙怀养怀仁故应春而王也为心之母余藏循次而生焉心为王主身神毅而无纎不察四藏为四鄙四鄙有扰王必怀忧四藏和平则王有悦悦则荣卫不错忧则经络患生心不受邪所病者为忧药能致也肺为风府施于太穹为呼吸之门气息之道也诸藏紊乱气息皆形谁能出不由户耶若热风盛心忧则头痛若过忧即心烦热盛必寒寒盛必热倚伏之道足可明焉皆由风狂邪热之谓也但平风热抑狂邪荣卫自然通泰也若乳石发动寒热头痛者以石热壅积将适失度隂阳之气不得和平也盖阳病发热隂病发寒一于热则偏于阳一于寒则偏于隂时寒时热则荣卫交争隂阳相胜若伤寒诸疟之状是也且服乳石之人将息过温荣卫壅滞气血不和隂阳二气更相乘尅阳胜则热隂胜则寒隂阳不等虚实相并则生寒热疾因其荣卫否塞石气在于藏腑不得宣通致心肺有热毒之气上攻于头则令头痛也
　　方
　　麦门冬丸【出圣惠方】　治诸石发动口干时作寒热似鬼神病
　　麦门冬【去心焙五两】大黄【剉炒】苦参　葳蕤　栀子仁五加皮【剉】黄芩【去黒心】犀角【镑】芍药　升麻　大青【各一两】甘草【炙三分】
　　右为末链蜜搜和更捣匀丸如梧桐子大每食后以蜜水下十五丸渐加至二十丸
　　犀角丸【一名麦门冬丸】　治乳石发动口干寒热似鬼神为病犀角屑　五加皮【剉】黄芩【去黒心各一两】苦参　大黄【剉碎微炒】芍药【各一两半】大青　甘草【炙各三分】麦门冬【去心焙三分】
