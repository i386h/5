<!-- { "loadSidebar": true } -->
　　右为末炼蜜和丸如梧桐子大食后以蜜水下十五丸渐加至二十丸早晨日午晚后各一服
　　石膏散【出圣惠方】　治乳石发动寒热鼻塞头痛
　　石膏【二两】白藓皮　枳殻【麸炒微黄去白】参　荠苨　葳蕤　黄芩【二分】前胡【一两去芦头】甘草【生剉半两】
　　右为散每服四钱以水一盏入生姜半分葱白七寸煎至六分去滓不计时温服
　　葛根汤【出圣惠方】　治乳石发寒热头痛后似天行四肢烦疼心躁口干多渇不能下食
　　葛根　麻黄【去根节各三分】石膏【二两捣碎】栀子仁【三七枚】甘草【生剉碎用半两】甜竹叶【一握】生姜【半两】豉【一合】葱白【七茎并须】
　　右细剉以水五大盏煎至二盏半去滓分温五服不计时服
　　芍药汤【出圣济总録】　治乳石毒经二三十年发动为寒热或栗栗似中寒者或欲食或不欲食若服紫石英发热者热闷昬昬喜卧起便无力皆石气所生脏气不和礐石发热燥石硫黄热郁如热极者身并破芍药　赤茯苓【去黒皮】人参　蓝实　黄芩【去黒心】甘草【炙微赤各一两】荠苨【二两】蔓菁子【一升】
　　右除蔓菁子外捣为粗末每五钱用水四盏先煑蔓菁子一合至三盏去滓次下药末煎至一盏半去滓温三服早辰日午晩后各一服效
　　知母散【出圣惠方】　治乳石发动寒热头痛百节痠疼唇口干焦舌卷语澁
　　知母　石膏　川升麻　木通【剉】川芒硝　黄芩独活【各一两】甘草【半两生用】
　　右为散每服四钱以水一中盏半生姜半分竹茹一分黒豆半合煎至六分去滓不计时温服
　　麻黄汤【出圣惠方】　治乳石发动头痛寒热不可解者麻黄【三分去根节】防【一合】甘草【生用】栀子仁　赤芍药　荠苨　生姜【各半两】
　　右细剉以水五大盏煎至二盏半去滓不计时分温五服
　　升麻汤【出圣惠方】　治乳石发热如火头痛寒热烦闷呕逆升麻　前胡【去芦头】甘草【炙各二两剉】黄芩【去黒心三两】枳殻【去瓤麸炒】黄连【去须】蒌　生地黄【切焙三两】栀子仁【十四枚】
　　右粗捣筛每服四钱水二盏入豉一合绵裹煎至一盏去滓温服早晨日午各一心烦加麦门冬一两稍冷加生姜一两
　　鸭通汤【出圣惠方】　解散余热
　　白鸭通【五升沸汤二斗半淋之澄取汁二斗】栀子仁【二十枚】豉【三升】麻黄【八两】冷石【二两一作滑石】石膏【三两】甘草【五两】
　　右以五味防咀以鸭通汁煮取六升去滓内豉三沸分服五合若觉体冷小便自利其间若热犹盛小便赤促服之不限五合宜小营当渐进食不可食令少但勿使多耳
　　前胡汤【出圣惠方】　治乳石发如伤寒寒热状兼似疟前胡【去芦头】黄芩【去黒心】甘草【炙剉】知母【各二两】牡蛎【煆】石膏【各三两】生姜【一大片切】枣【三枚劈破】
　　右粗捣筛每服四钱以水一盏半煎至八分去滓温服
　　三黄汤　折石热通气泄肠胃解肌
　　大黄【三两另入】黄芩　甘草【炙各二两】栀子【二七枚】防【一升】麻黄【一两去节】
　　右切以水九升煮麻黄去上沫下诸药煎取三升半下大黄三五沸去滓分服得利以瘥止
　　麻黄汤去石毒
　　麻黄【去节三两】甘草【炙二两】豉【一升绵裹】
　　右切以水五升煮取一升去滓分温再服
　　猪膏汤　大解散
　　猪膏【二两炒】豉【一升】
　　右以水三升煑防取汁二升内猪膏服七合日三服石人饮宜清冷不宜浊热浊热即气壅否唯酒须热也
　　香豉汤　治乳石发内虚热外风湿不解【方见本门乳石发心腹胀满类】
　　治乳石发若得时气冷热不调动乳者皆由寒热所致其状似疟久不疗能损人纵服汤药亦难瘥宜作生熟汤浴之方【出圣济总录】
　　以温汤半浴盆如过热投少冷水解之即于汤中坐湏防百节开寒热之气皆从毛孔中出变作流汗若心中热闷者还服少许热汤即定久乃出汤以衣被覆盖睡豁然平复如患大重者不过三两度
　　又方
　　若热盛可向冷地卧腰下以厚物荐之腰以上令薄使受稍凉即起不得过度
　　若热解寒不解者
　　可饮热酒三合使解之
　　若寒解后头重耳鸣满眼漠漠心下痛者
　　用清酒二合许饮之便瘥寒温宜依此法
　　疗头痛欲裂方
　　取当归二两清酒一升煮取六合饮至再服
　　若兢颤恶寒或寒热如温疟者为失食忍饥失洗不行又食臭秽故也【出圣济总录】
　　宜急饱冷食冷水洗数行即愈
　　乳石发苦热解折【附论】
　　夫五形之人其性各异故土形之人骨耸气清水形之人体薄气长木形之人筋骨麄声圆而长火形之人性急声尖而散其有痼疾者则先服草药病愈后始服石必速应也凡土火二形之人性躁气髙而肥盛多火气若更服石益之以火物盛必衰自焚之召也若觉发发速宜下之只如痼疾之人服石者病气久强石热尚薄不能破其病但増其热亦能损人若热不已者亦可速下自余形人服之者如有发动但以石药投之自然而瘥不可见小热即求大冷为山九仭功亏一篑医者意也详而行之
　　方
　　葛根汤　治下石
　　葛根　紫草【各八两】犀角屑【十二两】露蜂房【十两炙】芒硝大黄【各二两】荠苨　人参【各七两】元参　甘草【炙】银屑【细研四两】猪脂【十二两腊月者】
　　右以无灰酒渍经十日其猪脂用酒一升煎取脂三两取银屑和研内药中每日空腹服一匙千金翼方云量力多少服之忌热麺羊肉海藻蒜等物
　　人参汤　治虽服乳石等而常患冷此由不先服防汤而服石等以其病药各在一处丹石不行则病所以依旧患冷宜依此法防之冷自瘥石势行
　　人参　茯苓　干地黄　当归　桔梗　甘草【炙】芍药【各三两】大黄【四两】
　　右切以水三升煮取一升二合去滓分服之
　　乳石发上冲头面及身体壮热【附论】
　　夫乳石发动上冲头面及身体壮热者由将适过度臓腑否塞气不得宣通也乳石之性暖而且速能捍风寒逐暑湿经脉行饮食之气在隂则补其不足在阳则能发其火阳虚隂盛则二仪亢位所以炎上腑之受邪则表热气隔至隂之伏也脉形阳浮而数隂伏而沉理之于经自然通泰若炙之于经络则血脉遄流或全抑之则乖于石性理而兼助则表里周荣若遇小发可自劳力按摩不可即服药大热不已者别法随事择用解散
　　方
　　荠苨散【出圣惠方】　治乳石发热上冲头目烦热昏闷口干心躁大小便不利心神恍惚
　　荠苨　枳殻【麸炒微黄去穣各一两】犀角屑　茯神　地骨皮　子芩　木通【剉】元参【各三两】石膏　麦门冬【去心焙一两半】川芒硝【二两】甘草【半两生用】
　　右为粗散每服四钱以水一中盏入生姜半分煎至六分去滓入蜜半合更煎一两沸不计时候温服
　　黄耆汤【出圣济总录】　治乳石发胸背头中逰热
　　黄耆【剉】芍药　甘草　赤茯苓【去黒皮】人参　石膏【碎】生地黄【切焙】生姜【切炒各二两】麻黄【去根节汤煮掠去沫二两】桂【去粗皮一两】麦门冬【去心焙二两】
　　右粗捣筛每服四钱水二盏入竹叶十片二枚擘破同煎至八分去滓温服早晨日午夜卧各一
　　五加皮散【出圣惠方】　治乳石发动毒气上冲头面烦热小便赤澁四肢疼痛
　　五加皮【剉】赤茯苓　元参【各一两】吴蓝叶【三分】黄芩蘧麦　柴胡【去苖】木通【剉各一两】甘草【半两生用】赤芍药【三分】大麻仁【一合】
　　右为散每服四钱以水一中盏煎至六分去滓不计时温服
　　犀角散【出圣惠方】　治乳石发热上攻头面四肢骨节烦疼口干心躁不思饮食
　　犀角屑　元参　知母　黄耆【剉】葳防【各三分】赤芍药　柴胡【去苖】生麦门冬【去心】赤茯苓　地骨皮【各一两】甘草【半两生用】
　　右为散每服四钱以水一中盏入生姜半分煎至六分去滓不计时候温服
　　射干散【出圣惠方】　治乳石发热上攻头面及咽喉肿塞四肢烦热不下饮食
　　射干　犀角屑　川升麻　枳殻【麸炒微黄去穣】黄芩川芒硝　参　川大黄【剉微炒各一两】甘草【半两生用】
　　右为粗散每服四钱以水一中盏煎至五分去滓入蜜半合更煎一两沸不计时候温服
　　余甘子散【出圣惠方】　治乳石发热上攻头面烦热咽喉不利舌粗语澁大小便不通
　　余甘子【三分】红雪【三两】犀角屑【一两】子芩　独活　葛根【剉】川升麻　防风【去芦】甘草【半两生用】
　　右为细散每服不计时候用生地黄汁二合调下二钱
　　荠苨散　治乳石发动热气上攻头面眼昏心神热躁四肢烦疼口干不食
　　荠苨　石膏【各二两】甘草【三分生用】蓝子【半两】赤茯苓　赤芍药　黄芩　元参【各一两】蔓菁子【三合炒】
　　右为散每服四钱以水一中盏入黑豆半合生姜半分青竹叶三七片煎至六分去滓不计时候温服
　　葳防散【出圣惠方】　治乳石发动头面热四肢烦疼大小便壅滞
　　葳防　黄芩　川大黄【剉微炒】川朴硝【各一两】犀角屑川升麻　大青【各三分】栀子仁　甘草【生剉各半两】
　　右为散每服四钱以水一中盏煎至六分去滓温服以快利为度
　　疗精神如失气攻上骨热
　　柴胡　升麻　黄芩　泽防【各三两】淡竹叶【切一升】生地黄【切三升】干蓝　芒硝【各二两】
　　右切以水八升煮取三升去滓下芒硝分服取利止忌如常法
　　前胡汤　下气除热【方见乳石发大小便不通类】
　　増损竹叶汤　解散下气
　　竹叶【切】黄连　麦门冬【去心】人参【各二两】枳实【炙】栀子【各一两】甘草【炙】茯苓【各二两】
　　右切以水八升煮取三升分服之瘥
　　柴胡汤　疗膈上热
　　柴胡　黄芩　甘草【炙】茯苓　麦门冬【去心】枳实【炙】生地黄【各三两】竹叶【切一升】
　　右切以水一斗煮取三升去滓分服
　　黄芩汤【出圣济总录】　治乳石发动身热如火
　　黄芩【去黒心】枳实【去穰麸炒各二两】栀子仁【十四枚】栝蒌根芍药　甘草【炙各一两】厚朴【去粗皮姜汁炙一两】
　　右粗捣筛每服四钱水二盏煎至一盏去滓温服早晨日午食前各一服
　　麻黄汤　疗服升麻汤内解外不解者
　　麻黄【去节】升麻　大黄　黄芩　石膏【各三两】甘草【一两炙】栀子仁【三合】
　　右切以水九升煮取三升分服之瘥一方无大黄内麻黄四两甘草三两余分两同主下气解肌折热
　　泽防汤　疗腹中无妨直患虚汗
　　泽防　知母　石膏【碎各二两】当归　甘草【炙】人参桂心　黄芩　茯苓【各二两】竹叶【切三升】麦门冬【三两去心】
　　右切以水一斗二升煮竹叶取一斗去滓下诸药取四升分服瘥忌如常法
　　麦奴汤【出圣济总录】　治桃花石发即心噤身热头痛宜温清酒随多少服之酒行即瘥亦可服大麦麨并此汤大麦奴【隂干】麦门冬【去心焙各二两】桂【去粗皮一两半】人参　甘草【炙各一两】
