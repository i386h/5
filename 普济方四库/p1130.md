<!-- { "loadSidebar": true } -->
　　右粗捣筛每服四钱水二盏入葱白四寸同煎至一盏去滓温服早晚食前各一
　　麦门冬散【出圣惠方】　治乳石发热上冲头面口舌干燥麦门冬【去心焙】石膏【各三两】葳防　葛根【剉各一两】甘草【半两生用】
　　右为粗散每服四钱以水一中盏入生干地黄一分葱白七寸豉一百粒煎至六分去滓不计时候温服
　　疗石热将行体微筛啬
　　茱茰　葳防【各一两】豉心【一升】葱白【一握】
　　右切以水四升煮取减半分服
　　散石热【出本草】
　　以早柿生啖之
　　治丹石发热结【出本草】
　　用红蜀葵叶煮食
　　治丹石发热【出本草】
　　以稷米作饭食之热消
　　治丹毒丹石发热【出本草】
　　以牛肝和腹内百叶作生姜醋食之
　　乳石发烦渴【附论】
　　夫石性沉下服之归肾若发动则臓腑生热津液枯燥盖肾恶燥肾燥则渴而引饮不可为量久则变为三消之证○凡人阳处其表隂处其里则非纯隂在其下复非纯阳在其上皆湏隂阳通平则五气不乏五气不乏则人无病只如服石之人多为隂虚而服摄之过温则经脉凑溢或遭阳时亦发其证也正阳本自浮升石力更藏阳气客主两阳并蒸肝肺故患渴也或脏实腑虚而生发亦皆渴不独两阳为祸也且肺是庚辛庚辛畏火即告其子其子肾为壬癸虽子投而性恶寒阳虽得水暂寒而水潜流于下客水正水足为滂沱渴乃未除更增肾冷凡遇此候皆先泄沟渎致隂气于肾微理其石气热病有不痊乎
　　方
　　麦门冬散【出圣惠方】　治乳石发动烦渴壮热头痛背膊拘急不欲饮食
　　麦门冬【去心】白茆根【剉各一两】子芩　元参　犀角屑川升麻　荠苨　地骨皮【各三分】葛根　甘草【生剉各半两】柴胡【去苖一两】石膏【二两】
　　右为散每服四钱以水一中盏入生姜半分竹叶二七片煎至六分去滓不计时候温服
　　黄连散【出圣惠方】　治乳石发动热毒上攻心躁多渴头痛眼赤筋脉拘急骨节烦疼不欲饮食
　　黄连【一两去须】石膏　川芒硝【各一两】元参　大青　防风【去芦头】栀子仁　黄芩　甘草【生用】独活　川升麻葛根【剉各三分】
　　右为散毎服四钱以水一中盏入生姜半分竹叶三七片黑豆五十粒煎至六分去滓不计时候温服
　　黄耆散【出圣惠方】　治乳石发动壮热烦渴身体疼痛大小便滞涩心胸壅闷不能饮食
　　黄耆【一两半剉】麦门冬【去心】木通【剉】前胡【去芦各一两】栝蒌根【二两】赤芍药　川升麻　甘草【生剉】赤茯苓　知母黄芩　川大黄【剉微炒各一两】
　　右为散每服四钱以水一中盏入生姜半分竹叶三七片小麦一百粒煎至五分去滓又入生地黄汁一合更煎三两沸不计时候温服
　　黄耆汤　治乳石发动热渴口干
　　黄耆【剉】麦门冬【去心焙】芍药　栝蒌根【各三两】升麻【二两】栀子仁【三十枚】黄芩【去黑心一两】生干地黄【焙二两半】
　　右粗捣筛每服四钱水一盏半煎至一盏去滓不拘时候服
　　竹叶汤　治乳石发动烦热大渴
　　淡竹叶【五十片】石膏【二两捣碎】小麦【一合】赤茯苓　甘草【生用】栝蒌根【去心】麦门冬【去心】芦根【各一两】
　　右细剉和匀每服一两以水一大盏煎至七分去滓分温二服日三四服
　　茯苓汤【出圣济总录】　治乳石发热盛口干渴
　　白茯苓【去黑皮四两】白术　干姜【炮】桂【去粗皮】甘草【炙剉各一两半】泽防　小麦【各二两】
　　右粗捣筛每服三钱水一盏煎至七分去滓不拘时温服
　　柴胡散【出圣惠方】　治乳石发动口干烦渴四肢疼痛起卧不安少思饮食
　　柴胡【一两去苗】赤芍药　知母　子芩　荠苨　秦艽【去苖各三分】甘草【半两生剉】
　　右为散毎服四钱以水一中盏入生姜半分豉一百粒葱白七寸煎至六分去滓不拘时候温服
　　葛根煎【出圣惠方】　治乳石发虚热上冲口干头面赤大渴生葛根【捣汁】白蜜　生姜汁【各一盏】肉【二两研膏】生地黄【捣汁一盏】生麦门冬【去心研膏二两】
　　右同于微火上以银石器煎成如饧用甆盒盛每服半匙头不拘时含化
　　竹叶汤【出圣惠方】　治乳石发热渴
　　淡竹叶【切半斤】赤茯苓【去黒皮】石膏【碎各一两】栝蒌根【一两半】小麦【一两】
　　右粗捣筛毎服五钱水一盏半煎至一盏去滓不拘时候温服
　　人参汤【出圣惠方】　治服乳石发心闷烦渴饮食冷热不消虚胀口吐清水
　　人参　枳殻【去穣麸炒】甘草【炙剉】栝蒌根【剉】白术【各一两】
　　右粗捣筛毎服四钱水一盏半二枚擘破同煎至一盏去滓温服不拘时一方有前胡无白术入生姜煎
　　黄连丸【出圣惠方】　治乳石发渴
　　黄连【去须半斤】麦门冬【去心焙二两】生地黄汁　栝蒌根汁羊乳【各二两】
　　右先以黄连麦门冬二味捣罗为末次以三味汁和丸如梧桐子大毎服二十丸米饮下不拘时一方用牛乳汁不用羊乳以黄连麦门冬为末用三味汁调下二钱日三四服
　　葱白饮【出圣济总録】　治乳石发渴
　　葱白【切四两】葫叶【切】荠苨【剉】枸杞【碎各一两】
　　右粗捣筛每服二两以水二碗煎至一碗去滓分温日进三服空心日午近晚各一
　　枳实汤【出圣济总録】　治乳石发壅热烦闷渴燥
　　枳实【去穰麸炒】赤茯苓【去黑皮】石膏【碎各半两】
　　右粗捣筛每服五钱水一盏半煎至一盏去滓温服不拘时
　　桃仁粥【出圣济总录】　治乳石发热盛烦躁口干
　　桃仁【去皮尖并防仁研二两】白米【半升】
　　右以水一斗煎取五升渴即不拘多少饮之
　　治乳石发动大渴方【出圣济总録】
　　用生田螺三升以水洗二三徧又以新汲水一斗浸一复时澄取清汁不拘时饮之其螺经宿放却不用更取新者如前法浸之
　　治乳石发渴方【出圣济总录】
　　用竹根一味洗剉五两以水五碗浓煮取汁渴即饮之
　　治乳石发渴【出圣济总录】
　　用青粱米三合以水煮取汁饮之
　　又方【出圣济总录】
　　用大麻仁一升研每取三合以水三升煎取汁二升时时饮之良
　　又方【出圣济总录】
　　用黄蘗半斤去皮剉每服二两水五盏煎三盏渴即饮之
　　又方
　　捣冬瓜汁饮之良
　　又方
　　以水浸鸡子取清生服之甚良
　　治丹石发渴【出圣惠方】
　　用寒水石一块如杏子许大含之以瘥为度
　　滑石汤【出圣惠方】　治乳石发动燥热烦渴不止
　　用滑石半两细研如粉以水一中盏绞如白饮顿饮之未瘥再服
　　又方【出圣惠方】
　　用黄连一两去须剉碎以煎汤一大盏浸候汤冷分为三服
　　生地黄汤【一名黄耆汤出圣济总录】　治乳石发动虚热大渴【方见乳石发痈肿类】
　　桑根白皮【出本草】　治服金石发热渴生精神
　　以桑根白皮微研以布滤去滓石器中熬成稀膏量多少入蜜再熬成稠膏贮甆器中每服抄三钱食后夜卧以沸汤防服
　　治金石发热闷口干【出本草】
　　以芭蕉根绞汁服
　　解烦热止防实大肠压石热止渴【出本草】
　　用大麦糗和水服之河东人以麦为之麄者为干糗粮东人以粳米为之炒干磨成也
　　乳石发烦闷【附论】
　　夫服乳石之人将适失宜冷热相搏石热不得宣化热气乘于腑脏故令烦闷也
　　方
　　吴蓝散【出圣惠方】　治乳石发动热势壅盛心神烦闷呉蓝　龙胆【去芦头】犀角屑　黄连【去须】黄芩　栀子仁　川升麻大青　甘草【生剉各半两】石膏【二两】麦门冬【去心】川大黄【生剉炒各一两】
　　右为散每服四钱以水一中盏入生姜半分竹茹一分煎至六分去滓不计时温服
　　麦门冬散【出圣惠方】　治乳石发动壅热上攻心膈不利头疼烦闷麦门冬【去心】参　黄芩　枳实【麸炒黄】赤芍药【各三分】石膏【二两】前胡【去芦头】蒌根【各一两】甘草【生剉】栀子仁【各半两】
　　右为散每服四钱以水一中盏入生姜半分煎至六分去滓不计时候温服
　　犀角散【出圣惠方】　治乳石发动心神烦闷四肢壅热犀角屑　葳防　荠苨　参　木通　川升麻蒌根【各一两】甘草【半两生剉】石膏【二两】
　　右为散每服四钱以水一中盏入生姜半分生地黄一分煎至六分去滓不计时温服
　　石膏汤　治心忪热烦闷如火气上
　　石膏【八两】茯神　葳防　黄芩【各四两】橘皮　五味子　麻黄【去节】【根】干蓝　甘草【炙】犀角屑【各二两】杏仁【汤浸去皮尖剉碎】栀子【各三两】
　　右切以水八升煮取三升分服之瘥
　　麦门冬散【出圣惠方】　治乳石发动四肢烦热心中闷乱不下饮食麦门冬【去心】赤茯苓　余甘子【各一两】地榆　葳蕤甘草【生剉】黄芩　参【各半两】
　　右为散每服四钱以水一中盏入生姜半分小豆五十粒竹叶二七片煎至六分去滓不计时候温服
　　葱头汤【出圣惠方】　治五石忽动体热烦疼心躁闷乱葱白【八茎】香防【二合】蓝叶【三分】柴胡【一两去苖】川升麻　犀角屑【各半两】赤芍药【剉半两】甘草【半两炙防赤】
　　右细剉以水五大盏煎至二盏半去滓分温五服未效再服
　　芦根汤【出圣惠方】　治乳石发动心膈壅热烦闷渴逆不下饮食
　　芦根【二两】葛根　麦门冬【去心】人参【去芦各一两】甘草【半两生剉】
　　右细剉每服半两以水一大盏入竹茹一分生姜半分煎至七分去滓不计时候温服
　　金石凌法【出圣惠方】　治生服金石热发烦闷医所不治川芒硝【半斤】川朴硝【一斤】石膏　凝水石【各四两】金【五两】
　　右以熟水五升渍朴硝芒硝一宿澄取清安铜器中粗捣凝水石石膏内其中仍内金五两微煎之数以筯头拄看筯成凌雪去滓倾置铜器中又安于水盆冷一宿皆成凌也停三日以上候干研为末若热病及石发皆用蜜水调二钱日三四服
　　治乳石发动烦闷体热【出圣惠方】
　　滑石　马牙硝【各一两】
　　右以二味同研令匀为细末每服以新汲水调下一钱日三四服
　　又方【出圣惠方】
　　菉豆【二合生用】蜜【少许】
　　右以水一大盏研菉豆取汁入蜜少许和服如不通转妨闷以童子小便磨防榔服之又以黒铅浸经宿取汁服偏解硫黄毒
　　茵蔯蒿汤【出圣济总录】　治乳石发食讫心烦闷热头心中不安者
　　茵蔯蒿【四两】大黄【剉炒二两】栀子仁【二十枚】
　　右粗捣筛每服三钱水一盏煎至七分去滓温服空心早晚食前各一服
　　冷石汤【出圣济总録】　治乳石发心下烦闷内热不安用凝水石半两以水半盏磨汁服之不瘥再服【凝水石一作冷石】
　　朴硝散【出圣惠方】　治乳石发动烦闷及诸风热
　　以川朴硝链成者半斤细研如粉每服以蜜水调下一钱日三四服
　　又方【出圣惠方】
