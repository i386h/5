<!-- { "loadSidebar": true } -->
　　以白鸭通一合用水一大盏渍之澄清候冷任性饮之以瘥为度
　　又方【出圣惠方】
　　以石楠叶捣末用新汲水调一钱服之效
　　甘草汤　治羸劣老弱体性少热因服乳石而寒气盛药在胸膈冷热不调烦闷气短欲死药既不行又不能大便作害于人急宜吐之
　　用生甘草四两切以水五升煮取折半去滓令顿服之当大吐药与病俱去便愈
　　治服丹石人胸背急闷热者【出本草】
　　以大豆一升炒令汗出簸去灰尘投二升酒中一时顿服之少顷即汗出瘥
　　乳石发目昬赤痛【附论】
　　夫乳石发目昬赤痛者由石势乗虚而上亦膈内有痰热也石性归肾若将适失宜饮食失度则其气腾涌与痰热并畜熏蒸于肝故令目昬赤痛也○凡人五脏尽有风而发有髙下动有浅深则肾风发脚气肝风目泪而暗肺风鼻鼽而脾风肉缓而重心风恍惚而忘若加于热亦随脏观候即肝风脇满而怒喜静加之热即目漠漠而暗若石气兼之则赤而亦痛或生努肉及肿而烂速可随轻重而防之不然丧明矣经曰肝旺则目赤若兼石则冬慎勿食热热既不散遂成伏气遇春必发不能预防之即云石药之过岂不惜哉黄帝曰形受味精受气皆为饮食寒温呼吸之召也诸脏仿此
　　方
　　防肝前胡汤【出圣济总录】　治乳石发目赤闭目不开烦闷热气胸中憺憺
　　前胡【去芦头】山栀子仁　干姜【炮】淡竹叶　车前叶【各二两】大青　秦皮【剉】决明子【碎】细辛【去苖叶】黄芩【去黑心各三两】石膏【研八两】
　　右粗捣筛每服五钱煎五六沸下芒硝一钱煎至一盏半去滓分温三服得利即瘥
　　大黄汤【出圣济总录】　治乳石发目昬赤痛不覩物
　　大黄【剉炒】黄连【去须】石膏【研各二两】黄芩【去黒心一两】甘草【炙剉一两】细辛【去苖叶】半夏【汤洗去滑各一两】山栀子仁【七枚】
　　右粗捣筛毎服五钱水三盏入生姜一分拍碎煎至一盏半去滓分温早晚服
　　丁香黄连防汤方【出圣济总录】　治乳石发目赤痒
　　丁香【二七枚碎】黄连【去须】黄蘗皮【切各半两】五铢钱【一十文】防仁【研二七枚】
　　右以水二盏煎至六分绵滤去滓防目大眦频防取瘥
　　黄芩汤【出圣济总录】　治乳石发目赤痛小便赤大便难逆冲胸中口燥
　　黄芩【去黑心】大黄【剉炒各二两】山栀子仁【十四枚】
　　右粗捣筛毎服三钱水一盏煎七分入豉一合更煎三五沸去滓温服取利三两行以浆粥止之
　　黄连饮【出圣济总录】　治乳石发腰痛欲折两目欲脱者为热上肝膈腰肾冷极故也
　　黄连【去须】萎防【各一两】甘草【炙剉半两】
　　右粗捣筛以水三盏煎至一盏去滓内朴硝一钱更煎二三沸分温三服取微利瘥
　　枣肉黄连防方【出圣济总录】　治乳石发目生赤脉息肉碜不开
　　【七枚去核】淡竹叶【切一握】黄连【去须碎一两绵裹】
　　右先以水二盏煎竹叶至一盏半去竹叶澄清内枣黄连煎至三合绵滤去滓每日临卧防目大眦即瘥
　　青塩防方【出圣济总录】　治乳石发久风目赤
　　青塩【研一两】杏仁【去皮尖二两微炒研烂以少汤同研匀绵裹压油出用半鸡子殻】
　　右用铜盆一只面濶一尺者内青塩取青桞枝如筯大者一握束之截头令齐用研之候如稠墨即先剜地作坑置火于坑底上取热药成收于不津器中每夜防目大眦即卧频防取瘥
　　雄黄散【出圣济总录】　治乳石发目翳防方
　　雄黄【研】干蓝【各半两】
　　右为散毎用一米大翳上防之三五度即瘥
　　治金石发热及诸热暴赤目方【出圣济总录】
　　冬葵子【二合】朴硝【一合】
　　右以水二升同煮至一升去滓分三服空心早晚食前各一
　　洗方【出圣济总录】　治乳石发目痛如刺者为热气冲肝上目故也
　　数冷食清朝温小便洗三日即瘥
　　贴方【出圣济总录】　治乳石发眼肿痛不开
　　用精猪肉薄切贴眼上热即易之或用子肝井华水浸贴之
　　治丹石发冲眼目肿痛【出本草】
　　取萹蓄根一握洗捣以少水绞取汁服之若热肿处捣根茎傅之
　　服丹石人上冲眼暗不见物【出本草】
　　以兔肝可生食之一如服羊子肝法薄切水浸服之生吞之亦妙
　　乳石发吐血衂血【附论】
　　乳石发吐血或衂血者以石气壅遏于心肺生热故也心主血血得热则涌溢复因胃气之逆故吐血也肺主气开窍于鼻气血调和相为荣衞及为热所乗则血妄行故为鼻衂也夫五脏所藏心藏血也血之伤盛则心脱固无力制守自然流溢为阳气伤故也或以衂血者加以肺风热之谓也若益之以服石则客热复盛荣衞増劳旋周无极则乗虚而出出则多伤荣气色夺面黄久不疗则气撮撮乃亡先须破汚血留好血调经络平腑脏则愈也
　　方
　　麦门冬饮【出圣惠方】　治乳石发动壅热至甚心闷吐血麦门冬　荠苨　参　茅根　青竹茹【各一两】生地黄【二两】甘草【生用】生姜【各半两】香防【一合】
　　右细剉和匀毎服半两以水一中盏煎至六分去滓温服如人行五里一服以瘥为度
　　刺蓟汤【出圣惠方】　治乳石发动头痛吐血衂血四肢烦疼刺蓟　青竹茹　生麦门冬【去心各一两】茜根【剉】当归【各半两】鸡苏　生地黄【各二两】生姜【半两】
　　右细剉和匀毎服半两以水一中盏煎至六分去滓不计时候温服
　　地黄汤【出圣惠方】　治乳石发动热盛吐血
　　生地黄【二两】苦竹茹　刺蓟【各一两】黄芩　川升麻黄连【去须各三分】栀子仁【半两】豉【一合】
　　右细剉和匀每服半两以水一大盏煎至七分去滓分温二服如人行五里再服
　　吹鼻散【出圣惠方】　治乳石发动心肺热甚鼻中衂血不止胡粉【研】干姜【为末】发灰【研】铛墨【研】墨【研】伏龙肝【为末各半钱】
　　右同研以一字许吹鼻中一法六味中但得一味用一匙吹两鼻中亦止
　　治乳石发动心神烦躁吐血或衂血不止【出圣惠方】
　　蓝汁【一合】藕节汁【二合】蜜【三合】生姜汁【半合】生地黄汁【三合】刺蓟汁【二合】
　　右合和分为四服毎服调下伏龙肝末一钱如人行五里再服
　　麦门冬汤【出圣济总录】　治乳石发动心闷吐血
　　生地黄【二两】甘草【炙一两】荠苨　茅根【各一两】麦门冬【去心焙】干姜【炮各二两】
　　右剉如麻豆大毎服三钱水一盏入豉七十粒煎七分去滓温服空心日午各一
　　连翘饮【出圣济总录】　治因饵乳石发心肺中热鼻中衂血连翘茎叶　苍耳茎叶　鸡苏茎叶【各一两俱用新者】生地黄【二两】陈橘皮【汤浸去白一两】
　　右剉碎以水少许同捣令烂生绢绞取汁毎服三合不拘时未止再服
　　小蓟汤【出圣济总录】　治乳石发鼻衂头痛壮热徧身疼痛烦闷
　　小蓟【剉】麦门冬【去心焙】生地黄【切各二两】青竹茹【新竹取一两半】鸡苏【剉一两】
　　右剉以麻豆大毎服三钱水一盏入生姜三片煎至七分去滓不拘时温服日三
　　麦门冬饮【出圣济总录】　治乳石发卒吐血一二升口鼻俱出者
　　生麦门冬【去心绞汁一盏】生地黄　小蓟【各切碎绞汁各一盏】伏龙肝末【二两】
　　右以前三味各入少许水绞取汁相匀毎服二合入伏龙肝末二钱调下毎日空心一服日午再服
　　生地黄汤【出圣济总录】　治乳石发热盛吐血衂血
　　生地黄【切五两】栀子仁【二十枚】小蓟根【切三两】黄芩【去黑心一两】
　　右剉如麻豆大毎服五钱水一盏半入豉二七粒煎至一盏去滓温服空心日晚各一服
　　生地黄饮【出圣济总录】　治乳石发衂血
　　生地黄【切绞汁三合】小蓟根【切绞汁三合】
　　右合和令匀分温作三服早晨日晩各一
　　治乳石发动壅热心闷吐血【出肘后方】
　　用生刺蓟捣取汁毎服三合入蜜少许搅匀服之
　　又方【出圣惠方】
　　用生地黄绞取汁毎服三合宜频服即止
　　又方【出圣惠方】
　　用生藕捣绞取汁毎服三合入蜜搅匀服之
　　又方【出圣惠方】
　　用伏龙肝以水搅取清毎服一小盏三服即止
　　又方【出圣惠方】
　　用蒲黄一两水一中盏调搅分为二服
　　乳石发上气喘【附论】
　　五脏之尊心虽为王而肺最居其上也肺为华盖覆其四脏合天之德通逹风气而肺毋火也性惯受温而恶寒心火更炎上蒸其肺肺金被火伤则叶萎倚着于肝肺发痒即或因石増热心肝虚弱不能阳至下焦遂与正阳俱跻变成喘或为发背或作痈头也夫言恶寒则何以知也肺主皮毛皮毛遇寒即栗而粟起其肺叶萎倚着肝而成疴亦由木能克金之故也凡如此者先养肺平心肝虚热和其肾即愈矣○乳石之发如火炎上热气腾涌薫蒸胸膈入于肺中气壅不散使人胸满短气上喘咳不得安卧也
　　方
　　天门冬煎【出圣济总录】　治乳石发动肺气上喘
　　生地黄【绞汁四两】生姜【去皮绞汁二两】白蜜【二两】天门冬【去心绞汁二两】牛酥　升麻【各三两】百部　欵冬花　紫苑【去苖土】甘草【炙】麻黄【去根节别捣】杏仁【汤浸去皮尖双仁研如膏各二两】
　　右将百部欵冬花紫苑升麻甘草捣为细末先以水五盏煎麻黄末三钱去沫下五味药末五钱煎至四盏去滓澄滤于铜器中微煎至三盏下天门冬地黄汁各二合煎减至二盏下姜汁二合更煎减至一盏下杏仁膏酥蜜各半合匀稠置不津器中毎服取半鸡子殻许含化咽津日四五服
　　贝母汤【出圣济总录】　治乳石发上气肺热呀多涕唾贝母【去心】生姜【切焙】石膏【碎各一两】麦门冬【去心焙三两】黄芩【去黑心】五味子　白术【剉各半两】淡竹叶【一握切】甘草【炙剉一两】杏仁【汤浸去皮尖防仁炒二十枚】
　　右粗捣筛每服五钱水一盏半煎至一盏去滓下蜜二钱搅匀空心温服若取利入芒硝一匙
　　葶苈丸【出圣济总录】　治乳石上气呀不得卧卧即气絶葶苈子【纸上微炒】皂荚【酥炙去黑皮并子各半两】芸薹子【拣净】马兠铃【剉】紫苑【去苖土】人参　白前　甘草【炙剉】防己【各一两】杏仁【汤浸去皮尖双仁炒二十枚】
　　右为末炼蜜和捣令熟丸如梧桐子大空心米饮下二十丸
　　麦门冬汤【出圣济总録】　治乳石发热冲头面口干喘麦门冬【生去心焙】萎防【去根】石膏【碎各一两】葛根【剉三两】
　　右粗捣筛每服五钱水一盏半煎至一盏入葱白三茎切同煎去滓入生地黄汁二合更煎三两沸食后分温二服日再
　　紫苑汤【出圣济总録】　治乳石发肺胀气急呀喘粗不得安卧紫苑【去苗土】赤茯苓【去黒皮各一两半】甘草【炙半两】防榔【剉五枚】葶苈子【纸上炒一两】
　　右粗捣筛毎服三钱水一盏煎至七分去滓温服
　　治乳石发热喘方【出圣济总录】
