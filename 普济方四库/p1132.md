<!-- { "loadSidebar": true } -->
　　用豉二合以水三盏渍取汁分温三服早晨日午晡时各一服服讫卧少时外台秘要云取生豉汁温之才免冷食服讫即卧勿令入腰中故也以意消息之
　　乳石发痰饮呕逆【附论】
　　凡人有五脏合则脾胃为水谷之府且国府足谷则足食足兵也人胃足食则荣衞不厥若人能食则能悦也隂阳和平有何患乎若服石之人皆增于热失时不食则胃口干焦脾土不足或因饮酒水而食少变为痰结酒水流下迎隂上升下焦无阳即阳虚也中府有谷上焦渐炎以致呕哕经曰阳数即呕吐又曰呕哕发下焦之间此之义也可以破痰结通水谷填胃府则无咎也夫通填之义不可虚其虚实其实岐伯曰防虚补实神去其室况夫石性勇悍凡服食过度将适失宜而又脾胃不和谷不能胜则其气上攻故发呕逆也
　　方
　　茯苓汤【一名前胡散出圣济总录】　治乳石发动热气上攻脾胃不和呕逆食不下
　　赤茯苓【去黒皮】黄耆【剉】陈橘皮【去白焙】枇杷叶【去毛炙各三分】柴胡【去芦头】枳殻【去穣麸炒】大黄【剉炒】芦根【剉各一两】甘草【炙剉半两】麦门冬【去心焙一分】
　　右粗捣筛毎服五钱水一盏半入生姜五片青竹茹一分煎至八分去滓食后临卧温服
　　鴈肪汤【出圣惠方】　治乳石发结热癖心下肿胸中痞塞呕逆不止
　　鴈肪【一具先炙过】当归【切焙】大黄【剉炒】桂【去粗皮各二两】人参　石膏【碎】甘草【炙剉各一两】芍药【一两半】桃仁【二十枚汤浸去皮尖双仁炒研】
　　右除鴈肪外先将药粗捣筛入鴈肪以水七盏煎取汁五盏去鴈肪毎服用汁二盏药末四钱更入桃仁七枚枣一枚拍碎煎至一盏去滓入芒硝少许更煎三两沸空心温服日午再服若热盛者日四服无鴈以白鸭代之无白鸭以乌鸡代之一方有枳实一分生姜三分
　　前胡散【出圣惠方】　治乳石发动虚热痰饮头目不利食即呕逆四肢烦痛
　　前胡【去芦头】黄耆【剉】芦根【剉】麦门冬【去心】子芩　赤芍药【各一两】石膏【二两】甘草【生剉】枇杷叶【拭去毛炙微黄各半两】
　　右为散毎服四钱以水一中盏入生姜半分煎至六分去滓不计时候温服
　　黄芩汤【出圣惠方】　治乳石发动心躁烦热痰饮呕逆不下饮食
　　黄芩　陈橘皮【去白焙】麦门冬【去心】粟米　生姜【各半两】薤白【一握】防【一合】石膏【一两】
　　右细剉以水三大盏煎至一盏半去滓分三服不计时候温服
　　栝蒌根汤【出圣惠方】　治乳石发动虚热痰饮呕逆饮食不下
　　栝蒌根　麦门冬【去心焙】人参　黄芩【去黒皮心】甘草【炙各半两】半夏【汤浸七次去滑】芦根【剉各一两】前胡【去芦头三分】
　　右防咀如麻豆大毎服五钱水一盏入生姜五片煎至八分去滓温服不拘时候
　　三黄汤【出圣济总录】　治乳石发呕及服散不得力食不下饮酒解輙呕吐
　　栀子仁【半两】枳实【去穣麸炒二两】甘草【炙剉】前胡【去芦头】大黄【剉炒各一两】豉【三合新绵裹纒作袋子】
　　右除豉外捣筛毎服四钱水二盏和豉袋子同煮至一盏后入芒硝一钱再煎一二沸去滓空心温服
　　白茅根汤【出圣惠方】　治乳石发动虚热痰饮呕逆不可饮食
　　白茅根【一握】麦门冬【去心一两】陈橘皮【去白焙】赤茯苓　甘草【炙微赤剉】枇杷叶【拭去毛微炙黄各半两】
　　右细剉以水三大盏淡竹茹生姜各半两同煎至一盏去滓分三服不计时候温服
　　人参汤【出圣济总录】　治乳石发动烦闷呕逆
　　人参　甘草【炙剉】黄芩【去黒心】栝蒌【剉炒各一两】麦门冬【去心焙】芦根【去土剉焙各一两】
　　右粗捣筛毎服三钱水一盏煎至七分去滓空心温服
　　黄耆散【出圣惠方】　治乳石发动头面虚热心胸痰饮呕逆不下饮食
　　黄耆【剉】地骨皮【各三分】甘草【炙微赤剉半两】麦门冬【一两半去心焙】人参【去芦】前胡【去芦各一两】
　　右为粗散毎服四钱以水一中盏入生姜半分煎至六分去滓不计时候温服
　　竹茹汤【出圣惠方】　治乳石发动四肢烦热不解心胸痰逆不纳饮食宜服此方
　　青竹茹　黄芩　枳实【麸炒黄】麦门冬【去心】瓜蒌根【各一两】赤芍药　栀子仁　甘草【生用】茅根【各半两】
　　右为粗散毎服半两以水一大盏入生姜半分小麦半合煎至五分去滓不计时候温服
　　人参汤【出圣济总录】　治乳石发动烦闷呕逆
　　人参　白术　瓜蒌根　甘草【炙剉各二两】黄芩【去黒心一两】
　　右粗捣筛毎服用药四钱水二盏煎至一盏去滓分温二服早晚食前各一
　　半夏汤【出圣济总录】　治乳石发动干呕烦热
　　半夏【汤洗去滑切焙干一两】白微【炒二两】干姜【炮】甘草【炙剉各半两】
　　右捣筛为粗散毎服三钱以苦酒一盏同煎五分去滓服
　　薤白饮【出圣济总录】　治乳石发呕不止食不下
　　薤白【二茎】豉【微炒四合】麦门冬【去心焙二两】粟米【半合】陈橘皮【汤浸去白焙一两】
　　右粗捣筛毎服五钱水二盏入薤白拍碎煎至一盏去滓温服早晚各一
　　枳殻汤【出圣济总录】　治乳石发动干呕
　　枳殻【五两汤浸去穣麸炒】栀子仁【七枚】豉【微炒二合】大黄【剉炒二两】
　　右粗捣筛毎服四钱以水二盏煎至一盏去滓温服空心早晚各一强壮者加大黄一两
　　治乳石发呕不息方【出圣济总录】
　　用薤白一握碎切以水三盏煎至一盏去滓温服
　　治乳石发呕逆咽喉中伤清血出者此上焦火盛及食热所致方【出圣济总录】
　　以冷水饮之或以冷石熨咽喉即瘥
　　乳石发霍乱转筋【附论】
　　乳石发霍乱转筋者以服食失度隂阳不和清浊相干也盖服石之人体长多热热即引饮饥复加飡水谷既伤胃腑失度土既衰损木必来乗故曰肝入胃即吐下或单下而不吐是肝乘之盛也木既尅土尅过必宣二气俱虚而肝必怒阳气既乏则发转筋变吐加肾肝之病也宜速止之仍温足而兼复调以五味其病必痊矣
　　方
　　香葇汤【出圣济总录】　治乳石发霍乱转筋不止
　　香葇【三分】木瓜【干者去穣】人参　厚朴【去粗皮生姜汁炙熟】陈橘皮【汤浸去白焙各一两】桂【去粗皮半两】
　　右粗捣筛毎服五钱水一中盏入生姜半分切煎取八分去滓温服不计时候
　　髙良姜汤【出圣济总录】　治乳石发霍乱转筋及心腹痛
　　髙良姜【剉半分】桂【去粗皮一两】木瓜【干者去穣二两】
　　右粗捣筛毎服三钱以水一盏煎至七分去滓温服不计时候
　　木瓜汤【出圣济总录】　治乳石发霍乱吐利转筋
　　木瓜【大者一枚去穣薄切】仓粳米【一合】
　　右以水二盏煎至一盏去滓时时温服一合
　　棠黎木瓜汤【出圣济总録】　治乳石霍乱转筋
　　棠黎枝【一握】木瓜【大者一枚去穣】
　　右细剉分四服每服以水一盏入生姜五片煎至七分去滓热服不计时
　　糯米饮【出圣济总录】　治乳石发霍乱吐利不止及转筋用糯米淘浄三合细研以少许汁水搅如乳状顿服立止
　　桑叶饮【出圣济总録】　治乳石发转筋不吐不下气急用桑叶一味切二两以水五盏煎一盏半去滓分温二服早晚各一
　　髙良姜饮【出圣济总录】　治乳石发吐利转筋气急
　　用髙良姜一味剉五两粗捣筛毎服三钱以酒一盏煎至六分去滓温服早晚食前各一服亦疗暴腹痛恶血气急
　　木瓜饮【出圣济总录】　治乳石发霍乱转筋气急
　　用宣州木一枚去皮子切焙干剉如麻豆大毎服三钱以水一盏半煎至八分去滓温服饮尽更作无木瓜只以枝叶并根代之
　　治乳石吐利不止转筋入腹欲死方【出圣济总录】
　　用生姜半两切以酒一盏煎五七沸去滓顿服之
　　治乳石发动霍乱疞痛不可忍方【出圣济总录】
　　用食茱萸淘浄炒香二两以酒三盏煎至盏半分为二服得下利即瘥空腹食前各一
　　治乳石发霍乱转筋入腹方【出圣济总録】
　　用鸡屎白半两捣罗为末毎服二钱空心以温水半盏调顿服之
　　乳石发心腹痛噤【附论】
　　夫服乳石之人膈间有寒胃脘有热寒热相抟气逆攻腹乗心致心腹痛其寒气盛乗于热气荣卫否涩不通寒气内结于心故心腹痛而心噤寒也
　　方
　　前胡散【出圣惠方】　治乳石发动心胸壅闷腹痛寒噤不食前胡【去芦】防榔　桂心【各半两】赤茯苓【二两】白术【二分】犀角屑　赤芍药【各三两】木香　甘草【炙微赤各半两】
　　右为散毎服四钱以水一中盏入生姜半分煎至六分去滓不计时候稍热服
　　木香散【出圣惠方】　治乳石发动心腹痛噤四肢寒颤不欲饮食
　　木香【半两】犀角屑　赤芍药　白术【各三分】当归【剉炒三分】人参【去芦】枳殻【麸炒微黄去穣】黄芩【各半两】
　　右为粗散毎服四钱以水一中盏入生姜半分枣二枚煎至六分去滓不计时候稍热服
　　白术散【出圣惠方】　治乳石发动体颤寒热心腹痛噤不能饮食
　　白术　柴胡【各一两去苖】当归【剉微炒三分】青橘皮【三分去白焙】桔梗【去芦半两】甘草【炙剉半两】桂心【半两】
　　右为粗散毎服四钱以水一中盏入生姜半分二枚煎至六分去滓不计时候稍热服
　　茅香花散【出圣惠方】　治乳石发动心腹痛噤吐逆不下食茅香花　桂心【各半两】芎防　防榔　赤芍药【各三两】麦门冬【一两半去心焙】
　　右为粗散毎服四钱以水一中盏入生姜半分煎至六分去滓不计时候温服
　　人参汤　疗心腹痛不解若通身颤寒者荣衞不通故也
　　人参　枳殻【炙】黄芩　甘草【炙】茯苓【各一两】麻黄【三两去节】
　　右切以水八升煮取四升去滓分服
　　治腹痛不可忍者
　　取塩一合熬以水二升煮取一升顿服即得吐若吐利止心中烦闷及渴不止取竹沥一升分服即止心中复似冷取茱茰一两于铛炒捣末以水二升煮取一升着少塩澄清服之即差
　　桔梗散【出圣济总录】　治乳石发动心腹痛冷热相搏【方见乳石发痞结羸瘦类】
　　若心腹内有诸疾痛违常烦闷惛怳者急解之【出肘后方】取冷热清酒一二升渐渐稍进觉少寛更进冷食其心痛者最急若肉冷口噤但折齿下热酒瘥若心痛如刺者为应食不食应洗不洗寒热相击气结不通填于心中故也宜数饮热酒任性多少酒气行经络通达淋以冷水又冷淹手巾搭着苦处温复易之湏防解也解后可速与冷食食多益善
　　乳石发心腹胀满【附论】
