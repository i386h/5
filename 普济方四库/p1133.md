<!-- { "loadSidebar": true } -->
　　乳石发心腹胀满者以饮食居处皆犯温燠石势壅遏不得宣通故脏腑之间热气相搏而心腹胀满也又以腹胀欲断衣带者亦以寝处之温失食失洗不时动役之过但能冷食冷洗当风而立则胀满自消矣○服石之人发状非一或发于外阳则头身皮肤作病痈肿头痛是也或发于内隂则反冷脏虚口疮吐血是也凡气内温五脏外荣经络石性清浄不喜烦秽目所覩鼻所闻皆欲馨香不愿欝腐因成种种之症也或食陈臭生酸之物贮于胃腑胃腑不受推诸脏诸臓不受即肝膈痞满或为胪胀而坚积便发心痛亦非心自然而痛为秽触神气也觉此候者可速涤肠胃无令留壅不然即成痰癖其心转痛
　　方
　　萎蕤汤【出圣济总录】　治乳石发动心胸痞胀热毒
　　萎蕤　黄芩【去黒皮】升麻　干姜【炮】柴胡【去苖各一两半】芍药　黄连【去须各一两】石膏【四两】栀子仁【七枚】
　　右粗捣筛毎服三钱水一盏生姜一分拍碎并防少许同煎至六分去滓下芒硝半字令沸温服如人行十里许再服日二快利即止
　　黄芩汤【一名黄芩散出圣济总录】　治乳石发腹胀头痛先有癖实不消或饮酒食肉所致时若心急痛者【方见乳石发身体生疮类】
　　大黄汤【出圣济总录】　治乳石发动上气热实心腹满小便赤大便不利痞逆冲胸口焦燥目赤痛
　　大黄【剉炒一两】黄芩【去黒心三两】黄连【去须剉】甘草【炙剉】麦门冬【去心焙各二两】
　　右粗捣筛毎服五钱水一中盏煎至八分去滓内芒硝一钱再煎三两沸温服早晨近晚各一通利即愈
　　石膏汤【出圣济总录】　治乳石发大热心腹满胀
　　石膏　大青【各三两】黄芩【去黑心】升麻　芍药【各二两】
　　右粗捣筛毎服五钱水一盏半煎至一盏去滓分温二服如腹痛加续断二两
　　香豉汤【出圣济总录】　治乳石发内有虚热胸腹痞满外风湿不解肌肉拘急
　　豉【二两】栀子仁【十四枚】葱白【一握切】黄芩【去黑心三两】
　　右除葱豉外粗捣筛毎服先以水三盏煮葱豉至一盏下药四钱更煎至八分去滓温服
　　甘草汤【出圣济总录】　治乳石发内热结不除或以饮酒冷食澡洗犹不解或腹胀头痛眼目疼或先有癖食不消或连饮不食或作心痛
　　甘草【炙剉】黄芩【去黑心】大黄【剉炒各二两】
　　右粗捣筛毎服五钱水一盏半煎至八分去滓温服早晨晚后各一服
　　导气丸【出圣济总录】　治乳石发心腹胀满
　　用牵牛四两捣罗为末以生姜自然汁煮麺糊和丸如梧桐子大每服五十丸生姜汤下
　　治乳石发腹胀欲裂为久坐下热及衣温失食所致【出圣济总录】宜数冷食冷水洗当风取冷湏防愈之
　　乳石发痞结羸痩【附论】
　　隂气积于下阳气盛于上升降不时则成痞结羸痩况服乳石者饮食不节将适失度热气炽于内隂阳隔而不通水谷之气不能润养肌体则肌肉枯燥胸膈痞塞肠胃胀满久则正气衰微日益羸痩固其宜也治法当升降痞隔调适隂阳如此则痞者通石势息也
　　方
　　当归汤【出圣济总录】　治乳石发后虚热羸乏胸膈痞滞心腹胀满或腰脚痛肾涩
　　当归【切焙】甘草【炙剉】芎防　逺志【去心】芍药　麦门冬【去心焙】赤茯苓【去黒皮各二两】黄芩【去黒皮】桂【去粗皮各一两】五味子【三两】生干地黄【焙四两】
　　右粗捣筛毎服五钱先以水五盏入白羊肾一只去筋膜切煎至二盏去肾下药入生姜一枣大拍碎大枣三枚擘破更煎至二盏去滓分温二服食前空心饮
　　黄耆汤【出圣济总录】　治乳石热盛虚弱痞结羸痩调顺隂阳去热益气
　　黄耆【剉】人参　生干地黄【焙】甘草【炙剉】白芍药【各二两】桂【去粗皮】黄芩【去黒心】赤茯苓【去黒皮各一两】升麻【三两】
　　右粗捣筛毎服五钱水一盏半枣三枚擘破生姜三片同煎数沸次下竹叶七片更煎三二沸去滓取一盏空心温服日再服
　　防榔散【出圣惠方】　治乳石发动烦热心膈痞满大肠气壅腹痛不思饮食
　　防榔　赤芍药　木香【各半两】川大黄【一两半剉微炒】枳实【麸炒微黄】赤茯苓　芎防【各三两】甘草【炙微赤剉一分】
　　右为散每服四钱以水一中盏入生姜半分煎至六分去滓不计时温服
　　大腹皮汤【出圣惠方】　治乳石发动心膈痞满喘息微促腹脇妨闷疼痛
　　大腹皮【一两剉】木香　枳殻【去穣麸炒】赤芍药　甘草【炙剉各半两】前胡【去芦头】赤茯苓【去黑皮】陈橘皮【去白焙各三分】
　　右粗捣筛每服三钱水一盏生姜一枣大拍碎煎至七分去滓温服不计时
　　半夏汤【出圣济总录】　治乳石发动体黄痩不能饮食心腹痞结起居腰背急痛嗜卧
　　半夏【汤浸七遍焙】黄芩【去黑心】木瓜根【各二两】枳殻【去穣麸炒】桂【去粗皮】白术【各一两】赤茯苓【去黑皮三两】
　　右粗捣筛每服五钱水二盏生姜一枣大拍碎煎至一盏去滓空心温服日再
　　枳实汤【出圣惠方】　治乳石发动因服冷药太过致心膈痞满腹内疼痛不思饮食日渐羸痩
　　枳实【麸炒】赤芍药　当归【切炒】大腹皮【各三分】白术【半两】前胡【去芦头一两】青橘皮【汤浸去白焙三分】
　　右粗捣筛每服五钱水一盏生姜一枣大拍碎枣三枚擘破煎至八分去滓温服不拘时
　　大黄汤【出圣惠方】　治乳石发动大膓壅滞心膈痞满腹痛烦热
　　川大黄【三分剉碎微炒】前胡【去芦】当归【剉碎微炒】枳殻【麸炒微黄去穣】生姜【各半两】防白【二七寸切】豉【一合许】
　　右细剉和匀每服半两以水一盏煎六分去滓不计时候温服
　　治癖犹不消恶食畏冷者更下之【出肘后方】
　　大黄【末】芒硝【各半升】甘草【二两】半夏　黄芩　芫花【各一分】
　　右为散藏宻器中欲服以水八升先煮大枣二十枚使烂取四升去枣仍内药五方寸匕搅和着火上三上三下毕分三服但一服便利者亦可停若不快更一服下候即洒粥食二升次作水飡进之不可不即食胃中虚空得热入便杀人矣
　　桔梗汤【出圣惠方】　治乳石发动心膈痞满腹内妨痛不思饮食
　　桔梗【剉炒】枳实【麸炒】白术【各二两】栀子仁【一两】甘草【炙剉半两】
　　右粗捣筛每服五钱水一盏半生姜一枣大拍碎煎至八分去滓不计时候温服
　　诃梨勒散【出圣惠方】　治乳石发动头痛烦闷心膈痞满腹内妨痛
　　诃梨勒【三分煨去皮】川大黄【二两半剉碎微炒】前胡【去芦】枳实【麸炒各三分】甘草【半两炙微赤剉碎】
　　右为散每服四钱以水一中盏入生姜半分煎至六分去滓不计时候温服
　　若腹内有结坚热癖致众疾者急下之【出肘后方】
　　用栀子十四枚豉五合水二升煮取一升顿服之热甚已发疮者加黄芩二两












　　普济方卷二百六十一
　　钦定四库全书
　　普济方卷二百六十二　明　周王朱橚　撰乳石门
　　乳石发浮肿【附论】
　　石发而身体肿者以食饮过温不能劳动致热气蓄壅于肌肉不得宣散故也亦有外感风湿内有停水与石势相薄其气滞塞致浮肿者然食饮过温不自劳动其为肿也但体热虚肿而已若风湿停水而发肿则必心中烦满小便澁不可不辩也
　　方
　　硝石汤【出圣济总録】　治乳石发动上攻头面浮肿
　　硝石　萆薢　防风【去义】黄连【去须炒】大黄【剉炒】甘草【炙剉各一两】地榆【剉】羌活【去芦头】桑根白皮【剉炒】龙骨【各一两半】代赭石【煨一两半】桂【去粗皮剉碎】黄芩【去黑皮各半两】石韦【去毛二两】枳殻【去穣麸炒一两】
　　右粗捣筛每服五钱水一盏半入生姜三片同煎至八分去滓温服
　　赤茯苓散【出圣惠方】　治乳石发动心神烦躁闷乱身体面目浮肿喘促坐卧不得
　　赤茯芩　泽泻　柴胡【去苖】汉防风　猪苓【去黒皮】麦门冬【去心】桑根白皮【剉】犀角屑　紫蘓茎叶　子芩木通【剉各一两】川大黄【一两半剉炒】槟榔【一两半】
　　右为散每服四钱以水一中盏入生姜半分葱白二七寸煎至六分去滓不计时温服
　　防风汤【出圣济总録】　治乳石发动上冲头面疼痛浮肿心神恍惚
　　防风【去叉】当归【切焙】泽泻　葳灵仙【去土】甘草【炙剉】黄连【去须】虎杖【各一两半】石韦【去毛】天门冬【去心焙】槐实【炒】白石脂【研】地榆【各二两】石膏【碎三两】生地黄【切焙六两】大黄【剉炒】黄芩【去黒心】犀角【镑】硝石【研各一两】
　　右防咀每服五钱水一盏半入生姜一分煎至八分温服
　　汉防风散【出圣惠方】　治乳石发动身体浮肿痰结不食腹中满闷喘息气阻
　　汉防风　赤茯芩　木通【剉】枳殻【麸炒去穣各三分】桑根白皮【剉】紫苏茎叶【剉】大腹皮【剉】前胡【去芦各一两】黄芩甘草【炙微赤剉】半夏【汤洗七遍去滑炒半两】
　　右为散每服四钱以水一中盏入生姜半分煎至六分去滓温服日三四服
　　枳殻散【出圣惠方】　治乳石发热心神烦躁身体赤肿胸中烦闷
　　枳殻【麸炒微黄色去穰一两】桑根白皮【剉】牛旁子【微炒】川升麻黄芩　赤茯苓【各一两】石膏【二两】汉防风　大青
　　沙参【去芦头】麻黄【去根节各三分】甘草【半两剉用】
　　右为散每服四钱以水一中盏入生姜半分煎至六分去滓温服日三四服
　　茯苓汤【出圣济总録】　治乳石发肿
　　赤茯苓【去黑皮】淡竹叶【一握切碎】白术　甘草【炙】人参枳实【去穰麸炒】栀子仁【各一两】大黄【剉炒二两】黄芩【去黒心三两】
　　右粗捣筛每服三钱水一盏煎至七分去滓温服
　　升麻汤【出圣济总録】　治乳石热发肿初觉壅者
　　升麻　大黄【剉碎微炒】黄芩【去黑皮】枳实【去　麸炒】芍药【各三两】当归【切焙】甘草【炙各一两】
　　右粗捣筛每服三钱水一盏煎至七分去滓温服
　　紫雪散【出圣惠方】　治乳石发热身体微肿头靣疮出紫雪【二两】川升麻　黄芩　葳防【各一两】犀角屑　甘草【生剉】栀子仁【各半两】
　　右为散每服四钱以水一中盏煎至六分去滓温服日三四服
　　木通汤【出圣济总録】　治服石人水气内积面目腰膝肿硬小便澁
　　木通【炙剉】桑根白皮【炙剉各半两】赤芍药　桔梗【剉炒各三两】葶苈子【隔纸炒】白茅根【微炒各一两】
　　右粗捣筛每服五钱水一盏半煎至七分去滓空腹温服日再
　　紫蘓子丸【出圣济总録】　治乳石风湿外抟水饮内停身面微肿小便澁
　　紫蘓子【微炒一合半】陈橘皮【去心焙】杏仁【去皮尖双仁炒】防己赤茯苓【去黑皮各一两】葶苈【隔纸炒三分】
　　右各捣罗为末链蜜丸如小豆大每服五十丸加至三十丸空心用桑白皮赤小豆煎汤下日再服
　　呉蓝散【出圣惠方】　治乳石毒气攻注皮肤浮肿心神烦躁体热不得睡卧
