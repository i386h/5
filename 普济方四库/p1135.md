<!-- { "loadSidebar": true } -->
　　独活　川升麻　黄芩【各三分】汉防己　犀角屑防风【去芦头】甘草【生剉各半两】石膏【一两】
　　右为散每服半两以水一中盏煎至五分去滓入竹沥半合温服日三四服
　　大黄汤【出圣济总录】　治乳石发动痈疽发背疎利毒气大黄【剉炒一两】栀子仁　犀角屑【各半两】栝蒌根【二两】升麻黄芩【去黑心】甘草【炙剉各三分】
　　右粗捣筛每服五钱用水一盏半煎至一盏滤去滓空心日午温服
　　麻仁丸【出圣济总录】　治乳石发动痈肿发背及脏腑澁滞大麻仁【研二两】木香【三分】枳殻【去穣麸炒】大黄【剉炒各一两】甘草【炙半两】恶实【炒一两】
　　右除麻仁外捣罗为末入麻仁研匀链蜜为丸如梧桐子大每服二十丸温水下未效加至三十丸
　　地黄煎　主补虚除热散乳石痈疽疮疖等热
　　以生地黄随多少取汁于铜鉢中重汤上煮勿盖釡令气得泄煎去半更以新布滤绞去麄滓秽又煎令如则成矣此用地黄须肥大味浓者作煎甘美东南地黄坚细味薄作煎醎不美
　　若肿有根坚如铁石帯紫赤色者服汤后
　　仍以小小艾炷当肿上灸之日三两炷为佳养如常法
　　蔓菁子膏【出千金方】　治凡发疮肿方
　　蔓菁子【炒】杏仁　黄连　胡粉【各一两】水银【二两】
　　右别捣蔓菁子杏仁如膏以猪脂合研令水银防以涂疮上日三夜一
　　治散发赤肿者方【出千金方】
　　生地黄【五两】大黄【一两】生商陆【三两】杏仁【四十枚】
　　右切醋渍一宿猪膏一升煎商陆令黒去滓摩肿防三夜一
　　龙葵散【出圣济总录】　治黑疮肿焮因乳石发动者
　　龙葵根【一握洗净细切】乳香【研】黄连【去须各三两】杏仁【去皮尖防仁六十枚】
　　右细剉与研药同为细末其疮作头未傍攻者即湏作饼厚如三四钱许可疮大小傅之疮若觉冷微痒者即易之痒不可忍切不得搔动直候一炊久即看疮中似石榴子戢戢者然后去药时时以甘草汤微温洗了即以蜡帛贴之疮若傍攻作穴即内药于穴中以满为度疮若赤色者即是热肉麫所为不用龙葵根以蔓菁根代之黑疮愈后只得食猪鱼葱蒜终身更不得食羊血食即再发
　　又方【出圣济总录】
　　甘草【一觔二两剉】大麦【三升】黄连【去须二两】
　　右捣筛以沸汤和作饼贴疮上干则易不过四五度瘥
　　生地黄煎【出圣济总录】　治乳石药气发热风热相并致痈肿疮痍经年不愈
　　生地黄【五觔洗切以木杵臼捣绞汁】黄精【十二觔洗切以木杵臼捣绞汁】白蜜【五升】
　　右相和于银石器中慢火煎如膏为度以磁盒盛每服生姜汤调下半匙至一匙日二夜一
　　治乳石发动心神烦躁肩背拘急生痈肿疼痛大肠壅滞【出圣济惠方】
　　黄连【去须】川芒硝【各一两】
　　右细罗为散每服煎甘草汤调下二钱日三四服
　　又方【出圣惠方】
　　黄连【三两去须】苦参【三两剉】黄芩【三两】
　　右捣碎分为三度每度以水二升煮取一升去滓防冷暖洗痈疮日三度宜避风
　　治单服硫黄发为痈方【出圣惠方】
　　以米醋和豉研熟如膏以涂痈上燥则易之甚良
　　治乳石发痈肿疼痛不可忍方【出圣惠方】
　　以滑石捣罗为细散用水调涂痈肿处干则更涂之
　　又方【出圣济总录】○凡发背多于背两髀间起如粟米或痛或痒不过数日遂至于死临困之时已阔三寸髙一寸疮有数孔孔上以手按之诸孔皆脓出初作此候急取净土水和为泥揑作饼厚二分阔一寸半作大艾炷炙泥上百壮干则易饼仍服五香连翘汤及铁浆攻之又发背未作大脓可水箭射之浸石令冷熨之瘥
　　乳石发身体生疮【附论】
　　服石之法觉饥则食坐卧衣服如之则将适有度而石势不作倘将适失度则其热壅滞血气澁结此身体所以生疮且履韈至微一过乎温则足指生疮况身体覆羃周宻之至鲜有不为患者若外有风邪内有积热乗于血气血气壅滞亦使生疮且服石将慎至难若不能将息特宜勿服非但服之苦痩热更増他疾性行躁暴唯多怒恚饮食日减形体日消妻小不能供承卑下何其能济此皆由将慎失度致使然也人之无检慎勿轻服至于背折脑裂药物无及也妇人则发乳体肿帷箔不修特宜审慎自量其力将息尤佳
　　方
　　犀角散【出圣惠方】　治乳石发动心神烦躁身上生疮四肢疼痛小便赤澁
　　犀角屑　甘草【生用各半两】子芩　川芒硝　参川大黄【剉碎微炒】川升麻【各一两】麦门冬【一两半去心焙】沙参蘧麦　枳殻【麸炒微黄去白各三分】
　　右为粗散每服四钱以水一中盏入淡竹叶三七片防五十粒煎至六分去滓温服日三四服
　　牛蒡子丸【出圣惠方】　治乳石发动皮肤生疮赤肿疼痛烦热不止
　　牛蒡子【微炒】川大黄【剉微炒】黄连【去须各一两】川升麻　黄芩　秦芁【去苖】白蒺藜【微炒去刺】枳殻【麸炒黄去穰各三分】防风【去芦】沙参【去芦】栀子仁【各半两】
　　右捣罗为末链蜜和捣三五百杵丸如梧桐子大每服温浆水下三十丸日三四服
　　黄芩散【出圣惠方】　治乳石发动烦热满闷身体生疮黄芩　川芒硝　麦门冬【去心】川大黄【剉碎微炒】栀子仁【各一两】白藓皮　秦芁【去苗】　枳殻【炒微黄去穣各三分】甘草【半两生剉】
　　右味为散每服四钱以水一中盏煎至六分去滓温服日三四服
　　升麻汤【出圣惠方】　治乳石发热身体微肿生疮
　　升麻　葳蕤【各一两半】黄芩【去黑心二两】犀角【镑】甘草【炙剉各一两】栀子仁【一十枚】
　　右粗捣筛每用五两水三盏煎至一盏半去滓下紫雪一钱分温二服以利下两三行为度仍用黄连汤涂疮肿上一方有大青二分并入酥一分蜜半合煎
　　黄芩散【出圣惠方】　治乳石发热烦闷心躁身体生疮黄芩　川芒硝　川大黄【剉碎微炒各二两】麦门冬【三两去心焙】栀子仁【三十枚】甘草【一两生用】
　　右为粗散每服四钱以水一中盏入生姜半分葱白七寸豉五十粒煎至六分去滓温服日三四服一方无姜葱豉煎名大黄汤一方无芒硝名黄芩汤
　　知母芒硝汤【出圣济总录】　治乳石发动表里俱热身体生疮或发痈疖
　　知母【焙】甘草【炙剉各一两】栀子仁【二十枚】黄芩【去黒心二两】大黄【剉炒四两】芒硝【一钱】
　　右粗捣筛每服五钱水二盏煎至一盏半去滓入芒硝末更煎三两沸分温二服兼治大小便不利
　　升麻汤【出圣济总录】　治乳石发腹内胸中悉有疮
　　升麻【一两半】乌梅【十枚去核炒】黄芩【去黒心】黄连【去须】蒌根甘草【炙各一两】
　　右粗捣筛每服五钱水一盏半煎至一盏去滓细细含咽日三四服
　　麦门冬汤【出圣济总录】　治乳石发两股生疮热痒兼头痛麦门冬【去心焙】知母【焙】泽防　甘草【炙剉各一两】粳米【五合】
　　右粗捣筛每服五钱先以水五盏煎小麦二合竹叶二十片至三盏去滓下药末重煎至一盏半去滓分温二服空心日晚各一
　　飞雪汤【出圣惠方】　治乳石发动身体生疮
　　麻黄【去根节】川芒硝【各四两】石膏【二两】黄芩【三两】
　　右捣碎以水五升煮取二升去滓内生鸡子白二枚捣令匀以帛浸药汁拭疮以瘥为度
　　麦门冬汤【出圣惠方】　治乳石发体热生疮
　　麦门冬【去心焙三两】甘草【炙剉】桂【去粗皮各一两半】人参【一两】
　　右粗捣筛每服五钱水三盏入葱白二茎煎至一盏半去滓内豉二合更煎三两沸去滓分温三服日三一方不用桂
　　葱白汤【出圣济总录】　治乳石发动生疮热气冲胸
　　葱白【三茎切】豉【二合】栀子仁【十四枚劈破】
　　右以水三盏煎至二盏去滓分三服早晨日午至晚各一服
　　治乳石发动皮肤生疮壮热疼痛口干【出圣惠方】
　　乌豆【一升】川芒硝【三两】生地黄汁【一小盏】
　　右以水三升煮豆至一升去豆更煎如稀饧下蜜三合及硝地黄汁更煎一二十沸收于磁合中每抄半匙细细含咽津以得利即瘥
　　黄连汤【出圣济总录】　治散发生细疮者
　　黄连　芒硝【各五两】
　　右防咀以水八升煮黄连取四升去滓内芒硝令烊渍布取贴疮上数数易换多少酌看之
　　葱防饮【出圣济总录】　治乳石发动体上生疮结气肿痛
　　防【半分】葱白【切一握】
　　右以水二盏半煎至一盏去滓温服至三四剂
　　甘草汤【出圣济总录】　治乳石发动烦热胀满身体生疮
　　甘草【炙剉】麻黄【去根节各一两】
　　右以水二盏酒半盏煎取一盏半先以火徧灸背令热欲汗出即热服之以衣覆卧湏防大汗出即瘥
　　治散发疮痛不可忍方【出千金方】
　　用冷石三两下筛为末粉疮上日五六度即燥湏防痛亦定
　　治服乳石患疮肿方　无问大小或如粟米则加意疗之【出圣济总录】
　　或井水淋或塩汤洗或以指擿破即以指甲细搯旁边又以唾数涂之或以苍耳汤浸洗之或以冷石恣意熨之以瘥为度
　　治乳石发动脚指生疮者为履韈太温方【出圣济总録】当以脚践冷地以冷水洗之即瘥
　　乳石发口舌生疮【附论】
　　夫手少隂心之经也心气通于舌足太隂脾之经也脾气通于口若脏腑否澁石气不宣上冲于口与舌故令生疮盖服乳石之人食饮不时谷气不足石性暴烈其热乘于心脾也热积而疮疮甚而烂复不得食则热极可知解之之剂不可缓也
　　方
　　黄连散【出圣惠方】　治乳石发动口舌生疮咽喉不利黄连【去须】麦门冬【去心】川升麻　黄蘗【剉各一两】大青　参　黄芩　甘草【生剉各半两】射干【二两】
　　右为散每服四钱以水一中盏入竹叶二七片煎至六分去滓不计时候温服
　　升麻散【出圣惠方】　治乳石发动心神烦闷四肢拘急口舌生疮
　　川升麻【二两】乌梅肉【十枚微炒】黄芩　黄蘗　杏仁【汤浸去皮尖防仁麸炒微黄】栀子仁　黄连【去须】蒌根　甘草【生剉各一两】
　　右为散每服四钱以水一中盏入竹叶二七片煎至六分去滓不计时候温服
　　黄蘗散【出圣惠方】　治乳石发动口舌生疮头痛心烦干呕恶食
　　黄蘗【剉】犀角屑【各三分】川升麻　参　甘草【生剉各一两】牛蒡子【半两微炒】麦门冬【一两半去心焙】石膏【二两】
　　右为粗散每服四钱以水一中盏入生姜半分煎至六分去滓不计时候温服
　　大青散【出圣惠方】　治乳石发动体赤烦乱口舌疮烂表里如烧疼痛不能食
　　大青　栀子仁　川大黄【剉研炒】川升麻【各一两】蔷薇根【二两剉】甘草【半两生剉】
　　右为散每服四钱以水一中盏煎至六分去滓不计时候温服
　　香防汤【出圣济总录】　治乳石发动口中疮烂舌强而燥不得食味者为食少谷气不足药气积在胃脘故也防【半斤】葳蕤　甘草【炙剉各半两】黄蘗【去粗皮蜜炙剉】麦门冬【去心焙各一两】
　　右粗捣筛每服五钱水一盏半煎至八分去滓温服日再
