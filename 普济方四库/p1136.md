<!-- { "loadSidebar": true } -->
　　前胡汤【出圣济总录】　治乳石发口生疮烂头项烦痛胸脇胀满寒热手足逆冷或干呕恶闻食气上气欲絶前胡【去芦头】芍药　大黄【剉炒】黄芩【去黑心】甘草【炙剉各二两】
　　右粗捣筛每服五钱水一盏半枣五枚擘破煎至八分去滓温服日再若气实者加茯苓去黑皮二两胸满塞者加枳殻去穣麸炒一两吐逆胸中冷者加干姜炮二两口燥者加麦门冬去心焙二两増减以意量之
　　治乳石发动因饮食失度毒热上攻口舌生疮【出圣惠方】黄蘗　黄连【去须】川升麻【各二两】龙胆【三两去芦】苦竹叶【一握】
　　右细剉以水四大盏煮取二大盏去滓温含冷吐五十口止每日五七度用以瘥为度
　　升麻散【出圣济总录】　治乳石发动口舌生疮连颊肿痛升麻　防风【去叉】甘草【炙各半两】鸡肠草【三分】芎防　大青【各一分】
　　右捣罗为散于疮肿处针出恶血塩汤潄用半钱贴之日三
　　铅霜散【出圣济总录】　治乳石发动口舌生疮
　　铅霜【研】白矾【烧各一两】麝香【研一钱】黄蘗【去粗皮蜜炙一两】
　　右捣研为散每用半钱掺疮上有涎即吐之
　　黄蘗汤【出圣济总录】　治乳石发口疮
　　黄蘗【去粗皮蜜炙二两】黄连【去须】升麻【各一两】龙胆【一两半】
　　右粗捣筛每服五钱水一盏半煎至八分去滓时时含咽
　　浮萍丸【出圣惠方】　治乳石发动口舌生疮
　　干浮萍草　升麻　黄蘗　铅丹【炒研各半两】
　　右捣研为末链蜜丸如鸡头肉大每服一丸含化咽津
　　栀子仁汤【出圣济总录】　治乳石发体热烦闷口中疮烂表里如烧痛不能食
　　栀子仁【十枚】黄芩【去黑心】大黄【剉炒各三两】防【二合】
　　右粗捣筛每服五钱水一盏半入香防一合煎至八分去滓食前温服
　　黄芩汤【出圣惠方】　治乳石发食饮失度口中发疮
　　黄芩【去黑心三两】石膏【碎五两】甘草【炙剉】升麻【各二两】
　　右粗捣筛每服五钱水一盏半煎至八分去滓放冷用潄口一日十徧咽喉有疮稍稍咽之一方有蔷薇根三两
　　龙脑散【出圣济总录】　治乳石发动口舌生疮
　　铅霜【一分】龙脑【半钱】滑石【一分】
　　右各研为细末和匀每用一字掺疮上吐涎瘥
　　又方【出圣惠方】
　　铅霜【一分】杏仁【半两汤浸去皮尖双仁别研如膏】腻粉【一匙】
　　右研令匀每用如鸡头肉大以绵裹含咽津
　　乳石发两脚卒冷两脇腋卒热并口噤【附论】
　　经言脉有隂蹻阳蹻有隂搏此在三隂位脉也足太隂脾脉也脾为中州含藏阳气压水脉者也若人体和平则脾能行阳气暖其三隂三隂暖则足能舒适若脾虚不能含藏则地气但泄阳上腾而三隂坚塞足便冷也或有踵缓及不仁者则加之以肾肝之气不足此少隂厥隂之阙也所以足无载运之功而不能蹻防其力是隂搏其阳皆由脏虚所生阳气伤狂而隂不能独理因有发热口噤及腋下热不可近者即三阳伤盛之所致也况服石增热飡饵失度在隂为疹可外温其足内置阳气于三隂则愈也在阳为疹可微冷于外又以寒药散其内热其疴岂能逃乎
　　方
　　蔓青子汤　治口噤气上欲絶
　　蔓青子【三升】茯苓【三两】蓼蓝子　人参　荠苨　甘草【炙】黄芩　白术【各二两】
　　右切以水五升煮蔓菁子取二升去滓内余药煮分服若口噤以物灌之即瘥
　　治两腋热不得相近
　　滑石【一斤】寒水石【三斤】芒硝【一斤】
　　右捣散取绢一尺分作袋盛散药结口更互于腋下夹之勿住取凉冷止
　　治两脚卒冷
　　以醋浆温置盆中以浸脚即瘥
　　乳石发脚气【附论】
　　乳石性暴羸瘠痼疾之人难以控制其发动则脏腑否塞热则引饮饥则加食水谷乖度和气反伤饮湿下流攻注腰脚故令脚气发动寒热更作脚膝疼痛或致肿满肌肉痹况脚气之候不可使邪气实常令服药疎利臓腑兼乳石攻发尤不可忽也○夫乳石之性坚刚猛烈服饵之后恒在肠胃若人因虚而服之复补养过度使脏腑否塞石势行于经络致气力乍觉强益肾气坚盛遂便不能节慎情欲过度或饮食无常或触冐寒暑肾气既虚风邪所搏石气留滞不得宣通则令脚气发动也
　　方
　　犀角散【出圣惠方】　治服乳石太多致脏腑充满又酒麫热毒过度致令脚气壅塞心神烦热口干闷乱咽喉不利犀角屑　参【去芦头】麦门冬【去心】紫苏茎叶　槟榔【各一两】川升麻　葳防　射干　甘草【炙微赤】沉香黄芩　荠苨　呉蓝【各三分】木香【半两】蒌根【一两】
　　右为散毎服四钱以水一中盏入生姜半分煎至六分入淡竹叶二七片去滓不计时候温服
　　大青龙散【出圣惠方】　治服乳石补养过度酒肉热麫太多致脚气发盛攻心烦热燥渴闷乱神思恍惚大青　犀角屑　参　黄芩　麦门冬【去心】川升麻　荠苨　知母　呉蓝【各三分】甘草【半两炙微赤】石膏枳殻【麸炒微黄去穰】川大黄【剉碎征炒】红雪　葛根【剉各一两】
　　右为散每服四钱以水一中盏入生姜半分淡竹叶二七片煎至六分去滓不计时候温服
　　子芩散【出圣惠方】　治服乳石三焦壅盛脚气忽发心中烦闷肢节疼痛口干头痛
　　子芩　葛根【剉】川升麻　赤芍药【各三分】木通【剉】紫苏茎叶　赤茯苓　芦根【剉】大腹皮【剉】槟榔　麦门冬【去心】犀角屑【各一两】柴胡【一两半去苖】石膏【二两】甘草【炙微赤半两剉】
　　右为散每服三钱以水一中盏入生姜半分煎至六分去滓不计时候温服
　　槟榔散【出圣惠方】　治服乳石致脏腑壅滞发脚气肿满四肢烦疼口干心躁夜多恍惚
　　槟榔　桑白皮【剉】川大黄【剉碎微炒】犀角屑【各一两】茯苓地骨皮　黄连【去须】葳蕤　麦门冬【去心】川升麻【各三分】甘草【半两炙微赤剉】赤芍药　黄耆　枳殻【麸炒去穣各半两】
　　右为散每服四钱以水一中盏入生姜半分煎至六分去滓不计时候温服
　　呉蓝汤【出圣惠方】　治服乳石壅毒气盛令脚气发动心神躁热口干头痛脚膝烦疼
　　呉蓝　犀角屑　紫苏茎叶【各一两剉】独活　地骨皮川升麻　赤茯苓　赤芍药　黄芩　桑白皮麦门冬【去心各三分】紫雪【二两】石膏【细研二两】甘草【半两炙微赤剉】
　　右为散每服四钱以水一中盏入生姜半分青竹茹一分煎至六分去滓不计时候温服
　　柴胡散【出圣惠方】　治因服乳石致脏腑壅滞及脚气欲发或増寒壮热头痛心烦眼目昬闷头旋欲吐不纳饮食
　　柴胡【去芦】犀角屑　川芒硝【各一两】葛根【剉】赤茯苓甘草【炙微赤剉】黄芩【各半两】石膏【二两】葳蕤　参【去芦】川升麻【各三分】麦门冬【去心三分】
　　右为散毎服四钱以水一中盏入生姜半分防一百粒煎至六分去滓不计时候温服
　　升麻汤　治久服钟乳及诸脏腑热盛又酒麫过度脚气壅上气闷烦渴引饮不止喘急语短喉痛结澁升麻　木香【各二两】犀角【镑】甘草【炙】黄芩【去黒心各四两】参【一两半】葳防【切焙五两】麦门冬【去心焙】括蒌【各六两】射干【三两】
　　右防咀每服五钱生姜一枣大拍碎水二盏浸一宿平旦煎取一盏去滓温服如兼气者每服加槟榔末半钱
　　石膏散【出圣惠方】　治服乳石气壅致脚气发盛心烦闷头痛咽干不能饮食
　　石膏　犀角屑　参　桑白皮　紫雪　槟榔【各一两】甘草【炙微赤剉】射干【各半两】川升麻【三分】
　　右为散毎服四钱以水一中盏入生姜半分煎至六分去滓不计时候温服
　　升麻汤　治热毒风兼脚气因乳石动发不觉心闷语澁或失音
　　升麻　青竹茹【剉各二两】石膏【碎三两】木香　独活【去芦头】犀角【镑】防风【去叉】黄芩【去黒心各一两半】
　　右粗捣筛每服五钱水一盏半煎至七分去滓入红雪一钱竹沥一合地黄汁一合再煎令沸不拘时服
　　诃黎勒丸　治常服乳石补养过度复酒肉热麫不絶脚气常发服此效
　　诃黎勒皮【剉】大黄【剉炒】槟榔【剉各三两】木香【二两】大麻仁【别研三两】甘草【炙二两半】朴硝【三分】枳殻【去穣麸炒二两半】
　　右为末链蜜丸如梧桐子大每服四十丸渐加至五六十丸温熟水下日三服常令通利
　　柴胡汤　治服乳石脚气发动或増寒壮热头疼心闷眼目疼恶心欲吐脑痛湏令微汗
　　柴胡【去苖一两一分】葛根【剉】葳蕤【切焙各二两】白茯苓【去黒皮】桂【去粗皮三分】麦门冬【去心焙】麻黄【去根节　各一两半】黄芩【去黒心一两】
　　右粗捣筛每服五钱水一盏煎至八分去滓食后温服衣被覆取微汗汗不可太过
　　葳蕤汤　治脚气因乳石发动服前方八味升麻汤渐退语虽不澁但口干唇焦头痛气急兼此是脚气退乳石气冲上更服此方
　　葳防　桑根白皮　荠苨【去芦头各二两】五加皮　甘草【炙各一两半】生麦门冬【去心一两】
　　右为剉散每服五钱水一盏半煎至八分去滓食后服日三
　　犀角汤　治素服乳石酒肉热麫发动脚气冲心热闷腹痛
　　犀角【镑】木香　甘草【炙各二两】木通【剉三两】黑豆【二合】连皮大腹【剉五两】
　　右粗捣筛毎服五钱水一盏半煎至八分去滓入红雪三钱搅匀不拘时候温服须防通利为度
　　葶苈丸　治乳石发动脚气兼上气喘急欬小便澁服利水药小便不利大便反利宜服利小便
　　葶苈【纸上炒】防己　甘草【炙各二两】贝母【去心一两半】杏仁【去皮尖双仁炒别研二两半】
　　右捣四味为末与杏仁和匀以肉丸如梧桐子大每服三十丸煎大桑根白皮汤下未利再服
　　麦门冬汤　治服乳石脚气发动热闷气逆不下饮食无味
　　麦门冬【去心焙】甘草【炙各二两】白茯苓【去黒皮】栝蒌根【各三两】
　　右粗捣筛每服五钱生姜一大拍碎水一盏半煎至八分去滓温服日三
　　葱白汤　治金石毒脚气
　　葱白【切七茎】甘草【炙二两】生姜【切一两】陈橘皮【去白焙一两半】
　　右为剉散以水五盏同煎至三盏去滓分温三服
　　地黄汤　治乳石发脚气热毒攻上气急伤肺或吐血唾血
　　生地黄汁【五合】黄明胶【一两】生藕汁【三合如无生藕汁即单用生地黄汁亦可】
　　右先以地黄汁微火煎令胶销尽倾甆器内下藕汁搅令匀分为二服不拘时
　　姜墨煎　治乳石发动热盛或吐血唾血不定兼脚气攻冲
　　生姜汁【一合】墨【研一钱】蜜【一合】
　　右和匀细细呷之
　　乳石发小便淋澁【附论】
　　乳石发动小便淋澁者势归肾热气所致也盖肾主水而恶燥水行小肠入胞为溲便肾气和平则溲便顺流肾气宿虚复困石热将温过度虚热相搏则溲便数而澁且痛也数为虚澁为热澁甚而痛故为淋沥
　　方
　　滑石散　治乳石发动患淋积年或数日輙发
