<!-- { "loadSidebar": true } -->
　　滑石【二两】冬葵子　瞿麦穗　陈橘皮【去白焙各一两】赤茯苓【去黒皮】芍药　黄芩【去黒心】蒲黄【微炒】芒硝　石韦【去毛各一两半】
　　右为散每服二钱煎后方桑白皮饮调服空心食前日二服渐加至三服取利为度
　　桑白皮饮【出圣济总录】　下前药
　　桑根白皮【剉一两半】木通【剉】百合【各二两】白茅根【剉二两半】甘草【炙】滑石【各一两】
　　右细剉毎服五钱水三盏煎至二盏去滓每用半盏调前散如口干即食前更服此饮
　　泽防散【出圣惠方】　治乳石发动小便淋澁不通心中烦热小腹妨痛
　　泽防【三分】蘧麦　参　黄芩　木通【剉】麦门冬【去心】赤茯苓【各一两】甘草【半两炙微赤剉】桑螵蛸【二十枚微炒】
　　右为散每服四钱以水一中盏入生姜半分淡竹叶二七片葱白七寸煎至六分去滓温服日三四服
　　麦门冬散【圣惠方】　治乳石发动小便赤澁心腹烦闷麦门冬【去心】车前子　葵根【剉】黄芩【各三分】赤茯苓川芒硝　川升麻　木通【剉各一两】甘草【炙微赤剉碎半两】
　　右为散每服四钱以水一中盏煎至六分去滓温服日三四服
　　地黄散【出圣惠方】　治乳石发动小肠中热下血淋澁脐下防痛
　　生干地黄【二两】犀角屑　蜀葵根【剉】当归【剉微炒各三分】赤芍药　黄芩　木通【剉各一两】葵子　甘草【生剉各半两】
　　右为粗散每服四钱以水一中盏入淡竹叶二七片煎至六分去滓温服日三四服
　　升麻散【出圣惠方】　治乳石发动热气盛实四肢烦闷气脉数小便淋澁宜服之
　　川升麻　黄蘗【炙微赤剉碎】甘草【炙微赤剉碎】黄芩　滑石【各一两】犀角屑　蒲黄【各三分】白鸭通汁【二合】赤芍药【三分】
　　右为粗散每服三钱以水一中盏入竹叶二七片煎至六分去滓入鸭通汁半合不计时候温服
　　滑石散【出圣惠方】　治乳石发动小便淋涩小腹妨闷心神烦热
　　滑石【二两】木通【剉】石韦【去毛】蘧麦　川芒硝　冬葵子黄芩　白茒根【剉各一两】甘草【半两炙微赤剉】
　　右为散毎服四钱以水一中盏去滓温服日三四服
　　犀角散【出圣惠方】　治乳石发动心神烦热小便淋涩脐下疼痛
　　犀角屑　川升麻　参　川大黄【剉碎微炒】赤芍药木通　当归【剉微炒各一两】滑石【二两】
　　右粗罗为散每服三钱以水一中盏入生姜半分葱白七寸煎至六分去滓温服日三四服
　　滑石木通汤【出圣济总录】　治乳石发动淋涩
　　滑石【五两】木通【剉三两】石韦【去毛】瞿麦穗【各二两】冬葵子【五合】
　　右粗捣筛每服五钱水三盏入茒根少许剉碎同煎至一盏半去滓更下芒硝少许煎三两沸分温二服空心一服食久再服防利为度
　　鸡苏汤【出圣济总录】　治乳石发动血淋不止
　　鸡苏【一握去根剉暴】石膏【碎二两】竹叶【一握切】蜀葵子【别为末毎服旋入一钱】
　　右除葵子外粗捣筛每服二钱水一盏半煎至一盏去滓下葵子末一钱更煎至八分温服日二
　　大黄汤【出圣济总录】　治乳石发动热结小便淋涩小腹痛大黄【剉炒】芍药　赤茯苓【去黒皮各一两】大麻仁【半升别研每服旋入一合】
　　右除麻仁外粗捣筛每服五钱以水三盏入麻仁一合同煎至一盏半去滓分温二服空心一服日午再服
　　车前汤【出圣济总录】　治乳石发动热淋涩痛
　　车前草【去根剉】葵根【削洗令浄切片暴干各一两】木通【剉一两半】
　　右粗捣筛每服四钱水一盏半煎至一盏去滓入芒硝末半钱更煎一两沸温服日再取利为度
　　螵蛸汤【出圣济总录】　治乳石发动热结小便淋涩小腹痛
　　桑螵蛸【炙黄二十枚】黄芩【去黒心一两】
　　右细剉每服五钱水二盏煎至一盏去滓分作二服空心温服日午再服
　　治乳石发卒患淋方【出圣惠方】
　　以船底青苔一块如鸭子大用水三盏煎至一盏半去滓分温二服空心日午各一
　　茅根汤　治乳石发热淋及发热体气昏浊不痛不痒小便赤涩
　　用白茅根浄洗剉暴干半觔粗捣筛每服五钱水二盏煎至一盏去滓食前温服日二又方以生茒根二觔捣烂以新布绞汁细饮之
　　治乳石石淋状如碎砂石下者
　　用车前子一升绢嚢盛以水五盏煎至二盏经宿勿食顿服之须防砂石自下
　　葵子汤　治乳石发热小便数少如淋
　　用冬葵子防五合如无子切陈根一两亦得粗捣筛每服四钱水一盏半煎至八分去渣温服日三
　　治乳石发热口干小便涩
　　用葳防五两捣碎每服三钱水一盏煎至七分去滓温服但得微利即瘥
　　又方
　　用甘蔗削去皮寸截嚼咽汁如口痛不能嚼者取汁饮之先曽利即勿服盖甘蔗能利大小肠故也
　　若患淋者为久坐温处或乗鞍马坐处太热热入膀胱故也
　　但冷食冷水洗冷石熨腹不过一日即瘥止千金翼云若不止可下之不下则杀人
　　乳石发大小便不通【附论】
　　大小便澁者由大小肠虚受邪气所致也且腑有髙下而肺腑上通天气中接土腑下行大肠为传导之腑也有风气热结即大便干澁而不通顺或发痈肿口鼻干燥或肾腑有虚则心肺俱病使小便赤而澁也或肾气虚热膀胱不足加之以渴饮即小便淋澁皆由病虚不能主其腑也且形能受味气能致精气散则精虚味益则体实体实之人筋骨有余因劳精气精气既衰即招其病故石气流入膀胱作为淋疾则非止石气下行此肺遭热盛传之于肾肾为精竭纯隂自孤石气惧隂不入便投其膀胱膀胱受邪遂成淋也淋状合澁数赤热而痛何以知之澁至故知肺传于子也数至为子被母逼水急奔下也赤热至为心与石气相抟也痛至为本脏自虚客气冲击也所以服石药者借其少滋味而助精气即神明内固邪不能入也何以知之因石虚竭之人其隂好怒而交接难毕其病名强中或不交接其精自流也或为消利或作消渴皆由少服诸石用之伤劳也夫遇兹候等可救其病失时不疗便至夭枉不可全服补虚之药恐变诸疹常以不虚不实于大肠不寒不燥于腠理能调神气有何患乎○乳石发大小便不通以石势乗于大小肠故也盖石气慓悍方其将适得宜饮食有节则慓悍之气沉潜而不作将适失宜食饮不节沉潜者于是腾跃而四逹乘于肠间则津液内燥而为结澁此大小便所以不通也○夫乳石发动大小肠壅滞者由隂阳不和荣衞否澁肠胃虚弱津液不通糟粕结于肠中膀胱积于留水若不利其闗格无以得其宣通也
　　方
　　解散　治盛热实大小便赤秘【一名大黄汤】
　　升麻　大黄　黄连　甘草　黄蘗【各三两】芍药【六两】黄芩【四两】栀子仁【十四枚】竹叶【切】防【各一升】白鸭通【五合】
　　右防咀以水三斗先煮鸭通竹叶取一斗二升去滓澄清取一斗次内药煮取三升分三服若上气加杏仁五合腹满加石膏三两一方有犀角屑一两无白鸭通名大黄散治体热心烦大小便难
　　大腹皮散　治乳石发动心胷痰结头目昏闷大小肠壅滞不通四肢烦疼饮食不下
　　大腹皮【剉】前胡【去芦】赤茯苓　枳殻【麸炒微黄去穰】川芒硝【各一两】旋复花　甘草【炙剉】半夏【汤浸七次去滑】陈橘皮【汤浸去白焙各半两】川升麻【三分】川大黄【二两剉碎微炒】
　　右为散每服四钱以水一中盏入生姜半分煎至六分去滓温服日三四服
　　犀角散　治乳石发动心膈气滞痰结不下饮食腹脇满闷四肢烦疼大小肠壅滞不通
　　犀角屑【半两】甘草【炙微赤剉半两】子芩【三分】赤茯苓　枳实【麸炒微黄】柴胡【去苖】木通　紫苏茎叶【各一两】半夏【汤浸七次去滑】蘧麦　槟榔【各三分】
　　右为散每服四钱以水一中盏入生姜半分煎至六分去滓温服日三四服
　　蘧麦散【出圣惠方】　治乳石发动壅热上攻心神烦乱大小肠壅滞
　　蘧麦　大青　黄芩　赤茯苓　白茅根【各一两剉】甘草【炙半两剉】川芒硝【二两】栀子仁【三分】川大黄【一两半剉微炒】
　　右为散每服四钱以水一中盏入生姜半分防一百粒葱白七寸煎至六分去滓温服日三四服
　　升麻汤【圣济总录】　治乳石发热四体烦满脉至急数大小便不通
　　升麻【三两】黄蘗【微炙剉碎】黄连【去须】芍药【各一两】甘草【炙令赤】黄芩【去黒心】白鸭屎　淡竹叶【切各二两】栀子仁【十四枚】
　　右除竹叶鸭屎外捣筛为粗散先以水三升煮竹叶鸭屎去滓至一升半每服一盏入药四钱煎至七分去滓温服早晨日午晚后各一若上气加杏仁五合石膏三两
　　前胡汤【圣济总录】　治乳石发动气上不得食呕逆大小便不通气满烦闷折热下气
　　前胡【去芦头】黄芩【去黒心】甘草【炙微赤】赤茯苓【去黒皮各二两】杏仁【汤浸去皮尖炒令黄四十枚】枳殻【去穰麸炒一两】大黄【剉炒令香一两半】栀子仁【十枚】
　　右粗捣筛每服五钱水三盏入生姜一分拍碎同煎至一盏半去滓分温三服早晨日午晚食前各一服如利多吃酢饭止之不可频服隔三两日更服一方无枳殻有枳实一两炙
　　茯苓饮【圣济总录】　治乳石发动烦热身体微肿不能食饮大小便不利
　　赤茯苓【去黒皮】黄芩【去黒心各二两】甘草【炙令赤】栝蒌根【剉碎】人参　桂【去粗皮】白术【炒令香各一两】枳殻【去穰麸炒黄一两半】
　　右粗捣筛毎服五钱水三盏煎至一盏半去滓分温二服空心日晚食前各一
　　羚羊角散【圣惠方】　治乳石发动三焦气壅心神烦闷大小肠壅滞不通
　　羚羊角屑　槟榔　木通　枳殻【麸炒去穰各一两】红雪【二两】甘草【半两炙微赤剉】川升麻【三分】
　　右为散每服四钱以水一中盏入生姜半分煎至六分去滓温服日三四服
　　芒硝汤【圣济总录】　治乳石发动上气热实不觧心腹满闷大小便不通口燥目赤
　　芒硝　黄连【去须】黄芩【去黒心】甘草【炙令赤各一两】栀子仁大黄【剉炒各半两】
　　右粗捣筛毎服三钱水一盏煎至七分去滓温服日二早晨日晚各一
　　赤茯苓散【一名葵子散出圣惠方】　治乳石发动大小肠壅滞脐腹妨闷
　　赤茯苓【去黑皮】木通【剉各三分】葵子【半两】恶实【炒】枳殻【去穣麸炒】大黄【剉碎微炒各一两】
　　右为散每服二钱煎紫苏汤调下如人行十里再服以利为度
　　枳实汤【圣惠方】治乳石发动大小肠壅滞不通脇肋妨闷胷膈痰结不下饮食
　　枳实【去穰麸炒令黄】前胡【去芦头】槟榔【剉】木通【剉各一两】甘草【炙半两】大黄【一两半剉炒】
　　右粗捣筛每服三钱水一盏入生姜半分煎取六分去渣不计时候温服一方有木香
　　槟榔散【圣惠方】　治乳石发动心躁烦热痰结不下饮食大小肠壅滞腰背疼重
　　槟榔　川芒硝　枳殻【麸炒去穣】川大黄【各一两剉炒】甘草【半两炙微赤剉】
　　右为细末每服二钱煎竹茹汤调下如人行十里再服以利为度
