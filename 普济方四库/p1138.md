<!-- { "loadSidebar": true } -->
　　三黄丸【圣惠方】　治乳石发热大小肠壅滞不通
　　川大黄【剉碎微炒】黄芩　黄连【去须各三两】
　　右为末链蜜丸和捣三二百杵丸如梧桐子大每服不计时候以暖水下四十丸
　　大麻仁饮【圣济总录】　治乳石发动致人虚劳下焦有热骨节烦疼肌急内痞小便不利大便澁难口干舌燥气乏少力折石败热
　　大麻仁【五合研烂绞取汁】防【三合以绵裹作袋子】
　　右以水四盏将麻仁研烂绞取汁并防袋子与水同煎至二盏去滓分为四服早晨日午晚食前各一夜更一服
　　治乳石发虚劳下焦虚热骨节烦疼肌肉急小便不利大便数少吸吸少气折石败热【出圣济总录】
　　用大麻子三合研令极烂以水三盏煮至一盏半分二服早晨日午各一
　　治乳石发动大便难腹中坚胀者为积久腹中干粪不去【出圣济总绿】
　　宜销酥及蜜并石膏末和服令滋润腹中即下若不下更服大黄朴硝等下之便瘥
　　冷热熨方【千金方】若大小便秘塞不通或淋沥溺血隂中疼痛此是热气所致用此法即愈
　　前以冷物熨小腹已次以热物熨之又以冷物熨之若小便数此亦是取冷所为暖将理自愈
　　乳石发下痢【附论】
　　夫乳石之性刚猛气多炎上理之伤温则火转为炽内煎脾肺苦热遂成其渴饮水过多则溲肠胃胃得水则吐肠得水则寒而肠虽寒火炎不灭水渐流下而为行潦遂变下痢胃气虚冷水糓不消在阳则益热不食在隂则肠鸣而泄也
　　方
　　黄蘗汤【出圣济总录】　治乳石发夹时行兼有客热下血痢止血
　　黄蘗【微炙剉碎】黄连【去须】石榴皮【炙剉碎】芍药【各三两】干姜【炮制一两】阿胶【炙令燥匀半两】栀子仁【十五枚】
　　右粗捣筛每服四钱以水二盏煎至一盏去滓温服日再
　　黄耆散【出圣惠方】　治乳石发动热毒伤胃下痢腹痛黄耆　地榆　当归【剉微炒各一两】茜根　黄蘗【各三分】犀角屑【半两】
　　右为散每服半两以水一大盏煎至六分去滓稍热分二服日三四服
　　木香散【出圣惠方】　治乳石发动变下痢赤色腹痛不可忍木香【三分】黄连【去须】当归【剉微炒】地榆【剉各一两】甘草【炙微赤剉半两】赤芍药【一两】
　　右为散每服四钱以水一中盏煎至六分去滓不计时候稍热服
　　地榆散【出圣惠方】　治乳石发动烦热腹痛变为下痢不欲饮食
　　地榆【一两】木香【半两】葳防　当归【剉微炒】黄芩【各三分】
　　右为散每服四钱水一中盏煎至六分去滓温服不计时候
　　黄连汤　治解散除热止痢
　　甘草【炙】升麻【各一两】黄连【剉三两】防【五合】栀子仁【十四枚】
　　右切以水三升煮取一升分温服
　　犀角散【出圣惠方】　治乳石发动心神虚烦变为下痢腹痛不思饮食
　　犀角屑　木香【各半两】地榆【一两】赤芍药　黄芩【各三分】
　　右为散分为六服每服以水一中盏煎至六分去滓不计时候稍热服
　　白术散【出圣惠方】　治乳石发动多服凉药过度致脾胃虚冷腹痛下痢不能饮食
　　白术　当归【剉微炒】陈橘皮【用汤浸去白切焙各一两】人参【去芦头三分】木香【半两】
　　右为散毎服四钱以水一中盏入生姜半分枣三枚煎至六分去滓不计时候稍热服
　　栀子仁汤【圣济总录】　治乳石发下痢
　　栀子仁【二十一枚】人参　黄连【去须】甘草【炙令赤色剉各二两】
　　右粗捣筛每服四钱用水二盏煎至一盏去滓温服早晨日午晚后食前各一
　　香防饮【出圣济总录名葱白防汤】　治乳石发下痢
　　豉【五合】葱白【一握切】干姜【炮制捣末二两】甘草【微炙剉捣末一两】
　　右先以水三盏入甘草干姜二味末各二钱煎至二盏去滓下碎葱白一合防一合更煎一盏去滓分为三服早晨日午近晩各一服
　　治痈肿热盛取冷过多寒中下痢食完出
　　甘草【炙】干姜　附子【炮各六两】蜀椒【二百三十枚去汗】
　　右切以水六升煮取三升分服之忌如常法
　　黄连汤【出圣济总录】　治乳石发白痢
　　黄连【去须绵裹一两】白蜜【一两】童子小便【二盏】
　　右以水二盏与小便渍药一宿煎至一盏半去滓分为二服弱人三服早晨日午晚后温服
　　栀子汤【圣济总录】　治乳石发赤白痢兼热烦闷
　　栀子仁【十枚】薤白【一握切】防【一合】
　　右以水三盏煎至一盏半去滓分温二服弱人分三服食前服
　　黄连汤【圣济总录】　治乳石发下痢
　　黄连【去须一两】防【五合外台秘要方不用豉】乌梅【取肉十枚】
　　右剉碎以水三盏入童子小便一盏薤白三茎拍碎同煎至二盏去滓分温三服空心日午晚后各一
　　粱米汤【圣济总录】　治乳石发散已经快利热尚不退兼痢不断
　　粱米【一合】黄连【去须剉碎三两】
　　右粗捣筛以水四盏煎至一盏分三服去滓食前温服一日令尽
　　治乳石下痢及常服压石方【圣济总录】
　　用防三两炒令黄香候冷捣筛为末每服二钱冷水调下又方服干防即止多服益佳
　　解乳石痢方【圣济总录】
　　用紫笋茶二两捣罗为末每服三钱以水一盏煎至七分和滓服之早晨日午晚后食前各一
　　治药发下痢
　　用干姜五两切以水二升煮取一升去滓顿服
　　治热毒赤白痢
　　用羊肝去膜切以水淘二十遍血尽以粟米饭拌作麫饼以水煮熟漉着浆水中淘之干漉以羙蒜虀候极饥食之不过三两顿即瘥
　　解石痢方【圣济总录】
　　用真好芥淡煮浓汁服二三盏重者三服轻者一二服瘥
　　若下痢如寒中者为行止食饮犯热所致
　　宜速脱衣冷食冷饮冷水洗即瘥
　　服乳石备饮常法【附论】
　　服乳石者莫急于将适将适之法莫先于饮食有所宜者有所当忌慎者有不可不预偹而防其疾之将然者今特叙之
　　方
　　服乳石之人所宜饮食方【出圣济总录】
　　取猪脂并猪肉可一月三五度食之佳又以水牛头蹄及白羊头蹄猪肉作姜防随意食之果实宜食梨柿等凡欲服热羊肉麫食之类宜先食三五匙冷饭即不妨热食讫仍速以冷饭压之行歩释散乃善服石人有性喜麫嗜酢不能禁慎者宜食冷淡糠酢百沸紫麫及水摸饼即无妨冷韮羹大补时时宜食之又服石人虽可饮酒而不宜多饮酒多则失食味失食味则不能食不能食则令人虚热虚热则令石数发恶寒况又损石力为酒能压石令人风虚腰脚弱若能饮又能食大佳
　　服石忌慎方【出圣济总录】
　　凡服石饮食切忌热麫白酒陈臭酢浆鸡犬羖羊牛肉鲍鱼鲍臭鱼脯血羹冷酒有灰酒荞麦小豆胡麻动作切忌乗饥灸灼热汤沐浴夏月空腹忿恚及过市防及丧家并哭泣冲热忍饥登甚秽厠亲不洁妇人蔬菜忌芸薹胡荽荏堇枸杞芥菜大蒜果实忌梅杏桃李药物忌乌头附子天雄苍耳等悉宜消息以取安平且服石将慎至难不能将息不若勿服盖背折脑裂发乳体肿之疾徃徃因此得之故耳夏月不宜多食猪肉冷水恐肠滑利不止及伤冷饮食不消致成霍乱也
　　服石后将慎紫麫馎饦方【出圣惠方】
　　取乌豆不拘多少取浓汁代水和麫依常法作麫食还向此豆汁中煑热干则添豆汁勿加水候熟入猪羊菉豆等臛食之和此等作麫尤佳
　　水摸饼方【出圣济总录】
　　作饼欲上时以水涂摸生饼上表里之勿食胡饼烧饼等大壅熟故也
　　宜食麫饼方【出圣惠方】
　　取麫拌如常饼法细切如小豆大以麫于簸中拌令如丸煮热干漉出置冷水中又漉出置盘中以粉再拌麫丸内铛中煮令极熟乗热任以五味汁及诸肉臛食之大凉补腰脚于药无犯
　　又方【出圣济总录】
　　取新大麦为麫和肉汁及作饼食甚良凡大麦熟蒸为饼和黒豆相拌食良夏日冒热逺行食晚失饥石必发动宜作大麦饼将行饥即食之压石疗饥甚妙
　　若觉渴及热盛
　　慎勿食炙肉羊麞尤恶自死肉性平冷者通食仍勿热进恐成消渴
　　乳石发诸药不治者【附论】
　　乳石发动各有方剂以对病证固有疾势异常诸药所不能治者因别叙备用之法
　　方
　　葳蕤酒【出圣济总录】　治乳石发动诸药不效
　　葳防　升麻　荠苨　人参【各三两】大黄【剉炒】栀子仁芒硝　甘草【炙剉各二两】黄芩【去黑心】葛根【剉】紫草【去芦头】犀角【镑各四两】银屑【二两半】猪脂【腊月者三两】露蜂房【五两】大豆【浸暴干炒去皮一合】
　　右除猪脂银屑外捣罗为细末以无灰酒二升宻封浸一宿次将猪脂用好酒一升链开以银屑相和研入前药酒内更浸一宿毎服取酒一二盏饮之
　　豆防酒【出圣惠方】　治乳石发动诸药不治
　　醇酒【一升】防【五合】
　　右同煮沸热澄清旋饮一盏良
　　治乳石发热困诸药不效者【出圣惠方】
　　猪脂【五合成链者】芒硝【四分】
　　右以水三升入葱白五合切防心三合同煮取一升滤去滓下猪脂芒硝二味再煎一沸分五服以瘥为度
　　治乳石发诸药疗不瘥者【出圣济总录】
　　用硝石明白者一块如杏子大不拘时逐旋含化咽津




　　普济方卷二百六十二
<子部,医家类,普济方>
　　钦定四库全书
　　普济方卷二百六十三　明　周王朱橚　撰服饵门
　　总论
　　凡人春服小续命汤五剂及诸补散各一剂夏大热则服肾沥汤三剂秋服黄茋等丸一两剂冬服药酒两三剂立春则止此法终身常尔则百病不生矣俗人见浅但知钩吻之杀人不信黄精之益夀但识五谷之疗饥不知药之济命但解施泻以生育不能秘固以熈养故有服饵方焉郄培曰夫欲服食当寻性理所宜审冷暖之适不可见彼得力我便服之初御药皆先草木次石是为将药之大较也所谓精粗相代由粗以至精者也夫人从少至长体习五谷卒不可一朝顿遗之凡服药物为益迟微则无充饥之騐然积年不已方能骨髄填实五谷居然而自断今人多望朝夕之效求目下之应脏腑未充便以絶粒谷气始除药未有用又将御女形神与俗无别以此致弊胡不恠哉服饵大体皆有次第不知其术者非止交有所损卒亦不得其力故服饵大法必先去三虫三虫既去次服草药好得药力次服木药好得药力次服石药依此次第乃得遂其药性庻事安稳可以延龄矣○嵇康之论养生曰世或谓神仙可以学得不死可以力致又曰上夀百二十古今所同过此以往莫非夭亡此皆两失康之大意以谓神特夀异气禀之自然非积学所能致至于导养得理以尽性命上获千嵗下数百年有之耳夫以康论养生则善矣而独以神仙为不可学何哉黄帝之论天真混元之言道皆以虗无为宗恬淡为本至于黄庭内景金碧参同其为养生引年之道皆一道也而独以神仙为不可学则非也黄帝问道于成子广成子曰无视无听抱神以静形将自正必静必清无劳汝形无揺汝精乃可长生所谓道者如此而已若夫飞丹链石导引按蹻与夫服气辟谷皆神仙之术所不废者
　　神仙服饵【附论】
