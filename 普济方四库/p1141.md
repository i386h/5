<!-- { "loadSidebar": true } -->
　　用白茯苓三觔细剉以绢袋盛之悬于瓮中用小麦细麫七觔糯米五斗炊为烂饭和麺末经宿入蜜一升和令匀入瓮中又经一宿别炊糯米二斗投之不得令热即宻封其瓮口春秋三七日冬五七日夏一七日当出其药袋可隔宿不食清旦取茯苓半斤服之其酒即旋取饮之勿令胜药若服此药多时者永不饥渴无寒无热身如碧玉令人身轻走及奔马与天地相毕矣其药袋悬于空中勿令着瓮底绳繋袋头取木横枙之仍以纸宻封旋取服之勿令泄气忌食米醋
　　神仙饵茯苓方【出圣惠方】
　　用白茯苓十斤削去黒皮晒干捣罗为末以好酒于瓮中浸之看酒淹得所以瓦盆合之以泥封定勿泄其气六十日开如锡相似每服以温酒调下如弹子大日二服如乆服延年不老神仙矣忌食米醋
　　采茯苓方【出圣济总録】
　　松脂流入地变为茯苓遥望数里其松赤色视其皮如布棋子断者有茯苓也仰视松枝所指其上时有莵丝或新雨过后无风云夜以烛火临上防者亦有乃以新布四丈环之明日握取神物多变化其形如飞鸟走兽鳖者佳便令暴干剉之状如白牙若只一块不似鸟兽物形者乃松脂始变不堪服
　　链茯苓方【出圣济总録】
　　取茯苓上党者去黒皮剉作块如鸡子大任多少置瓮中近底鑚作窍以木塞之即下水令没得药每两日一换水七日后数以筯导却水即取茯苓蒸熟及熟出之置盘中揉搨拾去脉膜空控干乃入盆中以木椎研极细更下热水搅和先缝生绢为袋以药汁倾袋中以盆盛汁沥尽余滓更研复取前汁搅浑倾袋中如前法滓尽澄之更倾去清汁取稠汁内帛袋中重沥之水尽取茯苓曝干是为茯苓粉可入诸药若不如此即脉膜损人令人大折或作瘦病
　　神仙服地黄延年不老方【出圣惠方】
　　用地黄净洗随多少捣绞取汁煎令小稠内蜜更煎令可丸即丸如梧桐子大每日食前以温酒下三十丸日三服如此十年白髪再黒力如二十时令人多子神效无比
　　服地黄延年法【出圣惠方】
　　用生地黄不限多少肥者隂干捣罗为末链蜜和丸如梧桐子大每日食前以温酒下三十丸日三服百日顔如桃花服三年令人长生不死
　　神仙服地黄实延年益夀方【出圣惠方】
　　用地黄实不限多少常以四月采取隂干捣罗为末每服一钱以水调下日三服令人长夀
　　神仙饵地黄治病长生方【出圣惠方】
　　用生地黄十斤擘碎于一大铜器中安炊箄箄上安地黄入甑蒸之汁当下流于铜器中消地黄汁尽即止将铜器内汁置重汤中煎之可丸即丸如弹子大每服一丸以温酒化破服之日三服服之百日与天地相保白子髙从太上传受此方
　　服地黄成神仙方【出千金方】
　　用生地黄五十觔熟捣绞取汁澄去滓微火上煎减过半内白蜜五升脂一升搅令相得可丸即丸如鸡子大每服一枚日三服令人肥白
　　又方
　　用地黄十觔细切以醇酒二斗渍三宿出晒干反复内渍取酒尽止与甘草巴防天厚朴干漆覆盆子各一斤捣下筛食后酒服方寸匕日三加至二匕使人老者还少强力无病延年一方于银锅内以慢火煎之忌陈臰物
　　作熟干地黄法【出千金方】
　　采地黄去其须叶及细根捣绞取汁以渍肥者着甑中上用米煮饭以盖上蒸之一时出晒燥更内汁中又蒸汁尽止便干之亦可直均蒸之半日数以酒洒之使周匝直夕出曝干可捣蜜丸服之
　　种地黄法【出千金方】
　　先择好地黄赤色虗软者深耕之腊月逆耕种地弥好择肥大地黄根切长四五分至一二寸许一斛可种一畆二三月宜种之作畦畔相去一尺生后随锄壅数芸之至九月十月视其叶小衰乃掘取一畆得二十许斛择取大根水净洗其细根乃剪头尾辈亦洗取之日曝令极燥小绉乃以竹刀切长寸余许白茅露甑下蒸之蜜盖上亦可嚢盛土填之从旦至暮当黒不尽黒者明日又择取蒸之先时已捣其细碎者取汁铜器煎之如薄饴遂以地黄内汁中周匝出曝干入内汁尽止率百斤生者令得一二十斤取初八月九月中掘者其根勿令大老强蒸则不消尽有筋脉初以地黄内甑中时先用铜器承其下以好酒淋地黄上令匝汁后下入器中取一并和煎汁佳
　　黄精膏方　神仙延年补益疗万病【出圣惠方】
　　用黄精一石去须毛洗令净洁打碎蒸令好熟压得汁复煎去上游水得一斗内干姜末三两桂心末一两微火煎看色欝然欲黄便去火待冷不津器中酒五合和服二合常末食前日二服旧皮脱顔色变光花色有异鬓髪更改欲长服者不湏和酒内生大豆黄絶谷食之不饥渴长生不老
　　二精丸【出圣济总録】　助气固精保镇丹田
　　黄精【去皮】枸子【各二斤】
　　右各八九月间采取先用清水洗黄精令净控干细剉与枸杞子相和杵碎拌匀隂干再捣罗为细末炼蜜为丸如梧桐子大每服三五十丸空心食前温酒下常服助气固精补镇丹田活血驻顔长生不老
　　黄精丸【出圣惠方】　延年补益疗万病
　　黄精【十斤净洗蒸令烂熟】天门冬【三斤去心蒸令烂熟】白蜜【三斤】
　　右拌和令匀于石臼中捣一万杵再分为四剂每一剂再捣一万杵过烂取出丸如梧桐子大每服三十丸温酒下日三服不拘时乆服神仙矣
　　服黄精成地仙方【出圣惠方】
　　黄精是芝草精也一名萎蕤一名仙人余粮一名苟格一名勉行一名免子一名重楼一名垂珠一名马箭一名白及一名黄精其叶如竹其茎如桃其花白四月茎长五六尺本黄末赤其花如小豆其实如黍其根似姜昔随羊公神仙常服此药言与天地相毕恒以二月三月采根入地八九寸为上取一石五斗净洗细切以水二防五斗煑令苦味尽漉出以布袋压取汁澄清再煎如膏即止然后炒黒豆黄捣罗为末相和得所揑为饼子如钱许大每服二枚日渐加之百日知騐也一年内即变老为少气力倍増亦焙干筛末水服功与上等
　　又方【出圣惠方】
　　取黄精根茎不限多少细剉隂干捣罗为末每用净水调服任意多少效亦如前
　　又方【出圣惠方】
　　常以二月三月八月采取黄精去须净洗切取一石以水二石煑之从朝至暮如水尽可取热水添之看苦味尽其药羙即出令冷手援使破以酒袋盛压取汁于锅中微火煎如取滓曝干捣罗为末入于煎中相和搅令匀更用火微煎之看可为饼子即止每服如鸡子许大效亦如神若不欲断谷即一服减为三服皆食前服之长生矣
　　又方【出圣惠方】
　　黄精汁【三斗】地黄汁【三斗】天门冬【三斗】
　　右相和以慢火煎之减半入白蜜五斤白茯苓末二斤相和更煎可丸即止丸如弹子大每服一丸以温酒化破服之日三服百日内令人顔如桃花二百日内老者貌如十五六时更不老矣乃为神仙
　　真人饵黄精方【出圣惠方】
　　用黄精细切一石水一石五斗渍之一宿以慢火煑半日勿令沸绞取汁五斗复于铜器中煎之可余三斗许内蜜五升松脂錬成者三斤熟搅可丸乃止丸如弹子大每服以温酒化破一丸服之日三服三十日不复饥长生不死
　　神仙饵黄精丸【出圣惠方】
　　黄精【十斤净洗蒸令烂熟】白蜜【三斤】
　　右相和捣一万杵丸如梧桐子大每服以温酒下三十丸日三服乆服神仙矣
　　神仙饵黄精延年法【出圣惠方】
　　用黄精生者捣取汁三斗于银锅中煎之令可丸即丸如鸡子黄大每日食前食一枚三十日不知饥服之百日行及奔马延年驻景顔色不衰
　　饵云母水方神仙治万病【出圣惠方】
　　用白云母二十斤薄擘以露水八斗作汤分半浄洗云母如此再过又取二斗作汤内芒硝十斤以云母木器中渍之二十日出绢袋盛悬屋上勿使见风日令燥以水渍鹿皮为嚢揉挺之从旦至日中乃以细绢下筛滓复揉挺令得好粉五斗余者弃之取粉一斗内崖蜜二觔搅令如粥内生竹筩中薄削之漆固口埋北垣南崖下入地六尺覆土春夏四十日秋冬三十日出之当如泽为成若洞洞不削者更埋三十日出之先取水一合内药一合搅合尽服之日三服水寒温尽自在腹中十日小便当变黄先疗劳气风疹二十日腹中寒癖消三十日龋齿除更新生四十日不畏风寒五十日诸病皆愈顔色日少长生神仙吾自验之所以述録
　　錬云母粉服饵法【出圣惠方】
　　云母取上好白泽者细擘以水净淘漉出蒸之一日夕下之服更净淘如前去水令干凡云母二斤用塩三斤硝石一斤和云母捣之一日至暮取少许掌上冺着不见星光为熟出安盆瓮中以水渍之令相得经一炊乆澄上清水徐徐去之尽更添水如前凡三十遍易水令淡如水味淡即漉出其法一如研粉澄取淀然取云母淀徐徐生绢袋中滤着单上晒干即成粉矣每日空心以酒调下一钱或水下亦得乆服轻身延年强筋填髓可以负重登山不乏恱泽不老耐寒暑志髙神仙此非古法近东海买塩女子年三百嵗貌同笄女常自负塩重五百余斤如此得效之者其效不一可騐神功矣
　　中山卫叔卿服云母法【出圣恵方】
　　取云母一斤至三斤五色具者细擘之以采茅屋溜水若秋日草上露水以渍之百日内以嚢中援之以绢细罗入乳鉢中研如麫着竹筒中塞口悬甑上以白砂一石盖上蒸之一日一夜气逹上出之又内黍稻米一石蒸之一日取出于铜器中用白蜜和调重汤上煎熬令可丸即丸如梧桐子大每服二丸空心食前以水酒下并得日三服十五日加至三丸常以鸡鸣时及午时星辰出时服之三十日身轻目明五十日筋骨强盛七十日三虫伏尸皆去八十日皮肤光泽九十日入水火不烧濡百日易筋骨三百日行及奔马一年为真人又云年七十以上四百日以后乃得仙矣
　　又方【出圣惠方】
　　取云母粉一斤硝石白一斤同捣细绢罗更研如麺白蜜三斤合调内生竹筒中漆固口埋北垣下三十日出之当化成水铜器中盛每日空心以水若酒调下一栗殻渐渐加之日三服二十日身光三十日露不着身五十日火不能害百日之后便成仙矣
　　神仙饵云母法【出圣惠方】
　　云母粉【一斤】桂心【一斤捣罗为末】葱叶【捣绞取汁三升】
　　右合和为一处内生竹筒中于一石米下蒸之令米熟即化成水每于食前服一栗殻二十日气力强盛服之四十日顔如童子服之百日严冬入水不寒一方入袋中银砂石器中水煑石软以冷水浸而和袋揉洗下者为粉
　　又法【出圣惠方】
　　取羙玉一斤捣细罗研之内云母水中十日当消日可服之凡诸石屑内云母水中皆消不但是玉也
　　神仙服胡麻法延年驻夀【出圣惠方】
　　用胡麻三斗净淘上甑蒸气遍出日干以水淘去沫却蒸如此九度以汤脱去皮簸令净炒令香杵为末蜜丸如弹子大每服温酒下一丸忌毒鱼生菜能除一切痼病至一年面光泽不饥三年水火不能害行及奔马乆服长生上党者尤佳酒调散亦可
　　神仙饵胡麻法【出圣惠方】
　　用胡麻一石淘去上黒皮令白蒸之一日曝干捣碎釡中用水一石五斗又蒸之令釡中有一石许水便倾胡麻置一瓮中尽釡中汤泼之以麦蘖一斗捣内瓮中醸之如作糖法两复时尽去却糟煎之三分余一分更盛置铜器中坐一釡汤中猛火煑之令稠瓷瓮内贮之每服如鸡子大三丸服百日充益肌肉鬓髪还黒耳目聪明能长服之夀命无穷
　　神仙饵胡麻膏益夀延年老人复少方【出圣惠方】
