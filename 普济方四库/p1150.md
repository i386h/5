<!-- { "loadSidebar": true } -->
　　右先细研雄黄雌黄二味用竹筒盛埋北方地中三日取出先倾出一半当心置丹砂亦研细却用倾出一半盖之又用云母粉以绢袋子揉洗出暴干塞筒子口埋地内只露筒口用炭火于筒中畔围之缓缓烧三七日养化成水为度倾药水盛铜器内垂井中五日无井只用深盆中盛水三四寸更置大荳半升在内即安药器于水上浸五日亦得然后逐夜于露下露之才日出收药水赤色可丸即丸如胡麻子大蜜收贮若有人卒死者安在口中即活生人服者终身无病每月旦日服一丸若中毒药其毒自吐出凡有七名一曰返魂二曰再生三曰追命四曰固寿五曰来苏六曰知命七曰得道其功不可具言此乃钱忠懿王所传
　　长寿真人素丹砂方【出圣济总録】轻身却老强力悦色丹砂【成块者四两】青盐【半斤】硼砂【一两另研分作三分】磁石【一斤大火煆四十九度逐度酽醋淬】
　　右先将磁石青盐同为末醋拌令浥浥分作四服先一停铺盒盒防将丹砂如莲子排一重用硼砂一分糁盖了上用磁石青盐盖之又布丹砂如前都三层着余一分药末盖之按令实先用瓦子一片盖合更用净砖一片安炉防灰四寸铺砖上乃坐药盒于灰上更用灰盖盒上四面各及四寸切在子细用顶火四两养七日待令取出除瓦片却用圆盒盖却用赤石脂固了口更用盐鈆白蚯蚓粪纸筋和捣徧固合四面令极牢了依前坐罏中砖上以灰盖用生熟火三斤一上煆通赤良久退火用灰五升罨却待冷取轻轻凿开取砂防伏火如灰色一块除却匮朱砂不折第一转也更用硼砂一两青盐半斤二味熟研如粉入少许研如糊入前匮中和拌令干湿得所凖前法布砂铺药却不固济只合定如灰池中用火三两养之复时可五度添火勿令絶养七日息火待冷取出砂防紫色佳是第二转也只是较脆即将捣研如粉入青盐少同研了即以重抄细裹可拌作弹子大以线系定用醋磨京墨重重厚涂晒令彻里干坐丸子于盒内定不固济上以灰匀盖只用三两火养三日复时大火五斤一上煆通赤待冷取出砂丸当如雪色第三转也成矣取砂淘净洗去盐味焙干用真牛乳一合并砂入有节青竹筒内以防绢褁筒口坠于井内七日取晒干研如粉煑肉拌为丸如菉荳大甲辰日斋洁焚香服一丸每日加一丸至第七日却减至一丸又加之如初至六十日有应效至一年身轻健三年行如奔马力过百夫久服长生能运气脉为地仙矣顔如童子齿落更生发白再黑忌羊血死肉鱼鲜物
　　太清四扇丹【出圣济总録】安心辟邪治一切恶气
　　丹砂【四两研如麻豆上已采桃花二十两真蜜一斤同入银器中重汤煑至五月朔日以新水淘净涤取砂令童子面东研之】麒麟竭【四两选真者五月二日入丹砂中研】没药【四两透明者五月三日入丹砂研】麝香【四两全以当门子五月四日入丹砂同研】
　　右先取出党人参一两甘草一分并细剉五月一日日未出时采露水一升真蜜三两同浸之至端午日熬水至半去滓入大麦面作糊和稍硬剂之丸如栋实大每服以沉香温水二合嚼下一粒或半粒补心导血驻顔益气调和血脉去邪气尤辟时疫嵗即全家斋洁旦起面东以井水化各人嚼下一粒断不染疫久服则心安无梦邪气不犯面有红光合时忌女人猫犬压秽常于洁浄处藏之一名通神保明丹兼治妇人血气冲心疼痛丈夫元气及一切恶气等并生姜酒下妇人炒姜醋汤下痁疟臈茶下一粒或半粒量疾大小服
　　神仙太一煆丹【出圣济总録】轻身延年
　　圣无知【煎掠去白花焙干研二斤】硝石【五两细研分作十分每一度煆入一分】綘矾【细研五两】麻油【一百两分作十分每一度煆入一分】
　　右先将矾盐入硝石一分拌和研匀用麻油十两和了入固济五升缾内以炭火十斤煆将瓦盖缾熖絶炭尽为度取出细研更入硝石一分油一分凖前用炭十斤煆尽如此十度计用炭一百斤足后取药捣罗为末旋取少许细研汤浸蒸饼为丸如梧桐子大每服十丸加至二十丸空心冷水下久服众疾皆愈髭发如漆筋骨轻健耳目聪明元方云服一年日行二百里五年通仙
　　神仙灵妙丹【出圣济总録】延年益寿恱顔色坚脏腑壮腰脚益血固精
　　水银【四两】硫黄【一两五钱】
　　右先镕开硫黄即投水银以鐡匙炒作青沙子秤定四两如重再炒去尽黄乃已方用煆药合子一只口差小者入青沙在内用新茶盏一只防差大平净面厚者盛新汲水七分许安盛沙盒上以细罗赤石脂末水拌作泥厚黏外缝令周宻盒下坐熟火猛炎得所微扇熁之盏中水耗旋添常令有约半日许令火自冷取起盏防成灵砂一簇打下秤得多少未尽者再用火依前熁之砂成以绢袋盛水煑三五沸或浸半日漉干细研如粉水煮半夏糊为丸如梧桐子大每服一丸空心井水下直到中腕旋下丹田常觉温暖忌羊血
　　神仙伏火内固丹【出圣济总録】补精育神延年悦色
　　丹砂【一两】锡蔺脂【一两】
　　右以浆水二碗同煑水尽为度用沙盒子一枚将煮过砂用蜜滚过使白附子末再滚为衣却用黑附子末水调裹砂在心中上下用蜀椒铺防盖满盒子又用油调蛤粉固齐口缝外用盐泥纸筋封固干用炭火五斤火尽冷取出用纸裹丹砂入地窍埋一宿取出细研以糯米作糊丸如梧桐子大每日一粒清净水下久服无毒
　　神仙益寿二气丹【出圣济总録】
　　丹砂【二两】水银【一两同研】百合花　夜合花　干菊花槐花【不拘多少同为末】
　　右用小磁盒将四花于末盒下用一半次入丹砂水银捺更用知母末盖盒定赤石脂固缝盐泥固济干一砖上用醋灰都裹定炭三五斤煆顶火炭尽为度冷取出细研油单裹垂入井水中浸三宿出火气次先蒸三徧出水气次用肉丸如菉豆大每服一丸二丸酒下延年兼治诸般气疾久服身中更不出虫虱
　　三煆神丹法一煆银茅二煆金茅非寻常伏火朱砂之
　　比赵彦正有言序不多録
　　白附子【六两】地骨皮　川椒　枸子　石苇　细辛【各三两】天茄子【三两】
　　右并不事治杵罗为末用磁盒子一枚须是径三寸围九寸髙四寸并用大寸先将药末入盒子内可厚一指以来实筑然后将成块硃砂五两或七两或十两蜜拌令匀以墨染纸裹之安在盒子中心须更用药末周围实筑至盒子口可留一分更铺以椒一分满之又用墨纸一重盖定生油调蛤粉固盒口缝鉄线十字系定盒子用纸筋和胶泥大率三斤泥一斤泥土相和揑塑泥要不裂也固济盒子周围可厚一指半隂干平地安定下不得用物亦不得作坑然后以醋拌灰浥定周围包了泥盒又周围立倚炭三十斤并盒子上用炭以瓦围束勿令炭落上用熟炭一斤令渐渐生着至半日通着直至来日冷打开盒子取出硃砂其形块大小轻重都不变但紫色耳再用蜜拌如前三煆成丹共十八斤炭十斤此法竒妙炼时忌鸡犬妇人孝子见昆仑纸多上墨尤佳
　　太素丹【一名白丹出余居士选竒方】　治停寒肺虚痰实喘急咳经久痰中有血及疗气虚感冷肺腑滑泄脾胃羸弱不进饮食此药治一切危困之疾神効益阳退隂治虚损固冷及吐泻暴脱伤寒隂证手足厥冷真阳起石【二钱新瓦上用熟火煆过通红为度去火冷研极细】炼成钟乳粉【一两】
　　右合研令匀用糯米粽子尖拌和丸如鸡头子大临和时入白石脂一钱须大盘子不住手转八九分坚硬隂干用新麤布以滑石出光每服二粒至三粒空心人参汤陈米饮下
　　白丹
　　熖硝【二两细研】白矾【三两研细】寒水石【四两研细】块子砒霜【一两细研】
　　右用烧药罐子一个盛得十两药者先用火炙以生姜汁涂数遍炙干先下砒末在罐子防按实次下熖硝末按实次下白矾末按实次下寒水石末盖头填满罐子上用圆瓦儿盖合口坐在地上簇炭五斤发顶火煆烟尽为度去火冷取药砒撮在防刮令净尽研极细砒另研尤好次入纯白石脂一两只用好白磰土亦得同研细如粉滴水和成剂于手心内以数入内转手丸如梧桐子大先隂干或晒或焙令十分干再入新干锅子内用圆瓦儿盖合口坐在砖上簇炭火三斤一煆通红为度用新干锅子倾丹入一厚磁碟内如玉霜白每服一二粒空心用冷水吞下以干物压之忌温热物少时有孕不可服此药如无药罐只用炼得五十两银干锅子两个分药作两处按实烧亦可此药大治虚寒壮脾胃进饮食有大效寒水石南人谓之软石膏
　　范忠宣公法炼金液丹
　　透明硫黄【四两】猪肪脂【八两】
　　右先将硫黄碎为小块子以沙石铫子炼肪脂成汁去却筋膜后下硫黄在内急以栁枝子搅才消不可炼过却便下火先用汤一盏以新绵罩其上将所熬硫黄并脂倾在绵上硫黄沉脂浮候冷拨去脂将凝住硫黄以皁角汤洗十余遍不粘腻以栁木槌研三五日细如粉水浸蒸饼为丸如梧桐子大每服三五丸元米饮下陈莹中録此方云頴川范忠宣公家法也忠宣无问老防有病无病旦旦服之如嗜茶饭以硫黄为脂所制不留脏腑间壮气飬真莫甚于此真仙法也
　　太上紫霞丹【升降隂阳神仙药也福州石医方】
　　硫黄【研细】针沙【罗去细者各四两】五倍子【一两打破】
　　右同用沙锅内以水煑一时放冷先拣了五倍子不用然后淘去针沙将硫黄铺纸一张于灰上渗干团作毬用荷叶一枚褁之安地上以大火煆药红即拦去火经宿研令极细用膏饭和丸如皁角子大隂干每服一二丸空心白汤下此药治气虚头痛如神
　　水金丹
　　透明硫黄【研细】轻粉【一两】
　　右先将硫黄研令极细于一斤之内取研细硫黄一两与轻粉一两合和同研一时辰许别顿一处先用真蛤粉十斤于一片新瓦上实填瓦口令平次用银盂子一枚可盛硫黄末一斤以上者顿瓦中心四邉用蛤粉拥作池子极要实然后轻手脱去盂子将十五两研细硫黄末用一大匙抄入池子内次入合和轻粉硫黄末二两铺盖顶上以匙撩令小实用熟火五斤就瓦四邉煆之硫黄成汁透防造化硫黄轻粉二气融和用细蛤粉一大盂猛罨药池之上其残火留经宿直至寒罏取之已成一片刮去蛤粉净尽研令极细用面糊为丸如梧桐子大治男子妇人一切虚危痼冷肠滑不禁腹内纒疼泻注不已手足厥逆饮食生冷吐泻不止兼治妇人室女赤白带下面黄痿瘦补暖丹田壮元阳每服七粒或十粒空心人参汤下
　　雄硃丹治宿寒痼冷饮食呕逆经隔五七年即疲瘠
　　异形变为劳瘵钱观文方
　　硃砂　雄黄【各二两】
　　右用沙盒子一个先以牡丹皮二两内外薫令黄色入前药在内用酽米醋和腊茶作饼子盖定以赤石脂固盒口子缝又用赤石脂泥裹盒子一重再用黄泥纸筋又裹一重约一指厚先以草火烧令盒子极干再用炭五斤渐渐添至一秤火力渐消取出掘地坑一尺埋一宿去火毒取出细研续入药
　　胡椒　官桂【去皮】赤石脂　附子【炮制去皮脐另为细末】木香沉香　荜薢　丁香　白术【各一两】乳香【五钱与赤石脂】
　　【同研细】
　　右为细末入前煆药同研匀却以清酒二斤二分熬去二分入附子末煑成糊丸如梧桐子大每服十丸温酒盐汤空心服
　　蜀仙丹
　　辰砂【四两细研水飞过】杏仁【二两去皮尖研】
