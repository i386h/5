<!-- { "loadSidebar": true } -->
　　右同研如面入瓷瓶中以盐盖之固济干了以一斤二斤火于瓶子四面逼之热四面着一秤火渐渐煆一食久任火自销冷开出取水飞去盐味晒干更入麝香一分同细研令匀以烂饭和丸如麻子大每日空心以温酒下五丸忌羊血
　　太阳流珠丹　治一切风冷风气症瘕结块女人血气赤白带下肠风下血多年气痢痃癖常吐清水反胃吐逆神效
　　硫黄【一斤】马牙硝【四两】盐花【四两炒令转色】硼砂【二两伏火者】
　　右同研如面入瓷瓶内按实上更以炒盐盖之出隂气如法固济将入一鼎下先镕铅半斤磹药瓶子以鉄索括定又销铅注入鼎令没瓶子固济了入炭炉中以火飬铅常以热为如此一百日满出鼎别以小火飬三日日满大火煆令似赤即止于冷取出如琥珀以寒泉出火毒细研为末以枣肉和丸如菉豆大每日空心以茶下二丸
　　四灵丹　悦顔补益
　　黄丹　水银　钢鉄【剉末】硼砂【已上各三两】
　　右研入瓷盒中固济令干安于炭炉中合上灰厚三寸常以一斤火飬一百日日足以十斤火煆任火自销放冷取出细研以浓甘草汤拌于饭上蒸一炊久出火毒细研为末以水浸蒸饼和丸如梧桐子大每服空心以温酒送下三丸百日见效
　　四灵丹　治筋骨风角弓风肾臓风热毒风皮肤风大风感厥风并皆治之其功如神
　　硼砂【三两】水银【一两】硃砂【一两】硫黄【二两】
　　右将硼砂硫黄同研如面于瓷盒中盛之如法固济令干入灰炉中其上灰厚三寸以火三两飬一七日开取药入水银硃砂各一分同研以水银星尽为度依前入盒飬一七日如此四度计二十八日开取细研以水飞过入竹筒中宻封头于饭上蒸两炊久及热取出于地上以纸衬盆盒一周时出火毒用粟米饭和丸如菉豆大每日空心以温酒下三丸十日后加至五丸忌羊血
　　伏火石柜灵砂丹　补益筋骨悦顔色治女人风冷暖子宫久服不老延年
　　硃砂【三两细研纸褁】磁石【一斤半捣碎细研淘去赤汁尽】
　　右以石脑油十二两拌磁石令调和先固济一瓷瓶子令干入磁石一半于瓶内筑实中心剜作一坑子可容得硃砂褁纸入柜子上以余药盖之筑令实瓶口以瓦子盖勿固之以小火逼隂气尽瓶子通热即聚火一秤已来煆之令上下通赤任火自销待冷开取砂已伏矣去纸灰取砂细研如面以生姜汁稀调之安于茶碗中饭上蒸三炊乆晒干研如粉以肉和丸如小豆大每日空心以温酒下三丸忌羊血
　　英散　祛风热利三焦耐寒暑悦顔色久服去万病
　　川朴硝【五斤以瓶烧令通赤细研如粉】淡竹沥【一升】
　　右将竹沥拌硝令匀湿用大竹筒一枚先以牡砺粉半斤筑入筒中次下硝又以牡砺粉半斤筑之以蜡纸三重封之勿令通气安在甑中四面以黑豆埋之令没筒口蒸一复时待冷去豆开筒去牡砺粉取硝细研如粉每日食后水调一钱服之服至二三斤渐耐寒暑少汗服至五七斤悦顔色去万病夏月可以衣裘冬月可以履氷雪无惧矣
　　金液含化灵丹　补益延年功力不可具载
　　山泽根末【八两】硃砂【二两五钱】
　　右先铺银末一两于瓷盒中即排硃砂块子勿令相着上以银末盖之令匀又布硃砂块子又以银末盖之硃砂尽即以盐花盖上令满盒子口实按如法固济入灰池中盒子上灰厚四寸常以二两火养七日七夜勿令火猛但令盒子热可通人手为度日满取出重翻过排一依前法重固齐以火四两飬二十日后加火至二三斤烧可一炊久放冷极冷取出细研入龙脑半分同研如粉以构汁和丸如粟米大每日空心含三丸津液咽之如要作油以桂心末一钱大羊肾膒脂炼成者弹子大入龙脑一钱和研两日久入银盒子中埋于糠甑中蒸三伏时当自化为油每日含如豇豆大去疾补益延年却老神仙之基也忌羊血
　　含化硃砂丹　祛热毒风镇心神治万病反老悦顔功力甚大不可具述
　　硃砂【三两】马牙硝【三两】消石【三两】
　　右同研如粉入瓷瓶中以重抄油纸三重宻固瓶口重汤煑之常如鱼眼沸水耗即以热水添之不歇火三七日夜满开瓶子其硝自在瓶四面收之细研任服其硃砂即在中心取出细研以小瓷盒子盛固济微火飬一日加火一斤煆令通赤放冷开取细研以肉和每一两砂可丸得三百六十丸每日早晨含化一丸如要多含俱依分两酌度修炼为丸妇人服之亦佳忌羊血
　　金液丹　治脏腑积冷腰脚疼痛四肢虚羸下元衰惫
　　磁石【半斤】硫黄【三两】
　　右以童子小便一斗烧磁石赤于小便中淬以尽为度干入硫黄同研令细却入瓶中以六一泥固济隂干坐于灰地中常以火半斤飬一七日满即更常用火五斤焼一七日足放冷出之以热绢包褁纳于井防一复时出火毒干研为末用蒸饼和丸如麻子大每日空心以温酒下七丸神效无比
　　紫霞丹　补暖脏腑添益精髓延年驻顔祛风逐冷治痔漏瘰疬筋骨疼痛妇人服之益子宫神妙
　　消石　水银　雄黄　硃砂　硫黄【与水银炒作砂子各一两】金箔【一百片】
　　右同研令匀取一瓷瓶盐泥固济待干入药于瓶内瓶盖鑚一小窍如半钱孔大盖瓶口讫仍纳煻灰中煨之不得便令火大恐药飞走专窍中隂气尽以泥盐固塞其窍以火半斤飬三日满即用火一斤烧一七日冷取出于土坑中出火毒三日后细研以肉和丸如麻子大每服空心以酒下三丸神效忌羊血
　　元石紫府丹【出圣惠方】　补暖下元强筋骨聪耳明目保神益气祛风利腰脚
　　用磁石三斤好者以炭火烧令赤投一斗米醋中淬之以醋尽为度更烧投一斗好酒以酒尽为度有拆破者一一收之细研以水飞过干入瓶中以大火煆令通赤用盐花三两同研令匀于地上铺纸摊匀以盆盖三日出火毒以蒸饼和丸如梧桐子大每日空心以盐汤或酒送下七丸渐加至十丸
　　隂伏紫霞丹【出圣恵方】　治男子妇人久积冷气肠风痢疾脐腹疼痛顔色痿黄不思饮食
　　硫黄【四两研】盐花【一斤】
　　右先布盐花半斤于平防铛中次铺硫黄末又以余盐盖之湿纸固缝长令如鱼眼沸七日七夜勿令絶水火耗即添汤时时开防搅之勿令粘着铛防日满吃干入固济瓶子内煆令通赤冷以汤淋去盐味取硫黄晒干细研以肉和丸如梧桐子大每日空心以茶酒下五丸
　　倚金丹【出圣防方】　治风邪癫癎鬼疰心痛解百毒疗恶疮丹石发动消渴隂黄安心神止惊悸除头面风止赤白带下神效
　　丹砂【三两】水银【三两】黄丹【一斤】
　　右同研令水银星尽入瓷瓶中盖口如法固济初以入火养热彻即加火十斤煆令通赤半日又药成冷开取面上白色内如紫金色光明甚好便细研如面以纸铺地摊药在上以盆盖之出火毒一日后以粟饭和丸如菉豆大空心以温水下三丸忌羊血
　　黄庭丹【出圣防方】　治男子妇人积冷气块破宿血止疼痛
　　硫黄【一两】硼砂【二两】
　　右同研如粉入瓷盒子内如法固济干了入灰炉中以顶火四两飬七日又于盒防着火四两飬一日取出防硫黄在盒上硼砂在盒下依前研入盒又飬七日足又于盒防着火飬一日但防硫黄不上盒子即住火取出以黄蜡煑出火毒蜡黑如漆去蜡以火焙干重细研以粟米饭和凡如麻子大每日空心以酒或醋汤下三丸
　　保神丹【出圣防方】　镇心神治鬼魅惊邪心狂妄语夜多魇梦精神恍惚小儿惊啼心脏壅热服之必效
　　金薄【二百片】腻粉【五钱】
　　右以新小铛子中先布金箔一重糁腻粉又铺金箔腻粉如此重重铺了用牛乳可铛子多少浸之以漫火煎至乳尽金箔如泥即成便以火上逼干研之更入硃砂半两麝香一分同研令细以水浸蒸饼和丸如菉豆大每日空心以新汲水下一二丸
　　安魂定魄丹【出圣防方】　治惊邪癫癎天行热病心神狂乱无不应验
　　黑铅【二两】水银　硫黄【细研各一两】
　　右先销铅成水次下水银搅令匀良乆即下硫黄末当为碧色搅匀即去火放冷细研如粉以软饭和丸如菉豆大每服以新汲水研七丸服之
　　返防丹【出圣惠方】　治卒中风不语及中恶迷闷安心神去风热神效
　　生玳瑁　硃砂　雄黄　白芥子【已上各一两】
　　右捣罗为末同研如面以安息香一两细剉以酒下一升熬成膏和丸如菉豆大每服以温酒下三丸其药端午日合之神效忌羊血
　　护命丹【出圣惠方】　治男子冷气妇人血气肠风下血及赤白痢并宜服之
　　白矾　黄丹　寒水石【各三两】
　　右同研细入固济了瓷瓶中以醋满瓶净以文火熬令干便加火煆令满赤冷开取入硫黄一两同研入瓶更煆令赤于润地上盆合之三日三夜出火毒研为末以水浸蒸饼和丸如菉豆大每日空心以酒下十丸
　　栁黄丹【出圣惠方】　治男子三焦壅热烦渴不止镇心神治脚气乳石发动狂躁不彻
　　栁絮矾【一两】铅霜【一两】
　　右同研令细以肉和丸如梧桐子大每服以金银汤下五丸若行路走马热渇不彻即含化七丸或常含一丸便不患渇极妙
　　胜金丹【出圣惠方】　治风邪惊癎心神迷乱毒风气鬼疰心痛男子妇人并宜服之
　　雌黄【二两叶子者炒令紫色细研如粉】黄丹【一两炒令紫色】
　　右以人乳拌匀湿饭甑上蒸一炊久以乳腐和丸如菉豆大每服以金银汤下三丸当防出病根若病多年每日空心服三丸至五丸神效
　　黄英丹　治男子妇人久患心腹痛不可忍宜服硫黄粉　砒霜【以醋一升煎令醋干】蜜陀僧【烧令通赤】乳头香【别研】人粪霜【烧灰淋取汁熬成霜各一两】
　　右除乳香外同研如粉以多年米醋半升煎乳香令消入寒食蒸餠末同研如膏后入诸药和丸如梧桐子大每服酒下一丸但是心痛须臾即定如是多年心痛不差每日空心服一丸服至三十丸一生不再发神效
　　伏火四神玉粉丹　治一切冷病补益下元兼治诸疟痢功力难述亦名白金丹
　　握雪矾石　寒水石　阳起石【各一两】砒霜【一分】
　　右各研为末先取一油瓶子以六一泥固济可厚三分已来待干先下矾石充防次下砒霜次下阳起石上以寒水石盖之其瓶口磨一砖盖之以六一泥固缝于灰池内安砖安药瓶子初以文武后渐煆令通赤住火冷取出研令极细于润地铺熟绢上摊药可厚半寸以盆合定周围用湿纸不令透气一炊时取出少待出隂气细研以面糊丸如菉豆大每日空心以盐汤下五丸如患疟痢以新水下神效
　　紫精丹　治男子妇人一切风及积冷气暖脐腹止疼痛
　　硫黄【三两细研如面粗即不伏火色】针砂【四两用葛布筛罗去尘取细者用】
　　右与硫黄同研令匀用汤二升拌之冷便去其水入固济瓶中初用文火飬令热彻次用大火煆令通赤冷又细研用热水淘取浓者不取在下着防者如是飞十遍已来澄滤得尽弃却针砂然后用重抄纸于灰上铺吃干已无火毒用水浸蒸饼和丸如菉豆大每日空心茶酒送下五丸
　　碧珠丹　治脏腑积冷肠风痔疾一切防痢立效
　　青矾【半斤】硫黄【二两】
　　右以醋一斗二升于锅中煮待干取出入瓷瓶中盖头以六一泥固济干以火五斤煆一复时寒泉出毒了细研以面糊和丸如麻子大每日空腹以柏子仁汤下十丸
