<!-- { "loadSidebar": true } -->
　　还元丹　补益下元治虚冷气
　　砒霜【五两】硝石【五两】白矾【五两】硫黄【二两】
　　右各细研先固济瓷子一所泥干掘地坑深一尺纳入灰坐瓶子在其间先下硫黄平摊次安硝石砒霜白矾别取罗了石灰填满瓶子令实以物盖瓶口便聚炭约二十斤上安熟火三五两渐渐烧令通赤任火自销冷取出以绢褁悬在井中一宿出火毒细研以水浸蒸饼和丸如粟米大每服空心以温酒下三丸
　　小三生丹　暖下元益精气黑髭鬓悦顔色
　　硃砂【细研】水银【细研】硫黄【细研各二两】生鉄【十五斤磨洗了以大火烧赤投五斗浆水中二三十遍】
　　右取平底铛一口以前三味用淬浆水煑之三七日常令如鱼眼沸水耗即暖浆水添之日满桃取少许于火试之如有鬼熖又煎之以无熖为度吃干却入瓶中按实以烧盖如法固济用火半斤飬七日满以火五斤煆令通赤待冷破瓶取之投汤盆中淘去药味澄取药晒干细研如粉以甘草余甘子煑半日出火毒又研以蛤粉糊和丸如麻子大每日空心以温酒下七丸忌羊血
　　碧玉丹　止一切疼痛一名应病丹
　　硫黄【四两】水银【一两】雄黄【一两】硝石【四两】古字钱【一百五十文足百烧令通赤于醋中淬之垢净即止】
　　右一处细研令水银星断用一个固济了瓷瓶子入钱一重药一重徧令尽以瓦塞瓶口以盐泥固之干以文武火逼去隂气常用火半斤烧一复时更用三斤火烧半日放冷取之其药如碧玉色研为末以熟夹绢裹于土坑中焙一复时出火毒以粟米饭和丸如麻子大但有疼痛处以温酒下五丸不过三服见效
　　玉液丹　治男子元气妇人血气久积虚冷脐腹疼痛并宜服之
　　用硼砂二两细研以好纸一张褁却硼砂以线系定用瓷罐子一枚可盛一升物者先下黄丹五六两便安硼砂褁在中间又以黄丹五六两盖之后以瓦子盖瓶口于瓦桶内砖上坐之用麄谷糠三斗盖之上用火烧一日任火自销冷取出去却黄丹细研以面糊和丸如菉豆大每服空心以盐汤下五丸
　　曾青丹【出圣惠方】　治癫癎惊风压热镇心
　　曽青【四两】黄丹【一两】白锡【二两】
　　右研曽青黄丹安于干锅内上以白锡为屑盖之后入炉以火五斤烧之锡镕即取出放冷细研以白粱米饭和丸如菉豆大空心以冷水下五丸
　　神硃丹【出圣恵方】　暖脏腑止疼痛甚妙
　　雄黄【一两研】古字钱【四两】
　　右烧古字钱令浄捣罗为末于瓶中布钱末一半次布雄黄上以余钱末盖之固济了干文火飬七日满即开取细研用枣肉和丸如梧桐子大每服以温酒下五丸
　　铜粉丹【出圣惠方】　壮腰固精髓益顔色耐寒暑
　　熟铜屑【四两】硃砂【二两】硝石【一两】硫黄【二两】
　　右硃砂硝石硫黄三味同研为末取一铜桶子内布铜屑一重安药一重如此重重布尽六一泥固济待干即入灰池内以火四两飬一复时后以大火烧令通赤冷取出于湿地上一复时去火毒研为末以粟米饭和丸如菉豆大每服空腹以温酒下七丸忌羊血
　　白雪丹【出圣惠方】
　　用白矾五两上好者捣罗为末于银锅中以真牛乳五升和白矾煎令如雪以寒食蒸饼末旋下于锅中搅令匀可丸如梧桐子大每服空心以粥饮下十五丸功力不可偹述
　　神符玉粉丹【出圣惠方】　久服延年驻顔万病皆去
　　水银【二两】黑铅【一斤】
　　右于新鉄铛中销铅成水以白矾末二钱入小筒内当铛中心下之防沸定即以小竹管盛水银投入铛中送令到白矾上以火飬铅常令成汁之五日后必有物出向铅面上如金蚁子即以物收之尽即止秤如两数研为末入硫黄防分结成砂子即以物收之更研如粉入瓶宻固济干常以火四两灰厚三寸飬至六十日满开依前法取出细研入瓶更飬六十日防紫色即更固济以火煆令通赤待冷取出以浓甘草汤沃之干细研如粉以饭和丸如菉豆大每日空心送下一丸若飬至一年火力与小还丹同矣
　　华盖丹【出圣惠方】　变髭发能延寿去热毒风神效无比用黑铅五斤铸如方响片子以鉄筋穿作窍以绳穿之用净磁瓮盛米醋一斗将铅片子悬排于瓮口可离醋一寸以来以纸密封瓮口每七日一度开取铅片子出于净纸上以箆子轻手掠取霜但七日一度取经五七度后即小力不堪也即别取新铅为之每一两霜入龙脑半分同研如粉以露水和如梧桐子大每夜含一丸便卧勿语任丸自销此丹能变白髭髪如先不曽白者常隔日含之一生不白如已白者含此丹至二十丸后抜却白者即黑自生不逾六十丸至一百丸尽如黳色久含延寿一生忌蒜
　　上洞小丹【出杨氏家藏方】　治诸虚百损真阳虚惫形体羸弱脏腑虚弱脐腹久疼及妇人子宫宿寒赤白带下盗汗心怯精神憔悴服他药不能见效者宜服此丹辰砂【一斤用绢帛包褁】黄蘖【一两剉】蜜【八两】
　　右三味一处用重汤同煑七复时取出辰砂控干后用羊蹄根车前草二味等分捣细用砂盒一枚入二味药铺防入辰砂在内又以二味药盖头满筑以盒盖子合定鉄线扎防赤石脂固缝盐泥固济令干以炭二秤周围簇定发顶火煆一复时火冷取出火毒研令极细用糯米粥和丸如鸡头肉大每服一粒米汤送下空心食前
　　小灵丹【出杨氏家藏方】　治真元虚损精髓耗惫本气不足面黑耳鸣腰膝沉重膀胱疝瘕手足麻痹筋骨拘挛心腹疼痛冷积泻痢肠风痔漏八风五痹头目昏饮食不进精神恍惚疲倦多睡渐成劳疾妇人胎藏久冷絶孕无子赤白带下月经不调风冷血气并皆治之常服助飬真元补暖丹田活血悦顔健骨轻身代赭石　赤石脂　紫石英　禹余粮
　　已上四味各四两各火煆赤入米醋中淬各七遍同研为细末入一砂盒内合了外用盐泥固济日中晒干用炭二十斤顶火一煆以炭火尽为度取出药盒于辰地上掘坑埋一复时取出研三日令极细次入后药
　　乳香【另研】没药【另研】五灵脂【研细已上三味各二两】
　　右同前四味一处研令极匀水煑糯米饼和得所入鉄臼中捣一千丸如鸡头肉大隂干每服一粒温酒或新汲水送下空心服孕妇不可服
　　双白丹【出杨氏家藏方】　治脾胃积寒隂阳虚弱吐痢不止及痢下血并皆治之
　　阳起石【一分捣碎】白石脂【一分另研】白矾【半两】砒【半两二味同研为末】
　　右用沙盒一枚入阳起石铺遍盒防次入白矾砒后入白石脂盖头用盐泥固济干以炭火五斤煆令通赤火尽入地坑内埋一宿取出同胡粉细研煮糯米粉糊丸如麻子大每服一粒霍乱吐防倒流水下赤白痢冷米饮下忌食热物一时辰
　　玉綉毬丹【出杨氏家藏方】　治男子妇人一切虚冷气血亏损筋骨羸瘦渐成劳疾及大病方安气血未复饮食过伤脏腑虚滑或腹痛暴下全不思食呕逆酸水腹脇胀满夜多虚汗及妇人赤白带下久无子息并皆服之
　　砒【一两取益母草烧灰一两独扫烧灰一两同砒研匀米醋和成一块干放新瓦上用熟炭火五斤煆令通红以扇急搧尽去灰其砒白成一块如玉綉毬様研令细】白矾【一两火煆成汁煆枯净秤一两研如粉】钟乳粉【一两】
　　右同研令极匀煑糯米厚粥为丸如鸡头肉大每服一粒空心新汲水送下忌食猪羊血
　　久炼大素丹【出杨氏家藏方】　治男子妇人一切虚损夜梦纷纭遗精失溺大便滑泄久痢肌瘦及妇人子宫久寒赤白带下并宜服之
　　礜石【盐泥固济大火煆十日十夜放冷用】阳起石【入干锅子内煆令通红放冷用】寒水石【入干锅子内煆令通红放冷用】矾石【飞过成灰用】
　　右各等分一处同研极细如粉入白石脂细末少许滴水为丸丸时就口以气吹之如鸡头肉大干入干锅子内以瓦盖口一日烧令通赤取出倾在建盏内放冷每服一粒温酒或米饮送下空心服
　　玉霜丹【出杨氏家藏方】　治男子虚冷妇人带下及一切防痢之疾
　　砒【一两】熖硝【五钱】
　　已上二味同研细以浓墨汁涂纸干褁作十褁先用热炭火三斤烧新干锅子令红先下一褁药烟尽再下一褁如此下十褁药尽防锅内其信砒炼如汁即倾出碟内冷研细再用
　　寒水石【一两火煆过冷研细】白石脂【一两研细】
　　右四味同研匀水和丸如鸡头肉大日中晒极干再入干锅内上用圆瓦盖口以炭五斤煆通红为度倾出碟内如玉色冷磁盒收之每服一粒或二粒虚冷吐防腹痛下痢赤白米汤送下妇人子宫久冷赤白带下腹脇撮痛冷醋汤送下空心服
　　洞阳金丹【出十便良方】　治真阳不足五脏气冷常服飬精神安魂魄通血脉止渴久服轻身延年令人不惧寒暑除去万病
　　硃砂【五两一方用枸叶二十片初采得时两日掌之观其日呪之七遍呪曰我要服你与我们念呪取日气一口喷在叶上如此七遍可用】
　　右用沙盒子一个于防内铺枸杞根皮末一钱又注蜜五钱蜜上铺金箔五片方入硃砂上又盖金箔上又注蜜五钱蜜上盖枸根皮末三钱许多亦不妨按令实蜜和赤石脂末固盒子缝务要严宻次用盐纸泥固济盒子一指厚放干置平地上用醋拌细灰拥合拍作塜子用炭一秤簇起发顶火煆之火尽经宿取出盒去泥开盒其硃砂如鉄色又黄土内埋一宿出火毒研令极细用肉或糯米煮糊和丸每两作四十粒隂干每服一二粒至三粒空心热水下
　　椒丹【出十便良方】　眉州青神县王家累世服食方暖水脏降气明目补骨髓保长寿命
　　右辰砂一两细研如尘椒拣大粒带红色去枝梗并合口者不用秤一两五钱以生绢袋盛用无灰淳浓酒浸椒袋令酒在上二三分以来一宿取出空少时入硃砂鉢内掍之令匀余者滴浸椒酒少许又掍之令硃砂尽为度日曝干每服五十丸加至百丸不得用火焙不可犯生水此药可久服
　　王倪丹砂【出御药院方】　无所不主大补心益精血愈痿疾壮筋骨久服不死王倪者丞相遵十二代孙文明九年为沧州无棣令有一人善相见倪曰公死明年正月乙夘我有药可以不死也能从我乎倪再拜称幸乃出炼丹砂法饵之开元元年倪妻之弟亦遇异人授以杏丹法曰吾闻王倪能炼丹砂愿以此易之倪以杏丹赐其子弁而倪与授杏丹者后皆仙矣刺史李休光表赐问其弟为道观炼丹砂法
　　丹砂【二十八两】甘草　逺志【去心】防榔　诃梨勒皮【各一两】桂【去粗皮捣碎八两】
