<!-- { "loadSidebar": true } -->
　　右相和于盆中就掬于不津瓮中蜜封春夏三七日秋冬五七日满启之当中有一盏绿汁是真精也宜先酌饮之余以生布绞取别置器中任从饮之续酿使其相接不过三剂髪黑若以新牛膝捣绞取汁三斤用拌酿即变白更急矣
　　地黄酒【出圣惠方】　大补益令人不衰髪不白
　　生地黄【一斗细切】糯米【淘浄】
　　右相和炊熟摊令冷更和麯末二升同入于七斗酒中搅令相得入于瓮中热即掲头冷即盖瓮有汗即拭之熟压漉冬温夏冷日饮三杯
　　黄精酒　主万病延年补飬髪白再黑齿落更生黄精【四斤】天门冬【三斤去心】术【四斤】松叶【六斤】枸根【五斤】
　　右都剉以水三石煮取汁一石浸麯十斤炊米一石如常法酿酒熟任饮之忌桃李雀肉
　　又方
　　黄精【五斤细切】糯米【五斗淘净与黄精同炊为飰】麯末【七斤半】
　　右取麴末饭冷相和入瓮中如常造酒法熟压取酒每日常暖饮一两盏
　　黄精酒【出圣惠方】　主万病延年补飬髪白再黑齿落更生黄精【去皮三斤】天门冬【去皮三斤】松叶　枸根【各五斤】
　　右为粗末以水三石入前药在内煮取二石用糯米一石细麯半斤蒸米同麯入在前药水中封闭二七日熟任性饮之延年益寿反老还童除万病
　　天门冬酒【出圣惠方】　补五脏六腑不调亦令无病
　　天门冬【三十斤去心捣碎以水二石煮取汁一石】糯米【一石淘净】细麴【十斤捣碎】
　　右炊米熟相拌入瓮宻封三七日熟压漉冬温夏冷日饮三杯
　　天门冬酒　延年不老
　　淳酒【一斗】细麴末【一斤】糯米【一斗淘净】天门冬【五升去心皮捣绞取汁火煎如稀汤】
　　右先以酒浸麴麴发热炊糯米为饭寒温将天门冬煎都拌和令匀入不津瓮中宻封秋夏一七日数防勿令热过春冬三七日熟取酒每服三合日再服
　　枸酒【出圣惠方】　长筋骨留容顔
　　枸根【不生塜上者洗净去苍皮剉一石以水二石煮取一石去渣入小麦麯末十斤麴发即用半糯米秫共一石净淘炊之令熟摊冷暖得所即下后药】桃仁【三升去皮尖麸炒令微黄】大麻仁【三升炒令香熟】乌麻仁【二升炒令香三味并捣碎】甘菊花【十两】生地黄【一斗切】
　　右都捣熟入上件麴米中搅拌令匀入于瓮中发定即泥瓮头三七日令熟初开瓮下篘取清然后压如常法冬温夏冷随性饮之不令至醉为妙
　　枸酒【出圣惠方】　除五脏邪气消渇风湿下胸脇气利大小肠填骨髓长肌肉治五劳七伤利耳目消积瘀伤寒瘴气虚劳呼吸短气及脚气肿痹并主之
　　米【二石黍糯并得】细麯【十斤捣碎】生地黄【三十斤洗浄细切】枸根【二十斤刮去浮皮剉寸以水二石浸三日煮取汁一石】豆防【二斤以枸杞汤煮取汁】秋麻仁【三升微炒细研以枸杞汤淋绞取汁】
　　右以地黄一味共米同蒸熟饭如人体温温以药汁都和一处入瓮宻盖头经三七日即开冬温夏冷日饮三杯
　　神仙枸子酒【出圣惠方】　疗虚羸黄瘦不能食服不过两剂必至肥充无所断禁
　　枸子【五升干者捣碎】生地黄【切三升】大麻子【五升捣碎】
　　右先蒸麻子令熟摊去热气入地黄枸子相和得所纳生绢袋中以无灰清酒五斗浸之宻封春夏七日秋冬二七日取服多少任情性常令体中微有酒力醺醺为妙
　　枸根酿酒【出圣惠方】　治风冷虚劳
　　枸根【切一石】鹿骨【一具打碎】
　　右以水三石煎取汁一石去渣澄清入糯米一石浄淘炊熟细麴十斤捣碎都和一处入瓮宻封三七日开冬温夏冷日饮三杯
　　枸酒【出千金方】
　　用枸根一百三十斤切以东流水四石煮一日夜取清汁一石浸麴一如家醖法熟取清贮不津器中内干地黄末二斤半桂心干姜泽泻蜀椒末各一升啇陆末二升以绢袋贮内酒防塞口埋入地三尺坚覆上三七日沐浴整衣冠再拜平晓向甲寅地日出处开之其酒赤如金色旦空腹服半斤十日万病皆愈二十日瘕痕减恶疾人以水一升和酒半斤分五服愈千金翼又云若欲服石者取溪中青白石如枣杏大者二升以水三升煮一沸时以此酒半合置中须臾即熟可食
　　生枸杞子酒【出圣惠方】　主补虚肌肉益顔色肥健能去劳热
　　用枸子五升以好酒二斗搦勿碎浸七日漉去渣饮之初以三合为始后即任性饮之
　　石斛酒【出圣惠方】　主补虚劳益气力除腰脚痹弱利闗节坚筋骨及头面游风
　　石斛【四两去根】黄茋　丹参【二两】杜仲【去粗皮】牛膝【去芦】人参【去芦头】五味子　白茯苓　山茱茰　薯蓣　萆薢防风　生姜【已上各二两】枸子　天门冬【去心】薏苡
　　仁【已上各三两】细辛【一两】
　　右都细剉以生绢袋盛用酒五斗于磁瓮中浸之七日开初温服三合日再服渐至一盏为度
　　又方【出圣惠方】　治风虚劳腹内冷不多食
　　石斛【四两去根】丹参　芎防　杜仲【去粗皮】防风【去芦头】陈橘皮【汤浸去白焙】白术　人参【去芦头】桂心　五味子白茯苓　黄茋　薯预　当归【已上各二两】干姜【炮制】牛膝【去苖各二两】甘草【一两炙微赤】
　　右细剉生绢袋盛用清酒五斗于瓮中浸七日开初温服三合日再服渐加至一盏为度
　　又方【出圣惠方】　治风痹脚弱腰胯冷疼利闗节坚筋骨令人强健悦泽宜服
　　石斛【十两去根】牛膝【半斤去苖】杜仲【四两刮去粗皮】丹参【四两】生地黄【切一斤晒令水气干】
　　右细剉以生绢袋盛用清酒五斗于瓮中宻封浸七日开每服一中盏日可二三服之
　　薯蓣酒【出圣惠方】　治头风不能食补益气力
　　薯蓣　山茱萸　白术　五味子【已上各八两】防风【十两去芦头】人参【去芦头】丹参　生姜【已上各六两】
　　右细剉生绢袋盛用清酒三斗入磁瓮中浸七日开每度温饮一盏日三杯为定
　　生薯药酒【出圣惠方】　补虚损益顔色
　　用薯药于砂盆中烂研然后刮下于铫中先以少酥炒一大匙令香次旋添入酒一盏煎搅令匀空腹饮之佳
　　菊花酒【出圣惠方】　治八风十二痹补虚损不足
　　菊花　五加皮　枸根　白术【已上各八两】甘草秦芁【去苖各四两】生地黄【一斤切】
　　右捣碎以水三石煮一石以糟牀压取汁用糯米一石炊熟细麯十斤捣碎拌和令匀入瓮中宻封三七日取饮任性不得过醉
　　菊花酒【出圣惠方】　壮筋骨补髓延年益寿耐老
　　菊花　生地黄　枸根【各五斤】
　　右捣碎以水一石煑取汁五斗炊糯米五斗细麯碎同拌令匀入瓮宻封熟澄清每温饮一盏日三杯
　　菖蒲酒【出圣恵方】　主大风十二痹通血脉调荣卫治骨立痿黄医所不治者服一剂经百日顔色丰足气力倍常耳目聪明行及奔马髪白更黒齿落更生昼夜有光延年益夀久服得与神通
　　用菖蒲削治切薄晒干一斗生绢袋盛之以好酒一石入不津瓮中安药囊在酒中宻封泥之百日发视之如緑叶色复炊一斗秫米安酒中复封四十日便漉去滓温饮一盏日三次其药渣曝干捣罗为散酒调一钱服之尤妙一切三十六种风有不治者悉效
　　又方【出圣恵方】
　　用菖蒲捣绞取汁五斗糯米五斗炊熟细麴五斤捣碎相拌令匀入瓮宻盖三七日即开每温饮一中盏日三服之
　　又方【出圣恵方】
　　菖蒲【一斗细剉蒸熟】生术【一斗去皮细剉】
　　右入绢袋盛用清酒一斗入不津瓮中盛宻封春冬二七日秋夏一七日取开每温饮一盏日三次令人不老强健面色光泽神效
　　松叶浸酒【出圣恵方】　除一切风挛跛蹷疼闷手不上头腰背强直两脚酸疼顽痹不能久立半身不遂头风耳聋目暗见风泪出鼻不闻香臭唇口生疮恶疰流转如锥刀所刺皆悉主之
　　松叶【七斤】独活【十两】麻黄【十两去根节】
　　右细剉入生绢袋盛以酒五斗入瓮宻封浸之春秋七日冬十日夏五日侯日足每温饮一小盏日三次
　　松叶浸酒　去大风治骨节疼痛
　　五粒松叶【二十斤剉碎浄洗漉干】清酒一石
　　右入不津瓮中宻封七七日熟量力饮之
　　松脂酒　治大风有验
　　松脂【三斤炼成者捣罗为末】糯米【二斗】麴【二斤】
　　右炊米熟方冷以炊米汤五斗温温都拌和入不津瓮中封盖熟即量性饮之
　　松节酒　治百节风虚脚痹疼痛
　　松节【十斤捶碎以水一石煮取汁五斗去滓】糯米【五斗炒熟】细麴【五斤捣碎】
　　右拌和入瓮中宻封三七日开取酒可温饮一盏日三服
　　柏叶酒　治尸骨蒸瘦病
　　柏叶【三十斤捣碎以水一石煮取汁五斗】黍米【一石浄洗】细麴【十斤】
　　右以柏叶汁浸麴发动即炊米熟冷拌匀入瓮宻封二七日开压取酒日三度量力饮之以差为度
　　术酒方
　　用术三十斤去黒皮净洗捣碎以东流水三石于不津器中浸之二十日压漉去滓以汁于瓮中盛夜间候流过时抄自己姓名置在汁中如是五夜其汁当变如血旋取汁以浸麴如家醖造法造酒酒熟任性饮之十日万病除百日白发再黒齿落更生面有光泽久服延年不老忌桃李雀肉
　　又方
　　用术五斗水淘刷去黒皮晒干粗捣以水一石煑令极软稍稍益水少取汁看候黄色乃压漉取汁可及七斗一石炊熟细麴一斤捣碎以术汁都拌入瓮中宻封三七日开日饮三杯久服延年不老忌桃李雀肉
　　又方
　　用术煎一斗好酒三斗相拌入磁瓮中盛泥封头三七日开初服一盏后即任意勿至醉为妙五十日诸病皆愈气力十倍行及奔马忌桃李雀肉
　　神仙乌麻酒　治虚劳补五脏久服延年不老
　　用乌麻子三升微炒捣碎以酒二斗浸经宿随性饮之尽即旋造
　　乌麻酒　除风气令人充恱强壮
　　用乌麻投水中掠去浮者取一斗九蒸九晒令香以木杵臼捣碎用疎生绢袋盛之令极寛转即结袋头又以细绳子接系袋取悬于瓮中用无灰酒五斗以新盆盖覆瓮其盆底上鑚下一小窍引出系袋绳头又系于小横子上以泥封固莫使泄气每日六七度引挽其绳令药汁于酒中满七日药成乃开瓮举袋沥汁令尽冬温夏冷随性饮之不令至醉若此以酒浸石斛丹参牛膝杜仲石英磁石等补脚腰尤善未尽一剂充恱倍常亦无所忌患风者宜用大麻子蒸熟炒香捣入袋中一方乌麻法作大良矣
　　五加皮酒　治风痹不仁四肢挛急疼痛
　　用五加皮细剉一升以清酒二斗浸十日温服一中盏亦可与术地黄各二十斤细剉以水一石五斗煑取汁一石浸细麴一斤黍米一石浄洗炊熟拌和入瓮盖覆如法候熟任性饮之不令至醉
　　桃仁酒
　　桃仁【一千二百枚汤浸去皮尖双仁】清酒【三斗】
　　右先捣桃仁令碎炒盆中细研以少酒绞取汁再研再绞使桃仁尽即止都入小磁瓮中置于釜中以重汤煮看色黄如稀便出每服一中盏日二次其味甚美女人服之更佳令人光恱下三虫益顔色
　　紫苏子酒　治风顺气利膈神效
　　紫苏子【一升微炒】清酒【三斗】
　　右捣碎以生绢袋盛安酒中浸一宿少饮之
　　丹参酒　通九窍补五脏令人不病
