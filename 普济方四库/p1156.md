<!-- { "loadSidebar": true } -->
　　丹参【五斤】清酒五斗
　　右浄洗晒干水气寸切以绢袋盛安于酒中浸三日量力饮之佳
　　防粘子酒　治一切风
　　用防粘子一斗以水淘去浮者晒干捣碎于浄砂盆内入无灰酒五升研令极烂即以绢罗滤取白汁其滓再以酒五升研之候滤白汁尽为度续入酒一斗相和令匀安不津器中宻封春秋二七日夏一七日冬三七日足则开每日平旦以物搅起令浊即取温服一小盏尽次一盏服讫封之勿使气泄良久方可饮食晩间再服主大风手足瘫缓收与不得病重者不尽两石即差若初觉时急服不过一二斗差亦疗沥节风痛贼风二痹顽麻重者不过五斗差腰脚疼痛筋骨急重病后汗流不止四肢强直服三年差或因热食体中如锥刺口防面戻头旋心闷呕吐风在心藏服三四斗差矣
　　葡萄酒【出圣恵方】　驻顔暖腰肾
　　干葡萄【一斤末】细麴末【五升】糯米【五斗】
　　右炊糯米熟候冷入麴并葡萄末搅入匀入瓮盖覆候熟即饮一盏
　　五枝酒【出圣恵方】　治中风手足不遂筋骨挛急
　　夜合枝　花桑枝　槐枝　柏枝　石榴枝【已上并取东南者各半斤剉】防风【去芦头】羌活【各十两】糯米【五斗】小麦麴【五升末】黒豆【拣择小者二斗】
　　右已上五枝用水一石煎取五斗去滓澄滤浸米及豆二宿漉去蒸熟后更于药汁内入麴并防风羗活等末同搅入瓮如法盖覆候酒熟时饮一盏常令醺醺甚有大效
　　天蓼术酒【出圣恵方】　治膝补五劳袪风益气
　　天蓼术【十斤剉】米【一石】细麴【十斤捣碎】黑豆【二斗】
　　右以水三石先煮天蓼术取汁一石去滓其秫米黑豆一处净淘蒸熟放冷以药汁都拌和令匀入不津瓮封三七日开温服一盏日再为度
　　商陆酒【出圣恵方】
　　商陆末【五斤白色者】天门冬【五斤末】细麴【十斤捣碎】秫米【一石淘浄】
　　右先炊米熟放如人体温别煎熟水一石放冷都拌和令匀入不津瓮中宻封酿六十日成去滓随性饮之五日食减二十日腹满絶谷不复用食尸虫并瘢痕皆灭此方出五符中忌犬肉
　　三石浸酒【出圣恵方】　治肾气补虚损
　　磁石【八两】白石英【十两细研】阳起石【六两】
　　右捣碎以水淘清后用生绢袋盛以酒一斗浸经五日后任意暖服其酒旋取旋添极妙
　　地仙酒【出十便良方】　庐山谭先生年五十嵗服此酒至一百四十嵗上升
　　老硫黄　花椒【各四两】诃子【七十二个】
　　右三味各生绢夹袋盛麻线系口如法每用酒一斗浸十日为度硫黄永不换椒一季一换如服一升却入好酒一升如服半升却入好酒半升或一升服至经年发鬓再黑暖水脏明目皮肉红润康健延年久服无毒自然减绵衣合时忌鸡犬妇人见每晨服一盏临睡再服
　　服饵五加方【出本草】
　　鲁定公单服五加酒以致不死灵隠公佯托死时人亦莫知晤耳张子声杨建始王叔才于世彦等皆服此酒而房事不絶得夀三百嵗有子二十人世世有得服五加酒散而获延年不死者不可胜计或只为散以代汤茶而饵之验亦然也
　　鸡苏酒【出本草】
　　以鸡苏酿酒并渍酒常服之佳
　　煎药
　　方
　　地黄煎【出圣恵方】　大补益养命延年驻顔不老
　　生地黄汁【三升】酥【二斤】蜜【三升】枣膏【二升】髓【一升牛羊皆得用】杏仁【一升汤浸去皮尖研用之】生姜汁【一升】天门冬【十两去心】黄茋【八两剉】紫苑【六两去苗土】桔梗【五两炒芦头】甘草【八两炒炙微赤】五味子【八两】百部【六两】狗【七两】丹参【八两】牛膝【十两去苗】杜仲【十两去粗皮】防风【七两去芦头】麦门冬【六两去心】地骨皮【十两】桑根白皮【十两】桂心【六两】羗活【六两】肉苁蓉【十两酒浸去粗皮】白茯苓【十两】薏苡仁【十两】
　　右天门冬二十味细剉以水七斗煎取三斗搅去粗和生地黄汁生姜汁绵滤于铜锅内以微火煎之三分减二即下酥蜜髓及枣杏仁等相合以重汤煎以物数数搅之可如稀即止以磁瓶贮之每服以温酒调服一匙日二服
　　地黄煎【出圣惠方】　补五劳七伤长肌肉填骨髓
　　生地黄汁【一斗】生姜汁【一升】酥【一斤】蜜【一斤】杏仁【一升汤浸去皮尖研】
　　右先取地黄汁于银锅中煎如稀饧内姜酥蜜杏仁等和更煎令调于不津器中盛每服以酒调一蚬殻服之日三度
　　九仙薯蓣酒【出圣惠方】　治腰脚疼痛腰内一切冷病服之令人肥白颜悦泽身体轻健骨髓坚牢行如奔马久服可为地仙矣
　　薯蓣【一斤】杏仁【一升汤浸去皮尖双仁】生牛乳【三升】
　　右研烂杏仁入牛乳绞取汁以杏仁尽为度后取薯蓣相和都入新磁瓶盛之宻封瓶口安于釡中以重汤煮一复时乃成每日空心以温酒调一匙服之
　　枸子煎【出圣惠方】　是西河女子神秘有验千金不又名神丹煎服者去万病通神明安五脏延年不老并主妇人无子冷病有验能常服令人好顔色年如十五六时
　　枸子【三升】生地黄汁【三升】杏仁【一斤去皮尖双仁研膏】麦门冬汁【半升】人参末【三两】白茯苓末【三两】
　　右已上四味入银锅内以慢火煎如稀饧安参苓末搅匀又以慢火煎如膏滴入水不动即成每服一大酒和服之日二服
　　枸煎【出圣惠方】　填骨髓补虚劳益顔色久服老者反少身轻明目延年
　　枸根【切三斗净洗漉干】生地黄汁【二升】鹿髓【一升】膏【半斤】
　　右先将枸杞根以水五斗煎一斗去渣澄清安锅中煮取汁三升安地黄汁鹿髓膏以慢火煎如稀饧每服以温酒调半匙日三服
　　枸杞煎【出圣惠方】　大补益令人充悦及治诸风久服延年枸根【洗刮去苖土细切三斗勿令塜墓上者以水七斗煮取一斗】
　　右相和入银锅内以文火煎如稀饧用磁器宻封盖每日空心以酒调半匙服之晚再服亦善
　　枸煎【出王氏济方】　明目悦顔壮元气润肌肤
　　用采枸子不枸多少去蒂滑水洗净淘出挖干用夹布袋一枚入枸子在内于砧上推压取自然汁澄清一宿石器内慢火熬成膏安磁器内收每服半匙温酒调下久服大有益如合时天色稍暖其压下汁更不用经宿其煎熬下三两年并不损壊如久逺服多煎下亦无妨
　　天门冬煎【出圣惠方】　治大风有騐久服延年不老
　　用天门冬一石去心安磁器中宻盖口以蜡封其上埋燥室中经一年开防如糖色捣罗为末蜜调如饧每服一大匙日三服忌鲤鱼
　　天门冬煎【出圣惠方】　益气力延年不老
　　用生天门冬十斤去心剉碎以酒五斗和绞取汁安铜器中入白蜜一升重汤煮之如饧每服温酒调一匙日三服得地黄和更佳忌鲤鱼
　　术酥【出圣惠方】　去风消食补益不可具述
　　用秌末肥术三石以水刷去黑皮晒干木臼中捣碎即于缾中薄铺白茅茅上施布即下术以布掩之以合蒸一炊取下入盆以汤拌湿润再入瓶蒸一炊久便入酒糟中压令汁尽其汁入银铛以重汤煮不住搅之时取少许看硬软如常酥即成贮于不津器中不计时以温酒调许久服之甚良忌桃李雀肉
　　术煎【出圣恵方】　除百病轻身明目久服断谷延年
　　用好术一石以水洗去黑皮细剉以水三石煮至一石去渣取汁以黍米三斗磨作末安汁中微火煮之令稠可作饼子圆阔二寸许每服以酒下一枚日三服忌桃李雀肉
　　神仙术煎【出圣惠方】
　　取术新从山劚出者不拘多少去苖净洗木臼中熟捣新布绞取汁如此三两遍汁出尽为度于银器或磁器中煎令如饧即成矣每日以温酒调服一合随性空吃尤佳久服轻身益气祛风寒不饥渴百病皆除忌桃李雀肉
　　麦门冬煎【出圣惠方】　治结气腹中伤饱胃弱脉微羸瘦短气身重面黄心下支满虚劳客热口干躁渇心烦呕吐愈痿蹷强隂益精消谷调中保神定气安五脏令人肥健美顔色有子久服身轻不老不饥
　　用新麦门冬五斤去心捣令熟绞取汁入白蜜半斤于银锅内以重汤煮不住手搅如饴即盛于不津器毎服以温酒调半匙服之
　　蔷薇散煎　久服令人轻健
　　用蔷薇根茎碎剉熟蒸曝干为末每服酒调二钱日三服亦可浓煮汁为煎酒调服更佳
　　鹿角胶煎　治五劳七伤身无润泽腰疼痛
　　四肢沉重久填骨髓好顔色袪风气润发
　　鬓
　　鹿角胶【一斤炙黄研为末】生地黄汁【五斤】生干姜汁
　　【半斤】紫苏子【半斤研以酒三升绞取汁】牛酥【半斤】白蜜【半斤炼蜜】
　　【熟掠去末】
　　右煎地黄生姜紫苏等汁可五分耗一次下蜜次下酥又煎三五沸即下胶末搅匀更煎如稀饧倾于不津器中盛之每服以温酒调一匙服之日二服
　　鹿角胶煎
　　鹿角胶【三两捣碎炒令黄捣罗为末】牛乳【一升】白蜜【一合】牛酥【一合】生姜汁【一合】
　　右先煎乳熟即下胶消讫次下姜汁次下蜜惟须缓入煎十煎沸倾于瓷器中仍数数搅匀令酥乳于上待凝以竹刀割为小片每食后细细含咽之其补不可具言
　　髓煎方　填骨髓治百病补虚劳换白发
　　生地黄【五十斤捣绞取汁以慢火煎成半】牛酥【三升】白蜜【三升】生姜【二斤】牛髓【五斤炼成者】羊脂【五升炼成者】
　　右已上都入银锅中以微火煎如稀安磁器中每服以温酒调如鸡子黄大日服羮粥中服之益精美发白摘去之下有黒者再生若未白者永不白
　　神仙服桂煎法
　　桂心【三斤捣罗为末】甘竹沥【一斗】
　　右相和于铜器中汤上煎令可丸如梧桐子大初服一丸以好顔色耐寒暑日行千里
　　红雪一名通中散　治黄热黄疸脚气湿瘴解酒毒消宿食开三焦利五脏爽精神除毒热破积滞去脑闷眼昏头痛鼻塞口疮重舌肠痈喉闭宜服
　　川朴硝【十斤】羚羊角屑【三两】川升麻【三两】黄芩【三两】枳殻【三两麸炒微黄去穰】赤芍药【三两】人参【二两去芦头】淡竹叶【二两】甘草【二两生用】木香【二两】防榔【二两】芎根【一两五钱】大青【一两五钱】蓝叶【一两五钱】桑根白皮【一两五钱】木通【一两五钱】栀子【一两五钱】硃砂【一两细研】苏枋【六两槌碎】麝香【五钱细研】
　　右除硃砂麝香外并细剉以水二斗五升煎至九升去滓更以绵滤过再以缓火煎令微沸后下朴硝以栁木箆搅勿住手凝次下硃砂麝香末搅令匀倾于新磁盆中经宿即成矣细研每服一钱至二钱以新汲水调下临量老少加减服之
　　紫雪　治脚气毒徧内外烦热口中生疮狂易呌走解诸药毒发热卒黄疫疠毒气伤寒温疟五尸五疰心腹诸疾□刺疼痛蛊毒鬼魅邪气惊癎并皆治之金【五十两】寒水石【三斤】石膏【三升】元参【一斤】羚羊角屑【五两】沉香　木香【五两】丁香【二两】甘草【半斤生用】川朴硝【十斤】犀角屑【五两】
　　右除金朴消外并捣罗为散内金同以水五升煮取二升去滓下朴硝于汁中缓入火煎以栁木箆搅勿住手候欲凝入研硃砂三两麝香末一两急搅即成紫色倾入新磁盆中经宿乃成细研每服以冷水调三钱服之量人老少以意加减
