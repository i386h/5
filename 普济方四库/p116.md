<!-- { "loadSidebar": true } -->
　　桑白皮汤　治肺气不足胸中痛牵背上气失声桑白皮【剉炙】欵冬花　麦门冬【去心焙】甘草【炙剉】亁姜【炮各一两】桂【去粗皮二两】五味子　白石英【研各一两一分】
　　右将七味粗捣筛白石英同拌冷匀每服三钱水一盏五枚擘破煎至七分去滓温服日三不拘时
　　补虚汤　治肺虚寒咳不利少气
　　半夏【汤浸七次焙】亁姜【炮各三两】白茯苓【去黒皮】厚朴【去粗皮姜汁炙】甘草【炙剉】五味子【各二两】黄耆【二两半】陈橘皮【汤浸去白焙一两半】
　　右剉如麻豆大每服五钱水一盏半煎至八分去滓温服
　　钟乳丸　治肺虚失声胸中痛上气息鸣
　　钟乳【研一两一分】五味子【一两半】白石英【研】欵冬花　亁姜【炮】麦门冬【去黒心焙】桂【去粗皮】桑根白皮【剉炒各一两】
　　右将六味为末与钟乳白石英通研令匀以肉研膏丸如桐子大每服十五丸粥饮下日三不拘时
　　补肺汤【出千金方】治肺气不足逆满上气咽中塞闷短气寒从背起口中如含霜雪言语失声甚者唾血
　　五味子【三两】亁姜　桂心　欵冬花【各二两】麦门冬【一升】大【一百枚】粳米【二合】桑根白皮【一斤】
　　右防咀以水一斗先煎桑白皮五沸下药煎取三升分三服
　　温肺汤【出济生方】治肺劳虚寒冷气心腹胸脇逆满气从胸连背痛饮食即唾虚乏不足
　　人参　钟乳粉　半夏【汤泡七次】桂心【不见火】橘红　亁姜【炮各一两】木香【不见火】甘草【炙各半两】
　　右防咀每服四钱水一盏半姜五片煎至七分去滓温服不拘时
　　补肺丸　治肺虚咳喘少气
　　钟乳粉　人参　白石英【各半两】阿胶【炒令燥】五味子【各一两】甘草【炙剉三钱】细辛【去苖叶二钱】
　　右为末麫糊为丸如梧桐子大每服十五丸至二十丸甘草汤下
　　人参厚朴汤【一名半夏汤】治肺劳虚寒心腹冷气逆游气胸脇气满从胸连背痛呕饮食即吐虚乏不足【出千金方】人参　厚朴【姜制炒】甘草【炙各二两】桂心【四两】橘皮　麦门冬【去心各三两】半夏【汤洗五两】
　　右剉散每服四钱水两盏姜七片去滓食前服腹痛加当归
　　静神丸【出本草】治肺气润五脏其功至多亦能休粮填人骨髓甚有益于男子以胡麻三升去黄黒者微炒令香捣为末下白蜜三升和调煎杵三百杵如梧桐子大丸旦服二十丸年若过四十以上服之效
　　地黄煎　治肺虚声嘶气乏
　　生地黄汁【五两】生姜汁　蜜【各三两】沙糖【一两半】升麻【细剉绵裹同煎】杏仁【去皮尖双仁研成膏各二两】人参【为末三两】
　　右七味先将六味于铜器中微火煎频搅地黄等汁尽为度乃去升麻下人参末搅匀冷收置磁盒中宻盖每服一大含化日夜各三服
　　五味子汤　疗肺气不足寒从背起口如含霜雪语无声音剧者吐血苦寒
　　五味子【三两】大枣【五十枚擘】桑根白皮【一升】藁本【二两】钟乳【二两绵裹】欵冬花【二两】鸡苏【二两】
　　右切以水九升煮取三升分温三服每服如人行八里进一服不拘时忌猪鱼炙肉热麫陈酒等物
　　人参汤　治肺虚短气咳唾脓血不得卧
　　人参　桂【去粗皮各二两】阿胶【炒令燥】紫苑【去苖土各一两】桑根白皮【剉炒八两】熟亁地黄【切炒四两】
　　右捣筛每服五钱水一盏半生姜大枣饴糖枣大煎至八分去滓温服日三夜一
　　杜仲汤　治肺虚寒损腰背苦痛难以俛仰短气唾稠如脓温中下气
　　杜仲【去粗皮酥炙剉】白术【各一两一分】薢　桂【去粗皮各一分】甘草【炙剉】附子【炮制去皮脐各三分】
　　右捣筛每服五钱水一盏枣二枚生姜一大煎至八分去滓温服食前后各一
　　紫苑散　治肺气不足逆满上气咽喉中闭塞寒从背起口中如含霜雪言语失声甚者吐血
　　紫苑【一两洗去粗皮】五味子【一两】欵冬花【一两】桂心【一两】麦门冬【二两去心】桑根白皮【二两剉】
　　右为散每服四钱以水一盏入生姜半分枣三枚粳米五十粒煎至六分去滓不计时温服
　　厚朴汤　治肺气虚乏不能生肺而肺气不足多感风邪益脾补肺
　　厚朴【去粗皮生姜汁炙一两】人参　草荳【去皮各半两】亁姜【炮一钱半】甘草【炙剉一分】
　　右捣筛每服三钱水一盏煎至八分去滓空心温服
　　紫苑花汤　治肺脏寒虚痰逆咳胸满多涕
　　紫苑【去苖土】五味子【各一两】贝母【去心炒二分】天门冬【去心焙】升麻【各一两】
　　右粗捣筛每服三钱水一盏生姜三片一枚煎至七分去滓温服不拘时
　　补肺汤
　　地黄【二斤生净洗】生姜【四两】杏仁【二两】蜜【四两】
　　右捣如泥瓦盒盛饭上蒸五七度每日五更挑三匙咽下
　　定喘欵气丸　治肺脏气虚触冒风冷呼吸邪气喘促痞闷眠睡不得
　　葶苈【纸上炒二两】马兠铃根【一两】麻黄【去根节】桑根白皮【剉各五钱】
　　右捣罗为末用蒸和丸如梧桐子大每服三十丸食后煎阿胶皂子汤下
　　三味丸　治肺虚声音不出【一名出声散】
　　桔梗【一两切用蜜拌于饭上蒸三日】诃梨勒【去穰黑核四个二个生炮趂熟捣】甘草【半两半生半炙】
　　右为末每服二钱用马勃同沙糖少许和丸含化咽津一方用童子小便和药煎五七沸温服甚者不过五服一方无马勃
　　沙糖补正汤　治肺虚通身汗出不止
　　白药【二两】甘草【剉炙】芍药【各一两】
　　右粗捣筛每服三钱水一盏煎至七分去滓温服
　　橘皮汤　治肺气虚乏胸喉中亁
　　陈橘皮【汤浸去白焙】麻黄【去根节各一两】
　　右捣筛每服五钱水一盏半小麦一匙煎至小麦熟去滓温服日三不拘时
　　饧煎　治肺气不足咽喉苦亁
　　米饧任多少取干一升去核熟捣水五升和使相得绞去滓澄去上清取浊者内饧中搅火上煎勿令坚令连连服如鸡子大渐渐吞之日三夜二
　　润肺气五脏津液
　　右以石蜜肉及巨胜末丸每食后含一两丸一方有甘蔗汁牛乳汁和
　　小建中汤　治肺与大肠俱不足虚寒少气小腹俱急腰痛羸瘠百病
　　大【十二枚】生姜　桂心【各三两】甘草【二两】芍药【六两】
　　右防咀以水八升煮取三升去滓内糖八两煮二服分三服后用黄耆人参各二两名黄耆建中汤
　　治肺寒损伤气欬及涕唾鼻塞语声嘶塞喘惫止气通声
　　肉【三升研作膏】杏仁【一升熬研为】酥　生姜汁　白糖白蜜　生百部汁【各一升】
　　右和合微火煎常搅约一炊乆下之细细温清酒服二合日二一方有甘草五加皮
　　团参黄耆散　治肺虚热咳嗽气急胸中烦悸支体倦痛口燥咽亁情思不乐多唾涎沫或有恶物肌瘦发热减食嗜卧并宜服之
　　好人参　好黄耆【各二两】甘草【一两】
　　右为细末每服二钱水一盏煎至六分加生姜三片肉一枚同煎温服不拘时
　　平肺汤　治肺虚有热
　　黄耆【一两】芍药【一两半】半夏【一两一钱】人参　甘草【各半两】
　　右为细末每服四钱以水一盏半加生姜五片枣二枚饧一块煎至八分去滓温服食后
　　金露散【出十便良方】平顺肺气
　　人参　白术　五味子【各三分】甘草【一分】
　　右为细末每服二钱不以时白汤防下
　　益肺散【出十便良方】调益肺胃收敛荣衞
　　糯米【炒】阿胶　黄耆【各一分】
　　右为细末每服二钱以鹿角胶煎汤调下非时
　　钟乳圆【出十便良方】治肺虚寒不已
　　钟乳粉【二两】人参　白术　亁姜　甘草【各二两】紫苑欵冬花【各一两】
　　右为末蜜和丸如弹子大每服一丸含化
　　利肺汤【出济生拔萃方】脉中少有力浮则似止胸中元气不及是也
　　人参　麦门冬　沉香　白荳防　五味子　益智　丁香　川芎【各等分】
　　右防咀每服七钱用水一盏半生姜三片煎至八分去滓温服食后
　　欵冬花膏【出杨氏家藏方】治肺气虚寒咳不止痰唾并多或吐血劳并皆治之
　　欵冬花　紫苑　百部【已上三味各一两】人参【去芦头】甘草【炙】白术【三味各一两】干姜【二两炮】
　　右件为细末炼蜜丸每一两作一十五丸每服一丸含化食后临卧
　　补肺汤【出炮氏方】治肺虚寒逆满上咽中闷塞寒从背起口如含霜言无声音舌本干吐沫唾血不能食
　　欵冬花【一两】桂心【一两】桑白皮【四两】人参【一两】紫苑茸【一两】白石英【一两】五味子【一两半】麦门冬【二两】钟乳【一两半】
　　右为散每服四大钱姜五片三枚米一撮煎食前
　　初病时右肩臂痛无主持不能举动汗多出肌肉瘦不能正卧卧则痛甚经言汗出偏沮使人偏枯予思内经云虚与实邻决而通之又言留瘦不移节而刺之使经络通和血气乃复又言陷下者灸之为阳气下防入隂中肩防时痛不能运动以火导之火引而上补之温之也上证皆冝灸刺谓皆先刺十二经井穴四月十二日于右肩臂上井穴内先鍼后灸六七壮至疮发微于枯瘦处添肌肉汗少出肩臂微有力至五月初八日再炙肩井次灸尺泽穴各二十八壮引气不行与正气相接次日臂防又添气力自能动揺矣时值仲夏暑热微盛以清肺饮子补肺气养脾胃定心气
　　清肺饮子【出衞生寳镒方】
　　天门冬【去心三分】麦门冬【去心三分】人参【四钱】甘草【二钱生】白芍药【五钱】陈皮【去白二钱半】黄芩【二钱】升麻　柴胡　甘草【炙】黄蘗　汗多加黄耆【三钱】
　　右件防咀都作一服水二盏煎至一盏去滓温服食后
　　审平汤【出衞生家寳方】治肺气不足寒邪留滞上气喘急咳无时
　　人参　木香　半夏【生用】阿胶【炒成珠子】蒌【连子炒熟】紫苑【洗浄各一钱】五味子【一两炒】欵冬花【去皮梗】真紫苏子　苦葶苈【剉一钱】陈皮【去白半两】甘草【炙】桂心　亁姜【炮制一两】
　　右为粗末每服称半两用水二大盏入姜十片慢煎至半盏去滓放温细细呷不拘时
　　八物汤【出保命治集方】心肺虚损皮聚而毛落血脉虚损妇人月水愆期宜益气和血
　　白术　人参　黄耆　茯苓　川芎　熟地黄当归　芍药【各等分】
　　右粗末每服五七钱水一盏煎至七分去滓食后温服
　　治肺虚寒【出本草】
　　以覆盆子取汁作煎为菓仍少加蜜或熬为稀汤防服
　　治心肺虚热并虚劳客热【出本草】
　　取麦门冬作膏熟水饮
　　利肺气和中明目止痛【出本草】
　　用荠尼蒸切作羮粥食之虀爼亦得
　　润肺【出本草】
　　以枇杷子食之
　　润肺治气【出本草】
　　取苎麻汁煮粥食之
　　泽膝汤【出本草】治肺欬上气脉沉者
　　泽膝三斤以东流水五升煮取一斗五升然后用半夏半升紫参生姜白煎各五两甘草黄芩人参桂各三两八物防咀之内泽膝汁中煎取五升每服五合日三至夜尽服
