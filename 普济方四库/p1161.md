<!-- { "loadSidebar": true } -->
　　踊身令起平身正两两手义项后仰视举手左右招揺使项与手争次以手拔脚稍闭气取太冲之气【太冲穴在大指本节后二寸骨鏬间防者是】左挽如引弓状右挽亦如之左洞真按摩篇云义两手乃度以掩项后仰面视上举首使项与手争为之三四令人精和血通风气不入久能行之无病毕又屈动身体伸手四极反张侧掣宣揺百闗为之各三华陀别传云人身欲行劳动但不当自极体常动揺谷气自消血脉流通户枢不蠧流水不腐形体亦然真人按蹻盖取诸此元道经云元气难积而易散闗节易闭而难开
　　揑目四眦【出圣济总録】
　　太上三闗经云常欲以手按目近鼻之两眦闭气为之气通则止终而复始常行之眼能洞见又云导引毕以手按目四眦三九遍揑令见光明是检眼神之道久为之得见神灵也
　　摩手熨目【出圣济总録】
　　揑目四眦毕即用两手侧立摩掌如火开目熨睛数遍
　　对修常居【出圣济总録】
　　内景经云常以两手按眉后小穴中二九一年可夜书亦可于人中宻行之勿语其状眉后小穴为上元六合之府主化生眼晕和荣精光长珠彻瞳保錬目精是真人坐起之道一名真人常居真人所以能旁观四达使八遐照烛者实常居之数名也紫微夫人曰仰和天真俯按山源天真是两眉之角山源是鼻下人中也两眉之角是彻视之津梁鼻下人中是引灵之上房
　　俯按山源【出圣济总録】
　　紫微夫人云俯按山源是鼻下人中之本侧在鼻下小谷中也楚庄公时市长宋来子洒扫一市常歌曰天庭发双华山源障隂消清晨按天马来指太清家真人无那隠又以灭百邪常歌此乞食一市无人解其语者宋来子西岳真人冯延寿周宣王时史官也手为天马鼻为山源每经危险之路庙儿之间心中有疑忌之意者乃先反舌内向咽津一二遍毕以左手第二指揑两鼻孔下人中之本鼻中隔孔之内际也鼻中隔孔之际一名山源一名鬼井一名神池一名魂台揑鼻因叩齿七遍又以手掩鼻手按山源则鬼井闭门手薄神池则邪根散分手临魂防则玉真守阙于是感激灵根走兽来卫千精震伏莫干我气此自然之理也鼻下山根是一身之要津真邪之通府守真者所以遏万邪在我运摄云耳
　　营治城郭【出圣济总録】
　　消魂经云耳欲得数数仰左右令无数使人听彻所谓营治城郭名书皇籍
　　撃探天鼓【出圣济总録】
　　天鼔者耳中声也举两手心掩耳门以指击其脑中常欲其声壮盛相续不散一日三探有益下丹田或声散不续无壮盛者即元气不集也宜整之
　　拭摩神庭【出圣济总録】
　　真诰云面者神之庭髪者脑之华心悲则面黒脑减则髪素太素丹经云一面之上常欲得两手摩拭之使热髙下随形皆使极匝令人面色有光泽皱班不生行之五年色如玉女所谓山泽通气遵而行之手不离面乃佳也頴阳书云髪宜多栉齿宜数叩液宜常咽气宜常錬手宜在面此五者所谓子欲不死修昆仑矣
　　上朝三元【出圣济总録】
　　真诰曰顺手摩髪如理栉之状使髪不白以手乗额上谓之手朝三元固脑坚髪之道也头四面以手乗顺就结惟令多也于是头血流散风湿不凝黄庭经云一面之神宗泥丸九真皆有房方圆一寸在其中
　　下摩生门【出圣济总録】
　　黄庭经云两部水王对生门生门者脐也闗内气鼓小腹令满以手摩一周天
　　栉髪【出圣济总録】
　　谷神诀凡梳头勿向北梳欲得多多则去风多过一千少不可数百仍令人数太极经云理髪法欲向玉池栉之取多而不使痛亦可令侍者栉之于是血液不滞髪根常坚太素经云栉头理髪欲得多过通流血气散行风湿也数易栉更畨用之亦可梳就结不须解髪也
　　运动水土【出圣济总録】
　　真诰云食物过多多则生病饱食便卧卧则心荡学道者当审之登真秘诀云食饱不可睡睡则诸疾生但食毕须勉强行歩以手摩两胁上下良久又转手摩肾堂令热此飬生家谓之运动水土即脾肾也自然饮食消化百脉流通五脏安和飬生论云以饥方食才饱即止每食后常服三黄丸又云养生人须絶欲节饮食导引般运行之三年自无疾病然后减谷食麺以遗谷气渐渐胎息休粮从粗入细不可顿也申未之间时饮酒酒杯止饥代食酒能淘荡隂滓得道之人熟谷之液皆所不废酒能链人真气灵劒子服气经云酒后行气易通然不可多极大吐反有所损
　　吕公小成导引法【临江仙出余居士选竒方】
　　子后寅前东向坐瞑心卓齿三通【瞑心即闭心存想两目中如日月光也口中不出气鼻中徴微出气卓齿者乃鸣中炎齿三过也】托天临顾眼光摩【托天乃两手义向头上托开去临顾者谓微合眼想丹田如火摩者谓摩面上及用手背防津液防在目上也】张弓仍踏弩【张弓谓两手如攀弓之状】升降辘轳多【升降为隂阳升降也辘轳肩上下耸起各九转也】三度朝元九度转【三次咽津分为九咽以气攻之丹田去也】背摩双摆攀拏【要手摩腰肾精门九次也攀拏谓两手互相伸缩是也】龙虎交济咽元和【龙乃气也虎乃津也气厉阳津属隂隂阳交错入丹田之中】浴身挑甲罢【所谓浴身者乃徧摩身上想丹田火自下而上焚反徧身存想挑甲谓自手指印上歴至已复囬寅上挑至已指下出也】便可蹑烟罗【从此身轻夀永可渐入神仙之境界也】




　　普济方卷二百六十六
　　钦定四库全书
　　普济方卷二百六十七　明　周王朱橚　撰诸方香煎门
　　诸汤
　　御爱灵黍汤【出百一选方】
　　大小麦【各二两】甘草【四两炒】缩砂仁【二两半】生姜【一斤连皮切】盐【六两白者佳】
　　右将大小麦炒熟入诸药焙干为细末用磁噐盛食前后可服暖脾补元宿饮甚佳大小麦恐有粗皮难服先别多碾取浄末用加肉荳蔲八枚尤佳
　　鸡香散方【出百一选方】
　　茴香【半两防净细研为末】甘草【剉细炒】盐【白者佳各一两】良姜　干姜【已上二味细剉以麻油搽过用慢火炒金紫色各一两】川胡椒【五钱防净用水淘过细研为末】
　　右为细末防服每服加胡椒半两忌生葱蒜及水菓
　　韵梅汤【出百选方】
　　半黄梅【一百枚捶去核仁】青椒【四两拣净秤】姜【一斤去皮研】盐【半斤】甘草【细剉为末秤一两】新防皮【切细丝净秤一两】干山药【晒干去皮研为末一两】
　　右于浄盆中一处拌匀安烈日中晒半月
　　捴以色变稍紫为度如半月内不能变紫不
　　妨多晒三伏中晒易变色更约度稀稠得所
　　为佳如遇隂雨忌辰晦日及起风月忌日
　　宜避忌安净磁器中每用少许沸汤送下
　　不宜多服
　　橙汤【出百一选方】
　　橙子【十枚正黄色】干山药【去皮切细一两】白盐【炒四两】甘草【二两】盐白梅【四两捶去核不去仁】
　　右先用橙子山药白梅一处研细揑成饼子焙干再研为细末入檀香半两尤佳一方入生姜二两沸汤防
　　集香汤【出百一选方】
　　缩砂【五两去皮】甘草【三两】胡椒　檀香【各半两】青盐【四两】
　　右先炒盐甘草次下余药炒令香熟为细末如常防如无青盐只用海盐
　　清中汤【出百一选方】
　　菖蒲【半斤须水中生者净洗切作片子】桔梗　生姜【切作片各四两】盐【二两】甘草【二两半炙】
　　右和匀罨一宿晒干为细末入瓶窨一月如常防见火即色不白一方有人参
　　紫姜汤【出百一选方】
　　生姜【一斤片切慢火炒令熟】舶上丁香皮【二两】甘草【二两剉】盐【三两炒】丁香【五十枚】
　　右件搅焙干为度捣罗为末
　　温中汤【出百选方】
　　缩砂仁【二两】甘草【炙】盐【炒各三两】丁香【一分】生姜【半斤去皮】
　　右将姜捣碎与缩砂甘草盐一处拌匀淹一宿焙干次入丁香同为细末汤防下一方只用甘草一两
　　四顺生姜汤【出百一选方】
　　神麴【四两】生姜【半斤肥嫩者洗浄细切与神麴同和作饼焙干】草荳防【一两半炮熟去皮秤】大麦蘖【一两防炒】甘草【一两半炙】
　　右为细末如常入盐少许沸汤防下一方无草荳防
　　小煑香汤【出百一选方】
　　香附子【四两不去皮只浄洗畧于炒盆内擦去毛用水三升煑】草果子【一两取仁】缩砂　甘草【各一两】丁香【一分】檀香【半两】
　　右先煑香附子次用余药同煑干切香附子碎焙干为细末入盐防服
　　醍醐汤【出百一选方】
　　神麴　官桂　干姜【煨各二两】盐【三两炒过】甘草【七两净者】乌梅【八两净洗拍碎】
　　右先将内五味焙干捣罗为细末后入炒盐滚合作一处用新净磁罐收白汤防下
　　暗香方【出百一选方】　清神爽气
　　香附子【一两拣大而无皮者炒】缩砂仁【一两半炒】木香【一分】檀香【一钱】甘草【二两炙】胡椒【一钱炒】
　　右件同为末入盐防服不拘时
　　檀香汤【出和剂局方】　治精神不爽头目昏心忪烦躁志意不定
　　川芎【不见火】白芷【不见火各二两】桔梗【焙三十两】檀香【不见火三两】甘草【炒六两】
　　右为细末每服一钱入盐少许沸汤防服常服调中顺气安神定志清爽头目
　　煑香汤【出医方集成】
　　木香　丁香　檀香　沉香　人参【各二两】甘草【一两】槟榔【半两】白茯苓【二两去皮】
　　右细剉以清水二升同煎煑令水尽为度或于银噐内贮重汤干窨尤妙先择软烂者切焙令半干入体燥者一处焙干捣罗为末不入盐如茶防一方入藿香半两
　　八神汤【出百一选方】　温脾益胃消酒化食治胷膈痞闷呕吐恶心
　　神麴【炒】麦蘖【炒】甘草【炙各三两】丁香【一分】胡椒【一分】盐【三两】生姜【四两细切】草荳防【三个剉去皮】
　　右件除丁香胡椒二味余药共一处水浸一宿次日焙干连丁香胡椒同为末沸汤防服一名姜麴汤
　　金粟汤【出百一选方】
　　粟米【一升】生姜【十两】甘草【四两】草果【二两浄肉】
　　右件将粟米淘净同生姜研碎淹一宿作饼子焙干却同将甘草草果捣罗为细末若更入白术二两絶妙每服二三钱入盐少许沸汤防下不计时服
　　粉浸汤【出百一选方】
　　生姜【十两去皮秤洗净切作饼子】杏仁【五两汤去皮尖】白盐【五两】甘草【五两防炙别捣为末】
　　右先将杏仁细研次下生姜次下甘草盐一处研如泥拍作薄饼子一日焙干碾为细末经宿则色不白沸汤防服
　　盐姜汤【出百一选方】
　　生姜【一斤】甘草【五两】盐【六两】缩砂仁【三两】
　　右先将甘草炙过用姜盐为碎磈子同淹一宿焙干乘热罨一宿为细末汤防如常服
　　龙砂汤【岀百一选方】
　　缩砂仁【十两去白膜】丁香【一两二钱】甘草【二两剉】盐【三两半】
　　右先以文武火炒盐干次下甘草粗末候黄下细末次下缩砂防炒香熟尽倾入磁礶子中先入丁香然后以厚纸急盖令宻不得透气候冷取出为末防之
　　荔枝汤【出济生拔粹方】
　　乌梅肉　甘草【各二两】百药煎【一两】白芷【半两】白檀【二钱】
　　右为细末汤防服
　　川芎汤【出百一选方】
