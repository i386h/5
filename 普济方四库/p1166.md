<!-- { "loadSidebar": true } -->
　　用牛遍太常贮名遍特今潞州上一种名便特六月有八月结实采其根捣末油调杀虮虱根苖主疗大都相似
　　治头上虱
　　用藜芦为细末掺擦在发中经宿虱子皆干死自落
　　头虱方
　　用麻油调轻粉涂发
　　驱壁虱方
　　用独活末不以多少铺撒于床褥席上壁间
　　又方
　　用桐油油纸油帽撘在衣架上并房内左右上下皆挂着其虱自无
　　又方
　　用雄黄一两信二钱为细末和匀木滓作蚊烟烧之其气味可辟时时烧薫
　　又方
　　用緑矾熬水调面糊纸糊床壁再以緑矾熬水扫壁坑櫈床上
　　又方
　　苍术【四两】当归【二两】木荜子【三两】雄黄【一两五钱】
　　右研为末蜜丸如弹子大以猛火焚之于床坑上烧烟薫之其臭无比却要将衣被铺盖别置一所逐日各房蒸之
　　治虱子方
　　凡人多虱者将及冬市水银百文腊茶一大钱于手掌内以津唾调开将绵作绳挼匀外以绢作袋裹之系于腰间隔一二重带之甚妙须年年易之
　　一方　治壁虱
　　予独居亲用自到京师家人共有三十余口每到宿卧坐地必上下用纸糊无一空处尝烧香至睡床坑上俱无其物盖在人自爱洁净收拾铺盖常时捡复并不曽见有壁虱其余离逺各房未免竟无
　　杀虮虱
　　以大空根皮作末油和涂虮虱皆死
　　去虮虱
　　以虱建草挼取汁沐头尽死人有误吞虱成病者捣绞汁服一合
　　杀虮虱
　　以牛扁根捣末调油涂之
　　去虱
　　取水竹叶生食之
　　袪虫食皮法
　　鞯被虫蚀方
　　取茣茱捣末和面作糊涂鞯面煎茱萸汁刷之虫永防
　　氊被虫蚀方
　　则取黄蒿有子者暴干铺氊中卷之令遍置閤上十年不蚀
　　辟虫
　　采荠花置席下能辟虫
　　雕清
　　治身面刺墨　先用竹筯子依字令画熟牛血将随血防之字划科深以药再防待□干即落之次以长肉膏贴之瘢痕无矣仍忌鸡羊肉鸭印鲊酱房室一月新石灰【一升】荞麦杆灰【半碗】落藜草灰【半碗】巴豆【三十枚去殻】胡椒【三十粒】木鼈子【一个去殻】
　　右以三灰一处和匀三药一处研细别置一簸箕摊着帛于箕内安灰于帛上箕下安瓦鉢盛贮用沸汤五钱淋取汁稍沈勿用脚将汁入铫熬沸才干又添直待煎至半钱许如两呷多大干即刬起入器内以椒豆等三药投搅令匀便用黄蜡封固勿泄气冷挑一星微防舌头即时溃烂些少过一刻便是此其验也临时用之
　　白莲散　治瘢靥及雕青或肌肉肉破以纸灰烙用纸灰渍入肉中不去便似雕青不去宜用此药
　　花碱【二钱】桑子灰【一钱】糯米【三钱】风化石灰【五分】
　　右将药盛在一处小磁罐内上用瓦盖口用黄泥固济以文武火焙干定半时取出药用乳鉢研令极细每用先以针尖拨过黡子用药少许干贴忌油腻物及当风行立
　　五灰膏
　　桑柴皮　枣柴灰　荞麦稭灰
　　右等分烧灰淋水煎次白石灰淋水刺入共煎成膏入
　　治身上印文雕青方
　　取水蛭以鸡子一枚搯开小头内水蛭以皮儿盖合封着直至蛭食尽鸡清干其水蛭自死取汁查之一方用白马汗涂之
　　治身上及面上印文方
　　用针刺字上破以醋调赤土朱之干又易以黒灭即止
　　又方
　　右以未满月小儿屎传上一月即没
　　取字法
　　硼砂　瓦灰　白龙骨　木贼　白石脂　蜜佗僧　桑柴皮　信【少许】
　　右为末先湿字后掺药末以熨斗熨之干随落
　　藏果菜法
　　去木瓜酸味
　　以粉涂生木瓜则去酸味
　　藏大栗
　　以沙藏之隔年如生而润
　　去汚衣法
　　洗油墨
　　苍术【二两】黒牵牛【二两】赤小豆【一升】皂角【二挺好者】
　　右为细末白水丸如弹子大以滑石为衣每洗用一百丸只作末亦得久汚衣水浸一宿然后洗桐油之类皆洗之如新加蕶陵香白芷在内亦可作洗面梳头药
　　去油方
　　白石脂　滑石　白膳土　陈石灰　乌鱼骨
　　右等分为末洗衣
　　神仙无瑕散　去油汚顔色绣作衣服服书画者龙骨【一两五钱】海螵蛸　滑石【各二两】白膳土【一两】
　　右为细末以掺污处良久揉之便落如欲急用以纸衬熨之末尽再用以净为度如衣物等油了多时却用麻油涂在旧迹过些小不如仿前法用其妙如神
　　去油法　用之污处如新
　　白膳土　黒牵牛【等分】滑石【减半等分亦得】
　　右为细末先以纸一两幅掺药一重在上次将油污衣铺在药上再用药一重于衣上又铺纸一重方用熨斗于纸上熨之少刻除之去药油已去如未净再换药熨去其药锅内炒过仍可用熨火不可太猛
　　洗油法
　　滑石　龙骨　白膳土【等分】
　　右为细末掺油污处良久揉去即净更不须浇熨若加黒牵牛末尤妙一上未净再上药即净去矣一方白膳土一斤滑石四两赤石脂龙骨各一两同研细干掺之良久揉便落
　　洗油污衣服方
　　白矾【一两】滑石【二两】软石【三两烧过妍如粉】
　　右研令极细以掺油污处良久揉之便落
　　洗桐油墨污法
　　不得犯水只以黒牵牛花杏仁末干挼落
　　急救油衣粘并法
　　右以黄土泥水和如煎面饼表里涂之隂干一宿以水濯去之不粘也
　　去漆污衣服
　　以真杏核敲取仁台椒等分烂研以揩污处净为度漆已干者恐不可用孙盈仲尝衣一新褐道服过舅家见一胡床据之而坐不知其新漆未干也既而遍身皆污漆臣者偶先北方未试亟合而用之效居仓卒二药不尽好然污亦尽去余迹隠隠而已
　　松脂着人手足及衣氊褥洗不去法
　　嚼杏仁洗之立去除采色衣物等着车脂及油腻等米研煮作饭洗之即不损绯紫碧緑一云车脂嚼粟以水洗之蜡以蜜水洗之极验
　　洗油腻方　造墨人以洗手极净及以洗手甚妙
　　茶茗子【即食茶子也】杏仁【去皮尖如引洗压去油】
　　右等分肥皂洗手如洗字以药末安字上以熨斗略熨弹之即落
　　洗衣法
　　以莙荙菜隂干烧灰淋汁洗不动色
　　洗墨污衣法
　　以蝙蝠粪着水洗之一方用牵牛末洗之便去
　　杨梅汁污衣
　　用硫黄烧烟薫去
　　洗桐油
　　以生银杏肉擦污处令透用热汤浇洗尽去
　　墨污
　　用马粪擦数次
　　车头油脂汚
　　用口嚼生栗子揉
　　洗衣法
　　不使碱将笔取太阳气念元亨利贞七遍就水上写济字又取太阳气写流字却将水浣洗衣服自然白净
　　洗手上黄栀诸色入肉
　　以米醋煮灰汁同洗皆脱
　　又方　去松脂着人手足及衣氊褥洗不去法
　　煮小便和皂角洗佳以酒洗亦加以蜜汤洗之平复不损色
　　出油龙粉散
　　龙骨　乌鱼骨　滑石　定粉【各一两】风化石灰【四两】
　　右五味捣罗为末如冬月用热坑上夏日头炙
　　出油白粉散
　　右白脂石研碎绢罗隔过有油处掺定用纸隔熨斗熨如衣服有顔色者亦不改色
　　洗衣
　　用梅叶捣烂泡汤洗之易净
　　洗葛蕉衣服
　　用梅叶挼清水洗之经夏不脆
　　洗腻衣
　　以芋煮汁洗之如白玉
　　杀衣中蠧鱼
　　以楂子置衣箱中佳
　　制弩箭药法
　　合弩箭药
　　大金藤　飞蛊藤　地菊　地油麻　吕公縧棹木　闷多罗根　百蛇藤　萆麻子根　波楞根　乌龙藤　烂药【少许】半天藤　木通
　　右各等分为麤末用净瓦碗一个地上撅一孔放碗在孔内用薄竹笆盖在碗口上用生茅草三叶十字放在竹笆上后放药末在竹笆上用大树叶或诸般树叶盖在药上留顶上一孔却用温灰团团煨住顶上放炭火烧徐进火量时抽出茅草着黄色为度取出竹笆用碗内药汁调扩药母乳鉢内研烂不稀不稠就搽上箭头上晒干后用粟殻草烧烟薫箭头此箭见血便死每一钱扩药母须搽七根箭头为放此箭筒装不要走了气常挂烧灰火有烟处搽药时箭头上用绵子些少纒住箭头上然后搽药上如此药不脱落
　　解箭头药
　　大昂头【解牙齿紧又能治涂罨肿痛喉内疼痛】木统管【解扩治肚痛】小昂头【解散治骨脉疼痛毒疮擂烂酒调】木都管【解扩药治百木死气】九将官【解身骨疼痛】山桂皮【治大畜散】山百脚【解住血存生气治痢】飘风浪【解水面生气】飘风散【解散气血脤】山明灵【解飞蛇】水明灵【解水中高龙鱼鼈】大铜锣木【煮水洗烂药】银龙水【治呕吐】解吐藤【解吐】白龙藤【解百蛇】青龙藤【解百虫喷心】南蛇藤【解百蛇气】猛蛇藤【解蛇】乌龙藤【解扩药子】大乌蛇【解蛇】霜凉藤【解喉】蝴蝶藤【解迷闷困睡】大蚶藤【解牙紧】半天藤【解喉】小乌蛇藤【解蛇】大金藤【解身骨疼痛】醖斗藤【洗身骨紧硬】左转藤【解药身一切转】解血藤【解血气】引预藤【諣谕众生气即天门冬】白蛇藤【解蛇】木通藤【解手足软弱】车带藤【洗刀伤】蜈蚣藤【治蜈蚣洗肿毒】川石藤【治攀觔发】破石攀藤【解冷睡即猢狲美】百万解【解众生气即金刚根】照顶木【煮洗肿烂】七鬭根【洗刀伤骨节】银弟【解扩】金弟【解扩】缚胫【解众生气木药发用水浸软细如筯顶上箭不药箭不裂喉】通引藤【引出生气】项贾藤【解牙紧】小丁如藤【解洗箭口】身硬药【煮水洗身】山兽藤【解山上乌猿如发此藤煎酒吃洗之】高楼望月【根解飞禽】山都管【解扩药】
　　右为末引子用五倍子为末用盐等分熖硝等分乌梅肉多用水煎烂同炼搜为膏磁罐收之不许干子如不酸倍加五倍子乌梅肉此系酸药各每服一钱重噙化下日进三服治被药箭伤随即先用此药疎醒后却服定心丸
　　定心丸方
　　母丁香【减半】木香　硼砂　焰硝　甘草　沈香雄黄　辰砂【各等分】
　　右将前五十味药同八味炼蜜为膏用罐盛之每服一钱噙化日三服为丸加米粥
　　解扩药箭
　　大昂头　九将官　大统管　木都管　山都管金弟　银弟　地菊　山苦练　金藤　纱藤山百脚
　　右件为末合成用酒煎滚于加盐掺温服不犯铁器用铜铫煎将原烧药竹笆烧作灰碾细酒调服全解子药煎过药合就得每服一饼细嚼姜汤送下如痢不止凉水补之更用凉水洗手然后饮粥
　　大防【五两】地油麻【一两】土当归【一两】
　　右为末用稠米糊为饼子即过药
　　千里浆【一名水葫芦】
　　木瓜　紫苏叶　桂皮　乌梅肉　赤茯苓【各五钱】
　　右为细末炼蜜为丸如弹子大噙化一丸咽津
　　又方
　　百药煎　乌梅肉　紫苏叶　人参　甘草　麦门冬
　　右各等为细末炼蜜丸噙化
　　药箭方
　　八月采乌啄捣笮茎取汁日煎为射罔以箭射走兽十步倒也中人则死速宜解之
　　靛法
　　法靛瓮青药
　　乌头　草乌　苍术　川山甲　斑猫　芫花甘遂　红豆　白芷　青娘子　红娘子　蚕虫信石　苦参　山查　砂仁　狗脊　川芎
　　南星　甘草　天仙子　半夏　巴豆　当归天麻　人参　附子【各等分】
　　右随靛多少用药靛自发都下染坊家常用














　　普济方卷二百六十八
