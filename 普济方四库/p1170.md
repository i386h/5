<!-- { "loadSidebar": true } -->
　　凡欲作法必取三光气又禹步然后作法验矣三光者日月星禹步者或三步七步九步不定若欲三光气者极晴明日向两脚并立先所愿事随意多少小呪之然后取禹步三步也所欲也步时先举手取太阳光气口吸之至三步毕微微息出三步者从立处两过移两脚始成一步三步即是六过移脚也向日光禹步时左脚先移右脚后移若向月星二光禹步时并右脚先移左脚在后也但步数不同耳若向星禹步时须满九步者向日三步更足六步耳三三步合九步也星者即是北斗七星也步星尤在至诚所以须九步也于日月中或用三步或所用七步呪愿及闭气方法并如日中作也受三光气时日必须明亮好晴日也日是阳月与星是隂又左是阳右是隂是故受日气时左脚先移受月星气时右脚先移又向星禹步作九步时既长久若一气不得度是三步作一闭气则九步即三过闭气也呪愿并须三过又须识北斗下三台星男识免刑厄女识免产厄问曰虽云两过移两脚成一步犹求可状云何释曰先两脚正并立先举左脚进住次举右脚就左脚处正齐并立此犹未一步次第二又先举左脚进住次举右脚就左脚住方始成一步也如此六过双移两脚成三步此是步法也
　　被人所禁解之法
　　先捻生人喉呪曰炜炜煌煌天有九柱地有九梁北斗七星为我除殃青龙在前白虎在后青龙饮汝血白虎咬汝喉头破脑裂汝死不择日急急如律令
　　被人禁即却解之法
　　喷之行头及天公亦是吾师坐头及天公亦是吾师眠卧及天公亦是吾师却看天师欲作禁吾解千禁万恶若欲禁吾反自着急急如律令○凡人行处不安穏疑有恐怖之事即以气喷之拒便以禁呪曰急令辟恶除鬼制不祥众邪消尽魍魉逃亡神符宣流以知夫恶当我者死值我者亡急急如律令○凡行经神庙及防虎狼呪吾为天地祭酒当为天地头戴日月身佩北斗急急如律令
　　禁恶人鬼火法
　　呪曰吾是皇之孙太上之子口含圣真神气符与东西百鬼随吾驱使吾东向一唾九木折南向一唾八火灭西向一唾金刚缺北向一唾流水絶道气流布随吾所説急急如律令
　　禁贼盗法
　　夫欲出行先画地为坛房中六尺庭中六步野外六十步置十二辰位身居甲地自呼名某乙今欲出往某处征讨时神保佑于我吉昌三言讫大呼青龙下呪曰六甲九章天圆地方四时五行青赤白黄太一为光向前开道蚩尤辟兵青龙侠举白虎承衡荧惑光引辟除不祥北斗诛罚除凶去殃五神导我周游八方当我者死向我者亡欲恶我者反受其殃吾受北斗之孙今日出行乗青龙出天门入地戸游隂中履华盖去冠予贼楯刀弓防弩见我推伏莫敢当御急急如律令
　　禁贼法
　　唾此恶贼欲来狂图某甲者或从东方青帝来或从南方赤帝来或从西方白帝来或从北方黒帝来或从中央黄帝来欲来伤害人者令其任事莫成拔剑自刺拔箭自射吾于四道开通盗贼伏匿五兵推折蜂蛇莫动犬尾辟侧百步莫令相伤吾禁五方恶贼仗吾手下不得浪行急急如律令
　　呪童子令説鬼法
　　夫书禁有祝法能令童子説鬼姓名印用山字用符用斗下符即神应之或寓诸童子或得之病者自称其鬼宗姓名曽不能随其情夫鬼处于幽不可以形见而童子能得之者以无知为知也无知则无不知夫是以见不见之形其防于道乎
　　呪法
　　太上老君禁神三呼三吸以取其真东方青帝木中精南方赤帝朱雀行西方白帝白虎身北方黒帝乗船行中央黄帝黄龙声吾有其禁知天神盖不自发身归诚日南施禁火精日北旋禁五帝动经吾三禁莫敢不来神道神名鬼道鬼字虫道虫名魅道魅字偷名贼字高山腾蛇下山腾蛇高山之﨑下山之峻或在天上或在人间河伯将军五道修罗十二神将登明君天魁君传送君小吉君胜光君太乙君天岗君太冲君功防君大吉君神后君速送速送汝名不得久停急急如律令

















　　右取清水半升以刀子搅水诵此呪三七遍与小儿饮之朱书前件録于小儿膊下膝【作下】少时召鬼并来小儿自见二问之道所作鬼所抄取姓名发遣如癫法与过所遣之如上说也
　　度符请啓神言
　　先上香呪毕以笔指口鸣鼓呪曰谨请东方青帝老君来下纒吾笔谨请南方赤帝老君来下纒吾笔谨请西方白帝老君来下纒吾笔谨请北方黒帝老君来下纒吾笔谨请中央黄帝老君来下纒吾笔指天天清指地地宁指鬼鬼死指人人生急三切如太上老君律令
　　请五方水度符
　　谨请东方青龙真气入吾水中谨请南方赤龙真气入吾水中谨请西方白龙真气入吾水中谨请北方黒龙真气入吾水中谨请中央黄龙真气入吾水中谨请五方五龙真气入吾水中吾水非常之水煮桃作汤吾刀非常之刀七星傍甲吾口非常之口内含魁刚水在江中名曰江水水在井中名曰井水水在吾碗中名曰清净神水水在吾口中名曰太上老君解秽之水五水噀山山裂噀地地裂噀人人生噀鬼鬼灭急急如律令
　　洒水言
　　嘘系天师阳平等二十四化真气臣某弟子自称道号某岳真人某先生以今月今日今时奉为某家弟子度某符随符言之度神符呪曰日出东方光曜表里行符勅水出于老子老子行符吾所使东九夷从符行南八蛮从符起西六戎捉鬼军北五狄破鬼营中三秦从符所摄急急收录一鬼不去斩付北岳天有三皇地有五岳某所行符自有法则非常无真当符者死值符者亡一鬼不去斩付魁刚急急如律令又曰符主东方木折南方火灭西方金缺北方水
　　竭中央土裂符主天清地裂人生鬼灭急急如律令噀水三口
　　度神符主符啓请
　　谨请虚无值符值符事三十六人从吾符行谨请太清值符值事歳值符值事今月今日今时值符值事各三十六人从吾符行保其家弟子三灾度脱急急如律令噀水三口又曰天圆地方六律六章神符烧身灾厄消亡符谨奉行急急如律令
　　禁鬼邪法【附论】
　　夫人之神气安宁则邪不能干及其衰弱鬼邪凌犯其致病也使人悲喜不常语言失度或饮酒而好居静室或不饮食而嗜睡或目暝不开或黙黙不言皆其也若此非药石可除宜以符呪袪之
　　诀法
　　千金翼禁邪病
　　凡鬼邪着人或啼或哭或暝或笑或歌或咏称先王姓名今人癫狂有此状者名曰鬼邪惟须遣之伏鬼乃差治之法于正发时使两人捻左手鬼门鬼市两人捻右手如左手法鬼门者掌中心是鬼市者腕后厌处是伸五指挐手力则厌处是腕后者大指根两节中间是一捻之后不得暂动二鬼出去不得伏鬼又不得太急若太急则捻人力尽力尽则手动手动则鬼出亦不得太缓太缓则不制鬼惟须以意消息令缓急所复使两人投挍子刺两肩井中缓急如鬼门市法以鬼伏为限若不伏稍稍急刺若伏则稍轻刺之病人是丈夫肥壮者则急刺之量人强弱消息不意若校尖刺以布物裹之勿令伤亦须诵呪必诚伏如状貌中有四伏状不伏相骂下情求首叩头求去遣一人捉鬼师自问鬼之姓名住何州县乡里年几眷属伴侣几人又问来意又所作为何事来一依病人口笔冩之若其神伏叩头求去不敢更住者且停刺肩井等依其所作备覔发遣之须食须金银车马则彩画人人马像金银线帛随其形貌悉画作之绢帛以白纸作金以栀子染之若是逺来之鬼须给过所者赤即遣之即目早发遣或待后发遣亦得送鬼之时须桃符一板长七寸濶二指综綖一条长七寸以朱书板上着年号月朔日子鬼之乡里姓名年几从人须数告五道大神河伯将军上件鬼某甲等在我家中作如此罪捉获正身所索之物并已具给发遣速出去不得久停久住急急如律令
　　勅水逐鬼法
　　习习详详便生水光值符使者住立水傍真正补虚邪气消亡吾左手捉鬼右手持钺斧斩死鬼急急如律令
　　禁唾恶鬼法
　　吾从狼毒山中来饥食真珠渴饮武都戎盐一把净水一盂口含五毒常与唾居但老君之唾唾杀飞鳬唾河则竭唾水则折唾左彻右唾表彻里铜牙铁齿嚼鬼两耳速去千里不得留止急急如律令




<子部,医家类,普济方,卷二百六十九>
<子部,医家类,普济方,卷二百六十九>















　　普济方卷二百六十九
<子部,医家类,普济方>
　　钦定四库全书
　　普济方卷二百七十　　明　周王朱橚　撰符禁门
　　禁瘟疫法【附论】
　　夫伤寒者热病温病时行疫疠所感不同其症相类率皆风邪毒气之伤人也汤液醪醴鍼石灸熨皆有正方若乃从心定气称诵神名丹书符印为驱除禳辟之法使神藏安宁邪气自去夫岂小补哉
　　诀法
　　养生方导引法
　　常以鸡鸣时存心念四海神名三遍辟百邪止鬼令人不病东海神名阿明南海神名祝融西海神名巨乗北海神名禺强○又云存念心气赤肝气青肺气白脾气黄肾气黒出周其身又兼辟邪鬼欲辟却众邪百鬼常存心为灾火如斗煌煌光明则百邪不敢干人可以入瘟疫之中○又云封君达常乗青牛鲁女生常乗駮牛孟子绰常乗駮马尹公度常乗青骡时久莫知其名字为谁故曰欲得不死当问青牛道士欲得此色駮牛为上青牛次之駮马又其次也三色者顺生之气也道士乗此以行欲路除百物之恶精疫气之疠鬼将摄之焉
　　千金翼禁时气瘟疫病法【一日十禁防难为人施无限也】
　　天封无以徳地封无以道吾奉天威取地武吾遇石石烂按结结散左达右贯骨达体追病所在何邪敢进进者斩死北斗七星饮如血叱叱灭手下急急如律令
　　禁时气法【出禁沐浴身体令净去瘟疫恶鬼】
　　九真行道邪气敢当元气洞达百鬼消亡伏羲女娲五疽地主流入四肢主作千病万病上气虚寒皆以风邪鬼所为急按灭絶手下急急如律令
　　出病家门禁法【从病家去出门时三步御禁闭气左转而去然后呪之曰】
　　一画成湖再画成海斩汝黄奴老古头不得追吾天师祭酒之后急急如律令便以左手画背后地而去勿回顾
　　禁疫鬼文
　　吾上知天文下知地理天地夫人教吾禁名能禁疫气鬼汝从东来名曰狗入人身中倚于心中神师呪汝汝自走汝从南来名曰羊入人身中倚于肝肠神师呪汝汝自亡汝从西来名曰鸡入人身中倚于皮神师呪汝汝自衰汝从北来名曰蛇入人身中傍于百脉神师呪汝汝自厄科斗七枚在吾目前口是天门不得枉开若唾东方甲乙木木折若唾南方丙丁火火灭若唾西方庚辛金金缺若唾北方壬癸水水竭若唾中央戊己土土裂六甲六乙疫鬼自出六丙六丁知鬼姓名六戊六己疫鬼自止六庚六辛知鬼东西六壬六癸疫鬼自死六亥六戌百鬼速出急急如律令
　　禁时气瘟疫法
　　东方青瘟吾肝中之气南方赤瘟吾心中之气西方白瘟吾肺中之气北方黒瘟吾肾中之气中央黄瘟吾脾中之气五方瘟在吾身中不得动作即师在实急急如律令
　　度恶世禁法【一日十念度恶世也】
　　东方青帝甲乙君南方赤帝丙丁君西方白帝庚辛君北方黒帝壬癸君中央黄帝戊己君千乗万骑防衞吾身前有万石桃汤后有万队将军主斩黄奴之气鬼于近我者吾祭酒父长甲母哥仲语我使吾万厄之中不近我急急如律令
　　禁时气却疫法【一日十念万恶不近人也】
