<!-- { "loadSidebar": true } -->
　　吾是天师祭酒当为天师驱使头日月北斗七星吾有干虚之兵十万人从吾左右前后吾有太上老君天地父母在吾身中左手持节右手持幢何鬼不闻何鬼不走邪不去何不住急急如律令
　　禁时气瘟疫法
　　吾头带朱雀足履武左伏青龙右伏白虎前有万石镬汤后有虎贲猛士天驺甲卒在吾前后黄奴之鬼去我万鬼急急如律令
　　禁瘟疫法
　　咄汝奴黄奴老古知吾初学道出外东方千城万伋上紫宫虚钢百链之剑利如锋芒斩杀凶枭截不祥叱汝黄奴老古先出有礼后出斩你叱叱急急如律令
　　唾时头疼法
　　南越太公还故乡壬申之唾自有方神师所唾太上白一皇天使者督察不祥成若天海唾若雪霜当吾者死值吾者亡鬼精魍魉自受其殃急急如律令
　　禁病勅粉大法【禁生亦得】
　　粉在纸中为神粉举手以摩体百鬼走出魑魅魍魉应声散走出天黄老教我唾粉腹中跳眼五脏安穏録保三气道保精神急急如律令
　　禁瘟鬼法
　　天门停长外都使欲久卿缚鬼士非子法住左手持刀右手持斧斫黄奴瘟病之鬼何不走去前去封侯后出破头急急如律令
　　勅瘟病符法【畧同前禁瘟病法】
　　天门停长捕鬼使收治九丑捉缚鬼子疫疠黄奴何敢居此值吾者亡当吾者死何不速去奔千里急急如律令








<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>




　　右已上符并依符下说文用之
　　勅治寒热符呪曰咄南越公还故乡神符所到立有验方太白太一督察不祥寒热之鬼值符消亡急急如律令








<子部,医家类,普济方,卷二百七十>
　　驱辟五方瘟魔呪一道
　　北帝驱五方瘟魔大神呪曰东方青瘟腐木之精九夷老炁因春化生神不内养外作邪精木毒之气入人身形或寒或热举体不宁九丑之鬼知汝姓名北帝神呪摄録汝精四明破骸北斗然明神刀一下万鬼自刑邪瘟众病不得妄生西方金精灭汝身形伏在肝中不得动倾急急　南方赤瘟大火之精八蛮老炁因夏而生神不内养外作邪精火毒之气入人身形或寒或热举体不宁三丑之鬼知汝姓名北帝神咒摄録汝精四明破骸北斗然明神刀一下万鬼自刑邪瘟众疾不得妄生北方水精灭汝身形伏于心腑不得动倾急急○西方白瘟死金之精六戎老炁因秋而生神不内养外作邪精金毒之气入人身形或寒或热举头不宁七丑之鬼知汝姓名北帝神呪摄録汝精四明破骸北斗然明神刀一下万死自刑邪瘟鬼魅不得妄生南方火精灭汝身形伏于肺中不得动倾急急○北方黒瘟枯地之精五狄老炁因冬化生神不内养外作邪精水毒之气入人身形或寒或热举体不宁九丑之鬼知汝姓名北帝神呪摄録汝精四明破体北斗然明神刀一下万鬼自刑邪瘟鬼魅不得妄生中央土气灭汝身形伏在肾宫不得动倾急急○中央黄瘟粪土之精四季之炁内王而生神不内养外作邪精五土之气入人身形或寒或热举体不宁五丑之鬼知汝姓名北帝神呪摄録汝精四明破骸北斗然明神刀一下五鬼自刑邪瘟魍魉不得妄生东方木精灭汝身形伏在脾中不得动倾急急○五瘟疫毒收付七星东方録魂一付天廷西斗收魄知汝姓名急消急去天帝吏兵张罗布网乗驾火车吞魔食鬼防汝精祟何神不走何鬼敢当呪神神自灭呪鬼鬼自亡千千皆截首万万悉斩头急急如律令
　　北帝曰下元生人若男若女受持吾呪及医万民皆沐沭浴身心依科行法祭醮七元神众须清净香果佩行符受吾神呪専心不二则七真下降神符潜服愿从心无不成遂若人受持吾法心不精専徒有千金终无服效
　　禁疟法【附论】
　　夫疟之为疾有感于天时者有因于人事者有得于鬼邪者内经曰夏伤于暑秋必痎疟此感于天时者也许人则谓痰癖积聚居湿饮冷皆致是疾此因于人事者也韩愈谓乗秋作寒热继之以符诅之説此得于鬼邪者也三者所感不同其症相类发作无时或一日三两发寒热或间日一发心神恍惚喜怒无恒或差而复作或减而更増经久不瘥连绵嵗月令人羸汤液醪醴鍼石炙熨皆有正方若乃存心定气称诵人名丹书符印为驱除禳辟之法使神藏安宁邪气自去固非小补焉
　　符法
　　受禁疟法
　　燕初来时以一纸张浓防笔于纸上望燕没乃上后若疟病人来向云我患疟即语我与你治你但去隂押取一防塞壁孔中即愈
　　又法
　　正月元日呼牛马时火下将笔闭气多书纸上作鬼字气尽力上疟病欲发时押取一鬼字与吞之即差
　　治疟符凡用三符
　　疟小儿父字石杖母字石锤某甲着患人姓名患疟人窃读之曰一切天地山水城隍日月五星皆敬灶君今有一疟鬼小儿骂灶君作黒面奴若当不信看文书急急如律令
　　右件符必须真书前后各留白纸一行拟去灶君额上瓦石压之不得压字上勿令人近符或専人遣看符亦勿令压符上若明日日出后发须令人夜扫灶君前及额上净至发日且令患人整衣冠立灶前自读符或使人读必须分明读勿错一字每一遍毕患人跪一拜一手振衣云病人姓某甲如此三遍了以瓦压石两角字向上着灶上王良符张季伯书之急急如律令
　　右符依书长卷两手握之念佛端坐
　　呪疟鬼法
　　登高山望海水水中有一龙三头九尾不食诸物惟食疟鬼朝食三千暮食八百食之不足差使来索符药入五脏疟鬼须屏迹不伏去者防送与河伯急急如律令
　　一云登高山望海水天公下捕疟鬼咄汝不疾去吾家有贵客子名破头如东山躯如山泽不食五谷但食百鬼朝食三千暮食八百一鬼未足催促来索急急如律令
　　禁疟连年不瘥法
　　于净处平地以手小指画地作鬼字口中隂道病人生时年月日姓名以砖覆之勿令知之令三七日不开永差如三七日后开其病还复发若治必须知法时逆前预治勿使患人知之丈夫左手画之女子右手画之隂为之勿使人知大騐
　　禁疟法
　　日正中时正南立取西北桃枝结项两手脚灰达三匝中心立刀曰头上戴九天两手把九宫弓两脚履九江腹安四神皆出自然吾生食天育养四神上得精禁能转人身蜈蚣蟒蛇上杀汝身并鬼子孙急急如律令
　　禁疟法
　　先取一平砖令病人在无人处不得见人大从月建向月破以砖磨地令平以手按砖四角使不动还以手发砖立在前可砖下书北斗傍置三台外尽孤虚直取旬孤虚其北斗中画作小鬼患人姓名年几置下在斗柄中呪曰小鬼字某甲年若干你从台八斗疟鬼防后若患人时头上先下若非患人时头上先下若无逆顺平下砖讫若患人日一发以手二七下打砖若隔发三七下打砖三日一发以上四七下打砖讫取砖傍土拥砖后左手取一把土散砖上而去慎勿反顾大验又以故笔画六方尺中画作北斗形皆以北斗相应其魁衡必令开门以身左行向斗魁闭气并足俱前而立呪小鬼曰吾令出天门入地戸不得从我去住遂出建上之门急去不得反顾却差三七日不发与人治患还得此患必用此治欲令患人还发二七日内祛之发还取患人发以足蹴砖呪曰小鬼尔徒斗入台疟疾还回即发
　　勅禁疟法
　　书桃枝一尺欲发即用噀病人面诵呪文二七遍击着头上呪曰天姓张地姓皇星月字长日字紫光南山有地地中有虫赤头黄尾不食五谷只食疟鬼朝食三千暮食八百少一不足下符请索语你速去即得无殃汝若不去防送魁罡急急如律令
　　禁疟法
　　闭气当心书此两字【书上立瘥甚验】　干□
　　疗疟法
　　未发前抱大雄鸡一只着怀中时时警动令鸡怀中作大声无不效
　　书疟法
　　平昔日未出时闭气书之先书额上作戴九天次书两手心作把九江又书背上从右脾骨下向左分作两行书之一如后法南山有一木木下不流水水中有一防三头九尾不食五谷唯噉疟鬼急急如律令又书两脚心下作履九江
　　又法
　　令所患人未发前正南北眠头下心五星并额及舌上七处闭气鬼书字则瘥随意任东西
　　又法
　　总书八行其下七行通而为八山题予山题予山题予山题予山题予准前计更有七行通前为八行此符厌疟鬼一去千里外急急如律令某年某月某州某县某乡某里姓名牒姓名则所患人也右以手把手勿开男左女右待过时久然后任开其符仍以烧却
　　呪疟法
　　病者发日日未出自热一石于水濵一气呪云眢眢团团行路非难捉取疟鬼送与河官急急如律令即投石沈于水中勿反顾而去
　　又书治疟法
　　额上书两金字重胸前书两火字并背上书两水字并两手书木字单两足下各书土字脐下作四口字重右含水闭气用硃书未发前书之有验
　　禁疟病久不瘥
　　右用净笔砚水墨焚香度笔书南无勇力战鬭佛心急急如律令　奉勅摄十五字于油饼面饼上令信者病人吃或用净纸一张书十五字上用左搓麻绳结七个纥□结纸带男左女右臂上病愈神佛前香火焚之无弃于地
　　治疟法
　　破一大豆去皮书一片日字书一片月字左手持日右手持月吞之立愈向日服之勿令人知也
　　独胜丸　治疟疾
　　以桃仁一枚和皮尖双仁者劈作两片内书奉勅斩鬼一片内书奉勅杀鬼字却合作一枚以线结定五更新汲水吞下
　　治疟病方
　　日始出时东向日再拜毕正长跪向日乂手当闭气以书墨注其管马两耳各七注又丹书舌上言子日死毕复再拜还去勿顾安卧勿食过发时防即瘥
　　禁尸注法【附论】
　　夫太素真人保命论曰胃中有三尺九虫变为诸虫约百千数分居胃中或大小肠间若能清净恬澹胎根内守则尸虫自灭挠动贪竞神气外驰则尸虫自炽灭则可登耆寿炽则自致夭伤是知尸注之病皆本人之尸虫及邪气感通流注而致也故灵宝方论合尸注为一疾方药治法药固备载然血气者人之神本正而不邪苟邪气附着为病汤剂有不能独效者则符呪妙术亦安可废观养生方谓诸湿食不见影食之使人或卒注岂非有所疑而邪气之故然耶举此则诸尸疾状与夫九十注之可一理而得
　　法
　　去三尸恶梦呪
　　九天上帝四门八虚七政二元三素九精大桃康上请三清告帝君摄命命宁速召七魄收拾神庭若有不祥七星神兵但呼真虚流烛链形斩伐邪精二神和柔血尸流灵神归绛宅触向利清使我神仙长保百龄急急如律令【朝夕长念能去三尸】
　　消三尸链七魄法【并呪】
