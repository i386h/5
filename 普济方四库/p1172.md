<!-- { "loadSidebar": true } -->
　　太虚真人口诀曰以春乙夘日夏丙午日秋庚申日冬壬子日防卧时捣取朱砂须鲜明者雄黄水磨者硫黄三物以绵裹之如枣大临卧时以塞两耳中此消三尸链七魄之秘法也勿使人知之明日日中以东流水沐浴毕易新衣于净室中安床枕平卧向上闭气握固良久而防呪曰○天道有常改故易新上帝吉日沐浴为真三炁消尸朱黄安魂宝链七魄与我相新此道是消链尸秽之上法改真易形之要诀但四时各取一日为之
　　拘三魄法【并呪】
　　每月三日十三二十三日夜卧伸足叩齿三呼三魄名曰虚爽曰胎光曰迷精住去枕伸两足交手心上闭气三息叩齿三存心中赤如鸡子从内链三魄胎光安宁神保玉身内外动彻觉身中小热呪曰○太微立宫中皇始清内链三魄胎光安宁神保玉室与我俱生不得妄动鉴者太虚若欲飞行唯宿上清若有饥渴得饮过水玉精
　　制七魄法
　　每月一日十五日晦日夜伸足以掌心掩两耳令手指接于项后闭气七息叩齿七通心存鼻端白气如小豆须臾渐大灌身上下九重气变或上咽内青龙在目中白处鼻孔中皆向朱雀在心向外口武在两足下两玉女在两耳中着绵衣手抱火但在想心魄不去矣
　　禁注法
　　吾从天南来至北食监三斛饮千万水经江量海手捉岳口含百毒心怀蚰蜒唾地陷穿唾石碎裂唾火灭烟唾鬼即死唾水竭渊东方之注自名医入人体中注心根神师呪注注灭门南方之注自名青入人体中注百脉神师呪注注即易西方之注自名摇入人体中注脊腰神师呪注注即消北方之注自名雌入人体中注心脾神师呪注注即移中央之注自名雉入人体中注十指神师呪注注即死五方之注尽已出惟我五脏永安强急急如律令
　　禁注出血法
　　三遍七遍急噀之东方之注自名羊入人体中注肠神师呪注注即亡南方之注自名狗入人体中注心口神师呪注注即走西方之注自名鸡入人体中注心脐神师呪注注即迷北方之注自名鱼入人体中注六腑神师呪注注即无中央之注自名雉入人体中注心里神师呪注注自死谨告病人身中诸注殃若在心中及胃肠大或四肢并中央谨告四方诸关节急送血殃三焦关元下部膀胱若有若无不出者亡速去百年毒神符欲居汝处急急如律令
　　又法
　　注父张注母杨注兄清注弟强注姊姬注妹姜知姓名得汝宫商何不逺去注何所望前去封侯后出破头前出与尝后出与杖汝今不去住何所望急急如律令
　　又禁注法
　　东方青帝食青色之注南方赤帝食赤色之注西方白帝食白色之注北方黒帝食黒色之注中央黄帝食黄色之注五帝之神食十二注北斗七星食一百二十注或食土公注或食土母注或食土子注或食土妇注或食土孙注或食土孙妇注或食生人注或食死人注或食飞遁注大注小注灭急急如律令
　　又禁注法【二七遍】
　　东方青注南方赤注西方白注北方黒注中央黄注五方五注何不速去雷公霹雳欲居汝处吾唾山山折唾石石裂唾火火灭唾水水竭吾唾五毒随口消灭急急如律令
　　呪注文
　　咄吾是泰山之子今为泰山所使口如天门不敢枉张唾如毒药气如秋霜当吾头者俱死亡五注之鬼速出速去不得留藏急急如律令此呪当晨朝日初出时遣病人净洗手面向东方至心礼泰山讫更以水洗手至心合掌正西立师当在东正病人面向西立以此呪之七遍便愈若不愈者明晨更如是呪之不过三朝无不愈者
　　禁唾飞尸入腹急切痛法
　　请天上飞龙穷奇白虎眼如明星腹如建鼓齐切叩齿主食恶鬼入食飞尸出食殃魅人生于天吞气受道身形之中非汝所处形中五部各有所生肝为青龙肺为白虎心为朱雀肾为武脾为中府立御四方上有真人赤成童子下有咸池青腰玉女各守部界不得留住方名道人教来汝治头则法天身法北斗手为魁罡口为金斧主援六甲直神防汝何鬼不走何尸不走急急如律令
　　按摩卒中注忤魍魉法
　　配隂脉十二阳脉十五二十七脉随手上下脉一通知汝有若男祥女客死不葬骸骨消散流离道傍惊恐驰走责人酒浆南山有一人穷奇不食五谷但食鬼皮朝食鬼父暮食鬼母食正欲壮复索鬼子急急如律令
　　治尸符一十二道前五符各有用法在下后七符并朱书净白纸上丸之与病人吞之但以井花水下兼于太乙所在日月出时当门烧之








<子部,医家类,普济方,卷二百七十>
<子部,医家类,普济方,卷二百七十>
<子部,医家类,普济方,卷二百七十>
　　禁疮肿法【附论】
　　夫内经曰荣气不从送于肉里乃生痈肿又曰诸痛痒疮皆属于心盖隂阳气血荣衞内外一有不和而邪毒寒热乗之则痈肿疮痕所以作也必曰皆属于心以言心寂则痛微心躁则痛甚作止情态率本于心古之治此澡雪斋戒移精变气为唾脓呪痈之术盖以正心为本能正直心则邪毒可弭周官疡医于药劀杀之齐必先以祝者如此昔薛伯宗去公孙泰疾移痈栁上以能用之道也
　　法
　　受禁肿法
　　古冢北桑木隂内有艾者五月五日平旦日未出时从冢北向南步取五十四步至艾作禹步北斗七星讫还闭气将取艾叶拭手使汁入手中七日勿洗手持斋过七日以外即成禁五十四步之中摽记使分明一步七尺登取艾时面向西方呪曰愿我此手一切痈肿一切诸毒乃至一切诸病手着即瘥作法讫而还勿反顾受持以五月四日作斋摽记步数亦四日使记先从艾东置魁因北向为尾向北十四步作摽记五日且从北向南步之作法了斋至十一日止桑木在冢北从地三尺于冢上生者佳亦于四日在冢东宿五日旦即作法住禹步法闭气握固若治病时作想此手作热铁乂想前人病如雪着病即散又治病时常在病人生气上若病人头面上有浮肿不得顿治使尽即伤人必当留少许明日更治神验不传
　　受禁肿都禁法
　　正月元日东方动时以净蓆一领于寂静无人之处以井花水沐浴漱口三遍手持香炷礼五方五帝君呪愿曰弟子某甲今日受天神呪愿救一切众生苦四方各礼三拜讫想取东方青气入口满七咽南方赤气西方白气北方黒气中央黄气等各七咽讫向东南方闭气诵呪各七遍七日持斋戒呪曰一天之所圆地之所方受天神符可以长生二十八日其定五色变化与符合并急急如律令次呪曰无根肉本生无留停大肿如山小肿如粟登高山临海水旦起生向暮死急急如律令须紫檀柄刀子以刀柄按肿上直肿疾痛用前禁又若不疼痛用此禁禁之然此三禁皆是禁肿文凡是恶肿皆用此二文其大肿日别五四禁度五日瘥小者当日瘥
　　大肿禁法
　　呪曰朝日良为物所伤上告天公下告地皇地皇夫人教我禁疮仙人持水玉女持浆一唾止毒二唾止疮三唾以后平复如常天雷马鸣疮亦不惊天雷北动疮亦不恐皮相连肉相当不疼不痛不动不脓急急如律令用法以刀子一把先吸一口水捻盐着口中和水噀肿上若小儿惊恐当噀地上二三过駃唾病上以口附病上痛禁每一遍三唾每七遍一遍盐水漱口三七遍成一禁也若不瘥多加遍数取瘥为限若百遍不瘥者此病大重不可救也慎勿与
　　禁时气病法【并禁金疮虫伤】
　　头痛以刀柄隠痛处唾禁如前如有患疼痛处皆用刀背隠而禁之若金疮从高堕下六畜狼虎毒蛇所伤手足挛躄凡百一切痛若不如意者并用此法禁呪之悉得除愈不可具述男女并得受持
　　禁疮肿法
　　呪曰先奄肿上闭右目营之三匝然后唾之三乗车四狱吏载痈神气弃都市登高山临海水履河伯捕痈鬼大肿如斗小肿如粟吾唾一唾百肿屏迹唾如二七某毒二出急急如律令
　　禁唾痈法
　　禁唾一遍一疫刀割【一二三四五六七】背隂向阳吾晨朝行女娲相逢教我唾痈从甲至乙痈疽速出从乙至丁痈疽不从生丁至癸痈疽不从生丁至癸痈疽皆死青痈赤痈白痈黒痈血疽肉疽兄弟八人吾皆知汝姓名徒忍割汝汝须急急如律令
　　禁痈肿法
　　正面向东以手把按其边三匝以墨防头车重围讫然后急唾之即愈○日出东方乍赤乍黄牵牛织女教我唾方若是痈疽钾碎若是痤应钾碎若是疖应钾灭若是肿应钾陇不疼痛不速去速去急急如律令
　　又法
　　取东壁土三丸向井东置一丸三呪曰赫赫洞洞日出东方上有昆仑之山下有清冷之泉某甲患某处上有发痈土入井中天公当烂石痈当散北斗七星光织女教我方唾汝急出不得留藏急急如律令又嘘三七遍置土井中三丸三禁三嘘之地
　　禁五毒法【禁蛇亦得】
　　吸东方青毒西方白毒南方赤毒北方黒毒中央黄毒天毒地毒水火毒雾毒尘毒死生毒百毒之精知汝姓名天毒上升地毒下藏百毒止息五毒灭亡恶须出毒脑破毒复出毒肠止不止不已拘汝牙折汝齿吸叱叱急急如律令
　　禁肿法【三十遍】
　　骨肉皮肤血气空虚逺入江海急去无留大肿如山小肿如粟一肿千肿灭【亦作死】急急如律令
　　禁肿法
　　七重右回一气朱书皆以右手封之指七过周于五指右手持禁如法呪曰封山山没封石石烂封湖湖决封火火灭上白东王父西王母教我神方白刃封汝大肿如山小肿如米封肿万肿死急急如律令先以手按之久令痛次以金刀按之四边令散以气七呵令热然后急气七吹令冷隂阳气定然后却唾之
　　禁天下肿法【别室中以木履相背令以绳系定上安一屑一禁一打屑令没以三七遍】东方青帝摄青精之毒南方赤帝摄赤精之毒西方白帝摄白精之毒北方黒帝摄黒精之毒中央黄帝摄黄精之毒五方毒气并及五精内吾肠中天下最尊者莫大于五帝天下尊神者莫及于五精天下大恶者莫过于五毒吾含五帝五精五毒与禁共居其声如雷禁如风霜经口即死逢禁即灭吾禁东方木木折南方火火灭西方金金缺北方水水竭中央土土裂吾上禁飞鸟落下禁井泉枯竭吾禁一肿百肿灭吾禁禁盘告开深涧热天架摧地柱拆晓停光夜星灭冬变雨夏积雪冷肿热肿速消灭急急如律令
　　禁水呪法
　　禁水呪曰天阳在上人阳在中隂阳在地水从下流唾肿消化急急如律令
　　太白仙人禁肿法
　　先向五方三嘘三吹以刀约之以手握之讫然后三噀之禁曰日出东方雷起西方南虾蟆白兔食月中心营月衞日无所不通大肿如山小肿如珠吾唾一肿百肿自除急急如律令
　　又法
　　一二三四五六七百肿皆疾出急急如律令又法日出东方如垂鼓似白虎吾能唾肿散唾毒烂急急如律令又法东方青帝禁驾青毒南方赤帝禁驾赤毒西方白帝禁驾白毒北方黒帝禁驾黒毒中央黄帝禁驾黄毒吾有若口唾十瘥十唾九瘥急急如律令
　　禁一切肿法
　　呪曰吾口如天雷唾山崩唾木拆唾金缺唾水竭唾火灭唾鬼杀唾肿消唾风灭池中大鱼化为鼈雷起西南不闻其音大肿如山小肿如气浮游如末吾唾一肿百肿皆死急急如律令
　　禁一切肿法
　　呪曰生在水间石盐一撮清水一斗故来治肿南山石羊其角如芒左觝右觝触风前脚踏疽后脚跻痈东海大鸟飞来食风左翼掠肿右翼引风不疼不痛不坏不脓急急如律令
　　禁痈肿法
　　先叩牙齿三七遍急噀左营目即吹呪曰雷起池中一听其音月生东盛蟾蜍玉兔食月中心荣衞不通结成痈大肿如山小肿如粟唾呪一肿百肿散死急急如律令
　　又法
