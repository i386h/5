<!-- { "loadSidebar": true } -->
　　取麻七瓣正月一日面向正东令妇人念之一遍夫亦诵一遍次第文夫吞麻子七枚便上丈夫正面向东行诵七遍不得见秽污受持之法不可见尸丧见即无验○吾摄天刚游九州闻汝产难故来救汝斩杀不祥众喜投母子长生相见面见不得久停留急急如律令
　　唾运鬼法
　　丈夫从妇人口中受取妇人从丈夫口中受取○天无梁地无柱五骑三龙使九虎押运畧汝身长少许或在人心肝或在人肺或在人心膂五收东海王禁故来追捉汝急急如律令
　　禁运鬼法
　　先禹步三匝左手持刀右手持水怒目急气然后禁之喷之曰唾东方青运鬼字青短年七十南方赤运鬼字赤短年六十西方白运鬼字白短年五十北方黒运鬼字黒短年四十中央黄运鬼字黄姬年四十唾天皇地皇六律九章是公运子之鬼未嫁之女头乱如筐腹胀如莒克害忠良唾如急出不得留藏汝若不去吾遣张丞相捉汝缚汝付镬汤急急如律令
　　一法催生灵符　治一切产难横逆者
　　于端午日以灵水或雨水飞好朱砂至诚书龙字勿令笔书连接毒临产即时施丸一字以温水吞下随男左女右持符出是验然须直腰作阵痛上草欲产时方服不可太早甲月遇甲日亦不书
　　催生灵符
　　九天大刀魔军速降虚摄天生急急如律令勅右用硃砂研令极细以新汲水浓调匀将新笔蘸朱砂清晨装食至诚念九天大刀魔军速降威灵摄天生急急如律令勅念至生乃即写生字却于生字下面一割下右绕一匝念急急如律令勅须是随笔一句念令呪俱终干剪下折作一团子用黄蜡匮之以朱砂为衣每服一丸浓煎木香汤送下痛频时服
　　禁小儿夜啼法【附论】
　　夫小儿藏挟冷气过夜多啼名之夜啼以夜属隂阳动于冷故也可以温药调和藏气冷去啼止又有独犯鬼邪及诸禁忌亦令夜啼此非独药调和石能治宜以法禳之
　　法
　　禁小儿夜啼法
　　令儿毋脱上衣只着中衣跪宅四角呪曰西方白帝东方青帝南方赤帝北方黒帝中央黄帝乞防某甲夜啼何恩之日奉还意酒随下还法安五柈置中夜四角四柈中央一柈啓颡招五帝説奉之日今日奉还随意祝愿
　　禁小儿夜啼符














<子部,医家类,普济方,卷二百七十一 >
　　禁恶兽诸虫【附论】
　　夫彭祖辟虫兽法曰入山当书龙字孙思邈禁虎狼恶兽亦去草野山林行见恶虫但闭右目以灰目荣之三匝尝以再思法意则以龙为阳物之神者也人目亦神之所寓左目为阳盖为阳足以胜群阳唯神为能摄百邪虎狼猛兽与夫蜂蝎毒虿虽巨细异形然皆物之隂而不正者昔古圣贤设为符呪之法岂得已而然哉
　　法
　　禁虎入山法
　　吾登行五岳前置辟邪六駮后从麒麟狮子声哮吼野兽猛虎闻吾来声伏地不语若不避吾徼虫杀汝急急如律令
　　勅禁虎法
　　天一大一老君伯阳教我行符厌伏虎狼垂头塞耳伏匿道傍藏身缩气疾走千里舅氏之子不得中伤急急如律令
　　禁蛇法
　　三月三日夜向北烧香闭气诵三七遍呪曰日出东方赫赫煌煌报你蛇虫逺避深藏你若不藏鹤散步刚食你蛇头吞汝入肠大蛇死小蛇亡急急如律令
　　又法
　　押蛇头呪曰寅卯卯寅加卯三遍即愈若欲发蛇毒押蛇尾倒诵之夘加寅夘加夘蛇毒即发剧一注螫右相押左手背余此同
　　又法
　　庚寅夘庚寅夘三遍即愈若欲发云夘寅庚夘寅庚即发
　　又法
　　辰生巳辰生巳蛇毒即上三遍即愈欲发即云巳生辰巳生辰即发
　　又法
　　一名蛇二名蟾三名蝮居近野泽南山蝮蛇公青蛇母黒蛇公字麒麟蛇母字接助犀牛角麝香牙鹳鹊角野猪牙啄蛇蝮熟蛇头烂蜈蚣头鹓鸟羽飞走鸣唤何不急摄汝独还汝木乡江南畔急急如律令
　　禁蛇敛毒法
　　晖堂日没停光姿櫂之节唾公字蚰蜓蛇母字弥勒从汝江南来江北言汝何失准何汝当速敛毒若不收敛吾有鸠鸟舌野猪牙蜈蚣头何山沙吾集要药破汝速去速出敛毒还家急急如律令








　　六种蛇螫人不死令人残病并呪
　　山蛇鹊　山蚱　山青蛇　泽青蛇　马蛇　蛟黒似蜴蜥
　　呪曰吾有一切之禁山海倾推九种恶毒原出南厢今渡江北専欲相伤吾受百神之禁恶毒原出南边今来江北截路伤人吾一禁在从你速摄毒受命千年急急如律令
　　六种蛇啮人不伤直禁即瘥
　　白朔蛇　蒿春　赤蛇　黄蛇　水蛇　青蛇
　　八种蛇人著者须药治并呪
　　尺八蛇　土防蛇　子蛇　沙虱　毒到蛇　白蝪蛇　罔蛇　蟒蛇
　　呪曰道边一木百尺无枝鳯凰嘴如丝速去速去吾不知急急如律令
　　禁獭法
　　捻蛇目闭气向王为之蠕□神祗八节九枝兄字大节弟字蝎儿公字腐屋草母字烂蒿子但日摄敛汝毒不出去何为急急如律令
　　禁蝎法
　　防防移八节九枝公字腐草母字蒿子缘他离落螫他妇儿何不收毒欲住何为山鸡戴胜食汝四肢头破毛拆伏地莫移急急如律令
　　又法
　　蝎虫毒止速收你尾河伯将军铁钳铜指押你腰防不得动尾急急如律令
　　禁毒蝎螫人法
　　先二日斋戒正朔一日日未出时净澡浴洗手北堂东头下诵之三七遍呪曰天有八节地有九枝一非草木二非蒿枝上他床上伤妇儿速去速去戴胜来追不疼不痛不动不脓急急如律令
　　禁蜂毒法
　　捻蜂目营目闭气向王为之东方青毒还东方南方赤毒还南方西方白毒还西方北方黒毒还北方中央黄毒还中央呪曰黄蜂飏飏黒蜂变变王有小女嫁与河伯吾有铜掌铁押汝便死汝是小虫何不速去毒隂吾曰大鸟敷翅三千八万不得张口汝应是急急如律令
　　禁恶蚝螫人毒法
　　蛆似蜂着山聚蚝似蝺着山复老蚝蚑缘木枝兄弟五人五都知摄汝五毒莫令移汝不摄毒灭汝毒急急如律令
　　入山辟毒虫猛兽百邪符






　　入山辟毒虫猛兽法
　　凡猛兽毒虫皆受人禁气将入草山宜先禁之其经术云到山下先闭气三十五息存神仙将虎来到吾前及存吾前肺中有白帝山把虎两目塞五下部乃吐肺气白通贯一山林之上于是良久又闭气三十五息两手捻都监目依三部步皆以右足在前乃祝止曰李耳图汝非李耳耶汝盗黄帝之犬黄帝教我问汝汝答之云何毕便行一山之虎不可得见若逢者目向立大张左手五指侧之极势跳手上下三度于跳中大唤咄虎北斗君法去虎即走止宿亦先四向如此又烧牛角虎亦不敢近人又捣雄黄紫石缝襄贮而带之
　　辟犬法
　　凡去人家见恶犬时便吸气一口左手排寅剔丁搯成住手呪云云龙风虎降伏猛兽一气念七遍犬自不敢动作咬人
　　禁蝎螫人法
　　呪曰系梨乎俱向苏娑诃于五月五日桑木北正隂中菟葵日正午时先七步至菟葵以右膝着地立左膝手摘取菟葵子着口中熟嚼吐于手内与五华草菟葵等相和若无子直取二叶相和于手内左转挼之口隂诵前呪七遍一吐气得一百八遍止所挼叶令汁出染手其叶还放置兔葵处勿反顾之一日一夜不得洗手亦不用防污手内亦不得人知作此法不得人见被螫者口问云何处即除呪七遍男以左手摩螫处口云差去若疼痛者男搯左手无名指第一节内侧文头隂呪搯之女以右手指右手摩螫处其莬葵私取私种于桑北五叶草处处皆有
　　又法
　　呪曰一名万枝一名薄之傍他离落螫他妇男毒气急去不出他道你愚痴急急如律令
　　禁蛇法
　　若有人被蛇螫者从身不得来但有熟人至前使之唑间被螫何处即面地依左右诀搯头指内第一节曲文头侧上仍心想口暗诵曰啮蛇头搯蛇目望蛇乡路蛇足讫则放乗人去待极然后缓放所搯处即瘥
　　又法
　　五月五日从门东刺向南三步九足四方取气讫重向南方取气即切切诵后文呪四十九遍于后任所行用其庶□呵迦叱僧禁叱噀剑叱蛇毒死噀劒严蛇毒烂若欲诵呪蛇次在月连立唤被螫人当前立定然后皆足行七表人频四足身向螫被人立搯指二所如了诵呪七遍即放所患者归可以炊久放指目也若不解呪蛇致死乃放搯目诵云吾庭前有木百尺无枝鳯凰在上资斯速出放汝去摄汝毒命宁收急急如律令
　　禁蛇囓
　　呪曰某郡某县里男女姓名年若干于某年月日时某处为某色蛇螫某处隂呪云你是已功曹我是亥明府你若不摄毒吾当搯你问才气随想搯蛇口蛇口在食指第二节自肉际文以手大指甲搯之各自以某手握食指搯闭气即搯若螫右手右手搯左手搯螫当中两手尽搯即忙任放手肿处手刺去血即瘥
　　禁客忤法【附论】
　　客忤一名卒忤盖言邪气外至适相触忤与中恶无以异也説者谓人魂魄衰弱则有鬼厉毒气能为侵犯其证心腹防痛而满其气上冲内色变易或即闷絶不知人治之者必有符呪之法盖以我法斋明意诚心正则厉气毒邪足以消弭于防防之中乃上古祝由之道也
　　法
　　禁鬼克忤气
　　呪曰吾上大山府谒拜皇老君教吾却鬼语我神方上呼玉女收摄不祥登天左舆佩带印章头戴华盖足蹑鬼刚左呼六甲右呼六丁前黄后越章神师诛罚不必豪强先斩小鬼后杀游光何神敢住何鬼敢当一鬼不出斩付魁罡急急如律令
　　又法
　　吾上大山道逢东土父教吾杀鬼语我有神上帝王子捕收非祥登天左契佩带印章头戴华盖足蹈天刚先杀小鬼后杀游光何神敢在何神敢当防汝正身煮汝镬汤三日一治五日一量门丞收灶君上章吾含天地之气读呪杀鬼之方唾天自裂唾金自缺唾山自推唾水自竭唾痈自溃唾火自灭唾邪自走唾鬼自杀急急如律令
　　又法
　　吾为天师祭酒为天地所使身佩干灵之兵百千万亿在吾前后罗列左右何神敢住何鬼敢当正神当住邪神速去急急如律令
　　又法
　　六甲六乙邪鬼自出六丙六丁邪鬼自防六戊六己邪鬼自止六庚六辛邪鬼自分六壬六癸邪鬼自死急急如律令
　　又法
　　神师所唾严如虚霜唾杀百鬼不避豪强当从十指自出前出封侯后出斩头急急如律令七遍呪之先呪水喷病人然后呪之欲杀鬼然后分刀下差便呪看之十指头毛出若呪病人时先以单被笼病人头更遣两人捉被单两以遮前病人洗手莫拭合手叩跪然后呪之
　　勅住忤符呪
　　天帝告六丁十二子从符入【某乙】腹中隂阳注急急如律令
　　按摩卒中法魍魉呪法
　　配隂脉十二阳脉十五二十七脉随手上下一脉不通知有疾苦男残女残客死不葬骸骨消散流离道傍惊恐驰走责人酒浆南山有一人穷奇不食五谷但食鬼皮朝食鬼父暮食鬼母正欲壮食复索鬼子不如急走诣都市急急如律令
　　勅一切鬼魅符呪
　　呪曰吾头戴九星足履九城左带青龙右带白虎腰带戊巳鬼万鬼为吾走使前有万石镬汤后有金钺黄斧斩杀妖邪恶鬼当吾符者死值吾符者亡急急如律令
　　勅精魅魑符呪
　　呪曰乾坤养育万神通灵日月光照布明星大一神符收除辟精众邪方魅莫不藏形急急如律令
　　勅令精魅符呪
　　呪曰家龙头匀龙尾万精伏千精徙急急如律令
　　勅中恶飞尸符呪
　　天帝告五龙飞尸注鬼速出急急如律令
　　中恶并注符一十五道















<子部,医家类,普济方,卷二百七十一 >
