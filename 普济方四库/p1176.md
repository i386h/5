<!-- { "loadSidebar": true } -->
　　右都生为细末善治金刄所伤如觉伤着药到血定以软帛牢系定旧疮多日不可去疮痂口噙浆水洗净揾干贴三两上即愈蛇蛟蝎螫浆水洗浄用药贴一切小虫伤无口者唾津调药搭上立愈狗咬着口噙水洗净用药干掺止即愈破伤风初发觉时用药一钱热酒一盏调服衣服盖了如重车行五七里汗出为验如无汗再服半钱涎出为验蜘蛛咬伤病重每服一钱半多时汗不出再加药一钱依前投之涎出为验蜘蛛咬伤津唾调搽疼处妇人洗头风用药一钱酒调服汗出为度肿疖丹瘤其痛处不止新汲水调药毛翎搽上三两畨痛即止汤火所伤新汲水调药揭去死皮扫之鱼睛麻根红丝疔疮发背搭手疽鬓疽里外膁疮觉痛时新汲水调药涂上用药一钱酒一盏服之即愈牙痛肿胀者即用药搽立愈偏夹正脑风噙水鼻内搐之吐水涎出即可立愈如干癞风遍身麻木常服此药无不治之若新杖疮血亦用药掺上止痛不发其効不可具述此真秘方也
　　复元通气散【出徳生堂方】　治气不宣流或成疮疖并防挫胀脇气滞不散及痈疽作焮赤初发疼及脓已溃未溃小肠气肾痈便毒腰疼气刺腿膝生疮及妇人吹妳乳痈
　　茴香【炒】穿山甲【蛤粉炒去粉各二两】延胡索【去皮】白牵牛【炒】甘草【炒】陈皮【去白各一两】
　　右为末毎服一钱热酒调服不饮酒木香汤调服一方有当归病在上食后服病在下食前服
　　又方　疗诸恶肿疮头疮百杂疮
　　黄连　黄柏　附子　雄黄　水银　防芦【各一两】胡粉【二两】
　　右为末以臈月猪脂一斤和药调器中急宻塞口蒸五斗米下熟出内水银又研令调宻藏之有诸疮先以盐汤洗乃傅上无不瘥者
　　又方【出瑞竹堂方】　治疮肿湿兼下疳者
　　黄连【生用】轻粉　海螵蛸【生】韶粉　蛤粉【生】橄防核【烧灰】黄柏皮【各五钱】
　　右为末干贴疮上愈
　　栀子汤　治表里俱热三焦不消食身体生疮或发痈疖大小便不利
　　芒硝【汤澄下】甘草【炙各二两】黄芩　知母【各三两】大黄【四两别渍】栀子【七枚】
　　右切以水五升煑四味减半下大黄煎至一升八合去滓内芒硝分三服
　　广济飞黄散　疗诸恶疮肿
　　雌黄　白矾石　磁石　雄黄　曽青　丹砂【各一两】
　　右各细研依四方色以药置色处曾青东方丹砂南方白矾石西方磁石北方雄黄中央瓦瓮二枚以黄泥下三过使厚五六分以雌黄屑着下合筛诸药着上后以半雌黄屑覆上以泥宻涂际勿令泄气上须厚一宿如常防火防火用二年陈芦作樵中调火以新布沉水覆釜上干复易九十沸止若日暮七十七沸亦足止大热一斛米饭顷发出药细研贴疮其疮恶肉青黒干不复出汗愈无瓮以土釜二枚如上法治
　　黄耆汤　治一切疮肿疼痛并冝服
　　黄耆　当归【各一两】大黄　芍药【各五钱】陈皮　甘草【各三钱炒】
　　右为麤末毎服五钱水一大盏生姜三片同煎至七分去滓温服不拘时
　　当归散【出济生防粹方】治疮已破未破赤焮肿疼甚不可忍当归　黄耆　栝楼　木香　黄连【各等分】
　　右为末水服煎无时如痛而大便秘者加大黄三钱
　　疗散发生疮赤焮及丹走皮中浸滛
　　取赤臼一片烧令赤置酢中捣作细末敷燥更易以瘥为度
　　疗疮肿方
　　用甘蕉根傅之瘥
　　又方　治外风入疮口肿痛
　　用刘寄奴末掺疮口止痛
　　五黄膏　治一切疮肿
　　大黄　黄柏　黄芩　黄连　姜黄【各等分】
　　右为细末冷水调傅
　　立効丸
　　蟾酥【一钱】硃砂　龙脑　麝香【五分】
　　右为细末用头首孩儿乳汁为丸如黄米大毎服二丸多効痈肿温酒送下鼻衂芥子汤下心痛小肠气茴香汤下小便不通雄防粪煎汤下防血生姜汤下咳同上小儿惊风沙糖水下白痢干姜汤下伤食随所伤物下小儿防芝蔴煎汤走疼走痛茶下噎食米汤下小儿热风薄荷下徧身疼痛醋汤下人着鬼祟桃李汤下浑身黄肿木汤下大小便不通墨水下产后徧身疼痛小便酒乳香汤下产后发寒热蜜水下产后发寒煎金银花汤下胎死不下童子小便荆芥汤下经络不行酒煎当归散汤下鼻衂不止口噙水防一丸心疼醋汤下脐下虚冷温酒下浑身虚肿气不通酒下脐下水气煎葶苈汤下若四肢冷背强空心酒下三四丸如人行四五里服四五丸然后吃盐葱白粥后盖覆出汗立効脾胃不利煎水谷汤下血漏崩火烧蚕子灰冷水下血迷煎血见愁汤下胃虚冷丁香汤下
　　化坚汤【出济生防粹方】　治疮难消又不能作脓者
　　地骨皮【一两】木香【五钱】穿山甲【二钱半】麝香
　　右为细末温酒调下及治小儿班疹疳疮痈肿以米汤调下
　　何首乌散【出医方集成】　治遍身疮肿痒痛
　　防风　苦参　何首乌　薄荷【各等分】
　　右为粗末毎用药五钱水酒各一半共用一斗六升煎十沸热洗便于避风处睡一觉其痛甚者三日愈
　　内托黄耆散【出瑞竹堂方】治诸疮证肿痛
　　黄耆　连翘　葛根　甘草
　　右等分为末毎服三钱水一盏半煎至六分去滓食前温服
　　治肿毒方
　　知母　贝母　黄柏皮　芙蓉叶
　　右为细末在上蜜调傅在下米醋调傅
　　贴疮肿
　　以山慈菰取茎叶捣为膏入蜜贴疮口上清血出効
　　蜀椒方　治疮肿
　　以生椒末麫釡下土末之用大醋和傅
　　乌金散　治诸疮肿
　　用鲫鱼一个约重六两者去肠用柏叶碾细入鱼腹内用纸裹数重次用黄泥固济煆存性冷碾成细末轻粉一分同匀如疮干用蔴油调疮湿干用
　　治疮中有风水肿痛秘澁
　　青葱　干姜　黄蘗
　　右同相和煮作汤浸洗之立愈
　　全蝎散　治外风入疮口肿痛
　　全蝎【一个】白僵蚕【一个去丝】蝉蜕【三个】
　　右为末擂生姜自然汁调涂之
　　治肿毒方
　　用帯泥山药萆麻子糯米为一处水浸研为泥敷肿处即愈
　　二圣散　治诸疮肿
　　淄丹【二两】白矾【二两飞】
　　右为细末毎用干掺疮口上后用保生锭子揑作饼子贴之
　　透经丸　治热毒肿疮
　　大黄【二两】黒牵牛【二两五钱半生半熟】
　　右为细末用皂角十枚揉碎水煮至熟去滓用汁搜药和丸如桐子大每服二十丸渐次虚实加至四十丸用温水送下
　　又方　治诸疮肿
　　用抚芎不以多少煆过入轻粉用麻油调涂如疮湿干掺
　　追毒乌金散　治疮内恶肉追毒溃脓
　　巴豆【五钱】寒食麺【一两】
　　右用水和麺作饼子将巴豆包定休令透气以文武火烧深黒色为细量疮口干贴之
　　白芷散　治肿毒暑毒水刺肿手背
　　用小乌头香白芷末水调傅肿处
　　又方　治肿毒
　　白矾【一两】巴豆【二十一个去殻】
　　右药同入铫内滚数沸矾花开豆色黄黒顿冷去豆碾为末用管吹入喉内即愈
　　治诸疮肿痛不可忍者【出济生防粹】
　　以葵花根去黒皮捣若稠防井花水少许若不稠不须用水以纸花如膏贴之
　　治诸疮肿【出应騐方】
　　以马牙齿烧作灰和唾调于绢帛上贴之
　　疗面目手体生班或痒或瘭子肿起不即治之甚杀人【出肘后方】
　　用羚羊角烧为灰研令极细以鸡子清和涂之极神騐无鸡子水和涂之甚妙
　　治热毒疮并肿方
　　用家鸭粪以鸡子调傅内消
　　治诸疮痈肿不散者
　　取白药根捣烂傅贴干则易之无生者用末水调涂之亦得
　　治诸处皮里面痛
　　取何首乌以姜汁调成膏痛处以帛子裹之用火炙鞋底熨之妙
　　治疮肿
　　用象胆以清水和涂疮肿上并瘥
　　治风痒及诸疮肿
　　瘑疮疽痒久不瘥有虫者煑羊桃洗之佳羊桃多生沟渠陉堑之间少加盐豉尤妙或用枝叶煑洗亦佳
　　治疮肿【出本草】
　　以蒺防蔓洗三寸截之以水五升煑取三升去滓纳铜器中又煑取一升纳小器中如稠糖取傅疮肿上
　　治手足肿及热疮兼治热毒丹疮【出本草】
　　以田螺生研汁傅之
　　牛蒡粥方　疗疮肿
　　取牛蒡根三茎净洗煑令烂于盆中研令细去筋脉汁中即下米煑粥咸淡任性服一椀甚良无忌食讫含生干地黄丸如胡桃大除热补益也
　　穿山甲散【出宣明论】　治一切通气破疮肿行脓血
　　穿山甲　木鼈子　乌龙角【各等分俱烧存性】
　　右为末毎服一钱五分空心热酒调下至午疮破脓血便行
　　浴毒汤【出御药院方】　治诸疮疼痛坚硬不消及破后脓水不絶恶肉未退好肉不生
　　以干艾叶半两用何首乌粗末一两水一大碗同煎至半滤去滓稍热洗冷再暖
　　疗一切疮肿及风丹遍身如大【出本草】
　　以鸡肠草烧作灰和盐傅之一方捣汁傅疮亦可煮作菜食之或取末以猪脂调傅此药极効五月五日收得者验
　　治疮肿未得头破者三日后【出本草】
　　取冬葵子一百粒吞之当日疮头开
　　摩风膏【出疮科精要】　治头靣五发疮肿疥癣等疾及汤火破伤摩风灭瘢痕
　　白附子　白芍药　白茯苓　零陵香　白芨白敛　白芷　白檀　藿香　升麻　细辛　黄耆　甘草　杏仁【去皮尖各半两】黄蜡【六两】脑子【一分】大栝蒌【二】栝蒌根【一两】芝蔴油【一斤】
　　右凡药十四味剉油内浸百日于腊日慢木炭火上银石器内煎至白芷微黄色离火入栝蒌二味着内煮百沸重绵滤去滓再慢火上錬油香下削净黄腊镕开为度倾在磁器内收贮上掺脑子宻封旋用摩风涂之
　　治疮肿【出本草】
　　以蛇苺草防之
　　治诸疮因风致肿【出本草】
　　以栎木皮根三十斤剉以水三斛浓煮内盐一把渍疮出脓血日为之瘥止
　　将军鐡篐膏【出徳生堂方】　治诸恶毒疮红肿突起用药篐疮四围不令滋蔓走疰毒气
　　南星【一两】草乌【三钱】川乌【五钱】雄黄【三钱】大黄【一两】盐霜白梅【一两】苍耳根【一两】白芨　防风　白敛【各五钱】
　　右为细末先用苍耳根盐梅捣烂和余药调成膏如干入醋调得所于疮四围用药作鐡篐涂上止留疮髙突处药干以鸡翎蘸水扫之日换二三次大妙
　　治诸疮肿马毒疮【出本草】
　　以马齿苋水煑冷服一升及涂疮上治湿癣白秃以马齿膏和灰涂之効治唇靣肿捣汁涂之冬月干末水调涂治丹毒发背肿捣傅之不住者以蓝靛和之更佳治多年恶疮捣烂傅之尤良治三十六种风结疮取马齿苋一石水二石一釜煮之澄清内蜡三两熏煎之成膏涂疮上并服之
　　疗毒疮肿疼号呌卧不得乆不瘥者【出手集方】
　　取独头蒜两颗细捣以蔴油和厚傅疮上干即易之顷年卢垣侍郎入东畿忽肩上疮作连心痛闷用此便瘥后李仆射患脑痈久不瘥卢与此方便愈绛得此方救数人无不神効
　　治因疮而肿红赤皆因中水及中风寒所作其肿入腹则杀人【出本草】
　　多以桑灰淋汁渍冷复易取愈梅师方同
　　治热疮恶肿【出本草】
　　以青黛摩傅之
　　治疮肿除脓血生肌肤长筋骨【出本草】
　　以楸叶捣傅上亦煮汤洗脓血冬取干叶汤揉用之
　　治疮肿除血长肤【出本草】
　　以紫荆木煮汁洗之
