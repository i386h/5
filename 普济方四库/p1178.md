<!-- { "loadSidebar": true } -->
　　硫黄　蛇床子　黄连　黄柏　轻粉　大椒
　　右为细末用芝蔴油调搽疮上将手鼻闻香
　　白散子　止痛生肌灭般痕
　　牡蛎【三两煆研】寒水石【一两半大煆】南星【炮】白僵蚕　龙骨【已上各三分】
　　右细研掺疮口避风将息勿令见水又蟾蜕为末傅疮口上
　　疮药消风散
　　葱白十茎【细捣】猪油【去膜捣】白矾　轻粉　水银【各等分】
　　右为末调傅之
　　傅疮如圣散
　　全蝎【五钱全者】紫荆皮【一两】明矾【八钱】白芨【一两】斑猫【二钱去翅】
　　右碾细末如病人腿脚破裂肉皮溃烂脚底穿心用葱盐汤洗疮口用水调敷患处如干再用水润后疮靥自落其疮即愈大有神効
　　内托散　治男妇人诸般疮疾
　　兎丝子　大力子　破故纸　朴硝　川大黄【各五钱】
　　右为末每服七钱在上用食前在下食后应露服之如神大効
　　当归和血散　治疮未发出内痛不可忍及妇人产前产后腹痛
　　当归【二钱】没药【二钱半】乳香【五分】白芍药【三钱】
　　右为细末每服一钱水一中盏煎至七分和滓温服日二妇人酒煎疮既发不须用疮疡者加人参木香妇人加赤芍药
　　黄蘗散【出神効方】　治鹏窠缴腰等疮
　　黄蘗　白芨　白敛【各等分】黄丹【少许】
　　右为细末凉水调涂
　　复坚散【出济生防萃方】　治疮
　　太阳夲经
　　独活【五分】羌活【一钱半】防风【五分】藁夲【一钱半】
　　调经中血气
　　黄芩　生地黄　知母【各一钱】黄连　黄蘗【各一钱半俱用酒洗】
　　散疮结聚
　　防风梢【五分】当归身　连翘【各三钱】
　　益元气防火于三焦
　　黄耆【一钱半】人参【五分】甘草【一钱炙】生甘草梢【五分】
　　防肾间火补下焦元气补胃
　　橘皮【五分】
　　除膀胱留
　　汉防己【五分酒洗】泽防　丹参　桔梗【各一钱】
　　右防咀作三服水三盏浸半日煎至一盏去滓稍热服将二服滓更作一服服药后不得饮冷水恐作脓
　　治疮方【出百一选方】
　　白矾　虢丹【飞】胶香【各五文】乳香
　　右同为末用蔴油少许轻粉十文同调傅之
　　治疮
　　巴豆【十四粒去殻】蔴油【二两】黄蜡【少许】轻粉
　　右同煎巴豆焦黒为度去巴豆不用入黄蜡轻粉搅匀如面油搽疮上
　　治一切疮【出仁存方】
　　鹿黎根　蛇床【各半斤】真剪草【四两用鸡膓草亦可】硫黄【三钱】
　　右为末入轻粉同研匀蔴油调傅小儿以蔴油调防在绢衣上着衣七日不解其疮自愈
　　又方【出仁存方】
　　雄黄【四两】硫黄【四两】松糖【四两】明矾【四两枯】
　　右用好砂合盛硫黄松糖相和着在合内外以赤石脂固济封口用炭火煆通红冷取出入雄黄白矾共为末麻油调傅
　　治诸疮【出应騐方】
　　平胃散【二两】明矾【一两枯】黄丹【五钱】芙蓉叶【一两末】
　　右同为末用葱川椒煎汤洗以前药傅之愈
　　杀虫方【出危氏方】
　　鸡心防榔【一两】黄连　穿山甲【十个烧存性】麝香【五分】
　　右为末用蜡茶末调涂三五日后用葱汤洗
　　龙骨散【出圣济縂録】　治发际疮初生如黄米大或或痛龙骨　乌贼鱼骨【去甲】胡粉【各半两】铅丹【一钱炒紫色】
　　右研细先用盐汤洗了贴之日三五上
　　三黄膏【出危氏方】　治一切疮痛
　　青油三两煎巴豆二十粒微黒色去巴豆入黄蜡一两化讫研雄黄硫黄各一钱温入成膏净洗抹之二三次効疹豆后疮亦用
　　百合散【出圣济縂録】　治颐颏疮一名独骨疮
　　百合　黄蘗【各一两】白芨【一分】萞麻子仁【五十粒研】
　　右为散用朴硝水和作饼贴之日三五上
　　红粉散【出圣济縂録】　治粉钤疮绕项赤烂多汁
　　宻陀僧【煆】龙骨【各五钱】胡粉【二钱】铅丹【一钱炒紫色】
　　右研细挹去脓汁用生油调涂日三夜一
　　墨蒜散　治诸疮着白痂复发
　　大蒜　防屎　书墨
　　右各等分为末傅之日三
　　治种种诸疮不愈【出千金方】
　　水银【一两】黄连【二两】金墨【三分】
　　右治下筛以不落水猪膏和傅上不过三度瘥神良若欲多作任入水银大须熟研其药唯不治金疮
　　追毒散【出宣明论】　治生疮发闷吐逆霍乱
　　螺儿青　防甘草【各一两】白矾【二钱半】
　　右为细末毎服一钱新汲水调下立止
　　廽疮金银花散【出济生防萃方】　治疮痒痛甚则色变紫黒者
　　金银花【连枝叶剉二两】黄耆【四两】甘草【一两】
　　右防咀用酒一升同入壶瓶内闭口重汤内三两时辰取出去滓顿服之一方无黄耆
　　大豆饮【出肘后方】　治因疮中风腰脊肿胀牙関口噤四肢强直
　　以鸡屎白一升大豆五升和炒令变色乗热酒以沃之微煮令豆味出量性饮之覆身出汗勿触风
　　敷药合掌散【出澹疗方】　治身生疮百药不効
　　防榔【五个为末】硫黄【五钱生者研细末】腻粉【五分】
　　右和匀毎服一钱安于手心内油调夜卧时涂外肾不得洗手但擦手令干可也一二日疮即愈
　　金粉饼【出圣济縂録】　治髭须疮脓窠
　　欝金　菉豆粉【各半两】白敛【一分】
　　右为末用朴硝水和作饼贴之
　　黄香饼【出圣济縂録】　治鬈毛疮在头中初生如葡萄痛不止
　　黄柏【一两】欝金【五钱】乳香【一分】
　　右捣研为末用槐花水调作饼于疮口贴之
　　白龙散【出圣济縂録】　治晴漏疮目大眦出脓汁有孔
　　龙脑　马牙硝【各五分】菉豆粉【一钱】
　　右同研极细用灯心蘸药防之日四五上
　　败蹄散【出圣济縂録】　治天柱疮生脊顀尖上如钱大赤色出黄汁不止
　　驴蹄【削二十片烧灰】胡粉【一分熬】麝香【少许研】
　　右合研末破以醋煮麺糊和成膏涂入已破干掺
　　青金散　治疳疮等疮
　　稻糠碌【一两】胡椒【五分】麝香【少许】
　　右为细末毎日一次干掺在疮口内
　　苦参丸【出如宜方】　治血热气滞皮肤遍身生疮痒瘙出血
　　苦参【八两】净荆芥穗【四两】
　　右为末糊丸如梧桐子大毎服四十丸米汤食后吞下
　　治甜疮【出济生防萃方】
　　以大枣去核实以緑矾火烧微存性研细贴之如疮干以小油调涂
　　治久不瘥疮【出海上名方】
　　以猪筒骨中髄以腻粉和为剂复纳骨中猛火煨香烧出先以温盐水浴疮傅之
　　朱砂透红丸　治疮
　　蜈蚣【一对】血竭【一钱】麝香【一钱】轻粉【一钱】蟾酥【一钱】粉霜【一钱】朱砂【五分】
　　右将蟾酥为丸毎服三丸至五丸冷酒送下
　　敷疮药
　　斑猫【七个】白矾【飞过】雄黄【研过】硫黄【各五钱】松香　黄蜡黄丹【各一两】
　　右先用香将斑猫煎熬过次下矾等药煎熟下黄蜡化用黄丹便成膏傅之
　　治疮疱将出
　　用恶实即牛旁子炒冷熟杵为末毎服一钱入荆芥二穗水一大盏煎至七分放温服如疮疹已出更服尤妙
　　治诸疮【出应騐方】
　　牛皮【烧灰】明矾【等分】
　　右为末醋调擦破傅上兼明矾一两酒半钟煮化服毎日服羊蹄草二斤苍术一斤酒糊丸尤治肾藏风
　　蝉蜕散【出危氏方】　治饮酒后徧身痒如风疮抓至血出其痒止后痛【方见本门诸疥类】
　　驱风散【出危氏方】　治疮
　　红椒【开口者七粒】连根葱头【七个】
　　右同煮水净洗用绢衣浥干即愈余甲子夏自桂入归途中为疮痒所苦暂憇湘山寺遇长老寂翁授此方数日而愈
　　当归丸【出圣济縂録】　治一切风刺靣上生无名疮疖因饮酒炙物得之也
　　当归【四两】青盐【二两】
　　右先以水洗当归乗润用青盐掺徧搁在髙处三日取下去盐以当归曝干为末滴水丸如菉豆大毎服二十丸空心温酒下
　　露蜂房散　治大人小儿头靣上无名疮黄水不止
　　露蜂房　蛇蜕【各一枚】
　　右同于碗内烧过为灰毎防疮口大小用腻粉少许和匀生油调鸡翎扫之
　　二金散　治大人小儿蚀透顋颊初生如米豆名金顋疮
　　鸡内金【是肚内黄皮焙】欝金
　　右等分为散先用盐浆盥潄了贴之忌米食
　　吴茱茰汤【出御药院方】治风毒疮乆不瘥
　　吴茱茰　川乌头【生用不去皮】蛇床子　桂枝【各一两】荆芥穗　附子【生用去皮各五钱】
　　右为麄末毎用药五钱水半碗煎二三沸去滓用绵子蘸药淋扫患处临卧频频用之后用香白散
　　秘方净肌散【出简易方】　治一切疮痒诸证
　　雄黄　北芩　大黄　海螵硝　生硫黄　黄柏剪草　黄连　蛇床子　五倍子【各五钱】
　　右细末用真香油调抹疮上大有功効
　　石韦散【出圣济縂録】　治玊枕疮生枕骨上如痈破后如筯头
　　石韦　原蚕蛾【炒】
　　右等分为散干贴取瘥
　　治疮【出百一选方】
　　用五倍子黄柏二味为末傅之
　　去息内厌黒子
　　用草蒿烧为灰以纸八九重淋取汁和石灰防之
　　治疮欲似蜂窠瘥而还发方【出圣济縂録】
　　胡粉　朱砂【各等分】
　　右细研为末以蜜和合涂于疮上三换之即愈
　　治延皮疮
　　以木緜树皮陈者妙将火烧了皮卷入轻粉麻油和合之傅疮上妙
　　治一切疮久不结靥及痔漏
　　用生姜连皮切作大片白矾末掺在上火上炙焦枯为末疮干唾调涂湿干贴之
　　红玊饮子　治疮气呕吐恶心不止
　　干胭脂【五分】菉豆粉【三钱】
　　右研匀新汲水调下只一服立止
　　杏仁膏【出鲍氏方】
　　用杏仁汤去皮尖研细绢绫去滓以轻粉麻油调大人小儿皆神効
　　水沉膏
　　五灵脂　白芨
　　右等分为细末用新水调擦在纸花上贴之
　　治冷漏或脇痈或疖毒成漏者
　　明矾【一半飞一半生用飞者生肉生者匝脓用一钱半】五灵脂【拣去砂石十分干净另研和合用半钱】
　　右用软皮纸用口唾裁下津唾于药末内一蘸撚成小纸撚子却用香油一揾湿略干放于药末内揾拖过带药末撚令实剪作小段子应约疮大小用毎一小段子药纸撚安入漏疮孔内如早晨安一个至日午久换一个内中黄白瘀脓出尽令后当有些小血水出方得脓俟出尽方可住药自然肉痊可
　　疮药防榔散
　　防榔　海桐皮　防芦　菖蒲【各一两】防茹【二两】百部【一两】鸡肠草【二两】剪草【一两】管仲【一两】蛇床子【二两】山栀子茜草【各一两】
　　右为防咀同一处微火炒至焦黄色为度作细末用香油调擦疮上次入雄黄白胶香为妙
　　疮药【出御药院方】
　　用粉米不以多少炒存性为细末鵞梨汁调涂害处纸花贴
　　治诸疮弩肉如蛇出数寸【出圣惠方】
　　用硫黄细研于肉上薄傅即便缩燥着唾涂
　　乌梅膏【出圣惠方】　治诸疮中新弩出肉不瘥者
