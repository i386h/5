<!-- { "loadSidebar": true } -->
　　汗之则疮已【出卫生寳鉴】　丁巳委子从军廽住冬月于曹州界以事至州有赵同知谓子曰家舅牛经歴病头面肿赤前后尤甚疼痛不可忍发热恶寒牙闗急涕唾稠粘致饮食难下不得安卧一痬医于肿上砭刺数四五百余鍼肿痛不减其痛益甚不知所由然愿君一见遂往诊视其脉浮按之洪缓此寒覆皮毛欝遏经络热不得升聚而赤肿经曰天寒则地冻水冰人气去中皮肤致腠理闭汗不出血气强肉坚濇当是之时善行水者不能游泳善穿地者不能凿冻善用鍼者亦不能取四厥必待天温氷释冻觧而水可行地可穿人脉犹是又曰冬月闭藏用药少而少鍼石者宜以苦温之剂温经散寒则已所谓寒致腠理以苦发之以辛散之麻黄苦温发之者也故以为君防辛温散之者也升麻苦平葛根甘草觧肌出汗専治阳明经之邪故以为臣血留而不行则痛以香白芷辛温当归身辛温以和血散滞湿热人参甘草甘温白芍药酸微寒调益气使托其里也故以为佐各剉如麻豆大用秤水煮服之以薄衣盖其首以厚被覆其身卧暖所则经血温腠理开寒乃散阳气伸大汗出肿减八九再服去麻黄防风加连翘黍粘子肿痛悉去经言汗之则疮已信哉或曰仲景言疹家虽身疼痛不可发汗其理何也子曰此说营气不从逆于肉理而为疮肿作身疼痛非外感寒耶而作疼痛故戒之不可汗如汗之则痓之也又问仲景言鼻衂者不可发汗复言脉浮者当以麻黄汤发衂血自止所说不同愿问其故对曰此与疮家既同且人身血之与汗异名而同类夺汗者无血夺血者无汗令衂血妄行为热所逼更发其汗反助热邪重渴液津必变凶证故不可汗也若脉浮则在表则寒之邪欝遏阳不得伸热伏体中廹血妄行上出于鼻则当麻黄汤散其寒邪使阳气舒其衂自止又何疑焉或者叹曰知其要者一言而终不知其要流散无家洁古之学可谓知其要矣
　　托里温经汤【出卫生寳鉴】　治寒覆皮肤郁遏经络不得伸热伏荣中聚而赤肿痛不可忍恶寒发热或相引肢体疼痛
　　麻黄【去节二钱半】东防风【去芦三钱】新升麻【四钱】葛根【三钱】吴白芷【二钱】当归【二钱】淛术【一钱】人参【一钱】炙甘草　白芍药【各一钱半】
　　右剉如麻豆大毎服秤一两水三盏先将麻黄令沸掠去沫再下余药同煎至一盏去滓大温服卧于暖处以绵衣覆之得汗而散
　　舍时从证【出卫生寳鉴】　至元壬午有人王伯禄年五十有七右臂肿盛上至肩下至手指色变皮肤凉六脉沉细而微脉证俱寒请医孙彦和视之曰此乃附骨痈开发已迟以燔啓之脓清稀觧待日肘再开之加吃逆不絶彦和与丁香柿蒂汤两服稍变缓待日吃逆尤甚白痢脐腹冷痛腹满饮食减少时发昏愦于左乳下黒荩处炙二七壮又处干姜附子木香沉香茴香羌活类药防咀一两半欲与服或者曰诸痛疮皆属心火又当盛暑之时用干姜附子可乎予应之曰理所当然不得不然经曰脉细皮寒防痢前后饮食不入此谓五虚况吃逆者谓中虚寒极也诸肿疮皆属心火是定理也此证内外相反须当舍时从证非大方辛热之剂急治之则不能愈也遂用之诸证悉去饮食进疮势温脓色正彦和又与五香汤数服月余平复噫守常者众人之见知变者贤人之事知常而不知变因细事而取败者多矣况医乎守常知变岂可同日而语哉
　　托里温中汤【出卫生寳鉴】　治疮为寒变而内防者脓出清解皮肤凉心下痞满肠鸣切痛大便微溏食则呕气短促吃逆不絶不得安卧时发昏愦
　　羌活【三钱】黒附子【四钱去皮脐炮】干姜【炮三钱】益智仁【一钱】炙甘草【二钱】丁香【一钱】沉香【一钱】木香【一钱半】茴香【一钱】陈皮
　　内经曰寒滛于内治以辛温佐以苦温以附子干姜大辛热温中外发阳气自里之表以为君羌活苦辛温透闗节炙甘草温补脾胃行经络通血脉胃寒则呕吐吃逆不下食益智仁丁香沉香大辛热以散寒为佐疮气内攻气聚而为满木香丁香茴香陈皮苦辛温治痞散满为使也右防咀都作二服水五盏生姜五片煎至一盏去滓温服无时忌一切冷物
　　治烂疮【出本草】
　　以梓树嫩叶捣傅之
　　连翘散坚汤【出试効方】　治耳不至缺盆或至肩上生疮坚硬如石动之无根名曰马刀从手足少阳经中来也或生两脇或已脓作疮未破皆治之
　　柴胡【一两二钱】连翘【五钱】归尾【五钱酒制】芍药【五钱】土根【一两酒炒】甘草【三钱炙】草龙胆【二两酒制四次】生黄芩【五钱】苍术【二钱】黄芩【七钱酒炒二次】黄连【三钱酒炒二次】广茂【五钱】京三棱【细剉五钱同广茂酒制一次微炒干】
　　右见秤另一半炼蜜为丸如菉豆大每服一百丸或百五十丸各秤和匀每服五钱水一盏八分浸半日煎至一盏去滓卧热服头脚髙去枕而卧毎口作十次咽留一口送下丸子药服卑卧如常亦缓治之
　　柴胡连翘汤　治男子妇人马刁疮
　　柴胡【五钱】黍粘子【二钱】中桂【三分】连翘【五钱】瞿麦穗【六钱】甘草【三钱炙】生地黄【三钱】归尾【一钱五分】黄蘗【三钱酒制】知母【五钱酒制】黄芩【五钱炒】
　　右件防咀如麻豆大毎服秤五钱或三钱水二大盏煎至一盏去滓稍热服食后时时服之
　　消毒汤　治马刀疮
　　柴胡【二钱】连翘【三钱】归尾【一钱】红花【少许】甘草【一钱】生黄芩【二钱】黄连【五分】蒌根【一钱半】黍粘子【五分炒】黄耆【一钱半】
　　右件毎服秤五钱水二大盏煎至一盏去滓稍热服食后忌酒湿麺
　　连翘防风汤　治皮痒腋下疮背上疮耳聋耳鸣麻黄【一钱】桂枝【二分】草豆防仁【一钱】归尾【七分】红花【少许】羌活【一钱】防风【一钱】柴胡【一钱】升麻【五分】连翘【半分】桔梗【五分】甘草【五分】生地黄【五分】酒黄芩【二钱】苍术【一钱】
　　右件剉如麻豆大都作一服水二大盏煎至一盏去滓稍热服之
　　治蟮巩头疮
　　用硝碾为末填于蛤殻内覆在疮上再用生干麺封于外麺干自落疮愈
　　黄耆乳香汤　治诸疮疼痛或疮口脓水不尽去麻黄没药乳香
　　黄耆【一两生】陈皮　麻黄　甘草　芍药　当归人参　没药　乳香　米殻【各等分】
　　右为末如脓水不干姜枣煎服
　　搽疮药
　　小草乌【小指靣块挫极碎】
　　右以腊月猪膏入少许轻粉量用搽末疮上
　　丹膏　治一切疮疖
　　虢丹【五两】巴豆【十粒】麻黄【二两】方竹　桞条【各五莭】
　　右件油焦下竹桞巴黄四味煎黒色却入虢丹打匀黒为度令冷
　　乳香丸　治诸般恶疮疖
　　乳香【五钱】穿山甲【五钱】木鳖子【七钱】当归【五钱】猪牙皂角【七钱】
　　右除乳香外松枝火烧存性为细末炼蜜为丸如弹子大毎服一丸于食前酒化下
　　替鍼丸　治诸疮脓水已成即当针开决出陈臭恶瘀则其治也若其恶瘀不出欲针石须当开发用此药以射出其脓也
　　雄雀粪【直者二十一枚】陈壊米末【一钱】硇砂【五分】
　　右为细末粳米粥丸如粳米様毎用一丸粘在疮头上以膏贴之一方有没药少许
　　内补散
　　黄耆　麦门冬【去心】川芎　当归　茯苓【去皮】人参五味子【各一两】逺志【去心】甘草【炙】桂心【各五钱】
　　右防咀毎五钱水一盏半姜三片枣三枚煎八分温服无时
　　通神乳香膏
　　乳香　没药　血蝎　蜡　黄丹　木鳖子【二两】腻粉【三分】乌鱼骨【二两】不灰木【四两】五灵脂【二两】海桐皮【二两】沥青【四两】麝【二钱】油【八两熬用】　熬法皆同
　　一切气漏麝香丸　【右秘方无巴豆用蝎止痛破积血生肌肉及血不止】
　　麝香【一钱】乳香【一两】巴豆【十四个去皮出油】
　　右枣肉同丸任疮上
　　桞木膏　治诸疮瘥后疮瘢努肉未消瘰疬风等疾冝贴此
　　桞木皮【五斤】楸叶【五斤】木通【一斤】枳殻【一斤】皂荚【一斤】木香【三两】
　　右件药细剉以水八斗煮取汁一斗去滓移于水锅子中下木香煎至七升去滓又移于小锅中以慢火煎搅勿住手炼如饧撚成丸即住以油帛裹收之毎日涂于帛上贴之取平复为度
　　神効饼子【出朱氏集騐方】　治一切毒疮
　　山茨　五倍子　草乌【烧存性】木鳖子【各五钱】虢丹【三钱】
　　右为细末先用鸡子作餠热傅疮上冷取出傅药其上数日间疮干连皮脱去疮干即用麻油调徳安寺有僧靣上生徧防死一用即安
　　凡诸发即痈疽瘰疬膁疮汤荡火烧等疾或有别作一种秽臭气息不堪闻者最是恶症或已未破或小大皆当作急以治之可用忍冬藤一掘擂细用无灰酒滤汁服之以滓傅疮之四围用云母膏别研亦可煎开大口以防其药之上俟其疮脓出便以猪蹄汤等十分净洗久洗为妙三时辰不妨次用后药以熏之【出澹疗方】
　　好真降香末　枫香末
　　右二味于铫中搅溶丸如弹子大却取香炉一枚衣炉口造纸烟筒一个如烧龙涎香様慢火之谨以烟筒口熏疮上不拘丸数稍倦暂止然后更熏未出脓者即出已出脓者即干直俟生肌合口然后止向后有赤肿脚处又再熏大槩欲辟去秽气也
　　平血饮【出澹寮方】　治遍身生疮脓血肿胀极痛且痒干葛　白芍药【鬼面真全南者】升麻　甘草【各等分】
　　右防咀毎服四钱重用白水煎服不拘时如对证及药材得真则功在和气饮之上
　　魏白虎疮药方　内经云诸痛痒疮皆属于心心受风热则血脉凝滞而成疮风多热少即痒热多风少即痛风热相半即痒痛皆因大病后风热毒不曽宣利畜于血脉遍身生恶疮两腿尤甚或攻刺疼痛或晩增寒作脓水每盖即疼热痛即疼痛宜服此【出信适用方】乌蛇【一条大者细尾小者去头尾三寸断用好酒浸三宿去刺与骨皮取好净肉】参【去芦头】苦参【去木取皮】地骨皮【去木净洗】甘草【细剉】白蒺藜【炒以新砖二口磨去刺】防风【去芦】白僵蚕【炒断丝】干蝎　川乌【已上各五钱】草乌【半斤肉白者以黒豆一升水煑令草乌都黒惟心中一防白为度切焙一两】黒牵牛【半生半炒以二两取一两末】枳殻【去穣炒一两】
　　右件一十三味为细末炼蜜搜成剂入石臼中捣百十下丸如梧桐子大毎服二十至三十丸温酒吞下不拘时日进三服以利则减不利则加服
　　四生散【出澹寮方】　治上攻下注耳鸣目痒鼻赤齿浮或作口疮下注隂湿四肢燥痒遍体生疮及妇人血风疮白附子　沙苑　蒺藜　黄耆　羌活【各等分】
　　右为细末用猪腰一枚切开去筋膜入药少许于内湿纸裹炮熟再入药三钱浸酒调药并腰子嚼吃令盏底净尽三五服后或热用盐酒调亦可或腰子一分两次用羊腰猪腰皆可雄猪羊者为妙
　　木香防榔散【出鲍氏方】　治一切疮痏湿烂久不治者脚气湿疮尤効
　　黄连【五钱去】蔴油　艾叶　木香　梹榔【各末一钱五分和上药添油成膏】
　　右茶叶煎汤洗疮净帛拭干上药畧厚傅纸花覆之二三次即可
　　又方【出鲍氏方】
　　黄连【三分】宻陀僧　轻粉【少许】
　　右为末麻油调
