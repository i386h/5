<!-- { "loadSidebar": true } -->
　　治皂荚水并恶水入疮口内热痛不止【出本草】
　　以皂荚子烧存性一分沙糖半两先细研皂荚子令细续入沙糖匀和如膏贴于疮上
　　治疮中水【出本草】
　　用胡粉炭白等分脂和涂孔上水即止
　　治惊疮血涌出【出本草】
　　取妇月经衣炙热熨之
　　治蝼蛄疮【出儒门事亲】
　　千年石灰　茜根烧灰
　　右同为细末用小油调鸡翎涂
　　治诸疮黄水出
　　用糖子皮捣末傅之
　　治诸疮触犯毒露及毒水觉疮顽不痒痛当中风水所为身心反张似角了者
　　用盐豉和麺作椀子盖疮上作大艾炷炙一百壮令抽恶水数升举身觉痒疮处知痛瘥也
　　治诸疮瘘及疬风
　　用鳗鲡鱼常食之甚验鳗鲡鱼有五色纹者最佳
　　治诸疮中毒
　　用羊屎烧烟熏之
　　荆芥丸　治身上一切疮
　　右以地黄自然汁成膏和荆芥末丸如梧桐子大毎三五十丸茶酒任下
　　又方
　　用巴豆三四十粒蔴油半盏煎干巴豆黒去之不用以油调硫黄轻粉涂之擦令热为佳












　　普济方卷二百七十二
<子部,医家类,普济方>
　　钦定四库全书
　　普济方卷二百七十三　明　周王朱橚　撰诸疮肿门
　　诸疔疮【附论】
　　夫禀形之类湏存摄养将息失度百病萌生故四时代谢隂阳递兴此二气更相击怒当是时也必有暴气夫暴气者毎嵗之中必有卒然大风大雾大寒大热若不及避人或遇之此皆入人四体顿拆皮肤流注经脉遂使腠理壅隔荣衞澁滞隂阳之气不得宣泄变成痈疽疔毒恶疮诸肿至于疔肿若不预治人死不逮及至着急乃欲求方其人已入木矣所以养生之士湏早识此方凡是疮痍无所逃矣○凡疗疔肿皆刺中心至痛又针四邉十余下令血出去血敷药药气得入针孔中住若不逹疮内疗不得力○又其肿好着中頬邉舌上晃赤黒如珠子碜痛应心是也是秋冬寒毒久结皮中变作此疾不即疗之日夜根长流入诸脉数道如箭入身捉人不得动揺若不慎口味房室死不旋踵○一曰麻子疔其状肉上起头大如黍米色稍黒靣邉微赤多痒忌食麻子及衣布并入麻油中行○二曰石疔其状皮肉相连色乌黒如黒豆甚硬刺之不入肉内隂阳微疼忌瓦砾砖石之属○三曰雄疔其状疱黒头黡四畔仰疮疱浆起有水出色黄大如钱孔形髙忌房事○四曰雌疔其状疮头稍黄向里压亦似灸疮四畔疱浆起心凹色赤大如钱孔忌房事○五曰火疔其状如汤火烧灼疮黒压四邉有疱浆起如赤粟米忌火灼烁○六曰烂疔其状色稍黒有白瘢疮中溃溃则有脓水流出疮形大小如匙靣忌沸热食烂臭物○七曰三十六疔其状头黒浮起形如黒豆四畔起大赤色今日生一明日二后日三乃至十若满三十六药所不能治如未满三十六者可治俗名黒疱忌嗔怒蓄积愁恨○八曰蛇眼疔其状疮头黒皮上浮生形如小豆状似蛇眼大体硬忌恶眼防并嫉妬人见之及毒药○九曰塩肤疔其大如匙靣四畔皆赤有黒粟粒起忌食醎物○十曰水洗疔其状大如钱形或如钱孔大疮头白里黒黡汁出中硬忌饮浆水水洗渡河○十一曰刀防疔其状疮濶狭如薤叶长大一寸左侧肉黒如烧灼忌刺及刀防切割针刃所伤可以药治○十二曰浮沤疔其状疮体曲圆少许不合长而狭如薤叶大肉黄外黒黒处刺不痛肉黄处刺之则痛○十三曰牛拘疔其状肉疱起搯不破○十四曰红丝疔其状如红线初起手足渐渐沿长入腹即死此疔治法最易但于明处仔细寻其红丝以针挑防着小艾炷灸一壮无事○十四种疮初起必先痒后痛先寒后热热定则寒多四肢沉重头痛心惊眼花若大重者则呕逆呕逆者难治其麻子疔一种始末为痒所録忌者不得犯触犯触者难疗其浮沤疔牛拘疔両种无所禁忌纵不疗亦不能杀人其状寒热与诸疔同皆以此方疗之若不失欲和犯触之状但脊强疮痛极甚不可忍者是也○夫疔疮者以其疮形如疔盖之状者是也气客于经络五臓内蕴毒热初生一头凹肿痛青黄赤黒无复定色便令烦燥闷乱或憎寒头痛呕吐心逆以针刺疮不痛无血是其候也其候本因甘肥过度不慎房酒以邪毒蓄结遂生疔疮内经曰膏粱之实足生疔疮此之谓也其治之法急于艾炷灸之若不觉痛者针疔四邉皆令血出以靣疮铤子从针孔絍之上用膏药贴之仍服五香连翘汤漏芦汤等踈下之为効若或针之不痛无血者以烧猛火鐡针通赤于疮上烙之令如焦炭取痛为効亦絍前铤子用膏药贴之经一二日脓溃根出服托里汤散依常疗之以取平复若针不痛其人眼黒或见火光者不可治也此邪毒之气入臓腑故也养生方云人汗入食肉食之则生疔疮不可不慎也○疔肿者由风邪毒气入于防肉所生也凡有十种一者疮头乌而强凹二者疮头白而根实三者疮头加豆垽色四者疮似葩红色五者疮头内有黒脉六者疮头赤红而浮虚七者疮头葩而黄八者疮头全薄九者疮头如茱萸十者疮头如石榴子亦有初如风搔破青黄汁出里有赤黒脉而小肿而有全不令人知忽衣触手摸着则痛若故取便不处亦有肉突起如鱼眼之状赤黒惨痛彻骨九结皆变至烂疮疮下深孔如大针穿之状疔疮含蓄毒气突出両寸痛痒异常一二日间害人甚速是尤在痈疽之上也内经以白疔发于右鼻赤疔发于舌根黄疔发于口唇黒疔发于耳前青疔发于目下盖取五色之应五臓各有所属部位而已然后肩或腰或足发无定处在手足头靣骨节间者最忌大抵疮头黒破如钉四畔帯赤如火盘根突起随变焦黒未防肿大而光转为湿烂孔透肌如大针穿之状外怔心惊头痛拘急恶寒四肢痛强或寒热交作頬舌间赤黒防防如珠若毒入腹心则烦闷呕逆恍惚痴眠其毙可立待也治法以调心气为上盖疔疮蓄毒壅结于心如茯苓茯神逺志益智莲子石菖蒲之类佐以川芎当归皆舒豁心经之剂也心气清毒自消散外所傅者用销蚀恶肉軰胆矾緑矾铅霜斑猫等类以饼药调和而笔傅之烂其肉而后剪随傅随烂次第剪平却以生发蛇皮土蜂窠皂荚刺各烧留性白芨减半并为细末以平疮口或销蚀恶肉軰傅之则疼则以排脓内补散多用酒调以酔之又有一种疮头黒深形如鱼剂破之黄水渗出四畔浮浆是曰鱼剂疔疮其毒尤甚通前治法即痈疽方中万疾觧毒丸以清心行血汤使服之以井花水磨傅之实为妙药
　　诸疮莫急于疔疮有鱼眼疔多发于足非在手不能治也大凡治疔疮先以搜头针当刺之直至患者不知痛处引针而出血随其流则以蟾酥追毒丹纳之针孔中仍以纸燃送下使近痛处其上封以乳香膏四旁肿处傅以乌龙膏或赤晕傅以觧毒散三両日疮溃防去仍覆以乳香膏脓尽生肌并如治痈之法治鱼眼疔之法先以针刺之不痛则疮根已走矣用疗漏疮之法以榆皮随俞冗所徃探之榆皮之所不及处之则针破引榆皮枝而出再自针究寻若针破出病人知痛血出则是活肌肉矣即于针疮纳蟾酥丹覆以乳香膏于正疮上针孔中纳蟾酥丹三两粒仍覆以乳香膏则其疔疮之根即回元所溃而愈○有丝疮症乃疔疮之类医若不知无治法害人最速其疮生手足间有泡其中或紫墨色即有一条红丝迤向上而生若至心腹则使昏乱不救其丝或有生両条三条者治法以针横截红丝所至之处刺之止使血出以膏傅之更不发动即愈矣此症得于喜怒不节血气逆行而生【内翰洪舜俞以恶疮生上久不治稽名内疳疮初如莲花痔根小儿下垂灰火治法以勾刀决防其根烧鉄噐内七八分赤烙之以止血次以雄黄轻粉粉霜香白芷白敛为散傅其上令病人侧卧以槐枝作枕以支具身间毋便口合一两个时许疮瘢定令病者自便治口得脓便渐治之愈若此证息不治即四邉侧渐成肌法用槐枝枕枝起病者牙勿使得合以小防去令尽即撒生肌散止仍用乳香膏防之自非饮时且令病人侧卧支其牙頬毋使口合则津液不冲动疮药三日后肌肉渐生可病人自便旡所碍矣洪内翰云此证庸医家不识则旡治法以至不救良可惜也此证得之薄劳气血所致】
　　方
　　苍耳膏
　　苍耳子【二合】荆芥子【二合】葵子【二合】黄蜡【十两】木香　白狗粪　石长生　当归　藁本　参　丁香　黄芩　干马齿　雄黄【细研末】虾蟆灰　乳香【研一两】
　　右细剉以猪脂三斤煎二三十沸滤去滓次下乳香蜡又煎三两沸冷入雄黄虾蟆灰搅匀以瓦噐盛宻封使涂于故帛上日三度换之
　　千金托里散　治一切疮肿发背疔疮
　　黄耆【一两半】厚朴【二两】川芎【一两】防风　桔梗【各二两】白芷【一两】连翘【二两】芍药　官桂　甘草　人参【各一両】木香没药【各三钱】乳香【二钱】当归【五钱】
　　右为细末毎服三钱酒一大盏约煎三两沸和滓温服
　　诸疔疮方
　　生发【拔一丸如鸡子大摊在一尺绯绢上】雄黄【一豆许】皂荚刺【二十一针】赤小豆【二十一粒】
　　右麄末撒放发上卷熟绯绢作一团外用髪防十字防定熨斗内烈火烧帯性为末入地骨皮末焙之作两服空心酒下
　　治疔疮
　　黄连　羗活　白僵蚕　青皮　独脚菜　防风赤芍药　独活　蝉蜕　细辛　甘草【各等分】
　　右防咀毎服五钱先将一服入泽兰叶少许姜十钱重同擂烂热酒和服然后用酒水各半盏姜三片煎服病势退减后再加大黄少许煎服畧下一两汤去余毒更用白梅苍耳子研烂贴疮上防去根脚一方无独脚菜
　　返魂丹　治十三种疔疮
　　朱砂　胆矾【各一两半】血竭　铜緑　蜗牛【各一两生用】雄黄　白矾【各二两枯】轻粉　没药　蟾酥【各五分】麝香【少许】
　　右为末和捣蜗牛蟾酥极烂和药时旋入药内为丸如鸡头子大毎服一丸令病人先嚼葱白三寸吐在手心内将药丸裹于葱白内用热酒一盏呑下如重车行五里许有汗出即瘥如不能嚼葱烂令研裹药下【曾有一僧货此药极有効予合救人累効真妙方也】
　　破棺丹　治疔黄走彻不止
　　甘草　京三棱【各三两】山栀子　牵牛【各二两】地黄连翘　银花　牡蛎　赤芍　当归【各二两】加大黄【三两半】
　　右为细末炼蜜为丸如弹子大毎服一丸用童子小便化服之食前忌酒生硬物
　　紫金膏　治疔疮
　　龙脑　轻粉　胆矾【各二钱】没药【四钱】乳香【三钱】巴豆荜麻仁【研】黄丹　石灰　荞麦【淋】麝【少许】
　　右为细末熬五七次灰水与荜麻子仁熬再与金膏药
　　内托连翘散　疔疮出时皮色不变及不疼痛按揺不动身发寒热便是此疮有水鱼晴疔紫砚疔诸般疔疮如疮黄上用针刺仍服内托散自然消散
　　连翘【一两】甘草【一两半】大黄【七钱】薄荷【七钱】黄芩【半两】朴硝【二两】白芷　赤芍　生地【各一两】黄栀【七钱】
　　右为粗末毎服一两水一碗灯心竹叶煎七分如其人喘加人参少许大病只三四服如服了心烦呕用不二散佳
　　不二散
　　以细甘草半两豆粉一两分作二服酸虀水下
　　神効囘疔膏　治诸般疔疮恶疮瘤痔
　　桑柴　　桞柴　谷杆草　施风草　荞麦稍【各一斤】鸡粪　石灰【各四两五钱】
