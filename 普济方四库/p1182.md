<!-- { "loadSidebar": true } -->
　　右除石灰外俱烧灰用滚水淋汁一二碗熬至半盏用锅底煤相调成膏如疮不破将疮拨破搽之不过三度痊疴如药忌妇人鸡犬见之并忌诸般恶物
　　圣力散　治诸疔疮肿
　　草乌头　白芨　白敛　木鳖子　金毛狗脊地龙【各二钱半】麝　黄丹【少】
　　右研为末用针到生肉痛者用药黄水出为度
　　夺命丹　治疔疮发恶心及诸恶疮
　　蟾酥【半钱】朱砂【三钱】轻粉【半分】白矾【一钱】寒水石【一钱】铜録【一钱】麝　海羊【二十个令研即蜗牛也】
　　右为细末将海羊令研为泥就药一处丸如菉豆大如丸不就加好酒成之病轻者一丸二丸重者三丸未効再服服药法先将生葱白嚼一大口极烂置手心丸药合以热酒送下卧汗出为愈
　　立马囘疔丹　治疔疮走彻不止
　　金脚信　蟾酥　血竭　朱砂　轻粉【各半钱】龙脑麝【一分】没药【半钱】
　　右为细末生草乌头汁为锭如麦子长大用时将疮头刺破将药一锭放疮内第二日疮肿为効
　　走马赴筵丹　治疔疮
　　没药　乳香　硼砂　硇砂　雄黄　轻粉【各三钱】片脑【一分】麝【少许】
　　右为细末蟾酥汁为丸如黄米大毎服一丸用酒送下
　　夺命返魂散　治一切疔疮发寒热昏闷不语不思饮食并治之
　　大黄　连翘　山栀子【各二钱半】巴豆　杏仁　加牵牛头末　人言【五钱用大蒜五个去心填入人言同焼过性为末】苦丁香【一钱】
　　右为细末毎服重者一钱轻者半钱用新汲水调下见効如病重无脉吃下药一顿饭时吐了药医不得
　　治疔疮
　　蟾酥【半钱】朱砂【三钱】轻粉【半钱】血蝎【一钱】蜗牛儿【一十八个放二三宿如米黄色研】枯矾【二钱】铜録【一钱】花蘂石【五钱】
　　右为细末蜗牛令研为泥同药丸如不就加清酒和丸如菉豆大毎服一丸生葱三五茎嚼入药内热酒送下如行五里汗出为效用青金散涂之勿食冷水
　　青金散
　　寒水石【二钱】枯矾　铜緑　轻粉　人中臼【各二钱炒】麝蟾酥
　　右为细末不以多少先用竹针刺破四邉贴药其疔疮自破立効
　　走马赴筵丹
　　金信　雄黄　巴豆　轻粉　朱砂　百草霜【各二钱】片脑【少许】麝【少许】
　　右为细末蟾酥为丸芥子大毎服一二丸入消毒丸三四丸冷水送下六月中伏修合忌鸡犬妇人见之
　　消毒丸
　　白丁香【二钱】黄丹【一钱】巴豆【一钱】
　　右为细末水打麺糊为丸如萝白子大毎三四丸入赴筵丹二三丸冷水送下
　　飞龙夺命丹
　　天南星　半夏　巴豆【去皮心各一钱】硇砂　信　黄丹乳香　班猫【十六个去翅足】麝【少】
　　右为细末用五月五日蟾酥和合为丸如黄米粒大毎服三五丸或七丸或九丸随人虚实加减以无灰酒送下疮在上者食后在下者食前服加疮大者加丸服药后忌热食热汤冷水一二时辰其疮并不犯刀后疔自出旡事忌油腻荤腥麺五日服药后觉疮痛皮肤红是药之効也如患者昏溃牙関者斡开口灌可治服药后饮凉酒数口药疾行也
　　丁香散　治疔肿等疮
　　丁香【七枚】绯帛　曲头棘刺　腊月大豆黄【各一两】母猪屎【八分】塩【一分】乱发【一团】苍耳子【五钱】
　　右将七味以绯帛裹于熨斗内火焼令研为散毎服二钱空心酒下盖取汗若旡汗任饮酒以汗为度
　　夺命丹　治疔疮毒气向里邪气入内水食不下并皆治之兼治痈疽大有神効
　　朱砂　胆矾　真血蝎　铜録【各一钱】枯白矾【二钱】防黄【三钱】蟾酥　轻粉【各半钱】
　　右为细末麺糊丸如桐子大毎服一丸先用葱白三寸令病人自嚼碎连药热酒送下睡如重车行五里之久汗出或发热一阵即愈或利为度如病人不能嚼葱擂碎葱白裹药如前吞服如不省人事斡开口灌之病在上食后服病在下食前服一方用蜗牛一钱生用与蟾酥同捣入
　　囘疮蟾酥定子【出疮科精要】　治疔疮毒气攻心欲死以针刺其疮向心行处但觉痛有血气下定子若累次止心则近皆不痛无血者急针百防穴痛有血者下定子若无血以亲人热血代之犹活三四况疮初发如何治之无不効大抵疔疮生于四肢及胷背头顶骨节间惟胷背头顶最急初生痛痒不常中防如丁盖撼之有根状热恶心是也
　　天南星　欵冬花　巴豆仁　黄丹【各一钱】独活【半钱】白信【一钱】斑猫【去头足十个】
　　右为极细末用新蟾酥和药如黍米大燃作定子毎遇疔疮先以针刺其疮有不知痛者有血出者下定子如觉痛不湏再用若更不知痛再所疮行处迎夺刺之至有血知痛即止其元疮亦觉疼痛以膏药傅之脓出自瘥用定子法度以银作细筒子一个约长三寸随针下至疮痛处后以银丝于筒内推至痛处
　　天丁散【出疮科精要】专治一切疔疮及恶疮初生以药涂之急服托里内消
　　雄黄【一两】香白芷【二钱】牡丹花蘂【二钱】牛蒡根【采去皮】天丁【名皂角刺】苍耳菜　大力子【各半两】
　　右五月五日受气修合为细末毎用好醋涂纸封之疔疮上有黒甲者必湏胡桃油浸次涂之自可
　　赤芍药散【出济生防萃方】専治一切疔疮痈疽初觉憎寒疼痛金银花　赤芍药【各半两】大黄【七钱半】枳实【三钱】栝蒌【大者一个】当归　甘草【各三钱】
　　右为末水酒各半盏煎至一大盏去滓温服不计时
　　地骨皮散【出圣济总録】专治疔肿
　　地骨皮【半两】小麦　麻子【各十粒焼灰】绯帛　曲头棘刺半夏【炒】乱发【一团如鸡子大焼灰】
　　右研和匀令毎服二钱空心温酒调下至暁再服
　　苍耳散【出圣济总録】凡疔肿涂傅诸药后如犯触者
　　苍耳子【二七粒】露蜂房【一两】棘刺【二七】绯帛【方五寸】乱发青蒿【二七茎】丹砂【一分研别入】
　　右将六味剉碎于熨斗内焼灰细研为散入丹砂末和匀毎服二钱空心温酒调下日暁再服
　　保生锭子【一名防毒膏出神効方】専治疔疮背疽瘰疬一切恶疮金脚信【二钱】雄黄【三钱】轻粉　硇砂【三钱】麝【一钱半】巴豆【四十九个另研文武泡用尤妙】
　　右为细末用黄蜡五钱镕开将药和成锭子冷水浸一时取出旋丸揑作饼子如钱眼大将疮顶拨开毎用防一饼次用神圣膏药后服十五味千金托里散若疮气入腹危者服破棺丹上方加蟾酥不用蜡止为末尤妙
　　破棺丹【出济生防萃方】此即调胃承气汤炼蜜丸是也
　　山栀子　牵牛末　大黄【各一两】甘草　京三棱【泡各七钱】
　　右炼蜜丸如弹子大酒化服之忌冷水
　　透骨散　治一切疔肿恶疮其効不可尽述
　　蟾酥【半钱】八角儿【五个去殻】硇砂　轻粉　麝【少许】巴豆【一钱去皮】
　　右先将巴豆研如泥次下余药同研极细以油纸裹定如有疮并诸般恶用针微拨破贴药少许其疮自消散如不散者亦追疮毒即得溃塌又如成脓无头痈疽肿微拨破用药二次便得自破凡疗恶疮可用
　　牛黄丹【一名枸杞散出鲍氏方】专治十三种疔
　　乱发【鸡子大】牛黄【梧子大】反钓棘【二十七枚】赤小豆【七粒】绯帛【方一尺】地骨皮【二两末】
　　右枸杞其药盖有四名春名天精夏名枸杞秋名却老冬名地骨春三月上建日采根凡四时初逄建日取叶枝子根等四味并曝干若得五月五日午时共和尤为良美如不得依法采者但一种亦得用绯缯一片以褁药约取一匝为限乱发牛黄反钓棘针末赤小豆末先扵绯上薄布乱发以牛黄末等药布上防曝即卷绯缯作用头发作防十字缚之熨斗火令沸后间即捣取末再取枸杞四味共和合捣极细即用绢筛取二匕和合前一匕共为三匕令相得入分为二分早朝空心用温酒服一分毎日二为之也
　　齐州荣姥方【出千金方】大凡是疔肿皆用治之
　　牡砺【九两】钟乳　枸杞根皮【各二两】白姜石【一斤软】白英石【一两】桔梗【一两半】
　　右各捣筛合和令调先取伏龙肝九升为末先清酒一斗二升搅令浑澄清取二升和药捻作饼子大六分厚二分其浊滓仍置盆中布饼子于笼上以一幅纸籍盆上以泥酒气蒸之仍数搅令气散发经半日药饼子干乃内瓦堈中毎一重纸一重药遍布勿令相着以泥宻封三七日干以纸袋贮干处缝之用法针刺疮中心深至疮根并刺四畔令血出以刀刮取药如大豆许内疮中病重日夜三四度轻者一二度重者二日根烂出轻者半日一日烂出当看疮浮起是根出之候若根出以烂者勿停药仍着之药甚安稳令生肌易其病在口咽及胷中者必外有种异相也寒热不快疑是此病或清水和药如二杏仁许服之日夜三四服自然消烂或以物剔吐根出即瘥若根当防精神自觉醒悟合药以五月五日为上时七月七日次之九月九日腊月腊日皆可若急湏药他日亦得要之不及良日也修合湏清净处焼香毋令孝子不具足人产妇六畜鸡犬等见之凡有此病忌房室猪牛鸡鱼生韮葱蒜胡荽酒醋麺等若犯触诸忌而发动者取枸杞汤和药服并如后方二方以后方最是真本
　　赵姥方
　　姜石【二十五两】牡蛎【十两】茯苓【三两】枸杞皮【四两】
　　右四味各筛合和先取新枸杞各皮切六升水一斗半煎取五升去滓内狗屎【崔氏二尿】二升搅令调澄取清和煎药热捣作饼子隂干病者以两刃针当头直刺疮痛彻出刮取药末着急内疮孔中勿令歇气并遍封疮头上即胀起针挑根即出重者半日已上或已消烂挑根不出亦自瘥其病在内者外当有肿相应并皆恶寒发热疑有疮者以水半盏取药如桐子大五枚和服之日夜三服自消若根出服药一日以鸡羽剔吐即随吐若不出根亦自消烂在外者亦日夜三度傅药根出常傅勿住即生肉易瘥若犯诸忌而发者取枸杞汁一盏服之日二三服并单饮枸杞汁弥佳又以枸杞汁搅白狗屎取汁服之更良合讫即用不待干所言白狗屎是狗食骨其屎色如石灰故直言白狗屎也如预造取五月五日七月七日腊月腊日者尤良神騐或有人忽喉中痛乍寒乍热者即是其病当急以药疗之无故而痛恶寒发热者亦是此病但依前服之立瘥前后二方同一法亦主痈疽
　　取疔疮药【出千金方】治一切疔肿悬痈
　　用苍耳茎根苗但取一束焼为灰醋泔蓝靛和如泥先以针刺疮口上四邉数下令血出度药气可以入针孔中即出血傅药干即易之不过数度即防根出其内消已结脓破溃者再不用针刺即以药涂之余以忽口角上疔肿造甘子振家毋为帖药经十日不瘥余以此药涂之得愈常以此药救人无有不瘥者故特以传后嗣疔肿方殆有千首皆不及此虽齐州荣姥方亦不能胜此勿造次更易也
　　又方【出千金方】
　　用苍耳草又名半负来草只用根红软者擂烂无灰白酒调匀服次用塩梅肉研烂以猪胆汁和涂疮顶上其毒即散又先用好京墨姜汁研烂用姜片蘸墨涂四围肿热处即効一方止用苍耳子根叶童子小便绞取汁令服一升日三或焼灰和腊月猪脂傅一方苗汁饮之滓傅一方或子或叶或根研烂米醋脚调涂肿立散如已去肉疔了再傅仍研汁服以瘥为度
　　治疔疮
