<!-- { "loadSidebar": true } -->
　　用筀竹筒一个刮去竹青要见竹黄为度两头留节只于一头节上鑚一窍如菉豆大却将菉豆入于筒内令满旧绵絮些小或用白纸塞其窍用砖一块系防竹筒上又用长防一条帯坠于寺观侧坑内半年或三月愈久为好却取竹筒洗浄破其竹筒取出豆于长流水洗一日取起候水干研丸如丁香相似约四分长再隂干收起如有疔疮用针于疮畔鑚一两窍将药疔揷入窍内其疔毒自溃而出随症去毒药
　　疔肿方【出夲草】
　　以荆芥一名假苏为末和醋傅一方切以水五升煑取二升冷分二服亦辟邪毒气
　　治疔疮肿甚者【出圣惠方】
　　用附子末醋和涂之干即再涂
　　治疔肿方【出本草】
　　以班猫一枚捻破针划疮上作十字封之根乃出
　　连翘散
　　连翘　当归尾　羗活　独活　防风　赤芍赤小豆【各五钱】大黄【二钱】木香　菇荑　茨菇　薄荷红内消　杜白芷　升麻　甘草　忍冬草【各三四钱不拘】若潮不退加黄芩　栀子仁【各三钱】朴硝【四钱】
　　右为末酒调服不拘时薄荷汤亦可喘加人参大病三四服愈如頬呕甘草五钱豆粉一两为末酸虀水下如割疮去了疔子止血用毛鉄甲为末傅
　　角疮口方【出危氏方】
　　霜梅【十个】大黄【五钱】
　　右为块子用石灰炒过去石灰入黄丹为末干掺疮上
　　滴滴金　治疔
　　硇砂　轻粉　人言　雄黄　朱砂【各一钱】麝香【少许】
　　右为细末疮头上针刺开贴药黄水出効
　　麝香丸　治疔疮又治诸气发背
　　木香【一分】胡椒　巴豆【二十四粒】全蝎【七个】麝【少许】
　　右为末泡蒸饼丸如菉豆大硃砂为衣温汤下量人虚实三丸七丸十丸服之
　　硇砂散【出宣明论】治一切疔疮
　　硇砂　雄黄　砒霜　天南星【各等分】麝香【少】
　　右研为细末用竹针开用药封黄水出疮已
　　疔疮锭子
　　苍耳　白芷　甘草　雄黄【各半钱】硇砂【一钱】
　　右研细末用活虾蟆挤出脑□和五味酥为锭子五月五日午时修合
　　白牙涂傅方【出圣济方】治疔疮毒
　　白牙【焼研】附子【为末】雄黄【研】半夏【半两】猪脂【四两】
　　右将四味研为末以猪脂调如糊先针刺疮头即涂傅日三五药贴之少时如病深取疔病浅即取出黒紫色血即愈
　　又方
　　用胡桃一个平开二片取出肉用口嚼碎却将肉安放半片殻内头上留一窍合在疮上即痊可
　　又方【出圣惠方】治恶肿疔疮及杂疮
　　先炙疮上三度以钟乳末六钱及醤粒研上湏臾防根尽出
　　又方【出圣惠方】
　　用益母草茎叶捣烂傅疮上又绞取汁五合服之即内消
　　又方【出圣惠方】
　　用竹箭杆刮取茹作炷就上炙之一七度
　　治疔根入腹方【出圣惠方】
　　取牡猪粪和水绞汁服一二合立瘥
　　又方【出圣惠方】
　　用鬼形如地多丛生粪堆上见日消黑者取焼灰以针刺疮四邉至疮际作孔内药孔中经宿疮发用镊防根出
　　治疔肿【出本草】
　　用独竹根细捣水调傅之
　　治疔肿出根【出本草】
　　以防蟱作膏涂之
　　飞龙夺命丹　治一切恶疔疮
　　硃砂　南星　半夏　黄丹　血蝎　乳香　没药　硼砂　硇砂【各二钱】人言【三钱】麝【少】巴豆【十二粒】班猫【十个】
　　右为细末蟾酥为丸如红豆大五分中一分加班猫二个人言少许捻成锭子如半粒小麦大毎一疮针破见血下锭子一粒饭粘白纸封防用药一丸噙在舌上觉麻冷水吞下忌热物片时重者随时服药不必尽剂一服特黄水流出为妙病原先痒后痛先寒后热如伤寒病忌房事并诸毒物鱼腥凡病人眼红见火光难治蟾酥干用化开为度
　　鐡粉散　专治冷疔疮经年不效用此药大妙
　　多年生鐡【三两炒】黄丹【半两】麝【少许】轻粉【半钱】松脂【一钱】道人头【防炒存性一两】硇砂【三钱半】雄黄【三钱】加蟾酥【不拘多少尤妙】
　　右将疮四围刺破以小油调药末置于疮内绯帛封之数日疔自出疮入腹呕逆者煎道人头浓汁饮之
　　五香汤　治疔肿破毒气
　　沉香　藿香　鸡舌香　青木香　薰陆香【各二两】射干【三两】升麻【四两】鳖甲【二具炙去黒皮】蓝实【五个】大黄　犀角【各二两】具齿【六枝炙】乌梅【一十四枚】
　　右以水九升煮取三升分为三服一方有枫香无薰陆香以水一斗五升煎至一斗淋浴肿毒处名五香膏
　　囘疮锭子　治疔疮大效
　　草乌头【一两】蟾酥【二合】巴豆【七个】麝【少许】
　　右为细末麺糊和就撚作锭如有恶疮透疔不痛无血者用针深刺到痛处有血出用此锭子絍之上用膏药贴之疔疮四畔絍之其疔二三日自然拔出此药最宜用此症大抵与伤寒颇类其中亦有可针防砂射出血出亦有久而败烂出脓其间变异百端不可不慎也
　　治疔疮
　　土蜂窝　穿山甲　茄根　海螺殻【各等分】
　　右研极细用腊猪脂调为膏毎用指头蘸药于疮磨之又蘸又磨待疮化黄水出尽即日痊神效
　　白石脂散　治紫靥疔疮不疼便肿腋下有根如鸡卵白石脂【焼】赤石脂【各半两】雄黄【一分】乳香【二钱】
　　日本国传治疔疮巴豆涂方
　　巴豆【十粒】半夏【一枚】附子【半枚】蜣蜋【一枚】
　　右各为末以人粪相和防疮大小作纸圏子围疮口以药泥疮上绢贴之一日三易
　　治疔肿疮毒方
　　川大黄【五钱】牵牛【二钱半】故纸【二钱半】大律【系牛蒡子二钱半】
　　右为末用好酒吃一铜钱一方用酒调服
　　又方
　　生大豆黄【三十二枚全者】绯头【三条如无用五寸绯代】乱髪【一鸡子许】
　　右以绯裹乱发牢纒于灰火上焼得黒烟欲尽即出之冷瓷噐中研如粉以酒空腹服之方寸平明至午时觉四体舒通觉疮经即瘥如未依前服之瘥止若犯之疮即出脓血未经犯六七日平贴忌如常服
　　又方　疗疔疮
　　蜂窝【七枚】直绯【手大】乱发【拳大】
　　右各焼为灰作末酒一小升和调服之瘥止未瘥再服之一方温水调下
　　夺命轻粉散　治疔疮不出疔
　　鐡渣【一两】轻粉【二钱】麝香【少许】
　　右研为细末毎疮用针开十字口将药放入疮内用醋调麺糊敷贴神効
　　青金散　治疔
　　黄栢　人言　黄丹
　　右为细末各等分针开破贴上黄水出立效
　　又方　旋肿
　　人言【一分】白矾　甘草【各三分】
　　右为细末疮围挑破敷药
　　治疔疮方
　　附子【去皮】巴豆【去皮】胡粉【各一两】
　　右为末用乌麻油调膏先以针于疮四邉血出即以药封之其四面亦以药盖勿令泄气其根自出
　　又方　治疔肿
　　石灰【三分】马齿菜【二分】
　　右以鸡子白和傅之一方二味等分末之夹破好肉然后内药于孔中即妙
　　犯疔疮方
　　上疮根烂再涂以瘥为度
　　大黄散【出圣济总録】治疔肿傅方
　　大黄【挫炒】秦芁　莉芦【去头】石硫黄　硇砂【各一两】
　　右将前三味罗为散与后二味研者和匀水调涂傅日三五次以瘥为度
　　治疔肿方
　　干姜　胡椒　龙骨　班猫　皂荚【各一两】
　　右筛为末以酒和封贴日一度更服后药
　　消毒散【出济生防萃方】治疔疮毒气入腹昏闷不食
　　丁香　乳香【各一钱】蝉殻　管仲　紫地丁【各半两】
　　右为细末温酒调下二钱
　　神仙金丸【出经騐良方】治疔黄入发痈疽诸般恶疮
　　乳香　没药【各二钱】巴豆【四十粒】海浮石【半两】草乌头【一两炒】
　　右为末醋麺糊丸如菉豆大三二日疮服十丸五六日疮服十五丸疮在上食后疮在下食前服如呕吐再服三四丸凡服先以冷酒一盏送下服药后忌食热物一时如防多用冷白粥补之
　　土鬼丹【出直指方】治疔肿
　　金头蜈蚣【一条】胆矾　铜録　白贼骨【各一钱】麝
　　右细末以纸撚蘸蔴油粘药引入疮中如疮头硬即灸破或针刺破然后入药
　　紫金丹　治诸般疔疮
　　人言　硃砂　雄黄【各一钱】巴豆【四枚】硇砂【一钱半】
　　右为细末碁子麺相和锭子絍在疮内立効
　　四圣旋疔散　治疔疮生于四肢其势防者
　　巴豆仁【半钱】白僵蚕　轻粉　硇砂【各二钱】
　　右为细末先以好醋调药涂上以纸封之次服托里之药其疔根自出
　　苍金砂散【出济生方】取疔疮
　　芜青根　鐡生衣【各等分】
　　右和捣以大针刺作孔复削芜青根如针大前鉄生衣涂上刺孔中又涂所者封上仍以方寸匕绯帛涂贴之有脓出即易湏臾防根出立瘥忌油腻生冷等物
　　紫金丹　治疔疮
　　白矾【四两】丹【二两】
　　用银白石气内镕矾作汁下再使银钗子搅之令紫色用文武火毋令太过不及如有疮先以周廻挑破上药用唾津涂上数度着毋令疮干其疮溃动取疔出也兼疮顔色红赤为効如药未成就再杵碎炒令紫色
　　二黄散　治疔疮
　　雄黄　雌黄
　　右等分为末先用针刺四围及中心醋和涂之一方加麝
　　治疔疮最有功効
　　蝉蜕　僵蚕
　　右为末酸醋调涂四围留疮口俟根出稍长然后防去再用药涂疮一方不用醋用油调
　　金砂散　治疔疮
　　硇砂　雄黄
　　右等分研细用生蜜就于角盆子内收贮用遇患先用银箆儿挑破疮口去恶血然后用一大豆药安入疮内用纸贴即効毒气入腹多呕吐欲死者即服托香粉散
　　内托香粉散
　　滴乳【半两】菉豆粉【一两】
　　右为细末煎生甘草汤调三钱时时饮之常令灌润胷膈
　　治疔疮危笃者二服即愈轻者一服立効
　　土蜂房【一个】蛇退【一具】
　　右作一处噐皿中盛用黄泥封固火煆存性碾为细末毎服一钱空心酒服少顷腹中大痛痛止其疮已化为黄水仍服五圣散
　　五圣散
　　大黄　生姜【各二两】瓜蒌【一个】皂针【二两】甘草【一两】银花【一两半】
　　右为防咀用好酒二升同煎八分去滓服不拘时候
　　耆老丹　治一切疔疮发背恶疮等疾
　　白浮石【半两】没药【二钱】
　　右为细末醋糊为丸如桐子大毎服六丸冷酒送下
　　白膏药　治疔疮及一切恶疮
　　官粉【四两】芝麻油【九两】
　　右用砂铫内文武火慢煎不宜大火火大色黄火小透油也
　　又方　疔肿涂傅诸药后如触者
　　棘刺【剉】陈橘皮【二两】
　　右以水五升煎至一升半去滓分温三服空心白酒日午晩间各以一瘥为度
　　治疔肿班猫传方
　　斑猫【一枚】蒜皮【一片】
　　右取针拨破疮头内班猫于疮口中以蒜皮盖定日一度瘥
　　治疔肿胡麻涂傅方
　　胡麻【烧灰】针砂
　　右和匀研细用醋调如糊涂肿上日三易瘥
　　治疔肿毒气二灰散涂方
　　棘针【三枚】丁香【七枚】
　　右同于瓶内焼令烟防研末以满月孩子粪和涂肿上日三两度瘥
　　又方
　　半夏【生用】石灰【等分】
　　右末以傅疮上
　　必効疗疔疮方
