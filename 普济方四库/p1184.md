<!-- { "loadSidebar": true } -->
　　旧厠清【绞取汁】青竹茹【焼作灰】
　　右研和清搅一百遍稀稠成膏刺疮四邉令遍先以唾和麺疮四面围药渐渐令满其中仍三五度换之晬时疮烂以挑之防去根即瘥止未出更着之神効
　　又方
　　巴豆【二七枚去皮】半夏【二七枚末】
　　右以寒食饧和之以针刺疮四邉令防到底即以药涂之立防出以泽防末填疮孔中便瘥
　　又方　疗疔肿
　　防屎　乱发
　　右等分焼作灰针疮头内药大良
　　治疔疮无问雌雄方
　　鉄粉【一两】蔓青根【三两】
　　右捣和如泥封肿上日三换之
　　治恶肿疔疮及杂疮方
　　皂荚【一両去黒皮】麝【一両研】
　　右为细散入麝和匀以人粪少许和如泥涂封五日后开之根自出矣
　　又方　治疔肿
　　用老鸦眼晴草擂碎酒服
　　又方
　　以防新坌土以小儿屎和傅之
　　又方
　　以鉄衣末以人乳和傅之立可
　　又方
　　以小豆花为末傅之瘥
　　又方
　　以四神丹一枚当头上安经宿根即出
　　又方
　　以银箆拨破疮皮唾津调野灰菜灰些小防上血出为度
　　又方
　　以麺和腊月猪脂封上瘥
　　又方
　　以蒺莉子一升烧灰醋和封上经宿便瘥
　　又方
　　以皂角子取仁作末傅之五日内瘥
　　玊山韩光方　治疔肿
　　以艾蒿一担烧作灰以竹筒中淋取汁以一二合和石灰如麺以针刺疮中至痛即防之防三遍其根自拔亦大神騐正观中用治三十余人得瘥
　　又方【出圣惠方】
　　用黒牛垢封之
　　又方【出千金方】
　　以雄黄研一分为细散毎日三五度傅肿上如干用醋涂以瘥为度一方针刺四邉及中心涂雄黄末神騐一云涂黄土
　　蟾蜍膏【出危氏方】　治疔肿
　　取蟾酥以白麺黄丹拌作剂丸如麦颗状用指甲爬动疮上揷入重者针破患者以一粒内之仍以水沉膏贴之取蟾酥法用癞虾蟆于眉棱上以手捻出酥扵油纸上或桑叶上用新瓦盛下然后揷在隂处经宿则自干白于鵞翎筒内盛之或加苍耳子没药乳香血蝎血蝎真者轻浮入口甜味
　　水沉膏【出危氏方】
　　以白芨末五分水盏内盛下澄去水却皮上摊开贴疮上
　　治数种疔疮
　　用大青叶是处山内有冬间无类枇杷叶又取臭紫草及马蹄草各等分擂烂酒一碗浸药滤去滓荡温酒服三服立愈春夏取叶草擂作饼如干再擂用温酒服
　　又方
　　车辐轴脂　白盐　芜菁根　釡底墨【等分】
　　右为末和以腊月猪脂封上以酢及水和傅之并得
　　又方
　　白马齿　乱发　髑髅【各一两】枸杞白皮【三分】
　　右烧作灰以酒服方寸匕不瘥至二匕
　　专治疔疮【出神効方】
　　用生蜜与隔年老葱去须叶用白一处研或膏先将疮用竹箆刺破然后用药扵疮上摊之用绯帛盖覆如人行二十里觉疔出然后以热醋汤洗之立瘥
　　治疔疮
　　取蟾酥油调封口立効
　　又方【出本草】
　　用苦根捣烂傅之
　　又方【出圣惠方】
　　以白敛为末傅之
　　又方【出肘后方】
　　以针刺断四围用石榴末着疮上以麺围了四畔炙以痛为度炙讫以石榴末纳疮口内急封之经日根自出愈若大赫疮已炙之以蜣蜋干者末之和盐水涂疮又方取前药以帛贴着乃取半钱和水服之止心中毒气消更有赵婆婆药常用大効方在大方中冝五月预合
　　又方
　　取苍耳草节内虫七七四十九条捶破入人言些小再捶成块用针将患处刺破见血仍用此药封在疮上其疔用手撮出愈
　　救疔疮
　　以十二月猪胆风干和生葱捣碎涂诸般疔疮
　　白僵蚕散　治疔肿传方
　　以白僵蚕五钱炒为末刮开疮头上傅之日三根烂即出一方用水调封之
　　又方【出千金方】
　　以鉄不限多少毎日食后饮一盏即瘥
　　又方【出千金方】　治疔疮
　　刺疮头及四畔令汁极出捣生栗黄傅上以麺围之勿令黄出从旦至午根即拔矣
　　又方【出千金方】
　　以麺围疮如前法以针乱刺疮铜气煮醋令沸防着麺围中容一盏冷则易之三度根出即愈
　　又方【出圣惠方】
　　取蛇蜕皮如鸡子大以水四升煑三四沸去滓顿服立瘥一方烧灰或炙焦为末鸡子清调涂
　　治疔疮【出本草】
　　以錾菜捣碎傅之
　　治疔疮
　　以虱十枚放置疮上以荻箔防作炷炙虱上根即出
　　治疔肿垂死【出圣惠方】
　　以菊叶一握捣汁服一升入口即活冬用根一方用根舂细盒患处用些盐舂即愈
　　治疔疮【出仁存心】
　　以烧马齿苋灰和多年醋滓先炙疔肿以傅之一方马齿苋和梳垢封之根出
　　治疔疮海上方
　　用蝉殻七个煆为细末用蜜调擦疮口又以磁石末细研醋调傅立拔根出
　　又方
　　乱发【鸡子大】绯帛【方三寸】棘刺【七十枚】苍耳【三七枚】
　　右合烧作灰研成散毎以半盏水许服方寸匕日二三瘥止慎风忌同煎虑有犯触加鹿角鳖甲蜂房三寸匕三物等分烧灰为散若有犯者依前服之甚効
　　治疔肿病忌见麻勃见之即死者
　　胡麻　烛烬　针沙【各等分】
　　右为末以醋和傅之
　　神仙追毒散
　　大黄　芒硝　牛蒡子【各一两五钱】
　　右为细末炼蜜为丸硃砂血竭为衣如弹子大童子小便化开空心温酒服
　　一捻散　治疔子
　　全蝎　蝉蜕　人粪下土【各等分】
　　右碾末蜜调为饼子拇指靣大当三钱若遇患每一饼入香油一盏炭火顿滚三四沸停温服油滓傅疮上用圏子劄定对周疔自拱出
　　一捻金散　治疔疽恶疮不出疔内消
　　蒲公英【取汁】盐泥　生人脑【耳塞是也后二味各等分】
　　右为末用蒲公英掘拆取白汁和二味为小饼儿有疮用竹刀割破上一饼用膏药封贴大有神効此药定疼内消
　　蛇蜕散　治疔肿兼治疮口内久不合
　　蛇蜕皮【一两半】露蜂房【五钱】乱发【一围如鸡子大童子便炒】
　　右剉碎于熨斗内烧灰细研为散毎服二钱匕空心米饮调下盖覆出汗更服一方云并用五月五日采忌七日不得食盐酒肉五辛物
　　疔疮方【出本草】
　　以鸬鷀屎和脂油封上瘥
　　疔疮方【出圣惠】
　　以生荠苨根取汁一合去滓傅不过三次愈
　　治疔肿患火丹疮
　　以龙葵和土杵傅之尤良
　　治患疔肿中风头痛者
　　以驴马屎熨疮满五十遍极効
　　治疔肿
　　以五月初三日采取旱莲草根干须要天色晴明之夜有露时露过七日遇有疮肿啮碎放疮上以消毒膏贴之二三日疔脱仍服败毒散数服凡七十二种皆治之但七日传经者不治
　　备急疗疔肿姚方云疔毒为疮肉中突起如鱼眼状赤黒惨痛是寒毒之结变作此疾始作服汤及如疗疔法便瘥又支太医云有十三种疔疮其状在大力中初起皆患寒热又三十六疔亦是其三种数内或今日生一明日生二或生三或生十满三十六疔皆疗之方【出肘后方】
　　以蛇皮炙末和防矢以针刺破疮内中即防出瘥
　　又方【出圣惠方】
　　取马牙齿焼作灰先以针刺破疮令破以灰封之用麺周匝围之肿软用好酢洗却灰其根即出当便瘥一方捣末腊月猪脂和傅之根即防
　　又方【出千金方】
　　以针刺破疮头取人热粪涂上干易之不过十五遍即出又以硇砂封上热毒入腹以枸杞根切煎服之如犯触亦然如干粪亦得若犯疮未死者灌厠清汁一升亦瘥一方人粪尖傅
　　又方
　　以五月五日取牡狗矢焼作灰傅之疮数易之











　　普济方卷二百七十三
　　钦定四库全书
　　普济方卷二百七十四　明　周王朱橚　撰诸疮肿门
　　诸疔疮
　　广济疗疔肿犯之重发方
　　以青羊粪一升用水二升渍少时煑两服绞取汁一升顿服无所忌
　　又方【出肘后方】
　　以鹿角焼作灰三年大醋和刺破四畔傅上则大良
　　又方【出肘后方】
　　以马兠铃捣根以蜘蛛裹之傅疮少时根自出
　　又方【出肘后方】
　　以焼鐡针若钗烙烬疮根此方无有不应手瘥者疗背弥騐
　　又方【出肘后方】
　　用颠蟷头二枚蜘蛛短脚墨者好二物并先取隂干弥精绯方寸倒须棘刺二七枚蜂一枣许大薰陆香炲煤乱髪各一枣许大其炲煤取突上者八物先铺乱发次下绯蜂窠及诸药以髪纒裹作块长钗穿之炭防上转侧后炙热防尽停冷细温清酒一小盏子和一钱服尽一食乆即瘥瘥讫欲之后针棘根即痛变成好肉若经食犯者疗取验疾口已噤者折齿灌之入咽即其颠蟷蜘蛛无干者湿用亦得一无禁忌
　　又方【出肘后方】
　　取戸邉蜘蛛捣以醋和先挑四畔令血出根稍露用药涂干即易后旦至午后防根出大有神効一方用斑蜘蛛冷无毒
　　又方【出圣惠方】
　　取栁枝叶煎为剂涂之神効一方细挫水五斗煑取三斗去滓煎如饧刺破涂之
　　又方【出肘后方】防毒气入心
　　常饮枸杞汁至瘥
　　又方　治疔肿
　　用白犬血涂立愈及手指赤随月生死煑苦酒沸以生薤一把内中热出以傅之即愈又用韭
　　治疔疮
　　用九月九日采芙蓉花叶隂干研细如遇有疮儿用井水调银钗打成膏厚纸摊贴疮上次日用蚰蜒螺即鬼丁螺一个用银器盛打破依前调药却将油蜒螺放在疮上贴待过周日掲起其疔自出立効其药不用要摊阔
　　治疔疮
　　用多年墙内或泥土中秀钉洗净以灰火内煆入醋内淬待冷用刀刮钉锈又于火内煆红入醋淬仍前刮末再三如此煆淬刮末用纱帛细罗包裹遇人有此证略将疮口拨开挑药末在内不拘贴何膏
　　露蜂房散【出圣惠方】治疔肿
　　露蜂房　乱发　蛇蜕　棘针【各三两一方用皂荚刺代】
　　右以绯帛裹于熨斗内焼灰细研为散空心温酒调下一钱匕晩再服根自出一方用温水调下一方绯帛一尺分作四片褁上件药发防扎炭火焼存性服
　　棘鍼散【出肘后方】治疔肿内消
　　棘鍼【倒勾多年者三十二枚】大豆黄【生用四十枚】绯头【三条毎条濶一寸】乱发【如鸡子大三团】
　　右分三分各将绯一裹棘鍼豆子用发一团纒裹令周匝牢固各于炭火焼令烟尽先研两团令细温酒半盏调下候觉疮四邉软即瘥过半日未効更服一团必瘥瘥后犯之当有三五头赤黒脓出不经犯者七八日瘥勿轻之其棘鍼一年已上陈者佳此法常用神効良方
　　治疔肿病疽疮【出本草】
　　以赤翅蜂焼令黒和油涂之
　　疗疔肿【出本草】
　　用白姜石末和鸡子清傅之疔自出
　　治疔肿【出本草】
　　用苦苣折取茎中白汁傅之疔肿出根又方以苦苣捣汁傅疔疮殊验青苗隂干以备冬月为末水调傅
　　治疔疮【出本草】
　　以蚬子活侵取汁洗疮痱以糟煑蚬食之
　　治疔疮【出本草】
　　以白狗屎水绞取汁服之
　　治疔肿恶疮【出本草】
　　用铜鑛石末傅疮上良
　　治疔肿【出本草】
　　以槐叶煎汤服皮茎同用
　　治疔肿【出本草】
　　捣充蔚茎傅之仍服其汁使疔肿毒内消及治诸毒肿服之亦効一方用子
　　破疔肿【出本草】
　　以新人屎封之一日根烂
