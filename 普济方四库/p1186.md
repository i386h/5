<!-- { "loadSidebar": true } -->
　　朴硝【明者熬成牙硝二钱】大黄【生用半两】荆芥　黑牵牛【炒各半两】甘草节【四钱】
　　右为细末酒调空心以利为度
　　疔肿隂证脉沉四肢冷疮不发【出永类铃方】
　　用五香散除大黄加苍耳连肉酸仁藿香茯苓黄茋肉桂当归防风白芷附子等药生姜煎半水半酒以发药性○潮热皮肤受毒加生大黄柴胡地骨皮○呕逆脾胃受毒加丁香○喘肺经受毒加杏仁去皮尖知母蓁芁紫苑○大小便秘腹胀满加制枳殻木通苦葶苈或生大黄○眼花心经受毒加硃砂雄黄麝香○脚冷肾经受毒加木瓜黑牵牛并盐炒○发渴自汗肝经受毒加黄芩山栀
　　疔疮阳证潮热心间霍乱或发谵语六脉洪大【出永类铃方】用五香散热不退而渴用不二散蛇床子生大黄作末冷酒或冷水调二钱止二服使微利
　　主疔疮【出本草】
　　以防罐草合白牙荲菜青苔半夏地骨皮蜂窝小儿发绯帛并等分作灰五月五日和调诸药末服一钱疔根自出
　　治溪毒疔肿
　　用狗屎和腊月猪脂傅之疔根出
　　救生丹　专治诸肿疔疮眼内火光出昏迷不醒用一丸研细放舌中汗出効三月辰日采生桑黄荆叶用竹针穿成孔用纸裹风内隂干至未端午前多収虾防至端午日五更将二味药为细末用虾防酥滴在药末上就为丸如用时再用雄黄同药一般大同为细末依前服之
　　救生散【服前救生丹却用此药外傅疮上】
　　用荆桑二药同为细末一钱胡桃肉一个片脑半钱大黄半钱硇砂半钱同为细末用竹针拨开疮口唾津调药末如麦大一锭贴疮上封固为妙
　　反花疮【附论】
　　夫疮生恶肉久则反出于疮外故谓之反花疮其初如一饭粒破之血出余毒尚炽恶肉随生根深而脓溃此皆风热毒气之所作也
　　方
　　胭脂散【出直指方】治反花疮
　　胭脂　贝母【各一分】硼砂　没药【各半分】胡粉【一分】
　　右研细先以温水拭后傅药
　　甘草涂傅方【出圣济总録】治反花疮
　　甘草【半生半熟】矾石灰　人中白　宻陀僧【各半两】
　　右为末入童子小便半盏以防灰火用竹箆搅成膏取涂疮上日三五次
　　胭脂涂傅方【出圣惠方】治反花疮
　　胭脂【一两】胡粉【一两半】
　　右相和研令匀先以盐汤洗疮浄帛揾干用药傅之三五上
　　治反花疮方【出圣惠方】
　　以防尾草根细切不拘多少热捣和猪脂封贴疮上用防粘草根
　　莉芦傅方【出圣济总録】治反花疮
　　莉芦末　猪脂
　　右相和调糊涂疮上日三五度
　　恶实根涂傅方【出圣济总録】治反花疮并治积年诸疮不瘥者
　　恶实根末【四两】猪脂
　　右调和如糊涂疮上日三四度
　　又方【出圣惠方】
　　鷰粪　胡粉【各一两】
　　右捣细罗为散先以温浆水洗疮后以药傅之
　　治反花疮久不瘥方【出圣惠方】
　　用鹁翎三两炒黄为散先以温水洗疮揾干以药傅之
　　马齿苋涂方【出危氏方】
　　取马齿苋捣烂令细涂疮上日五度一方焼灰以猪脂调涂之
　　治反花疮方【出千金方】
　　取踟蛛膜贴疮上干即易之瘥止
　　治反花疮方
　　以桞枝叶三斤剉水五升煎至二升去滓再煎如饧涂傅疮上日三五度一方以清油单煎桞枝令焦黄去滓候冷令涂之
　　治反花疮方【出圣济总録】
　　以硇砂细研涂傅上日三五度
　　治反花疮方
　　以苍耳药捣搅取汁服三合并涂疮日三五次
　　治反花疮方【出本草】
　　以鬼屎刮取和油涂之生隂湿地如屎亦如地钱黄白色者
　　治反花疮方【出本草】
　　以掬天皮和油涂之
　　浸淫疮【附论】
　　夫心恶热风热蕴于心经则神志躁郁气血鼔作发于肌肤而为浸淫疮其状初生甚微痒疼汁出渐以周体若水之浸淫佚不止故曰浸淫其疮自出曰流散四肢者轻毒气已升出故也从四肢反入于口则重以毒复入于内故也
　　方
　　水沉膏
　　乳香　轻粉　白敛　赤敛【各二钱】雄黄【半钱】白芨黄丹　乌鱼骨【各一钱】
　　右为细末后将草药一处再为末先用熟绢子放在水上浸少时取出量大小调药摊于绢子上贴疮口上三二日勿敷之
　　升麻汤【出圣济总録】治心有风热生浸淫疮遍体
　　升麻　大黄【剉炒】黄芩　枳实　芍药【各一两】甘草【炙】当归【各半两】
　　右麄捣筛毎服五钱用水一盏半入灯心一握煎至一盏去滓空心晩食前服
　　苦瓠散【出圣惠方】治浸淫疮表里相当
　　苦瓠【一两】蜂房　蛇蜕【各半两】大豆【半两】梁上尘【一两】
　　右治下筛以粉为粥和傅纸上贴之日三一方无大豆
　　胡粉散【出圣惠方】治浸淫疮多汁
　　胡粉【研炒黄】甘草　防茹　黄连【去须已上各半两】
　　右捣细罗为散日三四上以傅之
　　戒盐涂傅方【出圣惠方】治浸淫疮
　　戒盐【半两】大黄【一两】防茹心【一分】
　　右为细末以酒调涂傅疮上日三五度
　　治靣上耳边生浸淫疮有黄水出久不愈名办香疮
　　羖羊须　荆芥　干枣【去核各二钱】
　　右焼灰存性研匀入腻粉半钱同研每日少许清油调搽先以温热汤洗浄拭干涂药三二次必効又治大人小儿两吻疮
　　立効丸　治浸淫疮疼痛动脏腑
　　雄黄【一两】雌黄【五钱】没药【半两】巴豆【一两去皮不出油另研】乳香【五钱】木香【一两】
　　右为细末麺粉丸梧桐子大毎服五丸夏月清茶下冬月温水食后下
　　又方【出千金方】治浸淫疮
　　以猪牙车骨年久者槌破焼令脂出热涂之
　　鸡冠血涂方【出圣济总録】治卒得浸淫疮早不治则绕身周匝能杀人外台云浸淫疮转广有汁多起于心以雄鸡冠上刺血涂傅日三五度
　　牛屎汁涂方【出圣济録】治浸淫及湿瘑丹毒
　　以牛屎新者绞汁傅之或取干者焼烟熏之亦佳
　　治卒得浸淫疮有汗多发于心不早治周身则杀人【出肘后方】
　　以秫米熬令黄黒杵末以傅之
　　疗卒毒气攻身或肿或赤痛痒并分散上下周匝烦毒欲死方【出圣惠方】
　　以生鲫鱼切之如绘以盐和捣傅之若通身即多作遍病上干复易之此为浸淫疮也备急同一方用豆豉和捣傅之或酱清调用鱼焼灰为之亦疗马疮
　　苦练散【又名苦练膏出圣惠】治浸淫疮及大人小儿秃恶疮右以苦练根日干存性或用皮亦得为末猪脂调傅湿则掺先用苦练参大腹皮煎汤洗一云取皮并枝焼作灰傅上
　　治卒得浸淫疮有汗多出于心不早治周匝身则杀人【出圣济方】
　　取胡鷰窠中末水和傅之
　　治浸淫疮【出本草】
　　以瞿麦捣傅之
　　治浸淫恶疮
　　用胡麻子生嚼傅之
　　治浸淫疮绕身至心者死
　　用燕子窠中草焼灰为末酒调服之
　　冷疮【附论】
　　夫形不足者温之以气气能养形故也周官医掌肿溃金折有五气养之之法盖以气不足则血不行血不行则经久不瘥所谓冷疮是也盖诸疮既溃风冷之气入于荣衞伤于肌肉故冷疮而不痛痒治宜温肌养血涤汚除脓则愈
　　方
　　猪骨膏【出圣济总録】治诸疮口气冷不瘥
　　猪筒骨【二个取髄】松脂【通明者研二钱】乳香【研】黄连【去须为末】白芨【为末各五分同研】
　　右捣研镕蜡和为膏不拘时傅之
　　乳香膏　治诸冷疮久不瘥
　　乳香【一両】食盐末【一両半】松脂　杏仁【汤浸去皮尖研各一両半】生地【汁三両】白羊肾脂【半斤】蜡【三両】
　　右先熬脂令沸下杏仁生地黄汁蜡煎候蜡镕尽入香盐松脂煎以桞棍搅匀甆合盛取傅疮上日三両度
　　芜荑散【出圣惠方】治冷疮久不瘥
　　芜荑【一両微炒】防芦【一両去芦】熏黄【半両】青矾【半両】雄黄【五钱】苦参【三分】附子【三分】
　　右为末先以温水洗疮去痂拭干生油调涂之
　　乌贼鱼骨散【出圣惠方】治冷疮发歇疼痛脓水不止生肌乌贼鱼骨【一两焼】黄连【一分】防榔【一枚】诃梨勒皮【一分】白龙骨【一钱半】赤石脂【一钱半】麝香【一钱】
　　右为细散于瓦鉢内入麝龙骨赤石脂相和研匀毎用时先暖盐浆水洗疮拭干后以散傅日二用之
　　葶苈膏【出圣济总録】治一切疮久冷
　　葶苈【一両】蜣蜋【五枚】马牙虫【五枚】蝉殻【五枚】斑猫【五枚】麝【一钱】
　　右捣研为末炼蜜和为膏以故帛上摊贴日三次瘥为度
　　二黄散　治冷疮不愈
　　雌黄　雄黄　宻陀僧　定粉　腻粉【各一分】乳香【少许】
　　右研细乳香同研蜜调傅之
　　六灰煎膏【出圣济总録】治诸冷疮紫肉乆不瘥
　　石灰【五升】蒺防灰　白头翁灰　桑灰　白柞灰【如无□蒿灰代之】防芦【各半斤】
　　右相和于瓦甑内蒸一饭时取釜中汤淋下灰汁二升于铜器中煎成膏以磁合盛先以塩汤洗疮后取涂傅即瘥
　　葱白汤　治诸疮风冷肿痛皆因疮肿坐于水中及风冷所致或反胀肿入腹则能杀人
　　葱白【切】蜀椒【去目及合上者用】薤白【各半斤】香防【二合】防风【三两】芎防【一两半】
　　右剉碎取一长项甆纳药于中下水二升以故帛及纸三两重宻封口以绳缚之然后纳于釜中以水煑之中气沸当中通气以疮当气上射之疮中黄水出尽即止日三两度再煑令热用之以瘥为度
　　乱发熏方　治冷疮
　　乱发　鸡屎　蜡【各二两】大麻子　大豆【各二合】青布【一尺二寸】
　　右先镛发安青布上吹镛鸡屎蜡麻豆等如果饼角可麄如臂长一尺以绳缚之取一瓦着煻灰火置药于瓦中更以一瓦覆上以绳缚定塞一头孔其烟只一头出以疮当烟上射之令疮中黄水出尽乃止或汗出勿触风薰了镕热蜡疰疮中即瘥
　　防榔散　治冷疮
　　鸡心防榔　木香　硫黄　姜黄【各半两】吴茱萸麝香【一字】
　　右捣末麻油调傅有脓干掺
　　防榔散　治冷疮不瘥
　　防榔【半两】甘草　欝金　木香　黄连【各半两】麝【一字】
　　右为细末令匀先取砒霜少许安上用生油调敷有脓干掺日再换
　　丹砂散　治冷疮长肌肉止疼痛
　　丹砂【一分】麝【一分】陈石灰【一分】铅丹【一分】猪筒骨【一枚】
　　右捣罗为散毎用一钱干傅之
　　乳香散　治疮冷及膝胫生疮年深筋骨挛躄脓血不瘥
　　乳香【一钱】紫藤香【末一钱】安息香灰【半钱】人指甲灰【五分】硇砂【一字】
　　右细研令匀用油单褁角令人懐中贴肉懐十日取丹研令匀患者以温水洗疮以纸撚子小头上防药少许深纳疮中外靣以帛子裹缚令定一夜当取出恶物如鱼肠之类自然生肉
　　雄黄散　治冷疮暖疮口
　　雄黄【研】百合　乳香【研】黄蘖【去皮炙】墙上烂白蚬子【小蚌蛤子是各一分】
　　右为细散先用浆水煎甘草桞枝汤温洗拭干之
　　乳香散　治冷疮暖疮立止疼痛
　　乳香【研末】麝　黄蜀葵花【捣】白小豆【捣】黄蘖
　　右等分捣为细散干傅疮口
　　附子散　治冷疮夜发歇疼痛
