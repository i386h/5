<!-- { "loadSidebar": true } -->
　　白金散　治风攻注毒便及手足生热疮疼痛有黄水出者
　　用桂府滑石为细末先用虎杖甘草豌豆各等分约半两许二椀水煎上项药煎至二椀去滓防热淋洗疮水冷拭干上掺滑石末冷通便睡至明决愈
　　治遍身热毒疮痛而不痒手足尤甚粘着衣被夜不得睡及治头疮【出危氏方】
　　多取菖蒲为末布于上使病者恣卧其间仍以衣被覆之五七日疮愈疹疮烂用艾叶亦可一方用末傅疮上
　　苦参丸【出医方大成】治肺受热毒遍身生疮及治火丹用苦参为末粟米饭和丸梧桐子大毎服五十丸米汤送下或为末水调傅丹上
　　治热毒赤疮子心神烦热【出圣惠方】
　　用栀子仁二两以少酥拌防炒为细散每于食后以温水调下二钱
　　硝石水渍方【出肘后方】治服丹石人有热疮疼痛不可忍用硝石研末以纸撚作防如指大累起围肿上取硝石填令满以匙抄新汲泠水浇令湿觉寒冷不痛即止日三四徧瘥为度
　　宻陀僧散【出杨氏家藏方】治热毒攻注遍身生疮臭秽不可近者
　　黄连【去须】宻陀僧【火煆别研】香白芷　白敛【已上各半両】腻粉【半钱】
　　右为细末先以塩汤洗疮次用生油调药以翎毛傅之
　　五参丸【出澹嶚方】凡疮无有不属肾心者赤而痛乃心经热痒而黑乃心肾虚皆当兼服此药
　　人参　杜参　参　苦参　沙参【等分】
　　右为细末麺糊丸热水吞下本草无杜参一方用紫参即沙参之紫花者亦名杜蒙
　　羚羊角散【出朱氏集騐方】治一切浓泡热疮及发背
　　羚羊角　黄耆　生热地黄　川芎　当归　芍药
　　右等分防咀毎服三钱水一盏煎八分空心服
　　鹿角丸【出朱氏集騐方】治疗同前
　　鹿角【剉】黄蓍【炙】
　　右等分却入羚羊角一半蜜丸地黄酒下赵龙学病虚服之刚剂多刘立之云必有疮疾服此药后不发止遍身发细疮用生地黄汁觧白饼酒常服兼进前方服之遂无事盖鹿角散血羚羊角消浓兼用钟乳鹿茸为丸服之
　　治热疮【出本草】
　　以蚯蚓屎盐研傅之
　　治热疮【出本草】
　　以田中螺肉捣碎傅疮上
　　治热疮觧诸毒【出本草】
　　以蓝淀傅之
　　治热疮【出本草】
　　以水萍捣汁傅之
　　治身皮疮热气【出本草】
　　以牛扁作汤浴之
　　治大颷热疮及疥疮【出本草】
　　以活蛳捣碎傅之
　　治火心疮【出本草】
　　以慎火草根浓研取汁涂患处
　　疿疮【附论】
　　夫经谓汗出见湿乃生痤疿盖热盛汗出阳气发泄而腠理踈反以寒水洗浴则热气内欝于皮腠之间轻则为疿重则为痤也世俗通谓之疿子疮其状皮肉如毫针所刺徧体细疮如麫片愈而复发者是也
　　方
　　玉粉散【出御药院方】治热汗浸渍成疮肿痒焮痛
　　定粉【一両】蛤粉【九両半】石膏　白石脂　白龙骨【各半两】滑石　粟米粉【二两】寒水石【焼通赤于浄地上放冷出火毒一両】
　　右为末再捻极细匀毎用药干擦患处
　　七寳散【出御药院方】治热汗浸渍成疮痒痛不已
　　黄耆　当归　防风　荆芥穗　地骨皮　木通【各三両】白矾【一両】
　　右为麄末毎用药一両水三椀煎五六沸滤去滓稍热淋泄患处拭干避风少时先师东垣老人论次方城北独桞店之客舍有推江轴者皮肤皴裂不任痛両手不能执辕足不能履地而輙止宿因制此药与傅之即効明日遂行自此屡用屡効
　　赤石脂散【出圣惠方】治疿子磨破成疮宜止痛生肌
　　赤石脂【细研一两】黄蘖【去粗皮剉】腊茶【末各半両】白麺【二両】龙脑【半钱】
　　右捣研为细末毎用时绵揾扑之
　　葛粉方　治夏月疿子及热疮
　　葛粉【三両】石灰【防炒半两】甘草【生用为末一両】
　　右研细末毎服用时绵揾扑之
　　滑石粉方　治夏月疿盛
　　滑石【研】菉豆粉【研】枣叶【干者为末各一両】
　　右合研为细末徧傅之
　　治热疿疮方
　　干炭灰【半合】石灰【半合防炒】枣叶【半斤】
　　右为细散先以温水洗疮后以药傅之瘥
　　蛤粉散　治夏月防破皮肤成疮
　　蛤粉　白矾【各少许】胡桃【一个焼灰】
　　右研细油调涂之
　　龙脑粉方　治疿疮痒痛
　　龙脑【一钱】粟米粉【五両】
　　右研细末先用叶汤洗后绵揾扑之
　　玉女英　治夏月疿疮痒痛【一名疿子滑石粉】
　　菉豆粉【四両防炒】滑石【半両研】
　　右拌匀如粉绵扑之
　　栋花粉傅方　治疿子瘙痒
　　以苦栋花不拘多少焙干细为末入蚌粉滑石末各少许研匀日频傅之
　　丹恶散　治夏月疿疮
　　取旧屋梁上刮取旧赤白罗末傅之
　　治暑月肌肤疮烂或因搔及汗抓成疮出水汗出坐卧湿地多是大暑伤肌肤
　　取干壁土揉细末傅之随手即瘥
　　治夏月痧疿子痒痛
　　用新汲水挪蒿汁调蛤粉傅之雪水尤妙
　　又方
　　以剪草汁调蛤粉傅之剪刀草即慈菰叶也
　　治热疿疮
　　以枣汁揩之和葛根汁尤妙亦治热瘤【一方枣叶干为末和葛粉褁之】
　　治暑月汗渍腋下赤肿及疿疮
　　以腊和拌粉傅之立瘥瓦木上以鸡毛羽扫取収甆瓶中持久亦不壊可用或用霜亦可一方加滑石菉豆粉同和匀无雪水则用新汲水调涂或日干扑之
　　又方
　　用升麻煎汤洗仍湏先敛一盏如神
　　治痤疿法
　　用黄瓜一枚切作段子擦疿子上
　　玉粉散　治疿痤
　　寒水石【四两火煆红取出地上去火毒】井泉石【二両生用】脑子【半钱】
　　右件细研新水调傅干扑亦得
　　治疿子
　　用冬瓜切摩甚良
　　治疿疮英粉方
　　用粟米浸累日令败研澄取之傅疮尤佳











　　普济方卷二百七十四
<子部,医家类,普济方>
　　钦定四库全书
　　普济方卷二百七十五　明　周王朱橚　撰诸疮肿门
　　诸疮水毒焮肿
　　内经谓湿伤肉以脾主肌肉而恶湿也诸疮未合或中于水则水毒发肿能为焮痛脓溃不止是为湿伤肌肉治宜敷药使水尽出则肌肉温平疮可愈
　　方
　　乱髪熏方　治诸疮水毒或中风反涨肿入腹者杀人乱髪　鸡粪　大麻子　黒豆【各三两】青布【一尺蜡以二两于火上摊令尽】
　　右以髪散青蜡布上次掺鸡屎麻豆等令匀卷如饼纒缚之以筒瓦一口仰熳火上安药复以一瓦覆定塞一头令烟出一头于烟上熏之疮中即黄水出烟尽乃止或汗出勿见风熏讫余蜡滴疮口内良效
　　追风散　治水毒入疮诸肿痛不止
　　真炭灰【四两】豮猪胆【一枚】蛤粉【二两】
　　右罗细灰以纸一幅铺地上摊灰可两指厚取猪胆汁倾灰上经宿取湿著者灰烘干入蛤粉同研匀每用少许掺疮上如疮口合者以针挑破掺之水即出
　　皂子散　治水毒入疮肿痛或入刺骨者
　　皂荚子【不蛀者七枚】
　　右用干锅入药在内瓦盖锅口慢火烧烟尽取出研细每用药先以温水洗疮口拭干掺药次以别膏药贴之良久水尽出有刺者即自见
　　寸金散　治一切疮或外伤肌肉水作脓焮肿久不瘥
　　虾蟇【自死者】新砖【等分】
　　右末揑作饼子暴干为细散掺疮口上即撮出毒水尽以别药敷贴
　　铅丹散　治破伤水入肿溃不愈
　　铅丹　蛤粉【等分】
　　右同炒令变色掺疮口上水即出
　　乌梅散　治诸疮水毒肿痛
　　乌梅　皂荚子【等分】
　　右各烧存性研匀贴疮上毒汁即出
　　乌犀膏　治皂荚水及恶水入疮热痛不止
　　皂荚子【烧存性一钱】沙糖【半两】
　　右先研皂荚子灰令细续入沙糖和匀如膏贴疮上
　　胡粉涂方　治诸疮中水毒攻肿
　　胡粉　石灰【研罗各三两】
　　右链猪脂调如糊涂疮上水即出一方用炭白灰
　　天雄散　治一切水毒入疮肿及驴涎马汗
　　以天雄去皮用瓷瓦刮细末贴疮口
　　治疮水毒及竹签刺痈疽热毒等方
　　以糯米三升入瓷盆内于端午前四十五日以冷水浸之一日两度换水时轻淘辟去水勿令搅碎浸至端午日取出暴干生绢袋挂通风处每用旋取少许炒令焦为散冷水调如膏药随大小裹定疮口外以绢帛包缚疮愈觧去若金疮误入生水疮口作脓渐甚者急以药膏裹定良久其肿处即消更不作肿直至疮合若痈疽毒疮初发才觉焮肿赤热急以此膏贴之一夜便消喉闭及咽喉肿痛腮并用药贴项下及肿处若竹签刺入肉者临卧贴之眀日揭看其刺出在药上若贴肿毒干即换之常令湿为妙惟金疮及水毒不可换恐伤动疮口
　　治凡八九月中刺伤手足因犯恶露肿杀人不可轻视须用此药
　　以生桑枝三枚内煻火中推引令极热斫断正以枝头拄疮口上热既尽易之尽三枚则疮自烂又方仍取薤白绵裹着热灰中使极热去绵去薤白敷疮上以布帛急裹之若有肿者便须用薤白最佳小品云并内青盐良亦可作饼子以艾炙之使热气入疮
　　治刺伤中风水方
　　以黒牛热屎一服二升三服即止
　　又方【出千金方】
　　以蜡一两热炙熨敷伤上令水出愈
　　又方【出千金方】
　　以鱼目烧灰敷之
　　又方【出千金方】
　　以热煮韭搨之良
　　又方【出千金方】
　　以刮箭羽下漆涂扵患处
　　治入水手足肿痛方【出儒门事亲书】
　　以生胡麻捣烂敷之
　　治诸疮水毒肿方
　　以生白矾末水调涂之自消
　　治中寒露水入手疮痛不可忍方【出肘后方】
　　以盐数合着疮上裹之火炙令热气透疮又以蜡入竹管内揷热灰中令蜡镕滴入疮口立愈若无盐熏单用蜡亦可百一选方云吴尚书家婢因浣衣手中水毒昼夜呌唤用此愈
　　针头散【出肘后方】　治疮疡焮肿木硬
　　右用蟾酥麝香各一钱研细以儿乳汁调和泥入甆合内盛干不妨每用以唾津调拨少许于肿处更以药敷之毒气自出不能为疮虽有疮亦轻也
　　治疮肿因中水及中风寒所作其肿入腹则杀人方【出肘后方】
　　多以桑灰淋汁渍冷复易之取愈当令热神秘
　　若已中水及恶露风寒肿痛方【出肘后方】
　　用蒲黄败青布于小口器中烧以熏之疮汁出尽则愈
　　疗疮中风水神効方【出肘后方】
　　取干竹三指大节疎者佳每于节间截断中间勿留节令得长三二尺緫六七枚烧一头令起熖以一头掩疮孔上疮得烟熏又兼火气壮风水悉出疼痛即止可尽四五枚令水出尽则止镕蜡灌疮中帛裹仍慎风水即瘥若燃竹难着可侧疮低以头就火中燃之竹短疮热痛更换竹头用之则可神騐
　　治疮肿因中水及风寒所作其肿入腹则杀人方【出肘后方】
　　烧黍穰若牛马干屎桑条辈多烟之物作坑中烧之以板掩坎上穿板作小孔即以疮口当孔熏之令疮汁出尽乃止又灌热蜡于疮中瘥
　　治生疮因入汤成毒脓出或赤肿者方【出百一选方】
　　以淡豆豉不拘多少手内碾为膏子揑作饼敷贴之以片帛裹定脓即止未有头以米醋调涂
　　脚面伤手疮因水入作肿
　　用耳塞敷之
　　疗疮中风方【出肘后方】
