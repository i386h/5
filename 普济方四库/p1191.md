<!-- { "loadSidebar": true } -->
　　黄连【一两去须】防榔【一两】母丁香【半两】麝香【半钱细研】
　　右捣罗细散入麝香研令匀先用塩浆水洗干以药掺之
　　乌头【出圣惠方】　治二十种恶疮及风疮痔瘘等疮疣子黒疵疮肿雀靣黯痤疖涂敷之
　　乌头【二十枚】巴豆【二十枚】藜芦【一两】大黄【三两】
　　右同烧研为末细罗石灰一升以染青汁和成膏看疮大小敷之日二三易
　　治肾腧恶疮方【出瑞竹堂方】
　　鸡内金【瓦上焙干】川百药煎　胡黄连【各等分】轻粉【一钱】
　　右为细末烧厚朴油调擦之
　　内托　治一切恶疮
　　御米壳【去叶顶一两蜜炒】甘草【一两炙】雄黒豆【六十四个炒】生姜【一两切片】
　　右为麄末每服秤半两水二盏煎至七分去滓温服如血利加乳香半钱同煎空心服
　　洗毒散　治一切恶疮多时不効风寒久冷皆洗之麻黄　地骨皮　蛇床子　地丁【各等分】
　　右为麄末每用五钱水三盏煎至七分去滓温服
　　针毒　治恶疮追毒去死肉
　　信　雄黄【各半钱】乳香【二钱】麝香【少许】
　　右为细末每服少许贴在疮上膏药封之
　　消毒散　治恶疮赤肿瘤扫之大妙
　　大黄　黄连【各半钱】地骨皮【一两】朴硝【三钱】
　　右为麄末每用三钱水一大盏煎至七分去滓冷用鸡翎扫于疮肿防
　　鹿角【出圣恵方】　治一切恶疮不可者宜敷
　　鹿角【一两烧灰】腻粉【半两】百合【半两】木槿花【一两】
　　右件药捣细为入腻粉百合生油调涂日再用之
　　碧霞锭子【出济生抜粹方】　治恶疮透下觉疼痛
　　铜緑【一两】硇砂【二钱】蟾酥【一钱】
　　右为细末软米饭一处擦匀撚作锭子粳米様每用针之不觉痛者但有血出絍一锭子在内以膏贴之或作散以纸撚醮絍之亦可临证看如何宜用合度
　　恶疮方【出危氏方】
　　赤色白胶【一钱】明白矾【三钱】黄色黄丹【三钱】
　　右为细末麻油调敷先以酸浆水暖过洗疮拭干用
　　疮药秘方
　　红明信【五钱】黄丹【三钱】硫黄【三钱】
　　右为细末打和一处初用水调防于疮头上次用清油调敷每日一换要好用水洗得疮干浄上膏药或防化疮内或看疮热如何用荔枝膏药追脓干浄
　　治一切恶疮肿痛方
　　悬蒌【出穰五钱】没药【三钱】甘草【三钱炙】
　　右为散水酒各半盏煎至七分去滓温服
　　蜜陀僧散【出圣济縂録】　治一切恶疮
　　蜜陀僧　谷精草【各一分】雄黄【半两】
　　右研为散每用少许干掺疮上
　　粉香【出圣济总録】　治恶疮
　　腻粉【二钱】乳香【一钱】葱【一根煨熟去焦皮】
　　右同研如膏摊在帛上贴疮三日一换
　　黄连散【出圣济总録】
　　黄连【去须】胡粉　黄蜀葵花【各等分】
　　右罗为散用龙脑麝香腻粉各少许研细拌匀先以塩水帛子揾干掺之
　　治一切恶疮及瘘疮等方【出圣恵方】
　　蛇床子【末】硫黄　腻粉【各等分】
　　右同研为以生麻油调如糊以塩汤浄洗疮拭干即先以口补涂之然后敷药不过三五服
　　定血【出圣济总録】　治诸恶疮
　　栝楼【大者一枚去穰】防榈皮【一把】当归【切碎半两】
　　右入栝楼中泥固济烧细研为散每服一钱匕茶酒任调下
　　三圣散【出儒门事亲】　治膁疮疔疮搭手背疽等恶疮
　　葱白【一斤】马苋【一斤】石灰
　　右湿为团隂干为细末贴疮有死肉更宜先用溃死肉药
　　治恶疮疥癣虫瘘疽螫毒方
　　用五谷和松脂雄黄烧灰热涂之更良
　　治入脓生恶疮似火自烂方【出肘后方】
　　用胡粉熬防黄药黄连等分下筛粉之疮上
　　雄黄　治恶疮蚀肉
　　雄黄【六分】箭笴　矾石【各二分】
　　右为末敷疮中日二
　　治蛇头疮其形生时在手足上疮傍一块开如蛇口之状痛而流血不止者此药治之
　　雄黄　蜈蚣　全蝎【各一钱】
　　右为细末看疮湿劈开入药掺在疮上却以小油抹裁帛拴住如干小油调搽
　　紫金散　治诸般恶疮追毒去死肉
　　白矾【一两】黄丹【一两】硼砂【三钱】
　　右为末于铫子内一防同炒去尽水为度用量疮贴之
　　追毒散　治一切恶疮追毒去死肉
　　巴豆【半两去皮】雄黄【三钱】豆粉【三钱】
　　右为细末量疮贴之
　　大圣散　治肐疮及恶疮肿恶闷痛
　　川大黄　寒水石　当归【各一两】
　　右为细末每服二钱新水沸汤随病人意调下量老防大小临时以意加减
　　又方【出千金方】　治恶疮连痂痒痛
　　烧扁竹灰和楮白汁涂之又云捣扁竹敷之痂落即瘥又方烧灰研细猪脂调涂之
　　防毒散【出瑞竹堂方】　敷贴诸恶疮
　　大黄　东墙上土
　　右极细末用无根井花水调搽如干再搽经宿即愈
　　治诸恶疮初得汁【出济生防粹方】
　　槐花【不以多少】皂角棘针【不以多少剉碎】
　　右用水熬三五十沸以胡桃二个一生一烧存性细嚼以前槐花水送下碗许不过三五服见効
　　雄黄散　治恶疮追死肉活血廻毒
　　明雄黄　明信砒【各半两】
　　右研令细量疮少许
　　砂草油【出瑞竹堂方】　治食毒物及一切恶疮
　　硼砂　甘草【各四两】
　　右细末用真香油一斤于磁石瓶浸药遇患急令服油一盏立効浸乆尤佳
　　皂荚刺散【出圣济总録】　治恶疮
　　皂荚刺　乳香【一分】
　　右为散每服二钱匕以酒一盏煎一两沸服热酒调下亦得
　　乌头【出圣济总録】　治恶疮
　　乌头【一枚炮裂去皮尖为末】腻粉【二钱匕】
　　右研匀先白汤洗疮数遍次用塩数遍后以唾调药或膏敷疮口
　　金黄【出圣济总録】　治恶疮
　　黄檗【一两】蜜【二两将蜜涂黄檗炙尽为度】
　　右捣罗为入麝半字同研匀细干掺疮上
　　牛齿散【出圣济总録】　治诸恶疮口不合
　　牛齿【三两】鸡卵壳【二两】
　　右烧研为入腻粉少许生油调涂之立愈
　　懐干散【出圣济总録】　治恶毒恶疮
　　蜜陀僧【一分】黄檗【蜜炙半两】
　　右懐中懐干捣罗为先用葱汤洗疮干敷之
　　治诸恶疮方【出儒门事亲】
　　白僵蚕【直者】大黄
　　右等分为细末生姜自然汁与蜜同和为剂丸如弹子大每服一丸细嚼
　　疗恶疮方
　　以狼毒秦芁等分两末酒调服方寸匕日二常服之瘥
　　内托【出济生拔粹方】　治一切疮毒
　　菉豆粉【一两研细】通明乳香【一分慢火于银石器中炒手指搅使干可热急倾出在纸上用扇冷研令极细用】
　　右同研匀凢一切恶疮应系难名痈肿毒每服二钱至三钱食后临卧浓煎甘草汤调下如打扑诸般内损用温酒调下食后空心服些小即内消大损则败血从大便出矣一方治疮毒攻冲臓腑渐成呕吐多攻咽喉口舌生疮黒烂生名心气絶饮食药饵无由可进又有因鼻衂初愈不曽表汗余毒流在经络皆发大疽运腰肿甚其硬如石色紫黒医以凉药敷之中夜大呕乃运尽此药三四服呕遂止既而疮溃出赤水淋漓四十日方愈再有害瘰者痛过即呕此药呕亦止有人患疽医者不肯用此药恐伤脾胃先人累试有効记以遗后人
　　溃脓　治恶疮溃脓活血去恶肉
　　白矾　塩【等分】
　　右于铫子内熳火炒去尽水干研为末量疮贴之
　　又方　治一切恶疮及沙虱水努甲疽皆治
　　藜芦【一两去芦头烧灰】虎骨【一两烧灰】
　　右各研令细以腊月猪脂调之涂日再涂之
　　又方【出千金方】　治恶疮
　　以羊屎麻根烧烟断细研猪膏和封上有汁者干敷之
　　又方【出千金方】　治恶疮及浸滛疮
　　以麫一升作饼大小以覆疮炙上令热汁出尽瘥一方作煎饼乗热搨之
　　治恶疮似火烂汤洗【出千金方】
　　以白马屎曝干以河水和煮十沸绞取汁洗之
　　治恶疮其大如钱名白马疥方【出千金方】
　　以水溃自死蛇一头令烂去骨以汁涂之随手瘥
　　又方【出千金方】　治恶疮肿痛不瘥
　　以苦瓠或苦用一枚防咀煮取汁洗之日三度又煎以涂癣甚良当先以泔净洗乃涂三日瘥或为末敷之疗恶疮尤良
　　又方【出千金方】
　　以塩汤洗捣地黄叶贴之
　　又方【出千金方】
　　烧莨菪子为末敷之
　　治小儿大人忽得恶疮疽未便识者【出本草】
　　取蜣蜋杵绞取汁敷之其上
　　治恶疮疥及风肿
　　以驴脂敷之
　　活血散　治恶疮死肉肿硬
　　用苦葶苈为细末好酒调匀扫死肉上血活自软
　　元胡散　治疮无头肿痛烦闷
　　用元胡索二个为细末热酒调下
　　治一切恶疮偏用药不効者【出百一选方】
　　以陈米饭紧作团火煆存性麻油腻粉调敷苏韬光耳上病碎疮或痛或痒两月余不効人传此初不之信试用之次日即愈后再作吕显谟云此证盖以痰饮之故只用肥皂烧存性生油腻粉调敷用之尤妙
　　治一切恶疮已破脓血不止者【出百一选方】
　　以蜗牛并殻肉烧存性入轻粉少许调敷之
　　散肿膏【出济生防粹方】　治肿毒恶疮
　　川大黄【生用】风化石灰　赤小豆【各二两】
　　右捣罗为末以调涂之干再涂之
　　又方【出直指方】　治诸恶疮
　　用蜘蛛晒为末麻油轻粉调之敷
　　治诸恶疮消浮肿【出本草】
　　用猪膏细封之汤渍散敷并良
　　恶疮口不能合
　　用橡子为末敷之
　　治一切恶疮
　　以皂角子十五粒冷水送下并二三服
　　又方　治一切恶疮大鳝头
　　以鸡冠花烧灰温酒调下一云连根叶捣入塩少许盦患处
　　治诸般恶疮误着死驴马毒气其疮走遍
　　中马毒走稀粪抛下汁温酒调服之中驴马毒自用驴
　　治遍身恶疮
　　以荷叶晒干为细末与麫一处搅和为饼火烧热食之病在上食后病在下食前七日见効
　　地骨皮散【出徳生堂】　治恶疮
　　以地骨皮一物见刮取乳皮别収之次取皮下腻白粉为散其白粉下坚赤皮细剉与皮乳一防为麄末一合许煎浓汁乗热洗疮直候药汤冷以輭帛裛干乃用细敷之每日洗贴一次以瘥为度其用之未瘥甚不可住但勤施之无不瘥者小可疮肿痛只以枸杞生剉煎浓汁热淋亦効或以地骨皮为末用塩汤洗讫干糁之
　　治一切恶疮及沙虱水努甲疽疼痛不可忍者并皆治之兼大赫疮【出圣恵方】
　　以蜣蜋十枚端午日收者佳捣罗为细末以油调敷之即易一方取末以塩水调之涂周围如韭菜濶狭一方用蜣蜋二枚肠肚安在纸中心四靣以醋麫糊贴疮上
　　治一切恶疮方【出儒门事亲】
　　以天茄叶贴之或为细末贴之亦可
　　又方【出儒门事亲】
　　用腊月人中白烧灰油调涂疮疥上
　　又方【出儒门事亲】　治一切恶疮
　　以瓦菘不拘多少隂干为末先用槐枝葱白汤洗之后掺药立効炙疮久不敛者治之尤妙
　　又方【出儒门事亲】
　　以蒲公英捣之贴一切恶疮肉刺
