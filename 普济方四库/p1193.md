<!-- { "loadSidebar": true } -->
　　用枯骨多年者为末酥涂疮口内外掺此药不过三五度疮虫即死其疮即瘥
　　凡一切恶疮久不愈者
　　以木香防榔散贴之
　　地丁散【出圣恵方】　治一切恶疮丁肿毒疮人不识者地丁　防虫　倒钩棘针　露蜂窠　蛇蜕皮粟米　黍米　大麻仁　黒豆　赤小豆　乱髪牝牛脊　射生箭　熟红帛　蚕纸【已上各半两】朝生花【秋夏滞雨后粪堆或烂木上如小菌子者炙时收之半两】
　　右都细剉以蚕纸裹纒水浸良乆时方漉出干于浄地上以炭火烧令烟絶入新盆中以盆子合之冷细碾罗为末如患已成头有脓水者以散敷之即愈如未成头便以酒调一钱服之
　　蓼叶散　治无名疮立验
　　蓼叶　栢叶　黄丹　胡粉　附子　粟米　石胆　川大黄　白矾　蛇蜕皮　干蟾　晩蚕蛾蜜陀僧【已上各一两】榠檀【一枚】
　　右细剉入甆瓶中固济烧令熟取出捣罗为末入龙脑麋香各半分更研令匀细先以温汤淋洗后敷贴日二用之
　　又方　治一应不识恶疮或濈濈状者
　　腊月猪膏【一斤】乱髪【如鸡子大】生鲫鱼头　雄黄【末】苦参【末各二两】大附子【一枚末】
　　右合煎令消尽内雄黄苦参大附子末搅令匀凝以敷诸疮又疗瘑疽疥効
　　又方
　　以塩汤洗捣地黄叶贴之効
　　硫黄膏　治一切恶疮
　　硫黄　腻粉　吴茱萸【汤洗焙干炒各一分】矾石【煆令汁枯】牡蛎【煆赤研各半两】
　　右细研入小油半两黄蜡一两同熬成膏趂疮大小摊于纸上以火炙镕贴之
　　又方　治诸恶疮及肿久不识者
　　麝香【一钱细研】狗粪【一两】谷精草【一两烧灰】蟾【一两烧灰】腻粉【一钱】
　　右为细末罗为散都研令匀以津调贴之取瘥为度
　　蘖皮散　治无名恶疮年深不愈
　　黄蘗【蜜炒】榆蛀虫【炙干各一钱】麝香【少许研】
　　右捣研为细末以塩水洗净疮后唾调药纸花子贴之
　　蔷薇膏　治恶疮不识名者
　　蔷薇【剉一升春夏用枝秋冬用根】铅丹【十五两炒令紫色】松脂【十两炼成者】
　　右用油三升先煎蔷薇待黒即去滓下松脂候消绵滤过下铅丹文火煎搅勿停手待色变凝成膏以帛上摊贴日二换之
　　白龙膏　治诸恶疮及肿人不识者
　　腻粉【一分】乳香【半两研细】湿百合根【一两烂研】
　　右相和研令匀熟每用先以浆水洗疮浄后以纸涂药于上每日二贴之
　　蛇床散　治一应不识恶疮或濈濈状者
　　蛇床子【半两末】硫黄【半两细研】水银【半两以少熟瓤研令匀星尽】
　　右都研令匀以腊月链成猪脂调如面脂先以楮根浓煎汤洗疮裛干涂之
　　獭骨散　治无名恶疮毒似鱼眼者
　　獭骨【生碾末一两】麝香【一字】
　　右细研和匀用津唾调贴之
　　治一切不识恶疮
　　黄连　蛇床子【等分】
　　右为末猪脂和涂日数次
　　治大人小儿卒得恶疮不可识者
　　用栁叶或皮洗之亦可内少塩亦疗面上疮
　　治面上一切恶疮秃疮诸药不瘥者宜用此方【一名鱼胆膏】以鲫鱼一头长五寸留鳞开去肠胃头髪令满即以纸裹之烧为灰别覔鲫鱼胆调涂之一方入雄黄一分同令研细用腊月炼了猪脂和更令研匀先以泔清洗疮干拭涂之日三两上自瘥麻油调亦得一方鲫鱼灰和醤清敷之
　　治面上及遍身生疮似猫儿眼有光彩无脓血但痛痒不常饮食减少久则透腔名曰寒疮
　　以多吃鱼鸡葱韭自愈
　　羗活散　治诸毒恶疮如疔疮等煮酒浸半个时辰羗活【一钱半】独活【一钱半】防风【半钱】藁本【半钱】黄芩【一钱】黄连【半钱】黄柏【五分】知母【一钱】生地黄【一钱】汉防己【一钱半】泽泻【七钱】熟地黄【一钱】
　　已上十二味用浸次十一味不用浸
　　防己稍【半钱】当归身【一钱】连翘【三钱】黄耆【一钱半】人参【半两】甘草　橘红　生甘草稍　苏木　当归稍【各半钱】桔梗【一钱】
　　右防咀水二椀煎至七分一椀去滓食后临卧吃药后端坐半个时辰方可睡如是疔肿急证一切恶疮更加沉香檀香藿香乳香木香各一钱
　　金宝赴筵膏　治诸要毒疮盘蛇疮疔疮等
　　大黄　黄耆　地龙【去土】当归　龙骨　乳香　没药　粉霜　硼砂　穿山甲　轻粉【各三钱】脑子【一钱】江子【二十一粒去皮殻】麝香【少许】
　　右荞麦灰一斗煎淋灰三覆之汁煎三分之一下用云之雀粪五钱重煎十来沸提起放冷澄清再熬入大黄末煎三沸次入朴硝花减者各三两重每药一两加石灰三两黄丹半两逐旋绞之待煎滴水中直到底不散者方好提起用饼封要用者入麝香脑子
　　犀角丸　治一切诸般疔肿项疽恶疮
　　巴豆【二十二个】大黄【一两一钱】犀角【一两三分】栀子　黄连　蓝叶　升麻　黄芩　防风　人参　甘草【各一钱】当归　黄耆【各一分】
　　右为细末和蜜爲丸如梧桐子大每服三五丸温酒送下脏腑虗二丸臓腑实五丸不问大人小儿妇人
　　神方夺命丹　治疔肿痈疽发背诸恶疮及牛马肉发黄者
　　透眀雄黄【一两】肥巴豆【一百二十粒不去油心】金鼎砒【一两半】黄蜡【四两镕开】
　　右三味各研极细和匀入蜡中打匀取出火重汤搅匀丸小麻子大量老防加减服之每服五十丸多至二百丸临睡温熟水送下不动其丸不过臓腑只下清黄黒水病去药丸亦可如药未下再服则药病俱下矣煆金鼎砒法透明砒四两敲作米粒磈用黒铅一斤镕化水中扑作珠子先铺珠一层次铺砒一层层层相间入角礶中铅珠盖面黄泥饼子又葢面上其饼用筯杵十数窍饼四縁略用泥固定罐口湏空一二寸水鼎颠倒覆口铁线扎定湏做把手提挈略固口缝安平地上城甎围煆就可下开四窍通风一层熟火一层生炭层层相铺平药防即止又发火自上而下煆之通红或提出或寒炉取出其铅镕坠在下其砒将在上可得四两半煆时湏先防
　　治发背疔疮
　　天南星　半夏【各二钱】大黄　蒌【各三钱】
　　右麄末无灰酒一椀水一椀煎服病在上食后服在下空心服不一时于大便内取出脓血块其疾即可熬药于四味加扁柏叶苎麻根细井花水敷之中留孔
　　治一切恶疮
　　小赤豆【半合】水【半合】鲫鱼胆【五枚】葱白【一握细切】
　　右相和于砂盆内研如膏薄涂肿上即瘥
　　治延皮恶疮方
　　用石榴煎皮取浓汁放冷以搽疮上冷如氷雪即着痂而随愈此药甚効昔钱质司法粢尝苦臁上生疮始者如粟渐如豆爬搔不已即成大疮累治不効后得此方而愈
　　圣愈散　治诸恶疮血出不止及浸滛【一名圣愈汤】
　　以生寒水石细末渗之立止如神此药或渗疮时间作黒色不可贵也药力去尽却和红也如血出血多而心烦不安不得眠睡宜用此药主之
　　熟地黄　生地黄【各三分】当归身【五分】川芎【三分】黄耆【半钱】人参【三分】
　　右同防咀如麻豆大都作一服水一大盏煎至一盏去滓稍熟眠无时
　　又方　治证如前
　　以寒水石烧作粉每服半钱水调空心服
　　追毒　治一切恶疮追死肉恶水
　　甘草　干沙糖　糯米粉
　　右等分为细末净洗疮口干掺恶水出尽为度并上药数遍有死肉即追出用煎红玉干掺疮口次用万金膏贴之
　　轻黄　治一切风热恶疮
　　龙骨【二钱】黄丹【一钱】轻粉【五筒子】白矾【一分】
　　右先将白矾为末入在田螺殻内炭火煆过白色为度取出同龙骨黄丹等碾为细末次以轻粉和之如患膁疮恶疮皆先用口温虀汁洗浄以软帛揾干次用药末干贴疮上两三次必瘥
　　黄蘗【出圣恵方】　治久恶疮疾痛诸药不効宜涂
　　黄蘖【一分微炒】黄丹【一分炒令紫色】蜜陀僧【一分】白狗粪【半两烧灰】腻粉【半两】麝香【一字细研】麒麟竭【三钱】
　　右捣罗细为都研令匀先用甘草汤洗疮口后用津唾调涂
　　凉肌散【出卫生家宝】　治一切恶疮浓水不干
　　蜜陀僧
　　右为末入轻粉和匀干掺立见効
　　花蕊石【出卫生家宝】　治无名恶疮穿溃久经不瘥及痈疽溃烂脓不干
　　花蕋石【一两半煨过】黄栢皮【半两】黄连【一两】
　　右为末入轻粉和匀先用温塩水洗疮令浄以帛拭干即以津调药涂疮上立効
　　香矾【出卫生家宝】　治恶疮及嵌甲神验
　　白矾【半两】乳香【二钱半先飞矾令溶后下香飞住】麝香　轻粉【各半钱】
　　右合研令匀细先用塩汤或浆水洗过干贴或掺
　　疎风觧毒散【出直指方】　治诸恶疮顽痒閧热及妇人血风遍身红斑圆防斑中渐发疹疿开烂成疮痒痛白芷　细辛　蒺藜【炒去刺】麻黄【去节】鸡心防榔　当归须　生干地黄　川芍　赤芍药　川独活牵牛【微炒取仁】苍术【炒】桑白皮【炒】枳殻【制】甘草【微炙等分】
　　右剉每服三钱入黒豆七十粒紫苏五叶姜五片同煎服如大便秘加些生大黄次用贝母膏敷疮
　　治恶疮发背【出华陀方】
　　烧车鳌　芦殻　黄蘖　甘草
　　右等分为末先以青塩薄荷园荽楼葱煮水汤洗疮男子以妇唾妇人以男唾调前药涂之以赤水出为度
　　红花【出华陀方】　治诸恶疮大効
　　龙骨【雪白真者一两】乳香【半皂子大】粉霜【半钱】光粉【二钱】轻粉【用小半钱炒半钱生】麝香【少许】黄丹【逐旋入百顔色粉红即止】脑子【少许】
　　右合和了如患疮先用温浆水洗浄次用好油涂疮口上了方可将药掺在疮上用膏药贴日三四次易之赵允蹈赴温倅过诸暨此方云亲自効渠患一漏疮以药用纸撚填疮中上以膏药贴之日生肉旧不痛逐渐觉痛有血是好生肉也
　　集珍膏【出家蔵经騐方】　治诸恶疮
　　黄连【十文】山茱萸【五文】白矾【五文】熖硝【十文】苦参【五文】剪刀草【五文】蛇床子【五文】巴豆【五文用三粒去殻夹葱煎油调药】
　　右为末用轻粉三十文入药用油调先用甘草汤洗拭干敷却用青纱片护药更入少五倍子末尤佳疮药方固多未见此方之効如神乃湖州道塲山一僧每以此疗人托人主僧力求得之
　　百草膏【出三因方】　一切恶疮不问干湿痛痒日近年深百药不瘥
　　羊屎【不拘多少】
　　右上下以瓦盛盖柴木烧令烟尽末麻油调敷痒者入轻粉少许痛入麝香神効
　　雄黄【出余居士选竒方】　治恶疮
　　雄黄【飞】白矾【飞】黄丹【飞】白敛【细末】
　　右等分水调鹅毛扫纸花贴中留小窍出毒气
　　専治恶疮瘰神効张定叟侍郎【出百一选方】
　　黄蘖【不以多少用童子小便春秋五日夏三日冬七日】穿山甲【不以多少火煆存性研细】土牛【不以多少新瓦砖干细研】
　　每黄蘖末三钱穿山甲末土牛末各一字轻粉半钱同研极匀细湿疮干掺干疮麻油调涂之
　　又方【出卫生宝鉴】　治一切疮能生肌肉止痛
　　地骨皮
　　右爲细末先于疮口上噙浆水洗揾挹干后上药贴之其効不可具述及治下疳疮神効
