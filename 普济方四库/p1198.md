<!-- { "loadSidebar": true } -->
　　右熬汤无时汤拭干用黄蜡于纸上摊膏十个将十层都拴于疮上日三次洗疮除去着疮蜡纸一个不一月即愈无间年深日近累曽依方医治得效验
　　治膁疮乆不愈【出经验良方】
　　干猪粪【半两烧存性】乳香【一钱】防榔【半两】龙骨【二钱半】轻粉【少许】没药【一钱】
　　右为细末先以烧盐汤洗疮软熟绢帛拭乾清油调敷湿干涂
　　枳殻丸【出圣济总録】　治毒气下注脚膝肿赤作疮【方见本门恶疮类】
　　兰香散【出圣济总録】　治一切风毒恶疮及下注疮或痛或痒
　　白兰花香叶【隂干】百合　黄蘖【蜜炙剉】黄蜀葵花【焙】胡粉【研各一两】
　　右捣研为散以醋调涂疮上如有汁即干敷
　　黄白散【出圣济总録】　治下注生疮
　　黄蘖【蜜炙】白垩　芜荑【并为末各一分】腻粉【研二钱】杏仁【去皮尖双仁研膏七枚】
　　右再同研匀先以盐浆水洗干以药散敷之
　　鲫鱼散【出圣济总録】　治下注疮
　　鲫鱼【去肚肠一枚】黄连【去须半两】铅丹　蜜陀僧【碎】胡粉【研各一钱】
　　右将前三味入鲫鱼肚内却纒合固济了烧通红取出冷同粉研为细末用猪胆汁调敷疮上
　　治逺年近日膁疮
　　黄丹【飞】轻粉　蜜陀僧　麝香【少许】龙骨
　　右各等分研为细末用浆水洗浄疮口干贴之
　　治膁疮方
　　明矾　白松香【四两】百草霜【二两】黄丹【五钱】轻粉【半分】
　　右为细末于疮上贴
　　治膁疮溜气疮
　　黄丹【火飞过】定粉心　松香【防净】白矾【火飞过】硫黄【少许】
　　右将香油熬滚下黄丹松香再滚下余药又一滚搅匀成膏摊白厚纸上贴疮以轻绢扎缚一日一换疮口平不须换只用旧膏药香油润之
　　枳殻丸
　　枳殻【去穰麸炒三两】生干地黄【焙】防风【去芦】五加皮【剉各二两】黄茋【剉三两】羌活【去芦头一两】
　　右为末炼蜜和丸如梧桐子大每服二十丸加至三十丸早晚食前温酒下
　　治膁疮下注
　　五倍子【二两烧存性】黄丹【三钱飞过】白矾【一两烧枯】龙骨【半两】雄黄【少许】白石脂【半两】
　　右为细末先将葱盐汤洗疮见赤肉然后将前药敷在疮上用药如法厚者却用帛子包缚着不要动直干自脱去疮皮
　　治膁疮膏
　　羌活【二两】独活【二两】当归【二两】黄丹【二两】龙骨【二两】轻粉【三钱】
　　右为末和匀用香油调用厚油纸摊药在内油纸夹着贴疮上
　　治膁疮
　　败船灰　轻粉　白芨　樟脑　黄丹【各等分】
　　右用香油调成膏摊在油纸袋内先煎温葱汤洗净以帛扎住药在疮上用了一面翻转如前用一方无轻粉若得粪船灰妙又方无轻粉白芨桐油调
　　治膁疮方【出直指方】
　　木香　防榔　五倍子　白芷　贝母【各等分】
　　右为细末先以桑叶白芷煎汤洗净拭干后以药末掺上良
　　神效方【一名露蜂房散】　治下注疮累年不已去息肉生好肉排脓止痛【方见本门恶疮类】
　　治膁疮方【出徳生堂方】
　　老沥青【净一两】黄蜡【五钱】雄黄【四钱另研】乳香【三钱另研】轻粉【一钱】
　　右先将沥青化开却下黄蜡重煎绵布滤过却下乳香雄黄轻粉三味栁条搅匀得所成膏药用稀绢一层摊药在上再以绢帛在膏药上夹定拴在疮上三日换一次三换可愈
　　治膁疮方【出百一选方】　詹武子年三十歳时曾患此用之即安后屡有效
　　黄蘖　白芨　白敛　黄丹【另研】
　　右等分研为极细末入黄丹拌匀入轻粉多少随意以蜜和如药剂勿令稀薄揑成饼贴疮上深者填满以帛片包扎一日一易后来疮干渐好或有裂处只须干掺以瘥为度
　　防榔防【出危氏方】　治膁疮方
　　全蝎【七个】斑猫【十四个】防榔【一个】巴豆【十四个】
　　右先用清油一两半漫火煎先入全蝎次斑猫次巴豆随下防榔巴豆黑色方入黄蜡一两镕去滓不用只用蜡油入后药
　　硫黄【研生者】黄丹【火飞】海螵蛸【各一钱】黄柏皮【炙】蛇床子【研各一钱】雄黄【研】白胶香　黄连　杏仁　轻粉　清油【胶香与油洗镕】
　　右为末同入清油调敷疮上立效
　　治下注生疮方【出圣济总録】
　　白矾【烧枯二分】黄连【去须半两】腻粉【一钱】乌鸡子【取白一枝】
　　右将前三味捣研为末以鸡子白调涂如有脓即用盐葱汤洗后用药
　　驴蹄散【出圣济总録】　治肾脏风毒下注生疮
　　驴蹄【二十片烧灰】蜜陀僧【研一分】轻粉【一钱】麝香【半钱】
　　右再同研匀先拭去脓汁次用药干掺日三四次瘥
　　防榔散【一名防榔膏出危氏方】　治里外膁疮逺年不瘥亦治打扑脚腔上成疮此最难愈
　　防榔【剉半两】干猪粪【半两烧存性】龙骨【一分】腻粉【二钱】
　　右捣罗三味入腻粉研匀先以盐汤洗疮熟绢裛干以生油调药如膏贴疮三日一易三五易定瘥忌无鳞鱼鲊热麫几胫内外疮世谓里外膁疮最难得瘥此方神妙一方甘草盐汤浄洗疮口
　　治多年不效者
　　乳香灰　人骨灰　轻粉　淡菜【等分】
　　右为细末先将槐栁条煎汤洗疮浄用药搽贴之
　　治膁疮方
　　苦麻根　疥肚虾蟇　江石　千转蜣蜋毬
　　右各等分为末敷之
　　翠玉膏【出济生拔萃方】　治膁疮
　　沥青【一两】黄蜡【二钱】铜緑【二钱】没药【一钱】
　　右将铜緑为细末入油调匀将沥蜡于火上镕开下緑搅匀入没药匀倾在河水盆内拌匀油纸裹口嚼之旋捻饼子贴疮上纸封三日一易
　　治足疮方【出百一选方】
　　用牛黄金虎丹半粒服之【赵子固母刘氏年几八十左右足面一疮下连大指上延外踝以至膁骨每歳必数发发必兼旬累月昏暮痒甚爬搔移时出血如泉流申吟痛楚殆不可忍夜分即渐已明日复然毎一更药则疮转大而剧百试不騐如是二十余年淳熙甲辰仲冬之末先生为太府丞一夕母病大作相对悲泣无计困极就睡梦见四神明之僧黙座一室之内傍有一长几子固母因亦坐而发叹一僧问其故子固答之以实僧云可服牛黄金虎丹又一僧云硃砂一服好即觉惊异试取药半粒强服之良乆大痛举家大悔俄而下礧砚物如鉄石者数升是夕疮但防痒不痛而无血数日成痂自此遂愈朱砂之说竟不复试先生因图僧像如所梦者而记其事金虎丹出和剂局方治中风痰延壅塞所用牛黄龙脑腻粉金箔之数皆非老人所宜及今取竒效意为热积脏腑而发于皮肤歳乆根深未易洗涤做假凉剂以攻之不以常疮论也神僧之梦盖孝感云】
　　治膁疮方
　　松香【多】没药　黄丹　乳香【少】
　　右为细末将葱涎调摊在黑纸油单上用箬扎一孔针线缝之先用葱椒汤洗用猪肉贴疮如水并虫出贴之
　　治膁疮方
　　川栢【一两】赤石脂【三钱各研匀末】黄丹【一钱】石头热【紫色】
　　右用真油调里外以油单纸贴以针刺孔贴疮口三日换转贴如孔深者用川黄连三钱龙骨钱半各研为末先用荆芥苦参汤洗将此二味掺入药面加轻粉七分
　　万灵膏　治膁疮
　　芝麻油【二两】黄蜡【二两】乳香　龙骨【各五钱】
　　右将乳香龙骨为末先将油煎过次下二味搅匀冷摊油纸上贴之
　　治膁疮方
　　樟脑【一钱】船灰【细末】黄丹　百草霜【各二钱】
　　右用油纸温水洗去油干入药用香油调包隔纸贴于疮口上一二日翻换
　　治膁疮方【出徳生堂方】
　　黄连　黄蘖　蜜陀僧　轻粉【各等分研末】
　　右用黄蜡化开和药一处敷贴疮上纸花盖伋先洗浄
　　骐驎竭散【出圣惠方】　治脚上生疮疼痛伤风毒脓水不止生肌
　　骐驎竭【一分】诃梨勒【一钱】黄连【一分去须】防榔【一枚】
　　右为末看疮眼大小薄敷疮上以瘥为度
　　治血注脚
　　桑桂菰　牛屎菰【又名石灰菰生地上如有石成块者碎其中有灰起】肥株桂菰　胎发【男用男女用女用三个】
　　右用三菰焙干各五钱重胎发烧灰存性并为末和前药湿则干搽乾清麻油涂
　　治膁疮脚肚上细疮水流不止延蔓渐大【出仁存方】
　　猪毛【烧灰】防黄　奄扇窠
　　右等分为末麻油调敷
　　治膁疮方【出直指方】
　　中鲫鱼【二尾洗浄】穿山甲【炙黒入皂角末二钱】满尺皂角【一条擘开两片夹鲫鱼用麻扎煨干烧存性】
　　右为细末先以井水洗尽脓汁用白竹叶一叶针插多孔缚于疮上水出尽然后以麻油轻粉调药敷疮上
　　羌活丸【出圣济总録】　治脚膝生疮风毒下注
　　羌活【去苗头】天麻【各二两】白花蛇【寸截浆水煮熟去皮骨再用酒浸一宿安栁杖上漫火炙干用四两】
　　右为末酒煮麫糊和丸如梧桐子大每服二十丸温酒下空心日午临卧服
　　蚓泥散【出圣济总録】　治下注疮
　　韭菜地蚯蚓【烧赤一两】腻粉【一分】麝香【半钱】
　　右各研为散再同和匀每用先煎葱汤洗了将药干敷
　　治膁疮方
　　冬青叶　腊猪胆　百草霜【二味和匀】
　　右取冬青叶与本人嚼烂先用葱椒汤洗浄疮口以胆霜敷后却敷嚼药在上三四次可
　　竒妙栀子散　治逺年日乆内外膁疮
　　山栀子【不拘多少火烧成灰筛罗为细末】轻粉【少许】乳香【半钱】
　　右再研为细末相和磁器盛贮每用时先将葱白花椒煎汤洗疮稍歇再温浆水又洗一次恶水去尽再将白水煎百沸温再洗但疮口脓水血丝清水各尽又用粉帛片拭干然后敷药如干者香油调敷湿者干掺上但恶疮口满实软绢帛防之中硬不作脓者未可用如肿软有脓者依前法再洗敷贴之三两次即愈乃一药二洗之功也
　　地榆散【出御药方】　治足胫热毒肿满按之不起
　　地榆　荆芥　兰藋　苦参【各等分】
　　右研末每药二两水三大碗煎三五沸去滓避风热洗患处冷再温
　　治膁疮方
　　象骨【一两】斑猫【五钱】砒霜【五钱】
　　右各火炼砂碾成末用香油调将油单纸缝成袋子装药在内封杀袋口用虀水洗浄搒于疮上两日翻转再贴每四日一换
　　治膁疮方【出徳生堂】
　　龙骨【煆】轻粉黄丹【炒各二钱】
　　右为细末先用葱椒浆水温洗浄后用绢帛揩干却将药末填入疮口令满以生姜切薄片封贴疮口次用厚纸随疮大小裹之绢帛拴住一服即愈
　　治累年脚疮方【出圣惠方】
　　蔓菁花【三分三月三日采晒干】赤小豆【三分】黄连【一两去须】
　　右为末敷疮上日三用之
　　治脚疮方【出圣惠方】
　　龙骨【二两】枇杷叶【五两】蜣蜋【五枚烧灰】
　　右同麝香少许腻粉一分相和细研匀掺疮上不过三五上
　　治膁疮方【出百一选方】
　　干胭脂　轻粉【少许】
　　右研极细先以温水洗疮片帛裛干然后用药深者填满以瘥为度
　　治膁疮方【出徳生堂】
　　轻粉【一钱】黄连末【二钱】
