<!-- { "loadSidebar": true } -->
　　右用猪胆一个针刺七孔滴胆汁于药内调成稠糊用竹片摊满疮口上用白纸数层盖药以无糨青绢系拴住过了十日再换药如法拴及解下时疮痂随纸脱矣一方先用葱白及槐条水洗之后用药
　　得效膁疮药
　　黄连【三钱】明矾【三钱】
　　右防咀用水一碗煎至一停入冬青叶四十九个浸于药水内每用一叶光面着疮口上贴之外用软纱帛缚定频换仍用药水搭湿甚有效
　　豆连散【出圣济总録】　治下注疮
　　赤小豆　黄连【去须等分】
　　右为散先用温浆水洗令浄用药以猪胆汁调涂之一日三换
　　火府丹【出圣济总録】　治下注脚疮
　　甘遂【肥实连珠者一两薄切疎布囊盛之】芎防【一分剉如豆】
　　右以大纸笼罩香炉令至宻不漏烟顶留一窍垂甘遂囊下烧芎防一块令烟薰甘遂欲过更燃以芎防尽为度取甘遂捣末三十歳以上气盛者每服三钱气虚者二钱羯羊肾一对批开匀分药末在内净麻纒定炭灰炙熟临卧烂嚼温酒下随人酒量能饮一斗者可饮五升以髙物支起双脚一服即瘥
　　治痛痒方
　　舶上硫黄　雄黄【各等分】
　　右为细末用栢油黄蜡约量化开一处相和作膏子搭之
　　治膁疮方
　　牵牛　芝蔴
　　右诗曰牵牛一合三处分一次下锅逐次増芝麻一合也须炒烂捣成膏始方好箬叶煮熟把来包敷作照依疮大小不问逺年近日生旦夕之间见分晓先用葱椒汤洗净疮口贴之痊瘥早
　　治膁疮方
　　轻粉【三钱】官粉【七钱】
　　右为细末以温浆水洗疮后用敷之以生姜一片盖合用纸封定逺年不过三敷近年一敷即效
　　治膁疮方【出徳生堂】
　　五倍子【五钱】轻粉【二钱】
　　右为末小油调涂仍先洗净以五倍子烧灰尤妙
　　治膁疮方【出圣惠方】
　　蜣蜋【三枚烧灰】防【三两】蜜陀僧【一两】
　　右和研如糊贴之
　　治脚疮方【出圣惠方】
　　【一枚】防【三两】
　　右分为两处一半烧为灰一半为末相和研令匀用腊月猪脂调涂
　　荷叶藁本汤　治脚胫生疮浸淫腿膝脓汁淋漓热痹痛痒
　　干荷叶【四钱】藁本【一分】
　　右为散以水二斗煎减五升去滓温暖得所淋渫仍服前大黄左经汤佳
　　治膁疮乆不愈者
　　以川乌头黄蘖各等分为末用唾津调涂纸上贴之
　　治脚肚上细疮初则如粟渐大爬搔不已成片包脚相交黄水流出痒不可忍乆成痼疾最难愈者【出仁存方】用百药煎研极细唾津调敷自外而入先以贯众煎汤淋洗却用药
　　治膁疮方
　　用鳝鱼数条黄色者尤好打死先用油涂其腹置疮上盘屈令徧帛子系定食顷觉疮痛不可忍然后取鳝鱼看腹下有针眼大窍子皆虫也如未尽再以数条依上再缚虫去尽却用死人胫骨烧灰麻油调敷疮上或以骨灰一两入好茶末皆用二钱同药调亦可
　　治膁疮方
　　用大栢皮黄连蜜炙焦黄等分为末干敷或蜜调敷
　　治膁疮方
　　用大栢皮蜜炙霜桑叶等分为末干油调敷之或用蜜调敷亦可
　　治膁疮成臼累月不干
　　用上等好砂糖先以盐汤淋洗绢帛拭干用津唾涂却以此敷上三日即愈神效
　　治外膁脚疮
　　用屡经烧过窑灶黄土研极烂入黄栢赤石脂黄丹轻粉拌匀以青油调稀用油绢盛药敷疮上以布绢缚定纵痒不可以手开动直十日后疮愈去之一方无黄丹
　　治膁疮方
　　用血蝎一味为细末掺在疮上以干为度
　　治膁疮方
　　用地骨皮去麤皮以竹刀刮粉焙干为细末贴之
　　治膁疮方
　　用隔年驻车丸碾末敷之极妙如无新者亦可
　　治膁疮方【一名三羊散】　治内外膁疮及诸般恶疮
　　用羊粪不相粘者烧灰存性为末敷之入轻粉尤佳一方用缾一口入粪在内盐泥封固烧存性研为末入腻粉先用温水浄洗去疮皮揾干用粪末一匙粉一匙拌匀掺疮上尤佳
　　治膁疮方　陈仲山寺丞家有一老奶婆九十余嵗每以此药治人无不效者
　　用左脚上旧草鞋名千里马不得犯手以棒挑取于水内鞭洗浄晾干烧黑灰研为末入轻粉少许先以盐浆水洗疮裛干然后敷之干者生油调湿者干撡便成痂甚妙或云端午日以左手提右脚旧草鞋烧用兼治软疖郭医名其子亲曾得效
　　治膁疮方【出百一选方】
　　用冬叶焙干碾为末掺敷或只用青叶包裹疮上亦得虽疮痛不妨甚者亦不过三两次即效
　　治内外膁疮方【出百一选方】
　　用六一泥是薤地中蚯蚓粪新瓦上火煆通赤地上出火毒为细末入轻粉少许先以虀汁温洗拭乾清油调涂一云用犬血敷亦可危氏方疮生脚入胻名下注疮俗谓之袴口疮或因物打扑而伤损者其口狭皮肉极濶皮薄如竹膜极痒痛终日黄水流延蔓而生甚者数年不愈又易于染过他人患此者忌房室则易愈
　　治贴腿上疮【出百一选方】
　　用滑石末涂之
　　治腿膝生疮有脓者【出百一选方】
　　用五倍子细碾掺之
　　苦参散【出圣济总録】　治下注热毒疮
　　苦参　白花蛇【酒浸去皮骨炙】蒺藜子【炒去角】白芷【各一两】
　　右为散每服一钱半加至二钱半温酒调
　　又方【出瑞竹堂方】　亦治膁疮
　　以好粉用油调在碗里取艾烧烟薰黄要只敷疮上效
　　治膁疮方【出百一选方】
　　取煑酒瓶头泥田中黑者为上山上者不可用于火中烧通红放冷出火毒研令极细麻油调成膏子再用包煑酒瓶头蒻叶量疮口大小一様剪两片将一片于箬叶背上摊药子再将一片合之以蒻叶光面安在疮上用帛子扎定不可令药着好肉恐反侵损敷药了痛即止恶水出三两日一换不过一两敷即生拓榴肉若能忌口爱防遂絶根本一云不须烧土但研末亦佳冯安时说陈仲山云此法甚妙常以医数人矣
　　治膁疮方【出经验良方】
　　先用薄铁器盛盐一撮火上焙过热汤浸起澄清温洗浄拭令干用药干掺疮上以大蚂蚁空窠煆为末清油调涂
　　治膁疮方【出经验良方】
　　用多年水中艌船石灰为末掺之即安
　　治膁疮方【出经騐良方】
　　用鸡肫黄皮焙干为末清油调涂
　　治膁疮方
　　用隂地上青苔草焙干为末清油调涂
　　狗脊膏【出经验良方】　治膁疮
　　用商甲黑狗脊生用各一两为末口含浆水洗之嚼杏仁调药摊疮上纸贴绢帛裹之五七日一换痒痛不可动直至连换三次可效
　　治膁疮方【出经騐良方】
　　先用虀汁煎汤浄洗拭干用葱涎调真轻粉敷上夏月取荷花片隂干随疮口大小剪盖之以帛扎定令有些脓水从侧畔出以指擦之忌毒食不半月可除根无虀汁用水四碗煎沸入醋半盏
　　竹叶膏【出直指方】　治两脚骨膁疮
　　用小网虾三十枚去头殻尾以糯米饭一合研细临卧以帛扎患处上下以青纱罩疮将虾饭敷青纱上另用青纱罩虾饭之上系定至五更初解纱连虾饭掲起挂空间处皆是小赤虫即以汉椒葱白煎汤温淋洗次用旧茶笼内白竹叶随疮大小剪贴软帛系之一日两换直待汁水出尽方以好膏药贴逐日煎苦练根汤淋洗仍换膏药直待生肉将满则不用膏药其疮口只如筋尾许乃可以血竭或真栙香节夹白敛收平疮口切忌动风下气等件
　　治膁疮方
　　以猪蹄下甲烧灰敷之良
　　治膁疮方【出直指方】
　　先用酸浆水温暖淋浴次用生覆盆子叶瓦上煆干碾极细干掺纱扎次日以新水湿去痂又用温浆水洗拭掺药上良
　　粉麝散【出危氏方】　治外膁疮臭烂数十年不愈者
　　用生一个乌者打死去肉取殻酸醋一碗炙酸尽为度仍煆令白烟尽存性用碗盖地上出火毒为末入轻粉麝香拌匀临用先以葱水洗干方用药掺上
　　治脚胫骨上作疮乆烂黑或发孔或臭秽不可近【出危氏方】用蛐蜒十数条小竹篾穿定瓦上焙干为末真清油调敷划时取效
　　隔壁膏【出危氏方】　治膁疮
　　用多年老杉木节烧灰真清油调蒻叶盛隔贴在疮上以绢帛系定不数贴而愈
　　洗药【出朱氏集騐方】
　　用海桐皮石榴皮等分煎汤淋洗令净然后用薰药
　　薰药【出朱氏集騐方】
　　用牛蒡子半两研为末入纸撚子内烧薰之然后涂药
　　治冷膁疮方【出危氏方】
　　用鹿角灰发灰乳香为末清油调敷有一种膁疮赤肿而痛用黄连黄蘖之类皆凉药也乆而不愈其疮冷矣却当用温药治之自愈此隂阳寒热往来之理也
　　治足上生疮臭秽溃烂【出危氏方】
　　用漏蓝子一枚烧为末入腻粉少许井水调涂效
　　必效散【出圣济总録】　治下注疮烂肉陷
　　用鲫鱼一尾去肠入头发不拘多少烧灰研防先用葱汤洗疮口次以药敷之
　　蒜灰散【出圣济总録】　治诸恶疮下注气血冷新肉不生用蒜一百颗去根苗切以铁锅内露地烧令通热扇去灰入蒜在内用一浄盆盖之周围以净土防不令透风经一宿取出扇去灰土捣研令极细不拘多少干敷疮上此治冷恶疮最妙热毒恶疮不可敷令内转烂故也
　　豆粉散【出圣济总録】　治下注脚膝生疮不可垂脚肿用菉豆粉石器内炒黄湿地上出火毒研细先以温水洗疮干敷甚者再敷即愈
　　治膁疮下注方
　　用橡斗不以多少于橡斗内各满装盐两碗相合用麻线缚住瓦罐盛贮盐泥固济炭火内烧过碾为细末入乌龙尾不以多少合和用淡浆水洗过疮将好清油调搽忌动风之物仍入麝香少许疮有脓干贴然后用江茶清油调成膏子于前药上面如膏药相似贴防用新绵包裹敷药大有神騐膁疮头黑四畔紫者有虫头白者无虫有虫者用覆盆子为末撒在饼上然后挞在疮上取出虫为騐
　　治膁疮方
　　用诃子不以多少烧灰为末香油调搽
　　治膁疮方
　　用丝子包鸡子不以多少烧灰为末贴之
　　治膁疮方
　　以五月五日收苎叶晒干贴疮有效
　　治膁疮方
　　用隔年葱白煨熟捣为膏捻成饼子炙熟先用童便洗浄却以葱饼热贴之冷再易追恶水后用贴过饼子童便洗浄新瓦焙干为末掺之妙
　　治膁疮方
　　以冬青叶用盐滴水浸留乆不妨临用时取出清水洗净去醎味贴疮上一日一易待红水出不可遽辍
　　治膁疮方
　　以葱浆水洗净帛淹去脓囊厚贴轻粉了用蜗牛不拘多少捣烂作膏药贴定疮可自落
　　治内外膁疮方取疮内虫子
　　取杏仁细嚼贴在疮上后用枯白矾末掺在杏仁上病人便卧少时疮有虫子出如头发丝取了用药敛之
　　治毒气攻注足胫乆疮不瘥
　　用白术为细末盐浆水洗疮干贴一二日一换佳
　　治脚痛成疮
　　先剉水蓼煮汤令温热得所频频淋洗疮干自安
　　治脚上生恶疮调之下注
　　用鹿角烧灰为末轻粉油调涂疮上
　　治内外膁疮
　　用北枣核烧灰干敷之
　　治膁疮
　　用炉甘石散二分重加煆过枯明矾一分五灵脂半分为末先用温水于疮上洗净后用药末于四周逺逺掺上用手指轻匀开次日再用手轻轻擦出脓水再用水湿疮加药掺自可
　　治膁疮膏
　　以百草霜不拘多少黄蜡一小块镕开匀成饼先以醋水洗浄贴上一片以帛裹之一方蜡烛油
　　治内外膁疮
　　以牛蹄退下甲烧灰酒调敷上良
　　治膁疮
