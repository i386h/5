<!-- { "loadSidebar": true } -->
　　主脉濇客脉缓濇缓相合风邪伤卫项筋急可用桂枝汤不已葛根汤主之或羌活汤缓在上焦羌活　升麻　黄芩　葛根　石膏【各一両】麻黄【去莭汤浸去黄汁焙】防风　藁本　蔓荆子　细辛【各半両】
　　右防咀每服一両入生姜七片水煎温服无时
　　当关气结腹难伸
　　主脉客脉俱缓脾湿大胜胃中大虚七气汤主之半夏【制一两】人参　官桂　甘草【炙各半両】
　　右防咀每服一両入生姜七片水煎温服无时不已复煎苍术四両去皮泔浸水一碗煎取二大盏去滓入桂枝白芍药茯苓各二钱再煎取一盏服不已再服或建中汤主之腹难伸者局方温白丸主之缓在中焦
　　尺上若逢症冷结夜间常梦鬼随人
　　主脉数客脉缓数缓相合反爲寒病宜桂枝加干姜汤治之
　　桂枝【一両】白芍药　干姜【各半両】炙甘草【四钱】
　　右爲防咀加生姜枣煎不已用半硫丸缓在下焦梦鬼者三焦虚气神不守故也白芍药一云白术
　　四濇者阴也主通身疼痛女子有孕胎痛无孕败血为病
　　濇脉如刀刮竹行丈夫有此号伤精妇人有孕胎中痛无孕还须败血成
　　主亡血失精妇人孕病或带下赤白或败血圣惠方乌金散治败血局方四物汤地黄丸失精权道药龙骨丸主之
　　龙骨　苦楝子【各二两】
　　右为细末醋糊丸梧桐子大空心温酒下五十丸又云亡血失精半产漏下俱宜用酒煮当归丸
　　濇脉关前胃气并
　　濇脉见处气血俱伤金有余损伤万物主脉与客脉俱濇是也金有余故并于上治之以匀气散或利膈丸桔梗汤濇在上焦
　　桔梗【一两】半夏【制半両】陈皮【三両】厚朴【一両】枳实【麸炒半両】
　　右防咀每服半两食后水煎生姜服
　　当闗血散不能停
　　主脉缓客脉濇缓濇相合故曰血散可用温经丸如胃不和调中丸濇在中焦
　　尺部如斯逢逆冷体寒脐下作雷鸣
　　主脉数客脉濇数濇相合阳气内虚阴气有余故为逆冷治之以荜澄茄散或五补丸选用之濇在下焦人参　茯苓　地骨皮　熟地黄　牛膝【去苖酒浸各一両】
　　右蜜丸如桐子大毎服三十丸温酒下空心稍增至五十丸服至十日及半月觉气壅即服七宣丸经数日觉气散即服五补丸凡人所疾皆因风不宣散即成壅缓热风若气不流行即成痃癖冷气转生诸疾寻其本由都爲不闲将理觉虚则补觉壅则宣常须五补七宣必相兼服之久服可去百病也
　　五迟者阴也主肾虚不安五迟本土也
　　迟脉人逢状且难遇其季夏不能痊
　　迟者阴也季夏阳也此证爲失时反候阳盛阴虚治之宜泻心肺补肾肝泻心者导赤散补肾者地黄丸
　　神功诊着知时道是脾来水必干
　　季夏见迟脉是土尅水也故不能痊
　　寸口脉迟心上寒
　　主脉濇客脉迟濇迟相合主阴盛之故爲心上寒治之以橘皮丸不已术附汤
　　白术　附子【炮去皮脐】干姜【炮】桂【各一両】
　　右防咀煎一盏食前服迟在上焦
　　当关腹痛饮浆难
　　主脉缓客脉迟缓迟相合腹中痛甚桂枝加附子汤桂　附子【炮各一両】甘草【三钱半】
　　右防咀煎服或理中丸脉廽以消食丸迟在中焦
　　流入尺中腰脚重厚衣重覆也嫌单
　　主脉数客脉迟数迟相合水能尅火阴气盛可用附子理中丸迟在下焦
　　六伏者阴也主毒气闭塞三关四肢沉重手足自冷主伏脉伏行于筋下气伏于内
　　阴毒伏气切三焦不动荣家气不调不问春秋与冬夏徐徐发汗治能消
　　经曰清形以爲汗麻黄附子细辛汤或秋冬以升麻汤春夏以麻黄汤当缓与之阴盛阳虚汗之则愈
　　积气胸中寸脉伏
　　主脉濇客脉伏濇伏相合主胸中积气治之沉香丸或加减温白丸伏在上焦浊气在上则生防胀
　　当关肠癖常瞑目
　　主脉缓客脉伏缓伏相合主中焦伏而不散乃风湿之气故肠癖瞑目治以五膈寛中散
　　白荳蔲【一両】缩砂仁　青皮　陈皮【去白】丁香【各二両】厚朴【制八両】甘草【炙】木香【各一両半】香附子【炒八両】
　　右爲极细末每服三钱白汤服无时清上实下如发之用羌活前药不已然后用此伏在中焦【一云血散则膓癖不散则瞑目】
　　尺部见之食不消坐卧非安还破腹
　　主脉数客脉伏数伏相合邪胜寒之甚而不能化食故破腹坐卧不安治之以生姜枣汤【一名四白汤】
　　白术【一両】黄耆　茯苓　白芍药【各半両】
　　右爲麄末毎服半両入生姜煎服不已养脾丸伏在下焦清气在下则生飱泄脏不藏矣
　　七濡者阴也主少力五心烦热脑转耳鸣下元极冷按之似有举还无髓海丹田定已枯四体骨蒸劳热甚脏腑终传命必殂
　　髓者肾之四体骨蒸者肾气衰絶终传者七传也土来尅水必殂也
　　濡脉闗前人足汗
　　主脉濇客脉濡濇濡相合肺气虚也而卫不能固于荣故多汗桂枝汤主之濡在上焦
　　当关气少精神散
　　主脉缓客脉濡缓濡相合精神散失乃气衰也治以定志丸或四君子汤加茯神濡在中焦至此难治也
　　尺部绵绵即恶寒骨与肉疎都不管
　　主脉数客脉濡数濡相合主骨痿不能起于床五损至骨俱尽故不治
　　八弱者阴也主气居于表生产后客风面肿气弱多伤也
　　三关怏怏不能前只爲风邪与气连年少得此须忧重老弱逢之病却痊
　　脉若烂绵者阳气弱也以应秋毛之脉气弱多伤怏怏者轻手乃得不前者重手稍无是也少年得此须忧重者乃春夏也此时当洪大而有力今反无力而不前故忧其重也是春夏爲逆秋冬为顺老弱逢之病却痊老弱者秋冬也秋冬脉当浮毛故爲顺
　　关前弱脉阳道虚
　　主脉濇客脉弱濇弱相合阳气虚也治之以五补丸为久补四逆汤急治之
　　关中有此气多踈
　　主脉缓客脉弱缓弱相合胃气内虚故气多疎散治之以益黄散平胃散选用之弱在中焦
　　若在尺中阴气絶酸疼引变上皮肤
　　主脉数客脉弱数弱相合主下部损肾气内絶既阴絶阳盛疼引于皮肤是三焦无阴镇抚阳离其原也气已损于肺无法可治也







　　普济方卷三
<子部,医家类,普济方>
　　钦定四库全书
　　普济方卷四　　　　　明　周王朱橚　撰方脉总论
　　九道病脉
　　细为气血俱虚　为病在内　为积　为伤湿　为后泄　为寒　为神劳　为腹满　为忧伤过度　细而为症瘕积聚　为刺痛　细而滑为僵仆　为发热为呕吐　数为热　为虚　为吐　为痛　为烦渴为烦满　动为痛　为惊　为挛　为泄　为恐
　　虚为寒　为虚　为脚弱　为食不消化　为伤暑促经并无文释曰其促有五一曰气二曰血三曰饮四曰食五曰痰但藏热则脉数以气血痰饮留滞不行则止促止非恶脉也　结为痰　为饮　为血　为积为气　释曰气寒脉缓则为结数则为促虽缓数不同结亦当如促脉分别可也　散经无文释曰六府气絶于外则手足寒上气五脏气絶于内则下利不禁甚者不仁其脉皆散散则不聚病亦危矣　革为满　为急为虚寒相搏妇人半产漏下　释曰革者革也固结
　　不移之状三部应之亦皆危脉也　代者一藏絶他藏代至　释曰代真死脉不分三部随应皆是如前所例皆本圣经学者当熟读令心开眼明识取体状然后交络互识所谓六经流注五藏相传各以部位推寻使了然不昧其如随病分门诸脉证状尤当参对审详之如是精诚方可为医者不尔则傍倚圣教欺罔贤良为含灵之巨贼幸宜勉旃
　　九道脉名
　　一长者有余而过也故属于阳其脉举按皆有余再再寻之往来流利出于三关如持竿之状是谓长也病应浑身壮热坐卧不安神思恍惚甚则阳虚内胜三焦不利法宜汗而散之　二短者不及之脉故属于隂凡物短长各有所宜适当其可然后为中夫长短未始有定体质于中而过者为长质于中而不及者为短有中短乃见焉其脉按举之间虽往来洪盛而不及本位故曰短病应邪气内结宿食成瘕心腹切痛三关不利阳邪虚抟三焦气厥外为寒热内则便硬于法宜引而竭之三虚者隂也不实之象阳为实隂为虚阳气自得
　　肝气不胜则少力多惊故其脉动为虚指下寻之不足举之亦然往来无力似浮而弱不欲内固之意是谓虚状原其病本阳邪内结恍惚无定故发狂热厥与夫谵言妄谬夣寐虚惊在小儿则主惊风　四促者阳盛也阳邪上忤气有偏盛偏衰故也其脉指下按之有余举之洪数下游三关并朝寸口虽盛疾如此必时一止而乃复来谓之促夫脉之行度亦有隂阳之从阳邪奔止血朝于心荣衞趋蹶徐疾不常脉则因之时止而促尔其病令人三焦不和积聚忧思气逆而厥故上盛下虚上溢下絶其宜服退不宜进故法以退之者生进之者死　五结者隂盛也真阳已极衰弱也夫脾布中和因阳而发阳衰隂盛则脾气忤而不能施化故脉来缓缓然时一止而复来或往或来或聚或散谓之结凡以胶塞而不可解隂盛故也病应四肢劳倦忧闷烦躁切痛上下连连相续气忤不施故法宜通导以去其结也六代者隂也内经曰代则气衰葢心散则气衰不能
　　下应于土脾不得安其常故脉代也说文曰代者更也脾不安常而然其脉按之动而复起再再寻之不能自还病应形容羸瘦不能言正气欲絶神无所居　七牢者坚也固围之象气之结故若是仲景云寒则牢坚而沉结指下寻之不见举之全无再再寻之小而有力断续不常见故曰牢葢重隂之所入以隂包阳故似无而按有病应骨中疼痛气血不守荣衞解散是以胷中气促而并夫脾与胃相为表里十二经脉之所本而平人之常气皆禀于胃今已脾胃不能符御则生生之道曷可全乎法以牢为水火相刑必死之候　八动者阳与隂相搏也仲景云隂阳相名曰动又曰数脉见于关上下无头尾厥厥摇者曰动以其脉混混然指下寻之似有举之全无再再寻之不离其处病应四体虚劳烦满崩中乆病血虚于内溢而自利　歌曰举无再再觅方逢　体倦虚劳利血浓　女子崩中宜速救　血虚崩溃药无功　九细者精气虚弱之极而形容不足内经曰细则气少其脉之状稍稍应指往来如绵至微而不絶谓之细脉虽为虚弱之极然必应于诊者为正要之精气既已怯弱阳道由是衰微病必胫痠髓冷力乏精气皮毛焦干形容枯瘁温之以气补之以味岂可缓也　謌曰　指下寻之极细微　胫痠髓冷不支持遗精髪槁形枯瘁　速灸关元岂可迟
　　九道脉主治
　　一长者阳也洁古云长法干此阳明脉故尺寸俱长身热目痛鼻干不得卧当汗阳化气也
　　长脉迢迢度三关指下时来又却还阳毒在脏三焦热徐徐发汗始能安
　　云岐曰阳毒在脏何由言发汗非在五脏之本阳毒之气在五臓之标何为五臓之本肝心脾肺肾是也何为五臓之标血毛皮脉肌肉筋骨是也以其在五臓之标故徐徐发汗者为在标之深逺也急则邪不能出发之以升麻汤发在阳明标一法加羌活麻黄中治法以地骨皮散治浑身壮热
　　地骨皮　　　茯　苓【各半两】　柴　胡
　　黄　芩　　　生地黄　　　知　母
　　石　膏【各二两】
　　如自汗已多加知母防咀入生姜煎徐徐发者汗之缓也
　　二短者隂也主四肢恶寒腹中生气宿食不消短法坤腹中有宿食当下之短主隂成形隂不化谷也
