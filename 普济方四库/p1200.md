<!-- { "loadSidebar": true } -->
　　用白胶香黄蜡香油熬成膏滴水中凝为度作成饼贴患处若多年者以猪脂滴水在疮上
　　治膁疮
　　用刺杉柱皮浸在厠中年乆捞起晒干为细末掺上
　　治膁疮
　　用楮树叶于未霜时收夹于书内压干剪去邉先用葱汤洗疮挹干用叶贴之纱帛扎定遇痒再洗如前贴
　　治膁疮
　　先用葱白浆水熬汤洗浄疮口绢帛拭干徐以轻粉末掺上疮口上用五灵脂黄栢各等分研为细末凉水调贴疮上纸盖三五十上即平复
　　治膁疮方
　　先用匾栢枝或墙上旧稻草煎汤温洗拭干然后用麻子去殻研细为膏入好明净松香一处入些少桐油看稀稠研捣为泥又入好黄丹和匀用油纸扶去些纸上油摊药于油纸包隔油纸贴在疮上贴数日再粪药贴之即愈看疮大小用药
　　治脚疼痛不瘥方【出圣惠方】
　　取多年墙壁上烂干蚬殻泥裹烧过为末敷之
　　应效三圣散
　　花蘂石散　复元通气散　追风独活散
　　右各一贴合和药调空心服
　　治下注疮
　　用皂荚烧灰存性油调搽
　　皇散【出卫生家寳】　治膁疮脚疮
　　揷芹【大蚌蛤殻薄者不拘数烧为灰研细末筛过】
　　右每看疮大小施用入轻粉拌和疮湿干掺上疮干津唾调涂不可近水
　　治膁疮多年不效【出传信适用方】
　　鲫鱼一枚用麻油煎鱼熟为度去鱼只留油调药穿鱼不拘多少盐泥固济干火煆存性为末轻粉麝香少许研匀先以盐汤洗疮却用前件油调药涂之
　　荆芥汤【出杨氏家藏方】　治膁疮
　　地骨皮【三两】何首乌【三两】荆芥穗　苦参　海桐皮【各二两】草乌头【一两】
　　右防咀生绢袋盛用水三升煎数沸盛在盆内乗热薰疮口通手淋洗挹干以后四蜕散贴之
　　四蜕散【出杨氏家藏方】　敷膁疮
　　乌鸡子殻【已抱出鸡儿者】蛇蜕【各半两烧灰】乌贼鱼骨【去硬皮一两】龙骨【一分】
　　右为细末每用入腻粉少许湿即干掺干即油调敷之
　　木香散【出杨氏家藏方】　治下脏风毒攻注膁上生疮浸溃不止疮口不敛肌肉不生
　　黄连　蜜陀僧　防榔　木香【各等分】
　　右为细末每用少许掺疮口如脓干以津唾调敷之
　　如膁疮先以温药汤洗后用陈箬叶贴又宜木香贝母五倍子白芷等分为末掺疮上水流延漫渐大宜雄毛散
　　治膁疮经年不瘥屡效【出永类钤方】
　　大黄　黄连　黄栢　赤芍药　当归尾　芜荑贯众　白芷【等分】
　　右为末却研乌贼龙骨轻粉防丹四味清油熬加头发一握葱根同熬一半多用上药调搽纸白封拴之作热痒不可动数日愈
　　又方【出永类钤方】
　　于盐中拣如黑泥者晒干为末湿干掺干水调涂又先用芦皮席烧灰滤淋水洗干却用药
　　治膁疮方【出澹寮方】
　　干胭脂　白蝎　地骨皮　羊粪【不粘者】左脚草鞋【不得犯手棒挺于水打洗晾干】隔年驻车泥
　　右六味乃百一选方六方或各用并用在人临时看疮论药以裁之也但当先用葱盐椒汤洗其疮却以前药化灰存性或碾细末入轻粉腊月猪油调敷之乃服他药
　　治骭疮内外膁疮【出鲍氏方】
　　以川椒煎汤洗浄真茶末蜡烛油调敷有勿除
　　又方【出鲍氏方】
　　五倍子醋调敷留疮勿遮以车前草去筋贴之汗自出
　　又方【出鲍氏方】
　　以乌鸡子二个黄麻油一两乱发一钱轻粉一钱文武火熬成膏煮甘草汤洗净乃敷贴
　　又方【出鲍氏方】
　　以干漆烧存性轻粉麻油调敷
　　四香散【出杨氏家藏方】　治膁疮
　　地龙粪【火煆通红新瓦盆盖覆出火气五两】寒水石【火煆通红依前出火气三两】龙骨　木香　防榔　黄蘖【去皮】降真香　槐香【研已上六味各一两】牡蛎【三两煆】乳香【另研】雄黄【研已上二味各半两】
　　右为细末先用荆芥汤洗吹将帛子挹干干掺或麻油调敷不得入腻粉
　　治膁疮药如神
　　用刺猬皮烧灰存性入轻粉生油调涂
　　膁疮方
　　猫头【一个】栁柴【七根】枳殻【一个】巴豆【七个】毛桃【七个】
　　右烧灰为末贴疮上



　　普济方卷二百七十六
<子部,医家类,普济方>
　　钦定四库全书
　　普济方卷二百七十七　明　周王朱橚　撰诸疮肿门
　　漆疮【附论】
　　夫漆虽有毒性有所畏毒即中之亦有气适然相近者中毒有轻者痒始于面而胷臂腨应之头面肿起赤绕于目搔之随手生防防已而细疮如粟重则徧身作疮小如麻豆大如枣李肿焮痛楚旋瘥旋发如火炳之状是也此疾虽有小着徧身头面似瘷乳肿生疮痛痒毛髪脱落心烦恍惚不得眠睡因疗之迟遂为他疾或便成风癞亦可畏也
　　方
　　四和膏方【出圣恵方】　治漆疮遍身焮赤疼痛
　　麻油　松脂【各二两】黄蜡　桂【去麄皮为末各一两】
　　右同熬成膏涂之
　　黄松末汤洗方【出圣济总録】　治漆疮
　　黄栌【一斤】盐【二两】
　　右以水一斗煮取五升去滓洗之日三五度
　　治漆疮方【出圣恵方】
　　以生柳叶三觔细切用水一斗五升煮取七升适寒温洗之日三老柳皮尤妙
　　又方【出千金方】
　　以浓煮防查叶以洗漆疮亦可捣叶取汁涂之尤妙
　　又方【出千金方】
　　以烂捣七姑草封之一云七姑草和芒硝涂之无芒硝即朴硝最妙韭熨之效
　　又方【出千金方】
　　以贯众为末以涂疮上干以油和之即愈
　　又方【出千金方】
　　以羊乳汁涂之
　　又方【出千金方】
　　以芒硝五两汤浸洗之一方以水涂之
　　又方【出圣恵方】
　　以矾石着汤中令消洗之
　　又方【出千金方】
　　以噉猪肉嚼穄殻涂之
　　又方【出百一选方】
　　以谷精草煎汤放温洗立效收稻了田间生矮根株成株丛生如鼓槌而小者
　　又方【出百一选方】
　　以生姜汁擦亦得
　　又方
　　用煎杉木水洗即安数数用即除小儿尤佳
　　治漆疮面肿
　　用大粟叶煎洗挹干以香油涂之
　　铁浆方【出圣济总録】　治漆毒伤人
　　以铁浆滤随量饮之以瘥为度或用铁浆洗之
　　猪膏涂方【出圣济总録】
　　以猪膏五两熬去滓停涂之
　　蟹黄涂方【出肘后方】　治漆疮
　　以螃蟹取黄涂敷疮上日三五度或以水洗之取水数数洗亦效
　　蜀椒汤洗方【出圣惠方】　治漆疮
　　以蜀椒去目及闭口者一两用水五升煎至三升去滓热洗疮上后嚼生糯米敷之
　　荷叶汤洗方【出肘后方】　治漆疮
　　以荷叶燥者一觔以水一斗煎取三升洗了以贯众末掺之干则以油和涂
　　薤汁涂方【出肘后方】　治漆疮
　　以薤捣取汁涂之煮薤叶洗亦佳
　　地松涂方　治漆疮
　　以地松一两捣汁二合入芒硝一分和涂之
　　鸡子涂方【出肘后方】　治漆疮
　　以鸡子黄一枚涂疮上干则易之不过三次
　　治漆疮【出圣惠方】
　　以水煎黄栌汤频浸洗一云用汁煎洗最良一方入生油调涂立当退下疮皮痛止也
　　又方【出圣济总録】
　　以糯米生研涂之
　　治漆咬【出肘后方】
　　用韭叶研敷之一云捣韭和涂之煮薤叶洗之佳
　　治漆疮
　　以五月五日采苦芙防曝干作灰可敷面目通身漆疮亦取茎生食之但不可多食之尔
　　又方【出直指方】
　　以腊茶用麻油调涂之
　　又方【出危氏方】
　　以磨铁槽中泥涂之磨刀石下泥亦得芜湖二漆牙相争其人以漆一桶自头浇之其人患疮防死以此方治之而愈
　　又方
　　以蓬莪术贯众煎汤洗之
　　又方
　　以苋菜根煎汤洗之如无便清油搽亦可
　　疗卒得漆疮方
　　以煮香薷渍洗之
　　又方
　　以嚼秣米涂之
　　又方
　　以造酒小麯捣末粉之干即以鸡子白和涂之良
　　又方
　　以挼慎火草若鸡肠草涂之七姑草亦佳
　　又方
　　以盐汤频洗之大良
　　又方
　　以马尿洗之瘥止
　　又方【出传信适用方】
　　以芸薹叶或用子捣汁涂之
　　又方【出圣惠方】
　　以青椒半两醋醤一碗印成盐五颗煎七沸以绵蘸涂之
　　又方【出圣恵方】
　　以蛤粉用新汲水调涂之
　　又方【出圣惠方】
　　以油麻子捣令极烂以蔓菁菜汁调涂之
　　又方【出圣惠方】
　　以槲树皮一觔细剉以水一斗煎至六升温温洗之
　　又方【出圣惠方】
　　以榉树枝叶二觔细剉以水一斗煮取六升淋洗疮上兼以叶捣绞取汁涂之
　　治漆疮【出本草】
　　以粪蓝煎汤洗之
　　治漆疮【出本草】
　　以赤煮汁洗疮效
　　治漆疮【出本草】
　　以好井水及土石间新出泉水饮之一方洗之即愈
　　治漆疮【出本草】
　　以汉椒汤洗之即愈
　　治漆疮【出本草】
　　用蚯蚓破之去泥以盐涂之化成水敷之即效
　　汤火疮【附论】
　　夫水火之气当因其势而利导之汤火误伤毒热方炽通导而泄其气可也茍救目前痛楚遽以冷物淋搨则热毒畏寒而内搏致有烂骨伤筋之患非热气本然也汤火之伤本非血气所生之病故治不及于汤药特在乎涂敷膏浴专治其外而已○凡火烧慎勿以冷水淋之火疮得冷热气更深转入骨坏人筋骨难瘥初被火烧急向火更炙虽火痛难忍一食之久即不痛神效治火烧闷絶不识人以新尿冷饮之及冷水和蜜饮之口噤校与之然后以下方治之
　　方
　　治汤火药
　　大黄　黄芩　黄栢　黄连　知母　贝母　乳香　没药　轻粉　甘草　蜜陀僧　山栀子
　　右碾为细末用鸡子青加蜜调擦不住手扫一时无事本方无等分
　　腊防膏【出圣济总録】　治汤火疮除热防瘢
　　腊鼠【大防连毛一枚】研丹【研半两】琥珀【研半两】乳香【研】卢会【研】石螺殻　车螯殻　蛤蜊殻【各一两】
　　右除防外捣罗为末用清油一觔黄蜡并腊月羊脂猪脂各四两并防入银石器内同熬浓去滓次入麝香珍珠末各一分调匀盛甆瓶内蜜封沉于井中二七日欲急用只少顷取上用鵞毛扫五七次立愈
　　治中热油及火烧除痛【出本草】
　　以枫桞白皮烧为末敷之兼治炙疮亦同妙
　　治汤火疮【出本草】
　　用铅丹敷之
　　治火烧疮令不着风水止血除贼风【出本草】
　　以乌氊烧为灰酒下二钱
　　七珍散　治汤火疮痛不可忍
　　木鳖【二钱去油】大黄　黄连　黄芩　黄栢　金【各二两】栀子仁【三钱】
　　右为细末小油调扫疮上
　　如圣散　治汤火所伤【方见本门诸疮肿类】
　　清凉膏【出圣惠方】　治汤泼火烧止疼痛解火毒润肌生肉栀子仁　黄连【去须切】白芷【各一分】生地黄【二两】葱白【十枚擘】黄蜡【半两】清麻油【四两】
　　右细剉于油铛中煎以地黄焦黑为度绵滤去滓澄清却于铛内入蜡漫火熬蜡消倾于磁合内每使时用鸡翎扫少许涂疮上取瘥为度
　　治汤火疮【出千金方】
　　栢白皮　蛇防　生地黄　栀子仁　黄芩　苦竹叶【各一分】
