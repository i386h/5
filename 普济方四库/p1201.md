<!-- { "loadSidebar": true } -->
　　右防咀以羊髓半升煎三上三下去滓涂瘥止
　　麻子膏　疗火烧人肉壊烂
　　麻子【二合取仁碎】栢白皮　山栀子【碎】白芷　甘草桞白皮【各一两】
　　右防咀以猪脂一觔煎三上三下去滓以涂疮上日三
　　治汤沃人肉壊烂【出千金方】
　　杏仁　附子【三两】甘草【一两】羊脂【五两】松脂【鸡子大】
　　右防咀以不下水猪膏五两煎涂之
　　四黄散【出杨氏家藏方】　治汤泼火烧热疮肿痛
　　大黄　黄连　黄蘗　黄芩　白芨【各等分】
　　右为末水调成膏用鸡翎时涂疮上
　　水霜散【出济生防粹方】　治火燎损伤漆热毒伤皮烂肉大痛牡蛎【烧】明朴硝　寒水石【生】青黛【各一两】轻粉【少许】
　　右为细末新水调次油调干贴痛处立止神效
　　黄栢散【出危氏方】　治汤火伤
　　鸡子殻　黄栢树皮　朴硝　大黄　寒水石【各等分】
　　右为末白水调涂极效
　　治汤火疮
　　管仲　大黄　寒水石　知母　黑狗脊【各等分】
　　右为细末有脓者干掺无脓者小油调敷
　　又方【出圣恵方】
　　莲子草　栀子　黄芩　胡粉　栢叶【各一两】
　　右为细末以羊髓和捣稀稠日可三度以翎羽涂之此方去毒止痛无瘢防甚妙
　　止痛膏【出圣恵方】　治炙及汤火所损昼夜啼呼止痛灭瘢
　　羊脂　松脂【各二分】猪膏　蜡【各二分】
　　右取松脂破铫中切脂嚼蜡着松明上少顷铫火烧诸物皆消以杯承汁敷之松明是把松本节也
　　治汤火疮【出徳生堂】
　　用厨房下沟泥涂
　　治汤火疮【出危氏方】
　　黄连　黄栢　轻粉【各等分】朴硝【少许】
　　右为末入清油用合子合住饭上蒸调涂立愈
　　治火疮方【出千金方】
　　栀子【四十枚】白敛　黄芩【各五两】
　　右防咀以水五升油一觔合煎令水气歇去滓待冷以淋之令溜去热火毒则肌得寛也作二日任意用膏敷汤散治之
　　治火烂疮膏【出千金方】
　　竹叶　甘草【各二两】栢白皮【四两】
　　右防咀以猪脂一觔半煎三上三下去滓泠以敷之集验方用生地黄四两
　　神效当归膏【一名白膏方出圣惠方】　治汤火伤初起瘭浆毒侵展焮赤痛毒气壅成腐烂成脓敛疮口生肌肉拔热毒止疼痛
　　当归　黄蜡【各一两】麻油【四两】
　　右先将油煎令当归焦黑去滓入黄蜡急搅之放冷入磁合内每使时用帛子摊贴之一方有白蜡
　　栢叶散【出圣济总録】　治汤火所伤
　　栢叶【焙】栀子仁【各一两】胡粉【研半两】
　　右捣研为末以羊髓五大合镕销和药以木为研三五百遍一日三次涂之瘥
　　赤石脂散【出圣验良方】　治汤火所伤赤烂热痛
　　赤石脂　寒水石　大黄【各等分】
　　右为末以新汲水调涂伤处
　　神圣散　治汤火所伤
　　杏仁【炒焦】出衣粉子【炒黄色】牛粪【烧灰】
　　右各等分为细末冷水调用翎毛扫之一方用香油涂
　　治汤泼火伤【出圣惠方】
　　黄丹【一分】黄连末【一钱防炒】防榔【一枚细剉防炒捣作末】
　　右为末相为合匀先以盐水洗浄然后以散敷于疮上
　　止痛散【出圣惠方】　治火烧疮
　　桃胶　松脂　黄蘖【各半两】
　　右为细散用梨汁生蜜调涂瘥
　　换肌散【出杨氏家藏方】　治汤火伤疼痛不可忍
　　洗面脚【三两炒黄色】白叶【一两炒黄色】
　　右为细末用清麻油调稀翎毛揾药拂伤处疼痛立止
　　又方【出圣恵方】
　　树上楸叶【半觔湿者】猫儿毛【一两】蜡【半两】
　　右以油煎二味令焦滤去滓下蜡令消收于不津器中先以温水洗疮后用药涂之
　　治汤烫方【出百一选方】
　　韶粉【四两】腊脂【一觔】
　　右用桞木槌于净器中研千下净瓶器收之遇烧荡即敷上痛立止无瘢痕
　　止痛膏【出圣济总録】　治汤火所伤皮肉未破烂只热痛者涂敷
　　朴硝【研一两】炉星灰【是火炭炉内火正盛时退却火取热灰放冷细绢筛取三两】
　　右和匀冷水调如糊涂所伤处频换即瘥
　　立应膏【出圣济总録】　治汤火所伤皮肉已破烂者
　　生栢叶【焙干二两】糯米【焙干三两】
　　右为细末冷水调如糊涂肿处频换即瘥
　　龙泉散【出圣济总録】　治汤火荡烧热焮肿
　　井泉石　赤白脂【各等分】
　　右研为细散油调涂
　　薤叶膏【出圣济总録】　治汤火所伤热痛用之永无瘢疖
　　薤叶【半和白用】赤石脂【各一两】
　　右捣研如泥敷疮上
　　新瓦散【出圣济总録】　治汤火所伤
　　新瓦【煆醋淬二七遍】使过錬银锅子【煆醋淬二十遍各五两】
　　右捣研为散生油调敷
　　栀子散【出圣济总録】　治汤火所伤
　　栀子仁　白矾灰
　　右等分捣罗为散用黄胶熬膏涂之
　　又方
　　用捣薤子涂之立效
　　拔毒膏【出圣济总録】　治汤火所伤
　　铅丹【炒过】蛤粉【研】
　　右不拘多少合研如桃花色为度生油调作膏湿纸压干摊贴
　　治汤火烧毒气入腹即杀人宜速去之【出圣济总録】
　　白藊豆【生末】白腻【各二钱】
　　右同研热水调服当防出毒小儿半服
　　治汤火所伤神妙【出仁存妙】
　　麻子　蛤粉
　　右为末研膏汤损用油调涂火疮用水调涂
　　鸡黄膏　治汤火所伤
　　熟鸡子【十个取黄炒】腻粉【十文】
　　右搅匀用鸡翎扫疮上永除瘢痕
　　治汤火灼未成疮
　　黍米　麯【等分为末】
　　右各熬令赤以鸡子白和敷之一方用女麴
　　大黄寒水散　治汤火疮
　　大黄【一两】生寒水石【半两】
　　右为细末清油调扫烧破处
　　治汤火破疮【出圣恵方】
　　川大黄　栢白皮【等分量】
　　右为末以生地黄汁调涂之
　　治火烧疮急痛【出圣恵方】
　　栀子【二两烧灰细研】桞白皮【二斤切】
　　以猪脂二觔于铛内缓火煎桞白皮焦黄去滓入栀子灰搅令匀成膏待经宿即用涂之
　　治火烧疮
　　猪毛　土粪【各等分】
　　右并烧灰细研以生油调涂效
　　又方【出圣惠方】
　　寒节白面【半匙】栀子仁【一两】
　　右为细末与面相和以新汲水调涂之
　　防膏涂敷方【出圣惠方】　治火烧疮及炙疮不瘥痛不可忍以死防头一枚用腊月猪膏煎令消尽以敷之干再敷之瘥不瘢痕神效亦治小儿火疮
　　治火疮败壊及中热油方
　　以栢白皮切以腊月猪膏合淹相得煮四五沸色变去滓敷疮上一云栢白皮末一觔以水五升滤去滓熬成膏涂之即愈
　　又方【出千金方】
　　以榆白皮嚼涂之
　　治汤火方【出儒门事亲】
　　以多年庙上与走兽为末小油调涂汤火处立效
　　又方【出儒门事亲】
　　以墙上青苔烧灰小油调涂烧汤处
　　又方【出儒门事亲】
　　以生地黄旋取新者烂捣取自然汁小油黄蜡少许银石器中熬成膏子用鸡翎扫疮上
　　治汤火荡疮无问新旧【出疮料精要】
　　以青槐枝一两剉碎入菉豆粉一两同炒黄色入轻粉一钱同为细末油调涂之止痛防毒
　　又方【出儒门事亲】
　　以血余灰腊月猪脂调涂之
　　凡被汤火热油痛不可忍方【出外科精要】
　　取廨下黑淤泥量伤大小用多少加老姜汁麻油十分之一共研匀搽伤处即愈一方以渠中青泥涂之
　　又方【出圣惠方】
　　以尿桶下浓脚搽伤处
　　又方【出外科精要】
　　以雄防粪两头尖者是烧存性麻油轻粉涂即愈已上皆处处有之仍有竒妙
　　治中热油及火烧除外痛【出圣惠方】
　　以丹参八两细剉以水调取羊脂二觔煎三上三下以敷疮上愈
　　治汤烫火烧【出海上名方】
　　用汤瓶中堿不以多少细研入腻粉少许用麻油调涂之
　　又方【出海上名方】
　　取淋过灰滓以水调得所即时摊于烧烫处半寸许立效
　　又方【出海上名方】
　　取旧煎银炉中烧过焦黄土研细如粉以生蜜调摊于帛上贴之瘥即止或用前金银链锅唯是出火次数多者为上才被伤即以冷水急于石上磨汁重重涂敷不见赤痕即止任其自干剥落是验其间不要有一防如星许偶涂敷不到輙起红泡糜烂经月不瘥以此知此方神效也
　　又方【出海上名方】
　　以淡竹末用新水调涂之
　　治汤火疮【出十便良方】
　　以灶中土筛细以新汲水调敷即瘥一方以甘草末调涂之
　　又方【出仁存方】
　　用腊月猪脂调光粉研极细令匀敷
　　又方【出医方集成】
　　用螺蛳殻多少干白者火煆为末如疮破用干药掺之如不破入轻粉清油调敷之治恶疮尤妙
　　治汤火所伤【出医方集成】
　　用大黄当归各等分为末以清油调傅之湿则须干掺
　　又方【出得生堂】
　　以杉木皮烧灰存性为末湿用干掺干则用鸡子清调涂一云用刮杉木皮干掺之干用清油调搽之即愈
　　治汤荡火烧已溃脓出不已者热毒疼闷神効【出百一选方】先以栀子煎汤放温洗净干以赤焦大油饼炭上烧灰存性研细傅之一方用山栀子细研鸡子清调傅亦可鹅毛轻拂上立便冷如水少愈即用升麻炒干研末冷水调敷
　　又方【出圣惠方】
　　用大黄为细末以米醋调傅或仓卒不能得末只于新净甆器上以醋磨傅亦可一方用蜜调和或冷水调涂
　　治汤火伤【出百一选方】
　　以苦枤碾为细末清麻油调涂之即愈仍无瘢痕旧迹
　　又方【出百一选方】
　　用无名异末轻粉油调敷之如破干掺或用黄柏水调立愈
　　治汤火荡方【出百一选方】
　　以炊布烧灰存性随消不半日而愈盖炊布受汤上气多反可用以出汤火毒犹以盐水取醎味耳医者皆知亦甚可喜昔张徳俊云项年和倅余杭人将赴官因蒸泽其木犀香自开甑上为热气所薫靣即浮肿口眼为之闭更数医不能治最一医云古无此证请以意疗之于是取僧寺久用炊布以此法治之即愈
　　又方
　　以冷面糊涂之旧烂者尤佳
　　又方【出百一选方】
　　用白甆器末汤煑过碾极细以油调涂立効或用炼银器锅子捣为细末调涂之亦可
　　治汤荡方【出百一选方】
　　以葱白沙糖二味相等烂研敷之痛立止仍无瘢痕
　　又方【出百一选方】
　　初烧烫着只用醋糟之不痛即止仓猝中若得酸醋洗之尤妙不肿痛
　　蛤蜊散【出卫生家寳】　治汤烫火烧疮
　　以蛤蜊殻不拘多少炙焦黄色捣罗为散以生油调如膏敷之如水冷仍无痕一方用蜜水调敷之痛立止不脓不瘕吴内翰居乡中邻家金翻一小儿自头至踵皆伤急以敷之啼立止遂无恙此药唯才伤便随手用即效少缓即不及当预合下
　　苦参散【出卫生寳鉴】　治汤烫火烧疮
　　以苦参不拘多少为散新水调如膏涂之一方用油调搽
　　神须散【出圣济总録】　治火汤烧伤热毒疮疖
　　以赤石脂研为散生油调涂之湿则掺或鸡子青调敷
　　精石散【出圣济总録】　治汤火伤疼痛不可忍
