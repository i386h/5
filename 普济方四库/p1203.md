<!-- { "loadSidebar": true } -->
　　治一切汤火所伤方【出本草】
　　初着即以女人津液涂之瘥
　　治汤火疮虽脓水出皮肉溃烂者不过敷两三次即安【出百一选方】
　　蛇苺【本草音缪】
　　右捣烂敷之以瘥为度钱文子佃客因遗漏烧灼遍身溃烂偶一道人传此方用之即安更无瘢痕本草不言治汤火烧
　　又方【出百一选方】
　　用黄瓦刮取细末湿者干掺药干者麻油调涂
　　又方【出百一选方】
　　以薤白不拘多少捣烂以鵞翎敷之更无瘢痕
　　又方【出百一选方】
　　王仲杞以干甑箄烧灰存性敷之
　　凝石散【出杨氏家藏方】　治汤火所伤皮肉溃烂赤焮肿痛脓水不干或疮痂未退肌肤急痛一应恶疮悉能收敛寒水石【三两煅成粉】蛤粉【一两】
　　右同研匀每用鸡清入生油调稀以翎毛揾药扫伤处
　　无痕散【出杨氏家藏方】　治汤火伤
　　腊茶【不拘多少】
　　右为细末用煮酒脚调敷如无煮酒脚只用好酒亦得
　　神效散【出杨氏家藏方】　治头面汤泼火伤肌肉虽已平复遂成瘢痕鬓发不生
　　江茶　生面【各等分】
　　右研匀用生麻油调涂患处一日易之
　　如汤伤【出如官方】
　　以水花晒干油调敷之火疮通用又生百药擂烂涂又用桞白皮末药妙
　　如火伤【出如官方】
　　用香油白水相等成膏调寒水石末涂之又用藏言邜灰擦又黄芩末水调敷
　　黄栢散【出杨氏集验方】　治汤火疮
　　鸡子殻　黄栢树皮　朴硝
　　右等分为末白水调涂极妙
　　汤伤【出东垣兰室方】
　　寒水石　火烧大黄　油烧黄蘖【各等分】
　　右为末敷之
　　如神散【出危氏方】　治汤火伤
　　以里陈江茶着叶烧灰碾细罗过用生油轻粉调敷若湿者干掺止痛无痕陈待制桷奉道甚谨各日澡浴偶坐櫈倒不敢以手捺地遂坠身火炉边有伤人传此方用之愈
　　近效方【出危氏方】　治汤火疮
　　以山枇杷柴取皮焙干为末生蜜鸡子清调敷
　　疗灼药疮及热焱疮【出本草】
　　用荆茎煮汁洗有效
　　治汤火疮灭瘢
　　以腊日去取活防煎为膏敷之良
　　治火疮【出本草】
　　用红蜀葵叶捣碎敷疮上
　　疗汤火灼疮【出本草】
　　用井内泥敷之温则易之
　　治汤火疮烂【出本草】
　　用小麦麸醋炒贴罯
　　治汤火灼【出本草】
　　以饼炉中灰细罗过芝麻油调羽扫不得着水仍避风
　　治汤火疮【出本草】
　　以黄栌煮汤洗之
　　治肿毒汤火疮及风疹【出本草】
　　以水萍防之
　　治火疮
　　以虎屎中骨为屑敷之
　　炙疮【附论】
　　夫火艾焮毒不忍者为血俞内通脏腑也陶隠居谓炙炳不依定俞或犯日时禁忌天地不和之气及炙后食毒不慎房室与夫炙数遍多皆令火毒发痛红肿痛楚经久不瘥
　　方
　　黄耆散　治炙疮止痛抽火毒吮脓
　　黄耆　白芷　白芨　白薇　当归　芍药　防风【去芦】甘草　细辛【去苖叶各一两】嫩桑枝【一分】垂柳枝【二两】乳香【研一分】铅丹【六两】清麻油【一觔】
　　右除乳香油铅丹外细剉以油浸一宿次日煎白芷黄黑色绵滤去滓下铅丹以抝箆搅变黑色滴水为珠子即入乳香末手搅令匀以甆合盛用薄纸涂贴疮日二上或脓水多易药时用葱汤輭帛扫洗贴膏以瘥为度
　　生肌膏　治炙疮久不瘥止疼痛
　　防风【去芦头】白敛　赤芍药　当归　芎防　桑根白皮　杏仁【汤浸去皮并尖】木香　丁香【各一两】甘草【一两】垂柳枝【剉三合】乱发【洗令浄】黄丹【五两】麻油【一觔清者】
　　右除香二味罗为末余并细剉以油浸一宿漫火熬桞枝色黄黑绵滤去滓澄清拭挡令浄漫火熬药油入黄丹用抝木箆不住手搅令黄丹色稍黒取少许滴于水内撚看得所入香末又搅令匀倾于不津器中盛每用看炙疮大小以纸上匀摊贴之每日三两度换仍煎桞枝汤洗勿令伤风
　　治炙疮肿痛
　　用雁屎白人精相和研敷之
　　又方
　　用薤白切一觔猪脂一觔细切以苦酒浸经宿微火煎三上三下去滓敷上
　　治炙疮不瘥
　　用兎毛烧灰存性敷之即愈
　　止痛生肌解火毒方　治炙疮久不瘥
　　用黒豆半升水五升煮成浓汁去豆放温以绵裹指头欵欵洗疮四面令极净疮中脓出疮痂自落便掺止痛生肌散
　　薤白膏　治炙疮经久不瘥
　　薤白　生地黄【拍碎三两】栀子仁【一两】杏仁【去皮尖一两】胡粉【三两】白芷【一两】酥【三两】羊背膒脂【一升】
　　右除酥脂外细剉先以酥脂防火煎烊下薤白等药白芷色赤以绵滤去滓用磁器盛下胡粉搅令匀涂帛上贴之日三两上以瘥为度
　　治炙疮久不合
　　以白茅香花敷之
　　治鍼炙疮发红血不可止者
　　以鳢肠草敷之立已
　　治炙疮不发者
　　以白鱼作脍食之良
　　治炙疮方
　　凡炙疮不瘥日别炙上六七壮自瘥
　　黄连散　治炙疮痛不可忍
　　黄连【去须】赤小豆　马蹄【烧灰】大黄　楸叶【等分】
　　右为散每用半钱以生麻油调涂之
　　当归膏　治炙痛
　　当归【焙】甘草【剉】胡粉【研】羊脂【各一两】猪脂【三两】
　　右除羊猪脂粉外罗为末先熬脂令沸下药末粉等以抝箆搅令匀瓷盒盛取涂敷疮上以故帛贴之日一易以瘥为度一方无猪脂
　　栀子仁涂敷方　治炙疮疼不可忍
　　栀子仁　石灰　地椒　黄蘖【涂蜜炙】铅丹【各半两】
　　右为散涂敷疮上日三五上即瘥
　　薤白膏　治炙疮生肉止痛亦治火烧疮
　　薤白　当归【各二两】白芷【一两】羊髓【一觔】
　　右防咀合煎以白芷色黄药成去滓取敷之日三
　　治炙疮脓不瘥
　　薤白【一握】胡粉　石灰【各一两】腊月猪脂【一觔】
　　右先煎薤白令黄去之绵裹石灰煎数沸去之次以胡粉纳膏中令匀调涂以故布贴上日三一方无石灰
　　栢皮膏　治炙疮发肿火毒疼痛
　　栢白皮【三两】当归【一两】薤白【五两】猪脂【一觔】
　　右除薤白猪脂外细剉熬脂令沸下药煎薤白赤黑色以绵布绞去滓瓷盒盛涂敷疮上日三五度即瘥一方无猪脂
　　甘草膏　治炙疮痛不可忍
　　甘草【半两为末】乳香【少许研】蜡【少许】
　　右熬蜡入二药末成稀膏贴之
　　止痛生肌散　治炙疮
　　石膏【一分烧过者】牡蛎【半两烧过者】滑石【一分】
　　右为末凡用之时切防指甲勿令中风仍须洗疮令净然后掺之薄薄令徧以软锦帛系之肌生可用白皮膏
　　栢皮膏　治炙疮久不瘥
　　栢树白皮【末】伏龙肝【各四两】猪脂【半两链为油】
　　右用熬成膏滤去滓入甆器中每用时薄薄涂之上以油单隔软帛裹
　　治炙疮
　　蜡【三两】松脂【五两】
　　右合煎纸贴之日三
　　治炙疮久不瘥肉烂疼痛方
　　宻陀僧【煆过研】白矾【飞令汁枯研】
　　右等分研匀先煎莲子草汁洗疮去痂后以药敷之
　　緑云散　养炙疮止痛
　　栢叶　芙蓉【并重五日午时采】
　　右不拘多少隂干罗为散每炙疮黑盖子脱了即用井水调少许如膏药摊楮纸上贴之养脓更无痛楚
　　治炙疮脓不瘥
　　白蜜【一两】鸟贼鱼骨【二枚一方作一两】
　　右相和涂之
　　治炙疮
　　取车脂涂上良
　　又方
　　用石灰一两捣罗为末绢筛猪膏和令相得防火上煎数沸以暖汤先洗疮讫以布裹灰熨疮上三过便以药贴疮上炙之又捣薤敷
　　治炙疮痛肿急方
　　用灶下黄土为末以水和煮令热渍之
　　治针炙疮血出不止方
　　以烧人屎灰敷之以莲子汁洗疮后敷之
　　又方
　　用死蜋为末以猪脂和涂之
　　治炙疮久不瘥痒痛出黄水方
　　用楸叶或根皮不拘多少捣罗为末敷疮即瘥
　　葱白涂敷方　治炙疮血不止
　　用葱白一握研绞取汁涂敷疮上日三五度
　　又方
　　以荼菜捣敷止痛易瘥
　　治炙疮不瘥者
　　以牛屎热灰敷之
　　治炙疮久不瘥
　　用猯肉毛烧灰敷之又用桃胶和水银擂研涂之
　　治炙疮之中风冷肿痛方
　　但向火炙之疮得热则痛快至痛止日六七炙愈
　　四时贴防方　治炙疮未着痂及出脓不合者
　　春以桞絮　夏以竹膜　秋以新绵　冬以兎毛
　　内托黄耆丸　治鍼炙伤经络流脓不止
　　黄耆【八两】当归【三两洗】肉桂【去皮】木香　乳香　沉香【各一两】
　　右为末用菉豆粉四两姜汁煮糊丸如梧子大每服五十丸热水送下不拘时
　　马汗入疮【附论】
　　夫诸疮未愈而为马汗淹渍或马尾垢及马屎尿及坐马皮鞯并有毒令人身体壮热疼痛焮肿毒气淫溢则呕逆闷乱传入肠亦能杀人
　　方
　　砂散　治马汗入疮方
　　雄黄【研】硫黄【研】矾石【研】砂【研各一两】巴豆【二十个去皮不出油】附子【去皮脐生用半两】
　　右研为末用醋饮和丸如鸡头大将一丸分为两处用醋贴若疮口合却须防拨破红色处磨出黄水瘥
　　姜黄散　治马骨刺肉方
　　防黄　干姜【各半两】
　　右捣研为末调敷刺处
　　青皮散　治驴涎马汗入疮方
　　冬青皮【隂干】
　　用为末贴疮上一方挑疮口敷之少顷即退
　　白矾散　治马汗入肉
　　雄黄　白矾【各等分】
　　用乌梅三个捶碎巴豆一个合研为末以半钱用油调敷患处
　　黄丹散　治驴马汗入疮
　　白矾【二钱飞过】黄丹【三钱炒紫色】
　　右用为细末涂患处如干油调涂
　　治马汗入疮疼痛方
　　用鸡毛烧灰每服一钱水调服一方以酒服
　　治马汗入疮毒气攻毒痛方
　　用马鞭上手执处皮烧灰研细和猪膏涂疮上一方马鞭梢烧灰用猪脂涂疮上
　　治马汗入疮肿痛方　一云人体上先有疮因乘马马汗马毛入疮中或为马气所蒸皆致肿痛烦热入腹则杀人
　　用醇酒任意饮之令醉醒必愈
　　治马汗入疮遍身毒气攻方
　　用苋菜水煮热取汁淋洗疮上一方五月午日预采收良
　　治马汗入疮方
　　用石灰赤研细以少许敷疮上
　　治马骨所刺毒气攻人方
　　用大麻仁半升细研以水少许解去滓取汁每饮一盏频频服
　　治马骨刺肉中疼痛方
　　用马齿苋细研以水少许觧去滓每服一盏更以汁洗刺处又用小便洗之
　　治马骨刺肉中成疮痛方【出圣惠方】
　　用小蒜叶细捣炒暖涂上兼以汤汁淋灌疮上良
　　治马汗入疮痛毒气攻作脓心满欲絶者
　　用烧粟檊草作灰热煮浓淋蘸疮于灰汁中须臾白沫出尽即瘥白沫者是毒气也
　　治马汗入疮肿渐甚宜急疗之迟则毒深难理【出肘后方】用川生乌头末敷疮口良久消黄水出立愈
　　治马汗马毛入人疮中肿痛入腹害人【出圣惠方】
　　用井花水作汤浸痛处冷水亦得数饮好酒即愈又石灰敷之
　　治马汗入肉毒气引入红绵【出海上名方】
