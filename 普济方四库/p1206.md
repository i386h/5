<!-- { "loadSidebar": true } -->
　　右以水四升同煮取二升分为再服若恶核肿结不可散者以吴茱萸小蒜等分合捣傅之单蒜亦可一方为末水调服
　　消肿毒方
　　用槟榔半两猪粪烧存性半两龙骨三钱轻粉少许盐汤洗患处拭干油调涂之効
　　乳香餠子【出圣惠方】　治一切恶肿毒
　　蔓青根【一握】乳香【一两】黄连【一两去须】杏仁【四十九枚汤浸去皮】
　　右捣三五百杵团作餠子三四分厚随肿处大小贴之干即易肘后用术三四钱白者各剉
　　消肿毒方
　　用黄蜡镕开摊纸上用茶汤入飞盐洗患处后用蜡膏贴之三日一洗换
　　祛毒散【出应验方】　治肿毒便毒一切恶疮傅贴効
　　贝母　白芷【各半两】赤小豆【四十粒】苍耳叶【四十九叶】
　　右为细末用蜜水调敷肿处无蜜新井水调如干再调湿频换日三五次即愈
　　犀角消毒散
　　防风　人参　大力子　甘草【生各一两】犀角
　　右为末每服五钱水半碗煎一盏冷服
　　通气散　治诸肿毒初发无异宜服
　　陈皮【一觔去蒂】阿胶【四两炒】甘草【四两】
　　右防咀每服半两用水二盏煎八分去滓温服
　　替针膏【出应验方】
　　信　江子　斑猫
　　右为细末丸如小麦粒大每用时针挑破安药在内膏药贴上
　　治颈项及胷背有大肿赤发即封之令不成脓方【出千金方】
　　朴硝【三两】香防　生地黄【各半觔】
　　右合捣煮令地黄烂熟敷肿处厚二分日三四易至瘥止兼治一切肿
　　治诸般肿毒【出圣济总録】
　　用红槿花去蕚捣为膏敷之若干以蜜调敷
　　五棓子散　治一切肿毒
　　五倍子　大黄　黄蘖【各一两剉】
　　右为散新汲水调如糊日三五度敷患处
　　如氷散　治一切肿毒
　　无名异　苦杖　香白芷
　　右各等分为细末用新汲水调敷之
　　黄芩汤　治汗后余毒颊腮肿痛
　　黄芩　瓜蒌　甘草
　　右防咀每服半两白水煎服
　　缩毒散　治诸般肿毒
　　白芷【二两】山栀子【二两半】
　　右为细末每服二钱用酒调下随病服
　　治诸肿毒方
　　生姜【一块洗浄】干山药【比姜用三分之二】
　　右一处捣烂敷肿处干湿自加日换五次即消
　　治一切恶毒肿【出圣惠方】
　　槐子【半觔】防火草【一把】
　　右合捣水和敷上干即易之
　　治无名肿毒或背疽
　　苍耳【端午前収烧灰存性】芙蓉叶【重阳前収同研为末】
　　右以蜜水调敷之
　　治臂腕肿痛
　　取死蛇一条以水煮取浓汁浸肿痛冷易之
　　治诸恶肿失治有脓【出肘従方】
　　取烧棘针作灰水服之经宿头出
　　治手脚酸痛兼微肿
　　取乌麻五升熬碎之酒一升浸一宿随多少饮之
　　治肿
　　以栁枝如脚指大长三尺二十枝水煮令极热故帛裹肿处取汤热洗之即瘥
　　又方
　　以醋硏莱菔子服之消肿毒不可与地黄同食
　　治身体手足肿
　　以牡驴脂和盐敷之
　　治身体手足卒肿
　　以米醋和蚯蚓屎敷之
　　治卒暴疼肿中有物如石刺痛啼呼若不治百日死取商陆根捣汁或蒸之以布借腹上安药勿着腹冷复易昼夜勿息
　　治一切肿
　　以紫檀细碎米醋和敷肿上
　　又方
　　以红蓝花煮烂熟捣取汁服之不过再三服便瘥服之多少量肿大小而进之
　　治暴患赤肿
　　以芸生皮三两捣和三年醋滓封之日六七易亦治妒乳肿胀服丹石人采药生服一两荚佳子作醤食能助肺杀诸虫下气令人能食凡心腹恶气卒心痛食之良
　　治谷道赤肿
　　以杏仁杵作膏傅之
　　治诸肿方
　　取姜石碎如碁子炭火烧赤投米醋中浸之良久又烧如此十遍鹿角一具连骨者二三寸截之炭火烧令烟出即止加白敛末与石末等分鹿角倍之三物同捣筛令极细取三年米醋于铛中煎如鱼眼沸即下前药调和令如寒食饧以箆傅于肿上惟留肿头如指面勿令有药使热气得泄如未有肿脓即当内消若作头即撮令小其病久直至肌肉烂落出筋骨者即于细布上涂之贴如疮上干即易之但中隔不穴者即无不瘥其疮肿切禁手触其効极神异
　　又方
　　以姜汁或干末和油煎成摩结核上三五度瘥
　　治凡肿已溃未溃者
　　以鲤鱼烧作灰醋和涂之一切肿上以瘥为度
　　独圣散　治腿上赤肿疼痛渐次移下消
　　用真川芎为细末五钱擂萝卜汁调服
　　消肿毒方
　　用好京墨醋磨涂四围姜汁和猪胆涂毒上干即再涂効
　　治毒气攻手足肿疼
　　以榉树皮槲皮合煮汁如饴糖以桦皮浓煮汁绞饮之
　　赤龙散【出儒门事亲书】　消散一切肿毒
　　以野葡萄根红者去粗皮为末新水调涂肿上频扫新水
　　水调膏【出百一选方】　治一切肿毒
　　以小粉不拘多少炒令焦黑研细先以米醋一大盏入捶碎皂角二梃煎滚数沸摅去皂角滓蜜收之逐旋调药或摊纸花上敷之
　　神効方　治痄腮及痈疽发背疮疖等证皆治立効以赤小豆为细末以新汲水调敷疮上及四边赤肿处干即再傅之
　　蒺藜散
　　以蒺藜一升熬令黄捣筛以麻油和之如泥炒令焦黑以涂故帛上剪如肿大勿开头揩上无蒺藜子用小豆和鸡子如前干则易之甚効
　　神効方【出肘后方】　疗一切肿初觉痛不可忍
　　取麪搜如十指取麤绕肿令匝满中布生椒又以一觔麪可排上盖之当中以艾炷如酸枣大灸之葢麪欲焦即换着新麪痛停止
　　水银搨方【出圣济总録】　治恶毒风肿热痛
　　以水银二觔以纸分为两里宻系头更以帛重裹勿令走失递互将搨上觉湿即易不过十数度热尽歇即消矣神効
　　一方　治偏肿毒
　　以茴香甘遂各等分以酒调二钱服之
　　围肿方
　　以马齿苋朴硝黄蘖以水蜜和涂肿处
　　治诸肿毒及火丹蛇咬
　　以地钱草丹炉中名此俗呼火丹草其形如小钱大叶如荷叶又名散风草和姜盐烂捣敷之立愈或加见肿消草尤良
　　秘方　治肿毒
　　以黑豆一觔米醋煮干就炒燥硏末山药半觔为末官桂二两为末用鲜米粉作糊为丸无灰好酒送下一百五十余丸不拘时侯
　　三圣散　治无名肿毒恶物所伤幷破伤风
　　以好石灰一觔铁锅内炒红倾入磁器内加大黄末二两和匀水调搽肿晕处
　　又方
　　以贝母香白芷酒擂服以滓敷之初患者一宿即消
　　痄腮方
　　用水调乳香末涂之仍服苏子降气汤
　　治一切热毒痈肿疼痛不可忍者【出圣惠方】
　　用苍耳子不限多少熬令微黄捣为末取油淀相和涂于肿上干即换之苍耳汁渍之佳
　　治毒攻手足赤肿疼痛方【出肘后方】
　　用咸防及羊屎一升煮令热渍之
　　又方
　　细剉黄栢五觔以水三斗煮渍之亦治攻隂肿痛
　　又方
　　以牛肉裹肿处肿消痛止羊肉亦得
　　皂荚乳香酒【出圣济总録】　治肿毒
　　以皂荚刺大者一枚剉作十余片用乳香一块鸡头石大银石器内炒令烟起入皂荚刺同炒香纒在刺上便入醇酒一盏同煎令沸滤去滓作一服肿未成者便消已成者则脓毒自破
　　消肿毒方
　　用黄栢蘸猪胆汁炙数次为末水调傅之
　　又方
　　用野地人粪下土水调涂之
　　又方
　　用好粉油调碗内另烧艾薰至黄色抹搽之
　　又方
　　用生茄子皮贴臭黄水即出一日一换亦可治臁疮
　　犀角升麻汤【出本事方】　治阳明经络受风热口唇颊车髪鬓肿痛及鼻痛不可开口虽言语饮食亦相妨犀角【七钱】川升麻【半两】防风【一钱半】羌活【三钱】生甘草【一钱半】川芎　白附子　香白芷【各二钱半】黄芩【三钱半】
　　右防咀都作一服水五盏煎至三盏半去滓分作三服一日一服讫其证必减如脏腑有些溏不妨足阳明胃经也经云阳胃为市又云阳明多血多气胃之中腥羶五味无所不纳如市防无所不有也六经之中血气俱多腐熟饮食之毒聚于胃故此方以犀角为主解饮食之毒阳明经络环唇挟口起于鼻交頞中循颊车上耳前过额上入循髪际至额颅昔王公患此一经证亦以升麻佐之余药皆涤除风热升麻黄芩专入胃经故用有効
　　神应散【出御药方】　治诸疮肿硬色白不溃疼痛不已用吴茱萸不拘多少生用为麤末熨烙却用盐包盖之
　　升麻汤　大潝渍肿毒【方见本门丹毒类】
　　消赤散【出家藏经验方】　治一时赤肿作痛
　　黄丹【一钱生】草乌【二钱半】牡蛎【四钱火煅】蛤粉【八钱生】
　　右为细末每用三钱汲井花水调用鹅毛扫敷
　　治肿不下【出百一选方】
　　冬青叶　川蘖　甘草
　　右等分煎汤以五升瓶盛汤浸三两时必下
　　蘖皮散【出杨氏家藏方】　治一切风热毒气赤肿疼痛
　　赤小豆　天南星【生用】黄蘖【上三味各一两】土硃【一分】
　　右共为细末新水调成膏子摊在纸上贴之
　　消肿散【出杨氏家藏方】　治风热毒气上攻头面或遍身赤肿疼痛
　　郁金　甜葶苈　大黄　黄芩【已上四味各半两】芒硝【另研】赤小豆【一合】伏龙肝【二两】
　　右件为细末以生鸡子白入蜜少许调令稀稠得所涂之干即再涂
　　如水散【出杨氏家藏方】　疗风邪热毒壅滞肌肉荣卫不宣蕴积成肿血澁肤腠如丹之状风随气行游无定处邪毒攻冲焮赤热痛
　　朴硝【五两另硏】蛤粉　寒水石【各三两】香白芷【一两】脑子【一钱另研】
　　右为细末和匀每用新汲水调稀稠得所以鸡翎涂扫勿令药干
　　玉粉散【出杨氏家藏方】　治热汗浸渍成疮肿痒焮痛【方见本门疿疮类】
　　治身体头面忽有暴肿处如吹方【出肘后方】
　　用巴豆三十粒连皮碎水五升煮取三升去滓绵蘸以拭肿上趂手消勿近日
　　七圣散【出卫生家寳方】　治消热毒赤肿痛不可忍
　　黄芩【一两去黒心】大黄【一钱】滑石【四两】
　　右为细末每次二钱用冷水调扫肿赤痛处如干即再扫
　　白鹤散【一名拔毒散出卫生家寳方】　治热毒肿硬难消者
　　寒水石【软者一两烧爆不散者乃是寒水石烧爆裂散即是石膏不可用】
　　右用炭火烧寒水石通赤细硏冷水调少许在疮髙处后用万金膏贴每日一次上用此药后便软破疮头儿更用七圣散扫膏药周廻肿处药干即更扫
　　治卒风毒肿痛【出圣惠方】
　　伏龙肝
　　右以醋和如泥涂于肿上干即易之
　　又方
　　右以独颗蒜切作片子贴于肿上艾火灸之二七壮极验
　　水调膏【出卫生家寳方】　治风热肿毒结聚未成头者
　　寒粟米不拘多少遇三伏日用盆钵盛粟汲井花水浸泡露地五七日一易水直至尽腊方取出捣硏如膏晒令干入锅炒令焦黑色出火毒为细末每约量用多少水调成膏摊纸花上贴之効
　　白芨散【出十便良方】　治发疮肿硬热赤不防
　　麒麟竭【指而大块】木鳖子【五个去皮殻硏】白芨【五大指块】黄连【半两】
　　右为末用猪胆汁调涂上留一窍以疮消为度干即易之
　　治赤肿
　　白芷　大黄
　　右为末蜜醋调涂
　　治肿毒【出本草】
