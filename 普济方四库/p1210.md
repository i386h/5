<!-- { "loadSidebar": true } -->
　　右为细末每用药一大匙入白麪一匙头淡醋调稀慢火上熬令稠摊在纸花子上贴患处勿令大干则换新药一日四五次
　　消毒散　治诸疮毒肿
　　大力子　黄芩　连翘　大黄　升麻　参【各等分】
　　右水煎三五钱去滓无时服
　　沉香散【出圣惠方】　治毒肿入腹心闷腹胀不欲饮食沉香　木香　丁香　薰陆香【各一两】麝香【一分细研】川大黄【三两剉碎防炒】
　　右为散每服四钱水一中盏煎至六分去滓不拘时温服
　　大黄丸【出圣济総録】　治风毒热结日夜疼痛心烦懊闷大黄【切作小块洒微炒三两】甘草【炙三两】杏仁【去皮尖并双仁研如膏四两】诃梨勒【破取皮三两】芒硝【研五两】
　　右先将三味捣罗为末后入芒硝末杏仁膏同和入炼蜜为丸如梧桐子大每服十五丸温酒下初服未利加二十丸脏腑实则三十丸量虚实服之以効为度
　　莽草散【出圣济総録】　治恶毒风肿不消结成坚核
　　莽草【剉】附子【生去皮脐剉】木香　白敛　桂【生去粗皮各一两】
　　右为细末别以榆根剉捣绞取汁调药于故帛上贴干则易之开一小窍出毒
　　射干饮【出圣惠方】　治毒肿无定处或振栗恶寒心腹刺痛
　　射干　附子【炮刮去皮脐各三两】商陆根【薄切三两】赤小豆【炒三合】麻子【一升半】
　　右防咀以水五升先煮麻子取三升去滓硏麻子令破以麻子汁煮药以豆熟为度去滓取二升分四服空心温服日夜令尽小便利即毒肿消外台秘要有升麻
　　葛根牛蒡子汤【出疮科精要】　治时毒大头病是也
　　葛根　管仲　甘草　咸防　牛蒡子【各一两】
　　右细末每服三钱用水调下此病近代患者传染多致夭枉治之者不得其法只云大热使然不知亦有虚实表里之分治之者须详其汗下吐之不同大抵与伤寒颇类其中亦有可针鎌砭射出血者亦有久而败烂出脓者其间变易百端不可不慎也
　　繁栁散【出圣济总録】　治肿毒
　　繁栁【烧灰二两】白敛【一两】赤小豆【一合】大黄【剉一两】
　　右为细散以新水调和如糊涂贴肿上干即易之以瘥为度
　　大黄傅方【出圣惠方】　治初觉肿痛令消
　　大黄【剉炒一两】木通【剉】葶苈【纸上炒】莽草【各一两】
　　右为末以水和之傅上干即易一方无莽草
　　洗毒汤【出疮科精要】
　　苦参　防风　甘草【炙】露蜂房
　　右各等分防咀水煮浓洗疮肿
　　芸薹子散【出圣惠方】　治毒肿不消时有疼痛
　　芸薹子【三两】桑叶【一两】龙葵【一两】牛蒡子【半两】
　　右为末用浆水调涂肿处干即易之
　　檀香饮【出圣济总録】　解恶毒风肿
　　白檀香　沉香【一块重三两】槟榔【一枚】
　　右各于砂盆中以水三盏磨取尽滤去滓银石铫内煎沸温分作三服
　　追风毒消肿散
　　附子【去尖皮脐剉】石硫黄【硏】天南星【生各半两】
　　右为细末醋调涂肿处干即易之
　　消毒散　消肐肿毒
　　大黄　牙硝　青黛【各等分】
　　右为细末水调鵞翎扫立消
　　消毒丸【出济生防萃】　治时毒疙瘩恶证
　　大黄　牡蛎【烧】白僵蚕【炒各一两】
　　右为细末炼蜜为丸弹子大新汲水化下一丸无时内加桔梗防粘子尢妙
　　内消膏【出圣惠方】　治热毒肿
　　肥皂荚【二挺以好酒一钟浸挼取汁】青盐　硝石【各一分】
　　右相和熬成膏涂于肿上日二易之
　　大黄散【出圣惠方】　治毒肿恶疮【方见本门热疮类】
　　治毒肿不问软硬方
　　蜀葵根　茄子根　冬瓜根【各五两】
　　右并烧烟絶即出勿令作灰细硏以生麻油调涂于故帛上贴之如脓未出当便内消脓已出即便撮合
　　内消毒散【出圣惠方】
　　白敛　白芷　白芨【各二两】
　　右为细散硏生姜汁调涂干即再涂
　　鹿角散【出圣惠方】　治毒肿痛不可忍
　　鹿角【一两】磨刀粗石【烂者一两】白敛【一两】
　　右为末以醋涂于肿上干即更涂
　　葱熨方【出圣济总録】　治恶毒风肿及白虎风痛
　　酽醋【五升】葱白【切三觔】
　　右相和煮沸漉出葱用布帛热裹当肿上熨之冷即更煮依前熨以瘥为度
　　保救膏【出圣济总録】　治诸肿毒及热毒气肿
　　椒叶【五升】马齿苋【连根三觔洗浄切焙】
　　右用水五斗慢火煮时将栁木棍搅至一斗许住火放冷滤去滓将汁再熬令浓以新磁礶子盛用时以鸡翎扫药如疮肿痛以软帛子贴之一方用自然汁
　　治热毒肿方【出圣惠方】
　　蔓青根　芸台　苖叶【各三两】
　　右为散以鸡子清和贴熁干即易
　　治项侧属少阳经中疙瘩不辨肉色不分大小及日月深浅或赤硬肿痛【出济生防萃】
　　生山药【一挺去皮】麻子【一个】
　　右捣烂摊在帛上贴之如神
　　蘹香草饮【出千金方】　解恶毒风肿或着人隂或着一邉疼痛挛急牵引小腹闷乱难忍
　　以生蘹香草不拘多少捣绞取汁每服一合用酒三合同煎令沸空心晚食前温服一方无酒渣敷肿上冬月缺生者根亦可此是外国神方用之起死回生神効
　　治一切毒肿不问软硬【出圣惠方】
　　以胡葱熟捣和生油调涂之即瘥
　　灶土涂方【出圣济总録】　治毒肿
　　取灶底黄土以醋硏和涂肿上日三五度
　　治一切毒肿
　　以生大豆捣烂涂之
　　治毒肿
　　以生捣秫米和以鸡子白敷之良
　　又方
　　以粳米久陈者蒸作饭和醋封毒肿立瘥又北人炊之瓮中水浸酸食之暖五脏六腑气
　　治背上忽肿渐如碟子不识名者
　　用水中圆石一两块烧令极热防入清水中沸定后洗肿处立瘥
　　治肿大如斗
　　取鸡翅毛一孔生两毛佳右肿取左翅左肿取右翅双肿取两边翅并烧灰研饮服之
　　治气肿毒初起急痛【出肘后方】
　　用蔓青根大者削去上皮热捣苦酒和如泥煮三沸急搅之出敷肿帛裹上日再三易用子亦良
　　治毒肿【出肘后方】
　　用决明子调涂之
　　治脚肿向上至腹即杀人者【出千金方】
　　用赤小豆以水三斗煮令烂出豆以汁浸脚至膝每日一度瘥止若已竟入腹不须浸但煮豆食之忌盐菜米麪等如渇饮汁瘥乃止
　　治一切毒肿疼痛不可忍者【出千金方】
　　用胡麻子熟捣敷之即瘥
　　李兵手即方【出外科精要】　疗毒疮肿号呌卧不得人不识者
　　以独头大蒜两颗细捣以麻油和研敷疮上干即易之瘥
　　治毒肿【出肘后方】
　　以鸡肠草敷之
　　治毒攻手足肿痛欲絶者【出肘后方】
　　以猪蹄一具和葱煮去渣内盐少许以敷之
　　治毒肿痛
　　取松枝烧研为细末涂之以帛裹其上良
　　治毒肿入腹疼痛或牵小腹及腰胯痛方【出圣惠方】
　　用桃仁二合汤浸去皮尖及双仁硏如膏每服以暖酒调下小弹子大日三四服
　　治热毒肿痛不消【出圣惠方】
　　用桑花五两为末生蜜调涂敷肿上
　　又方【出圣惠方】
　　用葵菜根和盐捣敷之
　　又方【出圣惠方】
　　用益母草二握去两头以酒三升煎取一升去滓频服
　　又方【出圣惠方】
　　用鸡子清封肿上热即易之
　　又方【出圣惠方】
　　用地松捣汁每服一小盏日四五服
　　又方【出圣惠方】
　　用狗舌草一觔去两头以水五升于铜器中煮汁二升去滓搜麪作羮粥食之
　　治毒肿
　　醋磨大黄涂患处即消此方得林庇民云尝试易効
　　治毒肿【出本草】
　　以莸草叶捣敷
　　治毒肿【出本草】
　　用石蒜捣敷贴
　　治毒肿【出本草】
　　以生瓜菜捣贴
　　治毒肿【出本草】　不问硬软
　　取楸叶十重敷肿上即以旧帛裹之日三易当重重有毒气为水流在叶中如冬月取干叶盐浸良久用之或取根皮剉烂捣敷之皆効
　　治毒肿结热【出本草】
　　以由跋用苦酒磨涂肿处効
　　治肿毒【出本草】
　　用地蜈蚣水摩涂
　　治肿毒【出本草】
　　用地芙蓉叶捣敷贴
　　治毒肿【出圣惠方】
　　以瓮近下钻一孔盛水注于肿上
　　丹毒【附论】
　　夫诸痛疮痒皆属于心心虚寒则痒心实热则痛丹毒之病由心实热也心生血主脉血热则肌浮隂滞于阳即发丹毒方论有云以其色赤如丹砂涂之故得丹名然又有水丹白丹五色丹油丹岂专以赤为名也又有赤硫天火殃火尿灶废灶野火等方以为小儿出入游行触犯所致此因容或有之若小儿在襁褓中未能出入亦患此者是岂因犯即病乎大率皆血气之所为也○凡火丹者肉中或赤如丹涂之色痛痒不定甚至遍身白丹者肌肉肿起痒痛如咬状鸡冠丹者亦名茱萸丹肉上粟起如鸡冠水丹者徧身热起黄色如水在皮中五色油丹亦名油肿赤流丹肿热赤色流入四肢以上皆不问大小如天火萤火殃火尿灶朱田野火等丹多着少小但自腹内生出四肢者则易愈自四肢生入腹者则难治○治丹毒方千金外防甚多无出用冷物治之凡冷物无过藻菜如有患丹毒热肿等证者取渠中藻菜细切热捣敷丹上厚三分干则易之甚良○热毒之气暴发于皮肤间不得外出则血为丹毒热气慓悍其发无常处大则如掌甚则周流四体不急治或至壊烂出脓血发于骨节之间则肢断如截毒气入腹则能杀人治法用针鎌砭割不可缓治也○少阳客气胜丹疹外发又曰诸痛疮疡皆属于心火土大闗又谓百端之起皆自心生岂可便用辛温发散致热势增剧渐成脏毒下血咬牙发搐大热明矣○夫时毒者四时邪毒之气而感之于人也其后发于鼻面耳项咽喉赤肿无头或结核有疮令人增寒发热头痛肢体痛甚者恍惚不宁咽喉闭塞人不识者将谓伤寒便服解药一二日肿起益増方悟始召疮医原夫此疾并无方论世俗通谓丹瘤病家恶言时毒窃恐传染考之于经曰人身忽经变赤状如涂丹谓之丹毒此风热恶毒所为谓之丹瘤与夫时毒固不同耳盖时毒者感四时不正之气初发状如伤寒五七日之间乃能杀人治之宜精辨之先胗其脉滑数浮洪沉紧濇皆其侯也盖浮数者邪气在表也沉濇者邪气深入也感四时毒气壮实之人急服化毒丹以攻之热实以五利大黄汤下之其有表证者解毒升麻汤以发之或气软者五香连翘汤主之又于鼻内搐通气散取十余嚏作効若防药不嚏不可治之如嚏出脓血者治之必愈如左右看病之人日用防药嚏之必不传染切须记之其病人每日用嚏药三五次以泄热毒此治时毒之良法也经三四日不解者不可大下犹宜和解之服犀角散连翘散之类至七八日大小便通利头面肿起髙赤者可服托里散黄耆散宜针鎌砭割出血泄其毒气十日外不治自愈也此病若五日以前精神昏乱咽喉闭塞语声不出头面不肿食不知味者即死之然而此疾有隂有阳有可汗有可下当见粗工但云热毒则用寒药殊不知病有微甚治有逆从不可不审矣
　　方
　　乌蛇膏【出和剂方】　治风邪毒气外客皮肤薰发成肿所起不定游走徃来时发痒痛或风毒热盛攻注成疮焮赤多脓疮边急但是风肿并皆治之
