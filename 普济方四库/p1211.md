<!-- { "loadSidebar": true } -->
　　吴茱萸　藁本　独活　白僵蚕【去丝嘴炒】细辛叹椒【去目炒】半夏　防风　赤芍药　当归　桂心川芎　香白芷【各半两】乌蛇　黄蜡【各二两】干蝎附子【去皮尖各一两】
　　右细剉以腊月猪脂二觔文火煎白芷赤黑色为度绵滤去滓下蜡入磁器内盛每用取少许摩之令热日三一方有芒硝
　　升麻膏【出圣惠方】　治丹烦热疼痛不止
　　升麻　白薇【肘后作白□】漏芦　蒴藋【各四两】黄芩【二两】蛇啣草　枳实【各三两】
　　右捣碎以水三升浸半升再以猪膏五升煎令水气尽去滓膏成傅上诸丹皆用之及热疮肿上日三经心録无枳实以治诸毒肿
　　硼砂丸【出圣济总録】　治丹毒游走及鱼脐疮
　　硼砂【研】雄雀屎　桂【去粗皮】獭胆【去膜】硫黄　丹砂【研细各一分】麝香【研一钱】白蜡【一两半】天南星【三分】鹧鸪嘴【半两】
　　右除蜡捣硏为细末先将蜡于磁器内慢火上镕下药调为丸如梧桐子大先用针拨破疮口入一丸醋调麪涂故帛贴两宿痛止即掲去収药丸可再用
　　漏芦汤【出圣济总録】　治丹毒游走搨洗后服
　　漏芦【去芦头】白敛　黄芩【去黒心】麻黄【去根节汤煮掠去沫】升麻白薇　芍药　大黄【剉】甘草【炙各一两】
　　右粗捣筛每服五钱用水一盏半煎至八分去滓食后温服至晚再服以瘥为度
　　吴蓝汤【出圣济总録】　搨洗丹毒
　　吴蓝【一两】生地黄　升麻　石膏　黄芩【去黒心】犀角【镑】白敛　栀子仁　大黄【各半两】
　　右细剉每用半两以竹沥一盏水七盏同煎至四盏去渣以故帛浸搨患处一日五七次
　　黄芩汤【出圣济总録】　搨洗丹毒痈疽始发焮热浸淫长大黄芩【去黒心】升麻【各一两半】黄连【去须】芎穷【各一两】甘草【剉】当归【去芦焙】羚羊角【镑各半两】
　　右细剉每用一两以水五盏煎至三盏去渣下芒硝半两搅匀以故帛三两重浸药汁湿搨患处数十遍早晩用以瘥为度
　　金花散【出三因方】　治一切丹毒
　　郁金　黄芩　甘草　山栀　大黄　黄连　糯米
　　右各一两生为末蜜和冷水调以鹅毛上患处
　　升麻汤【一名漏芦汤出千金方】　治毒方及丹疹毒气不消时发疼痛
　　升麻【一两】漏芦　芒硝【各二两】黄芩【三两】蒴藋【三两】栀子【二十枚】
　　右防咀以水一斗浸良久煮取七升冷以故帛染汁搨诸丹毒上常令湿搨后须服饮子并漏芦汤方并见前痈肿条中服之立瘥小品用治丹诸毒肿圣济方内不用蒴藋一方无黄芩
　　胡粉涂敷方【出圣济总録】　治风丹
　　胡粉　赤小豆　糯米　黄连【去须各一两】水银【半两】山茱萸【一两】
　　右除水银外捣罗为散生油调如糊后取水银于掌中以津唾硏如泥入药内硏匀先以椒汤洗丹上拭干用药涂敷日三两遍
　　牛黄散　治肿丹毒
　　郁金　甘草　桔梗　天花粉　蛤粉
　　右为末每服一钱薄荷汤入蜜水调服
　　四顺清凉饮子　治一切丹毒积热壅滞咽喉肿痛
　　当归　甘草　芍药　大黄
　　右等分防咀每服一钱水一盏半煎至七分去渣食后温服
　　金花散【出圣惠方】　治一切丹毒热焮疼痛
　　郁金【一两】黄连【一两】黄芩【一两】糯米【二合】
　　右为细末每用蜜水调令稀稠得所用鸡翎薄扫丹上干即便涂
　　又方【出圣济总録】　治赤黑丹
　　防【一两】香薷　蓼叶【各半两】
　　右为末和入酒少许细硏成膏涂患处干即易
　　又方【出圣济总録】　治丹毒遍身赤肿
　　茺蔚草　蛇啣草　慎火草【各一两】
　　右剉捣令熟调敷患处数次
　　治丹毒
　　蛇蜕皮【一条】露蜂房【三两】新附淋草【半斤】
　　右以水一斗煮取四升以帛搨洗之随手消神効
　　治一切丹毒恶气攻刺身体赤肿疼痛不可忍方【出圣惠方】
　　车前子　益母草　地胆草
　　右烂硏涂之干即更涂
　　又方【出圣惠方】　治火丹
　　赤小豆【一升】羊角【一对】
　　右同烧存性为末和蜜涂之一方以鸡子白和涂之如无羊角单用小豆亦良
　　白玉石散　治赤游丹毒肿
　　白玉　寒水石【各一两】
　　右为末米醋调敷患处或肿至外肾有破肌用水调扫
　　又方【出千金方】　治一切丹疹毒
　　以水苔捣烂敷之
　　又方【出圣惠方】
　　以生地黄捣汁涂之热即易赤小豆亦佳
　　又方【出千金方】
　　以生水菘菜捣烂敷之
　　又方【出千金方】
　　以五叶藤捣为末水调涂之
　　又方【出圣惠方】
　　以五叶草捣烂涂之
　　又方【出圣惠方】
　　以浮萍草捣烂涂之
　　又方【出百一方】
　　用大黄为末水和敷之
　　又方【出百一选方】　治火丹毒
　　以栀子仁为末水和涂之
　　又方【名拔毒膏出千金方】　治丹毒
　　凡天下极冷无过藻菜但有患热肿毒并丹毒等等取渠中藻菜细切熟捣敷之厚三分干即易之
　　治诸丹神验方【出千金方】
　　以芸薹菜热捣厚封之随手即消如余热气未愈但以三日内封使醒醒好瘥上也然纵干亦封之勿絶歇以絶本根昔有人饮多至夜睡中觉四肢遍体骨肉疼痛比至晩头痛目左额角上如弹丸大肿痛不得近手五更时至于右角至夜诸处皆到其眼遂闭合不得开几至殒毙以种种药治不瘥经七日余自处此方其验如神故留之以传来世云耳
　　治五色油丹方【出千金方】　俗名油肿若犯者多致死不可轻之
　　用菉豆作枕头卧甚良
　　治赤流肿丹毒　一方云治五色油丹俗名油肿若犯多致死不可轻之【出圣惠方】
　　取榆根白皮为末鸡子白和傅之千金翼云鸡子白和蒲席灰傅
　　又方【出千金方】
　　捣大麻子和傅之
　　又方【出圣惠总录】　治丹毒流移不定
　　以煎羊脂摩之得青羊脂最良集验方云治人面目身体卒赤黑丹起如疥状不治日剧遍身即杀人或用生猪肉切片贴之牛肉亦可
　　香栾皮方【出三因方】　治诸肿丹毒发于四肢腹背头面或赤或白或痒或痛或寒或热者
　　以栾皮一两水一大碗同煎取半碗以翎毛刷患处神効
　　伏龙肝散【出三因方】　治少小诸肿丹毒
　　用伏龙肝不拘多少为末以鸡子白和傅之日三次
　　赤小豆涂傅方【出十便良方】　治丹毒如手掌大身体赤发痛痒或微生疮
　　用赤小豆捣罗为末以鸡子白调如糊涂丹上干即易先用枸杞根煎汤洗后敷疮如痛用水润之
　　又方【出圣济総録】　治赤黑丹兼治恶疮亦治小儿白丹以猪屎烧灰细硏为散以鸡子白旋调如糊涂丹上日三五次
　　治丹毒遍身赤肿【出圣济总録】
　　用生萝卜一味捣绞取汁调丹上日三五次
　　又方【出圣济总録】
　　以恶实根五两取时勿令见风及鸡犬剉捣热水调敷患处干即愈外台秘要兼绞汁饮之佳
　　治诸丹毒方【出圣济总録】
　　取芸薹汁入大黄末芒硝生铁衣相和涂之佳
　　鸡苏涂方【出圣济总録】　治火丹热毒之气五色为定宜先傅然后服药
　　捣生鸡苏厚涂之
　　又方【出肘后方】　治火丹亦疗白丹
　　研防和屋尘等分以苦酒调傅之
　　又方【出圣济总録】
　　取连钱草以盐挼敷之
　　纒蛇丹方
　　以雄黄为末水调涂兼用酒调服
　　治丹毒五色无常者一名鹿角散【出肘后方】
　　烧鹿角为末和猪脂敷之一云治面目赤黑丹如疥不急治遍身即死
　　治删繁丹走皮中浸淫一名火丹及诸疮疼痛【出圣惠方】取蛴螬捣敷之粪中者尤佳一方用研以鸡子清调涂之干即再涂
　　治丹毒恶疮五色无常者【出肘后方】
　　煮栗皮有刺者洗之佳
　　又方【出圣惠方】　治发足及一切丹毒恶气五色无常痛不可忍若坏皮肤则出脓血或发骨节即断人四肢此盖疽之类也
　　捣蒜厚敷干即易大小蒜皆可
　　治丹毒发作恐其入腹一时无药秘方
　　急以针于红防处刺出恶血使毒气于此而散
　　纒蛇丹方
　　用紫背草老鸦草擂捣烂涂之愈
　　治萤火丹从头起【出千金方】
　　以醋涂之消
　　治火丹方【出圣惠方】
　　用黄芩为末水调涂上
　　治丹者恶毒之气结成无色无定【出肘后方】
　　以蜜和干姜末涂之验
　　又方治丹毒
　　煮粟取浓汁以洗之妙
　　又方【出肘后方】　治火丹
　　取曲蟮粪水和如泥涂之
　　疗面目身体卒得赤斑或黒斑如疮状或痒搔了肿起不即疗之甚至杀人【出十便良方】
　　用羚羊角或羖羊角屑三两水一大盏浓煎摩之数百遍若无羊角用羊脂及猪脂炼冷摩有毒者皆可用摩务令分散毒气或水摩羚羊角涂之一方烧灰三两细研以鸡子白调敷
　　又方
　　以猪槽下土泥涂之又以猪肉灼熨之即瘥
　　疗白丹方【出圣惠方】　病原白丹者初发痒痛微烦肿如吹疹起不痛不赤而白色由挟风冷故然色白也以防为末和酒涂之捣香薷叶苦蓼敷之一方单用防为末水调涂之
　　又方
　　以酸模草五叶草煮汁饮之又以渣傅丹上以荠亦佳
　　治白丹水丹着人足趺及腨胫间者作黄色如火丹状经久变紫色不疗皆成骨疮也无毒非杀人疾若成骨疮即难瘥也经言风邪客于肌中肌虚眞气发散又被寒气搏于皮肤外发腠理开毫毛淫气妄行则为痒也所以有风疹之疾皆由于此有赤者忽起如蚊蚤咬微烦且痒剧者少顷即渐渐肿起搔之随手起有白者亦见此证也疗之皆如疗丹法也疗之方捣白磁器屑以猪膏和涂之
　　疗丹毒或发背及诸肿遍身赤者
　　捣鲫鱼敷数易之良或但以生鱼皮烧捣末以鸡子白和涂之
　　治风丹
　　以苕菷子愼火草叶土硃三件中遇便者擂碎冷水澄滤过服之効
　　又方
　　蜜调土硃入酒少许服并擦疹上
　　治一切丹毒【出傅信适用方】
　　用芭蕉根捣自然汁涂及灶中黄土以水调涂
　　又方
　　用黄栢朴硝为末水调涂之
　　治火焰丹并纒腰丹
　　用生铁为末猪胆汁为膏调即可
　　治白丹【出圣惠方】
　　烧鸡屎鸡子白和涂之或以鸡粪汁拭之
　　治天母丹
　　用陈壁泥炒出火毒以鸡子清调敷之又用丝水鸡毛蘸刷之或用老鸦草捣汁刷之
　　又方【出肘后方】　治天母丹
　　以苎根三觔小豆四升水二斗煮浴之一方无小豆每日仍涂之
　　又方【出肘后方】
　　以生鱼血涂之若走行皮中浸广者名火丹至腹杀人或用鱼胆和盐傅之干即易
　　又方【出圣惠方】　治一切丹毒流肿
　　用防粘草根勿使见风洗去土捣烂贴之绞取汁饮之亦良
　　治一切丹毒徧身方【出圣惠方】
　　用芸薹子一两以酒一大盏和研去滓煎至七沸不拘时温服一合
　　莽草膏【出圣惠方】　疗身体赤瘾而痒搔之随手肿莽草【二分】当归　芎防　踯躅花　大防　细辛芍药　芫花　附子【炮】椒【各四分】猪脂【二觔半】
