<!-- { "loadSidebar": true } -->
　　雄黄【另研】雌黄【另研】砒【另研三味各半钱】白矾【另研】蛇床子【取末】防茹【三味各一两】白胶香【一钱叧研】轻粉　黄丹
　　右用麻油四两入巴豆四枚煎黄色去巴豆入各众药又入黄蜡少许熬成膏子先用荆芥汤洗后用药掺之
　　麝香防茹散【出杨氏家藏方】　治疥癣
　　麝香【另研三钱】水银【一分白锡一分结砂子】
　　右件防茹末同研匀每用三钱生麻油调成膏抓破疮疥擦之日三两次用
　　苦参丸【出御药院方】　治肺毒邪热头面生疮疥癣并宜服之
　　苦参
　　右为细末粟米和饭丸如梧桐子大每服三十丸空心米饮送下
　　栢脂膏【出济生防萃方】　治干湿疥癣
　　栢油【一觔】黄蜡【半觔】杏仁【四十五个剉碎】朴硝【一撮】
　　右研巴豆令极细余并为细末入巴豆和匀炼蜜丸如梧桐子大
　　治疥癣【出本草】
　　粉霜　雄黄　雌黄【末各一钱半】藜芦【末一两】汞【二钱】摩风膏【半两】
　　右打和葱煎清油调搽
　　又方【出永类钤方】
　　以夜卧醒不语津搽甚良
　　又方【出永类钤方】
　　用醋磨铁锈水兼炒过青盐白矾擦之
　　又方【出永类铃方】
　　刮东向见日壁泥摩擦良
　　又方【出永类铃方】
　　以鸡子壳烧灰油调搽
　　一上散【出诚効方】　治诸般疥癣必効
　　雄黄【通明者可用碎】熟硫黄【各半两】斑猫【三个去翅足研碎】黑狗脊【五钱】寒水石【六钱】蛇床子【半两炒】
　　右另研雄黄硫黄寒水石如粉次入斑猫和匀蛇床子黑狗脊另为细末同研匀先用汤洗疥癣去痂油调手中擦鼻中嗅三两次擦上可一上即愈也如痛甚肿满髙起者加寒水石一倍如不苦痒只加狗脊如防痒只加蛇床子如疮孔中有虫加雄黄如喜火炙汤烫者加硫黄即嗅不止亦愈
　　治一切男女人浑身疥癣一家易染经年搔痒不効者【出防命方】
　　百部【半两碎切】乱发　木香【碎切】防榔【捶碎】苦参【各一分碎切】南椒【三钱】鲫鱼【一觔不要见水切成片】
　　右以油五两煎令得所去药却用麝香一分腻粉一钱硫黄半两雄黄半两同研令匀入在油内更煎搅五七沸磁器盛之非时使也
　　三神丸【出十便良方】　治一切疥癣
　　地龙【二条】蝎稍【三枚去毒】白僵蚕【二十四枚炒去丝嘴】
　　右药研令极细分作二服小儿作五服温酒调下服药了然后浴
　　五龙膏【出十便良方】　治疥癣
　　硫黄　白矾　白芷　川椒　吴茱萸
　　右五味等分为细末煎油调涂之
　　去风瘙疥癣【出本草】
　　用碧海水煮浴之
　　治防蚀疥癣瘘虫咬【出本草】
　　以盐胆水敷之疮有血者不可敷
　　治疮痍风瘙瘙痒疥癣【出本草】
　　以钧樟皮煎汤洗之
　　治干湿癣疥【出本草】
　　以胡粉一分粉之即瘥
　　治疮疥癣【出本草】
　　取野苎根醋摩敷之
　　治疳防疥癣【出本草】
　　以海桐皮水煮服
　　治风疹疥癣【出本草】
　　以积雪草用盐挼汁傅之
　　又方【出本草】
　　取栁白皮细切以猪脂煎取汁傅之
　　治疥癣【出本草】
　　用矾石和桃仁葱汤浴之可出汗也
　　治疥癣疮【出本草】
　　以百部根火炙浸酒空腹饮之
　　治虫疮疥癣【出本草】
　　用翦草浸酒服之
　　治疥癣【出本草】
　　以槐叶煎汤服皮茎同用
　　治疥癣虫疮毒肿【出本草】
　　以甖盛桐子沥入油摩傅疮上
　　治疥癣杀虫【出本草】
　　以硫黄生研傅之
　　治疥癣恶疮【出本草】
　　以天南星捣敷之
　　治风疮疥癣【出本草】
　　用鬼皂荚作汤浴之
　　治疥癣风瘙【出本草】
　　用蒴藋皮作汤浴之良
　　治恶疮疥癣
　　用石灰淋汁洗之
　　又方
　　用菖蒲根捣为末油调涂之
　　又方
　　用鸳鸯肉以酒浸汁令热傅疮上令更易其肉不可食即弃之
　　又方
　　用羊蹄根捣绞取汁入腻粉少许调如膏涂癣上三五遍即痒如干即用猪脂调和敷之















　　普济方卷二百七十九
<子部,医家类,普济方>
　　钦定四库全书
　　普济方卷二百八十　　明　周王朱橚　撰诸疮肿门
　　论疥【附论】
　　夫疮疥之为病虽苦不害人然而至难治者多矣素问云诸痛痒疮皆属于心由心气郁滞或饮食不节毒蕴于肠胃发见于皮肤又方有所谓马疥水疥干疥种类不一生于手足乃至遍体或痒或痛或脓或肿或皮肉隠嶙或抓之凸起或防防或脓水浸淫治之内当理心血袪散风热外则加以敷洗理无不愈○字书以疥有介守之义言疥虽微小然守形体而难治也是以疥有五名皆因风气邪气客于肌肤之间久则化而为虫时则发作故凡疮肿焮赤痛者谓之大疥皮肉隐起结根搔之不痛谓之马疥瘙痒皮起谓之干疥三者为重以风热深在肌肉故若水疥防防如粟浆湿疥疮上面汁出特风热淫于皮肤之间故浅而轻也然皆风热之客故皆有虫或以谓蛲虫内出理或然也治宜疎风涤热当以薰浴傅涂之法与汤剂并行则善矣
　　方
　　神仙疥药
　　硫黄【六两】雄黄【三两】雌黄【三两】天仙子【三两】芫青【二两】红娘【二两】寒水石【二两】井泉石【二两】桔白【三两】黑狗脊【八两】大枫子仁【三两】大黄【三两】斑猫【二两】轻粉【三钱】蛇床子【八两】人言【三两】狼毒【八两】川乌【八两】藜芦【一两】
　　右为细末生猪油调药生绢袋盛之火炙取汁搽鼻闻立効忌口
　　苦参散【出圣济总録】　治遍身疮疥风热或痛或痒
　　苦参【三两】人参　丹参　沙参　参【各一两】秦艽【去苖土各一两半】白藓皮　升麻【各一两一钱】枳壳【去瓤剉炒令黄色各一两】栀子仁　犀角屑【二两】黄芩【去黒心】芍药【一两一钱】当归【切炒一两半】蒺藜子【去刺炒一两】防风【去义一两一钱】黄连【去须一两半】白花蛇【炙黄色去皮骨二两】
　　右为散每服二钱用温酒一盏调下日晩再服
　　乌蛇散【出圣济总録】　治一切疥风痒瘑疮等
　　乌蛇【酒涂炙去皮骨二两】羌活【去芦头】白藓皮　苦参　人参枳实【去皮麸炒】蒺藜子【炒去角】黄芩【去黒心】山茱萸　漏芦牡蛎【熬】附子【炮刮去皮脐】白僵蚕　参　秦艽【去苖土】甘草【炙剉】防风【去叉】甘菊花【捣各一两】
　　右捣罗为细散每服五钱空心酒调下
　　五参散【出圣惠方】　治诸疥风虚恶疮
　　人参【去芦头】参　丹参　沙参【去芦头】苦参【各一两】蒺藜子【炒杵去尖】秦艽【去苖土各半两】栀子仁【三分】黄芩【去黒心半两】乌蛇【酒浸一两】独活【去芦头】茯神【去木】山芋　麻黄【去根节】细辛【去苖叶】防风【去义各半两】枳壳【去瓤剉炒令黄色三分】
　　右捣罗为散每服三钱空心熟水调下日晩再服以瘥为度一方有甘菊花温酒下名白蒺藜散
　　升麻和气饮【出三因方】　治疮疥发于四肢臀髀痛痒不常甚至増寒发热攻刺疼痛浸淫浮肿又癞风入脏隂下湿痒耳鸣眼痛并皆治之
　　干姜　熟枳壳【各半两】熟苍术　桔梗　升麻【各一两】当归　干葛　茯苓　白芷【各二钱】陈皮　甘草【各一两半】熟半夏　芍药【七钱半】大黄【蒸半两】
　　右剉防每服四钱水一盏半姜三片灯心十五茎煎至七分去渣服
　　治疮疥腰胯手足皆生疮疥者【出千金方】
　　栝蒌根【四两】黄连　芍药　蔷薇根　防李根皮黄蘖【各三两】苦参　黄耆　黄芩　石龙苪【各二两】大黄　当归　续断【各一两】
　　右为末蜜丸如梧桐子大以蔷薇饮服二十丸日二加至三十丸
　　又方　治疗瘑疥
　　柿树皮【烧烟欲尽以缶盖灭火研一两】荷叶【如前法烧灰取一两】草乌【去皮尖半两】硫黄【半两】黄连【半两去须】黄蘖【半两去粗皮】胡椒【半两】雄黄【研细半两】白芜荑【半两浄】细辛【半两】黄芩【半两】白矾【研三钱】轻粉【一钱】
　　右为细末和令匀湿疮干掺干疮用乌桕油或酥或油蜡调涂夜间以手掌多擦药有痒处即以手掌擦之一方有苦参无黄芩
　　赤小豆防【出圣济总録】　治湿干疥
　　赤小豆【三合炒干纳醋中如此七遍】人参　甘草【炙令赤色剉】白敛当归【切焙】瞿麦穗　黄芩【去黒心】猪苓【去义黒心半两】防风【去叉各半两】黄耆【剉】薏苡仁　升麻【各三分】
　　右细散每服三钱空心以粥饮调下日二夜一
　　藜芦膏【出圣济总録】　治疮疥
　　藜芦【去芦头一两半】石硫黄【研】猪牙皂荚　乳香【研各半两】附子【一分】杏仁【去皮尖研半两】腻粉【一分】巴豆【去殻研半分】猪脂【五两】酥【二两】白矾【研一分】猪胆【二枚】
　　右研九味为末先熬脂酥胆汁令沸即下诸药末搅匀以磁盒盛每日涂摩三五度
　　苦参散【出圣济总録】　治遍身疮疥风毒瘙痒
　　苦参　白花蛇【酒浸去皮骨炙各二两】黄连【去须】当归【切焙各三分】人参　参　丹参　沙参　芍药　蒺藜子【炒去角】防风【去义各半两】
　　右为细末每日不拘早晚温酒调下二钱日一夜二
　　妙功散【出瑞竹堂方】　治疥疮
　　黄栢　蛇床子　白矾【各等分】
　　右为细末用后药煎油调搽
　　清油【二两】黄栢　花椒　巴豆【数粒】葱【三茎】厚朴　枳壳【各少许】
　　右同清油一处熬数沸滤去渣将妙功散于热油内更加桕油烛一二枝放冷调搽
　　赤小豆汤【出仁存方】　治少年血气俱热遂生疮疥变为肿满或烦或渇小便不利
　　赤小豆【炒】当归【去芦炒】商陆　泽防　连翘仁　赤芍药　汉防己　木猪苓【去皮】桑白皮【炙】干漆【已上各半两】
　　右防咀每服四钱水一盏半姜五片煎至八分去滓温服不拘时热甚者加犀角二钱半一方无汉防己
　　当归饮子【出仁存方】　治心血凝滞内蕴风热发见皮肤遍身疮疥或痒或痛或脓水浸淫或发赤疹防防当归　白芍药　川芎　生地黄　白蒺藜荆芥穗【各一两】何首乌　黄耆　甘草【各半两】防风【去芦一两】
　　右为细末每服四钱水一盏半生姜五片煎八分去渣不拘时温服若于浴堂内服此药就用胡桃仁七个去皮细嚼下饮酒一盏出汗神効
　　治疮疥
　　樟脑　白矾　槟榔　芜荑　翦草　生硫黄蛇床子　花椒　细辛
　　右用硫黄樟脑加倍余药等分细研香油调敷疮湿者干敷一方加消风散
　　又方治疥疮
　　雄黄　硫黄　黑狗脊　白矾　藁本　蛇床子斑猫　巴豆【各等分】人言【少许】
　　右为细末或乌桕油或猪脂调和为丸用气呵手心热将药匀擦开搽之为验
　　一擦膏【出仁存方】　治一切疮疥
　　雄黄　黄连　黄栢　苦参　蛇床子　鹿梨白矾　翦草　松糖【各等分】
　　右为末疮干用油调搽湿疮干掺
