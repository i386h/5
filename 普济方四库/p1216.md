<!-- { "loadSidebar": true } -->
　　右为末至夜灭灯时用清麻油调药掌上合擦心热以鼻逺吸其气三四次却搽荡患处不问干湿疥疮却不可抓破摩荡疮上至于偏僻处切不可搽仍忌鸭子及水洗神効
　　治积年疥疮不愈者名胡粉散
　　水银【三钱又茶末少许于瓦器用津液擦化作末】轻粉【三钱】狼毒【一两置水中沉者取为末一半生用一半炒】
　　右用清油调生铁衣名铁锈油摩涂疥癞若蜘蛛虫等毒磨蒜兼傅之或清油浸药出药面一寸髙过夜不见灯火只防清油涂疮上仍以口鼻于药盏上吸入药气
　　诸疥方
　　透明生硫黄【半两】明白矾【煅二钱半】白蛇【一条去中心骨烧存性】
　　右为末麻油轻粉调抹
　　又方
　　生明硫黄【半两】煅石膏【二钱】黄丹【一钱】
　　右为细末麻油调抹
　　润泽丸　治遍身热疮疥
　　大黄【一两】黑牵牛【半生半熟】天仙子【各一两】
　　右为细末用皂角子为丸每服五七十丸温水送下
　　肾脏风发疮疥
　　鸡心梹榔【二个破开以黄丹三钱合在内用湿袋裹煨】全蝎【六个】明硫黄【四钱】
　　右为末入轻粉半钱麝香少许青黛末半钱于磁器内收每用少许清油调抹两掌揜外肾以两掌揜两乳各睡至醒次日又用经验
　　又疥方
　　柏油　明矾　花椒【各等分】
　　右为细末入香油调敷上数次立效
　　一擦膏　治一切疮疥
　　黄连【净】蛇床子【去皮】石膏【煅各等分】
　　右为末却以轻粉硫黄各三钱并和为末真麻油调傅
　　治埋头疥疮未出皮并小儿头炼脚炼并背炼
　　硫黄　蛇床子【各等分】
　　右为细末用生猪油调药搽鼻闻立效忌口一方捣为散同研令匀夜间欲卧时先以熟盐浆水洗疮取生麻油调涂之于避风处以绵被盖之取汗为度
　　快肌丸　治遍身疥疮不瘥
　　葳灵仙【去土一两半焙细末】猪胆【三枚】
　　右取胆汁和丸如梧桐子大毎服二十丸荆芥汤下无时
　　何首乌洗疮　治干湿疥满身作疮不可药者及风痒疮
　　何首乌　艾【各等分细剉】
　　右相度疮多少用药并水煎令浓于盆内盛洗之拭干敷取艾煎膏
　　治一切恶疮疥方【出圣济总録】
　　黄栢【末】石灰【研】
　　右等分研极细以生麻油和如薄麪糊浄洗疮涂四五次瘥
　　乌头煎【出圣济总録】　治疮疥甚者
　　乌头【每个四破之】大豆【一两半】
　　右同入砂瓶煑及烂每服乌头一片豆少许空心酒服下
　　立効散【出圣惠方】　治疥疮经久不愈
　　朴硝【三两研细如粉】硫黄【一分研极细】
　　右和匀临卧清油调敷上一夜三次明日便愈一方用生麻油调涂
　　乌头丸【出经验良方】
　　川乌头【一两去皮尖生用】荆芥穗【二两】
　　右为末米醋糊丸如梧桐子大每服三十丸温酒或熟水送下日三服无时
　　蝉蜕散【出危氏方】　治疥疮
　　蝉蜕　薄荷【各一钱】
　　右为末五更酒调服入混堂浴荡臭汗出尽再以汤淋之
　　枳壳丸【出圣惠方】　治一切风热生疮疥
　　枳殻【四两去瓤麪炒防黄】苦参【八两剉】
　　右为末蜜水和捣三二百杵丸如梧桐子大每于食后以酒下三十丸
　　又方　治疥疮
　　藜芦　海桐皮
　　右各等分入明矾轻粉各少许油调搽
　　治患疥已十五年遇冬则为疮昔有人少患疥十五年遇冬则为疮人教用后药取愈【出百选方】
　　羊蹄根　蛇床子根【各等分】
　　右片切如钱米泔浸二三宿漉出入生姜矾同研细裹以生布遇浴先擦洗良久以水浇三四次用即除根后数年再生用前法亦愈
　　治疥痨等疮【出百一选方】
　　硫黄　白矾
　　右各等分肥皂倍之羊蹄根又倍之同捣为丸浴时揩擦痒处防痛甚妙
　　治疥疮方【出肘后方】
　　以巴豆十粒火炮过黄色去皮膜用顺手研如麪入酥少许腻粉少许同研匀抓破以竹箆子防药不得落眼里及外肾上如煎剉着外肾以黄丹涂甚妙
　　治疗瘑疥【出十便良方】
　　用雄黄一两黄连松脂各二两发灰如弹丸大四块镕猪膏与松脂各热捣以敷疮上大良
　　又方【出肘后方】
　　用油麻茎苦酒和磨硫黄涂之并佳又煮苦参饮之良
　　薰疥法
　　取艾如鸡子大先以布裹乱发于纸上置艾薰黄辰砂末杏仁末水银各如查仁许水银于掌中以唾研涂纸上以卷末药炙干烧以薰之一云筒瓦一口一用安灰盖上以绳束之用薰疥如脚头被内置之少时火尽上隔日一薰不过再即瘥
　　治疥痨【传信适用方】
　　用猪膏炼油石灰细罗二味以意度多少一处铫内炒以干为度先铺纸在地却倾所炼猪膏石灰于其上用盆盖之出火毒一夜研末干擦
　　治疮疥【出经验济世方】
　　用地锦草裹皂角烧为灰入硫黄同研为细末入好粉油调浄浴了用一分敷疮上一分涂两手心一分涂外肾临卧盖了用两手捧外肾妇人掩玉门禁抓一夕
　　芫花膏【出圣惠方】　治疮疥
　　用芫花一味以猪脂煎焦去渣常用搽疥上
　　治疥一名硫黄散【出百一选方】
　　用硫黄不拘多少用熨斗内镕成汁以荆芥穗手撚碎投之干放冷研为细末每用药以手抓破擦药在上即愈仍不作硫黄气
　　治遍身风痒生疮疥【出肘后方】
　　用蒺藜子苖煮汤洗之立瘥
　　又方【出肘后方】
　　用茵蔯不计多少火煮浓汁洗之立瘥
　　又方【出肘后方】
　　用竹叶为末以鸡子白和之涂上不过三四立瘥
　　治疥疮方
　　杵蟹傅之亦効
　　治久疥方
　　用兎骨同醋磨敷之
　　治疥方【出肘后方】
　　用羊蹄根熟捣和猪脂涂上或入盐少许
　　治疥疮方
　　用薤叶煎汤洗之佳捣如泥敷之亦可
　　石菖蒲防　治疥瘙痒
　　用石菖蒲捣为末油调涂之
　　又方治疥疮久不瘥
　　用肉空心服之肠肚性寒患疮疥久不瘥者作羮臛食之
　　又方【出危氏方】
　　用大红川椒去目水蘸湿半日夹山查仁研膏擦手如去垢法亦効
　　肘后疗疥方【出十便良方】
　　用石灰二升以汤五升浸去汁先用白汤洗疮拭干以此汁洗之有効
　　治年久日近遍身疮疥瘾疹发防流脓出水或痒痛【出徳生堂方】
　　用好地道艾如无止用上好香艾先研为细末再以米糊和作饼子晒干再研为末每服三钱酒调浴堂内服之自汗出此药专治年久日近遍身疮疥瘾疹发防流脓出水或痒痛多苦者一服见効予得内防传吴安之因患斯疾服此药而愈予集方特载此以传流后世
　　又方【出圣惠方】　治一切疥风瘙搔之痒成疮
　　用硫黄一两细研以生麻油调令匀涂之
　　又方【出圣惠方】
　　用苦参五两剉以酒五升浸三日每于食后温服一钟
　　治疮疥风疹【出百一选方】
　　用野鸭白煑或烧作常食无时本草云此物性冷而能解金石毒故也
　　治疥方
　　用葎草连本茎叶同主疥功用入丹主膏淋捣生汁三升酢二合相和空腹顿服毒从溺或自汗出也
　　防茹散【出济生防粹方】　治疥经年不瘥
　　水银【一钱】好茶【二钱】防茹【三钱】轻粉【少许】
　　右为细末每用不拘多少小油调搽
　　硫黄散【出济生防粹方】　治疥
　　硫黄　川椒　石膏　白矾【以上各等分】
　　右为细末以生油调搽经验
　　狗脊膏【出卫生寳鉴方】　治疥疮
　　硫黄　雄黄　信　川乌　黒狗脊　白矾【各半两】巴豆【三枚】
　　右为细末先用小油熬之次下黄蜡调匀擦之
　　椒艾汤【出杨氏家藏方】　去风湿遍身生疮疥或下部湿痒脚气等疾
　　石菖蒲【一两剉】川椒【拣净二钱半】艾叶【剉二钱半】葱白【七握】
　　右一处以水三升煎数沸淋洗
　　藜芦散【出圣惠方】　治疥疮
　　用藜芦一味不拘多少以鲫鱼煎油涂之
　　合掌散【出简易方】　治肾淤气毒入两腿骨痒痛两膊内疥疮两手脓疮十指缝露白每日疼痛不可忍者槟榔【四个】全蝎【二个】白芷【四块】草乌【大者二个】地龙【四条】青葙子【一合】海桐皮【一钱】枯白矾　硫黄【各指大两块】麝香【一匙】
　　右研为末和匀香油调开临睡时先于两手心上着涂药擦热用鼻嗅得心中觉硫黄气似此依前三次毕第四次多将药原涂于两手心合着捧外肾睡不可放开睡觉为度重者不过三五度即愈再不发
　　一扫散【出危氏方】　治一切疮疥但相对而生者便是不问干湿痛痒日近年深用之立効
　　藜芦皮【二两】轻粉【十贴】好蛤粉【一两】水粉【一两】透明雄黄【五钱】
　　右为末大鲫鱼一个入香油煎熟去鱼摊冷调药搽疮未効可加信石末少许研查仁十粒近隂处勿用
　　治疥疮
　　腊日食蒸饼猪脂家藏经验方腊日空心用蒸饼搽猪脂食之一年不生疮疥久服身体光滑令诸孙嵗嵗服之有効
　　本草图经曰黔人有治疥癞遍身诸药不能治者生取白花蛇中节火烧一大砖石通红沃醋令热气蒸便置蛇于上以盆覆一宿如此三次去骨取肉芼以五味令香熟与病者顿噉之瞑一昼夕乃醒疮痂随皮便蜕其人便愈用干蛇亦以眼不陷者为真也
　　治恶疮疥痨【出华陀藏经中】
　　巴豆【十一粒油煎令沸去巴豆不用】蛇床子　防茹
　　右后二味等分为末入轻粉少许用巴豆油调傅之及揩擦痒处
　　陈藏器云人患疮疥多以水银涂之但水银性滑重直入内须谨之昔北齐徐五疗挛躄病以金物太多故用水银以水银能蚀金金色白者是也如此数度病瘥
　　洗风散【出杨氏家藏方】　治大人小儿风热毒气攻注遍身疮疥疹疼痛
　　荆芥【四两】苦参【四两】防风【去芦头】川芎　当归【洗焙】白蒺藜白芷　地榆　地骨皮　黄蘗【八味各二两】
　　右件防咀每用五钱水三升煎三五沸通手淋沥患处
　　浣肌防【出杨氏家藏方】　治风热客搏皮肤瘙痒瘾疹防防疮疡疥癣抓之水出浸淫不止或风气游走暴肿槐香【另研】荆芥穗【各三两】大黄　苦参　当归　升麻白蒺藜　枳壳【去瓤皮六味各二两】射干【一两半】
　　右同焙干碾为细末入枫香和匀每用五钱水三升同煎三五沸通手淋洗
　　双蛇丸【出杨氏家藏方】　治遍身疮疥或痒久不愈者
　　白花蛇【五两】乌蛇【一条】
　　右二味用水洗浄控干去头尾并项后内二寸不用其余约二寸长截段用无灰酒一斗锡一觔作块子并二蛇同入酒内浸封固瓶口待十五日取出去皮骨焙干为细末却以原浸药酒煮麪糊为丸如梧桐子大每服三十丸食前温酒送下
　　槐枝膏【出杨氏家藏方】　治疥疮瘙痒
　　槐枝　黄连【去须】黄蘗【三味各三两】巴豆【五钱不去壳】
　　右为末用好麻油一觔入诸药渍令黄色绵子滤去渣次入黄蜡四两熬成膏子取去更入腻粉半两搅匀擦之
　　停抓散【出杨氏家藏方】　治疥疮瘙痒
　　硫黄【另研】芜荑仁　翦草　焰硝【另研】蛇床子　黄连【去须】吴茱萸　藜芦【八味各一分】槟榔【十枚炒】鳅鱼【一枚熟去骨】
