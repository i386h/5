<!-- { "loadSidebar": true } -->
　　右为细末用生麻油调敷之
　　三物浴汤【出杨氏家藏方】　治遍身疮疥瘙痒
　　山牡丹【叶二觔】鹿梨根【二觔】生姜【一觔】
　　右防咀作一次用水五斗煮三沸浴之久患疮疥者不过三五次浴取効初用药时亦不知觉浴至三五次皮肤觉痛即愈
　　合掌丹【出朱氏集验方】　治疮疥
　　蛇床子　藁本【各一两】硫黄【一分】石亭脂【老硫黄青色一钱】麝香【二分】
　　右先用前二味为细末却细研后二味幷入前末和匀生麻油调于无风处爬搔用少许在掌心合定融暖化擦遍身患处内服四物汤调血气袪风毒四物汤用生地黄赤芍药川芎当归加荆芥穗等分粗末水煎
　　黄连散【出朱氏集验方】　治疥疮万无一失
　　大椒　黄蘗皮　黄连　槟榔【各等分】
　　右为细末用巴豆二十粒煎麻油涂之巴豆煎至黒色为度
　　妙应膏【出华陀藏经中】　治疥瘾
　　防茹　藜芦
　　右等分为细末油调煎焦黒去渣入黄蜡熟成膏涂擦
　　八味散【出圣济总録】　治遍身疮疥皮破而痛或瘙痒脓水涂敷方川椒【去目】吴茱茰【汤洗焙干炒】青盐【研】腻粉【研】石硫黄【研】白僵蚕【炒】蘗皮【各一两】麝香【少许】
　　右捣研为散用猪胆汁调涂之湿则干掺
　　治疥瘙风疮有虫【出本草】
　　以狗舌草为末和涂之即瘥
　　治恶疮疥癞【出本草】
　　以鲮鲤甲烧末敷之
　　治疮疥灭瘢防
　　以梅雨水洗之
　　治癞
　　取蝮蛇一枚及佗蛇亦得烧坐其上有赤虫如马尾出仍取蛇肉塞鼻之孔
　　治恶疮疥
　　以桐油涂之
　　治皮肤疮疥
　　用粟米泔酸洗之
　　治疥疮
　　以狼防子用苦酒磨敷之
　　治客风疥疮
　　以菖蒲作末蒸热裹罨患处甚验
　　治疥及诸疮久不瘳生死肌除大热
　　藜芦煮洗之
　　治瘑疥及疮癞
　　以栢枝烧取脂敷之良
　　治疮疥风疽
　　以椿木叶水煮汁洗之
　　治皮肤疮疥杀虫
　　用积雪草根刮取皮焙干为末油和涂疮上
　　治疮疥
　　以冬瓜藤烧灰洗之
　　疗疮疥及热气疮痒
　　用漏芦根以苦酒磨敷之亦可作汤浴
　　治身痒疮
　　以粪蓝煎汤洗之
　　治疮疥
　　以鸡苏叶煮汁服
　　治疮疥甚効
　　用芥心草捣末敷
　　治疮疥痂息肉
　　以丹砂水研涂之
　　治恶疮疥
　　以生铁煅后飞淘去粗赤汁烘干用蒜磨生油敷之
　　治疮痍疥癞
　　用麻子油研敷之
　　干疥【附论】
　　夫干疥者但痒搔之皮起作干痂此风热气深在肌肉间故也
　　方
　　秦艽丸　治遍身生疥干痒搔之皮起
　　秦艽【一两去苖】黄耆【二两剉】乌蛇【四两酒浸去皮骨炙令防黄】漏芦【一两半去芦头】防风【一两半去芦头】黄连【一两半去须】苦参【二两剉】川大黄【二两剉碎防炒】麻黄【二两去根节】
　　右为末炼蜜和捣三二百杵丸如梧桐子大每服三十丸食后温酒送下日进二服一方无麻黄名大黄丸
　　皂荚膏　治皮肤风湿热生疥干痒宜涂之
　　猪牙皂荚　腻粉　硫黄【细捣研】臰黄【细研】白矾灰黄蜡　巴豆【去皮】乌头【生用】吴茱萸【已上各一分】
　　右为末细研令匀先入麻油二三合以慢火化蜡搅和令匀日二涂之
　　黄耆丸　治干疥瘙痒久不瘥者
　　黄耆【二两剉】乌蛇【四两酒浸去皮骨炙令黄】茵芋【二两】川乌头【二两炮刮去皮脐】附子【三两炮刮去皮脐】石楠【一两】秦艽【二两去苖】
　　右为末炼蜜和捣三二百杵丸如梧桐子大每服三十丸食后以荆芥汤下以瘥为度
　　黄连膏　治诸疥干痒
　　白矾【一两烧灰】硫黄【一两细研】黄连【一两半去须】雌黄【一两细研】蛇床子【三分末】
　　右研令匀以炼猪脂和如饧每用先以盐浆水洗令净拭干涂之一方有胡粉名白矾散
　　如圣散　治肺脏风毒攻发皮肤血气凝澁变生疮疥瘙痒搔之皮起作痂转辗蔓延连滞不瘥活血脉润皮肤散风邪止瘙痒
　　蛇床子【半两】黄连【去须三分】水银【同胡粉防水研令黑一分】胡粉【结沙子一两】
　　右以生麻油稀滑每用药时先以盐浆水洗疮令浄后以药涂之干即便换不过三五度瘥一方有硫黄一分名水银膏
　　又方　治疥疮生干痂痒不止
　　猪脂【一觔】巴豆【半两去皮研焙】蜡【半两】硫黄【一分末】
　　右先煎猪脂令沸入巴豆次下蜡令镕化又下硫黄末搅令匀盛于瓦合内日三五度涂之
　　治疥疮生干痂痒不止方
　　皂荚【一两】臰黄【一两】
　　右为细末以醋二升熬成膏涂之日三二易







　　普济方卷二百八十
　　钦定四库全书
　　普济方卷二百八十一　　明　周王朱橚　撰诸疮肿门
　　湿疥【附论】
　　夫湿疥者起小疮皮薄常有黄水出此风热气浅在皮肤间成也
　　方
　　乌头散【出圣惠方】　治湿疥常有黄水瘙痒不絶
　　川乌头　藜芦　白矾灰　马肠根　石菖蒲硫黄【细研】　杏仁【去皮】　苦参【剉】　腻粉【已上各半两】
　　右捣细罗为防都研令匀用时先以桃汤洗拭干后用油浆水和涂之三日一涂不过三两次即瘥
　　黄连散【出圣惠方】　治湿疥有黄水皮肤瘙痒
　　黄连【二两去须】蛇床子【半两】水银【一两半】赤小豆【一两】胡粉【一两】糯米【一两】
　　右捣细罗为散以生麻油和研水银星尽如膏取涂之
　　又方【出圣惠方】
　　硫黄【一钱】腻粉【半分】砒霜【半两】斑猫【十枚微炒】
　　右细研以口脂调涂之
　　又方【出圣惠方】
　　巴豆【二枚】乳头香　硫黄　水银【已上各一分】
　　右同研令水银星尽油调少许安在手心中夜后合手便卧神効
　　立効散【出圣惠方】　治湿疥浸淫流渍遍体火作瘭浆搔之水出小如粟粒痒痛难忍肌肤湿润久不瘥者腻粉　碌矾　黄蘗【防炙细研】硫黄【细研各等分】
　　右为细末研匀以生油调药涂之
　　又方【出直指方】　治湿疥
　　生明硫黄【半两】胡粉　黄丹【各二两】
　　右为细末擦
　　治湿疥及恶疮方【出圣惠方】
　　葶苈子【一两炒令黑色】白矾【一两烧令沸定】
　　右捣罗为末用生油调涂之
　　又方【出圣惠方】
　　臰黄【四两细研】熟艾【二两】
　　右以炼好猪脂半斤先煎艾十余沸滤去渣入臰黄末搅匀收于磁器中旋取摩涂不得近眼
　　治湿疥常有黄水出方【出圣惠方】
　　豆防【一两炒令烟出】
　　右细研以生油调涂之
　　诸癣【附论】
　　夫癣之字从鲜言如发于防鲜纵而弗治则浸淫滋蔓其病得之风湿客于腠理搏于气血气血否澁久则因风湿而变化生虫故风多于湿则为干癣但有周郭皮枯瘙痒搔之白屑起者是也湿多于风则为湿癣郭中如虫行浸淫赤色搔痒汁出是也风折于气血则为风癣痹不知痛痒是也如钱形然则为圆癣如雀目然则为雀目癣亦皆痛而瘙痒之或牛犬所饮刀刃磨滓之饮水取以盥濯毒气传人亦能生癣故得于牛毒者状似牛皮于诸癣中最为厚邪毒之甚者俗谓之牛皮癣狗癣白点而连缀刀癣纵针无定形凡此八者皆风湿毒气折于肌中故痛痒不已久而不瘥又俱谓之久癣又云露下勿卧夏间露着人面令皮厚及喜生癣
　　方
　　漏芦膏【出圣济总録】治一切癣
　　漏芦　地榆　附子【去皮脐】杏仁【汤浸去皮尖双仁各一两】细辛【去苖叶半两】藜芦【去芦头】木通　莽草　白芷　吴茱萸　蜀椒【去目并合口】蜡【各二两】清油【一觔】
　　右细剉十一味先熬油令沸下诸药煎白芷赤黒色停冷绵绞去滓拭铛令浄再下油并蜡煎蜡镕尽磁盒盛收旋涂患处仍用后丁香防敷之日三五上瘥
　　丁香散【出圣济总録】　治一切癣涂漏芦膏后宜敷此药丁香【捣末】虾蟇灰【各一两】麝香【研一分】五倍子【捣末】白矾【熬令汁枯研】腻粉【各半两】
　　右合和为防敷于癣上以瘥为度
　　又方【出危氏方】　治遍身皮癣
　　以雄黄末入轻粉猪膏涂抹
　　治癣疮方【出肘后方】
　　取蟾蜍烧灰末以猪脂和敷之
　　又方【出本草】
　　以山豆根捣为末腊月猪脂调涂之
　　胡粉散【出仁存方】　治一切癣疮瘙痒甚者
　　胡粉【一分】砒【半分】大草乌【一个生用】蝎稍【七枚】雄黄【另研一分】斑猫【一枚】麝香【少许】硫黄【另研一分】
　　右为细末先用羊蹄根蘸醋擦动次用药少许擦患处
　　治顽癣疮癞
　　雄黄　硫黄　全蝎　槟榔　矾　猪芽皂荚麝香【少许】蛇床子
　　右等分为末用猪油调搽疮上
　　如圣丸【出儒门事亲书】　治癣
　　黄蘗　黄芩　黄连　防风【已上各半两】白僵蚕【一两】全蝎【三分】轻粉【半钱】
　　右为细末羊蹄根汁浸蒸饼为丸如梧桐子大每服二三十丸嚼羊蹄根汁送下随病人上下分食前后又用羊蹄根汁涂癣
　　治癣药方
　　当归须【一两】独活【一両】苦参【一两】苍耳头【二十个】黄连【半两】杏仁【二十个】羊蹄根【五根】
　　右捣碎入消风散一帖用水一盏酒半盏煎至一盏食后服
　　洗药
　　羊蹄根【独者五根】桃头【十四个】母藤【二十个】白矾【飞过半两】杏仁【二十个汤泡去皮尖】百药煎【半两】消风散【一贴】
　　右捣碎用汤为丸擦洗之忌一切毒物
　　狼牙膏【出圣济总録】　治一切癣
　　狼牙【捣】雄黄【研】丹砂【研】硫黄【研】雷丸【捣】白矾【煅枯研】藜芦【去芦头各一两】
　　右研细筛为防蜜调成膏涂癣上日三遍以瘥为度
　　又方　治癣
　　白芨　贝母　川桂皮　巴豆　川剪草　斑猫【少许】榆树皮
　　右为细末米醋调敷之
　　又方【出直指方】
　　以草乌头不去皮尖切小块一半用猪油煮令浮黄一半用盐炒令焦黄为末酒麪糊丸如梧桐子大每
　　服十五丸茶酒任下亦治诸风顽痹
　　又恶癣方【出直指方】
　　用紫背草入生明矾研细敷二三次断根
　　雄黄膏【出圣济总録】　治一切癣
　　雄黄【研细】石硫黄【研末】羊蹄根【湿者】沙糖【色白者】荷叶【新者各一两】
　　右先以羊蹄根白糖荷叶于乳钵内细研如泥次入硫黄雄黄末相研成膏磁盒盛取涂癣上日三度如药干添蜜少许调之
　　鲫鱼防【出圣惠方】　治一切癣或干或湿痛痒不可忍鲫鱼【一个】生发【一鸡子大】明硫黄　雄黄【各半两】生猪脂【四两】
　　右先煮猪脂欲沸即入鲫鱼煎令烟尽去渣入髪销尽滤清即入硫黄雄黄末拌匀磁器收用不拘时涂之
　　医癣方【出直指方】
　　吴茱萸　生半夏　草乌　白芷　赤小豆【等分】
　　右为细末米醋夹生蜜稀调先用川椒连根葱紫苏茎煎汤洗次敷药良
　　遍身牛皮癣方【出危氏方】
　　川乌　草乌【去皮尖】何首乌　白芷　苏木【各等分】
