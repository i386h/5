<!-- { "loadSidebar": true } -->
　　右截小片腊月猪脂酒煮焦冷入盐少许磁器收时常挑一匙空心酒调服
　　癣疮药
　　桱皮　五倍子　槟榔　斑猫　羊蹄根【各半两】
　　右为细末用水调先用竹刀刮破癣上然后搽药
　　桱树散【出德生堂方】　治干湿癣面腮发际或手背腿上痒抓则痛而久不瘥者
　　桱树皮【四两】白蒺藜【二两】白矾【一两】雄黄【一两】白芨【一两半】
　　右为细末凉水调涂癣上三四次即愈
　　治身体瘙痒白如癣状者
　　楮子【二枚】猪【一具】盐【一觔】矾石【一两】
　　右以苦酒一升合捣令熟以拭身体日三
　　又方
　　用砂糖一小块先用竹箆刮去皮血却用手敷立効
　　又方【出肘后方】
　　以烧人粪末水银油和涂之瘥疗燥癣苦酒磨狼毒敷之良
　　又方【出圣惠方】
　　取酱瓣半盏研烂浄洗入藜芦末半两调涂之
　　又方【出圣恵方】
　　取楝根以酽醋磨涂之
　　银粉防　治一切顽癣
　　轻粉【二钱】黄丹　苈青　白胶香【各等分】
　　右为末麻油调拭浄或抓破竹箆挑搽二次便干数次剥去壳也治牛皮癣如神
　　治一切癣疮
　　羊蹄根【四两】百药煎【二两】白矾【一两】轻粉【一钱】
　　右剉细砂盆擂用苎布包药擦癣疮上
　　如圣散【出圣济总録】　治一切干湿癣
　　风化石灰【半两】铅丹【三钱】腻粉【一钱】石硫黄【半钱】
　　右同研如粉用生油调先以布揩破癣涂之未涂药先煎葱白甘草汤淋洗如换时亦依此
　　沉香沥【出圣济总録】　治一切干湿癣
　　沉香　栢节　杉节　松节【各半觔】
　　右剉如指面大以布囊盛置于沤麻水中浸一食久漉干取一枚白坩穿底下作一孔如鸡子大以松叶一枚安孔上以药囊坐坩内用盐一升葢上以黄泥固济坩令厚三五分以炭火加坩口烧之坩下安碗一口滴药汁于碗中烟尽即取碗中药汁涂敷疮癣上日三五次以瘥为度白秃疽疥恶疮并皆治之
　　梅实膏【出圣济总録】　治一切干湿癣
　　乌梅【取肉十四个】大蒜头【去皮切十四个】屋尘【细筛】盐【各三合】
　　右先研乌梅次下大蒜屋尘盐等和研令细以醋调成膏取涂癣上日三五度即瘥一方有大麻子四合
　　龙脑膏【出圣惠方一名雄黄防】　治一切干湿癣痒痛不可忍者龙脑　石硫黄　斑猫【去翅足】腻粉【各半两】
　　右细研为末用麪油调成膏发痒痛时抓破涂之日三五次即愈
　　水银膏【出圣济总録】　治一切癣
　　水银【一分】芜荑仁【研末】姜黄【捣末各半两】酥【二两】
　　右先煎酥和水银以栁条研搅水银散即下芜荑姜黄末搅匀磁盒盛旋取涂癣上日三两次
　　诸癣妙方【一名神妙方出圣惠方】　治一切癣
　　斑猫【二十一枚生用】明硫黄　藜芦【各三钱】轻粉【一钱半】
　　右为细末麻油调搽癣痒发时先以布帛擦令伤即便涂之
　　治癣妙方【出传信适用方】
　　川乌　香白芷　蝉蜕【已上各半两】全蝎【一分】
　　右为末用羊蹄根自然汁炼蜜为丸如梧桐子大每服二十丸先安排热酒一盏去浴堂内解卸衣服了以羊蹄根自然汁滴在盏内咽下药便用热汤澡洗却用羊蹄根代皂角擦之出浴令汗干便不见癣
　　治癣
　　巴豆【七粒去粒壳】绛矾【弹子大】羊蹄菜根【五条】红米饭【一茶匙】
　　右与饭同研细涂癣仍以布先擦破癣秘方王元吉所传吴材先用之効
　　治癣
　　硫黄　巴豆　斑猫　地胆
　　右为细末用津液唾调搽
　　又方
　　百药煎　明矾　斑猫【以七为数】秃菜根
　　右捣和烂研如泥丸成块用时分少许纱片裹药醋浸扑之
　　昨叶荷草散【出危氏方】　治一切癣无问风湿气血与夫相染而生者
　　昨叶荷草【即瓦上晒干一两】枯矾【一两】雄黄【半钱】
　　右为末以羊蹄菜根先蘸醋揩癣上令痒破即以药末乗湿涂敷不过三两次即愈
　　又方【一名贯众散出百一选方】　治癣竒甚昔冯仲柔云清胃用止一两次而愈之奇甚
　　贯众　吴茱萸　官桂【等分髙下亦不妨】
　　右同为细末先以手抓破用药擦之用米醋调傅亦得
　　又方【出百一选方】　治癣甚妙
　　羊蹄根　百药煎
　　右同捣烂傅上良一方用羊防根蘸药擦之一方无白矾
　　乌蛇散【出圣济总録】　治一切干湿癣
　　乌蛇【酒浸去皮骨炙一两】干荷叶【一两】枳壳【去瓤麸炒三分】
　　右为散每服一钱用蜜酒空心调下日晩再服
　　三神丸【出圣济总録】　治一切癣
　　蒺藜子【炒】海梧皮【剉】草乌头【盐炒熟去盐不用各一两】
　　右为细末麪糊和丸如菉豆大每服十丸至十五丸空心温酒盐汤送下
　　僵蚕散【出圣济总録】　治一切新久干湿癣
　　白僵蚕【炒去丝四十枚】斑猫【二十个全者生用】腻粉【一钱】
　　右捣研为细末干癣用生油调涂湿癣止干揩贴之并黄水出及数数痒痛永除根本亦无瘢痕
　　附子散【出圣济总録】　治一切癣
　　附子【炮制去皮脐半两】皂荚【一挺去皮子炙】吴茱萸【汤洗焙炒一两】
　　右捣罗为防先用新布揩癣令湿然后涂药日三两上如干癣以醋调涂
　　治一切癣疮方【出圣惠方】
　　乌蛇【半觔酒浸一宿取肉炙干】羌活【去芦头四两】麝香【一钱研】
　　右捣罗前二味为防入麝香同研每服二钱空心温酒下日三服
　　治干湿癣痒痛不可忍方【出圣惠方】
　　羊蹄根【一两】黄连【去须二两】蛇床子【半两】
　　右捣罗为末用腊猪脂调令稀涂癣上良
　　黄麻散【出圣济总録】　治诸疮癣
　　大黄【剉炒四两】天麻　活【去芦头各二两】
　　右为细散酒煎三盏服
　　又方【出圣惠方】
　　水银【一两】吴萸末【半两】
　　右以酥少许和研水银星尽涂之
　　治癣方【出百一选方】
　　雄黄【二钱好者】川乌【一个】
　　右为细末先用竹刀子刮破癣用醋调少许傅之
　　治久近癣极验方【出百一选方】
　　豆防【半合】斑猫【七个头翅脚全者】
　　右一处慢火炒有烟生为度捣末遇欲用药时即抓破癣以蜜或沙糖水涂之良久干擦药末在癣上三二日必愈
　　治癣立有神効
　　藜芦根【半两】轻粉【二钱半】
　　右为细末凉水调搽癣上
　　防风散【出圣济总録】　治一切癣
　　防风【去叉】母猪肉【各二两】
　　右同煮数沸去猪肉取防风焙干捣罗为散每服一钱白汤防服不拘时
　　抵圣散【出圣济总録】　治一切癣
　　草决明【半两焙捣末】腻粉【二分一方用轻粉】
　　右合和为散先以布揩癣令赤次以醋调药涂之当汗出痛解即瘥一方不用醋调
　　胡粉膏【出肘后方】　治一切干湿瘙痒
　　胡粉【二两】水银【一分】
　　右合研令匀以醋调成膏涂之仍以纸贴日三五上瘥一方不用醋调
　　又方【出肘后方】
　　蛇床子　驼脂【一作猪脂】
　　右先研蛇床子令细以猪脂调成膏涂之日一上五次即瘥
　　雀粪涂傅方【出圣济总録】　治一切癣
　　雀粪　酱瓣【水洗浄各半两】
　　右合和细研涂敷癣上日三二次一方取酱瓣尿和涂之
　　独活散【出圣济总録】　治一切癣
　　独活【半两】附子【炮刮去皮脐一两】
　　右捣罗为散以酒调和如糊先用皂荚煎水洗癣然后涂之一日二次
　　大黄散【出圣济总録】　治一切癣
　　大黄【如枣大一块】斑猫【脚翅全者七枚】
　　右捣研为细散以酽醋调如糊先揩破癣疮然后涂药干洗之
　　七星散【出圣济总録】　治诸癣
　　干蝎【七节者】白僵蚕【直者各七枚】
　　右捣罗为散每服三匙用好酒一盏入羊蹄根汁并蜜少许调服晡时一浴仍用羊蹄根滓揩浴
　　治癣方【出圣惠方】　治湿痒搔之有黄水者云余少年曾患癣初在颈项间后延上左耳遂成湿疮用斑猫狗胆桃根等涂令蠚其疮转胜偶于楚州卖药人教芦荟【一两】甘草【炙半】
　　右为末相和令匀先以湿浆水洗癣用帛子拭干敷癣上良干瘥一方抓动癣次用药擦之日三五次瘥
　　又方
　　川椒【三分去目】防【三合】
　　右同烧为灰研如粉以清油调涂之
　　苦参丸　治一切癣
　　苦参【用皂荚十挺以水煮之以皂荚烂为度拣出苦参切曝干将皂荚汁滤去渣熬成膏】威灵仙【洗择焙干各三两】
　　右为末以皂荚膏和丸如梧桐子大每服二十丸空心温酒下加至三十丸
　　又方　治癣亦治白秃
　　用羊蹄根于磨石上以苦酒磨之敷疮欲敷疮时先将疮刮破以火炙干后敷四五遍一方捣羊蹄根以白蜜和临用先刮破疮令伤敷之如炊一石米久拭去更以三年米醋和涂之若刮疮处不伤即不瘥一方用乳汁和涂之
　　又方
　　以干荆子烧中央器盛两头取汁涂之先刮疮上令伤次用荆子汁
　　治癣
　　用煎卤热搨不拘多少日一遍良
　　又方
　　用刺蓟汁服之
　　又方
　　以烧蛇蜕一具酒服或以死蛇烧灰用猪脂和涂傅癣上瘥
　　又方
　　以生地黄汁服之佳
　　又方
　　用捣莨菪根蜜和敷之一方用叶亦得
　　治顽癣
　　以砒霜少许滴酒同熬为膏涂之亦妙如觉痒急但以冷水洗切不可抓破
　　旱莲方
　　用旱莲草叶不拘多少癣痒时抓破拿叶擦之不可食害人煮莲叶洗之亦可一方用栁叶洗亦良
　　治癣如神方
　　以杏仁七粒去皮尖自嚼令烂于手心安少腻粉带津吐出急和腻粉擦之
　　又方　治癣积年者亦効
　　用斑猫一个去头翅足以针劄灯焰上烧米醋内淬如此三两次就烧成灰存性研为细末或糯米炒黄去糯米用红枣一枚汤泡剥去皮核与斑猫末一处同研烂先以手抓破或生布擦动癣然后搽药不可侵好肉上恐有毒金山长老云尝有人患癣七年但得此方两敷而愈
　　又方
　　以饭甑热饭搦成团子擦之专治面上者
　　又方
　　用韮菜根炒存性捣末猪羔油调涂之瘥
　　又方
　　用凌霄花末以羊蹄根蘸药擦之甚妙
　　又方　治遍身顽癣日久不瘥上至头面妙方一名白矾散
　　用独茎羊蹄根剉捣白矾为末一处以极酸米醋调抓破涂药觉痒极至痛即止隔日浴出不过两上即愈
　　治诸般恶癣
　　先用韮菜煎汤洗次用腊猪油调蛇床子海桐皮末敷之兼治小儿奶癣妇人室女花癣
　　癣药
　　以桱树皮不拘多少用米醋极好者浸七次晒干为末每用一钱以水调搽患处立効
　　菖蒲酒　治一切癣
　　以菖蒲细切五斗水一石五斗煮取三斗去渣入醖米二斗如酒法旋助饮令极醉即愈一方用五觔酒五升渍蒸使味出絶酒一日服每服一升
　　白矾涂方　治一切干湿癣
　　以白矾一两研为末用醋调如糊涂摩癣上日三五度即瘥
　　炙鱼涂方　治一切干湿癣
　　以鱼不问色目火上炙皮微焦乗热去皮骨取肉研涂癣上日三五度即瘥
