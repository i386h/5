<!-- { "loadSidebar": true } -->
　　半夏散【出圣济总録】　治一切癣
　　以半夏二两捣罗为散以陈酱汁调和如糊涂癣上日两三度即瘥
　　艾汁涂方【出圣济总録】　治一切癣
　　取艾一两细剉以酽醋半觔煎取浓汁去渣涂摩癣上日三五度即瘥
　　蒿蕙敷方【出圣济总録】　治一切癣
　　以蒿蕙二两黄燥者捣罗为防以醋调和涂摩癣上日三两度即瘥
　　楮汁涂方【出圣济总録】　治一切癣
　　以楮木自然汁不拘多少先以新布揩癣微破然后涂药日二上即瘥一方用楮叶半觔细切捣敷
　　桃叶汁涂方【出圣济总録】　治一切癣及澡癣
　　以桃叶一两日中时采研绞取汁涂摩癣上日三度即瘥一方用桃白皮苦酒敷之佳并糓树白汁傅之良
　　治诸癣并面上风刺方【出圣济总録】
　　取葛勒蔓草头一把勿令人知盐挼涂疮三五上即瘥面上疮取子为末空心酒调下三钱
　　治癣方【出经验良方】
　　以榉叶即乌桕叶为末酸醋调涂或用生叶及树皮干擦亦可
　　治积年疮癣生痂搔之黄水出遇天隂雨即痒【出肘后方】以狼毒为末醋调搽湿干掺一方不用醋调
　　又方【出经验良方】
　　用谷树叶连浆擦破已复用雀儿酸又名酸妬草揩擦二次而可又用树叶正面用清水浸贴过五六次即効
　　又方【出仁存方】　治癣杀一切虫肿毒
　　以羊蹄根醋磨涂癣速効亦煎作丸服之其方以新采羊蹄根不拘多少捣研绞取汁一大升白蜜半觔同熬如稠饧煎更用防风末一两搜和令可丸如梧桐子大用栝蒌甘草酒下三二十丸日二三服甚佳
　　治身体白駮
　　以半天和取树木孔中水洗桂屑唾和敷駮上日三白駮者浸淫渐长似癣但无疮也
　　治癣神验方【出圣惠方】
　　用雄黄研以苦酒和先以新布拭癣上令伤以药涂之
　　救急疗癣方
　　先以针鎌癣上即捣瓜蒂末傅上仍先以干洗之
　　又方
　　用羊屎松脂薰黄捣末和更煎仍以泔清水洗癣敷之两度即瘥
　　必効疗癣方
　　用百药煎涂之愈如口脂亦得
　　疗癣方
　　作麻傅癣上裹之瘥以盐及豉和捣涂之即瘥止
　　肘后治澡癣方
　　以雄鸡冠血涂之
　　又方
　　用胡粉熬令黄赤色苦酒和涂之干即易瘥止
　　又方
　　取肥猪肉薄割之于上以熨底炙之令热使人体堪之以傅疮上日三四度
　　治一切癣并疮【出信适用方】
　　用茄子花为末干用油调涂湿干擦之
　　治癣方
　　用鳯儿花叶同羊蹄根加盐醋傅又醋磨香白芷涂
　　立止散　治人身上牛皮癣
　　用冬瓜皮烧灰小油调搽疮上立止
　　治癣方
　　以枯矾栢油鸡粪烂者洗浄敷之
　　治风顽癣生满面项颈诸药不瘥者
　　以甘草无制度碾为末极细先抓破疮然后以此擦之两三次立効
　　治疥癣　诗曰
　　多年患疮癣　医治又不除　急取金鎻汁
　　醋调涂便宜
　　又方【出圣惠方】
　　取狼防草以酽醋涂之
　　又方【出圣惠方】
　　取犬胆涂之立効
　　又方【出圣惠方】
　　取牛鼻头津涂之
　　又方【出圣惠方】
　　取酱汁生葶苈末调涂之
　　又方【出圣惠方】
　　取地卷土将醋和调涂之
　　牛皮癣方【出直指方】
　　用旧皮鞋底烧灰存性麻油轻粉调敷
　　又癣方【出直指方】
　　用石榴取皮蘸明矾末擦切莫用醋则虫沉也
　　轻粉治癣方
　　用五【缺】　炙牛肉一片细嚼下少刻以真轻粉醋调酒下
　　治颈项及面上白駮浸淫渐长有似癣但无疮可治以鳗鲡鱼脂敷之先拭剥上刮使燥痛后以帛傅之一度便愈甚者不过三度
　　治癣方
　　以槐青枝烧取沥以涂之
　　又方
　　服驴尿良
　　一醉散　治遍身癣
　　全蝎【十四个瓦上焙干】蝉蜕【十四个去头足】地龙【十四条土土】白僵蚕【十四个直者】凌霄【十四个全者】防风【一两】紫苑【一两】
　　右为细末共作一服用好酒三升量酒多少得所羊蹄根如大指大两茎研细与药同研匀同煎三五沸通口服之作一气服尽服了便入浴将渣再研令细就浴抓破擦有癣处擦了不必揩避风处歇卧定只一服効
　　治癣方
　　先破见血用生布擦了却以砂糖少许涂之两次便効
　　又方
　　羊蹄根　百药煎
　　右和捣烂敷疮上
　　袪湿散　治湿干癣大有神効
　　蚕砂【四两】薄荷【半两】
　　右为细末每用不拘多少干掺于疮上干者生小油调搽
　　硫黄散　治癣及紫白癜风
　　坯子【半两】硫黄【半两】白矾【一两半】
　　右为末先用羊蹄根取自然汁擦动敷之
　　凌霄花散　治风湿挟热皮肤生癣久不愈者
　　凌霄花【一分】白矾【一分另研】雄黄【半钱另研】天南星【半两】黄连【去须二钱】羊蹄根【焙干半两】
　　右件捣罗为细末抓破用生姜汁调药搽之如癣不湿只痒用油调药
　　治癣方
　　轻粉　雄黄【各等分】
　　右为细末猪脂调抓破搽
　　东坡先生家藏方
　　决明子【为细末不拘多少】
　　右用水银轻粉少许与药末同研为膏防以物擦破癣上用药敷之立瘥
　　治癣
　　以【缺】脯帯脂者薄割火上炙热与人肉敷癣上虫当入脯中其少顷歇却须臾五三五度瘥
　　又方
　　以生铁煆后飞淘去粗赤汁烘干用蒜磨生油敷之
　　又方
　　以艾醋煎作膏敷之
　　治癣疮
　　取蟾蜍烧灰末以猪脂和傅之
　　治疮癣
　　以榆仁作酱涂之妙陈者尤良
　　又方
　　以芜荑作酱食之其气羶者良
　　又方
　　取皂荚嫩刺针以米醋熬作浓煎以敷疮上有奇効
　　又方
　　用山豆根捣末腊月猪脂调涂之
　　治癣
　　取鱼鲊和栁叶捣碎熟敷之
　　又方
　　以鱓鱼断取血涂之
　　治癣疮久不瘥
　　用羊蹄根绞取汁用调腻粉少许如膏涂敷癣上三五遍即瘥如干用猪脂调和敷之
　　干癣【附论】
　　夫干癣但有棱郭皮肤枯痒搔之白屑出是也皆是风湿邪气客于腠理复值寒湿与血气相搏所生若其风毒气多湿气少故风入深故无汗为干癣也其中亦生虫
　　方
　　黄连散　治干癣搔之白屑起亦治疥
　　黄连【一两去须】藜芦【半两去芦头】川大黄【一两】干姜【半两生剉】防茹【一两】莽草【一两】
　　右为细散入猪脂一觔以慢火煎成膏滤去渣收于磁器中先以新布拭疮令伤然后涂药无不瘥者又名大黄膏
　　胡粉散　治干癣痒不止
　　胡粉　黄连【去须】蛇床子　白敛【已上各半两】
　　右为细末以麪脂调涂干者湿即贴之
　　干癣方
　　狼毒　草乌头【各二钱半】斑猫【七枚去翅足】
　　右生用为末津唾调敷用竹箆子刮破涂药熟揩肉人出黄水三两日瘥一方用狼牙无狼毒
　　又方　治干癣痒痛不止
　　斑猫【五月五日取十枚】麝香【一钱半】
　　右研为末以醋调涂疮上多出黄水瘥
　　又方
　　川乌头【三枚生用】干蝎【五枚】
　　右为末用麪油调作膏涂之
　　一抹散　治干癣不瘥
　　天南星　草乌头【各一枚生用】
　　右为细散用羊蹄根捣绞自然汁调涂不过三上瘥
　　治干癣积年生痂搔之黄水出每逢隂雨即痒
　　巴豆【十枚肥者】
　　右于炭上烧之令油出尽即于乳砵内以少许酥和研膏薄涂之不过一两度愈
　　又方
　　取青箱子末以口脂调先用浆水浄洗后敷之
　　又方
　　取槲树白皮涂之
　　治干癣久不瘥出黄水不止隂雨之时即痒痛
　　用斑猫半两防炒为末蜜调敷之
　　治干癣积年生痂搔之黄水出每逢隂雨即痒
　　用狼毒末涂之
　　湿癣【附论】
　　夫湿癣者亦有棱郭如虫行浸淫赤湿瘙痒搔之多汁成疮是其风毒气攻注故为湿癣也其里亦有虫生
　　方
　　湿癣方
　　明矾【煅】黄连【各半两】胡粉　黄丹　水银【各二钱】
　　右为末用猪脂一两夹研令水银星尽成散磁盒收用
　　螺殻散　治湿癣痒不可忍
　　螺殻【一两】乱髪灰【半两】龙胆【半两】胡粉【半两各为细散研入胡粉令匀以油淀和涂之】
　　黄蘗散　治湿癣痒不可忍
　　黄蘗【去粗皮剉末】黄连【去须】胡粉【研各一两】雄黄【研细半两】
　　右为细散先以米泔清洗浄拭干敷药日三两度即瘥
　　疗湿癣方
　　蛇床子【一两】黄蘗【一两】黄连【一两】胡粉【一两研】
　　右为散内水银一枣大加猪膏研入相和以涂疮
　　水银膏　治湿癣痒不可忍
　　水银【二两】黄连【二两去须捣末】胡粉【二两】
　　右以炼过腊月猪脂半觔都研水银星尽以温浆水洗疮然后涂之一方麪油涂之
　　英粉散　治湿癣
　　英粉【炒黒细研二两】藜芦【去芦头为末】马肠根【为末各一两】
　　右和研令匀用生油调如粉涂癣上日三度
　　蛇床子散　治久患湿癣不瘥
　　蛇床子　黄连【去须】腻粉
　　右等分为散用小油调涂之腻粉多入不妨
　　轻粉散　专治人面上湿癣神方
　　轻粉　斑猫【去翅足】
　　右研细用温水以鸡翎扫之周围立効
　　又方【出圣惠方】　治湿癣痒不可忍
　　用腻粉一两以米醋调涂之
　　又方【出圣惠方】
　　用羊蹄根半觔日未出时采取须独茎无枝拨者净洗细切捣令极烂入羊乳相和得所着少盐拌匀于日中暴晒良久以涂之
　　治湿癣肥疮【出千金方】
　　用大麻研敷之五日瘥
　　治湿癣疮
　　以刮疮令折火炙指摩之用蛇床子为末先以韮菜根煎汤洗之次用腊月猪脂搽
　　小毒膏　治湿癣疽疮不瘥者
　　以蟛蜝膏涂之食其肉能令人吐下
　　又方【出本草】　治湿疥
　　以芜荑捣和白蜜涂之又和少牛酪疗一切疮
　　荆芥散【出圣济总録】　治多年湿癣
　　以荆芥穗不拘多少用瓦罐子盛盐泥固济只留一窍用炭火烧出清烟便拨去火用湿泥塞了窍子放冷取出碾为细防每用末五钱入麝香一钱腻粉五钱同研匀细先以口含盐浆水抓洗令破帛子揾了生油调药涂之
　　又方【出圣惠方】　治癣湿痒不可忍
　　以鲫鱼一个可长五寸者净拭不去鳞用硫黄末一分从鱼口中送入腹内用净砖一块安鱼在上以炭火周廻熁之翻转令鱼黄焦碾罗为末入腻粉三钱同研令匀以生麻油调涂之
　　治癣湿痒【出本草】
　　用楮叶半觔细切捣烂敷癣上
　　戴人十形三疗云有一女子年十五两股间湿癣长三四寸下至膝发痒时爬搔汤火俱不解痒定黄赤水流痛不可忍炙焫薰渫硫黄防茹白僵蚕羊蹄根等药皆不効其女姿性顔巧以此病不能出嫁其父母求于戴人戴人曰能从余言则瘥父母诺
　　戴人以防针磨令尖快当痒时于癣上刺百余针其血出尽煎盐汤洗之如此四次大病方除此方不书以告后人恐为癣药所悮湿淫于血不可不砭者矣
　　治漏瘤疮湿癣痒浸淫日广痒不可忍搔之黄水出瘥后又发及治瘑疥【出本草】
