<!-- { "loadSidebar": true } -->
　　取羊蹄根净去土细切捣以大酢和净洗上一时间以冷水洗之日一敷瘥若为末敷之妙
　　风癣【附论】
　　夫风癣者是恶风冷气搏于血气所生亦作圆文棱郭爬搔顽痹不知痛痒其里亦有虫生也
　　方
　　白花蛇丸【出圣惠方】　治风癣疮皮肤瘙痒久不瘥者白花蛇【三两酒浸去皮骨炙令防黄】黄芩【一两】防风【一两去芦头】甘草【一两炙微赤剉】白藓皮【一两】枳壳【一两麸炒微黄去瓤】栀子仁【一两】赤芍药【一两】川大黄【一两剉碎微炒】苍耳子【一两】麦门冬【一两半去心焙】黄耆【一两剉】白蒺藜【一两微炒去刺】羌活【一两】苦参【二两剉】
　　右为末炼蜜和捣三五百杵如梧桐子大每于食后以薄荷酒下三十丸
　　又方　治一切风癣疮
　　防茹【二钱】剪草【半两】苦楝树皮【二两焙干另研末】轻粉【半钱】白矾【二钱生用】麝香【一匙】巴豆【去皮入斑猫炒巴豆黄色去斑猫】雄黄　硼砂【各一钱】苦参【半钱】藜芦【半两】百部【半两】
　　右为末用羊蹄根汁调搽搔破疮用药
　　独活丸【出圣惠方】　治风毒攻皮肤生疮癣顽麻不知痛痒独活【二两】苍耳子【二两】羌活【一两】五味子【一两】兎丝子【一两另捣酒浸三日炮干】山茱萸【一两】防风【一两去芦头】白花蛇肉【一两酥炒令黄色】黄耆【一两剉】白蒺藜【二两防炒去刺】
　　右为末用白粱米饭和捣三五百杵丸如梧桐子大每日空心及晩卧时以温酒下三十丸
　　硫黄散【出圣惠方】　治风毒癣遍身背生痨痒
　　硫黄【一分细研】雄黄【一分细研】硃砂【细研】麝香【细研】巴豆【去皮心研】川椒【去目】吴茱萸　附子【各一分去皮脐生用】
　　右为细末都研令匀先用新布揩癣令水出便以醋调涂之不过三两上瘥
　　乳香膏【出圣惠方】　治风癣皮肤瘙痒
　　乳香【细研】腻粉【细研】硫黄【细研各一分】杏仁【汤浸去皮尖研】吴茱萸【捣末】地龙粪【细研】巴豆【去皮心各半两】
　　右先以猪脂一觔煎十余沸去巴豆入诸药末和匀更煎十沸已来倾于磁器内盛令冷涂之
　　雄黄膏【出圣惠方】　治风毒疥癣
　　雄黄【一分细研】附子【半两去皮脐】腻粉　白矾【烧灰】藜芦【去芦头】川椒【去目及闭口者各一分】
　　右为细末入乳钵内再研如粉以炼好腊月猪脂半觔黄蜡二两净铛内慢火煎蜡销倾在磁盒内入雄黄等末搅令匀每日四五度取少许涂之
　　又方【出圣惠方】　治风毒癣遍身皆瘙痒
　　莽草　蛇床子　藜芦　石亭脂【各一分】白矾【一两】黄蘗【一两剉】
　　鲫鱼膏【出圣惠方】　治一切疮癣或干或湿痛痒不可忍鲫鱼【一尾】雄黄【半两细研】腻粉【半两】猪脂【半觔】乱发【一鸡子大】
　　右先将猪脂令沸即下鱼煎令焦次下发令销去渣下雄黄腻粉搅令匀倾于磁器中冷涂之不过五七度无不瘥者
　　洗浴丹参汤【出圣惠方】　治风癣瘙痒
　　丹参【三两】苦参【五两剉】蛇床子【三两】白矾【二两细研】
　　右除白矾外捣筛为散以水三斗煎取二斗滤去渣入白矾搅令匀乘热于避风处洗浴以水泠为度拭干了以藜芦末粉之相次用之以瘥为度
　　苦参丸【出圣惠方】　治一切风癣皮肤瘙痒
　　苦参【水浸一宿剉焙干】乌蛇【酒浸去皮骨炙各四两】菖蒲【一两】
　　右为细末炼蜜丸如梧桐子大每服三十丸温熟水下无时
　　又方　治风毒攻皮肤生疮癣顽麻不知痛痒【出圣惠方】
　　苦参【末三两】白花蛇【肉三两酒浸酥拌炒防黄】
　　右为细防每日四五度以温酒调下二钱
　　煮肾防【出圣惠方】　治一切风癣
　　附子【炮裂去皮脐】椒红【各半两】
　　右同捣为细末用猪肾一对竹刀切开去筋膜每个入药末一钱盐一捻相和布绵纒缚以好酒一盏于甆器内煮约七分熟五更初不得潄口及说话去绵渐嚼细呷用所煮药汁送下食少白粥投之当晩放利次日煮熟吃须连日服服尽再作
　　备急羊蹄根涂方【出圣济总録】　治一切风癣及诸般癣瘙痒搔之不已
　　羊蹄根　草乌头
　　右净拂多人行砖土滴好醋先磨草乌头约一分次磨羊蹄根二分爬发令痒以指点药抹之仍吃煮肾散相为表里
　　乌头圆【出本草】　治宿患风癞癣遍身黒色肌体如木皮肤粗澁及四肢麻痹宜服
　　草乌头一觔入竹箩子内以水浸用瓦子于箩内就水中泷洗如打菱角法直泷洗去皮及尖控起令干麻油四两盐四两入铫内炒令深黄色倾出油只留盐并乌头再炒令黒色烟出为度取一枚劈破心内如米一防白却好也如白多再炒趁热杵罗为末用醋糊丸如梧桐子大干之每服三十丸空心晩食前温酒下真州资福文雅白老元祐间有此疾服数年肌体黒黝顿除脚力强健视聼不衰有一宗人遍身紫癜风身如墨服逾年体恱泽教予服之亦得一年许诸风疹疮疡皆除然性差热难制去毒要之五七日作乌头粥啜之为佳粥法用豫章集中者
　　治风癣
　　以暖酒用蜜中搅之饮一杯即瘥
　　天麻散【出十便良方】
　　天麻　防风　细辛　芎防　干葛　僵蚕【各等分】
　　右捣羊蹄根汁调二钱成膏以热酒浸动食后服以羊蹄根汁擦疮上愈
　　治风癣癣有数种荷叶癣者开生如圏多在头面柯皮癣者皮厚痒痛轻者用荷叶心左纒藤叶为末麻油调涂厚者加砒少许和匀水调涂
　　八寳散　治风癞松皮顽癣久不瘥者神効予一乡人患此疾数年不愈者后忽有旧亲此方试用得验遂再换身躯如常
　　藿香　破故纸　大腹皮　防榔　雄黄　轻粉硫黄　枯白矾【各一两】
　　右为细末小油调搽日上数次痒则擦之
　　搽疮药
　　蛇床子【一两为末】枯白矾【一两为末】
　　右用斑猫煎用麻油调涂疮上
　　久癣【附论】
　　夫久癣者为诸癣有虫而经久不瘥者也癣病之状皮肉瘾疹如钱文渐渐増长或圆或斜痒痛有棱郭搔之有汁又有干癣枯燥痒搔之无汁又有风癣搔之顽痹不知痛痒又有牛皮癣因饮牛食余水得之其状皮厚硬强又有圆癣作圆文瘾起四面赤又有狗癣因以狗食余水洗手面得之其状防白防缀相连亦防痒又有雀眼防作细文似雀眼搔之亦痒痛又有刀癣因以磨刀水洗面得之其状无棱郭纵斜无定如此知癣初得或因风湿客于肌肤于气血所生至其病成皆有虫侵蚀转深连滞不瘥故成久癣也
　　方
　　定粉膏　治干湿癣风癣不拘年月
　　定粉　水银　白芜荑　胭脂【各一分】
　　右同研令匀用陈猪脂一两同研成膏先用汤洗后以膏子临卧涂之一上便瘥本法猪脂须用七年以上者若无但陈者亦得仍用后方淋洗
　　楝实【半觔无实根皮代】楝叶及嫩枝　凌霄叶及漆【各一升剉】丹参　枳壳【去瓤】蛇床子　地榆　皂荚【各三两并细剉】苦参【三两细剉】
　　右煎浓汁热洗患处
　　蛇床子汤浴方　治一切嵗久不瘥
　　蛇床子　白土【一作白盐】羊蹄根　葛根　苦参菖蒲　莽草【各三分】黄连【去须半两】
　　右细剉以水五斗煎至三斗滤去渣温暖淋洗癣上三日后重暖药汤更洗之不过三五度瘥
　　五倍子散　治癣久不瘥
　　五倍子【一两烧令烟尽】黄蘗【一分剉】当归【一钱剉微炒】腻粉【一分】白矾【一分烧灰】漏芦【一分】
　　右为细散先用盐浆水洗拭干了以散敷之
　　乌蛇丸　治多年诸癣医治不効者
　　乌蛇【酒浸去皮骨炙】天麻【各二两】槐子【半觔】白附子【炮】附子【生去皮脐小便浸一宿各一两】白僵蚕【炮】羌活【去芦头】乳香【研各两半】苦参【十两】干蝎【炒一两半】
　　右为细末用生姜自然汁和蜜各一觔熬膏入前药和捣丸如梧桐子大每服二十丸空心温酒送下夜卧荆芥汤下
　　黄连膏　治一切久癣积年不瘥四畔濳侵复变疮疮色赤黑痒不可忍搔之血出
　　黄连【去须为末】黄蘗【去粗皮为末】防【研细】蔓青子【为末】杏仁【汤洗去皮尖双仁细研各半两】水银【一钱】
　　右先以水银于掌中唾研如泥次入乳钵内下生油一合和匀次入药末同研成膏用磁盒盛日三五度取涂癣上即瘥
　　治一切癣疮经久不愈者
　　以羊蹄根扁栢斑猫砂糖同一处炒令香以纱帛包药薰擦癣上三五次愈
　　又方【出圣惠方】　治风癣久不瘥皮肤痒痛
　　白矾【一两烧灰】硫黄【一两细研】腻粉【一分】黄连【一两半去须】雌黄【一两细研】蛇床子【一两】
　　右为细散都研匀猪脂调如稀麪糊先以盐浆水洗净疮即涂药于上如冬月寒以防火暖用之
　　久癣方【出直指方】
　　生硫黄　硝石　明矾【煅各半两】雄黄【二钱半】雌黄【二钱半】轻粉【一钱】
　　右为细末好麻油调敷湿则掺
　　白敛防【出百一选方】　治干湿癣疮延生或如钱成圏晕久不効者宜服
　　天南星【一两】蝎【一钱】大草乌【半两】白矾【五分】
　　右捣筛为细散先以手于癣处抓动将药掺贴每用药二钱许入烧蟹壳一钱合和生油好粉贴疮
　　又方【出圣惠方】　治风癣久不瘥皮肤痒痛
　　吴茱萸　粉脚　白矾【烧灰】臭黄【各一两】
　　右细研如粉以生麻油调涂之
　　砒霜散【出圣惠方】　治癣不问干湿积年不瘥
　　砒霜【一分】硫黄【三分】蜜陀僧【三分】腻粉【三分】
　　右细研为末如干以生油调涂湿则用药末掺之
　　又方【出圣惠方】
　　苍耳汁【一合】生姜汁【半合】硫黄【半两细研】
　　右细和涂之干更涂
　　治癣疮积年久不愈【出经验良方】
　　败毒菜根【要独根者又名羊蹄根】川百药煎　盐梅肉【等分】
　　右先捣菜根后将二味同擂以井花水一盏滤过澄清隔宿天明空心服服过不宜食热食其渣留抓破疮搽擦三四次愈
　　黄药子防【出经验良方】　治奶癣疮经年不瘥
　　黄连　参　赤芍药【各半两】
　　右为末每用随多少入轻粉少许嚼芝麻揉汁调先煎韮菜汤温洗令浄以药敷之
　　硫黄防【出圣惠方】　治风癣久不瘥皮肤痒痛
　　硫黄【一分】硝石【半两】腻粉【半两】白矾【半两烧灰】
　　右细研如粉以生麻油调如膏涂之
　　又方【出圣惠方】
　　麝香【一分细研】腻粉【三分】龙胆【三分捣末】巴豆【半分去皮心】
　　右细研如粉以生麻油调如膏涂之
　　又方　治久癣不瘥
　　用轻粉同腊月猪脂先以温米泔洗疮拭干涂之即再涂絶根最神効若小儿癣猪脊骨髓条研和腻粉傅
　　治癣疮久不差【出千金方】
　　以羊蹄根绞取汁用调腻粉少许如膏涂傅癣三五遍即瘥如干即以猪脂调和傅之一方用羊蹄根以桑柴炭煮汁四五沸以洗千金方云秃疮疥癣皆有三年不瘥便为恶疾寻常治癣只用羊蹄根耳而此方最为神葢轻粉杀虫第一又猪脂和之大有意义日未出采之佳
　　必効方【出圣惠方】　治久干癣
