<!-- { "loadSidebar": true } -->
　　者三焦痈也【丹田一名石门一名精室一名命门一穴在脐下二寸】关元隠隠而痛者小膓疽也上肉微起者膓痈也【闗元一名液门在脐下三寸】右验其人所患依据此审定痈疽浅深病从何脏腑发先曽食乳石又验其气虚实参详而疗之○背面九处不可患疮第一入髪际为玉枕亦为舌本第二项颈节第三为崇骨第四大椎为五脏第五脊骨两边肺俞穴第六夹脊骨两边脾俞及肺俞穴第七脊骨两边肾俞二穴第八后心鸠穴第九鸠尾骨穴正面五处不可患疮第一喉骨为垂膺第二当胷前为神舍第三为心鸠尾第四当两乳穴第五脐下二寸为膓之间侧面三处不可患疮耳下近耳后牙车尖中防中为喉脉一穴当膊下一穴为眉骨承山上三寸一穴腨膓○凡患人目中赤脉从上下贯瞳子者一脉一年死二脉二年死若脉下者药之必瘥又曰患人面忽有赤色多贯上下如脂有赤色从额上下至鼻又黒色出额上大如指及连鼻上至眉又有赤色垂者并为死不可药○夫痈疽破溃之后其形状有逆有顺眼白精黒而眼小一恶也不能下食纳药而呕食不知味二恶也伤痛渇甚三恶也髆项中不便四肢沉重四恶也声嘶色脱唇鼻青黒面目四肢浮肿五恶也烦躁时嗽腹痛渇甚泄利无度小便如淋六恶也脓血大澁焮痛尤盛脓色败臭不可近之七恶也喘麄气促恍惚嗜卧八恶也未溃先黒久防面青唇黯便沔者九恶也更有气噫痞澁咳自冷自汗无时瞪目耳聋恍惚惊悸语言颠错皆是恶证动息自宁饮食知味一善也二便利调二善也神彩精明语声清朗三善也脓溃肿消色鲜不臭四善也体气和平五善也五善见三则吉诸恶见四必危若五善并至则善无以加九恶骈臻则恶之剧矣○病者脉身无热反洒淅恶寒若有痛处皆发其痈肿欲知有脓无脓以手掩上若热者为脓不热者无脓此亦大类说也若脉不数不热而痛者盖发于隂也不疼尤是恶证不可不知凡热盛脉数即用漏芦并单煮大黄等汤不甚热脉缓弱只投五香连翘汤其他依四节八事次序便推三因以用其药未有不全济也诊其脉浮数而洪者其疮肿防作常身热烦渇饮食知味此乃六腑不和大则为痈小则为疖其势虽急投以凉剂亦多全活若诊其脉沉细而伏或沉而数初发之疮其微或无疮头身不发热而内燥体重烦疼情绪不乐胷膈痞闷食不知味或恶闻食气五脏不调为疽属隂盖痈疖则属腑故发之浮而浅其势虽急而作毒缓疽则属脏毒气内蓄之深势虽缓而反急若疮疽之人脓血大泄脉滑数者难治也凡瘘脓多或如消泔脉滑大散寒热发渇者治之无功也若患肺疮者咳脓血脉见洪滑治之难全矣大凡诊脉见浮数应当发热而反恶寒虽头项拘急四肢烦痛或复战栗渴甚者但有痛处欲发疮肿也浮数之脉应发热其不发热而反恶寒者疮疽之谓也脉洪大者疮疽之病进也如疮疽结脓未成者宜下之脓溃之后脉见洪大则难治若自利者不可救治也仲景曰脉数不时见则生恶疮也又曰肺脉俱数则生疮也诊诸疮洪数者里欲有脓结也疮肿脓溃之后而烦痛尚未全退者诊其脉洪滑麄散难治也以其正气虚而邪气实也疮肿之病诊得芤脉脓溃后易治以其脉病相应也若瘰结肿诊得牢脉者不可内消也疮疽之人得实脉宜急下之以其邪气与脏腑俱实故也洪相抟外内热欲发疮疽也疮肿溃后得濇脉无妨也疮肿脉短真气短也疮肿之病脉来细而沉时直者里虚而欲变证也溃后脉微而匀举自瘥也凡诸疮肿溃后其脉濇迟缓者皆易愈以其脉相应是有胃气也疮肿得沉脉邪气沉疮肿脉虚宜托里和气养血也疮肿得软脉补虚排脓托里大扺疮家沉迟濡弱皆宜托里疮肿脉促亦急下之大凡疮肿之病脉促结者难治而况见代脉乎凡疮疽肿大按之乃痛者脓深也小按之便痛者脓浅也按之不甚痛者未成脓也若按之即复者有脓也不复者无脓也非也必是水也若发肿都软而不痛者血癅也发肿日渐増长而不大热时时牵痛者气癅也结微肿久而不消后亦成脓此是寒热所为也畱积经久隂生阳寒化为热以此溃必多成瘘凡疗痈疽以手掩其上大热者脓成自软也若其上薄皮剥起者脓浅也其肿不甚热者脓未成也若患瘰结核寒热发渇经久不消者其人面色痿黄被热上蒸已成脓也至于脏腑膓胃内疮内疽其疾隠而不见目既不见手不能近可以诊其脉而辨之有患胃脘痈者当候胃脉人迎者胃脉也其脉沉细者气逆则甚甚则热聚胃口而不行胃脘而胃痈也若其脉洪数者脓已成也诊脉迟脓虽未成已有瘀血也急宜治之不则邪毒内攻腐烂肠胃不可救矣肺痈疾萌则可救脓已成则必死不可不慎也久脓如粳米粥者不治呕而止者自愈也○痈疽发背俗以肿痕所至为晕非真晕也晕于疮口之傍如红筋之状才见晕则非美证矣一晕二晕以至三晕尚可措手若四晕五晕是脏腑蕴受锐毒断断难医○凡五子曰夜半五丑曰鸡鸣五寅曰平旦五夘曰日出五辰曰食时五巳曰禺巾五午曰日中五未曰映五申曰晡时五酉曰日入五戍曰黄昏五亥曰人定五此日时遇疾病者皆不起也○夫治痈疽发背脑发须发髩发頥发筋发腰发腿发或发于四肢或妇人妳痈不问男女一见有此疾者皆可即便用此法灸之无不安愈其法先令病人以肘凭几竪臂腕要直用篾一条自臂腕中曲处男左女右贴肉量起直至中指尖处截断为则不量指甲却用竹杠一条令病人脱衣骑定令身正直前后用两人扛起令脚不着地又令二人扶定勿令僵卧却将前所量臂腕篾从竹杠坐处尾骶骨尽处直向上贴脊背量至篾尽处为则用黒防定此只是取中非灸穴也却用薄篾作则子量病人中指节相去两横纹为则男左女右截为一则就前所防记处两边各量一则尽处即是灸穴两穴各灸五壮或七壮止不可多灸不问痈生何处并用此法灸之无不愈者一云可视发疽发于左则灸右发于右则灸左甚则左右皆灸盖此二穴心脉所过处凡痈疖皆心火留滞而生灸此则心火流通即是安愈可以起死救危有非常之效屡试屡验矣素问云诸痛痒疮皆属于心又云荣气不和逆于肉里乃生痈肿荣者血也心能行血心滞则血为之不行故逆于肉里而生痈肿灸此穴使心火调畅血脉流通愈于服药多矣






<子部,医家类,普济方,卷二百八十二 >








