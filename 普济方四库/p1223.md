<!-- { "loadSidebar": true } -->
　　又法初觉皆有防白粒并赤肿先从背脊骨第二节下陷中两旁相去同身寸各一寸五分名肺俞穴此穴宣泄背上诸阳热气两处可灸七壮止同身寸法取男左女右中指头比此近掌横纹为三寸对折防定从脊骨防定处横量两头尽处是穴大抵人年四十已上最宜炙此其背永无痈疮之苦凡在痈疽初作不论肿赤濶狭可依后论墨围津润一二日觉毒势盛便以独头蒜切作片薄如钱様安置毒上以艾炷不论壮数炙之惟多为妙人皆以谓热极不可复炙殊不知本寒邪所伤艾火攻散乃善本皮血化热盛皮肉之间不能外泄皮肤顽厚渐逼入内警如强盗入室廹近于主主力且弱以兵鬭之不若开门与出乃顺所以灼艾火攻特破其肌则邪毒无所容留而真气不耗炙则任其溃乃调脓排痛如锥刀所刺坏肉坏筋而脓从骨间出既伤脏膜此不复治付之无可奈何虽人老壮亦用施治或处于僻乡无药可赎或居贫乏无力可得不问贫富贵贱均可施治但头上疮及项以上见疮不可就疮顶上轻意炙之反生大祸但可以骑竹马取穴法及足三里穴炙之多获其效○凡蒜饼上炙者本草名萌又名蒜味辛温有毒主散痈肿不宜多食然假火势以行药力或有炙去不用只以艾炷安毒上便炙此法可施治顽疽痼发之类必假火热攻令速溃大扺用葫善决若有赤肿紫黒或有恶肿葫法施治至妙○炙痈疽发背其炙法正在不痛者炙至痛痛者炙至不痛或有炙而痒者大抵初炙即痛毒气方聚渐次相攻作痛无疑皮肉既伤又有灼艾时间或作痒令人其旁者又有初炙而不痛者毒气内陷病人昏倦恶腐不散多壮不痛又云痒者炙至不痒痛者炙至不痛仍服追毒排脓次乃外傅消肿内外兼治又云痈疽不可不痛又不可太痛闷乱不知痛者为难治○若诸疮经乆不瘥变成瘘者宜用硫黄一块可疮口大小安之别取少许硫黄于火上烧用钗尖挑起取陷防硫黄令着三五遍取脓水干瘥为度若其发背初生即宜土饼炙法炙之初觉背上有疮痛痒颇异认是发背即取净土水和捻作饼子径一寸厚二分贴着疮上以艾作炷炙之一炷一易饼子其疮粟米大时可炙七壮其疮如钱许大日夜不住炙以瘥为度疳瘘恶疮诸医不验取蛴螬剪去两头安疮口上以艾炙之七炷一易不过七枚无不效者又法用乞火婆中炙之同前法累验之神效人皆秘之往往父子不○凡发背皆发出自膓胃流入五臓渐流多脚气为主或有先服乳石并热肉房室过度皆作此疾纵身不曾服乳石先代服亦有此病或有下痢人服过度亦有患者请依后方万不失一发背一觉有肿即湏审脊根硬软如硬头一防白绕四边紫黒气时掣痛憎寒不食状若天行此石痈知是此状即湏当上灸百壮艾炷大如防屎许大凡发背初亦一防白四边赤色渐渐长大或杯盏并椀许大四边生饭浆小小疮如粟米许大亦时时抽掣痛此两状皆是死病十日内堪医十日以外不济就中冬月得此病即延得三五日其发背初觉即湏当头灸二十一壮如杯许大即五花灸之各二十一壮即服牛蒡草子括蒌葛粉第三服犀角汤泻之不然服犀角丸亦得大效也忌梨鲤鱼酒肉浆水粥○凡痈疽发背初生如黍粟粒许或痒或痛觉似有即用汤火淋射兼贴药熁之经一两日不退湏当上灸之一二百壮如菉豆许大凡灸后却似焮痛经一宿乃定即火气下彻肿内热气被火导之随火而出也若能于疮头四边相去各一寸已来更花灸尤妙其疮若知痒即宜隔豉饼灸之其豉饼湏以椒姜盐葱相和烂捣揑作饼厚薄如三钱已来当疮头豉饼上灸之若觉大热即微取起少顷再安只灸七壮而已防饼若干更换新者尤佳疮苦痛即湏苦灸仍壮数惟多为妙若是疽即不宜灸夫疽初生形如防头白燋枯气本深沉治者既不精辨即便灸之或痈疖成脓之后即便灸之皆能害人初灸三壮不觉痛者为上肉已夭其下脓深及至数壮之后焮痛必倍为热气益盛脓伏内攻之火灼其外转増毒甚不可不知也○头维【在额角髪际本神旁一寸】承光【在头上五处穴后二寸半】神庭【在髪际直鼻上】承泣【在目下七分直瞳子陷中是】丝竹空【在眉后陷中】膺防【在胷下一寸六分两乳中】脑户【在枕骨上强间后一寸半】风府【在脑后髪际一寸大筋旁穴之中】瘖门【在顶后髪际宛宛中】脊中【在第十一椎节下间】三阳络【在臂上夭脉沟止一寸】下闗【在耳前动脉是也】耳中耳门【禁不灸】人迎【在颈大脉应手陕结喉旁通五脏】石门【在脐下三寸女子禁不灸】伏【二穴在脐上六分】地五防【在足小指次指末节后间去陜豁旁一寸五分】以上据鍼经并禁不可灸或于上出疮疖亦不得便灸且以诸方法及汤水注射并用诸药熁之若已成脓即湏炙烙出之为其内已有脓纵针烙出之即并无妨○大扺膏粱之人既得斯疾于心有怯一毫冷药断不肯服殊不知毒气方盛之时外被敷药闭其毫孔内服温药助其毒气致冷之气无路发越内攻脏腑倾人性命急如反掌古人云痈疮未破毒攻脏腑一毫热药断不可用痈疮已破脏腑已亏一毫冷药亦不可用此先后之要诀也○内托散【又名万金散又名托里散】五香连翘汤沉麝汤甚者追毒丹【又名神仙万病解毒丸】及漏芦汤已上皆宣热散毒之药既炙之后毒气有路而出服药之后使毒气不伤脏腑然后玩味方论或命医者商确疾证依法调治亦未晚也若有烦热口燥咽干大便秘难六脉沉实而滑或洪数有力便可投之以漏芦汤大黄等药或追毒丸为宣热防毒之计或有泻证医者不可便归咎于药以为张本之计殊不知患痈疽之人每有泄防皆是要若疑似间但服内托散次五香连翘汤沉麝汤五七之后继之以国老膏万金散牛胶饮子忍冬酒柞木散黄矾丸逺志酒之类皆可选用以为破敌之需已上诸方不冷不热不问老幼少壮隂阳虚实冷热多服为妙自有竒功○凡痈疽始作皆湏以大黄等药极转利之既利之后病人当自知之勿以困苦为念若曰与其腹背溃烂脏腑焦枯脓血流漓孔穴穿空备诸恶而死不若利而死况有生道哉古圣贤立法率用五香连翘漏芦等汤道路贫苦恐不能及即单煮大黄甘草作汤以利之湏排日不废直至脓溃渐有生意即服黄耆等药排脓止痛今外台备矣世医不学蔽以妄意不逹标本皆曰疮发于表岂可转利死者比比良可悲夫○一初觉得背疽之疾便合服内托散又名乳香万金散后来方免变证口舌无疮此药但可服十数止便以骑马法炙之或用隔蒜法炙之亦可○即合继服五香连翘汤此药如大便寛快内热既退即便住服若一二日之后大便再闭湏再服之要取利毒气至尽然后住服亦须看病人虚实量其轻重而进药○一痈破后多服排脓内补散无呕逆用酒调下有呕逆木香汤下又若痈疽破后当终始服饵不可辍○一痈疽初作之时便要着艾既灸之后便宜用麦饭石膏四围涂傅以护其根脚不可使开中心却要留痈口如钱大使毒气出如痈渐小随其大小傅之直疽破脓溃之后口收只有径寸许用神异膏贴傅却住用麦饭石膏○痈疽才破有口便合用猪蹄汤洗其初连日洗五日后间日洗欲安之际三日一洗○一痈疽既破脓血溃多五七日后方可用神异膏贴若根脚小五日后贴如濶大湏七日十日后可贴傅○一痈口将收之际最忌用急澁敛口之药只宜用神异膏贴多见昧者破此一叚不过病者厌于将理医者急于获利不思毒气发泄未尽其疾再来人命自此不救○痈疽将安之际宜多服加味十全汤以补其气血庶使肌肉易生故也○一前后病疽之人多是先发渴而后背疽作或有背疽安而后发渇疾因此不救者甚多若有渇疾之人宜専服加减八味丸能使渇疾安疽疾不作若骤得背疽之疾既安之后不问有无渇证宜常服加减八味丸此药非时可以度絶渇疾之将来亦且大能滋益气血生长肌肉使精神强健此乃累试之验忍冬丸亦妙又名鹭鸶藤○一前方湏是居于州县及有力之家方得及之若居僻乡及无力之人只可用鹭鸶藤酒一名忍冬草此一方终始服饵其疽破即以神异膏贴之然神异膏所用药材皆非贵细难得之药前后用此百发百中○一呕逆有二证一证谓初发时不曽服内托散热在心一证有气虚脾气不正而呕当仔细审察病证参酌用药若是因热而呕者外证心烦身热痈作痛即是伏热在心合用内托散服三两服即止不可多服若是气虚而呕其证心不烦热遇早便呕或闻秽气而呕早辰宜服嘉禾散如有寒热宜服家传不换金正气散仍五更初兼服山药丸以补肾○凡疮家皆用宣利去其毒根荡涤陈莝假如神仙追毒丸六味车螯散五香连翘汤千金漏芦汤用药无过此法更当详辨禀赋强弱临时加减大抵治疮要法湏是臓腑坚而不秘通而不泄则真气不耗邪无所留如治秘结神功麻仁丸最妙谓如老人肠胃虚精液耗便秘不利精神昬浊服之必安可以类推凡疮溃之后尚觉虚热可与五香汤内加犀角末黄蓍人参之类大便秘小便赤可与五香汤加大黄朴硝○大抵痈疽不可舎五香汤假如治疮温药必有桂以通血脉理疎不足宣导百药冷药必用地黄补五臓内伤不足通血脉益气力填骨髓长肌肉作汤除热万金散一方用乳香菉豆粉二味乳香消诸痈肿毒菉豆压热下气消肿解乳石服至一两则香透彻疮孔中出二味真良药也○气血闻香则行闻臭则逆大抵疮多因荣气不従逆肉理郁聚为脓稍得香味血行气通必无凝滞多服连翘汤万金散秘金粉散凡疮家本自腥秽又加臭恶因而相触反成大患毒气入胃令人咳逆古人用香可谓有理且如饮食之中调令香美益其脾土养其真元可保无虞○凡痈疽之疾初服头药失序或不曽服内托散又无药宣得内毒致令热毒冲心经咽喉口舌生疮甚至生红黑菌变证甚速难于医疗合预备琥珀犀角膏治之向曾有人因疽而生此证医者以为心脏絶尽皆设辞退医进此药一日而安当先服犀角散防有此证又熟视详审俟其溃熟脓透于外其势盈盈欲出只用替针丸自疮头咬开不半日许其脓自出切不必用针刀也○肾脉虚甚当用补药而有抵误处如用鹿茸附子之药是抱薪救火如用平补之药肾气猝难平复若俟河之清向曾有人苦疽疾正生此一证诸医无防愚云昔尝闻一名医讲论凡人遇五更初肾气必开若一语言咳口唾即肾复合遇肾开时进一服平补药其功效胜寻常服峻补之药十数服愚以此防献之遂选用山药丸所用皆平补肾气全无僣燥偏重之药依此法而进详以告病者与其侍傍之子弟如法而服三日而医者诊脉已平复矣凡疽疾之人肾脉虚弱未可使如古人之论以为不可治者有人痼冷虚弱危困如其法而用药可谓用力寡而收功倍矣无比山药丸【方见虚劳羸痩类】如是病人气弱不进饮食合服嘉禾散如赎到见成散子每五两宜加人参丁香木香沉香白豆防仁各二钱重昨曽有人苦疽疾医者用药失序久而不瘥因致虚弱全不饮食愚欲进嘉禾散而诸医争言内有丁香发热不可用殊不知治疽之药丁香预其一况有因怒气而发疽今嘉禾散中所用之药尽平和益脾胃降气者辨论不胜迟迟数日服他药无效卒后用之而病人方能进食自此已后遇早晨住服他药必进嘉禾散一服疾安而后已【方见隔噎门】○夫脓肿之生于外者由热毒之气蕴结于内也盖肿于外有生头者有漫肿者有皮厚者有皮薄者有毒气深者有毒气浅者有宜用温药贴熁者有宜用凉药贴熁者有可以干换其药者有可以湿换其药者深浅不同用药亦异是以不可不辨也若疮肿初生似有头者即当贴温热药引出其毒热火就燥之义也于四畔赤焮处生药贴熁之折伏其热势驱逐其邪恶扑火之义也夫生寒药势气力精全性味雄健或有疗者不本物理皆通用药草膏之类有势力微欲使尪瘠者敌其勇夫不亦难乎又有粗工不审逆从用寒药敷贴趂逐邪毒复入于内归于肝心十死八九矣大扺敷贴之药欲消散肿毒血脉疎通寒热逆从断其去就焉湏不可执方无权安能散于郁结不成脓乎其肿皮厚者以故软帛或以花纸涂药贴熁之待其药干换其皮薄者即用踈纱或薄纸涂药贴熁之其药未干即当换之若是脓溃之后即贴温肌生肉膏药要在逐臭腐排恶汁取死肌生良肉全借温热膏剂之力也切勿用寒凉之药水调贴之夫脉喜温而恶寒若着冷气过理即血滞难瘥矣○济生方嵇论治法云金人大定间有遇异人狗寳丸得之者以献之伪主其后嵇乃事伪朝以外科奉御疗将士金疮有功金主以其本赐焉嵇治疮凡痈疽疔漏皆以狗寳丸为第一义先投狗寳丸半时次投热葱粥以助之后被盖覆病者使汗出周流则毒势随汗而解若汗不出则不可疗矣汗罢则疮之陷者必起散者必聚以乌龙膏傅其肿若肿之外有赤晕者则以解毒散傅之凡傅药必以自外向里涂之看正疮大小凡正疮之上不许加分毫药每日随证服五香连翘汤并十竒散菉豆粉等药大率以狗寳丸为先以乌龙膏解毒次之而服饵之药则随药气隂阳虚实而用之空心服加减八味丸以助元气俟疮溃以针决去放脓讫然后以乳香膏傅正疮之上若尚有未尽脓则于膏药当中且剪一路以通脓水欲尽以生肌散敷疮口仍以乳香膏覆之更不湏剪破膏药乳香膏一日一换疮口初合即便不换膏药以乌龙膏之功在于消肿解毒散之功在于收晕晕收即不湏用解毒散而乌龙膏直疮溃败脓出尽然后已○痈发背者皮薄肿髙多大椒眼数十粒疽发背者皮肤顽硬状如牛头之皮二证皆宜灼艾痈成脓则宜针其鍼宜用马衘铁为之形如薤叶样两面皆利可以横直裂开五六分许取去毒血觉便轻湏先炙而后裂可服神仙追毒丸利去毒根次服排脓托里药调治疽成脓则宜烙可用银笓大二寸长六寸上烧令赤急手熨烙毒上得脓利为效亦服神仙追毒丸排脓托里药调治○凡疗痈疽用针炙防烙其功甚大尝有一妇病痈在背之左髙大而熟未破之间有医者云可烙彼时有一老成人云凡背之上五脏俞穴之所系膈膜之所近烙之不得其法必致伤人医答曰但宜浅而不宜深宜横入而不宜直入恐伤破膜子宜下而不宜上恐贮脓血得此诀尽无妨也于是烧铁火筯烙之肉破脓出如湍水自此而愈当时直是恐人非刽子手者不能为之烙后真有神效若不能识生熟浅深上下横直之要妙不若不烙之为愈○陈日华云世人于疮疖始发輙用针炙十死八九盖毒方殷以火助之宜其危也闻烙之功却大方其已熟未溃之时用铁一烙极是快事方扇火欲着时诚是恐人予久闻此深知其功于临时犹且颤悸况于未曽经得効之人乎烙后脓水流通者百无所忌名曰熟疮只忌鸡肉恐疮突开穴口宜向下要脓水流通仰则倒贮然须是熟于用烙者识浅深知穴道审生熟非其时则所出者皆是生血当其时则出黄脓瘀肉予见人烙疮者甚多用尖针烙者不得法用平圗头者甚妙盖要孔血通透尖针头细其名易合徒尔吓人针出复合未必为功惟用平圗如鎻衡纬鋋之类乃妙即烙得通不得治者便用法傅之不能保养疮口必合口合则不能必其效用牛膝根之法亦为妙也治痈疖不问老幼少壮初发痈肿兴作便用灸针亦是开门放出毒气之一端也疗痈疽诸般疮疖欲愈必痒及疗肾脏湿痒妙方盐之功甚传予一日脾上生一疖以火烙之作效数日疮口欲合四边痒甚不可忍令人以绢帛蘸汤熨洗甚快快定复痒再熨再痒三熨觉倦医者云凡洗熨最损人气血每见病疽之后被痒洗熨随至絶是时予痒并作医者取盐一撮于疮上揉擦便觉疮内外清凉少定作一般美快更不复痒嗣后偶炙疮临可作金樱子痒甚取盐擦之其效如初痒甚则重擦随其轻重不觉损人盐入疮口亦无妨害嗣后身体或有痒处亦以盐擦随即除去且复佳甚世人多有于疮疖初发时用油盐以亟擦之令热遂结聚不成亦此意也疖初发时取五更未语之唾以手替抹亦是一法肾藏湿痒无法可治亦用盐擦得效此亲试也○夫痈疽者头少肿处多出脓不快者宜针烙脓未盛以前不可不以诸药贴熁救疗以安病者之心脓成即当弃药从针烙也既至脓成即当决意不可疑惧痛顷刻之间以至内溃古今同弊斯疾十有八九深识之士当断去就夫患痈疽已成结肿湏有出处药之无不针针无不瘥未有不针不刺而瘥者针刺及时而不瘥者夫痛之极也众热聚攻膏膜为之腐烂肌肉为之败溃内通贯脏腑若不针烙决溃热毒无从而出脓瘀无从而泄或过时不针即反攻于内内既消败欲望其生岂可得乎则针烙取瘥实为良法疑而不决为必死之患或隠讳此药或惧痛不针此神夺其识死期将至痈则皮薄宜针疽则皮厚宜烙古法无烙惟有针刺烙即火也亦谓之燔针刼刺以其有刼病之功也今用烙法多瘥殊稳妙于鉄针法本用鉄烙法当用火针如似火筯磨头令尖如核围滑用灯焰烧湏臾火作照数蘸油烧令赤皆湏近下面烙之一烙不透即再烙之令透若其攻稍广即湏散烙数处并令透则气踈逹脓水易出不假按仰实者撚髪为絍虚者以纸为絍涂引脓膏药絍之兼以膏药贴之常令开润勿令急燥若其人羸瘠勿顿出脓徐徐令出痈疽广大脓多者惧一时之痛不肯四畔多不针烙唯开两三处而已欲望早愈不亦难乎常见有开肿者不审浅深所烙或当时无脓经宿方溃或下针不出别处生头或防搸焮动益加损痛真气转伤经云病浅针深则气血伏沉病深针浅则毒气不泄反为大痈也如务求速瘥肿内余脓及脓未尽便令疮合后必再发诸发肿都輭而不痛者即便宜针烙若发于背者即湏用水角乃得痊愈○凡痈疽发背肿髙坚硬脓稠焮盛色赤者用水角陷下肉色不变輭慢稀者不用水角角法于寛静室中不当风处平实地掘一小坑口稍濶于疮肿深一尺以下去此坑二尺外又为一坑子口阔三四寸傍穿两坑令相同灌水并令去坑面二寸于地上要背下先铺油单三两重辟地气即以席荐东西铺坑口两畔令患者以疮合坑上无令偏侧腰间布氊褥务令安穏则得久角角口两畔以缯帛遮拥兼盖覆水坑口勿令通泄热被水引下渗地中卧一炊久为度于滞脓血并泄角中热盛者日夜三四遍肿气不侵每日或两度亦得其毒解热退水角中间以痛医昧于深理就施针艾尤不能精用水角则太早以火攻则稍迟何者疽之萌生而用水角则内热毒畏冷逼之却入腠理皮肉坚厚毒气内坚肉变为脓以致内溃深可哀也疽之已成而乃火攻则火毒相击令人烦闷加其虚惫可不慎乎或富贵之人遭遇此疾多贮水银以为水角尤妙用水银法拣穏实地穿一坑口稍阔于疮肿处深可四五寸先于坑中布纸五六重衬水银诸余铺设一依前方其水银多至一升已来如无只三五合亦得○今之名外科者多是胶柱不善变通立性麄率惟以针刀为快始用毒药涂擦其外内施冷药以虚其胃外以涂药闭塞毛窍致使毒气无从所出内外交攻血气溷乱则正气愈亏邪气滋盛其疮肿臖根脚散濶而患者疼痛昏迷恣其所措毒势烂漫却云痛者易疗操心刚很轻视人命以规微利却以软言慰谕病者殊不兴念人之痛楚顷刻难堪反以毒药痳痴好肉务施刀剪云去蠧肉如此为医与屠刽何异哉言至于此恻然寒心故善恶之证全在医之工拙所致○患者忌作劳呌怒嗜欲饮食如干湿麫炙煿煎炒腌物法酒生冷油腻牛羊鸡鹅鱼并不可食性热者发热冷者损脾胃毒者发病皆当戒之病者之房深戒有腋气之人并有孕妇人月经现行妇人孝子僧道毋令入房房内常令洒扫洁净焚好香气方使血气流畅易得安愈合药之时亦忌此等见之又忌见鸡犬猫畜
