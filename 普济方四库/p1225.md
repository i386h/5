<!-- { "loadSidebar": true } -->
　　黄耆　当归【去芦】川芎　陈皮　麻黄【去根节】甘草芍药【各一两】人参【五钱】米殻【二两去根蒂蜜炒】乳香　没药【各五钱另研】
　　右为末每服三钱水一中盏煎至七分去渣温服如疮在上食后如疮在下食前服
　　内补散【一名木占斯散】　治痈疽发背妇人乳痈诸疖未溃者便消不消者令速溃疾愈
　　木占斯　人参　干姜【一云干地黄一作大黄】细辛　桂心厚朴　败醤　防风　栝蒌根　桔梗　甘草
　　【各一两】
　　右治下筛酒服方寸匕药入咽觉流入疮中若痈疽灸之不能发坏者可服之未坏者去败醤已发脓者内败醤服药日七八服夜二三服病在下当脓血出此为膓痈诸病在里惟服此药即觉其力痛者即不痛常服治诸疮及疽痔疮已溃愈妇人乳痈宜速服之一方无桂心一名木占斯散主痈肿坚结若已坏者速愈未坏者使不成痈便消一方粥饮调下亦可
　　猬皮散　治痈疽脓血内漏诸漏坏败男发背女乳房及五痔方
　　猬皮　蜂房【各一具】地榆　附子　桂心　当归续断【各五分】干姜　蜀椒　藁本【各四分】厚朴【六分】
　　右治下筛空腹以酒服方寸匕日三取瘥加斑猫七枚益良外台秘要有杜仲无干姜
　　椒姜散　治痈疽发背
　　蜀椒　干姜　黄芩　人参【各二钱】桂心　小荳【一合半】白敛　甘草　附子　防风【各一两】芎防【二两】
　　右治下筛酒服方寸匕日三夜二
　　秘连翘汤
　　连翘　升麻　朴硝【各一两另研】参　芍药　白敛防己　射干【各八分】大黄【一两三钱】甘草【炙半两】杏仁【八十】
　　【枚去皮尖麸炒黄另研】
　　右除杏仁朴硝外为粗末却入杏仁朴硝末令匀每服三钱水一钟二分煎至八分去滓空心服利下恶物为效
　　神功妙贴散　涂傅痈疽晕内使脓血化水收晕敛毒南星【元白的】萞麻子仁【各四钱】半夏【生】白芷【硝一片】没药姜黄　五倍子【淡红的】贝母　白芨【各三钱】乳香【各二】
　　【钱】花蕋石散【二贴】
　　右细末夹和井水入蜜调傅疮色黯晦姜汁调傅从晕边收入里留中间如钱大贴膏药若疮开大可用纱摊药以旧茶笼内白竹叶尾剪两片如疮势先贴药上然后贴疮久年蓬仰上竹叶亦得竹叶出水借药以行之凡傅药湏是细末则不痛
　　红内消散　痈疽内蕴热外发热用此
　　红何首乌【半两】逺志【水浸取肉蘸姜汁片】赤茯苓　川芎　北梗　苦参　赤小豆　赤芍药　蔓荆子　葳灵仙【各三钱】甘草【生半两】
　　右末每服二钱麦门冬十四粒煎汤调下
　　洗疮方
　　莽草　苦参　贝母　射干　木通　蜂房　大腹皮　桑白皮　汉椒　白芷【各等分】连根葱白【多用】
　　右煎汤宻室中淋洗
　　五香连翘汤　治恶核痈疽恶疮恶肿等已破未破疼痛皆可治之
　　青木香　母丁香【一作鸡舌香】黄熟沉香　当门麝香乳香　川升麻　桑寄生　川独活　木通
　　牛舌大黄【蒸一方用两半】连翘【各一两】
　　右剉散每四钱水二盏煮一盏湏用银铫煎如无用银一片空心热服半日以上未利再服以利下恶物为度未生肉前服不妨以宣去毒热之气○一方有射干一味本方有竹沥芒硝恐泥者不能斟酌故缺之知者自当量入一方有黄耆藿香无独活射干名五香大黄汤○凡恶疮一寸以下者曰疖以上曰痈而疮疡亦非小疾有肿而冷者有肿而热者有不肿而冷者有不肿而热者有肉色不变而肿者有肿而不破者有破而无脓血者有破而不生肌肉者有脓在膏膜之下若有脓在骨间者皆当与五香连翘汤始发者即消脓成者自破可保全济也肘后方有紫葛甘草无通草治恶肉恶脉恶核风结肿气痛要籍喻义有黄耆甘草芒硝各六分翼云未瘥中间常服佳与小儿篇方相重小有异处
　　加味十寄散　治痈发已成未成服内消三五日不效或年四十已上气血衰弱成者速溃未成者速散服至疮口合而止能固济去旧生新是名固垒
　　当归【酒浸】桂心【不见火】人参　土芎　香白芷　防风【去芦】桔梗　厚朴【去粗皮姜汁炒】甘草【五支】乳香【另研】没药【另研】
　　右前八味各等分同为末每服二盏酒调日三服病愈而止不饮者麦门冬去心煎汤或木香汤
　　夺命更生散
　　干葛　知母　贝母　荆芥【各五钱】防风　细辛独莲　白芷【各半两】青木香　泽兰　甘草节【各半两】
　　右防咀每服五钱酒水各一盏姜五片煎至一盏温服潮热皮肤受毒加大黄擂烂柴胡地龙地骨皮麻黄【不去节】呕吐恶心脾胃受毒加母丁香疮凹不起加蜜水调蝉退发汗加黄芩山栀子灯心眼花心经受毒先另服朱砂雄黄麝香为末姜酒下然后服前药喘肺经受毒加木黒牵牛麝盐小腹胀大小便闭结脾经受毒加苦葶苈枳殻木通通草麝香疮冷加当归肉桂罗参木香用前药除独莲如疮发痛及身上有热再进一服仍服前药如当日疮痛身热次早又冷加附子一只去防风如眼大黄色晕黒汗冷汗粘手足冷至膝疮硬不起者不治
　　六化丹　庶几神化其药而俗子所珍以其能化风化热化毒化结化积化脓为水故曰六化丹即痒丸丸之易名也
　　犀角【生者一两】黄芩【一两】大黄【一两】巴豆【半两去油】白敛【一两】升麻【一两】当归【一两】栀子仁【一两去皮】防风草【一两】甘草【一两炙】天南星　黄耆【一两半】
　　右为细末以顺流新汲早潮水丸如梧桐子大每服五丸不拘时随证量大小用之
　　内托散　治一切痈疽毒肿发背发肩发髭发鬓发脑发手发足附骨等疽应是疮疡毒肿未脓者即消散已脓者即破溃已溃者即收敛消毒顺气托里定痛收疮口散肿毒及膓胃痈皆可用化毒排脓内补黄者　当归　川芎　白茯苓　芍药　白芷甘草　人参　厚朴【去粗皮用生姜汁制】桂心【去皮已上各等分】
　　右一十味为细末每服三钱至五钱不计时温酒调下如不饮酒以木香汤调下
　　九珍散　治一切痈疮疖肿毒因气壅血热而生者当归　川芎　白芷　赤芍药　生地黄　熟地黄　蒌　甘草　大黄　茯苓【各等分】
　　右防咀每服四钱以水二盏酒一盏煎至二盏去滓温服兼治妇人乳痈等疮
　　芎归托里散　托里排脓生肌
　　川芎　当归　白芍药【炒】木香　白芷　茯苓【各半两】人参　辣桂　丁香　甘草
　　右末每二钱食前米汤调下
　　沉水膏　痈疽发背排脓敛毒
　　天南星【三分】白芨　白芷　赤小豆　半夏【生】贝母【各半两】木鳖子仁【去油】乳香　没药【各二钱半】雄黄【一钱】
　　右细末井水入蜜调傅纱贴
　　炉峯散　治痈疽肿毒
　　炉甘石【绿者十分细一两】天南星　半夏【生各半两】五倍子赤小豆　片姜黄　直僵蚕　贝母　白芨【各四钱】乳香【二钱半】
　　右细末未破者酸醋调傅已溃者清蜜调傅半干湿只掺若红肿多汁生地黄研汁调傅仍前苦参桑白皮汤淋
　　五香散　治痈疽湏要香气透达经络
　　木香　丁香　藿香叶【各一分】沉香　乳香　连翘木通　续断　桑寄生　甘草【微炙各半分】
　　右细剉每服三钱井水一碗煎至七分入麝香少许患在上食后服患在下食前服五发证皆令人头痛恶心寒热气急拘挛此药疗之如有热加灯心桑白皮
　　千金漏芦汤　治痈疽发背丹恶肉时行热毒发作赤肿及眼赤痛生障翳等疾并瘰初发吹妳肿痛一切无名恶疮虽觉所苦细微不可轻慢急服此药并皆内消更不成脓若发背痈已成脓者当排日服之直至脓尽
　　大黄【三两蒸】漏芦　白芨　黄芩　麻黄【去节】枳殻【麸炒】升麻　白敛【一方用白薇】芍药　甘草【炙各二两】
　　右剉散每四钱水二盏煎七分空心热服以快利为度澹寮方云漏芦汤后说本方有芒硝今去之若见热而实者加大黄作五两或加芒硝服病人更自量虚损服之
　　化毒方【一名十全内托散一名十寄散】　治一切痈疽疮疖未成者速败已成者速溃败脓自出无假手挤恶肉自去不犯针刀服药后疼痛顿减此其当用有效也此方得自于都下异人时有苦背疡者七十余日诸药试遍不获痊效众医环立如堵出是方示之相目而笑曰是岂痈背所用药耶因谓之曰古人用方自有意义观其所用药性平和纵未能已疾必不能坏病服之何害廼治斯方药与之以热酒一升许下药五六钱少顷减七分数服后疮大溃脓血流迸若有物自内托出服半月疮口遂合若未尝有所苦者又有苦膓疾者其痛异常医者畧晓时意谓此药大能止痛试与饵之当日下脓三二椀许痛亦遂止思察之乃肠痈也又一老人忽胷间发肿根脚甚大毒气上攻如一瓢然斜揷项右不能转动遂以此药与服明日肿毒既散余一小瘤如粟米大又明日帖然如故无事又一人发脑疽疑此药不能救遂殒于庸医手次年其子复苦此疾与父无异病状一同因惩父之失纵饮酒服此药而至不觉大醉竟日衮卧地上及至酒醒病已去矣又一妇人发乳焮肿疼痛日夜呌声不絶哀苦之音皆不忍闻自谓无复生理又有一妇人股间发肿大如桮椀服此药皆脱然如失物是药济苦者不可计数姑摭一二以示大畧大扺痈疽之作无定非气血凝滞风毒壅结或饮酒食热物过多房室虚甚荣卫不调所致治之不早则外坏肌肉内攻脏腑去生逺矣详味此方其所用药皆发散风毒调理气血排脓止痛生肌长肉等药五毒不成而坐收疡医十全之功其可尚也一方排脓内补十宣散治痈疽疮疖未成者速败已成者速溃凡疮痒者多是心血虚弱此大能消风生血
　　人参【用新罗者团结重实滋润者先洗净去芦薄切焙干】当归【取川中来者肥大择如马尾状滋润甜辣香芬者温水洗薄切焙干】黄耆【用绵者为胜状如箭干者长一二尺不开义者洗净寸截捶碎擘如丝状以盐汤浸透微火炙酥再剉入众药中】芎防【川中者为上今多止是抚芎不用浄洗切焙干】防风【择新香者净洗切焙】厚朴【宜用新州来者厚而紫搯之仲出者佳去粗皮切姜汁一宿焙炒】桔梗【以有心味苦者为真无心味甘者荠苨也切勿误用洗净去头薄切焙干入众药】甘草【生】
　　右八味选药材精者皆取净晒焙极燥方秤人参当归黄耆各二两余各一两除参为细末后入诸药匀每服自三钱加至五六钱热酒调下日夜各数服以多为妙服至疮口合更服为佳所以补前损止后患也不饮酒人浓煎木香汤下然不若酒之胜也或饮酒多能勉强间用调并木香汤解功效当不减于酒也○括苍胡权识疽发背三尺童子亦知为膏肓之疾庸医既手无措或者又为髙论以自神其术世传刻涓子方以为得之神仙家而汤剂不一用者惑之歙丞胡君所藏方简要而有大功郡酒官萧世京病此数日创大已如椀用其方而愈览者勿以无竒药而忽之也○如妳痈肠痈及其它肿毒皆常治愈○一方作防姜五片煎○一方加白芍药蒌金银花等分或乳香服之得汗解○一方加木香槟榔制枳殻紫苏天台乌药名流气饮甚效陈氏云服在内消等方之后脓尽乃止
　　防毒黄耆散
