<!-- { "loadSidebar": true } -->
　　黄耆　大黄【酒浸煨】羌活【去芦】甘草【炙】当归【去芦】芍药白附子【炮】黄芩　杏仁【去皮尖】连翘【已上各等分】
　　右捣罗为末每服先以黑豆半两或二合水一大椀煎至七分去黒豆入药末再煎至一盏食后一日两服逐出恶物即止其贴疮敛疮药随宜用之一方无黄耆
　　犀角散
　　生犀角屑　参【去芦】升麻　生黄耆【去芦切】赤芍药麦门冬【去心】生粉草　当归【酒浸去芦焙各一两】大黄【微炒二两】
　　右为粗末毎服三钱水一盏半煎至七分去滓温服无时
　　救苦黄耆散　治诸痈疖恶疮
　　黄耆　甘草　当归　蒌根　芍药【各一两五钱】悬蒌【一对】熟地黄【不以多少】金银花【二两】皂角棘针【为引】
　　右防咀每服五钱无灰好酒一升同引子装于磁【瓦】内将瓶用笋叶封坐于锅内以大盆覆锅口盆外用黄土封之毋令出气煮之外闻药香为度取出瓶沉定饮清将药滓再添酒一升依前煮服不饮酒者以水煮服若酒少者酒水各半煮服疮在上食后临卧疮在下空心服之
　　万病解毒丸　治痈疽发背鱼脐毒疮药草毒挑生毒蛇毒兽毒蛊毒废虫诸恶病
　　文蛤【即五倍子一两半】山茨菇【即金花灯根一两洗焙】全蝎【五枚】红牙大防【洗焙七钱半】大山豆根　续随子【取仁去细留性各半两】麝香【一钱】朱砂　雄黄【各二钱】
　　右件先以前五味入木臼捣罗为细末吹研后四味夹和糯米糊丸分作三十五丸端午七夕重阳臈日净室修合每服一丸生姜蜜水磨下井水浸研傅患处解毒收疮救病神妙朱砂雄黄乃疡医五毒攻疡中物也一方无山豆根
　　九珍散　治一切痈疽疖肿毒因气壅血热而生者当归　川芎　白芷　赤芍药　生干地黄　苽蒌　甘草　大黄　北黄芩【各等分】
　　右防咀每四钱水二盏酒一盏煎至二盏去滓微热服未成脓即内消已成脓则速溃亦治妇人乳痈
　　瞿麦散　主排脓止痛利小便
　　瞿麦　芍药　当归　麦门冬【去心各二两】桂心　芎防　白敛　赤小豆【半合】黄耆【一两】
　　右为散先食温酒服方寸匕日三翼深师同忌生葱陈臭肉食等物
　　大黄薄贴方　疗痈疽发背
　　大黄　黄芩　寒水石　石膏　赤石脂　黄连【各三两】白芷　黄蘖【各二两】白敛【五两】
　　右药下筛以三合投粉沥三升中和薄涂贴肿上燥易肿下止不下厚傅忌生冷热麫大酢一方用水调涂
　　小丹搨方　治痈疽始发浸淫进长
　　升麻　黄连　大黄　芎防【各二钱】黄芩　芒硝【各三两】当归　甘草【炙】羚羊角【各一两】
　　右杖搅令成膏适令热贴帛搨肿上数度便随手消散
　　瞿麦散　治痈疽未溃疮中疼痛脓血不絶
　　瞿麦　白芷　黄耆　当归　细辛　芍药　芎防　薏苡仁　赤小豆【末各一两】
　　右先以清酒一升渍小豆出铜器中熬之干复渍渍复熬五遍上然后捣诸药下筛酒服一方寸日三夜二服三五日后痛者痒肌肉生一法以春酒渍小豆多痛倍瞿麦痛未开倍白芷多脓倍黄耆薏苡仁芍药良○李温如八行家寳秘疗发背药方不以人其子秉彛客于新呉大姓罗氏一日出游偶忘封鏁书箧为诸生窃取其方録之秉彛归为之出涕盖其父子以此方救人之死甚多深不欲也其用药次第如后
　　初觉疮发时先服通关散　治发背肉溃及诸恶毒冲心呕逆
　　以菉豆不拘多少为末每服二钱入乳香一钱井花水调下以利为度未利更入乳香再服
　　次用药试发疮可治不可治
　　白矾【一两】天南星【一个】
　　右为末以冷水和匀傅肿处留出疮口仍以笔画泥疮晕若药力胜则肿消皮皱此为易治若肿处皮急晕即难治
　　次服赤小豆
　　用赤小豆半升不去皮生为末毎用一两匙以冷水调下连并服尽未退再服半升取口鼻大便出血为度服豆末时不可吃饭
　　次服四味散
　　石上薜荔【二两】地榆【一两】甘草节【一两】当归【一两】
　　右为末温酒调下三钱
　　次服
　　膨脝叶【一斤】冈糓刺叶【一斤】
　　右旋采勿令妇人鸡犬见碓臼内舂烂每用一碗许以酒一盏浸去滓温服仍以药滓罨疮
　　次用敛疮口生肌散
　　木香　防榔　黄连【洗去须】
　　右等分净噐碾为末时以傅疮若疮溃烂傅了更以常用膏药或云母膏贴定聼脓水自出若有此药傅后疮口未便敛白艾末轻粉各少许匀傅即有速效
　　麝香蟾酥丸　治一切痈疽发背疔疮内毒如未破用针刺破撚药在内膏药贴之其疮即溃
　　蟾酥　轻粉　乳香【各半钱】明信　雄黄【各一钱】巴豆【十个去皮油】麝香【少许】寒食麫【三钱】
　　右为细末滴水为锭子如小麦大量疮为度
　　八味黄耆散　治痈疽发背
　　黄耆　芎防　大黄　黄连　芍药　莾草　黄芩　栀子仁【各等分】
　　右治下筛鸡子白和如泥涂故帛上随肿大小傅之干则易若已开口封疮上湏开头令出气
　　治痈疽发十指或起膀胱及发背后生恶肉者
　　猪蹄【一具治如食法】当归　大黄　芎防　芍药　黄芩独活　莾草【各一两】
　　右防咀以水三斗煮猪蹄取八升去之内诸药煮取四升去滓渍疮两食顷洗之拭令干傅麝香膏
　　麝香膏　治痈疽及发背诸恶疮去恶肉
　　麝香　防茹【一作真珠】雄黄　矾石【各一两】
　　右为末以煮膏调如泥涂之恶肉尽止却傅生肉膏
　　生肉膏　治痈疽发背后生肉
　　生地黄【一斤】辛夷【一两】独活【去芦头】当归【焙】大黄【炒】黄耆【剉】芎防　白芷　芍药　黄芩【去黒心】续断【各一两】薤白【五两】
　　右十二味防咀以腊月猪脂四升煎取白芷黄下之去滓傅之立效
　　参苓顺气散　病痈疽之人进饮食降气健脾
　　乌药【一两半】白茯苓【去皮】真紫蘓子【微炒】人参【去芦各一分】青皮【去白麸炒】粉草【炙各半两】白术【泔浸半日焙麸炒】白芷【不见火各一两】
　　右为细末毎服二钱水一盏生老姜连皮切三片一枚煎至八分空心温服煎药不用姜能发热动气
　　茯苓开胃散
　　白茯苓【去皮一两】粉草【炙半两】枳殻【去穣麸炒黄一分】
　　右为细末每服一钱入盐一捻沸汤防服无时
　　龙脑麝香锭子　追毒囬疮止痛生肌
　　龙脑【三钱】麝香【二钱】轻粉【半钱】粉霜【三钱】雄黄【半钱】乳香【一钱】雌黄【半钱】巴豆【十四个去皮尖】
　　右为细末干饭为丸如小麦大纴在疮上其疮肿时药敷上用贴治疳疮研絍在疮内忌冷水
　　消肿膏　治发背痈疽一切恶疮
　　生乌麻油　铅丹【研】黄蜡【各四两】熊脂　松脂【各一两】水银　硫黄【研】芒硝【研各半两】
　　右取五月四日早于净室中用银石噐炭火上微煎至初五日早勿令息火膏成看疮肿大小以故帛摊贴之未作脓便消合时忌妇人猪犬见腊月腊日合亦良其水银熊脂于掌中研入诸药
　　当归贴方　疗诸痈疮发背有脓血
　　当归【一分】蛴螬　丹参　附子【炮】蜡蜜　桂心　胶【各一分】栀子【十枚】
　　右合煎以贴疮上
　　琥珀犀角膏　治痈疽不曽宣毒致热毒冲心经咽喉口舌生疮及红黒者
　　真琥珀【研】生犀角屑【各一两】辰砂【研二钱】人参【去芦二钱】茯神【去木皮二钱】真脑子【研一字】酸仁【去皮研二钱】
　　右人参茯神犀角为细末入乳鉢内别研药味和匀用炼蜜搜为膏子以甆缾收贮其疾作每服一弹子以麦门冬去心浓煎汤化服一日连进五服取效
　　追毒散　追毒排脓
　　五灵散　川乌头【炮】白干姜【炮各一两】井盐　全蝎【各半两】钓灵根【三两】无心草【二两】
　　右为细末每用药少许津唾调涂患处钓灵根一作常灵根
　　万应铁针丸　治一切脑背疽恶毒大疮欲死者一粒即愈
　　麝香【三钱】蟾酥【三钱舌试辣者可用】血蝎【三钱嚼如蜡者用散者非真不可用】轻粉【三钱】硼砂【三钱】片脑【一钱】蜈蚣【一对全用】
　　右为极细末炼蜜和为剂如疮有头用针挑破微有血出将药一黍米大放于挑破疮口内上用纸花周围唾津湿沾疮上其药不过时刻即效如两三刻见无头疮者即是暗疔俗云耍疮是也即将两手虎口白土纹用针挑破如前药封盖忌鸡鹅酒湿麫一切发热之物
　　清心散　治痈疽有热证
　　逺志【制】赤茯苓　赤芍药　生地黄　麦门冬【去心】知母　甘草【生各半分】
　　右剉每三钱姜煎服小便秘加灯心木通
　　独活散　浣洗一切痈疽
　　独活　黄芩　莽草　当归　川芎　大黄　赤芍药【各一两】
　　右为散分作两次先用猪蹄以水二升煮令蹄熟去蹄入药煎十余沸去滓乗热洗疮
　　车鳌散　治痈疽初发肿痛或少年热盛发背等急宜宣毒利下热退为度大人小儿四季皆可服之紫背车鳌【一双盐泥固济火煆通红地上出火毒用】轻粉　甘草【各二钱】大黄【五钱】黄芩　漏芦【去须】根【各半两】
　　右为末每服二钱薄荷汤下速利酒亦可
　　单煮大黄汤　治同上气血衰者不可用
　　大黄　甘草【各等分】
　　右剉散毎服三钱水一盏半煎空心服利下热毒
　　排脓散　广济疗痈疽
　　黄耆【十分脓多倍】青小豆【一分热口干倍】芎防【三分肉不生倍】芍药【三分痛不止倍】白敛【三分有脓不合倍】栝蒌【三分若渇小便利倍】甘草【三分炙】
　　右为散酒服方寸匕日三服不利忌海藻菘菜热麫鱼蒜
　　止痛灵寳散
　　鬼系腰【生竹篱隂湿石岸络石而生者佳路木者无用其藤柔细两叶相对形生三角用藤叶一两洗净晒干不见火】皂角刺【一两剉新瓦上炒黄】甘草节【半两】蒌【大者一个取仁亦用新瓦炒香】明乳香【一钱别研】没药【三钱别研】
　　右除乳香没药外为粗末入乳香没药和匀每服二钱水一盏酒半盏慢火煎至一盏去滓通口服无时
　　压热神白膏
　　大黄　白敛　黄蘖皮　南星　赤小豆　黒蛤粉
　　右为细末用芭蕉清汁调涂肿上遇干时更用蕉汁刷湿
　　内托黄耆丸　治因用针砭伤其经络白脓赤汁逗流不止
　　生黄耆【去芦焙剉八两】当归【洗焙三两】肉桂【去淡者不见火】木香　沉香　乳香【别研各一两诸香并不见火】
　　右为细末用菉豆粉四两生姜自然汁煮糊丸如梧桐子大无时温热水吞下四十五十丸
　　替针丸　治痈疽已溃未破后脓出不快者
　　白丁香【一字】硼砂【一字】石灰饼【入药内拌炒】糯米【十四粒一法用炼仓米】没药　乳香【各一字】
　　右为细末粳米饭旋丸如麦粒大每用一粒米破用津贴疮头薄处已破脓滞不快则用二粒絍疮内使脓不滞好肉易生三因方无乳香
　　枳殻丸　治疮疽热痈肿瘰
　　枳殻【麸炒去穣】牵牛【炒取头末】木香　青皮【各一两】甘草　大黄
