<!-- { "loadSidebar": true } -->
　　右防咀每服一两重酒水煎去滓温服疮在下空心服疮在上食后服○如一二日宜蒜切钱片当头炙无蒜钱代若痛炙至不痛不痛炙至痛三四日则不宜炙○如一二日宜银噐内煎芝蔴油一斤十余沸入好酒二椀煎分作五服日夜服之又宜内托散○如一二日宜大黄水煎服得利为度有热者用之如常喜服丹石炙之人宜粉草节熬膏临卧服五更服○如二三日宜逺志洗净为末酒调清服仍调浓傅疮上热则凉痛则止又宜炙足三里穴○如三四日已用前法合用香药透达经络宜五香连翘余无热去大黄○如已溃血热宜十竒散虚冷未溃亦服盖未溃不可用热药已溃用热药不可用凉药○如痈疽人有证为难治宜随证治之渇治渇泄治泄汗治汗宜黄茋白术小麦等
　　麒麟竭散　大治发痈疽毒疮至妙
　　麒麟竭【研】赤茯苓【为末】没药【研】甘草节【捶碎各一两】老天萝子【一个连皮切破新者二个】
　　右用蜜一两无灰酒二升于银石器中煎天萝子甘草莭至三盏分三服调前药如曽服金石毒发先吃猪羊血方得服药如不曾服金石药只是气结更不必用猪羊血却以天萝子酒调并进三服其疮自穿痛立止未成脓者即自消散已穿后又进三服脓化取下积热毒如鱼涎并不动脏腑
　　殊圣膏治一切痈疽肿毒不消
　　蜗牛【二个细研】蒌穣【弹子大五块为末】黄蜀葵花叶【皆可为末用二钱】
　　右用蜀葵花捣汁以前药末和研稠粘涂疮上留口日三换元方云三日效退用一日见效
　　化毒散　治痈疽恶疮毒发背脑疽及妇人妳痈等疾背隂草【生于深岸大泽及山谷小涧中背隂之地叶似香需】金银藤【即忍冬花藤】
　　右各用一大握剉碎入酒一升同煎至一升去滓再投热酒一升搅匀分二服放温服以所煎滓涂疮上药到即便痛止未成者即消已成者即收敛穿溃至妙
　　五白散　治痈疽发背热成赤肿及穿不瘥妇人妳痈等疾
　　香白芷　白鲜皮　白芨　白薇　白敛【各等分】
　　右为末每三钱入乳香末一字新水调服并涂疮上
　　出虫膏　痈疽败及骨疽
　　用自死虾防一枚头发一把以猪膏一斤半分二服煎之消尽下之欲冷内塩一合搅和以膏着疮中日一易虫出尽愈
　　又方　疮口已成大窟
　　桑白皮【一分】当归【半分】
　　右为末干掺外用艾叶蘸蜜水研细塞口
　　桑白散　治疮口有热攻焮作痛赤烂淫汁
　　桑白皮【新者一两】苦参　槐花　天花粉【晒各半两】
　　右杵细末干掺仍煎苦参桑白皮汤荡洗痒者加防榔轻粉
　　五香连翘汤　志宁载在易简偹为痈疽全功审其治法要在宣热防毒托里排脓其方纵不落连翘増丁香投之亦大骤宜先行发散有川芎香黄散及白芷大黄等分细末蜜醋调傅赤肿痛处蜜汤亦得一日一换差次则拔毒圆明矾一两枯为末蜡丸桐子大每服三十丸无灰酒下定毒不走托里则有审香散川升麻　商陆根　大黄【各半两】黄降真　吴姜黄明白矾【研飞各一分】
　　右为细末温水调服肿处便觉彻骨凉冷其肿立消已破去白矾未破用白矾治一切痈疽肿毒已破未溃抽风内消神效无比
　　治痈疽急服此药【肿疖尤易见效】
　　或新或陈蒌一个连殻穰剉碎入平椒十粒去目闭目者不用生甘草五寸剉乳香三块皂子大用无灰酒三大盏煎至一盏澄清温服一两立效
　　大车鳌散
　　大防　芫花　菊花　防榔　漏芦【已上各半两】大黄黄芩【各三分】轻粉【一钱】
　　右为末每二钱入车鳌一钱轻粉一钱和匀五更初芥菜汤调下如人行五里久取下恶物三四行止自住少壮者加一钱
　　小车鳌散
　　车鳌　轻粉　甘草　大黄【各等分】
　　右为细末和匀作一服用蒌一个酒一碗同煎空心调下前药
　　神效膏　治痈疽一切毒疮
　　灶灰汁【即是饼药】蛎殻灰【筛细】糯米【舂白】
　　右先将瓦盆在日里曝要得少温仍将一把灰一把米层层撒在瓦盆内其灰米上约留半寸入饼药就把在日里曝灰米发变如角黍然时或添饼药在日曝如用药时取上件药以淡饼药调之入鉢中研成膏用手傅在疮上以早为上如疮方发肿时便可傅药才干便傅以消散为效不可中辍其肿又移在别处再以药仍前傅之才移便是作效如疮已聚脓血则药傅四畔只留其头使之血出亦以尽疮口合为度其疮口或反肤有破损处千万不可傅药不可忍如妇人小儿只宜用清水或十分淡饼药调之或以信纸先安在疮上然后药傅纸上更宜斟酌无日则以火代之先用饼药在温火上薫热既入米灰则不可用火薫
　　百花散　治一切痈疽及诸恶疮
　　黄蜀葵花【七枚干者】黄蘖【半两厚者去粗皮】黄连【去须二钱】山栀子【三枚去殻】郁金【一枚】
　　右为细末每用药末五钱许即入白芨末一钱和匀井花水调如肿未成头即用芘子傅药于肿处以薄连纸盖之肿消纸落或未消即再用药如已有头以纸条子傅药放寛围之渐次围近使毒气不外侵生肉如欲别用药蚀头亦周围用药条围之撮脓尽以真麻油调不入白芨以鸡毛扫疮口如大即入白芨更用桃奴末一钱【正名桃枭乃是桃实着枝不落经冬不用者正月采】用麻油调量疮口大小煎拆熟青绢早晚蘸药贴疮上疮平即止治小儿软痈尤妙如患防疮止用五味药新汲水调摊连纸上临卧时贴两三次见效
　　大黄汤　宣热防毒孙真人单煮大黄一味服取快利后人増二味效着如神
　　大黄【一两】木鳖仁【半两】甘草节【二钱半】
　　每服三钱入少酒煎
　　五香连翘汤
　　木香　沉香【三分】丁香【半两】连翘【去心】独活【三分或用羗活炒】射干　升麻　黄茋　木通　桑寄生【最治此疾如无倍升麻】
　　右为细末每服三钱煎至七分入银少片同煎此李氏方无大黄者多服不妨与漏芦汤间
　　又陈无择方
　　同前加乳香蒸大黄一两每服四大钱水二盏煮半空心热服未利再进利下恶物为度
　　千金漏芦汤
　　漏芦　连翘　黄芩　白敛　枳殻【去穣麸炒】升麻甘草【炙】麻黄【一两去根节】大黄【一两半炒】朴硝【一两研后入】
　　右为末每服二钱姜三片薄荷三叶水一盏煎空心温服利下恶物为度
　　又方名络石饮
　　采叶并根约一萝净洗桩取自然汁二盌每汁八分蜜二分取性饮之滓傅疮一宿消去已溃即可出本草神效
　　木香散　治疮难消不防作脓痛不止
　　地骨皮【一两去皮】木香【半两】穿山甲【一钱炙黄】麝香【一字】
　　右为细末酒调下三钱及小儿防后生痈米汤调下效如神
　　止痛膏　治脂痈痛彻骨髓脚根肿痛
　　泥蜂窠【作窠于壁门螟蛉窠也持下间有之】乳香【少许】
　　右同碾匀用新冷水调涂之痛立止一方用酽醋调
　　疗蜂窠痈
　　用黒蜂窠调泥法醋傅之才干又傅痒而不痛立效右方得之循州谢推官雷仲渠家三世施此药乡人言是获登第之报
　　治诸肿毒欲作痈疽者
　　用赤小豆末以水和涂便可消散毒气今人往往用之有效
　　治痈疽
　　以蚌珠煮汁洗之
　　主解毒痈疽神效
　　以钗子股万州者佳用草茎以水煎服
　　疗患毒痈疽或连隂脾疼痛急挛牵入小腹不可忍一宿则杀人
　　用茴香苗叶捣取汁一升服之日三四用其滓以贴肿上冬中根亦可用此外国方永嘉以来用之起死神效
　　治一切痈疽及发背
　　用白冬一二斗许大冬月收为菜压去汁蜜煎代果遇患处者削一大块置疮上热则易之分散热毒气甚良
　　治初患疮发背脇间未辨痈疽者若阳滞于隂即为痈隂滞于阳即为疽痈即皮光赤疽即皮肉纹起不泽以葫柴皮者切作片子厚一分覆之用艾炙如痛炙至不痛如不痛炙至痛初觉即便炙无不效者仍审度于正中心贴葫炙之世人往往忽略此疮初见其疮小不肯炙惜哉
　　治痈疽生臭恶肉
　　以白防茹为散傅之看肉尽便停但傅诸膏药若不生肉又傅黄耆散恶肉仍不尽者可以漆头赤头防茹为散用半钱匕和白防茹散叄钱匕合傅之瘥
　　治金石药发动作痈疽渇疾
　　以菩萨石用水磨服之
　　治痈疽初发速用即安
　　鲤鱼灰酸醋调傅
　　又方
　　独蒜细研麻油调厚傅干即换愈
　　治石痈无脓者
　　生商陆根研傅频换
　　又方
　　狼防子出泉州一二粒挫细酒下利三行愈或只用水下
　　治臀疽
　　乳香田螺研匀
　　又方
　　破故纸炒熟研细酒下
　　治痈疽
　　以紫具殻烧煆为灰傅之
　　治痈疽
　　以紫荆木煮汁服之
　　地黄膏　治一切痈疽兼治毒虫所伤
　　石膏【火煆】藿香叶　蚌粉　香白芷　雄黄【研】
　　右等分同为细末以生地黄自然汁调稀稠涂疮上四围留疮头已破者亦留疮口勿涂干即再傅之药厚以新水润之其效如神
　　神效膏　治痈疽发背热毒气结肿痛坚硬上疼痛木通【剉】甘草【炙】当归【炙剉】白芷　防风【去芦】细辛【去苗叶】栀子仁　黄连【去须】黄芩【去须】铅丹【六两】垂栁枝【剉二两】蜡【半两】清油【一斤】
　　右除丹蜡油外碎剉先以油内浸药一宿于火上煎白芷赤黒色绞去滓煎即下丹蜡栁箆搅后变黑色滴水中成珠子软硬得所甆合盛故帛摊贴日二次以瘥为度
　　治诸疽附骨痈根在脏腑歴节肿出丁肿恶脉诸毒皆瘥
　　露蜂房　乱髪　蛇皮
　　右三味合烧灰酒服寸匕日三







　　普济方卷二百八十四
　　钦定四库全书
　　普济方卷二百八十五　明　周王朱橚　撰痈疽门
　　痈疽等疮内消法【附论】
　　夫治病必先求其本而后治其标痈疽诸疮虽发于外而本乎中热之所出始觉经络壅滞气血闷郁有疮疡之证则热气初作荣卫未得肌肉未肿肿而未腐之时可踈涤风热通导而去之逮其毒气已结则不可论内消法恐热毒不出反致内攻适以伤之先后迟速之用不可不审
　　方
　　黄连独活散　治背疽一切恶疮初发肿甚者服三服即消除
　　羗活【一钱半】独活【五分】防风【五分】藁本【一钱半】黄芩【一钱半】黄连【五分】当归身【三钱】知母【一钱酒浸洗】生地黄【一钱酒浸洗】连翘【三钱】黄耆【一钱半】防风稍【五分】人参【五分】陈皮【五分】苏木【五分】甘草身【一钱一分半用酒微炙】黄栢【一钱半】当归稍【五分】桔梗【一钱】泽泻【七分】甘草稍【半钱】汉防己【五分】
　　右防咀只作一服水一碗煎至五分入好酒半盏临卧服滓再煎接续服即瘥
　　寒水石膏　治一切痈疽发背热毒猛异攻肌肉赤色肿痛不可忍欲成脓及已成脓并风毒热在闗节欲结成痈便令内消
　　寒水石【二两】羊蹄根【一两剉】硝石【一两】丁香【三两】川大黄【一两】白敛【三分】木香【三分】附子【三分去皮脐】黄连【一两去须】榆白皮【三分剉】莽草【三分】赤小豆【一合】汉防己【一两】半夏【三分】参【一两】甘草【一两生剉】
　　右为细散每用时以生蜜一合地黄汁一合旋调以成膏摊于生绢上贴干即易肿消为度
