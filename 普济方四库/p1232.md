<!-- { "loadSidebar": true } -->
　　小犀角丸　治膓痈乳痈发背一切毒肿服之化为水巴豆【二十二枚去皮膜必炒出油细研之】大黄【蒸焙一两一分】当归【去芦一两】犀角【三两】栀子【去皮】干蓼蓝　黄茋【去苖】升麻　黄芩　防风【去芦】人参　甘草【炙各一两】
　　右为细末入巴豆匀炼蜜搜和为丸如梧桐子大每服三丸温汤下利三两行吃冷粥止之不利加至四五丸初服取快利后渐减丸数取微溏泄为度老少以意加减肿消及和润乃止利下黄水觉肿处微皱色变即是消后一切肿皆内消神验不可论忌热麫蒜猪肉芦笋鱼海藻菘菜生冷粘食
　　排脓内消散　治痈疽发背活血排脓消毒红内消即红散
　　何首乌【一两】当归　川芎　生地黄　川续断【各洗焙】芍药　白芷　半夏麯　芦荟叶　紫草茸　甘草【炙各二分半】茯苓【半两】
　　右为末每服三钱新水二分酒一分姜枣煎服有热者加灯心只用水煎服之
　　内消散　凡是痈疽皆宜服之
　　人参　甘草　瞿麦【各二两】赤小豆【醋一升浸熬】当归猪苓　黄芩【各二两】白敛　薏苡仁　黄茋【各三两】防风【一两】升麻【四两】
　　右治下筛以酒服方寸匕日三夜二常服取瘥
　　花蘂石散　治痈疽始发未变脓令内消
　　花蘂石【火煆】黄蜀葵花　龙骨【涂酥炙研】郁金【剉】胡粉乌贼鱼骨【去甲】草龙胆【去土】栀子仁　大黄【剉各一两】
　　右为散量多少许津唾调成稀膏傅之频以唾润日一易
　　瞿麦散　排脓止痛利小便从小便出毒气
　　瞿麦穗　赤小豆　当归　川芎　白芷　黄耆赤茯苓【各半两】辣桂　甘草【各二钱半】
　　右末毎二钱半酒调下
　　乳香散　治诸痈肿初发及火灼乳痈内消
　　乳香【半两】水银粉【一分】黄蘖【二两半】白芨【一分】白敛　铅丹大黄【各一两】
　　右为细散水调贴之有脓时干掺
　　消毒散　内消痈疽恶毒
　　当归　白芷　甘草【生】赤小豆　紫草茸【各半两】贝母【三两】
　　右为散每服三钱空心酒温调下日再服
　　内消托里散　治诸痈疖
　　红内消　山蜈蚣　虾秋螂　山茨茹　甘草节【各等分】
　　右为散每服三钱酒二盏煎取一盏服
　　牵牛子散　治一切痈疽疮疖焮肿未穿先踈通脏腑牵牛子【二两一半生一半炒】木香　青橘皮【汤浸去白焙】陈麹【炒各半两】
　　右为末每服三钱五更初以生姜茶调下至天明通转三两行自止后以薤白粥补之
　　郑殿选方　治痈发背七日前肿毒未溃者宜服则化脓血恶水自小腑中出去其毒自消
　　蒌【一枚】甘草【三寸】乳香【皂核大研】皂角刺【半两去骨取皮】
　　右细末好酒三升银石噐内熬至二盏微温两次服
　　大全内消散【一名羚羊角散】　内消痈疽毒才觉便服亦治发背
　　穿山甲【截片以谷芒糠炒脆三两】当归【半两】甘草【二钱半生】
　　右为末每服三钱温酒调下一方甘草根浸酒调下
　　内消散　治疮肿久不愈
　　皂荚刺皮【一两为末】乳香【研二钱】
　　右为末匀和每服二钱酒一盏煎至七分温服其毒内消或微利是效
　　内消散　治发背痈疽肿毒痛苦不可忍者【一名小车螯散】车螯【一枚背上紫色光厚者是用黄泥裹定火煆通赤放冷去泥捣为末】
　　右一味以栝蒌一枚打碎用酒一碗于银石锅内慢火熬及一盏滤去滓入腻粉一钱匕同以酒调晚后服之取下如鱼涎为验
　　内消散　痈疽毒方萌才觉便服及治血气凝滞手足赤肿【一名穿山甲散一方蛤粉内炒穿山甲】
　　用穿山甲揷入糓芒热灰中焦黄为末入麝随意每服二钱半温酒调下或蒌煎酒下尤妙日进两服
　　治些小痈疖方结未成不可用膏药贴宜以药涂使自内消方
　　取生鹿角尖于砂盆内同老米醋浓磨时以鹅翎涂拂于痈疖四围当中留一口遇干再涂一二日即内消
　　痈疽疖方
　　每觉有些小痈疽疼痛发热时便用生粉草节不炙不焙只日晒干若无日于焙笼上微火烘干碾为细末以热酒调三二钱服连进数服疼痛与热俱止
　　蛎粉散　治一切痈肿未成脓者防毒
　　以牡蛎白者为细末水调涂干更涂或干贴效一方治软疖用油调
　　治一切痈肿未破疼痛令内消
　　用生地黄杵如泥随肿大小摊于布上掺木香末于中又再摊地黄一重贴于肿上不过三五度即瘥
　　漏芦煮散　治疮疖痈肿内消【方见瘭疽类漏芦汤】
　　蜡矾丸　治痈疽发背瘰漏疮恶疮卫护内膜驱解诸毒自然内消神效【方见诸痈疽类黄矾丸】
　　木占斯散　治痈疽已成脓水内消【方见发背类桔梗散】
　　内消丸　治痈肿初生及瘰结核热毒疖滞服之内消
　　薄荷叶　皂角【不蛀者各半斤水煮软】牵牛【半斤取头末】青皮陈皮【各一两】上沉香【半两】广荗【泡三钱】荆三棱【泡三钱】
　　右为细末并匀头末用煎膏和丸如豆大每服三十丸煎连翘汤送下食后
　　痈疽托里法【附论】
　　痈疽诸疮气血虚微肌肉寒冷脓汁清稀毒气不出疮久不合或聚肿不赤结硬无脓外证不见者并宜托里邪气外散脓汁早成毒有所泄而不内攻也
　　方
　　木香散　治发背痈疽一切疮肿托里排脓
　　木香　黄耆【细剉】白敛　木占斯　芎防　当归【切焙】细辛【去苗叶】桔梗　赤芍药　防榔【生剉】败醤　甘草【炙】桂【去粗皮】羗活【去芦头】白芷【各一两】
　　右为细末每服二钱匕甘草煎酒调下空心午时日晚各一服以瘥为度
　　内塞散　治痈疽日渐焮长
　　续断　人参　芍药　熟地黄【焙】附子【炮裂去皮脐】枳殻【去穰麸炒】甘草【炙剉】芎防　细辛【去苗叶】桂【去粗皮各一两】防榔【剉一两半】黄耆【剉】当归【切焙各二两】肉苁蓉【切焙酒浸三分】蜀葵【去目并合口者炒出汗半两】
　　右为散每服三钱匕空心温酒调下日再服
　　补虚助气饮　治诸痈疽踈转后宜服
　　黄耆【剉一两】人参　白茯苓【去黒尖】甘草【炙剉】五味子芎防　独活【去芦头】桂【去粗皮】青橘皮【汤浸去白焙各一两】麦门冬【去心焙】当归【切焙】杏仁【去皮尖双仁炒黄】熟干地黄【焙各重一两半】
　　右捣筛每服五钱水一盏半生姜三片二枚去核煎至八分去滓不拘时服
　　托里茯苓汤
　　防风　桔梗　芍药　五味子　川芎　甘草熟地黄　麦门冬【去心】桂【去粗皮各一两】当归　黄耆　茯苓【各一两半】
　　右为末每服五钱水一盏半煎去滓温服
　　托里荣卫汤　风木之性上冲顔必忿色其人多怒其疮之色亦黒赤肿硬微带黯色其疮之形亦奋然髙起结硬而作痛也其脉止在左手左手主表左寸外洪缓左闗洪缓而是客邪在于血脉之上皮肤之间宜急发其汗而通荣卫则邪气去矣
　　黄耆【半两】防风【二钱】连翘【二钱】羗活【一钱】甘草【炙一钱】黄芩【一钱】人参【一钱】当归身【一钱半】苍术【三钱】红花【三钱】桂枝【五分】柴胡【二钱】
　　右防咀只作一服水酒各一大盏同煎至一盏温服
　　内托千金散　治脑背痈疽乳便等恶疮
　　人参　当归　蒌　白芷　官桂　黄耆　芍药　川芎　防风　甘草　桔梗　金银花【各三钱】
　　右防咀每服湏秤七八钱重水二大盏煎至七分入酒半盏去滓温服如痛甚者倍加当归芍药或加乳香二钱日进三服一服之后疮口内有黒血出者或遍身汗出皆药之功效也如病势猛恶湏称药一两水一大椀煎服未成脓者自散已成脓者不用针砭自透此药累经功效
　　内托散
　　当归　芎防　黄耆　厚朴【去皮】桔梗　防风　甘草【炒】官桂【去皮】人参　白芷　芍药【各一两】
　　右为细末每服三钱温酒调下或木香汤亦得此药専治痈疽溃后内虚者或气弱人初觉生疮亦可服内消宜详细用之一方无芍药加大黄焙除桂末另研将各药慢火焙干为末后摊纸上出火毒然后将桂末拌和前药调服
　　御用托里散
　　当归　赤芍药　牡蛎　大黄【初觉者倍加火煨】山栀子黄芩　蒌　白角针　金银花　朴硝　连
　　翘【已上各等分】
　　右为防咀每服三钱水一大磁盏同煎至七分去粗滓服不拘时
　　治一切恶疮发背疔疽痈等疮初出者只一服便消去毒肿甚欲作脓者吃二服能消脓收肿散血毒止痛甚妙如神
　　用黄耆甘草各五钱水煎服
　　托里黄耆汤　治痈疽诸疮溃后脓出多内虚亦治发背
　　黄耆【细剉】白茯苓【去黒皮】桂【去粗皮】麦门冬【去心焙】当归【切焙】人参　甘草【钱半】逺志【去心各一两】五味子【一两半】
　　右筛毎服四钱水一盏半煎取一盏去滓温服不计计时日二
　　玉蘂托里散
　　黄茋【四钱】人参　白芍药　当归　乳香　熟地黄莲花蘃　没药　甘草【各三两】
　　右为末毎服七钱酒水各一盏同煎至七分去滓温服滓再煎不拘时如有热加连翘三钱
　　托里当归汤
　　当归　黄茋　人参　熟地黄　川芎　芍药柴胡　甘草【炙各一两】
　　右为末每服五钱水一盏煎至六分去滓食前温服
　　托里散　治痈疽欲发未溃及已溃服之内托不使透膜
　　蒌子【去穣称】鬼腰带皮　皂角刺　射干【即仙人掌根开红花者是】天萝　茴香　木鳖【五个去殻】汉椒【各一两】
　　右焙干为末麫糊调作饼炙干每服二三钱酒调下不饮酒木香汤调下
　　托里散
　　川乌头【炮】茯苓【各三两】干姜【炮】麻黄【去节】甘草【各一两半炙】杏仁【炒去皮尖】五味子　桂心【各一两】
　　右为粗末每服五六钱水一盏半煎至一盏去滓食前温服
　　托里六倍散　治痈疽
　　黄耆【细剉一两一分脓多倍之】赤小豆【三分口干倍之】芎防【半两若肉未生倍之】栝蒌【去皮三分小便不利倍之】白敛【三分疮口不合倍之】当归【切焙一两苦痛倍之】
　　右为细散温酒服三钱日三夜二凡痈疽大坚者未有脓半坚半有脓当上薄皮都有脓便可破之其破之法宜用逆上破之令脓易出脓深难见上肉厚宜火炙之若外不别有脓可当上按之内便隠痛中央坚者未有脓按之更痛于前者已熟也
　　内追毒丹清心解毒散
　　大硃砂　雄黄【各五钱】生麝香【一钱】生犀角　琥珀【已上并别研细】黒角沉香【各五钱】
　　右为末炼蜜丸梧桐子大每服二十丸灯心薄荷汤下
　　黄耆茯苓汤　治诸疮溃后托里除虚热
　　黄耆　白茯苓　官桂【去皮】麦门冬　五味子　川乌【各一两】
　　右为粗末每服五钱姜三片三枚水一盏半煎一盏去滓温服食前日三服
　　五香散　治痈疽内攻五脏烦闷不安排脓托里或似痈疖而使人头痛恶心寒热诸热毒肿痛结核沉香【剉】乳香【研】丁香　木香　藿香【各一两】
