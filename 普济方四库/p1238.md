<!-- { "loadSidebar": true } -->
　　桔梗【去芦】贝母【去心】大当归【酒浸】蒌仁　枳壳【去穰炒】薏苡仁【微炒】桑白皮【炒】甘草节　防己【去麄皮各一两】百合【蒸半两】黄茋【一两半】正地骨皮　知母　杏仁　北五味子　甜葶苈【各半两】
　　右剉散每服四钱水一盏半生姜五片煎不拘时温服咳不活加百药煎热加黄芩大便不利加煆大黄少许小便涩甚加木通车前子煎烦燥加白茅根咳而疼甚加人参白芷
　　桔梗汤【出济生方】　治肺痈心胷气壅欬脓血心神烦闷咽干多渇两脚肿满小便赤黄大便多澁
　　桔梗【去芦】贝母【去心膜】当归【去芦酒浸】蒌子　枳殻【去穣麸炒】薏苡仁【炒】桑白皮【蜜水炙】防己【各一两】甘草节【生用】杏仁【去皮尖麸炒】百合【蒸各半两】黄茋【去芦一两半】
　　右防咀每服四钱水一盏半姜五片煎至八分去滓温服不拘时若大便秘者加大黄小便秘者加木通
　　理肺膏【出危氏方】　治肺痈正作咳唾不利胷膈迫塞诃子【去核】百药煎　五味子【微炒】条参【去芦】欵冬花蘂杏仁　知母　贝母　甜葶苈子　紫苑　百合甘草节【各五钱】
　　右为末用白茅根净洗秤三斤研取自然汁入磁石器中熬成膏更添入好蜜二斤再熬匀冷调和前药为丸如梧桐子大温水吞下
　　黄茋散【出圣惠方】　治肺痈心胷气塞欬脓血有胸烦闷小便赤黄大便多涩
　　黄茋【一两】白蒺藜【三分】枳殻【三分麸炒微黄去穣】紫蘓茎叶　赤茯苓【各一两】杏仁【三分汤浸去皮尖双仁麸炒微黄】桑根白皮【剉】天门冬【去心】川大黄【剉碎微炒各一两】当归　甘草【各半两】生干地黄【一两】
　　右为散每服四钱水一中盏入生姜半分煎至六分去滓不计时温服
　　葶苈散【出危氏方】　治肺痈咳气急睡卧不安心胷胀满甜葶苈子【一两半】百合　白附子　北五味子【炒】甘草节　罗参　欵冬花　百药煎【各一两】紫苑【去木一两】大硃砂【五钱别研】
　　右为末每服二钱灯心汤调下
　　升麻白敛膏　疗肠痈肺痈方
　　升麻　白敛　漏芦　芒硝【各一两】黄芩　枳实【炒】连翘　蛇啣【各三两】栀子【二十枚擘】蒴藋根【四两】
　　右捣令细以水三升渍经半日以猪脂五斤煎令竭去滓日三若胶合水煎
　　汉防己散【出圣惠方】治肺痈喘急欬脓血心神烦闷咽干多渇汉防己【三分】麦门冬【三分去心】桑根白皮【一两剉】赤茯苓【一两】枳殻【三分麸炒微黄】地骨皮【三分】前胡【一两去芦】黄茋【一两剉】甘草【半两炙微赤剉】
　　右为散每服四钱水一中盏入生姜半分煎至六分去滓不拘时温服
　　牡丹散　治肺痈胷乳间皆痛口吐脓血气作腥臭川升麻　苦梗　薏苡仁　地榆　黄芩　赤芍药　牡丹皮　北甘草【各等分】
　　右剉散每一两水一升半煎五合温服三日
　　桔梗白术汤　治肺痈吐脓经时不瘥
　　桔梗【剉三升】白术　生地黄【焙】薏苡仁　甘草【炙】败醤【各二两】当归【切焙一两】桑根白皮【剉一升】
　　右剉如麻豆以水一斗五升煮大豆四升取七升去豆内清酒三升合诸药煮之去滓取三升每服一盏日三夜二
　　升麻汤【出经验良方】　治肺痈吐脓血作臭气胷乳间皆痛升麻　桔梗　薏米【即苡仁】地榆　黄芩　牡丹皮芍药【各五钱】甘草【七钱半】
　　生地黄汤　治肺痈
　　生地黄【汁升】　当归【切焙】甘草【炙】白石英【碎绵里】人参【各一两】附子【炮制去皮脐一两】白豆【小者十粒】白鸡【一双男用雌女用雄治如食法一作雄】
　　右除地黄汁鸡外剉如麻豆以水一斗五升先煮鸡取七升汁去鸡内地黄汁诸药等煮取三升去滓每服一盏日三夜二服
　　平肺汤　治肺痈气逆喘咳
　　紫苑【去土】人参　紫蓟【去梗各二两】杏仁【去皮尖双仁麸炒】橘皮【汤浸去白焙各一两】黄茋【一两剉】沈香【半两】
　　右防咀如麻豆每服五钱水一盏半煎至八分去滓温服日三为效
　　竹茹散【出圣惠方】　治肺痈烦闷欬脓血
　　苦竹茹【一两】生干地黄【一两】茜根【半两】百合【半两】杏仁【半两汤浸去皮尖双仁麸炒】黄茋【一两剉】甘草【半两炒微赤剉】
　　右为麄散每服五钱水一大盏入生姜半分煎至五分去滓不拘时温服
　　内防排脓散【出危氏方】　理肺痈吐脓宜后服排脓补肺嫩黄茋【二两】川白芷　北五味子【炒】人参【各一两】
　　右为末炼蜜丸如小指头大偃仰入口噙化旋旋咽下食后临卧服　治肺痈证始萌易治脓成难治诊其脉数而实已成微而清渐愈面色白呕脓而止者自愈有脓而呕食面色赤吐脓如糯米粥者不治男子以气为主得之十愈二三妇女以血为主得之十愈七八
　　青苇散【出圣惠方】　治肺痈其声破嗄体有微热烦满胷前皮甲错者肺肿也
　　青苇【二茎】薏苡仁【二合】甜子【二合】桃仁【五十枚汤浸去皮尖】
　　右捣碎先以水三大盏煎苇至一大盏去滓入薏苡仁等三味同煎至七分去滓不计时分温二服
　　四顺汤　治肺痈吐脓五心烦热壅闷欬
　　贝母【去心】桔梗【炒】紫苑【去苗土各一两】甘草【炙剉半】
　　右捣筛毎服三钱水一盏煎五七沸去滓不拘时稍冷服如咳甚入去皮尖杏仁二枚同煎小儿量减
　　华盖散　治肺痈上喘咳胷膈满闷口干烦热及吐血
　　赤茯苓【去黒皮】甜葶苈【隔帋炒】桑根白皮【剉各一两】大黄【半两湿纸裹煨熟】
　　右捣罗为散每服二钱姜调下食后临卧服
　　苇叶汤【出三因方】　治肺痈
　　薏苡仁　瓣仁　桃仁【去皮尖各一两】
　　右为剉散每服四钱水二盏先以苇叶一握煎取一盏去滓入药六分食后服或吐脓血勿疑
　　葶苈丸　治肺痈
　　甜葶苈【隔纸炒别研细罗过】杏仁【去皮尖双仁麸炒别研如膏各一两】贝母【煨令黄色去心别捣再硏半两】
　　右先使不蛀皂荚肥者二两生椎碎入在无灰酒半升内熟挼滤去滓入净铫子中慢火熬成膏次将前三味药拌匀旋入皂荚膏和丸如梧桐子大每服二十丸温水下如肺气喘急浓煎桑白皮汤下不拘时服
　　防己葶苈丸　治肺痈
　　防己【一两】葶苈【隔纸炒三分】杏仁【去皮尖双仁麸炒研如脂一分】
　　右先捣前三味细罗为末与杏仁同硏令匀取肉和丸如梧桐子大每空心服煎桑白皮汤下二十丸日三服
　　麦门冬汤　治肺痈涕唾涎沫吐脓如粥
　　麦门冬【去心焙二两】桔梗【去芦头五两】甘草【炙剉三分】
　　右麄捣筛每服三钱水一盏青蒿叶十片同煎至七分去滓温服稍轻者粥饮调下亦得不计时
　　杏仁丸　治肺痈喘急
　　杏仁【去皮尖双仁麸炒研入】
　　右捣罗为末炼蜜和丸如梧桐子大生姜蜜汤下十丸至二十丸食后临卧服
　　枣膏丸【出医方集成】　治肺积在右脇下大如杯发为痈疽
　　陈皮　桔梗　葶苈【研各二两】
　　右前二味为末入葶苈研匀煮肉和丸如梧桐子大每服五七丸米汤送下
　　薏苡汤　治肺痈唾吐脓血
　　薏苡仁【二合】黒豆【百粒】乌梅【一个】
　　右水二盏煎至一盏入透明阿胶生蒲黄各一钱再煎沸食后服二
　　桔梗白散【一名桔梗丸出圣惠方】　治欬胷中满而振寒脉数咽干不渇时出浊唾腥臭乆乆吐脓如粳米粥者肺痈也
　　桔梗【三分】贝母【三分】巴豆【一分去皮心熬研作脂】
　　右捣筛强人服半钱羸人减之若病在膈上必吐膈下者必利若利不止者饮冷水一杯则定忌猪肉芦笋等
　　葶苈汤　治肺痈咳上喘气急不得卧涕唾搨粘胷膈不利
　　葶苈【隔纸缓炒紫色别研如膏】桑根白皮【微火细剉】大枣【拣洗去核】
　　右用水三盏先煎桑白皮一两十二枚取一盏半去滓入葶苈膏一弹子大搅化煎取八分温服良久当吐恶物或微利三两行其疾减后宜服补肺药七日外病未退量人加减更一服一方泻肺汤无大
　　薏苡仁汤　治肺痈心胷甲错者
　　薏苡仁【一升】苦酒【三升】
　　右同煮取一升去滓微温顿服有脓血吐出验
　　补肺散　治肺痈已吐出脓血以此润护
　　真钟乳粉【一两】白骨石
　　右为末毎服三钱米饮调下
　　夜合汤【一名黄昏汤出圣惠方】　治肺痈欬喘体有微热烦满胷前皮甲错者
　　用夜合白皮一两剉以水三盏煎取一盏半分温二服
　　排脓散【出圣惠方】　治肺痈得吐脓血喘急此药排脓补肺用绵黄茋去芦二两生用为细末每服二钱水一中盏煎至六分温服吐脓后用甜葶苈二两半隔纸炒令紫色为末每二钱煎六分温服
　　治肺痈方【出圣惠方】
　　以薏苡为末糯米饮调下又粥内煮吃亦可一方水煎服当下脓血便愈
　　葶苈大枣泻肺汤【出圣惠方】　治肺痈胷胀满一身并面目浮肿鼻寒清涕出不闻香臭酸辛咳逆上气喘鸣迫塞饮不得息
　　以葶苈炒令黄研细丸如弹子大用水三盏煮十枚至一盏去枣入药煎至七分食后服金匮令先投小青龙汤三服乃进此乐一方去水煎服
　　治上膈壅热而成肺痈兼感风寒重
　　用加味败毒散入黄芩蒌仁薄荷当归川白芷半夏乌梅桑白皮半料各五钱生姜生地黄灯心白茅根煎热甚加大黄
　　治腹痈为病小腹重抑之则痛小便数时时汗复恶寒其身背甲错或绕脐生疮或脓出大便疗之方亦治肠痈肺痈
　　捣生鲫鱼令熟以淳酒加涂腹上
　　集验方【出肘后方】　疗胷中满而振寒脉数咽燥不渇时时出浊唾腥臭久久吐脓如糯米粥是肺痈治之一名桔梗汤
　　桔梗　甘草【各二两炙】
　　右以水三升煮取一升分再服朝暮吐脓血则疟一方温服如人行八九里再服
　　金沸草散【如宜方】　治肺痈嗽出脓血神闷咽燥渇大小便涩
　　荆芥穗【四两】半夏【制】甘草【各一两】麻白【制】前胡　旋覆花【各二两】赤芍药【一两】
　　右防咀姜煎热服后服防己丸又红百药煎等分烧灰存性为末饮汤下
　　桔梗汤【出卫生家寳方】　治肺痈初萌
　　桔梗　甘草　薏苡仁【各二两】
　　右为麄末每服五钱水二盏煎至一盏去滓服
　　治肺痈咳血【出永类矜方】
　　以薏苡仁为末熟煮猪胰切片蘸药食空时食之盖苡仁补肺猪胰引入络经又薏苡仁三合捣烂水二大盏煮一盏去滓分二服佳
　　肺痈咳血经效【出永类矜方】
　　马兠铃　桑白皮　地骨皮【并蜜微炒】桔梗　薏苡仁
　　以食后粳米一撮入生地黄汁少许
　　补肺散【出永类矜方】
　　人参　北五味　黄茋
　　右用羊肺猪肺瓦器煮食蘸好钟乳粉
　　便痈【附论】
