<!-- { "loadSidebar": true } -->
　　夫瘭疽为病毒发疾转不旋踵而害人故其字从票音同于飘风之飘治之不可稍缓也古人谓人受恶风入于肌脉变成斯病盖厉气蕴伏初未知觉毒郁既发则若火炽烈不可向迩是以其伏隐少而深实黯黑而不明其痛复应于心毒气已深故其证如此　瘭疽者肉中或生防子如豆粒小者如黍粟极者如梅李或赤或黑或青或白其状不定有根不浮肿痛伤之应心根深至肌经久便四面悉肿疱黯熟紫黒色能坏烂筋骨若毒散遂脉入脏杀人南人名为榻着毒厚肉处即割去之亦烧铁烙之令燋如炭或灸百壮或饮葵根汁或饮蓝根汁若犀角汁及升麻汁竹沥黄龙汤等诸单方治専去其热取瘥其病喜着十指故与伐指相似人不识之呼作伐指不急治之亦遂脉上入脏杀人南方人得之皆斩其指初指头先作黯疱后始肿赤黒黯惨痛入心是也　复有恶肉者身上忽有肉如赤豆粒突出便长推出如牛马乳上如鸡冠状不治自长出不止亦不痛痒此由春冬之时受恶风入肌脉中变成此疾治之宜服漏芦汤外烧铁烙之急为之令燋尽即以升麻膏傅上积日乃瘥　其发赤黒青白色变不常或臂或臀或口齿或肚脐发无定处大槩多见于手指之间根深入肌走臂逆肿毒血流注贯串筋脉烂肉见骨出血及多令人串痛狂言痛入于心即死毒气出于外肾者亦死此疮最虑引风治法宣毒行血尤当于心肾焉盖心为万病之门败血郁滞烦懆嗳闷皆毒气攻心之故也心家为毒所攻若于小便利之又恐外肾虚怯易至伤风势得宣毒于大便如蒌酒之入没药五灵脂皂荚刺带生灰是也是虽大便引导毒气然清心行血去风邪之剂如何为废心清血行风邪解散庶乎有瘳矣经云在指则截在肉则割盖虑毒气随风走肌随脉入腹倐忽害人此疾初因感受恶风入于脉理或伤寒瘴疟之后毒变所生凡痈疽发开一寸则一寸引风非必风入于中虚处自引风也惟风邪袭虚则肉烂透骨恶血横流【天南星生半夏白芷稍散能去风可以频傅其疮疗兼推广疽痈发度行之】　瘭疽一名蛇瘴南地多有蛇毒吐毒于蛮烟瘴雨之乡人有伏水土风气感而触之者数月已还未有不发为蛇瘴也惟赤蜈蚣伏蛇最为上药雄黄白芷次之诸蛇药亦可以制其毒矣【雄黄有毒烂肌但冝和蛇药用】　胷中痛少气急入闇中以手掩左眼竟视右眼见光者胷中结痈也若不见光瘭疽内发若吐脓血此不疗之疾宜以灰掩脓血上不尔着傍人也又齿间臭热血出是瘭疽也七日死疗所不瘥宜以灰掩地血
　　方
　　麝香摩膏【出圣惠方】　治瘭疽散毒气
　　麝香【半两细研】莽草【二两】川升麻【三两】寒水石　黄芩【各二两】羚羊角屑　射干【各三两】丹砂【细研】芎防【各二两】川大黄【三两】鸡舌香【二两】生地黄【二升】羊脂【一斤】木香【二两】
　　右药细剉以猪脂二斤入地黄汁羊脂诸药煎黄芩黒色绵滤去滓入麝香丹砂末搅令匀收瓷合中频频以摩疮上
　　丹砂膏【出圣惠方】　治瘭疽
　　丹砂【细研】犀角屑　射干　大黄【剉炒】芎防黄芩【去黒心】升麻　前胡【去芦头】沉香　木香【各一两】猪脂【二斤半】生地黄【二两】麝香【半分研】
　　右除丹砂麝香猪脂外剉碎以醋半升和匀浸一宿先熬脂令沸次下诸药煎地黄赤黒色以绵绞去滓入丹砂麝香末以栁笓搅匀瓷合盛傅患处日三五上又取二匙以温酒调空心日午服一方温水调下半匙
　　犀角丸【出圣济总録】　治瘭疽初觉宜速取利
　　犀角屑【一两半】大黄【剉炒】黄芩【去黒心各三分】防风　人参当归【切焙】黄耆　栀子仁　黄连【去须】干盐　甘草【炙剉各半两】巴豆【十二粒去皮心】
　　右除巴豆外捣罗为末研入巴豆令匀炼蜜丸如桐子大每日空心米饮下三丸如未利加五七丸以利为度
　　猪蹄汤【出千金方】　治瘭疽诸疽十指头焮赤痛痒
　　白芷　大黄　芎防　黄芩　黄连　甘草【各一两】细辛　藁本　当归　藜芦　莽草【各一两】
　　右防咀以水二斗先煮猪蹄一具取一斗煮药取五升浸疮即瘥一方无藜芦
　　枳实汤【出千金方】　治瘭疽
　　射干　甘草　枳实　升麻　干地黄　黄芩【各二两】麝香【二分】前胡【三分】犀角【六分】大黄【十分】
　　右防咀以水九升煮取三升下大黄沸去滓内麝香分三服瘥一方无大黄倍加黄芩麻黄白薇枳实升麻松叶忌海藻
　　漏芦汤　治瘭疽
　　漏芦【去芦头】白敛　黄芩【去黒心】麻黄【去根节】白薇　枳实【炒】升麻　芍药　甘草【炙剉】　大黄【剉炒各一两】
　　右麄捣筛毎服五钱水二盏煎至一盏去滓空心温服日三服一方无白薇
　　射干散　治瘭疽皮肉中忽生防子如麻豆大或如桃李肿痛不可忍
　　射干　升麻　枳实【麸炒微黄】川大黄【各一两剉碎微炒】麝香【一分细研】前胡【一两去芦头】犀角屑【三分】羚羊角屑【三分】甘草【一两生剉】
　　右为麄散入麝香令匀每服四钱水一中盏煎至六分不拘时温服
　　欵冬花膏　治瘭疽手足累累如米起白色刮之汁出愈后复发
　　欵冬花【半两】黄耆【剉一两半】升麻【一两】赤小豆　附子【炮去皮脐】苦参【各一两一分】
　　右为散毎服一钱空心温酒调服日再加至二钱
　　消毒散　治瘭疽炽甚
　　藜芦　大黄【剉炒】黄栢　黄连　当归　甘草【各一两】
　　右防咀如麻豆以水一斗煮至五升去滓浸淋疮处即瘥
　　薄搨汤【一名甘草汤】　主瘭疽浸淫欲作未成如桃李核或如鸡子赤焮方
　　甘草【炙】黄芩　大黄　黄连　当归　芒硝【各一两】
　　右切以水一斗煮取三升绞去滓置铛中下芒硝一沸搅之贴布帛中以搨上数百遍
　　青木香散　治瘭疽着手足肩背累累如米起色白刮之汁出瘥后复发
　　青木香　滑石　龙骨【各三两】糊粉【一两】米粉【一升】
　　右为末稍以糁病上日三次
　　黄连散　治瘭疽浸淫多汁日渐大
　　黄连【二两】糊粉　甘草　防茹【各二分】
　　右治下筛以糁疮上日三四度【肘后名报粉散】
　　瘭方
　　生髪【烧存性】　荚刺【烧带生各二分】赤蜈蚣【半烧】厚黄栢【各一分】
　　右为细末用雄猪胆汁调傅
　　又方
　　鸡内金　生髪【各烧存性荚和】天南星　半夏【各等分生】
　　右为细末干掺之
　　洗汤瘭疽方
　　荆芥穗　白芷　汉椒【去目】连根葱白【各等分】
　　右用井水煎入盐温自手背上荡下日三次瘭疽毒气走背肿所至处系之
　　又方　治瘭疽着手足肩臂累累如米起白色刮之汁出瘥后复发
　　灶屋尘　釡下土【各一升】
　　右合研令匀以水一斗煮三沸取汁洗日三四度
　　鱼髪膏　治如前
　　鲫鱼【长三寸者】乱髪【鸡子大】猪脂【一斤】
　　右煎为膏傅
　　又方　治瘭疽
　　皂荚刺【烧带生】白芨【少许】
　　右为细末掺诸疮上
　　黄连散　治卒得瘭疽一名烂疮
　　黄连【去须捣末】胡粉【各一两】
　　右药相和研令匀细以油调涂之此疮初起作□疼痛焮赤宜用生铁烧赤二七遍入水中日二三度以洗之
　　治瘭疽无头脑出在指甲上
　　独头蒜【一两】杏仁【一两去皮尖汤浸】
　　右药烂研相和炒令热傅疮上以软帛系之数易
　　治瘭疽着手肩背累累如米起色白刮之汁出瘥后复发【出千金方】
　　用虎屎白者以马屎和暴干烧为灰糁之良一方单用马屎傅之亦可
　　又方【出千金方】
　　用麻子熬作末摩上良
　　又方【出千金方】
　　用酒和麫傅之
　　又方【出千金方】
　　以猪胆傅之良
　　又方【出千金方】
　　剥去疮痂温醋泔清洗之以胡燕窠和百日男儿屎如膏傅之用煮芸薹菜取汁一升服之并食干芸薹数顿少与盐酱冬月研子水煎服之
　　又方【出千金方】
　　用枸杞子根并葵根煮汁如饧糖随意服之
　　又方【出千金方】
　　用臈月糖昼夜连浸数日乃愈
　　瘭方【出千金方】
　　用生髪烧灰存性为末米汤调服兼傅漏疮一方治发背宜服之
　　治卒得瘭疽一名烂疮【出圣惠方】
　　用烧牛粪作灰细研用油调傅之
　　治瘭疽着手足累累如米豆刮之汁出【出圣惠方】
　　用蔓青子二两炒熟为细散以猪脂和傅其上一方无猪脂绵裹傅之
　　治瘭方【出直指方】
　　用燕巢和百雀儿粪研膏傅之
　　治瘭疽彻骨痒者【出本草】
　　以狗屎烧灰傅疽疮勿令病者知
　　治时行热瘭疮
　　用羊胆以醋和服之良
　　风疽【附论】
　　夫风疽者本由风湿之气入于腠理流注血脉凝涩不利挛曲肿起发作疮疽所以疼痛经久不瘥者是也盖风胜则动故其疽留止无常得之醉卧出汗当风入肤腠客于经络与荣卫而相成
　　方
　　黄耆丸【出圣济总録】　治酒醉汗出风入经络久成风疽黄耆【剉】犀角　黄连【去须】茯神【去木】当归【切焙】芍药　升麻　黄芩【去黒心各五分】木通【八分】甘草【生剉三分】防风【去叉五分】麝香【另研半分】
　　右为末拌匀炼蜜丸如桐子大每服二十丸空心生姜汤下食后再服即煎麦门冬汤下
　　麻黄汤【出圣济总録】　治酒醉汗出风入经络成风疽麻黄【去根节三两】五加皮【一两半】防风【去义】独活【去芦头】桂【去麄皮】当归【切焙】芎防　干姜【炮各二两】附子【生去皮脐一枚】牛膝【二两半】杏仁【去皮尖防仁八十枚】
　　右细剉以水九升先煎麻黄掠去沫入诸药煎取三升绞去滓每用一盏温服并三服温覆微汗忌风
　　防风汤【出圣济总録】　治风毒中人留血脉不散与荣卫相搏结成风疽身体烦热昏冐肿痛
　　防风【去叉】柴胡【去苗】白芷　桔梗【炒】木通【剉】当归【切焙各一两半】羗活【去芦头】麻黄【去根节煎去沫畧焙】附子【炮去皮脐】甘草【炙剉各一两】
　　右防咀如麻豆每服五钱水一盏半煎至八分去滓温服食后临卧各一如欲出汗空心并两服后以热姜稀粥投盖覆取汗慎外风
　　海桐皮浸酒方【出圣济总録】　治热毒风结成疽肿痛行履不得
　　海桐皮【剉】五加皮【剉】独活【去芦头】防风【去叉】干蝎【炒】杜仲【去麄皮】牛膝【去苗酒浸切焙】薏苡仁【炒各一两】生干地黄【焙三两】
　　右麄捣筛生绢囊贮以好酒一斗五升浸于瓷瓶中宻封秋夏三日春冬七日开取食煎温酒合加至四五合不拘时甚者常令酒气相续
　　秦芃丸【出圣济总録】　治风毒气客于经络成风疽
　　秦芃【去土】苦参　升麻　黄芩【去黒皮】枳殻【麸炒】防风【去叉】恶实【炒各四分】乌蛇【酒浸去皮骨炙】蒺藜子【炒各五分】
　　右为末炼蜜丸如梧桐子大早晚食后以蒺藜子煎汤下二十丸
　　大豆酒方【出圣济总録】　治热毒风肿成疽日夜热痛大豆【小者三升】麻子仁【细研二升】乌蛇【一条去头尾皮骨重四両捶碎】
