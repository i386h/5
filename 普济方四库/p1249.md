<!-- { "loadSidebar": true } -->
　　荆芥穗　防风　甘草　防粘子　羌活　白芷　独活　桔梗【等分】
　　右为末每服三钱水一盏煎至七分不拘时服
　　神白膏　贴五发未破
　　南星　大黄　草乌　白敛【各半两】蚌粉　大栢皮【各一两】小赤豆【二合】
　　右为末取芭蕉头研取油调角四畔加乳香没药尤妙干则芭蕉汁刷之一方无草乌
　　止痛当归汤　治脑疽发背穿溃疼痛
　　当归　黄耆　人参　官桂　芍药　甘草【炙】生地黄【各一两】
　　右为粗末每服五钱水一盏半煎至一盏去滓温服日进三服
　　治痈疽肿疼发脑发背方
　　栁树上白木耳　黄连【去须】乳香　杏仁【去皮尖各一两】盐花【少许】蛇床子【少许】新蔓菁根【一掘不得用隔旬者如无以菘菜代之】
　　右为末似觉有肿以温水调傅干即易之
　　宣毒散　初发或炙后用敷贴消肿收赤晕围聚露蜂房【三两炒畧微焦】南星　赤小豆【各一两】小米【一合】生草乌【一分】生白矾【五分】
　　右为细末用淡醋涂四畔干即再上
　　托里散　止痛消肿初发服之则消散已成则易溃生肌常服活血补损不患疮痍
　　黄栝蒌【三个去皮取瓤炒】忍冬【三两】乳香【一两】苏木【二两】没药【两半】甘草节【炙半两红纹者】
　　右为粗末每服用药一两半无灰酒三碗同药入瓦瓶内煮至一碗半去滓候温分作三次空心日午临睡服如要常服则为细末酒糊为丸如弹子大硃砂为衣每服一丸细嚼当归酒下打扑伤损服至五丸即安
　　万灵丸　治背脑疽并一切恶疮初觉一二日
　　硃砂　血竭　莲蘂【各等分】麝香【少许】
　　右为细末酒糊为丸如黄米大每服七丸温酒送下疮在上食后在下食前不过二服即効
　　陵鲤甲散　疗发背乳房痈肿方
　　陵鲤【一头取甲爪炙】桂心【三分】当归【二分】
　　右为散服方寸匕日三进忌酒生葱
　　緑云散　治五毒发疮生于背脑【一名二草散一名緑云一醉散】金星凤尾草【形如凤尾叶背有金星者是也干秤四两】生粉草【一分切】
　　右慢火焙为末分作四服每用红酒一升煎三五沸入冷酒二升和匀入银瓦器内封却时时服量力饮之以醉为度立效若曽服金石重药者服此药最妙以物枕着痛处睡良乆遂下毒气恶物次日减药末并酒一半再进一服忌生冷油腻毒物不饮酒者新汲水调服
　　如圣散　治恶疮背疽寒痈吹奶打扑伤损并治之
　　甘草【一两半生半熟】皂角【三钱烧存性去皮核秤用】
　　右为细末每服三钱热酒调下无时
　　金银花散　治发背恶疮托里止痛排脓
　　金银花【四两无花用苗叶嫩茎代之】甘草【一两】
　　右为粗末分为三服酒水各一盏同煎至去滓温服无时
　　海上方　治痈疽发背发脑等疾
　　用枫根白皮即枫树根旋取去土及粗赤皮就温用为粗末每用药一升无灰酒二升煎至八分取清汁稍热作三服药滓传疮口疮未破传时留疮口既破用药敷疮三服可活人命神効
　　疗治发痈疽发背及乳房方
　　用半夏末鸡子白和涂良姚云生者神効以水和涂之
　　又方
　　用酢和墓上土茱茰捣姜小蒜薄贴并良
　　大荆芥方　治痈疽发背脑等不问有头但要肿起知痛用药一粟许于疮头防之少顷再防便觉肉地软
　　用大荆芥根洗净细切烂研加小粉和匀随疮大小涂传留口一云大荆芥即大苏一味不拘多少洗净细切研膏涂疮上其冷如氷初发者能消散已成肿者无不见效一云加些少米醋同研取荆芥汤烂涂傅留口如一围大才干又换其口渐小口溃为度
　　治癌方
　　癌者上高下深岩穴之状颗颗累垂裂如眼其中帯青由是簇头各露一舌毒根深藏穿孔透里男则多发于腹女则多发于乳或项或肩或臂其证令人昏迷治法急用萆蔴子等药外传多出其毒水如痈疽方中乳香膏神効妙贴散是也内则于小便利之盖诸痛痒疮皆属于心心与小肠为表里所当宣毒于小便但诸发蕴毒又非麦门冬灯心草所能宣必如是斋方中立应散以地胆为主以白牵牛滑石木通佐之而后可以宣其毒矣自此又于心肾用工人之一身水不能济火则渴而后发疮心肾相交水火既济于人何病之有心主血也清心行血固所当然亦使肾得其养则水有所司贞元凝合彼疮自平更服童生尿又可以灌涤饮毒切戒忌风邪入之将理一节米餔猪蹄可以益肾可以养中当加之意用生井蛙取皮暴干焼带生为末糁或蜜水调傅
　　乳香膏神効妙贴散【方见诸痈疽类】
　　立应散【方见诸疮肿门诸肿类】
　　治痼方
　　痼发于手足或掌心或腰腿或臂下伸缩处长形平肿无头无靣低贴肌肉瞰里开疮如棋而大走注牵连较之诸发烦渴为甚其患浅则可疗其患深则害人或肿毒已平数月之后复于他处大发但作肉色防带淡红终不能救治法以痈疽类例推之大要培养内气以防滑泄兼用膏药化疮神异膏遇仙膏可贴可服
　　神异膏遇仙膏【方见膏药门诸疮毒肿类】
　　复煎散　治脑背疽及一切恶疮【方见痈疽等疮内消法一名黄连独活散】
　　向子明提防传一宗八道
　　治五发发脑发鬓发眉发頥发背痈疽瘭痼癌一宗药保不死方凡觉寒热疮已现发渴即是其证先用车螯散
　　紫背大车螯【一名车娥也】每个用草先扎定上用盐泥固济日干簇火煆之通红半时辰许灭火通手取敲去泥以器皿合在净地上出火毒半日许冷碾罗为细末砂合収
　　甘草炙碾为末　轻粉
　　右每服抄车螯末二钱甘草末一钱轻粉炒五分温麦门冬熟水调下五更初服至日出时大便不痛下青緑苔或如黒煤恶物下也次用一生黄土细研砂半钱研入蒜三瓣细烂捣捉薄作三饼子不拘大小坐于疮头上用伏道熟艾灸之百壮少歇与饮食吃再灸之三五十壮也
　　次用六一汤托药
　　真绵黄耆箭簳者是也木耆不堪误人秤六两以刀擗开揭簿用白沙蜜不醋者一两防入水少许调解开易涂蘸搓匀炙之防紫色冷剉碎横纹甘草炙一两细剉
　　右拌匀每服炒五钱水一盏煎至七分服之日三服夜二服
　　次服苽蒌汤
　　苽蒌【一斤去皮将穰与子剉碎】没药【一分研】甘草【半两生剉】
　　右用无灰酒三升煎至一升分三服温饮
　　次用猪蹄汤　治痈疽等肿壊消毒去恶肉
　　香白芷　甘草　独活　露蜂房　黄芩　赤芍药　当归【各等分】
　　右先将獖猪前蹄两只只用白水煮软将汁分两次澄清去上面油花下面滓肉每用药半两投于汁中再煎五七沸滤去滓以故帛蘸药汤中薄揩疮上死肉恶血随洗下以干故帛拭干敷窍减痛仍避风忌人口气吹之有狐臭人不得入宅猫犬亦忌月人不令入房次用洗药散风邪生好肉
　　芎防【剉】白蒺藜【捣去尖】防风【剉】
　　右等分为细末每用抄一匙头煎令沸气上顿疮通手以帕揩洗之【前药一次换后药两次易二次药相间洗】
　　凡疮破有头便用洗药洗讫便用薄贴傅之【薄贴谓膏药也】太上无比灵应神异膏
　　露蜂房【一两剉碎】蛇蜕皮【半两细煎】参【半两细剉】真绵黄耆【三分细剉】真杏仁【一两去皮尖畧捣破】黄丹【五两好者】童男童女乱髪【净洗日干如鸡子大】
　　右先用真麻油不用菜子油一斤入铛便下乱髪慢火髪消尽次入杏仁滤去滓再入余药入铛焦黄再滤去滓次入黄丹变色以新栁木箆子搅五千搅滴入水中看软硬得所然后倾入甆罐子内尚未硬更搅三百搅也摊用如常【日换两次夜换一次】
　　疽发人贴云丹膏痛如刀割不可不审不可不知也亦不得用生肌药口贴膏药自然敛合如医治后时为庸医药罨或刀割伤风重者兼以五香连翘汤
　　木香　麝香　乳香　沉香　藿香　连翘
　　右等分为末每服二钱水一盏煎至七分候温服无时疮四边以金箔先用津液吹防之
　　大车螯散　治癌瘰痼疽四般未破者痈不用此如已破者只用五积散踈利风气然后服诸药
　　大紫色车螯【一合黄泥固干火煆通赤去泥末之】大防　芫花【醋炒】甘遂　甘菊　防榔　大黄　黄芩　漏芦　腻粉【一分】
　　右捣为末每服二钱车螯末二钱粉一钱五更苽蒌煎服良乆下恶物脓血不妨自止后生壮者加一服老弱量与
　　排脓散　去瘀脓化恶血止痛去寒热
　　防风　白芷　人参　细辛　川芎　仙灵皮甘草【半两】羌活【二钱】
　　右为末酒调下糯米饮亦可
　　托里散　止痛固脏腑
　　山蜈蚣【一两】当归　川乌【炒】白术　白芷　川芎【三钱】麻黄【一钱】
　　右为末酒下二钱姜薄荷小煎亦可
　　败毒散　已破者服
　　麻黄　白术　苍术【一两】荆芥　甘草　大黄【三分】黄芩【半两】干薄荷【一分】
　　右为散水煎服
　　内补散　癌已破脓多疮烂肉未生者
　　附子【炮一两】白姜【一两】人参　甘草【三钱】陈皮　麻黄官桂【半两】
　　右为末一钱葱煎食前服去脓血退寒热生肌
　　内消散　癌已破未破去脓止痛退寒热进食去瘀血红内消【何首乌红者一两】参　苦参　蔓荆子　威灵仙【半两】甘草节　赤小豆【三分】
　　右为末每服二钱麦门冬汤酒任下日五服
　　黄芩散　癌疮烂肿化恶脓止痛活血以此洗之黄芩【五钱】羌活【五钱】细辛　白芷　草　秦皮　川芎　黄连【三两】
　　右为散每一两半雄猪蹄水二升煎半去油滓煎药滤清冷洗春冬月一洗夏日再麝香膏贴之
　　麝香膏
　　附子　陈皮　黄连　白芷　当归【五钱】白荳【五个】防榔【四个】羌活　白姜　大黄　缩砂【一钱】皂角【三条】
　　右为散麻油十两煎八两药焦色为度绵滤再煎沸入黄丹五两至七两水滴成膏収甆器中仍出火用时绢片火上开药随大小贴
　　内消丸　治痼发
　　附子　川乌【各炮半两】全蝎【净】僵蚕【一分】草乌头【水煮烂去皮尖半两】乳香【三钱研】雄黄　没药【一钱研】
　　右为末蜜丸梧桐子大薄荷汤下二十丸若发急者只作末每一钱茶酒任下
　　内觧散
　　川乌【炮一两】甘草【生半炙半】麻黄【一两】沉香　苍术　防风薢【一分】杜仲【半两炙】
　　右为末每服二钱姜三片枣一个水一盏煎至六分去滓温服上二方湏溃破脓透内虚之后可服
　　一方　向友正元仲之子也淳熙八年为江陵度支使摄江陵令痈发于胷臆间极痛疗半岁弗愈常浴罢痛甚委顿而卧似夣而非梦见一丈夫防揖而坐药方与之曰用没药苽蒌乳香酒煎服之且言桃源许轸知县亦有此方但不用苽蒌其效故不速友正敬谢即如所戒不终剂而愈后诣玉泉祷雨瞻夀亭闗王盖所感梦者因绘像于家焉
　　疮治验
