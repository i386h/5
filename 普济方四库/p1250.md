<!-- { "loadSidebar": true } -->
　　戊申嵗以饮酒太过脉候沉数九月十七日至真定脑之下项之上出小疮不痛不痒谓是白疮漫不加意是夜宿睡善甫家二日后觉防痛见国医李公明之不之门凡三见之终不以为言又二日脑项麻木肿势骎骎乎外散热毒焮发且闻此府留帅者近以脑疽物故便疑之三日间痛大作夜不复得寐二十二日诣镇之医遂处五香连翘汤明日再徃又请同门一医共视之云此疽也然而不可速疗十八日得脓脓出用药或砭刺三月乃可平四月如故予记医经凡疮见脓九死一生果如二子言则当有束手待毙之悔矣乃诣姨兄韩参谋彦峻家请明之诊视明之见疮谈笑如平时且谓予言疮故恶子当恃我无忧恐耳膏粱之变不当投五香五香已无及且疽已八日当先用火攻之策然后用药午后以大艾炷如两核许者攻之至百壮乃觉痛次为处方云是足太阳膀胱之经其病当反治脉中得弦按之洪大而数又且有力必当伏其所主而先其所固其始则同其终则异可使破积可使溃坚可使利气可使和血必先嵗气无伐天和以时言之可收不可下经与病禁下法当结者散之醎以耎之然寒受邪而禁醎诸苦寒爲君爲主甘寒爲佐泻热爲用如以苦寒泻热爲君以辛温觧结爲臣以甘益元气而和血脉淡渗以导酒湿扶持秋令以益气防火以入本经之药和血且为引用既以通经以为主用君以黄芩黄连黄蘗生地黄知母酒制之本经羌活独活防风藁本防己当归连翘以解结黄耆人参甘草配诸苦寒者三之一所以滋荣气补土也生甘草防肾之火补下焦元气人参橘皮以补胃苏木当归尾去恶血生地黄当归身补血酒制汉防以除膀胱留热泽防助秋气去酒湿热凡此诸药必得桔梗为舟楫乃不下沉投剂之后疽当不痛不拆精气大旺饮啖进形体健予如言服之药后投床大鼾日出乃寤以手摸疮肿减七八予疑疮透喉遽邀明之视之明之惊喜曰疮平矣屈指计日不五七日作痂子可出门矣如是三日忽有宵寐之变予惧其为死徴甚忧之而无可告语之者适明之入门戯谓予曰子服药后有三验而不以相告何也乃歴数云子三二日来健啖否乎曰然又问子脚膝旧弱日行歩有力否乎曰然又问子昨宵梦有宵寐之变何不自言予为之一笑终不以此变告之也二十九日疮痛全失去灸瘢脓出寻作痂初镇人见帅病疽之苦言及者皆为悲惨闻予复病此疮亲旧相念者皆举手加额以早安为祷十月十七日明之邀徃其家乗马过市人见之有为之失喜者盖始于投剂至疮痂敛都十四日而已予往在聊城见明之治梁县杨飞卿脇痈及郭文之父脑疽杨叔能背疽不十日皆平复然皆不若治予疮之神也医无不难疗脑背疮尤难世医用药豆无取效者至于治效之外乃能歴数体中不言之秘平生所见惟明之一人而已乙未秋予自济南回伤冷太过气絶欲死明之投剂应手而愈起予之死并此为二矣他日劝刘斯立钱乙当补述之明年秋七月二十有五日河东元好问记
　　黄连消毒散
　　黄连【一钱】黄芩【五分】黄蘗【五分】生地黄【四分】知母【四分】羌活【一钱】独活【四分】防风【四分】藁本【四分】当归尾【四分】桔梗【五分】黄耆【二分】人参【三分】甘草【三分】连翘【四分】苏木【二分】防己【五分】泽防【二分】橘皮【二分】
　　右件剉如麻豆大都作一服水二盏煎至一盏半去滓食后温服一方加山栀子二分五味子二分麦门冬二分枳殻二分猪苓二分名消毒溃坚汤治八发痈瘇瘰乳痈随恶人虚实药剂轻重用之无不有效
　　发脑【附论】
　　夫发脑者六腑不和经络不流气血不行壅结所成也此皆脏腑药积热毒或乳石发动毒气上攻于脑发于皮肤头如黍米四畔焮赤肿鞕徧于耳项寒热疼痛若不急治毒气伤于血肉腐壊化为脓水从脑中出血肉既竭必至危殆○李氏云凡脑疽及项已上有痈疽疖毒断不可用大蒜钱子就脑项上灸之则引其气一上痰涎脓血并起上攻倾人性命急于反掌但当急灸足三里穴并气海穴乃渐渐服凉胷膈化血之药人可小安此论载通神方论足三里一穴在膝下三寸是穴可灸五壮气海一穴在脐下一寸是穴可灸二七壮或三七壮亦可骑竹马穴法炙之凡脑疽咽喉生疽古法皆不治之证用此灸法引毒气归下其理颇长得此疾者岂可坐以受毙当信而用之如五香连翘汤漏芦汤五香汤去大黄加人参黄耆犀角国老膏万全散皆可选用
　　方
　　沉香汤　治发脑疮肿焮赤疼痛烦躁
　　沉香【二分】麦门冬【去心焙】赤芍药　参　甘草【生剉】枳实【炒】升麻　前胡【去芦头】大黄【剉炒】生干地黄【焙各一两】犀角【镑三分】麝香【研一分】萎　黄耆【细剉各半两】
　　右除麝香外粗捣筛每服四钱水一大盏煎至七分去滓入麝香少许温服不拘时
　　黄耆散　治发脑肿痛势不可忍
　　黄耆【一两半剉】赤茯苓　地骨皮　麦门冬【去心】生干地黄　黄芩　川升麻　射干　赤芍药　参甘草【生剉各一两】
　　右为散每服四钱用水一中盏煎至六分不计时温服
　　葛根散　治发脑痈疽肿脏腑壅滞心烦口干脚冷烦躁头痛呕哕不能下食
　　葛根【一两剉】麦门冬【一两去心】萎　犀角屑【半两】荠苨【一两】赤芍药【三分】石膏【二两】甘草【三分生剉】红雪【二两】
　　右为粗散每服四钱水一中盏煎至六分去滓下竹沥半合更煎一沸不计时温服【一方有芦根】
　　犀角散　治发脑已穴脓出后痛闷转甚热乱脑中若车马走动痛不可忍
　　石膏【碎】犀角【镑】升麻　芍药【各一两】甘草【炙一两】黄耆【细切二分】木通【剉一两半】
　　右粗捣筛每服五钱水二盏煎至七分下朴硝一钱半滤去滓空心温服日晩再服未愈可再入参三分去黄耆
　　发脑内消散　治发脑始结疼痛妨闷欲成痈疽熁之令内消
　　硝石【研二两】木通【剉】紫檀香　甜葶苈【隔纸炒】白敛莾草【各一两】大黄【三两】
　　右为末每服用浆水旋调得所涂于肿上干即易
　　大黄丸　治发脑及一切热毒气结鞕肿痛通利脏腑壅滞
　　大黄【三两剉醋浸一炊乆慢火炒令热】枳殻【去穣麸炒一两】牵牛子【二两半防炒一半生用一半】木香【生剉】青橘皮【汤浸去白焙各一两】皂荚【五梃不蛀者佳酒一升浸挼取汁绵滤过用】
　　右为末取皂荚汁于锅内熳火煎成膏入药末和捣百余杵丸如梧桐子大食前葱茶下三十丸快利为度一方有防榔一两甘草五钱
　　羊桃根散　治痈发脑防去疮中毒
　　羊桃根【剉】硝石【研】凝水石【碎各一两】天灵盖【熳火烧絶】木香　白敛【各半两】
　　右为散清水调如糊摊于故帛上贴之干即易疮则瘥
　　乳石散　治痈疽初生如黄枳实破后如盏底深半寸许
　　花乳石【研】赤石脂【研】滑石【研】甘石　蜜陀僧【各半两研】乳香【研一分】
　　右为细散未破者醋调傅之已破即干贴
　　黄连饼子　治发脑成痈及热毒疮肿
　　黄连　乳香　薫陆香【各一两】雄雀粪【四十九枚尖细者是】
　　右为细散用蔓菁根二两洗净漉去水细切捣如泥若肿甚即更用竹葵根三两入前药四味合捣调匀即取出于甆器中贮之可肿头捻作饼子厚三分许贴之干即易之
　　止痛散　治发脑结肿
　　木香【二两】紫葛【一两半】檀香【三分】川朴硝【二两】
　　右为细散以温浆水调如麫糊涂在绢上摊贴于肿痛处候干即再贴以瘥为度
　　硃砂膏　治发脑及乳痈初结疼痛
　　硃砂【一两】乳香【半两】
　　右同研为末以葱白四两细切合研成膏每用生绢上涂贴干再上以瘥为度
　　治脑痈
　　用盐西皮晒干烧灰存性为末香油调傅
　　治发脑发背方
　　取防剥取热皮中心开一孔子用贴疮上数数易之无头者便当作头脓出即愈
　　治脑疽
　　用松节细研用獖猪胆汁和合麻油傅疮亲见效













　　普济方卷二百八十八
<子部,医家类,普济方>
　　钦定四库全书
　　普济方卷二百八十九　明　周王朱橚　撰痈疽门
　　发背【附论】
