<!-- { "loadSidebar": true } -->
　　右将巴豆单覆于铫底以三物按上巴豆令平以甆盏上盖之四面湿纸搭合令勿出气炭火四向缓烧之时于水中蘸铫底少顷又烧又蘸其盏上底内滴水一防如大豆干则复滴以三滴干为度取出研成米饭丸作二十余丸每服一丸热水吞下踈下恶物以白粥补之此药一丸活一人曾无失者才取下即时不痛其疮亦干
　　发背疔疮蛇伤虎咬
　　京墨　白梅肉　生姜　猪胆
　　右为末绕疮围之
　　疗发背及一切毒肿方
　　生麻油【六合】黄丹【二两】生栗子【四十九枚取大小中者焦去皮碎绢筛】地胆【二钱捣碎筛】
　　右和于铜器中盛用炭火重汤煎沫溢出与器口欲平取小麦一合分二人嚼取筋急内药中搅使相与和膏擎下安铜器冷水中成膏讫以故帛涂膏贴所苦处晨夕换膏
　　治发背
　　蜗牛【七十个】独蒜【二十五个用竹刀子批开】菉豆粉【半斤】藜芦【半斤】
　　右先将蜗牛内锅内炒涎出次下蒜令亁后下豆粉藜芦为细末再用浆水浸调涂患处疔疮亦可用此药治之
　　治背疔方
　　丁香　地丁香　小蓟　蚕砂
　　右等分为细末用醋调傅病处
　　牛齿膏　治发背疮肿痛
　　水牛牙齿【煆赤】乳香【一钱研】太隂精石【各一分】
　　右为末每用绯绢量疮大小剪以津唾调药摊绢上贴之
　　麝香散　治发背疔冲破疼痛不可忍
　　麝香【研五分】蒺藜子　紫背荷叶【各半两】
　　右研为散每量疮大小涂贴疮上
　　皂荚膏　治发背初起似热肿令内消
　　皂荚【一挺防肥长者刮去黒皮及子】栗子【一十枚大独颗者去殻曝干】桑根白皮【一两】
　　右为细末用生油调成膏涂疮上
　　治发背肿毒紫黒坚硬疼痛方
　　蛇蜕【五寸】芸台子【二两】窑中不着水塼末【一升】
　　右为末以酽醋和细细涂肿痛立定
　　黄蓍散　令发背自溃
　　绵黄耆【细者洗焙一两】甘草【半两】皂角针【防红紫者剉麸炒黄一两】
　　右为末每服一大钱酒一盏乳香一块煎汤去滓服
　　疗发背及肿毒恶疮
　　大黄【生用】石灰【风化者】赤小豆
　　右等分为末白酒和涂立效忌羊肉热麫大酢一方醋调涂之亁即再涂
　　凉血防肌膏　治发背活筋络生肌肉
　　南星【生八两】雄黄【一两研】白矾【生末四两】
　　右为细末匀用生地黄汁调涂四围
　　治发背及诸般痈毒疮
　　以黒铅一斤甘草三两防炒剉用酒一斗着空瓶在傍先以甘草置在酒瓶内然后熔铅投在酒瓶中却出酒在空瓶内取出铅依前熔后投如此者九度并甘草去之只留酒令病者饮醉寝即愈
　　又方　篐疮令不溃
　　发背疽疮不可医　醋研好墨绕遭围
　　诸疮姜汁调涂上　此是神方效实竒
　　灵中散　治疽等方
　　陈大蜂窝【一个】白矾　芝麻
　　右装入蜂窝内火烧之少油调扫之
　　治发背初起热毒壅给宣泄毒气令不成疮肿
　　川乌头【半两生去皮脐捣罗为末】巴豆【一分去皮和心膜生研】硃砂【一分细研】
　　右药相和研令匀细以软米饭和丸如梧桐子大每服以温水下五丸以利快为度未利再服
　　消毒散　治发背欲结不结四肢寒热
　　车螯【一个可盛二两硝者】朴硝【二两】
　　右以硝入车螯内湿纸煨黄泥固济麻皮纒之煆赤冷去泥同研如麫将绢铺地薄摊药末于上盆盖一食乆入乳香地龙各一分白僵蚕甘草末各半分和匀每服半两酒调去滓服能饮酒者多与之其滓涂患处一食乆即转下恶物只両次或消或破别服补药
　　金绵膏　治发背
　　楸叶【五斤如无即用楸白皮剉】马齿苋【二斤去根切】
　　右以水五升熬至一升去滓入锅内以栁枝搅熬如锡盛在甆器内先以荆芥汤洗疮次用鸡翎扫药于疮上令匀以薄纸贴之更用酒调二钱服之
　　五灵脂散　治发背
　　五灵脂【半斤】乌贼鱼骨【去甲一两】
　　右为散凡患者初觉时以水调扫肿处如已大作者入醋麫同调傅之
　　龙葵根散　治发背成疮痈疽成疮者
　　龙葵根【剉一两】麝香【研一分】
　　右先将龙葵根捣罗为末入麝香同研令匀水调涂于疮上
　　金粉膏　治发背痈疽疮
　　锡【四两用新瓦盛炭火安锡在上扇之候锡成灰研末】蜜陀僧【四两入罐子内以盏子盖口盐泥固脐勿令透气用炭火煆不闻药气为度取出放冷】
　　右同研极细量疮大小临时入腻粉少许以鸡子黄和调如膏摊疮上以绯帛盖之
　　乳香贴方　治发背
　　乳香【研】黄蜡【好者】
　　右等分同入铫子镕化防入水内斟酌疮大小取剂在于火上镕化摊于帛上或纸上贴之不住以手按令着肉为此药易亁故也一日三易肿消痛止如已有头欲破者亦渐缩减
　　麦饼方　治发背崔元亮海上秘方李北海云此方神受极竒一名甘草膏
　　大麦【炒熟九両一法用大麦麫】甘草【生用三两】
　　右为末用好醋少许和匀防有醋气仍以百沸汤拌和作饼剂方圆大小如疮肿大热傅之以油单并故纸密裹勿通风冷即换之长须吃黄蓍米粥甚妙如已成脓自出未成内消一方用酥少许不用醋
　　百草霜膏　治发背痈疽及一切疮热痛不可忍者
　　百草霜　生蛴螬【等分】
　　右同研细贴之冷如氷痛即止
　　治诸痈疽发背或发乳房初起微赤不急治之即杀人取母猪蹄两只通草六分以绵裹和煮作羮食之
　　治发背消疮痈肿防毒
　　以五月六月采曲节草茎叶隂干作末米汁调服
　　治发背初觉宜服
　　黄牛乳【二大盏】秦芃【二两去苗剉】
　　右药相和煎一大盏去滓分温三服当时快利为度
　　治发背方
　　用乱髪灰酒服方寸匕亦治瘭疽
　　又方
　　用猪脂傅上四五度亦治发乳救急方云取猪羊脂切作片冷水浸贴上暖易五六十片瘥若切贴时少许即寒寒定好眠甚妙
　　又方
　　用三年醋滓微火煎令稠和牛脂傅上
　　又方
　　用猪狗牙烧灰醋和傅上日三四易
　　又方
　　用烧古蚌灰鸡子白和傅上日三四易
　　又方
　　用饮铁二升取利
　　又方
　　用蛇头灰醋调和傅之日三易
　　又方
　　用烧鹿角灰醋和敷之日四五易
　　治发背欲死
　　取冬截去头合疮上当烂截去更合之未尽疮已敛小矣即用膏葢之
　　治疽糁药方
　　李氏云龙游有患背疽已溃如碗面大视五脏仅隔膜耳自谓必死有用大鲫鱼一枚去肠脏以羯羊粪实其中烘焙焦黒极干燥为细末干糁之疮口遂収至今无恙此用洪氏方屡效故附于此须脓少欲生肌肉时用之
　　治发背诸恶疮痛不可忍方
　　用粪缸底上青泥取出隂干为细末用新水调傅其疮立止
　　治发背
　　用乱髪露蜂房蛇皮烧灰存性调傅一钱神效
　　金鍼散　治发背
　　用皂荚针【春时取一半青一半黒者】不拘多少曝干捣罗为散先任意饮食讫用药三钱酒调服之立差未退再服
　　黄石散　治发背疮昔杨愔患背肿马嗣明以炼石涂之便差用粗理石如鵞卵大猛火煆赤投醋中因有屑落醋中复煆投石尽为度取屑曝干捣散以醋调傅背上即愈也嗣后马嗣明以此方医杨遵彦背疮效刘禹锡谓之炼石法用之敷疮肿无不愈者
　　桃花汁　治发背疮痈疽
　　用桃花不拘多少于平旦承露采取以酽醋研绞去滓取涂疮上有虫即出无花但桃叶亦得以腊月猪脂和涂亦佳
　　治发背疮肿方
　　用白麫取泥拌和围肿四畔令童子七人尿围中浸肿处即差
　　又方
　　用新马粪一味涂肿上干即易之亦疗发乳
　　又方
　　用益母草一味烂捣绞汁三合服之滓傅疮上干即易之
　　硝石搨方　治发背赤焮疼痛
　　用硝石五两汤一斗浸硝待冷取故青布两片更渍浸搨日三五度
　　薜荔散　治发背神效
　　用薜荔叶一味不拘多少隂干捣罗为散每服三钱水一盏煎至七
　　沸温服更用叶煎汤洗甚妙一方治背痈和蜜饮数升滓疮上后以他药傅贴遂愈昔宜兴县张渚镇有一老举人聚村学年七十余忽一日患发背村中无他医药急取薜荔叶烂硏绞汁和蜜饮数升以其滓傅疮上后以他药傅贴遂愈医者云其本盖得薜荔之力乃知图经所载不妄又方以薜荔叶干末傅之下利即愈又方
　　用糯米不拘多少炒熟细研以井花水调涂四面干即易之
　　又方
　　用木芙蓉叶自落者经霜然后收之碾末淡醋调于掌上如青苔色为妙绢帛涂贴疮上一方治软疖用盐水调搽
　　治发背初觉肿痛方
　　用赤小豆一味捣罗为末和猪胆汁涂之干即易
　　治发背及一切热疮肿方
　　用芸台一握切和酥炒熟傅疮上冷即易日三度单用叶傅亦可
　　治背疮
　　取户庭蜘蛛杵以醋和先针四畔令血出根稍露用药傅干即易旦至午防根出大有神效
　　治发背
　　用金星草不拘多少捣为末冷水服方寸匕及涂疮上亦效彼人用之往往皆验又方用叶连根半斤剉以酒五升银器中煎取二升五更初顿服丹石药毒悉下并治痈肿结核衍义曰不惟下所服石药兼毒去疮愈如不饮酒以新汲水调服以差为度
　　疗发背神验法
　　取牡狗白粪五升凡觉欲作时以温水一碗绞取汁分再服仍以滓傅上每日再为之差止
　　治发背欲死方
　　用伏龙肝为末以酒调厚傅其上疮口亁即易不日平复
　　治发背
　　用蜗牛一百枚活者一升净瓶入蜗牛用新汲水一盏浸瓶中封系自晩至明出蜗牛放之其水如涎将真蛤粉不拘多少水调旋傅以鸡翎扫之疮上日用十余度其热痛止疮便愈
　　治发背
　　用白敛不拘多少为末水调傅之良
　　治发背欲死
　　用人屎煆作灰醋和如泥傅肿处亁即易之良
　　治发背疑似者须便服此
　　用秦芃剉以牛乳煎服当得快利三五行即差
　　治发背
　　用地菘一升杵汁服之日再服以差止
　　治发背欲死
　　用鸡肠草捣烂傅之良
　　治发背初得毒肿焮热赤痛
　　用水苹不拘多少烂捣和鸡子清贴之甚良
　　治发背痈疽
　　用生菖蒲捣贴若疮亁捣末以水调涂之
　　治发背
　　用石韦叶于二月七月采隂亁炒末冷酒调服甚妙
　　治发背疮
　　取白马齿烧灰先以针刺疮头开足以灰封以湿麫围肿处后以酽醋洗去灰根出
　　治发背头未成疮及诸热毒肿
　　用水煮青竹筒角之掘地作坑贮水卧以肿处当坑子上角之如菉豆大戢戢然出不止遍匝腰肋
　　治发背方
　　用草决明生用一升捣碎生甘草一两重亦捣碎水三升煮取一升温服分二服大扺血滞则生疮肝为宿血之藏而决明子和肝气不损元气也
　　治发背疮
　　用五倍子杏仁猪悬蹄白芷莲房荆芥葱头细香叶好者煎汤洗
　　疗发背
　　取蔚臭草捣取汁服一鸡子滓封上热即易之
　　疗发背及诸疮乆不差有效方
　　先以甘草汤洗疮裛拭极亁乃嚼胡麻傅上亁即易从旦至日西去胡麻乃取黄连末滑石末中半相和以傅疮上数数明日又依前傅胡麻及黄连等末更不须洗疮不过六七日即差必効
　　治发背疽疮膁疮瘰脑疽
