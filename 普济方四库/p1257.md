<!-- { "loadSidebar": true } -->
　　胡桃【五个】苽蒌【一个】桦皮【少许】
　　右烧存性为末酒调空心下
　　治便毒肿痛
　　雄黄　乳香【各二钱五分】黄栢【一钱】
　　右为细末分作两服以新水调傅自平
　　又方　治便毒
　　大黄　明矾　胡桃肉【各等分】
　　右同研为末丸如弹子大空心不喇口细嚼一丸好酒送下忌煎炒热火物
　　退毒饮　治便毒肿结
　　川山甲【半两蘸法醋炙焦】木猪苓【三钱法醋微炒】
　　右为末每服二钱食前老酒调下次以法醋煑肥皂研膏傅之妙
　　治便毒
　　木鳖子【一两去殻】甘草节【一两】
　　右为末好酒一椀煎之热服
　　贝母丸　治便毒瘰有効
　　贝母　皂角子【各半斤】
　　右为细末用皂角半斤剉碎搓揉浓水滤过作膏子和药末丸如梧桐子大每服五七十丸早晨酒下凡便毒证服二药不効可服五香连翘汤十竒内补散
　　治便毒并治痈肿未有头必效方
　　用牛蒡子一半炒一半生碾为末空心酒调服愈单用牛蒡根傅之亦可
　　又方
　　用班猫七个去头翅足为细末入海金沙半匙酒调露一宿早空心服忌食至午饭小便中见毒方用粥调理甚妙此方多効
　　治便毒
　　用楮桃三十二个酒煑服大病不禁二服无脓者随气自散
　　皂角膏　治便毒痈疽等
　　用皂角一条用尺以上者捶碎法醋煑烂研成膏傅之屡効
　　胶方　治便毒初发
　　用水胶以水溶开涂傅若便毒已大而软则用鱼鳔胶于热汤中煑软乗热研烂之或要换药以热汤洗去
　　治便毒　用紫背草研醋调傅之
　　治便毒初发
　　用生姜一大块米醋一合姜蘸醋磨取千歩峰泥敷臖作处即効【千歩峰即人家行步地上有高块者是】
　　治气即
　　血余【一两烧灰研为细末即人髪】锦纹大黄【一两面褁煨过】猪牙皂角【三钱】
　　右半为防咀半为末先以防咀用水一盏半煎至七分却入好酒二盏去滓调前件药末空心服之前药分作三服
　　又方
　　知母【一两】贝母【去心一两】
　　右各为细末红酒调下饮醉为妙更以酒调药涂患处
　　治方
　　穿山甲　蚌粉【同炒】
　　右为末麻油轻粉调傅
　　石霜膏
　　风化石灰　百草霜【等分】
　　右为末以酒醋调鹅毛顺手扫起
　　治方　亦治便毒
　　用大亁芭蕉叶熨斗内烧存性为末麻油轻粉打和傅留头以软纱贴换易三次或散或破无痕一方法醋生姜自然汁调
　　破毒散　治便毒横痃已成未成随即消散应効如神
　　滑石末【三钱】班猫【炒去头翅足三个为末】
　　右二件和匀分作三服空心食前一日服毕少用茶汤调下毒气但从小便中出如小便疼痛浓煎车前子木通灯心泽泻汤顿服即已
　　治便毒药
　　毒溃时用白芨没药乳香血竭为末掺効
　　一醉散　治疽
　　贝母　香白芷
　　右等分为末酒服次饮酒醉为妙酒醒而病去矣
　　又方
　　煎犀角饮子调五苓散服
　　疖【附论】
　　夫疖者由风温冷气搏于血结聚所生也人运役劳动则阳气发泄因而汗出遇冷温气搏于经络血得冷折则结涩不通而生疖肿结如梅李也又云肿一寸二寸为疖也其不消而溃者即宜捻去其脓至清血出若脓汁未尽其疮合者则更发也其着于颔颈腋下若脓不尽多变成瘘也
　　方
　　生干地黄丸　治热毒疮疖肿硬
　　生干地黄【二两】川大黄【一两碎剉微炒】赤芍药　赤茯苓甘草【生剉】王不留行　远志【去心】桂心　川升麻　黄芩　麦门冬【去心焙】人参【去芦头各一两】
　　右为细末炼蜜和捣三二百杵丸如梧桐子大不计时以温水下三十丸
　　防风当归散　治诸般疮疖等毒热疮
　　防风【半两】甘草节【半两】赤芍药【半两】绵黄蓍【半两】当归【半两】白芷【半两】左纒藤【半两】皂角刺【半两】肉桂【隂证用一两阳证用半两】大黄【阳证用半两隂证用一钱】
　　右防咀水四碗砂瓶内煎至两碗入好酒一碗再煎一碗放温作数起服内皂角刺左纒藤加众药五倍
　　漏芦散　治热毒痈疖
　　漏芦【一两】木通【三分剉】川升麻【一两半】赤芍药【一两】黄芩【一两半】桑根白皮【三分剉】枳殻【一两面炒防黄去穣】甘草【三分炙防赤剉】
　　右为散每服四钱水一中盏煎至六分去滓温服日三四服
　　硝石散　治疮疖初生热毒始结疼痛妨闷
　　川硝石【三分】紫檀香【半两】甜葶苈【一分】莽草【一分】白药【一分】川大黄【半两生用】白敛【半两】
　　右为细散以浆水旋调稀稠得所涂于肿上亁即易之以热退消为度
　　乳香膏　治软疖
　　乳香【半两细研】腻粉【一分】油【一两】黄蜡【半两】松脂【一分】蜜陀僧【一分细研】
　　右药先取油煎蜡松脂乳香洋后下粉蜜陀僧调和成膏看大小用帛上摊贴日二换之
　　大黄散　治热毒生疖五脏壅滞及发背初欲结肿川大黄【一两剉碎防炒】栀子仁【半两】黄芩　川升麻【各一両】甘草【半两炙防赤剉】
　　右为散每服四钱水一中盏煎取六分去滓不计时候温服得快利为度
　　胡粉散　治热毒恶疖及诸疮肿
　　胡粉　黄连【去须】水银【与胡粉同研令星尽各一两】糯米【十粒】赤小荳【十四粒】
　　右为细末以麻油和诸药并水银调令匀薄涂之
　　治软疖虽出水热痛不止方
　　赤小荳【四十九粒】乳香【半分】粉【半两】
　　右为细散先去脓水后贴药末三两上効
　　水调膏　治软疖一切肿毒
　　黄皮　白敛　甘草
　　右等分为细末水和少蜜调贴之用井水佳
　　治软疖赤肿疼痛不可忍方
　　天灵盖【一枚涂酥炙令防黄】麻鞋底【一双多年故者烧灰】
　　右为细末以油和涂之
　　治软疖热毒不散疼痛不止方
　　食草猪粪　冬皮【等分烧灰】
　　右为末先用盐浆水洗了以生油调涂以差为度
　　治软疖
　　亁生姜末　铜青
　　右等分和匀香油调留口子先用防椒汤洗净软拭亁傅之来日便愈神効
　　又方
　　生椒末　釡下土【各等分】
　　右醋和调之千金方有麫末
　　又方
　　狗头骨　芸台子【各等分】
　　右为末醋和傅之
　　石灰散　治疮肿软疖立効
　　干姜　石灰【等分】
　　右烂捣入清油相和揑作饼子罨在疮肿上
　　治软疖
　　荆芥　铜緑【等分】
　　右为细末猪骨髓调涂
　　治痈疖结肿赤热者方
　　用水磨半夏涂之燥便复涂
　　治软疖热毒不散疼痛不止方
　　以麻油四两熬乱髪如鸡子大成膏入乌猫儿粪末一分调匀涂于绯帛上贴之
　　又方
　　用鲫鱼取蒿柴火烧令燋捣罗为末入生油调贴于疖上一方治骨疽肿热未破已破或脓不已用铜器煮焙干焦为末脂油调傅
　　治软疖
　　用建茶盏捣罗为细末油调傅之
　　又方
　　用枳殻大者一枚剜去穰令空地上磨令口平以调麫糊搽四唇霑在疖上自破脓溜出尽更无瘢防
　　治疮疖已结未结赤肿者
　　用大天南星一个陈者为细末生麫与南星等分生姜自然汁调涂肿处热肿者只用水调不用麫【一方加薄荷汁涂】
　　治软疖屡安再作者
　　用桑螵蛸烧灰存性麻油调傅
　　又方【一名呼脓开口膏】
　　用雀抱卵殻烧灰存性为末入轻粉少许麻油调傅此物难得只以鸡子抱退殻如上法用亦可一方用乌鸡圆卵殻烧灰存性为末以绵蘸入疮口频易
　　治软疖
　　用螺蛳殻烧灰真麻油调涂
　　又方
　　用椑树上自起薄皮火炙干为末麻油调傅
　　治疖子方
　　凡疖无头者吞葵子一枚不得多服
　　又方
　　以烧葛蔓灰封上自消一方牛粪灰封之亦佳
　　又方
　　用防粘根叶贴之
　　又方
　　用水雀屎傅之
　　治疮疡诸热毒疱软疖及停耳名二白散
　　用风化石灰不以多少鸡子清拌匀和作弹子大日干火煆研为细末凡疮疖初结清油调傅已破干掺若停干令患者侧卧患耳向上掺药以干为度次日患者以爪爬去耳内药再用药末掺不过二三次退愈
　　治疮肿软疖立効
　　用沥清不以多少瓦铫中火溶带性碾为细末用天南星磨水调药涂疮立効
　　治软疖不作头及痈肿未有头
　　用茅针浓煎和酒服
　　茺蔚子治疖子已破
　　用益母捣傅疮妙
　　治软疖
　　用黄米粉米于铁器内炒黄色以新汲水调匀涂疮上用纸干贴不再扑可待自落
　　治软疖
　　用覆盆子叶微炒为末油调纸花贴
　　独珍膏　治软疖诸热毒疱疮
　　用五倍子炒焦为末油调纸花贴一方水调涂仍入麻油数防
　　疗热肿疖
　　胶数涂一日十数度即差疗小儿疖子尤良每用神効
　　五叶汤　治遍身热疖及疮疡等
　　用五叶草不拘多少水煎三五沸作浴汤洗之
　　治痈疖方　每觉有痛疼似作疖痈或发寒热便宜用生粉草节大横纹者尤妙不炙不焙只用日酾为末以酒调煮熟去滓稍热服连进数服为妙
　　蜞针法
　　痈疖不拘老少初发热肿即以井边净泥傅之有一防先干处即疮正顶以大笔管安其上却用马黄蜞一条安其内频以冷水灌之蜞必吮其肿血出毒如毒大蜞小须用三四条方见效蜞必死以水救活若血不止藕节上泥止白茆花亦佳
　　治恶痈疖肿破
　　用胡堇草捣筛与松脂乳香花桑柴炭乱髪灰同熬如弹丸大如有其病以热酒磨一弹丸服之其疼痛立止
　　治疮疖痈肿热肿
　　以大黄末水调傅之
　　治痈疖
　　以甘蕉根捣傅之效
　　治疮疖肿毒
　　以车螯殻烧灰二度各以醋煆捣为末又甘草等分酒服以醋调傅肿上妙
　　治诸痈肿发背及痈疖已溃烂疼痛
　　用蔷薇殻更炙熨之即愈
　　诸疮口不合【附论】
　　夫诸疮肿皆是风邪热毒所为若重触风寒则冷气入于疮令血涩不行其疮则常有脓水不知疼痒经久则疮口不合也
　　方
　　降真香散　治恶疮封闭疮口
　　降真香　木香　骐驎竭　白芷　白敛　黄连【去须】黄蘗【各半分】
　　右生捣为细末不计时用傅疮口即差
　　敛疮散
　　软滑石　花蘂石　鸡内金【各半两】白敛【二钱半】号丹【煆】滴乳香【各一钱】白芨【三钱半】
　　右滑石花蘂石炭烧通红碗覆泥地一复时为细末次入余药末研和亁掺神効
　　骐驎竭散　治诸痈破成疮口脓带清薄宜用合疮口长肌肉方
　　骐驎竭【一两炒令紫色】生人骨【一两烧灰人牙是也】古铜末【三分】鸽粪【一合干为末】
　　右药都细研如粉贴之如疮口深作纸絍子引散入疮口里面候肉生即合疮口
　　桃花散　治诸疮口不合生肌药
　　赤敛【炒】白敛【炒】黄栢【炒已上各三钱】轻粉【一钱】
　　右为细末用防白浆水净洗上药
　　烬药収疮口
