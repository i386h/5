<!-- { "loadSidebar": true } -->
　　木乳散　治肺脏风毒
　　木乳【皂角根皮是秋冬间采者取皮如罗纹阴干炙黄】蒺藜子【炙去角】黄耆【剉】人参　枳殻【去穰麸炒】甘草【炮等分】
　　右为散毎服一钱沸汤服不拘时候
　　枳实散【出圣惠方】治肺脏风毒壅热鼻塞干燥大肠秘涩枳实【一两炙黄】川大黄【一两半剉防炒】川朴硝【一两半】郁李仁【一两半汤浸去皮尖双仁炒】芎防【三分】牛蒡子【三钱】
　　右为散毎服不计时候以蜜水调下一钱
　　桦皮散　治肺脏风毒徧身疮疥及瘾疼痒瘙成疮面上风刺
　　松刺　桦皮【四两烧灰】枳殻【四两去瓤用炭火烧成灰于湿纸上令干】荆芥穗【一两】杏仁【二两去皮尖用水一碗于银噐内煮熟一半取出放冷干用】甘草【炙半两】
　　右件除杏仁外余药为末将杏仁别研与诸药和匀磁合内放之毎服三钱食后温水调下一方用温酒调下
　　皂荚丸　治肺风成面疮鼻赤烂
　　皂荚【十挺去皮子酥炙黄】苦参　晩蚕沙【各一两】干薄荷叶【一两】
　　右为末别用皂荚五挺先椎碎以汤二升浸揉滤取汁银石噐中熬成膏杏仁四两汤浸去皮尖双仁研烂入水滤取汁一盏与皂荚膏同药末熬和丸如梧桐子大每服二十丸食后温水下日三仍用后硫黄膏涂疮
　　硫黄膏涂疮　硫黄研一钱
　　右以葱白三寸童子小便二合浸一宿研绞取涎研作膏临卧将水洗面拭干涂之便卧不得出风
　　牡荆子丸【出圣惠方】治肺脏风毒皮肤生疮疥
　　牡荆子【三两】防风【三两去芦头】皂荚【一十挺去皮涂酥】桑螵蛸【三两】
　　右为末炼蜜和捣三二百杵丸如梧桐子大毎服二十丸荆芥汤下
　　天麻丸　治肺脏风毒外攻皮肤瘙痒生疮
　　天麻【一两】蝉殻【一两】皂荚【去皮酥炙令黄焦去子三两】
　　右为末用精羊肉研烂和捣丸如梧桐子大毎服二十丸荆芥汤下
　　縁云散【一名平肺散肘后方】治肺脏毒风疮热疮大风疾
　　用桑叶好者净洗过熟蒸一宿后晒干为末水调二钱一服热汤下
　　治肺风疮及胸面上疮【本草】
　　以枇杷叶去毛煑汁饮之
　　肺中寒【附论】
　　内经曰肺恶寒行寒饮冷则伤肺盖肺之循环胃口茍为寒邪所中则有欬而鼻塞唾浊涕语声嘶破洒淅恶寒之证
　　方
　　白石英丸　治肺感寒邪补益正气
　　白石英【研】磁石【醋煆碎研】阳起石【研】肉苁蓉【汤浸切焙】莵丝【酒浸烂软捣焙】熟干地黄【各一两半】石斛【去根】白术　五味子栝蒌根【各三两】巴防天【去心一两一分】蛇麻子【半两】防风【去义一两一分】桂【去粗皮】人参【各一两】
　　右为末炼蜜和丸如梧桐子大毎服即可服十五丸空心温服下米饮亦得加至三十丸日二
　　紫苏子汤　治肺感寒气欬唾浊末语声不出有妨饮食神思倦怠
　　紫苏子　麻黄【去根节煑掠去沫焙】杏仁【去皮尖双仁炒】百合【一两】甘草【炙半两】陈皮【去白焙】桑根白皮【剉】赤茯苓　陈麯桔梗【焙各一两】
　　右捣筛毎服三钱水一盏煎至七分以绵滤去滓通口热细呷临卧再服
　　麻黄汤　治男妇远年肺气轻感寒时先觉发噎后复加之喘急气促即便发作但初感寒行时即宜先服此方以止之莫令发作
　　麻黄【去根节洗煮掠去沫】陈橘皮【去白焙各半两】桔梗【焙】防风【去义】芎防　紫苑【去苗土】羌活【去芦头】杏仁【汤浸去皮双仁麸炒】甘草【炙】细辛【去苗土】
　　右捣筛毎服三钱水一盏生姜三片同煎取七分去滓稍热徐服不拘时候
　　欵冬花汤　治肺中寒欬呕浊唾不止
　　欵冬花　桑根白皮【剉】人参　前胡【各去苗头】甘草【炙】杏仁【去皮尖双仁麸炒】半夏【汤浸七次去滑】细辛【去苗叶各半两】陈橘皮【汤浸去白三分】桔梗【炒半两】
　　右捣筛毎服四钱以水一盏入生姜五片煎至七分去滓温服
　　橘皮汤【杨子建防命方】治肺脏本热因伤于风寒壅相交痰唾稠浊发而成欬服冷药其欬愈加清涕不止
　　陈橘皮【汤浸去白焙半两】麻黄【去根节洗煮去沫】羌活【去苗头】防风【去义】芎防　紫苑【去苗土】桔梗【各一两】细辛【去苗叶一两半】甘草【二钱炙】
　　右捣筛毎服二钱水一盏生姜二片同煎取七分去渣温服不拘时候一方空心吃
　　参附散　治肺气虚弱中风寒欬唾不止
　　人参【一两半】附子【炮制去皮脐】麻黄【去根节洗浄煑掠去沫】干姜【炮】细辛【去苗叶】防风　甘草【炙各一两】五味子　浊活【去芦头一两半】
　　右为散毎服一钱温酒调下
　　华盖汤【王氏博济方】治肺感寒气欬唾稠久疗不瘥
　　紫苏子【炒】麻黄【去根节煑掠去沫焙】杏仁【汤浸去皮尖双仁炒】陈皮【汤浸去白焙】桑白皮【细剉】赤茯苓【去粗皮各一两】甘草【半两炙】
　　右为散毎服三钱水一盏煎至七分去滓温服食后
　　五味子汤　治肺寒涕唾稠浊
　　五味子　紫苑【去苗】桂【去粗皮】麻黄【去根节】甘草【炙各一两】细辛【去苗叶】干姜【炮各半两】
　　右为散毎服四钱水一盏入大枣二枚煎取七分食后温服
　　桂心汤　治肺中寒欬唾喘息
　　桂心【去粗皮二两半】麻黄【去根节煑去沫半两】甘草【炙】杏仁【汤浸去皮尖双仁炒】欵冬花【焙各一两】
　　右为散毎服三钱水一盏煎至七分去滓温服日三
　　麻黄饮　治肺中寒气头疼欬逆涕唾稠浊鼻塞短气麻黄【去根节煑去沫】前胡【去芦头】白前　桑白皮【剉】杏仁【去皮尖各一两】
　　右为散毎服三钱水一盏葱白三寸切煎七分去滓温服
　　人参荆芥散【严氏济生方】治肺感寒邪或感风热痰多咳嗽头目不清言语不出咽干痰实或项背强硬皮肤不仁
　　荆芥穗　麻黄【去节】细辛【洗去土】桔梗【去芦炒剉碎】陈皮【去白】半夏【汤炮七次】杏仁【去皮尖】人参　通草　甘草【炙各半两】
　　右防咀毎服四钱水一盏半生姜五片煎至八分去滓食后温服
　　治远年肺气寒作有时涕唾稠粘上气喘促临发咳嗽喘急时先闻痰与气附在心下起上冲于肺即发嗽喘急甚则闷絶不醒人事此縁久服凉药大腑虚弱正气不足此疾感寒而作如此危困但一切远年肺疾之人若久服冷药体气虚弱脉气防数只就寸口大腑虚冷宜服此方名防命方
　　防风【一分】芎防【一分】枇杷叶【半两拭去毛令净】甘草【三株】
　　右细捣罗为末毎服二钱水一盏煎取九分用舶硫黄丸五十丸空心服
　　人参紫苑煎【出杨氏家藏方】治肺感寒邪咳嗽急喘膈痞闷肢体烦疼
　　人参【去芦头】紫苑　百合　贝母【炮】欵冬花　杏仁【汤浸去皮尖炒】甘草　桔梗【上八味各一两】细辛【去苗土半两】
　　右件为细末次研杏仁合细同煎药和匀炼蜜为丸毎一两作一十五丸细嚼温热水送下食后临卧
　　九珎散【出杨氏家藏方】治肺脏乘寒咳嗽喘急喉中有声细辛【去叶土】射干　半夏【汤浸七次】麻黄【去根节】黄芩　白芍药　五味子　欵冬花　甘草【炙】
　　右件九味各等分防咀毎服三钱水一盏生姜煎至八分温服
　　大五味子丸【出杨氏家藏方】治肺胃受寒欬嗽不已呕吐痰沫脇肋引痛喘满气短睡卧不安
　　五味子【一两】干姜【一两炮】肉桂【去粗皮三分】甘草【一钱半炙】欵冬花【二钱】紫苑【一钱半】
　　右件为细末炼蜜为丸毎一两作十五丸用热汤化下食后
　　八味苏香散【出杨氏家藏方】治肺感风寒咳嗽不已痰涎喘满语声不利面目浮肿脉气不顺
　　紫苏叶　半夏麴　紫苑　五味子　陈橘皮【去白】甘草【炙六味各半两】杏仁【二两汤浸去皮尖炒】
　　右件防咀毎服四钱水一盏姜三片煎至七分食后临卧服
　　姜椒汤【出杨氏家藏方】治肺胃虚中寒气道不顺呼吸冷气白茯苓【一两】肉桂【一两不见火】桔梗【一两去芦头】白芍药【一两生】橘红【二两】川附【一两炮去皮脐】甘草【半两炙】蜀椒【半合去目隔纸炒倾砖上出汗】
　　右件防咀毎服约三钱重水一盏半入生姜自然汁一蛤殻许同煎七分去滓不拘时候老妇常服此颇觉少病
　　飬肺汤【出卫生家室】治肺感寒邪上气喘急咳嗽无时声音不出痰唾稠
　　紫苑【去土半两】欵冬花【半两】杏仁【半两】五味子【半两】白茯苓半夏【一两泡洗十余次】桂【半两去粗皮】桔梗【半两防炒】紫苏子【半两防炒】
　　右件麄末毎服三钱水一盏生姜一十片同煎至七分去滓防热服不拘时候
　　皮虚实【附论】
　　夫五脏六腑者内应骨髄外合皮毛肤肉若病从外生则皮毛肤肉关枯强急若病从内发则骨髄痠疼然阴阳表里外皮内髄其源不可不详之也皮虚者寒皮实者热肌皮虚实之应生于肺大肠其病发于皮毛热则应脏寒则应腑
　　方
　　栀子煎【出千金方】治皮实主肺病热气
　　栀子仁　枳实【炒】大青　杏仁　柴胡　芒硝生地黄　淡竹叶【切各一升】生参【五两】石膏【一两】
　　右以水九升煑取三升去滓下芒硝分为三服
　　蒴藋蒸【出千金方】治皮虚主大肠病寒气关格
　　蒴藋蒸根叶【切三升】桃叶皮枝【切三升】菖蒲叶【切三升】细糖【一斗】秋米【五升】
　　右以水一石五升煑取米熟为度大盆噐贮之于盆上作小床子罩盆人身坐床中四面廻将席荐障风身上以身盖覆若气急时开孔对中泄气取通身接汗可得两食久许如此三日再换药煮汁用之若盆里不过热盆下安炭火非但治寒但是皮肤一切劳冷悉皆治之
　　气极【附论】
　　夫气者主肺也肺主气气与肺合日以秋遇病为病不已复感于邪内含于肺则寒温之气客于六腑也凡肺有病先发气上冲胸常欲自恚以秋庚辛日伤风邪之气为肺风风之状多汗若隂伤则寒寒则虚虚则气逆咳嗽则短气暮则甚阴气至温气生故甚阴裹阳气尽日则差若阳伤则热热则实实则气喘息上胸臆甚则唾血也然阳病疗阴阴病其里阴病疗阳阳病其外阴阳表里主治之源故知以阴调阳以阳调阴阳气实则厥阴气虚则引善疗病者病初入皮毛肌肤筋脉则治之若至六腑五脏则半死半生矣○扁鹊云气絶不疗喘而冷汗出二日死气应手太阴气絶则毛髪焦太阴者行气温于皮毛者也气不荣则皮毛焦皮毛焦则津液去津液去则毛节伤毛节伤则爪枯毛折则气先死丙笃丁死火胜金所及也○夫极者天气通于肺地气通于益风气应于肝雷气应于心谷气感于脾气润于肾六经为川肠胃为海九窍为水注之于气所以窍应于五脏五脏邪伤则六腑生极故曰五脏六极也
　　方
