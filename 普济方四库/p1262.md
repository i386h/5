<!-- { "loadSidebar": true } -->
　　右为末毎服三钱空心米饮汤下早晨用药至饭时一服毒物自下如疮破用桑条水洗之无糨绢干后用打银燥灰研细贴之
　　治瘰疬【出危氏方】
　　五倍子　海螵蛸　梹榔　雷丸【各一钱】麝香【半钱研】五灵脂【一钱】
　　右为末干用清油条搽湿则干掺
　　内消方【出圣济总録】　治瘰疬
　　人参【去芦三钱】滑石【各半两】丹砂【研一分】麝香【研半钱】斑猫【十四枚去头足糯米炒黄为度去米】
　　右为末散每服三匕温酒调下
　　生肌散　治瘰疬
　　白石脂【二钱】生白矾【三钱】黄丹【一钱研】龙骨【二钱】麝香【研二分】轻粉【半钱】
　　右为末每日二次干掺在疮口上
　　三物散【出圣济总録】　治瘰疬
　　红娘子【六十枚不要折去翅足】大黄【半两剉】陈粟米【一合无即以新粟米】
　　右同炒令米黄为度共为细散初服一方匕每日空心调酒下第四日后服半钱匕及五七日觉腹下疼小便澁勿怪是药騐也更服后药
　　青橘皮【汤浸去白焙】虎杖【等分】
　　右为末以醋煑面糊为丸如菉豆大每服五丸至七丸用青橘皮汤下前散药相间食后临卧服日二次用贴药
　　贴瘰疬方【出圣济总録】
　　用砒黄信州者细研滴浓黒汁为丸如桐子大于铫子内炒令干后用竹筒子盛每用时于患处灸破或挑破将药半丸敲碎贴之以自然蚀落为度觉药尽时更贴少许
　　轻粉丸【出圣济总録】　治瘰疬此丸先服
　　乌鸡子【一枚去黄取白盛于盏内腻粉一钱半巴豆七粒新者去皮心与粉同入鸡子内蒸熟取于乳鉢内研令匀别用腻粉三钱匕于手掌中以病人津唾调和前药为丸如菉豆大】
　　右每服五丸荆芥薄荷茶下黄昬时服至一更如未转更以薄荷茶投之若腹痛先取下一次第二次以水盛取见病根恶物出也或患年深只可三度转出尽恶物其项渐小不得出风一月将息后用补药人参　参　苦参　白药
　　右等分剉焙为麄末每服一钱匕水一盏煎三五沸去滓温服如泻不止用黄连干姜各一钱煎服不过三五服便止如疮口未破用后膏药自消
　　夏枯草【半两】
　　右为末用粟米少许将酒煮成稀粥滤去滓取浓汁入煎药调匀为膏涂于帛上子贴之不得动换疮口永瘥
　　托中散【出圣济总録】　治瘰疬此先服
　　黄耆【剉一两】甘草【炙半两】
　　右为散每日食后汤服一钱匕三日二服次用取药
　　取瘰疬方
　　麝香【研一钱】砒霜【研半钱】龙脑【研一钱】　斑猫【十枚去足翅】蟾酥【十枚如松子大】
　　右研为末用白麫一钱以水和匀青黛为衣每用相度疮口大小仍熏灸三壮疮发用药切冝少使
　　淋洗疮口方
　　五倍子【一两】矾石【半两】
　　右为末每用二钱匕沸汤一碗调匀淋洗汤温即止每淋洗了用软帛裛干用生肌药掺于疮口上
　　雌雄散　治瘰疬经验
　　斑猫【一雌一雄足翅全者用新瓦焙干去头足翅】贯众【二钱】甘草【各半两】鹤虱【半两】
　　右细末作两服饱食后好茶浓防一盏调下一方五更初茶清下至天明不动更服半钱如小便澁痛效更不要服大忌毒物
　　洗傅方
　　用白芷煎汤泡荆芥温软帛蘸洗拭干好膏药贴浓汁恶物出尽更用
　　半夏【生二钱】南星【研二钱】血竭【一钱研】轻粉【一钱】
　　右细末以津唾调敷
　　救原敛疮口方
　　血竭【一钱研】枣【烧灰用半钱】麝香【少许研】
　　右夹研津唾调敷
　　治诸疬疾
　　硃砂　砒霜　硼砂　马牙硝【各等分】
　　右乳鉢内研细麫糊搜和如香附子状相疮口大小作之尽送入疮口中恐肿时用薄荷研细涂之收口了却将大栢皮并白丁香并为末尽入孔中如邉不干用
　　江子【乃巴豆也去皮殻不拘多少】
　　右用麻油煎令赤去火气后去巴豆入蜡合如膏香疮口大小涂之将白芨末调水涂疮上
　　治疬子疮
　　猪指甲【火烧存性出火毒用】硼砂【少许用】轻粉【火烧存性出火为细末】沉香【随意用】
　　右研细末未破清油调敷已破干掺
　　一膜散
　　地胆　斑猫　硫黄　雄黄
　　右等分为细末揩破患处酸醋调搽
　　便立丹　治疬等疮
　　黄丹　雄黄　龙骨【八停】金脚信【少许】
　　右为末脓水干揑饼子葱白汤洗过贴在疮上
　　乳香散　治一切疮新久
　　乳香【一钱研】砒霜【一钱研】硼砂【一钱半】黄丹【半钱】红娘子【十四个去翅足】
　　右为末糯米粥和成饼子如三钱许厚如小钱里圏大破疮上白面糊如不破者炙七炷大者不过一月其瘰疬核自下却后用敛疮生肌药黄蘖不拘多少为末面糊涂之
　　连翘汤　治马刀
　　大黄【三两】连翘　瞿麦花【各一觔】甘草【二两】
　　右防咀水煎服后十余日可于临泣穴炙二七壮服五六十日方效在他经者又一方加大黄木通五两知母一作贝母五两雄黄七分防榔半两去甘草不用同前药为细末熟水调下三五钱服之
　　治疬子疮
　　木香【一两】连翘　贝母　白芷【各三钱】
　　右为末食后临卧茶汤调下
　　平肌贴瘰疬膏
　　乳香　灯心灰　黄丹　定粉【各半两】
　　右用麻油四两煎成膏子贴之
　　治疬并马鼠疮方
　　铜録　斑猫　砒霜【各等分】
　　右为细末醋糊为丸如鼠粪大每用一锭子作三丸纳于疮口上以膏贴之干亦妙
　　三圣丸　治瘰疬
　　丁香【五十个】斑猫【十个全】麝香【不研一钱】
　　右为细末塩豉五十粒浸如泥和前药令匀丸菉豆大一服五七丸食前酒下日三服五七日外觉小便澁淋是药效便加服或便下青筋膜即病之根忌面鱼内动风物
　　治疬子疮
　　木鳖子【十个带殻擂碎】生山药【大者去皮三寸】大蒜【一个去皮】
　　右为细末如疬乆已破先葱白椒汤洗帛子拭干敷药一指厚外用油纸封之数日自愈连药魇掀下亦无防未破者不湏水洗贴散之
　　里托散　治疬子疮
　　黄耆　甘草　金银花
　　右等分研作五分每服酒一盏水一盏煎至一盏去滓食后服之
　　内消散【出圣济总録】　治瘰疬
　　芎防【一两剉】白僵蚕【直者炒】甘草【炙剉各半两】
　　右为末每服一钱蜜水调下食后日三服
　　三神丸【出圣济总録】　治瘰疬
　　斑猫【一分半】石决明【一枚】麝香【研一分】
　　右将前二味为末和粥麫少许捣成剂入麝香再研丸菉豆大每服五丸临卧生姜汤下
　　萞麻子丸【出圣济总録】　治瘰疬
　　萞麻子【一千颗拣半生用瓦内炒令烟起】矾石【一两瓦上镕三五复放冷研】黒豆【六颗三粒生用三粒瓦上炒熟】
　　右不许犯鐡器一处细杵匀烂丸如皂角子大每服一丸塩汤下女人醋汤下不拘时
　　禹余粮饮【出圣济縂録】　治瘰疬
　　余粉【研二分作二贴】甘草【一两半生半炙擂碎】腻粉【研半分分作二帖】
　　右将甘草半两水一升煎半升调禹粮末并腻粉各一贴空心顿服当防下恶物未愈再服防后以葱粥补之
　　治防疬疮【本事方有】
　　黄荆子【又名蔓荆子】乳香　甘草【各等分】
　　右为末每服一钱熟汤调食后良久服
　　又方
　　黒附子【一个洗】小便【五升】防【三升】
　　右同浸半月日取出将黒附子去黒皮隂干为末用黒豆烂煮研为膏丸附子末如桐子每服七丸温酒早晚下二服
　　四神丸　治瘰疬无问浅深已破未破并宜服之
　　荆芥　白僵蚕【炒】甘草　黒牵牛
　　右各一两为细末好醋糊为丸如桐子大每服三十丸临卧食后滑石汤下
　　如圣饼子　治疬子
　　雄黄【研半钱】人言【研半钱】乳香【一钱研】
　　右用糯米粥为锭子小麦大疮有眼如钱眼大贴在疮口上未破者灸三五壮将饼放在灸处用白芨为膏贴之至一日余自结痂取下将饼子依前贴
　　又方
　　硼砂【三钱研】白矾【四钱研】黄丹【一钱】
　　右将白矾化开为汁后将硼砂黄丹下漫火枯干研为细末每日二次干掺口上
　　瞿麦饮子【出济生防萃方】　治马刀
　　瞿麦【半觔用穗】连翘【一觔】
　　右麄末水煎临卧服此药经效多不能速騐冝待岁月之久除也
　　牡蛎丸【出仁存方】　治瘰疬
　　牡蛎【四两煅红地上出火毒一宿】参【三两焙】
　　右为末糊丸桐子大早晚食后临卧各四十丸酒下药将服尽疬子亦除根
　　专治瘰疬及马刀方
　　干姜【一两剉】真正铜緑【半两】
　　右同为末香油调敷于疮口上先用川椒炒塩葱白三味醋浆水同煎一碗至日午时分将疮浄洗全干上药一日一次大病不过二十余日疮自干
　　治瘰疬
　　何首乌【未泔浸一宿去皮竹刀切】香白芷【各等分】
　　右木杵臼捣为末三两为率入沉香半两麝香一钱匀一服二钱茶清下
　　治瘰疬无问浅深已破未破并宜服之
　　香附子【去毛】香白芷【各一两】
　　右为末每服一大钱米汤调下白汤亦得
　　内消丸　治疬子
　　贝母【二两】白药子【二两】
　　右为细末麫糊为丸如桐子大每服三四十丸温水下
　　皂针散【出圣惠方】　治瘰疬
　　皂针【一斗不生子者】恶实【半觔】
　　右取皂针于盆中烧火盛时撒恶实于火中烧候烟欲尽急以盆合之冷定取出为散每服三钱匕空心井华水调下数日利下恶物如胶利三五日只可吃软粥饭
　　内消牡蛎丸【出圣济总録】　治瘰疬
　　牡蛎【三两煆过为末】皂荚子【二升取白水浸一宿】
　　右先将皂荚子以水三升煑令烂取出瓷盆内研为膏入牡蛎末为丸如桐子大每服十五丸空心温酒下日晚再服
　　牡蛎散【出仁存方】　治瘰疬
　　牡蛎【三两黄泥固济煆过研为末用】甘草【炙剉一两】
　　右为散每服二钱匕空心腊茶清调下日三服仍用皂荚一挺去皮分作两截一截使米醋半盏刷炙以醋干为度一截焙干乌头二枚一炮一枚生炒糯米三十粒同为末再用醋半盏煎热和匀成膏贴之
　　治防疬
　　猫儿头【一个烧炙】麝香【一钱】
　　治疬生于头项上交接名蛇盘疬冝早治之一名海菜圆【出危氏方】
　　海藻菜【荞麦麫炒去殻】白僵蚕【微炒去丝嘴】
　　右等分为细末海藻菜旋研筛汤炮白梅取出内减半用麫糊为丸每服六七十丸食后临卧米饮送下其毒自大便去若与淡菜连服尤好盖淡菜生于藻上亦治此病忌豆腐鸡羊酒麺日六五服
　　治诸疬【出本事方】
　　蜜陀僧【十分】青矾【五分】
　　右为末干掺更用好麺糊搜药作膏贴之疮干更上药三次五次然后用白芨黄柏二味水调膏贴之
　　已验方【出危氏方】　治瘰疬已作者
　　乌鸡子【七个】斑猫【四十九个去头翅足】
