<!-- { "loadSidebar": true } -->
　　用槲白皮三觔细切水七升煑三升去滓真硃砂方七寸匕和汁一升旦向日服之行湏防吐恶出朝服良一方不用硃砂
　　清凉散【出圣济总録】　治项下生瘰疬不问深久新有热可服用龙胆防净为散每服一钱匕酒或米饮调下食后夜卧服天隂不可服
　　治疬已破者【出信适用方】
　　用羯羊粪焙干为末用油调涂如疮湿干掺
　　又方
　　用麻子研细醋调成膏贴之大有效
　　治瘰疬枭炙方
　　用枭一只取肉依常法炙熟食后五味汁下
　　治一应疬疮初起
　　用贝母为细末食前顿服酒送下
　　疗项瘰疬【出肘后方】
　　将死小儿脚踏之即瘥
　　何首乌散　治瘰疬或不破至下胸前者皆治之用九真藤根其根如鸡卵大洗生嚼常服又取叶捣覆疮上数服即止其药久服黒发延年或取其头获之九数者服之乃仙矣其叶如杏其根亦类疬子用之如神九真藤何首乌是也
　　治瘰疬【出千金方】
　　用白僵蚕治下筛水服五分匕日三服
　　又方【出仁存方】
　　用猫儿斡开口取涎磨解毒丸傅之
　　又方【出仁存方】
　　用狸头一枚炙捣筛饮服方寸匕日二
　　又方【出圣惠方】
　　用狐头灰傅之
　　又方
　　梧桐子叶上熯成灰绢罗蜜调傅干即易之
　　猫脑骨散【出千金方】　治疬又治防瘰
　　猫脑骨　莽草
　　右各等分为末入孔中
　　升麻调经汤【出东垣试效方】　治颏下或至颊下瘰疬此疾出足阳明胃之经中来若疮深逺隂曲肉底是足少隂肾中来也乃戍传癸肾是夫胃传妻俱作块子坚硬大小不等并皆治之或作丸服亦可
　　升麻【八钱炙】葛根【五钱剉】草胆【酒制炒】黄芩【刮去皮酒浸半两用】当归尾【三钱】桔梗【半两】连翘【半两】黄蘗【去皮酒炒二钱等用】芍药【三钱】知母【酒炒一两】黄连【去须五钱】京三棱【五钱碎切酒炒】广茂【酒炒五钱】甘草【炙半两】生黄茋【四钱】
　　右另秤一半作末蜜为丸如菉豆子大每服百丸或百五十丸一半多作防咀每服秤半两若能食硬便可旋加至七八钱止水二盏先浸多半不用引子煎至一盏去滓卧热服脚高头下而卧噙一口作十次咽留一口在后送下丸子药毕卧如常此制之缓也
　　白药散【出卫生家寳方】　治瘰疬疮
　　右用白药子不拘多少为末临卧冷米饮或冷水调下一钱
　　治疬子方
　　龙脑【一两研】薄荷【一两干】皂角【一两去皮酥涂炙焦黒去子用】
　　右为细末用塩豉一合醋浸软同捣得所如硬添醋丸菉豆大每服十丸冷水下不计时日三四服忌醎甜动风等物
　　龙泉散【出东垣试方】　治项上瘰疬马刀将先出疮用四棱鐡环按定不令走移作口子油药纸撚之慎勿令合了絶其疮之源其効至速如疮不破或本人不肯破更以此散涂
　　瓦松粉【研细】龙泉粉【各半两炒半润湿另研】昆布【去土三钱或五钱】广茂　京三棱【各半两酒制剉炒】
　　右为细末煎熟水调涂之用此去疾尤速一二日一易之
　　尅効散【出卫生寳鉴方】　治疬子疮
　　斑猫【四十九个不去翅足】官桂【半钱】粳米【四十九粒炒】赤小豆【四十九粒】硼砂【一钱】
　　右研为细末初服一钱次服二钱次服三钱次服四钱煎樟栁根送下空心服小便淋沥为效恶心呕吐黄水无妨其瘰疬日日自消
　　玉烛散　治瘰疬自消和血通经
　　当归　芍药　大黄　甘草　熟地黄　芒硝黄芥　川芎【以上各等分】
　　右为麄末每服三钱水一盏生姜三片煎至七分去滓温服日进一服七八日效
　　治瘰疬
　　瞿麦穗　海藻菜　凌霄花　北壁背隂虫【别研】皂角刺【新者】
　　右各等分为末每服三钱米饮调下食后日二服
　　麝粉散　治疬子未破与破澁急赤痛
　　萞麻子【四十九粒去皮】　葵菜子【半両】　　轻粉【半钱】
　　麝香【别研一钱】
　　右为细末每服一钱温服酒调下日午临卧各一服小便如米泔色不可再服止可服觧毒散解之
　　觧毒散　治疬子已曽宣积取毒了尚未退者冝服皂角子【一百粒去皮炒黒色用】连翘【一两半】薄荷叶【半两晒干】甘草【三钱半生半炙】桔梗【一钱】
　　右为细末每服一钱茶酒任意调下食后
　　治防疬方
　　信石【入菉豆同研】斑猫【为末去翅足用】
　　右用麺糊为丸黄丹为衣用时打破以醋浸一宿其疮先以艾炙次用此
　　又方
　　白术　白茯苓　生甘草　黄耆　当归身【酒洗】梹榔　白芷　黒牵牛【半生半熟】蜜陀僧　白芍药【以上各一两】
　　右为细末糊为丸如芥子大小儿七丸大人十丸至十五丸灯心汤下忌葱菜油腻房色酒不妨忌使性气孕妇不可服复元通气散立效
　　治疬疮作吐
　　右以乳香散煎甘草调服至安济生名内托散引论甚详
　　治疬破脓水经年不安【永类钤方】
　　右用百十年第屋厨中壁上土为末入轻粉调傅半月疮干愈
　　治瘰疬已破者【华陀中藏经方】
　　右用鈆炒取灰滓研细以温盐浆水洗净贴之
　　又方【出肘后方】　治疬
　　右用马齿苋隂干烧灰腊月猪脂和以暖泔洗浄疮拭干敷之日三
　　治瘰疬【出本草上】
　　右用蓼实子微炒碾为细末薄酒调二三钱服久则效
　　治卒患瘰疬子不痛
　　取桃树皮贴上炙二七壮
　　治瘰疬毒肿【出本草方】
　　右以鐡及熟末凝涂之
　　治瘰疬疮【出本草上】
　　右用胡桃瓤烧令黒未断烟和松脂研敷疮上
　　治项边疬子【出本草上】
　　右以桃叶焼熏之
　　治颔下瘰疬如梅李宜速消之【出本草上】
　　右用海藻一觔酒二升浸数日稍稍饮之
　　治瘰疬恶疮蚀息肉白癜风【出本草上】
　　右用马骨烧为末淋汁先以物揩破疮涂之
　　治瘰疬【出本草上】
　　右捣商陆根捻作饼子置疬上以艾炷于药上灸三四壮干熟易之
　　治瘰疬【出本草上】
　　七月七日出时收麻花五月五日収叶二件作炷子于疬上灸百壮
　　治疬子【出本草上】
　　用苦躭苖子煑汁服或生绞汁服之良躭苗子所在有之苖高三二尺结角如撮口袋中有子如红硃俗人言躭发也
　　治恶疮瘰疬蚀息肉
　　白马骨　黄连　细辛　牛膝　鸡桑皮　黄荆
　　右各等分烧为灰淋汁涂之白马骨江东以石榴叶短小对节者代之
　　导引法
　　养生方云箕踞以两手从脚入据地曲脚加其上举身九可用行气治瘰疬乳痈









　　普济方卷二百九十一
<子部,医家类,普济方>
　　钦定四库全书
　　普济方卷二百九十二　明　周王朱橚　撰瘰疬门
　　瘰疬结核【附论】
　　论曰瘰疬结核者由风热毒气蕴积肝经攻注筋脉郁而不散故项腋之间结聚成核或如梅枣或如珠颗累累相连其证令人乍寒乍热头项强痛四肢不安心神烦燥盖毒气与血气相搏则荣衞不和使之然也其浮于皮肤之中未着肌肉可以药内消之若肿硬坚甚不可消之则以药外化为脓及血令其溃散则易愈也
　　方
　　五香散【出圣惠方】　治心膈久积热毒肝气留滞致项生瘰疬结核
　　沉香　木香　薫陆香【各一两】麝香【一分细研】丁香　羚羊角屑　子芩　赤芍药　参　当归　犀角屑　甘草　地骨皮【各三分】连翘　升麻　麦门冬【去心】大黄【微炒】黄耆【剉各一两】
　　右为散入麝香研令匀每服三钱水一盏入芦根五寸生姜半分煎至六分去滓不计时温服
　　瘰疬结核
　　黄耆【七分】参【八分】连翘　人参　升麻　青木香茯苓　苍耳子　甘草【炙】朴硝　桂心【各四两】大黄麦门冬【去心五分】羚角【屑】鼠粘子　苦参【各九分】
　　右为末捣蜜丸如桐子大酒下十丸日夜三四渐加至二三十丸以知为度忌生冷猪肉海藻菘菜鲊生葱蒜陈臭等物
　　连翘汤【出圣济总録】　治男女长少瘰疬结核在项腋下项强背痛
　　连翘　参　木香　昆布【去醎焙干】枳殻【去瓤炒】犀角【镑各一两半】茈胡【去苖】甘草【炙剉】黄芩【去黒心】沉香【剉】当归【切焙】木通【剉】芍药　升麻
　　右麄捣筛每服五钱匕水二盏入生姜一片二枚拍碎栁枝二寸长一握细剉煎至一盏去滓温服空心日午夜卧各一服
　　琥珀膏【出圣惠方】治颈项瘰疬初起如梅子肿结硬强渐若连珠或穿穴脓溃流汁不絶经久难瘥渐成瘘疾并治之琥珀【一两细研】丁香　木香【各三分】桂心【半两】硃砂【细研】木鳖子【去殻一两】当归　白芷　防风【去芦】木通【各半两】黄丹【七两】垂桞枝　松脂【二两】麻油【一觔二两】
　　右先用琥珀丁香桂心硃砂木香五味为末其余药并细剉以油浸一宿于铛中以慢火煎白芷焦黄漉出次下松脂末滤去滓再澄清油却安铛中慢火熬下黄丹以栁木枝不住手搅令黒色滴水中成珠不散防硬软得所入琥珀等末搅匀于甆器内盛用时防大小用火脇纸上匀摊贴不上数个立效永不发
　　乌蛇丸【出圣惠方】　治瘰疬结成颗核肿疼痛不散或破为脓水不絶此方立效
　　乌蛇【三两酒浸去皮骨炙微黄】犀角屑　参　昆布【洗去醎味】甘草【炙微赤】枳殻【麸炒微黄】天麻【各三分】郁李仁【汤洗去皮防炒各三分】连翘　牛旁子【防炒】大黄【防炒】黄耆【剉】漏芦【各一两】班猫【一分以糯米拌炒米黄去头足翅】
　　右为末炼蜜和丸如桐子大每服不计时以清米饮下二十丸不过数次效
　　五香汤【一名香连翘汤出医方大成同】　治一切积热结核瘰疬痈疽疮疖等立见大效
　　沉香【一分】连翘　射干　寄生【无以升麻代】独活【一作活】木通　升麻　大黄【蒸各三分】乳香【一分】麝香【一钱半】丁香【二分】甘草【二分】青木香【一分】
　　右防咀每服四钱水一盏煎七分空心热服以利恶毒为度本方有竹沥芒硝随热轻重当日添减
　　丹参膏【出圣惠方】　疗恶肉恶核瘰疬风结诸肿
　　丹参　蒴藋【各二两】秦芁　独活　乌头　白芨牛膝　菊花　防风【各一两】草叶　踯躅花　蜀椒【各半两】白术【一两】
　　右切以苦酒二升浸之一宿猪膏四觔俱煎之令酒竭勿过焦去滓以涂诸疾上日五度涂故布上涂贴之此膏亦可服得大行即湏少服一方有汉防己无防风
　　升麻散　治瘰疬结聚颗块成疮上攻头项疼痛升麻　参　败酱　犀角【屑】虎杖　紫葛　桑根白皮　甘草【炙微赤各一两】连翘　大黄【微炒各二両】　红雪【每服一钱汤成下】
　　右为散每服四钱以水一盏煎至六分去滓不计时候温服
　　犀角丸　治瘰疬结核
　　犀角【屑】吴蓝　黄芩【去黒心】山栀子仁　巴豆【去心皮炒研出油各半两】升麻　黄耆【剉】防风【去叉】甘草【炙各三分】大黄【生剉一两半】连珠草【一两】
　　右为末炼蜜和桐子大每服三丸米饮下未利加至六七丸取利为度
　　三黄丸　治瘰疬肿毒结成恶核
