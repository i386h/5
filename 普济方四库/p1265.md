<!-- { "loadSidebar": true } -->
　　大黄【剉炒】当归【切焙各一两】栀子仁【一分】茈胡【去苗三分】黄连【去须】黄芩【去黒心】桂【去粗皮】赤茯苓【去黒皮】干姜【炮】芍药【各半两】
　　右为末炼蜜丸如小豆大每服十丸空心温酒日三取微利更以意増减
　　犀角丸　治恶核瘰疬
　　犀角【镑】木香【各一分】硼砂【研水飞一钱】白茯苓【去黒皮】干薄荷　皂角【去皮子酥炙】大黄【剉炒各一两】何首乌　原蚕蛾天麻【各一两】
　　右为细末用生羊肉柏香细切研成膏和丸如黍米大每服七丸茶清下不拘时
　　丹参膏　治恶肉恶核瘰疬初肿
　　丹参【炙剉】白芨【各三两】升麻　蒴根【各一两半】独活【去芦头】防己　连翘　白敛　参　杏仁【去皮尖双仁各一两】
　　右为细切以生地黄汁一升淹浸一宿铛内微煎十沸入猪膏四升防煎一炊久膏成滓用摩病处日二三度
　　班猫丸　治瘰疬结核肿硬相连如珠颗头项肩背烦疼班猫【一分赤黒斑防者佳去头翅足炒过令香】猪牙皂角【一分去黒皮　　黄】蛇蜕皮【半两微炙】乌蛇【一两半酒浸去皮骨炙令微黄】天南星【半两炮制去皮】露蜂房【二两烧灰】大黄【三分防炙】麝香【一分研】葳灵仙【半两】
　　右为末入麝香研匀炼蜜和丸如桐子大空心以粥饮下十丸至辰巳间病下如虾蟇衣及诸恶物
　　丹参汤　疗恶肉核瘰疬诸风气结聚肿气诸病并治之蒴　丹参【各二两】甘草【炙】秦芁　独活　乌头【炮】牛膝【各一两】踯躅花　蜀椒【各半两去汗】
　　右切以水八升煑取三升温服一升忌海藻菘菜猪肉冷水
　　连翘丸【出危氏方】　治瘰疬结核未破或破者
　　薄荷【二觔绞取汁新者】好皂角【一挺水浸去皮绞取汁以上二味一处银石器内熬成膏用】青皮【不去白】连翘【半两】陈皮【一两不去白】黒牵牛【一两半半生半炒】
　　右为末用前膏子丸如梧桐子每服三十丸煎连翘汤下食后服服之十日见效一方黄连煎汤下
　　四香饮【出圣济总録】　治气疬结核未破者
　　丁香　木香　沉香【剉】乳香【各一两】枳实【去穰麸炒一两】青橘皮【汤浸去白一两焙】陈橘皮【汤浸去白焙半两】
　　右麄捣筛每服三钱匕水一盏煎三四沸去滓食后温服日三
　　连翘散【出圣济总録】　治恶核肿痛瘰疬
　　连翘　何首乌【米泔浸一宿焙】干薄荷【各一两】麝香【研半钱】升麻　恶实【炒】白茯苓【去黒皮】蛇蜕皮【酒浸炙各半两】
　　右为散每服一钱匕食前后温酒调下日三
　　犀角散【出圣济总録】　治男女瘰疬结核
　　犀角【镑】人参　鹿角【镑】白敛【各一两】糯米【一合】赤茯苓【男用白女用赤各去皮一分】斑猫【三十枚】
　　右为细散合研令匀防大小斟酌与服每服二十以上二钱匕十岁以上一钱匕并以蜜二匙水二钟同煎至一盏先以滑石末调二钱匕后调此散夜卧时服至明小便内取下恶物三五日一服取瘥为度
　　白敛散【出圣惠方】　治瘰疬结核根源深固肿硬疼痛白敛【三分】黄连【去须】大黄　黄芩　莾草　赤石脂赤芍药【各三分】
　　右为末以鸡子白旋调涂于故帛上贴之燥即易之一方有吴茱茰
　　五香散【出宣明论】　治一切恶疮瘰疬结核无首尾及诸疮肿用之
　　沉香　木香　鸡舌香【各一两】薫陆香　麝香【各三钱】连翘【一两半】
　　右为末细研每服二钱水一盏煎至六分不计时
　　参汤　治恶核瘰疬风结
　　参　升麻　独活　连翘子【各三两】木防己　菊花【各一两】
　　右切以水八升煑取三升分服一升日三
　　内消丸【出圣济总论】　治瘘疬初结累累如梅李核日渐不消则破坏颈腋
　　人参　参　丹参　何首乌【细剉】苦参【各一两】
　　右为末别用皂角一十挺以麻绳接续穿留索子头盛在缸内掘地埋饼子留口用童子小便浸三七日如值雨下即盖勿令着水日足取出以水洗挂隂处令干用薄荷四两酒一升童子小便半升共前皂角同浸一宿取出煎五七沸倾出以手按取汁细布滤去滓入药末一分在汁内用文武熬成膏末二分入龙脑麝香各半钱同研匀丸如梧桐子大每服二十丸空心日午临卧时薄荷茶汤下
　　白敛膏【出圣济总论】　治瘰疬息肉结硬
　　白敛　莽草【外防秘要作甘草】参　木香　芍药　大黄【生各一两】右为末旋取以醋和如膏涂帛上贴之干极即易内消丸【出疮科精要】　治瘰疬结核热毒鬰滞服之内消青皮【不去白】陈皮【各二两】牵牛【半觔取头末二两】薄荷【半觔】皂角【半觔不蚛者去粗皮及子捶碎水一斗煑软揉汁去滓熬成膏】
　　右将青皮陈皮末并牵牛末和匀用煎膏子和丸如菉豆大每服三十丸食后荆芥茶清温水皆可下
　　紫威散【出圣济总论】　治项上瘰疬如枣李核大者先服紫威【凌霄花是】海藻【洗去醎焙】瞿麦穗　牡蛎【煆研成粉左顾者真】甘草【炙各一两】
　　右为细末每服一钱半匕食后白汤调下日三
　　神妙散【出圣济总録】　治瘰疬肿痛成疮
　　牵牛子【炒半生半熟】青橘皮【汤浸去白焙】栀子仁　参地骨皮
　　右等分为散每服二钱匕空心糯米饮调下次日服后牛犀丸
　　牛犀丸【出圣济总録】　消毒化结聚
　　犀角【镑半钱】龙脑【研半分】麝香【研半分】红娘子【二十枚】　斑猫【二十一枚去头足翅同红娘子豆麫炒焦】
　　右为细末用豆面糊丸如菉豆大每服一丸空心日午夜卧腊茶放温下服至十日加至二丸除淡饭烧塩外余并一应肉食切忌
　　治瘰疬结核肿硬疼痛【出圣惠方】
　　斑猫【十四枚去头足翅糯米拌炒令米黄为度】雄鼠粪【二十枚微炒】
　　右同研令细入腻粉二钱更研以菉豆麺入新汲水和丸如菉豆大每服空心以麝香酒下三丸觉腹内痛便以硝石末一钱用酒一小盏煎一沸温服投约一炊久大小便当有如雀汁一合以来下者是效冝服药补之
　　雄黄丸
　　雄黄【细研】硃砂【细研】麝香【细研】细辛　人参【去芦各半两】
　　右为细末入研了药令匀炼蜜和丸如菉豆大每服于食前以酒温下三丸
　　螺子丸【出圣惠方】　治瘰疬结核
　　小螺子【一十八枚去尖防炒】斑猫【二十一枚去头足翅炒令黄】雀儿粪【六十三枚白色者防炒】麝香【一钱研细】
　　右为末入麝香研令匀以好豉一合烂捣研和丸如菉豆大每日空腹以葱茶下五丸
　　治瘰疬结核不散
　　腻粉【一钱研】精羊肉【二两切细】干姜【一钱剉】凌霜花【取白微炒一两】
　　右为散入腻粉都拌匀以湿纸褁三五丸重火煨熟取出作一服吃了以温酒下仍含生姜一片恐吐卧时服至二更取下恶物五日一般服
　　治瘰疬结核外贴令脓自出方【出圣惠方】
　　腻粉【研一分】粉霜【研一分】砒霜【研一分】燕山粪【一分防炒】斑猫【一分】
　　右研细末用臈月猪脂调匀每用小豆大安疬子上用麺糊纸封定至六七日有脓水下至半月脓自出速用生肌散贴之
　　麝香散【出御药院方】　治瘰疬结核肿硬不消疼痛
　　麝香【半钱研】枳殻【二钱半麸炒去瓤】白丁香【二两】
　　右为细末每服二钱用温酒半盏调匀食后日进一服
　　皂角丸　治瘰疬满项不破及结核肿者
　　好皂角子【一升】参　连翘【各一两】
　　右用水五升砂锅内慢火煎水尽为度每服防取好皂角子软者三粒食后临卧时细嚼津下硬者捣烂蜜和如榛子大含化半月必瘥忌酒麺热毒物
　　治瘰疬结核
　　人参　甘草【炙】干姜　白蘝【各四分】
　　右捣筛酒服方寸日三忌海藻菘菜
　　治瘰疬结核肿痛令黄内消方
　　硃砂【研细】腻粉　粉霜【细研各二两】
　　右同研令匀用鸡子白和丸如梧桐子大于五更初煎葱汤下三丸良久当利如未利再服之
　　治瘰疬结核不散【出圣惠方】
　　雄鼠粪【小者是】皂角针【剉炒黄各一两】槲白皮【十两水八升煎取三升】
　　右为末每服用药末一钱五更初暖药汁一盏调服服后便卧良久当有大吐如未吐更进一服至日出病如虾蟆相似吐尽为效与温粥食之
　　消毒涂方【出圣济总録】　治风热结硬肿赤疼痛及腮项下肿结成核
　　大黄【二两】景天【五两防火草是也】
　　右同捣烂涂于患处干即再敷
　　大蒜膏【出圣济总録】　治瘰疬结聚
　　大蒜【三枚捣烂】麝香【研半钱】
　　右和匀敷于帛上贴一日二易旋捣最好
　　又方【出圣惠方】
　　麝香【一钱研细】鲫鱼儿【二十枚长一寸者去肠肚每鱼一枚腹内入和皮巴豆一粒】
　　右入缾子中以泥封渐渐以火烧令通赤候冷取出入麝香同研为散每日空心以温酒调下半钱良久以热酒投之逐下恶物每日常服下尽恶物其病自消
　　治项上结核【出海上方】
　　地骨皮　榆白皮
　　右不以多少挫碎煎汤洗之
　　大效丸【出圣济总録】　治瘰疬一切结核
　　斑猫【一枚】黒豆【七粒生茅者】
　　右同破为丸如菉豆大每服五丸茶清下小儿一丸此方用之大效
　　又方【出圣济总録】
　　镇肝丸　治瘰疬结核肿硬令内消
　　用皂角六挺去皮二挺涂酥炙黄二挺用陈皮末二两水调涂皂角上炙二挺用青皮末一两水调涂皂角上炙令黄为细末用精羊肉杵为丸如梧桐子大每服三十丸渐加至六十丸温水下食后卧时服
　　治结核瘰疬【一名文武膏出普济生抜萃方】
　　用桑椹二斗极熟黒色者以布袋取自然汁不犯铜鐡以文武火慢熬成薄膏子每日百沸汤防一匙食后日三服
　　治颏下结核不消经效
　　用大肚蜘蛛不以多少用好酒浸了研烂同酒去滓温服临卧服之
　　治项生结核【出海上方】
　　用牡蛎厚白者烧红为末每服二钱米汤饮调下日三服半月除根
　　又方【出海上方】
　　用干白蟮鱼头烧灰研入腻粉油调贴
　　治颔下瘰疬如梅核【出圣惠方】
　　用海藻一觔昆布一觔酒浸数日服之效一方蜜和丸合之
　　用蜗牛殻不拘多少捣为细散每服二钱匕空心米饮调下日再食至四十九日自消
　　又方
　　用槲白皮切三合以水四盏煎至一盏去滓顿服当吐恶物
　　治瘰疬发肿及结核痛不可忍及痈未溃
　　用莾草一两捣末和鸡子白涂贴之一日二易
　　心胜丸　治瘰疬不以年深日久日近脑后两边有小结核连连数个伤内有块兼劳瘵
