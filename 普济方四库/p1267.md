<!-- { "loadSidebar": true } -->
　　秦芁汤【出圣惠方】　治风毒久不痒抟于筋脉因成瘰疬结核生项腋
　　秦芁【去苗土】连翘　青橘皮【去白焙】梹榔【煨各半两】犀角【镑三分】
　　右麄捣筛毎服三钱水一盏入木通少许同煎七分去滓温服
　　皂荚丸【出圣惠方】　治肝肺风毒项生结核痒痛遍身顽痹皂荚【十两去黑皮涂酥炙令黄去子】独活【五两】防风【三两去芦】天麻【五两】薄荷【五两干的】
　　右为末炼蜜和丸如桐子大食后煎槐白皮汤下三十丸
　　麝香散【出圣惠方】　治瘰疬夹风毒壅热咽喉肿满胷隔不利
　　麝香【一分研细】白荚子【四两炒黄末】腻粉　铅霜【各半两】
　　右同研为散不计时以薄荷汤调下一钱
　　治风毒瘰疬结核硬肿痛【出圣惠方】
　　参【二两】夜明砂【微炒二两】皂荚【五挺去黒皮涂酥炙防黄】
　　右为末炼蜜丸如桐子大食后以薄荷汤下二十丸
　　又方【出圣惠方】
　　乌蛇【二两浸酒内去皮骨炙令微黄色】牛蒡子【一两炒微黄】何首乌【二两】
　　右为末炼蜜和丸如桐子大食后以温水下二十丸
　　治瘰疬令内消【出圣惠方】
　　何首乌【十两九蒸九曝为末】皂荚【十挺五挺去黒皮涂酥炙令黄色去子为末五挺水浸一宿揉绞取水一升】
　　右用精羊肉一觔细切前皂荚水同煎如膏入何首乌末及皂荚末丸如桐子大空心以米饮下三十丸
　　治风毒瘰疬赤肿痛硬【出圣惠方】
　　鼠粘子【一升防炒】荆芥穗【四两】
　　右为散每服三钱以水一盏煎至五分去滓入竹沥半合搅匀服之日三
　　治风毒所攻绕项生瘰疬如连珠冝服浸酒方【出圣惠方】
　　海藻【五两洗去醎味】乌蛇【五两酒浸去皮骨炙令微黄】
　　右为散以酒七升浸五日每取酒半盏饮之日再饮治瘰疬消风毒肿上痈内热
　　牡蛎【二两火煆为末】参【一两】甘草【半两炙】
　　右为末每服二钱同腊茶清调下
　　又方
　　用白鸽粪不以多少陈米饭擦和得所丸如梧桐子大米饮下五十丸
　　治瘰疬赤肿【出圣惠方】
　　用地松一觔捣如泥敷疬上干即易之以痒为度
　　治瘰疬风热结毒肿硬痛未破方【出圣惠方】
　　用五月内取大槲子叶一抨剉令细入大釡灶内以水五斗煎至一斗滤去滓却入锅中熬成膏每服空心以温酒调半两服之良久当吐以吐出疬子根为度
　　治风毒瘰疬【出圣惠方】
　　用牛蒡子三升微炒为散用绢袋盛以无灰酒五升渍二十七日空心温服一盏
　　治风毒疬子
　　用黄花蛇一条酒浸一宿去皮骨炙令黄捣为散空心以粥饮调下一钱服尽即歇十日若未消减即更作服之如已消即止
　　治风毒瘰疬赤肿
　　用生栗子肉生嚼敷之
　　气毒瘰疬【附论】
　　夫气毒瘰疬者由风热气毒攻于肺故也肺主通行诸脏之气若经络壅塞则衞气凝滞不得宣行邪热与气相抟结聚于皮肤肌肉之间而生瘰疬也又有愁忧不足思虑干情恚怒伤于心肺肝气毒滞于胸膈致脏腑否澁气血凝留亦因兹而成气疬也
　　方
　　防榔散【出圣惠方】　治气毒瘰疬心膈壅闷不下饮食防榔　前胡【去芦】赤茯苓　牛蒡子【各一两炒】人参【去芦】枳殻【麸炒黄去白】防风【去芦】沉香【各半两】甘草【炙微赤剉一分】
　　右为散每服四钱水一盏入生姜半分煎至六分去滓空心及晚食前温服
　　治气毒瘰疬结肿疼痛服之令内消方【出圣惠方】
　　豆防【一合以汤浸一宿研如泔膏以布绞汁去滓】水蛭【一个炙令微黄】鹁鸽粪【一两微炒】夜明砂【二两微炒】当归【半两】赤芍药【半两】薫陆香【半两】白矾灰【一分】鸡子【二枚去殻】
　　右为末入豉汁相和捣匀以油单褁炊饭上蒸饭熟取出入少蜜丸如桐子大食前以温酒下十丸
　　皂荚丸【出圣惠方】　治风毒瘰疬肿硬疼痛时发寒热不思饮食日渐羸瘦
　　皂荚【五挺去黒皮涂酥炙防黄焦去子】蜗牛子【五十枚炒防黄】雄黄【十两细研】何首乌　陈软枣　连翘【各一两】麝香【一分细研】龙脑【一钱细研】芫青【七枚以糯米拌炒米黄为度去头翅】
　　右为细末入研了药令匀炼蜜和丸如桐子大食前参汤下七丸
　　治风毒聚结生瘰疬渐多肿硬冝用此药贴熁令消烂脓自出方【出圣惠方】
　　燕粪　斑猫　芫青　雌黄【各一两】青黛　麝香【各一钱】水银【一皂荚子大】猪脂【半两】
　　右以猪脂先研水银令星尽后入诸药同研令细每用小豆大安在疬子上以醋麫糊纸花子其疬盖之或先炙破亦得经五七日看疬子烂溃红丝脚断即渐渐揭起纸其疬子随药自出后用煮猪蹄温汤洗却别贴膏药止痛生肌
　　海金沙丸【出圣惠方】　治气毒瘰疬结硬不消日夜疼痛海金花　丁香　琥珀【细研各一分】败【涂酥炙黄】甜葶苈【隔纸炒紫色各一分】麝香【一钱细研】皂荚【二十枚炒为末】
　　右为末同研令匀炼蜜丸如桐子大每服于食前温汤下五十丸其病当从大小便出
　　斑猫丸【出圣惠方】　治气毒瘰疬服之令内消
　　斑猫【一两去头足翅以糯米拌炒令米黄为度】麝香【半两细研】硃砂【半两细研】干姜【三分生】甘草【半两生剉】犀角屑【半两】粟米【二合防炒】
　　右为末入研了药令匀以蜀葵根白皮杵自然汁和丸如梧桐子大每服以蜀葵根汤下五丸空心临卧服
　　何首乌丸【出圣惠方】　治气毒心膈壅滞颈生瘰疬咽喉不利
　　何首乌　昆布【洗去醎味各二两】雀児粪【一两微炒】雄黄【半两细研】麝香【一分细研】皂荚【十枚去黒皮涂酥炙黄去子】
　　右为末入前研了药一处同研细令匀用精白羊肉一觔细切更研相丸如桐子大食后以荆芥汤下五十丸
　　薄荷丸【出圣惠方】　治气毒瘰疬心胸寒壅闷颈项肿发歇疼痛不欲饮食
　　薄荷【一两干者】木香【一两】连翘【一两】青橘皮【汤浸去白焙一两】麝香【一分细研】皂荚【十挺长一尺不蛀者以浆水二升浸三日起取汁为膏】
　　右为末以皂荚煎和丸梧子大空心及晚前食以荆芥汤下十丸
　　腻粉丸【出圣惠方】　治气毒瘰疬硬结疼痛不能消散者冝服
　　腻粉【一钱】定粉【半两微炒】夜明砂【一两微炒】桂心【半两】犀角屑【三分】斑猫【一分以糯米炒米黄为度去头翅足】
　　右为末研匀用软饭和丸菉豆大每于食前以温酒下五丸
　　硫黄丸【出圣惠方】　治风毒瘰疬肿硬如石疼痛
　　硫黄【细研一分】麝香【细研一分】鸡子【一枚煮熟去皮】皂角【一分末】斑猫【二十七枚糯米拌炒以黄为度去头翅足净】牵牛子【一分炒】
　　右同研以软饭和丸如小豆大食前人参汤下五丸
　　又方【出圣惠方】
　　木香【半两】乌蛇【三两酒浸去皮骨炙微黄】干蝎【一两防炒】皂针【十三两炒令黄】啄木乌【一只烧为灰】
　　右为末炼蜜丸如桐子大每服以薄荷汤下十五丸日三
　　又方【出圣惠方】　治气毒瘰疬结肿疼痛
　　斑猫【半两去头翅足糯米拌炒黄色】牵牛子【一两生用】雄雀粪【三分】枳殻【一两麸炒微黄去白】
　　右为散每服一钱五更初用粥饮调下或有吐逆即服枳殻汤投之日午后当取恶物
　　蜗牛散【出圣惠方】　治风毒瘰疬生于颈腋累累如桃李大小不定肿硬疼痛
　　蜗牛殻【一钱末】　皂角子【煨去皮取末一钱】乳香【一钱】腻粉【二钱】
　　右为末鸡子一枚开取清去黄调药末却入殻内以湿纸三五重褁以饭甑内蒸饭熟取出空心以五味子汤嚼下后以暖水潄口良久防出毒物少年者只作一服年老者分为二服临时以意加减之
　　皂荚子丸【出圣惠方】　治气毒瘰疬结硬疼痛
　　皂荚子【二十枚炒熟】巴豆【一枚去皮油心研纸裹煨】乳香【二钱】斑猫【一枚以糯米拌炒米黄为度去头足翅】
　　右为末用软饭和丸如桐子大空心以温酒下二丸
　　治气毒瘰疬结肿未溃者令内消方【出圣惠方】
　　槲白皮【剉三觔】丁香【一两末】麝香【细研半两】
　　右以水五斗于大釡中先煮烂槲皮至一斗去滓更以慢火熬成膏后入丁香等二味搅令匀收于瓷器内食前以温酒调下半匙
　　天灵散【出圣惠方】　治气毒瘰疬徧项及流注脇腋下有头疼痛
　　天灵盖【一两帯血色者以茅香水洗五七次涂酥炙令黄】虎胫骨【一两涂酥炙令黄】
　　右为防以空心葱酒调下三钱晚食前再服
　　又方【出圣惠方】
　　蜗牛子【二十枚生去殻炒微黄】薄荷【一两干者】丁香【半两】
　　右为末炼蜜丸如桐子大食前荆芥汤下三十丸
　　治瘰疬肿硬如石疼痛
　　五灵脂【二两熬膏】皂荚【十枚不蛀者去黒皮涂酥炙去子】
　　右捣皂角末以五灵脂膏和丸如桐子大早晨以薄荷汤下九夜临卧以温酒下十丸
　　又方【出圣恵方】　皂角针【一两烧灰】槲白皮【末一两】
　　右同研令细食前以温酒调下二钱
　　治气疬用赤脚马兰捣细涂患处
　　治气瘰疬【出圣惠方】
　　右用皂荚一觔不蚛者去皮子涂酥炙令黄色捣罗为末以精羊肉半觔细切研如糊下药末相和圆如梧桐子大每于食前以皂荚刺捣碎煎汤下十五丸服此药一月即有大验
　　热毒瘰疬【附论】
　　夫热毒瘰疬者由人脏腑俱实气血充盛内有积热不得宣通热毒之气流于项腋之间搏于肌肉而生故谓之热毒瘰疬也
　　方
　　参散【出圣惠方】　治热毒瘰疬痈肿疼痛宜服此散热毒除根
　　参　连翘　知母　当归　雄黄【细研】牵牛【微炒黒豆炒熟】黄芩　犀角　赤芍药　空青　荏子　矾石【泥褁烧半白细研各三分】地胆【一分以糯米拌炒黄为度去翅足】斑猫【一分以糯米拌炒以米黄为度去翅足】
　　右为散入研了药令匀空心以温酒下一服一钱三五服后小便出烂肉为度
　　连翘散【出圣惠方】　治肝膈热毒气盛攻项腋生瘰疬肿痛心神烦闷背胛急疼四肢不利
　　连翘　漏芦　知母　桂心　黄芩　参　甘草【炙防赤各三分】木通【剉】柴胡【去苗】大黄【防炒】朴硝【各一两】
　　右为防每服四钱以水一盏煎至六分去滓每服于食前温服以利为度
　　紫参丸【出圣惠方】　治热毒瘰疬肿痛未成者内消已破者行脓
　　紫参　苦参　丹参　连翘【各二两】腻粉　麝香【别研各三钱】滑石【二两半】
　　右为末用参一觔捣碎以酒三碗浸三日去滓皂角子三百枚煨熟捣末用参酒熬皂子末成膏和前药如桐子大每服一丸黄耆汤下日加一丸至患人岁数止日减一丸疮自干有结内消
　　治热毒结成瘰疬日夜疼痛【出圣惠方】
　　甘草【炙防赤一两】犀角屑【一两半】黒豆【炒熟一两】麝香【半两细研】斑猫【半两以糯米拌炒米黄为度去翅足】
