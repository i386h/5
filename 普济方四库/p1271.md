<!-- { "loadSidebar": true } -->
　　治法用湿散风冷为急收水次之生肌又次之藿香厚朴半夏橘皮疮术【音苍】细辛川芎白芷以官桂干姜一匕佐之此足以湿散风冷矣然近年漏者近则淡红或带微肿或留小核久则上而槁白内而黒烂滛虫恶臭生焉近者不过前药数品而久者复其元阳亦当以芦辈加减而用之如其不当用而轻用又恐热气乗虚变移结核夤縁相通而孔窍为尤甚若夫收水一节盖水属肾也肾虚不能传道而役水溢于肾水溢则渗洒于漏疮行肾之水无如黒牵牛取米入猪肾漫火煨熟随而温酒下之则借肾入肾一纵一擒两得其便恶水旣泄不复淋漓继以当归黄香川芎官桂川续断葫芦巴等修治细末佐以髪灰空心温【音酒】调下仍以安肾丸山药丸兼而济之庶几肾得所飬真元凝合夫然后以龙骨牡蛎人齿犬牙加之血竭乳麝发灰内外相维生机必矣然新肉方生又当以膂肉猪蹄米铺为飬不维滋味益肾而阳明之生生肌肉亦籍谷气以充之此则自本自根之论也　凡项边腋下先作瘰疬者欲作漏也宜禁五辛酒麫及诸热食凡漏有以石痈瘰疬累然作疬子有核在两颈及腋下不痛不热治者皆錬石散敷其外内服五香连翘汤下之已溃者治痈法诸漏结核未破火鍼鍼使者结核中无不瘥者内经云防脉为瘘留连肉凑脉得寒即下防凝滞肌肉故曰留连肉腠肉冷亦能为浓血故为冷漏湏用温药防脉散专治漏疮及二三十年瘿瘤或大如杯盂久久不瘥致有漏溃令人骨肉消尽或坚或软溃令人惊惕寐卧不安軆中掣痛愈而复作者宜用之济生方云瘘疮当探其深浅渠在里间时有一人害瘘疮于脇间稽以榆细皮枝取线以绵褁其尖以线牢系之以榆皮探疮中疮之穴乃自脇而达于腰在肤皮之间稽遂于病者腰间以针决破用追毒丹三粒内于疮中三日即溃而脇间之漏遂止则脓悉自腰针孔中出脓尽则其肌遂愈其服狗寳丸敷乌龙膏乳香膏生肌散并如治痈疽治法
　　方
　　猬皮散【出圣济总録】　治诸漏
　　猬皮【炙燋半枚】蜀椒【去闭目并子炒出汗】当归【切焙】露蜂房【炙焦】地榆【醋炙各三分】斑猫【去足翅糯米炒】蛇蜕【剉炒】乌贼骨【去甲】葛上亭长【去头足翅糯米炒各半两】鳞鲤甲【炙燋四两】防茹【一两】细辛【去苗叶半两】樗鸡【四两四枚】蜈蚣【去黄足炒一枚】蜥蜴【去头足炙一枚】薏苡仁　干漆【炒烟出用】蒺防子【炒去角】桂【去麄皮】漏芦【去芦头】木通【剉】附子【炮制去皮脐】牡丹皮　龙胆　土根【各三分】鹤骨【酒炙】狸骨【酒炙】雄黄【研细】蛇床子　大黄【剉炒】苦参【各一两半】
　　右为细末每服二钱匕空心用温酒调下日晓再服渐加至三钱
　　治九瘘方【出千金方】
　　猬皮【半枚】鳞鲤甲　樗鸡【各四枚】蜥蜴　蜈蚣【各一枚】蜀椒　附子　当归　蜂房　地榆　桂心　通草干漆　牡丹　薏苡仁　蒺防子　漏芦【一作瞿芦】龙胆【一作骨】土【各三分】斑猫【四分】蛇床子　苦参　大黄雄黄　蛇蜕　防茹　细辛【各三分】鹤骨【六分】
　　右为末每服五分以温酒调下以知为度日三服
　　治九瘘方【出千金方】
　　空青　商陆　知母　狸骨　桔梗　防风　荏子　矾石　黄芩　白芷　芍药　甘草　雄黄白术　地胆　斑猫　雄黄【各等分】
　　右为末蜜丸豆大以作服三丸三十日知四十日愈六十日平复百日内慎房室一方为散醋服一刀圭日二老者少者减半服
　　续断散【出仁济直指方】　治止漏活血益肾气续筋脉
　　搕藤子【去稍微炙】当归　川芎　川续断【洗酒】黄耆【微炙】葫芦巴【炊】紫荆皮　生干地黄【洗酒】牡蛎粉【布糊各半两】木香　辣桂【各三钱】甘草【炙二钱】
　　右为末每服二钱空心温酒调下或加髪灰佐之
　　温觧散【出仁济直指方】　治湿散漏疮风冷
　　藿香　厚朴【制】半夏麫　橘皮　苍术　细辛川芎　白芷【各二分】辣桂　川白姜【生】甘草【炙各半分】
　　右剉散毎服三钱水一盏生姜枣子煎服
　　猬肝膏【出圣济録】　治诸疬隂徧肿坚硬或发溃脓血不絶猬肝【炙令熟二两】芍药　芎防　细辛【去叶各半两】牛脂【五钱】当归【切焙】蜡　黄连【去须】黄芩【去黑心】松脂【各一两】
　　右除牛脂蜡松脂外捣罗为末先熬脂令沸下蜡松脂销镕即下诸药末搅令匀以瓷合盛涂疮上日三度换
　　防脉散【出三因方】　治漏疮及二三十年瘘瘤或大如盂杯乆久不瘥致有漏溃令骨肉消尽或软或溃令大惊惕寐卧不安軆中掣痛愈而复作
　　干姜【炮】琥珀【研】大黄　附子【炮去皮各一两】丹参【三钱】石硫黄【研】钟乳粉【研】乌贼鱼骨【研各半两】
　　右为末贮以瓷合韦囊勿令泄气若疮湿即敷无汁即煎猪脂和敷之以干为度或死肌不消加芒硝二两益佳一法用胡燕屎一枚
　　芫青丸【出千金方】　治一切瘘
　　斑猫【四十枚】豉【四十九枚】芫青【二十枚】生大黄　地胆【各十枚】蜈蚣【一条半】犀角　牛黄【各枣核大】
　　右为末蜜丸如桐子大服二丸湏臾多作酸浆粥冷饮之病从小便出屎盆中相视如有虫形状又似胶汗此病出也间日一服饮粥如常小弱者各三四日无虫出疮渐瘥时忌腻一切器物皆湏灰洗乃作食一方以温酒服之一方虚闷可煮食蔓菜羮后仍作二十日将息便不湏服
　　麝香散　治漏疮
　　麝香【研】楼葱白　蜣蜋　蜜陀僧【研】石灰【研】青蒿心　腻粉　流黄【研各半两】
　　右捣研拌匀先以盐浆水洗疮用散子填满疮口以帛定三两日若有恶物除去依前换药如无不用换不过三两上即瘥
　　葛上亭长丸【出圣济録】　治诸漏
　　葛上亭长　地胆　斑猫【三味并去头足翅糯米各炒二十枚】防妇【六十枚炙】衣中白鱼【四十枚】真珠【研各一分】防榔【剉二枚】雄黄【研】
　　右为末炼蜜丸如桐子大每服三丸每日空心温酒下日晩再服渐加五丸
　　芫青散【出圣惠方】　疗瘘有九种久不瘥不过此方
　　芫青【四十枚足翅熬】海藻【八分洗】昆布【八分洗】雄黄【研八分】狸骨【炙五分】牡蛎【四分煆】地胆【二十枚熬】青木香【三分】
　　右为细末酒服一钱匕日二服痛从小便出如烂筋忌生冷粘食猪肉陈臭物
　　桂附丸【出三因方】　治气漏冷漏诸疮
　　附子【炮制米醋中浸再炮淬三五次去皮脐】桂心　厚朴【姜制】粉草【炙】白术【各一两】木香【一分】乳香【二味别研】
　　右为细末炼蜜丸如桐子大空心米饮下二三十丸
　　青金锭子【出疮科精要】　治诸恶疮脓水出不快及多年疳瘘疮愈而后复发
　　白丁香　铜青　硼砂　粉霜【各五分】轻粉【一字】龙脑【一字】麝香【一字】
　　右为细末麫糊为丸撚作锭子每用絍入疮口中脓水出快
　　治漏疮
　　滑石　轻粉　赤石脂　海螵蛸　腻粉　乳香明矾
　　右各等分研细末以筒子吹药入漏孔内一夜再用耳镊子取出孔内败肉物再用荆芥汤净洗复用药仍前
　　天灵盖膏【出圣惠方】　治一切瘘
　　天灵盖【一分净洗涂酥炙黄】虎下颔骨【一分炙令黄】臈月猪脂【四两】附子【一分炮制去皮脐】人参【一两去芦头】鐡精【一分】川乌头【一两炮制去皮脐】
　　右为细末用猪脂和令稀稠得所可涂之四畔不得侵疮口
　　麝香丸　治漏疮絍疮
　　麝香【研】石胆【研】腻粉【研】杏仁【去皮尖双仁炒各一分】香防【一枚去肠胃洗浄炙干】巴豆【一粒去皮心膜出油尽】
　　右为末用麫糊和丸黍米大絍在疮内一日一二次
　　通治诸瘘方
　　班猫【一枚一方云三分去头足翅】杜蘅　枳殻根　酸枣根虎蓟根　猫蓟根【各一把】
　　右捣罗为末蜜丸日一服如枣一枚以丸着疮口中
　　漏疮方
　　真龙骨　蜂房【炙黄各三钱】黄丹【煆】降真节　五倍子枯骸骨【瓦煆一钱各炙】
　　右为细末敷之丸恶核漏疮并戒怒气不然核大漏则水多也
　　安息膏【仁存方有】　治脓水不絶骨中疼痛成漏
　　安息香　花乳石【火煆红】血竭　乳香【各半钱】麝香【减半】
　　右为细末用蜡少许入麻油些小同镕开搜药捻作米粒大依前方看大小深浅逐粒屑入药于疮孔中以满为度药透内从内生肉一二日退出一粒渐生肉渐退出出尽则疮中自然平复其功效如神如疮口冷痛浅濶只用少许干敷
　　治漏疮
　　木香　丁香　乳香　麝香【各末三钱】黒牵牛【头末】
　　右分作十服每服用乌鸡子一个去其项去黄用白调药再入鸡子殻中用顶盖头纸糊定于饭甑上蒸熟取出细嚼温酒下日进一服空心服未效再作即愈矣
　　斑猫散【出圣济总録】　治诸漏
　　斑猫【去头足翅糯米炒七枚】真珠【研】桂【去皮】水银【与众药研令星尽各半两】葛上亭长【去足翅糯米炒七枚】
　　右为末每服半钱匕米饮调下空心午后服小便有所出瘥
　　乳麝云母膏【出仁济直指方】　治漏疮效
　　穿山甲【浸一宿去肉用一百片】真蚌粉【同炒香熟起泡出粉以甲为末四两】
　　右入麝香末一钱夹云母膏十五贴为丸桐子大每服三十丸温酒仍以鹿角胶调盐酒服下神授丸【方见劳瘵门劳瘵类兼服之】
　　生地黄膏【出仁济直指方】　治漏通用
　　露蜂房【炙黄】五倍子　木香【各三钱】滴乳香【二钱】轻粉【一匙】
　　右细末用生地黄一握捣细和为膏摊生绢贴疮
　　蛇蜕散【出仁济直指方】　治漏疮血水不止
　　蛇皮【洗焙焦】五倍子　龙骨【各一分】川续断【洗酒三分】
　　右细末入麝香少许唾津调敷
　　人牙散【出仁济直指方】　治漏疮恶疮生肌里欲干则用
　　人牙　油发【二味烧存性】雄鸡肉骨【各等分】
　　右为末入麝香轻粉少许湿则干掺干则麻油调敷
　　生肉膏【出肘后方】　疗瘘
　　栋白皮【二两】防肉【二两】薤白【三两】当归【二两】生地黄【五两】
　　右五味以臈月猪膏叄升煎薤白色黄成膏敷疮孔上令生肉也
　　班猫散【出千金方】　治一切瘘及瘰疬瘘生于项上结肿有脓并皆治之
　　斑猫【十枚去头足翅以糯米炒黄为度用】真珠【半两细研】猬皮【半两炙黄】雄黄【一分细研】
　　右为细末每日空心以温酒调下半钱午后再服可日三服
　　白花蛇散【出三因方】　治九漏瘰疬发于项腋之间痒痛憎寒发热
　　白花蛇【酒浸软去皮焙干三两】犀角【半钱】黒牵牛【半两一半生一半熟炒】青皮【半两】
　　右为末每服二钱腻粉半钱研匀五更糯米饮调下以利下恶毒为度十余日再进一服可絶根源如已成疮一月可效忌发风壅热物
　　治一切瘘【出千金方】
　　斑猫【三十枚】雄黄　桂心　犀角【各一两】
　　右为治下筛酒一钱匕服日再服病从小便出
　　鍜落鐡屑膏【出千金方】　治一切漏方
　　鍜落屑　虎粪　狗颊车连齿骨【炙】鹿皮【合毛烧为灰各等分】
