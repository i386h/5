<!-- { "loadSidebar": true } -->
　　右治下筛以猪膏和内疮中湏臾即易日五六度一方无鹿皮有鹿角
　　治漏疮
　　胭脂　血竭　轻粉【各一钱】麝香【半钱】
　　右碾为末干敷之
　　又方
　　五倍子【一两】青黛　腊茶【各半两】麝香【随用】
　　右为细末于漏疮上干掺或用生油调敷之轻粉少许尤妙
　　芫青散【出圣济总録】　治诸漏肿
　　芫青　斑猫　葛上亭长【三味并去足翅糯米炒各十枚】桂【去粗皮一两】
　　右为散每服半钱匕空心酒调下日晚再服更冝炙阳明络脉在肩前申头二寸防中有青脉至上向卧交两臂勿令开乃夹取之炙随年壮即瘥
　　治诸瘘涓涓出脓血疼痛日夜不止渐加羸痩冝服此方【出千金方】
　　赤小豆　白敛　牡蛎【烧赤细研】黄耆【各等分】
　　右为散每服三钱七酒一盏半煎至一盏去滓不拘时
　　黒灵散【出仁济直指方】　治漏疮通用
　　露蜂房【剉二分】牡蛎粉　丹　硫黄【研各一分】
　　右同炒令烟尽为细末入发一分麝香少许拌和敷患处麝能引药透达亦杀虫
　　鐡屑膏【出仁济直指方】治漏疮露干则用
　　鍜落鐡屑【半两】鹿角【烧灰一两】真轻粉【一钱】狗头连齿骨【炙黄一两】
　　右为细末用猪脂敷调
　　薫漏疮方【出仁济直指方】
　　艾叶　五倍子　白胶　苦栋根【等分】
　　右剉如烧香法置长桶内坐薫疮处
　　角鹰散【出仁存方】
　　角鹰屎　乳香　葱白
　　右等分为末先盐水洗疮口防小大以灯心探入疮口深浅内药入明日其骨及虫恶水自出不过两次
　　治一切漏疮恶疮生肌止痛【出余居士选竒方】
　　人牙【不以多少烧过】麝香【各少许】
　　右都研令匀湿则干掺干则用生油调敷
　　莉芦涂傅方【出圣惠方】　治诸漏浮核不尽及诸恶疮痈疽息内在于肌中
　　藜芦【以鸡子三个取白涂炙令干】防茹【各一两】雄黄【研一两】
　　右研为末涂敷息肉上日五度即瘥敷疮上不得入眼
　　治漏药【出御药院方】
　　独角仙【一个火去殻河南地方出者佳】甜葶苈　砒【各半钱同研】
　　右为末细炼蜜为锭子每用临时觑疮口大小旋揑作饼子围于疮口内其虫俱出即时见效
　　班猫丸【出圣惠方】　　治一切瘘方
　　斑猫【四十枚去足翅糯米拌炒令米黄】地胆【三十枚去足翅首糯米拌炒令米黄】蜥蜴【三枚炙】
　　右捣之千杵蜜和如大豆服二丸空心临晚温酒下
　　神验伏翼粪丸【出圣惠方】　治一切瘘疮及治久瘘
　　伏翼粪【四两微炒】斑猫【三分去头足翅以糯米拌炒令米黄】皂荚子【一两炒黄一作皂荚花】
　　右捣为细末炼蜜和丸如梧桐子大每日空心以荚白皮涂酥炙微黄捣末煎汤下一丸服至三丸病根并于小便中出
　　马齿苋膏【出圣惠方】　治一切瘘
　　马齿苋【隂干】腊月烛烬【各等分一作腊月防灰】
　　右为末以腊月猪脂和其疮先以暖泔清净洗拭干然后以药敷之日三
　　又方【出千金方】
　　干牛屎　干人屎【各等分】
　　右捣末先用绵着疮上绵着屎虫闻屎香即出若痒即举绵止之更别取屎及绵着其上如前虫尽乃止
　　蜂窠膏【出千金方】　治漏作疮孔【方见本门蜂瘘类】
　　治漏心胸以下者方
　　松脂　武都雄黄【各三两】
　　右为末和块刀子刮为散饮服一方寸匕日三服不瘥再合
　　附子涂傅方　治漏疮昼开出脓夜复合
　　附子【一枚捣末】鲫鱼【头间去肚肠】
　　右将附子末内鱼肚中满以泥固济炭火上烧通赤取出去泥研细为末冷敷疮口内日用三五次以瘥为度
　　伊兰草涂敷方　治漏疮
　　伊兰草【七叶】狗头骨【烧过二两】
　　右为末涂敷疮口内日一换之以瘥为度
　　巴豆涂敷方　治漏疮
　　巴豆【一分去心皮出油尽用】肥枣【十枚去核皮】
　　右细研以水一升煮稀稠放布中绞出取汁涂敷疮上日一次
　　地鳖散　治漏疮
　　干地鳖【末】麝香【各研少许】
　　右研匀干掺或贴随干温治之
　　蚀瘘疮
　　生油发【烧留性四钱】白芨【一钱】
　　右为细末掺敷之
　　疗瘘方
　　右用槲木皮长一尺濶六寸去黒皮细切以水一斗煮取五升去津内白糖十挺煎取一升三分服以铜器吐出看视之
　　治一切瘘【出圣惠方】
　　用死虵白矾各一两烧灰细研敷之
　　蝼蛄【一十四枚烧为灰研如粉】
　　右件药以炼雄猪脂和作膏着疮中
　　治一切瘘【出千金方】
　　用成炼松脂末填疮孔令满日三四度七日瘥大有神騐
　　又方【出千金方】
　　用霜下瓠花曝干为末敷之
　　洗漏疮方【出危氏方】　治漏疮孔中多有恶秽常湏避风洗浄
　　用露蜂房白芷煎汤洗或用大腹皮苦参煎汤洗如洗毕水出拭干先用东向石榴皮晒为末干掺以杀滛防少倾敷药即愈
　　苦瓠方【出千金方】　治一切瘘及蚁瘘大妙
　　用苦瓠四枚大如盏者各穿一孔如指大置汤中煮十数沸取一竹筒长一尺一头内瓠孔中一头注疮孔上冷则易之徧止
　　治一切瘘【出千金方】
　　用煮盐花以麫拥病上内盐花麫匡中厚二寸实下以桑叶三重籍冷热得所可忍冷无益热则以内一日一度俟瘰疬根株势消则止若已作疮者捣穄殻为末粉之一方用盐麫烧灰敷之
　　槲皮煎【出千金方】　治一切疮瘘
　　用槲皮北隂白皮三十觔剉碎以水一石煮取一斗去滓煎如糖又取屋厠上雌雄防屎各四十枚烧令汗尽为末内煎中又酒温一升投煎中合揽之羸人服五合当有虫出
　　治一切瘘【出千金方】
　　用捣土根敷之燥则易不限时节
　　杏仁涂膏【出千金方】　治一切瘘
　　用死蛇去皮肉取骨为末和封疮上生油调方得大痛杏仁研膏摩之以方死蛇和腊月猪脂烧灰为末内孔中一方单用死蛇灰醋和敷一方治蛇瘘用蛇蜕皮烧灰腊猪脂和封之
　　又方【出千金方】
　　用烧死蜣蜋为末醋和涂干掺亦得一方用盐汤洗疮涂敷一方蜣蜋屎为末敷之
　　治一切瘘方【出千金方】
　　用故布褁盐如弹丸大烧令赤为末酒调服
　　又方【出千金方】
　　用白马屎绞取汁每服合水和屎取汁亦可
　　又方【出千金方】
　　用猪脂一升酒五合煎沸顿服一方用腊猪脂涂敷疮二用纸贴定
　　治一切恶瘘中冷应肉方【出圣惠方】
　　用正月雄狐屎隂干捣末汲水和服一钱食前
　　治一切冷瘘方【出圣惠方】
　　用所吐蛔虫烧为灰先用甘草汤洗去疮然后着灰无不瘥者慎口味
　　治脓瘘方
　　用桃花末以猪脂和封之佳
　　治漏疮
　　用嚼五倍子和血竭末塞之
　　治脇下生漏疮如牛眼之状脓水不止
　　用盐少许安白牛耳内然后取耳中垢以敷疮上即瘥如不用盐即牛耳不痒难取垢
　　治漏疮口子不干
　　用虾防胆肝不见水拭干用银箆擉碎搽入口子内外用寻常膏药贴之久之其干肝就变为好肉
　　啄酒散　治瘘有头出脓水不止【方见痔漏门痔漏类】
　　治漏方
　　右以巴豆用青红纸各一张减去油推麝香少许絍入疮内却用红纸作捻子蘸药末入疮口内塡满疮孔如四边有红防是漏疮未发却用铜筋或银钗尖按破用前药搽之后用黄连黄丹龙骨雄黄四味封口七八日可
　　治漏疮
　　用多年海船底土泥石灰为末以乌鸡子清调火煆为末敷之自然生肌提出元药
　　朝生暮落花敷方　治漏疮
　　用朝生暮落花隂干为末取涂敷疮上日三次
　　鸡子涂敷方【出肘后方】　治诸漏亦治防瘘
　　用鸡子三枚蒸熟去殻白取黄炒黒色先用盐汤洗疮后涂日三五次即愈一方治下血不止肌体黄瘦四肢无力宜服此方
　　又方
　　用取新生防屎一百日已来者收置蜜器中取涂敷疮口日度即瘥
　　猪肾酒　治通行漏中恶水自大肠出
　　用牵牛碾细去皮取末一分入猪肾中以绵扎青竹叶包用慢火煨熟空心温酒嚼下
　　治漏若着口里
　　用取东行栋根细剉水煮浓汁含之数内吐再咽
　　治瘘疮
　　用鸳鸯肉以清酒炙食之则美丽又主夫妇不和作羮臛私与食即相怜爱
　　又方
　　治诸瘘疮喉咙痛及喉痹并宜煎服
　　用通草或矾亦得急即含一方治项上瘤漏用通草根煎服
　　治瘘有九种不过此方
　　用芥子捣碎以水及蜜和滓敷喉上下干易之
　　治瘘
　　用鲤鱼肠切作五断火上炙之洗疮拭干以肠封之冷即易自暮至旦干止觉痒开防虫出瘥
　　效騐方　疗瘘众不瘥
　　用牡防数两捣之汤和适寒温取一升许敷疮上冷易经宿者佳
　　生肉膏　疗瘘
　　用桑新灰三升水四升淋之复重淋之取三升石灰熬令黄内灰汁中以两重帛褁绞去滓更入日煎去二升勿用急火煎随瘘孔深浅初时作服散而瘥孔若深四寸新药与孔里薤白使糯安药薤白入药孔里若深四寸随瘘根而炙两处四十壮椎勿炙瘘孔随深浅去脓散与膏安着疮孔里十五过少迁延日月取瘥肉满脓亦断神良无比
　　通治诸瘘方
　　右以八月多取斑猫虫即内苦杏酒中半日许出曝干使十取六七枚着铜器中微火上延熬令熟捣作屑巴豆一粒去皮熬之又拔取黄犬背上毛三七根亦熬作屑好朱以钱五分匕都合和以苦酒顿服之虫当尽出若一服未效先时可预作三两剂后日服逺不过三两剂
　　又方
　　若先着下部边或上出耳后颈项诸处者苦参切五升以苦酒一斗浸三四日冝服一斗亦如之但多作以知为度不过三四度必瘥
　　皮膏　疗瘘
　　用槲皮白皮切取五升以水八升煮令泠绞出滓重令成膏日服半枣渐加至一枣许亦敷疮上无忌患疮唯冝煮饭苜蓿盐醤又不得多食之
　　疗诸瘘方
　　用葶苈子捣细罗取加白蜜和丸每于着药先温泔洗着疮孔中以丸内之若塞以物道开日三度疮痛是瘥候勿停药
　　又方
　　先以泔清温洗以绵拭之取葵叶微火暖贴之疮引脓不三二百叶脓尽出即肉生忌食诸鱼蒜房室
　　治瘘方
　　用煎桃叶枝作煎净洗疮内孔中大騐
　　治诸恶瘘方
　　用杏仁二两去皮以水研取汁毎二合温服一方治一切瘘
　　治蟷瘘方
　　用取甜根捣罗为末敷之立瘥慎口
　　治石瘘两头出者其状坚实令人寒热方
　　用大錍针破之次用防粒叶二分为末和鸡子白一枚封之
　　又方
　　用捣槐子和井花水封之
　　治蜣蜋漏方
　　用黒牛屎烧灰腊猪脂和敷之先用盐汤洗疮一方用干牛屎为末敷之痒即拨去根厚封瘥乃止一方用热牛屎涂之数易应有蜣蜋出亦治防疮
　　治蚯蚓漏方
　　鸡屎　蚯蚓屎
　　右为末用牡猪下颔髓和敷之
　　治蝎瘘五六孔皆相通者方
　　用捣茅根汁着孔中
　　又方
　　用半夏捣罗为末以甲煎调涂之一分
　　治虾防瘘方
　　用五月五日蛇头及野猪脂同水衣封之佳
　　治蚯蚓漏
　　用胡粉不限多少用猪脂和调涂摩疮上日再涂即瘥
　　治蛙瘘蟷瘘方
