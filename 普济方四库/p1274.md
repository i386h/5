<!-- { "loadSidebar": true } -->
　　半夏膏【出圣惠方】　治鼠瘘
　　半夏【一两捣罗为末】鯸鮧鱼脂【一两煎肥者】
　　右一处调如膏旋取涂疮上
　　狐头散【出圣惠方】
　　野狐头【一枚炙令黄】狸头【一枚炙令黄】
　　右捣为末浆水洗拭干以猪脂调敷之
　　杏仁涂膏　治鼠瘘【方见本门诸瘘方】
　　治鼠漏疮方【出圣惠方】
　　死鼠【一枚中形者】乱发【如鸡子大一枚】
　　右腊月猪脂一斤煎二味合消尽滤去滓成膏分作二分一分稍稍涂疮一分稍稍酒服之瘥防子当从疮中出良
　　疗防瘘方
　　乌头【炮】附子【炮合二两】
　　右防咀着五升淳苦酒中渍之待干复内苦酒中燥复内以苦酒浸尽曝令干捣末酒服方寸匕日三忌猪肉冷水等
　　疗鼠瘘方
　　马齿　矾石【烧】真珠粉
　　右为末厚涂疮上不过三愈
　　疗鼠瘘方【出肘后方】
　　矾石【三分烧】班猫【一分去头足翅熬】
　　右为细末用酢酱服半匕须臾瘘虫从小便出
　　麝香涂方【出圣惠方】　疗鼠瘘穿穴成疮痛不可忍
　　麝香【研】雌黄【研一作防黄】
　　右等分研为末取虾防背白汁和涂疮孔中日一度一方用酥和内疮孔中
　　治鼠瘘方【出圣惠方】
　　用粪烧为灰细研敷上
　　又方【出圣惠方】
　　用瓠花曝干捣罗为末敷之
　　地黄膏【出千金方】　治鼠漏疮瘥后复发及不愈出脓血不止用不落水猪脂防咀生地黄内脂中令脂与地黄足相掩和煎六七沸其疮先用桑灰汁洗去恶汁次以地黄膏敷疮上日一易之
　　治鼠漏方【出千金方】
　　右将蛇腹所呑鼠烧灰末服方寸匕日再不过三服此大验但难过耳并敷疮口中外台秘要有虾防一方蝮蛇腹中所呑鼠干之末敷
　　治鼠漏肿核痛未成脓者【出肘后方】
　　用栢叶敷肿上熬防着叶上熨之令热气下即消
　　治鼠漏已有口脓血出者【出肘后方】
　　用白鲜皮煎汁服一升当吐出鼠子愈
　　治鼠漏肿核痛若有疮口出脓水者【出肘后方】
　　用蜘蛛二七枚烧敷良
　　治鼠瘘
　　用新鼠屎一百粒以粒收入宻器中五六十日杵碎以敷疮孔中
　　又方
　　用蝮蛇磨着物皆透
　　治鼠瘘鼠扐齿人疮
　　用狸头骨烧灰敷之
　　疗防瘘方
　　用五月五日核桃捣末先防汤洗拭之令干以末敷疮上
　　疗鼠瘘要方【出肘后方】
　　用柞木皮五升水一斗煮熟去皮煎令汁得二升稍稍服尽当有宿油出即愈
　　疗鼠瘘久不瘥方
　　用狼鼠不限多少常作羮粥任吃之必验
　　疗鼠瘘方　兼治蝼蛄瘘
　　用槲叶捣末敷肿上热炒盐熨之即消良效
　　治鼠漏肿核痛若已有疮口脓血出者【出肘后方】
　　用牛热屎傅之日三有蜣蜋出
　　鸡子涂敷方【出肘后方】　治鼠瘘【方见本门诸瘘类】
　　治鼠漏恶疮
　　用蟾酥眉脂以麻油调涂立效
　　治鼠瘘肿核痛若有疮口脓血出者【出肘后方】
　　用猫狸一物料理作如食法空心进之鼠子死出又当生呑其功弥效一方单用猫作羹食之
　　治卒得鼠瘘有瘰疬未发疮而热者【出肘后方】
　　用捣乌鸡足并车前
　　治老鼠疮久不瘥
　　用绵絮烧灰或疮干用者油调敷如湿干末掺之
　　又方
　　用灶心焦土碎研香油调敷之
　　班乌散【出衞生家寳】　治瘰疬鼠漏
　　班猫　何首乌　糯米
　　右等分同炒令黄色去班猫用二药为末酒调服取虫出如鼠能动其病息愈
　　五灵脂散【出衞生家寳】　涂疮口
　　治鼠瘘【出本草】
　　右用死蜣蜋烧作末苦酒和敷之数过即愈先以盐汤洗之
　　治鼠瘘疮【出本草】
　　右以通草煎服之磨亦得
　　疗诸毒鼠瘘【出本草】
　　以参又名馥草酒渍饮之
　　疗鼠瘘瘰疬【出本草】
　　取腊月猪脂调涂之
　　治鼠瘘
　　用鸡卵一枚米下蒸半日取出黄炒令黒色先拭疮上汗令干以炒煮鸡子黄内疮孔中三度即瘥
　　又方
　　用堇菜干为末和油煎成膏摩瘘上三度瘥堇菜野生非人所种名堇葵叶似折子如米花紫色
　　蝼蛄瘘【附论】
　　夫蝼蛄瘘者由食菓子不避有虫即便噉食内伤子肠有毒不去变化所生也始发之时在于头上状如蜗形瘾疹而出其根在大肠也
　　方
　　荏子桔梗丸【出千金方】　治蝼蛄漏始发于颈项状如肿此得之食菓实毒不去其根在大肠荏子主之桔梗为之佐
　　荏子　龙骨【各半两】附子【一两】蜀椒【一百粒】桂心　桔梗干姜【外台秘要作矾石】独活　芎防【各五分】
　　右为末以枣十枚合捣醋浆和丸如大豆温浆下五丸加至十丸
　　丹参散【出圣惠方】　治蝼蛄瘘生于项门肿硬疼痛
　　丹参【二两】蒴藋根【二两】甘草【半两炙微赤剉】秦芁【一两去苖】独活【一两】牛蒡子【一两】踯躅花【半】川椒【半两去日及闭口者防炒去汗】牛膝【一两去苖】
　　右防咀每服三钱水一中盏煎至六分去滓每日空心及晚食前服之
　　桂心丸【出圣惠方】　治蝼蛄瘘疼痛出脓水
　　桂心【一分】黄耆【半两剉】矾石【链子者一分】芎防【一分】大黄【半两剉碎微炒】乌喙【半两炮去尾】川椒【一百粒去日及闭口者防炒去汗】虎胫骨【半两涂用炙黄】
　　右为细末炼蜜和丸如菉豆大每日空心及晚食前以温浆水下二丸
　　长亭散【出圣惠方】　治蝼蛄瘘
　　亭长【六枚去头足翅糯米拌炒令黄色】川大黄【半两剉碎微炒】细辛【半两】桂心【一分】鳞鲤【一两炙令黄】枫树中虫粪【三指撮】
　　右为细末每日空心温酒调下一钱晚食前再服
　　马齿苋膏　治蝼蛄瘘【方见本门诸瘘类】
　　治蝼蛄瘘【出圣惠方】
　　用槲叶烧灰细研右以泔别渍槲叶取汁洗疮拭干内少许灰于疮中
　　蜂瘘【附论】
　　夫蜂瘘者由饮食劳倦渴乏多饮流水即蜂毒不去变化所生也如发之时其根在头瘰疬三四处俱肿溃生疮状如痈形瘥而复生其根在脾也
　　方
　　雄黄黄芩散【出千金方】　治蜂漏如发于颈瘰疬三四处俱相连以溃此得之饮流水中有蜂毒不去其根在脾雄黄主之黄芩为之佐
　　雄黄　黄芩【各一两】蜂房【一具】鳖甲　茴香　吴茱萸干姜【各半两】蜀椒【三百粒】
　　右治下筛敷疮口上日一度十日止外台秘要无雄黄黄芩
　　五香散【出圣惠方】　治蜂瘘发于颈项累累相连肿痛沉香【一两半】丁香【一两】木香【一两半】薫陆香【二两半】川升麻【一两半】连翘【二两半】麝香【一分细研】
　　右件药捣细罗为散同研药令匀每服一钱以水一中盏煎至六分每空心及晚食前温服
　　露蜂散【出圣惠方】　治蜂瘘有头
　　露蜂房【一枚】鳖甲【一分】吴茱茰【一分】川椒【三百粒】干姜【一分】雄黄【一分细研】
　　右为细末研入雄黄以生油调涂疮口上日三度用之
　　皂荚丸【出圣惠方】　治蜂瘘生于项间三五相连如弹子肿赤疼痛
　　皂荚【八两四两捶碎以新汲水二升浸一宿捣绞取汁四两去皮以酥一两涂炙令黄燋】牛蒡子　蜗牛　牵牛子【防炮以上各两半】
　　右为细末取前皂荚汁于银器中漫火熬至一升以未入药味更熬令可丸即丸如梧桐子大每服二十丸以黄香汤下每日空心及晚食前服
　　索豆散【出圣惠方】　治蜂瘘
　　索豆【二两炒熟】白敛【一两】牡蛎【一两烧灰】
　　右为细末每服以温酒调下一钱日三服
　　治蜂瘘方【出圣惠方】
　　用人屎蛇蜕皮灰腊月猪脂和敷之一方有麝香
　　蜂窠膏【出圣惠方】　治蜂瘘
　　用蜂窠烧灰炙黄为末亦可用腊月猪膏和敷孔中一方疗鼻内肉外查瘤脓血出者是蜂瘘方单用蜂房炙燋为末酒调一钱服粥饮调亦得空心日一服
　　蜂瘘初生状如桃而痒掻之则引大如鸡子如覆手者【出圣惠方】
　　用熬盐熨之三宿四日瘥不瘥至百日成瘘其状大如四五子石广三寸中生蜂作孔乃有数百以石硫黄随多少燃烛烧令汁出着疮孔中湏臾间见蜂数十蜂尽瘥
　　又方【出圣惠方】
　　用死蜣蜋烧为灰细研醋和涂之
　　又方【出圣惠方】
　　用鵶头烧灰细研敷之
　　蚍蜉瘘【附论】
　　夫蚍蜉瘘者因寒腹中胪胀所得寒毒不去变化所生也始发之时在其颈项使人壮热若伤寒有似疥癣瘘瘘孔出其根在肺也
　　方
　　矾石防风散【出千金方】　治蚍蜉漏始发于颈初得如伤寒此得之食中有蚍蜉毒不去其根在肾矾石主之防风为之佐
　　矾石　防风　知母　雄黄　桃白皮　干地黄独活　青黛　班猫　白芷　松脂【一作白脂】芍药海藻　当归【各一分】白术　猬皮【各四分】蜀椒【一百粒】
　　右治下筛每服一钱日三服外台秘要无矾石防风
　　矾石散【出圣济总録】　治蚍蜉瘘始发在项如患伤寒此因吃食中蚍蜉其根在肾可皆治之
　　白矾【烧令汁枯半两】李白皮　桃白皮　独活【去芦头】知母生干地黄　雄黄【研令一分】猬皮　白术【各三分】青黛【研】斑猫【去足翅糯米炒】白芷　桐皮　蜀椒【去目并闭口炒出汗一百粒】芍药　海苔　当归【焙各一分】
　　右为细末每日空心温酒调下一钱日三
　　桃白皮散【出圣惠方】　治蚍蜉瘘发于颈上初得壮热后却成疮出脓水疼痛
　　桃白皮【半两剉】川大黄【半两剉碎防炒】知母　生地黄干【半两】雄黄【一分细研】猬皮【一两炙令黄】独活【半两】青黛【一分细研】川椒【一百粒去目及闭口者微炒去汁】白芷【一分】松脂　赤芍药【一分】海苔【一分】
　　右为细末都研令匀每日空心及晚食前温粥调下一钱
　　治蚍蜉瘘【出圣惠方】
　　胆【三枚】犬牙【三枚炙令黄】琥珀【半两】虺蛇头【一枚炙令黄】雄黄【半两细研】猪牙【三枚炙令黄色】
　　右为细末以醋和匀敷疮一宿神验
　　赤小豆散【出圣惠方】　治蚍蜉瘘【方见本门鼠瘘类】
　　蛴螬瘘【附论】
　　夫蛴螬瘘者由恐惧愁忧思虑哭泣不止余毒变化所生也始发之时在颈项无头尾如枣核或移动皮中使人寒热心懑其根在心也
　　方
　　矾石白术散【出千金方】　治蛴螬漏始发于颈下无头尾如枣核块累移在皮中使人寒热心懑得之因喜怒哭泣其根在心矾石主之白术为之佐
　　矾石　白术　空青　当归【各三分】细辛【一两】猬皮【一作干猬肉】斑猫　枸杞【一作根】地胆【各一分去翅足】干鸟脑脂【二七豆许】
　　右治下筛以酢浆服方寸匕日三病在上侧转卧在下高枕卧使药下流忌生菜桃李雀肉生血物
　　参散【出圣惠方】　治蛴螬瘘结核肿痛
　　参【二两】川升麻【二两】独活【二两】汉防风【一两】甘菊花【一两】连翘【三两】犀角屑【半两】川大黄【半两剉碎微炒】
　　右防咀每服四钱水一中盏煎至六分去滓每于食前温服
