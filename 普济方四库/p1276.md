<!-- { "loadSidebar": true } -->
　　用死蛇腹中鼠取腊月猪脂煎燋去滓敷之一方用死鼠烧灰为末敷疮亦可
　　又方
　　用大鮆鲊烧耕犛土令赤以苦酒浸犛土时合壁土令热以鮆鲊着壁土展转令热敷疮上
　　鳞鲤甲膏　治蚁瘘
　　用鳞鲤甲二七枚烧末以猪膏和敷疮上鲤鱼鳣甲赤可用之
　　又方
　　用半夏一枚捣末鸭脂和敷疮上一方无鸭脂以水调敷之
　　又方
　　用雄鸡粪烧为灰细研敷疮日三度用之
　　鳀涂敷方　治蚁瘘
　　用鳀烧灰研细以醋调如糊涂敷疮上日三度立即瘥
　　又方
　　用蝼蛄以酒研细涂敷疮上日三五度即瘥
　　除蚁瘘
　　用水苏挼碎敷之
　　治蚁瘘孔容针亦有三四孔者方
　　用猬皮猬肝猬心烧灰为末酒服一钱匕一方炙黄为末服之
　　治蚁瘘恶疮
　　右取黄褐鸟五味淹炙食之鸟形如鸠緑褐色声如小児吹竽
　　冷瘘【附论】
　　夫冷瘘者亦是谓得心风冷久不瘥因成瘘脓汁不絶故为冷瘘
　　方
　　生肌丁香膏　治冷瘘疮及瘰疬瘘疼痛
　　丁香【三分】没药【三分】安息香【三分】麝香【一分研细】当归【三分】乳香【三分细研】附子【三分去皮脐】白芷【三分】桂心【三分】雄雀粪【四十粒】芜荑仁【二分】黄丹【三分微炒】麻油【一觔】
　　右件药都细剉入油以漫火煎白芷黄燋色去滓入黄丹更微煎搅勿住手膏成牧于不津器中频取贴之一方无香白芷
　　外硃膏　治冷瘘及诸瘘疮
　　丹砂【三分细研】川大黄【一两】雄黄【二两细研】苦参【一两】黄连【一两去须】莽草【三分】防茹【一两】矾石【三两细研】硫黄【三分细研】
　　右件药剉入腊月猪脂一升二合以漫火煎黄连等药燋绞去滓下丹砂雄黄矾石硫黄末更煎搅匀入甆合盛取旋贴
　　雄黄膏　治积年冷漏黄水不止
　　雄黄　硫黄【研细各一分】头发　黄蜡【各半两】
　　右用麻油二两煎熬头髪镕尽去滓次入雄黄硫黄碎片黄蜡浸火上桑枝频搅为膏摊生绢贴用药先以赤耳草头煎汤洗或露蜂房白芷煎汤常洗常贴易
　　青黛散　治多年冷疮瘘
　　青黛【一分细研】麝香【一分细研】莨菪子【一分】防茹【一分】
　　右为末都研令匀用一捻内疮孔中更以后用雄黄膏贴之
　　治冷瘘及诸瘘疮【出圣惠方】
　　蜣蜋【三枚】麝香【一钱研细】松脂【一两】干胆【一枚】
　　右为细末入蜜少许和捻作饼子先净洗疮上贴以瘥为度
　　治冷瘘及骨疽疮一切癣数年不瘥者【出圣惠方】
　　附子【一分生用为末】硫黄【半分细研】腻粉【一分】
　　右件药都研匀以生油调涂之甚切效
　　治冷瘘及诸瘘疮【出圣惠方】
　　皂荚【一两】藜芦【一两】
　　右件药都烧为灰细研渐渐敷之
　　又方【出圣惠方】
　　硃砂【一分】砒黄【一分】
　　右件药同研合细以粳米饭和丸如麻子大填入疮口内旬日便瘥
　　乳香丸【出仁济直指方】　治泠漏
　　白净滴乳香【一分】牡蛎【半分】
　　右为细末雪糊糕丸麻子大每服三十丸道地川白姜生用煎汤空心送下
　　久瘘【附论】
　　夫久瘘者是诸瘘连滞经久不瘥或暂瘥后复发或移易三两处更相应通故为久瘘也
　　方
　　五方帛膏【出圣惠方】　治积年瘘疮及一切恶疮救急者五方帛【炙一分】乱发【二两洗令净】黄芩【一两】紫苑【洗去苖土】莨菪子　倒钓棘针　乳香【二两】石盐【一两】黄蜡【二两】麝香【一两细研】黄丹【七两】胡粉　生麻油【一升】松脂【一两与乳香着油同捣】水银【一两并胡粉防少水研令星尽用】
　　右件药各捣研就先将油入铛中链烟少出即下五方帛乱发用武火煎髪帛消尽后下黄芩等四味良久下松脂乳香二味又搅良久下麝香黄蜡又熟搅次下黄丹胡粉石盐水银又微用火急搅勿住手取一碗泠水防着硬即收之每用摊放帛上贴日二三换之
　　截疳散【出疮科精要】　治年深疳瘘疮
　　黄连【半两】白敛　白芨　黄丹【各一两】轻粉【一钱】龙脑麝香【各半钱别研】蜜陀僧【一两】
　　右为细末和匀干掺或捻上以膏贴之
　　生肌散【出济生防萃方】
　　寒水石【剉】滑石【一两】乌鱼骨　龙骨【各一两】定粉　蜜陀僧　白矾【灰】干胭脂【各半两】
　　右为极细末干掺用之
　　黄耆丸　治漏疮连年不瘥出脓水不止
　　黄耆【剉】牡丹皮【各三分】犀角【镑】甘草【炙剉各一两】参恶实【炒】木通【剉各一两半】
　　右为末炼蜜和丸如梧桐子大每服二十丸空心酒温送下晚再服之
　　治久瘘核易三数处皆生疮孔者【出圣惠方】
　　乌蛇【一两半酒浸去皮骨炙令微黄】蒺莉子【三分】曲头棘针【半两】马齿苋【三分墙上者】头发【半两烧灰】雄黄【一分细研】绯帛【半两烧灰】
　　右件都捣研为末以酒调下内疮中防干即更着以瘥为度
　　平肌散【出仁济直指方】　治漏疮久不合露干则用
　　老狗头骨　露蜂房　生髪【各存性烧一分】新桑白皮【半分】
　　右为细末入麝香少许轻粉津唾调敷干则掺
　　露蜂房散【出仁济直指方】　治久年漏疮或暂瘥复发或移于别处
　　多孔露蜂房【炙黄三分】穿山甲【炙燋】龙骨
　　右末入麝香以腊月猪脂调敷湿则掺
　　治久瘘移易三数处皆生疮孔者【出圣惠方】
　　蝙蝠粪【一两半】白僵蚕【半两】雄蚕蛾【半两】乳头香【半两】蜀茶末【半两】
　　右为细末敷疮上以瘥为度
　　久漏方【出仁济直指方】
　　右用九孔蜂房炙黄为末腊月猪脂研敷收汁以真龙骨降真香节细末入些乳香研疮上敷之
　　又捷效方【出危氏方】
　　用信石新瓦上火煆过为末以津液润纸探子醮少许推入疮孔内如疮孔多不可齐上药免使害人
　　乌药膏【出圣济总録】　治诸漏久不瘥
　　乌药【二两末】猪胆【三枚】
　　右以胆汁和乌药末令匀以薄绵褁内疮口日三五度
　　神助散【出危氏方】　治瘘疮十余年不瘥
　　防榔　黄连【去须】
　　右为细末先活鳝鱼一条掷于地鳝因盘屈以竹鍼五七枚贯之覆疮良久取视当有白虫数十如鍼着鳝上取去复覆之如此五六度即已用药量多少覆之一方敷药明日以干艾作汤投白汤三二钱洗不一月全愈盖老人血气冷必艾力以佐阳而艾性亦能杀虫凡疮一月虫蠕动气血亦随之故疮不可即合则结痛实虫所为
　　治瘘疮多年不瘥出于胷前或脇肋脚胫间者无不效方【出圣惠方】
　　用江淮多年破船上泥缝脂灰不限多少捣罗为末以鸡子清和作团用炭火烧令通赤待冷准前团烧之如此三徧即捣细罗末入麝香蜂窠膏治久瘘生九孔者【方见本门蜂瘘类】
　　又方【出圣惠方】
　　用栀子烧成灰细研以羊髓调涂之
　　治逺年漏疮黍叶褁敷方
　　用黍叶烂捣褁敷疮上日三度
　　又方
　　用栝楼根捣罗为末涂敷疮上日三五度
　　僵蚕涂敷方　治逺年漏疮不瘥
　　用僵蚕炒捣为末涂敷疮口以熟艾作炷炙之痒痛初恶脓出后清血出便用蚕末塞疮内以帛褁定
　　三竒散【出卫生家寳】　治漏疮久不生肌臭烂不可治
　　麒麟竭　黄连　白矾【各半两】
　　右为末敷于疮上用膏药寛贴之
　　蜣蜋丸【出衞生家寳】　治恶漏疮经久不瘥恶肉内溃
　　蜣蜋虫【自死者一分烧灰】巴豆【一钱去殻烧灰微存性】
　　右碾细以津丸如麻子大内一丸入漏疮孔内
　　治漏疮成孔子脓水淋漓经时不瘥用之立验【出卫生家寳】降真香【三两】雄黄【一两有泥土者研水飞过】踯躅花【半两】麝香【少许别研】
　　右为末用纸撚子蘸上药任疮窍中痛即止
　　治漏腮脓水淋漓不止【出卫生家寳】
　　右用猪蹄殻用盐泥固济烧为灰末以麻油轻粉调涂疮口三两上即瘥













　　普济方卷二百九十三
<子部,医家类,普济方>
　　钦定四库全书
　　普济方卷二百九十四　明　周王朱橚　撰瘿瘤门
　　总论
　　夫瘿瘤者多由喜怒不节忧思过度而成斯病焉大扺人之气血循环常欲无滞留之患调摄失宜气凝血滞为瘿为瘤为瘿者多结于颈项之间瘤者随气凝结于皮肉之内忽然肿起状如桃李子久则滋长医经所谓瘿有五种瘤有六证五瘿者石瘿肉瘿筋瘿血瘿气瘿是也六瘤者骨瘤脂瘤血瘤石瘤脓瘤肉瘤也法治疗之五瘿不可决破决破则脓血崩溃多致夭枉六瘤者脂瘤可破去脂粉则愈外五瘤亦不可轻昜决溃慎之
　　诸瘿瘤【附论】
　　夫气血凝滞结为瘿瘤瘿则忧患所生着于眉项皮寛不急槌槌而垂是也瘤则随气瘤住初作桃李之状皮嫩而光渐如杯卵是也其肉色不变者谓之肉瘿其筋脉呈露者谓之筋瘿其赤脉交络者谓之血瘿随忧患而消长者谓之气瘿坚硬而不可移者谓之石瘿瘿之名有五者此也一曰骨瘤二曰脂瘤三曰肉瘤四曰脓瘤五曰血瘤六曰石瘤瘤之名有六者此也瘿瘤一者虽无痛痒最不可决破决破则脓血崩溃渗漏无已必至杀人其间肉瘤攻疗尤所不许若夫脂瘤气瘿随顺用药尚庶几焉
　　海藻丸
　　海蛤【煆】松萝【各七钱半】当归　川芎　官桂　白芷细辛　藿香　白敛　明矾【煆】昆布【洗晒】　海藻【洗晒一两】
　　右为细末炼蜜丸弹子大每一丸含咽下
　　穿瘿丸　治瘿瘤结硬
　　通草【二两】杏仁【去皮尖研】牛蒡【各一合出油】五射干　昆布【去醎】呵黎勒　海藻【去醎各四两】
　　右为末炼蜜为丸如弹子大噙化咽津下日进三服
　　海藻散　治瘿瘤
　　海藻【洗去醎焙各一两二分】昆布【洗去醎焙一两半】白茯苓【去黑皮半两】海蛤【研】木通【剉】桂【去粗皮半两】羊黡【十枚去脂炙令黄】
　　右为散非时温酒下三钱匕夜一服
　　治瘿瘤方
　　昆布【洗去醎焙】桂心　逆流水根桞发【各一两】海藻【洗去醎焙】干姜【各二两炮制】羊黡【七枚隂干】
　　右为末蜜丸小弹子大含一丸咽津无时忌五辛湿麫熟物
　　海蛤散　治瘿瘤
　　海蛤【研】海藻【马苫者洗去醎焙】白茯苓【去黒皮】人参　半夏【火煮一两洗去滑切焙各半两】
　　右为散每服一钱匕入猪黡子末钱匕甜藤一尺去根五寸取之甘草一寸水五盏同煎取一盏半分三次每次调散二盏匕临卧服男人四服女人八服次用丸药宣下
　　除毒丸　治瘿瘤服海蛤散后宜服此
　　巴豆【鐡串穿灯上烧了去心】大黄末【各半两】
　　右为末午日粽子丸如菉豆大空心冷茶下三丸良久热茶投之下多以冷粥止之
　　连殻丸　治气瘤成瘿
　　连殻【微炒二两】石榴皮【醋焙】干姜【炮各三分】枳殻【麸炒去穣一两】
　　右为末更入百草霜一两射香少许各细研打醋麫糊为丸如小豆大每日空心用胡椒米饮汤下三十丸至五十丸
　　猪黡散　治气瘿瘤
