<!-- { "loadSidebar": true } -->
　　豮猪黡【二七枚久人】半夏【洗去滑二十二枚】
　　右为散每服温酒调一钱匕临卧垂头服
　　海藻酒方　治颈下卒结核渐大欲成瘤瘿
　　用海藻法去咸一觔酒二升渍一宿取三合饮之酒尽将海藻爆干捣末酒调一钱匕日三即差如浸用绢袋盛了渍春夏二日秋冬三日
　　桞根酒　治瘿瘤
　　用桞根三觔须水所经露出者水一斗煮取五升用米三升酿之酒成每服饮半升空心日午临卧各一服
　　治瘿瘤鬼气疰
　　用铅锡为末和香油傅之
　　瘿【附论】
　　夫瘿者由忧患气结所生亦由饮沙水沙随气入于脉颈下而成之初作与瘿核相似而当颈下也皮寛不急垂槌槌然是也患气结成瘿者但垂核槌槌然无脉也饮沙水成瘿者有核防防然无根浮动在皮中又云有三种瘿有血瘿可破也息肉瘿可割之有气瘿可具针之养生方云诸山水黒土中出泉流者不可久居常食令人作瘿病动气增患瘿病者始作与瘿核相似其瘿病喜当颈下当中央不偏两邉也乃不急槌然则是瘿也中国人息气结瘿者但垂槌槌无核也长安及襄阳蛮人其饮沙水喜瘿有核瘰瘰耳无根浮动在皮中其地妇人患之肾气实沙石性合于肾则令肾实故病瘿也地方妇人饮沙水者其产乳甚难非针不出是以比家有不救者良由此也凢瘿袋胀闷养生论云两山夹水其人多瘿疟土厚水深其人多瘿地势使然也此可服人参化瘿丹自消瘿药多用海藻海带味属咸寒儒门事亲书云新寨一妇人年四十余有瘿三年戴人以咸令吐三涌三汗三下瘿也半消次服化瘿之药遂大消去夫病在上者皆冝吐亦自有消息之法耳
　　治瘿【名化瘿丹】
　　海藻　海带　昆布　泽防　木通　猪黡　羊黡【各三枚】海蛤　连翘
　　右为细末研黡为丸如鸡头子大每服一丸临卧噙化一方无木通
　　疗瘿
　　昆布【六分洗】海藻【七分洗】松萝　干姜　桂心【各四分】通草【五分】
　　右捣筛蜜为丸如梧桐子大每服吞七丸即住在颈下瘿处欲至食时即先饮少酒下却丸子然后食禁酢蒜盐酪臭肉仓米若瘿大者加药令取差
　　又方　疗颈下卒结囊欲成瘿
　　昆布【洗】海藻【洗各一觔】
　　右细切好酒五升浸七日量力取数服酒更浸两遍药力尽当以此酒下药弥良一方为末蜜合丸如杏核大含稍咽汁日四五度佳
　　木通散　治颈下卒生结嚢欲成瘿
　　木通【剉】海藻　昆布【各洗去咸味】松萝　桂心　蛤蚧【涂酥炙令防黄】白敛　琥珀【各一两】
　　右为末散每服不时计候以温酒调下二钱
　　海藻散　疗瘿
　　海藻【八两去咸味】贝母【二两】土根【二分】小麦麫【二分炙】
　　右作散酒服方寸匕日三
　　昆布丸　治一切瘿病不问久新
　　昆布【洗一两】海藻【洗一两】小麦【好醋煮干一两】
　　右为细末炼蜜为丸如杏核大每服一丸食前噙咽
　　治瘿项
　　蒲黄【三两如无用寒食代之】猪黡　羊黡【各五两去脂□焙干】
　　右为细末用糖为丸如弹子大噙化
　　疗瘿方
　　昆布【洗】松萝【各三分】海藻【洗五分】
　　右捣蜜丸如杏核大含咽津日三夜二佳
　　治忽生瘿病一二年者
　　用万州黄药子三觔须重者为上如轻虗即是他州者力澷须用一倍取无灰酒一斗投药其中固济瓶口以糠火烧一服时停剰待酒冷即令患者时时饮一盏不令絶酒气经三五日后常把镜自照觉销即停饮不尔令人颈细也糠火不可多堆焼使酒气香出瓶头有津即止火不可待经宿也已騐如神忌毒食
　　疗瘿方
　　用淳苦酒一升渍小麦一升含温沥出曝燥后不须使苦酒浸曝麦燥捣筛以海藻五两别捣以和麦末令调酒服方寸匕日三禁防生鱼生菜生肉
　　又方
　　用秫米三升依酒法饮取圆叶白杨皮十两去土苍者损勿令见风细切五升煮取二升浓汁渍麴末五两用前件秫末依酒法酿之熟讫封塞一七日后空心腹服一大盏日再服三日即效
　　又方
　　用小麦三升三年米醋三升渍麦暴干更浸使醋尽又干捣筛为散别捣昆布为散每服取麦散二匕昆布散一匕但饱食讫清酒和服之若不能饮酒者以水和服亦得服尽即瘥多服弥善无所禁但不用举重及悲啼烦恼等事
　　救急疗瘿方
　　用鼠粘草根大一升汤洗细切除皮者一升以水三升煮取一升半分温三服服相去如人行四五里一服冝顿服六剂病即差又一方削皮细切取三大升捣筛为散蜜和丸如梧桐子大一服一十丸日再服之稍稍加至三十丸以无灰酒进之
　　治瘿
　　以杜蘅食之
　　五瘿【附论】
　　石瘿泥瘿劳瘿忧瘿气瘿是为五瘿石与泥则因山水饮食而得之忧劳气则本于情情之所感气则随之或上而不下或结而不散是也破结散下治五瘿坚硬不可移名石瘿皮色不硬名肉瘿筋络露结名筋瘿赤脉交络名血瘿随忧愁消长名气瘿五瘿皆不可妄决破则脓血崩溃多致夭枉服此
　　五瘿丸
　　菖蒲【二两】海蛤　白敛　续断　海藻　松萝　官桂心　蜀椒　倒挂草　半夏【各二两】神麴【三两】羊黡【百枚】
　　右治下筛以牛羊髓脂为丸如梧桐大日服三丸一方以酱浸牛羊髓脂为丸
　　破结散【一名结散】　治五瘿等证
　　海藻【洗】龙胆草　海蛤　通草　昆布【洗】海带【各三分】矾石【枯】松萝【各三分】麦麴【四两】半夏【三分】
　　右为末每服方寸匕酒调日三服忌猪鸡鱼豆辛生蒙及诸毒物十日知二十日愈一方有贝母无海带
　　海藻散　治五瘿
　　海藻【洗去咸焙】海蛤【各三两】昆布【洗去咸】半夏【汤洗七遍去滑】北细辛　土根　松萝【各一两】木通【剉】白敛　龙胆【各二两】
　　右为细末每服一钱匕酒调服日再不得作劳用力
　　昆布散　治五瘿
　　昆布【洗去咸焙三两】白敛　木通【剉】海蛤【研】松萝【各二两】桂【去粗皮】海藻【洗去咸焙各三两】
　　右为细末每服温酒调下二钱匕日二服不拘时候禁生冷醋滑鸡猪肉鱼蒜
　　玉壸散　治三种瘿
　　海藻　海带　昆布　雷丸【各一两】青盐　广茂【各五钱】
　　右为细末陈米饮为丸如榛子大每服一丸含化咽津不拘时候常令药力不断炼蜜和丸亦可一方无青盐广荗
　　又方
　　小麦麫【一斗】海藻【一升】时生矾石【十两】
　　右以三年米醋浸小麦麫曝干各捣为散合和服一方可日四五服含极乃咽之禁姜五辛猪鱼生菜忌吹及读诵耳语等
　　又方
　　取鹿黡以佳酒浸令没汁炙干内酒中更炙令香含咽汁味尽更易尽十具愈
　　治五瘿
　　右以昆布一两并切如脂大酢渍含咽汁愈
　　气瘿【附论】
　　夫瘿之初结者由人忧志气逆蕴蓄之所成也又饮沙石流水毒气不散之所致也皆是肺脾壅滞胷膈否不得宣通邪气咽颈故令渐渐结聚成瘿宜早疗之便当消散也
　　白前汤　治气瘿初作
　　白前　昆布【洗去咸炙干】厚朴【去粗皮生姜汁炙】杏仁【汤浸去皮尖防仁炒】陈橘皮【汤浸去白切干】附子【炮制去皮济】海藻【洗去咸炙干】半夏【汤洗七遍】甘草【炙剉各一两】小麦【醋浸一宿暴干三合】
　　右剉如麻豆每服三钱匕水一盏半生姜一枣大拍碎煎至八分去滓食后温服日三
　　杏仁丸　治气结颈项蓄聚不散成瘿
　　杏仁【去皮尖双仁炒令黄】连殻【各一两】海藻【洗去咸焙一两一分】诃黎勒【煨去核二两半】昆布【洗去咸焙】木香【各二两】蔓荆实【搡去皮】羊黡【炙各一两】防榔【剉】陈橘皮【去白焙各半两】
　　右为末炼蜜丸如梧桐子大每服三十丸空心米饮下仍常含化一丸
　　因气成瘿
　　海藻　海带　昆布　木通　甘草【各一两】诃子薄荷【各半两】杏仁【双仁浸煎】
　　右为细末炼蜜为丸如鸡头大噙化忌油腻醎物
　　必效主气瘿方一名白头翁丸兼治气瘿
　　白头翁【半两】昆布【十分洗】海藻【七分洗】通草【七分】参　连殻子【各八分】桂心【三分】白敛【六分】
　　右捣筛蜜丸如梧桐子大每服五丸用酒服药忌蒜麫猪鱼生防
　　治气结喉中蓄聚不散成瘿
　　白茯苓【去黑皮三两】半夏【汤洗去滑】生姜【切焙各二两】昆布【洗去咸焙】海藻【洗去咸各五两】桂【去粗皮】陈橘皮【去白焙各一两】
　　右为末炼蜜丸如杏仁大含化一粒细细咽津令药不絶
　　紫苏膏　治咽喉气噎塞成气瘿
　　紫苏子【炒】桂【刮去粗皮】大黄【剉炒】当归【切焙】干姜【炮各半两】陈橘皮【汤浸去白焙一两】蜀椒【去目并闭口者炒出汗一分】猪脂【腊月者煎去滓半觔】
　　右防咀如麻豆大先以水六升煎至二升绵滤过去滓肉猪脂再煎成膏取涂瘿上日二夜一以差为度忌生防
　　治气瘿
　　问荆【一两出海岛】羯羊黡【五具去明炙】白敛　椒目　甘草【炙各一分】小麦麴米【二两熬】
　　右为散羊黡一种别捣为末相和如好将水浸更捣作丸如小枣大一服五丸无禁
　　昆布丸　治瘿气初结喉中壅闷不治即渐肿大冝服昆布【洗去咸味】诃黎勒皮【一两】防榔【一两】松萝【半两】干姜【半两炮剉】桂心【半两】海藻【一两洗去咸味】木通【二两剉】
　　右为末炼蜜和丸如梧桐子大每于食煎后以温酒下二十丸
　　又方
　　昆布【一两洗去咸味】海藻【一两洗去咸味】诃黎勒皮【一两】枳殻【半两麸炒去穰】
　　右为末炼蜜和丸如杏核大常以含一丸咽津
　　又方
　　琥珀【一两】大黄【一两剉微炒】昆布【半两洗去咸味】
　　右为末炼蜜和丸如梧桐子大每日空心及晩食后温酒下二十丸又名琥珀丸
　　又方
　　防榔【三两】海藻【二两洗去咸味】昆布【三两洗去咸味】
　　右为末炼蜜和丸如小弹子大每日常含一丸徐徐咽津一名防榔丸忌盐
　　治气瘿
　　海藻　海带　海螵蛸
　　右等分为细末酒煮空心服
　　治气瘿
　　用海藻为末露一宿侵晨不须洗面旋汲井花水调面东礼拜面东服每日如此服之至半月如已消防不可再服则差细矣
　　针砂方　専治气瘿
　　用针砂浸于水缸平日饮食皆用此水十日一换针砂服之半年自然消散针砂不能渍也
　　治气瘿
　　用羊黡一具去脂生含汁尽去
　　疗气瘿方
　　用平旦手捝瘿令难搯其下眼脉断愈一日一度搯昜愈者七日难愈者三七日
　　矾蝎散　治项气又名瘿气
　　白矾【一两生令细】全蝎【半两】
　　右将矾为末用耳锅一个将　用麻黄包了线扎定将矾分作两处一半在底一半在上全蝎在中心用瓦片子葢定再用盐泥固济候干用热火二觔煆一伏取出为细末每服一钱入麝香少许将獖猪一个切入药在内用湿纸包五七重火煨熟取出临卧细嚼只将津液送下
　　海带丸　治瘿气久而不消
　　海带　南贝母　青皮　陈皮
　　右各等分为细末炼蜜和丸如弹子大食后噙化一丸
　　海藻溃坚丸　治瘿气盛大久而不消散
