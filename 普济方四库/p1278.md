<!-- { "loadSidebar": true } -->
　　海藻　海带　昆布【各一两】青盐【半分】广荗【半两】
　　右为细末炼蜜为丸如指尖大每服一丸噙化食服
　　治一切瘿已结成欲结已溃欲未溃
　　右用皂角刺四两牵牛子四两洗净扫濶塼石上铺定皂角刺掺牵牛子在上拍火烧之成火速以盆椀合之候冷勿使成灰为末每服一钱半或二钱饭饮调下
　　瘿病咽喉噎塞【附论】
　　夫瘿病咽喉噎塞者由忧患之气在于胷膈不能消散于肺脾之故咽门者胃气之道路喉咙者肺气之往来今二经为邪气所乗致经络否气不宣通结聚成瘿在于咽喉下抑欝滞留则为之出纳者噎塞而不通病瘿者是以为急也
　　半夏散　治瘿气咽喉肿塞心胷烦闷
　　半夏【汤洗七遍去滑】射干　牛蒡子【微炒各一两】杏仁【汤浸去皮尖双人麸炒防黄】羚羊角屑　木通【剉】桔梗【去芦头】昆布　防榔　赤茯苓【各三分】枳殻【半两麸炒防黄去穰】甘草【半两炙微赤剉】
　　右为散每服四钱以水一中盏入生姜半分煎至六分去滓不计时候温服
　　桂心散　治瘿气咽喉肿塞
　　桂【去相皮】昆布　海藻【洗去咸味】甘草【炙剉】白麫【炙一两】龙胆【剉】海蛤【洗去咸味】土根　半夏【为末生姜汁和作饼子干】呉茱茰【洗汤去涎焙炒】牡蛎【烧各一两半】
　　右为散每服二钱匕酸浆水调下食后临卧
　　治瘿气咽喉肿塞防闷冝服此方
　　木通【一两剉】昆布【一两洗去咸味】干姜【一分炮制剉】射干【三分】甜葶苈【一两隔纸炒令紫色】羚羊角屑【三分】人参【半两去芦头】海藻【半两洗去咸味】防榔【三分】
　　右为末炼蜜和丸如梧桐子大不计时候以温酒下二十丸
　　治瘿气咽喉胷中满闷肿塞
　　昆布【三两】大黄【一两】木通【一两剉】海藻【一两】射干【一两】枳殻【半两】杏仁【二两】牛蒡子【二两】海蛤【一两】
　　右为末炼蜜和丸如梧桐子大每服不计时候以粥饮汤下二十丸
　　昆布散　治瘿气结肿胷膈不利冝服
　　昆布【洗去咸味】海藻【洗去咸味】松萝　细辛　半夏【洗七遍去滑】海蛤【细研】甘草【炙微赤剉】白敛【各一两】龙胆【去芦二两】土根防榔【各一两】
　　右为散每于食后以温酒调下二钱不得用力劳动
　　疗瘿结气方
　　昆布【十二分洗】马尾海藻【十分洗】杏仁【去皮尖八分】通草　麦门冬【去心】连翘【分六】干姜　陈橘皮【各六分】茯苓【八分】松萝【三两】
　　右蜜丸含之齿防防嚼药袋子汁出入咽中日夜勿停防有问荆加四分自忌嗔及劳油腻粘食
　　二黡散【一名实金散】　治瘿气
　　猪羊黡【各十枚暖水洗去脂膜切焙】　海藻【洗去咸炙干】海带【各一两】丁香　木香　琥珀　麝香【研各一两】真珠【半分研】
　　右为散每服一钱匕热酒一盏调下垂头卧少时若是去室男女不十服见效男子妇人患者百日见效妇人有孕不可服
　　治瘿肿结渐大宜服此方
　　海藻【洗去咸味】海带　海蛤【细研】昆布　木香【以上各一两】金箔【五十片细研】猪黡【七枚炙干】羊黡【七枚炙干】
　　右为散每夜临卧时以温酒调下二钱仍不得着枕卧如是食瘿即难治
　　诃黎勒丸　治年深瘿气噎塞
　　诃黎【炒去枝】防榔　海藻【洗去咸焙各一两】干姜【炮】白茯苓【去黒皮】龙胆　桂【去粗皮各三分】昆布【洗去咸焙一两】
　　右为末炼蜜和丸如酸枣大每服一丸含化不拘时
　　海藻丸　治咽喉中噎闷成瘿
　　海藻【洗去咸炙干】防榔【剉】昆布【洗去咸炙干】诃黎勒皮　文蛤【研各三两】海蛤【研】半夏【汤洗七遍】生姜【切焙各十一两】小麦【米醋浸三宿爆干三合】
　　右为末炼蜜和丸如弹子大每服一丸含化日三
　　通气丸　治瘿气咽喉肿塞毒气壅闷不通
　　木通【剉】射干　杏仁【汤浸去皮尖双人炒】诃黎勒【煨去核】海藻【洗去咸焙】黄耆【各一两】白茯苓【去黒皮三分】恶实【微炒】昆布【洗去咸味】
　　右为末炼蜜和丸如弹子大每服一丸含化日晩再服
　　治瘿气胷膈壅塞咽喉渐麄宜服此方
　　商陆【二两】昆布【二两洗去咸味】射干【一两】木通【一两剉】海藻【一两去咸】羚角屑【一两】杏仁【一两汤浸去皮尖双仁麸炒微黄】牛蒡子【一两半微炒】
　　右为散每服三钱水一盏入生姜半分煎至六分去滓不计时候温服
　　羊黡丸　治咽喉不利项颈渐麄将成瘿病
　　羊黡【二七枚炙黄切】人参【一两半】木通【剉一两】海蛤【研】昆布【去咸炙干三两】
　　右为末蜜炼和丸如梧桐子大每服十五丸至二十丸米饮汤下再服
　　昆布丸　治咽喉塞冷气上筑防闷渐成瘿气昆布【去咸炙干】杏仁【去皮尖双仁炒研】犀角　人参【二两半】吴茱茰【洗焙干炒】海藻【去咸炙干各二两】干姜【炮】葶苈子【纸上炒各一两】
　　右为末炼蜜和丸如梧桐子大每服二十丸米饮汤下日三
　　连翘丸　治瘿病咽喉噎气塞
　　连翘　木通【剉】干姜【炮各一两】羊黡【尖七枚】昆布【去咸焙各一两】杏仁【去皮尖双人炒一十七枚】车前子【微炒一两】半夏【为末生姜汁和作饼子暴干一两】
　　右为散每服二钱匕米饮调下日二服食后临卧
　　治瘿气咽喉肿塞宜服此方
　　松萝【一两】昆布【二两洗去咸味】海藻【二两洗去咸味】羚羊角屑【一两】木通【一两剉】桞根须【一两】防榔【一两】
　　右为末炼蜜和丸如梧桐子大每服不计时二十丸粥饮下
　　茯苓汤
　　白茯苓【去黑枝】人参【各一两】海藻【洗去咸味】海蛤　甘草【炙剉】庵蕄子【各一两】半夏【为末生姜汁和作饼子爆干一两】
　　右为麄捣筛每服三钱匕水一盏煎至七分去滓温服
　　治瘿气咽喉肿塞妨闷
　　半夏【汤洗七遍去滑】海藻【洗去咸味】龙胆【去浄头】昆布【洗去咸味】土根　射干　小麦麫【各三分】
　　右为散每服不计时候生姜酒调下一钱
　　治瘿气神验方
　　琥珀【半两】昆布【一两洗去咸】小麦【三分酒煮熟晒干】乌贼鱼骨【二两】桔梗【半两去芦】
　　右为末炼蜜丸如小弹子大绵裹一丸常含咽津
　　治瘿气结肿心胷不利烦满冝服此方
　　海藻【一两去咸】昆布【一两洗去咸】木通【一两剉】连翘【一两】麦门冬【一两半去心焙】杏仁【二两汤浸去皮尖双仁麸炒微黄】赤苓【一两】人参【半两去芦头】陈橘皮【半两水浸去白焙】牛蒡子【一两】羊黡【二十枚炙干】
　　右为末炼蜜和丸如小弹子大绵裹一丸含咽津日三四服
　　蛤蚧丸　治瘿气肿塞
　　蛤蚧【全者醉炙一对】真珠末　海藻【洗去咸焙各一分】
　　右为末枣肉为丸如桐子大每服二十丸木通汤下
　　麦门冬　治瘿肿闷
　　麦门冬【去心焙】昆布【洗去咸焙各三分】黄耆【焙】大黄【剉一蒸】陈橘皮【汤浸去白焙】杏仁【汤浸去皮尖双仁炒】甘草【炙剉各一两】
　　右为末炼蜜为丸如弹子大每服一丸含化
　　治瘿气胷膈壅塞咽喉渐麄冝服
　　羊黡【一百枚去脂炙】大枣【二十枚去皮核】
　　右同杵作丸梧桐子大每服水下七丸
　　治瘿气令内消方
　　用黄牛食系三具干者于瓷瓶中以瓦子葢头防泥固济候干烧令通赤待冷取出细研为散每于食后以粥饮调下一钱
　　海藻酒方　治咽喉噎塞冷气妨闷结成瘿气
　　用海藻洗去咸二两细剉以清酒四升浸两宿漉去滓每服半盏细细含咽日三不拘时以差为度
　　治瘿气结核癗肿
　　用昆布一两洗去咸捣为末每以一钱绵囊于醋中浸含咽津药末尽再含之一方蜜丸含化自消
　　治瘿气结硬肿大诸药无效服之百日必得全差方黄牛食系【五具以猛炭灰火防为灰研为末于瓷瓶内放蜜葢瓶口不得见风】海藻【五两】昆布【五两以上二味以清水渍五日旋换清水洗去咸味暴干】白僵蚕【五两防炒】
　　右为末散入牛食系末研令匀每服以温酒调下二钱日三服以差为度
　　治瘿气结肿方
　　昆布【洗去咸味】马芹子【半两】茵芋【半两】芜荑仁【半两】蒟酱【半两】
　　右为末以醋浸蒸饼和丸如小弹子大以绵褁一丸含化咽津日四五服以差为度
　　治瘿气咽喉肿塞心胷烦闷
　　琥珀【半两】皂荚子仁【防炒】牛蒡子
　　右为散每服食前以防白汤调下二钱
　　通气丸　治咽喉气闷胷膈满塞项颈渐麄
　　木通【剉】海藻【洗去咸味炙干】海蛤【研各一两】昆布【洗去咸味炙干一两】羊黡【二十枚炙黄切】
　　右为末炼蜜和丸如弹子大每服一丸含化忌生菜热麫炙肉蒜笋
　　羚羊角丸　治瘿气胷闷壅塞咽喉渐麄宜服大效羚羊角屑【一两】昆布【一两洗去咸味】桂心【一两】大黄【一两剉防炒】木通【一两剉】
　　右为末炼蜜为丸如梧桐子大每服不计时以粥饮下二十丸
　　治瘿气经久不消神效方
　　海带【一两】海藻　昆布【各一两洗去咸味】
　　右为末煮赤小豆并枣肉同研为丸如小栗子大以绵褁每月如大尽取二十八日夜小尽取二十七日至月终三夜临卧时净灌潄含卧咽津不语至明别日不得服
　　松萝丸　治瘿气结核癗癗肿硬
　　松萝　昆布【洗去咸味】木通【剉】桞根须【逆水生者洗焙干以上各二两】
　　右为末炼蜜和捣三二杵丸如小弹子大常含一丸细细咽津令药在喉中相接为妙
　　瘤【附论】
　　瘤之为义留滞而不去也气血流行不失其常则形体和平无或余赘及欝结壅塞则乗虗投隙瘤所以生初为小核浸以长大若杯盂然不痒不痛亦不继强方剂所治与治瘿法同但瘿有可鍼割而瘤慎不可破决尔儒门事亲书云戴人在西华众皆讪以为吐防一日魏夀之与戴人在食肆中见一夫病一瘤正当目之上纳皆色如灰李下垂覆之目暗不能视物戴人谓夀之曰吾不待食熟立取此瘤魏未之信也戴人曰吾与尔取此瘤何如其人曰人皆不敢割戴人曰吾非用力割别有术焉其人从之乃引一小室中令晚卧一床以防束其眶刺委中人出血先令以手揉其自瘤止亦刺出雀粪立平出户夀之大惊戴人曰人之有之技可尽观手部戴人之乡有一女子未嫁年十八两手背皆有瘤一类鸡距一类角丸腕不能驯向明望之如桃胶然夫家欲弃之戴人见之曰在手皆为胶瘤在面者为粉瘤此胶瘤也以防鍼十字刺破按出黄胶脓三两匙立平核更不复作婚事复成非素明不敢用此法耳外防秘要时后云皮肉中忽有肿起初如梅李渐长大不痒不痛又不坚强按之揉软此血瘤也不疗至如盘大则不可消而非杀人病耳亦慎不可破方乃有大疗今如觉但依瘿家疗疗若不消更别有大方
　　防肿散　治二三十年瘤及骨瘤肉瘤脓血瘤瘜肉大如杯盂久不瘥致有痈溃令人骨消肉尽或溃令人惊愓寝寤不安身体瘈缩愈而复发冝服此方
