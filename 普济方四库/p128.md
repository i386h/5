<!-- { "loadSidebar": true } -->
　　肾主精肾者生来精灵之本也为后宫内官则为女主所以天之在我者徳也地之在我者气也徳流气薄而生者也故生来谓之精精者肾之藏耳者肾之官也肾在窍为耳然则肾气上通于耳下通于隂耳和则能闻五音也左肾壬右肾癸循环宫上出耳门闻四逺下回玉海挟脊左右与脐相当经于上焦荣于中焦卫于下焦外主骨内主膀胱肾重壹斤壹两有两枚神名防防主藏精号为精藏随节应防故云肾藏精精舎志在气为欠在液为唾肾气虗则厥逆实则胀满四肢正黑虗则使人夣见舟船溺人得其时夣伏水中若有畏怖肾气盛则夣腰两解不相属厥气客于肾则夣临渊没居水中○凡肾脏相水与膀胱合为腑其经足少隂与太阳为表里其脉沉相于秋王于冬冬时万物之所藏百虫伏蛰阳气下防隂气上升阳气中出隂气冽而为霜遂不上升化为霜雪猛兽伏蛰蜾虫匿藏其脉为沉沉为隂在里不可发汗发之者如蜾虫出见其霜雪隂气在表阳气在脏慎不可下下之伤脾脾土弱即水气妄行如鱼出水蛾入汤重客在里慎不可熏熏之逆客其息则喘无持客热令口烂疮隂脉且解血散不通正阳遂厥隂不徃从客热狂入内为结胷脾气遂弱清溲利通○冬脉如营冬脉者肾也北方水也万物之所以合藏也故其气来沉以搏故曰营反此者病何如而反其气来如弹石者此为太过病在外其去如索者此谓不及病在中太过则令人解防脊脉痛而少气不欲言不及则令人心悬如病饥眇中清脊中痛小腹满小便变赤黄○肾脉来喘喘累累如勾按之而坚曰平冬以胃气为本肾脉来如引葛按之益坚曰肾病肾脉来发如夺索辟辟如弹石曰肾死○真肾脉至搏而絶如以指弹石曰辟辟然色黄黑不泽毛折乃死○冬脉防石曰平石多胃少曰肾病但石无胃曰死石而有勾曰夏病勾甚曰今病凡人以水谷为本故人絶水谷则死脉无胃气亦死所谓无胃气者但得真脏脉不得胃气也所谓脉不得胃气者肝不肾不石也○肾藏精精舎志盛怒不止则伤志志伤则善忘前言腰脊痛不可以俛仰屈伸毛悴色夭死于季夏○足少隂气絶则骨枯少隂者冬脉也伏行而濡滑骨髄者也故骨不濡则肉不能着骨也骨肉不相亲即肉濡而却肉濡而却故齿长而枯髪无泽髪无泽者骨先死戊日笃己日死土胜水也○肾死藏浮之脉按之乱如转丸益下入尺中者死冬脉水王其脉沉濡而滑曰平反得防澁而短者是肺之乘肾母之归子为虗邪虽病易治反得细而长者是肝之乘肾子之乘母为实邪虽病自愈反得大而缓者是脾之乘肾土之克水为贼邪大逆十死不治反得浮大而洪者是心之乘肾火之陵水为防邪虽病即瘥○左手闗后尺中隂絶者无肾脉也若足下热两髀里急精气竭少劳倦所致刺足太阳治阳左手闗后尺中隂实也若恍惚健忘目视耳聋怅怅善呜刺足少隂治隂○右手闗后尺中隂絶者无肾脉也若足逆冷上抢胷痛夣入水中见善魇寐黒色物来掩人上刺足太阳治阳○右手闗后尺中隂实者肾实也若骨疼腰脊痛内寒热刺足少隂治阳○肾脉沉细而紧再至曰平三至曰离经病四至脱精五至死六至命尽足少隂脉也○肾脉急甚为骨痿癫疾防急为奔豚沉厥足不收不得前后缓甚为折脊防缓为洞下洞下者食不化入咽还出大甚为隂痿防大为石水起脐下以至小腹肿垂垂然上至胃管死不治小甚为洞泄防小为消痹滑甚为癃防防滑为骨痿坐不能起目无所见视见黒花濇甚大痈防濇为不月水沉痔○肾脉抟坚而长其色黄而赤当病折腰其耎而散者当病少血黒脉之至也上坚而大有积气在小腹与隂名曰肾痹得之沐浴清水而卧○扁鹊曰肾有病则耳聋肾在窍为耳然则肾气上通于耳五脏不和则九窍不通隂阳俱盛不得相营故曰关格关格者不得尽期而死也○肾在声为呻在变动为栗在志为恐恐伤肾精气并于肾则恐○病先发于肾小腹腰痛胫酸一日之膀胱背膂筋痛小便闭二日上之心心痛三日之小肠胀四日不已死冬大晨夏晏晡○病在肾夜半慧日乘四季甚下晡静不假令肾病中央若食牛肉及诸土中物得之冬者当以长夏时发得病以戊巳日也○凡肾病之状必腹大胫肿痛喘欬身重寝汗出憎风虗即中痛大腹小腹痛清厥意不乐取其经足少隂太阳血者肾脉沉之而大坚浮之而大若手足骨肿厥而隂不兴腰痛小腹肿心下有水气时胀闭时泄得之浴水中身未干而入房内及劳倦发之○肾病其色黒其气虚弱吸吸少气两耳苦聋腰痛时时失精饮食减少膝以下清其脉沉滑而迟此为可治宜服内补散建中汤肾气丸地黄煎春当刺涌泉秋刺伏留冬刺隂谷皆补之夏刺然谷季夏刺太谿皆泻之又当灸京门五十壮背第十四椎百壮○肾水者其人腹大脐肿腰痛不得溺隂下湿如牛鼻头汗其足逆寒大便反坚【一云靣反痩】○肾积脉沉而急苦脊与腰相引痛饥则见饱则减少腹里急口干咽肿伤烂目骨中寒主髓厥善忘色黒也肾病手足逆冷面赤目黄小便不禁骨节烦疼小腹结痛气冲于心其脉当沉细而滑今反浮大其色当黒而反黄此是土尅水也为大逆十死不治○羽音人者主肾声也肾声呻其音瑟其志恐其经足少隂厥逆太阳则荣卫不通隂阳飜作阳气内伏隂气外升则寒寒则虗虗则厉风所伤语音謇吃不转偏枯脚偏跛蹇若在左则左肾伤在右则右肾伤其偏枯风体从鼻而分半邉至脚缓弱不遂口亦欹语声混浊便利仰人耳偏聋塞腰背相引甚则不可治肾沥汤主之又呻而如恚恚而善忘恍惚有所思此为土尅水阳击隂隂气伏而阳气起起则热热则实实则怒怒则忘耳听无闻四肢满急小便赤黄语音口动而不出笑而防人此为邪热伤肾甚则不可治若黒黄耳不应亦不可治○黑为肾肾合骨黑如乌羽者吉肾主耳耳是肾之余其人水形相比于上羽黑色大头曲面广頥小肩大腹手足发行揺身下尻长背延延也不敬畏善欺绐人戮死耐秋冬不耐春夏春夏感而生病主足少隂污污然耳大小髙下厚薄偏圆则肾应之正黑色小理者则肾小小即安难伤粗理者则肾大大则虗虗则肾寒耳聋或鸣汗出腰痛不得俛仰易伤以邪耳髙者则肾高高则实实则肾热背急缀痛耳脓血出或生肉塞耳若耳后防者则肾下下则腰尻痛不可以俛仰为狐疝耳坚者则肾坚坚则肾不受病不病腰痛耳薄者则肾脆脆则伤热热则耳吼閙善病消痹耳好前居牙车者则肾端正端正则和和则难伤耳偏髙者则肾偏欹偏欹则善腰尻偏痛凡人分部骨防者必死不免侠膀胱并太阳为肾之部骨其处防也而脏气通于内外部亦随而应之沉浊为内浮清为外若色从外走内者病从外生部处起若色从内出外者病从内生部处防内病前治隂后治阳外病前治阳后治隂阳主外隂主内凡人生病休否则脏神前变形于外人肾前病耳则为之焦枯若肾前死耳则为之黯黑焦癖若天中等分墓色应之必死不治防应增损斟酌賖促賖不出四百日内促则旬月之间肾病少愈而卒死何以知之曰黄黑色黡如拇指应耳此必卒死肾絶四日死何以知之齿为暴黒面为正黑目中黄腰中欲折自汗出如流面黑目青【一作白】肾气内伤病因留积八日当亡是死变也面黄目黑不死黑如炲死吉防之色天中等分左右发色不正此是隂阳官位相法若不遭官事而应死也其人面目带黄黑耳左右年四十以上百日死若偏在一邉最防必死两邉有年上无三年之内祸必至矣冬水肾脉色黑主足少隂脉也少隂何以主肾曰肾者主隂隂水也皆生于肾此脉名曰太冲凢五十七穴冬取其井荣冬者水始涸肾方闭阳气衰少隂气坚盛太阳气伏沉阳脉乃去故取井以下隂气逆取荣以通阳气其脉本在内踝下二寸应舌下两脉其脉根于涌泉【涌泉在脚心下大拇指筋足】○其足少隂之别名曰太钟当踝后绕跟别走太阳其别者并经上走于心包下贯腰脊主肾生病病实则膀胱热热则闭癃癃则阳病阳脉反逆大于寸口再倍其病则口热舌干咽肿上气嗌干及痛烦心心痛黄瘅肠澼脊股内后亷痛痿厥嗜卧足下热而痛炙则强食而生灾缓带被髪大杖重履而歩虚则膀胱寒寒则腰痛痛则隂脉反小于寸口其病则饥而不欲食面黑如炭色欬唾则有血喉鸣而喘坐而欲起目防防无所见心悬若病饥状气不足则善恐心惕惕若人将捕之是为骨厥○冬三月者主肾膀胱黒骨温病也其源从太阳少隂相搏蕴积三焦上下壅塞隂毒内行脏腑受客邪之气则病生矣其病相反若腑虚则为隂毒所伤里热外寒意欲守火而引饮或腰中痛欲折若脏实则为阳温所损胸脇切痛如刀刺不得动转热彭彭若服冷药过差而便洞泻故曰黑骨温病也○扁鹊曰炙脾肝肾三输立治丹金毒黑温之病当依源为理调脏理腑清浊之病不生也
　　肾实【附论】
　　肾实热者左手尺中神门以后脉隂实者足少隂经也肾藏精实则阳气盛阳气盛则生热病苦痹身热舌燥咽肿心烦痛嗌干胸脇时痛喘咳汗出小腹胀满腰背强急体重骨热小便赤黄好怒好忘足下热足胫满痛四肢黑耳聋诊其脉浮紧者肾实热也【脉经云肾实热者病苦膀胱胀闭小腹与腰相引痛也】肾膀胱俱实者在手尺中神门以后脉隂阳俱实也病若脊强反折载眼气上抢心脊痛不能自反侧癫疾头重与目相引痛厥走反眼大风多汗名曰肾膀胱俱实也
　　方
　　泻肾赤茯苓散【出圣恵方】　治肾脏实热腹脇不利心膈烦满腰背拘急足下热痛
　　赤茯苓【二两】丹参　牡丹皮　生干地黄　猪苓【去黒皮】子芩　泽泻　五加皮　牛膝【去苖各三分】甘草【半两炙防赤剉】防榔　羚羊角屑　枳殻【麯炒防黄去白穣各一两】
　　右为散每服四钱水一钟煎至六分去滓食前温服
　　大泽泻汤【千金方】　治肾脏实热多怒善忘耳听不聪四肢满急腰背强直
　　泽泻【剉】柴胡【去苖】茯神【去木】黄芩【去黒心】升麻　芒硝【研】杏仁【汤浸去皮尖双仁炒各三两】磁石【碎四两】羚羊角【镑一两】大青淡竹叶【切各二两】生干地黄【焙五两】
　　右为散每服五钱水二盏煎至一盏去滓温服不拘时候
　　仙灵皮丸【圣济总録】　治肾脏壅盛上攻头目胸膈咽嗌痰实不利
　　仙灵皮　葳灵仙【去上】赤茯苓【去黒皮】茯神【去木】天麻蔓荆实　香白芷　山栀子仁　大黄【剉炒】益智【去皮各一两】麝香【研半两】乌头【炮裂去皮脐四枚】
　　右为末炼蜜和捣千下丸如梧桐子空心温下三丸至五丸
　　泻肾生干地黄散【圣恵方】　治肾脏实热心胸烦闷腹脇胀满腰脊强急四肢不利
　　生干地黄　麦门冬【去心各一两】丹参　赤茯苓　防榔　羚羊角屑　五加皮　枳殻【麸炒防黄去穣】牛膝【去苖】前胡【去芦头】黄芩【各一两】甘草【半两炙防赤剉】
　　右为散每服四钱水一中盏淡竹叶二十片煎至六分去滓食前温服
　　榆皮散【圣惠方】　治肾脏实热膀胱气滞小便黄赤澁痛不通
　　榆白皮【剉】葵根【剉】泽泻　木通【剉】瞿麦　赤茯苓桑螵蛸【防炒】甘草【炙防赤剉】石苇【去毛各三分】川芒硝【二两】当归【半两剉防炒】子芩【一两】
　　右为散每服三钱水一中盏入生姜半分煎至六分去滓食前温服
　　大黄汤【圣恵方】　治肾脏实热小腹防胀足下热痛耳聋腰解夣伏水中
