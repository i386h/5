<!-- { "loadSidebar": true } -->
　　治痔疮
　　雄黄【五分细研】没药【二钱五分明浄者】白矾【半飞半生】五倍子【炮过】五灵脂【一钱去石炼退头烟】
　　右研仝极细末用纸花子贴疮上
　　五灰散【出肘后方】治五痔不问内外牝牡寒温劳湿悉主之鳖甲【治牡痔】猬皮【治牝痔】猪左悬蹄甲【治膓痔】蜂房【治脉痔】蛇蜕【治气痔各等分】
　　右烧存性随证位一分为末井水调二钱空心临卧一服一方有麝香无猬皮粥饮调下一方亦以傅疮上五剂不差更服一名鳖甲散各半两炙用
　　取痔千金方【出家藏经騐方】可用甘草节同葱白煎汤用新茟头防药水轻轻洗浄休破了痔头成漏难治
　　砒霜【色黄明者三钱】白矾【明浄者十两】虢丹【一钱水飞过炒】蝎稍【以稍尾全者七个洗浄瓦上焙干】草乌豆末【一钱小而滑者去皮拣生用】
　　右用热便鉄铫炭火煆红放冷揩拭净先下白矾焼令滚沸次下砒霜拌匀搅合候沸定三两次了矾干烟尽为度放地上出火毒研为末方入草乌黄丹蝎稍同研收于新瓦礶内埋地内干处二日取出如痔痛旋加乳香没药末少许入于前药内如用先以甘草水或葱水轻轻洗浄休破了以生芝蔴油调或蜜调毛翎扫痔头或用茟防药少许于痔上坐卧以痔头向空处椅子开穴坐草蓆亦开穴以肛门坐空处待黄水自然滴下十日内干又五七日内其疮干痂自落连根去了生好肉平后登厠于野处不可登后架坑上恐旧粪触了房室油腻鲊物等一月逺者不出十日可取尽近者化为水连根去好肉临安曹五医痔本刀镊人因黄院子荐引为宋髙宗取用此方愈后官至观察使一士夫内郷亦苦此十余年如四五枚樱桃大血出如箭因过金陵遇医重请之用此药断絶根经騐方云昔隆庆府安住一内子久患得此方调治遂除其根重谢之后毎调官不敢相忘必多治馈重感其意慨然以方授之甚属秘藏安屡制以施人无不效者仆闻而求之不可不
　　薰洗方【出经騐良方】
　　槐花【半两】莲房【一个】五倍子【三个研细】荆芥【五钱】地榆皮
　　右为末毎服半两水一碗瓦器煎入朴硝白矾各三钱重先薫后洗之
　　五灰膏【出危氏方】治藏府一切蕴毒发痔疮不问逺年近日形如鸡冠莲花桃核牛乳或内或外并皆治之荞麦灰【半升】荆芥　老杉枝　山白竹　蓟柴
　　右柴竹截作三尺长以斧劈破成片毎取束晒干于火上烧过置镡内为灰防为风化候烧尽却以水于窝内煮出灰汁又用酒漏以花帛实其窍置荞麦灰于酒漏内以所煮四般灰汁淋之然后取汁于窝内慢火熬汁约取一小碗候冷入石灰虢丹同和成膏以瓦瓶贮之上用石灰傅面不令灰气临用时郤出石灰冷水调开令病者以水洗洗净痔疮仰卧合起一足先湿纸于疮四围贴防却用竹箆挑药涂痔上湏更痛息用纸揩去药再涂如此三四遍要痔疮如墨様黒方止以水洗浄毎日常置冷水一盆以葱汤和之日洗三五遍六七日脓秽出尽其疮自消
　　治痔方
　　槐花【半斤猪臓使五个盛线砂锅煮热取出槐花焙为末】薄荷　百药煎当归　黄连【各五两为末】
　　右面糊丸桐子大毎服五十丸至百丸空心米汤送下
　　上马散【出杨氏家藏】治五种痔疾初可以消散痛不可行坐者
　　朴硝　薄荷　荆芥　枳殻　莲房【各等分】
　　右防咀毎服用一两水三升煎三五十遍薫洗痔上未效再用即愈
　　治因痔疾阻大便秘结【出本事方】
　　牵牛【四两瓦土炒】青皮【二两】威灵仙　大防　大黄【各一两】
　　右为末量人大小毎服一二钱至三钱用蜜酒调下湏用熟水潄口服
　　傅痔方
　　斑猫【十个】轻粉【半钱】马牙硝【三十枚】红椒【一钱】黄皮【半钱】
　　右为末先用皂角荆芥洗令净拭干用麻油调药
　　圣五丹【出直指方】治痔
　　雄黄　叶子雌黄　朴硝　绿矾　明白矾【各半两】
　　右件各别磕碎以银窝一入雄黄二入雌黄三入朴硝四入绿矾五入白矾圎瓦片葢定灰火煆一日夜看青烟尽有红烟上方好候冷取出纸衬顿地用盆出火毒一日夜入乳香没药各一钱同研极细毎抄一匙煎甘草汤调外用鸡翎埽药末葢之日一次夜一次自然干硬而脱逐日湏用葱白煎入朴硝温洗软帛拭干然后敷药治痔猪胆膏猪胆七枚各取汁以建盏坐炭火熬成膏用单纸摊傅湏用鲜槐根取白皮煎汤温洗然后傅药
　　没药散【出圣济总录】治五痔消毒
　　没药【一两】黄矾　白矾　溺涂【火煆各半两】麝香【一钱研】
　　右研令匀毎用时先以葱汤洗拭浄以药干傅
　　乳石散【出圣济方】治五痔花
　　花乳石【一两煆研】乳香【去石研】胆矾【研】夜明砂　地龙【去土细末】
　　右等分研匀用时先以甘草汤洗痔浄以药干傅令痔消释
　　药蘗散　涂痔漏
　　黄蘗　铅丹　黄连　腻粉　白矾
　　右等分为散先煎葱汤洗后用药散一钱以涂之久患不过三度一方无腻粉唾津调涂
　　五物汤【出圣济总录】薫洗诸痔
　　莨菪子【二两】白矾【一两通明者半两生用半两鉄器内盛慢火煆过】蓬砂马牙硝【各一分已上四味一防先碾碎】朴硝【五两同前四味一处碾】
　　右用百沸汤一大碗药末五钱匕浸薫洗痔痛处食后夜卧以衣覆防只留痔疮
　　绿云汤【出圣济方】治痔已用药淋渫了贴痔
　　卷柏　樗根白皮　贯众　地骨皮　朴硝【各一两】
　　右捣筛毎用十五钱匕葱二枝水五升煮四升去滓叶熟渫之
　　二黄散【出圣济总录】涂痔
　　黄蘗【一两】黄葵花　干生地【半两】白芨【半两】青黛【二块】
　　右五味为散先渫了用朴硝水涂之干即易之以瘥为度
　　疗五痔众医所不能疗神方【出肘后方】
　　雷丸【半斤熬】防虫【半两】石南草【半两】藁本【二两】猪后悬蹄【十四枚烧令焦】
　　右捣下以羊髓脂调和先食饮服十五丸日剧者夜又一那十四日痒止更八日脓血尽防乳悉愈满六十日终不发也忌鱼猪肉大神效
　　硫黄散【出圣恵方】治五痔疼痛久不瘥
　　硫黄【一两】蛇黄【一两全星者火烧令赤碎】白矾【一两】鳗鲡头【一枚】鲫鱼大者【一头开肚去膓入四味在内以麻皮纒之泔泥包之令干烧烟尽取出】
　　右研如粉毎服食前粥饮下二钱日三
　　龙涎散
　　龙骨　蜜陀僧　花蕋石　黄栢【各一分】
　　右为末毎用少许干傅上生肌
　　洗法【出三因方】
　　海桐皮　蛇床子【各一两】香南藤　葱白【切各三两】
　　右水一斗药五两煎减半去滓温着手轻洗以绢拭一法用槐白皮煎淋渫取佳
　　治痔疮方
　　当归　莲花蕋【各一两】牵牛头末【四两】红土【少许】
　　右用新瓦上焙干为末毎四钱好酒调下利三五行为度如不利来日再依前服比及服药休吃夜饭来日早空心辰时前后先食熟肉四两约至己午时前后服药大有神效夘时即止
　　治痔方
　　苦参【四两半】血竭【四钱】椿树皮【二两干者】芫荽子【约二合浄即去积】
　　右防咀水半碗酒半盏煎六分临发空心服
　　薫药
　　麻花【三钱】蜈蚣【一条】水银粉【一钱半】婆娑石【二钱】青气矾【二钱】明矾【二钱】雌黄【二钱】雄黄【半钱】血竭【一钱】
　　右将青明雌火煆存性研细加血竭雄黄为末傅之用唾调傅
　　治痔良方功如神
　　白矾　黄丹　熖硝【各等分】斑猫【不拘多少】
　　右先用黄丹斑猫同炒焦取斑猫煎汤了去斑猫将已炒黄丹及白矾熖硝入在汤中洗而后薫冷时盛贮再暖薫而复洗湏防加丹矾硝三件洗三次过五日其疾自干浴此汤一次用时湏加三件
　　乌玉丸　治内外翻花痔
　　大黄【一两炮】厚朴【二钱半】枳殻【一两】猪牙皂角【五钱】
　　右为末擂芝麻丸桐子大毎服三十丸用米汤下
　　治痔方【出本事方】
　　信砒【一两烧烟尽】谷精草【三钱】白矾【一钱】硼砂【三钱】
　　右为末绵块防药扑上如痔干可用水调傅
　　圣治方痔药
　　白矾　血余　石竹【各半两】胡椒【二十粒】
　　右用瓦礶盛泥固济猛火煆通红取出去泥用药细研为末五更时用不语津调敷痔头上不过三服效
　　治内痔大膓头痛
　　仙茅　白术　石南【各一两】郁李仁【三钱】
　　右为末毎服一钱薄荷酒送下
　　治诸痔疾【出本事方】
　　涂杉　朴硝　大黄　侧栢【各等分】
　　右防咀礶内煎二十沸于礶坐粪鸡痔疾堪下手则洗之效
　　又方【出本事方】
　　枳殻　甘草　荆芥　香附子【炒去毛】
　　右等分为末毎服二钱米泔汤调下
　　清凉散【一名当归汤】治诸痔热证大便闭结【方见本门痔漏类】薫洗方【出危氏】
　　槐花　荆芥　枳殻　艾叶【各等分】
　　右防咀煎白矾汤或明矾泡薫洗佳
　　神验散【出圣济总录】治痔
　　当归【焙一两】白矾【二两】桑蛾【二两黄紫色者】木耳【二两】
　　右为散毎服一钱匕粟米粥调下空心服
　　异功散【一名犀灰散出传信适用方】治五痔膓风防血外痔及脱肛下痔四邉努肉如乳皆治
　　黄牛腮角【一枚碎】蛇蜕皮【一条白者】猪牙皂角【五根】鲮鲤甲【半两】
　　右入瓦瓶内黄泥封固干先以小火烧令烟出后用大火煆令通红为度取出摊冷为散先用胡桃肉一枚分作四分取一分临卧时研如粉温酒送下便睡先引出虫至五更时用温服御散二钱七分至辰时更一服虽患年深日久过三服瘥永除根
　　木丸【出圣济总录】治痔
　　木【一两成片晒干为末三分中防一分下药】梹榔【三枚为末】白矾【一两】甜硝【一分】
　　右用生面旋起酵作一蒸饼糊相匀裹药置火煮其上香热乃去饼捣药二百杵如药干即糊润之为丸桐子大毎服二十丸空心木香水汤下其药内不见铁犯火
　　木香散【出圣济总录】贴痔
　　木香　梹榔【大者】黄连【各一分】莽草【半两】
　　右为散毎服五钱匕水二碗煎二三沸薫洗后用温水调以纸花子贴之
　　四妙散【出圣济总录】治莲花痔及鸡冠痔等贴
　　白芨　白敛　木鳖　桑螵蛸【各半两】
　　右为散汤磨乳香调令稀稠得所摊故帛上贴次日连皮折更无疮痛效
　　四香汤【出圣济总录】治丈夫妇人乆患痔不论有疮无疮莎草根【一两】黒狗脊【半两】甘崧草　黄熟香【上好极香者各一分】
　　右捣筛毎使五钱匕水一碗煎五七沸盛在深盆中便令患者于上面坐围衣被薫之勿透气味下得手便淋渫患处直药冷即止不得揩拭便益覆卧一时许若渫了临卧将被以火焙稍暖妙
　　槐子酒【出千金方】治五痔十年者
　　槐子【二斗】槐东南枝【细剉一石】槐东南根【细剉二石】
　　右大釡中十六斛水煮五斛澄清更煎取一石六斗炊二斛黍米上麯二十斤醸之搅令调封泥七日熟取清饮适性常令小小醉合时更煮滓取汁淘米及洗器不得用水湏知此事忌生水故也一方有槐柏皮细剉一石
