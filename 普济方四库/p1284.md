<!-- { "loadSidebar": true } -->
　　右研和如核大丝绵裹纳下部明日虫出若痛加韶粉三大分作丸内之
　　鸡子膏【出圣济总录】
　　没药【五钱研】麝香【一钱研】
　　右用鸡子一枚略取破顶头出白用鸡子黄入鸡殻内续入药末同黄一处调匀用纸糊合顶于饭上炊令熟为度分作四服细嚼麦门冬汤下食前
　　熊消丸【出圣济总录】
　　葳灵仙【洗净火炒】蝉殻【去土净洗去足焙干各一两】
　　右为末醋糊丸桐子大毎服二十丸至三十丸米饮下
　　苦楝散【出圣济总录】贴痔
　　苦楝子【二枚】白矾【一两】
　　右炒焦为散入麝香研匀临卧贴空心吃嫩猪肥肉一顿永瘥
　　薫痔丸【出圣济总录】
　　白鳝骨　韭子【各等分】
　　右为末糊丸弹子大火焼熏之
　　殠橘散【出圣济总录】
　　殠橘　皂荚子
　　右不拘多少每服一臭橘子鑚眼七个毎眼子内安皂子一枚放在甆瓶内烧存性取出于土内收出火毎一宿细研入麝香少许食前米饮下一钱七分
　　枸杞散【出圣济总录】
　　枸杞根　地龙
　　右枸杞根旋取新者刮去外赤皮只取苐二重薄白皮干捣罗为末毎称一两别入地龙末一钱和匀先以热虀汁洗渫患处掺药日三次
　　治痔肛门肿破痒痛不可忍【出经騐良方】
　　百药煎　白矾【各一两】
　　右研细末用童子小便一盏化药洗
　　疗治下部虫齧【出肘后方】
　　小豆【一升】好苦酒【五升】
　　右煮豆令熟出干复内令酒尽止捣末以酒服方寸匕日三
　　又方
　　蜀椒子【二升】酒【一升】
　　右渍经五日稍稍饮一日令尽佳
　　酒蒸黄连丸【出徳生堂】治诸痔疮及便血不止
　　黄连【一升酒浸蒸】苦参【半斤】
　　右为末以浸黄连酒面糊丸桐子大毎服五七十丸饭水不时下
　　治痔疮
　　苍耳　薄荷【各等分】
　　右药煎服滓再煎薫洗之
　　疗痔神方【出肘后方】
　　麝香【一字】熊胆【一枚】
　　右和匀井花水毎日一服一钱七分唯忌鸡鱼一方熊胆一味津唾调涂疮上未差再涂又涂真熊胆取瘥不过三四涂取愈秦太师兄弟皆病此即安然
　　治药方【出信适用方】
　　连翘　枳殻【麸炒】
　　右等分为粗末煎薫洗
　　槐黄散【出圣恵方】治五痔
　　槐黄【二两防炒】附子【一个去皮脐】
　　右为散毎服食前以温粥饮调下一钱
　　治五痔【出圣恵方】
　　槐根【五两】艾叶【三两】
　　右以水一斗煎五升去滓冷暖得所洗下部日二
　　又方【一名龙骨膏方见本门脉痔】
　　洗贴药【出经騐方】
　　豆防　朴硝【各等分】
　　右用罂子煮滚即用数重纸裹瓶口放桶内却纸上取一孔透气薫痔自焦自实
　　痔方【出直指方】治膓口热肿
　　朴硝【二钱】硼砂【半钱】
　　右为末干掺
　　又方【出直指方】
　　大黄　滑石【各等分】
　　右为末井水调
　　又方【出直指方】
　　朴硝　五倍子【各等分】
　　右为末之
　　硝石散【出危氏方】
　　寒水石　朴硝【各等分】
　　右为末以津润手指防药敷
　　治五痔悉主之
　　蛇蜕皮【二两烧灰】麝香【一钱】
　　右为末每服二钱七分粥饮调下空心
　　又方【出千金方】
　　右用白槐皮十两捣丸弹子大绵裹内下部中此病宜常食扁竹叶及煮羮粥大佳一方槐根煮洗
　　桃根汤治五痔【方见本门血痔类】
　　治痔方【出千金方】
　　右用槐甘赤鸡一斤即是槐蘗为末饮服方寸匕日三
　　治谷道痛【出肘后方】
　　右用兎丝子熬黄黒用鸡子黄和以傅之日二
　　苦葫芦方【出御药院方】治诸疼痛不可忍
　　右用苦芦子每服一钱水一升煎十余沸滤去滓薫疮冷热得所淋洗隔一二日一次
　　薫痔散
　　右用葳灵仙三两水一斗半煎七八沸去火就盆上坐令气薫通手洗冷再暖
　　治诸痔【出海上方】
　　右用苍术二两剉碎烟薫之后使渫药
　　渫药【出海上方】
　　右用垂栁干叶煎汤淋洗之
　　槿花散【出百一选方】治脱肛痔病等
　　右用槿花不拘多少采时不得用手以竹筯就窠子摘以细篾串眼在风头令干毎用时以水煎沸数滚用盆盛先以气嘘通手洗方花殻又名骷髅子七个经霜雪者妙烧灰为末空心酒下或米汤饮下一方木槿花为末涂之
　　治痔【出百一选方】霅川一医云此药甚神验沈仁父司理右用雄鸡一只笼罩饿三日令腹空移就别处切干肉喂之收其粪入干锅子焙煆通红存性入脑麝少许常用生麻油轻粉调湿即干掺苏韬光家方用乌雄鸡仍湏眼足俱黒者又入脑麝外用乳香少许傅之
　　治痔立效丸
　　右用百药煎研末每服三钱煮稀白粥搅匀食之糊丸米饮汤下亦得
　　又方【出百一选方】
　　右用鸭脚草俗呼甘还草又名碧蝉儿花手挪软纳患处即愈
　　又方【出百一选方】合肥陈学谕行之説吕应渠亲取效右用穿山甲自尾根尽处数除三鳞不用取苐四苐五苐六鳞横三行烧存性为末用麝香少许腊茶一匙同调空心服以取下脓却傅之疮处其冷如氷即不痛无不取效
　　乌金散【出经騐良方】治痔及赤白带肠风
　　右用胡桃殻烧存性为末毎服二钱秤锤烧红淬酒调药服
　　又方
　　右用羊屎八十一枚焼存性为末入麝香少许以盐汤洗了以滓液调涂即效
　　洗法
　　右用木鳖去殻烂研白矾细研梹榔末等分汤一大碗浸放盆内坐薫通手淋洗一方鳖仁研土矾末水煎薫两三次
　　治翻花痔
　　右用生木为末鮎鱼身上涎调贴以纸搨上三两次即消鮎鱼放则效杀之则不效
　　立效散　治热痔
　　右用皂角火煨去黒灰子净取半斤加沉香少许为末醋糊为丸毎服三十丸空心盐汤下一方去皮蜜涂炙酥地上出火毒细研擂和丸桐子大茶汤下五十丸或百丸
　　又方
　　右用韭菜不拘多少先烧热汤以盆盛汤在内盆上用器具盖之止留一窍却以韭菜于汤内泡之以谷道坐窍上令汤气薫蒸温冷却用韭菜轻轻洗疮上如此数次自然脱体
　　洗贴药
　　右用乌桕根浓煎汤服之加参同煎汤洗煎服
　　治痔疮
　　右用茄花不拘多少阴干为末空心毎服三钱无灰酒下
　　治痔疮
　　右用辣芥茶煮薫洗
　　治痔方
　　右用黄葵不经手入缸候烂次用绵防子蘸药成饼子如膏药相似先以甘草汤或葱汤洗浄贴上不一二日全消神效
　　治痔除根方
　　右用拒霜花煎汤薫洗郤用栁蛀末烧烟薫之
　　治乍生痔疮
　　右用荆芥浓煎汤下服青州白丸子一服便可
　　治痔疮
　　右用九尖萞麻叶揉碎煎汤薫洗立效
　　治脱肛痔病等
　　右用葱盐汤先洗却将薄荷煎细研葱白滤汁去滓入蜜调煎贴患处用油单纸傅上贴之坐卧俱可
　　治痔良方一名止痛膏
　　右用大皂荚针七个烧存性白矾一块大如指飞过并为末入脑子少许面油调匀傅患处日两次易大效
　　治五痔
　　右用苍耳根曝干为末水调服方寸匕立效清粥饮调下亦得五月五日采为上一方用子又方用子作四片菜油脚煎油搽之
　　又方
　　右用枳实为末蜜丸桐子大空心米饮下二十丸
　　又痔方
　　右用韭菜自然汁一碗苍耳子叶汁一碗调匀日晒洗絶根
　　又痔方
　　右用磨刀水澄清放温洗
　　痔方
　　右用甲香明者烧灰多烧烟坐身于瓶口上薫三五次除根
　　又方
　　右用降真香烧香薫妙
　　蜡矾丸　治诸痔诸痈恶疮便毒
　　右用明矾煆为末镕蜡丸桐子大毎服七十丸温水送下
　　猪甲散
　　右用猪后蹄垂甲不拘多少烧存性为末陈米饮二钱空心服一方烧灰傅
　　青蛙丸
　　右用青色蛙长脚者取一个烧存性为末雪水丸桐子大毎服十五丸空心先吃饭二匙次以胡桃肉切细煎汤调枳殻散下若产妇发痔急作痛用黒豆百粒陈米一合煎汤下亦先吃饭二匙
　　通用方
　　右用鸭嘴青胆矾煆为末青蜜调笔傅可以消脱
　　又方
　　右用鸡子一个煮熟去黄取白切焙明矾煆白敛各一撮同末傅有孔用纸撚蘸入
　　薫洗方
　　右用藩蓠草根煎汤先薫后洗藩蓠花似小芙蓉
　　又方
　　右用猬皮如指许艾叶团如烧香法置长桶中坐薫三次凡痔发于肛内者湏用薫洗若膓口肿热朴硝末新汲水调常常淋之
　　治诸痔方
　　右用明白矾泡汤温洗仍以葱汤再沃次用桐殻灰穿山甲尾阁炙燋地胆去足翅秫米炒各一分为细末入胆矾少许研和酒调以茟傅之若痛以葱汤沃之凖一时许前药又増些胆矾若痛又以葱汤沃之久等一时药中又増些胆矾并如前法一日三次用前药其胆矾又以渐加多于苐一日后日三次用前药其胆矾又以渐加多于苐二日痛仍葱汤沃之三日以还更不用药只是明矾泡汤与白汤相间淋洗日三四次十余日自然成痂如柿干之状无胆矾以绿矾代之
　　治痔方【出直指方】
　　右用紫金皮新水煎食前服
　　又方【出直指方】
　　右用一蜈蚣焙干为末如脑以津唾调傅青纱上贴之良
　　又方【出直指方】
　　右用五倍子焙黄剉碎毎用一两井水三大碗煎乗热薫洗拭干用石膏烧红碗覆地出毒为末傅一方为末米饮下五十粒五更服之又五倍子日干如烧香法置长桶内坐薫患处自然收缩一方用五倍子雌雄各一枚为末洗后用井水调傅痔上五倍子看里面红者为雄赤者为雌
　　秘方【出危氏方】
　　右用川白芷煮白苎作线快手系痔上微疼不妨其痔自然干瘘而落七日后安一方白芷末用米饮调下
　　蜗牛散【出危氏方】治痔疮肿胀作热如火
　　右用蜗牛螺一个以氷片脑子麝香各少许同入瓦器内顿热瓦逼半日自化成水以少许防疮上立愈一方无麝香用玉器盛为水羊毛茟涂
　　治痔病
　　右用蜒蝣殻烧作末服之
　　香胆丸　治牛痔及痔漏脱肛
　　右用九犍牛儿胆猬各一个以腻粉五十分麝香二十分将猬胆汁腻粉麝香和匀入牛胆内悬于檐前四十九日熟旋取为丸如麦粒却送入疮内后追退出恶物是验疮口渐合生面葢疮内一遍出恶物
　　薫洗方【出肘后方】治痔下部如虫齧
　　右用掘地作小坑烧令赤以酒沃中杵吴茱茰三升内中极热复开小孔子以下部坐上冷乃下不过三度良
　　又方　治五痔不拘年月逺近
　　右用枳殻为末蜜丸桐子大空心服二十丸又为末服方寸匕
　　治痔方
　　右用骆驼脂作煎饼空腹食之勿令病人知一方领下毛烧灰拌鸡子酒服
　　治久野鸡痔下血不止肛邉痛
　　右用野猪肉二斤切作五味炙空心服作羮亦得
　　治痔方【出肘后方】
　　右用腊月牛皮一具熟食之尽瘥勿与盐醤未瘥再服
　　鼍皮方　治膓痔疾甚者
　　右用鼍皮及骨烧灰研末米饮服又入红鸡冠花末白矾灰末和之空腹服便瘥今医方鲜用鼋鼍甲者
　　又方【出千金方】治五痔下血不止者及痔谷道痛
