<!-- { "loadSidebar": true } -->
　　右用杏仁去皮尖及双仁者水三升研滤取汁煎减半投米煮粥停冷空心食之杏仁熬薫杵膏之
　　治痔有虫咬谷道痒或下脓血【一名槐白皮方见本门脉痔类】
　　虎骨膏　治五痔下血
　　右用虎骨膏内下部
　　治患五种痔
　　右用山豆根水研服之
　　治痔
　　右用狸骨头烧灰和酒服二钱七分
　　治痔病
　　右用茱茰根浓煮水洗痔有騐烧末服之亦效
　　治痔发疼痛【出肘后方】
　　右用狸肉作羮作脯食不过三频蒸此肉甚妙
　　治痔疼痛下血不止
　　右用坑月沙不限多少慢火烧令黄色为末毎二钱入乳香半钱空心温酒调下日三四服瘥砂即兎粪是也
　　治痔方
　　右用连翘煎汤洗讫刀上飞矾入麝香贴之
　　治五痔及大便卒痛如鸟啄【出千金方】
　　右用桑耳作羮空心下饭饱之待卒痛如鸟啄取大小豆各一升合捣作两囊蒸之及热更互坐即瘥羮饭湏日三服之一方桑耳为散毎服二钱粥饮调下
　　百中散　治痔
　　右用不拘多少捣为散毎服二钱七分精羊肉四两批作四片掺药却合如饼子于炭火上炙熟细嚼以酒半升送下膓痛如人行五七里方上厠取下脓血及虫只一服
　　殠橘散【出圣济总录】
　　右用殠橘不拘多少瓷瓶子一枚纸数重砖一片压口次用炭火笼作火屋烧殠橘烟尽去砖存性只置瓶内不以纸并塼子压口次用冷为细散毎服二钱七分麝香温酒或陈米饮下
　　小黄连丸【出圣济总录】治五痔有头如鸡冠者
　　右用黄连麸炒黄色不拘多少为末以鸡子清和丸桐子大隂干毎服十五丸于鸡鸣声未絶间温酒下十服取效一方为末服之更加赤小豆
　　地肤子散【出圣济总录】
　　右用地肤子不拘多少新瓦上焙干为末毎服三钱七分陈米饮调下日三
　　驼粪熏方【出圣济总录】治痔
　　右用驼粪不拘多少隂干不得见日慢火煨成烟薫后痒甚别用后方洗之
　　淋渫方【出圣济总录】治痔
　　右用恶实一名牛蒡子不拘多少淘去浮者毎用一两水二碗浓煎乗热薫通手淋渫
　　神白散【出圣济总录】治痔下部发肿如梅子李子大痛碍不能行者
　　右用半夏齐州者一枚研令极细入龙脑一分皂子少许研匀用津唾于手心调令稀稠得所摊软纸上贴之冷如氷良久清水出渐消如未全愈再贴去根本为妙
　　立效散【出圣济总录】治痔疾薰傅
　　右用蜣蜋七枚夜飞扑落者尤妙入瓷合子固济文火煆存性为末先以温水洗之用药末烧薫毕复以药末掺之用薄纸贴上一方捣为丸塞下部虫出瘥
　　治痔疮痛
　　右用膂肉一块煮熟捣烂去脂膜以皂八个去黒皮焙干为末以平胃散末五钱米汤打糊为丸如桐子大毎服四五十丸空心米汤下
　　治野鸡痔下血膓风明目【出肘后方】
　　右用嫩槐叶一斤蒸如皂衣法取药作末水煎呷之
　　治大便血及五痔脱肛等皆常有殊效者【出肘后方】
　　右用槐木上耳取末服方寸米饮下
　　治膓风防嬭痔【出圣恵方】
　　右用猬皮可烧灰和酒服及炙令黄煮汁饮之一方细剉瓶内烧烟薫痔瘥
　　獭灰方　治膓风防嬭痔【方见本门膓痔类】
　　疗五痔　有气痔温寒湿劳即发蛇蜕皮主之牝痔生肉如防乳在孔中颇见外妨于更衣鳖甲主之牡痔从孔中起外肿五六日自溃出浓血猬皮主之膓痔更挺出血蜂房主之方久乃缩牡猪左悬蹄甲主之脉痔更衣出毒血蜂房主之方用主药治下筛等分随病倍其所主药为三分宜早以井花水服方匕病甚旦暮服可至四五服忌冷食猪肉鱼生菜房室唯得食干白肉病瘥之后百日乃通房又用药内下部有疮内中无疮内孔中
　　又方
　　右用野葛烧末以刀圭内药中服五日知二十日瘥三十日愈
　　疗痔下血方
　　右用蛇不问多少煎煮肉消尽去滓用汁和藜藘粥着少盐食之大效亦无所忌
　　疗痔方
　　右用积雪草一大握麄切水二大升煮一服顿服尽三日重作一剂
　　治痔头出或疼痛不可忍
　　右用麝香当门子印成盐相和以手涂痔头上若令人着亦佳其痛不可忍不过两度永瘥又方用二十年鍼线袋口烧作灰分和水服瘥
　　疗痔正发疼痛
　　右用姜屑二两小称以水三大合煮之去滓暖空腹服隔日再服忌猪肉蒜等
　　又方
　　右用已死竹色黒者取之折断烧为灰筛和薄饮服之方寸匕忌独角牛肉
　　疗痔【出圣恵方】
　　右用掘地一尺深一尺圎迳四寸炭火烧令赤去黒以薄板着口上取莨菪子一合内坑中烧烟出痔人坐上以被壅当汗出宻屋内作之以烟尽更着一合莨菪子薫避风如法汗发则瘥一方水淘去浮者生为末饧和丸如莲子大绵裹之内下部日三四度易之一用根中指大湿纸裹煨熟去纸蜜涂内下部
　　疗痔方【出千金方】
　　右用鲤鱼膓可半升择净仍新鲜取一方板可阔二尺以来厚二寸当中作孔深一寸半圆如醤盏口大布鱼膓于其内以好麝香碎末掺鱼膓取厚氊二三重当心开孔可板孔大小铺坐以被拥之数日可至两次久觉下部痛者即是虫出也时且更坐良久取鱼膓细择之恐虫入鱼膓中虫可长一二寸许细如网丝斑作五色毎出不过十余枚不等度数虫尽即止一方将鱼膓炙令香绵裹内谷道中虫出入鱼膓数数易之三度俱瘥
　　治痔有外痔有内痔但辨血下即有内外之异外痔下部有孔毎便血从孔中出内痔毎便即有便血下血甚者下血遍地诚恐出血过多身体无复血色有痛者有不痛者有此候者宜依后药用生槐子一斗候其坚硬时采捣碎绞取汁日取稠取地胆干捣筛为散和槐子煎作丸以饮服十丸日再加至三十丸如梧桐子大或以药捻作丸如核大内下部中日夜三四度亦可捣苦参末代地胆一方地胆作地脉草药中无地脉惟有地麦
　　黄茋十味散生槐子煎不觉可宜合此散
　　黄茋【五两】苦参　参【各六两】附子【炮】大黄【各三两】干姜【二两】猬皮【炙二两】黄连【四两】槐子【六合】猪悬蹄甲【一具炙】
　　右捣筛为散空心服以饮服方寸匕日再服渐加至二匕忌猪肉
　　治大便孔卒痛如鸟啄方【出千金方】
　　右以大小豆各一斗和捣内两袋中蒸令热更互坐之瘥
　　疗痔下部痒痛如虫齧用温溺令热内少矾石以洗之良
　　疗痔及诸虫
　　右用石榴东引根深者取一握却勿令见风拭土剉又取鹿脯四指大一片炙两畔令熟捶细劈水三升煮一升适寒温空腹顿服其患甚发者服即定诸虫无问赤白出病瘥
　　薫洗痔方【出本事方】
　　右用枳殻不拘多少为末每服二钱水一大碗砂瓶内煎百沸先薫后洗一方煻灰中煨热蒸熨七次立定
　　疗一切痔【出肘后方】
　　右用浸石英酒内鹿角胶服之
　　枳殻丸　治内痔
　　右用好枳殻不拘多少去穣细切麸炒黄为末毎末一两入胡桃内一块研匀以蜜丸如弹子空心细嚼一丸米饮或温酒下兼用井花水淋洗
　　治五痔悉主之【出圣恵方】
　　右用牛角腮二两炙令黄焦捣罗为散毎服食前以温粥饮调一两一钱温酒下亦得
　　又方【出圣恵方】
　　右用槐子揑作丸半大毎日内下部中不过十上差
　　扁竹方【出肘后方】治外痔
　　右用捣扁竹绞汁溲面馎饦空心吃日三度常吃一方扁竹叶捣汁服根叶亦可
　　治痔疮才觉掀肿及久年痔疾【出千金方】
　　右用熊胆为末先以热水调化用手蘸抹上不住手数十次后用药水温热先蒸后洗如数次可除根又治五痔十年者涂熊胆
　　又方
　　右用胆矾雄黄轻粉各分两为细末用蜗牛二十一个连殻捣烂研如泥用末和作膏子如软不可入疮口却将乌龙得生膏揑作小挺子和蜗牛膏一处填入痔漏疮内又用黒膏药贴葢之庶不透出
　　治痔疮
　　右用防风荆芥枳殻朴硝杉木各等分入盐少许熏洗即不痛
　　犀角方治内热头痛及五痔诸血痢
　　右用犀角为末服之若食过多令人烦即取麝香少许和水服之即效也
　　治野鸡痔病方【出肘后方】
　　王及郎中充西川安抚判官乗骡入洛谷数入而痔病因是大作如葫苽贯于膓头其热如煻煨火至一宅僵卧无计有主邮者云湏炙即差及命所使为槐栁汤洗苽上因用艾炙三五壮忽觉一道热气入膓中因大转防鲜血秽物一时出至楚痛防后遂失葫苽所在
　　治痔内有柿核痔牛乳痔生于谷道四邉名连子痔若根头小者如治疬子同平头生者用瘤法治之若去后必有黄水出如桐油直粘人手待三四日出尽将麝香散掺之口合即愈
　　黄蓍四君子汤【出朱氏集騐方】治五痔下血
　　右四君子汤加黄茋白藊豆姜煎服细末尤佳
　　又方【出朱氏集騐方】
　　右用橄榄核为末陈米饮调二钱服
　　吊膓丸【出朱氏集騐方】治脱肛痔
　　右用石灰炒熟入热汤内薫痔后汤温洗数次却服沉香流气饮吞吊膓丸芦陵姚鱼原用之有效
　　刘寄奴汤【出朱氏集騐方】
　　刘寄奴　五倍子
　　右各等分研细末空心酒下仍用其末傅乳上遂愈
　　黒雪膏【出朱氏集騐方】治痔头热肿痛不可忍睡卧不安
　　蜒虫【一个】脑子【一撮】
　　右件放在砚上用京墨同磨成水涂上随手无事
　　又方【出朱氏集騐方】
　　丁香【二粒】脑子【一个】黄白皮【不拘多少】
　　右为末津液调涂上
　　倍香膏治痔疾【出朱氏集騐方】
　　五倍子【烧存性】乳香【少许】降真香【少许】
　　右为末用津液少许搽痔上其疼立止
　　木鳖散【出卫生家寳方】治痔不拘内外洗药
　　木鳖子【去殻切作片捣烂】地骨皮　紫金皮　当归枳殻【各半两】
　　右先以黒豆煮软水五升煮四升去滓乗热薫通手淋洗可用四次易之如身体生疮紫黒添樟木皮或叶同煎洗
　　落痔膏【出卫生家寳方】治男子妇人一十三般痔万不失一
　　灰苋灰【一斗】纯白炭灰【一斗】
　　右各淋取灰汁五升共一斗以薄纸数重竹箕内盛了淋七度取酽清灰汁入铛内煎一二合却用风化石灰入细绢罗子内罗过三五度临时旋将汁少许调风化石少许箆子挑药防痔头少时拭去又防如数度如黒色其痔自焦落更看落后里面似石榴子内平便用盐汤洗不得出风后用封疮木槿散
　　立效散【出卫生家寳方】治翻花痔疮及一切久不差诸恶毒疮
　　防粘子草根【三两碎切熟捣】大栢皮【一两】
　　右为末腊月猪脂封贴立差或猪胆和药匀贴之
　　紫金膏【出卫生家寳方】治一切翻花等痔妙方
　　穿山甲【一两煨过】乳香【半钱细研如粉】没药【二钱细研如粉】
　　右研匀毎用少许以津调涂疮上即差
　　半夏散【出卫生家寳方】治诸般痔疾初生急以此药治之右用半夏生为末先以生姜汁浴谷道次以半夏末泡汤洗不过三两日即自消
　　夏枯草散【出卫生家寳方】洗痔妙方
　　夏枯草【一两】荆芥【一两】枳殻【半两】轻粉【半钱】龙胆草【半两】朴硝【一两】灯心【一握】
　　右为麄末用水七椀煎至三椀先乗热薫通手洗之冷即止
　　蝉退散【出卫生家寳方】薫痔药
