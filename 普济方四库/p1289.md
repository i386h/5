<!-- { "loadSidebar": true } -->
　　木香　丁香　黒牛末　白牛末【各一钱】
　　右为末用雉子二个打开取黄与前药一处调匀再用雉子殻盛药在内纸封口同煮热分作四服空心温酒下
　　治痔漏
　　附子【一个】脑子　麝香　没药【各一钱】
　　右为末取薄荷自然汁丸梧桐子大毎服一丸用蛙口涎沫调开防痔一二丸可治五人
　　枳殻散　治肠风痔漏
　　枳殻　木鳖子　防风　薢【各二钱】
　　右为末毎用药半两水三升煎至三五沸荡三五次效
　　异功散　治肠风痔漏便血登厠粪前血为外痔粪后血为内痔大肠不收名脱肛有弩肉为防妳痔头有孔名漏【方见本门诸痔漏】
　　治痔漏此因大肠感风热而生【出本事方】
　　生砒【一字】木银【一粒如米大】真麝【一粒如小豆大】腻粉【一字】
　　右件并乳入鉢内研令极细如痔或有珠子者将白矾荡洗净拭干用手撚药揩在痔内上揩得痒时便是药行一日二次又洗去五日后住药见效如或有孔即用纸撚引药送入令彻其内更用纸贴孔前一日两次使药自然生合
　　治肠痔漏【出本事方】
　　大黄　当归【川者】苦参　牙皂【去皮】
　　右等分末醋糊丸梧桐子大毎服二十丸空心温酒下
　　当归汤【一名清凉饮出直指方】治痔漏消肿疼
　　当归【切焙】大黄【煨剉】赤芍药　甘草
　　右为麄末毎服二钱七分水一盏煎八分去滓稍热服防利一行为效一方用乳香一钱碙砂五分诃梨勒皮半两同研为末以大枣二枚去核加药末二钱七分肉纸裹煨熟分作四服茶清嚼下与前药相间服亦得
　　榼藤散【出圣济总录】治诸痔漏脓血不絶羸痩
　　榼藤【三个生油涂炙热取肉】续断鸡冠花【炒】乌贼鱼骨【去甲炙各一两】
　　右为末毎服二钱七分空心温酒调下日晩再服
　　丹粉散【出圣济总录】治痔漏有疮成窍脓血不止
　　铅丹　盐豉【各一两】腻粉【半两】大蒜【一颗去皮切】
　　右先捣蒜令烂后入余药捣作薄饼焙干为细末少许贴之日三五次
　　痔疮漏
　　猪牙皂角【七个烧灰】胡桃肉【七个烧灰】桦皮【七块烧灰】蒌【一个烧灰存性】
　　右为细末好酒调服空心分二服吃
　　痔疮未破者
　　乳香【一钱】硼砂【一钱】雄黄【一钱】信【一钱】
　　右为细末用猪胆调涂
　　硼砂丸【出圣恵方】治痔漏下血不止肌体黄痩四肢无力
　　硼砂【一两】黄丹【一两】砒霜【半两】硃砂【一两】
　　右都细研入瓷盆子内歇口小火烧令烟出为度停冷又细研用火烧七遍了入麝香一分同研令细面糊和丸梧桐子大毎扵食前枳殻汤下五丸忌热物
　　麝香散【出御药院方】治下部脱血或疮痔漏久不差
　　麝香　血蝎【各半两】猬皮【一两】
　　右先研猬皮血蝎为末次入麝香拌匀毎服半钱温酒一盏调匀食前日二服
　　枳殻散【出御药院方】治肠风痔漏便血无数疼痛不可忍者
　　枳殻【麸炒去穣】槐子【防炒黄色】荆芥穂【各半两】
　　右为末毎服三钱粟米粥调下如人行一二里地再用粥压之空心日进三二服
　　治脱肛痔漏【出神效方】
　　胡荽【一升】乳香【少许】粟糠【半升或一升】
　　右先泥成炉子留一小眼可扺肛门大小不令透烟火熏
　　治痔漏下血不止【出神效方】
　　紫皮蒜【十个独科者炒】大椒【六十颗】豆防【四两】
　　右捣烂为泥丸弹子大空心细嚼一丸盐汤下日三服
　　薫渫药【出神效方】
　　风眼草　赤皮葱　椒【各等分】
　　右同水滚过坐盆令热气熏痔但通手渫之如法不过三次愈
　　治痔漏乳痔【出经验良方】
　　侧栢叶【二两】乳香【二钱】枳殻【去白一两】
　　右为末二钱空心饭饮调下
　　洗药【出经验良方】治痔漏下血
　　荆芥　枳殻【各等分】马鞭草【多使】
　　右焙干为麄末煎汤熏洗
　　治肠风痔漏
　　京三棱【用黒豆炒切作片子】马兠苓　谷精草【各等分】
　　右为散水同煎熏洗效
　　枳殻丸　治肠风痔漏久不差者
　　先穂子【三两】皂角【一两去皮酥炙黄】枳殻【二两去穣生】
　　右为末炼蜜丸梧桐子大空心五十丸
　　二圣散　治肠风痔漏不问有吃嗒破不破者治之枳殻【二两用麸去炒过去穣用】黄耆【二两】破故纸【二两防炒】
　　右一处为细末空心好酒调下三大钱如不饮米汤调下忌食烧肉热面鸡鲊牛马肉葱蒜韭并动风之物一月
　　治肠风痔漏【出本事方】
　　赤芍药　官桂【去皮】甘草【炙各等分】
　　右防咀毎服二钱生姜二片白糖一块水一盏煎七分去滓空心服之
　　丹砂涂方　治诸痔漏疽疮
　　丹砂　麝香　蛇蜕【烧灰各一钱】
　　右研令细以盐汤洗疮拭干后涂日三二度
　　疗痔漏疽疮
　　光明砂【别研】麝香当门子【别研】蛇皮【五月五日煮炙】
　　右等分研先以盐汤洗拭干疮少蜜以散上瘥
　　治痔疮
　　荆芥　木鳖子　朴硝【各等分】
　　右煎汤入于瓶内熏后汤温洗之立效
　　治痔漏涓涓出脓血疼痛日夜不止渐加羸痩宜服【出圣恵方】
　　磁石【二两】白矾【二两】绿矾【四两】
　　右捣细末入瓦瓶子内盛大火烧令通赤冷将出纸衬摊于地上经宿细研如粉煮瓤和丸菉豆大毎服食前粥饮下二十丸
　　木贼丸【出圣恵方】治痔漏痛不可忍者
　　木贼【一两】榼藤子仁【二枚涂酥炙黄】乌贼鱼骨【二两】
　　右捣罗为末炼蜜和丸梧桐子大毎服不拘时温粥饮二十丸下
　　治痔漏久不瘥宜服此方【出圣恵方】
　　蛇床子【半两末】荆芥【半两末】蜗牛【三七枚】
　　右一处研烂涂在纸上毎发时先用白矾热水洗痔头了后用被褥上安药纸上坐两次瘥
　　露蜂房散【出圣恵方】治痔漏脓血不止
　　露蜂房【半两炙黄】猬皮【半两炙令焦黄】麝香【一钱】
　　右细研令匀毎日三五度半钱之
　　管仲散【出御药院方】治肠风痔漏
　　管仲　红藤【各四两上等好者】
　　右为麄末分作四分服用绵纸包作四裹毎服一包上好酒一升煎至五服用小口器温服药滓收着候四服药滓一处用水碗半至五服用小口器盒盛放被儿内熏着疮门就热通手洗如虫子死后便瘥不痛
　　治痔漏【出儒门事亲书】
　　白牵牛【头末四两】没药【一两】
　　右细末如欲服药先一日不食晩饭明日空心獖猪精肉四两烧令香热薄批散药在内裹之渐渐细嚼食尽然后宿蒸饼压之眇下脓血为效量病大小虚实加减服之忌油腻湿面酒色三日外不忌一服见效或用淡水煮肉熟用上法亦可又用服前一日不食午饭并夜饭明日空心用之
　　净固丸【出儒门事亲书】治痔漏下血痒痛
　　槐花【炒】枳殻【去穣各一两】
　　右为末醋糊丸梧桐子大毎服二十丸米饮下空心十服见效
　　槐荆丸【出儒门事亲书】治痔漏
　　槐花　荆芥
　　右等分为末毎服一两水煎空心下
　　蒲黄散【出儒门寳鉴】治下部痔漏
　　蒲黄【一两】血蝎【五钱】
　　右为细末毎用少许贴于患处
　　治痔漏疮方【出本事方】
　　鸡子【一枚煮热去黄取白切焙】白矾【明为如皂角子大匙上枯缺用三分】
　　右为末用温汤净洗拭干用纸撚占药入疮孔内立效一日二易
　　治男子妇人诸般痔漏【出本事方】
　　黄牛角　狼毒【各等分】
　　右为细末翻花漏毎服一钱甘草汤下合官漏姜汤下五分肠风米饮一钱酸醋调一钱滴珠漏山栀子三个煎汤下
　　蜀椒榼藤丸　治痔漏不限年月深浅重痛穿血脓血不止
　　蜀椒【去目并闭口炒出汗木杵轻捣取红四两】榼藤子【大者一个劈破炙】
　　右为末肉丸梧桐子大毎服十五丸至二十丸空心温酒下
　　麝香散【出圣恵方】治诸漏痔有头因穿破后成漏脓水经年不干
　　麝香【研半两】鸽粪【一升】
　　右将鸽粪于浄地上火煆烟尽候冷与麝同研为散毎服二钱七分空心米饮下晩再服一方销黒锡二两和揑作饼子当于疮上贴之神效
　　鲮鲤甲散【出圣济总录】治诸痔漏有疮脓出楚痛
　　鲮鲤甲【炙焦五两】麝香【研一分】
　　右为散毎服二钱空心煎黄耆汤下日晚再服一方饭汤下
　　熏漏疮
　　苍耳　枳殻【各等分】
　　右件药捣麄末水一碗装磁瓶内煮汁浓坐在上熏妙
　　治痔漏下脓血不止【出圣恵方】
　　木贼【一两】猬皮【一两炙涂焦黄】
　　右捣为散毎于食前粥饮下一钱
　　又方【出圣恵方】
　　逺志【一两】防榈【二两烧灰】
　　右捣为散毎于食前粥饮下一钱
　　治痔漏脓血有疮窍疼痛宜服此方【出圣恵方】
　　砒霜【半分研如粉】黄蜡【半分】
　　右铫子先镕蜡作汁后下砒霜搅和匀防疮大小撚为条子下部每发时用緜裹内疮窍子中良久却取或未有窍子即内大孔中良乆取出日三両度用即效
　　砒黄傅方治下部漏疮
　　砒黄【研】蚘虫【隂干为末各各半两】
　　右研令匀傅疮口中以帛裹定日二次
　　治痔漏【出神效方】
　　用黒白牵牛一合炒黄为末猪肉四两切碎炒熟与末药搅匀　作一服用新白米饮二三匙压之取下白虫为效
　　又坐药【出圣效方】
　　用鲤鱼鲮二三甲以薄緜蠒裹如核様内之痛即止
　　治痔漏青葱散【出危氏方】
　　右用葱青内刮涎对停入蜜调匀先木鳖子煎汤熏洗然后傅药其冷如水唐仲举云尝有一吏人苦此渠族弟亲合与之早饭前午后以榜子来谢拜于廷下云疾已安矣
　　又方【出经验良方】
　　右用死鳖头烧灰研末涂肠头上便能缩入
　　又方【出危氏方】治痔疮肛门周匝有孔十数诸药不效右用狗肉蘸蓝汁空心食如不食狗肉骡肉蘸汁亦可七日自安
　　治痔漏有虫【出肘后方】
　　右用薢细剉贯众去土等分为末汤酒下二钱食前温服
　　一方治有虫下血
　　右用大肉一个去皮用水银少许以唾研开和肉令蒸热纳下部
　　治肠风痔漏
　　右用诃子不拘多少和皮于灰火内炮黄色为末先用槐枝煎汤洗疮将药末贴次日再用凤眼草煎汤洗贴药次用地蓬毛贴令病人自用津唾调搽如疮有青水出速治如脓出难医仍用纸撚入疮内用药仍服匀肠丸
　　治痔漏
　　右用取向东生芭焦根擂烂炒熟铺于软凳上令坐又易不过三上其疾立除莫犯鉄器一方取汁热酒浸空心服
　　又方
　　右用衮蔴不拘多少将甑儿盛水于火上煎百沸将衮蔴于甑内水中蘸过如法热将衮蔴于疮上如法紧坐衮蔴热最好如此数次即愈疮破者好治
　　治痔漏
　　右用茄花为末香油调或烧灰亦好用
　　又方
　　用肥皂去子劈开安蜜于内火炙内令蜜干如此三次研为末空心酒四十日愈痔除漏孔自满
　　痔漏方　初觉粪门肿痛者
　　右以旧綉刀磨水洗之
　　又方
　　右用槿花半开者一把手采煎汤熏之
　　治五般恶痔漏疮
