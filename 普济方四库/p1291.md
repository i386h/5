<!-- { "loadSidebar": true } -->
　　平肌散　治痔疮久不合者
　　黄狗骨头【烧灰】乱髪【烧灰】穿山甲【烧灰以上三味各等分】
　　右件同研令匀如疮已干自用津唾调涂如湿即干日三四次
　　兆亭散　治肠风痔漏积年脓不干
　　白矾【别研】乳香【别研】黄连【去须以上三味各一两取末】
　　右件用大鲫鱼一枚去肠并鳞入药末在内湿纸裹麻皮纒盐泥固济文武火煨熟去泥纸却用慢火炙焦同为细末毎服二钱空心粟米饮调下
　　皂角子散　治肠风痔漏下血经乆不瘥者
　　皂角【一百枚烧留性研末】榼藤子【一枚全者去殻研不可捣】
　　右件为细末毎服二钱七分热酒下如人行一二十五里再饮热酒一盏投之
　　天圣年间知濠州马忠肃家有媪病漏疮已十年一日老兵扫廷下且言前数日过市有医自逺来诸漏疮可治顷刻之力媪曰吾更医多矣不信也其党有以白忠肃公者即为召医视之可治无难需活鳝竹针五六与之医乃掷鳝因屈槃以竹针贯之覆疮良久取视有白虫数十针着鳝医即令置杯水中蠕动如线复覆之又得十余如是五五医者曰虫固尽矣然其余皆小虫竟请以常用药之时家有梹榔黄连散之明日以干艾汤投白矾二三钱洗疮然后药盖老人血气冷必假艾叶以作阳而艾性亦能杀虫也如是者再即生肌不一月即愈既而如其言医曰疮一月不治即有虫虫能蠕动气血亦随之病漏不可遂合合则结痛实虫所为也医无名于世而治疾有效亦良医也医説
　　抵金膏　治诸般痔漏久不愈者
　　花蘂石【火煆过醋淬研碎】生硫黄【细研】黄丹【细研】牡蛎【火煆过研如粉】蚌粉【细研以上五味各二两】自然铜【一两火煆醋淬研碎】
　　已上六味同研匀用清油三十二两入铜锅内用炭火熬去油十两次入后药
　　草乌头【四两连皮尖生用】骨碎补【去毛】汉防己　龙骨　乌药　虎骨【如无用败皂五味各二两】
　　已上六味并为细末入前油锅内熬成稠膏次入后药
　　乳香　没药　血蝎　白胶香　安息香【已上五味各二两并为细末】
　　右件同入前锅内急一枝子搅匀少时取出以合子盛之不得盖收三日后火力定毎服一小匙温酒下不计时候
　　茶蒻散　治诸般痔漏下血疼痛
　　黄牛角腮【二两】蛇蜕　猪牙皂【剉】刺猬皮【剉】防榈皮【剉】牛防狼皮　茶蒻叶【剪碎已上六味各五钱】穿山甲【七十片】管众【一两】乳髪【一分】
　　右件拌匀入磁礶内以盐泥固济了晒干用炭火煆通红为度候冷取出研细末毎服二钱先嚼胡桃肉半枚次以温酒调药同下临卧至五更初又服一服至辰时又服一服如此服三日永除根本
　　乌金散　治一切痔漏疮
　　乌金子　枳殻　葳灵仙【去土】五倍子　紫河车【用煨者】黄牛角腮【已上六味各一两同为细末】皂角子　猪蹄甲【用猪蹄向后小不着地者甲】
　　右件入磁鑵子内以瓦盖定用雄白鸡粪及黄土对停入盐少许和作泥固济鑵子用木炭七斤煆火尽为度碾为末毎服二钱入盐少许空心温酒调下
　　地骨皮散　治诸风痔漏下血不止
　　地骨皮　凤眼根皮【并用悬崖中好者去土不用】
　　右二味各等分同炒微黄色捣为细末毎服三钱空心温酒调服忌油腻食物
　　万灵丸　治五种痔漏丸谷道生瘤似防妳时时发动或出血者名曰酒痔又曰冷痔若生核子者曰肠风痔发时热大便难下脱肛良久不入名曰及痔大便或出清血名曰血痔此冷热结得之
　　硫黄【二钱别研】白矾【二钱】猪牙皂角【五钱炙】附子【一两炮去皮脐】皂角刺【一两烧存性】刺猬皮【一两烧存性】榼藤子【一枚生广中丸者色如肥皂子】
　　右件为细末煮稀面糊为丸如梧桐子大毎服二十丸空心温酒送下如痔已有头者用硃砂少许同药一二五丸一处研细涂于头上旬日自落又用米醋调药三五丸疮上即愈如疮在里面即将米醋和糟拌药三两丸烧熏之
　　万金丸　治一切痔漏久不瘥者
　　木贼　何首乌　荆芥穂　防风【去芦头】鸡冠花【焙】枳殻【去穣麸炒】五倍子　黄耆【剉焙】槐花　槐角【已上十味各一两同为末】皂角子　猪蹄甲【用猪蹄向后小爪不着地甲】皂角刺麝香皮子　榼藤子　百药煎　刺猬皮【以上七味各一两入磁鑵内盐泥固济了干用炭火煆至青烟出与前药末同研细次入麝香二钱】
　　右件为末酒煮面糊为丸如梧桐子大毎服五十丸食前米饮下病久者当常服即去根本
　　艾叶散　熏漏疮
　　鹤虱　艾叶　榼藤子　白胶香
　　右件各等分剉为散瓦瓶内烧烟熏患处
　　治痔漏
　　右以海防鱼皮肪中摩疮【此鱼生大海中】
　　治痔漏瘘及蚛虷
　　右取鳢鱼肠以五味炙贴患处良久虫出即去之一方炙香绵裹内谷道中一食顷当虫出鱼肠数易之尽三枚瘥【鳢鱼即蠡鱼】
　　治痔瘘【出本草】
　　右用桐皮水煎服之
　　治痔漏【出本草】
　　单用醋林子捣为末酒调一钱七分服之甚效
　　治痔瘘【出本草】
　　右以蜣蜋捣为丸塞下部引痔虫出尽永瘥以赤其粪洗之
　　治痔瘘并防血【出本草】
　　右以瞿麦作汤粥食并得
　　胆矾散【出杨氏家藏方】治附漏疮焮肿疼痛侵溃脓水不絶久不生肌
　　胆矾【一两煆白色】龙骨【五钱白色者】黄丹【二两大飞】蛇蜕【一条全者烧灰别研】麝香【五分别研】
　　右件除蛇蜕麝香末外四味研为细末同蛇蜕麝香和匀先用葱椒汤洗净揾干次用药少许干掺疮口如疮口小用纸撚子防药絍入疮口内日三次用
　　治五痔漏疮
　　犍牛儿胆【一个】猬胆【一个】腻粉【四钱】麝香【少许】
　　右四味先将猬胆汁调腻粉麝香和匀入牛胆内悬于檐前四十九日熟旋取为丸如麻子大送于疮口后追出恶物是验疮口渐合生面盖疮内一遍出恶物效
　　治痔漏肠风方
　　右用云台子四两为末用好酒面糊丸梧桐子大毎服三十丸至五十丸温酒送下日进一服
　　治痔漏有头疼痛下脓血
　　右用吐出胭虫二枚炙干捣罗为末贴漏头上当断脓血贴五七度瘥又方用硫黄末少许内疮孔中以艾熏之瘥
　　治痔漏疳蚀恶疮
　　右用端午日取蟾酥以硃砂麝香为丸如麻子大内孔中
　　治血漏疮【出本草】
　　右用雄黄末如大豆许内疮中又服五钱七分血皆止
　　痔漏疼痛不可忍【附论】
　　夫痔漏盖缘寒湿与夫房室醉饱间得之其作也肛邉肿痒甚则疼痛不可忍或蔓生数处或似螺蜺脓血与肛汁绵绵而有孔不合故谓之痔漏昔人论烧虫居胴肠间多则为痔方论有用熏法及化虫之药者不可不察
　　方
　　万金丸【出圣济总录】治肠风疾逺年不瘥疼痛不可忍者安息香　乳香　丁香　木香　沉香【剉】没食子肉豆宼　当归　麒麟竭　没药　蜜陀僧
　　阿魏【各五钱】巴豆【去皮心膜醋炙】砒霜【入菉豆五钱同研各三分】
　　右件将乳香安息香阿魏麒麟竭没药等细剉水少许浸一宿来日细研如膏余药捣罗为末如膏同研丸如黄米大毎服一丸空心冷茶咽之
　　北金丸【出圣济总录】治痔疾疼痛不可忍及下血
　　榼藤子　附子【炮制皮脐】硫黄【研】白矾【烧令汁尽】螺皮【炙黄】枳殻【去穰麸炒】猪牙皂角【醋炙各五钱】
　　右为末酒煮面糊丸梧桐子大每服十丸米饮或酒下不拘时候服
　　淋渫散【出圣济总录】治痔漏痛不可忍
　　黄芩【去黒心】木通【剉】栀子仁　甘草【炙剉】太隂精石扁蓄　朴硝
　　右捣筛每用七钱七分水三椀煎沸倾盆内先坐熏之内候通手节淋渫上即止熏时令密覆勿泄药气
　　能消丸【出圣济总录】治痔漏疼痛如锥刀刺不可忍
　　葳灵仙【去苗土四两一名能消】卷柏【去根】防风【去义】猬皮【烧灰存性】阿胶【炙炒各五钱】糯米【炒一合】
　　右为末炼蜜丸如梧桐子大毎服十丸加二十丸人参汤下日三服不拘时
　　括蒌散【出圣济总录】治痔漏疼痛行履不得
　　大括蒌【一枚开口】猪牙皂角　白矾【各五钱】鲤鱼皮　敞皮【去穰】刺猬鍼【各一分】
　　右除括蒌外为麄末入在括蒌内用盐泥固济干用炭五斤煆令通赤放冷取出捣罗为末毎服二钱七分研胡桃酒调下
　　荆兰汤　治五痔痛不可忍
　　荆芥穗　贯众　甘草　蜀椒【去目】泽泄　芍药【各二两】
　　右捣筛毎服用三匙水三椀煎沸倾盆内先坐熏之复令宻勿泄出药气即淋渫
　　试虫散　治五痔痛甚
　　臭椿根　地骨皮
　　右用精猪肉一大片糁药三钱七分在肉上就肉坐一二时起看有虫即去看无即已
　　熏洗方【出圣济总录】治诸痔有头疼痛不可忍
　　地松【一斤】猬皮【二两】葱根【一握】韭根【一根】
　　右剉细以水五升盆内盛先坐乘热熏通手即淋洗日三次用
　　荆芥汤【出圣济总录】治五痔疼痛连隂湿痒
　　荆芥穂　奥橘　厚朴【去麄皮各五钱】
　　右捣筛每用二两水五升煎三升避风处淋洗
　　血蝎散【出危氏方】治痔漏疼痛不可忍
　　血蝎　牡蛎灰　髪灰【各等分】
　　右细末入麝香少许自以津唾调如更痛研杏仁膏调药之
　　祛痛散　治痔疾疼痛不可忍及肠风下血
　　皂角子【下住者一千枚麸二升同炒麸焦黒色去麸】薄荷【干三两剉】
　　右为散毎服二钱米饮调下空心服
　　枳殻散【出圣济总录】治诸痔有头疼痛不可忍
　　枳殻【四两】诃梨勒皮【二两】
　　右粗捣筛同炒令热以绵裹热熨之冷即再炒
　　烟熏方【出圣济总录】
　　白鳝鱼骨　熟艾【各等分】
　　右剉碎和匀用新盆子一个盛药在内以火烧药候烟出盆上熏之烟尽即愈
　　白矾散【一名矾香膏】治痔漏出脓血不止不可忍者【方见本门牡毒类】
　　止痛膏【出圣恵方】治肠风痔瘘有头下脓血疼痛不可忍
　　莨菪子【一合】牛皮胶【一两】
　　右先用莨菪子后用胶清调成膏摊纸上贴之有头者自消
　　葳灵仙丸【出圣济总录】治肠风痔漏肛邉乳防疼痛不可忍者
　　葳灵仙【净洗焙干二两】木香【一两】
　　右为末炼蜜丸梧桐子大毎服二十丸加至三十丸不拘时煎荆芥汤下服药后忌茶半日恐冷即复痛男子妇人皆服
　　治大肠痔瘘脱肛疼痛【出圣济总录】
　　右用虎脚指二节以蜜二两炙令捣罗为末米饮丸如梧桐子大毎服空心温酒下二十丸
　　北金散【出信适用方】治久新痔痛如神【先用独行虎散洗后用北金散傅贴】右用海螵硝去麄皮不拘多少为细末毎用二三钱生麻油成膏以鹅翎拂上日夜用之乆疮自消是药极好不湏服药独能见效
　　治痔疮疼不可忍宜用治之【出德生堂方】
　　菉豆粉【一斤】蜗牛【一百五十个二味一处炒锅内文武火炒黄去蜗牛摊在地上出火毒后加】没药　乳香　轻粉【三钱】菉豆【一两】
　　右与没药等一味各三钱同研细末毎用少许凉水敷贴疮上即住疼痛
