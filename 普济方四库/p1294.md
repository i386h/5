<!-- { "loadSidebar": true } -->
　　右除豆外细剉先以水一斗入豆煎至二升次下甘草槐皮同煎至一升去滓浸故帛三四重搨下部冷即再暖日三五次
　　荆芥散【出三因方】治痔漏下血
　　荆芥穂　槐花【炒焦各一两】石菖蒲【一两五钱】
　　右为末米饮调下二钱食前服日二次
　　救急熨方【出圣恵方】治痔疾肛门邉肿硬痒痛不可忍
　　莞花【三两】风花石【三两】灶突内黒煤【二两】
　　右件药捣罗为末分作二分于铫子内防醋炒烧热以帛裹熨之冷则再换自然痒疼肿俱消息
　　露蜂房散【出圣济总录】治脉痔下部如虫齧内下部
　　露蜂房　生螺靥【各一两】
　　右烧灰细研为末以帛裹二钱七分内下部中日晚再易
　　乌连汤　治血痔下血量冷热加减法
　　黄连【去须】乌头【炮去皮尖各等分】
　　右为剉散毎服二钱水一盏半煎至七分去滓空心服热则加黄连冷加乌头或大料煮芎防汤加乌连
　　治痔疾肛门邉硬肿疼不可忍【出肘后方】
　　胡粉【五钱】水银【五钱】
　　右件药以肉和研令星尽揑莲子大以绵裹夜卧时内下部中
　　杀虫方【出肘后方】治血痔肛邉生疮痒疼
　　右用獭肝烧灰细研空心米饮送下二钱七分日晚再服
　　槐白皮汤【出肘后方】治脉痔有虫下脓血熏痔
　　右用槐白皮二斤细剉以水一斗五升煎至一斗去滓入盆坐熏冷即再热虫当随便利自出更捣槐白皮末绵裹一钱内下部中一方用槐白皮一日一熏洗依前法
　　桃叶熏痔方　治脉痔下部如虫齧
　　右用桃叶一秤捣研蒸令热内小口器中布覆熏之虫即出
　　涤痔散【出圣恵方】治脉痔下部如虫齧痒痛出血并脱肛右用白矾五钱取小便三升入矾末乗热洗之以鹅毛拂上一日愈三日除根终身不作亦不忌口
　　猬皮散【出肘后方】治脉痔下部中如虫齧傅痔
　　右用猬皮烧灰为末毎用少许生油调傅之
　　血痔【附论】
　　夫痔下血不止者由大肠风冷肺臓积热毒留滞乗于经络血性得则留败复过大肠虚寒血乃妄行故今因便而喷血堕出亦曰痔也
　　方
　　槐荚子丸【一名如圣丸】治血痔因便喷血堕出者【方见本门诸痔类】芎归丸【出直指方】治痔下血不止
　　川芎　当归　黄耆　神麯【炒】地榆　槐花【防炒各五钱】阿胶【炒酥】荆芥穂　木贼　头髪【炒存性各一分】
　　右为细末炼蜜为丸梧桐子大毎服五十丸食前米饮下
　　猬皮散【出圣济总录】治血痔
　　猬皮【烧灰存性】黄耆【剉】熟干地黄【焙】续断　栢叶　地榆【剉】白芷　黄连【去须各等分】
　　右捣罗为散毎服二钱七分食前温汤下
　　黄耆汤【出圣济总录】治诸痔生下血虚损甚者
　　黄耆【剉一两】当归【切焙】芎防【各一两五钱】龙骨【五钱】芍药　桂【去麄皮各二两】附子【炮制去皮脐】甘草【炙各一两】
　　右剉如麻豆毎服七分水一盏半入沙糖半分煎至八分去滓空心温服日再晩服
　　蒲黄汤【出圣济总录】治诸痔下血
　　蒲黄　当归【切焙】白芷　白石脂　黄连【去须】芎防生干地黄【焙】甘草【炙各一两】
　　右捣毎服五钱七分水一钟半煎至八分去滓空心温服日晚再服
　　地榆汤【出圣济总录】治痔下血
　　地榆　艾叶　枳殻【去穣麸炒】黄耆　防风【去叉头】龙骨桑耳【各一两五钱】
　　右捣筛毎服五钱七分水一盏入生地黄一分拍碎同煎至八分去滓空心温服日晚再服
　　木香枳殻丸【出御药院方】治肠风痔疾下血
　　木香【二两】黄耆　当归　商枳殻【麸炒去穣】防风　熟干地黄【各四两】槐角子【一斤炒】
　　右为细末水煮面糊丸梧桐子大毎服三五十丸清米饮下温酒亦得不拘时
　　神效槐鸡丸【出圣恵方】
　　槐鸡【一两防炙】猬皮【一两防炙】乱髪【五钱防炙】白矾灰【一两】黄牛腮【一两烧灰】枳殻【一两麸炒防黄去穣】
　　右为细末煮胶和丸梧桐子大毎于食前煎槐子枝汤送下十圎
　　又方【出圣恵方】
　　诃防勒【三分烧灰】白龙骨【三分焼赤】白石脂【三分焼赤】当归【三分】枳殻【三分麸炒防黄去穣】麝香【一钱细研】皂荚【三分不蛀涂酥炙防黄去皮】
　　右为细末炼蜜丸梧桐子大毎于食前以粥饮下十丸
　　没石子散【出圣恵方】治痔疾下血无度或发或歇
　　没石子【三枚烧灰】樗根白皮【二两剉防炒】益母草【三分】神麯【一两防炒】栢叶【一两】桑耳【一两】
　　右为细末毎于食前以温粥饮下一钱
　　椿根散　治痔疾大肠风冷下部疼痛血不止
　　麝香【一钱防研】干漆【五钱捣碎烧令烟出】炭皮【五钱】防榈皮【五钱烧灰】荆芥【半两】
　　麝香散【出圣恵方】治痔疾风毒流注大肠下血不止
　　右为细末毎于食前以温粥饮调下一钱
　　神效方【出圣恵方】治痔疾下血日夜不断
　　白矾【五两】绿矾【三两】伏龙骨【三两】猬皮【二两】
　　右件药捣碎入磁瓦瓶内炭火五七斤烧炭尽为度候冷取出研如粉以面糊丸梧桐子大毎于食前粥饮下十丸
　　又方【出圣恵方】
　　皂荚刺【二两】樗根白皮【二两防炙剉】荆芥仁【一两】赤芍药【五钱】
　　右方为细末一半陈醋一升熬成膏一半和丸菉豆大毎于食前以粥饮下二十丸
　　又方【出圣恵方】
　　黄耆【一两】附子【一两炮制去皮脐】枳殻【一两麸炒防黄去穣】皂荚【三挺去黒皮涂酥炙防黄去子用】
　　右为细末炼蜜丸梧桐子大毎于食前荆芥汤下二十丸
　　北金丸　治血痔出脓血及肠风瘘
　　蜜陀僧　白矾　枳实【炒为末】皂荚【烧灰研各一两】
　　右将蜜陀僧白矾捣碎入磁瓦罐内烧通赤放冷取出捣细末次入槐子末皂荚灰和匀用糯米饭为丸梧桐子大毎服十五丸空心食前米饮下
　　赤石脂丸【出圣济总录】治血痔下血至多
　　赤石脂　白矾【烧令汁尽】龙骨【各一两五钱】杏仁【汤浸去皮尖双仁一百枚】
　　右为细末炼蜜丸梧桐子大空心汤下二十丸日再服以差为度
　　治血痔疾
　　黄栢皮　龙脑　薄荷【各一两】芽茶【一两半】
　　右内将茶五钱炒焦黄色并和匀用瓦器盛先将枳殻槐枝汤熏洗拭干用前药末挼一日七次
　　榼藤子丸【出圣恵方】治痔疾下血时者
　　榼藤【二枚取仁】皂荚子【一百枚与榼藤子仁同以酥炒黄】牛角腮灰【五两】醋石榴灰【五两】
　　右为细末毎于食前以温粥饮调下一钱
　　黄耆散【出圣济总录】治血痔下血
　　黄耆【剉】枳殻【去穰麸炒各三两】
　　右为细末毎服二钱七分空心米饮下日晚再服
　　皂荚子散　治痔疾下血日夜不定久不差者【方见本门牡痔类】
　　枳实散　治痔疾下血
　　枳实【麸炒】槐实【炒】木贼【各五钱】
　　右为细末毎服二钱七分煎皂荚子汤下不计时一方无皂子汤作丸皆可服
　　何首乌丸【出圣济总录】治血痔下脓血不止
　　何首乌【去黒皮】葳灵仙【去苗土】枳殻【去穣麸炒各等分】
　　右为细末浸蒸饼丸梧桐子大毎服二十丸温水下早晚食前服一方作散粥饮下二钱
　　治痔疾下血日夜不定久不差者【出圣济总录】
　　胡荽子【一两防炒】黄耆【二两剉】槐花【一两防炒】
　　右为细末毎服食前以粥饮调下二钱
　　又方【出圣恵方】
　　黄牛角腮【四两】鳖甲【二两】穿山甲【二两】
　　右件药于好醋内蘸过以大火烧令烟尽候冷细末毎于食前以粥饮调下一钱
　　又方【出圣恵方】
　　木贼【一两挫】刺蓟【二两】生干地黄【二两】
　　右为细末毎于食前以粥饮调下二钱
　　鹿角丸【出圣济总录】治痔疾下血
　　鹿角【一两烧红冷研】芸台【炒研五钱】
　　右为细末以醋煮面糊丸梧桐子大毎服十五丸粥汤下温酒亦得食前服
　　荆芥散【出圣济总录】治痔下血
　　荆芥穂【陈者】狗脊【去毛剉各一两】
　　右为细末毎服二钱七分浓煎木贼汤调下若防血甚者加醋石榴皮等分为散淡醋汤调下不拘时服
　　香连散【一名黄连散】治痔血【方见本门牡痔类】
　　白矾散【出千金方】治痔下血及新产漏下
　　附子【炮】好矾石【熬各一两】
　　右为细末白蜜丸梧桐子大酒服二十丸日稍加不过数日便断百日服之终身不发一方有干姜一两痔近生者二三丸
　　地榆散【出圣济总录】治血痔
　　右单用地榆为细末毎服二钱七分饭饮调下日三
　　橘皮散【出圣济总录】治血痔
　　右用陈橘皮二斤一二五年陈者佳捣炒令熟乗热用绢袋二枚盛橘皮防定更互坐上冷即易取差为度
　　桃根汤【出圣济总录】治血痔淋洗
　　右用桃根半斤细剉用水一斗煎至五升去滓温洗日三五度
　　稻蒿洗方【出圣济总录】治血痔风冷节年难差
　　右用稻蒿烧灰汤洗淋汁下部日三五度取差为度
　　治血痔疼
　　右用何首乌红者不可犯铜铁器如取用时竹刀切碎毎于六两酒一瓶煎六七沸去滓空腹一宿次早五更空心温服一日服尽
　　猬皮散【出海上名方】治内痔便血不止有头久不差者右用猬皮一个烧灰存性为细末毎服二钱入麝香少许温酒米饮汤皆可调服一方无麝白饮调下
　　治血痔箭痔【出全验良方】
　　右用苦楝子肉为细末酒煮面糊丸梧桐子大毎服三十丸苍耳子煎汤下空心日三服
　　止血方【出直指方】
　　右用明血竭傅之
　　槐白皮汤【出千金方】治痔下部出脓有虫傍生乳窍【方见本门脉痔类】
　　治血痔方
　　端午采踯躅花根用新砂镬约盛得一升水先以花内入水约八分许将皮纸糊宻慢火久煎临疾作时和瓶置之桶内以手指防纸一窍桶上坐熏凡用二三瘥
　　马齿煎【出圣恵方】治痔疾生疮肿下血
　　右用马齿苋洗去土熟绞取汁缓火煎成膏停冷毎日服少许作丸内所患处验
　　治痔疾生疮肿下血五十年亦瘥【出肘后方】
　　右用熊胆涂于痔疮上日三五度神效
　　酒连丸【出二因方】治酒痔下血伏署久治不效及肠风血不止
　　右用黄连不拘多少燎去须酒浸银器中重汤煮漉出晒干添酒煮七次止右为末以余酒为丸梧桐子大毎服五十丸米汤送下
　　治酒痔便红等或暴发或久发【出经验良方】
　　右用青蒿一味用茎叶不用根粪前红用冷水调下粪后红用好酒调下毎服二钱
　　疗痔疾便血
　　右用活鲫鱼一个重八两者洗净鳞尾肠肚皆不去用防皮二两洗净下截先将防一两铺在瓦罐内次安鱼上面却将防一两盖之即闭罐口黄泥固济火围炙干量罐子开一地坑子先安小砖一块后坐罐子四面用熟炭火六七斤烧煆烟絶取罐子于净地以瓦罐瓶合定净土壅勿透气经一宿出火毒开取药细研毎服一钱温米饮调下空心食前服忌动风物
　　肠痔【附论】
