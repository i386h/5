<!-- { "loadSidebar": true } -->
　　夫肠痔者以肠胃有风挟热二者乗虚入于肠间冲发下部故令肛邉生核肿疼不消病始作令人寒热时有血也
　　方
　　逐瘀汤【出危氏方】治通利大便取下黒物
　　川芎　白芷　生干地黄　赤芍药　五灵脂枳殻　阿胶　蓬茂术　茯苓　茯神　木通生甘草【各一分】川大黄【生用】桃仁【去皮焙各一分半】
　　右剉散毎服三钱井水一碗姜三片蜜三匙煎服之以利为度瘀血作痛通用
　　妙应膏【出圣恵方】治膓痔肛邉有核发热及臓虚寒劳损肠中生痔肛邉有结核疼痛发作状热肠多挺出良久乃缩
　　猪悬蹄殻【五枚】生梧桐白皮【四两】龙胆【二两】生桑根白皮【五钱】蛇蜕皮　雄黄【研各一两】生青竹皮　栢白皮【各二两】露蜂房【一两】独椒【去目并闭口者炒出汗三分】猬皮　附子【各一两】杏仁【去皮尖双仁二十枚】猪脂【一斤】
　　右除雄黄脂外剉碎以醋一升拌一宿先熬脂令沸即下诸药桑皮赤黒色以绵绞去滓再煎下雄黄栁箆搅令匀于磁瓦合盛毎日空心温酒调服一许日晚再服更取核大用绵裹内下部日再换以差为度一方用温粥饮调服
　　木贼散　治肠痔多年不差下血不止
　　木贼【二两】枳实【二两一作枳殻】干姜【一两】大黄【二钱五分】
　　右并剉一处炒黒色存性为末粟饮调二钱食前服之
　　皂角煎丸【出直指方】治内痔肠头里面生核寒热往来满尺皂角【三挺去穰核醋炙】刺猬皮【三两炙黄】白矾【煆一两】桃仁【浸去皮炒】猪后悬蹄爪甲【十枚烧存性】川芎　北梗　甘亭苈【炒焦各五钱】薏苡　白芷【各一钱】
　　右为细末炼蜜丸梧桐子大毎服五十丸桑皮汤下仍以藩竹篱草根煎汤熏之
　　枳殻汤【出圣济总录】治肠痔肿痛生核或发寒热
　　枳殻【去穣麸炒一两】黄耆【剉二两】芎防　丹参　当归【切焙】梹榔【剉各一两五钱】芍药　黄芩【去黑心各一两一分】
　　右捣筛毎服五钱七分水一盏半煎八分去滓空心食前服
　　白术丸【出圣济总录】治久积虚冷肠风痔漏面色痿黄日渐羸痩气虚少力等疾
　　白术　厚朴【去麄皮生姜炙各三两】陈橘皮【酒浸去白焙】干姜【炮】黄耆【剉各一两五钱】当归【切焙一两】人参　甘草【剉各一两】
　　右为末炼蜜丸梧桐子大空心米汤下毎服十五丸至二十丸一方有熟干地黄
　　丹参散【出圣济总录】治痔肛邉生结核发寒热及疼痛不止丹参【三分】猬皮【一两炙令黄焦】蛇蜕皮【二两烧灰】当归【三分剉防炒】木香【三分】露蜂房【三分防炒】猪后悬蹄甲【一两炙令焦】鳖甲【三分涂醋炙令黄去裙襴】
　　右为细末毎服食前以黄耆汤调下二钱
　　治肠痔在痔内有防妳下血【一名雄黄丸出本事方】
　　白芜荑　贯众　狼牙根　椿东引根【白皮】槐东引根【白皮】猬皮【炙焦各一分】雄黄【五钱】白鳝头【一个炙焦】
　　右细末葛藤猪脂和丸弹子大绵裹内下部日三易
　　鳖甲丸【出本事方】治肠痔
　　鳖甲　猬皮【炙黒焦】穿山甲【炙焦】白矾【枯】附子　猪牙皂角【各五钱炙焦二分存性】麝香【一分研】
　　右为末研匀蒸饼丸梧桐子大食前米饮下二十丸日三服
　　黄耆地黄丸　治肠风痔疾及风秘疼痛等积年不差黄耆【剉】生地黄【焙】厚朴【去麄皮生姜汁炙各二两】当归【焙各一两】大黄【一两半】
　　右为细末炼蜜丸梧桐子大毎服二十丸空心米饮下
　　鳖甲散【出圣恵方】治痔肛邉生结核疼痛寒热
　　鳖甲【一两涂酥炙去裙襴】梹榔【三分】猬皮【一两炙令黄焦】蛇蜕皮【三分烧灰】露蜂房【三分防炙】麝香【二分细研】
　　右为细末空心煎每服二钱匕食前以粥饮调下
　　鳖甲散【一名五灰散】治肠痔五痔不问内外牡牝寒湿劳湿悉主之【方见本门诸痔类】
　　猬皮散　治肠痔生核肿痛时下脓血
　　猬皮【一枚炙焦】营实【蔷薇根是也】枳殻【去穣麸炒】黄耆【剉焙】槐豆【炒】桑耳【防炙各一两】人参　地榆【剉炒】当归【切焙】乌贼鱼骨【去甲各五钱】
　　右为细末空心煎木贼汤调下三钱七分日晚服以差为度
　　葫荽子散【出圣恵方】治痔肛邉生结核肿硬疼痛发歇寒热葫荽【一两防炒】枳殻【一两麸炒】当归【一两剉防炒】皂荚子仁【一两防炒】郁李仁【一两汤浸去皮防炒别研】
　　右为细末毎于食前以粥饮调下二钱
　　葳灵仙散　治肠痔发痛消肿
　　葳灵仙【四两去土】防风【二两去叉】枳殻【去穣麸炒】黄耆【剉各五钱】
　　右为细末毎于食前二钱七分麝香熟米饮调下日三服不拘时温服祛风气辟瘟疫消肿满除五痔等患
　　治肠痔生核肿痛熏洗方
　　荆芥穂　黒狗脊　鲮鲤甲　枳殻【去穣麸炒】
　　右等分为麄末毎用一两以水二升煎数沸去滓乗热熏通手淋洗
　　皂荚丸【出圣恵方】治痔疾肛邉有核寒热疼痛日夜不歇白荚【四挺去黒皮及子】【一枚】猬皮【二两】白矾【二两】
　　右都剉碎入瓷瓶内焼令烟尽冷了研为末炼蜜丸梧桐子大毎于食前以温水下二十丸
　　天灵盖散【出圣恵方】治痔疾肛门邉结核寒热疼痛不可忍天灵盖【五钱炙黄】桃仁【五钱汤浸去皮尖双仁者研】熏陆香【五钱】麝香【一分细研】
　　右为末以猪脂一両葱根一握研调如膏涂故纸上贴患处
　　榼藤子丸　治肠风下部肿痛便血后重坐卧不安榼藤子【五钱】葳灵仙【防净剉碎水淘洗过焙干】大黄【炒过各二两】
　　右为细末炼蜜丸梧桐子大毎服三十丸温米饮下空心食前服
　　栢叶丸　治痔肿肠风痛时有脓血
　　栢叶　乌梅肉【焙干各一两】皂荚【一挺去皮并子水浸透捣碎取汁】
　　右皂荚汁外捣为末将皂荚汁丸桐子大毎服十丸温熟水下食前服之
　　龙参丸　治肠痔肛邉肿痛生核下血
　　地龙【干者一两】苦参【一两】乌头【去皮脐五钱半生半炮】
　　右为细末醋糊丸菉豆大毎服七丸至九丸食前米饮下日三服
　　地榆散　治肠痔下部生核肿痛寒热出血
　　地榆　甘草【半炙半生】陈槐皮【半炒半生各一两】
　　右为细末毎服二钱七分浓煎枳殻桑根白皮汤调下空心食前三服之
　　治肠痔【出本事方】
　　槐花【炒】白矾【枯各一两】附子【五钱】
　　右为细末蒸饼丸桐子大毎服二十丸米饮下食前三服
　　治肺臓虚寒劳损肠中生痔肛邉有核疼痛发作憎寒壮热肠多挺出良久乃缩药【出圣恵方】
　　鳖头【一分炙令黄】铁精【一分】麝香【五分】
　　右研如粉日三五度贴于痔上
　　又方【出圣恵方】
　　砒霜【一分】甜亭苈【一分防炒令香】蜣蜋【一两防炒取腹下肉】
　　右为末炼蜜丸莲子大绵裹一丸内下部中觉急逼但且忍之待苦急可上盆子防下恶脓去病根本
　　治肠痔有血【出肘后方】
　　白蔷薇根【山上者】枸杞根【曝干各五钱】
　　右为细末毎服二钱七分温水调下日三服当更小肿是中更七八转服差服勿止
　　栝蒌散　治肠痔下血
　　括蒌实【仁好者一个】乌梅肉【十个】
　　右先将括蒌切下盖少取瓤以乌梅肉实其中盖定黄泥固济候泥干火煆存性取出去泥细研为散毎服二钱七分空心温酒调下
　　枳实丸　治肠痔下血
　　枳实【五两去穣麸炒捣为末炼蜜和丸如弹子大】皂荚刺【烧存性为末三两】
　　右水一盏用药一丸皂荚刺一钱同煎至七分入麝香少许放温服之
　　枳殻散　治膓痔肿核疼痛不可忍者熨痔【方见本门痔瘘疼痛不可忍类】
　　治痔肿肠痛初觉生核熏洗
　　荆芥穂　甘草【剉】
　　右等分为麄末毎用两大匙水一升半煎取一升去滓乗热熏之候通手淋洗避风盖覆取汗
　　治肠痔方【方见本门脉痔类】
　　凤眼丹　治肠风痔
　　凤眼草　槐角子【各五钱】
　　右同捣丸如花毬大以薄绵裹于热坑裀上端坐一昼夜晓效
　　治肠痔大便常血【出肘后方】
　　右用赤小豆二升苦酒五升煮熟候干复内苦酒中酒尽止酒服方寸匕日三度
　　疗肠痔方【出肘后方】
　　生地黄【一斤切】酒【二斗】
　　右以酒渍地黄三日随意饮多少即差
　　又方
　　右以蘩蒌烧灰矾石熬和为粉傅之
　　薤白汤　疗大便后出血此肠痔之疾
　　薤白【切七令】羊肾脂【一斤】
　　右用暖火煎令薤白黄去滓顿服尽差更服即止脓血与粪相和即差便可服后方白矾丸忌鸡猪酒面生冷鱼油腻等
　　白矾丸　疗大便后出血此肠痔之疾【方见本门血痔类】治肠痔下血不止【出肘后方】
　　右用蠡鱼作鲙以姜蒜虀食之忌冷物又方用鲫鱼羮随意饱食
　　獭灰方　治肠风下血不止
　　右用獭肝烧为末毎服一钱七分
　　治肠痔大便常血【出肘后方】
　　右用葱白三十斤煮作汤盆中坐一熏差
　　槐白皮汤　治肠痔【方见本门脉痔类】
　　又方　治肠痔大肠常血【出肘后方】
　　右用楮桃一斛蒸之内小口器中以下部上坐虫自出
　　又方
　　用槐树耳末米饮服方寸匕日三
　　僊人掌草方　治肠痔下血
　　右用僊人掌草二斤与甘草浸酒服
　　熏洗方【出肘后方】治肠痔毎大便常血下部痒痛如虫咬者【方见本门诸痔类】
　　疗治肠痔方【出肘后方】
　　右取枳根皮末饮服方寸匕日三亦可煮汁常饮
　　又方
　　用殻子烧末之深者导之
　　又方
　　用槐白皮作末以导之
　　治肠痔大便血
　　右用猬皮烧末之
　　当归饼　治痔疾肛邉生结核痛楚寒热不可忍【方见本门牡痔类】二皮汤【一名熏疾汤】治肠痔淋洗【方见本门脉痔类】
　　治肠痔大便常有血方【出千金方】
　　用蒲黄防炒为末水服方寸匕日三服良妙一方粥饮调下食前服
　　蜜草散　治肠胃风热毒气结成痔肿热痛作脓血破后久变漏疮者此药频频淋洗渐渐痊差不差多洗甘草　柏皮【二味各五钱】莲蓬【新旧皆可】五倍子　黄蘗大黄　黄连【去须研】黄芩【六味各一两】
　　右为末毎服用五钱水三升煎三五沸入朴硝二钱候镕化乗热熏候通手淋洗
　　穿山甲散　治肠风痔疾疼痛难忍或下血不止黄牛角【剉】穿山甲【各五钱】蝉蜕【一分】猪牙皂角【剉】
　　右件药入在瓦瓶罐子内炭灰烧留存性为细末每服二钱胡桃酒调下食前服
　　胜雪散　治垂肠翻花防妳等痔热痛不可忍或疤或疮者并皆治之
　　片白脑子　松柏霜
　　右件半字用好酒少许研成膏子涂之随手辄愈
　　疗肠痔疾
　　右以穿山甲烧灰与少肉豆防末米饮调服
　　治肠痔下血
　　右取虎杖根洗去皱皮剉焙捣筛蜜丸如赤豆大陈米饮下
　　治患肠痔大便常有血
　　右取鲫鱼作羮及随意任作饱食
　　治肠痔杀三虫能进食
