<!-- { "loadSidebar": true } -->
　　逆调论云膀胱移热于小肠膈肠不便上为口糜心胃壅热水糓不转下小肠赤散去小肠热五苓散防膀胱热故以赤散调五苓散主之【出卫生寳鉴方】
　　胡黄连散【出卫生寳鉴方】　治口糜
　　胡黄连【五分】　藿香【一钱】　细辛【三钱】　宣连【三钱】
　　右为末每用半钱干掺口内潄津吐之
　　舌疮【附论】
　　舌生疮者心脾经蕴热所致也盖口属心心者火脾者土火积热之脾土二脏俱蓄热毒不得发散攻冲上焦故令口舌之间生疮肿痛
　　方
　　升麻煎【出千金方】　舌主心脏热即应舌生疮裂破引唇掲赤服泄热
　　蜀升麻　射干【各三两】　栢叶【切一升】　大青【二两】　苦竹叶【切】　地黄【汁各五合】　赤蜜【八合】　生参汁【三合】生芦根　蔷薇根白皮【各五两】
　　右防咀以水四升煮取一升去滓下参汁一两沸次下地黄汁两沸次下蜜煎取一升七合绵滤取汁安舌上含细细咽之
　　升麻柴胡汤【出危氏方】　治心脾虚热上攻舌上生疮舌强頬两邉肿痛
　　柴胡　升麻　芍药　栀子仁　木通【各一两】　黄芩　大青　杏仁【去皮尖各三分】　石膏【煆二两】
　　右为剉散每服四大钱水一盏姜五片煎七分去滓食后服日三夜一渣重煎服
　　参升麻汤【出济生方】　治心脾壅热舌上生疮木舌舌肿或连頬两项肿痛
　　参　赤芍药　升麻　犀角　桔梗　管仲黄芩　甘草【各等分】
　　右防咀每服四钱以水一盏半煎至七分去渣服不拘时一方有姜五片
　　铅丹膏　治舌上生疮
　　生地黄汁【三合】　蜜【三合】　铅丹【一两半】　杏仁【去皮尖防仁别研如面七十枚】
　　右和一处调匀银器内煮用槐枝搅不得住手看色紫即成取出每用少许口内含化吐津
　　鸟黄散【出仁齐直指方】　疗卒肿舌疮
　　右用鸟贼鱼骨蒲黄等分为末傅舌上良
　　吻疮【附论】
　　病源足太隂为脾之经其气通于口足阳明为胃之经手阳眀为大肠之经此二经并夹于口其腑脏虚为风邪湿热所乘气发于脉与津液相则生疮常湿烂有汁世谓之肥疮亦名惊口疮○口吻疮者有其疮发于唇吻之间痛微肿此由脾胃有热随气薫发上攻于口唇与津液相抟所致也○唇舌焦燥口破生疮者盖心脾受热所致也以水浸黄连暖而饮之或用黄连阿胶丸以粳米饮吞下此要药至于大渇而不可御合少与竹叶汤热剂之法无以逾此然此特随几应变而已就根本论之则水火相济蜡苓丸为宜也
　　方
　　芎辛丸【出千金方】　治口吻疮
　　栀子　甘草【各十分】　细辛【二十分】　桂心【二十分】　芎防【一两】
　　右为末蜜丸食后服七丸日再服瘥止
　　芎芷丸【出千金方】　治口吻疮
　　芎防　白芷　橘皮　桂心　肉【各一两半】
　　右为末蜜和为丸食后服一十五丸又含之以瘥为度此方甚验
　　芎防丸　治口吻疮
　　芎防【二两】　白芷　陈橘皮【汤浸去皮白】黄连【去须各半两】
　　右为末炼蜜丸如梧桐子大每服二十丸甘草汤下不拘时
　　乱发灰散　治口吻生疮及口傍恶疮
　　乱髪【灰】　黄连【去须】　故絮【灰各一两】　干姜【炮半两】
　　右为散再研匀不拘多少傅疮上日三五次以瘥为度
　　桑脂散　治口吻疮
　　右用桑条嫩枝于鉄上烧灰作末鹅脂和傅之
　　防粉散　治口邉生疮浸滛不效【一名立效散】
　　防榔【烧存性】　轻粉【少许】
　　右为细末入傅疮口上立愈一方用蒸饭甑上滴泪调傅之
　　乌金散　治口吻疮
　　右取蜣蜋三枚烧灰细研为散傅之
　　治口吻疮　右用越为灰傅之
　　治口吻疮
　　右取经年葵根欲腐者弥佳烧作灰及热傅之
　　治口吻疮
　　右用楸白皮湿贴之三四度瘥一方用叶为末傅疮
　　治吻疮
　　右用新炊飰了甑及热以唇口向甑唇上熨之二十七下三两次疮止
　　治口吻恶疮及喉中口舌生疮
　　右用黄栢以蜜涂炙研罗为末傅疮上效亦以削如鸭舌含之
　　杏仁散　治口吻生疮
　　杏仁【一分汤浸去皮尖防仁】　铅霜【半分】　麝香【少许】
　　右先研杏仁令细次入铅霜麝香研令匀用少许傅疮上瘥
　　防榔散　治口吻生白疮
　　右防榔二枚烧灰存性细研傅之妙日三五度
　　治鷰吻方　以白杨枯枝鐡上烧取脂及热傅之又方　以木履尾内煻灰中令热取挂两吻各二十七遍
　　治吻上鷰口疮　取百家筋头烧为灰疮上
　　治吻上鷰疮　取防几上屑烧傅之瘥
　　治小吻疮　又用桑叶研取白汁傅之
　　唇疮【附论】
　　济上方云唇者脾之所主胃者脾之所合其经起于鼻环于唇其支脉络于脾胃受邪则唇爲之病盖风胜则渇燥胜则干热胜则裂气鬰则生疮血少则沈而无色治之之法内则当理其脾外当敷以药无不效者矣○夫脾与胃合足阳明之经胃之脉也其经起于鼻环于唇其支脉入络于脾脾胃有热气发于唇则唇生疮也
　　方
　　润脾膏　治脾热唇焦枯无润
　　生天门冬【切】　生地黄汁【一升】　生麦门冬　萎防【各四两】　猪膏【三升】　细辛　甘草　芎防　白术【各二两】　黄茋　升麻【各三两】
　　右防咀诸药苦酒淹一宿绵裹药临煎下生地黄汁与诸药共煎取膏候水气尽去滓取细细含之
　　白敛膏　治唇疮
　　白敛　白芨【各一两】　黄茋　牡丹皮　芍药丁香【各一分】　白蜡【三两】　麝香【另研】　乳香【另研各一分】
　　右将白敛等六味为防咀用芝蔴油半觔先煎十余沸下剉药有焦色以绵滤去滓慢火再煎十余沸下蜡不住手搅离火候凝盛于磁器中下麝乳搅匀每用少许涂患处日三五上即瘥
　　藁本散　治唇疮生肌
　　藁本【去苖土半两】　芎防【半两】　细辛【去苖叶半两】　桂【去粗皮一分】　当归【焙干半两】　杏仁【汤浸去皮尖双仁一分】　雄黄【研一分】
　　右为细散次入雄黄拌匀疮上日三五次
　　硫黄散　治唇疮及唇疮久不瘥
　　硫黄【研】　白矾【枯研】　丹砂【研】　水银　麝香【研】黄栢【为细末各一分】
　　右研候水银星尽用腊月猪脂和如泥先拭唇令净后以膏涂之日三五上即瘥
　　黄栢散　治蠒唇
　　黄栢【一两】　五倍【二钱】　蜜陀僧【少许】　甘草【少许】
　　右除黄栢外为末水调匀敷于黄栢上火炙三五次炙尽药末为度将黄栢薄片临睡贴之天明即愈
　　皆效方　疗疳防蚀唇鼻齿口及余处
　　石硫黄【研】　干漆【】　文蛤【焼作灰】
　　右等分绢筛之每用拣胡桃一枚麝香核大研和先拭去恶物血等然后傅之日三
　　五倍子散　治口唇生疮
　　五倍子【去心中虫】　槐花【择等分】
　　右为细末每用蜜调唇上如疮口干以葱涎调涂之
　　钱脂膏【出圣惠方】　治唇黒肿痛痒不可忍
　　右用大钱四文于石上以腊月猪脂磨取汁涂之
　　又方【出千金方】　右用竹弓弹出恶血取瘥
　　乱蜂膏【出千金方】　治唇黒肿痛痒不可忍
　　右烧乱髪及蜂房六畜毛作灰猪脂和傅之亦治沈唇
　　治唇生疮亦治唇裂破成疮【出千金方】
　　右以垢傅之日三度即头垢或屠家肉案上垢烧灰涂之
　　治唇邉生疮连年不瘥【出圣惠方】
　　右以八月蓝叶十片绞取汁洗不过三日瘥
　　治唇疮【出圣惠方】　右东壁上土研傅之瘥
　　又方【出圣惠方】　右胭脂用油调涂之瘥
　　又方【出圣惠方见本门口疮类豆防散】
　　又方　用白石英去皮酥炙赤为末贴疮上防出即瘥又方【出圣惠方】
　　右用大麻子烧灰为末用井华水调涂唇上
　　治唇疮及唇疮
　　右以鸡子一枚煮熟取白为泥贴疮上
　　又方【出圣惠方】　右蠏腹底白皮一分烧灰研为末贴之效治沈唇疮唇常烂黒肿疼痛不可忍
　　右以鯹鱼血磨墨相调涂之一方用胆汁磨墨涂之
　　又方【出圣惠方】　右以白矾熬沸为末和胡粉傅之瘥治唇吻疮【出肘后方】
　　右用刮防几屑若枯屑火烧以傅之麦荴灰傅之并良
　　又方【出圣惠方】　右取干蟾蜍焼灰细研傅之
　　黄连散【出圣惠方】　治吻恶疮
　　黄连【一分去须】　干姜【半分炮裂】
　　右为细末每用少许疮上不过三上瘥一方有腻粉
　　治唇生疮【出千金方】　右以胡粉傅之
　　治唇生疮
　　右以晩蚕蛾一分碾为末每取少许傅疮上瘥
　　海带散【出危氏方】　治縁唇疮
　　海带【不拘多少】
　　右为散临卧贴一两宿瘥
　　唇【附论】
　　唇之候其本与唇疮同疮未及瘥热积在胃复为风湿所结令唇发肿疮而痛湿溃出黄水久而不愈谓之唇脉经论足阳明之脉所生病则唇日者盖阳明胃之脉脥口还唇风热所客则为唇之病方书谓唇亦为沈唇用酸浆水洗去白痂临卧防緑袍散或如不愈贴赴筵散又不愈贴铅白霜散则安愈矣
　　方
　　甲煎唇脂　治唇裂口臭
　　可先以麻捣泥泥两口好甆缾容一斗已上各厚半寸曝令干
　　甘松【五两】　艾纳香　苜蓿香　茅香【各一两】藿香【三两】陵零香【四两】
　　右六味先以酒一升水五升相和作汤洗香令净切碎又以酒水各一升浸一宿明旦取一斗五升乌麻油六味内其中微火煎三上三下去滓内上件一口缾中令少许不满然后取
　　上色沉香【三斤】　雀头香　苏合香【各三两】　白胶香白檀香【各五两】　麝香　甲香　丁香【各一两】
　　右先酒水相和作汤洗香令净各各别捣碎不用絶细以蜜二升酒一升和香内上件甆缻中令实满以绵裹缾口又以竹筏交横之勿令香出先掘地埋上件油缾令口与地平以香缾合覆油缾上令两口相当以麻捣泥泥两缾口际令牢宻可厚半寸许用糠壅瓶上厚五寸烧之火欲尽即加糠三日三夜勿令火絶计糠十二石讫停二日令冷出之别炼蜜八觔煮数沸内紫草十二两煎数十沸取一茎紫草向甲研看紫草骨白出之又以绵滤过与煎相和令匀乃内硃砂粉六两搅令相得少冷未凝之间倾置竹筒中即用纸裹麻纒之待凝冷解开任意用之计此可得五十挺
　　甲煎口脂【出千金方】　治唇白无血色及口臭烧香泽法沉香　甲香　丁香　麝香　檀香　蘓合香薫陆香　零陵香　白胶香　藿香　甘松香泽兰【各六两】
　　右胡麻油五升先煎油令热乃下白胶香藿香甘松泽兰少时出火绵滤内甆中入余种香捣作末以蜜和勿过湿内着一小甆缾中令满以绵裹口竹十字络之以小瓶覆大缾上两口相合蜜泥泥之乃掘地埋油缾令口与地平乃聚干牛粪烧之一方用糠火烧之七日七夜不湏急满十二日火尢佳待冷出之即成其缾并湏熟泥匀厚一寸曝干乃可用顺脾养肌散治唇
　　山芋　桂【去粗皮】　白芷　甘草　白术【各一两】　人参　诃子肉　白茯苓　黄茋　木香【各半两】　肉豆【两枚】
　　右为细末每服一钱茶防热服食前
