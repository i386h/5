<!-- { "loadSidebar": true } -->
　　五福化毒【出危氏方】　治唇舌肿破生疮烦渇
　　参【洗焙】　北梗【各二两】　茯苓【二两半】　人参【半两】　马牙硝【枯】　青黛【各一两】　甘草【七钱半焙】　麝【一字】　金银箔【各四十片为衣】
　　右为细末炼蜜丸如皂子大以薄荷泡汤候冷调下如口臭以生地黄汁调下
　　防黄饮子【出危氏方】　治风热蕴于脾经唇燥沈裂无色【方见本门口舌疮类】
　　水银膏　疗唇病源云脾与胃合胃为足阳明其经脉起鼻还于唇其支脉入络于脾胃脾胃有热气发于唇则唇生疮而重被风邪寒湿之气于疮则微肿湿烂或冷或热乍瘥乍发积月累年谓之唇亦治之
　　水银　熏黄　青矾【各研】　苦参【各二两末】　绛绯【方三寸】乱发【一鸡子大】　细辛【三两末】
　　右以绯裹髪用麻油一斤蜡二两先煎苦参细辛以绯髪消尽入水银石药及蜡厚膏成收凝定以上取瘥为度水银和石药两味研令尽入煎之一方有乳香
　　清脾汤【出三因方】　治意思过度蕴热于脾口干唇燥沈裂无色【方见本门口疮类】
　　石硫黄膏【出圣惠方】　疗唇疮久不瘥
　　石硫黄【研】　白矾【烧】　硃砂【研】　水银　麝香黄蘖末【各一分】
　　右和水银研于瓷鉢中以水银星尽用腊月猪脂和泥先拭净然涂之日三五瘥
　　菊花丸【出三因方】　治脾肺气虚忧思过度荣卫枯耗唇沈或口吻生疮容色枯顇男子精女子血衰悉治之甘菊花　枸杞子　肉苁蓉【酒浸洗切】　巴防【去心各等分】
　　右为末蜜丸梧桐子大每服三五十丸米汤下
　　胡粉膏【出圣惠方】　治唇疮疼痛不可忍
　　胡粉【三分】　黄连【三分去须】　甘草【一分炙微赤剉】　麝香【一钱细研】
　　右为末用腊月猪脂调令得所每以少许涂于疮上
　　羗活散【出三因方】　治风湿入脾致唇瞤动掀掲头疼目及四肢浮肿如风水之状
　　羗活【三两】　茯苓　薏苡仁【各一两】
　　右为末每服二钱水一盏煎七分入淡竹沥一匙许再煎服
　　炼蜡合甲煎法【出千金方】　治唇白无血色
　　蜡　紫草【各一两】
　　右先炼蜡令消内紫草煮少时候看以紫草向指甲研之紫草心白即出之下蜡勿凝即倾搦一合甲煎于蜡中匀搅之讫灌筒中勿触动候冷凝乃取之便成好口脂也口靣日三
　　白灯散【出千金方】　治唇
　　右纒白布作大灯柱如脂安斧刄上燃炷令刄汗出拭取傅唇上日二三度
　　蛴螬散【出圣惠方】　治沈唇
　　右用干蛴螬烧末和猪脂临卧之一方水服之治唇
　　橄防散【出海上方】　治唇燥生疮
　　右橄防不拘多少烧灰为细末以猪脂和涂患处一方用核中仁细研傅之
　　立效散【出卫生寳鉴方】　治唇疮痛
　　诃子肉　五倍子【各半两】
　　右为细末干贴唇上立效
　　杏仁膏　治唇破裂口疮
　　右用杏仁细嚼同猪膏调唇上破处
　　又方　治唇
　　右用自死蝼蛄烧灰傅之
　　又方　治唇
　　右炙松脂贴上取瘥
　　又方　治唇
　　右取蛇皮拭净烧灰敷之又一方以生油调傅之
　　又方　治唇　右火炙蜡贴唇取瘥
　　又方　治唇
　　右以烧鳖甲及头令烟尽为末傅之日三度
　　又方　治冬月唇干折血出　右捣桃仁猪脂和傅之又方　治逺行唇口靣皴裂
　　右用煎熟猪脂将行夜常取靣设行万里野宿不损
　　又方　治唇　右用马齿苋煮汁洗唇
　　又方　治唇燥裂生疮
　　右用猪肾包安肾丸以纸固之煨熟好酒送下临卧服之如无安肾丸以八味代之妙
　　又方　治唇疮
　　右用人溺白垽烧研末傅之
　　又方　治唇舌忽生疮
　　右用烧鸡屎白为末以布裹着疮上含之
　　又方　疗唇舌忽生疮
　　右用鸡舌香末以绵裹含之瘥
　　又方　治唇
　　刺蓟【一两】
　　右捣汁日曝之令浓先刺口唇令血出以药汁涂之兼疗刺风甚验
　　又方　治唇
　　皂荚末
　　右以少许水调涂之
　　又方　治唇
　　大黄【一分】
　　右捣爲末每用少许醋调涂
　　又方　治唇
　　右用屠儿肉几上垢烧涂
　　又方　疗沈唇唇及燥裂生疮靣无顔色【一方名青灰散】右以青布卷烧炷着斧上取汁涂一方酒服之或猪脂涂或烧灰水调服
　　又方　治唇
　　右取緑矾于熨斗内熬候汁尽研为末醋调涂于鼻子上贴之至来日去却药安葱白皮疮上以火炙油木梳熨之不过三上瘥
　　又方　治唇
　　右用乱髪蜂房及六畜毛等分烧灰研为末贴于疮上若以猪脂和涂亦佳
　　凡口唇开破用药两头封贴却以帛片看损横直加封药于上再贴上牢住所封药不令开落仍少言语
　　凡上下腮口唇齿伤或内外横直落破有臭脓取出静处少言语或齿伤且先安齿住痛金井骨在唇下有损不可束防只擦令平正用黒龙散敷贴绵片贴防两肋骨亦然
　　唇生核【附论】
　　唇生核之候大槩与唇疮唇相类然其肿至于生核者盖足阳明与太隂为表里藏府俱有风热之气冲发二经与血气相而为唇肿外复为风冷所乗血气凝结聚而不散故生核也
　　方
　　防风汤　治脾胃蕴积热气为风冷相抟唇邉生核结硬疼痛
　　防风【去皮半两】　菊花【一两】　升麻　独活【去芦头】　知母【焙】　黄芩【去黒心】　参　藁本【去苖土】　大黄【剉炒】栀子【去皮】　前胡【去芦头】　桔梗【剉】甘草【炙剉】　麦门冬【去心焙】　生干地黄【焙各半两】
　　右麄捣筛每用三钱水一盏煎至七分去滓食后服日三
　　升麻散　治风热在脾胃唇肿生核结聚
　　川升麻【一两】　白敛【三分】　参【三分】　木通【三分剉】　羚羊角屑【三分】　漏芦【三分】　射干【三分】　木香【三分】　犀角屑【三分】　川大黄【一两剉碎炒赤】　黄芩【三分】　枳殻【半两麸炒防黄】甘草【半两炙微赤剉】　杏仁【三分汤浸去皮尖双仁麸炒防黄】
　　右为散每服五钱以水一大盏煎至六分去滓不计时温服
　　松脂膏　治脾胃热毒唇上生结核肿痛
　　松脂【一两】　白胶香【一两】　薫陆香【一两】　蜡【一两】　当归末【一两】　甘草末【一两】　猪脂【一合】　羊肾脂【一合】　生地黄汁【半合】
　　右先以慢火煎脂令沸次下松脂白胶薫陆香蜡候销滤去滓入地黄汁更煎令稠去火然后下药末和搅令匀贮于甆盒中每用少许涂贴唇上
　　地黄煎　治脾风热唇生核
　　生地黄【汁一升】　生麦门冬【去心】　葳防【各四两】　细辛【去苖叶】　甘草【炙】　芎防　白术【各二两】　黄耆　升麻【各三两】
　　右除地黄汁外并剉细以绵裹苦酒浸一宿取出更用猪膏三升煎滤过下地黄汁并绵裹诸药同煎以膏成水脉尽为度去滓盛贮每以少许细含化缓咽之
　　升麻饮　治脾胃有热风冷相乘唇肿生核疼痛升麻【一】前胡【去芦头】　犀角【镑各半两】　龙胆　青竹皮葛根【剉各一分】　薏苡仁　甘草【炙剉各半两】
　　右麄捣筛每服五钱水一盏半煎至八分去滓食后服
　　独活散　治唇上生恶核肿由脾胃热壅滞
　　独活【三分】　川升麻【三分】　沉香【三分】　桑寄生【三分】　连翘【三分】　犀角屑【三分】　汉防己【三分】　川大黄【三分剉碎微炒】甘草【半两炙微赤剉】
　　右为散每服三钱水一中盏煎至六分去滓不计时候温服
　　治唇生肿核涂贴
　　松脂【半两】　川大黄【一分】　白敛【一分】　赤小豆【一分】　胡粉【一分】
　　右爲细末以鸡子青调涂贴于上
　　薏苡仁汤　治风肿在脾唇口瞤动或生结核或为浮肿
　　薏苡仁【炒】　防己　赤小豆【炮】　甘草【炙各等分】
　　右防咀每服四钱水一盏半生姜三片煎至八分去滓温服不拘时候
　　黄连散　治脾胃积热风冷乗之唇肿结核
　　升麻　黄连【去须】　龙胆【各一两】
　　右捣罗为散绵裹如弹子大临卧以新汲水浸过含化咽津
　　恶实散　治唇肿生核
　　恶实【炒】　乌梅【去核各半两】　甘草【炙剉一分】
　　右捣罗为散每服三钱童子小便一盏煎至三五沸和乗热含潄冷吐日三
　　又方　治唇生核
　　右用猪屎平量一升投水绞取汁温服
　　又方　治唇生核肿痛如弹
　　牛膝【烧灰存性研】
　　右先以针刺出恶血次用药少许以新汲水调涂核上此药亦治唇即瘥以烧灰细研为末掺敷唇
　　又方　疗唇里忽生丸核稍大
　　右以刀锋决之令血出瘥
　　手足诸疮门
　　手足诸疮【方】
　　毡矾散　治脚烂疮
　　竹蛀屑　毡【烧灰】　红枣【烧灰存性】　黄丹　白矾【飞】韶粉
　　右等分为末掺之
　　干疮散　治一切毒气攻手足指甲生疮及努肉白矾　石胆【各半两同于鉄器内以炭火煨】　朱红【已上各一两】
　　右爲末掺疮上以绵纒定逐日换一遍妙戊午嵗子安児右脚大指患努肉每晓夜号呼傅药三两上即愈
　　宣连散【出直指方一名防圣散】　治足上疮屡得效
　　宣黄连【研细】　蜜陀僧【别研等分】
　　右和匀每用时先以葱塩煎汤洗疮然后药如疮干用少青麻油调涂之治臁疮尤效一方用黄丹无黄连
　　矾石四物汤【出海上名方】治手脚疮痒
　　右煎四物汤研矾石末少许搀入同服再煎滓洗之甚妙
　　龙骨散【出百一选方】　治脚疽并久逺恶疮他药不效者右獖猪粪不拘多少新瓦上焙干入火中焼令通红取出于瓶罐内窨成灰存性碾为细末每抄五钱用细研白龙骨末抄二钱半轻粉抄二钱半防榔末抄一钱和令匀先以口含虀水或温塩汤洗令疮净见内脚以真麻油调药随疮大小傅之未愈再不过三五日定安
　　百草膏　治脚靣恶疮如桐油浸滛延蔓及治一切恶疮不问干湿痛痒日近年深百药不瘥
　　右用羊粪二三十粒置瓦上四畔炭火烧烟住火筯钳于地上以盏覆存性罗成白灰研细以纱片筛去沙土麻油调痒入轻粉痛则入麝香少许即效
　　治膝疮并一切恶疮痂痒【出危氏方】
　　河南太守刘勲女病左膝痒华陀视之以防繋犬后足用刀斩犬腹取胆向疮口湏臾有虫若蛇从疮口出即病愈
　　神应散【出肘后方】　治足大指角急为甲所入肉便刺作疮不可着履靴脚指湿烂妇人有此
　　右用矾石一物烧汁浸取末着疮中去恶肉生好肉细细割去甲角旬日即瘥此方神效一方加丹砂少许同研掺之
　　鹿粉散　治脚上生恶疮谓下注
　　右用鹿角烧灰为细末入轻粉油调涂疮上
　　治毒攻手足肿疼痛欲断【出本草】
　　右用猪蹄一具合葱煮去渣内少许塩以渍之
　　治脚上生疮【出百一选方】
　　右用诃子烧灰存性傅之
　　治脚指缝烂疮【出百一选方】
　　右挦鹅项鵞掌皮烧灰存性为末傅之一方掺之
　　治脚上鞋履打泡【出海上方】
