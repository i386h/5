<!-- { "loadSidebar": true } -->
　　右用饭粘以纸贴之一夜即愈
　　治手生刺疮
　　凡男女手指上忽肿渐见如粟粒大已见黄防若不治之害五六月不止甚妨举动可取桃仁北靣皮一小片去肉皮薄贴黄防上用小艾炷炙黄防三状隔桃皮炙之然后用猪胆畧去汁套指使以纸扎防即愈
　　治草鞋咬脚生疮
　　右用穿草鞋绳烧灰掺之及清油调涂或用津唾与鼻涕涂
　　治指缝搔痒成疮有窍出血不止【出危氏方】
　　右用多年粪桶篾干烧灰即安
　　治手指赤随月生死
　　右以薤一把苦酒中煮熟出以即愈
　　治手足忽生疣目【出肘后方】
　　右以蒴藋赤子按使壊疣目上涂即瘥
　　治卒手足肿痛【出千金方】
　　右捣生胡麻油傅之
　　治手足忽生疣目【出肘后方】
　　右以塩涂疣上令牛餂之不过三度即瘥
　　真珠散【出千金方】　治手足指逆胪
　　右用真珠一分干姜二分捣研粉疮上日三
　　又方【出千金方】
　　右还坐厠上以指倒将二七下即瘥【病縁厠上搔头所致】
　　净肌散【出鲍氏方】　治一切胫腿手足湿烂疮
　　枯矾为主次胶香　黄丹轻粉及雄黄
　　真清麻油调末　百般疮痏一时光
　　滑肤散【出危氏方】　治同前
　　鹿黎【用藜芦亦可】剪草赤廷脂【硫黄赤色】　荆芥蛇床黄栢皮　白芷枮矾少轻粉　洗净桐油调傅之
　　治一切脚手上忽生中恶疮久经年月不得安效忽又临发作时先觉搔痒不可胜忍以指破肉内皆清水即便发作宜用此方傅之仍吃后方药以消其根【出杨子建万全防命方】
　　五倍子　羗活　海桐皮　木香　防榔　黄连莽草　细辛　当归【各一分】　室女乱髪【一拳大】乌
　　蛇【水浸一宿去皮骨只使肉候干用一两】
　　右细剉使腊月猪脂煎取油五两入众药在内煎令焦黄色漉出新绵滤出药滓不使却将麝香四铢轻粉二十个麟竭一分黄丹一两鉢内同研烂如飞尘入在油内重入铛内再炼以竹筯搅令紫色便倾出以新器收之非时用搽疮上但一切过月恶疮并皆可使若是遍身有此疾候湏是吃后方药以除其根
　　枳殻【只使青】　麻黄【去根】　荆芥穗　杜丹皮【去心】　川羗活　木香　防榔　白蒺藜【去刺各一分】　乌蛇【以酒浸一宿去皮骨用酒炙令香黄秤肉一两使】
　　右同杵罗为末每服二钱匕非时以葱酒调下和滓吃
　　歩行足及膝痛方【出肘后方】
　　以热水沃之竟日明日便愈
　　治一切男子两足瘙痒生疮连年累不效欲名为肾风疮者宜吃此方药仍以后药傅之【出防命方】
　　黄茋　牛膝【各半两】　独活　羗活　芎　防风白附子　木香【各分】　　白蒺藜【一两去刺】
　　右细杵罗为末炼蜜丸如梧桐子大早朝空心塩汤下三十丸服此药后仍用后方药傅
　　防榔　木香　白芨　防风　白芷　龙骨　麝香【各等分】
　　右爲细末烧蛇退皮一条为灰腻粉十五个同入乳鉢内更研令匀却用鳝鱼一条槌碎百部一两煎此三件南椒三铢油一两碎切药令得所去药不使只用油搽疮口却傅药在油上以油单裹之三日一换每用药时先用柳枝甘草煮汤热洗疮后方使油使药也
　　荷叶藁本汤【出三因方】　治脚上生疮浸滛腿膝脓汁淋漓热肿痛痒
　　干荷叶【四张】　藁本【一分】
　　右以剉散以水二斗煎减五六升去滓温暖得所淋渫乃服煎黄耆汤佳
　　塌气藁膏【出江隂方】　治下冷上热之人及跣足履地口舌生疮及眼痛日久不愈服凉药越甚
　　吴茱萸　桂　附子　椒子　干姜　地龙【各一分】
　　右件药为末姜汁调成膏摊如掌大贴火桶子
　　又脚疮出汗如油药洗
　　赤芍药　茵蔯　荆芥　苍耳　薄荷　泽兰葱根　防风　蛇床子　白芷
　　右等分生用水煎温淋洗散血仍用缾斟洗不用履水妙并治妇人血风
　　治热毒病攻手足肿痛欲脱方【出肘后方】
　　水煎马粪汁以渍之
　　治足毒忽发疣【出本草】
　　取梁米粉铁铛熬令赤以众人唾和涂上厚一寸即消
　　治毒气攻疰足胫疮不瘥
　　白术为细末塩浆水洗疮干贴二日一换可以负肿渉险防年与老小使负粮人不能少之谓之米脯
　　治手足心风肿【出本草】
　　秦椒塩末等分醋和傅之良
　　治手足肿及热疮【出本草】
　　以田中螺生研汁傅之
　　治毒攻手足肿痛【出本草】
　　以蛇煮汁服三合日以三合水渍乌梅令浓纳崖宻饮之乃可用
　　卒刺手水肿【出本草】
　　以捣韮及蓝置上以火炙热彻即瘥
　　治指刺手痛【出本草】
　　以醤清和蜜任多少湿傅之愈
　　有伤手足而犯恶露杀人不可治【出本草】
　　以薤白烂捣以帛囊之着糠火使薤白极热去帛以薤疮以帛急裹之冷即昜亦可捣作饼子以艾炙之使热气入疮中水下瘥
　　昔赵子固母年八十左足靣一疮连大指延外踝以至胫骨一歳辄数发发必兼旬累月昏暮痒甚微搔移时出血如泉呻吟痛楚痛殆不可忍夜分积渐已明复然每一更药则疮转大而剧百试不验如是二十余年淳熈甲辰子固太府窀穸母病大作相对悲泣无计困极就睡梦四神僧黙坐一室旁有小榻子固亦坐因而发叹一僧问其故子固答之以实僧云可服牛黄金虎丹又一僧云硃砂亦可既觉颇惊异试取药半粒强服之良久腹大痛举家且悔俄而下礧磈物如鐡者数升是夕疮但防痒不痛而无血数日已自此遂愈硃砂之説竟不复试子固因图像僧如所梦者而记其事牛黄金虎丹方出和剂本治中风痰延壅塞用牛黄龙脑腻粉金箔之类皆非老人所宜服今乃取竒效盖此疾积热毒于脏腑而发于皮肤嵗久根深末昜荡涤故假凉剂以攻之不可以常疮论也神僧之梦盖诚孝所感【出百一选方】
　　昔人严黄七两足生疮臭秽溃烂众驱逐不得容迹一日至京潜投宿于五夫人祠下夜半遭黄衣吏叱逐一日何人敢以腐秽脚触汚此间谢曰不幸纒恶疾无处见容冐昧来此纷嚷次夫人抗声令勿逐且呼使前曰吾授汝方用漏蓝子一枚生焼干为末入腻粉少许并水调涂当效严拜谢依而用之果愈类编
　　疗毒热病攻手足肿疼痛欲脱者【出本草】
　　以猪膏和羊屎涂之亦佳
　　手足冻疮【附论】
　　夫经络气血得热则肥泽得寒则凝濇冬时严寒气血凝聚不流则皮肉不温【音竹】冻焮赤痛肿而成疮轻则溃烂重则损壊肢节也○又云戴人女僮足有寒痬俗云冻疮戴人令服舟车丸濬川散大下之其疮遂愈人或疑之戴人曰心火降则寒消何疑之有
　　方
　　香霜膏　治冻疮重苋疮
　　香油　沥青　黄丹　百草霜【各等分】
　　右先下香油后下沥青次下百草霜后用黄丹成膏为膏药贴之
　　雉脑膏【出圣济緫録】　治冻靣冻耳并诸冻疮久不瘥年年发歇先痒后痛后肿破黄水及血出不止
　　雄雉脑【一枚捣烂】　黄蜡【与脑等分】　清油【比蜡减半】
　　右同于慢火上熬成膏去滓以瓷器収如靣油逐旋涂摩
　　羊肉汤【出圣济緫方】　治寒冻肿痒
　　羊肉　葱【并细切各半斤】
　　右二味以水五升煎至三升去滓温洗日两三度
　　又方【出圣济緫录】
　　右用葱叶一枝细切以水三升煎至二升去滓温洗日三两度
　　丹脂散【出危氏方】　治足冻疮
　　右以黄丹用猪脂调傅
　　猪蹄脂散【出徳生堂经验方】　治烂疮因冻者
　　右以猪后县蹄烧研细猪脂和傅亦治小儿
　　粉胶散【出海上方】　治冻疮
　　右用干小粉炒焦存性为镕牛胶调摊纸上贴之好米醋调尤妙
　　如圣散【出徳生堂经验方】　治冻疮皮肤破烂痛不可忍者右用大黄为细末新水调扫疮
　　又方【出百一选方】　治冻疮
　　右用腊月雀脑子烧灰研小油调涂疮口上一方用雀脑血傅之一方先用茄子根浓煎汤洗以鹊儿脑随涂之或用茄子茎叶苦者煮汤洗之
　　定痛黄栢【四两去麄皮涂蜜慢火炙令黄色】　治冻疮焮赤黄汁出及瘥后瘢防疼痛
　　右为细末蜜水调摊软纸花子上贴患处
　　又方【出神效方】
　　右用山药少许于新瓦上磨为泥涂疮口上
　　治冻疮不瘥者
　　用热汤洗之效
　　栢药散【出圣济緫録】　治冻疮手足指欲堕及耳欲落栢叶【炙干为末四两】　杏仁【去皮研四十粒】　头髪【一拳大】　塩【半两研】　乳香【研一分】　黄蜡【一两】　油【一斤】
　　右先煎油沸次下五味药以髪消尽为度次下黄蜡搅匀瓷器中收先以热小便洗疮以绵裛干后以药涂即以软绵裹勿令寒气浸入每日一洗一换如疮渐瘥即三四日一换
　　白敛散【出圣济緫録】　治大人小儿冻手皴裂成疮
　　白敛【三分】　白芨末【半两】　油蔴【二合生捣】
　　右药蒸芦菔一个烂研与药拌匀以酒调成膏先以童子小便洗疮后涂之
　　牛胶散【出圣济緫録】　治寒冻足跟开裂血出疼痛
　　右以牛皮胶烧灰细研为末以唾调涂之
　　车膏涂方【出圣济总録】　治手足冻疮肿烂
　　右以车膏熬令热涂疮上又羊脂和蜜调匀涂日三两上
　　橄防散【出海上名方】　治冻脚疮
　　右用橄防核烧存性为末入轻粉油调涂
　　治寒冻手足破裂【出圣济总録】
　　右用生姜拍碎二两以淘饭饮三升和煎至二升乘热薫洗患处日三五度
　　又方【出圣济总録】
　　右以白五两烧灰细研疮上日三五度
　　治手足冻肿烂【出圣济总録】
　　右取各藤半斤细剉以水三升煮汁浸洗日三两度
　　治冻指欲堕【出千金方】
　　右用马屎三升以水煮令沸渍半日愈
　　治冻疮及折伤疮
　　右用腊月老防一个麻油煎烂搅取油为膏疮亦妙
　　又方【出肘后方】
　　右用兎髓及脑灰生傅之又治手足冻裂神效
　　又方
　　右用雄芭焦根【白者防赤者雌】为末湿则掺之干则油调
　　又方【出杨氏家藏方】
　　右以黄栢为细末用乳汁调于疮口上破者干掺神效一方用鸡子清调涂一方烧存性灰研细
　　经验方云予每入冬双足艰于穿履祗用芦菔茄根芸薹煎汤洗灌其效甚缓今年之作尤甚忽使臣强徳中献是方一夕而愈世间有此妙方可谓万金良药惜予闻之晩可不广以惠人
　　小膏子【出王氏博济方】　治冻耳兼疗湿疮
　　丹参【一两】　黄蜡【半两】　豉【一合】　葱白【五茎】　清油【三两】
　　右先将油煎三两沸次入参防煎令焦滤去滓然后入蜡匀搅入磁合子内盛每患即涂之三两上瘥
　　二黄散【出家藏经验方】　治毒疮冻疮
　　黄栢皮　黄连
　　右等分为细末并不见火先以甘草汤洗了疮用药末二钱轻粉少许生麻油调稀稠得所傅之如疮湿不用麻油只干掺之余盛年冬月时耳珠冻疮烂则疮成去靥则流血偶吴道人过门扣之用此药两日即愈
　　治冻疮【出本草】　取用秫米嚼傅之
　　治冻疮【出本草】　以松叶炙傅之佳
　　治冻疮风湿疮【出本草】　以栢叶炙傅之
　　治冻疮【出本草】　用糟浸洗
　　疗冻疮【出本草】
