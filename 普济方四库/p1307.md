<!-- { "loadSidebar": true } -->
　　右同硏如粉用先以温泔洗疮上软以尖刀子割去甲角拭干药傅上用软帛褁半日许药温即易一日即除痛便止一方用浆水洗净以橘刺破处淋洗贴药一方有黄耆无雄黄
　　乳香方【出海上名方】　治甲疽努肉褁甲脓血疼痛不瘥
　　乳香【研】　胆矾【烧灰研】
　　右等分研极细时时傅之大凡此疾须是剔去甲不痛亦愈或已成疮久不瘥即用此方一方二味烧研末傅之一方用矾烧灰敷疮
　　鬼针散【出千金方】　治割甲侵肉不瘥
　　右以鬼针草苗捣汁并防黏草根和腊月猪脂傅之
　　牡蛎散　治甲疽努肉褁甲脓血疼痛不瘥
　　右用牡蛎头研为末每服二钱研靛花酒调下如痈盛已溃者以末傅之仍更服药并一日三服
　　乌梅散　治甲疽乆不瘥努肉癑血疼痛
　　右用乌梅十枚烧灰研为防疮上日三易一方用塩梅烧灰傅烂捣褁亦可
　　石胆方【出永类钤方】　治甲疽
　　右以石胆一两于火上烧令烟尽研末傅疮上不过四五度立瘥
　　治甲伤损痛不能忍【出永类钤方】
　　右用煨葱白贴患处熟帛扎之立効
　　治甲疽肿烂生脚指甲邉赤肉努出时瘥时发【出圣惠方方见本类前防茹膏】
　　治甲疽疮【出圣惠方】
　　右以灰苋浓煮汁着少塩浸脚一两日瘥或用干者及根亦得
　　治割甲侵肉不瘥【出海上方】　用硇砂矾石为末褁之以瘥为
　　治甲疽　疮不瘥者　并甲煎捣之
　　治甲疽　甲疽之状疮皮厚甲错剥起是也其疮赤痒痛恒欲搔之兼有汗出其初皆是风邪折于血气所生其疮里亦有虫也
　　右用白矾烧灰研细傅之
　　嵌甲
　　方
　　砂糖方【出百一选方】　治嵌甲
　　右用琥珀糖是砂糖熬成小毬儿者烧存性入轻粉麝香麻油调傅指甲嵌入肉者不过一两日自烂一方治甲伤陈寺丞仲山烂去壊肉生好肉无所损神効
　　累効方【出华陀蔵中方】　治嵌甲
　　硇砂【一字】　乳香【并研各一钱】　腻粉【半钱】　橄防核【三个焼存性】黄丹【一字】
　　右为末以生麻油调以塩汤洗净拭干傅之两日即効
　　乳没散【出百一选方】　治嵌甲
　　右用雌马粪三块各青布一片包了于新瓦上炭火煆存性研为细末毎半两入没药十分轻粉十分麝香少许先以葱椒汤洗拭干口含甘草浆水吐在疮上再洗拭净傅药湿者干掺干者生油调涂初贴一夜极痛不过三日上即去根本昔有人患此二十五年百药不効一傅而安
　　乌倍散【出百一选方】　治嵌甲
　　草乌头【半两】　白牵牛【一两】　五倍子【四两全者】　龙骨【一分】
　　右先将三物捶碎同五倍子炒令焦黒色去三物不用只取五倍子为末疮干用麻油调涂湿即干贴
　　黄连防【出百一选方一名白矾散】　治嵌甲
　　黄连　韶粉　黄蘖　软石膏【煆等分两】
　　右为细末用水洗疮令净软帛子拭干以新汲水调涂疮上两日一易妙用
　　香烟脂散【出百一选方一名麝香防】　治嵌甲侵肉不瘥
　　五倍子【烧灰黑存性】　染胭脂【各等分】　麝香【少许】
　　右研细掺五倍子生用亦得
　　雄蝉散【出百一选方】　治嵌甲
　　雄黄【通明者】　蝉退【三个酥炙各为细末】
　　右研和匀湿者干掺干者用津入轻粉少许调涂
　　陀僧散【出百一选方】　治割甲侵肉不瘥
　　白矾【飞过】　蜜陀僧【各等分】
　　右为末干掺不定一片帛褁之亦治脚臭一方用硇砂无陀僧掺褁之
　　乌头方【出肘后方】　治防甲割甲成疮连年不瘥
　　川乌头【尖】　黄蘗【各等分】
　　右为末洗了贴药
　　黄耆方　治防甲生入肉常有血疼痛难忍或成疮日乆不瘥者
　　黄耆　当归【各等分】
　　右为末贴疮上若有恶肉更研少许硫黄末同贴
　　虀水驻车丸　治嵌甲脓出痛不可忍
　　右虀水口噙净洗却用局方驻车丸研细傅之
　　又方　治嵌甲
　　右以五倍子用瓦上炒燋研细以姜汁调如疮湿入少许面水调傅甚竒妙
　　又方　治嵌甲
　　右用乳香为末擦之
　　又方　治欲去甲者
　　右用绵逐旋折入甲内渐渐添之靸起次用剪子去之
　　又方　治脚大指头忽为甲所入肉便刺作疮不能着履靴【方见本门手足诸疮内神效散名】
　　治防甲生入肉常有血疼痛
　　用蛇皮一条烧存性灰黄一弹子同研以温水洗疮针破贴药
　　又方　治嵌甲
　　右以鸦嘴胆矾为末搽之
　　又方　治嵌甲及靴窄碎成疮
　　右用枯白矾贴之愈牙缝出血亦然
　　又方　治防甲
　　右以乳香掺之大妙
　　乳香防　治嵌甲疼不可忍有妨歩履
　　紫藤香【半两半倚骨大者】　乳香【半钱针挑麻油灯上烧存性】　当半两钱【一枚炭烧通红醋淬碎】　轻粉【少许痒即多入】　麝香当门子【少许】
　　右为末细绢罗过每用少许先以甘草汤洗患处用旧绢拭干然后傅药即以灯草裹之立瘥○表侄林震父得是方于德清陈宰余平日所收之方不逮此
　　诃子防　治嵌甲渍脓经久不瘥
　　诃子【三枚烧留性】　降眞香【一钱】　青黛【一钱别研】　五倍子【半两炒黒色】
　　右件并为末次入青黛一处研匀先用葱塩汤洗净剪去指甲或挑起指甲用药干焙贴缝内或用蔴油调傅之
　　胆矾散　治嵌甲
　　胆矾【一两入甘罗子烈火煆令白色去火毒一宿】　麝香【一字研细】
　　右件同研细先用葱塩汤洗患处拭干傅药少许
　　皴裂【附论】
　　夫皴裂者由肌肉虚冬时触冐于是风冷折手足破故谓之皴裂也
　　丹粉膏　治脚踏地不可忍疼
　　蔴油【四两】　黄丹【二两】　白胶香【半两】　光粉【一两】　败荷【二钱为末】　乳香【二钱】　没药【半两】
　　右如膏药煎得所滴水中可丸为度用丸时如防粪大傅即生浮皮
　　回神膏　治手足皲裂如蒸梨状虽春夏亦如此
　　生姜【汁】　红糟　猪脂　塩【各等分】
　　右研烂炒熟擦入皲折内一时虽疼少顷便皮软皲合三二次擦即安
　　椒塩汤　治手足皴痛
　　芎防　蜀椒【二分】　白芷　防风　塩【各一两】
　　右防咀以水四升煎取浓涂之或猪脂煎更良
　　白艾膏　治防根皲裂
　　右用头髪一大握桐油一椀于瓦器内熬候油沸头髪镕烂入白芷松香末出火摊冷以瓦器收贮不容灰入用百沸汤泡洗皲裂拭干傅其上或加少水粉
　　猪实散　治皴皱脱皮肤
　　猪桃儿　土根　啇陆
　　右等分为细末毎日早晨用少许如常擦患处或用桃仁膏
　　桃仁膏【出御药院方】　治皴皱脱皮肤
　　右用桃仁不拘多少汤浸去皮尖研如泥同蜜少许一处用温水化开涂患处后用玉屑膏涂贴
　　玉屑膏【出御药院方】　治手指面颊肌肤皴澁不泽
　　轻粉　定粉【各三钱】　蜜陀僧【三钱】
　　右为细末用皂角子取白仁以热浆水浸成膏子调药稀硬得所涂患处
　　烧髪散【出永类钤方】　治脚折俗名脚皲
　　右好米作糖加蔴油煎烧头髪为灰和匀用水洗净脚用油浇入疮缝内
　　马蹄汤　治防根皲
　　马蹄【下者烧灰】　猫儿毛【烧灰】　男子头垢【烧灰】
　　右和匀清油调涂用绢绵防定休着水极能定疼除根先以蓼根及茎樟木叶汤洗令净洁
　　黄腊膏【出海上方】　治脚皴裂
　　右用油一两男子髪同油化滤过髪粗再化黄蜡半两同煎以油黒为度磁器盛之每用先以热汤洗去皮药贴之
　　黄蜡膏【出百一选方】　治冬月手足折裂
　　右用清油半两盏内慢火煎沸入黄蜡一块同煎溶入光粉五倍子末少许熬令稠紫色为度先以热汤洗火上烘干即用药傅薄纸贴之其痛立止入水亦不落若合药入粉多则硬而成块旋以火炙动挑傅亦不妨一方无五倍子
　　不手方【出百一选方】　治手足皲裂如蒸梨状虽春夏亦如此
　　沥青【二两】　黄蜡【一两】
　　右炼熬搅匀于器中贮先以热酒洗令皮软拭干将药以慢火上熬令镕之傅软帛葢定一傅即瘥一云加黄耆防风各一两
　　黄丹膏　治脚折俗名脚皲
　　右用巴豆二十一粒去殻清油二两煎豆黒色去豆用黄丹一两半入油慢火熬搅匀作膏煎冬橘叶汤洗净涂之
　　蚕矾散　治脚裂
　　右用出蛾儿蚕茧装细矾炭火上烧沸候过将茧并矾研细香油调傅之
　　醎虀汁　治脚无冬夏常折裂
　　右以醎虀汁三升热暖浸洗一日两三次
　　治手足皲裂【出百一选方】
　　右以五倍子一味为细末先以净纸拭干蔴油调傅
　　又方【出百一选方】　治手足皲裂
　　右以头垢傅之即不痛久自合取其腻也
　　又方　治防根皲裂
　　右用腊月鹅膏椒数粒熬过收用时取出傅裂处一方白鹅尾灰搽之
　　又方　治皲裂
　　右用无名异为细末眞桐油调涂即可下水不痛
　　又方【出海上方】　治脚跟皲裂痛不可忍者
　　右用五倍子为末同牛骨髄调小甆器埋地中七日取出填缝内即安
　　又方【出海上方】　治脚跟开裂痛不可忍者
　　右用青萍于新瓦上焙干为末搽之极妙疮口干则用油调
　　又方【出圣惠方】　治手足皴劈破裂血出疼痛
　　右用猪脂着热酒中洗之愼风冷
　　又方【出医方集成】　治手足皴痛
　　右煮茄子根洗之
　　又方【出圣惠方】　治手足皴裂冬月冐渉冻凌面目手足疼痛
　　右用椒四合水煮去滓渍半食顷出令燥须防复浸干涂羊猪髓脑极妙
　　又方【出肘后方】　治手足皴裂血出疼痛若冬月冐渉冻凌面目手足壊及热疼痛皆治
　　取猪脑髓着热酒中以洗瘥
　　又方【出儒门事亲】　治山野人患手足皲裂
　　右用白芨不拘多少细嚼以涂之有効一方为末水调涂
　　又方　治手足皲裂血出痛
　　右用葱叶萎黄及根煮以渍洗之即瘥
　　又方　治冬月手足折裂
　　右用治疟胜金丸研细清油调傅之
　　又方【出圣惠方】　治人足无冬夏怕皲裂名曰尸脚
　　右用鸡粪一升以水五升煮至三升停温令浸脚半日瘥亦用屎忌踏酒吐及妇人秽血
　　又方【出圣惠方】　治手足皲裂成疮
　　右羊髓熬成油入黄丹搅匀令凝徧涂之三五上瘥
　　又方【出圣惠方】　治手足皲裂成疮
　　猪脂【五合】　干姜末【二两】
　　右相合煎四五沸候冷热得所内指于中浸之
　　又方【出圣惠方】　治手足皲裂成疮
　　右取蓼子一升以水七升煎五七沸放温淋数遍即瘥
　　又方【出圣惠方】　治皲裂手指节欲落却令合
　　右用莱州青石作器物者以刀子细刮取末欲落指节相视文缕相当便以石末厚覆其上以帛褁之其痛当时定指不过十余日平复矣
　　又方【出圣惠方】　治皲裂破疼痛
　　右炙松叶熨之兼煮松叶洗之不过三两度瘥
　　又方【出圣惠方】　治人脚无冬夏常折裂
　　右以烊胶干故帛贴上
　　又方【出圣惠方】　治渉氷冻面手足壊
