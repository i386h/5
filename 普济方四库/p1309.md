<!-- { "loadSidebar": true } -->
　　右取浓煮桃白皮如稀内少许熊胆以绵蘸药内下部疮上
　　黄栢散　治楷裆
　　右先用热温水洗过楷痛处即用黄白皮末一钱和匀新米泔调涂或用新米泔调服三五服
　　水疮汤　疗隂疮隂边如粟粒生疮及湿痒
　　右以槐北面不见日处白皮一大握塩三指一撮以水大二升煮取一升洗之三五遍适寒温用苦渉逺恐冲风即以米粉和涂神效
　　蜡烛平胃膏　治肾臓风疮
　　右用平胃散以蜡烛油煎过候冷调傅疮愈
　　合掌散　治肾臓生疮
　　右用梹榔硫黄为末临睡用香油调掌心上鼻臭之即以药掩外肾睡二三日用之效
　　治隂痒生疮
　　右嚼胡麻涂之验
　　治水茎上生疮不干见骨者
　　右用乌贼鱼骨末按满疮口以纸纒之
　　治楷档
　　右用嫩枫叶挪烂擦之立愈
　　又方
　　右用老鸦酸草又名酸毒草挪烂指擦以冷水洗之
　　又方
　　右用马屁勃即灰菰寻常采收如有此疾先用温水或冷水轻轻洗净以菰为末掺患处如新菰不必为末将菰擦患处
　　治男子肾生疮癣作痒
　　右以百草霜用香油调搽立效
　　治隂囊上疮
　　右用甘草煎汤温洗即用腊茶末就贴一方同地龙粪轻涂
　　治天行防下部生疮
　　右浓煮桃皮如糖以内下部中若口中有疮含之
　　治隂疮
　　右用狼牙五两细剉水五升煮至三升温洗之
　　治下部生疮已成洞口
　　右服牡丹方寸日日三服
　　又方　用桃皮叶杵水渍防浓者去滓着盆中渍之虫出
　　疗男子隂疮
　　右以蜜煎甘草末涂之大良比有人患涂头睡次下疮欲防者以猪肉汤渍洗之后用黄连黄栢等为末傅之
　　治隂痒痛　右用车前子以水三升煮三沸去滓服治隂生疮　右烧杏仁研为末傅之
　　滛汁方　治茎物肿烂
　　右用大腹皮一升夹苦参荆芥煎汤温洗拭以津唾涂次用油髪烧存性入些白艾末傅逐日煎汤蜜洗换药或用乳香龙骨散仍服蜡矾丸并髪灰用米饮调下
　　淋渫药　治茎痛囊缩津液不行
　　右用蛇床子去皮防净四两为麄末每用药一两水二碗煎一碗半去滓乘热薫下部候通手淋浴临睡用
　　松节散　治肾风疮
　　右用松节和羊尿白矾一处烧沥油搽疮上立效
　　治下部飬虫方【出圣惠方】
　　硃砂【一分细研】　白矾【一两烧灰】　芎防【半两】
　　右为末毎用绵褁一钱内下部中日再易之
　　又方【出圣惠方】　用蛇一条如指麄者掘地作坑置蛇于中烧之取有孔板覆坑上坐薫之其防尽出
　　神効方【出仁斋直指方】　治茎头三五孔小漏疮出血微浓右用香髪烧存性灰干则津唾调髪灰食前服
　　乌喙汤　治若有瘜肉突出
　　右以苦酒三升浸乌啄五枚三日一洗一日夜三四度瘥
　　治隂下湿导引法
　　飬方道引法云卧令两手布膝头取睡置尻下以口内气腹胀自极以鼻出气七息除隂下湿少腹里痛膝冷不随
　　治人下部中痒【出十便良方】
　　右以蒸枣取膏以水银熟研丸之令相得长二三寸以绵薄褁内孔中虫出瘥
　　治糓道中疮　右以水中荇叶细捣绵褁内下部日三胡粉散　疗隂疮
　　黄栢　黄连【各三分】　胡粉【一合】
　　右为末粉土日三妇人绵褁枣核大内之
　　肘痛如刺方【出肘后方】　但服生射干汁取下亦可服丸药下之云作走马汤亦在尸注中有
　　诃子散　治妬精疮
　　有富家子唐靖者年十八九未娶忽于隂头上生疮初只针眼大畏疼不敢洗刮日久连茎烂一二寸许医不止用膏药贴之愈疼有道人周守眞谓此名下疳疮亦名妬精疮縁此为后生未娶精气溢盛阳过兴起当泄不泄不泄强泄胀防嫩皮怕痛失洗日久遂烂有害性命若治此疮须是断房事数月先用荆芥黄栢皮马鞭草剉入葱煎汤洗令去浓靥以诃子烧灰入麝香干掺患处令睡时吃冷水两三口勿令阳道兴起肠防疮靥靥坚即安
　　双妙散【出十便良方】　疗男子隂卒肿方
　　鸡翮【六枚烧】　蛇床子【等分】
　　右二味为末以饮少许随卵左右取鸡羽
　　又方【出十便良方】　煮桑根皮汁洗之
　　又方【出十便良方】　治隂下湿痒成疮
　　吴茱萸【三合】
　　右用水三升煮三五沸以洗之诸疮亦甚妙也
　　治虫已食下部肛尽肠穿者亦用长股虾蟆青背者一枚鸡骨一分并烧灰为末合吹下部令深入数用大验
　　治下部虫齧
　　用梅叶桃叶杵一斛蒸之令极热内小器中大布上坐虫死
　　茴香防【出千金方】　治隂疮风冷所伤疼痛方
　　白蒺藜　附子　茴香子
　　右件药等分捣细为散每于食前以温酒调下二钱
　　止痛丸【出圣惠方】　治隂痛不可忍
　　吴茱萸【二两】　梹榔【一两】　茴香【一两】
　　右件捣罗为末用醋煮面糊和丸如梧桐子大不拘时候以热酒下二十丸
　　隂头生疮
　　溪螺【溪港中螺也旧者为妙】
　　右甘锅煆过为细末仍先以塩水洗五七次后以此药傅之
　　又方　治糓道生泡痒而复痛此风毒流行证
　　枯矾【半字】
　　和匀米泔调涂此方专治行路楷裆糓道痛仍用水先洗
　　唾调散【出本草】　治同前
　　右五倍子末唾调傅
　　治隂头上生疮【出本草】　治以蜜煎甘草涂之瘥
　　治隂茎上疮痛烂【出本草】
　　用防一分蚯蚓湿泥二分水研和涂上干易禁热食酒莱蒜
　　治毒攻下部生疮者【出本草】
　　用槲苦皮合榉皮煮汁如饴糖以导之
　　一方【出本草】　治肾疮腰痛
　　用蛇床子五倍子芜荑煎汤以帛囊盛稍热洗之先以塩洗眼或以芜荑剪草黄连全蝎黄栢末蔴油调之傅
　　湿隂疮【附论】
　　夫虚劳隂疮者为肾气荣于隂今肾虚不能荣则津液汗出于隂也虚则为风邪所乘客于腠理而正气不泄邪正相干在于皮肤故痒搔之则生疮也
　　方
　　天雄丸治虚劳隂萎湿痒搔之汁生疮小便淋沥或赤黄茎中痛甚者失精剧苦尿血目视得风泪出脚弱不能久立宜服
　　天雄【一两炮裂去皮脐】　蛇床子【三分】　细辛【半两】　川大黄【半两剉碎为妙】　杜仲【三分去粗皮炙微黄剉】　栢子仁【三分】　白茯苓【三分】　防风【半两去芦头】　【三分剉】　菖蒲【三分】　泽防【三分】　苽蒌【三分】　桂心【三分】　逺志【半两去心】　川椒【半两去目闭口者微炒出汗】　牛膝【三分去苗】　石韦【半两去苗】　山茱萸【三分】　白术【三分】
　　右捣罗为末錬蜜和捣三五百杵丸如梧桐子大每服食前以温酒下三十丸
　　蛇床子丸　治虚劳阳气衰絶隂萎湿痒生疮
　　蛇床子【三分】　续防【半两】　薯蓣【半两】　桑寄生【半两】　肉苁蓉【一两酒浸一宿刮去皴皮炙干】　附子【半两炮制去皮脐】　菟丝子【一两酒浸三日曝干别捣为末】　逺志【半两去心】　莨菪【半两小淘去浮者水煮芽出焙干为黒色】
　　右捣罗为末錬蜜和捣三二百杵丸如梧桐子大每服食前以温酒下三十丸
　　小浴方　治虚劳隂湿痒生疮
　　川椒【一两半】　蛇床子　苦参【一两半】　白矾【一两】　香附子【一两】　桂心【三分】　白芷【一两】　狗脊【一两】　细辛【一两】
　　右捣麄罗为散每用一两以水三升煎至二升去滓入盆子内但承热气坐盆子上薫之良久通身便洗患处甚者不过三五度
　　乳香龙骨散　治外肾湿痒滛烂如防
　　龙骨　生石膏　五倍子【各一分】　白芨　乳香黄革丹【各半分】　麝【少许】
　　右为细末先以苦参大腹皮紫苏茎叶温洗后傅
　　螵蛸散　治虚劳隂湿生疮
　　桑螵蛸灰【一分】　牡厉粉【半两】　米粉【一分】　胡粉【一分】骐麟竭【一分】　蜜陀僧【一分】
　　右研细末如粉用涂疮
　　沐浴长春散　治男子下元虚湿久冷隂囊左右夜痒之则喜任之则痛成疮流水为害甚苦此药见效及妇人下部隂湿胎元冷
　　牡蛎　蛇床子　破故纸　官桂　紫稍花　干荷叶【各等分】
　　右防咀每服一两半水一小锅入葱白数茎煎至八分去滓先薫后洗却用枮矾一两半入黄丹半两蛤粉半両一处和匀研末洗用手揑药搽湿痒处
　　螵蛸散　治隂疮或痒
　　桑螵蛸灰【一分】　胡粉【一分】　硃砂【一分】　骐麟竭【一分】
　　右研细如粉贴于疮上
　　黄粉散　治隂囊上生疮黄水流注有妨行歩
　　五倍子　黄栢　滑石　轻粉【等分】
　　右为细末贴之数次即愈
　　硫黄散　治虚劳隂湿生疮
　　麻黄根末【半两】　硫黄【半两细研】　米粉【一分】
　　右研令匀细每用如粉涂之
　　骐麟竭散　治虚劳隂湿生疮
　　骐麟竭【半两】　坐拏【三两】　黄蘗【半两】
　　右捣罗为末入腻粉一分都研令匀如疮破有浓水即干上如无浓水即以生油调涂
　　腊茶散　治隂疮痒疮出黄水久不瘥者【一名五信散】
　　腊茶　五倍子【各等分】　腻粉【少许】
　　右为细末先以浆水葱汤洗之频傅椒汤尤佳一方不用腊茶
　　黄龙散　治湿干疮癣黄汁浸滛色如香瓣
　　黄栢　龙骨　赤石脂【各一两】
　　右为细末好酒调扫疮或干贴之
　　槐白皮汤【出圣惠方】　治虚劳隂湿痒生疮
　　槐白皮【二两】　黄栢【一两半】　香茅叶【一两半】
　　右细剉以水三升煎至二升去滓看冷暖洗之
　　乌梅散【出圣惠方】　治虚劳隂湿痒生疮
　　乌梅【十四枚】　青钱【四十文】　塩【三钱】
　　右以水酒各一升于铜器内煎至升半去滓看冷暖洗立效一方与腊茶防相随用之一方有醋一升一方水煎洗
　　佛手散　治湿疳疮癣痒痛皮烂
　　黄丹【炒黄二钱】　豆粉【炒黄二两】
　　右研匀清油调扫疮上后掺如圣散
　　如圣散
　　石膏　黄芩【去皮心各一两】
　　右为细末干掺之疮上内服佛手散
　　猪寄汤【出圣惠方】　治虚劳隂湿痒生疮
　　猪蹄【二枝剉】　槐树寄生【细剉一升】
　　右以水五升煮取三升去滓看冷暖洗疮三五度用之永瘥
　　玉粉散　治隂疮浸滛不止
　　白矾【枯】　定粉【各等分】
　　右细末先浴净淹干掺之
　　防鸡散　治隂下湿痒
　　右用黄防鸡以光粉滑石为末和饭与鸡食之后取鸡食甚补益
　　蒲黄散　治丈夫隂下湿痒
　　右用蒲黄末傅之三次良○千金论曰有人自少至长隂下常有干癣者宜依癣方主之有五劳七伤而得隂下痒湿搔之黄汗出者宜用补丸主之仍须傅药治亦有患妬精疮者以妬精方治之夫妬精疮者男子在隂头节下妇人在玉门内并似疳疮作臼韲食之大痛疳即不痛也
　　苦参汤　疗隂囊下湿痒疮
　　右煮槐皮苦参黄蘗及香薷汁洗之并良
　　矾石散【出海上方】　治隂囊上生湿疮黄水流注有妨行歩右白矾不以多少研为末入冷水内洗疮即愈
　　疗隂下湿痒成疮【出圣惠方】　右煮桃皮和黍米汁洗之疗隂下湿痒疮【出千便良方】
