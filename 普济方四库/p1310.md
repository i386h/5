<!-- { "loadSidebar": true } -->
　　右用甘草一尺以水五升煮取三升渍洗之日三四度便愈
　　治隂囊湿痒疮【方见本门前下部疮类即淋滞药】
　　猪蹄两脚　槐寄白皮【切一升】
　　右以水煮洗疮一日五六遍永瘥
　　治血驱风散【出仁斋直指方】　治肝肾囊湿痒脚下疮癣当归　川芎　白芷　华隂细辛　白蒺藜【炒去刺】桃仁【浸去皮焙】　白芍药　半夏【制】　块苓　五灵脂甘草【生各三钱】　苍术【炒】　杜仲【姜汁炙炒去丝】　辣桂　天麻　薏苡仁　橘红　梹榔　厚朴　枳殻【各五钱】
　　右剉每服三钱水二盏半姜五片枣二枚煎至七分滤清暖热入乳香末少许食前服乳香以佐心气使心肾相交或有热症去桂乳香加黒豆煎
　　铜碌散【出济生拔粹方】　治男子妇人隂部淹疮
　　五倍子【细研五钱】　白矾【一钱】　铜碌【少许】　轻粉【一字】　乳香【五分】
　　右为细末洗净掺之
　　治男子妇人隂疮湿痒
　　右用槐实末掺之及煎水洗之
　　治隂生湿疱疮及隂蚀疮【出三因方】
　　右取石硫黄研如粉傅疮上日三以葱椒白矾汤洗净次以药傅之又方烧杏仁捣涂之
　　青黛散【出危氏方】　治下部生湿疮热痒而痛寒热大小便澁食亦减身体不安面微浮肿此食鱼虾发风热物得之
　　右马齿苋四两研烂入青黛一两再研匀涂上立有神效仍服八正散日三服
　　生姜平胃散　治肾风疮及下部湿
　　右用生姜皮炒燋为末湿者干傅之干疮搔靥香油调傅如觉热不可忍用平胃散凉去之或入平肾散于姜皮末内傅之自然伏大热
　　宣毒散【出洗方】　治丈夫隂气盛阳气微弱风寒之气乘虚而客于肾经治隂囊湿痒而微热一种但痒而不湿一种在隂根并毛际痒一种湿不痒一种无汁者谓之毒气不泄此药治之
　　全蝎【微炒】　白僵蚕【炒去丝嘴】　蝉蜕【洗净去土炒焙干各半两】　石燕【三两醋碎火煆令酥】
　　右末毎服二钱用塩酒煮猪腰子一防蘸药嚼之以元煮酒送下用蒸饼干吃压之频服见效此方亦治肾臓风湿流注生疮痒甚者亦神效兼用卷栢散洗
　　卷栢散【出洗方】　隂湿生疮出汗痒甚服前药去肾臓风此作洗药
　　卷栢　荆芥穗　川乌　大艾叶　升麻【去下根节】露蜂　脱蚕沙　藁本头【各一两】
　　右为散每服二两水三大碗煮取一半滤去滓先薫后洗疮安即止大抵人不可以热汤浴洗得肾气耗散早年目昏又脚无力
　　治隂上生疮似吃虫所食连年不效【出防命方】
　　右以糊粉一件食刀上煆令通赤与椒末相衮生油调涂之频度必效
　　治隂肿痛用【出永类钤方】
　　苦楝根　白杨根　木香　吴茱萸　梹榔【各等分】
　　一方【出永类钤方】　蜜陀僧　黄连　硃砂
　　右为末傅
　　一方【出永类钤方】
　　五倍子　黄连　腻粉为末
　　甘草乌豆汤洗拭傅之
　　又疮防疼不可忍【出永类钤方】
　　香豉【一合】　地龙新粪
　　水少和成膏涂之
　　隂边生疮湿痒【出永类钤方】
　　柏皮向北不见日者取煎汤洗三黄汤料煎汤
　　隂囊湿痒生疮及防疮【出澹疗方】
　　五倍子【煨末】　轻粉
　　右为末傅
　　吴茱萸散【出澹疗方】　治风寒湿注下成疮
　　梹榔【一两】　硫黄【半两】　呉茱萸【一分】　川乌头【一个】
　　右四味为细末掺疮上干者油调傅之
　　疗疳湿时行热熛疮【出本草】
　　以青羊胆和醋服之良
　　治男子隂痒痛【出本草】
　　白僵蚕七枚为末用酒调下方匕
　　治隂冷渐渐冷气入隂囊肿满恐死疼闷不得眠【出本草】以大梨根煮汁服立瘥
　　治隂毒痿【出本草】
　　以无食子烧灰用傅之
　　治隂肾痿弱囊下湿痒【出本草】
　　用无名木皮煎取其汁小浴极妙
　　治丈夫隂囊湿疮【出本草】
　　以铸铧鉏孔中黄土为细末摸之亦去隂汗最佳
　　治隂茎热疮【出本草】
　　用丝烧为灰傅之
　　治隂痿【出本草】
　　取露蜂房烧灰酒服之
　　疗疮及湿痒【出本草】　用枯柏皮向北不见日处大握水二升煮之一升洗之三五遍冷复暖若渉逺恐风即以米粉即效
　　治隂囊下湿痒及疮【出本草】　以槐枝煎汤
　　治妬精疮方
　　麝香散【出三因方】　治妬精疮痒而湿者
　　麝香　黄矾　青矾【各等分】
　　右为细末小便后用些小傅之一方治湿生疮黄流注白矾不以多少为末先以冷水洗疮然后傅之
　　津调散【出三因方】　治妬精脓汁淋漓臭烂
　　黄连　欵冬花【各等分】　麝香【少许一方不用】
　　右为末以地骨皮蛇床子煎汤用软帛挹干津调药傅之最忌不得用汤洗
　　黛青散【出仁斋直指方】　治妬精疮
　　右用久年册皮青纸以津唾粘湿贴上明日又重贴勿动自愈用青纸葢取青黛凉而然后防纸无生耳
　　白散子【出三因方】　治妬精疮痒不可忍者及皮肤诸疮手疽疮
　　晋矾【不拘多少炒】　轻粉【每服入少许】
　　右研匀掺疮上立瘥如治漏疮每服挑一钱入黄栢末一钱轻粉半钱
　　诃子散　治妬精疮【方见本门前下部疮类】
　　田螺散　治妬精疮
　　右用大田螺两个和殻煆存性为末入轻粉掺所患处即可安一方用麝香少许
　　麝香散【出千金方】　治妬精疮者男子在隂头节下妇人在玉门内并似疳疮作半剂食之大痛疳即不痛右用银钗以绵褁用腊月猪脂薫黄火上暖以钗烙疮上令热取干槐枝热之涂之以麝香黄矾末傅之小便后即傅之不过三两度瘥但用疳痢方中药傅之即瘥
　　油髪散【出仁斋直指方】　治妬精疮隂蚀疮
　　干青黛　欵冬花【各等分】　油髪　青黛【各等分】
　　右为末入些麝香或掺或津唾调傅
　　麝香散【出仁斋直指方】　治妬精疮
　　干青黛　欵冬花【各等分】　麝香【少许】
　　右为末先以地骨皮桑白皮煎汤温洗软帛拭干次以津唾调药傅
　　治疳疮即妬精疮又名隂蚀疮又名赶注疮
　　右用鬼枯蒌煎汤洗患处次用枯娄灰存性研为末傅之凡两次立愈夫逻欲之人多患妬精疮者以妇人隂中先有宿精男子与之交接虚热即成痛初发在隂头如粟沸之则痛甚矣两日后浓清作臼孔蚀之大痛妇人亦有此病生在玉门外以疳蚀疮不痛为异耳出三因方
　　阴妬蚀疮
　　方
　　洗毒汤【出疮科精要方】　治蚀疮
　　苦参　防风　甘草　露蜂房【各等分】
　　右防咀水煮浓汁洗疮肿痛
　　塌肿汤【出疮科精要方】　治外隂蚀下疳痷疮肿痛
　　芍药　丹参　白敛　黄芩【去黒心各等分】
　　右防咀用药五钱水一升煎十沸帛蘸频塌之
　　甘草大豆汤【出疮科精要方】　治外隂蚀下疳痷疮肿痛
　　甘草【二两】　赤皮葱【茎】　大豆【一合】
　　右用水三升煮豆熟为度槐条一握同煮清汁热淋浴冷即再温浸三二时度
　　豆坯散【出仁斋直指方】　治隂蚀疮
　　菉豆粉　虾蟆【各一分】　胭脂【半分】
　　右为细末干掺
　　雄黄散【出十便良方】　治蚀生疮或痒
　　雄黄　矾【各二分】　麝香【半分】
　　右为末掺疮即瘥
　　蒲黄散【出三因方】　治隂蚀疮
　　蒲黄【三两】　水银【一两】
　　右研匀先以猪肉汤浸洗挹以药掺之
　　胭脂散【出百一选方】　治隂疮
　　坯子胭脂　真菉豆粉
　　右同研傅之
　　洗汤方【出圣惠方】　治隂下生疮
　　地榆　黄栢【各八两】
　　右防咀以水一斗五升煮取六升去滓适冷暖洗疮日再或只煮黄栢汁洗亦佳
　　虾蟆散【出圣惠方】　治隂蚀欲尽疮痛甚者
　　虾蟆【一枚烧灰】　兎粪【一两】
　　右为同研令细日三四度用少许傅疮上
　　鸡矾散【出圣惠方】　治隂蚀疮
　　鸡粪【一分】　矾　火煎茶【一分】
　　右捣更细研如粉先用桑枝葱白豉汤洗后贴药日三度贴之
　　黄连粉散　疗隂疮有二种一者作臼脓出名曰隂蚀疮二者但赤作疮名为热疮若是热疮此方
　　右以黄连和胡粉末傅之必效一方用胡粉傅之大验
　　又方　治如前
　　右取黄栢黄芩各一两切作汤洗用黄连黄栢末傅之
　　又方
　　紫笋茶末【一分】　荷叶【一片烧灰】
　　右为末以塩浆水调傅之三五度即愈
　　又方
　　右取停水处干地骨皮末傅之神效是长郭承思用之效
　　麻仁膏　疗人隂生疮脓出作臼
　　右取高昌白矾麻仁等分研炼猪脂相和成膏槐白皮作汤疮拭令干即涂膏然后以楸叶贴不三五度瘥
　　治隂蚀疮
　　右用肥猪肉五觔水三斗煮令极烂去肉以汤极热便以渍疮中冷即愈
　　下阴疳蚀
　　方
　　乌金散　治疳瘘恶疮
　　麝香　蟾酥【各一字】　粉霜　硇砂　轻粉【各一钱】铜碌　砒霜　白干姜　草乌头　天南星舶上硫黄【各半两】
　　右为细末纸撚纵之或浸汤蒸饼和为挺子纵疮口内上以膏贴之
　　乳香散　治下疳疮
　　乳香　没药　轻粉　苗丹　龙骨　乌鱼骨黄芩　铜碌【以上各一两】　黄连　麝香【少许】
　　右细末以温浆水洗过贴疮上
　　陀僧散　治疳疮
　　乳香　没药【另研】　龙骨　铜碌　枯白矾　赤石脂　黄飞丹　蜜陀僧　乌鱼骨　麝香【等分】
　　右为细末干贴之
　　截疳散　治年深疳瘘疮大效
　　蜜陀僧　　白敛　　白芨　　　黄丹【各一両】黄连　　脑子　　麝香【各半钱】　轻粉【一钱】
　　右为细末和匀为散每用或掺或纵疮中以膏贴之良效
　　胜疳散　治一切下疳等疮
　　黄栢【去皮】　黄连【防净】　诃子【去核】　蜜陀僧【各三钱】　轻粉　人中白　麝香【少许】
　　右为细末用浆水洗渫了干贴或油润了贴亦得
　　金散　治下疳蚀臭烂肿痛
　　麝香　乳香【半钱】　黄丹　轻粉【各一钱】　白垩【二钱】蜜陀僧【半两】　白矾【半两与蜜陀僧同为末相和炒锅内火上炮汁尽】
　　右为细末先须另用槐枝葱白塩甘草熬汤淋溻洗一二时挹干掺上项药每用药先须浴然后掺药甚者三五次瘥
　　药方　治疳疮
　　麝香【三钱研】　白芨【半个】　壊胭脂【一钱】　轻石膏【五文煆】黄栢【炙酥滓七次五文】　木鳖子【二个去皮核子札之炙酥滓七次】
　　右为细末如烂甚者入炒黄丹三干甘草
　　洗药方　治下疳疮洗药
　　甘草【三钱】　荆芥【一钱】　淡竹叶【一握】　灯心【半钱】
　　麦门冬草【一握】　小蘗【一握五七茎】
　　右同剉为麄散汤洗之
　　甘石散　治下疳疮
　　橡斗子【烧灰存性二钱】　蜜陀僧　芦甘石【各一钱半】　轻粉【一分】　龙骨【半钱】　麝香【少许】
　　右为细末先用荆芥杜仲川椒水煎汤放温浴洗罢然后药一搽干贴
　　虾蟆散　治疳蚀入诸处但是赤血利久不瘥
