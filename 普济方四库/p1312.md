<!-- { "loadSidebar": true } -->
　　右为极细末和匀毎用干掺患处
　　蛇床汤　治囊湿
　　蛇床子　吴茱萸　荆芥　细辛
　　右各件少许煎汤洗之多年壁上土细碎纱袋盛扑即可
　　干荷叶散【出御药院方】　治隂囊肿痛湿润瘙痒及隂痿弱干荷叶　牡蛎粉　蛇床子　浮萍草【各等分】
　　右为细末用罗筛每用两匙一大碗同煎三五沸滤去滓淋渫洗避风冷
　　眞蛤散【出仁直指方】　治隂汗湿痒
　　芦甘石【緑者一分】　眞蚌粉　黄连　五倍子【各半分一名文蛤一方用油调傅之妙】
　　右为细末掺洗以蜂房大腹皮煎汤温洗
　　牡蛎蛇床子散　治隂汗
　　右用牡蛎和麻黄根蛇床子干姜为粉傅之
　　塩梅汤　疗隂囊下湿痒皮剥
　　右用乌梅十四枚钱四十文三撮塩苦酒一升于铜器内縂渍九日洗之又煮槐皮黄栢汁及香菓汁并良
　　炉甘石散【出仁斋直指方】　治隂汁湿痒
　　緑色炉甘石【一分】　眞蚌粉
　　右为细末扑傅
　　陀僧散【出百一选方】　治隂汗神效
　　右用蜜陀僧好者研令极细蚌粉扑使之干疮用津调傅
　　五加皮汤【出海上方】　治隂痒有汗
　　右用五加皮煎汤洗之蜜陀僧扑之百药煎末傅之
　　安肾丸【出危氏方】　治隂汗不止
　　右以安肾丸用旧干醤煎汤入塩少许吞下
　　大蒜丸【出危氏方】　治隂湿痒
　　右用大蒜不以多少煨剥去皮烂研淡豆豉末搜丸如梧桐子大硃砂为衣毎服三十丸枣子灯心煎汤送下
　　洗方【出危氏方】　治隂汗湿痒
　　用蛇床子酒浸炒白矾陈醤煎水淋洗
　　治隂痒汗出【出肘后方】　右嚼生大豆黄涂之亦疗屎尿疮东垣先生兰室秘藏方
　　一富者前隂间常臊臭者又因连日饮酒服中不和应之经曰前隂者足厥隂肝脉络之隂器出其挺末凡臭者心之所主散入五方为臭入肝为臊此其一也当于肝经中防茎间是其本后于心经中防少冲乃治其标酒者气味阳能生之湿热合于下焦为邪故云下焦如渎又云在下者引者竭之酒者是湿热之水亦宜决前隂以去之是合下焦二法之治
　　清震汤　治隂部时痒而有臊臭之状
　　柴胡稍【一钱】　泽防【一钱】　车前子【半钱】　木通【半钱】　生地黄【三分】　当归稍【三分】　草龙胆【三分】
　　右件煎药剉如麻豆大都作一服水三盏煎至一盏去滓稍热服空心腹中宿食消尽服之便羙饍压之此药柴胡入肝为引用泽防车前子木通其渗泄之味利小便赤除臊气是名在下者引而竭之生地黄草龙胆之苦寒防酒热更前兼车前子之类以彻肝中邪气肝生血用当归以滋肝中血不足也
　　固眞汤　治两冷前除痿弱隂汁如水小便后有余滴尻臋并前隂冷恶寒而喜热膝下冷
　　升麻稍【二分】　羗活稍【一钱】　酒黄栢【一钱】　苍术【半钱】柴胡稍【一钱】　炙甘草【一钱】　草龙胆【二分】　泽防【一钱半】黄栢【二钱】　知母【二钱】
　　右剉如麻豆都作一服水三盏煎至一盏去滓稍热服空心腹时服之以早饭压之恐犯肾气
　　防肝汤　治小便弱黄臊臭淋沥两丸如氷隂汗浸多升麻【半钱】　柴胡【五分】　羗活根【一钱】　酒黄栢【一钱】　苍术【半钱】　汉防己【一钱】　红花【一钱】　藁本【二分】　当归【二分】猪苓【三分】　泽防【四钱】　黄芩【半钱】　麻黄根【三分】
　　右件剉如麻豆大都作一服水三盏煎至一盏去滓临卧服大忌酒湿面
　　青红汤　治外肾冷两髀隂汗前隂痿隂囊痒臊气柴胡【二钱】　甘草稍【二钱】　酒黄栢【二钱】　升麻【一钱半】当归稍【一钱】　汉防己【一钱】　红花【一钱】　羗活稍【一钱】泽防【一钱半】　麻黄根【一钱】　草龙胆【一一钱】茯苓【一钱】五倍子【二十个】
　　右剉如麻豆大都作一服水三盏煎至一盏去滓稍热服食前忌酒湿面房事
　　椒粉散　治前隂两丸湿痒秋冬尤甚夏月防减麻黄子【一钱】　黒狗【半钱】　斑猫【一钱】　猪苓【三分】　肉桂【二分】　当归稍【三分】　轻粉【少许】　红花【少许】　蛇床子【半钱】　小椒
　　右为末干掺上避风寒冷热处坐卧
　　补肝汤　治前隂氷冷并隂汗两脚痿弱无力
　　黄耆【七分】　人参【三分】　炙甘草根【钱半】　葛根【三分】　升麻【四分】　柴胡【二分】　羗活【二分】　陈皮【二分】　当归【二分】黄连【一分用连翘】　黄栢【二分】　白茯苓【三分】　泽防【二分】苍术【半钱】　麴末【二分】　猪苓【二分】　知母【一分】　防风【二分】
　　右剉如麻豆大都作一服水二大盏煎至一盏去滓稍热服空心忌酒湿面
　　淋渫药丁香散【出御药院方】　治肾气虚弱隂囊多汗或冷肿痛不消或牵引少腹时发疼痛并皆治之
　　紫稍花　丁香　肉桂　蛇床子　吴茱萸　细辛【去苗以上各半两】　红豆　川芎　莨菪子　黒狗藿香叶　甘松　山茱萸【以上各一两】　蜀椒【微炒一两】香附子　羗活　芭防　木香　甜葶苈　香白芷　槐子【炒】　芸防子　天雄【炮裂不去皮已上各三分】
　　右件另麄末每用酸浆水三升药末一两塩少许煎五七沸渐渐乘热小浴下部临卧用之
　　湿肾汤【出试效方】　治靣色痿黄脚痿弱无力隂汗隂茎有夭色
　　麻黄【六分】　防风【一钱半】　白术【一钱】　泽防【二钱】　猪苓白茯苓【一钱】　升麻【一钱】　柴胡【一钱】　酒黄栢【一钱】　苍术【一钱半】
　　右件分作二服水二大盏煎至一盏去滓稍热服食前一大晴明服之一时辰方食
　　治隂汗【出本草】　无食子烧灰先以微温汤浴了即以帛微裛后傅灰囊上甚良
　　治隂汗【出本草】　硇砂损隂
　　以莨菪子煎汤洗之
　　方
　　猪蹄汤　邂逅着硇砂损隂
　　猪蹄【一具劈破】　浮萍草【三两】
　　右以水三升煮取半升去滓以瓶子盛汁内隂瓶中渍之冷即出拭干便傅后药粉之
　　又粉法
　　蔷薇根皮　黄蘗【各三分】　朴硝　蛇床子【各一分】甘草【一分炙】
　　右为散用前法浸洗后以敷疮上
　　鸡子治　主着硇砂
　　右取鸡子一枚煮熟剥取肉更用生鸡子二个倾取白和熟研令细以帛褁之立定
　　甘蘗散　主着硇砂
　　甘草　黄栢　白矾【烧令汁尽】
　　右为末傅之疮上




　　普济方卷三百一
<子部,医家类,普济方>
　　钦定四库全书
　　普济方卷三百二　　　明　周王朱橚　撰金疮门
　　金刃所伤【附论】
　　夫金刃所伤疮有微甚生死所系要在原经络所在观变动之形察微妙之脉昔人谓天眉角脑户臂里跳脉髀内隂股两乳上下心鸠尾小肠及五脏六腑腧皆不可伤此所谓原经络所在也破脑出血戴眼直视不能语言咽中沸声口急唾出两手妄举肌肉不生按之干急或青黄汁出或疮边寒清肉消殠败或前出赤血后出黒血或血出不止白汁随出此所谓观变动之形也诊其脉虚细小者生微缓者迟者生反此谓难愈此所谓察微妙之脉也三者兼得则治药庶几矣　夫金疮有久不差脓汁不絶肌肉不生者其疮内有碎骨断筋伏血腐肉缺刃竹刺久而不出者令疮不愈喜出清汁当破出之疮则愈矣　治金疮者无大小冬夏及始初伤血出便以石灰厚傅裹之既止痛又速愈无石灰灰亦可用若疮甚深未宜速合者内少滑石令疮不时合也
　　方
　　治金疮白药
　　黄皮　黄芩　赤芍药　甘草　木鳖【去殻】当归生地黄　黄茋　黄连　牡丹　地骨皮　桑白皮【各一钱半】白芷　马蓼稍叶【生者一钱火煆过】
　　右桐油三两煎焦黄色少停用踈生布滤去滓再煎油稍热入细白版松香一觔熳火煎须频频栁枝搅匀却又入乳香没药虢丹各七钱煎数沸出火顷时以少绵敷于前滤药滓布上滤过先用瓦鉢满盛清水八分却滤药于鉢水中将去清水中如绷麫状绷三二百度愈绷愈白故名白药常以清水浸放于冷地上用物遮盖勿令尘入五七日一换水刀斧一应金伤量伤孔大小取一块填于伤孔中以白纸防之随手不痛日一换五日生肉筋断加杜仲续断各二钱同煎收疮口加龙骨半钱碎了煎入药内打损只敷于油纸上贴之即愈却不须入接筋龙骨之剂
　　治金疮及些小出血【出本草】
　　用通草煮汁酿酒饮之一方起了通草贴之血止疮合草须以滑面贴疮乃佳
　　治金疮伤折瘀血内损补筋肉消恶血【出本草】
　　用质汗以酒消服之亦傅病处
　　治金疮【出本草】
　　用枸杞根去上浮麄皮一重近白者一重色微紫极薄隂干末傅疮有神验
　　如圣散　治一切金刃伤及诸般伤损中风等疾苍术【六两米泔浸一宿】雄黄【五钱通明者佳】白术【一两五钱】川乌【四两炮裂去皮脐】草乌【一两半同上制】两头尖【不用白心者炮四两】细辛【二两半去土净】蝎稍【五钱微炒】川芎【一两半去芦】白芷【一两半】防风【二两半去芦】
　　右碾为细末如金刃箭伤先以药末一钱重干贴疮口后用温酒调一二钱服之仍以软帛封裹疮口腹破肠出先剪去指甲润油于手上将肠欵欵纳入以细桑白皮缝合疮口然后敷上药末温酒调服二钱不可多服一切金刃伤并打扑损中风搐倒牙关闭以剪股掲开口温酒调二钱灌下即愈再休服若再发则再服
　　没药散【出圣惠方】　治金疮及内损久不差
　　没药　干姜【炮裂剉】蜜陀僧　红蓝花子　骐驎竭雄黄【细研】安息香　当归【剉微炒各半两】墓里石灰【一两炒令】
　　【黄】猪胆【三枚晒干】
　　右为末外贴一日一换内损温酒调下一钱
　　定痛乳香散　専治金伤病证并折骨打抟伤损虎骨【半两酥炙】穿山甲【火炮少许】乳香【二钱】没药【二钱】败板【一两】当归须【半两】紫金皮【二两】半两铜钱【五个无自然铜火炼醋浸】骨碎补【半两】
　　右为细末好酒调下每服一钱重病沉二钱重损上者食后服损下者食前服为妙
　　王不留行散【出金匮方】　治身有疮被刀斧所伤
　　王不留行【十分八月八日采】蒴藋细叶【十分七月七日采】桑东南根【白皮十分三月三日采】甘草【十八分】川椒【三分除目及闭口者炒出汗】黄芩【二分】干姜【二分】芍药【二分】厚朴【二分】
　　右桑根皮以上三味烧灰存性勿令灰过各别杵筛合治之为散服方寸匕小疮即粉之大疮但服之产后亦可服如风寒桑东根勿取之前三物皆隂干百日用
　　生肌止血立效方【出圣惠方】　治金疮辟一切风冷续筋骨石灰【二升捣生地黄青蒿汁和作团焙之令赤细研】芎防　艾叶【熬黄】狗头灰【细研】地松　蜜陀僧【各半两】黄丹【一两】骐驎竭【三分细研】
　　右为细末研匀宻封之每有金疮傅之
