<!-- { "loadSidebar": true } -->
　　白薇散　治金疮烦闷疼痛不止
　　白薇　括蒌　枳实【去穣麸炒】辛夷【去毛】甘草【炙剉】石膏【研如粉各一两】厚朴【去粗皮生姜汁炙】酸仁【炒各半两】
　　右为散每服二钱匕温酒调下空心日午临卧半夜各一服
　　白薇散　治金疮烦闷不得眠卧疼痛
　　白薇　蒌根　枳实【麸炒微黄】辛夷仁　甘草【炙微赤剉】赤芍药【各一两】酸仁【二两微炒】
　　右为细末毎服以温酒下二钱日四五服
　　消石散　治金疮烦闷欲死大小便不通
　　消石【炼】寒水石【研】栝蒌根　泽防　白敛　芍药【各一两】
　　右为散每服二钱匕温水调下空心日午临卧各一服
　　地骨皮散　治金疮烦渴闷乱头痛
　　地骨皮　黄连【去须】麦门冬【去心】甘草【炙微赤剉】生干地黄【各一两】石膏【二两】
　　右为细末毎服四钱以水一中盏煎至六分去滓温服日四五服
　　白芷散　治金疮烦闷
　　白芷　甘草　芎防【各一两】
　　右细剉炒变色捣散每服一钱匕热水调空心日午临卧半夜各一服
　　酸仁散　治金疮烦闷
　　酸仁【微炒】芎防　甘草【炙微赤剉各二两】
　　右为细末每服用温水调下二钱日四服
　　大黄丸　治金疮烦闷疼痛大便不利
　　川大黄【三两蒸三度】桃仁【一两汤浸去皮尖双仁微炒】枳殻【一两麸炒微黄去穣】
　　右为末炼蜜和丸如梧桐子大每服温酒下三十丸日三服以利为度
　　治金疮烦痛大便不利
　　大黄　黄芩【各等分】
　　右为末蜜和丸如梧桐子大先食服十丸日三
　　石膏散　治金疮烦闷止烦
　　石膏【研】甘草【剉各二两】
　　右为散毎服二钱匕温熟水调下空心日午临卧半夜各一服
　　治金疮烦痛【出千金方】
　　用赤小豆一升以苦酒渍之熬令燥复渍满三日令色黑服方寸匕日三
　　磁石散【出圣惠方】　治金疮烦痛
　　用磁石捣罗重研五两为细散量疮大小以意傅之止痛断血
　　秦饮　治中刀箭闷絶【方见毒箭所伤类】
　　琥珀散【出圣惠方】　治金疮弓弩箭中闷絶无所识
　　用琥珀研如粉以童子小便调一钱三服瘥髙祖时宁州贡琥珀枕碎以赐军士傅金疮
　　蒲黄散【出危氏方】　治打扑伤金疮闷絶
　　用蒲黄不以多少为末热酒灌下
　　治金疮烦满心闷方【出圣惠方】
　　用赤小豆一升以生地黄汁渍之燥复渍满三日候干为末每服以温酒调下二钱日四五服
　　又方【出圣惠方】
　　用茅根捣绞取汁和酒各一中盏分暖三服
　　生地黄汁方【出肘后方】治金疮腹中血留滞满闷心烦方用生地黄捣取汁一升川芒消一两半相和搅令匀不计时候暖服一小盏
　　金疮中风水及痉【附论】
　　夫金疮中风水者以封裹不宻所致也中风之候其疮卒无汁中水之候则黄汁而又疼痛发作肌肉肿鞕将为痉状可急治之凡痉状口急背直揺头马鸣腰为反折湏防十发气息如絶汗出如雨治不可缓缓则不救矣夫金疮风痉者此由血脉虚竭饮食未复荣衞伤损
　　风邪乗虚入于五脏五脏受寒则令痉也其状口急背直揺头马鸣腰为反折湏防大发气息如絶汗出如雨不及时救者皆难疗也凡金疮卒无汗者中风也疮邉自出黄汁者中水也并欲作痉急治之又痛不在疮处者伤经络亦死尔
　　方
　　续防散【出千金方】　治金疮中风痉筋骨疼痛
　　续防　蛇啣草【各二两】地榆【剉】当归【剉微炒】细辛　干姜【炮制剉】桂心　熟干地黄　附子【炮制去皮脐】人参【去芦头】芎防　甘草【炙微赤剉各一两】赤芍药【一两半】肉苁蓉【一两半酒浸一宿刮去皴皮炙令干】川椒【三分去目及闭口者微炒去汗】
　　右为细末每服不计时候以温酒调下二钱
　　疗金疮已中水及恶露风寒肿痛【出肘后方】
　　以塩数合急抑着疮上以火炙之今热透疮中毕以腊月竹管揷热灰中令烊以滴入疮中即愈若无塩用薤白亦良一方治金疮中风用煎塩令热以匙抄沥取水热洗疮上冷更着一日许勿住取差为度
　　又方【出圣惠方】
　　以桑灰汁温之以渍疮良大治金疮止痛以灰傅疮上尤妙
　　赤箭散【出圣惠方】　治金疮中风痉口噤不语
　　赤箭【一两】桂心　防风【去芦】巴豆【去皮心研纸裹压去油各三分】吴茱
　　茰【半两汤浸七遍焙干微炒】附子【三分炮制去皮脐】干蝎【半两生用】
　　右为末用酽醋三升成膏可丸即丸梧桐子大每服不计时候以热防酒下三丸服后汗出为効
　　蛇啣草散【出圣惠方】　治金疮中风痉内伤疼痛
　　蛇啣草　甘草【炙微赤剉】芎防　白芷　当归【剉微炒】川乌头【炮制去皮脐已上各三分】续防　独活　泽兰　桂心【各一两】
　　右为细末不计时候每服以温酒调下二钱
　　虎骨散【出圣惠方】　治金疮中风痉肢节筋脉拘急
　　虎胫骨【一两涂酥炙令黄】黒豆【五合】松脂【二两】桂心【三分】桃仁【一两汤浸去皮尖双仁麸炒微黄】败【一两涂酥炙令黄】当归【一两剉微炒】芎防【一两】干蝎【一两微炒】
　　右先将松脂并黑豆炒令热后和诸药捣细罗为散每服不计时候以温酒调下二钱
　　八仙散　治金疮辟风水续筋骨止血傅之【一名石灰散】石灰【风化者十两】地松苖【新者切研半两】细辛【去苖叶】旋覆根【切研】新葛叶【切研无即用葛粉】青蒿【新者研切】麦门冬苖【各半两】猪膏【去筋膜半斤】
　　右除石灰猪膏外将六味捣研绞取汁和石灰并猪脂搜研作饼子曝干捣罗为散再研之如粉以傅疮口上止血定痛生肌五月五日合之一方加苺苖汁
　　苦瓠散　治金疮中风水肿疼痛不止
　　苦瓠【一两】蛇脱皮【半两微炙】黑豆【半升炒热去皮】露蜂房【半两微炙】梁上尘【一合】
　　右为细末以粥和调贴疮上日三易之
　　芎防汤　治金疮中风疼痛不可忍
　　芎防　防风【去乂】活【去芦头各一两】甘草【炙三分】当归【焙一两】
　　右防咀如麻豆大每服六钱匕水二盏煎至一盏去滓热服盖覆出汗若不汗加麻黄去粗皮三分去节一两桂汤成又加竹沥半合
　　白石脂散　治金疮中风水久不成痂者
　　白石脂　乌贼鱼骨　槟榔【各一两】
　　右为细末时掺疮中以成痂为度
　　治金疮中风水肿毒方
　　苇灰【一升】乌贼鱼骨　白龙骨【各三两烧赤】
　　右细研傅于疮上其水即自然出傅之三五度水尽肿消即用酥调乌贼鱼骨末涂之甚良
　　豆淋酒　治因金疮中风反强者
　　鸡屎白【一合】大豆【六合】
　　右炒豆令焦黑次入鸡屎白同炒乗热防于三升酒中宻盖良乆滤去滓每服五合如人行五里再服汗出佳未瘥即更服之以汗为度服后宜吃热生姜稀粥投之
　　当归散【方见金刄所伤类】　治金疮辟风止痛
　　涂封方　治金疮中风角弓反张
　　生鸡子【一枚】乌麻油【三两】
　　右先将鸡子打破与麻油和煎稍稠冷即涂疮上封之
　　治金疮中风痉欲死者及诸脉皆血出不可止血冷则杀人用生葛根一斤剉碎以水五升煮取三升去滓每服热服一小盏日三四服若干者捣末温酒服三指撮若口噤不开但多服竹沥即止
　　瓠方　疗金疮得风身体痓强口噤不能语或因被打而得及斧刀所伤得风临死服此并瘥
　　取未开瓠一枚长柄者开其口随疮大小开之令疮相当可绕四邉闭塞勿使通气上复开一孔如盌口取浮麻子烛两条并熏瓠向上烛尽更续烛熏之不过半日即瘥若不止亦可经一两日熏之以瘥为度若烛长不得内瓠可中折用之
　　防白方　治金疮水入皲肿【方见本门金疮血不止类】
　　胡粉膏　治金疮中风寒水肿
　　胡粉　炭火【各半两】
　　右以猪膏量药调和涂疮孔上出水便瘥
　　治外风入疮口肿痛
　　全蝎【一个】白僵蚕【三个去丝】蝉蜕【三个】
　　右为末擂生葱自然汁调涂自愈
　　治金疮中风水刺痛方
　　防【一握】塩【一合】
　　右以水三升煮数沸渍疮即止
　　浸酒方　治金疮中风痉
　　用鸡屎白三升炒黄以生绢盛入瓷瓶中与酒六升火煨浸半日去滓温服五合日三夜一并取莨菪根捣作饼子当疮上安着以炙上热微黄水出取瘥
　　必効酒　治金疮中风角弓反张者
　　用蒜擘破去心顶一升以无灰酒四升煮烂并滓每服五合顿服之湏防得汗即瘥
　　治金疮浸酒方　或击破等疮中风口闭牙噤身强欲死用雀粪炒研半合以酒七合煮五合滤去滓令温顿腹中转动即愈若不能开口斡开灌之
　　杏仁酒摩方　治金疮中风角弓反张者
　　用杏仁碎研生用不去皮尖三斤蒸令一炊乆更研令极细入酒三升绞取汁每服五合日二夜一汗出即愈慎外风兼将杏仁酒汁摩疮上一方不用酒亦得
　　豆淋酒　治金刃伤破见骨中风口噤宜用大豆炒半熟五升粗捣筛蒸一饙顷倾盆中以酒一防五升淋之绞去滓每服五七合日二夜一俟汗出研生杏仁膏傅之若脑髓出者难救
　　又方　治金疮因风水肿
　　取蜡不计多少镕了入塩少许滴在疮中大验或先以塩罨痛上后镕蜡令冷热得所灌疮中亦可
　　又方【出圣济总录】
　　取鹿角不限多少烧末细研以腊月猪脂和涂之久不差者不过五七日差
　　椒罨方　治金疮中风
　　用蜀椒生完者去目三两量疮口大小用麫作馄饨煻灰中炮令熟及热开一孔当疮上罨之却引风出可作数十枚更畨用之温冷即换
　　蔓青子方　治因金疮中风口噤不能语
　　用蔓菁子净洗一升捣极烂揑为炷炙疮上热彻即差
　　莨菪根方　治金疮中风搐搦角弓反张
　　用莨菪根量疮大小截令平如无大者并数根以称疮为度别以猪脂一合塩末一撮许相和热煎令如鸡子膏将莨菪根平处蘸膏温坐疮上冷即易之以差即止宜避外风
　　牛膝膏　治金疮因风水肿【方见箭镞金刃入肉类】
　　治暴风口噤金疮
　　用垣衣酒渍服之効
　　麻根饮　治金疮中风骨痛不可忍
　　用大麻根叶无问多少捣研绞取汁饮三合至四合无青者以干者煎取汁服亦主堕坠打损有瘀血在心腹令人胀满短气并宜服之
　　黍瓤方【出圣惠方】　治金疮肿痛因中水及中风仍冲寒露湿气其肿入腹则杀人宜熏之或中狐尿刺
　　取黍瓤并马牛干粪及桑条軰多烟之物于坑都烧令烟出乃以板盖坑上开板作小孔以疮口痛处安孔上熏之令疮上出汗乃瘥
　　塩韮傅方【出圣惠方】　治金疮因风水肿
　　取韮并塩捣各等分置疮以火炙药上热彻即愈
　　又方
　　取栎木根皮三斤细剉用水二防煮沸内塩一合时以渍疮肿脓血当出便差
　　又方
　　取白茅根不限多少烧为灰汤和傅疮上取差一方治金疮止血煮汁服之
　　艾叶方　治金疮中风掣痛不仁不随
　　用艾叶生熟者令揉得所内瓦甑中塞诸孔独留一目以通气薫蒸患处良久身体自知立愈
