<!-- { "loadSidebar": true } -->
　　右为细末酒糊为丸如梧桐子大每服三五十丸空心木汤吞下温酒亦得
　　安肾丸　治肾气不足膀胱虚冷【方见诸虚门补壮元阳类】
　　葫芦巴丸【出圣济緫録】　治肾气虚损阳气痿弱
　　葫芦巴【防炒】巴防天【紫者去心炒】肉苁蓉【酒浸切焙各二两】肉桂【去麄皮】楝实【去皮醋浸一宿焙】补骨脂【炒】蛇床子【酒浸一宿焙】牛膝【酒浸一宿切焙各一两】附子【炮裂去皮脐】蘹香子【炒各一两半】蓬莪荗【醋浸一宿煨剉三分】
　　右为末炼蜜和丸小豆大常服二十丸空心炒盐生姜汤下酒下亦得
　　当归龙胆丸【出卫生实鉴】　治肾水隂虗风热蕴积时发惊悸筋脉搐搦神志不宁荣卫壅滞目头昏肉膶肌瘛胸膈痞塞咽嗌不利肠胃燥澁小便淋闭筋脉拘急肢体痿弱暗风癎病小儿急慢惊风常服宣通血气调顺隂阳病无再作
　　当归【焙】草龙胆　大栀子　黄连　芦荟　青黛【各半两】黄蘗　黄芩【各一两】大黄　木香【各半两】麝香【一钱另研入】
　　右为末炼蜜和丸如小豆大小儿如麻子大每服二十丸生姜汤下忌发热诸物兼服防风通圣散
　　十补丸【出严氏济生方】　治肾脏虗弱面色黧黑足冷足肿耳鸣耳聋肢体羸痩足膝软弱小便不利腰脊疼痛但是肾虗之证皆可服之
　　附子【炮去皮脐】五味子【各二两】山茱茰【取肉】山药【剉炒】牡丹皮【去木】鹿茸【去毛酒蒸】熟地黄【洗酒蒸】肉桂【不见火去皮】白茯苓【去皮】泽泻【各一两】
　　右为细末炼蜜为丸如梧桐子大每服七十丸空心温酒盐汤任下
　　天真丹【出卫生寳鉴】　治下焦阳虗
　　沉香　巴防【酒浸去心】茴香【塩炒香去塩】葫芦巴　萆薢【酒浸焙】破故纸【炒】杜仲【炒去丝】琥珀　牵牛【塩炒黑皮去塩取头未各一两】官桂【半两】
　　右为末用浸药酒糊为丸如梧桐子大每服五十丸至八十丸空心温酒送下
　　补肾磁石丸【出圣济緫録】　治肾脏乆虚体热疼倦遗精形痩色昏脐腹疼痛耳常闻钟磬风雨声
　　磁石【火煆酒淬五遍】鹿茸【去毛酥炙各一两】五味子　枳实【去穣麸炒各半两】楮实【炒一两半】附子【炮裂去皮脐】牡蛎【煆】肉苁蓉【酒浸去皱皮切焙】山芋　巴防天【去心各三分】
　　右为末炼蜜和丸如梧桐子大空腹浸牛膝酒下二十丸渐加三十丸
　　五石丸【出圣济緫録】　治肾虗小便无度隂囊痒湿
　　钟乳【研】　紫石英【研】石膏脂【研】白【烧研】白石英【研各半两】肉苁蓉【酒浸去皱皮切焙】甘草【炙剉】天雄【炮裂去皮脐】干地黄【焙各一两】龙骨【焙研三分】
　　右为末炼蜜和丸如梧桐子大空心酒下一十丸日二服
　　磁石汤【出圣济緫録】　治肾脏劳伤
　　磁石【醋淬】肉苁蓉【酒浸焙干各二两】沉香【一两半】五味子　附子【炮裂去皮脐】覆盆子　狗脊【去毛】白茯苓【去黑皮各一两】猪肾【一只】防榔【三分】
　　右除肾外防咀每服五钱以水二盏先煮猪肾取一盏半去肾入药再煎取八分去滓温服食前
　　十补丸　治真气虗损下焦伤竭脐腹强急腰脚疼痛亡血盗汗遗泄白浊大便自利小便滑数或三消渴疾饮食倍常肌肉消痩顔色枯槁久服补五脏行荣卫益精髓进饮食【方见诸虗门补虚固精类】
　　温肾散【出三困方】　治肾虚寒隂痿腰脊痛身重缓弱足腰不可以按语音混浊阳气顿絶四肢乏力面少顔色熟干地黄【一斤】苁蓉【酒浸】麦门冬【去心】牛膝【酒浸】五味子巴防【去心】甘草【炙各八两】茯神【去木】干姜【炮各五两】杜仲【去麄皮剉姜汁淹炒丝防三两】
　　右为末每服二钱温酒调下空心日二三服
　　安肾丸【出医方大成】　治肾虗腰痛阳事不举膝骨痛目耳鸣口干面色黧黑耳轮焦枯肢体羸痩
　　补骨脂【炒】葫芦巴【炒】茴香【炒】川练【炒】续断【炒各三两】桃仁【麸炒去皮尖别研】杏仁【如上法】山药【炒切】茯苓【各一两】
　　右为末蜜丸如梧桐子大盐汤五十丸空心服
　　离珠丹【又名神珠丹】　治下焦阳虗脐腹冷痛足胻寒而逆【出济生防粹方】
　　杜仲【炒去丝】破故纸【炒各三两】萆薢　巴防【酒浸去心各二两】诃子【炮五个】龙骨【一两】胡桃【一百个去皮】硃砂【别研一两半】缩砂仁【一两半】
　　右为末酒糊丸梧子大硃砂为衣每服三十丸空心温酒盐汤任下
　　肉苁蓉散【出圣济緫録】　治肾脏虗损精气衰竭阳道痿弱腰膝无力五心烦热
　　肉苁蓉【汤浸去皱皮切焙】钟乳粉　鹿茸【去毛酥炙各二两】兎丝子【酒浸三宿别捣一两半】蛇床子　逺志【去心】续断　天雄【炮裂去皮脐】石龙芮【各一两】
　　右除钟乳粉外捣罗为细末入钟乳粉合研匀空心食前温酒调下二钱
　　兎丝子丸【出杨子建防命方】　治肾脏虚冷阳气痿弱呕逆多唾体痩精神不爽不思饮食腰脚沉重脐腹急痛小便频数
　　兎丝子【酒浸别捣】萆薢【各半两】补骨脂【炒】防风【去义】硫黄【各一分】续防【一两】巴防天【去心各一两】细辛【去苖叶各二铢】蜀椒【去日并闭口炒出汗各二两】
　　右为末炼蜜和丸如梧桐子大空心盐汤下三十丸
　　补肾汤【出圣济緫録】　治肾虚忪悸恍惚眼花耳聋肢节疼痛皮肤瘙痒小腹拘急面色常黒黄疸消渴
　　磁石【醋淬七遍研一两】五味子【炒】附子【炮裂去皮脐】防风【去义】黄耆【剉炒】牡丹皮　肉桂【去麄皮】甘草【炙剉】桃仁【去皮尖双仁炒令黄各二两】
　　右防咀每服五钱以水一盏半入生姜半分切煎至八分去滓空心顿服
　　庆云散【出千金方】　治丈夫阳气不足肾虗精乏不能施化兎丝子【酒浸别捣五两】天门冬【去心焙九两】桑上寄生　天雄【炮裂去皮脐各一两】石斛【去根】白术【剉炒各三两】紫石英【研三两】覆盆子【十两】五味子【七两】
　　右为散每服三钱温酒调下食前服气冷者去寄生用细辛去苖叶四两阳气乏少而无子者去石斛加防榔
　　猪肾粥汤【出本草】　治肾虗腰脚无力
　　用生栗袋盛悬干每日平明吃十余颗次吃猪肾粥
　　补肾腰子法【出鸡峯方】　治老人肾脏虗寒即其内肾以寒虚自结实硬虽服补药并不入用
　　右羊腰子一对水半碗用杜仲阔一寸长二寸许一片同煮腰子软空心切食令人内肾柔软然后服平补药
　　八仙丸　疗元脏虚损血气不足耳鸣目暗腰膝酸痛肌体羸痩饮食无味【方见诸虚门平补类】
　　韮子散【出圣济緫録】　治肾脏虗冷遗泄
　　韮子【醋煮炒香二两】附子【炮裂去皮脐】桑螵蛸【剉炒】泽泻【各三分】赤石脂【研】龙骨【捣碎各一两】甘草【炙剉一寸】蜀椒【去目及合口者炒出汗三分】
　　右为散每服三钱空心温酒调下日再服
　　八味地黄丸【出本事方】　治肾虚或时脚肿兼治脾
　　熟地黄【二两半】肉苁蓉　白茯苓　泽泻【各三两】桂枝附子【各半两】五味子【三两】黄茋【独茎者一两】
　　右为细末炼蜜杵丸如梧桐子大每服四五十丸空心酒下食前再服
　　木丸　治肾经虗弱腰膝沉重腿脚肿痒疰破生疮脚心瘾痛筋脉拘挛或腰膝缓弱歩履艰难举动喘促面色黧黑大小便闭澁饮食减少无问久新并宜服之
　　狗脊【去毛六两】大艾【去梗四两糯米糊调成饼焙干为末】木【去穣四两】天麻【去芦】当归【酒浸制】萆薢　苁蓉【去芦酒浸】牛膝【洗去土酒浸一宿各二两】
　　右为细末炼蜜为丸如梧桐子大每服二十丸渐加至三十丸空心食前温酒吞下盐汤亦可
　　羊骨补肾汤　治肾虗寒耳鸣好睡日渐痿损【一名羊肾汤】羊胫骨【五两炙黄剉一方用羊肾】磁石【火煆醋淬二七遍】白术【各二两】黄耆【剉】干姜【炮】白茯苓【去黒皮各一两】肉桂【去麄皮三分】
　　右麄捣筛每服五钱水一盏半煎至一盏去滓分温二服空腹夜卧各一一方用羊脊骨【一具推碎不用胫骨】
　　人参补肾汤　治肾虗寒闗格塞烦热腰背强直饮食减少气力渐羸
　　人参　甘草【炙剉】肉桂【去麄皮】陈橘皮【汤浸去白焙】白茯苓【去黒皮各半两】杜仲【去麄皮酥炙剉】白术【各二两】
　　右麄捣筛每服五钱水三盏入猪羊肾各半两生姜半分拍碎韮白一茎煎至一盏半去滓分二服空腹日晩各一服
　　干地黄丸　治肾气不足羸痩日剧吸吸少气体重耳聋眼暗百病【一名桂心丸】
　　桂心【四两】干地黄【一斤】泽泻　薯蓣　茯苓【各八两】牡丹皮【六两】半夏【一两】
　　右为末蜜丸如梧桐子大酒服十丸日三
　　五味子散　治肾虗泄
　　五味子【二两】呉茱茰【半两细粒緑色者】
　　右炒香熟为度细末每服二钱陈米饮下顷年有一亲疾每五更初欲晩时必溏痢一次如是数月有人云此名肾泄肾感隂气而然得此方服而愈
　　生地黄汤　补肾气虚
　　生地黄【二斤】面【一斤】
　　右同炒干捣筛酒服方寸匕日三服
　　地黄丸　治肾虚久新憔悴寝汗发热五脏齐损痩弱虗烦骨蒸痿弱下血
　　熟地黄【八钱】山茱茰　干山药【各四钱】牡丹皮　泽泻白茯苓【各三钱】
　　右为末炼蜜为丸如梧桐子大每服三十丸空心温水下温酒亦可
　　三才封髓丹【出卫生寳鉴】　降心火益肾水滋隂养血润补不燥
　　天门冬【去心】熟地黄　人参【去芦各半两】黄柏【三两】甘草【炙七钱半】缩砂仁【一两半】
　　右为细末水糊和丸梧桐子大每服五十丸用苁蓉半两作片子酒浸一宿次日煎三五沸去渣送下前丸子空心服
　　漏芦丸【出圣济緫録】　治肾虚冷补益元脏
　　漏芦【去芦头生】荜拨【生】木香　干蝎【头毛足全者炒各半两】硼砂【别研一分】阿魏【同醋麸和作饼子慢火炙合一分】
　　右为末炼蜜和丸如鸡头子大每服一丸煨葱酒嚼下不拘时
　　补肾丸【出圣济緫録】　治脏虚攻注四肢烦热多汗肢节痛耳内鸣
　　羊肾【一对去筋膜】黄耆【蜜炙剉】麻黄根　当归【切焙】蜀椒【去目并闭口炒出汗】杏仁【汤浸去皮尖双仁炒各一两】
　　右除羊肾外捣研为末煮羊肾烂细研酒煮麺糊和丸如梧桐子大每服二十丸盐酒下空心午前各一服
　　巴防丸【出如宜方】　补肾臓暖丹田兴阳道减小便填精益髓驻顔润肌治元气虗惫面目黧黒口干舌澁夣想虚惊眼中冷泪耳作蝉鸣腰胯沉重百节痠疼项筋急背脾劳倦隂汗盗汗四肢无力及妇人子宫久冷月脉不调或多或少赤白带下并宜服
　　良姜【六两】紫金藤【十六两】巴防【三两】青盐【二两】肉桂【去麄皮】呉茱茰【各四两】
　　右为末酒糊为丸每服二十丸暖盐酒送下盐汤亦得日午夜卧各一服妙
