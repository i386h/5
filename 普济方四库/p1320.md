<!-- { "loadSidebar": true } -->
　　治八九月刺手足金疮及诸疮中寒露水冷毒皆杀人用生苦竹桑枝两条惟得一物欝着火中为推引之令极热研断之以头炷疮口中热气尽更易一枚尽此二枚则疮当烂乃取薤白捣以绵裹着热灰中使极热去绵以薤白傅疮上布帛急裹之
　　治金疮中风口噤欲死【出本草】
　　用竹沥半大升微微暖服之
　　金疮止痛生肌【附论】
　　夫金疮者乃肌肤之损要害甚重不可不疗若不急治敛合疮口溃去脓血以生肌肉日久必为风水所害愈难治矣
　　方
　　龙骨散　治金疮刃箭伤生肌长肉定痛止血诸疮敛口
　　龙骨　寒水石　滑石　枯矾　乳香　没药轻粉【些少】黄丹【炒各半分】
　　右为细末每要干掺外用膏药贴之効
　　止血生肌方
　　蘩蒌　葛叶　鹿活草　槲叶　芍药　地黄苍耳　青蒿
　　以五月五日采取陈石灰为团曝干碾为细末掺于患处
　　金伤散　治刀防斧伤辟风止痛生肌
　　白芨【二两】龙骨　白附子　天南星【各一两】黄丹　桑白皮【各二两】陈石灰【二两风化】
　　右为细末每用干贴之
　　地黄膏【一名生肌膏出圣惠方】　治金疮火疮炙疮不能瘥者松脂　杏仁　蜡【各二两】薰陆香【二两】生地黄【切一升捣绞取汁三合】石塩【一两研如粉】羊肾脂【五合煎】乌麻油【二升】
　　右先下蜡微火令消次内羊脂消次下油次下松脂令消次下杏仁次下薫陆次下地黄汁次下石塩以微火煎令地黄汁水气尽以绵滤停凝一切诸疮初伤皆用傅之日三夜二慎生冷猪鸡鱼肉一方加蜜二两此膏治疮法先去恶肉不着痂先从内瘥乃至平复无痂不畏风不脓水大要妙
　　地黄散【亦名石灰散出圣惠方】　治金疮止血除疼痛辟风续筋骨生肌肉
　　地黄苖　地松　青蒿　苍耳苖　生艾汁【三合】赤芍药【各五两入水取汁】石灰【三升】
　　右五月五七月七午时修合以前药汁拌石灰隂干入黄丹三两更杵罗细凡有金疮伤折出血用药封包不可动着十日差不肿不脓
　　地榆散【出圣惠方】　疗金疮内塞止痛
　　地榆根　白敛【各二分】当归【四分】芎防　白芷　芍药【各三分】附子【一分炮】
　　右捣散以酒饮服方寸匕日三服忌猪肉冷水
　　治金疮内塞逐痛方
　　黄芩　当归【各三两】甘草【炙一两】细辛　乌头【炮各二两】干姜【一两】白芷【四两】
　　右捣筛以酒饮服一钱匕日三可至二钱匕忌生菜海藻菘菜猪肉冷水等
　　牛膝散【出危氏方】　治金刃箭镞傅疮口兼能生肉
　　降真香　牛膝　石灰　人骨【醋炒】真龙骨　老松皮【各一两】
　　右用黄牛胆一枚将小竹管揷胆中以石灰末从管中入胆内挂髙处日干要用刀破开同诸药为末傅疮口中不痛自愈
　　完肌散
　　陈石灰【二两】麝香【一钱另研】黄丹【半两】桑白皮【新者】蜜陀僧龙骨【各四两】
　　右为细末干掺之
　　双金散【出杨氏家藏方】　傅贴金疮敛口定痛生肌
　　乳香【半两研】槟榔　黄连　黄丹【火飞】龙骨　诃子【去核焙各一两】
　　右为细末干贴疮口
　　三白膏【出圣惠方】　治金疮生肌
　　白芨　白敛　甘草【生用各半两】白芷　熟干地黄【各三分】猪脂【半斤炼了者】
　　右为细末入猪脂内成膏候冷日三四度涂之
　　生肌膏【出圣惠方】　治金疮兼治一切打损疮
　　白芍药　薫陆香　胡粉　干姜【炮制剉各一两】油【四两】蜡【二两】
　　右为细末以油蜡相和煎如膏用贴疮上日二换之
　　止血收疮口方【出危氏方】
　　白胶香【主接筋】老松皮　白芷　龙骨　血竭【各一两】
　　右为末傅之如疮大者以灯心蘸入孔中
　　止血收疮口【出鲍氏方】
　　土朱【二两用瓦盛瓦上火炼一日】人骨【火炼者】老松皮　龙骨【各等分】
　　右为细末傅之妙
　　麒麟竭散【出圣惠方】　治金疮定痛止血灭瘢
　　麒麟竭【别研】突厥白【别研各二两】蜜陀僧【别研如麸一两】石灰【以小便一防浸三五日后飞淘极细暴干秤一斤】
　　右合研令细但是金刃所伤厚以散傅之以帛封裹勿令着风及露水三日后开不见瘢防一方加小鹰粪二两
　　治金疮兼治一切打损方【出圣惠方】
　　乳香【二两】羊肾脂【一两】蜡【二两】油【半斤】
　　右以油和煎药如膏绵滤过置不津器中旋取涂于疮上神验
　　生肌膏【出圣惠方】　治金疮炙疮火烧疮等
　　槟榔【一枚】薫陆香【半两】杏仁【二七枚去皮研如膏】
　　右为细末以炼了猪脂二合黄蜡如胡桃仁大入杏仁膏同煎令膏成以瓷盒盛每用摊于帛上贴之
　　槟榔散【出危氏方】　治长肉止痛生肌
　　槟榔　黄连　木香【各等分】
　　右为细末傅贴疮上神验一方无木香
　　金疮生肌散【出十便良方】
　　甘草【一斤炙】黄蘗【八两】当归【四两】
　　右捣末以封疮上日再
　　禁声饮子【出危氏方】　治棒杖刀斧伤疼痛不可忍者
　　防风【去芦】南星【汤洗】
　　右剉散每服三大钱水酒各半盏生姜捶碎同煎通口服甚者不过三服立効
　　灰韮散　止血收疮口【方见金疮血不止类】
　　牡蛎散【出圣惠方】　治金疮止痛
　　牡蛎【二分】石膏【一分】
　　右下筛以粉疮痛即止或用炼了猪脂调傅亦妙
　　松皮散【出危氏方】　治金刃箭镞傅疮口兼能生肉
　　老龙皮【二分末】生石灰【二停矿者用瓦盛上用瓦盖炭火四畔上下炼一夜冷取研细】
　　右为末傅之止血收疮口立効
　　治金疮苦痛【出千金方】
　　用杨木白皮令燥为末以温酒服方寸匕日三又以傅疮上愈
　　治金疮及刺疮痛不可忍者【出千金方】
　　用防一把以水三升煮数沸取渍洗之能止痛
　　治金疮止血生方【出圣惠方】
　　用青木绵布烧灰干揾患处如旧者洗浄烧灰妙
　　生肌敛疮方
　　用白附子为细末急贴伤破处
　　治金疮并敛疮口【出仁存方】
　　用千年石灰不拘多少为末炒烟出用油纸撚防烧搅白放冷研细末任意用之或以新石灰为末傅之亦得
　　刘寄奴散【出危氏方】　治敛金疮口止疼痛
　　取刘寄奴一味为末掺患处一方治汤火疮以刘寄奴为末先以糯米鸡翎扫伤处后掺药末在上并不痛亦无痕大凡汤着急用炙塩末掺之烂囱上面然后药傅之　朱氏集验方云宋髙祖刘裕微时伐狄见大蛇长数丈射之伤明日复至闻有杵臼声徃视之见青衣童子数人于榛中捣药问其故荅曰我王为刘寄奴所射合药傅之帝曰侮神何不死荅曰寄奴王者不死不可杀帝叱之皆散收药而反每遇金疮傅之良验寄奴髙祖小字也
　　治金疮生肌破血补损【出圣惠方】
　　用紫葛二两细剉以顺流水三大盏煎取一盏半去滓食前分温三服酒煎亦妙
　　疗金疮生肌肉
　　生捣薤白以火封之更以火烘炙令热气彻疮中干则易之白色者好亦治金疮中水肿痛
　　止血收疮口方【出圣惠方】
　　用鸡内金焙为末傅之立止
　　治金疮止痛【出圣惠方】
　　用马蹄烧灰三指撮以酒和服之或用烧酒亦得
　　治刀防斧所伤经年不可者
　　用皂角一梃水浸打碎春五夏三秋七冬十用文武火膏贴
　　又方
　　用甘遂三四月采一担以水大锅熬一桶半半碗用磁器盛放膏药旋摊
　　治钉铁擉伤手足肿痛不可忍
　　用合蕈细嚼傅于伤处一日三次换贴即愈
　　金疮药草灵散【出家藏经验方】
　　韮菜　刺蓟草　试劔草
　　右于五月五日各取一斤不用根洗择浄同捣烂如泥次入绢筛石灰不拘多少再捣令十分匀揑作饼子以瓦盆盛贮安置浄室中至六月六日防令极干收如常用之儿妇之兄李中父晓药性云刀疮药无出于此
　　治葛蛇啣膏【出圣惠方】　治金疮生肌
　　蛇啣　蔷薇根　续防　治葛【各二两】当归　附子【各一两半去皮】防风　黄芩　泽兰【各一两】松脂　栢脂【各三两】
　　右防咀以猪脂三斤煎之别以白芷一枚内中候色黄即成膏去滓滤宻器收之以涂疮无问大小皆瘥不生脓汁也一方用羊肾膒脂不用栢脂
　　生地黄散【出朱氏集验方】
　　生地黄　川芎　赤芍药　生藕节　当归　芸薹子　川芒硝　荆芥　马齿苋【各一两隂干】
　　右为细末和匀酒煎苏木取酒调药二大钱无时候服如血不甚发热减芒硝加桃仁荷叶干
　　桃花散贴法【出朱氏集騐方】
　　干地黄【生】桃木【取白皮】刘寄奴【叶】枯桐皮【取白皮】生姜左纒藤叶　国丹【各等分】
　　右为细末和匀用生饼酒调涂损处如因损而成风则加服风损药
　　天蛾散【外台秘要】　治刀斧伤止血定痛生肌
　　用晚蚕蛾不以多少为细末毎服用药贴于疮上用绵裹不湏再动一上便可亦治一切金疮
　　治金疮生肌止血【出本草】
　　以铛墨研涂疮侧面慎勿涂令墨入肉成印
　　治金疮止痛防血生肉【出本草】
　　用猪膏苺捣封之
　　治金疮止血生肌【出本草】
　　取五月五日采露草取之一百种隂干烧作灰井华水和石灰为团烧令白刮傅疮上
　　治金疮止血生囱令疮黑【出本草】
　　以灯花末傅之
　　治金疮折伤内损生肌肉【出本草】
　　以无名异以醋磨涂傅所苦处
　　治金疮止痛止血生肌【出本草】
　　取桑柴灰研傅疮上佳
　　治金疮止血生肌合肤【出本草】
　　用墨以醋磨傅之
　　治金疮止血长肉【出本草】
　　以漏芦捣傅之
　　治金疮大止血生肉止疼痛【出本草】
　　以青蒿生挼傅疮良也
　　治金疮长肉【出本草】
　　用丹傅之
　　治金疮疥癣生肌止血【出本草】
　　以栟榈木皮烧灰傅之
　　治金疮止血长肌【出本草】
　　取金疮小草叶挼碎傅之又预加石灰杵为丸日干临时括傅
　　治金疮【出本草】
　　取火槽头炭刮取傅之疮上止血生肉
　　定血散　治刀斧伤止血定痛生肌
　　蜜陀僧【半斤】乌贼鱼骨　白矾灰　龙骨【各二两】桑白皮【一斤】黄丹【一两】
　　右为细末每用干掺定血如神
　　白芷膏【出圣惠方】　治金疮止血生肌
　　白芷　熟干地黄【焙一作生者】当归【切焙各一两半】白敛【一两】芎防【一两一分】蜀椒【去目并闭口炒去汗二合】附子【炮制去皮脐三分】甘草【各半两】
　　右细剉以猪脂五斤合和煎三上三下药成膏去滓輭鞕得所每日涂疮上频涂即効一方无芎防
　　治金疮止血生肌
　　用琥珀和大黄鼈甲为末酒下方寸匕能下恶血妇人腹内血尽即止
　　石灰膏【一名杏仁方出圣济总录】　治金疮止血定痛生肌【方见本门金刃所伤类】
　　治金疮生肌破血补损
　　用琥珀研为细末傅之
　　又方
　　用石蚕摩傅之



　　普济方卷三百三
　　钦定四库全书
　　普济方卷三百四　　　明　周王朱橚　撰刺疮门
