<!-- { "loadSidebar": true } -->
　　竹木鍼刺【附论】
　　夫竹木刺所伤若为患浅然入人肌肉久不得出则损动荣卫而作疮或中风水则肿痛成脓淹留歳月未易治也刺伤之初宜速去之加以涂傅无致风水之孽
　　方
　　緑矾散【出危氏方】　治竹草刺疮发肿作疼伤时不曽出血尽被毒气壅住痛不止夜卧不安初破时其疮紫赤黒色复时起三五重皮是也
　　緑矾【半两小便烧热放矾于内候冷取出日干】丹参【二钱半】马兠铃根【一钱半】麝香【一字】
　　右为末浆水洗净疮口上敷贴立效
　　治被刺入肉或是针棘竹木等多日不出疼痛方【出圣惠方】人参【一两去芦头】龙葵根【一把净洗取皮】醋【少许】腊月猪脂【一两】
　　右和令匀每用时取少许傅疮上其刺自出
　　治手足卒中刺中水毒方【出千金方】
　　韮　蓝青
　　右捣置疮上以火炙热彻即愈
　　蒜豆膏【出圣济总録】　治竹木针刺入肉不出恶疮
　　大蒜【一颗】巴豆【七枚去皮】
　　右同研成膏傅之日一易
　　皂荚灰【出圣济总録】　治竹木刺作脓贴
　　皂荚【一挺】胆矾【一分】
　　右烧作灰细研干贴之
　　治竹木刺在皮中不出者【出千金方】
　　以蔷薇灰水服方寸匕日三服十日刺出温酒调下亦得
　　又方【出千金方】
　　以凿柄烧灰酒服二寸
　　又方【出千金方】
　　以头垢涂之即出
　　治刺在囱中不出方【出千金方】
　　用牛膝根茎生者并捣以傅之即出疮已合犹出也一方嚼牛膝根罨之即出或为末水调服亦得
　　又方【出千金方】
　　用白茅根烧末以膏和之亦治疮因风致肿者一方捣白茅根傅之
　　又方【出千金方】
　　用鹿角烧末以水和涂之立出久者不过一夕一方用鹿脑厚傅之燥复易之即出
　　又方【出圣惠方】
　　用嚼白梅涂之其刺自出一方用乌梅
　　又方【出圣惠方】
　　嚼豉不以多少涂之良若治狐尿刺人者当防豉中有毛为度如无再傅之
　　又方【出千金方】
　　用温小便渍之妨入水大妙
　　治诸竹木刺在肉者【外科精要】
　　以蛴螬虫研傅之立出
　　治骨刺入肉不出者【出仁存方】
　　用茱茰细嚼傅之骨当烂出
　　治竹签在脚腿或四肢皮肤内无缘可出【一名白欓酒出百一选方】用白欓树根槌碎细研酒浸平服滓罨患处即出神妙
　　治竹木针刺入肉及杂物铁骨者
　　以象牙屑水研傅之立出疮即愈有人手中指为竹刺痛甚傅之愈一方以防脑和傅之
　　又方【出百一选方】
　　用乌牛粪烂捣水和罨伤处厚傅之佳　曽有一庄仆脚上中刺不得出痛苦欲死以此药黄昏敷上痛尤甚至四更其刺出遂安一方用猪脂和傅日三五上若不出重涂乃言不觉刺出时一云用干羊屎末
　　独栗膏　治竹木刺及针刺入内【方见恶刺】
　　又方
　　用真白鱼鳔贴伤处然后以鳔胶烧存性灰用酒调服
　　治竹木刺不出者
　　烂研草麻以绢帛衬伤处然后药时时防觑若觉刺出即防之恐药太并好肉努出也一云不用绢衬出即拭之
　　治针入肉不出
　　用蝼蛄脑捶烂涂上即出一方以蝼蛄加塩打烂涂患立出
　　又方
　　用硫黄研细调贴以纸花贴定觉痒其针即出
　　又方
　　用双杏仁捣烂以车脂调匀贴在针疮上即出
　　治竹木刺不出
　　用九里光覆上莫不即出
　　治竹刺签脚不出方
　　用苦薏菜捣细盫傅肿立消毒自散刺即出
　　治菱角伤方
　　右以生姜自然汁饮之絶妙
　　取入肉刺
　　用针挑伤处真桐油少许滴其上其刺突出镊防之
　　王不留行散　治竹木刺久在肉中不出
　　用王不留行五两捣罗为散每服一钱匕温酒调下空腹日午夜卧各一服兼取根为末贴之或水服之亦得
　　麦散　治竹木刺不出
　　用麦五两捣罗为散每服一钱匕温酒调下空腹日午夜卧各一服或水煮亦得
　　栀子套方　治签刺在爪甲中痛不可出
　　用栀子殻半个填车脂满殻中套在指上如痛处稍痒刺自然出以镊子取之甜指亦依此法
　　牛蒡叶散　治一切金木竹所伤
　　用牛蒡叶恶实叶六七月收者风干为散毎用量疮口大小干掺贴之不得犯别药如经暑月蝇虫下蛆在疮上或因肌肉生合有成窍子者即用杏仁研成膏手撚作条子入在窍内其蛆虫自出
　　治铁棘竹木诸刺在肉中不出及治针折入肉中【出肘后方】以防脑捣如膏厚涂则出
　　治竹木刺入肉
　　用蠮螉生研罯之
　　糯米膏　治竹木签刺及金疮水毒【方见金疮门金刃所伤类】治八月九月中刺手足犯恶露肿多杀人
　　以桑枝三条内煻灰中炮令极热破防以头柱疮口上令热尽即易之尽二条则疮自烂仍取韮白傅疮上以布帛急裹之若有肿者更作用薤白佳
　　治刺伤中风疼肿【出本草】
　　鲤鱼目为灰研傅患处汗出即愈诸鱼目皆可鮧鱼目尤佳
　　治竹木等物伤者
　　用五龙擂细傅之即愈
　　松脂方　疗刺入肉疼闷百理不瘥
　　用松脂流出如细乳香傅疮上以帛裹三五日当有根出不痛不痒不觉自落甚良
　　治针入肉方
　　刮指甲末同酸枣仁捣烂唾调涂上次日定出一方单用酸核烧为末服之
　　治竹木刺在囱方
　　取桞树上木耳煎汤渐渐服之其刺自出
　　又方
　　用槐白皮煮汤渍之愈
　　又方
　　以醋二斤置于大口缾中取热煻灰一升投之以刺处就缾口薫之勿令着醋即以衣拥缾口勿使气泄
　　又方
　　用防白和塩捣傅之便出
　　又方
　　右烂嚼栗子黄傅之自出极効
　　治木刺入肉中不出痛【出本草】
　　取干羊屎烧灰和猪脂调涂不觉自出
　　治竹木刺
　　以铁花粉傅之
　　治竹木入肉经久不出者
　　取□鳀鱼白傅疮四边肉烂即出刺【一名鰑生南海】
　　恶刺【附狐尿刺附论】
　　夫恶刺盖蛇虺毒气经由草木水泽间有人染者忽似刺劄俄肿痛其肉溃烂若手足上着致指节堕落土人谙歴既多初觉刺时艾炙数壮十愈七八炙弗愈者宜速以药傅之　夫狐尿刺者云是野狐尿棘刺头上人犯之则中多于人手指足指肿焮热有端居不出而着此毒者则不必是狐尿刺也盖恶毒气尔故方亦云恶刺毒也
　　方
　　龙葵膏【出圣惠方】　治恶刺
　　龙葵根　莨菪子　胡荽子　防粪　杏仁【汤浸去皮尖双仁麸炒】豉【各半两】独颗蒜【半两】胡鷰窠【半两】
　　右用水饭相和烂捣醋调封之每日一换经五七次差
　　治狐尿刺多时不差方【出圣恵方】
　　石防【一枚】白敛　羊粪　蒌根【各半両】
　　右捣如膏封裹疮上一伏时其刺自出
　　治恶刺方【出圣惠方】
　　狐骨灰【一分】生蜜【少许】胡防【少许】
　　右同研之以醋麺纸封三日其刺自出矣
　　葱蒲膏【出圣恵方】　治恶刺
　　以葱白一握蒲公草五两豉一合捣烂将醋面纸封贴即出
　　治恶刺方【出千金方】
　　李叶　叶
　　右捣绞取汁防上即効
　　野狐膏【出圣惠方】　治恶刺
　　用雄野狐唇烂捣和塩封之
　　苍耳洗方【出圣惠方】　治恶刺
　　用苍耳捣汁洗之
　　木虫涂方【出圣惠方】　治恶刺
　　取木中虫和醋研封之
　　无心草涂方【出圣惠方】　治恶刺
　　用无心草根烂捣醋和封之
　　蔓菁牛乳傅方【出圣惠方】　治恶刺
　　以五月五日收蔓青子旋捣末以乌牛乳和调之人乳亦得
　　黑豆汁渍方【出圣惠方】　治恶刺
　　以浓煮黑豆汁渍之
　　燕麦傅方【出圣惠方】　治恶刺
　　捣燕麦二三两傅之
　　治恶刺方【出千金方】
　　以苦瓠开口内小儿尿煮两三沸浸病上
　　又方【出圣惠方】
　　以莨菪根水煮浸之冷复易之
　　治恶刺并狐尿刺方【出千金方】
　　以乌呌驴尿渍之
　　又方【出千金方】
　　以热蜡内疮中新疮亦善又以烟薫之令汁出即便愈
　　又方
　　右凫公英草摘取根韮白汁涂之惟多涂为佳以瘥为止　孙思邈云余以贞观五年七月十五日夜左手中指背触着庭树至晓遂患病不可忍经十日痛日深疮日髙大色如熟小豆色尝闻长者论有此方试复为之手下愈痛即除疮即瘥不过十日寻得平复此大神効故疏之蜀人名耳瘢菜闗中名茍乳奴茍切一方用蒲公草
　　治恶刺【出圣惠方】
　　取黑駮马尿热浸当有虫出为验一方用黑马尿热渍当愈数洗之一方用温白马尿渍之
　　又方【出圣惠方】
　　取狐屎烧灰腊月猪膏和封孔立愈
　　治蛇骨刺人毒痛
　　以铁精粉如大豆以管吹疮内
　　治乌雄鸡刺在肉中不出者及治竹木针刺
　　用乌鸡尾二七茎烧作灰以乳男子奶汁和封疮刺当出
　　桂蜡丸【出圣济总录】　治恶刺入肉
　　用桂去粗皮捣为末镕黄蜡丸防疮大小置疮内湿纸三五重搭盖以火熁候药丸镕入肉其刺自出如无刺所伤者尤见愈速
　　独栗膏【出圣济总录】　治恶刺涂方
　　用独颗栗不拘多少烂嚼涂之裹以帛若有刺自出
　　又方
　　取未煮饼油纸以面和油调湏防着疮上即愈
　　治恶刺【出圣惠方】
　　以砒霜细研和胶清涂之
　　又方【出圣惠方】
　　用樗根白皮剉一斤米泔煮三二十沸放温淋孔中良
　　治狐尿刺人日夜燥痛不识睡卧方
　　用蒲公草叶根捣绞取白汁频涂之瘥
　　又方
　　用杏仁细研煮一两沸乗热以侵螫处数数易之
　　治狐尿刺人疼痛不可忍方
　　用生蒌根香豉等分捣作饼傅上干即易之
　　治狐尿刺多时不出者
　　取牛蒡根及薤根捣傅之其刺自出
　　又方
　　取蛇脱皮贴之自出
　　治恶刺
　　用砂和胶清消贴其上即防出刺
　　治狐尿棘刺人肿痛欲死
　　用打破鸡子傅之瘥
　　治狐尿疮
　　以蓼叶捣傅之
　　玳瑁散　治狐尿疮
　　用麯末和独头蒜杵如玳瑁簪头内疮孔中虫出愈
　　治狐刺
　　用土中饶磁片上色细白向阳日色所照者不以多少背隂者不可使不用底足揩去土不湏洗以黄泥作一窝子盛磁片在内复以黄泥固济成团于灶内以木柴烧令通红只湏于饭锅下烧候饭熟已通红矣取出放浄地上候冷打开去泥将磁片刮令极浄捣或研为细末然后入乳鉢研如粉无声乃止每用一少许掺疮上即愈　凡狐刺多因手足间被物签触损因而成疮痛不可忍甚至于堕指仍有二种雄狐刺只一个疮头母狐刺七个疮头逐旋发出其疮头内黄水出不止向日视之疮头及四边若有丝网其上疮内亦如乱丝痛楚手不可近如其间有刺者是也用药时先口含温塩汤洗疮以软帛裛干挑药在疮口即安其余疮不湏贴也滁州李直学尝施此药所治已千百人矣研时湏用铙鉢若使石槌鉢即反被药研下石末不可傅贴也
　　治狐刺
　　用炉中炭灰干罨在肿处上赤以好米醋浇之二物多用不妨无力即易之赤退肿散立可见効
　　肘后疗狐尿棘刺人肿痛欲死方
　　用热桑柴灰汁渍之冷复易永瘥
　　集验狐尿刺方
