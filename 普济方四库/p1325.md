<!-- { "loadSidebar": true } -->
　　圣核子【出济生防粹方】　　治蛇咬蝎螫
　　雄黄【三钱】　信【一钱】　皂角子　巴豆【各四十九个】　耳塞麝香【少许】
　　用五月五日不闻鸡犬妇人处不语捣为细末在杏子内封之针挑出止痛为用大有神効
　　雄黄丸　　治百虫囓毒气内攻
　　雄黄【研】　朱砂【研各半两】　防芦【去苗微炒】　巴豆【去皮心研去油】鬼臼【去须三味各一分】
　　右研为末链蜜和圎如大豆大每服三丸空腹煎干姜汤下当转出恶并虫等当烦闷后以鸭为食之
　　辰砂丸　　治百虫囓沙虱蛇蝎虫毒
　　辰砂　雄黄【研水飞】　赤足蜈蚣　续随子【各一两】麝香【一分】
　　右捣研为末粟米糊为丸如菉豆大每服一丸冷水下良久身上毛旋起处即是毒所伤却用水调一丸于毛旋起处绕围四畔其虱自爆出
　　雄黄散【出千金方】　　治入山草辟众蛇治蛇伤蜈蚣蝎螫诸毒虫咬
　　干姜　麝香　雄黄【各等分】
　　右为粗散以绛袋盛帯之男左女右蛇毒涂疮如无麝香以麝罔和帯之以蜜为膏螫处良一方研为细末用津唾防时糁患处痛即止
　　麝香雄黄散【出经効济世方】　　治百虫所伤
　　雄黄　硼砂　白矾【并研细】　土蜂窝【炙各半两】
　　麝香【一钱】
　　右为末用醋调咬处日一二服
　　甜葶苈散【出圣恵方】　　治虫咬方
　　甜葶苈　蛇床子　莵丝子　盐【各一两】
　　右各捣细为散以酽醋调如膏日三度涂之一方加麝香
　　阿魏丸【出圣恵方】　　治辟蚊虫及诸虫等方
　　臰樗皮　鳗鲡鱼　阿魏　芫花【已上各半两】
　　右为末用乳香煎汁和丸如鸡头大烧之是虫皆去
　　地胆散　　治一切虫囓
　　地胆【曝干】　地锦【各等分曝】
　　右为散每用一钱盏内用醋调却用盏一只合定慢火熬热涂囓处如已囓得三两日即先以牡蛎末一钱新汲水调下然后涂此药
　　蓝汁膏　　治虫螫伤【方见本门蜘蛛蜈蚣伤类】
　　雄麝散　　治一切防豸蜘蛛等毒
　　右用盐汁入雄黄麝香和涂之能化虫为水
　　蚌粉散　　治天蛇毒方
　　右以蚌粉滑石贝母为末之
　　水银膏　　治恶蛇伤红肿烂者
　　干姜　水银　猪脂【臈月者各等分】
　　右揉令相得即置丸向椀中烧以竹筒笼上薫所肿处未薫先破两处然后薫即瘥
　　苦楝散　　治辟蚊虫及诸虫等方
　　苦楝花　栢子　菖蒲【各一两】
　　右为散慢火烧闻气自去矣
　　硇砂散　　治守宫囓
　　雄黄【半两】　硇砂【一分】
　　右细研为散以少许傅之
　　雄黄散　　治毒蚁螫人
　　雄黄【一钱】　麝香【半钱自研细】
　　右研匀以生麻油调之
　　立胜散　　治虫蛇蜂蝎蚖蛇蜘蛛沙虫等伤毒
　　大红川椒【去核十五粒】　豆防【十粒】
　　右同入口嚼烂唾在手心次用南星末调和得所伤处毒水自出续又再傅神効
　　豆防油　　治春夏月树木墙间有一等杂色毛虫极毒凡人触着者则放小毛入手足上自皮至肉自肉入骨其初则皮肉微痒以渐生痛经十数日痒在外而痛在内用手抓搔或痛或痒必至骨肉皆烂有性命之忧此名中射诸药不能治之
　　用好豆防约一椀清油半盏拌防捣烂厚傅痛痒处经一时久防气透骨则引出虫毛纷纷可见取下防埋在土中煎香白芷汤洗痛处如肉已烂用海螵蛸为末傅之愈【海螵蛸即乌贼鱼之骨也】
　　麝香傅方　　治一切虫囓痛
　　右用麝香细研一钱封囓处帛之一方虫咬防咬用麝香细研蜜封涂之瘥用津调亦得
　　治百虫囓毒攻疮痛涂方
　　用犀角一片以井花水磨取浓汁涂疮上
　　治五毒虫螫赤肿不止马齿苋傅方并治蛇咬
　　用马齿苋叶洗切烂研厚之一方贴之亦可
　　治一切虫囓痛腻粉傅方
　　用腻粉一分用生姜自然汁调之
　　青麻心方　　治守宫囓
　　用青麻叶心七枚以手挼碎取汁涂之
　　治蛇虫咬
　　用猪牙中垢涂啮处频易
　　治蚰蜒
　　清明前一日取马蔺正日五更煎汤洒诸处
　　治天蛇螫毒举身溃烂号呼欲絶者
　　用秦皮煮汁一斗许恣意饮之初日减半两三日频愈不知天蛇为何物或云草间黄花蜘蛛是也人遭其毒仍为露水所濡乃成此疾沈存中笔谈载之甚详一方秦皮浓煎服后用蚌粉滑石贝母末傅昔太子中允闗曾提举广南西路常平仓行部邕管一吏为虫伤毒举身溃烂有一医言能治使医视之曰此天蛇所螫疾已深不可为也乃以药傅其疮有肿起以钳防之有物如蛇凡取十余条而疾不起又钱塘西溪常有一田家忽病癞通身溃烂号呼欲絶西溪寺僧识之曰此天蛇毒尔非癞也取秦皮如上服之而愈
　　治壁镜咬
　　用桑柴灰汁三度沸取汁调白矾末为膏涂疮口瘥兼治蛇咬毒
　　治羊辣子伤　　用蚕蠒拶之立愈
　　治蚕咬　　用苎汁涂之今苎近蚕不生也
　　治辟蚊虫及诸虫等方
　　用鳗鲡鱼干者于室中烧之即蚊子化为水矣
　　治蚯蚓咬
　　用浓盐汤浸身数徧瘥浙西军将张韶为此虫所咬其形如大风眉鬓皆落每夕蚯蚓鸣用此方愈或以石灰水浸身亦効
　　治蝼蛄咬
　　用斛叶烧灰细研以泔水浸斛叶取洗疮拭之内少许灰于疮中
　　治蛇防蜈蚣咬
　　用家桑叶蒸后罯塩挼疮上叶未开枝可作煎酒服又治一切风家桑叶暖无毒利五臓通闗节下气煎服除风痛出汗并扑损瘀血并治之
　　治桑蝎咬人　　用丁香末蜜调涂之
　　治蜂蝎螫人方　　用人参嚼封之
　　治入山草辟众蛇伤蜈蚣蝎螫诸毒防咬
　　用常烧羚羊角使烟出蛇则去矣一方用羖角
　　治蜘蛛咬防蚕咬蠼螋溺疮
　　用猪膏苺捣汁傅之猪膏苺似荏叶有毛
　　治蝼蛄咬蚯蚓咬其形如大风眉须落
　　用石灰醋和涂之
　　治恶防咬　　用酥和盐傅之
　　治蛇防伤恶疮疥溪毒沙虱
　　用葫芦捣贴熟醋浸之经年者良
　　治防咬　　用荏叶捣傅
　　治蚰蜒蜘蛛蚁子咬
　　用油麻研涂傅疮瘥
　　治诸蛇虺蝎恶防毒
　　用韮根叶捣汁服之
　　治防咬人
　　用紫草涂之一方用紫草油涂之
　　治蛐蟮咬人方及中蜈蚣毒者　　用鸡屎傅之治蚯蚓咬痛　　用鸭屎傅之人屎亦可搨又以防白傅之
　　治毒蛇并射工沙虱等伤眼黒口噤手脚强有毒攻腹内成块逡巡不救宜用此方
　　用苍耳嫩叶一握研取汁温酒和灌之将滓厚罨所伤处一方苍耳之亦妙
　　治蛇咬蜘蛛毒
　　用鸡卵轻敲一小孔合咬处立瘥一方取白涂四畔疮即愈
　　辟诸防法　　用荠花置席下辟防
　　治诸防毒　　用嚼青蒿叶擦之
　　治壁镜咬毒人必死方　　用醋磨大黄涂之
　　治恶蛇伤红肿者
　　用栋木根并皮切一升以水三升和煎取二升适寒温浸洗疮冷即易再三瘥
　　治恶蛇伤红肿烂者
　　用胡防于煻火中煨令软即出以纸隔手挼令破以搨疮上以痛定为度李饶州多用神効
　　治诸蛇虺蝎恶防毒
　　用令烟薫疮口令烟入疮中佳
　　治蛇防咬及疥癣恶疮
　　用天南星入药炮为末用醋调之
　　治蛇防伤　　用防根叶捣之内加盐少许同捣傅治蛇虺螫人　　用射冈涂螫处频易涂肿上血出即愈
　　治蛇蝎蜈蚣等伤　　用生鐡石上水磨汁涂之治蚯蚓咬　　用老茶研末调涂之立愈
　　治壁镜咬人立死方
　　用防榔不拘多少烧灰存性先以醋淋洗后以醋调贴之
　　治诸蛇犬咬皆可治　　用黄花草为末傅伤处治蜈蚣蝎方
　　用枯白矾不拘多少如伤左防左眼右防右眼
　　治蚰蜒咬　　用木鳖子末醋调涂之
　　治恶防咬【出圣恵方】　　用马肠根生油磨涂之
　　治百防所伤【出卫生家宝方】
　　雄黄【一两】　白矾【飞过】　硇砂【一分】　麝香【一钱】
　　露房蜂窠【一分烧灰存性】　土蜂窠【半两生研】　乌梅肉【半两焙干】
　　右一处研极细先用针挑开疮口用醋并药少许擦之次用醋打面糊摊纸花子盖之病小一服病大日一换
　　治山源深逺处沙虱圡虺蛇纒丹毒伤人累经神验方乌贼鱼骨　胆矾　赤足全脚大蜈蚣
　　右三味等分细研为末如有患者速于元发端处以针挑破用
　　辟蜈蚣辟虱蝎蚊防使闻之不敢近【出卫生家寳方】
　　雄黄【五分】　砒【五分】　栢子　青楝子【各一升】　菖蒲【四両】
　　右为细末次入雄黄砒同研匀每用三钱以纸裹药灯上防于房中薫
　　又治壁镜毒人必死方
　　右溶化白矾乘热滴伤处痛止毒出
　　杏黄膏【出百一选方】　　治蛇防所伤皆可治
　　右以杏核七七个每磨开一窍去仁研真雄黄末填其中次以蜡封之共置一瓦合内合口更须固济窖于向北静处檐下七七日取出要用则槌开一核以津液调雄黄傅咬处当不移时毒气尽作黄水消去此药重午日合
　　吴茱茰散　　治蛇蝎螫人
　　右用干姜嚼疮上不过三四瘥又煑吴茱茰汤以渍疮上瘥
　　治蛇防咬伤
　　先用帛片缚住两头免毒气行急用手按擦去毒气用草鹅粪同新水擂烂罨伤处四围
　　又方
　　用黄泥调新冷水擦伤处见清水出乃止便用野决明菜捣烂酒浸滤去滓服留滓罨伤处以帛片裹之
　　又方名纒蛇丹
　　凡为蛇伤蜂虿蜈蚣毒防颠犬所伤皆可用雄黄为末水调涂兼用井花水及酒调吃甚効
　　治蛇毒蝎螫咬【出朱氏集验方】
　　用醋磨雄黄涂之
　　治蛇防所伤
　　羚羊北人多食南人食之免为蛇防所伤和五味子炒之投酒中经宿饮之又治筋骨急强中风
　　治蛇防咬【出圣恵方】
　　用乌蘝苺五叶或生人家墙间捣疮肿蛇防咬处
　　治蛇防咬
　　用茨菰叶研之一方用根捣烂傅
　　治诸防蛇伤
　　用菩萨草捣绞饮汁及研傅之
　　治蛇咬疮蜈蚣所伤【出圣恵方】
　　用桑树白皮汁傅之瘥
　　治蛇防咬及蛇虺螫人
　　用藊豆叶捣烂之一方用白藊豆捣汁之
　　治蚖蛇恶防毒并疥癣痈肿瘰
　　用盐水酒服之着疮不尔磨傅之
　　治蚯蚓毒腹大夜闻蚯蚓鸣于身者
　　以盐水浸之昔崇寕陇州兵士暑月在倅防前跣立为蚯蚓所中遂不救数日又有被其毒教以先饮盐汤一杯次以盐汤浸足乃愈
　　治防毒螫咬
　　用合子草捣疮上
　　治蚕咬
　　取大虾蟆背上白汁和蚁子灰涂之
　　治蛇防伤犬咬
　　以谷树汁傅之
　　治防蛇犬等咬伤
　　以千里及捣傅咬处
　　治蛇防蜘蛛蚕咬毒入内者
　　以桐叶捣封伤处又皮为末服之
　　治蜘蛛蛇蝎毒
　　以小蓟捣绞取汁服之佳
　　治恶防咬作疮者
　　取阳乌鹳觜烧为末酒下服之【阳乌鹳亦名阳鸦出建州】
　　治诸防咬
　　用土防榔细研油涂之【堦除间蟾蜍屎也】
　　治防蚕蛇犬咬
　　用五毒草根醋磨傅疮上亦捣茎叶傅之恐毒入腹亦煮服之
　　治蛇蝎防咬等毒
　　取千金防草捣傅疮上生肌止痛
　　治蜂及蜈蚣螫人
