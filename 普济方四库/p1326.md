<!-- { "loadSidebar": true } -->
　　取蜘蛛置肉上则能吸毒
　　治防蚕蜘蛛等咬
　　用灰藋捣碎和油傅之
　　治蛇及蜘蛛咬
　　用鬼钗草杵碎傅之亦杵绞汁服之
　　治蛇犬咬等毒
　　以风涎母煮服之
　　治蚕及诸防如蚕类咬人恐毒入腹
　　用蚕菵草煮服之生捣傅疮亦効
　　治蚖蛇恶防毒疥癣痈肿瘰
　　用戎盐水酒服之着疮不尔磨傅
　　治恶防蛇螫毒
　　用地菘挼以之
　　治蛇防咬
　　用蛇苺捣之
　　治防咬
　　取百舌鸟巢及粪涂咬处亦用百舌鸟炙食之良
　　治防毒
　　以人肝藤生研服
　　治杂防咬
　　以蟾蜍粪傅之
　　治溪毒及逰防
　　用溪狗烧末服一二钱匕
　　治防蚕咬
　　以百部根火炙浸酒空腹饮之
　　治蛇蜂叮毒　　用糟之
　　治恶防咬人入腹及咬人生疮者
　　取赤龙浴水服之【此泽间水泉赤蛇在中者经雨取之】
　　治蜗牛防所毒徧身者
　　以蓼子煑汁浸之立瘥
　　治防刺螫人方
　　用好豉心以足为限但觉刺即熟嚼豉以之少顷见豉中毛即瘥不见又嚼之昼夜勿絶见毛为度
　　治防咬毒
　　用乌雌鸡粪炒服之
　　治防咬人
　　以麝香封上用帛子繋之
　　治蛇防沙虱疮
　　用小蒜傅之
　　治蛇虺防蚕狂犬等毒
　　以紫荆木煑汁服之
　　治狐尿刺人肿痛
　　用热蜡着疮中又烧烟薫之令汁出即便愈
　　治狐尿刺螫痛
　　用杏仁细研一两沸承热以浸螫处数易之
　　治蛇防毒
　　以苍鹅粪傅之及舎中飬能辟蛇防












　　普济方卷三百六
<子部,医家类,普济方>
　　钦定四库全书
　　普济方卷三百七　　　明　周王朱橚　撰诸虫兽伤门
　　蛇伤【附论】
　　夫蛇火虫也热气炎极为毒至甚五方所出名称不同惟广南尤多彼山崇地湿水火蒸鬱所生最盛蕲黄之地蛇类稍众南山有一山居水中当四五月之交群蛇吐毒气凡髙数丈蒸若云雾毎至中夏瘴气盛行亦縁此也凡蛇数不可悉状其毒极防不能杀人者惟花蛇乌蛇故入药品凡见蛇不言正名但云防及地索之类以避之或入山及履深草冝帯雄黄麝香避之蛇入人家者烧羖羊角令烟遍覆即去矣○青蝰蛇正緑色喜縁木及竹上与竹木色一种人卒不若人入山林中行脱能落头背上然自不甚囓人囓人必死那可屡肆其毒此蛇无甚极大大者不过四五尺世人皆呼为青条蛇其尾二三寸色异者名矫尾最烈○凡见蛇不应言蛇皆言防及云地索勿正言其名也恶蛇之类甚多而毒有差时四月五月中青蛙三角苍虺白头大蜴六月七月中竹狩艾蝮黒甲赤目黄口反钓白蛙三角此皆蛇毒之猛者中人不即治多死又有赤连黄颔之类复有六七种方书不尽记其名水中黒色者名公蛎山中一种亦相似不常闻螫人又有钓虵尾如钓能倒牵人兽入水没而食之又南方有呴蛇人或伤之不死终身伺覔其主虽百人众中亦直来取之唯逺出百里乃可免尔又有柂蛇长七八尺如舩柂状毒人必死即削取柂煑汁渍之便瘥凡大蛇多是神不可妄杀之又额上有白色状如王字者有灵或有角形者此是欲变为龙也但蛇类虽多今皆以青条矫尾白颈艾蝮其毒尤大者中人若不即治一日间举体洪肿皮肉坼烂中者尚可得二三日也青蝰中人立死虺毒急于众蛇不早疗之多断人手足凡被蛇螫第一禁第二药无出此二者有全剂雄黄麝香可预办今凡俗知禁者甚少寻按师术已至困毙惟冝勤事诸药或经行草路何由皆赍方书故山居者冝令知禁法也又恶蛇螫着人即头解散者此虵名黒帝其疮冷如冻凌此大毒恶不治一日即死若头不散此虵名赤帝其毒小轻疮上冷不治故得七日死凡蛇伤疮未愈禁热食便发治之更当依初被螫法也○蝮蛇者形不甚长头匾口尖头斑身赤纹斑色亦有青色黒色者人犯之头腹贴着地者是也东间诸山甚多其毒最烈草中行不可不慎又有一种状如蝮而短有四脚能跳来囓人亦名为千岁蝮中此必死然其囓人竟即跳上树作声云斫木斫木者但营棺具判其不救若云博叔博叔者犹可急疗吴音呼药云叔故也
　　方
　　大黄汤　治毒蛇伤
　　牛膝　大青草　下马草　胡麻草　鐡刷草将军草　槐树头　淡竹叶　小青【各等分】
　　右同捣汁用煮酒调服柤傅疮口将针破伤处用葱盐汤洗净方可傅如无将军草雄黄少许
　　白矾散【出圣恵方】　治诸毒虵伤解毒
　　白矾【汁枯研】　羖羊角【烧灰研各半两】　干姜【炮一两】
　　射罔【一分】　雄黄　麝香【研各一两】
　　右为细散用傅疮上凡虵畏雄黄疑有蛇处于舎下微火烧雄黄蛇并散
　　蛇咬丹　治毒虵伤
　　野菊花【二钱半】　麝香【二钱】　香白芷【各一钱】　雄黄【二钱】
　　右为末用好醋调擦
　　雄黄散　治诸毒蛇咬毒气攻心迷闷
　　雄黄【研】　麝香【研】　干姜【炮为末各半两】
　　巴豆【一分去皮□心出尽油研】
　　右和匀每服一字以新汲水调下才中便服得利则毒气微消未利更一二服一方用丹砂
　　椒黄傅方【出十便良方】　治一切毒蛇咬迷闷
　　闭口椒【一两为末】　苍耳苗【五两为末】　生姜汁【二合】
　　硫黄【半两为末】
　　右相和傅之
　　椒香方【出圣恵方】　治毒蛇咬毒气攻心闷乱方
　　豉【四两】　椒【去目】　薫陆香【各三两】　白矾【烧灰二两】
　　右以相和烂捣以唾调傅伤处
　　牛角散　治蛇螫窍出血凡蛇疮未愈禁热食犯此便发治依初螫法【出圣恵方】
　　猫儿粪【三两哓灰】　干姜【一两剉】　臰黄【一两】　牛角防【二两烧灰】
　　右为散以津唾调于螫处
　　雄辛散　　治恶蛇风犬所伤　　诗曰
　　细辛荜拨及雄黄　　好酒研来入麝香
　　不问恶疮并恶大　　管教一服便安康
　　右等分为细末每服二钱好酒调下
　　半夏散　　治蛇咬方
　　麝香　雄黄　半夏　巴豆
　　右等分为末之
　　麝香散　　治蛇螫人窍出血凡蛇疮未愈禁热食犯此便发治依初螫法
　　麝香【一分细研】　雄黄【一分细研】　半夏【一分生用】
　　右细研令匀之即愈
　　苍耳散　　治蛇螫人窍出血
　　白矾【二两研】　大麻叶【五两剉】　苍耳茎叶【五两剉】
　　右用水一斗煑至六升去滓下白矾末温浸之
　　细辛散　　治毒蛇所伤方
　　细辛　白芷【各五钱】　雄黄【二钱】
　　右细研令匀入麝香少许每服二钱温酒调服诸般恶毒自散而安如冝方有白芨
　　治诸蛇毒方
　　用男子阴间毛二七枚含之有汁即咽却秘方也
　　中蛇毒勿渡水则痛甚于初螫
　　亦当先存想作大蜈蚣在前已随后渡若乘船渡不谙法杀人
　　轻粉散　　治蛇伤
　　旧墨【一块指大烧存性】　轻粉【一盝】　乱发【一拳大烧存性】
　　右为末好酒调服一过便愈柤咬处
　　雄黄散　　治蛇咬及恶疮痛
　　雄黄　半夏【生】　干姜【生各等分】
　　右为细末贴蛇咬处及恶疮上
　　石灰散　　治蛇虫蜂蝎蚖蛇蜘蛛沙虫等伤
　　蜈蚣草　臰黄　石灰【各等分】
　　右捣为末傅螫处
　　桂香散　　治诸蛇咬毒气攻心
　　桂【去鹿皮】　栝蒌根【各二两】
　　右为细末以小竹筒盛宻塞帯行卒为毒蛇所伤即傅之此药疗诸蛇毒塞不宻则气歇不中用
　　二虫膏　　治诸蛇咬毒气攻心迷闷
　　地龙【五枚】　蜈蚣【一枚端午日赤足者】
　　右以相和烂捣傅之
　　椒蒜傅方　　治诸蛇咬痛肿
　　椒【合口】　蒜【各等分】
　　右用同捣令熟傅之瘥一方用蒜叶
　　硇砂散　　治诸蛇咬痛肿
　　右以硇砂一两细研为末以园内生蒌葱就上取却葱角尖倾入硇砂末却以角尖覆一七日掘出葱倾硇砂汁于一张紧薄纸上隂干每有伤处取钱孔大纸贴之立愈
　　青黛散　　治蛇毒及一切虫伤但有少气可以下药即活神効不可言
　　仓卒无药去处以大蓝汁一椀雄黄二钱调匀防在所伤处并细服其汁无蓝淀花青黛代之亦可仍用艾炙咬处
　　椒葫方　　治蝮蛇毒
　　右取合口椒葫荽苖等分捣傅之无不瘥
　　胡粉散　　治蝮蛇毒
　　大蒜　胡粉
　　右捣和傅之
　　鹿角散　　治蝮蛇毒
　　猪脂　鹿角灰
　　右以和涂之
　　大蒜方　　治蛇螫人疮已愈余毒在内中滛滛痛痒方
　　大蒜　小蒜【各一升】
　　右合捣以热汤淋汁灌疮大良一方小蒜汁滓傅上
　　麦门冬散【本草】　治恶蛇咬伤顿仆不可疗者及毒气入腹遍身肿痛
　　右用香白芷为末麦门冬去心浓煎汤调下顷刻咬处出黄水尽肿消皮合仍用此药滓涂伤处如气未絶无不活者若伤轻只用辣母藤挼之更酒调雄黄亦妙以新汲水调下半两许毒气自消一方用热酒调下诸方皆用麦门冬水盖欲先防心气也【昔临川有人以货蛇药为业一日方作塲为蝮所囓即时殒絶一臂大如股少顷徧身皮胀作黄黒色遂死有一道人旁观出言曰此人死矣我有一药能疗但恐毒气益深或不可治诸君能相与证明方敢为出力众咸竦踊劝之乃求钱二十文以徃才食顷奔而至命汲新水觧裹中药调灌之四体应手消缩良久复故其人能起与未伤时无少异遍拜观者且郑重谢道人道人曰此药不难得亦甚易办吾不惜传诸人乃香白芷一物也法当以麦门冬汤调服适来事急不暇姑以水代之吾今活一人可行矣拂袖而去郭邵州沰得其方尝有鄱阳一医调一升以杖抉伤者口灌入药尽脐中搰搰然黄水自口出一卒夜直更合为蛇囓腹明旦赤肿欲裂以此饮之即愈】
　　姜黄方　　治诸蛇毒螫人欲死
　　右用干姜雄黄等分同研用小绢袋盛繋臂上男左女右蛇闻药气逆避人螫毒傅之
　　细辛散　　治蛇咬
　　右用细辛雄黄等分为末津调傅亦可
　　雄黄饼子散　　治蛇咬欲死方
　　右用雄黄不以多少莴苣汁和作饼子候干为末毎用少许贴疮口立愈一方好酒调化服就用药涂伤处
　　樱桃散　　治诸种蛇伤
　　右以樱桃叶用生姜同擂碎入酒研服之良滓傅伤处一方无姜服之
　　茜草散　　治土蛇咬
　　先用蓼草搽于咬伤处后用茜草去根擂碎用井花水调服日进三五服滓傅伤处
　　蛇毒
　　先宻取荇叶当其上穿勿令人见以再覆疮口上一时着叶当上穿穿即折牙出也
　　又方
　　细辛　白芷【各一钱碾】　雄黄【一钱研】
　　加虎骨麝香
　　雄灵散　　治毒蛇所伤昏闷欲死者
　　五灵脂【一两真者酒洗去砂石干用】　雄黄【半两明好者研】
　　右为细末每服二钱酒调灌之就以药末调涂伤疮口良久再一服神效【昔有人被毒蛇伤良久已昏困有老僧以酒调药二钱灌之遂苏及以药滓涂咬处良久复灌二钱即愈凡有中其毒者用之无不騐也一方无雄黄】
　　白芷散　　治毒蛇咬
