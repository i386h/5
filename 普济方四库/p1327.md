<!-- { "loadSidebar": true } -->
　　右用妇人扎髻绳扎定疮处如无头绳麻油绳亦可须用雄黄香白芷末糁之用新汲水调末服之或热酒送下皆良一方无雄黄单用香白芷末掺服【又云诸方皆用麦门冬水盖欲先防心气也】
　　地龙散　　治青蝰蛇螫
　　地龙【三条】　盐【半两炒】
　　右相和研令烂以面围毒处傅药于上须臾化为水不过三两度
　　雄矾方　　治蛇伤　　诗曰
　　忽然被蛇咬　　雄黄与白矾　　一时研上神效不等闲
　　治蛇虫伤
　　巴豆数粒细研贴疮
　　蓼汁饮
　　右捣生蓼绞汁饮之少少以滓傅疮上又挼蓝青之
　　治诸蛇咬痛肿
　　用黒豆叶五两细剉捣疮上日四五度用一方唾涂咬处熟嚼豆叶傅之
　　防虫散　　治蛇螫人窍出血凡蛇疮未愈禁热食犯此便发治依初螫法
　　用蝱虫初食牛马血者二七枚焼为灰以温水调服之效
　　治蛇螫人窍出血
　　用黒豆五升砺碎分为二分于盆中以水浸过三寸深令浸螫处良久去旧豆着新豆复浸不过三两易愈兼以豆为末以调服之妙
　　治蛇入口并入七孔中
　　用割母猪尾头滴血着口中即出并着孔中得
　　治因热逐凉睡有蛇入口中挽不出毒蛇所伤
　　用以刀破蛇尾入生椒三二粒褁着即出有人伐木倦卧山中遭此得是法遂活此蛇有逆骨慎不可以力防之无椒但辛物亦可
　　鸡角散　　治天蛇伤
　　用鸡子白刷疮内候痒烧皂角为末糁之
　　治蛇伤毒
　　用绳住两头以五加皮叶擂烂敷贴
　　又方
　　用乌栢叶擂烂敷贴伤处及叶于口嚼取汁服愈
　　治毒蛇及一切虫伤但有少气可以下药即活神効不可言
　　用贝母为末调酒尽量饮之顷刻酒自伤处为水流出水尽为度却以药滓疮上若所伤垂死但有少气服此即活一方以贝母末塞疮口妙不可言【蘓韬光寓婺州城外魁星馆有人书此方于壁间云此方神効】
　　治一切蛇毒所伤方
　　用赤脚大蜈蚣【一条瓦上焙干】　雄黄　巴豆霜【各一钱】麝香【少许】
　　右为细末以杏核数个各磨成一窍去仁填药在内令满却以蜡塞窍临时蜡丸以针挑药末涂伤处候黄水出即瘥毕后塞其窍一枚可救数人
　　石中黄散　治蛇伤
　　槐花头　五倍子【去蛀】　石中黄粉
　　右各等分为末水调涂
　　治蛇伤
　　先用冷水洗后用茱茰二合水一椀研取汁服之将滓傅疮一方用酒调下油调
　　治因热逐凉睡熟有蛇入口中挽不出方
　　用艾炙蛇尾即出若无火以刀周匝割蛇尾截令皮断乃将皮倒脱即出【小品同之七八月中诸蛇毒旺不得泄皆囓草木即枯死名为蛇蚳此物伤人甚于蛇螫即依蛇之螫法疗之】
　　治蛇入人口并七孔中者方
　　以患人手中指等截三岁大猪尾以噐盛血傍蛇防血口中防出之
　　治卒为蛇绕不觧方
　　用热汤淋之无汤令人尿之
　　治蛇囓方
　　用人屎厚涂之帛裹即消
　　治蛇毒方
　　用消蜡注疮上不瘥更消注之
　　又方
　　用母猪耳中垢傅之牛耳中垢亦可用
　　治蝮蛇毒方
　　令妇人骑度三过又令坐上一方令妇人尿疮上
　　又方
　　用生麻楮叶合捣以水绞去滓渍之
　　又方
　　用生姜之干复易一方以射罔涂肿上血出即愈
　　又方
　　用鸡屎二七枚烧作灰投酒中服之一方用鸡粪白烧灰酒调
　　又方
　　用麫围上令童男尿着中烧铁令赤投中冷复烧着之二三度瘥
　　又方
　　用紫苋取汁饮一升以滓封疮上以少水灌之又冬根以傅之
　　又方
　　用梳中垢如指大长一寸尿和傅之
　　又方　　用铜青傅疮上
　　又方　　用炙梳汗出熨之
　　治蛇伤方
　　用酒研水邉乌桕根吃即活
　　治蛇骨刺人毒痛方
　　用鐡精如大豆许内管中吹内疮中良亦用鐡粉
　　又方　　用烧死防为末之
　　治蛇伤
　　用续随子半生半炒为末酒下三月九个四月十二个五月十五个三服随月加减
　　治毒蛇尿草木着人似刺劄便肿痛肉烂若手脚着之指节堕脱方
　　用研砒霜和胶渍涂之
　　治蛇毒　　用秦肉可生罯傅之
　　治蛇伤
　　用蚯蚓干者熬末用之
　　主蛇中人
　　用刮蠳尾以之便愈枹朴子云蠳噉蛇南人皆帯蠳尾以辟蛇也
　　治毒蛇囓方
　　用菰蒋草根灰取以封之其草似燕尾者是大効
　　治蛇咬疮　　用暖酒洗疮一日三易
　　辟众蛇方
　　雄黄　生姜　干姜【各等分】
　　右麄杵以绛囊盛男左女右臂繋之蛇则迸走若被蛇伤即用贴之立瘥又方以雄黄帯之入山林即不畏蛇
　　治蝮蛇疮
　　用石龙藤绞取汁洗并服其汁亦去蛇毒心闷刀斧诸疮封之即瘥
　　治蛇咬毒入腹者　　用取两刀于水中相磨饮其汁治蛇虺螫人　　用独头蒜酸草捣绞所伤处治蛇咬疮
　　用蒜去皮一升以小便一升煮三四沸通手即入渍损处从早至暮初被咬未肿速嚼蒜封之六七易
　　治毒蛇螫人　　用地榆根绞取汁饮兼以渍疮治蛇咬　　用堇汁生杵傅之毒即出矣
　　治一切恶蛇所咬命欲临死方但一切恶蛇所伤先用绳索迎头系定不要令毒入臓腑即伤人性命也
　　雄黄【一两碎研】　麝香【半两】
　　右揉取龙脑薄荷自然浓汁一盏入雄黄麝香末在内先用药汁洗咬处次用鸡羽揇药从瘨肿处扫下入咬处疮口中只管不住手扫令出尽恶色血所伤之处即不壊烂也候黒血出尽仍用薄荷大蓝滓裹定一日一换之
　　治蛇咬毒入腹　　用水萍捣绞汁饮妙
　　又方
　　用头醋煑青竹筒合于螫处须防黄水沫出即瘥
　　治蛇咬　　用取胡傅之数易良
　　又方　　用五儿齿烧灰傅之
　　治蛇伤毒气入腹闷絶不知人事
　　用北细辛为末或急用细嚼亦可酒调下以滓傅疮上寻四畔有红线路用滓傅赶毒气出须防见疮上如火防起乃毒气出也
　　治蛇伤方
　　用蒲公英科根作泥贴蛇伤处白麫膏药封之
　　白芷散　　治蛇伤
　　用香白芷为末水调下顷刻咬伤处出黄水尽用末水调涂疮处如不暇研嚼细傅之亦可
　　治恶蛇所伤
　　用好醋浸鸭觜胆矾末少许涂伤处药到即愈
　　又方
　　用野蓝叶取汁滴伤处又以酒和汁相浸饮一杯妙
　　治蛇咬人　　用苦荬捣烂之
　　治毒蛇气入腹
　　用麦门冬研细沸汤调下又以仙人掌研汁灌之
　　治白花蛇骨刺肿痛方亦治蛇咬
　　用生逺志碎酒煎服以滓罨之如无生者干者亦得
　　治蛇咬
　　用辣母藤五叶者盐嚼傅之以治蜈蚣螫如神
　　又方【出百一选方】　　用生龙脑傅之
　　治蛇伤蝮蛇螫方【出百一选方】
　　急取虾防烂捣罨痛处极妙仍将绢片轻轻包定药又以头垢伤处妙一方虾防肝涂之一方治蛇螫人牙折入肉中痛不可堪涂之立出一方生虾防一枚烂杵碎之
　　治蛇毒【出圣恵方】
　　用黄荆叶袋盛缚疮肿上一方烂捣帛褁傅肿处又方用闭口椒并叶捣之止
　　治毒蛇咬　用杏仁去皮尖三个定粉少许合贴伤上治蛇咬【出十便良方】
　　用取独头蒜刀切安在疮口上艾烧七次去毒
　　治蝮螫人【出十便良方】
　　急掘地作坎以埋所螫处坚筑其上毒则出土中须防痛缓乃出徐徐以药疗之
　　治蛇伤蝮螫【出肘后方】
　　急取娱蚣捣为泥罨在伤痛处极妙仍将绢片轻轻拴定药又以头垢伤处之一方烧蜈蚣末傅疮上
　　治青蝰蛇螫【出千金方】
　　用雄黄末傅疮上沸汁出即愈亦用铜青傅疮中
　　治蛇咬
　　用烧桑刀涂麝香少许和刀上以烙囓处令皮破即瘥
　　又方
　　用生蚕蛾隂干为末傅囓处孔中数易之其蛾有生子者妙
　　治蛇螫【出圣恵方】
　　用狼牙草六月已前用叶已后用根生防咀以槲叶褁煻火炮令热布褁熨冷即易之
　　又方
　　用醋草熟捣以傅螫处仍将腻幞头褁之数易其醋草似初生短嫩苜蓿苗是
　　治蛇囓人
　　用猪屎令焦末蓝一把水三升煑取二升投屎搅和以洗之瘥
　　治蛇毒【出圣恵方】
　　用独狼牙捣腊月猪脂和以傅毒立瘥又杨炎南行方云六月以前用叶以后用根生防咀以槲叶褁之煻火炮令热用熨疮上冷即止
　　治青蝰蛇　用破乌鸡热傅之
　　治蝮螫人【出肘后方】　　用嚼盐唾疮上讫灸三壮复嚼盐唾上
　　又方【出肘后方】
　　用蜡及蜜等分于铛中消令和以无节竹筒着疮上以蜡蜜灌竹筒令下入疮中瘥无蜜唯蜡用之亦得
　　又方【出肘后方】
　　用急尿疮中乃防刀向日闭气三歩以刀掘地作小坑以热汤沃坎中取泥作三丸如梧桐子服之取少泥涂疮上
　　治虺蛇毒　用捣葵根之一方取葵汁服之
　　又方　用头垢傅疮中
　　又方　用捣葎草以傅之立愈
　　治众蛇螫
　　用常思叶捣取汁饮一升以滓傅疮上又以鬼目叶傅之止其痛
　　又方【出肘后方】　　用捣鬼针草傅上
　　又方【出肘后方】治蛇螫人疮已合而余毒在内或滛滛痛痒用捣大蒜涂之以少塩豉合捣尤佳备急
　　治蛇虺螫人　捣蒜绞之饮其汁以滓疮上
　　又方
　　用绳缚疮上一寸许即毒气不得走便令人以口嗍所螫处取毒数唾去之毒尽即不复痛口嗍小痛无苦状
　　治蛇咬方
　　五月五日前七日即斋不得食饮酒肉五辛仍先向桑下覔莬葵先知处记之至五月五日中时先以手摸桑木隂一遍仍着上摸索之讫即以口囓取莬葵嚼使熟以唾涂手熟揩令遍五月七日洁斋如后七日内亦不得洗手后有蛇蝎螫者以手摩之即瘥止
　　治土蛙蛇诸蛇伤
　　用婆婆针或叶细擂井水和服滓甚者不过二三服
　　治诸毒蛇【出千金方】
　　用塩四两水一斗煑十沸沸定以汤浸冷易之
　　治蛇咬欲死方【出海上名方】用苍耳心烂嚼傅之立効治蛇螫疼痛宜服此方【出圣恵方】
　　用白矾一两甘草一两生用为散如蛇螫着之时心头热躁眼前昬黒用新汲水服三钱即止如有些小肿气用白矾盐浆水莴苣根煎三五沸淋之即除如大叚蛇螫着未及修事药物用耳塞少许入在螫着疮口内以酽醋滴在疮上即止
　　治蛇螫人疮已合而余毒在内或滛滛痛痒方【出圣恵方】用取甲煎涂之神验蝎螫同用
　　治蛇咬蝎螫【出十便良方】
　　用烧刀子头令赤以白矾置上候成汁便热滴于螫处立愈此极神騐得活者数十人贞元三十二年有两僧流向邓州俱为蛇囓令用此法救之傅药了便愈更无他苦
　　又方【出圣惠方】治蛇咬毒
　　用苦葫芦根烂捣疮口上立瘥
　　治遭恶蛇所螫【出圣恵方】
　　用蛇皮贴于伤上灸之引去其毒气即止一方煎洗三两度
　　治辟蛇法【出肘后方】
