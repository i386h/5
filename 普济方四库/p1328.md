<!-- { "loadSidebar": true } -->
　　肘后姚氏仙人入山草法辟蛇之药虽多唯以武都雄黄为上带一块秤重五两于肘间则诸蛇毒物莫之敢犯他人中者便摩以疗之帯五蛄黄丸良力丸有蜈蚣故也人入山伐木有大赤足蜈蚣置管中系腰又有噉蛇帯其尾亦好带其防弥佳禁法中亦有单行轻易者今防其数条然皆须受而后行不尔到山路口住立存五蛇一头乃闭气以物屈刺之因左廻两歩思作蜈蚣数千以依身便行无所畏也
　　治蛇螫人疮已合而余毒在内滛滛痛痒方【出圣恵方】用逺志嚼烂以之并内一片子于螫疮孔中数数易之
　　又方【出圣惠方】
　　用鸡子打破头作孔合着螫处逡巡鸡子黒又换以可为度
　　立効散【出朱氏集验方】治蛇伤垂死者
　　鐡蛟龙【一名水藕一名金莲花取根二两剉片焙干】　知母
　　贝母【各一两】　雄黄【半两】　天雄【一个生用】　紫荷车【三両】大川乌【一个】　真北细辛
　　右细末用生地黄酒调服即愈如鼻口血来生酒地黄加雄黄丸下如伤风随脉证用发散药并服之见疮口肿不消用针肿处候毒气出即安如有孕妇人则除天雄少用川乌忌食荤物【萧南仲方屡効】
　　治蛇毒
　　取夹蛇肉捣置傅伤处亦刮蠳尾以傅之其疮便愈小黒中心拆者无用不可食肉可生捣罯傅
　　治蛇咬疮　　以蓼荞捣傅疮上
　　预防蛇毒
　　以桂栝蒌为末内着竹管宻塞之帯行中毒即傅之缓乃不救
　　治蛇毒　　以蚤休根醋摩傅之
　　中虺蛇毒　　取茺蔚茎汁之良
　　治蛇毒　　　以野猪齿烧作灰服
　　治蛇咬　　　以梫木叶捣细封之
　　治蛇虫咬　　用生芋叶和塩研细傅之
　　治蛇防咬疮
　　以感藤叶生研傅疮上感藤一名甘藤又名甜藤生江南山谷如鸡卯大斫藤断吹气出一头甘汁甘羙如蜜
　　治蛇犬等毒　　以青黛摩之
　　治蛇虺螫人　　以射罔涂螫处频易
　　治蛇咬
　　以桪木皮叶煑汤洗亦可作屑傅之
　　治蛇含草毒　　以知时子急服觧之
　　治人被蛇啮　　以蜘蛛汁涂之
　　疗一切蛇防蚕咬　　以预知子捣伤上
　　治蛇咬　　用猪槽中水以浸疮有効验
　　治蛇咬方
　　取黒豆叶剉杵傅之日三易良抱朴内篇云相国张公文蔚庄在东都栢坡庄内有防狼穴飬四子为蛇所吞防狼雄雌情切乃于宂外坋土恰容蛇头俟其出宂果入所坋处出头度其回转不及当腰咬断而劈蛇腹啣出四子尚有气置于宂外啣豆叶嚼而傅之皆活
　　治蛇咬毒
　　以雄黄少许末傅之登时愈蛇虽多种唯蝮蛇及青金蛇中人为至急不治一日即死人不晓治之方术者为二蛇所中即以刀急割疮内投地其肉即如火灸须防尽燋而人得活也此蛇七月八月毒盛之时不得囓人其毒不泄乃以牙刺大竹木亦皆焦枯
　　治蛇咬
　　以射罔涂肉四畔渐近疮习习逐病至骨疮若有熟脓及黄水出者涂之若无脓水有生血及新伤肉破即不可涂立杀人
　　治蛇咬
　　用苦苣根叶研碎傅伤处【苦苣即莴苣也】
　　治蛇防咬伤疮痛
　　以乌蘝苺根捣傅并饮其汁良
　　治蛇咬毒闷欲死
　　续随子【七颗味辛温有毒去皮】　　重防【六分味苦微寒有毒出滁州叶似鬼臼者即是】
　　右二味捣筛为末酒服方寸匕兼唾和少许傅咬处立瘥
　　治蛇虫伤捣蒜贴之熟醋浸之经年者良
　　治蛇犬咬毒取黄蘗根研涂之一方研汁服亦得治蛇毒用水蓼叶冷捣傅之若毒入内心闷绞汁服治蛇犬咬以韭捣傅之
　　治蛇咬用荏子叶捣傅之
　　治蛇虎毒诸疮
　　以莵葵捣汁饮之及涂疮能觧毒止痛
　　治蛇咬以蚯蚓屎并盐研傅之
　　治蛇犬等咬以热尿淋患处
　　治蛇咬犬毒用海根以酒及水磨服之亦佳
　　疗蝮蛇疮用络石绞取汁洗之服汁亦去蛇毒心闷治蛇蝎所咬用鈆炙熨之
　　治蛇咬以马兰生捣汁服之
　　治蛇咬以苦杖叶捣傅处
　　治蛇毒用独行根水摩为泥封之日三四立瘥
　　治蛇咬毒食茱茰子一两为末冷水调分为三服立瘥主蛇虺及虫等螫以蛇芮草取根叶捣傅咬处当下黄水
　　主蛇咬以万一藤杵筛以水和如泥傅上
　　治青蛙蛇毒
　　急灸疮中三五壮则毒不行又用雄黄干姜末射罔和之疮
　　治毒蛇所伤
　　五灵脂一两雄黄半两同为末以酒调药二钱灌之昔有人被毒蛇所伤良久之间人已昏困有老僧以酒调药二钱灌之遂苏即以药滓涂咬处良乆复灌二钱其苦皆去问之乃此方耳
　　治蛇防食饮中得之咽中如有物格不下吐不出心闷烦乱可服马兠铃即出又服麝香一钱匕即吐防毒
　　治诸毒所伤
　　用青黛雄黄等分同研为末新汲水调下二钱匕
　　治蛇犬虎狼毒恶虫等啮
　　右以鐡浆凉服之觧毒不入腹内也
　　治蛇虺螫人
　　用茭草根烧灰封之【本草云茭草菰根也】
　　治蛇虺虫螫
　　右以紫珠煮汁服之
　　治蛇虫咬及毒箭
　　用荠苨根【味甘寒】捣末以酒服之
　　治蛇伤
　　右用五灵脂为末酒调二钱服仍以少末掺疮口妙
　　又方
　　右用雄黄为末以猪血调傅
　　治中蛇毒
　　以细辛雄黄等分为末内疮口三四易之
　　蝎螫【附论】
　　凡蝎螫人有雌雄之辨雄者痛止一处雌者流散无定世传禁祝之法虽众然汤熨涂之剂亦不可废也○凡蝎五月六月毒最盛时云有八节九节者毒气弥甚螫人毒势流行牵引四肢皆痛过一周时方始定也
　　方
　　吹鼻散　　治蝎螫
　　藜芦【去芦头】　丁香　蜀葵花蘂　猪牙皂夹【酥炙去皮】荜拨【各半两】
　　右捣为末每用一字螫左邉吹右鼻螫右邉吹左鼻中一方用麝香
　　蝎螫药　　治蝎螫
　　白矾【生】　川乌　半夏【生】　干姜【生】　丹【各等分】
　　右为细末酽醋调涂螫处効
　　雄黄消毒膏　　治蝎螫不可忍
　　雄黄　信【各半两】　巴豆【三钱】　白矾【生一两】
　　右为细末黄蜡半两镕开入药末铫内搅匀为定子如枣大用时将定子签于灯熖上炙开滴于螫着处其痛立止
　　雄黄蜡丸　　治蝎螫不以男女疼痛不可忍者煑酒蜡【半两】　木鳖子【三个去殻】　巴豆【二七枚去皮】
　　雄黄末【一钱】
　　右件除蜡外研匀化蜡为丸如弹子大用时以火炙磨痛处五月五日或四杀日合之忌见鸡犬妇人
　　荜拨散　　治蝎螫卒疼药未及者
　　荜拨　腻粉　蕤人　木鳖子【各等分】
　　右取五月五日午时面南捣为细末修合之时不可令妇人孝子见螫着右邉以少许防左眼螫着左邉防右眼
　　马齿涂方　　治蝎螫
　　马齿苋【生切】　大蒜【生切二味各半两共细研】　干姜【一分不炮为末】
　　右一处和匀涂螫处
　　止痛出毒散　　治蝎螫
　　石榴花　艾叶心　蜀葵花【各等分】
　　右捣为末水和涂之【五月五日午时取阴干佳】
　　虎骨散　　治蝎螫卒痛
　　虎头骨【炙】　板蓝子　荜拨【各一分】
　　右于五月五日午时捣为细末用灯心防药少许于眼大防男左女右防之神効如卒暴用不必重五日合
　　硇砂散　　治蝎螫方
　　右取齿中残饭傅之又猪脂封之又射罔封之硇砂和水涂上愈
　　蜀葵花散　　治蝎子咬
　　雄黄【二钱】　李子人【一钱】　蜀葵花叶【五月五日午时采叶半钱】
　　右为末用针于蝎伤疼处拨用药擦之
　　一上散　　治蝎螫痛
　　半夏【一字生用为细末】　雄黄【一字另研】　巴豆【一个去皮研如泥】
　　右同和匀傅上
　　腻粉散　　治蝎螫
　　腻粉【一钱】　香墨【少许】　荜拨【少许】
　　右捣为散毎用半麦许防大眦角男左女右其痛立止
　　五糓方　　治蝎毒
　　右以五糓烧作灰热涂之和松脂雄黄烧灰更良作法如甲煎为之
　　熨痛丸　　治蝎螫
　　雄黄【研】　矾石【熬令汁枯各半两】
　　右再同研消蜡和乘热丸如弹子大以蜡纸收藏遇螫将药火上炙令热熨痛处冷又炙熨数次此药不限年嵗常收用之
　　矾夏散　　治蝎螫痛不可忍
　　右用白矾半夏等分为末酽醋调贴痛止毒出
　　鈆丹涂傅方【出肘后方】　　治蝎螫疼痛不定
　　右用鈆丹半两细研以醋调涂螫处
　　治蝎螫卒痛药未及者水洗方【出千金方】
　　右以新汲冷水若着手足以冷水渍之水微暖则易之着余处者冷水浸故布搨之小暖则易
　　治蝎螫方【出千金方】
　　凡蝎有雌雄雄者痛止在一处雌者痛牵诸处若是雄者用井底泥涂之温则易雌者用当瓦屋沟下泥傅之若值无雨可用新汲水从屋上淋下取泥
　　治蝎毒及壁镜毒人【出仁存方】
　　右溶化白矾乘热滴伤处痛止毒出
　　治蝎螫方【出千金方】
　　用取生乌头为末唾和傅之一方以头醋调傅之一方嚼干姜涂之
　　治蝎螫用研蜘蛛汁之瘥
　　治蝎螫人痛不止【出仁存方】用猫儿屎涂伤处日三复易治蝎螫人取半夏用水研涂之立止
　　治蝎毒麻蕡叶捣傅之効【麻蕡今人绩布者是也】
　　治蝎螫人痛不止方用楮树白汁涂之立瘥
　　治蝎螫【出朱氏集验方】
　　用矾石一两醋半升煎之投矾末于醋中浸螫处井底泥傅
　　治蝎螫【出肘后方】用醋摩附子傅之
　　治蝎螫【出圣恵方】
　　用蜀葵花心阴干为细末唾津调贴一方绞龙葵汁涂之
　　治蝎螫【出海上名方】以地磨生姜涂之
　　又方【出海上名方】用南星末醋调擦之
　　治蝎螫【出圣恵方】用猪脂擦之又以冷水浸之自効
　　治蝎螫人用画地作十字取上土水服五分匕
　　又方用嚼茱茰以封之立愈
　　又方【出圣恵方】用深削桂心醋磨涂之立定
　　又方用挼马苋菜封之瘥
　　又方【出十便良方】用捣蒜涂之
　　疗蝎螫人
　　用温酒以渍之又捣豉作饼如钱大贴螫处以艾灸七壮
　　疗蝎螫人用苦李子仁嚼以封之即瘥
　　又方用挼蛇啣取汁以傅之瘥
　　又方用木椀率取此螫处即以木椀合之便瘥
　　又方【出肘后方】用挼鬼针草取汁傅之即瘥
　　治蝎毒螫人
　　右于五月五日取椿树上胶捻作块子以椿叶裹藏净噐中螫时即取胶就火上微烘于患处热按之二三次愈
　　又方【出圣恵方】用射菵草捣封之温酒渍之又射菵汁涂之治蝎螫不以男女疼痛不可忍者【出旅舍方】
　　用葱白切一片厚二分许置所螫处以艾灸三壮
　　又方【出圣恵方】
　　用温醋渍所痛处数易之愈须预为温下醋汤方不尔离醋极痛
　　治蝎螫伤诗曰
　　曽闻蝎螫彻心田　休候鸡儿呌晓天
　　耳塞调来疼处抹　毒除痛定却安然
　　治蝎螫【出徳生堂方】
　　用酸醋先滴在疼痛处即以胆矾末擦之
　　又方【出德生堂方】用知母嚼烂吐疼处
　　又方【出徳生堂方】
　　患者自把口咂或他人咂之徐吐去毒不疼为度
　　治蝎螫【出徳生堂方】
　　即以前神仙夺命丹一丸磨水涂之立住疼三上无不验【夺命丹方见咽喉门喉痹烦】
