<!-- { "loadSidebar": true } -->
　　治蝎螫人用石榴花叶及皮烂捣炒令热封疼上冷即换之
　　又方【出圣惠方】用黑角梳掌热炙熨之
　　又方【出圣惠方】
　　五月五日取蜗牛殻黄色者三七枚为末要用时以醋调涂之甚効
　　又方
　　四月八日五更时取苍耳阴干捣为末每用以醋调傅之
　　又方　　用驴耳垢傅之
　　又方　　用滴蜡烛热脂于螫处三两度易之
　　治蝎螫着手足方　　用雄黄末少许醋调涂之治蝎螫人　　用人参嚼以傅痛处立瘥又黄丹涂之瘥
　　又方　　用温汤浸之良
　　又方　　用硇砂以水研涂之立愈
　　治蝎螫　　急作小艾炷于螫处灸暖小便洗
　　乌白散　　治蝎螫不可忍
　　乌鱼骨【一两】　白矾【二钱】
　　右同碾极细末每用不拘多少在左壁者左鼻孔内防之如在右者右鼻防之
　　治蝎螫　　莴苣子入盐同嚼贴痛处少时其痛便止治蝎毒　　以槐枝炮熨之
　　治桑蝎咬人　　用丁香末蜜调涂之
　　治蝎螫人　　嚼干姜涂之
　　治蝎螫　　以火槽头横井上立愈
　　治蝎咬　　以乌头末少许投醋调傅之
　　治蝎毒
　　以麻叶捣之良
　　治蝎角法　　甄立言此蝎毒阴蛇即非蜂蜈蚣之辈自有小小可忍者有经一日一夜不可忍者京师偏饶此虫遍用诸药涂傅不能应有竒効
　　以意用竹依作小角留一节长三四寸孔径四五分若指上可取细竹作之才令搭得螫处指用大角角之气漏不嗍胡角不厌大大即嗍急瘥速作四五枝铛内热煑取以角螫处冷即换初被螫先以针刺螫处出血然后角之热畏伤肉以冷水暂浸角口二三分以角之此神验不可以口嗍毒入腹杀人轨公云灸即瘥以热角嗍之犹火炙也





　　普济方卷三百七
　　钦定四库全书
　　普济方卷三百八　　　明　周王朱橚　撰诸虫兽伤门
　　蜂螫【附论】
　　夫蜂有大小故其螫人毒有轻重轻者或疼痛移时或经日而愈重者至闷絶徧身皆肿当亟用呪禁之术以取速効仍以消毒等药涂傅之○蜂类甚多而方家不具显其名唯地中大土蜂有毒一中人便即倒闷举体洪肿诸药治之皆不能卒止旧方都无其法虽然不致杀人有禁术封唾亦颇徴効又有瓠蜂抑亦其次余者犹善耳
　　方
　　雄黄麝香散　　治竹中青蜂螫人方
　　右以雄黄麝香干姜等分捣筛以射菵和之着小竹筒帯之行急便用傅疮兼治众蛇虺毒如神
　　蜜脂煎　　治蜂螫毒不出痛不定
　　白蜜　腊月猪脂【各两匙许】　雄黄【细研三钱】
　　右先将蜜并脂煎沸倾在瓷盆中入雄黄搅转通口旋饮之
　　蜜腊膏　　治蜂螫方
　　猪脂　蜜【各五合】　腊【二两】
　　右和煎如膏候冷以涂之一方和煎稍稍食之
　　蜂房膏　　治蜂螫疼痛
　　蜂房【剉】　苍耳【各半两】
　　右为末用蓝青汁调厚涂螫处一方无苍耳
　　楮皮涂方　　治蜂螫
　　用以楮皮生者取汁涂傅螫处
　　生硃散　　治沙蜂叮
　　右以水磨生硃涂又磨雄黄涂
　　桑白皮涂方　　治蜂螫
　　用桑根白皮生者捣取汁傅螫处
　　角灰散　　治蜂螫
　　用牛角烧灰二两为散苦酒调傅螫处断葫揩之
　　青蒿涂方　　治蜂螫
　　用青蒿生者一两细切捣研厚涂螫处
　　治蜂螫毒方【出千金方】
　　用取瓦子磨其上唾二七遍置瓦子故处
　　治蜂螫【出千金方】用烧蜂房为末猪膏和涂之先煮蜂房洗之又烧涂之
　　又方【出千金方】用酥脂涂之立愈又治豆蜂螫人
　　又方【出千金方】用烧牛屎灰苦酒和涂之
　　又方【出千金方】用以齿垢涂之又破蜘蛛涂之
　　又方【出千金方】用淳酢沃地取泥涂之
　　又方【出千金方】用嚼塩涂之
　　又方【出千金方】用人尿新者洗之或以尿泥涂之一方用人屎洗
　　又方【出千金方】用反手捻地上土之
　　治蜂虿毒【出经验良方】
　　用野芋叶擦之如不便急以手就头爬垢腻之或用塩擦
　　治胡蜂叮【出百选方】　　用生姜汁涂又苦荬汁涂之治蜂螫【出徳生堂方】
　　用于地上寻小竹或木棒儿正南北安顿者取在手就冩十字先从南画至北次从东画至西然后于十字中心搯一捻土在痛处立止屡曽用之治不可晓须至诚乃验
　　治蜂虿【出肘后方】用芋叶梗汁傅之沈存中笔谈云处士刘易隠居王屋山尝于斋中见大蜂为蛛网丝之蛛为蜂所螫坠地俄顷蛛鼔腹欲裂徐徐行入草啮芋梗微破以疮就啮处磨之良久腹渐消轻躁如故自后人有为蜂螫者防芋头梗傅之则愈
　　治蜂螫【出十便良方】用薄荷按贴之瘥
　　又方【出朱氏集验方】
　　用蛇皮以蜜涂之灸令热以贴螫处効又以醤汁涂蛇皮热封之甚妙
　　治蜂虿螫人　　用捣常思草绞取汁以洗疮
　　又方用取屋霤下土水和傅之立愈
　　又方【出肘后方】用破乌鸡热傅之
　　治蜂螫毒痛不可忍　　用挼蓝青及捣茎实涂之又方【出圣恵方】　　用苍耳挼取汁涂之
　　治蜂虿　　取蠮螉窠细研醋调涂之
　　治蜂叮　　右以冬叶捣傅之
　　治毒蜂螫
　　右取被螫人所居正东上着地草须是头尾正东西者取中间五寸勿动散着头灸防所伤处三防依旧着原取处勿乱却东西即瘥
　　孙真人云见一切毒螫之物不得起恶心向之亦不得杀之后必遭螫治亦难
　　蜘蛛蜈蚣伤【附论】
　　凡蜘蛛蜈蚣所伤轻者焮肿疼痛甚则溃而成疮自非外以药涂傅内以药防导未易得愈
　　方
　　四神膏　　治蜘蛛咬痛
　　皂荚　芜荑　雄黄　青塩
　　右等分为末和匀蜜调涂咬处频易甚効
　　叶散　　治蜘蛛作疮
　　枣叶　栢叶【各五月五日采阴干】　生鐡衣　晩蚕沙
　　右各等分捣散以生麻油和如泥先灸咬处涂之瘥
　　栢膏【出圣惠方】治蜘蛛咬生疮诸治不瘥
　　叶　栢叶　晚蚕沙
　　右等分捣为末以生油和如泥先灸咬处后用药涂之良
　　芜荑散【出圣惠方】治蜘蛛咬徧身成疮立効方
　　白芜荑【一分】　皂荚【半挺】　青塩【半分】
　　右为末錬蜜和圆如皂荚子大毎有伤着处用蜜调一圆在疮上即効
　　雄黄膏【一名蓝汁膏出圣恵方】治蜘蛛咬徧身成疮及治虫豸伤咬
　　雄黄【一分】　麝香【一钱】　蓝汁【一大盏】
　　右细研投于蓝汁中以涂咬处立瘥若是毒蜘蛛咬即便细细服其蓝汁神异之効
　　香油方【出千金方】治蜘蛛咬毒方
　　用人尿又油淀又炮姜贴之又猢狲屎傅之
　　黄腊方【出百一选方】治蜈蚣毒虫咬
　　用桑枝汁同塩调擦痛处或用镕黄腊滴患处肉赤为度一方以桑白皮捣之良
　　柳白散【出圣恵方】治蜘蛛咬作疮诸治不瘥方
　　柳白皮【一两】　半夏【一两】
　　用并烧为灰细研以水调涂之
　　腻粉散【出圣恵方】治蜈蚣咬人方
　　腻粉【半両】　麝香【少许】
　　右相和研匀生姜汁调涂咬处一方无麝香
　　地龙散【出圣恵方】治蜘蛛咬徧身成疮立効方
　　用青防叶一茎去尖头作孔子以地龙一枚置防叶中揑两头勿令通气动摇之俟为水涂之所伤便瘥神验
　　麝香散【出圣恵方】
　　用叶一合入麝香末半钱麻油调涂之立効
　　韮根散【出圣惠方】用韮根一根去土入麝香一钱同研之雄黄膏　　治蜈蚣咬痛
　　用雄黄研细一分用桑根白皮自然汁调咬处
　　桑根散【出十便良方】治蜈蚣咬蒜汁涂方
　　用蒜洗切细研桑根白皮汁和涂咬处
　　胡粉散【出千金方】治蜘蛛咬毒方
　　用乌麻油和胡粉如泥涂上干则易之
　　吴茱茰散【出百一选方】治蜈蚣伤
　　用烂嚼吴茱茰一味擦之立効一方用捣烂虾防涂之
　　雄黄散【出百一选方】
　　用生姜汁调腻粉傅之其痛立止一方姜汁雄黄涂贴亦良
　　薤白方【出圣恵方】治蜘蛛咬
　　用嚼薤白傅雄黄亦可遍身肿服蓝汁
　　桑叶方【出经验良方】治蜈蚣诸防咬方
　　先用鞋底土擦之用大蒜桑叶罨于伤处如无用油防罨伤处或蓝涂罨伤处亦効麻鞋履底炙以揩之即瘥
　　巴荳膏【出经验良方】治蜈蚣防咬伤痛方
　　用烂研巴荳一粒猪脂膏少许调涂疮口立愈一方用胭脂膏少许
　　白矾散　　治蜘蛛并蜈蚣咬伤
　　用露筯草其根洗净焙干捣细为末用白矾水调贴
　　苦参散　　治蜈蚣咬人痛不止
　　用头垢腻和苦参末酒调傅之
　　椒防散【出圣恵方】治蜈蚣咬方
　　胡防【一握捣如泥】　椒【一合】
　　用水煮椒汁洗之后封胡防泥于咬处即瘥
　　治蜘蛛咬徧身成疮立効方【出圣惠方】
　　用井花水研硇砂涂之甚效
　　又方【出圣恵方】用蝙蝠粪生油研涂之
　　治蜘蛛咬作疮诸治不瘥【出圣恵方】
　　生油【少许】　防【一合】
　　用先将油涂咬处即以防捣作团拭之若见丝入防中即效
　　又方【出圣恵方】用虾蟇头炙令黄为末油调涂之立効又方【出圣恵方】用塩和油调涂之数揩之神验
　　又方【出圣恵方】用猕猴粪为末油调涂之瘥人家飬者不净不可用
　　又方【出圣恵方】用竹筒子长三寸许笼咬处煎酽浆水防于筒中冷即易之以瘥为度仍取桃枝叶剉煮汤洗之尤验
　　又方【出圣恵方】用嚼续随子傅之立瘥
　　又方【出圣恵方】用驴马脚底臰屎泥涂咬处不过三两度瘥治蜈蚣咬方
　　用蜡少许将笔管坐所咬处镕蜡滴向管内令到疮上三四滴便止
　　羊乳散【出圣恵方】治蜘蛛咬人令徧身生丝及毒中人用羊乳一味饮之愈正元十年崔贠外从质云目击有人为蜘蛛所咬腹胀大如有娠徧体生丝其家弃之乞食于道后遇僧教饮羊乳未防而平复矣此方妙
　　治蜘蛛咬徧身成疮立效方【出圣恵方】
　　用上好春酒任意饮之取醉使人飜转身勿令一面卧恐酒毒入人肠胃须防蜘蛛儿于疮中小如粟米自出尽即瘥
　　鸡冠血涂方【出圣恵方】治蜈蚣咬
　　用雄鸡冠血涂之立止
　　附子膏【出圣恵方】治蜈蚣咬痛
　　用附子一枚生用去皮脐就沙盆内以醋少许磨浓少许涂之
　　治蜈蚣毒虫咬【出广南卫生方】
　　用皂角于咬处上用艾灸之即去之无不効
　　治蜈蚣伤【出医方集成】
　　用大撚纸灯一个浓蘸麻油防着了于咬处照熁之毒气自出尽入油烟中也
　　又方【出百一选方】
　　用右手大指中指把地上于中指尽处搯少土傅之勿令患者知此亦厌胜法耳
　　又方【出百一选方】用菖蒲细嚼以傅咬处立愈
　　又方【出百一选方】用头发烟薫或烧灰擦伤处
　　又方　　治蜈蚣咬法【蜈蚣有赤足黄足者蛰人甚痛】
　　用大蜘蛛一枚放所咬处令收其毒曽试用之既囓痛果即定蜘蛛虽着身稍逺必径寻其处而囓之渐觉腹胀盖为毒气所攻须投水中不尔即死一方云用冷水在傍如蜘蛛死即投水中救活易之以痛止为度甚妙兼治蝎螫尤佳
　　必効方　　治蜘蛛咬着疼痛
