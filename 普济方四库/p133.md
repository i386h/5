<!-- { "loadSidebar": true } -->
　　四斤丸【出医方大成】　治肾经不足下攻腰脚腿膝肿痒不能屈伸脚弱少力不能踏地脚心痛行歩喘乏筋脉拘挛腰膝不利应风寒湿痹脚气缓弱并宜服之宣州木【去穣】牛膝【去芦剉】天麻【去芦细剉】苁蓉【洗净切各焙干秤准将已上四味如前修事用无灰酒五升浸春秋各五日夏三日冬十日足取出焙干再入】附子【炮去皮脐】龙骨【涂酥炙各二两】
　　右同为细末用浸前药酒打面糊为丸如梧桐子大每服三五十丸空心煎木酒下或盐汤吞下亦得此药常服补虚除湿大壮筋骨
　　养肾散【出和剂方】　治肾气虚损腰脚节骨疼痛膝胫不能屈伸久病脚膝缓弱每服用一字空心豆淋酒下服讫麻痹少时须防疾随药气顿愈骨中痛嚼胡桃肉酒调下甚者三五服风寒湿悉皆治之
　　全蝎【半两】天麻【三钱】苍术【制一两】附子【炮去皮脐】草乌头【生去皮脐各二两】
　　右为末空心温酒调下百一选方忠州陈太守原国暑取凉食至秋忽右腰腿间疼痛连及膝胫曲折不得经月右脚艰于举动凡服治腰脚药无效得此养肾散才一服移刻举身麻痹不数日脚能屈伸即康宁又州判某年四十上虚损两脚不能行歩进此药二服迤逦可行三服能走卢祖常易简方紏缪谓有子弟者忽两足拳挛疼楚脉甚此证两感寒多于风亦服此随效恵倅李奉议亦尝曰其家曾有妇人腰脚不能转动用此即效皆风寒两感也
　　白术散　补肾气虚
　　白术【一斤】肉桂【半斤】干地黄　泽泻　茯苓【各四两】
　　右为末米饮服方寸日三两服佳
　　四补丹
　　何首乌【泔浸春秋五日夏三日冬七日】苍术【去皮制度上同】甘州枸【酒浸一宿】小茴香【塩炒令热各等分】
　　右为细末酒打麺糊为丸如梧桐子大每服三十丸至四十丸空心好酒下
　　青盐丸【出本事方】　治肾虚及足膝无力
　　茴香【三两】兎丝子【末四两】干山药【二两】青盐【一两】
　　右将兎丝子洗淘无灰酒浸日中煎七日冬天近火煨之爆干别末将余药末和匀酒糊丸如梧桐子大每服三五十丸温酒盐汤下予顷常服数年壮力健食有一妇人足軃曵服此药久之履地如故
　　鹿角丸【出三因方】　治肾虚伤冷冷气入肾其痛如裂
　　鹿茸屑【一两酥炙】附子【炮二两】桂心【三分】
　　右为末酒糊丸如梧桐子大塩酒下三五十丸空心服一方以局方四味理中丸每两加泽泻半钱塩酒吞下治败精腰疼
　　神应丸　治肾不足风冷乘之腰痛如折或引背痛俯仰不利转侧亦难或役用过度劳伤于肾或寝卧冷湿地气伤腰或堕坠伤损并宜服之
　　葳灵仙【去土二两】桂心　当归【各一两】
　　右为末以酒煮糊丸如梧桐子大每服三五十丸煎茴香汤或炒茴香酒下食前服妇人煎桂心汤下有孕妇人不得服一方添破故纸桃仁地肤子等分
　　滋肾丸【出卫生寳鉴】　治下焦隂虚脚膝软无力隂汗隂痿足热不能履地不渴小便闭者邪热在血分也黄蘗【二两酒洗焙】知母【二两酒洗焙】肉桂【二钱】
　　内经云热者寒之又云肾恶燥急食辛以润之以黄柏之苦寒泻热补水润燥故以为君以知母苦寒泻肾火故以为佐肉桂辛热乃寒因热用也
　　右为细末热水为丸如鸡头大每服百丸至二百丸煎百沸汤下空心服顿两足令药易下行故也如小便利前隂中如刀刺痛有恶物下为效验
　　玉鎻丹【出仁存方】　治肾经虚损心气不足思虑太过真阳不固旋有遗沥小便白浊如膏夣寐频泄甚则身体拘倦骨节痠痛饮食不进面色黧黑容枯肌痩唇口干燥虚烦盗汗举动力乏
　　茯苓【去皮四两】龙骨【二两】五倍子【十六两】
　　右为末水糊为丸每服四十粒空心用盐汤吞下日进三服此药性温不热极有神效
　　茯兎丸【出和剂方】　治肾经虚损心气不足思虑太过真阳不固溺有余沥小便白浊夣寐频泄
　　兎丝子【五两】白茯苓【三两】石莲子【去殻二两】
　　右为细末酒煮糊为丸如梧桐子大每服三十丸空心盐汤下常服镇益心神虚养血清小便
　　呉茱茰丸【出仁存方】　治肾气自腹中起上筑于咽喉逆气连属而不能出或至数十声上下不得喘息此由寒伤胃脘肾气先虚逆气上乘于胃与气相逆不止者难治经谓之哕故受病深者其声哕是也
　　呉茱茰【醋炒】橘皮【洗浄】大附子【炮制去皮脐各一两】
　　右为细末白麺糊为丸如梧桐子大每服七十丸至八十丸食前温生姜汤送下一方米饮下不止者灸期门关元肾腧
　　鹿茸丸【出本事方】　治肾虚腰痛
　　以鹿茸不拘多少切作片子酥炙黄为末酒糊为丸如梧桐子大空心食前盐汤下三五十丸
　　小安肾丸【出仁存方】　治肾气虚乏下元冷惫夜多旋溺肢体倦怠渐觉羸痩腰膝沉重嗜卧少力精神昏愦耳作蝉鸣面无顔色泄泻肠鸣眼目昏暗牙齿蛀痛并皆治之
　　香附子　川乌　川练子【已上各一斤用塩四两水四升同煮干制焙】熟地黄【八两】茴香【十二两】川椒【去目及闭口者防炒出汗四两】
　　右为细末酒糊为丸如梧桐子大每服二十丸至三十丸空心临卧温酒或盐汤任下常服补虗损下元冷惫
　　茯苓丸【出永类铃方】　治心肾俱虗神志不守小便淋沥不禁【方见本门肾虗漏浊遗精类】
　　磁石散　疗肾气不足心中悒悒而乱目视心悬少气阳气不足耳聋目前如星火消疳痔一身悉痒骨中痛小腹拘急乏气咽干如胶顔色黑补肾磁石【二两研绵裹】生姜【二两】防风【二两】桂心【二两】甘草【一两炙】五味子【二两】附子【一两炮】参【二两】牡丹皮【三两】大豆【二十四枚】
　　右切以水一斗二升先于铜噐中扬三百遍煮药取六升去滓更煎取二升八合分为三服忌海藻菘菜猪肉冷水生葱等
　　泻肾汤　疗肾气不足
　　芒硝【二两】矾石【二两熬汁尽】大豆
　　右以水三升煮取一升二合去渣分再服当快下
　　返精丸【出朱氏集验方】　定心养血补肾此方得之异人
　　破故纸【二两隔纸炒令香熟】白茯苓【一两去皮】
　　右为细末用没药半两捶破用无灰酒煮浸髙没药一指许如稠饧状再入前二味为丸如梧桐子大每服三十粒随食汤下酒糊丸亦可食前服
　　附子丸【出鸡峯方】　治肾脏衰弱手足多冷【方见本门肾脏虗损阳气痿弱
　　类】
　　二阳丹【出鸡峯方】　治肾虚生寒腰脊疼痛
　　附子【二两先炮去皮脐为末酒一升半同羊肉烂煮如麋沙椀内研为膏酒炒加服】羊肉【四两】肉桂　干姜　硫黄　阳起石　鹿茸　白术【各一两】
　　右以附子膏和丸如梧桐子大硃砂为衣每服三五十丸空心盐汤下
　　兎丝子丸　补肾虚
　　兎丝子　山药【各四两】牛膝　附子　萆薢　鹿茸【各二两】巴防　茴香【各一两】
　　右件捣罗为细末以酒煮麺糊为丸如梧桐子大每服空心温酒或盐汤下五十丸
　　破故纸丸　治肾气虗寒小便无度
　　破故纸【酒浸十两蒸炒】茴香【盐炒】
　　右等分为末酒糊为丸每服五十丸空心盐酒下一方为末用猪腰子批开入药纸裹水湿煨熟细嚼酒下
　　沉香散　治肾藏益元气养精神常服
　　萆薢　续防【各半两】木香　芎防　当归　茯苓甘草　石斛　牛膝　枳殻【只用青】细辛　防风【各一分】
　　右细杵罗为末每服二钱水一盏煎取八分空心和滓吃
　　固真丹　治肾与膀胱虚冷真气不回小便滑数舶上茴香【炒】补骨脂【炒】益智子【炒】鹿角霜【各一两】韭子【二两】白龙骨【一两火煆别研如粉】
　　右为末以青盐鹿角胶各半两同煮酒糊为丸如梧桐子大每服五十丸温酒盐汤下
　　北庭丸　凢夣鬼交者盖由肾气虗为客邪所乘入于脏则喜夣肾既虗不能制于精因夣感而动泄久不止则令人枯瘁不泽少力
　　北庭【半两飞过煎成霜】附子【一两研为末】
　　右件二味以生薯蓣于砂盆内研调前药为丸如桐子大仍用禹余粮盐等分入瓶内固济煆通赤放冷研细以末一钱汤防下十五丸空心服之
　　双补丸　治肾虚水涸燥渴劳倦
　　鹿角胶【二两】沉香【半两】泽泻【连块再蒸半两】覆盆子　白茯苓人参　宣木　薏苡仁【炒】黄耆【炙】熟地黄【洗再蒸】苁蓉【酒浸焙】兎丝子【酒浸蒸研】北五味子　石斛【炒】当归【酒浸焙各一两】麝香【一钱】
　　右末炼蜜丸桐子大硃砂衣每五十丸空心枣汤下
　　加味四斤丸【出鲍氏方】　治肾臓肝虗热滛于内筋骨痿弱起居须人足不任地惊悸潮饮食不生血气
　　苁蓉　牛膝　天麻　木　鹿茸　熟地黄兎丝子　五味子【并酒浸等分】
　　右为末蜜丸每五十丸酒饮任下食前
　　王散【出卫生寳鉴】　治小便自利如泔色此肾虗也王根【一两】白石脂【二两】兎丝子【酒浸二两】桂心【一两】牡砺【塩泥裹烧米冷去泥】
　　右为末每服二钱煎大麦粥汤调下日三服食前
　　治肾虗腰痛【出如宜方】
　　用桃仁去皮尖麺炒为末热酒下得汗愈又制杜仲末空心酒下○又炒黑牵牛取头末入麺作常飡麺加花椒煮食之小便数者宜萆薢杜仲枸根等分防咀好酒渍纳瓮中密封入铜噐中煮一日服取醉为度腰脚冷宜瓮中煎酒水渍腰膝上
　　青娥丸【出如宜方】　治肾虗腰疼筋骨少力
　　破故纸【八两炒】胡桃肉【去膜烂研四两】
　　右为末炼蜜丸如梧桐子大每服三四十丸食前盐汤酒下一方加制杜仲二两
　　黑锡丹【出如宜方】　治元脏久冷上盛下虗腰膝冷痛沉香　葫芦巴　附子【制】阳起石　肉桂　破故纸【炒】茴香【炒】肉豆【制】金铃子　木香【各一两】锡硫砂子【四两】
　　右为末炒桃仁酒下
　　四神丸【出如宜方】　治老人脾肾久虗夜作气泄无度破故纸【炒四两】肉豆【制二两】木香【一两】附子【炮一两半】
　　右为末煮肉为丸如梧桐子大每服五十丸姜汤下
　　益智五味丸【出如宜方】　治肝肾俱虚精气耗散
　　益智仁　肉苁蓉　巴防【去心】人参　五味子　骨碎补　茴香　覆盆子　龙骨　熟地黄　兎丝子【制等分】
　　右为末酒糊为丸如梧桐子大每服三十丸空心米汤下
　　益肾【出本草】
　　以牛膝苁蓉酒浸服







　　普济方卷二十九
　　钦定四库全书
　　普济方卷三十　　　　明　周王朱橚　撰肾脏门
　　肾劳【附论】
　　夫肾劳者劳伤肾也肾伤则少精腰背痛难俛仰小便不利时有余沥隂痛囊湿生疮小腹满急厥逆下冷皆其候也经所谓强力入水久坐湿地伤肾之一端尔凢肾劳病者补肝气而益之肝旺则感于肾矣人逆冬气则足少隂不藏肾气沉浊顺之则生逆之则死顺之则治逆之则乱反顺为逆是谓关格病则生矣
　　方
