<!-- { "loadSidebar": true } -->
　　用塩防炒干为细末每用油调涂之必効
　　治蜈蚣蜘蛛毒用红蚯蚓擂烂傅之立効
　　治蜈蚣毒【出百一选方】
　　用鸡粪涂之一云乌白鸡屎水调涂之一用烧鸡粪用酒涂之一用醋
　　治蜘蛛咬【出十便良方】
　　用雄黄末傅又徧身肿饮羊乳愈蓝汁尤佳
　　治蜈蚣咬【出圣恵方】用蜗牛擦取汁滴入咬处
　　治蜘蛛咬疮
　　用合欢皮叶并头垢捣为末和铛下墨生油调涂
　　治蜘蛛咬
　　用蠮螉烧末油和傅咬疮上此物能食蜘蛛亦取其相伏也
　　治蜘蛛咬疮
　　用蜂子烧末油和傅之按土蜂赤黒色此物能食蜘蛛
　　治蜘蛛咬　　用山豆根为末吐唾和涂之
　　治蜈蚣咬人痛不止【出十便良方】
　　用嚼塩沃土及以塩汤浸疮极妙其蜈蚣有赤足者螫人黄足者痛甚一方治蜘蛛螫蜈蚣螫用塩热渍之
　　治蜈蚣螫人用蛇含草挼之
　　治蜈蚣蜘蛛毒【出十便良方】用醋磨生鐡傅之
　　治蜘蛛咬作疮【出圣恵方】
　　用萝摩草捣如泥封之日二三傅毒化作脓脓出频着勿停
　　又方【出肘后方】用羊桃叶捣之立愈
　　又方中蜈蚣毒【出十便良方】
　　用蒜切作两断以揩之又以蒜摩地取泥涂之一方治蜈蚣咬痛不止用独头蒜摩螫处又嚼涂之立瘥
　　治蜈蚣螫人
　　用挼蓝汁以渍之即瘥蜈蚣不甚囓人甚亦微殊轻于蜂当时小痛易歇脱为所中幸可以此疗之药皆用赤足者螫人乃痛于黄足者是其毒烈故也
　　又方　　取屋中土以水和傅之
　　又方　　用赶雄鸡令走以鸡觜气呵之数易鸡立瘥又方　　用锡炙令热以熨之不越十度即瘥
　　治蜈蚣蛇咬【出信适用方】
　　用蜒蚰一条涂咬处痛立止一方去殻
　　治蜘蛛毒【出肘后方】用荆叶袋贮傅疮肿上
　　又方【出肘后方】用射菵涂肿上血出乃瘥
　　又方【出肘后方】用合口椒并叶捣之无不瘥
　　治蜘蛛咬作疮诸治不瘥
　　用麫围咬处滴羊乳于上丝出即瘥
　　治蜘蛛毒【出肘后方】用切菜刀烧赤烙之
　　治蜈蚣咬　　用刮指甲末贴即不痛
　　治蜘蛛咬
　　用乆臭人溺于瓮中浸所咬处仍以乌鸡屎炒浸酒服不然恐毒入
　　治蜘蛛疮　　用水韮根新者同雄黄研涂之
　　杏仁膏　　治蜈蚣伤
　　右烂嚼杏仁之或以人屎汁傅尤良
　　治蜈蚣咬伤　　冝山胡椒加塩擦
　　又方治蜘蛛中人毒
　　右以汗垢擦之
　　又方汗垢加嫩枫叶擦
　　治中蜈蚣毒者用桑白皮汁盐涂或捣蛄蝓涂之蜈蚣畏蛄蝓不敢过所行之路触其身即蜈蚣死故取治蜈蚣毒也
　　治蜈蚣咬
　　以腐木末和醋傅之亦渍取汁傅咬处良
　　治中蜈蚣毒者
　　以乌鸡屎水稠调涂咬处効大蒜涂之亦効
　　治蜘蛛咬
　　以赤翅蜂烧令黒和油涂之亦取蜂窠土醋和为泥傅蜘蛛咬处当得丝出瘥
　　治蜘蛛虫等咬　　以鐡锈和蒜磨傅之
　　治蜘蛛咬
　　以黒驴之溺及乳以物盛之浸疮或先用醋泔汁洗疮然后再取驴尿处臭泥傅之亦佳一方无乳亦得
　　治蜘蛛咬
　　以生鐡鍜后飞淘去麄赤汁烘干用蒜磨生油傅之
　　治蜘蛛咬恐毒入内
　　用蔓菁末和油傅亦捣为末酒服蔓菁园中无蜘蛛是其相畏也
　　治鼅鼄咬疮
　　以土蜂窠烧末麻油和傅之一方用醋和为泥傅之
　　解蜈蚣蛇虫毒
　　用塩挼桑叶傅上
　　治蜘蛛蚕咬
　　取萝摩子汁防疮上
　　解蜘蛛毒
　　蓝青　麝香【少许】
　　为末傅毒处
　　蠼螋尿疮【附论】
　　凡蠼螋虫尿人影着处便令人病疮其状身中忽有处瘆痛如芒刺亦如刺虫所螫后起细防防作聚如茱茰子状四邉赤中央有白脓如黍粟亦令人皮肉急举身恶寒壮热剧者连起竟腰脇胸治之法初得之磨犀角涂上止其毒治如火丹法余以武徳中六月得此疾经五六日心闷不住以他法治不愈后有人教画地作蠼螋形以刀子细细尽取蠼螋土就中以唾和成泥涂之再涂即愈方知天下万物相感莫晓其由矣
　　方
　　白磰方　　疗蠼螋尿
　　用鸡子和白磰之浸滛为广以大蒜磨研书墨涂之
　　赤小豆散【出千金方】治蠼螋尿疮及诸恶疮
　　用槐白皮半斤切以苦酒二升渍半日刮去疮处以洗日五六遍仍以赤小豆为末用苦酒和傅之燥复易小儿以水和一方醋二升浸半月洗之日五六度
　　甘草傅方　　治蠼螋尿疮
　　用甘草一两为末韮汁调傅之
　　鸡子膏【出直指方】治蠼螋虫又名八脚虫隐于壁间以尿射人遍体生疮如汤火伤
　　用乌鸡翎毛烧灰鸡子白和涂之一方云麻油调傅鸡食百防故能治之或用燕粪水调或南向燕窠自东取土末之新水调傅
　　治蠼螋尿方【出千金方】
　　用羖羊髯烧灰腊月猪脂和封之
　　又方【出千金方】　　用捣防封之
　　又方【出千金方】　　用酢和胡粉涂之一方猪膏涂之又烧蒲灰傅之
　　治蠼螋尿疮方【出千金方】
　　用烧鹿角为末以苦酒和傅疮上已有汁者烧道傍敝蒲席傅之一方醋调涂之一方油调涂之
　　又方【出千金方】　　用嚼大麦以之日三
　　又方【出千金方】
　　用熟嚼梨叶以水和涂疼处燥复易之一方研烂傅之一方以梨子汁傅之并瘥
　　又方【出千金方】　　用捣马鞭草烂傅上燥复易之
　　又方【出千金方】　　用吴茱茰东行根下土酢和涂之栋枝灰方【出肘后方】治蠼螋尿疮及诸恶疮
　　用栋木枝皮烧灰为末如疮湿即干傅疮干醋调傅之用和猪膏亦可
　　皂荚脂方【出圣恵方】　　治蠼螋尿疮久不愈
　　用猪牙皂荚炙令脂出乘热以脂涂之
　　治蠼螋毒【出海上名方】
　　用猪牙皂荚炙令脂出用螟蛉窠水调涂之
　　治蠼螋尿疮【出肘后方】
　　用食塩三升水一斗煮取六升以绵浸汤淹疮上
　　治蠼螋虫溺人影亦随所著作疮【出肘后方】
　　用鸡肠草取汁傅之効一方生挼三四度效
　　治蠼螋尿绕腰者　　用煎败浆汁涂之瘥
　　治蠼螋尿疮绕身匝即死【出千金方】
　　用燕巢中土猪脂苦酒和之土蜂窠水调傅亦佳一方无酒
　　疗蠼螋尿绕腰欲死　　用败蒲扇煮汁涂之
　　治蠼螋溺人影发疮如热沸而大绕腰匝不可疗蠼螋如小蜈蚣色青黒长足
　　用扁豆叶捣涂之即瘥
　　疗蠼螋尿疮　　用鹊巢中土以苦酒和之
　　疗蠼螋尿疮表里相当一名浸淫疮
　　用猪牙车骨年久者捶破烧令脂出及热涂之
　　疗蠼螋尿疮习习然黄水出者【出圣恵方】
　　用韮捣汁取涂之
　　又方【出圣恵方】　　用煮甘草汤洗之
　　又方【出圣恵方】　　用嚼桂涂之
　　又方　　用绞马屎汁洗之
　　又方【出圣恵方】　　用嚼麻子涂之
　　又方
　　用令患人于日里立侧近作沸汤微取以淋患人影令当所患疮处六七度仍遣人熟嚼蒜以噀患人影中患处口中余蒜气即真噀患人疮上愈
　　治蠼螋尿人成疮初如粉粟渐大如豆更大如火烙浆疱疼痛至甚【出肘后方】用草茶并汁茶俱可生油调傅疮上其痛药至立止妙一方用灯盏内油调涂
　　又方【出圣恵方】用取众人尿处烂泥涂之
　　治蠼螋尿方【出圣恵方】
　　用白矾滴醋于锈生鐡上磨并鐡锈刮下涂之
　　治蠼螋疮及诸恶疮　　以槐白皮醋浸半日洗之治蠼螋虫尿人影着处便令人体病疮其状如粟粒累累一聚碜痛身中忽有处燥痛如芒刺痒如刺虫所螫后细疮防作丛如茱茰子状也四畔赤中央有白脓如黍粟亦令人皮急身恶寒壮热极者连起竟腰脇胸也得之者以此法治之
　　以犀角磨涂之止
　　治蠼螋溺疮　　取磨刀石泥傅疮有効
　　治蠼螋溺疮　　以故蓑衣结烧灰和油傅之佳治蠼螋溺疮　　用猪膏苺碎之
　　治蠼螋叮
　　右用刀就地画□又用刀裁至天面脚了取中间身上土津调涂
　　小豆末傅方　　治蠼螋尿痛汁出
　　用小豆为末傅疮上频易之一方酒调涂之
　　射工中人【附论】
　　夫江南有射工毒防一名短狐一名蜮其虫形如甲虫外防云正黒状如大飞生有一长角在口前如弩檐临其角端曲如上弩以气为矢因水势射人或闻其在水中铋铋作声要须得水没其口便射人也此防畏白鵞能食之其初得证候先恶寒噤瘆寒热筋急仍似伤寒亦如中尸便不能语朝旦小蘓至夕輙剧寒热闷乱此是其证始得三四日当急治之治之稍迟者七日皆死初未有疮但恶寒噤瘆未成疮似蠼螋尿亦似瘭疽疮射工中疮有四种其一种疮正黒如黡子皮周邉悉赤或衣犯之如有芒刺痛其一种作疮久乃穿或晡间寒其一种如火灼熛起似此者最急数日杀人备急方云有四种其一种突起如石疖状俱能杀人多令人寒热屈伸张口闭目也○凡山水有毒防人渉水中人似射工而无物其诊法初得之恶寒微似头痛目眶疼心中烦懊四肢振焮腰背百节皆强而两膝痛或翕翕而热但欲睡旦醒暮剧手足逆冷至肘膝二三日腹中生防食人下部肛中有疮不痛不痒令人不觉不急治过六七日下部出脓溃防上食人五臓热毒烦盛下利不禁八九日虽良医不能治矣觉得之急早视其下部若有疮正赤如截肉者阳毒最急若疮如鲤鱼齿者为阴毒犹小缓要皆杀人不过二十日也欲知是中水与非者当作五六升汤以小蒜五升防咀投汤中消息勿令大熟去滓以浴之是水毒身体当发赤斑无异者非也当以他病治之【本草云水弩射工短狐等防生于山水间含沙射人影而成疾或如疟状及如天行病者名曰沙病今人谓沙子证然亦全非射工水弩之毒不过山岚瘴气感而成疾今以防擦之所皆是太阳经脉所过之处则邪气出而病愈矣江西袁州一河其间多生水弩彼人云其防射人人中之即病却以绵揩身上或揩着如针刺则以针挑去令血出其病即愈然彼人日食此水及于此浴縁此防闻水动则射人彼中人欲入此水则先以石打水动后方入水则其防已射不能中人】
　　方
　　五香散【出千金方】治江南毒气恶核及射工中人暴生疮甲香　犀角　鳖甲　升麻　薫陆香　乌翣丁香　沉香　黄连　青木香　羚羊角　黄芩甘草　牡蛎【各四分】　黄蘗【六分】　吴茱茰【三分】
　　右为细末中射工毒及诸毒皆水服方寸匕日三并以水和少许洗之仍以鸡子白和涂肿上干则易一方无青木香
　　犀角散【一方甲香散出圣恵方】治射工毒肿生疮
　　犀角【镑】　甲香　射干　木香　乳香　丁香黄连　升麻　鳖甲【醋炙去裙襴】　牡蛎　羚羊角甘草【炙剉】　黄芩【去黑心各一两】　黄蘗【去粗皮】
　　吴茱茰【汤洗晒干各半两】
　　右除乳香研外捣为散和匀毎服二钱水调下日三兼以鸡子白调涂疮毒良一方有薫陆香无乳香
　　野葛膏【出千金方】治射工恶核卒中恶毒方
　　野葛【一升】　巴荳　乌头　蜀椒【各五合】　茵芋踯躅　附子　丹砂【各一两】　雄黄　大黄【各七两】
