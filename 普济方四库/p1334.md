<!-- { "loadSidebar": true } -->
　　金半两钱【一文烧红醋淬如无古老钱代】　木当归　藿香叶【各一钱】　血竭【一钱】　水蛭【三钱同糯米炒紫色为度】　绵【二钱烧灰】　大虎骨【一钱酥炙】　木香乳　麝香　没药【各一钱】　血余【二钱微焦即孩儿胎头发也】
　　右为细末另裹若损折甚者毎服三钱轻者毎服二钱半如无损折除蛭钱服药时令病人先饮好酒三五盏服后更饮三二盏次用纸裹以绳穿板子缚之
　　当归丸【出百一选方】接骨定痛
　　当归　赤芍药　川椒【去目及闭口者】　败殻　千金藤　骨碎补　川芎【并生用】　乳香【别研】　虎骨【慢火炮黄】没药【研】　自然铜【火煅通红醋淬三次】
　　右等分为细末炼好黄蜡丸如弹子大每服一丸筋伤骨折用无灰酒半升入药以东南柳枝搅匀同煎三五次空心热服五十嵗已上不过十服旬日如旧五十已下不过五服秘方
　　接骨膏　治攧折手足兼治疼痛
　　官桂　没药　干姜　龙骨【已上各一两】　白芷　川山甲【已上各二钱】　乳香　接骨草【不拘多少】　酒【二碗】　肥角【七十二个捣碎取汁五碗】　醋【二碗】
　　右除没药乳香另研为细末外余药同为末将醋肥角同煮文武火煎三遍文武火谓滚去火少停再燃候心滚又去火如是三遍方下众药或应掩贴患处如燥则用姜汁和酒掀起膏烂内再贴再润膏外
　　自然铜散【出医方大成】　治打扑折骨损断
　　乳香　没药　苏木　降真香　川乌【去皮尖】　松明节【各一两】　地龙【去土青油炒半两】　真血竭【三钱】　龙骨【生用半两】　自然铜【火煅米醋淬一两】　土狗【十枚油浸焙为末本草名蝼蛄】
　　右为末每服五钱用无灰酒调下如病在上食后服病在下空心服服之觉药自顶心寻病至下两手再周遍身下两足遇病处则飒飒有声患人自觉药力习习徃来其家重誓不许传授后以説死报恩遂广好生之心博传累试无不神効一方加水蛭半两油炒
　　接骨丹【出德生堂】　接骨不问骨节疼痛
　　当归【酒浸】　黄耆　赤芍药　牛膝　肉桂　白芷【各一两半】　紫金皮【四两童子小便浸】　川乌【一两炮净】　乳香没药【各半两别研三钱醋淬】
　　右为细末酒糊为丸如桐子大每服二十五丸量虚实加减酒下病上食后服病下空心服
　　接骨忘拐丸　定痛如神
　　乳香【研】　没药【研】　虎胫骨【醋炙黄】　当归　川乌【去目】　川芎【极大者】　败殻【酒蘸炙黄】　赤芍药　雀李根【取皮】　自然铜【醋淬】
　　右各三钱为细末镕黄蜡约度多少丸如弹子大每服一丸用好酒一盏银石器煎以东南栁枝搅散热服骨碎者服一丸些小闪肭服半丸
　　接骨丹
　　何首乌【半觔】　大附子【一个炮去皮脐】　乳香　没药　木香　当归【焙各三两】　甘草【三两一半炒一半生】　五灵脂【五两】自然铜【二两醋淬】　川乌头【五个生三个熟二个】
　　右用好黄蜡四两镕开前药末和丸每觔作十六丸每一丸温酒下
　　整骨定痛散
　　天花粉【一觔炒】　甘草【二两半炒】　没药　木香【一两】　当归【一两半】　乳香【一两半】　陈皮【二两半】　血竭【一两半】大附子【一个炮去皮脐】
　　右为细末每服五钱热酒调服敷贴亦可
　　接骨没药散　治打扑伤损疼痛折骨碎者
　　川独活　川牛膝【酒浸】　川续断　杜仲　萆薢防风【去芦】　甘草【各等分】　乳香　没药【各半两另碾】
　　右为末每服三钱温酒调下
　　没药散　治伤折筋骨痛
　　没药【研】　虎骨【酒浸炙】　当归【切焙】　白芷　败【酒炙各半两】　补骨脂　自然铜【火烧醋浸七次】　麒麟竭【研各一分】炭【内实者火烧一次酒淬取二分】
　　右为细末毎服一钱温酒调下不计时
　　内托散
　　当归【半两】　熟地黄【并酒浸】　木鼈子　川芎　草乌芍药　细辛【各一两】　自然铜【火煆醋淬为末二钱】
　　右为末酒煮糊为丸如弹子大每服三十丸温酒下无时一半末木酒调下
　　败散　治折伤定痛接骨
　　败【醋炙去帬重一两】　没药【研】　桂【去麤皮】　自然铜【煅醋淬七遍研】　当归【切焙】　骨碎补【去皮炒】　白芷　防风【去义各半两】
　　右为散每服二钱温酒调下不拘时日二
　　米殻散
　　米殻【三钱】　当归　乳香　没药　血竭　甘草川芎【已上各一钱半】　半两钱【火烧七次醋淬一个】
　　右为粗末每服三钱用好酒一大盏煎至七分去滓温服
　　接骨散　并治恶疮
　　金丝水蛭【半钱每个三截瓦上去气透为度】　没药【三钱研细】　铜钱【用半两者取三文或五文烧红醋淬细末】　金头蜈蚣【一个】　金色自然铜【半两烧红醋淬研为细末用之】　乳香【一钱研为细末用之】
　　右为细末以津调半钱涂患处止痛如出脓先用粗药末少许油少半匙同研匀再入少半匙再匀又入前药接骨散半钱用银钗子打成膏以鸡翎扫在疮瘇处痛立止天明一宿自破如打折骨头并损伤可用接骨散五分加马兠铃末五分酒一大盏热调连滓温服之立即定疼如不折立止疼痛以食前后药又外用后药贴一方无没药
　　接骨药
　　陈烂麻根【两把】　羊耳朶【一对】　乱丝【一握多者更妙】
　　右取肥松节劈碎约量多少先放三两根新瓦上以药同在上烧存性研为末如生再烧研更加五灵脂半两如疼入乳香少许和药如茶褐色为度用布条子约纒一遭先摊小黄米粥匀上撒末匀纒定折处上又用帛三五重上又用竹簟子纒勒慢得中约二日换上一次再后五日换一次又七日换上一次如此无不接者
　　接骨丹
　　半夏【二两】　南星【四两】　木鼈子【一两烧去皮】　红豆【半两】没药　自然铜【炒各一两】
　　右为细末生姜汁四两同醋打麪糊二钱涂处俾正绵裹之温热令汗孔开而药力入
　　接骨傅药
　　牛皮胶　生姜自然汁【各二十文重】
　　先将生姜自然汁入铫内火顿热入胶在汁内镕开打令匀如稀糊入没药
　　白芨　白蔹　草乌头　官桂【各二十文重】
　　右为细末同入前药汁内打匀先用葱汤洗患处却傅药用绵帛扎定如觉热行则药効
　　硃砂膏　治攧扑刀伤接骨
　　腊月猪脂【五两】　黄蜡【半斤已上洗煎】　鈆丹【罗】　自然铜【四两研】　蜜陀僧【四两研】　硃砂【研】
　　右用新铛鼎先镕脂次下蜡停冷再下蜜陀僧鈆丹硃砂自然铜缓火仍煎入水中不散取出鼎放冷处用栁箆搅匀防入甆器内不住手搅至凝丸如弹子大且用笋皮之类衬之极冷方收　凢伤碎骨者大石压碎骨者先用此药化开然后夹定用此药服之须作小丸如梧桐子大每服十丸葱酒送下或伤损深者撚成条子入孔中浅者用油单纸贴之甚者凳裹木夹之如药方散再觉病痛更一服痛即止又痛甚者贴之即止
　　赤芍药丸　治打伤筋骨或闪肭或伤损折疼痛不可忍
　　芍药【一两用赤的】　好乳香【半钱】　接骨木【半两乃蒴藿也】　川当归【一两】　川芎　自然铜【各一两】
　　右为末用黄蜡四两镕入前药末搅令匀温软众手丸龙眼大每服一丸以好无灰酒一盏浸开服之痛絶便止若大伤碎折先整骨用后药贴了然后用此药表里两攻无不效也此后一方是一副不可分开
　　治打破伤损接骨方
　　川乌　草乌【各一两】
　　右为末用姜汁调作掩子贴损处又将绵缚定良
　　黒豆散　治伤疼痛
　　雄黒豆【一两】　桑条东枝【剉碎一两】　粟揳【剉碎一两以上三味用醋拌醋拌于瓮器炒存性】
　　右捣碎为散每服三钱热酒调连进三服后用八骨散
　　八骨散　治筋骨损折
　　虎骨【醋炙】　龙骨【碎研】　牛骨　鸡骨【炙】　狗骨【炙】兎骨【炙】　猪骨【炙】　羊骨【炙】　枫脂香【研】　自然铜【火烧醋淬二七次】
　　右各等分捣研为散每有伤处糁药在疮上用黄米粥匀摊帛上裹疮口用帛裹轻绳缚之
　　接骨散
　　米殻【一两去顶蜜炒黄色】　麻黄【一两】　乳香【一钱半】　当归【一钱半】　甘草　芍药【各三钱半】
　　右为细末酒煎熬至七分和滓温服病上食后病下食前
　　接骨方
　　好绵灰　无油头发灰【各一钱】　乳香【一钱】　木鼈子【去殻去油一钱】　麝香【少许】　南水蛭【不用糯米于瓦上炒黄为度】
　　右为末作一服好酒下验病上下服之能饮酒者大醉亦可只一服不许二服
　　鸡鸣散　治内外攧伤损骨
　　当归须　赤芍药　大黄【各五钱】　降真　苏木甘草【只少许】
　　右防咀水二盏煎七分去滓食前温服加小便
　　治打扑伤损接骨方
　　川乌　草乌　白僵蚕　半夏　南星　桂【去粗皮】
　　右各等分为末取生姜自然汁并酽醋各半调药稀稠得所就绵上摊匀裹痛处如干再将醋并姜汁润如药落再换或伤损甚者用药了以杉木板夹定此药用后止痛然后服药
　　当归【去芦煨干称】　乳香【研细】
　　右各等分为末每服二三钱酒调下
　　接骨知母方　治筋骨伤折
　　知母【焙】　贝母【去心】　白芨　白蔹　桂【去粗皮】　乳香【研各半两】
　　右为细末用好酒调如糊摊药在新帛子上裹所伤处三五日一换
　　接骨乌金散
　　半两钱【一百足醋淬碎】　锦文水蛭【半两炒烟尽水使不利】　南乳香【一钱另研】　麝香【一钱】　自然铜【醋淬研半两】
　　右为细末每服半钱自然汁生姜温酒少许同服之如损在腰上食后服之腰下食前服如筋骨无伤药即吐出无忌一方有没药
　　乌金散　治骨接
　　水蛭【一两炒黄】　自然铜【三两碎研内将一两生用一两炒】　水竹青【半两炒灰】　硝黄【半两二味同烧灰】　乳香【三钱】
　　右为末每服一钱或半钱小儿一字入麝少许热酒送下
　　神效防金丹　即筋骨药
　　苍术　红麪末　香附子　白芷　草乌【各一两】
　　右为末水糊为丸如鸡头大每服五丸用酒或茶盐送下不可多服恐麻人
　　接骨服药
　　苏枋　松节【黒角节者各半两】　自然铜【干锅内煆】　没药乳香【滴乳香各一钱】
　　右各细末和匀每服二钱无灰酒下服罢便用刷牙子灌潄恐刺若骨损甚者先以木夹定次服药一服止痛二服骨有声三服完如入臼
　　接骨敷贴药【出济生拔萃方】
　　天南星【四两】　木鼈子【三两】　没药【半两】　官桂【一两】　乳香【半两】
　　右为细末生姜一斤去皮取自然汁入米醋少许白麪为糊同调摊纸上贴伤处以绵系之用箆子箆住麻索子纒
　　五仙丸【出圣济摠録】　治伤折筋骨
　　自然铜【四两火烧醋淬二次】　大栗【一百枚去皮生用】　黒豆【一升汤浸去皮】　白桑柴灰【二升】　接骨木灰【一升】
　　右一处大臼内捣一千下取细入炼蜜再捣丸弹子大每服一丸温酒嚼下不拘时服
