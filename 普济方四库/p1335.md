<!-- { "loadSidebar": true } -->
　　接骨敷贴方
　　以石楠叶碾为末用大活鲫鱼一个从脊破开去尽粗骨满装楠末于内湿纸裹煨熟去纸将鱼带药热贴于损处用直性木夹定扎缚随即接之
　　接骨药【出儒门事亲书】
　　半两钱【醋蘸烧碎为末】　麝香【少许】　自然铜【各一钱】
　　右为极细末如在上食后服如在下食前服三錍头嚼丁香一枚乳香一粒无灰酒一小盏如不折其药反出罢其痛不可忍勿凝待一日如骨未接再服如前老者十余日少者不过五七日
　　治骨折伤损法方
　　活虾蟇【一个】　活鲫鱼【一个】　杜牛膝根【洗浄】　小粉【炒焦黄】
　　右捣烂下小粉和成如泥患处用一层防之后搽前药夹板缚夹定仍服诸药
　　定痛一字散
　　何首乌　草乌【各二两】　乳香　没药【各一两】
　　右为末每一字盐酒调日进二服
　　筋骨药
　　草乌【一两】　苍术【五两】　青皮　白芷【各二两】
　　右为末麪糊丸如鸡头大每服三丸温酒送下
　　走马散【出医方大成】　治接骨定痛
　　诗曰　【青栢干荷叶　此药最为强皂角并碎补　止痛絶为良】
　　栢叶【生少许】　荷叶【生】　皂叶【生多用或肥皂】　骨碎补【去毛】
　　右各一两为末于跌处揣定骨入元以杉木板子量大小以纸衬于杉内生姜调药如糊摊就纸上贴骨断处以绳缚定夹外更以熟绢纒之莫令骨动三日或七日开看以葱汤洗不可令水大热若无动再贴药复夹七日除七日换药贴如痛甚加没药少许贴一方有白及
　　接骨禁声膏
　　肉桂【不见火为末】　牛皮胶【截碎】　马屁勃【擦末】　独核肥皂
　　右用生姜自然汁添少水煎胶化擂之却入马屁勃肥皂擂为稀膏离火畧温入桂在内再擂细摊纸上须用纸背贴患处不用药贴痛甚者热贴防痛者温贴上用油纸包贴外用帛缚第二三日取下刮旧药贴生姜汁熬热再贴如此二三次平复皮上必有生热疮用薄荷甘草白及为末调傅
　　接骨丹【出卫生家寳方】　治筋骨折损
　　自然铜【生用别研】　川楝子【剉碎】　黒牵牛【炒】　川乌头【生用各等分】
　　右为末酒糊丸如梧桐子大每服五丸至七丸伤损在上食后服伤损在下食前服日进二服
　　敲鸡散
　　水蛭【半两炒】　麝香【少许】　半两钱【十文醋蘸淬七次】　金色自然铜【半两醋蘸淬】
　　右为细末先以汤洗用竹木夹定后复服药每用半字好酒调下多用则吐不受服药约人行二十里则完常以鸡敲折颈骨畧与此药治隔宿杀鸡视之伤处如丝绕诚可信矣
　　接骨膏
　　乌鱼骨【烧烟尽】　木鼈子【去皮油一两】　白芨【一钱】　白蔹【一两】
　　右为细末新水调为膏摊夹纸上贴损处上用竹片夹定内服
　　乳香　没药　自然铜【各等分】　古老铜【一钱烧赤醋淬七次酥为度】
　　右为细末每服二钱温酒调下
　　接骨丹
　　纯黄丝【一两烧灰】　虎骨【一两烧存性】　古铜钱【一两火煆醋淬数十次钱酥为度】　鼈甲【一两烧灰存性】
　　右为末用淬钱醋煮糊为丸每一两作二十四丸以朱砂为衣每服一丸用热酒嚼下随病上下服之效
　　接骨药
　　吴茱萸　官桂　厨屋内吊【用剪剪下勿令犯手】　芥子
　　右等分为末以六钱炼蜜一两为丸用生姜四两擂汁入无灰酒内化服须一时吃尽若作两次吃在后必成拥节不平服药后须忌饮酒一月仍以杉木夹缚即効
　　四骨散　治一切折了腿肐膊骨节
　　龙骨　虎骨　豹骨　穿山甲
　　右等分入乳香没药少许一处为细末用黄米面糨摊在细稀稀布上药末糁上先将折处理料的正却用药贴在患处用火烤湿氊一匝又用竹薜四下薜住后用带子或细索拴牢三五日看有不着处从头再捏遍其药贴上即时不疼十数日接住一方有乳香没药
　　治攧骨折伤方
　　麻皮　糯米　黒豆　粟子【无粟殻亦得】
　　右等分烧灰为末酒调服效
　　接骨散【百一选方】　治打扑伤损折筋骨出者须要揣接骨归元位然后服此药用半两古文钱不拘多少以铁线贯之用铁匣盛以炭火煅通红盌盛好酒米醋各半升铁钤开匣取钱于酒醋口淬再淬尽去酒醋以温水淘数多尤妙恐火毒不尽令患哑焙干研极细入乳香没药水蛭等分同为细末每服半字或一字生姜自然汁调药次用温酒平服若不伤折即时呕吐若伤折则药径下纒缴如金线丝如弓上之力神效验初服忌酒三日一方无水蛭有麝香昔王丞相在东府时施此接骨药极有效验
　　草乌敷贴药
　　草乌　菉豆粉　白胶香
　　右等分为末煎牛皮胶调药摊纸上贴痛处
　　接骨药
　　草乌末【一两】　吴茱萸【一两】　白面【二两炒】
　　右为末和匀米醋脚调敷损处
　　没药自然铜散【出危氏方】　治折骨伤筋痛不可忍
　　当归　没药【各半钱】　自然铜【一钱火煅醋淬为末又用水飞过】
　　右为细末以酒调服仍以手摩痛处衍义云有人养折翅鹰饲以自然铜散遂飞去
　　神授散【一名接骨散一名鈆粉散】
　　当归【洗浄焙为末】　铅粉【各半两】　蓬砂【二钱】
　　右研细末令匀浓煎苏枋汁调服一大若损在腰以上先食淡麪半盌然后服药在腰以下即先服后食仍频频呷苏枋汁别作糯米粥入药三钱拌匀摊纸上或绢上封裹伤处如骨碎则用竹木夹定损处却以药傅贴或衣物包之其妙如神内翰之子椊为豫州仓官尝以治一庾人娄度当下黒血数升而安
　　治跌折手足傅贴方跌伤先服前方神授散次用此方傅贴损处
　　麪【四两】　天南星【三两半为末】　生姜【四两取汁同和】
　　右先将杉木板夹定损处却以药傅贴外用纱帛包裹内翰之子椊为豫州仓官尝以治一庾人娄度其妙如神
　　小接骨散　治打扑闪肭损骨
　　牡蛎【一两洗】　青蛤粉【一两】　木鼈子仁【五钱】
　　骨碎补散　治折骨
　　乳香　没药【各一钱半】　骨碎补【一两燎去皮】
　　右为细末和匀分作三服用童便调下酒亦可外仍以后药敷贴
　　正骨散　治伤折骨损疼痛主活血止痛正骨续筋
　　木贼【去节三两】　广黄【一两半】　甘草【三两】
　　右为末每服五钱热酒调下须先整骨夹端正然后服散亦可
　　接骨散　治伤折筋骨
　　木炭【半斤火烧醋蘸三度】　白丝【三两烧灰】　自然铜【一两火烧三度醋淬研】
　　右为细末每服一钱煎木酒调病甚损伤折骨者服椑讫裹了次服没药丸
　　没药丸
　　没药　丹砂【研】　牛膝【酒浸焙干罗为末各一两】
　　右研匀面糊丸如梧桐子大毎服二十丸木汤下日一服午间服之五日后渐减丸数
　　乌金石散　治伤折骨
　　乌金石　糓精草　小地黄
　　右为细末用好陈醋加菉豆粉少许入铜器内熬成稀糊住火入药末和匀稍添火熬滚随时摊纸上患处贴之候患处觉冷其疼即止内损血不出者以银杏去殻好酒热调服
　　乳香接骨散　治折骨条
　　肉桂【二两去粗皮研】　乳香　没药【为末各一两】
　　右拌匀用黄米煮稠粥量疮大小剪纸花子摊粥在上然后将药糁在粥上热搭在疮处如脚胫折把脚拽直用药少顷不疼脚痒时以水湿帛子沥干裹着药饼子上用熨斗火熨不痒为度
　　接骨丹
　　茴香【一钱】　五灵脂【一两】
　　右为细末另研乳香为细末于极痛处糁上用小黄米黄粥涂了后又用二味药末糁于上再用帛子裹了用木椑子椑了少壮人二日効老者五六日効
　　敷贴方
　　木鼈子【七枚去殻研】　自然铜【末二钱】
　　右用生姜自然汁半盏面五匙同研熬成膏摊纸上先用杉木节火焮草煎汤倾盆中将损处待热气熏温洗之然后贴药上散
　　神仙立效散　治骨头内损接骨如神
　　半两钱　自然铜【各等分】
　　右各用火煅醋淬七次以酥为度去火毒为细末将患所折骨处用软旧衣片或带亦得衬裹外用杉木板一寸许活者数片周围裹了外用帯缚须是实急得所太急则缚住血脉恐药不行每用一字用生姜自然汁少许调在药注内或手心内令患人服之即用无灰酒一盏送下一服定疼二服接骨三服平复却更用本类后乌金散调理
　　治打扑伤损骨折
　　芥菜子【炒一两】　夜合树【即合欢也去粗皮取白皮剉碎炒令黄防黒色四两】
　　右为细末酒调临夜服粗渣罨疮上扎防定神效越州人谓之乌颗树一方葱白砂糖相等烂研傅之立止仍无瘢痕
　　黄蘗散【一名白皮膏】　治打扑伤损筋骨折及上跌扑疼痛
　　黄蘗【一斤】　半夏【半斤】
　　右为细末每用半两生姜自然汁调如稀糊以鹅翎傅之用纸靥贴如干再傅折先用绢帛封缚次用杉木扎定良乆痛止即痒觉热乃是血活即得筋骨复旧轻者三五日即愈重者不过旬月干频上姜汁尤佳苏纬光云用全在生姜
　　接骨方
　　半两钱【十二文火煅】　麝香【少许】
　　治攧伤折骨
　　鼠粪　糯米【炒黄色碾细为粉末】
　　右用好醋调为膏以笋箬摊之贴下疼不可忍后即愈再贴
　　接骨丹
　　用头发一块洗浄烧灰乳香好酒调下大効
　　接骨药　不问骨节疼痛
　　用粟米熟铁陈葱好醋同鉢内炒烟用碗覆之存性外敷贴内吃
　　卓氏膏　疗折跌腕蹻
　　以附子四枚生用去皮切以炼成猪脂一斤以三年苦酒渍三宿以脂膏煎三上三下膏成欲傅时以木七摩之或摊贴处日一易亦疗卒中风口禁颈项强
　　又方治攧骨折伤
　　用苏枋捶碎常煎服或以童子小便或热酒调麻皮灰服之皆良
　　乌金散　接骨
　　以黒豆二两桑柴十根铺黒豆再同以火烧候桑柴已过取二味灰为末次入麝香少许每服二钱酒调下
　　白膏子　治接骨
　　用牡蛎少许为末用糯米粥调涂其上即用杉木板夹即愈
　　治骨折及坠马
　　用铜末调酒服之佳
　　接骨神効一字散
　　用蚵蚾虫一名土鼈子一名异名生不拘多少用纸裹放锅上焙干为末每服一字好酒调下热服亦可不可太多
　　续骨方【一名煨葱方一名仁存方】　兼治脑四肢骨碎及打伤瘀血不止治指拇并爪甲因伤擘裂
　　用葱一束布袋盛釜中悬煮熟取出截去根白以葱青众手乘热擘开内涎就于伤处频贴以骨接不痛为度如骨碎难接用糯米粉热汤搜和成饼乳香糁之加盫上方煨透乘热捶防碎贴患处一方炒热罨伤处
　　接骨方
　　以芷可作草屩者以刀近根割去待其长新生者割収之焙干为末或捣傅之以软帛扎定効
　　治攧骨折伤方
　　用生韭自然汁服碗许其恶血从大便中下
　　治折骨
　　用水蛭新瓦上焙干为细末热酒调下半钱食顷痛可再服痛止便将折骨药封次以物夹定直候至効
　　疗凡脱折　折骨诸疮肿者或当风或多用扇中风发痓口禁头项强身中急痛者
　　用竹沥饮三二升若已口禁者以物发内之忌冷饮及酒竹沥卒烧难得可合束十许枝并烧中央两头承取収之
　　疗骨折　接令如故不限人畜
