<!-- { "loadSidebar": true } -->
　　黑狗头骨散【出圣方】　治打扑伤损成疮多时不瘥黒狗头骨【炙令微黄】　天灵盖【酥涂炙令黄】　生牛皮【烧灰】天南星【炮裂一两】
　　右为细末每服以温酒下二钱日三四服
　　牛膝散　治打扑折伤筋骨损痛
　　牛膝【去苗酒浸一宿烘四两】　黄耆　续断　当归【切焙各一两】滴乳香【别研】　没药【别研】　琥珀【各半两】
　　右为细末用黄米粥微热摊纸上将药末两匙掺在粥上裹之已减痛更将此药每服温酒调下一钱日三五服不必拘定时候
　　螵蛸散　治跌破出血
　　用乌贼鱼骨为细末傅之亦治汤火伤烂【乌贼鱼骨用不经盐淹者】
　　治伤筋动骨打扑伤痛【出百一选方】
　　生硫黄　官桂【各三两为细末】　生姜【约四两许】　麪
　　右研碎带湿罨在损处其热如火外用帛缚定一日一换昼夜贴六七日即愈硫黄桂能发散姜麪能和筋脉活血
　　乌金散【出儒门事亲】　治打扑伤损
　　当归【一两】　乌金石【铁灰是一两】　大黄【一两童子小便浸用】　自然铜【金色者研碎醋熬一两】
　　右为末每服二钱红花酒半盏童子小便半盏同调下食前日三服
　　木鼈子【出圣济緫録】　治打扑损伤瘀血不散疼痛
　　木鼈子【去殻研半两】　桂【去粗皮三分】　芸薹子【酒浸研二合】丁香【五十粒】
　　右将丁香桂为末与研者二味和匀热裹之一日一易
　　白敛封药方【出圣济緫録】　治损伤止血
　　白敛　白及　白芷　碧芦皮【炙黄各一两】
　　右为末鸡子清拌石灰炒干后入前末研细伤损处封之
　　穿山甲膏裹方【出王氏慱济方】　治伤折筋骨
　　穿山甲【烧灰】　虎胫骨【烧灰各一两】　鸡舌香【一个生用】
　　右为细末每用一钱防所患大小以黄米粥摊在纸上候温糁药末在粥上封裹所伤处疼痛立止隔日换贴之
　　治伤折大小闪肭心胸不利及二便不通
　　水马儿【三个】　琥珀　麝香　寒水石【各一钱】
　　右重煎大黄汤空心下多于道间得之令人心腹疼痛胀气冲心胸不即治之亦能害人好黄丹方寸匕蜜调服口噤即灌之
　　接骨丹【出济生緫类】　治打扑伤损皮骨者
　　苏木【一钱研极细末】　定粉【一钱】　南硼砂【别研一钱】　半两钱【烧红醋淬为末一钱】
　　右为末同匀作一服煎当归酒调三二服痛止勿服【施舍偹方有当归无半两钱】
　　至圣黒龙膏【御药院方】　治因损伤筋脉时发疼痛遇寒则甚
　　米粉【一觔者少用砂锅内炒勿令熟焦】　香白芷　甘松【各半两】滑石【三两六钱】　黄蘗　黄丹
　　右为细末每用滴水调成黒强膏子摊在皱纸条儿上可于内损疼痛处敷贴每日一换
　　治抹损伤【出医方大成】
　　天南星　白芷　半夏　白及　黄蘗皮　赤小豆【各半两】
　　右为细末姜汁傅患处蜜糖亦好
　　治打扑伤损【出本草】
　　用生葛根捣烂以陈米醋调开摊在痛处帛缚定
　　治打扑伤损定痛掩肿【出本事方】
　　木　苍术　蜜陀僧【各等分】
　　右为末入麪少许调作糊贴痛处
　　又方【出本事方】
　　草乌　白僵蚕　苍术【各等分】
　　右为末姜汁调贴痛处
　　又方【出本事方】　治打扑伤损肿痛
　　天南星　半夏　地龙【各等分】
　　右为末用薄荷生姜汁调贴痛处
　　小乌沈汤　治攧扑伤损外贴膏内服此药
　　乌药【二两】　香附子【一两】　乳香【半两】　沈香【三钱】
　　右为细末每服二钱以热酒调随病上下服之
　　茴香酒【出医方大成】　治打扑内损及坠伤肢体凝滞瘀血腰胁疼痛
　　破故纸【炒】　茴香【炒】　辣桂【各等分】
　　右为末每服二钱食前服热酒调下
　　白附子散【出圣济緫録】　治打扑内损及坠马等伤
　　白附子【炮】　续断　防风【去叉各一两】
　　右为散每服二钱童子小便和热酒一盏调并三服不拘时
　　摩膏【出圣济緫録】　治打扑内损疼痛
　　箆木麻【去皮研一两半】　草乌头【生为末半两】　乳香【研一钱】
　　右和匀量多少入加炼成猪脂研为膏每取少许涂伤处炙手摩令热彻効如痛甚不可摩即涂肿处
　　治打扑伤损疼痛方【出圣方】
　　甜子　橘子仁【各二合】
　　右为细末每服以暖酒调下二钱日三服
　　神効膏【出御药院方】　治损扑着筋骨疼痛
　　川椒【二两炒黄】　乳香【八钱另研】
　　右为细末用好醋打麪糊调药涂在痛处上用纸贴之
　　内消散【出鲍氏方】　治打扑伤损瘀血肿痛不可忍者及杖疮
　　黄药　朴硝
　　右等分为细末用新汲水和蜜调稀稠得所扫损处内消立见効
　　治打扑内损亦治损骨肿痛不止【出鲍氏方】
　　马屁勃【新瓦上焙成末一两】　牛皮胶【半两】
　　右用生姜半觔取汁同胶入铫子内熬成膏入马屁勃末调用纸裹三重涂之立効一方用米醋同熬膏傅损处昔绍兴牢防二吏用之得効
　　治打扑伤损筋骨【出本草】
　　用夜合树皮四两炒干为末入脑麝乳香各一钱每服三大钱温酒调下不饥不饱时服
　　地黄膏【出危氏方】　治打扑伤损及一切痈肿未破令内消又臂臼脱出
　　生地黄【研如泥】　木香【细末】
　　右以地黄膏随肿大小摊贴纸上糁木香一层又再摊地黄贴肿上不过三五度即愈
　　血醒散【出经验良方】　治打扑损伤
　　用生地黄苎根去皮或苎烧亦可杵烂半酒半童便滤药汁调小便酒灌之生鸡鸭血调同服尤佳
　　治打扑伤损蹉手臼骨以此傅之即不痛遂复旧【出医方大成】
　　猴姜【不以多少】　生姜【半之】
　　右捣烂罨损处用帛包干即易之又方以胡姜研烂取汁同酒煎服或为末酒调服亦可昔长乐县一盗因役笞棰身无全肤以此药傅疮不数日平复如故
　　治搕损刀抓破【出百一选方】
　　轻粉【一钱】　软石膏【煅令通红放地上以去火毒细研半两】
　　右用清麻油调傅止痛不作痕
　　黒神散【出百一选方】　治打扑伤损筋断骨折接骨
　　黄牛胫骨【带髓者不以前后脚用炭火烧酒尽为度取出用好陈米醋浸于地上盆覆令冷】　定真器【炭火煅红米醋淬七遍以酥为度】
　　右为细末以牛骨末七分定器末三分拌匀如是扑损用好米醋调麯入药末如稠糊贴损上以纸三重封贴如骨折于纸上更用竹片封扎绢纒不得动若初扑损先以热酒调服二钱伤在腰下食前日进二服伤在腰上食后服
　　治攧扑伤致筋骨损者【出本草】
　　用肥皂不以多少捣细入鱼胶煎熬成膏纸摊贴妙攧损百节疼痛者一夜愈
　　治打扑伤损皮肉青肿【出卫生家寳方】
　　老黄茄【一个切片焙干】　没药【半两研】
　　右为末每服三钱温酒调服临卧时服来日即消
　　治打伤止痛肿赤色
　　半夏　南星【各等分】
　　右为末水调敷贴加官桂
　　硃砂丸【出直指方】　治打扑惊汁血入心窍不能语言以硃砂为细末雄黄猪心生血和丸如麻子大晒干每服七丸石菖蒲汤枣汤俱可送服
　　天南星贴方【出圣济总録】　治打扑损伤瘀血热疼痛
　　天南星【一两】　黄蘗【去粗皮半两】
　　右为末用生姜汁调贴肿疼处
　　乌头丸【出圣济总録】
　　乌头【七个去皮生为末】　黄狗胆【一枚】
　　右以胆汁和药末丸菉豆大每以温酒一盏下三丸酒须饮令尽
　　夺命丹【一名接骨散出朱氏集验方】　治打扑伤损微有气者能治
　　乳香　没药【各一两】
　　右为末和匀每服三钱温酒调灌连进三五服少刻小便利血乃止
　　又方
　　用真川椒丝纒小藤儿用盐一撮水二小椀煎至一椀呷在口含之吐出立愈
　　治打扑伤折手足【出医方大成】
　　用菉豆粉新铁铫内炒令紫色用新汲水调稠厚傅损处贴以纸将杉木片缚定立効
　　又方【出本草】
　　用金樱子细嚼咽之血止
　　治打伤刀伤血出不止【出本草】
　　用血竭草炒热罨伤疮处
　　治打扑伤损【出本草】
　　用野柿树根细杵米醋调开摊痛处
　　治折伤见血【出百一选方】
　　用槐花不以多少内一半炒焦色烟出却将先者一半拌匀入沙合子中同罨令冷为末饭饮调下仍用极细者敷破处一方用陈槐花入血竭同为末干糁傅公实之仆忽折足得之于一军人遂愈
　　芭蕉膏【出百一选方】
　　用糯米粥摊布帛上以芭蕉根放粥上乗热裹患处虽时下甚痛即便无事
　　又方【出百一选方】　治一切坠压攧扑伤损至重困者用无名异三五块研细入温酒中调药服讫温酒半盏投之伤在头去枕卧余皆就所伤卧
　　吴内翰初得此方侄女户限上损脑痛呼试令服之立止又尝坠马失脚损腰至重服十余块饮酒一二升其病皆愈后以救小人无不効一方用无名异末热酒服赶下手摩血皆散矣
　　四妙散【出永类铃方】　治打破跌损内伤
　　骨碎补【剉】　生姜　乳香　当归
　　右擂酒热服接骨加自然铜
　　治打扑搕伤损【出百一选方】
　　用石榴叶细研罨损处一方用榴皮研
　　又方　治打扑伤损
　　以盐梅捶涂疮口永无破伤风黒神散蜜和生姜自然汁调敷加官桂尤良
　　又方　治攧扑伤损
　　用白芥子为末和童便服之死者复苏
　　治攧扑肿痛
　　用米粉炒黄为末放地上出火毒气用醋调罨之肿消痛止即愈
　　灭痕方【出经验良方】　治打扑有伤防瘀血流注
　　以半夏为末用水调涂伤处一宿不起痕
　　又方【出危氏方】　治瘀血流注紫黒或伤防上血紫黒用大黄为末以姜汁调涂一夜一次上药一宿黒者紫二宿紫者即白矣
　　治打伤疮【出本草】
　　用老鼠一个自死腊月者和肠肚劈剉油半觔煎令焦黒用罐収之使时以鸡翎惹油傅于疮上即干瘥
　　治打搕伤损瘀血腰痛骨疼骨冷【出本草】
　　以生姜研微暖涂贴心痛酒醋服之
　　治打搕损疼痛【出圣方】
　　用夜合花为末酒调服二钱炒【与合欢同】
　　治脑骨破及骨折
　　用葱白细研和蜜厚封损处立瘥
　　治扑损
　　用胡桃肉合破故纸捣筛蜜丸朝服梧桐子大三十丸疗压扑损伤捣肉和酒温顿服便瘥用陜洛间者
　　治打损折去瘀血【出本草】
　　用甜叶为末酒服之或捣敷之
　　治一切伤损不可者止血生肌无瘢痕【出本草】
　　用杨梅核和盐杵之如泥成挺子竹筒中収遇破即填小可即傅之此药之功神圣絶妙
　　治坠伤扑损瘀血烦闷【出肘后方】
　　用蒲东末空心热酒调下三钱服之即瘥
　　治有中伤因损者腹中瘀血【出本草】
　　用热酒调狗胆半个服之瘀血尽下
　　治一切伤折【出肘后方】
　　用寒食蒸饼不限多少为末酒服之验
　　治多年伤折不瘥【出肘后方】
　　以炒冬子末温酒服之
　　治扑损
　　取龟血作酒食肉生研厚涂之立効
