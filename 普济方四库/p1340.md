<!-- { "loadSidebar": true } -->
　　补骨脂裹方【出圣济揔録】　治打扑伤损
　　以补骨脂二两微炒捣为末用醋煮黄米粥摊在纸上封裹损处
　　治打损成疮不合并竹桩戳破手足
　　以萆麻子去殻生研贴患处如干以津唾润之
　　治有病呵欠口不合及卒然牙关滴水不能入以致死者【出经验良方】
　　用盐梅二个擦之牙关即开复又口不合者亦用盐梅肉擦两牙框即合此是风证
　　闪肭【附论】
　　凢举动不慎为外物所击致死腕折者筋骨损血气蹉跌或留积或瘀焮肿疼痛冝速治之外则傅贴肌肉内加调养荣卫之剂则肢体可完矣
　　方
　　补痛丸　治闪肭筋骨诸痛
　　川芎　附子　赤小豆【各三钱】　乳香　没药【各三钱】赤土　苏木【各三钱】　降真香　木鼈　草乌【各二】
　　【钱】　乌药【三钱】
　　右为细末酒糊丸如梧桐子大每服三四十丸用酒任下取温暖为度
　　淹防子丸【出德生堂】　治坠堕闪肭气滞腰疼之症
　　淹防子【半两】　没药【二钱另研】　杜仲【去粗皮半两】　乳香【三钱半另研】　破故纸【炒半两酒浸一两炒】　威灵仙【净洗一两】　八角茴香【二两】　川练子【二十一个去核七个用巴豆仁炒七个海金砂二钱炒七个斑蝥去毒炒过后用】　牵牛【四两止取头末每一两炒取二钱】　穿山甲【四升蛤粉炒】　吴茱萸【洗浄再炒四两】
　　右为细末酒糊丸如梧桐子大每服三十丸空心盐汤下干物压之
　　治打破血出不止方【出圣济揔録】
　　用灯心烂嚼和津唾贴之或用帛裹之血立止
　　疗打破青肿方【出圣恵方】
　　以水磨桂涂之赤则以墙中朽骨磨涂之立効
　　又方【出圣方】　治坠伤瘀血不散肉色青黒方
　　取釜脐下土细末涂之一方深掘灶中心好土三升于铛以水拌熬热用青布裹于痛处熨之冷即频易
　　又方
　　用羊上卧之
　　治打扑伤损【出海上名方】
　　以炒松枝节磨用无灰酒下一方井华新水磨涂患处或用酒煎亦可服
　　治搕损乆年烂者【出本草】
　　用茯女草叶如天郎机一般研细用盐些少盫患处二三伏即可
　　治打扑伤损
　　用糟和红豆末炒热罨伤处杉板夹之
　　治皮破
　　用烧盐泡汤调四围蜜亦可
　　治一切打扑跌伤肢体碎折者
　　用梧树向阳根上皮剉碎同酒糟一处捣烂铫内炒若先将损骨掿上次用药乗热厚敷上却用杉木厚皮杉木片亦可夹住以麻烂编绳纒缚定勿动以黄蜡镕为丸如桐子大酒送百十粒日二服夜以甜子炒焦色为末酒调服至三五十服不妨
　　治伤折及肭闪折筋骨伤损
　　用骨碎补石上生者如无用树上生者取其根拭其毛后加生姜捣筛以煮黄米粥和傅损处
　　治打扑伤损及刀斧所伤生血生肌定痛
　　用好降真香碾为细末临用看疮口大小干糁上便不疼亦可作脓或以好酒须无灰者同煎服尤佳发背疮恶疮等疾洗去脓水亦可干贴须用结实色深者
　　治打扑伤损出血不止
　　用紫苏研烂盫之疮口自合一方以叶为末干糁良
　　治打扑伤损
　　用牡蛎火煅数次为末浓煎苏木酒下四五钱如损上体则食后服损在下则食前服
　　治被打击头面青肿方
　　用新雄羊肉乗热封之
　　又方
　　以莨菪子为末傅疮上一方用大豆黄末水调涂之
　　治打扑伤损
　　以柑橘叶白酒糟杵细缚痛处或烧地令红用醋并泼地上急铺荐令患人卧蒸出汗内则服药外则贴掩则易安
　　治跌扑内损昏闷不醒者
　　用生料木香调气散一贴再加羌活独活蓬术用水一盏半童子小便一盏同煎连进三服立効
　　治打扑伤损
　　以葱新折者便入炉火中煨乗热剥擘开其开有涕便将窨损处仍多煨取续上易热者崔给事云顷在泽潞与李抱真并判官李相方以毬杖毬子其军将以杖相格便乗势不能止因伤李相拇指并爪甲擘裂遽索金疮药裹之强坐频索酒饮至数杯已过量而面色頳赤斯须云已不痛凢十数度用热葱并涕纒裹其指遂毕笑语
　　金丝膏　治打扑伤止痛散血
　　右将松脂嫩者四两先镕二两倾入水中候冷取出将已入水者再镕成汁谓之两熟却以二两生者一处镕成汁入麻油半两冬月多些用油纸摊随所用大小贴之
　　治伤损成疮中风亦治伤损成弓风
　　以蜀椒麪裹作馄饨灰中炮之使热断开口封其疮上冷易热者三五度易之
　　治诸伤损血气并心不省
　　白芷【一両】　大黄　木通【各半两】　山栀【十个】　百草霜【二钱】
　　右为细末每服二钱苏木汤下血作潮热大艾煎汤醋调
　　治诸伤便不通
　　猪苓　滑石　车前子【各半两】　天花粉【三钱】　海金沙【三钱】
　　右为细末麦门冬煎汤大小便俱不通生大黄末三钱当归尾二钱红花二钱熟枳殻半两煎熟大黄末入加童便酒煎有潮热除酒用水
　　治伤紫防
　　紫金皮小便浸七晒作末防青肿黒紫色用地黄生姜汁调不肿用葱汁闪腰痛神麴火煅红酒淬温服或米醋和平胃散罨痛处或杜仲制及莳萝末酒调
　　治打扑损筋骨折伤
　　用胡量草捣筛与松脂乳香花桑柴炭乱发灰同熬如弹子大如有其病以热酒磨一丸服之其疼痛立止
　　鬼代丹【出经验良方】　治打不痛
　　乳香　没药　无名异　自然铜【火煅醋淬】　木鼈子【去皮】　地龙【各等分】
　　右为细末蜜丸弹子大酒送一丸遇打着体不痛
　　治攧扑伤损至折筋骨出者须揣骨归元位【出经验良方】
　　五铢钱【十个火煅醋淬】　乳香　没药【各半两】
　　右为细末每服一钱入麝香少许空心温酒调下以食压之
　　治一切损刺伤诸防咬诸疮口染着风水毒忽瘨肿疼痛忽如有一条红线随脉上出入臓腑冝用此方【出活命方】
　　皂角子【半两瓶内煅过】　麝香【一分】
　　右为细末先煮甘草栁枝水淋洗拭干着药在疮口中用旧罩纸褁定便効
　　治一切打扑折伤腹中碎痛血气昏闷大肠秘热数日不出后冝服此方【出防命方】
　　桂心　木香　当归　槟榔　芍药　连翘　荆芥穂【各一分】　牡丹皮【去心半两】　牵牛　大黄【醋炙香熟各一两】
　　右细杵罗为末每服二钱半食后葱汤调下
　　返魂神白散【出王氏博济方】　治打扑及伤
　　花乳石【五斤捶碎如皂子大】　硫黄【六两捶碎如皂子大】
　　右用磁合十一个先入乳石次入硫黄一重重铺尽浮上用鸭舌草【独扫是也】赤石脂和涂合子口缝又用盐泥固济勿令有小缝纹用新砖一块四面书金木水火字中央书土字上放合子用炭火二秤烧之耗及三分渐渐去之取出合子地坑内埋一宿细研为末但是刀刄伤损至死者于伤处掺药其血为黄水更掺药其人复活更不痛不疼如妇人产后血晕至死但心头暖即以童子小便调下一钱取下恶血如猪肝片终身不患血风气若膈上有血化为黄水吐出及随小便出立便効若牛角抵人膓出者急内入以桑白皮缝合肚皮于缝上糁药可活亦不得封裹如损血入臓腑热煎童子小便及入酒少许用一钱服之此药真神仙所传如逢仁德者傅之
　　神仙饼子【出宣明论】　治一切打扑伤损金石刀刃血出不止者立効此药敷上无脓退痂便愈
　　乌鱼骨【一两五月五日前先准偹下】　青蓟草【一握一虎口人手取团圎是也】莴苣菜【一握】　韭菜【一握】　石灰【四两】
　　右以五月五日未出本人不语将取三味同杵烂次后下余药味杵得所抟作饼子晒干用时旋刮用敷之
　　正骨散【出杨氏家藏方】　治打扑伤折筋挛骨损
　　苏木【四两细剉】　当归【四两洗焙】　无名异【一两】　白莴苣菜【二两】　没药【半两别研】　乳香【半两别研】
　　右件防咀每服三钱水一盏煎至半盏去滓再入酒半盏和匀温服不拘时候
　　大活血丹【出衞生寳鉴方】　治打扑折损筋骨俱损痛楚呻吟瘀血不散内或防气转侧不得或下恶血皮肤青肿破损伤风手足腰膝不能举及牛触人伤刀斧所损恶血凝结疼痛不止又治痈疽发背脑痈一切恶毒疮疖每服一圎浓煎苏木酒磨下忌一切动风物一七日妇人温酒磨下孕妇不可服
　　当归【三两研为末】　陈欓子【一两半】　无名异【一两别研】　麻黄【一两去根节】　香墨【一两】　生地黄【三两研为末】　芥菜子【一两】　附子香【二两】　芍药【二两】　乳香【半两别研】
　　右用生姜一斤取自然汁熬当归地黄末成膏入众药末拌匀圎如大弹子大隂干至妙至妙
　　中兴活血方【出衞生家寳方】　治打扑伤损等疾神効
　　没药【一两不焙别研】　乳香【一两不焙别研】　麻黄【四两切细炒黄色】五月蚕沙【二两炒】　菱角【烧成灰二两】　川归【二两切焙】　五月桑条【烧灰秤二两用五月五日収】　土当归【二两切焙】
　　右为末用生地姜各二两研细入酒醋共一升去滓煑膏丸前药如弹子大每服一丸生地黄十寸生姜三片先研细入酒一盏去滓入药再研细入酒半升同煎三五沸温服便睡须忌生冷油麪无鳞鱼等物及牛马驴肉六十日如牛马等扑伤以半丸灌之亦效
　　补骨丹【出卫生家寳方】　治打扑伤损腰痛
　　山踯躅【三两】　何首乌【三两酒浸】　黄丝【五两烧灰】　云母石【二两研细入药】　自然铜【二两煅醋淬取胞为度】
　　右焙碾为末糯米糊为丸如梧桐子大每服三十丸至五十丸当归乳香末酒调送下
　　当归散　治跌扑伤损
　　川芎　当归【各二两】　没药【一两别研】　乳香【一两别研】　苏木【一两】
　　右各剉为粗末酒二升水一升同煎至升半旋饮尽为度后食临卧服服讫再依方煎常服如肿消血散即不用苏木极佳
　　六珍汤　治跌损生血气常服至愈
　　川当归　熟地黄　川芎　白芍药　乳香【别研】没药【别研】
　　右各等分为细末每服二钱以酒调服不拘时候神效
　　伤损方
　　自然铜【累累然相缀如乱丝者最佳一两】
　　右研细水飞过同当归没药各半钱和匀每服三钱酒顿服仍以手摩痛处衍义云有人养折趐鴈饲以自然铜遂飞去
　　透骨丸　治打扑伤损闪肭筋骨手足无力四肢沈重乳香【别研】　没药【别研】　川乌头【生去皮脐】　破故纸【瓦上炒熏】晚蚕沙　川芎　荆芥穂　海桐皮　自然铜
　　【火煅醋淬上九味各一两】　草乌头【生去皮脐三两】　赤小豆【一两半】
　　右件为末酒醋麪糊为丸如梧桐子大每服一十丸至二十丸煎苏木当归酒下食后服
　　治疗打跌血滞腰胁疼
　　破故纸　茴香【各炒】　辣桂
　　等分为末热酒调下
　　五神丸　治打扑伤损整骨续筋生肌止痛
　　自然铜【半两火煅醋淬研细】　川椒【去月二钱半炒出汗】　当归【半两洗炒】没药【别研】　乳香【别研二味各一钱】
　　右为细末取青蒿自然汁和丸如菉豆大每服五十丸热酒调下
　　当归散　治打扑伤损
