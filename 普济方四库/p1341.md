<!-- { "loadSidebar": true } -->
　　当归　没药【各一两】　芍药　木香　川白芷　川乌【各半两】　川芎　生地黄【各三钱】　郁金【二钱】
　　右为末空心酒调每服二钱如未愈加川牛膝红花苏木各半两调服
　　又方
　　以晚蚕沙生用细末糁匀绵裹之随手疮愈血止
　　治伤损打扑伤筋骨
　　以胡孙姜即骨碎补石上生者补损樟树上生者通气治风损各用一半研烂取汁以酒煎或调服留渣敷伤处制法去皮毛切片防炒常用煮酒内损七日后饮之
　　治打扑伤损后三五日水食不入口者
　　用生猪肉二大钱口中嚼烂或用刀打烂却以温水洗去血水又再擂烂用隂阳汤打和却用半钱多入椀中以鸡羽送入喉内闭口者以隂阳汤灌下之其食虫闻此香味窦开瘀血寻上贪食胸中自然开解却用通药此损血凝聚心间其防食血饱病人心隔闷他防不来探故用此活法
　　治诸伤损
　　生独活【一两】　草乌【二钱】　南星【半两】　紫荆皮　尖尾黄橙叶【又名木葛叶能散血】　粉葛　麦菜【生者佳】　蓝菜【能住痛】
　　右此五味倍用不拘等分细末如打伤有大紫赤色未破血可加良姜山桂皮自然生姜汁调贴无姜水亦可若紫黒色已退除姜桂姜汁却用后药煎汤泡洗上用前药以葱汁茶清调敷温贴或有痛可用饼酒麸调药不用姜痛肿即除仍吃药消之若伤跌骨仍用桂乗热贴之药气透骨痛止
　　治打扑伤损或骨折者
　　粪土邉寻小黄虾蟆如指头大者七枚放沙钵内研细入生姜自然汁再研如泥用酒调作一服下屡用有效赵怡夫官常德曽用此疗二折足者月余能行
　　治攧扑伤损歌
　　半两青铜火里飞　却将醋淬最为竒　更添乳没并香麝　能接残生防续肢
　　右五铢钱大者十文诸药各一两小者十文诸药各半两研细每服一字空心温酒调下以食压之妻侄方恂所传大有竒效
　　苏木酒【出圣济揔録】　治被打伤损因疮中风
　　用苏木椎令烂研二两酒二升煎取一升分三服空心午时夜卧一服
　　蚕子酒【出圣济緫録】　治被打伤损因疮中风
　　用蚕子不拘多少将刀子于纸上量事刮取约一钱匕细研暖酒三合至五合调服如行里许更一服
　　熟大黄汤　治打扑腰痛恶血蓄瘀痛不可忍
　　大黄　生姜【同炒如豆大各半两】
　　右同炒令焦黄以水一大盏浸一宿五更去滓顿服天明所下如鸡肝即恶物也
　　活血丹【出永类铃方】　治打扑伤折骨碎筋疼瘀血肿痛烦闷风痰瘫顽痹妇人血风产后败血浮肿血气防痛劳发四肢痠疼孕妇勿服
　　青桑灰【一斤好醋杀火大栗间焙干】　骨碎补【制焙】　南星【生姜汁浸一宿焙】　赤白芍药【兼焙】　牛膝【洗焙】　川乌【炮】　雄乌豆【各一两六钱】　自然铜【醋淬】　木鼈子肉【切和麪炒赤各八钱】浄细辛【一两焙】　没药【四钱】　乳香【六钱并别研】　白胶香【三钱】　血竭【六钱或畨降节代】
　　右为末糯米粉醋煮丸杵千下集手丸缓则发裂大丸重六钱湿中丸三钱湿后干以漆擦手上将两三丸栁漆为衣収用每服半丸无灰酒磨化渐煎三五沸温服无时以纱葛袋収挂浄处经乆不坏
　　治伤损皮肉破及刃伤
　　急用未经水葱白细切炒极热裹伤处血止痛定或用晚蚕蛾为末和石灰罨伤处住痛止血合口
　　通灵黄膏【出杨氏家藏方】　治打扑伤损驴伤马坠痈疽瘰鬼箭骨疽漏疮软疖眉发背脚膝生疮逺年恶疮膁疮纒喉风五般痔漏耳鼻内生疮牙疼等疾须是腊前七日浸药于腊日修合
　　木香　当归【洗焙】　金毛狗脊【去毛】　防风　白及白敛　香白芷　白术　乳香【别研】　松脂【别研】　枫香【别研】　杏仁【去皮尖及双仁者别研各一两】
　　右件除乳香枫香松脂外各焙干细剉用清油三斤炼熟放冷浸药于银石器内文武火养三日勿令大沸恐损药力常似鱼眼候香白芷黄为度滤过别入浄锅内入黄腊八两细罗黄丹二两次入已研者枫香乳香用槐栁枝子不住手搅再上慢火熬少时候凝成每先用膏药半分蛤粉为衣温酒送下次用药摩病处如损者以竹夹夹直用药摩之患纒喉风服药不下者先用药于喉外摩之候喉寛然后服之牙疼齿浮出血者以药填齿缝如有清水吐之耳内停风气疼痛作声纸撚住药在耳内
　　续骨膏【出朱氏集验方】　治打扑伤损骨折
　　黄蘗　半夏　桂花
　　右为末生姜自然汁调涂肿痛处其功全在生姜如药干频上姜汁为佳
　　治诸损丸子药健筋骨生气血养百脉疎风顺气升降隂阳虚弱常宜
　　川牛膝　宣木　天麻　苁蓉　当归　川续断【酒浸焙】　何首乌【酒蒸】　杜乌药　白芷　五加皮【酒浸】　狗脊【制】　淮乌【姜葱炒】　骨碎补【去毛酒浸炒】　川独活【一两浄】　大川乌　附子【各一两焙】　乳香　嫰苴酥【炙】　没药【别研】　自然铜【醋淬】　川芎【各一两】　兎丝子【淘浄酒蒸】　杜仲【姜汁炒】　苍术【半生半熟上二味各四两】　全蝎【半两炒】　破故纸【三两酒浸用】　虎骨【酥炙】　北五味子威灵仙【水洗酒浸】　京芍药　川山甲　蚌粉【炒】　细辛　龟板【酥炙各一两半】
　　右为细末酒糊丸常服即补下元药破伤水方糯米生用三之二甘草末用三之一沙糖调搽肿处先自肿赤尽搽敷至疮口水皆从疮口出即安
　　治诸伤至重但不透膜者【出永类钤方】
　　以海味中咸白螵拣大片色白而有丝红色者成片铺在伤处以绵扎之血即止如膏脂出不伤内膜者即去患人头心髪不令患人知以热熨汁于顶上熨膏脂自入以桑白皮线缝合用给草木蜡叶礠石为末干糁之即合
　　应痛乳香丸【出永类钤方】　治诸损
　　乳香　没药　信朱【别研半两】　白胶香【一两同乳香镕】　草乌【制四两】　石楠藤【二两】　骨碎补【炒去毛】　桔梗　白芍药【各二两】　熟干地黄【一两】　川乌【二钱】　暗松节【烧过存性一两】　荆芥穗【一两】
　　右为细末醋糊丸如梧桐子大每服三十丸煨葱或松节酒下
　　治伤折损等疾方【出朱氏集验方】
　　自然铜【醋淬】　木鼈【去油】　草乌　川乌
　　治打扑腕折
　　用庵防【味苦微温】　煮汁服之甚效
　　治打扑并搕着疼不可忍
　　无名异一味为末用二钱温酒调下极妙一说辨无名异用磨盏口注水弥满不溢出效
　　治一切打扑并杖痈疼痛
　　右用败龟为末打糯米糊贴之
　　治磕扑损骨节疼痛不可忍
　　右用大鲫鱼一尾去肠肚煨熟入生姜一小块同罨损处有殊效
　　治搕扑伤损肌肤青肿
　　用茄子【味甘寒】老黄者一枚切作片如指厚新瓦上焙干为末欲卧酒服二钱匕一夜消尽无痕迹也












　　普济方卷三百十
<子部,医家类,普济方>
　　钦定四库全书卷
　　普济方卷三百十一　　明　周王朱橚　撰折伤门
　　伤折疼痛【附论】
　　凡筋骨伤折疼痛人之一身血荣气卫循环无穷或筋肉骨节误致伤折则血气瘀滞疼痛仓卒之间失于调理所伤不得完所折不得续轻者肌肤焮肿重者髀臼挫脱治法冝先整其骨折之所然后施贴熁封裹之药
　　方
　　麒麟竭散【出圣济揔録】　治筋骨损伤疼痛
　　麒麟竭　没药【研】　自然铜【煅醋淬七次研】　赤芍药当归【切焙】　香白芷　蒲黄　大黄【生用各半两】　桂【去粗皮】　细辛【去苗叶各一两】　骨碎补【去毛炒二两】　干荷叶【三分】
　　右为散每服二钱温酒调下不拘时候
　　附子散【出圣方】　治一切伤折疼痛不可忍
　　附子【炮裂去皮脐】　当归【剉微煨】　芎防　桂心　没药泽兰　乱髪灰　槟榔【各一两】　败【涂酥炙微黄】　虎胫骨【涂酥炙微黄各二两】　甘草【半两炙微赤剉】　麝香【一分细研】
　　右为细末入麝香研令匀不拘时候以温酒调下二钱
　　桃仁散【出圣惠方】　治伤折疼痛接骨止痛
　　桃仁【汤浸去皮尖及双仁者麸炒微黄】　桂心　当归【剉微炒】　元胡索　生干地黄　芎防【各一两】　川大黄【剉研微炒】阿胶【捣碎炒令黄燥各二两】　乱髪【如鸭子大】　川椒【半两去目及闭口者微炒出汗】
　　右为细末用酒二升先煎髪并阿胶如糖用绵滤去滓然后下诸药末调匀焙干捣细为散每服以温酒调下二钱日三四服效
　　趂痛散【出德生堂】　治男女跌伤疼痛不可忍者
　　草乌【炮裂碎别炒入药】　白芷　川芎【各一两半】　杜当归【二两】　杜乌药【五两】　乳香【半两】　紫金皮【大块童子小便浸春夏三日秋冬五日用半斤】　没药【半两】　天南星【半斤】
　　右为细末每服二钱或半钱温酒调下病在上食后服病在下食前服
　　当归散【出圣方】　治伤折疼痛青肿血滞
　　当归【剉微炒】　桂心　桃仁【汤浸去皮尖双仁麸炒微黄】　川大黄【剉碎防炒】　赤芍药【各一两】　败蒲【二两烧灰】　没药　骨碎补【各一两半】
　　右为细末每服以温酒调下二钱日三四服
　　桂附散【出御药院】　治因伤损后筋骨疼痛
　　桂【去粗皮】　附子【去皮脐生】　白矾　细辛【去苗叶】　五加皮　白芷　桑叶【各二两】
　　右为散每服二两入连根葱白十茎水一斗煎四五沸淋洗立效
　　地黄金粉煎【出圣方】　治伤折筋骨后疼痛不止冝服散瘀血理折伤续筋骨止疼痛
　　生地黄【三斤浄洗令干却入酒内浸二宿复取出纸袋盛火焙令干为度】　天雄【二两炮裂去皮脐】　桂心　当归　芎防　桃仁【汤浸去皮尖双仁微炒各一两】
　　右为末入金粉内和令匀用酒一斗以文武火煎成稠膏每日空心午前夜卧时各以酒调一匙温服之
　　当归血竭散【出圣恵方】　治伤折筋骨疼痛不可忍
　　麒麟竭【别研】　没药【另研】　当归　赤芍药　桂【各一两】白芷【一两】
　　右为细末每服二钱用温酒调下不拘时候
　　应病丸【出医方大成】　治伤折后为血气所侵手足痛疼破故纸【一斤半炒一半】　生苍朮【一斤】　骨碎补【一斤去毛】　舶上茴香【十二两炒】　穿山甲【去膜皮炒焦为度紫色亦可】　生草乌【一斤剉如麦大】
　　右除草乌一斤用生葱连皮生姜各二斤擂烂草乌一处淹两宿焙干连前药一处为末酒煮麪糊丸如梧桐子大每服五十丸酒汤任下忌热物
　　内固接骨丹【出圣恵方】　治伤折疼痛
　　古字钱【二两先于火内烧令通赤醋淬如此十度】　自然铜　硫黄【各一两】
　　以上三味为末入车瓶子内以坯子泥封固瓶口候干倒下于火烧令通赤候冷取出捣罗入水银一两同研水银星尽后用白薄纸裹药似毬子后以泥入臼内滴水烂捣裹药毬入糠火内烧七日冷了出之细研入后
　　硃砂末　麝香末　犀角末【各一分】
