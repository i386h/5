<!-- { "loadSidebar": true } -->
　　黄帝曰中风有所堕坠恶血留内若有所大怒气上而不行下积于脇则伤肝又中风及有所击仆若醉入房汗出当风则伤脾又头痛不可取于腧者有所击堕恶血在内伤痛未已可则刺不可逺取之也夫従髙堕下恶血留于内不分十二经络圣人俱作风中肝经留于脇下以中风疗之血者皆肝之所主恶血必归于肝不问何经之伤必留于脇下盖肝主血故也痛甚则必有自汗但人有汗出皆为风证诸痛皆属于肝况败血凝结従其所属入于肝也従髙坠下逆其上之血气非肝而何非伤寒无汗既自汗必是风化也以破血出经药治之夫肝胆之经俱行于脇下经属于厥隂少隂宜以柴胡为引用为君以当归活血脉又急者痛也甘草缓其急亦能生新血阳生隂长故也为臣川山甲栝蒌根桃仁红花破血润血为之佐大黄酒制以荡涤败血为之使气味相合使血气各有所归痛自去矣
　　方
　　蒲黄散【出圣方】　治従髙坠下落马坠车碾着腕损骨碎筋伤内损恶血攻心闷絶坐卧不安宜先须按摩排正筋骨宜服此药止痛散血
　　蒲黄【一两】　当归【三分】　胡索【一两】　芎防【三分】　赤芍药【一两】　淹防子【三分】　没药【一两】　附子【一两炮裂去皮脐】栗子【二两去殻隂干】　川大黄【一两剉碎微炒】　芸台子【一两】
　　右捣罗为散每服以温酒调下二钱不拘时频服
　　没药散【出圣济总録】　治坠堕损伤筋骨皮肉发热疼痛没药【研】　泽泻【切焙】　桂【去粗皮】　槟榔　甘草【炙剉】白芷　蜀椒【去目并闭口者炒出汗】　附子【炮裂去皮脐】　芎防【各一两】　当归【三分】
　　右为散每服三钱温酒调下不拘时
　　镇心散【出圣方】　治因伤折后惊悸心神烦闷宜服定魂魄
　　虎睛【一对用生羊血浸一宿漉出隂干】　金箔　银箔【各五十片细研】茯神　逺志【去心】　人参【去芦头各半两】　麦门冬【去心焙】蒲黄　羚羊角屑【各一两】　硃砂【二两细研水飞过】
　　右为末用肉入炼蜜同和捣三五百杵如梧桐子大每服于食后并夜卧时以茯神汤下三十丸
　　续断散【出圣济总録】　治従髙坠下伤损筋骨发热肿痛续断【剉】　生干地黄【焙】　当归【切焙】　芎防　附子【炮裂去皮脐】　桂【去粗皮各一两】　泽兰叶　蜀椒【去目并闭口者炒出汗】　甘草【炙剉各半两】
　　右为散每服三钱温酒调下不拘时
　　破血散痛汤　治从髙损伤坠马恶血流于脇下痛甚不能转侧妨其饮食
　　羌活　防风　中桂【各一钱】　柴胡　连翘【各二钱】当归稍【二钱】　麝香【少许别研】　苏子【一钱半一方无】　水蛭【炒去烟尽另研】
　　右分为二服每服酒二大盏除水蛭麝香外另研如泥煎余药依一大盏去滓上火令稍热调二味饥服之
　　干地黄散　治从髙堕下伤损疼痛
　　生干地黄【一两】　当归【一两剉微炒】　附子【一两炮裂去皮脐】川大黄【半两】　续断【半两】　桂心【一两】　琥珀【半两】　枳殻【半两麸炒微黄去穰】　桃仁【一两汤浸去皮尖双仁微炒】
　　右为细散温酒调下一钱不拘时
　　芎防散　治従髙坠下车马诸伤腕折疼痛不可忍芎防　胡索　桂肉【去粗皮】　桃仁【汤浸去皮尖双仁微炒】附子【炮去皮脐各一两】　泽兰【半两】　虎胫骨【二两涂酥炙黄】
　　右为细末温酒调下二钱不拘时
　　大胶艾汤　治男子伤絶或从髙坠下伤五臓防者唾血及金疮伤经者
　　阿胶　艾叶　甘草　当归　芎防【各一两】　干姜【一两】　干地黄　芍药【各三两】
　　右以水八升煮取三升去滓内胶令烊分服羸人分三服兼治妇人产后崩伤下血过多虚喘欲死腹中激痛下血不止
　　复元活血汤　治从髙坠下恶血流于脇下及疼痛不可忍
　　柴胡【五钱】　当归【三钱】　甘草　川山甲【炮】　红花蒌根【各二钱】　大黄【酒浸一两】　桃仁【去皮尖五十粒】
　　右桃仁研烂余药剉如豆大每服一两水二盏半酒半盏煎至七分去查温服食前以利为度得利后痛或不尽服乳香神应散方见本类后黄帝鍼经云有所堕坠恶血流内若有所大怒气上而不行下积于脇则伤肝肝胆之经俱行于脇下经属厥隂少阳宜以柴胡为引用为君以当归和血脉又急者痛也甘草缓其急亦能生新血甘草生血阳生隂长故也为臣山甲蒌根桃仁红花破血润血为之佐大黄酒
　　制以荡涤败血为之使气味和合气血各有所归痛自然去矣
　　接骨丹　治従髙坠堕伤损疼痛
　　当归【切焙二两】　甘草【剉炒三两】　桂【去粗皮一两半】　没药【另研】乳香【另研各半两】　泽兰【一两】　自然铜【火烧红淬七次一两研】
　　右为细末入研药令匀水麪糊和丸如梧桐子大每服三十丸温酒调下不拘时日进三服
　　牵牛子散　　治従髙坠下伤折有瘀血不散胁肋疼痛
　　牵牛子【生取末】　当归【切焙各一两】　槟榔【剉】　桂心【去粗皮】　木香【炮各半两】　郁李仁【汤浸去皮细研】　青橘皮【汤浸去皮白各一两】
　　右为散和匀每服一钱空心温酒调下取瘀血为效外以败膏贴方见本类后
　　附子散　治従髙坠下落马车碾一切伤折理血止痛附子【炮裂去皮脐】　没药　蒲黄　当归　芎防姜黄　赤芍药【已上各一两】
　　右为细散温酒调下二钱不拘时
　　接骨草散　治从髙坠下损骨折筋伤肉
　　接骨草　巴防【各二两】　紫葛根【剉】　石斛【去根剉】丁香　续断　阿魏【麪裹煨麪熟为度已上各一两】
　　右为细散温酒调下二钱不拘时
　　没药膏　治従髙坠下伤损筋骨打破皮肉疼痛没药　当归【剉微炒】　麒麟竭　蒲黄　牡丹皮骨碎补　橘仁【微炒各一两】
　　右为细末以温酒调下二钱不拘时
　　葵根散　治从髙坠堕损折车碾马坠筋骨蹉跌甚者大小肠不通皆被瘀血与衞气不和致令不通葵根【一两】　木通　蘧麦　川大黄【剉碎微炒各二两】　甘草【炙赤剉半两】　鹿葱叶并根【一两】
　　右捣粗罗为散每服四钱以水一盏煎至六分去渣不拘时温酒调下滑石末一钱
　　桃仁汤　治从髙堕下落大木车马间胷腹中有血不得气息者
　　桃仁【四十枚】　大【二十枚】　大黄　硝石　甘草【各一两】　蒲黄【一两半】
　　右防咀以水三升煮取一升绞去渣适寒温尽服之当下下不止渍麻汁一杯饮之即止
　　乳香神应散　治从髙坠下疼痛不可忍及腹中疼痛者
　　乳香　没药　雄黒豆　桑白皮　独科栗【已上各一两】　破故纸【炒三两】
　　右为末每服五钱醋一盏砂石器内煎至六分入麝香少许温服
　　巴防汤　治从髙坠下及打扑内损昏冒嗜睡不能饮食此谓血闭及臓腑不通
　　巴防【去心半两】　当归　地黄　芍药　川芎【各一两】大黄【半两】
　　右为粗末水煎服以利为度
　　桃仁散　治从髙堕下伤损腹中瘀血滞疼痛
　　桃仁【半两汤浸去皮尖生研细】　当归【一分捣末】　牵牛子【半两生捣】琥珀末【一分】　腻粉【一分】
　　右研令匀分为三服生地黄二两生姜一两切细炒令紫色入小便一小盏酒一大盏煎至一大盏去滓空心调下一服当取下恶血疼痛立定
　　芸台散　治从髙坠下堕损恶血在骨节间疼痛荆芥　藕节【隂干各二两】　净芸台子　马齿苋【隂干】川芒硝【各一两】
　　右为细末用苏枋木半两酒一大盏煎至七分调下二钱不拘时
　　败膏　治从髙坠下伤折有瘀血不散脇肋疼痛【一名灵膏】
　　败【酒浸炙二两半】　大黄【生剉一两】　木鼈子【去殻研二两】　当归【切焙一两】　桂【去粗皮二两】
　　右为末好酒一升煎至半升住火稍冷入药末半两以栁木椑不住手搅成膏以油单纸上摊贴伤损痛处立効
　　阿胶汤　治従髙堕下伤五臓微者唾血甚者吐血及疮经伤金崩中皆主之
　　阿胶　艾叶　干姜【各二两】　芍药【三两】
　　右防咀以水八升煮取三升去滓内胶令稍冷分二服羸人分三服兼治女人产后崩伤下血过多虚喘腹中绞痛下血不止者服之悉愈
　　蒲黄散　治因坠堕内损血结不行
　　蒲黄　当归【切焙】　赤芍药【剉】　桂【去粗皮各一两】
　　右为细末每用二钱温酒调下不拘时
　　接骨散　治从髙堕下遂至伤折筋断骨碎痛不可忍接骨续筋止痛活血【方见本门接骨类一名神授散】
　　夺命散　治金疮打损及従髙坠下木石所压内损瘀血心腹疼痛大小便不利气絶欲死
　　大黄　黒牵牛皮【各二两】　水蛭【石灰漫火炒令焦黄色半两】
　　右为末每服三钱热酒调下如人行四五里再用热酒调牵牛末二钱催之须臓腑转下恶血成块成片其恶血浄即愈
　　当归汤　治从髙坠堕伤损肢体发热疼痛
　　当归【切焙四两】　大黄【生剉二两】　生干地黄【焙五两】
　　右粗捣筛每服五钱水一盏半煎至七分去滓温服不拘时立効
　　苏合香丸　治从髙坠下挟惊悸血气错乱昏迷不省急服大効【方见诸气门】
　　没药散　治被重物压砟伤筋骨疼痛血不散
　　没药　虎胫骨【涂酥炙黄】　当归【剉微炒】　胡索【各二两】补骨脂　白芷　生干地黄【微炒】　川大黄【剉微炒】蒲黄【微炒】　独头栗子黄【干者各一两】
　　右为细末不拘时以温酒调下二钱
　　芸台子散　治压砟伤损筋骨或坠堕内损瘀血攻心腹胀满闷乱下恶血
　　芸台子　没药　蒲黄　腻粉【各一分】　水蛭【七枚炒令微黄】　生姜汁【一合】　酒【二合】　生地黄汁【四合】　川大黄【半两剉碎微炒】
　　右除汁药外为细末研入腻粉令匀先将地黄生姜等汁及酒同煎三两沸调药散二钱空心服之当转下恶血疼痛立止矣
　　桃仁散　治被压　损瘀血在腹中防痛不散心胷短气大小便不通
　　荆芥【半两】　大黄【生用】　蒲黄【各二两】　芎防　木通当归　桂【各一两】　桃仁【四十枚汤浸去皮尖麸炒】
　　右为细末每服二钱酒调下不拘时微利为度
　　又方【出圣恵方】　治压　伤损筋骨或坠堕内损瘀血攻心腹胀满闷乱下恶血
　　水蛭【七枚炒令微黄】　硇砂【三分】　腻粉【二分研入】　防虫【七枚去翅足炒微黄】　干漆【半两捣碎炒令烟出】　灶突墨【半两】
　　右为细末不拘时以温酒调二钱
　　又方【出肘后方】　治被砟坠堕骨断车碾马踏牛触胷腹破陷四肢摧折气闷欲死
　　以乌鸡一只合毛杵一千二百杵好苦酒一升相和得所以新布搨病上取药涂布干再易觉寒振欲吐不可辄去药须臾复上一只少则再作并以地黄酒佳
　　荆芥汤【出圣济总録】　治坠堕损烦闷【方见本门伤堕吐唾出血类】蒲黄散【出千金方】　治从髙堕下有瘀血
　　蒲黄【八两】　附子【一两】
　　右为末酒服方寸匕日三服不止増之以意消息
