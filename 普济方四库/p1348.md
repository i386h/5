<!-- { "loadSidebar": true } -->
　　导滞散【出圣方】　治伤重物压砟或从髙坠下作热五内吐血不禁或瘀血在内胸腹胀喘麄气短崩中当归　大黄【或加桃仁或苏木或芒硝亦可如大便实可加大黄半两别后下】
　　右等分炒为末温酒调下每服二钱不拘时或防咀水酒各一盏煎一盏空心服
　　鸡鸣散【出医方大成】　治从髙坠下及木石所压凡是伤损瘀血凝积气絶欲死并乆积瘀血烦躁疼痛呌呼不得并以此药利去瘀血即愈推陈致新治折伤神効大黄【一两酒蒸】　杏仁【三七粒去皮尖】　应验加红花一钱当归二钱
　　右研细酒一盏煎至六分盌滤去滓鸡鸣时服次日取下瘀血即愈若便觉气絶不能言取药不及急擘开口以热小便灌之
　　麝香散【一名接骨散出肘后方】　治従髙坠下及打扑损伤
　　麝香　水蛭【各一两】
　　右用水蛭剉碎炒烟出研为末入麝香再研匀每服酒调下一钱当下蓄血未効再服又治折伤用水蛭热酒调一钱食顷知痛更进一服痛止便将折骨药封直至安平方去
　　地黄糟裹方【出圣济总録】　治坠堕扑损筋内疼痛瘀血凝滞肿热不消
　　生地黄【洗切细杵】　酒糟【各一觔】
　　右拌和令匀随肿处用药逐旋以大椀盛甑上蒸热用布绢之类裹肿处日一易
　　桃仁散【出圣济总録】　疗従髙坠下伤内血在腹聚不出疗下血方
　　好大黄【二两】　桃仁【三十枚去皮尖及双仁者】
　　右捣以水五升煮取三升分为三服去血后作地黄酒服随能服多少益血过百日成微坚者不可复下之虚极杀人也或用酒一椀煎去滓服之
　　治从髙坠下或打扑损伤腰脇心痛【出危氏方】
　　用木香调气散加红麯末少许童子小便同酒调空心热服如无麯酒亦可
　　治破血従髙坠下损瘀在腹刺痛【出本草】
　　以蒲蓆可常用此令卧破败者良取蒲黄赤芍药当归大黄朴硝煎服一方蒲席烧灰二钱酒服
　　橘子酒【出圣济总録】　治坠堕打扑闪肭腰痛恶血蓄瘀痛不可屈伸以橘子炒去皮破细每服二钱酒调未止再作或用猪腰子一只去筋膜破开入药用葱白茴香盐湿纸裹熟煨细嚼温酒下一方治气滞腰痛橘核炒香研酒滤去滓下青木香丸一方橘核入大蒜内湿纸裹煨令香熟酒吃一半盏研烂入少炒麪为丸用蒜白炒酒吞下俱治风气腰痛及肭闪腰痛
　　豆汁方　疗足痛従髙坠下瘀血胀心面青气短欲死用大豆或小豆令熟饮汁数升和酒服之一方以大豆五升水一斗煮二升去豆服令尽或黒豆炒熟水煎服即苏加芎归芍药酒煎更妙
　　又方【出朱氏集验方】治坠堕腕折瘀血留滞衂鼻吐血
　　用生地黄捣取汁服一升或二升尤佳一方用米醋调傅疮上
　　又方【出本草】　治从髙坠下瘀血胀心面青气短者用乌鵶翅羽二七枚烧末酒和服如吐血即见効如得左翅羽尤佳
　　又方【出圣恵方】　疗従髙堕下若为重物所顿管得瘀血用防三升沸汤二升渍之食顷绞去滓内蒲三合投中搅调顿服之不过三四服神良
　　鸡鸣散【出三因方】　治坠堕欲死兼打扑闷絶者
　　急以手袖掩其口鼻一食顷眼开先与热小便服若觉气絶不能言急擘开口以热小便灌或以酒小便服火伤冷小便灌皆能起死甚验
　　治为重物所顿　欲死【出十便良方】
　　以半夏如大豆者为末内鼻孔中此疗五絶法五絶一曰溺絶二曰墙壁所　絶三曰压絶四曰自缢絶五曰产乳絶并可用内鼻孔立活虽经一日而心温者亦可救
　　竹皮汤【出十便良方】　治为兵杖所加木石所　血在胷背及脇中痛不得气息
　　青竹【刮取茹】　乱发【各如鸡子大二枚】
　　右放炭火炙焦燥合捣筛以酒一升煮三沸上一服尽之三服愈
　　治从髙坠下伤损筋骨疼痛呌唤不得瘀血着在内【出本草】
　　以防屎烧为末以猪脂和傅痛上急裹不过半日乃止
　　苦杖散【出保命集方】　治従髙坠下涎潮昏冒此惊恐并也以苦杖不拘多少为细末热酒调下如产后瘀血不散或聚血皆治之
　　疗压扑损伤【出本草】
　　捣胡桃肉和酒温频服便瘥
　　治人忽被坠肠出【出本草】
　　以冷水喷之令身噤肠自入也
　　治坠扑内损散败血止痛及恶疮发背等【出本草】
　　以重阳日收取茄子百枚去蔕四破切之硝石十二两碎捣以不津器皿大小约可盛内茄子者于器中先铺茄子一重乃下硝石一重覆之如此令尽然后以纸数重宻封之安置净处上下以新砖垫覆令得地气不犯地气至有五月后取出去纸两重日中暴之逐日如此至二三月度已烂即开瓶倾出滤出滓别入新器中以薄纸盖头又暴直成膏乃可用内损酒调半匙空腹饮之再恶血散则痛止而愈矣诸疮肿亦先饮酒半匙又用膏于疮面涂之当觉冷如氷雪疮干便瘥其有根本在肤腠者亦可内消若膏乆干硬即以饭饮化动涂之
　　整骨丸【出杨氏家藏方】　治従髙坠下筋断骨折内外皆损疼痛难忍不问轻重并皆治之
　　白矾【一十二两飞过】　黄蜡【六两】　黄丹　蜜陀僧【另研】　自然铜【另研为末已上三味各四两】　乳香【另研】　硃砂　没药【另研已上三味各一两】　猪脂【一十二两腊月者】
　　右件用银石器或新锅内先下猪脂熬成膏去筋膜滓次下蜡镕退火稍冷方下蜜陀僧黄丹自然铜末添慢火熬以栁木箆子搅滴入水不散为度擡下锅子于冷地上入硃砂乳香没药白矾更以箆子搅匀丸如梧桐子大每服二十丸热葱酒送下【葱白切如丝于热酒中以盏合少时勿出气】如昏困不能咽药者即用葱酒化开灌下仍将二三十丸切开于纸下以火炙之如不化入油少许随所伤大小摊成药靥恐此药不黏以云母膏涂靥周围贴之良乆痛变成痒若骨碎及蹉跌者并皆平正不成芦节其伤破处便生肌肉多年伤折每遇隂晦发作疼痛者亦可服不拘时
　　又方【出永类钤方】
　　用水蛭茴香各一两先以茴香三钱同水蛭炒去茴香又以茴香七钱微炒共为末用水煎苏木加酒和调乌药顺气散一帖作三服又法硇砂水蛭竹膜丝头四味将砂炒蛭去砂用蛭为末竹丝烧灰和葱酒调服
　　治従髙坠下瘀血胀心面青气短欲死者
　　用飞駮鸟【味甘寒】翅羽七枚烧末酒服之得右翅者最良【飞駮鸟即雄鹊也若烧作灰以右接中散解者是雄也又烧毛作屑内水中沈者是雄也又其翼左覆者是雄】
　　又方
　　用韶粉【味辛寒】一钱匕和水服之即瘥
　　治従髙坠下头破脑出血中风口噤
　　用黒豆【味甘平】一升炒去腥勿使太熟杵末蒸之气遍令甑下盆中以酒一升淋之温服一升覆被取汗傅膏疮上
　　坠车落马【附论】
　　夫或因乗车马或登陟危险误多倒仆轻则蹉跌筋脉蹴损不得伸屈甚者乃至踒折筋骨治宜速以养血脉续筋骨之剂服之则其効速矣
　　方
　　乳香乌龙丹　治落马坠车打扑闪肭损伤筋骨疼痛闷乱活血止疼及中风瘫痪口眼防斜妇人血风腰腹四肢走注痛痹等疾
　　骨碎补　葫芦巴【炒】　破故纸【炒】　川乌【炮去皮脐】苁蓉【酒浸】　牛膝【酒浸】　金毛狗脊　牡蛎【烧赤】　甜子【炒】　黒牵牛　赤芍药　自然铜【烧赤醋蘸七次】　川楝子　茴香【炒】　牡丹皮　五灵脂　白芍药【各一两】　苍术【二两去皮炒】　官桂【半两】　细墨【七钱】　木鼈子【七个】　没药【二钱半】　乳香【二钱】
　　右为细末研匀醋麪糊丸如梧桐子大每服七丸至十丸温酒下日三服
　　神圣膏【出徳生堂】　凡跌伤后用此药敷贴仍服后药赤小豆　木鼈子【去殻另研】　萆麻子【去殻另研】　羌活姜黄　草乌　血竭　大黄　知母　白芷　川乌　白芨　白蔹　防风【各一两】
　　右为细末和匀随病大小用好米醋宻调敷伤损处干再敷即痛止骨接
　　当归散【出徳生堂】　治落马坠车伤损
　　当归　桂心　川椒　附子【各二钱】　泽兰【一钱】　芎防【六钱】　甘草【五钱】　没药　乳香【各二钱半另研】
　　右为细末每服二钱温酒调病上食后服病下空心服三日筋骨相连二十日痊可
　　止痛虎骨散【出圣方】　治马坠伤损
　　虎胫骨【三两涂酥炙微黄】　败【涂酥炙微黄】　当归【剉微炒】阳起石【酒煑半日细研】　骨碎补　自然铜【细研】　赤芍药甜子　没药　　姜黄【各一两】
　　右为细末每服以暖酒调下二钱日三四服
　　芍药散　治倒仆筋脉蹴损【方见本门闪肭类】
　　芎防汤【出圣济总録】　治坠堕倒仆蹴损筋脉
　　芎防【一两半】　泽兰【取叶一两】　生干地黄【焙三分】　桂【去粗皮半两】　附子【炮裂去皮脐】　牛膝【酒浸切焙各一两】　蜀椒【去目并闭口者炒出汗】
　　右剉如麻豆大每服三钱水酒共一盏煎至七分去滓温服不拘时
　　槐子煎【出圣济总録】　治倒仆诸筋蹴损
　　槐子【炒为末用酒一升浸一宿】　桂【去粗皮】　秦芁【去苗土】　白术【剉炒】　续断　附子【炮裂去皮脐各一两】
　　右除槐子外捣为麄末将槐子酒先煎次入猪脂半斤再煎沸入药末再煎热绞去渣磁合盛每服一匙温酒调服不拘时
　　虎骨散【出圣济总録】　治倒仆蹴损筋骨疼痛
　　虎骨【酥炙别为末一两】　酒一升　生地黄汁一升
　　右将地黄汁并酒煎沸入虎骨末同煎数沸每服一盏温服不拘时
　　当归汤【出圣济总録】　治倒仆蹴损筋骨疼痛
　　当归【切焙】　芎防【各二两】　熟干地黄【焙四两】
　　右麄捣筛每服三钱水一盏煎至七分去滓温服不拘时
　　地黄酒【出肘后方】　治倒仆筋蹴不得展舒及瘀血不散亦疗马坠
　　生地黄【洗切研八两】　酒三升
　　右共煎数沸去滓每服一盏温服不拘时
　　桃仁地黄酒【出圣济总録】　治倒仆蹴损筋脉
　　生地黄汁一升　酒一升　桃仁【去皮尖别研一两】
　　右将地黄汁酒煎沸下桃仁再煎数沸每服一盏温服不拘时
　　骨碎补散【出圣方】　治一切磕损落马碾着伤折等服之接骨散恶血
　　骨碎补【一两】　木香【半两】　蒲黄【一两】　胡索【一两】　当归【半两剉微炒】　桂心　芎防【各半两】　槟榔【一两】
　　右为细末不拘时以温酒调下二钱
　　虎骨散【出圣恵方】　治一切磕损落马车碾失坠伤折疼痛虎胫骨【二两涂酥炙令黄】　桂心　牛膝【去苗】　淹防子续断　泽兰　郁李仁【汤浸去皮微炒各一两】
　　右为细末不拘时以温酒调下二钱
　　赤芍药散【出圣方】　治坠车落马伤折内损疼痛
　　赤芍药　芎防　桂心【各一两】　买子木　夜合花当归【剉微炒】　骨碎补【各三两】
　　右为细末不拘时以温酒调下二钱
　　牡蛎散【出圣方】　治坠车落马伤损筋骨疼痛皮肉破裂出血不止
　　牡蛎【一斤湿纸裹后却以水洗更裹干用大火烧通赤】　白矾【三两烧令汁尽】黄丹【三两】　腻粉　雄黄【细研浄】　麒麟竭【各一两】　雌黄【半两细研】　麝香【二钱细研】
