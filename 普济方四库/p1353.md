<!-- { "loadSidebar": true } -->
　　右将前七味与油以文武火熬候栁枝黒色住火绵滤去滓入水不散入后五味搅匀丸弹子大油纸裹盛磁噐内收
　　神异透骨膏　治逺年近日一切恶疮毒注疮等消肿定痛生肌
　　露蜂房【细剪至极浸】　杏仁【去皮尖各五钱】　清油【十两】　穿山甲【四钱】　当归【一两】　木鼈子【八枚去殻】　白胶香【四钱明者】蛇蜕【五钱少塩水洗净】　虢丹【四两】　连湏葱【十茎】　乳香没药【各二钱】　男女乱髪【洗净如鸡子大童男童女者】
　　右用清油浸药一宿慢火熬诸药黒色生绢帛滤去滓复时将所滤油慢火上再熬却将黄丹入油长栁枝槐枝不住手搅后有防烟起即提起药铫滳水靣上凝结成珠膏成矣搅无烟却入乳没丹搅匀倾磁噐内新汲水一日一换将药噐放水内三日出火毒此膏可加参半两黄茋四钱
　　白龙膏　治五发恶疮及汤烧冻破溃烂止痛生肌清血脉消毒防肿通气脉如神至可无瘢痕
　　黄蜡【半觔】　定粉【半觔另研】　轻粉【半两另研】　乳香【三两另研】白薇　桑白皮【各一两】　白芷　白敛　黄茋　商陆根　栁白皮【各一两】　杏子油【一觔如无蔴油代之】
　　右药剉油内揉浸三日于木炭火上煎白芷黄色滤去滓于油中下黄蜡乳香后镕开出火再滤候防冷下轻粉急搅至冷磁盒内收每用绯绢上摊贴
　　大圣膏　治发背疮口未合
　　当归　栁根白皮【切各二两】　桂心【一分剉】　槐实　白敛　白芨【剉】　没药　蘖皮【剉各一两】　铅丹【研】　乳香【研各半两】　麝香【研一分】　芦荟【半两】
　　右用腊月猪脂半觔黄蜡四两清油半觔同前八味煎候药焦色去滓再入后四两熬成膏以磁缾盛地内七日取出将熟绢片留孔摊贴疮口上去尽恶物口自合
　　万灵膏
　　清油【八两】　油髪【一两】　侧栢皮【一两】　沥青【一两】　卷栢【一两】　大黄白芷【一两】　当归【一两】　木鼈子【一两切片】　松香【一两】　白胶香【一两】　没药【一两】　黄丹【一两】　乳香【一两】剪刀草末【一两野茨菰也】
　　右用净铛下清油乱髪炭火熬令焦尽次下侧栢等熬令紫色用栁枝不住手搅以重绢滤去滓再熬油滚下白胶香乳没黄丹剪刀草并次苐逐旋下慢火熬滳水成珠子就地用新汲水沃去火毒先以葱塩汤洗净次用软帛火炙摊留孔贴之
　　白敛膏　治一切恶疮肿毒
　　白敛　白芨　白僵蚕　当归　大黄　乳香桃枝　栁枝　槐枝　桑枝　皂荚枝
　　右等分为末每用香油一觔入前药浸三宿缓火熬以焦黄色为度滤去滓入黄丹半觔候油欲再滚即掇锅于地上用槐枝频搅匀滳水中不防为度
　　善应膏　治五发恶疮毒
　　当归　白芨　官桂　白敛　白芷　杏仁　木鼈子【各一两剉研】　黄丹【二觔】　乳香　没药【各半两研】　芝麻油【五觔】
　　右将药剉同油煎令白芷焦黄去滓再煎油沸下丹用栁錍不住手搅匀滳水中成珠住火入乳没药再搅匀以磁盒收每用依常摊贴一方有白矾
　　乳香膏
　　白胶香【一觔】　当归【一两】　木鼈子【十枚】　姜黄【半两】　南星【半两】　生地黄【一两】　白芷【一两】　赤芍药【半两】　乳香【一两】　没药【一两】　川乌【一枚】
　　右将清油五两入前药熬作三两用栁枝搅焦为度滤去滓次后入白胶香滳水中不防为度
　　松脂膏　治痈肿
　　松脂【一觔半】　猪脂【一大觔】　黄芩　黄连　黄蓍当归　大黄　芍药　芎防　蜡【各一两】
　　右八味防咀合二脂防火煎三上三下用绵及布绞去滓火炙傅纸上随肿大小贴日三易之
　　神圣膏　治瘰疬一切恶疮
　　当归【半两】　杏仁【四十九枚】　沥清【一两】　木鼈子仁【去殻】黄丹【三两】　乳香【四钱别研】　麝香　鹰粪　轻粉【已上三味不拘多少】　桃栁枝【各四十九枝每长二寸】
　　右用小油半觔以绵裹当归杏仁木鼈子桃枝栁枝于砂石噐内文武火熬用麄槐一枝嫩者搅药焦者取出不用离火下黄丹沥青搅匀再上火少时滳水中不防为度勿令伤火如软硬了俱不中后入乳麝等毕倾于水盆内凝滞用
　　如圣膏　治诸般恶疮
　　当归　熟地黄　参　大黄　香白芷　续断赤芍药　官桂【各二两】　黄丹【秋夏用三觔半春冬用三觔】　蓬术【一两】
　　右麻油六觔将前八味剉碎同白芷一块入锅内以炭火熬白芷焦黄色滤去诸药不用候油冷下黄丹用栁枝不住手搅再上火熬色转为度放冷自成膏矣
　　清凉膏　治发背候取下毒气贴之【一方先用白散取之次用此药】川当归　香白芷　白芨　木鼈子　黄蘖　白敛【各一两】　乳香　白胶【半两】　腻粉【一觔】　黄丹【五两】
　　右用清麻油十两煎前六味候紫色去之入槐栁枝各七寸再煎少顷又去之入黄丹五两熬成入乳香等重绵滤入鑵子内用如常摊贴【一方有芍药一两】
　　膏药方　治诸疮肿毒
　　一丹二油巴豆五　　轻粉麝香加没乳　琥珀硃砂石脑油　七末将来同少许　文武火上用心熬　柳杖搅来如狼虎　不问诸疮并肿毒贴上如同神鬼取
　　定痛没药防　按摩导引令血气复行
　　乳香　没药　当归　芎防　地黄　细辛　羗活【各一钱】　蛤粉【一两】　黄丹【二钱半】　蒲黄【三钱】
　　右为细末每用干掺在痛处手擦摩掺十余徧然后上大红膏
　　大红膏　治从髙堕下落马堕车节骨疼痛
　　乳香　当归【各二两】　琥珀　白芷　白芍药　白芨　白敛【各一两】　黄丹【十两】　沥清【十六两】　小油【四两】没药【一两】
　　右将八味为末同沥清一处放于磁椀内用文武火熬以沥青化开次以小油徐下之看硬软得所绵滤在水盆内放温次下丹熬成膏若用摊于纸上贴之
　　白蝎大红膏
　　当归【剉】　木鼈子【剉】　赤芍药【剉】　天台乌药【剉各一两】　小油【四两】　琥珀【碎研一两】　乳香【研二两】　黄丹【罗过十两】　沥青【六两】　没药【二两】　血竭【另研半两】
　　右将小油浸前四味七日七夜滤去滓却将乳香沥青铁锅内以慢火熬令消尽为度时时看硬软旋入前浸药油加减用之候硬软得所以绵滤在水中盆内捣搅白色旋入黄丹再捣搅顔色匀于磁盒内存放每用铁錍摊在厚纸上贴
　　乳香膏　治一切痈肿溃后肌肉不生
　　干死防【一枚不壊者】　大黄【一两】　乳香【半两】　杏仁【半两去皮尖】　鸡子黄【一两】　乳髪【鸡子大】　蜡【一两】　铅丹【六两】水银【半两】　油【一觔】
　　右将先熬油令沸下乱髪死防大黄煎候防焦色绵布绞去滓下铅丹蜡杏仁煎以栁錍搅令黒色即下鸡子黄水银乳香再搅匀滳水中成珠得所磁盒盛用故帛摊贴
　　膏药方
　　桃栁冬青淡竹黄　枸杞松槐更及桑　当归柴胡香白芷　二十四气为正量　黄丹二两油加倍　汤火之中要相当　乳香没药加些子　切莫轻性乱传方
　　太乙膏　治恶疮　【方见本门内外诸疾类】
　　骐驎乳香膏　治诸疮肿硬痛疼及脓溃肌肉腐烂兼治腐肉不退者
　　南乳香【一两】　没药【半两】　松脂【五两】　血竭【二钱】　小油【二两】　木鼈子【三钱用仁去皮二钱】　当归　赤芍药　天台乌药【各三钱】
　　右除乳没松脂血竭四味将后四味于油内浸五日慢火同煎十数沸滤去滓澄清一宿入乳香等用栁木錍不住手搅成膏
　　红药子　治痈疽发背毒肿恶疮
　　辰砂　乳香【各四钱半研】　硇砂【一钱】　明防黄【三钱】　砒霜【五钱】　白矾【六钱火飞枯研】　麝香【三分】　虢丹【六钱】
　　右为细末罗净黄蜡和匀药末随疮孔窍大小深浅临时作条子挿入疮孔中一日一换约用三五次令其毒内净却以膏药贴之膏药方开后
　　当归　官桂　川乌　香白芷　草乌　参大黄　干地黄　赤芍药【各半两】　桃栁枝【各二十一寸】黄丹　白胶香【各半觔】　蜡【二两半】　蜜陀僧【一两半】
　　右熬药用清油十两先将当归桃栁枝等十味油内煎以黒为度去药滓滤净油慢火再煎徐徐入黄丹用长栁枝频搅匀药将成入白胶香次入蜡又次入蜜陀僧滳水中成珠为度出药坐水中一日夜出火毒用
　　乳香膏　治一切痈肿疮疖
　　清油【一觔】　皂荚【五挺去皮剉】葱白【五握剉】　铅丹　团粉【各六两】　松脂【四两】　乳香【一两】　当归【一两】　桂心【一钱】
　　右先将清油于铫子内慢火煎熟入皂荚葱白桂心同煎令黄赤色滤去滓后下松脂乳香沸下粉铅丹当归同熬成膏滳水中成珠为度收磁盒内以故帛上摊贴每日早晩换
　　佛手膏　治一切疮毒疖毒
　　清麻油【半觔】　铅丹【三两】　栁白皮【二两剉】　皂荚刺【四十九枚剉】　当归【半两末】　白芨【一分末】　黄蜡【半两】　朱红【一分】　生红帛【五寸烧灰细研】
　　右熬油令沸下栁皮皂刺煎候赤黒色以帛滤过下丹煎以栁錍搅候变黒色即下诸药末搅匀滳水中成珠得所以磁盒盛用故帛涂贴日二上
　　黄茋膏　治痈疽疮疖伤筋肿毒止疼痛
　　黄茋【剉半两】　零陵香【一分】　赤芍药【剉】　芎防【剉】天麻【剉】　防风【去乂剉】　生干地黄【剉各一钱】　黄蜡【二两半】　清油【半觔】
　　右除蜡外作一处用银石噐内以油浸七日文武火煎焦黄色绵滤去滓下蜡再煎令蜡化于磁噐中每用以软帛薄摊贴如皮肤瘙痒筋脉束用少许涂摩
　　垂栁膏　治一切疮肿
　　垂栁枝白皮【三两剉】　蒴藋根【四两剉】　熟鸡子黄【一枚】丹砂【一分细研】　熊胆【半两研剉】　故绢帛【十寸烧灰研】　蜡【一两】铅丹【四两】　清油【一觔】
　　右熬油沸下栁皮蒴藋根煎候赤黒色漉出以绵滤去滓下丹蜡煎以栁錍搅候变黒色下四味研药更搅匀滳水中成珠以磁盒盛如用故帛上摊贴日二上或患肠痈绵裹半枣许含化咽津眼暗作铤子鍼刺孔三十五十个贴眼上耳聋作铤子当中刺数孔塞耳中日二换打损涂贴患处无此用后万应膏黄丹【半觔】　香油【一觔】　巴豆【去殻七十五枚】　没药　乳香木鼈子　木香【各二钱末】　白芷【二钱为末】
　　右将木鼈子去殻取仁切碎共巴豆一处下锅用文武火煎熬黒色为度用箪篱捞去入黄丹即用栁枝左搅三千却入乳没木香白芷末再搅匀候得所出火毒冷收贮遇用旋摊
　　神异膏　治痈疽诸肿恶疮已成未成者
　　鬼靣乌头【不去皮尖】　木鼈子【去殻不去油】　当归【去芦】　贝母　南星　半夏【各一两】　白芷　白术【各半两】
　　右为粗末用真香油六两浸之愈久蘸药赤黒色绵子滤去滓再煎油三五沸入黄丹二两桃栁枝搅逐旋下用黒为度春夏秋宜合以甆缾收之皮纸摊贴留口
　　防黄膏　治痈疽恶疮生肌引脓排毒气蚀恶肉除死肌
