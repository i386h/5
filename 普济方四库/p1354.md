<!-- { "loadSidebar": true } -->
　　防黄【细研半两】　巨胜油【七两】　丹砂【细研】　蜜陀僧【煆研各半两】　铅丹【三两】　蜡【一两】　雄黄【半两煆醋淬七徧末】　牡蛎【煆研三分】
　　右研和匀先熬油令沸下蜡镕尽次下丹以栁錍搅候变黒色即入诸药搅匀滳水中成珠以磁盒盛故帛上涂贴日二易之
　　膏药方　治一切毒疮肿毒
　　木鼈子仁　五灵脂　巴豆肉【五粒】　白芷　芫花【如无漏甘石代亦得】　黄丹　白胶香　香油【各等分】
　　右为末先用前五味同油煎赤色滤去滓入丹胶香熬无油珠不粘手为度
　　黄蘖膏　治一切恶疮肿毒
　　黄蘖【二两】　黄连【二两】　大黄　黄芩　穿山甲　木鼈子【去殻各二两】　槐枝【四两】　黄丹【一觔】
　　右为粗末用香油二觔入前药浸三宿暖火熬以穿山甲焦黄色为度滤去滓将黄丹掺入油内候略欲沸即掇下锅频搅和匀亦用槐枝搅滳水不防为度
　　赤芍药　治发背诸般恶疮膁疮等疾
　　赤芍药【五钱】　萆麻子【六十枚】　猪脂【一两】　巴豆【六十枚】当归【五钱】　垂栁枝【七条长三寸】　黄丹【四两】　香油【八两】
　　右以香油煎各药文武火三上三下滤去滓方入黄丹用栁枝不住手搅滳水中试之不防为度冬月増油夏用油六两有患内痈肠痈用此为丸米饮下防恶物
　　膏药方　治诸般恶毒疮
　　防黄【二钱半】　黄丹【一两】　松脂　轻粉【一钱】　龙骨【二钱】乳香【一钱半】　降真香【二钱】　巴豆【二钱半或碎用二枚】
　　右用香油二两半煎熬末药巴豆黄黒色为度再入松脂又入丹收成膏入防黄等摊贴如疮未破再将去殻巴豆一枚杵烂置膏中心贴患处
　　神异膏　治痈疽发背恶毒疮疖其效如神
　　黒参　白芷　露蜂房　杏仁　木鼈子仁　男子髪【洗焙各二钱】　蛇蜕　肥白巴豆【十五枚】
　　右剉细麻油五两同药入砂铫浸一宿慢火煎更换栁枝搅候药色焦黒频冷炉绢滤再入铫暖入净虢丹二两栁枝急搅候黒色滳入水成珠入乳香末二钱拌和倾入磁噐候凝覆泥地三日贴之
　　神异膏　治发背痈疽诸般恶毒疮疖其効如神治疽疾先以麦饭石膏涂傅候其疮根脚渐收止于寸径大却用神异膏贴之收口此药随其人病深浅取効合时不可与妇人鸡犬猫厌秽物见之
　　露蜂房【净细二两有新者妙】　参【去芦半两】　绵黄蓍【去芦三分】全蛇蜕【塩水洗焙半两】　黄丹【细罗五两】　杏仁【去皮尖切一两】　真麻油【一觔】　男子乱发【洗浄焙干】
　　右将麻油入银铫中同髪于文武炭火熬候髪焦镕尽以杏仁投入候变黒色用好绵滤去滓再将所熬清油入铫内然后入黄蓍参二味慢火熬一二时久取出铫子安冷炉上半时久火力稍息旋入露蜂房蛇蜕二味将栁枝急搅却移铫于火上不住手搅慢火熬至紫黄色用绵滤过复入清油在铫内乘冷投黄丹急搅片时又移铫于上以文武炭火熬不住手栁枝搅千余转候药油变黒色滳于净水中凝结成珠则是膏成就若珠子稀再熬少时必候其得所然后磁噐内封收以用或恐偶然熬火大过稍硬难于用却少将蜡熬麻油在内以磁噐盛封盖于甑上蒸乘热搅调收用膏药熬成后湏连所盛磁噐置净水中出火毒一昼夜歇三日用方可用日换两次夜换一次熬此膏药极难于火候湏察频防火慢大猛即药中火发不特失药性又伤人靣目救助不及千万谨戒膏药方甚多不下数十治疽之时神効无出于此方千金不换杖疮尤効
　　没药膏　治发背【方见本门疮毒肿伤折类】
　　金丝膏　治诸般疮
　　木鼈子【五枚】　乳香【三钱】　没药【四钱】　当归【五钱】　防黄【四钱】　白胶【半两】　黄蜡【三钱】
　　右先用小油半觔和蜡一处看硬软次入余药末摊贴
　　黒神膏　治诸疮荣卫未腐肿痛坚硬焮赤不消当归【一两】　黄丹【六两】　栁枝　桃枝【各二十两】　小油【二十两】　血余【如鸡子二块】　杏仁【汤浸去皮尖一百个】
　　右除黄丹外入锅内以火熬两时辰绵滤去滓再入锅内熬滳水成珠不防入黄丹用文武火熬成黒膏用
　　木通膏　治一切痈疽发背疼痛不止
　　木通【二两】　黄丹【五两】　细辛【一两】　茵蔯【一两】　琥珀【半两别研】　硃砂【半两】
　　右先煎油令沸即下细辛木通茵蔯煎五七沸去滓即入琥珀硃砂末更煎用栁木錍搅候滳水中成珠膏成收于磁盒中每摊膏于故帛上贴日二易
　　丁香膏　治一切痈疽发背疼痛不可忍
　　丁香【半两】　麻油【一觔】　黄丹【七两】　丈夫头髪【一两】　蜡【一两】　桂心【半两末】　当归【半两末】
　　右炼油令香下髪煎尽次下蜡以绵滤过却入铛中下黄丹不住手搅候色黒滳水内如珠即下桂下当归等末搅匀以磁噐盛用故帛候摊贴日二换
　　五枝膏
　　香油【一觔】　桃枝　栁枝　橘枝　梅枝　桑柱萆麻子【六十七粒去殻】
　　右各药浸油中同煎赤色捞去五枝用帛滤净下乳香一钱次下没药三钱逐旋下黄丹半觔次下沥青不住搅之膏成为度
　　万应膏　治一切恶疮疼痛
　　乳香【一钱】　木鼈子【四个去皮】　当归【半两】　黄丹【四两】　桃枝　槐枝【各四寸】　清芝蔴油【半觔】
　　右入油内慢火熬不住手搅焦色去滓入黄丹熬滳水中不防入乳香搅匀收用
　　止痛防毒膏　治一切疮发腐烂不可近未破贴则破已破则生肉兼治杖疮疔疮
　　斑猫【四十九个】　栁根【四十九条】　木鼈子【七个】　乳香　没药　麝香【少许】　松脂【三钱】
　　右用真清油十四两煎黒栁条焦枯滤去滓入黄丹五两滳入水中成珠为度却入诸药搅及匀入磁噐中收了后用神効
　　千金锭子
　　蟾酥【不拘多少】　粉霜【少许】　防黄【少许】　麝香【少许】　巴豆【一枚去殻】　八角儿【四个栁树上者】　乳香【少许】
　　右将八角儿先研如泥化开黄蜡少许入前药末和成膏子如麦粒大如有患疮者先用迷针针破疼时用槐条儿送下药随后用雀儿粪疮口内放一粒如疮疼者非疔不湏再下药如针破无血系是着骨疔即于男女左右中指甲内刺无血即于脚上大拇指甲内刺取血糊纳药丸下疮口効如是都无血时恐证难医必即死然如此可再用香油二觔黄丹一觔白巴豆四百八十个铜锅内煎油熟次入桃枝二十根煎枯将出次下栁枝二十根长二寸煎枯将出三次下巴豆煎枯将出油放入磁锅内煎油热下丹文武火搅匀一个半时辰熬取下于地再搅滳水成珠沉下方好就砂锅番转合在地上二日第四日方可用
　　野葛膏　治痈疽痔瘘恶疮妇人妬乳漆疮
　　野葛　芍药　薤白　当归　通草【各一分】　附子【一分】
　　右防咀醋浸半日先煎猪脂八合候令烟出内乳髪二分令消尽下之待冷又内松脂八分蜡二分更着火上和次内诸药煎令沸三上三下去滓以故帛傅药贴肿上干即易如春月去附子其髪湏净洗不尔疮疼
　　乌犀膏　治一切恶疮瘰疬痈疽发背疮隂炙疮汤火疮及闪扑损
　　白芷　板蓝根　苦参　芎防【并剉各一两半】　铅丹【六两】清麻油【十五两】
　　右先将油同前四味慢火熬煎令药焦黒用绵滤去滓再入锅内亦用文武火煎沸下铅丹以栁木錍搅匀滳水内成珠为度即倾磁噐内宻封收如用无灰纸摊贴
　　胡粉膏　治一切痈疽发背日夜发渴疼痛不止胡粉【四两】　油【半觔】　蜡【三两半】　乳香【半两细研】　麝香【一钱细研】　没药【半两细研】
　　右以文火煎令油熟下胡粉后下蜡临成下麝香乳没搅匀勿住手待星花上即住以磁噐内盛于故帛上涂贴日二换
　　无名异膏　治一切疮毒
　　无名异【细研】　骐驎竭【细研各一分】　栁枝【剉二两】　蜡【一两】铅丹【五两】　油【十二两】
　　右熬油令沸下栁枝煎候赤黒色以绵滤过再煎下丹蜡搅候变色滳水中成珠得所下骐驎竭无名异末更搅令匀防冷水中捻作挺子一切恶疮发背诸毒疮并宜涂贴
　　如圣膏　治一切恶疮疖毒
　　蔷薇根【剉】　乳香　阿魏【研各一两】　栁枝【二两剉长一寸】铅丹【六两】　清油【一觔】
　　右熬油令沸下栁枝蔷薇根煎候黄黒色以绵滤过下丹煎搅候变黒色次下乳香阿魏更搅令匀一切疮肿并用故帛上涂贴之如患赤眼头痛眼澁贴太阳两次驴伤马坠妇人血气并当归酒下三丸如梧桐子大癣疮先破取膏涂贴
　　白膏　治一切疮疖痈肿及瘘疮杖疮等
　　定粉【三两】　清油【四两炼熟取三两】　铅丹【二钱】　商陆根【三分干秤】　蜡【四两】　白栁枝【半两青白而叶大者冬月抹去粗皮取内白皮切作片子干秤】
　　右先以熟油熬商陆根栁枝令色变后入粉蜡丹搅之不住手直至滳水内为珠摊帛上贴之熬时始则色防红次防青乃熟也取出久而色白冬色愈白
　　乳香膏
　　香油【二两】　萆麻【六十五粒去殻】　赤芍药【三钱】　当归【一钱半】木鼈【三个去殻】　杨枝【十束】
　　右将药没油中煎去滓药净次下乳香二钱沥青十二两入内调成膏滳水中不防为度
　　黄蜡膏　治膁疮
　　槐条　椿皮　桃条　栋条　栁条　荆芥【各一束】
　　右各条熬汤荡洗用无浆绢帛拭干用生黄蜡于纸上量疮大小摊膏十个十层拴于疮上三日一次洗除去着疮蜡纸膏一个不用贴之一月无问年深近日必愈
　　金丝膏　治诸般恶疮疼痛
　　白胶香【五钱】　沥青　黄蜡【三钱】　小油【三钱】　没药【二钱另研】　乳香【二钱半另研】
　　右将油蜡白胶沥青用栁枝搅化尽后用乳没入药内再搅匀绵滤过倾水内再搅三二十徧后任意摊用
　　调圣膏　治二十四肿疮毒等证
　　新石炭　荞麦杆灰【半钱】　胡椒【三十粒】　巴豆【三十粒去殻】　木鼈子【去殻】　落藜草灰【半升】
　　右以三灰一处和匀三药一处研细别置箱箕摊帛于箕内置灰帛上下置丸鉢盛贮用沸汤五盏淋取汁候稍澄勿用脚将汁入铫熬沸才干又添直待煎至半盏许如两呷多太干即刬起入磁噐内以椒巴豆等药末搅令匀使用黄蜡封固勿泄气候冷挑一星许防防舌头上即时溃烂些少过一刻使无事此其验也
　　腻粉膏　治风邪热毒等证容皮肤之间以致身体生疮或痒或痛及大小顽疥疮焮赤疼痛黄水浸滛侵展肌汁不絶
　　甘草【一两末】　猪脂【炼六两】　松脂【半两】　腻粉　胡粉黄连【末各二两】
　　右药先以猪脂煎松脂次入黄蜡二两滤去滓次下腻粉并四味搅匀仍于磁噐中收贮每用少许涂之日三四易此膏援热毒止痛生肌肉敛疮口
　　乳香金丝膏　治一切疮肿
　　参【二两】　黄芩　栁枝　槐枝　当归【各二两】　黄茋【一两】
　　右用香油一觔慢火熬药至黒色滤去滓入黄丹四两飞过熬至黒色滳水中不防为度放冷用纸摊贴香油半觔料总计四两夏用丹三两冬用二两半春秋二两八钱
