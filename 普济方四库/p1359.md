<!-- { "loadSidebar": true } -->
　　右为末以清油八两熬烟出次下去皮巴豆四七粒槐枝二七截焦取出不问次下黄蜡一两松脂二两次下前九味末以槐枝不住手搅成膏磁盒内贮【又名紫霜膏】
　　千金膏　治腊姑如神又治多日诸般恶疮
　　沥青【四两】　黄蜡【三两】　散緑【三钱另研】
　　右先用小油三两烧温入沥青搅匀入防緑取下火搅匀滤水内后磁噐内放之如欲用时将药入水捻作饼于绯绢上贴之
　　软青膏　治一切风热疮又治小儿头疮
　　沥青　黄蜡【各十两】　巴豆【十四个】　芝麻油【十两】
　　右先将沥青黄蜡熬成汁入巴豆不住手搅候巴豆焦黒去巴豆不用次入腻粉二钱再搅极匀候冷傅疮上
　　夺命膏　专治丁疮石痈始终皆大寒证
　　当归尾【一两】　乳香【三钱】　藁本【半两】　杏仁【七十个】　栁枝【寸许六十茎】　白芨【一钱半】　木鼈子【去皮五个】　巴豆【去殻肥者二十三枚】　桃枝【寸许一百一十茎】　芝蔴油【一觔】
　　右件一处先将桃栁枝下在油内煮焦取出不用次下其余药物熬至焦黒漉去滓却将油澄清上火令沸旋入黄丹熬成膏药绯绢上摊之立有神効如寒证去其疮不住此药作痛换栁枝膏贴大抵膏药止可卫防皮肤行疮口上气血而已使气血周流而无凝滞乃上法也既经络行必无疼痛易为痊瘳矣
　　栁枝当归膏　治一切热疮
　　当归尾【去细稍水浸去土一两】　杏仁【浸去皮尖一百个】　黄丹【细研水飞六两】　肥嫩栁枝【二两半切如一寸水洗净令干】　肥嫩桃枝【一两半洗净令干】　芝麻油【一觔】
　　右件先令油热下栁桃枝熬令半焦以绵裹杏仁当归同熬至桃栁枝裹焦为度去药滓滤油澄清净抹去铫子中滓秽令净再上火令沸旋旋入黄丹熬滳水中不防为度或只于纸上摊令不透纸为度
　　排脓生肌膏　治一切痈疽发背溃后疼痛疮口不合宜用此方
　　川大黄【一两】　细辛　防风【去芦头】　黄芩　白芷白芍药　莾草　黄蘖　黄连　当归　猪脂【已上各半两】　芎防　白敛　白蜡【四两】　松脂【一觔】　麻油【半觔】
　　右件药都细剉先于净铛内煎麻油脂蜡令消后入诸药煨火煎看药欲焦即以绵滤去滓放冷膏成每用以故帛上涂贴日三换之
　　血竭膏　治痈疽发背
　　真虢丹【二两】　滳乳香【一分细研】　没药【一分细研】
　　右用麻油四两熬令沸先下虢丹【非虢丹不可用】栁枝不住手搅直至色变滳水中成膏为度然后下没药乳香再令沸放冷处每用时以白纸摊药大如疮根贴之本方用血竭恐难得可以没药代之如得血竭虢
　　丹四两可对血竭一分滳乳一分麻油五两
　　神効血竭膏　治痈疽发背一切恶疮不问年月深浅及软疖成脓贴之即効蛇虎犬蝎汤火刀斧损伤并可内服外贴
　　白芷　白敛　川防　黄蜡【镕去滓净者】　甘草【炙已上五味各一两】　当归【洗焙】　丁香　干蟾【三味各半两】　木鼈子【二十八枚去殻】　防头【三收腊月者】　绯绢【一尺烧灰】　黄丹【七两】室女髪【一两】　杏仁【九十八枚研不去皮尖】　没药【一两半别研】乳香【二两半别研】　血竭【一两半别研】
　　右件除黄蜡黄丹乳香没药血竭外其余药并细研用好酒拌温淹一宿倾在铛中入清油二觔慢火煎候药黒色滤去滓别入净铛内慢火煎少时即入黄蜡铛次以黄丹作两次下以栁枝不住手搅滳入水中成珠子为度方下乳香没药血竭搅匀候冷以净磁噐收之如患发背未结脓者取旧艾一小把水三斗煮十沸放温洗疮后用膏子一钱分作三服温酒化下仍外贴之脓即随药出如患肠肺痈疽恶疖用半两分五服甘草汤化下妇人血劳用膏子丸如梧桐子大每服十丸用生姜地黄汁和童子小便下破伤风并伤折内损并用温服下梧桐子大十丸丸时以蛤粉衬手
　　神明膏　治痈疽发背一切疮肿打扑伤损汤火金疮并皆治之
　　栝楼【一枚去皮穰只取仁子】　赤芍药　甘草【防炙】　黄蓍杏仁【汤洗去皮尖】　香白芷　当归【洗焙】　桃仁【汤浸去皮尖已上七味各一分】　人参【去芦头】　川芎　苍术【米泔浸一宿焙】　桑白皮【已上四味各一分】　沉香　零陵香　藿香叶【去土已上三味各半两】
　　右件并剉细用清麻油十五两浸药四十九日候日满先倾油入银锅中慢火炼令香熟放冷却诸药以文武飬一日候药色半焦滤去滓却用鹅梨三枚取汁黄蜡一两半麝香一分细研并入药内重炼候油不滚起乃成膏也用新绵滤过待冷入研细生龙脑一分搅匀入新磁噐中盛之若内伤用药一钱以酒化服口疮含化少许恶疮多年不生肌者先以葱汤净用药傅之鼻内有肉铃子者以纸撚子蘸药防之一月可取下干温癣风痒顽麻并以药摩之
　　善应白膏　治痈疽发背一切肿毒恶疮骨莭疼痛筋脉拘栾及诸打扑损伤并皆治之
　　光粉【一觔细研】　商陆粉【二两半】　续断【二两】　当归【洗焙】赤芍药　白芍药【三味各一两】　栁皮【二两】　香白芷川芎【各半两】
　　右剉如麻豆大用清麻油一觔以铁铫或磁噐内入上药以文武火煎药黒色为度然后去药滓留清油再上火煎次入光粉以栁枝子搅匀与油相和得所滳入水内试之以不防为度倾入新水内澄凝热候取出以绵子拭干再入鉢子内以文武火煎再镕入蜡半两乳香末三钱再以栁枝子搅匀倾入新水内方取出拭干入磁噐收之若一切疮肿伤折并于所患处贴之
　　如圣膏　不问年深日近发背恶毒痈疽漏疮瘰并皆治之每用摊纸上贴如常法
　　巴豆【取肉二十七枚】　宻陀僧【半两别研细】　天南星【半两】　附子　乳香【别研】　没药　木香　当归　防风　紫藤　白芨　白敛　香白芷　黄芩　黄蓍　赤芍药【已上各用一分】　黄蜡【一分另入】　塩花【半钱炒过】　头髪【一结净洗控干】
　　右同为麄末入前四味用清油一觔熬令黄色入磁瓶内收要用旋以绢袋滤去滓煎令极沸春秋入黄丹七两夏用八两冬用六两慢火煎熬成膏于铁刀上试令软硬得所摊得成靥为度
　　大乙膏　治子疮神効
　　没药【四钱】　清油【一觔】　黄丹【五两】　脑子【一钱】　麝香【三钱】乳香【二钱】　轻粉【二钱】
　　右件先将油黄丹熬用栁枝搅又用憨葱七枝先熬一枝令焦再下一枝葱尽为度下火不住手搅觑冷热入脑子等味搅匀磁噐内盛之用时旋摊
　　太乙膏　治恶疮
　　桂心　参　白芷　大黄　广茂　生地黄芍药　当归【各二分俱剉】
　　右清油一觔同熬焦黄滤滓净入丹半斤慢火熬滳水如珠收用
　　神僊太乙膏　治一切痈疽恶疮
　　熟地黄　大黄　白芷　黄茋　甘草　当归防风　白芍药　桂　参【已上各一両】
　　右件等为末麻油二觔浸药数日用慢火同药煎滳水成珠为度滤去药末然后入好黄丹一觔煎三两沸为度丹一觔药各一两每用摊纸上贴患处
　　通圣膏　治痈疽漏瘰一切恶疮
　　真麻油【一觔】　无蚛皂角【一尺二寸去核捶碎】　降真香【二两捶碎】巴豆【四十粒去殻劈开去心】
　　右用栁条一掘长四五寸以草繋定先煎油转黒色【火稍猛不妨】取下稍定却下栁枝煎少时除去次逐放下降真香皂角巴豆湏防涌也用火稍慢以长栁二条长尺许时时搅转候巴豆紫黒色为度以绵或绢绞去滓入红色虢丹八两作三两次下不住手搅转后黒光滳少许入净冷水内得所不粘手为熟倾入石噐中乘熟入少乳香末尤妙摊纸上贴患处
　　乳香膏　治一切痈疽恶疮结毒赤肿疼痛呻吟不忍闻未溃贴令内消已溃贴收敛脓血或恶疮久而未愈者贴之防虫生肌止痛极妙
　　川乌【生去皮脐切】　乳香【研粗】　没药【研粗】　太平州白芷赤芍药【切】　当归【洗切】　绵黄蓍【切各半两】　白芨【切一分】桑白皮【切半两】　白敛【切】　桂【切】　血竭【研】　防风【切已上各一分】　巴豆【二十一粒去殻皮】　连湏葱【七条】　桃栁枝【各十条长四寸切】
　　右用清麻油一觔浸药三宿慢火熬直令白芷焦赤为度以绵滤过入黄蜡二两旋旋再熬片时下黄丹三两搅令匀再熬候滳入水中成珠子为度收入净磁鑵中宻封用如常
　　乳香膏　治诸般疖毒恶疮
　　当归　香白芷　赤芍药　木鼈【各半两】　江子【二十粒】　萆麻【二十粒】　草乌【一两】　黄蓍【一两】
　　右桃栁枝各七叚长二寸麻油一百文重煎众药焦黒色滳水为珠去众药旋下黄丹春用丹四两半夏用丹四两半秋丹五两冬丹三两半随时加减下丹时不住手打却于铁噐上试软硬了入乳香少许累有神验
　　神僊膏药
　　麻油【一觔】　黄丹【半觔】　巴豆【二十粒】　当归【半两】　草乌【半两】　杏仁【半两】　新折栁枝【如筋大者四十截各长二寸】
　　右絶早先煎油慢火至巳时方旋入栁枝二截慢火候色焦赤方取出再入二截候入尽四十截为度仍将新绵一片薄裹杏仁当归巴豆入油内慢火煎至申时候油烟少即漉出去之入黄丹于油内复用栁枝二条各长尺左手顺搅候滳水中成珠即以瓷噐收入水中坐一日收之发背痈疖诸般恶疮随大小摊帛上贴帛中作孔出毒合时勿令妇人鸡犬猫儿孝服人见之
　　紫金膏　治一切疮疖生肌止痛
　　乳香【明净者二钱半】　腻粉【二十文】　五倍子【大者二文】
　　右三味入磁瓶子内烧只用槐椿枝子烧至青白烟出每一料用清油五两黄丹一两用药末一钱用慢火不住手用木箆子搅候将却得时于纸上待油不浸过在纸上即是每用如常法大有妙効
　　败风膏　治本风毒攻疰虫疮及热毒气流疰赤痒白芨【半两】　白敛【半两二文】　白矾【一钱一文】　呉茱茰【一分一文】剪草【一两半净洗细剉四文】　水银【小豆大三文】　麝香【三十文】
　　右七味为末相和先用油半盏已下于磁椀内盛以慢火熬令沸更入蜡一分同煎三五沸却安冷处入前药末调和自然成膏或是疮以塩汤洗后以药贴在疮上
　　乌金膏　治疮疖生肌止痛消肿毒
　　乳香　没药【各半钱】　骐驎竭【半两】　当归【一钱】　木鼈子【半两】　血余【三两妇人者】　黄丹【水淘去土一两】
　　右将血余黄丹入铫子内用清油十两黄蜡二两同煎熬令黒色后入诸般药末同煎去滓更入慢火熬候滳在水内成珠子不防即住火乃入净磁盒内收盛掘地坑子可深三尺埋之在内经二宿取出用之如常法一方有杏仁
　　残霞膏　治风毒流注恶疮热疼生肌化毒
　　乌蛇【四两】　五倍子【一两半】　蛇皮【半两已上生使剉碎】　巴豆【二十个去殻】　防黄　牙硝【各一钱细研】　麝香【续添一钱】
　　右件依法修事于铫子内入油二两半煎闻油香入煎药熬候药并巴豆焦黒色漉出诸药不用却入黄蜡一两半慢火飬成膏以磁噐内盛但有风毒疮以小纸摊贴妙
　　骐驎膏　治八发痈疽一切恶疮软疖无问年月深逺已成脓成脓贴之即効凡火刀斧所伤并可内服外贴神効
