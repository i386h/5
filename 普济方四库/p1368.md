<!-- { "loadSidebar": true } -->
　　生干地黄汁【一升】　竹沥【一升】　独活【三两】
　　右相和煎取一升顿服未止再进一剂
　　蜜陀僧丸【出圣方】　治妇人中风痰涎壅滞吐涎
　　蜜陀僧【一两】　藜芦【半两为末】
　　右件药以生续随子捣绞取汁和丸如梧桐子大以腻粉滚过每服以温酒研下一丸
　　又方【出圣方】
　　砒霜【一分】　硝石【一分】
　　右件药同研令细于生铁铫子内炒令烟气稍甚便休冷细研每服以温酒调下一字以得吐为効
　　千金竹沥汤【出圣方】　大治热即生风又治中风四肢不收口不语
　　竹沥【二升】　生葛汁【一升】　生姜汁【三合】
　　右相和温暖分三服朝晡夜各一服
　　防风散【出圣方】　治妇人中风言语蹇涩四肢拘急身体壮热头疼目心胷不利
　　防风【一两去芦】　石膏【一两半】　麻黄【三分去根节】　细辛黄芩　川升麻　当归【微炒各半两】　汉防己【三分】　桂心【半两】　芎防【半两】　羌活　赤茯苓　甘草【炙各半两】
　　右为散每服四钱水一盏煎至五分去滓入竹沥一合再煎一两沸不计时服
　　治中风腹痛或子肠脱出【出本草】
　　用吴茱萸三升酒五升煎取二升分温三服
　　治女子中风血热烦渴【出本草】
　　用红蓝子五合熬捣旦日取半大匙以水一升煎取七合去渣细细咽之
　　治口眼防斜【出大全良方】
　　用萞麻子七粒去皮殻细研作饼安在手心右防安在左手左防安在右手却用铜锡盂乗汤坐于药上才正即洗去一方用巴豆不用萞麻
　　治口眼防斜【出大全良方】
　　用大皂荚五两去皮子为末以三年米醋调左防涂右右防涂左干更涂
　　治中风腹痛或子肠脱出【出本草】
　　用酒煎羌活取汁服之
　　麻黄散【出圣方】　治妇人中风身体缓急口眼不正舌强不能语奄奄惚惚精神闷乱者
　　麻黄【去根节】　防风【去芦】　人参【去芦】　黄芩　赤芍药附子【炮去脐】　芎防【去芦】　独活　赤茯苓　杏仁
　　【汤去皮尖双仁麸炒黄各一两】　羚羊角【三分】
　　右为散每服四钱水一钟生姜半分煎至六分去滓不计时温服
　　中风口噤【附论】
　　夫妇人中风口噤者是体虚受风风入颔颊挟口之筋也手三阳之脉结入于颔颊足阳明之筋上挟于口而风冷乗虚入其筋则筋挛故引闗急而口噤也
　　方
　　羚羊角散【出圣方】　治妇人中风心胷痰壅口噤不能语肝气厥不识人
　　羚羊角屑【一两】　细辛【三分】　枳殻【一两麸炒黄去穰】　白术【一两】　当归【一两微炒】　桂心【三两】　木通【一两】　汉防己【一两】附子【一两炮】　赤茯苓【一两】　甘菊【一两】　葛根【二两】
　　防风【一两去芦】　秦芁【二两去苗】　枫树寄【三两】
　　右为散每服四钱水一钟入生姜半分煎至五分去滓入淡竹沥一合更煎一两沸不计时拗口灌之
　　桂心散【出圣方】　治妇人中风咽中气塞壅闷口噤不语肝厥不识人或加针灸不知痛
　　桂心【二两】　防风【一两去芦】　汉防己【一两】　白术【一两】　麻黄【一两去根节】　人参【一两去芦】　黄芩【一两】　细辛【一两】　茵芋【一两】　秦芁【一两】　附子【炮去皮脐一両】甘草【一两炙】
　　右为散每服四钱水一钟入姜半片煎至五分去滓用淡竹沥一合更煎一两沸不计时拗开口灌之
　　防风散【出圣方】　治妇人卒中风口噤不能语四肢急掣偏挛
　　防风【一两去芦】　赤芍药【一两】　葛根【一两】　黄芩【一两】　茵芋【一两】　白术【一两】　桂心【一两】　麻黄【一两】　甘草【一两炙】人参【半两】　汉防己【半两】　石膏【一两】
　　右为散每服四钱水一钟入生姜半分煎六分去滓不计时开口灌之
　　天南星丸【出圣方】　治妇人中风牙关急四肢强直天南星【半两炮】　白附子【半两炮】　干蝎【半两微炒】　白花蛇肉【半两酒炒黄】　赤箭【半两】　川乌头【半两炮去皮脐】　麻黄【半两去根节】　防风【半两去芦】　藿香【半两】　腻粉【半两研】　麝香【一分研】
　　右为末入研了药令匀以槐胶水煮令烂和捣三二百杵丸如梧桐子大每服不计时以薄荷酒下三丸
　　天南散【出圣方】　治妇人中风口噤四肢拘急
　　天南星【姜汁炒黄】　白附子【炮】　黑附子【炮】　乌蛇肉【酒浸炙】　全蝎【炒等分】
　　右为细末每服半钱以生姜汁温酒下无时拗开口灌之
　　走马散【出圣方】　治妇人中风口噤四肢强直
　　黒附子【炮】　天麻【各半两】　桂心　石膏　麻黄【去根节】　蝎稍【炮】　川乌　南星【炮各一两】　麝香【半分研】
　　右为细末入研了药令匀每一字无时豆淋酒调灌
　　附子理中汤【出大全良方】　治五臓中寒口噤四肢强直失音不语
　　大附子【炮】　人参【去芦】　干姜【炮】　甘草　白术【等分】
　　右细剉每服四钱水一钟半煎七分去滓不计时口噤开口灌之开庆己未年七月间裕斋马文夫人曹氏病神气倦怠四肢厥冷恶寒自汗不进饮食一医作伏暑治之投暑药一医作虚寒治之投热药无効召仆诊之六脉虽弱而闗脉差甚裕斋问曰此何证也答曰以脉观之六部虽弱而闗独甚此中焦寒也中焦者脾也脾胃既寒非特仅有是证必有腹痛吐泻之证今四肢厥冷四肢属脾是脾胃虚寒无可疑者裕斋云未见有腹痛吐泻之证今四肢厥冷今用何药治之荅曰宜用附子理中汤末服药间旋即腹痛而泻莫不神之即治此药一投而差理中汤治失音不语昔有武士守邉大雪出帐外观猛然晕倒时林继作随行医官灌以此药两剂遂苏
　　独活散【出圣方】　治妇人中风口噤不识人
　　独活【半两】　防风【半两去芦】　干姜【一分炮】　桂心【半两】　当归【半两炒】　甘草【半两炙】
　　右为散每服四钱用酒一钟煎至六分去滓拗开口灌之
　　乌蛇散【出圣方】　治妇人中风口噤
　　乌蛇肉【炙】　全蝎【炒】　天麻　南星【炮】　僵蚕【炒各半两】　腻粉【半分】
　　右为细末入腻粉令匀每一字以生姜酒调灌下
　　黒雄豆酒【出圣方】　治妇人中风口噤迷闷
　　黒雄豆【二合小圎者是】　鸡粪白【二合】
　　右先炒豆声絶入鸡粪白同炒令黄投入酒五升去滓服
　　白术酒【出圣方】　治妇人中风口噤言语不得
　　白术【三两捣碎】　黒豆【三两炒令熟】
　　右以酒四升煎至三升去滓温服一小盏拗开口灌之
　　治妇人中风口噤舌本缩【出圣方】
　　用芥子一升研细以醋三升煎取一升用傅颔颊下立効
　　治中风口噤舌直不得语目睛不转【出肘后方】
　　用乌雌鸡一头悉破取肠肾以酒五升煮取半去滓尽服汗出愈不汗者可厚覆取汗又鸡肠肾中矢勿去头勿令伤
　　又方【出肘后方】
　　用鸡屎一升熬令黄及热以酒三升和搅去滓口噤抉开口灌之
　　中风角弓反张
　　夫妇人角弓反张者是体虚受风风入诸阳之经也人之阴阳经络周环于身风乗虚入诸阳之经则腰背反折挛急如角弓之状宜用小续命汤内经谓背为阳腹为阴一身经络阴阳各相维持血气偏虚则风中其经阳经得风则络脉缩急使腰背反折如角弓之状故名角弓反张　妇人产后血虚多汗忽中风身体强直口噤背反张作痓太阳经先因伤风又感寒湿而致然也古人谓之痓病外证发热恶寒与伤寒相似但其脉沈迟细而背反张强硬如发癎之状此为异耳当察有汗无汗以分刚柔二痓无汗恶寒名刚痓有汗恶寒名柔痓阳经属刚痓阴经属柔痓无汗葛根汤主之有汗桂枝加葛根汤主之凡刚柔二痓小续命汤并可与之有汗者去麻黄加葛根若审痓者胷满口噤其人卧不着席脚手挛急咬齿当行大承气汤热而痓者死热病痓者反折瘈疭齿噤防也附术汤桂心白术散防风附子汤八物白术汤桂枝煮散可选用之解感论云合面而卧为阴痓仰目者为阳痓又云或因温寒发汗多则发痓也
　　方
　　白僵蚕散【出圣方】　治妇人中风角弓反张口噤不能言皮肤顽麻筋抽掣
　　僵蚕【一两】　乌蛇肉【炙】　天麻　独活　南星【炮】川乌【炮去皮尖】　防风　蝉蜕　白附子【炮】　犀角屑硃砂【研细水飞】　桑螵蛸【半两】　麝香【研一分】
　　右为细末每服一钱温酒调下无时
　　犀角散【出圣总録】　治妇人中风角弓反张口噤不能言皮肤顽痹筋脉抽掣
　　犀角【镑】　羌活【去芦】　桑螵蛸　白鲜皮　地骨皮蔓荆实　丹砂【研】　酸枣仁【各半两】　乌头【炮去皮脐】白僵蚕【炒】　鹿角胶【炒令燥】　薏苡仁　白附子
　　【炮】　当归【切焙】　芎防　人参【各一两】　牛黄【一分研】麝香【一钱研】
　　右捣罗为散每服一钱生姜薄荷酒调下
　　羚羊角散【出圣方】　治妇人中风身如角弓反张筋脉拘急言语蹇涩心神烦闷
　　羚羊角　赤箭　酸枣仁　薏苡仁　鹿角胶【捣研炒令燥各一两】　白附子【二分炮】　羌活　犀角屑　白鲜皮　地骨皮　柏子仁　蔓荆子【各半两】　芎防【三分】当归【微炒】　人参【去芦各三分】　牛黄　麝香【各一分细研】
　　右为细末入研了药令匀每服不计时以薄荷汤调下一钱
　　乌蛇丸【出圣方】　治妇人中风如角弓反张或身体强直牙关急方见本门前中风类用桂心无当归
　　紫汤方【出圣方】　治妇人中风脊强反张如弓之状
　　鸡粪白【一合炒黄】　大豆【二合炒熟研】
　　右为散每服三钱水酒各半钟煎至六分去滓不拘时温服
　　天麻散
　　天麻【酒炙】　乌蛇肉【酒浸炙】　麻黄【去根节】　桂【去粗皮】独活【去芦】　芎防【各一两】　白附子【炮】　天南星【炮】白僵蚕【炒】　羚羊角屑　柏子仁　麝香【一钱别研】
　　右为散和匀每服二钱生姜薄荷自然汁化开再用温酒调下
　　茯苓汤【出圣济总録】　治妇人中风角弓反张
　　赤茯苓【去黒皮】　芎防　当归【切焙】　甘草【一两炙】　桂【去粗皮一两】　栀子仁【十四枚】　细辛【去苗叶】　吴茱萸【汤洗焙炒】　干姜【炮】　生干地黄【焙各一两】
　　右粗捣筛每服五钱水一盏半煎取一盏去滓温服不拘时
　　芎防汤【出圣济縂録】　治妇人中风角弓反张心膈烦闷言语不利
　　芎防　当归【焙】　细辛【去苗叶】　独活【去芦】　麻黄【去根节】　续断【各一两】　干姜【炮】　桂【去粗皮】　羚羊角屑【半两】
　　右麄捣筛每服三钱水酒各半盏煎至七分去滓温服不拘时
　　细辛汤【出圣济总録】　治妇人中风腰背反折如角弓状筋脉急痛
