<!-- { "loadSidebar": true } -->
　　石南酒【出千金方】　治妇人自少患风头痛眼
　　石南【一方用石苇】　细辛　天雄　茵芋【各二两】　防风【去芦】　薯蓣　贯众　蘼芜【各四两】　干姜　山茱萸【各三两】
　　右防咀以酒三斗浸五日初饮二合日三服后稍稍加之
　　龙胆丸【出半合方】　治妇人经脉阻滞忽患头痛项冷烦渴又心胃躁热眉骨眼皆痒痛有时生疮喉中干燥四肢痛痒
　　括萎根　麦门冬　龙胆草【各三两】　大黄【二两】　杏仁【二升】　土根【八两】
　　右为末蜜丸梧桐子大每服十丸酒下三日后渐加之
　　急风散【出大全良方】　治年深日近偏正头痛又治肝臓久虚血气衰弱风毒之气上攻头目晕心忪烦热百节痠痛脑昏目痛鼻塞身重项背拘急皮肤瘙痒面上游风状若虫行及一切头风疾治妇人血风攻疰头目昏痛并皆治之
　　草乌头【三两一半烧存性于醋内蘸令冷余一半生用】　生黒豆【二钱同草乌一处为末】　丹砂【一两研】　麝香【一钱研】
　　右为细末研令匀停酒调涂有痛处
　　治女人头旋名曰心非血风也【出大全良方】
　　以胆矾一两细研用麪饼剂一个拌匀放板子上按手一指厚勒如骰子大块不须界防于瓦上焙干每服一骰子大为末煎灯心竹茹汤调下
　　灵砂丹【出危氏方】　治妇人头痛恶风发热六脉沈取无根浮取却有乃是虚证用人参一二两银铫煎汤空心下二十粒五更又下二十粒天明而愈
　　治妇人一切头目攻痛
　　用天南星一个掘地坑子烧令赤于坑中安放南星以醋一盏淬之盖好不令透气冷取出为末每服一字以酒调服重者半钱速効
　　斗门方【出危氏方】　治妇人血风攻脑头旋闷絶忽死倒地不知人事者
　　用喝起草不以多少取其嫩心阴干为末以酒服一大盏无时服多连脑盖通顶门即苍耳草也
　　治妇人偏头疼
　　用香附子为末每服三钱臈茶调下食后服日进三五服効甚
　　加味补虚汤【出朱氏集验方】　治妇人头痛发热多汗六脉虚细尺脉或絶作血虚治之服后药効
　　术附汤加川芎【先服】　十全汤加附子【次服】　又服鹿茸丸　内补丸　芎防汤　神木散
　　治妇人血风头痛发作有时不可胜忍方无问老少皆可服之【出防命方】
　　伏牛花【一两】　川芎　防风【各一分】　甘草【三铢】
　　右为细末每服二钱不拘时白汤调下
　　风瘙疹【附论】
　　夫妇人体虚受风邪气客于皮肤复逢风寒相折则起风瘙瘾疹若赤疹者由凉湿折扵肌中极热故成赤疹也得天热则剧取冷则瘥白疹者由风气折于肌中邪热与风相搏所以为白疹也得天阴雨冷则剧出风中亦剧得晴暖则减着衣暖亦瘥也脉洪而浮浮即为风洪即为气风气相搏则生瘾疹身体瘙痒凡人汗出不可露卧及浴素问云汗出见湿方生疹疿使人身振寒热生风疹也凢治妇人时发遍身瘙痒赤肿瘾疹五心烦热血风攻疰与人参荆芥散消风散四物汤加荆芥煎或人参当归散或逍遥散兼服导赤丸如不通者食后服皂角丸气虚老人不可乆服如服皂角丸不退者此凝滞热甚者宜先服青木香丸二三服以开气道却服前药立効也
　　方
　　蒴藋膏　治妇人风瘙身痒生疹乆不瘥
　　蒴藋根【三两】　白蒺藜　独活　生附子【去皮脐】　防风　犀角屑　漏芦　香白芷　苦参　白及川升麻　汉防己　枳实　茺蔚子　莽草　蛇衔草【各一两】　川椒　木香【各半两】
　　右细剉以醋浸一宿明旦用铛中入炼成猪膏三斤内药于炭火上慢熬白芷色黄赤膏成去滓入瓷器中盛取涂摩之日可搽上三次或五次効
　　蒺藜散　治妇人风瘙皮肤中如虫行及生瘾疹搔之作疮面肿心烦之疾
　　白蒺藜【炒去刺】　羚羊角屑【各三分】　黄芩　细辛人参【去芦】　苦参　蛇床子　秦芁　防风【去芦】　麻黄【去节】　当归【炒】　甘草【炙】　枳殻【麸炒各半两】　莽草【炙二分】
　　右防咀每服三钱水一钟半煎至七分去滓不拘时服
　　莽草散　治妇人风瘙瘾疹徧身瘙痒状如虫行或发或歇
　　莽草【一两】　麻黄【去节】　　沙参【去芦】　白蒺藜【炒去刺】天门冬【去心各三两】　独活　黄耆【炙】　　凌霄花防风【去芦】　芎防　犀角屑　甘草【炙各半两】
　　右防咀每服三钱水一钟半煎至七分去滓不拘时温服
　　乌蛇丸　治妇人风瘙发则至头面皮肤生瘾疹搔之成疮
　　乌蛇肉【酒拌炒黄】　白蒺藜【炒去刺】　苦参【各一两半】　沙参【去芦】　秦芁　独活　莽草　蛇床子　白鲜皮川大黄【酒炒】　枳实【麸炒各一两】　天门冬【一两半去心焙】
　　右为细末炼蜜和丸捣二三百杵丸如梧桐子大每服三十丸荆芥汤下不拘时服
　　莽草膏　治妇人风瘙徧身生疹痒搔之随手肿起莽草【三分】　苦参　当归　芎防　大防　细辛芫花　川椒　附子　踯躅花　景天　蒴藋根【各一两】
　　右细剉用炼成猪膏二斤入药煎附子黄赤色膏成去滓倾入瓷合中盛涂疮上日二三次
　　淋蘸方　治妇人风瘙瘾疹身痒不止
　　马蔺　蒴藋根　茺蔚子　白矾　羊桃根　白蒺藜　茵芋　凌霄花【各二两】　萞麻叶【一两】
　　右防咀以水二斗煮取一斗去滓于避风处蒸洗之
　　又方
　　蛇床子　景天　蒺藜子【各半斤】
　　右用水一斗煮取五升去滓绵渍拭之日四五度瘥
　　又方
　　凌霄花【三两】　蒴藋根【半斤】
　　右用水七升煮取三升滤去滓入白矾末二两搅匀以绵渍频拭扵疹上后煮槐栁汤浴之
　　又方
　　用景天碎绞汁涂之
　　又方
　　用醋浆水磨白矾涂之
　　治疹
　　用白蜜不以多少好酒调下已试有効
　　治皮肤有风热遍身疹方
　　牛蒡子【水煮一两晒干炒香】　浮萍【蒸过焙干各等分】
　　右为细末每服二钱薄荷汤调下二服每日服
　　治妇人风毒瘙痒疹
　　用苍耳子花叶皆可为末豆淋酒服二钱即愈一方治风气入皮肤瘙痒用蜂房炙过及蝉退等分为末酒调下半钱
　　苍耳子丸　治妇人风瘙皮肤生疹痒痛或有细疮者
　　苍耳子【三两】　苦参【二两】　白蒺藜【三两炒去刺】　蝉退【一两炒】
　　右为末炼蜜为丸如梧桐子大每服二十丸温酒送下不拘时
　　治风瘙疹
　　用燕窠内土为末水调傅之
　　风瘙痒【附论】
　　夫妇人风瘙痒者由体虚受风邪故也风入腠理与血气相搏而俱往来在于皮肤之间邪气微不能为痛但瘙痒也
　　方
　　皂角刺散　治妇人血风皮肤瘙痒不止
　　皂角刺【炙黄】　乌喙【炮裂去皮脐】　茵芋　秦芁　蛇床子　天麻　独活　白蒺藜【去刺】景天花　麻黄【去节】莽草【炙】　槐子仁【炒】　踯躅花【酒炒】　枫香　枳殻【麸炒各三分】　白花蛇肉【二两酒浸炙黄】　麝香【二分细研】
　　右为末每服一钱荆芥酒调服不拘时
　　乌蛇散　治妇人血风瘙痒
　　乌蛇【二两酒浸去骨酥炙黄】　独活　蛇床子　桂心　防风【去芦】　白蒺藜　当归　藁本　细辛　枫香凌霄花　牛蒡子　枳殻【麸炒】　莽草【各三分】　干蝎【半两炒】
　　右为细末每服一钱温酒调下不计时
　　莽草散　治妇人血风皮肤瘙痒心胷烦闷
　　莽草【一两】　羌活　羚羊角屑　景天　白蒺藜【炒去刺】　茺蔚子　凌霄花　鬼箭羽　丹参　防风【去芦】　细辛　枳殻【麸炒各等分】
　　右防咀每服三钱水一钟煎至六分去滓不拘时温服
　　鬼箭羽散　治妇人血游风遍身瘙痒不止
　　鬼箭羽　白蒺藜【炒去刺】　麻黄【去节各一两】　桂心蛇床子　甘草【炙各半两】　赤箭　独活　芎防　薏苡仁　枳殻【麸炒各三分】
　　右防咀每服三钱水一钟煎至六分去滓无时温服
　　何首乌散　治妇人血风皮肤瘙痒心神烦闷及血游风不定
　　何首乌　防风【去芦】　白蒺藜【炒去刺】　枳殻【麸炒】　天麻　胡麻　白僵蚕【炒】　茺蔚子　蔓荆子【各半两】
　　右防咀每服一钱煎茵陈调下不拘时或作细末服
　　白蒺藜汤洗方　治妇人血风瘙痒不可忍者
　　白蒺藜　防风　道人头　蛇床子　卷柏　漏芦　黄耆【各一两半】　羊桃根　蒴藋根【各三两】
　　右以水一斗煎至五升去滓看冷暖避风处洗之
　　蛇床子汤洗方　治妇人血风举体痒如虫行皮肤上搔之皮起欲成疮
　　蛇床子　蒺藜子　茺蔚子【各三两】　防风【二两】　川大黄【一两】　大防　白矾【各二两】
　　右以水一斗煎至五升次入酒二升更煎十余沸去滓看冷暖于避风处洗之
　　防风汤　治妇人血风皮肤疹痒痛或有细疮防风【去芦】　苍术　苦参　蒺藜子【炒各二两】　枳殻【麸炒半两】
　　右为末炼蜜丸如梧桐子大一服二十丸温酒下荆芥茶下亦可不拘时服
　　附子酒　治痛风妇人血风身上瘙痒
　　生附【一两一枚】　皂角刺【二十一根】
　　右细剉分为二处用好酒二瓶入药慢火煨干至半瓶却合作一处蜜缚泥头经二宿每服一盏温服未効又服一方加黒豆一合
　　治风气客于皮肤搔之不已方
　　用薄荷蝉退等分为末酒调服如有痰涎加苦参末二两皂角末二两
　　治妇人血风生面防
　　当归【去芦】　防风【去芦】　大川芎　生地黄【洗】　赤芍药　黄耆【去根】　荆芥【各等分】　甘草【炙半两】
　　右为细末每服二钱水一钟煎至七分食后通口服日二服亦名清肺汤
　　治妇人血风遍身瘙痒五心烦躁肢节拘急碎痛口苦咽干大小肠秘热【出防命方】
　　牡丹皮【去心】　荆芥穂　山栀子　防风【去芦】　麻黄【去节】　升麻　黄芩　麦门冬【去心】　柴胡　贝母【去心】独活【各二钱】
　　右为细末每服二钱食后临睡滚白汤调下
　　去风血除风瘙【出本草】
　　用玉柏茎根浸酒服
　　风邪颠狂【附论】
　　夫妇人颠狂病者由血气虚受风邪所为也人禀阴阳之气而生而风邪入并于阴则为颠入并于阳则为狂阴之与阳有虚有实随其虚时为邪所并则发也颠者卒发意不乐直视仆地吐涎沬口防目急手足撩戾无所觉知良乆乃苏狂者少卧不饥自髙贤也自辨智也自贵倨也妄笑好歌乐妄行不休故曰颠狂也又素问云阳厥狂怒饮以铁落狂怒出于肝经肝属木铁落金也以金制木之意予曽治一女人眼见鬼物言语失常循衣直视众医多用心药治之无効予投养正丹二贴煎乳香汤送下以三生饮佐之立愈又一男子亦曽病此证亦用此药收効然养正丹与百一方抱胆丸无异抱胆丸内无硫黄有乳香也内加独活逺志各半两妙
　　方
　　安神镇心琥珀丸【出圣方】　治妇人风邪凌心言语不定精神恍惚乃成颠狂发热无时
