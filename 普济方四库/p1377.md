<!-- { "loadSidebar": true } -->
　　防风汤【出圣济总録】　治妇人惊悸安神定志解风邪防风【去芦】　人参　逺志【去心】　桂【去皮】　独活【去芦】　甘草【炙各一两】　茯神【去木一两半】　细辛【去苗叶】　干姜【炮】白术【剉炒】　酸枣仁【炒各半两】
　　右麄捣筛每服三钱水一盏煎七分去滓温服日二服夜一服
　　羚羊角汤【一名作散出圣方】　治妇人风邪惊悸心神恍惚羚羊角屑　生熟地黄　人参【各一两】　茯神【去木三分】黄耆【炙剉半两】　麦门冬【去心焙】　防风【去芦各三分】　桑
　　根皮【剉炒】　甘草【炙剉各半两】
　　右麄捣筛每服四钱以水一盏生姜竹叶各五片煎七分去滓服不拘时
　　补心汤【出圣济总録】　治妇人心气不足汗出烦闷惊悸不宁
　　麦门冬【去心焙干三两】　紫石英【研一两一分】　紫苑【去苗土】桂【去粗皮各二两】　赤茯苓【去皮】　甘草【炙各一两】　赤小豆【三分】人参【三分】
　　右麄捣筛每服三钱水一盏入大二枚擘煎七分去滓温服一日二服
　　蘂珍丸【出圣济总録】　镇心安神去邪气止惊悸及治妇人血攻寒热忧成病等
　　丹砂【一两一分凤尾草握水研计煮一食乆水干研】　桃仁【去皮尖双仁四十九粒生研】　安息香【一分蜜一分酒少许同煮成膏】　麝香【研二钱】　阿魏【研】　木香【捣各半两】　牛黄【研一钱】　附子【一钱半纸裹煨捣】
　　右和丸如大豆每五七丸妇人挑心醋汤下丈夫挑心塩汤下有人因悲忧病腹中有块如拳每相冲击则闷絶服此药即愈
　　宁志膏【出大全良方】　治妇人失血过心神不安言语失常不得睡
　　辰砂【研】　酸枣仁【炒】　人参　白茯苓【去木】　琥珀【研各一分】　滴乳【研一钱】
　　右为末和停每服一钱浓煎灯心汤空心调下又方湿茯苓琥珀蜜丸弹子大薄荷汤化下一丸
　　血风攻脾胃不能食【附论】
　　夫脾象于土为中州意知之臓也其肝心肺肾皆受脾之精气以劳养焉脾与胃为表里脾主化谷纳食胃为水谷之海故经言四时皆以胃气为本也妇人血气不调臓腑劳损风邪冷气蕴蓄在内攻于脾胃脾胃既虚为邪所乗则不能摧伏五谷故冷不能食也
　　方
　　芎防散【出圣方】　治妇人血风攻脾胃心腹气壅闷痰逆不下饮食四肢少力
　　芎防　枳实【麸炒防黄】　藿香　赤箭　赤茯苓　诃梨勒皮【各三分】　白术　人参【去芦】　半夏【汤浸七次去滑】桂心　前胡【去芦】　甘草【炙微剉各半两】
　　右为散每服三钱水一中盏生姜半分煎六分去滓温服不计时
　　诃梨勒散【出圣方】　治妇人血风攻脾胃腹脇妨闷四肢烦疼或时痰逆不下饮食
　　诃梨勒皮　陈橘皮【汤浸去白剉焙各一两】　藿香　赤茯苓　芎防【各三分】　桂心　白术　细辛　当归【剉碎微炒】　甘草【炙微赤剉各半两】　人参【去芦半两】　半夏【汤洗七次去滑】
　　右为散每服三钱水一中盏入生姜半分煎六分去滓温服不计时
　　草豆防散【出圣方】　治妇人血风冷气攻脾胃呕逆不思饮食
　　人参【一两】　草豆【麸裹煨】　白茯苓　半夏【各三两】良姜　白术　砂仁　枇杷叶【去毛】　桂心【去皮】　木香　青皮　甘草
　　右为散每服三钱水一大盏姜三片煎七分去滓温服
　　神麴丸【出圣方】　治妇人血风攻脾胃腹脇气满不思饮食
　　白术　附子【炮】　枳殻【制一作枳实】　诃子【一方用诃梨勒皮】桂心　人参　木香　食茱萸【炮】　陈皮【各一两】苦梗　干姜【各半两】　神麯【二两】
　　右为末以酒煮神麯末作糊为丸如梧桐子每服二十丸空心姜汤下
　　藿香散【出圣方】　治妇人血风气攻脾胃不思饮食藿香　桂心【各一两】　厚朴【一两半去绉皮涂生姜汁炙香熟】　白术　白豆防【去皮】　人参【去芦】　橘皮【汤浸去白穰焙各一两】神麯【微炒】　诃梨勒皮　香附子【各半两】
　　右为末每服一钱温酒调下不计时一方用丁香
　　椒红丸【出圣方】　治妇人血风气攻脾胃臓腑虚冷全不思饮食脐腹多痛体瘦无力
　　椒红　沈香　附子【炮】　莪荗　诃子　当归白术【各一两】　良姜　白豆防仁　丁香【各半两】　麝香【一分】
　　右为细末酒煮面糊丸如梧桐子大空心温酒下三十丸
　　紫桂丸【出圣方】　治妇人血风气攻脾胃腹脇疼痛不能食
　　桂心【一两半】　当归【剉微炒】　白术　诃梨勒皮　木香　食茱茰　芎防　枳殻【麸炒微黄】　椒红【微炒各一两】
　　右为末以酒煮麪糊和丸如梧桐子大每服二十丸食前生姜汤下
　　伤寒【附论】
　　夫古人治病先论其所主男子调其气妇人调其血血室不蓄则二气谐和血室凝结则水火相行气口盛即宜下人迎盛即宜汗妇人左关浮不可下当发其汗以救血室荣卫得和津液自通浃然汗出而解仲景云妇人伤寒经水适防昼日明了暮则谵语如见鬼状此为热入血室无犯胃气及上二焦无犯胃气言不可下也小柴胡汤治之若行汤迟则热入胃令津燥中焦上焦不荣成血结胷状须当针期门也五行相尅以生相扶以出平居之日水常养扵木水相生则养荣血室血室不蓄则脾无蕴积脾无蕴积则刚燥不生刚燥生若犯胃气则昼夜谵语喜忘小腹满小便赤利属抵当汤证也伤寒胃实谵语宜下之妇人热入血室谵语者不可下也虽然妇人伤寒与男子治法不同男子先调气女子先调血此大畧之词耳要之脉无汗名伤寒脉缓有汗为伤风热病脉洪大中暑脉细弱其证一也假如中暍用白虎胃实用承气岂必调血而后行汤耶仲景伤寒论所以不分妇人者良亦在学者皆可随病扵男子药证中以意选用也夫妇人恶寒者亦有阴阳二证发热而恶寒者发于阳也无热而恶寒者发扵阴也发于阳者宜解表发于阴者宜温里阳脉必浮数阴脉必沈细又有汗后利后恶寒及背恶寒已上疾证不复繁引尝治一妇人但恶寒别无他证六脉平静遂用败毒散而安此药能去表中风邪故也经云恶寒家慎不可过当覆衣被及近火气寒热相搏脉道沈伏愈令病人寒不可遏但去被撤火兼以和表之药自然不恶寒矣妇人恶寒尤不可近火寒气入腹血室结聚针药所以不能治矣新产妇人有三病一者病痓二者病郁冒三者大便难亡血复汗寒多故令郁冒又曰产妇人郁冒其脉微弱不能食大便坚所以然者血虚而厥厥而必冒冒家欲解必大汗出以此观之郁冒为虚寒可知矣又或少阴病下利止而头时时自冒者又为死证盖谓其虚极而脱也观其郁冒幸勿忽焉产妇伤寒或妇人伤寒可得闻与曰伤寒三百九十七条一百一十三方此张氏截然之笔削也于某证则有某药曷尝以男子为别哉要之月事来产前产后男子所无请发眀其蕴以解世俗之惑盖妇人发热恶寒经水适来经曰热除续生寒热而胷满谵语者是则邪气结扵胷膈随其实而取之伤风经曰续生寒热发作似疟而经水适防者是则血结不行当以小柴胡汤散之所谓治之而愈者此也经曰如伤寒发热经水适来昼醒暮谵如见鬼状是里无留邪气随血行所谓不治自愈者此也前吐血方血归条并扵犀角地黄汤桃仁承气汤抵当汤丸之类言之详矣抑产前产后治将何择焉曰产前安胎产后消瘀于是遵依条例斟酌轻重而调理之安胎者何桑寄生阿胶缩砂乌药他如桂枝半夏桃仁大黄堕胎入燥热等辈则不可轻用也消瘀者何川芎蒲黄赤芍药生地黄为要药他如内补拦住败血之剂则不可轻进也朱氏以阿胶桑寄生人参茯苓白术等为细末糯米饮调剂为孕妇安胎以红花一分官桂芍药甘草半夏姜枣同煎为解散表消瘀以葱白生姜大剂浓汁为产前发散以小柴胡汤去半夏和解热入子宫郭稽中路枳殻防风甘草半夏防服主之大便秘涩以蜜道一法真可活人然则产妇证治观之可以问津索涂矣虽然知安胎则不可不调气知消瘀则不可不扶虚枳殻香附陈皮以调气也当归川芎黄耆人参以扶虚也退热则柴胡黄芩解肌则紫苏干葛滋肠则麻仁枳殻助阳则干姜良姜其间采摭虽未补古人之经然而甘辛为阳酸苦为阴皆不越古人之意姑存之篇末以便学者之观览云男子妇人伤寒仲景治法别无异议比见民间有妇人伤寒方书称仲景王叔和为之序以法考之间有可取疑非古方特假圣人之名以信其说寡妇之病自古未有言者惟仓公传与褚澄略而论及言寡妇者孟子正谓无夫曰寡是也如师尼孀妇独阴无阳欲男子而不可得是以恹恹成病也易曰天地絪緼万物化醇男女媾精万物化生孤阳独阴可乎夫既处闺门欲心萌而不遂致阴阳交争乍寒乍热有类疟疾乆则为劳又有经闭白淫痰逆头风膈气痞闷面防疲倦等证皆寡妇之病证其脉独肝脉出寸口而上鱼际究其脉其疾皆血盛而得经云男子精盛则思室女人血盛则怀胎观其精血思过半矣
　　方
　　桂枝红花汤【出大全良方】　治妇人伤寒发热恶寒四肢拘急口燥舌干经脉凝滞不得往来
　　桂心【桂枝亦可二两】　芍药【二两】　甘草【三两】　红花【二两】
　　右防咀每服五钱水一盏半姜四片枣六个煎七分去渣温服良乆服汗出而解
　　黄芩芍药汤【出活人书】　疗妇人伤寒口燥咽干腹满不思饮食
　　黄芩　白芍　白术　生干地黄【各一两】
　　右防咀每服半两水一盏煎七分去渣温服寒则加生姜
　　当归汤【出活人书】　治妇人伤寒喘急烦躁或战而作寒隂阳俱虗不可下
　　柴胡　白术　人参　甘草　赤芍药　当归【各二两】　五味子　木通【各半两】
　　右防咀每服半两水一盏半生姜四片枣二枚煎八分去渣热服
　　防心三黄汤【出大全良方】　治妇人伤寒六七日胃中有燥屎大便难烦躁谵语目赤毒气闭塞不得通
　　川大黄　防尾黄芩　鹰爪黄连【等分】
　　右为粗末每服四钱水一盏煎至八分去滓温服取微利如目赤睛疼宜加茯苓嫩竹叶防肝之余气
　　増损理中丸大小陷胷汤丸不愈者宜与之
　　人参　白术　栝蒌　牡蛎【各二两】　甘草【炒三两】干姜【炮一两半】　枳实【炒二十四个】　黄芩【去枯一两】
　　右为末炼蜜为丸如弹子大汤一盏煎服不歇与之不过五六胷中豁然矣用药神速未尝见也渴者加栝蒌根汗者加牡蛎无枳实用枳殻亦可
　　桂枝加芍药当归汤【出拔萃方】　治妇人伤寒脉浮头肿自利腹中切痛不可忍
　　桂枝　芍药　当归【各一两】
　　右剉细每服一两水煎服
　　荆芥散【出济生拔萃方】　二三日后经水复行前证俱退宜小柴胡汤一料加荆芥穂五钱
　　右用枳实麸炒去穰五钱为粗末同小柴胡汤法
　　防风汤【出济生拔萃方】　三二日后宜正脾胃之气兼除邪苍术【四两】　防风【三两】　当归【一两】　羌活【一两半】
　　右为粗末水煎服
　　麻黄加生地黄汤【出济生拔萃方】　治妇人伤寒脉浮而头疼身热恶寒无汗发汗后恐热入血室
