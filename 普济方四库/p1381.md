<!-- { "loadSidebar": true } -->
　　神仙秘【出大全良方】取尸劳虫服此药须先择良日焚香祷祝令病人设榻靣向福德方服即有神效不可使病人知其药味
　　青桑皮　杨桞枝　梅枝　桃枝【口南枝取东引者各七茎】葱白【七茎】阿魏【二分】青蒿【一握如无以子代】眞安息香【一分研去石】
　　已上八味除阿魏外用童子小便一升半煮取药耗及一半去滓将吸之不嗽非传尸也不可用此药若烟入口不能禁止乃屁宜用此药五更初服勿令病人知以童便共酒一盏化一丸服如暇人行十里乃必吐出虫如灯草细长及寸或如烂李又如虾蟇状各不同未效次日再服以应为度
　　热劳【附论】
　　夫妇人热劳者由心肺壅热伤于气血不调脏腑壅滞热毒积蓄在内不得宣通之所致也其后心神烦燥颊赤头疼唇涩干四肢状烦热烦渇不止口舌生疮神昏沉少起多卧饮食无味举体疲热烦疼或时心怔或时盗汗肌肤日渐消痩故名热劳也阳不足则先寒后热隂不足则先热后寒夫妇人劳伤气血虚弱又隂阳交争虚实不调故令寒热如疟也
　　方
　　胡黄连丸　治妇人热劳烦闷四肢黄痩疼痛时有咳嗽不欲饮食
　　胡黄连【半两】柴胡【一两去苖】赤芍药【三分】鼈甲【二两涂醋炙令黄去裙襴】知母【半两】犀角屑【三分】川升麻【半两】参【半两】人参【半两去芦头】地骨皮【三分】当归【半两】茯神【三分】杏仁【三分汤剉浸去皮尖双仁麸炒防黄】麦门冬【一两半去心焙】紫苑【三分洗去苗土】川大黄【三分剉碎防炒】甘草【半两防赤】秦芁【三分去苖】枳殻【三分麸炒防黄去穣】桔梗【半两去芦头】
　　右为末炼蜜和捣三二百杵丸如梧桐子大不计时候以粥饮下三十丸
　　益母草煎丸　治妇人热劳烦闷四肢疼痛经脉滞涩腹脇烦闷不欲饮食
　　益母草汁【一升】青蒿汁【一升】生姜汁【三合】童子小便【一升】
　　已上四味于银器中以漫火熬成膏
　　柴胡【一两去芦】人参【三分去芦头】麦门冬【一两去心焙】琥珀【三分细头】桃仁【一两汤浸去皮尖双仁麸炒防黄】地骨皮【三分】枳殻【三分麸炒防黄去穣】白术【三分】桔梗【三分去芦头】鼈甲【二两涂醋炙令黄去裙襴】赤芍药【一两】当归【三分】生干地黄【一两】鬼箭羽【一两】麝香【一分细研】
　　右为末用上熬成膏和捣三二百杵丸如梧桐子大食前以温水下三十丸
　　青蒿丸【出圣恵方】治妇人热劳咳嗽肌体消痩心膈烦热后多盗汗四肢痠痛食少无力
　　青蒿【一两半】天门冬【一两去心焙】柴胡【一两去苖】紫苑【一两洗去苗土】地骨皮【一两】旋覆花【一两】贝母【一两】人参【一两去芦头】龙胆【半两】杏仁【一两半汤浸去皮尖双仁麸炒黄】秦芁【一两去头】川大黄【一两剉碎防炒】天灵盖【一两半涂醋炙令黄】葳防【一两】鼈甲【一两半涂醋炙令黄去裙襴】黄耆【一两剉】枳殻【一两麸炒防黄去穣】甘草【三分炙防赤剉】麝香【半两细研】朱砂【一两细研水飞过】
　　右为末入研了药令匀炼蜜和捣三五百杵丸如梧桐子大每服不计时候以麦门冬汤下二十丸
　　鼈甲丸　治热劳尤佳
　　河车【依前法修制】鼈甲【醋炙半两】桔梗　白芍药　大黄【煨】甘草　苦参　贝母　知母　秋石　草龙胆豉心　黄药子　莪木　犀角　消石【各半两】
　　右为末以前膏子为丸汤饮如前
　　胡黄连散【出圣惠方】治妇人热劳体痩经脉不通四肢疼痛口干烦渇不得睡卧饮食减少
　　胡黄连【三分】天灵盖【一两涂醋炙令黄】柴胡【一两去芦头】当归【三分】鼈甲【一两半涂醋炙令黄去裙襴】赤芍药【二分】地骨皮【一两】木香【半两】生干地黄【一两】黄耆【一两剉】麝香【一分细研入】川大黄【一两剉碎防炒】青蒿【三分】黄芩【三分】犀角屑【一两】
　　右为粗散每服四钱以水一中盏入生姜半分桃桞心各七茎煎至六分去滓不计时候温服
　　半夏散【出圣惠方】治妇人热劳烦渇口干体痩无力四肢疼痛或时寒热痰逆呕吐不思饮食
　　半夏　知母　苦梗　赤茯苓　人参　秦芁赤芍药　麦门冬　乌梅肉【各半两】鼈甲【醋炙】北柴胡黄耆【各一两】大腹皮【三分】甘草【一分】
　　右为粗末每服四钱水一盏半姜三片煎至七分去滓温服无时候
　　犀角散【出圣惠方】治妇人热劳心胸烦热不思饮食四肢多疼经脉滞涩
　　犀角散【半两】柴胡【一两去苖】赤芍药【三分】虎杖【三分】红蓝花【一两】黄芩【半两】鼈甲【一两涂醋炙令黄去裙襴】甘草【半两炙防赤剉】地骨皮【三分】茯苓【三分】麦门冬【三分去心】当归【三分】枳殻【三分麸炒防黄去穣】
　　右为粗散每服三钱以水一中盏入生姜半分煎至六分去滓不计时候温服
　　红蓝花散【出圣惠方】
　　红蓝花【一两】柴胡【一两半去苖】当归　生干地黄　虎伏赤芍药　鬼箭羽　大腹皮　麦门冬【去心】土根地骨皮　枳殻【麸炒防黄去穣各一两】甘草【半两炙防赤剉】
　　右为粗散每服四钱以水一中盏入生姜半分煎至六分去滓不计时候温服
　　鼈甲地黄汤　治妇人热劳手足烦心怔悸妇人血室有干血身体羸痩
　　柴胡　当归　麦门冬　鼈甲【醋炙】石斛　白术熟地黄　茯苓【去皮】秦芁【各一两】人参　肉桂
　　甘草【各半两】
　　右防咀每服四钱以水一盏半姜五片乌梅半个同煎至七分去滓温服不计时候此药专治热劳脾胃快者可服若脾虚汗多不可服
　　鼈甲散【出圣惠方】治妇人热劳发渇壮热四肢烦疼渐渐黄痩心胸闷
　　鼈甲【一两半涂醋炙令黄去裙襴】知母【三分】川大黄【三分剉碎防炒】黄芩地骨皮　赤芍药【各三分】甘草【半两炙防赤剉】人参【三分去芦头】麦门冬【一两去心】黄耆【剉三分】柴胡【一两半去芦头】桑根白皮【三分剉】
　　右为粗散每服四钱以水一中盏入生姜半分葱白五寸防五十粒煎至六分去滓不计时候温服
　　黄耆散【出圣惠方】治妇人热劳羸痩四肢烦疼心躁口干不欲饮食
　　人参　黄芩　当归【各三分】北柴胡【去皮一两半】地骨皮黄耆　赤茯苓　麦门冬　生地黄　赤芍药【各一两】甘草【一分】
　　右防咀每服四钱水一盏姜五片煎至六分去滓温服无时候
　　鸡苏丸【出防粹方】治虚热昏冐倦怠下虚上壅血衂血鸡苏叶【半斤】黄耆【半两】甘草　川芎【各一分】荆芥穗【一两】防风【一两】苦梗【半两】甘菊花【一分】生干地黄　眞脑子【半钱】
　　右为细末炼蜜丸如弹子大每服一丸用麦门冬去心煎汤嚼下又治肺损吐血日渐乏力痩弱行歩不得喘嗽痰涎饮食不美或发寒热小便赤涩加车前子一分每服一丸煎桑枝汤嚼下日可六七服桑枝剉炒香每用水三盏煎至一盏去滓下药
　　知母散【出圣惠方】治妇人热劳体痩壮热四肢烦疼咽喉不利少思饮食
　　知母　黄芩【各三分】柴胡【去苖】生干地黄【各一两】赤芍药麦门冬　射干　川升麻【各三分】甘草【半两炙防赤剉】
　　右为粗散每服四钱水一中盏入生姜半分淡竹叶二十七片同煎至六分去滓不计时候温服
　　子苓散【出防粹方】
　　白芍药　子苓　人参　白茯苓　黄耆【一两】麦门冬　生干地黄【各半两】苦梗
　　右为粗末先用竹叶一掘小麦七十粒水三盏姜三片煎至一盏半入药末三钱重煎至七分去滓温服
　　治一切妇人骨糟劳热宫脏不调因感痨气子母相传邪气干心非时惊恐如人将捕战栗不安【阳子建防命方】桑寄生【半两】人参　茯苓　鼈甲【醋炙】柴胡【去毛】独活天灵盖【醋炙黒色】川芎【各一分】沉香【二铢】木香【三铢】
　　右杵为细末每服二钱水一盏煎至两三沸急泻出空心食逺时和滓吃
　　猪肚丸【出圣惠方】治妇人热劳羸痩
　　北柴胡　赤茯苓　人参　黄耆【各一两】黄连【三两】地骨皮　木香【各半两】桃仁　鼈甲【各一两】
　　右为细末用好嫩猪肚一枚净洗将药末入猪肚内以绵缝合蒸令烂熟于砂盆内研膏丸如梧桐子大食前粥饮下三十丸日午再服
　　逍遥散【出医方集成】治血虚劳倦五心烦热肢体疼痛头目昏重心忪颊赤口燥咽干发热盗汗减食嗜卧及血热相传月水不调脐腹胀痛寒热如疟又主室女血弱隂虚荣卫不和痰嗽潮热肌体羸痩渐成骨蒸白茯苓　白术　白芍药　当归【去芦酒浸半日防炒】北柴胡【去苖各一两】甘草【炙一两半】
　　右剉散每服三钱水一盏半姜三片麦门冬三十粒去心煎服不拘时候一方加知母地骨皮一方薄荷汤下无麦门冬一方名人参散治妇人血热虚劳骨蒸兼治邪热客于经络肺痰嗽五心躁烦头目昏痛夜多盗汗补眞气觧劳倦用人参白术茯苓柴胡半夏当归赤芍药干葛甘草黄芩各等分防咀每服四钱水一盏半生姜五片枣二个煎至六分不拘时候服应有劳热之证皆可服之热退即止　但妇人寒热亦有因经血滞闭者遂致五心烦热及骨莭间热或作虚劳治之反以为害积日既乆乃成眞病法当行其经血若月事以时自然平治宜以局方大圣散用红花酒煎调服不能饮者醋汤代之乃以经丸子醋汤咽下此二药大治经事不调或腹有血块或乆无子息服之数月其效特异但非可数服责其无功或因下血过多发为寒热当用当归地黄之类如大建中汤药令汤养荣汤十神饮双和散軰是也然有痰饮停积之人则难用此盖当归地黄与痰不得其宜由是不进饮食遂成眞病至于困顿者多矣　痰饮中　致生寒热者宜以二陈汤参蘓饮等药疗之应手而效　更有服退热冷药太过因而咳嗽不利发热自汗皆可用惟眞武汤増损名故阳汤仍佐以震灵丹其详更于眞武汤方中求之如早灸膏肓其效尤着但是病虚损发热若虚劳寒热及乆患疟疾皆宜灸之轻者穴五七十壮养其火力重者三数寅夜热若永除次日再灸数十壮或有余热逐日炙三七壮养其火力以热退为期今人见病人畏灸多谓无力胜火当候少愈此大不然倘能渐安又何必灼艾此皆悠悠之语成则悔无及矣凡灸比穴者切不可炙三脘腹中脐下等处若前后受火则灸气交攻中脘隔截往往呕吐清水或气息喘急或渴欲引饮名为水刑灸有致毙治法以黒豆煎汤徐徐觧之轻者尚可疗也或谓炙膏肓多致不救然乃灼艾伤脘已不及耳
　　秦芁散【出大全良方】治血经有热月脉凝滞五心烦倦麦门冬　秦芁【各一两】生地黄　当归【各半两】地骨皮欝金　苏木【各半两】
　　右为细末每服一钱半水一盏红花少许同煎至七分温服若经脉调不用红花忌酒热物此方可服一年
　　冷劳【附论】
　　夫冷劳者由血气不足表里俱虚脏腑乆挟宿冷致令饮食不消腹内积聚脐下冷痛月候不调骨莭痠痛手足无力肌肤羸痩面色痿黄故曰冷劳也
　　方
　　木香丸【出圣惠方】治妇人冷劳经脉不调脏腑气滞四肢疼痛饮食无味渐加羸痩
