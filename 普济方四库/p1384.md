<!-- { "loadSidebar": true } -->
　　用苎根汁一合饮之立止
　　桑白皮散　治心胸积气作胸痹引两脇痛昏闷不收音声不清虚热上壅作鼻衂
　　桑白皮【三分】枳殻　木通　生干地黄　白芍药子苓　甘草
　　右为粗末每服三钱重水盏半煎至七分去滓温服食后








　　普济方卷三百十九
　　钦定四库全书
　　普济方卷三百二十　　明　周王朱橚　撰妇人诸疾门
　　吐血【附论】
　　夫人吐血者皆由脏腑伤损所致夫血者外行于经络内荣于脏腑若伤损气血经络则虚血行失于常理气逆者吐血又怒气逆甚则呕血然忧思惊恐内复气逆上者皆吐血也
　　方
　　生地黄煎　治妇人劳热至甚吐血不止心神烦躁少思饮食
　　生地黄汁【一升】生藕汁【三合】青蒿汁【三合】生姜【二両取汁】蜜【四両】酥【一両】柴胡【一両去苗】知母【二両】鸡苏叶【一両】
　　右为散与煎药汁同于银器中搅令匀漫火煎成膏収瓷盒中每服半匙以清粥饮调下不计时候
　　鸡苏散　治妇人吐血心烦昏闷
　　麦门冬　当归【八分】鸡苏叶【一両】阿胶　生地黄刺蓟【各一両】黄耆　羚羊角屑　茴根　甘草【各半两】伏龙肝　黄芩【各三分】
　　右为粗末每服四钱水一盏煎至六分去滓温服用姜三片如半鸡子大同煎
　　刺蓟散　治妇人头疼壮热心中烦闷吐血
　　刺蓟【二両】鸡苏叶【二両】赤芍药　麦门冬【二両去心】石膏【三両】赤茯苓【一両】黄芩【一両】茴根【一両炙防赤剉】甘草【一両炙防赤剉】生干地黄【二両】
　　右为散每服四钱水一中盏入生姜半分青竹茹一分煎至六分去滓温服不计时候
　　阿胶散　治妇人吐血心神烦热
　　阿胶【二分碎炒黄燥】当归【三分】犀角屑【三分】黄芩【三分】桂心【三分】鸡苏叶【三分】羚羊角屑【三分】麦门冬【三分去心】生干地黄【二両】甘草【半両炙赤剉】
　　右为散每服四钱水一中盏入淡竹茹一分生姜半分煎至六分去滓温服不计时候
　　鸡苏散【出大全良方】治虚损气逆吐血不止
　　鸡苏叶　黄芩【各一両】当归【半両】赤芍药　阿胶【二両】伏龙肝【二両】刺蓟　生地黄　黄耆【各両】
　　右为粗末每服四钱姜三片竹茹如弹子大水同煎此大全良方鸡苏散此多刺蓟生地黄黄耆内煎法多生姜竹茹然治证并分両全同故法良方而存此也
　　麦门冬散【出圣惠方】治妇人心中壅毒吐血烦闷
　　麦门冬【二両】生干地黄【二両】荠苨【一両半】犀角屑【一両】黄芩川升麻【各一両】白茅根【三両半剉】蓝叶【二両】甘草【一両炙防赤剉】
　　右为散每服四钱水一中盏入香豉一百粒淡竹茹一分生姜半分煎至六分去滓温服不计时候
　　伏龙肝【出永类铃方】治男子妇人五脏结热吐血衂血并皆治之
　　伏龙肝　生地黄【各一両】竹茹【一升】芍药　当归黄芩　川芎　桂心　甘草【各二两】
　　右为防咀水一斗三升煮竹茹减三升内药煮取三升分为三服一方无桂又用生葱心塞鼻或因刺着血不止立佳
　　竹茹【出子言方】治妇人汗血吐血尿血下血
　　竹茹【二升】人参　芍药　桔梗　芎防　当归甘草　桂心【各一两】干地黄【四两】
　　右防咀以水一斗煮取三升分三服
　　生地黄散【出济生防萃】诸见血无寒衂血下血吐溺血背热属于热
　　生地黄　熟地黄　枸子　地骨皮　天门冬黄耆　芍药　甘草　黄芩【各等分】
　　右为粗末每服一两水煎脉微身凉恶风每一两加桂半钱
　　治肌痩咯血肺痿等疾【出大全良方】
　　蛤蚧【一双全者酒浸一宿头炒】知母　贝母【去心】人参【去芦】
　　杏仁【去皮尖麸炒】枇杷叶【去毛炒】鹿角胶【粉炒】甘草
　　右各一两净秤为末每服三钱水一盏入桑白皮煎至八分温服日三夜二
　　青饮子【出大全良方】治咯血
　　青黛　杏仁【各等分】
　　右一处同研成膏用黄蜡和作三十饼子每服一饼子用干柿半个夹定以湿纸裹煨合香同嚼粥饮下无时
　　治妇人热毒上攻吐血不止【一钱五神汤出圣惠方】
　　生藕汁　刺蓟　生地黄汁【各三合】生姜汁【半合】白蜜【一合】
　　右和煎三两沸无时以小盏调炒麫尘一钱服
　　柴参散【出圣惠方】治妇人卒吐血不止胷心闷痛
　　紫参【一两】鹿角胶【一两研炒黄燥】青竹茹【一两】生干地黄【二两】羚羊角屑【一两炒黄燥】
　　右为散每服二钱新汲水磨生姜调下不计时
　　生地黄散【出圣惠方】治妇人心热壅闷吐血
　　生干地黄【一両半】麦门冬【一両去心】甘草【半両炙防赤剉】荠苨【三分】白茅根【二両剉】蓝叶【一両】
　　右为散每服四钱水一中盏入生姜半分豆豉一百粒煎至六分去滓温服不计时候
　　葇脾汤【出大全良方】治虚劳吐血下血自汗出
　　甘草　白芍药　黄耆【各一两】熟地黄【三両】
　　右为末每服四钱水酒各一大盏已上煎至七分盏摅去滓只取六分清汁放温食前服之
　　女年十四月水不行遂妄行而呕血诸药无效察其形容人肥脉不大不出且用四生丸即安又尝治一男子因饱低头负重吐血诸药无效亦用四生丸及青饼子即安更不发仆观初卢世治吐血不喜用竹茹生地黄藕汁然亦不可拘泥此説如阳乘于隂血得热则流散经水沸溢宜服凉药以觧之大黄犀角生地生艾藕汁其能无效如隂乘于阳所谓天寒地冻水凝成氷冝服温药以暖之干姜肉桂岂能无功学者更宜思之可也已上所论中四生丸青饼子各见于后
　　四生丸【出圣惠方】疗吐血阳乘于隂血热妄行宜服此药
　　生荷叶　生艾叶　生地黄
　　右等分烂研丸如鸡子大每服一丸三盏煎至二盏去滓温服无时候经验方陈氏云先公逰福青灵石寺见侍者斋罢来侍立见桌子不稳急声呼叱之当时即呕血盖食饱后破肺也明年再到寺因问去年呕血者无恙其主僧答之得四生丸服之遂愈因以屡救人有效
　　又方【出圣惠方】治妇人吐血百治不差
　　龙骨【半両】当归【三分剉防炒】生干地黄【一両】
　　右为细散以生地汁调下二钱不计时候
　　又方【出圣惠方】
　　青竹茹【一両】生地黄【二两切】羚羊角屑【半两】
　　右以水一大盏半煎至一盏去滓分三服不计时候
　　又方【出圣惠方】
　　桂心【一両】阿胶【半両捣碎炒黄燥】生干地黄【半両】
　　右为细散每服一钱煎竹茹汤调下不计时候温服
　　又方【出圣惠方】治吐血
　　生地黄【三升切】阿胶【二両炒】蒲黄【六合】
　　右用水五升煮取三升分三服仆尝治一人吐血诊其脉肝部气口濡此因怒极而得之遂用苏合香丸和鸡苏丸服即效一方为散粥饼调下二钱或煎干姜甘草汤与服或四物理中汤亦可服生地黄竹藕汁
　　治妇人吐血【出圣验方】
　　陈槐花【二両炒】百草【半両】
　　右为细末每服芽蔗根煎酒调下亦治血崩一方无芽蔗根用钟红烧淬酒下
　　治热毒吐血经日百治不差者【出圣惠方】
　　地黄汁【半升】生大黄末【一方寸】
　　右煎地黄汁三两沸调大黄末令匀为三服
　　又方【出大全良方】治吐血
　　用桂心末水调方寸匕日夜可二十服
　　又方【出圣惠方】治热毒吐血
　　用伏龙肝研令极细每服二钱新汲水调下顿服取效
　　茅花汤【出圣惠方】
　　用白茅花浓煎饮之立止生白茅根取汁一合饮之亦得或取根一握长六寸水煎去滓温服
　　又方【出圣惠方】
　　用生葱心塞鼻即定若因刺着并刀斧所伤血不止用之立定
　　又方【出大全良方】
　　用釡底墨研入鼻中
　　又方【出圣良方】
　　用乱髪灰细研以竹管吹入鼻中立止
　　又方【出圣惠方】
　　取龙骨末吹入鼻中立止
　　治一切风并鼻红吐血肠风血痢及崩中带下
　　用牡驴皮煎胶食
　　疗热甚呕血者
　　以犀角地黄汤局方小三黄丸以白茅根煎
　　治吐血及下血【出本草】
　　以鸡苏茎叶煎取汁饮之
　　咳嗽【附论】
　　夫妇人咳嗽者由肌体虚外受于寒热风湿所得也肺为四脏之华盖内统诸脏之气外合于皮毛若为寒热风湿所伤邪气自皮毛而入于肺中外皆伤故令咳嗽也大抵治咳不可一槩治当以脉息辨之脉浮而者起于风濡而弱者起于湿洪而数者起于热迟而涩者起于寒风者散之湿者燥之热者凉之寒者温之虚者补之未有不安者也　经曰防寒为嗽寒甚为伤臓古人立方治嗽未有不下温药如干姜桂心细辛之属以寒气入里非辛甘不能发散以此准之未有内寒而嗽也又曰热在上焦因咳为肺痿又实为肺痈虚则为肺痿此人其原或血不足或酒色滋味太过或因服利药重亡津液操气内气焚肺金受邪脉数热咳嗽脓血病至于此亦已危矣古人立方亦用温药加建中之属今人但见发热咳嗽卒用柴胡鼈甲门冬葶苈等药旋踵受弊而不知非可为深戒就使不可进以温药必须用此汤丸古之调治无为卤莾致伤人命　经曰人感于寒则受病防则为咳甚则泄为痛凡咳嗽五臓六腑皆有之惟肺先受邪盖肺主气合于皮毛邪初伤外客皮毛故咳为肺病五腑则各因四时受邪六腑传入五脏所以古言肺病难愈而善卒死者肺为娇脏怕寒而恶热故邪气易伤而难治以世汤散迳过鍼灸不及故也十种咳嗽者肺咳心咳脾咳肾咳肝咳风咳寒咳支饮咳胆厥隂咳华陀所谓五嗽者冷咳嗽气嗽之嗽饮邪嗽孙眞人亦有方治寒毒渥嗽者歴代方论著之甚详惟今之所谓劳嗽者无所经见意其华陀所谓邪嗽眞人所谓注嗽者是也此病盖酒色过度劳极伤肺损动经络其重者咯唾脓血轻者时发时差又有因虚感邪恶之气且传疰得之或先呕而后嗽或先咳嗽渐就沉羸此则非特内损肺经又挟邪恶传疰之气所以特甚病之毒害无过此也眞人治疰嗽通气丸方用蜈蚣四节又夜夣与鬼交通及饮食者全用蜈蚣外台方四满丸治五嗽亦用蜈蚣遇世名公能推原其防意卒用蛤蚧天灵盖桃桞枝麝香雄黄安息香之类以通神明之药疗之深知古人之意矣又肺中有虫如蚕令人喉痒而咳嗽汤散迳过鍼灸不及以令口化虫死即嗽止　夫嗽者感风于皮毛入于腠理寒于肺经所以嗽也润肺汤散主之有吐而嗽者由茶饮过多停积于胸膈乆则成痰使人头目昏痛精神不爽恶风憎寒此因痰作咳嗽也润肺汤加半夏食臓物炙嗽有肺受伤也六合汤玉屑丸主之姙娠而嗽者亦同也但急治恐胎坠治之以前药攻之然与产后一理又有经产后而虚则肺虚客寒房劳之故使肺作其嗽六合汤主之儒门事亲论
　　云杨夀之妻病嗽十余年【阙】　　　　　麝香汤止之以半犹不足用止之明旦【阙】觉恶心以人参止之二
