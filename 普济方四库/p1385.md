<!-- { "loadSidebar": true } -->
　　日稍寕自下药中【阙】　　　　　　　　先日病乆嗽药已经病自然迟觧涌后调理数日及止戴人常言涌后有倾悮者有徐悮者有反闷闷心者病来尽如有反热者不可不下也大抵二日后无不快者若嗽不止者以氷水觧之药热则行寒则止
　　方
　　润肺汤　治咳嗽痛喉中鸣
　　人参【去芦】杏仁【去皮尖】麻黄　紫苑【洗去皮后炒各半両】陈皮【浸去穣】桔梗【去芦炒】阿胶【剉炒令沸燥】甘草【各三钱】贝母【去心炒】
　　右防咀每服五钱水一盏煎至七分热服之
　　橘皮汤　疗春冬伤寒秋夏冷湿咳嗽喉中作声上气不得下头痛
　　陈皮　紫苑　麻黄【去根】杏仁【制】当归　桂心甘草　黄芩【各等分】
　　右防咀每服五钱水一盏半煎至六分去滓热服
　　人参散　治妇人肺脏虚冷时有咳嗽不思饮食人参【一両去芦头】细辛【半両】白术【三分】陈皮【一両汤浸去白穣焙】肉桂【三分去皱皮】厚朴【一両去粗皮涂生姜汁炙香熟】白茯苓【三分】紫苑【三分洗去苖土】干姜【三分炮制剉】桔梗【半両去芦头】甘草【半両炙防赤剉】
　　右为散每服三钱水一中盏入生姜半分枣三枚煎至六分去滓温服不拘时
　　五味子散　治妇人心胸痰壅时有喘促欬嗽不欲饮食
　　五味子【三分】半夏【汤浸七遍去滑】紫苑【洗去苗土】枇杷叶【防去毛黄各半両】前胡【去芦头】陈橘皮【汤浸七遍去滑各三分】桔梗【半両去芦头】诃梨勒皮【三分】杏仁【半両去皮尖双仁麸炒防黄】赤茯苓【二分】枳殻【半両麸炒防黄去穣】甘草【半両炙防赤剉】
　　右为散每服三钱水一中盏入生姜半分煎至六分去滓温服不计时候
　　诃梨勒丸　治妇人欬嗽不止痰毒壅滞心胸不利咽喉噎塞
　　诃梨勒子【三分】贝母【二分】射干【三分】紫苑【浸洗去苖土】桂心【三分】紫苏子【三分防炒】前胡【三分去芦头】桔梗【三両去芦头】木通【三分剉】皂夹子仁【二両防炒】郁李仁【一両半汤浸去防炒剉研入】
　　右为细末研入郁李仁令匀炼蜜和三五百杵丸如梧桐子大每服不计时候以生姜汤下二十丸
　　细辛散　治妇人肺脏虚寒胸中痰滞不欲饮食时复咳嗽
　　细辛【洗去苗土】诃梨勒皮【各半両】附子【一両炮制去皮脐】桂心【半両】甘草【半両炙防赤剉】紫苑【三分洗去苖土】人参【半両】干姜【半両炮制碎剉】陈橘皮【一両汤浸去白穣焙】半夏【半両汤浸七遍去滑】
　　右为粗散每服三钱水一中盏入生姜半分枣三枚煎至六分去滓温服
　　厚朴散　治妇人体虚感于寒气时有欬嗽
　　厚朴【一両去粗皮生姜汁炙香热】白茯苓【一両】桂心【三分】白术【一両】诃梨勒皮【三分】陈橘皮【三分汤浸去白穣焙】人参【一両去芦头】细辛【半両】甘草【一分炙防赤剉】
　　右为散每服四钱水一中盏入生姜半分枣三枚煎至六分去滓温服不计时候
　　萝卜子丸【出圣惠方】治妇人腹虚上气欬嗽胸膈痰滞含化萝卜子【一両防炒】冬瓜子仁【半両防炒】子仁【半両】桂心【半両】诃梨勒皮　麦门冬【一両去心焙】皂荚子仁【半両防炒】五味子【半両】甘草【半両炙防赤剉】
　　右为细末炼蜜和丸如弹子大不计时候常含一丸咽津
　　含化贝母【出圣惠方】治妇人咳嗽不止
　　贝母【一両醋炒防黄】欵冬花【二両】桂心【一両】百合【一両】紫苑【一両洗去苖土】杏仁【二両汤浸去尖双仁麸炒令黄】木乳【一両去粗皮涂醋炙黄】甘草【半両炙防赤剉】
　　右为细末研入杏仁令匀炼蜜和如弹子大不计时候常含一丸咽津
　　白荚丸【出圣惠方】治妇人咳嗽乆不止
　　皂荚【一両去皮子涂醋炙焦色】五灵脂【一両】蜀桑根【一両已上并捣细罗为末】甜天蔴【一両半隔纸炒令紫色别如膏】杏仁【一両半浸去尖双仁麸炒黄研如膏】
　　右以枣肉及炼子蜜和丸如梧桐子大每服食后紫苏子汤下十丸
　　治妇人欬嗽不止【出圣惠方】
　　露蜂【一両防炙】贝母【半両】桂心【半両】黄明胶【一両捣碎炒黄燥】甘草【一分炙防赤剉】
　　右为细散每服一钱食后以糯米粥饮调下
　　木乳散【出圣惠方】治妇人咳嗽乆不止
　　木乳【三両去粗皮涂酥炙黄】贝母【二両酥炒防黄】甘草【一両涂酥炙防赤剉】杏仁【二両汤浸去皮尖双仁麸炒令黄】
　　右为散每服一钱生姜橘皮汤调下食后
　　四蒲丸【出圣良方】治五嗽一气嗽二饮嗽三热四冷嗽五邪嗽
　　干姜　桂心　踯躅花　芎防　紫苑【各二分】人参鬼督邮　半夏【洗】甘草【炙各一分】蜈蚣【一枚去头足炙】细辛【一分】芫花根皮【二分】
　　右为细末炼蜜为丸如大豆许每服五丸米饮下日三未知加至七丸八丸见效忌羊肉生葱生　菜海藻菘菜
　　四蒲丸【出圣惠方】疗五嗽一气二脾三热四邪五冷悉皆主之
　　蜈蚣【二枚炙】芫花【拣五分熬】踯躅【炒】干姜　芎防【各四分】人参　细辛【各三分】桂心【四分】
　　右为末炼蜜丸如梧桐子大米饮下一十丸日三服加至十五丸忌生葱生菜
　　金不换散【出圣良方】治诸嗽
　　鸎粟殻【七钱去项子蜜炙】白术【一钱】欵冬花【一钱】陈皮【一钱去白】黄连【一分半】
　　右剉末作五服水一盏半姜三片乌梅一个煎至七分温服治劳嗽神效又黄耆建中汤加五味子
　　补肺汤【一名清金汤】治丈夫妇人逺年近日脾气欬嗽上气喘急喉中涎声胸满气逆坐卧不安饮食不下及治肺感寒邪咳嗽声重语音不出鼻塞头昏并皆治之【出大全良方】
　　鸎粟殻【二両制】人参　粉草【各半両】陈皮　明阿胶茯苓　杏仁　白术　北五味子　桑白皮薏苡仁　紫苏茎【各一両】
　　右防咀每服三大钱水一盏半姜三片枣两枚乌梅半个煎至一盏临卧温服如加百合贝母去心半夏麯欵冬花各一两服之效
　　定喘汤【出永类铃方】治状同前
　　半夏麯【炒】明阿胶【炒】甘草【各钱半】鸎粟殻【半両制】北五味子　桑白皮　麻黄【去莭】人参【各一分】
　　右防咀每服三大钱姜三片乌梅半个煎至七分去滓渐渐温服食后临卧服
　　六合汤　治肺虚作嗽喘急
　　紫苑【洗去土剉碎炒】杏仁【去皮尖】欵冬花【去枚梗子】人参【去芦】甘草【炙】紫苏叶【各等分】
　　右防咀每服三钱水一盏入蜜少许煎至五分食后温服之
　　人参散【出圣危氏方】治血风劳嗽乍寒乍热伤寒咳嗽起坐不能
　　人参　知母　秦芁　欵冬花　麻黄　马兠铃杏仁　苦梗　寒水石　南星　地骨皮　粉草半夏【各等分】
　　右剉散每服三钱水一盏半麦门冬三十粒去心煎温服喘嗽加乌梅气急加桑白皮
　　治妇人血气劳嗽【出经验良方】
　　猪牙皂角【四両蜜制】马兠铃　天门冬　麦门冬【去心】百部　知母【炒】麻黄【去节】甘草【炙】苍术【各一両】
　　右为末每服二钱空心陈米饮下
　　温金散【出大全良方】治劳嗽
　　甘草　黄芩　桑白皮　防风【各一両】杏仁【二十七粒】人参【去芦】茯苓【各半両】麦门冬【一分】
　　右以前五味二钱用米泔浸一宿晒干次人参茯苓麦门冬三味同为细末每服二钱水一盏煎至八分食后温服
　　蛤蚧丸【出圣惠方】治妇人咳嗽不止渐成劳气宜服之蛤蚧【一双酥炙】紫苑　欵冬花　鼈甲　贝母【去心】皂荚子仁【各一両炒】杏仁【炒去尖一両半】
　　右为细末炼蜜丸如梧桐子大每服二十丸淡姜汤吞下
　　含化丸【出大全良方】昔有妇人患肺热乆嗽身如炙肌痩将成肺劳服此安寇宗爽传此方
　　枇杷叶【去毛】桑白皮　欵冬花　木通　紫苑杏仁【各等分】大黄【减半】
　　右为细末炼蜜丸如樱桃大食后夜卧含化一丸未终一剂而愈
　　补肺汤【出大全良方】治劳嗽
　　桑白皮　熟地黄【各二両】人参【去芦】紫苑　黄耆川五味子【各一両】
　　右为细末每服二钱水一盏煎至七分入蜜少许食后温服一方四君子汤加秦芁黄蜡煎服尤妙已上诸方辰阳李倅曾屡救人甚效服药止可食淡煮猪蹄肉仍须煮熟肉去厚汁再以白汤熟煮仍忌房劳生冷鱼腥醎腌藏寺修合煎药忌一切生人男女猫犬鸡畜见仍不令病人知药味大有功
　　治妇人室女患劳嗽百药无效者此药如神【出经验良方】蛤蚧【一只去毛蜜炙细切】绛矾【一钱煆别研入】射干【一钱水洗生用】
　　萆麻子【半両米炒浸炙】
　　右为末每服一大钱水一盏生姜五片煎至八分温服忌醎藏鲊脯之属早晨服妙
　　金不换散【出危氏方】治男子女人肺胃虚寒乆嗽不已喘促满闷咳嗽延盛腹脇胀闷腰背倦痛或虚冷嗽咳唾红痰及逺年日近一切喘咳疾病诸药无效者并治之
　　鸎粟殻【半两制】杏仁【制】甘草【各三钱】枳殻【四钱】
　　右防咀每服三钱水一盏半姜三片乌梅半个煎至八分食后临卧渐渐热服　许元林先生乙卯年七月仆尝治一妇人咳嗽不已服诸药无效渐成劳瘵永念诊之六脉濡弱以愚考之此是血虚劳太过而成斯疾合用当归等药治之必愈遂先用橘皮汤空心服苏子降气汤后用金钗煎熟地黄丸当归调理得安又治一妇人时兴感热咳嗽遂用小柴胡汤去人参姜枣只加北五味子煎即愈
　　黄耆散【出大全良方】治虚中有热咳嗽脓血口苦咽干
　　黄耆【四両】甘草【二両】
　　右为细末汤防二钱服日三服一方甘草一两黄耆六两名黄耆六一汤口防咀水煎服
　　贝母汤【出大全良方】治诸嗽乆不差
　　贝母【生姜汁浸半日】北五味子　黄芩　干姜【热者减半】陈皮【各一両】半夏　桑白皮　桂心【各半両】木香甘草【各一分】北柴胡【半両熟者加一半】
　　右为粗末每服五钱水一盏半杏仁七个去皮尖碎之生姜一片煎至七分去滓热服食稍空及临卧各一服　黄师文云戊申冬有姓蒋者其妻积年嗽制此方授之一投而差以治诸嗽悉皆愈
　　玉屑丸　治咳嗽延盛痰壅咽喉不利
　　半夏【一両姜制】生姜【一両炒片子】白矾【】百部【一両醋炙】
　　右百部共矾为末半夏生姜同煮令烂去生姜将半夏研如泥和百部矾为丸如梧桐子大每服五十丸食后临卧姜汤送下
　　痰饮【附论】
