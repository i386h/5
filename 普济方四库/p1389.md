<!-- { "loadSidebar": true } -->
　　普济方卷三百二十一　明　周王朱橚　撰妇人诸疾门
　　淋沥【附论】
　　夫妇人淋者由肾虚而膀胱热也膀胱与肾为表里俱主于水行于脬者为小便也脏腑不调为邪所乘肾虚则小便数膀胱热则小便澁其状小便疼痛澁数淋沥不宣故谓之淋也小便不通胀满气喘急用药无疑
　　方
　　木通散　治妇人五淋
　　木通　　榆白皮　　瞿麦穗　　大麻仁滑石【各一両】贝齿　　葵子　　　白芽根【各二两】甘草【半两】
　　右为粗末每服五钱水煎空心服
　　葵根散　治妇人五淋澁痛
　　葵子【一两剉】车前子【二两】乱髪灰【半两】　甘草【半两炙防赤剉】川大黄【一两剉防炒】桂心【一两】　　滑石【二两】
　　冬穰【二两干者】　木通【二两剉】　甘草【半两炙防赤剉】
　　右为散每服五钱以水一大盏入生姜半分煎至五分去滓食前温服
　　葵子散　治妇人五淋小便澁腹痛闷
　　石韦【去毛】　　王不留行　　滑石
　　当归【剉防炒】　瞿麦　　　　赤芍药
　　琥珀　　　甘草【炙防赤剉各一两】
　　右为细散每服食前以麦粥饮调下二钱
　　琥珀散　治妇人劳淋小便澁痛
　　琥珀　　　石韦【去毛】　　滑石　　　葵子瞿麦【各一两】　当归【剉防炒】　赤芍药　　木通【各半两】
　　右为细散每服食前以葱白汤调下二钱
　　王不留行散　治妇人劳冷淋小腹结痛
　　王不留行【一两】当归【二分剉防炒】乱髪灰【半两】　葵子【三分】车前子【三分】　鲤鱼齿【一两细剉】赤芍药【三分】
　　枳实【半两熬炒防黄】
　　右为细散每服食前以温酒调下二钱
　　赤茯苓散　治妇人气淋冷小便澁
　　赤茯苓　　　葵根　　　桂心　　　石韦赤芍药　　　琥珀　　　木通【剉各一两】
　　青橘皮【三分汤浸去白穣焙】
　　右为散每服三钱以水一中盏入生姜半分防白二茎煎至六分去滓食前温服
　　蜂房散　治妇人五淋小便澁痛不通
　　露蜂房灰　　白茅根　　葵子　　　乱髪灰车前子　　　滑石【各一两】
　　右为细散食前以灯心汤调下一钱
　　滑石散　治妇人热淋
　　滑石【一两】　　　车前子　　瞿麦【各三分】　海蛤
　　茅根　　　　葵子【各三分】
　　右为细散入研了药令匀每服食前以灯心葱白汤调下二钱
　　贝齿散　治妇人结热成淋小便引痛或时溺血如小豆汁
　　贝齿　　　葵子【三分】　　石燕
　　滑石【各三两】
　　右为细散研过食前以葱白汤调下二钱
　　治妇人血淋及尿血澁痛
　　乱髪【一两】　　牛耳中毛【半两】
　　右同烧为灰细研每服食前以温酒调下半钱
　　金沙散　治淋
　　海金沙草【隂干】
　　右为末煎生甘草汤调二钱甚者不过三四服
　　又方
　　用真琥珀研细不以多少研麝香白汤调下
　　治妇人淋病
　　白术　【二两炒令黄色去节最细者炒】
　　右为细末每服五钱用石韦叶煎汤下
　　治妇人诸般淋
　　右用苦杖根俗呼为杜牛膝多取净洗碎之以一合用水五钟煎至一中盏滤去滓用麝乳香少许研调下【勒县式尉耿梦得其内人患沙石淋十三年每旋痛楚不可忍溺器中小便下沙石剥剥有声百般不效偶得此方服之一夕而愈目所视也】
　　治小便淋沥
　　用琥珀为细末每服三钱浓煎葱白汤调下【出瑞竹堂方】
　　治妇人淋
　　右自取甲烧灰以水调服一作酒服
　　石韦散　治妇人小便卒淋沥
　　石韦　　　黄芩　　　木通　　　榆白皮葵子　　　瞿麦穗　　甘草
　　右防分为粗末每半两水一盏半姜三片煎至七分去滓热服一方食前
　　生液汤　治小便秘澁淋血
　　蒲黄【一两炒】　木通　　　黄芩【各二两】　瞿麦滑石【半两】　　甘草【二钱半炒】
　　右防咀每服二钱水一盏煎至七分温服之
　　鸡苏散　治妇人血淋
　　鸡苏叶　　木通【各二两】　生干地黄　滑石【各三两】刺蓟【一两】
　　右为粗末每服半两水一盏淡竹叶三七片煎至七分去滓食前温服
　　治妇人血淋及尿血澁痛
　　生干地黄【三两】鬰金　　　蒲黄【各二两】
　　右为细末每服二钱车前子叶煎汤调下日三服以愈为度
　　桃胶散　治妇人气淋劳淋
　　桃胶　　　榆白皮【各一两】　车前子　冬子
　　鲤鱼齿　　葵子　　　　瞿麦　　木通【各半两】枳殻【一分】
　　右防咀每服三钱水一盏煎至七分去滓温服一方无葵子有生姜半分葱白二茎同煎食前分二服
　　法制香附子　治诸血淋沥妇人崩漏及产后水泻
　　大香附子【杵去毛皮】
　　右以童子小便浸一宿细截碎又用米醋蘸过焙干研为末每服二钱米饮调下治冷带用炒艾叶煎汤调下
　　香附子丸　治妇人淋沥崩血
　　净香附【各半两酒浸煮受焙】
　　右为末黄秫米糊丸如梧桐子大每服五十丸米汤下
　　楮实子丸　治妇人忧思伤脾不能化水所以湛浊或下赤白淋沥不干平脏益气血
　　川牛膝【二两酒浸焙干】川萆【一两】　　楮实子【三两焙】
　　山药　　　　白姜【炮】　　　川芎【各一两】
　　一方加附子鹿角霜【各一两】
　　右为末用大北枣蒸去皮取肉研为膏同丸如桐子大每服四十丸空心米饮下蜜丸亦可
　　分清丸散　治妇人经后不调湛浊淋沥男子治浊亦可
　　益智仁　　川萆藓　　石菖蒲　白茯苓乌药【各一两】　甘草【四钱】
　　右防咀每服三钱盐一捻同煎服
　　断下丸　治妇人血气虚弱漏下五色淋沥不断白龙骨　　干姜　　　白茯苓　　牡蛎伏龙肝　　黄耆　　　厚朴　　　乌梅肉黄牛角腮【烧灰】海螵蛸　　赤石脂【醋浸炒研各一两】
　　右为末炼蜜丸如梧子大每服四十丸霜梅汤下
　　治妇人结气成淋小便引痛上至小腹或时溺血或如豆汁或如胶饮每发欲死食不生肌面目萎黄
　　贝齿【四枚炒作灰】葵子【一升】　　石膏【五两】　　滑石【三两末】
　　右以水七升煮四物取二升去滓内未炼猪脂一合更煎三沸分三服日三不瘥再合服一方加阿胶捣炒
　　小便出血
　　夫妇人小便出血者由心主于血血之行身通经络环脏腹血性得寒则凝澁得热则流散失其常经溢渗入于脬内故小便血也
　　方
　　茜根散　治妇人小便出血心神烦闷
　　茜根　　　当归【剉防炒】　　甘草【炙防赤剉】　贝母【煨防黄】
　　丹皮　　　蔕　　　　羚羊角屑【各一两】栢叶【防炙一两】　红蓝花【二两】　　生干地黄【三两】
　　右为末每服三钱以水一钟煎至五分去滓食前温服
　　鹿茸散【出圣惠方】　治妇人劳损虚羸尿血
　　鹿茸　当归　熟干地黄　葵子　蒲黄　续断【等分】
　　右为末酒调二钱日三服
　　当归散【出圣惠方】　治妇人小便出血或时尿血
　　龙骨　　　黄芩　　　当归【剉防炒】
　　生干地黄　茜根【各三分】
　　右为细散每服煎青竹茹汤调下二钱日三四服
　　龙骨散【出圣惠方】　治妇人尿血不止
　　羚羊角散　龙骨　　　当归　　当归蒲【各一两】生干地黄【二两】
　　右为细末粥饮调下二钱食前服
　　当归散【出圣惠方】　治妇人小便出血或时尿血
　　当归　　　羚羊角屑　赤芍药【各半两】
　　生地黄【二两】　刺蓟叶【三分】
　　右粗末每服三钱水煎去滓服
　　生干地黄【出圣惠方】　治妇人尿血不止
　　生干地黄【三两】　栢叶　　　黄芩【各半两】
　　阿胶【炒成珠一两】
　　右为粗末每服三钱水一盏姜三片煎至七分去滓温服
　　牡蛎粉　　车前子　　桂心　　黄芩【各半两】
　　右为细末每服以粥饮下二钱日三四服
　　治妇人无故尿血【出圣惠方】
　　桂心　　　鹿角屑　　大豆黄卷【各一两】
　　右治下筛酒服方寸匕日三
　　大黄散【出圣惠方】　治妇人卒伤热尿血
　　川大黄【半两剉防炒】川芒硝【半两】　蒲黄【三分】
　　右为细末食前以冷水调下二钱
　　治妇人无故小便出血【出圣惠方】
　　甜子【防炒】　重叶　　蜀葵花【各一两】
　　右为细末每服浓煎木通灯心汤半琖入童子小便一合调下二钱日三服或四服
　　治妇人小便出血不止【出圣惠方】
　　马兠铃根　　　刺蓟根【各一两】
　　右为细散每服食前当归酒调下二钱
　　膏髪煎【出大全良方】　治妇人谷气实胃气下泄食入即呕隂中出血
　　头髪灰　　　猪脂
　　右调停绵褁如枣核大纳之有效
　　髪灰散【出圣惠方】　治小便尿血或先尿而后血或先血而后尿亦逺近之谓也又治饮食忍小便或走马房劳皆致乳转脐下急痛不通兼治肺疽心衂内崩吐血一两口或舌出血如针孔若鼻衂防内立已亦治久痢不安下血成片
　　乱髪灰【本草云能疗瘀血通开膈利水道破症瘕消痈肿治尸疰杂疮及脬转利大小便止欬鼻衂】
　　右一味用二钱以米醋二合汤少许调服井华水调亦可服药讫即炒黒豆叶蹲其上则通疮疖之毒以温酒空心服
　　治妇人小便出血或时尿血【出圣惠方】
　　生地黄
　　右捣取汁每服一小盏日三服
　　又方【出圣惠方】
　　右蒲黄末酒调二钱服之或水调服
　　又方【出圣惠方】
　　鹿角胶【三两炙令黄】
　　右用水二大琖煎至半琖去滓分为三服食前服
　　治卒伤于热尿血
　　右人忽小便后出鲜血数防不胜惊骇却全不疼如是一月若不饮酒则血少终不能止偶有乡兵告以市医张康者常疗此疾遂呼之来供一器汁云是草药添少蜜以水两服而愈既厚酬之遂询其药名乃镜面草一名螺靥草其色青翠所在石阶缝中有之
　　治妇人常无故尿血【出圣惠方】
　　右龙骨以一二两酒调方寸七空心日三服久者二十服愈
　　治妇人无故尿血【出本草】
　　胡鷰窠中草【烧末】
　　右用酒服半钱亦治丈夫
　　又方【出千金方】
　　取夫甲烧作灰酒服之
　　又方【出圣惠方】
　　右鹿防浓煎作汤每服一小琖日三四服
　　又方【出圣惠方】
　　右以律草捣绞取汁每服一小琖日三四服
　　又方【出圣惠方】
　　棘刺【一两剉】
　　右以水二大盏煎至一大琖分为二服食前温服
　　治妇人无故尿血及遗尿不知时出【出千金方】
　　右取故上竹茹曝干捣末酒服方寸七日三服
　　治妇人无故尿血【出千金方】
　　爪甲　　　乱髪
　　右并烧末等分酒服方寸日三饮服亦得
　　治尿血并五淋砂石疼痛不可忍【出永类钤方】
　　人参　　黄耆【各一两】百合【半两蒸】飞罗麫【一两】
　　右为末煎白茆根汤调并治咳血
　　又方【出永类铃方】　治淋而出血片痛甚
