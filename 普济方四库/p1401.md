<!-- { "loadSidebar": true } -->
　　桂心【一两】吴茱茰【半两汤浸七遍焙干防炒】菖蒲【半两】猪牙皂荚【半两涂醋去皮炙黄去子】紫苑【半两炮裂剉】干姜【半两炮裂剉】川乌头【一两炮裂去皮脐】当归【三分剉防炒】木香【半两】川椒【半两去目及闭口者防炒去汗】蓬莪荗【二分】牛膝【半两去苗】桃仁【半两去皮尖双仁麸炒黄】附子【半两炮裂去皮脐】琥珀【三分】
　　右为末炼蜜和捣五七百杵丸如梧桐子大每日空心及病发时以热酒下二十丸
　　干膝丸【出圣惠方】治妇人积聚及恶血不散多攻心腹疼痛面无顔色四肢不和宜服
　　干膝【一两捣碎炒令烟出】穿山甲【一两炙令焦黄】梹榔【三分】荆三棱【半两防炮剉】桂心【三分】乳香【半两】川乌头【半两炮裂去皮脐】硇砂【一两不夹石者细研】木香【半两】阿魏【半两面裹煨熟为度】硃砂【三分硏飞过】鳖甲【一两涂醋炙令黄色去裙襴】巴荳【二十枚去皮心研纸里压去油】
　　右为末炼蜜和丸如麻子大每服不计时候以热生姜酒下五丸当归酒下亦得
　　秘方
　　神麯【五合炒】枳殻　白术【各六分】人参【四分】赤石脂【十分】
　　右为细末米饮调下方寸匕
　　大黄丸【出圣惠方】治妇人积聚气乆不散
　　川大黄【一两剉碎微炒】鳖甲【二两涂醋炙令黄去裙栏】防葵【一两半】琥珀【一两】干膝【一两捣碎炒烟出】
　　右捣细罗为末以米醋二升熬令稠入少面煑作糊和漆为丸如梧桐子大每服食前以温酒下十五丸
　　鳖甲散【出圣惠方】治妇人积聚气心腹胀硬或时疼痛体瘦力乏不能饮食宜服
　　鳖甲【二两涂醋炙黄去裙襴】当归【剉防炒】防葵【各一两】吴茱萸【半两汤浸七遍焙干微炒】桂心　白术　青橘皮【汤浸去白穣焙】木香赤芍药【各一两】甘草【半两炙防赤剉】桃仁【一两浸去皮尖双仁麸炒微黄】
　　右为散服三钱水一盏生姜半分煎六分去滓食前稍热服
　　治妇人劳气食气胃满头童结痛小便赤黄大下气【出千金方】
　　乌头　黄芩　巴豆【各半两】半夏【三两】大黄【八两】戎盐【一两半】虫　桂心　苦参【各十八铢】人参　硝石【各一两】
　　右为末以蜜浸牛胆拌和捣三万杵丸如梧桐子大宿不食酒服五丸安卧须臾当下下黄者小腹积也青者疝也白者内风也如水者留饮也青如粥汁膈上邪气也血如腐肉者伤也赤如血者乳余疾也如虫刺者虫也既下必渴饮粥饮食酥糜三日后当温食食必服浓三十日平复亦名破积乌头丸主心腹积聚气闷胀疝瘕内伤瘀血乳余疾及诸不足
　　麝香丸【出圣惠方】治妇人积聚气心腹疼痛面色痿黄不能饮食
　　麝香【半两细入】木香【三分】当归【二分剉碎微炒】附子【半两炮裂去皮脐】香墨【三分】防葵【半分】硇砂【三分不夹石者细研】硃砂【半两细研】巴豆【半分去皮心纸里压出油研】吴茱萸【半两汤浸七遍焙干微炒】
　　右为细末入研了药令匀以醋煑面糊和丸如麻子大服时空心以橘皮汤下三丸以利下恶滞为度
　　磨积丸【出医方集成】治女人三十六疾积气内攻经候不调腹脇多胀或时痛不进饮食
　　京三棱　莪蒁【各煨二两】茴香【炒】附子　川楝子肉【炒】白芍药　干姜【炮各一两半】当归【洗一两七钱半】巴防【去心炒一两】艾叶【醋炒一两七钱半】
　　右为末酒糊丸如梧桐子大每服五十丸空心温酒下
　　防葵散【出圣惠方】治妇人心腹积聚气时有疼痛经络不利四肢渐瘦食少腹胀宜服
　　防葵【一两】木香【一两】川大黄【二两剉碎微炒】白术【一两】当归【一两剉防炒】赤芍药【一两】牛膝【一两去苗】桂心【一两】桃仁【一两汤浸去皮尖双仁面微炒】
　　右麄罗为散每服三钱水一盏入生姜半分煎至六分去滓食前烧热服
　　五京丸【出千金方】治妇人腹中积聚九痛七害及腰中冷引小腹害食得冷便下方
　　干姜　蜀椒【各三两】附子【一两】吴茱萸【一升】当归　狼毒黄芩　牡蛎【各三两】
　　右为末蜜和丸如梧桐子大初服三丸日加至十丸患乆冷困当服
　　鬼箭散【出圣惠方】治妇人积聚气心腹胀满经络滞澁四肢疼痛坐卧不安宜服
　　鬼箭羽　琥珀　牛蒡子　穿山甲【涂醋炙令黄】当归【剉碎防炒】桂心　川大黄【剉碎防炒】桃仁【汤浸去皮尖双仁麸炒防黄以上各一两】
　　右为散每服二钱以温酒调下食前服
　　硇砂丸【出圣惠方】治妇人血冷虚气积聚疼痛
　　硇砂【三分细研】百草霜【半两】砒黄【一分】凌霄花【半两】香墨【一分】川乌头【半两炮裂去皮脐】巴豆【一分去皮心】
　　右为末入巴豆霜同研令匀用软饭和丸如菉豆大每服于食前以温酒下三丸
　　治积气坚硬作气噎胷引背痛方【大全良方】
　　白芍药【一两半】鳖甲【醋炙】枳殻【去穰麸炒】北柴胡【各一两】甘草赤茯苓【各半两】
　　右防咀每服三钱水一盏姜三片枣一枚煎至七分去滓温服
　　草粉丸子【出圣惠方】治妇人积聚气久不散心腹疼痛麝香【半两细研】巴豆【三分去皮心纸里压去油】飞天白【六两雄雀粪是冬月者佳炒令极热为末】
　　右都研令匀以糯米饭和丸如梧桐子大每服空心以生姜酒下二丸
　　杨子建防命方治妇人忽经候行次忽因产后起早并误吃生冷物伤损血气血气俱病因生积聚乆无疗变成恶物其状腹中成鬼如蛇如防如防如蛊之类发作有时疼痛不可胜忍以手按之即冲手跳起宜服此方但此病经到年深其恶物带命吃人血尽忽絶无经候通行忽经候行时只如浅红水如此即倾危人也急宜治之所病年深不请吃
　　吴茱萸【三铢】鳖甲【醋炙黄】延胡索　栋子【各半两】芫花梹榔【各二两】狼毒【九铢打碎同芫花用醋三碗于土器内煑干炒令黄色以微黒色为度】活　牡丹【去心】附子【火炮去皮】桔梗　牛漆　白芜荑　川芎　半夏　当归　川椒　麝香　蜜陀僧　通草【各一两】蝱虫【去翅三十个】水蛭【二十条】
　　右件药除芫花狼毒二味自作一处杵罗为末蝱虫水蛭鳖甲三味修制了亦自作一处杵罗为末所余数件药修合作一处杵罗为末件药尽修制杵罗了三处合作一处相滚令均每服三钱空心葱汤调下
　　白术散　疗妇人腹内冷癖血块虚胀月经不调瘦弱不能食无顔色状如尸方
　　麯末【二升】麦蘖末【二升】生地黄【肥者切三升】白术【八两】牛膝【切三升】桑耳【剉三升金色者】姜黄【八两】　当归【十四分】生姜【和皮切三升】桃仁　杏仁【各二升去皮尖及双仁者热熬】近用橘皮【八两】
　　右并细切于臼中以木杵捣之如泥纳瓶中以物葢口封之勿令泄气蒸于一大石米中饭熟出入停屋下三日开出暴干捣为散酒饮服方寸匕日二服渐加至一匕半不利初服十日内忌生冷难消之物以助药势过十日外即百无所忌任意恣口食之惟忌桃李若须桃李宜去木若不能散蜜丸服之亦得一服三十丸日二服去病人肥徤好顔色忌桃李雀肉芜荑
　　干姜丸　治妇人寒热羸痩酸消怠惰胷中支满肩背脊重痛肿里坚满积聚或痛不可忍引腰小腹痛四肢烦疼手足厥逆寒至肘膝或烦满手足虚热意欲投水中百节尽心下常若悬痛时寒时热恶心涎唾喜出每爱盐酸甜苦之物身体或如鸡皮月经不通大小便若难食不生饥
　　干姜　芎防　茯苓　硝石　杏仁　水蛭　蝱虫　桃仁　蛴螬　虫【各一两】柴胡　芍药　人参　大黄　当归【各二两】
　　右为末蜜和丸如梧桐子大空心饮下三丸不知加至十丸兼疗妇人瘕结脇肋下疾
　　神仙聚宝丹【利剂方】治妇人血海虚寒外乘风冷抟结不散积聚成块或成坚瘕及血气攻注腹脇疼痛小腹及胀或时虚鸣面色痿黄肢体浮肿经脉欲行先若重病或多或少带下赤白崩漏不止惊悸徤忘小便频数或下白水时发虚热盗汗羸痩此药不问胎前产后室女并宜服之常服安心神去邪气逐败血养新血令人有子
　　没药【别研】琥珀【别研】木香【煨冷取末】当归【洗焙取末各一两】辰砂麝香【别研各一钱】滴乳【别研一分一方用二钱半】
　　右研令细和停滴冷热水捣为丸每一两作一十五丸每服二丸温酒磨下胎息不顺腹内疼痛一切产难温酒和童子小便磨下产后血晕败血奔心口噤舌强或恶露未尽发渴面浮煎乌梅汤和童子小便磨下产后气力虚羸诸药不能速效用童子小便磨下室女经候不调每服半丸温酒磨下不拘时候
　　症瘕积聚【附论】
　　瘕者黄瘕青瘕燥瘕血瘕脂瘕狐瘕蛇瘕是也千金外台言之详矣症瘕积聚随气血以分门故方云以症瘕属肝部积聚属肺部不亦明乎况七者火数属心葢血生于八者木数属肝葢血归于肝虽曰强分理似不混夫症者坚也则难破瘕者假也假物成形若妇人七症八瘕则由内外不内外因动伤五脏气血而成古人将妇人病为痼疾以蛟龙等为生瘕然亦不必如此执泥妇人症瘕并属血病龙蛇鱼鳖肉发虱瘕等事皆出偶然但饮食间误中之留聚腹脏假血而成自有活性亦犹永徽中僧病噎者腹有一物其状如鱼即生瘕也与夫宿血停凝结为胚块虽内外所感之不同治法当以类相从所为医者意也如以败梳治虱瘕铜屑治龙瘕麯孽治米瘕石灰治鳖瘕此等学者可以理解也
　　方
　　牡丹煎丸【出和剂方】治妇人冲任本虚小腹挟寒或因产劳损子脏风寒抟于血气结生瘕聚块硬发歇脐腹刺痛脇肋胀腰膝疼重拘挛肿满背项强急手足麻痹或月水不调或瘀滞澁闭或崩漏带下小腹冷疼寒热盗汗四肢酸痛面色痿黄多生防羸乏少力心多惊悸不欲饮食
　　延胡索　缩砂仁【各半两】赤芍药　牡丹皮【各一两】山茱萸　干姜【炮各半两】龙骨【细研水飞】熟地黄　梹榔　羗活【各二两】藁本【去土】五味子　人参　白芷　当归【去芦酒浸】干山药　泽防　续防【细者】肉桂【去粗皮】白茯苓白术　附子【去皮脐】木香　牛膝【去苗酒浸宿焙】萆薢【捣为末炒各一两】石斛【去根酒浸三两】
　　右为细末炼蜜和丸如梧桐子大每服二十丸温酒或醋汤下空心食前二服姙娠不宜服如是血热及夜多烦躁不用附子山茱萸萆薢干姜此四味却入柴胡黄连甘草牵牛子四味柴胡去苗一两甘草一两余各半两同和为丸
　　治瘕神妙妇人腹肚有块久不消名曰瘕聚
　　川乌【七钱】附子【七钱】木香【半两】香附子【半两】丹参　陈皮【各三钱】蓬蒁　三棱　威灵仙　木贼草　桂心　芍药　藁本　蒺防　葫芦　甘草　延胡索　良姜【各半两】
　　右为防咀每服四钱水一盏半生姜三片煎服
　　鸡鸣柴丸【出千金方】治妇人瘕症积聚
　　皂荚【一分】藜芦　甘草　矾石　乌喙　杏仁　干姜　桂心　巴豆【各二分】前胡　人参【各四分】代赭【五分】阿胶【六分】大黄【八分】
　　右为末蜜丸如梧桐子大鸡鸣时服二丸日益一丸至五丸止仍从一起下白者风也赤者症瘕也青微黄者心腹病也
