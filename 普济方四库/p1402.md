<!-- { "loadSidebar": true } -->
　　桃仁散【出大全良方】治月经不通产后恶露未尽积聚瘀血变成症瘕
　　蝱虫【半两炒令防黄去翅足】水蛭【炒令防黄】乌贼骨　鲤鱼鳞【烧灰】芫花【醋炒令干】枳殻【麸炒微黄去穰】当归【炒】牛膝【去苗】赤芍药硇砂　桂心【各半两】桃仁【三分浸去尖双仁麸炒黄】
　　右为细末食前温调下一钱
　　水府丹【出大全良方】治妇人久虚积冷经候不行症瘕癖块腹中卒疼痛面有防黧黑羸瘠百病
　　经煅花蘂石【研一两半】硇砂【纸隔沸汤淋熬取霜半两】桂心【别为末】木香　干姜【各一两】缩砂仁【二两】红荳【半两】班猫【一百个】腊月狗胆【七枚】生地黄汁　童子小便【各一升】蚖青【三百个班猫蚖青二物并去头足翅以糯米一升同炒米黄】
　　右为末同三汁熬为膏和上末丸如鸡头大硃砂为衣每服一丸温酒嚼破食前服米饮亦可孕妇莫服
　　治妇人血瘕心腹积乳余疾继生小腹坚满贯脐中热腰背疼小便不利大便难不下食有伏虫胪胀痈疽肿久寒畱热胃脘有邪气方【千金方】
　　半夏【一两六铢】石膏　藜芦　牡蒙　苁蓉【各十八铢】　桂心　干姜【各一两】乌喙【半两】巴豆【六十枚研为膏】
　　右为末蜜丸如小荳大日服二丸及治男子疝病
　　三棱煎丸【出大全良方】治妇人血瘕食积痰滞
　　三棱【煨】莪荗【煨各二两】青橘皮【去白】半夏【汤洗七遍】麦芽【炒各一两】
　　右用好醋六升煑干焙为末醋糊丸如梧桐子大每服三四十丸淡醋汤下痰积多姜汤下
　　妙应丹　治诸脏气虚损积聚烦闷及饮食中蛊毒或食水陆果蓏子卵入腹而成虫蛇鱼鳖或宿食留饮妇人产后败血不消女子月水不通结为症瘕时发寒热唇口焦黑肢体瘦削嗜卧多魇少食腹疼大便糟粕变成冷痢
　　萆拨　木香　破故纸【炒各重三两半】附子【四个六七钱重者去皮脐剜作瓮碙砂共一两七钱半面裹煨热去面不用】青皮【二两】
　　右为末面糊搜丸如梧桐子大每服三十丸生姜橘皮汤下滞痢米汤下加至五十丸
　　桃仁煎　治妇人血积血瘕血瘣经候不通潮热月水停滞作病及症瘕等病神騐此药性烈气血虚人斟酌与之亦可下鬼块胎【一名桃仁丸】
　　桃仁丸【二两汤浸火炒】大黄　川朴硝【各一两】蝱虫【半两炒黑】
　　右为末以醇醋二升半银石器中熳火煎取一升五合下大黄桃仁蝱虫等不住手搅欲下手丸下朴硝更不住手搅良久出之丸如梧桐子前一日不用吃晩食五更初用温水吞下五丸日午取下如赤荳汁或如鸡肝虾防衣状未下再作如鲜血来即止续以调血气药补之曽有妇人小便不通脐腹不可忍众医作淋治以八珍散之类愈甚　许学士诊之曰此血瘕也非瞑药不可去更初用此药日午痛大作不可忍遂卧少顷下血如拳者数块小便如黒汁者一二升痛止得愈此药治病的切然猛烈太峻气虚血弱者更宜斟酌与之一方用醇苦酒煎如前法每取一鸡子黄投酒中预一宿勿食服之
　　大硝石丸　治七症八瘕聚结块及妇人带下絶产并饮服丹药腹中有症瘕者当先下之此药但去症瘕不令人困
　　硝石【六两】大黄【八两】人参　甘草【各三两】
　　右为末以三年苦酒三升置铜器中以竹作凖每一升作一刻柱器中先纳大黄常搅不息使微沸尽一刻乃纳余药又尽一刻极微火熬使可丸丸如鸡子中黄若不能服大丸则作小丸如梧桐子大米汤下三十丸四日一服妇人服之或下如鸡肝或如米泔正赤黑等三升下后忌风冷自养如产妇
　　四物汤
　　当归　胡索　威灵仙　官桂【各等分】
　　右为末每服三钱酒空心服
　　小三棱丸【医方集成】治食症酒癖血瘕气块时发刺痛全不思饮食及积滞不消心腹坚胀痰逆呕哕酢吞脇肋刺痛胷膈闷并脾气横泄
　　荆三棱　蓬莪术【各四两】芫花【一两去梗叶】
　　右同入磁器中用米醋五升浸满封器以灰火煨令干取出棱术将芫花以余醋炒令微焦焙干为末醋糊丸如菉荳大每服十五丸生姜汤下妇人血分男子脾气横泄肿满水结用桑白煎汤下
　　一握七丸　治脏腑宿蕴风冷气血不和停滞宿饮结为症瘕块及妇人血瘕肠胃中塞饮食不下咳逆胀满及下痢赤白霍乱转筋及踒擘拳挛腰脊脚膝疼痛行步不能常服健脾暖胃坚骨强阳
　　神麯【半斤炒黄】大附子【二个炮去皮脐】甘草【二两炙】
　　右为末蜜丸左手一握分作七丸每服十丸细嚼米饮下
　　治症瘕积聚去三尸益气延年却老
　　右以雄黄二两细研为末九度水飞过却入新浄竹筒内盛以蒸饼一块塞筒口蒸七度用好粉脂一两为丸如菉荳大日三服酒下七丸十丸三年后道盛益力不饥玉女来侍
　　治症瘕积聚风痰癞狂三虫伏尸除蕴轻身益气令人不饥百日延年却老
　　右用天门冬末服方寸日三无问山中人间但勿废久服益苦酿酒服之
　　治症瘕积聚
　　用蔓菁子水煑二升取浓汁服
　　治症瘕满腹诸药不瘥者【本草】以人溺服之皆下血片块二十日即出也
　　症瘕【附论】
　　冷热不调饮食不节思虑不絶喜怒不时气弱血虚触冐风邪冷气入于龙门邪气传于胞络抟于气血则使月水不利次至不通渐结成块又有月信不防以舎合隂阳气内入使经候不时内结积聚成块此终身不盈宜与琥珀丸磨去之因产而复生症瘕块硬按之而不动搯之而不移由藏气已虚血未尽风寒所乘而凝结也没药丸琥珀丸治之【儒门事亲书云沈邱王宰妻病胷膈不利只流涎沫自言门下胃中常雷声心闷肘作微痛又复昏胷乳之间灸瘢如碁化痰利膈等药服之三载病亦依然其家知戴人痰不损来求之一涌而出雪白虫一条长五六寸有口鼻牙齿走于涎中病者忿见防之中有白发一茎此正与徐文伯所吐官人发瘕一同虫出立安果园刘子平妻腹中有块如瓢十八年矣经水防絶诸法无措戴人令一月之内涌四次下六次所云痰约三桶其中不化之物如有葵菜者烂鱼肠之状涌时以木如意搅之病积如刮渐渐乃平及积之既尽块痕反防如常畧无少损至是而面有童色经水复行若当年少可以有子】当归丸【出千金方】治妇女人脐下症结刺痛如虫所啮及如锥刀所刺或赤白带下十二疾腰疼痛月水或在月前月后
　　当归　葶苈　附子　吴茱茰　大黄【各二两】黄芩桂心　干姜　牡丹　芎防【各一两半】秦椒　细辛柴胡　厚朴【各一两六铢】牡蒙【一方无】甘草【各一两】蝱虫水蛭【各五十枚】
　　右为末蜜和丸如梧桐子大空心酒下十丸日再有胎勿服之
　　晞露丸【济生拔萃】治寒伤于内气凝不流结于肠外久为症瘕时作疼痛腰不得伸
　　京三棱　广茂【各一两剉二味并酒浸】干漆【五分洗去腥炒烟冷】茴香【三钱盐炒】硇砂【四钱别研】轻粉【一钱别研】川乌【五钱炮去皮脐】巴荳【三十个去皮广茂三棱同炒令深黄色去巴荳不用】青皮【去白】雄黄【别研】穿山甲【炮各三钱】麝香【五分别研】
　　右除别研四味外为细末和匀生姜汁糊为丸梧桐子大每服三二十丸温生姜汤送下温酒亦得食前
　　见晛丹【出济生拔萃方】治客寒于下焦血气闭塞而成瘕坚大久不消者
　　附子【四钱炮去皮脐】鬼箭羽【三钱】泽防　肉桂　胡　木香【各二钱】紫石英【三钱】梹榔【三钱半】血竭【一钱半别研】水蛭【一钱炒令烟尽】桃仁【汤浸去皮尖炒黄色三十个】京三棱【五钱剉】大黄【剉研二钱同三棱酒浸一宿焙干】
　　右除血蝎桃仁外同为细末和匀用原浸酒打糊为丸如梧桐子大每服三十丸温醋汤送下温酒亦得食前
　　三圣丸　治积年症瘕块癖诸药疗理不产者
　　舶上硫黄【一两】水银【半两】硇砂【一分炒去石】
　　右三物乳盆内滚研却生铁铫内文武火热镕成汁以火筯搅令匀停冷刬下以纸裹置地坑内埋一宿取出再研细次以
　　赤芍药　当归　京三棱　蓬莪术　红花【各一分同用】
　　并细剉以法酒一升煎及一半漉出砂盆内研生布裂汁再熬放冷入飞罗面为糊搜丸如菉荳大治因产后伤于饮食结伏在内脇时发疼痛不可忍者当归浸酒一升逐旋取酒暖下七丸每服磨癖块空心温酒下三丸至五丸湏令药滓裂了焙干为末别入干姜【半两】真蒲黄　芫花【各二分醋炒焦黄】
　　右为末以前一般糊丸如菉荳大治女人血脏冷气攻心疼及一切血疾温酒下十丸
　　枳实梹榔丸【医方大成】治妇人症瘕块有似姙孕服此药安养胎气调和经候血气通和寛膈美食可以久服枳殻【炒一作枳实】梹榔　黄连　黄蘖【去皮】黄芩　当归阿胶【蛤粉炒别研】木香【各半两】
　　右为末水丸如小荳大温米汤飮下三十丸日三服不计时候
　　桂枝茯苓丸【金匮方】治妇人宿有症瘕姙娠经防未及三月即动此症也经防三月时得漏下不止胎动在脐上者为症痼害当去其症久论姙娠六月动者前三月经水利时胎下血者后防三月下血者也所以下血不止者其症不去故也当下其症
　　桂心　茯苓　牡丹皮　桃仁【去皮尖麸炒】芍药【各等分】
　　右为末炼蜜丸如弹子大每服一丸嚼细温酒米汤送下食前服自一加至三丸
　　治子门閇血聚腹中生肉症脏寒所致方【出千金方】
　　干漆【半斤】生地黄【汁三斤】生牛膝【汁一斤】
　　右先捣漆末内汁中搅微火煎为丸如梧桐子大酒服三丸日再若觉腹中痛食后服之
　　治卒暴症腹中有如刺昼夜啼
　　右用牛膝二斤以酒二斗渍宻封热火灰中温令味出服五合一升量力服
　　治症瘕【出华陀中懴经】
　　大黄【湿纸煨】硇砂　三棱【湿纸裹煨乘热细剉】干漆【炒至烟尽】巴荳【去皮出油各一两】入醋一升熬成膏入药如后　木香丁香　枳殻【汤浸去穰麸炒黄色】桂心【各一两半】
　　右同丸如菉荳大米汤下三丸
　　治妇人小肠症瘕诸疾【出本草】以防末服之梁四公子传曰交河之间平碛中握深一丈下有防柏黑逾纯漆或大如车轮末服之攻妇人小膓症瘕诸疾
　　治卒暴症腹中有物坚如石痛欲死【出本草】取蒴藋根一小束洗沥去水细擘酒二升渍三宿暖温服五合至一升日三若欲速得服于热灰中温令药味出服之此方无毒已愈十六人神騐药尽复作服之
　　治妇人月闭风气羸瘦症瘕久服令人有子【出本草】取木麻用以烧酒服
　　八瘕【附论】
