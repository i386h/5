<!-- { "loadSidebar": true } -->
　　右为末用米醋一升煎为膏每服食前热酒调下一钱
　　大红花丸【出宣明论】治妇人血积聚症瘕经络澁滞
　　川大黄　红花【各二两】蝱虫【十个去翅足】
　　右取大黄七钱醋熬成膏和药丸如梧桐子大每服五七丸温酒下食后日三服
　　乌金散【出三因方】治妇人血气血症血风劳心躁烦筋骨疼痛四肢困瘦
　　好黑荳【十两】没药　当归【各半两洗焙干为末】
　　右先将黑荳不犯水浄拭用砂瓶一只入荳在内以瓦片葢盐泥固济留嘴通气炭灰二斤锻烟尽存性以盐泥塞瓶嘴退火次日取出荳如鵶粪研细为末后入研匀不拘时候温酒调下二钱重者不过三五服忌鲤鱼毒肉水母之类
　　治妇人积年血气症块结痛【出圣惠方】
　　芫花【一两醋拌炒令干】当归【一两防炒】桂心【一两】
　　右为末以软饭和丸如梧桐子大每服食前热酒送下十丸
　　熨症法
　　右用茱萸二升辟之以酒和煑熟布裹熨症上冷更炒更畨用之症移走逐熨之候消乃止也
　　治妇人病块肺诀所谓濇脉如刀刮竹形主丈夫伤精女人败血
　　以舟车丸百余粒后以调胃承气汤加当归桃仁三换水煎乘热投之两日又以舟车丸桃仁承气汤防青黄脓血杂然而下每更水以手向下推之探之则出后三二日又用舟车丸以猪肾散佐之一二日又以舟车丸通经如前数服病十去九候晴明当未食前以鍼防三隂交穴不再旬块已蔑矣
　　酌圣丹【出仁存方】治妇人血积血块血气产后诸血滞痛寒热四肢困倦脚顽麻沉重黄瘦脐腹久冷
　　巴荳【二十个去皮心细研盐醋一盏熬膏半盏】没药【半两末】蓬莪术【四钱】
　　右丸如梧桐子大每服三五丸红花酒下三两服积滞恶血自过空心食前虚衰妇人加干姜一两
　　治妇人血结腰腹痛
　　右用牛膝一大把并药不以多少酒煑服之立愈
　　治妇人血癖痛【出本草】
　　右用大黄三两捣筛以酒二升煑十沸顿服
　　治妇人破血通久积
　　右取泽兰细剉之用绢袋盛悬于屋南畔更宜令干用
　　治妇人血块【出本草】以牛膝干根浄洗切焙干捣下筛酒煎温服极効
　　治妇人血块【出本草】以蛤蜊煑食之
　　治妇人血块【出本草】用独脚仙夏采根叶连梗焙干为末酒煎半钱服之
　　主老血结块破血止血【出本草】用杨庐柑煑服之
　　破血【出本草】用马苋汁饮之
　　主破血【出本草】以桃仁煑服之三载者良
　　疝瘕【附论】
　　大全良方云夫妇人疝瘕之病者由饮食不节寒温不调气血劳伤臓腑虚弱受于风冷冷入腹内与血相结所生疝者痛也瘕者症也其结聚浮假而痛推移乃动也妇人之病有异于丈夫者或因产后血虚受寒或因经水往来取冷过度非独饮食失节多挟于血气所成也诊妇人疝瘕其脉急者生虚弱小者死又尺脉濇如浮牢为血实气虚也其发腹痛逆气上行此为妇人胞中絶伤有恶血久则结成瘕也
　　方
　　干漆散【出圣惠方】治妇人疝瘕久不消令人黄瘦尫羸内脇妨闷心腹疼痛
　　干漆【炒令烟尽】木香　芫花【醋炒】赤芍药　桂心　当归川芎　琥珀【各半两】大黄【二两炒】牛膝【三分】桃仁【一两】麝
　　香【一分】
　　右为细末无时温酒调下一钱
　　当归散【出圣惠方】治妇人疝瘕及血气攻刺心腹疼痛不可忍
　　当归【一两微炒】鼈甲【二两涂醋炙令黄去裙襴】芎防【半两】蓬莪术【二分】吴茱萸【半两汤浸七遍焙干防炒】桂心【一两】赤芍药【三分】木香【半两】梹榔【一两】青橘皮【半两汤浸去白穰焙】川大黄【一两防炒】桃仁【去皮尖双仁麸炒三分】
　　右为散每服三钱水一盏入生姜半分煎至六分去滓不计时候稍热服
　　琥珀丸　治妇人疝瘕兼血气脐腹疼痛不欲饮食四肢羸痩
　　琥珀【半两细研】当归【半两防炒】芎防【半两】牛膝【一两去苗】荆三棱【一两煨微炒】桂心【半两】川大黄【一两剉微炒】川乌头【半两炮制去皮尖】干漆【半两捣碎炒令烟出】桃仁【三分汤浸去皮尖双仁麸炒】鼈甲【一两涂醋炙令黄去裙襴】
　　右为末炼蜜和捣三二百杵丸如梧桐子大每服不计时候暖酒下二十丸
　　木香散　治妇人疝瘕及血气积聚时攻腹脇疼痛木香【半两】巴荳【一分去皮心麸炒黄纸裹压去油】干漆【半两捣碎炒令烟出】吴茱萸【一分汤泡七遍焙干】梹榔【半两】白芜荑【一分】猪牙皂荚【一分去皮涂醋炙黄令去子】附子【一分炮制去皮脐】当归【防炒】桂心　干姜【炮制剉以上各一分】
　　右为末炼蜜和捣三五百杵丸如梧桐子大每日空心及痛发时煎红花当归酒下三丸
　　如圣丸　治妇人疝瘕恶积聚并月候不通
　　班猫【半两糯米拌炒令黄去翅足】桂心　硇砂【半两细研】麒麟竭没药　莽草【微炒】狼毒　鬼箭羽　没心草【各半两】
　　右为末醋煑面糊和丸如梧桐子大每日空心食前煎红蓝花温酒下五丸
　　桃仁散　治妇人疝瘕腹中拘急心脇胀满宜服桃仁【一两汤浸　又双仁麸去皮尖　　炒防黄】芎防　梹榔
　　右为散每服四钱水一盏入生姜半分煎至六分去滓食前温酒服之
　　当归汤　治妇人寒疝虚劳不足若产后腹中绞痛当归　芍药【各二两子母秘録作耳】生姜【五两】羊肉【一斤】
　　右防咀以水八升煑羊肉熟取汁煎药得三升适寒温服七合日三金匮方胡洽不用芍药名小羊肉汤
　　硇砂丸【出圣惠方】治妇人疝瘕及积瘀血在脏时攻腹脇疼痛
　　川芒硝　硇砂【各一两】当归　雄黄　桂心【各半两】大黄【炮】三棱【各二两】
　　右为细末用米醋一碗熬大黄末为膏以入余药末和丸如梧桐子大空心温酒吞十丸渐渐加至三十丸以利下恶物为度
　　黑神丸【出大全良方】
　　神麯　茴香【各四两】木香　梹榔【四枚】椒【炒香出汗】丁香【各半两】漆【六两半生半熟重汤煑半日令香】
　　右除椒漆五物皆半生半炒为细末用前生熟漆和丸如弹子大茴香末十二两铺隂地防干候丸干并茴香収器中极干去茴香肾余育肠膀胱痃癖及疝坠五膈血崩产后诸血漏下赤白并一丸分四服死胎一丸皆绵灰酒下难产炒葵子四十九枚捣碎酒煎下一丸诸疾不过三服痃气十服膈气症瘕五服血瘕三丸当瘥予族子妇病腹中有大块如杯每发痛不可忍时子妇已贵京下善医者悉常服有药莫愈陈应之曰此血瘕也投黑神丸尽三丸散气尽满终身不复作
　　巴荳丸【出圣惠方】治妇人疝瘕及血气疼痛
　　巴荳【去皮心醋炙半日一分】桃仁【三分】木香【半两】
　　右为末炼蜜丸如菉荳大淡汤空心下五丸热酒亦可
　　鼈甲散【出圣惠方】治妇人疝瘕及血气心腹疼痛
　　鼈甲【一枚中者以小便半盏涂炙令尽为度去裙襴】干漆【一两捣碎炒令烟出】当归【一两剉防炒】琥珀【一两】桂心【半两】
　　右为散每服不计时候热酒调下三钱
　　大黄丸【出圣惠方】治妇人疝瘕及胞门中积瘀诸病并宜服川大黄【四两蒸饭热为度菜干】土瓜根【二两】牛膝【二两去苗】桃仁【三两汤浸去皮尖双仁麸炒防黄】
　　右为末炼蜜和捣三二百杵丸如梧桐子大每服食前粥饮下三十丸
　　治寒疝小腹及隂中相引痛自汗出欲死
　　以丹参一两杵为散每服热酒调下二钱
　　症痞【附论】
　　夫妇人症痞者由冷热不调饮食不节积在腹内或肠胃之间与脏气结抟其牢强推之不移者名曰症言其病形症可验也气壅塞为痞言其气痞澁不宣畅也皆得冷则发动刺痛症病之痞其形冷结若冷气入于子脏则使无子若冷气入于胞络抟于血得冷则澁亦令月水不通也治妇人症痞及恶血气攻心腹疼痛面无颜色四肢瘦弱宜服
　　方
　　恒山丸　治脐下坚癖无所不治方【千金云辽东都尉所方】恒山　大黄　巴荳　天雄【二枚】苦参　白薇　干姜　人参　细辛　狼牙　龙胆　沙参　参丹参【各三分】芍药　附子　牛膝　茯苓【各五分】牡蒙【四分】　芦【六分一方云二两三分】
　　右为末蜜丸宿勿食服五丸日三大羸瘦月水不调当二十五日服之下长虫或下种种病除三十五日腹中所苦悉愈肌肤盛五十日万病除断绪者有子
　　蓬莪荗丸　治妇人症痞腹痛
　　莪荗【三钱】当归【炒】桂心　赤芍药　梹榔　枳殻木香　昆布　琥珀【各半两】桃仁　鼈甲　大黄【各一两】
　　右为末炼蜜丸如梧桐子大食前粥饮下二十丸
　　穿山甲散　治妇人症痞及血气凝滞心腹妨痛四肢羸瘦时吐清水不欲饮食
　　穿山甲【炙令黄色】荆三棱【微炮剉二两】木香　梹榔　桂心【各一两】白术【三分】鬼箭羽【半两】桃仁【三分汤浸去皮尖双仁麸炒防黄】川
　　大黄【剉碎防炒一两】鼈甲【一两半涂醋炙令黄去裙襴】当归【剉防炒】防葵【各三分】
　　右为散每服四钱水一盏生姜半分煎至六分去滓食前稍服
　　硇砂煎丸　治妇人积年血气症痞不消四肢黄瘦腹脇妨痛经络不通宜服
　　硇砂【一两细研】干漆　川大黄【各一两】以上三味并捣罗为末以无灰酒一升漫火熬成膏入后药　鼈甲【一两涂醋炙令黄去裙襴】没药　五灵脂【各一两】狗胆【一枚】班猫【七枚糯米拌炒令黄去翅足】水蛭【十枚炒令微黄】巴荳【七枚去皮心研纸裹压去油】
　　右为末入煎膏和捣三二百杵如小荳大每于食前暖酒下五丸
　　大黄丸　治妇人症痞及恶血筑心闷乱疼痛四肢不和身体羸瘦不欲饮食
　　川大黄【一两剉碎防炒】鼈甲【一两涂醋炙黄去裙襴】干漆【二分捣碎炒令烟出】荆三棱【一两微炒炮剉】吴茱萸【半两汤淘七遍焙干微炒】琥珀【三分细研】桂心【半两】梹榔【三分】防葵【半两】川乌【三分炮制去皮脐】
　　右为末以酽醋一升半熬令稠煑面糊和丸如梧桐子大每服不计时候以生姜醋汤下二十丸
　　防葵散　治妇人症痞心腹胀硬如石经络不利四肢瘦弱少思饮食
　　防葵　郁李仁【汤浸去皮微炒】桂心　鬼箭羽　桃仁【汤浸去皮尖双仁麸炒黄】川大黄【剉碎微炒以上各一两】吴茱萸【一分汤浸七遍焙干炒】当归【一两】枳实【半两面炒】
　　右为散每服三钱水一盏入生姜半分煎至六分去滓食前稍热服
　　桃仁散　治妇人症痞心腹胀满不能饮食体瘦无力桃仁【一两汤浸去皮尖双仁麸炒防黄】诃梨勒皮　白术　当归【各三分】荆三棱【一两防炒剉】赤芍药【三分】鼈甲【一两半涂醋炙去裙襴】陈橘皮【三分汤浸去白穰焙】
　　右为散每服三钱水一盏入生姜半分煎至六分去滓食前稍热服之
　　鼈甲丸　治妇人症痞冷气或时攻心腹痛不能食四肢瘦弱
　　鼈甲【一两涂醋炙令黄去裙襴】木香【半两】川大黄【一两半剉碎微炒】当归【三分剉碎微炒用】安息香【半两】桂心【半两】附子【半两炮制去皮脐】阿魏【半两面裹煨以面熟为度】
