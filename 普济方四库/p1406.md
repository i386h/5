<!-- { "loadSidebar": true } -->
　　右为末炼蜜和捣三百杵丸如梧桐子大每服食前暖酒下二十丸
　　丁香丸　治妇人症痞结块不散心腹疼痛
　　雄雀粪【炒黄】鼈甲【各一两】硇砂　当归【炒】芫花【醋炙干各半两】巴荳【一分去皮心油】
　　右为末同研令匀醋煑面糊丸如小荳大当归酒下三丸
　　香墨丸　治妇人症痞
　　香墨　硫黄　硇砂　硃砂【各半两】麝香【一分】巴荳【半两去皮心纸裹压去油】
　　右药同研令极细以醋煑面糊和丸如菉荳大每服空心以温酒下三丸
　　水银丸子　治妇人症痞结块不散心腹疼痛
　　水银【一两】硫黄【半两】硇砂【一两】硝【一分】白矾【一分】芫花【一两醋拌炒令干捣末】
　　右药同研如面入铫子中簇火渐烧起将湿纸搭却将下候冷更烧如此三度即止候冷都细研令匀用软饭和丸如菉荳大每食前酒下七丸
　　芫花丸　治妇人症痞心腹胀硬疼痛
　　芫花　大防　甘遂【各一两】木香【半两别捣为末】巴荳【一两去皮心纸裹压去油】
　　右先以芫花等四味捣碎用米醋一大盏煑令干捣为末研入巴荳以醋煑面糊丸如菉荳大每服空心以生姜汤下二丸
　　穿山甲散　治妇人症痞及恶血气攻心腹痛面痿肌痩
　　穿山甲【灰炒】鼈甲【醋炙】赤芍药　大黄【炒】干漆【炒令烟尽】桂心【各一两】川芎　芫花【醋炙】当归【各半两】麝香【一分】
　　右为细末入麝香合匀每服一钱无时热酒调下










　　普济方卷三百二十四
<子部,医家类,普济方>
　　钦定四库全书
　　普济方卷三百二十五　　　眀　周王朱橚　撰妇人诸疾门
　　血积气痛【附论】
　　血积气痛者恶血久积而成痛也其状隠隠防痛或成块攻筑或聚或散或沈或浮盖气痛则血行气涩则血滞若月水不通产后恶露不尽或因他病使血不行皆致气血凝滞血因气聚蕴而成积久不去则为痛
　　方
　　当归煎丸　治妇人血积血癖脐腹防痛心膈满闷四肢烦疼口苦舌干饮食减少渐成劳瘦
　　当归【切焙】附子【去皮脐生用各半两】没药【研】硇砂【研】血竭【各一两】禹余粮【煅赤醋淬七遍】延胡索【各半两】以上捣研为末同酒三升调匀于石器内漫火熬成膏和后药　茈胡【去苗】鳖甲【去裙襴醋炙黄】人参　干地黄【焙】芍药　磁石【煅醋淬七遍】牡丹皮【各一两】木香【一分】泽兰【半两】
　　右将后九味捣为细末入前膏内和丸如豌荳大每服二十丸淡醋汤下空心食前服
　　桃仁散　治妇人因月水不通血积不散气攻疼痛积聚成块
　　桃仁【汤浸去皮尖双仁炒二两】刘寄奴【去根剉碎】蓬莪茂【炮细剉】当归【炙剉】蘹香子【微炒】乌药【剉】白术　陈橘皮【汤浸去白穰】桂【去麄皮】木香　干姜【炮剉】附子【炮制去皮脐】芎防　桑黄【剉】髙良姜【剉各一两】
　　右为细末每服二钱温酒或醋汤调下空心晩食前服
　　当归丸　治妇人血积脐下结块痛如锥刺或下赤白月水不调腰背痛
　　当归【切焙】芍药　吴茱萸【汤洗焙干炒】大黄【煨剉】干姜【炮】附子【炮裂去皮脐】细辛【去苗叶】牡丹皮　芎防【各半两】蝱虫【糯米炒】水蛭【糯米炒各七十枚】桂【去皮三分】厚朴【去皮姜制】桃仁【去皮尖双仁麸炒各一两】
　　右为末炼蜜和剂捣令匀蜜丸如梧桐子大每服二十丸食前温酒下加至三十丸
　　地黄煎丸　治妇人因月水不调血结不通血疾小腹成块如覆杯
　　生地黄【肥者细切研烂绞汁一十斤】生姜【去皮研烂绞汁一斤半二味汁于防火上煎令如稀饧】干漆【炒令烟出】桂【去麄皮】当归【切焙】桃仁【汤浸去皮尖双仁麸炒】生姜地黄【焙】芍药　牡丹皮　牛膝【去苗酒浸炙黄各二两】大黄【煨一两半】水蛭【糯米炒】蝱虫【去翅足头炒各百枚】
　　右捣罗后一十二味为末入前地黄煎中以微火上煎鞕輭得所众手丸如梧桐子大每服七丸食前温酒下
　　延胡索丸　治妇人血脏久冷虚积气攻心腹脐下痛呕逆痰涎不思饮食
　　延胡索【米醋炙黄三分】当归【切焙】沈香【剉各半两】木香　白术芎防　青橘皮【汤浸去白穰焙】附子【炮制去皮脐】吴茱萸【汤浸焙干炒】桂【去麄皮】荆三棱【湿纸裹煨别捣为末各一两半】蓬莪茂【剉炒一两】
　　右为末以酒煑面糊丸如梧桐子大每服二十丸煎生姜醋汤下日进三服不计时候
　　胜金丸　治妇人血积心腹疼痛气刺气胀攻筑或经候不行肢节烦疼痰逆癖块
　　干漆【炒烟尽】乌头【炮裂去皮脐】狼毒　京三棱【剉碎炒黄各一两】紫葳【凌霄花是也】麒麟竭　没药　梹榔【各半两八味同为末】硇砂　巴荳【二十枚去皮心膜研去油】大黄【单捣为末一两】芫花【单捣为末半两】
　　右先以醋二升熬大黄芫花二味末次下巴荳硇砂同熬稠其余八味同捣细罗为末同熬成膏和剂如干鞕少入炼熟蜜同和剂令得所丸如菉荳大每服七丸至十丸当归酒下
　　桃仁丸　治妇人因月水不利血结成积气攻疼痛桃仁【汤浸去皮尖双仁麸炒黄】泽防　白茯苓【去黑皮】芍药　瞿麦【用穗】干姜【炮裂】生干地黄【焙】甜葶苈【纸上炒】当归【切焙】甘草【炙】芎防【各一两】大黄【剉炒一两半】
　　右为末炼蜜和丸如梧桐子大每服二十丸空心食前温酒下米饮下亦得
　　増减四物汤【出兰室秘藏方】治妇人血积
　　当归　川芎　芍药　熟地黄　广茂　荆三棱桂【去皮】干漆【炒烟尽】
　　右各等分为麄末每服三钱水二大盏煎如常食前
　　没药丸　治妇人腹内血结气攻疼痛行经
　　没药【一两研】桂【去麄皮】当归【切炒】芫花【醋炒半焦】干漆【炒烟透各半两】
　　右捣罗为末醋煑面糊丸如梧桐子大每服二十丸温酒下不拘时
　　没药丸　治妇人血气血积坚癖血瘕发歇攻刺疼痛呕逆噎塞迷闷及血蛊胀满经脉不行
　　没药【研一两】芫花【一两用米醋二升煎至一升半滤去滓不用将醋入石器内入硇砂霜一两巴荳肉七粒研细入醋内煎成膏入后药末】附子【生去皮脐一两】梹榔【剉一分】木香　肉荳防【二枚炮去皮】当归【剉焙】桂【去麄皮】荜拨【各一两】斑蝥【三十枚糯米炒令黄去翅足别研细】
　　右捣罗七味为末　　没药研匀入煎膏内和捣千百杵丸如梧桐子大初服三丸以醋炒薤白令焦黑以酒浸煎一两沸吞下渐加五丸七丸为度如急卒血气攻心脾以酒醋共一盏煎沸吞下血瘕坚癖结块攻心疼痛闷乱久医不効者即入禹余粮一两火煅醋淬七遍为末和为丸每服五丸苏木节三两剉细酒三升煎至七合去滓分作三分每服下丸子三丸并服三服即血瘕随大小肠遂下其病立瘥人弱者每服只二丸如是丈夫元脏小肠气脾积气症块等疾即入丹砂一两细研和停以生姜盐汤吞下三丸
　　硇砂丸　治妇人血块攻筑疼痛不可忍
　　硇砂【研】没药【研各一两】粉霜【半钱】干漆【炒烟尽半两】干姜【炮】京三棱【炮各一两】桂【去麄皮】当归【剉焙各半两】阿魏【一分醋化入白面少许作饼炙令熟】木香【一分】
　　右为细末煑醋面糊和丸如菉荳大每服十五丸淡醋汤下或空心食前服
　　姜黄散　治妇人冷癖血块虚胀月经不调瘦弱不能食面无顔色
　　姜黄　白术【各八两】生姜【去皮细切三升】当归【切十两】陈麯末大麦蘖末【各二升】生地黄【细切三升】桃仁【去皮尖双仁】杏仁【去皮尖双仁各二升】青橘皮【汤浸去白切三升】
　　右为末臼捣如泥水甑中铺匀以面封之勿使泄气蒸热并甑置屋下三日取出药暴干捣罗为散酒服方寸匕日二服取利为度十日内忌生冷难消化物过十日百无所忌若炼蜜为丸亦得每服三十丸酒下日再服
　　大黄丸　治妇人月水不通结坚瘕如块腹胀血积不散
　　大黄【剉炒】硝石【熬沸研细各二两】蜀椒【去目及闭口炒出汗半两】代赭【别研】干漆【炒烟尽】芎防　赤茯苓【去黑皮】干姜【炮】蝱虫【去翅足并头炒各一两】
　　右为末炼蜜和丸如梧桐子大每服空心食前温酒下米饮亦得渐加至三十丸
　　芍药汤　治妇人血积气攻心刺疼痛不已面黄体瘦经水不调
　　芍药　芎防　当归【切焙】防风　桂【去麄皮各半两】甘草【炙】生干地黄【焙各一两】枳殻【去穰麸炒】白术【各半两】
　　右麄捣筛每服三钱水一盏煎七分去滓温服经水久不利煎成取入芒硝半钱食前稍热服
　　血竭散【出瑞竹堂方】治妇人脐下血积疼痛
　　血竭　乳香　没药【别研】白芍药　水蛭【盐炒烟出】当归麝香【以上各一分】虎骨【涂酥炙令黄一钱六分】
　　右为极细末每服三钱空心调酒下
　　硇砂丸　治妇人年久血积块攻刺疼痛不可忍或呕吐不尽饮食面黄怠惰
　　硇砂【去夹石者】当归【切焙】芫花【醋炒微焦各一两】蓬莪茂【炮半两】木香【一分】巴荳【三十粒去皮心膜出油尽】
　　右先研硇砂巴荳没药如粉用米醋三升同煎为稀膏后将四味捣罗为细末入在前膏内和成剂瓷合盛用时丸如梧桐子大每服七丸看患虚实临时加减用酒醋各半盏同煎数沸通口服不得嚼仍须饮尽酒醋立瘥
　　没药丸　治妇人血气积腹脇有坚癖攻筑疼痛不思饮食
　　没药【别研】硇砂【别研】木香　当归【剉焙各半两】五灵脂【二两半】
　　右捣罗三味为末入二研药银器内以酒醋各半盏同熬成煎瓷盒盛勿透气每服旋取一樱桃大热酒化下不计时候日可三二服如不饮酒醋汤化下
　　当归丸　治妇人虚冷血气及血积隠隠防痛血块攻筑疼痛
　　当归【切焙】延胡索【各一两】没药【研】麒麟竭　硇砂【研各三分】
　　右为末合研匀用狗胆和丸如梧桐子大每服十丸加至二十丸醋汤或温酒下
　　狗胆丸　治妇人血气
　　狗胆【一枚入巴荳七粒空房后挂三十日干用】木香　丁香　硇砂槐花【各半两】
　　右为细末炼蜜丸如菉荳大每服二丸血风虚肿气急煎薄荷酒下儿枕不散疼痛不可忍煎醋汤下产后通身走注疼痛莲花汤下吐血不止刺蓟根入小便送下血块桂心酒下血逆萞麻汤下热疾地黄酒下败血冲心蒲黄酒下
　　青金丸　治妇人血积气攻冲心腹防痛吐逆不下食前发作神思昏闷四肢逆冷
　　五灵脂【二两取细末一两】硝石【一分同上研】斑蝥【不呌者去翅与糯米同炒取一分为末】
　　右同研令匀滴水丸如豌荳大每服七丸煎生姜醋汤嚼下不计时候服甚者再服愈
　　秘传降香汤【出卫生家宝方】治血气攻刺如鑚针所刺痛不可忍及一切败血成积无药可疗者服之即愈
　　真降香【一钱】没药【一钱】麒麟竭【一钱】
　　右为末每服一钱磨真降香温酒下立止
　　穿山甲散【出杨氏家藏方】治妇人血积气块往来刺痛经脉欲絶腹肠疼痛寒热肌肉消瘦
