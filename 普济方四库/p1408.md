<!-- { "loadSidebar": true } -->
　　桃仁散【出圣惠方】治妇人痃癖气令人羸瘦寒热食少桃仁【半两汤浸去皮尖双仁麸炒微黄】柴胡【一两去苖】梹榔【三分】厚朴【三分去麄皮涂生姜汁炙黄香熟】鼈甲【一两涂醋炙令黄去裙襴】枳殻【三分麸炒微黄去穰】乌梅肉【三分炒】赤芍药【三分】白术【三分】甘草【半两炙微赤剉】川大黄【一两剉碎微炒】
　　右件药捣麄罗为散每服四钱以水一中盏入生姜半分煎至六分去滓每于食前稍热服
　　大黄丸【出圣惠方】治妇人痃癖气多疼痛
　　川大黄【一两剉碎微炒】麝香【一分细研】硇砂【三分细研】京三棱【一两醋拌微炒】巴荳【一分去皮心研纸裹压去油】川乌头【三分去皮脐】桂心【三分】当归【三分防炒】木香【三分】梹榔【三分】干姜【三分炮裂剉】
　　右件药捣罗为散炼蜜和捣三二百杵丸如小荳大空心及晩食前以粥饮下五丸以利为度
　　京三棱丸【出圣惠方】治妇人痃癖气攻腹脇妨痛面黄羸瘦少力不饮食
　　京三棱【三分防炮裂】鼈甲【三分涂醋炙令黄去裙襴】木香【三分】桂心【半两】川大黄【一两剉碎微炒】梹榔【三分】诃梨勒【三分煨用皮】当归【半两剉微炒】芎防【半两】郁李仁【三分汤浸去皮微炒】
　　右为末炼蜜和捣三二百杵丸如梧桐子大食前粥饮下三十丸
　　鼈甲丸【出圣惠方】治妇人痃癖及血气不调或时脐腹撮痛鼈甲【一两涂醋炙令微黄去裙襴】川大黄【一两剉碎微炒别捣为末】京三棱【一两炮】附子【一两炮去皮脐】木香【一两】干漆【一两剉防炒别为末】当归【一两】琥珀　没药【各一两】枳殻【一两麸炒微黄去穰】
　　右为末以陈头醋二升先煎鼈甲大黄末成膏入诸药末和捣三二百杵丸如梧桐子大每服不计时候热酒下二十丸
　　当归散【出圣惠方】治妇人痃癖气攻心腹痛饮食不思当归【三分剉防炒】木香【半两】京三棱【一两炮剉】梹榔【三分】桂心【半两】陈皮【半两】郁李仁【一两去皮】吴茱萸【一两汤浸七遍焙干微炒】桃仁【一两汤浸去皮尖双仁麸炒】
　　右件捣麄罗为散毎服三钱水一中盏煎至六分去滓不计时候稍热服
　　枳殻煎丸【出圣惠方】治妇人痃癖气呕吐酸水腹痛面色萎黄不能饮食
　　枳殻【三两麸炒微黄去穰捣罗为末以米醋三升慢火熬】五灵脂【一两】川大黄【一两微炒】蓬莪茂【一两】诃梨勒皮【一两】当归【一两】木香【一两】
　　右为细末入前煎中和镕为丸如梧桐子大每服食前生姜汤下十五丸渐加至二十丸
　　蓬莪茂丸【出圣惠方】治妇人痃癖气两脇妨胀或时疼痛不欲饮食宜服
　　蓬莪茂【三分】萆薢【半两】芫花【一两醋拌炒令干】京三棱【三分微炮】神麯【一两炮令防黄】木香【半两】麦蘖【一两炒令微黄】鼈甲【一两涂醋炙令黄去裙襴】麝香【一分细研】
　　右为末醋煑面糊丸如梧桐子大每服不计时候热酒下二十丸
　　面碁子　治妇人血气癖积脏腑疼痛泄防
　　小麦面【四两】肉荳防【去殻为末】荜拨【为末】胡椒【末】蜀椒【去目并闭口者炒出汗各一钱半】
　　右拌匀以水和作碁子用精羊肉四两切炒令干下水五升入葱薤白各五茎细切依常法煑肉以盐醋调和候熟滤去肉将汁煑碁子空服热食
　　半夏厚朴汤【出千金方】治妇人胸满心下坚咽中热如炙有肉脔吐之不出咽之不下
　　半夏【一升】厚朴【三两】茯苓【四两】生姜【五两】苏叶【二两】
　　右防咀以水五升煑取四升分四服日三夜一不瘥顿服一方无苏叶生姜
　　没药散
　　没药【一两】芎防【一两】鼈甲【二两醋炙令黄去裙襴】
　　右为细末每服不计时候以热葱酒调下一钱
　　白术猪肚粥　治妇人腹脇血癖气痛冲头面熻熻呕吐酸水四肢烦热腹胀
　　白术【二两】梹榔【一枚】生姜【切炒一两半】
　　右麄捣筛以猪肚一枚治如食法去滑内药于肚中缝口以水七升煑肚令熟取汁入粳米及五味同煑粥空腹食之
　　半夏不饦方　治妇人痃癖血气口吐酸水
　　大麦面【四两】半夏【汤浸去滑尽炒半两为末】桂【去麄皮一钱为末】
　　右同以生姜汁并米醋少许和切作不饦熟煑如常法空心食之
　　治妇人患癖按时如三五筒而作水声殊不得寝食常心闷【出千金方】
　　右用牵牛三升治下筛饮服一方寸匕日一服三十服后可服好硫黄一两
　　治妇人气痛方【出千金方】
　　右取乌牛尿一服止
　　神効方【出大全良方】治妇人痃癖及血气等
　　右以獖猪肝一具可及十两者用巴荳五十枚去尖皮劄在肝内用酽醋三碗慢火熬令干烂熟入砂鉢内研令及烂入京三棱末和稠得所丸如梧桐子大每服五丸食前热酒下
　　夫痃癖瘕血气块硬发渴刺痛甚则欲死究而言之皆血之所为仆尝治一妇人血气刺痛极不可忍甚而死一二日方醒医巫并治数年不愈仆以葱白散乌鸡丸遂安又尝治一妇人血气作苦如一小盘様走注刺痛要一人伏定方少止亦用此二药而愈寻常妇人血气用此二药亦有竒効故録于后
　　小乌鸡煎丸【出大全良方】治痃癖症瘕气血块硬发血刺痛甚则欲死或块如小盘每作痛要人伏定方少止数年不愈者与葱白散间服神効方见妇人诸疾门杂病类
　　葱白散【出大全良方】专治一切冷气不和及本脏膀胱气攻冲疼亦治妇人产前后痛胎不安或腹刺痛者兼能治血脏宿冷百节倦疼肌肤怯弱劳伤带癖久服尽除但妇人一切疾病最宜服之
　　川芎　当归　枳殻　厚朴　桂心　干姜　芍药　舶上茴香　青皮　苦楝子　木香　熟地麦芽　三棱　术　茯苓　神麯　人参【各等分】
　　右为细末每服三钱以水一盏连根葱白二寸拍破塩半钱煎至七分温服加大黄诃子宜相度病状如大便不利入大黄同煎却不入盐如大便自利入诃子煎朱先生云此药大治心气脾疼用之见効仆尝以此药治浮肿立効陈宜人病血气作楚痛不可忍服诸药无効召仆诊之两关脉弱为肝脉沉差此血气渐成痃癖也只以此二药安愈四明马朝奉后院亦病此用二药愈
　　治血运血结或聚于胸内或偏于小腹或运于脇【出保命集方】
　　右用四物汤四两焙当归川芎鬼箭红花胡各一两同为麄末如四物汤茶清调服
　　没药散【出保命集方】
　　蝱虫【一钱去翅微炒】水蛭【三钱炒】麝香【少许】没药【一钱】
　　右为细末前药调服血下痛止只服前药
　　治女子血气破痃癖冷气心痛【出本草】
　　以莪茂用酒醋磨服效
　　乳痈【附论】
　　足阳明之脉自缺盆下于乳又冲脉者起于气冲并足阳明之经夹脐上行至胷中而散葢妇人以冲任为本若失于将理冲任不和阳明经热或为风邪所客则气壅不散结聚乳间或鞕或肿疼痛有核皮肤焮赤寒热往来谓之乳痈然风多则肿鞕色白热多则肿焮色赤若不即治血不流通气为留滞与乳内津液相抟腐化为脓○大凡妇人乳痈此非小病葢妇人肺在前近乳故也懐娠发乳痈此却无害盖由血气凝满而成才产后便可愈又有产后发乳痈者此乳道蓄积不去因气逆而结成宜常令挤乳汁令通便可愈也又有产后为小儿睡中呵吹以致肿结而痛名曰吹奶宜速下其乳汁导其壅滞有辅奶又名石奶初结如桃核渐次浸长至如拳如椀坚硬如石数年不愈将来溃破则如开石橊之状又反转外皮名审花奶年四十以下间有可治者五十以上有此决死如未破以前不如不治以听其终天年不可不知于其右手关上脉沉而为隂虚者则病痈乳久不瘥将变为漏男子以肾为重妇人以乳为重上下不同而性之根一也坐草以后风邪袭虚荣卫为之凝滞与夫婴儿未能吮乳或乳为儿辈所吹饮而或防乳之时汗出不尽皆令乳汁停蓄其间与血气抟结而肿痛继而结硬至于手不能近前乳痈之患成矣乳痈一名妬乳恶寒发热烦躁大渴是其证也甚则呕吐无已咽膈窒碍何耶葢胃属足阳明经实通乎乳血热入胃呕吐何疑或者昧于温散妄以寒凉疎转之剂行之即便痈毒自外入里呕吐尤甚其咽膈妨碍者毒气上冲所致也生姜甘桔汤最为咽间要药乳粉托里散最能返出毒气一香散加瓜蒌根止呕止渇两得其便也更以万金醉膏佐之能事毕矣虽然渇而过饮水入肠胃必至下利医理失节久而不瘥必成漏疮又不可不防其变○产后不自饮儿并失儿无饮乳乳蓄常结痈不饮儿令乳上肿者以鸡子白和小荳散傅乳房令消结也若饮儿不泄者数捻去之亦可令大孩含水口中使嗍之取滞乳汁吐之不含水嗍去热能令乳头作疮乳孔塞也○产后宜嗍去乳汁不宜蓄积不出恶汁内引于热则结硬坚肿牵急疼痛或渴思饮其奶手近不得若成脓者名妬乳乃结成痈宜服连翘汤利下热毒外以赤小荳末水调涂之便愈或数揑去乳汁或以小儿手摩动之或大人含水嗍之得汁吐之其汁状如脓若产后不曽乳儿蓄积乳汁亦结成痈○凡妇人乳痈发痛者亦生子心也俗呼吹奶是也吹者风也风热结聚于乳房之间血脉凝注久而不散溃腐为脓宜用益元散生姜汤调下冷服或新汲水时时呷勿辍昼夜可三五十次自解矣或煎解毒汤顿服之
　　方
　　治乳痈方【出千金方】
　　麦门冬【一升】黄芩　芍药　茯苓【各二两】桑寄生
　　人参　黄蓍　防风　甘草【各一两】饴糖【八两】大枣【五枚】右防咀以水一斗煑取三升去滓内糖一沸分作四服
　　又方先服前件汤五日后服此丸即愈矣【出千金方】
　　天门冬【五两】泽兰【五分】大黄【十分】升麻【六分】羌活　桑寄生防风　人参　黄耆　干地黄　白芷　通草黄芩　枳实　五味子　茯神　天雄　芎防当归【各一两】
　　右为末蜜丸酒服二十丸加至四十丸
　　麦门冬丸　治乳痈先用诸汤药涂傅瘪后服此麦门冬【去心二两】木通　人参　五味子　黄耆　羌活【去芦头】防风【去苗】生干地黄【焙】黄芩【去黑心】桑寄生茯神【去木】天雄【炮裂去皮脐】升麻　泽兰【各半两】枳殻【去穰麸炒】大黄【各三分】当归【一分】
　　右捣罗为末炼蜜丸如梧桐子大每服空心温酒下二十丸渐加至三十丸以瘥为度
　　托里散【出卫生家寳方】治乳痈极妙
　　甘草【一两生】当归【一两】天萝【一个炒丝瓜是也】瓜蒌【一个炒紫色】皂角刺【四十九个炒】
　　右件为细末每服二钱酒调下
　　治奶结硬【出朱氏集验方】凡未成疮才觉肿硬作痛
　　右以葱热熨之其法用中样磁瓶湏瓶口寛者以炭火入瓶内上以热灰填满平瓶口以葱叶及葱白捶损令覆瓶口以手帕子裹定煮热将瓶口葱向肿处任意轻轻熨之有验
　　芎防丸【出圣惠方】治妇人乳痈穿穴脓水不住年月逺深蚀肉伤筋或时碎骨疮中自出肉冷难生疼痛不可忍芎防【二两】当归【两半】桂心　黄耆　沉香　安息香【各一两】附子【半两去皮脐】白芷　麒麟竭　丁香【各半两】木香【一两】枳殻　羌活　赤芍药【各半两】
