<!-- { "loadSidebar": true } -->
　　右为末炼蜜和捣三五百杵丸如梧桐子大每服空心午晩食前以甘草酒下二十丸
　　排脓散【出千金方】治乳痈除恶肉
　　苁蓉【微炙】铁精　桂心【去皮】细辛【去苗】黄芩【去黑心】人参防己【一作防风】干姜　芎防　当归【各三分】甘草【五分】
　　右治下筛酒服方寸匕日三夜一服药十日脓血出多勿怪
　　葶苈散【出圣惠方】治妇人乳痈疮肿焮热疼痛宜用散毒气甜葶苈【一两】赤芍药【三分】白芷【一两】丁香【三分】黄耆【一两】羊桃皮【一两】硝石【三分】半夏【一两汤浸七遍去滑】白敛【一两】莽草【半两】木香【一两】木鳖子【一两去殻】
　　右为细散用酸浆水调和令匀摊于故帛上贴之
　　麦门冬汤　治乳痈初有异于常则先用此药散化毒气
　　麦门冬【去心二两】黄芩【去黑心一两】桑寄生【剉下两半】甘草【炙令黄】木通　防风　赤茯苓【去皮】芍药【炒】黄耆【各一两】人参【一两半】
　　右麄捣筛每服三钱匕水一盏入乳糖一分枣三枚擘破同煎至七分去滓温服三日早晨午时至晩各一方无木通
　　治乳痈黄耆白芷膏涂方
　　黄耆　白芷　大黄　当归　续防【各一两】薤白【二两切】松脂【二两】乳香【半两】蜡【一两】猪脂【二斤】生地黄汁【三合】
　　右取前五味剉碎以地黄汁拌匀先熬脂令沸下诸药煎白芷赤黑色漉出下薤白松脂香蜡煎候镕尽以绵布绞去滓瓷盒内盛取涂傅乳上旦四度即瘥一方无乳香
　　大黄散【出圣惠方】治妇人乳痈经年肿破如石不消宜贴川大黄　当归【微炒】赤芍药　黄香　芎防　防风【去苗】黄连【去须】莽草　栀子仁【以上各一两】腻粉【一两】乳香【半两】
　　右为散细入粉和匀以鸡子白并蜜调令匀涂帛上贴干即易
　　当归散【出圣惠方】治乳痈坚硬如石肿痛
　　当归　芍药　人参　枳殻【去穰一两麸炒】黄耆【炒】蒺藜子【去角】附子【去皮脐】鸡骨【各一两】薏苡仁【半两】桂【去麄皮一两半】
　　右捣罗为散服二钱匕以温酒调下日三早晨午时至晩各一服一方用枳实
　　地黄汤　治乳痈
　　生地黄汁【一合】射干　升麻　黄连　芒硝　白敛栀子　大黄【各半两】甘草　当归【各一两】
　　右九味剉碎以水五升煎至三升去滓下地黄汁更煎三五沸以故帛二片浸药汁更互搨肿上日一二十度再暖用即瘥
　　治妇人乳肿不消【出圣惠方】
　　川大黄　莽草　伏龙肝【各三分】
　　右为细散入生姜汁半合入少醋和涂乳上干即再涂
　　治乳痈初作肿痛【出直指方】
　　贝母　天花粉
　　右等分为末酒调服
　　木通散【出圣惠方】治妇人乳痈成疮肿脓水疼痛不可忍木通【一两半】黄耆【二两】参【一两】沉香【三分】赤芍药【二两】子芩【一两】败酱【一两】露蜂房【一两】　防己【一两半】川朴硝【二两】
　　右为散每服四钱水一盏煎至六分去滓不计时候温服
　　又疗乳痈初觉有异【出大全良方】
　　黄芩　甘草　防风　赤芍药　黄耆【各五两】通草【十分】桑寄生　麦门冬【各六分】大枣【五枚】
　　右细切以水一升煑取九合去滓入乳糖六分分为四服
　　枳殻散　治乳痈坚硬
　　枳殻【去穰】芍药　人参【各一两半】黄耆　鸡骨【炙】木通当归　桂【去白皮各一两】蒺藜子【炒去刺】
　　右捣罗为散每服二钱温酒调下日三
　　疗乳痈【出大全良方】
　　用黄丹一分细研末以鸡子白调停涂之干则易立愈
　　治乳肿【出大全良方】
　　用马溺涂之立止又黄柏末鸡子青调搽一方用白马溺
　　又方未成肿痛者【出百一选方】
　　用水粉炒令黄色以纸摊在地上出火毒了碾作细末傅之
　　熨火汤【出圣惠方】治乳痈风毒肿久不消未成服先用汤淋熨令四面恶物消散方
　　赤小荳【五合】葱【一十茎并根细切】白矾　甘草【一两】乳香【半两】芥子【二合】桑根白皮【一两】
　　右用青布裹于锅内以水三升煑药令熟乘热熨肿处冷则再暖熨之一日可四五度熨则令内消
　　治奶痈
　　干山药　苎根　芙蓉叶　五倍子　葱管白蜜【各等分】
　　右为末用米醋调敷在患处畱头立效
　　治乳痈贴散方
　　黄连【去须】白敛　防粪　积霜草　大黄　甘草【炙各半两】
　　右捣罗为散用浆水调为膏贴之干即易
　　治奶痈【出大全方】
　　乳香　没药　草乌　南星　牡蛎【以上各一钱】白芨【二钱】
　　右为细末不要见火用鸡子清调作二服用铁箆挑涂患处用白纸葢上面如干用水外面湿之脓血皆化为大小便
　　大黄散【出圣惠方】治妇人乳痈焮肿疼痛
　　川大黄【剉微碎】川栋子　赤芍药　马蹄【烧灰】参蒲公英【各一两】
　　右为细散每服一钱温酒调下日服汗出瘥
　　治乳痈疼痛宜熏方【出圣惠方】兼治乳汁不出内结成脓肿名妬乳方
　　用露蜂房半斤以醋五升煑令熟相和倾于瓶中热熏乳上三五度即瘥冷则再煎用之一方烧灰研每服二钱水一盏煎六分温服
　　治乳痈方【出千金方】
　　大黄　莽草　生姜【各二分】伏龙肝【十二分】
　　右捣为末以醋和涂乳痛即止有効刘涓子不用生姜用金背鲫鱼立效
　　治乳痈始作其乳痈大坚赤紫色衣不得近痛不可忍者【出千金方】
　　大黄　楝实　芍药　马蹄
　　右各等分治下筛饮服方寸匕取汁出瘥一方酒服覆取汗当睡着觉后肿处散不痛经宿乃消
　　治乳痈黄明胶傅散
　　黄明胶【炙令燥】大黄【炒】莽草　细辛【去苗各半钱】
　　右捣罗为散以鸡子白调芍药匀涂纸上贴肿处频易即瘥仍割穿如小钱大露肿头
　　治乳痈肿未破痛不可忍薰陆香涂傅方【出圣惠方】
　　薰陆香【一分为末】百合【半两】雄雀屎【二十枚】盐【半两】
　　右细研令匀以醋调如糊涂傅患上干即再傅以瘥为度一方防粪醋调涂
　　生鱼膏主乳痈
　　生鲤鱼【长五寸】大黄　莽草　灶中黄土【各六两】
　　右别捣鱼如膏三物下筛更捣令调以生地黄汁和傅肿上日五六夜二三即愈
　　治乳痈及一切无名肿毒
　　瓜蒌　贝母【去心】乳香　天花粉
　　右等分防咀水酒煎以疾上下分食前后服未成速散已成速溃恶毒从大便中出如胶神验
　　治诸般肿毒并疼毒奶痈
　　白术　猪苓　赤茯苓　泽防
　　右各等分两瓜蒌子酒一半水煎一盏露天一宿临睡卧用黑荳一升米醋煑干就炒燥研末傅之
　　涌泉神应散【出徳生堂方】治妇人吹奶或两乳肿痛即为奶痈急宜连进数服立効
　　金银花　黄耆【各三两半】当归　甘草【切各二两】
　　右防咀每服四钱水一盏酒半盏煎八分去滓临卧服滓再煎
　　治妇人乳痈焮肿赤硬疼痛不止【出圣惠方】
　　赤小荳【炒】白芷　白敛　鸡子【一枚用白】
　　右为细散入鸡子白调如稀糊涂乳肿处干即更涂之
　　治乳痈除恶肉【出千金方】
　　生地黄【三升】芒硝　豉【一升】
　　右合捣傅热即易之取瘥止一切痈肿皆用之一方单用地黄傅之
　　治乳痈坚方【出肘后方】
　　黄芩　白敛　芍药【各等分】
　　右为末将乳饮服半钱日三若左乳汁结者即取用右乳汁若右乳汁结者可将去左乳汁服散消根
　　丹参膏【出大全良方】疗妇人乳痈乳肿毒气焮作赤热渐成攻刺疼痛及治乳核结硬不消能通顺经络利导痈滞
　　丹参　白芷　芍药【各一两】
　　右防咀以苦酒淹经宿以猪脂半斤微火煎至白芷黄为度膏成去滓傅之一方入黄蜡一两每少许时时涂之
　　黄防膏【出肘后方】治乳痈
　　大黄　防屎【新者各一两】黄连【二分】
　　右各捣为末以黍米粥和傅乳四边痛止即愈无黍米用粳米并得
　　治乳痈初发【出危氏方】
　　草乌【七个】赤小荳【七粒】拒霜叶【一两隂干】
　　右为末井花水调涂乳四畔黄顶用前敷药亦妙
　　车螯散　治乳痈及一切肿毒
　　车螯殻【烧灰十两】黄连【去须一两】蚬殻【多年白烂者炙黄泥裹烧五两】
　　右捣罗为散每服二钱空心用甘草酒调下日晩再服
　　治乳痈方
　　乳香【一两为末】丹砂【一两为末】葱白【三两切】
　　右先研葱令细入二味再研令匀涂傅乳上干即易之
　　治妇人乳汁不下肉结成肿名为乳毒乃毒成痈也宜服此【出圣惠方】
　　川大黄【一两炒】黄连【三两】牛蒡子【一两】
　　右为散每服三钱水一中盏煎至六分去滓不计时候温服
　　治乳痈肿成疮疼痛方【出圣惠方】
　　防风【一两去芦】牵牛子【二两微炒】牛蒡子【一两】
　　右为细散不计时候以温水调下二钱
　　又方【出圣惠方】
　　蔓荆子【一两】甘草【二十寸一半生一半熟】干薄荷【半两】
　　右为细末每服二钱用暖酒调下日三服
　　又疗乳痈初得令消【出圣惠方】
　　赤小荳　甘草
　　右等分各为细末苦酒和傅之愈
　　鹿角散【出圣恵方】疗乳痈或疮久不瘥脓汁出痛欲死不可忍亦治妬乳
　　鹿角【二两】甘草【半两】
　　右为细末用鸡子白和于铜器中暖温敷患处日五六易即愈一方用鹿角石上磨取浓汁涂之一方用鹿角烧灰酒调傅
　　金黄散【出大全良方】治奶痈
　　川大黄　粉草【各一两】
　　右为细末以好酒熬成膏倾在盏中放冷摊纸上贴痛处仰面卧至五更瘥贴时先用温酒调一大匙就患处洗明日取下恶物相度强弱用药羸弱不宜服
　　治乳痈初作肿痛便服久患乳痈戒不可用针若悮针着乳房立死【出存仁方】
　　右以栝楼子忍冬叶各一两浓煎汁饮即消
　　皂蟾散【出拔萃方】治妇人因露风邪气外客于乳内结为吹奶积久不消以为奶痈此药导其汗散其风邪出其病自然痊愈矣
　　皂角【不蛀者烧存性】真蛤粉【各等分一方用皂角刺】
　　右为细末每服二钱温酒下不拘时候诗曰妇人吹奶药娄罗皂角烧灰蛤粉和热酒一盏调八匙双手操散笑呵呵加乳香少许尤佳
　　瓜蒌散【出危氏方】如不愈者并前方治之
　　瓜蒌　明乳香【各等分】
　　右为末每服二钱温酒调下热者加石膏末少许
　　蔓荆实散　治乳痈疼痛
　　蔓荆实【炒一两】甘草【一两半生半熟】
　　右捣罗为散每服二钱以温酒调下日再服
　　防风散　治乳痈
　　防风【去乂二两】牵牛子【炒令香二两】
　　右捣罗为末每服二钱空心用沸汤调下取微利为度未利再服渐减服之即瘥
　　鲮鲤甲散　治乳痈疼痛结硬不可忍
　　鲮鲤甲【烧灰一两】栝蒌【一枚烧灰】
　　右研和为散每服二钱空心用葱酒调下至晩再服
　　乳初肿方【出直指方】
　　右用甘草生二钱炙二钱为麄末分二次新水煎服令人吮乳即瘥
　　又方　治奶疼
　　右用芭蕉根槌碎盫之
