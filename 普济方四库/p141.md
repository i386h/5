<!-- { "loadSidebar": true } -->
　　槟榔【一枚】甘草　黄连【去须】蜜陀僧【烧各半两】木香【一分】
　　右为末先以温盐浆水洗疮揾干以津唾调傅止痛生肌
　　木瓜丸【出圣济方】治肾臓风毒攻注脚膝筋脉拘急行步艰难疼痛
　　木瓜【去皮穰用一斤半】牛膝【去芦酒浸】天麻　干蝎【去土炒各一斤】
　　右除木瓜外为末先将木瓜以瓦器盛瓶内蒸令烂留蒸下汁冷放入盆内夹木瓜研细为膏次将三味药末入膏中同和匀更入炼蜜杵千百下丸如梧桐子大每服三十丸空心食前温酒或盐汤下加至五十丸
　　蘹香子丸【出圣济緫録】治肾臓风毒气冲注腰膝生疮蘹香子【炒二两】肉苁蓉【酒浸一两】附子【炮去皮脐一两】五味子【一两】
　　右细剉用好酒一升并猪肾一对细切和药置一处浸一宿取出焙干为末酒煮面糊为丸如梧桐子大每服二十丸或好茶或豆淋酒下
　　四生丸【出圣济緫録】治肾臓风毒攻注腰脚生疮
　　乌头【炮】木鳖子【去殻】狗脊【去毛各半两】苦参【去芦三钱】
　　右为末烂研猪肾入少许面糊和丸如梧桐子大每服二十丸温酒下不拘时
　　四灵散【出圣济緫録】治肾臓风毒上攻下注行步艰难白附子【炮】牛膝【酒浸一宿】巴防天【去心】黄耆【各一两】
　　右为散每服用猪肾一个批开去筋膜糁药一钱并盐莳萝各少许在内用湿纸裹煨熟为度早晨空心细嚼温酒送下
　　四白散【出王氏方】治肾臓风毒攻注四肢头面生疮徧身瘙痒
　　白花蛇【酒浸一宿去皮骨】白附子【炮】白僵【炒】白蒺藜子【炒去角各一两】
　　右为散每服二钱早晩食前温酒调下
　　烧肾丸【出王氏博济方】治肾臓风上攻头面耳内生疮及腰脚肿痛
　　磁石【煅醋淬七遍细研水飞过】附子【炮去皮脐】巴防天【去心】蜀椒【去目及闭口者炒出汗各一两】
　　右为散每服用猪肾一个去筋膜薄切入葱白薤白白盐花各少许药末二钱湿纸裹炭火内煨熟空心细嚼温酒送咽之十日内见効
　　四圣丸【出圣济緫録】治肾臓风毒下攻及五劳七伤徧身疼痛兼女人血气风劳缓弱
　　乌头【去皮脐】地龙【去土炒】赤小豆　乌药【各一两】
　　右并生捣罗为末醋煮糊丸如小豆大每服二十丸盐汤下
　　乳香丸【出圣济緫録】治肾臓风毒上攻壅闷下注沈重
　　乳香【一两】乌头【炮去皮脐二两】葳灵仙【去土一两】
　　右为末酒面糊丸如梧桐子大每服三十丸温酒送下早晩服之
　　甘遂散【出仁存方】治肾臓风攻疰膝脚肿痛
　　甘遂【一钱】木鳖子【二斤去殻】
　　右为末猪腰二个记左右者右患用右左患用左将腰子批开入药末一钱湿纸裹煨熟五更时嚼吞米饮下精水多则利多精水少则利少服后将息若双脚患用腰子两个是方许学士云在毘陵有姓马人宿患肾臓风一足发肿如瓠痛不可忍卧欲转则两人挟持方可学士语以上法服之下脓如水晶者数升肿消拄拐而行再以赤乌散令涂贴斯愈后十年过毘陵率子列拜叩谢脚疾至今不复作
　　煨肾丸【出永类録方】治肾经积水流注经络腿膝挛急四肢肿痛
　　甘遂【半两】木香【一两】
　　右为末每服二钱以猪腰子一个批开糁药在内铺匀以薄荷裹定外以纸包数重水湿煨熟临晩温酒细嚼当下黄水
　　五味汤　治腰肾间湿痹当用水洗
　　用鳗鱼和五味子末煮空腹食之甚补益湿痹脚气服之良
　　葳灵仙丸【出本草】治肾臓风壅积腰膝沈重
　　用葳灵仙末蜜和丸如桐子大初服温酒下八十丸平明防利恶物如青脓即风毒积滞也如未动夜再服一百丸服下后吃粥补之一月仍常服温补药
　　应用丸【出王氏博济方】治肾臓风毒气攻刺脚膝疼痛生疮乌头【二两】大附子【一两】茱茰【一两】黒豆【一斗已上各味以水三升同煮干为度取乌头附子薄切为片】肉桂　海桐皮　萆薢　羌活　独活　川芎　牛膝【酒浸】干木瓜　干漆　天南星【已上各一两】
　　右为末炼蜜为丸如梧桐子大空心午后临晩盐汤下三十丸忌鱼肉
　　白蒺藜散【出王氏博济方】治肾臓风下疰脚膝疼痛或麻痹生疮
　　白蒺藜【炒】黒附子【炮】羌活　川芎　黄耆
　　右五味各等分同为细末每服二钱空心温酒下三服见効忌发风食
　　大通丸【出王氏博济方】治丈夫肾臓风上攻下注脚膝疼痛生疮及小便膀胱宿冷滞气攻刺腹脇并妇人血风攻疰腰膝拘挛兼能进食
　　金钗石斛【一两】牛膝【一两酒浸】大附子【二个一两去皮脐】干姜【三分炒】豆蔲【四个去殻面煨】槟榔【四个】木香【一分】菊花【二两】硫黄【一分】白花蛇【酒浸去皮骨二两】枸子【二两九蒸九晒炒】
　　右为细末以酒煮糊为丸如桐子大每服空心温酒下如吃了转觉胫骨内疼甚者乃药効力如疼发过后只管吃即永差如怕痛住药疼亦止愈妇人当归酒下如作散温酒调下如常服大妙
　　煨石子散【王氏博济方】治肾臓风上攻下注脚膝肿痛黄耆　白蒺藜【炒】巴防天【去心】川椒【炒】白附子　茴香　川芎　木香
　　右各等分同杵为末每服空心用猪肾子一对去筋每服掺药一钱半盐半钱用湿纸裹煨熟为度以温酒或米饮嚼下
　　皂角散【出澹疗方】治肾臓风毒腰脚生疮大便风秘等症大皂角【去皮锤碎炼膏】石菖蒲　樟栁根　赤小豆　黒豆　川乌【炮】草乌【炮各一两】五灵脂【半两】
　　右为末以皂角膏为丸每服二十丸盐酒吞下
　　经进地仙丹【出医方大成】治肾臓虚惫风湿流注脚膝酸疼行步无力
　　川椒【去日闭口者炒出汗四两】兔丝子【酒浸】覆盆子　白术【一两】白附子【炮】羌活　防风【各二两】人参【三两】乌药【二两】川乌【炮一两】附子【炮四两】茯苓【一两】地龙【去土三两】赤小豆　骨碎补【一两】甘草【一两】木鳖子【去殻三两】萆薢【一两】狗脊【去毛】苁蓉【酒浸四两】牛膝【去芦酒浸】南星【汤泡各二两】黄耆【一两】何首乌【二两】
　　右为末酒糊丸如梧桐子大每服四十丸空心温酒下
　　黄耆丸【出医方集成】治肾臓风毒上攻头面下注腰脚行步艰难一切风痹
　　川练子　川乌【炮】赤小豆　蒺藜【炒】茴香【炒】地龙【去土炒】防风【各二两】乌药【二两】黄耆【二两】
　　右为末酒糊丸如梧桐子大每服五十丸温酒或盐汤下
　　羌活散【出王氏博济方】治肾臓风上攻下疰头面浮肿及有疮者妇人血风攻注并宜服
　　羌活【去芦】防风【去芦】川芎　荆芥穂　麻黄　甘草木通　黍黏【炒各等分】
　　右为末每服三钱茶汤或酒调服不拘时服
　　没药散【出王氏博济方】治肾臓风攻注脚膝疼痛疮肿
　　没药【三分】甜瓜子【半两炒】自然铜【二两烧醋淬一度研碎】乳香【一分】骨碎补【半两】红芍药【半两】五灵脂【半两】当归【半两防炒】地龙【一分】
　　右为末用酒煮面糊为丸如梧桐子大每服空心临卧温酒下
　　思仙续断丸【出如宜方】治肾虚风毒下注脚膝不可践地小便防涩【方见本门肾虚类】
　　紫金丹【出王氏博济方】治肾风上攻下注虚肿疼痛补暖丹田大进饮食及疗妇人血风血气流注筋骨疼痛或发热口苦舌干四肢烦倦血海久虚兼化痰涎
　　黒附子【半两炮】丁香【半两】缩砂【半两】当归【半两】硇砂【半两】天南星【炮半两】半夏【半两】肉豆蔲【五个】木香【半两】防葵【半两】青葙子【半两】硃砂【半两】水银【一分】自然铜【一两火煅醋淬七次】
　　右先将水银硇砂二味同研合一处为细末和匀以醋糊为丸如桐子大薄荷茶下十丸或薄荷汤下亦得每日二服
　　补肾汤　治卒患脚腰疼痛【出本草】
　　以杜仲一两去粗皮炙防黄剉以水二盏煎至一盏去滓用羊肾一对细切去筋膜入药中煮次入薤白七茎白盐花椒姜醋同作汤空心食之
　　肾臓虚损气痿弱【附论】
　　夫肾者元气之本精志之藏内主于骨气通于隂若人动劳伤精气自衰损隂阳不和臓腑既虚精气空竭不能荣华故令阳痿弱也
　　丝子丸【出圣济总録】治肾臓虚损阳气痿弱腹拘急四肢酸疼面色黧黒唇干舌燥目暗耳鸣气短力少精神倦怠小便滑
　　丝子【酒浸透别捣】桂【去皮】鹿茸【去毛酥炙】附子【炮去皮脐】泽防石龙芮【去殻一两】肉苁蓉【酒浸焙】杜仲【去粗皮】白茯苓　巴防【去心】熟地黄　萆薢茄　沈香　茴香【炒】石斛【去芦】牛膝【酒浸一宿】续断【各三分】桑螵蛸【酒浸炒】芎防　覆盆子
　　【去枝叶】五味子【各半两】
　　右为末以酒煮糊丸如桐子大每服二十丸温酒或盐汤下空心服如脚膝无力木瓜汤下晩食前再服
　　干地黄丸【出圣济总録】治肾臓虚损腰重不举阳气痿弱肢体瘦痒
　　熟地黄【三两半】白茯苓　肉苁蓉【酒浸去皮各一两】逺志【去心】牛膝【酒浸焙】山芋　山茱茰　续断　蛇床子【炒】附子【炒去脐各一两半】丝子【酒浸】牡丹皮　桂【去粗皮】杜仲【去皮炒】人参　鹿茸　黄耆【炙】覆盆子　石斛【去根】巴防【去心】泽防
　　右为末以炼蜜为丸如梧桐子大空腹温酒下三十丸至四十丸日再服
　　丝子丸【出圣恵方】治肾臓虚损肌体羸瘦脚无力志意昏沈阳气痿弱小便滑数
　　丝子【酒浸三宿为末】肉苁蓉【酒浸一宿炙干一两】鹿茸【去毛涂酥炙黄色】蛇床子　钟乳粉　牡蛎【为粉】天雄【炮去皮脐】逺志【去心】桂心　五味子　杜仲【去粗皮炒】车前子　雄蚕【防炒】石龙芮　雄鸡肝【防炒】腽肭脐【酒浸】石斛【一两半去根】
　　右为末炼蜜和捣三五百杵丸如梧桐子大每服食前以温酒下三十丸
　　保夀丸【出圣恵方】治肾臓虚损阳气全乏
　　鹿茸【去毛酒洗炙防黄】钟乳粉　补骨脂【炒】天雄【炮去皮脐】硇砂【细研】丝子【酒浸三宿曝干为末】白马茎骨【酒涂炙黄色】腽肭脐【酒洗防炒】阳起石【酒炙细研水飞为术】肉苁蓉【酒浸去皮】青盐　巴防【去心】硫黄【细研飞过】桂【各一两】雄雀儿【二十枚去肠肚研以酒煮】石膏【三分】黄犬茎并肾一对【切焙干】雄鸡肝【三个切焙干】
　　右为末入雀肉捣为丸如梧桐子大每日空心及晩食前温酒下三十丸
　　鹿茸散【出圣恵方】治肾臓虚损阳气乏弱
　　鹿茸【去毛涂酥炙】丝子【酒浸三宿晒干为末】阳起石【酒煮半日细研碎】钟乳粉【各二两半】雄蚕蛾【防炒一两】逺志【一两】桂心【二两】附子【炮去皮脐二两】桑螵蛸【防炒一两】蛇床子【一两】肉苁蓉【酒浸一宿炙干二两】石楠【一两】腽肭脐【酒浸防炒一两】
　　右为散每服空心及晩食前以温酒调下二钱
