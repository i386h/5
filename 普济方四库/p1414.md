<!-- { "loadSidebar": true } -->
　　疗隂痒【出圣惠方】
　　用枸根一斤水三升煮汁沸适寒温洗之
　　治隂痒有虫【出圣惠方】
　　取鸡肝去脂及热内隂中有虫当尽死
　　又方【出圣惠方】
　　取牛肝截五寸防系内隂中半日虫入肝出之猪肝亦得
　　疗隂中有虫痒且痛目肿身黄欲得男子漏血下白少气思美食服此【出圣惠方】
　　用鲤鱼长一尺去头肉取骨捣末熬黄黒以猪脂和以绢袋盛如常法内隂中至痛处即止虫当自出
　　治妇人隂痒不止用小蓟不拘多少水煮作汤热洗日三用之
　　治小戸嫁痛连日【出千金方】
　　甘草【炙】生姜【各三分】芍药【二分】桂心【一分】
　　右切以酒二升煮三沸去滓温服之神良
　　单行大黄汤【一名大和汤出千金方】治妇人嫁痛
　　用大黄三两以酒一升煮一沸顿服
　　治妇人隂戸嫁痛【出千金方】
　　用牛膝三两酒三升煮取一升半去滓分作三服
　　治妇人小户嫁痛【出大全良方】
　　用乌贼骨烧研末酒调下方寸匕日三服一名海螵蛸散
　　治妇人隂处疼痛【出危氏方】
　　用青盐以布裹熨之
　　补心汤【出危氏方】治隂中生疮名曰防疮或痛或痒如虫行状淋沥浓
　　白茯苓　人参　前胡　半夏【汤洗七次去滑】川芎【各三分】枳殻【麸炒去穰】紫苏　桔梗　甘草【炙】橘红　干姜【各半两】当归【一两三分】白芍药【二两】熟地黄【一两半】
　　右剉散每服四钱水盏半姜五片枣一枚同煎食前服
　　藿香养胃汤【出危氏方】治阳明经虚不荣肌肉隂中生疮不愈
　　藿香　白术　白茯苓　神麴【炒】乌药【去】缩砂仁薏苡仁　半夏麴　人参【各半两】荜澄茄　甘草【炙各三钱半】
　　右剉散每服四钱水盏半姜五片枣二枚同煎不以时候
　　治隂疮方【出千金方】
　　芜荑　芎防　黄芩　甘草　矾石　雄黄　附子　白芷　黄连【各六铢】
　　右防咀取猪膏四两合煎傅之
　　治妇人隂疮与男子妬精疮大同小异【出危氏方】
　　黄丹　枯白矾　扁蓄　藁本【各一两】硫黄【半两】白蛇皮【一条烧灰】荆芥　蛇床子【各半两研极细】
　　右细末叧以荆芥蛇床子煎汤温洗软帛渗乾清油调涂如疮湿干末渗之
　　洗搨干草汤【出大全良方】疗隂蚀
　　甘草　干漆【各一两】黄芩　干地黄　当归【各二两】
　　右细切以水七升煮取一半去滓以绵帛内汤中以搨疮处良久即易日二度每搨汤可行十里许即可干捻取匀湿散薄傅疮上使遍可经半日又以汤搨干如前傅药用五月五日虾蟆青木香石硫黄铁精为末生麝香临时加入
　　黄芩汤【出圣惠方】疗妇人隂中生疮洗之方
　　当归　黄芩　芎防　大黄　矾石【各三分】黄连【一分】雄黄【二分】
　　右切以水五升煮取四升洗疮日三度一方无雄黄
　　雄黄散【出圣惠方】疗妇人隂中生疮
　　芎防　藜芦　雄黄【研】丹砂【研】蜀椒　细辛　当归【各一分】
　　右捣筛散取方寸匕绵裹内隂中又傅外疮上忌如常法
　　治疳疮因月后便行房致成湛浊伏流隂道疳疮遂生搔痒无时先用胡椒葱白作汤一日两三度淋洗却服后药【出危氏方】
　　赤石脂　龙骨　黒牵牛【炒】兔丝子【酒浸蒸】黄蓍【盐水炙】沙苑蒺藜【炒】
　　右为末蜜丸梧桐子大每服二十丸燕窠蒸酒澄上清者吞下
　　雄黄兑散　治下部防疮
　　雄黄【研】青葙子　苦参　黄连【各三分】桃仁【去皮尖炒一分】
　　右为末以生艾捣汁和如枣核绵裹内下部未効更加扁竹汁无艾只用绵裹散子内下部亦可
　　隂疮膏　治男女隂疮方
　　米粉【一酒杯许】芍药　黄芩　牡蛎　附子　白芷【各十八铢】
　　右防咀以不落水猪膏一斤微炒上煎三上三下候白芷黄膏成绞去滓内白粉和匀相得傅疮上并治口疮一方无米粉
　　杏仁膏　治妇人隂疮
　　杏仁【五两汤浸去皮研】白芷　芎防　生干地黄【各一两】猪脂　羊髓【各三两】
　　右细剉以猪脂羊髓拌令匀入铛中慢火煎候白芷色黄绞去滓膏成用甆合中贮之每取如枣大绵裹内隂中频频换之易瘥
　　黄芩散　治隂门生疮
　　黄芩　当归　川芎　白矾　黄连【各等分】
　　右剉散煮水熏洗即安
　　当归汤　治妇人隂蚀疮凡妇人少隂脉数而滑者隂中必生疮名曰防疮或痛或痒如虫行状淋露脓汁隂蚀几尽者此皆由心神烦郁胃气虚弱致气血流滞故经云诸痛痒疮皆属于心又云阳明主肌肉痒痛皆属于心治之当补心养胃外以熏洗坐导药治之乃可
　　当归　芍药　甘草　芎防【各二两】地榆【三两】
　　右细切以水五升煮取去滓熏洗日三夜三一方用蛇床子不用芎防
　　甘湿散【又名蚺蛇胆散】疗疳虫隂蚀
　　蚺蛇胆【真者】青木香【末】石硫黄　铁精　麝香【各四分临时分之多少入用原麝香觧蛇毒若先以相和蛇胆即无力也旧用五月五日虾蟆】
　　右等分为末更细研有患取如三碁子和井花水日再服讫先令便利了即以后方桃枝熏下部讫然后取药如碁子安竹管里吹下部中亦日再度老少减量其熏法每日一度不用再为之
　　又疗疳虫食下部及五臓方
　　用取桃东南枝三七枚轻大头使散以绵纒之又捣石硫黄为末将此绵纒枝撚转之令末少厚又截一短竹筒先内下部中仍以所撚药桃枝熟燃熏之
　　疗妇人隂中痛生疮
　　羊脂【一斤】当归　杏仁【去皮尖研】白芷　芎防【各一两】
　　右细切羊脂和置甑中蒸之药成取如大豆一枚绵裹内隂中日一易之
　　治妇人隂户生疮
　　青黛　虢丹　水粉　五倍子【各为细末】
　　右用卖肉铺上拭肉巾烧灰为末和前药用小绢袋入宫中渗干如干用荆芥薄荷栢叶煎水洗如干仍用油调煎药涂瘥
　　治妇人隂上生疮
　　黄芩　海桐皮　白矾　薤菜【各等分】
　　右煎汤洗后用破牛皮鼔烧存性细研入轻粉在内刮下鸡肠上膏调药涂疮上如虫吃入隂内用鸡子一个煮熟去殻涂药末于上绵子兠入隂中如洗了向火炙患处得痒即虫行若身微作寒服藿香正气散二三服
　　杏仁散　治女子隂中疮
　　杏仁【烧末】雄黄　矾石【烧各二分】麝香【半分】
　　右细研为散每用少许傅疮上以差为度一方无杏仁
　　治妇人隂蚀疮方
　　蒲黄【一升】水银【一两】
　　右研匀以掺上
　　又方
　　用肥猪肉三十斤以水三石煮熟去肉入盆中浸之冷即易不过三两度汤令热便洗疮
　　疗隂蚀欲尽者方
　　虾蟆粪　兔屎
　　右等分为末傅疮上良
　　治茄子疾心躁连绵黄水易治白水难愈【出危氏方】
　　乌金散　二豆散
　　右用姜枣子煎温服
　　麝香杏仁散　治妇人隂疮
　　麝香【少许】杏仁【不拘多少烧存性】
　　右为末如疮口深用绢袋子二个盛药满系口临上药炙热安在隂内立愈
　　治下部防疮方
　　右以平胃散加贯众末每用二钱熟煮猪肝拌药入隂户内数日可安
　　治隂中生疮如虫咬痛【出三因方】
　　用生捣桃叶绵裹纳隂中日三四易
　　狼牙汤　疗妇人隂蚀其中烂伤浓水淋漓臭秽用狼牙三两防咀以水四升煮取半升去滓内苦酒如鸡子中黄大沸汤一杯消尽夜适寒温以绵纒筋头大如蠒濡汤以沥疮中日四五度即差一方以水煮洗之一方蚀于肛者单烧雄黄末熏煎苦参汤洗亦可
　　治女子隂疮
　　用硫黄末傅之疮上即瘥
　　治妇人隂中生痔凡九窍有肉突出者皆名痔
　　用乌头七个烧存性用小瓦罐盛酽醋淬乘热熏候通手沃之良
　　洗方　治茄子疾
　　用茄皮白矾马稻头根朴硝泽兰煮水熏洗加入砂石灰少许妙
　　傅药　治痂子疾
　　用朴硝为末黄荆柴烧沥调傅或浓铁浆水敷之
　　又方　治痂子疾
　　用硫黄一两大黒鱼一个去头皮纳入药故纸裹黄泥固济火煆烟尽为末米糊丸梧桐子大每二十丸温酒下如下疽生虫所下如柿汁臭秽心中防痛闷絶虚烦甚者不可治
　　治茄子疾心躁连绵黄水易治白水难愈【出危氏方】
　　用生枳殻为散熏洗却用绢帛包枳殻滓纳入隂中即日渐消
　　治妇人产时患疮
　　用冬葵子患疮者吞一粒便治一头可煮顿服
　　童女交接阳道违理及为他物所伤犯血出淋漓不止用釜底墨研胡麻以涂之一方有葫芦涂药入隂中纳之
　　又方
　　用烧青布并髪为粉傅之大良
　　治玉门寛冷方
　　以硫黄末煎汤洗
　　治隂冷子门痒闭
　　五倍子【四两】
　　为细末每用以口中玉泉和如兔屎大内隂门中热即効
　　治女人交接辄血出方
　　桂心　伏龙肝【各二分】
　　右为末酒服方寸匕瘥止
　　又方　兼治合隂阳辄痛不可忍【出大全良方】
　　黄连【六分】牛膝　甘草【各四分】
　　右三味细切以水四升煮取二升洗之日三四度瘥止
　　治女童交接阳道违理血出不止【出大全良方】
　　割鸡冠血涂之
　　治隂冷病【出本草】
　　用丁香为末缝纱囊如小指实末内隂中其病便已
　　治妇人产门痒痛
　　以槐皮煎汤浸洗
　　治妇人隂疮【出本草】
　　以瞿麦捣傅之
　　治妇人隂疮浮疱
　　用落鴈木以椿桐煮洗妙
　　治女人痂病【出如宜方】
　　白独活　荆芥　甘草
　　右松花煎汤服仍冝硝菊花煎汤熏洗
　　治产后隂下脱方
　　用鼈头五枚烧末以井花水服方寸日三
　　治妇人隂疮
　　以鸡子和光粉炒干服
　　治一切妇人因产用力过多隂门挺露不收【出防命方】萆薢　狗脊【去毛】石斛　牛膝　续断　益智仁【去皮各半两】当归【一两】苍术【一分】巴防【去心】附子【火炮去皮】磁石【真上等吸铁者烧赤醋淬七度研如尘水飞过用各一两半】
　　右件药先熬捣众药为细末方入磁末相滚令匀以薄醋煮稀面汁丸如梧桐子大早朝热汤下四十丸
　　治妇人宫脏虚冷正气微弱每懐孕时即隂门挺露吃食减少肌体羸痩宜吃此方【杨子建万金防命方】
　　萆薢　五味子　当归　续断　石斛　杜仲人参　细辛　白朮　炙艾叶　川芎【各等分】
　　右细杵罗为末炼蜜丸如梧桐子大空心盐汤下五十丸吃了若大腑踈转连连进服以安効为期
　　治妇人懐孕临产隂门挺出通而生露
　　桑寄生　川芎　当归　黄橘皮　细辛　藿香人参　防风　炙艾叶
　　右为细末每服二钱水一盏煎取八分空心去滓吃
　　治女人隂肿【出本草】
　　用荏子叶生捣和醋以绵裹内三四易
　　寸金散【出卫生寳鉴方】治妇人子肠不收
　　蛇床子　韶脑　葫芦巴　紫稍花
　　右件各等分为细末每服五七钱用水半碗淋洗之
　　伊祁散【出卫生寳鉴方】治妇人子肠不收
　　全蛇【不拘多少】
　　右为细末口噙水鼻内搐之立効
　　若有息肉突出【出肘后方】
　　以苦酒三升渍乌喙五枚三日以洗之日夜三四度
　　治隂下湿痒【出肘后方】
