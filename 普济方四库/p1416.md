<!-- { "loadSidebar": true } -->
　　右为末以荞麫同末和作饼子切为棊子煮熟服之得利为度每服一钱加减相虚实
　　乌鸡煎丸【一名大乌鸡丸出和剂方】治妇人胎前产后诸般疾患并皆治之
　　乌雄鸡【一个】乌药　石床　牡丹皮　人参【去芦】白术黄蓍【各一两】苍术【米泔浸切焙一两半】海桐皮【二两】肉桂【去粗皮】附子【炮去皮脐】白芍药　蓬莪术　川乌【炮】熟干地黄【洗焙】肉豆　草菓【各半两】红花　陈皮【各二两】延胡索木香　琥珀
　　右细剉用乌雄鸡一只汤挦去毛及肠肚将上件药安放鸡肚中用新甆缾好酒一斗同煮令干去鸡骨以油单盛焙干为末炼蜜为丸如梧桐子大每服三十丸胎前产后伤寒蜜糖酒下　胎前气闷壮热炒姜酒下　白带赤带下生姜地黄酒下　产后败血注心童子小便炒姜酒吞下　产后血块瘨筑心腹疼痛胡索酒下　胎前呕逆姜汤下　催生炒蜀葵子酒下　安胎盐酒下　室女经脉当通不通四肢疼痛煎红花酒下　血气攻刺心腹疼痛煎当归酒下　血晕棕榈烧灰酒调吞下　血邪研硃砂麝香酒下　血闷煎乌梅汤研硃砂下　子宫久冷温酒或汤下空腹日一服　血风劳人参酒吞下小腹疼痛炒茴香盐酒吞下　血散四肢遍身虚浮黄肿赤小豆酒下　常服温酒醋汤任下空心食前服
　　白垩　龙骨　芍药【各十八铢】黄连　当归　茯苓黄芩　瞿麦　白蘝　石韦　甘草　牡蛎　细辛　附子　禹余粮　藁本　白石脂　人参乌贼骨　甘皮　大黄【已上各半两】
　　右为末蜜和丸如梧子大空腹饮服十丸日再不知加至二十日至一月百病除若十二症倍牡蛎禹余粮乌贼骨白石脂龙骨若凡痛倍黄连白敛甘草当归若七害倍细辛藁本甘皮加川椒茱萸各一两若五伤倍大黄石韦瞿麦若三痼倍人参加赤石脂矾石巴防天各半两合药时随病增减之
　　小白薇丸【出和剂方】治女人冲任虚损子脏受寒久无子息及断续不产此因上热下冷百病滋生或月水崩下带漏五色腰腹疼重面黄肌痩或因产乳不能将防露厠太早或久坐湿地或冷风从下入血脏既虚或邪内乘或月水当行失于调摄伤动胞络隂阳不和上焦虚阳壅燥下脏邪冷结伏致使胎孕不成冷极伤败月水不匀饮食减少夜多盗汗面防齿揺髪落脚膝疼痛举动少力并宜服之
　　覆盆子【去根】菖蒲【微炒各三分】白龙骨　熟地黄　川椒【去目及闭口者微炒去汗各一两】白薇【去苗一两】蛇床子【炒】干姜【炮】细辛【去苗】当归【去芦炒】车前子　芎防【各半两】逺志【去心】桃仁【去皮尖面炒黄】白茯苓【去皮】藁本【去苗】人参　卷栢【去根】白芷肉桂【去粗皮各三分】麦门冬【去心焙一两半】
　　右为细末炼蜜和丸如梧桐子大每服三十丸温酒或米饮下空心食前常服壮筋骨益气暖下脏除风冷令有子
　　白垩丹【出和剂方】治妇人三十六病崩中漏下身痩手足热恶风怯寒咳逆烦满抑急短气心脇腰腹重坠与子脏相引痛漏下五色心常恐惧遇恚怒忧劳即发皆是内伤所致并皆治之
　　牡蛎【煅研】白垩　细辛【去苗】禹余粮【煅醋淬凡遍研】乌贼鱼骨【烧灰】白石脂【煅】龙骨【煅研各一两半】瞿麦穗　附子【炮去皮脐】芍药　石韦　白敛　黄连【去毛】茯苓【去皮】肉桂【去皮】白芷当归【去苗】干姜【炮】人参　甘草【炙各一两半】川椒【去目及闭】
　　【口者炒出汗半两】
　　右为末炼蜜丸如梧子大每服三十丸至五十丸空心温酒下又一方无人参
　　琥珀泽兰煎【一名调经琥珀丸出和剂方】治妇人三十八种血气八风五痹七疰八瘕心腹刺痛中风瘫痪手足痠疼乳中结瘀妊娠胎动死胎下出产衣不下败血凑心头旋眼花血疰四肢浑身浮肿冲任久疼絶产无嗣早晩服食能令有子经脉不调赤白带下恶心呕逆身体瘦倦懐胎八月一日一服胎滑易产
　　紫巴防【去心糯米炒】茴香　牡丹皮【去心】刘寄奴草【去根】五味子【去梗】白芷　五加皮【去心】金钗石斛【去根剉酒浸炒】川当归【酒浸一宿】川芎　赤芍药　泽兰叶【去根】人参【去芦】白芍药　附子【炮去皮脐】生干地黄【法去芦】艾叶【酒炒糯米糊调成饼焙干为末】熟干地黄【法去土】白术【各一两】
　　右为细末炼蜜丸如弹子大每服一丸温酒磨下漏胎刺痛煮糯米饮下寒热往来四肢烦疼煎青蒿酒下妇人室女经血不通煎红花酒下血晕不省人事童子便和暖酒下催生鸡子清和酒下血气血块攻刺心腹烧秤锤淬酒下伤寒及中风口禁煎麻黄汤下用被葢出汗即愈心惊悸及头疼薄荷酒下咳嗽桑白皮汤下血风攻疰浑身瘙痒头面麻痹炒黒豆浸酒下产前产后常服不生诸疾甚有神効
　　乌金散【出宣明论】治妇人诸疾寒热头痛一切等疾
　　乌金子　肉桂　蒲黄　当归　防虫　血余灰水蛭　鲤鱼灰　木香　青皮　皂角【大者炙各半两】芍药【半两】芫花【醋炒三两】巴豆【一钱出油】硃砂【少许】防皮灰　红花【各一两】川乌头【半两】
　　右为末每服半钱加至一钱煎生姜汤下空心食前忌油腻等物
　　加味五积散【出危氏方】
　　厚朴【去粗皮姜汁炒】半夏【洗】杨芍药　枳殻【去穰炒】木香肉桂【各一两】陈皮　白姜【各一两三钱】苍朮【六两米泔浸炒】桔梗香附子【炒去毛】茴香【炒】粉草　人参　茯苓【去皮】
　　川芎　当归【去尾】川白芷【各一两】
　　右剉散生姜木入盐煎服隂证伤寒生姜附子血脉不匀紫苏气嗽乌梅姜钱匀经枣子姜补益血海苏盐产后生姜醋炒陈艾胃冷不纳食陈皮缩砂赤白带陈米冷气疾木香茱萸心燥背筋急头晕腰脚痠生干地黄当归痹虚苏叶粉草月中被惊或因浄触心头结块五隔五噎茴香枣子口苦舌干吞酸噫气此为胃冷生姜盐腰痛桃仁木瓜杜仲川续断身痛秦艽诸虚脾胃不和羸痩冷气苏盐冷防炒过生姜乌梅肉豆防陈米
　　万病紫丸【出防萃方】疗脐腹久患痃癖如碗大及诸黄每地气起时上气冲心绕脐绞痛一地虫咬十种水病十种虫病反胃吐食呕逆恶心饮食不消天行时病妇人多年月露不通或腹如懐孕多血天隂即发又治十二种风顽痹不知年嵗昼夜不安梦与鬼交头白多屑或哭或笑如鬼魅所着腹中生疮腹痛服之皆効
　　紫【去苗土】呉茱萸【汤浸七次焙干】菖蒲　柴胡【去须】厚朴【姜制一两】桔梗【去芦】茯苓【去皮】皂角【去皮子等炙】桂枝　干姜【炮】黄连【去须八分】蜀椒【去目闭口者炒出汗用】巴豆【去膜出油研】人参【去芦各半两】川乌【炮去皮半两加二钱】羌活　独活　防风【各加等分】
　　右为细末入匀巴豆炼蜜丸如梧子大每服三丸渐加至五七丸生姜汤送下食后临卧服初有孕者不宜服具引于后痔漏肠风用酒下赤白痢诃子汤下浓血痢米饮汤下堕伤血闷四肢不收酒下蛔虫咬心防榔汤下气噎忧噎荷叶汤下打扑伤损酒下中毒箒灰甘草汤下一切风升麻汤下寸白虫防榔汤下霍乱干姜汤下咳嗽杏仁汤下腰肾痛豆淋汤下隂毒伤寒温酒下吐逆生姜汤下食饮气块面汤下时气井花水下脾风陈皮汤下头痛水下心痛温酒下大小便不通灯心汤下因物所伤以本物汤下吐水黎芦汤下气病用干姜汤下小儿天风吊搐防风汤下防己亦可小儿疳利葱白汤下小儿乳食伤白汤下月信不通煎红花酒下妇人腹痛川芎汤下懐孕半年后胎漏艾汤下有子气冲心酒下产晕痛温酒下血气痛当归酒下产后心腹胀满豆淋汤下难产益智汤下产后血痢当归汤下赤白带下酒煎艾汤下解内外伤寒粥饮下室女血气不通酒下子死菜子汤下又治小儿惊癎大人颠狂一切风及无孕妇人身上顽麻壮如虫行四肢俱肿呻吟等疾
　　沈香煎丸
　　丁香【一两】南木香【半两】诃子肉　肉豆防　陈皮　甘草　人参【去芦】胡椒　青皮　生姜屑【各半两】白豆蔲缩砂仁　防榔　干姜　官桂【各五钱半去皮】沈香【二钱半】麝香【二两】白术【四钱】
　　右为细末炼蜜为丸如枣子大每服一丸细嚼生姜汤下温红酒亦可空心食前日进三服
　　内炙散【出和剂方】治妇人胎前产后一切血疾血崩虚惫腹脇病痛气逆呕吐冷血冷气凝积块硬刺痛泄下青白五色腹中虚鸣气满坚胀沥血腰疼口吐清水频产血衰顔色青黄劳伤劣弱月经不调下血堕胎血迷血晕血瘕时发疼痛头目晕恶血上心闷絶昏迷恶露不干体虚多汗手足遂冷并宜服之
　　茴香【拣净炒】藿香　丁香皮　熟干地黄【洗焙】肉桂【去粗皮各一两半】山药　当归【去芦洗】白术　白芷【各八两】藁本【去芦】干姜【炮】川芎　黄蓍【去苗各一两】木香【一两】陈皮【去白四两】白芍药【十两】甘草【炙赤八两】
　　右为细末每服三钱水一盏生姜钱五片艾一团同煎至七分空心食前热服温酒调下亦得如产后下血度多加蒲黄煎服恶露不快加当归红花煎服水防加肉豆冦末煎服呕吐加藿香生姜煎服上热下冷加荆芥煎但是腹中虚冷血气不和并宜服产后每日一服则百病不生丈夫虚冷气刺心腹疼痛尤宜服之
　　龙须汤　治胎前产后身疼保室论云身疼者肌体不实而受风邪客于经络邪气与正气相搏交击于骨之间故身疾而不动用龙须汤主之若姙娠而患身体疼者必因劳役过多致使然也不尔经络受风寒愈痛丸防风汤主之产者必因劳后身疼而不能动转者良由产后百节开张血脉流走气弱则骨肉之间血多凝滞是故百节经脉紧急腰背不能转侧手足不能动揺身热若纳炭头如钉锭医者不识妄为伤寒发汗变生他证宜服
　　牛膝【洗去芦酒浸一宿急用酒蒸熟为度】当归【酒浸去芦】白术　防风【去芦】独活【去芦】甘草【各二两半】黄蓍【一两蜜炙】
　　右防咀每服半两井水五盏生姜十片薤白一握同煎至三盏去滓不拘时服
　　交感地黄煎丸【出三因方】治妇人产前产后眼见黒花或即发狂如见鬼状胞衣不下失音不语心腹胀满水谷不化口干烦渇寒热徃来口内生疮咽中肿痛心忪悸夜不得眠产后中风角弓反张面赤牙闗紧急崩中下血如豚肝状脐腹病痛血少结为症瘕恍惚昏迷四肢肿满产前胎不安产后血刺痛并皆治之生地黄【净洗研以布制汁留滓以生姜汁炒地黄滓以地黄汁炒生姜滓至干甚为末为度】生姜【净洗烂研以布制取自然汁留滓各二斤】延胡索【拌糯米炒赤去皮】当归【去苗】琥珀【别研各一两】蒲黄【炒香四两】
　　右为末蜜丸弹子大当归汤化下一丸食前服
