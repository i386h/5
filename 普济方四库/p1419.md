<!-- { "loadSidebar": true } -->
　　一方等分为粗末每服四钱水一盏半煎至八分去滓取六分清者带热服食前若平常血气不调及常服只用本方日二三服治经血凝滞腹内血气作疼加莪术官桂等分用之王石膏云熟地黄滞血安能止痛不若用五味子代之如因产后欲推陈致新补血海治诸疾加生姜煎若胎动不安下血每服加艾叶五七片更加葱白阿胶未减四味之半当归用小半如疾势甚者以四味各半两细剉以水四盏熟艾一块如鸡子大阿胶五七片煎至二盏半去滓分作四服一日令尽一方有粉草干姜黄蓍日二三服至二腊以一七日为一腊以前产后每日可一二服亦治血痢疾不止腹痛难忍宜加阿胶艾叶煎服名六物汤如气虚弱血海不调服一月无不効也如产后被惊气滞种种积滞败血一月内恶物微少败血或病或胀或疼胸膈胀闷或发寒热四肢疼痛加延胡索没药香白芷与四物等分为细末淡醋汤或童子小便酒调下如血风于产后乗虚发作或产后伤风头疼发热百骨节痛加荆芥穗天麻香附子石膏藿香一分四物料共一两中加之每服三钱水一盏煎至七分服如寒热往来加炮了干姜牡丹皮各一分若平常些少虚肢体痩倦月信不调只用生姜薄荷如常服此是妇人常服之药葢谓寡而性缓効迟而功深治老人风秘加青皮等分煎服一方治妇人腹痛作声经脉不快加熟地黄一倍添桂半倍煎治疮疾加荆芥酒煎常服一方名五神汤柴胡大能补虚退热一方以四物汤共四两为细末炼蜜为丸如梧桐子大空心米饮下三四十丸以疗年髙妇人白带又良验也请详之四物汤加甘草半两细末炼蜜为丸每两八九丸酒醋共半盏煎汤同化调停下名当归煎去败血生好血如人行五里再进一丸无时候服一方剉散随病证加减后药煎服血气不调加呉茱萸一两甘草半两补下元加干姜半两甘草七分血崩气滞腹内刺痛炮附子一个赤石脂一两便血及带下加荆芥地椒血气滞腹内刺痛加桂产后伤风头痛加石膏一两甘草半两血风劳加荆芥柴胡潮热加前胡子干葛人参黄芩虚热口干加门冬半两黄芩一两呕吐不止加藿香白术半两人参一钱产后虚惫血热烦闷加生地黄产后腹胀加枳殻肉桂各三钱产后恶露腹痛不止加桃仁苏木牛膝产后寒热往来加柴胡门冬各半两经血淋漓不断加干瑞连房炒入药血滞不通加红花桃仁各一分产后闷乱加茯神逺志半两虚而多汗加煆牡蛎麻黄粉各半两姙娠心腹痛加竹茹一块如有败血则用当归近上节白芍药以赤易熟地黄以生者一方剉散每服四钱水一盏半煎至七分去滓食前热服或为末服亦可若常服血气不调平常服只用本方春加当归夏加芍药秋加川芎冬加地黄各一两半日二三服姙娠作恶生寒面青不思饮食憔悴加陈枳殻白术茯苓甘草产后败血筑心地骨皮芍药潮热黄芩地骨皮柴胡咳嗽桑白皮半夏生姜人参甘草北五味子地骨皮损孕下血不止头疼寒热耳鸣气血劳伤所致黄芩荆芥生地黄生姜赤芍药虚寒潮热柴胡地骨皮白术茯苓甘草秦艽知母黄芩麦芽贝母人参乌梅子心腹胀满枳殻青皮虚汗麻黄根产后潮热白术柴胡甘草牡丹皮地骨皮有热黄芩汗浮麦肠风下血槐角槐花枳殻荆芥黄芩大腹皮红内消地榆石楠皮白鸡冠花为散煎一半为末空心盐汤旧酒调下鼻衂吐红竹青蒲黄藕节半夏丁香呵子桂花红枣飞罗面白茅根蚌粉奶痈连翘茨菰子红内消白芷菰片荆芥牛膝山蜈蚣乳香没药漏芦生地黄血风两脇筑心痛或盘肠成块大黄荜拨乳香动胎漏下不止黄蓍侧栢阿胶甘草续断平常经血淋漓不断或多或少或赤或白非时漏下可多服有効月水不通野苎根牛膝红花苏木旧酒同煎临产小腹紧痛红花滑石甘草灯心葵子便闭枳殻大黄荆芥黄芩青皮滑石木通瞿麦海金砂山栀子车前子安胎及胎漏下血阿胶大艾甘草蒲黄炒过产后腹痛血块攻肠大艾没药好酒产后病眼北细辛荆芥羌活甘草菊花木贼石决明草决明女人赤眼头风疾薄荷清茶赤眼生风防风黄芩产后浮肿气急腹大喉中水鸡声牡丹皮荆芥白术桑白皮赤小豆大腹皮杏仁半夏马兠铃生姜葱白薄荷月水不调血崩或多少前后呕逆心膨陈艾黄蓍血弱生风四肢痹痛行歩艰难乳香人参没药射香甘草五露子羌活独活防风荆芥地龙南星白附子泽兰为末蜜丸木瓜盐汤下血气膨胀甘草木香枳殻马兠铃苎苈紫苏藿香地黄空心服补血住崩百草霜败防灰苴绵灰蒲黄炒过龙骨白姜血成块地黄藕节黒血片人参白术血片人参白术血片龙骨青黄木五色生麝香好酒鲜红温酒盐汤风疮赤肿荆芥牛旁子何首乌甘草防风羌活盐酒带下肉桂蒲黄百草霜甘草黒豆白术胡索白姜龙骨空心盐酒血寒甘草乌梅柴胡桃柳枝感风劳欵冬花知母阿胶半夏麻黄甘草马兠铃黄芩杏仁柴胡僵蚕诃子乌梅月经久闭肉桂甘草黄蓍姜钱枣子木通红花大便下血四肢寒膨胀及胃肠有风槐花枳殻漏芦荆芥木香白鸡冠花木通红内消紫草石榴皮陈皮黄芩青皮甘草白茅根槐角虚防人参川芎白芷蒲黄炒阿胶白术茱萸续断干姜黒附子肉桂黄蓍赤帯白芷甘草蜜丸盐梅汤下白带用龙骨酒煎产后痢后风乳香龙骨茱萸木香肉桂苍术牡丹皮白微人参甘草泽兰大椒茴香炼蜜为丸木酒下治带下赤白痢陈米饮心腹膨炒姜酒血气艾醋汤浑身劳倦为末炒姜陈青蒿盐和调下虚证四肢黄甘草牡丹皮泽兰白薇苍术桂心茴香蜜丸盐汤酒下呕逆饮食不入加白术丁香甘草人参砂益智仁胡椒经行腹痛腰背痛芸薹牛膝红花呉茱萸庵防甘草银器灯心热服虚渇人参甘葛乌梅蒌根受胎小肠气痛木香银器胎前嗽枳殻甘草欵冬花知母马兠铃半夏木通苎苈人参苦参麦门冬脚肿大腹皮赤小豆茯苓皮生姜皮产后不语失音可子人参砂蜜百药煎隂阳交合经脉行赤石脂黄蓍肉桂百草霜败防灰肉豆蔲当归木香龙骨白术茯苓地榆藕节胎气冲肝腰脚痹行步艰难枳殻甘草木通连翘荆芥地黄羌活独活山栀子灯心空心服气筑小腹痛胡索煎服　陈氏经验方呉与周端仁郎中顷赴省试照瞩一隣云某本医家凡妇人百病只以四物汤加茱萸无不効者产难及胎衣不下子死腹中入醋同煎凡用有効谨以此为报此药不知起于何代或云自魏华佗佗之术精微方类单省传称佗鍼灸不过数处千金方云自三代以来医方药论未有如此详备其间有汉晋名公诸方金产寳方仍朱梁节度巡官昝膺所撰其中有四物散后修入圣恵方自后医者易散为汤善用者若驭良马当随意无不得所至皆然名医于四物中増损品味随意虚实寒燠皆得其効者然亦非止妇人之疾可用而已
　　交加散【出大全良方】治胎前产后百病妇人营衞不通经脉不调腹撮痛气多血少结聚为瘕产后中风尤妙及肌体黄痩气短羸怯
　　生地黄【一斤研取自然汗】生姜【十二两研取自然汁】
　　右将地黄汁炒生姜滓生姜汁炒地黄滓各稍干焙为细末每服三钱温酒调下寻常腹痛亦宜服产后尤不可缺一方或男女血热心烦产后伤风以荆芥煎汤调下




　　普济方卷三百二十七
　　钦定四库全书
　　普济方卷三百二十八　明　周王朱橚　撰妇人诸疾门
　　杂病
　　万病丸【保庆集方】治妇人久虚血气衰少怠惰嗜卧百病诸虚饮食不进精神不足
　　当归【四两】地黄【二两一方熟干者】
　　右为末蜜和为丸如桐子大每服十五丸食前米饮下
　　沈香万应丸
　　沈香【另研】没药【细研】茯苓【去粗皮】川芎　当归【去芦】官桂【去皮】白朮　白芷　白薇　胡索　牡丹皮　赤石脂　藁本【去芦土】赤芍药
　　右为细末炼蜜为丸每钱十丸每服十丸嚼空心温酒送下専治男子妇人姙娠伤寒诸虚百损或气滞不匀饮食不化遍身走疼妇人姙娠伤寒身体肿大者麻黄汤送下姙娠打扑损伤或宿冷物动胎不安腹痛不止月水不调或前或后或多或少产前一切诸虚百损并用酒下或难产或逆血用当归汤下或死胎在腹不过二丸或胎衣不下三丸即出亦温酒下恶物过多当归汤下恶物不行红花汤下自防年无孕每日一服至个月次有神验
　　治妇人血气【出肘后方】
　　用通草煮饮之浓煎三五盏即便通又除寒热不通之气消防瘘金疮踒折煑汁酿酒妙
　　玉露通真丸【出大全良方】治妇人诸疾
　　半夏【姜汁制炒】人参【各半两】食茱萸【醋炒】厚朴【制各一两一分】泽兰叶【三两半】甘草　蝉蜕【炒】白芍药　蜕【炒用如无以故帋三张代之】石膏　白朮　当归　羌活　熟地黄【洗焙】白茯苓【各二两】防风　干姜　柏子仁　苍术　白薇木香　黄耆　川牛膝　附子　白芜荑【与蝉退同】
　　【炒】　胡索　　川芎　藁本【各一两】川椒　苦茰【各三两】白芷【一两半】
　　右为细末炼蜜为丸每九钱分作十丸切记蜜炼无令太过及生也男子妇人诸虚不足状如劳疾黄耆煎酒下　血气烧秤锤淬酒下　　产前安胎用醋汤下　产后诸疾用酒或盐汤下　　产前产后防用米饮送下　男子妇人牙疼用半丸揩疼处良久盐汤咽下　产前产后血闷用童子小便下　经脉不调用红花酒下　产后风毒生疮荆芥茶下　冷痰恶心干嚼下　妇人子宫久冷崩漏赤白带下童子小便米醋一处缓热下
　　治妇人血气
　　用紫背金盘草根洗去粗皮焙干捣罗温酒调服半钱治气孕妇不可服忌鸡鱼湿麺羊血等
　　橘归丸【出危氏方】治肌肤手足俱有血脉路此怒气伤肝血失常经以致如此服之神効
　　右为末炼蜜丸如梧桐子大每服三十丸温酒下
　　没药散【出危氏方】治月信退出皆为禽兽之状似伤人先将绵塞隂户只顿服用没药一两作丸散皆可服即愈一方细研温酒下一钱治内伤血晕脐腹痛者昔有庄妇病此危甚其夫来告急服此药旋即愈痊
　　治妇人发寒热不止经久日后四肢坚如石以物击之似钟磬声日渐痩恶茱茰木香等分煎汤饮即日可愈
　　有一妇人小便中忽出粪秽诸方皆不能治因以意度之用生五苓散利水谷而愈后见夏书云有此病名交肠治以旧幞头烧灰为末酒服之更不晓其故
　　懐娠产前产后加减良方【出澹寮方】
　　川芎【洗】当归　桂心【不见火】白芍药【洗】
　　右各为细末取浄各一两各随病证加减用产前初觉胎动川芎芍药各半钱米饮下临产腹痛甚川芎芍药当归各半钱桂末一钱温酒下扶产妇运行产后恶露未快川芎当归各半钱童子小便调下仍时时打醋炭令香不絶则血脉自收安乐无病切不可妄投药恐逐血过多则心虚气劣三日内只服川芎当归末各一钱童小便调下日三服三日后只服四顺理中丸空心童子小便吞下七日内补虚当归川芎末各一钱童子小便或米饮调下七日外方可服补药补得太早则留住恶血才平善四味各半钱童子小便调下产后头昏目晕川芎芍药当归末各半钱童子小便调下未满月已满月四味各半钱水一盏煎至八分温服腹痛当归末一钱桂心末半钱童子小便调下心胸烦闷当归芍药各一钱童子小便调下恶露过多桂心芍药当归各一钱童子小便调下大便冷用理中丸水一盏煎八分温服
