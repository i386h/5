<!-- { "loadSidebar": true } -->
　　佛手散【出危氏方】治产前产后腹痛体热头疼及诸疾才产了未进别物即先服此药能除诸疾逐败血生新血川芎【二两】川当归【三两】
　　右为细末每服二钱水一盏酒二分煎七分温服一方为粗末每服四钱水七分酒三分同煎至七分服将产前先安排此药将两服药末煎之产了速进之三日内日二服三日外一服　一方名芎归汤只是此二味等分防咀水煎専治失血伤胎去血产后去血崩中去血金疮去血援牙去血不止及一切去血过多心晕闷絶不省人事头重目暗举头欲倒悉能治之若产后晕宜加芍药服之一名桂香散治产后腹痛不可忍者加桂心等分酒与童子小便合煎服之立効
　　一名当归汤治姙娠子死或未死胎重不安每服用酒水合煎连进数服胎若已死便下若未死其胎自安此经累効万不失一　一名琥珀散临月服之则缩胎易产兼治产后诸疾　一名羊肉汤治虚损羸乏腹中防痛往来寒热呼吸少气不能支持头自汗腹内拘急每服用精羊肉一两姜十片水二盏煎至六分温服　一名君臣散治妇人室女心腹防痛经脉不调用水煎服若姙娠胎气不安产后诸疾加酒煎服　一名芎当散治妇女血气上喘下肿二味等分为细末每服二钱空心煎艾汤调下又治产后损身血冲心腹胀气絶者神验难生倒横子死腹中先用黒豆一大合炒熟水一盏入童子小便一盏药末煎至一盏以上分为二服未効再作产后恶血注心迷闷喘急腹痛依前用黒豆加生姜自然汁半合煎服又此药兼治脏毒毎服一钱半入炒槐花末半钱水一盏至六分无时候服三日取下血块即愈如产后头疼加荆芥煎如吐血亦宜服之　治产难多用百草霜香白芷等分为末名乌金散每服二钱童子小便好醋各一合沸汤浸服止一服见効甚者再服已分免矣　一法用五积散加醋煎亦能催生　若崩中漏下失血过多不能止用芎归汤疗之不者宜以香附子炒去皮毛为末每两用甘草一钱清米饮防服名顺元汤仍以震灵丹间之　有白带者于顺元汤加芍药半两仍间以白丹或者谓香附子耗气则不然许学士谓资血养气妇人仙药虽羸人亦宜服之　兼治男子妇人吐衂便利及诸症失血用此药佐以米饮圆百草霜末每服百余圎或以其他烧灰药皆能作効不可剧以燥澁之剂止之必致壅遏腐败却生他证大抵血不能行气使之然者气得其平则血循故道必无妄行之患矣香附子善能导气用之每得其宜
　　二圣散【出大全良方】治产前服之则安胎产后恶血不尽胎衣不下皆治之
　　川芎　羌活【等分】
　　右为细末毎服二大钱水七分盏酒少许煎七沸温服
　　二圣大寳琥珀散【出大全良方】
　　生地黄【一斤】生姜【一斤取自然汁将地黄汁炒生姜滓姜汁炒地黄滓各稍干焙为末】当归　川芎　牡丹皮　芍药　莪朮　蒲黄香白芷　羌活【八味各炒】桂心【不见火】熟地黄【炒】
　　右各一两同前二味为细末于甆合内收之妇人冷气痛并血海不调隔气炒姜酒下二钱产后包衣不下暖酒调下二钱产妇临月日进三服滑胎易产温调二钱产后血犯心眼见鬼神用童子小便半盏酒半盏同煎调服妇人久服则顔色红白无血来相攻一生无子者久服则有孕此药治疗妇人百病空心日午食前一日二服产后百病并暖酒下
　　一捻金散【出仁存方】治妇人产前产后百病疼痛不可忍者此药
　　马蔺草【醋炒】麒麟竭　没药　乳香【各半两】川当归【去芦一两】
　　右为细末每服二五钱热酒调下
　　保安丸【出海上方】治产前产后诸症列于后
　　白豆冦　赤茯苓　牡丹皮　红芍药　沈香诃子皮　梹榔　硃砂　石茱茰【各三钱】马明退【炒】生地黄【各一两】人参　当归　官桂　牛膝【酒浸】白芷木香　藁本　麻黄【去莭】黒附子【炮】川芎　细辛
　　【去叶】兰香叶　甘草　桔梗【去芦】寒水石【烧粉】防风【去芦】蝉壳　乳香　没药　白朮【各五钱】龙脑【一钱】射香【少许】
　　右为细末炼蜜为丸如弹子大每服一丸空心细嚼温酒送下治证于后八分淋血不过三丸胎衣不下只三丸产前产后腹痛只一丸子死腹中只三丸脐下如刀刺只一丸遍身生黒班只一丸经脉不通只一丸产前产后伤寒只一丸临产时一丸则易生
　　返魂丹治妇人胎前产后诸疾危证
　　旧黒箭野天麻叶似艾叶开紫花如红蓼花形名茺尉子是也又名益母又名大扎又名贞尉又名屃蟾四五月采取隂干用叶及花子磁器研为末炼蜜丸如弹子大随后治证嚼服其根烧存性为末酒调服之功与黒神散不相上下胎前脐腹作痛或作声者温米饮下胎前产后脐腹刺痛胎动不安下血不止水煎秦艽糯米汤下或当归汤亦可如产时先用一丸以童子小便化下安魂定魄气血自然调顺诸病不生又能破血止痛养脉息调经络温酒送下产后胎衣不下落在胞中及横生不顺死胎经日不下者胀满腹中心闷心痛炒盐汤下产后中风牙闗急半身不遂失音不语童子小便用无灰酒各半下产后咳嗽胸膈不利恶心口吐酸水面目浮肿两脇痛举动失力者温酒下产后两太阳痛呵欠心忪气短肌体羸痩不思饮食血风身热手足顽麻百节疼痛温米饮汤下产后眼前黒暗血晕血热口渇烦闷如见鬼神狂言不省人事薄荷自然汁如无生者浓煎薄荷汤下及童子小便酒各半亦可也产后垢面顔赤五心烦热或结成血块脐腹奔痛时发寒热有冷汗者童子小便酒各半下温薄荷自然汁亦可产后余血恶露不尽结滞肠脐刺痛恶物上冲心胷主闷者童子小便酒各半下产后大小便不通烦燥口苦者薄荷自然汁如无生薄荷浓煎薄荷汤下产后泻血者少煎枣汤下产后白带下者煎胶艾汤下月水不调温酒下血崩漏下温酒下妇人久无子息温酒下服之十丸至二十丸亦能主喜　一方用花花子隂干捣末炼蜜丸如弹子大每服一丸一子死腹中盖因卒病脏腑热极蒸其胎是其子死也盖子死不居子宫或堕胎腹间冷痛小便沫出腹胀四肢亦冷爪甲青是也或临产之时此药安魂定魄血气自然调顺诸疾不生破血补虚止痛养血气调经络用童子小便各七分化下二凡产难者胞已食母之血十月满足则余血结成块俗呼为儿枕欲产之时血块先破败血裹其子是以难产或产后恶物不尽脐腹刺痛恶上冲心胸主闷用童便酒各七分化下三垢面顔赤胎衣不下既产了脏腑虚羸五心烦燥血流如水中则难出发寒热有冷汗出但去其败血其衣自出如带断了服此药下或横生不顺心闷欲死者童便酒各七分化下薄荷自然汁盐汤亦可四产后三日起卧不得眼前黒暗生花盖产后血气未定运走五脏入肝则目昏俗为暗风医家以风治之或血热口干烦渴心闷乱见鬼神狂言妄语不省人事童便酒各七分薄荷自然汁亦可五产后口干心闷及烦渇者血气未定即食热麫积滞在内以致热燥烦渇者俗为胸膈壅塞或两太阳穴痛呵欠怔忡气短身体羸痩不思饮食血风身热手足顽麻百节疼痛甚者温米饮童子小便各七分化下六产后四肢浮肿及寒热者盖因败血流入五脏渗入四肢停防日久化为脓状气喘或小便澁或咳嗽胸膈不利恶心口吐酸水两脇疼痛举动乏力温酒化下七产后寒热往来盖因败血入心则热入皮脾则寒状热疟脐腹作痛或作声温米饮化下桂枝汤亦可八产难中风牙闗急半身不遂失音不语童便酒各七分化下产后利未经月满或误食物下与血相攻击前所积受湿因此败血相攻煎枣汤下十产后大便秘结口苦烦渇非时不与以败血冲心而蔽其心孔童便酒各七分化下薄荷汁亦可十一产后遍身疼痛百节开张血乗流入肠中停留不散脐腹疼痛米饮化下十二产后崩中漏下不止盖是伤酸物状如鸡肝脊背倦闷煎糯米秦艽汤化下当归桂枝汤亦可十三产后未经月满血气不通盖是月水未还或食热麫壅结成块喘四肢无力多睡而汗出不止月水不调为骨蒸劳便服此药童便各七分化下十四产后吐逆不止盖因败血停于脾胃即发吐逆胸膈虚胀俗为翻胃温酒化下十五产后鼻衂口干舌黒盖因入心脏热则舌黒鼻衂也童子小便各七分化下十六产后赤白带下煎秦艽汤下十七产后气急喉中猫声者盖因败血冲心入喉中万无一瘥矣十八产后中风者盖因未经七日劳动则百日之中伤其房事中风初病之状眼澁腰强筋急角弓反张牙闗急若此者皆自伤犯耳十九产后面色黒及遍身生黒靥者乃败血入其皮肤万无一瘥矣
　　乌鸡煎【出三因方】治妇人百病
　　呉茱萸　良姜　白姜　当归　赤芍药　延胡索【炒】破故纸　川椒【炒】生干地黄　刘寄奴　蓬莪茂　橘红　青皮　川芎【各一两】熟艾【二两】荷叶灰【四两】
　　右为末醋煮麫糊丸如梧桐子大每服三五十丸汤使于后月经不通红花苏木酒下白带牡蛎粉调酒下子宫久冷白茯苓煎汤下赤带建茶清下血崩豆淋酒调棉花灰下胎不安和蜜好酒下肠风陈米饮调百草霜下心疼菖蒲煎酒下漏胎下血乌梅温酒下耳聋蜡防茶下胎死不动斑蝥三四个煎酒下腰脚痛当归酒下胎衣不下芸薹研水下头风薄荷防茶下血风眼黒豆甘草汤下生疮地黄汤下身体疼痛黄耆末调酒送下四肢浮肿射香汤下咳嗽喘满杏仁桑白皮汤下腹痛芍药调酒下产前后痢白者干姜汤下赤者甘草汤下赤白杂者二宜汤下常服酸汤下任下并空心食前服之
　　大効琥珀散【一名乌药散】治妇人心满迷闷脏腹搯撮疼痛气急气闷月信不调等疾【方见室女月水不调类】
　　通真丸【出危氏方】随证加减
　　当归【去尾】苍术【切炒】肉桂　防风　川芎　人参　白芍药　白薇【去土】熟地黄【酒炒】牡丹皮　茴香　白朮白茯苓　桔梗　附子【炮】泽兰叶【各等分】
　　右为末炼蜜丸每服一丸血崩经脉不匀赤白带下炒当归酒下血风瘾疹瘙痒薄荷蜜汤冷气块筑心腹呕逆反胃炒盐汤下肠风防血赤白痢月信不止米饮下血风劳倦青蒿酒下头疼眼花酒下月信不行室女红脉不通产后中风不语迷闷五丸用红花苏木汤治漏下血气刺心腹胀满炒姜酒下
　　育真丹【出简易方】治妇人三十六种风疾下脏久虚沈寒痼冷带下五色变易不定渐见痩弱
　　代赭石　紫石英　赤石脂　左顾牡蛎【去二头】
　　右为末米醋和成剂分为六锭入甘锅内烧通红半时辰倾出放冷捣为末次入
　　乳香【别研】茴香【微炒】干姜【炮】五灵脂【去砂石各三两】
　　右为末却入前末和匀醋煮糯米糊为丸如梧桐子大每服二十丸煎茴香酒下空心服
　　艾煎丸【出经验良方】治妇女诸疾腹痛赤白带下
　　香附子　艾叶【各四两】蔓荆子　神麯　枳壳【去瓤】当归【各一两】茱茰　莪术【各一两】
　　右用醋一大碗慢火煮香附子艾叶以醋尽为度防去艾叶入糯米粉糊捻作饼子日干同前药为末醋煮麫糊丸如梧桐子大每服五十丸米饮醋汤任汤送下
　　补隂丹【出家藏方】治妇人百疾经不匀或崩漏不止腰腿沈重脐腹作痛潮热往来虚烦自汗中满气短呕哕不时肢体酸痛不思饮食日渐痩弱此药润肌体悦顔色调营卫逐风寒进饮食
