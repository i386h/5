<!-- { "loadSidebar": true } -->
　　熟干地黄【洗焙】生干地黄【各七两半】白术【五钱】苍术【五两米泔浸一宿】藁本【去土】牡丹皮　当归【四味洗焙】秦艽【四味各十两】细辛【去叶土七两】退纸【烧灰留性七两】肉桂【去粗皮八两】甘草【炙六两半】大黄卷【焙干秤炒取出六两半】枳壳【麸炒去穰六两】陈橘皮【去白六两】羌活【去芦头】香白芷　干姜【炮三味各五钱】糯米【三升炒黒色大烟出】白茯苓【去皮一两】
　　右件为细末炼蜜为丸每两作一十丸每服温酒化下醋汤亦得空心食前服
　　内补黄耆汤【出危氏方】治妇人七伤身体疼痛小腹急满面目黄黒不能饮食并诸虚乏不足少气心悸不安方黄耆【三两】当归【三两】芍药【三两】干姜【四两】干地黄　半夏【各三两】人参　桂心　逺志　麦门冬【去心】甘草　五味子　白朮　茯苓　泽防【各二两】大枣【三十枚】
　　右防咀为散以水一斗半煮取三升去滓每一服五合日三夜一服
　　治女人风虚血闷【出本草】以羊肉髓和酒服之
　　阿胶煮散【出生育寳鉴方】治妇人宫脏百病
　　阿胶　大芎　人参　白术　五味子　麦门冬当归　茯苓　黄耆　续断　干地黄【各一两】甘草【半两】
　　右细剉为煮散每剂八铢妇人宫脏妄致肝气攻冲喘促咳嗽入水五匕药煎空心热服若是血脏冷痛赤白带下加生姜两片大一枚煎服若补血入枸杞子覆盆子煎若呕逆不思饮食加草豆蔲煎或丁香二十枚煎服若孕妇不安加桑寄生枝一两细剉匀拌煎服若产后血多及半产下血宫脏全虚加白薇半两微炙从蓉一两细剉拌匀煎服若是久患宫脏骨节腰腿两脇逆痛四肢少力常患风寒有如劳状候加木香半两鼈甲一两醋炙柴胡一两并剉拌之每服三钱入生姜三片水两盏如茶法煎至七分空心热服号万全不传方
　　绎皮丸【出朱氏集验方】治妇人百病大有効验
　　当归【四两洗浄好酒浸一宿漉出焙干再浸酒尽为度】赤芍药　人参白芍药　肉桂【去皮】白术　益智仁　白微　五灵脂　附子　陈皮　青皮【各二两】牡蛎【煆】赤石脂香附子　胡索　牡丹皮【去木】苍朮　　败醤　京三棱　蓬莪术　刘寄奴　艾叶　　泽兰　生干地黄　熟干地黄【各两两】蒲黄【三两隔炒】雄黒豆【十两丸小者】
　　右件将苍术败醤陈皮青皮京三棱莪术刘寄奴艾叶泽兰小雄黒豆等十味用好醋煮药候黒豆烂熟为度醋少又添煮为佳焙干和众药为细末醋煮麫糊为丸如梧桐子大每服四五十丸空心姜酒或艾醋汤下有孕不可服
　　玉仙散【出鲍氏方】治妇人诸疾
　　香附子【瓦器炒黒色勿焦】白芍药【一两】甘草【一钱】
　　右为末每服三钱沸汤下血崩不止手足麻木不仁竹叶汤下月水不行加生姜炒当归煎木通汤下月水不匀当归酒下频频下胎血脉不住米饮下气痛及老妇人忽下血加炒姜黄炒陈皮任下
　　胜金丹【出王氏愽剂方】治妇人血海虚冷脐腹痛黄痩饮食进退多因发烦产前后诸疾依法服大効
　　大黄【三两用米醋浸两宿以竹刀细切于甑上蒸九度研为糊】当归　蒲黄官桂【去皮】干地黄【以醋微炒】赤芍药【各半两】芫花【一分下米醋内炒令黄】刘寄奴【一分畧炒】蓬莪荗【炮】　芎　延胡索【银石器内炒】杜牛膝　地龙【去土醋炒过已上各半两】
　　右为末入大黄膏内和丸如鸡头大早辰临卧温酒化下一丸如产后有疾炒姜酒化下一丸如月数未多勿服
　　大琥珀丸【出王氏愽济方】治妇人百病
　　木香【二两细切微炒】琥珀【二两生用】北亭【一两以热汤化为水澄去砂石取青者白磁器内熬】京芎【二两炒】官桂【一两去皮不见火】当归【一两去芦头各炒】白僵蚕【一两直者去丝姜汁浸于椀内焙干】没药【一两生用】姜黄【一两炒】蝉殻【去足酒洗浄用一两】
　　右一十味依法修事一处为末别以乳香一两用水应任水内入白麫为丸如菉豆大以好辰砂一两半射香一钱为衣分为三度上之贵色匀也治妇人室女百病当服三十丸温酒醋汤任下旧病十五丸至二十丸日二服赤白带下煎荆芥酒下脉不通虎杖芎蜜同煎酒下心气痛生姜醋汤下上喘咳嗽诃子人参汤下五劳乌梅鼈甲葱白煎酒下血邪发狂磨刀水磨生犀下铅白霜亦得四肢瘙痒遍身生疮及五痔何首乌煎酒下血海积冷绞痛食后气胀腰脚无力炒姜酒下血晕闷乱童子小便酒各半盏煎服温下血崩艾叶煎酒下临产作阵血閇闷乱胎息不顺子死腹中生衣不下及催生并用生鸡子清一个热酒冲调下小产后败血奔心口噤舌强寒热发渇头面浮肿坐卧不得百节酸疼生地黄生姜汁各少许入童子小便酒各半盏同煎三五沸去滓温服产后重风炮乌头二个白僵少许为末酒煎半盏下产后沥淋不止口苦盗汗干荷叶阿胶煎酒下头面及四肢肿痛筋缩拘急延胡索酒下血症结块刺痛难忍煎当归酒下赤白等痢热陈米饮下有孕不得服
　　保生丸【出卫生家寳方】治妇人胎前产后一切等疾
　　知母　细辛　石膏【火煆】白姜【火炮制】血竭【细研】黄芩绵黄耆【洗蜜水浸一宿炙】肉桂【去皮不见火】没药【研】川当归【去芦洗】贝母　生地黄【净洗】防风【去芦已上各一分】甘草【一分半炙】糯米【炒令微黄】黒豆【微炒】大麻子【瓦上炒已上各三分】川椒【去子炒去汗】石斛【浄洗剉蜜水浸一宿以上各半两】
　　右件各为末炼蜜为丸捣多杵为妙一两分为五丸妇人胎前产后众疾常服调气进食在孕两三月可服安胎益血不生诸疾孩子易生一丸分作三服温酒细嚼下或月不调当归酒下子难生死腹中横生倒产衣不下死絶不语但看心头有气暖煎枣汤化开灌入口中立瘥产后恶血攻刺刺腹脇腰疼炒豆淋酒下増寒壮热呕逆半身不遂及晕血崩带下不止狂言饮食少味日渐黄痩并酒下忌生冷毒物
　　黄金散治妇人产前后诸疾
　　生姜【一斤四两薄切先炒令水气尽再入米醋二升熬干为度】当归　白芍药熟地黄【洗】桂心【去皮】大黄【炮各一两】
　　右五味浄洗细剉都炒干同前炒姜为细末妇人产后败血攻心晕闷欲死微有气存细擦老姜炒令水气尽用童子小便两盏同煎百沸倾出漉去姜滓调药二大钱热服立醒或口噤以物挑开灌药如分免后产母虽无病亦依前汤使调药服之便服白粥压下即不生血晕之患或胎不下者一服即下产后仍每日进药三服服后五七日一服使逐去恶血久后百病不生产前后血气及妇人寻常气疾痛刺不可忍者并用无灰酒调服
　　牡丹散　治妇人脾血脏冷气不和心胸烦闷不思饮食四肢少力头目昏身体疼
　　牡丹　芍药　白芷　干姜　当归　延胡索陈皮【去穰】官桂【去皮】乌药　苦杖　红花　川芎【各一两】
　　右件十二味并生杵为末每服一钱半用姜二片酒水各半盏同煎至七分温服如初生产后每日三服一七日后渐减服数如吃药后腹内些小疼痛请不怪如吃至满月永无病生
　　当归散　治宫胃虚冷
　　当归　附子　桂【各半两】白术【一两半】甘草【一分】
　　右为细末每服二钱水一盏煎至七分去滓空心服
　　治妇人使性常多鬱怒伤损肝心止气心气结澁因而积涎怒而气逆涎随气上其病状闻得心前昏闷溃乱不快遂有一块物上触到咽喉即手足倶冷口噤不开不省人事宜服此方忽懐孕而得此疾其治之与此方不同自有方在姙娠药方中也
　　藿香　细辛　羌活　芎　菖蒲【各一分】独活　牵牛【各二两】半夏【三分生】
　　右细剉为末内有牵牛半夏自作一处杵为末煎前面药三钱取汁调牵牛半夏末一钱半为一服若吐涎即安若未吐如人行一里再进一服
　　橄榄散　治妇人口干烦燥止渇润咽喉
　　川百菓煎　乌梅　甘草　石膏【各等分】
　　右为末炼蜜和丸如弹子大每服一丸噙化下
　　冲和补气汤　十月十二日严霜作时有一妇人病四肢无力痿厥【温热在下焦也】醋心者【浊气不降欲为满也】合目麻木者【阳道不行也】恶风寒者【上焦之分皮肤中气不行也】开目不麻者【助阳道行故隂寒之气少退也】头目运【风气下陷于血分不得伸越而作也】近火则有之羌活【七分】独活【三分】柴胡【二分】人参【一钱】甘草【炙半钱】白芍药【三钱】黄耆【二钱】白朮【二钱】苍朮【二钱】橘皮【二钱】黄蘖【三分】黄连【一分】泽泻【一钱】猪苓【一钱】麯【二分】木香　草豆冦【各二分】麻黄【不去节二分】升麻【半钱】当归身【三分】
　　右件分作二服每服水二盏去滓稍热服食逺神効
　　麻黄桂枝升麻汤　治妇人先患浑身麻木睡觉则少减开目则忽而全愈又忽而麻木因心中烦恼遍身骨节痛身体沈重饮食减少腹中气不运转
　　黄耆【半钱】人参【半钱】炙甘草【三分】麻黄【不去节半钱】桂枝【三分】升麻【三分】白术【三分】半夏【三分汤洗七次】生姜【一分】陈皮【二分】厚朴【二分】木香【一分】茯苓【三分】泽泻【三分】黄蘖【二分】黒附子【二分】草豆冦仁【二分】
　　右都作一服煎法如常
　　补气升阳和中汤　治六脉俱中得洪缓相合按之无力在上是风热湿陷入隂中阳道不行其证闭目则浑身麻木昼少而夜甚觉而开目则麻木渐退而絶无常开其目此证不得惧其麻木不敢合眼致不得安息重时有痰嗽觉中常似有痰而不利时有躁作气短促而喘肌肤充盛饮食不减大小便如常惟畏其麻木不敢合眼是为苦楚观其色脉形病相应而不逆内经曰阳盛瞑目而动轻隂病闭目而静重又云诸脉皆属于目灵枢经云开目则阳道行阳气布周遍身闭目则阳道闭而不行如昼夜之分知其阳衰而隂旺也且麻木为风三尺之童皆以为然细按之有区别耳久坐而起亦有麻木为如绳系缚之人释之觉麻木不敢动久则自己以此验之非有风邪乃气不行也治之当补肺中之气麻自去矣知经脉中隂火乗其阳分火动于中为麻木也当兼去其隂火则愈矣时痰嗽者秋凉在外在上而作也则实其皮毛以温剂身重脉缓者湿气伏匿而作也时见躁作当升阳助气益血微泻隂火与湿通行经脉调其隂阳则己矣非五脏六腑之本有邪也补气升阳和中汤主之
　　黄耆【五钱】人参【三钱】炙甘草【四两】生草稍【一钱去肾热】白术【二钱】当归身【二钱】橘红【二钱】佛耳草【四钱】白芍药【三钱】草豆冦仁【一钱益阳表外寒】酒黄柏【一钱防火除湿】苍朮【一钱半除湿中】白茯苓【一钱除湿导火】泽泻【二钱除湿导火】升麻【一钱行阳助经】
　　右防咀每服五钱煎法如常已时间服之
　　一方【出海上方】专治妇人血败
　　佛尼降真【二两】
　　右剉碎每服水一大碗煎至半椀空心连进二服
　　治妇人血露【出本草】以蚕退纸烧灰服之
　　治妇人懐子不乳【出本草】
　　史记云菑川王美人懐子而不乳来召淳于意性饮意以茛药一撮酒饮之旋乳意复诊其脉而脉躁躁者有余病即饮消石一剂出血血如豆比五六枚
