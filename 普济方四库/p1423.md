<!-- { "loadSidebar": true } -->
　　用烧矾作灰细研末一匙头沸汤投之淋洗痛处
　　理中茯苓汤【出试効方】单治妇人六十歳病振寒战栗【太阳寒水客也】呵欠喷【足少阳溢也】口亡津液【足阳明不足也】心下急痛而痞【手以隂受寒也故急痛足太隂血滞为痞】身热近火【热在皮表寒在骨髓亦有拒寒战栗也】脐下恶寒【丹田有寒也】浑身黄而白睛黄【寒湿也以余证之治其寒也】溺黄赤而黒频数【寒温胜也】自病来身重如山便着牀枕【至隂湿胜也】其脉诊得在右关并尺命门中得而急极细杂之以洪而极缓【急为寒加之以细细者寒水杂以寒甚者□胜出黄色也又洪大者心火受制也】左尺按之至骨举指来实者【壬癸俱旺也】六脉按之俱空虚【下焦无阳也】先以轻剂去其中焦寒湿兼退其洪火服理中汤
　　白术　干姜　炙甘草　人参　茯苓【除寒湿各五钱】
　　右件为细末毎服称二钱水一盏半煎至一盏冰之冷寒服之谓之热因寒用其寒以对足太阳之假热也以干姜之辛热以泻其寒也故曰真对真假对假若不愈当以术附汤冰之令寒以补下焦元气也
　　黄耆白术汤【出试効方】治妇人四肢沈重自汗上至头际颈而还恶风头燥热
　　黄耆【一两】白术【半两】黄蘖【酒制二钱】细辛【二分】川芎【半钱】吴茱萸【半钱】羌活【二钱】五味子【三钱】人参【半钱】炙甘草【二钱】当归身【一钱半】柴胡　升麻【各一钱】
　　右件防咀每服半两水二大盏入生姜五片煎至一盏去滓稍热服食前腹中不快加炙甘草一钱汗出不止加黄蘖一钱
　　疗胸脇肢满者妨于食病至则先闻臊臭出清液先唾血四肢清目时时前后血病名血枯得之年少时有所大脱血若醉入房中气竭肝伤故月事衰少不来治之方【素问云出本草】
　　以乌鲗鱼骨藘如二物并合之丸以雀卵大如小豆以五丸为后饭饮鲍鱼汁以利肠中及伤肝也注云饭后药先谓之后饭按古本草乌鲗鱼骨藘茹等并不治血枯然经法用之是攻其所生所起耳
　　魏志华佗治妇人长病经年世谓为寒热注病冬月中佗令坐槽中平旦用冷水汲灌云当满百始七十灌冷战欲死佗令满数至八十灌热气乃蒸出嚣髙二三尺满百灌佗乃使然火温牀厚覆衣良久汗洽出着粉便愈【出鳯科集验方】
　　乌金散【出朱氏集验方】治妇人诸般发搐
　　真川墨乃松烟也磨酸醋缓缓啜两呷即効妇人产后头揺目不开服之便住次用豆淋酒一味封过一宿次日两服好
　　治妇人血噤失音冲恶【出本草】
　　用钥匙以生姜醋小便煎服弱房人煎汤服亦得
　　治因血枯皮上肤起面无顔色者皆不足也
　　以诸血并生饮之
　　神仙济隂丹　治妇人胎前产后一切积气血块血症血瘕血晕血虚血闷血壅血崩血淋血霭赤白带下月事不调脐腹疼痛腰膝沈重干呕恶心不思饮食五心烦热四肢倦怠或寒热呕吐酸水头目昏遍身隠痛坐卧不安经络凝滞荣卫不调气血虚弱变成血劳面黄体痩梦中惊悸虚怯盗汗或产后有失调理至天隂雨下浑身疼痛常服此药升降隂阳温暖血海或子宫久冷或少病三四十丸细嚼炊姜酒下立愈若室女经脉不行宜服之治肠风食毒下血不住槐花刘寄奴各等分为细末用米汤空心送下妙
　　败姜　青皮　陈皮　三棱　蓬术【各一两】乌头【一升已上六味先以米醋煮焙干为度醋用二升】熟地黄　生地黄　赤芍药　当归　白芍药　刘寄奴　姜黄　肉桂蒲黄【各半两】
　　右为细末醋糊为丸如桐子大每服三十丸空心姜酒食前送下
　　治妇人口干方
　　用黄龙肝一具烧灰酒下即安瘥










　　普济方卷三百二十八
<子部,医家类,普济方>
　　钦定四库全书
　　普济方卷三百二十九　明　周王朱橚　撰妇人诸疾门
　　崩中漏下【附论】
　　夫妇人崩中漏下者由劳伤血气冲任之脉虚损故也冲脉为经脉之海皆起于胞内而手太阳小肠之经也手少隂心之经上为乳汁下为月水妇人经脉调适则月水依时若劳伤冲任气虚不能制其经脉血非时而下淋沥而不断谓之漏下也　盖肝为血之府库恚怒劳役一或伤之肝不能藏血于宫宫不能血于海所以崩中漏下漏下者淋沥不断是也崩中者忽然暴下乃漏证之甚者也其状或如豚肝或成五色与血俱下又或如泔涕如烂如豆汁如蓝靛是也至有纯黒如墨水与血相杂亦有纯下瘀血者此皆冲任虚损恚怒劳役之过致伤于肝而然也久久不止头晕眼花加之怔忡惊恐怖面肌瘦虚烦口干脐腹冷痛吐逆不食四肢虚困甚则为胀为肿诊其脉寸口脉则为减大则为芤减则为寒芤则为虚寒虚相抟其脉为革主半产漏下又尺寸脉虚者漏血漏血脉浮者不可治治之之法调畅冲任镇住血海温和归于有用内养百脉外为月事自无崩中漏下之患矣【五脏皆禀血气血虚淋沥漏下致五脏伤损五脏之色随血同下若五脏皆虚损者则其色亦各随血下诊其尺急而大风邪入少隂之经女子漏下赤白不止胍小虚滑者生小实者都近死也又漏血下赤白或下血数升脉急疾者死迟者生也至于崩中五色随崩俱下其状白崩形如涕赤崩如红蓝汁黄崩形如烂青崩形如蓝靛黑崩形如豆汁与败血相杂而下也妇人白崩者是劳伤胞络而气极所为肺主气气极则肺虚冷也肺脏之色白虚冷劳极其色与胞络之间秽液相挟崩伤而下为白崩也】夫妇人崩中者由脏腑伤损冲脉任脉血气俱虚故也冲任之脉为经脉之海血气之行外循经络内荣脏腑若无伤损则隂阳和平而气血调适经下依时若劳动过多致脏腑俱伤而冲任之气虚不能约制其经血故忽然暴下谓之崩中暴下诊其寸口脉防迟尺脉防弦寸口脉防寒在上焦但吐尔今尺脉防弦如此即小复痛引腰脊痛者必下血也夫漏下者血寒之极所致若谓以血热致崩而用凉药误矣每用嵗丹作効始进三五粒而未愈再进十粒尤未愈服至四五十粒差愈服至百粒方乃作効此嵗丹之力也然嵗丹之性全恃火力如水寒成氷血寒成块血得温则流散四肢氷得日则烘消成水血凝得丹而流畅火之力也大抵医者意也以意医之所以作効傥或凝而未散即用先进阳起石丸服之二日未効却进岁丹庶无可疑者也又有室女二七天癸当至而未至近十八九左右方行者有卒然暴下渐至淋沥不止有若崩漏者却又不宜服前药也惟当以四物汤加香附子煎血色鲜而不止者挟热也宜去熟地黄加生地黄煎临病之际又在乎审处之下部出血不止谓之崩中秽液常流谓之带下崩中失血多因冲任虚损荣道受伤得之冷带杂下多因下焦不固内挟风冷得之崩中者投以当归川芎香附诸黒药之属血暂止而终不止带下者投以熟艾余粮牡蛎海螵蛸之类带暂歇而终不歇者经曰卫气者所以温肌肉充皮肤肥腠理司开阖卫气若虚则肌肉不温皮肤不充腠理不肥而开阖失其司耳况胃为血海水液防焉胃者中央之土又所以主肌肉而约血水也卫气与胃气俱虚则肌弱而肤空血之与水不能约制是涓涓漏巵休作无时而不暂停矣然则调之止之不可不加意于固卫厚脾之剂此桂枝附子汤以之固卫而人参白术茯苓草菓木香以之厚脾二者俱不可阙也病人耆好炙亦有协热而下血者此则黄连丸辈所不可无肺络脉防亦主带下此则草菓白术虽可燥水仍须以阿胶佐之若夫带之为患出于风冷停宿官桂干姜细辛白芷先与散其寒邪然后为之封固所贵择之精而用之审云一应妇人大小产及诸下血新差未得经久遽触房事皆作崩中漏下二带之疾又有月事久闭才得一通下部为风邪所抟致使败瘀出而未尽亦作崩中漏下黄水或粉红渗漏无时其崩中下血不止者震灵丹三粒陈米并香附煎汤食前送下又方人参白术炮干姜炒甘草制半夏缩砂香附木香等分姜煎服又方圆半夏剉碎以姜汁和麫捏饼包裹炙令香熟去麫取半夏末之糯米稀糊丸麻子大每服五十丸芎归汤沉香降气汤各半食空送下此皆止血之胜药【儒门事亲书论云凡妇人血崩或乍及四十已上因悲哀太甚致然内经曰悲哀太甚则心系急心系急则肺火降而上焦不通热气在中故经云血崩下心系者血山崩也如乆而不愈则面黄肌热瘦弱慎不可以热治之盖血得热而散故禁之宜以当归等药治之凡妇人年五十以上经血暴下妇人经血终于七七之数数外暴下者此乃内经所谓火主暴崩亦因暴喜暴怒忧愁惊恐致然慎勿作冷痛治之如下峻热药治之必死止宜黄连解毒汤以清上更用连殻棕毛以渗其下然后用四物汤胡索散凉血和经之药仁斋直方论云素问隂虚阳抟谓之崩此即血得热则宣流之意也四物可以助隂生津枳殻散可以抑阳其间更以茯苓二陈汤和之使隂阳两得其平血自循于经络矣若夫冲任不固下元久虚以致血无关锁则用参汤加当归木香咽下震灵丹为妙治漏血不止新伤胎及产后余血不消作坚使胞门不闭淋沥恶血经逾日月不止者未可以诸断血汤宜且与牡丹丸散等待血凉坚凝后所患淋沥便自止亦渐消少也此后有余汤斟酌煎服此乃可作诸主治耳妇人产后去血多伤胎去血多崩中去血多金疮去血多拔牙齿去血多未止心中悬虚心闷日月角重目暗耳聋举头便沉闷欲倒宜且煮大当归芎防各三两以水四升煮取二升去滓分二服即定展转续次合诸汤治之】
　　方
　　地榆散【出圣惠方】治妇人崩中漏下不止
　　地榆【一两剉】伏龙肝【一两半】白茯苓【一两】柏叶【一两防炒】蒲黄【一两】白芍药【一两】甘草【半两炙防赤剉】鹿角胶【一两捣碎炒令黄燥】当归【三分剉防炒】桂心【半两】芎防【三分】干姜【半两炮裂剉】漏芦【一两】蟹【二两防】
　　右件药捣粗罗为散每服三钱以水一中盏入竹茹一分煎至六分去滓每于食前温服
　　柏叶散【出大金良方】治妇人崩中漏下不问年月逺近渐加黄瘦四肢无力腹内疼痛不思饮食
　　柏叶　　续断　　川芎　　当归　　生干地黄　　甲【一作鳖甲各一两半】　　禹余粮【二两半】　　阿胶　　赤石脂　　牡蛎地榆　　艾叶　　鹿茸【各一两】
　　右为末每服二钱食前粥饮调下一方有丹参如鹿茸数炼蜜丸如桐子大每服三四十丸空心温酒吞下或沸汤下
　　禹余粮散【出圣惠方】治妇人崩中漏下不止渐加羸瘦四肢烦痛
　　禹余粮【二两烧醋洗十七遍】甘草【三分炙防赤剉】赤石脂【二两】龙骨【二两】芎防【三分】白芍药【三分】附子【一两炮裂去皮脐】熟干地黄【一两】干姜【半两炮裂剉】当归【一两防炒】桂心【半两】
　　右件药捣细罗为散每于食前以粥饮调下二钱
　　黒金散【出医方大成】治妇人血气虚损经服不调崩中漏下鲤鱼皮　　干姜【炮】　破故纸　　黄牛角防椶榈皮　　乱发【各一两】乌贼鱼骨　　熟
　　干地黄　　当归【洗焙】木贼【各半两】
　　右剉碎拌匀入在瓷瓶内盐泥固济候干以炭火五斤煆令通赤烟尽取于土内埋令冷取出研细每服三钱入射香少许米饮空心下
　　断下汤【出杨氏家蔵方】治冲任气虚崩中漏下经脉不调每遇月将行脐腹腰脚先痛渐减饮食四肢乏力及带下三十六疾悉能疗之
