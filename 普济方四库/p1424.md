<!-- { "loadSidebar": true } -->
　　人参【去头】　乌贼鱼骨【烧灰】当归【洗三味各二两】熟干地黄【烍焙一两】艾叶【醋炒一两】阿胶【蛤粉炒成珠子七钱半】干姜【半两炮】
　　右防咀每服五钱水一盏半煎至七分去滓温服食前
　　补宫丸【出杨氏家藏方】治妇人诸虚不足久不姙娠骨热形羸崩中带下并不宜服之
　　鹿角霜　　白茯苓　　香白芷　　白术乌贼鱼骨　　白薇　　白芍药　　牡蛎【煆】山药【各等分】
　　右为末麫糊丸桐子大每服五十丸米饮空心送下
　　鹿茸散【出圣惠方】治妇人崩中漏下不止虚损羸瘦
　　鹿茸【二两去毛酥炙防黄】　鳖甲【一两涂醋炙令黄去裙襴】乌贼鱼骨【一两炙黄】白龙骨【一两】续断【一两】熟干地黄【一两】肉苁蓉【一两半酒浸一宿刮去皱皮炙干】白芍药【一两】白石脂【一两】
　　右件药捣细罗为散每于食前以粥饮调下二钱
　　治妇人崩中漏下不止羸乏宜服此方【出圣惠方】
　　乌贼鱼骨【一两烧炭】芎防【三分】熟干地黄【一两】干姜【半两炮裂剉】当归【二两剉防炒】阿胶【三分捣碎炒令黄燥】艾叶【一两防炒】
　　右件药捣粗罗为散每服三钱以水一中盏煎至五分去滓入酒一合更煎一两沸每于食前温服
　　治崩漏【出危氏方】
　　右用四物汤一两人参二钱茱萸一钱每服半两煎服食前五六服寒热腹痛皆退崩漏未止
　　续服后熟附丸
　　当归【一两】川芎【一两】赤石脂【半两煆】木贼【去节半两】熟附子【半两】龙骨【半两煆】
　　右为末醋糊丸如梧子大每服六十丸或五十丸米饮吞下曽记一妇人年五十已上经断七年忽然经行遂成崩漏发热腹痛两月不差余诊其脉虚细疾数余令服此数剂而愈
　　阿茄陁丸【出大全良方】
　　胡椒　　紫檀　　欝金　　茜根　　小蘖皮【乃山石榴皮也】
　　右等分为细末滴水丸如桐子大阿胶汤化下二丸方论云若经过多遂至崩漏色淡如水但得温则烦甚者至于昏闷其脉数小者为顺洪大者为逆此由隂衰为邪热所搏致伤冲任血得热则流散譬如天气暑热则河水沸溢阳伤于隂令人下血当补其隂宜服阿茄陁丸小蓟汤
　　小蓟汤【出大全良方】治阳伤于隂令人下血前所谓天暑地热经水沸溢当用此药
　　小蓟叶【洗切研取汁一盏】生地黄汁【一盏】白术【半两剉】
　　右入水一盏煎至一半去滓温服或用小蓟茎叶
　　黒金散治妇人血气虚损经事不调多因气滞不散月水过多崩中漏下不止
　　香附子【一两】香白芷【三钱】莲蓬殻【十个】糊刷【二个败棕亦可】
　　右为细末每服二钱用米饮调下或霹雳酒亦得不拘时右四味通要炒焦黒留性
　　滋荣丸【出危氏方】治劳伤过度致伤脏腑冲任气虚不能约制或暴下崩中或下鲜血或瘀血连日不止淋沥不断形羸气劣倦怠困乏并皆治之
　　赤石脂　　海螵蛸　　侧柏
　　右为末醋糊丸梧桐子大每服三十丸饭饮送下空心日三服神効一方为细末每服二钱用熟饭饮调下日三服名滋血汤
　　治妇人崩中漏下久不差宜服方【出圣惠方】
　　白芍药　　槲叶　　乌贼鱼骨
　　右件药捣细罗为散每于食前以粥饮下一钱
　　生地黄汤【出圣惠方】治崩中漏下日去数升
　　生地黄　　细辛【等分】
　　右防咀以水一斗煮取六升服七合久服佳
　　治崩漏下血
　　用益智去皮炒过为细末食前米饮调下二钱立止一方用盐米饮调下一方用益智子末酒调皆愈
　　加减四物汤【出济生方】治室女二七天癸至亦有当时未至而后至者有卒然暴下淋沥不止有若崩漏者失血过多变生诸证悉宜服之
　　川当归　　川芎　　熟地黄　　白芍药香附子【等分】
　　右防咀每服四钱水一盏半生姜五片煎至七分去滓食前温服如血色鲜而不止者去熟地黄加生地黄煎
　　延龄防寳丹【出保庆集】治妇人血脏虚损经过多每行时暴下不可禁止因成崩中连日不断致五脏空虚失色黄瘦崩竭暂止日少复发不耐动摇小劳辄剧此药但澄心服必有大効
　　禹余粮石【二两烧醋洗十七遍】人参　　桂　　　赤石脂　　紫石瑛【研】　杜仲【去粗皮剉炒】　　熟干地黄　　续断　　桑寄生　　呉白芷　　芎防　　当归【剉炒】逺志【去心】金钗石斛【去根剉炒】白茯苓【去皮】阿胶【炒】　牡蛎【烧】　五味子　　艾叶【炒已上各一两】
　　右同为细末炼白沙密和丸如桐子大每服四五十丸温粥饮下空心食前
　　增损禹余粮丸【出千金方】治女人劳损因成崩中状如月经来去多不可禁止积日不断五脏空虚失色黄瘦崩竭暂止少日复发不耐动摇小劳辄极治法且宜与汤未宜与此丸也发时服汤减退即与此丸若是疾久可长与此方
　　禹余粮　龙骨　　人参　　桂心　　紫石瑛　　乌头　　寄生　　杜仲　　五味子
　　逺志【各二两】泽防　　当归　　石斛
　　苁蓉　　干姜【各二两】蜀椒　　牡蛎　　甘草【各一两】
　　右为末密丸桐子大空心酒下十丸渐加至二十丸日三服一方无干姜
　　凉血地黄汤【出脐生防萃方】治妇人血崩不止肾水隂虚不能镇守包络相火故血走而崩也
　　生地黄【半钱】当归尾【半钱】黄连　　黄蘗知母　　藁本　　川芎　　升麻【各二分】柴胡川羌活　　防风【各三分】黄芩　　炙甘草
　　【二分】细辛　　荆芥穗　　蔓荆子【各一分】红花【少许】
　　右防咀都作一服水三盏煎至一盏去滓稍热服空心食前
　　牛角防散治妇人崩中下血不止
　　牛角防【二两烧灰】白矾【二两烧汁尽】橡实【一两】木贼【一两】芎防【一两】
　　右件药捣细罗为散不计时以热酒下二钱
　　治室女血崩不以冷热皆可服
　　荆芥　　莲房殻【等分各烧作灰】
　　右为细末每服二钱空心米饮调下
　　治崩中泄血无度经年淋沥并黄瘦骨立
　　白芷　　牡蛎　　龙骨　　芍药　　赤石脂　　阿胶　　当归　　川芎　　鳖甲乌贼骨　　人参【各六分】艾叶【四分】干地黄【八分】诃子【四分】干姜　　黄耆【各五分】
　　右为细末空心酒调服方寸
　　大牛角中仁散治积冷崩中去血不止腰皆痛四肢沉重虚极
　　牛角　【一枚烧】续断　　干地黄　　桑耳白术　　赤石脂　　矾石　　干姜　　附子　　龙骨　　当归【各三两】人参【一两】蒲黄防风　　禹余粮【各二两】
　　右治筛以温酒未食服方寸匕日三不知稍加
　　治崩中下血出血一日即断或月经来过多及过期不来者服之亦佳方
　　呉茱莄　　当归【各三两】芎防　　人参　　芍药　　牡丹　　桂心　　阿胶　　生姜甘草【各二分】半夏【八两】麦门冬【一升】
　　右防咀以水一斗煮取三升分为三服
　　治崩中泄血无度经年淋沥并黄瘦骨立
　　芍药　　白芍　　黄耆　　甲　　川芎乌贼骨【各八分】　　　生干地黄　　牡蛎五色龙骨　　干姜【各十分】桂心【六分】附子【五个炮】
　　右为细末空心酒调方寸匕
　　妇人崩中无问近久悉皆治之
　　伏龙肝【一斤】小蓟根　　桑寄生　　续断地榆　　艾叶【各三分】阿胶　　当归　　赤石脂
　　厚朴【各二两】生姜【五两】
　　右切以水一斗煮取三升绞去滓分作三服忌如常法
　　白芍药散治妇人崩中下血不断淋沥连年不絶黄瘦白芍药【一两】牡蛎粉【一两】熟干地黄【一两】白术【三分】麒麟竭【三分】柏子仁【三分】乌贼鱼骨【一两炙黄】附子【一两炮裂去皮脐】桂心【一两】黄耆【一两剉】龙骨【一两】
　　右件药捣细罗为散每于食前以温酒调下二钱
　　治妇人忽暴崩中下血不断或如鸡鸭肝者方
　　小蓟根【六两】当归　　阿胶　　续断　　青竹茹　　芎防　　生地黄【八两】地榆　　釡月下土【各四两绢裹】马通【一升赤带用赤马白带用白马】
　　右防咀以水八升和马通汁煮取三升分三服不止频服三四剂未全止续服后续断丸
　　续断　　甘草　　地榆　　鹿茸　　小蓟根　　丹参【各三十铢】干地黄【三两半】芎防　　赤石脂　　阿胶　　当归【各一两半】柏子仁【一两一作柏叶】甲　　秦牛角防【各三两剉炒令黒】
　　右为末蜜丸桐子大空心以酒服十丸日二后加至三十丸
　　十灰丸治崩中下血不止
　　锦灰　　黄绢灰　　马尾灰　　艾叶灰藕节灰　　莲蓬灰　　油发灰　　赤松皮灰　　棕榈灰　　蒲黄灰
　　右等分为细末用醋煮糯米糊为丸如桐子大每服七十丸加至一百丸空心米饮送下
　　十灰散治下血不止
　　锦片　　木贼　　棕榈　　柏叶　　艾叶
　　干漆　　鲫鳞　　鲤鳞　　血余
　　当归
　　右逐味火化存性各等分为末和合入射香少许温酒调服
　　柏子仁汤【出齐生方】治妇女忧思过度劳伤心经心主于血心虚不能维持诸经之血亦能致崩中下血之患当归【去芦酒浸】芎防　　茯神【去木】小草　　阿胶【剉蛤粉炒成珠】鹿茸【燎去毛酒蒸焙】柏子仁【炒各一两】香附子【炒去毛二两】甘草【炙半两】川续断【酒浸一两半】
　　右防咀每服四钱水一盏半姜五片煎至七分去滓空心食前温服
　　金华散【出大全良方】治妇人血室有热崩下不止服温剂不効者
　　延胡索　　瞿麦穗　　当归　　干葛牡丹皮【各一两】石膏【二两】桂心【别为末三分】蒲黄【半两】葳灵仙【三分一方加姜二片煎】
　　右为细末每服二钱煎至六分空心温服日二服一方用蔓荆子生姜各半两擂烂炒小酒煎服凡血崩之疾亦有隂阳冷热之不同不可一防用药仆常疗一妇人崩漏暴下诸医投姜桂附子等药服之愈甚召余诊之六脉数遂用此药兼局方就鸡苏丸数服即安本事单用黄芩者亦此意也
　　鹿茸丸【出医方大成】治经过多其色瘀黒甚者崩下吸吸少气脐腹冷极则汗出如雨尺脉微小由冲任虚衰为风冷客乘胞中气不能固可灸关元柏壮在脐下正中三寸
　　鹿茸【燎去毛酥炙】赤石脂　　禹余粮【制各一两】艾叶【一方无艾叶】柏叶　　附子【炮各半两】熟地黄【洗焙】当归续断【各二两】
　　右为细末酒糊为丸如桐子大空心温酒下三十丸一法用蜜丸亦可
　　伏龙肝散【出大全良方】治忽崩中血不止结作血片如鸡肝色碎烂
　　芎防【十二分】阿胶　　青竹茹【各八分】续断　　　地榆　　小蓟根【各十分】当归【六分】生地黄　　　伏龙肝【各十二分】
　　右用水九升煮取三升去滓分作三服先服此药后服补药丸子
　　阿胶　　鳖甲　　川芎　　当归　　赤石脂　　丹参【各六分】甘草　　鹿茸【各五分】龙骨【十一分】甲【十分】续断　　地榆【四分】乌贼骨【八分】
