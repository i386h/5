<!-- { "loadSidebar": true } -->
　　右为末炼蜜丸如桐子大空心酒下二十丸日二服常煮小蓟汁服之尤佳一方阿胶丸用鼈甲芎防续断鹿茸各五分龙骨一两半地胆四分乌鱼骨八钱丹参六钱甲十分右为末醋麫糊为丸如桐子大每服三十丸艾汤下日进三四服
　　伏龙肝散【出圣惠方】治妇人崩中下血不止绕脐搊撮疼痛或时心烦
　　伏龙肝【一两细研】麒麟竭【半两】地榆【一两剉】椶榈【二两烧灰】龙骨【一两】当归【一两剉防炒】白芍药【二两】熟干地黄【一两】禹余粮【二两烧醋洗十七遍】
　　右件药捣细罗为散不计时以温酒调下二钱
　　伏龙肝散治妇人血崩不止或作片者
　　芎防【一钱】地榆　蓟根　　伏龙肝【各七钱】青竹茹【八钱】
　　右为细末每服三钱水二盏半煎至一盏温服不拘时再服前阿胶丸
　　艾煎丸【出拔萃方】治崩伤淋沥小肠满痛常服补荣卫固经脉【方见本门月水不调类】
　　琥珀散【出大全良方】治崩暴下血
　　赤芍药　　香附子【大者】荷叶【枯】　男子发【皂荚水洗】当归【去芦头须洗净】焙干　　棕榈【炒焦存性】乌纱防【是漆沙头巾取阳冲上故也】
　　右等分除棕外其余并切粗片新瓦上煆成黒炭存性三分为细末每服三五钱空心童子小便调下如人行十里再进一服即止如产后血去多加米醋京墨麝少许大率治血崩先用此譬如治痢有积不先去之徒服断下药一时暂止久则毒气愈深甚至危殆血崩乃经脉错乱不循故道淖溢妄行一二日不止使有积瘀之血凝成窠臼更以药澁任转见增剧宜先以五积散加醋煎一二服次服灵脂散及顺气药去故生新自能平治
　　五灵脂散【出大全良方】治妇人血山崩及治犬夫脾积气右用好五灵脂炒令烟尽为末每服一钱温酒调下此药兼能解药毒及蛇蝎蜈蚣咬涂伤处立愈每一服三钱水酒童子便各半盏煎至八分通服各抽刁散治产后有病服三服散恶血或心腹脇肋胀痛不可忍者或只用童子小便尤佳或中风即入草乌头半钱重同煎亦治膓风下血如不能饮酒者煎乌梅柏叶汤调下怒烦口干渇者加蒲黄炒减半用一方焼存性霹雳酒调下然此药气恶难吃烧之存性极妙一方治妇人经血不止加当归两片酒一钟与药末同煎服昔亲戚黄守正卿为和剂局日内子凌夫人忽苦此疾危殆百药不动偶得此方旋即安愈
　　奇効四物汤治有热久患血崩
　　当归【头尾用】熟干地黄【洗焙】白芍药　　大川芎【半両】大艾叶　　阿胶【蛤粉炒如珠子】黄芩【出烂者各半两】
　　右剉散每服四钱水一盏半姜五片煎空心温服【有一医疗血崩防咀药铺市药其方则四物汤加阿胶大艾也就铺分作八服又向铺索黄芩半两加在药内铺家问医者曰此药何为加黄芩医曰非汝所知吾与此药正以黄芩为主夫心主血血得热则行得寒则止病者一服而愈服尽八服至今无恙两见数妇血崩症亦类此医乃以黄连解毒汤加大艾治之不効是又当量其虚实用之】
　　阿胶散治妇人崩中下血经七八日不定或作血片或如豆汁腹内防刺疼痛
　　阿胶【一两捣碎炒令黄燥】诃梨勒皮【一两】干姜【三分炮裂剉】密陀僧【半两细研】附子【三分炮裂去皮脐】椶栏【二两焼灰】补骨脂【三分防炒】
　　右件药捣细罗为散不计时以热酒调下二钱
　　千金散治妇人血崩不止
　　熟地黄【一两】生地黄　　干刺蓟　　蒲黄【各半两】芍药　　当归　　川芎【各一两】
　　右为粗末每服四钱酒一盏半煎至七分去滓温服食前日进三服
　　密陀僧散治妇人血山崩下过多不止黄瘦脐腹痛痞阿胶【碎炒一两】破故纸【炒七钱】干姜【炮七钱】密陀僧【一两】棕皮【烧灰二两】诃子皮【一两二钱】
　　右为末每服三钱五钱热酒调下浓煎艾汤亦得
　　当归汤治崩中血虚羸方
　　当归　　芎防　　黄芩　　芍药　　甘草【各二两】生竹茹【二升】
　　右防咀以水一斗煮竹茹取六升去滓内诸药煎取三升半分三服忌劳动嗔怒禁百日房事
　　丹参酒治崩中去血及产后余疾方
　　丹参　　艾叶　　地黄　　忍冬　　地榆【各五斤】
　　右剉先洗臼以水浸三宿出滓煮汁黍米一斛炊饮酿酒酒熟酢之初服四合后稍添之
　　狼牙散治妇人崩中下血不止心胷虚闷
　　狼牙草【三两】诃梨勒皮【三分】白芍药【三分】白术【三分】黄耆【三分剉】
　　右件药捣粗罗为散每服三钱以水一中盏煎至六分去滓不计时温服
　　治崩中去血积时不止起死方
　　肥羊肉【三斤】干姜　　当归【各三两】生地黄【二升】
　　右防咀以水二斗煮羊肉取一斗三升下地黄汁及诸药煮取三升分四服即断尤宜羸瘦人服之
　　当归散治妇人血崩不止者四十嵗已上亦可服当归【一两】龙骨【一两烧赤】香附子【一两炒】棕毛灰【半两】
　　右为末每服四钱空心酒饮汤下忌油腻鸡猪鱼兎等物
　　半夏丸治吐血下血崩中带下喘急痰呕中满虚肿亦消宿瘀百病通用用圆白半夏刮净槌扁以生姜汁调和飞白麫作软饼包揜半夏慢火炙令色黄去麫取半夏为末米糊丸如菉豆大用三四十丸温热水下治女子血崩及产后血不止月经来多取细椿木棍一大握东引者洗之以水一大升煮分再服便断亦止带下
　　白崩以芎归汤加南木香下震灵丹
　　治妇人血海败以佛尼降真二两剉碎每服水一大碗煎至半碗空心连进二服
　　四仙丸治崩中夫崩中者由劳伤过度使臓气俱伤冲任俱虚不能摄飬致思虑过度而为之崩产后血为经血经血既伤脏气既损不能将养不慎劳役早则生虚体不任逺使经血暴下谓之崩凡崩中带下而别无所若宜与鹤顶丸主之苦小腹急满痛者难治内有瘀血也故切勿止之止则复满愈加不可治宜先与四仙丸后与鹤顶丸既崩而淋沥不断血于内也以四仙丸去其血然后鹤顶丸治之
　　桃仁【去皮尖】当归　　大黄【醋浸炙】水蛭【石灰炒各一两】
　　右为末醋糊为丸梧子大每服三十丸空心醋汤下
　　二气丸治漏下者因气损耗故冲任之脉因此虚矣以致经不得依时淋沥不絶为之崩及产后诸疾俱由是也鹤顶丸俱宜服之姙娠漏下血者名曰胎漏月经忽行盖血养胎非时而行皆气衰而不能纳在经也如便来有如经或因伤动而漏下乃服二气丸鹤顶丸止之不止则胞干子损矣
　　艾叶【一两醋浸一宿煮干为度】阿胶【半两剉炒令沸】
　　右为细末醋糊为丸梧桐子大每服五十丸空心粟米汤下
　　鹤顶丸治带下之证有三未嫁之女月经初来尚未曽止或浴之以冷或热而扇或当风此室女病带下之由有家之妇隂阳过多即伤胞络风邪乘虚而入胞经触冷遂使秽液与血水相连此妇人帯下之由产后帯下由亡血失气伤动胞络门开而外风袭肌体虚冷风入冷风兼热气相连故成液而下冷则多白而热则多赤冷热相交赤白俱下鹤顶丸治之
　　艾叶【一两醋半盏煮干为末】牡蛎【一两三钱盐泥煆】赤石脂【一两半醋淬七次】呉茱莄【汤淋泡数次】干姜【一两半炮裂】龙骨【一两盐泥煆】当归【七钱半酒浸】附子【半两炮去皮】
　　右为细末醋糊丸梧桐子大以赤石脂为衣每取五十丸用艾叶盐汤乌梅煎服空心下
　　治妇人血崩屡効方【出大全良方】
　　当归　　白芍药　　干姜　　棕榈【各等分】
　　右各煆存性碾为细末称过醋汤调以有节朱筯在四十九转食前服之仍与炒黒香附子丸
　　当归散治血崩
　　当归　　白芍药　　香附【炒】　棕毛灰【五钱】
　　右各等分为末米饮汤调下食前一方无棕毛灰
　　当归汤治妇人下血不止腹痛
　　当归【焙半两】柏叶【一两】薤白【六茎切】禹余粮【三分煆醋淬三遍研末】
　　右先将三味防咀如麻豆大每服五钱水一盏半煎至八分下余粮细末一钱煎沸去滓空心温服
　　治妇人血山崩
　　百草霜　　血余灰　　棕榈烧灰　　莲蓬烧灰【用碗合】
　　右各等分用无根水一盏送下每服五钱空心服
　　棕榈散治妇人崩中下血数升气欲絶宜服
　　棕榈【三两烧灰】紫参【一两】麝香【二钱细研】伏龙肝【一两细研】
　　右件药捣细罗为散入麝香研令匀不计时以热酒调下二钱
　　甆药散【出圣恵方】治妇人崩中下血不止
　　白甆药【一两细研】柏叶【一两防炙】柏树细皮【一两剉炒黄】茜根【一两剉】
　　右件药捣细罗为散不计时以热酒调下二钱
　　桑耳散【出圣恵方】治妇人崩中下血不止渐加虚困黄瘦桑耳【二两防多】阿胶【一两捣碎炒令黄燥】茜根【一两剉】熟干地黄【二两】
　　右件药捣细罗为散不计时以粥饮调下二钱
　　通神散【出圣恵方】治妇人崩中下血不止
　　菝【一两剉】蛇床子【一两】木贼【一两】桑蛾【一两防炙】
　　右件药捣细罗为散每服不计时候以粥饮调下二钱
　　治妇人崩中连日不止【出大全良方】
　　熟艾【如鸡子大】阿胶【半两】干姜【一钱】
　　右为粗末用水五盏先煮艾姜入胶消烊温服分二服空心服一日服尽
　　又方【出大全良方】
　　牛角防　　乌贼骨【各一分】麝香【一钱】
　　右为细末入麝香令停酒调下一钱一日二三服
　　备金散【出拔萃方】治妇人血崩不止
　　香附子【四两炒】当归尾【一两二钱】五灵脂【一两炒】
　　右细末每服秤五钱醋调空心服立効
　　黄叶汤【出危氏方】治血崩
　　黄连【三钱】黄蘗　　黄芩【各一钱】
　　右用水四盏煎取二盏去滓入炒阿胶末半钱再煎分作三次空心温服如腹痛加栀子同煎
　　治血崩【出经验良方】
　　棕毛　　垢腻发　　千里马【即草鞋后半截】
　　右各烧存性为细末勿令病者见合此药酒调服
　　蒲黄散治妇人血山崩累验秘方
　　破故纸【炒黄】蒲黄【炒】　千年石灰【炒黄】
　　右各等分为细末每服三钱空心用热酒调服立止
　　莲殻散治血崩
　　棕毛【烧灰】莲殻【烧灰存性味各半两】香附子【二两炒】
　　右为末米饮调三四钱食前调下服之
　　治妇人血山崩
　　青箱子　　夏蚕茧灰　　棕皮灰
　　右为末用霹雳酒调下二钱空心服
　　治妇人血崩血败
　　头发灰　　陈棕灰　　绵烧灰
　　右各等分每服三钱用米饮汤送下立效
　　治妇人崩中下血不止惭加虚困黄瘦
　　棕榈皮【二两烧灰】晩蚕沙【二分防炒】麝香【一钱细研】
　　右件药细研为散不计时以热酒调下二钱
　　又方
　　寒食麫【一匙炒】雀儿粪【一两细研】干姜【半两炮裂剉捣末】
　　右件药用醋一大盏熬下二味如膏入炒麫和丸如小豆大每服不计时以温酒下十丸
　　治妇人崩中下血不止方
　　侧柏叶【一両防炒】芫花【一分醋拌炒令干】大麻茎【十茎】
　　右件药捣粗筛为散每服三钱以水一中盏煎至六分去滓不计时温服
　　治暴崩中去血不止方
