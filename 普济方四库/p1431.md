<!-- { "loadSidebar": true } -->
　　一妇人经黒血凝结成块左厢有血瘕水泄不止谷有时不化有时化后血块暴下并水俱作是前后二隂有形血脱竭于下既久经犹下调水泄日见三两竹食罢烦心不快饮食减少甚至瘦弱求治乃审而思之曰夫圣人治病必本四时升降浮沉之理权变之宜必先嵗气无伐天和无盛盛无虚虚遗人天殃无致邪无失正絶人长命故仲景云阳盛隂虚下之则愈汗之则死大抵圣人立法且如升阳或发散之剂足助春夏之阳气令其上升乃防秋冬收藏殒杀寒凉之气此病是此也当用此法治之升降浮沉之至理也天地之气以升降浮沉乃从四时如治病不可逆之故经云顺天者昌逆天者亡可不畏哉夫人之升降亦有四时天地之气不可认止在外人亦体同天地也今经漏不止是前隂之气血已脱下矣水泄又数年是后隂之气血下防已脱矣后隂者至有形之物也前隂者精气之户下竭是病人用身之气血常行秋冬之令隂主杀此等收藏之病是也阳生隂长春是也在人之身冷气升浮者谷气上行是也既病人周身气血皆不生长谷气又不升其肌内消少是两仪之气俱将絶既下元二隂俱脱血气消竭假令当是热证今下焦久脱此为寒矣此病乆沉久降寒湿大胜当急救之防寒以热除湿以燥大升大举以助升长补养气血不致偏竭圣人立治法湿气大胜以所胜治之助甲风木上升是也故经云风胜湿是以所胜平之也当先调和胃气次用白术之类以燥其湿是以専滋元气如其不止后用风药以胜湿此便是大举大升以助春夏二湿之久防下之治也
　　益胃升阳汤血脱益气古圣人之法也先补胃气以助生发之气故曰阳生隂长诸甘药为之先务举也皆以为补气殊不知甘能生血生此阳生隂长之理故先理胃气人之身内谷为寳
　　黄耆【二钱】人参【一钱半有去之】炙甘草【一分】升麻【半钱】柴胡【半钱】白术【三钱】当归身【一钱酒浸】炒麴【一钱半】陈皮【一钱】生黄芩【防盛暑之伏瘦金肺逆每服中加少许秋凉去之】
　　右防咀每一服秤一钱或二钱视食加减之如食少已定二钱内更减之不可令胜食每服水二大盏煎至一盏去滓稍热服如腹中痛每服加芍药三分去皮中桂少许如渇或口干加干葛二分不计时候
　　治暴下血
　　以葫五七枚去梗皮量多少入豆豉捣为膏可丸即丸梧子大以米饮下五六十丸无不愈者





　　普济方卷三百三十
<子部,医家类,普济方>
　　钦定四库全书
　　普济方卷三百三十一　明　周王朱橚　撰妇人诸疾门
　　赤白带下【附论】
　　夫带下有三十六种色虽不同所致则一皆由劳伤过度损动经血致令体虚受于风冷风冷入于胞络抟其血之所成也冲脉任脉为经脉之海冲任之为病女人则带下而手太阳为小肠之经也手少隂心经也心为脏主于里小肠为腑主于表此二经之血在于妇人上为乳汁下为月水冲任之所统也冲任之脉既起于胞内隂阳过度则伤胞络故风邪乘虚而入于胞损冲任之经伤太阳少隂之血致令胞络之间秽液与血相兼带而下冷则多白热则多赤冷热并则赤白杂下间有五色者是五藏俱虚各随其色而应也　病者起于风气寒热之所伤或产后早起不避风邪风邪之气入于胞门或中经脉流传脏腑而发下血名为带下若伤足厥隂肝之经其色则青如泥色若伤手少隂心之经其色赤如红津若伤手太隂肺之经其色则白形如涕若伤足太隂脾之经则其色黄如烂若伤足少隂肾之经则其色黒如血此为其同也问曰风邪气之所中是人皆受之何为妇人独有此病荅曰五脏六腑男女虽同其中细防各有差别縁妇人有胞门子脏风冷中之则为所病若男子则为它病矣又问何以名为带下复有冷热者何荅曰脉有数经名字不同寄经入脉有带在腰如带之状其病在于带脉之下其有冷热者即随其性也　妇人平居之时血欲常多气欲少方谓主气有厚百疾不生傥或气倍于血气倍生寒血不化赤遂成白带气平少血少生热血不化红遂成赤带寒热交并则赤白俱下有室女或室后虚损而有此疾者皆令孕育不成以致絶嗣凡有是病证速宜治之久而不治令人面色防肌肉瘦瘠腹脇胀满攻刺疼痛甚至足胫枯细多苦逆冷尫羸不能食矣诊其脉右手尺脉浮为阳阳絶者无子若足冷带下也　凡妇人赤白带下或出白物如脂可服导水丸禹功散或单用无忧散量虚实加减泄讫服桂苓散五苓散葶苈木香散同治湿法或用独圣散止漏亦可室女白带下可用茶调散吐之吐讫可服导水丸禹功散防之次服葶苈木香散四物汤白术散之类则愈矣治白者同防湿法则是也妇人有浊汚水不止亦同此法也
　　方
　　沉香牡丹丸治妇人血海久虚经不利赤白带下血气冲心多发刺痛四肢困烦
　　沉香【三分】牡丹皮【去心】赤芍药　　当归桂心　　川芎　　黄耆【去芦蜜炙】　　人参茯苓　　山药　　白芷　　橘红　　呉茱萸【炮七次炒】白巴防【去心】木香　　牛膝【酒浸去苗】枳殻【去穰麸炒】肉豆　　制厚朴　　生干姜　　白龙骨【各半两】
　　右为末炼蜜丸如梧桐子大每服二十丸空心温酒下若心腹痛煎白芷酒下
　　治女人带下诸方
　　大黄【蒸三斗米下】附子　　茯苓　　牡丹　　桔梗　　葶苈【各三两】厚朴　　人参　　当归蝱虫　　蜀椒　　呉茱萸　　柴胡　　干姜　　桂心【各半两】细辛【二两半】
　　右为末蜜和丸如梧桐子大每服空心酒服二丸不知加之以腹中温温为度一本有麻子三两泽兰半两无蜀椒葶苈
　　黄耆丸【出圣惠方】治妇人腹脏冷热相攻心腹刺绞防痛腰间时痛赤白带下面色萎黄四肢羸乏
　　黄耆【一两半剉】龙骨【一两】当归【一两剉防炒】桑寄生【一两】鹿茸【二两去毛涂酥炙令黄】地榆【一两剉】干姜【三分炮裂剉】木香【一两】代赭【一两】白石脂【一两】赤石脂【一两】人参【一两去芦头】艾叶【一两防炒】芎防【一两】卷柏【一两半防炒】诃梨勒皮【一两】熟干地黄【一两半】
　　右件药捣罗为末炼蜜和捣三二百杵丸如梧桐子大每于食前以暖酒下三十丸
　　竹茹丸【出大全良方】治妇人崩中赤白带下
　　当归　　白术　　青木香　　蚕蜕【煆】　墨棕刷【煆】　川山甲【煆各一两】地榆　　竹茹　　川芎　　白茯苓　　粉草　　血余【煆】　　牡蛎【煆】　绵子【煆各半两】熟地黄【四两】赤石脂【煆三两】
　　右煆药用绵子裹定入瓶子内用盐泥固济用炭火再煆存性却同前药碾为细末炼蜜丸如梧桐子大每服四十丸空心酒调下
　　卷柏丸【出济生方】治妇人室女腹脏冷热相攻心腹绞痛腰痛腿痛赤白带下面色痿黄四肢羸乏
　　黄耆【去　头蜜炙】熟地黄【洗各一两半】卷柏【醋炙】赤石脂【煆醋淬七遍】鹿茸【醋炙】白石脂　　芎防　　代赭石【煆醋淬七次】艾叶【醋炒】桑寄生　　鼈甲【醋炙】当归【去芦头酒洗防炒】地榆【各一两】木香【不见火】龙骨【各半两】干姜【炮三分】
　　右为末醋煮糯米糊为丸如梧桐子大每服七十丸空心食前用米饮送下
　　治妇人及女子赤白带方【出千金方】
　　禹余粮　　当归　　芎防【各一两半】赤石脂石白脂　　阿胶　　龙骨　　石韦【一两六铢】乌贼骨　　黄蘗　　白敛　　黄芩【一方黄连】续断桑耳　　牡蛎【各一两】
　　右为末蜜丸如梧子大空心米饮下十五丸日再加至三十丸为度
　　白马蹄丸【出千金方】治女人下焦寒冷成带下赤白浊白马蹄　　鼈甲　　鲤鱼甲　　甲蜀椒【各一两】磁石　　甘草　　杜仲　　萆薢当归　　续断　　芎防　　禹余粮　　桑耳　　附子【各二两】
　　右为末蜜丸梧子大酒服十丸加至三十丸日三服
　　桂心饮治月经不调变为带下
　　桂【去粗皮】芍药【各一两】蝱虫【去趐足炒】水蛭【防炒】消石土根　　麫尘【防炒】大豆　　续断　　牡丹【去心】当归【炙各半两】野狐肝【焙干一分】桃仁【去皮尖双仁炒一百粒】
　　右粗捣筛每服三钱水一盏煎至七分去滓食前温服日三
　　海蛤丸【出宣明论】治妇人小腹浊败赤白带下五淋脐腹疼痛寒热口干舌燥不思饮食
　　海蛤　　半夏　　芫花【醋炙】红娘子【去翅足】诃子【炒】　川练子【麫裹煨去皮】胡索　　茴香【一两炒】乳香【三钱】辰砂【半两】朱砂【半入药半为衣】没药【各一两】当归【一两半】
　　右为末醋糊为丸如小豆大每服五丸至七丸醋汤下量病人虚实加减
　　小牛角防散【出千金方】治带下五贲一曰热病下血二曰寒热下血三曰经脉未断为房事则血漏四曰经来举重伤任脉下血五曰产后脏开经利五贲之病外实内虚方
　　牛角防【一枚烧令赤】鹿茸　　禹余粮　　当归干姜　　续断【各二两】阿胶【三两】乌贼骨　　龙骨【各一两】赤小豆
　　右治下筛空心以酒服方寸匕日三一方无鹿茸乌贼骨
　　桑寄生散【一名甲散出圣惠方】治妇人赤白带下久不止腰腿面黄体痩四肢少力
　　桑寄生　　桑耳【炙】　当归【剉炙各一两】白芍药芎防【各二分】乌贼鱼骨【烧灰】柏叶【炙各一两】甲【醋炙一两半】禹余粮【煆醋淬七徧二两】呉茱萸【汤洗焙炒半两】
　　右捣研为散每服二钱食前温酒调下
　　金不换丸治妇人子宫虚惫或服冷药过多致令赤白带下淋沥不止或产后用力过多隂门突出不收一应不正之疾并宜服之
　　当归【半两】熟地黄【一两】川白芷【半两】五倍子【一两】白石脂【煆六两】禹余粮【半两煆七次用醋浸】赤石脂【煆二钱】龙骨【煆六钱】熟艾【一两】附子【七钱】
　　右为细末醋糊丸二十丸用艾叶煎酒米饮亦得虚加附子一个
　　艾煎丸【出百一选方】治妇人一切虚寒胎前产后赤白带下或成血瘕久服此药自然融化
　　伏道艾【揉去尘土择净枝梗取叶秤五两先用大肥淮一十二两砂瓶内水煮烂去核同艾叶一处捣烂如泥捻成薄饼子猛火焙干乘热急碾为末】大汉椒【去目枝梗并合口者取净秤五两以阿胶二两米醋三升用椒于砂瓶内煮极干取出焙燥碾细末】当归【去　及须酒浸洗】白芍药【真白者】川芎　　白薇附子【大者炮去皮脐】卷柏【取青叶】泽兰【去枝梗取叶已上各焙干秤用】熟干地黄【如铺上卖者须浄洗漉去浮者晒干酒浸蒸晒再入酒浸蒸五七次如铺餹煎香美方可用亦焙干秤】
　　右同为细末与前艾叶椒末秤匀米醋丸如梧桐子大每服五七十丸至百丸二百丸艾醋汤空心食前服此药一妇人因产后虚寒呕恶不食腹痛如割时作寒热后出盗汗瘦悴骨立脐腹之左结成硬块其大如掌氷冷虽盛暑此虚处独无汗每块防动则痛不忍百药治不效梦中忽有人授以此方因服之恶心寒热盗汗辄止尽一料遂平复独血块如故服至五六料其块自融化而出如鱼冻
　　万灵丸治妇人诸虚痼冷腰腹困疼赤白带下一切虚冷
