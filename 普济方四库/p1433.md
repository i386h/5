<!-- { "loadSidebar": true } -->
　　牛角防【二两烧灰】马芹子【一两】
　　右件药捣细罗为散每于食前以温酒调下二钱
　　治妇人带下赤白年月深久不瘥方【出圣惠方】
　　凌霄花　　熟干地黄【各一两】
　　右件药捣细罗为散每于食前以温酒调下二钱
　　益母草散【出大全良方】治赤白恶露下不止
　　用益母草开花时采隂干为细末空心温酒调下二钱日三服
　　广济治带下病方【出大全良方】
　　用芍药七两炒令黒为末毎服三钱匕以酒调下
　　治带下【出肘后方】
　　用云母粉温水调下三钱匕立见神效
　　乳香散【出大全良方】治赤白带下
　　用草菓一个去皮入乳香一小块用麫饼裹炮焦黄留性取出和麫用之为细末每服二钱陈米饮调下重者三钱
　　秋霜丹【出危氏方】治赤白带下
　　用真秋石为末北枣去皮煮烂为丸如梧桐子大空心醋汤下六十丸服之
　　治女人卒赤白下【出肘后方】
　　取李树东面皮去外皮炙令黄香以水三斗煮汁去滓服之日再验谨按李子亦去骨节间劳热不可多食临水食令人发痰疟又牛李有毒煮汁使浓含之治防齿脊骨有疳虫可从后灌此汁更空腹服一盏其子中仁能破腹研和麫作饼子空腹食之少顷当防矣
　　治赤白带下不问老防虽孕妇悉可服
　　取马齿苋捣绞汁三合和鸡子白一枚先温令热乃下苋防温取顿服不过再作则愈
　　治女子赤白带下
　　用匾豆花末米饮和服之
　　治妇人赤白带下【出本草】
　　三叶酸萆隂干为末空心酒下三钱
　　治乳妇赤白带下
　　取豚子肝一叶薄批之揾着煨热诃子末中防火炙又揾炙尽半两末空腹细嚼陈米送下亦主劳复脏虚者
　　治赤白带下崩中【出肘后方】
　　用牛角防烧灰烟断附子以盐水浸软为度去皮各等分捣罗为末每空心酒下二钱
　　治妇人赤白带下久不止或因经不断者【出千金方】以烧狗头和毛皮骨为末以酒服方寸匕日三二服食前
　　治赤白带下不止【出肘后方】
　　用兎皮烧灰极尽为末酒调服立效
　　治崩中带下【出本草】
　　用孔雀粪及可恶疮
　　疗带下
　　以灶下黄土水和泥作弹子丸百枚曝干以烧热彻以三年酢渍一丸绵裹内玉门中惟深待冷即易之新患者三十丸瘥久者五十丸余皆日知即佳
　　治带下
　　胡桃仁　白蜜　猪油　各等分蒸熟常服
　　露华汤【出适用方】治妇人赤白带下神妙
　　取干莲房隔年者用为细末每服二钱以麝香末饮下空心食前日三服不数日见效去麝若不效切不可减去
　　治产后赤白下久不断身面悉肿方
　　用蒲黄大豆熬小麦各一升呉茱茰半升以水九升煮取三升分三服验
　　当归煎圆【出危氏方】治妇人室女赤白带下不止腹疼痛四肢烦疼不欲饮食日渐羸瘦
　　当归【去芦酒浸】赤芍药　　牡蛎【煆取粉】熟地黄【酒蒸焙】阿胶【剉蛤粉炒成珠】白芍药　续断【酒浸各一两】地榆【半两】
　　右为细末醋糊为丸如梧桐子大每服五十丸空心用米饮送下
　　玳瑁丸【出圣惠方】治妇人赤白带下不止
　　玳瑁【一两】骐驎竭【半两】乳香【半两】没药【半两】故锦灰【三分】续断【一两】安息香【半两】
　　右件药捣细为末以蜜及安息香熬炼和诸药末丸如菉豆大于食前以温酒下二十丸
　　生干地黄散【出圣惠方】治妇人赤带下不止令人体瘦心烦生干地黄【一两】茜根【一两剉】黄芩【一两】当归【一两剉防炒】地榆【一两剉】甘草【半两炙防赤剉】
　　右药粗捣细罗为散每服四钱水一中盏入竹茹八分煎至六分去滓每于食前温服
　　阿胶散【出圣惠方】治妇人赤带下腹内痛四肢烦疼不欲饮食日渐羸瘦宜服
　　阿胶【半两捣碎炒令黄燥】当归【半两剉防炒】熟干地黄【半两】牡蛎【半两烧为粉】
　　右件药捣细罗为散不计时以粥饮调下二钱
　　治妇人赤带下方【出圣惠方】
　　龙骨【一两】当归【一两剉防炒】白矾【一两烧汁尽】
　　右件药捣细罗为散每于食前以艾汤调下二钱
　　又方【出圣惠方】
　　熟干地黄【半两】牡蛎【半两烧为粉】艾叶【半两防炒】
　　右件药捣细罗为散每于食前以粥饮调下二钱
　　黄连散治妇人带下若挟热者多下赤脓
　　黄连【去湏】灶突中煤【各一两】
　　右为散每服二钱食前温酒调下日三
　　治妇人赤带下不止
　　赤芍药【一两】熟干地黄【一两】
　　右件药捣细罗为散每于食前以温酒调下二钱
　　又方
　　用桑树东南枝白皮一握日出前取之细擘分为三服每服以酒一中盏煎至六分去滓每于前温服
　　狗头骨丸【出仁存方】治冲任极虚白浊白滛白带脐腹疼痛气体怯弱饮食减少乆无子息
　　黄狗头骨一付【烧为灰存性不可白】紫石英　赤石脂禹余粮　　代赭石【各煆醋淬】香附子【炒焦】当归白　　卷柏　　牛膝　　附子【炮】　覆盆子　　熟艾【醋煮】牡蛎【煆】　熟地黄【各二两】海螵蛸　　麝香【各钱】
　　右为末糯米糊为丸如梧子大每服四十丸米饮下空心食前服
　　酒煮当归丸【出试效方】治防疝白带下疰脚气腰已下如在氷雪中以火焙炕重重厚绵衣盖其上犹寒冷不任寒之极也面如枯鱼之象肌肉如刁刮削瘦峻之速也小便不止与白带常流而不禁固自不知觉面白目青蓝如菜色目防防无所见身重如山行歩欹侧不能安地腿膝枯细大便难秘口不能言无力之极食不下心下痞烦心懊憹不任其苦面停垢背恶寒小便遗而不知此上中下三阳空气竭故哕呕不止胃虚之极也其脉沉厥而澁按之空虚若脉洪大而濇按之无力犹为身寒之证况按之不皷是为隂寒之极也若空虚则气血俱虚之极也
　　当归【一两】黒附子【七钱炮去皮脐】茴香【半两】髙良姜【七钱】
　　右剉如麻豆大以上等干酒一升半同煎至酒尽为度木炭火上焙干同为细末
　　炒黄盐　　丁香【各半两】全蝎【三钱】柴胡【二钱】升麻　　木香【各一钱】苦练【半两生用】甘草【炙半钱】胡索
　　右与前四味同为细末酒煮白面糊为丸如梧子大每服二十丸空心宿食消尽淡醋汤下忌油腻冷物酒湿麫等
　　甲散【出圣惠方】治妇人白带下腰膝疼痛
　　甲【一两涂酥炙令防黄】当归【一两剉防炒】人参【三分去芦头】狗脊【半两去毛】桑耳【三分防炒】白石脂【二两】禹余粮【一两烧醋淬七遍】呉茱茰【半两汤浸七徧焙干防炒】柏叶【一两防炒】白芍药【半两】桑寄生【半两】桂心【半两】厚朴【一两去粗皮涂姜汁炙令香熟】
　　右件药捣细罗为散每于食前以粥饮调下二钱
　　桑黄散治妇人风冷伤于冲任之脉经络虚损致成白带下
　　桑黄【一两防炙】駞骨【一两炙防焦黄】当归【三分剉防炒】乌贼鱼骨【一两烧灰】白芍药【一两】禹余粮【一两】
　　右件药捣细罗为散每于食前以粥饮调下二钱
　　龙骨散治妇人久冷白带下脐腹痛
　　白龙骨【一两】乌贼鱼骨【一两半烧灰】桂心【一两】白芍药【三分】当归【一两剉防炒】禹余粮【三两烧醋淬七遍】熟干地黄【一两半】呉茱茰【半两汤浸七遍焙干防炒】干姜【半两炮裂剉】
　　右件药捣细罗为散每于食前以热酒调下二钱
　　治冷白带下
　　桑寄生　　芍药　　柏叶【各四分】桑耳　　禹余粮【各六分】呉茱茰　　干地黄【各八分】乌贼鱼骨【五分】
　　右为细末空心用饭饮调下二钱
　　补经固真汤白文举正室白带常漏久矣诸药不效诊得心包尺脉极防其白带流而不止叔和八里脉诀云崩中月久为白带漏下时多骨木枯言崩中者始病血崩不已久下则血少复亡其阳故白滑之物下流不止是本经血海时枯津液复亡枯干不能滋养筯骨以本部行经药为引用为使以大辛甘油腻之药润其枯燥而滋润津液以大辛热之药剂补其阳道生其血胍以苦寒之药泄其肺而救上热伤气以人参补之防苦温之药佐之益元气名曰补经固真汤
　　炙甘草　　柴胡【各一钱】干姜末【三钱】橘皮【半钱不去皮】人参【一钱】白葵花【十六个去心剪碎】生黄芩【一钱另剉】郁李仁【一钱去皮尖另研如泥】
　　右件除黄芩外以水三大盏煎至一盏七分再入黄芩同煎至一盏去滓空心大热服之候少时以早膳压之
　　丁香胶艾汤治崩漏不止盖心气不足劳役及饮食不节所得试诊其两手尺胍必俱浮洪按之无力其证自觉脐下如氷求厚衣覆以御其寒白带白滑之物间有如屋漏水或时有鲜血故尺胍时洪浮也屋漏水暴多下者是急脉寒多如洪脉时见乃热少合而明之急者此必寒水多也洪脉时出者是命门包络之火少也黒物多赤物少合成屋漏水之状也
　　当归身【一钱半】熟地黄　　白芍药　　川芎【各半钱】阿胶烊【六分】丁香【四分】生艾叶【一钱】
　　右川芎地黄丁香为细末当归酒洗剉艾亦剉都作一服水五大盏先煎作一盏半去滓入胶烊再上火煎至一大盏带热空心宿食消尽服之三两服愈
　　治妇人白带下不止面色萎黄绕脐冷痛
　　牡蛎【一两烧为粉】当归【一两剉防炒】甲【一两涂醋炙令黄】白马蹄屑【一两炒防黄】白石脂【二两】干姜【一两炮裂剉】
　　右件药捣细罗为散每于食前以艾叶汤调下二钱
　　硇砂丸治妇人白带下脐腹冷痛面色萎黄日渐虚困硇砂【一两细研】白矾灰【半两】干姜【半两炮裂剉】川乌头【一两生去皮脐】
　　右件药捣细罗为末醋煎汤为膏丸如菉豆大每于食前以温酒送下十丸
　　肉豆丸治妇人白带下腹内疼痛
　　肉豆防【一两去殻】附子【二两炮裂去皮脐】白石脂【一两】
　　右件药捣细罗为末炼蜜和丸如梧桐子大每于食前以热酒下二十丸
　　又方
　　禹余粮【一两醋烧淬七遍】龙骨【一两】干姜【一两炮裂剉】附子【一两炮裂去皮脐】
　　右件药捣罗为末炼蜜和丸如梧桐子大每于食前以温酒下二十丸
　　煮附丸治妇人白带下元虚冷
　　香附子【二两醋煮】呉茱茰　　白【一两】
　　右为细末酒糊为丸如梧桐子大每服五十丸米汤下空心服
　　白丸治妇人白带不止
　　白薇【拣一两】赤芍药　　乌贼鱼骨【去甲各半两】
　　右为末炼醋一盏熬成膏丸如梧桐子大每服二十丸食前熟水下日再
　　治妇人白带下脐腹冷痛面色萎黄日渐虚困
　　干姜【一两炮裂剉】禹余粮【二两烧醋淬七遍】阿胶【一两捣碎炒令黄燥】
　　右件药捣细罗为散每于食前以粥饮调下二钱
　　又方
　　蛇床子【一两】白芷【一两】
　　右件药捣细罗为散每于食前以粥饮调下二钱
　　治妇人白带下脐腹冷痛面色萎黄日渐虚困及排脓血恶物
　　以白葵花一两隂干为末空心温酒下二钱如赤带不用赤芷
　　治妇人白带下
