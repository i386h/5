<!-- { "loadSidebar": true } -->
　　治赤白带下骨立者【出大全良方】
　　用地榆一觔先剉用水三斗煮至一半去滓再煎如稠饧绞滤空心服三合日二服
　　醋煎丸【出杨氏家蔵方】治血海久冷赤白带下月不调脐腹刺痛
　　髙良姜【剉碎入油炒黄二两】干姜【炮二两】金狗头脊【去毛二两】附子【四枚重六钱炮去皮脐尖】
　　右为细末别用艾叶末二两酽醋三升煎至一升半次入麫一两再熬成膏和前药末为丸如梧桐子大每服三十丸淡醋汤下空心食前
　　一方【出鲍氏方】
　　莲蓬【烧灰一倍】白矾【研末半倍】
　　右米饮调下
　　赤白带下十年者亦愈【出鲍氏方】
　　春绵　　棕榈　　茅花　　败荷　莲蓬防纱【与绵同烧】百草霜
　　右为末每服二钱入脑麝温酒醋汤下
　　茱茰浴汤【出杨氏家蔵方】治下焦虚冷脐腹疼痛带下五色月水崩漏淋沥不断
　　杜仲【炒去丝】呉茱茰【汤洗七遍】蛇床子　　丁香皮五味子【各一两】木香【半两】丁香【半两】
　　右剉如麻豆大每用半两以生绢袋盛之水三大碗煎数沸乘热薫下部通手淋浴早晩两次薰洗
　　金银丸【出杨氏家蔵方】治妇人冲任不足子宫久寒肢体烦疼带下冷病
　　牡蛎【一两煆粉】硫黄【二两生用】
　　右为细末麫糊丸如梧桐子大每服三十丸米饮下食前服
　　胡苦练汤【出试效方】治脐下冷撮痛隂冷大寒带下【方见本门胎前杂病类】
　　调经固真汤【出试效方】冬后一月防有地泥水泮其白带再有隂户中寒立此方一服而愈
　　麻黄【不去节半钱】杏仁【二个】桂枝【少许】炙甘草【半钱】黄耆【七分】人参　　当归身【各半钱】髙良姜【一钱】白术【半钱】苍术【二分】泽防　　羌活【各一钱】防风【二分】柴胡【四分】独活　　藁本【各二分】升麻生黄芩【各五分】干姜【炮二分】白葵花【七朶去蕚】
　　右防咀如麻豆大除黄芩麻黄各另外都作一服先以水三大半煎麻黄一味令沸掠去沫入余药同煎至一七分再入生黄芩煎至一去滓空心宿食消尽日髙时热服之待一时许可食早饭
　　桂附汤【出试效方】治白带腥臭多悲不乐大寒
　　肉桂【一钱】附子【三钱】黄蘗【半钱为引用】知母【半钱】不思饮食加五味子烦脑面上麻如虫行乃胃中元气极虚加黄茋一钱五分人参七分炙甘草升麻五分
　　右防咀都作一服水二煎至一去滓稍热服食逺一方如少时常饱有时似腹胀夯加白芍药半钱
　　升阳燥湿汤【一名助阳汤出卫生宝鉴】治白带下隂户痛控心而急痛身黄皮肤燥身重如山隂冷如氷
　　防风【一钱】柴胡【一钱半】良姜【一钱】干姜【半钱】橘皮【半钱】白葵花【二钱】生黄芩【半钱一作黄柏】郁李仁【一钱】甘草【一钱】
　　右剉如麻豆大分作二服水二煎至一去滓稍热服食前少时以美膳压之
　　当归附子汤【出卫生宝鉴】治脐下冷痛赤白带下
　　良姜【一钱】干姜【一钱】附子【一钱】柴胡【七分】升麻【五分】当归【二钱】蝎稍【五分】炙甘草【三分】炒盐【三分】黄蘗【少许为引用】
　　右为粗末每服五钱水五煎至一去滓稍热服或为细末酒糊为丸亦得
　　固真丸【出试效方】治白带久下不止脐腹冷痛隂中亦然目中溜火壅其上视物然无所见牙齿恶热饮痛须得黄连细末擦之乃止惟喜干食六恶汤饮此病皆寒湿乘其胞内故喜干而恶湿肝经隂火上益走于标故上壅而目中溜火肾水浸肝而上溢致目而无所见齿恶热饮者是少阳阳明经伏火也
　　白石脂【一钱以火烧赤水飞研细日干】干姜【炮四钱】黄蘗【酒制】白芍药【各半钱】白龙骨【二钱】柴胡【一钱】当归身【酒制二钱】
　　前证乃寒湿为之也治法当大防寒湿以丸子药治之故曰寒在下焦治主病宜缓以时大忌汤散以白石脂白龙骨以枯其湿以炮干姜大辛热防寒水以黄蘗之大寒为佐用又为乡导故云古者虽有重罪不絶人之后亦为之伏其所生先其所因之意其防齿中恶热饮也以柴胡为本经之使以芍药半钱导之恐辛热之药太甚损其肝经故防防之当归身辛温大知其血脉此用药之法完备矣
　　右除石脂龙骨水飞研外同为极细末水煮稀麫糊为丸鸡头子大日干空心宿食消尽煎百沸汤令大温多用送下无令胃中停滞待少时以早膳压之是不令热药犯胃也忌生冷硬物酒与温面
　　小隂丹【朱氏集验方】治妇人赤白带下月候不调诸虚不足当归　　白芍药【各四两】白术　　茯苓　　藁本　　白芷　　延胡索【各一两】熟地黄【酒蒸】牡蛎【草鞋包煆各半两】人参　　没药【各二两】甘草【炙】　南木香【各一两】赤石脂【煆七钱】大附子【一两炮去皮脐】蚕退纸【烧以多为贵】
　　右细末炼蜜为丸如弹子大每服一丸空心酒服
　　石脂散【朱氏集验方】治白冷精带下隂脡脱出或青黒黄白弹下攻痛腹闷头旋眼昏耳聋啾啾痰上壅
　　赤芍药【四两炒】干姜　　香附子【二两】
　　右为细末每服三钱空心酒下如带赤冷即用陈米饮下煎阿胶艾汤尤炒若要顺气加茴香
　　妙应丹【出卫生家宝】治妇人一切冷气赤白带下
　　呉茱茰　　当归　　艾叶　　苍术　　禹余粮【火煆淬为末另】
　　右等分用米醋煮数沸焙干仍用醋糊丸如梧子大每服五十丸醋汤下
　　治妇人脱隂白带下无药可治服之此药立有应【出卫生家寳】
　　附子【七钱去皮尖生】黄狗头【烧灰四两】白矾【一两枯】绵灰【半两】棕榈灰【半两】脑麝【少许】
　　右为细末醋糊为丸如梧桐子大每服二十丸空心用麝香醋汤吞下一日三服
　　坚中丸【出十便良方】治室女白带下
　　半夏【一两】猪苓【二两剉别为末】
　　右同半夏炒令黄色取半夏为末水糊为丸如梧桐子大焙干白汤下二十丸不以时留猪苓末养此丸子
　　鹿角胶散治妇人白带下不止面色痿黄绕脐冷痛鹿角胶　　白龙骨　　附子　　桂心当归　　白术【各一两】
　　右捣罗为散每服于食前以粥饮调下二钱
　　干姜丸治妇人久赤白带下脐胀冷痛方
　　干姜　　阿胶　　伏龙肝【细研各一两】白石脂熟干地黄【各二两】
　　右捣罗为末炼蜜和捣三五百杵丸如梧桐子大每服食前以热酒下三十丸
　　海蛤丸【出王氏博济方】取小肠积败妇人赤白带下并五淋舶上茴香　　半夏　　芫花【醋炒令干】红娘子【去翅头足畧炒】胡索　　川苦楝　　砂【去砂石取霜用】海蛤　　芫青【去上头足畧炒各等分】
　　右件药味一处细研抄出罗为末醋煮面糊丸桐子大用硃砂为衣每服一丸盐汤下妇人醋汤下五淋生姜汤下心气痛生姜醋汤下取恶物为效
　　治妇人血海虚冷赤白带下肌肉消瘦臓气亏损弱絶无骨肉宜服此方六腑热不可吃【出护命方】
　　石斛【去根】白芷　　荜薢　　狗脊【去毛】益智子【去皮】山茱茰　　牡蛎【火煆】杜仲【去皮】赤石脂　　龙骨【各半两】艾叶【半两】甘草　　藁本【各一分】当归【一两】
　　右为细末每服三钱水一盏二分大三枚同煎四五沸空心去滓吃
　　白薇丸【出卫生家寳方】治妇人血臓气弱四肢倦怠不思饮食气冷防疼赤白带下血崩妇人一切诸病皆治
　　白薇【五两净洗】地黄【二两洗焙】牛膝【酒浸一宿焙】山茱茰【焙】肉桂【不见火】白术　　诃子皮　　石斛　　附子【炮熟去皮尖】黄连　　干姜　　肉豆【生】　人参【焙】　荜拨【焙】　梹榔【生】　茯苓【焙】　没药【生研】麒麟竭【生】　大黄【焙】　肉苁蓉【去皮毛切焙】木香【焙】薯蓣【焙已上各一两】当归【一两酒浸一宿焙】
　　右为末炼蜜为丸如梧桐子大每服二十丸空心日午盐酒下盐汤亦得
　　主妇人带下【出本草】
　　以榆荚和牛肉作羮食之
　　破血壅胀带下崩中不止者【出本草】
　　以麻根洗净捣碎用水煮服之效
　　治妇人带下漏下【出本草】
　　以淡菜羮食之任意
　　治女子带下【出本草】
　　以白僵蚕七枚为末用酒调方寸匕服立效
　　治妇人赤白带下【出本草】
　　以薤作煮食之
　　治妇人赤带下【出本草】
　　用悬钩根皮浓煮服之
　　治妇人带下五色俱治之【出本草】
　　取黄砖石烧令防赤热以五味和作煎饼七个安砖上以黄苽蒌传麫上又以布两重垫令病人坐下令药气入腹布上靣有虫出如蚕子不过三五度差
　　治女子带下便溺不利【出本草】
　　以雀卵白和天雄兔丝子末为丸空心酒下五丸
　　治赤白带下脐腹冷痛面色萎黄日渐虚困
　　白带下用
　　禹余粮【一两味甘寒用醋淬过研为末】干姜【一两味辛大热研为末】
　　赤带下用
　　禹余粮【一两味甘寒用醋淬过研为末】石姜【半两味苦温赤名淬补研为末】
　　右二方各随证令和用药每服二钱空心温酒调下
　　治月侯湛浊赤白带下多年不差者
　　用石鷰子净洗刷去泥土杵罗为末以磁石协去杵头鉄眉更以坚瓮鉢内以硬乳槌研细水飞过取白汁如甘乳者澄去曝干服半钱至一钱清饭饮调下温水亦得须常服勿令歇服之及一月诸疾皆愈
　　赤白浊【附论】
　　夫妇人小便白浊白滛者皆由心肾不交养水火不升降或由劳伤于肾肾气虚冷故也肾主水而开窍在隂隂为溲便之道胞冷肾损故有白浊白淫宜服局方金锁正元丹或因心虚而得者宜服平补镇心丹降心丹威喜丸若因思虑过当致使隂阳不分清浊相干而成白浊者然思则伤脾故也宜服四七汤吞白丸子此药极能分利更宜小乌沉汤每贴加茯苓一钱重益智二十八枚去殻碾盐煎服
　　二豆散【出危氏方】治耳鸣心躁腰脚疼重腹内虚鸣脐下冷痛频下白水如泔湛浊
　　白豆防　　肉豆防　　丁香　　巴防丁皮　　白茯苓　　苍术　　桂心　　黒附【火煨各一两】白术　　人参　　山药　桔梗茴香　　粉草【各五钱】
　　右剉散每服三钱水一盏半生姜三片紫苏叶三片煎空心服温服
　　鹿茸丸治妇人久积虚冷小便白浊滑数不禁【方见本门前小便数类】
　　胜金丸【出危氏方】治浑身壮热头疼脐下防痛下淡红水当归【去尾】白芍药　　鹿茸【燎去毛酒炙】鼈甲川芎　　白术　　大艾【炒】　侧柏叶　　赤石脂【醋煆】川白芷　　乌贼鱼骨【各等分】
　　右为细末蜜丸如龙眼大每服一丸空心盐酒下或败棕烧灰调酒吞下
　　姜黄散【出大全良方】治血脏久冷腹胀疼痛小便浓白如泔片子姜黄【二两】大附子【炮一两】赤芍药　栁桂红蓝子　　三棱【各半两】牡丹皮　　芫花【醋浸炒】木香　　郁李仁【去皮】没药【各一分】
　　右为细末每服一钱酒煎服如腹痛用当归没药为末以水七分酒三分同煎至七分热服
　　内金鹿茸丸【出医方集成】治妇人劳伤血脉胞络受塞小便白浊昼夜无度脐腹疼痛腰膝无力
