<!-- { "loadSidebar": true } -->
　　黄耆　　鸡内金　　牡蛎　　鹿茸　　逺志　　肉苁蓉　　五味子　　龙骨　　桑螵蛸　　附子【各等分】
　　治白浊及妇人赤白带下
　　以猪脂入白矾一块安在锅铫中煆热以白矾屎清泡吃
　　治妇人久积虚冷小便白浊滑数不禁
　　用鹿茸屑炒黄为细末空心温酒调服二钱
　　又方
　　用鸡防胵炙为末空心酒调二钱一分
　　妇人白浊【出永类铃方】
　　用百草霜一钱入椒末炒盐少许猪肝一片三指大批开入上药纸裹慢火煨熟细嚼以浊酒空心下食后服酸仁汤



　　普济方卷三百三十一
<子部,医家类,普济方>
　　钦定四库全书
　　普济方卷三百三十二　　明　周王朱橚　撰妇人诸疾门
　　总论
　　夫济世之道莫先于医论医之难济隂犹急何则妇人之病比之男子十倍难疗或云七症八瘕九痛十二带下共三十六病虽有名数莫详证状惟原其理莫非血病盖平日经脉失于将理产蓐不善调防内作七情外感六淫隂阳劳逸饮食生冷遂致荣卫不输新陈干忤轻则经浊淋露重则凝滞为症瘕流溢秽恶痛害伤痼以致所患不一所谓犯时微若秋毫感病重于山岳是也凡女子十四而天癸至天谓天真之气降癸为壬癸水名故云天癸而冲任脉主之冲任者血之海也月水者经络之余也盖妇人以血为本心主血肝行血荣卫四体如环无端灌注百脉余者为月以时而行若水溢自流不自知觉故纎疴不作而气体充盛而有子矣其有来多不断或过期不来或未期而先来参错不一而病生当其来时则上一日之前腰腹满痛或头疼作热百节挛急甚于重患过此则发为虚热自汗加以五心内热遂为虚劳血少未涸燥气乗肺则为咳宿寒留滞血与气搏则为腹痛败血结块时发寒热则为症瘕或风寒湿滞经血化为水流溢四肢为之血分脾不能制血与水并腹胀肌肉为之虚肿或冲任气血内热过度风邪冷热之气入于胞门秽液与血兼下冷则多白热则多赤冷热不调赤白相半或为赤白带下若冲任经劳损经海动伤脾虚胃热不能约制其血倐然下故谓崩中漏下所下五色各应五脏五脏俱虚五色并下以致晕烦闷呕恶怔忡迷乱多忘发狂妄语小便不禁是皆血之为病也复有生于娇贵之家爱憎在念而气逆于中故气逆一息不行血有一息不运则胸腹胀痛晕呕哕倦乏不胜自持饮食不为肌肤致成重患治疗之际调气为上调经次之斯可为定法　血气和平隂阳调顺则精血聚而胞胎成胞胎已成而心肾二脉其动也应手而疾盖心之所主者血肾之所主者精精血交并而成之精胜则为男血胜则为女此亦自然之理也　血气不调隂阳愆伏隂过于阳则经脉先期而来阳过于隂则经脉后期而至盖血脉得热则宣流得寒则凝澁隂气乘阳内寒血澁故其来乍少阳气胜隂血热流散故其来乍多过不及皆致病也　　经脉不行其有二一则血气盛实经脉遏闭其脉滑实见之当通经疎利一则风冷内伤七情内贼以致经络痹滞其脉浮濇见之解散风冷去瘀生新经络不行此诸病之所由住也　夫妇人乃众隂所集常与温居贵乎血盛气衰血盛气衰是谓从从则百病不生血衰气盛是谓逆逆则灾害至且妇人嗜欲多于丈夫生病倍于男子及病也比男子十倍难疗尤不可不攻若四时节气喜怒忧思饮食房劳为患者与丈夫同也　　夫人将摄顺理则血气调和风寒暑湿不能为害若劳伤血气则风寒乗虚而干之或客之于经络或循入于腹中内受风邪脾胃虚弱故不能消其饮食也食既不充荣卫凝澁肌肤黄燥而不光泽若大肠气虚则变为下痢若流入关元致絶子嗣随其所伤而变成疾医经曰凡妇人三十六种病皆由子脏冷热劳损而挟带下起于胞内是故冲任之脉为十二经之防海妇人之病皆见手少隂太阳之经而之　内经云百病皆生于气经有所谓七气有所谓九气喜怒忧惧悲恐惊者七气也七情之外益之以寒热二证而为九气也气之为病男子妇人皆有之惟妇人血气为患尤甚盖人身血随气行气已壅滞则血与气并或月事不调心腹作痛或月事将行预行作痛或月事已行淋沥不断心腹作痛或循腰脇或引背膂上下攻刺吐逆不食甚则手足搐搦状类惊癎或作寒热或为症瘕股肉消瘦非特不能受孕久而不治转而为瘵疾者多矣　妇人室女有生平无病者一旦忽感手足搐搦之证痰涎壅塞精神昏愦不省人事徃徃医者便作癎证治之非也殊不知妇室以肝气为主盖肝乃血之府库肝既受病经候愆期或多或少或闭断不通肺宫堙塞随其虚实而生病焉妇人多由血气虚七情所感而生风女子血实七情所感而生热邪乗四肢是以率然手足搐搦状类癎证也治疗之法先宜多进苏合香丸温酒化服以快其气其生醒亟亟调经调经之法塞者通之通者调之虚者与之实者收之妇人宜服白丸女子宜服泽兰丸多服以病退为期也　有此隂阳有此血气气阳也血隂也男以阳为主则阳胜乎隂女以隂为主则隂胜乎阳气血之为病男女则同耳人皆知百病生于气又孰知血为百病之胎乎血犹水也水行乎地中百川理则无壅遏之患矣人之血脉或凝滞于经络肠胃之间百病由此而根矣乍寒乍热发黄发狂讝妄惊狂烦闷呕恶痴痰自汗閧热虚劳尿淋漏崩吐衂咳唾以致晕厥冷昏愦迷忘块痛瘀疼起止遗溺凡此数证非血而何经所谓先去其血然后调之良有以也夫血得寒则闭澁得温则宣流荣气虚竭风冷交侵固易为虚劳月闭之证其若出血等类大抵多因畜热治之荣道亦开鲜血亦为之不禁矣川芎当归血中上药也出血诸证每每以胃药收功盖心主血肝藏血胃者又所以生其血而能使其气归元故其血自止经不云乎血随气行气逆则血逆于此尤当加意　素问曰目得血而能视耳得血而能听指得血而能摄掌得血而能握足得血而能歩脏得血而能液腑得血而能气夫血既通流则气亦至也气先行于其中血自通利而机无不应矣故素问云气血人之神也不可不谨调防而妇人以血脏为基本夫妇人之病手太阳手少隂小肠心之经络为表里起自冲任之脉于中极之下以上毛际循腹里关元上至咽喉复循面目过带脉环脐而止以妇人月水一月一来如期谓之月信期不来则风热伤于经络故血在内不通或内受邪热脾胃虚损不能饮食食既不充荣卫凝澁肌肤黄燥面不光泽或大肠虚变为下痢流入闗元致絶子嗣而子脏冷虚劳损而疾带下起于胞内夫带下之造化但分经络标本殊异为病之本气也其病所发正在过本脉之分而淋沥以下故曰带下也赤白之色亦无定也　曰头目昏口苦舌干咽嗌不利小便赤色大小便澁滞脉实而数者皆热证也凡白带下者亦皆有之为病寒素问亢则害承乃制谓亢过极而反兼已胜之化制其甚也则如火炼金热极则反化为水及六月热极则物反出液而湿润材木流津故肝热极则出泣心热甚则出汗脾热甚则出涎肺热甚则出涕肾热甚则出唾大凡俗类以火煮汤热极则沸溢及热气薫蒸于物而生津液也故下部任脉湿热甚者津液涌而溢已为带下见俗医白带下者但依方论而用辛热之药虽有误中致令鬰热气不能宣通旧病转加世误之久矣寡妇之病自古未有言者惟仓公于禇证略而论之言寡妇者孟子正谓无夫曰寡是也如师尼丧夫之妇独隂无阳欲男子而不可得是以恹恹成病也易曰天地絪緼万物化醇男女媾精万物化生孤隂独阳可乎夫既处闺门欲心萌而不遂隂阳交争乍寒乍热有类疟疾久则为痨又有经闭白淫痰逆头风膈气痞闷面防瘦瘠等证皆寡妇之病诊其脉独肝脉出寸口而上鱼际究其脉原其疾皆血盛而得经云男子精盛则思室女子血盛则懐胎观其精血思过半矣　妇人血海挟受风邪不换金正气散加川芎官桂主之以至晕烦闷呕恶怔忪迷乱多至忽发狂妄语小便不禁此妇人以血受病最多而血之为病遇夜愈增剧也血属隂隂虚则争　济生防萃云妇人童防至天癸未行之脉皆属少隂天癸既行皆从厥隂论之天癸已絶乃属太隂经也治胎产之病从厥隂无犯胃气及上三焦为之三禁不可汗不可下不可利小便发汗者同伤寒下早之证利大便则脉数而已动脾利小便则内忘津液谓中枯燥制药之法能不犯三禁则荣卫自和而热止矣如发渴而用白虎气弱则黄耆血刺痛而用以当归腹中疼而加之芍药大抵产病从增损柴胡杂证从增损四物宜详察脉证而用之
　　月水不调【附论】
