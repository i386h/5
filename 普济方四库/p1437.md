<!-- { "loadSidebar": true } -->
　　岐伯曰女子七歳肾气盛齿发更至二七而天癸至任脉通太冲脉盛月事以时下天谓天真之气降而为水癸水行故云天癸也然冲为血海壬主胞胎肾气全盛二脉流通经脉渐盈应时而下所以谓之月事者平和之脉常以三旬一见以像月盈则亏也若遇经脉行时最宜谨慎将理失宜似产后百般受病轻则为宿疾重可死矣盖破经则血气错乱经脉斩然不行逆于身则为血分荣枯等疾若其时劳力则生虚热变为疼痛之根若恚怒则气逆气逆则血疟逆于腰腿则遇经行时腰腿疼痛重过期即安也逆于头腹心肺背脇手足之间则遇经行时其证亦然若怒极则伤肝而有眼晕脇痛呕血瘰痈之病加之经血渗漏于其间遂成窍穴淋沥无有已也凡此之中时风则病风感冷则病冷久而不愈变证百出所谓犯时微若秋毫感病重如山岳可不畏哉　饮食五味养髓骨肉肌肤毛发男子为阳阳中必有隂隂之数八故一八而阳精升二八而阳精溢女子为隂隂中必有阳阳之数七故一七而隂血升二七而隂血溢皆饮食五味之精液所为也方其升也智虑开明齿牙更始发黄者黑筋弱者强暨其溢也凡属身体耳目之余虽针芥之微歴无不到故子形肖父母者以其血经常与父母之身无所不厯也是以其父一肢癈则子一肢不肖其父一目亏则子一目不肖其母亦然雌鸟牝兽无天癸而成胎何也鸟兽精血徃来尾间也精未通而御女以通其精则五体有不满之处异日有难状之疾隂已痿而思室以降其精则精不出而内败小便道澁而淋精已耗而复竭之则大小便道牵痛愈疼则欲大小便愈便则愈疼女人天癸既至逾十年无男子合则不调未逾十年思男子合亦不调不调则旧血不出新血误行或渍而不入骨或变而成肿或懽合而竭或合男子多则沥枯虚人产乳众则血枯杀人观其精血思过半矣　大率治病先论其所主男子调其气女子调其血气血人之神也不可不谨调防然妇人以血为本气血宣行其神自清所谓血室不蓄则气和血凝成孕此乃调爕之常其血不来有因风热所伤经血不通或外感风邪内受邪热脾胃虚弱不能饮食食既不充荣卫抑遏肌肤黄燥面无光泽时发寒热腹胀作痛难于子息子臓冷热久而劳损必挟带下便多淋沥忽致崩漏经云腹中如块忽聚忽散其病乃症血痼不流而搏腹胀而作寒热此乃成瘕或先后爽期虽通而或多或寡究病之源盖本如此论曰经者常谓其一身之隂阳愆伏知其安危故其来必以月太过不及皆为不调过于阳则前期而来过于隂则后期而至其有乍多乍少断絶不行崩漏不止亦由隂阳衰盛寒热为邪　夫妇人月水不调由劳伤气血致体虚风冷之气乘也若风冷之气客于胞内伤于冲任之脉损手太阳少隂之经冲任之脉皆起于胞内为经脉之海手太阳小肠之经手少隂心之经也此二经为表里主上为乳汁下为月水然则月水是经络父母之身无所不厯也则月水是经络之余若冷热调和则冲脉任脉气盛胜太阳少隂所生之众宣流依时而下若寒湿乖适经脉则虚若有风冷虚则乘之邪搏于血或寒或热或湿则血结泣则血消故月水乍多乍少不为调也　仁存方载许学士云治妇人病多是月经乍多乍少或后或前时发头疼医者一例呼为经病不曾説得隂胜阳阳胜隂服药所以少効盖隂胜阳则胞寒气冷血不运行经所谓天寒地冻水凝成氷故令乍少而在月后若阳乗隂则血流散溢经所谓天暑地热经水沸溢故令乍多而在月前治者当知其隂阳调其气血使不相胜以平为福圣济总録云月水不调者经脉或多或少或湛或浊或先期而来或后期而至是也盖由失于调养而冲任虚损天癸之气乖于常度故内经曰任脉通冲脉胜月事以时下言其有常度也　危氏得効云二七天癸至七七天癸竭行早性机巧行迟鲁钝通行则隂阳和合始能生子年十四歳当时二十歳不行命临风烛朝不保暮有病发则死间有不死百中无一亦令一生多病未尝一日安裕然有四季行亦可又有一年一次者亦不甚嘉或一生不循正道而行者晩年有病疾则难治　应騐云夫女子十四则月水行男子十六则阳精溢此皆合乎隂阳之数各及其时故男子之精气宜盛女子之月水宜调调经之道贵乎防其气以行其血血盛气变是谓之从从则百病不生孕育无损矣且妇人之病四时所感六淫七情所伤悉与男子治法一例惟胎前产后七症八瘕崩漏带下之证为异故凡制方究其所因多由月水不调变生诸证大概妇人之病以经脉如期为安或有愆期当审其冷热虚实而调之先期而行者血热故也当清之过期而行者血寒故也当温之又不可不察其有无外邪为之寒热而后投药也　夫血者隂之物象月盈亏应时而至故谓之月水女子冲任气血经络不和其血应至而未至或断或续或多或少血色有异是月水不调之证也
　　方
　　庵防子散【出圣济緫録】　治妇人血气不调经脉不定腹脇多胀或五六月一来三二月一来虽来色如煮小豆汁其血复少者
　　庵防子【一两一分】瞿麦穗　防榔【剉】牡丹皮　当归【切炮】甘草【炙剉】射干　木香　吴茱萸【汤浸焙炒各三分】桂【去麄皮】桃仁【汤浸去皮尖双仁炒黄十二枚】鼈甲【去裙襴醋炙】牛膝【酒浸焙切】蒲黄赤芍药　大黄【剉炒】熟干地黄【焙各一两】黄芩【去黒心一两半】
　　水蛭【防炒一分】
　　右为散每服壹钱日再稍加二钱温酒调下以効为度
　　干地黄丸【出圣济总録】　治妇人月水不调或一月再来或隔月不来或多少淋沥不断腰腹刺断痛不可忍四体虚弱不能饮食心腹坚痛不能行动体重嗜卧好食酸物
　　熟干地黄【一两半】蒲黄　牛膝【酒浸切焙】赤芍药　干姜【炮】黄芩【去黒心】牡丹皮　蜀椒【去目并合口炒出汗】白芷　桑耳【炒】泽兰叶　虫【微炒二十枚】桃仁【去皮尖双仁炒黄一两】甘草【炙剉】芎防　当归【切焙】人参　丹参【各三分】防虫【去翅足糯米同炒米熟去米三十五枚】水蛭【炒三十五枚】
　　右为末炼蜜和丸如梧桐子大每服二十丸空心温酒下渐加至二十五丸一方有桂心名干地黄当归丸
　　安息活血丹【出和济方】　治冲任不足下焦久寒脐腹防痛月事不匀或来多不断或过期不来或崩中有血或带下不止面色痿黄肌肉消瘦肢体沈重胸脇胀满气力衰乏饮食减少一切血气虚寒并用服之吴茱萸【汤浸七遍焙干微炒】柏子仁【炒】安息香【捣碎入好酒研取去渣银器内慢火熬成膏】山茱萸【去】延胡索　桃仁【去皮尖麸炒微黄色】虎杖　当归　杜仲【去麄皮剉炒】附子【炮去脐皮】木香【各二十两】泽兰叶　干姜【炮】肉桂【去麄皮】艾叶【微黄】黄茋【去芦】牡丹皮【各二斤半】肉从蓉【酒浸焙】厚朴【去麄皮姜汁炙令各五斤】
　　右为细末以前安息香膏入白麫同煮作糊丸如梧桐子大每服二十丸食前温酒下醋汤下亦得
　　禹余粮丸【一名紫石英丸出医方大成】　论曰经者常谓其一身之隂阳愆伏知其安危故其来必以月太过不及皆为不调过于阳则前期而来过于隂则后期而至其有乍多乍少断絶不行崩漏不止亦由隂阳衰盛寒热为邪详说于下若经乍多乍少或前或后脐腹时痛面色不泽久不治疗渐至虚损俱令人变产断生他病若治妇人诸病补暖下元然当知诸病皆因经不调隂阳相胜所至若隂气乘阳则胞寒热冷血不通经所谓天寒地冷水凝成氷故令乍少而在月后经若阳乘隂则血流散溢经所谓天暑地湿经水沸溢故令乍多而在月前须知其隂阳调其血气则百病不生矣
　　桂【去皮】龙骨　川鸟头【炮】禹余粮【烧醋】人参　紫石英　桑寄生　杜仲【去皮炒】五味子　逺志【去心】泽防当归【切洗焙】石觓【去根】苁蓉　干姜【各一两】牡蛎【烧】甘
　　草【炙】川椒【去目炒出汗各二两半】
　　右为细末炼蜜和丸如梧桐子大米饮下二十丸加至三十丸日三
　　牡丹丸【出圣惠方】　治妇人月水不调或一月再来或隔月不来又或多或少淋沥不断或青或黄或黑或清水腰腹刺痛四肢虚弱心腹坚痛举体沈重欲卧而不欲食渐加羸瘦
　　牡丹　生干地黄【各一两】当归【三分剉微炒】蒲黄【一两】牛膝【三分去苖】琥珀【一两】桃仁【一两去皮尖□尖双仁麸炒微黄】赤芍药【三分】庵防子【一两】川椒【一两去目及闭口者微炒出汗】水蛭【半两炒令微黄】干姜【三分炮裂剉】泽兰【一两】防虫【三七枚微炒】黄芩【三分】桑耳【三分】芎防【一两】蝱虫【半两炒微黄去翅足】
　　右为末炼蜜和捣三五百杵丸如梧桐子大每日空心及晩食前以温酒下三十丸
　　牡丹皮汤【出保庆积方】　治妇人经水不调腰背疼痛食物不得
　　牡丹皮　白芷　桑耳　阿梨勒皮【煨】代赭【碎】龙骨【去土】当归【切焙各一两半】黄连【去须】黄耆【炙剉】地榆　鹿茸【去毛酥炙各一两一分】苍术【米泔浸切焙】附子【炮裂去皮脐各一两】杏仁【去皮尖双仁炒令黄十五枚】肉豆防【去皮二枚】黄芩【去黒心半两】
　　右防咀如麻豆大每服五钱水一盏半入生姜五片煎取八分去滓温服
　　调经散　行血气
　　当归【一两酒浸】芎防【半两】红花【三钱】班猫【去翅足】水蛭【二钱炒】防虫【二钱去翅足】红娘子【一钱去翅足】牡丹【半两】赤芍药【半两】白芷【三钱】蓬术【二钱】桂【三钱】白姜　生地黄　干漆　川牛膝【各二钱】
　　右每服八钱水煎酒半盏煎至八分空心服如小便隆闭不通用甘草汤解三日三服
　　胜金丹　治妇人一切子宫久冷脐腹疼痛月经来期前后不一病证多端并宜治之常服调经顺气暖胎逐积进美饮食功効甚多难以尽【方见本门妇人杂病类】
　　吴茱萸汤【一名茱萸防虫出千金方】　治妇人经血多寒月水不利或多或少
　　吴茱萸【汤浸七遍炒焙干微炒二两半】小麦【淘浄】桂【去麄皮】半夏【汤浸七宿炒黄各二两】生姜【切炒三两】大枣【去核炒十枚】人参　芍药【各一两】甘草【炙】水蛭【糯米少许同炒米熟去米】防虫【微炒】防虫【去翅足】牡丹皮　牛膝【切浸切焙各半两】桃仁【浸去皮尖双人又炒黄色二十枚】
　　右粗捣筛每服三钱酒水各半盏煎七分去滓温服日三不能饮酒人以水代之汤欲成内诸虫不耐药人饮七合
　　干姜丸【出圣济济録】　治妇人月水不调绕脐防痛手足烦热而脚痠疼
　　干姜【炮】吴茱萸【汤洗焙炒】附子【炮制去皮脐各一两半】黄芩【去黒心一两】蜀椒【去目并合口炒出汗】熟干地黄【焙】当归【切焙】桃仁【汤浸去皮尖双仁炒黄三十五枚】大黄【剉炒】桂【去麄皮】白术【各一两】赤芍药人参　石韦【去毛各半两】薏苡仁【二两】
　　右为末炼蜜和捣丸如梧桐子大每服二十丸温酒服下日再未知稍加以知为度
　　芎防汤【出圣济总録】　治妇人月水不调脐下撮痛
　　芎防　黄耆【剉】桑耳　桔梗【各一两】赤芍药
　　京三棱【炮剉】附子【炮制去皮脐】代赭　当归【切焙】白术【各一】
　　【两】青橘皮【去白炒】黄芩【去黑心各半两】桂【去麄皮三分】
