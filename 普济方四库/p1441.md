<!-- { "loadSidebar": true } -->
　　右细杵罗为末每服二钱以水半盏煎令热对童子小便半盏入药末更煎一两沸食后温和吃
　　治妇人血热经行少忽两月一次忽三月一次忽半年不行及到行时止有些少黑血肌肉消瘦通身黑色渐欲成劳
　　当归　荆芥穗　牡丹皮【去皮心】虎杖　木通　马鞭草【各一分】大黄【醋炙如前】官桂【去粗皮生用】芫花【土器内醋炒黄色】芍药【各半两】
　　右细杵罗为末每服三钱水一盏漫煎至半盏食后和滓吃以经通为度经候既行即不请吃也若吃此药了大腑已冷而经候未通即住药数日脏腑坚牢即再吃加甘草
　　治室女经十六十七歳无经脉通行两脚痛行不得肌肉消痩上焦壅热大腑干澁头痛眼昏
　　牡丹皮【去心】当归　芍药　牛膝　桃仁【去皮尖】大黄【醋煮】官桂　川芎【各一分】半夏【二铢】
　　右细杵罗为细末每服二钱热汤半盏入药末童子小便半盏煎一两沸空心和滓吃土器内煎
　　治室女十六十七歳未有经通行上焦壅肌肉消瘦肉色忽通身黄忽通身黑大腑热小便黄赤五心烦躁渐欲成痨宜服此药
　　荆芥穗　连翘　牡丹　【去心】射干　大黄【醋一碗煎干二分】前胡　柴胡【各去毛】桃仁【去皮尖】虎杖　麻黄【去】杏仁【各一分】细辛
　　右细杵罗为末每服三钱以热汤半盏对童子小便半盏入药末同煎一两沸食后和滓服经通止后服
　　治肾气亏弱不能生肝肝气亏乏不能生血经后多少迟速不节不能懐孕还复堕胎诊其脉关尺俱微细宜服此补肝肾方
　　当归　杜仲【去麄皮】石斛【去头】白芷　五味子　川芎人参　　艾叶　泽兰　续断　木香【各一分】川
　　椒【二铢】细辛【三铢】
　　右细杵罗为末炼蜜丸如梧桐子大早晨空心盐汤下三十丸
　　调经汤　治冲任脉虚风寒客搏气结凝滞每月经将行脐腹先作痛或小腹急胀攻注腰脚疼重欲行时预前五日及经断后五日并宜服之
　　当归【洗焙】半夏【汤洗七次】甘草【炙】麦门冬【去心】五加皮　干熟地黄【炒焙】川芎　吴茱萸【汤洗七次】肉桂【去芦头】牡丹皮赤芍药　乌药　人参【去芦头】红花【已上十四味各一两】没
　　药【半两别研】
　　右防咀每服五钱水一盏半姜三片煎至一盏去滓食前温服
　　禹余粮丸　治月水乍多乍少或前或后
　　生地黄【一两】禹余粮　白术　芍药　当归　续断【各半两】
　　右为细末炼蜜丸如梧桐子大每服三十丸米饮下未知加至五十丸偏少者加当归芍药成一两偏多者倍断续地黄絶产者加从容一两腹痛者加蒲黄桂各半两
　　升阳除湿汤　治经水不调如右尺脉按之空虚是气血俱脱大寒之证轻按甚数疾举指或滞澁皆阳脱之证隂火将亡见热证于口鼻或时静或时躁此阳欲去之徴也当温之服大升降气血之剂峻补命门之下脱也
　　柴胡根【三钱诸言者迹苗处去苗便是在地　之下是不在深细根】羌活【二钱】藁本【去土三钱】白术【三钱】红花【五分】当归根【三钱】桃仁【汤浸去皮尖十个细研】川芎【一钱】肉桂【去皮盛夏勿用秋冬月半减】细辛根【六分】熟干地黄【一钱水中沈者是】人参【二钱去芦】白芍药【半钱】防风根【二钱】黄耆【三钱味甘者佳】独活根【一钱半有鬼眼者佳】黑附子【炮裂去皮脐三钱】炙甘草稍子【一钱尖细处是也】
　　右防咀每服称三钱或二钱若病势甚当渐渐加至半两止每服水三钱煎法如常空心服之
　　暖宫丸【出杨氏家藏方】　治冲任脉弱经候不调因成带下妊娠不牢久无子息日渐羸瘦手足烦热变骨蒸并宜服之常服大益气血
　　当归【洗焙二两】续断　藁本【去土】吴茱萸【汤浸七遍焙干】五味子人参【去芦头】白茯苓　白术　绵黄耆【蜜炙】川芎
　　香白芷　缩砂仁　干姜　萆薢【酒浸一宿已上一十四味各一两】石斛【三两去根秤】牡蛎【煨通红研细称】香附子【炒】熟干地黄【洗焙】山药　兔丝子【好酒煮软焙七分干砂器研焙干称】羌活【去芦头】白龙骨【细研已上七味各二两】茴香【一两半炒研】山茱萸【去核半两】胡索【半两】川椒【半两】
　　右为细末炼蜜为丸如梧桐子大每服五十丸温酒或醋汤送下空心食前服
　　养血丸【出杨氏家藏方】　补血海疗虚弱调经快三焦进饮食久服令人肥盛有子大治月事阻滞腹脇作痛或结坚块面黄髪落时发寒热身羸瘦
　　牡丹皮　白芍药　卷柏　当归【洗焙】石斛　白茯苓【去皮炙】巴防【去心】熟地黄【洗焙】肉从容【酒浸一宿切焙干】杜仲【去皮炙】山药　柏子仁【别研】白薇　枳殻【去穰麸炒黄色】蒲黄【微炒】肉桂【去麄皮】荆三棱【煨香切】蓬莪术【煨香切】枸杞子覆盆子【已上二十味各一两】附子【炮去皮脐半两】
　　右件为细末炼蜜为丸如梧桐子大每服五十丸酒或米饮送下空心食前服
　　固经丸【出杨氏家藏方】　治冲任虚弱月候不调来不断淋沥不止
　　艾叶【醋炙炒】鹿角霜　干姜【炮】伏龙肝【各等分】
　　右件为细末镕鹿角胶和药成热丸如桐子大每服五十丸淡醋汤下空心食前服
　　益真鹿茸丸【出杨氏家藏方】　治冲任俱虚血海久冷经候不调肌体羸瘦饮食减少
　　石斛　牛膝【酒浸一宿焙】肉从容【酒浸一宿焙】紫石英　鼈甲【醋炙】续断　柏子仁　五味子　黄耆【蜜炙】巴防【去心十味各一两】安息香【酒熬去砂石】鹿茸【酒炙】沈香【三味各半两】山药【三分】覆盆子
　　右件为末炼蜜丸如梧桐子大每服五十丸酒盐汤或糯米饮送下空心
　　紫桂丸【出杨氏家藏方】　治补益血海治冲任气虚经不调或多或少腰疼腹痛冷带崩漏
　　禹余粮【火煆醋淬七遍三两】龙骨　艾叶【醋炒】牡蛎【烧】赤石脂地榆【各二两】厚朴【姜汁制炒】牡丹皮　阿胶【蛤粉炒成珠子】香
　　白芷　当归【洗炒】吴茱萸【浸七遍微炒】肉桂【去麄皮各一两】附子【炮去皮脐半两】
　　右为细末糊丸如梧桐子大每服三十丸浓艾叶醋汤空心食前温服
　　防风散【出朱氏集騐方】　治女人经脉不匀气血壅滞肺有风热遂令遍身隠疹经紫成片肌肉顽痹皮肤粗澁或时瘙痒
　　北防风　川当归　赤芍药　牛旁子【各一两】荆芥穗【一两二钱】蝉殻【七钱半去土】生地黄　香白芷　甘草白附子　白僵蚕【去丝】何首乌　乌蛇肉【浸去皮骨焙干俱各半両】紫参
　　右件为细末每服三大钱加至四钱温酒调下如不饮酒以蜜汤调服终不若酒之功
　　四物汤【出澹疗方】　调益荣卫滋养气血治冲任虚损月水不调脐腹疞痛崩中漏下妊娠将理失宜胎动不安血下不止及产后乘虚风寒内搏恶露不下等症熟干地黄【酒洗如九蒸九曝去制尤妙】当归【切去芦剉微炒】白芍药川芎【各一两】
　　右为粗散三钱水一盏半煎至八分去滓空心食前服经血凝滞腹内血气作痛加莪术官桂名六合汤一方以地黄殢血不能止痛不若只用五味妇人心肠□痛不可忍者去地黄加干姜名四神汤治下血不止及妊妇胎动不安加艾十叶阿胶一片同煎或加热艾甘草阿胶黄茋等分作胶艾汤产后血搏口干烦渇加括蒌麦门冬两脇胀满加厚朴枳实虚烦不得卧加人参竹叶大渴烦躁加知母石膏同煎易简方纠缪云四物汤为妇人要药今不明其要妄肆臆说亦由嚣防采卖之家不曾依法用酒九蒸九曝以制地黄葢生则性平而宣熟则性温而补若蒸晒遍数足决然成功正易简方乃用当归川芎芍药人参干姜甘草等分毎服四钱水一盏煎至六分热服名増损四物汤治妇人血气不足四肢怠堕乏力少气兼治产后下血过多荣卫虚损等证
　　加减四物汤【出朱氏集騐方】　治经候不调腹中疼痛或脚气冲心
　　四物汤加琥珀煎见効并醋一合煎立効
　　治一切妇人内失将养经不调骨糟积热虚实不等非时上焦发热忽至夜浑身发热非时背膊劳倦似病不病忽时烦躁精神不安宜服此调宫脏解劳气方只用经行时吃若经已上四五日即住此药吃后方药经复行即住后方药仍吃此药两件观臓腑进服【出防命方】
　　桑寄生　延胡索　鼈甲【醋炙】当归【各半两】续断　芫花【醋炒黄色】石斛　　　木香【各一分】
　　右药先制芫花一味研为细末所余众药杵罗为末相和令匀每服二钱用锅内水一盏煎两三沸温和去滓空心吃忌甘草
　　治妇人骨槽积热内失将养经不调变成劳非时发热劳倦不安将此药对前面方药服若经行即住此药不吃若经止按定数日仍进此药【出防命方】麻黄【去根】柴胡【去毛】鼈甲【醋炙】前胡【去毛】紫菀　杏仁【去尖】枳殻【只用青】天灵盖【酥炙黒色】桔梗【去毛各一分】
　　右为细末每服三钱水一盏生姜二片同煎取三两沸食后临卧去滓温服
　　伏龙肝散【出永类钤方】　治血气劳伤冲任脉虚经血非时注下或如豆汁或血片五色相杂脐腹冷痛经久不止【方见本门前崩中漏下类】
　　十味养荣汤【出朱氏集騐方】　治妇人血气不足脐腹疞痛月水不调
　　熟地黄【酒洗】黄茋【蜜炙各二两半】牡丹皮【炒】五味子　肉桂【去皮】白芍药【炒】白茯苓【各一两】当归【酒浸】川芎【各二两】甘草【七钱炙】
　　右防咀煎服
　　治妇人月经不调腹中结块及崩中淋露产后血晕暴血冲上因损下血【出本草】
　　以延胡索酒摩或煎服















　　普济方卷三百三十二
　　钦定四库全书
　　普济方卷三百三十三　　明　周王朱橚　撰妇人诸疾门
　　月水不通【附论】
