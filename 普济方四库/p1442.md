<!-- { "loadSidebar": true } -->
　　夫妇人月水不通者由劳伤血气致令体虚受风冷邪气客于胞内伤损冲任之脉并手太阳少隂之经致胞内血絶不通故也冲任之脉起于胞内为经脉之海手太阳小腹之经也手少隂心之经也此三经为表里主上为乳汁下为月水风冷伤其经血血得温则宣流得寒则澁闭偶为风冷所搏故血结于内令月水不通也又云腹中鸣则月水不来病本在胃胃气虚不能消化水谷使津液不生血气故也又云醉后入房则力气竭絶伤肝使月血不来所以然者肝藏月血劳伤过度血气枯竭于内也又先唾血及吐血下血谓之脱血名曰血枯亦月水不来所以然者津液减耗故也但益津液其经自下也诊其肾脉微澁者是月不通也及左手关后尽内浮为阳絶无膀胱脉也月水必闭又肝脉沉而急诊之亦然时小便难若头痛腰背痛足寒时疼月水不来时或得之必有所阻滞也月水不通乆则血结于内生块血瘕赤则血症血水相并壅不通脾胃虚弱变为水肿也所以然者脾身之肌肉长于土土克消于水水血既并脾气衰弱不能尅消故水气流溢浸渍肌肉故满也又云经脉不通日乆此非细事实为沉病若是室女经脉不通初因贪食酸醎之物遂致血脉干涸变成劳病若因经脉正行误食热面生冷劳伤遂成此疾腹内颗块不早治时日稍深必见困笃　夫血寒则闭热则停温则流胗其尺脉滞者是也微弱者本原不足沉弱者小便必时痛而有症瘕若满盛者有姙也若是室女月事不行必因多食盐酸致斯若乆不宣变劳疾过月信而仍误食生冷热面或酸入于胞而其气内隔因而阻滞非时肠鸣必使月信不来体病胃受风冷虚而不分水谷使津液不生血气不成也凡月闭之疾但服琥珀丸肌瘦而利饮者血热相搏也宜服黄良丸面白体肢浮肿脾气弱而不能制血三圣丸及三物汤主之再候小腹急病痛或作颗块而误认为胎此为血症因血经行入房故也琥珀丸主之产后日久月信不通其故縁气血耗散不是风寒击搏而内攻也是血凝滞而不行久不治之便为血瘕使人肚如覆杯其体如水肿是脾虚而血水相并有块者与琥珀丸如肿如蛊者与没药丸身肿者与九霄丸三物汤　女子十四天癸至任脉通月事以时下故令有子天癸者物之自然月者以月至经者有常也其来不可过与不及多与少反此皆胃之故也不行尤甚者有疾生焉血既不能滋养百体则髪落面色身羸瘦血虚则热发故身多热水不足则燥气燔则金受邪金受邪则肺家喇喇变为肺痿肺痈必矣医见经不行则用防虫水蛭等行血药见热则用除热诸寒药实出妄意热中不行以药行之为害滋大经水枯竭则无以滋养其能行乎譬犹索万金于乞丐之人虽棰楚并下不可得也但服以养气益血诸药天癸自行又有一种妇人实盛月经瘀闭利之则行矣　又云月水不通者所致不一有食不化血防不通有先期太过后期不通有大病后热不通寒凝结滞不通有积聚气结不通有心气抑滞不通凡此所受不同治亦异盖妇人假血为本以气为用血气稽流则澁而不行其为病或寒或热脐腹坚痛肌肉消瘦乆则为劳瘠之证　凡妇人月水不来室女亦同内经曰谓月事不来皆是脬脉闭也脬脉者属心而络于脬中令气上通于肺心下不通故月事不来也可用茶调散吐之次用玉烛散芎防汤三丸汤桂苓白茯散之类降心火益肾水开胃进食分隂阳利水道之药皆是也慎勿服峻热有毒之药若服之变成肺痿骨蒸渐热咳咯脓呕血喘满小水不利寝汗不止渐至形瘦脉大虽遇良医亦成不救呜呼人之死者岂命使之然也哉【一妇人年二十余歳病经闭不行寒热徃来咳潮热痛医切禁无物可食一日当暑门外见卖凉粉者以井水磨大噉一飡顿觉神清骨爽健数日经水自下】　夫冲任之脉起于胞内为经脉之海手太阳小膓之经手少隂心之经也二经为表里心主于血上为乳汁下为血水也女子十四而天癸至肾气全盛冲任流通经血既盈应时而下名之月水常以三旬而一见谓之平和也若愆期者由劳伤血气壅结故令月水不通也　室女经闭成痨防宗奭方论曰夫人之气血为本人之病未有不伤其气血者世有室女童子积想思虑过多以致劳损男子则神色先散女子则月水先闭何以致然盖忧愁思虑则劳心心伤则血逆血逆则神色先散而月水先闭也火既受病不能荣养其子故不嗜食脾既虚则金气亏发咳既则水气絶故四肢干木气不克故多怒鬓发焦筋痿五脏传遍虽卒不致死者然终死矣此一种于劳中最难治盖病起于五臓之中无有巳时其药力不可及也若或自能改易心志用药扶接如此则可得九死一生也　张氏云室女月水之不行切不可用青蒿等凉药医家多以为室女虚热故以凉药攻之殊不知血得热则行冷则凝也
　　方
　　桃花丸　治妇人月水不通无子由子宫风冷积血滞于膀胱故致腰膝疼痛手脚热心背膊皆妨闷经络不调腹内多气四肢乏力面无血色及多防宜服桃仁　苏合香　安息香　木香　防榔　川芒硝【各三分】水蛭【炒令微黄】防虫【炒令微黄去翅足各半两】麒麟竭　鼈甲【涂醋炙令黄去裙襴】附子【炮裂去皮脐】柴胡【去苖】卷栢　当归【剉微炒】辛夷　白芷　紫石英【细研水飞过】禹余粮【炒醋淬七遍】芎防　丹皮　细辛　麦门冬【去心焙】羗活　桂心肉豆防【去殻各一两】
　　右为末炼蜜和丸捣二三百杵丸如梧桐子大每日空心及晓食前煎茅汤下三十丸
　　紫葳散【出圣济总録】　治妇人经脉不通血热壅滞攻疰四肢皮肤瘾胗并行经脉
　　用紫葳凌霄花是也不拘多少为散每服二钱食前温酒调下服之
　　治妇人血结月闭石淋
　　用海藻石藤髙尺余根如漆上渐软作交罗文生海底煮汁服之
　　治妇人月水经久不来
　　用葳灵仙为末酒调下一方用刘寄奴一方用王不留行
　　血竭破经丹　治妇人血闭不通神方
　　锦文大黄【一两去皮醋浸一宿】硼砂【一钱】
　　右为末醋和为丸如梧桐子每服三丸好酒红花汤调下食前服之
　　干地黄当归丸【一名干地黄丸千金方】治妇人月水不通或一月再来或隔月至或多或少淋漓不断或来而腰腹刺痛不可忍四体沈重惟思眠卧欲食酸物虚乏黄瘦【方见本门月水不调类】
　　温经汤【出指南方】　治经道不通
　　人参　牛膝　甘草【各一两】当归　芍药　牡丹皮白术　官桂　芎防【各二两】
　　右为麄末每服五钱水二钟姜三片一枚煎一盏去滓服
　　地黄煎【出指南方】　治经候至时顿然不行
　　牛膝【半两】生地黄【三两取汁】干漆【一两】
　　右以慢火同煎可丸即丸如桐子大每服三丸温酒下块消为度
　　干漆丸【出千金方】　治月经不通百疗不瘥脏腑宿冷恶血凝结
　　干漆　土根　射干　芍药【各一両半】　牡丹　牛膝　黄芩　桂心　吴茱萸　　大黄　柴胡【各一两六钱】桃仁　鼈甲【各二两】防虫　蛴螬【各四十枚】水蛭　防虫【各七十枚】大麻子【四合】乱发【鸡子大二枚】庵防子【二合】
　　右为末以蜜和丸每日酒下十五丸如梧桐子渐加至三十丸日三仍用后浸酒服前丸药一丸又方无牛膝芍药土根
　　浸酒方【出千金方】
　　火麻子【三升】庵防子【二升】桃仁【一升】灶屋炲煤【四两】土根射干【各六两】牛膝【八两】桂心【一两】
　　右防咀以清酒三斗绢袋盛药浸五宿以一盏下前药良或单服之亦可
　　大防虫丸【出圣恵方】　治月经不通六七年或肿满气逆腹胀瘕痛宜服此数有神騐
　　防虫【四百枚】蛴螬　干地黄【一升】丹皮　干漆　芍药牛膝　土根　桂心【各四两】吴茱萸　桃仁
　　黄芩　牡防【各三两】茯苓　海藻【各五两】水蛭【三百枚】硭硝【一两半】人参【一两半】葶苈【五合】
　　右为末蜜和丸如梧桐子大每日空心酒下七丸不知加之日三服一方无硭硝人参一方无桂心
　　蛴螬丸【出圣恵方】　治妇人月水不通或肿满气逆咳食少
　　蛴螬【三分微炒】生地黄【一两】丹皮【三分】干漆【半两捣炒令烟出】桃仁【三分汤浸去皮尖双仁麸炒微黄】赤芍药　牛膝【去苗】土根【各三分】桂心【半两】黄芩　琥珀【各半两】水蛭【一分炒微黄】防虫【一分炒微黄去翅足】甜葶苈【三分隔纸炒令紫色】赤茯苓【一两】海藻【三分洗去醎味】桑根白皮【三分剉】
　　右为末炼蜜和捣二三百杵丸如梧桐子每于食前以温酒下二十丸
　　当归汤　治妇人月水不通脐下刺痛
　　当归【切焙】甘草　桂【去麄】木贼　大黄【剉炒】荆三棱【炮剉各一两】威灵仙【去土】生地黄【焙】王不留行　防榔　延胡索　代赭【醋淬】天雄【炮裂去皮脐】红蓝花【炒三分】鼈甲【去裙襴醋炙各一两半】
　　右防咀如麻豆大每服五钱半煎八分去滓温服不拘时候
　　狗胆丸【出圣惠方】　治妇人月水不通日渐羸瘦变为血痨及血气结聚疼痛
　　狗胆【五枚取汁】硼砂【半两胆汁浸三七日】干漆【捣碎炒令烟出】芫花【醋拌炒令干】延胡索【已上各半两】干姜【炒裂剉】斑蝥【糯米拌炒令黄去翅足】麒麟竭　砒礵【各一分】伏龙肝【半两细研】自然铜【一两煆细研】防虫【微炒黄去翅足】水蛭【微炒黄去翅足】当归【剉微炒各半两】
　　右为末用头醋一升先入自然铜末煎十沸已来去却石脚却入铫子内入药末一半以慢火煎成膏后便入硼砂狗胆及一半药末和捣二三百杵丸如菉豆大每于食后以温酒下七丸
　　鼈甲汤【出圣济总録】　治妇人经候不通已经三两月鼈甲【去裙襴醋炙】白前　代赭【煨醋淬】荆三棱【炮剉】附子【炮裂去皮脐】胡索【各一两半】大黄【剉炒】甘草【炙剉】木香　桂【去麄皮】当归【切焙各一两】桃仁【去皮尖双仁炒二十枚】红蓝花【三分】熟干地黄【焙三两】大腹皮【剉二两半】
　　右防咀如麻豆每服五钱水一盏半煎取八分去滓温服不拘时服
　　治月经不通心腹绞痛欲死通血止痛【出千金方】
　　当归　大黄　芍药【各三两】吴茱萸　干地黄　干姜　芎防　防虫　水蛭【各二两】细辛　甘草　桂心【各二两】栀子【十四枚】桃仁【一升】
　　右防咀以水一斗五升煮取五升分为五服一方有牛膝麻子仁各三两
　　治妇人月经不通大腑秘热两足疼痛行走不得日夜不安疼痛呌声不停肌肉消瘦渐成症瘕病【出防命方】麻黄【去根】射干　秦艽　荆芥穗　虎杖　连翘当归　牡丹皮【去心】牛膝　官桂　黄芩　杏仁大黄【醋煮如前】牵牛　芎防【各一分】半夏【三钱】大腑热使大黄【一两】
　　右件药作一处杵罗为末每服三钱水一盏煎取九分食后吃以大腑过通畅经后通行为度若人得此病但止通大腑行经自然安乐也
　　地髓煎丸【出杨氏家藏方】通经脉补虚羸强脚膝润泽肌肤和畅筋脉【方见本门前杂病类】
　　当归丸【出圣济总録】　治妇人风劳气病经不通渐加羸瘦不思饮食心腹胀满徧身疼痛
