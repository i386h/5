<!-- { "loadSidebar": true } -->
　　破经汤　治妇人血气不行腹脐疼痛
　　巴豆【七个】苦葶苈【三钱】皂角【二钱】
　　右为末炼蜜和丸如弹子大每服一丸先用麻丝纒部定坐一夜不行再一丸如觉寒热取下赤白水再服一丸取行一方不用皂角后四物汤补之
　　抽刀散　治妇人一切冷气血
　　大川乌头【炮去皮炒黄色一両】五灵脂　芸薹子【隔纸炒】良姜【各半両】
　　右为末酒醋各半盏煎至七分温服
　　治妇人室女血气刺痛不可忍日夜呌唤可怜者一服见效
　　芸薹子　肉桂　　良姜　没药【各等分】
　　右干焙为末每服二钱乳香调下热服不拘时
　　延胡索散　治妇人血气走作疼痛不可忍及月水不利靣色痿黄吃食减少及产后诸疾皆治之
　　延胡索　三棱【生】当归【去芦头酒浸】莪茂【醋浸防炒等分】
　　右为末每服二钱空心温酒调下如血气发盛者及月水不调并用童子小便酒红花同煎调下只三服瘥矣或后用黄散子化通珍珠丸一丸服之满月百病不生
　　当归良姜散　补养血气去心腹疼痛脇胀满经络不调或带赤白腰脚冷痛一切痼病
　　髙良姜【五両】当归　桂【去皮各三両】厚朴【去皮姜制二両】
　　右干用纱罗子罗每服二钱水一盏入艾十叶同煎至七分去滓食前热服之
　　小乌沉汤　调中快气治心腹刺痛
　　乌药【一両去皮】甘草【一分】香附子【砂盆内淅去皮毛焙干穣二両】
　　右为细末每服一钱盐汤防不拘时
　　金不换散　治妇人血刺痛不可忍者
　　三棱　莪茂【并细剉】巴豆【去皮各一両】
　　右以酽醋一碗熬醋成膏为度先将糠固济一鑵子隂干后将药并醋膏一处置鑵子中外用泥裹以平瓦子一片盖之用炭火五七片煆常看守却后烟急出即取出防通黒则止不得烧过了便入乳鉢内细研为末有患者炒生姜酒调一钱服之
　　八僊散　治妇人血气心腹疼痛立验
　　棕榈【二両】当归【一両并剉碎一处烧成炭细研】麝香【一钱细研】
　　右同研令停每服一钱温酒调下
　　三神丸　治室女血气相抟腹中刺痛引心端经行涩少或因经事不调以致疼痛
　　橘皮【二両】胡索【醋煮去皮】当归【去芦酒浸剉防炒各一両】
　　右为细末酒煮米糊为丸如梧桐子大每服七十丸加至一百丸空心艾汤下米饮亦得
　　捉痛散　治妇人血气痛
　　胡索【一両】当归　桂心【各半両】
　　右为末酒调二钱
　　蠲痛散　治妇人血气刺痛
　　荔枝核【烧存牲半両】香附子【去毛炒一両】
　　右为细末盐汤米饮调下二钱不拘时
　　治妇人血气痛游走及腰痛
　　蓬术【切片】干漆【研碎各二両】
　　右同炒令漆焦香取出漆不用只用蓬术为末温酒调下三钱腰痛胡桃酒下游走痛冷水调下
　　治妇人血气刺痛
　　用香附子一二斗皆可舂令极净用炒鑵盛米醋者令极乆一日夜取出炒干为末一两用甘草三钱为末盐汤调下亦治血崩不止
　　治妇人血气刺痛
　　神麯　香附子【各炒赤】
　　右等分为末热酒下
　　治老妇血气痛不可忍
　　老松皮【用醋煮干】延胡索
　　右为末秤锤烧红淬酒调下
　　土神丸　治妇人血气不和作痛不止及下血无时月水不调宜服一名荜拨丸
　　眞蒲黄【炒】荜拨【塩炒】
　　右等分为末炼蜜和丸如梧桐子大每服三十丸空心温酒吞下如不能饮米饮下两服即止
　　内炙散　治妇人血气刺痛不可忍者
　　蓬莪茂　良姜【等分】
　　右为细末热酒服无时
　　失笑散　治小肠气痛及妇人血痛心腹绞痛欲死百药不验者并治急心痛一方失笑膏
　　五灵脂【炒】蒲黄【炒各等分】
　　右为末每服三钱先用米醋一合熬药成入水一盏煎一二服温酒调膏服
　　又方　治妇人血气痛
　　眞蚌粉【煆】香附子【末】
　　右等分和匀每服二钱醋调下神效
　　治妇人血气攻心腹疼痛不可忍
　　熟艾【五両】生姜【四両细研】
　　右以布包用水三盏煮令水尽于包中绞取汁一盏每服以热酒调下二合
　　治妇人不曾生长血气脏腑疼痛不可忍及治丈夫小肠气撮痛者并宜服二圣丸
　　干漆【为末】湿漆【各一両】
　　右先将湿漆入铫子内熬如一食饭间已来住火与干漆末一处拌和丸如半皂子大每服一丸温酒吞下无时元气小腹膀胱气痛牙关急但捾开牙关温酒化下丸灌下必安怕漆人不可服
　　又方　治妇人血气痛
　　干姜　赤石脂
　　右为末醋为丸每服五十丸淡醋汤下立效
　　治妇人血气揍痛
　　用火煻煤一掬细末炒令烟出再用生姜一块连皮捶碎炒至烟起入乆窨酒一升同煎一半滤去滓通口服
　　石灰散　治妇人气血痛不可忍者
　　用取猪贴血半盏于汤上暖用杖子搅停后石灰于火上烧令黄为末罗过入灰一钱同血搅停以温酒服立愈
　　用黒狗胆一个半干半湿割开以箆子排丸如菉豆大蛤粉滚过每服五丸烧生鐡淬酒下其痛即止
　　血气虚损腰腹疼痛
　　用当归连中汤加桂南木香若自汗则去木香加人参白术
　　醋附丸　治妇人血气经候不调腹痛面色黄心怔乏力腹脇疼胀头晕恶心或崩漏带下便血症瘕等证室女亦可服凡妇人数数堕胎由血气不升降或云此药耗气殊不知获效非常古书为妇人仙药服之百日当显其效一名醋煮香附丸
　　用香附子炒去毛以酒醋浸过煮令醋干焙为细末以米醋糊丸如梧桐子大每服五十丸醋汤下又方为末每服二钱米饮汤调下治冷滞用胶艾叶煎汤或加当归鹿茸附子
　　又方
　　用香附子净一斤入大艾叶四两当归二两如上醋浸透煮为丸
　　治妇人乆血冷气攻心疼痛不止
　　用叶子雄黄二两细研醋一升煎似稠糊丸如上醋浸透豆大每服五丸醋汤下无时
　　治妇人血流血痢心头疼痛不可忍欲死者及治血崩用五倍子为末麫糊为丸每服二三十丸米汤送下一方作散冷水调服
　　坤刀散　治妇人心腹脇肋疼痛不可忍者产前产后尤佳
　　川乌头【炮去皮脐】牡丹皮　芍药　干姜【炮】桂心没药　当归【各等分】
　　右为细末每服二钱热酒调下不过三服轻可一服效产后加红花
　　香甲丸　治妇人血海虚冷乆积症瘕癖心腹胀痛胸膈注闷及月不调产后蓐劳痩瘁并宜服之鼈甲【醋浸一宿蘸醋炙令黄色秤二両】京三棱【大者细剉醋浸三日焙干二两】干漆【捣细炒烟出取末秤二両】没药【三分别研】木香　肉桂【去粗皮】补骨脂【防炒】干姜【炮】防榔　细松烟墨【上六味各半两】硇砂【四钱别研】
　　右件为细末醋煮麫糊为丸如梧桐子大每服三十丸淡醋汤下不拘时
　　治妇人心脾血气痛不可忍
　　五灵脂【炒】白姜【炮】
　　右等分为末每服一钱米醋调作膏白汤浸下
　　治血饮子　治妇人血气冲心
　　当归　菖蒲
　　右二味等分为细末酒调下一钱
　　四神散　治血气腹痛
　　当归　芍药【一両】干姜【半両】
　　每服二钱温酒调下一服愈一方无干姜有茱茰等分治妇人絶妙
　　胡索散　治妇人血晕冲心欲死者
　　胡索【三両】当归【二両】
　　右为末每服三钱用好红花酒半碗热调下未服药丸以硬炭半秤烧红好醋五升作醋炭薫患人方服药
　　香附子饮　治妇人眞心痛
　　良姜【麻油炒】苍术【塩炒】香附子【石灰炒各等分】
　　右为末用灯心煎汤空心服下
　　分经散　治妇人血气痛心及遍身手足疼痛及经血不通并皆治之
　　红花　苏木　乳香　没药　败姜　姜黄当归　芍药　川芎　木通　甘草　蓬术地黄【生】胡索　牡丹皮　凌霄花
　　右为末每服二钱空心温酒调下一日三服加血竭玳瑁尤佳湘黄蕉明三世业医用之有效
　　大乌金散丸　治妇人心腹刺痛身体疼痛恶心产后恶露不下疼痛不已如经盛行则去白芷延胡索当归　熟地黄　白芍药　川芎　附子　肉桂沉香【各一両】延胡索　粉草　香附子　乳香缩砂　败姜　白芷　蒲黄　姜黄　防榔【各半両】白茯苓　丁香　白术【各二両】没药　人参【各二钱】
　　右为末醋糊为丸如弹子大百草霜为衣每服一粒当归酒下或嚼姜引下或作梧桐子大则加丸数眞有竒功
　　胡索散　治妇人血气攻心痛不可忍并走疰
　　蓬莪茂【半両麻油煎乘热切片子】胡索【二钱半】
　　右细末淡醋汤调下空心
　　香雅散　治妇人血刺心腹疼痛
　　当归　肉桂【各等分】
　　右为末每服二钱水一盏入醋少许煎七分空心热服
　　通隔散　治妇人心腹刺痛寒热往来
　　蓬术　延胡索　北芍药　当归　川芎　甘草牡丹皮
　　右等分细末每服二钱姜酒调服
　　加减四物汤　治妇人欲念不遂心膈迷闷刺痛四物汤一贴加橘皮　香附子　延胡索【各半両】
　　顺气木香丸　治妇人血气攻刺手足疼痛冷脾心腹乆积搯刺口吐冷涎靣目青黄色发歇作时
　　黄芫花【一両】巴豆【七个醋半碗浸一宿于铫内煮尽醋炒令紫色】延胡索秦芁　桑蛾【各半両】官桂【一分】木香【一分】
　　右件凡七味为末醋糊为丸如梧桐子大每服六丸热酒下
　　治妇人心脾疼欲死赤白芍药枳实当归加手拈散草果胡索没药五灵脂四味甘草同等分姜煎再磨沉香木香入服甚效
　　黒灵散　治妇人逺年血气刺痛甚者
　　穿山甲【半个】黒豆　鱼皮【半个】小児髪【半两】皂荚【不蛀者三挺】
　　右件四味同入瓮瓶子内用塩泥固济先用文武火烧次用大火煆之令赤黄熟放冷取出研细每服半钱温酒调下
　　治血气逆心烦满
　　以烧羚羊角或水牛角末水服方寸匕
　　治血气逆心烦闷心痛
　　用生蒜捣汁服二升则瘥
　　治血气逆心烦闷满心痛
　　以水牛角烧末酒服方寸匕
　　治血气攻心痛不可忍
　　以蓼根细剉酒浸服之瘥
　　主血胀腹痛
　　以莲房莲叶酒煮服之
　　治妇人血气调中
　　以牡蛎肉煮食之
　　血气小腹疼痛【附论】
　　夫妇人小腹疼痛者此由胞络之间夙有风冷抟于血气停结小腹因风虚动与血相抟故痛也○小腹疼者冲任脉虚膀胱积冷虚寒与冷气相胜故小腹痛黄良丸主之在姙娠小腹痛者由胞络宿冷而姙娠血不行冷气血相抟而痛甚者堕胎宜与二气丸产后脐下苦痛缘恶露不下膀胱有余血积于气海也久则变为血瘕黄良丸人参汤主之
　　方
　　血竭散　治妇人脐下血积疼痛
　　血竭　乳香　没药【并别研】水蛭【一钱杵碎炒煆尽】白芍药当归　麝香【已上各一钱】虎骨【钱半】
　　右为细末每服三钱空心温酒调服
　　干漆散　治妇人血气攻小腹疼痛不可忍宜服干漆【一両捣碎炒令烟出】芫花【醋拌炒令干】木香　防榔
　　肉豆蔲【去殻各半両】当归【剉防炒】青橘皮【汤浸去白穣焙】桂心【各二分】
　　右为细散不计时以热酒调下一钱
