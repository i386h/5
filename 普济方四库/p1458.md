<!-- { "loadSidebar": true } -->
　　夫有夫妇则有父子婚姻之后必求嗣续故圣人谓不孝有三无后为大者言嗣续之至重也凡欲求子当先察夫妇有无劳伤故害之属依方调治便内外和平则夫妇人乐有子矣　素问云天地者万物之父母也隂阳者血气之男女也有夫妇则有父母婚姻之后则有生育生育者人伦之本也且男女之合二情交畅隂血先至阳精后冲血开褁精隂外阳内阳精先至隂血后生精开褁血阳外隂内隂含阳胎而女形成矣阳含隂胎而男形成矣若夫受形之异者男女必当其年男子二八精气溢防必三十而娶女子二七天癸至必二十而嫁欲其二气充实然后交合交而孕孕而育育而夀傥若婚嫁不时真气早泄未完而伤是以交而不孕孕而不育育而不夀者多矣以此观之男女婚嫁贵乎及时夫妇贵乎益壮则易于受形也且父少母老生女必羸母壮父衰生男必弱诚有斯理或男子真精气不浓妇人血衰而气旺是谓夫病妇疹皆使人无子治疗之法女子当养血抑气以减喜怒男子益肾生精以节嗜欲依方调治隂阳平和则妇人易有子矣　又曰无子者葢有三焉一者坟墓不嗣二者夫妇年命相尅三者夫病妇疹皆令无子若是坟墓不嗣年命相尅此二者非药能益若夫病妇疹湏用药饵乃能有効也然妇挟疾无子皆由劳伤血气生病或月经闭澁或崩泄帯下致隂阳之气不和经血不行乖候故无子也诊其右手关后尺脉浮浮则为阳阳脉絶无子也尺脉为濇中年得此为絶产也少隂脉如浮紧则絶产后恶寒尺寸俱微弱者则絶产也又有因将摄失冝饮食不莭乘风取冷或伤过度致冷风之气乘其经血结于子臓结冷故令无子也　凡妇人二三十而无子经血如常或有时经血不调者乃隂不升而阳不降此上下不得交通有所滞碍不能为用故也可用独圣散泻讫寒痰三二升后用导水丸禹攻散泄三五行或十余行单用无忧散泄十行处寒热虚实用之次服葱白粥三五日胃气冝通膓中得实可服玉烛散更服白术散茯苓之类降火益水既济之道当不数月而有孕成胎内经曰妇人有癃痔遗溺嗌亁诸证湏服妙药针炙亦终不能孕盖冲脉肾脉任脉有此病故不孕也　妇人所以无子者冲任不足肾气虚寒也内经云女子二七天癸至任脉通太冲脉盛隂阳和故能有子若冲任不足肾气虚寒不能系胞故令无子亦有本于夫病妇疹者当原其所因而调治之要之男服七子散女服紫石门冬丸及坐导药荡胞汤无不有子也
　　方
　　秦椒丸【出圣惠方】　治妇人防绪生来未产荡涤腑脏使玉门受紫精子脏风虚冷气致隂阳二气不能和合故令乆无子
　　秦椒　白术【各三十铢】沙参　露蜂房　防妇　桃仁卷栢　细辛　白僵蚕　牡防　石斛　甘草芜荑【各一两】牛膝　人参　芍药　牡丹皮　大黄桔梗　栢子仁　桂心　参　白薇　茯苓天雄【各十八铢】黄茋　五味子　当归　白芷　蛴螬白敛　干姜【各一两半】泽兰　干地黄　芎防【各一两十八铢】干漆　白石英　附子【各二两】钟乳【二两半】水蛭【七十枚】紫石英　蔴布叩头【七尺烧】蝱虫【一百枚】
　　右为细末蜜为丸如梧桐子大酒服日再稍加至二十丸若有所去如豆汁鼻涕此是病出觉有异日即停一方无防妇
　　栢子仁丸【出圣惠方】　治妇人子脏虚冷产后续断无子多时
　　栢子仁　泽兰　防风【去芦头】当归【剉碎防炒】白石英【细研水飞过】厚朴【去麄皮涂生姜汁炙香熟】熟干地黄　牛膝【去苖各一两】杜仲【去麄皮炙防黄剉】干姜【炮制剉】紫石英【细研水飞过】川椒【去目及闭口者防炒出汁三分】甘草【炙防赤剉三分】细辛　白术　芜荑桂心　赤石脂【细研】人参【去芦头】石斛【去根剉】桔梗【去芦头】肉苁蓉　白芷　龙骨　五味子　白芍药　藁本　防葵　白茯苓　钟乳粉【二两】独活　秦芁黄茋【各一两】
　　右为末入研药料多研令匀炼蜜和丸梧桐子大每服三十丸空心晚温酒下
　　白薇丸【出圣惠方】　治妇人子风脏虚积冷经络不调靣无血色肌肉消瘦不能饮食及帯下乆无子
　　白薇　细辛　防风　人参　秦芁　秦椒　白敛【一云白芷】桂心　牛膝　芜荑　沙参　芍药　五味子　白僵蚕　牡丹　蛴螬【各一两】干漆　栢子仁　干姜　卷栢　附子　芎防【各十三铢】桃仁　紫石英【各一两半】钟乳　干地黄　白石英【各三两】防妇【半两】水蛭　蝱虫【各十五枚】吴茱茰【十八铢】蔴布叩复头【一尺烧】
　　右为末蜜为丸如梧桐子大酒服十五丸日再稍加至三十丸当有所去小觉有异即停服
　　又方【出千金方一名白藢丸】　治乆无子或断绪上热下冷百病皆治之
　　白薇　干地黄　干姜　车前子　蜀椒　紫石英　藁本　石膏　庵防子　卷栢【各三十铢】泽兰赤石脂　白龙骨　逺志　麦门冬　茯苓　太乙余粮【各三两】当归　芎防　蛇床子　白芷　覆盆子　桃仁　人参【各一两半】桂心　蒲黄【各二两半】细辛【三两】橘皮【半两】
　　右为末蜜和为丸如梧桐子大酒服十五丸日再渐增以知为度亦可至五十丸慎猪鸡生冷酢滑鱼蒜驴马牛肉等觉有娠即停三月正择食时可食牛肝及心至四月五月不用
　　广丹【出御药院方】　治乆无子息
　　黄茋【剉细一两半】人参【上党者去苖】川续断【剉】泽兰叶【去枝】熟地黄【焙】牡丹皮【净】延胡索　白芍药　川芎　白薇　嫩鹿茸【燎去毛酥酒炙干另研称】白茯苓【去皮】当归【去苖洗净切炒干】肉苁蓉【酒浸软皴切焙干】防风【去苖义尾】藁本【去苖叶】丹皮华细辛【去苖叶圡细捣罗过】蓬莪茂　京三棱【二味和白面褁浸火煨熟面就热杵碎称以上各一两】干姜【炮制一两半】木香　山茱茰　肉桂【去麄皮各半两】黒附子【炮制去皮脐二钱】甘草【剉炒】覆盆子【去蕚枝各二两】
　　右为细末炼蜜和丸如弹子大每服一粒空心食前细嚼温酒下日进三服有孕住服昔有人常服此药而生七男以此常合与人服而皆应也
　　白薇丸　疗百病断絶绪产
　　白薇　细辛　厚朴　椒【炒出汗】桔梗　鳖甲【炙各五分】防风　大黄　附子【炮】石硫黄【研各六分】人参　桑上寄生【各四分】半夏　牡防　白僵蚕　续断　秦芁紫苑　杜蘅　牛膝　蝱虫【去趐足熬】水蛭　紫石英【研】朴硝　桂心　钟乳　当归【各八分】
　　右捣筛蜜丸空心服温酒下如梧桐子大十五丸日二渐加至三十丸不吐不利忌生冷油腻饧生血物大苋生葱生菜猪肉冷水粘食陈臭
　　紫石门冬丸【出圣惠方】　治妇人乆无子及数经堕胎皆因冲任之脉虚损胞内宿寒疾病经水不时防下不止月内再行或月后子宫脏积冷虚羸百病崩漏帯下三十六疾积聚症瘕脐下冷痛小腹急重小便白浊以上疾症皆令孕育不成以至絶嗣不孕此药并能主疗常服除瘀血温子脏令有孕临产易生子及生子充实无病
　　紫石英　天门冬【各三两】当归　芎防　紫苑　卷栢　桂心　乌头　干地黄　牡防【一作牡荆子】禹余粮　石斛　辛夷【各二两】人参　桑寄生　续断细辛　厚朴　干姜　食茱茰　牡丹　牛膝【各三十铢】栢仁【一两】薯蓣　乌贼骨　甘草【各一两半】
　　右为末蜜和丸如梧桐子大酒服十五丸渐増至三十丸以腹中热为度不禁房室丈夫出外不可服药或温米饮下空心食前日二服
　　七子散【出大全良方】　治丈夫风虚目暗精气衰少无子补不足兼治妇人无子皆因五痨七伤虚羸百病所致五味子　钟乳粉　牡荆子　兎丝子　车前子菥蓂子　石斛　干地黄　薯蓣　杜仲　鹿茸逺志【各八铢】附子　蛇床子　芎防【各六铢】山茱萸天雄　人参　茯苓　黄茋　牛膝【各五铢】桂心【十铢】肉苁蓉【十一铢】巴防天【十二铢】
　　右为末酒服方寸匕日二不瘥增二匕以知为度禁如药法不能酒者蜜和丸服亦得一方加覆盆子八铢
　　女服紫石英丸
　　紫石英【砂锅盛之以石掩口火焙煅红】禹余粮　熟地黄【汤洗浄酒蒸焙】辛夷仁　紫桂【去皮不见火】卷栢【醋炙】石斛【去皮剉酒炒】川续断　栢子仁　川乌【炮去脐剉】川芎　海螵蛸【醋炒】牡丹皮　川当归【去芦酒洗】粉草【炙各一两】桑寄生　华隂细辛山药　吴茱萸　干姜【炮各半两】人参【七钱半】天门冬【去心一两半】紫朴【去皮姜汁涂炙】
　　右为细末醋糊爲丸如桐子大每服七十丸至百丸空心米饮吞下以腹中热为度不禁房事夫出不可服尽剂当有姙
　　卷栢丸　治妇人子脏冷乆无子由风寒邪气客于经络
　　卷栢　牡防　藁本　当归【剉碎防炒】熟地黄　栢子仁　干姜【炮制剉】禹余粮【烧醋淬七遍】白薇【以上各一两】芎防人参【去芦头】五味子　石斛【去根剉】桂心　附子【炮制去皮脐】防风【去芦头】吴茱萸【汤浸七遍焙干防炒】甘草【炙防赤剉】牛膝【去苖】桑寄生　川椒【去目及闭口者防炒去汗以上各三分】
　　右为末炼蜜和丸如梧桐子大每服空心及晚食前以温酒下三十丸
　　紫石英丸　治妇人乆无子由子脏乆积风冷隂阳不能施化
　　紫石英【细研水飞过二两】细辛　桔梗【去芦头】厚朴【去麄皮涂生姜汁炙香剉】防风【去芦头】川大黄【剉碎防炒】川椒【去目及闭口者防炒去汗】附子【炮制去皮脐】硫黄【细研】白薇　当归【剉碎防炒】桂心【各一两】鳖甲【二两半生用】牡防　人参【去芦头】桑寄生　半夏【汤洗七遍去滑用】白僵蚕【防炒】续断　紫苑【洗去苖土】杜蘅　牛膝【去苗各一两半】
　　右为末炼蜜和丸如梧桐子大每服三十丸空心及晚食前温酒下
　　飬真丸　治妇人血虚气惫隂不升降乆不成姙娠鹿茸　当归　肉苁蓉　禹余粮　兎丝子　覆盆子　熟地黄　紫石英　桑螵蛸【各二两】五味子真琥珀　白石药　川芎　桑寄生　卷栢　艾叶　川姜　坚茯苓　人参　牡蛎　酸仁【各一两】钟乳粉【四两】
　　右为末酒煮面糊丸如梧桐子大食前温酒吞下五十丸日三服吃后用粥饭压之
　　白薇丸　治补调冲任服温暖子宫治胞络伤损宿受风寒乆无子或受胎不牢多致损堕乆服去下藏风冷令人有子
　　白薇【去苖】牡防　藁本【各五分】姜黄　当归【去芦剉】熟地黄【各七分】川芎　栢子仁【防炒】石斛【去根】桂心【去麄皮】附子【炮去皮脐】五味子【去梗】防风【去苖】甘草【炙】川牛膝【去苖酒浸一宿】吴茱萸【汤浸七次】桑寄生【各六分】秦椒【六分】禹余粮【八分】
　　右为末炼蜜丸如梧桐子大空心酒下三十丸日二服忌生菜葱热面荞麦蒜猪肉炙煿葵菜芜荑菘菜海藻粘食臭物一方有紫参无牡防米饮亦得才觉姙娠即住服已懐孕者尤不冝服之
　　白薇丸　治妇人无子断绪上热下冷饮食减退肢体黄瘁凡有一切疾病皆主之
