<!-- { "loadSidebar": true } -->
　　白薇　熟地黄　川椒【去目及闭口者防炒去汗】白龙骨【各一两】车前子　当归【剉防炒】芎防　蛇床子　细辛　干姜【炮裂剉各半两】藁本　桂心　卷栢　白芷　覆盆子菖蒲　人参【去芦头】桃仁【汤浸去皮尖双仁炒防黄色】白茯苓逺志【去心各三分】麦门冬【去心焙一两半】
　　右为细末炼蜜和丸如梧桐子大每服三十丸空心及晚食前温服
　　续嗣降生丹　治妇人禀受气弱胎脏虚损子宫冷惫血寒痼冷难成子息功效如神
　　当归　桂心　龙齿　乌药【真天台者佳】益智　杜仲石菖蒲　吴茱茰【各一两半】茯神　川牛膝　秦芁细辛　苦桔梗　半夏　防风　白芍药【各三分】干姜【一两半生半炒】川椒【三两汤泡半日焙】附子【一只重八钱者脐心作一窍如皂子大入硃砂一钱重湴麺褁煨】牡蛎【一大斤要取漳州土产者即用童子小便浸四十九日五日一换取出用硫黄末一两半醋涂遍却用皮纸褁又用米醋浸令纸湿盐泥厚固济干用炭五觔每遇合药入二两余者留后次合药用】
　　右为细末取附子入内硃砂别研为细末糯米糊为丸如梧桐子大每服三十丸至百丸空心吞淡醋温酒盐汤俱可送下一日二服　此药兼疗男子精气不固阳事衰弱白浊夣泄及治妇人血虚帯下肌瘦寒热但是男女诸虚百损客热盗汗气短乏力靣无顔色饮食少味并皆治之更有竒效难以具述君子宜预行善事调服此药无不感应
　　秦桂丸【出仁存方】　治妇人无子
　　秦芁　桂心　杜仲【炒】防风　牡丹皮　厚朴【姜汁炒各三分】附子　阳起石【煆】白茯苓【各一两半】白薇　人参卷栢　鹿茸【各一两】细辛【二两一分】
　　右各为末以蜜和丸如梧桐子大每服三四十丸温酒下食前服
　　朴硝荡胞汤【出圣惠方】　治妇人破身以来全不产及断绪乆不产三十年者
　　朴硝　牡丹皮　当归　大黄　桃仁【生用全各三铢】细辛　厚朴【炙】桔梗　人参　赤芍药　茯苓　桂心　甘草【炙】牛膝　橘皮【各二铢】附子【六铢】蝱虫【去趐足防熬】水蛭【各十枚炙】
　　右防咀以清酒五升水五升合煮取三升分四服日三夜一每服相去三时更服如常覆被取少汗不出冬日着火笼之必下积血及冷赤脓如赤小豆汁盖为妇人子宫内有此恶物使然或天隂脐下痛或月水不调为有冷血不受胎若斟酌不尽气力弱大困不堪更服亦可二三服即止如大闷不堪可食酢饭冷浆一口即止然恐去恶物不尽不大得药力若能忍服尽大好一日后仍着坐导药一方不用桔梗甘草一方无水蛭
　　白薇丸【出千金方】　治月水不利闭塞絶产十八年服此药二十八日有子金城太守方
　　白薇　细辛【各三十铢】人参　杜蘅　牡防　厚朴半夏　白僵蚕　当归　紫苑【各十八铢】牛膝　沙参干姜　秦艽【各半两】蜀椒　附子　防风【各一两】
　　右为末蜜和为丸如梧桐子大先食服三丸不知稍増至四五丸此药不可常服觉有娠即止用之大验一方有桔梗丹参十八铢
　　助阳丹　治妇人无子月经不调盖因腹脇疼痛血块血癖所以不能成胎先服当归六合散空心煎十余服先去败露腹肚不疼可服助阳丹十五服必然成胎有一妇人三十七嵗无子服此药半月有子细辛　防风　茱萸　川椒　白芷　白敛　干姜　茯苓【各一两半】牛膝　秦芁　附子　陈皮　石菖蒲　厚朴　沙参　人参　桂心【各七钱五分】
　　右为细末炼蜜和丸如红豆大每服十丸温酒下日进三服尅日见效男子服能补益妇人服之有子觉有孕不可服妇人无夫者不可服用壬子日修合忌鸡犬孝服每月经后三五日净一举便成亦可延年益夀
　　凡人家园圃内有霄花妇人闻其气不孕宜服七子丸出便产湏知
　　五味子【一两净】兎丝子【一两先去灰却用酒浸二日蒸擂细焙干研用】韭子【一两炒】覆盆子【一两去蒂酒洗】蛇床子【半两】黒附子【一两炮去皮脐】白茯苓【半两去皮】原蚕蛾【一两酒煮】肉苁蓉【一两泡焙干酒洗】鹿茸【一两酒炙去皮毛】益志子【一两去皮】黄茋【半两蜜炙】逺志【半两汤洗去皮】阳起石【一两酒煆研如粉】熟地黄【一两汤洗酒拌熟蒸】
　　右为细末酒煮糯米糊为丸如梧桐子大每服七十丸空心盐酒或盐汤下弱甚者加天雄半两泡去皮脚腰痠痛者加杜仲一两去皮姜汁炒去丝石斛一两去根
　　治妇人乆无子息大有神效
　　茯苓　桂心　川芎　人参　当归【各二两】细辛【二两半】沉香　五味子【各一两】川牛膝　沙参　白薇琥珀【各半两】川乌【一个】川椒【一两半】蜜【一觔】
　　右为细末炼蜜和丸如梧桐子大每服五十丸温酒下醋汤亦得日进二服
　　杜蘅丸　治妇人腹脏乆积风冷血气凝澁不能宣通故令无子
　　杜蘅　附子【泡裂去皮脐】细辛【各一两】防风【去芦】白茯苓【各一两】白薇　牛膝【去苖】半夏【汤洗七遍去滑防炒】沙参【去芦头】秦芁【去苖】桂心　川椒【去目及闭口者防炒去汗】菖蒲　藁本　蛇床子【各半两】
　　右为细末炼蜜和丸如梧桐子大每服三十丸空心及晚食前温酒下有子即住服
　　杜蘅丸　治妇人无子断绪
　　杜蘅【三月三日麦洗曝干剉】半夏【汤洗二十遍碎用姜汁炒】白薇　桔梗【剉炒】附子【泡裂去皮脐】牛膝【切酒浸经宿各一两】细辛【去苖叶】蜀椒【去合口并目炒去汗】厚朴【去麄皮姜汁炙】沙参【去芦头】防风【去义】干姜【炮剉】桂【去麄皮各半两】
　　右为末炼蜜和丸如梧桐子大每服温酒下三十丸渐加五十丸早晨日午各一服
　　吉祥丸【出千金方】　治妇人积年不孕
　　天麻　柳絮　丹皮　茯苓　干地黄　桂心【各一两】五味子　桃花　白术　芎防【各二两】覆盆子【一斗】桃仁【一百枚】兎丝子　楮实子【各一升】
　　右为末炼蜜和丸如菉豆大每服空心以苦酒下五丸日中一服晚一服
　　秦桂丸【一名螽斯丸出大全良方】　治妇人无子服有效危氏方秦艽【去芦】桂心【不见火】杜仲【去皮姜制断丝】防风　厚朴【各三分姜制】附子【生去皮脐】白茯苓【各一两半】白薇　干姜【炮】沙参牛膝【酒浸】半夏【各半两】人参【一两】细辛【二两一分】
　　右为末炼蜜为丸如赤豆大每服三十丸空心食前醋汤米饮任下未效加丸数已觉有孕便不可服用温酒下亦得昔金城太守范罗进此方云甚騐若服药四十日无子请戮臣一家以爲天下医人戒其方因张伯高学士传云此药诸士夫服后俱有应验就药缄上书刋二句云修合者用意以诚服饵者存心以仁不患无子也　服此如觉无益稍加丸数为度如服七日后隂阳觉有娠此药与前大子中舍宇文妻李氏年四十嵗无子服此药十三日有娠此药螽斯丸屡用屡验此方不可不广传与人夫不在不可服
　　扶血丸　治妇人无子
　　紫石英　桑螵蛸【半两】熟艾【醋炙一两】卷栢【一两】覆盆子【四两】阿胶【炒】包金土【各一两】栢子仁【二两二钱】阳起石【半两】熟地黄【一两五钱】牡蛎【二两煆】磁石【二两煆】
　　右为末以糯米粥丸如梧桐子大每服三四十丸酒吞下
　　禹余粮汤　治妇人胞胎寒冷絶产无子
　　禹余粮【煆淬七遍】白僵蚕【去黒防煆】乌贼骨【去甲皮各一两】龙骨【碎研】桂【去麄皮】灶下黄土【无灰者】石韦【去毛炒】干姜【炮】滑石【研】赤芍药　半夏【浆水浸一宿生绢袋子盛洗去滑切开生姜汁炒黄】代赭【钉头者研各半两】
　　右捣筛每服三钱匕水一盏生姜三片煎至六分去滓食前温酒服
　　阳起石丸【出危氏方】　治丈夫真精气不浓不能施化是以无子
　　阳起石【火煆红研细】鹿茸【燎去毛酒蒸焙】兎丝子【水淘净酒浸蒸焙别研】天雄【炮去皮】韭子【炒】肉苁蓉【酒浸各一两】覆盆子【酒浸】石斛【去根】桑寄生　沉香【别研】原蚕蛾【酒炙】五味子【各半两】
　　右为细末酒煑糯米糊为丸如梧桐子大每服七十丸空心盐汤或温酒下
　　紫石英丸【出大全良方】
　　紫石英　阿胶　当归　川芎　赤芍药　川续断【各一两】鹿茸　白术　桂心【各半两】栢子仁【二两】熟地黄【三两】
　　右为末炼蜜为丸如梧桐子大空心温酒下二十丸兼治虚中有热头旋晕足如履空呕吐不食月水不调或多或少皆虚症也乆服能生发令有子更治虚悸常若忧思皆心血不足空虚所致也
　　调经【出便产须知】　疗月候不调或在月前或在月后或多或少或逾月不至或一月两来以此不孕
　　吴茱茰【一两去闭目者沸汤洗过三次】半夏【一两汤泡七次】当归【一两酒洗去芦】人参　麦门冬【一两半】白芍药【南京者】川芎【色如腊者】丹皮【去骨】厚朴【去皮不见火】阿胶【蚌粉炒如珠子】甘草【炙一两】
　　右防咀每服三钱水一盏半生姜五片煎至八分去滓食前稍热服月候调月月如期而来按时而止则当有孕　欲娠月候调均顔色肌肤如常但若沉重烦闷不欲饮食又知患之所在脉又平和是欲姙也如此两月后经或不通则结子矣　既娠之后多病恶阻妇人怯弱有风气痰饮则病其状沉重昏恶闻食气喜啖醎酸甚则寒热心烦呕痰恍惚不能支持轻者不服药亦不妨重者须服药
　　诜诜丸　治妇人冲任虚寒胎孕不成或多损堕泽兰叶　白术【各一两半】肉桂【去麄皮】干姜【炮各半两】熟地黄【洗焙】当归【洗焙各二两】石斛【酒浸剉炒】川芎　白芍药　牡丹皮【去心】延胡索【各一两】
　　右为细末醋面糊为丸如梧桐子大每服五十丸温酒空心下一方无干姜肉桂白术有白薇人参
　　坐导药方　夫求子服药者须有次第不得不知其次第谓男服七子女服荡胞汤及坐导再服紫石门冬丸则无不效矣
　　皂荚【一两炙去皮子】大黄　戎盐　矾石【烧】当归【各二两】五味子　干姜【各三两】细辛【三两】蜀椒【炒出汗二两】葶苈子苦瓠【各三分一方作山茱茰】
　　右为末捣筛内轻绢袋子如中指大长三寸盛之令满内子门中坐任意勿行走欲小便时即出之便后仍纳一日当有青黄冷汁汁尽即止可交合自有子若未见病出亦可至十日安其本为子宫有冷恶物故令无子值天隂冷即发疼痛须候病出尽方已不可中辍每日早晚用苦叶菜煎汤薫洗一方无葶苈一方有砒霜三分着药后一日乃服紫石门冬丸
　　钟乳丸　治妇人断绪无子
　　钟乳【研】白矾【烧令汁尽各一两】阿胶【炙令燥】紫石英【研细】蜀椒【去目及闭口者炒去汗】生地黄【焙】五味子【炒】蛇床子【炒】原蚕蛾【炒】石亭脂【研极细各半两】
　　右除石药别研外余药为末和匀炼蜜和捣丸如梧桐子大每服空心暖酒下二十丸渐加至三十丸
　　庆云　治丈夫阳气不足不能施化
　　覆盆子　五味子【各一升】兎丝子【二升】天雄【一两】石斛白术【各三两】桑寄生【四两】天门冬【九两】紫石英【二两】
