<!-- { "loadSidebar": true } -->
　　茯苓　猪苓　木馒头【去皮子各等分】
　　右为末每服二钱用米饮调一方不用猪苓
　　鎻阳丹　治精泄不禁
　　桑螵蛸【三两焙干】龙骨【二两】白茯苓【一两】
　　右为末米糊和丸如梧桐子大每服五十丸煎茯苓盐汤送下食前服
　　威喜丸　治精气不固遗沥常流小便白浊梦中频泄及治妇人血海冷白带白浊白淫下身常湿小便如泔或无子息
　　白茯苓【四两】木猪苓【一两去皮煮茯苓数沸】黄蜡【四两溶】
　　右以茯苓为末用蜡为丸如弹子大空心细嚼含生津液徐徐咽下兼治耳鸣口干忌米醋并腥气
　　三白丸　治遗精白浊及滑泄盗汗
　　龙骨【全用一两】牡蛎【煅一两】鹿角霜【二两】
　　右为末酒煮面糊为丸如梧桐子大每服四十丸空心食前用盐汤送下
　　治小便白浊如精之状
　　没药　木香　当归【各等分】
　　右为末以棘心自然汁为丸如梧桐子大每服五十丸食前盐汤下
　　丝子丸　治思虑太过心肾虚损真阳不固溺有余沥小便白浊梦寐频泄【方见本门肾虚类】
　　禁精汤【出千金方】治虚劳尿精【方见虚劳门失精类】
　　莲肉丸【海上良方】治梦泄白浊
　　莲肉【去心】白茯苓【各等分】
　　右为末白汤空心调下
　　治失精暂睡即泄【一名固真散方见诸虚门补精类】
　　茯苓丸【三因方】治心肾气虚神志不宁小便淋沥或不禁及遗泄白浊
　　赤茯苓　白茯苓
　　右为末以新汲水搅洗澄去浮沫控干别取地黄汁同好酒入银石器内熬成膏和丸如梧桐子大空心盐汤嚼下常服轻身延年
　　三仙丸【出危氏方】治梦泄
　　益智仁【二两用盐二两炒去盐】乌药
　　右为末用山药一两为糊和丸如梧桐子大每服五十丸空心临卧盐汤下以硃砂为衣凡病精泄不禁白浊头虚极或寒热用补澁之药不効其脉浮软而散葢非房室过度也此无他因有所欲想而不遂故致其疾既以药补且犹不効将何治之縁心有爱
　　则神不归意有想则志不宁当先和荣卫荣衞和则心神安次调脾胃脾气和则志舎定心肾交媾精神内守其病自愈其治用人参三钱当归一钱酒洗焙干为末作三服沸汤调服头遂瘥精不禁者用白芍药半两丁香三钱木香三钱剉散每服用生姜五片
　　枣三枚煎空心服即心安神定精固神悦
　　珍珠粉丸【济生拔粹方】治白淫梦泄遗精及滑出而不收
　　黄栢【一斤新瓦上焙干】真蛤粉【一斤煆】
　　右为末滴水丸如梧桐子大每服一百丸空心温酒下阳盛乗隂故精泄也黄栢降火蛤粉咸而补肾隂也兼治思想所愿不得
　　白糯丸【经撰良方】治小便脚停白浊老人多有此证令人卒死大能耗人精液主头昏
　　大白芷【一两为末】真糯米【五钱重炒赤色】
　　右为末糯米为丸煎木馒头汤吞下无木馒头用根亦可后却用和济局方补肾汤调补如后生禀赋怯弱房室太过小便太多水道蹇澁小便如膏脂加石菖蒲牡蛎即効
　　黄耆散【经验良方】治白浊
　　黄耆【盐炒半两】茯苓【一两】
　　右为末每服一二钱空心白汤送下
　　清心莲子丸　治经络热梦遗心中恍惚【方见诸虚门补虚固精类】五味子丸【经验良方】治白浊及肾虚两腰及背脊穿痛用五味子一两炒赤为末用醋糊为丸醋汤送下三十丸泻用蕲艾汤吞下
　　牡蛎丸　治精气不禁白浊梦遗
　　半夏【一两盐水洗十次每个分作两个以猪苓去皮二两为粗末同半夏浸火炒黄放地去火毒一宿不用猪苓】牡蛎【一两研成粉】
　　右为末以山乐糊为丸如梧桐子大养药磁器内宻收每服三十丸茯苓汤下
　　约精丸【直格方】治小便泄精
　　白龙骨【二两】新韭子【冬霜后采者一斤酒浸一宿捣细】
　　右为末酒调糯米糊为丸如梧桐子大每服三十丸空心盐汤下一方为散酒服
　　莲子六一汤【直指方】治心经虚热小便赤浊
　　石莲肉【连心六两】甘草【炙一两】
　　右为末每服二钱灯心煎汤调服
　　黒丸　治精血耗竭面色黧黒耳聋目昏口干多渇脚弱腰疼小便白浊上燥下寒不受峻补【方见诸虚门补虚益精类】
　　水陆二仙丹【仁存方】治白浊
　　金樱子【去子洗浄捣碎入瓶中蒸令热用汤淋之取汁慢火熬成膏】芡实【去殻炒熟为末】
　　右二味用酒糊为丸每服三十丸酒吞食前服一方用女子乳汁丸为妙一方盐汤下
　　破故纸散【三因方】治精气不固
　　破故纸　青盐【同炒香】
　　右各等分为末每服二钱用米饮调下
　　猪苓丸【一名半夏丸】治年壮气盛情欲内动所愿不得意淫于外梦遗白浊精滑不禁素问云肾者作强之官伎巧出焉又云肾气藏精能摄精气是生育之府也或敛或散皆主于肾今肾气闭则身之精血无所管摄故妄行而出不时也
　　半夏【一两】猪苓【一两】
　　右以半夏剉如豆大用猪苓为末先将一半炒半夏黄色不令焦放地出火每半日取半夏为末糊和丸如梧桐子大干更用余猪苓末同炒裂入不油沙瓶中养之每服四十丸空心温酒盐汤送下如常服于申未间冷酒下一方鸡子清为丸煎白茯苓汤下名鸡清丸一方酒糊为丸盐酒米饮下名半夏丸一方陈粟米饭为丸温粟米饮下一方黄蜡为丸好酒盐汤送下
　　羊胫灰丸　治思虑伤脾脾不摄精遂白浊【方见诸虚门补虚固精类】
　　治失精【十全方】
　　石榴皮【切五合】桑螵蛸【炙用】桑白皮【蜜炙各五钱】
　　右以酒五升煮取三升分三服一方石榴皮作枯白皮
　　治男子妇人精滑夜多遗精
　　用益智四十九个当甲穿过作一串用青盐一小块水二盏煎一盏去滓温服一方用二十四个剉加盐煎服
　　干胶散【千金方】治失精
　　用干胶三两为末以酒二升和分服瘥即止一方用鹿角胶
　　韭子方【千金方】治梦泄失精及溺白
　　用新韭子二升十月霜后采好者用好酒八合浸一宿明旦日色好身子向南捣一万杵平且酒五合服再一方防炒为散食前酒服一方生韭子空心盐汤下三十丸
　　凝真丹　治下丹不凝结则真气不固梦遗白浊骨酸短气面黄体重形容瘦悴情思不乐饮食减少【方见诸虚门补虚固精类】
　　四妙丹【一名神益固真丹】治元气久虚及小肠肾余膀胱疝气五淋白浊精滑精漏妇人血海虚冷赤白带下血崩【方见诸虚门固精类】
　　香妙散【出危氏方】治男子妇人小便赤浊诸药不効者
　　五苓散　辰砂妙香散
　　右和匀用天门冬麦门冬去心煎汤空心调服一二钱一日三服
　　羊骨汤　治失精多睡
　　羊骨【一具】饴糖　生地黄　白术【各三斤】大【二十枚】桑白皮　厚朴　阿胶【各一两】麦门冬　人参　芍药【各二两】生姜　甘草【各三两】茯苓【四两】桂心【八两】
　　右防咀以水十斗煮羊骨去骨取三斗煮药取八升汤盛下入胶饴糖令匀平旦服一升后旦服一升
　　五味子丸【卫生家寳方】补心肾治白浊久服行步如少年五味子【四钱半】续断【一钱】山药【七钱】人参【七钱】丝子【一钱】白茯苓【一钱】山茱茰　栢子仁【二钱】川芎【一钱】牛膝【半两】逺志【半两】龙骨【半两生用】
　　右为末炼蜜为丸如梧桐子大每服三十丸盐汤下
　　宁心志济经丹【卫生寳方】治心肾气不足
　　硃砂　乳香　没药　白茯苓　白芍药　当归【各二两】酸枣仁　逺志【去心】菖蒲　人参　白茯神【各一两】熟地【二两】
　　右除硃砂别研外并为末同和炼蜜为丸如梧桐子大食后熟水下忌猪羊血每服三十丸
　　茯苓丸【卫生家寳方】治男子小便白浊渐成淋沥或痛或不痛日久觉鬰瘦四肢乏力不思饮食神验
　　猪苓【二两】茯苓【半两】半夏【半两】
　　右半夏汤浸八九次剉作两片同木猪苓一处炒令黄色去猪苓不用只取半夏研细同茯苓粟米糊调丸如梧桐子大食前空心时熟水下二十丸
　　治小便白浊出髓条【危氏良方】
　　酸仁【炒】白术　人参　白茯苓　破故纸【炒】益智【浄洗】大茴香　牡蛎【火煆碎为度】
　　右各等分为末加青盐酒糊为丸每服二十丸空心温酒下米饮亦可日进二服
　　莹泉散【出京邑良方】治心脾不调肾气弱成便溺白浊
　　厚朴【一两生姜汁制防炒用】白茯苓【一钱】
　　右防咀作一服水酒各一椀煎至一椀分作二服食前温服
　　诃子丸【出海岱居士秘方】治肾虚脱精
　　诃子　龙骨【各一两】
　　右为细末滴水为丸如小指头顶大硃砂为衣每服一丸早晨空心葱汤下
　　治男子妇人白浊或肠漏【出永类铃方】
　　厚朴【姜汁炒】益智仁【盐水浸炒】
　　右姜枣煎不拘时服
　　金锁丸【出千金良方】治肾冷及精滑小便频数
　　肉苁蓉【五两酒浸三日熬膏】巴防【二两】破故纸【四两】附子【三两炮去皮脐】胡桃【三十个同苁蓉研】
　　右为末同前苁蓉膏和捣五七百杵丸如梧桐子大酒下五十丸
　　牡蛎丸【出卫生家寳方】治中年已后肾气虚冷梦遗泄精小便白浊
　　石亭脂【研生用】牡蛎【用醋浸少时生用】青盐　龙骨【真者饭上蒸一次】
　　右等分为末以青盐打糊为丸如梧桐子大每服三十丸空心盐汤温酒下见効即住服中年以下去石亭脂
　　治白浊赤浊道人龙骨丸【出卫生家寳方】
　　龙骨【半两】牡蛎【半两】
　　右研为细末同入鲫鱼腹内用纸裹入火内炮熟为度只用二味和鱼肉杵为丸每日用鲫鱼大小无拘三四尾只防上件药尽为度服时防药効如何更入茯苓半两逺志半两同入药内尤佳每服二十丸空心米饮下
　　葫芦巴丸【出杨氏方】治下焦阳惫脐腹冷痛小便白浊肌肤消瘦饮食减少及膀胱疝气并宜服之
　　葫芦巴【炒】破故纸【炒】川练子【去核炒】茴香【炒】川椒青盐　山药　青橘皮【去白】陈皮【去白】附子【炮去皮脐】
　　右件各等分为细末酒煮糊为丸如梧桐子大每服五十丸温酒空心食前服
　　龙骨丸【出杨氏家藏方】治下虚胞寒小便白浊或如米泔或若凝脂腰重力少
　　牡蛎【煅为粉】熟地　丝子【酒浸一宿】白茯苓【各半两】龙骨【煅】肉桂　白石脂　五味子【已上四味各二钱半】
　　右件为细末炼蜜为丸如梧桐子大每服五十丸或温酒或盐汤送下空心食前服
　　水仙丹【出杨氏家藏方】治水火不足精神恍惚怔忪健忘遗精白浊小便淋沥消渇吐血衂血溺血及虚烦发热并皆治之
　　白芨【一两剉用麻油一小盏同入铫子内煎令药焦黒色为度去药更煎油良久以木筯防油向冷水中成花不散为度如未更煎良久入盏内收之】硃砂【不拘多少细研水飞过】木通【令为细末一两】
　　右件将前油和研细硃砂木通防多少和如软面相似用浓皂角水洗药剂数遍令油尽却以水浸之每日空心丸如梧桐子大每服三粒至七粒新水下无忌其浸药水一日一换
　　锁精丹【出续易简方】治肾气闭遗精
