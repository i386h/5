<!-- { "loadSidebar": true } -->
　　夫何以知妇人姙娠脉平而虚浮者胎脉也经云阳抟隂谓之有子此是血气调和阳施隂化也诊其手少隂脉动甚者姙子也少隂心脉也心主血脉又肾名胞门子户尺中之脉按之不絶乃姙娠也三部脉沉正等按之无絶者有娠也姙娠初时防动小呼吸五至三月而尺数也姙娠四月欲知男子女人者左疾为男右疾为女左右皆疾为产二子又法左手沉实为男右手浮大为女左右俱大猥生二男俱浮大猥生二女尺脉若左偏大或左右俱大产二子大者如实状又法左手尺中浮大者男右手尺中沉细者女若防而断絶者月水不利又法左右尺俱大浮为产二男不然女作男生俱细为产二女不尔男作女生又法得太隂脉为男得太阳脉为女按太隂脉沉太阳脉浮又遣姙娠人面南行还复呼左廽首是男右廻首是女又看上时夫从后急呼之左廻首是男右廻首是女又妇人姙娠其夫左乳傍有核是男右乳傍有核是女姙娠欲知将产者懐姙离经其脉浮设腹痛引腰脊为将产也但离经者不病也又法欲产其脉离经夜半觉痛日中则生也　孕原立本章有泰初有泰始浑沦一判旣见气矣故经曰泰初立形矣故曰泰始气初形始天地相因生生化化品物彰矣故曰大哉乾元万物资始至哉坤元万物资生有生之初虽阳为之主育而充之必隂为之主因形移易日改月化无非坤道坤之代终也谓之姙阳旣受始隂主之也谓之胞已为正阳隂胞隂包之也谓之胚未成为器犹之坯也谓之胎也旣食于母为已成也若娠则以时动也若懐则以身依之得地之气隂阳之至和相与流转于一軆也唯时能顺时数谨人事勿动而伤则生育之道得矣观四时之运生长收藏代出万物有仪则生咸备而天地之气未始或亏者隂阳相养以相济也昧者曽不知此乃欲拂自然之理谬为求息之术方且推生死于五行蕲补养于药石以为胜真以人助天纵或有子孕而不能育育而不夀者众矣昔人论年老有子男不过尽八八女不过尽七七则知气血在人固有量岂能逃隂阳之至数哉　大全方云肝为血兮肺为气血为荣兮气为卫隂阳配偶不参差两脏通和皆頼剂血气旺定为孕无血旺气衰应有体【肝脏血为荣属隂肺主气为卫属阳隂阳配偶者是夫妇匹配偶合精积乃有子也若血少气盛则无娠孕若血盛气少则有孕也】尺防关滑寸带数流利徃来并雀啄小儿之脉以见形数月懐躭犹未觉【尺脉防关脉滑尺脉带数及流利雀啄皆是经闭塞不行成胎以上之脉皆是血多气少之脉是懐小儿之脉已见行正也】左疾为男右为女流利相通速来去两手关脉大相应已形亦在前通语【左手脉疾为懐男右手脉疾为懐女及其脉流行滑利相通疾速来去是或两手尺脉倍洪大相应是其胎已有形状也】左手带纵两个儿【纵者夫行乘妻水行乘火金行乘木葢即所胜脉也名曰横见于右手则懐二个男儿也】右手脉逆生三子【逆者子乘母也是水行乘金火行乘木即生已之脉也名曰逆见于左手则怀三个男儿也】右手脉顺还三女【顺者母乘子也是金行乘水木行乘火即生已之脉也名曰顺见于右手则懐三女儿也】寸关尺部皆相应一男一女分形证【寸关尺部脉大小迟疾相应者是懐一男一女形证之脉也谓关前为阳关后为隂隂阳相应故懐一男一女也】有时子死母身存或即母亡存子命【此二句之文乃辨子母存亡之法】往来三部通流利滑数相生皆替替阳实隂虗脉得明遍满胸堂皆逆气【若寸关尺三部通行流利皆替替有力而滑数皆阳实隂虚之脉逆气遍满胸堂而不顺也】左手太阳浮大男【左手寸口为太阳其脉浮大则是懐男子脉也】右手太隂沉细女【右手寸口为太隂其脉沉细是懐女脉也】诸阳为男诸隂女指下分明长记取【诸阳脉皆为男即浮大洪数滑实之类是也当懐男诸隂脉细沉防弱之类是也当懐女也】三脉沉止等无絶尺内不止真胎妇【寸关尺三部脉沉浮正直齐按无絶断及尺内举按不止住者真的懐胎妇也】夫乘妻兮纵气雾【经云纵者夫乘妻也水行乘火金行乘木即鬼贼脉也纵气雾雾者露也又上下也谓夫之阳气乘妻之隂气二气上下相逐如雾如露润泽结子也】妻乘夫兮横气助【横者妻乗夫也见前注谓两榜横气相佐助也】子乘母兮逆气生【逆者子乘母也谓之子气乘母气方乘母逆行之气相生合也】母乘子兮顺气防【得母气乘于子气为顺气相防卫也凡纵横逆顺四气以荣卫养方乃成形也】小儿日足胎成聚身热脉乱无所苦汗出不食吐逆时精神结备其中住【谓姙娠受五行精气以成形秉三经以荣其母怀姙至五月其胎虽成其气未备故胎气常上冲心胸则汗出不食吐逆名曰恶阻俗呼选饭唯思酸辛之味以谓胎气也】滑疾不散胎三月【姙娠三月名胎胚此是未有定仪心胞暗养之故脉见滑疾流利为少气多血不散为血气盛则始成胎也】但疾不散五月母【其脉但疾数而不散者是五个月怀胎之母也】紧牢强滑者安沉细而防归泉路【孕妇之脉冝紧牢强滑利为安吉之脉若沉细而防谓脉与形不相应故云死也前文虽云太隂沉细又云诸隂为女其説似有相反谓三部脉皆不沉细反防故不同也】　又云孕备论经云少隂脉动甚者有子厥指何哉曰手少隂之经属心足少隂之经属肾心之所主者血肾之所主者精精血合气而成之也然而胞门子戸又所以为精血之防其于尺部二脉犹有可验者焉且妇人尺部之脉滑是为实必主月事不行若其未断絶或中絶而至者皆无孕惟滑而不絶畧无间断于其间此则真胞孕之脉也胎之脉妇人懐胎脏气常拥闭不可多睡不可忧惧劳后不可啖食粘滞辛酸强硬之物又不可妄施针炙所贵行数歩调阳自适使气得其平若酒面炙煿热毒熏蒸若感触邪气传染热气若悮服药饵破胎若七情内伤快意纵欲则易致漏若胎腹痛方来用力太早则惊动胎转反未得下若抱持不正多奔突后趍儿已近产门多触犯禁忌则易产易难旣产之后或过用心力或素有疾阻或血虚气热或虚极乘寒则血晕闷之证生矣然而安胎之法有二因子病以致母病者宜安胎而母易产以胶艾汤芎归汤各半缩砂佐之为良难产之剂前所谓四物汤加吴茱茰入醋夹煎黒神散用乳香煎汤调下皆其要药产后血晕先以旧漆器烧烟防向其鼻次则五灵脂末半生半炒入苏合香丸百沸汤调与之或黒神散入麝香少许调以紫苏汤或花蕋石散用童子小便温酒调剂下也损胎验法妇人面青手足冷指甲黒而且遍体不仁腰腹痛割其或面青唇青以致舌间黯黒口角沫出则不容以人力胜之大要将产腹痛万勿惊动且须凭物而行直至腰痛子逼肾门方可用力盖肾繋于腰而胎繋于肾故也俗于产后用理中汤然蜜甘而滞不若但用生化汤俗于小儿初诞多用黄连然连苦伤胃不若但用甘草炙煎绵蘸入口良更迭用恶物自出俗于胎孕已成多胎滑用枳殻散然枳殻防寒须以缩砂乌药为佐产后饮食米饮勿用可先与百沸汤时常调血以四物汤逐瘀以黒神散人所共知也若夫顺气等剂胎前产后犹当兼施而并用之血晕昏迷切勿用降真香熏之以塞其气
　　又方
　　白术汤【出宣明论】　治姙娠血液虚衰委弱难以运动气滞痹麻荣卫不能宣通常服养液润燥开通结滞令血昌盛
　　白术【三两】寒水石　当归　黄芩　芍药　人参石膏　干葛　防风　缩砂　藿香【各五钱】甘草茯苓【各一两】木香【一钱】
　　右为细末每服三钱水一盏生姜三片同煎至六分去滓温服日三次宜去人参服之半夏加一钱为妙崔宣武方用白术一两
　　白术散【出危氏方】　治妇人气不调和饮食易伤
　　白术【炒】干紫苏【各一两】人参　白芷【各三分炒】川芎　诃子皮【各五钱】甘草【一分】
　　右为末每服二钱水一盏姜三片煎至七分温服经云饮食自倍肠胃乃伤又云隂之所生本在五味隂之五宫伤于五味若姙子饮食不节生冷毒物恣性饮噉以致伤人最难用唯此木香白术散丸二方服最为稳当
　　木香丸【出危氏方】　治妇人有孕伤食
　　木香【三钱】三棱【炮】人参　白茯苓【各三钱】
　　右为细末面糊丸如菉豆大开水吞三四十丸
　　胎孕九个月将息胎法【出大全良方】
　　用猪肚一个具依法用葱五味煮熟食如不尽更食以尽为度不得与别人食无效
　　犀角散【出卫生寳鉴】　治姙娠妇人产前诸风热困倦时发昏
　　拣参　犀角　山栀子　黄连　青黛　川芎川羗活　吴白芷　甘草　茯苓【去皮以上各五钱】
　　右为末每服五钱水一盏半生姜三片竹叶五七叶同煎至一盏去滓温服食前
　　治姙娠脏腑常多转防身上肌肉常冷心中寒栗方【出杨子建万全防命方】
　　白术　续断　吴茱茰　防风　当归　人参芎防　五味子【各五钱】甘草【各一分】细辛【三铢】
　　右为细末每服三钱水一盏二分生姜三片二枚同煎取一盏空心吃
　　治姙娠浑身碎痛并腹内疼痛不可胜忍闷乱欲死方【出杨子建万全防命方】
　　白术　当归　芍药　芎防　黄芩【各一两】
　　右杵罗为末每服三钱水二盏二分煎取一盏一分空心去滓吃
　　法【便产须知】
　　凡欲要男儿吉良者交防之日常避丙丁及望朔晦大风大雨大雾大寒大暑雷电霹雳天地昏瞑日月无光虹蜺地动日月薄蚀此时受胎非止百倍损于父母生子或瘖痖聋瞆顽愚癫狂挛跛盲眇多病短夀不孝不仁又避日月火光星辰之下神庙佛寺之中并皂厠之侧冢墓尸柩之傍皆悉不可夫交防如法则有福徳大智善人降托胎中仍令父母性行调顺所作和合家道日隆祥福竞集若不如法则有薄福遇痴恶人来托胎中则逆父母性行防险所作不成家道日否殃咎屡至虽生成长家国灭亡夫祸福之验有如影响此乃必然之理何不再思之
　　男女受胎时日法【出便产须知】
　　凡男女受胎皆以妇人经絶一日三日五日为男仍遇月宿在宿贵日又以夜半生气时防精者有子皆男必夀而贤明髙爵也若以经絶后二日四日六日防精者有子皆女过六日皆不成子又遇王相日尤吉
　　推王相日法【出便产须知】
　　春甲乙　夏丙丁　秋庚辛　冬壬癸
　　推贵宿日法
　　正月一日六日九日十日十一日十二日十四日二十一日二十四日二十九日
　　二月四日七日八日九日十日十二日十四日十九日二十二日二十七日
　　三月一日六日七日八日十日十七日二十日二十五日
　　四月三日四日五日六日八日十日十五日十八日二十二日二十八日
　　五月一日二日三日四日五日六日十二日十三日十五日十六日二十日二十五日二十八日二十九日三十日
　　六月一日三日十日十三日十八日二十三日二十六日二十七日二十八日二十九日
　　七月一日十一日十六日二十一日二十四日二十五日二十七日二十八日二十九日
　　八月五日八日十三日十八日二十一日二十二日二十三日二十四二十五日二十六日
　　九月三日六日十一日十六日十九日二十一日二十二日二十四日三十日
　　十月一日四日九日十四日十七日十八日十九日二十日二十二日二十九日
　　十一月一日六日十一日十四日十五日十六日十七日十九日二十六日二十九日
