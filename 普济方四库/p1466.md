<!-- { "loadSidebar": true } -->
　　取弓努防妇人腰下满百日去之一法绛囊盛带左臂
　　紫宫玉女秘法
　　取雄鸡尾尖上长毛三茎潜安妇人卧蓆下勿令知之验
　　又法　取夫发及手足甲潜安卧蓆下勿令人知姙娠才满三月要男法【出千金方】
　　以雄黄半两衣中带之要女者以雌黄带之一方绛囊盛带之
　　恶阻【附论】
　　夫姙娠阻病者谓之子病巢氏病源谓之恶阻若禀受怯弱有风气或有痰饮旣姙娠便有是病有其状顔色如故脉息和顺但觉肢体沉重头目昏择食恶闻食气好食酸醎甚者或作寒热心中愤闷呕吐痰水胸膈烦满恍惚不能支持初姙皆然但疾有轻重耳轻者不服药亦不妨重者须以药疗之冝服半夏茯苓丸二方専治阻病然此二药比来少有服者半夏有动胎之性盖胎初结虑其易致寒热发作不可不谨也张仲景伤寒论云妇人伤风续得寒热发作有时此为热入血室有用黄龙汤小柴胡汤去半夏此盖为姙妇而设也冝以白术散或人参丁香散人参橘皮饮子试之亦效皆不用半夏动胎等药服者知之　水饮倚积结聚为痰人皆有之少者不能为害多者成病必且妨害饮食乃至呕逆姙娠之病若呕甚者伤胎也原病之由皆谓气不调或风寒乘之冷入于胃故成斯病也亦恶阻之一也　又曰妇人所食糓味化为血气下为月水凡姙娠之初月水乍聚一月为腜二月为胚三月为胎胎成则男女分食于母之血焉则腜胚之时血气未用五味不化中气壅塞所以脾胃不思糓味闻见于物故恶心有所阻也其病心中愤闷头重目四肢怠惰恶闻食气是矣　姙娠之初经随内闭以气养血当是之时肠胃茹杂散入焦膈若素有痰饮輙饮与血抟食则呕吐头目旋晕憎闻食气喜啖酸醎四肢倦怠不胜支持多卧少起厌厌懒堕名曰恶阻已产之后胞外余血败瘀流利名曰恶露盖恶者不善不净之义阻者阻截之义血抟痰饮伏于胞络难除也当渐消之内裹于胞脏随胎而至不可迟也当亟逐之故胎前恶阻病者心中愤闷头重胀四肢沉重懈惰不欲执作恶闻食气欲噉酸醎多睡少起世云恶食是也乃至满三月四月日已上大剧者不能胜举也此由妇人本体虚羸血气不足骨力又弱兼当风受冷太过心下有痰水挟之而有姙娠旣已痰水渍于脏气不宣故心烦愦气逆则呕吐血旣不通经络痞澁则四肢沉重被风则头故有胎而病恶阻也所谓欲有胎者其人月水尚未来而顔色皮肉如常但加沉重愦闷不欲饮食不知患所在脉理顺绪四时平和即是欲有胎也
　　方
　　半夏茯苓汤【出千金方】　治姙娠阻病心中愦闷空烦吐逆恶闻食气头体重四肢百节疼痛沉重多卧少起恶寒汗出渐极黄瘦
　　半夏　生姜【各三十铢】干地黄　茯苓【各三十铢】橘皮　旋复花　细辛　人参　芍药　芎防　桔梗　甘草【各十二铢】
　　右防咀以水一斗煮取三升分三服若病阻积月日不得治及药服冷热失候病变客热烦渇口生疮者去橘皮细辛加前胡知母各十二铢若变冷下痢者去干地黄入桂心十二铢若食少胃中虚生热大便闭塞小便少者加大黄十八铢黄芩六铢余依方服一剂得下后消息者气力冷热増减方调定更服一剂汤便急服茯苓汤丸令能食有力便强徤也忌生冷酸滑油腻菘菜海藻一方加二枚名半夏汤卫生寳鉴无细辛三因方无旋复花有紫蘓叶
　　茯苓散【出千金方】　治姙娠阻病患心中烦闷头重増闻饮食气便呕吐闷烦顚倒四肢埀弱不自胜持服之即效要先服半夏茯苓汤两剂后可服此常服此药消痰水令能食强力养胎
　　茯苓【去皮】人参【去芦】桂心【熬】干姜【炮】半夏【一方洗七次炒黄】橘皮【各一两】白术　葛根　甘草【炙】枳实【各三两】
　　右为末蜜和丸如梧桐子大米饮服二十丸渐加至三十丸日三服肘后方无干姜半夏橘皮白术葛根只五味又云姙娠忌桂一方有麦门冬忌海藻菘菜羊肉饧糖桃李雀肉鲊
　　陈橘皮丸　治姙娠阻病心中烦闷头恶闻食气常呕吐闷乱顚倒四肢怠惰不自胜举先服半夏茯苓汤两剂后次服此
　　陈橘皮【去白炒】白茯苓【去黒皮各一两】白术　甘草　干姜【炮】半夏【温水洗去滑】枳实【去穣炒各二两】
　　右为末炼蜜和丸涂酥为剂捣令匀熟如梧桐子大毎服二十丸生姜汤下食前服
　　治姙娠恶阻呕吐不止头痛全不入食服诸药不效者用此药理血归原则愈【出大全良方】
　　人参　甘草　川芎　当归　赤芍药　丁香【各五钱】白茯苓　白术　陈皮【各一两】苦梗【炒】枳殻【去穰炒各一分】半夏【泡洗七遍切炒黄一两】
　　右防咀每服三钱加生姜五片枣一枚煎
　　麦门冬【出圣恵方】　治姙娠心烦愦闷虚燥吐逆恶闻食气头四肢沉重百节疼痛多卧少起
　　麦门冬　子芩　赤茯苓【一两】柴胡　赤芍药　陈皮　人参　苦梗　桑寄生　甘草　旋复花【各五钱】生地黄【二两】
　　右为麄末每服四钱水一盏姜半分煎至六分去滓无时温服
　　安胎饮【出永类钤方】　治懐三月四月至九月胎恶阻病心中愦闷头目昏四肢沉重懈怠不欲执作恶闻食气欲啖醎酸多卧少起呕逆不食或胎动不安非时不能转动腰腹疼痛或不时下血及姙娠一切疾病并皆治之
　　甘草　茯苓【去皮】当归【去芦】熟地黄【酒蒸焙】芎防　白术黄茋【去苖】白芍药　半夏【泡洗七次切炒】阿胶【切粉炒】地榆【各等分】
　　右防咀每服三钱水一盏半生姜四片煎至八分去滓温服无时候如或恶食但以所思之物任意与之必愈按姙娠禁忌食物鸡鸭鲤鱼脍兎犬驴骡山羊肉鱼鳖葅鸡雀桑椹又按胎教论云令母常居静室多听美言听人讲论诗书陈说礼乐耳不听非言目不视恶事心不起邪念能令生子敦厚福夀忠孝仁义聪明无疾斯乃圣人所留胎教也
　　一方无半夏地榆有人参桑寄生一方无白术黄耆半夏地榆有艾叶又名胶艾汤加白茯苓
　　枳殻丸　治姙娠阻病心中烦闷头闻食气即呕吐逆四肢无力不自胜举
　　枳殻【麸炒防黄去穣】人参【去芦】肉桂【去麄皮】半夏【汤洗七遍去滑】白术葛根【剉】白茯苓【各一两】麦门冬【一两五钱去心焙】干姜【炮】甘草【炒赤各三两】陈橘皮【汤浸去白皮焙一两】
　　右为末炼蜜和捣二三百杵丸如梧桐子大每服不拘时候以生姜粥饮下三十丸
　　茯苓汤　治姙娠恶阻呕逆恶心四肢疼痛恶闻食气怔冲烦闷多损堕宜安胎调匀血脉
　　白茯苓【去皮】旋复花【各二两】陈橘皮【一两五钱】芎防　人参桔梗【去芦头炒】甘草【炒令赤色】芍药【各一两五钱】生干地黄【二两五钱】细辛【去苖一两】
　　右麄捣筛每服三钱匕水一盏同煎至六分去滓温服不拘时候
　　旋复半夏汤　治姙娠阻病心下愦闷呕逆不食恶闻食气头晕四肢百节烦闷多卧少起
　　旋复花【去枝蕚】芎防　细辛　人参　甘草【炙以上各五钱】半夏【汤泡七次】赤茯苓【去皮】当归【去芦头酒浸】干生姜　陈皮【去白以上各一两】
　　右防咀每服四钱水一盏半姜五片煎至七分去滓温服不拘时候
　　桔梗汤　治姙娠阻病心中愦闷虚烦吐逆恶闻食气头体重四肢疼痛烦热多卧少起恶寒汗出羸瘦桔梗【剉炒】半夏【汤洗七遍去滑】白茯苓【去黒皮】细辛【去苖叶】芎防人参　甘草　芍药【各一两】熟干地黄【防炒三两】
　　右防咀每服五钱以水一盏半生姜五片同煎至六分去滓温食后日二服
　　半夏饮　治姙娠恶阻心中愦闷闻食气即吐逆四肢百节疼痛多汗黄瘦
　　半夏【汤洗去滑生姜汁制】白茯苓【去黒皮各三分】细辛【去苖叶】旋复花桔梗　赤芍药　陈橘皮【去白炒】甘草【炙各五钱】熟干地黄【焙一两一分】
　　右防咀每服三钱水一盏入生姜五片同煎至七分去滓空心食前温服
　　茯苓汤　治忧怒并气攻血溢停留胃脘恶闻血腥呕吐食饮不下姙娠中脘宿冷冷血侵皮恶闻食气病名恶阻
　　半夏【一两汤洗七遍】茯苓　熟地黄【各二两】橘皮　细辛人参　芍药　川芎【各一两二钱】
　　右剉散每服四钱水二盏姜七片煎至七分去滓空腹服有客热烦渇口疮者去橘皮细辛加前胡知母腹冷下痢者去地黄入桂心炒胃中虚热大便秘小便澁去地黄加大黄一两八钱黄芩六钱
　　人参散　治姙娠一两月恶闻食气手足闷烦
　　人参【去芦头】知母　枳殻【麸炒防黄去穣各三分】陈橘皮【一两汤浸去白瓤焙】甘草【炙防赤剉】麦门冬【去心】黄芩　大腹皮【剉以上各五钱】
　　右为末每服三钱以水一中盏入生姜一分煎至六分去滓不拘时候温服
　　白术散　治姙娠阻病心中愦闷头昏目四肢沉重恶闻食气好吃酸醎菓食多卧少起三月四月皆多呕逆百节酸痛不得自举
　　白术　厚朴【去麄皮涂生姜汁炙各一两】白茯苓【一两五钱】葛根甘草【五钱炙防赤剉】麦门冬　人参　陈橘皮【各一两】
　　右为散每服四钱以水一中盏入生姜半分煎至六分去滓不拘时候温服
　　厚朴丸　治姙娠阻病头疼胸烦闷徃徃气胀不饮食厚朴【去麄皮涂生姜汁炙赤令香】白术　陈橘皮【汤浸去白瓤焙】前胡【去芦各一两】赤茯苓【一两五钱】麦门冬【去心】人参　半夏【汤洗七遍去滑各三分】
　　右为末炼蜜和捣二三百杵丸如梧桐子大每服以生姜粥饮下二十丸不拘时服
　　陈橘皮丸　治姙娠阻病心胸气满腹胀脇防痛腰重陈橘皮【汤浸去白瓤焙】当归【剉防炒各一两】干姜【炮裂剉】艾叶【防炒各五钱】赤芍药【五钱】芎防【三分】甘草【炙防赤剉】吴茱茰【汤浸七遍焙干防炒各一分】
　　右为末炼蜜和捣二三百杵丸如梧桐子大不拘时以粥饮下二十丸
　　人参橘皮汤　治阻病呕吐痰水姙娠三月以来恶阻逆或初姙娠择食头痛寒热间作四肢不和心虚者服之一名八味淡竹茹汤
　　人参【去芦】陈橘红　白术　麦门冬【去心各一两】甘草【三钱】厚朴　白茯苓【去皮各五钱用赤茯苓亦可】
　　右为麄末每服四钱水一盏半淡竹茹一块弹子大生姜三片煎至七分去滓澄清温服空心食前一方无茯苓门冬一名甘草橘皮汤
　　柴胡散　治姙娠心烦头目昏重心胸烦闷不思饮食或呕吐
　　柴胡【一两五钱】赤茯苓　麦门冬【各一两】枇杷叶【去毛】人参橘红　甘草【各五钱】
　　右防咀每服四钱水一盏姜三片煎至七分去滓温服
　　柴胡饮【出圣惠方】　治姙娠阻病头疼四肢羸弱不思饮食唯思睡眠
　　柴胡【去苗】赤芍药　麦门冬【去心焙】人参　黄耆【防炒剉】甘草【炙各五钱】生地黄【一两五钱研绞取汁】
　　右为麄末每服三钱以水一盏入地黄汁一分同煎六分去滓温服日再服一方无生地黄用生姜煎服
　　人参饮【出大全良方】　治姙娠阻病心中烦闷呕哕吐逆恶闻食气头重四肢百节疼痛嗜卧汗出靣色极黄人参　麦门冬【去心】白茯苓【去黒皮】生姜【各三两】陈橘皮【汤浸去白焙】甘草【一两】大枣【五枚】
