<!-- { "loadSidebar": true } -->
　　右剉如蔴豆大分为二剂毎剂以水五盏煎取二盏去滓食前分三服如人行三五里再服一方凡姙娠恶食者以所思食任意食之必愈忌菘菜醋等物
　　桑寄生饮【出圣惠方】　治姙娠恶阻头旋呕吐腰腹防痛胎动不安
　　桑寄生　阿胶【炒燥】柴胡【各一两】郁李仁【去皮炒五钱】麦门冬【去心焙】人参　刺蓟【各一两】
　　右防咀每服三钱水一盏煎至七分去滓温服不拘时一方治姙娠阻病气攻肩背两脇肋腰脐下痛胎动不安无柴胡用生姜煎服
　　保生汤【出大全良方】　治妇人经不行身无病而似有病者脉滑大六部俱匀乃是孕妇之脉也精神如故恶闻食气或但是一物或大吐或时吐清水此名恶阻切勿作寒病治之宜服此药如觉恶心呕吐加姜丁香煎服
　　人参　甘草【各一分】白术　香附子　乌药　橘红【各五钱】
　　右防咀每服三钱水一盏半姜五片煎至七分去滓温服无时或为末调服亦可
　　犀角散【出圣惠方】　治姙娠心烦愦闷虚燥吐逆恶闻米糓气头四肢沉重百节疼痛多卧少起
　　麦门冬　苎根【各二两】黄芩　茯神【各一两】甘草【炙一分】犀角屑【五钱】
　　右防咀每服四钱水一盏生地黄一分淡竹叶二七片煎至六分去滓温服
　　参术饮【出便产须知】　专治阻病
　　橘红【四钱去白】藿香叶【三钱】浙术【一两】人参【五钱】丁香【二钱五分去花】
　　右为末每服二钱水一盏生姜五片煎至七分去滓温服恶心加干姜胃膈闷加枳实又云千金半夏茯苓汤内有半夏姙娠不可服宜服此药甚妙
　　人参饮　治姙娠阻病心中愦闷头目四肢沉重懈怠恶闻食气好饮酸醎菓食多卧少起三月四月皆多呕吐百节不能自举者
　　人参【三两】白茯苓【去黒皮】厚朴【去麄皮涂生姜汁炙七遍】白术【各一两半】陈橘皮【汤浸去白焙】葛根【剉各一两】
　　右防咀每服四钱以水一盏生姜五片同煎至六分去滓温服日再服
　　白术丸　治姙娠阻病头肩背烦闷气胀不思饮食白术　厚朴【去麄皮涂生姜汁炙七次】当归【防炒】陈橘皮【汤浸去白各一两】白茯苓【去黑皮】熟干地黄【防炒各一两五钱】
　　右为末炼蜜捣和酥涂为剂令匀熟丸如梧桐子大毎日空心米饮下二十丸早晨日晚各一服
　　茯苓饮【一名茯苓汤】　治姙娠阻病心中烦闷头重憎闻食气闻便呕吐四肢垂不自持【方见本方子烦类】
　　陈橘皮散【出圣惠方】　治姙娠二月三月恶阻病呕不能食橘皮【汤浸去白焙】白茯苓　半夏【汤洗七次去滑】麦门冬【去心各一两】甘草【五钱炙防赤剉】人参【三分去芦】
　　右为散每服三钱以水一盏入姜半分淡竹茹一分煎至六分去滓不拘时温服
　　麦门冬丸【出圣惠方】　治姙娠阻病头重不思饮食四肢羸弱多卧少起
　　麦门冬【一两五钱去心焙】柴胡【去苗】枳殻【麸炒防黄去瓤】桑寄生刺蓟【各一两】甘草【炙防赤剉五钱】
　　右为末炼蜜和捣三百杵丸如梧桐子大每服二十丸不拘时煎淡竹茹汤下
　　治姙娠恶阻胃寒呕逆烦闷吐食及心腹刺痛【出大全良方】人参　丁香　柿蒂【各一两】甘草　良姜【各五钱】
　　右为细末毎服二钱热汤送下无时
　　人参散【出大全方】　疗初姙娠恶食呕逆
　　人参【四两】厚朴　生姜　枳殻　甘草【各二两】
　　右切以水六升煮取三升分三服不拘时
　　疗姙娠恶食心中烦闷愦热呕吐【出大全方】
　　青竹茹　麦门冬【各三两】前胡【二两】橘皮【一两】芦根【一握白嫩】
　　右细切以水一大升煮取半升分为二服去滓食前一服一方无麦门冬用小麦三合体热四肢烦热者加地骨皮
　　半夏茯苓汤【出大全良方】　治姙娠恶阻呕吐不食
　　半夏【泡洗七次炒黄】陈皮【各二两五钱】白茯苓【二两】砂仁【一两】甘草【四两】
　　右防咀毎服四钱水二盏姜十片一枚乌梅半个煎至七分食前温服如呕逆甚者加青竹茹一弹子大同熬空心进
　　疗妇人姙娠恶阻呕吐不下饮食【出大全良方】
　　青竹茹　橘皮　生姜　茯苓【各四两】半夏【五两】
　　右细切以水六升煮取二升半去滓分三服不瘥频服忌羊肉酢饧等物
　　加味二陈汤【出危氏方】　治受胎一月或两月呕吐择食縁中脘宿有痰饮经水止暖气滞所作名曰恶阻陈皮　白茯苓【各一两五钱】半夏【一两】白术【七钱五分】粉草【三钱】
　　右剉散毎服四钱生姜三片乌梅一个煎服未效加生姜汁
　　小紫苏饮【出危氏方】
　　紫苏　厚朴　白茯苓【各一两五钱】半夏　甘草【各三两】
　　右剉散每服三钱水一盏生姜五枣二枚煎温服客热烦渇口生疮者加知母前胡腹冷下痢加桂心炒胃中虚热大小便秘加黄芩头疼加细辛川芎
　　麦门冬汤　治姙娠恶阻病心中愦闷见食呕吐恶闻食气肢节烦疼身体沉重多卧黄瘦
　　麦门冬【去心焙】人参【各三分】白茯苓【去黒皮】陈橘皮【汤浸去白焙各五钱】甘草【炙剉一分】
　　右麄捣筛毎服三钱以水一盏入姜一分拍破二枚煎至六分去滓食前温服
　　人参汤　治姙娠一两月恶食心胸烦乱
　　人参　知母【焙】枳殻【麸炒去瓤令黄】黄芩【去黒皮各一两】大腹【一枚并皮子用剉碎】
　　右防咀每服三钱以水一盏生姜半分切煎至七分去滓温服食后日二服
　　前胡饮　治初姙恶阻食即吐逆头痛顚倒寒热前胡【去芦头】细辛【去苗叶】白茯苓【去黒皮】甘草【炙】厚朴【去麄皮涂生姜汁炙烟出七次各五钱】
　　右为麄末每服二钱水一盏生姜一分切同煎至六分去滓温服不拘时日二服一方加人参
　　麦门冬饮【出圣惠方】　治姙娠阻病胎不安寒热呕逆气满不思饮食
　　麦门冬【去心】人参　白茯苓【去黒皮】阿胶【炙令燥各一两】甘草【炙剉三分】
　　右为麄末每服三钱匕以水一盏入生姜一分拍碎二枚同煎至六分去滓食后温服日二服一方加陈皮
　　姜橘汤　治姙娠恶阻呕吐涎痰不能食
　　生姜母【一两一分】陈橘皮【去白焙】青竹茹【各五钱】前胡【去苗三分】防榔【剉二枚】
　　右剉如蔴荳每服三钱水一盏煎至七分去滓温服不拘时
　　茯苓丸【出肘后方】　疗姙娠恶阻吐顚倒垂死不自胜持服之即效
　　茯苓　人参【各三两】肉桂【熬】甘草【炙】枳殻【炙各五钱】
　　右捣筛蜜和丸每服二十丸加至三十丸日三服古今疗胎病方有十首不问虚冷热胎死者活此方縁姙娠忌桂所以熬
　　白术散【出十便良方】　治恶阻吐清水甚害十余日粥浆不入者
　　白术　人参【五钱】丁香【二钱五分】甘草【一钱】
　　右为细末每服二钱水一盏姜五片煎至七分温服
　　醒脾散【出永类钤方】　治姙娠妇阻病呕逆不食甚者满口中无味或作寒热
　　草荳防【以湿纸裹灰火中煨令纸干取出去皮用】厚朴【制各五钱】干姜【三分】甘草【一两一分】
　　右为细末每服二钱水一大钟二枚生姜三片煎至八分去滓呷服病轻者尺寸脉和便能食旧有橘红二两治寒热疟痢不食后人去橘皮以干生姜代干姜治老人气虚大便秘少涬液引代有竒效一方用干姜去橘皮一名醒脾饮子治阻病极为神效
　　四七汤【出如冝方】　治姙娠三月恶阻为病气郁生痰
　　半夏【五两浸七次】白茯苓【四两】厚朴【三两姜汁制】
　　右防咀每服四钱用水一盏半姜三片一枚煎至七分去滓不拘时服
　　人参丁香散【出大全良方】治姙娠恶阻胃寒呕逆翻胃吐食及心腹刺痛
　　人参【五钱】丁香　藿香叶【各一分】
　　右为散每服三钱水一盏煎至七分去滓温服无时
　　人参半夏丸【出圣惠方】　治姙娠恶阻病醋心胸中冷腹痛吐逆不喜饮食
　　半夏【汤泡七次】人参　干生姜【各五钱】
　　右为末以生地黄汁浸蒸饼为丸如梧桐子大每服四十丸米饮送下不拘时
　　小地黄丸【出保庆集方】　治姙娠吐清水酸心腹痛不能食
　　人参　干姜【炮各等分】
　　右为末用生地黄汁丸如梧桐子大每服五十丸米汤下食前服之济生方加制半夏等分
　　治姙娠忽下黄汗如出豆汁【出大全方】
　　苎根【切二升去黒皮】
　　右为末以水九升煎取四升每服入酒二升或一升煎药取一升分作二服
　　治阻病【出存仁方】　用香附子末熟汤调服
　　人参半夏丸【出圣惠方】
　　赤茯苓　橘皮【去白】麦门冬【去心】白术　厚朴【姜制】甘草【灸各五钱】
　　右防咀每服四钱水一盏姜七片竹茹少许煎至七分去滓温服
　　赤茯苓散【出杨氏家藏方】　治姙娠恶阻心胸烦闷头晕恶心四肢昏倦呕吐痰水恶闻食气
　　赤茯苓【去皮】半夏【汤浸七遍】陈橘皮【去白】桔梗【去芦】干熟地黄【洗焙各一两】白术　川芎　人参【去芦】赤芍药【各三分】旋复花　甘草【炙二味各五钱】
　　右防咀每服三钱水一盏半生姜三片煎一盏去滓热服不拘时
　　人参调中汤【出杨氏家藏方】　调脾肺养气治胸膈满烦闷四肢烦热及姙娠阻病心胸烦闷呕逆不思饮食人参【去芦】甘草【炙各五钱】枳殻【麸炒去瓤】厚朴【姜汁制】白术　白茯苓【去皮各一两】柴胡【去苗】细辛【去叶土】藿香叶【去土】陈橘皮【去白皮各三分】
　　右防咀每服三钱水一盏生姜三片同煎至七分去滓食前温服
　　李氏传快气汤【出产经】　自初姙娠后恶阻便可服此寛中快气益阳辅隂入月滑胎易产
　　枳殻【五两】缩砂　香附子　甘草【各三两】
　　右各净称同炒为末汤调服
　　温真人方【出产经】
　　枳殻　川当归　木香　甘草【各一两】
　　右为末汤调服
　　胶艾汤【出指南方】　治姙娠恶阻
　　阿胶　川芎　甘草　艾叶【各二两】当归【三两】
　　右为麄末每服五钱水二盏煎至一盏去滓温服觉冷痛加干姜二两














　　普济方卷三百三十七
<子部,医家类,普济方>
　　钦定四库全书
　　普济方卷三百三十八　明　周王朱橚　撰姙娠诸疾门
　　子烦【附论】
　　夫姙娠苦烦闷者四月受少隂君火气以养精六月受少阳相火气以养气若母心惊胆寒多有烦闷名曰子烦也产实云夫姙娠而子烦若是肺脏虚而热在心则令心烦也若热而烦者但热而已若有痰饮而烦者呕吐涎沫才闻食气烦燥不安也大抵姙娠之人既停痰积饮又虗热相搏气欝不舒或烦燥或呕吐涎沫剧则胎动不安均谓之子烦也
　　方
　　升麻汤【一名麦门冬汤出圣惠方】　治姙娠壅热心神烦燥口干渇逆此证与子烦大同小异通用知母丸亦可
　　川升麻　黄芩　人参　麦门冬　栀子仁　柴胡　茯苓　卢根　犀角屑【各一两】知母　甘草【各半两】
　　右防咀每服四钱水一盏煎至六分去滓温服
