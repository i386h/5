<!-- { "loadSidebar": true } -->
　　用麻子一合研细水一盏煎取六分去滓非时温服【麻子乃今人布种麻子】
　　中恶心腹痛【附论】
　　夫姙娠人忽然心腹刺痛闷絶欲死者谓之中恶言邪恶之气暴中于胎也所以然者血气自养而为精之主若血气不和则精神虚弱故邪毒之气得以中之姙娠之人亦足损胎也
　　方
　　当归散【出圣惠方】　治姙娠中恶心腹疞痛
　　当归【剉微炒】丁香【亦作鸡舌香】川芎【各三两】青橘皮【二两】吴茱茰【半两去梗汤泡三次炒黒】
　　右为细末无时温酒调一钱
　　犀角散【出圣惠方】　治姙娠中恶腹痛心闷
　　犀角梢【一両】川升麻　木香【各三分】
　　右捣筛为散每服三钱以一中盏煎至六分去滓不计时候温服
　　治姙娠中恶心腹疞痛【出圣惠方】
　　地黄【一两】枳殻【麸炒令黄去穰】木香【各三分】
　　右为细末每服一钱酒调下不计时
　　又方【出圣惠方】
　　桔梗【一两细切畧炒】生姜【半两】
　　又良姜汤【出圣惠方】
　　髙良姜　蓬莪荗【各一两】
　　右为细末不拘时温酒调下一钱
　　槟榔散　治姙娠中恶心腹防痛
　　右防咀以水煎服无时
　　又方【出圣惠方】
　　吴茱茰【半两汤浸十遍晒亁微炒】当归【一两剉微炒】
　　右为末不拘时醋汤调下一钱
　　治姙娠中恶腹痛【出千金方】
　　用新生鸡子二枚破着杯中以糯米分和如粥顿服亦治姙娠胎动不安或但腰痛或胎转抢心或下血不止
　　又方【出千金方】
　　用水三升洗夫靴剔汁温服
　　治姙娠中蛊心腹痛【出千金方】
　　用烧败鼓皮酒服方寸匕须臾自呼蛊主姓名
　　心腹胀满【附论】
　　夫姙娠心腹胀满者由腹内宿有寒气致令停饮姙娠重因触冷饮食发动与气相干故令心腹胀也　姙娠脾气不和痰饮留滞则中焦生寒寒则胃水滞不能消化令人胃胀胃胀者腹满也
　　方
　　丁香散　治姙娠腹满胀急不进饮食利心胸止干呕丁香【一分】白术　苍术【各一两】前胡【去芦头】胡椒　髙良姜【炮】葛根　厚朴【去粗皮生姜汁炙各半两】藿香　诃梨勒【去核】旋复花【各一两】甘草【炙二两】
　　右捣罗为散每服二钱匕沸汤防取服不计时
　　阿魏丸　治姙娠腹满喘逆腹闷
　　阿魏【面裹煨熟细研】丁香　木香　懐香子【微炒】白芷　陈橘皮【汤浸去白焙】槟榔【剉】香附子【炒各一分】甘草【炙剉】生姜【去皮薄切炮干各半两】
　　右捣筛为末炼蜜和丸如樱桃大每服一丸烂嚼煎萝卜汤下温服酒盐汤生姜汤下亦得此药下气心腹虚胀
　　厚朴散　治姙娠腹胀不饮食
　　厚朴【去粗皮生姜汁炙】白术　芎防　干姜【炮】当归【切焙】诃梨勒【煨去核】陈橘皮【汤泡去白各一两】人参　芍药【各半两】甘草【炙一分】
　　右筛末每服三钱水一盏枣二枚煎取七分去滓不计时服
　　白荳蔲散【出圣惠方】　治姙娠心腹胀满气攻胸膈咽喉不利饮食减少
　　白荳蔲【去皮】甘草【炙微赤剉】枳殻【麸炒微黄去穰各半两】人参【去芦头】白术　大腹皮【剉各三分】前胡【去芦头】赤茯苓　诃梨勒【煨用皮】陈皮【汤泡去穰焙各一两】
　　右捣筛为散每服四钱以水一中盏入生姜半分枣三枚煎至六分去滓不计时温服
　　仓公下气汤【出大全良方】　治姙娠心腹胀满两脇烦闷不下饮食四肢无力
　　活　赤芍药　甘草　槟榔　青皮　大腹皮陈皮　赤茯苓　半夏　桑白皮　桂心【各半两】
　　紫苏茎【二两】
　　右防咀每服三钱水一盏姜五片枣一枚煎至七分去滓温服无时一方加灯心煎
　　诃梨勒散【出圣惠方】　治姙娠腹满气冲胸膈烦闷四肢少力不思饮食
　　诃梨勒　赤茯苓【去黒皮】前胡　大腹皮　陈橘皮桑根白皮　枳殻　白术　芎防
　　右粗捣筛每服三钱水一盏入生姜半分切枣三枚同煎取七分去滓不计时温服
　　槟榔散【出圣惠方】　治姙娠心腹胀满两肋妨闷不下饮食四肢少力
　　槟榔　前胡【去芦头】白术　芎防【各半两】陈橘皮【汤浸去白穰焙】枳殻【麸炒黄去穰各三分】甘草【炙微赤剉三分】
　　右捣筛为末每服四钱水一中盏入生姜半分枣三枚煎至六分去滓食前温服
　　人参汤　治姙娠腹满两脇妨闷不思饮食
　　白术【三两】陈橘皮【汤浸去白皮焙一两】木香【半两】丁香【半两】厚朴【去粗皮生姜汁炙二两】半夏【一两生姜汁浸一宿切焙干】干姜　甘草【一两】
　　右为末每服三钱水二盏入生姜五片煎至一盏去滓温服不拘时
　　沈香散　治姙娠腹满不思饮食
　　沈香【剉】陈橘皮【汤浸去白皮】人参【各半两】茯苓【去黒皮】甘草【炙各一两】白术【二两】木香
　　右细末每服二钱入盐少许以沸汤防食前服
　　白荳蔲丸　治姙娠腹满饮食迟化寛中容气健脾和胃
　　白荳蔲【去皮二两】枳殻【用浆水炙令软去穰焙干半两】木香【二两】当归【切焙二两】阿梨勒【去穰二两一两生一两熟】陈橘皮
　　右为末将枣用水煮去皮核烂研和药丸梧桐子大每服二十丸切生姜入盐炒焦黒色煎汤下不拘时
　　木香丸　治姙娠腹满不思饮食呕逆不止
　　木香　莎草根【炒去毛】蓬莪荗【炮剉】青橘皮　甘松【各一两】甘草【炙半两】
　　右为末水浸炊饼丸如弹子大每服一丸用纸煨生姜一片如皂子大与药同嚼温汤食前服下
　　草荳蔲散【出圣惠方】　治姙娠心腹胀满脾胃气虚不下饮食
　　草荳蔲【去皮】人参【去芦】白术【各一两】柴胡【去苗】陈橘皮【汤浸去穰白焙各一两半】甘草【炙微赤剉半两】
　　右捣罗为散每服四钱以水一中盏入生姜半分枣三枚煎至六分去滓不拘时稍热服
　　藿香丸　治姙娠腹满温胃气化冷痰利胸膈思饮食藿香叶　木香【各一两】肉荳蔲　丁香【各半两】半夏【一两生姜汁浸三宿切焙】
　　右为末生姜汁煮面糊和丸如梧桐子大每服二十丸生姜汤下
　　白术散【出圣惠方】　治姙娠心腹胀满不欲食
　　白术　黄芩　陈橘皮【二两汤浸去白穰焙】
　　右捣筛为散每服四钱以水一中盏入生姜半分枣一枚煎至六分去滓不计时温服
　　枳殻汤【出得集方】　治妇人胎腹胀
　　枳殻【三两】黄芩【一两】
　　右为粗末每服半两水一盏半煎至一盏去滓温服治产前胀满身体沈重枳殻汤中加白术一两
　　治姙娠胀满有热证者【出胎产救急方见本门诸血类枳殻汤】
　　身体肿胀【附论】
　　夫姙娠肿满由脏气本弱因产重虚土不尅水血散入四肢遂致腹胀手足面目皆浮肿小便秘澁陈无择云凡妇人宿有风寒冷湿姙娠喜脚肿俗呼为皱脚亦有通身肿满心腹急胀名曰胎水　凡姙娠之人无使气极若心静气和则胎气安稳若风中寒邪及有所触犯则随邪而生病也凡姙娠经血壅闭以养胎若或虚肿乃胎中挟水水血相搏脾胃恶湿主身之肌肉湿渍气弱则肌肉虚浮水气流溢故令身体肿满也然其由有自或因泄泻下痢脏腑虚滑耗损脾胃或因寒热疟疾烦渴引饮太过湿渍脾胃皆能使头目或手足浮肿也然水积于胞儿未成形则胎多损坏及其胎产日脚微肿乃胞脏水少血多水出于外故现微肿则易生也宿有寒冷因所触故令腹胀肿满也　姙娠自三月成胎之后两足自脚面渐肿腿膝以下行歩艰辛渐至喘闷饮食不美似水气壮至于脚指间有黄水出者谓之子气直至分娩方消此由妇人素有风气或冲在二经有血风未可妄投汤药亦恐大误甚者虑将生之际费力有不则之忧故不可不治于未产之前也　脾合土肌肉土气和平则能制水水自消化无有停积若姙娠脾胃气虚经血壅闭则水饮不化湿气隂溢外攻形体内注胞胎懐姙娠肿满或伤胎气如临月而脚微肿者利其小便则病可愈
　　方
　　木通汤【出圣惠方】　治姙娠身体浮肿心腹胀满小便不通木通【剉】香薷　桑根白皮【剉各一两】木香　诃梨勒皮黄芩【各三两】枳殻【去穰麸炒】槟榔【各半两】紫苏茎叶【半两】
　　右粗捣筛每服四钱水一盏入生姜半分拍碎煎至六分去滓温服食前日再
　　当归散【出大全良方】　治胎前诸疾或因怒中气冲子脏或冲脬脉腹急肚胀腰腹时疼不思饮食四肢浮肿气急时喘大便忽难小便忽涩玉门忽肿
　　当归【一两】赤茯苓　枳殻　白芍药　川芎【各二两】川白姜【炮】木香【煨】粉草【各半两】
　　右防咀每服三大钱水一盏半生姜三片煎至八分去滓无时温服如禀受气弱及南人枳殻减半如气实及北人于内加二分服服之或连日大便闭澁加蜜同煎
　　八正散【出危氏方】　治姙娠心气壅胎气八个月散坠手足浮肿急痛不安难产
　　瞿麦【剉】木通【剉去皮节】滑石　大黄【剉面裹煨切焙】车前子
　　右剉散服三钱水一盏茴香撮同煎热服
　　胜金散【出济生方】　小腹虚胀者何盖饮食硬物伤胎胎既受病于脾胃气虚冷逼小腹状若奔豚或腰重大便闭涩两脇虚鸣宜服胜金散和中下气疾即安矣吴茱茰【去枝梗酒浸炒】陈皮【去白】干姜　川芎【各一钱半】厚朴【去皮姜炒】甘草【炙】缩砂仁【炒各三钱】
　　右为细末每服二钱盐汤调下不拘时一方有木香无缩砂仁
　　桑白皮汤【出圣惠方】　治姙娠四肢肿满小便不利喘促桑白皮【剉一两】枳实【去穰麸炒】商陆【各半两】泽防【三分】冬葵根赤茯苓【去黒皮】木香【剉各一两】
　　右粗捣筛每服四钱以水一盏半入生姜半分拍碎煎至八分去滓食前温服以利为度
　　鲤鱼汤【出大全良方】　治姙娠腹大胎间有水气脚肿通身肿满胸肚不分
　　鲤鱼【一尾二斤】生姜【用五两】芍药　当归【各二两】白术【五两】茯苓【四两】
　　右防咀以水一斗二升先煮鱼熟澄清取八升内药煎取三升分五服忌桃李雀肉鲊物等一方用陈皮少许同煎昔有姙娠腹胀小便不利吐逆诸医杂进温脾胃寛气去胀等剂服之反致药物不纳转加胀满揍心验之胎死腹中又服诸下胎药不能通举家忧惶因得鲤鱼汤论曰脚肿俗呼为皱脚亦有通身肿满心胸急胀名曰胎水证遂去心前衣服视之胸肚不分急以鲤鱼汤三五服大小便皆下恶水肿消胀去方得分娩死胎可谓更生之人矣此证盖縁懐身腹大娠不自知觉人人皆以谓身娠如此终不以为胎水病医人何以得知故书此谕病家自当觉察也
　　防己汤【出圣惠方】　治姙娠通身浮肿喘息促小便澁防己　大腹皮【剉各三分】桑根白皮【剉】紫苏茎叶　赤茯苓【去黒皮各一两】木香【一分】
　　右粗捣筛每服四钱水一盏入生姜半分拍碎煎至六分去滓食前温服一方无大腹皮
　　赤茯苓汤【出圣惠方】　治姙娠身体浮肿心腹急满小便赤澁及水肿
　　赤茯苓【去黒皮一两】白术　旋复花【各半两】木通　杏仁【汤浸去皮尖一两】黄芩【炙三分】
