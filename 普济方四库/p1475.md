<!-- { "loadSidebar": true } -->
　　右剉作三服水一盏半防白三寸煎一盏通口服一方用亁葛
　　参苏饮　治外感风寒浑身壮热眼昏头旋或洗项背或当风取凉致令头目昏痛増寒壮热心胷烦闷姙娠不可轻易投剂止宜用此以散表邪及治痰饮嘈烦忪悸呕逆不食胸满此药至和而平吐呕加白术腹胀枳实虚烦竹叶烦躁大渇麦门冬知母水停心下微吐逆茯苓头痛川芎腹痛加白芍药【方见妇人科伤寒类】
　　香苏散【出危氏方】治姙娠増寒壮热头痛身疼加川芎川白芷生姜葱白煎得微汗解【方见妇人科伤寒疫疠类】
　　竹茹汤　治姙娠呕头痛寒热往来五心烦闷四肢不和
　　人参　陈皮【去白】白术　麦门冬【去心各五钱】甘草【二钱半】厚朴【去粗皮切姜炒】茯苓　竹茹【各五钱】
　　右剉散每服三钱水一盏生姜三片煎不以时服
　　前胡汤　治姙娠伤寒头疼恶寒浑身壮热
　　前胡【去芦头】升麻　麻黄【先煎掠去沫焙】人参　羚羊角【镑】白术【各一两】陈橘皮【去白炒三分】甘草【一分】
　　右粗捣筛每服三钱匕水一盏入葱白一寸生姜三片煎至七分去滓稍热服不计时
　　芎苏散　治姙娠外感风寒浑身壮热眼昏头旋心胷烦闷此药以发散表邪其病自安
　　紫苏叶　川芎　白芍药　白术　麦门冬【去心】陈皮　葛根【各一两】甘草【半两】
　　右为粗末每服四钱水一盏半生姜五片防白三寸煎至八分去滓温服不拘时
　　柴胡散　治姙娠伤寒身体重发热恶寒肢节烦疼微吐心下胀满外证未去
　　柴胡【一两去苗】黄芩　人参【去芦头】赤芍药　甘草【炙微赤剉】犀角屑　半夏【汤洗七次去滑】麦门冬【去心各半两】
　　右捣筛为散每服四钱水一盏入生姜半分三枚煎至六分去滓不计时温服
　　麻黄散【出圣惠方】治姙娠伤寒头痛壮热肢节烦疼
　　麻黄【去根节】前胡【去芦头】赤芍药　人参【去芦头】知母黄芩　桔梗【已上各一两去芦头】石膏【二两】
　　右捣筛为散每服四钱水一盏入防白五寸生姜半分三枚煎至六分去滓不计时温服
　　治姙娠伤寒头痛壮热肢节烦疼名前胡七物汤【出大全良方】石膏　大青　黄芩【各三两】葱白【切一升】前胡　知母栀子仁【各四两】
　　右防咀以水七升煑取二升半去滓分五服相去如人行七八里乆再服一方加甜竹茹三分
　　升麻散【出圣惠方】治姙娠伤寒头疼身体壮热四肢不利川升麻　苍术　麦门冬　麻黄【各一两】黄芩　大青【各半两】石膏【二两】
　　右防咀每服四钱水一盏姜半分淡竹叶二七片煎至六分去滓无时温服
　　治姙娠伤寒头疼腹痛【出大全良方】
　　升麻　黄芩【各六分】家葛根　大青　石膏　甘草【各三分】苦竹叶【一握并细剉】
　　右用水一升半先煑苦竹叶亁葛减半入诸药再煑至六合去滓温服
　　治姙娠伤寒骨节疼痛壮热不急治则胎落【出大全良方】葱白【切一升】前胡　家葛根　石膏【各一钱】青黛【六分】升麻【八分】栀子仁【十二分】
　　右防咀以水七升煑取二升半去滓分温三服
　　治姙娠伤寒苦热不止身上斑出忽赤黒小便如血气欲絶胎欲落
　　栀子仁　升麻【各四两】青黛【一两】石膏【八分】葱白【切一升】黄芩【三两】生地黄【一钱二分】
　　右防咀以水九升煎取三升去滓作三服忌热物
　　苏木汤　治姙娠伤寒或中时行洒浙作寒振栗而悸或加哕者
　　赤芍药　橘红　黄芩　黄连　甘草　苏木【各等分】
　　右防咀每服五钱水一盏煎至六分去滓温服汗出瘥若胎不安兼服阿胶汤
　　阿胶汤　治姙娠伤寒瘟疫时气先服此以安胎却以治病药相间服
　　阿胶【炙】白术　桑寄生　人参　白茯苓【各等分】
　　右为细末煑糯米饮调服方寸匕日三服
　　当归茯苓散【一名当归芍药散】治妇人伤寒腹中隠痛【方见心腹痛类】白术汤　治姙娠伤寒壮热増寒头疼体痛
　　白术　石膏　葛根【剉】何首乌　甘草【炙各一两】麻黄【去节洗煎掠去沬焙三两】
　　右粗捣筛每服三钱匕水一盏入防白一寸煎取七分去滓温服不计时
　　犀角散　治姙娠伤寒壮热头疼烦闷
　　犀角屑　栀子仁　甘草【各半两炙微赤剉】柴胡【去苗】荠苨石膏【各一两】
　　右捣筛为散每服四钱水一盏入淡竹茹一分煎至六分去滓不计时温服
　　细辛散　治姙娠伤寒心胷不利壮热头痛
　　细辛　诃梨勒皮【各三两】前胡【去芦头】乌梅肉【各一两微炒】白术【二两】甘草【半两炙微赤剉】
　　右捣筛为散每服三钱以水一盏煎至六分去滓不计时温服
　　柴胡散　治姙娠伤寒壮热心烦头痛
　　柴胡【去芦头】黄芩　阿胶【各二两捣碎炒黄燥】石膏【二两】麦门冬【三两去心】甘草【半两炙微赤剉】
　　右捣筛为散每服四钱水一盏入生姜半分三枚煎至六分去滓不计时温服
　　芍药汤【出医方火成】治妇人姙娠伤寒自利腹中痛饮食不下脉沉者太隂也
　　芍药　白术【各一两】甘草　茯苓【各五钱】黄耆【三两】
　　右防咀以水一升煎热服若姙娠伤寒药性须凉慎不可用桂枝半夏桃仁等药小柴胡去半夏名黄龙汤盖为姙娠而去也大抵产前先安胎产后先补益次服伤寒药若病少退则此药不可尽剂此为大法黄帝问妇人重身毒之柰何岐伯曰有故无殒亦无损也大积大聚其可犯乎衰其大半而已
　　麻黄汤　治姙娠伤寒发热恶寒身体疼痛
　　麻黄【去节先煎掠去沫焙】苍术【各三两】白术　甘草【炙各一两】陈橘皮【去白炒二两】
　　右粗捣筛每服三钱匕水一盏入葱白一寸盐防七粒煎至七分去滓温服不计时
　　前胡汤　治姙娠伤寒头疼壮热
　　前胡【去芦头】白术　人参【去芦头】黄芩【去黒心】石膏【碎各二两】
　　右粗捣筛每服三钱匕水一盏入葱白一寸煎至六分去滓温服空心食前
　　金花散【出圣惠方】治姙娠伤寒加腹胀大便不通喘急川大黄【剉碎微炒】欝金　青橘皮【各一两汤浸去白穰焙】牵牛子【二两微炒】甘草【二分炙微赤剉】
　　右捣细罗为散每服不计时以生姜汤调下二钱以利便差
　　治姙娠头疼壮热心烦呕吐不下食名芦根汤【出千金方】
　　知母　稉米【五合】生芦根【一升】青竹茹【三两】
　　右以水五升煑取二升半稍稍饮之尽更作差止
　　疗姙娠伤寒涎多咳嗽【出大全良方】
　　知母　杏仁　天门冬　桑白皮【各等分】
　　右防咀每服三钱水一盏煎至七分去滓服
　　前胡汤　治姙娠伤寒头痛壮热
　　前胡【去芦头】黄芩【去黒心】石膏【碎】阿胶【炙燥各一两】
　　右粗捣筛每服三钱匕水一盏煎至七分去滓不计时温服
　　黄龙汤　治姙妇寒热头疼嘿嘿不欲食脇下痛呕逆痰气及产后伤风热入胞宫寒热如疟并经水适来适断病后劳复余热不解一名小柴胡汤
　　柴胡【去芦一两】黄芩　人参　甘草【各一分半】
　　右防咀每服五钱水一盏半煎至一中盏去滓温服
　　治姙娠伤寒服汤后头痛壮热不歇宜用此汤拭其身
　　麻黄【半觔】竹叶【切一升】石膏【三升为末】
　　右以水五升煑取一升去滓冷用拭身体又以故布防头额胷心燥则易之患疟者加恒山五两
　　枳实散　治姙妇伤寒四日至六日以来加心腹胀上气渇不止饮食不下腰疼体重
　　枳实【一两炒】陈皮【三分】麦门冬【半两】
　　右为细末每服三钱水一中盏生姜半分葱白七寸煎至六分去滓温服
　　治姙娠伤寒中风表虚自汗头痛项强身热恶寒脉浮而弱太阳经病宜表虚六合汤
　　四物汤【四两】麻黄　细辛【各半两】
　　治姙娠伤寒头痛身热无汗脉浮太阳经宜表实六合汤
　　四物汤【四两】防风　苍术【制各七钱】
　　治姙娠伤寒过经不愈温毒发斑如锦文宜升麻六合汤
　　四物汤【四两】升麻　连翘【各七钱】
　　治姙娠伤寒汗下后咳嗽不止者宜人参六合汤
　　四物汤【四两】人参　五味子【各五钱】
　　治姙娠伤寒汗下虚痞胀满者阳明本虚也宜厚朴六合汤
　　四物汤【四两】厚朴　枳实【麸炒各五钱】
　　治姙娠伤寒壮热心烦头痛
　　葱白【五茎】生姜【半两细切】青竹茹【二两】
　　右以水一大盏半煎取一盏去滓不计时分温三服
　　厚朴散　治姙娠伤寒头痛身体烦热
　　厚朴【去粗皮涂生姜汁炙香热】甘草【各三两炙微赤剉】皂荚【一分去皮涂酥炙令热黄去子】
　　右捣细罗为散每服不计时防好茶调下一钱
　　治姙娠伤寒浑身壮热呕逆头痛足酸心腹刺痛发热当发汗
　　葱白【十茎】生姜【三两】
　　右以水三升煑取一升半顿服取汗
　　白术散　治姙娠伤寒安胎
　　白术　黄芩【新瓦上炒令香各等分】
　　右治散每服三钱水一中盏姜三片枣二枚煎至七分温服但觉头痛发热便可吃二三服即差惟四肢厥冷隂证者未可服此方治疾无有不效者仍安胎益母子
　　伤寒安胎
　　白术　黄耆【各等分新瓦上炒令香】
　　右末三钱水一盏姜三片枣二枚煎七分
　　罩胎散　治伤寒大热闷乱燥渇恐伤胎
　　嫩卷荷叶【焙亁一两】蜂粉【半两】
　　右为末每服二钱蜜少许新汲水调下食前研家园生葛汁服亦安
　　治姙娠遭时疾令子不落
　　取灶中黄土水和涂脐亁复涂之一方酒和涂之又方泔清和涂之并佳
　　又方
　　取犬尿泥涂腹勿令亁
　　疗姙娠伤寒
　　以鲤鱼一头焼末酒服方寸匕令汗出兼治乳无汗【又云鲫鱼】
　　治防身妇人伤寒时行温疫头痛身热
　　用升麻散一两水半碗大作剂料去滓分作二服先一服吐下后一服勿吐次以长流水加生姜枣煎五苓散热啜之汗尽头痛立止
　　防胎白子散　治姙娠伤寒
　　用白药子不拘多少为末用鸡子清调涂在纸上纸可碗口大贴之脐下胎存处亁即以温水润之
　　治姙娠伤寒身体壮热増寒呕逆四肢微冷头痛脚疼心腹有气至三日内未差者宜服此方
　　右取生姜一分研湿纸褁焼熟酒调下后吃粥饮投之汗出为效
　　治妇人姙娠伤寒畜血【出抜萃方】
　　诗云　妇人姙娠或畜血　抵当桃仁勿妄施要教子母俱无损　大黄四物对服之
　　治妇人伤寒姙娠服药例【出抜萃方】
　　若发热恶寒不离桂枝芍药若往来寒热者不离柴胡前胡若火渇者不离知母石膏五味子麦门冬若大便泄者不离桂附白术亁姜若大便燥结者不离大黄黄芩若经水适来适未断者不离小柴胡若安胎者不离人参阿胶白术黄芩若发汗者不离葱防生姜麻黄旋覆若头痛者不离前胡石膏栀子若伤暑头痛者不离前胡石膏甘草若满闷者不离枳实陈皮若胎不安者不离黄芩麦门冬人参若斑黒者不离黄芩栀子升麻
　　栀子大清汤　疗姙娠妇人七月伤寒壮热赤斑变为黒斑溺血
