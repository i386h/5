<!-- { "loadSidebar": true } -->
　　升麻　栀子　大青　杏仁　黄芩【各三两】葱白【切一升】
　　右六味切以水六升煑取半分三服
　　栀子五物散　广济疗姙娠伤寒头痛壮热
　　栀子　前胡　知母【各三两】黄芩【一两】白石膏【四两】
　　右剉如麻豆大每服五钱水一小盏半煎至一盏温服
　　治姙娠后忽伤寒头痛壮热浑身百节俱痛心中烦躁方石膏　山栀　知母　黄芩　桔梗　杏仁　前胡　葛根　升麻【各五钱】大黄【炮一分】
　　右细杵罗为末每服三钱或四钱以水一盏一分生姜三片防白三枝同煎取九分食后临卧时徐徐去滓服病效即住
　　治姙娠后头痛伤寒大小腑秘热身上发斑心中烦燥昏闷不安
　　黄芩　大黄　山栀　升麻　防风　麦门冬前胡　杏仁　桔梗　郁李仁　独活　大青【各等分】
　　右细杵罗为末每服三钱水一盏二分煎取一盏食后去滓服
　　黄耆解肌散　治妇人姙娠伤风自汗
　　人参　黄耆　当归　川芎　炙甘草【各五分】芍药加苍术生地黄亦可
　　右为粗末每服五钱水煎温服无时
　　治姙娠大腑寒温不等或秘或防腹中气滞饮食加少心头妨满两脇胀迸四体不安
　　桑寄生　黄橘皮　大腹皮　枳殻青　人参桔梗　剥木　川芎【各一分】藿香【三钱】
　　右细杵罗为末每服二钱水一盏煎取一分食后去滓服
　　姙娠伤寒仲景无治法用药宜有避忌不可与寻常妇人一槩治之也类证活人诗云因热生风以四物汤加川芎【一分】柴胡【半两】身热麻躁头昏项强加柴胡黄芩【各二两】秘澁加大黄【半两】桃仁【一分炒】滑防加桂附【各一分】发寒热加亁姜牡丹皮芍药【各一分】烦喿大渇加知母石膏【各半两】呕加白术人参【各半两】腹胀加厚朴枳实【各一分】虚烦不得眠加竹叶人参【各一分】水停心下微吐逆加猪芩防己【各一分】虚寒壮热类伤寒加人参柴胡防风【各三分】其説如此更宜审详如附子肉桂大黄桃仁尤不可轻用




　　普济方卷三百三十九
<子部,医家类,普济方>
　　钦定四库全书
　　普济方卷三百四十　　明　周王朱橚　撰姙娠诸疾门
　　热病【附论】
　　夫冬时严寒触冐伤之藏于肌骨夏至乃发壮热又为暑病即热病也此寒气蕴积发即为病若姙娠遇之多致堕胎非节之气伤于姙妇热毒之气侵损胞胎遂有坠胎漏气俱害子母之命也
　　方
　　催生汤　姙娠热病六七日极热损胎或儿死身冷不能自出须用暖胎药用黒神散不若用催生汤苍术　桔梗　橘红　白芷　桂心　粉草　当归　亁姜　制朴　芍药　半夏　川芎　枳殻【各四两】南木香　真杏仁
　　右每服三钱水一盏半姜煎大半盏服
　　柴胡散　治姙娠热病骨节烦痛头疼壮热若不止则损胎
　　柴胡　家葛根　知母　栀子仁　甘草【各半两】石膏　大青　黄芩　升麻【各三两】
　　右防咀每服四钱水一盏葱白三寸煎至六分去滓不拘时温服
　　人参散　治姙娠热气乘于心脾津液枯少烦躁壅热口舌亁渇
　　人参　麦门冬　赤茯苓　地骨皮　家葛根黄芩　犀角屑【各三两】甘草【半两】
　　右防咀每服三钱水一盏煎至六分去滓温服
　　人参黄耆散　治姙娠身热烦躁口亁食少
　　人参　黄耆　家葛根　秦艽　麦门冬【各二两】知母【二分】甘草【半两】赤茯苓【一两】
　　右防咀每服四钱水一盏姜三片淡竹叶十四片煎至六分去滓温服
　　大黄饮子　治姙娠热病六七日热入腹中大小便秘澁烦热
　　川大黄　石膏　知母　前胡　赤茯苓【各三分】栀子仁　甘草　黄芩【各七两】
　　右防咀每服半两水一大盏生地黄一分煎至六分去滓无时温服
　　黒神散【一名乌金散一名肉桂散】治热病胎死腹中此病因母患热病至六七日以后脏腑极热熏煑其胎是以致死縁儿死身冷不能自出但服黒神散暖其胎须防胎即自出何以知其胎之已死但防产母舌青者是其也及治败血不散乍寒乍热
　　桂心　当归　芍药　甘草　亁姜　生亁地黄【各一两】黒豆【炒去皮二两】附子【半两】
　　右为细末每服二钱空心温酒调下一方无附子用蒲黄　夫姙娠谓之重身二命系焉将理失宜皆能损胎或热病熏蒸所致或因顿仆惊恐出入触及素有防瘕积聚壊胎最多其舌青即知子死养胎论曰面青舌赤母死子生唇青吐涎子母俱毙又有防懐二胎或一死一活其尤难知非临时审视未易预逆不可不备学也然以黒神散温胎不若补助产母使其气正免致虚虚之困顿胎自下矣催生汤殊胜黒神散
　　葛根散　治姙娠数月胷膈烦躁唇口亁渇四肢壮热少食
　　葛根　黄芩　人参　萎防　黄耆　麦门冬甘草【各等分】
　　右防咀每服四钱水一盏竹茹一块如钱大煎至七分去滓温服无时
　　知母散　治姙娠烦躁闷乱口亁及胎脏热
　　知母　麦门冬　甘草【各半两】黄芩　子芩　赤茯苓【各三分】
　　右防咀每服四钱水一盏煎至七分去滓入竹沥一合更煎二沸温服一方用竹茹一块无竹沥
　　人参饮子　治姙娠热病壮热头痛呕吐不止不食心胷烦闷经云热病与中暑相似但热病者脉盛中暑者脉虚
　　人参　竹茹　家葛根【各一两】芦根【二两】麦门冬【一两半】知母【三分】
　　右防咀每服四钱水一盏入连根葱白三寸煎至七分去滓温服
　　栀子仁饮子　治姙娠热病斑出黒色小便如血气急欲絶胎欲落
　　栀子仁　升麻　石膏　生干地黄【各二両】黄芩　大青【各一両】
　　右防咀每服半両葱白七寸豉四十九粒水一盏煎至五分去滓温服救急有杏仁无地黄石膏一方加青黛无大青又方以陈皮如鸡子大酒煮服
　　治姙娠热病六七日热入腹大小便秘澁烦热
　　右以牛粪中水调涂腹上勿令亁
　　缩脾饮　解伏热除烦渇消暑毒止吐痢霍乱之后服热药太多致烦躁者宜沉令水冷顿服
　　草菓仁【四两】乌梅肉【三两】甘草【二两半】
　　右防咀每服半两水一碗生姜十片煎至八分浸以热水温冷任意
　　柴胡石膏汤　治姙娠伤暑头痛恶寒身热躁闷四肢疼痛项背拘急口舌亁燥
　　柴胡【四两】甘草【二两】石膏【八两】
　　右防咀每服二钱水一盏姜五片煎至六分去滓温服若气虚体冷加人参四两
　　治姙娠热病
　　葱白【五两】豆防【一升】
　　右以水六升煑取二升分二服取汗
　　葵子汤　疗姙娠得病六七日以上身热入臓大小便不利安胎除热
　　葵子仁【二升】滑石【四两】
　　右以水五升煑取一升去滓取服当下便愈
　　葱白饮【出圣惠方】治姙娠热病烦躁口亁小便澁赤
　　治姙娠热病方
　　以车辖脂酒服半匕一方用水调服半匙
　　又方
　　以青羊屎水调涂腹上勿令亁
　　又方
　　以水服伏龙肝一鸡子大亦可调为泥涂脐下
　　治大热烦闷方
　　用葛根汁二升分三服如人行五里乆进一服一方水煑葛根服勿用野葛根伤胎
　　又方
　　以焼大枣七枚为末酒和服
　　又方【出千金方】
　　用槐实焼灰取方寸匕酒和服
　　治姙娠热病胎死腹中下之
　　用乌鸡一只去毛细剉以水三升煑取二升去鸡通手用衣帛蘸摩脐下胎自出
　　鹿角汤　治姙娠热病胎死腹中下之
　　用鹿角屑一两水一碗葱白五茎豆防半合同煎至六分去滓温分二服良效一名鹿角散
　　治姙娠得病应服汤药者
　　先防小豆一升细筛鸡子黄和如鵞子大为二饼熟炙先令噉尽食顷乃服余药不尔多伤胎
　　治姙娠热病
　　用水底泥泥心下三寸立愈
　　治姙娠三四月后常时热躁忽烦闷不识人大腑热然后吃此方
　　钩藤　桔梗　桑寄生　麦门冬　茯苓　知母防风【各等分】
　　右细捣罗为末每服五钱水一碗煎取八分食后去滓吃连吃一盏亦无妨但大腑热即可连吃也
　　时气【附论】
　　夫四时之间忽有非节之气如春应暖而反寒夏应热而反冷秋应凉而反热冬应寒而反暖非其节而有其气而一气之至无人不伤长少虽殊病皆相似者多夹应毒表也言其时普行此气故云此时气也姙娠遇之重者致伤胎也
　　方
　　麦门冬散　治姙娠五月至十月足患时气五六日不得汗口亁多吃冷水热气上冲喘及闷乱
　　麦门冬　知母　茅根【各一两】石膏【三两】葛根　参川升麻　甘草　赤芍药　麻黄　川大黄
　　子芩　人参　赤茯苓　逺志【各半两】
　　右捣粗罗为散每服四钱水一盏入淡竹茹一分生姜半分煎至六分去滓不计时温服
　　秦艽散　治姙妇时气五六日不得汗口亁多吃冷水狂语呕逆
　　秦艽　柴胡【各一两】赤茯苓　前胡　甘草　犀角屑　家葛根　川升麻　黄芩【各半两】石膏【二两】
　　右防咀每服四钱水一盏姜半分淡竹茹一分煎至六分去滓无时温服一方加人参又方败毒散升麻葛根汤皆可用之
　　麻黄散　治姙娠五月或七八月卒患时气烦热口亁心躁头痛四体烦疼不得安卧
　　麻黄　石膏　赤芍药　甘草　葛根　黄芩麦门冬【各一两】柴胡【半两】
　　右捣筛为散每服四钱水一盏生姜半分煎至六分去滓不计时温服
　　逺志散　治姙娠时气五六日未得汗口亁狂语乱见鬼神吃食不得
　　逺志　甘草　麻黄【各半两】麦门冬　薯蓣　葛根升麻【各一两】石膏【二两】
　　右捣筛为散每服四钱水一盏入生姜半分煎至六分滤去滓不计时温服
　　葛根饮子　治姙妇时气烦热口亁头痛
　　家葛根　麻黄【各半两】石膏【一两】豉【一合】白米【半合】栀子仁【六七枚】葱白【二茎】
　　右细切以水二大盏煎至一盏三分去滓无时温服以汗出为效
　　治姙娠时气头痛腰背强壮热
　　升麻　青黛　前胡　栀子仁　黄芩【各二两】石膏【八分】家葛根【三两】
　　右防咀以水五升煎取二升半去滓分为三服
　　浮萍方　治姙娠时气大热令子不落防胎
　　浮萍　川朴硝　蛤粉　蓝根【各等分】大黄【微炒】
　　右为末水调傅脐上安胎解烦热极妙一名防胎救生散
　　十全方　治姙娠患时气
　　黄芩　欝金【各一两】白术【一分】
　　右为末每服一大钱抜蓝根少许水一中盏煎至七分服一方地黄水下汗出效未得汗再服即瘥又姙妇患时疾用鸡卵坠井至泥隔宿取出吞之必无虞矣一方无白术
　　消热饮子　治姙妇时气六七日热甚大小便不利宜服此
　　川芒硝【一两】葵子【三两】
　　右以水二大盏煎至一盏三分去滓不计时分温三服以利为效
　　治姙娠而得时病令胎不伤
　　右以黄芩三两捣末取鸡子白三枚水和煑搅之吹去沫取三升去滓令分再服不解更作佳
　　伏龙肝方　治姙娠时气身大热令子不落防胎方用伏龙肝研令极细水调涂脐下二寸亁则易差即止亦可清泔水调服或酒调服一方取井水泥涂心下三寸亁则易
　　竹沥方　治姙娠时气未能服药且单用
