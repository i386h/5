<!-- { "loadSidebar": true } -->
　　右为细末每服二钱水一盏二分煎三四沸食后临卧徐徐去滓服
　　治姙娠小便不利大腑热小便时水道中疼痛不可胜忍方
　　葶苈子　麦门冬　知母　柴胡　茯苓　川芎升麻　枳殻　杏仁【各一分】冬葵子【三铢】
　　右细杵罗为末每服二钱水一盏煎取九分食后临卧去滓吃大腑热服后方
　　麦门冬　升麻　大黄　杏仁【各一分】大腹皮【一两】
　　右细杵罗为末每服三钱水一盏二分煎取一盏食后临卧徐徐去滓吃
　　治姙娠通身搔痒渐次面目浑身四肢俱肿心躁不安大小腑秘热宜服此方吃此药了小便通尽平复如故更不须吃后面方若上余分数小便未通即吃后面通小肠方
　　黄芩　山栀　杏仁　前胡　升麻　知母　桔梗　大黄　枳殻　葶苈【各等分】
　　右细杵罗为末每十钱水一盏葱白三枝同煎四五沸防出去滓温和食后吃







　　普济方卷三百四十
　　钦定四库全书
　　普济方卷三百四十一　明　周王朱橚　撰姙娠诸疾门
　　大便不通【附论】
　　夫姙娠肠胃有风加之挟热津液不足气道否澁故令肠胃枯燥大便不通甚则呼吸奔喘腹胀亁呕
　　方
　　羗活丸　治姙娠热在臓腑大便秘澁
　　羗活【二两半】大麻仁【三两】防榔【五枚】防风　枳殻【各一两】大黄【一两半】木香【一两】
　　右捣罗六味为末与麻仁同研匀炼蜜和丸如梧桐子大每服二十丸温水下食前服日三以微利为度
　　防榔丸　治姙娠大便热结旬日不通
　　防榔【一两】木香【半两】大黄【二两】青橘皮【焙半两】牵牛子【二两用一半生一半炒】
　　右为末炼蜜和剂更于臼内涂酥杵匀丸如梧桐子大每服二十丸空心下温水服
　　麻仁丸　治姙娠大便不通腹痛不能食养津液润肠胃
　　大麻仁【四两】人参　诃梨勒【各二两】大黄【半两】
　　右先捣后三味为末次入麻仁炼蜜和剂更于臼内涂酥杵匀丸如梧桐子大每服三十丸空心温水下大便通即止
　　踈气黄耆丸　治姙娠大便不通
　　黄耆　枳殻【各一两】威灵仙【二两】
　　右为末用面糊和丸如小豆大每服三十丸温水下不拘时未通稍加之
　　大枣汤【出永类铃方】治姙娠臓燥悲伤欲哭伏如神灵伸欠者
　　甘草【三两】小麦【一觔】大枣【十枚】
　　右防咀每服半两水二碗煎至一盏去滓温服
　　治姙娠大便秘澁【出大全良方】
　　枳殻【三两】防风【二两】甘草【炙一两】
　　右为细末沸汤防服一二钱日三
　　枳殻丸　治姙娠大便结塞不通脐腹鞕胀不能安卧气上喘逆
　　枳殻【一两半】大黄【二两半】
　　右为末炼蜜和丸如梧桐子大每服二十丸空心米汤下未通再服以通为度
　　润肠丸　治姙娠大便不通腹脇坚胀
　　枳殻　大麻仁【各一两】
　　右研匀炼蜜和丸如梧桐子大每服三十丸食前温水下生姜汤亦得
　　葱胶汤　治姙娠大便不通
　　葱白　牛皮胶【二觔】
　　右以水一盏半煎令胶烊尽去滓顿服之
　　治虚羸大便秘
　　枳殻【制】阿胶【炒等分】
　　右为末炼蜜和剂杵二三千下丸如梧子大别研滑石末为衣温水下二十丸半日来未通再服三十丸加至五十丸
　　小便不通【附论】
　　夫姙娠小肠夹热热结胞内使气道否澁故小便不通令人腹脇胀满脐下急痛是其证也
　　方
　　茯苓汤　治姙娠小便不通
　　赤茯苓　白术　郁李仁　杏仁　旋复花【各一两】防榔【五枚剉】
　　右粗捣筛每服二钱匕水一盏煎至七分去滓空心服
　　大黄汤　治姙娠子淋小便不通
　　木通丸　治姙娠小便不通及转胞脐下胀痛
　　木通　黄芩　冬葵子　生亁地黄【焙各二两】
　　右为末用面糊和丸如梧子大每服二十丸灯心汤下食前服
　　冬葵子散　治姙娠小便不通小腹胀满
　　冬葵子　榆白皮　滑石　阿胶【各二两】
　　右为散每服二钱匕温水调服不拘时
　　四味葵根汤　治姙娠小便不通脐下满痛
　　冬葵根　车前子　木通【各三两】阿胶【二两】
　　右粗捣筛每服五钱匕水一盏半煎至八分去滓食前温服
　　鲤鱼汤　治姙娠小便不利身重恶寒起则晕及水肿
　　苦参丸　治姙娠小便难饮食如故
　　当归　贝母　苦参【各三两】滑石【半两】
　　右细末蜜和为丸如小豆大以米饮下二十丸不拘时
　　榆白皮散　治姙娠小便不通心神闷乱小腹急痛
　　榆白皮　王不留行　滑石【各一两】
　　右为细散每服二钱匕煎灯心汤调下
　　猪苓汤　治姙娠小便不通脐下鞕痛
　　猪苓　木通　桑根白皮【剉各一两】
　　右粗捣筛每服三钱匕水一盏入灯心同煎至七分去滓食前温服
　　治姙娠小便不通脐下妨闷心神烦乱
　　葵子　榆白皮【切各一两】葱白【七茎】
　　右以水二大盏煎取一盏三分去滓分三服一方无葱白
　　又方
　　葵子　赤茯苓　蘧麦【已上各一两】
　　右捣细罗为散每服不计时以温水调下一钱
　　又方
　　葵子　滑石　寒水石【各一两】
　　右捣为散每服三钱水一盏葱白七寸煎六分去滓无时温服
　　冬葵子散　治姙娠小便不利身重恶寒起则晕及水肿姙娠小便不通
　　冬葵子【二钱】赤茯苓【二钱】
　　右为末每服三钱米饮调服无时利则住服如不通恐是转胞加发灰少许神效一方无茯苓有榆白皮昔有姙娠妇腹胀小便不利吐逆诸医杂进温脾胃寛气去胀等剂服之反吐药物不纳转加胀满揍心騐之胎死腹中又胀诸下胎药不能通解举家忧惶因得鲤鱼汤论曰脚肿俗呼为皱脚亦有通身肿满心胷急胀名曰胎水遂去姙妇心前衣服看之胷肚不分急以鲤鱼汤三五服大小便皆下恶水肿消胀去方得分娩死胎可谓更生之人矣此证盖縁懐身腹大姙妇不自知觉人人皆以为身娠如此不以为胎水病医人何以得知故此书论病湏自家觉察大肠与膀胱水不出入淋沥急数尿时痛大便赤里急如痢以手按胷间至脐方可出不然小便逆上出而不禁其浮肿先以凉药踈利却用上药
　　治姙娠卒然小便不利
　　滑石末　杏仁【等分】
　　右先捣杏仁令烂次入滑石末以软饼捣和为丸如小豆大每服二十丸葱白汤送下
　　疗姙娠卒不得小便
　　用杏仁二十个去皮尖熬令变色捣丸如豆大灯心煎汤吞七粒得利
　　又方
　　以滑石末水和泥脐下二寸小便即利未利更涂之
　　又方
　　用车前草汁调滑石末涂脐四畔方四寸热即易之
　　治姙娠小便不通脐下妨闷心神烦闷
　　用紫苑去苗为末井花水调下二钱一方用紫草
　　蔓荆实散　治姙娠小便澁不通利
　　用蔓荆实二两捣罗为散每服二钱温水调服空心午前各一服卫生实鉴浓煎葱白汤调下
　　治姙娠卒小便不通
　　蔓菁子
　　右捣细罗为散每服不计时煎葱白汤调下一钱
　　治姙娠小便不通利方
　　用无青子七合为末水和服方寸匕日三
　　治姙娠遍身浮肿吃前方未得全效小便未得通快宜服此方若遍身不肿止小便不通一两日亦可服此药一二盏
　　山栀　知母　前胡　升麻　麦门冬　冬葵子葶苈　桔梗
　　右细杵罗为末每服三钱水一盏二分葱白五枝同煎取一盏食后和滓吃
　　遗失不禁
　　夫肾主水入胞为小便肾气和乃能约制溲出以时若姙娠肾虚胞冷不能约制故小便利下而多也其证令人背项憎风少腹急痛治法当加以扶养胎气之剂
　　方
　　熟亁地黄丸　治姙娠小便不禁脐腹疼痛
　　熟地黄　巴防天　肉苁蓉　五味子　山茱茰蒺防子　萆薢　蜀椒　山芋　续断　菟丝
　　子　杜仲　沉香
　　右为细末炼蜜和丸如梧子大每服十五丸食前温酒下
　　椒菊丸　治姙娠小便日夜频数
　　蜀椒　甘菊花　肉苁蓉　菖蒲　巴防天　逺志　黄耆　附子
　　右为细末酒煑面和丸如桐子大每服二十丸空心食前温酒下
　　菟丝子丸　治姙娠小便利日夜无度
　　菟丝子　菖蒲　肉苁蓉　蛇牀子　五味子防风　逺志
　　右为末炼蜜和丸捣三百杵丸如桐子大每服十丸空心温酒下
　　温气除寒补下丸　治姙娠小便利
　　葫芦巴　龙骨　菖蒲　逺志　补骨　益智肉苁蓉
　　右为细末炼蜜和丸如桐子大每服三十丸空心温酒下
　　桑螵蛸丸　治姙娠小便滑数
　　桑螵蛸　人参　鹿茸　黄耆　牡砺粉　甘草
　　右捣粗筛每服三钱水一盏生姜一片枣二枚擘煎至七分去滓食前温服
　　鸡□胵散　治姙娠遗尿
　　鸡□胵　熟亁地黄　当归　牡砺粉　黄耆厚朴
　　右捣罗为散每服二钱匕食前温酒调下
　　鹿茸丸　治姙娠下焦冷气小腹疼痛小便多
　　鹿茸【一两】白龙骨【三分】桑螵蛸【半两】牡砺粉【二两】
　　右为末酒煑面糊和丸如梧子大每服二十丸空心食前温酒下
　　艾叶丸　治姙娠小便利小腹痛
　　艾叶【炙】亁姜【各一两】厚朴　益智【各半两】
　　右为末炼蜜和丸如桐子大每服三十丸米饮汤下以饭压之
　　秦椒丸　治姙娠小便利
　　秦椒【六两】蘹子【炒一两】黄蜡【四两】
　　右捣罗二味末镕蜡和丸如桐子大每服二十丸空心用温酒下
　　白薇散　治姙娠小便无度尿不知出时胎满故也
　　白薇　白芍药【各一两】
　　右捣罗为散每服一钱匕食前温酒调下日三
　　鸡翎酒　疗姙娠尿不知出时胎满故也
　　用鸡子焼灰末之酒调方寸匕
　　桑螵蛸散　治姙娠小便不禁
　　用桑螵蛸十二个炙为细末每服三钱空心食前米饮调下
　　治小便利
　　焼遗尿人荐草灰服之瘥
　　治小便遗失
　　阿胶【三钱】牡砺【四钱】鹿茸【四钱】
　　右剉末挑三钱水一盏半煎至一盏空心服或米饮调亦得
　　疟疾【附论】
　　夫姙娠病疟者由夏伤于暑客于皮肤至秋因劳动血气腠理虚而风邪乘之动前暑热隂阳交争阳乘则热隂盛则寒隂阳相杂寒热俱歇若邪动气至交争则发故疟休作有时其发寒时节渐晏者此由风邪客于风府循膂而下卫气至一日一夜常大防于风府故发日晏其发日早者卫气之行风日夜下一节二十一日至尾骶二十二日入脊内上注于伏卫之脉其行九日出缺盆之内其气既止故发更早其间日发者由风邪内搏五臓横连募厚其道逺其气深其行迟不能日作故间日蓄积乃发也姙娠而发则寒热之气相廹伤于胎故多损动也　又云凢懐孕妇人病疟可煎白虎汤小柴胡柴胡饮子等药如大便结梗可用大柴胡汤微通利之不可大吐防恐伤其孕也经曰夏伤于暑秋必病疟
　　方
　　松罗散　治姙娠患疟发时増寒壮热口亁多吃冷水腹内防刺疼痛不止
　　松罗【半两】鳖甲【半两】恒山【半两】乌梅肉【七枚】朱砂　汉防己【各一两】泽防【半两】麦门冬【一两】知母　连翘【各半两】黄丹石苇　虎杖【各一分】生亁姜【一两】
