<!-- { "loadSidebar": true } -->
　　右捣细罗为散每服不计时以温酒调下二钱
　　清脾汤　治姙娠作疟热多者
　　青皮　厚朴　白术　草菓仁　柴胡　茯苓半夏　黄芩　甘草　人参【各等分】常山【一半】
　　右剉散每服四钱生姜五片真地骨皮少许煎不时温服或加麦门冬去心二十粒未效宜服胜金丸
　　阿胶散　治姙娠患疟发时増寒壮热头目晕不思饮食
　　阿胶【一两半】赤芍药　当归　柴胡　黄芩　白茯苓　白术【各一两】麦门冬【一两半】甘草【半两】
　　右捣筛为散每服四钱水一盏入薤白二茎煎至六分去滓不计时温服
　　人参散　治姙娠疟疾头疼増寒壮热面黄不思饮食人参　知母　麦门冬　柴胡　桑寄生　白茯苓　厚朴【各一两】甘草【半两】
　　右捣筛为散每服四钱水一盏煎至六分去滓不计时温服
　　驱邪散　姙娠疟疾者谓何盖荣卫虚弱脾胃不足或感风寒或伤生冷转成疟疾急服驱邪散莫待吐逆见食不思卒难医疗
　　髙良姜　白术　草菓仁　橘红　藿香叶　缩砂仁　白茯苓【各一两】甘草【炙半两】
　　右防咀每服四钱水一盏半生姜五片一枚煎至八分去滓不拘时
　　七寳散　治男子妇人一切疟疾或先寒后热或先热后寒或寒多热少或热多寒少一日一发或一日两三发或连日或间日发或三四日一发不问鬼疟不伏水土山岚瘴气似疟者亦治妇人姙娠六七月而患疟疾皆可服之
　　常山　厚朴　青皮　陈皮　甘草　防榔　草菓【去皮各等分】
　　右防咀每服半两于未发隔夜用水一碗酒一盏煎至一大盏滤出露一宿却将滓再用酒水更依前煎一次去滓别以碗盛贮亦露一宿来日当发之早荡温面东先服头药少歇再服药滓大有神效尝治一姙妇六七个月而沾疟疾先寒后热六脉浮众医用药柴胡桂枝无效因言此疾非常山不愈也众医不肯因循数日病难无计黾勉治之遂用七寳散一服愈黄帝问曰妇人重身毒之柰何岐伯曰有故无殒帝曰愿闻其故何谓也岐伯曰大积大聚其可犯也衰其大半而止岂不以审药之性味明治疗之方处以中痛与疾适好于半而止之勿过而于则何疑余攻治哉
　　当归散　治姙娠患疟憎寒体颤
　　当归　白芍药　茯苓　枳殻　白术【各一两】鳖甲【一两】甘草【剉一两】
　　右捣筛为散每服四钱水一盏煎至六分去滓不计时温服
　　知母散　治姙娠疟疾憎寒壮热口亁烦闷
　　知母　白茯苓　麦门冬　柴胡【各一两】乌梅【三分】大青　甘草【各半两】
　　右捣筛为散每服四钱水一盏煎至六分去滓不计时温服
　　治姙娠患疟疾汤
　　恒山【二两】甘草【一两】黄芩【三两】乌梅【十四枚】石膏【八两】
　　右防咀以酒水各一升半合渍药一宿煑三四沸去滓初服六合次服四合后服二合凢三服一方有麦冬去心一两无石膏名恒山散忌海藻菘菜生葱
　　黄芩散　治姙娠妇患疟疾寒热头痛心烦
　　黄芩　麦门冬【各一两】石膏【二两】甘草【半两】乌梅【十四个】
　　右防咀每服四钱水一盏煎至六分去滓温服不计时候
　　乌梅散　治姙娠疟疾寒热头疼烦渇
　　乌梅　黄连　桑寄生　人参　甘草【各一两】
　　右捣筛为散每服四钱以酒一盏煎至六分去滓不计时温服
　　治姙娠患疟疾汤
　　恒山　竹叶【各三两】石膏【八两】粳米【一百粒】
　　右防咀以水六升煑取二升半去滓分三服第一服于未发前一食顷服之第二服临欲发服之余一服用以涂头额及胷前五心药滓置头邉当一日勿近水及进饮食过发后乃进粥食忌生葱菜
　　鳖甲散　治姙娠疟疾寒热腹痛
　　鳖甲【一两】亁姜【半两】当归【一两】桃仁【三分】
　　右捣细罗为散每于发时用前水调下一钱
　　黄连散　治姙娠疟疾寒热腹痛
　　黄连【一两去须】当归【一两剉微炒】
　　右捣筛为散每服三钱以水一盏煎至六分去滓不计时温服
　　驱邪散　治姙娠伤寒变成疟疾腥脾者何答曰荣卫虚弱脾臓受湿发伤寒既愈转成疟疾急服莫待吐逆见食不思卒难医疗
　　用良姜一两半以猪胆汁浸一宿用东壁土炒燋去土洗切焙之以北枣一枚先焙令亁碾同前药为末二钱水一盏煎至五分疟发时便服为妙一方为圎紫蘓汤下二十圎
　　头目旋晕【附论】
　　夫姙娠头旋目晕视物不见顋项肿核者盖因胎气有伤肝臓毒热上攻太阳穴痛呕逆背项拘急致令眼晕生花若加涎壅危在片时急煎消风散服之
　　方
　　消风散　治姙娠肝臓热毒上攻太阳穴胷膈涎壅头旋目晕视物不见顋项肿核
　　石膏　甘菊花　防风　荆芥穗　川羗活　羚羊角　川芎　大豆黄卷　当归　白芷【各一两】甘草【炙半两】
　　右防咀每服四钱水一盏半入好茶半钱煎至八分去滓通口服食后昔有一姙妇将临月两眼忽然失明灯火不见头疼目项顋肿满不能转颈请医治不瘥转加危困服此方获安分娩其眼带吊起人物不辨服四物汤加荆芥防风更于眼对四十丸辘轳关证服天门冬饮子以此三药间服日渐稍明大忌酒面煎炙焼煿鸡羊鹅鸭豆腐辛辣一切毒食并房劳及稍温药
　　天门冬饮子　治姙娠肝经风热上攻眼目帯吊失明天门冬　知母　茺蔚子【各一两】防风【半两】五味子茯苓　川羗活　人参【各七钱半】
　　右防咀每服四钱水一盏半姜三片煎至八分去滓食后温服忌焼煿辛辣毒食物及稍温药如其不然眼不复明也虽服三五个月至半年周嵗未愈不服终为盲人矣盖此证为懐身娠多居宻室火阁衣着裀褥厚盖伏热在里或服补药因食热物太过致令胎热肝臓壅极风冲入脑所致
　　防肝散　治姙妇将临月两眼忽然失明灯火不见头痛目晕项顋肿满不能转颈
　　麦门冬【一两】大黄　黄芩　细辛　芒硝【四味各半两】参　桔梗【二味各五钱半】
　　右为末每服挑四钱水一盏半煎八分食后温服此方虽非治产难乃虑后人得此证不谙此理误服补药并毒食冐犯禁忌失一身之寳可不惜哉故附之耳
　　消风散　治姙娠头旋目晕视物不明顋项肿核者何答曰盖因胎气有伤肝臓毒气上攻太阳穴痛呕逆背项拘急致令眼晕生花若加涎壅危在片时石膏　山茵陈　菊花　防风　荆芥　螺粉【六味各二钱】白芷　川芎　阿胶　甘草【四味各二钱】木香白术【各半钱】
　　计一两五钱剉作六服水一盏入好茶半钱煎八分通口服头微汗得瘥
　　痰逆不思食【附论】
　　夫水饮停积结聚为痰人皆有之不能为害若多则成病妨害饮食乃至呕逆姙娠之病若呕逆甚者伤胎也
　　方
　　白术散　治姙娠心胷痰逆烦闷头重目憎寒恶闻食气四肢无力
　　白术　人参　葛根　赤茯苓　陈橘【各一两】枇杷叶　枳殻　黄耆　柴胡　麦门冬　甘草　半夏【已上各半两】
　　右捣筛为散每服三钱水一盏生姜半分煎至六分去滓不计时温服
　　枳实散　治姙娠气壅心胷不利痰逆不思饮食枳实【三两】人参　陈橘皮　麦门冬　赤茯苓【各三分】半夏　甘草　藿香　枇杷叶【各半两】
　　右捣筛为散每服三钱水一盏生姜半分煎至六分去滓不计时温服
　　人参饮子　治姙娠痰逆不思饮食
　　人参　生姜【切各半两】陈橘皮【一两汤浸】
　　右件药以水一大盏煎取八分去滓不计时分暖三服
　　呕逆不下食【附论】
　　夫姙娠呕逆者由胃气逆胃为水谷之海其气不调而有风冷乘之冷抟于胃气胃气逆则令呕逆也　姙娠之人脾胃气弱风冷乘之则中焦否隔胃中虚满其气上溢气不下降故虽食饮卒不得下甚则呕逆
　　方
　　白术散　治姙娠呕逆不下饮食胷膈烦闷
　　白术【一两】木香　青橘皮【各半两】丁香　麦蘖　人参赤茯苓【各一两】甘草【炙】防榔【各半两】亁姜【一分炮制】
　　右捣筛为散每服二钱匕入盐少许沸汤防沸不计时服
　　枇杷叶散　疗姙娠心鬲气滞呕吐不下饮食神虚烦四肢少力
　　枇杷叶　半夏　麦门冬　人参　甘草【各半两】诃子肉　藿香【各一两】枳殻　陈皮【各三分】
　　右防咀每服三钱水一盏姜三片枣一枚煎至七分去滓温服一方无大枣诃子
　　人参散　治妊娠呕逆不下饮食四肢少力头疼憎寒人参【三分】柴胡【一两】白术【三分】甘草【半两炙】麦门冬【一两】陈橘皮【一两】白茯苓【一两】葛根【半两】半夏【三分】
　　右捣筛为散每服三钱水一盏生姜半分枣三枚煎至六分去滓不计时温服
　　前胡散　治姙娠胷中满闷呕逆不下食四肢疼痛前胡【一两】麦门冬【一两】人参【一两】赤芍药【半两】陈橘皮【一两】半夏【半两】枳殻【半两】甘草【半两炙】
　　右捣筛为散每服三钱水一盏生姜半分淡竹叶二十七片三枚煎至六分去滓不计时侯温服
　　茅根散　治姙娠呕逆不食心烦微渇
　　茅根【三分】人参【一两】半夏【半两】陈橘皮【三分】葛根【半两】赤茯苓【一两】藿香【半两】甘草【一分】
　　右捣筛为散每服三钱水一盏生姜半分二枚煎至六分去滓不计时温服
　　诃梨散　治姙娠气攻心腹疼痛呕逆不下食四肢不和
　　诃梨勒　陈橘皮【各一两】白术　芎防【各三分】厚朴【一两】人参【三分】白茯苓【一两】当归【半两】
　　右捣筛为散每服三钱水一盏生姜半分三枚同煎至六分去滓不计时温服
　　白豆冦散　治姙娠胃气虚冷呕逆不下食腹脇胀满四肢不和
　　白豆冦【一两】陈橘皮　人参　白术　厚朴【各三分】芎防【三分】半夏【三分】甘草【一分】
　　右捣筛为散每服三钱水一盏生姜半分枣三枚煎至六分去滓不计时温服
　　人参散　治姙娠呕逆头痛不纳饮食寒热心膈壅闷人参　前胡　细辛　赤茯苓　厚朴　芎防【各一两】甘草【半两】半夏【三分】
　　右捣筛为散每服三钱水一盏生姜半分煎至六分去滓不计时温服
　　诃梨勒丸　治姙娠心烦头目闷闻食气即呕逆诃梨勒皮【一两】人参　赤茯苓　半夏　葛根　甘草【各半两】枳殻【三分】白术【一两】
　　右捣罗为末炼蜜捣三二百杵丸如梧桐子大每服不计时以生姜粥饮下二十丸
　　枇杷叶汤　治姙娠呕逆不下食心腹满闷脇肋疼痛枇杷叶　髙良姜　半夏　陈橘皮　丁香　甘草　防榔【剉各一两】
　　右粗捣筛每服三钱水一盏入生姜五片煎至六分去滓稍热服
　　厚朴汤　治姙娠呕逆不下食
　　厚朴　人参　白茯苓　白术　陈橘皮　竹茹半夏【各一两】
　　右粗捣筛每服三钱水一盏生姜三片煎至七分去滓食前温服
　　七物饮　治姙娠呕吐恶食
　　淡竹茹【一两】人参【二两】桔梗　前胡　半夏　白茯苓【各一两】茅根【三分】
　　右剉如麻豆大拌匀每服五钱水一盏半生姜三片枣三枚劈破煎至八分去滓温服
　　竹茹汤　治姙娠择食呕吐头疼晕颠倒痰逆烦闷四肢不和并宜服之
