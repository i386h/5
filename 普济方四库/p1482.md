<!-- { "loadSidebar": true } -->
　　右为细末水煑面糊和丸如梧桐子大每服十五丸至二十丸食后温生姜汤下
　　黄耆汤　治姙娠痰逆和脾胃思饮食
　　黄耆【剉一两】半夏【半两】芎防【半两】甘草【炙一分】人参　白术陈橘皮　赤茯苓　枳殻　诃梨勒皮【各三分】
　　右粗捣筛每服二钱水一盏入生姜三片一枚劈同煎至六分去滓温服不拘时
　　丹砂沉香丸　治姙娠痰壅不思饮食
　　丹砂　沉香　肉豆防　半夏【各一两汤浸】　人参【三分】丁香【三分】白茯苓　陈橘皮　甘草　防榔【剉各半两】
　　右除丹砂外捣罗为末入丹砂研半匀炼蜜和丸如梧桐子大每服十五丸生姜汤下食前服
　　欵冬花散　治姙娠心膈痰壅肺气不顺嗽头疼欵冬花　麻黄　贝母　前胡　桑白皮　紫苑【各半两】旋覆花　白术　甘草【各一両】石膏【一両】
　　右防咀每服四钱水一盏姜三片煎至七分去滓温服食后一方有白前无白术
　　半夏汤　治姙娠痰饮下消呕逆不食及中烦闷恶闻食气头重四肢百骨节疼痛
　　半夏　　人参　　芎防　赤茯苓　桑白皮生干地黄　　芍药【各三両】　　陈橘皮【一両】　甘草【炙半两】
　　右粗捣筛每服四钱水一盏入生姜半分煎取七分去滓温服不拘时
　　旋覆花汤　治姙娠痰饮胷膈不利　思饮食
　　旋覆花　枳殻【各半两】半夏　木通【各一两剉】前胡【二两】白术　赤茯苓　陈橘皮　防榔【各六两】
　　右粗捣筛每服五钱水一盏半入生姜五片煎至八分去滓空心服午前再服此药利胷膈行滞气消痰饮药胀满极效有风痰人常宜服一方有甘草炙三钱
　　麻黄散　治姙娠外伤风冷痰逆咳嗽不食
　　麻黄　陈皮　前胡【各一两】半夏　人参　白术枳殻　贝母　甘草【各半两】
　　右防咀每服四钱葱白五寸姜半分二枚水一盏煎至六分去滓温服
　　赤茯苓汤　治姙娠痰饮不除胷脇支满呕逆不思饮食渐加羸痩
　　赤茯苓　前胡　白术　紫蘓【各半两】半夏　大腹皮　人参　麦门冬【各半两】
　　右粗捣筛每服四钱水一盏半入生姜半分煎取八分去滓不计时温服
　　木香丸　治姙娠痰饮咳嗽呕逆不思饮食
　　木香　甘草　白术　陈橘皮【各一两】天南星　半夏　白芷　亁姜【一分】
　　右为末同粟米饮为丸如梧桐子大每服二十丸食后煎生姜枣汤下
　　人参丸　治姙娠痰盛调脾胃进饮食
　　人参　髙良姜　白茯苓　陈橘皮　厚朴【各一两】半夏【二两】亁姜　甘草【炙各半两】
　　右为末用生姜汁浸蒸饼心和剂为丸如梧桐子大每服三十丸食后临卧生姜汤下
　　百合散　治姙娠风壅相交咳嗽痰多心胷满闷百合　紫苑茸　贝母　白芍药　前胡　赤茯苓　桔梗【各一两】甘草【生半两】
　　右防咀每服四钱水一盏半姜五片煎至八分去滓温服不拘时
　　麦门冬汤　治姙娠痰逆不思饮食止烦渇定咳嗽麦门冬　半夏　贝母【炮各半两】青橘皮　亁姜　甘草【炙各一两】
　　右粗捣筛每服三钱生姜三片水一盏慢火煎至七分去滓通口空心食前服
　　天南星丸　治姙娠痰饮膈脘痞闷呕逆恶心
　　天南星　半夏【二味并去脐用生姜自然汁浸三宿细切焙亁用】人参白茯苓【各一两】白矾【一两半】
　　右捣罗四味为末入白矾和药再研令匀用生姜汁煑面糊輭硬得所和丸如梧桐子大每服十五丸热水下空心日午晚食前各一服
　　亁姜丸　治姙娠痰饮浸渍膈脘目运头旋
　　亁姜　白矾　芎防　半夏【各一两】白术【二两】
　　右为末煑枣肉和丸如小豆大每服十五丸温淡生姜汤下不计时服
　　枳殻丸　治姙娠痰盛呕逆恶心头目旋运
　　枳殻【四两】亁姜【二两】白术【三两】半夏【二两】
　　右为末生姜汁煑面糊和丸如梧桐子大每服十五丸温米饮下食前服渐加至二十丸
　　姙娠诸疮【附论】
　　夫姙娠之人若肝经有热播流血脉散于鸡肉荣气不从于肉理则生痈肿诸疮之类内经谓诸痛痒疮皆属于心治法宜调经络平腑臓则邪壅之疾自差
　　方
　　分气汤　治姙娠诸疮利心经散壅滞
　　麦门冬　防榔　当归　大腹皮　甘草　木通羗活　芎防　桑根白皮【剉各一两】大黄【炒三分】
　　右粗捣筛每服三钱水一盏煎至六分去滓空心日午临卧温服
　　薄荷丸　治姙娠气血壅滞致身体生疮瘙痒
　　亁薄荷叶【二两】荆芥穗【一两半】蔓荆实【去白皮】参　甘草　大黄　人参　麦门冬【去心各一两】羗活　细辛【去苗各一两半】
　　右为末炼蜜丸如鸡头大每服一丸茶酒嚼下不拘时
　　白芷丸　治姙娠风气壅头目不利身体生疮
　　白芷【三两】芎防　天南星【水煑各一两】羗活【半两】菊花【三分】藿香叶【一两】防风【半两】细辛【一两】当归【二两】
　　右捣罗为末酒煑面糊丸如梧桐子大每服二十丸薄荷汤下不拘时
　　地黄丸　治姙娠诸疮
　　生亁地黄　黄耆　人参　荆芥　栀子仁　黄芩　甘草　亁薄荷叶【各一両】
　　右为末炼蜜和丸如梧桐子大每服二十丸温汤下不拘时
　　皂防子散　治姙娠气壅生疮
　　皂防子【二百枚】槐实　甘草　亁薄荷叶　黄耆荆芥穗【各一两】芎防　天麻【各半两】
　　右捣罗为散每服一钱匕温酒调下沸汤亦得不拘时
　　荆芥汤　治姙娠血气壅滞身体生疮心神不宁荆芥穗　芎防　细辛　葳灵仙　甘草【各一两炙】皂荚【半两不蛀者去皮涂酥炙】
　　右粗捣筛每服二钱匕水一盏煎至六分去滓食后临卧温服之
　　黄耆汤　治姙娠气血壅滞生疮
　　黄耆　苦参　羗活　独活　恶实　甘草【炙各一两】
　　右粗捣筛每服三钱匕水一盏煎至七分去滓温服
　　秦艽丸　治姙娠疮疥烦热瘙痒
　　秦艽【半两】黄耆　枳殻　漏芦　防风【各一两半】黄连【去须半两】
　　右为末炼蜜和丸如梧桐子大每服二十丸温酒空心日午夜卧服
　　袪风散　治姙娠风热气盛致身体生疮皮肤燥澁大便结滞
　　羗活【去芦头二两】大黄【湿纸褁煨二两】黄耆【剉三两】芎防【二两】朴硝【别研半两】当归【切焙一两半】
　　右防罗为细散与朴硝匀每服一钱匕日午夜卧用温蜜水调下微利为度
　　治疮　妇人姙娠患此疾者并治之
　　黄桑条【去皮剉碎熬灰】苍耳草【熬灰】
　　右相和冷水滤过又将童子小便一处相和煎用抹在疮口里三五日有丁去厌根为妙
　　治孕痈方立效
　　用乌药研出洪州软白香辣者良水一盏牛皮胶一片同煎至七分温服
　　治脑疽疮　治姙娠妇人患此疮者
　　用地石榴草煎酒吃为妙
　　罩胎散　治孕妇痘疮已发急宜服之以解热毒不治伤胎
　　赤茯苓【去皮】白术　当归【中截】白芍药　赤芍药　柴胡　亁葛　人参【去芦】桔梗【去芦】黄芩　防风　陈皮【去白】荆芥　枳殻　紫草　阿胶【炒】糯米【炒】川白芷甘草【炙】川芎　缩砂仁【炒】大热加欝金
　　右剉每服三钱水一盏半亁柿蒂七枚野苎根七寸甜蒂七枚同银器煎以小荷叶盖定去滓盏盛仍用荷叶盖覆空心服之昝氏方曰金银能安胎如芜银器以瓦器煎入金箔银箔研入药内
　　治姙娠上膈有热唇口生疮非时头痛不安小便黄赤升麻　杏仁　前胡【去毛】桔梗　黄芩　麦门冬【去心】葛根　知母【各等分】
　　右细杵罗为末每服二钱水一盏生姜二片同煎取八分食后临卧服














　　普济方卷三百四十一
<子部,医家类,普济方>
　　钦定四库全书
　　普济方卷三百四十二　　明　周王朱橚　撰姙娠诸疾门
　　安胎【附论】
　　夫妇人姙娠常胎动不安者有冲任经虚胞门子戸受胎不实故也并有饮酒房室过度有所损动不安者巢氏云妇人冲任二经挟风寒而有胎故不以日月多寡因误有击触而胎动者有喜怒不常气宇不舒伤扵心肝触动血脉冲任经虚乃至胞门不固或因登髙上厠风攻隂戸入扵子宫如此皆令胎动不安也或姙妇月信不絶而胎不损者何盖妇人血气盛衰其人必肥既娠之后乃信常来而胎不动若误以漏胎治之则胎必堕诚有此也又云妇人经闭不利别有所苦者是谓有子以其经血畜之以养胎拥之为乳汁也有子之后畜养胎矣岂可复能散动邪所以然者盖有娠而月信复至是亦未必因血盛也谓妇人荣经有风则经血喜动以其风胜则可也既荣经为风所胜则所来者非养胎之血以此辨之亦作漏胎治之必宜用保养补胎之药且胎不损强以药滋之乃所谓实实虚虚也其胎终堕宜矣若医者知荣经有风之理专以一药治风经信可止或不服药胎亦无恙然而有胎不固或因房室不能节先漏而后堕者湏作漏胎治之此又不可不审也亦有妇人年方壮嵗致服补暖之药而使胞门子戸反为药所燥抟使新血不滋旧血不下设或有子不以迟晚则必堕中年之后气宇渐衰必有崩中带下之疾或月信愆期渐觉黄痩腰背不伸五心烦热五劳七伤之疾从此而生不独胞门子戸风寒而生也故千金翼方有朴硝荡胞汤正为此疾今之医者未见有用又论姙娠胎动其由有二一因母病儿胎动但疗母疾其胎自安若胎不坚固自动其母疾唯当安胎其母自愈一因劳役气力或触冒冷热或饮食不节或居处失宜轻者转动不安重者便致伤堕当以母形色察之母面色赤舌青者儿死母活唇口青两边沫出者子母俱死面青舌赤口中沫出者母死子活也　又云孕妇不语非病也间有如此者不须服药临产月但服保生丸四物汤之类产下便语得亦自然之理非药之功也医家不说与人临月则与寻常之药产后能语则以为功岂其功哉按素问黄帝问曰人有重身九月而瘖也为何也岐伯对曰胞之络脉也帝曰何以言之岐伯曰胞络者系扵肾少隂之脉贯肾系舌本故不能言帝曰治之奈何岐伯曰无治也当十月复　又云姙娠将养得所则血气调和故儿在胎则安当产亦易若节适失宜则血气乖理儿在胎则亟动至产育亦难而子上逼扵心者由产难用气力胎动气逆胎上冲逼于心者凡胎上逼于心则闷絶胎下乃苏甚者至死也　又曰姙娠之人有宿挟疴疾而后有娠或有娠时节适乖理致生疾病并令脏腑衰损气力虚羸令胎不长故湏服药去其疾病益其气血以扶养胎也夫姙娠羸痩或挟疾病脏腑虚损气血枯竭既不能养胎致胎动而不坚固终不能安者则可下之免害姙妇也　又云姙娠胎动有因母病以动胎有因胎动以病母二者皆不得安也母病则先治其母胎自安矣胎病则先治其胎母自安矣间有误食毒物起居不慎气疾为梗寒热更作胎漏血下皆致胎动又宜随所因以调防之
　　方
　　通灵散【出医学类证】治姙娠三两月胎动不安者何男女隂阳会通血气调匀乃成其娠设若下血腹痛盖缘子宫久冷血海虚羸致令胎堕其危甚扵正产若姙娠曽受此苦可预服通灵散养胎
