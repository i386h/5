<!-- { "loadSidebar": true } -->
　　人参　附子【炮】熟地黄　木香【煨】白术　干姜牡丹皮　白芍药　陈皮【去白】黄耆【蜜炙】薯蓣　甘草【炙】芎防
　　右各等分为细末每服二钱水一盏糯米四十九粒煎八分去米温服日二服忌一切毒物一方无人参
　　保生丸【出危氏方】治姙娠将理失宜或劳役胎动不安腰腹痛重胞阻漏胎恶露时下或子脏挟疾乆不成胎或受姙不能固养痿燥不长过年不产日月虽满转动无力或致损堕及临产节适乖宜惊动太早产时未至恶露先下胎胞枯燥致令产难或横或逆痛极闷乱连日不产子死腹中腹上冰冷口唇青黒吐出冰冷沫新产恶血上充连闷不省喘促汗出及瘀血未尽脐腹防痛寒热徃来或因产劳损虚羸未复面黄体痩心怔盗汗饮食不进渐成蓐劳八月常服壮气养胎正顺产理润胎易产产后常服滋养血气和调隂阳宻腠理实腑脏治风虚除痼冷一切疾
　　麻仁【去殻一两】当归【半两微炒】干姜【炮】肉桂【去皮】石斛【去根】秦椒【去目闭口者炒出汗】石膏【硏如粉】黄芩　糯米　贝母　甘草【炙赤】大豆黄卷【各一钱】
　　右为末炼蜜丸弹子大每一丸温酒枣汤化下空心嚼下亦可方内用黄芩麻仁性寒之药人疑不服殊不知娠中有风风中有热风热既静其胎必固黄芩能去子热麻仁能去子风亦可服参苓白术散一方用蒲黄一两参苓白术散【方见大方科胃腑门胃虚冷类】
　　安胎饮
　　大腹皮【洗】人参【去芦】陈皮【去白】白芍药　当归【中截】川芎【炒】香附子【炒】缩砂仁【炒】紫苏【茎叶】赤茯苓【去皮】甘草【炙各等分】
　　右剉灯心七茎糯米半撮同煎服仍以猪肉撸圣功散食之仍服神功散解热毒如治漏胎加阿胶百草霜
　　桑寄生汤　治姙娠胎动不安
　　桑上寄生【剉】当归【切焙】赤茯苓【去黒皮】木通【剉】诃梨勒【炮取皮】生干地黄【焙】陈橘皮【去白炒各一两】白术　芎防【各一两半】莎草根【去毛炒半两】木香【一钱】
　　右麄捣筛每服三钱以水二盏入生姜二片同煎至六分去滓温服日三
　　加减安胎饮【出危氏方】凡妇人昼眠不起倦扵梳饰干恶心择食怕闻饭气但醎酸止经明矣气血弱者宜服此兼进脾药安胎温养令母脏气平和隂阳全备免有损堕之患盛者受胎母无疾耳温胎保养之剂恐非所宜此方兼治胎动不安腹痛漏下或胎奔上刺心短气大效漏胎下血不可用辛燥热药
　　条参【去芦】嫰黄耆【去芦】汤芍药　大川芎　粉草　熟地黄【酒洗切焙】川续防【去芦】侧栢叶【炒】阿胶【麸炒】当归【去尾各等分】
　　右每服四钱水一盏半生姜三片金银煎之如漏下不止加熟艾一握如胎动口噤唇青下利不止用熟艾一两酒三盏煮至二盏去滓灌之即安
　　桑寄生散【出澹寮方】治姙娠胎动不安下血不止胎漏经血妄行者何荅曰姙娠成形胎息未实或因房室惊触劳力过度从髙坠下重物所压伤动胞胎或食毒物致令子宫虚滑经血淋沥若不急治败血凑心子母难保日渐胎干危亡不乆
　　桑寄生　当归【去芦酒浸】川续防【酒浸】芎防　香附子【炒去毛】阿胶【剉蛤粉炒成珠】茯神【去木】白术【已上各一两】人参　甘草【炙各半两】
　　右防咀每服四钱水一盏半姜五片煎至七分去滓温服不拘时
　　旋覆花汤【出千金方】治姙娠六七月胎不安常服之
　　旋覆花【一两】半夏　芍药　生姜【各二两】枳实　厚朴【去皮】白术　黄芩　茯苓【各三两】
　　右防咀以水一斗煑取二升半分五服日三夜二先食服忌羊肉饧醋桃李雀肉
　　厚朴橘皮丸　治胎动不安心腹痛
　　厚朴【去麄皮生姜汁炙一两】陈橘皮【汤去白焙一两】木香【一两】白术【一两半】阿胶【炙燥半两】当归【剉焙】干姜【炮】诃梨勒皮【各半两】吴茱茰【洗焙干炒一钱】
　　右捣罗为末炼蜜丸如梧桐子大每服二十丸食前米饮下
　　安胎饮　治姙娠胎气不安腹痛烦闷
　　芎防　阿胶【炙燥】艾叶　当归【切焙】人参　甘草【炙剉】白茯苓【去黒皮】黄耆【剉】麦门冬【去心焙各一两】
　　右麄捣筛每服五钱以水一盏半煎八分去滓空心温服不拘时
　　紫苏饮　治姙娠胎气不和懐胎近上胀满疼痛谓之子悬兼治临产惊恐气结连日不下【出简易方】
　　当归【三钱】甘草【一钱】大腹皮【制】人参　川芎　陈橘皮【去白】白芍药【各半两】紫苏【一两】
　　右防咀每服半两水一盏半姜四片葱白七寸煎至七分去滓空心温服一方加木香一方无川芎名七寳散昔日曽有一妇人累日产不下服遍催生药不验予曰此必坐草心懐恐虑气结而然非顺不顺也素问云恐则气下葢则精却却则上气闭闭则气还还则下焦气乃不行矣得此药服便产及妇人六七月子悬者予用此药数数有验不十服胎便近下注云恐则阳精却上而不下流故却则上焦闭也上焦既闭气不行流下焦隂气亦还廻不散而聚为胀也然上焦固禁下焦气各守一处故气不行也　方出本事丁未六月间罗新恩孺人黄氏有孕七个月逺去而归忽然胎上冲心而痛坐卧不安两医治之无效遂说胎已死矣已用萆麻子皮硏烂加麝香调贴脐中以下之命在垂危召仆诊视两尺脉沉絶他脉平和仆问二医者曰契兄作何证治之荅曰死胎也何以知之荅曰两尺脉絶以此知之仆问之曰此说出在何经二医无荅遂问仆曰阁下作何证治之荅曰此子悬也若是胎死却有辨处面赤舌青者子死母活面青舌赤吐沫者母死子活唇舌俱青者母子俱死是其验也今面色不赤舌色不青其子未死其证不安冲心而痛是胎上逼心谓之子悬宜紫苏饮子治药十服而胎近下矣若两足肿满及身肿不必治产后自平亦有产后肿不退煮菉豆汁并豆任意食之自退
　　安胎饮【出仁存方】治胎动不安非时转动无故下血腰腹疼痛四肢沉重懈怠不欲执作及姙娠一切疾病并治之盖安胎之法必湏以药顺气和胃自然无害川芎　当归　熟地黄　砂仁　陈皮　白芍药【炒】白茯苓　阿胶【各一两】
　　右防咀每服四钱水一盏半葱白一根煎至七分去滓温服不拘时
　　阿胶散【出圣惠方】治姙娠胎动不安心神虚烦腹内疼痛阿胶【一两捣碎炒令黄燥】白茯苓　麦门冬【去心】柴胡【去苗各三钱】甘草【炙微赤剉】黄芩　当归【剉微炒各半两】芎防【一两】
　　右捣筛为散每服四钱以水一钟入生姜半分三枚煎至六分去滓不计时稍热服
　　芎防饮子【出圣惠方】治胎动不安心神虚烦
　　芎防【三钱】艾叶【半两微炒】阿胶【三钱捣碎炒令黄燥】糯米【半合】熟地黄【一两】【五枚】青淡竹茹　生姜【各半两】
　　右细剉和匀以水二大盏煎至一盏五分去滓不计时分温三服
　　如圣汤【出济生方】治胎动腹痛胎动腹痛者何荅曰胎动腹痛其理不一盖缘饮食冷热动风毒物或因再交揺动骨节伤犯胞胎其后多呕气不调和或服热药太过气血相干急服顺气药安胎不然变成漏胎则难安矣
　　鲤鱼皮　当归【去芦酒浸】熟地黄【酒蒸】白芍药　川芎阿胶【剉蛤粉炒成珠子】川续防【酒浸】甘草【炙各等分】
　　右防咀每服四钱水一盏半入苎根少许生姜五片煎至七分去滓温服空心食前
　　缩砂汤【出直指方】治胎动腹脇腰痛或忍痛失气胎又不动或血水间下
　　缩砂　桑寄生【各半两】当归　川芎　艾叶【炒】阿胶【酥炒各三钱】南木香　甘草【炙各二钱】
　　右剉散每服三钱姜五片二枚煎服下血水者更以真料理中汤加缩砂佐之
　　续防汤　治姙娠胎动腹痛腰痛
　　续防　当归【焙】芎防　桑上寄生【剉各一两】糯米【一两】阿胶【炒燥】艾叶【炒】竹茹【各半两】
　　右防咀每服三钱水一盏煎至七分去滓温服不拘时
　　大安散　治姙娠胎动腹痛
　　蘹香子【三两炒】白茯苓【去黒皮一两】阿胶【炒燥半两】芎防　当归桑上寄生【剉】甘草【炙】陈橘皮【汤浸去白焙各三钱】
　　右为细散每服二钱温酒调下食前服
　　如圣散【出医学类证】治证同前如圣汤
　　鲤鱼皮　阿胶【麸炒】芎防　当归【去头尾】青竹茹　生姜干地黄【各二钱】
　　右防咀用水二盏煎至一盏去滓温服一方有干姜
　　白术散【出十便良方】治姙娠腹中冷胎动不安
　　白术【三钱】草荳蔲【去皮】当归【剉微炒各一两】甘草【炙微赤剉】干姜【炮裂剉】芎防【各半两】厚朴【一两去麄皮生姜汁炙令香熟】
　　右捣筛为散每服三钱以水一中盏入三枚煎至六分去滓每于食前温服
　　阿胶散【出大全良方】治姙娠不问月数深浅或因毒药胎动不安腰痛腹满或有所下或胎上抢心短气
　　熟地黄【二两】白芍药　艾叶　当归　甘草　阿胶黄耆【各一两】
　　右防咀每服半两水一大盏姜三片一枚煎至七分去滓温服无时一方有川芎无芍药
　　白术丸【出大全良方】调补冲任扶养胎气治姙娠宿有风冷胎痿不长或失扵将理伤胎气多治损堕娠孕常服益血保胎
　　白术　川芎　阿胶【炒】地黄【炒令焦六钱】当归【去尾炒各一两】牡蛎【煆为粉二钱】川椒【三钱如常制】
　　右为末炼蜜为丸如梧子大空心米饮吞三四十丸酒醋汤亦可
　　阿胶散【出圣惠方】治姙娠胎动腹中防痛不思饮食
　　白茯苓　白术　川芎　阿胶【炒各三钱】当归【炒】陈皮【各一两】甘草【一钱】
　　右防咀每服三钱水一盏姜三片一枚煎至七分去滓温服之
　　顺气饮子【出永类钤方】治安胎
　　紫苏叶　木香【炮】人参　草荳蔲　茯苓【各一两】生甘草【五钱】大腹子【一两如气弱者不用】
　　右防咀每服三钱水一盏苎根三寸糯米少许煎至七分去滓温服单用川芎葱白煑服佳
　　保气散【出危氏方】安胎寛气进食痩胎易产设或居处失宜偶然顿仆胎痛漏胎下血兼服芎归汤枳殻散大腹皮　紫苏　枳殻【去穰】桔梗【去芦】粉草　缩砂香附子【各等分】
　　右剉散每服三钱水一盏半煎食前服
　　保气散【出永类钤方】安胎寛气进食痩胎易产设或居处失宜偶然顿仆胎动胎痛漏胎下血兼服佛手散神寤丸枳殻散此三药入月内大宜常服甚良
　　香附子【四两】山药【二两】缩砂仁【一两】木香【四钱】粉草【一两二钱】益智仁　紫苏叶【各半两】
　　右为细末白汤防二钱服
　　疗姙娠重下痛引腰背安胎止痛【出大全良方】
　　当归　胶【炙】干地黄　黄连　芍药【各一两】鸡子【一枚】秫米【一升】
　　右防咀以水七升搅鸡子令相得煮秫米令如蠏目沸去滓内诸药煮取三升分四服忌芜荑
　　胶艾汤【一名当归散出千金方】治姙娠二三月上至七八月其人顿仆失踞胎动不安伤损腰腹痛欲死若有所见及胎奔上抢心短气下血不止
　　艾叶【三两】阿胶　芎防　芍药　甘草　当归【各二两】干地黄【四两】
