<!-- { "loadSidebar": true } -->
　　右防咀以水五升好酒三升合煮取三升去滓内胶更上火令尽消分三服日三不瘥更作一方有黄耆一方治卒下血胎动不止用水煎服一方胃中冷加姜煎一方用干姜
　　麦门冬饮　治姙娠五六月胎动不安寒热徃来身体惊战卒有所下腹痛如欲产
　　麦门冬【去心焙】人参　甘草【炙剉】阿胶【炙燥】黄芩【去黒心】熟干地黄【焙】乌梅【去核炒各一两】
　　右麄捣筛每服五钱以水一盏半生姜三片枣二枚擘破煎至八分去滓不拘时温服
　　救生散【出危氏方】安胎益气易产令子紧小令母无病亦治胎气本弱不宜痩胎服此安胎顺气易产
　　人参　诃子【煨去核】麦糵【炒】白术　神麯　橘红【炒各等分】
　　右剉散每服三钱水一盏半煎空心服
　　钩藤汤【出大全良方】治姙娠八九月胎动不安心腹防痛面目青冷汗出气欲絶此由劳动用力伤胎宫急治之钩藤　当归【酒浸】茯神【去木】人参【各一两】苦梗【一两半酒洗】桑寄生【半两】
　　右为粗末每服五大钱水二盏煎至一盏去滓温服无时一方加葱白生姜同煎忌猪肉菘菜若烦热加石膏二两半临产月加桂心一两
　　当归饮子【出大全良方】治姙娠无故胎动不安腹内绞痛烦闷当归　桑寄生【各四钱】川芎【三钱】豉【八合】阿胶【二钱】葱针【四寸】
　　右以水二升煎取八合下胶空腹温分二服一方无豉用银器煎一方无寄生豉有续防三钱银多少先煎后入药
　　干地黄散【出圣惠方】治姙娠胎动心神烦闷腹痛不止熟干地黄【一两半】干姜【半两炮裂剉】当归【一两剉散炒】人参【去芦头】阿胶【捣碎炒令黄燥各三钱】甘草【一钱炙微赤剉】
　　右捣筛为散每服三钱以水一中盏入三枚煎至六分去滓不计时稍热服一方无干姜
　　疗姙娠患腹痛并胎动不安【出大全良方】
　　葱白【切一升】人参　厚朴　阿胶　川芎【各二両剉炒】当归【三两】
　　右防咀以水七升煎取三升分作三服日用一剂其病自安功不尽述
　　安胎当归饮【一名人参散出大全良方】治姙娠五月举动惊愕胎动不安下在小腹痛引腰络小便痛下血
　　当归　阿胶　芎防　人参【各一两】【十二个】艾【一虎口】
　　右细切以酒水各三升煮至三升去滓内胶令烊分三服腹中当安小便缓也一方有甘草无参治姙娠二三月至八九月胎动不安腰痛止用水煎
　　生苎根散【出圣惠方】治姙娠胎动腹内疼痛心神烦热饮食少生苎根【剉】阿胶【捣碎炒令黄燥各一两半】黄芩　赤芍药【各三钱】当归【一两剉微炒】
　　右捣筛为散每服四钱以水一中盏入三枚同煎至六分去滓不计时稍热服
　　麦门冬散【出圣惠方】治姙娠胎动腹中防痛坐卧烦闷麦门冬【去心】芎防　陈橘皮【汤浸去白瓤焙炙一两】白茯苓
　　当归【剉微炒各一两】
　　右捣筛为散每服四钱以水一中盏入生姜半钱三枚煎至六分去滓不计时稍热服
　　葱白汤【一名续防葱白汤出千金方】治姙娠胎动不安腹痛
　　葱白【切一升】阿胶【二两】当归　续防　芎防【各三两】
　　右防咀以水一斗先煮银六七两取七升去银内药煎取二升半胶令烊分三服不瘥重作
　　当归饮【出圣惠方】治姙娠胎动荡心闷絶烦躁口干横生倒产上冲下筑迷闷唇口青黒手足厥冷产科名保安散
　　当归　人参【各一两半】阿胶【炒一两】甘草【二两】葱白【连根一握】
　　右细剉水二升煎四味至升半去滓下葱白再煎三合温服一剂分为二三服一方有川芎名芎归葱白汤无甘草
　　竹茹散【出圣惠方】治姙娠胎动不安手足烦疼
　　甜竹茹　当归【剉微炒】芎防　黄芩【各一两】甘草【半两炙微赤剉】
　　右细剉和匀每服半两以水一大盏煎至七分去滓食前分温二服
　　疗安胎胎病漏血腹痛【出大全良方】
　　当归　川芎　阿胶【炙】人参【各一两】大【二十枚】
　　右切以水三升酒四升煑取二升半分三服五日一剂频服三四剂百无所忌
　　鲤鱼粥【出大全良方】治姙娠胎动不安【方见前治姙娠诸疾类】
　　地黄汤【一名胶艾汤出圣惠方】疗姙娠二三月上至七八月顿仆失踞胎动不安伤损腰腹痛欲死若有所见及卒惊奔走或从高坠下抢心短气下血不止
　　干地黄　当归　艾叶【各二两】阿胶　川芎【各三两】
　　右以水七升煑取二升半分作三服或为末酒调亦得腹痛甚加杜仲五加皮各三两一方治卒然下血不止无地黄有甘草一方无地黄却用生姜自然汁一匙地黄汁半合马通半合煎成药去滓入此再煎三沸温服一方有人参白茯苓水煎
　　艾叶饮　治姙娠冷热腹内不调致胎不安【方见漏胎类】寄生汤【出大全良方】治胎气不安及五月已后胎不安者桑寄生【洗剉】秦芁　阿胶【各半两】糯米【半两作粉】
　　右以新汲水三升先下寄生秦芃二味煮至二升去滓次入阿胶糯米再煮约有一升止分作三服空心食前日午服之忌酒醋三五日娠妇胎气五月已后常不安者服之必效顿见娠妇好饮酒食醎酸五辛胎必动为验
　　安胎寄生汤【出肘后方】疗流下血
　　桑上寄生　白术【各五钱】茯苓【四钱】甘草【一钱】
　　右防咀以水五升煮取二升半分三服若人壮者可加芍药八钱足水二升若胎不安腹痛端然有所见加干姜四钱即安忌海藻菘菜醋物桃李雀肉等一方无白术
　　安胎汤　治妇人胞胎不安
　　槐花【炒香熟】贝母【去心焙】当归【剉焙】芎防
　　右各等分粗捣筛每服三钱以酒水各半盏童子小便二合同煎至七分去滓温服
　　当归饮【一名寄生葱防汤出圣惠方】治姙娠胎动烦热满闷安胎亦治腹痛闷乱
　　当归【切焙】桑寄生【各半两】芎防【一钱半】阿胶【炒燥三钱】
　　右麄捣筛每服五钱以水一盏半入葱白三寸切豉三十粒同煎至八分去滓食前温服【一名桑寄生散】
　　安胎饮【出三因方】治姙娠寒腹痛或胎热多惊举动腰痛腹满胞急卒有所下或顿仆闪饮食毒物或感时疾寒热往来致伤胎脏下血
　　川芎　枳殻【切麸炒去穣各两半】熟地黄【三两】糯米【二合】
　　右为剉散每服四大钱水一盏半姜五片一枚金银少许同煎至七分食前服
　　秦芁芃【出圣惠方】治姙娠胎动烦热不安
　　秦芃【去苖】甘草【炙微赤剉】鹿角胶【捣碎炒令黄燥各半两】
　　右捣筛为散毎服三钱以水一大盏入糯米五十粒煮米熟为度去滓不计时温服
　　鲤鱼臛方【出圣惠方】治姙娠胎动不安心腹刺痛
　　鲤鱼【一个修浄切】阿胶【一两捣碎炒令黄燥】糯米【二合】
　　右以水二升入鱼胶米煮令熟入葱白生姜橘皮盐各少许更煮五七沸食前吃如有所伤吃五七日效
　　又方阿胶散【出圣惠方】
　　桑寄生【一两半】艾叶【半两微炒】阿胶【一两捣碎炒令黄燥】
　　右防咀以水一大盏半煎至一盏去滓食前分温三服每服四钱
　　二香散　疗姙娠胎气不安气不升降饮食不美呕吐酸水起坐觉重宜服之
　　香附子　藿香叶　甘草【各二钱】
　　右为细末每服二钱入盐少许百沸汤防下
　　葱防散【出圣惠方】疗妇人懐姙胎动不安令胎安穏
　　香防【用一升熬】葱白【一升】阿胶【二两炙】
　　右先以水三升煮葱豉取一升去滓入胶再煎令烊服一日一夜可服三四剂
　　黄耆汤【出大全良方】治胎动不安腹痛下黄汁
　　糯米【一合】黄耆　川芎【各一两】
　　右细剉水二大盏煎至一盏三分温服
　　治胎动漏胎【出大全良方】
　　熟艾　阿胶【各二两】葱白【一升】
　　右以水四升煑取一升半分为三服
　　银苎酒【出大全良方】治姙娠胎动欲堕腹痛不可忍
　　苎根【三两剉】银【五两】清酒【一盏】
　　右以水一大椀煎至一大盏去滓分温二服
　　秦芃汤【出指南方】治胎动不安
　　秦芃　阿胶【炒】艾叶【各等分】
　　右为麄末每服五钱水二盏糯米百粒煎至一盏去滓温服之良
　　阿胶汤　治姙娠胎动不安腰腹疼痛止痛安胎
　　阿胶【炒燥】当归【剉碎】桑上寄生【剉碎各半两】
　　右麄捣筛为散每服三钱以水一盏煎至六分去滓空心温服之
　　大腹汤　治姙娠胎动不安腰腹疼痛
　　连皮大腹【剉微炒二两】草豆蔲【去皮煨一两】陈橘皮【浸去白炙一两】
　　右麄捣筛每服三钱以水一盏煎至七分去滓温服不拘时
　　安胎铁罩散
　　白药子【一两】白芷【半两】
　　右为细末每服二钱紫苏汤调下或胎热心烦闷入砂糖少许煎
　　疗姙娠后胎不转动
　　阿胶【炙一两】桑寄生【半两】
　　右为末以酒一升煮五沸下生鸡卵一枚投酒中分温二服空心食前一服一方无寄生有艾叶只用水煎
　　内补丸　安胎扶虚助隂滋血姙妇冲任脉虚补血安胎【一名地黄当归汤】
　　熟地黄【二两洗酒作炒】大当归【一两去尾切片微炒】
　　右为末炼蜜丸如梧子大每服三十五丸温酒下与枳殻散兼服若单服枳殻散恐有胎寒腹痛之疾二药皆不群队为妙仍用平胃散苏盐汤调助脾进食一方治妇人有孕胎痛不安为散水煎顿服之
　　治胎动不安【一名川芎葱白汤】
　　川芎【二两】葱白【一升】
　　右以水七升煮取二升半分温三服
　　芎防汤　治妇人姙娠五七月因事筑磕着胎或子死腹中恶露下疼痛不已口噤欲絶用此药探之若不损则痛止子母俱安若胎损立便逐下兼治血上冲心腹满闷者及产前产后体热败血腹痛【一名佛手散】当归【六两】川芎【四两】
　　右为麄末每服三钱水一大盏煎令泣泣欲干投酒一大盏止煎一沸去滓温服口噤灌之如人行五里再服不过三二服便生一方云此药治伤胎去血多崩中去血多金疮去血多防牙去血多昏晕欲倒者以水煎服姙娠临月可兼滑胎枳殻散服之缩胎易产防无疑难产后血晕加白芍药等分煎服名芍药芎防汤产后腹痛不可忍加官桂等分酒与小便合煎名桂香饮妇人室女心腹防痛经脉不调加水煎名君臣散
　　疗姙娠腹内冷痛忽胎动不安
　　薤白【一升】当归【切四两】
　　右以水五升煮取二升作三服亦将小便服将去一炊顷出一方无薤白有葱白
　　黄芩汤　治妇人孕胎不安
　　白术　黄芩
　　右等分为末每服三二钱水二盏入当归一根同煎至一盏温服一方加缩砂
　　杜仲丸　治姙娠三两月胎动不安姙娠三两月胎动不安者何荅曰男女隂阳防通气血调匀乃成其孕设若下血腹痛盖由子宫乆虚致令胎堕其危甚扵正产若姙娠曽受此苦可预服杜仲丸以养胎杜仲【去皮剉姜汁浸炒去丝】川续防【酒浸各一两】
　　右为细末肉煮烂杵和为丸如梧桐子大每服七十丸空心米饮下日三服
　　二珍散　治胎不穏坐卧不安【一名川芎散】
　　木贼【去节】川芎【等分】
　　右为末每服三钱用水一盏入金银各少许同煎七分去滓空心服
