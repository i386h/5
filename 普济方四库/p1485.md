<!-- { "loadSidebar": true } -->
　　独圣散　治姙娠时气身大热令子不落护胎及治姙娠从髙坠下触动胎气腹痛下血兼治崩血甚效【一名小安胎饮】
　　用和殻缩砂三两以熨斗盛炒去殻为末如胎动热酒调下不饮酒煎艾盐汤调服米饮亦可湏臾胎热则安矣仍用罩胎散调服仍间服安胎饮尤妙一方去膜炒依前法调服
　　安胎方
　　用防汁服之妙
　　治姙娠
　　用五月五日采苋菜和马齿苋为末等分调服之易产
　　卒腹痛安胎【出肘后方】
　　用乌鸡肝一具切过酒五合服令尽又云肝勿令入水中妙
　　白散子　治姙娠护胎【方见本门前伤胎寒类防胎白散子】
　　安胎方
　　用竹沥服之
　　治儿在腹中哭【出危氏方】
　　用多年空屋下鼠穴中土一磈令产母噙之即止
　　又方
　　用川黄连浓煎汁母呷之
　　治胎动不安心神烦热及治腰痛或抢心痛或漏血不止【出圣惠方】
　　用茅根五两以水二大盏煎至一盏去滓不计时分温三服之
　　治姙娠胎动烦闷不安甚者方【出圣惠方】
　　用生地黄捣绞取汁每服一小盏煎令沸入鸡子白一枚搅令匀顿服之
　　治姙娠胎动昼夜呌呼口噤唇蹇及下重痢不息【出信适用方】
　　用艾叶防咀以好酒五升煑取四升去滓更煎一升服口闭者格口灌之药即下瘥亦治姙娠腰痛及姙娠热病一方治胎动上迫心痛用头醋煎服亦治姙娠卒下血一方用如鸡子大大头四升煎二升温分三服
　　治胎动不安【出大全良方】
　　用好银煮取水着葱白作羮食之佳
　　葱白饮【出圣惠方】治胎上逼心烦闷及姙娠六七月已后胎动困笃
　　用葱白二七茎浓煑汁饮之即安若胎已死服之即出未死即安未效再服亦疗胎动腰痛抢心或下血
　　治胎不顺胎上逼心【出大全良方】
　　用乌犬血少少饮之当下
　　疗姙娠卒胎上迫心痛【出大全良方】
　　用弩急带之立愈
　　竹茹汤【出圣惠方】疗姙娠烦躁或胎不安或口干
　　用淡青竹茹一两以水一大升煮取四合徐徐服尽为度一方治胎动安胎以甜竹根煮浓汁饮之
　　治安胎胎动懐姙身肿
　　用煮鲤鱼肉为汤食之一方以绢裹和鳞煮羮熟后去鳞食验
　　姙娠子上冲心
　　饮葡萄汤即下其胎安一方用葡萄根浓煑汁饮之
　　治胎动不安【出肘后方】
　　用苎根如足大指者一尺防咀以水五升煮取三升去滓服之瘥
　　杜仲丸【出肘后方】治妇人胞胎不安并产后诸疾
　　用杜仲不计多少去麄皮细剉瓦上煿干捣罗为末煮肉和丸如弹子大每服一丸烂嚼以糯米汤下
　　附子黒神散　温暖胎孕则自出矣孕妇去血既多者
　　用鸡肉橹圣功散多用鸡羮补之
　　治孕妇腹内钟鸣
　　用鼠窟前后土为细末麝香酒调下二钱其产立愈
　　知母丸【一名万应丸】治日月未足而痛如欲产者兼治产难及子烦
　　用知母为细末炼蜜丸如鸡头大温酒嚼下日三服或用粥饮汤下亦可一方如梧桐子不拘时每服二十丸
　　治姙娠胎动腹痛【出大全良方】
　　用蒲黄如核大筛过以井水调下
　　又方【出大全良方】
　　用梁上尘灶突煤为细末空心酒服方寸匕
　　治姙娠忽被惊恼胎向下不安小腹连痛频频下血忽因房室有所触动致令如此宜服此方若吃药了下血不止更请好好精详审定别下药恐胎损血下尽即伤损母性命也【出防命方】
　　人参　阿胶【炙】白术　艾叶【炙】茯苓　桑寄生当归　干地黄【各一钱】
　　右细杵罗为末每服五钱水一盏大三枚同煎三五沸空心吃
　　治姙娠四五月忽七八月胎动不安【出防命方】
　　桑寄生　当归　芎防　艾叶【炙】人参【各等分】
　　右细杵罗为末每服三钱水一盏五分葱白五枝同煎取一盏空心和滓吃
　　治姙娠经得三四月忽五六月非时下血并气痛不安未知是胎不是胎若是胎吃此药方即安若不是胎吃此方即行下恶血便安乐也【出防命方】
　　当归　桑寄生【各半两】芍药　川芎【各一钱】细辛【三铢去叶】
　　右为细末每服三钱水一盏五分煎取一盏空心去滓服
　　白术散【出永类钤方】治胎气不和饮食不进【方见本门前姙娠类】育胎饮子【出朱氏集验方】治姙娠胎动不安或腰腹疼痛覆盆子　阿胶【蛤粉炒各三钱】桑寄生　艾叶【炒】白芍药当归　人参【各二钱】
　　右防咀每服四钱水一盏半糯米百粒煎八分去滓食前服
　　铁罩散【出华佗中藏经】治安胎如神
　　以香附子炒去毛令浄细末浓煎紫苏汤调下一钱一方有缩砂炒焦去殻白汤防服如胎动出血阿胶艾汤调服
　　熟干地黄丸【出十便良方】治妇人血脏虚冷姙娠时复漏下宜服温暖血脏安养胎气
　　熟地黄　白芍药　川芎　当归　艾叶　阿胶干姜　白术【各一两】甘草【半两】
　　右捣罗为细末炼蜜和丸如桐子大曝干每服三十丸米饮空心服
　　紫苏饮【出便产湏知】治子悬姙六七月懐胎近上腹痛紫苏叶【一两】大腹皮【炙】川芎　当归【各三钱去芦】粉草【一钱】人参
　　右分三服水盏半姜四片葱七寸煎七分去滓空心服
　　安胎方【出肘后方】治胎动不安
　　甘草【一尺】阿胶【四两炙】鸡子【二枚】
　　右以水二升煮取一升顿服之
　　姙娠二三月至八九月胎动不安已有所见【出永类钤方】
　　艾叶　阿胶【炙】当归【各三两】甘草【一两半炙】
　　右以水八升煮取三升去滓内胶更上火胶消分三服日三一方有川芎三两
　　地黄当归汤【出医方大方】治妇人有孕胎痛
　　当归【一两】熟地黄【二两】
　　右为末作一服水三升煎一升去滓顿服
　　阿胶散【出保婴方】治姙娠不问月数浅深或因倒仆所损致令胎动不安或胎气奔上心腹疼痛或胎下坠腰脐疼痛或时下血并宜服之
　　熟地黄【洗焙干】白芍药　川芎　黄耆【去皮】阿胶【剉炒成珠】香附子【炒】当归【去芦酒洗焙干】艾叶【炒】甘草【炙已上各半两】
　　右件九味为防咀每服九钱以水二大盏入生姜九片子三枚同煎一大盏去滓空心食前热服日服立安
　　藿香散　安胎和气利胷膈治噎塞阻食
　　藿香　人参　茯苓【去皮】白芷　甘草【微炙】威灵仙桔梗
　　右七味各等分为末每服二钱水一盏姜三片煎六分食前温服之
　　人参养血丸【出诜诜方】治妇人诸虚不足安胎顺气去子宫风冷有娠应是妇人虚弱之证并皆治之
　　人参　白茯苓　白术　川芎　白薇　藁本头粉草　厚朴　川白芷　牡丹皮　炮姜　胡索　没药【别研】北石脂【醋淬七次】木香【不见火】南芍药【各一两】当归【一两半酒浸】大艾【四钱重焼灰】
　　右为末炼蜜丸如弹子大每服一两作四丸常服温酒嚼下妇人不受孕浓煎北汤下妇人常服有孕能保产气入月每日服两丸临产小腹无痛催生黄蜀葵子煎汤送下产后血晕生地黄汤送下产后常服则血气壮健疾少
　　十月厥隂行令地气不收冬气不藏万物反生蒙雾以行人病关闭不禁心痛阳气不收气孕妇多暴死忽坠胎之病宜服暖肝药以治之治动胎不安方无问太嵗但寅申年十月频有蒙雾凄清之化孕妇有胎动不安之病宜进此药【出大全良方】
　　人参　防风　当归　五味子　白术　续防【各一两】川芎【半两】桑寄生【三钱】甘草【二钱】细辛【一钱】
　　右为细末每服一钱半八分水一盏煎取七分空心去滓服
　　阿胶散【出卫生家寳方】治胎动不安
　　以阿胶捣碎炒令燥甘草炙各半两当归三钱洗切焙芎防一两为细末每服三钱水一大盏煎七分去滓温服空心食前
　　芎耆丸【出杨氏家藏方】安胎补冲任止胎漏调血脉及疗子脏风冷腰腹疼痛或久无子息或姙娠损坠
　　干姜【炮】附子【炮去皮脐】山茱萸　续防　川芎　白芍药　蒲黄【各一两】生地黄【三钱】白术　兔丝子【酒浸软另研】肉苁蓉【酒浸一宿切焙】黄耆【各二两】
　　右为细末蜜糊为丸如桐子大每服三十丸煎木香热米饮空心下
　　六物汤【出杨氏家藏方】安胎和气治胎动不安腰腿疼痛恶露频下
　　阿胶【蛤粉炒成珠子】糯米【炒】黄耆【蜜制炙】川芎　当归【洗切焙】熟地黄【洗焙六味各等分】
　　右防咀每服三钱水一盏姜三片葱白一寸煎七分去滓空心服
　　主安胎下气杀鬼精【出本草】
　　以鹿骨胶浸酒服
　　治胎动下血胎不落【出本草】
　　以生地黄捣汁饮之
　　安胎方【出本草】
　　以荷叶蒂水煮服之
　　治姙娠胎动上迫心痛如折【出本草】
　　以生麴半饼捣碎水和绞取汁服三升
　　安胎
　　用葱叶作羮粥及作虀食之良
　　胎惊【附论】
　　夫胎处腹内随母聴闻才觉受气便宜将顺若姙娠月满或欲逼生形体完具精神已成母忽惊动遂为惊胎则转移不常宜速治之不尔则精气并居令子发癫又云姙娠者心神忪悸睡里多惊两脇膨胀腹满连脐急痛坐卧不宁气急逼迫胎惊者何荅曰胎气既成五脏安养皆因气或为喧呼心忪悸乱致令胎惊筋骨伤痛四肢不安急煎大圣散安保胎孕则无危矣　又云姙娠惊胎者是懐姙月将满或将产其胎神识已具外有劳伤损动而胎在内惊动也
　　方
　　阿胶汤　治姙娠惊胎转动不定
　　阿胶【炒燥】桑寄生【剉焙】大腹皮【剉】黄耆【剉】麦门冬【去心焙】防风【去义】丹参　羚羊角屑　栢子仁【微炒】缩砂仁【各半两】人参　白术【各一两】
　　右粗捣筛每服三钱以水一盏煎至七分去滓温服
　　茯苓散【出圣惠方】治姙娠因用力执作觉胎动心腹急痛面青汗出头仰气喘欲絶服诸药安胎无效又名惊胎白茯苓　桔梗【去芦头】生地黄　人参【去芦头】桂心当归【剉微炒】钩藤　独活　桑寄生　赤芍药【炙微赤剉】石膏【各一两】
　　右为细末散每服四钱水一盏煎六分去滓不拘时温服
　　定神丸【一名陟厘丸出圣惠方】治姙娠惊胎并胎动腹痛下血陟厘　生地黄【焙一作熟干地黄】人参　当归【炙令香剉碎】龙骨　赤石脂　厚朴【去粗皮生姜汁炙剉】禹余粮【醋淬三五遍】赤芍药【剉炒】吴茱茰【炒各一两】
　　右为末炼蜜丸如桐子大每服二十丸空心热水或粥饮下
　　人参汤　治姙娠因惊胎内转动
　　人参　柴胡【去苖】桑寄生　甘竹茹　青橘皮【汤去白浸焙】续防　芎防【各一两】艾叶【焙干半两】
　　右粗捣筛每服三钱以水一盏入三枚擘破同煎至七分半去滓温服
　　当归汤　治姙娠因惊胎动不安
　　当归【炙香剉】生地黄【焙】艾叶【炒】甘草【炙各一两】芎防【炒三钱】芍药【剉碎】阿胶【炙令燥各三钱】人参【二两】
　　右麄捣筛每服三钱以水一盏煎至七分食前去滓温服
　　大圣散【出产经】治姙娠心神忪悸睡里多惊两脇膨胀腹满透脐急痛坐卧不宁气急迫逼胎惊
