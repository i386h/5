<!-- { "loadSidebar": true } -->
　　茯神【三两】柴胡【二两去芦】黄耆【三两剉】逺志【一两去心】天门冬【二两去心】人参【一两】泽防【二两】生地黄【二两】甘草【一两炙】
　　右为散毎服三钱以水一钟入淡竹叶七片煎至六分去滓不计时温服
　　竹叶黄芩汤　治精极实热眼视不明齿焦髪落形体疼痛通身虚热
　　竹叶【切一升】黄芩　茯苓【各三两】麦门冬　大黄【各二两】甘草【二两】生地黄【六两】芍药【四两】生姜【六两】
　　右防咀以水九升煮取三升去滓分三服
　　石斛汤　治精极实热眼视不明齿发焦落形衰通身虚热甚则胷中烦闷夜梦泄精
　　小草　石斛【去根】黄耆　麦门冬【去心】生地黄【酒洗】白茯苓　元参【各一两】甘草【炙半两】
　　右防咀每服四钱水一盏半姜五片煎至八分去滓温服不拘时
　　竹叶汤　治精极实热视不明齿焦发落形衰通身虚热甚则胷中痛烦闷泄精
　　生地黄【五两】芍药【四两】黄耆　茯苓　泽防　甘草麦门冬【去心各三两】
　　右剉散每服四钱水一盏半姜五片淡竹叶十片煎七分去滓不拘时服
　　生地黄煎　治精极补骨髓
　　生地黄【十斤捣绞取汁】牛酥　白蜜【各一斤】
　　右先以慢火煎地黄汁减半内牛酥更煎良久次下蜜搅令匀稀稠于瓷器中盛每日空心午时及晩食前温酒下半匙
　　补益鹿茸煎　治精极骨髓虚竭
　　用鹿茸五两去毛涂酥炙令防黄为末以清酒二升于银锅中慢火煎膏盛于瓷器中每服空心及晩食前以温酒下半匙
　　白淫【附论】
　　内经曰思想无穷所愿不得则意淫于外入房太甚宗筋施纵发为筋疾及为白淫夫肾蔵天一以悭为主志意内驰则精因而出思想为淫房室太甚则固者摇矣故淫不守随流而下也然本于筋痿者以宗筋施纵故也
　　七珍丸【王氏博济方】补真益气壮腰膝进饮食治小儿白淫肉苁蓉【半斤细切酒煮烂研成膏】补骨脂【炒】巴防天【去心】附子【炮去皮脐各二两为末】杏仁【汤浸去皮尖】桃仁【汤浸去皮尖】胡桃仁【研各一两】
　　右将后六味捣研为末与苁蓉膏同研匀更入炼蜜捣三五百杵丸如梧桐子大每服一丸热酒化下日三服一名四神煎
　　莲实丸　治下元虚冷小便白淫
　　莲实【去皮】附子【炮去皮脐】巴防天　补骨脂【炒各二两】覆盆子【炒一两】山茱茰【一两】龙骨【研半两】
　　右为末煮米糊和丸如梧桐子大每服二十丸空心盐汤下
　　龙骨汤　治小便白淫及遗泄无故自出
　　龙骨【研五两】人参　白茯苓　甘草【炙】牡蛎【煅】桂【去粗皮】熟地黄【焙各二两】
　　右为散每服五钱盐水一盏半煎至八分去滓食前服
　　内补鹿茸丸【一名鹿茸丸】治劳伤思虑隂阳气虚益精止白淫【方见虚劳门小便余沥类】
　　金锁丸【一名金锁子丸】治下元虚小便白淫夜梦遗泄【方见虚劳门尿精类】
　　石斛散　治阳虚惫小便白淫
　　石斛【去根】巴防天【去心】丝子【酒浸二宿别捣各三两】杜仲【去粗皮炙剉】桑螵蛸【炒各一两半】
　　右为散每服二钱空心温酒调下至晩再服
　　白石英散　治小便白淫
　　白石英【研】肉苁蓉【酒浸焙】泽防　韭子【各一两】白粳米【淘五合】
　　右为散每服二钱米饮调下食前日三服
　　秘真丸【宣明论】治小便白淫不止精气不固及有余沥或梦寐隂人交泄
　　龙骨【研一两】诃黎【炮去皮五个】缩砂仁【去皮半两】丹砂【研一两留一钱为衣】
　　右为末煮糯米粥为丸如菉豆大以丹砂为衣每日空心热酒下一丸夜卧冷水下三丸勿多服或大便秘欲通用葱汤防茶服之即通
　　阳起石丸【杨氏家蔵方】治下元虚惫耳鸣面黒腰背疼痛遗泄白淫手足冷肌瘦
　　阳起石【煅研一两】白芷　黄蜡【各半两】生砒【研一分】
　　右将三味同研匀以黄蜡为丸如梧桐子大每服三丸空心冷盐汤或冷酒下防温亦可服药后忌热食少时久服美进饮食补下元暖腰脚
　　天雄散　治肾臓虚冷小便白淫【方见虚劳门虚劳失精类】
　　附矾丸　治白淫过甚
　　附子【炮去皮脐二两】矾石【二两熬去汁】
　　右为末水煮面糊和丸如梧桐子大每服十丸至二十丸空心夜卧清茶下
　　黄连丸　治心肾气不足思想无穷小便白淫
　　黄连【去须】白茯苓【去黒皮】
　　右等分为末酒糊和丸如梧桐子大每服三十丸煎补骨脂汤下不拘时
　　金泊丸【衞生寳鉴】治下焦虚小便白淫夜多梦泄
　　原蚕蛾　破故纸　韭子【炒各一两】牛膝【酒浸】肉苁蓉龙骨　山茱茰　桑螵蛸　丝子【酒浸已上各一两】
　　右为细末炼蜜为丸如梧桐子大每服三十丸温酒下空心食前服
　　补真玉露【卫生寳鉴】治隂盛精脱淫乐胫酸
　　白茯苓　白龙骨【火煅】韭子【酒浸各二两】丝子【酒浸一两】
　　右为细末米醋同面糊丸如梧桐子大每服五十丸温酒下盐汤亦得须空心食前服待少时以美饭压之









　　普济方卷三十三
<子部,医家类,普济方>
　　钦定四库全书
　　普济方卷三十四　　　明　周王朱橚　撰胆腑门
　　总论
　　夫胆腑者主肝也合气胆胆者清净之腑也号将军决曹吏重三两三铢长三寸三分在肝短叶间下贮水精汁二合能喜能怒能刚能柔目下果大其胆乃横凡胆脑髓骨脉女子胞此六者地气之所生也皆藏于隂而象地故藏而不泻名曰竒恒之府若胃与大肠小肠三焦膀胱此五者天气之所生也其气象天故输防受五脏浊气名曰化之府此不能乆留输泻者也所谓五脏者藏精气而不泻也故满而不能实六腑者化物而不藏故实而不能满也所以然者水谷入口则胃实而肠虚食下则肠实而胃虚故曰实而不满满而不实也左手闗上阳絶者无胆脉也若胆夜疼口中苦味谵语或如见鬼多惊劣刺足厥隂治在足大拇趾间或刺三毛中　左手闗上阳实者胆实也若腹内不安身躯弱也刺足少阳穴穴在足上第二趾本节后一寸是　胆病中善太息口苦呕宿汁心澹澹恐如人将捕之咽中介介然数唾候在足少阳之本末亦见其脉之陷下者灸之其寒热刺阳陵泉若善呕有若长太息中澹澹善悲恐如人将捕之邪在胆逆在胃胆溢则口苦胃气逆则呕苦汁故曰善呕刺三里以下气逆刺足少阳血络以闭胆却调其虚实以去其邪也　胆热曰脇下痛胀口苦太息　肝前受病移于胆肝欬不已则呕胆汁厥气客于胆则梦鬭讼　肝应筋爪厚色黄者胆厚爪薄色红者胆薄爪坚色青者胆急爪软色赤者胆缓爪真色白无约者胆直爪恶色黒多败者胆结扁鹊云足厥隂少阳为表里表清里浊其病若实极则伤热热则惊动精神不守卧起不定若虚则伤寒寒则恐畏头不得卧发放水其根在胆先从头面患肿至足胆有病则眉为之病人眉一丝者七日死
　　胆实热【附论】
　　夫左手闗上脉阳者足少阳也为胆实热盖实则为有余有余则生热故其证苦神惊不安起居不定胸中冐闷身体弱头项强口吐苦汁腹中气满饮食不下咽干洒洒寒热心脇痛不能转侧足外反热是为阳厥及头疼目锐眦痛缺盆中肿痛腋下肿马刀瘿皆谓胆气实足少阳经壅滞故也
　　龙胆泻肝汤【出卫生寳鉴】治内热盛口苦胆瘅乃肝主谋虑胆主决断汁计七合清净之府肝待决于胆志或不决为之怒怒则气逆胆汁上溢故口苦或热盛而使然也
　　柴胡【一钱】黄芩【七分】生甘草　人参　天门冬【去心】黄连龙胆草　知母　山栀子　麦门冬【去心五钱】五味
　　子【七个】
　　右防咀都作一服水煎食逺服
　　菊花散【出圣惠方】治胆经伏热精神惊悸不安
　　甘菊花【一两】牛黄【五钱研】犀角【三钱镑屑】铁粉【半两】黄连【三去须】麦门冬【半两去心】独活【一两】白附子【半两炮】铅霜【半两】
　　右为末每服二钱食后淡竹沥调下金银煎汤下亦得一方无独活有人参甘草
　　半夏汤　治胆腑实热精神不宁
　　半夏　宿姜【各三两】黄芩【一两】生地【五两】逺志　茯苓【各二两】秫米【一斗】酸仁【五合】
　　右防咀长流水五升煮秫米令蠏目沸三千余遍澄清取九升煮药取三升半分三服一方治虚烦闷不得眠无地黄逺志有麦门冬桂心各三两甘草人参各二两
　　酸枣仁圆【出永类钤方】治胆气实热不得睡神思不安茯苓　酸枣仁【去核】逺志【去心】栢子仁【炒】防风【各一两】生地黄　枳殻【各半两】竹茹【二钱半】
　　右为末炼蜜如梧桐子大每服七十丸不拘时熟水下
　　升麻汤【出圣惠方】治足少阳经热积乆腹中气满睡卧不安头昏口苦小便不利胆实热精神不守
　　升麻　麦门冬【去心】黄芩　茯神【去木】大黄【炒】地骨皮羚羊角【镑下】甘草【炙各等分】
　　右捣筛每服三钱水一盏入青竹茹少许煎七分去滓温服食后临卧忌炙物一名麦门冬散
　　楝实丸　治胆经实热心神惊悸小便不利
　　楝实【三两童子小便浸一宿又火煮烂去皮焙干】大黄　栀子仁【各一两炒】人参　赤茯苓　酸枣仁【去皮】蛇黄【炒令赤酒浸淬五次各一两】
　　右除别研外捣罗为末一处拌匀炼蜜如梧桐子大每服在早食后及夜卧用热水下十五丸至二十丸
　　防热汤　治实热精神不安之病
　　龙胆草　酸枣仁【微炒】黄芩【去黒心】茯神【去木】升麻　伏龙肝　竹茹　甘草【炙各等分】
　　右捣每服三钱水一盏煎至七分去滓食后温服日三
　　防胆汤【出永类钤方】治胆经实热反洒洒寒热腹中气满脇下硬口苦咽干头疼不欲饮食
　　半夏【三两汤泡去滑】生地黄【五两】酸枣仁【二两半】黄芩【一两】逺志【去心】茯苓【各二两】甘草【一两炙】
　　右剉散长流水一斗糯米一升煮蟹眼沸二三千遍澄清每用水二盏抄药四钱姜七片煎七分去滓不以时服
　　流水汤　治胆实生热腹中气浊饮食不下咽干头重洒酒恶寒两脇眼痛
　　半夏【一两汤洗炒】酸枣仁【二两】黄芩【半两去黒心】赤茯苓【一钱】山栀子【去皮】生地黄　逺志【各一两去心】
　　右除别研外捣筛再拌匀每五钱用东流水二盏入秫米半升姜五片煎一盏去滓温二服空心食后各一服一方无地黄
　　枳殻汤【出圣惠方】治胆经有积热腹中气满不安咽干头重心神惊悸小便不利一名人参散
　　枳殻【一两炒去瓤】人参　葵子　甘草【各半两炙】赤茯苓黄芩【各三两】
　　右捣筛每服三钱水一盏入生姜三片煎七分去滓温服不计时
　　山栀子饮　治肝胆邪热神思不宁喜怒狂躁口苦舌干
　　山栀仁【一两半】竹茹【一两】豆豉【一升】大青【入钱】陈皮【一两汤浸去白】
　　右捣筛每服三钱水一盏蜜少许煎七分去滓温服食后卧各一服
　　胡黄连丸【出圣惠方】治胆经热精神不宁卧起不安口中常苦
