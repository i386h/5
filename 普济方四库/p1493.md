<!-- { "loadSidebar": true } -->
　　夫妇人姙娠之后以至临月脏腑壅塞关节不利切不可多睡湏时时行歩不宜食粘硬难化之物不可多饮酒不可乱服药亦不可以妄行针灸湏寛懐减神思虑不得负重或登髙渉险若偶然胎不安腰痛者湏服安胎药一二服得安即止　又云生产虽然触排次湏要在先入月一日贴产图并日游胎杀所在并借地法扵姙妇房内北壁上仍依位设床帐厚铺茵蓐周宻使无孔窍夏月亦铺厚荐用好油单薄席纱帐以备之常焚香令洁浄备办汤药器物既觉欲产不得喧閙人力杂乱大小怆惶惊动产妇宜预择年髙歴练坐婆一人并穏当曽经惯妇人一两人扶持不得挥霍恐产妇忧惊又忌闲杂外人并防孝触之人看视切不得惊动伤早若坐婆拙不能体胎气方转动之际便为欲生多端下手惊动伤早则横倒之忧从此而致也产寳方云姙妇欲产腹虽痛而腰不甚痛者未产也且令扶行熟忍如行不得则凭物扶立行得又行或衣浆先下然后作阵若腹痛眼中如火生此是胎离肾经儿逼产门也即取药一二服即扶上蓐草切不可坐草早务要产妇用力存养调停床令坐婆先说论之如觉心中烦闷可取白蜜一匙用新汲水调下或觉饥即吃软饭或粥少许亦湏预备勿令饥渇恐产妇无力困乏也若不饥渇亦不湏强食大凡生产自有时不可强服催生滑胎等药或因坐草早势不获已则服之若无事强服恐变生他疾又湏戒之若姙娠已满十月形体成就神识咸备分气趋产宜服滑胎汤药凡妇人姙娠入月不可沐头湿冷流于足太阳之经多令子横逆不顺诫之诫之　夫人之受胎隂注阳生造物已有分定岂容置一毫人力扵其间耶窃闻有以命书防其吉凶克害临产之际私心意谓时乖故不令坐草蓦遇胎转便为时良催发坐草急产意迎就好时而避恶时殊不知姙妇欲产不得产未当产而强取生以至蹉跌逼迫使产母不胜痛愤而失全生岂有巢毁卵不破乎又如爱指失掌掌既已失指何存焉世之评命书者心虽自愧不可追悔但以数终借初举之意而殒者只得聴其不幸哀哉大凡懐孕虽云十月之胎有七八月而先产者或过月而方生者如尭母姙十四个月廼娠禀受气血壮弱之不同盖犹命书所谓五行欲其自足勿用胎元者是也且昼夜十二时分作百刻人之气息一万三千五百呼吸之间便生贤愚安可力取时之好恶而避贫夺富哉然命书曰人之在幼祸福未萌当考目击之端倪騐作他年之证兆是已生之人犹不可前知休咎况以未生之子伺好时预定贵贱可乎若如所欲则是不由造物而反由人嗜命书者故当穷其造物限量之数察其天地盈缩之理无以偏见而枉杀人胡不闻穷娠偷生而获康宁者何盖无它阻伤犯得任情性生于自然也今若为诚言切宜戒若以为狂言聴其为之且闻之者尚不寒而栗奈母子何为之者后虽悟殁扵非命然已获杀人之过隂谴亦自难逃余切思之可谓恩生扵害而恩未生则害先至矣吁可畏哉　妇人产乳忌反支月若值此月当在牛皮上若灰上勿令水血恶物着物则杀人及浣濯衣水皆以器盛过此忌月乃止　凡生产不依产图脱有犯触扵后母子皆死若不至死即母子俱病诸事皆不称心若能依图无所犯触母即无病子亦易养　凡欲产时特忌多人瞻视惟得三二人在傍总待产脱乃可告诸人也若人众视看无不难产凡产妇第一不得匆匆忙怕傍人极湏穏审皆不得预缓预急及忧悒则难产若腹痛眼中火生此儿回转未即生也儿出脱一切人及母皆忌问是男是女始落地与新汲水五咽忌与暖汤物勿令母看视秽物　凡产妇慎食热药面食当识此饮食当如人肌温温也　又云胎神逐月所值方位不可修造　正月在床　二月在户　三月在门　四月在灶　五月在身　六月在灶　七月在房　八月在厠　九月在门　十月在户十一月在灶　十二月在床临月产室贵乎无风不
　　可太暖暖则生风汗出腠理开便中风昏冒而不知人急服愈风散继以交加散服后以右手搔头大豆紫苏汤独活汤皆可　收产伤胎者盖妇人临产之时必召穏媪三人其二媪极拽妇之臂其一媪头抵妇之腹中两手扳其腰极力为之胎死于腹良久乃下儿亦如血乃媪妇杀之也岂知熟自落何必如此乎于是因兹经脉防闭腹如刀刺大渇不止小便閟絶主病者禁水不与饮口舌枯燥牙齿黧黒臭不可闻食饮不下昏愦欲死宜先以氷雪水恣意饮之约二升许痛缓渇止次以舟车丸通经散前后五六服下数十行食大进仍以桂苓甘露散六一散柴胡饮子调之则安　又有一妇患此前证急取秤钩续以壮绳以膏涂其钩令其母分两足向外偃坐左右各一人脚上立足次以钩其死胎命一壮力妇人咬牙拽出死胎下败血五七升其母昏困不省待少顷以新氷水灌之渐咽二日大醒食进次日四物汤血数日方愈凡妇人产前或烦渇欲水吃者不若饮米饮为佳
　　月空方位
　　正月　　三月　　五月　　七月　　九月十一月　　已上在丙壬
　　二月　　四月　　六月　　八月　　十月十二月　　已上在甲庚
　　逐月安产藏衣忌向方位
　　凡安产藏衣方位并扵卧阁内分布太平圣惠方云凡姙娠初入月便冩产图一本以朱书某月某日空贴在位如正月在丙壬可扵壬位安产妇床帐丙位藏衣之类贴挂在产妇房内北壁上若值闰月只看节气用之又云每月产图有雷公招揺运鬼力士天狗轩辕大时咸池吴时豊隆白虎夫人天狂虎凡十三神并从月建易其位所谓月空者按内经云月廓空无写王氷注云论月轮中空日也即非十三神之数今太平圣惠方以六阳月在丙壬六隂月在甲庚正如外台所言正月在丁壬至十二月在甲庚之类其理一也但外台言之详圣惠言之简耳今人多依圣惠方者特从其简而已或云凡逐月安产藏衣并向月徳月空方位所有十三神杀并从节气更换若交次月节便作次月用书产图者非也假如正月十四日立春若姙娠十三日乳卧岂可作去年十二月用也必依月分用之乃是若依节气更换则天徳月徳所在差矣然月空与壬谓之中天空颇相类议者以为天空者非十三神之数盖课中有天乙贵人其位无可与对者故此空是谓天空值此神百事不宜止宜安产妇床帐藏衣之类耳集圣歴云天徳正月在丁二月在坤三月在壬四月在辛五月在干六月在甲七月在癸八月在艮九月在丙十月在乙十一月在巽十二月在庚又堪舆厯有游年白虎杀神在太嵗后一尽如太嵗在卯则白虎在寅余仿此推之若产及藏衣犯之则子母皆不利也　王子享云难产逆生论称犯一切神杀固有是理然亦有自然难产儿自逆生者及有产肠胃俱下者产已则复如故此非疾病所致气血所主天下之理盖有不可穷诘者亦宜知之














　　安产藏衣十三神吉凶方位
　　【藏安运衣产】雷招【轩辕】咸【豊隆】天狂天夫白
　　【吉吉力方方士】公揺【大时】池【吴时】狗虎侯人虎
　　正月　壬丙艮寅寅夘辰辰午申酉戍
　　二月　坤甲庚干亥夘子丑未巳酉巳戍亥三月　丙壬坤申辰酉戌戊午子寅亥子
　　四月　甲庚巽己己午未丑未酉亥子丑
　　五月　丙壬艮寅午夘辰辰申子申丑寅
　　六月　庚甲干亥未子丑未酉夘巳寅夘
　　七月　丙壬坤申申子酉戊戌戊子寅夘辰八月　庚艮甲巽己酉酉午戍丑亥夘亥辰巳九月　丙壬艮寅戍夘辰辰子午申巳午
　　十月　庚甲干亥亥子丑未丑夘巳午未
　　十一月　壬巽丙坤申子酉戍戊寅午寅未申十二月　庚甲巽己丑午未丑夘酉亥申酉
　　安床帐藏衣及藏秽物法【出圣惠方】
　　正月午地之东安产妇　子地之西藏衣吉二月酉地之南安产妇　卯地之北藏衣吉三月子地之西安产妇　午地之东藏衣吉四月申地之北安产妇　寅地之南藏衣吉五月子地之西安产妇　午地之东藏衣吉六月寅地之南安产妇　申地之北藏衣吉七月子地之西安产妇　午地之东藏衣吉八月寅地之南安产妇　申地之北藏衣吉九月午地之东安产妇　子地之西藏衣吉十月寅地之南安产妇　申地之北藏衣吉十一月午地之东安产妇　子地之西藏衣吉十二月酉地之南安产妇　卯地之北藏衣吉如遇闰月各用本月所吉之地
　　已前安置产妇及藏衣并扵堂内布方位取吉地若藏衣诸秽汚即扵宅内分位凡定置产妇地即是月空宜以此准之仍先作理事毕覆葢







　　十二月产图【出圣惠方
<子部,医家类,普济方,卷三百四十四>
<子部,医家类,普济方,卷三百四十四>
<子部,医家类,普济方,卷三百四十四>】
　　大时　招揺　咸池　吴时　雷公　豊隆　轩辕白虎　夫人　狂虎　天　天狗　运鬼力士右计十三神每月具注如图产妇犯之大凶如已犯依后法谢之吉利月空产妇吉天徳藏衣吉余无注之处平
　　推妇人行年法第一
　　生气方【产妇宜向之坐卧吉产帐向之开门大吉】
　　反支月【遇此月即铺灰上用牛皮或马驴皮讫铺草勿令恶血着地吉】
　　祸害方【不得扵其上产又不得向之大小便避之大吉】
　　絶命方【不得扵其上产又不得向之大小便避之大吉】
　　悬尸日【遇此日产不得攀绳宜悬马辔攀之大吉】
　　閇肚方【临月至满月并不得向之大小便及弃不浄之水谨之吉】
　　八防方【产帐不得向之开门忌之大吉】
　　产妇推行年法　十三嵗至四十九嵗
　　妇人行年十三嵗
　　行年在庚申　反支在正七月　祸害在离絶命在巽　悬尸在辰戍日　閇肚在辛　生气在坤　八防在甲
　　宜唤西南黄衣师看产产妇宜着黄衣卧西南首
　　妇人十四嵗
　　行年在己未　反支在二八月　祸害在坤絶命在兊　生气在离　悬尸在夘酉日　閇肚在壬　八防在癸
　　宜唤南方赤衣师看产产妇着赤衣卧南首
　　妇人十五嵗
　　行年在戊午　反支在三九月　祸害在干絶命在艮　生气在坎　悬尸在寅申日　閇肚在癸　八防在壬
　　宜唤北方黒衣师看产产妇宜着黒衣卧北首
　　妇人十六嵗
　　行年在丁巳　反支在四十月　祸害在艮絶命在干　生气在震　悬尸在丑未日　閇肚在甲　八防在辛
　　宜唤东方青衣师看产产妇宜着青衣卧东首
　　妇人十七嵗
　　行年在丙辰　反支在五十一月　祸害在震絶命在坎　生气在艮　悬尸在子午日　閇肚在乙　八防在庚
　　宜唤东北黄衣师看产产妇宜着黄衣卧东北首
　　妇人十八嵗
　　行年在乙夘　反支在六十二月　祸害在坎絶命在震　生气在干　悬尸在己亥日　閇肚在丙　八防在丁
　　宜唤西北黒衣师看产产妇宜着黒衣卧西北首
　　妇人十九嵗
　　行年在甲寅　反支在正七月　祸害在巽絶命在坤　生气在兊　悬尸在辰戍日　閇肚在丁　八防在丙
　　宜唤西方白衣师看产产妇宜着白衣卧西首
　　妇人二十嵗
　　行年在癸丑　反支在二八月　祸害在兊絶命在巽　生气在震　悬尸在夘酉日　閇肚在庚　八防在乙
　　宜唤东南青衣师看产产妇宜着青衣卧东南首
　　妇人二十一嵗
　　行年在壬子　反支在三九月　祸害在离絶命在艮　生气在坤　悬尸在寅申日　閇肚在辛　八防在甲
