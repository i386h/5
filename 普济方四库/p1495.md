<!-- { "loadSidebar": true } -->
　　雷公者震神太隂之使者天马也犯之令儿烦闷腹满觧之用三家屠肉饼扵产处谢之吉
　　咸池者坎神天之两师使者犯令儿啼不止用酒羊脯于产处谢之吉
　　豊隆者艮神天之东明使者天汉也犯之令儿乍寒乍热用白鱼二头扵产处谢之以黒豆一掬投扵井中吉
　　招揺者坤神太上使者犯之儿惊空嚼不止用酒饼扵产处谢之吉
　　天者巽神天之执法使者犯之令儿腹胀努眼用白鱼二头扵产处谢之吉
　　呉时者离神天之大将军游撃使者犯之令儿惊腹痛用马脯五寸扵产处谢之更用白鱼五枚早扵产处埋之吉
　　大时者兊神北斗之使者犯之令儿腹胀下利觧之用马脯扵产处谢之又用大豆一升投扵井中吉犯狂虎者令儿惊啼用雄鸡扵产处谢之吉
　　犯白虎者用粳米一升鸡子三枚谢之吉
　　犯夫人者用羊脾三枚粳米一升扵产处谢之吉犯天狗者令儿口噤面色变用三家屠肉并麦饭扵产处谢之吉
　　禁草法
　　铺草及氊蓆讫即呪曰
　　铁铁汤汤非公所当是王一言得之铜一言得之铁母子相生俱熨贴急急如律令
　　日厯法
　　甲子日【在内面向东北西南二角吉】　乙丑日【在内面向西南西北东南三角吉】丙寅日【在内面向西南西北二角吉】　丁卯日【在内面向西南西北二角吉】戊辰日【在内面向西南西北二角吉】　己巳日【在内面向西北东北二角吉】庚午日【在内面向西北东北二角吉】　辛未日【在内面向西北东南东北三角吉】壬申日【在内面向东南东北二角吉】　癸酉日【在内面向西北东北东南三角吉】甲戍日【在内面向东南西南二角吉】　乙亥日【在内面向东北西南二角吉】丙子日【在内面向西南东北二角吉】　丁丑日【在内面向西南西北东南三角吉】戊寅日【在外面向西北西南二】　己卯日【角吉在外面向东南西南西】庚辰日【北三角吉在内面向东】　辛巳日【北西北二角吉在内面向西】壬午日【北西南东北三角吉在】　癸未日【内面向西南东北二角】甲申日【吉在内面向东南东北】　乙酉日【二角吉在内面向东南西北】丙戍日【二角吉在内面向东南】　丁亥日【西北东北三角吉在内面向】戊子日【东北西南二角吉在内】　己丑日【面向东北西南东南三角吉】庚寅日【在内面向西南东北二】　辛卯日【角吉在内面向东南西】壬辰日【南西北三角吉在内面】　癸巳日【向东南西北二角吉在内面】甲午日【向东南西北二角吉在】　乙未日【内面向西南东北二角吉在】丙申日【外面向西南东北西北】　丁酉日【三角吉在外面向西南西北】戊戌日【二角吉在外面向东南】　己亥日【西北东北三角吉在外面向】庚子日【西北东北二角吉在外】　辛丑日【面向西北东南东北三角吉】壬寅日【在外面向东北西南二】　癸卯日【角吉在外面向东北东南西】甲辰日【南三角吉在外面向东】　乙巳日【南东北二角吉在外面向东】丙午日【南东北西南三角吉在外面】　丁未日【向东南西南二角吉在外面向】戊申日【东南西南西北三角吉】　己酉日【在外面向西南西北二角吉】庚戌日【在内面向东北东南二角吉】　辛亥日【在内面向东南西南二角吉】壬子日【在内面向东南东北西南三角吉】癸丑日【在内面向东南西南二角吉】甲寅日【在内面向东南西北二角吉】　乙卯日【在内面向东南西南西北三角吉】丙辰日【在内面向西南西北东北三角吉】　丁巳日【在内面向西南西北东北三角吉】戊午日【在外面向西南西北东北三角吉】　己未日【在外面向西北东南东北三角吉】庚申日【在内面向西北东南东北三角吉】辛酉日【在内面向西北东南东北三角吉】壬戌日【在内面向东南西北二角吉】　癸亥日【在内面向西东南北吉又云凡日歴十二辰前神杀常忌不可向产日宜湏检看】
　　安置产妇法
　　凡欲产时以朱砂防产妇项后宛宛中又防鼻孔间柱两傍宛宛中牛穿据处即向产处咒之曰此地空闲安居产妇某姓就此吉处诸神拥护百鬼速去莫相触忤三呪之讫即焼火扵产处四方以井华水四器亦置产处四方各横刀扵水上其刀浄磨拭之又法捉一刀子先向产处呪曰一尺刀子七寸刃拒以反支而治运如此三呪讫钉刀子着产处地上然后坐产
　　胎杀避忌产前将护法
　　一受孕之后切宜避忌胎杀所游如经云刀犯者形必伤泥犯者窍必塞打击者色青黯繋防者相拘挛甚至母殒騐若掌防不可忽
　　月游胎杀
　　立春在房床　　惊蛰在戸【单扇】清明在门【双扇】立夏在灶　　芒种在母身　小暑在灶
　　立秋在井【按京本云在正北方午位】白露在厨侧　寒露在门立冬在戸及厨　大雪在炉及灶　小寒在房母身
　　十干日游胎杀
　　甲巳日占门　乙庚日占碓磨　丙辛日占井灶丁壬日占厨　戊癸日占母仓
　　十二支日游胎杀
　　子丑日占中堂　寅夘辰酉日占灶　己午日占门未申日占篱下　戍亥日占房
　　六甲旬游胎杀
　　甲子旬游窻碓　甲戌旬游正防　甲申旬游中庭甲午旬游房内　甲辰旬游房中　甲寅旬游房外
　　已上游在房内不宜扵方位上安床帐及扫舍皆凶
　　凡在小儿杀及本年三杀及产母身本命皆不可犯凡姙娠之后将此贴扵当眼常照应之切不可穿凿修掘移钉繋篱壁重物展压之数犯之重则胎死腹中母亦不利轻则子受其殃成人之后必定破形掌跛缩瘖痖犯之极騐
　　孕妇药忌歌
　　蚖斑水蛭地胆虫　乌头附子配天雄　踯躅野葛蝼蛄类　乌喙侧子及防虫　牛黄水银并巴豆大防蛇蜕及蜈蚣　牛膝棃卢兼薏苡　金石锡粉及雌雄　牙硝芒硝牡丹桂　蜥蜴飞生及防虫代赭蚱蝉胡粉麝　芫花薇蓹草三棱　槐子牵牛并皂角　桃仁蛴螬和茅根　欓根硇砂与干漆亭长波流菵草中　瞿麦防茹蠏甲　猬皮赤箭赤头红　马刀石蚕衣鱼等　半夏南星通草同干姜蒜鸡及鸡子　驴肉兎肉不湏供　切忌妇人产前忌　此歌宜记在心胷
　　禁水法【出圣惠方】　欲产时贮水呪曰
　　南无三寳水　水在井中为井水　水在河中为河水　水在器中为浄水　水在法中为真水　自知非真　莫当真水　以浄持浊　以正治邪　日游月杀　五土将军　青龙白虎　朱雀武　招揺天狗　轩辕女妖　天吞地吞　悬尸閇肚　六甲禁讳　十二神王　土符伏神　各安所在　不得动静　不得忌干　若有动静　若有忌干　【一云头破七分　一云身不完具　一云施大神咒　一云当摄汝形】阿佉尼　阿毗罗莫多黎　婆地黎　娑诃
　　产前将防法【出和剂局方】
　　按诸家产论云凡产妇入月忌饮酒产时心神昏乱临产之时不可令傍人喧扰大小怆忙虑致惊动产母祗可令熟事产婆及穏当谨卓老成亲宻三两人扶侍产母初觉腹痛且宜任意坐卧勉强饮食恐致令产气力虚羸若腹痛渐甚唯且熟忍仍可按节次渐服滑胎榆白皮散一二服药之法慎勿太早湏得其时又傍人不得逼迫且湏令人扶防徐徐而行若行歩稍难即凭物而立湏扶防再行直至腹痛连腰相引胀痛频即服催生丹一服更且勉强扶行阵痛转甚难以立认是产时将至即服催生符毕然后安详上草上草之时慎勿伤早若太早则子在腹中难以转侧又湏仔细体直待儿逼欲生然后令抱腰也抱腰之人不得倾斜则儿得顺其理自然易产也又有卧产者亦待卧定背平着席体不伛曲则子不失其道茍或不能依此节适必致产难纵或幸免必湏变生诸疾
　　产后将防法【出和剂局方】
　　按经云妇人非止临产湏忧至扵产后大湏将理慎勿以产时无他乃纵心恣意无所不犯犯时微若秋毫感病重扵嵩岳且才得分娩切忌问是男是女看血下多少随证服压血运药良久吃粥服四顺理中丸便令人从心下按至脐腹日五七次若有疾证即随证服药粥药相间频频饮且宜闭目而坐背后倚物左右肩承常令直立两膝虽时眠睡频频亦湏过一复时方得上床亦湏立膝髙搘床头厚铺裀褥遮围四向窒塞孔隙恐御贼风一腊之后常闻醋烟以防晕闷一腊之后渐加滋味或以羊肉及雌鸡煮取浓汁作糜粥直至百晬常服当归丸当归建中汤四顺理中丸日各一两服以养脏气补血脉两腊之后方得食糜烂肉食满月之内尤忌任意饮食触冒风寒恣情喜怒梳头用力髙声作劳工巧之类及上厠便溺如此节养将摄以至百晬始得气血和调腑脏平复设不依此即致产后余疾


　　普济方卷三百四十四
　　钦定四库全书
　　普济方卷三百四十五　明　周王朱橚　撰产后诸疾门
　　产后诸疾【附论】
