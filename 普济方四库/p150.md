<!-- { "loadSidebar": true } -->
　　胡黄连【一两】羚羊角【一两屑】蛇黄【半两火煅】熊胆【一分】青黛【一分别研】
　　右为末研令匀用黄牛胆丸如菉豆大每服七丸煎竹叶汤下晩间再服无牛胆以羊胆代
　　胆虚寒【附论】
　　夫左手闗上脉阳虚者足少阳经也为虚寒盖胆虚则生寒寒则其病恐畏不能独卧口苦善太息呕宿汁心下澹澹如人将捕之嗌中介介数唾头痿躄足指不能拳指不能揺坐不能起颈僵视俛盖胆虚精神不守其气上溢循其所在而生病也
　　薯蓣丸【出圣惠方】治胆经虚冷精神不守常多恐惧目暗头昏四肢不利
　　薯蓣【一两】白茯苓【二两】决明子【三钱】兔丝子【一两酒浸三日焙干别研为末】天雄【一两炮去皮脐】防风【三钱】栢子仁【三两】熟地黄【一两】人参【一两】山茱萸【三钱】黄耆　逺志【去心】桂心　酸枣仁【各三钱】
　　右为末炼蜜丸梧桐子大每服三十丸温酒服下
　　中正汤【出圣惠方】　治胆气不足常多恐惧头痿厥四肢不利僵仆目黄失精一名酸枣散
　　茯苓【去皮】酸枣仁　黄耆　羌活【各一两】甘菊花　熟地黄　栢子仁　防风【各一两】人参　白芍药　当归　甘草【各半两炙】
　　右捣筛每服三钱水一盏煎至七分去滓温服不拘时忌生冷猪鱼
　　逺志汤【出圣惠方】治胆经虚冷不能独卧心下澹澹如人将捕之头昏痿厥目失精一名茯神散
　　逺志【去心】熟地黄【各一两】防风　人参　甘菊花　白术　桂【去粗皮】　茯神　前胡【去节各三钱】枳殻【半两去瓤面炒】
　　右捣筛每服三钱水一盏生姜三片煎七分去滓不拘时
　　茯苓汤【出永类钤方】治胆气痿虚冷头痛心神恐畏遇事多惊不能独卧脑中满闷口苦
　　茯神【去木一两】酸枣仁　黄耆　白芍药　五味子栢子仁【各一两】桂心　熟地黄【酒洗】人参　甘草【各半两炙】
　　右防咀每服四钱水一钟姜三片煎七分去滓温服不拘时
　　天雄丸　治胆虚生寒气溢胸膈头口苦喜太息呕宿水
　　天雄【炮去皮】人参　山芋　桂【去粗皮】黄耆　白茯苓【去皮】防风　栢子仁【研】山茱萸　酸枣仁【炒各三钱】
　　右除栢子仁外捣细末与栢子仁和匀炼蜜为剂杵丸梧桐子大每服三十丸温酒空心食前下
　　黄耆汤　治肝虚胆寒心神不安卧即惊觉目昏心躁四肢不利多恐
　　黄耆【蜜炙剉】人参　防榔【剉】白术　百合　酸枣仁【炒】白茯苓【去皮】麦门冬【去心】桂【去皮】附子【炮去皮脐】
　　右防咀每服五钱水一盏半姜五片煎至一盏去滓温服空心食前
　　沉香汤　治足少阳经不足目痿厥口苦呕水多睡沉香　白茯苓【去皮】黄耆　白术【各一两】芎防　熟地黄　五味子【各三分】枳实【去瓤麸炒】桂【各半两去皮】
　　右捣筛每服三钱水一盏姜三片煎七分去滓不拘时服
　　犀角饮　治胆受冷精神不安眼昏目暗卧起不定犀角【一两镑屑】羌活【一两去芦】酸枣仁【二钱炒】茯神【三钱去木】甘菊花【一两】防风【三钱】人参　柴胡【一两】
　　右捣筛每服五钱水一盏半煎八分去滓温服
　　人参汤【一名酸枣汤】　治胆虚烦劳精神不守奔气在胸眠卧不定多恐【方见本门胆虚不得眠类】
　　决明子丸【出圣惠方】治胆虚胆冷神思昏沉头目暗决明子　天雄【炮去皮脐】栢子仁　兎丝子【酒浸三日焙干别研为末】熟也黄　枸杞子【各一两】
　　右为末炼蜜丸如梧桐子大每服三十丸温酒空心下晩服
　　胆热多睡【附论】
　　夫积热多睡者胆实清净决断所自出今肝胆俱实荣卫壅塞则清者浊以故隂阳不和胷膈多痰脏腑壅滞精神昏愦常卧皆积热不除胆气实故多睡也
　　茯神散【出圣惠方】治胆热多睡神思不安昏闷
　　茯神【去皮】麦门冬　地骨皮　茯苓【各一两又一方用黄芩】白藓皮　酸枣仁　沙参【各半两】甘草【半两炙】
　　右末每服三钱水一盏煎六分去滓食后服【一方有羚羊角屑】
　　麦门冬汤【出圣惠方】治荣卫气澁精神不守及胆热多睡头目昏
　　麦门冬【去心】天门冬【去心】羚羊角【镑各三钱】木通　前胡【去节】大黄【各四钱】半夏【炒】甘草【炙】防风【各半两】
　　右捣筛每服三钱水一盏姜三片煎六分去滓食后服忌羊血
　　逺志丸　治气昏多睡昼夜不足
　　逺志【去心】人参　山芋　防风　参【各二两半】苦参铁粉【细研】乌头【烧灰存性各三两】
　　右为末炼蜜丸如梧桐子大食后米饮下二十丸再渐加至三十丸
　　人参散【出圣惠方】治胆经热心神昏闷多睡
　　牛黄【一钱研】羌活【三钱】逺志【三钱去心】升麻【半两】麦门冬【二两去心】人参【三钱】犀角【半两】赤芍药【一两】
　　右为末每服一钱薄荷温水调下忌猪肉湿面等食后服
　　逺志丸【出圣惠方】治胆热多睡
　　逺志【三钱去心】人参【一两】马头骨【三钱】茯神【三钱】菖蒲【半两】硃砂【半两研飞过】铁粉【半两】
　　右为末入硃砂等分令匀炼蜜丸如梧子大每服十丸食后服
　　半夏汤　治胆热精神不守昏闷多睡方见本门胆实热类
　　黄连汤【出扬子防命方】　治胆热口苦神昏多睡左手闗脉实大宜服此方
　　黄连【去须】黄芩　赤茯苓【去皮】麦门冬【去心】升麻【各一两】
　　右捣筛每服三钱水一盏煎至七分去滓温服食后
　　治胆热多睡【出圣惠方】
　　马头骨灰【一两】铁粉【一两】硃砂【半两研水飞过】龙骨【半两】
　　右为末炼蜜丸如梧桐子大每服五丸竹叶汤食后服
　　酸枣仁汤　治胆风毒气虚不调昏困多睡
　　酸枣仁【一两研生用】腊茶【二两生姜汁涂炙焦】
　　右捣筛每服二钱水一盏煎七分去滓温服
　　治多睡【本草】
　　取白马头骨作枕枕之
　　治人嗜眠喜睡【本草】
　　父鼠目一枚烧作屑鱼骨和注外若不眠薫取二物纱袋子盛贮之
　　胆虚不得眠【附论】
　　夫胆虚不得眠者是五脏虚邪之气干淫于心心有忧患伏气在胆所以睡卧欠安心多惊悸精神怯弱盖心气忧伤胆虚冷致不得眠也又有大病之后腑脏尚虚荣卫不和生于冷热邪客于隂隂气虚木气独行于阳下不依于阳故令不得睡也
　　千里流水汤【一名温胆汤】治胆虚不得眠及胆虚头厥足痿指不能揺臂不能起僵仆目黄失精虚劳烦扰因惊胆慑奔气在胷喘急浮肿不睡
　　麦门冬【去心】半夏【各三两汤浸】茯苓【四两】酸枣仁【二升炒】甘草【炙】桂心　黄芩　逺志【去心】萆薢　人参【各二两】生姜【二两】秫米【一斗】
　　右千里水一斛煮米令蠏目沸万遍澄清取一斗煮药取二升半分三服一方无生姜
　　酸枣仁丸　治胆虚睡不安精神恐怯
　　酸枣仁【二两研】人参　白术　白茯苓【去皮】半夏【炒】干姜【各一两炮】陈皮【去白】榆白皮【剉】旋覆花　前胡【各一两】槟榔【五枚】
　　右末炼蜜丸如梧桐子大空心煎枣汤下二十丸加至三十丸
　　茯神散【一名逺志汤】治胆经虚冷目头疼心神恐畏不能独处胸中满闷方见本门胆虚寒类
　　治烦闷不得眠
　　枸杞【五两】生地黄【五两】麦门冬　甘草　前胡【各三两】茯苓　知母【各四两】人参【二两】粟米　豉【各五钱】
　　右防咀水八升煮三升七合分四服
　　五补汤　治肝虚胆寒夜间少睡即惊觉心悸神思不守目昏心躁肢节痿弱补肝去胆寒和气方见本门虚寒类
　　人参散【出本事方】治胆气虚常多畏心恐不能独卧如人将捕之头目不利胸中闷
　　人参　枳殻　五味子　桂心【各三两】栢子仁　熟地黄【各二两】山茱萸　甘菊花　茯苓　枸杞【各二两】
　　右细末每服二钱温酒调服
　　五味子汤【出杨子建防命方】治胆经虚冷头痛心中惊悸睡卧不安常如人将捕之精神不守
　　五味子　白茯苓【去皮】人参　芎防　逺志【去心】酸枣仁　熟地黄【焙】麦门冬【各一两去心】桑寄生【半两】
　　右捣筛每服三钱水一盏枣二枚煎七分任意服
　　酸枣仁汤
　　酸枣仁【五升】人参　桂心　生姜【各三两】石膏　茯苓知母【各三两】甘草【一两半】
　　右捣筛水一斗煮酸枣仁取七升去滓下药煮三升分为三服日三
　　补胆防风汤【出本事方】治胆虚目暗喉痛唾数眼目晕五色所障梦见人讼恐惧面色变青
　　防风【一钱】人参【六分】细辛【五分】芎防　甘草　茯苓　独活　前胡【各三分】
　　右捣筛每服四钱水一盏半枣二枚煎八分去滓食前服
　　茯神散【出圣惠方】治胆虚不得睡神思不安
　　茯神【一两】栢子仁【半两】酸枣仁【一两炒】黄耆【一两】人参【一两】熟地黄【半两】逺志　五味子【各半两】
　　右为末每服一钱温酒调下不拘时服
　　温胆汤【出永类钤方】治心胆虚怯触事易惊梦寐不祥异象所感遂使心惊胆慑气郁生涎涎与气搏变生诸证或短气悸乏或复自汗四肢浮肿饮食无味心虚烦闷坐卧不安大病后虚烦不得眠此胆寒故也服之效
　　半夏　竹茹　枳实【各三两面炒】陈皮【三两】甘草　茯苓【一两半】人参【一两】
　　右剉散每服三钱水一盏半姜五片枣二枚煎至八分食前服末效加逺志去心姜炒北五味子各一两酸枣仁一两蜂蜜粉炒一方无人参用白术
　　鳖甲丸【出圣惠方】治胆虚不眠四肢无力
　　鳖甲　酸枣仁　羌活　黄耆　牛膝　人参五味子【等分】
　　右为末炼蜜杵丸梧桐子大每服三四十丸温酒下忌苋菜
　　酸枣仁丸【出卫生寳鉴】治胆气虚热不睡胆经不足心经受热精神恍惚恐畏多惊情思不安时有盗汗虚烦不眠朝差暮剧或发运
　　酸枣仁【炒】地榆【各一两】丹砂【炒研】茯神　人参　菖蒲【各半两】
　　右除丹砂外捣末入丹砂令匀蜜和丸梧桐子大每服二十丸米饮下不拘时硃砂为衣煎人参汤下
　　酸枣仁煎【出圣惠方】治胆虚不睡
　　酸枣仁【五两炒取二两半】乳香【二两】蜜【四两】牛黄【一钱研】糯米【二合炒为末】硃砂【半两研水飞过】
　　右用酒一钟和蜜等一处慢火煎如沸不计时以温酒调下一茶匙
　　山芋丸　治胆虚冷精神不守寝不宁头目昏恐畏不能独处
　　山芋　酸枣仁【各一两炒】栢子仁　茯神　山茱萸【各三钱】
　　右为末炼蜜丸如梧桐子大每服三十丸温酒下米饮亦得不拘时服
　　人参散【一名安神散】治胆虚睡卧不安多惊【出圣惠方】
　　人参　白茯苓【各一两】茯神【一两去木】丹砂【半两别研】
　　右捣为末每服一钱粥饮调下不拘时服一方无茯神
　　酸枣仁丸【出圣惠方】治胆虚不得眠
　　酸枣仁【微炒】地榆【一两】茯神【一两去木】
　　右为末炼蜜丸如梧桐子大每服二十丸米饮下无时
