<!-- { "loadSidebar": true } -->
　　琥珀散【出圣惠方】治产后恶血不尽心神烦热四肢疼痛琥珀【三分】　虎杖【一两】　赤芍药【一两】桂心【半两】
　　土根【一两】川大黄【一两】当归【半两】　红蓝花【三分】
　　右捣为散每服三钱水一钟入生姜半分煎至六分去滓不计时服
　　苏枋木散【出圣惠方】治证同前
　　苏枋木【一两】当归【二分炒】桂心【三分】　赤芍药【半两】
　　鬼箭羽【半两】羚羊角屑【一两】　　　蒲黄【三分】
　　牛膝【一两去苖】刘寄奴【三分】
　　右为散毎服三钱水一钟生姜半分煎至六分去滓不计时服
　　没药散　治产后恶血不尽脐腹疼痛
　　没药　　木香　　琥珀　　桂心【各半两】当归【炒】赤芍药　芎防　　骐驎竭　牛膝【去苗各一两】
　　右为散不拘时每服以热酒调下二钱
　　姜黄散【出圣惠方】治恶血不尽痛不可忍
　　赤鲤鱼鳞【二两烧灰】　　乱髪【二两烧灰】防榈皮【二两烧灰】当归【二两】　麝香【一钱】　赤芍药【一两】
　　右为散每食后以热酒调下二钱
　　败酱散【出圣惠方】治恶血不尽气血攻心闷絶
　　败酱【三分】　琥珀【三分】　枳殻【三分麸炒黄】
　　当归【三分炒】桂心【三分】　赤芍药【三分】赤鲤鱼鳞【二两烧灰】乱髪【二两烧灰】釡底墨【二两】麝香【二两细研】
　　右为散入后四味令匀不计时炙生姜酒调下二钱
　　桃仁散【出圣惠方】治恶血不尽腹脇疼痛
　　桃仁【三分去皮尖炒黄】　　当归【半两炙黄】木香【半两】
　　芎防【半两】　干姜【一分炮制】
　　右为散毎服二钱不计时热酒调下
　　延胡索散　治恶血不尽下疼不可忍
　　延胡索　干漆【研碎炒令烟出】　　　旱莲子
　　桂心　　当归【各一两】
　　右为散每服食前热酒调下二钱
　　乌金散【出圣惠方】治恶血不下腹内疞痛头重吃粥呕逆及血晕
　　乱髪【二两烧灰】赤鲤鱼鳞【二两烧灰】　　香墨【一定】　麝香【一分】灶突墨【三分】延胡索【三分】肉桂【三分去皮】赤芍药【三分】
　　右为散不计时以温酒调下二钱生姜小便调服亦得
　　干漆散　治恶血不下腹内疼痛
　　干漆【一两碎研炒令烟出】　　没药【一两】
　　右为散毎服食前以热酒调下二钱
　　又方【出圣惠方】
　　取犁耳烧赤投酒中饮其酒良
　　又方【出圣惠方】
　　取灶尾墨以温酒调澄清饮一小盏
　　又方【出圣惠方】
　　取姜黄一两以酒一大盏煎至六分去滓分二服
　　又方【出圣惠方】
　　用鬼箭羽二两剉以醋二合酒一升煎至五沸去滓毎服温饮一小盏频服效
　　紫桂散【出杨氏家藏方】治产后恶露未尽寒热无时脐腹刺痛除瘀血养新血
　　牡丹皮　赤芍药【各一两半】　　　川芎　　当归【洗焙】牛膝【酒浸一宿各一两半】　　肉桂【去粗皮】防风【去芦头】香白芷蓬莪荗【煨香切】　　　大黄【湿纸裹煨】陈橘皮【去白】木通桔梗【去芦头】前胡　　京三棱【煨各一两】
　　右件为细末毎服三钱水一盏生姜三片煎至七分防热空心食前服
　　柴胡汤【出千金方】治产后往来寒热恶露不尽
　　柴胡　　生姜【各八两】桃仁【五十枚】当归
　　黄耆　　芍药【各三两】吴茱茰【二升】
　　右防咀以水一斗三升煮取三升去滓先食一升日三千金翼以清酒一斗煮
　　蒲黄汤【出千金方】治产后余疾胷中少气腹痛头疼余血未尽除腹中胀满欲死
　　蒲黄　　生地黄　生姜【各五两】芎防
　　桂心【各一两】芒硝【二两】　桃仁【一十枚】大【十五枚】
　　右防咀以水九升煮取二升半去滓加芒硝三分日三服良騐
　　一圣散【出产六保庆集】治产前安胎产后治恶血不尽胎衣不下
　　羗活　　川芎【等分】
　　右为细末毎服二钱酒少许水七分煎七沸温服
　　黑神散【出永类铃方】治产后恶露不尽胞衣不下攻冲心胸痞满或腹脐坚胀撮痛及血晕神昏眼黒口噤产后瘀血诸疾济生方除蒲黄加附子
　　熟地黄　蒲黄【炒】　当归　　干姜【炮】
　　桂心　　芍药　　甘草【各四两】黒豆【炒去皮半升】
　　右细末每服二钱酒半盏童便半盏同煎调服前郭稽中方无蒲黄
　　小豆汤【出肘后方】秽汚不尽腹满
　　用小豆五升水一斗煮熟饮汁数升即差
　　醋墨法【出朱氏集騐方】治产后破血
　　产后用好真松墨半锭火烧赤投醋中如此三遍地上出火毒研罗细每服半钱淡醋汤调服
　　百草霜散【出朱氏集騐方】治产后下血不止
　　细麫【防炒】　百草霜
　　右二钱用无灰好酒调服极妙
　　团参散【出朱氏集騐方】治产后恶血未尽浑身増寒发热小腹刬刺疼痛心气膨胀不纳饮食靣目虚肿脚手浮肿聋耳眼晕腰痛
　　干姜【七钱炒】苍术【炒】　天仙藤　甘草　　川乌北芍药　北细辛【各一两】　　　麻黄【去节】
　　右防咀毎服三钱姜五片一枚荆芥七穗水煎七分通口服病者只吃白粥及猪肝此药临产及产后服三日赶恶血尽毕亦可以暖药补之即用后清散养新血此方乃黄常卿家本
　　当归养血丸【出永类铃方】治恶露不尽发热身痛经闭肉桂【一两】　当归　　牡丹皮　赤芍药
　　延胡索【炒各二两】
　　右为末蜜丸梧子大空心温酒下五十丸一方加川芎莪术干姜
　　苏木汤【出指南方】治恶血正行或絶或尔腰痛
　　地黄　　芍药【各三两】当归　　川芎
　　蘓木　　桃仁【去皮尖百个】　　　水蛭【七个】
　　右为末毎服五钱水二盏煎一盏去滓温服
　　五香汤【出指南方】
　　木香　　沉香　　薰陆香【研】丁香
　　麝香　　射干　　升麻　　独活
　　桑寄生　连翘　　通草【各三两】大黄【蒸一两】
　　右为粗末每服四钱水二盏煎一盏去滓空心热服
　　金花散【出黄氏博济方】逐恶物止腹痛
　　桂心【去皮】　威灵仙　白芷
　　当归　　牡丹皮【等分】
　　右件五味同杵为末毎服二钱煎麯汤调下大凢妇人产后更须常体闷产妇如所出恶物多即不须再三下之过即血虚气极烦闷晕乱而生病焉如觉比常少不行切须急攻之气血自下行上则攻心能令烦闷而心满急二者为异功开塞详其病者体虚切不得便进汤散如别证状候但调气治血汤散最妙
　　治产后恶血不尽绞痛
　　以红蓝花酒煮服之
　　产后恶露不絶【附论】
　　夫恶露不絶者由产后伤于经血气虗不足或分觧之时恶血不尽在于腹中而脏腑挟于宿冷致气血不调故令恶露淋沥不絶也
　　方
　　熟干地黄丸【出圣惠方】疗妇人产后恶血不絶崩血不可禁腹中绞痛气息急疗蓐中三十六疾
　　乱髪【烧一两】阿胶【二两】　代赭石　干姜【各三两】
　　马蹄【不烧】　熟地黄【四两】牛角【四两醋炙】
　　右为细末炼蜜丸如梧桐子大空心米饮下三四十丸日二服
　　疗恶露不絶【出圣惠方】
　　以锯截桑木取屑五指撮酒服日三差桑根亦可
　　疗产后泄血不止无禁度及治腹痛胸膈闷
　　以干姜末酒服方寸匕日三四服
　　疗产血不止虚羸迨死亦治血气【出圣惠方】
　　用蒲黄二两水二升煎取八合顿服酒煮亦得
　　独圣汤【出大全方】疗产后无血过多心腹彻痛然后血下久而不止亦治赤白带下年深诸药不能效者
　　用贯众状如刺猬者一个全用不剉断只揉去毛花萼以好醋蘸湿慢火炙令香熟侯冷为细末用米饮调下二钱空心食前服
　　疗产后七八日恶露不止【出大全良方】
　　败酱　　当归【各六分】芍药　　续断【各八分】
　　川芎　　竹茹【各四分】生地黄【炒干十二分】
　　右细剉以水二升煮取八合空心顿服一方无续断
　　黒桂散　治产后虚羸脐腹冷痛淋沥不止或恶物不下【方见本门血晕类】
　　牡蛎散【出圣惠方】治产后恶露淋沥不絶心闷气短四肢乏弱不思饮食头目昏重五心烦热靣黄体瘦
　　牡蛎　　川芎　　熟地黄　白茯苓
　　龙骨【各一两】续断　　当归【炒】　艾叶【酒炒】
　　人参　　五味子　地榆【各五钱】甘草【一分】
　　右为末毎服二钱水一大盏生姜三片一枚煎至六分去滓食前温服
　　续命汤【出大全良方】疗产后骤血不止
　　白蜜【一匙】　生姜【一片】
　　右同煎候蜜色赤投童子小便一升生姜更煎两沸分为三服顿服
　　治血泄不止无禁【出便产须知】
　　用熟地黄沸汤净洗酒拌熟地煎为末酒服一匙头须臾三四服之一方用干地黄石器内捣为末每服二钱食前热酒调
　　柴胡汤【出经騐良方】治产后往来寒热恶露不肯下进数服为佳
　　柴胡　　生姜【各八两】当归　　牡丹皮【一方无】芍药　　黄耆【各三两】吴茱茰【四两】桃仁【五十个去皮尖】
　　右防咀毎服四钱水盏半煎七分食前温服千金翼以清酒一斗煮
　　治妇人胎后恶露不止
　　大黄　　当归　　川芎　　赤芍药
　　白蒺防【各一两】　　　柴胡　　北五味
　　紫苏　　升麻【各半两】木香　　甘草【各三钱】
　　右防咀毎服三钱水一大盏加陈皮同煎若止不用又方用阿胶研酒调服立效
　　治产后血泄不禁止余血弥痛兼块【出肘后方】
　　桂心　　干姜【各等分】
　　右为末空心酒调服方寸匕血不尽妙
　　产后下血不止【出肘后方】
　　用桑白皮炙煮水饮之
　　治产后血不止
　　用黒雌鸡子三枚黄脚者尤佳以醋半升好酒二升煎取一升分为四服如人行二三里微暖进之
　　治产妇恶露下赤白臭秽【出便产须知】
　　用益母草花开时采隂干为末温酒调二钱
　　又方【出便产须知】
　　芍药【一两】　福姜【炮拆三两】
　　右为细末毎服二钱米饮空心日二三服
　　白芷丸　治产后所下过多及崩中伤损虚竭少气靣目脱色腹痛【方见本门后产崩中漏下类白芷丸】
　　栢叶汤　治产后血不止兼漏下
　　栢叶【炙干二两】当归【切焙】　禹余粮【烧醋淬七遍各一两半】
　　右粗捣筛毎服三钱水一盏入薤白二寸煎七分去滓食前温服日三
　　艾叶饮　治产后恶露不絶心闷气短
　　艾叶　　当归【切焙】　人参　　地榆
　　干姜【炮】　阿胶【炙令燥】生干地黄【焙各一两】
　　右粗捣筛毎服二钱煎一盏水至七分去滓温服日三
　　阿胶散　治产后恶露不絶
　　阿胶【炙令燥】牛角防【烧灰】龙骨【煆各一两】
　　右捣筛为散每服三钱薄粥饮调
　　龙骨丸【出千金方】治产后虚冷下血及恶露不絶及治谷下昼夜无数
　　龙骨【细研四两】干姜【炮】　甘草【炙】　桂【去粗皮各二两】
　　右为末炼蜜丸如梧子大毎服二十丸温酒早晨午晩间各一服一方用人参地黄各二两
