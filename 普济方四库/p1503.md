<!-- { "loadSidebar": true } -->
　　露蜂房【一两】鹿角【一两】
　　右并烧为灰细硏不计时候以热酒调下二钱
　　又方
　　用葛布五尺烧灰细研为散不计时候以热酒调下二钱毎日三服
　　又方
　　乌蛇【二两酒浸去皮骨炙防黄】穿山甲【一两炙黄焦】
　　右为细散不计时候以热酒调下一钱
　　又方
　　蔓荆子【一合炒黄捣末】车脂【一两】
　　右以麫糊和丸如菉豆大不计时候以温酒调下十丸
　　又方
　　桑螵蛸【三枚烧令断烟】皂荚【一寸去黒皮涂酥炙防黄去子】
　　右药捣为末用酒一中盏煎至六分去滓温服
　　又方【出圣惠方】
　　狗粪中骨【烧灰半两】麝香【一钱】
　　右同研令细不计时候以热酒调下一钱
　　蛤粉丸【出圣惠方】　治吹妳不痒不痛硬肿如石
　　右用蛤粉半两车脂和丸如小豆大每服温酒送下二十丸不过三服差
　　又方【出圣惠方】
　　右用龙骨一两细研为散每服以热葱酒调下一钱日三四服
　　又方【出圣恵方】
　　右以无子皂荚刺一斤防火烧候着撒蔓荆子四两在内待总为灰即细研毎服以热酒调下二钱服了便按三二十下不过再服効
　　又方【出圣恵方】
　　右以胡桃烧令烟尽去皮毎一颗胡桃瓤用金一片同研以热酒服服了以手渐按乳上令消如有头即外破如无头即内消日三五度服之以得効为度
　　又方【出圣恵方】
　　右用半夏一两汤洗七徧去滑捣罗为散以生姜汁一匙和酒一小盏调下一钱
　　又方【出圣恵方】
　　右以青蒿末二钱醋浆水一大盏煎五六分放温顿服相次服热酒一盏即差
　　又方【出圣惠方】
　　雀粪【一十枚】丁香【三枚末】
　　右同研如粉以热酒调服之
　　治产后乳汁多无故流出待其乳汁冷然后吃此方【出防命方】
　　当归　五味子　续断　白术　萆薢【各半两】细辛官桂　人参　杜仲　防风　炙艾叶　苁蓉川芎【各一分】川椒【三铢】
　　右为细末炼蜜丸如桐子大空心盐汤盐酒任下三十丸吃至半月后自然安効平复如故也亦可吃金液丹
　　治产后乳汁多其乳汁无故自流出喉中干非时渴不辍思饮汤冝服此方病皆由虚冷所致但色黄痩吃食减少忽未经数月后行脉气防弱即吃此方但世多以喉干悮下凉药盖浮汁无故流出则其喉干并渴从可知也【出防命方】
　　舶上黄【细研】当归【各一两】石斛　艾叶　五味子白芷　牡蛎【火煆】　川芎　山茰【各半两】防风　藁本茯苓　荳蔻　呉茱茰【各一分】
　　右为细末炼蜜丸如梧桐子大早朝空心盐汤送下五十丸
　　消毒红玉膏【出德生堂】　治吹乳肿疼
　　寒水石【煆二两】黄丹【炒半两】
　　右为细末新凉水调涂两乳肿处日换二三次即可消肿
　　治吹妳【出华佗中藏经】
　　水茸角【不拘多少瓦上焙干】
　　右为细末酒调服二钱匕次日即愈如已破者畧有黄水亦效水茸角状如腰带作小窠子生三四月间开小黄花叶如夜合叶六七月采两浙呼为合萌
　　皂角膏【出杨氏家藏方】　治吹妳肿痛
　　皂角【不拘多少】
　　右用河水揉浓汁去滓成膏涂即愈
　　桦皮散【海岱居士秘方】　治吹妳
　　桦皮【手指大一方】皂角子【七个】
　　右二味烧成灰好酒空心调服
　　治吹妳【出危氏方】
　　右用鳖甲生为末酒下二钱
　　治吹妳【出本草】
　　右用户垠下土和雄雀粪暖酒服方寸匕
　　治吹妳
　　右取不患病人妳中汁一茶匙多令饮讫卧患一边良久即安
　　又方
　　右用生姜自然汁调蚌粉涂之留妳头不涂
　　产后乳结核
　　夫产后乳结核者以气血虚弱邪抟之乳脉凝滞故结为核日久不差蕴积生热甚则肿甚则成痈也
　　方
　　枳殻汤　治产后乳结核或成痈肿发热疼痛
　　枳殻【去瓤麸炒】芍药　人参　黄耆【剉】木通【剉】当归【切焙】桂【去粗皮】蒺藜子【炒去角】鸡骨【醋炙】大黄【剉炒各一两】
　　右粗捣筛每服二钱水一盏煎七分去滓温服不拘时
　　当归散　治产后乳结核坚硬疼痛
　　当归【切焙】芍药　黄耆【剉】蒺藜【炒去角】鸡骨【炙】附子【炮制去皮脐】枳实【去瓤麸炒各二两】桂【去粗皮】薏苡仁　人参【各一两】
　　右为散毎服三钱酒调服日三
　　莽草散　治产后乳结核或坚硬疼痛
　　莽草叶【一两】紫葛　大黄【各半两】赤小豆【二两】
　　右为末醋和如糊傅结核上频易之每易则先以热葱汤洗之
　　傅膏方　治产后乳肿热痛
　　黄连【去须三分】大黄【生】防粪【炒各半两】
　　右为末用米醋调傅四边频易之每易先用热葱汤洗
　　麦门冬汤　治产后乳结核及初结作痈服此
　　麦门冬【去心焙】黄芩【去黑心】黄耆【剉】芍药　甘草赤茯苓【去黒心】木通【剉各三两】桑寄生　防风【去乂】
　　人参【各三两】
　　右防咀如蔴豆大每服五钱水一盏半入二枚擘煎取一盏去滓入糖一大令消温服不拘时乳渐销减即服后门冬丸方
　　天门冬方　治产后乳结核
　　天门冬【去心焙二两半】木通【剉】黄耆【剉】防风【去乂】桑寄生【剉】生干地黄【焙】人参【各一两】活【去芦一两半】大黄【一两】白芷升麻【各三分】泽兰【去枝梗】茯神【去木】天雄【炮去皮脐】
　　黄芩【去黑心】枳实【去瓤麸炒】五味子【各半两】
　　右为末炼蜜丸如梧桐子毎服二十丸加至三十丸温酒下日三
　　外消膏　治产后乳结核疼痛或肿欲成痈
　　伏龙肝【半两】大黄【剉半两】生姜【一两洗切焙研细】
　　右除生姜外为末和匀用醋调作膏随小大摊贴病上早晩易之效
　　托里散　治产后乳结核欲坏不坏
　　威灵仙【洗焙】当归【切焙】牡丹皮　芍药【剉】黄耆【剉】桂【去粗皮各一两】大黄【炮半两】
　　右为散每服三钱温酒调下不拘时候
　　升麻汤　治产后乳肿或结核败坏热闷
　　升麻　白敛【各一两】大黄【生半两】黄芩【去黒心】桂【去粗皮各一两】芒硝【研半两】人参　黄耆【剉各二分】
　　右为粗末每服三钱水一盏煎七分去滓温服不拘时
　　大黄汤　治产后乳结核肿痛发热烦闷
　　大黄【剉防炒】楝实【劈破炒去子】芍药　马蹄【炙黄焦各一两】
　　右捣筛毎服二钱水一盏煎七分去滓温服不拘时
　　蔓荆实散　治产后乳肿痛烦闷热
　　蔓荆实【炒二两】甘草【炙五钱】
　　右为散每服二钱温酒调下不拘时候服
　　黄芩汤　治产后初觉有核渐发热痛累日不退欲成痈
　　黄芩【小者】甘草【炙剉】桑寄生【剉】防风【去义】木通【剉】黄耆【剉】麦门冬【去心焙】大黄【各一两】赤芍药【一两】
　　右捣筛每服五钱水一盏半煎至一盏去滓温服不拘时
　　当归散　治乳结核坚硬
　　当归【切焙】桂【去粗皮各半两】芍药　人参【各三分】蒺藜子【炒去角】鸡骨【炙各一两】木通【剉】黄耆【剉各一两】枳实【去穰麸炒三分】
　　右为散每服二钱空腹酒调下日再
　　治妇人乳生结核坚硬或肿疼痛冝用消毒止疼痛药水膏方
　　黄蘖【一两】糯米【二合】赤小豆【一合】露蜂房【半两】盐【一两】
　　右为散捣生地黄取汁调令稀稠得所量痛肿处大小剪绢一方厚涂贴之干则换之
　　髪灰散【出圣惠方】　治乳中结塞肿痛
　　乱髪灰　蛇蜕皮灰【各半两】蔓荆实【防炒一两】
　　右为散毎服二钱温酒调下日三
　　无名异散　治乳结颗块脓水宿滞血脉壅闭恶血疼痛久不瘥者
　　无名异　牡丹皮　虎杖根　当归【切焙】白芷白茯苓【去黒皮各三分】没药【研】麒麟竭【研】木香　黄芩【去心】黄耆　人参　桂【去粗皮】熟干地黄【焙各半两】
　　右为散毎服三钱空腹煎枣汤调下日三服
　　又方　治妳结鞕疼痛
　　用百药煎为细末毎服三钱酒一盏煎数沸热服以滓传肿痛处
　　又方
　　用鱓鱼皮烧灰存性为末空心酒调服
　　疗乳瘰止痛方
　　大黄　黄连【各三两】
　　右用水五升煮取二分三服下即愈
　　内消散　治妇人乳痈毒始生核
　　川大黄　黄芩　黄连【去须】黄药子　地龙【炒令黄】乳香【各一两】
　　右为细散用生地黄汁调匀涂扵肿毒上若干即易之不过三五度瘥
　　当归散　治妇人乳生结核疼痛散毒气止疼痛当归【三分剉防炒】甘草【一两剉】川芒硝【一两】黄连【三分去须】黄药子【三分】川大黄【一两】蒲公草【三分】参【三分】
　　右为细散用鸡子白调为膏于生绢上涂贴取効为度
　　治妇人乳生结核及肿疼
　　蓝草根　生蒻头【各二两】
　　右捣如泥贴之立効
　　疗产后乳初结胀不消令败乳自退方
　　蒌【一个半生半炒】大粉草【一寸半生半炒】生姜【一块半生半煨】
　　右同剉用酒一碗煮取一盏去滓服之其痛一会如不可忍即搜去败乳安卧每一服顺所患处乳侧卧于床上令其药行故也
　　产后乳结痈【附论】
　　产后冲任不足气血俱虚潜行入于足阳明之脉其直行者从缺盆下乳内兼下夹脐入气冲中冲脉者起于气冲并足阳之经夹脐上行至胸中而散也其经为邪热冲则血为之击抟气为之留滞击抟则痛作留滞则肿生内经所谓营气不从逆于肉理乃生痈肿此疾者以乳汁蕴积与气相故也
　　方
　　当归饮　治产后乳痈欲结发热肿痛
　　当归【切焙】芍药　牡丹皮　生干地黄【焙】人参黄耆【剉】大黄【生】升麻　连翘【各一两】
　　右粗捣筛每服五钱水一盏去滓温服不拘时
　　黄耆汤　治产后乳结核或肿痛渐成痈烦热
　　黄耆【剉】生干地黄【焙】麦门冬【去心焙】升麻【各一两半】人参赤茯苓【去黑皮各一两】当归【切焙】芍药　逺志【去心】
　　甘草【生各半两】
　　右粗捣筛毎服五钱水一盏半去滓温服不拘时候
　　蛇蜕皮散　治乳痈疼痛寒热发歇昼夜不可忍
　　蛇蜕皮【烧灰半两】麝香【二钱】
　　右研细每服二钱热酒调下不拘时
　　芍药汤　治产后乳结痈浓败坏不散发热疼痛芍药　桂【去粗皮】黄耆【剉】赤茯苓【去黑皮】当归【切焙】生干地黄【焙各一两】甘草【剉】麦门冬【去心焙】人参【各一两】
　　右防咀如麻豆大每服五钱水一盏半再入生姜一大煎至八分去滓下朴硝末一钱再煎令沸温服不拘时
　　甘草饮　治产后乳痈热痛未结脓者
　　甘草【半两半生半炙】栝蒌【一枚去皮用穰】
　　右先以酒三盏煎甘草至二盏入栝蒌穰煎至一盏去滓温服半盏如痛即以酒少许解之未効再作
　　栝蒌散　治产后乳痈脓溃未溃热痛不已
　　栝蒌实【二两】败酱　细辛【去苗叶】干姜【炮】厚朴【去粗皮姜汁炙】桔梗【炒】防风【去乂】人参【各半两】
