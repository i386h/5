<!-- { "loadSidebar": true } -->
　　夫产后血晕者由败血流入肝经眼见黑花头目旋晕不能起坐甚至昏闷不省人事谓之血晕温酒调黑神散或清防散最佳○庸医或作暗风中风治之必难愈○凡晕血热乘虚逆上凑心故昏迷不省气迷欲絶是也然其由有三有用心使力过多而晕者有下血多而晕者有下血少而晕者其晕虽同其治特异当详审之下血多而晕者伹昏闷烦乱而已当以补药清心药治之下血少而晕者乃露恶不下上抢于心心下满急神昏口噤絶不知人当以破血行血药治之古法有云产妇才分防了预烧秤锤或江中黄石子硬炭烧令通赤置器中急于床前以醋沃之得醋可除血晕产后一腊不妨时作为妙○凡晕者皆是虚热血气奔逆腹中空所致欲分防者第一湏先取酽醋以涂口鼻仍置醋于旁使闻其气兼细细饮之此为上法如觉晕即以醋噀面苏来即饮醋仍少与解之一云仍少与水解之一法烧干漆令烟浓熏产母面即醒如无干漆以旧破漆器猛火烧熏之亦妙○经行候迷闷者有去血多而闷去血多者是为血虚则心虚心虚则手足颤神魂乱则坐卧不安眼见黑花甚者迷闷去血少者是为血迷血迷则随气上逆停留于心窍心下急满无所归神魂如醉不能言语产后迷闷者是为血晕血晕则虚而无所归气无所主气血妄行掩触心肺遂使眼花头神昏愦不知人事唇青肉冷口中絶气虽数日有此证凡觉神昏闷絶宜服八宝丸治之○产后血晕者是产母下血或少或多皆令五脏运动气血未定败血奔迸攻冲心肝若产去血过多则血虚气极若下血气逆则血随气上逼心也二者皆令人运闷心烦满急若血晕不止则毙矣若败血攻于肝肝脏气虚所以眼花心烦而欲絶也又云夫血晕烦闷气欲絶者由产后出血过多血气虚极因此而闷絶也又有下血少而气逆极则血亦随之上冲心亦令烦闷而满急然亦当濡其产妇血下多少则知其产后应晕与不晕也然晕不止则毙人凡产时当向坐卧之处湏顺四时若触犯禁忌多令晕闷故血下或少或多是以产处若有触犯多致灾祸尔○血晕晕湏量虚实若宿有痰饮等病不除产后多致晕及血气虚弱而使血逆上攻此又非清防可疗崔氏曰凡晕者皆是虚热血气奔迸腹中空所致欲分防者先取酽醋以涂口鼻仍以醋火淬于傍使闻其气兼细细饮之此为上法可以免其晕也○治血晕之证有三宜仔细辨证用药若血少而运者乃恶露不下上抢于心心下满急神昏口噤不知人事冝破行血之药黑神散神妙若血多而忽晕者但神魂烦乱而已宜补血清心之药芎归汤神妙若下多虚极羊肉汤当归建中汤若身体素多风疾因产伤积气血乘虚而晕四物汤加防风羗活若晕闷而热多者独活柴胡汤并治风痰药若下多气虚极晕昏不知人息欲絶晕不止则杀人若作暗风治之谬矣但服清魂散自愈
　　方
　　陈橘皮汤　治产后恶血下多气虚头目旋沉沉黙黙不省人事调气益血
　　陈橘皮【去白炒】白术【切炒】人参　甘草【炙剉】黄耆【剉】酸石榴皮【洗切】熟干地黄【各半两】
　　右粗筛分作三剂每剂用水五盏加生姜五片五枚擘同煎至三盏去滓时服一盏稍热服
　　未沤麻【圣惠方】治产后预防百病吃醋墨了便服此神效未沤麻【一握去土一尺已上取枝及时阴干】赤芍药【二两】芎防【三分】当归【三分剉防炒】甘草【三分炙防赤剉】茯苓【三分】陈橘皮【一两汤浸去白炒】乱发【一两半】
　　右捣罗为散每服四钱以水一中盏入生姜半分约煎至五分次入酒二合更煎三五沸去滓温服
　　治血晕至急宜服白瓷药散【圣惠方】
　　用白瓷药烧令通赤承热捣研令细不计时候以温酒调下一钱
　　当归汤　治产后败血不尽冲心迷闷旋晕不语当归【切焙】芎防　芍药　桂【去粗皮】生干地黄【防炒炙一分】牛膝【去苗酒浸切焙】独活【去芦头】刘寄奴【各半两】
　　右粗筛每服三钱水一盏入生姜五片煎至七分去滓温服不拘时
　　瑇瑁散　治产后则血不下上冲心腹疼痛
　　瑇瑁【镑三分】蒲黄　琥珀【别研如粉】好墨　牡丹【去心各半两】赤龙鳞【烧灰即鲤鱼皮】延胡索　当归【防炙】芎防【各三两】
　　右为散每服二钱用暖生姜酒调下淡醋汤亦得不拘时服之
　　荷叶汤　治产后血晕闷絶唇口青色不省觉者宜先用生鸡子清一枚打匀口灌入即定却服此方荷叶蔕【七枚】苏枋木【剉碎三分】牛膝【去苗切焙干】延胡索【各半两】芍药【半两】
　　右粗捣筛每服三钱水酒共一盏煎至六分去滓温服如晕甚不省抅开口灌之
　　败酱汤　治产后恶血结聚血气冲心晕垂死者败酱　活【去芦头】当归【防炙切】芍药　芎防
　　瞿麦【用蕙子各一两】桃仁【汤浸去皮尖双仁麸炒黄色三十枚】枳殻【去穰麸炒黄】桂【去粗皮各三分】
　　右粗捣筛每服三钱水一盏煎至六分去滓下马牙硝半钱更煎数沸温服空心相次再服利三二行恶血下为効
　　延胡索汤　治产后血晕
　　延胡索　芎防【各一两】生干地黄【二两】牛膝【去苗】当归【切焙】人参【各二两半】
　　右粗捣筛每服三钱水一盏煎至七分去滓入白蜜一匙许更煎令沸温服相次再服
　　琥珀煎　治产后血晕无问冷热悉主之
　　琥珀【一两剉研末】生地黄汁【一盏】生姜汁【一盏】
　　右先取地黄生姜汁二味相和缓火煎去一半别下无灰酒一盏又煎候如稀方取琥珀末入煎中熟搅置于瓷器中空心取半匙温酒调服
　　红蓝花汤　治产后血下少晕闷呕逆
　　红蓝花　苏枋木【各半两剉】
　　右粗捣筛每服三钱水一盏煎取七分去滓温服相次再服
　　芍药汤【出大全良方】治产后血晕心闷不识人言语错乱少气者
　　芍药【一分】生干地黄【焙】甘草【炙令赤各一两】丹参【半两】
　　右粗捣筛每服三钱水一盏生姜一分切碎同煎至七分去滓下白蜜少许再煎令沸温服相次更服
　　当归饮　治产后血晕欲絶
　　当归【防炙一两】鬼箭羽【二两】
　　右粗捣筛每服三钱酒一盏煎至六分去滓温服相次再服
　　延胡索散　治产后血晕不识人
　　延胡索　刘寄奴　当归【防炙各一两】
　　右为散以温酒二钱服之湏臾便下
　　芍药汤　治产后血晕絶不识人
　　芍药【半两末】乱发【一两烧灰】
　　右相和研令匀每服二钱以热酒调温服之湏防再服立效
　　地黄汤　治产后血晕心闷不识人神言鬼语气急欲絶【方见本门恶露不下尽类】
　　又方【出大全良方】
　　荷叶【三枚炙】真蒲黄【一两】生地黄汁【半升】白蜜【一匙】甘草【二两】
　　右细切以水三升煮取一升去滓入蒲黄蜜地黄汁暖服立愈妙
　　赤马通饮子【出圣惠方】治产后血晕狂语不识人狂乱童子小便【五合】生地黄汁【一合】赤马通【七枚】红雪【八分】
　　右以上二味浸赤马通绞去滓下红雪分为两服一方无红雪用当归末半两分三服
　　独行散【出拔萃方】治产后血晕昏迷不省闷絶冲心
　　用五灵脂二两半生半炒为末调温酒中下二钱口噤者拗开口灌之即愈一方用熟水调服若血崩不止用炒熟者当归酒同煎或水酒童便各半盏同煎又方水煎为膏加神麯末和丸桐子大空心温酒下一方加荆芥等分为末童便调下
　　又方【出肘后方】治产后血晕
　　用神麯为末熟水调二钱亦治产难不差再服
　　疗产后血晕狂言烦渴不止【出大全良方】
　　用生香附子去毛为末每服二钱水一盏姜三片一个煎至七分温服一方治用力过多血晕者宜服此调气
　　治产后血晕危困
　　生地黄汁【一大盏】当归【一分剉】赤芍药【一分剉】
　　右水三五六沸温服如觉烦热去当归入童子小便半盏妙
　　治产后血晕全不省人事极危殆者【出大全良方】
　　用韭菜切入在一有嘴瓷瓶内煎热醋沃之便密防瓶口以瓶嘴向产妇鼻孔令醋气透入须先扶病人起恶血冲心故有此证韭能去心之滞血加以醋气运逹之用无不効
　　红蓝花酒【出大全良方】疗血晕絶不识人烦闷言语错乱恶血不尽腹中绞痛及治胎死腹中不下
　　用红蓝花二两为末分二服每服温酒二盏童子小便二盏煮取一盏半候冷分为二服留滓再并煎一方无童便一方搀新水服如口噤干开灌之如子死腹中服之立下
　　疗产乳晕絶方【出大全良方】
　　用洗儿水饮三合良○或以恶血服少许良
　　半夏散【出经验良方】疗产后血晕
　　用半夏不以多少为末如豆大内鼻中即省亦疗五絶作末防鼻亦可
　　又方【出千金方】
　　用生赤小豆捣末取东流水和服方寸匕不差再服救急同
　　治产后血晕腹疼头旋及脐腹痛【一名末药散出圣惠方】
　　用没药为末每服一钱温酒调下
　　牡丹散【出圣惠方】治产后血晕闷絶狼狈若口噤则撬开灌之必妙
　　牡丹皮　大黄【蒸】芒硝【各一两】冬子【半合】
　　桃仁【三七粒去皮尖】
　　右剉散每服五钱水三盏煎至盏半去滓入芒硝后又煎分二服欲产先煎下以备缓急【金匮以此治肠痈两服即愈】
　　益母草散【出仁存方】治产后血晕心闷乱恍惚如见鬼生益母草汁【三合根亦可】生地黄汁【三合】童子小便【一合】鸡子清【三个】
　　右煎药汁令热入鸡子清搅匀作一服
　　芸薹子散　治妇人产妇血晕及九窍内血出烦渇不止欲死者此方可救【方见本门恶露不下类】
　　血晕药【出百一选方】治产后更湏准备
　　用轻烟墨二钱用火煆通红窨威火气研为细末可作一服温酒调下京墨亦可
　　清魂散【一名芎防汤出仁存方】治产后血晕者何荅曰产后血晕因产所不过多血气虚极是致晕闷甚则昏塞不知人气息欲絶晕闷不止则能毙人若作暗风治之诚为谬矣但服清魂散自瘥如芎防汤黑龙丹皆恶药也或以漆烧烟熏其鼻更于产妇房室中须用醋炭为佳
　　泽兰孙【一作泽兰叶】人参【去芦各一两】川芎【二两】甘草【八钱一方无】荆芥穗【四两】
　　右为末每服三钱重热汤调下痰盛加姜制半夏一钱生姜五片水一盏热服口不开灌服一方热汤温酒各小半盏调匀急灌之下咽喉即眼开气定自省人事一方无甘草○评曰血晕当量虚实若因去血过多而晕宜芎防汤若因痰阻未除人宜茯苓半夏汤
　　半夏【三两】茯苓　熟地黄【一两八钱】陈皮　细辛　人参芍药　川芎　紫苏　桔梗　甘草【一两二钱】
　　右以为散每服四大钱生姜七片煎空心服或血壅气盛人宜牡丹散方内用大黄芒硝恐非产后可轻服者更不出方或曰夺命丹用大黄奚为而可荅曰夺命丹兼用附子仍酒下五七小丸可以一时刷胜牡丹散大剂煎服无择翁且令先煎以备缓急谓之扰乎可扰扰亦无扰此必无择亲用之则可他人则不可
　　乌金丸【出杨氏家蔵方】治产后血晕及恶露未尽腰腹刺痛或胞衣不下腹胀喘满
　　斑猫【四十九枚】血竭【一分如无更加没药半两代之】没药【半两别研】碙砂【三钱】五灵脂【半两】
