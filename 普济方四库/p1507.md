<!-- { "loadSidebar": true } -->
　　右件为细末同酒醋各一升半慢火成膏子搜药和丸如梧桐子大毎服一十丸至十五丸麝香热酒醋送下不拘时候
　　苦杖散【出杨氏家藏方】治产后血晕及儿枕疼痛恶露不行脐腹防痛
　　牡丹皮　当归【洗焙】白芍药　延胡索　干漆【炒令烟尽】羗活【去芦头】独活　香附子【炒】红花　苦杖【一名虎杖】干姜【炮】蒲黄　肉桂【去粗皮】川芎　甘草【炙】
　　鬼箭羽【已上各等分】
　　右件为细末每服三钱水酒各半盏煎至七分于食前温服
　　治产后血晕
　　用红蓝花苏枋木酒水浓煮汁饮
　　治产后去血多晕心闷气絶湏臾害人必有不救【出直指方】
　　用旧漆烧防烟逼面熏之良却不可太甚恐虚怯人不禁
　　治产后血气上冲心成血晕【出圣惠方】
　　用穿山甲一两童子小便浸一宿取出慢火炙令黄色为散毎服一钱狗胆少许热酒调下不时服之
　　治产后血晕
　　以将苎麻与产妇枕之
　　治产后血晕筑心眼倒风缩欲死者【出仁存方】
　　以荆芥穗捣筛毎服用末二钱童子小便一酒盏调热服立効如口噤者挑开闭者灌鼻中皆効
　　治产后血晕心气絶
　　以益母草研汁服一盏
　　治产后血运心闷气絶【出肘后方】
　　以童小便浓研墨服一升一方用丈夫小便
　　治产后血气晕【出圣惠方】
　　以醋用羙清香稍稍含之即愈一方打破鸡子一枚投热醋中搅匀顿服立効
　　治血晕【出圣惠方】
　　以苏木三两细剉水五升煮取二升分再服差若无苏木即以绯衣煮汁服亦可即苏木酒煎服亦得
　　产后血晕【出海上名方】
　　以干荷叶为细末温酒调一钱服
　　又方【出海上名方】
　　用鳔胶烧灰存性为末三五钱童子小便调酒下
　　川芎汤【一名芎防汤出危氏方】治产后去血过多晕闷不省及伤胎去血多崩中去血多金疮去血多防牙齿去血多不止悬虚心烦睴头重目暗耳聋举头欲倒宜服之【方见本门诸疾类】
　　治产后血晕闷乱儿枕痛等并宜此药
　　琥珀【一两】鳖甲【一两】京三棱【一两】延胡索【半两】没药【半两】大黄【六铢】
　　右为散空心酒温三二钱日再服神验产后减大黄
　　没药散【出仁存方】治产后血晕及血风冲心腹痛
　　没药　当归【各半两】穿山甲【一两】
　　右为末每服三钱狗胆汁少许煎酒调下童便尤佳
　　红蓝花汤　治产后血晕气冲心闷絶
　　红蓝花　生干地黄【焙各一两】诃梨勒皮【煨黄五枚】
　　右粗为筛每服二钱以水酒共一盏煎七分去滓温服如人行二三里再服
　　益母草散　治产后血晕烦闷
　　益母草【干者一两】藕节【干者】人参【各半两】
　　右粗捣筛每服二钱水一盏生姜三片煎至七分再去滓温服
　　桂心散　治产后血块攻筑头目昏晕
　　桂【去粗皮】姜黄【各一两】
　　右为散每服二钱以炒生姜酒调下不拘时候一方用酒调服
　　羚羊角散【出千金方】治血晕心中烦闷兼腹痛
　　羚羊角【烧灰】枳实【去穰麸炒黄色各一两】芍药【一两半】
　　右粗罗为散煎酒令温调一钱空心晩各一服用童子小便及汤调下亦可
　　天麻散　治产后血晕
　　天麻　诃梨勒【炮过用皮】木香【各一两】芸薹子【半两防炒】
　　右粗筛毎服二钱水一盏煎至七分去滓温服相次再服
　　没药酒方　治产后血晕及腹痛
　　用没药半两酒三盏将没药磨尽每服一盏煎一沸服
　　续断汤　治产后血晕心腹硬乍寒乍热
　　以续断三两捣筛每服二钱以水一盏煎至七分再去滓温服
　　地黄饮　治产后血晕心闷气絶
　　以生地黄嫩肥者捣取自然汁每服半盏煎沸服之如未効再服一方用酒相和顿服
　　地黄散　治产后下血过多气虚血晕冲心闷乱不知人事
　　生地黄【切焙】白芷　延胡索　白胶【炙剉】赤芍药桂【去粗皮】白术　刘寄奴　鳖甲【醋炙】丹参
　　当归【切焙各等分】荷叶【二斤】
　　右为散每服三钱温酒调下不拘时
　　麝香散【出圣惠方】治产后败血冲心晕闷及腹痛者
　　麝香【研半两】丹砂【研半两】乌鵶毛【腊月者焼灰研半两】墨【半挺】猪胞子【烧为灰五枚】鲤鱼鳞【烧灰四两】苏枋木【剉一两半】
　　油髪【烧灰二两】
　　右为末除前四味捣罗为散和匀每服二钱暖酒送下
　　治产后血晕闷乱恍惚不语方
　　生益母草汁【一合】地黄汁【二合】童子小便【一合】紫葛【细研】红蓝花【各一两】
　　右煎五七沸去滓温服
　　苏枋饮　治产后血晕腹闷气喘急欲死
　　苏枋木【二两】荷叶【炙一枚】芍药【一两半】桂【去粗皮一两】
　　鳖甲【去裠襴酥炙一两】
　　右剉为麻豆大以水五盏藕汁一合同煎取二盏除滓入碧雪一两分温二服粥食前如人行三五里再服
　　刘寄奴汤　治产后百病血晕
　　刘寄奴　甘草【各等分】
　　右剉如麻豆大每服五钱先以水二盏入药煎至一盏后再入酒一盏去滓温服
　　红蓝花汤　治产后血晕心烦闷
　　红蓝花【二两】紫葛【一两】芍药【一两】
　　右粗捣筛每服五钱水一盏半煎至八分去滓后再入生地黄汁半合更煎六七沸温服不拘时
　　赤马通饮子【出圣惠方】治产后血晕恶血不行腹胀满迷闷
　　赤马通【五块】童子小便　酒【各五合】
　　右和搅马通调绞取汁热暖分温服之
　　红蓝花散【出圣惠方】治产后恶血不下血晕不识人
　　红蓝花　荷叶【各等分】
　　右为散每服二钱用生藕汁调下一方用荷叶生姜汤下
　　牛膝散　治产后血晕闷及恶血不下
　　牛膝【去苖酒浸切焙】当归【切焙】芎防【各二两】刘寄奴【一两半】芍药　桂【去粗皮】蒲黄　红蓝花【各一两】琥珀【研】生姜【切焙干各半两】
　　右为散每服三钱温酒调下或以水一盏煎七分温服亦得
　　黑神散　治产后血晕眼花黑暗不见物
　　赤龙鳞【炒】乱发【烧灰】乌贼鱼骨【烧灰各三分】桂【去粗皮】干姜【炮】延胡索　牡丹皮　诃梨勒皮　芍药芎防【各半两】当归【切焙】生干地黄　水蛭【炒一分】
　　右为散每服二钱炒生姜酒调下或炒黑豆小便调亦可得
　　大黄散　治产后血晕血块及伤折内损血瘀
　　羊胫炭【烧赤酒淬十遍五两】大黄【童子小便浸七日一日一易用湿纸褁煨熟切焙】巴豆【去殻浆炙黄色焙各二两半】半两钱【烧赤醋淬为粉新水淘过取细三两一分】
　　右为散研令匀每服半钱当归一分童子小便煎浓稍温调下产后血晕当逐血下口噤者干开灌之后识人更一服累经生产有血积坚块及败血风劳寒热诸疾当下如烂肝片亦无他疾坠击内损当归酒调下一字
　　黑桂散　治产后血晕烦闷或身体肿满发狂防痢寒热等疾惟有喘者难疗
　　黒豆【炒熟去皮二两】肉桂【去粗皮】当归　干姜【炮】芍药生干地黄【焙】甘草　蒲黄【纸上炒各一两】
　　右为散每服二钱温酒调下日三服
　　治产后血晕方
　　右极酽醋和所产血一大服之井水噀面
　　又方
　　取童子小便磨安息香亦妙
　　又方
　　取童子小便蒲黄一两服亦用酽醋熏面口吸气妙
　　治产后血晕不识人狂言乱语
　　以童子小便磨狗胆灌之最妙
　　治产晕心闷大困
　　用鲫鱼剥皮作鲙以虀食三两口止
　　又方
　　取墙头草一把以水四小升煮取二升分服又生姜汁一小升地黄汁一小升酒一大升相和煎至五六沸分服每剂和大黄末一匙此方甚良
　　治血晕絶不识人烦闷
　　赤驳马粪绞取汁一大盏温者良若干者取新汲水半大盏和研绞取汁须服亦主人血不止神验
　　治产乱晕絶
　　觉晕即用三股麻绳长五六尺系产妇右脚膝上令人捉两头急挽得醒徐徐解之
　　当归汤　治产后恶血少下气逆头目旋晕眼花心闷头重不举
　　当归【洗切防炒】芎防　桃仁【去皮尖双仁炒】桂【去粗皮】芍药牡丹皮【各半两】
　　右捣筛分三剂每剂用水五盏生姜五片五枚擘同煎取三盏去滓时服一盏温服
　　治产后血晕不知人事及狂语【出圣恵方】
　　用麒麟竭一两细研为末不时温服酒调二钱
　　治产后血晕絶【出肘后方】
　　用细断生鸡肝内一斤热酒中讫漉出滓停酒冷如人肌一服不能饮者可数口进
　　治产防晕方【出肘后方】
　　以先火炭烧地令热即出炭以醇醋洒地令有醋气于上产时必不晕也大効
　　治产后血晕
　　产后血晕病急捣紫花根擂汁和酒吃即时免灾迍
　　治产后血风【出大全良方】
　　用大豆炒令烟出以酒水煎服并吃豆佳
　　败毒散【出宣明论】治妇人产后骨蒸血晕及治男子往来寒热
　　大黄　黄药子　紫河车　赤芍药　甘草【各等分】
　　右为末每服一钱如发热冷水下如发寒生姜蒌汤一同煎下【此药徧治妇人】
　　生姜饮　治产后恶血上抢心如见神鬼欲死者
　　生姜汁　生地黄汁
　　右各取汁半盏相和一处煎取七分后下酒少许相和温服
　　花蕊石散【产经】治产后风欲絶縁败血不尽血迷血晕恶血奔心胎死于腹中胎衣不下至死者但心头热急以童子小便一钱取下恶物如猪肝终身无血风无气痰膈上有血化为黄水即吐出或小便中出也若先胎衣则泛泛药不能逹若先治血闷则寻常之药无此功无如此药有两全之効也
　　花蕊【一斤】上赤硫黄【四两】
　　右相拌令匀先用纸和胶泥固瓦礶子一个内可镕药候泥干入药在内以泥密封口焙笼内焙令透热便安在四方砖上书八卦五行用炭一秤笼疉用匝自己午时从下生火令渐渐上彻有坠下火放火上直至经宿火冷定取出研细以绢罗至细甆合内盛依法用○此药便是疗金疮花蕊石散人可时时收畜以防急难○有一妇人产后胞衣不下血胀迷闷欲死伊亲赵大观以真花蕊石散用一帖用童便调灌药下即醒衣与恶物即下无恙○凡金疮体出血者急以渗之其血化为黄水入臓腑热煎童便入酒服产后败血诸症并用童便调下
　　黑神散【出衞生宝鉴】治妇人产后恶露不下胎衣不下攻冲心胸病满或脐坚胀撮痛及血晕神昏眼黑噤口产瘀血诸疾并皆治之
　　熟地黄【一两蒸七遍】生地黄【一两】蒲黄【纸上炒】当归【酒浸半日焙】干姜【炮】桂心　白芍药【各一两】甘草【二钱炙】
　　黑豆【二合半去皮】
　　右为细末每服二钱酒半盏童子小便半盏一同煎调服产后十八病内多用之一方治子死腹中用附子又一方无生地黄
　　一热病胎死
　　二难产
　　三胞衣不下
　　四血晕
　　五口干心闷
　　六乍寒
　　七虚肿
　　八乍见鬼神
　　九月内不语
　　十肿痛兼防更服调中汤
　　十一遍身痛
　　十二血崩更服芎防汤加芍药或四物汤十五腹胀呕逆不定
　　十六产后口鼻黑色起及鼻衂不可治
　　十七产后喉中气喘急不可治
