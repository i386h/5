<!-- { "loadSidebar": true } -->
　　乳香散　治胆虚不得眠精神恍惚
　　乳香【一两研】酸枣仁【二两】马头骨灰【一两】
　　右研细末每服二钱温酒调下不拘时
　　治胆虚夜不眠【出圣惠方】
　　用酸枣仁半两炒黄研末酒三合浸汁先以粳米三合煮作粥熟下枣仁汁更煮三五滚空心食一方为末每服三钱竹叶汤下又白苣菜常食之令人轻身少睡调和十二经脉利五脏此出本草
　　治人夜睡言语【出本草】
　　以灵床下果子食之佳
　　治卧床不寤【出本草】
　　勿以火照火照之杀但痛啮其踵及足拇指甲际而多唾其面即活又井底泥涂目毕令人垂头于井中呼其姓名便起
　　治从早夜连时不得眠
　　暮以新布瓦火炙以熨目并蒸大豆便装囊成枕枕冷后更汤热终夜常枕热豆即立愈
　　治食饮不得息【出本草】
　　葶苈子三两炒黄研末以水三升煮大枣三十枚得汁一升内药中毎服如枣大煎取七合顿服
　　酸枣仁汤【出本草】治惊悸不眠
　　以酸枣仁二升茯苓白术人参甘草各二两生姜六两六物切以水八升煮取三升分四服
　　酸枣仁汤【出本草】主虚不得眠烦不可宁
　　以酸枣仁二升蝭母干姜茯苓芎防各二两甘草一两炙并切以水一斗先煮枣煎三升后内五物煮取三升分服一方加桂一两
　　胆瘅
　　夫内经谓有病口苦名曰胆瘅胆为中正之官清净之府十一脏之所取决咽为之使若数谋虑不决则胆虚气上溢而口为之苦脏主藏而不防今数谋不断则清净者浊而扰矣故气上溢而其证为是也经所谓是动则病口苦以气为是动也
　　半夏茯苓汤　治谋虑不决胆气上溢致口苦神思不爽
　　半夏【汤洗去滑炒】赤茯苓【去皮】麦门冬【去心】酸枣仁　桂黄芩【去皮】逺志【去心】人参【各二两】甘草【一两半炙】
　　右捣筛每服五钱水一盏半姜五片秫米一匙头许煎一盏去滓温服不拘时
　　地骨皮汤　治谋虑伤胆胆气上溢膈脘虚烦常觉口苦
　　地骨皮　生地黄【各五两】前胡【二两半】茯神【二两】麦门冬【去心】知母　人参　甘草【各二两炙】
　　右捣筛每服五钱水一盏半入脱粟米各少许同煎一盏去滓温服不拘时
　　麦门冬汤【一名升麻汤】治胆虚气逆口常苦烦躁引饮方见本门胆实类
　　益胆汤【出圣惠方】治肝胆俱虚热气上薫口中常苦烦渇脏腑因虚致热
　　黄芩　甘草【各二两炙】人参　桂【各一两去皮】苦参　茯苓【各半两去皮】
　　右捣筛每服三钱水一盏半煎七分去滓温服不拘时
　　栀子汤【出圣惠方】治腹热气逆口苦烦浊
　　栀子仁【二十枚】升麻　黄芩　大青　茯神【去木各二钱】甘草【半两炙剉】
　　右捣筛每服三钱水一盏豉五十粒煎七分去滓入蜜半合更煎三二沸食后温酒服忌热面炙等
　　人参汤【一名枳殻汤】治胆虚气逆邪热攻冲口苦烦渇方见本门胆实热类










　　普济方卷三十四
　　钦定四库全书
　　普济方卷三十五　　　明　周王朱橚　撰胃腑门
　　总论
　　夫胃腑者主脾也口唇者是其也脾合气于胃胃者水谷之府也号仓库守内啬吏重二觔十四两迂曲屈伸长一尺六寸大一尺五寸径五寸受水糓三斗五升其中常留糓二斗水一斗五升广昡大头胷五谷乃容而满上焦泄气出其精防慓悍滑疾下焦不下溉泄诸小肠肠胃所受水糓之数也凡平人无不皆然故胃满则肠满胃虚则肠虚更满更虚气得上下五脏安定血脉和利精神乃居故神者水谷精气也五脏不足调施于胃故肠胃之中常留糓二斗四升水一斗一升故人一日再至后二升半一日中五升七日五七三斗五升而留水糓尽故好人不饮不食七日而死者水糓精气津液皆尽故七日而死　右手闗上阳絶者无胃脉也若吞酸头痛胃中有冷刺足太隂治隂在足大指本节后一寸　右手闗上阳实者胃也若肠胃中伏伏不思食得食不能消刺足阳明治阳在足上动脉　脉浮而芤浮则为阳芤则为隂浮芤相转胃气生热其阳则絶　趺阳脉浮大者此胃家防虚烦躁必日再行动作头痛重热气盛者居胃胃脉搏坚而长当病其色赤当病析髀其斩而散者当病食痹髀痛病先发于胃胀满五日之肾少腹腰脊痛胫疼三日之膀胱背臂筋痛小便秘五日上之心脾心痛闭塞不通身体痛重三日不已死冬夜半后夏日昳　胃病者腹防胀满胃管当心穴而痛上支两脇膈咽不通饮食不下下取三里穴饮食不下隔塞不通邪在胃管在上管则抑而刺之在下管则散而去之　胃胀者腹满胃管痛鼻闻焦臭妨于食大便难　胃中有癖食冷物者痛不能食食热则能食脾前为病移于胃脾欬不已呕吐长虫　厥气客于胃则梦饮食　诊得胃脉病形如何曰胃脉实则胀虚则泄胀脾应肉防肉防坚大胃厚肉防麽者胃薄肉防小而麽者胃不坚肉防不补其身者胃下胃下者脘约肉防不坚者胃缓肉防无小果瘰疬坚者胃急肉防多小果累者胃结胃结者上脘约不利　扁鹊云足太隂与阳明为表里脾胃若病实则伤热欲饮水浆常渴虚则伤寒寒则苦饥常痛发于风木其根胃先从四肢起腹满大通身肿　胃絶不治五日死何以知之舌肿溺血大便赤泄　咽者咽物之门户也膈者上焦胸中心肺之分野不通者升降之气上不得交又云清气在下则生飱泄泄黄如糜米糓不化者是也浊气在上则生防胀中防满不得下大便难或先结后溏皆是症也浊气在上当降而不降者乃肾肝吸入之隂气不得下而逆在上也胃气逆上或为呕或为吐或为哕者是隂火之邪上冲而吸入之气不得入故食不下也此皆气冲之火逆胃之脉反上而作者也清气在下则生飱泄者胃气未病之日当上行心肺而经营也因饮食失节劳役形体心火乗于土位胃气弱而下防于隂中故米糓入而不升遂降而为飱泄也膈咽之间交通之气不得表里者皆冲脉上行逆气所作也盖胃病者上支两脇膈咽不通饮食不下取三里者是也鍼经云清之与浊相干乱于胸中是为大悗者惑也气不交通最为急证不急去之诸变生矣圣人治此有要法阳气不足隂气有余先补其阳后防其隂是先令阳气升发在阳分而后防隂也春夏之日阳气在经当益其经脉去其血络秋冬阳气防防当先治其脏腑若有噎有塞塞者五脏之所生隂也血也噎者六腑之所生阳也气也二者皆由隂中防隂而作也
　　胃实热【附论】
　　夫右手闗上脉阳实者足阳明经也病若渴引水头痛汗不出如温疟唇口干善哕乳痈缺盆腋下肿痛腹胀心悬消谷喜饥溺黄名曰冐实热也　冐气盛热则壅涩不宣蕴积生热面目悉黄谵妄狂周身热多汗腹脇坚满大便秘难皆其证也
　　方
　　凝神散【出脉数钤方】収敛胃气清凉肌表
　　人参　白术　茯苓　山药【各一两】白扁豆　粳米知母　生地黄　甘草【各五钱】淡竹叶　地骨皮麦门冬【各二钱半】
　　右防咀每服三钱水一盏姜三片枣一枚煎不拘时服
　　清阳汤【出济生防粹方】治口防颊顋急胃中火盛必汗不止而小便数
　　升麻　黄耆　当归【各二钱】葛根【一钱半】红花　桂枝酒黄蘗【各一分】甘草【一钱炙】苏木　甘草【生各半钱】
　　右防咀作一服酒三大盏煎一盏三分去滓稍热食前服讫以火熨其结处即愈夫病口防筋急者是筋脉血络中大寒此药以代燔针刼刺破恶血以去其凝血内作泄冲脉之火炽
　　通热汤【出圣恵方】治胃气实热苦头痛汗不出口中干燥【一名子芩防】
　　人参【二两】甘草【一两炙】柴胡【去黒心】葛根【剉】麻黄【去根节】白茯苓【去黒皮各一两一用赤茯苓】黄芩【去黒心】五加皮【各半两剉】石膏【三合碎】
　　右防咀毎服三钱水一盏生姜三片煎七分去滓温服一方无人参
　　加味大黄汤　治面热如醉此为胃热上薫其面加大黄以利之
　　茯苓【四两】甘草　干姜　细辛　大黄【各三两】五味子半夏　杏仁【各半觔】
　　右水一斗煮三升去滓温服半升日三
　　橘皮竹茹汤【永类钤方】治胃热多渴呕哕不食
　　赤茯苓【去皮】橘皮【去白】枇杷叶【刷去毛】麦门冬【去心】青竹茹半夏【各一两汤泡七次】人参　甘草【各半两炙】
　　右防咀毎服四钱水一盏半姜五片煎八分去滓温服无时
　　黄芩栀子汤【圣恵方】治胃气实热头痛寒热状如温疟唇口干燥或生乳痈腋下肿
　　黄芩【去黒心】栀子仁　犀角【镑】赤茯苓【去黒皮】赤芍药【各一两】射干【一两】大黄【半两剉炒】
　　右防咀毎服五钱水二盏煎一盏入生地黄汁半合蜜一匙搅匀更煎数沸去滓食后温服一方无芍药忌炙煿热面
　　黄芩汤【圣济总録】治胃气实热口舌干燥头痛烦渴
　　黄芩【去黒心】紫苑【各一两去苗】葛根【剉】赤芍药【各三两】甘草【半两炙】石膏【二两碎】
　　右防咀每服三钱水一盏煎七分去滓温服不拘时
　　泄热芦根散【圣恵方】治胃实热常渴引饮水
　　芦根【剉】栝蒌根　麦门冬【各一两去心】赤茯苓　知母甘草【各三钱】
　　右防咀毎服三钱水一中盏入小麦五十粒竹叶二十七片生地黄一分生姜半分煎六分去滓食后温服
　　黄连丸【圣恵方】治胃实热气盛消糓善饮头目痛衂血烦渴
　　黄连【去须】栝蒌根　麦门冬【去心焙】知母【焙】茯神【各一两去木】
　　右为末炼蜜丸梧桐子大每服三十丸热水下不拘时粥饮下亦可
　　前胡汤【圣济总録】治胃实热干呕烦闷目黄燥渴
　　前胡【一两半去芦头】茅根【二两剉】麦门冬【去心焙】甘草【各一两】黄芩【半两去黒心】
　　右防咀毎服二钱水一盏煎七分去滓温服不拘时
　　茯芩散【圣济总録】治胃腑实热发渴饮水浆不止
　　茯神【去木剉一两】栝蒌根　麦门冬【各三两半去心焙】葳蕤知母【各二两焙】
　　右防咀每服先以水三五盏煮小麦一合淡竹叶一钱沸去滓然后下药末五钱生地黄半钱枣一枚擘破煎一盏去滓温呷
　　清胃散【济生拔粹】治因服补胃热药而致上下牙痛不可忍撁引头脑满热发大痛此足阳明别络入脑也喜寒恶热此阳明经中热盛而作也
　　升麻【一钱】牡丹皮【半钱】当归身　生地黄【各三钱酒制】净黄连【六分不好加二分夏月倍加之无易法】
　　右防咀作一服水一盏半煎七分去滓稍冷服
　　赤芍药汤　治胃气实热烦躁多渴唇焦口干引饮不止方见脾脏门脾瘅类
　　黄连丸【圣济总録】治胃气实热烦躁多渴
　　黄连【去须】赤茯苓【各三两去黒皮】麦门冬【一两去心焙】苦参【半两】
　　右为末炼蜜丸梧桐子大毎服三十丸食后临卧竹叶汤下
　　犀角饮【圣恵方】治实热呕哕吐逆不食头痛烦渴
　　犀角【镑】枇杷叶【炙去毛】麦门冬【去心焙】葛根【各一両剉】
　　右防咀每服三钱水一盏煎七分去滓温服不拘时一方有生姜半分
　　葛根汤【出圣济总録】治胃实热烦渴咽干吐逆
　　葛根【十両剉汁】甘草【三两炙】半夏【二两生姜汁半杯浆水半升同浸焙干】
