<!-- { "loadSidebar": true } -->
　　木防己膏　治产后中风身体痹麻四肢筋脉挛急
　　木防己【半斤】茵芋【五两】
　　右防咀以苦酒九升渍一宿猪膏四升煎三上三下膏成以手摩十遍瘥日二
　　浴汤　治产后中风流肿
　　盐【五升炒令黒】鸡毛【一把焼作灰】
　　右以水一石煑盐作汤内鸡毛焼着汤中适冷暖浴之又浴妇人隂冷肿痛凡风肿靣欲裂者仍服紫汤瘥紫汤乃炒黑豆作者
　　当归散　治妇人产后中风不省人事口吐涎沫手足瘈疭
　　当归　荆芥穂【各等分】
　　右为细末每服二钱水一盏酒少许煎至七分灌之如牙闗急用匙斡开微灌之但下咽即生不问多少便服不可以药味寻常忽之
　　鸡屎醴　疗产后中风男子诸风并产后百疾又治产后中风口噤拘急困笃腰背强直时时反折
　　乌鸡屎【三升】大豆【二升】
　　右先炒豆令声絶次炒鸡屎令黄以酒一升先淋鸡屎次淋大豆取汁每服一升重者凡四五服极効
　　交加散　治产后中风腰脇不得转动
　　生地黄【五两研取汁】生姜【五两研取汁】
　　右交加互以汁浸一日次日各炒黄渍尽汁为度干为末酒调服平旦腹痛酒下三钱产后尤不可阙女人荣卫不通经脉不调腹痛如撮气多血少结聚为瘕并皆疗之○危氏得効方多及血气口噤项强头痛壮热晕皆治加少酒尤速产后血衂血闷筑心腹迷闷欲倒者如上剂服
　　黄土酒　治产后风痉不得语腰背着床不得口噤
　　灶中黄土　干姜【炮各等分】
　　右捣罗为散以温酒调二指撮服一名伏龙肝散
　　一物独活汤　疗产后中风虚人不可服他药者用川独活三两细切以水三升煑取一升分服禁酒者亦可酒滴水煎服亦可与白鲜皮合煑之
　　一物白鲜汤　治证如前
　　以白鲜皮治之如前法
　　红花子汤　疗产后中风烦渴
　　以红花子五合炒微熟研碎以水一升煎取七合每用一匙头徐徐呷之
　　治中风口噤手足麻痹靣青身体强直反张
　　用竹沥三升以防竹籖一尺五寸长砖架起仰着下用干竹烧顷之有汁出两头以碗盛之取沥饮之佳每二升分五服温温频服之
　　羗活散　治产后中风言语謇澁四肢拘急
　　用羗活三两为末每服五钱水酒各半煎服一方酒浓煎羗活温服亦治中风子膓脱出
　　治产后中风身痉直眼口角及目外皆向上牵急不省人事
　　取鸡子清一个以荆芥末二钱调服后医治他病如无他证服此即愈
　　治产后中风
　　用水苏以清酒煑汁服之弥佳
　　治产后中风血气惊邪忧悸气逆
　　用猪心一枚切于豉汁中煮五味糁调和食之
　　治女人中风血虗闷产后血晕闷欲絶者
　　以生羊血饮一合即苏
　　大豆紫汤　治妇人产后中风困笃背强口噤或但烦热或头身背重或身痒剧者呕逆直视此皆因风湿所为
　　以大豆三升炒令声絶取器盛清酒五升沃热豆中讫滤出豆取豆汁每温服一盏日五七服温覆取微汗身才润则愈一则去风二则消血如服竹沥产妇常服破血防风汤佳如姙娠伤胎死腹中三日服此即瘥亦有加羗活者亦佳
　　吴茱茰饮　治产后中风腹痛
　　用吴茱茰汤洗焙干炒四两每服半两水一盏半煎至一盏去滓温服不拘时
　　乌鵶散　治产后中风及暗风头旋
　　用乌鵶一只去嘴爪后从脊上破不出肠胃以真虎粪实筑腹中令满缝合以甆罐盛用黄泥封裹干猛火煆通赤取出出火毒良久入麝香半两细研为散每服不计时以暖酒调下二钱
　　荆芥散　治产后中血风瞀精神昏昩
　　荆芥穂【一两三钱】桃仁【五钱炒去皮尖】
　　为细末温酒调下三钱如微喘加杏仁炒去皮尖甘草炒二钱半同煎服
　　独活当归汤　治产后中柔风举体疼痛自汗及除百疾一名小品汤
　　独活【八两】当归【四两】
　　右防咀以酒八升煑取四升去滓分四服日三夜一取微汗出身润则瘥葛氏方单用独活小品加当归若上气者加桂心二两不瘥更作
　　愈风散　治产后中风口噤牙闗急手足瘈疭如角弓状亦治血晕四肢强直不省人事或口噤眼斜吐泻欲死及治产后中风鼻衂名曰蓐风
　　用荆芥略焙为末每服三钱豆淋酒调下用童子小便亦可其効如神若口噤者灌之齿断噤者吹鼻中皆效一方荆芥煎汤一盆坐之先熏后淋沃若眼反折四肢搐搦以荆芥穂子为末酒服名如圣散一方用古钱煎汤调服名一捻金散危氏以举卿古拜为二味盖切脚隐语以秘之也或用当归同煎频服良
　　海神散　治产后身虽强直搐搦不反张无汗出亦宜作中风治之恐产时损动子宫风因而入子藏谓之破伤风证
　　用鱼鳔一两剉以蛤粉炒黒去粉为细末作三服煎蝉退汤调下
　　白术酒　治产后风痉偏身冷直口噤不识人兼治中寒
　　以白术为细散温酒调下二钱匕一方用白术四两细切酒三升煑取一升顿服効
　　治产后中风腰背强直时时反张名日风痉
　　防风　干葛　川芎　地黄【各二两】麻黄【去节】甘草桂心　独活　羗活　秦芃　防己【各四两】杏仁【五十枚去皮尖炒】
　　右防咀每服一两水煎有汗者不可服
　　治产后中风肌肉顽痹肢节牵抽非时增寒大腑虚冷防风　独活　羗活　细辛　豆蔲　续断【各一分】芎　桂心　白术　萆薢【各半两】牛膝　当归【各一两】附子【炮去皮一枚】
　　右为细末每服三钱水一盏五分煎取一盏二分空心和滓吃
　　治产后中风四肢躁身体疼痛精神昏闷大腑秘热不通
　　麻黄【去根】羗活　独活　干葛　防风　芎　秦芁荆芥穂【各一分】大黄【三分炮热】细辛【二铢】
　　右为细末每服四钱水一盏二分薄荷五茎同煎取一盏去滓热吃
　　治产后心虚中风心中战栗惊动不安每日如人将捕大腑伤冷
　　藿香　人参　菖蒲　芎　紫石英　白石英逺志【去心】茯苓　当归　续断　桑寄生　独活石斛　细辛　沉香【各一分】
　　右为细末每服二钱水一盏煎一两沸去滓吃
　　治产后肾气虚弱风邪所中因而病传其所伤必感肾邪非时惊悸如人将捕既吃前方药了即宜吃此抑肾邪药免令干心也
　　石斛　巴防【去心】茯苓　山茱茰　防风　芎　独活　木香【各一分】阿魏【二铢】胡芦芭【半两炒】
　　右为细末熟水化阿魏和蜜丸如梧桐子大早朝空心汤下五十丸日午或晚前空心复可吃
　　荆芥穂散　治产后中风或口噤或角弓或狂言如见鬼神或搐搦如癎方
　　荆芥穂　熟干地黄【各二两】
　　右剉为煑散每剂六铢不拘时煎服亦治一切风血
　　桂枝加葛根汤　活人书曰新产血虚多易中风当察其有汗无汗以分刚柔二痓无汗恶寒名曰刚痓有汗不恶寒名曰柔痓若有汗冝服此方
　　桂枝　药　甘草【炙三味各三钱半】干葛【六钱半】
　　右剉末每五钱姜四片枣一枚水一盏半煎八分温灌救如无汗却宜葛根汤
　　葛根汤
　　葛根【四钱】麻黄【去节】桂枝【去皮】药　甘草【炙四味各二钱】
　　右剉末每五钱姜四片枣一枚水一盏半煎八分温灌救却以薄衣盖覆取汗为妙
　　中风口防【附论】
　　足阳明经入上齿中环出夹口环唇下交承浆手太阳经循颈上頬至日锐皆此二经为风寒所中使经筋缩急牵引于頬故为口防僻言语不正目不平视也
　　方
　　独活汤　治产后中风口靣防斜语澁筋脉拘急独活【去芦头一两半】枳殻【去穰麸炒】芎防　当归【切焙各一两】竹沥【半碗】细辛【去苖叶】桂【去粗皮各半两】防风【去义】蔓荆实【各一两】
　　右将八味粗捣筛每服三钱水一盏半煎至一盏入竹沥一合煎至七分去滓服不拘时
　　小续命汤　治产后中风口面防斜手足不随语澁昏昩
　　麻黄【去根节煎掠去沫焙三两】甘草【炙】桂【去粗皮各一两】芎防　当归【剉炒】干姜【炮】黄芩【去黒心】石膏【各半两】杏仁【去皮尖双仁炒四十枚】
　　右粗捣筛每服三钱水一盏半煎七分去滓温服不拘时
　　竹沥汤　治产后中风口防言语不利手足不随竹沥【半合】防风【去义一两半】升麻【一两一分】羗活【去芦头】桂【去粗皮】芎防　羚羊角屑【各一两】麻黄【去根节煎掠去沫焙一两半】杏仁【去皮尖双仁炒八十枚】
　　右除竹沥外粗捣筛每服三钱水一盏煎七分去滓入竹沥半合再煎至七分温服不拘时
　　天麻散　治产后中风口眼防斜筋脉不利
　　天麻　荆芥穂　生干地黄【焙】独活【去芦头】当归【切焙】桂【去粗皮】白僵蚕【炒】防风【去义】延胡索【各半两】
　　右捣为散研匀每服二钱空心薄荷酒调下
　　葛根汤　治产后中风口面防斜
　　葛根【剉】防风【去义】附子【炮去皮脐各一两】枳实【去穰麸炒一两半】麻黄【去根节煎掠去沫焙一两】独活【去芦半两】杏仁【去皮尖双仁炒四十枚】
　　右剉如麻豆每服五钱水一盏半入生姜半分切煎至七分去滓温服不拘时
　　桂心汤　治产后中风口防言语不利筋脉拘急桂心【去粗皮三分】升麻　防风【去义各一两】芎防　羚羊角屑【各一两半】麻黄【去根节煎掠去沫焙一两】
　　右粗捣筛每服三钱水一盏煎至七分去滓入竹沥半合再煎三两沸温服不拘时
　　附子汤　治产后中风口防
　　附子【炮裂去皮剂】干姜【炮各四分】桂【去粗皮剉一两】芎防【一两半】麻黄【去节根煎掠去沫焙干一两】
　　右剉如麻豆每服五钱水一盏半煎至七分去滓温服不拘时
　　地黄汤　治产后中风口防面僻语澁不利
　　生地黄【汁】竹沥【各半升】独活【去芦头一两半】
　　右将独活粗捣筛每服三钱水一盏煎至六分入地黄汁竹沥各一合再煎取七分去滓温服不拘时
　　人参汤　治产后中风口面防斜【一名小续命汤方见本门中风类】
　　中风口噤【附论】
　　夫产后中风口噤是实血气虚而风入于颔頬夹口之筋脉手三阳之筋结入于颔产则劳损藏腑伤于筋脉风若乗之其三阳之筋脉则邪偏抟之筋得风冷则急故令口噤也
　　方
　　防风散　　疗产后心惊中风口噤心闷通身强直腰背反偃状如痹痉
　　防风【去芦头】当归【剉微炒】茯苓　防己　麻黄【各八分】秦芃【去苖】人参　川芎　独活　白鲜皮　甘草【炙】白薇【各六分】石膏　竹沥【二升】
　　右以水七升先煑麻黄掠去沫下诸药入竹沥煎取二升半去滓温三服忌菘菜猪肉生冷一方麻黄石膏【各二两】甘草【二两】防风等十一味【各一两】入生姜半分同煎若口噤抝口灌之
　　葛根汤　　治产后中风口噤痉痹气息廹急冒困顿并产后诸疾
　　葛根　　生姜【各六两】独活【四两】当归【三两】甘草　　桂心茯苓　　石膏　人参　白术　　芎防　防风【各二两】
　　右防咀以水一斗二升煑取三升去滓分三服日三
　　乌蛇散　　治产后中风口噤四肢抽搐
