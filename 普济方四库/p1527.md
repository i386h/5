<!-- { "loadSidebar": true } -->
　　肉桂【一两去皮】当归【半两剉防炒】蒲黄【半两】牛膝【三分去苗】鬼箭羽【三分】防虫【半两去翅足防炒】琥珀【三分】桃仁【三分汤浸去皮尖双仁麸炒防黄】赤芍药【三分】水蛭【半两炒令黄】川大黄【一两剉防炒】
　　右为散每服食前以酒调下一钱
　　骐驎竭丸【出圣惠方】治产后恶血不散结成血瘕在脐左右攻刺疼痛月不通
　　骐驎竭【一两】川大黄【一两剉防炒】硇砂【一两细研】干漆【一两捣碎炒令防烟】没药【一两】班猫【一分去翅足防炒】穿山甲【一两炙黄】芫花【一两醋拌炒干】桂心【一两】益母草【半两】
　　右为末以醋煮麫糊和捣三五百杵如豌豆大空心以当归酒下十丸红蓝花酒下亦得服后良乆取下恶物立効
　　芫花煎丸【出圣惠方】治产后虚冷恶血不尽结成血瘕腹脇疼痛
　　芫花【一两末以好醋三升如膏】木香【半两】附子【半两炮裂去皮脐】琥珀【半两】当归【一两剉微炒】桃仁【一两汤浸去皮尖双仁麸炒防黄】硇砂【一两细研】干漆【一两捣碎炒出烟】京三棱【一两防煨剉】
　　右为末入前芫花煎相和更入蜜少许熬令稠可丸如梧桐子大每日空心以醋汤下五十丸兼治恶血冲心神効
　　硇砂丸【出圣惠方】治产后腹中有血瘕疼痛
　　硇砂【半两】干漆【半两捣碎炒令烟出】防虫【十四枚防炒】巴豆【十枚去皮心炒断烟】芫花【半两醋炙令黑】防虫【十四枚去翅足微炒】当归【半两剉微炒】庵防子【半两】
　　右为末用醋煮麫糊和捣三二百杵丸如梧桐子大每服以童便一小盏酒半盏相和煎至五分不计时下三丸
　　琥珀丸【出圣惠方】治产后积聚成血瘕致月水不通小腹疼痛
　　琥珀【一两细研】没药【一两】当归【一两剉微炒】赤芍药【一两】京三棱【一两】鳖甲【一两涂醋炙微黄】防虫【一两去翅足微炒黄】水蛭【一两炒令黄】
　　右为末炼蜜和捣三二百杵丸如菉豆大每日空心温酒下十丸
　　当归散【出圣惠方】治产后腹内血瘕疼痛
　　当归【一两剉防炒】赤芍药【一两】水蛭【一两熟炒】防虫【一两去翅足防炒】小儿胎髪【一两烧灰】瓷药【一两细研水飞过】芫花【一两醋拌炒令黄】延胡索【一两】
　　右为散每日空心以温酒调下一钱甚者不过五服
　　砒黄丸【出圣惠方】治产后血瘕结块攻刺心腹疼痛
　　砒黄【半两】芫花【一两醋拌炒令黄】硇砂【半两细研】香墨【一两】釡煤【半两】当归【半两剉微炒】干漆【半两捣碎炒令烟出】
　　右为末以醋煮黑豆一两取汁煮麫糊和丸如梧桐子大每日空心以醋汤下七丸有恶血下瘥即住服
　　香墨丸【出圣惠方】治产后血瘕腹脇疼痛经脉不利
　　香墨【半两】芫花【半两醋拌炒干】京三棱【一两微煨剉】巴豆【一分去皮心研纸褁压去油】桃仁【半两汤浸去皮尖双人麸炒防黄】硇砂【半两细研】狗胆【二枚干者】
　　右为末以醋一大碗熬可丸即丸如菉豆大每服食前温酒下三丸
　　没药丸【出圣惠方】治产后血瘕结聚攻刺腹脇疼痛不可忍没药【半两】砒霜【半两】硫黄【半两细研】骐驎竭【半两】硃砂【半两细研】硇砂【半两】
　　右细研为末以糯米饭和捣三二百杵丸如菉豆大空心生姜汤下三丸
　　红蓝花散【出圣惠方】治产后血瘕积结为块腹中疼痛虚胀红蓝花【半两】硇砂【一分细研】桂心【半两】庵防子【半两】生干地黄【半两】
　　右为散每日空心以热酒调下二钱相次至三服必下恶物瘥后如产妇将息勿令动劳
　　生地黄煎丸【出圣惠方】治产后血气不调腹中生瘕结而不散痛无定处
　　童便【一升】生地黄汁【一升】生藕汁【一升】生姜汁【三升】
　　右先煎前三味约三分减二次下姜汁慢火煎如稀每取一合暖酒送下
　　地黄煎丸【一名万病丸】治产后血气不调腹中生瘕不散生地黄【一十斤浄洗捣绞汁】干漆【半斤捣碎炒烟出为末】生牛膝【五斤捣绞汁】
　　右以二汁内银石锅中文武火煎熬如稀饧下干漆末搅令匀可丸即丸如梧桐子大每服食前以温酒下十丸一方无牛膝用地黄三十斤干漆一斤
　　地黄散　疗血瘕
　　生干地黄【一两】乌贼骨【二两】
　　右为末空心温酒调二匕服
　　治产后血瘕痛方【出千金方】
　　以古铁一斤秤锤斧头铁杵亦得炭火上烧令赤内酒五升中稍服之神妙
　　治产后血瘕痛方【肘后方】
　　干姜【一两】乌贼鱼骨【一两】
　　右捣筛酒服二匕日二服
　　血块攻筑疼痛【附论】
　　夫产后气脉不和恶露不尽风冷留滞与正气相系故脇腹之间结聚块痛盖以新产之后脐腹空虚真气怯弱寒气血裹与恶血共相为害其痛若物所筑故名筑痛也　产妇血块筑痛此候因产后赶血未尽所致世俗收生多就踏板赶血不思生产之时已坐草近地乆矣产毕脏腑空虚又且近地赶血冷湿乘之风邪入之使败瘀凝为血块是谓血母冲筑硬痛非乳香没药延胡索五灵脂辈所能疗也治法不换金正气散加辣桂川芎白芷蓬术干姜同煎乘热入法醋连进两服冷湿风寒邪一散其块自消散瘀皆从大小便而出凡新产须就床上赶血下帐避风
　　方
　　乌鸡饮　治产后余血不尽结聚成块坚硬疼痛腹肋胀满
　　雌乌鸡【一只去毛羽爪肚】鳖甲【一两醋炙令黄去裙襴】桂心　鬼箭牛膝【去苗各一两】桃仁【一两汤浸去皮尖双人麸炒防黄】当归【一两剉防炒】庵防子【一两】甘草【防炒半两】川大黄【三分剉碎醋拌炒干】芒硝【半两】吴茱萸【一分汤浸七次焙干防炒】
　　右除鸡外粗捣筛和匀以水四升将鸡全煮取汁以瓷器澄令清每服二钱鸡清汁一盏煎至七分去滓温服不拘时
　　琥珀散　治产后血块攻刺腹脇疼痛冲心烦闷琥珀【细研如粉】鲤鱼皮【烧灰】赤芍药　姜黄　蒲黄　牡丹【去心】当归【防炒】大黄【剉碎防炒】桂【去粗皮】蓬莪荗【煨】牛膝【去苗酒浸焙各半两】
　　右为散每服一钱温酒调下空心夜卧各一
　　当归汤　治产后血块血气攻冲心腹疼痛
　　当归【切焙】干漆【炒烟透】防栏【烧灰】红蓝花　甘草【炙】鲤鱼皮【烧灰】白芍药　牡丹【去心】紫葳【各半两】香墨【一分】芫花【醋浸半日炒干焦色一分】
　　右粗捣筛每服三钱匕葱白三寸生姜三片水酒共一盏同煎至七分去滓稍热服
　　牡丹散　治产后血气血块血露不尽攻筑刺痛牡丹【去心】芍药　当归【切焙】桂【去皮】漏芦【去芦头】白芷　芎防五灵脂【炒】陈橘皮【汤浸去白防炒】红蓝花　干漆【炒烟透各半两】
　　右为散每服二钱匕生姜温酒调下
　　蓬莪荗散　治产后血块攻筑疼痛
　　蓬莪荗【煨热】桂【去粗皮各半两】干漆【捣炒烟出半两】吴茱萸【汤浸防炒一分】
　　右为散每服二钱匕温酒调服
　　络石汤　治产后瘦损不能饮食腹中有血块淋沥不尽赤白带下天行心闷
　　用络石煎汁服之亦浸酒服【络石一名石龙藤】
　　硇砂散【出圣惠方】治产后余血不尽结成癓块脐腹防刺疼痛
　　硇砂【一两细研】芫花【半两醋拌炒干】水蛭【防炒】防虫【去翅足微炒各半两】琥珀【三分】桂心【半两】没药【三分】干漆【半两捣碎炒令烟出】麝香【一分研入】
　　右为细散拌和令匀每服一钱匕温酒调下食前
　　蓬莪荗散　治产后血气血块血露不尽攻筑疼痛蓬莪荗【炮裂】紫葳【微炒】木香【炮】羗活【去芦头】细辛【去苗叶】当归【切焙】芎防【各一两】
　　右为散每服三钱匕用温酒调下日再服
　　琥珀散【出王氏普济方】治产后血气不和脐腹块硬疼痛当归【焙】川芎　广荗【煨各一两】赤芍药【二两】陈皮【半两】干姜【炮半两】
　　右为细末每服二钱酒水各半盏同煎至六分和滓食前日进二服
　　姜黄散　治产后血气血块防刺痛
　　姜黄　当归【切炒】蒲黄　生干地黄【焙】桂【去粗皮各一两】
　　右为散每服三钱匕酒调下
　　紫葳汤　治产后血气血块攻脐腹痛
　　紫葳　当归【切炒】木香【炮各一两】没药【一分】牛膝【酒浸去皮三分】
　　右粗捣筛每服二钱匕水酒共一盏同煎至七分去滓温服服后未瘥再服
　　吴茱萸丸　治产后血气防痛血块作
　　吴茱萸【微炒】木香　当归【防炒各一两】桃仁【去皮尖双仁麸炒研半两】硇砂【一分研】
　　右捣罗三味为末入硇砂桃仁和匀炼蜜为丸如梧桐子大每腹二十丸防榔汤下
　　芎防散　治产后血块攻筑心腹痛防
　　芎防　当归【炙焙令香剉】栢叶【炙黄各一两】大黄【炮裂一分】桂【去粗皮半两】
　　右为散每服二钱匕煎当归酒调下日三夜一
　　治产后服中有血块痛
　　用蘩蒌亦名鸡膓草以酒炒绞取汁和童子小便服良乆恶血出尽又曝干为末以醋为丸每服三五十丸空心服下恶血或只以汁温服亦佳
　　蒲黄散【出便产须知方】治产后腹中有块上下时动痛不可忍者此由产后气羸恶露未尽新血与故血相抟而痛俗谓之儿枕乃血瘕也
　　用真蒲黄研米饮调服二钱如燥渴者新水调
　　商陆散　治产后血气血块时攻心腹疼痛不可忍商陆【干者】当归【切炒各一分】紫葳【凌霄花是也】蒲黄【各一两】
　　右为散空腹温酒调下二钱匕
　　治产后血块腹痛【出医方大戊】
　　京芎【炒】川当归【炒】干地黄【洗】芍药【已上各一两】蒲黄【一分铫内隔纸炒赤】
　　右同为细末每服三钱空心温酒服一方加川芎半两
　　大乌金散　治妇人产后昏迷不省人事血块疼痛恶血不通
　　乌金石【铁炭足三两】自然铜【金色者碎末醋熬二两】川当归【焙各一两】川大黄【童子小便浸一宿腊月阴干】
　　右为细末每服二钱煎红花酒半盏童子小便半盏同调下食前日进二服惺静血行止服
　　生地黄饮　治产后虚冷恶血结块不散
　　生地黄汁【半盏】生姜【一分取汁】童子小便【半盏】
　　右一处煎三四沸分作两服温服须防再服恶血下滞气通立瘥未効再作服
　　姜黄散　治产后血块攻冲心腹痛
　　姜黄【切焙炒干】蒲黄【微炒】桂【去粗皮各一两】
　　右为散每服二钱匕生地黄自然汁调下日三夜一
　　大黄甘遂汤　治妇人小腹满如鼓胀状小便防难而不渴由产后为水与血并结在血室也
　　大黄【四两蒸】甘遂【炮】阿胶【炒各二两】
　　右剉散每服三钱水一盏煎至七分去滓温服其血当下
　　干地黄散　治产后余血不尽结块上冲心烦腹痛
　　生干地黄【焙】芎防
　　右各等分捣罗为粗散每服三钱匕以酒水各半盏煎至八分去滓温服食前日三
　　白石药方　治产后血块攻筑心腹痛防晕方
　　以阿息山白石药研如乳法令至细入指以酒服半枣许神验亦治产后血不利研石麄后为疮常用之
