<!-- { "loadSidebar": true } -->
　　秦芁汤　治产后疟先寒后热头痛发渴骨节痛秦芁【去苗土】麻黄【去根节煎掠去沫焙】乌梅【去核炒】常山　甘草【炙】麦门冬【去心炒】青蒿子　柴胡　大黄【炮剉】鳖甲【醋炙去裙襴】当归【切焙】赤茯苓【去黑皮各一两】
　　右粗捣筛每服五钱匕水一盏半生姜三片煎至八分去滓当未发前服欲发时再服
　　草果饮子【出危氏方】治妇人产后疟疾寒热相半者或多热者
　　半夏【炮】赤茯苓　甘草【炙】草果【炮去皮】川芎　陈皮白芷【各二钱】青皮【去白】良姜　紫苏【各一钱】干葛【四钱】
　　右防咀每服三钱以水一大盏姜三片枣二枚同煎至七分去滓当发日侵早连进三服无有不安
　　犀角饮　治产后寒热疟往来不歇
　　犀角屑　麦门冬【去心焙】升麻【洗焙】知母【切】生干地黄【焙】当归【切焙】甘草【炙】鳖甲【醋炙去裙襴】石膏【打碎】柴胡【去苗各一两】
　　右粗捣筛每服五钱匕水一盏半煎至一盏去滓当未发前服欲发时再服
　　木香丸　治产后一切疟
　　木香　常山【剉】牡蛎【火烧赤】大黄【炮剉】知母【焙】乌梅【去核炒】鳖甲【醋炙去裙栏】当归【切焙各一两】丹砂【别研半两】麻黄【去根节煎掠去沫焙】
　　右为末炼蜜和丸如梧桐子大每服二十丸温酒下当未发时服
　　芍药饮　治产后寒热疟头疼体痛烦渴
　　赤芍药【一两】黄芩【去黑心一两】柴胡【去苗一两】麦门冬【去心焙一两半】当归【切焙二两】白茯苓【去黒皮一两半】鳖甲【去裙襴醋炙二两】常山【三分】白术【剉三分】甘草【炙半两】
　　右粗捣筛每服五钱匕水一盏半生姜三片枣二枚煎至八分去滓温服当未发前不拘时候
　　人参饮　治产后寒热往来不已烦渴体痛
　　人参　甘草【炙】厚朴【去粗皮姜汁炙各三分】知母【半两】常山【半两】麦门冬【去心焙】柴胡【去苗】猪苓【去黒皮】白茯苓【去黒皮各二两】
　　右粗捣筛每服五钱匕水一盏半生姜三片煎至半中去滓当未发前服
　　生热饮子【出危氏方】治产后疟疾多寒者
　　肉豆冦　草果仁　半夏　陈皮　甘草　生姜厚朴【生去粗皮】大枣【去核】
　　右各等分细剉和匀一半用湿皮纸煨令香热去纸与一半生者和匀每服秤五钱重水二盏煎至七分食前一服食后一服
　　乌梅饮　治产后寒热疟发渴头痛
　　乌梅肉【炒】黄连【去须】柴胡【去苗】人参【各一两】当归【切焙一两半】甘草【炙三分】常山【半两】生干地黄【焙三分】
　　右粗捣筛每服五钱匕水一盏半生姜三片枣二枚煎至八分去滓当未发前温服
　　知母饮　治产后寒热疟发或半月间日发
　　知母【半两】白茯苓【去黒皮一两】乌梅肉【剉三分】麦门冬【去心焙一两】大青【半两】柴胡【去苗一两】甘草【炙三两】当归【切焙一两】
　　右粗捣筛每服五钱匕水一盏半生姜三片二枚煎至八分去滓当未发前服欲发时再服
　　柴胡汤　治产后诸疟寒热往来烦渴
　　柴胡【去苗】黄芩【去黑心】人参　当归【切焙】生干地黄【焙】甘草【炙】猪苓【去黒皮各一两】
　　右粗捣筛每服五钱匕水一盏半煎至八分去滓当未发前及空心日午临卧服
　　七胜饮　治产后寒热疟烦渴引饮头疼体痛
　　干姜【半两炮】黄连【去须】桃仁【去皮尖双人炒】当归【切焙】常山【剉】柴胡【去苗】猪苓【去黑皮各一两】
　　右粗捣筛每服三钱匕水一盏煎至七分去滓当未发前空心温服欲发时再服
　　常山饮　治产后寒热疟
　　常山【一两】甘草【一两】黄芩【去黒心熬】石膏【碎各二两】乌梅【去核用十四枚】当归【切焙二两】芍药【一两半】
　　右粗捣筛每服五钱匕水一盏半生姜三片枣二枚煎至八分去滓当未发前温服
　　小柴胡汤　治产后寒热疟【方见本门伤寒类】
　　大黄散　治妇人天行疟病因产后心下痞闷气逆潮热小便涩秘不通者
　　大黄　陈皮　黒牵牛【各一两炒】
　　右为末每服一二钱清茶调下若加半两木香名大通散
　　无忧散【出卫生家宝方】治产后疟疾
　　用萝卜子【不以多少炒】
　　右一味为末每服二钱米饮调下只一服立愈
　　治产后肾劳如疟者
　　如妇人体热用猪肾体冷用狗肾烧灰酒服之大小便秘涩【附论】
　　内经谓大肠与膀胱受五脏浊气名曰化之府此不能乆留输泻者也妇人大小肠本挟热者既产之后血气暴竭津液内涸燥热相抟大小肠秘涩不能导故大小便俱不通也
　　方
　　三脘散　治产后脏腑壅滞肠胃燥澁大小便秘兼治脚气
　　大腹皮【炙剉】紫苏茎叶　沉香　木【切焙】独活【去芦头各一两】防榔【麫里煨熟去麫】白术　芎防　木香　陈橘皮【去白焙】甘草【炙剉各三分】
　　右为粗散每服三钱匕水一盏煎至六分去滓温服不拘时候一方有羗活
　　防榔散【出圣惠方】治产后大小便秘心腹胀满气促
　　防榔【一两】车前子【三分】冬仁【三分】川大黄【一两剉】木通【一两剉】桂心【半两】甘草【半两炙剉】当归【半两剉炒】川朴硝【一两】滑石【一两】
　　右为散每服三钱水一盏煎至六分去滓不计时候温服
　　柴胡汤　治产后内热大小便不通
　　柴胡【去苗】黄芩【去黑皮】陈橘皮【汤浸去白切焙】泽防　石膏【椎碎】羚羊角【镑各三分】栀子仁【一两】赤茯苓【去黑皮一两】芒硝【别研各一两半】
　　右粗捣筛八味每服三钱匕水一盏半煎至八分去滓下芒硝末半钱匕更煎一沸温服
　　榆白皮散【出圣恵方】治产后大小便秘澁小腹疼痛
　　榆白皮【三分剉】木通【一两剉】黄芩【半两】当归【三分剉】葵子【半两】川大黄【一两剉炒】赤芍药【半两】滑石【一两】蒲黄【半两】
　　右为散每服三钱水一盏生姜半分煎至六分去滓不计时温服
　　茯苓丸　治产后大小便不通
　　赤茯苓【去黑皮】赤芍药　当归【切焙】人参　枳殻【去穣麸炒】白术【剉炒】大麻仁【别研如膏各半两】大黄【剉炒三两】
　　右捣罗七味为末与麻仁研匀炼蜜和丸如梧桐子大每服二十丸煎茅根汤送下以利为度
　　栀子仁汤　治产后大小便不通
　　栀子仁　石膏【碎】黄芩【圆小者】柴胡【去苗】赤芍药【剉】泽防　萎防【各一两半】车前叶【切半升】
　　右粗捣筛每服三钱匕水一盏煎至七分去滓食前温服以利为度
　　防榔散　治产后大小便不通脐下疼痛兼腹满急胀防榔【剉半两】桂【去粗皮半两】芎防【半两】独活【去芦头半两】木香【半两】大黄【剉炒】　郁李仁【去皮尖双人别研】赤茯苓【去黑皮各一两】
　　右为散每服二钱匕食前温水调下以利为度
　　木通饮　治产后大小便秘澁
　　木通【剉炒三两】冬葵根【剉三两】黄芩【去黑心】甘草【炙剉】当归【切焙】蒲黄【微炒】陈橘皮【汤浸去白焙】瞿麦穗【各半两】
　　右粗捣筛每服五钱匕水一盏半煎至八分去滓温服日再
　　桃仁散【出圣惠方】治产后大小便秘澁心腹胀满时时拘作疼痛
　　桃仁【一两汤浸去皮尖双人研】葵子【一两】川大黄【一两剉炒】甜子【一两】青橘皮【一两汤浸去白焙】防榔　当归【一两剉炒】甘草【半两剉炒】
　　右为散每服三钱水一盏煎至六分去滓不计时温服
　　木通散【出圣惠方】治产后大小便不通
　　木通　大麻仁　葵子　滑石　防榔　枳实甘草【各半两】
　　右为粗末每服三大钱水一盏半煎至七分去滓温服
　　赤芍药丸　治产后风虚壅结大小便不通
　　赤芍药【一两一分】桂【去粗皮一两】瞿麦【取穗三分】大黄【剉炒半两】防榔【剉】当归【切焙】羗活【去芦头各二两】
　　右为末炼蜜和丸如梧桐子大每服二十丸米饮下以利为度
　　木香丸　治产后因肿满小腹急胀大小便不通木香【一两炮】牵牛子【二两炒别捣为末】防己　陈橘皮【去白炒各半两】诃梨勒【炮去核】羚羊角【镑】防榔【剉各一两】
　　右为末炼蜜和丸如梧桐子大每服二十丸煎生姜橘皮汤下以利为度
　　石韦汤　治产后大小便不通脐下妨闷兼痛
　　石韦【去毛】赤芍药【各一两】当归【二两剉炒】冬葵子【二合炒】大黄【半两生剉】瞿麦【取穗一两半】赤茯苓
　　右粗捣筛每服二钱匕水一盏煎至七分去滓温服以利为度
　　大黄丸　治产后闗格闭塞大小便不通
　　大黄【二两剉炒】芒硝【一两别研】黄芩【去黑心】赤芍药　赤茯苓【去黒皮】杏仁【去皮尖双人麸炒】生干地黄【焙各一两半】
　　右为末炼蜜和捣丸如梧桐子大每服二十丸食前煎粟米饮下以利为度
　　疗产后大小便不利下血【一名蒲黄散出便产须知】
　　车前子　黄芩　蒲黄　　牡蛎　芍药【各六分】生地黄【半两】
　　右为细末空心米饮服方寸匕忌麫蒜
　　芍药汤　治产后大小便不通腹胀急气
　　赤芍药　芒硝【别研】杏仁【去皮尖双人麸炒各一两】大麻仁【三分研如膏】大黄【剉炒】当归【切炒各三两】
　　右将四味麄捣筛入大麻仁同研令匀每服三钱水一盏半煎至八分去滓下芒硝半钱匕温服以利为度
　　当归散【出圣恵方】治产后大小便秘澁
　　当归【二两剉炒】黄芩【一两】紫葛【一两剉】白茅根【三分剉】川朴硝【二两】甘草【半两炙剉】
　　右为散每服三钱水一盏生姜半分煎至六分去滓不计时温服
　　牵牛子丸【出圣惠方】治产后大小便秘涩腹胀疼痛
　　牵牛子　大麻仁　当归【剉炒】川大黄【剉炒】木通【剉各一两】桃仁【一两汤浸去皮尖双人麸炒】
　　右为末炼蜜和丸如梧桐子大不计时粥饮下三十丸以利为度
　　榆白皮汤　治产后大小便不通
　　楡白皮【剉碎四两】桂【去麄皮】当归【切炒】甘草【炙剉】滑石【各一两】
　　右麄捣筛每服三钱匕水一盏煎至七分去滓温服以利为度
　　木香丸　治产后胸膈噎塞心下痞坚行滞气消饮食通利大小便
　　木香【二两】牵牛子【二十四两炒香别捣取末十二两】荜澄茄　补骨脂【炒】防榔【酸粟米饭裹湿纸煨熟去饭各四两】
　　右捣四味为末与牵牛末和匀渐滴井华水和丸如菉豆大每服四十丸茶清熟水食后任下
　　麻仁丸【出鲍氏方】治产后大便秘涩者何荅曰产后水血俱下肠胃虚竭津液不足是以大便秘涩不通也若五六日腹中闷胀者此有燥粪在脏腑以其干涩未能出耳宜津润之若误以为有热而投以寒药则阳消阴长变证百出性命危矣
　　麻仁　枳殻　人参　大黄【各等分】
