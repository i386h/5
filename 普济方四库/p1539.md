<!-- { "loadSidebar": true } -->
　　右为细末每服三钱米饮调下无时候
　　羗活散　灵治咳嗽
　　羗活　附子【炮】茴香【炒各半两】木香　白姜【炮各一分】
　　右为麄末每服二钱浄水一盏塩一捻煎一二十沸热服一服止
　　丁香散　治产后欬逆
　　石莲肉【十个去心焙】白茯苓【一两】丁香【十枚】
　　右为末水半盏煎数沸服
　　产后欬逆或患气乱心烦
　　用干柿一个切碎以水一煎至六分热呷
　　又方
　　治产后欬逆经三五日不止欲死
　　用古壁镜窠三四个以水一小煎至一半热服
　　治妇人干逆
　　用白芍药为末姜五片煎服
　　治妇人产后逆气
　　用青橘皮为末以葱白童子小便煎汤调服之
　　治产后逆不止
　　狗胆【一个】硇砂　丁香　五灵脂【各等分】
　　右为细末以狗胆丸如白大豆大每服一丸生姜水磨下
　　霍乱【附论】
　　夫产后霍乱气血俱伤五脏六腑虚损或饮食不消触冐风冷所致隂阳不顺清浊相干气乱于肠胃之间真邪相抟冷热不调上吐下痢故曰霍乱也经云渴而饮水者五苓散寒多不饮水者理中丸大叚虚冷者加附子来复丹亦妙　霍乱者由三焦气不调清浊邪正相扰之间吐痢不已心痛者吐腹痛者痢痢不已则转筋四肢厥逆
　　方
　　干姜汤　治产后霍乱吐痢四肢逆冷虚烦
　　干姜【炮三两】黄连【去须三两】赤石脂【三两】当归【三两】半夏【研为末生姜汁作饼子五两】赤茯苓【一两】甘草【炙】桂　龙骨【火烧红】枳殻【去穰麸炒】人参　附子【炮去皮脐各二两】
　　右剉如麻豆每服五钱浄水一盏半生姜五片煎八分去滓食前温服
　　厚朴汤　治产后霍乱吐痢四肢逆冷虚烦
　　厚朴【去粗姜制】　髙良姜　人参　白术【各二两】麦门冬【去心】赤茯苓　桂　甘草【各一两半】紫苏茎叶【全用炮】陈皮【各一两一分】呉茱萸【一两去滑畧炒】
　　右捣筛每服三钱浄水一盏半生姜五片煎八分去滓温服食前
　　人参散　治产后霍乱吐痢胃虚烦躁
　　人参　白术　当归　麦门冬【去心】厚朴【姜制】草豆防芎防　白茯苓　诃黎勒皮　沉香【各三分】甘草【半两】
　　右为散每服三钱水一中盏生姜半分枣三枚煎至六分去滓不计时服
　　藿香散　治产后霍乱吐痢烦渴不已
　　藿香　香薷　白术　麦门冬【去心】厚朴【姜制】葛根人参【各三分】桂心【半两】芦根【一两】白豆防【半两】甘草【一分炙】
　　右为散每服三钱水一钟生姜半分竹叶三七片枣三枚煎六分去滓不计时服
　　附子散　疗产后霍乱吐痢不止手足逆冷腹痛烦渴附子　白术　当归　呉茱萸　桂心　人参丁香　橘红　甘草【各半两】
　　右为细末粥饮调下二钱无时即理中丸加减虚冷甚者兼来复丹
　　木香丸　治产后吐痢食物不化腹脇疼痛
　　木香【三两炮】白豆防【十二枚炮去皮】草豆防【十二颗去皮】小蒜【切半两】菖蒲【炒一两】神麯【炒一两】干椿根白皮　麦芽【各一两半】阿魏【一钱别研入】
　　右为末酒糊面为丸如梧桐子大每服二十丸煎橘皮汤下食前
　　白茯苓散　治产后霍乱吐泻心神烦闷腹内疼痛四肢厥逆不时躁渴
　　白茯苓【三分】麦门冬【去心三分】草豆防　当归　藿香人参　髙良姜　芎防　甘草【各半两】
　　右为散每服四钱水一中盏生姜半分煎六分去滓不计时服
　　香薷散　治产后霍乱吐痢烦渴心胷满闷
　　香薷　前胡　麦门冬　人参　白术　甘草【炙】半夏【浸汤七遍】陈皮【汤浸去白皮】诃棃勒皮【各半两】
　　右为末每服三钱水一中盏生姜半分煎六分去滓不计时温服
　　丁香散　治产后胃气虚弱因饮食不节致成霍乱丁香　肉豆防　当归　白术　缩砂【去皮】人参厚朴【姜制】陈皮【汤浸去白皮三分】甘草【半两炙剉】
　　右为散每服三钱水一中盏生姜半分枣三枚煎六分去滓不计时服
　　厚朴散　治产后霍乱吐泻不止
　　厚朴【去皮汁制】　陈皮【汤浸去白穰】人参【各一两】肉豆防【去殻】红豆防　桂心　白术　干姜　甘草【各半两】
　　右为散每服三钱水一中生姜半分煎六分去滓不计时服
　　当归散　治产后霍乱吐痢腹中疼痛
　　当归　白荳防【去皮】木香　白术　髙良姜　白芍药【各半两】甘草【半两】厚朴【一两姜制】呉茱萸【一分浸七遍】
　　右为末每服二钱粥饮调下不计时
　　厚朴汤　治产后霍乱吐痢肢体逆冷
　　厚朴【去皮姜汁制】陈皮【去白】当归　桂【各二两】甘草　人参附子【炮制去皮脐各一两】白术【三两】
　　右为散每服三钱浄水一盏煎七分去滓温服食前
　　藿香汤　治产后霍乱吐痢腹痛转筋烦闷【一名木瓜散】藿香叶　当归　人参　五味子【各一两】白术　赤茯苓　黄耆【各一两半】木瓜【二两】
　　右为散每服五钱浄水一半煎八分去滓温服一方用姜煎
　　温中散　治产后霍乱不止吐防之疾
　　人参　白术　当归　草豆防仁　干姜【各一两】厚朴【二两】
　　为细末每服三钱水煎服
　　白术散　治产后霍乱吐痢腹痛烦渴手足逆冷白术　橘红　麦门冬　人参　干姜　甘草【半两】
　　右为细末每服四钱生姜五片水一盏煎七分去滓温服
　　白术汤　治产后霍乱吐痢不思食
　　白术　赤茯苓　人参【各一两】甘草【一两】厚朴【姜汁制】枳殻【各一两半麸炒】
　　右为散每服五钱浄水一盏半煎八分去滓不拘时服
　　厚朴汤　治产后霍乱吐防
　　厚朴【姜汁制一两】陈皮【去白穰半两】藿香【去枝梗】髙良姜　当归【各三分】
　　右为散每服三钱浄水一盏煎七分去滓温服不拘时
　　葛根汤　治产后霍乱吐痢烦渴不食
　　葛根　人参　白术　桔梗　白茯苓【各半两】
　　右为散每服三钱浄水一盏半煎八分去滓温服不拘时
　　当归汤　治产后霍乱吐痢心腹痛
　　当归【二两】干姜【半两】人参　厚朴【姜制】芎防【各一两半】
　　右为散每服三钱浄水一盏煎七分去滓空心服
　　枳殻汤　治产后霍乱吐痢厥逆不食
　　枳殻【去穣麸炒】甘草【各三分】胡椒【一分】人参【一两】
　　右为散每服五钱浄水一盏煎七分去滓不拘时服
　　厚朴汤　治产后霍乱吐痢
　　黄连【去须】甘草【炙各一两】厚朴【姜汁制一两半】肉豆防【去殻半两】
　　右为散每服三钱浄水一盏煎七分去滓空心温服
　　人参汤　治产后霍乱吐痢
　　人参　陈皮【去白切】干姜　甘草【各一两】
　　右为散每服三钱浄水一盏煎七分去滓温服日三
　　厚朴汤　治产后霍乱吐痢不止
　　厚朴【姜汁制】干姜　当归　甘草【各一两】
　　右捣筛每服三钱水一盏煎七分去滓空心温服
　　髙良姜散　治产后霍乱吐痢腹中疼痛
　　良姜　当归　草豆防仁
　　右等分为细末每服二钱粥饮调下
　　胡椒汤　治产后霍乱吐痢不止腹痛
　　胡椒【一分】干姜【半两】诃棃勒皮【一两炒】甘草【三分】
　　右为散每服三钱浄水一盏煎七分去滓空心温服
　　木瓜汤　治产后霍乱吐痢脚转筋
　　木瓜【去子二两】生姜　呉茱萸【黑豆炒各一两】
　　右捣筛每服五钱浄水一盏半煎八分去滓温日二服
　　芦根饮　治产后吐痢霍乱心腹痛
　　芦根【二两】人参　枇杷叶【各一两】
　　右捣筛每服五钱浄水一盏半煎八分去滓温服不拘时
　　呕吐【附论】
　　产后气血尚虚风冷之气伤于脾胃令饮食俱不能运行则否而不通其气上冲故令呕逆久不已则中焦虚而不食强食亦令人噎塞也○夫胃为水糓之海水糓之精以为血气荣运脏腑伤动有时而气独盛者则气乗膓胃膓胃燥澁其气则逆故呕逆不下食也
　　方
　　白豆防散　治产后脾胃气寒呕逆不纳饮食四肢乏力不能运动
　　白豆防【去皮】人参【去芦头】白术　黄耆　当归　附子【去皮脐】白茯苓【各三分】半夏【半两汤浸七遍去滑】陈皮【一两汤洗去白】甘草【一分】干姜　芎防【各半两】
　　右为散每服三钱水一中生姜半分三枚煎六分去滓服
　　草豆防散　治产后脾胃虚寒或时呕逆不下饮食草豆防【去殻】陈皮　当归　白术　前胡　附子【去皮脐】人参【去芦】　木香　桂心　半夏【汤浸七遍】甘草【炙各半两】
　　右为散每服四钱水一中生姜半分煎六分去滓不计时候服
　　诃棃勒散　治产后脾胃伤冷呕逆不下饮食四肢防冷腹脇痞满
　　诃棃勒【三分】陈皮【一两汤浸去白】甘草【一分】桂心　当归【微炒】丁香　藿香　木香　白术　附子【去皮脐】干姜
　　右为散每服三钱水一中盏枣三枚煎六分去滓不计时稍热服
　　木瓜汤　治产后呕逆日渐成吐
　　木瓜【切】白术　藿香叶　甘草　五味子　白茯苓　陈皮【去白皮】草豆防【去皮】人参【各一两】干姜【半两】
　　右捣筛每服二钱浄水一钟煎七分去滓温服不拘时
　　丁香散　治产后脾胃气寒心胷满闷吐逆四肢少力不纳饮食
　　丁香　人参　梹榔　白术　桂心　当归　厚朴　前胡　甘草　良姜【各半两】
　　右为粗末每服四钱水一盏姜三片煎七分去滓空心服
　　人参汤　治产后呕逆不进食
　　人参　桂【去粗皮】陈皮【去白】厚朴【姜制】半夏【姜汁制】当归白术　藿香【各一两】丁香【半两】
　　右捣筛每服三钱浄水一盏生姜三片煎七分去滓温服不拘时
　　白术汤　治产后呕逆饮食不下
　　白术　枇杷叶【去毛】桂【去粗皮】当归　枳殻【去穣】人参甘草　麦蘖【一两】干姜【炮半两】
　　右捣筛每服三钱浄水盏半煎七分去滓温服不拘时
　　藿香汤　治产后呕逆不下食心腹虚胀
　　藿香【去梗】诃棃勒【炮去核】甘草【炙】陈皮　人参　白术【各一两】白豆防【去皮】麴【各半两】草豆防【半两】
　　右为散每服三钱水一盏生姜三片枣二枚擘破煎七分去滓温服不拘时
　　人参散　治产后虚羸呕逆饮食不下
　　人参【一两去芦】麦门冬【三分去心】黄耆【一两】半夏【汤浸七遍去滑】桂心【各半两】白茯苓【三分】陈皮　当归【半两】厚朴【三分姜制】
　　右为散每服四钱水一盏生姜半分三枚煎六分去滓不计时服
　　枇杷叶散　治产后血气壅满心烦呕逆不下饮食枇杷叶【半两去毛】红蓝花【一两】桂心【半两】当归【三分】赤芍药【三分】人参【三分】芦根【三分】白术　枳殻【半两去核】
　　右为散每服四钱水一中盏生姜半分去滓不计时温服
　　厚朴汤　治产后呕逆不进饮食
　　厚朴【姜制】人参　白术　沉香　　白茯苓【去皮】乌药甘草【炙】藿香叶【各一两】
