<!-- { "loadSidebar": true } -->
　　右为末炼蜜丸如梧子大毎服二十丸食前米饮下日二
　　立通丸【一名青橘皮丸】治胃热肠寒善食数饥小腹胀痛大便或涩【出圣宣明论】
　　京三棱　黄连　青皮　蓬莪术【各一两】巴豆霜
　　右为末面糊丸菉豆大毎服五丸食后茶酒任下
　　调中汤【出圣济总録】治胃热肠寒食已辄饥小腹痛胀人参　白茯苓【各十两】紫河车　甘草【各二两生用】
　　右防咀毎服三钱水一盏煎至七分去滓空心食前温服
　　胃寒肠热【附论】
　　夫病有腹胀而泄为胃寒肠热胃受寒则气脉不行而为胀满肠客热则水谷不聚而为泄注病本浊寒之气在上清热之气在下故胀而且泄
　　大腹木香汤【出圣济总録】治胃寒肠热腹泄痢
　　大腹皮　前胡　木香　半夏【各二两】白术　白芷桂　陈皮　胡索　当归　旋覆花　甘草【炙】柴胡　芍药【各半两】干姜　人参【各三钱】
　　右防咀毎服三钱水一盏生姜三片枣三枚擘破煎六分去滓稍热食前服
　　香橘丸【出圣济总録】治胃寒肠热腹胀泄利
　　丁香【六钱】青皮【半两】硇砂【细研水飞一】木香　京三棱　蓬术　缩砂　陈皮　桂【各半两】乌梅【二两】巴豆【二十二枚去皮同乌梅一处捣】
　　右为末面糊丸菉豆大毎服十五丸食后温生姜汤下
　　温胃丸【出圣济总録】治胃寒肠热腹胀泄痢调气
　　半夏【二两汤洗七次】肉豆蔲　桂　人参【各半两】诃子　良姜【各一钱】木香　陈皮【去白】蜜　枣子肉【各一两】生姜【汁一盏入蜜枣熬为膏】
　　右为末用姜蜜膏丸如梧子大毎服十丸米饮下生姜汤送下亦得
　　诃梨勒汤【出圣济总録】治胃寒肠热腹满闷泄防不止诃子【一两半】大黄【半两】青皮【半两】良姜【半两】甘草【一钱】防风【一钱】枳殻【半两】姜【一钱】厚朴【半两姜汁制】陈皮【三钱】
　　右为防咀毎服三钱水一盏半姜枣煎七分去滓温服不计时
　　厚朴丸【出圣济总録】治胃寒肠热腹胀泄痢
　　厚朴【一两半姜汁制】龙骨　诃子　干姜　附子【去皮脐炮】黄连　白石脂　吴茱茰【各一两】
　　右为末醋浸炊饼丸梧桐子大毎服三十丸空心煎茱茰汤下米饮亦得日三
　　当归黄连丸【出圣济总録】治胃寒肠热腹胀泄痢
　　当归　黄连【二两】木香　吴茱茰【炒】赤茯苓　厚朴【姜汁炙】诃子【各一两】
　　右为末炼蜜丸梧桐子大毎服三十丸食前米饮下日三
　　和胃丸【出圣济总録】治胃寒肠热腹胀泄痢
　　半夏　牵牛【各半两炒】生姜【一两】人参　矾蝴蝶　藿香【各半两】丁香
　　右先将半夏牵牛生姜于银石器内慢火煮水尽焙干与人参等药同杵为末用生姜汁煮面糊丸梧桐子大毎服二十丸空心生姜米汤下
　　妙应丸【出宣明论】治胃寒肠热腹胀泄利水谷不化痞满不已
　　乌头【半两去皮脐生用】栀子【一钱去皮】干姜【一钱生用】
　　右为末用生姜自然汁丸如梧桐子大毎服七丸温酒下食前服
　　益肠胃【出本草】
　　用越和饮作鲊并虀菹亦得
　　胃中宿食【附论】
　　夫凡病宿食在上管当吐之脉数而滑者实也有宿不消下之愈中有澼食冷物即痛不能食有热物即却食大腹有宿食寒栗发热如疟状宿食在小腹者当暮发热明旦复止寸脉即头痛风寒或腹中宿食不化寸口脉者如转索左右无常脾胃中宿食不消寸口脉浮而大按之反涩故知宿食
　　大麴蘖丸【出千金方】主消谷断下温和又寒冷者长服不患霍乱
　　麦芽　麴【各一升】附子　干姜　当归　人参【各三两】赤石脂【一两】桔梗　蒌【各二两】吴茱萸　皂荚【各五两】椒【二两半】乌梅【五十个】
　　右为末蜜酢中半渍梅一宿蒸三斗米许去核捣如泥和药再捣三千杵丸如梧子大毎服十丸白汤下日三下甚者加龙骨阿胶艾各三两
　　干姜散【出千金方】治不能食心意冥然忘食
　　干姜　法麯　蜀椒　大麦芽　防【各一升】
　　右为末食后米饮服方寸匕日三以能食为度
　　消食防下丸【出千金方】治数年不能食寒冷者常服
　　之
　　麴　大麦芽【各一升】吴茱萸【四两】
　　右为末蜜丸如梧子大毎服五十丸白汤日三服
　　麴蘖散【出千金方】消谷能令除肠中水气腹胀
　　法麴　麦芽　杏仁【各五两】
　　右为末食后酒服一合日三
　　开胃生姜丸　治中焦不和胃寒水谷不化噫气不通噎塞痞满口淡吞酸食时臌胀哕逆恶心呕吐痰水宿食不消脇肋刺痛寛中开胃进美饮食
　　桂心【一两】甘草【二两炙】生姜【一觔切盐三两淹一宿焙干】青皮【去白】陈皮【各二两去白】广茂　当归　缩砂【四十九个】
　　右为末炼蜜丸如弹子大毎服一丸食前细嚼沸汤化下
　　平胃丸【出千金方】治丈夫小儿食实不消胃气不调或温湿热结大小便不利者有病冷者服露宿丸热药后当进此丸调胃
　　葶苈【各一两】杏仁【五十枚】大黄【二两】小草　甘草　芍药芎防【各一两】
　　右为末蜜丸桐子大毎服五丸米饮下日三一嵗小儿二丸渐加之千金翼有菖蒲当归干姜茯苓麦门冬细辛为十二味无杏仁
　　调中益五脏开胃令人能食【出本草】
　　以草鼔食之
　　利五脏健胃令人能食
　　以蛆煮食之以饭压之不尔令人口干
　　开胃消食【出本草】
　　以莲藕生研服之
　　开胃通心膈【出本草】
　　以麦芽炙作熟水饮
　　主开胃【出本草】
　　以莲藕蒸煮食之良
　　开胃通利五脏
　　用鲻鱼煮食乆食令人肥健而开胃【鲻鱼似鲤身圆头匾骨软生江海水中】
　　调中消食去恶气
　　用罗勒生食之【即兰香也味辛温有小毒】
　　食亦【论】
　　夫内经曰大肠移热于胃善食而瘦故谓之食亦胃移热于胆亦曰食亦胃为水谷之海所以化气味而为荣卫者也胃气和则饮食有节精血盛而肤革充盈若乃胃受邪热消烁谷气不能变精血故善食而瘦也病名食亦言虽能食亦若饥也胃移热于胆亦曰食亦以胆为阳木热气乗之则烁土而消谷也
　　甘露饮【出圣济总録】治胃热善食不生肌
　　生地　熟地　天门冬【去心】麦门冬【去心】枇杷叶【去毛】黄芩　石斛　甘草【炙】枳殻【麸炒】山茵陈【各一两】
　　右防咀毎服三钱水一盏煎七分去滓食后温服日三
　　升麻汤【出圣济总録】治胃热健食消谷善饥不生肌肉病名食亦
　　升麻　栀子仁　射干　赤茯苓【各三两】芍药【四两】白术【五两】生地黄　蜜【各一升】
　　右防咀六味如麻豆大毎服五钱水一盏半煎一盏去滓加地黄汁半合再煎两沸次下浄白蜜半匙共煎取一盏温服老少加减
　　沉香汤【出圣济总録】治胃热消谷善饮不为肌肤
　　沉香　人参　麦门冬【去心】地骨皮　小草　生甘草　生地黄【各一两】
　　右防咀毎服五钱水一盏半煎八分去滓温服日三不拘时
　　参苓丸【出宣明论】治胃中热结消谷善食不生肌肉
　　人参　赤茯苓　菖蒲　逺志【去心】地骨皮　牛膝【各一两酒浸切焙】
　　右为末炼蜜丸如梧子大毎服二十丸温米饮下日三不拘时服
　　干地黄汤【出圣济总録】治胃热善食而瘦病名食亦
　　地黄　麦门冬【去心】栝蒌根【各三两】甘草【炙】枳殻　黄芩【各一两】
　　右防咀毎服五钱水一盏半煎七分去滓温服日二三
　　噫酸【附论】
　　夫上焦有留饮脾胃挟宿寒致饮食滞于膈脘不能化令人胀满气逆所以噫酸也
　　和胃丸【出圣济总録】治噫酸恶心痰饮呕逆不思饮食【方见脾脏门兼理脾胃类】
　　丁香散【出圣济总録】治脾胃虚弱噫气吞酸食饮迟化丁香　缩砂　白术　干姜　人参　陈皮【去白】附子【各二两炮去皮脐】髙良姜　桂　槟榔　白豆防　陈麴【各半两】甘草【炙各一钱】木香
　　右为末毎服二钱炒生姜盐汤下不拘时
　　丁香煮散【出圣济总録】治噫酸吞酸不欲食
　　丁香【半两】赤茯苓　桔梗　白术　白芷　桂　半夏【姜汁制】甘草　人参【各一两】干姜【半两】槟榔　髙良姜肉豆蔲　枳殻【各一钱】
　　右防咀毎服三钱水一盏半生姜三片子一枚煎至六分去滓温服
　　木香平气丸【圣济总録】治心胸有痰噫酸吞酸
　　木香　沉香　丁香　肉豆防　丹砂　射香【各半两】防榔【面裹慢火煨熟去面不用】乳香【一两拣通明者生姜汁内煮软别研如膏】半夏【二两汤浸七次焙干为末生姜汁和作饼子入药同研】
　　右除丹砂乳香半夏射香四味别研外将木香等七味一处为末次入丹砂射香再拌研匀细后将乳香半夏末入生姜汁煮作薄糊拌和前药如拌和未就以生姜汁煮糊拌和硬软得所为度丸如梧桐子大毎服十五丸至二十丸食后温米汤送下
　　丁香丸【圣济总録】治胃寒痰饮噫酸吞酸胸膈妨闷
　　丁香　母丁香　丹砂　麝香　干姜　矾石【飞过】附子【炮去皮】吴茱萸　杏仁【去皮炒】硫黄【各一钱】巴豆【三十枚去皮膜别研为膏去油】
　　右研末拌匀用蒸枣肉和剂丸菉豆大放干毎服三五丸不拘时温姜汤下
　　丁香丸【圣济总録】治噫酸吞酸或时恶心懒进饮食
　　丁香　五味子　半夏　人参【各半两】甘草　琥珀干姜【各一两】枳殻【麸炒】昆布【洗去醎水】诃子　桂
　　右为末炼蜜丸梧子大毎服三十丸煎姜橘皮汤下
　　京三棱丸【圣济总録】治噫酸吞酸消积进饮食
　　京三棱【三两湿纸裹煨熟】白术【二两】丁香【半两】槟榔【一两】半夏【四两去滑】麝香【一钱】丹砂【半两】
　　右除研为细末入研药再研令匀以生姜自然汁煮面糊丸如梧桐子大每服二三十丸木香生姜汤下无时
　　丁沉煎丸【和剂方】辟寒邪散胸膈中凝滞调顺三焦和养荣卫治心胸痞闷噫酸吞酸呕逆痰水津液不收两脇刺痛腹中坚满口苦无味不思饮食
　　丁香【十二两】沉香【二两】木香【一钱半】陈皮【一两】白豆防【九两半】
　　右为末别用甘草熬膏子为丸毎一两分作二百五十丸毎一粒含化空心食前常服养荣卫散滞气
　　治噫酢咽【肘后方】治人食毕噫酸及醋心
　　吴茱萸【半两】人参【二两】生姜【三两】大【十三枚】
　　右防咀水六升煮水二升先服一升日再
　　半夏丸【圣济总録】治上焦冷气噫醋吞酸吐沫呕逆不思饮食
　　半夏【二两去滑】丁香【半两】干姜【一钱】
　　右为末生姜自然汁煮面糊为丸梧桐子大毎服十五丸熟水盐汤下不拘时
　　又半夏丸【圣济总録】治上膈痰滞吞酸吐沫涕唾稠粘胸膈不利
　　半夏【二两用生姜炙】山芋【一两】矾石【飞过】
　　右为末用面糊为丸毎服十丸至二十丸食后临卧生姜汤下
　　丁香丸【圣济总録】治噫酸息臭胸中有痰
