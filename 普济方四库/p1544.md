<!-- { "loadSidebar": true } -->
　　士人李潜善医曰蓐中痢与他痢不同常痢可用苦澁药止之蓐中主于投虚不足澁之则血愈不行痢当更甚
　　隂脱【附论】
　　夫妇人临产努力太过致隂下如脱肛状及逼迫肿痛举动房劳能发作清水续续小便淋露
　　方
　　玉龙汤　治妇人产后用力太过产门突出
　　右以四物汤入龙骨真者为末少许煎空心连进二服麻油汤熏洗
　　疗隂下脱出
　　皂荚【去皮子】半夏【洗】大黄　细辛【各四分】蛇床子【六分】
　　右捣散薄绢袋盛如指大内隂日二易又以羊脂已煎遍涂止以铁精脂上多少令调以火炙布令暖以熨之研磁石酒服方寸匕日三服
　　当归散　治隂下脱
　　当归　黄芩【各一两】芍药【半两一分】牡蛎【一两二钱半】猬皮【烧存性二钱半】
　　右为末每服二钱温酒或米饮调下忌作劳举重
　　治产后隂脱　此趣产劳力而致隂下挺出肿痛
　　五倍子　蛇床子　荆芥　枳殻
　　右味煎汤洗之
　　硫黄汤　治产劳玊门不闭
　　硫黄　呉茱萸　兔丝子　蛇床子【各一両半】
　　右为散每服四大钱水一碗煎数沸去滓洗玉门日再洗
　　治子宫不收
　　荆芥穂　藿香叶　臭椿树皮【各等分】
　　右将前药煎汤熏子宫即入
　　疗妇人隂下挺出
　　蜀椒　乌头　白芨【各二分】
　　右捣筛以方寸用绵裹内隂中入三寸腹中热明旦更着瘥止一方无蜀椒
　　治妇人产后隂下脱
　　蜀椒【一升】呉茱萸【二升】戎盐【半鸡子大】
　　右三味捣以绵裹如鸡子大内隂中日一易二十日愈
　　硫黄散　治产后劳伤隂脱
　　硫黄　乌贼骨【各半两】五味子【一分千金翼用三铢一方无之】
　　右为细末研令极细糁患处日三易
　　治子宫脱出
　　萆蔴叶【有九角叶者好】飞过白矾【各等分】
　　右为细末以纸片摊药末于纸上托纸药于脱处用手徐托脱肛门处便入
　　治妇人子宫出痛不可忍
　　右用五倍子白矾为末温汤泡洗又先用淡竹叶根煎汤洗后仍用此末药糁立效
　　治妇人隂挺下脱
　　蛇床子【五两】乌梅【十四个】
　　右剉碎水五升煑取三升去滓热洗日五次
　　疗产后隂下脱方
　　鳖头【二个隂干】葛根【一斤】
　　右为末酒服方寸匕日三服
　　隂脱洗熨方　治产后隂门开而不闭
　　蛇床子【炒】五倍子【各等分】
　　右煎汤乗热以旧衣帛蘸药洗
　　治妇人产后子宫脱出
　　用酸豚草俗名老鸦酸煎汤用草坐不开孔熏收一半稍温下手洗并收入而安
　　治妇人子宫出不可忍
　　用萆麻子涂顶心吸如入即洗去药亦妙
　　治妇人防疾
　　用温水先洗软却用飞鼠粪烧烟熏之
　　又方
　　用黄栢一两为末浸冷水洗
　　治产后隂肿下脱肠出玉门不闭
　　用石灰一斗熬令黄以水三斗投灰中放冷澄清取一斗二升缓缓洗一方可烧草以水二斗投灰中坐湏臾
　　疗产后隂下脱
　　用兎头烧作末傅之瘥
　　治产后隂脱
　　用车釭头脂烧作灰内酒中分温三服
　　治产后隂脱下
　　用慎火草一斤隂干以酒五升煑取汁分温四服
　　治产后隂下脱疗隂肿
　　以铁精粉推内之【又炙脐下攒交二七壮】
　　治产后隂下脱
　　用人屎炒令赤以酒服方寸匕日三服
　　治妇人产后隂下脱
　　取蛇床子一升布裹炙熨之亦疗中痛
　　治隂脱
　　以铁精羊脂二味搅令稠布裹炙热熨推内之瘥
　　治产后隂痛
　　以诃棃勒和蜡烧熏及热煎汤熏通手后洗
　　不语【附论】
　　夫产后不语何答曰人心有七孔三毛产后虚弱多致停积败血闭于心窍神志不能明了又心气通于舌
　　心气闭塞则舌亦强矣故令不语也
　　方
　　七寳饮　治产后不语败血闭于心窍神志不能守舎又心气闭则舌强不语
　　川芎　人参　石菖蒲　生地黄【各一两】细辛【一钱】防风【半钱】硃砂【半钱别研】
　　右为细末每服一钱薄荷汤调下不拘时地黄腻膈以当归代之効尤甚
　　孤凤散　治产后闭目不语
　　用白矾细研每服一钱以热水调下
　　乍见鬼神【附论】
　　夫产后乍见鬼神者何答曰心为一身之主因产后耗伤血脉心气虚则败停积上干于心心不受触遂致心中烦躁卧起不安乍见鬼神言语颠错医人不识呼风邪如此治之必不得愈但服调经散每服加龙脑一撮得睡即安
　　方
　　小调经散【方见本门浮肿类本方无龙脑】
　　八寳散【一名七寳散】　治产后乍见鬼神【方见本门不语类】
　　甘草小麦大枣汤　治妇人脏躁喜悲伤欲哭象如神灵作数欠伸
　　甘草【三两】小麦【一升】大【十枚】
　　右三味以水六升煑取三升温分三服亦补脾气
　　调经散　产后血虚心无所主躁不安乍见鬼神言语颠错
　　麝香　琥珀【并细研】桂心【各一两】芍药　当归【各一分】乳香【研】细辛【各半两】
　　右为末每半钱姜汁同温酒调下
　　诸疾方
　　大圣散　治妇人血海虚冷久无子因产后败血冲心中风口噤子死腹中擘口灌之湏臾生下堕胎攻刺腹痛横生逆生胎衣不下血运血崩血癖血入四肢应血脏有患及诸风气伤寒吐逆咳嗽寒热往来遍身生疮头痛恶心经脉不调赤白二带下乳生恶气胎宫虚冷曽堕胎崩中不足因此成疾及室女月水不通常服暖子宫和血脉恱顔色退风冷治百病兼治男子五劳七伤虚损等病
　　泽兰叶　石膏【各一两】桔梗　厚朴【姜炙】吴茱茰【汤洗七次炒】白茯苓　卷栢【去枝】北细辛【去叶】栢子仁　防风【各一两】人参【三两】川芎【一两二分】藁本　川乌【炮去皮脐】干姜　黄耆五味子　白芷　丹参　川椒【去子闭目者炒出汗】白术【各三两】当归　芍药　甘草【炙】芜荑仁【各一两二分】阿胶【炒】生地黄　白微【各半两】肉桂【去皮一两】
　　右为末每服二钱空心热酒调下急卒有患不拘时服产后不问下血多少湏日进黑神散二服下血少者以大圣散间之至一服腹中无痛处方服四物建中汤之类若早服则补住败血为后患不浅黑神大圣散非逐血药但能推陈致新多饮不妨
　　胜金丸　治血晕血气及滞血不散便成症瘕兼防面色黄肿呕吐恶心头目晕口吐清水四肢羸弱五脏虚怯常日睡多吃少久为劳疾如此所患宜服之泽兰叶【四两】芍药　芜荑仁　甘草　当归　芎防【各六分】干姜　桂心【各三分】石膏　桔梗　细辛　厚朴　呉茱萸　栢子仁　防风　乌头【炮】白微枳殻　南椒　石灰　蒲黄　石斛　茯苓【各三分】白术　白芷　人参　青木香　藁本【各一分】
　　右拣择上等州土如法脩制为末炼蜜丸如弹子大有所患热酒研一丸入口便愈忌生冷热物若胎死不下胎衣在腹中并炒盐酒服未效再服
　　牡蒙丸　治妇人产后十二症病带下无子皆是冷风寒气或产后未满百日胞胳血未尽便利久悬圊上及久坐湿寒入胞里结在小腹牢痛为之积聚小如鸡子大者如拳按之跳手隠隠然或如蛊齧或如针刺气时抢心两脇支满不能食饮食不消化上下通流或守胃管痛连自出子门不正令人无子腰胯疼痛四肢沉重淫跃一身尽肿乍来乍去大便不利小便淋沥或下如腐肉青黄赤白黑等如豆汁
　　干姜　防虫　牡丹　牡蒙　厚朴　消石　前胡　蜀椒　黄芩　桔梗　茯苓　细辛　葶苈人参　芎防　呉茱萸　桂心【各二十八铢】大黄【二两半】附子【一两六铢】当归【半两】
　　右为末蜜和更万杵丸如梧桐子大空心酒服三丸日三不知则加之至五六丸下赤白青黄物如鱼子者病根出矣
　　増损泽兰丸　治产后百病理血气补虚劳
　　泽兰　甘草　当归　芎防【各四十二铢】附子　干姜白术　白芷　桂心　细辛【各一两】防风　人参牛膝【各三十铢】栢子仁　干地黄　石斛【各三十六铢】藁本厚朴　芜荑【各半两】麦门冬【二两】
　　右为末蜜和丸如梧桐子大空腹酒服十五丸至二十丸
　　羊肉杜仲汤　治产后腰痛咳嗽
　　羊肉　杜仲　紫苑　当归　桂心　白术【各三两】五味子　细辛　欵冬花　人参　厚朴　芎防附子　萆觧　甘草　黄耆【各二两】生姜【八分】大【三十枚】
　　右防咀以二斗半煑肉取汁一斗五升去肉内药煎取三升半去滓分五服日三夜二
　　应病散　治妇人胎前产后百病诸般崩漏
　　人参　白茯苓【去皮】白术【麸炒】白防【去芦用根】当归【各半两】白芷【半两】甘草【三分半】京芍药【半两】元胡索【五钱】桂【不见火】赤石脂【火煅红】牡丹　藁本【各半两】没药【三分】沉香【三钱】
　　右为细末每服二钱入炼蜜大半匙热酒调服如骨蒸热入童子小便一盏煎服不能饮酒不用小便姜自然汁调服产后热亦用酒蜜服有胎或产后皆可服也
　　当归丸　治产后虚羸及伤血过多虚竭少气脐腹拘急痛引腰背面白脱色嗜卧不眠唇口干燥心忪烦倦手足寒热头重目不思饮食或劳伤冲任内积风冷崩中漏下淋沥不防及月水将行腰腿重疼及治男子妇人从髙坠下内有瘀血下血等病一名大効内补丸
　　真蒲黄【炒三分半】熟地黄【十两】阿胶　当归　续防　干姜　甘草　芎防【各四两】附子【炮去皮脐】　白术　白芷呉茱萸【汤洗七次各三两】肉桂　白芍药【各二两】
　　右为细末炼蜜丸如桐子大每服三十丸食前以温酒下渐加五十丸一方加杜仲鹿茸肉苁蓉北五味子
　　神授散　治妇人产后一切疾病不问大小以致危笃不能治者
　　牡丹皮　白芍药　桂心　陈皮　青皮【各半两】当归　百合【水浸】川芎　甘草　干姜【炮各一两】人参　神麯　麦蘖【炒各三钱】红花【一钱半】
　　右为末每服二钱水一盏姜三片一枚煎七分空心服孕妇忌服
　　当归人参散　治产后虚损痿弱难以运动疼痛不思饮食
　　当归　白术　黄芩　芍药　大黄　茯苓　陈皮【各五钱】人参　黄耆　厚朴【姜汁炙】川芎　官桂【各三钱】甘草【一两】枳殻【各二钱半】
　　右为末每服三钱水一盏半姜三片煎六分去滓不拘时温服如大小便闭以此散下和中丸
　　神仙索金丹　治妇人产后血晕血虚血积不散寒热往来胷膈不寛气喘不进饮食骨节疼痛生新血逐败血止肚痛
　　金滕　川牛膝　当归　川芎　麻黄　元胡索官桂　神麯　荆芥　粉草　赤芍药　熟地黄雄黑豆【各二两】
　　右为末温酒调或当归童子小便任下
　　治产劳方
　　人参　当归　陈皮　半夏　乌梅　甘草　麻黄根　干姜　莲肉　胡桃　杏仁　小麦【各一钱半】青色鹁【一个】
　　右防咀乘在鹁鸽肚内用水二碗煎八分酒一大盏再煎八分温服将鹁鸽肉吃再将鸽骨并药柤再煎连饮二服却将骨药晒干研为末炼蜜为丸如梧桐子大或酒入盐汤空心服三十丸无不应验功効非常
　　黒散子　治产后一切疾神効
