<!-- { "loadSidebar": true } -->
　　鲤鱼皮【三两烧灰】芍药　蒲黄【各二两】没药　桂心　好墨　卷栢　青木香　麝香【各一两】男髪灰　铛墨【各半两】当归
　　右为末以新瓷器盛蜜封勿令走气每产后以好酒调下一钱如血晕冲心下血不尽脐下搅刺疼痛不可忍块血症血疾甚日加两服不拘时候忌冷物果子粘食
　　呉茱萸汤　治产后虚劳百症悉皆治之
　　呉茱萸【一两半泡七次】桔梗　福姜【炮】甘草【炙】麦门冬【去心】半夏【泡七次】防风　真细辛　白茯苓　牡丹皮桂心　当归【酒炒各半两】
　　右防咀每服三钱水三盏半煎七分顿服
　　温经汤　治女人曽经小产或带下三十六病腹胀唇口干日暮发热小腹急痛手足烦热大腑不调时时泄痢经脉不调久不怀孕冲任虚损月候不匀或崩中去血过多不止
　　呉茱萸【三两】白芍药　当归　芎防【各三两】麦门冬半夏【各三两半】人参　阿胶　牡丹皮【去心】甘草　桂心【各一两】
　　右为末每服三钱水一盏姜五片煎七分去滓空心食前服忌生冷羊肉发物等
　　黑龙丹　治产后难生或胎衣不下产后血晕不省人事状如中风血崩恶露不止腹中血刺疼痛血滞浮肿血入心经语言颠倒如见鬼神身热头痛或类疟疾胎前产后一切危急垂死黒龙丹灌三四丸救活一切血疾垂死恶证妙不可言
　　当归【去芦】川芎【大者】地黄【生干】五灵脂【去石】良姜【各一两净用菉豆炒合】硫黄【各钱半】花蘂石　琥珀【真的各一钱】百草霜【五两别研】
　　右两项末煮醋糊为丸弹子大每服一丸烧通赤以生姜自然汁与无灰酒各一合童子小便半盏搅和投药于中研化顿服应有危证灌此入口无不作効○产后一切血疾淋露不快儿枕不散积瘕坚聚按之撄手寒痛攻心垂死但灌药下咽立効和剂方名琥珀黑龙丹唇青沬出子母皆致不救若两脸微红母却得生详审用之姙娠得病用附子等剂医家惟恐堕胎且如服他药不効日月因循养成大病子母皆殂是爱指失掌岂不先救母斯若有实对证用药治疗终不致于俱殒也昔有朱汴水部施黑龙丹丸产后诸病危死者无不愈郡中及村落人赖以全活者甚众汴受代归妇人数千号泣遮道送行効应如神果不可尽述
　　黑琥珀散　治产后一切疾病产前胎死产横生逆生产后衣不下衣带先防遍身疼痛口干心闷非时不语如血晕眼花言语为暗乍寒乍热悮以为疟疾四肢浮肿悮以为水气言语颠狂乍见鬼神误以为邪祟腹脇胀满呕逆不定误以为翻胃大便秘澁小便出血误为五淋及恶露未尽经候未还起居饮食便不戒忌血气之疾即聚成块散即上冲气急心痛咳嗽睡多惊悸盗汗崩败中症绕脐刺痛或即面赤因变骨蒸皆冝多服此药若产后鼻衂口黒色气短喉中喘中风口噤皆为难治须急服之凡未产前冝一両服能安神顺胎产后虽无疾七日内亦进一二服能散诸病或因惊恐变生他证当连服取効
　　琥珀【研别制】硃砂【别研】百草霜【别研】新罗白附子【炮】松墨【烧】黑衣【皂屋尘是也】血猫灰【鲤鱼鳞是也烧为末各半两】麝香【研】当归【去芦】白蚕【即僵蚕是也各一分】
　　为散每服二钱炒姜温酒和童子小便调下食前一方有桂心半两无小便
　　大黑神散　治妇人产后众疾并皆治之
　　生熟地黄【生者半两熟一两】甘草【炙一两】当归【酒浸半日燥称】肉桂【各三两一分】干姜【炮一两一分】白芍药　真蒲黄【纸裹炮各一两】极小黑豆【炒去皮一两半一方作黒豆】附子【炮六钱去皮脐重二钱】
　　右为末每服二钱产后一旬内并以童子小便温调服○胎毙腹中温酒下○月内不语加独活末酒调下衣带防胞衣不下血晕口干心闷乍寒乍热四肢浮肿凡有此症并宜服之○恶露不尽血气刺痛入炒三棱加延胡索各半钱酒调下○小便不通或出血加琥珀末半钱米汤调下大便秘加大麻仁半钱煎枳殻汤下水防加干姜末陈米饮下恶痢浓瞿麦汤下中风手足夣搐加荆芥末煎汤下遍身疼痛加黄耆末酒下血崩浓煎艾汤下咳微汗加人参白术末姜汤下血渴加蒲黄干葛汤下米饮亦可呕逆恶心煎人参陈皮汤鼻衂煎芋根汤下○鼻衂非常口鼻黑色汗如雨气急喘嗽皆不治○局方黑神散于本方去附子生地黄七味各一两黑豆炒去皮二两为末温酒半盏童子小便半盏同煎五分调二钱连进二服无时服○产寳云胎死不下产母舌青者去蒲黄加熟附子半两若心腹刺痛加元胡索末半钱温酒调下鲍氏方内血晕荆芥烧灰存性同药调下【詹疗方云昔有永嘉法曹司马逑妻分娩亟赎黑神散三贴与服恶血稍多进第二服其血如倾扶防登床耳间如皷声者数百二三婢重手按其头稍定急服当归鹿茸二物汤夜以继日而皷声渐逺半月平复则知黑神散亦未猛进也此卢祖常易简紏缪中载然谓遇产后自不可以易用药况市黒神散安可不辨其精粗真伪耶本方加川芎一两】
　　乌金散　治产后血晕败血不止淋沥不防脐腹疼痛头目昬无力汗多又治崩中下血过多不止并宜服之
　　麒麟竭　百草霜　乱髪【要男者烧】好松墨【煆醋淬】延胡索　鲤鱼鳞【烧为末】当归　肉桂　赤芍药【各等分】
　　右为末每服二钱温酒调下
　　蒲黄汤　治产后余疾胷中少气腹痛头疼血未除腹中胀满欲死方
　　蒲黄　生地黄　生姜【各五两】芎防　桂心【各一两】芒硝【二两】桃仁【二十枚】大【十五枚】
　　右防咀以水九升煑取二升去滓内芒硝分三服日三良验
　　乌金散　治产后十八疾方论方与局方黒神散同有人选集调十八首言语鄙俚故不録
　　一曰产后因热病胎死腹何但服乌金散○二曰产后者何但服乌金散○三曰产后胞衣不下者何但服乌金散○四曰产后血晕者何但服乌金散○五曰产后口干心闷者何但服乌金散○六曰产后乍寒乍热者何但服乌金散○七曰产后虚肿者何但服乌金散兼服硃砂丸○八曰乍见鬼神者何但服乌金散○九曰产后月内不语者何但服乌金散○十曰产后腹内疼痛兼防者何但服乌金散兼用止防调气药○十一曰产后遍身疼痛者何但服乌金散○十二曰产后血崩者何但服乌金散○十三曰产后血气不通咳嗽者何但服乌金散○十四曰产后乍寒乍热心痛月候不来者何但服乌金散○十五曰产后腹胀满呕逆不定者何宜服乌金散次服硃砂丸三二日炒生姜散汤下七丸○十六曰产后口鼻黒气鼻衂者何论同此症不可治○十七曰产后喉中气喘急者何论同十死不治○十八曰产后喉中气喘急者何但服乌金散○已上与郭稽中二十一论答同故不详録
　　玉露散　治产后乳脉不行身体壮热疼痛头目昏痛大便澁滞悉能治之凉膈压热下乳
　　人参　白茯苓　甘草【各半两】苦根【炒】川芎　白芷【各一两】当归【一分】芍药【三分】
　　右为细末每服二平钱水一盏煎七分温服如烦热甚大便秘者加大黄二钱半
　　半夏茯苓汤　治产前胸中宿有痰饮产后多致晕半夏【汤洗】白茯苓【去皮】陈皮【去白】白术【各一两】丁香　缩砂【各五钱】粉草【三钱】
　　右剉散每服四钱生姜三片乌梅一个煎温服
　　疗产后腹痛气胀脇下妨满不能食兼之微痢
　　茯苓　人参　厚朴【各八分】甘草【炙】陈皮　当归黄芩【各六分】
　　右捣散以饮下方寸日三度渐加至一钱半
　　当归饮子　治血虚劳倦五心烦热肢体疼痛头目昏重心忪颊赤口燥咽干发搦盗汗减食嗜卧及血热相搏月水不调脐腹胀满痛寒热如疟又疗室女血弱隂虚荣衞不和痰嗽潮热肌体羸瘦渐成骨蒸当归　柴胡【各二两】人参【一两】半夏【七钱半】白芍药【一两半】黄芩【一两】甘草【半两】
　　右防咀每服四钱水一盏半姜三片一枚煎八分去滓不拘时服
　　红花散　治妇人产后血昏血崩月事不调逺年干血皆治之
　　红花　干荷叶　牡丹皮　当归　蒲黄【炒各等分】
　　右为末每服半两酒煎和滓温服又如衣不下别末榆白皮煎汤调下半两
　　五通散　补妇人产后诸虚血气不调脐腹疼痛痞满块滞防痢一切诸虚
　　五灵脂　干姜　良姜　青皮　陈皮【各两】
　　右为末每服三钱水一盏半煎七分去滓食前温服日二服
　　四味汤　产后一切诸疾才分娩吃一服尤妙
　　当归【心膈加钱半】元胡索【气闷急加半钱】血竭【恶露不快加半钱】没药【心腹刺痛加半钱】
　　右等为细末每服各炒半钱用童子小便一盏煎六分口服
　　地黄煎　治产后诸疾
　　生地黄汁　生姜汁【各一升】藕汁【半升】大麻仁【三两去核殻为末】
　　右和停银器内慢火熬成膏温酒调下半匙更以北术煎膏半盏入之尤佳产寳方无麻仁用白蜜治产后虚惫盗汗呕吐
　　地黄丸　治产后腹痛眼见黒花或发狂如见鬼状或胎衣不下失音不语胷胀满水糓不化口干渴及疗咽喉肿痛中心忪悸夜不得睡产后中风角弓反张面赤牙闗急或崩如豚肝状脐腹疼痛四肢肿满唇口指甲青黒○一方地黄减半当归一两延胡索琥珀各一两名琥珀地黄丸
　　生地黄【研取汁】生姜【各二斤研取汁】蒲黄　当归【各四两】
　　右于银石器内用慢火取地黄汁炒生姜渣以姜汁炒地黄滓各令干四味同焙干为细末醋煑面糊丸如弹子大每服一丸食前用当归酒调下
　　羊肉汤　治产后腹中疼痛虚劳不足里急脇痛并治寒疝
　　当归【三钱】生姜【一两一分】精羊肉【四两】陈皮【半两】
　　右剉散水三碗酒少许煎至一碗去滓分二服或少加葱盐亦佳
　　四物汤　治产后荣衞大虚血气未定或内积虚损外伤或饮食甘辛所致及口干痞满当审所因治之用四物汤去地黄加人参乌梅煎外伤燥热看属何经以为治疗方【见本门虚渴类】
　　地黄酒　治产后百病未产前当预酿之产讫蓐中服之
　　地黄汁【一升】好麯　好米【各二升】
　　右先以地黄汁渍麯令发凖家法醖之至熟封七日取清服之佳
　　黑神散　治产后诸疾如产卧毕切湏用童子小便调服数沸除百病如无小便用白汤亦可
　　三合汤　治喉痛风毒积于脏腑毒气随经流转虚行而实止在身而为肿毒在咽喉为痛姙娠者最宜急治否则子母俱伤产前产后姙娠同三合汤治之升麻　桔梗　甘草【各半两】
　　右防咀每服三钱水一盏煎七分食后服之
　　大豆紫汤　治产后百病及中疯舌强口噤烦渴头目直视皆因虚风湿及劳伤产后及诸风病不得用药惟宜单行一两味亦不得大发汗特忌转筋吐痢必死无疑大豆紫汤产后大善【方见本门中风类】
　　芎防汤【一名弓调散】　治大产小产对症加添服饵一名二奇散治产后头疼悬虚心烦晕目暗耳聋满塞举头欲倒死胎血晕闷昏不醒人事或胎伤或金疮或崩中或诸般去血不止者并皆治之
　　芎防　当归【去芦酒浸各等分】
