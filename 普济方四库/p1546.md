<!-- { "loadSidebar": true } -->
　　右防咀每服三钱以水一盏半煎七分去滓温服不拘时候○如腹中刺痛加芍药煎○口干烦渴加乌梅煎○发寒热加甘葛芍药煎水停心下呕逆加茯苓生姜煎虚烦不得眠加人参竹叶煎○大便秘澁加大黄煎○小便不利加车前木通煎○腹脇膨胀加厚朴煎○血崩不止加香附子煎○咳嗽痰多加紫苑半夏生姜煎○腰痛脚疼加牛膝煎○心下疼痛加延胡索○恶血不下加牡丹皮煎○产后疼痛不可忍加官桂童子小便煎服之立効
　　治虚劳血癖气壅滞产后恶露不安怯起冲心腹内搅疼及经络不通男女中风口噤不语宜此法
　　用乳香细研末方寸酒煎苏木去滓调立吐恶物瘥
　　葎草汁　治产后妇大喜汗出汚衣赤色及膏淋尿血用葎草不拘多少捣取汁二升醋二合和空腹一杯或浓煑汁饮亦治淋澁尿血
　　治产后肌羸
　　用乳柑子树皮为末酒下
　　治产后遍身如粟米热如火者
　　用桃仁研臈月猪脂调敷上日易
　　桃仁煎　治妇人产后百疾诸气补益恱泽
　　右用桃仁一千二百枚捣令细熟以上好酒一斗五升研滤三四遍如麦粥法以极细为佳内长项瓷瓶中蜜塞以麫封之内汤中煑一沸时不停亦勿令火猛使瓶口常出在汤上无令沉没熟讫温酒服一合日再虽丈夫可服之
　　备急丹　治产后恶血冲心胎衣不下腹中血块等疾用锦纹大黄一两杵为细末酽醋半升同熬成膏丸如梧桐子用醋七分盏化五丸服之湏臾血下即愈亦治坠马内损恶血不下　此药难用大叚虚弱不可服其调药醋不宜大酸便损肺脏全在医者斟酌
　　麻根散　治产妇诸症
　　用苎麻根或麻笋如产后恶血不散冲心刺痛以前药打烂贴腹上服巾包之如无麻根以麻笋同苎麻作枕头睡苎麻根包在腹上立愈如孕妇或子死不死胎动每用水酒煎连煎数服胎若已死即下未死其胎即安○又治产前产后未产发寒热者加生姜三片酒水同煎服之又治室女心腹刺痛经脉不调用酒煎服又治胎气不安以酒煎服亦治子死腹中如大黑豆一勺炒熟水酒同煎服之
　　瓜子汤　治产后肠头如似针刺连糓道又如痔痛小便如淋状或寒热此由产时用力气并肠间亦由隂虚阳邪中之毒气攻冲恐成肠痈
　　瓜蒌子　桃仁【去皮尖】牡丹皮【各一两】薏苡仁【四两】
　　右为散每服五钱水二盏煎至一盏服
　　后口鼻黑气起及鼻衂者何答曰阳明者经脉之海起于鼻交頞中还出颊口交人中左之右右之左产后气消血散荣衞不理散乱入于诸经却还不得故令口鼻黑气满及变鼻衂此缘产后虚热变生此症世有患者名胃絶肺坏此症不可治故不出方也遇有此疾急取绯线一条并产妇顶心发两条系中指节上即止无药可疗亦厌禳之一端也
　　若胎已落而母死者
　　用磨石上盖以杵产妇腹三五廻即活
　　治产后风虚五缓六急手足顽痹头旋眼血气不调用大豆一升炒令熟热投三升酒中宻封随性饮之
　　坠气丸　治妇人产后血块积滞腹痛恶秽不下一切诸疾防痢等
　　巴豆【四十九个去皮生研】寒食面【三钱蒲炒用半钱】黄丹【三钱蒲炒半钱】
　　右研匀滴水为丸如豆大每服三四丸水二盏入秤捶糓查七个同煑放冷送下虚实加减取防利








　　普济方卷三百五十五
<子部,医家类,普济方>
　　钦定四库全书
　　普济方卷三百五十六　明　周王朱橚　撰产难门
　　总论
　　凢妇人以血为主惟顺气则血顺胎气安而后生理和今富贵之家往往保惜产母惟恐运动故禁出入专坐卧曽不思气闭而不舒快则血凝而不流畅产不转动以致生理失宜临产必难甚至闷絶一也且如贫者生育日夕劳苦血气舒畅生理甚易何俟乎药则孕贵于运动者明矣次则产妇姙娠已经六七个月胎形已具而世人不知禁忌恣情交合嗜欲不节使败精淤气聚于胞中致令子损母伤临产必难二也何以知之生下儿子头上有白膜一片滞腻如胶俗强名曰戴白生儿身有青有黑俗强名曰宿痣此是入月交合所致也如此则不特母病其子一生浸滛赤烂疮疡俗谓之胎蛆动逾嵗月不差三则临蓐太早伤筋骨或信巫卜或説鬼祟多方误恐致令产母心惊神恐忧恼怖惧又为闲杂妇人丧孝秽浊之人冲触若不预为杜絶临产必难三也何以知之如偷生之女不正之属既无产厄子母均安其理可知凡临产初时腹痛或作或止名曰弄痛稳婆踈率不候时至便令试水试水频洴胞浆先破风飒产门产道干澁及其儿转便令坐草太早儿转亦难致令产难四也直候痛极眼中如火此是儿逼产门方用坐草即令易产如坐草稍久用力太过产母困睡抱腰之人又不穏当致令坐立倾侧胎死腹中其为难产五也时当盛暑宜居深幽房屋当常令坐立开啓户多贮清水以防血晕血闷血溢妄行血虚发热之症如冬末春初天色凝寒宜宻闭塞产室窒塞罅隙内外生火常令暖气如春仍令下部衣服不可少绵方免胎寒血结无致产难六也
　　经验方云妇人产难重事也凡产妇入月切忌饮酒呌怒临产时先脱寻常所着衣以笼井口则易产亦衣易下不可令人喧扰及作仓忙之状止令老成在旁扶持防待产母惟当飡软饭粥之类初觉防痛而不甚名曰弄痛不可便行试水探聼产母坐卧切湏熟忍或服催生符药却不可曲腰眼垂连腰引动眼中如见火色此是儿转又湏令人扶防徐徐而行若行歩艰即凭物立湏臾扶防再行直立至连相引阵痛频频又服催生符药免强扶行痛转甚难于行立认是产时将至然后安详坐草上草之时切勿太早恐儿在腰中难于转侧及胞浆先破子道干澁皆致难产务要产妇惜力心中热闷先以蜜一匙新汲水调下若热闷未已以生鸡子一个打破吞服直待儿逼产门头端正然后令人抱腰其抱腰之人不得倾斜则儿顺其理自然易产新产下便以新汲水令产母徐啜三二呷以凉心经不致败血上行可省百病又有卧产者湏待卧定皆平着席体不伛曲则儿不失道如能依此节度必无难产之理才得分娩切忌问是男是女且服压血药仍令人用手或物从心下按至脐腹惟宜避风房内常淬醋烟以防晕闷○儒门事亲书收产胎论云有一孕妇年十八嵗临产召稳媪三人其二极拽妇之臂其一媪头抵妇之腹中以两手扳手腰极力为之胎死于腹良乆乃下儿亦如血乃穏媪杀之也岂知瓜熟自落何必如此乎其妇因兹经脉断闭腹如刀刺大渇不止小溲闷絶主病者禁水不与饮口舌枯燥牙齿黧黒臭不可闻饮不下昏愦欲死戴人先以雪水恣令饮之纳二升许痛缓渇止次舟车丸通经散前后五六服下数十行食大进仍以桂苓甘露饮六一散柴胡饮子等调之○又论云凡妇难产者皆因燥澁致脏腑不得开通宜先于降诞之日入月之日用长流水调益元散日三服产必易产后亦无一切虚热气血不和之疾如未入月则不宜服之以滑石滑胎故也
