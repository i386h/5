<!-- { "loadSidebar": true } -->
　　凡人生产先知此十一产证候则生产之妇永无伤损性命生产之间性命最重幸而孩子易生人不知福万一有少艰难则湏臾之间子母之命悬于丝发但世人所患者惟在生产收生之人少有精良妙手縁此多有损命因伤其事为十一产论一曰正产者盖妇人懐胎十月满足隂阳气足忽然腰腹作阵疼痛相次胎气顿防至于脐腹疼痛极甚乃至腰间重痛谷道挺出迸继之浆破血下儿子遂生此名正产二曰伤产者盖妇人懐胎忽有七月八月而产或至九月十月而产忽有经一年二年及四年五年而后产今独以十月满足为正产盖一人之生隂注阳定各有时日不可改移今有未产一月已前忽然脐腹疼痛有如欲产仍却无时是名试月非正产也但一切产母未有前面正产候即不可令人抱腰产母亦不可妄乱用力盖欲产之妇脐腹疼痛儿身未顺収生之人却教产母虚乱用力儿身才方转动却被产母用力一逼遂使儿子错路忽横忽倒不能正身皆縁产母未当用力之所致也凡产母用力湏待儿子顺身临逼产门始用力一迸令儿下生此方是产母用力得当也未有正产之候而用力太早幷妄服药饵令儿下生譬如揠苖而之长非独无益而又害之此名伤产三曰催产者言妇人欲产浆破血下脐腹作阵疼痛甚兼腰重是正产之候但儿却未生即可服药以产之或有腹痛数日产母困苦已分明见得是正产之但儿子难生亦可服药以助产母之正气令儿速得下生此名催产四曰冻产者盖言三冬之月天气寒冷产母血经得冷则凝结而不散因其血之不散以致儿子不能生下此之一弊为害最深然世人不知觉若冬产妇下部不可脱却绵衣并不卧坐寒冷之处当满房着火令遍方常有暖气常令产母背身向火令脐下腿膝间常有暖气若背上心前少间寒冷湏是暖炙绵衣以包之贵其血得热则流散使儿子易生此名冻产若春秋之间天地有隂湿寒冷之气亦可房中以防炭火暖为妙五曰热产者盖言盛暑之月欲产之妇当要其温凉得所不可因热恣意取凉及有伤损胎气又生产之处不可多着人数切忌人多热气逼袭产母盖人之血气得热则散热过则损令当夏暑炎热之盛而产母气虚则其血得热而上蒸能令产母发热头痛面赤昏昏如醉乃至不知人事世有名血晕者因此而成也若产于夏月时少有清凉之气隂雨之变产母不可任取凉恐生大病六曰横产者盖儿子下先露其手或先露其臂此因未当用力而产母用力之过也脐腹疼痛儿身未顺若是产母用力一逼遂致身横而不能生不幸而有此证候当令产母安然仰卧令看生之人推儿入去凡推儿之法先推其儿身令直上渐渐通手以中指摩其肩推其上而正之渐引指攀其耳而正之湏是产母仰卧然后推儿直上徐徐正之候其身正门路皆顺煎催生药一盏令产母吃了方可令产母用力令儿下生此名横产若防生之人非精良妙手不可依此法恐恣其愚以伤人命七曰倒产者盖因其母胎气不足関键不牢用力太早致令儿子不能回转顺生便只直下先露其足也治之之法当令产母于床上仰卧令看生之人推其足入去分毫不得令产母用力亦不得惊恐候儿自顺若乆不生却令防生之人轻轻用手内入门中推其足令就一畔直上令儿头一畔渐渐顺下直待儿子身转门路正当然后煎催生药令产母服一盏后方始用力一逼令儿生下此名倒产若看生之人非精良妙手不可依用此法恐恣其愚以伤人命八曰偏产者盖因儿子回转其身未顺生路未正却被产母用力一逼致令儿头偏拄左腿或偏拄右腿反无从用力致令儿虽近人门而不能生下但云儿已露顶然不知儿之所露却非顶也或左额角或右额角而已谓儿头偏拄一畔以此不能收治之之法当即令产母仰卧令看生之人轻轻推儿近上以手正其头令儿头顶端正向人门然后令产母用力一逼即便儿子生下即令儿却只露额当令看生之人以一件绵衣炙令温暖用褁手急于谷道或是小儿之后骨偏拄谷道外旁轻而推儿令正即便令产母用力逼儿生也此名偏产凡遇谷道外傍推儿头正湏推其上而正之仍是小用轻力推些儿上而正之也若看生之人非精良妙手不可依用此法恐恣其愚以伤人命九曰碍产者盖言儿身已顺门路俱正儿子已露正顶而不能生下盖因儿身回转肚带攀其肩以此露正顶而不能生此名碍产治之之法当令产母于床上仰卧令防生之人轻轻推儿近上徐徐引手以中指按儿肩下其肚带也仍湏候儿身正顺方令产母用力一送使儿子下生此名碍产若看生之人非精良妙手不可依用此法恐恣其愚以伤人命十曰坐产者盖言儿之欲生当从髙处牢繋一条手巾令产母以手攀之轻轻屈足坐身令儿生下非令产母临生儿时着坐一物此名坐产若是产母儿将欲生却令坐着一物即抵着儿不能生也十一曰盘肠产赵都运恭人每临产则母肠先出然后产子产子之后其肠不收甚以为苦名曰盘肠产医不能疗偶在建昌得一坐婆之法一施而收之其法遇产后子肠不收之时以醋半盏新汲冷水七分碗调停噀产妇面噀每一缩三噀收尽此良法也后学不可不知欲产之妇脉离经沉细而滑也歌云夜半觉痛应分诞来日日午定知生身重体寒热又频舌下之脉黒复青反舌上冷子当死腹中湏遣母归面赤舌青细寻防母活子死定应难唇口俱青沫又出子母俱死总当判面青舌青沫出频母死子活定知真新产之脉缓活吉实大弦急见鬼新若得沉重小者吉切勿坚牢命不停寸口澁痰不调死沉细附骨不絶生临产腹痛而腰不痛者未产腹痛转甚者将产盖肾候于腰胞系于肾尺脉转甚如急珠者产妇人产乳忌反支月若值此月当坐牛皮上或灰上勿令水血恶物着地则杀人及浣濯衣水皆以器盛过此忌月乃止○凡生产不依圗脱有犯触于后子母皆死若不至死母子俱病诸事皆不称心若能依圗无所触母即无病子亦易养○凡欲产时特忌多人瞻视惟得三二人在傍待总产讫乃可告语诸人也若人众防不无难生胎神逐月所直方位不可脩造○正月在床○二月在户○三月在门○四月在灶○五月在床○六月在灶○七月在房○八月在厠○九月在门○十月在戸○十一月在灶○十二月在牀
　　凡孕妇入月切不可洗头方免产难及横产逆产
　　产难【附论】
　　夫难产者由先因漏胞去血臓燥或子臓宿挟疾疢或触犯禁忌或始觉腹痛产时未到便惊动秽露早下致子道干澁产妇力疲皆令难也凡防母舌青儿死母活唇口青两邉沫出者子母俱死面青舌赤沫出者母死子活也故将产时须令坐卧安定背平蓆体不伛曲则儿不失其道若坐卧未安身体斜曲儿正转动忽遽强气暴冲击则令儿趋后孔或横逆皆由产时怱遽或触犯禁忌坐卧不安定所为故产妇坐卧须平安正顺四时方面避五行禁忌若有触犯多致灾祸者也
　　方
　　瞿麦汤　治难产及已产胞衣不下或堕胎后血不下瞿麦穂　消石　黄连【去须】　滑石　甘草【炙各一两】王不留行　延胡索　当归　　大黄【各一两一分】生干地黄　连皮大腹　　鬼箭羽　射干　葳灵仙【去土】雷丸　槟榔　京三棱【炒】　郁李仁【各一両半】呉茱萸【炒半两】　牵牛子【炒二两】
　　右麄捣筛每服五钱水盏半入生姜五片同煎至八分去滓温服不拘时
　　催生汤　治姙娠欲产痛阵尚踈难产经三两日不生胎死腹中或产母气乏委顿产道干涩才觉痛密破水后便可服
　　苍术【二两米泔浸洗切焙黄色】　枳殻【麸炒去穰】　白桔梗
　　广陈皮【去白】　芍药　白芷　大川芎【各一两】　归身【一两】交趾桂【去粗皮不见火】　半夏【汤洗】　粉草　　麻黄【去莭】　干姜【刮去土皮】　厚朴【姜汁制】　南木香　杏仁【去皮尖】白茯苓【各五钱】
　　右为末每服二钱顺流水温暖调服若觉热闷白蜜汤或剉散入真米醋一合煎当隆暑之时恐难轻服但以五苓散用葵子灯心煎汤调下却暑清魂滑胎易产胞浆先破则胎干难产用白蜜清油浸一合热酒调得所顿服胎气即润分娩矣
　　易生汤　治妇人血气不调心腹疼痛或月闭不通每有姙娠多难产
　　苍术【净洗去皮十二両】　桔梗【二两】　枳殻【去穰麸炒】　麻黄【去根】附子【炮去皮脐】　陈皮【去白　各三两】　芍药　白芷　　芎防当归　桂【去皮】　半夏【汤泡七次】　赤茯苓　甘草【各一两半】厚朴【姜制】　亁姜【炮各二两】
　　右除桂枳殻二味别为末外一十四味同为末慢火炒令色转摊冷次入桂枳殻末令匀每服三钱水一盏半醋一合生姜三片煎至一中盏去滓热服不拘时候
　　神圣散　治妇人难产及横逆产
　　干猪胎　鲤鱼皮　女人乱发【三味各一两入瓶子内烧令焦】铛墨　　伏龙肝【细研各半两】　墨【煆醋三度】　　当归桂【去皮】　芍药　　白僵蚕【炒】　白芷　白附子【炮】芎防【各一两】
　　右为散再研细每服三钱热酒调下临产腹痛时便子母俱无恙产后每日空心一服治月内诸血疾
　　催生方　治妇人临产胞伤风冷腹痛频并不能分娩王不留行　　京三棱【煨】　牵牛子【炒】　百合当归　葳灵仙【各一两半】　雷丸　大黄　天雄【炮制去皮脐各一两】桂【去粗皮】　　甘草【炙各三分】　大腹【二两】
　　右防咀每服五钱水一盏半煎八分去滓温服令产妇安稳再用后沉香汤从心洗即平安
　　沉香　　水马【各一两】　飞生鸟毛　零陵香詹糖香　　龙脑　苏合香　苜蓿香【各一分】蘧麦【二两】
　　右以水二斗煎取一斗去滓待至临蓐欲平安用汤如人浴即从心上洗三五遍其汤冷即平安亦无有痛苦处无忌
　　七圣煎　治产难多时不下垂困宜服
　　蘧麦　滑石【各一两】　　牛乳　黒豆黄　酥【三味各二两】冬葵子【一合】　　白蜜【二合】
　　右为细末以乳酥蜜调药令匀慢火熬成稀膏每服一匙热酒调下
　　治产难催生　用麝香一钱研末水和服之
　　保生无忧散　胎胞临门难产盖身居富贵口食甘肥无度即饱即卧致令胞胎肥厚根蔕坚固行动气急又不曽预服瘦胎之药以致临产艰难服此可保易产当归【酒浸】　川芎　　白芍药【各三钱】　南木香【一钱半】枳殻【炒】　明乳香【另研三钱】　血余【二钱半即油髪灰一方以獖猪心血和髪灰】
　　右为末二钱水一盏煎至七分日二服济生方有甘草一钱半炙余同一方无枳殻有硇砂甘草
　　泽防汤　治产难及烦闷不已【一名瞿麦散】
　　泽防【一两】　瞿麦【去根研二两半】　榆白皮【剉碎二两】　木通甘草【炙令赤一两半】　桂【去皮】　牛膝【酒浸半日切焙一两】
　　右麄捣筛每服四钱水一盏半姜三片煎一盏去滓温服未产便服
　　七圣散　临产腰痛方可服之
　　延胡索　没药　白矾【飞过】　白芷　姜黄【俱焙】当归　桂心【以上各等分】
　　右为细末临产阵痛时烧铧刃铁令通赤淬酒调药三钱服一二立产铧刃犁头是也此方河池县乔医家货每服用一钱引道屡试有効其騐如神
　　霹雳夺命丹　治妇人恣意情性有失调理卫竭荣枯胎转难动坐草之时用力过多腹痛又不能坚忍坐草蓦然气挫目反口噤面黒唇青沫出口中子母俱殒若两脸防红子死母生
