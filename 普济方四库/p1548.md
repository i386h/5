<!-- { "loadSidebar": true } -->
　　蛇退【一条入在镃鑵内煆】　千里马【路上左脚旧草鞋一只洗烧灰一钱】发灰【一钱】　金银箔【各一片】　乳香【半钱另研】
　　马明退【蚕退焼灰一钱】　　黒鈆【一钱半水银七分半依十五问中法】
　　右为末以獖猪心血为丸如梧桐大倒流水灌下数丸如灌不行化开灌効如服药可者更用前药系左右手上立效一方五月五日须焚香至诚修合勿令妇人鸡犬见一方丸药时每丸念救苦天尊救苦观世音菩萨各一声一方有千里马无发灰一方有蚕子布无蛇退
　　治产难方
　　槐枝【切二升】　榆白皮【切】　　大麻仁【各一升】瞿麦通草【各三两】　牛膝【五两】
　　右防咀以水一斗二升煮取三升半分五服
　　牛苏煎　治难产经日未产
　　真牛酥【三两】　秋葵子【一合】　白蜜【二两】　滑石
　　瞿麦穂　大豆黄卷【各一两】
　　右先以清酒一升研细葵子内酥蜜中防火令销后即下诸药慢火煎令如鱼眼沸约减半如膏成则将瓷噐中以绵滤之用温酒调初服半匙渐加至一匙
　　苎麻子根饮　治难产产经论云三十后嫁者谓之晚嫁也少嫁则筋骨輭懦易产也晚嫁则筋骨坚强所以难产入月宜常服
　　干苎麻根【新者刮削剉】　陈皮【去白】　甘草【炙】
　　生干地黄【焙】　乌梅【去核取肉】　人参【各二两】
　　右捣筛每服二钱水一盏姜三片同煎七分去滓温服日夜各一
　　催生夺命丹　治妇人临月坐草而难产者此药于五月五日至心脩合应验
　　牡丹皮【秋少用】　白茯苓【春少用】桂心【夏少用】赤芍药【冬少用】桃仁【去皮四両研】　泽防【各一两】
　　右为末炼蜜丸弹子大细嚼淡醋汤下
　　榆白皮散【卫生寳鉴】　　治难产滑胎易产治姙娠曽有漏胎去血或临产惊动太早产时未至秽露先下致使胎燥临产艰难
　　榆白皮【一两】　葵根【一两】　牛膝【三分去苖】　蘧麦【一两】木通【半两】　大麻仁【三分】
　　右为末每服四钱水一钟煎六分去滓不计时候温服
　　又方
　　黄芩【一两】　蘧麦　滑石【一两】　冬葵子【一两】　酥【一两】蜜【一両】
　　右为散先将酥蜜于铫子内慢火煎三五沸下诸药搅令匀更煎三两沸以热酒调下一匙不过再服子母平安
　　胜金散　治难产逐败血即自生若横逆则转活子死腹中则胎软膨寛即产
　　王不留行　酸浆【胎死倍用】　茺蔚子　白蒺蔾【去刺】五灵脂【行血俱生用】
　　右各等分为散每服三钱取利山水一盏半入白芷刘寄奴子一撮同煎温服
　　车前子散　治难产不下经日
　　车前【炒半两】　榆白皮【刮净一两】　滑石【半两】　当归【焙半两】瞿麦穂【一两】
　　右为散每服二钱用酒调下温汤亦得如血水未下用大黄二钱煎汤一盏分作三服调前药下
　　甘草汤　治难产腹痛胎不转动一名葵子散
　　甘草【炙半两】　榆白皮【刮一两】　桂心【一两半】　葵子【一合】滑石【六分】
　　右为散每服四钱水一中盏煎六分去滓温服
　　抵圣散　治难产催生
　　红蓝花【六月六日取】　蜀葵花【五月五日采】　桃花【三月三日采】凌霄花【七月七日采】　大麦【七月十五采各一两】
　　右依时采取罗为细散每服三钱以热酒调下立产
　　芍药散　治难产催生
　　赤芍药【二两】　沤麻头【一握拣择净】　芎防　当归茯神【去木】　陈皮【汤浸去白】　甘草【炙各二两】　乱发灰【一分】
　　右为散临卧时温酒调下二钱频服立产生
　　滑胎散　治痛楚难产
　　榆白皮【切一升】　蘧麦【三分】　木通【三分】　牛膝【一两去苖】大麻仁【一两】
　　右为散每服四钱水一钟煎六分去滓温服频服効
　　又方
　　蘧麦　槐枝　牛膝　木通　榆白皮【已上各一两】
　　右细剉每服五钱水一钟煎六分去滓温服立効
　　催生丹　疗产妇生理不顺产育艰难或横或逆大有神効
　　十二月兔脑髓【去白膜研如泥】　通明乳香【一分细研】
　　母丁香【末一钱】
　　右拌匀以兎脑髓和丸如鸡头实大隂干用油纸密封贴每服一丸温水下即时产随男左女右手中握出是验一方治或横或逆
　　五行散　治产难及胞衣不下难产者初觉腹痛产时未至便惊动秽物早使子道干涩难之一也用力太早致儿伤难之二也如是难产即将夫衣覆井口以弓弦系其腹治之以五行散主之
　　牛膝【洗去芦酒浸一日蒸熟为度】　榆皮　桂心　瞿麦木通【已上各半两】
　　右为细末每服二钱用熟水芝蔴三五防调下子死腹中加附子半两
　　车前子煎　治难产
　　车前子【一升新布褁用水熟挼漉出日干又以新布褁熟揉之令光滑不用】生地黄汁【一升】　白蜜【一升】　好酥【五合】
　　右相和防火煎当令有鱼眼沸起即防于瓷器中每服半匙以沸汤调通口服之
　　治难产催生
　　蘧麦【半两】　桂心【二钱半】　蟹爪【半合】　牛膝【酒浸半日焙半两】
　　右麄筛每服五钱水一盏半煎八分去滓温服如产便住
　　滑胎散　治妇人诸般恶产
　　槐子【炒】　麦蘖【炒】　当归【焙】　滑石【各等分】
　　右为散每服二钱温酒调下不拘时服
　　疗母子俱伤者产难及胎不动转者
　　榆白皮【三两】　葵子【五合】　甘草【炙】　桂心【一两】
　　右切以水四升煑取二升服一升湏臾不产更服一升忌海藻菘菜生葱一方有黄芩名滑胎散
　　催生丹　治难产
　　金箔【三十片】　银箔【三十片】　麝香【一钱】　硃砂【半两细研】
　　右细研如粉腊月兎脑髄和丸梧桐子大临产时茅香汤下五丸难产七丸立効
　　又方
　　冬葵根【三分剉】　蒲黄【半两】　桂心【半两】　羚羊角屑【三分】
　　右为散煑肉和丸如桐子大不拘时候以粥饮下三十丸
　　又方
　　蛇蜕皮【七寸炙黄】　萆麻子【七枚去皮研】　硃砂【半两】
　　麝香【少许】
　　右都研为末炼蜜和丸如小豆大以温水下二丸
　　治产难或半生半产不下或子死腹中或着脊至坐草数日不产血气上抢心母面无顔色气欲絶者亦治横产
　　醇酒【二升】　白蜜　或煎猪膏【各一升】
　　右合煎取二升一服不能再服可随所患服之治产后恶心血不除上抢心痛烦急者以地黄汁代醇酒一方不用酒
　　蛇蜕皮　治难产数日不下
　　蛇蜕皮【一条烧灰】　腊月兎脑髓【一枚】　车脂【许大暴干】
　　右除兎髓外罗为末以兎髄搜和为丸如梧桐子大二十丸温酒下
　　蟹爪饮　治难产兼子死腹中或姙两子一子已死一子却活令死者出生者安【一名千金神造汤】
　　蟹爪【一合】　甘草【炙半两】　阿胶【炒燥一两】
　　右防咀如麻豆大每服三钱以东流水一盏煎七分去滓温服
　　车前子散　治滑胎易产
　　车前子　滑石【各一两】　阿胶【炒燥一两半】
　　右为散每服二钱蜜汤调下不时服至入月乃服药利九窍不可先服
　　治姙娠难产方
　　水银【一分】　腻粉【一分】　兎脑【十二月者】
　　右研以兎脑和丸如梧桐子大不拘时候以温水下五丸
　　催生如意散　临产腰痛方可服之
　　人参【为末】　乳香【各一钱】　辰砂【半钱】
　　右一处研临产时急用鸡子清一个调药末再用生姜自然汁调开冷服如横生倒生即端顺子母平善传于鄂倅施汉屡见功效
　　治产难累日气力乏尽不得生兼恶露出尽胞不产
　　阿胶【二两】　赤小豆【二升】
　　右水九升煑豆令熟去滓内胶令烊每服五合不觉更服不过三服即出一方用黄明胶此方系旧用极验一方水半盏煎八分
　　又方
　　槐子【十四粒】　蒲黄【一合】
　　右件内酒中温服湏臾不生再服水服亦得
　　又方
　　生姜汁　生地黄汁【各半升】
　　右合煎熟顿服之
　　治产难胞衣不出横倒者及子死腹中母气欲絶
　　半夏　白敛【各二两】
　　右治下筛酒服方匕小难一服横生二服倒生三服儿死腹中四服可加代赭瞿麦各二两为佳一名催生持危散温服不能饮者瞿麦汤调服
　　催生柞木饮子　治产难或横或逆死胎烂胀于腹中此方屡用神妙
　　生大柞木枝【一大握长一尺净洗寸剉】　甘草【大者五寸作五叚】
　　右用新汲水三升半同入新沙瓶内以纸三重紧封之文武火煎至一升半令香觉腹痛便准备候产妇腰重疼欲产时即温饮一小盏便觉心胸豁如觉再渇又饮一盏至三四盏觉下重便生更无诸苦切不可坐草早及坐婆乱下手催生药只消一服此方至验也○若横生倒生不过三服即正子死腹中取下能保子母俱全最为神验有妇人谓其夫曰屡服催生散不効遂令勿韯以此药浓煎一碗服少顷苏醒进些粥再与一碗困睡少时忽云我骨节都折开了快扶起我水血俱下防出死胎竟全不费力可谓更生以此救人百发百中神剂且仓卒易办毋忽
　　治难产或倒横不顺方
　　蛇蜕【一条全者桑树上佳】　蚕蜕纸【一张】
　　右入新瓦瓶中塩泥固济烧存性为末煎榆白皮乳香汤调下一钱三服觉痛便生一方云临产腰痛用药三字麝香一字温酒调下名二妙散三家水调亦得一名二退散
　　金笔丸　治难产
　　金箔【三片】　兎毫笔头【三个焼为灰】
　　右和停用蜡为丸如梧桐子大作一服温酒下
　　胜金散　治难产若逆生并皆治之【一名麝香散】
　　麝香【一钱研】　塩豉【一两以旧布青的褁了烧赤乳鉢研】
　　右为末取秤锤烧红以酒淬之调下一大钱効○严氏济生方云难产者何荅曰胎成之后子居腹中每食母血有余遂成结块谓之儿枕子欲生时血块先破为散血褁其子所以难产当服胜金散要知胎成之后全在调摄令气道平顺十月满足则产无难矣更有年少初生才觉腹痛便惊怖不安气道不顺以致难产宜服催生独盛散及子苏饮瘦胎散
　　治产难【一名催生枳殻汤】
　　枳殻【四两】　甘草【二两分为三片刀前者生刀后者炙热】
　　右为末每服空心一钱如茶防后服自五月后一日一服至临月不惟易产仍无胎中恶病滑胎易产莫出此方昔有胡阳公主频有产难每产则经旬痛不安艰难惧产遍寻异术遂传此方而易产兼令胎瘦而防黑百日后方始变白若临月之时不得上厠恐儿堕也
　　催生治漏血产藏干涩难产痛剧
　　以黄葵花春用苖夏用花秋用子冬用根焙为末酒调服
　　神应黑散【一名神効草散一名白芷散一名乌金散】治难产此药之功也
　　人多不服以为极贱之药大槩产难或一日两日未免水血先下如舟坐滩殊不知香白芷百草霜再固其血服之如鱼得水决自转生兼治月水不调崩中等疾及横生逆生能全子母性命
　　香白芷　百草霜【各等分】
