<!-- { "loadSidebar": true } -->
　　瞿麦【六两】　通草　桂心【各三两】　牛膝【四两】　榆白皮【一升】
　　右防咀水九升取三升去滓分三服
　　治数日不产胎上冲心欲闷絶方
　　榆白皮　滑石　当归　车前子　益母草【以上各半两】
　　右为细末煎生姜小便调下二钱
　　治经日不产
　　蒲黄　地龙　陈皮【各等分】
　　右将地龙洗去土于新瓦上焙令防黄各为末三处捣之各抄一钱新汲水调服立产
　　牛酥散　治数日不产胎上冲心欲死
　　牛酥【半两】　冬葵子【炒一合】　滑石【三分】
　　右以二味为末和牛酥置生绢袋内盛之用酒一升煎七合去滓袋子令温每服半盏一二服如未下更服之
　　茱茰汤　治妇人数日不产下体已冷无药甚窘以椒橙茱茰等叶浓煎汤可下手则和脐腹人门处皆淋洗即刻气温血行遂产或以红花数两速浓煎汤扶女于櫈上以绵帛蘸水遏之又以水洗帛上两头仍以器盛水又暖又淋乆而苏遂生男子盖遇严冬血冷凝滞不行温则行矣血行则产即易也
　　治难产三日不出
　　以车轴脂吞大豆许两丸一方车脂书儿足底作出字一方用酒
　　又方
　　烧药杵七八遍令赤内酒中饮之立产铁器亦得
　　又方
　　右烧大刀镮以酒一杯沃之顿服即出救死不分娩者
　　酥葵膏
　　治姙娠数日不产或生不顺理百方不得安方见本门难产类
　　逆产【附论】
　　夫逆产者盖因姙娠初觉腹痛产时未至惊动伤早儿囬转未竟便用力产之即令逆也又或安胎之处及坐卧湏顺四时方面并避五行禁忌若触犯者多致灾祸
　　方
　　乌金散　治横生倒产子死腹中胎衣不下
　　当归【酒浸】　没药　生干地黄　蒲黄【生用】　芍药【炒】红蓝花【各一两】　鲤鱼鳞【腊月者佳】　桂【各二两】
　　血余【小儿胎髪真者二枚】
　　右将血余鲤鱼鳞二味用销银锅子先以炭火烧灰没药研余为散和匀每服二钱温酒调下不拘时
　　滑胎煎　治难产经三日或横倒不出垂死
　　瞿麦【取穂一两】　酥【五两】　滑石　葵子【各三两】　白蜜【四两】黒豆皮【一合】　牛膝【去苖二两】
　　右除酥蜜外为末将酥蜜炼熟入诸药末及明乳香五两煎以瓷器盛每服半匙温酒或汤化下不拘时
　　救生散　治孕妇逆生其证孕妇欲产时遇腹痛不肯舒伸行动多是曲卧腰眼忍痛其儿在腹不能转动故脚先出谓之逆生湏臾不救则子母俱亡矣乌蛇脱【一条】　蝉脱【二七个】　血余【一团即胎发】
　　右烧灰每服二钱温酒下并进二服仰卧霎时一手儿手心足心令转其儿即时顺生子母俱活用槐角子尖刺小儿脚心尤妙
　　治逆产法
　　大蒜【七颗去皮】　生姜【半两】　葱白【去青三十茎各碎】
　　右置在一盆子中以百沸汤五碗乗热投于盆中速扶产妇于盆上坐候冷易之凡三易则胎正
　　又方
　　取蒲黄用水调涂儿足心底
　　又方
　　取丹砂末半钱蜜调涂儿足底
　　又方
　　取牛齝涎绞以温酒和服之
　　治逆生方
　　以塩涂儿足底一方用塩粉涂和又急爪搔之并以塩摩产妇腹上即顺
　　治逆产横产不出手足先见者
　　以蛇蜕皮烧为末服一刀圭靣向东酒服即顺一方猪膏和丸服
　　又方
　　取蝉殻二枚治为末三指撮许温酒服之一方作蟾蜍二枚为末酒服
　　又方
　　以手中指取釡底墨交尽儿足下顺生
　　催生如圣散
　　用黄蜀葵花不拘多少焙干为末熟汤调下二钱或有漏血胎臓干澁难产痛极者并进三服良乆腹中气寛胎滑即时产下如无花时只用葵子烂研半合以酒调滤去滓温过顿服亦治打扑伤损如胎死不下煎红花温酒调下一方花为末入麻油顺流熟水调下一方用葵子一味研墨或研硃砂为衣每服四十九粒温酒下济生兼服紫苏饮或黑神丸亦佳又歌云葵子炒香七十粒研烂酒调济君急若使临危产难时免得全家俱啼泣
　　治妇人倒产
　　右麻蕡吞二七枚即正
　　治倒产难产
　　用原蚕蛾为末饮服三钱
　　疗逆产
　　以真丹砂一刀圭涂儿腋下
　　治逆死及子死腹中
　　取车轮上土以三指撮酒调下
　　又方
　　取弹子二枚捣罗为散温酒调服二钱
　　又方
　　取甑带烧灰研散温酒调服二钱
　　又方
　　取晚蚕子纸一幅烧灰研末米饮调服暖水亦得
　　又方
　　取夫十指甲烧灰研末以温酒调服
　　又方
　　取车前子捣为末温酒调服二钱
　　保安散　治因漏胎胞干难产横逆不顺
　　用蝉退不拘多少灯上烧存性研入真麝香少许临时每服半钱淡醋汤调下
　　治生产不顺手足已冷口噤欲死方
　　以朱书儿左足下作千字右足作勿字手出者亦効
　　又方
　　用当归剉防炒捣末酒调下二钱
　　又方
　　用艾叶一两以酒一盏煎六分去滓分温二服水煎亦得
　　又方
　　以兎丝子捣末以温酒调下一钱効一方用米汁服
　　又方
　　以酒调灶突尘二钱服之効一方水苦酒服一方用灶屋上墨以酒煑一两沸取汁服
　　治倒产子死腹中方
　　取酽醋一升格口灌之出
　　艾叶汤　治逆产及子死腹中
　　用大麻仁净防研烂半两水二盏同煎一盏去滓温服
　　酸醤饮　治横产倒产安胎
　　用五叶酸醤草不拘多少取自然汁半盏酒半盏染胭脂末半两和匀温饮之未效再服之
　　催生如圣散　疗逆产横产瘦胎兼治产前产后虚损月脉不调崩漏一名催生黒神散又名乌金散又名二神散【方见本门】
　　又方　疗逆产
　　夫取隂毛二七根烧以猪膏和丸如豆大水吞下儿手即握出神验
　　治横逆产理不顺手足先出或子死腹中
　　右以伏龙肝细研每服一钱酒调服儿头戴出妙更用搽产母脐中亦効
　　又方　治产时子但趋谷道者方
　　右腹肚痛儿数日不下者或倒产见儿脚于上书大人名即却顺产极妙
　　治逆产
　　以釭中膏画儿脚底即正
　　治妇人横逆产
　　以古文钱二十文烧令赤投酒中服之立产
　　治逆横产瘦胎姙娠产后损月候不调崩中
　　用百草霜白芷等分为末每服二钱童子小便醋各少许调匀更以热汤化开服不过二服即产

　　普济方卷三百五十六
<子部,医家类,普济方>
　　钦定四库全书
　　普济方卷三百五十七　明　周王朱橚　撰产难门
　　横产【附论】
　　夫横产者由初觉腹痛产时未至胎未转动早已惊慌便用力产之故令横也或触犯禁忌所为将产坐卧处湏顺四时方面并避五行禁忌若有触犯多致灾祸也
　　方
　　贝母丸　治横产或颠倒胞衣不出毁伤不出产后余病汗出烦满不止少气满逆【一名千金丸】
　　贝母【煨黄】　甘草【炙】　秦椒【去目及闭口去汗】　大豆黄卷干姜【炮】　桂心　粳米　石膏【细研】　黄芩
　　石斛【去头各一两】　当归【半两】　犬膏【细研】
　　右为末用肉和丸如弹子大不拘时候以温酒研下一丸
　　金液丸　治将产忽见横倒者因不能忌口恣情多食五臓气滞六腑不和胎气既肥或用力太早胎受惊触急服此药儿身自顺生矣
　　飞生毛【火烧成灰用一钱】　　血余【用男子发烧灰】　硃砂【半钱别研】公母羊粪【烧灰各半钱】　灶中心土【一两】
　　黒鈆【三钱用水铫子火上镕投水银半钱搅成砂倾出细研】
　　右为细末用粽子和为丸如菉豆大遇难产时急以倒流水吞下五丸儿身自顺则正产子母活矣一方五月五日合尤妙勿令鸡犬妇人见
　　滑石散　治横产逆产危急方
　　葵子　滑石末【各一两】
　　右为末每服五钱至一两煎蚕退灰汤调下
　　治横倒产者或先出手足者
　　明阿胶【炒一方用酥】　滑石末【各一両】　葵子【二合】
　　右取水二盏煎一盏去滓分二服
　　治横产及手足先出者
　　取梁上尘灶突墨酒服之
　　又方
　　取车釭中脂书出字于儿脚下一方画腋下及掌心
　　催生鈆丹　治横逆难产
　　以黒鈆一钱用小铫子火上镕投水银二钱急搅成砂子倾出用熟绢纽出汗衫角纽作丸子如菉豆大临蓐香水吞下二丸一云胎前数证危急产后亦然此药可预为偹急
　　龙蛇散　治横产逆产
　　以蛇蜕入礶子内塩泥固济烧存性为细末每服二钱榆白皮煎汤调下凡产不顺手足先见者温酒一钱仍用傅儿手足即顺又治吹乳
　　疗横产及侧手足先出
　　右可持麄针刺儿手足入二分许儿得痛惊转即缩自当顺产
　　治横产逆产
　　如小儿手足先出将父名书脚心上随即顺生又将儿脚心搔抓亦妙
　　治横倒产手足先出法
　　以水牛尿涂母腹上即便顺产
　　又方
　　以三姓鸡卯各一枚三姓塩各一钱三姓水共一大盏相和煑五七沸分二服令母面向东服之妙
　　又方
　　用蘧麦二两剉以水一大盏煎六分去滓分二服
　　又方
　　烧钱二七文令赤投一杯酒中候冷饮之
　　倒产法
　　横倒逆产条目虽分方药之类可参酌相当随意救之若儿先出脚即以汤和塩涂之并涂母腹涂儿脚后急以手搔之儿生手出取马鸡血涂于手掌上良天制顺此三字相连成一符应产不如常者朱书服上并书纸上水吞之
　　治难产及不顺产立効方
　　右乞取三家饭着手中即顺产甚効
　　治产妇横产
　　用萆麻子三十个研烂妇人顶上剃去发少许药涂之湏防觉腹中提正便刮去药却于脚心涂之自然顺产也
　　治倒产难产方
　　用厚蚕子烧末饮服三钱
　　治横产不可出
　　用车前子末酒服二钱匕
　　治妇人横产
　　用铁杵若无杵则将利斧烧令通赤乗热入好酒内服之须臾即顺生矣
　　治横产倒产
　　用葵子花为末酒服之方寸匕
　　治横产
　　以莵丝子为末酒调下一钱匕米饮调亦得
　　治横产不可出
　　用梁上尘以酒服方寸匕亦治倒产
　　治妇人倒产
　　以麻子吞二七枚即正
　　治倒产手足冷口噤
　　以冬葵子炒令黄捣末酒服二钱匕则顺
　　产难子死腹中
