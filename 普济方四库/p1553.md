<!-- { "loadSidebar": true } -->
　　黒豆【捣碎半升】　生姜【细切四两】
　　右以童子小便三碗同煎取二碗去滓每服一盏连二三盏未下再服
　　甲汤　治产难或子死腹中不下
　　甲【酒炙】　当归【各半两】　乱髪【一块鸡子大取产多者妇人发于瓦上烧灰】
　　右先细研发灰次入当归末水一盏半煎八分然后下甲末煎五七沸分为三服后如人行四五里更服
　　水银丸　治姙娠子死腹中不出
　　水银【半两】　硫黄【一分与水银约为砂子】　白矾灰【半两】　硇砂【半两】
　　右捣研令细煑肉为丸菉豆大煎榆白皮酒下五丸如觉腹痛子即下
　　又方
　　水银【一分以水肉研令星尽】　硃砂【一分】　雄黄【一分】
　　右同研令细煑肉和丸菉豆大不计时候以槐子汤下五丸
　　治姙娠子死腹内不下方
　　皂子黄【四两】　米醋【三升多年为佳】
　　右用五升瓶盛文火煨热用纸盖瓶口将向妇人靣前去纸取气薫少时即下
　　又方
　　苏枋木【一片细槌绵褁】　水银【一两】
　　右以水五盏煎苏木大盏每服取二分下水银一分如人行三五里再服死胎当化水下下后三日湏食暖物若食冷物即恶血不尽
　　治胎死不出方
　　用赤小豆一升醋煑令热分二服死儿立出
　　疗姙身热病子死腹中欲出之
　　用乌豆一枚细捣水三升煑取二升稍稍摩脐下至隂下当立出
　　疗妇人伤娠及胎死腹中胞衣不出产后疾病及诸困笃欲死刺取羊血及热饮之不能者人含吐与之能多饮益善不能咽噉少塩又水潠其面
　　治胎死腹中欲下之方
　　用生地汁一升苦酒三合令热服之不能顿服分再服亦得一方治血干胎死为末一匕酒下煎亦可
　　治妇人腹中有死胎面皮黒欲死不进饮食
　　三个红娘半个刚　更加鹏砂共穰
　　依方修合等分两　头明恰似宰猪羊
　　右为细末穣丸如菉豆大临时看虚实加减空心热酒服三五丸即下
　　胎死腹中方
　　用鬱臭草捣以少许暖酒和绞取汁顿服又葵子一大升水五升煮取三升一服立下
　　治子死腹中若衣不出欲上抢心方
　　急取蚁蛭三升熬令热囊盛熨心下令胎不得抢心良
　　牛膝散　治姙娠经五六个月胎横死在腹中不出牛膝【一两去苖】　蒲黄【半两】　当归【三分】　雄防粪【半两炒】芎防【二分】　生干地黄【三分】
　　右为麄散每服三钱以水酒各半盏煎五分去滓不计时候温服
　　牡丹散　治死胎下坠有败血冲心闷絶上气不停牡丹　赤芍药　青皮【汤去白】　荷叶　当归【炒】蒲黄　干姜　川大黄【已上各一两】
　　右为散不计时候以温酒调下二钱
　　治姙娠胎死在腹无计可为宜用此方
　　萆麻子【三枚】　防粘子【一分】
　　右为散以醋面糊调涂于心上以纸贴之即生
　　治姙娠胎死腹内不下方
　　榆白皮【二两】　硃砂【半两细研】
　　右以酒一盏煎榆白皮至六分去滓分为二服每服调下硃砂一分
　　又方
　　麒麟竭【一两】　蒲黄【三分】　赤芍药【三分】
　　右为散每服以温酒调下二钱半频服即下
　　治子死腹中不出方
　　塩【半合】　鸡子【一枚】
　　右相和顿服立効
　　治子死腹中若衣不出欲上抢心
　　用取夫内衣盖井上立出
　　治子死腹中不出方
　　用三家鸡卵各一枚三家塩各一撮三家水各一升合煑之令产妇向东饮之立出
　　黒神散　治热病胎死腹中者何荅曰因母患热病至六七日以后臓腑燥热薫煑其胎是以致死縁儿身死冷不能自出但服黒神散热药暖其胎须臾胎气暖即自出何以知其胎之已死但看产妇舌青者是其也
　　桂心【不见火】　川当归　芍药　甘草　干姜【炮】生干地黄　黒豆【去皮各一钱】　黒附子【半钱炮】
　　右为细末作四服空心温酒调下一方无
　　治胎死腹中半产不下
　　官桂【去皮一两】　牡丹皮【去心】　川芎　葵子【各一分】
　　右细捣罗为末每服五钱浓煎防汤调下
　　川芎散　坠髙胎死
　　用川芎为细末每服二钱酒下
　　鳖甲汤下死胎至妙
　　鳖甲【二两先取半两火烧令赤醋淬如此二度余一两半只生用为末】
　　斧头三个【鉄秤锤亦得烧红投酒中令声絶去斧头】
　　右每服用药末三钱酒一盏防芽三个细切放温调下至难产者无不便下觉心头迷闷更以栁枝煎汤洗产母心头或衣不下者服乌金散即下
　　龙肝散　治子死腹中母气欲絶
　　右用伏龙肝为末熟水调下若童子小便调尤妙其土当儿头上戴出至妙
　　川芎蒲黄黒神散
　　地黄【蒸曝九遍或二十一遍如黒角色不可经冷水秤一两生者蒸取半两】
　　当归【酒浸半焙秤一两一分】　肉桂【去粗皮不见火一两一分】　川芎【一两】干姜【一两一分】　白芍药【一两】　甘草【炙半两】　附子【炮二钱】真蒲黄【白纸上焙一两】　黒豆【一两半炒去皮】
　　右十味为细末每服三钱匕并用小便调下若胎已死腹中四肢冷口出沫爪青黒温酒调服湏防胎暖自下及衣带断者但服此药逐去血即下若血晕医者不识呼为暗风服此即愈若乍寒乍热或误呼为疟疾服此药当若血崩不止取艾一团如鸡子大浓煎汤调下若呕逆恶心人参陈皮汤调下若中风牵搐加荆芥末半钱仍煎荆芥汤调下若血渇不止加蒲黄煎葛根汤调下若心腹刺痛加胡索末温酒调下昨有永嘉法曹司马逨坐仓受纳閤中分娩亟赎黒神散三贴传归与服恶血稍多进第二服其血如倾扶防登床耳闻如皷声者数百二三婢重手按其头稍定急服当归鹿茸二物汤夜以继日而皷声渐逺半月平复则知黒神散亦未易猛进也此卢祖常易简纠缪中载然遇未产后自不可以易用药况市中黒神散安可不辨其精粗真伪也○曽有妇人热而大便秘脉实子死腹中以致昏不知人医用偹急丸胎下人活
　　催生并死胎不出
　　用萆麻三个巴豆四个乳鉢研细入麝香少许贴脐心上湏防间便见神効
　　治死胎腹中不下湏是分明知是死胎方下此药
　　水银【一分】　官桂【一分为末】　麝香【少许】
　　右以官桂末麝香相衮用乳鉢内投水银令相衮成末浓煎牛膝汤下
　　催生汤
　　苍术【二两】　桔梗【一两】　陈皮【六钱】　白芷　桂心甘草【各三钱】　当归　乌药　干姜　厚朴　芍药半夏　茯苓　附子【各二钱】　南星　川芎【各一钱半】枳殻【炒】　木香【一钱】　杏仁　阿胶【一钱半】
　　右为末每服一大盏酒下或热闷水防水调蜜服之
　　主子死腹中不下
　　用悬钩根皮浓煎服之
　　治女子因热病胎死腹中
　　捣益母草令熟以少许暖水和绞取汁顿服良
　　治胎死腹中
　　以红蓝花酒煑服之
　　疗子死腹中方
　　以真珠二两为末酒调服尽立出
　　治子死腹中
　　取天防屎灰酒服方寸匕
　　治子死腹中
　　捣茺蔚茎汁服之即下
　　治姙娠子死腹中
　　以雄防粪二七枚以水三升煑取一升去滓取汁以作粥食之胎即下
　　治倒产子死腹中
　　用艾叶半斤酒四升煑取一升服
　　治小儿死腹中
　　用冬葵子末酒服方寸匕若口噤不开撬开灌之药下即活
　　治倒产子死腹中
　　以当归末酒服方寸匕
　　胞衣不出【附论】
　　夫有产儿出胞衣不落者世谓之息胞由产初时用力太过儿出而体已疲惫不能更用力产胞停顿之间而外冷气乗之则血道澁故胞衣不出湏急以方药救治庶不妨害于儿所以尔者胞系连儿脐胞不出即不便以时断脐浴洗冷气伤儿则成病也旧法胎衣不出恐损儿者依法截脐而已产处随顺四时方面并避五行禁忌者若有触犯多令产妇难产虽腹痛者未产也必腹痛连腰痛甚者即产也所以然者肾候于腰胞系肾故也诊其脉转急如切防无殊者即产也郭稽中论曰胎衣不下者何荅曰母生子讫流血入衣中衣为血所胀是故不得下治之稍缓胀满中以次上冲心胸疼痛喘急者但服夺命丹以逐去衣中之血血散胀消胎衣自下而无所患更有牛膝汤等用之甚効録以附之○欲产之时用力太过产罢复被风寒冷气所侵血气凝涩乏力运用以致时乆不惟有妨儿脐兼亦致害母命即湏提絜产妇使形体平正息少时可以运动及以壮气益血汤散助之俾气血滑利其胞可下矣兼初生产妇未能谙练见胞未下恐妨儿体輙剪脐或误牵断或执之不固其胞直上掩心使尽天年者多矣昔人剪脐之法必欲坐人先备金银鉄秤锤之类用輭衣带一条就一头绾定仍留一头才下脐即将脐带与衣带相聨结定以牢为度所贵胞不上掩心也
　　方
　　壮气益血汤　治产后胎衣不下或被风寒所侵血气凝涩或气力疲乏不能运动胞衣停息宜服
　　蒲黄【微炒】　甘草【炙】　陈皮【汤去白】　桂【去皮各三分】牛膝【酒浸去苖一两】
　　右为散每服二钱热酒调下不拘时以下为度
　　又方
　　取败簸箕舌烧作灰细研每服三钱酒服之
　　治胞衣不下法
　　用小豆温水或酒吞下如生男者一七枚生女者二七枚
　　丹砂散　治胞衣不出令胞烂
　　葵子　阿胶【炒令燥】　牛膝【酒浸】　当归【切焙各三分】
　　右为散每服五钱温酒调下
　　治胞衣不出
　　取小麦合小豆煮令浓饮其汁立出亦治横逆生者用米麦亦得
　　又方
　　取瓣二七枚服之立出良
　　又方
　　取水煮弓弩弦饮五合即出亦可烧灰酒和服
　　又方
　　取宅中所埋柱掘出取坎底当柱下土大如鸡子酒和服之良
　　牛膝汤　治胎衣不出脐腹坚胀急痛即杀人服此药胞即烂下死胎及子死腹中不得出宜服之
　　牛膝　瞿麦【各四两】　当归【三两】　滑石【半斤】　葵子【五两】通草【六两一方作木通一方用芥草】
　　右细切以水九升煮取三升分三服衣即烂出也一方用桂心二两一方无通草用甘草一方有赤小豆
　　治胞衣不出腹胀欲杀人及治未足月死胎
　　取黒豆一合炒令熟入醋一盏煎三五沸去豆分三服酒煮亦可或取鞋底炙热熨小腹上下
　　松叶散　治胞衣不下气血冲心昏迷欲絶
　　松叶【炙】　墨【细研】　紫葛【各半两】
　　右为散每服二钱温水调下不拘时
　　芎防散　治胞衣不出
　　芎防　当归【切焙各半两】　榆白皮【剉一两】
　　右为散每服三钱用生地黄汁温调下未下再服以下为度
　　香墨丸　治产难胞衣不下心腹痛
　　香墨　麝香【各一钱同研细】
　　右二味以腊月兎脑丸如梧桐子大每服三丸以温酒下不拘时候以下为度
　　葱白散　治胎衣不出
　　葱白【三个】　麻油【半合】
　　右先研葱白汁少许入油相和服之未下再一服
　　伏龙肝散　治胎衣不出
　　伏龙肝　蒲黄【炒各一两】
　　右为散每服二钱温酒调下不拘时以下为度
　　牛膝散　治胎衣不出胞烂
　　取牛膝去苖一两细剉以水三盏煎盏半去滓分三服
