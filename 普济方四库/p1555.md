<!-- { "loadSidebar": true } -->
　　用萆麻子研细傅足心衣下即急洗去否则肠出如肠出即用此药涂顶肠当自入
　　又方　治胎不下
　　用葵根净洗研绞取汁饮
　　又方
　　用草鞋鼻防路上拾洗净烧灰童便和酒调服
　　孙真人方
　　产母头髪刺喉中取吐即下
　　集騐方
　　用川山甲炮为末酒调一钱服
　　治胞中血物困极者
　　蝼蛄一枚煑取汁灌入口即下
　　治产后胞衣不出及余血抢心胀欲死者
　　以兎皮和毛烧灰末以酒调方寸匕服之即产衣不下者服之即下
　　治胞衣不出
　　以贝母七粒为末酒下
　　又方
　　以妇裩覆井口立下取本妇人者佳
　　治难产胎衣不出
　　以乌芋捣汁一升服之立出
　　治胎不出
　　以真珠末一两苦酒调服
　　产后胎衣不下
　　以莲房莲叶酒煑服之
　　治产后胞衣不出
　　以蟪蛄脑煑汁服之
　　盘肠产【附论】
　　昔赵都运恭人每临产则子肠先出产子衣下之后其肠不收甚以为苦名曰盘肠产不能疗偶在建昌得一坐婆施之一法而收之其法遇产后子肠不收之时以醋半盏新汲冷水七分碗调停一噀一缩三噀收尽此良法也
　　方
　　疗盘肠生产不收者
　　用东行芙蓉根去上麄皮用内白皮嫩者去木烂擂水用鹅翎毛拂上即自入如不信以试猪母即可騐
　　治盘肠献花产者
　　医书不述其事然亦可惊有临分娩产肠先出儿即随产俗用冷水噀产母面其产肠自收此法虚弱之人切不可用恐惊怯成病或即脱絶旧法以萆蔴子四十九粒研烂涂脑顶自然收上如收了即以水洗去顶上萆蔴又有乆而肠为风吹干不能收者以磨刀水少许火上温过以润盘肠煎磁石汤一杯令产母服自然收
　　治推肠生方又名盘肠产
　　以半夏为末搐鼻中则肠上矣
　　又方
　　以大纸撚以麻油润了防灯吹防以烟熏产妇鼻中肠即上矣
　　樗枝散　治产后子肠下出不能収拾不论年深者皆治之
　　用樗枝取皮焙干一握水五升连根葱五茎汉椒一撮同煎三升去滓倾在盆内乗热里候通手淋洗倾入五升瓶内再煎一沸依前用一服可五度每洗毕睡少时忌塩姜鲊醤温面发风毒物及用心力房劳等事
　　治产后子肠不收
　　用枳殻煎汤温浸良乆即入一方用二两去穰
　　治产后脱肠不收
　　用麻油五斤炼熟以盆盛候温却令产母坐油盆中约一顿饭乆用皂刺炙令脆去麄皮为末少许吹入鼻中令作嚏立产神効
　　败散　治妇人产后肠出不收
　　紫浮萍草【隂干半两】　败【半两醋炙酥】
　　右为末每服二钱温酒或汤调下空心服立验甚者不过数服
　　治妇人产后肠出不收兼小儿脱肛
　　紫萍草【隂干】　晚蚕沙【炒各等分】
　　右为末每服二钱沸汤或温酒调下立验
　　又方
　　山茨菰末掺肠上仍以皂黄末搐取喷嚏数声其肠自入
　　儿袋脱出名突河
　　荷叶以麻油挼炙干为末先用荷叶朴消汤浸出者块肉令暖次以前末挼入以缩砂仁末二钱防服再不入或遇热出以茅根汤洗讫用萆蔴子糯米浸过研为末安顶上即取上急洗去
　　家传方
　　取麦麸内踈布袋中置热汤盆内摆洗汤温令产母坐其上肠浸其中频以麦麸袋动其水湏防自收
　　海上方
　　细辛　麝香
　　右为末搐鼻中得喷则肠收矣一方云凡通関药皆可用
　　叶氏方
　　用朴消煎汤浸肠令暖自然收缩
　　连氏方
　　白矾末一两调米醋一碗入净小桶以硬炭火置内急令产母坐其上薫之
　　千金方
　　鳖头烧灰傅防上仍用水调服
　　又方
　　活酒煎服
　　韩都事方
　　蛇床子　韶脑　糊椒　紫花梢
　　右等分为末每服五钱煎汤薫洗
　　又方
　　全蝎细末口含水以药搐鼻立効
　　沈氏方
　　卷栢半两剉碎瓷瓶水煎热薫温洗
　　治产后生肠出不收
　　白扁豆花　山豆根花
　　右等分为末每服四钱温红花酒调下立收入腹
　　又方
　　枳殻荆芥煎汤薫洗五倍子末粉肠上
　　又方
　　令妇人坐臼上研萆蔴子膏涂顶心宻令以水喷其面倐然一忍擡身振动肠已收矣
　　谢氏方
　　血竭　乳香
　　右烧烟薫即入
　　千金翼方
　　海螵蛸　硫黄
　　右为末粉肠上
　　催生【附论】
　　夫五行论命以年月日时支干所遇五行所属相生相植以推人之贵贱其间最切要者时也若林开命书以年为父母为己身月为兄弟僚友日为妻妾上官时为子孙帝座盖人之生也得其时则终身冨贵失其时则终身贫贱信乎人生之时不可忽也然则人生之时正危急之时是知人有诸生产之难若产起坐既久劳力困倦又宜急趂以救其危当此之时又何暇论其时耶○设夫姙娠行年法若行年有与本命相值产室内当求鞍辔仍布马皮于灰草上令姙妇临产时践之手攀鞍辔头则易产之医者便以此等物为产卧所需之物诚谬论也其所以然者谓娠妇行年偶遇本命相值于所产嵗月虑有诸般艰难之厄故以此厌穰之取其快速之意耳如或不值则无用矣
　　方
　　石竹花汤
　　石竹花【三钱】　木通　滑石　葵子　榆白皮【各五钱】枳殻【五钱】　百草霜【一钱】
　　右为末清油少许沸汤调服乆而未生再服即下
　　龙脱散　催生秘传
　　蝉螁【一两烧存性】　大蛇蜕【火烧存性一条】　滑石【半两】
　　葵子【一两防炒】
　　右为末每服一钱顺流水防温暖调下不可使热汤
　　催生大圣丹【如无鲜脑用米饮捣和】
　　片脑　麝香　母丁香　腊月兎脑子
　　右用兎脑子捣和为丸用金箔为衣如梧桐子大临产时用酒或汤米饮咽下男左女右手握出万不失一是验
　　催生草药
　　用墙基邉煑银酸草取一大握取顺流水以砂盆顺擂四十九转以酒和汁与产妇食即降
　　朱雄丸　催生贴脐法　【一名万金不传遇仙方一名遇仙雄黄丹】雄黄　朱砂【各一钱】　萆蔴【十四粒去皮】　蛇蜕【一尺】
　　右为细末将水饭和丸如弹子大临产时先以椒汤淋洗脐下次以药安于脐中用醋纸数重付药上以帛系之湏防即生急取下一方用躐纸亦可一名金弹丸产毕将药候干再研细用饭丸每丸救三人○治横生倒生或胎死不出凡产难证候方书所不疗者悉皆治之催生之药如五苓五积如神如圣常用皆騐多具于右倘一时取药不及即用此丸最效
　　如圣散
　　黄蜀花【三钱焙干无花用子烂研少半】　好当归【二钱焙干】
　　右为末每服二钱热酒调下如不饮酒用汤服必効
　　伏龙肝散　催生
　　伏龙肝　石燕
　　右等分为细末研令极细每服二钱煎当归汤调下入鸡子清一个尤妙亦下死胎
　　糖油饮　治催生横逆死胎皆可【一名二仙膏】
　　真麻油　蜂糖【各一两】
　　右用新碗二只各煎令沸又倾作一碗再煎令沸候温作一服未产再服
　　催生药方
　　暑月热可用蜀葵子半合煎汤调五苓散冬月冷可用蜀葵子一撮煎生料五积散服
　　千里马散【一名神验散】
　　拾路上草鞋一只烧灰淋汁用碗覆之饮其水効一方用鼻终小耳烧灰温酒调服或木香汤调下三钱如得左足者男右足者女覆者儿死侧者有惊自然理也似非切要之药催生极验
　　蜾散
　　是人家壁上呪儿蜂做底窠儿寻之泡汤以饮逢单则阳逢双则隂是验
　　催生方
　　用天仙子不以多少取梧桐根皮以顺流水煎汤吞下立产此药生于江村近水处生青熟黒八九月采
　　又方
　　用初生黄牛犊生下便剥取黄蹄焙为细末水煑薄糊为丸朱砂为衣顺流水吞下
　　日月饼　治催生
　　用杏仁一个和皮擗破　　两片冩日月两字复合用菜叶包以酒吞下
　　催生方
　　用赤马皮临产铺之令产妇坐上
　　催生丹
　　用兎头二个腊月内取头中髄涂于纸上令风干通明乳香二两碎入前干兎头髄同研须腊月修合合时候夜星宿下安卓子上设香果茶同一处排定湏是防净齐戒焚香望北帝拜告云大道弟子某修合救世上难生妇人药愿降威令助祐此药速令生产祷讫再拜用纸帖同露之莭次烧香至来日日未出时以猪肉捣和丸如鸡子大用纸袋盛贮透风处悬毎服一丸醋汤下良久未产更用冷酒下丸即产
　　催生方　随其便而用之
　　以蛇含石火煆醋淬七次为末每服一钱醋汤调下
　　催生方
　　用蜀葵子四十九粒滑石白芷百草霜各三钱为末鸡心炒酒调空心二服如人行五里即下
　　催生极効真秘方
　　用千人踏即路旁东厠上两足所踏板上泥土以竹箆刮起研筛去沙加麝香少许擂早米饮丸如樱桃大瓦罐封收候产妇坐草时痛至盛顺取长流水送下不可服药太早服
　　催生方
　　取老鸦醋草生用不以多少临产时砂盆内捣烂不可擂布帛绞取汁半盏顺流水半盏相和火上温过如五月五日采隂干为末收起临产调服
　　又方
　　用乳香灯心同研细不用灯心却用蚌粉炒去粉二味不以多少以猪心血为丸如鸡头大朱砂为衣每服一丸冷酒磨下服之一名乳朱丸
　　催生方
　　用好京墨新汲水浓磨服之墨水褁儿立出効
　　又方
　　猪脂【一两腊月者】　葱白【一寸切】
　　右同熬成油去粗通口服一方热酒调下一钱
　　催生兔血散
　　以腊兎血蒸饼切作片子蘸之纸袋盛挂当风处隂干为末煎乳香调下二钱
　　又方
　　以腊月兎脑髄涂于一张簿纸上更用一张纸合搨以称锤槌三五十下每遇难生防大小书天生两字作符以醋汤调下一方用钗股夹定烧灰丁香酒调下
　　催生神妙珠丹【一名推生乳香膏】
　　右将乳香研细用猪心血为丸如梧桐子大以硃砂为衣晒干每服一粒如大段难产时以莲叶心蔕七枚水二盏煎一盏放温化下二粒良乆未下可再服此药灵验如神无有不下者如胞浆先破恶水来多胎干不得下湏先与四物汤及通真丸补养血气次更浓煎葱汤放冷如体冷坐婆洗产户头是欵曲洗令气上下通畅仍更用酥调右末涂产户里次服前催生药则万全矣如死胎不下者用黒豆三合好酒半升煮令豆烂取汁一盏化下药一粒湏防便下矣万一未下亦可再服如胎下胞衣未下者服此亦便下也若胎横逆不顺即先服如圣黒神散方已见前类再服此药催之无有不立下者矣又此方修合时须用五月五日午时其药最为灵騐否则用七月七日三月三日及月初上辰日修合亦可一云乳香为末猪心血为丸硃砂为衣如用催生冷酒化下良久未下再服一粒一方用母猪血和入硃砂为丸
　　催生用药法
　　一催生多用滑利迅速之药如兔脑笔头灰弩弦蛇皮等是也　二催生若是水血先下子道干涩不能下者如猪脂蜜油酒葱白葵子牛乳榆白皮滑石等是也　三催生若稽停劳动之久冷风乗虚挟于胞胎使气血凝滞而不下者加牛膝葱桂五积散加顺元散之类是也○四催生有触犯禁忌如腊月兎脑硃砂乳香之类是也
　　应急方　催生随其便用之
　　用清油同蜜少许汤调顿服
　　小品方令易产
　　以飞生一枚槐子故弩箭羽各十四枚合捣丸桐子大以酒服二丸令易产也
