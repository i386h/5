<!-- { "loadSidebar": true } -->
　　滑胎散　催生滑胎
　　冬葵子　肉桂【去皮】　泽防　榆白皮
　　右件各等分为防咀每服三钱水一盏生姜三片煎七分去滓乗热服食前
　　催生如圣散
　　黄蜀葵子【去蒂蕚芦葵子尤妙】
　　右焙散为细末温酒调服热汤亦可若曽漏血脏连丸吃三服觉腹中气寛一方用顺流水温暖调亦下死胎
　　又方　主催生
　　槐子【炒】　麦蘖【炒】　当归【炮】　贝母【炒】　滑石【各等分】
　　右件五味同为细末每于产月十日前每日空心用酒调下二钱凡生产湏服此四般第一于产前服滑胎散
　　牵牛子【一两】　赤土
　　右件二味研极细初觉疼阵频时煎榆白皮汤调下
　　五积散　主催生
　　陈皮【制六两】　麻黄【三两】　枳殻【六两】　白芍药　川芎当归　甘草【炙】　茯苓　半夏【制】　肉桂　厚朴白芷【各三两】　干姜【四两】　　桔梗【十三两】　苍术【二十四两】
　　右防咀慢炒令色转续入肉桂枳殻姜葱煎麻黄名和气饮如催生加杏仁南星阿胶酒水煎服
　　催生
　　云母粉一块如鸡子大研细澄过醇酒服即顺生
　　治妇人临产浑身痛浆破血下未得分解催生方湏是浆破血下然后可吃若孕妇浆未破血未下但觉浑身痛甚腰痛及疼经数日身体困重亦可进服凡浑身痛必是腰痛方是欲产也若未是产误吃此药即损母牲命湏是产不下方可吃也
　　官桂【二两去皮】　牡丹皮【去心】　当归　牛膝　木通草滑石　冬葵子【各半两】
　　右为细末每服六钱水一盏半葱五枝煎一盏三分空心乗热吃如人行一里再吃未下更吃以儿产为度
　　治产妇令易产
　　以鼺防皮毛与产妇临蓐持之令儿易产
　　令孕易产
　　用冬葵子叶煑孕妇临产食之则胎滑易产
　　催生方
　　以乳香一分黄明者细研为末取母猪血和令匀丸如桐子大每服五丸温酒下
　　令人易产
　　以飞生虫角临时执之亦可烧末服少许
　　令易产
　　以莲花一叶书人字吞之立产
　　令易产
　　以文鲤鱼令产妇临时带之则易产亦可临时烧为黒末酒调一钱匕
　　令产妇易产
　　取鸬鷀令产妇临蓐时执之则易产
　　令子易产
　　取防烧末以井花水服方寸匕日三服
　　治妇人易产
　　取市门上土临月带之又临月产时取一钱匕末酒服之
　　易产
　　令母带獭皮
　　易产
　　用大蒜而多瓣有荤气谓之莜子宜煑汁与蓐妇饮之
　　令易产
　　以糠烧末服方寸
　　催生
　　用古鉴鼻烧酒淬服之
　　主临产催生方
　　以黄蜀葵子焙干为末井花水下三钱匕如无子以根细切煎汁令浓滑待冷服又方黄蜀葵子四十九粒研烂用温水酒服良乆产
　　催生方
　　用萆蔴子研傅产人手足心产后拭去
　　催生
　　以防四足烧食之
　　治妇姙娠临月令产极易
　　取榆白皮焙干为末服方寸匕日三产下儿身上皆涂之信其验也
　　令易产
　　以羚羊角一枚刮尖为末酒调方寸匕
　　催生落胞并产后余血不下
　　以兎头骨和毛髄烧灰为丸酒服
　　孙真人催产方
　　以鉄器烧赤淬酒吃便令分娩
　　令易产
　　以铜弩牙烧令赤投醋三合服良乆顿服立产
　　治孕妇令易产
　　用酸浆水和水少许顿服立产
　　催生及下胎
　　以石蠏熟水磨服
　　令易产
　　大麻根三茎水一升煎取半顿服立产衣不下服之亦下
　　催生方
　　欲产时取井花水半升顿一服
　　令子易产
　　烧甲末酒服方寸匕
　　易产
　　以五月五日采苋菜和马齿苋为末等分调与姙娠服之易产
　　催生方
　　以蒲黄地龙陈橘皮等分地龙洗去土于新瓦上焙令防黄各为末三处包之如经日不产各抄一钱匕新汲水调服立产尝用之甚効断产
　　治妇人断产方
　　蚕子故纸方一尺烧为末酒服之终身不产
　　又方
　　油煎水银一日勿息空肚服一大枚永断不损人
　　疗姙娠催生并断产方
　　栝楼　桂心【各二两】　豉【一升】
　　右三味切以水四升煑取一升半分服之
　　又方
　　附子三枚为末以醇苦酒和涂右足去之大良
　　主令妇人断产无子
　　以有印处故纸剪之烧灰服之一钱匕神効








　　普济方卷三百五十七
<子部,医家类,普济方>
　　钦定四库全书
　　普济方卷三百五十八　明　周王朱橚　撰婴孩门
　　縂论
