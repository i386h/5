<!-- { "loadSidebar": true } -->
　　夫医之道诚为难矣而治小儿尤为难理宁医十丈夫莫医一妇人何也丈夫者营卫气壮妇人血脉相冲兼产难治千金云妇人之病比男子十倍难疗寜医十妇人莫医一老儿何也妇人者血气尚盛老儿元阳枯竭血气皆衰故老儿为难治寜医十老児莫医一不语小児何也老児虽元阳枯竭血气皆衰疼痛即能言小儿不能言精神犹未偹骨肉犹未坚形声犹未正脉息犹未全所以难治者语不能问其得病之由脉不能诊其必然之理故黄帝云若吾不能詧其防小也寳鉴云冠壮易明防童难治治活防论危氏得效方云尝谓木有根荄水则有源根荄盛则枝叶畅茂源深则其流必长小児禀父母元气而生成元气盛则肌肤充实惊疳积热无由而生风寒暑湿畧病即愈元气虚则体质怯弱诸证易生所患轻则药调治所患重则可治者鲜故试晬之后或不能言或不能行或手拳不展发不生斯犹可治甚则初生之时脐风撮口吊肠等证鎻肚重舌无声舌焦遍体青黒如此病状非急疗则百无活若其余诸病不一治之之道当观形察色听声切脉观形则先观其眼若两眼无精光黒睛无转运目睫无锋芒如鱼眼猫眼者不治或神藏于内而外若昏困神气不悦则岂无再活之理察色者面若目俱青眼睛窜视此为惊邪入肝面红颊赤惕惕夜啼则惊邪入心面青恶呌啮妳咬牙乃惊邪入肾面色淡白喘息气乏则惊邪入肺面黄呕吐不食虚汗多睡乃惊入脾皆随其状而治之听声则睡中惊啼声浮者易治声沉不响者难痊或声如鸦中弹者不治至于切脉虚则细而迟实则洪而数次当防纹候男左女右手辨之从虎口内至第一节是风闗第二节是气闗第三节是命関第一节赤纹乃飞禽内外惊又赤纹防乃火惊黒则水惊兼打扑惊青色乃天雷四足惊内隠青纹防屈则是急风候纹弯乃停食候第二节气関紫色纹是惊疳青色纹乃疳传肝经白则疳传肺经若黄色乃传脾经黒色难安第三节命関青黒纹现三関通度斜归指甲则不治至于惊疳积热四证惊者虚惕怔忪气怯神散痰涎来去其防必青积渐生风其证有冷热虚实冷则燥之虚则温之实则利之热则凉之是为活法急惊之候通関截风定搐去痰其热尚作则当下之一泄已后急湏和胃镇心不可过用寒凉等剂其或口中出血两足摆跳胸肚动摸体寻衣神昏气促喷药不下通関不心中痛絶忽大呌者难愈慢惊之候宜于生胃气药和以絶风定搐不可大燥其或四肢厥冷吐防加潄面黯唇惨胃闭鸦声口生白疮发直摇头喘急涎鸣口眼手足一邉撁引者难愈慢脾十救一二秪当生胃囘阳如太冲脉在则取百防穴多炙之若身冷粘汗直卧如尸喘嗽头软大小便不禁虚痰上攻呼吸气麄脉来浮数是谓隂盛强阳错认阳气已复直与峻药下痰痰随气下人以医杀咎之此则覆灯将絶之证虽不药亦无生意矣又有喉中痰涎声如拽锯一两日间目闭不开此为虚痰饱养其气凌下痰亦未可保苏合香百丸子軰姑与之痓病发癎天瘹亦风之种类举身僵仆有汗不恶寒手足泛口噤为柔痓无汗恶寒身反张咬啮为刚痓得之未易施治诸癎八证马癎张口揺头马鸣反折羊癎喜吐舌犬癎手屈两足拳挛鸡癎摇头反折并属阳猪癎口吐涎沫振目视人牛癎目视腹胀鸟癎唇口撮聚手足俱摇蛇癎身软头举吐舌视人并属隂治法湏辨其冷热顺气平血豁痰除风其或目睛不转口噤无声唇面青黒肚胀不乳身热下血厥逆吐利汗出壮热不止体软不睡眼生百障不治之候瘹者壮热翻眼足手搐掣如鱼之上钓皆由乳母过食热毒遄复乳儿兼挟风邪所致但当利风热则应手而愈惊风诸证有不可治者縂而论之项筋无力鱼口气麄啮咬人防下如瘀血身足搐搦不停目似开不开身软口噤不食木舌干澁反张拳张顖防不动啼不作声冷汗如雨慢脾灸不醒视物不转睛眼上赤脉虽卢扁复生亦无如之何若疳児童二十嵗已下为疳二十嵗已上为痨痨与疳皆气血虚臓腑受伤故有肝心脾肺肾五疳外有蜖疳脊疳脑疳干疳疳渇疳防疳痢肿胀疳痨无辜疳丁奚哺露治之各有方其病多因乳哺失常肠胃停滞或妄服吐下药津液内竭而得之故其为头皮光急手发焦稀顋缩鼻干口淡唇白两眼昏烂揉鼻挦眉拳耸体黄闘甲咬牙焦渇自汗漩白防酸肚胀肠鸣癖结潮热或身多疮疥酷耆果醎酸炭米泥土多饮水者皆其证也惟肾疳害人最速者盖肾虚受邪热疳气奔上焦故以走马为喻初作气次第齿黒盛则龈烂热血迸出甚则齿脱宜急治之纵得全活齿不复生其余诸疳如或饮水不已滑泄不休舌上黯黒目筋侵睛眼角黒气小便如乳牙黒骨枯脱肛欬逆气促身上粟生班黒唇白腹髙人中平满抱着手足垂軃无力衬着脚心全不知疼身体变冷为五絶积者面目浮黄肚胀痛覆睡多困酷啼不食或大肠秘澁小便如油或便利无禁粪白酸秽出此皆其证也其或面黒防黒肚肠泄下不止气麄身心有疮瘦弱柔輭亦莫能疗热之为病有实有虚实者两脸深红唇口红紫燥渇焦烦大小便难啼呌无时时发极热虚者面色青白恍惚防潮口中清冷泄防虚汗或乍冷乍温上壅下利水谷不分乃冷热不调外有十证热者热潮如疟风热不减乳食积热多肚伤寒脚手冷耳鼻脚稍手指尖冷乃麻疹之证唇汗口珠乃变蒸也多防多渇疳之为热面青脉大惊热的矣脾痛啼声不息瘅毒了然目闭面如丹胎中全不受热诸吐乳食不化面色黒随食随吐通身冷则为不治诸防日乆不宜紧澁之药卒止先湏调气和中若洞防不止乳食不进无有愈期汗多舌出唇红眼闭摇头气麄两脇动口生血疮吐防得之名曰胃烂夭亡转盻至于八痢则有鱼口噤口五色脱肛臓毒脾毒冷积疳痢无非便下脓血里急外重脐腹急痛日夜无度治之湏究其因先以去积寛肠通气之剂续为之断下鲜有不愈其或所下如鱼肠血水壮热烦渇不食自汗小便不利未知有瘳一疮疹一证廼表虚里实其根于臓腑所患之重麻疹表实里虚其根于皮肤所患之轻不治亦自愈至若豆疹多因时令不正气转染加之外感风寒内积邪热而得大抵与伤寒相类发热烦燥脸赤唇红身疼头痛耳鼻脚稍手中指俱冷喷呵欠喘嗽痰涎或乍寒乍热疑似之间当视其耳后有红脉赤缕及见心细防如粟起为眞手尾不可汗不宜温凉之剂觧毒和中安表大要如庖人作笼炊様务得松甘始成热极生风或发惊搐但当清心散风切不可投冷惊之药及炙艾盖灼则火助热炽投冷惊药则毒内伏反为害仍忌诸般臭秽煎灼油烟父母行房梳头等触犯未发而触则毒气入心闷乱而死已发而触则疮痛如割以至黒烂切宜禁戒仍烧带诸香及打醋炭喷胡荽酒于遍房以辟秽浊之气却不可以田舎児不忌无恙为常法病此者多不服药岂知未发巳发则合觧散正发则合活气血若依此非惟出踈亦易干敛仍免后虑若不依此则邪盛疮宻收亦费力余毒为患致生痈疽疥痨赤眼咽喉口疮之疾至于善恶之证犹当细认如善证则乳食如常大便或一日一次或两日一次者只须用和不热不冷之药自保十全如恶证则春夏属阳为顺秋冬为逆冬月寒肾水得时多归于肾或先如疟后发渇其疮色如黯血此肾证也不治春脓疱为金克木夏黒防为水克火秋班子为火克金冬疹子为土克水并逆鼻有黒气或舌黒疮已出而谵语燥渇小便澁泄防不入食疮成饼塌黯惨不发其声焦嘶两眼闭而黒睛蒙昧面肿鼻防目开频啮齿头面肿大疮尽破或臭不可近或脚冷至膝疮小黒而焦风攻頥颔唇项肿硬髙而突以上证状均不可治外此至于风寒暑湿之感与大人无异治之法特剂量差少耳杂证则随方偹治
　　辩形色【附论】
