<!-- { "loadSidebar": true } -->
　　全婴方论云夫婴儿未能言有病固难治也唯詧形色而已盖形有五色应其五臓五色青黄赤白黒五臓心脾肝肺肾心赤肝青脾黄肺白肾黒是五臓所主人蕴其内必形于外故小児有病先见于面部色如形病不相应者更切脉听声分五臓五色应面部形候○左颊属肝东方之应其位居左脉诀云色象青形木位列在东方右颊属肺西方之应其位居右脉诀云兊为八卦地金属五形牵额上属心南方之应火性炎上脉诀云王时随四季自于土为根下额属肾北方之应水性润下脉诀云王冬身属水位北定无疑难经云五臓有五色皆见于面素问云神之变也其华在面又云视其五色黄赤为热白为寒青黒为痛此所谓视而可见者也钱氏云左颊为肝右颊为肺额上为心鼻上为脾下颏为肾赤者热随证治之○定四季色各归部位验病春色左颊防青者平深青者病白色者絶夏色额上防赤者平深赤者病黒色者絶秋色右颊防白者平深白者病黒赤色者絶冬色下颏防黒者平深黒者病黄色者絶季色鼻上防黄者平深黄者病青色者絶季色者四季月各以十八日土旺脾○分五臓面背病证○额上心证赤色者心经有风热主心燥惊悸睡卧不安青黒色心中有邪主惊风腹疼寳鉴云心乃中邪手瘈疭而啼呌青黒甚则心腹疼防黄色皮干燥主盗汗头髪干黄燥主惊疳骨防热渇王氏曰毛发黄必时复发热故也左脸肝证赤色身热拘急肝风热也青黒主惊或腹疼浅赤潮热心躁有一等小児夜间潮热日中面脸不赤必唇红干燥恐验不真兼诊脉紧数右脸肺证赤色热浅色潮热或大便坚而气粗壅嗽青白色主咳嗽恶心青色主风入肺时嗽青黒主惊风欲发或腹疼盘肠内吊鼻上脾证赤色身热不思饮食深黄色小便不通鼻孔干燥气粗主衂血鼻孔干燥不气粗是肺热夜间多哭鼻上淡白色主泄防饮食不化　王氏云鼻青主吐妳鼻口干燥主大便不利或小便不通分面部杂病证　面目证青色惊肝风热赤色心肝热主烦躁风热黄色主脾积口臭不食目鲜主惊目眦肝风热主惊目疱浮肿主久恶心如不吐主疳食积夏秋大便不调春冬主骨热或时腹痛亦主夜起　王氏云两目疱肿早晩面浮是脾受积目睛黄赤主早晩热两目深沉色微黒眼微赤主耳聋停耳是肝气攻肾眼尾有细碎纹主惊风内吊以上四证王氏云眼蒙眬主肝热多变雀目其状黒晴外如金线縁是也灵秘云盛热眼蒙眬又曰睛黄脏腑有积寳鉴云青在两眼是惊欲在左上必多惊悸右上风入肝为脉要云目赤偏多怒孙真人云揩拭眉眼是欲生风印堂深青色主腹疼夜啼如伤风主头疼不伤寒主久痢灵秘云痢眉头皱王氏云眉心中淡白色主泄防粪白食物不化人中证寳鉴云人中左右两邉黄主伤食人中下青主乳不便青唇证唇白主吐涎呕逆亦主吐血便血唇红赤干燥而皱者主渇唇红赤不皱主口臭大便不通夜间心懆不睡红干而燥主热王氏云口臭唇黄脾受积后必发肿亦主夜起粪白不化又云唇红口紫吐涎主虫痛飞仙论云唇口紫不吐涎是积痛千金云唇缬赤主心热口舌生疮至圣诀云唇红赤主衂血唇白亦然唇口动主惊热灵秘云口滴清水欲生重舌又主口疮有一等小児脾冷流涎下颈常湿名滞頥不在此条钱氏云口频撮气不和益黄散又云血虚怯为冷所乗则唇青孙真人云唇青主脾寒或时肚疼乳食减少舌上证舌干舌白黒舌燥舌防舌黄舌赤肿主大便不通设或通大便必焦黄舌裂舌上芒刺舌上出血皆极热阳毒也舌上生疮心脾热舌卷主惊有乆防痢舌黒者多死不治气噎证气噎不通必主惊候灵秘云噎欠湏知死叹气哽气下气频呵欠主惊两耳证王氏云耳前防赤主耳聋防黄主肾惊睡中咬牙耳轮干燥黒主疳骨蒸热○分面色相兼病证○面青淡白主恶心不食惊防面青白主吐防灵秘云主惊风欲发又云面青唇白主伛身哭脾受邪王氏云面青唇白主吐妳不化胃冷难经云外证面白喜悲愁不乐只欲哭面青黒色吐沫者虫痛不吐沫者食积痛亦主惊灵秘主天吊风面黒通身热发躁多变痢疾面青有汗口内气热必发吊痛面黄夜卧盗汗面青黒或时吐沫者客忤面青脸赤主壮热惊搐面青白黒徃来不定主心腹痛发渇无时寳鉴云脸赤面黄白主心疳壮热千金云面赤目黄主小便不禁通真子云面青筋急或多嗔闷目唯思不见人面红赤色主伤寒热心躁不安若眼鲜欲惊发狂灵秘云主身热伤风又云面红变易主惊搐通真子云面赤心烦仍喜笑面黄脸赤主伤寒潮热惊搐睡卧不安如肉内防防赤者主疳食潮热钱氏云心疳面黄脸赤身壮热安神丸主之面黄白色生疳积大便不调夜起食不消呕逆灵秘云面黄白主脾肺有积通真子云面色痿黄防痢无时钱氏云面胱白气弱腹肚疼痛不思乳食面目皆黄是脾热曰黄疸寳鉴云黄疸皆因胃热为钱氏云此证多于大病之后不因病及身防黄者胃热面黄壮大脾疳初生婴儿身黄胎疸头面青筯见者将欲发惊自热必作搐自吐必肚疼若头面大小青筋如线防透起者急治不尔便搐搐则进退难差非时弄色面色不定谓之弄色面色非时变易不定者是胎风有惊亦主客忤面色或青或白或黒不定者心腹疼痛○钱氏论云目赤兼青欲发搐目折而射身反张强直者生惊咬牙甚者发惊口中吐沫水者后必虫痛昏睡喜唩者将发疮疹吐防睡昏露睛者胃虚热吐防昏睡不露睛者胃实热吐防乳不化食也下之吐沫及痰白緑皆胃虚冷吐稠涎及血皆满热乆则虚防黄红赤黒皆热防青白谷○内冷身热不饮水者热在外身热饮水者热在内先发脓疱后发○子者逆口噤不止则失音迟声亦同长大不行行则脚敛齿长不生生则不固髪久不生生则不黒血虚怯为冷所乗则唇青尿深黄色乆则尿血小便不通乆胀满当利小便洗浴拭脐不干风入作疮令児撮口甚者是脾虚吐痰涎热者下之吐痰涎冷者温之先发脓疱后疹子者顺先发水疱后发疹子者逆先发脓疱后发水疱多者顺少者逆先水疱后斑子者多者逆少者顺先疹子后斑子者顺凡疮只出斑者善胎实面红目黒睛多者可喜胎怯面黄目黒睛少白睛多者多哭凡病先虚或下之合下者先实其母然后下之假令肺虚而痰实此可下先当益脾后方防肺也大喜后食乳食多成惊癎大哭后食乳食多成吐防心痛吐水者虫痛心痛不吐水者冷心痛吐水不心痛者胃冷病重面有五色不常不泽者死呵欠面青色者惊风呵欠面黄者脾虚惊呵欠多者内热呵欠气热者伤风热证踈利或觧化后无虚证勾温防热命随生
　　小儿面部气色
　　五臓五色本位心主红脾主黄肺主白肝主青肾主黒五行相生金生水水生木木生火火生土土生金五行相克金克木木克土土克水水克火火克金五行本生相侵心气侵黄脾气侵白肺气侵黒肾气侵青肝气侵红
　　五臓生本相临心气临青脾气临红肺气临黄肾气临白肝气临黒
　　五臓胜伏相交白色交心黒色交脾青色交肺红色交肾黄色交肝
　　五臓受敌克入黒色入心青色入脾红色入肺黄色入肾白色入肝
　　五臓畏受肺本辛金畏丁火爱巳土肾本癸水畏巳土爱辛金肝本乙木畏辛金爱癸水心本丁火畏癸水爱乙木脾本巳土畏乙木爱丁火
　　五臓子母生成肺【脾母肾子】肾【肺母肝子】肝【肾母心子】心【肝母脾子】脾【心母肺子】分定五位所属圗















<子部,医家类,普济方,卷三百五十八>













　　靣上诸察形歌
　　痢疾眉头皱惊风面脸红渴来唇带赤热盛眼朦胧　山根若见有其青此则名为两度惊赤黒因兼时吐泻红汗多啼夜不停青脉生于左太阳一度须惊易审量赤是伤寒防热燥黑青声色乳为伤右邉青脉不妨多有则频惊难奈何红赤为风袖眼目青黒三朝命不过小儿初诞月腹痛两眉频病号盘膓气时时哭又惺【翻眼仰头者天吊腰脚曲者内病也】小儿初诞月肢体痩骸骸头发毛稀少元因鬼疰胎
　　外八片锦
　　眼上赤脉定难量数内之中一不祥或有乱纹铺目下更加赤脉鲜瞳光【赤脉贯瞳人此乃恶也】门肿起定为风此应须也不中忽陷成坑如盏足七日之间命必终鼻干黒燥渴难分面黒青时命不存肚大青筋无死只恐连心直大纹目多直白白晴黄声细身疼不可当更兼防物腾蝇慢不久应须命也亡指黒青兼黒又多恶痩唇青怎柰何忽作鸦声心气急此时应不免沉疴虗舌出口软无妨气急唇青命即亾叩齿医人难定死声孤鱼口谩隄防蜖虫出则有三般口鼻之中出不懽或若白虫兼黒色灵方任选命湏脚手生疮痛不常下气频频更滑肠气喘汗流身不热手拿胷膈命遭殃已上八候病中犯得一证者危恶之候也
　　内八片锦
　　红黄安净体则宁如逢红黒便须惊更兼红乱煎人甚转下除惊药有灵赤叚轻防是外惊若如米粒热非轻经散多因喜怒乳搐搦将来岂得平忽逢相间有其青看看立便有风生红青竞碎风将起不息风疳气隔澄乱投汤药紫兼青急急医持命免倾若如浄紫体还热湏知五臓有风生黒轻可治死还生红赤伤寒痰疾停赤青已受脾风子青黒脾风作慢惊紫细红曽六畜惊紫赤相兼则疳成紫若一同如米粒夹食伤寒事可聴紫散风传脾臓间紫青多渇即风癎隠隠紫深难治疗去风痰毒命湏还红赤分连赤若轻必然乳母不相应有时两手俱无见定知冲犯恶神明
　　已上歌诀无形但观五色浮沉长短可定死生
　　小児面部气色緫现
　　五位总作流波泛淀隔照蓝青色者惊积不散欲发风候其神彩观觑不穏上上下下证变风生
　　五位总作闪烁射丹炉映火红色者痰积壅成惊悸増进其神彩视物不定恍恍惚惚候变惊速
　　五位緫作混衮泥浆衣染土墙黄色者食积防伤欲作疳候或痞癖有之其神防顾散漫昏昏沉沉其候寒热潮发饮食不欣气粗短满困倦喜睡呕哕防痢皆有之
　　五位緫作濈濈浮虚野露入谷白色者肺气不利大肠滑泄水谷不分欲作吐利其眸凝浊失其精神防朦胧胧性情不有光滑全无五臓少实百脉多虚或吐利之后失调补
　　五位緫作漫漫黯黯尘灰弥覆黒色者传不顺证变即逆候表里有亏脏腑欲絶其血不荣其气不卫荣卫失序经络流注凝滞于脉为疾危恶其神昏冐沉沉黙黙者为人不乆




　　夫三関者正谓男左手女右手第二食指三节也头节为命関次节为气関下节为风関后歌所谓寅赤者正谓下节属寅位中节属夘位上节属辰位也又谓上青者第一节青也下黒者即第三节黒也非谓寸関尺也活防口议诗
　　小児初生一块血也无形证也无脉有惊湏知是胎惊有热湏知是胎热小児生下一月余有病如何为分别男左女右虎口防若是紫纹胎惊热青色受胎气不全亦有惊积多搐掣赤色必自数月前有惊因跌扑嗔颠孩児一嵗至三嵗虎口脉内防两邉看过一関长一米定是惊风传候起半寸病因是惊传先湏用药镇心里若过第二第三节并同惊积一般説似出不出隠隠纹此乃惊传脾臓结若还紫色难医疗青色其惊入脾窍此病呼作慢脾风好手医人急湏疗或红顔色便心寛用药之时立见安脉过三関连指面孩童死候立湏见不拘顔色白与红十死一生休怨叹
