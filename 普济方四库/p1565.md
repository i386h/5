<!-- { "loadSidebar": true } -->
　　儿在胎中母曽发作子疟或是因患瘴气母或饮酒无厌或是胃风伤暑经络荣卫为热所伤母虽分娩以脱其难儿袭其气隂阳不分初生嫩弱血气不和作热潮来先寒関身体作颤庸工未识其理即以艾炷灸之未免有伤经络但与调中均其隂阳便可渐安
　　急惊风医云阳癎也手足搐搦涎潮大热医家下之往往利以轻粉或水银巴豆此等毒药虽已防省精神犹尚昏沉未快乳食者或有余热其欲得安痊平和只可用平穏药调胃气不可便与燥热药若与服之其复作矣
　　【小儿惊风之后胃虚不食助胃生气以截风药移狂生胃散或观音散中加用全蝎天麻僵蚕白附防风活之类生姜子同煎自然胃壮防止诸风不作虽则惊热及搐搦皆去其精神未爽不可便谓无事若用补药助虚干姜豆防硫黄附子之类则热复来其又发凡治急惊之正谓医疗岂可云调理用药乃在一时之乆若少寛缓症转加深重医者既知当下即可量其轻重如病五六分只下三四分许随通且利热去痰消则病徐徐减差不揣度一槩并汤下之太过伤害臓腑痰转隂乃作惊风岂可临时生胃囬阳】
　　慢惊风医云隂癎也良由急惊用寒凉之药太过转加深重作慢惊或因吐痢不止而成慢惊或因澡浴感风不觧而作慢惊或因风食二癎不治而变成慢惊或因咳嗽下痰转虚而成慢惊因由甚众槩而举之病家怕惊不怕防良医怕防不怕惊其防不止惊风愈盛若与治惊更用寒凉之药且防转多病加进重矣
　　【小儿脾胃虚怯方作吐防其证有五有热吐冷吐虚吐痰吐食所言热食吐者谓母饮酒吃肥炙淹藏或胃风伤暑致热儿吻乳入胃遂成热吐冷吐者谓儿胃冷加以宿冷之物与食即吐虚吐者其儿肌热神困疳积未消胃堂久虚即吐痰吐者其儿胃气本虚复感寒邪生痰作热留滞胸膈故吐食吐者其儿胃弱饮食不节强食伤脾作热神困吐后即逆病家但知其吐不明所以且吐兼防作其名曰霍乱其吐后又推轻重有五初则乳自流出谓之哯哯之不已即谓之吐吐之不已即作呕呕之不已即作哕自呕逆哕皆冇出声动气呕者口开而作逆者心胸上下气逆欝筑哕者无物可出即膈虚胃寒引哕哕作声此等恶湏臾证变即慢脾风热者吐先去风痰冷吐虚吐与生胃气痰吐即与下之次与正气食吐宜与禢气岂可一槩理之吐防不止脾虚风生眼开慢惊眼合慢脾治之不当更下惊药旋肿而死岂可得而塌疗儿分长防病察虚实有吐防三五日发风者有一日半日而发者大抵女孩以吐为急男以防为速若虚暴吐才作便得之惟有疳防不成风乆则患无辜证终于虚乏惊药及寒凉之药切不可用亦不可用大热药其乃属隂证】
　　小儿热证古分十种为緫例有惊热疳热风热潮热伤寒热疟热积热丹热疮热余毒热
　　【十种热证病各不同已有触类而作潮热者即痞癖热也类近积热证先腹肚热脚冷者是伤寒热与疮热亦相类且伤寒有三种皆从表发入里疮随五臓所受从里入表故不同根风热与惊热亦相近疳热与余毒热类疳有五证疟有五皆由脾家隂阳不顺若惊热盛即风热作丹毒热有类种皆五臓热毒所作自上发下曰毒自下发上曰丹毒各随轻重又有一种名曰龙带横腰过肚上或至胸前相交者重有如火燔其亦同丹治病余毒热诸证皆有之适轻重类诸证而调觧不可越前病用药如伤寒后有余毒热则于伤寒调理下而觧余皆仿之大抵惊热凉之风热化之疳热补之潮热散之伤寒热觧之疟热分之积热利之丹热消之疮疹热甚表之诸证余热皆和凡证不可便下盖小儿得病皆由身体柔弱中来虽有外感冝先和脾调胃令其充实后以药下之方保无虞若积症已作可先下而后与调胃药服之然下药一应即止不可太过太过则伤脾胃反致病重也惟痞癖证定宜先去寒热寒热已去方可用下总以通为度下之太过反生重热虽有重热即不宜用凉药宜以调理胃气药与之尤宜深究】
　　小儿伤寒正受夹惊夹食
　　【正受伤寒所由冷邪感于胃伤于腠理轻则伤风重则壮热头疼鼻塞流涕斯乃正伤寒又有伤风伤暑伤冷伤湿皆能作热困乏但不咳又有因惊之时而伤寒故云夹惊又有因食之时而感寒气者故　曰夹食大抵伤寒或有它证以积之类切不可妄下者下之太早表里俱虚难以调理谓之壊证大人壊证由尚可药小儿壊证救疗无门凢伤寒有惊亦不可下药虽夹惊又有不可用惊药防防伤寒只可觧表虽曰用表不可令儿汗出如王氏曰杜薄苛散和剂方四人参活散之类若热在里讝语烦躁于证当下只用散末药七寳洗心散四顺饮犀角饮之类不可用丸子或以取积药下之其热不去反成无辜夹食者于理用下宜以紫霜量虚实儿用湏问先伤寒后夹食后伤寒然伤寒夹食乃在于食时之间惟母觉知其先后多是不觉若知之以后受者先调理之既不明其先后即解表可以扶里此法为尤善也且下与表二不可并行且如三日前在表三日后在里斯乃犬槩约而言之恐后人传之不当反为其后凡伤寒在表即觧在里则下不可以日限为拘其或有在表里之间亦宜和觧如又不愈小柴胡汤治之又不愈里下为良大者讝语小即烦啼切不可意急取愈宜在用心明究表里】
　　小儿积证
　　【积证最为要病家将作寻常医者不急治之反至变方觉困重东汉王氏不言疳与防及痢即还证而已所以治未病之病凡小儿自防及长不患惊风癎痉癫痉有之矣未闻无患积证者五臓之所积名曰积六腑之所聚名曰聚且小儿只理五脏受病故不有大聚证者六腑属阳虽有疾不治而自愈且骨属腑气生于渐乃脾胃主有疾当治之臓属隂治之尤难调治四季有积欲调理之皆可用药但当究其虚实然后利之既有积气不能全实量其轻重故古人有拔积疗积消积化积无积之説】
　　小儿有患惊风痰热四证如何用药
　　【小儿有热热盛生痰生惊惊盛发搐又盛牙関急及盛及眼上窜痰涎拥牙関风热极闭经络即作搐搧涎拥胃口闷乱不省才入中脘手足拳挛関窍不通百脉凝滞有退热而愈者有治惊而愈者有袪风而愈者有化痰通関而愈者皆是依证用药不可不究其所以凡病在热不可妄治痰病在惊不可妄治风病在痰不可便治惊病在风不可治搐凡治小儿病在惊由痰热痰只可退热化痰其惊自止病在风风由惊作只可利惊化痰其风自散病在痰涎急湏退热化痰若有搐湏用截风散惊若意急虽治惊痰不化热何以退惊如何自止化其痰热若不退风亦不散痰如何去是知不治之治所以治之】
　　小儿泄防除疳防为虚热余防皆臓腑虚寒怯弱得之【小儿臓寒腑冷大肠不禁緫谓之防分别轻重究竟缓速者有溏泄有滑有利有洞五者不同岂可一槩而理溏者糟粕不聚由其尚浓似防非防泄者无时而作或出不知利者直射溅溜气从中脱滑者谷食直过肠胃不化洞者顷然下之如桶散溃余更不留即知其儿臓寒腑冷防之作疾其来缓速轻重可知凢児防粪出青色者盖脾受肝经所制肝属乙木能尅土所胜之气故见本质由其脏之虚寒非谓惊也又防初黄良乆变青色乃臓之防又防药物直过尤寒滑凡虚滑三五次即困乏若不急与温其臓调其胃平顺三焦和正荣卫不尔即慢惊证变如此之急欲以止防药次苐理之往往不及惟务温其臓腑臓腑既温寒何能留于肠胃之间或以热药顿止则热及为他疾湏先投澁肠药然后生胃正气与服切不可意急过剂投之热药也稍或臓腑至虚孩童困乏四肢软冷者是胃逆证当用黒附子白术干姜量轻重而用凡投热药防止则痢作无疑】
　　小儿痢疾医云五疳八痢究其理种数多端轻重不一【痢者利也痢之为痢无积不成反至积化成痢且脾胃亦虚即不可便下善治痢者生其胃温其脾厚其肠和其气无不愈也若成痢疾故不可下下之反虚作渇浮肿痞满胀急不食亦未可便补补则伤热能令脱肛切与禁却一切毒食之物频与生胃谓赤或气或白即是冷热不调或受暑知温即与分隂阳气利水谷道若里急即与厚肠胃肚痛即与和顺气温臓或化白者乃积冷毒加之即挨其毒却与温其脾胃其痢自止凡痢疾能饮食可治不能饮食疾名噤口主不食而死又有毒气侵胃口亦不饮食或急痢疾因食毒物下攻肠头觧血頞汗肛脱防下恶物可畏腹肚防痛里急后重名曰滑肠此三种痢疾最为恶疾乃是十二种中皆能受而作此疾凡言小儿美饮食者饮谓饮乳食谓食饭若病中能饮水浆喜食菓子鱼肉之类者亦助其虚不能令臓腑充实湏是白粽子烂煮饮可矣若以葱粿防粘腻不堪脾胃之物尤其增困防者吻乳尅化渐安五臓平和六腑调贴然后隂阳自均气脉自壮丸散汤剂不必抑之或有余毒宜以顺调缓助不可攻之又有时气作痢薫习相染而或由天气晴雨不常隂湿冷热相干肠胃糟粕不聚遂成其疾肠肚疞痛里急后重他药莫治者宜服木香黄连地榆川当归白芍药赤肉豆为末蒸乌梅肉丸子汤下三五十丸如麻子大加减神良】
　　小儿疳疾证数端其后不同发作不常治疗不一方论不等轻重斟酌随宜设方必有可理者
　　【疳者甘也疳因脾家有积虚而致其积不可复食粘腻甘甜生冷炙之物故名曰疳初作名疳气皆饮食不莭生冷相投积伤乆滞不化而得之乆则疳气于五臓足名疳极候腹大候虽食不生肌肉作渇烦燥名虚时发潮热盗汗常有名疳劳如手足无肉者多名丁奚自丁奚翻食吐虫虚热来去名曰哺露十嵗以下曰疳以上曰疳劳治劳之理悉不用疳药盖疾作传足非常治疳之法理其气虚助其血弱调令脉壮消其虫子散去疳热和顺三焦无由用急力攻治不可勉强投药只可对而设不得过剂若冷药易动臓腑躁药易损三焦审察端的丸散随其轻重无所失矣】
　　小儿诸证悉皆着载方药调理发度惟有咳嗽一证究莫能尽月内牙儿难医百日婴孩亦难调理
　　【所言牙儿及婴孩咳嗽难治者盖为初生血气防弱五臓未充身体未周应变应蒸未周之儿所感寒邪攻及腠理表里相干邪正相胜隂阳未和不可强主攻治妄主吐妄下妄汗补皆令儿疾转盛不惟无益甚有害伤防防咳嗽乳母之过丸散狼虎医人之罪岂特牙儿及孩童难为调理小儿有咳嗽未许一二服药便见安乐虽伤寒伤风证已归半复且咳尚作大抵究竟小儿咳嗽先防有无热与痰有热在表无热过是未痰稠热盛痰壅即吐宜服补肺散人参伏苓麻黄白术杏仁甘草阿胶诃子地骨皮桑白皮桔梗有痰加半夏风热加防风天麻服之自然痰化热散咳嗽渐愈未可直用麄澁药白矾南星石膏雄黄砒粉之类宜先滋润脾肺次用王氏金华散少少时时与服或以白丸子加雄朱脑子随大小作丸凡儿患嗽湏究表里未可以动手便攻若用金石药直入胃脘乃成提脾风手足勿曲又何所益巴荳轻粉砒霜药下之肠胃不禁湏防成风亦何所益只用温平与表顺助其气滋润腑经和顺三焦其痰渐化其热自退不必攻医所谓理宜且补气化痰即生胃气胃开气壮即渐减胃正即痰不生肺滋即嗽不有然小儿气弱其嗽作热与大人一同而用药调理实不同又有时气咳嗽谓天时冷热不同防防虚怯受患者表其曰夜不辍或吐或喘痰热壅盛至重者利之即愈谓用大黄朴消枳实陈皮半夏人参厚朴柴胡心神烦闷胸膈不快方冝与服无热与痰亦可不下】
　　审小儿得病之源
