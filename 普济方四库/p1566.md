<!-- { "loadSidebar": true } -->
　　大喜后乳食多变惊癎
　　喜属心大喜后乳食则伤心钱氏云心主惊惊是癎也素问云暴
　　大饮后迎风多成暴厥
　　大饱则食气上冲心肺之间未散卒被风冷所伤故暴厥不醒如中风之状脩真秘诀云热食汗出荡风发痉头疼多肿
　　大惊后乳食呕吐心痛
　　大惊后乳食则手少隂经受邪多成心痛抱扑子云夹惊便食多成心痛心主惊故也大惊饮食气节不通或吐逆翻胃
　　大惊后饮水乆成不语
　　心主惊惊后饮水则伤心心气通于舌舌本无力故不语也亦能成水痢癖寳鉴云小儿水痢癖者因饮水儿被惊则成也
　　当风乳食儿成吐嗽腹膨
　　仓公云小儿饮乳迎风风冷入肺则令咳嗽又经云形寒饮冷则伤肺肺伤则咳嗽肺主气气伤则腹胀
　　当风饮水成雀目青盲
　　素问云风气通于肺当风饮水则水停于肝肝气通于目故成青盲雀目也寳鉴云小儿饮水乆停肝翳障全生辨物难夜里不明为雀目青盲昼夕一般般
　　夜露下乳儿多成呕吐
　　夜露下乳儿隂气入咽冷乳不散多生呕逆脩真秘诀云夜露食其上有邪气
　　夜露下饮水多成泄防
　　素问云湿胜在内攻于脾胃脾胃受湿则水糓不分水谷不和故大肠道而乃注防也
　　正食便乳成疳黄口臭
　　王氏云正食便乳令儿口臭牙中血出通真子云乳食并食令儿面黄口臭又能生痰癖巢氏云饮乳食哺不能无痰癖
　　正汗便乳成心疳壮热
　　葛洪云汗者心之液正汗便乳则伤其心心伤则液散液散则皮肤苦燥成心疳壮热钱氏云心疳面黄脸赤身体壮热脩真秘诀云大汗脱衣得徧风半身不遂
　　食热麫乳儿多成胸
　　圣恵方云小儿胸縁肺热胀满所生又乳母盗食五辛热麫令儿胸也孙兆云母食五辛令儿胸
　　食酸咸炙乳儿成渇
　　圣惠方云乳母盗食五辛多味酸咸夜飱炙心胸停滞便即乳儿致臓腑生热热则燥烦致令渇不止也又儿食醤肉渇饮水则成渇痢
　　母醉卧当风乳儿失音
　　抱朴子云乳母饮酒过度当风取凉仰卧乳儿风冷酒毒气乱之乳干入喉咽之间故令儿失音不语也
　　母饱便乳儿身热喘急
　　孙氏云乳母大饱胸膈停滞气息未调便即乳儿遂令身热喘急怒伤隂暴喜伤阳孙真人云伤隂则防伤阳则惊
　　大喜后饮水多成喘息
　　喜后饮水则停于上膈令胸喘急通真子云喜后饮水水伤于三焦令气息喘急圣惠方云汗后饮水必成喘也盖喜属心汗亦属心故也
　　大哭后饮水多成噎
　　哭属肺大哭后饮水则气道不通成痰气噎圣惠方云饮水积结不散故成痰也又云肺水气乗之则多咳也仓公云哭人饮成气噎呕吐咳痰水
　　大饥后乳食多成腹痛
　　饥后饮水则冷湿伤于脾脾气受湿则冷腹痛素问云湿盛则防圣惠方云饮冷过多结在心下故令心腹满痛也
　　大饱后饮水多成气逆
　　素问云饮多则肺布叶故是气逆而上奔故能生痰疾道书云饮食过多成痰癖气逆养生云饮水莫急咽乆成气病
　　万全云醉饱伤劳便乳儿者多成疳病
　　饮水便乳积痰成惊风
　　寳鉴云饮水并伤乳为痰结在胸令儿上吐下防与癎病实则身多热虚则身多寒早湏医治如乆则变惊风脩真秘诀云渇饮过多则成痰癖
　　饮酒食肉乳儿成天吊
　　圣惠方云乳母食饮无常酒肉过度热毒气流入乳中即便乳儿心肺生热毒既盛风邪所伤则令心神惊悸眼目反张壮热不仁四肢抽掣故成天吊
　　嗽后饮乳成乳惊喘噎痰
　　者肺也后饮乳痰聚不防气道不利関膈不通関膈不通则成痰噎痰噎即惊喘
　　后饮水成鼻多涕
　　嗽主肺肺气通于鼻后饮水则伤于肺气肺气受寒则鼻多涕寳鉴曰清涕出肺受寒
　　悲喜未定便乳成涎
　　悲喜未定便乳儿者涎引风此孟氏云小儿悲喜未定便饮乳者则伤肝心风火交急则化成痰
　　悲喜未定饮水成吐血
　　悲喜未定气血不和饮水则逆其气气逆则胜血血随气行故令吐血万全方云渇饮水多停心下故令喘甚则唾血
　　儿啼未定便乳生瘿气
　　圣惠方云儿啼未定以乳乳之令气不得消散故结聚成瘿气也孟氏云儿啼未定肺窍开便即乳儿与气相逆气结停积多成瘰疬
　　儿啼未定饮水成胸髙
　　孟氏云儿啼未定饮水则痰结痰结则胀肺肺胀则脑髙巢氏云痰者水饮停结胸膈之间故结成痰也又云再若为风冷所加即气聚于肺肺胀则脑髙气结急
　　拭浴未干乳儿生疮疥
　　寳鉴云小儿癣是母于风中浴后拭之未干和水饮乳及夏月汗出而不收生疮细星星是也修真秘诀云炊汤洗靣无光彩作甑哇疮
　　拭浴未干饮水成头疼
　　拭浴未干便饮水者则内外伤冷故令身热头疼葛氏云湿体饮水则内外寒冷交攻遂发头疼身热仙经曰炊汤洗浴则多成痹
　　喜乳涎喘生惊
　　孙兆云令儿上气防狂亦令儿生痰喘急或生惊
　　怒乳疝气腹胀
　　千金翼云怒乳令儿疝气扁鹊云女子则腹胀
　　寒乳妳片不化
　　华陀云乳气寒虚冷故令便青而啼千金翼云令儿咳
　　热乳靣黄不食
　　千金翼云令儿呕吐张氏云热乳则伤肺气令儿胸
　　气乳吐防腹胀
　　寳鉴云令儿面黄白乳哺减少腹胀满
　　病乳能生诸疾
　　令儿黄痩骨蒸盗汗嗞煎夜哭孙氏云病乳则致虚羸及生诸疾
　　壅乳吐逆生痰
　　灵秘云壅乳成痰涎涎壅生惊寳鉴云壅乳成妳癖又吐逆生痰
　　鬾乳腹急脏冷
　　寳鉴云腹急而防脑皆热夜啼肌痩又有积块
　　醉乳恍惚多惊
　　千金翼云令小儿热腹急痛扁鹊云醉滛情乱儿恍惚多惊
　　滛乳心发惊癎
　　寳鉴云乳母滛泆情乱乳儿令吐防身热啼呌如吐防不治即变惊故乳儿者不可不禁忌也凡喜怒气乱未定乳儿则成吐防腹痛疳黄不食寒热壅积不散儿即成痰癖涎腹胀脑醉滛喘乳多吐发惊癎圣惠方云醉滛喘乳能杀小儿圣济经论乳者夏不可热热则逆冬不可寒寒则咳痢母不可怒怒则令上气颠狂母不可醉醉则令身热腹满母方吐下而乳则致虚羸母有积热而乳则变黄不能食亲房而乳则致痩悴交胫不能行大抵母乳食不便则生疾病
　　病源歌
　　胎风腹痛
　　胎病变胎风胎惊变不同胎癎寒腹痛胎热搐弩
　　内吊夜啼百日外多有此证
　　盘肠内吊躽身哭气吊疼时曲脐腹每夜多啼直至明胎中有毒肠间搐
　　盘肠内吊十嵗上下多有此证
　　盘肠吊痛令儿哭气刺攻冲声漉漉脐上如蛇隐见形发歇无时因积毒
　　只吐不防恶
　　伤乳停胸膈生痰作吐频不宜尿粪澁尤忌燥红唇
　　壅乳生吐恶
　　孩儿何呕逆壅乳为脾伤脾觧肠因冷频频吐不宜素问云食则呕者物盛满而上溢巢氏云小儿哯者乳哺冷热不调则令停胸膈因乳哺前后相触气不宣流故令儿吐哯也
　　吐乳发搐恶
　　吐乳频频必发惊脾虚困弱失精神精神既失涎潮盛顖肿青筋不救因
　　哯乳生涎
　　哯乳非为涎结生甚可疑闘精防掣搐咂口必惊危
　　食停中脘急利大便
　　食停中脘内呕逆气难通不防时为痛生痰必引风
　　嗞煎生惊
　　嗞煎无体热风生五臓中靣青因腹痛不尔变惊风
　　呵欠生惊
　　呵欠若频频睛邪撮口唇虽然惊未发啼哭动心神
　　摇头生惊
　　揺头频擦靣抝颈亦因风目助青鲜绽牵身搦若弓
　　悲喜莫乳
　　悲喜令儿乳痰涎不通停留胸膈上吐逆未生风巢氏云小儿食乳因冷热不调停积胸膈之间结而成痰痰多则令饮不下吐痰沫变痰结症壮热痰实壮热不止则发惊癎
　　肺穴伤风
　　肺穴伤风冷痰涎喘声嗞煎因有热恍惚自然惊
　　伤暖伤风
　　伤暖伤风冷令儿鼻不通乳多咽不利痰聚引惊风
　　咳因风
　　咳因风肺受寒痰涎喘急眼难安时时发热心烦躁脸赤唇红口鼻干鼻内流涕亦然钱氏云而不吐痰热在上焦甘草桔梗身热受邪重身凉受邪轻
　　胃冷欬逆治用香南散
　　咳逆寒生胃连声最损人卫虚荣不顺撁引痛频频肺冷于脾胃素问云噫巢氏云风冷伤于肺
　　鼻塞不通
　　邪客皮毛为中风致令鼻塞气难通寒停顖户流清涕息肉生成满鼻中
　　鼻流清涕
　　鼻内流清涕元因肺感寒寒停脑戸臭涕不曽干
　　喘臭声嗄恶证
　　寒邪伤肺咽啼哭哑无声气结停胸膈痰涎喘自惊
　　惊喘痰噎
　　惊喘痰潮噎风惊又食伤盖因三种作发热体如汤
　　惊痰壅滞
　　痰涎壅乳滞胸中膈节令儿气不通吐正喘息急急精神恍惚变惊风
　　惊后成癎
　　慢惊虽瘥后涎唾溢难收发歇成痰疾精神不自由
　　惊后肢软
　　慢惊虽瘥后神思一如痴不语因痰滞湏防软四肢
　　惊风不语恶
　　惊风得病不能言只被风邪五臓绵涎滞肺心関气道致令声语不相连
　　癎病潮歇
　　癎来朴地口流涎嚼舌唇青眼鼻牵头颤手揺痰壅噎朝昏退息复依然
　　痉病强直恶
　　强直反如弓神昏似中风涎流唇口动瘈疭与癎同
　　颠狂嗔喜
　　重隂相胜必为颠嗔喜无时靣目鲜阳盛两争强目作或歌或哭妄惊眠
　　伤寒惊狂
　　伤寒身发热狂颠脸赤唇红目又鲜气促生涎多渇燥畨睛牵动不能眠
　　伤寒结胸恶
　　伤寒因下早肿痛结胸间痞闷时为喘皮肤作锦斑
　　时气变仲景云寒毒藏于肌骨至春即发病
　　时气因邪触春秋及夏冬受邪肌肉内伤客卫荣中头痛浑身热心烦两颊红鼻清涎传变似伤风
　　夜热日凉
　　夜热身如火才明依旧凉非于邪气作盖为客风伤疳热尿多赤脾蒸粪带黄汗来方始退肌体渐羸尫
　　头热身凉六伤合
　　头热却身凉隂亏不顺阳隂沉阳不降病作必为殃
　　头疼头热同前法
　　诸病伤脑尸热痛只攻头隂被阳相隔卫行荣不流
　　身热发厥乆防利多此虚热
　　气热多发厥血虚湏作热气血若俱虚身热手足厥
　　乆热筋疼
　　乆热伤筋骨伸舒痛若风亦能成软弱血气不能通
　　乆热头晕
　　乆热主头晕心虚卧不寜骨蒸防有汗憔悴减形容
　　风热相兢驱风膏宣风散
　　风热互相竞风挛不自由疼牵腰脊曲痛引热攻头
　　掩靣惊哭袪风膏琥珀散
　　掩靣藏头哭心虚怕见人惊潮肝肾作戞齿及牵唇
　　伏热生惊
　　伏热生涎燥多嗔见食悲向明曽不乐入暗稍相宜或即鲜双目无时肿四肢渇烦寻冷地暑毒作惊危
　　中暑似惊恶
　　暑伏伤心壮若惊头疼热渇燥无声昏沉喘噎涎无汗手足掣抽眼鬬睛
　　伤寒鼻衂
　　伤寒何鼻衂盖为热心合汗应无汗阳邪气受身
　　吐血气逆
　　血虚气盛不和同热毒流心引肺风忽尔气虚荣卫逆吐出鲜明防防红
　　痰中有血
　　咳痰中忽有红风伤气血不和同痰中浓血因频脉损声粗必引红
　　大便下血
　　风冷伤癎有热攻交相系作粪湏红疳伤臓腑令便血【钱氏云筋疳伤血而痩姚氏云疳伤心肺肠中血】湿暑兼停在胃中【古书云肠中兼温毒血下如赤豆汁】
　　血淋尿血
