<!-- { "loadSidebar": true } -->
　　顖肿数日忽病不治或风攻顖门头骨开觧或时面赤如酒色少时即愈必发惊不可治儿百日内外发搐愈而必复作并愈后顖肿不可治病愈后复作面黒神昏虽不吐防大便如常身热口疮嗞煎儿自指口内者胸中有痰乆必发惊
　　乆痢不治
　　身热脓青身热血黯潮热腹痛憎寒汗出头热足冷壮热手冷形羸头软睛昏赤脉眼澁白膜口臭生痰面肿作喘舌头红黒口唇焦赤喉中鸣响膈满气喘饥不能食渇欲思酒痢如血蚕或如痈脓神昏项硬
　　杂色不治
　　青赤从眉入目者死青色连眉入耳者死青色如斜目下者死青黒色入口鼻者死青黒色多绕口鼻者死黒色从眉绕耳者死鼻上青色腹痛者死鼻上白色诸血出者死耳目口鼻起黒或白色者死汗不出出不止者死热病不得汗者死
　　不治证
　　目赤脉贯瞳人胸肿及防鼻朝黒鱼口气急吐虫不定防不定精神耗大渇不定止之又渇吹鼻不喷病重口干不睡时气唇上青黒防颊深赤如胭脂鼻开张喘急不定
　　听声音验病
　　验五臓正声
　　脾属土应宫音【其声缓大而漫】　肺属金商音【其声促而清次于宫】肝属木应角音【其声悲而和次于商】　心属火应徴音【其声雄而清次于角】肾属水应羽音【其声沉而细次于徴】
　　乱声音主病
　　声雄而重大【主伤风身热头疼惊悸上焦热】声雄而实澁【主身热大便不通及口疮】声悲而焦躁【主肝风拘急眠卧不安或恐悸】声浊而沉重【主疳气并耳聋】声哭而不啼【主惊睡卧不安】　　　声哭而不哭【主腹中疼】声促而躁急【主肺经感风邪咳身热】　声长而细小【主下利腹疼或大便下血】声嗄而不响【主肺热乆则虚】　　　声嗄而轻颤【主乆病发惊癎】声短而防细【主小便澁】　声短而迟缓【主防疟耳鸣】声前促而后缓【主吐逆恶心不思饮】声嗞煎不定【主心烦躁眠卧不定】
　　有小儿声嗄咳眼目澁者是欲出疮豆有疮豆盛出或出后豆毒咽喉声哑者死也又有初生婴孩儿患重舌啼声不出者死
　　辩疑
　　一儿患隂癎其脉浮数洪是隂中之阳非真阳也一儿患慢惊得脉浮数呼吸粗大是其絶证非阳囬也一儿患痘疹作热非伤寒也但防耳后赤缕者是
　　一儿患身支张非惊也肺肝不足或投凉寒亦愈一儿闻响即掣跳者非惊也乃肺肝不足身有未安一热在筋脉亦发搐非真搐也如或过剂变假为真
　　撮要
　　一凡儿在胞胎必湏饮食有常起居自若使神全气和胎气安生子必伟
　　一懐娠之后最忌食热毒等物庶免孩儿生有脐突疮痈等患
　　一乳母常湏养和血气乐以忘忧使乳汁温平纵儿疾作自安平过半矣
　　一儿平常无病不必服药恐遇疾不即为効
　　一初生小儿必忌外客所触庶免致客忤热古人所以忌客
　　一儿孩不宜食肉大早伤及脾胃免致虫积疳积一儿孩变蒸作热非谓其病不药自愈
　　一小儿有病在腑有自愈者故先贤惟理其臓未言其腑腑阳脏隂如麻子一证乃是腑病
　　一小儿颅顖未合视为寻常
　　一儿生谷道无穿多至不救药无速验必假物透以通之一儿风发搐手足不宜热捉恐风癎逆入经络废害肢体一小児无容入神庙中恐神情闪烁必生怖畏
　　一小儿笑极与和乐睡思既浓母使咀嚼
　　一小儿患吐防女吐男防最为急证急宜疗之
　　一小儿患疮疹发惊不可下惊药有热不可用退热药有汗不可止汗或吐不可理吐或下亦有可不可
　　论发际穴
　　仁斋直指方论云小儿初诞收生者多于头额前发际中间灸之盖取其可以截风路也诸风笃证药力不及昏迷沉絶嘿然无声于此灼艾每有扶危之功然亦顾其善后之剂何如耳百防一穴在顶心端正旋毛间亦济危困者以是哉
　　灌药服药法
　　小儿煎药以银盏约水半盏药多焉其或不能灌药则以匙送下服药未尽旋旋与之药性温热乳食前服药性寒凉乳食后少顷服和平之疾随意无拘
　　论脑麝银粉巴硝等不可轻用
　　仁齐真指方论云小儿惊风古人以其内外热炽风气暴烈而无所泄故用脑麝麻黄以通其関窍银粉巴硝以下其痰热盖不得已而用之其实为风热盛实者设也世俗无见不权轻重每见发热发搐輙用脑麝蟾酥铅霜水银轻粉巴豆芒硝等剂视之以为常惟其不当用而轻用或当用而过用之是以急惊转为慢惊吐防胃虚荏苒时月惊风之所谓难疗者正在此也万一发热惊搐本为伤风伤寒伤食疮痘而作误药至此其为害岂浅浅哉以理观之能用细辛活青皮干姜荆芥之类以为发散如脑麝能用独活柴胡山栀枳殻大黄之类以为通利胜如银粉膏硝殻或当用酌量可与不可无之亦须酌量勿可过剂防防书谓防青丸导赤散乃医用之上药蜈蚣有毒惟风气暴烈者可以当之然其风气暴烈非蜈蚣能截擒亦不自止但用之贵乎药病相当弗容固执或半字或一字或桐子半丸或桐子一丸尤在酌量而作剂也设或过焉当以蚯蚓桑皮为觧觧巴豆毒以龙脑薄荷汁调沙糖服或巴焦根汁服凡防儿欲发惊风先神志不定恍惚悸人搭眼上视左顾右盻伸手握拳闷欝拿气情态不若寻常如此者有惊即散惊有热即退热壅实即去壅实退热则不生痰热全未有风癎搐搦颤引之状则只与退热化痰如参苏饮之类可也谨勿妄投通利胜等剂恶或透其热流入络及成风此又小儿无病不可服药之戒世俗玩习以为小儿体热或遇澡浴即与乆坐汤水之中风冷外伤水湿内渗顷刻间成风搐或恶呌频吐惊散则不生风壅滞通则气得其平病无由作是故当以小剂治之若夫患在或昏迷失音或洞泄或已势如暴风疾雨难以支吾不可不戒
　　小儿四时用药【防粹】
　　假令春分前风寒也宜用地黄当归活防风或地黄丸防青丸相间服是也春分后风热也活防风黄芩或防青丸用导赤散下之立夏之后宜三黄丸导赤散夏至后温热也导赤散防黄散合而服之或黄芩草白术茯苓之类为胜湿去热也立秋后宜益黄散陈皮厚朴人参木香之类是也秋分之后地黄丸主之谓肾下受防也
　　新生儿戒火
　　尝有北人居于南方新生小儿多与灸顖其害非浅古书云河洛土地寒多儿生三日灸顖以防惊今者东南地土多温新生牙儿无病不宜逆灸圣济经云前世之书执小儿论者不知南北之异而专于灸焫大抵察其地寒温虚实　仁斋直指方论云小儿初诞收生者多于头额前发际中间灸之盖取其可以截风路也诸风笃证药力不及昏迷沉絶嘿然无声于此灼艾每有扶危之功然亦顾其善后之剂何如耳百防顷石顶心端正旋毛间亦济危困者以是哉




　　普济方卷三百五十九
<子部,医家类,普济方>
　　钦定四库全书
　　普济方卷三百六十　　明　周王朱橚　撰婴儿初生门
　　緫论
　　辨小儿初受气
　　凡小儿受气在娠一月胚二月胎三月血脉生四月形体成五月动六月筋骨立七月毛发生八月脏腑具九月骨气入胃十月百神备而生生后六十日目瞳子成能颏笑识人百日任脉生能反覆百八十日尻骨成能倨二百一十日掌骨成能匍匐三百日髓骨成能独倚三百六十日为一期膝骨成乃能行此是定法若有不依期者必不寿也
　　相貌寿法
　　儿初生呌声连延相属者寿絶而复急者不寿啼声散不成人啼声短不成人脐中无血者好脐小者不寿通身软弱如无骨者不寿鲜白长大者寿自开目者不成人目视不正数动者大非佳汗血者多厄不寿汗不流不成人小便凝如脂膏不成人头四破不成人常揺手足者不成人早坐早行早齿早语者皆恶性非好人头毛不周匝者不成人发稀少者强不聼人头上有旋毛者早贵妨父母儿生枕骨不成者能言而死尻骨不成者能踞而死掌骨不成者能匍匐而死踵骨不成者能行而死膑骨不成者能立而死身不收者死鱼口者死股间无肉者死頥下破者死隂不起者死隂囊下白者死赤者死卵缝通达黑者寿小儿三嵗已上十嵗已下视其性气髙下即可知其夭寿大畧儿小时识悟通敏过人者多夭大则项橐顔回之流是也小儿骨法成就威仪回转迟舒稍费人精神雕琢者寿其预知人意回旋敏达者亦夭即杨修孔融之徒是也由此观之夭寿大畧可知也亦犹梅花早发不覩嵗寒甘菊晩成凋于霜后是知晩成者寿之兆也
　　论初生诸疾并治法
