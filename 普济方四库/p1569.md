<!-- { "loadSidebar": true } -->
　　夫今之孕妇懐胎习以为常饮食不节起居不冝未诞之前劳役众苦男子视胎以为常恣其所欲任其所施频受触秽所以生儿之后百脉致虚三焦不顺关窍不通荣衞不和者初生之间便作疾患怪异多端不可得而详述今举二十有六证候槩而言之审其彼此兼与之疗理而助其荣衞调顺经络得冝而已　呵者即张口而又合之欠者谓神不足故名呵欠非是疾病初生孩儿多有此象不足怪讶钱氏有谓呵欠遁闷良由胎气怪弱荣血不壮衞气少顺即不防心血不防心血则神不守神不守则呵欠遁闷无他患也古方有硃砂审法用煎人参汤调和饮之者不若定志丸五七粒麦门冬汤化开与服至妙也　伸者突其胷堂展其气脉舒者引其头颈直其手足努而作之良久复作初生孩儿多有亦非病也良由母懐胎胞起坐不得寛展或将绢帛兠束肚皮或系裆裈勒防太或卧后盘旋或睡不转侧是故偃抑胎囊气失舒畅降生之后自然如此老妪知与挼揉未知调其百脉冝将五术汤浴之功效用桃李槐桞皂防各取枝煎汤候温与浴仍与观音散少少与服效肺口之气壅腠理不通外感寒邪或已伤风关窍闭塞郁郁于中及至喷方有少解不能发渐入胷堂遂生痰热既有痰疾即加之咳轻则气促短急重则惊风搐搦搐搦之利若在初生尚云不可冝与消风散服咳冝与金沸草散人参羌活散二药皆和且顺虽则嫩弱服之无恙其剂温纯化痰利膈口胎乃育形脐乃根本胎气固则形体壮肚脐深则根命长受气乖遗形萎脐突凡儿断脐后渐长渐深吮乳调和愈固愈实是血脉之相顺致形体之相资初生之儿有热在胷堂则频频伸引呃呃作声努胀其气抑入根本之源所以脐突肿赤虚大无可畏无识之夫将谓断脐之不利而使之然者非也脐断不盈尺一月之内随其根蔕而腐实者深之弱者浅之深浅之理以其禀赋得此乃多由胎中母多惊悸或因食热毒之物有此宜与大连翘饮子其热自散其脐归本不必以药傅之恐毒伤入爲害　初生三五日之间使有举目上窜将身反张虽其非疾所致情实骇人凡医工必作惊风疗之其实非也推其所由儿在胎中受饮食热毒之气蕴在胷生下三日之前宜与黄连去热腻粉散毒古人预计利害且又与人参朱蜜汤皆清心肺积毒既化儿获无恙若不如此所生个个反张上窜或有不患此者鄙妇不思恣噉热毒之物何足怪哉或投惊风凉药亦愈但须明其所以用药智者裁之万一不由惊风所传当与详悉凡婴儿失之灌溉长必焦萎儿诞后失乳哺壮必怯弱凡儿在胎前和气养之降生则美乳防之其气防则胎不壮其乳败则儿不长食不兼乳乳饱即不食亦无咎也惟食无乳祸害生焉是故乳不可失食不可不节乳失时儿不病自衰食失时儿无疾自怯乳者壮其肌肤食者厚其肠胃所谓乳哺二周三嵗则益其体今人未周夺其乳入月恣肥甘岂不致疾　钟洪声大涧达流长縁处胞胎之中受气充足水火兼济心肾不亏耳目两窍相通大小二肠相佐喉以发声清响洪亮者根固本壮禀赋崇实乃自然之理也初生啼哭发声不出呃呃而作郁郁而为其或短吸上下气不相乗医与果诀云此由胎气不足何用投药假使成人父母不恱根本不壮何烦药饵如果木之萎又奚宜也古方常用父母呼呵及以葱熨令声发越难挽自无根本产子育儿当知其理　人之受胎应数降生之后不拘贫富其子皆以精神全气脉壮视听欣喜取与喜怒周晬之间于人事情懐意防抚叱以知其逆顺方可谓孩儿性识之本也其或周晬已过不认名不偎亲常常皱顔容防脸含啼东唤西向南呼北面其坐若木其卧若尸其行即蹶其立若掇筋气脉柔怯虗弱食不辞饱渴不知饮若或长成一定庸蠢如此胎气月数不足者难保千日　胎气已满产降必令画一而气包血养开九窍以通连在乎十月之中形骸已具分娩片时之内谷道无穿或縁其在胎中已空九窍若不通利如何四体百骸遂能生长斯由热壅所致肺经之极结于肛口闭而不通降生之后无复滋润干燥而合若投寒凉之药愈闭不通若下温平之药而又不通者即是儿气不顺肠胃虚澁谷道干燥闭合可畏方不详载药无速騐至于此等所受须当以物透而通之金钗为上玉簪次之苏合香丸内入孔中凡刺三寸许屎出为快曽见肛门肉合小便通利大便至死无能通者愚鄙烧火筯刺之事出不得已既然肉合决无竒方试以金玉重力刺之有胜火筯又有初生胎热一二日不通者与服洗心散以通为度四顺饮加荆芥煎亦良产妇血败者当下荣者化乳血下不尽毋致其疾乳
　　有不调儿招其病凡儿吮其乳有不到于胷堂气滞积阻或令儿饿久乃吮出或问其无恙否曰不宜也久吮令儿困力乏气怯肌羸脾家若虚遂作癎疾及至成疾脾风定矣初生与周晬之儿胃气未备谷食未全借吮乳快和无恙自然臓腑充百脉顺肌体壮神气清其或母用性不顺则气血乱而乳汁不和乳汁不和令儿哯逆宜乎速与疗理若作寻常必致害生小沉香煎及盐豉丸兼与服之乳母宜服藿香正气散加枳术至良论新生将防法
　　小儿初生先以绵里指拭儿口中及舌上青泥恶血此谓之王衡【音作御】若不急拭啼声一发即入腹成百病矣儿生落地不作声者取暖水一器灌之须臾当啼儿生不作声者此由难产少气故也可取儿脐带向身却呵之令气入腹仍呵之至百度啼声自发亦可以葱白徐徐鞭之即啼儿已生即当举之举之迟晩则令中寒腹内雷鸣须先浴之然后断脐不得以刀子割之须令人隔单衣物咬断兼以暖气呵七遍然后纒结所留脐带令至儿足防上短则中寒令儿腹中不调当下痢若先断脐然后浴则或水入脐中致令发腹痛其脐断讫连脐带中多有虫宜急剔拨去之不尔入儿腹成疾断儿脐者当令长六寸长则伤肌短则伤脏不拘时断若挼汁不尽则令暖气渐防自生寒令儿脐风生儿宜用其父故衣褁之生女宜其以母故衣皆勿用新帛为善不可令衣厚令儿伤皮肤害血脉发杂疮而黄儿衣绵帛特忌厚热慎之慎之凡小儿始生肌肤未成不可暖衣暖衣则令筋骨缓弱宜时见风日若都不见风则令肌肤脆輭便易中伤皆当以故絮衣之勿用新绵也凡天和暖无风之时令母将儿日中嬉戏数见风日则血凝气刚肌肉牢密堪耐风寒不致疾病若常在帏帐之中重衣温暖譬犹隂地之草木不见风日輭脆不堪风寒也凡褁脐法椎治白练令柔輭方四寸新绵厚半寸与帛等合之调其缓急急则令儿吐哯儿生二十日方解视脐若十日儿怒啼似衣有刺者此或脐燥还刺其腹当解之易衣更褁褁脐时闭戸下帐然火令帐中温暖换衣亦然仍以温粉粉之此谓冬时寒也若脐不愈烧绛帛末粉之若过一月脐有汁不愈烧虾蟆灰粉之日三四度若脐中水及中冷则令儿腹绞痛大糺啼呼面目青黑此是中水之过当炙绵絮以慰之不时治防脐至肿者当随轻重即便灸之乃可至八九十壮轻者脐不大肿但出汁时时啼呼者当归末和胡粉傅之炙絮日熨之至百日愈以啼呼止为候若儿粪青者冷也与脐中水同儿洗浴断脐竟绷袍毕未可与朱蜜宜与甘草汤以甘草如手中指一节许打碎以水二合煮取一合以绵纒沾取与儿吮之连吮汁计得一蚬殻入腹止儿当快吐吐去心胷中恶汁也如吐余药更不须与若不得吐可消息计如饥渴须臾更与之若前所服及更与并不得吐者但稍稍与之令尽此一合如得吐去恶汁令儿心神智慧无病也饮一合尽都不吐者是儿不含恶血耳勿复与甘草汤乃可与朱蜜以镇心神安魂魄也儿新生三日中与朱蜜者不宜多多则令儿脾胃冷腹胀喜隂癎气血变噤痉而死新生与朱蜜法以飞链硃砂如大豆许以赤蜜一蚬殻和之以绵纒筯头即取与儿吮之得三沾止一日令尽此一豆许可三日与之则用三豆许也勿过此则伤儿也与朱蜜竟可与牛黄如朱蜜多少也牛黄益肝胆除热定精神止惊辟恶气除小儿百病也新生三日后应开肠胃助糓神可研米作厚饮如乳酪厚薄以豆大与儿咽之频咽三豆许止日三与之满七日可与哺也儿生十日始哺如核二十日倍之五十日如弹丸百日如若乳少汁不得从此法当用意小増之若三十日而哺者令儿无疾儿哺早者不胜谷气令生病头面身体喜生疮愈而复发令儿尫难养三十日后虽哺勿多若不嗜食勿强与之强与之不消复生疾病哺乳不进者腹中皆有痰癖也当以四物紫微丸下之节哺乳数日便自愈小儿防寒热亦当尔利之并当下之然后乃瘥凡乳儿不欲太饱饱则呕吐凡儿呕吐者乳大饱也以空乳乳之即消四十日儿若脐未愈乳食大饱令风中脐也夏不去热乳令儿呕逆冬不去寒乳令儿欬痢母行房以乳儿令羸瘦交胫不能行母有热以乳儿令变黄不能食母怒以乳儿令喜惊发气疝又令上气癫狂母新吐下以乳儿令虚羸母醉以乳儿令身热腹满凡新生小儿一月内常饮猪乳大佳凡乳儿母当先极挼散其热气勿令汁奔出令儿噎輙夺其乳令得息息已复乳之如是十返五返视儿饥饱节度知一日中几乳而足以为常又常捉去宿乳儿若卧乳母当以臂枕之令乳与儿头平乃乳令不噎母欲寐则夺其乳恐填口鼻又不知饥饱也浴儿法凡浴小儿汤必须冷热调和冷热失所令儿惊亦致五脏疾也凡儿冬不可乆浴浴乆则伤寒夏不可乆浴浴乆则伤热数浴背冷则发癎若不浴又令儿毛落新生浴儿者以猪胆一枚取汁投汤中以浴儿终身不患疮疥勿以杂水浴之儿生三日宜用桃根汤浴桃根李梅根各二两枝亦得防咀之以水三斗煮二十沸去滓浴儿能除不祥令儿终身无疮疥治小儿惊辟恶气以金虎汤浴金一斤虎头骨一枚以水三升煮为汤浴常煮用之凡小儿初生出腹有鵞口者其舌上有白屑如米剧者鼻外亦有之此由儿在胎中受糓气盛故也或妊娠时嗜糯米使之然治之之法以发纒筯头沾井花撩拭之三日如此便脱去也如不脱可煮栗抉汁令浓以绵纒筯头拭之若春夏无栗木皮仍用井花水法小儿初出腹有连舌舌下有膜如石榴子中隔连其舌下后当令儿言语不发不转也可以爪摘断之防有血出无害若血出不止可烧发作灰末傅之血便止也小儿出腹六七日后其血气收敛成肉则口舌喉颊里清浄也若喉里舌上有物如芦箨盛水状者若悬痈有胀起者可以绵纒长针畱刄处如粟米许大以刺决之令气泄去青黄赤血汁也一刺之止消息一日未消者来日又刺之不过三刺自消除余小小未消三刺亦止自然得消也有着舌下如此者名重舌有着颊里及上腭如此者名重腭有着齿龂上者名重龂皆刺去血汁也小儿生喉痈辄死治法当喉视儿口中悬痈前上腭有泡者以指摘取头决令溃去血勿令血入咽杀儿急急慎之小儿初出腹骨肉未敛肌肉犹是血也凝乃坚成肌肉耳其血沮败不成肌肉则使面目绕鼻口左右悉黄啼哭闭目聚口撮面口中干四肢不能伸缩者皆是血散不敛也主不育若有如此者皆宜龙胆汤也
　　论乳儿法
