<!-- { "loadSidebar": true } -->
　　黒锡【一钱半名黒铅】舶上硫黄【五钱】官桂【一钱】水银【一钱半二件一处于慢火上焙炒研为细末】
　　右为末用小米汤调三钱再用生姜自然汁三钱调和一处空心服之
　　木香汤【出圣济总录】治反胃不下食
　　木香【半两剉】髙良姜【一钱剉炒】蓬莪荗【二两炮】甘草【一两炙】胡椒【一钱】
　　右防咀每服三钱水一盏煎至七分去滓食前温服
　　橘皮饮【出圣济总录】治翻胃胷膈妨胀不下食
　　陈橘皮【一两汤泡去白】诃梨勒【煨去核】干木【去瓤切焙】薏苡仁木香【各一两半】
　　右防咀每服三钱水一盏半生姜五片煎一盏去滓空心温服如人行五里再服
　　半夏饮　治反胃不食食即吐逆羸瘦少力
　　半夏【二两汤洗七次去滑焙】厚朴【一两半去粗皮姜汁炙】糯米【两合】陈橘皮【一两汤洗去白焙】生姜【一两半切焙】
　　右防咀每服三钱枣二枚劈破水一盏半煎一盏去滓空腹温服如人行五里再服
　　桂苓散　治翻胃发渇
　　半夏【四钱】桂心　甘草【各三钱】赤茯苓【四两】泽防【四两】
　　右防咀每服四钱生姜煎服
　　木香豆蔲散
　　人参　木香　肉豆蔲【各半两面裹煨】白豆蔲【一钱】甘草【一钱半炒】
　　右防咀每服三钱姜枣煎服
　　治翻胃
　　人参　茯苓　枣肉　茴香【各二两为末】平胃散【半觔】
　　右用大蒜大者二个用煮酒浸煮捣烂入药将余酒糕糊为丸陈米汤下三十丸
　　治翻胃无问逺近冷热水米入口不得者悉宜服之李直方舎人任韶州刺史因患反胃饵药无效有卖薪人此立效
　　人参【去芦一两细切以水一大升煎取汁】薤白【二茎】鸡子【三个去黄】热稀粟米粥【一大合】
　　右以鸡子白及薤白米粥等三味热调搅匀然后入人参汤相和更调搅顿服之不限早晩服无忌当时便定准前方服药百不失一如思饮食即与粟米粥饮渐渐加粳米和之
　　平气丸　治胷中痞闷气不下行饮食不化翻胃吐食由胃气滞而不转胃中为浊气逆行则吐
　　乌梅【一个】巴豆【二粒去油】丁香【三粒】砂仁【四粒】
　　右为末饭为丸每服五七丸姜汤下
　　粉灵砂　治脾疼翻胃
　　灵砂【一两】蛀粉【一两二味炒畧变色研细】丁香　胡椒【各四十九粒】
　　右为末姜自然汁煮半夏糊丸梧桐子大每服三十丸翻胃生姜汤吞虚人脾痛炒盐汤下煨姜尤佳
　　入药灵砂　治翻胃呕吐饮食不下
　　灵砂末【一两】丁香末　胡椒末　木香末【各半钱】
　　右和匀煮枣圈肉杵和为丸如菉豆大每服五十粒生姜米饮送下不拘时
　　火食丸　治脾虚弱不进饮食翻胃不食
　　陈米食【炒一升黄土炒米热之不用】白豆蔲仁【一两】丁香【一两】缩砂仁【二两】
　　右为丸用生姜自然汁法丸如桐子大每服百丸食后淡姜汤下
　　平胃散　治恶心翻胃【方见脾脏门兼理脾胃类】
　　生姜散　治胃反吐逆不止心膈不利饮食减少生姜【三两切煨】蓬莪荗【剉炒】陈橘皮【汤浸去白炒】甘草【各二两剉炒】
　　右为末每服一钱入盐少许沸汤防服
　　半夏丸　治胃呕逆不下食
　　半夏【汤浸焙】伏龙肝【各一两】白矾【煅令汁枯】铅丹【各三两研】
　　右为末生姜汁煮麴糊丸梧桐子大每服二十丸至三十丸
　　红豆丸　治诸呕逆膈气翻胃吐食不止
　　丁香　胡椒　缩砂【各二十一枚】红豆【十一枚】
　　右为末生姜汁为丸如皂角子每服一丸枣一枚去核填药面裹慢火烧熟细嚼白汤下空心日进三服
　　参橘汤　治翻胃
　　人参　真橘红　石莲肉【各半两】透明乳香【一钱半】
　　右为末每一钱姜汤防服
　　朴附丸　治虚寒相搏翻胃吐食中焦气痞
　　厚朴【去粗皮剉】附子【各一两炮去脐剉】生姜【八两取自然汁】
　　右为二味姜汁煮干为度焙干为末酒煮翻糊为丸梧桐子大米饮下三十丸食前一方用银石器内慢火熬姜汁尽为度
　　千转丹　治反胃吐食等病
　　牛涎【半觔】好蜜【半觔】木鼈子【三十个去油皮】
　　右为末牛涎蜜一处于银器内用慢火熬用槐条匕搅煨干为度每和白粥两匙日进三服
　　通胃散【出经騐良方】治结肠翻胃
　　肉豆蔲　鸡心防榔【各一枚】胡椒【四十九粒】
　　右为末每服半钱以无灰酒枳殻末少许调下空心服稀粥压
　　治翻胃吐逆
　　藿香叶【去土】香附子【各半两去毛】橘皮【二钱】
　　右为末每服二钱姜三片水一盏煎六分服
　　治翻胃吐食暑气烦躁不食小儿呕吐泄防黄色杀疳虫进食
　　平胃散【一两】硫黄　硝石【各半两】
　　右姜汁煮令干为末同平胃散酒煮糊为丸桐子大每服二十丸米饮下
　　六丁丸【出危氏方】治翻胃如神
　　五灵脂【五钱】生辰砂【二钱】母丁香【一两不见火】
　　右为末入黄狗胆粽子尖丸鸡头大姜米汤饮下每服一丸三十年病三两丸止本事方香灵丸只用丁香分两不同母丁香即丁香也沈存中笔谈言之甚详
　　治翻胃吐食
　　孤科苍耳　生牡蛎　透骨草【各等分】
　　右防咀每服三钱水一盏半煎七分去滓温服即用菓压之
　　木香汤【一名定胃散】治翻胃不饮食开胃和气【出十便良方】
　　木香【一分剉】胡椒【三十一粒】糯米【一撮】
　　右同炒至米熟防咀分作五服每服用水一盏煎六分去滓温服席戎年乳媪病得此方而愈
　　石亭脂丸　治年久胃反不止
　　石亭脂　紫贝铅【各二两】盐卤【五两】
　　右旋烧铅煎卤中汁滓尽将铅与石亭脂搅匀炒之或焰起即将铫子放水上焰止匀熟水浸炊饼丸成如梧桐子大每服二十丸煎石莲干枣干杮干姜汤下
　　矾石丸【出圣济总录】治胃虚气逆食已反出
　　白矾　铅丹【各二两】石亭脂【半两生为末后入】
　　右先将前二味和研入干锅内以炭半秤渐煅令通赤为度驻少更养一夜取出细研出毒两日乃入石亭脂同研细以粟米饭和丸如菉豆大每服米汤下十五丸
　　田季散【出圣济总录】治乆患翻胃及小儿惊吐诸吐逆苏内翰言如神
　　硫黄【半两细研】水银【一分与硫黄再煎无星】生姜【四两取汁】
　　右同研如黒煤色每服三钱酒一盏同姜汁煎熟调药空心服衣被盖覆当自足指间汗出迤遍身汗彻即差常有人病反胃经三年不差消羸殆尽服药一服汗出皆如胶腥秽不可近当日更不复吐遂差乂小儿诸吐用此药量儿长少服一钱以约至一匙用冷水调下吐立定此散极乳难调须先滴水以指缓缓研杀稍稍増汤使令调和若倾入汤酒尽服泛不可服又乌头煮散茱萸散皆治反胃惟田季散有隂阳理胜于二方今全载二方于后但性差热更时量腑脏寒温用之可
　　茱萸散【出圣济总录】治胃气虚冷不能饮食食已即吐酸水
　　呉茱萸【汤洗七次炒干】干姜【炮制】
　　右等分为末空心热酒调下三钱
　　乌头散【出圣济总录】治年深膈气翻胃常有痰涎时时呕吐胷中多酸水吐清水无时腹中痛楚或时秘结或时冷滑此药主之
　　川乌头【炮去皮】川楝肉【各一两半】防榔　木香【各一两】
　　右为末每服二钱水一盏煎至七分入盐一分温服有一妇人年深翻胃服此效
　　粟粥法　治翻胃不下食
　　白粟米【二合】人参【二大钱】生山芋【五寸长】
　　右为细切研水一升二合煮取六合入生姜汁及盐花少许搅匀分二服不计早晩食之亦不妨别汤丸
　　大半夏汤【出肘后方】治胃反呕吐者亦治膈间痰饮
　　半夏【二升洗去滑】
　　右以水一斗二升和蜜捣之二百四十遍煮药升半温服一升余分再服
　　治胃反食即吐出上气
　　芦根　茅根【各二两】
　　右以水四升煮取二升顿服之得下良
　　交和散　治逺年近日翻胃呕吐全不进食
　　嘉和散　五膈寛中散
　　右用见成局方二药合而为一和匀每服三钱姜枣煎
　　治丈夫妇人老少逺年日近翻胃吐食【出本事方】
　　五灵脂【不拘多少为末】黄狗胆【汁】
　　右丸如龙眼大每服一丸好酒半盏顿汤瓶头温磨开服不止再服不过三服即效
　　治翻胃吐食【出本事方】
　　白矾【二两】黄丹【一两】
　　右为末入瓦礶内煅令如蒸饼虚空取出以净绢承于地上盆盖一宿出火毒再为末用蒸餠丸菉豆大每服三丸至七丸空心温酒下更量老少虚实与之
　　治逆不食及翻胃
　　母丁香　神麯【炒合等分】
　　右为末稀粥调下一钱
　　甘露汤【出澹宻方】治翻胃呕吐不止饮食减少常服快利胷膈调养脾胃忺进饮食常一富人病翻胃往京口甘露寺设水陆泊舟岸下梦一僧持汤一杯与之饮罢犹记其香味便觉胷膈少快早入寺知客供汤乃是梦中所饮者胷膈尤快遂求其方修制数十服后疾遂瘥名曰观音应梦散一友得之常以待賔易名曰甘露汤在临汀疗一小史旋愈切勿忽之
　　干糟【六分头醉者】生姜【四分和皮】
　　右拌和研烂作餠子或焙或晒干每十两用甘草二两炙同研为末每服入盐少许沸汤调无时
　　大效散【出百一选方】治翻胃
　　大田螺殻　黄蚬殻【二件不以多少在泥土中多年陈者尤佳各处焙成白灰】
　　右每剂用白梅肉四两田螺蚬殻灰二两同捜拌令匀作团用砂合子盛盖了泥固封发顶火煅令焦黑存性取出碾细每服二钱用人参缩砂汤调下陈米亦得如无合子只用连盏两只相合依前法烧食前服凡觉心腹疼痛即翻胃先兆此亦能治之
　　治翻胃吐食
　　大雪梨【一个】丁香【十五粒】
　　右将丁香刺入梨内用湿纸褁包四五重炭火煨熟热服
　　镇脾散【出圣济总录】
　　京三棱【一两半炮】丁香【三分】
　　右为末每服一盏浅沸汤防服不拘时
　　雌黄丸【出圣济总录】治反胃呕吐不止饮食不下
　　雌黄【一分研】甘草【半分生】
　　右为末烂饭为丸梧桐子大用五叶草糯米同煎汤下四丸
　　小半夏丸【出百一选方】治翻胃不快饮食
　　半夏【汤洗十次】胡椒【各等分】
　　右为末姜汁丸梧桐子大每服三五十丸姜汤下
　　正胃散
　　半夏【二两】天南星【二两】
　　右为末用水五升入罎内与药搅匀浸一宿去清水焙干重研令细每服水二盏药末二钱姜三片煎至八分温服至五服效
　　加味清金丹【出指南方】治清浊不分中焦气痞若心下大如杯或时寒或时热朝食朝吐暮食暮吐其闗脉而紧则为虚紧则为寒虚寒相搏此名为格与闗格同也是谓反胃
　　硫黄　水银【各等分】
　　右各研细不见星子为度入木香末丁香末各等分用生姜自然汁煮糊丸梧桐子大每服十丸食前米汤下
　　莲子散【出直指方】治翻胃
　　右为末米汤乘热调服二方寸匕患痢噤口通用
　　治翻胃时吐水及吐食
　　大黄【四两】甘草【二两炙】
　　右防咀水三升煮取一升去滓分温再服如得可则两日更服一剂
