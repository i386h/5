<!-- { "loadSidebar": true } -->
　　择乳母须精神爽健情性和悦肌肉充肥无诸疾病知寒温之宜能调节乳食嬭汁浓白则可以饲儿不得与嬭母大噉酸醎饮食仍忌才冲寒冲热来便餧儿嬭如此则必成嬭癖或惊疳防痢之疾切须忌之夜间不得令儿枕臂须作一二豆袋令儿枕兼左右附之可近乳母之侧盖覆衣衾须露儿头面一向仰卧恐成惊疾须时复回动之夏月须凉簟如夜间餧嬭须嬭母起身坐地抱儿餧之如隂阳交接之间切不可餧儿嬭此正谓之交嬭也必生癖或换衣绷须三月后房中不可太暖嬭母不可频吃酒恐儿作痰惊热昏之疾至于变成诸疾嬭乳所伤夜啼潮热之若能调和嬭食并防承爱防如法则别无疾病亦不须令儿常服汤药此尤宜审之也
　　乳生病杂治
　　凡小儿饮食乳哺不能无痰癖常当节适若防不进仍当将防凡不能进乳哺则宜下之不致寒热也又小儿始生生气尚盛无有虚劳防恶即须下之所损不足言其益多矣若不时下则疾成难治冬月下之最难将防然有疾者亦不可不下夏月下后腹中常小胀满当节哺乳防之儿之乳哺宜令多少有常儿稍大食哺自能稍増若减少者是腹中已有小不调便当防与药服复哺之但乳之而已甚者十余日轻者五六日自当如常若都不食哺而但饮乳者此是有癖不可不下不下即致寒热或吐癎或致下痢若先致其轻则病速愈矣小儿有少病癎者母懐娠时役动骨肉血即令气强若侍御多血气防胎养弱即儿輭脆易伤故多病癎儿须多着项衣取燥菊花为之枕母乳儿时摸儿风池若壮热即须熨使防汗防汗不瘥便灸两风池背第三顀第五顀第七顀第九顀两邉各二穴与风池凡为十穴一嵗儿七壮儿大者以意増之可至三十壮唯风池特宜多七嵗已上多至百壮小儿当切慎防风池风池在颈项筋两邉有病乃治之寻常不可妄施鍼灸亦不可轻于吐下縁鍼灸伤经络吐下动腑脏故也但当以除热汤浴之除热散粉之除热赤膏摩之又以脐中膏涂之令儿处凉时以新水饮之新生无疾慎不可逆鍼灸逆鍼灸即忍痛动脉因而成癎河洛间土地多寒儿喜病痉其俗生儿三日多逆灸以防之又灸其颊以防噤又决舌下以去血江东吴蜀地温无此疾古方虽传有逆鍼灸之法今人不详南北之殊便按方用之为害最多惟田舎小儿任其自然皆无此患又云春夏不可下以小儿腑脏輭弱易虚易实下之则下焦必虚上焦生热热即増痰自非当下之病不可下也　婴儿初生断脐之后宜着艾厚褁爱防若乳母不慎或因浴而水入脐或屎于防袍之内湿气伤脐或解脱风冷所侵令儿脐肿多啼不能乳哺即成脐风用裹脐法　通大小便法婴儿初生腹胀欲絶大小便不通急令妇人潄口汲咂儿胷背心手足心脐下共七处以红赤色为度须臾自通胎肥生下肌肉厚遍身血色红满月以后渐渐肌瘦目白晴粉红色五心热大便难时时生涎浴体法主之又云胎怯生下面色无精光肌肉薄大便白身上无血色时时哽气多哕目无精采当浴体法主之　新生小儿煎益母草汤洗之则不生疮又以薏苡叶煎汤浴则一生少病小儿初生七日内患脐风撮口百无一活坐视其毙良可悯哉惟有一法极验世人罕知其儿齿龈上有小泡子如粟米状但以温汤蘸热帛褁手指轻擦破即开口便安不用服药或用真珠天麻丸治之　胎惊风以孕妇调适乖常饮酒嗜欲忿怒扑责母有所触胎必感之或外挟风邪有伤于胎故子乗母气生下即病也其候月内常翻眼握拳噤咬口牙身腰强直涎潮呕吐搐掣惊腮缩顖开口或颊赤或面眼青胎风眼合不可误作泄脾妄用温药其有着噤撮口之亦此一种之所也视其眉间气色红赤鲜碧者可治若黯黑者不治虎口指纹曲入里者可治纹反出外者不治治法解散风邪利惊化涎调气贴顖甚则以朱银丸利之
　　初生方法
　　虎头汤方【出圣惠方】
　　虎头骨【五两】苦参【四两】白芷【二两】
　　右用水一升煮二十沸入猪胆汁少许适寒温浴儿
　　治儿少小身热李叶汤方【出圣惠方】
　　右用李叶不拘多少以水煮热去滓适寒温浴儿
　　又方【出圣惠方】
　　用白芷根苗煎汤浴儿良
　　又方【出卫生寳鉴方】
　　用苦参煎汤浴儿良
　　浴体方【出卫生寳鉴方】
　　天麻末【二钱】蝎尾【去毒为末】硃砂【各半钱匕】乌蛇肉【酒浸焙】白矾【各三钱】麝香【一钱匕】青黛【三钱】
　　右同研匀每用三钱水三碗桃枝一握并叶五七枚同煎至十沸温热浴之勿浴背　御药院名浴天麻散治小儿百日内搐真者不过三两次必死假者频不为重真者内生癎假者外伤风冷盖气未实不能胜任乃搐也欲知假者口中气出热也治之可风邪用浴体涂顖法
　　凡寻常浴儿【出圣惠方】
　　右以汤添水着少盐浴儿后以粉傅之若无病勿数浴恐遇风冷令儿惊成癎
　　李梅汤【出圣惠方】　浴儿辟温恶气疗百病去皮肤沙粟桃根　梅根　李根【各一把】细辛　蛇牀子【各一两】
　　右都剉以水二斗煎至一斗澄滤候冷暖得所浴儿佳一方加麝香少许不用细辛蛇牀子
　　治新生儿卒寒热不住不能服药用六物莽草汤浴之方【出圣惠方】
　　莽草　丹参　蛇牀子　桂【各三两】菖蒲【半两】雷丸【一斤】
　　右剉碎水五升煮三五沸适寒温浴儿避日向隂处
　　治小儿卒客忤吐下乳哺面青黄色变急浴方【出圣惠方】用钱七十文以水三升煮令有味适寒温浴儿
　　浴儿法【出圣惠方】
　　凡浴儿不可先防脐带候洗了方防不致水湿可免伤脐风疮等证仍以清油调发灰傅脐凡洗儿并不可用水打湿脐带切宜戒之
　　又法【出圣惠方】
　　右用益母草【五两】剉水一斗煎十沸温浴面不生疮疥
　　初生浴儿良日【出圣惠方】
　　寅卯酉日大吉　壬申丁巳癸巳大防
　　右用虎头骨煎汤浴之令儿不惊辟邪恶气
　　金虎汤【出圣惠方】　治小儿惊辟恶浴
　　金【十两】虎头骨【一枚】
　　右以水一斗煮至七升候冷暖得所将用浴儿心安甚良
　　浴新生儿方【出圣惠方】
　　右用猪胆一枚煎汤在盆中取胆汁投于沸中适寒温以浴儿终身不患疮切不得汤中入着生水
　　甘草法【出汤氏寳书】
　　妊妇临月预办甘草细切少许产卧时以绵褁沸汤泡盏内盖定收生之际急以软帛褁指蘸甘草汁拭其口次用黄连法
　　黄连法【出汤氏寳书】
　　产妇临月内黄连细切捶碎将绵裹入百沸汤同用甘草一处泡入前法拭口次用硃蜜法
　　硃蜜法【出汤氏寳书】
　　用甘草黄连法拭口吐其恶汁稍定更与硃蜜安神定魄用硃砂一大豆细硏以蜜一蚬殻许和硃砂旋抹口中非独镇心安神能解恶物之毒一生免疮痘之患一方韭根汁灌之去恶血令儿无病
　　牛黄汤【出汤氏寳书】
　　先与硃蜜竟可与牛黄服牛黄法亦如硃蜜多少也牛黄益肝胆除热定精神止惊邪辟恶气除小儿百病也
　　猪乳法【出汤氏寳书】
　　取猪乳须令猪儿饮母次便撮着猪儿后脚起口自离乳急用手挼之即得乳矣非此法不可取也千金张涣论初生婴儿或未与乳产妇之乳未下亦可用猪乳代之此法甚良先用硃蜜而猪乳次之可免惊癎疮痘
　　乳儿法【出汤氏寳书】
　　汤氏云颅论经夏中盛暑时乳母浴后或儿啼不可与乳能使儿成胃毒秋成赤白痢凡浴后可令定息良乆热揉乳之乃无患也　千金论凡乳儿不过饱满而止溢则成呕吐乳或来猛取去挼后再乳凡初乳时须常揑去宿乳然后与之儿若卧乳母当以臂枕之令乳与头平令儿不噎母欲寤即夺其乳睡着不知饱足而成呕吐父母交合之间乳儿卧于侧或惊哭起不可乳儿气乱未定恐伤儿　巢氏云儿啼未定气息未调乳母勿遽以乳饮之固不得停滞胷膈而呕吐此患有之可不必深虑也
　　择乳母法【出汤氏寳书】
　　乳母者其血气为汁也五情善恶悉是血气所生凡乳儿当宜善其喜怒之气解忌勿乳儿必令逆也乳母形色恶陋甚多不可求备但无胡臭瘿哮喘瘑疥癫痴白秃疬颈缺唇耳聋齆鼻脸疮麻风癎疾独眼跛足背背驼鬼形恶貌诸般残患者余皆可用也沾染之乆识性亦同犹如接木之造化也其理甚详凡为乳母皆有节度已上诸候病中犯得者皆为恶疾候也
　　内八片锦
　　红浄为安体则宁如逢红黒便须惊更兼红乱煎人甚转下除惊药有灵赤段轻防是外惊若如米粒热非轻红散多因喜怒乳搐搦将来岂得平忽逢相间有青色看来立便急风生逢青竞碎风将起不见风疳气隔澄乱投汤药兼青紫急急医治命免倾若如浄紫体还热须知五脏有风生黑轻可治死还活红青伤寒痰疾停赤青已受脾风了青黑脾风作慢惊紫细红因惊六畜紫赤相间则痔成紫防若同如米粒夹食伤寒论可听紫散风传脾脏里紫青多渇即风癎隐隐紫深难疗治去风痰毒命须还红赤连兮非絶症必然乳母不相应有时两手俱无见定知冲犯恶神明　已上歌诀无形但观五色浮沉长短可定死生
　　小儿面部气色緫现
　　五位緫作流波泛滥隔窻照蓝青色者惊积不散欲风候其神彩观觑不穏上上下下证变风生
　　五位緫作闪烁焰射丹炉映火红色者疾积壅盛悸増进其神彩视物不定恍恍惚惚候变惊速五位緫作混衮泥衣傅土墙黄色者食积症伤欲作疳候或痞癖有之其神防顾散漫昏昏沈沈其候寒热潮发饮食不惞气粗短促困倦喜睡呕哕防痢皆有之五位緫作濈浮虚野露入谷白色者肺气不利大肠滑泄水谷不分欲作吐利其神眸凝浊失其精神朦朦胧胧性情不立光滑全无五脏少实二水多虚或吐痢之后有失调补五位緫作漫漫黯黯尘灰称覆黑色者传不顺证变即逆候表里有亏臓腑欲絶其血不荣其气不衞荣衞失序经络流注凝滞于脉为疾急恶其神昏冒沈沈黙黙者为人不乆
　　虎口三关指掌图
　　食不禁杂物未能克化今之患食癖疳积肚腑疼面黄肚大胫小好覆冷地者得患皆由此也　婴儿生下两月目瞳子成能识笑认人勿令生人抱之及不可见非常之物因成客忤百日任脉生能反覆乳母当适寒温半嵗尻骨成乳母当令学坐二百日掌骨成当教匍匐三百日膑骨成当教独立周嵗膝骨成当令行步此皆定法今富贵之家不按此法但令嬭子懐抱亦不令出见风日亦不曽见地气致令筋骨柔弱虽生嵗数亦未能行诚非爱防之法余观田舎小儿未尝爱防及此终日暴露拖泥带土而絶无他疾者譬之草木生于深山峻岭及大泽之中容易合抱至于园圃竒林异果纵加培壅多有秀而不实者此岂贵贱之理有异哉
　　回气法【出危氏得效方】
　　小儿初生气欲絶者必因难产或冐寒冷所致不可使断脐带急烘绵絮包懐中以胎衣置火中烧仍以大纸捻防清油烧燃于脐带上往来燎之使暖气入腹须臾气回方洗洗了即断脐带
　　圣惠方预治三证
　　凡儿初生预防脐风着噤撮口最为急证十难救一以软帛包揩拭儿口牙根上如有黄筋两条便用竹刀轻轻刮断以猪乳防之
　　又用黄连【半钱】豉【三十五粒】白米【四十九粒】生甘草【二寸】葱白【二寸】以童子小便煎取三合儿初生未吃嬭前便以绵濡防药口中二七滴逡巡儿腹中转即利出脐粪后与吃嬭至七月已来每日滴三七滴永无此疾经极効也
