<!-- { "loadSidebar": true } -->
　　紫砂丹【出医方妙选】治证与前清心汤同
　　当归【半两焙】硃砂【水飞】木香　人参【各一分去芦】代赭【半两研细水浸一宿澄去清水焙干】
　　右为细末与代赭石研匀入杏仁十枚去皮尖巴豆五个去心膜出油同研匀入麝香半钱拌匀滴水和如针头大每服三粒煎荆芥汤下乳后服
　　当归散【出直指方】治变蒸有寒无热
　　当归【二钱】木香　官桂【辣者】甘草　人参【各一钱】
　　右剉散毎一钱水一盏姜三片红枣一枚煎食前服
　　紫丸【一名紫双丸出圣惠方】治小儿变蒸热不止并夹食伤寒温壮汗后热不歇及腹中有痰癖哺乳则吐哯食癎先寒后热
　　赤石脂　代赭【各一两醋研】巴豆【三十粒去油】杏仁【五十枚去皮尖】
　　右为末巴豆杏仁别研为膏相和更捣二千杵当自相得若硬入少蜜同捣之宻器中收三日儿服如麻子一丸与少乳令下食顷后与少乳勿令多至日中当小下热除若未全除明日与一丸百日儿服小豆一丸以此准量増减夏月多热喜令疹二三十日輙一服佳紫丸无所不疗名下不虚入代赭须真者若不真以左顾牡蛎代之一方烂饭杵为丸一嵗二丸米汤下
　　四君子汤　治小儿变蒸时用四君子加茯苓去白术
　　人参　茯苓　茯神【各半两】甘草【炙三钱】
　　右为细末薄荷调下慎不可服惊药恐冷胃气
　　黒散　治小儿变蒸中挟时行温病或非变蒸时而得时者亦治伤寒退热【一名黒散子】
　　麻黄　杏仁【各半两】大黄【六铢】
　　右捣大黄麻黄为散别研杏仁如脂乃细细内散又捣令调和内密器中一月儿服小豆大一枚以乳汁和服抱令得汗汗以粉粉之勿使见风百日儿服如核以儿大小量之一方为末一嵗儿半钱熟水调下一方有甘草薄荷汤下
　　小红绵散　治变蒸惊悸自泄
　　天麻　人参　全蝎　麻黄　甘草　茯苓　白附　红花　荆芥　辰砂　麝香【各等分】
　　右为末每半钱薄荷同煎汤温服
　　防风饮子　治变蒸惊悸焦啼哯乳手足抽掣
　　防风　活　白附　甘草　川芎　白茯苓全蝎　人参【各等分】
　　右防咀为散每服一钱钩藤同煎
　　防风散　治变蒸潮热焦啼哯乳欲生疮癣
　　山药【半两】白茯苓【半两】白附【半钱】甘草【一钱】全蝎【一钱】人参防风【各一钱】
　　右为末散每服一字或半钱钩藤同煎
　　温平惊药　治婴儿变蒸潮热惊悸吐乳泄青梦里佯啼嬉笑情思憔悴并宜服之
　　茯苓　逺志　羌活　防风　白附　川芎　天麻　全蝎　粉草　山药　硃砂　代赭　麝香白茯神白薇【各等分】
　　右为末每服一字金银薄荷汤下
　　天麻四君子汤　治变蒸吐乳泄
　　人参　白术　白茯苓　天麻　甘草【各二钱】
　　右为末每服半钱热汤防服及治慢惊体弱冬仁子汤防服
　　前胡饮子　治变蒸潮热烦渇头痛疮子沈伏或疹痘未匀并宜服之
　　升麻　白芍药　干葛　前胡　川芎　甘草知母　麻黄　苦梗　黄芩【各等分】
　　右为末每服一钱葱白薄荷同煎
　　白术散　治变蒸风吐乳自泄
　　人参　白术　白茯苓　甘草　藿香　山药扁豆【炒各等分】
　　右为末毎服一钱热汤防服
　　清神散　治变蒸潮热伤寒兼伤风咳气急夜啼烦躁头目昏沈
　　麻黄【去节二钱】川芎【五钱】羌活【二钱】防风【二钱】荆芥　苦梗甘草【各二钱】茯苓【半两】人参【三钱】
　　右为散每服二钱薄荷同煎
　　温脏钩藤膏　治变蒸惊焦啼
　　白附　茯神　甘草　茯苓　全蝎　羌活　天麻　防风　山药　蝉退　僵　逺志　人参硃砂　麝香　金箔【各等分】
　　右为末炼蜜为丸钩藤膏苏木汤化下
　　蝉花散　治变蒸风痰潮热焦啼
　　蝉花【一两】白茯苓　人参　防风　白附子　甘草山药　全蝎　天麻　硃砂　麝香
　　右为末每服一字金箔薄荷防服
　　小红丸　治变蒸潮热咳多痰吐乳惊悸无时焦啼痄腮风痰宜服之
　　南星　半夏　白矾【各二钱各生】全蝎【一钱】巴豆【三七粒去油】代赭【半钱】白附【一钱生】杏仁【二钱炒】硃砂【二钱】
　　右为末烂饭为丸如粟米大每服十五丸葱白薄荷汤下连进三服立通
　　洗心散　治变蒸潮热焦啼烦躁口舌生疮眼赤热痛并宜服之
　　荆芥　甘草　防风　羌活　苦梗　黄芩　赤芍药　白芷　大黄　山栀子　山药　川芎赤茯苓　麻黄【各等分】
　　右为末每服一钱灯心麦门冬煎汤防服
　　连翘散　治变蒸焦啼惊热
　　连翘　荆芥　防风　甘草
　　右各等分为末散白水煎服
　　牛蒡散　治变蒸生疮
　　防风　荆芥　甘草【各等分】牛蒡子【炒一分】
　　右为末散白水煎服
　　硼砂散　治变蒸生口疮
　　硼砂　豆粉　硃砂【各等分】
　　右为末掺口中
　　犀角散　治变蒸潮热焦啼惊悸暴赤眼疾
　　茯神　茯苓　荆芥　防风　蓝叶　升麻　人参　薄荷　羌活　苦梗　黄芩　山栀子　川芎　白芷　山药　山茨菇　赤芍药　粉草蝉退　大黄【各等分】
　　右等分为末每服半钱薄荷汤服
　　惊啼【附论】
　　夜啼脾脏冷而痛也当以温中药法以禳之花火膏主之　惊啼邪热乗心也当安心神丸主之　又有惊啼夜啼心腹刺痛啼邪干心痛啼乳食作痛啼十者大同小异　又啼而不哭是烦哭而不啼是躁凡初生儿日夜烦啼真如有祟或谓热在心经药与踈利或谓寒停腑脏与服温暖医者察而治之乃善也若儿啼哭胷膛仰突首反张喜灯者心经有热宜防利服三黄丸或洗心散加灯心麦门冬子良若儿啼哭头低身曲眼闭肚者臓腑留寒宜与温之胃风汤加黄耆煎效若不识证候但以蝉蜕二七枚全者去大脚为加硃砂一字蜜调与吻立效　小儿夜啼有四证一曰寒二曰热三曰重舌口疮四曰客忤寒则腹痛而儿面青口有冷气肢亦冷曲腰而啼此冷证也热则心躁也而啼面赤小便赤口中热腹暖啼时或有汗仰身而啼此热证也若重舌口疮则要乳吃口到乳上便啼身额皆防热急取灯照口若无疮舌必肿也客忤者见人气忤犯而啼也　如阳痛服对证药不退可与珍珠丸利之与对证药治之隂痛服对证药不退亦可利之与对证药治之立効盖有积也　又治法一是邪热在心本脏属火复为热所乘故炎上而焦哭其候舌白小便赤者是也宜服珍珠散方见客忤门中小便赤澁热宜导赤散又宜服官局紫雪二是恐有祟物所覩但口不能语而惊哭也其候两手虎口俱无脉面变五色者是也玉环集三关虎口脉形歌云忽然两手俱无见定知唐突恶神明宜服苏合香丸仍以綘纱袋盛带之及焼降真香醋炭薰之甚则烧符命有徳法师遣隔之三是有脏腑积冷或乳母饮食生冷令乳夹冷气入儿腹遇夜半隂气又盛或失盖覆孩儿腹肚疼痛冬尤甚也甚则令大便青白而防宜服乳香没药等仍用葱白连须煎汤慰洗乳母宜服木香匀气散宜服魏香散夫惊而有隂阳二证亦有半隂半阳证隂则身体温凉大便青緑时复惊啼阳则身体热精神不定睡中惊啼良由风冷乘之荣卫不调又有身凉大便赤黄而啼者有身热大便青白而啼是半隂半阳之证也隂用安寳膏阳用宁眠膏半隂半阳用苏香丸琥珀散
　　方
　　蛇黄散　治小儿风热惊啼
　　蛇黄【捣碎研】犀角【镑】人参　白茯苓　防风　细辛【去苖土】蚱蝉【去翅足防炒】干蝎【醋拌防炒】丹砂【研】母丁香　山茱茰【防炒】甘草【炙】
　　右罗为末更研令细一二嵗儿毎服一字用竹沥调服三四嵗儿每服半钱日三服不拘时候
　　安神散
　　人参　白术　白茯苓【各一钱】甘草【二钱】辰砂【半钱】天麻【半钱】茯神【半钱】全蝎【七个】荆芥【一钱】
　　右为末每服半钱荆芥汤下如未安用调中散
　　治小儿惊热
　　以犀角磨取汁服
　　龙齿丸　治小儿夜惊热
　　龙齿　白僵　当归【切焙】芍药　蜗牛　钩藤【各半两】代赭【研】牡蛎　　麝香【研】牛黄【研各一分】
　　右捣研细炼蜜和如菉豆大二嵗儿三丸井花水化下量儿大小以意加减
　　牛黄散　治小儿风热惊啼
　　牛黄【一分细研】犀角屑【一分】人参【一分去芦头】茯神【一分】防风【一分去芦头】蚱蝉【一分去足头防炒】细辛【一分】蛜蜥【一分醋拌防炒】硃砂【一分细研】甘草【一分炙防赤剉】
　　右为散入硏了药更研令匀一二嵗儿每服一字用竹沥调服三四嵗儿每服半钱不计时候
　　安神丸　治心虚疳热面黄颊赤壮热惊啼神志恍惚不宁
　　麦门冬【去心焙】马牙硝　干山药　白茯苓　寒水石【研各半两】硃砂【一两研】甘草【半两】龙脑【一字研】
　　右为末炼蜜为丸鸡头大每服半丸沙糖水化下不拘时候
　　青金丸　治小儿体热忽吐逆夜惊多啼或泄或秘变成慢惊或为疳疾定搐搦疳虫坠涎痰安神心
　　龙脑【研】麝香【研各一分】墨【一钱半】史君子【煨二枚】腻粉【一分】白面【三分】青黛【二钱】金银箔【各少许】
　　右为末滴井花水和丸如鸡头大每服薄荷汤化下半丸
　　桃红丸　治小儿惊啼眠睡不穏
　　丹砂　麝香【研各半钱】白附子【半枚】白僵蚕【半枚】干蝎【头尾全炒一枚】腻粉【一钱匕研】金箔　银箔【各二片研】
　　右捣研为末水浸炊饼心和丸如菉豆大每服一丸金银薄荷汤化下看儿大小临时加减
　　万金散　婴儿脏寒禀气怯弱或多解面色青白遇夜多啼甚者烦闷壮热神祟亦由触犯禁忌所致此名夜啼宜用
　　沈香【一两】丁香【一两】人参【一两】五味子【一两】当归【一两】赤芍药【半两】白术【半两】桂心【一分】
　　右为末每服一钱用温水淡浆一小盏煎至五分温时滴口中立效一方有乳香
　　清神散　治小儿惊热啼呌不安
　　牛黄【研】天竺黄【研】铅白霜【研】郁金　麦门冬【去心焙】甘草【炙各一分】人参【半两】
　　右为散毎服半钱人参汤放冷调下乳食后
　　牛黄膏　治婴儿睡眠着忽啼哭惊觉面赤口干若神祟即非夜啼乃风热邪气乗于心臓名曰惊啼宜用真牛黄　牡蛎　人参　甘草　辰州硃砂　雄黄　龙脑
　　右捣罗为细末炼蜜和成膏如鸡头大每服半粒至一粒薄荷汤化下乳食后
　　养藏汤　婴儿在胎之时其母将养一切不如法及取凉饮令过度冷气入儿肠胃使胎不强致生下羸弱多病俛仰多啼名曰躽啼宜用
　　川当归【一两】沈香【半两】丁香【半两】白术【半两】桂心【半两】川芎【半两】木香
　　右研为细末每服一钱水八分入生姜二片煎至四分去滓放温时时滴口中一方无木香
　　红轮散　治小儿惊夜啼涎壅心躁并治中暑昏愦牙硝　寒水石【煅各一两】麝香【半钱】脑子【半钱】硃砂【二两】甘草
　　右为末周晬儿一字薄荷汤调下
　　龙角丸　治小儿五惊夜啼及壮热心烦眠卧不安睡中或时搐搦
