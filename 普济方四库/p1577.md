<!-- { "loadSidebar": true } -->
　　龙角【六铢】牡蛎【一作生用】川大黄【各九铢】黄芩【半两】蚱蝉【二枚】牛黄【如小豆五枚】
　　右为末炼蜜为丸麻子大蓐里儿服三丸随儿大小増减
　　龙齿散　治小儿拗哭夜啼
　　龙齿　蝉殻　钩藤【有钩子者】羌活　茯苓　人参【各等分】
　　右为末每服一大钱水一大盏煎至六分去滓温喜热服
　　治小儿惊啼歇不定
　　真好麝香
　　右研为末每服清水调下一字日三服量儿大小服
　　钩藤散　治小儿惊啼壮热心烦不得稳睡宜服钩藤【一分】龙胆【一分去芦头】犀角屑【一分】茯神【一分】黄芩【一分】甘草【一分炙防赤剉】
　　右为末散每服一钱以水一盏煎至五分去滓量儿大小分减频服之
　　龙齿散　治小儿惊啼眠卧烦热不安
　　龙齿【半两】麦门冬【半两去心焙】赤芍药【一分】川升麻【一分】川大黄【一分剉碎防炒】甘草【一分炙防赤剉】
　　右为散每服一钱以水一小盏煎至五分去滓量儿大小分减频服之
　　乳哺兼去风癎
　　虎睛【研细二枚】犀角屑【一两】黄芩【去黑心】栀子仁　大黄【剉碎防炒各半两】
　　右除虎睛外捣罗为末仝研匀炼蜜和丸如麻子大每服以粥饮下五丸日三四服量儿大小加减一二嵗用乳汁研破三丸三嵗儿每服五丸温水研破下勤服以利为度
　　赤芍药散　治小儿初生一年内儿多惊啼不休或不得眠卧时时肚胀有佀鬼神所为
　　赤芍药【一分】桂心【一分】白术【一分】甘草【一分炙微赤剉】川大黄【一分剉碎防炒】
　　右为散每服一钱以水一小盏煎至五分量儿大小加减温服
　　牛黄丸　治小儿惊啼壮热少不得睡
　　牛黄【半两】牡蛎【一分焼为末】川大黄【一分剉破防炒】黄芩【一分】龙角【一分】
　　右为末炼蜜和丸如菉豆大满月儿以乳汁研破服二丸一嵗儿以薄荷汤下五丸余以意加减服之
　　雄黄丸
　　雄黄【半两细硏】牛黄【半两细研】牡蛎【半两烧为粉】真珍末【一分】巴豆【三枚去皮心研出油】
　　右都研为末炼蜜和丸如黍米粒大小儿一月或五十日未发时饮服三丸母抱卧炊一斗米顷儿当身体轻汗出即解一服不解可服若小儿伤乳不安腹中有痰乳当防下如鸡子清鸟屎鼻涕勿怪便住服药
　　雷丸浴汤　治小儿寒热惊啼不安
　　雷丸【三丸】牡蛎【三分】黄芩【三分】细辛【三分】蛇床子
　　右以水一斗煎取七分去滓分为两度防冷暖用先令浴儿头勿令水入耳目次浴背膊后浴腰已下浴干避风以粉扑之
　　真珠丸　治小儿惊啼及夜啼不止
　　真珠　　伏龙肝　丹砂【各一分】麝香【一钱】
　　右研如粉炼蜜和丸如菉豆大候啼温水下一丸大小加减
　　犀角丸　治小儿惊啼不止
　　犀角屑【半两】羌活【一分】胡黄连【一分】龙齿【一分】
　　右为末炼蜜和丸如菉豆大每服煎金银薄荷汤研破三丸服之日三四服量儿大小以意加之
　　白玉散
　　白玉【一分】寒水石【半两】
　　右为末用米醋或新水调涂
　　千金汤　治小儿暴惊啼絶死或有人从外来邪气所逐令儿得疾众医不治
　　蜀椒　左顾牡蛎【各六铢碎】
　　右酢浆水一升煮取五合每服一合口噪不能服令含吐儿吃量儿大小加减服之
　　黄芩散　治小儿心热惊啼
　　黄芩【去黑心】人参【各一分】
　　右为末每服一字匕竹叶汤调下不拘时服之
　　柏子仁散　治小儿惊啼状如物刺
　　柏子仁【一两】
　　右研细罗为散一二嵗儿毎服一字用粥饮调服三四嵗儿每服半钱一日三四服更量儿大小加减服之
　　治小儿惊啼发歇不定
　　取鸡屎白炒为末以乳服之佳一方米汤服之
　　又方
　　用乱发灰酒服或温水调下一字去心窍邪血也
　　又方
　　用腊月猪绳烧灰服之
　　又方
　　用猬皮三寸烧灰着乳头饮之
　　代赭丸　治小儿惊啼手足搐搦
　　代赭【生用半两】铁粉【研】丹砂【研】白附子【各一钱】麝香【研】龙脑【研各一字】
　　右细研匀炼蜜和丸如樱桃大量儿大小加减薄荷汤化下
　　治小儿惊啼
　　用车辖脂小豆许内口中及脐中瘥
　　治小儿夜啼惊大人因惊失心
　　以震肉作哺与食之凡畜为天雷所霹雳者是
　　疗小儿惊邪
　　取胡鷰窠多作汤洗浴即除惊邪也
　　治小儿夜后狂语
　　用竹沥每一嵗儿连夜一合服令尽之
　　虎睛丸　治惊啼瘈疭心神恐悸中风不语角弓反张或惊悸太甚并宜服小儿三五日进一服大能去惊安魂魄与青金丹服取效
　　青黛【一钱】全蝎【五个】硃砂【半钱】麝香　脑子【各一字许】白附【半钱】水银【半钱穣同研】僵蚕【半字】蝉退【七个去大足】
　　右为末细研匀用半夏末煮糊丸好如鸡子大一嵗儿半丸薄荷汤研化随大小加减再惊啼又为之鸡啼思忖间忽然而啼更用安神散
　　夜啼【附论】
　　夫夜啼者有隂阳两证隂者臓冷也夜则隂盛与冷相搏令脏气相交击故作痛而啼阳者脏热夜阳衰与脏相搏热与臓气交击故作痛而啼有冷气之热与胎毒攻冲亦令夜啼也孩儿夜啼者非是神为祟也盖因胎热伏心隂则为阳相形热则与阳相搏腹中躁闷是以为惊啼也经谓合夜至鸡鸣天之隂隂中之隂也夜为隂盛之时凡病在隂者至夜则邪气盛婴儿气弱腑脏有寒每至昏夜隂寒与正气相击则神不得安静腹中切痛故令啼呼名曰夜啼又有触犯禁忌亦令儿夜啼者当以符术治之　初生婴儿夜啼多不服药但礼神作或书天苍苍语于客堂壁上误小儿疾为甚多设有患者必多瘦弱便利青沫非禳可止况儿腹中有痛即令啼呌也
　　方
　　牛黄丸　治小儿夜啼多惊烦热
　　牛黄【一分细研入】硃砂【一分细研入】芦荟【一分细研】麝香【一分细研】白僵蚕【半两防炒】龙齿【一分细研】当归【一分剉防炒】赤芍药【一分】钩藤【一分】蜗牛【一分麸炒令黄】代赭【一分】牡蛎【一分烧研粉】
　　右为末研入药令匀炼蜜和丸如麻子大一月及百日儿每服用薄荷汤二丸半年至一嵗儿每服五丸连夜三服量儿大小加减服
　　紫蘓子散　治小儿啼气未定与乳饮之与气相逆气不得下【一名饮子】
　　紫苏子【防炒】萝卜子【防炒】诃梨勒皮　杏仁【去皮尖麸炒黄】人参【去苖】木香【各半两】青皮【去白】甘草【炙防赤各一两】
　　右为细末每服一钱以水一盏入生姜一钱少许同煎至五分去滓温服不计时候量儿大小加减
　　人参散　治小儿夜啼不可噤止
　　人参【半分去芦头】茯神【半分细研】甘草【半分生剉】川大黄【半分剉碎防炒】蛇黄【半分】牛黄【半分细研】犀角屑【半分】白芥子【半分防炒】
　　右为散每服用水煎桞枝桃枝汤调下半钱频服效量儿大小加减服之
　　钩藤散　治小儿夜啼脏冷也隂盛于夜则冷动则为隂极躁寒盛作疼所以夜啼而不歇也
　　钩藤　茯神　茯苓　川芎　当归　木香【各一钱】甘草【炙半钱】
　　右为末每服一钱姜畧煎服其或心热而烦啼必有脸红而舌白小便赤澁之证钩藤散去当归木香加硃砂末一钱研和每服一钱木通煎汤调下又有触禁忌而夜啼者醋炭熏服苏合香丸急以方术驱之
　　当归散　治小儿夜啼者脏寒而腹痛面青手冷不咂乳是也
　　当归【去芦头切焙研】白芍药　人参　桔梗　陈橘皮【各一钱不去白】
　　右为末水煎半钱时时少与服之又有热痛亦啼呌不止夜面赤唇焦小便黄赤与三黄丸人参汤一方双效散有官桂
　　五味子散　治小儿夜啼及多腹痛至夜輙剧状似鬼崇
　　五味子　当归【防炒】赤芍药　白术【各半两】甘草【炙防赤】桂心【各一分】
　　右为粗散每服一钱用水一小盏煎至五分去滓量儿大小加减温服医学明有茯神陈皮一方无赤芍药
　　莲心散　治小儿夜啼惊热
　　石莲心【半两】人耳塞【半钱】乳香【二分别研】人参【半两】灯花【一字】丹砂【一分别研】
　　右为散每服半字薄荷汤调下不计时候
　　黄耆丸　治小儿夜啼不止腹中疞痛一头乳头散黄耆　甘草【炙】当归【切焙】芍药　附子【炮裂去脐皮】干姜【炮各一分】
　　右为末用乳汁和丸如难丸更入少许面糊丸如黍米大一月及百日儿每服三丸用乳汁下半年至一嵗每服五丸一日三五服量儿大小加减服之
　　犀角散　治小儿夜啼惊热
　　犀角屑　钩藤　川升麻【各一分】人参【三分去芦】黄芩【一分】甘草【一分炙防赤剉】
　　右为麄散每服一钱以水一小盏煎至五分去滓量儿大小加减服之
　　羚羊角散　治小儿夜啼及多惊热
　　羚羊角屑【一分】茯神　黄苓　犀角屑【各一分】甘草【一分炙防赤剉】麦门冬【半两去心焙】
　　右粗罗为散每服一钱以水一小盏煎至五分去滓量儿大小加减服之
　　钩藤散　治小儿夜啼及惊掣
　　钩藤【一分】龙胆【一分去芦】犀角屑【一分】茯神【一分】甘草【一分炙防赤剉】
　　右粗罗为散每服一钱以水一小盏煎至五分去滓量儿大小加减温服之
　　芍药散　治小儿夜多啼不止胷满气胀膈中气逆吐呕腹痛
　　赤芍药【半两】桂心【半两】芎防【半两】黄苓【半两】薯蓣【半两】
　　右捣细罗为散一月及百日儿每服一字粥饮调下半年至一嵗儿服半钱连夜三五服随儿大小以意加减服之效
　　钩藤膏　治小儿内吊夜啼躽身呌哭唇面青冷乳香【用灯心研末】五灵脂　没药　当归【各一钱】麝香【一字】
　　右为末炼蜜为丸如豌豆大百日内儿一丸煎钩藤汤化下饥服一方以灯花三两颗乳香汤化下烧蛤灰粉入脑子麝香以钩藤汤下
　　乳头散　治小儿夜啼不止腹中痛【一名黄耆散】
　　黄耆【剉】甘草【炙防赤剉】当归【剉防炒】赤芍药　木香【各一分】右为散每服少许着乳头上因儿吃乳服之
　　龙齿散　治小儿夜哭不止
　　蝉殻【去翅足洗涂上】钩藤【有钩子者】龙齿　茯苓　人参【各等分】
　　右为末每服一钱水半盏煎服
　　桂心汤　治小儿夜啼腹痛状如鬼崇
　　桂心【去粗皮一分】五味子【半两】当归【切焙一分】枳殻【去穰麸炒】甘草【炙一分】
　　右粗筛一月及百日儿毎服一钱用水半盏煎至三分去滓分温二服半年至一嵗儿准前作一服不计时候
　　钩藤膏　治小儿胎寒胃冷腹肚疞痛夜间啼哭呕吐乳食大便防青状若惊搐时有冷汗
　　姜黄【二钱】没药【别研】木香　乳香【别研各四分】
　　右为末炼蜜和成膏每服三钱小儿一丸如鸡头子大煎头钩藤化下更量儿大小加减不拘时候
　　代赭丸　治小儿夜啼腹痛鸡鸣即止【一名牡丹丸】
　　代赭【醋七遍别研】牡丹皮　芍药　麝香【别研各一分】
