<!-- { "loadSidebar": true } -->
　　右为末炼蜜为丸如麻子大一月及百日儿每服三丸用薄荷汤下半年至一嵗儿每服五丸连夜三四服蜜汤亦可
　　伏龙肝丸　治小儿夜啼
　　伏龙肝【一分】丹砂【一钱】麝香【一字】
　　右为末炼蜜和丸如菉豆大每服五丸量儿大小加减俟夜深煎桃符汤下
　　芍药散　治小儿腹痛夜啼
　　芍药　芎防　防虫【炙令焦各一分】
　　右为散一月及百日儿每服一字用乳汁调服半年至一嵗儿每服半钱连夜四服量儿大小加减服之一方温汤下
　　石膏散　治小儿夜啼壮热惊惧
　　石膏【一两】人参　龙膏【各半两】
　　右为散每服一钱用水一小盏煎至五分去滓量儿大小加减温服之
　　灯花膏　治小儿夜啼钱氏小方有之谓之灯花膏但只用一味此方加下二味亦治小便赤口暖有汗仰身而啼
　　灯花【七个】硼砂【一字】硃砂【少许】
　　右研极细以蜜调成膏候儿睡时以少许抹口唇立騐只灯花用灯心汤下亦可
　　芎防散　治小儿夜啼至明即安寐
　　芎防　白术　防风【各半两】
　　右治下筛以乳和与儿服之酌量多少又以儿母手掩脐中亦以摩儿头及脊验二十日儿未能服散者以乳汁和服如麻子大一丸儿大能服散者以意斟酌与之粥饮调下亦可一方用人参白术
　　蝉硃散　治小儿夜啼
　　蝉蜕【水洗过】硃砂　白茯苓【各一两】
　　右为末用鸡冠血并蜜汤调下临卧服
　　刘寄奴散　治小儿夜啼不止
　　刘寄奴【半两】甘草【一指节许】地龙【炒一分】
　　右防咀以水二盏煎至一盏去滓时时与服
　　伏龙肝散
　　伏龙肝　交道中土【各一把】
　　右治下筛水和少许饮之
　　蝉砂散　治小儿惊啼夜热
　　右用蝉退十四枚全者去大足为末入硃砂一字蜜调为丸使吮之
　　蒜乳丸　治小儿冷证腹痛夜啼
　　右用大蒜一颗慢火煨熟细切焙干乳香半钱别研极细丸如芥子大每七丸乳空时以乳汁化下
　　豺狼骨　治小儿夜啼医所不治者
　　豺皮　狼屎中骨
　　右为烧作末服如黍米许即定一方狼屎中骨烧灰水调服黍米大二枚即定
　　立效散　治小儿夜啼
　　乳香【一钱】灯花【七枚】
　　右为末每服半字涂乳母乳头上令服一方灯心灰涂与儿吃
　　硫丹丸　治小儿夜啼
　　硫黄【一分】铅丹【炒过一两】
　　右研水粉以小合子内盛不固济大火煅令烟尽候冷以竹筒中盛纸弹子封口埋在地下七日取出更研细用饭丸如黍米大一月及百日儿每服两丸用冷水下半年至一嵗儿每服五丸连夜三四服
　　蝉花散　治惊风夜啼咬牙咳及疗咽喉壅痛蝉花【和殻】白僵蚕【直者两个炒干熟】甘草【各一分】延胡索【半分】
　　右为末一嵗一字四五嵗半钱蝉殻汤调下服时食后
　　一物前胡九　治少小夜啼
　　右用前胡随多少捣末以蜜和丸如大豆每服一丸日三稍加至五六丸以瘥为度
　　麝香散　治小儿夜啼不止面青腹胀是中客忤右用麝香一分研细毎服一字清水调服之一方乳汁调涂口中即愈
　　治夜啼
　　右用青黛细研每服半钱新水调下
　　触犯禁忌夜啼
　　右用苏合香丸以醋炭熏之及用方术驱之口到乳上便啼身额必防热急防口内或疮或重舌依前口疮重舌治之其啼自止
　　治小儿夜啼
　　右用马蹄末傅乳上饮止马骨灰乳上与儿饮一方取死人朽棺木烧明照之即止
　　治小儿夜啼
　　右用乌鸡翼安蓆下勿令母知一方于脐下书田字瘥
　　治小儿夜啼
　　右用甑带悬门上一方取犬颈下毛以绛囊盛系儿两手立止
　　治小儿夜啼
　　一方取明鉴挂于床脚上瘥
　　治小儿夜啼
　　大蛇眼睛一只
　　右为末散以竹沥调少许与儿吃一方取荒废井中败草垂户上瘥
　　治小儿夜啼
　　胡粉
　　右为末每服水调三豆大日三服
　　治小儿夜啼
　　右取乌牛粪干者如手大安卧席下勿令母知子母俱吉
　　蝉花散　治小儿夜啼不止状若鬼祟
　　右以蝉殻下半截为末初生抄一字薄荷入酒少许调下或者不信将上截为末依前汤调下复啼如初古人立法莫知妙处一方蝉退七个去大足为末欲止上半夜则用上截灯心七茎煎汤下欲止下半夜则用下截如前煎汤服应神效
　　治客忤夜啼法
　　右用本家厨下火柴头一个以硃书云吾是九天五雷公将来作神将能收夜啼鬼一永不放急急如来律令柴头以火烧头为上书了勿令儿知立在床下倚床前脚里男左女右
　　治小儿夜啼猪屎浴方
　　右取屎烧灰以沸汤淋汁浴儿并与少许服之
　　又方
　　以日未出时及日午时仰卧于脐上横纹中屏气硃书作血字其夜即防声一方车罔盗取安母卧床勿令知
　　花心散　治夜啼邪热在心内躁
　　右用灯花一颗取下涂乳上令儿吮乳一又水调硃砂涂五心
　　治小儿夜啼
　　小儿夜啼呌声连无明无夜不睡眠田牛寻来脐上贴防防悄悄自安然
　　又方
　　以姙娠时饮食偏有所嗜之物以此哺儿则愈
　　天麻四君子汤　治小儿夜啼
　　人参　白术　白茯苓　天麻　麦门冬【去心】甘草【各等分】
　　右防咀灯心煎服
　　当归散　治小儿夜啼
　　人参　白术　当归　甘草　藿叶【少许】桂【少许】
　　右防咀白水煎温服不拘时候
　　硃砂散　治小儿夜啼
　　硃砂　石膏　寒水石　滑石　甘草【各一钱】代赭石【一字】
　　右为末每服一字灯心薄荷汤送下
　　安神丸　治小儿夜啼
　　麦门冬【去心】牙硝【匙上煆】白茯苓　山药　寒水石【各一字】硃砂【半钱】甘草【一钱】人参【一钱】脑子【少许】
　　右为末炼蜜为丸如鸡头子大每丸荆芥汤下
　　治小儿腹痛夜啼
　　右取树孔中草着戸上立止
　　治小儿夜啼符法三道
　　【印此　左右　　　此符脐　　　贴房印手　贴之　　　中贴之　　　门上】
　　治小儿惊癎夜啼
　　以仙人杖安身伴睡良
　　治小儿夜啼
　　以猪窠中草安蓆下勿令母知
　　治小儿夜啼不止
　　取鸡窠中草安蓆下勿令母知
　　治小儿夜啼
　　以井口邉草着母卧蓆下勿令母知
　　治小儿夜啼
　　以灶中土及交道土合末以饮儿
　　治小儿夜啼
　　以狼屎中骨烧作末服如黍米大许即定
　　躽啼【附论】
　　夫躽啼者有隂阳两证隂者有母妊娠之时将养失度取凉饮冷不避风寒冷气入胞伤腑臓儿生之后胎寒腹内与正气相搏令儿腹痛仰蹙而啼其证面白印堂黑大便青是也阳者亦母妊娠之时酒食热物衣厚火煨焙衾服热气入胞传儿脏腑儿生之后胎热腹内与正气相令儿腹痛躽身而啼其证面赤印堂青大便黄色是也又婴儿出腹口中胎秽拭除不尽咽下血秽停留脏腑亦令躽啼也
　　方
　　养脾丸　治小儿躽啼脾胃虚冷心腹疞痛胸膈满闷干姜【炮】缩砂蜜【去皮各一两】白茯苓【去黑皮半两】甘草【炙三分】大麦蘖【炒】人参【各半两】白术【一分】
　　右为末炼蜜和丸如菉豆大每服五丸生姜汤化下不计时候乳母亦可加数丸服
　　养脏汤　治内瘹躽啼挟冷作痛内瘹一方名瘹汤当归　沈香　木香　桂　川芎【各半两】丁香【二钱】
　　右为末毎服一钱用姜煎汤食前服一方有白术无木香
　　牡蛎散　治小儿躽啼腹胀胸满
　　牡蛎【炒过研】伏龙肝【研】甘草【炙剉】苍术【剉炒各一分】麝香【研半分】
　　右于木臼内捣甘草苍术成末次与三味同研令匀每服半钱研陈米泔澄清煎竹茹汤调下量儿大小增减
　　紫苏子丸　治小儿躽啼及一切气逆心腹刺痛紫苏【炼炒】陈橘皮【汤浸去白各一两】髙良姜　桂【去麄皮】人参【各半两】
　　右为末炼蜜和丸如菉豆大每服五丸米饮或温酒化下不计时候乳母可加丸数服
　　白术丸　治小儿躽啼脾胃伤风冷心下虚痞腹中冷痛胸膈逆满
　　白术　干姜【炮】人参　甘草【炙剉各一两】
　　右为末炼蜜和丸如菉豆大每服五丸沸汤化下量儿大小加减
　　牛黄丸　治小儿躽啼不止
　　牛黄【研一分】代赭【煆过研三分】麝香【研一钱】牡丹皮【三分】
　　右为末炼蜜和丸如菉豆大毎服两丸温水下
　　马齿矾石丸　治小儿胎寒躽啼惊癎腹胀满不嗜饮食大便青黄色或有食不可吐下并大人虚冷皆治之
　　马齿矾【烧作灰二两】
　　右为细末以肉和丸如菉豆大每服三丸米饮下加五丸以意加减以服中温暖为度
　　治小儿躽啼惊癎腹满不乳食大便青色
　　右用栢子仁为末温水调二钱
　　又方
　　烧猪粪以沸汤淋取汁防冷暖浴儿并与少许服之
　　治小儿躽啼面色青腹强是客忤卒死大人亦可用右以新放马粪一圆绞取汁灌之
　　盘肠气瘹啼【附论】
　　夫盘肠气瘹啼者每发时腹内如蛇盘之状漉漉有声由乳母姙娠之时忧愁思虑劳役心气蕴结不散触入胎中致生之后胎气怯弱被正气相搏令儿作痛其有隂阳二证隂则曲身啼而大便青沫阳则躽体而呌大便青是二者皆干啼无泪大便气泄如两证交互者是半隂半阳也
　　歌曰盘肠气先腰曲无涙叫啼眼干哭口开脚冷上唇乌【鳯经云上唇干云髓口干肠冷胃又干】　额上汗流珠碌碌【水肠为冷气所薄致使痛腰曲为肠结痛也当温小肠则痛住次经云上唇干脚冷月又干】　又歌曰痛来难忍便身黑体硬如弓一向张如妇胎中传邪毒医人何不用明方【此候气在小肠结却不伸只将寛气防榔散服并与白丁香膏兼葡香散相兼服必愈不可悮吃他药吐防伤寒衞但只和气】
　　小儿有患盘肠非暴所得由元气郁久不散荣卫壅积五脏六腑无一郤畅其气乘虚发动滚流上下筑隘于肠胃之间有声汩连连其状如猫吐物视之不忍又有吊肠一证寒气壅结内不伸舒虽不引气皷动臓腑胸堂与脐下上吊促躬曲伛偻就忍冷痛二候既作骇医惊众然俱气所患治法俱同盘肠宜以匀气散加沈香煎服之无不愈吊肠当用珍珠丸加以沉香乳香煎钩藤送下防通即瘥然须调气之剂助其根本方为万全也
　　方
　　茴香散　治小儿盘肠气痛
　　茴香【炒】木香　黑附子　金铃子【去核用皮】萝卜子【炒】破故纸【炒】白豆【煨各等分】防榔【同上各等分】
　　右防咀毎服二钱水半盏入盐煎服
　　备急方　凡有此证急煎葱汤淋洗其腹揉其葱熨脐腹间良乆屎自涌出其疼已止续次服药方
　　乳香　没药【各少许透明者细研】
　　右用木香一块于乳鉢内磨水一分盏调煎数沸了调乳香没药此一方只一服取效
　　白豆防散　治盘肠气痛
　　白豆防仁　缩砂仁　青皮　陈皮　甘草【炙】香附子　蓬莪茂【各等分】
　　右为末每服一钱紫苏煎汤调下一方无甘草
　　茴香散　治小儿脐下气块瘹痛
　　芸薹子【炒】蓬莪术　茴香【炒】青皮　甘草【各一分】辣桂　木香【各半分】
　　右为细末每服半钱盐水调下
