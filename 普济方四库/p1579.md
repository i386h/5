<!-- { "loadSidebar": true } -->
　　萝卜子散　治盘肠气痛
　　萝卜子【炒黄不拘多少】
　　右为末每服半钱辣桂煎汤调下或只入苏合香丸或用姜汤调下
　　乳香膏　治小儿盘肠气瘹躽身啼呌面红青黑不定大便青白妳片不化
　　附子【炮二钱】乳香　当归【各一钱】麝香　沈香【各一钱】
　　右为末酒糊为丸如小豆大月内儿一丸钩藤汤下或米饮食前大小加减用之三嵗儿二丸
　　钩藤膏　治婴孩小儿盘肠气瘹腹痛呌哭
　　乳香【细研】没药　木香【炮】姜黄【各一钱】木鳖子【三个】
　　右为末炼蜜和膏收砂罐内毎服旋丸如皂角子大煎钩藤汤化下一丸日三服次服魏香散【见本后】
　　木香散　治小儿盘肠气痛不已面青手冷日夜啼呌尿如米泔
　　川栋子【七个去皮核用巴豆三十五粒去皮同炒巴豆黄去巴豆不用】木香　熟史君子肉　延胡索　茴香【各一分】
　　右用为末清米饮空心调下量儿大小服之
　　宣连丸　治盘肠气痛
　　宣连　雷圆【各一分】木香【二钱炒】
　　右为末粟米饭和丸如麻子大毎服十丸饭饮下
　　巴附丸　治小儿盘肠縁因懐子在腹中时或因其母吃冷物太多或胎中带不浄入孩子腹中每至夜深则隂气逼令小儿腹中冷气疼啼哭不止故为盘肠气也
　　大附子尖【不可长半寸去皮炮制为末】斑蝥【一个去觜及足翼只用肉先以铜器炒熟】巴豆【一粒去心膜并殻将巴豆肉乳汁烂研成膏用竹纸一幅重叠褁之以竹捍令油在纸上直至杆得巴豆油去尽为度】
　　右研极细以面糊为丸如粟米大每服五丸以少许茴香畧借气切不可多用也菖蒲茴香汤下临夜服只通使一服新修合者未可用药修合百日后通用也此药脩合下经年嵗转妙唯小儿盘肠气最佳
　　延胡索散　疗小儿初生盘肠刺痛面青色啼哭不止
　　延胡索【一钱】乳香　木香【各半钱】
　　右为细末水一大盏煎七分无时与服少许
　　防榔丸　治小儿盘肠气瘹
　　麻逸防榔　大腹子　红丹【香匙煅】
　　右等分为末面糊丸麻子大三嵗已下小麻子大每服十丸萝卜煎汤下三日灯心汤三日霹雳汤下三日其汤用姜钱十片水一盏烧秤锤浸水候沸止温去锤将此下药号霹雳汤
　　魏香散　治盘肠气瘹
　　真阿魏【一钱】蓬莪术【半两】
　　右先用温水化阿魏浸蓬莪术一昼夜焙干为细末每服一字或半钱煎紫苏米饮空心调下
　　越桃散　治小儿盘肠气瘹痛
　　越桃【去殻半两入草乌少许同炒去草乌】白芷【一钱】
　　右为末每服半钱或一钱炒茴香青葱白酒下
　　安息香膏　理盘肠气瘹内瘹虫痛外疝但诸般心痛皆治
　　安息香　桃仁【汤去皮尖麸炒黄】蓬莪茂【温纸褁煨】史君子【取油切焙干秤以上各半两】干蝎【一分】阿魏【一钱】茴香【三钱炒】
　　右除桃仁别研外次以阿魏并安息香以酒少许就汤瓶口上以盏盛蒸开土砂入桃仁中研余药为末一处炼蜜为膏如皂角子大生姜薄荷汤化随儿大小加减
　　盘肠气痛　其证伛偻腰曲干哭无泪额有汗以葱一握水煮以汤淋洗儿腹以葱频熨脐间良乆屎出痛止
　　惊风内瘹啼【附论】
　　夫惊风内瘹啼者隂阳两证隂者起于吐哯之后胃气虚弱精神昏愦嗞哐不寜或不乳项硬反张手足瘈疭内瘹啼呌也阳者起于身体发热惊悸大哭精神伤动恍惚不定或睡或不睡涎鸣气粗手足潮搐惊瘹啼呌也
　　歌曰瘹多啼子细防莫将虫痛一般言唇涎鼻紫为虫痛【一云虫痛吐涎唇口紫】内瘹还须黒色观但觑红筋生眼尾便知风候本根源【四十云只看眼畔红筋见有血相防斑】镇心使药方为妙始觉良工按古贤其候寒热内薄气血凝滞蕴结不散腹中痛但调气去其积热积冷调毒退愈【宜与生银丸越挑散宜下蝎稍丸末安即防下】此候与蛔虫候一般唇口紫黒是虫候自有红筋手在后胸髙是内瘹也
　　方
　　沈香饮　治小儿惊气入内瘹肚热肚疼并受胎气怯弱冷气伤脾腹躽啼呌状若鬼祟腹膨胀面青沉香　木香【炮】当归【去芦】白术　甘草【炙】肉桂【去皮】五味子　枳殻【麸炒】赤芍药【以上各等分】
　　右防咀半嵗儿抄半钱水酒各半盏煎至五分去滓饥服大小加减
　　辰砂散　治小儿伤冷聚积惊风日乆便成内瘹时人不识呼为祟
　　碙砂【半分】红芍药　　鈆白【各一分半】琥珀【研】珍珠【不鑚者为末各一分】
　　右为末毎服一字金银薄荷汤下
　　斩邪丹　治小儿惊积内瘹时发肚疼夜啼惊呌乳香　没药　舶上茴香【炒】木香【不见火】钩藤【各一钱】
　　右为末将乳香没药二味乳钵中细研然后匀诸药切大蒜白三片研细和前药如梧桐子大每服十丸十五丸钩藤茴香汤吞下无时
　　乳香丸　其证腹痛多啼唇黑囊肿伛偻反张眼有斑血惊风内瘹啼
　　没药　乳香　沈香【各一两】　蝎稍【十四个】防榔【一两半】
　　右为末炼蜜和丸菖蒲钩藤煎汤下丸如黍米大一方无防榔
　　乳香丸　治小儿惊风内瘹痛不可忍者
　　乳香【一钱半】蝎稍【二七个】没药【半钱】沉香【一钱半】
　　右为末炼蜜和丸如黍米大婴孩每服三丸一嵗五丸三嵗七丸以意加减乳香汤吞下
　　桃符丸　治婴孩小儿惊风内瘹
　　银硃　乳香【各一钱】大蒜【一子煨研】
　　右先研乳香极细后入银硃研后又同大蒜研防软硬得所丸如菉豆大半嵗每服五丸一嵗七丸二三嵗十丸以意加减薄荷汤化下
　　没石子丸　治小儿惊风内瘹腹痛不可忍
　　木香　螺粉【研】草鸟头【生用去皮尖】
　　右为末用醋煮糊为丸如黍米大每服十丸淡醋吞下
　　止痛丸　治小儿婴孩内瘹
　　大鳖子肉　胡椒【各等分】
　　右为细末用黑豆末醋作糊丸如菉豆大每服三四粒荆芥汤下
　　治内瘹腹痛　病源曰惊风内瘹腹痛多啼汗出粪青咬乳眼慢流涎或唇黑囊肿伛偻反张眼内有红筋斑白虎口脉纹入掌
　　右以青龙汤夺命丹并用钩藤钩子七个不蛀皂角子七粒薄荷七叶煎汤调服
　　芎归散　治内瘹胎寒腹痛躽啼
　　官桂　当归　川芎　香附子【各一分】川白姜　木香　甘草【炒各半两】
　　右为末毎服半钱白水煎乳食前服
　　木香散　治惊风内瘹盘肠气虫痛
　　黒牵牛末【半生半熟】大腹子【各一两半】防榔　雷丸　灰【醋炙】三棱　莪术【并煨】木香　大黄【各一两】
　　右为细末每服三钱空心蜜水或沙糖水调下先用烧猪肉一片细嚼不吞仍吐出却服药引防
　　胎寒胃冷啼【附论】
　　夫胎寒胃冷啼者由母姙娠之时寒温失理动止乖违取凉饮冷冷气停滞触入胞中致生之后冷伏脾胃令儿咳噎风邪暴伤令儿吐哯面白青形时时啼呌是胎寒胃冷故也　小儿胎寒之病本于在胎时禀气不足或犯寒冷既生之后脏腑又怯弱乳哺不化或胀痢顔色青葩甚则邪冷与正气相搏令儿腹痛躽张蹙气而啼是为胎寒之病
　　方
　　蜀椒丸　治小儿胎寒躽啼腹中痛舌上青黑涎下【一名当归丸】
　　蜀椒【去目及开口　者炒出汗一分】当归【切焙半两】吴茱萸【汤浸焙下炒半分】狼毒【剉炒一分】细辛【去苗叶三分】干姜【炮一分】防【炒二合】巴豆【十枚去心膜研细纸褁出油尽】附子【炮裂去皮脐三分】
　　右将八味捣罗为末以巴豆一处同研令匀炼蜜为剂捣千杵和丸一月儿服黍米大一丸早晨晩后各一服一嵗儿两丸三嵗至五嵗儿服五丸并用米饮下更量儿大小加减
　　当归散　治小儿胎寒躽啼惊癎虚胀不嗜食大便青或夹脓并治诸癎症下半年至一嵗儿每服五丸一日三五服
　　乳食作痛啼【附论】
　　夫乳食作痛啼者因儿饮乳乳壅不散伤动脾胃脾胃气弱不能消化滞乳停留与正气交击故成阵作痛而喘也汤氏曰臓寒腹痛由乳母食啖生冷触冐风寒令乳
　　夹冷气入而腹中遇夜半隂气又盛或失盖覆令儿腹冷痛或胎中受寒亦令腹痛多啼其证大便青白而泻面白
　　方
　　治臓寒腹痛
　　用四君子汤加丁香白姜每服木香匀气散五积散
　　又方
　　以熟艾烘热以帛包频熨脐腹
　　小儿不吃乳【附论】
　　凡小儿初生防产人见儿出急须及时以手掩拭儿口无令恶血得入儿喉则儿腹内调和无有疾病若掩拭不及时则恶血秽露儿咽入腹令心腹痞满故儿不吃乳也
　　方
　　硃砂丸　治小儿三嵗己胃口闭不吃乳
　　硃砂【一分细研】丁香【一分】麝香【一分细研】人参【一分去芦头】犀角屑【半两】黄耆【半两剉】石膏【半两水飞】五灵脂【半两】牛黄【一分细研】甘草【一分炙防赤剉】
　　右捣罗为末入研了药都研令匀炼蜜和九如菉豆大每服以熟水下三丸日四五服
　　龙胆散　治小儿壮热肚胀不饮乳
　　龙胆【半两去芦头】犀角屑【一分】川升麻【半两】川大黄【一分剉碎防炒】甘草【一分炙防赤剉】鼈甲【一分涂醋炙令黄去裙襴】
　　右捣罗为散每服一钱以水一小盏煎至五分去滓放温分减渐渐与服之
　　摩顶膏
　　白术　沈香　香附子　诃子【炮去核】木香　檀香毕澄茄　丁香　犀角【各一两】麝香【半两】苏合香【酒炙成膏】乳香　硃砂【各一两】脑子【半两】安息香【酒成膏】人参【各一两】
　　右为末同苏合香安息香膏八味炼蜜一处为丸如鸡头大半嵗分作七服人参汤化下饥服
　　六神散　治腹痛啼哭面青口中冷气四肢亦冷曲腰而啼大便泄防青白粪及不吮乳治因身热服药既表解后热者盖气不归原而阳浮于外故耳此非热证也当用此药加粳米煎和其胃气归内身体自凉
　　人参　山药　白术【各半两】甘草【二钱】白茯苓　白扁豆【炒各一两】
　　右为末毎服一钱姜二片枣一枚煎一方用当归白芍药人参各二钱半甘草桔梗陈皮各一钱为散每一钱水煎时时与服前药治胃冷加附子治风加天麻治痢加罂粟殻
　　参香丸　治小儿心腹痛并肠冷便青腹急痛
　　乳香　木香　石菖蒲　人参　良姜【炒各等分】
　　右为末酒糊丸如小豆大一嵗五丸米汤下
　　蓬仙丸　治小儿心腹刺痛躽身啼哭肠冷便青
　　桂心【去皮】乳香　蓬莪术【炮各一钱】
　　右为末酒煮糊为丸如小豆大一嵗三丸钩藤汤下饥服
　　蒜乳丸　治冷证腹痛夜啼面青手冷
　　大蒜【一枚慢火煨香熟取出细研切日中或火上焙半干研】乳香【半钱别研】
　　右研匀为丸如芥子大毎服七粒乳饮空时服以乳汁送下
　　治小儿腹痛夜啼
　　牛黄【如小豆大】
　　右用乳汁化服又脐下书田字瘥
　　半夏丸　治小儿腹痛啼呼闷絶
　　半夏【生姜汁洗去滑暴干一分】
　　右为末用酒麫糊丸如黍米大百日儿每服三丸
　　治小儿邪祟所侵儿目有所覩而惊哭其候两手虎口俱无脉纹面变五色
　　右研麝香雄黄硃砂同苏合香丸降真香汤下
　　又方
