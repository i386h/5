<!-- { "loadSidebar": true } -->
　　黑豆【一合】甘草【二钱】姜【七片】
　　右剉新水煎服
　　防肾丸　治脉洪而实
　　右用前地黄丸熟地黄换生地黄去山茱茰是也此治左手本部脉若右尺洪实以风随丹防之此地黄丸仲景八味丸去桂附若加五味子肾气丸也此益肺之源以生肾水焉
　　治肾缩　治小儿初生两肾缩了初生受寒气也
　　硫黄　茱茰　大蒜
　　右同研涂腹仍以菵草蛇床子二味煎汤淋洗熏之盖初生受其寒气而然
　　治虚寒证惟肾主虚亦惟肾受寒小儿骨气末就虽不容补但以地黄丸与之厥冷者以生干姜炙甘草煎汤调下洞泄者却专用木香白术生干姜各一分辣桂炙甘草半分剉细量儿大小作剂入陈米煎服
　　治小儿外肾肿硬成疝
　　用干蚯蚓为细末用唾涂避风冷湿地
　　治小儿外肾肿硬或疝疾或风热暴肿
　　右用地龙粪生薄荷汁调涂尤妙


　　普济方卷三百六十二
　　钦定四库全书
　　普济方卷三百六十三　明　周王朱橚　撰婴孩头眼耳鼻门
　　头疮【附论】
　　夫小儿头疮者由臓腑有热热气上冲头面复有湿气乘之湿热相搏折于血气而变生疮也　白秃疮者由头上白点斑剥初似癣而有白皮屑乆则生痂或疮遂至遍头自小及长不瘥头发秃谓之白秃疮　小儿头生小疮浸滛疽痒黄膏出不生痂连年不瘥者亦名妬头疮以赤龙皮汤及天麻汤洗之内服漏芦汤不宜傅飞乌膏散及黄连胡粉水银膏散
　　方
　　雄黄膏【出圣惠方】　救急疗小儿头疮经年不瘥而复发者
　　雄黄【研】大黄　黄蘖　黄芩　姜黄　雌黄【研】白芷　当归　青木香【各四两】
　　右防咀以苦酒浸一宿以猪脂一大升煎俟白芷色黄膏成去滓入水银一两以唾于手中研令消入膏搅相得于甆器中收每以皂荚汤洗疮干拭以膏涂之日再换以瘥为度一方无大黄以蓝浆水洗净涂之
　　松脂膏【出圣惠方】　治小儿头疮经年不瘥
　　松脂【一两半】川大黄【一两】苦参【一两剉】黄连【一两去须】胡粉黄芩　水银【各一两】白【半两】蛇床子【三分】
　　右罗爲末以腊月猪脂膏和研水银星尽以瓷合盛每于疮上涂之効
　　苦参汤【出千金方】　治小儿头疮
　　苦参　黄芩　黄连　黄蘖　甘草　大黄　芎防【各二两】蒺藜子【三合】
　　右防咀以水六升煮取三升渍布搨疮上日数过
　　治小儿头热疮【出千金方】
　　石南草　大黄　黄芩　黄蘖　石　泽兰【各一两】戎塩【二两】蛇床子【三合】
　　右切以水七升煮取三升以絮内汤中洗拭儿日三度瘥
　　藜芦膏　治小儿一切头疮乆则疽痒不结痂
　　藜芦　黄连　雄黄　黄芩【各三两】松脂【二两】猪脂【半觔】石【五两】
　　右爲末煎令调和先以赤龙皮天麻汤洗干傅之【赤龙皮檞皮是也】一方用桐树白皮天麻甘草煎汤洗净涂之
　　治头疮
　　细捣水龙骨　黄丹等分安　白矾湏要碎　鸡子用青丸　将去红炉煆　炼出象灰团　牛皮另烧用　硫黄生一般　香油调擦傅　直要见根盘　神仙真妙药　一月保安全
　　右用酸虀汁去疮盖如有发或剪剃净方可傅之
　　青砂散【出圣惠方】　治小儿头疮乆不瘥
　　水银【一分以少枣穣研令星尽】硫黄【一分】狗骨头【半两烧灰】川椒【一分去目】腻粉【一分】宿砂【一分去皮】竹叶【半两烧灰】
　　右罗爲散研入水银令匀以生油调涂之立効
　　治小儿头上生疮方【出圣惠方】
　　人粪灰　狗粪灰　皂荚灰　香豉【炒令防焦】白矾灰【已上各半两】
　　右罗爲散每使量疮以生油调涂日一易以瘥为度
　　胡粉散【出圣惠方】　治小儿头上生恶疮及疳疮软疖胡粉　黄连【去须各一两】糯米【二十一粒】赤小豆【十四粒】呉茱萸【半分】水银【一两点少水入胡粉研】
　　右罗爲末即以麻油和诸药调匀涂之
　　水银膏【出圣惠方】　治小儿赤疮浑头面皮胸上作片人不识者
　　水银　松脂【各一两】腻粉【一分】土蜂窠　黄蘖【剉】川大黄【各一两半】
　　右除水银腻粉外捣罗爲末以炼成猪脂半觔煎成膏似稀麫糊放冷取水银腻粉于掌中以唾调和如青泥后可入膏中相和搅令匀涂于疮上不过三两上瘥
　　紫草膏　治小儿头疮
　　紫草【二两去无色枝干捣末】马肠根【一両捣末】杏仁【一两汤浸去皮研】呉茱萸【一両捣碎】雄黄【一両细研】清麻油【八両】
　　右先以麻油于一净铛内煎下杏仁茱萸徐徐煎三两沸即去火以生绢滤去滓次入紫草马肠根等末又煎五七沸再滤去滓看膏稀稠得所入雄黄末搅匀用瓷合盛每用先以盐浆水洗疮令净拭干以膏涂之立効
　　治小儿头疮不瘥恶汁出不防并热疮方
　　黄连【去须】黄蘖【剉】白矾【烧灰各一两】蛇床子【半两】胡粉【三分】
　　右罗为散以熬成猪脂调如膏日二涂之効一方无白矾以油调傅之
　　治小儿头疮及恶疮方
　　黄连【一两去须】呉茱萸【生用】腻粉　杏仁【半两汤浸去皮】麻油【一合】
　　右罗为末入麻油杏仁同研成膏每涂药时先以盐浆水洗了拭干涂上日二用之
　　黄连散　治小儿头疮
　　川黄连　黄蘖【去粗皮】草决明　轻粉【各等分】
　　右为细末以生小油调药于所患疮上涂之立愈
　　治小儿三岁患头上烟浆如钉盖一二日及胸背皆生仍成疮方
　　水银　硃砂【各半两研两相得】石硫黄【一两研】腊月猪脂【细研和膏】
　　右煮桑叶汤洗以傅之勿令猪犬妇人小儿见无効一方有胡粉无腊月猪脂
　　治小儿头疮及恶疮方
　　香豉【二合】麻油【二合】臰黄【半两】葱白【四两细切】
　　右先煎油令热入香豉等熬令烟出熟捣贴于疮以物宻裹之効
　　水银膏　治小儿徧头生疮
　　水银【二两】胡粉【二两入少水与水银同研令星尽】松脂【二两细研】猪脂【三两】
　　右先煎猪脂令消去滓下松脂次下水银胡粉不住手以柳枝子搅令匀膏成去火倾在甆合内净洗干拭涂疮上日二用之
　　鸡子膏　治小儿头疮及白秃疮
　　新鸡子【七枚去殻】腻粉【半两】麝香【一分细研】妇人油头发【一团如鸡子大】
　　右先将鸡子入铫内熬次下发令消以绵滤过入腻粉麝香搅匀以甆合盛每用先洗净拭涂之
　　治小儿头疮出脓水瘥而复发
　　豆豉【一两炒微焦】皂荚【一梃长三寸许烧过灰】鳖甲【一两烧灰】腻粉【一分】
　　右罗爲散每使以生油调涂上立効
　　治小儿秃疮
　　紫草【一两为末】轻粉【二钱】腊月鹅油【无塩者不拘多少】黄蜡【一两】
　　右先熬紫草次诸药炼成膏无时搽头上疮
　　治白秃疮方
　　班猫虫【七个】巴豆【七个去殻】蛇床子　松香【各等分为末】
　　右用清油半盏煎虫豆二味燋黑色并去不用只用油冷火气息将二味末药加轻粉于油内如用时先以禾捍烧灰淋汁及煨皂角洗净水气干涂前药
　　治小儿头疮方
　　胡粉　连翘【各一两】水银【半两】
　　右以水煎连翘内胡粉水银和调傅之
　　螵蛸散　治头上疮俗名粘疮絶妙方
　　海螵蛸【二钱】白胶香【二钱】轻粉【半钱】
　　右将海蛸白胶香同研细罗过却入轻粉再于乳鉢内煞硏极细敷贴疮时先用清油将疮润了然后将药末干糁疮上只一上可甚者二上
　　黄连散　治小儿头疮出脓水瘥而复发
　　黄连【五两去须】水银【二两】乌贼鱼骨【一两烧令赤色】
　　右除水银捣罗为散别用白蘝末一两半入少水与水银同研星尽与前药末相和研匀每先以桃叶汤洗疮令净拭干以药傅于疮上
　　又方
　　水银【半两】黄连末【一两】胡粉【半两】
　　右相和入少水研水银星尽以生油调涂之
　　如圣黑膏　治头疮乆不瘥及白秃
　　豆豉【半觔】龙胆草　芜荑【各一分】
　　右一处用湿纸裹塩泥固济火煆存性碾爲末以生清油半觔熬取四两下药急搅匀得所甆合收傅神効　凢人耳轮疮极痒临睡时傅一遍治白秃剃头后一傅愈
　　治癞头疮方
　　白矾【五分刀头飞过】杏仁【五分去皮尖细研】大枫油【五十分】
　　右一处镕成膏子后入轻粉三十分调傅之
　　治小儿头疮方
　　胡粉【一两】黄连【二两】
　　右爲末洗疮去痂拭干傅之即瘥更发如前傅之
　　治小儿头疮面上赤有日月益甚者方
　　黄连　赤小豆【各等分】
　　右捣末以腊月猪脂和涂之即瘥止
　　治小儿头疮出脓水瘥而复发方
　　杏核【一百枚烧为灰】腻粉【一分】
　　右硏爲散每使用生油调涂之
　　治小儿头疮昼开出脓夜即复合者宜用此方
　　大附子【一枚去皮脐捣罗爲末】鲫鱼【一尾长四寸者】
　　右将附子末入鲫鱼肚中于炭火上炙令燋细研傅疮上更捣烂蒜于上封之甚良一方用鲤鱼
　　又方
　　乳发【一团如梨大】鸡子黄【五枚】
　　右相和于铫中炭火熬令髪消以绵滤过用甆合盛涂于疮上
　　鲫鱼方　治小儿白秃疮
　　鲫鱼【一尾重三四两者去肠肚以乱髪塡满湿纸裹烧存性】雄黄【二钱】
　　右爲末生清油调傅先以虀水洗拭后用药
　　平瘀散　治冻疮白秃
　　黄栢　九节黄连【各等分】
　　右爲末冻疮以芸薹煎汤俟温洗令净软绢拭干乌鸡子清调傅白秃用甘草汤洗麻油调傅
　　治小儿头上恶毒肿痤疖诸疮方
　　取男子屎烧灰和腊月猪脂先以酢泔洗净拭干傅之
　　治小儿头疮方
　　以多年篱竹入土烂者烧存性入轻粉少许湿者干掺干者油调涂之一名篱灰散
　　治头疮海上仙方治乆不瘥疮
　　以猪筒骨中髓腻粉和为剂复纳骨中火煨香熟取出先以温盐水浴疮乃傅之兼肥疮疳疮皆可用
　　又方
　　取树上干桃烧存性碾为末与轻粉麻油调傅一方无轻粉或暑毒头块疮及面上软疖亦可治
　　治小儿头疮
　　煮熟鸡子黄炒令油出以麻油腻粉调傅或以葱汁调腻粉涂之
　　治小儿头疮耳上生疮方
　　用竹叶烧末和猪脂涂上又以鸡子白傅之亦妙
　　治小儿头疮方
　　取猪胆汁傅之猪【音夷】主肺痿咳嗽枣肉酒浸服之亦能主痃癖羸瘦
　　治头疮及诸热疮方
　　先用醋少许和水净洗去痂再用温水洗拭干用百草霜细研入腻粉少许生油调涂立愈
　　治小儿头疮方
　　用甲烧灰之
　　治小儿头疮方
　　用蓼叶捣末和白蜜鸡子白和匀涂上虫出不作瘢
　　治小儿头疮及浸滛恶疮大効亦疗妇人隂疮初食利大小肠乆食即否去陈留新胡麻仁生嚼涂之【八棱者名胡麻二棱者名巨胜】一方用油麻嚼傅之
　　治小儿头疮方
　　用马骨一味煆烧作灰和醋傅一治身上疮白秃疮以骏马不乏者尿数数暖洗之十遍瘥又白马脂五两封疮上稍稍封之白秃者发即生
　　治小儿头疮不瘥方
　　用大防脂消令凝每日三四度涂之亦治白秃
　　治小儿头疮又白秃发不生汁出者方
