<!-- { "loadSidebar": true } -->
　　夫人之资质禀赋父精气母血脉浑朴胞胎调摄鞠育凡儿变蒸之后其形可知是以颅未合筋骨柔弱颅青筋脉虚不荣颅常坑泄便便颅肿起风痰不止颅乆冷吐利清清颅虚软癫癎不免颅匾阔暴泻易脱颅防长风作即亡颅开连额惊风易得颅未完怕热怯寒颅缓收胎气不周颅动数神昏气弱颅寛大受疾恐害颅者乃精神之门戸也关窍之槖籥也上下相贯百防相通七孔应透五脏所借泥丸之宫魂魄之穴气实则合气虚即开良由长大不可不合医者一见当知其可否用药凡儿有颅未合受病沉重者愼勿将作寻常审思施治不可妄投丸散○小儿觧颅者大头缝不合如开解故曰解颅也皆由肾气不成故也肾主骨髓而脑为肾海肾气不成则脑髓不足故不能合也凡得此者不远千日其间亦有数岁者乃废人也人乏脑髓如木无根故也此乃无辜之疾设有此证亦不可束手待毙也宜依钱氏以补其肾万一有可生之理宜服地黄丸解颅生下而不合肾气不成也长必少笑更有目白睛多面白色瘦者多愁少悦也全婴方云夫解颅者小儿头骨不合脑缝开解大青筋面色黄白多愁少悦易为伤犯盖受父母之精气不足则髓海不强不能充于骨也令儿肾气不成肾气主骨髓脑为髓海故脑骨开解也宝鉴云父精不足头骨去以颅开母气衰微极其体虚而骨极其开有如因惊风或伤风身热不退被风邪所攻脑骨开大头重不举夭伤多矣又或因地震亦令儿头开经騐有此病者便作头巾长裹之不使令舒展更用治方乆而愈
　　方
　　牛黄丸　治小儿脑长喜摇头解颅
　　牛黄　漆花　甘草【炙剉】白术　防风【去又】钟乳粉生干地黄【焙各一分】
　　右为末用犬脑髓为丸如麻子大每服二丸至三丸温水下早晨日午晩后各一服更量儿大小加减
　　半夏熨方【出圣惠方】治小儿长解颅不合羸瘦色黄至四五嵗不能行
　　半夏　生姜　芎防【各一升】细辛【三两】桂心【一尺】乌头【十枚】
　　右防咀以醇苦酒五升渍之晬时煮三沸绞去滓以绵一片浸药中适寒温以熨上冷更温之复熨如前朝暮各三四熨乃止二十日可愈一方无生姜
　　补骨丸【出全婴方】治小儿骨气衰弱门不合受胎精气不足风客于脑乆病气虚风邪攻作亦然
　　川萆薢　骨碎补　补骨脂【各半两】牛膝　葳灵仙草乌头【各一钱】
　　右为末醋糊丸小豆大三十丸盐汤送下
　　地黄丸【出危氏方】治婴儿胎虚气弱肾气不足神气未完大颅开面色光白眼目窜视白日好眠肌体羸瘦如木无根不过千日终成癈人此方补肾合骨功不可具论
　　熟干地黄【八钱洗】山茱萸　干山药　泽泻【洗】牡丹皮【去心】白茯苓【去皮各三钱】
　　右为末丸如梧桐子大三嵗以下一二至三丸温水空心化下一方用炒茴香汤下一方用天南星微炮为末米醋调傅于绯帛烘热贴之
　　钟乳丸　治小儿解颅大身有痼热头面汗出腹胀咳嗽上气肩抬足蹇胫交三岁不行
　　钟乳【研粉】防风【去义】生干地黄【焙一方用熟地黄】牛黄【研】甘草【炙剉】漆花【各一分一方无漆花】
　　右为末以犬脑髓为丸如麻子大每服二丸至三丸米饮下早晨午时日晩各一更量儿大小加减一方以豚脑丸之
　　防风丸　治小儿解颅脑缝开不合
　　防风【去义】钟乳粉　牛黄【研】白术【各半两】熟干地黄【焙】甘草【炙各三分】
　　右为末炼蜜丸如梧桐子大每服二丸温酒化下随岁数量加减服
　　玉乳丹　治婴儿头骨应合而不合头缝开解此最为小儿大病皆由肾气不足脑髓不能结成名曰解颅盖肾主骨而脑为髓海若此不察百病交攻极难将防宜用
　　钟乳粉【依古法制半两】熟干地黄【半两依法蒸炒】栢子仁【半两另研】当归【半两洗】防风【一分】补骨脂【一分炒】
　　右除另为细末次以钟乳等拌匀炼蜜和如黍米大每服十粒煎茴香汤下食前或加黄耆茯苓
　　封散　治小儿解颅门开解
　　栢子仁【炒】细辛【去苗叶】防风【去义】白芨【各半两】草乌头【炮半两】
　　右为细散乳汁调涂开处
　　封散　治婴儿解颅不合坑陷不平者皆由肾经虚热宜用
　　蛇蜕皮【一两烧灰】防风【半两】白芨【半两】川大黄【半两湿纸裹火炮存性】
　　右为细末青黛半两同研匀每用半钱以獖猪胆汁调匀用一纸可子摊之四边各留少白纸用淡生醋面糊贴上不住以温水润动一伏时换一方生姜汁调
　　白芨散　治小儿颅骨开盖肾气不成脑髓不足小儿年大骨应合而不合头缝开者以此药涂之
　　白芨【一分】细辛【一分】防风【一分去芦头】栢子仁【一分】
　　右捣罗为散以乳汁调涂儿颅骨上日二用之
　　三辛散　治小儿解颅脑角骨大开不合名曰解颅
　　细辛　桂心【各半两】干姜【十八铢】
　　右为末以乳汁和颅上干复傅之儿面赤即愈【一名桂心散】
　　防风散【一名栢子仁散】治小儿开不合
　　防风【去芦头】白芨　栢子仁【各一两】
　　右罗为末以乳汁和涂头上日一十日至二十日愈以合为度
　　治小儿解颅不合方【一名解凡散】小儿头骨连开作缝者
　　生蟹足　白蘝【各半两】
　　右捣爲末乳汁和傅上立愈
　　治小儿解颅方　小儿头皮开解
　　蛇蜕皮【一两烧灰细研】猪颊骨中髓【一分】
　　右调为膏涂于颅上日二涂之只用髓亦効曾有人作头巾裹遮护之乆而自合亦良法也
　　治小儿骨气衰弱开不合受胎精气不足客风于脑乆病气虚风邪攻作
　　用胡粉不以多少水调三豆大日三服
　　小儿头骨开解
　　用驴头骨不以多少烧灰研细以生油调傅头缝中一方用驴蹄烧灰
　　治小儿脑长不合鸡血涂方【一名固顶散】
　　用丹雄鸡一只于小儿上割其冠使血滴干以赤芍药末粉血上使血不见一日瘥
　　爽神丸　母气衰时胎气弱父精不足致颅开胎中所受多不足肾气未全生下来身上自然无血色肌羸骨细面容衰脑分十字颅门陷目无光彩白睛隈此父精不足头角阔而颅开母气衰微肌肤羸而四肢弱凡遇此十不救一先用爽神丸次与南星散贴之
　　人参【三钱】白术【一钱】全蝎【一钱】防风【一钱】羌活【半钱】天麻【一钱】僵蚕【半钱汤浸洗】丁香【二钱】木香【一钱】茯神【一钱】
　　右为末以酒煮面糊为丸如菉豆大每服五七丸糯米饮下
　　南星散
　　南星【大者一个开一穴入硃砂半两用酒塞穴内于慢火煨制】白芨【半两】
　　右为末令匀淡醋调涂上以绢片隔用慢火炙手频频熨之待息自升如此六七次方见効百日孩儿鼻塞不乳此药服之亦効
　　熨顶散　治长头方面大不合手足痿小不能行歩头顶软弱体瘦面光并皆治之
　　半夏　川乌　川芎　桂心　细辛　百合　白芨　栢子仁　朗黎树根【焙各等分】
　　右为末用煨大蒜和酒捣成饼子贴之又用绯绢贴之用慢火炙手频频熨之
　　地黄丸　治头不合体瘦骨露有如鹤膝皆肾虚不足致成肾疳天柱倾倒肾主骨也
　　熟地黄【洗焙八钱】泽泻【洗二钱】牡丹皮【去心】白茯苓【各三钱】山茱萸肉　牛膝　鹿茸【酥炙】山药【各四钱】
　　右为末蜜丸梧子大三岁已下三二丸温水空心化下
　　防风栢子散　治大不合
　　防风　栢子仁　百合　川乌　朗棃树根皮【各等分】
　　右为末酒调涂上
　　填陷
　　夫填者门肿起也脾主肌肉乳哺不常饥饱无度或寒或热乗于脾家致使腑脏不调其气上冲为之填胀突而高如物堆垜毛发短黄自汗是也若寒气上冲则牢【音卯】头屡起肿硬乃劳热气上冲则柔软寒者温之热者凉之剂量重轻兼与调气小儿肝盛风热交攻亦然未易退瘥　陷者小儿胃气中和则脑髓充盛顶渐合若胃热薰蒸腑脏则渇而引饮因致泻利令腑脏血气虚弱不能上充髓脑所以陷如坑不得平满也圣惠云小儿上陷者此谓陷不平也由腹内有热气熏脏热则渇引饮而小便自利者脏腑血气虚不能上充髓脑故陷也
　　方
　　当归汤【出危氏方】治小儿胃虚血气不充陷
　　当归【切焙】白术　人参　黄耆【剉各一两】诃梨勒【煨去核半两】甘草【炙剉一分】
　　右麄捣筛每一钱水七分煎至三分去滓分温二服不拘时
　　地黄丸　治小儿血气虚弱陷不平
　　熟干地黄【焙】芍药　当归【切焙】白术【各半两】桂心【去皮一分】
　　右为细末和丸如黍米大每服七丸粥饮下乳食前量儿大小加减
　　生干地黄散【出圣惠方】治小儿脏腑壅热气血不荣致陷者
　　生干地黄【焙二两】乌鸡骨【一两酥炙黄】
　　右为细散粥饮调下半钱不拘时
　　治小儿陷方【出直指方】因脏腑有热渇饮水浆致成泄利久则血气虚弱不能上充脑髓故陷如坑不得满平
　　用狗头骨炙令黄捣罗为末鸡子清调涂之一方用黄狗头骨
　　又方【出圣惠方】
　　用天灵盖炙令黄捣罗为末生油调涂之
　　又方【出圣惠方】
　　取猪牙车骨髓煎如膏涂上良一方用颊车髓
　　肿为热
　　以黄栢膏涂足心涌泉穴
　　陷则为冷
　　以半夏末涂手心妙
　　治填陷方
　　以白丁香膏三服或南星丸三服凡小儿生下一月内或肿起乃受胎热气即用黄栢膏涂足心涌泉如陷则用半夏膏涂足心乃婴儿肾流冷气邪干心致此皆为末冷水调
　　风伤寒【附论】
　　小儿有风伤寒气急吃乳不得身温热鼻塞此因母夜间抱小儿睡鼻孔内气冲着小儿门柰小儿的门未合被热气吹着而鼻塞至此治之者用葱涎膏涂门上然后用镇心丸磨与下之气通即愈也
　　方
　　镇心丸　治风伤寒兼治小儿诸惊
　　硃砂【别研】白附子　白僵蚕【酒洗】蝉蜕【去足翅净洗】茯神【去皮各半两】全蝎【一分去尾】脑麝【随意研入】
　　右为末拌合薄荷自然汁为丸如芡实大用硃砂拌脑麝为衣每服一丸金银箔合煎汤磨下
　　芎蝎散　治小儿脑髓风颅开解皮肉筋脉急胀骨缝青筋起面少血色或中气不响时大便青白沬呕吐痰涎欲成慢惊风搐足胫冷或大人气上冲胸头面瘇痒并宜服之
　　川芎　荜拨【各一两】蝎稍【一钱】细辛【去芦苖一两净】半夏【汤泡去皮脐二钱半生姜自然汁制一宿】
　　右件捣罗为细末周岁儿每少服一铜钱许用数沸汤调稍热肚饥服量儿疾大小以意増减○如痰满胸喉中眼珠斜视者速与服之若上直视睹不转睛者难救或痰气壅塞不能咽药用一指于儿喉腭中探之就斡去寒痰冷涎气稍得通次服补脾益真汤或以油珠膏二药选用之然生死在人主持此方家累世救活无数文中今已刋行流传于世使养子之家无忧患离情之痛攅眉啼哭幸甚
　　通顶散　治小儿脑热枕骨疼脑热闭目不开或头风痛攅眉啼哭并赤目
　　龙脑薄荷　川芎【各半两】山茵陈　甘草【各四钱】朴硝【三钱研】
