<!-- { "loadSidebar": true } -->
　　右为末以少许吹鼻即効用朴硝吹鼻亦可如要喷加踯躅花一钱
　　葱涎膏　治小儿风伤寒贴
　　猪牙皂角　天南星　赤小豆
　　右等分为末每服二大钱用生葱自然汁调涂上两次涂其鼻孔开即愈
　　治头风痛
　　用川乌为末醋调涂顶上角太阳穴之上湏臾即止
　　又方
　　用苦葫芦子为末吹鼻即止
　　眉疮【附论】
　　凢小儿面上疮谓之眉炼耳上疮谓之輙耳足上疮谓之靴癣此三者防其本皆谬名也经曰诸痛痒疮疡皆属心乃血热剧而致然也或谓内经大槩不可便以为皆然此不明造化之道也慎勿妄信可用防针刺之出血一刺不愈当复刺之再刺不愈则三刺之必愈也内经曰血实者决之眉炼不可药之以其疮多痒痒则爬恐药入眼则目必损矣
　　方
　　治小儿眉炼
　　轻粉【一钱】青黛【三钱】白胶香【五钱】
　　右为末湿干上干使水油调搽神効
　　治眉炼头疮
　　用小麦不以多少火烧令黒色存性为末以小油调涂疮上
　　治小儿眉间炼疮
　　用曽煆金饭甘锅子捶碎煨细重研如粉生麻油腻粉调之
　　治小儿面湮疮俗之炼银疮者是母受胎之日食酸辣及邪味过度多生此疮
　　用百药煎半两生白矾二钱为细末小油调旋搽之
　　治小儿炼疮并眉炼疮方
　　用黒驴屎晒干烧灰清油调搽立効
　　前甲散　治小儿眉丛中生疮名曰炼银癣
　　用川山甲前鳞炙燋为细末麻油轻粉调
　　黄连散　治小儿眉瘕
　　黄连　大黄　黄芩　百药煎【各等分】轻粉【少许】陀僧【与黄芩同】
　　右为极细末每用不以多少油蜜调搽効
　　眼目【附总论】
　　小儿眼疾除疳蚀班疮二证外皆由五臓所积热毒而作又有胎内受气乗母所食热毒稍长因毒相触忽作障瞑不由肿赤热毒积成其者此等决定难医若加寒凉之药坏害尤甚若赤肿眵泪疼痛翳膜谨谨与忌其热毒之物清心凉肝顺气行血解热散毒认证泻脏常宜用四顺清凉饮随风热毒所发轻重加药与服万一尅効不必执殢方药指算攻疗盖小儿无患眼所患即与大人不同至重者谓赤肿等俱作宜与利下即便解散若有瘀血眼胞内外罗肿盛即从鼻中取出败血立愈既无血眼不作攀努虽有赤脉贯万一是热毒所致即不可钩鎌鍼割凡当利下并以大黄药洗心散之属乃佳　胎气充足儿当将分降胞囊已破先行清水其儿旣诞血即送下缘由胞气颇澁转侧差缓其血压瘀眶眦遂致溅渗盛则灌注其睛不见瞳人轻则外胞赤肿上下烂若投凉药必寒脏腑宜与服生熟地黄汤流行血气或用杏仁二枚细嚼乳汁三五匙腻粉少许蒸熟以绢片包蘸频防功効重盛者加黄连朴硝最良　凢小儿患眼皆由热毒得之方药盛众惟有班疮眼患此疾最为恶若有是疾皆由儿病不谨口腹或班疮方愈便与食毒物热毒散于肝肾之间便作肿痛羞明怕日眵泪难开毒者诸凡炙腌脏油面白印黄牛母猪米醋鲑鮝鲊酱鸡羊鹅鸭虾蠏鱼鳖腥膻鳝鳗飞禽包气之属悉为斯咎及至热退痛止睛中白翳已生或一只两睛随其轻重得之宜速与疗　凢小儿甘澁眼数日不开皆风热所致可服凉膈散泻肝经风热即甚郁结散而自开也　目内正赤者心热赤散主之淡红者心虚热生犀散主之青者肝热泻青丸主之浅淡者补之黄者脾热泻黄散主之无精光者肾虚地黄丸主之　胎中受风五脏不和呕吐黄汁两眼一同视物不明无药可治　目者腑脏之精华肝之外候也小儿脏腑有热与膈间痰饮相气不宣通熏渍于肝肝经受热则血脉壅大循经上冲于目故令目赤痛不即治热甚则生障翳龙木论歌曰小儿不与大人同医疗流别有宗神气未全难保抱披鎌灸割哭伤瞳等闲痛槩无令点啼呌劳他病转浓更若手揉难禁制因兹睛破更无功欲求稳便全双目善药热淋洗避风服药治肝湏见效免教昏暗一生中
　　雀目【附论】
　　夫小儿有昼而精明至暝便不见物谓之雀目言如鸟雀暝便无所见也
　　方
　　泉石散　治小儿热疳雀目青盲眼肿并疳眼生翳甘泉石　大黄　栀子仁　石决明　菊花　甘草【各等分】
　　右为末三岁半钱煮狗肝汤调下食后服
　　还明饮【一名复明散】治小儿至夜不见物者又名雀目苍术【一两泔浸切去皮】糓精草【半两】黄芩　决明子　地肤子【各等分】
　　右为末三岁一钱水半盏荆芥少许煎三分去滓食后温服
　　治小儿雀目至暮无所见
　　老栢皮【一两】乌梅肉【半两微炒】细辛【半两】地肤皮【一两】车前草【半两】
　　右罗为散每服以粥饮调下半钱量儿大小加减
　　又方
　　细辛　麦门冬【去心焙】甘草【炙微赤剉】秦皮　防仁【汤浸去皮细研以上各等分】
　　右罗为末以白羊子肝一枚去筋膜煑烂和丸如菉豆大每日食后冷水下五丸五歳以上增之
　　又方
　　乌梅肉【微炒】槐子【微炒】黄连【去须】防风【去芦头已上各一两】黄牛胆【一枚取汁】
　　右罗为末牛胆汁拌匀曝干重罗为末用蜜丸如菉豆大三岁每日空心温水下五丸量儿大小加减
　　夜明砂散　治小儿雀目日晩无所见
　　夜明砂【半两微炒】细辛【一分】羌活【一分】姜石【半两捣碎细研水飞过】
　　右为散研令匀每服一钱用白羊子肝半枚粟米二百粒水一中盏煑米熟去肝放冷渐渐服之儿稍大并肝食之
　　煑肝石决明散　治小儿雀目及疳眼
　　石决明【细】研井泉石　蛤粉　谷精草【以上各半两】
　　右罗为散每服一钱取白羊子肝一枚劈开入药末以米泔一中盏煑熟空心与食量儿大小加减
　　仙灵脾散　治小儿雀目至暮无所见
　　仙灵脾根【半两】晩蚕砂【半两】射干【一分】甘草【一分炙微赤剉】
　　右罗为散用羊子肝一枚切开糁药二钱在内以绵系定用黒豆一合米泔一大盏煑熟取出分为二服以汁下之
　　合明散　治小儿雀目至夜不见物
　　蛤粉　石决明　甘草【各等分】
　　右为末三歳半钱煮猪肝汁调下食后服
　　又方
　　谷精草【半两】甘草【半两炙微赤剉】干姜【一分剉】
　　右捣为末用面一两作烧饼子样用药三钱入在中间安慢火内煨令熟用好茶下之每日早晨一服至三日后见物多时者不过五服见效无问大人小儿并治小儿量其大小加减
　　又方
　　地肤子　决明子【各半两】
　　右罗为末以粟米饭和丸如菉豆大每日空心粥饮下七丸至夜再服量儿大小加减
　　又方
　　夜明砂【微炒】黄芩【各半两】
　　右捣为散用米泔煮猪肝汁调下半钱日三服三岁以上増之
　　又方
　　用苍术一两去皮剉微炒每服一钱用羊子肝一具以米泔煮熟分半具细切拌药与儿食之至晩再服五岁已上即顿服未谷食儿不可与一方用河水浸去黒皮煮熟乗热薫眼后食之间治大人雀目
　　治小儿雀目立効方
　　用羊子肝一具薄切作片子郓州蛤粉一钱匀掺在肝内系定以水煮熟服之五岁已下分减与食
　　又方
　　用牵牛子一两捣罗为散用羊子肝一片切入末一钱拌肝以白面作角子两个炙令黄色冷服之粥饮下量儿大小加减
　　又方
　　用夜明砂一两微炒细研用猪胆和丸如菉豆大不计食前后以粥饮下五丸三岁以下三丸胎眼热赤痛【附论】
　　夫小儿眼胎赤者是初生洗目不净令秽汁浸渍于眦中使脸赤烂至大不瘥故云胎赤也
　　方
　　升麻汤　治小儿眼胎赤风毒所攻肿痛
　　升麻　黄耆【剉】元参　甘草【炙各半两】犀角屑防风【去叉】蕤仁【汤浸去皮研各等分】
　　右麄为捣筛每服一钱以水七分煎至四分去滓分温二服更量儿大小加减一方加竹沥半合更煎一两沸服
　　麦门冬汤　治小儿眼胎赤肿痛上焦壅热
　　麦门冬【去心焙】犀角屑　芒硝　防风【去叉】甘草【炙各半两】旋覆花【一分】
　　右麄捣筛每一钱水七分煎至四分去滓量儿大小分温服日四五
　　牛黄丸　治小儿眼胎赤久不瘥
　　牛黄【一分研细】黄连【半两去须】决明子【一分】防仁【一分汤浸去皮】犀角屑【半两】龙脑【一钱细研】
　　右为末炼蜜和丸如麻子大每服以温水下五丸日三四服更量儿大小加减
　　黄连丸　治小儿胎赤眦烂
　　黄连【去须一两】防风【去叉】龙胆【去土】大黄【剉炒】细辛【去苗叶各半两】
　　右为末炼蜜丸如菉豆大每服五丸至七丸温熟水下日三更量儿大小加减
　　黄连散　治小儿胎赤眼由洗儿洗眼不净秽汁浸渍或在胎母食热物热药令儿目赤烂
　　黄连　黄栢　当归　赤芍药　杏仁【各等分】
　　右剉乳汁浸一宿晒干为末每用一字用地黄汁调频点眼中母服洗心散
　　杏仁膏　治小儿眼经年胎赤兼有翳膜
　　杏仁【一两汤浸去皮尖细研如膏】腻粉【一钱】緑塩【一分细研】黄连末【一分】
　　右同研令匀以真酥调如膏摊于铜碗内以熟艾如鸡子大掘小坑子内烧艾烟出便盖铜碗于上薰之勿令泄气烟尽为度更重研令匀每取少许以绵裹用人乳汁浸一宿日三四度防之
　　铜青散　治小儿眼胎赤经年月深远者
　　铜青【一钱】腻粉【一钱】龙脑【半钱】干地龙【一条为末】
　　右研令极细每用半小豆许点着目眦日以两度用之
　　龙脑膏　治小儿眼胎赤及生疮怕见风日
　　龙脑【半钱细研】仁【一分汤浸去皮研】杏仁【一两汤浸去皮尖双仁研】
　　右滴少水都细研乳汁浸日三四度点之
　　龙脑煎　治小儿眼胎赤
　　龙脑【一钱】青塩【半两】仁【一分汤浸去皮】
　　右研令细蜜调似面脂每日三两上点之
　　黄连煎　治小儿眼胎风赤烂不以年月发歇频频视物泪出澁痛不可忍
　　黄连【一两去须】芦会【一分】龙脑【一钱别研】
　　右先将黄连芦防捣为末以新绵裹用水一大盏于银器中以重汤内煎药汁三分减二即去药绵入龙脑以甆瓶子内收每日三两上点之
　　治小儿眼胎赤痒痛
　　龙脑【半钱细研】桑叶【五钱烧作灰】
　　右水一升先煎桑叶灰取半升绵滤去滓后入龙脑令匀日三四上少点之
　　玉筋煎　治小儿胎赤眼及风赤眼
　　用蚘防二条小儿口中者为妙于甆合子中盛用纸裹向湿地埋五日后取出其防化为水以甆瓶子盛每日以铜筯点少许着目眦头及夜卧时再点之
　　治小儿眼胎赤及生疮方【出圣惠方】
　　用马牙硝半两研取腊月猪胆三枚内硝于胆中浸之俟干后取硝出以少许龙脑同研细点之
　　四仁膏　治小儿风热疳气攻眼赤痛内外障眼桃仁【四个去皮尖】杏仁【四个去皮尖】防仁【五个去皮尖】郁李仁【五个去皮尖】芜荑【五个取肉】海螵蛸【取中心末半钱】牡荆【如指大一块】
　　右七味于乳鉢内生研极细将绵绢滤过后入白蜜五文龙脑一百文真麝香一百文轻粉五文再研极匀点之
　　四顺散【出郑氏小儿方】治小儿目赤上焦壅热及退诸般潮热大便不通
　　当归【洗去土】芍药【洗】大黄【湿纸裹煨】甘草【炙】
