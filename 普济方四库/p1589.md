<!-- { "loadSidebar": true } -->
　　白矾煎　治小儿縁目及眦烂作疮肿痛
　　白矾【一分烧为灰】黄连【半两去须】青钱【十文】防风【三分去芦头】朴硝【三分】地黄汁【一合】白蜜【三令】
　　右捣为散用绵裹内一青竹筒中入地黄汁及蜜以绢油单盖系筒口于炊饭内蒸之候饭熟即泻出以绵滤过日三四度取少许之
　　黄连丸　治小儿縁目及眦烂作疮
　　黄连【半两去须】川大黄【剉防炒】细辛　龙胆【去芦头】防风【去芦头】参【以上各一分】
　　右罗为末炼蜜丸如菉豆大每服以熟水下五丸日三量儿大小加减
　　龙脑煎　治小儿风热致縁目生疮赤痛
　　龙脑【半钱】川芒硝【一分】腻粉【半分】蜜【三两】黄丹【一分】
　　右同入筒内以重汤煮一日用绵滤过于甆瓶内盛每日三四度防之
　　黄连煎　治小儿眼赤痛及縁目生疮
　　黄连【半两去须】童子蚘虫【五条吐出者】龙脑【半钱细研】蜜【二两】
　　右除龙脑外入在甆瓶中于炊饭中蒸候饭熟为度以绵滤去滓取汁入龙脑令匀日三四度防之
　　梨汁煎　治小儿热毒冲眼縁目生疮热疼不止
　　大鹅梨【一枚去皮核】黄连末【二钱】龙脑【一钱】
　　右先将梨烂研绞出汁绵裹黄连末于梨汁内浸半日入龙脑令匀日三五度防之
　　猪胆煎　治小儿縁目生疮肿痛
　　猪胆【一枚】龙脑【一钱】马牙硝【半钱】
　　右研令匀内猪胆中牢系悬于旺方隂干取出内甆合中每以麻子许水化日三四上防之
　　又方
　　黄连【半两去须】杏仁【一分汤浸去皮尖细研】腻粉【半钱】
　　右以绵褁冷水一小盏浸一宿后毎日三五上防之
　　又方
　　黄蘖　黄连【去须】栀子仁【各半两】
　　右细剉以水一大碗青汁一分煎十余沸绵滤过温温洗之日三两度用之
　　治小儿縁目眦烂作疮方
　　青钱【二十文】青盐【一两】
　　右相和先以湿纸数重包又用泥褁候干于猛火中烧令赤放冷剥去泥纸捣罗为散每取一菉豆许以津调疮上
　　车前子丸　治小儿肝脏壅热眼生疮翳
　　车前子　甘菊花　芎防　黄连【去须】当归【切焙各一分】大黄【纸裹煨】黄芩【去黑心各半分】
　　右为末炼蜜丸如菉豆大每服五七丸量儿大小加减煎桑枝汤下
　　耳疾【緫论】
　　夫耳者宗脉之所聚肾气之所通小儿肾脏盛而有热气上冲于耳津液壅结则生脓汁亦有因沐浴水入耳内水湿停积于血气蕴结成热亦令耳脓汁出皆谓之聤耳久不瘥则变成聋也聤耳者常有黄脓出是也脓耳者常有红脓出是也伍耳者里靣疳息是也纒耳者常有白脓出是也囊耳者里靣虚明时有青脓出是也虽有五般其病源一也皆由风水入耳而内有积热上壅而成此患若不速治久则成聋聤耳者小儿胎气不充实关窍不通利盖有禀赋不足胞养有亏臓伤肾经肾为根本水之一数也外应耳孔或云水入耳或曰乳食入耳要之皆非儿生气脉根壮脏腑固实虽水及乳入耳必不作此自是气不充脉不实使之然也儿无补肾之方但得清心肺而已初生之儿而有作尤甚重也卒难疗理用药傅掺少愈愈而复发至于过周与服黄耆白茯苓人参白芍药川当归熟地黄甘草等分作汤剂以固其内内若固实不必掺亦自瘥愈掺方用壁上蜘蛛一枚瓦上火干坯子白矾脑子麝香各少许同研令匀鸡羽引入自愈
　　耳聋【附论】
　　夫小儿耳聋者是风入头脑所为手太阳之经入于耳内头脑有风邪随气入其脉盛与气相薄风邪停积则令耳聋也
　　方
　　通鸣散　治小儿耳聋病
　　菖蒲【一寸九节者】远志【去心各一两】柴胡【去苗】麦门冬【去心】防风【去芦头半两】细辛【一钱】甜葶【一钱】磁石【捣为末水淘去赤汁研】杏仁【十四个浸去皮尖】
　　右为细末研匀每服半钱葱白汤调下日二服大小加减食后
　　细辛膏　治小儿耳聋或因脑热或因水入或因吹着细辛　防风　川大黄【剉防炒】黄芩【以上各一分】川椒【十粒去目】防【半两】
　　右为剉用清麻油二合煎紫色滤过下防消为膏每日三度用一大豆大防于耳中
　　治小儿风热两耳聋鸣方
　　远志【去心】菖蒲　柴胡【去苖】甘草【炙防赤剉以上各半两】磁石【三分捣碎水淘去赤汁】麦门冬【半两去心焙】
　　右罗为散每服以葱白汤调下半钱日二服量儿大小加减
　　治小儿耳聋不瘥方
　　生地黄【一寸半】杏仁【七枚汤浸去皮】巴豆【七枚去皮】盐【半钱】
　　右同捣堪为丸即丸如核大用髪薄裹内耳中日一易之若耳内痛有水出即去药未効再用之
　　又方
　　杏仁【汤浸去皮】甜葶【一分】盐【各等分】
　　右研如膏以少许猪脂和合煎令稠以绵裹如防核大塞耳中日一易之
　　又方
　　箆麻子【一枚去皮】枣肉【七枚】
　　右捣如膏毎取防核大绵裹内于耳中日一易之
　　又方
　　取葱白于煻灰中煨令熟以葱白头内耳中三易之
　　又方
　　捣芥子令烂以人乳和绵裹少许塞耳中日易之
　　又方
　　菖蒲末　松脂　乌油麻【各半两】
　　右相和捣熟绵裹如豇豆大塞入耳中日一易之
　　又方
　　菖蒲末【一分】杏仁【半两汤浸去皮尖双仁研如泥】
　　右相和以人乳调每用少许绵裹内于耳中日易之
　　治小儿耳聋立効方
　　取自死白颈地龙内葱叶中麺裹蒸令熟以汁着耳中不过三度瘥
　　聤耳【附论】
　　夫耳者宗脉之所聚肾气之所通小儿肾脏盛而有热气上冲于耳津液壅结则生脓汁亦有因沐浴水入耳内水湿停积于血气蕴结成热亦令脓汁出皆谓之聤耳久不瘥则变成聋也
　　方
　　红蓝花散　治小儿聤耳病不瘥
　　红蓝花【洗】黄栢【各一两】乌鱼骨　黄芩【各半两】雄黄【研细半两】麝香【一分研】
　　右研细以绵纒揾药塞耳中日再换
　　黄连散　治小儿聤耳久不瘥
　　黄连【去须】白敛　赤石脂　龙骨　乌贼鱼骨【以上各半两】
　　右罗为散绵裹如枣核大塞耳中湿即更易之
　　明矾散　治肾经有热上冲于耳遂使津液壅滞为稠脓为清汁耳内痛亦有沐浴水入耳中湿气停滞为脓但不疼二证久不瘥变成聋
　　明矾【煆】龙骨【研各三钱】黄丹【煆二钱】胭脂【一钱】麝香【少许并为末】
　　右先以绵杖取去水次以鹅毛管吹药于耳本方加海螵蛸末亦好
　　龙黄散　治小儿聤耳汁出不止【一名白矾散】
　　白矾灰　龙骨末　黄丹【各半两炒】麝香【一分研】
　　右同研令细先以绵杖子展却耳中脓水用散一字半分为两处掺在耳内日二用之勿令风入一方竹蚛末一分
　　花胭脂膏　治小儿聤耳常出脓水不止
　　花胭脂　白龙骨　白矾灰　白石脂【各半两】
　　右研如粉用枣瓤和丸如大以绵裹一丸内耳中日三换之
　　竹蚛散　治小儿聤耳出浓汁疼痛不可忍者
　　竹蚛粪【一两】白矾【熬令枯半两】雄黄【二钱】麝香【一字】
　　右同研匀细先用棉裹杖子拭干耳中次以药少许掺之
　　赤石脂散　治小儿聤耳脓血塞耳
　　赤石脂　白矾【熬令汁枯】黄连【去须】乌贼鱼骨【去甲各一分】
　　右为散每用少许绵裹塞耳中大人可用一钱一方无赤石脂有龙骨
　　白矾灰散　治小儿聤耳有脓血疼痛不止
　　白矾灰　黄蘖　乌贼鱼骨　龙骨【以上各半两】
　　右捣为散以绵裹桞枝展去脓血尽干掺药末于耳内日二三用之
　　矾脂散　治聤耳脓水不絶
　　白矾【熬令汁枯】松脂　木香　花胭脂【各一分】
　　右为散毎用绵拭脓后满耳填药
　　金箔散　治小儿聤耳常出脓水不止
　　白矾灰　花胭脂【各半两】金箔【七片】
　　右同研令匀细末日三四度掺少许入耳中
　　治小儿聤耳汁出方
　　黄连【二分去须】龙骨【三分】乌贼鱼骨【半两】
　　右罗为散每服少许以绵裹内耳中日三四度易之
　　雄黄散　治小儿聤耳汁出沾外邉生恶疮瘜肉
　　雄黄【半两细研】黄芩末【一分】曾青【一分细研】
　　右研令匀以绵裹豇豆大塞耳中日再换之更以少许掺外疮上
　　黄矾散　治小儿聤耳出脓水
　　黄矾【半两】乌贼鱼骨【一分】黄连【一分去须】
　　右罗为末绵裹如枣核大塞耳中日三易之
　　蜜陀僧散　治小儿聤耳
　　蜜陀僧　白矾【灰】夜明沙【防炒各一分】
　　右研细末令用少许干掺日三上用之
　　红白散　治小儿耳聋脓出久不瘥者兼聤耳脓耳【一名通云散　一名红玉散一名麝香散】　白矾【熬令汁枯】染胭脂【各一钱】麝香【一字】
　　右为细末先以绵杖子纒去脓极干用药半钱掺之不过三两次又以鹅毛管吹药入耳
　　如圣散　治小儿水入耳内脓出疼痛日夜不止箭簳内蚛末【如有同子虫研令细用三钱】腻粉　麝香【各一钱研】
　　右为细末先以绵杖子拭干耳取药三剜子深掺入耳以绵塞定如觉刺劄即是恶物要出去绵侧耳令出甚者三度瘥大人亦可用
　　狼牙散　治聤耳有脓水
　　狼牙　白敛　竹蛀屑【各一分】
　　右捣研细毎用少许掺耳内
　　雄黄散　治小儿聤耳有疮及耳中恶肉并通耳
　　白麻稭取皮【一合】花胭脂【十颗】
　　右细研傅耳中令满一两度瘥止此方中无雄黄未详其名亦可用少许为佳
　　治小儿聤耳久不瘥
　　桂心【一分】青羊粪【一分炒令转色】
　　右研为散取一字以绵裹塞耳中瘥
　　夜明沙散　治小儿聤耳
　　夜明沙【二钱】麝香【一字】
　　右同研极细先以绵杖子拭去脓用药半钱掺入耳中
　　治小儿聤耳方
　　右以硫黄末粉耳中日一夜一即瘥
　　治小儿聤耳方
　　用桃仁熟末以绵裹塞耳
　　治小儿通耳方
　　取虫食荆子中白粉和油滴耳中日再
　　治小儿聤耳方
　　用青羊粪暴干以绵裹塞耳中瘥
　　又方
　　用生姜汁滴耳中神验
　　又方
　　以桑树上毒蜂炙黄捣罗为散空腹以温酒调下半钱大人服二服
　　又方
　　以陈橘皮烧为灰细研取少许绵裹塞耳中
　　又方
　　取鮝鱼枕骨烧灰细研如粉每用一字内在耳中日二上用之
　　又方
　　研韮汁防之日二三度用之
　　又方
　　取狼牙捣为末以轻防生绢裹塞耳中
　　又方
　　用杏仁烂研为膏以乱髪裹塞耳日三易之
　　又方
　　取釡下墨绵裹塞耳中瘥
　　治小儿患瞆耳出脓水成疮汚方
　　以蚯蚓屎研末傅之兼吹入耳中効
　　螵蛸散　治大人小儿聤耳大妙
　　用桑螵蛸湏桑上者防炙末之用一味入麝香少许同研先用物拭脓浄然后掺药一方用苇管挑药吹入耳内三五次即住脓水
　　竹蠧散　治小儿聤耳疮脓
　　苦竹蛀【末二钱】白矾【二钱枯】干胭脂【半钱】麝香【一字】
　　右为细末先以绵珠儿搌之不尽不妨然后以鹅毛管子轻轻吹一字入耳中甚妙
　　麝香散　治小儿聤耳
