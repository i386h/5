<!-- { "loadSidebar": true } -->
　　右先将白矾黄丹入于干锅内以炭火半秤烧通赤任火自消取出于湿地出火毒两日入硫黄同研为末以粟米饭和丸如菉豆大不拘时以粥饮下二十丸
　　丁香散【出圣惠方】治反胃呕哕不止
　　丁香【一两】人参【二两去芦头】枇杷叶【一两拭去毛炙微黄】
　　右防咀每服三钱水一中盏入生姜半分煎至五分去滓不计时温服
　　又方【出圣惠方】
　　干枣叶【一两】藿香【半两】丁香【一钱】
　　右防咀每服二钱水一小盏入生姜半分煎至六分即去生姜不计时和滓热服
　　治反胃呕哕吐食数日不食【出圣惠方】
　　胡椒【三分末】生姜【一两微煨切】
　　右防咀以水二大盏煎取一盏去滓分温三服
　　治患痼冷反胃呕哕不下食【出圣惠方】
　　附子【三两炮制去皮脐】生姜汁【二升半】
　　右切附子如豆许大入姜汁中煎令汁尽更入蜜一合捣一千杵丸如梧桐子大不计时生姜汤下二十丸渐加至三十丸
　　治反胃病吐后补【出圣惠方】
　　白术【五两杵罗末】生姜【五觔取自然汁五升入酒一升】
　　右以汁下白术以慢火煎去半入白蜜二合酥二两更煎和如稀防于银器内令凝定每日空心以清酒调下半匙服之一月百病除愈
　　导引法【出危氏方】治翻胃除腹痛肚冷风宿疾积胃口冷食欲进还吐逆不下
　　正坐两手向后捉腕反拓床尽势使腹胘胘上下七左右换手亦然
　　治翻胃椒附丸【余居士选竒方】
　　胡椒　白姜　茴香　川附【等分】巴豆【四十九粒】
　　右以巴豆去殻同炒去巴豆为细末每服半钱米饮调下
　　药　灵砂丹【出如宜方】治翻胃脏寒停饮后吐
　　灵砂【一两】丁香　木香　胡椒【各半钱】
　　右为末枣肉杵丸如菉豆大每服六十丸姜汤下
　　清膈散【出卫生家寳方】治热翻胃吐食
　　蝉退【五十个去尽土用】滑石【一两】
　　右为末水半盏调药一盏去水用蜜一匙调下不拘时服
　　黄附丸【出卫生家寳方】治翻胃呕吐
　　附子【炮去皮脐尖】
　　右为末糊丸如梧桐子大以大黄为衣每服十丸温水下
　　竹叶汤【出卫生家寳方】治热吐翻胃及伤寒遍身发热冷吐亦宜服之
　　竹叶【半觔】白茯苓【一两剉】真珠小半夏【一两洗】生姜【四两切】
　　右以水十碗煎一碗去滓俟温不计时服每服一盏连服亦可
　　硫黄丸【出卫生家寳方】治膈气翻胃不进饮食
　　醋衣【半两干者】陈丁香　木香【半两】石菖蒲【半两】青皮【半两去白】硫黄【半两研】
　　右为末酒糊丸弹子大每服一丸细嚼米饮下后用煨鲫鱼米醋蘸食之次以油饼压下
　　黒白附子丸【出卫生家寳方】治翻胃
　　白附子　黒附子【炮去皮】白术　白茯苓
　　右各等分为末面糊为丸如梧桐子大蚌粉为衣每服三十丸用麻油于手心内磨动次滴水和油吞下少时便吃粥一小碗即吐吐止可服补胃药随老少神效
　　厚朴丸【保生集方】治反胃吐逆饮食噎塞气上冲心腹中诸疾加法在后乌头减半更妙
　　厚朴【二两半】黄连【二两半】紫苑【去土苖】呉茱萸【汤洗十次】菖蒲柴胡【去苖】桔梗　皂角【去皮胘子炙】茯苓【去皮】官桂【刮】干
　　姜【已上各二两炮】人参【二两】巴豆霜【一两】蜀椒【去目及闭口者微炒出汗二两】川乌头【二两半炮制去皮脐】
　　右为细末入巴豆霜匀炼蜜和匀为剂旋丸桐子大每服三丸渐次加至以利为度生姜汤下食后临卧此药治疗与局方中温白丸同及治处暑以后秋冬间脏腑下利大效春夏再加黄连二两秋冬再加厚朴二两计四两
　　治风癎病不能愈者服厚朴丸依春秋加添外乂于每料中加人参菖蒲茯苓去皮各一两半右依前法和剂服饵
　　治反胃又大便不通者是肠胜胃也服局方中半硫丸一二百丸如大便秘用后药【保命集方】
　　附子【半两】巴豆【二枚】砒【豆许】
　　右为极细末生姜糊为丸如菉豆大每服一丸白汤下
　　姜桂汤【朱氏集验方】治翻胃呕吐不止
　　白姜【炮】红豆　肉桂　丁香　粉草　缩砂仁【炒】败姜【用灶心土炒】
　　右各半两为细末每服一钱生姜自然汁一分沸汤调下
　　治翻胃呕吐良方【朱氏集验方】
　　山矾叶【不以多少炮黄用】黒小豆【炒香】田螺殻【火煅】
　　右为末或酒或热水调二三盏服之立止
　　水煮平胃散【朱氏集騐方】
　　苍术　厚朴【制】陈皮　甘草【四味各十两】枣肉【半觔除核秤】生姜【二十两切片子】粟米【一升洗以上是古本以下是加品】白术　茯苓茴香【各二两】
　　右以上药作一处用文武火煮水约过药三寸煮干水为度火焙为末每服一钱空心盐汤服
　　安胃散【出指南方】治胃反呕
　　五灵脂【杏核大以醋和面裹烧令香熟去面】白茯苓【一枚杏大】丁香【三粒】硃砂【五分】人参　木香【各一分】
　　右为细末每服半钱茶清调下
　　大白散【出指南方】治胃反呕
　　大天南星【炮】
　　右为末散每服三钱水三盏生姜三片粟米一撮煎至一盏去滓温服
　　玉蕋丸【鸡岑方】治胃虚因吐生风
　　白丸子　金液丹【各十五丸】
　　右为细末煮面糊丸如梧桐子大每服三十丸空心米饮下
　　胡椒汤【十便良方】治寒气攻胃效騐方
　　胡椒【三十颗】麝香【一钱细研】
　　右捣破胡椒入麝香用酒一中盏煎至半盏稍热服
　　又方　治翻胃呕吐多因中脘停留寒痰冷饮凝滞而食入即吐
　　右用姜附丁香之类煎汤吞下养正丹并来复丹或用灵砂丹来复丹末以半夏末打糊为细丸服之尤妙其效甚验
　　膈气变翻胃用剪红丸令吐淤血及虫而食愈真方并附【永类钤方】
　　雄黄【半两】木香【半两】防榔　三棱　莪术【煨】陈皮　贯众【各一两去毛】大黄【春三两秋冬月一两干添一两炒烟起】
　　以上九味作末糊丸壮士可五十丸
　　又方
　　芫花【一两醋煮】巴豆【二十一粒去油】甘遂【一两】
　　右为末糊丸梧桐子大干用红罗包之绢线扎系剪十叚断一服前药内加用一粒万病转汤使五更初服疗疾醋炙肉咽妇人醋汤名秦川剪红丸气膈服好苏合香作丸原咽姜汁少许喉中爆声而愈
　　翻胃始因膈噎所成有痰母虫瘕非好手不能治用【永类钤方】
　　附子片【一两】南星片【一两】巴豆【二十一粒去皮】
　　右用糯米一两同炒色变去巴豆入干姜丁香末各半两同煎作末五更早掌中舌醮干吃半钱津化仍以陈皮汤一呷送下又苏合香丸青州白元打和同生姜合元服有翻胃噎塞烦闷诸药不效芦根煎汤下枳殻汤下乂真阿魏末少加外野人抛下干粪多作末五更初姜片蘸食能起死人赵玉田传乂翻胃吐黒汁治不食赵用荜澄茄末米翻丸姜汤下而愈再令服平胃散三贴及姜汁调白虎丹治翻胃如神白虎丹化捣大蒜丸
　　生料健脾丸【澹寮方】治呕吐反胃脾防白利肠滑冷痢一切脾胃疾
　　厚朴【二两半去粗皮生剉】半夏【生】白豆蔲仁　草果仁　甘草　缩砂仁【各二两】
　　右防咀用生姜一觔四两细切捣碎滓汁并用同药一处搜和令匀丸成一鸡子黄大日干每服一丸水一盏半煎至七分去滓温食前服
　　附子五苓散【朱氏集騐方】治翻胃吐食
　　大附子【一只取空入五苓散在内炮熟】
　　右为细末用姜汤下
　　十膈散【朱氏集验方】治翻胃呕吐
　　老姜二大拇指大【剜空中间以好子母丁香二粒在内合住湿纸煨】
　　右以十膈散嚼生姜丁香同下
　　生胃丹【朱氏集騐方】此丹兆天之五气回黄及谷生精生阳壮脾元实肾水翻胃吐食胃虚生风手足搐搦痰潮作声乆病全不纳食胃气欲絶最能救之
　　人参　神面【炒】麦蘖【炒】半夏【各一两】谷蘖【炒】白术白芍药　川续断　川牛膝【酒浸焙】川厚朴【姜汁制】丁香　防风【各一两半】白豆蔲仁【炮】山药　白茯苓　木香　沉香【各二两】香附子【三两】缩砂仁【二两炒】
　　右为细末法丸如菉豆大每服一百丸用白汤吞下
　　又方
　　粟米【七升生姜五觔取自然汁浸粟米蒸烂焙干】天南星【一觔用生姜滓作饼真黄成泥包裹放慢火内煅令香熟去上焙为末】
　　青枣散【朱氏验方】治脾胃泄防心膈膨胀疼痛不纳饮食或作吐逆翻胃脾痛气不能升降兼脾胃积冷陈皮　甘草　干姜　良姜【各炒】
　　右等分细末每服一钱盐汤空心防服姜枣煎亦得忌生冷鱼腥酒猪肉动气物只可吃鸠子雀儿猪肝肺等物
　　硇附饼子【出杨氏家藏方】治翻胃吐食十膈五噎呕逆不止心腹疼痛弱药不下
　　附子【一枚重七钱者剜脐作一窍子研硇砂一分在内填满将余附子碎末塞口用生面作饼裹之如有剰余附子末更以一枚褁之火煨令面焦黄为度面不用只用硇砂附子为末】木香【三钱】丁香【三钱二味同为末】
　　右件一处拌匀面糊为丸每一两作二十丸作饼子每服一饼用生姜一块如大拇指大切作两破置药在内湿纸裹煨令香熟和姜细嚼米饮送下不拘时服
　　二气散【出杨氏家藏方】治隂阳痞结咽膈塞壮若梅核妨碍饮食不愈即成翻胃
　　山栀子【炒】干姜【炮已上二味各一两】
　　右件为粗末每服二钱水一盏同煎至五分去滓食后热服
　　透红丸【出杨氏家寳方】治脾疼翻胃膈气水防积痢及妇人血气刺痛皆可服之
　　缩砂仁【一百粒】杏仁【一百粒去皮尖】巴豆【五十粒去皮膜取霜】坯子膁脂【一钱别研】川芍【一两剉碎】
　　右为细末次入杏仁巴豆膁脂研匀汤泡雪糕糊丸如梧桐子大大人两丸小儿丸作黍米大每服三丸脾疼石菖蒲汤下妇人血气刺痛醋汤下翻胃膈气丁香汤下水防倒流水下赤痢甘草汤下白痢干姜汤下赤白痢甘草干姜汤下并空心食前服
　　治翻胃胷中痰滞【出本草】
　　用甖子粟合竹沥作粥食之大佳
　　开胃【出本草】
　　以蚬糟煮服之良
　　治反胃吐食除心胷痰水【出本草】
　　取猴姜捣汁和生姜汁服之佳
　　治反胃【出本草】
　　以甑带煮汁服
　　开胃及肠闭【出本草】
　　以小芋极滑者煮吞之
　　治翻胃【出本草】
　　用附子一个最大者坐于砖上四面着火渐透入生姜自然汁中又休前火逼干复淬之约生姜汁可尽半碗许捣罗为末用粟米饮下一钱不过三服差
　　治反胃【出本草】
　　以好井水及土石间新出泉饮之
　　疗反胃呕吐无常粥饮入口即吐困弱无力垂死【出本草】以上党人参二大两拍破水一大升煮取四合乗热服日再兼以人参汁煮粥与噉昔李直方司勲徐郎中于汉南患反胃两日饮诸方未差遂与此方当时便定差后十余日发入京每与名医遇特论此药难可为俦也
　　调中开胃生肌令人肥白【出本草】
　　以新罗榛子食之甚验
　　十八味丁沉透膈散【出本草】治翻胃十膈五噎气膈饮食不进又治气滞作吐
