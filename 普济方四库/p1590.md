<!-- { "loadSidebar": true } -->
　　蜘蛛【一个】坯子【半钱】真麝香【五十文】
　　右同研干为末毎用一镊头以鹅毛管吹入耳即干
　　又方　治大人小儿聤耳大妙
　　用五倍子三钱入麝香少许碾细末如前吹耳内如用纸撚蘸药入耳亦可
　　治小儿聤耳
　　以胭脂滴耳中
　　耳疮【附论】
　　夫小儿耳疮者疮生于两耳时瘥时发亦有脓汁如此是风湿于血气所生世亦呼之为月蚀疮也
　　方
　　香矾散　治小儿耳疮
　　白矾【一两烧灰】蛇床子【一钱】麝香【一钱研】
　　右为末拌匀毎用一字糁疮上
　　白敛散　治小儿冻耳成疮或痒或痛
　　黄栢　白敛【各半两】
　　右为末先以汤洗疮后用生油调涂
　　椒防散
　　豆防【三两炒黒焦】生椒【三两去目】
　　右为末以津调看多少傅之立効
　　白矾散　治小儿耳疮及头疮口邉肥疮蜗疮
　　白矾【一两烧灰】蛇床子【一两】
　　右同研为散干糁于疮上立効
　　治小儿耳内生疮汁出方
　　白矾灰【一钱】麝香【一字】
　　右同研令细少少掺于耳内
　　治小儿耳疮
　　焼马骨灰傅之
　　又方
　　焼鸡屎白筒中吹之一方鸡粪白炒黄为末傅之
　　又方
　　用大蒜研令烂涂之
　　治小儿因筑磕损耳耳内有疮汁出不止方
　　右取胡桃捣肉取油用滴耳内即止
　　又方
　　取肉杌上垢傅之良
　　鐡液酒　治小儿十嵗以上耳聋并脓耳及耳后生疳疮
　　以鐡烧令赤投酒中服之以眞磁石塞耳内大人亦治又雄黄硫黄为末绵裹塞耳内又舶上硫黄为末内耳中治脓耳先绵摭净用即瘥又治耳后月蚀疮并疳疮胡粉炒用麻油调涂于疮上百虫入耳
　　方
　　桃心塞耳方　治小儿虫入耳
　　桃心叶【二七叶焙】胡麻子【一升炒】
　　右先以桃叶塞耳中其虫必出如不出以胡麻子炒令香用葛袋盛枕头耳中虫即出
　　治小儿飞虫入耳不出方【一名追毒膏】
　　白矾【如莲子大一块】雄黄【如莲子大一块】
　　右研如麺以生油调滴入耳中虫出即止
　　治小儿百虫入耳方
　　虫之类能入耳者不独蜒蚰如壁虱萤火虫叩头虫皂角虫皆能为害有人患脑痛为虫所食或教桃叶不拘多少洗浄暴干以为枕睡其虫自鼻出形为鹰嘴人莫知其名有人蜒蚰入耳遇其极时以头撞柱血流不知云痒不可忍蜒蚰入耳往往食髓至尽又能孳生凡虫麻油灌妙一方塞两耳虫即出
　　又方
　　用好米醋灌少许起行即出
　　又方
　　以生姜汁灌之即出
　　又方
　　捣韮汁灌之即出
　　又方
　　右闭气以芦管使人吹耳中即出
　　又方
　　捣蓝青汁以灌之良
　　又方
　　以葱涕灌耳中即出一方用生葱捣研自然汁灌之即出
　　又方
　　以铜钱二七文用猪膏四両煎之良乆将用灌之即出
　　又方
　　以两刀于耳前相敲出声虫即出
　　治蜒蚰入耳方
　　熬胡麻捣以葛囊盛枕之即出
　　又方
　　以水银大豆许泻入耳中欹卧空耳向下击铜器叩齿十下即出蜒蚰呼为土蛣似蜈蚣黄色细长者是也
　　又方
　　以牛酪满耳灌之即出若入腹食酪三升为黄水消出不尽更服神効
　　治小儿蚁子入耳方
　　炙脂肉令安耳邉即出
　　治蜈蚣入耳方
　　以桑树叶褁血炙令热以掩耳冷则换之立出
　　雄黄油　治小儿飞虫入耳
　　用雄黄一分研细麻油调抹耳中
　　蜒蚰诸虫入耳
　　用米醋调雄黄末灌之桃叶塞耳中其虫自出
　　又方　治诸虫入耳
　　蜗牛为末吹入耳中纸糊耳虫自出
　　鼻塞不通【附论】
　　夫鼻塞者小儿禀赋胎气充实三关九窍五脏六腑内外呼吸上下贯通流行百脉正顺三焦者皆由所协原命自然之气也凢产儿三朝五日六晨一腊忽然鼻塞吻乳不能开口呼吸者多是乳母安睡之时不知持上儿子鼻出息吹着儿顖或以水浴洗用水温冷不避风邪所以致儿鼻塞宜与通关膏傅之消风散服之或有惊悸作热以薄荷散与服通关膏用白僵蚕猪牙皂角荆芥香附子川芎细辛等分为末葱白同研傅顖至妙小儿鼻塞者此由肺气通于鼻气为阳诸阳之气上荣头靣其气不宣利受风冷之气入于头脑停滞鼻间则气不宣利结聚不通故鼻塞也
　　方
　　通关散　治乳防被母鼻息吹着顖令儿鼻塞不能吻乳
　　香附子【炒三分】川芎【七分】荆芥【四分】白僵蚕【炒三分】细辛茎【二分】猪牙皂角【一分】
　　右为末取生葱白去须捣调药涂顖门上
　　细辛膏　治小儿鼻塞不通
　　细辛【半两】木通【半两】辛夷【半两】杏仁【三分汤浸去皮尖双仁】
　　右剉碎以羊髓猪脂各三合兼药相和入于铫子内慢火上熬候药色黄赤绞去滓于甆噐中贮之日三四度以少许涂于鼻内
　　木香膏　治小儿鼻塞不通吃乳不得
　　木香【半两】零陵香【半两】细辛【三分】
　　右罗为末用醍醐三合与药相和入铫子内慢大煎令极香绞去滓收甆合中日三度取少许涂头上及鼻中一方无细辛
　　治小儿鼻塞及生瘜肉方
　　通草【半两剉】细辛【半两】
　　右罗为散以绵褁少许内鼻中日三易之
　　治小儿头热鼻塞不通方
　　羊髓【三两】薰草【一两剉】
　　右药于铫子中慢火上熬成膏去滓于甆器中贮之日三四上以膏摩背
　　天南星散　治顖开不合鼻塞不通
　　用天南星大者防泡去皮为细末淡醋调涂绯帛上贴顖上火炙热手频熨之一方用生姜自然汁调名贴顖药治小儿百日内伤风鼻塞服药不退者是出胎时被风吹所以有此
　　治小儿头热鼻塞不通方
　　取湿地龙粪捻作饼子贴顖门上日三二易之
　　治小儿鼻干塞身热方
　　用韭根捣取汁澄清毎用少许滴于两鼻中日二用之
　　葱涎膏　治初生肺壅鼻塞乳食不下
　　用牙皂草乌取葱涎杵成膏防上
　　丹参膏　治小儿鼻塞不通利
　　丹参　细辛【去苗叶】芎防　当归【剉焙】桂【去簏皮】防风【去叉各一两】蜀椒【去目并闭口者炒出汁】干姜【炮各半两】
　　右剉如麻豆大猪脂五两羊髓五两与药相和入铫子内慢火熬药黄枯色取下绞去滓贮甆器中每以大豆许内鼻中日三
　　辛夷膏　治小儿鼻塞病
　　辛夷叶【一两】细辛　木通　香白芷　木香【各半两】杏仁【一分去皮尖】
　　右用羊髓猪脂二两同诸药相和于石噐中慢火熬赤黄色令冷入龙脑麝香各一钱拌匀每用少许涂鼻中若乳下婴儿妳母吹着儿顖鼻塞者只涂顖上
　　白芷膏　治小儿顖气虚肿鼻息不通
　　白芷　细辛【去苗叶】木通【剉】当归【切焙各半两】
　　右剉如麻豆大以羊髓四两与药相和同入铫子内慢火熬候白芷黄成膏绞去滓贮甆噐中每用少许傅顖上兼内鼻
　　大黄丸　治鼻塞闭
　　大黄　黄芩【各一两】
　　右为末炼蜜丸菉豆大每服五丸至十丸温蜜水化下量大小以意加减无时服
　　小儿鼻齆塞【附论】
　　夫肺气通鼻鼻和则知臭小儿鼻齆塞者肺气不利也肺主气诸阳之气上荣头靣其气不和风冷乗虚客于脑与气停滞于津液鼻道壅遏脓涕结聚则鼻不闻香臭谓之鼻齆也故为鼻齆塞
　　方
　　黄连丸　治小儿齆鼻
　　黄连【去须一两】艾叶【炒】升麻【各三分】防风【去叉半两】朴硝【二两】大黄【剉炒三分】
　　右为细末炼蜜和更捣三百下丸如菉豆大毎服三五丸温水下食后临卧服随儿大小加减
　　清肺膏　治齆鼻病
　　蔕【半两】赤小豆【一分】附子【一个炮去皮脐】甘草【一分】细辛【一分】
　　右为末入龙脑一钱研匀炼蜜和丸如皂子大绵褁内鼻中
　　龙脑散　治小儿鼻齆不闻香臭
　　龙脑【研一字】蔕【四枚】赤小豆【七粒】黄连【去须半钱】
　　右先以三味为细散入研者药和匀临卧取粟米许吹入鼻中少顷有清水出
　　又方
　　木通【剉】细辛　附子【去皮脐生用】甘草【生用各一分】
　　右罗为末炼蜜丸如梧桐子大绵褁一丸内鼻中日再用之
　　治鼻齆生瘜肉方
　　蔕【三十枚】细辛【一分】
　　右罗为散以绵褁如小豆大内鼻中日三易之
　　鼻衂【附论】
　　夫小儿经脉血气有热喜令鼻衂夫血随气循行经脉通游腑臓若冷热调和行依其常度无有壅滞亦不流溢也血性得寒则凝澁结聚得热则散流妄行小儿热气盛者热乗于血血随气发溢于鼻者谓之鼻衂凡人血虚受热则血失其常发溢漫行及至发于七窍谓之大衂也
　　方
　　五味麦冬汤　治少小百日伤寒身热鼻衂呕逆麦门冬【去心】石膏　寒水石【各三分】甘草【二分炙】桂心【一分】
　　右药切以水一升煮取八合分服効
　　升麻散　治小儿鼻衂或唾血
　　川升麻【半两】羚羊角屑　甘草【炙防赤剉】黄芩　赤芍药【以上各一分】
　　右捣为散每服一钱水一小盏入淡竹叶七片煎至五分去滓入地黄汁半合更煎一两沸不计时量儿大小分减温服
　　生地黄煎　治小儿鼻衂不止
　　生地黄【半斤取汁】刺蓟【半斤取汁】杏仁【一两汤浸去皮尖双仁麸炒黄别研】阿胶【半两捣碎炒令黄燥为末】蜜【一合】
　　右都入银锅内以慢火熬为膏不计时候用新汲水调下一钱量儿大小加减服之
　　又方
　　刺蓟【半两】乱发灰【一分】蒲黄【半两】
　　右罗为散每服以冷水调下半钱不计时候量儿大小加减服之
　　桂心散　治小儿鼻衂心闷
　　桂心【一分】乱发灰【一分】干姜【半分炮裂剉】
　　右罗为散不计时候以冷水调下半钱更随儿大小加减
　　又方
　　刺蓟汁【二合】地黄汁【二合】生姜汁【少许】
　　右调令匀徐徐服半合仍将滓塞鼻即瘥
　　栀子仁散　治小儿卒热毒气攻脑鼻衂
　　栀子仁【一两】槐花【半两防炒】
　　右罗为散不计时候用温水调下半钱量儿大小加减
　　治小儿鼻衂不止方
　　乱头发【半两】伏龙肝【一两】
　　右研令匀不计时以新汲水调下半钱量儿大小加减
　　治人少小鼻衂小劳輙出
　　用桑耳无问多少熬令焦捣末毎衂发輙以杏仁大塞鼻数度即可断止一方烧末于鼻孔中为丸内亦得一方以冷水调下半钱大小加减
　　鼻衂方
　　右以生萝卜为汁仰头滴下鼻仍饮其汁
　　疗小儿鼻衂不止方
　　以马矢绵褁塞鼻孔中
　　又方
　　用烧发灰末吹鼻孔中亦佳一方加山栀子
　　又方
　　单服白马粪汁三合甚良
　　小儿脑热鼻干无涕【附论】
　　夫肺气通于鼻鼻上通于脑脑髓下渗而为涕故涕为肺液而其出从鼻小儿肺脏壅滞内有积热上攻于脑津液内涸故令鼻干无涕也
　　方
