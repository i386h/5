<!-- { "loadSidebar": true } -->
　　白芨　白敛　白蜡【各一两】黄耆【剉】乳香【研】牡丹皮芍药　丁香【各一分】麻油【二两】
　　右除油蜡外并细剉先煎麻油令沸次入前项药以柳木枝不住手搅绵滤过去滓再煎入蜡膏成银石器中盛候冷不拘多少取傅疮上
　　龙胆丸　治小儿唇疮不合
　　龙胆　大黄【剉微炒各一分】人参　栀子　朴硝　郁李人【去皮别研入各半两】茵蔯蒿【一分】
　　右为末链蜜和丸如麻子大每服五丸至七丸温水下量儿大小加减
　　治小儿百日内无故唇口青不能饮乳
　　大蓝【采取阴干】菱霄　牙硝　蜀大黄【各一分】
　　右为散以羊髓为丸将一丸研碎灌之便可吃乳热者可服而寒者难用也昔人休官去后曾游湖湘三江长忆云水修合此方特行救悬危者千余人皆表功効殊妙
　　治唇黒肿痛痒不可忍方【防防新书】　取四文大钱于磨石上以腊月猪脂磨取汁涂之不过数遍即愈
　　又方　以竹弓弹之出其恶血立効
　　疗小儿唇肿及口赤生白疮烂方　以清旦研桑木白皮取汁以涂儿唇口即瘥
　　治唇疮及卒生疮或痛痒　用黄蘖去麄皮为细末浓煎蔷薇根汁调涂疮上立効
　　治唇疮　用兰叶研取汁洗之日三上瘥
　　治小儿唇口吻生疮　以新瓦捣罗为末以生油调涂之
　　治冬月唇干拆血出方　捣桃仁以猪脂和傅之治逺行唇口面皱裂方　用熟煎猪脂将行夜常傅面设行万里野宿不损
　　口疮等疾【附论】
　　夫婴孩口舌生疮乃心脾受热流沫烦啼盛则不乳然婴儿吻乳之初口内生白烦燥骇人者莫知其由将谓神祟使之究竟其理母于未诞之月恣饮酣酗贪食肥腻热毒胎气所受其儿脱胎之后所袭热毒之气悉皆散出于表舌系于心唇干于脾所言心脾若是也欲以下其气未可利臓腑但以吴茱萸末米醋调傅脚心移夜即愈药性虽热能引热就下其功至良又有心肺热者疮溃頥颡初作数防胭脂红渐散斑驳如丹加之身体有热连翘饮主之但禁火气余无恙矣　小儿口疮由血气盛兼将养过温心有客热熏上焦故口生疮也千金翼曰凢口疮忌咸腻及热面干枣等冝纯食甜粥勿食塩菜三日即瘥又口中面上生息肉转大以刀决溃出浓愈由血气盛实心脾蕴热熏发上焦故口生疮盖小儿纯阳易生热疾或衣服过厚饮食多热血脉壅盛皆此疾　鷰口疮者此由脾胃有客热热气薫发于口两吻生疮其白色如鷰子之吻故名为鷰口疮也或以鷰泥傅之甚良　鹅口候者由小儿初生口里白屑满舌如鹅之口故曰鹅口也此乃胎热而心脾最盛薫发于口也　小儿初生口里忽结生于舌上如黍粟大令儿不能饮乳名之口噤此由在胎之时热入儿心脾心脾徧受于热故令口噤者也
　　方
　　蔷薇丸　治口中疮身体有热气痱瘰
　　蔷薇根　黄芩　鼠李根　当归　葛根　白敛石龙芮　黄蘖　黄耆　芍药　续断　黄连
　　【各一两】括蒌根【二两】
　　右为末链蜜和丸如梧桐子大十丸日三服一方无黄连
　　升麻防　治小儿口疮多时气臭生虫子
　　川升麻　黄芩　藁本　甘草　生干地黄　五倍子【各一分】皂荚　诃棃勒皮　夏枯草【已上三味烧灰各半两】
　　右为散候儿睡时即干掺于疮上神効
　　治小儿久患口疮不瘥
　　虾防【涂酥炙微黄】笋灰【各半两】白矾　黄蘖【剉】黄连【去须】晩蚕蛾【微炒】川升麻【各一分】蜗牛【三已枚去殻微炒】
　　右为散每取少许以白蜜和如膏涂于疮上日三用之
　　龙胆丸　治小儿口疮多睡吐乳【方见唇疮等疾类】
　　折桂散　治口疮口吻病
　　梧桐津　黄蘖【蜜炙】蛤粉【各一分】晩蚕蛾【一钱微炒】
　　已上捣罗为细末次用
　　朱砂【半两细研水飞】麝香【一钱研】龙脑【半钱研】
　　右研匀每用少许掺贴患处
　　保生丸　歌曰小儿心蔵不清凉客壅伤神饶口疮钩引重舌难言语涎流不断似流浆待教食乳揺头怕夜啼声哭断肝膓五胆三黄除客热七香金薄甚为良
　　大黄　黄蘖【为末别研】宣黄【各一分半】丁香【一钱】麝香【一字分】金薄【五片以水银结为砂子】
　　右研细枣肉为丸如皂子大温水化下一粒
　　黄连散　治小儿口疮心热烦闷
　　黄连【去须】大青　川升麻【各三分】桑根白皮【剉】甘草【炙微赤剉半两】
　　右为散每服壹钱以水小盏煎至五分去滓放温量儿大小分减服之若与妳母服即加栀子黄芩各半两每服三钱以水一中煎至六分去滓食后温服
　　铅丹膏　治小儿口疮
　　铅丹【一分】铅霜【半分】晩蚕蛾【微炒】蛤粉【各半钱】麝香【一钱】
　　右研令极细用蜜二两成膏每上取膏半钱涂在口中
　　又方
　　麝香　梧桐津　晩蚕蛾【微炒】黄蘖【末各一分】朱砂【半分】
　　右为末每夜临卧时于疮上薄贴之不过三夜瘥
　　青黛散　治小儿口疮
　　青黛　甘草【生用】黄连　香白芷　密陀僧【醋烧别研各等分】
　　右为末每用掺口内
　　治小儿口疮
　　青黛　黄连【各一钱】白僵【三钱】马屁葧【拳大】
　　右为末干掺先用茱萸汤洗脚心又醋面糊调茱萸末涂于脚上
　　治口傍恶疮
　　乱髪灰　胡丝灰　黄连　干姜【各等分】
　　右为散以粉疮上不过三日立愈
　　治小儿口疮肿痛
　　麝香【半分细研】蜜【半两】甘丹【一分】生地黄汁【一合】
　　右先将三味入铫子以慢火令紫色次下麝香匀搅候冷日三度涂于疮上
　　紫金霜方　治大人小儿口疮
　　黄蘖【如两指大二片涂蜜慢火炙令紫色】诃子【一枚烧过盏子盖少时】麝香腻粉【各少许】
　　右为末每服二字掺于舌上立瘥
　　黄连含汤　治小儿口疮如月蚀状赤黒似瘤有窍如有虫吮之有血
　　黄连　矾石　细辛【各二分】藜芦【一分炙】
　　右以水三升煮一合令儿含满口冬可暖之儿大解语可用含之但以绵揾拭疮上
　　胡黄连散　治口糜
　　胡黄连【五分】藿香【一钱】细辛【三钱】宣连【三钱】
　　右为末每用半钱干贴口内潄吐之
　　治口舌生疮　其证乳到儿口即啼及吃乳不稳　以竹沥汁防黄连黄栢虢丹煆涂口中
　　一捻散　治小儿口疮
　　青黛　黄蘖【去麄皮】诃黎勒【炮去核】蜜陀僧
　　右研为散取一捻糁舌上如咽喉内有疮亦糁喉中微微咽津
　　白芷散　治小儿口疮
　　香白芷【半两】塩緑【一钱】五倍子【一分】麝香【少许】
　　右研为细末每用一字糁疮上
　　防心散　治口疮
　　黄连　草乌　白姜【各等分】
　　右为末干糁先用井花水洗去白膜一方加脑子麝香硼砂为末每服一字温水临卧服之
　　碧玉通神散　治口疮
　　黄栢【蜜涂炙取末半两】青黛【一分】脑子【少许】
　　右和匀候儿睡着干糁口中及置舌下咽之一方无脑子一方宜服洗心散防心散
　　治小儿口疮　用桑白汁生地黄汁蜜各半合相和缓缓细傅儿口取瘥
　　治口中疮咽喉塞不利口燥膏方
　　猪膏　白蜜【各一斤】黄连【一两切】
　　右合煎去滓令相得含如半枣日四五夜二
　　治小儿口疮肿痛
　　蟾酥　石胆【各半钱】黄蘖【二钱末】
　　右细研令匀链蜜和丸如皂荚子大每夜以水化一丸如相似以箆子抹在口中每夜一两上不过两夜瘥一法用鹅毛蘸扫患处
　　治小儿口疮
　　芍药　当归　黄连【各等分】
　　右乳汁浸涂口中
　　治口疮
　　郁金　雄黄【研】甘草【半炙半生各一两】
　　右为末同和糁疮上有涎吐之每用少半钱许又以蛤粉水调涂脚心亦妙
　　治小儿口疮
　　赤芍药　川大黄　宣连【各等分】
　　右为末獖猪胆调涂顖门上一日两次换一方有郁金无宣连
　　緑袍散　治大人小儿口疮多时不效者
　　黄蘖【二两】甘草【炙二两】青黛【一两】
　　右为末入青黛同研匀干贴疮上
　　治小儿口疮　用蒲黄蝉蜕去泥土为末打和用蜜少许甑上蒸过一顷时防入口中
　　寒水石散　治小儿口疮
　　寒水石【一分烧通赤地上碗合一宿出火毒】白矾【熬令汁枯一分】铅白霜【一分】
　　右为散每用少许糁口疮上食后临卧以瘥为度咽津无妨
　　硼砂散　治小儿口疮
　　硼砂【研】矾蝴蝶【研】蜜陀僧【各半钱研】
　　右用生蜜四两与药同熬紫色以新水氷冷瓷合盛每用以鸡翎傅之
　　铅丹煎　治小儿口疮
　　铅丹【半两】蜜陀僧【半两】白蜜【四两】
　　右先以蜜于铫子煎令沸下铅丹同煎令紫色次下蜜陀僧搅令匀成煎于瓷合盛每用小豆大咽津一方熬成膏鹅毛涂効
　　大効金丝膏【一名石胆散】　治小儿口疮
　　黄丹【一钱】生蜜【一两】
　　右相和深瓯盛甑内蒸令黒为度每用少许鸡毛刷蘸口内甚効
　　牡蛎散　治小儿口疮
　　甘草【炙一钱末】牡蛎【煅通红取出候冷研细以纸褁了埋一尺土中七日出火气三钱】
　　右和匀频用少许糁口中或咽或吐皆妙
　　疗小儿口疮
　　黄蘖皮【一两切】乌头【一升】
　　右以水二升煮取两合去滓重煎如饧入少许龙脑研和傅之甚良
　　治小儿一切口疮疼痛
　　没石子【三分微火炙令虚服】甘草【一分】
　　右为散每于疮上薄糁令遍
　　晩蚕蛾散　治小儿百日以上二三歳以来患口疮
　　晩蚕蛾【一分微炒】麝香【半分】
　　右细研为散每用少许糁于疮上日再用之一方及治风疳等疮无麝香
　　治小儿口疮
　　水银【一分】黄连【六分】
　　右以水二升半煮五合儿小不能含以绵揾拭口中日十遍
　　石胆散　治口疮
　　石胆【不以多少】龙脑【少许】
　　右为末糁之
　　治大人小儿口疮
　　柴胡　吴茱萸【各等分】
　　右为细末每用一钱好酒调涂脚心男左女右
　　治妳下小儿口疮
　　乌头尖【七个】天南星【一个】
　　右为末以药合生姜汁调于男左女右脚心内涂之不过三两次立愈
　　升麻散　治小儿口疮
　　升麻　黄连【各半两】
　　右为末干糁之
　　治口疮
　　铜緑【一钱研细】白芷【末半两】
　　右相和研匀日三度糁贴于疮上
　　靑液散　治小儿口疮及鹅口重舌
　　靑黛【一钱】脑子【少许】
　　右为细末每用少许傅于舌上一方用竹沥和蜜调敷舌上効
　　必效散【出济生防萃方】　治口糜
　　白矾　大黄【等分】
　　右为细末临卧干贴沥涎尽温水漱之
　　治小儿及老人虚人口疮咽痛
　　吴茱萸【去浮者炒】地龙【去土炒各等分】
　　右为末米醋入生面调涂足心【吴内翰之孙初生而患口疮用此方神効】
　　桂矾方【出圣惠方】　治口疮舌鞕言语不得
　　白矾【烧令汁尽】桂【去麄皮各一分】
　　右研为末糁舌上即瘥
　　治小儿口下黄肥疮及鷰口并口内生疮方　取羖羊髭烧作灰和腊月猪脂傅之角亦可用日三四上涂之効
