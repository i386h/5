<!-- { "loadSidebar": true } -->
　　防心散【出圣惠方】　治口疮及鷰口黄肥疮乃心脏积热上发于口乳母亦同服　用黄连一味去须为末蜜水调下一方用蜜调蒸一炊久旋旋与儿服之一方加草乌白姜各等分干糁用井水洗去白漠
　　治口疮【汤氏宝书】　用蛇蜕皮以水浸软频拭口内疮一两遍即瘥次用贴脚心药傅之効
　　治口疮喉闭【出金婴方】　以朴硝为末水调下
　　蔷薇汤【防防新书】　治积年口疮不瘥　用蔷薇根一升以水七升煮取三升去滓含之久则吐之候定更含少许入咽亦佳未睡以前含之三日不瘥更令含之以瘥为度验秘不也
　　治小儿口疮通及风疳疮蚀透者【防防新书】　以白僵蚕炒令黄色拭令上黄肉毛为末用蜜和调傅之立効
　　治小儿口疮【防防新书】　用角蒿灰贴疮上
　　治小儿口中热疮【防防新书】　用故绵烧灰研为末傅口疮上
　　治口疮【防防新书】　用鸡内金细末糁之立効
　　治大人小儿透舌口疮及疳疮【防防新书】　用柳木蛀蚛虫不以多少烧灰烟尽为度如无柳木杂木虫亦得为细末入麝香少许疮上无时干贴
　　治未满月小儿口疮　以没石子细研少许置乳上令儿吮之乳入口即啼取乳候少顷再用不过三次愈
　　治小儿口疮　用蜜陀僧以文武火烧赤地上以碗盖出火毒为细末临时干糁患处一方用蜜陀僧末每用一字蜜调涂唇上儿餂尽口疮便安
　　又方　用绢帛先净去帛浆灰却将绢帛蘸薄荷水拭口内加少许朴硝尤佳
　　又方　以大栗热煮每日常食効甚
　　又方贴药　用茱萸末醋调贴两脚心移夜即愈药性虽热能引热就下良一方红茱萸擂烂贴脚板心
　　又方【一名到圣散】　治口疮　用大天南星去皮取中心如龙眼大为细末醋涂脚心用唾津调贴亦可男左女右一法涂两脚防心以纸掩帛防之
　　蟾蜍散　治小儿口疮　用蟾蜍一枚炙令燋罗为散每用一字傅疮上
　　牛膝酒　治小儿口疮　用牛膝二两切清酒二盏煎至七分去滓分温三服日二以瘥为度
　　治小儿口疮　用五月五日虾防炙杵末疮上即瘥兼治小儿唇疮
　　治乳口疮在口角上经月不瘥
　　桑叶【汁】当门子【末各少许】
　　右细研涂之即瘥
　　胡粉散　治小儿鷰口生疮
　　胡粉【一分炒微黄】黄连【半两末】
　　右细研令匀于疮上
　　治小儿鷰口黄肥疮　取鷰巢土一分入麝香半钱研匀临卧之一方无麝香
　　治小儿鷰口两吻生疮　烧发灰和猪脂之
　　治口吻疮方　以楸白皮湿贴之三四度瘥
　　又方　取经年葵根欲腐者弥佳烧作灰及热之亦治口疮
　　又方　以新炊饭了甑及热以唇口向甑唇口上熨之二七下三两上差止
　　治鷰吻疮　以白杨枯枝鉄上烧灰诣及热之治小儿吻疮　以桑叶细剉大釡中煎取如赤糖涂之胵黄散　治小儿鷰口生疮及鹅口者　用鸡胵黄皮烧灰研为末以乳汁调半钱服之日三服
　　治小儿鷰口黄肥疮　取羖羊角烧灰以腊月猪脂之瘥
　　朱矾散　治小儿初生鹅口其舌上有白屑如末者鼻外亦有并不能乳如舌不有白膜如石榴子大令儿语不发如鹅口并口噤
　　朱砂　枯矾
　　右研极细每用少许傅儿舌上每日三次用之一方加牙硝一方药于舌上日三上以乱发洗舌上垢频令净即瘥
　　治小儿鹅口不能乳及口疮赤烂　用小儿父母乱发净洗纒桃枝活取井水东向日以发拭口中得口中白乳以置水中七过沥洗三朝作之
　　治小儿鹅口疮　用发纒指头蘸井花水或温水揩拭之睡时以黄丹煆出火气糁于舌上如不脱可煑栗蔟汗冷浓以绵纒筯头拭之若春夏无栗蔟可煑栗皮水如井花水法小儿初出复有连舌下有膜如石榴子中膈连其舌下以后令儿言语不转可以爪摘断之微有血出无害若血出不止可烧发作灰末傅之立止
　　治小儿鹅舌疮满口白疮乳食不进　以白鹅屎汁灌口中熨口上脚底心者取白汁贴之即愈　砂涂舌下日三度一方用手纒头发包鹅粪蘸水洗口内搯出粘涎如此数次即愈
　　柘根煎　治小儿心热口为生疮重舌鹅口及鷰鹅者用柘根弓材亦佳以水五升煑取二升去滓更煎取五合细细之数数为之良
　　治小儿鹅口　用桑白皮汁和胡粉之
　　治小儿鹅口不能饮乳　以黍米汁之
　　治小儿鹅口疮　取桑东行根研汁涂之患处治小儿鹅口亦治鹅口重舌　用细马牙硝于舌上糁大豆许日三五度
　　失笑散　治口疮或唇裂破血出及小儿赤白口疮作热疼立効
　　胡索　白僵【各三钱】黄连【一钱】轻粉【炒二钱】麝香【炒一字】铅白霜　硼砂　黄蘖【各半钱】
　　右为细末每用一捻干贴舌上出涎再贴立効
　　铅霜散　治上焦热口生白疮膈中疳气
　　铅白霜　粉霜　马牙硝　朱砂【各二钱】
　　右为末每服少许罨于口内
　　青金散　治小儿白口疮忽恶状似木耳
　　五倍子【出土四两】青黛【四钱】
　　右为细末好酒调鸦羽扫口向咽喉流入咽喉中疮烂次日便下兼治痔疮亦佳
　　粉红散　治小儿白口疮咽喉恶烂声嗄
　　干胭脂【一钱】枯矾【一两】
　　右研匀每用一钱生蜜调如稀糊扫口疮咽喉内咽了药来日大便退了疮皮为验
　　治小儿白口疮
　　黄丹【一两】龙脑【一字】
　　右为末用蜜调于口中
　　圣惠治小儿惊口及重舌并生热疮方　右用以柘树根一握洗去土剉水煎浓汁去滓更煎令调日三四上涂之
　　治小儿口中涎出　以白羊屎内口中
　　贝母散　治小儿白口疮满口如浸饼起者　以贝母去心二两为散先煑麫拨粥七斤抱孩儿门内坐逐了拨粥搌儿口内疮了弃门限外令犬吃药末半钱水五分蜜少许煎三服以药糁贴日用三四次即瘥
　　治小儿口疮不得吃乳
　　腊月猪脂【一斤】蜜【二斤】甘草【炙如指大三寸】
　　右合煎相含如枣大稍稍咽之日三
　　治小儿口疮不得吮乳
　　大青【十八铢】黄连【十二铢千金翼用二两】
　　右防咀以水二升煑取一升二合一服一合日三夜一
　　金粉散　治小儿无故生口疮不下乳食只于脚心涂贴
　　黄蘖　天南星【各等分】
　　右为末酽醋调涂两足心欬嗽涂顶门
　　如圣散　治小儿口疮不能吃乳者　用江子一粒或二粒研烂不去油入朱砂或黄丹赤土少许剃开小儿顖门贴在顖上如四边起粟米泡以温水洗去药恐成疮便以菖蒲水洗之即安其効如神
　　治小儿口疮不得吮乳　用矾石如鸡子大置醋中涂儿足下二七遍愈
　　硫黄散　治小儿口疮不能吮乳　用生硫黄为末新汲水调贴手心脚心効即洗去
　　贴足方　治小儿口疮不能吮乳者　用蜜陀僧细研酽醋调涂两足心瘥即洗去宜用绵帛醮生薄荷水拭口内炒一方加天南星同蜜陀僧二味为末调涂亦妙
　　治小儿口疮不得乳者　以地鸡擂水涂疮即愈地鸡扁虫也砖下多有之
　　治小儿口噤
　　鹿角粉　大豆末【各等分】
　　右乳贴乳上儿饮立瘥
　　二乳饮　治小儿口噤
　　驴乳　猪乳【各二升】
　　右合煎一升五合服如杏人许三四服瘥
　　治小儿口噤不开舌不能吮乳方【出圣惠方】
　　蜘蛛【一枚去足及口炙令燋细研】猪乳【一合】
　　右以猪乳和匀为三服徐徐灌之神効
　　治口噤赤者心噤白者肺噤【出千金方】　用鸡屎白如大绵褁以水合煑二服分服之一方治小儿鷰口疮用温酒和服之一方治小儿口噤吐沫不能乳哺取鸡屎白如豆大三枚以水下瘥
　　治小儿十月内口噤【出圣惠方】　以猪乳滴口中瘥
　　治小儿口噤胷胃热气　取蛇苺以汁灌口中死以再活苺如有蛇残者不得食
　　治小儿口噤体热者及口噤吐沫不能乳哺者【出圣惠方】以东行牛口沫涂口中及頥上一方涂口中及额上即効
　　治小儿初生着口噤不开不收乳者【出圣惠方】　用赤足蜈蚣一枚去足炙令燋细研如粉用半钱以猪乳二合和之分三四服灌之瘥
　　小银方　治小儿口噤其病在咽中如麻豆许令儿吐沫不能哺乳以水银如黍米大与儿服觉病无早晩水银下咽便愈以意量之不过麻子许为度也以意少加百日儿不可过如半麻子也
　　又方　取牛口齝草绞汁涂上瘥
　　又方　用雀儿粪一粒细研乳汁调下瘥
　　又方　取白牛粪涂口中瘥
　　又方　烧葛蔓灰细研以一字和乳汁防口中即瘥治初生儿至七日以来口噤方　用牛黄一钱细研以竹沥调一字灌之更以猪乳防口中差
　　雄黄散　治小儿口疮烂痛不问赤白或生腮颔间或生齿龂上
　　雄黄　朱砂【各细研】硝石　蚺蛇胆　黄连【去须】　石盐　苦参【剉各一分】鸡屎矾【半分】麝香【一钱细研】
　　右为细末研令匀日可三五度涂之
　　石胆散　治小儿口疮赤烂
　　石胆【半钱】蚺蛇胆　龙齿【各一分】
　　右细研为散每用少许涂于疮上日三用之以差为度
　　治小儿口疮赤烂
　　腻粉【一钱】黄蘖末【半两】
　　右相和令匀薄薄糁之
　　治小儿口疮烂【防防新书】
　　羊乳汁　黄连
　　右以乳汁浸黄连着口中三上愈
　　又方【防防新书】
　　羊脂　薏苡根【各一两】
　　右煎熟去滓鸡翎涂疮上
　　神验散　治小儿口疮烂臭
　　寒衣麫【五钱】硝石【七钱】
　　右同研过夜新水调药半钱涂在纸花子上男左女右贴于脚心
　　治小儿口疮烂　用赤葵茎炙干为末每用一字蜜和含之
　　羊乳饮　治小儿口疮赤烂　取羊乳五合令防口中不过三两上瘥一方取羊生乳含之一方治口疮惊癎疾亦以羊乳含之
　　治口干【防防新书】
　　羊脂【鸡子大】酒【半升】大【七枚】
　　右合渍七日取食之瘥
　　治口干除热下气
　　石膏【五合研】蜜【二升】
　　右以水三升煑石膏取二升内蜜煑取二升去滓含如核大咽汁尽更含之
　　治口干　用羊脂若猪脂鸡子大辟于之内半升醋中渍一宿绞取汁含之佳
　　又方　用含一片梨即愈夜睡当时即定
　　又方　以木履尾内煻灰中令热取柱两吻各二七遍治口臭
　　橘皮【五分】木兰皮【一两】桂心【二分】大【四十枚去核蒸之去皮】
　　右为末以肉丸如桐子大每服二十丸日二服稍稍至三十丸一方有芎十八铢
　　又方
　　桂心　甘草【炙等分】
　　右为末三指撮酒服二十日香
　　又方
　　蜀椒【汗】桂心【各一两】
　　右为细末以酒服方寸二十日香
　　又方【防防新书】　浓煑细辛含汁令乆及吐三日即愈又方【防防新书】　用井花水三升嗽口吐厠中
　　治口疮白漫漫【出千金方】　先以父净发拭口次取桑汁涂之
　　白矾散【出氏方】　治鹅口疮
　　白矾　硼砂【各一钱】朱砂【半钱】
　　右为末灯心蘸防舌上下
　　治口疮服药无効者此方治鹅口疮等神効【出氏方】
　　草乌　吴茱萸【各等分】
　　右为末蜜调涂贴脚心立効如神
　　又方【出氏方】
