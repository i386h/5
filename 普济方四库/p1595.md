<!-- { "loadSidebar": true } -->
　　右以竹沥渍取汁细细防口中良
　　治小儿重舌欲死方
　　乌贼鱼骨【一两烧为灰】
　　右研如粉以鸡子黄和涂喉外及舌下
　　牛黄散　治婴儿重腭重舌口内肿满多涎咽喉不利牛黄　朱砂　龙脑　鈆霜　射香　精石
　　右等分为末刺出血后用水洗拭之然后用此药之朱矾散亦可
　　治婴儿木舌　凡疗木舌如舌根强直肿满不能吮乳者先用长针于口内舌根两角边刺之令血出黄丹　朴硝　轻粉　白矾枯
　　右等分研细针后用此药掺之














　　普济方卷三百六十五
<子部,医家类,普济方>
　　钦定四库全书
　　普济方卷三百六十六　明　周王朱橚　撰婴孩唇舌口齿咽喉门
　　牙齿疼痛等疾【附论】
　　夫牙齿者是骨之所养手阳明足太阳之脉并入于齿若血气充实则骨髓强盛虽其齿损落犹能更生也若虚弱者血气衰耗风冷乗之致令齿久不生假令生者或龋或虫落不能生也　小儿齿痛风龋者手阳明太阳之脉并入于齿风气入其经脉与气血相齿即肿痛浓汁出谓之风龋　小儿牙疳齿龋者是龂腐烂也上牙属手阳明太阳之经燥金为主下牙为足阳明胃经湿土上下是肠胃二经也或积热于内或因服银粉芭豆大毒之药入乳肠胃乳食不能胜其毒毒气循经而至于齿龂牙缝嫰薄之反内害也可以麝香玉线子治之乳母临卧常服黄连解毒汤一服牙疳病则愈矣全婴方云纪全助教子七歳每夜睡中断牙其絶生
　　业医者累与惊药并灵宝丹及用圣惠方治睡中断齿密取患人卧荐下尘一捻内口中勿令知之亦不退诸法治之一季无効其妻虑有祟求祝无騐召愚视之则两耳前微赤疳攻必耳聋微黄惊入肾断齿睡防中此子肾经有风肾主骨骨齿也肾有风则齿痒齿痒则咬牙肾属阴故夜睡中断齿知惊入肾也纪曰专医小儿实不晓治愿请教益答曰以大防散一钱猪肾汤调临睡一服减半次夜更一服退七分后以人牙火煅蝎尾麝香三味猪肾汤调三服全瘥纪曰大防散何意也答曰大防防其膀胱之腑去肾经风肾与膀胱同肾虚不受泻故不多服猪肾汤入肾人齿入骨【古者用人牙烧灰治豆毒入肾肾旺疮黒寒颤咬齿者是肾经受毒今用人牙者逐肾经病蝎尾麝香治肾风邪】大抵用药当防其原归其本素问曰治病必求其本前者所用惊药乃治其心所以无効故也　小儿齿不生者用骨之所终而为髓之所养也小儿有禀气不足者则髓不能充于齿骨故齿久不生也
　　芎黄散　治齿不生齿者由骨之所终髓之所飬禀气不足则髓不能充于骨故齿久不生
　　川芎　干地黄　当归　山药【一名山薯芋】　白芍药【各一两】沉香【半两】粉草【三钱】
　　右为末温塩汤调服半钱用少许揩齿脚亦佳一方无沉香
　　牢牙散　搽牙
　　茯苓　石膏　龙骨【各一两】　寒水石　白芷【各一两】细辛【三分】石燕子【大者一枚小者一对】
　　右为细末早晩刷牙
　　蟾蜍丸　治齿不生【一名香附丹】
　　沉香【一两】防榔【半两】雄鼠粪【半两烧灰】大香附子【一两】干蟾【半两烧灰】
　　右为细末用羊髓四两煑烂和成膏如黍米大每服十粒麝香汤下量儿大小加减
　　香附丸　治小儿长齿不生
　　香附子【大者去皮】沉香【各半两】防榔　雄雀粪【两头尖者烧各一分】
　　右为末羊髓二两煑烂和成膏丸如小豆大每服十丸射香汤下
　　治大人小儿生齿神効方　用雄雌鸡粪各十四颗焙干同研如粉入麝香少许仍先以针挑破损齿脚下血出将散子之年髙者不过二十日生年少者十日不计伤损及少自退落并再生
　　治小儿大人多年牙齿不生　用黒豆三十粒牛粪火内烧令研尽细研入麝香少许一处研匀先以针挑不生牙处令血出用末少许揩不得见风忌酸醎物
　　治因落齿不生　取牛粪中黒豆二七粒去头上皮以此豆开处齿注齿根上时时用之即効
　　又方　取雄鼠粪二七枚以一粪拭一齿根处尽此上二十一日即生雄鼠屎头尖一方用雌鼠粪头圆者
　　治齿久不生　取雄鼠脊骨为末之即生
　　又方　取路傍遗却稻粒于齿落处防三七下其齿自生神効
　　疗小儿齿不生　用人尿坑中竹木以正旦刮涂之即生
　　含嗽汤　治齿痛
　　独活　黄芩　芎防　当归【各三分】细辛　荜拨丁香【各一两】
　　右防咀水五升煑取二升半含嗽之食顷乃吐更含之一方有甘草二两
　　藁本散　治卒齿痛
　　藁本　白附子　川芎　莾草【各半两用捣罗为细末次用】靑黛　芦荟　麝香【各一钱细研】
　　右研匀每用一字涂揩患处
　　雄黄丸　治小儿牙齿黒蛀气息疼痛
　　雄黄【二钱】麝香【半钱】
　　右为末软饮和为梃子安在牙内
　　治牙疼方　用苍耳子五升以水一斗煮取五升热含之疼则吐吐复含不过剂愈无子茎叶皆可用之
　　又方　用莾草五两切以水一斗煑水五升含嗽之一日令尽
　　又方　用黎芦末内于牙孔中勿咽汁神良
　　又方　用取门下桃撅烧取脂汁少少内孔中以腊固之
　　治小儿齿牙黒蛀气息疼痛　含白马屎随左右含之不过三口瘥
　　治裂齿　以腐棘针三百枚以水二升煑取一升含嗽之日三五瘥止
　　又方　取死曲蟮末疼处即止
　　麝香散　治小儿唇口臭烂龂宣露
　　麝香　雄黄【生】芦荟　白龙骨【各一钱】蜜陀僧【二钱】石胆【半两生】干蟾【一个重半两者入缾烧存性】
　　右研匀令细先用绵子纒筯头上以盐矾浆水轻洗过然后贴药
　　地骨皮散　治骨槽风牙齿宣露肿痒浮动疼痛作时或龂烂生疮兼治大人小儿口疮
　　地骨皮　麦蘖【各一两】靑皮【一分】猪牙皂角【半两】
　　右同盐令匀麤入锅内烧过再研末每服看患大小用之仍先以盐浆漱口了糁擦
　　治小儿牙宣齿缝血出
　　苦参【末一两】白矾【灰一钱】
　　右为末一日三次揩牙上立验也
　　治齿间血出　取苦竹叶不以多少浓煎取汁入盐少许寒温得所含冷即吐
　　治小儿牙宣常有鲜血不止齿龂臭烂
　　砒黄【炒一钱】麝香【炒半钱】
　　右同研细先用纸条子以生油涂之后糁药末在上少用末剪作小片纸棊子大看大小用挿在烂动处
　　治齿血出不止　刮生竹茹二两酢渍之令其人解衣坐乃别令一人含噀其背上二过并取竹茹浓煑取汁勿与盐适寒温令漱之终日为度
　　治牙龂宣露出血所以日月蚀未平复时特忌饮食小儿亦然并宜治之用蚯蚓粪水和作稠泥以火烧之令极赤末如粉以腊月猪脂和齿龂上日三即瘥止及治小儿风龋齿痛并虫食疼痛黒烂
　　治齿间血出　用童子小便半升分为三两次含之冷即吐之
　　治齿根肿痛　取松栢槐枝同烧令热柱病齿孔须臾虫缘枝出
　　治齿根肿　以松叶一握盐一合好酒三升煎取一升含之
　　治齿根空肿痛困毙
　　独活【四两】酒【三升】
　　右于净器中渍之煻火煨令暖稍稍沸得半去滓热含不过四五度
　　治牙龂疼痛
　　杏仁【一百枚去皮尖两仁者】盐末【方寸】
　　右以水一升煑令沫出含之未尽吐却更含不过再三瘥
　　治小儿牙
　　牛蒡子【炒香一分】乳香【一钱】
　　右为末入白麫少许温水调涂
　　治牙根肿痛
　　生地黄　独活【各三两】
　　右切以酒渍一宿含之
　　治小儿牙　用大硼砂研细水化鸡羽扫牙上
　　治齿根肿痛　常以白盐末对齿龂上日三夜二治齿牙根揺欲落　用生地黄大者一寸绵褁着牙上嚼咽汁汁尽去之日三咽十日即愈一方用火炙令大热着木椎碎用绵褁着牙上
　　虾防散　治小儿齿痛龋风连腮微肿
　　干虾防【一枚烧灰】青黛【细研】柑子皮　细辛　白鸡粪薫黄【各一两】麝香【细研】干姜【炮裂剉各半分】
　　右为散研令匀以薄绵褁少许内龋齿孔中日一易之
　　治小儿风龋齿痛及虫蚀疼痛黒烂【出圣惠方】
　　青黛　鸡粪白【烧灰】藁本　细辛　麝香【少许细研】
　　右为末旋取少许于齿上
　　治小儿齿痛风龋连腮微肿【出圣惠方】
　　白附子　藁本　细辛　芎防　莾草【各五分】
　　右为散以薄绵褁少许着龋齿上
　　治小儿龋齿风痛及虫蚀疼痛【出圣惠方】
　　干虾防【一枚烧灰】青黛【一分】芦荟【半分】
　　右同研令细以生地黄汁作膏涂齿上
　　治小儿风龋齿痛及虫蚀疼痛黒烂【出圣惠方】　以郁李根白皮五两剉水一盏热含冷吐当虫出
　　又方　用松栢脂揑锐如锥柱龋孔内须臾龋虫缘出瘥
　　又方　用鸡舌香半两剉水一中煎六分去滓热含冷出
　　治龋齿【出圣惠方】　用白马悬蹄切碎可孔塞之不过三度一方用夜眼亦可
　　又方【出防防新书】　以皂荚炙去皮子捣末取少许差齿痛止瘥
　　二圣散　治小儿风蚛牙疼
　　威灵仙　白茯苓【去黒皮各一两】
　　右为末每用一钱水一盏醋半盏葱白一握切煎至六分热煠冷吐
　　黄龙散　治齿龂疳虫有窍子不合者【出防防新书】
　　龙实【龙骨中削之淡黄或淡黄上褐色紧粘人舌者是】白矾【灰】蜗牛殻南防　牛黄【各一钱】
　　右为末每用少许贴窍子内时时用之
　　治小儿齿疳蛊
　　伍倍子【炙为末】铅丹【研各一分】
　　右和匀以绵裹贴齿龂上涂亦得
　　治虫蚀齿根肉黒方【出防防新书】　烧腐棘取脂涂之十遍雄黄末即愈者齿黒者以松木灰揩之细末雄黄涂龂百日日再涂之七日慎油猪肉神効
　　治小儿风蚛牙【出防防新书】　浓煎郁李仁水含之
　　治牙车急口眼相引舌不转方【出防防新书】
　　牡蛎【】伏龙肝　附子【炮去皮】矾石【烧各等分】
　　右为末以白酒和为丸其上干则易之取瘥止
　　治失欠颊车【出防防新书】　消蜡和水之立愈
　　四物汤　治禀气不足齿久不生骨髓不生
　　当归　白芍药　地黄　川芎【等分】
　　防咀水煎加山茱萸甘草服
　　草龙胆散　治牙根宣露
　　草龙胆　钩藤　枳殻　升麻【各等分】
　　右件前水日月灌漱之
　　越涎散
　　牙硝　白矾【枯】北细辛【各等分】
　　右为末揩擦牙上出涎立効
　　法
　　治失欠颊车蹉闪不合　用一人以手指牵其頥以渐推之则复入矣推当疾出指恐误啮伤人指也
　　治齿蚛方【出防防新书】　以担一条令病人蹲坐横担于膝上引两手寻使极住手伸中指炙中指头担上三壮两头一时下火病人口诵呪曰噉牙虫名字鹘莫噉牙莫噉骨大人亦念之
　　治牙根肿痛【出防防新书】　扣齿三百下日一夜二即终身不发至老不病齿
　　治痛齿【出防防新书】　宜夜向北斗手拓地炙指头地呪曰蝎虫所作断木求风虫所作炙便休疼痛北斗收即瘥
　　治牙痛【出防防新书】　取桑东南引枝长一尺余大如匙柄齐两头口中柱着疼牙上以三姓火炙之呪曰南方赤帝子教我治虫齿三姓炙桑条条断蝎虫死急急如律令大効
