<!-- { "loadSidebar": true } -->
　　咽喉等疾【附论】
　　夫咽喉者肺脾经所主也小儿脾肺有热蕴积上焦薫发喉间故令咽喉赤肿吞吐不利或塞或壅憎寒壮热欬嗽痰涎是其候也昔人谓藏热则咽门肿而塞闭岂虚言哉　喉痹之病喉中肿塞脾痛水饮不下呼吸有妨寒热往来得之风热客于脾肺熏发咽喉小儿纯阳尤多是疾若不速治毒邪入心则烦闷懊憹立致危殆歌曰咽喉肿闭肺家殃积热于中舌有伤风盛气攻丹肿毒却愁生出脑疳疮此患先解利宣泄藏腑压热调气即安也　人以胃气为主无问大小儿或有痰实风涎灌心切不可吐惟喉痹别无治法非吐不能生金星丸先当投之痹者隔塞也万一危亟前药无効急用官局碧霞丹研细用薄荷自然汁入醋调用鸡翎蘸药送入喉管内徐徐导引得吐出为佳或云碧霞金虎二丹能杀人不可用此大不然　小儿马痹者与喉痹相似亦是风热毒气客于咽喉颔颊之间与血气相结聚肿痛其状从领下肿颊下应喉内痛肿塞水浆不下甚者脓溃毒若攻心则心烦懊闷至死　小儿生下中酢腮风壅喉浑身壮热耳边连珠赤肿喉中或肉瘤起有此为酢腮喉壅此候本因积热甚积热冲上乃如此所治者先微下夺命散略与吐下风涎用匀气散补又用硃砂膏夹天竺黄散与服又用葱涎膏贴腮肿处如此调理三日即愈如此恶候恐急惊方
　　牛黄散　治咽喉项肿啼声不出
　　牛黄【研半分】代赭【三两】麝香【研半钱】参【半两】厚朴【去麄皮生姜汁炙三分】升麻【一两】射干【半两】大黄【剉炒一两一分】木香【三分】白术【半两】犀角【镑屑三分】甘草【炙半两】
　　右为细散入研药和匀一歳至二歳每服半钱以人乳汁一蛤蜊殻许调下空服日一服三歳至五歳以上每服一钱汤调下米饮亦得日再
　　升麻汤　治小儿咽喉肿塞疼痛方
　　升麻　木通　川大黄【剉微炒】络石叶　犀角屑甘草【微炙剉各一分】石膏【三分】川朴硝【三分】
　　右捣罗为麄散每服一钱以水一小盏煎至五分去滓不拘时服量儿大小加减温服
　　射干散　治小儿脾肺壅热咽喉肿痛
　　射干　川升麻　百合　木通【剉】甘草【炙微赤剉】桔梗【去芦头各一分】马牙硝【半两】
　　右为散每一钱以水一盏煎至五分去滓不计时候量儿大小以意加减温服
　　龙脑膏　治小儿风热咽喉肿痛塞闷生疮揺头懆闷虫咬心痛
　　龙脑【半钱】明粉【一钱】牛黄【少许】白矾【一分铫子内链通煎却磨汁泣干为度】蝉蜕【三十个去足炒研末】蛇退皮【一条长二尺用鐡器上炼燋为度旋除下黒者生者再须紧按实着鐡器焦后研为末】
　　右同烂研入沙糖少许和丸梧桐子大冷水化破一丸服之
　　绛雪散　治大人小儿咽喉肿痛气息难通
　　硼砂【少许】白矾【如皂子大】马牙硝【三分】硝石【四两】黄丹【半两】巴豆【六枚】
　　右麄瓷罐子一个先煨令热后次第渐渐下药巴豆逐个打破后有火熖尽更入一个续入蛇蜕皮一条谓之七擒以火养成汁候结硬乃成也每用少许竹筒子吹在患处忌鸡犬妇人见唯腊月合之
　　地龙散　治小儿生热咽喉肿痛
　　郁金【用皂角水煮干】甘草【炙】白僵　地龙【各一两】蝎牙硝【一两】
　　右为细末每用一钱薄荷汤调下儿小半钱
　　欵冬花丸　治小儿咽喉中鸣欬嗽喘急
　　欵冬花　甘草【炙】紫苑【去苗皮】麻黄【去根节煎去沫倍干各半两】贝母【麸炒】麦门冬【去心倍各三分】
　　右为细末錬蜜丸如菉豆大每服三丸至五丸食后米饮下五歳已下以意加之日三服
　　麻黄汤　治咽喉肿热肺胀气急喉中似有物塞麻黄【去根节煎去沫焙干】桑根白皮【剉】桂【去麄皮各半两】大黄【生】射干　杏仁【汤浸去皮尖双仁各一分】
　　右麄捣筛每服一钱以水半盏煎三分去滓温服
　　治热病口烂咽喉生疮水浆不得入
　　当归　射干　升麻【各一两】附子【半两炮去皮】白蜜【四两】
　　右防咀以猪膏四两先煎之令成膏下着地勿令大热内诸药微火煎令附子色黄成绞去滓内蜜复火上令相得成器中令凝取如杏子大含之日三四輙咽之瘥
　　半夏汤　治小儿咽喉病不利乳哺
　　半夏【二个洗】棘荆【半升陈者】麦门冬【半两】人参　甘草【炙各一两】
　　右防咀以水三升煑一升稍稍饮之
　　牵牛散　治咽喉中鸣欬嗽痰壅
　　牵牛子【炒半生半熟二两】杏仁【去皮尖双仁炒】甘草【炙】吴茱萸【汤洗焙干炒】陈橘皮【去白焙各一两】
　　右为细末每服半钱空服以沸汤调下微利出恶物即瘥量儿大小加减服
　　升麻汤　治小儿喉痛若毒气盛便咽塞并治大人咽喉不利
　　升麻　生姜　射干【各二两】橘皮【一两】
　　右防咀以水六升煑取二升去滓分三服
　　玉芝饮子　治小儿膈上壅热唇口生疮咽喉肿疼甘草【剉作半寸许擘破汤浸一日微炒过】吴石膏【研如粉各四两】山栀子【六两去皮炒令香】藿香【三分】
　　右为细末每服二钱新汲水调下不以老防加减可服
　　射干汤　治咽喉肿痛及风热上抟于咽喉之间血气相而结肿乳食不下名咽闭方
　　射干　川升麻【各一两】马牙硝　马勃【各半两】
　　右为末每服一钱水一盏煎至五分去滓温热服食后
　　备急丹　治咽喉肿疼
　　青黛【三两】芒硝【二两】白僵蚕【一两】甘草【四两】
　　右为细末用腊月牛胆汁儿有黄者盛药其中荫四十九日多时为妙如防小麦腮喉闭用皂角子研碎以竹筒子吹之咽喉内愈
　　治小儿卒肿毒着咽喉颈壮热不乳
　　升麻　射干　大黄【各一两】
　　右防咀以水一升五合煑取八合一歳分三服不拘时候温服以滓傅肿上冷更暖以傅大儿以意加之
　　青木香汤　疗春夏忽喉咽痛而肿兼不利者
　　青木香　黄连　白头翁【各一两】
　　右防咀水五升煑取一升半分温三服小儿一服一合忌猪肉冷水
　　朴硝散　治小儿咽喉舌肿胀咽气不利
　　朴硝【一分】衣中白鱼【炒三牧】盐【少许】
　　右为末每服以指揾少许在舌上
　　龙石散　治大人小儿咽喉肿塞疼痛口舌生疮上膈壅热毒
　　生脑子【一钱】寒水石【一斤烧一日】朱砂【一两一分飞研】
　　右为细末每用少许擦患处咽津无妨小儿疮疹毒气攻口齿先用五福化毒丹扫次用此药擦立愈
　　治小儿咽喉肿痛塞闷方
　　马勃【半两】桑株上螳螂窠【一两烧灰】
　　右同研令匀链蜜和丸如桐子大三歳以下每服煎犀角汤研下三丸三歳以上渐渐加之
　　治咽中疮肿
　　蓖麻子【去皮一枚】朴硝【一钱研匀】
　　右用新汲水调作一服未効再服
　　治咽喉肿痛闭塞
　　白僵【生出丝觜】白马硝【各二钱】
　　右为末每服半钱生姜汁调下不拘时服
　　得効方　凡咽喉之证最急初觉咽喉肿胀痛速宜服此用白僵蚕二味等分为末研生姜水调下一钱不过二服即愈如是噤定牙关用巴荳七粒剥去皮擦巴荳油在四指大四方纸花子上用红筯斜角卷之却彻去红筯男左女右簮在鼻孔中存一半外用灯防着外相纸花卷儿头即时烟透喉中牙关随手便开以白矾少许吹在喉中压下热涎即安此病暴速非其他病之可拟也仓卒害人性命不可不慎
　　白矾散　治大人小儿风热咽喉肿痛及卒然闭塞又治纒喉风急喉闭
　　白矾【一两】巴荳【二十粒缾内火煨】
　　右为细末每服一字吹入口内或鼻内亦可又一方同枯干去巴荳碾矾令细冷水调灌
　　治悬痈乘热暴肿长
　　干姜　半夏【各等分】
　　右末每用少许着舌上又一方白矾盐等分为末筯头防少许悬痈上
　　黄蘖汤　治咽喉肿胀咽气不利
　　黄蘖【去麄皮蜜炙】甘草【炙各一分】
　　右麄捣筛每一钱以水半盏煎至三四分去滓温服不拘时
　　苦药子散　治咽喉肿痛
　　苦药子　白僵蚕【等分】
　　右为末每服半钱白矾水调下量儿大小加减
　　蜂房散　治忽肿毒着咽喉
　　露蜂房【烧灰】白僵蚕【各等分】
　　右细研每服半钱用乳香汤调下看大小加减
　　治咽中肿垂内不得食　以竹筒内口中烧鐡从竹中柱之不过数度愈
　　一方
　　全蝎　白姜　蝉退　紫英
　　右为末入硃砂麝香各一钱研匀灯心汤防服
　　人参羗活散　治壮热涎潮牙闗紧急【方见本门伤寒类】蝎附散　治小儿吐防日久或大病后生风时发搐搦目睛斜视
　　南星【一枚重二两者打碎】附子【一枚重七钱者生去皮脐剉】
　　已上二味用生姜四两取汁入好酒一盏于银石器中同煎令汁尽焙干为末
　　白附子【七枚炮制】全蝎【七枚去毒用炒】代赭石【二两火煅为末】辰砂【半两】
　　右为细末入脑子麝香各一钱研匀每服一字用酸浆水半盏入麻油两滴冬子三粒同煎三五沸放冷约一茶脚许调服候少时再服如无浆水并冬子只用薄荷汤调服亦不拘时候
　　中风口噤【附论】
　　夫小儿中风口噤者是风入颔颊之筋故手足三阳之筋入结颔颊足阳明之筋上于口肤腠虚风冷客于诸筋筋得寒冷则挛急故机闗不利而口噤也
　　方
　　犀角散　治小儿中风口噤腰背硬强搐搦
　　犀角屑　独活　麻黄【去根节】白附子【炮制】干蝎【微炒】牛黄【细研已上各一分】天麻【半两】天南星【半两炮制】射香【半两细研】
　　右为散入研了药都研令匀不必计时候以薄荷酒调下半盏盖覆汗出立验量小儿大小加减服之
　　治小儿卒毒肿着喉颈壮热妨乳　煑桃皮汁三升服之
　　治小儿咽喉肿痛塞闭　取牛蒡根细剉捣汁渐渐服之
　　治悬痈乗热暴肿长　用塩末以筯头张口柱之日五治喉卒肿不可食　用韮一把捣之冷即易之佳又方　含荆沥稍稍咽之
　　又方　用好酢口内含之舌疮亦佳
　　大圣夺命玉雪无忧散
　　参　管仲　白茯苓【去皮】缩砂　甘草【炙】滑石【别研入】山荳根　川黄连【去须】荆芥穗【各半两】硼砂【二钱别入研】寒水石【三两火煨红水中淬别入研】
　　右为末次入滑石等三味合和匀每服半钱此药理咽喉塞滞口内生疮心腹胀满脾积症块解百药毒如纒喉痹风涎生小儿嗽妳辨不消化误咽下呌子鱼骨针刺钱等并用药半钱先抄入口后用新汲水一口咽之任是百毒硬物可令除化立有妙効如要吃巴荳针刺麦粮针瓷瓦子等诸毒药毒虫硬物只用药半钱与物相拌和吃之用水一口下并无妨碍但是心腹间有碍亦如前法服之润三焦消五除三尸去八邪辟九虫趂瘟疫专理渴疾除风涎开牙闗神效不可具述服者自当知
　　乌翣散　治喉咙者脾胃之候若藏热喉则肿塞神气不通
　　生乌翣【十两】升麻【三两】羚羊角　芍药　通草【各二两】蔷薇根【切一升】艾叶【六铢生者】生地黄【切五合】猪脂【二斤】
