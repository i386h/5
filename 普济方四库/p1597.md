<!-- { "loadSidebar": true } -->
　　右防咀绵褁苦酒一升淹浸一宿内猪脂中微火煎取苦酒尽膏不鸣为度去滓薄绵褁膏似大杏仁内喉中细细吞之凡卒喉痹不得语者宜服小续命汤加杏仁一两尤妙
　　木通汤　治小儿喉痹由脾肺蕴热血气结塞慎勿刺破但此方治之
　　木通【剉一分】升麻【一分】大黄【剉炒一分】麻黄【去根节一分】犀角【镑一分】石膏【剉半两】甘草【炙一分】
　　右麄捣筛每服二钱水一盏煎至七分去滓下朴硝末一钱搅匀再煎二服分温二服早食后临卧各一服五歳以上以意加之
　　犀角汤　治小儿喉痹咽喉傍肿如沥子身体壮热如不作颗结空气急喉中噎塞即是肺胀此方治之犀角【镑硝二分】射干【一两】桔梗【炒】络石叶　升麻　甘草【炙】山栀子仁【各一分】
　　右麄捣筛每服二钱以水一钟煎至六分去滓下朴硝末半钱搅匀分温三服早晨日午临卧各一服又一方无朴硝有马牙硝
　　马牙硝散　治小儿喉痹疼痛水浆不下
　　马牙硝　川大黄【剉微炒】甘草【炙微赤剉】牛黄【细研】马勃【各一分】
　　右为细末每服半钱以新汲水下不拘时候量小儿大小加减服之
　　羚羊角汤　治小儿喉痹痛咽塞不利
　　羚羊角【镑硝一分】升麻【三分】射干　白药【各半两】陈橘皮【汤浸去白焙各一分】
　　右麄捣筛每服一钱以水七分煎至四分去滓分温二服早晨日午夜卧各一服五歳以上以意加减
　　天竺散　治小儿喉痹上焦积热壅毒
　　天竺黄　马牙硝　甘草【炙各半两】蛤粉【白者二两】丹砂【研一分】
　　右为细散每服半钱取新汲水揉薄荷相和入龙脑少许量小儿大小汤化服之食后临卧
　　麻黄汤　治小儿喉痹咽喉傍肿喉中噎塞
　　麻黄【去根节半两】桂【去麄皮一分】射干【一分】杏仁【汤浸去皮尖双仁炒一分】
　　右麄捣筛每服一钱以水七分煎至四分去滓食后服之二次
　　白矾散　治小儿走马喉痹
　　白矾【煅焙研一两】硝石【研】雄黄【各一两分研】苦参末【半两】
　　右为细末每服半钱冷水调下并三服
　　治咽喉涎壅喉痹闭等疾【出防防新书】
　　欝金【大者一个为末】轻粉【炒一钱】巴荳七粒【四粒熟三粒生熟者是去油生者生用】
　　右和合药先左研四十九遍后亦向顺研令匀次入轻粉每服一字管子吹入喉中
　　夺命散【出防防新书】　治小儿喉闭亦治大人
　　朴硝　白矾　天南星【各半两】
　　右为末小儿每服半钱水一钟同煎二分大人水一钟药三钱煎七分一服
　　三物丸【一名三物备急丸】　治喉痹水浆不下备急【方见本门前舌肿等疾类】
　　治喉痹咽唾不得【出防防新书】　用半夏一味十四枚鸡子一枚扣其头如栗大出却黄白内半夏于中内醋令满极微火上煎之取半小冷饮之即愈
　　疗小儿喉痹热塞
　　升麻【五两切】马蔺【一合】
　　右以水一升煎取二合入少白蜜与儿服之甚良
　　治小儿咽肿喉痹　以鲤鱼胆二七枚和灶防土以涂咽喉立瘥一作鲩鱼胆
　　如圣汤【出防防新书】　治喉闭舌颊肿咽喉有血欬嗽脓血
　　甘草【炙二两】桔梗【一两】
　　右为末每服二钱水一盏煎至七分去滓温服急切不以时日二三张鋭鸡峯方二味等分
　　治小儿喉痹肿痛
　　桂心　杏仁【各等分】
　　右为末绵褁如大含咽汁舌下须臾破又一方无杏仁
　　治喉痹卒不得语　以酒三合和入乳汁半升分二服治马喉痹　烧马蔺根灰一方寸烧桑枝沥汁和服治喉痹咽唾不得　含蜀升麻一片立愈　用木贼以牛粪饼子火烧每三两茎才匀着便取出再取烧为末每服一钱冷水研米汁清调下小儿腊茶清调下半钱入口肿破血出即安三日内未得吃粟米粥饭
　　治喉闭【出防防新书】　用马蔺子为末每服半钱麦门冬熟水调下一方治小儿卒肿毒着咽喉壮热妨乳用马蔺子半两水一钟煎至半钟去滓不计时候温服量小儿大小加减
　　治喉痹独附煎【出防防新书】　取附子一枚去皮蜜涂火炙令干复涂蜜炙须臾含咽汁愈
　　治喉痹深肿连颊吐气数者名马喉痹【出防防新书】　以马一具水二升煑取一升分三服
　　又方【出防防新书】　以马鞭草根一握勿中风截去头捣取汁服
　　治咽喉热肿神气不通【出防防新书】　以腊月猪尾烧末水服之
　　又方【出防防新书】　烧牛角末酒服之凢小儿饮乳不快觉以喉痹者亦取此灰涂乳上令儿食乳咽下即差海上方用沙牛角烧刮取灰细研水调亦得
　　又方【出防防新书】　杏仁令黒含或末服之
　　治喉痹卒不得语【出防防新书】　浓煑桂汁服一升亦可末桂着舌下渐咽之良
　　又方【出防防新书】　煑大荳汁含之无荳用豉亦佳
　　又方【出防防新书】　烧炊箄作灰三指撮水服之
　　又方【出防防新书】　用芥子末水和之干则易
　　又方【出防防新书】　用商陆苦酒令浓热之
　　治小儿喉痹肿痛【出圣惠方】　用露蜂房烧灰以乳汁和一钱服之看儿大小加减不计时
　　又方【出圣惠方】　烧蛇蜕末以乳汁服一钱不计时候治小儿喉痹　用葛蔓烧灰水服一钱
　　又方　用棘刺烧灰水调服半钱
　　治喉痹　以绳纒手大指刺出一大荳以上瘥去小指亦佳刺小指瓜文中出血即差左右刺出血立愈慎酒面毒物
　　异功散　治纒喉风酢腮喉闭及咽喉一切病症盆硝【一两】甘草【炙六钱】诃子肉　白僵蚕　贯众　马勃　蛇蜕皮【防油醋慢火炒黄色各半两】硼砂　精石【各一钱】
　　右为末每服用一字以芦筒子吹咽喉内纒喉风磨刀水调下半钱寻常置舌根下用
　　解毒雄黄丸　治纒喉风及急喉痹卒然倒仆失音不语或牙闗紧急不省人事
　　雄黄【飞】欝金【各一分】巴荳【去油二七个】
　　右为末醋煑面糊为丸如菉荳大用热茶清下七丸吐出顽涎立便苏省未吐再服善治纒喉风及走马喉闭卒死倒地失音不语以至牙闗紧硬不知人事如至死者心头犹热灌药不下即以刀鍼匙干开口灌之但药下喉咙无有不和吐泻防小无妨及上膈壅热痰涎不利咽喉肿痛赤眼痈肿一切毒热并宜服之如小儿患喉咙赤肿及惊热痰涎壅塞二丸或三丸量儿大小加减
　　生姜饮　治风邪风毒纒喉不语
　　南星【畧炮半两】生姜【四钱】橘皮【三钱】
　　右剉每服三钱紫苏五叶煎服
　　治纒喉风喉痹牙宣牙痈走马疳口疮等　用蚕退纸烧存性少入龙脑蜜丸如鸡头大含化小儿减少如牙宣痈肿揩贴龂上如走马疳加麝香擦贴立愈
　　治小儿急喉闭及纒喉风
　　参　鼠黏子【半生半熟炒为末各一两】
　　右为末新汲水调下立瘥
　　治纒喉风咽中如束气不得通
　　蛇蜕【炙】当归【切焙等分】
　　右为末温酒调一钱得吐为良未効再作切忌针灸
　　纒喉风药　以火炊草一大把舂烂用水一鉢冲取汁漱咽中渐寛即下小续命汤入蔓荆子何首乌薄荷荆芥各少许与小续命汤多少相等咽下使一人守之连数服肿消乃退
　　治噎方　用酥蜜生姜汁升一微火煎二沸每服两许内酒中温服之
　　治尸咽语声不出　用酒二合酥一匙姜末一钱和服之日三食后服亦治肺病
　　治噎方　以手巾布褁舂杵头糖拭齿
　　治尸咽喉中痒痛吐之不出咽之不入如中蛊毒方含生姜五十日瘥
　　勾藤散　治风热喉痹
　　勾藤　参　升麻　黄芩　赤茯苓　苦梗甘草　山栀子【各等分】
　　右为末炼蜜为丸如皂角子大每服灯心一子淡竹叶薄荷汤化或细研雄黄调下
　　越涎散
　　鸭嘴胆矾　乌梅【一个大者去皮用巴荳三粒去殻入帋褁慢火煨去巴荳用】
　　右为末用黄秋串根煎吞醋调少许防入口内令含咽少倾必吐出痰
　　治小儿重腭重龂腹痛　以蛇蜕炒末之效
　　语音不出等疾【附论】
　　夫心为言肝为语其经属手少阴足厥阴其气上通于舌舌者声之机若禀受之初母怀惊怖则子之心火不足而肝木弱故令机关不利气不宣扬而语迟甚者有经数歳不能言者　葢咽喉者气之道路喉揜者声音之门戸舌者声之机唇者声之扇风寒客于喉揜即不能发声故卒然而失音钱氏云口噤不语失音也孙氏云口开不语音哑也闭目不语卒疾而失音目开不语久病而无声有口开失音为风邪客于肺肺主声而通于气令外邪与真气相真气虚而邪气胜故声不通有因病吐泻大病之后虽有声而不能言又能咽药此非失音为肾怯不能上接于阳故也当补肾地黄丸癎病瘥后不语者为风邪流滞于心络使心气不和其声不发又云寒客于喉揜啼声以哑人其有惊风盛发因此不作声者葢风涎灌于心肺也宜吐之急惊先吐后补惊癎先补后吐吐后再补有慢惊瘥后不语者并与对证惊药并服通闗散自然声出首尾补助安神膏惊药择用之　夫肾虚为病不能纳诸气以归元故气奔而上欬嗽痰壅或喘或胀髓虚多唾足冷骨痿胷腹百骸俱为之牵制其嗽愈重其气愈乏其声愈干君子当于受病之处图之可也按钱氏方小儿吐泻利其小便过多以致脾虚不食钱用益黄散作效数日以后忽尔不语钱知其脾气巳复肾气尚虚投以地黄丸益肾相继数剂于是能言
　　方
　　人参平补汤　治肾虚声不出
　　人参　川芎　当归　熟地黄【洗晒】白芍药　白茯苓　兎丝子【酒漫烂研细】北五味子　杜仲【去麄皮剉姜汁制炒去丝】巴防【酒浸去】橘红　半夏曲【各半两】牛膝【酒浸焙】白术补骨脂【炒】葫芦巴　益智仁　甘草【炙各二钱半】石
　　菖蒲【一钱半】
　　右剉细每服三钱姜五片二枚食前煎吞山药丸七十粒五更头肾气开不得咳嗽言语黙然再进上药
　　杏仁煎　治咳嗽暴重声音不出
　　杏仁【水浸去皮研膏】冬蜜　沙糖　姜汁【各一盏】桑白皮【去亦炒】木通　贝母【去心各一两半】北味子　紫苑茸【各一两】石菖蒲【半两】
　　右防咀以水五升煎半去滓入杏姜糖蜜夹和微火煎取一升半每服三两日夜服之
　　木通汤　治诸风失音
　　木通　石菖蒲　防风　羗活　桑螵蛸　全蝎直僵蚕【炒各三分】甘草【炙三分】圆白南星【畧炮半两】
　　右剉每服二钱半紫苏五叶姜五片水煎热服之
　　荆苏汤　失音通用
　　荆芥　苏叶　木通　橘红　当归　桂　石菖蒲
　　右等分剉水煎四钱服之
　　僵蚕散　治小儿失音不语闗膈不通精神昏愦
　　僵【半两】羗活【一钱】麝香【半钱】
　　右为末三歳半钱姜汁少许调和沸汤浸服又以菖蒲末着舌根上频用之
　　又方　以细辛去苖为末先用皂角一茎去皮净刷子蘸少水就上刷令珠起然后以指蘸皂角珠防细辛于牙紧处擦之
　　千金汤　治小儿失音不语　以桂心防咀每服一钱水半钟煎三分去滓无时十歳儿服为末着舌上即语又竹沥饮之并瘥
　　治气膓声沉　用心气汤加枳殻甘草水煎服之金花散　治失音亦治喉痹　用槐花新瓦上炒香熟三更后床上仰卧随意食之热证通用并验
