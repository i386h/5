<!-- { "loadSidebar": true } -->
　　天麻【半两】白附子【三钱】蝎稍【半两】麝香【一钱】花蛇肉【酒炙】天竺黄【二钱】青黛【二钱】朱砂【三钱】
　　右为末炼蜜丸皂角子大薄荷汤下
　　花蛇丸　治中风项强天吊惊风癎疾
　　僵蚕【炒】白附子　南星　朱砂　全蝎　花蛇肉【酒浸炙十次去骨各等分】
　　右为末烂饭为丸如粟大麝香汤下
　　大续命汤　治中风痱身体不能自收口不能言冒昧不知疼痛筋脉拘急小儿凡得中风之疾未作他病可服
　　麻黄【去节一两半】桂【去皮】当归【洗去土】人参　石膏　白姜【各一两】甘草【炙】川芎　白芍药【各半两】杏仁【三分去皮尖双仁炒】
　　已上十件系本方　续加　防风【去芦】犀牛角屑【各半两】右防咀每服二钱水半盏薄荷二叶煎三分去滓服
　　排风汤　治中风狂言失音不语精神昏困诸般恶证白鲜皮　白术　白芍药　桂【去皮】当归【洗酒浸一宿】芎防　防风　杏仁【去皮尖双仁麸炒】甘草【炙半两】川独活【去芦】白茯苓【去黒皮】麻黄【去根节各一两半】
　　右防咀每服二钱水半盏生姜三片煎至三分大小以意加减热盛痰壅大便不利当用金星丸下自利可服夺命散
　　小续命汤　治中风不省人事涎鸣反张失音厥冷【方见本门痉痓类】
　　银白散　治或吐或防涎鸣微喘露睛惊跳【方见惊风门一切惊风类】
　　槐子煎　治小儿中风不省
　　槐子【一两炒】白僵蚕【一两炒】防风【一两】白附子【一两】干姜【半两】麻黄【半两去节】半夏【半两汤洗七遍】
　　已上捣罗为细末用好醋两大盏慢火成膏次用朱砂【半两水飞】牛黄【一分】麝香【一分】金箔【二十片细研】
　　右拌匀和成膏如菉豆大每服五粒温酒下量儿大小加减若牙关紧急即化破灌之
　　石膏汤　治小儿风痱不能语口眼防斜四肢不随石膏【碎一两】甘草【炙半两】射干【半两】桂【去麄皮半两】麻黄【去根节先煎掠去沫焙一两】芍药【半两】细辛【去苖叶一分】当归【切焙半两】
　　右麄捣筛二三歳儿每服一钱水半盏煎至三分去滓温服日三量儿大小加减服
　　羗活散　治小儿中风筋脉拘急或手足瘛疭等羗活【去芦头三分】芎防【三分】防风【去乂三分】天麻【半两】白附子【一分】当归【炙干切焙三分】麻黄【去根节煎掠去沫焙半两】甘草【炙一两】
　　右为散一二歳儿每服半钱乳汁调服三四歳儿服一钱七日三服如无乳熟水调服亦得量儿大小加减服之乳母亦用暖酒调下一钱
　　大黄汤　治少小中风状如欲絶
　　大黄　牡蛎　龙骨　括蒌根　甘草　桂心【各十二铢】赤石脂　寒水石【各六铢】
　　右防咀以水一升内药半两煑再沸绞去滓半歳儿服如鸡头子大一枚大儿尽服入口中即愈汗出粉之药无毒可每日二服有热加大黄不汗加麻黄无寒水石朴硝代之
　　螵蛸散　治小儿中风痰盛
　　桑螵蛸　天麻【各一两】天南星【炮】白僵蚕【炒】干全蝎【一分】
　　已上捣罗为末次用
　　腻粉　牛黄　麝香【各一钱研】
　　右同拌匀再研细每服一字至半钱温酒调下量儿大小加减
　　羚羊角散　治小儿中风筋脉拘急项强腰背硬手足搐搦发渴不定
　　羚羊角【屑】防风【去芦头】麻黄【去根节】黄芩　桂心　细辛　甘草【炙微赤剉已上各半两】羗活【三分】
　　右为散每服一钱以水一小盏煎至五分去滓入竹沥半合更煎一两沸温服量儿大小加减频服汗出効一方无竹沥用木同煎或麝香
　　朱砂丸　治小儿中风口眼偏斜筋脉拘急及胎中疾病
　　朱砂【半两研细水飞过】牛黄【细研】麝香【细研】干蝎【微炒】天麻　白附子【炮制】白僵【微炒】干姜【炮制已上各一分】
　　右为散入研了药令匀用软粳米饭和丸如黍米大每服以乳汁化下日三服更量儿大小加减服之【一方无干姜】
　　摄生饮　治中风一切卒中不论中寒中暑中湿中气及痰饮之类
　　南星【大者湿纸裹炮用二钱】半夏【用白者汤泡七次】南木香【各二钱】细辛　石菖蒲　苍术　甘草【炒各二钱】
　　右剉散每服一钱姜三片慢火煎取其半调苏合香丸一粒灌下痰盛者又加全蝎
　　防风温胆汤　消痰顺气踈风
　　半夏　枳殻【去穰麸炒】茯苓【各半两】陈皮　防风【各二钱半】甘草【一钱半】人参【二钱】
　　右剉散每服一钱入生姜紫苏叶同煎服効一方无人参
　　白玉丹　治小儿中风涎潮
　　天南星【用生一两】半夏【用生一两】白僵蚕【一两炒】桂心【一两】石菖蒲【一两一寸九节已上捣罗为末次用】腻粉【一分】龙脑【一分并细研】
　　右拌匀取生姜汁和如黍米大每服十粒煎人参汤下
　　追风散　治小儿因惊中风角弓反张及慢脾风全蝎【一个】母丁香【一个】蔕【七枚】赤小豆【四十九粒】
　　右为细末大小加减一字许米饮调灌之吐出风涎方可治然后服药
　　天麻丸
　　天麻【一钱】白附子【一钱】大附子【炮去皮脐一钱】赤脚蜈蚣【一钱】白花蛇项肉【一钱】羗活【一钱】麻黄【半两槌研水煎去滓成膏】
　　右为末以麻黄膏搜为丸如梧桐子大每服一钱薄荷汤酒磨化咽下立愈
　　牛黄散　治小儿中急风口眼但搐搦背强直手足拘急
　　牛黄【一分细研】麝香【一钱细研】腻粉【一钱研入】天南星【一分生使】桑螵蛸【三分微炒】干蝎【一两半生用半微炒】白花蛇【一两半腰已前者酒浸去皮骨炙令微黄】
　　右为散都研令匀每服以温酒调下一字量儿大小以意加减服之
　　追风毒剉散　治中风内外皆热
　　大黄【一分】梹榔　桑白皮【各半两炒】羗活【一两】防风【半两】郁李仁【一分炒】
　　右剉散每服一钱黒豆三十粒同煎乳食后服
　　白花蛇散　治小儿中风啼声不出及心肺中风尤宜服
　　白花蛇【半两酒浸去皮骨炙黄】羚羊角【一两屑】桂心【一两】菖蒲【一两一寸九节】人参【一两去芦头】川乌头【半两炮去皮脐】
　　右为细末每服一字至半钱防麝香荆芥汤调下并服之
　　欝金丹　治小儿潮发涎盛者
　　欝金【末】天南星【炮】蝎稍　桔梗【各半两】
　　已上捣罗为末次用
　　腻粉【一钱】巴豆【五枚童子小便浸一宿去油心膜】
　　右研匀滴水和如黍米大每服五粒煎荆芥汤冷下量儿大小加减
　　半金散　治心肺中风宜服之
　　南星【畧炮二钱】木香【一钱】橘皮【一钱】全蝎【二个焙】甘草【炒半钱】
　　右剉细每服一钱姜三片慢火煎熟与之虚冷者加熟附子川芎少许添姜一钱
　　比圣丹　治小儿心中肺风并宜服之
　　干全蝎【炒一两】羗活　白附子　天南星【各半两生用】川附子【一枚重半两炮去皮脐】
　　右为细末入腻粉一钱研匀炼蜜和如菉豆大每服五粒至七粒煎荆芥汤下量儿大小加减服之
　　慎火草散　治小儿汗出中风一日头颈腰背热二日即腹热手足不屈
　　慎火草【干者半两景天草是也】麻黄【去根节先煎掠去沫炮】丹参　白术【各一分】
　　右为散二三歳儿每服半钱浆水调服三四歳儿服一钱匕日三服量儿大小加减
　　三生饮　治一切卒中不论中风中寒中暑中湿中气及痰饮之类
　　南星【生】川乌【生】半夏【生】木香【各一钱】
　　右剉生姜煎服
　　天附散　治小儿一切风疾
　　天麻【一两】附子【半两】防风【一两】甘草【半两】
　　右件药捣罗为末以熟汤调服若急惊加硃砂龙脑少许煎薄荷汤下
　　百部丸　治肺中风
　　百部【炙五钱】麻黄【去根节】杏仁【四十个炒去皮尖】
　　右为末蜜丸芡实大常服温水下治壅嗽若肺受风邪不散喘急煎陈皮桑白皮罂粟殻汤化下一丸仍灸肺俞五壮痊
　　欝金散　治小儿中风吐涎
　　欝金【半两末】腻粉　巴豆【十二颗以小便浸一宿去皮出油研如膏】
　　右药都研令匀每服以橘皮汤调下一字吐涎出即効量儿大小加减服之
　　石膏汤　治小儿中风手足拘急
　　石膏【研三分】真珠末【水飞过一两】
　　右同研匀细为末三四歳儿每服一钱水七分煎至四分去滓温服日三量儿大小以意加减一方作真珠先以水二升煑石膏五六沸内真珠煑取一升稍稍分服
　　麝香散　治新生小儿中风
　　麝香【细研一分】驴鬐头毛【手大指大一把】
　　右以乳汁和驴毛令得所于铜器中微火炒令焦取去与麝香同研令如粉每服一字乳汁调下连夜三服【如儿小不能饮筒贮泻着喉中然后饮乳】
　　附子散　治中风厥冷
　　生附子【一分】木香【半分】
　　右剉细每服半钱姜四片煎服
　　稀涎散　治中风昏闷痰潮隔闭宜用救急【方见惊风门一切惊风类】
　　夺命散　大控风痰不问慢惊急风痰壅塞喉间其响如大潮百药不能过咽命在须臾服此良久药褁涎随大便过如稠涕胶粘乃药之神效无比他证忌服【方见惊风门一切惊风类】
　　灯心草汤　治小儿破伤风
　　灯心草【半两】白附子【一分炮衣】
　　右为散每服以薄荷酒调下一字量儿大小加减服之
　　丹参散　治小儿汗出中风身体拘急壮热苦啼
　　丹参【半两】鼠粪【三十枚微炒】
　　右为散每服以浆水调下半钱量儿大小加减服之
　　阿胶散　治小儿肺中喘促涎潮鼠眼斜视【方见惊风门一切惊风类】
　　蔕散　壮实者可用治风痰壅塞诸药化不下者用甜蔕末三钱加轻粉一字水调灌良久痰自出如未出含沙糖一块下咽即吐
　　交济汤　治中风肢体缓弱筋节疼痛
　　小续命汤【方见本门痉痓类】　排风汤【方见本类】　人参顺气散【方见大人诸风门中风类】乌药顺气散【方见大人诸风杂治类】
　　右以四药合和入梹榔石菖蒲生姜煎服又方用排风汤　续命汤夹和入鸡心梹榔生姜同煎服次以乌药顺气散加蝎梢服之亦名交济汤
　　朱砂丸　治中风痰涎壅盛
　　南星　白矾【生用】巴豆【出油】杏仁【炒别研】赭石　朱砂半夏【各等分】
　　右为末面糊为丸如粟殻大朱砂为衣每服二十丸葱白薄荷汤下
　　蝉花散　治风痰
　　白茯苓【三钱】胡【半两】茯神【三钱】粉草【二钱】蚕退【二十个去足】蝉花【二对】乌蛇肉【酒浸去皮】天麻　全蝎【炒】白僵蚕【各一两炒】
　　已上捣罗为末次用
　　朱砂【半两水飞】龙脑【一钱】
　　右拌匀每服半钱温酒调下
　　甘草摩膏　治小儿新生肌肤嫩弱喜为风邪所中身体热中风手足惊掣及中天风方
　　甘草【炙】防风【去乂各一两】白术　桔梗【各三分】雷丸【二两半】
