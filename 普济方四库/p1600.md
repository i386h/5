<!-- { "loadSidebar": true } -->
　　右为麄末用不入水猪脂一斤锅内火上先炼过去滓入诸药末更煎令成膏新绵滤去滓入瓷合内贮之每用时取少许炙手以膏摩之百度寒者更热热者更寒効小儿无病每日以膏摩上及手足心良辟风寒也一方无白术
　　丹砂丸　治小儿中风口眼牵急
　　丹砂【研】干蝎【去足微炒】白僵蚕【微炒】天南星【炮制各半两】白附子【一分】
　　右捣罗四味为末入丹砂令匀面糊和丸如菉豆大一歳儿服一丸薄荷汤下一方无白附子名硃砂丸
　　白僵蚕丸　治小儿中风天吊惊邪风癎
　　白僵蚕【炒一两】干蝎【炒一分】白附子【炮一两】天南星【炮】乌蛇【酒浸炙令熟去骨各半两】
　　右为末粳米饭为丸如麻子大三歳儿每服三丸以薄荷温酒下连夜三服随儿歳数以意加减服之一方无硃砂
　　星香饮　治中风
　　石膏汤　治小儿中风口噤颔颊挛急宜冥如醉石膏【一两】独活【一两】川升麻【一两】麻黄【半两去节】桂枝【半两】赤芍药【半两】防风【半两】细辛【半两】甘草【一分】
　　右为末每服一大钱水一盏入薄荷竹叶各少许煎五分去滓温服
　　桂枝散　治小儿中风口噤四肢拘急
　　桂枝　独活　麻黄【去根节】赤芍药　川大黄【剉微炒】防风【去芦头】细辛【已上各一分】
　　右为散不计时候以薄荷温酒调下半钱量儿大小加减
　　乌犀散　治小儿中风口噤体热筋脉拘急
　　犀角屑　羚羊角屑　防风【去芦头】黄芩【已上各一分】麝香【一钱研细】硃砂【半两细研水飞过】
　　右为末都研令匀炼蜜和丸如菉豆大不计时候以薄荷酒研下三丸量儿大小以意加减
　　防风散　治小儿中风卒口噤不开昏沉冥冥如醉防风【去芦头】川升麻　羚羊角屑　羗活　石膏【已上各半两】
　　右为散每服一钱以水一小盏煎至五分去滓入竹沥半合更煎一两沸不计时候量儿大小加减温服
　　抵圣丸　治小儿中风口噤
　　腻粉【二钱】羗活　白附子【炮制】干蝎【微炒】天南星【炮制各一分】
　　右为末入腻粉都研令匀炼蜜和丸如菉豆大不计时候用薄荷水研破三丸服后吐出风涎或泻出如葵汁相似即効量大小以意加减一方抵圣散有荆芥巴豆
　　治小儿中风口噤不知人事欲死宜服此神验方
　　干蝎【一枚尾全者微炒】蒂【七枚】赤小豆【二七粒】
　　右为散每服以粥饮调下半钱服后以吐为効量儿大小加减服之
　　治中风口噤
　　栢叶【一握】葱白【一小束】
　　右同研为泥用酒煎温服
　　治小儿中风口噤不出声宜服此方　用雄雀粪半两微炒细研以面糊和丸如麻子大不计时候以薄荷汤下三丸量儿大小以意加减
　　又方　用鸡粪白如大豆许不计时候以温酒研服之一方水调服
　　又方　用竹沥半合微温灌之
　　白丁香丸　治小儿中风口噤不下物　用家雀屎末水丸如麻子大用温酒服或为末涂乳头令服如无雀屎用鸡下白屎亦良一方用雄雀屎水为丸以水下五丸名雀屎丸
　　治小儿中风口噤乳不下　用白蜡烧末水服一钱星苏散　治诸风口噤不语　用天南星畧炮剉散每服三字姜四片紫苏五叶煎取其半却入雄猪胆汁少许温和服若不语者大小便须要调导治慢风不语只用南星更以人参石菖蒲为佐
　　附子散　治小儿中风伤寒眼目不开手足不冷口多出涎啼声不出齿噤或时觉躁闷
　　附子【半两】蜣蜋【一分去翅足微炒】人参【一分】葛根【半两剉】桂心【一分】
　　右件药捣罗为末每服一钱以水一小盏入生姜少许煎至四分去滓分温三服量儿大小以意加减
　　追风散　治小儿中风不知人事牙关紧急　以藜芦去苖浓煎防风汤洗焙干切作片子微炒褐色为末每服一字温水调下吐涎为妙未吐再服
　　中风失音不能语【附论】
　　夫小儿卒失音不能语者由喉咽是气之道路也喉咽者音声之门户若有暴风寒气客于喉咽之间喉咽得寒则不能发声故卒失音也不能语者语声不出牙关噤也
　　方
　　乌犀丸　治小儿中风失音不语咽中不利筋脉拘急【一名省风汤】
　　乌犀角屑【半两】牛黄【细研】白附子【炮裂】附子【炮裂去皮脐】白僵【微炒】干蝎【微炒】天南星【生用】半夏【汤洗七遍去滑已上各一分】腻粉【一钱入研】
　　右为末用软饭和丸如黍米大不计时候以薄荷生姜汤研下二丸量儿大小以意加减一方无腻粉
　　羚羊角丸　治小儿中风失音不语肢节拘急腰背强直
　　羚羊角屑【半两】防风【半两去芦头】羗活【半两】天麻【半两】牛黄【一分研细】朱砂【半两细研水飞过】白附子【半两炮制】蝎稍【一分微炒】麝香【一分细研】
　　右为末入研了药都研令匀炼蜜和丸如菉豆大不计时候以薄荷酒研下两丸量儿大小以意加减
　　木通汤　诸风失音
　　木通　石菖蒲　防风　北梗　桑螵蛸　全蝎白僵　甘草【各炒并用一分】南星【二分】
　　右剉散每服三字紫苏三叶姜三片煎熟与之大便不通更加枳殻杏仁
　　木通散　治小儿中风失音不语四肢壮热
　　木通　防风【去芦头】川升麻　羚羊角屑　桂心【已上各半两】甘草【一分炙微赤剉】
　　右为散每服一钱以水一盏煎至五分去滓入竹沥半合更煎一两沸不计时候量儿大小分加减服之
　　白丸子　治小儿中风失音不能啼
　　白僵蚕【半两微炒】藿香【一分】天南星【三分生研】腻粉【一钱研入】干蝎【一分微炒】桑螵蛸【一分微炒】
　　右为末炼蜜和丸如黄米大不计时候用薄荷汤入酒少许研五丸服之量儿大小加减一方有菖蒲无腻粉
　　荆沥饮子　治小儿中风失音不语手脚不能转动心神烦热
　　荆沥【二合】生葛根汁【一合】蜜【一匙】竹沥【二合】生地黄汁【一合】
　　右相和令匀不计时候温半服合之量儿大小以意加减
　　牛黄丸　治小儿中风失音不语四肢拘急
　　牛黄【细研】天竺黄【细研】羗活　麝香【细研】干蝎【微炒已上各一分】
　　右为末入研了药令匀炼蜜和丸如菉豆大不计时候以薄荷酒研下五丸量儿大小以意加减
　　竹沥膏　治小儿中风失音不语牙关紧急
　　竹沥【半合依法旋取】生地黄【取汁半合】蜜【半合已上搅匀】桂心【一两】石菖蒲【一十九节取末一两】
　　右调匀慢火成膏硬软得所如皂子大每一粒取梨汁化下
　　竹沥饮子　治小儿中风失音不语昏沉不识人竹沥　荆沥　消梨汁【各二两】陈酱汁【半合】
　　右相和微暖量儿大小增减服之
　　肥儿丸　治风后瘖不能言
　　芜荑　神麯　麦芽【各炮】黄连【等分】
　　右为末猪胆汁丸麻子大每服五丸用陈皮木香史君子炙甘草煎汤送下盖黄连能去心窍恶血故尔
　　杨氏方
　　北细辛　南星【生】半夏【生】皂角【畧煨去皮】
　　右为末搐鼻用竹管盛吹入鼻中牙关紧用乌梅或盐梅和药末搽牙加麝香尤佳
　　吐逐风痰
　　胡索【七个】青黛【二钱】猪牙皂角【二片炮去皮子】
　　右为末以新汲水调灌之
　　通神散　治小儿中风失音不语诸药无効
　　乱发【一两烧炙】桂心【一两】
　　右为末不计时候以温酒调下量儿大小加减服之
　　治小儿中风失音不语舌根硬强方
　　陈醤汁【半合】人乳【二合】
　　右相和令匀少少与儿服之
　　备急方　治吐逐风痰　用清油灌入喉中
　　羗活散　治中风失音百药无効
　　乱发灰　桂心　羗活　甘草【各二分】
　　右为末淡竹叶煎汤调服
　　逺志膏　治中风失音腰背强直
　　羚羊角　羗活　防风　朱砂　白附　天麻蝎稍　麝香　牛黄　独活　金箔　茯苓　逺志【去心】僵蚕【炒】蝉退　人参【各等分】
　　右为末炼蜜丸如皂角子大薄荷汤下
　　金砂丹　治中风痰潮失音不语面赤脉浮大数急迷闷口眼防斜俱系风热之疾半身亸曵或伤寒刚痓瘛疭口噤急慢惊风并皆治之
　　白花蛇　乌蛇【各用酒浸一宿去皮骨各一两】全蝎【去毒微炒】僵【炒】犀角　玳瑁　天麻　人参　茯神　甘草【炒各一两】脑子　麝香　牛黄　雄黄　珍珠末　天竺黄鐡粉【别研各二钱半】银箔【二百五十片】硃砂【五两通明者飞】
　　右为细末再研匀用真石脑油为丸每两作十丸用金箔为衣每服一丸煎人参汤化下或竹叶汤亦可新汲水亦可小儿量大小虚实加减服不拘时
　　绿云丹　治小儿风涎　以铜青不计分两细研如粉用醋调面糊和丸如鸡头大每有中者才觉便用薄荷酒磨下一丸须臾便吐其涎如胶令人以手防之候吐罢即效
　　中风不随【附论】
　　夫小儿中风不随者因风邪中于肢节经于筋脉若风夹寒气者即拘急挛痛若夹于热则缓纵不随也
　　方
　　牛黄丸　治小儿中风四肢不随心神迷闷宜服牛黄【半两以暖绢袋盛于黒豆一升中炒豆熟为度别研入】犀角屑【半两】天竺黄【半两细研】白僵蚕【半两微炒】欝金【一分】地龙【半两微炒】蜣蜋【一分去翅足炒】天麻【一分】麝香【一分细研】硃砂【一两细研水飞过】天南星【半两炮制】蚱蝉【一七枚去翅足微炒】白附子【半两炮制】干蝎【半两微炒】乌蛇肉【二两酒浸炙微黄】乌鵶【一枚去翅足泥里烧为灰用一两】
　　右为末入研了药令匀以糯米饭和丸如黍米大每服以温酒下五丸量儿大小以意加减服之
　　赤箭丸　治小儿中风半身不随肢节拘急不能转动赤箭【半两】牛黄【半分细研】麝香【半分细研】白僵蚕【半两微炒】白附子【半两炮制】羗活【半两】白花蛇【二两酒浸去皮骨炙令微黄】桂心【半两】
　　右为末入研了药同研令匀炼蜜和丸如麻子大每服以荆芥薄荷汤下五丸日三四服量儿大小加减服之
　　漏芦汤　治小儿半身不随并宜服之
　　木通【一两】漏芦【一两】当归【一两洗】白茯苓【一两】天麻【一两】羗活【一两】甘草【炙半两】荆芥【半两】
　　右为末每服一钱水一盏入生姜二片薄荷三叶煎五分去滓放温服
　　蓖麻散　治小儿中风手足不随诸药不効宜服蓖麻子【二十枚去皮别研】天浆子【去殻一十枚】干蝎【三十枚】石榴【一枚临要用时去却石榴子及七分盛三味药在内作泥毬固济烧令通赤候药香气出即热取出打破毬便捣罗为末入后药三味】天南星　半夏　白附子【各一分半】
　　右将后药三味并生用捣罗为散与前药相和研令匀酒调下一字重者不过两服一方用雀儿饭瓮无天浆子
　　赤箭汤　治小儿中风半身不随
　　赤箭【一两】白僵蚕【半两炒】白附子【半两】独活【半两】麻黄【半两去节】白花蛇【半两酒浸去皮骨】
　　已上捣为末次用
　　杏仁【二十个麸炒去皮尖】
　　右同拌匀每服一钱水八分入石榴皮少许煎五分去滓放温服
