<!-- { "loadSidebar": true } -->
　　左经丸　治小儿筋骨疼痛手足不随行歩不能草乌头【白者去皮尖】当归　白胶香　木鳖子【去殻入水研】五灵脂【各三两半】斑猫【一百个去头足醋炙干再拌蛤粉炒】
　　一方无破故纸胡索与上各等分
　　右为末用黒豆去皮生杵为粉醋煑成糊丸如鸡头大五歳半丸酒磨下无时
　　大圣一粒金丹　治小儿大人急患中风左瘫右痪口眼防斜涎潮及遍身疼痛一切风癎之证并皆治之大黒附子【炮去皮尖】大川乌头【炮去皮脐尖各二两】新罗白附子【炮一两】白僵蚕【炮去丝微炒】五灵脂【去石研各一两】白矾【枯】没药白蒺藜【炒去尖刺】硃砂　麝香【各半两各别研】金箔【二百片为衣】
　　细香墨【半两】
　　右前六味同为细末后四味研停合和用井花水一盏研墨尽为度将墨汁搜和杵臼内捣五百下丸如弹子大金箔为衣阴干每服一粒食后临卧生姜自然汁磨化热酒服再以热酒随多少饮之就无风暖处卧用衣披盖得汗为愈少者每粒分作二服忌发风等物孕妇不可服
　　起死轻骨丹　治中风瘫缓四肢不随风痹等疾及小儿惊风
　　麻黄【去根节秤五斤剉以河水二石之去滓成膏】桑根白皮【须土下者佳采剉】白芷　苍术【去皮】甘松【只用腿子】川芎【各二两】苦参【三两半】
　　右末之捣研极细以前麻黄膏和丸如弹子大每服一丸温酒一盏研化顿服临卧取汗五七日间再服手足当即轻快小儿惊风量与之卒中涎潮分别长防用之其效不可具述
　　治小儿中风项强背起【本草】　以衣中白鱼摩之
　　中风口防斜僻【附论】
　　夫小儿中风口防斜僻者是风入于颔之筋故也足阳明之筋上夹于口手三阳之筋偏急而致口防斜僻也
　　方
　　紫金丹　治小儿中风口服斜防发歇不定神识昏昧白花蛇【生取肉焙干】蝎稍【炒】牛黄【研】麝香【研】乳香【盏内镕过研各一钱】蜈蚣【一条赤全者炙】丹砂【研三钱】草乌头【一分炭火内烧存性】天南星【一分炭火内烧存一半性】
　　右先将五味捣罗为细末入研药合研匀用酒煮面糊和丸如麻子黍米大量儿大小每服三丸至五丸煎桃枝汤下急惊风研服
　　防风散　治小儿中风口防斜僻手足不随风入于脏欲语不得心神昏闷
　　防风【去芦头】川升麻　桂心　羚羊角【屑】麻黄【去根节】羗活　杏仁【汤浸去皮尖双仁麸炒微黄已上各一分】芎防【一分】
　　右为散每服一钱以水一小盏煎五分去滓入竹沥半合更煎一两沸分温二服如人行十里再服衣盖令汗出为效量儿大小以意加减
　　防己汤　治小儿中风口眼防斜
　　汉防己【一两】川升麻【一两】天麻【一两】川芎【一两】桂心【半两】羚羊角【屑半两】麻黄【半两去节】
　　右为细末用杏仁一分汤浸去皮尖研同拌匀每服一大钱水一盏入生姜三片薄荷两叶煎至五分去滓稍热时时与服一方有防风无天麻用竹沥半合同煎服
　　生地黄饮子　治小儿中风面引口偏身体拘急舌不能转宜服
　　生地黄汁【三合】竹沥【三合】独活【三分末】
　　右相和煎四合去滓不计时候量儿大小分减温服
　　治小儿中风口眼偏斜身上顽麻方
　　萆麻子【一两别研】樗根皮【一两为末】瓤【一两炒干为末】
　　右同研令匀以大麦面饼子糁药末在上左患贴右右患贴左以慢火熁正急去之身上有顽麻津唾调药摩之
　　二圣散【一名二圣膏】　治小儿口眼防斜【方见惊风门一切惊风类】治小儿中风口防斜僻宜涂　用瓤以水绞取汁和大麦面搜作饼子炙令热熨正便止勿令大过
　　僵蚕散　治偏身口流涎沫
　　蔓荆子　黄茋　茯苓　人参　南星　天麻僵【炒】独活　羗活　葛根　甘草　荆芥【各等分】
　　右为散姜三片薄荷同煎服之
　　中风四肢拘挛
　　夫小儿肌肉嫩弱易伤于风风冷中于肤腠入于经络抟于筋脉得冷则急故四肢拘挛也
　　方
　　硃砂丸　治小儿中风四肢拘挛心神烦热
　　硃砂【半两细研水飞过】牛黄【细研】麝香【细研】蛾【微炒】干蝎【微炒】天麻　白附子【炮裂】龙脑【细研】羗活【已上各一分】
　　右为散都研令匀炼蜜丸如菉豆大每服以薄荷汤研下三丸日三四服量儿大小以意加减服之
　　独活汤　治小儿中风四肢拘挛心神烦乱不得睡卧独活【去芦头一两】黄茋【剉一两】防风【去叉三分】白鲜皮【三分】茯神【去末一两】羚羊角屑【三分】桂【去麄皮半两】酸枣仁【一两一方无】甘草【炙半两】
　　右麄捣筛每服一钱水七分煎至四分去滓量儿大小加减
　　独活黄茋汤　治中风拘挛
　　桑根白皮【半两剉】独活【一两】绵黄耆【一两】酸枣仁【一两】麻黄【半两去节】羚羊角【屑半两】肉桂【半两】川芎【半两】
　　右都捣罗为末每服一大钱水一盏生姜薄荷各三片煎五分去滓放温服
　　桑根白皮散　治小儿中风四肢筋脉拘挛
　　桑根白皮【一两剉】羚羊角屑【三分】漏芦【三分】败酱【一两】茯神【三分】木通【一两剉】芎防【三分】
　　右为散每服一钱以水一小盏煎至五分去滓入生地黄汁半合更煎一两沸量儿大小以意加减服之
　　一字散　治小儿中风手足筋脉挛急
　　硃砂【半两细研水飞过】蝉殻【微炒】干蝎【微炒】半夏【挫用生姜汁拌炒令热】白僵【微炒】天南星【炮制各一分】
　　右为末每服一字以荆芥薄荷汤调下量儿大小加减服之日三四服效
　　牛黄丸　治小儿中风手足拘挛身体强直口噤壮热牛黄　犀角屑　麝香　胡黄连　干蝎　硃砂羚羊角　钩藤　雄黄　天竺黄　水银【肉大研】
　　【星尽各一分】蛇肉【半两酒浸去皮骨焙】
　　右为末蒸饼和丸如黍米大每服五丸薄荷汤下量儿大小加减服之
　　麝香丸　治中风四肢拘急心神昏乱腰背强直腻粉　麝香　牛黄　白附　硃砂　槐子【炒】麻黄【去节】半夏　犀角　防风　灵脂　全蝎　金箔银箔　甘草【各三分】
　　右为末面糊丸如菉豆大每服十丸白水吞下
　　中风痉痓【附论】
　　夫小儿风痉之症由风伤于太阳之经或觧脱衣或脐疮未合而感风湿致之又虚极生热热极生风病之甚者伤风发热头痛汗出自呕吐医者不明汗之必发痉湿家发汗稍多亦发痓其状可畏病在足太阳经痉有刚柔亦如阳　阴阴隔阳之类其证始则发热膓痛喘急次则牙闗紧头揺十指微动渐加项背强直转侧不仁甚者昏困失音目睛直视滑泄不禁身体反张痓最难痊十救其一过三日不治项背强直腰身反张揺头掣疭噤口不语发热膓痛镇日不醒刚痓无汗面红眼赤牙紧手张痰涎壅盛昏愦烦渴小便赤澁先讝语而发柔痓有汗大便滑泄不渴不语先手足冷而发　刚柔不分之证身体壮热讝语口干手足反微寒大便反滑泄治法先与消痰顺气为上痰消则风止顺气则立伸
　　醒病势稍定然后审其热之轻重觧利之热轻者败毒散热者小柴胡汤壮热胷满口噤咬牙而大便秘结是为内实大承气下之得病以来无汗用麻黄按方有汗则麻黄汤谨勿用也其若痰塞气盛则南星半夏茯苓以消其痰枳实陈皮紫苏木香以顺其气刚痓为之发汗柔痓为之觧肌并以小续命汤加减痰盛搐掣大便秘结当以枳殻大黄灵脂甘草利之小便赤澁心热狂风当以辰砂五苓散入灯心行之既利大膓矣小便澁而风证乍作面色乍红常有怫欝之状何耶表热表邪犹未觧也人参羗活散加青皮紫苏薄荷主之参苏饮亦可
　　方
　　牛黄丸　治小儿中风痉牙闗紧急项强直及一切惊癎
　　牛黄【细研】天竺黄【细研】雄黄【细研】龙脑【细研】犀角屑　麝香【细研】水银【入少肉研令星尽】干蝎【微炒】附子【炮裂去皮脐已上各一分】硃砂【细研水飞过】天麻　白僵蚕【微炒】蝉殻【微炒】桑螵蛸【微炒】羚羊角屑　香附子　羗活　白附子【炮制】独活　蔓荆子　麻黄【去根节】野狐肝【微炙各半两】乌蛇【一两酒浸去皮骨炙令微黄】
　　右为末研入了药同研令匀炼蜜和丸如麻子大不计时候以薄荷酒研下三丸量儿大小以意加减
　　乌蛇丸　治小儿中风痉及天吊惊癎一切诸风【一名乌稍丹】
　　乌蛇【一两酒浸去皮骨炙令微黄】天浆子【二十枚去殻】天麻【半两】天南星【半两炮制】干蝎【一分微炒】白附子【半两炮制】附子【一两炮制去皮脐】防风【半两去芦头】半夏【半两汤洗七遍去滑】
　　已上五味都以酒浸七日后取出炮干捣罗为末牛黄　龙脑　麝香　硃砂　雄黄【已上各一两】
　　已上五味同研如粉
　　右都研令匀用糯米饭和丸如黍米大不计时候用金银薄荷汤下三丸量儿大小加减服之一方有人参无牛黄治吐利后生风及心肺中风尤宜服之
　　乌犀丸　治小儿中风痉及惊癎诸风手足搐搦不定乌犀角屑　天南星【炮制】白附子【炮制】干蝎【微炒】雄黄【已上各一分】白花蛇【半两酒浸去皮骨炙令微黄】
　　已上六味捣罗为末以无灰酒一小盏同入银器内煎令稠再入后药
　　牛黄【细研】腻粉　龙脑【细研】水银【用冬瓤研令星尽各一分】硃砂【半两细研水飞过】虎睛【一对酒浸微炒】
　　右为末入前药煎和丸如麻子大不计时候用竹沥下三丸量儿大小以意加减服之
　　小续命汤　治刚柔不分之痓及中风等证
　　麻黄【去节】人参　黄芩　川芎　芍药　甘草【炙】杏仁【去皮尖炒】防己　官桂【去皮各五钱】防风【七钱半】附子【炮去皮二钱半】
　　右剉用生姜煎服刚痓去附子用麻黄柔痓去麻黄用生附子刚柔不分加生附子大便自利厥冷加熟附
　　败毒散　治消痰顺气踈风【方见伤寒门伤寒类一名十味汤】
　　螳螂丸　治小儿中风痉身背强直牙闗紧急
　　棘刚子【去皮三十枚】乌头【炮制去皮剂二枚】天南星【中者炮一枚】防风【去叉二分】细辛【去苖叶一钱】螳螂【一大枚去翅足炒令干】干蝎　白附子【大者一枚】丹砂【研一分】麝香【研半钱】
　　右为细末用石脑油为丸如菉豆大每服一丸至二丸薄荷水化下不计时候如小儿目睛上视口噤不开用醋化一丸灌入鼻中男左女右灌之
　　狐肝膏　治痓病心肺中风并宜服之
　　桑螵蛸【炒一两】羗活【一两】蔓荆子【一两】麻黄【一两去节】乌蛇肉【一两酒浸一宿焙干】
　　已上捣罗为末再入后药
　　硃砂【半两】牛黄【一分】麝香【一分】
　　右拌匀用野狐肝半具石臼中同捣三二百下成膏如皂角子大每服一粒用薄荷自然汁入酒三两防同化下
　　夺命散　治小儿痓病心肺中风并宜服之
　　干蛇头【一个酒浸炙黄】蜈蚣【一条赤头者炙黄色】干全蝎【一分】草乌头【大者一枚炮去皮】麻黄【一分去节】
　　已上捣罗为末次用
　　硃砂【一分】牛黄【一钱】脑子【一钱】
　　右拌匀细研每服一字温酒调下
