<!-- { "loadSidebar": true } -->
　　大柴胡汤　治阳明病外证身热汗出而不恶寒但恶热宜服阳明病脉迟头热小便难此欲发疽必小腹满宜服阳明病脇下硬满大便秘而呕口燥宜服阳明病中风其脉浮大短气心痛鼻干嗜卧不得汗一身尽黄小便难有潮热而哕宜服伤寒三日少阳受病口干燥目宜服少阳病脇下坚满热干呕不食徃来寒热若未吐下其脉沉紧宜服少阳病若已吐下发汗讝语者宜服少阳中风两耳无所闻目赤胷中满而烦不可吐下吐下则悸而惊宜服少阴病时时恶寒闷不欲厚衣者宜服少阴病利清水色青者心下必痛口干燥宜服伤寒六日阳脉澁隂脉常腹中急痛宜服伤寒六日下之胷满烦惊小便不利讝语一身不可转侧宜服伤寒发热汗出不解心下痞硬呕吐不利伤寒十余日热结在里徃来寒热及阳明病汗出讝语腹中满痛并阳明少阴合病下利脉滑而数伤寒六七日目中不了了睛不和无表里证大便难身微热七八日脉浮数病人烦热汗出觧后又如疟状日晡发潮热脉滑者宜服之柴胡【二两】枳殻【半两麸炒一作枳实】黄芩　大黄　半夏【炮】赤芍药【各一两】
　　右防咀生姜煎加减服之
　　竹叶石膏汤　治伤寒觧后虚羸少气呕逆欲吐及虚烦似伤寒身热烦躁头不疼脉不急数兼治中暑渴烦吐逆脉数者
　　淡竹叶【半钱】甘草【半两炒】石膏【四两】半夏【三两】麦门冬【二两】人参【半两】
　　右防咀入粳米加减服呕者加生姜两半水煎服之
　　知母麻黄汤　治伤寒瘥后或十数日半月二十日终不惺惺昏沉似失精神言语错缪又无寒热医者或作鬼祟或作风疾多治不瘥或朝夕潮热额赤或有寒热似疟都是发汗不尽余毒在心包络间所致知母【一两半】麻黄【去节】甘草　赤芍药　黄芩【各半两】桂枝【半两夏月减半】
　　右防咀泉煎加减服连进三服温覆令微汗若心烦不得眠欲饮水当少少与之令胃中和即瘥未汗再服一法小柴胡牛黄清心丸尤佳
　　龙肤散　治小儿伤寒瘟疫身热昏睡气粗风热痰实壅惊风潮搐中暑冐闷
　　天南星【牛胆制者如无只依红连散内制用八钱】雄黄　甘草【各半钱】天竺黄【二钱】硃砂　麝香【各一钱】
　　右为末三歳儿一字薄荷汤调下中暑烦闷雪水调下
　　阳毒升麻汤　治小儿一二日变成阳毒或已下之后变成阳毒腰背痛烦闷不安面赤狂言狂走或下痢或见鬼脉浮大数发斑如锦纹咽喉痛下脓血并宜服之
　　升麻【三分】犀角【屑】射干　黄芩　甘草【各等分】人参
　　右防咀水煎并进三服温覆手足汗出则解未效再服
　　防风苍术汤　治小儿邪气在表恶风恶寒有疮疹未出可解表发斑疹宜服
　　防风【半两】苍术　石膏【各一两】甘草【炙半两】川芎　黄芩【各二钱半】
　　右为麄末每服二钱生姜三片薄荷七叶水煎日二
　　人参汤　治小儿伤寒外证身热脉浮
　　人参　麻黄【去根节】赤茯苓【去黒皮】干葛【剉】甘草【炙各半两】
　　右麄捣筛每二钱水一小盏入葱白少许同煎至六分去滓分温二服
　　栝楼根散　治小儿伤寒壮热头痛烦渴
　　栝楼根【半两】苦参【一分剉】人参【去芦头一分】寒水石【半两】甘草【一分炙微赤剉】石膏【半两】
　　右为麄散每服一钱以水一小盏煎至五分去滓不计时候温服量儿大小以意加减
　　柴胡散　治伤寒伤风热气壅涎盛胷膈不利或时行疹痘未分或痢疾潮热但一切积气温壮皆宜服柴胡【二两】人参　甘草　黄芩【各一两】半夏【泡七次】麻黄【去节各五钱】
　　右剉散每服二钱生姜二片薄荷三叶淡竹青少许煎温服鼻衂加生地黄疟痰加生姜桃柳枝地骨皮痢疾作热涎盛加桑白皮
　　解肌散　治小儿伤寒发热四肢烦疼
　　赤芍药【半两】杏仁【汤浸去皮尖双仁麸炒微黄】桂心　川大黄【剉碎微炒】甘草【炙微赤剉各一分】麻黄【三分去根节】
　　右麄罗为散每服一钱以水一小盏煎至五分滤去滓不计时候量儿大小加减温服
　　麻黄散　治小儿伤寒体热头痛心烦
　　麻黄【去根节】甘草【炙微赤剉】赤芍药【各半钱】川大黄【剉碎微炒】杏仁【汤浸去皮双仁麸炒微黄各一分】石膏【一两】
　　右麄罗为散每服一钱以水一盏煎至五分去滓不计时候量大小以意加减温服
　　前胡散　治小儿伤寒心胷壅闷烦热头痛
　　前胡【半两去芦头】石膏【一两细研】黄芩　赤茯苓　枳殻【麸炒微黄去瓤】甘草【炙微赤剉各一两】
　　右麄罗为散每服一钱以水一小盏煎至五分去滓不计时候量儿大小加减温服
　　黒散子　治小儿伤寒解利邪热
　　川大黄【半两】麻黄【去根节】川升麻　芍药　杏仁【去皮尖】甘草
　　右慢火炒令黒色捣罗为散每服半钱至一钱煎荆芥汤调下
　　三十六种三黄散　治正受伤寒
　　麻黄【半钱去节】大黄【二钱炒】黄芩【一分】犀角【三钱】茵蔯　甘草【炙各一钱】
　　右为末服半钱浓煎葱白薄荷汤调连进二三服譬如大段壮热只用一钱治小儿一日五日寒热本草以栁枝煎汤浴
　　附子散　治小儿中风伤寒眼目不开手足厥冷口多出涎啼声不出澁禁或时觉躁闷【方见本门中风口禁类】
　　麦门冬散　治小儿伤寒烦热头痛呕逆
　　麦门冬【去心三分】石膏【三分研】甘草【炙半两】
　　右为散每服一钱水一小盏煎至五分去滓不计时候温服量儿大小加减
　　葛根饮　治小儿伤寒
　　葛根汁　淡竹沥【各六合】
　　右相和二三歳分三服百日儿斟酌煑服之一方生服
　　枳殻半夏汤　治伤寒呕
　　枳殻【一两炮去穰炒】半夏【一两汤泡七次】
　　右分二服水一盏姜十片煎至一小碗大人分二服十歳已下可作五服以意加减
　　防己散　治伤寒喘急及诸病喘促
　　防己　人参【各等分】
　　右为末三歳一钱桑白皮煎汤调下无时
　　龙胆散　治小儿伤寒阳毒毒气在臓狂言乱语妄走
　　草龙胆【一两】铁粉【二两】
　　右为末磨刀水调下十二三小儿多有此病
　　问命散　歌曰小儿壮热又头疼手足饶寒冷似氷嗞时时多眼涩睡中忽跳爱虚惊都缘全是伤寒作不是家亲及鬼精发表微溏取通气免教灾苦病相萦
　　蔾芦【一两炒干为末】麝香【半钱同研匀】
　　右用一字吹鼻中效须先服红龙散四服次与救生丸次服真珠散次于鼻中吹药三两喷效【一名定命散】
　　豆角膏　治伤寒鼻塞贴顖
　　赤豆　皂用【炙过等分】
　　右为末以葱油调贴之
　　解交饮子　歌曰初得伤寒两日间作时壮热四肢寒朝来还似依稀疟至夜犹来似火燃求取明粉一物饮中频吃便身安忽然未得惺惺瘥便与神丹转后看　用明粉一钱加红粉散一钱分作四服茶调下相次与吃了更服下项救生丸及真珠散
　　香苏散　治身重脚弱关节疼发热恶寒小便澁大便泄自汗或浮满因久在卑湿或为露雨所袭　用香苏散每服二钱水一盏加炙苍术车前子木少许生姜二片煎热服小便多是効
　　大人参散　治小儿四时伤寒温壮头疼喘麄鼻鸣及夹食夹惊烦渴惊悸嗞不进乳食
　　人参　白茯苓　羗活　川芎　天麻　防风白术　陈皮【去白】甘草【炙】藁本【去芦】厚朴【姜制】干葛　白芷　桑白皮【炙】白芍药【各等分】
　　右为麄末一歳儿每服二钱水半盏生姜二片子一个煎至二分去滓温服量儿大小加减服之
　　表解散　治伤寒初作壮热
　　桔梗　干葛　石膏　升麻　麻黄【去节】赤芍药甘草【各等分】
　　右为散每用一钱葱白薄荷同煎服之
　　华葢散　治伤寒
　　知母　人参　茯苓　紫苏　乌梅　杏仁　桑白皮　麻黄　甜葶苈【炒】五味子　甘草【各等分】
　　右防咀每服用防白煎服
　　清凉饮
　　地骨皮　人参　茯苓【各三钱】黄芩　干葛　石膏【各半两】知母【三钱】甘草【三钱】
　　右防咀每服一钱白竹丝子同煎温服
　　地骨皮散　治伤寒热甚者
　　地骨皮　白茯苓　麻黄【去节】黄芩　川芎　前胡白芍药　升麻　甘草【各等分】
　　右防咀防白同煎服
　　治伤寒已解而盗汗不止者
　　牡蛎　麻黄根　硃砂　甘草【各三钱】
　　右为末每服半钱麦门冬汤调下如表过体虚面白而多盗汗者但与四君子汤
　　张涣羗活汤　治小儿伤寒解利邪气兼解麻豆热及惊疮等证
　　羗活　防风　川芎　人参【去芦头各一两】干葛根　川升麻　犀角　甘草【各一两半】
　　右件捣筛为细末毎服一钱八分水一盏生姜二片薄荷三叶煎至五分去滓放温热服伤寒大便不通亦宜服红绵散如实热宜用胆星丸下之
　　人参散　治伤寒潮热鼻塞头疼亦治清涕壮热不解人参　茯苓　羗活　当归　前胡　甘草【各一钱】麻黄【三钱去节】
　　右为末每服半钱水半盏姜一片同煎三分温服
　　柴胡饮子　治小儿伤寒五七日阴阳不和发热唇焦口燥咽干烦渴引饮潮热邪热大便秘澁并宜服之柴胡【去芦】人参【去芦】芍药　当归【去芦】净黄芩　大黄甘草【炙各半两】
　　右防咀每服二钱水一小盏生姜三片同煎至七分去粗温服或乳母宜多服之
　　香葛汤
　　干葛【一两】川升麻　羗活　桔梗【微炒】白芍药　川芎白茯苓　白芷　甘草【各半两】
　　右防咀每服三钱水半盏姜防煎取半服
　　脱甲散　调理小儿婴孩伤寒体热头面昏沉不思饮食夹惊夹食寒热大小便闭澁或赤或白烦躁作渴冷汗妄流夹积伤滞膈满胀急青黄体瘦日夜大热及疗伤寒伤暑惊癎客忤筋骨坚臓疳气等热并宜服之
　　柴胡【去芦】川当归【洗净】龙胆草【去芦】知母【各三钱】人参　川芎【各三钱】白茯苓【二钱半】甘草【炙四钱】麻黄【二钱去节留根一钱】
　　右为细末每服一大钱水一小盏入小防白连须一寸同煎至半盏温服不拘时　此方散热扶表救里表虚冷汗不妄行里热冷气不闭即外结通关内则开渠通关流行经络开渠不壅臓腑然其知母当归顺正隂阳人参甘草和益肠胃柴胡川芎涤去寒邪茯苓龙胆止津生汗麻黄去节留根功全表里防白连须出汗効正盈亏热在表里之间施无不可积惊癎之候用立见功防根至良号曰脱甲奇妙
　　伤寒咳【附论】
　　夫小儿伤寒是寒于皮肤于血气使腠理密气不宣泄蕴积生热故头痛体疼而壮热其者邪在肺肺候身之皮毛而主气伤寒邪气
　　有脓血也
　　白术散　治小儿内中冷气及伤于外寒咳或时寒热头痛
　　白术【半两】赤芍药【一分】紫苑【洗去苗】麻黄【去根节】厚朴【去麄皮涂生姜汁炙令香熟】人参【去芦头】甘草【炙微赤剉】陈橘皮【一分汤浸去白瓤焙】杏仁【各半两汤浸去皮尖双人麸炒微黄】
　　右为散每服一钱以水一小盏煎至五分去滓不计时候量儿大小加减服之
　　贝母散　治小儿伤寒痰逆咳不欲乳食
