<!-- { "loadSidebar": true } -->
　　黄连【四两】茯苓　芎防【各三两】酸石榴皮　地榆【五两】伏龙肝【鸡子大一枚】
　　右防咀水七升煮取二升半去滓下伏龙肝末分三服
　　附子汤【出圣惠方】　治大肠虚冷腰痛羸瘦
　　附子【炮去皮脐一两半】人参　干姜【炮】赤芍药　桂【去粗皮】甘草【炙各一两】
　　右防咀每服三钱水一盏枣三枚煎六分去滓食温服
　　茱萸丸【出圣济总録】　治大肠虚冷饮食减少非飱泄吴茱茰【汤浸晒干焙】诃梨勒皮　丁香　草豆蔻【去皮】芎防　防风【去乂各一分】石硫黄【研一两】
　　右为末炼蜜丸梧桐子大空心陈米饮下
　　黄连汤【出圣济总録】　治大肠虚冷痢下白脓肠内虚鸣相逐
　　黄连【去须】酸石榴皮【焙】赤石脂【各三两】白茯苓【去黒皮】干姜【炮各二两半】桔梗【炒二两】
　　右防咀每服五钱水一盏半煎八分去滓温服日三服
　　茈葫丸【出圣济总録】　治大肠虚肠痛不能久立或腰中虚鸣
　　茈葫【去苗土】枳殻【炒去穣各一两半】白术【三钱】白茯苓【去黒皮一两】丹参【去根炙】黄耆【剉各二两】
　　右为末炼蜜丸梧桐子大空腹粥饮下三十丸日三服
　　朴附丸【出圣济总録】　治大肠虚冷便痢滑泄不思饮食肠鸣腹痛
　　厚朴【去粗皮生姜汁炙一两】附子【炮去皮脐半两】甘草【炙一两】干姜【炮一两】
　　右为末酒煮面糊为丸梧桐子大每服五十丸食前温米饮下
　　大建中汤【出圣济总録】　治大肠虚
　　干姜【炮一两半】芍药　甘草【炙剉】桂【去粗皮各一两】
　　右防咀每服二钱三枚去核饧一块水一盏煎七分去滓空腹温服日三服
　　乳豆丸【出济生方】　治大肠虚寒滑泄不止
　　钟乳粉【一两】肉豆蔻【半两麪裹煨香去面不用】
　　右为末煮枣肉杵为丸梧桐子大每服七十丸空心食前米饮送下
　　治大肠虚冷
　　用鳗鲤鱼煮酒服葢其鱼能补虚
　　固肠汤【出鲍氏方】　治大肠虚寒痢下青白肠中雷鸣大便秘小便赤上气充胸难久立身肿腹急当脐痛酸石榴皮【半两】黄连【炒】地榆皮【一两】
　　右为散每服四钱姜五片乌梅一个煎空心服
　　肠风下血【附论】
　　夫肠风脏毒下血者皆因饱食过度房室劳损坐卧当风恣餐生冷或啖炙煿或饮酒过度荣衞气虚风邪冷气进袭脏腑热因乘之使血性流散积热壅遏血渗肠间故大便下血血清而色鲜者肠风也浊而色黯者肠毒也肛门射如血线者虫蛀也又有阳气不升血随气降而下血者下虚也下虚之脉脉多洪大而芤葢者劳也芤者下血也治疗之法风则散之热则清之寒则温之虚则补之治法合无不效者矣○大便下血或清或浊或鲜或黒或在便后或与泄物并下此由内外有所伤感凝停在肠胃清气不通亦妄行之类故曰便血方书以鲜血为肠风瘀血为热毒溅注为肠痔受病之初或因大肠有热毒血朝于下或因下虚而肠脏无脂膜血得以渗入及其久则成痼疾矣亦时有所感触而发之如遇热发则为瘀血遇寒发则为清鲜遇湿发则为豆汁血色亦因而转不可拘以一説○人之滋养一身惟气与血血为荣气为衞荣行于脉中衞行于脉外故心主血肝藏之而脾为之统贵于气顺则血调若内因七情并酒食所伤外为四气相干则血气逆乱荣衞失度皆能令人下血若风入肠胃者其脉浮下血必在粪前是名近血停积于大肠者其脉沈滞血在粪后是名远血脏寒者其脉沈防下血无痛积热者其脉洪数纯下鲜血甚则鲜血多而不止廉痛伤湿者脉沈而迟下血如豆汁令人面无顔色时寒时热脉浮弱按之絶者下血也○治法大要先当解散肠胃风邪热者与败毒散冷者与不换金正气散风邪既去然后随其冷热而对治之或便血遇热则行止血气用凉药如地榆散蘖皮汤黄连阿胶丸酒蒸黄连丸辈施之热症固当然尔其或阳虚隂走正气不得归元则用木香理中汤附子理中汤震灵丹黒锡丹辈治之皆不可偏废要之芎防汤一剂又调血之上品热者加茯苓槐花冷者加茯苓木香此则自根自本之论也虽然精气血气生于谷气故凡大肠下血大抵以胃药收功真料四君子汤参苓白术散以枳殻散小乌沈汤和之胃气一回血自循于经络矣然肠风之血自肠中来虫痔之血肛门傍边别有小窍射如血线是也肛门既脱腐血浸淫于其间则俱化为虫蠧蚀肠口滴血淋漓自比又不能约而收之矣当以芜荑艾叶苦楝根辈止血亦不用甘草但増入药用○儒门事亲书云棠谿栾彦刚病下血医以药下之黙黙而死其子企见戴人过而问之曰吾父之死竟无人知是何症戴人过曰病挫其心也心主行血故被挫则血不禁若血温身热者死其死必七日治法不当下抑下之不满数企曰四日死何为病挫心戴人过曰智不足而强谋内不足而强举心安得不挫也栾初与邻争屋不胜遂得此病企由是服拜而学医○又论曰凡人有脏毒下血何谓也生气通天论曰邪热伤肝因而大饱筋脉横解肠癖为痔故脓血者血随热行参差入于肠胃之间乃成泻血也若身体壮热则为难治身凉者可治也可先调中消血荡除积血泻之二三行泻后服芍药蘗皮丸黄连解毒汤五苓散益元散各以新汲水调下五七钱甚者取地黄汁半盏服之则愈矣○积年肠风下血不止者由人气血衰弱脏腑惫或饮食劳损或毒气风邪蕴蓄在脏腑流注于大肠既虚下血致面色萎黄四肢消瘦或累月连年诸医不差故曰积年肠风下血○内经谓结隂者便血一升再结二升三结三升邪在五脏则隂脉不和不和则血流结隂之病以隂气内结不得外行血无所禀渗入肠间故便血也
　　方
　　黄耆汤治肠风下血
　　黄耆【三两】槐实　小苏　桑耳　干地黄【焙】当归【炙剉】黄连【去须】白芷【各一两】草豆蔲【二枚去皮】芎防　赤石脂天雄【炮去皮脐】龙骨【各二两】黄芩【去黒心半两】红蓝花　诃梨勒皮　延胡索　厚朴【去粗皮姜汁炙】桂【去粗皮各一两】
　　右防咀每服五钱水盏半姜一分煎八分去滓食前温服日二
　　干地黄汤　治大便下血并多年肠风饮食不得熟干地黄【焙】赤石脂【各二两】延胡索　牡　桔梗黄芩【去黒心各半两】龙骨【各一两半】当归【切焙】黄连【去须】白芷
　　地榆　木香　红蓝花【炒各一两】桂【去皮三分】干姜【炮】黄耆【剉】
　　右防咀每服五钱水一盏半煎八分去滓温服无时
　　五香圣散【出圣惠方】　治肠风气流注下部致生肿结牵引腑脏不和时发疼痛经久下血太多虚乏羸瘦沈香　黄耆【剉】枳殻【麸炒去穰】熟干地黄【各一两】麝香【半两】乳香【一分】木香　藿香【剉炒】防榔　当归【剉炒】白茯苓白蒺藜【炒】川大黄【剉炒】白芍　卷柏【炒】芎防【各三两】
　　右为末每服二钱食前粥饮调下
　　内补散【出圣惠方】　治肠风痔疾失血过多虚乏羸困续断　熟干地黄【各二两】人参【去芦】附子【去皮脐炮】当归【剉炒】芎防　黄耆【剉】白芍药　桂心　麦门冬【去心】白茯苓　干姜【炮剉】五味子【各一两】白芷　甘草【炙剉各三分】
　　右防咀每服四钱水一盏三枚煎六分去滓温服日三四服
　　白花蛇丸【出圣惠方】　治肠风下血日夜不絶疼痛至甚白花蛇【二两酒浸去皮骨炙黄】杏仁【半两汤浸去皮尖双仁炒】黄耆【剉】胡荽子【炒】猬皮【炙焦】人参【去芦】鲤鱼皮【烧灰】附子【炮去皮脐】当归【剉炒】皁荚树耳【炙各一两】枳殻【麸炒去穰】男女髪【烧灰】肉桂【去皱皮各二两】
　　右为末炼蜜杵丸梧子大每服三十丸食前人参汤下
　　升阳去热和血汤【出医方大成】　治肠癖下血乍便其血即出有力而远射四散如春节二月中天气腹大作痛乃阳明气冲热毒所作也当去湿毒和血而愈是其治也【又名除湿热和血汤】
　　生地黄　牡丹皮　生甘草【各半钱】熟甘草　黄耆【各一钱】当归身　熟干地黄　苍术　蓁艽　肉桂【各三分】橘皮【二分】升麻【七分】白芍药【一钱半】
　　右防咀作一服水四盏煎一盏去滓稍热空心服之
　　白术散【出圣惠方】　治肠风痔疾失血虚损羸瘦饮食无味面色萎黄四肢乏力
　　白术　石斛【去根剉】续断　天门冬【去心各三分】黄耆熟地黄　人参【去芦】肉从容【酒浸一宿去皱炙】牛膝　白茯苓【各一两】桂心　甘草【去芦炙剉各半两】
　　右防咀每服四钱水一钟生姜半分枣三枚煎至六分去滓不计时温服
　　内补黄耆汤【出圣惠方】　治肠风痔病下血太多虚羸无力黄耆【剉】槐子仁【炒】枳殻【麸炒去穣各三两】白蒺藜【炒去刺】乌蛇肉【酒浸炙】鹿茸【去毛涂酥炙】附子【炮去皮脐】猬皮【炙】当归【剉炒】沈香　防榔　厚朴【去粗皮姜汁炙各一两】
　　右为末炼蜜杵丸梧桐子大每服三十丸食前桑枝汤下
　　黄耆丸【出简易方】　治久年肠风痔漏【方见痔漏门痔漏类】
　　熟干地黄丸【出圣惠方】　治内伤风冷大便下血不止熟干地黄　龙骨【烧赤】黄耆【剉】紫苏子　蒲黄当归　附子【泡去皮脐】艾叶【炒】白矾【烧令汁尽】阿胶【碎炒各一两】枳殻【半两麸炒去穰】
　　右末炼蜜丸梧桐子大每服三十丸空心及晩食前粥饮下
　　肠风黒散【出直指方】　治肠风下血腹痛
　　枳殻【制各一分】甘草【炒】乌梅肉【炒各半两】败棕　头发　木馒头　木贼【各烧存性】槐角【炒】
　　右为末每服二钱陈米饮乗热调下
　　槐皮膏　止痛痒血出
　　槐皮【三两】薫陆　辛荑　甘草　白芷【各半两】巴豆【七枚】干漆【十四枚】桃仁【十枚】
　　右以猪脂半斤煎之三上三下去滓以绵裹膏塞下部日四五止痒痛
　　内补散【出圣恵方】　治肠风下血不止黄痩虚羸
　　蒲黄　白石脂　熟干地黄【各二两】当归　白芷甘草【炙剉】黄连【去须】芎防【各一两】
　　右防咀每服三钱水一钟煎六分去滓温服日三四服
　　内补黄耆散【出圣恵方】　治肠风下血不止面色萎黄气力全少
　　黄耆　龙骨　槐子【泡】白芍药【各二两】当归【剉炒】芎防甘草【炙剉】附子【泡去皮脐各一两】
　　右防咀每服四钱水一钟煎六分去滓食前温服
　　侧栢叶散【出圣恵方】　治大肠风虚积冷下血不止
　　侧栢叶【炙】棕榈皮【烧灰】附子【泡去皮脐各一两】防风【去芦】槐花【炒】羌活　当归【剉炒各半两】白术【三分】
　　右为末每服二钱食前粥饮调下
　　鹿茸丸【一名断红丸出圣恵方】　治脏腑乆虚肠风痔漏下血多面色萎黄日渐羸痩
　　鹿茸【去毛涂醋炙】附子【泡去皮脐】续断　侧柏叶　黄耆【剉】厚朴【去粗皮涂姜汁炙】阿胶【碎炒】当归【剉炒各一两】
　　右为末炼蜜杵丸梧桐子大每服三十丸食前粥饮下一方用白矾无厚朴
　　黄连贯仲散【出神效方儒门事亲】　治肠风下血
　　黄连　鸡冠花　贯仲　大黄　乌梅【各一两】甘草【炙三钱】枳殻【泡】荆芥【各一两】
