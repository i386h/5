<!-- { "loadSidebar": true } -->
　　右防咀每服三钱水一盏姜五片煎七分去渣温服次二服渣再合煎一服
　　昔政和二年春澧阳疫疾大作服此药皆免
　　防风散　解时疫温病欬喘烦渴头痛体疼目澁多睡肌肉蠕动痰逆忪悸
　　防风　川芎　甘草【炙】香白芷【各二两】菊花【一两】
　　右为细末每服一钱煎荆芥汤调放温服
　　除温散　治三十六种夜热昼凉温病候
　　大黄　朴硝【研各一分】牵牛粉【半两】梹榔【二个】
　　右为末每服半钱煎黄芩汤调下临卧时服
　　香苏散　治四时瘟疫伤寒
　　香附子【炒去毛】紫苏叶【各四两】青橘皮【二两不去皮】甘草【一两炙】
　　右为麄末每服三钱水一盏煎七分去渣热服不拘时日三服解肌加干葛煎若作细末只服二钱入塩防服
　　黒膏子　治小儿初春病入肌肉发斑瘾疹如锦纹咳
　　红绵散　治伤寒及咳嗽　歌曰头疼壮热口难懒倦终朝只爱眠面赤更加小便赤良方有剂裹红绵麻黄【半两去节】天麻　蝎　甘草【炙】人参　白术【各半两】
　　右为末每服半钱水六分入防白一寸红绵褁煎四分服
　　治小儿大人伤寒一二日头疼发热增寒体痛
　　麻黄【汤浸焙干】石膏【各一两】苍术【水浸去皮】桔梗　山茵陈甘草【炙各半两】
　　右为末每服二钱防茶调下小儿一钱或半钱
　　犀角散　治伤寒六七日大便不通热甚者
　　犀角【末】大黄【炮】柴胡【各一两】人参【半两】朴硝　甘草【各一分】
　　右为细末每服一钱水八分入生姜二片枣子一个煎至五分去渣温服量儿大小加减服之
　　藿香散　治小儿伤寒吐逆不定作热常服调顺阴阳和养脾胃止烦渴
　　藿香【一分】木香【一分】葛根【一两剉】人参【半两去芦头】丁香【一分】甘草【半两炙剉】
　　右为散每服一钱以水一盏煎至五分去渣量儿大小临时分减温服一方有麦门冬无葛根【一名人参散】
　　鈆霜散　治小儿伤寒壅热心狂谵语
　　鈆霜　马牙硝　人参【去芦头】欝金【各一分】甘草【半分炙微赤剉】茯神【一分】
　　右为散每服半钱煎麦门冬汤温调服量儿大小以意加减服之
　　麦门冬汤　治小儿未满百日伤寒鼻衂身热呕逆麦门冬【十八铢】石膏　寒水石　甘草【各半两】桂心【八铢】
　　右防咀以水二升半煑取一升每服一合三服量儿大小加减服之
　　莽草浴汤　治小儿伤寒
　　莽草【半斤】牡蛎【四两】雷丸【三十丸】大黄【一两】蛇床子【一升】
　　右件以水三斗煑取斗半适寒温以浴儿避眼及阴
　　减桂建中汤　治伤寒自汗补虚和阴阳【一名加减建中汤】黄耆【一两】白芍药【三两】甘草【炙】人参　熟地黄【各半两】
　　右防咀每服二钱水半盏煎三分去渣服
　　黄连葛根汤　治太阳病桂枝证反下之利遂不止脉促表未解喘而汗出者
　　黄连【三分】葛根【三两】甘草【半两炙剉】黄芩【三分】
　　右为防咀每服三钱水一盏煎至七分去渣量儿大小以意加减服之
　　桂枝人参汤　治太阳病表证未除而医数下之恊热而利利下不止心下痞硬仲景谓之表重不解桂枝【一两三分】人参【一两】甘草【炙一两三钱】白术【一两】干姜【一两】
　　右为防咀以水煎去渣加减服日二夜一服
　　桂枝加芍药汤　治太阳病反下利因腹痛是有表复有里腹痛甚者宜桂枝加大黄汤全婴方云治太阳中风阳浮而阴弱阳浮者热自发阴弱者汗自出啬啬恶寒翕翕发热鼻鸣干呕者【一名桂枝汤】
　　桂枝【一两半】芍药【三两半利者先煎三四沸】生姜【一两半】甘草【一两半炙微赤剉】
　　右防咀水煎加减服痛甚加大黄实痛者加一两半羸者减之全婴方药饮孩子每服三钱水一盏煎至八分去渣大小加减服须臾啜热粥一盏以取药力覆令一时许通身热微似汗出者佳加减桂枝汤自南北二方居人四时行之皆验江淮间唯春冬可行春末及夏以前桂枝证加黄芩一分谓之阳旦汤夏至已后有桂枝证可加知母石膏各半两或加升麻一分若病人素虚寒者正用古方不在加减也或曰桂枝防难用虽云表不解脉浮可发汗宜桂枝汤须是病人常自汗出小便不数手足温和如手足指稍作微冷少顷温身虽微热自烦而又增寒始可用之若病人无汗小便数或手足冷不恶寒者忌不可用桂枝汤也仍有桂枝证服无桂枝证者尤不可再与
　　桂枝加大黄汤　治证同前
　　桂枝【三分去皮】芍药【一两半】大黄【半两大实痛者半两羸者减之】甘草【炙半两】
　　右防咀入姜枣同煎加减服之
　　五苓散　治伤寒温热病常欲饮水水入便吐水停胷满不下否闷小便不得利欲出汗而昏燥及霍乱吐泻太阳病发汗后大汗出胃中干燥烦躁不得卧欲得饮水少少与之令胃和则愈若脉浮小便不利微热消渴发汗脉浮数中风发热身疼热多饮水并宜服之
　　泽泻【一两一分】白术　白茯苓　木猪苓【去皮各三分】桂心【半两】
　　右为末一钱白汤调服欲饮水者新汲水调但服多汗出立愈伏暑饮水多心腹胀闷吐泻者服之立効五苓散防治小儿吐逆亦治肿甚効有身热多渴只吃汤者是内寒宜煎服之若渴小便赤澁加辰砂减桂用灯心麦门冬汤调冷服如身热煎姜汤服之
　　猪苓汤　治伤寒瘟疫脉浮发热渴欲饮小便不利属阳明病少阴病下利六七日咳而呕渴心烦不得眠宜服
　　猪苓　茯苓　阿胶　滑石　泽泻
　　右等分防咀白水煎去渣入胶再煎烊加减如意服之
　　麻黄黄芩汤　治小儿伤寒无汗头痛发热恶寒并天行热气或生豆疮不快烦躁昏愦或出疮痘身疼体热者
　　麻黄【一两去节】黄芩　赤芍药　甘草　桂枝【去皮已上各一分】
　　右为末沸汤调下半钱或作饮子水煎亦可
　　葛根散　治小儿伤寒四肢烦热头疼体痛心躁口干发渴
　　葛根　麻黄【去根节】人参【各半两】肉桂【去麄皮】甘草【各一分】
　　右为麄散三歳儿每服一钱水一小盏生姜少许子一枚同煎至五分去渣温服量儿大小加减不拘时被盖取汗出温粉粉之
　　七宝饮　治时气伤寒头痛壮热肢体烦疼小儿同乳母服
　　苏叶【三两】香附【三两炒】橘皮【一两】桔梗【一两】白芷【一两】甘草【一两】
　　每用姜三钱煎如烦渴则以五苓散加山茵陈同煎一方加川芎一两防咀每服二钱水半盏姜一片子半枚煎至三分去滓温服一名七宝散一方加麻黄少许魏公用验
　　桔梗散　治小儿伤寒头热足冷门张者亦治多躁啼不睡小便赤少四肢热者
　　桔梗　人参【各去芦头】葛根【剉各半两】附子【炮裂去皮脐】甘草【炙微赤剉各一分】
　　右捣罗为散每服二钱以水一小盏入生姜少许煎至五分去滓不计时候温服量儿大小以意增减
　　知母散　治小儿伤寒体热烦躁
　　知母　甘草【炙微赤剉】竹茹　麻黄【去根节】杏仁【汤浸去皮尖双仁麸炒微黄各一分】
　　右捣麄罗为散每服一钱以水一小盏入防白二寸香豉三七粒生姜少许煎至五分去渣不计时候温服量儿大小以意加减
　　天麻散　治小儿伤寒
　　天麻　荆芥穗　甘草【炙各半两】麻黄【去节一两】全蝎【一分】
　　右为末每服一钱水一小盏薄荷三叶同煎四分通口服
　　红龙散　治小儿惊风及四时伤寒浑身壮热唇口焦干两目飜露搐搦昏迷
　　龙齿　鈆白霜【各二钱】硃砂【半钱】龙脑【少许】天南星【水浸七日逐日换水薄切晒干为末五钱】
　　右为细末每服半钱蜜水调下食后服之
　　人参散　治伤寒
　　人参　甘草【炙各一分】麻黄【一两半】桔梗【一两】茯苓【半两】
　　右为末每服一钱防白薄荷汤调下
　　饿虎散　治伤寒后不思饮食
　　人参【一钱】肉豆蔲【一个】僵蚕【七个】良姜　甘草【炙各二钱】
　　右为末每服一字本汤下或粟米汤下
　　人参散　治小儿伤寒胷烦闷喘促
　　人参【半两去芦】麻黄【半两去节】甘草【半两炙剉】贝母【一分煨微黄】杏仁【一分汤浸去皮麸炒微黄】
　　右为散每服一钱以水一小盏煎至五分去渣不计时候量儿大小加减温服
　　大黄散　治小儿伤寒壮热心躁头痛口干小便大便赤难
　　川大黄【半两炒】栀子仁　黄芩　赤芍药　甘草【炙各一分】
　　右为散每服一钱以水一小盏煎至五分去渣量儿大小分减频服以利为効
　　牡蛎散　治小儿湿温伤寒四肢或时壮热或时厥冷汗多自出如珠子者生如油者死头额热疼面色赤黒声多干呌寸口脉浮洪大闗尺脉沉实息数不匀此候宜服
　　牡蛎【一两烧为粉】附子【半两炮裂去皮脐】麻黄【半两去根节】人参【半两去芦头】甘草【半两炙微赤剉】
　　右为散毎服一钱以水一小盏煎至五分去渣不计时候温服量儿大小如意加减服之
　　不换金正气散　治感冐伤寒恶心呕吐发热泻痢停食腹痛及风湿头目昏重时发壮热
　　藿香　陈皮【各五钱】半夏【三钱】苍术【一两米泔浸切炒黄色】白茯苓【五钱】
　　右用粉草五钱同剉散每服一钱生姜三片红一枚煎至食前温服
　　芍药解肌汤　治小儿伤寒烦热头体痛【一名四物解肌汤】
　　芍药　黄芩　升麻　葛根【各半两】
　　右以水三升煑取九合去渣分服朞歳以上分三服一方有麦门冬无葛根
　　麻黄杏仁汤　治伤寒饮水过度水停心下故喘又水入肾亦喘喘高者死讝语直视而喘者亦死发汗后不可用桂枝汤汗出而喘无大热者宜用
　　麻黄【一两去节】杏仁【一两去皮尖麸炒】甘草【半两炙】石膏【一两】
　　右防咀每服三钱水一盏煎至七分去渣加减服太阳病下之微喘表未解桂枝汤加厚朴六钱杏仁五十个
　　防己汤　治伤寒喘促及多年喘急
　　防己【一两】诃子【炮用肉】麻黄【不去节】杏仁【去皮尖麸炒各一两】
　　右为防咀水煎临熟入腊茶少许再沸去渣量儿大小加减服之
　　大承气汤　治阳明病不吐而烦者宜服阳明病脉迟虽汗出不恶寒体重腹满而喘有潮热可攻其里手足濈濈汗出而大便已坚宜服之阳明病其人多汗津液外出胃中干燥大便必坚坚者必讝语宜服之阳明病发作有时汗不散腹胀痛宜服阳明少阳合病自利脉浮者顺滑而数縁有宿食宜服之少阴病口燥舌干宜服之少阴病脉细沉数病在里不可发汗宜服之少阴腹满不大便者宜服之
　　大黄【半两微剉炒】厚朴【一两制】枳实【一两麸炒】芒硝【半两】
　　右为饮子白水煎临熟入芒硝再沸去渣加减服一方作枳殻加姜煎
　　双解散　治伤寒头痛口干烦满腹胀身热不食讝语耳聋囊缩而厥水浆不入不知人者难治五臓已伤六腑不通荣衞不调如是者三日死　治法当表里俱救
　　茵陈　麻黄【去节】大黄【煨】石膏
　　右等分为末荆芥茶调下加减服之
　　四皓饮　治小儿伤寒头疼发热心躁
　　大黄　川芎　甘草　荆芥【各等分】
