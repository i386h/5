<!-- { "loadSidebar": true } -->
　　右防咀白水煎去渣量儿大小加减服之
　　防风散　治小儿伤寒及诸热兼治疮痘入目生翳【一名连翘饮】
　　防风　连翘　山栀子仁　甘草
　　右等分防咀三歳一钱水半盏煎三分去渣服
　　升麻汤　治小儿中风头疼增寒壮热肢体疼痛鼻干不得睡兼治疮痘已发未发皆可服兼寒暄不时人多疫病乍暖脱着及暴热之次忽变阴寒身体疼痛头重如石加黄芩名曰升麻黄芩汤治伤风头痛发热恶寒自汗时行疮痘出不快加大青等分治身热风疹天行热疾【方见本门伤寒类一名解肌汤】
　　时雨散　治小儿春冬伤寒发极効冬春及夏初行之亦効
　　苍术【四两】甘草　麻黄【去节各二两】猪牙皂荚【四挺】
　　右防咀水煎去渣被盖汗出立効但是时行寒疫皆宜服如时气脑热头疼不止朴硝水调涂顶上
　　犀角地黄汤　治小儿伤寒及瘟病应发汗而不解内有瘀血者及鼻衂吐血不尽内余瘀血大便黒者此方消化瘀血兼治疮疹出得太盛
　　赤芍药【三分】生姜　地黄【二两】牡丹皮【一两】犀角【一两如无升麻代】
　　右防咀三歳一钱水半盏煎至三分去滓加减服
　　大青四物汤　治小儿伤寒热病十日以上发汗吐下后热不除身上斑出
　　大青【四两】阿胶【炒一两】甘草【炒二两】豉【四两】
　　右防咀白水煎加减服
　　黄龙汤　治小儿伤寒身热不退者
　　柴胡　黄芩　甘草　赤芍药【等分】
　　右为麄末每服一钱姜一片枣子半个用水一中盏煎至五分去滓服不拘时
　　红绵散　治小儿伤寒壮热解表及疹痘蒸热
　　麻黄【半两】干蝎【七个】天麻　甘草【各一分并焙干】
　　右为末每服一钱红绵一片掺药于绵上入生姜一片半个同煎至半盏去绵姜冷服
　　解肌发汗散　治少小伤寒热
　　麻黄【四两去节】杏仁【炒】桂心【各一两】大黄【十二铢】
　　右为末二百日儿乳汁和服大豆大四丸抱出汗
　　金花散　治小儿伤寒
　　欝金【半两末】马牙硝【一两半】腻粉　硃砂【各半钱】
　　右末每服一字用麦门冬熟水调
　　小黒膏　治小儿伤寒风癎
　　乌头　天南星【各一枚大者烧通赤入小瓶内纸密口令火灭取刮之中心存白处如皂荚子大为度须烧数枚择中度者可用】参【各末五钱】
　　右蜜和葱白汤下豆许频服筋痪急和乳香同葱白煎汤下昔润州傅医専卖此药小儿伤寒发热与二三丸令小睡及醒已凉矣有小儿者当如其方而合之
　　解交散　治小儿伤寒
　　茵陈　升麻　茯苓　甘草【炙各二钱】
　　右为末每服半钱一字葱白汤下
　　浮萍散　治伤寒壮热先宜出汗
　　浮萍　麻黄　川芎　天麻【各二钱】
　　右为末每服二钱薄荷酒调下覆令出汗
　　麻黄汤　治伤寒头疼发热身痛恶风无汗喘满又治太阳病脉浮紧无汗发热身疼痛八九日不解表证仍在此当发其汗服药已微除其人发烦目瞑剧者必衂衂乃解所以然者阳气重故也
　　麻黄【一两半去节】桂枝【一两】甘草【半两】
　　右防咀每服三钱水一盏煎至八分去渣大小加减服覆令出汗不须吃粥加减法夏至后须加知母半两石膏一两黄芩一分盖麻黄汤性热夏月服之有发黄斑出血之失凡伤寒热病药性须凉不可太温唯冬及春并病人素虚寒者乃用正方不湏加减
　　小承气汤　治太阳病吐下后发汗而复烦小便数大便坚宜服阳明若出汗多而微寒为表未解无潮热不可与之若腹满不大便可稍稍与之
　　大黄【一两微炒】厚朴【半两制】枳实【一个大者炙】
　　右防咀同煎阳明病潮热大便微硬可与大承气汤不硬者不可与之若不大便六七日恐有燥屎騐之法少与小承气汤汤入腹中转失气者此有燥屎也乃可攻之若不转失气者必初便即溏不可攻之攻之必腹满不能食也欲饮水者与水则哕其后发热者必便硬而少也以小承气汤和之不转失气者忌不可用也失实则讝言失虚则声微难重语也直视谵言喘满者死不利者亦死发汗多若重发汗者亡阳讝言脉短者死脉和者生伤寒若吐下后不解本不大便五六日已上至十余日日晡时发热发潮不恶寒独语如见鬼状若剧者发则不能识人循衣摸床而不安微喘直视脉者生满者死微者但发热讝言者大承气汤主之阳明病多汗以津液外出胃中干燥大便必硬硬则讝语小承气汤主之若一服利者止后服
　　调胃承气汤　治伤寒发热后若寒虚而不恶寒但热者实也当下伤寒十三日后经讝语者当下之若自利者脉当微厥反和者此为内实也当下之太阳病经十余日心下温温欲吐而胷中实大便溏腹微满欝欝微烦当下之太阳病三日发汗不解蒸蒸热者当下之
　　大黄【一两炒】芒硝【九分】甘草【半两炙】
　　右防咀大黄甘草二味以水一盏煑至七分去滓下芒硝更上火煑二三沸顿服之
　　栀子仁汤　治阳明病脉浮咽干口苦腹满汗出而喘不恶寒反恶热心躁讝语不得眠胃虚客热舌燥宜服阳明病下之其外有热手足温者心中烦壅饥不能食头有汗宜服伤寒六日吐后发汗虚烦不得眠剧者心神颠倒宜服伤寒六七日大下之后身热不去心中结痛此为欲解宜服
　　栀子仁　甘草【炙各一两】　加香防一两【名栀子豉汤】
　　右为末每服三钱水一盏豆豉五十粒煎七分去渣温服
　　白虎汤　治伤寒脉滑而微厥表里有热三阳合病腹满身重难以转侧口中不润卧后讝语遗尿发汗则讝语下之则额下出汗手足逆冷自汗出并宜服之服桂枝汤后有大汗出烦渴不解脉洪大伤寒呕吐若下后七八日不解结热在里俱热时时恶寒大渴舌上干燥而烦欲饮水数升伤寒证无若口干燥渴心烦背微恶寒渴饮水无表里证者并宜白虎汤加人参汤脉浮发热无汗不可服诸亡血不可服活人书曰脉厥而滑里有热白虎加人参黄济云伤寒及温热病脉大洪增寒壮热烦渴欲饮水及夏月伤暑发热恶寒身体疼重大渴不止躁烦汗出脉细小手足微冷并时疾未经转泻胃热发斑兼痘疱麸疹天行后余热不解但是一切伏热并可服董氏云小儿疮痘其证未全或未明者与白虎汤如秋冬入春寒未用白虎汤之时但加叶煎不必拘常法
　　知母【一两半】甘草【半两】粳米【一合半一方用八钱】
　　右防咀白水煎加减服加人参半两名白虎加人参汤又方加石膏四两亦作四钱一方枣一枚同煎每服一钱水一小半盏煎三分去柤服之
　　三和汤　治小儿伤寒鼻塞声重痰嗽体热烦躁
　　麻黄【三两去节】杏仁【二两去皮尖】甘草【一两炙】
　　右为末每服三钱水半盏煎三分热服进三服防粥投之衣被盖汗出立瘥
　　团参汤　治小儿伤寒发汗吐下后毒气不散表虚里实热发于外故身斑斑如绵纹甚则躁讝语兼治喉闭肿痛
　　团参　升麻　甘草
　　右等分防咀白水煎加减服
　　茯苓汤　治小儿伤寒呕吐喘麄肌热烦躁伤渴
　　白茯苓【一两】乌梅肉【半两微炒】干木【一两】
　　右捣筛为麄末每服一钱以水一小盏又入生姜一大片煎至五分去渣温服不计时候量儿大小加减
　　治小儿伤寒
　　栀子仁【一枚】【一个烧炭】牙硝【少许】
　　右以古字钱两文烧令赤水淬七度将此水调三味灌之立愈
　　走马散　治小儿三歳以下忽患伤寒阴阳二毒此因母之毒气所致庸医多不会自见壮热不食多睡便以冷物与吃即儿转不安加甚盖药热动风药寒呕逆宜服此
　　大黄末【一两米醋煑冷如麸用】干地龙【一枚末入】牙硝【一分】
　　右为末同研三百下令阴干再捣为末生姜汁调灌立见神验量多少灌
　　黒散方　治小儿伤寒退热【方见初生门变蒸类】
　　治小儿伤寒壮热头痛口干心烦
　　生姜【汁少许】竹沥【一合】蜜【半合】
　　右相和令匀二三歳儿分为三服
　　发汗散　治少小伤寒发热解肌
　　芍药　黄芩　葛根【各二分】
　　右切以水三升煑一升为四服一歳儿为三服
　　金花散　治小儿伤寒
　　肥皂角子【一百个铫内炭灰炒裂取黄子】诃子皮【五个】甘草【二寸清油煎黄】
　　右为末每服半钱温水调下治五歳以下
　　四十八三黄散　治正受伤寒
　　麻黄【不去节】大黄【蒸各一分】黄芩【半分】
　　右为细末每服半钱葱汤下日进二服
　　治胸闷但呕者此名温毒也宜服之
　　生姜　地黄【半斤】好豉【一百粒】
　　右以猪膏二斤合研绞汁用麝香雄黄和服毒便从皮肤中出遂愈忌芜荑
　　热病【附论】
　　夫小儿热病者是冬时严寒人有触寒气入于肌肉当时即不发至春得暖而发则头痛壮热谓之心热疾又冬时应寒而反暖其气伤人即发亦使人头痛壮热谓之冬温凢邪之伤人皆由触冒风寒入之小儿虽不能触冐其乳母抱持脱衣不避风邪冷热气所感病也黄帝曰伤寒热病死有九四曰老人婴儿热病腹满者死
　　石膏散　治小儿热病烦热惊悸
　　石膏【细研】川大黄【剉碎微炒】甘草【炙微赤剉各半两】大青　黄芩栀子仁　知母　葳蕤　川升麻　葛根【剉】龙
　　胆【去芦头各一分】
　　右为散每服一钱以水一小盏煎至五分去滓不计时候量儿大小分减服之
　　吴蓝散　治小儿热疾头痛心躁眼黄
　　吴蓝　大青　芦根【剉】石膏【细研各一两】甘草【炙微赤剉】麦门冬【去心焙】黄芩【各三分】茵陈　栀子仁【各半两】
　　右为散每服一钱以水一小盏煎至五分去滓不计时候量儿大小分减温服
　　犀角散　治小儿热病烦热不解大小肠秘澁心胷闷乱
　　犀角屑　赤芍药　黄芩　川升麻　栀子仁地骨皮　甘草【炙微赤剉各一两】麦门冬【去心】川大黄【剉微炒各三分】
　　右为散每服一钱以水一小盏煎至五分去滓不计时候量儿大小分减温服
　　真珠散　治小儿热病心神狂躁身热如火头痛烦渴眠卧不安
　　真珠末　马牙硝　寒水石　太阴元精【各一分】龙齿　鈆霜　朱砂【各半两】牛黄　麝香【各半两】
　　右研令细不计时候以新汲水调下半钱量儿大小加减服
　　真珠散　治小儿热病口干心神烦躁
　　真珠【末】牛黄　龙脑【各一钱细研】蒌【用根】茯神　硃砂【研水飞各半两】马牙硝　寒水石【并为细末各一分】
　　右相拌匀每服半钱蜜水调下量儿大小加减
　　解肌散　治小儿热病口干身体壮热心神烦躁宜服之【一名觧肌汤】
　　麻黄【三分去节根】葛根【剉】赤芍药　黄芩　川升麻甘草【炙微赤剉各半两】
　　右为散每服一钱以水一小盏入葱白五寸煎至五分去滓不计时候量儿大小分减温服令有汗出即瘥一方白水煎
　　茵陈散　治小儿热病心烦壮热口干多渇宜服茵陈　麻黄【去根节】赤芍药　甘草【炙微赤剉】　黄芩葛根【剉各半两】
　　右为散每服一钱以水一小盏煎至五分去渣不计时候量儿大小增减温服汗出为効
　　牛黄散　治小儿热病壮热心闷
