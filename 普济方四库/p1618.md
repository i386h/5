<!-- { "loadSidebar": true } -->
　　夺命防　治小儿急惊风搐又治肺胀喘胸膈气急出入两脇搐动防下作坑病甚者两鼻窍张肩闷乱烦渴咳嗽声嗄不鸣痰涎潮塞睡卧不稳死即在朝夕世俗不识若作咽喉风或作马脾风治之悮矣切忌不得于胸腹上灸之反为祸矣慎宜戒之【方见本门慢脾风类】
　　普济方卷三百七十
<子部,医家类,普济方>
　　钦定四库全书
　　普济方卷三百七十一　明　周王朱橚　撰婴孩惊风门
　　慢惊风【附论】
　　夫慢惊因病后或吐泻脾虚胃损遍身冷口鼻气出亦冷手足瘈疭昏睡露睛此无阳也惟括楼汤主之钱氏曰无阳可用括楼汤内用括楼根白甘遂按本草括楼根味苦寒无毒主心渇身热甘遂味苦甘大寒有毒主腹满靣目浮肿留饮宿食又曰惊急合凉防慢惊合温补钱氏云急惊凉防慢惊温补今同括楼汤寒毒之药又无温补为佐首尾亦无补助兼主对不亲如此治之怪也经曰实实虚虚损不足益有余有如此者医杀之慢惊虚病寒毒之药甚戾人正合难经虚虚之论乃钱氏之非也愚常治此病以神寳丹寛筋汤治之多愈钱氏方脉议论优长甚为可取其间如治慢惊法用括楼汤隂癎壊病内亦用此方钱岂不知括楼汤反为害也观其智识必不如是傥有此説但取其所长畧其所短庻几不悮耳○徐仲秀子三嵗七月中因伤乳食呕吐数次而后作防召一医视之三日不退加之眼露后因顖防气粗靣白形青虚烦腹痛忽发惊风进退召愚视曰此子虽是慢惊法当防乳三日频与稀粥服药可安主人曰小儿以乳妳为本岂可即遽然舍乳也荅曰舟非水不能行然波涛沸涌则有覆舟之患儿非乳不养然吐防过伤则有倾人之患波涛非自生其所以生者风鼓不平之势作之也吐泻非自生其所以生者风冷乳食之伤引之也风息则水势平乳少则吐泻安善行舟者不惧波涛而惧舟之不固善为医者不惧吐泻而惧乳之不节盖乳犹水也水能载舟亦能覆舟此之谓也始因伤乳为病若以所伤之乳乳之如以酒觧醉转加昏愦固能节乳使药速騐也主人乃聼用神寳丹续命汤安神膏日各三服频与稀粥至夜惊再不潮翌日嗳哺尚困是中脘有食脾胃有风主人曰何以知也荅曰嗳者是有食困者是有风当用宣风防汁用下紫丸子令防利再用神寳丹安神膏琥珀防日各二服调治三日时与止妳至五日全安主人曰慢惊风何敢快生答曰病虽至困形青而不昏肚痛而手足常温惊搐无痰喘气而防热是胃气未脱经曰胃者水谷之海主禀四时故皆以胃气为本此子病虽至困胃气尚未脱可以复生也○苏氏子半年自生下时复观乳一月吐而身热召愚视曰心者精神之本清虚不欲昏不可昧昏昧则气浊气浊则神乱神乱则血脉不荣今者血脉俱虚精神离防不可治主人曰何便不治荅曰縁见儿目觧而顖肿面白而唇青兼绕口鼻人中肉内隐出黒色是精神防失素问云得神者昌失神者亡设或苟安犹若轻沤浮水暂驻目前亦岂宜久防烛乘风其不亡者何待主人大怒后易数医果惊而卒○大便青脏冷也或初出防黄良久则青者亦然也灵秘云泻下如蓝淀胎中受积惊盖惟心主惊心惊则胆怯胆者与肝为表里也胆怯则肝冷肝传脾受邪故大便初出防黄脾之色也良久后青肝之本色肝热则外发目赤肝冷则内作便青又有不因惊而得此证者盖禀胎气怯弱内受风寒故也有便青夹白脓稠粘如涎者亦是肠寒久冷令小儿面白形青腹痛惊啼失治则变隂癎也○凡慢惊风候若是急惊传来而尚阳证其阳即亏不必回阳又不待治阳只可截风而调胃均平隂阳可冷可热可缓可急是也若直便为服附子硫黄之属使阳归阳又是急惊学者理宜知之既治阳证传作隂证即与服保命丹三二服兼前牛黄清心丸子其有四证具八候稍缓隂癎者即可与服之若已传过八候不作四证尚在者只宜与服定命饮子若脚手氷冷者乃四逆候方可回阳次第合眼者即传作慢脾风候寒而惊风痰涎壅盛搐搦不止不可下者宜与五灵脂丸其痰涎壅盛口角垂者白姜丸功効惊风搐搦身体虽暖风痰不化宜服天南星丸○婴孩所受此等证候无他疑者只将下项用药无不苏省切不可延久其阳易脱隂气渐盛药力不及使人难治又不可一向连并投药每次一二服了须审察证候缓急有无传变稍觉寛定其药放慢或势渐宜以次苐急药与服不可执滞一药又不便换汤饵连并与之所谓察其轻重审其进止而后已○慢惊若是急传来是知前人不曽截风定搐阳脱而传隂隂重阳亏其风与热常流注经络又有曽服大寒凉之药过多又有下积取泻致作又有脏腑虚寒洞防而为其所受多端○理慢惊风当知隂癎之説其证属隂脏寒气虚尚或泄防不止其惊正作多因无识之人一向治惊更不理防药用寒凉投之令气愈虚泄防不止隂证愈作惊搐愈増若用止泻药稍热八候复加四证不退慢惊虽曰难治盖医亦不曽防竟病作加进深为重害○慢惊当察知所视为要眼睛昏定为重窜视为重四肢厥冷为重睛定不眨为重虽眨不左右顾为重汗出如流亦重口靣忽作黔黯色至重感风搐搦慢惊眼在半开半合之间者乃知隂气渐盛传入脏间阳气已亏脾经属隂次苐入脾故言慢脾风候○医慢惊与急惊风候自是不同未可一向下定搐药急惊谓关窍不通故以脑子麝香等药通利定其搐搦慢风隂重阳亏诸经已虚不宜通闗又凉其脏易作慢脾风○医慢惊不可争攻急惊阳癎稍易理慢惊隂证最难服药已愈而尚虚乏未省三五日之间者有之俗谓过街候无定论不可轻易妄投攻击之剂则前功俱丧○慢惊所治之理须防问原因所若是急惊传隂为慢惊者乃癎所作隂癎也当察阳子为重即阳脱而隂盛小儿有长幼之别脏腑有虚实之分有防三五次便成风候乃由虚之甚也或二三日泄方成风候或有五七日防不止而成风候暴防成风犹可速治葢回阳调中补气之为易若久防渐传成风候者为虚为乏故难疗理○婴孩小儿洞泄成风以补药治之者宜用附子脏寒洞泄或因服药下积取防成风宜以温脾壮气药调之宜服观音全蝎散有服寒凉药成风者下药太凉致令脏腑先寒遇发药吐防即传成风候以助气醒脾药温之即王氏大惺惺丸大喝起防与服之効若手足冷囬阳宜术附汤効阳癎传作隂癎急惊传作慢惊风候以截风药定搐药若在前三者慢惊候便以截风徃徃未为当盖由病自虚乏得之所以云调补之理○慢惊之候其意在慢治急惊之候其意在急何也盖急无过因热生风作惊跌扑作惊他物触之作惊惊热传极即变生风搐搦等候皆热所乘若顺证依法下之诸候自息慢惊所作不常当宜省察用意子细所疗至为难以故宜消息之为慢也不可怆惶恐惧非失治踌躇疑贰之为慢也又曰慢惊无争攻盖所疗至为难事○婴孩所患急惊慢惊慢脾三者皆由风痰所作以渐传及未有初得病而便慢脾者或急惊来或吐防而得或久痢气虚脱而得伤寒表里既虚传入隂证亦成慢候久嗽成癎亦传慢惊候霍乱吐痢亦传慢候脾困久睡亦慢候吐血亦传慢候虫积冲心亦传慢候肝风筋急大小便闭心虚烦躁烦渴引饮肚腹防痛睡里咬牙日夜汗出走马疳急诸般丹毒龙纒腰膀胱吊疝卵肿茎曲四体浮肿以上诸般证亦皆慢有如此者其所患诸疾皆能传作慢惊乃传作慢脾脾气既絶胃气已尽无可得而治疗也○婴儿五脏易冷易热易虚易实医方并不治腑受病曰脏不病耳曰非也小儿在腑有疾自息愈者有之在脏不可不治脏者隂属腑者阳属谓小儿先隂而后阳又曰小儿乃纯阳之气在腑则顺在脏则逆故前贤皆理其脏未言治腑也又肾一脏常主虚不可攻疗若有肾病但清心肺縁心与肾即既济也肺与肾乃子母也无与肾药及诸补药若治肾脏即他病生故戒止不可疗汤氏云吐防生便恶心胃虚脾弱汗相侵舌赤唇绯防眼闭头揺髪竪起如针膈闷气粗两脇动口生疮白命难任未生此证宜先治有疮胃闭命须沉未慢脾先要困睡中吐舌更揺头吐妳作腥生气息额头千颗汗珠流睡里多惊惊哭起面黄脉细最堪忧腥脾助胃成切效伤妳依前命也休凢有此疾宜暂防乳控令胃干饥甚当用药令药乳母醸其乳与之十救一二矣○全婴简易方云惊风似是而非若同而异受证非一治法不同此病之惑人也医者当首辨明而治之宿州陈氏田曰惊风二证惊自惊急惊慢脾也风自风五脏中风也当分别治之世言热极生风而不知风寒暑湿之气亦能生风钱伸阳云伤风伤寒伤食麻豆变兼等候亦能搐所谓防搐者是也陈氏曰医者每见小儿搐不辨是否惊风用蜈蚣脑麝牛黄巴粉防寒凉毒剂多致夭伤或成慢候盖真气者元阳也如用药性温则固养元阳用药性冷则败伤真气宜用温凉之剂则无过与不及杨氏曰惊风暴烈惟蜈蚣能截能擒贵乎药病相当辨认的是惊风之证方可用之或一字半字而止或伤风等证假搐不可妄投中毒非浅或有误焉急以桑白皮蚯蚓为觧钱氏汤氏胡氏杨氏辨云伤风伤寒热盛生惊必有伤风伤寒之证但牙闗不麻豆搐乃热乘于心心火炎上故目瞪上窜乃痘证欲出之状必中指冷耳后红綉乃四脏之证但无痰潮食积搐必有靣黄吐利夜热昼凉等证变兼防搐但唇上白珠生蝄厥多似慢惊但唇口紫吐清涎癎者四肢柔软而时醒痓痉一身强直终日不醒痉则举身强直痓则手足氷冷刚痓有汗柔痉无汗中风口眼防斜必有五脏中风之证天吊或啼或哭状似鬼祟头目仰视如鱼上钓内吊伛偻返张唇黒隂肿眼有红筋班血客忤物忤中恶面变易五色状似惊癎但目不上视○杨氏曰慢惊无热乃虚热也当用药以温之又曰经吐痢便是慢惊由虚使之须用温中扶里抑隂助阳用理中汤加木香钱氏云夏月脾胃伏热当觧暑毒不可便曰回阳杨氏曰方传慢惊尚有八候窜视反引搐搦掣颤也但昏沉者不可回阳宜调胃截惊可凉可热均平隂阳而已用全蝎观音防又曰若阳虚隂盛病已传过无搐掣反视之证昏沉者用四君子汤加附子三分之重者对加又曰手足氷冷方可回阳用附子理中汤慢惊下痰用苏合香丸白丸子又曰若眼半合半开手足不冷不可回阳其证尚在慢惊用调中汤参苓白术防或用实脾防杨氏截惊用太乙保生丹或用夺命丹桞氏曰凡吐防气虚体弱者调胃用实脾防便服夺命丹以截其惊
　　方
　　实脾防　治脾胃虚冷吐痢不止不进乳食慢惊脾等证及治痘证下痢不能收靥
　　人参　白术　白茯苓　缩砂仁【各五钱】　丁香【二钱】木香【炮二钱】　麦芽　石莲肉　麯饼　陈皮【去白】山药　良姜【油炒】　青皮【去白】　冬仁【各五钱】　肉豆防【三个煨】　薏苡【姜炒三钱】　扁豆【姜炒三钱】　香附子【炒去毛三分】　甘草【炙三钱】　陈米【一撮炒】
　　右为细末常服枣汤调或米汤烧塩调服吐痢脾胃虚弱加消积饮同服慢惊脾手足厥冷加附子理中汤同服下回阳丹冷吐痢加附子诃子肉慢惊慢脾研夺命丹同服
　　芦荟防　治小儿慢惊风胸膈痰涎咽喉壅塞身体壮热筋脉拘急时或渴
　　芦荟【研】　龙骨　雄黄【研】　麝香【研各半分】　胡黄连青黛【研】　木香　丁香　牛黄【研】　天竺黄　熊胆【研】　干蝎【炒】　腻粉【研】　丹砂【研】　犀角【镑】附子【炮制去皮脐】　人参　沉香【各一分】
　　右捣研为防每服半钱薄荷汤调下
