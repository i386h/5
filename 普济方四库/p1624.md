<!-- { "loadSidebar": true } -->
　　小儿生下中慢脾风候时吐呕频咬牙手足掣疭舌卷头低两眼上视先头低而次视髙此候久泻痢而下冷药只止泻痢不治得脾是以脾胃虚脏腑乗虚故此所致先用均气散调一日后便下一醉膏下后用治脾散夹真心丸健脾散常服之即愈若使喘吐咽哽角弓反风死候不治○小儿慢脾风候是伤寒疹子庸医未明表里便即宣利脏腑更使冷热药相通故小儿眼不开脾困极不省手足不收此病但回阳醒脾调治方愈若更吐泻必定损命也○曽经吐痢不止损伤肝胃或慢惊之后病已极总归虚处惟脾所受故曰脾风若逐风则无风可逐若治惊则无惊可治但脾间痰涎虚热往来尔其眼合者脾困气乏神志昏迷痰涎凝滞然尔所谓慢惊难治者慢脾风是也一名虚风凢小儿或吐痢之后面色虚黄大势虚损若因虚而发热即慢脾矣才见摇头斜视以手摸人昏迷喜睡额上汗多身亦粘汗其声沉小而焦即是脾风证未必皆由急慢惊风次而得医者详之○三闗纹紫丝或青丝或黒丝隠隠相杂似出不出其证面青额汗舌短头低眼合不开摇头困睡常常吐舌频呕腥臭噤口咬牙手足防搐而不收或身冷身温而四肢厥脾气困乏神志昏迷虚热往来痰涎凝滞○治法大要醒脾回阳黒附汤川乌散生附四君子汤灵砂若眼半开半合手足不冷尚在慢惊不可回阳或已慢脾阳气未脱先服姜附回阳之剂手足渐暖冝渐退回阳热剂以醒脾等药调理○慢惊慢脾危恶之证可畏而大冲有脉眼中睛光瞳人动活顖门未防面色不至黯黒衬脚知痒犹可用力即灸百防次服附子理中汤研回阳丹同服之○百防穴取前后髪际至顶门拆中又取两耳尖至顶门拆中是穴用线量之艾炷麦子大或五壮七壮○慢脾风候儿病至此所以难医葢由其证为惊与风经已极总归虚处惟脾所受故不曰胃风胃属阳其病既阴脏故无胃候儿既尚有胃气可以一向生胃兼与回阳即渐苏省若更加攻击惊风脾亦不受而又散诸经不可得而加药若见眼合即是脾风冝服下项药○治慢脾风乃是不得已而设其疾危如灯无油渐见昏灭钱氏所用金液丹又青州白丸子各半细研和匀饭饮薄荷汤下一钱半钱许此乃截风回阳一方四君子汤加黒附末四分之二脚手氷冷者可和对半生姜枣子煎服之此方古人用之岂不周当所録下项良方亦尽世之善也【治慢惊慢脾须禁脑麝腻粉水银粉霜之类及寒凉动脏等或以燥热俱不可用只宜回阳醒脾汤与服○慢脾风候十个孩儿有九个以艾灸之须当斟酌病候巳未脉絶之理若一脏絶即不可用药谓如眼无光指甲青四肢垂軃五体俱冷不可勉强用药】○慢惊慢脾欲絶之时虚痰上攻咽喉引气粗大脉来浮数是谓隂盛强阳或误认为阳气已复又有喉中痰壅不识覆灯将絶之证又强用药痰随气下气随痰絶人以医杀咎之○【茅先生小儿受慢脾风歌四肢逆冷吐泻补还迟脾胃伏除涎拥肺心生毒热面青时如此呼为慢脾候更加喘不能医○小儿形证论四十八候慢惊慢脾歌慢脾只是伤寒转吐泻虚涎脾胃存四肢逆冷频频呕沉困难醒岂易明唇红目闭手防搐病行心藏及脾神医者镇心为上法更开闗窍细详论莫令加喘头先软眼白蒙蒙命不存○四十八胃兼有虚涎下大青丹一二服更将搐鼻散开闗次用醒脾散○四十八慢脾将死歌惊入风癎在脾直眼不动卧如尸搐搦已休牵掣定为他安好不生疑便通大小难收敛徧体如氷汗若泥眼日不开常似睡睡中不觉赴幽期○又四十八慢脾侵肺歌慢脾多睡证何如吐防相脾胃虚逆冷四肢多重困虚涎脾伏盛难除生风肺脏添邪热任唤千声气不舒更使目瞪兼项防十中难保一人苏】
　　大醒脾散　治脾风内虚昏迷不醒亦可酿乳
　　全蝎【焙】　白附子【炮】　天麻【炮】　甘草【炙】　人参【去芦】　白茯苓【去皮】　木香【炮】　石菖蒲　白术　陈皮【去白】　南星【炮】　石莲肉　肉豆　山药【各二分】缩砂仁【一分】　丁香【一分】
　　右为防咀姜枣煎服回阳加附子白姜
　　鸟蛇丸【出传信适用方】　治小儿慢脾风及慢惊风
　　鸟蛇【一两酒浸一宿】　天浆子【二十个去殻】　天麻【半两】　干蝎【一分】　天南星【半两炮】　白附子【半两】　川附子【一两炮】防风【半两】　半夏【半两洗七次方用】　已上并酒浸用火焙干为细末入后药牛黄硃砂　麝香雄黄【已上各一钱】
　　右并研以糯米粥和丸如黄米大每十丸一计时候煎荆芥汤下以风搐止为度
　　钩藤煎　治小儿虚风
　　钩藤　防风【去皮】　芎防　天麻【酒浸切焙】　麻黄【去根节各一分】　荆芥穗　蝉殻【去土】　蝎梢【炒各半两】　白僵蚕【十四粒炒】　薄荷心【二十六枚酒浸焙】　龙脑　麝香【各一字研】
　　右研为细末链蜜和成煎每服皂子大荆芥紫参汤下
　　羗活膏【出防防新书】　治小儿急慢惊风或因吐泻后脾胃虚作慢脾之疾
　　羗活　独活　人参　白茯苓　肉桂　木香防风【已上各三钱】　水银　硫黄　全蝎【各三钱】　金银箔【各十片】　真麝香【一钱】
　　右为细末蜜和为膏每服一黄豆大薄荷汤化下
　　醒脾散
　　四君子汤加　全蝎　陈皮　木香　白附子【炮】南星【炮】　陈米　川鸟【剉】　半夏麯
　　右为末姜煎逐旋服急服则吐
　　醒脾丸【出十便良方】　治小儿慢脾风因吐利后虚困昏睡欲生风癎
　　厚朴　白术　舶上硫黄　天麻【各半两】　全蝎防风　人参　官桂【各一分】
　　右为末酒浸蒸饼和丸如鸡头大每服一丸捶研温米饮下
　　沉附汤【出直指方】　治慢脾风厥冷吐泻
　　沉香　丁香　木香　黒附子【炮】　白附子【焙】全蝎　藿香　天麻【各等分】
　　右为末每半钱炙甘草生姜煎汤调下身温则去附子
　　硃砂散【出幼幼新书】　治慢脾风
　　硃砂　天麻【各一钱】　僵【七个】　天南星【一个】　白花蛇【项下肉一块皂子大】　麝香【少许】　蜈蚣
　　右为末每服一匙薄荷汤下
　　没石散【出幼幼新书】　治慢脾候此药醒脾
　　没石子【二个】　硃砂【三钱】　滑石【研】　白矾　丁香【各三钱】　半夏【一两】　生姜【三两捶烂同浸水一宿后将半夏劈碎又以水同煮干取出以麫一钱乳鉢捶烂揑作饼子炙熟为末】
　　右为末每服半钱以冬子煎汤调下不拘时候
　　一醉膏　治小儿慢脾风
　　花蛇鼻　蝎尾　天南星心　川乌脐　大附子侧　白附子耳　蜈蚣虫肚
　　右各半钱生用以肉五十个和前药研成一块以脑麝滴水和丸如梧桐子大每服一丸用薄荷自然汁磨化下
　　银白散【出幼幼新书】　治小儿胃虚吐防烦渇成慢脾者干葛　人参【去芦】　白茯苓　山药　白扁豆【各半两】半夏【一分汤洗去滑姜制成饼炒黄】　糯米【一合淘涨姜汁浸一宿炒黄】
　　右为细末每服二钱水八分生姜二片同煎温服
　　丁沉散　治小儿慢脾惊风似搐此名瘈疭常似睡而四肢与口中气温合眼露睛或啼泣如鸦声
　　丁香　沉香　人参　白茯苓　白术【炒】　白扁豆
　　右各等分为末每服半钱饭饮调下看大小加减
　　白僵蚕丸【出活幼口议】　治婴孩小儿慢风候痰涎盛不化牛胆【制】　南星【一钱】　白僵蚕【去炒】　钱子地龙五灵脂【川者】　全蝎【炒黄以上四味各一钱】　半夏末【一钱用生姜汁浸】
　　右为末水煮半夏末糊丸麻子大每服三十丸煎金银薄荷汤下一方姜汤下○脾家有风乃虚所致惊搐所由生也痰涎是故作也隂癎不暴其实骇医若以冲烈之味投之愈见害重诚为不可所以禁却脑麝通利闗窍之药悉无利益治法所宜者即今选用妙方頼以活人白僵蚕一味去痰尤能截风既已入慢脾则风痰混致惊热交临医工看候用药当权缓急决其可否候未脱去阳者直宜与服之若阳亏隂盛至危至急候变非常精神色脉俱足骇人者当服下项良方一方无南星
　　钩藤饮子【出防防新书】　治婴孩小儿因吐泻体虚发搐作慢脾鱼口眼直视睡不醒目不开
　　钩藤　防风　麝香　麻黄【各一分去节用】　蝎稍　蝉殻【各半分】
　　右为末每服半钱或一钱量大小加减薄荷汤调入醋一滴调匀服如四肢厥逆入附子三两片同水五分薄荷一叶煎二分热服连进三二服或吐泻体冷多睡用附子半钱炮去皮脐为末或作剉散白术一钱白豆蔲一个甘草炙一寸一个水八分慢火煎至三分温服作两服体便暖只煎四君子汤加入沉香橘皮吃五六分更吃暖惊药三两服乳毋忌口不再惊
　　黒附汤【出活幼口议】　治慢脾痰盛四肢逆冷
　　黒附子【炮取末重二钱】　白术【一钱】　南星【炮一钱】　甘草【炙一钱】　半夏【汤洗七次一钱】
　　右防咀每服二钱水一小盏生姜三小片枣一个煎至半盏去渣通口以时时与服所觉手足暖其候渐省药即止之
　　术附汤【出医方集成】　治慢脾风身弓发直吐乳贪睡汗流不已
　　大附子【一个炮】　白术【一两煨】　木香【半两】　肉豆蔲【一枚麫煨】　甘草【半两】
　　右防咀每服二钱水半盏姜三片一枚煎服
　　辰砂膏　治慢脾冷痰壅滞手足冷而微搐
　　黒附子【一枚八钱重去皮脐顶上刻一孔入辰砂丸一钱重用附子末塞之以炭火三七烧存性】　南星【炮半两】　白附子【炮】　川五灵脂　蝎梢【各一分】
　　右为末錬蜜和丸如梧桐子大每服一丸生姜汁泡调下
　　白僵蚕丸　治慢脾阳未甚脱者可用能截风【方见本门慢脾风类】
　　厚朴【去麄皮以水一小盏煮尽后细切焙干用】　白术【汤浸半日切片子用蜜炙香黄色】　硃砂【各一分研】　麻黄【半分长直者以热汤浸软用姜汁浸半日】　干蝎【七个尾梢全者每个用大叶薄荷褁上用浸软麻黄纒了微以姜汁再浸以竹筯上炙令表里焦黄色】
　　右并罗极细再入乳鉢内与硃砂研千百遍每服半钱或一钱煎金银薄荷汤调下但小儿服药后防汗出是効凡小儿欲作慢惊必先壮热多睡频吐若吐止即惊止不止定作慢惊为难治吐证以金液丹研令细滴水为丸黄米大用硃砂青黛为衣每服五十丸以上以下不济事用米饮下定吐救生丹亦甚佳然十有三四不能止者此方百无一失者但费心力耳不然十有八九不救二方功效不可具述千万秘之非至诚好事者不可妄
　　丁香饼子丸【出防防新书】　治小儿吐泻后生风慢脾者及久泻亦治胃虚
　　丁香【五十粒】　藿香叶【一分】　木香　韶粉　大附子【炮各一棊子大一云各二钱】
　　右为末搅匀生姜自然汁作饼子用粗灯盏内水煮软化开服或要急用作饼子入子一枚煎
　　大白再生丸　治小儿慢脾惊风似搐此名瘈疭常似睡而四肢与口中气温合眼露睛或啼泣如鸦声阳起石【酒煨浸】　生硫黄　南星【炮】　大附子【炮去皮脐】
　　右等分为末用蒸饼为丸如菉豆大陈米饮下五丸至七丸更量儿大小加减服之
　　治小儿慢惊风吐奶霍乱吐泻【出防防新书】
　　丁香【一钱】　霍香【三分】
