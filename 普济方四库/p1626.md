<!-- { "loadSidebar": true } -->
　　大丹砂丸　治镇心神凉咽膈压惊悸退壮热化风涎丹砂【研水飞过】　甘草【炙】　白茯苓【去黒皮各二两】　马牙硝【研一分】　人参【一两】　硼砂【研三钱】　牛黄【研半钱】　龙脑【研】　麝香【研各一钱】
　　右研为末炼蜜和丸如鸡头大每服一丸用竹叶汤化下食后临睡服大小以意加减服之
　　丹砂丸　治惊悸退壮热止涎嗽利咽膈除眠睡不穏丹砂【二两细研水飞过】　半夏【二两汤洗七遍】　乳香【研半钱】　人参　白茯苓【去黒皮各半两】　天南星【炮裂一两】　牛黄【研二钱】龙脑【研一钱】
　　右为末用白麫糊和丸如麻子大三嵗儿服十丸至十五丸不拘时用竹叶乳香汤下量大小加减
　　钩藤汤　治小儿壮热时气惊悸并热疮出
　　钩藤【一两】　人参【一两】　蚱蝉【防炙去翅足一两】　黄芩【去黒心一两】　泽泻【半两】　龙齿【研如粉半两】　防风【去芦半两】　蛇蜕皮【防炙令黄色三寸】
　　右粗捣筛一二嵗小儿每服一钱水半盏入竹沥半合石蜜少许同煎至四分去渣分温二服空心午后各一更量儿大小加减服之
　　人参汤　治小儿壮热惊悸并热疮出
　　人参【三分】　茯神【去木半两】　龙齿【研如粉一两】　蚱蝉【去足翅头微炙二枚】　钩藤【一分】　麦门冬【去心焙一两】　杏仁【去皮尖双仁麺炒令熟一两半】　蛇蜕皮【微炙令黄二寸】
　　右筛一二嵗儿每服一钱水半盏煎至三分去渣入牛黄一大豆许分温二服空心午后各量儿大小以意加减服之
　　定心丸　治惊悸烦燥
　　北参　逺志【姜制焙】　茯神　天麻　犀角【各一分】硃砂【一钱】　麝【一字】
　　右为末炼蜜和丸如皂子大金箔衣丸薄荷汤调下
　　天竺黄丸　治小儿壮热惊悸不得眠睡
　　天竺黄【细研】　黄连【去须】　川大黄【剉碎防炒】　牡蛎粉黄芩　桅子人　逺志【去心已上各半两】
　　右为末炼蜜和丸如菉豆大每服以新汲水下五丸量儿大小加减服之
　　茯神汤　治小儿风热惊悸心忪恐悸【一名茯神散】
　　茯神【去木一分】　龙齿【半两】　寒水石【研一分】　升麻【二分】石膏【研细一两】　麦门冬【去心焙三分】
　　右粗捣筛三嵗儿每服一钱水七分入竹沥少许煎至四分去渣温服日三夜一量大小以意加减服之【一方用甘草】
　　麦门冬　治小儿虚热惊悸睡中时呌【一方人参散】
　　麦门冬【去心焙一两半】　人参【半两】　龙骨【一两】　茯神【去木三分】甘草【炙一分】　犀角屑【半两】
　　右粗捣筛一二嵗儿每服一钱水七分入生地黄汁少许同煎至四分去渣日三四服量儿大小以意加减
　　牛黄散　治小儿心热惊悸
　　牛黄【研一分】　天竺黄【研半两】　铅白霜【研半两】　明粉【研一两】　人参【半两】　白茯苓【去黒皮半两】
　　右捣罗人参茯苓为末同牛黄等研为散一二嵗儿每服半钱用薄荷汤调服三四嵗儿每服一钱日三服早辰午间晩各一量儿大小加减
　　温胆汤　治惊悸烦躁惊风已退神志未定须先化痰以利惊或下定志丸或蝎饼
　　半夏【制】　枳实【各二钱半】　橘红【一方作陈皮】　甘草【各一钱半】酸仁【温汤浸去殻各二钱半】
　　右剉散每服一钱入竹茹少许用姜煎服
　　天竺黄散　治小儿惊热筋脉抽掣夜卧惊悸四肢烦热天竺黄【研半两】　欝金【浆水煮一分】　粉霜【研一分】　铅白霜【研一分】　山栀子【半两】
　　右捣研为散一二嵗儿每服半钱用新汲水调服三四嵗儿每服一钱日二早晨日晩各一更量儿大小加减服之
　　紫金散　治小儿惊不安
　　鐡粉　龙齿　石膏　牛黄【并研如粉】　甘草【生末各一分】
　　右先捣龙齿石膏为末与诸药同研如粉每服半钱用淡竹沥调服三四嵗儿每服一钱一日三服早辰午间日晩各一量儿大小以意加减
　　犀角饮子　治小儿心热惊悸竹沥磨
　　竹沥【三合】　犀角　半夏【末】　南星【末二味姜汁搜饼子晒干】苦桔梗【去芦各五钱】　甘草【二钱】
　　右同研为末姜汁同桑白皮汁煮麫糊为饼子研煆白矾为衣生姜汤送下
　　龙齿散　治小儿惊悸夜啼
　　龙齿　茯苓　白附子【炮】　蝉退　甘草
　　右等分为细末每服半钱薄荷汤下卧时服尤佳
　　天瘹惊风
　　天瘹之候心神不安手足抽掣惊悸壮热眼目翻腾或啼或笑喜怒不常甚者指甲皆青此因乳母饮食不常酒肉过度或忧惊之气入乳宿滞不消胷膈壅滞邪热蕴积渐生痰涎腑脏之气不能宣通瘈疭不定发作无时翻眼擡睛壮热神祟头目仰视名为天瘹又有二十四瘹各有种类灸法凢有此候宜服苏合香丸灸两手大拇指面甲肉相半男先灸左女先灸右及两足大拇指节中间各三五壮又手心五壮又后心七壮此皆得效○惊风内瘹腹痛多啼唇黒囊肿伛偻反张眼内有红筋班血者是葢寒气壅结兼惊风而得之又盘肠气与虫证亦令腹痛多啼伛偻时若盘肠气痛则腰曲干啼额上有汗是小肠为冷气所抟然尔内瘹虫痛则呕吐青沫痛有去来唇口紫色是疳化为蛔虫脏腑留滞然尔内瘹用调气止疎风镇惊之剂盘肠气用温和调气之剂虫证用杀虫之剂○【汉东王先生云如惊风内瘹即用桃符丸服后却复进乳食丸并大七寳散如得盘肠气瘹即用瘹瘥膏二三服又麝香散二三服亦须用大七寳散二三服如得或得虫痛腹肚瘹痛即用干漆散二三服并化虫九三五丸亦间与大七寳散服之○茅先生云天瘹之候急进夺命散与吐下风涎然后用钧气散醒脾与调匀气候常服雄硃散夹镇心丸健脾散与服之即愈如见眼直视鱼口鸦声眼无光指甲黒者死候不治也○又云小儿生下五六个月已上至七嵗有结痞在腹成块如梅核大来去或似卯大常呌疼痛不住者亦分数类在脐下痛者为瘹气下芸台散夹茴香散与服即愈如见面黒眼视泻黒血鼻口手足冷不进食者不治活防口议曰气和乃升降安乐之由也气逆则壅结病疾之致也幼儿有患盘肠非暴所得由元气欝积久不散荣壅卫结五脏六腑不舒畅其气乘虚而发周流上下筑隘于肠胃又间有声泪輙连而如猫吐恶视之不忍何以能堪嗟乎一身四大无主又有瘹肠之证寒气壅热内不伸舒因而引气鼔动脏腑胷堂兼脐上下吊促曲躬伛偻就忍疼痛二候既作骇医惊众然俱气所患受发不同盘肠宜以匀气散加沉香煎服之无不愈瘹肠当用真硃丸加以沉香煎钩藤汤送下防通即瘥然后更与调气顺筋根本方佳胜也】
　　胡黄连丸　治小儿一切疳泻惊风天瘹
　　胡黄连【半两】　木香　蛤蚧【酥炙各一分】　蜗牛子【去殻七枚】人参　雄黄【研各半两】　牛黄【研】　丹砂【研各一分】　干地龙【炒三分】　青黛【研】　干蟾【烧灰】　黄连【去须】　防榔【剉】当归【焙】　天麻　犀角　干蝎【炒】　蝉蜕【炙】　卢荟【研】　羗活【去芦头】　独活【去芦头】　芜荑茶　麝香驴胎耳【炙各一分】　蜋【炙五枚】　赤石脂【研】　代赭【捣研各半两】　猪牙皂荚【二挺炙去皮子别捣末】
　　右为末猪胆汁和丸如黍米大每服三二丸空心用温米饮下量儿大小加减服之
　　天浆子散　治小儿天瘹惊风
　　天浆子　天南星　白附子　犀角屑　丹砂雄黄【研】　附子【炮制去皮脐】　乳香【研】　白花蛇【酒浸炙用肉】　半夏【汤浸洗去滑与生姜汁同捣揑作饼子暴干】　白僵蚕【炒各一分】腻粉　牛黄【研各一分】　麝香【一字】　金箔　银箔
　　右为末除别研外捣罗为散入研药和令匀每服一字薄荷汤调下日三更量儿大小加减服之
　　青黛丸　治小儿天瘹客忤五疳八痢十二惊癎青黛【研】　干虾蟆【一个黄泥褁烧赤去泥研】　黄连【去须】　天竺黄【研】　干蜗牛殻【洗炒研】　地龙【炒】　人参　钩藤【炙】　龙胆【各一分】　芦荟【研】　熊胆【研各半两】　牛黄【研】麝香【研】雄黄【研】　丹砂【研各一钱】　夜明砂　胡黄连
　　右捣罗七味为末与十味研者匀和以烧饭丸如麻子大一嵗一丸至二丸粥饮下一嵗已上以意加服
　　保命丹　治小儿天瘹心胷痰壅攻咽喉作呀声发歇多惊不得眠卧【一名保命丸方见本门慢惊风类】
　　牛黄　硃砂【整块上茅者】　羗活　木香【各一分】　麝香【四铢】　巴豆【和皮醋炙一十沸去皮不出油使三个】　附子【火炮去皮半个】蝎梢【五十个生薄荷四片碎切同炒令极干去薄荷不用】
　　右件药先杵蝎梢附子羗活三件为末方将众药于乳鉢内研如飞尘以蒸饼丸如菉豆大浓煎薄荷汤下一丸葢衣被得些汗便效
　　保命丹　治天瘹惊风
　　全蝎【焙】　蝉蜕殻　直僵蚕【微炒】　天麻　犀角天浆子【有子者】　白附子　南星【炮】　青黛　硃砂川姜黄【各等分】　麝【少许】
　　右为末雄猪胆汁为丸如菉豆大先将井水调开一丸入鼻令次以钩藤汤调服一方无犀【角】
　　钩藤散　治天瘹惊
　　钩藤【一方用钩藤钩子】　白茯苓【各半两】　大黄【湿纸褁煨三钱半】防风　硃砂　蝉殻　羗活　独活　青皮　甘草【炙各二钱半】
　　右为粗末每服一钱姜煎服
　　蝉殻丸　治小儿天瘹身体发热口内多涎筋脉拘急时发惊掣
　　蝉殻　白僵蚕　白附子　蛜【并炒】　蜋【三枚微炒】乌蛇【一两酒浸去皮骨炙令黄】　蟾酥　青黛　麝香【并细研各一分】獖猪胆【一枚】
　　右为细末以软饭入猪胆汁同和丸如黍米大先将一丸用乳汁研破滴在鼻中候嚏即以薄荷汤下三丸三嵗已上加丸服之
　　钩藤丸　治小儿天瘹身体壮热筋脉拘急时时抽掣钩藤　胡黄连【各半两】　麝香【细研半分】　天竺黄　牛黄　硃砂【各细研】　天麻　白附子【炮制】　干蝎【防炒】米粉【已上各一分】
　　右为末同研匀用槐胶和丸如菉豆大于门上津调摩一丸荆芥汤下一丸立效二嵗已上消详加之
　　银硃丸　治小儿天瘹多惊搐搦眼忽戴上吐逆夜啼遍身如火面色青黄乳哺不食并无情绪【一名白银丹】水银【一两青州二十枚同研水银星尽】　硃砂【研作衣】　干蝎【生】牛黄【研入】　麝香【研已上各一分】　天南星【半炮半生】　白僵蚕白附子【各生用】　铅霜【研入已上各半两】
　　右除水银膏牛黄麝香铅霜三味研令如粉余四味捣罗为末都研令匀用水银膏和丸如黍米大二嵗儿每服三丸用薄荷汤下至三四嵗每服五丸不计时候以意量儿大小加减服之一方不用硃砂作衣名水银丸一方有粉霜无铅霜
　　再生散　治小儿天瘹惊风潮搐项筋
　　乌蛇【酒浸去皮】　天麻　天南星【炮】　干蝎【炒各一分】　麝香【研一钱】　腻粉【半钱研】　丹砂【研一钱】　牛黄【研】　白附子【各半钱】
　　右除别研捣罗为散入研药令匀每服半钱煎金银汤调下早晩各一服更量儿大小加减
