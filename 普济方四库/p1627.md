<!-- { "loadSidebar": true } -->
　　龙齿散　治小儿天瘹手脚掣动眼目不定有时啼哭或怒嗔爪甲皆青状似鬼祟
　　龙齿【细研】　白茯苓【一方用赤茯苓】　钩藤【各半钱】　蝉殻【七枚微炒】　甘草【炙】　鐡粉【研细】　硃砂【细研】　川大黄【剉碎防炒】黄丹【各一分】
　　右为末入研药令匀每服一钱以水一小盏煎至六分不计时候量儿大小加减温服之
　　九龙控心散　治天瘹七窍壅聚痰塞经络闗膈不通潮涎灌心眼目翻腾头项仰强
　　赤蜈蚣【一条酒炙】　滴乳香【一钱别研】　天竺黄【二钱半】　腊茶【二钱】　雄黄【二钱别研】　甘草【二钱炙】　荆芥穗【一钱炒】白矾【一钱煆】　菉豆【半生半炒】
　　右为末每服半钱毎一嵗一钱煎人参薄荷汤调下
　　天麻丸　治小儿天瘹眼目翻上手足抽掣发歇不定天麻【末】　硃砂　龙齿　铅霜　天竺黄【已上各一分】麝香【半分五味并细研】　白芥子【微炒一分】　天浆子【七枚】
　　右为末炼蜜和丸如黄米大不计时候以薄荷酒研下一丸稍急加至三丸或五丸立效
　　牛黄散　治小儿天瘹眼目防斜手足惊掣发歇不定牛黄【细研】　干蝎【生用各半分】　木香【一分】　羗活　独活白僵蚕【生用】　硃砂【细研水飞过各半两】　乳香【一颗如粟米大】
　　右为末罗为散同研令匀不计时候以干槐枝煎汤调下一字量儿大小加减服之
　　胡黄连丸　治小儿惊风天瘹并一切疳痢
　　胡黄连【半两】　肉豆【去殻一枚】　防榔【煨炒】　诃梨勒【煨去殻】　红雪　蜜陀僧　丁香【各半两】
　　右为末麫糊为丸如麻子大每服三丸五丸空心米饮下心疳黄连汤肺疳米饮脾疳羸瘦红汤食疳吐血生姜汤惊疳泻血盐汤肝疳目皮中生疮甘草汤肾疳冷地卧食泥土紫笋茶汤气疳腹胀橘皮汤一方入麝香一分和匀
　　牛黄膏　治惊风天瘹
　　白附子　全蝎　欝金　雄黄【各一分】　蝉蜕【六十个】腻粉【半钱】　巴豆肉【一分水浸一宿】
　　右研细末蜜和丸入龙脑麝香各少许每服皂子大薄荷冷水下
　　硃砂丸　治小儿天瘹心神烦乱搐搦不定
　　硃砂【细研】　白僵蚕【微炙】　胡黄连　熊胆【各一分】黄牛黄　麝香【并细研各半两】　干蝎【七枚微炙】
　　右为末同研令匀以粟米饭和丸如菉豆大不计时候以金银薄荷汤下三丸量儿大小加减服之
　　定命丸　治小儿慢惊风天瘹撮口搦乳癎壮热困重一名定命丹【方见本门急慢惊风类】
　　蝉退散　治儿惊风天瘹撮口搐搦乳癎心热夜啼惊癎
　　蝉退【六十个去土足翅】荆芥穗【一两】　甘草【半两蜜炙】　大黄【半两纸褁煨】　黄芩【半两生用】　蝎梢【五十个去毒】
　　右剉散每服二钱水一盏白茅根煎服夜啼蝉退疹疮紫草得利止
　　木香丸　治儿内瘹肚痛惊啼
　　木香　没药　舶上茴香【炒】　钩藤【等分】　全蝎乳香【各半两】
　　右以乳香没药别研次入诸药末合毕大蒜少许研细和丸桐子大日干每二丸钩藤汤调下
　　芸薹散　治小儿瘹气治腹肚瘹
　　芸薹子【炒】　蓬莪荗【炮】　茴香【炒】　青橘皮【去白】甘草【炙已上各一两】　木香【炮一分】
　　右为末每服半钱用盐酒热调下
　　抵圣丹　治天瘹胷膈不利乳食不下急惊风
　　锡恡脂【一两研极细水飞淘去黒水令净】　牛黄　铅霜　熊胆【各一分并细研】　麝香　蟾酥【一钱研】
　　右研匀粳米饭和丸如黍米大每服五粒至七粒新汲水下
　　牛黄散　治天瘹清心截风【一名清心散】
　　牛黄【半两细研】　硃砂【细研水飞】　麝香【细研各一钱】　钩藤蝎梢【各为末】　天竺黄【研各半两】
　　右研匀每服一字新汲水下
　　腻粉丸　治小儿天瘹脏腑风热壅滞四肢抽掣大小便不利
　　腻粉　巴豆霜　麝香【细研各半两】　欝金　地龙马牙硝【各一分】
　　右研令细以糯米饭和丸如菉豆大一嵗一丸以薄荷汤下三嵗已上即服二丸
　　牛黄丸　治小儿天瘹
　　牛黄　硃砂　钩藤【各一分末】　蟾酥　麝香　蜗牛【去殻十枚】
　　右研细令以糯米饭和丸如黍米大不计时候先以水化破二丸滴在鼻中相次即以温水更下三丸量儿大小加减服之
　　保生定命丹　治小儿天瘹四肢抽掣眼目戴上精神恍惚皮肤干燥身体似火夜卧不安心中烦躁热渇不止冝服此药
　　光明砂【研水飞过】　水银【煑肉研令星尽各一两】　腻粉　牛黄脑麝　金箔【四十片】
　　右研如粉入水银更都令研匀用粟米饭和丸如麻子大三嵗儿每服用新汲水研破三丸服之三四嵗儿每服五丸不计时侯量儿大小以意加减服之
　　钩藤饮　治天瘹潮热
　　钩藤　人参【去芦】犀角屑【各半两】　甘草【炙半分】　全蝎天麻【各一分】
　　右为末每服一钱水半盏煎至一半去渣服
　　赤灵丸　治小儿瘹癎病急慢惊风
　　丹砂【研水飞过】　人参【为末各一两】　酸【研二两】　白麫【二钱】乳香【研半两】
　　右和研令匀用生蜜和膏入新竹筒内以油纸封扎定坐饭甑上炊候饭熟为度分作三十丸每一丸分四服薄荷汤化下更量儿大小以意加减服之
　　麝香散　治小儿惊风天瘹小儿卒然惊悸眼目翻腾壮热不已四肢抽掣上仰如钓之状名曰天瘹乍作乍止此风热痰涎之所发也良由乳母恣噉五辛热酒之类毒热气流入乳中因即乳儿儿饮乳脏腑风热脾胃生涎痰涎既生心肺壅滞不得宣通致令心神不安为天瘹之病
　　麝香【研】　腻粉【研】　牛黄【研】　干蝎【去土炒】　白附子【炮一分】
　　右研极细每服一字薄荷汤调下早晩各一服
　　乳香丸　治惊风内瘹腹痛惊啼
　　鸡心防榔【一钱半】　乳香【半钱】　没药　沉香【各一钱】蝎梢【十四个】
　　右为末炼蜜和丸如梧桐子大每服二丸菖蒲钩藤煎汤调下
　　灵花归丹　治感厥急风心邪癎疾小儿天瘹惊风及疳热等病
　　蛇黄【四两紫色者佳用火煅令通赤取出以纸衬地上出火毒一宿杵罗为末更入乳鉢研如麫】　獖猪粪【二两野放小硬者用瓶子固济烧才烟尽为度勿令白过恐药劣候冷研令细】　硃砂【半两】　鐡粉【一两】　麝香【一钱研】
　　右乳鉢内同研极细以糯米粥为丸如鸡豆大一切风用薄荷汤酒磨下一丸小儿半丸疳热用冷水磨下一丸分作四服修合时忌妇人鸡犬见如是大人小儿中风口噤反张涎满者灌下一服立醒小儿被惊及发热并以薄荷煎汤磨下此药又名神穴丹合子挑漆盘于日内晒之及干翻看每丸下有一小穴通丸内其药中空也旧法须用端午及甲午日合急即不须
　　灵砂丹　治众疾及小儿瘹风
　　硃砂【半两】　大附子【炮】　青橘【去白】　杏仁【去皮尖各一两】巴豆【春冬用一百个秋夏用五十枚以水五升慢火煑三十沸】
　　右先将巴豆以水五升煑令油出水尽为度细研与众药末和匀以粳米饭和丸如豌豆大小儿瘹风桃柳枝一握煎下小儿肚胀石榴汤下小儿及患人相度虚实加减服一方用炮姜一两
　　南星丸　治小儿天瘹口噤戴目手足搐搦不定天南星　天雄　白附子　水银【于铫子内先镕黒锡半分后下水银结为沙子细研】　半夏【汤洗七遍去滑各一分】
　　右为末用槐胶和丸如黄米大一嵗一丸三嵗三丸不计时候以温薄荷汤化下
　　治小儿天瘹多涎搐搦歇不定
　　干蝎【微炒】　羗活　铅霜【细研各半两】　麝香【细研一钱】　蟾酥【研入半钱】
　　右为末同研令匀炼蜜和丸如菉豆大不计时候以薄荷汁破两丸服之量儿大小以意加减
　　茴香散　治四十八候
　　茴香【炒】　芸薹子【各半钱】　田螺殻【二钱】　甘草【三寸炙】川楝子【一分用肉】
　　右为末每五分煎沉香汤调下木香汤亦可
　　治小儿天瘹牙闗急硬筋脉搐掣
　　干蝎【七枚生用】　硃砂【一分细研】　麝香　牛黄【各细研】　猢狲头骨【涂酥炙黄各半分】
　　右细罗为散不计时候用新汲水调下五分极者不过三服瘥量儿大小以意加减服之
　　一字散　治小儿天瘹四肢拘急时复搐搦喉内多涎夜即惊厥宜服
　　天南星【炮制】　荞麫【研入各一分】　壁鱼儿【十枚】　半夏【七枚生用】　醋石榴殻
　　右为末入在石榴殻内以盐泥封裹于灶下慢火烧以泥干燥为度取出去殻焙干捣细罗为散如孩儿小弱只可用一字以乳汁调灌之一嵗已上用酒调一字服汗出为效
　　僵蚕散　治天瘹
　　白僵蚕【炒】　马牙硝【研】　欝金　干蝎【去土炒各半两】
　　右捣研为末每服一字乳汁调服甚者五分不拘时候
　　治小儿天瘹惊风搐搦牙闗闭目吐涎
　　天竺黄　雄黄　燕脂【各一分】　阿魏【半分】
　　右同研为末以醋一茶碗煎成膏入蛜天麻乌蛇末各半分和丸米粒大不计时候温酒下三丸乳汁下亦得量儿大小加减服之
　　治小儿天瘹多涎搐搦发歇不定
　　天竺黄　硃砂【各细研】　干蝎【防炒】　白附子【炮制各一分】
　　右为末同研匀以炼蜜和丸如菉豆大不计时候以淡竹沥研一丸量儿大小临时加减
　　治小儿天瘹脏腑风热壅滞四肢抽掣大小便不利巴豆霜【一分】　干蝎【微炒】　藿香　白僵蚕【防炒各半两】
　　右为末以麫糊和丸如菉豆大三嵗以金银犀角煎汤下一丸如无动静更服二丸下恶物炲煤及汁相似便瘥量儿大小加减服之
　　一字散　治天瘹醒风爽精神
　　天南星【半两微炮制】　蝉殻【一分微炒】　白僵蚕　干蝎【各一分】
　　右为细末次入荞麫一分用醋石榴殻一枚将诸药入在石榴殻内以盐泥封裹于灶下慢火烧之泥干为度取出再研匀每服一字温酒调下
　　归命丹　治小儿天瘹多涎及搐搦不定
　　水银【一分以少肉研细令星尽】　牛黄　麝香【各半分】　锡恡脂【一两细研水淘黒水令尽】
　　右细研用软粳米饭和丸如黍米大不计时候以新汲水下二丸量儿大小加减服之
　　治小儿天瘹及惊风歇不恒方
　　鹳鹊粪【微炒】　牛黄【细研半分】　干蝎【五枚微炒】　麝香【一分】
　　右为末不计时候新汲水调下五分量儿大小加减服之
　　蚱蝉散　治小儿天瘹眼目搐上筋脉急
　　蚱蝉【防炒】　牛黄　雄黄【并细研各一分】　干蝎【七枚生用】
　　右为散不计时候薄荷汤调下一字量儿大小加减服之
　　治小儿天瘹脏腑壅滞壮热搐搦
　　五灵脂【一两】　白附子【生用】　南星【生用各一分】
　　右为末以醋一升熬成膏后入蜗牛末二钱麝香一钱和丸如菉豆大每服一嵗一丸以乳汁研破服之如无乳汁即以金银汤下入口瘥
　　保生丸　治小儿天瘹脏腑壅滞壮热搐搦
　　巴豆【七粒生用去皮心】　天南星【一枚炮制】　蛜【五枚生用】
