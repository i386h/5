<!-- { "loadSidebar": true } -->
　　右将前药晴明时初夜于北极下露之一宿明旦捣罗为末取防四十九粒口内含不语脱脚皮烂研和丸黍米大随年丸数以温水下
　　僵蚕散　治小儿天瘹及急惊风搐搦
　　白僵蚕【二枚微炒】　蛜【一枚微炒】　茛菪子【一枚微炒令黄】
　　右细罗为散用温酒调注入口中令睡汗出即瘥如睡乆不可惊起如一二嵗患急即顿服之稍慢即分三服
　　参丸　治小儿天瘹惊风搐搦牙闗急闭目吐涎
　　元参　水银【各半两】　干蝎【一分微炒】
　　右为末以枣瓤研水银星尽内少炼蜜同药末和丸如菉豆大三嵗已下用薄荷汤研破三丸服之三嵗已上即加丸数服
　　定命散　治小儿天瘹惊风不能哭泣
　　藜芦　欝金　川芎【各等分】
　　右为细末鼻中嘀防之如哭可医
　　欝金散　治小儿天瘹急惊风盛热【方见本门急惊风类】
　　治天瘹翻眼向上
　　硃砂【通明者菉豆大三粒】　干蝎【一个全者铫内炒过】
　　右为细末以饭少许和丸如菉豆大患者用硃砂少许细研入酒内化下一丸顿愈
　　涂法　治小儿天瘹惊风
　　草乌【一作川乌】　芸薹子【等分】
　　右为末用新汲井水涂顶上
　　双金散　治天瘹惊风目久不下眼见白睛兼角弓反张声不出者
　　蜈蚣【一个去头足尾真酥涂慢火炙黄置砧子上面南用竹刀子当脊缝中停剖作两个在边者入一左贴内写左字右边者亦入一贴子内写右字不得交错大悮矣】　麝香【一钱细研分二处先将左边者同入乳鉢内研作细末却入在左字贴内收起别用乳鉢将右边字者入麝香同研极细却入右字贴内不得相犯收之】
　　右以细苇筒子取左字贴内药少许吹入左边鼻右亦如之用药不可多若眼全未下更添些小其眼便下即止
　　治小儿天瘹眼目搐上并口手掣动冝服此方
　　用壁鱼儿十五枚如已干者以乳汁相和研烂更入乳汁用灌入口立效
　　南星散　治小儿天瘹
　　用天南星大者一枚掘地作坑安瓦一片先用火烧赤后放天南星于瓦上用酒半升倾天南星上即以盏子覆之候冷剉捣罗为散每服一字温酒调下二嵗已下以乳汁调







　　普济方卷三百七十二
　　钦定四库全书
　　普济方卷三百七十三　明　周王朱橚　撰婴孩惊风门
　　总论
