<!-- { "loadSidebar": true } -->
　　铁粉【研】　丹砂【炒】　水银沙子　马牙硝【研】　龙脑【研各一钱】　天竺黄　寒食麯　轻粉【研半钱】　珍珠末【二钱】　防榔【二枚为末】　麝香【研】　丁香【末各一钱】　恶实【一分微炒为末】
　　右捣研为末和匀以生蜜少许调如膏每服一小皂角子大用金银薄荷汤化下量大小加减
　　十二味人参汤【出防防新书】　治少小惊手足皆动揺每因惊周身及面目皆青色
　　人参　当归　甘草【炙】　桂心【各二分】　黄芩　龙骨【各四分】　蛇蜕皮【一寸炙】　螂【七个炙自死】　雄黄【六钱】桑螵蛸　雀瓮【各五个炙】　露蜂房【一个炙】
　　右水五升煮取一升去滓服若捣下筛半方寸不吐下内牛黄儿不能服以乳汁和丸日四五服
　　虎睛丸【出良剂方】　治小儿惊风壮热痰涎壅滞精神昏愦睡惊啼或发搐搦目睛直视
　　茯苓【去木】　天麻【去苗】　腻粉【研】　天竺黄【研】　胡黄连【各五两】　硃砂【研飞二两】　麝香【研】　白附子【炮各三两】天南星【炮三两】　青黛【研七两】　史君子【一百个】　天浆子【微炒四十个】
　　右为细末以麯糊为丸如梧桐子大每一嵗儿一丸薄荷汤化下更量虚实加减乳食后服
　　七寳牛黄丸【出御药方】　治婴孩小儿诸惊及癎手足搐搦眼睛瞪宜服之
　　硃砂　粉霜　轻粉【各二钱】　牛黄【半钱】　脑麝【各一字】
　　右为末糯米糊丸如梧桐子大每服二三嵗半丸四五嵗一丸煎金银薄荷汤磨下月内小儿一丸分四五服百日内者一丸分三服量儿大小壮怯及病轻重加减
　　麝香丸【出防防新书】　治小儿一切惊疳等病
　　草龙胆　胡黄连【各半两】　木香　蝉退【去翅为干乳】芦荟【去芦炒秤】　熊胆　青黛【各一分】　轻粉　脑麝牛黄【各一钱并别研】　蒂【二十一个为末】
　　右猪胆丸如梧桐及菉豆大惊疳臓腑或秘或泻清沫米饮或温水下小丸五七粒至三十粒疳眼猪肝汤下渴燖猪汤下亦得猪肉汤下亦得惊风发搐眼上薄荷汤化下一丸更水研一丸滴鼻中牙疳疮口疮研贴虫痛苦栋根或白蔹旋汤送下百日内小儿大便小便不通水研封脐中虫加干漆好麝香各少许并入生油一两防温水化下一大丸病极则研碎缓则浸化小儿虚极慢惊者服之尤治急惊痰热
　　煎刀股丸【出钱氏方】　治小儿一切惊风久经宣利虚而生惊者
　　硃砂　天竺黄【各研】　白僵蚕【去头足炒】　全蝎【去毒炒】干胆【去四足并汤洗炙焦黄为末】　蝉殻【去趐】　五灵脂【去砂石为末各一分】　牛黄　龙脑【研飞各一字】　麝香【研半钱】　蛇黄【半两用醋浸三五遍水研】
　　右药末共二两四钱东流水煮白麯糊丸梧桐子大每服一丸剪刀锣头研食后薄荷汤化下如治慢风即去龙脑一方加雄黄
　　银箔散【出方氏方】　助胃祛风呕吐作慢惊者通用
　　石莲肉　白扁豆【制】　茯苓【各一分】　人参　天麻白附子　全蝎【炒】　木香　甘草　藿香【半分】　陈术【炒香三钱】
　　右为末每服一钱姜钱大一片入冬子仁七粒同煎或用陈米饮调下无时
　　钓藤饮【出危氏方】　一切惊风潮搐眼视昏迷但是惊风变易皆可服之
　　麻黄【去节】　粉草【各三钱】　蝉退【五个去足翼】　升麻【三钱】龙胆草【三钱】　川芎　天竺黄　钩藤　羗活　独活　防风【各三钱】
　　右剉散每服二钱竹叶三片薄荷三皮煎不拘时温服
　　银砂丸【出钱氏方】　治涎盛膈热实痰喇积潮热惊风水银【各一钱结炒子皂角大】　辰砂【二钱研】　蝎尾【去毒为末】　硼砂【一钱】　粉霜　轻粉【一钱】　郁李仁【去皮一钱】　白牵牛子【一钱】　好蜡　铁粉【二钱】
　　右同为末熬梨汁为膏丸菉豆大龙脑水化下一丸至三丸一名梨汁饼子及治大人风涎并食后服一本无白牵牛末
　　镇心至寳丹　治小儿一切惊风搐搦壮热涎多鱼口鵶声眼睛直视
　　天南星【褁】　白附子【炮】　雄黄【研】　干蝎【各半两】白僵蚕【去丝嘴炒】　欝金【研各一两】　龙脑【研二钱半】　麝香【二钱半】　腻粉【二钱】　滑石【末二两】
　　右为细末炼蜜为丸如皂荚子大金银箔为衣每服一丸食后临卧时服薄荷汤下服之镇心利咽膈
　　水银褊丸子　治小儿惊风壮热涎甚喘急或发搐搦或目睛上视及因乳哺不节胸满喘逆精神迷闷发癎并宜服
　　水银　黒铅【各一两与水银结砂子】　干蝎【全者】　腻粉　铅白霜【研】　青黛【研】　百草【研】　牛黄【研各一分】　香墨【烧碎三钱】　黄明胶【一钱】　巴豆【一两去皮膜醋煮黄】
　　右为细末入研药末匀以陈粟米饭和丸如菉豆大揾褊每一嵗如服一丸一嵗一丸二嵗二丸三嵗三丸四嵗四丸已上每四丸用干柿汤下薄荷汤亦可更审实加减服利下青粘滑涎为度乳食后服不得化破一名褊银丸
　　仙方牛黄丸　治惊风中五癎天瘹客忤潮涎灌膈白花蛇【酒浸取肉】　天麻　全蝎　白附子　真川乌【一只重半两生者去皮脐】　薄荷叶【各半两】已上六味先为细末次入　雄黄【半个】　辰砂　牛黄　麝香　脑子
　　右一处和匀麻黄去根二两酒一觔煎麻黄至一盏去麻黄用酒熬药得所大过焦赤不及疾人丸如芡实大宻气盛之一丸作五服煎金银薄荷汤磨化大能发散惊邪
　　抱龙丸　治小儿惊
　　人参　雄黄【飞过各一两】　欝金　白茯苓　藿香叶甘草【各二两】　山药【四两】　麝香　全蝎【半两】　脑子【各一钱】　硃砂【一两用一半入药一半作衣】
　　右为细末炼蜜和成剂每一两分作六丸硃砂为衣每十丸用金箔一片小儿一丸分作四服薄荷汤下或加逺志心同煎逺志益心去涎设语投之正自无害况有竒效又欲投药不问何证先以薄荷汤磨木香乌药麝香少许灌之使关节通透然后投药则药力无不到不然药则不及多致徧癈此最利害不可不知
　　天麻防风丸【一名琥珀丸】　治一切惊风身体壮热多睡惊悸手足抽掣精神昏愦痰涎不絶风温邪热宜并服之
　　天麻　防风　人参【并去芦各一两】　干蝎【去毒】　白僵蚕【各半两炒】　硃砂【研水飞过】　雄黄【研】　麝香【研】　甘草【炙各一两】　牛黄【研一钱】
　　右为细末炼蜜为丸如梧桐子大每服一丸至二丸薄荷汤下不拘时一方天麻防风人参三味各一两干蝎白僵蚕硃砂雄黄甘草各半两麝香牛黄各研二钱半名天麻煎丸
　　睡应丹　调理诸般惊
　　京墨　天南星　白附子　硃砂　雄黄【各末一钱】金箔【一片】　轻粉【炒三钱】　脑麝【少许】　青黛【末炒半钱】全蝎【一个】
　　右为末煮糊为丸如豌豆大小儿初起未肚热金银薄荷汤化下微吐逆手足冷吃食进退睡中忽呌两三声此乃心臓惊气不散金箔汤下三五丸卧时更煎人参汤下一服或时时泻青物煎木汤下五七丸
　　硃砂膏治一切惊风诸癎暗风破伤痰涎心气不足或久伏惊气尸厥发热昏昩涎壅及因惊亡魂失魄举动惊怕梦魇或歌哭不避亲踈狂走不宁中风缓弱顽痹等疾小儿慢惊风悉主之
　　附子【重五钱半平正实一个生去皮脐取半两净不须用大者】　天南星【去皮脐取净一个不得用小者】　天麻【明净好者去两头取中心切】　半夏【取中行丸正好者汤洗七次去滑焙干生用】　琥珀【研各二钱半】　全蝎【一分半】赤足蜈蚣【去头尾足取二寸】　白僵蚕　硃砂【光明者各半两研成粉】　麝香【一分浸研】
　　右为细末入研者硃砂琥珀麝香同研匀后即炼蜜为膏宻器收每患用少许生姜自然汁化药一皂角子大次用温酒调下小儿生姜一片薄荷汤化下豆大看儿大小加减服之
　　圣枣丸　治小儿惊风癎疾
　　木香　丁香　硼砂　粉霜　轻粉　干漆　芫花　青橘皮　巴豆霜【各二钱】
　　右为末枣肉为丸如碗豆大每服三丸用枣汤吞下
　　蝎稍丸【出防防新书】　治小儿惊风生涎时发壮热手足搐动夜卧不安牙关急
　　蝎稍　硃砂【飞过一半为衣】　白僵蚕　天麻　芎防羗活　半夏　当归【洗】　牛胆【制】　天南星　麝香【已上各半两】
　　右为末糯米粥和丸鸡头大硃砂为衣荆芥汤化洗下一丸如口已噤先用药擦牙
　　阳癎散【出直指方】　治惊风痰热
　　硃砂　芦荟　白附子【生各一钱】　麝香【少许】　轻粉【一字】胡黄连　蝎尾【四个】　直僵蚕【十个】　赤蜈蚣【炙】　金箔【十片】
　　右为末每服一字薄荷荆芥泡汤调下如口不开先吹入鼻中
　　利惊丸【出直指方】　利惊下痰消热
　　龙胆草　防风　青黛　芦荟　南星　钓藤【各三钱】　牙硝　铁粉【各一钱】　脑麝【少许】
　　右为末麯为丸麻子大每服二丸煎金银汤下
　　全蝎饼　镇心去惊安神定志治惊之径者常服亦可全蝎　白僵蚕　酸枣仁【炒】　茯神　天花粉苦栋【去芦】　天麻【炮】　逺志肉　羗活　甘草【各三钱】
　　右为末糊丸作饼子硃砂为衣金银薄荷汤下
　　消惊丸【出直指方】　治诸惊
　　人参　天麻　茯苓　硃砂　全蝎　直僵蚕羚羊角【各一钱】　牛胆酿南星【二钱】　麝香【少许】
　　右为末炼蜜丸梧桐子大每服一丸菖蒲煎汤调下
　　参砂膏【出直指方】　通心气除膈热去痰壅
　　硃砂　南星【炮】　茯神　逺志肉【姜炙】　天麻　白附子　僵蚕【炒等分】　硼砂【半倍】　麝【少许】
　　右为末炼蜜为丸梧桐子大金箔为衣每服一丸麦门冬汤下
　　全蝎散【出千金方】　治小儿惊风中风口眼防斜呌言语不正手足便痰举下者
　　全蝎【炒】　　僵蚕【直者炒】　川芎　黄芩【去心】　甘草桂枝【不见火】　赤芍药【去节各二钱】　天南星【汤浸七次去皮脐二钱】　天麻【六钱】
　　右为麄末每服三钱水一盏半姜七片煎七分温服饮无时量大小与之日三四次服忌羊肉
　　丹砂镇心丸【出御药院方】　治小儿心神不宁有时惊悸目睛偏视痰涎不利甚则瘛疭服之安镇心神罢惊止搐
　　硃砂【一两】　牛黄【一钱】　生龙脑　麝香【各一钱】　铅白霜　天竺黄【各二钱已上并研细】　天麻【明大者二两】　人参茯苓　甘草【炙各一两】
　　右为细末与药同研极匀细炼蜜和丸如鸡头实大每服一丸煎金银薄荷汤化下
　　百枝膏【出杨氏家蔵方】　治小儿禀赋怯弱易感惊邪心神恍惚睡眠不安常服安心神惊悸
　　人参【去芦并须用】　天麻【各一两】　麦门冬　白附子【炮】白僵蚕【剉去嘴】　羗活【洗去土】　石菖蒲【已上各半两】　硃砂【二钱别研】　麝香【一钱】
　　右除硃砂麝香外同为细末后入二味研匀炼蜜丸每一两分作四十丸每服一丸荆芥汤放温化下
　　驱风膏【出全婴方】　治小儿肝风筋脉拘急面目青眼上惊搐及胎风
