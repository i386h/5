<!-- { "loadSidebar": true } -->
　　开关圣散【一名回命散又名圣散子出直指方】　治惊风吊眼
　　赤足蜈蚣【一条中分为两各用葱汁浸一夜焙干】　全蝎【一个中分为两片各同左右二味】
　　右为末左眼翻左手搐以左药末入左鼻孔右眼翻右手搐以右药末入右鼻孔双眼翻双手搐兼用之神效
　　不惊圎【出鲍氏方】　治惊风上视气急
　　枳殻【炒黄】　淡豆防【等分】
　　右为末每服一字或半钱急风薄荷自然汁下慢风荆芥汤下入酒五滴非慢脾风足冷者不治
　　猪牙皂角【四挺不湾者去皮】　白矾【半钱】
　　右为细末小者一字大者半钱温汤调下此药不必大吐但微吐冷涎便醒
　　惊风后瞳人不正
　　阿胶【三钱炒】　人参【一钱】　研为末薄荷汤调下
　　治小儿惊风【出济生防粹方】　济生防粹
　　白羊头【一个】　丁香【一两】
　　右同熬至软令乳母空心尽食之
　　二圣膏【一名蝉殻散】　治小儿眼口防斜
　　蝉蜕【一两五月五日取东行枝上者】　寒食日面【一两】
　　右为末酽醋调纸摊如膏药贴患处左斜贴右右斜贴左如口正水洗下一方取七月七日东行枝上蝉退依前法用
　　防风丹【出仁存方】　治惊风神困多睡
　　全蝎　白附子【各等分】
　　右为末蜜丸如龙眼大每服一丸用麝香荆芥汤下
　　南星醒神散【出直指方】　治小儿惊风痰热
　　天南星【不去皮切片】　生姜【切片各等分】
　　右用竹籖一条以南星并姜相间挿定次用轻粉少许掺南星生姜片间风干为末每服一字薄荷紫苏泡汤调下大人服半钱或吐或汗或下即病气出也
　　夺命散【一名礞石散出医方大成】　大控风涎不问慢惊风急惊风壅痰寒咽间其响如大潮百药不能过咽命在须臾医者技穷以待其尽殊不知世有妙方服此药后良久药褁涎出从便下如稠涕胶粘乃药之神效故也然后随证用药调理如无此证不须服一方次服花蛇川乌全蝎蜈蚣等药治慢惊此药神验不动臓不伤真气
　　青礞石　熖硝【各一两】
　　右以沙锅盐泥固济炭火煆通赤须待硝尽为灰药令如金色取出研为极细末煎薄荷膏丸菉豆大每服二丸如急惊风痰壅上身热如火浓煎薄荷汤入少许调匀温服之或煎荆芥汤调下如慢惊风脾用南木香煎汤调下然青礞石熖硝古文钱等药利痰然其性非胃家所好须以木香佐之加青州白丸三粒研为细末用生姜自然汁调若稀入熟蜜调匀微温服但先用此药入喉其痰坠下功有万全夺天地之造原得之圣僧累累有验
　　治小儿惊神不安【出本草】
　　以虎胆研水服之
　　治大人小儿口噤牙关不开者
　　天南星【生末一钱】　脑子【少许】
　　右和研用指蘸生姜自然汁蘸药于左右大牙根上擦之立开
　　治小儿夜惊大人因惊失心方
　　取震肉作脯与食之此畜为天雷所霹死者是也服之神效
　　羚羊角丸【出全婴方】　治小儿惊风退后诸病之后筋脉缓弱骨气尚虚脾肾不足五六嵗不能行
　　羚羊角　虎胫骨　生干地黄　酸枣仁【去皮】　白茯苓【各半两】　桂心【去皮】　防风　当归　黄芪【各一分】
　　右为末炼蜜为丸如鸡头子大两嵗一丸白汤化下
　　薏苡散【出全婴方】　治小儿因惊风及诸病之后手挛不展是肝气不足内伤风邪
　　薏苡仁【三分】　当归　桂心【各一两】　酸枣仁【去皮】　甘草　防风　秦艽【去苗各半两】
　　右防咀三嵗一钱水半盏煎至三分去滓无时服
　　当归散【出直指方】　治小儿惊因风及诸病后脚不展指挛缩不伸
　　当归　麻黄【各半两】　羗活　人参　杜仲【去皮】　酸枣仁【去皮】　桂心【一分】
　　右为末一嵗一钱水一盏姜三片煎三分去滓无时服
　　治小儿未满月受惊似中风欲死者
　　用硃砂以新汲水浓磨汁涂五心上立瘥最有神效
　　小儿浴汤主惊忤【出防防新书】
　　以升麻取叶捣汁作汤浴之
　　治小儿惊方
　　取燕窠与燕屎不拘多少以作汤浴儿疗惊邪
　　治小儿被惊方卒惊似有痛处而不知疾状
　　取雄鸡冠血一二嵗每服用少许滴在口中三四嵗如每服取一橡斗子汁滴在口中一日二服
　　治小儿生下即惊方【出圣惠方】
　　用剪父母指甲烧灰井花水丸麻子大日进三服夜一服亦治客忤一方面糊为丸
　　全蝎散【出直指方】　治小儿惊风不语通窍豁痰大小通用全蝎七枚各用紫苏叶包涂蜜炙为细末每服一字姜汁入蜜搜和含化亦治大人风涎一方薄荷叶褁炙同研为末汤下
　　治惊风坠涎【出氏活婴方】
　　用天南星一个重一两酒浸七伏时取出于新瓦上周回炭火炙令干裂置于湿地上去火毒用瓷器合盛之冷捣末入硃砂一钱每服半钱荆芥汤调下每日空心午时进一二服
　　一方治小儿牙关不开
　　用天南星一个煨熟纸褁封角不要透气于细处剪鸡头大一窍子透气于鼻中牙关立开
　　又方【出全婴方】　治小儿眼中防斜
　　以巴豆七粒烂研防右涂右手心防左涂左手心内仍采取一叶安手心须臾即正洗去药并频抽掣中指立效
　　治小儿惊风【出本草】
　　用蝎一个不去头尾薄荷四叶褁合火上炙令薄荷焦同碾为末作四服汤下大人风涎只一服
　　治小儿惊疾皆因积气风热成痰涎惊药多用硃蝎附性烈力大婴儿肠胃脆弱多不堪徃徃致害用逺志去心煎汤随时饮之
　　辰砂丸　治惊风涎潮作及胃热吐逆不止
　　辰砂【另研】　水银沙子【各一分】　龙脑　麝香【半钱】　天麻【一分】　牛黄【半钱】　蝉蜕【去头足】　白僵蚕　干蝎【一分去毒炒】　犀角末　麻黄【去节】　天南星【酒浸七次切焙干各二分】
　　右为末再研匀热蜜为丸如菉豆大硃砂为衣每服二十丸或五七十丸食后服薄荷汤送下
　　大青膏
　　天麻【一分末】　白附子【末生一钱半】　青黛【一钱研】　麝香【一字匕】　乌稍肉【酒浸为末半钱】　天竺黄【一字匕】
　　右同再研细末生蜜和成膏每服皂角子大月内儿服米大同牛黄膏温薄荷水化调下之五嵗已上同甘露饮服之匕谓匙也应服药多少逐方説不尽并时以意加减也
　　羗活散【出直指方】　散风邪止惊搐退热解肌
　　羗活　粉草　天麻【生】　茯苓　川芎【二钱】　荆芥穗　白僵蚕　白术　白附子【一钱】　桔梗【二钱半】防风【一钱半】　全蝎【半钱】　硃砂　南星【一字】
　　右为细末薄荷汤下如伤风鼻塞流清涕葱白煎汤下咳嗽气促桑白汤下常服白汤亦可
　　甘露饮【出朱氏集验方】　治惊风潮热不退
　　寒水石　石膏　防风　荆芥　薄荷　甘草【各等分】
　　右为末每服半钱用井花水下或薄荷汤调下亦可
　　桃花散【出朱氏集验方】　治惊风潮热烦闷
　　天竺黄　白茯苓　硃砂【各等分】　脑麝【少许】
　　右为末每服一字薄荷汤下一日二服
　　酸枣仁丸【出杨氏家蔵方】　治小儿心神不安卧睡不穏常服压惊邪宁卧睡
　　酸枣仁　人参【去芦】　硃砂【研】　白茯苓【去皮】　珍珠【末】
　　右件为细末炼蜜为丸每一两作四十丸荆芥汤化下二嵗以上小儿服一丸食后服
　　透惊散【出杨氏家藏方】　治小儿筋脉拘挛不舒手足软弱虚羸无力惊风搐之后偏废不举常服透经络活血脉及行歩迟慢者
　　天麻【酒浸一宿焙干】　白附子　牛膝【酒浸一宿】　木鳖子【去殻研】　当归【酒浸一宿焙干】　羗活【去芦头六味各半两】　地龙【去土一分】乳香【二钱别研】　硃砂【一钱别研】　没药【二钱】
　　右件为细末次入木鳖子乳香硃砂没药研匀炼蜜为九每一两四十丸每服一丸煎薄荷汤化下温酒少许同调下
　　定痛散【出防防新书】　治小儿筋脉因惊之后触冐风邪客经络走注疼痛或在手指腿足往来刺痛不可忍者
　　天麻【去苗】　防风【去芦】　地龙【去土】　白僵蚕【去丝嘴】　乳香【研】　五灵脂【去沙石】　没药【各等分】
　　右为细末次入没药乳香同研令匀三嵗儿每服半钱温酒白汤各一半调下不拘时候服
　　蜈蚣丸【出朱氏集验方】　治惊风
　　白附子　天南星　赤脚蜈蚣　防风　半夏【各等分】
　　右剉研诸药掘地一小窍用炭火煆炼约半日尤好地脉透熟入好酽醋在窍八分满倾诸药入醋煮之用甆盆一只顶上葢住以泥封四围至次日一周方取出焙干碾为末用獖猪心血研同熟蜜为丸不拘丸子大小同薄荷汤下仍量儿大小投药余年七嵗感患得此方而愈神效难言
　　防风导赤散　治小儿初惊
　　生干地黄　川木通　防风　甘草【各等分】
　　右生用防咀每服三钱水一盏竹叶少许同煎
　　神宁膏　后用此药
　　茯神　硃砂【各一两】　麦门冬【去心一两】　麝香【一分】
　　右碾细炼蜜为小饼子每服一饼临睡同薄荷汤化服一夜一服此二方江州置制使云昨在江州日儿子偶有惊作遂访一老医求药剂服三服遂全愈异而问之渠云三代小儿科家只有四五方加减愈人无数且如惊搐多是热证若首先便用惊风药白附子全蝎僵蚕川乌之类便成壊证家中惊药只用导赤散加些防风进一二服导去心经邪热其搐随便止次服宁神膏是家秘方自后常以二药救人取效甚多
　　羗活膏　祛小儿惊风定惊
　　羗活　防风　川芎　茯苓【二钱】　茯神【去木二钱】　白术　白僵蚕【姜汁炒各二钱】　全蝎【半钱】
　　右为末炼蜜为丸每服菉豆大麦门冬薄荷汤化下
　　防风天麻散　治惊风头疼
　　防风　天麻　川芎　白芷　甘草　川乌【一个炮】麻黄【去节】
　　右等分为细末葱蜜汤下薄荷汤亦可如惊搐加全蝎一个乌蛇肉尾白附子麝香各少许煎汤下无不效者如伤寒加零陵香羗活
　　辰砂丸　治小儿伏惊积在内壅并痰涎妳不下及虚中积转惊
　　辰砂【一钱】　定粉【半两】　粉霜【钱半】　腻粉【一钱】　麝香【少许】乳香【半字】
　　右同研细末用粟米饭和丸如菉豆大揑作饼子慢惊风用微炮令紫色用粟米饮下一丸微利为度
　　钱汤丸　治小儿惊积壮热
　　猪牙皂角灰【一钱】　天南星【半钱】　滑石【末一钱】　轻粉【二钱】　巴豆【二十四粒去皮尖】　硃砂【一钱】
　　右为细末研以寒食面糊为丸如菉豆大每服一嵗二丸三嵗三丸煎古钱汤睡时服之
　　睡应丸　治惊吐渐止得睡方用之
　　南星　白附子　青黛　硃砂【一钱】　雄黄【一钱】　轻粉【一字】　全蝎　金箔【三片】　脑子　麝香【少许】　巴豆【七粒去殻心膜及油】
　　右为末用生姜汁糊为丸铁盐粉为衣每服七丸荆芥汤下如常服木汤下如惊风麝香汤下
　　金箔丸　治一切惊风
