<!-- { "loadSidebar": true } -->
　　麻黄【半两】　羗活【三钱】　僵蚕【三钱】　南星【二钱】　防风【二钱】蝉退【三十个去头足】　硃砂【二钱】　麝香【一钱】　人参【半两】　茯苓【半两】　茯神【三钱】　全蝎【半两】　山药【三钱】　逺志【去心半钱】金箔【十片】　银箔【十片】
　　右件为末硃砂麝另研入药炼蜜为丸如指头大每服用一丸临睡薄荷汤下痰多皂角子汤化下
　　蛜丸　治一切惊风心神惊悸梦中佯啼嘻叹潮热上蒸惊热面青风丹火灼手足抽掣搐搦无时形色憔悴
　　茯苓　茯神　山药　天麻　僵蚕【炒】　蝉退防风　羗活　人参　白附　逺志【去心】　川芎白芎　蝉花【三只】　荆芥　全蝎　赭石　粉草琥珀　珍珠　硃砂　脑子　麝香　金箔　牛黄【另研】　早伏【即紫河车酒浸过各等分】
　　右为末用木蒸面糊为丸煎作锭子如粟米様硃砂为衣如惊时麝香汤下如寻常钩藤汤下
　　小蛜丸　治一切惊风手足揺动心神恐悸卧睡不安
　　蛜【蝎雄是】　白附子　米粉　硃砂　青黛　香墨　金箔　青柳条　细茶　麝香　防风　羗活　白矾　天麻　茯神　逺志　山药【各等分】
　　右为末枣肉木同捣烂饭为丸煎作锭子硃砂为衣周嵗一二粒金银薄荷汤下或麝香汤下
　　圣蚕丸　治小儿胃虚生风壮热精神恍惚痰涎壅塞目睛上视睡卧不安头痛颊赤多惊恐四肢体倦不思乳食
　　白僵蚕【微炒】　防风【去芦】　天南星【浆水煮五七沸】　半夏【先洗净用水煮五七沸】　白附子【浆水煮五七沸】　人参【一两】　藿香【半两】
　　右为细末用麺打簿糊为丸如麻子大周嵗儿每服五七丸用生姜薄荷汤下不拘时候两三嵗儿可服十五丸余当以意加减
　　青金丹【出傅氏活婴方】　治惊风身热手足搐搦喉中涎鸣心中不快睡卧不安面赤咳嗽口眼防斜不省人事或天吊角弓反张
　　轻粉　天南星　滑石　青黛【各一字】　巴豆【十粒去心皮油膜】　全蝎【十个】　辰砂【一字】　蝉退【七个】　夜明砂【半钱】天浆子【一钱】　白附子【一钱】　麝香【少许】
　　一方加天麻【酒浸一钱】　僵蚕【一钱】　半夏【半钱或水煮】
　　右为细末用面糊丸如麻子大每服二十丸看大小加减与服如不利更加钱许薄荷汤下痄腮或痰甚葱白汤下脉壅杏仁汤下如不语急与服之风痰退愈
　　寛热散　治惊风潮热客忤甘痰等积
　　枳殻【一两】　大黄【二两】　朴硝【研】　甘草【半两炙】
　　右为末用锡合藏之每服一字薄荷煎汤下
　　茯苓散【出氏活婴方】　治惊风偏搐
　　茯苓　牙硝　雄黄　硃砂【各半两】
　　右为末金银薄荷汤下
　　蝎红丸【出氏活婴方】　治惊风顽痰上视
　　南星　全蝎　硃砂　腻粉　脑子【各等分】
　　右为末金银薄荷汤下
　　小惊药【出氏活婴方】　下痰踈风
　　茯苓　茯神　山药　蝉退　羗活　逺志【去心】僵蚕　白术　白附子　荆芥　川芎　赭石铁朶粉　硃砂　金箔　麻黄　甘草【各等分】
　　右为末以木蒸和烂饭捣成丸如粟米大剪成粒子每服用一粒金银薄荷煎汤化下或以木皂角汤下
　　羗活膏【出卫生家寳方】　治惊
　　羗活　五灵脂　荆芥穗【末】　青黛　蝉殻　龙脑　薄荷　白僵蚕　茯苓【一钱】　轻粉【半钱】　天南星
　　右件为末炼蜜为膏每周嵗梅核大一丸薄荷汤化下一日三服与牛黄散相间服
　　牛黄散【出直指方】　治惊风搐搦心经伏涎不作声闷絶身体强直
　　雄黄【一钱研极细】　地龙【半钱去土新瓦上焙干】
　　右二味一处为末每服周嵗半钱已下薄荷酒调下服一稔疾不作凡进此药一日二服不可多服要快用细赤地龙一条和酒研服
　　防附汤【出卫生家寳方】　　治小儿惊风及一切头风
　　防风【一分】　僵蚕【一分】　白附子【一分】　川芎【二分】　荆芥【一分】　雄黄【一钱】　全蝎【七个】　硃砂　麝香【少许】
　　右为细末每服半钱用好茶清调下小儿惊风用冬子汤下一日两服
　　育婴丸【出卫生家寳方】　治小儿惊风
　　用京墨末不拘多少入鸡冠血拌和为丸如菉豆大用生姜薄荷汤吞下每服二三丸不计候
　　治小儿猫鼠惊风【出十便良方】
　　用雄鼠粪七粒火煆赤于地下去火毒研为细末薄荷汤调服加麝香少许尤佳
　　全蝎散【出卫生家寳方】　治小儿惊风
　　全蝎【七个生薄荷麻黄不拘多少外以线纒定再半夏末少许生姜自然汁同浸少时向火上炙如干又入姜汁内浸再炙以姜汁尽为度焙干为末却入后药】　附子尖【三个】麝香【一字】　真脑子【一字】
　　右为细末同前药拌匀煎金银薄荷汤调下小儿半钱量嵗数虚实加减服之
　　银箔散【出卫生家寳方】　治小儿惊风
　　白术【一两剉以一合菉豆炙香色】　干芍药【一两】　白附子【半钱以文武火上炮黄地上去火毒】　人参【一两】　白茯苓【一两半】　直僵蚕【一分洗去灰炒勿令焦】　木香【一分】　黄茋【一两】　白扁豆【一两】川升麻【一分连叶佳焙干】　糯粟米【半两】　天麻【半两剉如麻子大面炒黄】　甘草【一分】　藿香【半两去土生用】
　　右为末以好甆礶盛遇有患依汤使用常服米饮调下小儿半钱数嵗以上加减用慢惊搐搦用麝香饭饮调日进六服急惊定后用陈米饮调下惊吐不止陈米饮调下天柱倒行歩脚缓浓米饮下夹惊伤寒发搐搦薄荷葱白汤调下疳气常急多渴者百合汤调下赤白痢不思乳食者生姜三片枣五个陈米一合煎饮调下饮食不知饥饱不长肌肉麦蘖一把炒生姜汤调下暴泻紫苏汤木汤调下形神脱语言不正及大人吐泻藿香汤下二钱
　　牛黄膏【出卫生家寳方】　常服镇心化惊涎
　　欝金【一钱】　天南星【一钱】　粉霜【一钱】　巴豆【七粒连殻】
　　右一处为末面糊丸如芥菜子大每服周嵗四粒薄荷汤下日二服食后临睡时服凡小儿惊涎未可与巴豆粉霜等药恐邪入脾转不好治且宜服惺惺散涎积不退却进此药
　　生犀散　治惊积潮热及五心积热及惊吐或伤乳食服睡不静常服宁心安神
　　五灵脂【一两】　猪牙皂角【一两灰黄色】　芫花【一两醋浸炒焦】
　　右三味一处为末次用巴豆六十粒连殻碾如膏用小钱桃叶四十钱入巴豆内一处再研令极匀用醋糊丸如粟米大周嵗四粒食后临卧薄荷汤下日二服惊吐丁香汤下或淡醋汤下咳嗽皂角子煨软捶泡汤下白痢甘草姜汤下潮热薄荷矾石水下惊热亦用柴胡汤下磨积及癖块温水下
　　青州白丸子【出钱氏方】　治小儿惊风大小诸风
　　半夏【七两生】　天南星【三两生】　白附子【二两】　川乌头【半两生去皮脐】
　　右捣筛为细末生袋绢盛一处用井花水搅未出者更以手揉令出如有滓更研再入绢袋内尽为度于磁盆中日照夜露至晓弃水别用井花水搅又照至来日早再换新水搅如此春五日夏三日秋七日冬十日一法四时只浸一宿去水曝干后如玉片研细以糯米粉煎清粥丸菉豆大每服三五丸薄荷汤下瘫痪风温酒下并不拘时候服
　　不惊丸【出宿州陈氏方】　治小儿因惊气而吐逆作搐痰涎壅塞手足掣缩眼睛斜视或睛珠上视或上气急足胫冷者难愈也
　　枳殻【去穰炒黄取末一两】　淡豆防【七分】　芜荑仁【三钱】　蝎稍【十二尾盐者去毒】
　　右四味同碾为细末醋糊丸如麻子大每服十丸乳汁下清水饮亦得量儿大小轻重加减
　　大凡治惊各因用药不同外物惊宜镇之以黄连安神丸若气动而致惊又宜寒水石安神丸大忌防风丸治风辛温之药必杀人何也辛散浮温热者也能令风流动风之气盛故杀人也因惊而泄青色先镇平以硃砂汁之类勿得用寒凉之药大禁凉惊丸风木旺必尅脾胃当先实其土后泻其木闫孝忠编集钱氏方以益黄散补土以其药有丁香辛热助火火旺愈虚矣青橘皮泻肺金丁香辛热大泻肺与大肠脾实当泻子今脾胃虚反泻子而助火重虚其土杀人无疑矣其风木旺证右关脉洪大掌中热腹皮热岂可以助火泻金如寒水来乗脾土其病呕吐肠痛泻痢青血益黄散圣药也今立一方先泻火补金是为神治【出束垣先生兰室秘蔵方】黄耆汤
　　人参　炙甘草　黄耆
　　右三味皆甘温能补元气甘能泻火内经云热滛于内以甘泻之以酸收之
　　白芍药【酸寒能泻火酸未能泻肝而大补肺金所补得金土之位火旺火虚风木何由散耶尅土然后泻风之旺】
　　右等分防咀白水煎服
　　治小儿暴惊鬼魅寒热
　　用野猕猴头煎汤浴之人家飬者不治病不可用
　　神仙聚寳丹【出保生集】　治一切惊风内吊肠肚紧便夜啼发目睛上视手足搐搦角弓反张忽然倒地不省人事系是急慢惊风悉皆治之
　　全蝎【二三个】　珎珠【三钱】　硃砂【五钱】　防风【五钱】　天麻【五钱】　白附子【五钱】　半夏【三钱】　南星【三钱半】　蝉殻【三钱去趐】　麝香【一钱】　金箔【十五片】
　　右为末十三味用粟米粥为丸如鸡头子大每服一丸用薄荷汤磨化下如惊风痰实加南星末同研化下如惊风内吊用钓藤汤化下
　　神妙防风散【出保生集】　治小儿一切惊风搐搦诸般恶候并治之
　　防风【二钱】　细辛【二钱】　僵蚕【二钱】　白附子【一钱火炮】　珠砂【一钱】　地龙【三钱去土】　全蝎【三钱火炒】　蝉殻　蜈蚣【各三钱火煨】　天麻【一钱】　荆芥【一钱】　木香【一钱】　麝香【一钱】甘草【二钱】　白芷【一钱】　辰砂【二钱】　人参【一钱】　金箔【少许】轻粉【少许】
　　右为细末每儿一字用灯心煎汤调下有痰姜汤下
　　南星丸　治小儿惊热喉中响咬齿牙
　　南星【半钱炮】　天麻【半钱酒浸一宿】　全蝎【半钱火炒】　硃砂麝香【少许】
　　右为末面糊为丸每服七丸用金银薄荷汤送下
　　镇心丸　治小儿涎潮壅盛喘急壮热膈上涎鸣如服此药只取下涎药立随涎出
　　辰砂　半夏【生姜汁制取出焙各半两】　杏仁【去皮尖研出油五分】　江子【三十粒去皮膜去油五分】
　　右拌匀和煮陈米粥为丸如芥子大量大小加减每服三五丸生姜薄荷汤温下利涎
　　消乳痰丸　治小儿无痰亦宜常服
　　大半夏【半两切作豆子大用萝卜一个亦切作豆子大用一碗水煮尽为妙】　神草【二钱半去芦取末二钱】
　　右二味干焙为末生姜自然汁煮面糊为丸如菉豆大每服二十丸姜汤食后下量大小加减
　　牛黄丸　治小儿惊风涎盛
　　右用天南星二两为末取臈月日牛胆黄牛者良一枚以汁和之却入胆内隂干为细末入硃砂一钱麝香少许煎甘草水和丸如鸡头子大一嵗半粒热水下不拘时日进二服
　　坠惊散　治小儿惊热甚至
　　天竺黄　铅霜　马牙硝【各等分】
　　右为末每服半钱用热水调下
