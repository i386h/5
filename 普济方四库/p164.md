<!-- { "loadSidebar": true } -->
　　大蓟根【七截各长一寸又名荆芥】白矾【一两细研】麝香【当门子豆许大七粒研】
　　右用不霑土大栝蒌一个割下葢子不去穰入大蓟根白矾当门子在内用箆子左搅七遭安葢在上以盐一合和土固脐隂干用炭火煅透赤便住候冷去泥细研为末取一半为散一半以糯米粥为丸梧桐子大每日空心将大蓟苖煎汤调下五分至日午临卧又煎大蓟苖酒下十丸服三两日便住须服过三五个栝蒌永去病根
　　独活丸　治肠泻血不止
　　独活【去芦研为末五钱】黄蜡【五两银器中镕成汁】生姜【半斤取自然汁】
　　右以姜汁入熬以汁尽为度次入独活末令匀众手急丸梧桐子大每服四十丸以浓陈米饮送下空心临卧服
　　荣顺散　治肠风下血痛不可忍
　　枳殻【去穰麸炒一两】荆芥穗【一两】槐蛾【半两炒黄】
　　右为末每服二钱温米饮调下不拘时未效再服
　　龙肝散　治肠风泻血
　　伏龙肝　般丹　牡蛎【各五钱】
　　右为末每服二钱陈米饮调下不拘时
　　治肠风痔漏大便常血【出肘后方】
　　苦桃皮　萹竹　苦参
　　右煮汁渍之大妙烧稻藁灰汁渍之亦良
　　治肠风下血疼痛不止【出圣惠方】
　　道人头【一两】荆芥穗【一两】皁角【三寸去黒皮涂醋炙去子】
　　右为末每服一钱食前粥饮调下
　　内补散【出圣惠方】　治大肠风毒下血
　　黄耆【剉】枳殻【去穰麸炒】侧栢叶【炙各一两】
　　右为末每服二钱食前粥饮调下
　　治大肠风毒下血不止【出圣惠方】
　　枸杞子　槐子【炒】桑木耳【炙各二两】
　　右为末每服二钱食前黄耆粥饮调下
　　又方【出圣惠方】
　　枳殻【去穰麸炒】何首乌　干姜【炮剉各一两】
　　右为末每服一钱食前粥饮调下
　　又方【出圣惠方】
　　釡下墨　棕榈皮　诃梨勒皮【煨各一两】
　　右为末每服一钱食前粥饮调下
　　又方【出圣惠方】
　　牛角鳃　棕榈皮　干姜【各一两】
　　右都为末研匀每服二钱食前粥饮调下
　　又方【出圣惠方】
　　牛角防【一对】雄黄【一块如防子大】麝香【一分细研】
　　右每一只牛角防安雄黄一块在内以稠泥封闭下面用桑柴火烧熟研为散入麝香和匀又以栝蒌一对亦用桑柴火烧令熟研为散每服栝蒌末二钱牛角防末一钱相和令匀食前米饮调下
　　治肠风下血发歇不止【出圣惠方】
　　荆芥穗　薄荷　枳殻【各一两麸炒去穰】
　　右为末每服一钱食前粥饮调下
　　又方【出圣惠方】
　　皁荚【不蛀者三两】栝蒌【一枚】白矾【二两】
　　右件药入瓶内以盐泥固脐候干以炭火烧令通赤冷细研令匀每服二钱食前粥饮调下
　　神效方【出圣惠方】　治肠风积年泻血不止
　　黄丹【一两】白矾【一两】栝蒌【一枚去头入二味在内】
　　右以物葢栝蒌头盐泥固脐安砖上大火烧令通赤放冷取出捣细为末每服一钱食前暖刺蓟汁调下
　　治肠风积年下血不止【出圣惠方】
　　野狸头【一枚】桑根西枝【一握剉】附子【一枚】
　　右件药入瓶内盐泥封固候干炭火烧令通赤冷取出为末每服二钱食前粥饮调下
　　又方【出圣惠方】
　　皁荚【七挺不蛀者去黒皮涂醋炙去子细研末】寒食蒸饼子　乌龙尾【各二两】
　　右共为末炼蜜丸梧桐子大每服二十丸食前粥饮调下
　　又方【出圣惠方】
　　槐耳【半斤切】皁荚【十挺剥去皮子】硇砂【一两细研】
　　右以米醋三升煎取一升去滓再入铛中以大火养成膏入硇砂和匀丸梧桐子大每服十丸空心及晩食前温粥饮下
　　治积年肠风下血疼痛【出圣惠方】
　　灶突墨【二两】荆芥【一两】木香【一两】
　　右为末水浸蒸饼为丸梧桐子大每服三十丸食前槐子汤下
　　治积年肠风下血面色萎黄下部肿痛【出圣惠方】
　　緑矾【二两烧赤】釡底墨　乌贼鱼骨【炙焦各一两】
　　右为末粟米饭为丸梧桐子大每服三十丸食前煎赤糙米汤下
　　又方【出圣惠方】
　　皁角【去黒皮涂酥炙去子】芸薹子【炒各一两】枳殻【二两麸炒去穰】
　　右为末炼蜜为丸梧桐子大每服二十丸食前枳殻汤下
　　治大便下血不止【出圣惠方】
　　生干地黄【二两】阿胶【碎炒】白蔹【五两】
　　右防咀每服三钱水一盏入竹叶二七片煎至六分去滓食前温服
　　治肠风【出本事方】
　　五倍子　白矾【各五钱】
　　右为末顺流水为丸梧桐子大每服七丸空心饭饮下
　　治肠风泻血【出本事方】
　　牵牛【五两】牙皁【三两不蛀者】
　　右水浸三日后除皁角以酒一升煮令干焙为末炼蜜丸梧桐子大每服七丸空心温酒下空心日午夜卧各一服或转下黄物不妨病后可常服每日五丸饭饮送下
　　治肠风及热毒下血或因食热物发动【出本事方】
　　金星草　陈干姜【各三两】
　　右为末每服一钱新汲水调下
　　当归赤小豆散【出千金方】　治先血而后便谓之近血及治大肠秘
　　赤小豆【五两浸出芽晒干一法熬令拆】当归【一两】
　　右为末浆水服方寸匕日三四服
　　治脏毒下血【出危氏方一名巻栢散】
　　地栢【生土石傍髙四五寸根黄如丝上细有黄防正似栢枝曝干用一作卷栢】黄耆【各等分为细末】
　　右末每服二钱水调下
　　治便血及脏毒下血经年瘦者【出仁存方】
　　槐花　五倍子【各炒焦等分】
　　右为末面糊为丸梧桐子大每服五六十丸米饮吞下食前
　　荆芥散【出经验良方】　治肠风下血
　　荆芥穗　缩砂仁【各等分】
　　右为末每服三钱用糯米饮调下不拘时日进三服一方食前服
　　地榆汤【出百一选方】
　　地榆【洗净焙干剖】卷栢【不去根洗净各等分】
　　右防咀水一椀沙瓶内煮数十沸通口服不拘时每用一两
　　茱萸丸【出直指方】　治肠风下血二三十年者
　　鹰爪黄连　吴茱萸【各等分】
　　右新瓦上同炒候茱萸香熟黑色为度去茱萸不用将黄连为末空心温酒下二三钱米饮下亦得又方黄连茱萸陈米糊丸梧桐子大每服五十丸米饮下日二服更以胃风汤煎如法吞下一方名翦血丸用木香一两湿纸裹煨香以酒糊丸切忌白酒鸡肉鲊酱











　　普济方卷三十七
<子部,医家类,普济方>
　　钦定四库全书
　　普济方卷三十八　　　明　周王朱橚　撰大肠腑门
　　脏风下血
　　治脏毒下血【百一选方】
　　五倍子【不拘多少】鲫鱼【一枚约重四五两者去肠胃鳞腮】
　　右以药置鱼腹中入藏瓶以火煅微欲烟尽取出为末温酒送下
　　又方【一名香连散】　治脏毒下血久远不差【百一选方】
　　黄连　木香【各等分】
　　右为末蜡茶同调下
　　治酒毒下血多至升斗者　庐州郭医云赵俊臣帅合肥日其壻司马机宜患此服四物汤每料加炒焦槐花二两如常法煎服止久之复作得此方遂效獖猪肚【一枚洗净】黄连【四两去须】
　　右以酒醋各二升半文武火煮候干控出将肚并黄连研杵极烂丸梧桐子大每服五十丸米饮调下
　　治肠风下血【出危氏方】
　　猪脏【一条控干】槐花【好净者炒为末】
　　右将槐花填入脏内两头线缚好米醋磁器内慢火细煮烂熟切片子砂鉢内研烂丸弹子大日干每服用一丸空心食前当归煎酒下
　　治便红如倾水【经验良方】
　　羊屎子根【生者一斤所在有之夏秋生红花结子如羊屎様又名为铁箱草子】
　　右将羊屎子根煮生白酒一斗逐日随量空心服至酒尽而可其生叶捣烂能煽合疮口散血脓末浆水调用有一客在樟树镇胡元八郎家下如厠忽下血如倾水全行扶策卧牀病不能起店主请医方用羊屎子
　　神应丸【经验良方】　治积年便红
　　大黄连【去须洗净称八两剉碎如黄豆大分作二分一分用姜四两擂烂绞取汁浸一宿隂干生姜连皮洗净用最妙】
　　右为末用糕糊丸梧桐子大每服五六十丸空心米饮下
　　蒜连丸【出本事方】　治肠风脏毒
　　黄连【一两】独头蒜【五枚煨香熟】
　　右将蒜研烂和黄连末丸桐子大每服三十丸陈米饮下
　　治便血【经验良方】
　　黄连【四两】朴硝【二两】
　　右同炒地上出火毒研为末如粪前红先挑药于磁盏内用酒调服如粪后红先盛酒于盏内后挑药浮于酒上调服
　　槐花散【经验良方】　治脏毒酒病便血
　　槐花【半两生半两炒】山栀子【一两去皮炒】
　　右为末每服二钱新汲水调下食前服
　　治脏毒寛大肠【经验良方】
　　枳殻【净二两麸炒】郁李仁【一两温水浸去皮】
　　右为末炼蜜丸梧桐子大或如弹子大细嚼空心温酒下
　　枳殻散【出杨氏家藏方】　治肠风下血及治大便急涩
　　木馒头【细剉焙】枳殻【去白炒各等分】
　　右为末每服二钱空心槐花煎酒下一方无槐花煎
　　治肠风泻血【出本草】
　　以野猪肉炙食不过十顿差或将外肾烧灰酒调下亦得
　　治下鲜血【出本草】
　　以栀子仁烧灰水和一钱每服量其大小服之
　　治积年久病肠风下血不止【一名温肠丸治下血当日止一名緑矾丸出圣惠方】緑矾【四两入砂锅内用新瓦葢覆铁线扣定盐泥固脐火煅通红为度候冷却入青盐同生硫黄各一两同矾研过入砂锅内依法封固再煅通红候冷取出再研细令匀】附子【一两炮去皮脐别研为末】
　　右以粟粥丸梧桐子大生地黄汁下温酒米饮下亦可每服三十丸此是气血虚寒人服如少壮者用青蒿调水酒又脏腑虚弱下血用四物汤加防风乌梅煎服一月病源顿除久服益脏腑
　　治肠风脏毒方
　　一两茱茰半两连　二味同炒不同研
　　粪前茱茰调酒下　粪后却用酒调连
　　究原方【一名乌犀方】　治痔疾下血等证【百一选方】
　　淡防【十枚重研】大蒜【二枚煨剥去皮同擂研】
　　右丸如梧桐子大每服二十丸煎香菜汤下不拘时服一方盐汤下遇发时絶早空心用陈米饮先下五十丸午时再服一百丸以病安而止可以永絶病根一无所忌庐州彭知録大辩亦云此药甚妙其方所用大蒜先蒸九次然后用以和药仍以冷虀水送下病止即辍药昔朱解元成言兄子云及陆子揖提刑皆服之数十年之疾更不复作
　　猪脏丸【出直指方】　治大人小儿大便下血日久多食易饥腹不痛里不急名曰野鸡痔先用海螵蛸炙黄去皮白者为末以木贼草煎汤调下服之三日后效
　　黄连【二两剉研】嫩猪脏【二尺去肥】
　　右以黄连塞满猪脏缚两头煮十分烂研细添糕糊丸梧桐子大每服三五十丸米饮下
　　鲫鱼方【出圣惠方】治肠风血痔及下痢脓血积年泻血面色萎黄
　　大活鲫鱼【一个不去鳞肚下穿孔去其肠秽入白矾】白矾【一块如金橘大】
