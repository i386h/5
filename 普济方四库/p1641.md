<!-- { "loadSidebar": true } -->
　　南星丸　治小儿急慢惊已经火灸诸般癎病累医无效但是恶候不问隂阳灌药一服得睡即效
　　蛇含石【一分】　石燕【并火煆酒淬三五次】　代赭石　硃砂铁粉　雄黄【各一钱】　五灵脂　乳香　川乌【去皮炮】天浆子【二十七枚】　乌蛇肉【酒浸炙去骨一钱】　蛇皮【炙】　蛇头【一个酒浸炙】　僵蚕【去嘴丝水浸焙微炒】　蝉蜕　天麻　蜂房【炒各二钱】蜈蚣【大赤足者二钱】　全蝎【二钱新薄荷自然汁浸一宿微炒焙】羗活　川芎　麝香【一字】　脑子【半钱】
　　如吐泻后加附子炮去皮随轻重入药右为末糊为丸鸡头子大金箔为衣三嵗一丸薄荷汤入酒少许磨或作散亦可一方酸枣仁炒去皮二钱
　　镇心丸　治小儿一切诸风慢惊癎常服此药诸毒不生其验不可尽述
　　乌鸟屎【一应乌鸟飞禽皆可名苏子屎用新瓦焙干】　京墨　虎睛麻黄　豆防　牛黄　黄蜡　麝香【少许】　珍珠地龙【活者全用】　干蝎【十个】　南星【作厚片用童子小便浸三日隂干焙】防已　白藓皮　猴头骨　硃砂　风化硝
　　右除麝砂另外余药各等分研为细末用水飞过用银圏杵作饼子另用麝砂为衣用井水磨一钱临卧服时疫病身热疮疖热毒用姜汁磨化服急惊用水磨二钱服余药对证用烦渴腹胀内有诸疮疽证皆因之而发风须当体认随某证疗其病如病已去则风自去矣按钱氏方小儿搐身热喘急目斜露睛四肢逆冷李医业已定以惊搐一剂与之别无主见钱遂白之曰发搐为肝实身热喘急为肺虚目斜露睛为肝虚四肢冷为脾虚治法先用益脾补肺胃气稍复然后泻肝凉惊而安一证直视而不能食或谓神祟使然钱知其为肝旺胜脾与之泻肝而愈以证吐泻或利小便过多以至肝脾虚不食钱用益黄散作效已经数日忽尔不语众医数以失音汤剂主之竟无寸效钱氏用地黄丸数剂补之于是能言此其所以然者前乎清利小便太过遂致脾肾俱虚难以补脾而肾尚虚故尔至论肺虚痰实治法自当下故下之必先益脾然后泻肺经云欲泻其子先泻其母此钱氏要记钱氏方泻青丸泻白散导赤散泻黄散力泻五臓药益黄散白术散阿胶散地黄丸皆补五臓药心中惊热清心而热不退则与之助胃胃不虚则热不生或胃虚不实又且小便难则不为之踈利葢利之则胃愈虚而身必冷其有伤风寒而吐泻者欲止泻吐不特温脾须以发散之剂先散风寒风寒散吐泻自止矣不特此尔小儿平常服药过多脏腑已顽调和剂不效则易之以反击固守之剂太过则调和而踈利之夫小儿柔嫩易实易虚易寒易热儿有大小壮弱病有轻重浅深所贵乎目视之切意度心商惟医权衡斟酌对症用之得中为上矣顶门百会上慢惊用药封脐或吐或泻立效
　　睡红散　治小儿急慢惊风手足搐搦目瞪神昏口眼相引
　　牛黄　硼砂　脑子　珍珠　水银【半钱】　麝香【一字】青黛　蝎尾【炒】　京墨【炒烟尽】　南星【姜汁浸一宿】　半夏【姜汁浸一宿】　蛇含石【半钱】　金箔【十片】　银箔【十片】　乌蛇尾【并项下七寸并酒浸一宿取去皮骨炙一钱】
　　右牛黄麝香脑子硼砂金箔银箔先研极细末匀次入水银砂子再将余药捣罗为末一处研匀每服婴孩半字半嵗一字一二嵗半钱三四嵗一钱以意加减金银薄荷汤下如一服搐定即便用调胃气观音散二三服如小儿再作风气发搐宜进鸡舌散二三服一方有薄荷无南星加五味子
　　至寳丹
　　鸡胵肶【一个乌骨者洗炒】　牛胆膏　天南星【取心三钱】　马牙硝【二钱半】　血竭【三钱如无以獖猪心血代之】　蝎稍【九个】　枯矾【二钱半】　脑子　麝香【少许】
　　右为末入鸡胵肶内饭上蒸好取出悬挂却入后药至寳丹【二两】　沉香　木香【各一钱】
　　牙皂角【三条去皮】
　　右为末夏加花蜘蛛一个和前药糊丸如苏合香丸大硃砂金箔为衣每服一丸薄荷汤磨服
　　夺命金丹　治急慢惊风无药可理者一服见效南星【为末用腊月黄牛胆汁合和入于胆内挂当风处隂干百日可用】　天麻防风【去芦】　白附子【炮】　白僵蚕【炒去丝嘴】　硃砂【别研一两】蝉蜕【去土半两】　麝香【二钱另研】　天浆子【炒二十一个】　牛黄【半钱】　蝎稍【四十九个炒】　赤足蜈蚣【一条脐上开路入麝香一钱去脚用纸褁焙干用】　干蟾【一枚炙黄去足】
　　右为末用东流水煮白面糊为丸如鸡头子大每服先下白末子即和剂方用青州白丸子研为末每服半钱薄荷汤下后用生姜自然汁磨下一粒立见功效量儿大小增减不拘时
　　琥珀丸　治小儿惊急慢风涎潮昏冐目瞪搐搦惊瘹腹疼及和顺疮痘小儿惊哭眠卧不安入口立效惊癎时复发作常服永除病根
　　辰砂【一钱半】　琥珀　牛黄　僵蚕【炒去丝嘴】　全蝎【去毒】南星【水浸夏三春秋五日冬七日牛胆中制佳】　白附子　代赭石天麻　乳香　蝉退【各一钱】　麝香【半字】　脑子【一字】
　　右为末一嵗半字薄荷汤调下慢惊加附子
　　保命丹　治小儿急慢惊风潮作不定涎盛气急精神不爽病退常服除根
　　牛黄　辰砂【二钱】　麝香【半钱】　脑子　乳香　五灵脂　铁粉　代赭石【各一钱】　全蝎【半钱】　蜈蚣　附子　僵蚕【炒】　蛇含石【煆醋淬三次各半钱】
　　右为末白面糊丸如鸡头子大三嵗一丸薄荷汤下
　　万金丹　治小儿急慢惊风立见效
　　硃砂【五钱】　麝香【二钱】　珍珠【钱半】　白僵蚕　琥珀【一钱】全蝎【十个去尾】　脑子　犀角【镑】　干胭脂【以上三味少许】天南星【一钱】　钩藤　巴豆【五粒去油】
　　右为细末薄荷汤打糊为丸如麻子大二嵗小儿服一十八丸看儿大小加减丸数急惊煎薄荷汤送下慢惊煎地龙汤下
　　神应丸　治小儿急慢惊及卒中恶并五种癎疾或髪目直面如桃花口眼俱闭或即俱开喉中作声汗出如油惊风不搐时泻黒色已上恶候但一服救之灌药一粒神效
　　真牛黄　麝香　轻粉【半两】　金银箔【百片】　磁石石緑　硃砂　蛇含石　粉霜　雄黄【一两】　石燕子【两个火煆醋淬七次】
　　右为末酒糊梧桐子大一嵗一丸薄荷汤化下入酒少许尤妙癎病薄荷自然汁和酒化下
　　香金丸　治小儿急慢惊风来去不定沉昏无时天麻　雄黄【半两】　白附子　大川乌【去皮】　铁粉青黛　南星【炮各一分】　麝香【半钱】　石燕子【醋煆】　硃砂
　　右为末糊丸鸡头子大三嵗一丸薄荷汤磨下
　　蛇头丸　治小儿急慢惊风涎盛痰寒搐搦不问隂阳但是惊风服立效
　　蛇头【一个】　蜈蚣【三条赤足者】　硃砂【三钱】　铅白霜　轻粉【二钱】　脑子【一钱】　麝香【一钱】　铁粉　　百草霜【半两】蛇含石【一两】
　　一方加全蝎一分右为末糯米糊为丸鸡头子大三嵗半丸薄荷汤磨下一方慢惊加附子半两去皮尖血竭一分
　　睡红丸　治小儿急慢惊风手足搐搦目瞪口眼相引乌蛇【项下肉七寸用酒浸一宿去皮骨炙黄一钱】　青黛【二钱】　牛黄【半钱】蝎稍　麝香【一字】　硼砂【半钱】　水银砂子【半钱】　金箔【十片】　真珠末【半钱】　乌蛇尾【酒浸一宿去皮骨炙黄色一分】　蛇黄
　　右牛黄麝香硼砂金箔先研极细匀次入水银砂子再研将余药一同捣罗为末作一处研匀每服婴孩半字一二嵗半钱以意加减金银薄荷汤调下一服搐定即便用调胃气药与服之兼治一切风癎上视涎盛宜服如吐泻后成惊手足冷者不可服
　　麝香膏　治小儿急慢惊风涎热发搐
　　麝香　防风　草龙胆【三钱】　甘草　龙脑【一钱】　硃砂【三钱】　乳香【半两】　天南星【半钱】　腻粉【一钱】　墨【半钱】青黛【半两】
　　右研匀蜜调成膏每二嵗儿服半皂子大薄荷汤化下
　　天王补心丸　治小儿急慢惊风金箔镇心丸
　　硃砂　半夏【浸十日换十遍水晾干后用】　人参　南木香琥珀　杏仁【炒黄色却泡去皮尖】　麝香　青木香　防榔葶歴子【炒黄色一钱】天浆子【七粒去皮去油】
　　右各研细面为丸萝卜子大每服一嵗五七丸三嵗二十七丸虚者减丸数壮者加丸数硃砂为衣荆芥汤下用蜜丸大鸡头子大同金箔镇心丸磨化服
　　麝香饼子　治小儿急慢惊风进退不定日入乍静乍动呕吐痰涎潮搐风癎潮热口眼偏斜项背强目睛上视及因吐利生风心肺中风尤宜服之
　　麝香　蝎尾　南星　蜈蚣【赤足三条】　川乌　白花蛇【酒浸一夕去骨皮半两】　乳香　腻粉　硃砂　牛黄【各一钱】
　　右为末酒糊丸如鸡头子大拍作饼子三嵗一饼人参薄荷汤化下大小加减
　　笃龙丹【一名乌稍丹出全婴】　治小儿急慢惊风潮发不时神昏涎盛及因吐利后生风及心脉中风宜尤服之白附子　人参　南星　半夏【泡洗七次】　乌蛇尾【酒浸去皮骨焙一方用三两水浸】　天麻　全蝎【去毒】　防风　川附子【一两】　天浆子【二十七个一方二十一个】
　　右作一处酒浸三宿取出焙为末次用水磨雄黄一两辰砂一两并飞同和拌入麝香二钱生龙脑一钱糯米饼为丸如粟米大三嵗十丸薄荷汤下有效亦作散子调下尤效
　　睡安丸　治小儿急慢惊风搐不定不得安睡
　　辰砂　乳香　血竭【一钱】　麝香【半钱】　全蝎【二十一个】蜈蚣【一条酥炙黄酒浸一宿】
　　右为末二嵗一字薄荷汤好酒煎令沸调下得睡易效
　　至圣保命丹【出鲍氏方】　治小儿脱惊内瘹腹肚坚硬夜啼发热目睛上视手足搐掣角弓反张但是痰涎壅盛一切急慢惊风并皆治之
　　全蝎【十四个】　白附子　天南星【炮】　白僵蚕【直者炒】硃砂【研】　麝香【各一分研】　金箔【十片】　防风【去芦】　天麻【各二钱】　蝉退【去泥二钱】
　　右为细末入研药和匀蒸粳米饭取中心软者搜为丸每服一两作十丸初生儿半丸乳汁化下周嵗儿一丸金银薄荷汤化下一丸一嵗以上有急候者二丸薄荷汤化下常服镇心安神汤化痰除一切惊风证候一方无金银硃砂为衣一方无天麻
　　蛇头丸【出和剂方】　治小儿急慢惊风手足抽掣眼睛直视角弓反张证候危急者
　　蛇含石【十个煆三次醋淬却用甘草汤煮出酸气研飞为衣】　铁粉　　白附子　欝金【二两】　麝香【一两】　龙脑【别研半两】　花蛇头【一个酒浸用齿并肉】
　　右为细末面糊为丸如鸡头子大每服一丸薄荷自然汁磨井花水下量大小加减与服
　　大天南星丸【出御药院方】　治小儿急慢惊风涎潮发搐目睛上视口眼相引牙关急背脊直精神昏塞连日不省
　　龙脑【研】　牛黄【研】　乳香【一钱】　天南星【牛胆制者半两】人参　天麻【去芦】　防风【去芦各一分】　硃砂【研三钱】　麝香【一钱半】　干蝎【十四个汤浸润去土微炒】
　　右研杵令匀炼蜜丸如鸡头子大每服一丸荆芥薄荷汤化下量小儿大小加减服不拘时
　　生硃膏【出医方集要】　治急慢惊风
