<!-- { "loadSidebar": true } -->
　　右件为细末次入阿魏巴豆同研成膏如末成即用重汤煮之为丸如黍米大一嵗儿每服三丸浓煎萝卜子汤送下利下涎即效不拘时候
　　葱涎丸【出杨氏家蔵方】　治小儿急慢惊风涎潮搐搦项反背折
　　蜒蚰【一条】　天南星【生一分为细末掺蚰焚身用竹箆子括下不用蚰】　蜈蚣【一条】　全蝎【十枚去毒用薄荷叶褁慢火炙黄去薄荷】　巴豆【五枚】
　　右件为细末生葱涎为丸如菉豆大或如黍米大妙用硃砂为衣每服五丸壁上尘汤送下不拘时候
　　长生丸【出杨氏家蔵方】　治小儿急慢惊昏睡目斜视项背强直牙关急
　　蜈蚣　全蝎【十枚去皮】　天南星【二钱以上二味用姜汁半盏入磁器中慢火熬尽取出焙干】　棘刚子【十枚去殻生用】
　　右件为细末汤浸雪糕为丸如芥子大周嵗儿每服十丸两嵗儿每服十五丸用千金散作汤便送下
　　千金散
　　白花蛇头【一枚】　麻黄【二十四根去节新瓦上焙黄色】
　　右件为细末如急惊入研细脑子少许温汤调药一字不拘时候
　　蜥散　治小儿急慢惊风身热涎盛频发搐搦神志昏愦
　　白附子【一枚】　天麻【去苗】　全蝎【去毒】　白僵蚕　天南星　人参【去芦】　附子【去皮脐尖六味二钱】　甘草　钩藤硃砂【一味各一钱】　脑子【一字研】　麝香【一字别研】
　　右件为细末次入脑麝研匀半嵗儿每服一字周嵗儿每服半钱用薄荷荆芥汤调下不拘时候
　　惊丸　治小儿急慢惊风搐搦不定头项反折神志昏塞
　　螳螂【一枚大者去足翅硃砂一钱半同研】　螂【三枚去头足翅入雄黄半钱同研】蜈蚣【大者入硃砂一钱半同研】　石龙子【一枚入硃砂一钱同研】
　　以上四味油纸裹窨干入后药
　　蟾酥【一分】　真珠末　麝香　龙脑【各一钱】　蒂【七枚】细辛末【半钱】　白花蛇头【酒浸焙干半钱】　蟾酥【一分】
　　右件同研为细末取孩儿乳汁和丸如萝卜子大每用一丸以妳汁磨化滴鼻中得立瘥次用薄荷汤化下五七丸不拘时候
　　水仙散【出杨氏家蔵方】　治小儿急慢惊风神昏不省
　　水仙子　蒂【半钱】　踯躅【三钱】　脑子【半字】　鵞不食草【三钱】　蝎稍【半两】　蜈蚣【一条】　麝香【一字】
　　右件研为细末每服半米粒大次入鼻中得为度
　　白附子丸【出杨氏家蔵方】　治小儿急慢惊风潮搐生涎上气喘急
　　白附子【研】　半夏　硃砂【各半两】　白僵蚕【一两】　全蝎【二十一枚去毒】　腻粉【一分】　麝香【一分】　金箔【一片】
　　右件将白附子等五味研为细末次入研药一处搅匀煮枣肉和丸如黍米大每服十丸煎荆芥汤送下不拘时候
　　蛇黄丸【出杨氏家蔵方】　治小儿急慢惊风涎壅惊悸或作癎疾
　　人参【去芦】　硃砂【研】　蛇黄【七次别研】　半夏　茯神【去木六味各半两】　铁粉【二钱半】　麝香【半两】
　　右件为细末入研者药和匀煮面为丸如黍米大每服十丸生姜汤送下乳食后服
　　通关散　治小儿急慢惊风搐搦作潮
　　蜈蚣【一条干者葱涎浸一日一夜】　麝香【一字】　草乌头【十四个薄荷生姜自然汁浸一日一夜焙干】
　　右件为细末每俟潮搐时男左女右用一米粒吹入鼻中
　　神应散　治小儿急慢惊风出东坡家方有应雄黄【二两】　硃砂【一钱】　全蝎【七个去毒】　蜈蚣【一条】　僵蚕【一个直者炒】
　　右为细末每用半钱薄荷汤调服
　　万应丹【出东坡生兰室秘蔵方】
　　一斗红云一斗雪　　神妙却在青蒿节不论急惊与慢惊　　临时须用生人血
　　右于七月二十五日取青蒿上物研和为丸如梧桐子大每量大小轻重加减乳汁磨下半嵗一丸一嵗二丸二嵗三丸如黄豆大
　　延寿丹　治小儿急慢惊风胃受惊气腹痛盘肠内吊鸦声啼呌角弓反张眼或视上手足搐搦痰涎潮壅塞不醒或一切心神烦闷睡卧不安并宜服之天南星　白附子　蛇黄　旧锦　生硃　当门子
　　右细末和匀粉糊糯米为丸如鸡头子大周嵗儿每服一丸婴儿半丸薄荷汤浸软磨乳化下服后腹痛胀俱不妨碍药味温平
　　治小儿急慢惊风【出得生堂经方】
　　右速以男左女右之手第二指屈拳取其第二指缝头用麻子大艾炷一丸灸之即愈危者二三壮此法屡试屡騐万无一失其应效如响
　　治小儿急慢惊风
　　乳香【半两味辛热微毒】　甘遂【半两味寒而且有毒用逺志甘草水浸三两日换东流水淘净候干炒脆用】
　　右二味同研细末每服半钱用乳香汤调下或小便调更妙
　　治小儿急慢惊风并慢脾风
　　右用青州白丸子并金夜当等分为末饭饮调下量虚实大小与服
　　黒子散　治小儿急慢惊风
　　右用猪牙皂角不拘多少烧为炭为末入麝香少许金银薄荷汤调下一字量儿大小与服烧时令带性不得过
　　至圣保命丹　主小儿急慢惊风并皆治之
　　全蝎【五两】　南星【十两】　蚯蚓屎【十两】　硃砂【一两】　轻粉【二钱】　田螺殻【二百个】
　　右为末糕糊为丸如鸡头子大每一丸用薄荷汤化下
　　葱汤丸　治小儿急慢惊风
　　滑石【一钱】　轻粉【一钱】　全蝎【半钱】　白附子【一钱半半生半熟】巴豆　南星
　　右为末蒸饼丸如麻子大每丸对嵗数一嵗以下七丸未出月一丸气积惊积金银薄荷汤下
　　矾皂丸　治小儿急慢惊风涎及去风疾利胸膈次常服永无痰疾
　　北矾【二两半飞过】　半夏【姜汁浸一宿焙】　南星【切作片浓煎皂角水浸一宿火焙干】　僵蚕【直者可用一两醋浸一宿半生半熟各半两】
　　右为末姜糊丸桐子大每服十粒至二十粒姜汤下如喉闭热痛含化烂嚼薄荷新汲水送下甚者及纒喉风皂角水同茶脚研一二十粒灌下小儿急慢惊风涎盛皂角水研揩齿上常服食后临卧姜汤下不损津液化痰为水
　　问命散【出保生集】　治小儿急慢惊风发搐
　　蜈蚣【一条】　僵蚕【一条比如蜈蚣长】
　　右为细末男左女右搐一字
　　普济方卷三百七十五
<子部,医家类,普济方>
　　钦定四库全书
　　普济方卷三百七十六　明　周王朱橚　撰婴孩一切癎门
　　总论
　　论曰少小所以有癎病及痉病者皆因脏气不平故也新生即癎者是其五脏不收血气不聚五脉不流骨怯不成也多不全育其一月四十日已上至朞嵗而癎者亦由乳养失理血气不和风邪所中也病先身热掣疭惊啼呌唤而后发癎脉浮者为阳癎病在六腑外在肌肤犹易治也病先身冷不惊掣不啼呼而病发时脉沉者为隂癎病在五脏骨髓极难治也病发身软时醒者谓之癎也身强直反张如角弓不时醒者谓之痉也诸反张大人脊下容侧手小儿容三指者不可复治也凡脉浮之与脉沉以判其病之隂阳表里耳其浮沉复有大小滑澁虚实迟速诸证各依脉判为治神农本草经説小儿惊癎有一百二十种其证候微异于常便有是癎候也初出时血脉不敛五脏未成稍将养失宜即为病也时不成人其经变蒸之后其余病证并寛惟中风最暴卒也小儿四肢不好惊掣气息小异欲作癎及变蒸者日满不解者并宜与龙胆汤凡小儿之癎有三种有风癎有惊癎有食癎凡是先寒后热发者皆是癎也惊癎皆按圗灸之风癎当与猪心汤食癎当下乃俞紫丸佳小儿所得风癎者縁衣暖汗出风因入也风癎者初得之时先屈指如数乃发作者此风癎也惊癎者起于惊怖人啼乃发作者此惊癎也惊癎微者急治之勿复更惊之或自止也其先不哺乳吐而变热后发癎者此食癎早下则瘥四味紫丸逐癖饮最良去病速而不虚人赤丸【即癖结胀满中八味紫霜丸】差驼病重者当用之凡小儿不能乳哺当与紫丸下之小儿始生生气尚盛但有微恶则须下之必无所损及其初时病尚未若不时下则成大疾疾成则难治矣凡下四味紫丸最善虽下不损人足以去疾若四味紫丸不得下者当以赤丸下之赤丸不下者当倍之若已下而有余热不尽当按方作龙胆汤稍服之并摩赤膏风癎亦当下之然当以猪心汤下之惊癎但按圗灸之及摩生膏不可大下也何者惊癎心气不定【一作足】下之内虚益令甚尔惊癎甚者特为难治故养小儿常慎惊勿令闻大声抱持之间当安徐勿令惊怖又天雷时当塞儿耳作余细声以乱之也凡养小儿皆微惊以长其血脉但不欲大惊大惊乃灸惊脉若五六十日灸者惊复更甚生百日后灸惊脉乃善儿有热不欲哺乳卧不安又数惊此癎之初也服紫丸使愈不愈复与之儿眠时小惊者一月輙一以紫丸下之减其盛气令儿不病癎也儿立夏后有病治之慎勿妄灸不欲吐下但以除热汤浴之除热散粉之除热赤膏摩之又以膏脐中令儿在凉处勿禁氷浆常以新水饮之小儿衣甚薄则腹中乳食不消不消则大便皆醋臭此欲为癖之渐也便将紫丸以微消之服法先从少起常令大便稀后便渐减之不醋臭乃止药也凡小儿冬月下无所畏夏月下难瘥然有病者不可不下下后腹中当小胀满故节乳哺数日不可妄下又乳哺小儿当令多少有常剂儿渐大当稍稍増之若减少者此腹中已有小不调也便微服药勿复哺之但当与乳甚者十许日微者五六日止哺自当如常若都不肯食哺而但欲乳者此是有癖为疾重要当下之不可不下不下则致寒热或吐而发癎或更致下痢此皆病重不早下之所为也此即难治矣但先治其轻时不耗损而病可愈凡小儿屎黄而臭者此腹中有伏热宜微将服龙胆汤若白而醋臭者此挟宿寒不消也当服紫丸微者少与药令内消甚者小増药令小下皆复节乳哺数日令胃气平和若不节乳哺则病易复复下之则伤其胃气令复胀满再三下之尚可过则伤矣凡小儿有癖其脉大必发癎此为食癎下之便愈当审候掌中与三指脉不可令起而不时下致于发癎则难疗矣若早下之此脉终不起也脉在掌中尚可早疗若至指则病増矣凡小儿腹中有疾生则身寒热寒热则血脉动动则心不定心不定则易惊癎发速也
　　候癎法
　　夫癎小儿之恶病也或有不及求医而致困也然气发于内必先有候常宜审察其精神而采其候也
　　手白肉鱼际脉黒者是癎候鱼际赤者热脉青大者寒脉青细者为平也○鼻口干燥大小便不利是癎候○眼不明上视喜阳是癎候○耳后完骨上有络盛卧不静是癎候青脉刺之令血出也○鼻口青时小惊是癎候○目闭青时小惊是癎候○身热头常汗出是癎候○身热吐哯而喘是癎候○身热目直视是癎候○喜欠目上视是癎候○身热目视不精是癎候○目瞳子卒大黒于常是癎候○卧惕惕然而惊手足振揺是癎候○卧梦笑手足动揺是癎侯○意气下而妄怒是癎候○咽乳不利是癎候○身热小便难是癎候○吐痢不止厥痛时起是癎候○弄舌摇头是癎候○小儿发逆上啼笑面暗色不变是癎候
