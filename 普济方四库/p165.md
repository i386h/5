<!-- { "loadSidebar": true } -->
　　右用败棕皮重包外用厚纸裹先煨令香熟去纸于熨斗内烧带生存性为末每服【阙】钱空心温米饮调下一方用瓦瓶内葢定炭火烧为灰软饭丸梧桐子大每服二十丸粥饮下
　　治下血二十年者
　　地榆　鼠尾草【各二两】
　　右水二升煮半顿服不断水渍屋尘饮一小盏投之不过重作乃愈
　　二黄丸【出肘后方】　治肠风防血
　　黄耆　黄连【等分】
　　右为末面糊丸菉豆大每服三十丸米饮下
　　治远年近月肠风下血不止
　　枳殻【烧灰存性五钱】羊胫炭【为末三钱】
　　右和用浓米饮一盏调下空心服五更初一服如人行五里再服当见效忌油腻毒物等
　　治肠风入胃下血疼痛不可忍
　　郁金【五个大者】牛黄【一皂子大另研】
　　右同为末每服用醋浆水一盏煎三沸温服
　　治肠风下血【出肘后方】
　　枳实【半斤麸炒去穰一方作枳殻】黄耆【半斤洗剉】
　　右为末非时下二钱若难服糊丸汤下三五十丸
　　治便血红
　　荆芥【烧存性】百药煎【等分】
　　右用麸糊丸米汤下又熟煮木耳食之
　　阿胶丸【圣惠方】　治肠风泻血不时腹内疼痛
　　阿胶【燥炒】刺猬皮【炙】当归【剖】地榆　龙骨【研】诃梨勒【煨去核】黄耆【剉】赤石脂【研各一两】枳殻【麸炒去穰】恶实【炒各三分】黄牛角防【二两烧灰】槐实【炒三两】
　　右为末软饭丸梧桐子大每服三十丸米饮空心食前服
　　治被通中内留腹满
　　生地黄汁【一升】白芒硝【三两】
　　右相和火上令热通口频服即血便息
　　治肠风脏毒下血不止
　　枳殻【去穰麸炒】无纹炭【各一两】
　　右为末每服一钱用荆芥米饮调下
　　乌金散　治肠风下血
　　猪牙皂角【四两并皂子剉】胡桃【三十枚并皮炒碎】
　　右和匀以藏瓶一只于顶上敲一圆窍入前项药以元瓦葢之后用盐泥固脐可厚一指许爆干用炭火五斤煅候碧烟出絶即去火畧存性冷即出药细研每服二钱入麝香少许温酒或米饮调食前服
　　治肠风下血
　　栝楼【一个为末】赤小豆【各半两】
　　右为末空心酒调服一钱
　　胡荽子散　治肠风下血不止变成痔疾
　　胡荽子　补骨脂【各半两】
　　右为末每服二钱陈米饮调下食前服
　　棕艾散【出圣惠方】　治肠风泻血不止腹痛
　　棕榈灰【二两】熟艾【捣罗成者一两】
　　右用熟鸡子二个同研得所别炮附子去皮脐为末每服用水一盏附子末一钱煎数沸放温调前药二钱空心食前服一方不用附子用粥饮调服
　　神效散　治肠风
　　槐实　皂荚子【各一两】
　　右用谷糠同炒令香熟去糠为末毎服一钱煎陈粟米饮调下空心食前服
　　荆芥散　治肠风
　　荆芥【去茎】枳殻【去穰麸炒各一两】
　　右为末每服逐味炒一钱拌匀入蜡茶末一钱热汤防服不计时
　　樗根散　治肠风下血不止
　　樗根皮【剉炒】臭橘【爆干剉炒各三两】
　　右为末每服一钱煎皂荚子汤调下米饮亦得
　　槐荆散　治肠风下血
　　槐花【炒令香一两】荆芥穗【一分】
　　右为末每服二钱糯米粥饮调下甚者一两服效单使槐花亦妙食前服之一方用酒调服
　　灵仙散　治肠风病甚不瘥
　　葳仙灵【去土】鸡冠花【各二两】
　　右剉碎以米醋二升煮干更炒过捣为末以生鸡子清和作小饼子炙干再为末每服二钱空心陈米饮调下午后更一服
　　絮灰散　治肠风防血
　　破絮【烧灰】枳殻【去穰麸炒各半两】
　　右为末每服二钱入麝香少许用陈米饮调下食前服
　　香术丸　治肠风痔漏脱肛防血面色萎黄年久不瘥白术【一斤糯米泔浸三日细研剉炒焦为末】干地黄【半斤净洗用碗盛于甑上蒸烂细研】
　　右相和如硬滴好酒少许众手丸梧桐子大焙干每服一十丸空心粥饮下加至二十丸
　　治便血
　　黑豆【一合】粉草【二条不拘多少】
　　右水一碗半煎八分作二服调鸡爪黄连末不拘多少空心服之
　　治肠风下血毒气攻注大肠疼痛
　　鲜鲫鱼【一枚重半斤者】硫黄末【一两】
　　右将鱼不去鳞开腹去肠入硫黄在内用湿墨纸裹五七重又以泥厚封之候干以大火烧令通赤取出于土坑内出火毒半日细研为末每食前以酒研芸薹子汁调下一钱
　　治肠风下血久不止大肠虚冷
　　附子【炮去皮脐】白矾【烧灰各一两】
　　右为末每服二钱食前粥饮调下
　　治大肠风毒下血不止【出圣惠方】
　　薄荷【一握】麦糵【二两炒】
　　右为末不计时以茶防服
　　又方【出圣惠方】
　　芸薹子【生】甘草【炙剉各半两】
　　右为末每二钱水一盏煎五分食前温服
　　又方【出圣惠方】
　　槐耳【二两炒烧灰】干漆【一两炒】
　　右为末每一钱食前温酒调下
　　又方【出圣惠方】
　　附子【一枚炮去皮脐】生姜【半两】
　　右防咀水一大钟煎至五分去滓食前温服
　　又方【出圣惠方】
　　棕榈皮【半斤烧灰】栝蒌【一个炒灰】
　　右为末每服二钱食前粥饮下
　　治肠风下血发渴不定【出圣惠方】
　　胆子矾【二两细研】栝蒌【一枚上开一口】
　　右以矾入栝蒌内坐于慢火中更入米醋一小盏煨令醋干却入罐子内以大火烧令通赤取出放冷细研用糯米饭和丸梧桐子大每服二十丸食前粥饮下
　　又方
　　釡底煤【四两】汉椒【二两去目及开口者炒去汗】
　　右为末软饭丸梧桐子大每服三十丸食前粥饮下
　　治大肠风毒下血【出圣惠方】
　　猬皮【一枚炙】皂角防【三挺去黑皮涂醋炙枯去子】
　　右为末软粟米饭丸梧桐子大每服十五丸食前粥饮下
　　又方【出圣惠方】
　　白矾【二两烧汁尽】干蝎【二两炒】
　　右为末每服半钱食前粥饮下
　　又方【出圣惠方】
　　益母草【端午日采】藕节【六月六日采并隂干各二两】
　　右为末炼蜜丸梧桐子大每服二十丸食前温米饮下
　　又方【出圣惠方】
　　皂荚【五挺不蛀可长一尺者去黑皮涂酥炙三两炙尽为度】白羊精肉【十两细切】
　　右先捣皂防为末后与肉捣令熟丸梧桐子大每服二十丸食前温水下
　　治肠风积年下血【出圣惠方】
　　鹿角胶【二两炙】没药【半两】
　　右为末每服一钱食前粥饮调下
　　神效方【出圣惠方】　治积年肠风下血不止
　　酸石榴皮【慢火焙】侧栢叶【慢火焙各二两】
　　右为末每服二钱食前以木贼汤下
　　温白丸　治脏毒下血及肠风
　　用椿根白皮北引者去粗皮酒浸晒干为末枣肉丸梧桐子大每服三五十丸淡酒下或酒糊丸一方用东行者醋糊为丸陈米饮下
　　治肠风及脱肛不收有血下部肿闷疼痛【出圣惠方】
　　用不蛀皂防五茎捶碎水一碗揉令皂角消尽绢二重滤过取十分清汁将脱肛肠浸在药水中自取收不用手荡如大肠收了更用汤荡其腰肚上下令皂角气行则不再作一方去黑皮涂醋炙为末枣肉丸梧桐子大每服一十五丸食前粥饮下
　　治肠风泻血【出本事方】
　　用皂角树上荨新瓦上焙干为末每服一钱温酒下
　　治肠风及热毒下血或因食热发动【出本事方】
　　用赤小豆一升瓦上炒令小黑色为末每服三钱空心粥饮下日一服一方杵末水调服方寸匕【一方治卒下血捣碎以水二升绞汁饮之】
　　又方【出本事方】
　　用好栝蒌三个烧灰存性为末每服三钱米汤空心调下
　　又方
　　用蕨菜花不拘多少文武火焙干为末每服三钱饭饮调下
　　治肠风【出本事方】
　　用好线不拘多少烧灰存性温酒调下二钱空心服一名蛮瓜一名天罗又名天丝瓜其实皆丝瓜也
　　治肠风并脱肛及有血【出本事方】
　　用蛇床子不拘多少炒为末去大肠肛垂处贴立收
　　乌梅丸【一名独圣散】　治大便下血不止兼治久痢下肠垢亦治酒痢
　　用乌梅三两烧灰存性为末好醋打米糊为丸梧桐子大每服七十丸空心食前用米饮送下当归汤亦可一方研末每服二钱空心米饮调下一方为末五更煮糯米清粥以药末铺粥面吃一层又用药末吃粥尽为度
　　必效散【一名霜柿散】　治肠风脏毒
　　用干柿烧灰存性为末每服二钱米饮调下空心服一方用糊丸有人服之累有应效○百一选方云痔肠风脏毒一体病也极难得药亦縁所以致疾不同虽良药若非对症难一槩取效常人酒色饮食不节脏腑下血是谓风毒若释子辈患此多因饮食久坐体气不舒而得之乃脾毒也○王涣之舒州下血不止郡人朝议大夫陈宜父令四时取其方栢叶如春取东枝夏取南枝之类烧灰调二服而愈予既得此方后官赣上以治贰车吴令升亦即效提防司属官陈逸大夫偶来问疾吴倅告以用陈公之方而安陈君蹙頞曰先人也仍须用侧栢尤佳道场慧禅师曰若释子恐难用此不若灼艾最妙平量脊骨与脐平处椎上炙七壮或年深更于椎骨两傍各一寸灸如上数无不除根者又予外兄刘向严掾予过之留饮讶其瘦瘠问之答云去岁脏毒作凡半月自分必死得一药服之至今无苦问何药不肯言再三叩始云只这桌子上有之即是干柿烧灰饮下二服本草云柿治肠风解热毒消宿血后有病者宜以求之素问肠僻为痔曽茂招通利之子年十余岁时常苦此凡治肠风药如地榆之类遍服无效因检书见此方用之一服而愈是干柿烧灰者曽与予合肥同官亲云尔
　　虎目汤【出仁存方】　治便血及脏毒下血经年瘦者
　　用好樗根防咀每服三钱水一盏煎七分去滓酒半盏或作丸子服亦可虚极人加人参等分极效一方为末空心温酒调下或米饮下樗根即大眼桐一名虎眼树一名山椿
　　治肠风泻血并热痢及杀疳虫【出肘后方】
　　用苦参炒焦黑为末糊丸梧桐子大每服五六十丸米饮吞下一方煎服一方为末饭饮下
　　猢狲散【出仁存方】　治肠风失血
　　右猢狲姜不拘多少去毛炒用酒煎去滓空心服一方烧存性碾为末米饮调下
　　治肠风【一名白梅饮出余居士选竒方】
　　用橡斗子不拘多少用白梅肉以蜜拌和填在橡斗子内候满两个相和铁线紥之烈火煅存性为末米饮调下一方治便血用橡斗子以生硫黄合之纸裹盐泥固脐烧煅存性为末空心酒调下二服
　　治脏毒下血久远不差者【百一选方】
　　用大蒜一枚上面切开作葢子每一瓣中揷带殻巴豆一枚却葢了将湿纸两三重裹文武灰火煨香熟去巴豆不用将蒜烂研和丸加黄连细末得所丸梧桐子大空心米饮下二丸
　　又方【百一选方】
　　用乌梅肉生干地黄等分炼蜜丸梧桐子大米饮下五七丸不拘时
　　又方【百一选方】　治脏毒下血久远不差者
　　用茶篰蒻叶烧成黑灰研细入麝香少许空心糯米饮调下
　　治肠风【百一选方】
　　用蜜炙萝卜任意食之昔曾见一妇人服之立愈
　　治下血久不差【百一选方】
