<!-- { "loadSidebar": true } -->
　　人参【一两】　木通【剉】　黄芩【去黒心】　升麻【各半两】　龙齿【研三分】　犀角【镑炒】　赤茯苓【去黒皮剉】　铁粉【研各半两】蜣螂【十枚去足炒】　钓藤【半两】　蚱蝉【去足趐炙二七枚】
　　右麄筛三四嵗儿每服一钱水一盏煎至五分入竹沥少许更煎三两沸去渣分为三服日三更量大小加减
　　虎睛丸　治小儿诸惊癎兼压惊镇心藏
　　丹砂【研一两】　虎睛【研一对】　牛黄【研】　麝香【研】　犀角【末各一两】　钓藤【四两】　白茯苓【去黒皮剉】　黄芩【去黒心】人参　栀子仁【各一两】　　大黄【湿纸褁煨熟剉二两】
　　右研为末炼蜜丸如鸡头大每服一丸或二丸煎金银汤化下人参汤亦得更量儿大小加减圣济用龙脑一钱半
　　镇心丸　治小儿惊癎
　　银箔【研一百片】　大黄【剉炒】　丹砂【研各一两】　蜣螂【三枚去头足炒】升麻　黄芩【去黒心】　犀角【屑】　栀子仁　龙齿麦门冬【去心焙】　铁粉【各一两】
　　右研为末炼蜜丸如梧桐子大食后及乳后新汲水研一丸灌之三嵗及五嵗两丸至三丸七嵗至十嵗五丸如大人患者温浆水下十五丸如冬月以温水研灌之
　　钓藤子芩汤　治小儿惊癎体虚
　　升麻【一两】　黄芩　沙参【各三两】　知母【焙】　犀角【镑各一两】　钓藤　蛇蜕皮　蚱蝉【三枚炙去翅头足】　柴胡【去苗】甘草【炙剉】　白术【半两各】
　　右麄筛以水二升煎去渣取六合入蜜二合竹沥三合再炼如饧每服一钱微微与服以意量之
　　竹沥汤　疗暴得惊癎立验方
　　钓藤　茯神　黄芩　升麻　白鲜皮　沙参【各二两】　龙齿【三两】　蚱蝉【七枚去趐炙研汤成内之】　石膏【八两】　寒水石【六两淬研】　甘竹沥【二升汤热内之】
　　右以水九升煮取三升温三服相去六七里久若小孩子患药各减量取多少细细饮之立瘥忌醋物
　　至寳丸　治小儿惊癎频发不定
　　川升麻　子芩　犀角【屑各一两】　金银箔【各五十片细研】栀子仁　川大黄【剉碎微炒】　硃砂【细研水飞各一两】　铁粉龙齿【并细研各二两】　麦门冬【一两半去心焙】　蜣蜋【三枚去翅足微炒】
　　右为末入研了药同研令匀炼蜜和丸如麻子大每服煎竹叶汤研下五丸更量儿大小加减
　　羚羊角丸　治热风常发惊癎每发或吐沬
　　钓藤　防葵　人参　羚羊角【屑】　茯苓　逺志【去心】　汉防已【各八分】　麦门冬【去心】　龙齿【研各十二分】铁精【六分】　杏仁【十分去皮央炒别研入】
　　右为末蜜丸大豆大饮下三十丸渐加至五六十丸常服大佳忌猪肉及醋小儿量多少服
　　夺命散　治惊风癎病眼目飜视牙关噤急口内无气唇赤并皆治之
　　蜈蚣　轻粉　硃砂　麝香　白附子　牛黄【已上各一分】　蟾酥【半钱】　水银【用枣肉少许不见星秤一钱】　天南星【一去个心】真珠【末一字】　巴豆霜【三个去油】
　　右为末枣肉为丸每服三丸薄荷汤下口噤不开研灌入鼻中心烦壮热荆芥汤下加减
　　比金膏　治惊癎先用此
　　人参　琥珀　白茯苓　逺志肉【姜制焙】　硃砂天麻　石菖蒲【细节去】　川芎　南星【姜汁浸焙二钱】　麝【一字】　青黛【一钱】
　　右为末炼蜜丸桐子大每服一丸金银煎汤泡薄荷调下
　　褊银丸　治小儿惊癎涎盛搐搦不定
　　天南星【炮半钱】　青黛【研一钱】　蝎稍【炒四十枚】　粉霜【研】水银　滑石【各一钱】　半夏【七枚用生姜汁一升煮】　龙脑【研】麝香【研半字】　腻粉【研半钱】
　　右研为末用水浸炊饼和丸如梧桐子大揑作饼子每服一饼至二饼量儿大小加减薄荷汤下
　　虎睛丸　治小儿孩子二十四种惊癎壮热抽掣脚手呕吐夜啼眠睡不安惊癎
　　虎睛【一双圣惠用一对】　栀子仁　茯苓【各二分】　牛黄【少许圣惠用半两】　人参【一分圣惠用一两】　钓藤　大黄【各四分】犀角【末一分圣惠用二两】　黄芩【一分圣惠用一两】　蛇蜕【七寸烧灰圣惠用一分】
　　右为末炼蜜丸黍米大空心用熟水下随年丸数轻者一服重者三服妳汁下亦得或粥饮下量儿大小以意加减妳母忌一切生冷油腻等物
　　蛇蜕皮散　治小儿惊癎发作不定
　　蛇蜕【五寸炙黄】　蚱蝉【十枚】　蜣螂【三枚去翅足微炙】　麻黄【去根节】　甘草【炙微赤剉】　当归【微炒剉】　细辛　黄耆【剉各半两】人参【三分去芦头】　川大黄【一两剉碎微炒】
　　右罗为散每服一钱以水一小盏煎至五分去滓入牛黄二豆许搅令匀温服更量大小以意加减小儿体气羸者以桂心二分代大黄治百病惊癎初瘥后变成诸疾风癎悉治之
　　犀角煎　治小儿发惊癎体瘦烦热
　　犀角【屑】　知母　川升麻【各一两】　子芩　人参【去芦头】　钓藤【各三分】　蚱蝉【去翅足二枚微炒】　蛇蜕皮【三寸微炙】甘草【炙微赤剉】　柴胡【去苗各半两】
　　右为末用水二盏入银锅中以文武火煎取六分去滓入蜜二合竹沥一小盏再煎如饧每服抄半钱以温水化服更量儿大小加减
　　碧雪　治大人小儿心热惊狂诸癎热病皆主之川升麻【二两】　黄芩　钓藤　犀角【屑】　青黛【各一两】虎睛【一对】　天竺黄【半钱】　脑麝【各一分】　川朴【一觔】　竹沥【三合】
　　右虎睛天竺黄脑麝青黛等细研入余药并细剉用水一斗煎至三升滤去滓澄清下朴硝微火更煎以柳木万搅勿住手候消散下竹沥并研了药更搅令匀候稍凝即于新瓦盆中盛经宿即凝罗为散每服金银汤调二钱食后并夜临睡时服老少以意服
　　钓藤散　治小儿四五嵗忽患惊癎
　　石膏【细研水飞过】　钓藤　栀子仁【各半两】　犀角【屑】牛黄【细研】　防风　人参【各去芦头】　独活【各一分】　虎睛【一对】　蚱蝉【一枚各微炙】
　　右细为散每服一钱水一盏煎至五分和滓分为二服如人行二三里进一服更量儿大小加减
　　桃奴丸　治心气虚有热恍惚不常言语错乱尸疰客忤魇梦不祥小儿惊癎并宜服之
　　桃枭【七枚别为末桃不成实经冬在枝上不落者是也】　安息香【一两以无灰酒酙酌炙少研飞去砂石银器入上一味同桃仁一处熬成膏】　桃仁【十四枚去皮麸以别研同已上二味熬膏】　琥珀【三分白研】　生玳瑁【镑过杵为末要细一两】雄黄【用桃煮水研飞取三分】　辰砂【研飞半两】　黒犀【石上以水磨澄去水取末半两】　牛黄　脑麝【各别研一分】
　　右为细末和前膏丸如鸡头隂干宻器封安净室人参汤研服一丸食后临睡时服
　　鸡石香丸　治忧恚所冲痞结等气胷管窒塞噎闷臓腑积聚欲作症瘕酒食毒痰澼呕逆有妨食饮兼治小儿惊癎客忤泄利
　　鸡舌香【用母丁香】　墨【畧烧】　麝香　牛黄【并别研】　犀角【末】　铁铧粉【各一分半】　枣【五枚烧存性】　荆三棱【末一钱】乌梅肉【焙干一分】　巴豆【大者十五枚去皮心膜浆水煮三五十沸再入麸炒令赤色别研】
　　右为末煮糊丸黄米大每服三五丸煎人参汤下渐加至七丸十丸食后服
　　牛黄丸　治少小癖实惊癎百病
　　牛黄　芒硝　真珠【末】　甘遂【炒】　雄黄【各四分】麝香【一分】　巴豆【五分去皮心炒别研入】　蜀椒【三铢炒汗】　蜈蚣【一条去足】　蚱蝉【十四枚炙】
　　右为末入巴豆匀次下真珠末煎蜜三合令如白蜡一两水煎和熟下诸药杵和得所有病者一服如麻子大二丸饮下旦服快下为度以意加减
　　镇心膏　治惊癎及发癎挟热者尤宜服之
　　逺志【一两去心】　汉防已　人参【去芦头】　川大黄【微炒】茯神【各半两】　已上为细末次用　好硃砂【一两细研水飞】龙脑【一钱细研】　金箔【三十片各细研】　银箔【十片细研】　水磨雄黄【一分细研水飞】
　　右拌匀炼蜜成膏每服一皂子大薄荷汤化下乳后服
　　蛜□丸　治小儿因吐泻后虚风眼潮搐惊癎及丈夫妇人一切虚风头旋眼黒恶心吐逆筋脉坚缓手足麻木身体疼痛精神不爽并皆治之
　　全蝎【防炒】　白僵蚕　雄黄【炒】　白附子【炮】　天麻【剉碎】　硃砂　麝香【各细研】　天南星【湿纸包炮碎用】　半夏【汤泡五七次去黒脐生姜三分取汁煮令尽焙朝各一分】　乌蛇稍【尾穿一百足钱者住于须后麄防取七寸酒浸七日去皮骨慢火炙黄】
　　右同研细生姜汁煮稀糊为丸如黍米大每服三嵗已下七丸五嵗已下十丸五嵗已上十五丸荆芥汤下不计时候如菉豆大每服二十丸荆芥茶下如急用即以二十丸研碎用荆芥生姜浓煎汤化下
　　安惊丸　治诸惊风癎或大声异物惊忤打坠不省人事并主之
　　逺志肉【姜汁浸焙】　净钱粉　硃砂　人参　茯神【各半两】　全蝎【二十个焙】　南星【中者一个姜汁浸一宿切细焙】　白附子【畧炮二钱半】　花蛇头【酒浸一宿焙】　麝【半钱】
　　右为末炼蜜丸桐子大每服一丸菖蒲灯心煎汤下
　　龙骨散　疗大人风引少小惊癎掣疭日数发医所不能疗除热
　　龙骨　大黄　干姜【各四两】　牡蛎【熬】　滑石　赤石脂　白石脂　桂心　甘草【炙各三两】
　　右不筛韦囊盛大人三指撮以井花水二升煮三沸药成适寒温大人服一升未满百日儿服一合未能饮者绵褁筯头内汤中着小儿口中以当乳汁热多者四服每服以意消息之忌海藻菘菜生葱一方无大黄赤石脂桂心甘草
　　五癎煎【一名钓藤煎】　疗小儿惊癎体羸不堪疗
　　钓藤【二分】　知母　子苓【各四分】　甘草【炙】　升麻沙参【各三分】　寒水石【六分】　蚱蝉【一枚去翅炙】　蜣螂【三枚炙】
　　右筛以好蜜和薄泔着铜器于沸汤上调之搅不停手如饴糖煎成稍别出少许百日儿噉之一枚枣核大日夜五六过服不妨五六日儿噉三枚百日儿噉之四枚二百日儿三百日儿噉五枚三嵗儿噉七枚以意量之
　　钓藤散　治小儿忽得惊癎壮热口燥
　　钓藤　白茯苓　黄芩　川升麻　白鲜皮【各三分】龙齿　参　石膏　寒水石【各一两】
　　右罗为散每服一钱以水一小盏煎至五分去滓入竹沥半合搅令匀重煎一两沸分温二服更量儿大小加减
　　雄珠散　治小儿镇心惊癎
　　硃砂　雄黄　真珠【末】　硼砂　水银　铅【各半两先将铅在铫子内煮镕便放水银转拨成沙子泻出放冷即用】　全蝎　白附子【各三钱】　脑麝【随意入】
　　右各研一处为末每服一字半钱荆芥薄荷汤入蜜少许调
　　清神汤　治惊癎
　　犀角　逺志肉【姜制焙】　人参　甘草【炒各一钱】　大黄【焙】　茯神【半两】　白鲜皮　石菖蒲　半夏【制各一分】
　　右为末每服三字去心麦门冬汤调下
　　钓藤饮　治小儿惊癎疾
