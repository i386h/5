<!-- { "loadSidebar": true } -->
　　钓藤　黄芩【去黒心】　犀角【镑各半两】　石膏【碎】　龙齿【各一两】　升麻　甘草【炙剉各三分】　竹叶【四十片】
　　右防咀如麻豆大每服一钱七水一盏煎至半盏去滓入麝香少许温服更量儿大小加减
　　人参　牡蛎　雷丸【各半升】　沙参　苦参　参丹参　大黄【三升】
　　右以水三升作东向灶以韦薪煮三沸停后小沸留之度一斗许去滓先以三指染药汁注儿口二七已大染手混吻额背以后如炊物温之再浴度尽七升止一日一浴甚者三浴三日无令儿见风浴时避日及隂之
　　天竺黄散　治惊癎啼呌
　　天竺黄【一两研】　牡蛎粉　白芍药　犀角【屑】　白附子　天麻　干蝎　人参【各半两去芦头】
　　右为末每服一钱水分生姜薄荷各少许煎四分去滓温服
　　蛇蜕丹　治惊癎涎盛
　　蛇蜕皮【五寸烧灰】　麝香　牛黄　腻粉　天竺黄【各细研】　钓藤【取末各一分】　虎睛【一对】　蜣螂【三枚去趐足微炒取末】
　　右拌匀炼蜜和丸黍粟大每七粒至十粒麦门冬去心煎汤下
　　万全犀角丸　治小儿惊癎壮热心神不定
　　犀角【屑半两】　硃砂　天竺黄　麝香　牛黄【各细研】干蝎【微炒】　天南星【炮】　人参【已上各一分】
　　右为末水浸蒸饼和丸如菉豆大每服三丸薄荷汤下量儿大小加减
　　安神散　治小儿惊癎手足瘈疭头项强硬状如角弓蝎稍【炒一钱半】　蜈蚣【赤足全者一条】　轻粉【一字】　乌头尖【生用七个】　天南星【用生姜汁作饼子焙干秤半钱】　麝香　龙脑【研各七字】
　　右研为散每服一字匕量儿大小加金银薄荷汤调下
　　钓藤散　治小儿惊癎仰目嚼舌精神昏闷宜服钓藤　川大黄【剉碎微炒】　子苓【各半两】　龙齿【一两】　麦门冬【去心焙】　石膏【各三分】　栀子仁【一分】
　　右麄罗为散每服一钱水一小盏煎至五分去滓量儿大小加减不计时温服
　　犀角丸　治小儿惊癎壮热心神不定
　　犀角【屑】　麝香【各半两】　硃砂　天竺黄　牛黄【细研】干蝎【微炒各一分】　天南星【炮制半分】
　　右为末水浸蒸饼和丸如菉豆大每服薄荷汤下三丸日三四服量儿大小加减
　　百病汤　治小儿惊癎胀满掣缩吐哯
　　黄耆　黄芩　钓藤【各一分】　蚱蝉【三分炙】　甘草【二分炙】　蛇螁皮【一寸炙】　牛黄【三铢】
　　右为末以水一升半煮取六合百日儿与半合服二嵗三合服取利为度有汗则以粉粉之
　　蛜散　治小儿惊癎搐搦眼上视身热
　　蛜　白附子　硃砂【各一钱末】　巴豆【四十四个研不去油】腻粉【半钱】　棘罔子【三枚去殻】　麝香【一字】
　　右细研匀如面每服一字再研薄荷汤调下量大小用药
　　紫永膏治小儿惊癎手足瘈疭身热眼上
　　紫永【一钱重枣肉五个研永成泥然后入诸药】　硃砂【研细末二钱】　蝎尾【七个】　黒附子【尖一个】　生姜【一块去皮】　腻粉【五钱】　生天南星【心中末一钱】
　　右研为膏每服鸡头大薄荷化开量大小用微取下涎效
　　七寳镇心丸　治惊癎心热
　　逺志肉【姜制焙】　雄黄　铁粉　琥珀【各二钱】　硃砂【一钱】　麝【少许】　金银箔【二十片】
　　右为末枣肉丸桐子大每服一丸去心麦门冬煎汤下
　　牛黄散　治小儿惊癎腹中乳癖
　　牛黄【一分】　人参【半两】　大黄【剉炒】　当归【剉焙】　芍药甘草【炙剉各一两】
　　右研为散每服一钱以水七分煎取三分去渣量儿大小加减温服微利为度
　　白鲜皮散　治小儿惊癎邪气发即吐涎迷闷难醒白鲜皮　钓藤　龙齿【各一两】　犀角【屑】　子苓【各三分】　蚱蝉【半两去趐足微炒】
　　右麄罗为散每服一钱以水一小盏入淡竹叶七片煎至五分去渣量儿大小加减服之
　　犀角丸　治小儿惊癎多涎体热
　　犀角【屑】　天麻　白附子【炮制】　天竺黄　铅霜【并细研各半两】　硃砂【一两细研水飞过】
　　右为末入研子药更研令匀以软饮和丸如菉豆大每服煎竹叶汤下五丸看儿大小加减丸数服之
　　龙脑丸　治小儿惊癎烦热眠睡不安
　　龙脑【半分细研】　硃砂【一两细研水飞过】　粉霜【半两细研】　铁粉龙齿【细研二两】　人参【三分去芦头】
　　右为末入研药同研药令匀炼蜜丸如麻子大不计时候以粥饮下五丸更看儿大小加减
　　麻黄拭体丸　治小儿惊癎
　　麻黄【去根节】　葛根　雷丸【各三两】　金【各一两】　石膏【五两末】　蛇蜕皮【一条】
　　右细剉用水七升煎取一升去渣以软帛浸拭儿身上
　　虎睛丸　治小儿二十四种惊癎壮热抽掣手足呕吐夜啼睡不安
　　虎睛【一对微炙细研】　牛黄【细研】　川大黄【剉碎微炒】　白苓【各一分】　人参【半两去芦头】　蛇蜕皮【五寸微炒】
　　右罗为末炼蜜和丸如菉豆大一二嵗儿每服以乳汁化破二丸服三四嵗儿薄荷汤化破五丸服更看儿大小加减
　　牛黄散　治小儿三十四种诸惊癎眼口牵掣嚼舌反物
　　牛黄【一分细研】石膏【细研】　钓藤【各一两半】　甘草【炙防赤剉】　白敛【各一两】　蛇蜕皮【半分炙令黄色】
　　右罗为散每服一钱以水一小盏煎至五分去渣入牛黄一字不计时候量儿大小加减温服
　　犀角散　治小儿百日以来至三四嵗肝心风热发惊癎掣疭身体如火并皆治之
　　犀角【屑】　钓藤　黄芩　川升麻【各一两】　龙齿【二两】麦门冬【一两半去心焙】
　　右麄罗为散每服一钱用水一盏入竹叶七片煎至五分去滓量儿大小加减温服
　　蛇蜕皮丸　治小儿惊癎除热常服
　　蛇蜕【炙】　细辛　黄芩　蜣螂【炙用自飞者】　牛黄【各一分】　大黄【五分】
　　右为末蜜丸小豆大服三丸不知稍增之日三
　　犀角丸　治惊癎闷乱
　　犀角【屑】　天南星【微炒各一两】　干蝎【半两】　已上为细末次用　硃砂【细研半两水飞】　牛黄　麝香【一钱研】
　　右拌匀水浸蒸饼丸黍米大服十五粒并人参汤下犀角【一两屑】　人参【半两】　茯苓【半两】　麦门冬【半两去心焙干】黄芩【半两】　甘草【半两炙】
　　右为末每服一钱水八分入生地黄汁少许同煎四分去滓温服
　　寒水石散　治小儿惊癎四肢抽掣及身体反张目睛上视色青大呌声不转者服
　　寒水石　紫石英　石膏　贝齿【各半两】　龙齿【一两】
　　右研以水二大盏煎至一盏去滓量儿大小分减服
　　大惊丸　宣利小儿热毒涎并潮搐等癎疾
　　蛇黄【一枚火煆醋淬二钱】　青礞石【一钱】　辰砂　雄黄【各二钱】铁铧粉【四钱极细】
　　右为末化蒸饼丸金银刀股汤五嵗已上吞下防小花下如麻子大利即止药末知再服
　　二砂散　治小儿惊癎
　　夜明砂【研一钱】　丹砂【研一钱】　蝎稍【炒七枚】　轻粉【研一钱】
　　右为散服半钱七童子小便并酒各少许调下量大小加减
　　孩子百日内惊癎验方
　　黄梨汁和黄梨花　　　偏治惊癎力更加牙硝入之一大分　　　亦须更着小鈆华【鈆华黄丹也】
　　牛黄散子　治小儿惊癎热躁发歇不定宜服
　　牛黄【一分】　马牙硝　铁粉　龙脑【各三分】
　　右为细末为散每于乳食后以热水调下半钱量儿大小加减一方用龙齿
　　蛇黄丸　治小儿惊癎
　　蛇黄【三枚大者细研】　麝香【半分】　欝金【三分为末】　金银箔【各细研五十片】
　　右同研令匀以粳米饭和丸如菉豆大每服用磨刀水煎一两沸如人体下三丸更看儿大小加减一方无银箔
　　极妙方　治小儿惊癎
　　铁粉　石膏　牡蛎【各一分】　黄丹【半两】
　　右细研为散以井花水调下半钱量儿大小加减服之
　　子芩散　治惊癎发热并无癎似热即与服
　　升麻　子芩　犀角【屑各三分】　大黄【六分】
　　右水二升半煮一升二合候温渐与服微利三两行忌面猪鱼醋物
　　葛散子方　治少小惊癎掣疭一日一夜余发
　　葛根　雄黄　甘草【炙各六分】　当归【二两炒者】
　　右为末取一小豆乳汁和令咽之日夜三四服不可服用当归半两小豚卵一具并切酒一升二合煮八分服半合至一合量儿大小日夜三四服大妙
　　二气蝎稍散　治小儿惊癎
　　青州白丸子【半两】　隂阳硫黄【系生熟者各用菉豆大】全蝎【两个全者不得用火焙要晒干一法用蝎稍】
　　右为细末每一嵗至五嵗半钱六嵗至十嵗一钱用无灰酒下忌动风物小儿妳母亦忌口若惊发作用无灰酒下一大钱病除过十服
　　辰砂乳香丸【亦名镇惊安神】　治惊癎胎风壮热瘈疭弄舌揺头眠睡不穏目睛上视口眼牵引痰实咳咬齿谵语
　　半夏【炮】　乳香　硃砂【各研】
　　右各等分面糊丸每服十丸乳食后温薄荷汤下量儿大小加减
　　丹参摩膏方　治小儿惊癎除热
　　丹参　雷丸【各半两】　猪膏【二两】
　　右件药细剉猪膏入银器中煎然后纳诸药煎七上七下膏成绵滤去滓用甆合中盛以摩儿身日三用之
　　天南星丸　治男子妇女上膈痰壅头目昏咽喉肿痛小儿惊癎潮热一切涎积等患
　　天南星【四两汤浸去皮脐】　齐州半夏【二两同上】
　　右焙干以生薄荷叶五斤取自然汁一大碗药浸焙直候药尽罗为末炼蜜为丸如梧桐子大每服十丸五丸生姜薄荷汤吞下儿丸如黍米每服七丸至十丸惊风金银薄荷汤下心臓壅热荆芥薄荷汤吞下食后临卧服
　　治惊癎发热无癎但似热即与服之
　　干盐　凝水石【各等分】
　　右为末水调头大佳医云此病是气不通常以薏苡仁紫苏粥食大良
　　当归汤　治少小惊癎壮热中风四肢掣疭舌书沫
　　当归【二分】　豚卵【一双切细】
　　右二物以淳酒三升煮取一升为二服儿小即用一卵一本枣二十枚大者
　　治小儿惊癎掣疭方
　　右用虎睛一只或一对生者尤佳为细末研水调灌之量儿大小加减
　　治小儿癎方
　　右用以猪齿烧灰饮服半钱并治蛇咬
　　治小儿惊癎方
　　右用以蛇黄以水煮研取汁服一方用水磨服之
　　广利方　治小儿惊癎不知迷闷嚼舌目仰
　　右用以牛黄一大豆许研和一盏水服
　　治小儿惊癎掣疭方
　　右用取熊胆一两豆大和乳汁及竹沥汁服并良得去心中涎至良
　　治小儿惊癎方
　　右用以青牛肝一具细取薄切以水洗漉出沥干以五味酱醋食之
　　治小儿惊癎发动无时
　　右用以猪乳汁三合以绵纒浸令儿叱之多尤佳
　　治小儿壮热痰吐不住惊癎
　　右用以葛粉二钱水二合调匀泻向鏭铎中倾侧令遍重汤中煮令熟以摩饮相和食之
　　治小儿惊癎
　　右用以羖羊角烧灰酒服少许或以羚羊角亦可治山瘴并恶血又云治噎食不通皆良
