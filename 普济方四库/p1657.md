<!-- { "loadSidebar": true } -->
　　羊头肉方　治中风目羸瘦小儿惊癎及五劳手足无力
　　右用白羊头一枚洗如法蒸令极熟细切以五味汁食之或作鲙入辛酱醋食之
　　又方　治惊癎发热如无癎但似热即与服之
　　右用取月候血和青黛新汲水调一服大一钱入口即瘥量儿增减如神
　　又方
　　右用以熊胆水调少许妙
　　又方
　　右用以麻油少少吃之亦好
　　又方
　　右用以铁粉水调常服
　　神验方【一名蝎虎散】　治久患惊癎心血不足
　　右用蝎虎一枚褐色者用剪子取下四足爪连血细研入生硃末麝香脑子各少许研细薄荷汤调作一服须先用夺命散控下涎次服之能夺造化虽数年癫癎亦能除之此药所以神效者葢癎病皆心血不足此物可守宫其心血之血类也以二陈汤与之若无生蝎当取带性雄猪心血代用入于代赭石散中一作效取下如室女之于心故能补也心全则病瘥岂非神圣功巧乎余侍郎之子已是废人服之全愈余常试之必效但害一物而救一人此乃怪虫去其足而复能行又再生而活
　　蜜佗僧饮　治惊癎入心不语神效诸惊失音大人通用
　　右用佗僧为细末每服一字米醋汤下大人用二钱热酒调下
　　治小儿惊癎补虚气乏
　　右用豆牙猪头一枚治如食法煮令极熟停冷作鲙以五辛醋食之
　　治小儿汗出舌上白受惊者衣厚过热也鼻上青及下痢青乳不消喜啼者衣薄厚冷也小儿多患胎寒如啼昼夜不止因此成癎宜急与当归散
　　右用当归末取小豆大取乳汁以咽之日夜三四度即瘥若不瘥当归半两小豚卵一具并切之以酒一升二合用煮取八合服半合至一合随儿大小日三夜四神效
　　又方　治惊癎
　　右用以鸡子黄和乳汁量儿大小服之不过三两枚自定
　　五味麝香饼子　治小儿惊风发癎目睛邪视胷膈多痰搐搦不定神昏不醒又治变蒸温壮不解
　　麝香【半钱研】　青黛【三钱研】　全蝎【去毒生用一十五枚】　蜈蚣【一对生用】　石膏【飞研细一两】
　　右为细末研匀汤浸油饼为丸如梧桐子大揑作饼子每服五七饼子用金银薄荷水化下
　　粉红丸【又名温惊丸】　治小儿惊癎搐搦目睛上视
　　天南星【为末入腊月酿牛胆中百日隂干取末四两另研如无酿者只剉炒热用】　硃砂【一钱半研】　天竺黄【一两研】　坯子胭脂【一钱研丸染胭脂】龙脑
　　右同牛胆汁和丸鸡头大每服一丸小者半丸炒糖温茶化下
　　红丸子　治一切惊癎化痰
　　白矾【三枚出火毒】　半夏【一分炮】　雄黄【一钱三分半】　硃砂【二钱二分半】
　　右将半夏末作生姜自然汁煮糊丸如菉豆大每服二十七丸以痰不为度以一半硃砂为衣
　　治小儿惊癎大人见鬼方
　　右用狐肉亦作羮食之良
　　治孩子惊癎不知人迷闷嚼舌仰面者方
　　右用犀角末半钱入水二大合服之立效
　　大医局紫雪疗脚气毒遍内外烦热不解口中生疮狂昜呌走疫毒厉卒温疟五尸五痓心腹诸疾疠刺切痛及解诸药毒发邪热幸黄等并解蛊毒魅野道热毒又治小儿惊癎百病
　　黄金【一百两千金翼用十六两】　石膏　寒水石　磁石　滑石【各三觔捣碎千金翼无滑石】　已上用水一斛煮至四斗去渣入下项　参【洗焙捣碎】　升麻【各一觔】　羚羊角【屑】犀角【屑】　青木香　沉香【并捣碎各五两】　丁香【一两捣千金翼用四两】　甘草【炙剉八两】　已上八味入前药汁再煮取一斗五升渣去入下项　硝石【四升芒硝亦得每升重七两七钱半】朴硝【精者十觔千金翼用四觔】　已上二味入前药汁中微火煎桞木箟搅不住手候有七升投在木盆中半日欲凝入下项　硃砂【飞研净三两】　麝香当门子【一两二钱半研千金翼用麝香粉半两余觔两不注者皆同】　已上二味入前药中搅调令匀寒之二日
　　右件药成霜雪紫色每服一钱或二钱用冷水调下大人小儿临时以意加减食后服
　　牛黄保胜丸　治小儿惊癎众疾身热急惊不可服天麻【一两明亮者】　白附子【一两米泔浸一宿】　南木香【一两】丁香【一分】　牛黄【半两】　黄耆【一两】　地榆【半两汤浸】　麝香【一两】　犀角【末一分】　大附子【一两生姜半两不蛀枣子二枚水一大碗慢火用煎附子水尽去皮切】
　　右件为末炼蜜和丸如梧桐子大每服一粒用薄荷汤化下
　　乌蛇散　治小儿惊癎并急慢惊
　　乌蛇【三寸去皮骨】　鼠粪【新者五十粒】　无蛀皂角【一定】
　　右用新瓦上煆存性入麝香少许为末金银汤下服少许
　　硃砂丸　治小儿心肺积热发惊癎烦闷吐逆心气昏迷痰涎壅滞
　　硃砂　牛黄　鈆霜【各细研】　干蝎　蚕蛾【并微炙炒各一分】　腻粉　脑麝【各细研半分】　天浆子【二七枚内有物者微炒】
　　右为末都研令匀炼蜜和丸如黍米大每服薄荷汤化五丸量儿大小加减
　　保安丸　治小儿诸风惊癎潮发搐搦口眼牵引项背强直精神昏困痰涎壅塞哽气喘急目睛邪视一切虚风并皆治之
　　附子【半两炮去皮脐】　白附子【炮】　天麻　全蝎【去毒微炒】蔓荆子　防风【去芦皮头】　羗活【去芦头】　川芎　肉桂【去麄皮】　白僵蚕【炒去丝嘴】　当归【冼焙十味各一两】　乌蛇【酒浸去骨取肉焙干利半两】　乳香【一分另研】
　　右件为细末次入乳香研匀炼蜜为丸每服一两作四十丸每服一丸煎荆芥汤化下不拘时候服
　　治小儿诸热惊癎发热方
　　右以青黛水研服
　　治小儿天瘹惊癎客忤方
　　右用家桑东行根研汁服之
　　治小儿惊癎客忤镇心安神方
　　右以麝香当门子一粒如丹砂相似细研熟水灌下
　　治惊癎精神恍惚言语错缪歌笑无度兼五臓积冷蛊毒寒热
　　右以狐肉一片及五脏治如食法豉汁中煮五味和作羮或作粥炙食并得京中以羊骨汁鲫鱼替豉汁
　　治小儿惊癎壮热方
　　右以槐叶煎汤服皮茎同用
　　治小儿壮热痞疾惊癎方
　　右以李叶作汤沭之
　　治小儿惊癎方
　　右取鴈毛自落者小儿带之又鴈喉下白毛疗小儿癎有效
　　治小儿惊癎方
　　右以马齿水磨服之
　　又方
　　右以棘枝上雀瓮研其间虫书灌之
　　治小儿惊癎方
　　右以磁石炼水饮之
　　治小儿惊癎方
　　右以鸡脑烧灰酒服之
　　治小儿鬼惊癎方
　　右以虎煮汁浴之
　　治小儿发热惊癎方
　　右以风涎母煮服之
　　癎瘥复发【附论】
　　夫小儿患疾瘥后更发候癎发之状或口眼相引目睛上摇或手足瘈疭或背脊强直或头项反折或屈指如数皆由当风取凉乳食失节之所为其瘥之后而更发者是余势未尽小儿血气软弱或因食不节或风冷不调或更惊动因而重发如此者多成常疾
　　紫金散　治小儿诸癎复发不问风之与热发作多少般数
　　紫金粉【一两半一名赤乌角】　牡蛎粉　麻黄【去根节】　川大黄【剉碎微炒各三分】　石膏【细研飞过】　地骨皮　赤石脂【各一两】　乌蛇肉【炙令黄】　黄芩【炙微赤剉】　防风【去芦头】　赤芍药　葛粉　牛黄【研细】　甘草【炙微赤剉】　秦芁【去苗各半两】　羗活　桂心【各一分半】　当归【一分剉微炒】　朴硝寒水石【去苗各半两】　虎睛【一对微炙】
　　右细罗为散都研令匀每服煎竹叶汤调下半钱更量儿大小加减服之
　　百病钦丹丸　治小子惊癎复发闷倒蹶或汤火不避及除百病
　　松丹　硃砂【细研水飞过】　铁粉　牛黄　雄黄【各细研】细辛　独活　露蜂房【炙黄】　人参【去芦头】　汉防已桂心　甘草　川椒【去目及闭口者微炒去汗各一分】　蜣螂【五枚微炙】　蛇蜕皮【五寸炙黄】　鸡头【一枚赤剉】　赤茯苓【一两】
　　右为末炼蜜为丸和三二百杵如菉豆大每服以粥饮下五丸量儿大小加减服之
　　防头丸　治小儿惊癎发动经年不断根源
　　防头【一枚自死者炙令黄色】　桂心　茯神　赤芍药　露蜂房【炙黄】　甘草【炙微赤剉】　当归【剉微炒】　芎防　丹参蜣螂【七枚去趐足微炒】　麝香【一分细研】　牛黄【细研】　蛇蜕皮【五寸炙黄】　莨菪子【炒令黒各半两】　蚱蝉【十枚微炙】
　　右为末炼蜜和三二百杵丸如菉豆大每服以温水下看儿大小加减服之
　　镇心银屑丸　治发癎虽瘥余疾虑动防疾
　　银屑　黄耆　大黄　鳖甲【炙】　甘草【炙各四分】　细辛　桂心【各三分】　茯苓　柴胡　黄芩　人参芍药【各三分】　葵子【三分】　牛黄【一分】
　　右为末蜜丸大豆大一服五丸日三服大良
　　天浆子丸　治小儿诸癎复发使断根源
　　蛴螬【三分微炒】　芎防【半两】　知母【半两】　天浆子【十四枚去殻别研】　人参【去芦头】　生干地黄　桂心【各半两】　川大黄【一两半剉碎微炒婴孺用十分】　蜣螂【三枚去趐微炙】　蚱蝉【去趐足微炙半两婴孺用一分】　牛黄【一分细末婴孺用三分】　防虫【三枚炒黄婴孺用三分】
　　右为末炼蜜和三二百杵丸如菉豆大每服以粥饮下三丸日一服量儿大小加减服之
　　除病银屑丸　治发癎虽已瘥而根源不断至长将除疾
　　银屑【一针】　紫苑　细辛　麻黄【去节】　黄芩【各一分】人参　大黄　甘草【炙各二分】　牛黄【四铢】
　　右为末蜜丸小豆大一服二丸三丸
　　化痰丹　治胞络痰涎诸癎瘥后皆宜常服此方半夏【一两汤浸七遍】　干姜【微炮】　川黄连【去头】　桂心　南木香【各半两】　已上先罗为细末次用　牛黄麝香【各研一分】　硃砂【一两细研水飞】　巴豆【十个去皮心膜炒黄别研】
　　右拌匀滴水和如黍米大每服三粒至五粒温粥饮下未周嵗婴儿乳汁下谓如三嵗至五嵗不过五粒量儿大小加减
　　断癎丹　治癎瘥后复作证候多端连绵不除用验黄耆【蜜水涂炙】　钓藤　钓子　细辛【去根土叶】　甘草【炙各半两】　蝉殻【四个炒出洗去土炒去足】　牛黄【一字别研】　蛇蜕【三寸酒涂炙】
　　右为末煮枣肉为丸如麻子大煎人参汤下一嵗十丸大小加减一方面糊
　　治癎三十年患者一瘥方
　　苦参【二大觔】　童子小便【一斗二升煎苦参取六升】
　　右以粥米及面和前汁作酒十余日当熟澄清一服半鸡子许四五叟服一升永瘥非止癎疾但腹中诸病悉治神验曾试亦治一切气块宿冷癖心痛恶病皆治放二三年酒不壊可多作救人神效
　　癎瘥身面肿【附论】
　　夫小儿发癎瘥后身体头面悉肿满候七癎发之状或口眼相引或目睛上摇或手足掣疭或背脊强直或头项反折或屈指如数皆由以儿当风取凉乳哺之所为也其癎瘥而肿满者是风癎因小儿厚衣汗出因风取凉而得之其癎虽瘥血尚而热未尽在皮肤与气相致冷气不宣泄故停并成肿也
　　方
　　黄芩汤　治小儿癎瘥后血气尚虚而热在皮肤与气相通身头面皆肿
