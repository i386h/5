<!-- { "loadSidebar": true } -->
　　黄芩　泽泻　通草【木通也各八分】　桑白皮【各七分】　泽膝叶【四分】　木猪苓【去皮】　杏仁【汤浸去皮尖各六分】　柴胡
　　右为麄末每服方寸许水一大盏煎至五分小儿乳食后服甚效
　　又方
　　龙脑　葵子　萎蕤　茯苓　前胡【已上各一分】
　　右为麄末每服方寸许水一大盏煎至五分小儿乳食后服一合
　　癎瘥不能语【附论】
　　夫发癎瘥后六七嵗不能语者心之声为言开窍于口其癎发虽止风冷之气犹滞心之络脉便心气不和其声不发故不能言也
　　补心汤　治小儿癎瘥后风冷留滞于心络使心气不和语声不发宜千金大补心汤
　　黄芩　附子【炮去皮脐各一两】　甘草【炙】　茯苓　桂心【各三两】　石膏　半夏　逺志【去心各四两】　生姜【六两】大枣【二十枚】　饴糖【一觔】　熟地黄　阿胶　麦门冬【去心各三两】
　　右防咀每服一大撮入前饴糖半匙许水一盏半煮至半盏量大小分减乳食前服日三
　　羚羊角散
　　木通【剉】　防风【去芦头】　川升麻　羚羊角【屑】　桂心【已上各半两】　甘草【一分炙】
　　右件药为麄散每服一钱水一小盏煎至五分去渣入竹沥少许更煎两沸不计时服量儿大小加减服之
　　肥儿丸　治惊风后失音杨氏曰咽喉为之道路风伤其气故掩闭声音道路之门亦有血滞于心窍不能言也可服
　　芜荑【炒】　神麯【炒】　麦芽【炒】　黄连【去毛各等分】
　　右用猪胆汁糊为丸木通汤送下或木香陈皮甘草煎汤吞下
　　木通汤
　　木通　石菖蒲　防风【去芦头】　枳殻　全蝎【焙】僵蚕【焙】　甘草　木香　南星
　　右剉猪心二片或紫苏生姜煎服
　　排关散【一名通关散】　治小儿诸癎退后不能言
　　右用天南星泡为细散每服一字许猪胆调下咽入喉中即能言量儿大小加减一方用生姜薄荷蜜酒调下一方用腊月牛胆酿南星不拘多少每服半字薄荷汤调下卧时服儿大者服一字至半钱
　　截癎法【附论】
　　夫小儿未发癎之先及欲发癎之或壮热连滞或摇头弄舌或眼目抽掣如此是欲发癎宜疗之也○小儿惊不已即变成癎疾又有不因惊而变成癎者然初亦有证可验未发之前身体壮热连滞不歇素有痰涎咽喉呀呷作声或摇头弄舌眼目邪视眠睡惊掣如此必是欲发癎之证宜截之
　　防病牛黄汤　治少小心惊又治癎发众医不复治者牛黄　芍药　杏仁【炒去皮尖】　蜣螂　蜂房　黄芩人参　葛根　甘草【炙】　蚱蝉【炙】　芒硝　川芎桂心【各一分】　大黄【三分圣惠用半两】　当归【三分】　石膏【四分碎圣惠用半两】
　　右细切取豚五臓及卵以水一斗煮臓卵得三升去渣澄清纳诸药煮取一升三合去渣入芒硝洋尽一服一合日三夜一临卧末牛黄纳汤中常用大验一方蚱蝉蜣螂各五个无芒硝用生姜三分水一升煮取二停
　　茯苓汤　治少小滞实不去内有热摇头弄舌欲作癎茯苓【二分】　蚱蝉【三个炙】　雀瓮【二个炙】　蛇蜕皮【半分】铁精　芍药　麻黄【去节】　黄耆　柴胡　当归人参【各一分】
　　右切以水三升先煮麻黄十沸去沫纳诸药煮一升五合为四服百日儿一日服尽大小加减
　　消热定惊煎　治小儿惊热欲发癎
　　柴胡　升麻　栀子仁　芍药【各七分】　子苓　知母【各八分】　寒水石【十二分】　竹叶【切一升】　杏仁【六分去皮尖炒别研】　甘草【二分炙】
　　右以水四升七合煮取一升半绞去渣内蜜葛汁于文武火煎搅勿住手至一升二合一月及初满月儿一合为三服中间进乳出一月一服半合五六十日儿一服一合百日儿亦一合出百日服一合半一二嵗二合日二夜一冬温服之
　　牛黄散　治小儿未满百日聚口吐沫此欲作癎候腹内有冷热癖实宜服之
　　牛黄【细研】　细辛　黄芩　当归【研微炒】　甘草【炙微赤剉】防风【去芦头各一分】　柴胡【一分半去苗】　川大黄【剉细微炒】　蜣螂【炙各二分】　蚱蝉【三枚微炙】
　　右细罗为散每服一钱以水一小盏煎至五分和渣不计时候量儿大小加减温服
　　蓝叶散　治小儿头额体背俱热大便秘涩眼赤心闷乍睡乍惊精神昏浊与人不相主当欲作癎状蓝叶　人参【去芦头】　知母【各半两】　钓藤　川升麻葛根　子苓　犀角　射干【各一分】　参【二分】
　　右细罗为散五嵗以竹沥半合调半钱服日三服量儿大小加减服若未辨合煎药可服参生犀升麻葛根竹沥生姜汁大豆汁地黄汁皆可单服又取少蚯蚓粪水调服良
　　钓藤散　治小儿壮热欲发癎或时四肢抽掣多吐白沫宜服之
　　钓藤　甘草【炙赤剉】　川升麻　石膏【各半两】　人参【去芦头】　子苓　犀角【屑】　蚱蝉【三枚微炙】　川大黄【剉碎微炒各一分】
　　右麄罗为散每服一钱以水一小盏煎至五分去渣入竹沥半合牛黄末一字看小儿大小分减服之
　　茯神散　治小儿心腹结实身体壮热四肢不利心神多惊欲发癎
　　茯神　参【各一两半】　川升麻　秦芁【去苗】　龙胆【去芦头各一两】　寒水石【三两】　川大黄【剉研微炒】　川芒硝【各三两】
　　右麄罗为散每服一钱以水一小盏煎至五分去渣分温二服早晨午后各一服更量儿大小加减
　　龙齿散　治小儿壮热欲发癎心惊神悸多啼或口吐白沬
　　龙齿　川芒硝【各一两】　钓藤　川升麻　子苓防风【去芦头】　犀角【屑各三分】　麦门冬【一两去心焙】
　　右麄罗为散每服一钱以水一小盏入竹叶七片煎至五分去渣分为二服日四服量儿大小加减
　　安神散【一名安神汤】　截癎安神除热
　　白茯苓【二两】　石菖蒲【一寸九节】　白鲜皮　人参【去芦头】逺志【各一两】　石膏【半两】　犀角　甘草【炙各半两】
　　右为麄末每服一钱水一盏入麦门冬少许煎至五分去滓放温服时与服
　　退热清凉散　治小儿壮热欲发癎宜服
　　白药子　甘草【炙微赤剉】　欝金　黄芩　天竺黄【细研各一分】　麝香【半分细研】　硃砂【半两细研水飞过】
　　右细罗为散都研令匀不计时温水调下半钱量儿大小加减
　　牛黄丸　治小儿惊热入心拟成癎疾面色不定啼哭不出发热作时不吃乳食大便秘眼飜露白手足逆冷
　　牛黄【细研】　川大黄【剉细微炒】　独活【各一分】　川升麻琥珀　菉豆粉　大麻仁【各半两】
　　右罗为末炼蜜丸如梧桐子不计时侯以熟水研一丸服之至五七嵗金银箔各五片药两丸研化下
　　独活散　袪风截癎
　　独活　羗活　川升麻【细剉】　酸枣仁【拣净】　人参【去芦头已上各一两】　川大黄【细剉微炒各半两】
　　右为细末每服一钱水一小盏入金银薄荷各少许煎至五分去渣放温服不拘时候
　　定心膏　安神治欲发癎
　　竹沥【半合依法旋取】　大麻仁【研一分】　生葛根【取汁合许如无生者只用干葛剉细水浸一宿慢火熬取汁】　已上三味同研次入　硃砂【半合依法旋取】　牛黄　麝香【各一钱】　菉豆粉【一两已上并研匀】
　　右与石臼中二三百下成膏如鸡头大每服一粒至二粒煎人参汤下
　　清凉丹　治壮热连滞欲作癎
　　欝金　黄芩　犀角【末各一分】　白芍药【半两】　已上罗为细末次用　脑麝【各研一钱】　天竺黄【一分细研】　好硃砂【半两细研水飞】
　　右拌匀炼蜜和如鸡头大每服一粒至二粒煎人参汤化下
　　知母散　治心热弄舌欲作癎
　　知母【一两】　钓藤　升麻　葛根【剉】　黄芩【各一分】蓝叶　人参【去芦头各半两】
　　右为细末每一钱水八分入竹沥三两防同煎至五分去滓放温服
　　地黄汁汤　治少小始满月变蒸时患惊欲作癎已服四味汤及紫圎已大下热犹不折腹满眼目视髙者宜此除热
　　地黄【升半合】　黄芩【三分】　大黄　甘草【炙各一分】　栀子仁【二分】
　　右切以水八合煮至四合去滓下地黄汁服一合日进三服夜一服
　　洗浴菖蒲汤　治散风截癎
　　菖蒲【三两一十九者节】　防风　荆芥穗【各二两】　石膏梅根【各一两】
　　右为麄末每用五匙头水三碗煎三五沸适寒温浴儿先头面次浴身体为佳
　　救急中军候黒丸　疗诸癖结痰饮等大良及治小儿欲发癎
　　杏仁【去皮尖五分两仁者熬】　桔梗　桂心【各四分】　巴豆【八分去心皮熬】　芫花【十二分熬】
　　右先桂心桔梗芫花成末别巴豆杏仁如膏合和又一千杵下蜜又捣二千杵丸如胡豆大浆水服一丸取利可至二三丸儿生十日欲癎发可与一二丸如黍米大诸腹不快体中觉患便服之得一两行利即好忌猪肉生葱芦笋等物不拘时服
　　鸡脑丸　治少小癎候夜啼不止
　　雄鸡脑　丹砂【各二分】　牛黄　当归【各一分】
　　右为末以鸡脑和杵七百下丸麻子大百日儿服一丸日二服量大小加减
　　茯苓汤　治七日儿生后有热欲作癎
　　茯苓　黄芩　钓藤　大黄【各一分】
　　右切以水一升煮三合为三服或五服日多者加黄芩一分生三七以后者加大黄一分量儿大小加减
　　生姜子　治小儿欲发癎极热不已
　　生葛根【汁】　竹沥【各一分】　牛黄【如杏仁大细研】
　　右相和每服半合量儿大小加减服
　　洗浴石膏汤　治小儿欲发癎壮热如火
　　石膏【五两】　菖蒲【二两】　雷丸【三两】
　　右碎以水煮取三升适寒温浴儿并洗头面佳
　　雀屎丸　治少小癎候胎寒舌下唾聚夜啼不止
　　雄雀屎【炒】　麝香　牛黄【研入各一分】
　　右为末蜜丸黍米大一月儿与一丸日一服时极送药看咽中吃乳食令即咽喉不久停口中而散也后稍加之百日儿麻子大一丸日三临服旋丸勿先丸下四十日而后牛黄麝香可加使多也为是一嵗儿也
　　五苓散　治小儿因吐利欲作癎宜服方见伤寒门伤寒类








　　普济方卷三百七十八
<子部,医家类,普济方>
　　钦定四库全书
　　普济方卷三百七十九　明　周王朱橚　撰婴孩诸疳门
　　总论
