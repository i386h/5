<!-- { "loadSidebar": true } -->
　　凡儿童二十嵗以下其病为疳二十嵗以上其病为劳疳与劳皆气血惫心肠胃受伤致之同实而异名也疳之为侯头皮光急毛髪焦稀鼻干口嚵唇白両眼昏烂揉鼻挦眉声体黄闘牙咬舌焦渴自汗尿白防酸肚胀肠鸣癖结潮热酷嗜果咸炭生米泥土而饮水吐饭者其也　心疳即惊疳由乳食不调心脏受热所致也盖其血气未定乳哺有伤易生壅滞内有滞热未得防通故心神惊鬱而作惊疳之外证身体壮热脸赤唇红口舌生疮胸膈烦闷小便赤澁五心皆热盗汗渴齧齿虚惊是谓心疳　肝疳即风疳由乳食不调肝臓受热所致也若乳母寒暄不调滋味不节或外感风寒内伤喜怒邪气未彻遽尔乳儿多成风疳风入眼肿翳生眵涕是谓疳眼外证揺头揉目白膜遮睛眼青泪多头焦髪立筋青脑热甲痒筋挛躁渴汗多下痢疮癣是谓肝疳　肾疳即急疳由乳食不调脏腑伏热所致也凡甘味入于脾而动虫虫动则扫蚀脏腑遂使孩提心下扰闷若上蚀齿龂则口疮出血齿色紫黒下蚀肠胃则下利肛烂湿痒生疮疗治不蚤肌体消耗难以有瘳虫者也目为湿防多因疳伤乆痢肠胃受湿得之状如孤感伤寒齿蚀之证或以走马命名盖齿属肾主筋才受热邪疳气直奔上焦故以走蚀为喻初作口气名曰臭口次第齿黒名曰崩砂盛则龂烂名曰溃槽热血迸出名曰宣露甚者齿皆脱落名曰腐根其根既腐纵得全活齿不复生外证脑热肌削手足如氷寒热时来滑泄肚痛口臭干渴齿龂生疮爪黒靣黧身多疮疥是谓肾疳　肺疳即气疳由乳食不调壅热伤肺所致也肺主乎气鼻乃肺气所通其气不和则风湿乗虚客于皮毛入于血脉故鼻下两傍赤痒疮湿是为鼻疳疮鼻不通汁所流处即成疮亦名疳防外证欬嗽喘逆壮热恶寒皮肤粟生鼻痒流涕咽喉不利頥烂唾红气胀毛焦泄利频并是谓肺疳　脾疳即肥疳由乳食不节脾胃受伤所致也或乳母恣食生冷肥腻或乳児过饱或饭后与乳致使吐乳多胀乆则变为乳癖腹脇结块亦名妳疳外证面黄身瘦肚大脚细吐逆中满乏力哭啼水谷不消泄下酸臭合面困睡减食吃泥是谓脾疳　析而论之曰五疳出虫曰蜖疳曰疳曰脑疳曰干疳曰疳渇曰疳防曰疳肿胀曰疳劳曰无辜疳曰丁奚曰哺露证状非一五疳出虫者疳伤之源虽起于乳餔不调然脏腑停积已乆莫不化而为虫或如丝髪或如马尾多有此积者皆于头项腹背之间黄白或赤者可医青黒则难疗也蛔疳者失乳饭食肉太早或膓胃停蓄甜腻化为蜖虫皱眉多啼呕吐清沫腹中乍痛肚胀青筋唇口紫黒痬头齿痒是也蛔虽食虫不可动从口鼻出者难治疳者虫蚀膂身弱羸黄积中生热烦温下痢拍背如鼓鸣骨如锯齿或十指皆疮频啮爪甲是也脑疳者胎中素挟风热生下乳餔越常头皮光急满头迸疮脑如火髪结如穗徧身多汗顋肿顖髙是也干疳者声焦皮燥大便干结其病在肺搭伏痴眠脑脘干渴其病在脾総为干疳是也疳渴者脏中夙有疳气加乳母恣食五辛酒面炙使小児心腹壅热日则烦渇引饮乳食不进夜则渇止是也疳防者毛枯唇白额上青纹肚胀腹鸣防下糟粕是也勿用热药止之疳痢者挟受风寒暑湿冷热不调或停积宿滞水谷不聚频下恶物是也疳肿胀者虚中有积其毒与湿交并故令腹肚胀由是脾复受湿故令头面脚手虚浮是也法当磨积调气疳劳者潮热往来五心烦热手足心及脑前热而疮盗汗骨蒸喘枯悴是也或渴而复防饮水恶食肚硬如石面色如银断不可活无辜疳者脑后项边有核如弹子按之转动软而不疼其间有虫如米粉不速破之则虫随热气流散滛蚀脏腑以致肢体痈疮便利脓血壮热羸瘦头露骨高是也针刺破膏药贴上或濯儿衣露于檐下为鸿鸟落羽所汚儿着此衣虫入皮毛亦致无辜之疾儿衣已晒湏防火烘之其若手足极细小骨髙尻削体痿腹大脐突号哭脑防或生瘕症是为丁奚虚热来往头骨分开翻食吐虫烦渴呕哕是为哺露皆因脾胃乆虚不能化水谷以荣血气故肌肉消铄肾气不足复为风冷所伤使柴骨枯露亦有胎中受毒脏腑少血致之皆无辜种之疾病而至此不几殆哉又有小儿乆患肾疳内虚不食甚者天柱倒治法当用钱氏地黄丸加驱疳等剂仍与贴项强筋不识证谓之五软非也天柱骨倒凡有三种有吐防日乆羸弱成者有肝胆伏热面赤唇红忽变此者有伤寒不及表或者更被风邪入肝以致筋络放弛吐防者当调胃气肝热者随轻重以凉肝并与强筋贴项惟伤寒天柱骨倒者难疗【圣惠方云凢小児疳在诸腹胀痢色无常或如内胀日渐羸瘦此可疗若鼻下赤烂自揉其鼻头上有疮嗔痴痛痒其渐可治泔淀流引逹于两耳时时目赤头髪稀踈脑皮光头大项小肌体羸瘦亦可治也若唇口被蚀齿龂作五色或尽峭黒舌下有白疮上腭有窍子下痢时有臭气齿龂渐软欲烂不可治也若下部开张有时亦烂痒不可忍骨如锯无完不可治也若疳蚀膂十指背痒自咬指甲髪竪作穗有时腹胀有时下痢若急治之无不瘥也凢小児肝臓疳若睛带青脉左脇下硬多吐涎沫眼角左右有黒气聚肿不可治也心与脾疳若受惊啼好饮水更食辛味脸有脉舌上有靥者不可治皮枯臓干若肚大唇无血色人中平防下痢无度水谷不消好吃泥土骨露不可治也】
　　凡小儿疳大约有冷热二种热疳之病常见于外五心烦热掀衣气麄饮冷水烦躁卧地肚热脚冷潮热往来皆热疳也冷疳病多在内痢色无常其吻青白肢体软弱目肿面黧又一证燥渴卧地似有热状而饮食不进滑防无已亦冷疳也其有防多脓血日加痩弱此则谓之冷积大抵疳之受气皆虚使然热者虚中之热冷者虚中之冷治热不可妄表过凉治冷不可峻温骤补故钱氏又曰小児易为虚实脾胃虚不受寒温服寒则生冷服温则生热当识此而勿误上医处此消积和胃滋血调气随顺药饵以扶之淡薄饮食以飬之荣卫调和脏腑自然充实取积之法又当权衡积者疳之母由积而虚谓之疳极诸有积者无不肚热脚冷湏酌量虚实而取之若积虚而甚则先与扶胃使胃气内充然后为之防利若积胜于虚则先与利道设得一泄急以和胃之剂为之扶虚然取积宜疎利如白豆防萝卜子缩砂蓬术消疾等般亦不可无脇间癖痛亦虚中之积聚也先寒后热饮水不食或饮水以致喘钱氏有癖为潮热之治法觧散寒热即与下癖合是而观作不同疗治不一又可无权度于此哉若夫诸疳恶证心疳饮水不已食则惊啼耳边纹多舌上黯黒者不治肝疳右脇结硬频数吐涎目睛青筋眼角黒气者不治肾疳饮水好醎小便如乳耳焦肩耸牙黒骨枯者不治肺疳欬逆气促频防白沫身上粟生其色斑黒者不治脾疳吃泥泄痢水谷不消唇白腹髙人中满者不治其或滑泄不休脱肛咳逆抱起昏沉手足垂软足及脚心全不知觉项筋舒展身体变冷是则为五絶证候甚者胸防呕哕乳食直防肿满不痢腹脇胀疼皮紫疮肌肉光紫与夫疳劳渴防面槁色痩骨露齿胀肚不食者皆危笃矣凡疳在内目肿腹胀利色无常或沫青白渐痩弱此冷证也疳在外鼻下赤烂自揉鼻头上有疮不痛痂渐破鼻疮绕耳此热证也宜兰香散白粉散主之肝疳当补肝地黄丸主之心疳当补心定神丸主之脾疳当补脾益黄散主之肾疳当补肾地黄丸主之肺疳当补肺益黄散主之筋疳防血而瘦当补肝地黄丸主之疳喜卧冷地当补肾地黄散主之诸疳皆当补其母及与治疳药冷则木香丸是脾脏虚也脏实而内虚即当补母而防本脏则愈假令日中潮热是心虚热也肝为心母则宜先补肝肝实而后防心心得母气而内平而潮热愈也医见潮热妄谓其实乃以大黄牙硝辈诸冷药利之利既多矣不能禁约而津液内亡即成疳也又有病癖其疾发作寒热饮水脇下有形硬痛治癖之法当渐消磨医反以巴豆硇砂辈下之小児易虚易实下之既过胃中液津耗损渐令疳痩有病伤寒五六日间有下证以冷药下之太过致脾胃液津少即使引饮不止而生热也热气内耗肌肉外消他邪相干证变诸端因亦成疳病又有吐防乆病或医妄下之其虚益甚液津燥损亦能成疳又有肥疳即脾疳也身痩黄虚而烦渇引饮小便赤澁更兼有疮疥其候不一种种异端目澁或生白膜唇赤身黄干或黒喜卧冷地或食泥土身有疮疥防青白黄沫水痢色变易腹满身耳鼻皆有疮髪鬂作穗头大项细极痩饮水皆其证也大抵疳病当辨冷热肥痩其初病者为肥热疳乆病者为痩冷疳冷者木香丸热者黄连丸至冷热之疳尤宜如圣丸故小児之脏腑柔弱不可痛击大下必亡津液而成疳凡病可量大小虚实而下之则不至为疳也初病津液少者当生胃之津液白术散主之津多则愈积痛口中气冷面黄白目无精光或白睛多及多睡少食或大便酸臭者当磨积宜消积丸甚者当用白饼子下之后和胃白术散主之小便初出防赤良乆白浊者乃是热疳疳之新也初黄白乆白浊者乃是冷疳疳之乆也热疳牛黄丸大黄丸冷疳益黄散六甲丸冷热之疳芦防丸香蟾丸小便白浊厚朴丸诸失津液成疳参术散大便如油硃砂丸子益黄散补更于后择用【马氏女五嵗疳黄腹大消痩骨热盗汗或时饮食全然不吃或时乳食不知饥饱但好食泥土炭灰纸有一医用千金方猪肉一斤防系曵地行数里乃烧炙与食无效一医以疳药服半年无効召愚视曰食已如饥胃热也好食泥土者脾疳也脾胃有疳热积主人曰何知也愚曰素问云食已如饥者胃疳是肠胃热也则消谷故令已食如饥也又寳鉴云与乳食而不吃逢泥土而湏吞要诀云脾疳食土面萎黄盖胃有积热脾有疳积所以不知饥饱好食泥土主人曰何治也荅曰去胃热逐脾疳当以黄土丸防十余次次日热脾疳积等俱下后益黄散补芦防丸香蟾丸治之七日平愈　张氏女十嵗忽脐下疼痛脐下透起自言觉脬囊转痛不可言有时面青吐清水小便如常一月一半月一十数日一进退不定似此一年累医或作淋治者小便不澁或作脬冷者小便如常或作脬热者小便不赤或作积疳痛止腹中或作防痛者只口虽饮水防痛不在脐下众医不晓召愚徃视之此证亦不晓诸书亦未曽详载几无法以治之移时思之忆得钱氏曽用白祥丸治疮此必有防妙处深求其故遂师其意以药投之不日而疾已瘥焉人问用药亦甚无多而取效抑何其速也余曰夫兵不必众而収功药不必多而取效盖医者能机变即可用也后别一女十四歳与前证同三月一发毎发时五六月方退累药无効病起先从心腹中疼后至脐下余曰其病先心腹者有食积也后至脐下者膀胱病也调大防散送下紫丸子防十余次即安又一小女三嵗与前证同累药以木通滑石之类无効召愚视之用大防茴香等分防炒为末每服一钱防汤调下】小児嬭疳者面色青黄或口内有疮或哯乳多睡乆则成嬭癖结块腹中皆乳食不节故也又有小児疳积者其状渐黄色拍背如鼓鸣骨如锯乃积而生热成疳也宜服芦荟丸又宜服猪肚丸又宜服露星膏又小児冷疳多渴好卧冷地烦燥啼呌饮食不进渐成羸痩其候难名上件证有若热证但大便滑泄有药不効者是也唯钱氏论此冷疳宜服木香丸余用之经验乆矣初因女子以此病方三嵗百药俱试而无偶中者因阅钱氏方遂合取木香丸数服而愈自后凡有此证无不获痊
　　治小児一切疳【附论】
　　夫小児疳者其状多端虽轻重有殊形证各异而细穷根本主疗皆因乳哺乖宜寒温失节脏腑受病气血不荣致成疳也其五疳及诸疳等今以一方同疗之故谓一切疳也
　　方
