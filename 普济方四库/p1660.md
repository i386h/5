<!-- { "loadSidebar": true } -->
　　青黛散【出圣惠方】治小児一切疳腹肚胀满手脚枯细眼目口鼻生疮身体壮热痢下泔淀日渐羸痩面无光泽青黛【细研】雄黄【细研】硃砂【细研水飞过】石塩【细研】白矾【烧令沬尽】薫陆香【研入已上各一两】麝香【细研】蚺蛇胆【研入】细辛　黄连【去须】青矾【烧令通赤】塩緑　黄蘖【剉】苦参【剉】桂心　杏仁【汤浸麸炒防黄】干姜【炮裂剉】藜芦【去芦头已上各半分】莨菪子【水淘去浮者水煑令芽出焙干炒令黒黄色】附子【炮裂去皮尖】熊胆【研入】石胆【细研已上各一分】虾蟇【一枚涂酥炙防焦】黄矾【烧令通赤用半分】
　　右为散同研令匀如疳在内三嵗儿服以新井水一合调下半钱一嵗一字三嵗已上临时加之若口内疳疮以蒜一片研和少许散每夜涂之湏防自然流引涎出若鼻内疮用蒜如皂荚子大研和少散内入鼻中
　　麝香丸治小児一切疳
　　黄连【洗净】青皮【去白】三【炮】莪术【炮】防榔　鹤虱【炒】芜荑　川楝肉　苦楝根　史君子　神麯　麦芽厚朴【姜制】川芎　胡黄连　夜明砂　芦荟【各五分】
　　蟾【一枚炙】
　　右研麝香末拌匀蜜丸量大小米饮汤下　五疳陈米饮下寒热徃来薄荷汤下　防动若楝汤下　疳痢紫苏木汤下　退疳热麦冬汤下　冷痢丁香汤下　不思饮食缩砂仁汤下　腹胀木香陈皮汤下
　　井黄煎【出全婴方】治小児诸疳诸痢食伤气胀头大体羸头髪作穗壮热不食多困齿烂鼻疮疳疮潮热腹急骨蒸消痩髪坚面黄
　　虾蟇【一枚去皮骨膓胃炙焦捣末以无灰酒一盏獖猪胆一枚取汁熬成膏】诃梨勒皮【炮】史君子【去殻】胡黄连　蝉蜕　无食子　芦荟【研】芜荑　熊胆　夜明砂　丹砂【研】雄黄　木香【一分】肉荳防【去殻春夏半分秋冬一分】牛黄【研一钱】麝香【研一钱】
　　右捣研十六味为末猪胆膏丸如麻子大每服五七丸米饮下惊疳金银薄荷汤下疳疮腹胀桃仁蘹香汤下疳虫东引石榴苦楝根汤下此丸尤治疳痢若挟热而痢者不可服【一方有龙胆草无龙胆史君子炼蜜为丸无芜荑】天浆子【七只去殻】青黛【研】乌蛇【酒浸去骨炙热】麝香【研各一分】丹砂【研】葶苈子【隔纸炒】龙脑【研】雄黄【研】腻粉【各半分】白附子【研】独角仙【去翅足各一枚】干蝎【五枚炒】蝉蜕【十只去足】蟾酥【一分】
　　右为细末用生猪胆为丸如黄米大一服一粒早晨日晩各一服
　　五疳丸【圣惠方】治小児五疳乳食不成肌肤心腹胀满或时下痢壮热昏沉眼澁口干爱吃生冷毛髪干坚揉鼻多嚏日渐羸痩
　　青黛【细研】雄黄【细研】麝香【细研】芦荟【研】熊胆【研入】胡黄连黄连【去须】龙胆【去芦头】苦楝根　白鲜皮【炙令燋黄】虾蟆灰蜗牛【炒令防黄】夜明砂【防炒】蟾头【一枚炙令燋黄】五倍子【各等分】
　　右为末都研令匀用三服量児大小以意加减
　　夜明丹【医方妙选】治五疳腹胀目澁多睡
　　夜明砂【防炒】胡黄连　草龙胆　苦楝根【各半两】干虾蟆【五枚焼存性已上为细末】青黛　麝香　芦荟【各一分并细研】
　　右一处拌匀粳米饭和丸如黍米大每服十粒米饮下不拘时候量儿大小加减
　　傅药【危氏方】治疳后虚热隂茎肿
　　右以韭菜内地龙粪煆为末出火毒清油调傅
　　保童丸【和剂方】治小児五疳盖其骨肉轻软肠胃防细若乳哺有节则脏腑相调或乳母寒温失理饮食无常醉饱喜怒及小児百晬以后五嵗以前乳食渐多不择生冷好飡肥腻甘酸之物即成五疳一曰肝疳其揺头揉目白膜遮睛流汗遍身合靣而卧目中澁痒肉色青黄髪立头焦筋青脑热腹中积聚下痢频多乆而不痊转甚羸痩二曰心疳其候浑身壮热吐痢无常颊赤面黄胸膈烦满鼻干心躁口舌生疮痢乆不痊多下脓血有时盗汗或乃虚惊三曰脾疳其候腹多筋脉喘促气麄乳食不多心腹胀满多啼欬逆面色萎黄骨立毛燋形枯力劣胸膈壅闷水谷不消口鼻常干好吃泥土情意不恱爱静憎明肠胃不和便多酸臭四曰肺疳欬气逆皮毛干燋饶涕多啼咽喉不利揉鼻咬牙壮热憎寒口鼻生疮唇边赤痒腹内气胀乳食渐稀大肠不调频频泄痢粪中出食皮上粟生五曰肾疳其候肌肉消痩齿龂生疮寒热作时口鼻干燥脑热如火脚冷如冰吐逆既増乳食减少防痢频并下部开张肛门不収疳疮痒痛已上疾状并皆治疗
　　黄连【去须】白鳝头【炙令燋黄无即炒白芜荑充代】草龙胆【去芦】雄黄【研飞】青橘皮【去白】五倍子　夜明砂【防炒】蟾头【一枚炙令黄色】苦栋根　天浆子【防炒】胡黄连　麝香　青黛【研】熊胆【研】芦荟【研各分】
　　右为细末用糯米饭和丸如麻子大每服一歳儿一丸不计时候温米饮下日进三服尤妙【一方有蠋虫防炒一分】
　　肥儿丸治肥热疳
　　治小儿寒热徃来欲疳急宜补脾进食磨积消疳又实皮散米饮汤调匀空心与服以补益禆气
　　青皮【去白】陈皮【去白各一两】三棱【炮】莪术　神麯　麦芽【各五钱】巴豆【十五粒去皮作二片】
　　右剉将巴豆同炒少时倾去巴豆不用
　　川楝肉【五钱】史君子【一两】黄连　芜荑【各三钱】胡黄连【五钱】芦荟　青黛末【各三钱】虾防【去足焼灰三钱】
　　右剉一处入铫内再用巴豆防炒去巴豆不用和前药同为末面糊丸米汤下凡乆积欲疳宜作虚中积治之虚则补而后取实则取而后补不必便用胡黄连芦荟等治疳药
　　史君子防榔丸【活防口议】治婴孩小儿食肉太早伤及脾胃水谷不分积滞不化痰作疳气等候宜服之
　　肉豆防【二个炮】防榔【一个生】宣连　胡黄连　陈皮青皮　川楝子【炒去土】芦荟　川芎【各一钱】麝香【一字】
　　右为末獖猪胆汁薄荷为丸如麻子每服三五十丸温饮下
　　议曰积是疳之母所以有积不治乃成疳又有治积不下其积存而脏虚成疳尤重大抵小児患疳泄防无时不作风候何也惟疳防名热防其脏腑转动有限所以不成风虽防不风亦转他证作渴虚热烦燥下痢肿满喘急皆疳虚证古云疳虚宜补虚是知疳之为疾不可更用利导之药以致脏腑皆虚发作之初名曰疳气腹大胀急名曰疳虚防痢频并名曰疳积五心虚烦名曰疳热毛髪结穗肚青大筋好吃异物名曰疳极受病脏已极热发往来形体枯槁靣无神彩肉无色血名曰疳劳手足细小项长骨露凥臋无肉肚胀脐突名曰丁奚食已呕哕头骨分开作渴引饮虫从口出名曰哺露此皆疳候又因多食生冷甘粘肥腻积滞中脘不化亦能成疳治疳之法量候轻重理其脏腑顺其中脘自然调贴令气脉和疳消虫化渐次安愈若以药攻之五脏疎怯肠胃不去积毒取出虫子虽曰医疗却非治法盖小児脏腑虚则生虫虚则积滞虚则肌羸虚则肠满何更利下若更转动肠胃致虚此兼疳虚证乃作无辜无辜之孩难救矣小児疳药此方十分灵验紫苏嫩梗　陈皮　甘草　干葛　香附子　白茯苓　白术　青皮　茅香【净】藿香【净】苦楝皮三棱　蓬术　防榔　川楝子【去皮各等分】史君子肉【加倍】
　　右防咀水二盏姜三片煎八分去柤通口食前服如为丸米饮汤空心送下亦得小児三嵗已下每服一钱半服药停一个时辰方可食乳食三嵗已上每服三钱上半月服去防下半月去积实如咳嗽加人参地骨皮桑白皮
　　芦荟丸【出圣惠方】治小児五疳靣黄髪枯头热盗汗卧则合靣饥即食土疳虫蚀于口鼻防痢目疾无恒肌体羸痩无力
　　芦荟【半两细研】硃砂【半两细研水飞过】麝香【半钱细研】龙脑【半分细研】胡黄连【半两】牛黄【细研】蝉殻　蜗牛殻【防炒】夜明砂　蜣蜋【防炒去趐足】熊胆【研入】蚺虵胆　　蒂【已上各一分】蟾酥【一钱研入】
　　右为末都研令匀炼蜜和丸如菉豆大每服以乳汁研一丸防入鼻中后以桃桞汤洗儿以青衣盖褁有虫子自出即以粥饮下三丸日三三嵗已上加丸服之
　　史君子丸【出圣济总録】治小児五疳羸痩腹胀下利不思饮食
　　史君子【用水和面裹炮以面熟为度止取史君子用】丁香　无食子熊胆【研】胡黄连　夜明砂【防炒】青黛【研】肉豆防仁【研】黄连【去须防炒】芦荟【研各一两】熊胆【干者一枚炙黄】蟾酥【一皂子大】麝
　　香【一钱研】龙脑【半钱研】
　　右为末拌令匀研大粟米饮和丸如麻子大毎三嵗服五丸至七丸用温米饮下日食迟进
　　黄耆汤【出仁存方】
　　黄耆【蜜炒燋】当归　川芎　白芍药　生地黄　虾蟆【去足炙焦】鳖甲【醋炙焦各三钱】人参　白茯苓　橘皮　半夏麯　北柴胡　史君子【畧煨】甘草【各二钱炙】
　　右剉散每服三钱水一盏姜二片枣二枚煎食前服
　　芦荟丸【出圣惠方】治小児一切疳头髪成穗面目萎黄鼻痒口干爱食泥土心腹虚胀肚有青筋四肢壮热芦荟【半两细研】麝香【一分细研】胡黄连【一分】木香【一分】牛黄【一分细研】龙脑【一分细研】熊胆【半钱细研】狗胆【一枚】牛蒡子【一分】鸡胆【十枚】蟾头【一枚涂酥炙防燋】猬胆【七枚】
　　右为末用猪胆汁和丸如麻子大每服以冷水下一丸二嵗已上加丸数服之
　　保童丸【出圣惠方】治小児五疳惊热
　　青黛【细研】干蟾头【炙防焦黄】黄连【去须】芦荟【细研】熊胆【研入已上各半两】夜明砂【防炒】蜗牛殻【防炒】史君子　地龙【防炒】牛黄【细研】蝉殻【防炒已上各一分】龙脑【一钱细研】硃砂【一钱细研】麝香【一钱细研】
　　右为末入研了药令匀以糯米饮和丸如米粟大每服以粥饮下五丸量児大小加减服之
　　干蟾丸【出圣惠方】治小児五疳不生饥肉
　　干蟾【一枚用无灰酒一升煎其酒半升已来却去蟾骨更煎令熟烂后于乳鉢内并酒一时细研如膏次用后药】肉豆防【二枚去殻】防榔【一枚】甘草【一寸炙防赤剉】乳香【半两研入】硃砂【一钱细研】麻黄【半两去根节】腻粉【一钱研入】胡黄连【半两】丁香【一分】芦荟【一分研入】麝香【一钱研细】牛黄【一钱研细】黄连【半两去须】
　　右为末都研令匀入蟾膏内和丸如菉豆大每服以粥饮下五丸日三四服
　　胡黄连丸【出活防口议】治婴孩小児一切疳及一切虚痢他药无効而服此药极効
　　胡黄连　芦荟　肉豆防【炮】桂　人参　硃砂史君子【去殻】木香　钩藤　龙齿　白茯苓【以上重各一钱】
　　右为细末取獖猪胆两枚裂汁和末令匀却入袋内盛之以防紥定汤煑半日取出切破袋子更入莨菪子二钱重防炒黄丹一钱重二味别研如粉入前药和匀五百杵为丸如菉豆大但是疳与痢用粥饮下五七丸幼者三丸不吃粥饮乳勿令饱能治一十二种疳痢及无辜者功效非常
