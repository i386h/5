<!-- { "loadSidebar": true } -->
　　议曰疳之疾危发由于渐痢之后至于疳延乆为逆初见其轻延之日长后知其重告之无门是以疳痢皆由积毒骄恣口腹因虚以致虚因害而伤害医工见有此等自是忧疑病家欲得便苏岂无性急更迁取活展转愈深或疳极而腹不利或热盛而加作渴或烦躁四体虚浮或饮食一时呕吐常方不能安愈快剂恐越伤和惟宜服此
　　熊胆散【出圣济総録】治小児二十四种疳
　　熊胆　牛黄　雄黄　五灵脂　丹砂　麝香【各半两】蚺蛇胆【已上细研】黄连【去须】干蝎【去毒】天麻　蜗牛【炒】马兠铃根【干者】大黄【剉碎炒各一分】
　　右熊胆等七味研令如粉黄连等六味再同研令极细每服一字至半钱用饮调下早晨午间临卧各一服量児大小加减服之或以蜜为丸如麻子大每服三丸至五丸
　　史君子丸【出圣济総录】治小児疳气身体壮热毛髪焦黄目有泪满口生疮脚手细弱腹脇胀满好吃泥土史君子【去皮】夜明砂【炒】白芜荑【炒各半两】胡黄连【一两】麝香细辛【去苗叶】芦荟【研】雄黄【研】蟾酥　防榔【剉】蝉蜕【去翅足炒各一分】蜗牛【十枚】干虾蟇【二枚酒一升同熬成膏肠肚用温水洗去垢慢火炙黄色为度捣罗要细并骨爪为末用】
　　右除虾蟆外捣研为细末入膏子和为丸如麻子大每服五丸至七丸米饮下不拘时日三服
　　青金定命丸【出圣济縂录】治一切疳气
　　胡黄连【一両为末】芦荟【研各三分】肉豆防【二枚去殻为末】青黛【研各三分】诃梨勒【五枚炒去皮为末】麝香【研】丹砂【研】蜜陀僧　木香【为末】红雪【研】鹤虱【为末各一分】
　　右同研令匀用酒煎獖猪胆膏丸如菉豆大每服五丸至七丸妳疳腊茶下气疳丁香汤下脑疳黄连汤下急疳笋汤下食疳生姜汤下脾疳汤下肾疳塩汤下
　　猪肚黄连丸【出危氏方】治疳疮自孩提至弱冠潮热发疮乃疳气使然疳防食其肌肤空疳热流注遍身热疮歇无已胆酥丸相间服尤妙
　　雄猪肚【一具净洗】鹰爪黄连【去须净一両】
　　右剉作小截少水和纳猪肚内用线缝宻顿在五升粳米上蒸十分烂取于臼中入蒸饮捣千余杵粘实得所众手揑丸如小豆大每服二十丸米饮下童子倍之冠者又倍之仍以川芎生地黄茯苓茯神与之调血清心热多者间服生犀散方见前二十嵗以上潮热疮为虚劳皆比种病也用药同前児童病不出于疳则出于热热则生痰须当识也
　　异香散治疳胀乃虚中有积其毒与气交并故令腹胀脾腹受湿肾水不能宣通故头面手足浮肿
　　三棱【炮】莪术　青皮　陈皮　半夏　藿香苦楝　益智仁　枳殻【煨】香附子【炒】缩砂仁【各五分】丁香【二钱】甘草【炙三分】
　　右剉姜枣煎服【一方加五灵脂用】
　　胡黄连丸专治小児毛髪焦落腹大气喘肌体羸痩吃食灰土生米寒热往来下痢脱肛亦治咬嬭不长肌肉情性不恱【咬嬭者乳母又有孕】
　　陈皮【去白一両】川栋肉【炒】宣连　神　青皮【去白】史君子【煨去殻】麦芽　龙胆草【各半分】胡黄连　夜明砂白芜荑【炒】干姜　乌梅【各二分】
　　右为末面糊丸黍米大饮下三十丸
　　煞疳丸治小児五疳寒热腹胀四肢羸弱
　　青黛【二钱】蝉殻【五枚防炒】硃砂【一钱细研】雄黄【一钱细研】胡黄连【一分】蒂【二枚】田父【一枚炙令黄】虵蜕皮灰【一钱】腻粉【一分研细】芦【一钱细研】麝香【一钱细研】蟾酥【两皂荚子许大研入】熊胆【一钱研细】
　　右为末都研令匀热獖猪胆汤化破服三丸量児大小以意加减
　　史君子丸治小児五疳面色萎瘁头热髪干胃气不和心腹满闷宿食不消或时不利痩热无方冝常服史君子　丁香　没石子　熊胆【细研】胡黄连　夜明砂【防炒】青黛【细研】黄连【防炒去须】肉豆防【去殻】芦荟【细研已上各一分】龙脑【一钱细研】蟾头【一枚炙焦黄】麝香【一钱细研】
　　右为末粟米饭和丸如菉豆大每服以粥饮或新汲水下五丸日三服三嵗已上加丸服之
　　胆矾丸治消疳癖进食止防和胃遣虫
　　緑矾【湏真者二両】胆矾【真者一钱为麄末】大【四十个去核】好醋【一升以上四物熬令枣烂和后药】史君子【二両去皮】枳实【三両去穣炒】黄连【一両】巴豆【二十个去皮破之】诃梨勒【去穰皮一两各为粗末以上五味同炒令黒多三分干入后药】夜明砂【一两】虾蟆灰【存五分性一両】北根皮末【半两已上三味同炒干同煎四物杵罗为细末】
　　右同前膏和一臼中杵千下如未成旋入熟枣肉亦可太多恐服之难化太坚则入温水可丸如菉豆大每服十丸米饮温水下不拘时
　　五疳保童丸　治五种疳疾
　　青黛　夜明砂【布裹洗】五倍子【生】苦栋根　芦荟熊胆【研入】蝉殻【去土等分】黄连【去毛】龙胆草【生】干蟾【酒炙去皮骨】麝香【研入】芜荑【取仁】
　　右为末用粟糊为丸如麻子大一嵗児二十丸饭饮下日二三服
　　磨积丸专治小児疳积泄防等疾
　　京三棱　蓬莪术　陈皮【去白】青附子【炒去毛与三棱莪术皮青皮同炒】麦芽　川欝金　胡黄连　神麯【炒一遍用米醋煑一昼夜焙干】雷丸【白者】史君子肉【切焙】芦荟【已上各等分】
　　右为末米醋糊为丸如菉豆大每服三十丸糯米汤下茶汤亦可虚弱加木香虚极加附子疳极加癞蚵蚾肉
　　香胆丸治小児疳气靣黄肌痩发热多困好吃泥土挦眉咬甲时伏土地并皆治之
　　干蟾【一枚炙焦】麝香【研半钱】牛黄【研】蛇蜕【焼灰】雄黄【研】天竺黄【研】熊胆【研】蝉蜕【炙各一分】天仙子【半合水浸出芽为度焙干为细末】肉豆防【去殻一枚】
　　右为细末糯米饭为丸如黄米大每服七丸至十丸米饮下不拘时日三服
　　生熟地黄汤治疳气揺头揉目白膜遮睛流汗合靣而卧肉色青黄髪立筋青脑热羸痩及眼合不开内生防雾
　　生干地黄【洗】熟地黄【洗净蒸各半两】川芎　半夏　茯苓枳殻【煨去穰】杏仁【去皮研】川黄连【去须用】半夏麯　天麻地骨皮　甘草【炙】当归【各二钱半】
　　右剉散每服二钱生姜二片黒豆十五粒水煎临卧温服一方无当归
　　通治蟾酥丸治诸疳杀防止腹痛虚热大效或因病后通泄太过成疳
　　陈皮　川栋子　木香　史君子【去殻】龙胆草蟾蜍【二个酥涂炙去骨】胡黄连　宣连【去须】芜荑【各一两】麝香【半分或不入】巴豆【三七粒去油】茴香【一両炒】
　　右为末猪胆汁丸或糊丸青黛为衣常服紫苏汤下
　　史君子丸【出圣惠方】治小児一切疳神效
　　史君子　没石子　木香　胡黄连　黄连【去须】天灵盖【涂酥炙令黄】熊胆【细研】芦荟【细研】诃梨勒皮　阿胶【捣碎炒令黄色】仙灵脾【已上各半分】麝【一分细研】
　　右为末用水浸蒸饼和丸如麻子大每服以粥饮下三丸随児大小加减用之
　　蟾头丸治小儿五疳毛髪干枯痩羸烦热肚大脚细
　　蟾头【一枚炙令黄焦】青黛【研细】龙脑【研细】巴豆【去皮心研裹压去油再炒用】干蝎【防炒】白附子【炮裂】腻粉【研以上各用半分】牛黄【细研】麝香【细研】天竺黄【细研】雄黄【细】硃砂【细研以上各用一分】
　　右为末青黛等同研令匀以水浸蒸饼和丸如菉豆大每服一嵗粥饮下一丸
　　麝香丸【出全婴方】治小児疳积多汗不思乳食
　　黄连【一两酒浸一分】史君子　鳖甲【米醋炒】柴胡【各半両】陈皮【半分】芜荑【去皮半两】青皮【剉碎】巴豆【七粒炙黄去心油】防榔　木香【各一分】麝香【半钱】秦芁【半分】
　　右为末酒糊丸如豆大三嵗三十丸米汤下无时
　　无食子丸【出圣济総録】治小児五疳
　　无食子【三枚大者煨熟用】牛黄【研】麝香【研】丁香　雄黄【研水飞】青黛　木香　丹砂【研水飞各一分】蟾酥【三片如栁□大焙过再研】熊胆【半両研】蜗牛殻【干者三枚】
　　右水浸蒸饼为丸如黍米大一二嵗临卧乳汁下一丸三四嵗二丸五六嵗三丸七八嵗五丸米饮下亦得日再服之
　　青黛丸【出圣济総录】治疳杀虫化食长肌肉退风热
　　青黛【别研细半两】史君子　防榔【剉】夜明砂　白芜荑【醋炒令紫各一两】蛇蜕【一条炙】肉豆防【面裹煨去殻一分】巴豆【半分用面炙令黄去殻别研】麝香【一钱研】黄连【去须炒一分】　虾蟇【一枚酒浸炙令黄色去骨】
　　右先研巴豆令细次用猪胆一枚取汁同研令匀旋入其余药末搜和为丸未就更用少软饭再研得所丸如麻子大每三嵗以下者一丸汤下五丸至七丸以通利为度
　　麝香金胆丸【出圣济総录】治小儿一切疳疾三服见效黄连　黄蘖　青皮　陈皮　三棱　莪术　防榔　鹤虱　芜荑　川楝子【煨】苦栋根【等分】
　　右为末獖猪胆汁浸蒸饼丸如黍米大　疳防黄白紫苏木盐米饮下　疳防蚀腹痛史君子汤下伤食不止藿香汤下　退疳热麦门冬下　腹胀
　　胃虚木香陈皮汤下不思乳食汤下　赤白痢干老姜甘草汤下　赤痢甘草汤下　白痢干姜汤下常服磨积
　　肥児丸【出经验良方】治小児消疳退黄肥児
　　川楝子【去核半両】青皮　陈皮　史君子【去皮殻各一両】麦芽黄连　芜荑　三棱　莪术【各三钱】巴豆【十粒去皮膜】
　　右先将三棱莪术陈皮青皮神麯麦芽同巴豆慢火炒少时急倾将史君子川楝肉黄连芜荑都一处以厚纸褁过半个时辰冷拣出巴豆八粒止留二粒研细末糊丸如黍米大每服三十丸米饮下无时
　　四胆丸【出圣惠方】治小児一切疳
　　龙胆【去土】虎胆　熊胆　猪胆　芦荟【研】麝香【研】白矾【灰】荆芥穗【各一分不研】
　　右为末先取东引石榴根半斤剉研以水三碗煑至半碗去滓以慢火煎如膏下诸药末又熬丸如菉豆大用瓷噐收之如遇诸疳有虫或楷鼻在手腕指甲及下部者取一丸以荆芥汤化为汁児睡后防少许于鼻中脑上十指下部虫闻药气皆化为水
　　黄连猪胆丸【一名芦荟丸出王氏小児科】治小児五疳痩弱不思乳食
　　黄连【去须】芦荟【研】芜荑　青黛【研】　防榔【剉各一两】蝉蜕【二十一个去土】胡黄连【半両】麝香【研半両】
　　右为末以猪胆丸如麻子大每服七丸量児大小加减米饮下甚效或用益母草绞汁稍稍服
　　五疳良方【出仁斋直指方】
　　川黄连【去须】芜荑【取仁】神麯【炒】麦蘖【炒】橘红　木香虾防【烧存性各半钱】史君子【三十个煨去殻】肉豆防【生一个】鸡心梹榔【二个】麝香【一字】
　　右为末雄猪胆二个取汁入酒打清面糊为丸芥子大每服十五丸米饮下
