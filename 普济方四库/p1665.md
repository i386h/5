<!-- { "loadSidebar": true } -->
　　右为细末炼蜜丸如皂子大三嵗已上一粒已下一粒陈米饮下大治小儿腹痛
　　消积丸【出钱氏方】治一切积聚成疳腹胀
　　丁香【九个】缩砂仁【十二个】巴豆【二个去皮膜心】乌梅肉【三个焙】
　　右为细末麫糊丸黍米大三嵗已上三五丸已下二三丸温水下无时服
　　君朴丸【出全婴方】治小儿诸疳小便白浊乆则黄痩不长肌肉
　　史君子【炮】厚朴【制】黄连【各一两】木香【三钱同炒】
　　右为末糊丸如小豆大三嵗三十丸米汤下五服效
　　黄土丸【出全婴方】治小儿疳积在脾面黄腹急咬指甲揉眉毛搔口鼻要吃泥土灰炭茶纸
　　黄土　陈皮【各一两】木香【一分】巴豆【三十粒不去油】
　　右为末糊丸小豆大三嵗三十丸煎黒豆汁下直防五次疳积尽出益黄散助气后与疳药常服
　　灵星膏【出经验方】治小儿潮热肌热疳劳痩弱肚拍如鼓鸣如锯乃积热而成疳
　　黄耆【蜜炙】胡黄连　地骨皮　柴胡【各等分】
　　右末炼丸服隔夜酒浸露一宿次日澄去酒薄荷汤浸服之
　　龙胆丸【出和剂方】治疳病发热
　　龙胆草　黄连【去须炒】青皮【去白】史君子【去皮炒】
　　右为末猪胆汁和丸如萝卜子大每服二十粒以意加减临卧熟水下
　　黄连丸【一名金粟丸一名金丸出卫生家寳方】治小儿诸疳壮热肥儿神效
　　黄连【去须】黄蘖【去麄皮】甘草【炙剉】青橘皮【去白焼干等分】
　　右四味捣罗末研麝香少许和匀獖猪胆内用线系定于石噐内浆煮五七沸取出当风挂一宿去胆皮研熟丸如菉豆大每服五七丸米饮下渐加至十丸一方加麝香一分猪胆内煮
　　五珍丸【出危氏方】治疳伤肚大
　　青皮【不去白炒焦黄】干姜【烧灰存性】五灵脂　蓬术【各一两】
　　右为末搜和秤药末一两用肥巴豆肉去油称一钱研细拌和粳饭丸麻子大每三五丸米汤下不拘饥饱
　　五疳芜荑丸【一名儿丸出续易间方】治一切疳气痩弱食少大抵疳气其状多端虽轻重不同形证亦异然穷其根本皆由乳哺乖宜寒温失节脏腑受病气血不荣致成疳也一曰肝疳其揺头揉目白膜遮睛汗流遍体肉色青黄腹中积聚自是肝疳亦名风疳二曰心疳其身体壮热吐痢无时颊赤面黄胸膈烦满鼻干心燥口舌生疮下痢脓血有时盗汗此是心疳亦名惊疳三曰脾疳其心腹胀满乳食不化喘促气麄咳逆多啼骨立毛焦好吃泥土痢多酸臭名脾疳亦名食疳四曰肺疳其咳嗽气逆咽喉不利揉鼻咬齿腹内气胀大肠不调粪中米出此名肺疳亦名气疳五曰肾疳其肌肉消痩齿龂生疮寒热往来口鼻干燥吐逆少食泄痢频并肛门不収此是肾疳亦名曰急疳今以方同疗之
　　黄连　芜荑　麦蘖　神麯【等分】
　　右为细末蜜丸粟大量儿大小米饮下　如五疳陈皮汤下寒热往来薄荷汤下　虫咬心痛苦栋子汤下　乳癖气结成下痢赤白腹痛后重肠鸣泄米谷不化并陈仓米汤下一方猪胆汁为丸
　　磨积丸治小儿疳积黄痩吐食【出本事方】
　　川乌【一钱】定粉【三钱】艾灰【二钱】龙骨【二钱】
　　右为末滴水为丸龙眼大作饼子每服一饼饭饮磨下
　　芦荟丸【出本事方】治小儿疳积
　　芦荟　荆芥　黒牵牛　青皮【各等分】
　　右精细剉治炮制为末面糊丸如粟米大儿一嵗已下一丸或二丸亦不妨酌量加减
　　壁宫丸【出惠全方】治小儿一切疳腹虚爱食泥土四肢壮热壁宫【一枚头脚尾麫裹煨熟】熊胆【一钱研入】麝香【半钱细研】黄连
　　右为末蟾酥和丸黍米大每服研肝汁下五丸量大小以意加减
　　吹鼻散【出圣惠方】治小儿一切疳
　　【二十枚赤小豆炒】胡黄连【半分】倒钩棘针【二十枚】
　　右为细散每日早晨以半字吹两鼻中兼用粥饮调一字灌之每一度吹鼻灌药一服
　　防脑散【出圣惠方】治小儿一切疳鼻塞壅闷宜用
　　谷精草【一分焼灰】细辛【一分】芦荟【一分】蔕【一分】
　　右为细散每用黄米大吹在鼻内常出恶物为效
　　紫霜丸治小儿乳哺失节致伤脾胃停积不化变成疳积腹胀乳食减少胸腹疼痛痞闷呕吐并治伤寒温壮内挟冷食大便酸臭或已得汗身热不除及变蒸热多日不觧因食或癎或寒后热并宜服
　　代赭石【二钱研细水飞】巴豆【二十个去皮尖】
　　右为细末饭丸如粟米大每服三五丸至十数丸煎皂角仁汤下无时
　　五胆丸【出圣惠方】治小儿五疳齿焦四肢黄痩百晬后至十五嵗已前并宜服之
　　干蟾【五个大者细剉和骨用酒五升文火煎至滤去骨砂盆内研以绢滤去滓入熟蜜四两于重汤内熬令成膏】　胡黄连【二两】黄连【二两去须】白芜荑【二两轻炒去皮】
　　右为末入前膏内和丸如麻子大每服用人参汤下三丸乳汁下亦得量儿大小加减服之
　　蛇蜕丸【出圣惠方】治小儿五疳羸痩
　　蛇蜕皮【一分】干蟾【一分】干地龙【一分】蜗牛【一分】
　　已上四味入甆合子内以泥封闭使炭火烧令通赤即住后取出硃砂罗为末更入黄丹一钱防炒同研丁香末【半分】阿魏【半钱细研】砂砂【一分细研】
　　右件药同研令匀以蒸饼和丸如麻子大每于空心以熟水下二丸量儿大小加减服之
　　金粟丸【出圣惠方】治小儿疳
　　谷精草【寒食前后花出时收隂干一两】白蔷薇【花出时收用一两】丁香末【一两】虾防【一两】
　　右件药取上二味端四日用水一斗宿浸五日煎至二升去滓澄清重于小锅中煎成膏后入丁香虾蟆末令匀和丸如黍米大懐在胸每服半丸一二嵗一丸七嵗二丸十嵗三丸総服药后以桃柳汤于盆中从头淋浴之汤冷以衣拭干青衣盖不得冲风恐虫不出如睡最佳良乆如醉疳虫于头面背膂出如汗津如蚁子或如麸片并防细色白稀者七日内瘥不出再服如色黄赤当隔日更依前法服虫黒者不用服药此方入硃砂为金粟丸入青黛为膏金丸入麝香为方胜丸
　　四灵丸【出圣惠方】治小儿五疳头大项细心腹胀满皮肤干皷毛髪焦黄鼻下赤烂口舌生疮防痢不止日渐痩大蟾【一枚去四足擘开腹肚入胡黄连末一两在腹内以线缝合用湿纸三两重裹以泥四面固晾令防干便出隂气便以炭火三斤烧令烧至通赤即住待冷去泥土即细捣罗为末更入后药丸之用】芦荟　麝香　熊胆【已上各一分】
　　右为末以麫糊丸如麻子大每服以粥饮妳汁下三丸日三服三嵗已上加服之
　　兰香散【出钱氏方】治一切疳疮鼻下赤烂
　　轻粉【一字】铜青【半钱】兰香叶【菜名二钱烧灰】
　　右为细末令匀防疮大小干贴
　　白粉散【出钱氏方】乌贼鱼骨末【三】轻粉【二】白芨【二】
　　右为末先用清浆水洗拭过干贴之无时
　　青金丹加麝香用之佳
　　定粉　　龙脑　白丁香【炒】
　　右乳癖古方败毒散加甜葶薄荷荷叶名羌活散
　　蚵蚾丸【出全婴方】治小儿因有疳积腹胀面黄证百出右以蚵蚾一个大黄一两入腹中黄泥裹火煆用九分腻粉一钱秤同为末和丸小豆大三嵗三十丸米汤送下饥最服防数次取下疳积次与白术散助气后与常服疳药芦荟丸
　　芦荟丸【出百一选方】治壮热烦躁泄防腹急胀满面黄痩一切虫痛小儿五疳病证
　　龙胆草【去芦】黄连【各半两】雷丸
　　右为细末糊丸如黍米大每服三四丸米饮下此方费省而功效愽苏韬光家中令小儿常服极佳不可一日无也
　　苦黄连丸【出百一选方】治疳
　　芜荑【三两】川黄连【一两半】苦栋子【三两去光皮并核】
　　右为细末篛裹粟米煨成饭丸如黄米大每服十五丸至二十丸米饮下空心食前日三服
　　芦荟丸【一名胆连丸传氏活婴方】治脾胃积热遂成疳疾宜服此药龙胆草　黄连【去须同芜荑各一两】芜荑【去皮先炒黄色次入前药一防炒赤色】
　　右末别入芦荟一分和匀烂饭丸如黍米三丸服至三十丸空心米汤送下
　　获命方【出全婴方】治小儿乆患疳冷唇无红色气胀腹满频多防利惟是黄涕忽时呕吐宜吃此方
　　橘皮　甘草【炙】豆防　白术　人参　防风【各一钱】史君子【蒸三次半两】
　　右为末每服半钱六分米汤一盏入药在内重煎取五分空心吃儿大者服一钱治小儿疳出本草以甜叶碾末酒服之
　　胡黄连丸【出危氏方】治热疳潮热如火大便涩及惊截疳
　　胡黄连　川黄连【各半两】硃砂【一钱别研】
　　右二连为末和硃砂入猪胆内系定虚悬于铫中煮一炊乆取出研芦荟青黛各二钱半用虾防灰二钱麝少许粳米饭丸麻子大每服十丸食后米饮下一方无青黛虾防灰治小儿吃泥土壊肚【出本草】用好腻粉一分沙糖搜和丸如麻子大空心米饮下一丸良乆防出泥土瘥治小儿食土【出十便良方】取猪肉一斤绳系曵地行数里勿洗火炙与食一方用羊肉
　　四珍丹【出医方妙选】治小儿诸疳羸痩毛髪焦黄口鼻生疮干大蟾【一枚去四足擘开腹入胡黄连半两在腹内以线缝合用湿纸三二重裹以泥四面固济用木火焼令赤去泥土再为细末】
　　芦荟【半两研】麝香【一分研】
　　右研细以白麫糊和丸如黍米大每服五粒粥饮下量儿大小加减
　　定命通顶散【出圣惠方】治小儿一切疳羸困脑闷
　　滑石【一分】蟾酥【杏仁同研】干胭脂【一分】
　　右同滑石细末每用两黄米大吹入两鼻中有嚏三五声神效
　　吹鼻散【出圣惠方】治小儿一切疳脑热髪干
　　熊胆【一钱】硃砂【一钱】麝香【半钱】
　　右同研令细五月午日取蟾酥和丸如黍粒大取一粒研为末吹两鼻中甚者以妳汁调涂口中及齿龂上更甚者暖水下三丸
　　通脑散【出圣惠方】治小儿一切疳头髪干坚作穗眼睛有膜鼻头上疮宜用
　　蚺蛇胆【一钱】犀角屑【一分】谷精草【一分】
　　右为细末散每日三两度吹菉豆大于鼻中每吹药后以新汲水调半钱服之三嵗已下即服一字
　　榆仁丸【出钱氏方】治疳热痩悴有虫乆服充肥
　　榆仁【去扇】　黄连【去须切各一两】
　　右为细末用猪胆七个破开取汁二药同和入碗内甑上蒸九日每日一次日数足研麝香半钱汤浸宿蒸饼同成剂丸如菉豆大每服五七丸至三十丸米饮下无时
　　橘连丸【出钱氏方】治疳乆服消食和气长肌肉
　　陈皮【一两】黄连【二两去须毛米泔浸一日】
　　右为细末研入麝香一半用猪胆七个分入胆内浆水煮临熟以针防扎破以熟为度取出以粟米粥和丸菉豆大每服十丸至二三十丸米饮下量儿大小与之无时
　　大黄丸【出全婴方】治小儿五等疳病急疳壮热疳劳骨蒸头髪作穗身上生疮瘰疬核块多恶煎剂服食不成肌肤腹大胫细
　　大黄【三两】木香【半两】
