<!-- { "loadSidebar": true } -->
　　右为末米醋一升相和器中移入铛内令浮于水靣上炭火煮竹箆子搅药去渣滓候可丸即为丸如小豆大三嵗三十丸米汤下加减与之当下青脓为效一方治五等疳病肚大减时防痢冷热不调漏芦为末每服一钱猪肝一两塩少许水煮熟空心服之
　　槐子方【出本草】治疳湿及明目
　　右以乌牛胆醸槐子服之弥佳
　　麝香丸【出杨氏家藏方】治诸疳挟积肌体热渐致羸痩虫作无时
　　阿魏【半两精真者于砂石器中用煤火入羊肉内】猪牙皂角【炙去皮三分】雄黄【半两】蓬莪术【生用半两】柴胡【去苗三分】防榔【生用一两半】芜荑【生用一两】当归【半两洗炒】麝香【一钱别研】辰砂【半两别研】
　　右件为细末同精羊肉去筋膜一斤切细以法酒煮如泥取出细研入阿魏并诸药同捣丸如萝卜子大服三十丸温米饮下不拘时
　　卫生汤【出鲍氏方】治疳热肌痩盗汗
　　地骨皮【洗四两】生干地黄【一两】甘草【半两】白芍药【一两】
　　右为散每服二钱小麦三十粒煎汤下
　　又方【出全婴方】治吃
　　黄连　黄土
　　右等分为末糊丸如小豆大每服三十丸米饮下
　　又方【出圣惠方】治小儿一切疳手脚枯细腹肚胀满萎黄羸痩不欲乳食宜服此方
　　干虾蟇【一枚大者】
　　右以酒喷放地上一夜令胀内莨菪子二两在虾蟇腹中封口入瓶子内烧令烟尽放冷取出捣罗为末入腻粉一钱以软饭和丸如菉豆大每服以粥饮下三丸量儿大小以意加减
　　洗方【出危氏方】
　　大腹皮　苦参　川白芷
　　右为剉散煎汤淋洗妙
　　三和丸【出圣济方】治小儿诸疳肢体羸弱脏腑虚滑不思乳食
　　胡黄连【半两】木香【半两】麝香【研一钱】
　　右为细末滴水为丸如黍米大量大小加减丸数与服治小孩子疳痩又取五月五日蟾酥以朱砂麝香为丸如麻子大空心一丸如脑疳以妳调滴鼻中
　　五疳保童丸【出保婴方】治小儿五疳八痢面黄肌痩头髪作缕好食泥土并宜服之
　　大干虾防【一个焼存性】皂角【一定去皮核焼存性】蛤粉【三钱水飞】麝香【一钱细研】
　　右为细末打麫糊为丸如粟米大每服三四十丸温米饮送下空心日食三服
　　福夀保生丸【出徳生堂经騐方】治小儿诸脾疳癖积饮食无时诸物所伤脾胃因食寒热积作成气块腹肚胀满喜怒不常坚硬疼痛身热虚汗而惟贪睡或黒或痩口鼻生疮并宜服之
　　芦荟　木香【各一两】芜荑　史君子　砂仁　胡黄连　神麯　广皮　三棱【炒】陈皮　干虾防【各七两半】
　　右为细末水糊为丸粟大每服五七丸温米汤送下量嵗数加服日进二服八九日后大便黒为验切忌荤腥生冷硬物为妙
　　磨脾化滞丸【出德生堂经騐方】家得效小儿诸脾疳服之者无不效
　　木香　芦荟【各二两】　史君子仁　芜荑　陈皮【去白】青皮　砂仁　神麯　莪术【已上各七钱半】虾防【一两半焼灰】胡黄连【二钱】黄连【五钱】九肋鼈甲【一个醋炙】
　　右为细末醋糊丸如粟米大每服百十丸飰水下无时量儿大小加减服为妙
　　化脾积二圣丸【出徳生堂经验方】逮公谨小儿脾疳得效方
　　雷丸　神麯【炒】麦蘖【炒】陈皮　青皮　茯苓　苦葶苈　石三棱　萝卜子【炒别研】阿魏　白豆防沉香　青木香【已上各一两】广木香【一两半】莪术【二两】苍术【四两炒】半夏【三钱】丁香【二钱半】
　　右剉麻豆大用好醋五升生利牛儿鉄一斤捶碎同煎药浸春三夏二秋七冬十日去鉄将药煮晒干为细麫糊丸如粟米大量大小服三嵗已下三十丸四嵗以下至七嵗五十六十丸用飰水空心服之若受湿黄肿腹胀者用木煎汤下忌生冷塩酸海味毒物
　　神圣化脾丸【出徳生堂经验方】专治小儿脾疳积聚成块在皮膜外者热渴乳食不进日渐羸痩服诸药不效者此药主之大有功效
　　荆三棱【炮】广荗【炮】青皮【去皮】陈皮【去白各一两】沉香【二钱】木香【三钱】檀香【二钱半】防榔【二钱半】脑子【半钱】全蝎【二钱】
　　右为细末炼蜜为丸如菉豆大二嵗至四嵗者三丸五嵗至八嵗者九丸九嵗至十二三嵗者七丸食前用引子送下服后食积推下便软二服后渐消三服去病七分然后用药磨脾去积顺气进食引子湏要白曵刺马溺半盏水中浸后送下
　　五疳消食丸治小儿食伤脾疳积聚发为寒热
　　香附子　荆三棱　石三棱　青皮　陈皮【各二两】缩砂【一两半】史君子【一两半】黄连【一两】莪术【一两】芜荑【一两】萝卜子【二两】木香【一两】干虾防【四两焼灰】芦荟【一两】苦栋根【三两】防榔【一两】干漆【一两焼去烟】阿魏【半两另熬】胡黄连
　　右为细末熬萝卜水调神麯末作糊丸如黍米大每服十五丸至二十丸饭水下量大小加减丸数服日三次妙
　　神仙妙应丸专治大人小儿疳脾症瘕气积成块或如小黄横担腹肚脇左右青筋明现腹鼓急手足痩小形貌焦枯黄黒髪直口干病在膏肓本堂自至都下止以此药治大人小儿虫积尽在大便中一行之后地上便见诸积委有功效药性平稳不损元气老防皆可服
　　防榔【二两】黒白牵牛【二两】大黄【一两】史君子【半两】芜荑【半两】鹤虱【半两】干漆【五钱半去烟】雷丸【半两】
　　右为细末用皂角四两去皮子切碎热水浸泡搓揉浓水滤过和麫为丸如粟米大或菉豆大随儿大小服一二十丸葱白熬汤五更送下儿压之次早大便见其得病根源之物年十嵗服二三钱
　　又方　治小儿一切五疳黄痩不生肌肉肚胀多筋头髪焦黄不思乳食粪中有虫米谷不化小便如油睡中盗汗
　　芦荟【二钱】史君子【七个】木通【炮一钱】防榔【炮一钱】黄连【去须二钱】芜荑【炒去膜】雷丸【剉炒一钱】青皮【炒一钱】龙胆【去湏二钱】
　　右件为末雄獖胆汁蒸过为丸粟大每服二十丸饭饮送下
　　鲊汤丸治疳积
　　南星　乳香　滑石　丁香　青黛【各钱】　轻粉金箔【五片】巴豆【十六粒去皮心】锡末【先将水银安纸上镕入研碎】
　　右为末糊丸如粟米大每服三十丸饭饮送下疳积鲊汤下胀满茴香汤赤白痢甘草汤下疟疾桃枝汤下
　　麝香丸专治小儿五疳
　　麝香　熊胆　蚺蛇胆　牛黄　赤小豆【为末已上各一分】蟾酥【加柳叶二片】
　　右件药同研如粉用蔕半两煮取汁和如麻子大一嵗每服空心以粥饮下三丸量儿大小以意加减
　　抵圣丸治小儿一切疳
　　麝香【细研】熊胆【细研】硃砂【细研】　蚺蛇胆【已上各一分】蟾头【一枚令炒焦黄】牛黄【半分细研】赤小豆【半分炒焦】
　　右件药罗为末都研令匀炼蜜和丸如菉豆大每服以粥饮下三丸如小儿郎以乳汁破下与服量儿大小以意加减服之
　　吹鼻散治小儿一切疳揉眼鼻挦耳髪干
　　蜗牛殻【二十七枚洗去土】虾蟆灰【一分剉】青黛【半分】麝香【半分细研】
　　右件药捣罗为末相和更研令极细每日两度以苇筒子吹半粳米大于鼻日觉有效即日一度吹之
　　治小儿肝疳此由乳母多食酸物热毒乆郁于内因乳儿致令毒热之气儿之肝经疳气之盛相薄于脾故生斯疾其状揺头揉目白膜遮睛忽时多汗目中涩痒头髪焦枯脑热如火非时下痢唇皮赤焦即为肚疳宜吃此方但目色带青左肋下坚硬多吐涎沬左右眼角有黒气所冲者不可治也
　　史君子【蒸】活　防风　延胡索　天灵盖【酥炙黒色】木香　鼈甲【酥炙焦黄】蜜蒙花　决明子【各一分】山栀【半两】
　　右为末每服一钱薄荷汤下儿大服一钱半
　　治小儿心疳此又因乳母平日多食热物以致血气昏壅儿飡热乳在儿心经火能生土毒热之气入于鼻故生斯疾其状非时通身发热面黄两颊上赤心胸烦满鼻干心躁忽思饮水口舌生疮忽时下痢下利乆而不已忽时下脓血即为心疳宜吃此方但夜多惊啼耳边脉动舌色黯黒者不可治胡黄连　茯苓　天灵盖【酥炙黒色】鼈甲【醋炙香黄】木香沉香【二铢】史君子【蒸三次半两】
　　右为细末重罗如飞尘每服半钱以银汤调下食后温和去滓吃儿大者吃一钱
　　治小儿脾疳此又因乳母平时饮食不莭冷热不调或饭食不调停滞不化儿食其乳不调之气积在脾间故生斯疾其状多乳食不消心腹胀满面色黄口鼻常干肌体虚劣好吃泥土火炭之类情意不恱爱近黒处下利多酸臭此为脾疳冝吃此方但好食泥土水谷不化皮枯骨露者不治之也
　　诃梨勒【面裹火炮去核只用皮】史君子【蒸三次各半两】白术　厚朴【去尘土姜炙】黄橘皮　天灵盖【酥炙黒色用】防榔　鼈甲【酥炙黄香】甘草【炙】木香　川芎　白芜荑【各一分】南椒【三分去黒子】
　　右为细末每服一钱空心以米汤调下
　　治小儿肺疳此又因乳母平日多食辛热之物肺脏伤儿飡其乳毒热之气在肺经故生斯疾其状非时壮热憎寒口鼻生疮多饶涕唾毛髪焦枯多咬指甲频频气胀大腑不调忽时下痢粪中下米是为肺疳并宜吃此两方但皮上疮如粟黒色者不可治
　　桑白皮【白采入地一尺以下者用二两】蜜陀僧【一分】史君子【十铢蒸七次】枇杷叶【去毛令净防炙】天灵盖【酥炙香黄黒色】鼈甲【酥炙香黄】木香川芎
　　右杵罗为末方入蜜陀僧末更研令匀每服半钱黄橘皮一片六分水一盏煎取四分食后去滓吃儿大吃一钱服此药后空心吃后方药
　　诃梨勒【半两面裹火炮去核只用皮】白术　史君子【蒸各一分】甘草【三分炙】
　　右细杵罗为末每服半钱煎四五沸空心和滓吃
　　治小儿肾疳此又因乳母平日隂阳交接之血气未定仓猝间便与儿乳其隂阳不调之气在儿之肾经故生斯疾其状骨肉消痩齿上龂疮频发寒热头热如火足冷如氷吃食减少防痢频多其病至极即下部开张肛门搔痒不时虫动名为肾疳宜服此方寒冷无热气者不治之也
　　鼈甲【酥炙焦黄】萆薢　茯苓　芜荑　天灵盖【酥炙黒色】川芎　乌药【各一分】狗脊【去毛半两】南椒【二钱去黒子】
　　右为细末重罗如飞尘每一钱空心葱汤下和滓吃儿大者吃一钱半儿小者不吃滓
　　五疳丸治小儿疳痩而面黄羞明眼涩好吃泥土乳食不消化常服退黄化虫
　　緑矾【成块者焼通赤取出称一两半】蜜陀僧【火焼赤取出称一两】夜明沙【焼过一两半】
　　右为细末熟穰为丸如麻子大每服三五七丸温米汤送下量儿大小加减一日三服不拘时
　　抱子茯苓汤治黄疳土色【为热为湿】当小便不利【如黄赤色为燥热伏于肾经中也】髪黄脱落【知膀肾俱受土邪乃湿热之证】鼻下断作疮【土逆行火气上火也】能乳者【胃中者热也寒则食不入喜食者或其胃不足也】　靣黒色者【为寒为痹】大便青【寒】褐色【热畜血中】间黄色【肠胃真热】治法当滋隂润燥耐热避寒致生津液【兰台秘简方名大芜荑汤】
