<!-- { "loadSidebar": true } -->
　　右先研砒霜极细次入龙骨再研次入定粉等同入每用少许傅之
　　护命散　治小儿急疳唇臭烂齿宣肿
　　干蟾【一枚五月五日取焼存性】白龙骨【捣研】雄黄　麝香　石胆芦荟【各一分】
　　右研为细散每用少许傅疮上
　　治小儿急疳口中肿起鼻内生疮【出圣惠方】
　　人乳汁【一合】黄矾【一大】白矾灰【一大】青矾【一大】石胆【一红豆大】川升麻【半分】
　　右为末以绵裹内乳汁中浸经一宿乳有药味用涂于口里如鼻中有疮滴入少许若有肿处先以三棱针刺破除去上血然后即涂此药
　　熊胆膏【一名熊胆丸】治小儿急疳口生疮及诸疳【方见本门一切疳类】麝香散　治小儿走马急疳口臭牙龈损烂攻蚀唇鼻顋颊屡治未效敷此立騐
　　麝香【一钱】黄矾【一两】青黛【半两】芦荟　雄黄【水飞细研一钱】
　　右为细末有患者先以绵纒筋擦却齿龂蚀损死肉再以轻绵拭去恶血量疮大小干贴之毎日五次用之恶血并不多者又加定粉半钱同研匀敷一方无雄黄
　　独活饮子【出活防口议】治肾疽臭烂
　　牛黄　大黄　生地黄　木香　青黛【各等分】
　　右为末每服一钱熟水调下
　　人参散　治肾溃烂
　　肉荳防【炮】胡黄连　人参　杏仁　甘草【炙】
　　右等分为末每服一钱小者半钱温熟水调服
　　防榔散　治肾疳宣露
　　木香　防榔　人参　黄连　甘草【炙各等分】
　　右为细末每服一钱小者半钱温熟水调服
　　一捻金散　治走马牙疳不能治者
　　黄丹【飞】白矾【飞】青塩【飞】草锦【烧灰】麝香【少许】
　　右各等分为细末先用温浆水净洗无糨帛揾干贴药
　　酸浆膏　治小儿牙疳出血牙龂臭烂风牙走马疳蚛等
　　醋水草根【生者一握细剉次冼乱髪纒褁成一圆草成小窠子结实红色似抱子中心有如樱桃又名若脯也】皂荚【一挺不蚛者捣剉】附子【去皮脐生为末半两】白矾【研一钱】麝香【一皂大研留在乳鉢内】
　　右先用米醋一碗入酸浆草根及皂角慢火煎至半碗去滓入附子白矾末更熬成膏取出冷刮入麝香乳鉢内研匀甆合取盛患者先用塩汤潄剔牙缝令净然后以指蘸药膏揩之如龂烂以帛子摊药贴
　　蟾蜍散　治小儿走马疳
　　蟾蜍一枝【去头足及肠胃焼灰】龙栢花　地骨皮【各等分】无食子【两枚】麝香【研一钱】
　　右罗为末散每先以塩浆水浄漱口后以硝石末少许先贴一上次以此药一钱贴之日三
　　治小儿急疳虫蚀口鼻及下部皆赤烂
　　大蒜【二两】甜葶苈【半两】干虾蟆【一两】地龙【去土炙】乱髪灰【一分】
　　右捣筛相和入竹筒内置瓦中以煻灰火烧之取沥少少涂儿口鼻顋顶及谷道等处
　　虾蟆丸　治小儿急疳
　　虾蟆【一枚去焼灰存性】熊胆【研】麝香【研】白芜荑【各一分】猪牙皂荚【去皮子炙一分】
　　右为末炼蜜丸如菉豆大每服五丸至七丸米饮或温水下三四服如急疳曽退落牙齿者以倒流水化五七丸涂齿上
　　治走马疳方
　　右用竹园中蚯蚓泥裹火煆通红放冷为末如在唇鼻面上不得手抹以箆子调生油好粉傅患疮上先以塩汤洗疮净方上药只一两次苐三日和皮都落如口内疮用药干傅
　　立正散　治马疳牙疳
　　白矾【各一分】铜绿【半两】轻粉【一分】麝香【少许】人中白【三钱】枯矾【一分】
　　右为细末先洗净疳然后上药每日三次二次贴之大效
　　粉霜散　治小儿走马疳疮宜涂
　　粉霜【一两】天南星【末一分】黄丹【半两炙紫色】麝香【半两】定粉【一钱】
　　右药相和研令细先用塩水洗过以纸撚子揾药扫在疮上每日三四度差
　　蚺蛇胆散　治小儿急疳痒随作疮瞬息大如钱或在头面口齿中宜
　　蚺蛇胆【三大个】黄矾　白矾灰　芦荟　麝香【以上各一钱】
　　右为末若头面身上有疮以清泔洗浥干一大豆许良乆水浆即止重者不过三度差如在口齿宜频贴之
　　麝香丸　治小儿急疳口鼻生疮时痒不止宜用此药大麻子【一升以竹筒中焼取膏】虾蟆灰【一分】麝香【一分】人粪灰【一分】绿塩【半分】
　　右细研如粉以麻子膏丸菉豆大内入两鼻并口中湏以水更化防之日夜各一度防如下部有疮即一日两度内之一方疮上必湏慎口防有效即减药
　　治走马疳牙関风壅口内生脓及腐臭牙焦落
　　胆矾　芜荑【等分】
　　右炼煆研末干糁
　　又方
　　白矾【枯】麝香
　　右为细末净洗牙扑牙根数次用之良
　　治小儿急疳虫蚀口鼻及下部生疮【出圣惠方】
　　干蟾【一两半两为末半两焼灰】销金银甘埚【一两】银末【一大豆许】人粪灰【一两】麝香
　　右为细末有虫蚀处即着药粉之三七日以来勿食一切腻肥
　　又方【出圣惠方】
　　精白羊肉【二两】芜荑仁【半两】豉【一合】川椒【二七粒去白】酱豆【一匙】
　　右件药相和烂研令细每取一大疮上日三易之
　　铜青散【出危氏方】治小儿走马疳口内生疮牙龈溃烂齿黒欲脱或出血臭气丈夫妇人同
　　川白芷【半两】马牙硝【一钱】铜青【一分】麝香【一字】
　　右为末干傅口角及擦齿上妙仍服蟾酥丸效
　　青牛散【出傅氏家藏方】治小儿走马牙疳龂溃烂由脏腑壅热乳食不调肉有疳虫上蚀齿其唇痒痛牙齿黒上生疮脑中干热气薰蒸多臭气
　　蜗牛【一枚大者烧存性】青黛【半钱】麝香【一字别研】黄蘖【二钱】
　　右为细末先以塩水洗患处揾干用鵞毛防药少许傅扫患处一方无黄蘖
　　地骨皮散【出活防口议】治肾疳龂腭牙齿肉烂腐臭鲜血常出
　　生干地黄【半两】真地骨皮　细辛【各一分】五倍子【炙焦二钱】
　　右为细末每用少许傅之频与吃不妨
　　议曰本经所载疳证有五谓五脏所受故得其名今止肾疳一脏其证却有五最为要不可以泛常疾忽畧视之此疾迅疾可畏乃知走马之号不诬初发之时儿孩口臭上干胃气其臭渐渐进于龂内生疮或肿或烂其齿焦黒又进从牙槽内疮疱溃烂生脓又进热逼齿龈时时血出其热气注乆牙龂腐壊槽寛齿脱六七嵗孩落尽不复更生岂可治疗今以妙方宜速与随其变而先理不待病已深而后药也
　　治小儿走马牙疳蚀唇颊牙齿浮动宣露口臭至妙秋霜散【出王氏慱济方】
　　砒【一钱】粉霜　腻粉【各半钱】麝香【少许】
　　右研令匀每用一米粒许楷患处
　　乳香丸　治走马疳如神
　　乳香　轻粉【各半钱】麝香【少许】砒【半钱研】
　　右先将乳香研细入轻粉麝砒共再研用薄纸一韮叶濶药内按过挦纸少许丸如黄米大临卧将药填在疳处至明则愈
　　四物散　治小儿走马疳
　　粉霜　麝香　石灰　鈆丹【炙紫色各一分】
　　右先研前三味细为散后入鈆丹再研匀如桃红色用鸡翎扫之立效
　　雄黄散治小儿急疳乃脾毒骨防风蚀动唇口
　　雄黄【一分】水银【半钱与雄黄同研令星尽】铜绿【一钱】麝香【一字】
　　右用研匀以瓦合盛先以新绵揾去血甚者剪去恶肉贴之一日三之
　　立圣膏【出医方妙选】治急疳侵蚀
　　人乳汁【半分】黄矾【一粟大】白矾【一大】石胆【一豆大】
　　右件研细以绵裹内乳汁中浸经一宿防汁有味慢火熬成膏每用少许涂于口里如鼻有疮滴入少许若有肿处先以三棱针刺破除之去血然后涂此药
　　黄龙散　治小儿疳虫唇鼻
　　销金锅下黄龙灰【细研一两】麝香【研一分】银末【小豆大】蟾蜍【一枚一半焼灰一半炙干捣末】
　　右为末散但有虫处疮上傅
　　又方【出圣惠方】
　　青矾【半两焼通赤】黄矾【半两焼令汁尽】麝香【一分】
　　右件药相和细研如粉有疳疮处时用少许贴之
　　五灵散【出典药方】治小儿走马牙疳渐生臭气或连腮近耳懐烂并不知痛至于曽有落去下颊累日方死者梧桐律　定粉　砒霜【雪白者】麝香【等分】
　　右各研细先洗患处净掺上一日未效再煎甘草汤洗再掺以至知痛见血出者肉渐生长而愈
　　蟾酥散【出全婴方】治小儿走马疳牙龂臭烂侵蚀唇鼻甘草汤洗去皮令血出涂之亦治身上肥疮但是疳疮用之立效疮干好麻油调湿则干用
　　蚵蚾【黄纸裹火煨焦】黄连【各一两】青黛【一钱】
　　右为末入麝香研和依方用之【又南星入雄黄熬煨入麝香为末傅之】
　　兰香散【出活防口议】治小儿走马疳牙龂溃烂以至出血齿落
　　兰香散方
　　轻粉【一钱重】兰香子【一钱重】蜜陀僧【半两醋淬】
　　右研如粉傅于龈上立效
　　议曰婴孩受病证多疳良由气欝三焦疳分脏内因肾虚而得疳名之曰急以走马为喻治疗颇难此等证初作口臭多日臭息次第齿蚀名曰崩砂盛则龂烂名曰溃槽又盛血多曰宣露重则齿自脱名曰腐根既腐何由理之嗟乎豪家育子哺以甘肥肾堂乆受虚热或縁母在难月恣味珍馐毒傅于儿原非偶然而作今将秘方述于后
　　硫黄散　治小儿急疳虫蚀唇鼻齿口
　　硫黄【研半两】干漆【炒烟尽一両】文蛤【焼灰二两】
　　右为散每用半钱入麝香少许研令细取故绵拭去疮上恶血然后用药傅之
　　胆矾散　治小儿走马疳
　　胆矾【飞】乳香【研】鈆丹【飞各一钱】
　　右研为细末散每用纸撚子醮少许贴患处如肉紫烂药到便红
　　麝香散　治小儿急疳齿牙腐烂恶血口臭齿牙脱落
　　麝香【研】铜録【研各一钱】黄连【去须二钱】
　　右捣研为散以枣肉一枚用水研如泥入前末共研令匀患处傅少许以烂丁香叶覆之差肉消者可待肉生神效
　　走马疳【出仁斋直指方】治口齿出血臭气
　　铜绿【半钱】　蜘蛛【一枚】
　　右为研入麝香少许夹和擦齿如无蜘蛛用蜗殻二个
　　立应散　治小儿走马牙疳诸药不验者
　　红【三十枚】信少许
　　右将红枣去核却纳信末少许各裹定火烧存性冷为细末每用少许干贴牙疳疮上
　　又方傅齿立效散【出活防口议】
　　鸭觜胆矾【一钱重匙上煆红研】麝香【少许】
　　右研匀每服以少许傅之龂上一方蟾酥一字加麝香和匀之
　　议曰血之流行者荣气之环转者卫也变蒸之后饮食之间深恐有伤于荣卫而作疾气或伤于毒血或伤热所何脏病随以生盖小儿肾之一脏常主虚不可令受热毒攻及肾脏伤于筋骨惟齿受骨之余故先作疾名曰走马极言其速也宜服药甘露饮地黄膏化毒丹消毒饮其外证以前件立效散及麝酥膏傅之切忌吃食热毒之物此疳不同常证及系无辜有作医深防保全为上若用常方难望愈活
　　雄黄散【出经验良方】治小儿因豆疮牙龈生疳蚀疮
　　雄黄【一钱】铜绿【二钱】
　　右同研极细量疮大小干傅其上
