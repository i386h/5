<!-- { "loadSidebar": true } -->
　　芍药汤【出王氏博济方】　治非时便血
　　赤芍药【一两五钱】桂【去粗皮】甘草【炙剉半两】
　　右防咀每服三钱水一盏入生姜二片饧少许煎至七分去柤温服
　　立效汤　治大便下血
　　瞿麦穗【一两】甘草【炙剉三分】山栀子仁【炒半两】
　　右防咀每服五钱水三盏连根葱三茎擘破灯心二十根生姜七片煎一盏半去滓分温三服
　　地榆汤【出宣论方】　治结隂下血不止渐渐极多腹痛不已
　　地榆【粗者剉四两】甘草【三两半炙剉】
　　右防咀每服五钱水三盏入砂仁四七枚煎一盏半去滓分温二服
　　蘹香子汤　治结隂下血不止腹痛
　　蘹香子【炒三两】草乌头【蛤粉同炒去皮脐剉一两】
　　右令匀每服三钱水一盏入盐少许煎至八分去滓露至五更冷服
　　鸡冠丸　治结隂便血不止疼痛无时
　　鸡冠花　椿根皮【并剉等分一用臭椿皮】
　　右为末炼蜜如梧桐子大每服三十丸浓煎黄耆汤下空心食前日三服
　　芜荑丸　治下血结隂
　　用芜荑一两捣碎研细用纸裹压去油再研为末用雄猪胆丸梧桐子大每服九丸甘草汤下日五六服连三日可断根
　　金屑丸　治便血一切血妄行结隂
　　用叶子雄黄不计多少入枣肉内线缚定满煎汤用铅一两五钱镕成汁倾入汤内同煮自早至晩不住添沸汤取出研令极细其枣子以磁器盏子盛于饭上蒸过取肉丸梧桐子大每服三丸煎黑铅汤下便血甚者只三服差
　　金虎丸　结隂便血
　　用黄蘗一两去粗皮鸡子清涂炙为末滴水丸菉豆大每服七丸温水下
　　治大肠风毒泻血不止【出圣惠方】
　　用防藤子三枚厚重者以七八重湿纸裹煨良久胀起去殻用肉研为末每于食前以黄耆汤下一盏
　　治肠风脏毒泻血不止【出圣惠方】
　　用五倍子擘破一半烧熟一半生用分两不限多少为末陈米软饭丸如梧桐子大每服二十丸食前粥饮下
　　又方【出圣惠方】
　　用何首乌二两为末每服一钱食前温粥饮调下
　　治肠风泻血不止甚者面黄弱瘦【出圣惠方】
　　用川乌头一两去皮脐生用为散每服三钱水一中盏入生姜半分黑豆一百粒煎至五分去滓食前温服
　　治热毒下血或因食热物发动【出本草】
　　用生葛根二斤捣取汁一升并藕汁一升相和服
　　龙骨饼子　治脏毒便血不止
　　用龙骨乌贼鱼骨各等分为末每服一钱入鸡子清一枚白面同和揑作饼子三枚糠火内煨熟细嚼用温米饮送下空心食前服
　　治肠风脏毒酒痢下血【出本事方】
　　用黄连生姜汤下二气丹次服五槐丸
　　治肠风【百一选方】
　　用煎黑散调消风散又煎黄连汤下连翘丸或红丸子【黒散亦作妇人产药黒神散】
　　治脏毒
　　用槐角丸钓肠丸三黄丸乌梅丸酒蒸黄连丸同大乌沈汤以沸汤调下
　　治肠风下血
　　用生料四君子汤煎服更患痔疮亦服此药即愈
　　治便血
　　用胃风汤加粟米煎服
　　治脏腑虚损不收久作肠风下血【出危氏方】
　　用震灵丹玉华白丹二药夹用煎不换金正气散加川芎空心咽下
　　治肠风【出危氏方】
　　用消风散米饮调吞乌荆丸酒蒸黄连丸随意服
　　治脏毒便血不瘥里急后重
　　用红丸子小理中丸三棱丸连翘丸酒蒸黄连丸好酒空心服药味分停加至一百丸每日三服三日立愈
　　治咽热
　　出汗即投水中浴又值雨便血不效服诸药难瘥用服五芩散获安
　　治肠风
　　用胡荽子和生菜热饼裹食良甚
　　黄耆汤
　　若血随大便而下或先或后此饮食不节饥饱不时劳伤脾胃荣卫不调或强忍大便气无从出腹陷于隂气并于隂则血失常经或醉饱房劳酒入于胃络脉满而经脉虚劳动则气血相并不胜者为病故先便而后血者其血逺先血而后便其血近所下不常有所触动则作血远者宜【方见诸血门诸失血类】
　　乌荆丸　治肠风下血诸风拘挛每服二十丸用枳殻散送下
　　圣金丸【一名百药散百一选方】　治肠风下血溺血不止及脏毒或无故便血
　　用百药煎三两生一两炒焦一两烧存性为末丸梧桐子大每服五十丸米饮空心服一方用软饭蜜丸空心亦可一方为细末每服二钱米饮调下
　　四季侧栢饮　治肠风脏毒泻血不止
　　用草乌头去皮尖切如黑豆大炒令焦色吃见不麻方住炒用韭菜搅自然汁和丸如梧桐子大每服空心陈米饮下十四丸不过两服即瘥
　　败毒散　治脾毒下血脏腑疼痛频徃圊厠后重努咽
　　槐花【炒】白矾【烧及八分许存性二味等分是生时称】
　　右为细末每服乌梅一个药一钱水一盏煎至六分去滓温服
　　侧栢散　治肠风脏毒酒痢下血不止
　　嫩栢叶【九蒸九晒二两】陈槐花【一两炒半黑色】
　　右为末炼蜜丸梧桐子大每服四十丸空心温酒下
　　槐花丸　治脏毒肠风下血
　　槐花【半两炒】黄连【半两净择炒】木香【二两晒干】
　　右为末用乌梅十个酸醋浸一宿取肉熬成膏同前药捣匀为丸如干入少许煮梅醋和丸梧桐子大每服十五丸至二十丸血成痢不止以地榆三寸捶碎空心食前煎汤下或酒或谷道疼痛逼连进三服寻常两日一服
　　如圣丸　治肠风脏毒下血不止日久羸瘦
　　大蒜【研细】淡豆防　地榆【各等分】
　　右为末大蒜同研令匀入炼蜜少许捣令得所丸如梧桐子大每服三十丸煎椿叶汤下空心服无椿叶取大眼桐皮刮青皮煎白汤下
　　血余散　治泻血脏毒一服效
　　血余【半两烧灰】鸡冠花根　栢叶
　　右为末临卧温酒调下二钱来晨酒一盏投之立愈
　　没药丸　治气及酒毒泻血泄泻腰腿重及大便血似肠风者神验
　　没药【半两】五灵脂【三两】川乌头【一两四钱通炒至黑焦色】大附子【一两炮制去皮脐】
　　右为末稀糊丸梧桐子大每服十五六丸艾汤下米饮盐汤亦得空心食前
　　当归地黄丸　治男子妇人肠胃气伤下血不止或鲜或黑日夜频并及血气衰弱皮肤枯燥腰脚疼痛荣卫不足浑身酸痛血气虚肌瘦者尤宜服之
　　当归【大者一两去芦酒浸】熟地黄【洗浸再酒浸一宿焙干二两】川芎【一两】鵞卵矾【二两火煅盆覆地上出尽火毒】
　　右为末炼蜜丸梧桐子大每服三十丸空心盐汤或温酒服至五十丸
　　茶箬胭脂散　治肠风下血
　　茶箬【一握】绵胭脂【十个】白梅【四十九枚】
　　右件共烧灰和匀米饮调下二钱空心服
　　丝瓜散　治下血甚不可救者
　　丝瓜【一个一名天萝烧灰存性】槐花【等分如气虚减分】
　　右为末每服二钱饭饮调服神效
　　黄耆散【出指南方】　治远血
　　黄耆【二两】甘草【半两】枳实【三十个去皮】青州枣【二十个捣烂焙干去核慢火煨】
　　右为细末每服二钱匕米饮调下
　　地黄丸【出指南方】
　　地黄【二两】王瓜【一两新瓜用炭火烧灰存性研】黄连【五钱】
　　右为细末炼蜜丸梧桐子大每服三十丸米饮下
　　蒲黄散【出指南方】　治纯下青血
　　蒲黄【三两微炒】木贼【末一两】
　　右为细末每服二钱匕米饮调下
　　杏丹【出十便良方】　治脏毒下血
　　杏仁【四十九粒去皮尖】蜡【一两】
　　右二味臼中熟杵自然可以为丸每服空心米饮下三二十丸忌鱼腥服永不发曾有人服之效后与一人每服即止惟不能忌鱼腥然发亦不至于甚
　　通神散【出十便良方】　治泻血
　　缩砂仁【不拘多少去粗皮】
　　右为末米饮调热服有效
　　斗肛丸【出十便良方】治大便后出血
　　白矾　附子　干姜【各一两】
　　右捣筛蜜和丸如梧桐子大米饮服十丸至二十丸日二忌猪鸡酒面生冷鱼油腻等物
　　莲子散【出家藏经验方】　治新旧肠风脏毒下血
　　旱莲子
　　右用新瓦上焙干为末每服二钱米饮调下食前服
　　人参散【出家藏经验方】　治肠风脏毒
　　人参　白茯苓　黄耆【蜜炙】甘草　五味子【各等分】
　　右共为细末每服二钱白汤调下每日三五服孙运使云有此疾常常服之不至力乏不至面黄多多为佳皆以为妙
　　附子当归丸【出续易简方】　治肠风冷在肠胃下血手足冷而脉微小
　　当归【洗焙三两】白芍药【一两】附子【去皮】白术【各一两】
　　右为末醋面糊丸如梧桐子大米饮下五十丸食前服
　　鳯眼草散【出杨氏家藏方】　治肠风下血
　　鳯眼草【拣净即椿树防也】褐油血【水淘净已上二味各四两】枳殻【去穰二两麸炒】轻粉【一字】
　　右为末每服二钱酒调下米饮亦得空心食前服
　　地榆散【出杨氏家藏方】　治肠风下血不止
　　地榆　诃子【煨去核】赤芍药　橡斗【各一两】
　　右为细末每服二钱酒调下米饮亦得空心食前服
　　猬皮散【出杨氏家藏方】　治肠风下血
　　刺猬皮【一枚于铫子内煿焦去皮只用针】木贼【五钱炒黄】
　　右为细末每服二钱热酒调下空心食前服
　　立圣散【出杨氏方】　治年深日久肠风下血或如鸡肝日夜无度全不入食通身黄肿者兼治尿血
　　黄连【去须一斤】
　　右为细末每服一钱浓煎荆芥蜜汤调下空心食前服
　　松皮散【出杨氏家藏方】　治肠风下血过多
　　松木皮【就木上用刀刮麄者只取贴木嫩皮】
　　右剉细焙令半干再入铫内慢火炒干为细末每服一钱入蜡茶一钱白汤防服食前
　　如圣散【出杨氏方】　治年深日近肠风下血或诸般痔漏腊日野狸一枚盘在瓦罐子内大枣半升枳殻半斤甘草四两寸截猪牙皂角二两都入在罐子内上用瓦片葢定再加盐泥封固候干作一地坑用十字瓦支足令罐子不着地用炭五秤簇烧至黑烟尽若有青烟出便去火取出用湿土罨一宿研令极细每服二钱盐汤调下一方取野狸净肉制造美食次将骨烧灰每服一钱温酒调下并空心食前
　　鹿茸丸【出如宜方】　治虚老人阳气亏脱血不能存走失大肠
　　鹿茸【制七十两】熟地黄【十斤】附子【制百四十个】牛膝【制二十两】五倍子【二斤】山药【四斤】肉苁蓉【三斤】杜仲【制二斤半】
　　右为末蜜丸梧桐子大麝香为衣每服二三十丸盐汤温酒吞下
　　芍药丸【出朱氏集验方】治酒毒下血
　　芍药【炒】白鸡冠花【炒】陈槐花【各等分】
　　右取青蒿根汁煮丸米饮下三十丸空心服
　　四圣丸【出朱氏集验方】　治大便血一切下血
　　香白芷　枳殻【烧存性】川百药煎【烧存性】乌梅【烧存性各等分】
　　右为末糊为丸每服五十丸空心米饮下热水亦得
　　如圣散【出朱氏集验方】　治肠风下血等疾
　　萆薢【细研】贯仲【去土】
　　右等分为细末每服二钱空心温酒调下
　　栢叶饮【出朱氏集验方】　治便血
　　侧栢叶【多用入白矾水煮焙干】川百药煎【炒】蔓荆子【炒二味等分】
　　右入乳香末浓米饮下两服见效
　　当归丸【出朱氏集验方】　治酒毒下血
