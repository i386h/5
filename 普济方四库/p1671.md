<!-- { "loadSidebar": true } -->
　　右为细末白麫糊和丸如菉豆大每服七丸乳食前米饮下日三
　　丁香散【出圣恵方】治小儿脑疳髪干作穗眼有白膜鼻生疮通脑
　　丁香　蜗牛殻【去圡】赤小豆【拣】皂荚【不蛀者炙令香去黒皮并子一分】
　　右为散每取少许以竹筒吹入鼻中五疳悉用之病重者出虫每日两度用良
　　桔梗汤　治小儿脑疳头髪结穗头皮光急或有疮痒或时腮颈肿眼目不明积渐羸痩弱
　　桔梗【剉炙半两】黄蘖【去麄皮炙剉】大黄【炙剉各一分】
　　右捣筛每用一钱以水一小盏入生地黄长二寸擘破同煎至四分去滓分温二服早晨日晩各一量儿大小以意加减
　　治小儿脑疳鼻痒毛髪作穗面黄羸痩益脑【出圣惠方】用蟾蜍皮一个隂干涂酥炙为末以硃砂麝香为丸如麻子大以乳汁调敷鼻中
　　口齿疳【附论】
　　夫小儿口齿疳者由脏腑壅热乳食不调内有疳虫上蚀于口齿故也其后唇口痒痛牙齿稍黒舌上生疮脑中干热齿肉黒烂腮肿齿疼热毒薰蒸口多臰气故曰口齿疳也
　　方
　　青黛丸【出圣惠方】治小儿口齿疳生疮臰烂
　　青黛【一分细研】硃砂【一分细研】牛黄【半分细研】麝香【半分细研】龙脑【半钱细研】熊胆【一分防研】胡黄连【一分】人中白【半分】鸡舌香【半分】蜣蜋灰【半分】蝉蜕【半分防炙去足】芦荟　夜明砂【半分防炙】蔕【一分】蟾酥【半分研入】
　　右为末都研令匀用口脂和丸如菉豆大以乳汁化一丸涂入口内及滴在鼻中以桃桞汤洗儿其疳虫自出
　　九仙膏【一名麝香膏】治小儿齿疳龂鼻及牙齿诸疾【方见本门】雄黄散【出圣惠方】治小儿口齿疳生疮
　　雄黄【一分细研】硝石【一分】蚺蛇胆【一分细研】鸡屎矾【三大豆大细研】黄连【一分去须】石塩【一分】苦参【一分剉】硃砂【一分细研】麝香【半分细研】
　　右为末同研极细不问疮赤之与白生在舌腮脸颊中及齿龂上并宜涂之
　　莨菪膏【出圣惠方】治小儿疳口齿疮悉主之
　　莨菪子【一分生用】葶苈子【一分生用】硫黄【一分细研】臰黄【一分细研】白矾灰【一分研】熊胆【一分细研】芦荟【一分细研】蚺蛇胆【一分细研】麝香【一分细研】
　　右为末都研令匀取腊月猪脂二两入于铫子内以慢火上镕化后下诸药末相和搅匀为膏每用杏仁大以绵裹火炙烙齿龂及疮上
　　白矾散【出圣惠方】治小儿口齿疳疮疼痛肿烂
　　白矾灰【一分】黄矾灰【一分焼】雄黄【一分细研】塩緑【一分细研】虾蟇灰【一分研】麝香【一分细研】
　　右同研匀令细每用药时先以髪裹指防清水洗口齿上然后用蜜调散如膏以箆子薄涂于齿上日三五度用之
　　丹砂散　治小儿疳蚀唇颊齿牙浮动宣露口臭丹砂　雄黄【各一钱】麝香　腻粉　青黛　晩蚕蛾芦荟　胡黄连末【各一钱】
　　右研为细末再一处拌匀每用干贴患处
　　芦荟散【出圣惠方】治小儿口齿疳鼻舌生疮及头面悉恙芦荟【研】胡粉【研各半两】真珠【研水飞过用】蜗牛殻　塩緑【研】青黛【研】黄芩【去黒心各一两半】麝香【研一分】
　　右为散细如麫先用甘草汤洗漱口了将此散绵裹贴齿龂上涂亦得有涎吐出勿咽一方有黄连无黄芩一方有石塩
　　干漆散【出圣惠方】治小儿口中疳疮蚀齿根先露
　　干漆【半两捣碎炒令出烟】硫黄【半两细研】文蛤灰【半两研】兰香灰虾蟆【半两烧灰】麝香【一钱细研】没石子【半两】马齿苋末【半两】
　　右为细散腊月猪脂四两并药末于铫子内相和煎热用槐子纒及热蘸取烙齿根上令血止每日二上以肉生为度
　　黄莽散　治小儿口齿疳唇口痒痛齿龂肿黒宣露动揺
　　黄芩【去黒心】升麻　黄连【去须】大青　虾蟆【焼灰】角蒿灰【各一两】黄蘖【去麄皮半两】
　　右为细末散每用一字贴齿龂上有涎即吐如患干湿癣以口脂和涂疮上或腊月猪脂和亦可
　　蜗牛散【出圣惠方】治小儿口齿疳疮臰烂不差
　　蜗牛殻【烧灰】麝香　白狗粪【烧灰】人粪灰　蝙蝠【烧灰】青黛　蟾头【烧灰已上各半两】
　　右为细散每取少许吹鼻中又以蜜和贴口齿上立效
　　益母草散【出圣惠方】治小儿疳口齿骨出
　　益母草灰【一分】胡黄连【半两】川升麻【一分】牛黄【半分细研】麝香【一分细研】人中白【一分烧灰】黄蘖【一分剉】
　　右为细散净揩齿后用药少许干掺齿龂上日三用之
　　角蒿升麻散【出圣惠方】治小儿齿疳宣露脓血不止
　　角蒿　细辛【去苗叶】升麻　地骨皮【焙剉】麻黄【去根莭焙剉】牛膝【剉等分】
　　右为散每用少许傅齿或以水调药末在纸上贴尤效一方无麻黄
　　蜗牛散【出圣惠方】治小儿口齿疳疮蚀口鼻中欲尽
　　蜗牛殻【二七枚烧灰】角蒿【一两焼灰】麝香【半钱】黄蘖末【半钱】细辛末【半钱】石胆【一杏仁大】
　　右为末每取少许日三度贴之
　　马齿苋散【出圣惠方】治小儿疳疮满口齿彻鼻透
　　马齿苋【半两干者】没石子【半两】麻黄【去根节半两】麝香【一钱细研】兰香根灰【二钱】
　　右细为散每取半钱贴于疮上日夜四五度用之
　　骐驎竭散【出圣惠方】治小儿口齿疳臭腐
　　骐驎竭　胡桐泪　白矾【各半两】鈆丹【一分】
　　右先渍白矾作汁次入鈆丹干同余药研为散傅之不过三两上差
　　蟾灰散　治小儿疳齿牙龂腐烂恶血口臭牙齿脱落虾蟆【一枚烧灰存性】青橘皮【汤浸去白焙】甘草【剉】青黛【研各一分】
　　右研为散入麝香少许或小儿满口臭烂落下牙齿用鹅毛扫入疮上
　　蜗牛散　治小儿口齿疳唇痒痛龂肉赤黒色气息臭秽牙齿揺动
　　蜗牛【干者】白狗粪灰　虾蟇灰【各一两】麝香【少许研】
　　右为细散每用一字吹鼻中并蜜和涂齿上即差
　　雄黄散【出圣惠方】治小儿忽有口疮疳及齿龂生烂肉口臭雄黄【一分细研】苦叶【一两炙令黄色】黄芩【半两】螺蛳殻【一分炙令黄】
　　右为末夜间与贴掺在齿龂及疮上
　　又方【出圣惠方】
　　麝香末【一钱】蟾酥【三片子如柳叶大鉄噐上以慢火令焦黄色别研为末】五灵脂末【一钱】蜜【半两】
　　右与蜜调和入铫子内以慢火镕化成膏去却疮烂物然后取药涂在疮上日夜四五度用之
　　抵圣散　治小儿疳蚀损口齿臭秽不可近者
　　铜绿【一分】蛤粉【半两】麝香【二钱】
　　右研为散干贴口齿臭秽者用塩水净洗拭干每日一度贴之必见效贴了药少顷口角有涎出者可医如无涎出者不可治
　　三灵散　治小儿牙疳口臭
　　緑矾【研】白矾【烧汁尽各半两】麝香【一钱】
　　右细研每用少许贴牙龂上丁计时
　　胡桐泪散　治小儿牙疳疮
　　胡桐泪【一两】铜緑【一钱】麝香【少许】
　　右研令匀每用药少许以鸡翎扫之
　　治小儿牙疳絶妙方
　　麝香【一钱】蟾酥　轻粉【各半两】
　　右一处研细滴水撚如丁香様每用少许化破揩牙立效
　　急疳方【出徳生堂经验方】治小儿口齿疳穿蚀口鼻手足肌肉俗名走马
　　砒霜　粉霜【二味研各极细】石灰【罗过研细】
　　右等分相合左右研转令极腻如麫每用以鸡羽尖摭少许扫疮上其疮即痂万无多用恐入腹中有毒慎之
　　麝香煎【出圣惠方】治小儿疳蚀齿龂兼颊腮肉疮烂
　　麝香【一分】定粉【半两】黄蘖末【半两】
　　右都细研为散以蜜一两于磁噐内先煎五七沸即入药末相和煎三两沸冷于患处贴之日四五度效
　　黄栢散【出圣惠方】治小儿口疳及齿龈生烂肉及口臭虫蚀作孔
　　黄栢【一两防炙】青黛【半两】麝香【一钱】
　　右件药都研罗令匀每服少许【参】贴疮上日三四度用之
　　金面花儿治小儿口疳立效
　　巴豆【不论多少研】黄丹【少许细研】
　　右摊在小纸上贴如眉上立效
　　治小儿牙疳
　　黄丹【一两】人言【一钱】
　　右为末锅内炒紫色用染红纸扯碎就拌药用纸贴患处甚效
　　葶苈子散【出圣惠方】治小儿疳蚀及口齿落臰秽不可近
　　葶苈子【一分防炒】胡桐泪【一分】
　　右同研令细后以腊月猪脂半两调和稀为膏用柳条筋子以绵裹防防揾药时时烙之
　　五倍子散【出圣惠方】治小儿口齿疳虫
　　五倍子【三分末】黄丹【一分防炒】
　　右同研为末以绵裹贴于齿上涂之以得虫日四五上
　　熨烙方【出圣惠方】治小儿口齿疳宣露
　　腊月猪脂【三两】臰黄【一两细研】
　　右以槐枝三五茎削令尖揩拭齿龂令净煎猪脂沸即以绵裹槐枝头防猪脂次防臰黄乗热烙齿日三五度
　　截疳散【出杨氏家藏方】治小儿走马疳牙龂溃烂
　　蝼蛄【二指大用以塩泥固济火烧令通赤放冷用】
　　右取出蝼蛄灰入麝香少许细研为末先将塩汤漱口后用鹅毛防药扫患处
　　立效散【出杨氏家藏方】治小儿牙疳齿烂血出溃臭
　　芦荟【别研】白矾【枯研】肉【焙干为末】芜荑仁【防炙为末】甘草【炙为末已上各一两】硃砂【别研】麝香【别研】乳香【别研各半钱】
　　右件研匀每用少许贴牙烂处
　　鸟神散【出杨氏家藏方】治小儿牙疳龈肿痛及退牙后乆不生者用之自生
　　鲫鱼【一枚大者出肠肚用】大枣【十枚去核】胆矾【一钱研细入在内却将肉入鱼腹内】龙骨【一钱别研】脑子【别研】麝香【别研二味各半钱】
　　右将前鲫鱼等二味用纸裹三五重塩泥固济头上留一窍子炭火内煆青烟出为度取用土罨一宿出泥入龙骨等四味研令极细每食后用温浆水漱口以药少许傅牙龂患处一日三次用之
　　蟾酥散　治小儿牙疳蚀烂龂渐侵唇口
　　蟾酥【一字】芦荟【一字研】黄矾【一分枯过】草乌头【一分烧留性】胆矾【一分枯过】五倍子【半两烧灰】
　　右件为细末入麝香少许再研令匀用绵裹筯头蘸药少许防患处
　　必胜散　治一切牙疳齿龂蚀烂口臭血出
　　蟾酥　轻粉　定粉　人中白【四味各一钱】麝香【一字别研】
　　右为末临卧汤漱口了贴药末在患处用薄纸盖之
　　碧玉散　治牙疳肿烂
　　铜青【二钱】麝香【一字】轻粉【一字】
　　右研细末手指撚药末擦牙临卧时用药贴在疮上即愈
　　又方　用日用尿盆内白汁刮下成片焙干细研入麝香雄黄轻粉和匀作一处贴在牙疳上即愈三次渐无矣
　　麝香散　治小儿牙疳唇齿皆蚀损臭烂
　　硇砂【四两】信砒【三字】麝香【少许】
　　右先以绵抹口研之每用少许傅之一应唇齿疳疮皆可用不可咽有津即便吐去屡试无不效大人只用一字
　　疳疮【附论】
　　夫小儿疮生于面鼻上不痒不痛恒有汁出汁所流处随即成疮亦生身上小儿多患之亦是风湿于血气所以不痒不痛故名疳疮也
　　方
