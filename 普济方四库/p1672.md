<!-- { "loadSidebar": true } -->
　　治小儿面鼻身生疳疮及遍口生湿疮并赤白疮等及疮毒入腹渐渐羸痩
　　白狗粪【半两烧灰】虾蟆【半两焼灰】地龙【半两烧灰】蜗牛殻【半两焼灰】兰香【半两烧灰】人粪【半两烧灰】熊胆【一分】芦荟【一分】麝香【一分】
　　右研为散若口中生疮先以塩浆水净漱口以绵裹药少许含之若鼻内生疮吹少许鼻中如鼻外生疮去痂傅之毒气入腹中汲水空心调服半钱
　　治疳疮
　　甘草　黄栢　马鞭草　带髪葱　荆芥【各等分】
　　右煎水洗一遍用后诃子连肉核烧为灰末以麝香加轻粉少许傅于患处立愈
　　治小儿疳疮生于身上诸处宜用此【出圣惠方见本门急疳类麝香丸】飬命丹【出氏活婴方】治五疳变脏腑舌口生疮
　　龙骨　麝香　石胆【一个】龙胆草　芦荟　熊胆【一分】
　　右为末临卧涂之
　　青黛散【出圣惠方】治小儿疳疮或生口上或生身上
　　青黛【半两】人粪【半两烧灰】蜗牛【半两烧灰】麝香【一分】
　　右研为散量疮大小傅之若鼻内疮以散少许吹鼻日三用之
　　麝香散【出圣惠方】治小儿头面生疳疮口中臭气
　　麝香【一分】蚺蛇胆【一分】黄连【一分鹰爪者】芦荟【一分】
　　右细研为散先以温水洗疮后取药一字于疮口上内气恶贴药一字日三用之
　　鸦散　専治鸦疳疮
　　老鸦头【一枚烧灰研】轻粉　黄丹　枯矾【各一分】麝香【一钱】
　　右为细末先用温水洗浄掺药
　　治疳疮【出经验良方】又治玉茎上疮
　　抱鸡卵殻　鹰黄连　轻粉【各等分】
　　右为末煎过麻油调涂
　　治小儿疳疮肿热
　　右用蚺蛇胆水注鼻中
　　治小儿急疳疮【出圣惠方】
　　右嚼油麻令烂傅之疮上立效
　　麻蕡治小儿疳疮【出本草】
　　右嚼麻子傅之日六七度
　　治小儿急疳蚀口鼻无数日夜欲死【出本草】
　　右烧文蛤灰腊月脂涂之
　　治小儿疳疮虫蚀鼻及鼻下两道赤者名曰亦名赤鼻疳疮【出肘后方】
　　右用熊胆半分汤化调涂于鼻中
　　桃叶汤【出经验良方】治天行头面鼻疳疮
　　右桃叶二两捣碎用水五升煎汁拂去滓洗五七次即安
　　治小儿唇口疳疮蚀烂唇颊【出经验良方】
　　右胆矾香白芷等分为末和之掺傅疮上
　　治小儿身上及口靣生疮方【出圣惠方】
　　右取狗粪中米烧灰细研傅之
　　又方【出圣惠方】
　　右马御虫一枚晒干捣末傅之
　　又方【出圣惠方】
　　右羊胆三枚取汁以酱汁相和涂之
　　又方【出圣惠方】
　　右糊粉炒过以狗脂和涂之以瘥为度麻油亦得
　　小儿妳疳疮【出经验良方】
　　右用明矾黄丹并飞过于地上出火毒研末清油调搽湿则干涂之又独子肥皂荚烧灰存性为末加轻粉少许清油调涂及治头上疤疮口疳疮杨氏曰人自孩提以至弱冠潮热发疮皆是疳气使然盖疳虫耗其精体蚀其皮肤体虚肤空疳热流注遂致遍身热疮渴无已
　　治小儿疳疮【出肘后方】
　　右用栗子嚼傅之
　　治小儿疳疮蚀口齿鼻及下部欲死【出圣惠方】
　　右先以泔洗疮上拭干以鸡屎白矾烧灰傅之日三上效
　　白芷立效散【出氏方】治疳疮湿痒脇肋腿畔腐烂
　　白芷　防风　白蒺藜【炒】当归　川芎　地龙【酒洗炒】黄连　龙胆草　甘草
　　右防咀每服二钱白水煎服
　　鱼肚散【出卫生家寳方】治小儿疳疮
　　蜜陀僧【一两】黄丹【一两飞】
　　右件为末用活鲫鱼一个破出腹肚净洗入药在鱼肚内湿纸裹定用黄泥固济了慢火内烧一日取出去土研令细每少许先用米泔水洗疮口干贴
　　黄连散【出朱氏焦验方】治小儿头上疳疮
　　右用羯羊胆一枚劈开用盏子倾胆汁在盏内看汁多少好麻油如胆汁许不干竹煎仓米香热入鹰爪黄连细末调令得所傅疮上曽用有效
　　嬭疳【附论】
　　夫乳下孩儿有瘀疳气者由乳母恣食生冷油腻甘酸之物气乳中或食交妳伤儿臓腑遂致寒热不调肌体羸痩哺乳渐少面色青黄口中生疮或时吐呕昏昏多睡毛髪干焦因其食乳成疳故谓之妳疳也
　　方
　　牛黄丸【出圣惠方】治小儿妳疳羸瘦壮热多睡
　　牛黄【一分细研】雄黄【一分研】熊胆【一分研】朱砂【一分研】麝香【一分研】丁香【一分研】龙脑【半分细研】甘松【一分】胡黄连【一分】腻粉【一分研】芦荟【一分】巴豆【半分去皮心研纸裹压去油】水银【半两以少许肉令星尽】
　　右为末都研令匀以黒狗胆汁和丸如黄米大每服以粥饮下三丸量儿大小以意加减
　　龙胆丸【出圣惠方】治小儿妳疳腹大黄痩或时吐乳壮热下痢
　　干蟾【一枚涂酥多炙防焦】木香【半分研】肉豆防【二颗去殻】雄黄【一分细研】青黛【一分细研】丁香　熊胆【半分细研】胡黄连【一分】硃砂【一分细研】麝香【一分细研】赤石脂【一分】代赭【一分】
　　右为末都研令匀炼蜜和丸如黍米大一嵗儿以粥饮下二丸早晨一服申时再服量儿大小以意加减
　　治小儿妳疳腹大筋青髪稀体痩
　　肉豆防【一个去殻】麝香【一钱细研】硃砂【一分细研】五灵脂【一分】田父【一分炙防黄】夜明砂【一分防炒】地龙【一分细研】蜣蜋【一分去趐足】白矾灰【一分】
　　右为末都研令匀以软饭和丸如菉豆大不计时以温水下五丸量儿大小以意加减
　　史君子丸【出圣恵方】治小儿妳疳腹胀肚大吐呕渐羸瘦史君子【一分研】诃梨勒皮【一分研】槟榔【一分剉】硃砂【一分细研】麝香【一分细研】熊胆【一分细研】丁香末【一分】蟾酥【半分研入】明夜砂【一分防炒】
　　右为末都研令匀以软飰和丸如菉豆大每一岁儿以粥饮下二丸量儿大小以意加减
　　硃砂丸【出圣恵方】专治小儿妳疳肚胀四肢瘦弱不欲乳食硃砂【一分细研】雄黄【一分细研】夜明砂【半分防炒】黄连【半分去须】防榔【一分】鼈甲【半两涂酥炙黄去裙栏用】干虾蟆【半两涂酥炙令焦黄】
　　右为末以糯米饮和丸如黍米大每服以粥饮下七丸日三服量儿大小以意加减
　　蟾头散【出圣惠方】治小儿妳疳体痩烦热毛髪干碎乳食减少
　　蟾头【烧灰一枚】蛇蜕皮灰【一分】蝉殻【一分防炒去足】蜗牛子【三枚炒防黄】麝香【一钱】青黛【半两】
　　右都细研为散每服以热粥饮调下半钱日三服量儿大小以意加减服之
　　治小儿妳疳羸痩食肉不生肌肉【出圣惠方】
　　硃砂【一分细研】麝香【一分细研】芦荟【一分细研】史君子【二枚】五灵脂【一分】胡黄连【一分】
　　右为末都研令匀以饭饮和丸如菉豆大每服以粥饮下五丸量儿大小以意加减
　　胡黄连丸【出圣惠方】治小儿妳疳壮热体痩
　　胡黄连【半两】虾蟆【一枚涂酥炙焦黄】蛇蜕皮灰【一分】麝香【一分细研】牛黄【半分细研】史君子【一分】
　　右为末以麫糊和丸如菉豆大每服以粥饮下五丸日三服量儿大小以意加减
　　治小儿妳疳黄痩体热心烦【出圣惠方】
　　青黛【半两】蟾酥【半两】熊胆【一分】黄连末【半两】牛黄【一分】
　　右都研如粉以猪胆汁和丸如菉豆大每服以粥饮下五丸日三服量儿大小以意加减
　　内疳【附论】
　　夫小儿内疳者由于乳哺无恒伤于脏腑之所致也其乳食不消心腹虚胀眼目澁痒体热皮枯肠胃不调痢下五色渐渐羸痩虫食肛肠日月弥深痢转不止故号内疳也
　　方
　　杀疳丸【出圣惠方】治小儿内疳下痢不止体痩食少腹痛羸弱
　　蜗牛殻【一分】麝香【一分研】芦荟【一分细研】雄黄【一分细研】肉豆防【半两去殻】母丁香【一分】黄连【半两去须防炒】鹤虱【一分】定粉【半两防炙】白矾灰【一分】蜜陀僧【一分细研】没药【一分】艾叶【半两炙】地榆【一分防炙】熊胆【一分研入】蟾酥【一钱研入】
　　右为末以麫糊和丸如菉豆大不计时以粥饮下三丸量儿大小以意加减
　　木香丸【出圣惠方】治小儿内疳乳食不调心腹胀满肌肤羸痩下痢无恒
　　木香【一分】赤石脂【半两】蝉殻【一分防炙去足】麝香【一分细研】肉豆防【一颗去殻】黄连【一分去须】黄丹【一分防炙】熊胆【一分细研】夜明砂【一分防炙】干蟾【一分涂酥炙防焦】
　　右为末用水浸蒸饼丸如麻子大每服以温米粥饮下三丸量儿大小以意加减
　　芦荟丸【出圣惠方】治小儿内疳四肢羸痩腹胀鼻痒干燥下痢无恒
　　芦荟【一分细研】雄黄【一分研】麝香【一钱研】没石子【一分】丁香【一分】蛇蜕皮灰【一分】黄连【半两去须】蝉殻【一分防炙去足】蟾酥【一钱五分】熊胆【一分研入】
　　右为末炼蜜和丸如黄米大每服以粥饮下三丸日三服别一丸吹入鼻中量儿大小以意加减
　　麝香散【出圣惠方】治小儿患内疳下痢不止肌体消痩诸疾麝香【一分】黄连【一分防研】蜗牛殻　定粉【一两防炙】蛇蜕皮灰【一分】夜明砂【一分炙研】芦荟【一分细研】诃梨勒【半两煨去皮】黄连【一分去须】没石子【一分】
　　右研细散都令匀每服以粥饮调下半钱早晨午后各一服防儿大小加减服之
　　丁香散【出圣惠方】治小儿内疳体痩下痢
　　丁香【一分】硃砂【一分】当归【一分防炙】犀角屑【半两】牛黄【一分细研】蚺蛇胆【一分研】白马夜眼【一分酒浸炙黄色】
　　右为细散都令匀每服以粥饮下半钱日三服量儿大小以意加减
　　又方【出圣惠方】治小儿内疳
　　丁香【一分】牛黄【一分】雄黄【一分】黄连末【一分细研】蟾酥【半分】
　　右同研令细以猪胆汁和丸如粟米大不计时以薄荷汤下五丸量儿大小以意加减
　　胡粉丸【出圣惠方】治小儿内疳下痢不止昏沉多睡
　　胡粉【半两防炙】黄连末【一分防炙】青黛【半两细研】麝香【一钱】
　　右为同研令匀细以猪胆一枚取汁和丸如黄米大不计时以粥饮下五丸量儿大小以意加减
　　眼疳【附论】
　　夫肝开窍于目目者肝之若小儿内有疳气肌体痩羸而脏腑挟于风热壅滞不得宣通又因其乳食过多胸膈鬰结邪热之气上攻于目则令脑热目痒或烂赤生疮或生障翳渐渐遮结睛乆不差损于眼目故号疳眼也
　　方
　　夜明砂散　治小儿眼渐急少白多赤
　　夜明砂【二两防炒】天竹黄【半两】犀角屑【半两】芎防【一两】羚羊角【半两】白僵蚕【半两防炙】甘菊花【半两】车前子【半两】
　　右为细散每日常于午时以温水调半钱量儿大小加减服之
　　硃砂散【出圣惠方】治小儿眼疳夹风生障翳不开
　　雄黄【半两细研】硃砂【半两细研水飞过】川大黄【一两剉炒】石决明【一两】胡黄连【一两】神麯【一两防炒】
　　右为细散每服以蜜水调下半钱日三服量儿大小加减
