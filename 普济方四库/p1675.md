<!-- { "loadSidebar": true } -->
　　蝉殻【一分微炒】全蝎【半分微炒】硃砂【一分细研】雄黄【一分细研】麝香【一分细研】青黛【半两细研】龙脑【半两研】腻粉【一分研】蜣蜋【五枚去翅足炒焦黄】牛黄【半两研】蟾头【一枚涂酥炙微黄】乌蛇【三分酒浸去骨炙令微黄】甜葶苈【一分隔纸炒令紫色】巴豆【十枚去皮心研伐裹压去油】
　　右为末入研了药令匀用猪胆汁和丸如黄米大每服以粥饮下三丸量儿大小以意加减
　　黄连丸治小儿风疳身体壮热或时吐逆心神烦躁胡黄连　芦荟【细研】天竺黄【细研】犀角屑　胭脂【研入】天浆子【微研】羚羊角屑　麝香【细研】干蝎【微炒】白僵蚕【微炒】牛黄【细研】硃砂【细研】雄黄【细研巳上各一分】蟾酥【一钱研入】
　　右为末都研令匀以猪胆汁浸蒸饼和丸如麻子大每服以粥饮下三丸不计时量儿大小以意加减
　　牛黄丸治小儿一切风疳搐摘
　　牛黄【细研】黄连【去须】桂心　白附子【炮制】川大黄【剉微炒】腻粉【研入】人参【去苈头】茯神　硃砂【细研】雄黄【细研】龙脑【细研各一分】巴豆【三十枚去皮心研纸裹压去油】
　　右为末都研令匀以和丸如菉豆大浓煎葱白汤下三丸取下恶物为度量儿大小以意加减
　　夜明砂丸治小儿风疳鼻口多痒肌体羸瘦摇头揉目昏沉多睡
　　夜明砂【防炒】白附子【炮制】白僵【微炒】牛黄【细研】干蝎【微研】麝香【细研】硃砂【细研】甜葶【隔纸炒令紫色】青黛【细研巳上各一分】乌蛇【三分酒浸去皮骨炒微黄】蟾酥【半分】雀儿饭瓮
　　右为末用猪胆汁和丸如菉豆大每服以粥饮下三丸量儿大小増减服之
　　蛇蜕皮丸治小儿风疳羸痩
　　蛇蜕皮【煨灰一分】芦荟【一分细研】蜣蜋【七枚去翅足防炒】蟾头【一枚炙令黄】蝉殻【一分微炒】硃砂【一分细研】天浆子【七枚微炒】干蝎【一分微炒】青黛【半两细研】天南星【一分炮制】
　　右为末用独蒜烧熟并醋饮和丸如菉豆大每服空心以粥饮下三丸量儿大小加减
　　芦荟丸治小儿风疳肌体多热烦渴心躁夜不得眠卧芦荟【细研】天麻　胡黄连【已上各半两】麝香【细研】铁粉【细研】水银　干蝎　熊胆　硃砂【细研已上各一分】
　　右为末以枣肉研水银星尽都和丸如菉豆大每服以温水下三丸量儿大小以意加减【一方加雄黄】
　　乌蟾丸治风疳羸痩摇头揉目百脉拘急
　　乌蛇【一两酒浸去皮骨炙令黄】干蟾【酥炙黄】蛇蜕皮【一两】胡黄连麝香【一分】芦荟【一分研】熊胆【一分研】
　　右为细末白面糊丸如黍米大每服十粒薄荷汤下量儿大小加减
　　熊胆天麻丹治风疳羸痩摇头揉目百脉拘急
　　天麻　羌活　熊胆　蝉殻　史君子【去殻】胡黄连【各一两】芦荟　干蝉【半两酥炙】
　　右为细末粳米饮和丸黍米大毎服十粒煎荆芥汤下量儿大小加减
　　天麻丸治肝疳疾风疳由乳母寒温不调乳哺不节肝臓受热或外感风寒内伤喜怒邪气未散便以乳儿多成风疳肝者眼之上膈胀热痰涎壅滞以致肝热眼赤翳生眵泪烂发痒揉擦昏时雀盲甚至经月眼合亦名疳眼又外证摇头揉目白膜遮睛眼泪多头焦发坚筋青脑热甲痒筋拳燥渴汗多下痢疮癣
　　青黛　川黄连　天麻　夜明砂　川芎　芦荟五灵脂【各三钱】防风　龙胆草　蝉蜕【去翅足各一钱】全
　　蝎【一钱】麝香【一分】蟾头【炙焦三钱】
　　右为末猪胆浸糕丸如麻子大每服十丸薄荷汤下
　　皂角膏治小儿风气攻项下生核子
　　皂角【大者一挺烧存性】糯米【一合炒黒皮】草乌头【生二钱】黄皮【三钱炒黒色】
　　右为末毎服不拘多少以井花水调贴如未安须用水精丹取后用调气观音散人参散等药补仍再贴药与疳药相间服
　　惊疳【附论】
　　夫小儿惊疳由心脏实热所致也襁褓之内气血未调脏腑细微因其哺乳不时致生壅滞内有积热不得宣通心神多惊睡卧不穏胸膈烦闷口疮颊赤靣黄发枯皮燥多渴乳食渐少久而不痊体瘦壮热故名惊疳小儿积成惊歌第一襁褓婴儿骨肉柔周身气血未通流若还乳积兼惊恐壅滞成疳病可忧第二腹中壅积病徐徐土色形容脾是虚乳食当前嫌不下靣黄肌瘦痛何如第三睡卧昏沉胃积虚胎中受疾实难除更加骨热三焦渴脏腑虫生胀不舒第四遍身火热口难言膈热涎多心更烦多是因伤诸毒物致令疾苦有根源第五春夏才过倐至秋行迟体软病仍留发枯颊赤皮肤燥日久难痊孰怨尤第六皮燥筋青发更黄肝家受病实难当再加呕吐惊风作纵有名医少妙方第七惊多心热口生疮啼呌喉亁气不风癎若添鼻下赤脾疳形状更堪伤第八浑身冷汗苦难收靣赤那堪脉更浮忽高声惊欲起乍昏乍醒几时瘳
　　方
　　青黛丸治小儿惊疳肌肤羸痩心神烦热口鼻疳宜服
　　青黛【细研】牛黄【细研】芦荟【细研】硃砂【细研】雄黄【细研】犀角屑真珠末　胡黄连【已上各一分】蟾酥【一粒杏仁大研入】夜明砂【半分微炒】蔕【半分】龙脑【半分细研】干蟾【一枚烧灰】蝉殻【七枚微炒】虎睛【一对酒浸一宿微炙】母丁香【十枚】蜣螂【三枚用大麦面作饼子裹烧灰】
　　右为末都研令匀另以猪胆汁和丸如黍米大毎用妳汁化破二丸滴儿鼻中一丸灌入口中立効
　　芦荟丸治小儿惊疳
　　芦荟【研】黄连【去须】史君子【去殻】鹤虱　藿香叶　细辛【去苗叶】蓬莪荗【煨】蝎稍【炒】青橘皮【汤浸去白炒】陈橘皮【汤浸去白】蟾酥【各半两十一味同为末分一半入猪胆内煮熟留末一半】龙脑　丹砂牛黄　麝香【四味同研一分】肉豆蔲【去殻煨】水银【一分】
　　右先将前十一味为末半入猪胆内同巴豆仁两枚以粟饮煮熟去巴豆不用次入留一半末并龙脑等六味同研丸如黍米大毎服十丸至十五丸更量儿大小加减空心米饮下
　　保童丸治小儿惊疳瘦弱头发作穗靣黄腹胀脏腑不调
　　胡黄连　黄连【去须】靑橘皮【汤浸去白焙】龙胆　芜荑蝉殻　苦楝根　五倍子　夜明砂【炒】青黛　蜗牛【五十枚研细纸上摊窨干】天浆子【去皮各半两】干蝎头【酥炙焦三枚】芦荟　熊胆　雄黄　麝香　丹砂【各三钱】
　　右为末面糊和丸如黍米大一嵗儿二丸三丸二嵗已上加丸食前米饮下
　　真珠散治小儿惊疳体热黄痩
　　真珠末【半两】金箔【五十片细研】银箔【五十片细研】没石子【一枚】犀角屑　羚羊角屑　天竺黄【细研】胡黄连　甘草【炙微赤剉】川大黄【剉微炒】当归【剉微炒】硃砂【细研】雄黄【细研】牛黄【细研】麝香【细研已上各一分】
　　右为散毎服以茵陈汤调下半钱日三服量儿大小増减服之
　　龙脑丸治小儿惊疳心烦躁体热瘦痒眠卧不安龙脑【半钱研】麝香【半钱研】牛黄【一钱研】雄黄【一钱研】天竺黄【一分研】胡黄连【一分】芦荟【一钱研】熊胆【一钱研】青黛　腻粉【半分研入】蟾酥【半分研】硃砂【一分研】蜗牛【三七枚微炙】雀儿饭瓮【一分】
　　右为末用研令匀以水浸蒸饼和丸如菉豆大每服不计时以薄荷汤下三丸量儿大小以意加减
　　牛黄丸治小儿惊疳腹中有癖气夜啼不止
　　牛黄【研】人参【去芦】栢子仁　茯神　赤芍　羌活【已上各一分】柴胡【去苗】川大黄【剉微炒】蛇蜕皮【烧灰】大麻仁鼈甲【涂酥炙令黄去裙襴】防榔【已上各半两】蚱蝉【三七枚去翅足微炒】
　　右为末都研令匀炼蜜和丸如菉豆大每一嵗于食前以粥饮下一丸
　　胡黄连丸治小儿一切惊疳积热咬妳疳气
　　胡黄连　天竺黄　芦荟【各半两】金箔【八片】黄连【半两去须芦荟同为末入獖猪胆内瓶中垂箸隂干去皮膜研】银箔【五片】青黛【一分】丹砂【一钱】牛黄【半钱】麝香　真珠【一钱】龙脑【半钱】犀角【二钱八味同研】
　　右为末面糊和丸如黍米大一嵗儿二丸三丸二嵗儿已上加丸食前米饮下
　　虎睛丸治小儿惊疳眼热澁多睡心悸不安肌肉黄痩虎睛【一对酒浸炙令黄】犀角屑【半钱】子芩【一两】川大黄【一两剉微炒】山栀子【半两去皮】麝香【一钱研】天竺黄【半两研】巴豆【一分去皮研纸裹压去油】龙胆【三分去芦头】黄矾【三分烧令赤】真珠【一分研】牛黄【一钱研】
　　右为末都研令匀炼蜜和丸如麻子大毎服以妳汁下三丸量儿大小加减服之
　　麝香丸治小儿惊疳等病
　　草龙胆　胡黄连【各半钱】木香【二分】芦荟【一分】蝉殻【去翅足洗一分】蔕【二十一个】龙脑【一钱】熊胆【一分】青黛【一分】麝香【一钱】轻粉【一钱】牛黄【一钱研】
　　右为末猪胆丸梧子及菉豆大惊疳臓腑或秘或防清米饮或温水下小丸五七粒至二十粒疳眼猪肝温汤渴燖猪汤下猪肉汤下亦得惊风搐发眼上薄荷汤下一丸更水研一丸滴鼻中疳疮口疮研贴虫痛苦栋根或白芜荑汤下百日内小儿大便不通水研贴脐有虫加干漆好麝香各少许并人参须一两煎水温化下小儿病急水研碎缓则浸化小儿虚极慢惊者勿服尤治急疳痰热
　　天竺黄丸治小儿惊疳乳食留滞身热脑干睡中惊悸天竺黄【研】干蝎　雄黄【研】麝香【研】犀角屑　硃砂【研】胡黄连　芦荟【研】丁香【已上各二分】龙脑【二钱】蟾酥巴豆【三粒去皮心研纸裹压去油】
　　右为末研了药令匀用糯米饮和丸如菉豆大每服空心以温水下三丸
　　芦荟丸治小儿惊疳久不差
　　芦荟【半两细研】龙齿【三分细研】麝香【细研】黄连【去须】熊胆【研细】蛇蜕皮灰　蜣蜋【去翅足微炙】蝉殻【微炒】蜗牛【炒令微黄】地龙【微炒】田父【炙令微黄色各一分】
　　右为末炼蜜和丸如菉豆大毎服以粥饮下五丸更量儿大小増减服之
　　胡黄连丸治小儿惊疳退上焦热
　　胡黄连【末一分】天竺黄【半两】芦荟【半钱】熊胆【半钱】腻粉【半钱】麝香　牛黄　雄黄　硃砂　龙脑【已上各一钱】
　　右都细研如粉用软饭和丸粟米大每服以粥饮下五丸日三服
　　万寿丸治小儿惊疳兼诸疾常服
　　硃砂【细研水飞过半两】木香【三分】川大黄【剉微炒】人参　白茯苓　青橘皮【汤浸去白瓤焙】犀角屑　牛黄【细研】麝香【细研已上各一分】
　　右为末研了药令匀以烧饭和丸如黍米大毎服以温水下五丸日三服
　　银白散治惊疳诸疳
　　白术【细剉一合菉豆炒去豆】黄耆【劈开微炙勿令焦】人参　干山药【一两】直僵蚕【洗去灰微炒勿令焦一两】白茯苓【一两半】川升麻　木香　甘草　真糯米　藿香【半两】铁粉【三分】麝香【一钱】硃砂【研】天竺黄【研】青黛【研】蛇黄　史君子【末】黄连【生去须末】熊胆【研已上各一分】
　　右都研令匀以粟米饮和丸如麻子大一二嵗毎服用粥下三丸三四嵗毎服五丸日三服
