<!-- { "loadSidebar": true } -->
　　牛黄丸治小儿惊疳心悸壮热手足抽掣
　　牛黄【研】雄黄【研】天竺黄【研】硃砂【研】犀角屑　蝉殻【微炒】干葛【微炒已上各一分】蜗牛【三七枚炙令黄】天浆子【七枚】
　　右为末都研令匀炼蜜和丸如菉豆大毎服以薄荷汤下五丸看儿大小临时加减
　　天麻散治小儿惊疳潮热头疼疮痘等症
　　青黛　天麻　白附子【各半两】甘草　川芎　白芷【各一钱】
　　右为细末三嵗半钱薄荷汤调下【一方治壮热疳热鼻衂渴胀心烦解毒药消下肿风疼肿毒寒热赤眼天行壮热并以蓝汁服一方治急疳痋口鼻数日欲死以蓝淀涂之立差】
　　蝎稍丸治小儿惊疳
　　蝎稍【炒半两】天麻　附子【炮制去皮脐】木香【各一分】青黛蓬莪荗【煨半两】丹砂　麝香　腻粉【三味同研各半两】
　　右为末炼蜜和丸如菉豆大毎服一丸薄荷汤或栁叶汤下量儿大小加减
　　参黄丹治惊疳挟热夜卧惊悸
　　全蝎【三十个微炒】天浆子【十四个干者】人参　胡黄连【各一两】天竺黄【半两】青黛　硃砂　龙脑【一钱研】
　　右为细末炼蜜和丸如黍米大毎服十粒人参汤下量儿大小加减
　　青黛丸治小儿惊疳徧身壮热痰涎不利
　　青黛【半两】龙脑　腻粉　麝香　蟾酥　晚蚕蛾【微炒已上各半分】白僵蚕【一分末】
　　右都细研为末炼蜜和丸如黍米大毎服以薄荷汤调腻粉半字化破三丸服得吐防出涎粘恶物为度量儿大小以意加减
　　天竺黄丹治小儿惊疳挟热夜卧惊悸
　　天竺黄【一分研】晚蚕蛾【半两炒】白僵蚕【半两】川大黄【半两】硃砂　青黛　麝香【各一分并研】
　　右为细末粳米饮和丸如黍米大毎服七粒至十粒人参汤下量儿大小加减
　　史君子丸治小儿惊疳徧体生疮
　　史君子【十枚炒】田父【三枚微炒】雄黄【一钱研】麝香【一分研】黄连【半两】硃砂【一钱研】
　　右为末入研了药令匀以糯米饮和丸如菉豆大一嵗以粥饮下一丸日三丸
　　腻粉丸治小儿惊疳身体壮热发歇不定腹中壅闷腻粉【一钱】麝香【一钱研】蟾酥【半钱】牛黄【一钱研】硃砂【一钱研】巴豆【三十枚用油一小盏于铫子内煎热即一个个抛入油内爆者拈入水内摠取出去黒皮及油用】
　　右味药并须精好都研令匀用水浸蒸饼和丸如黍米大毎服以粥饮下一丸日三服稍利为効
　　乳香丸治小儿惊疳壮热呕吐颊赤靣黄口鼻生疮或时下痢虚汗多惊
　　乳香　木香　白芷【各半两】麝香【一分】獖猪胆【干者去膜研一枚】
　　右为末粳米饮丸如麻子大每服三丸至五丸米饮下空心服量儿大小加减
　　保童丸治小儿惊疳
　　铁粉【研一分】鼈甲【去裙襴醋炙半两】虾蟇【炙一枚】黄连【去须半两】麝香【研一分】
　　右为末饭丸如菉豆大毎服二丸空心米饮下更量儿大小加减
　　黄连丸治小儿惊疳五心壮热肌肉黄瘦好食泥土黄连【去须】欝金【剉】羌活【去芦须】苦楝根　青黛【研各一分】
　　右为末獖猪胆汁调匀隂干再研为末入龙脑麝香少许汤浸蒸饼为丸如黄米大毎服二丸三丸量儿加减温水下
　　马牙硝丸治小儿惊疳
　　马牙硝【研一分】天南星【炮一枚】丹砂【研】黄连【去须各一分】
　　右为末软饭和丸如菉豆大毎服三丸五丸加减薄荷汤下甚効
　　感气丸治小儿惊疳
　　附子【炮制去皮脐为末一钱】腻粉【二钱】蔕【三七枚】麝香【当门子一枚】
　　右除麝香腻粉外为末同獖猪胆汁调和入麝香内以獖猪皮盛绵裹挂于壁上逐日未洗靣先以潄口水飜覆喷七日却取药再研以獖猪胆汁和丸如麻子大丹砂为衣毎服五丸七丸量儿加减空心夜卧温熟水下
　　鸡颈丸治小儿惊疳黄瘦咬牙啮嘴肌热盗汗食积肚大脚细长大不能行常服少病儿肥
　　天门冬　麦门冬【各去皮心】秦芁　雄黄　雌黄　桂根　黄芩　柴胡　枯白矾　防风　茯苓桑白皮【一分】雄鸡颈　雌鸡颈【各一节炙】
　　右为末米糊丸如麻子大每服二十丸未食粥饮下不拘时日进二服
　　熊胆丸杀疳退惊治壮热惛愦吐呕痰涎颊赤靣黄鼻疳目澁有时盗汗或即虚惊荏苒不除乳食不进熊胆【研】胡黄连【末各三钱】史君子【为末】天浆子【各七个】青黛【一钱研】寒食面【三钱】麝【一分】细墨【烧碎半钱】
　　右件同研匀用白面糊为丸如黍米大毎服五丸至七丸米饮下不计时
　　大胡黄连丸治小儿一切惊疳腹胀虫动好吃泥土生米不进饮食多睡吼哮脏腑或秘或防肌肤黄瘦毛焦发黄饮水心烦热能杀虫消食进饮食治疮癣常服不防利
　　胡黄连　黄连　苦楝子【各一两】白芜荑【去皮半两秋初三分】干蟾头【一分】麝香【一钱细研】青黛【两半别研】芦荟【一分别研】
　　右先将前四味为末猪胆汁和剂每一胡桃大入巴豆仁一枚置瓷器中每服半丸量儿大小加减胡黄连【半两】青黛　木香【一分】蜗牛【三七枚炒令微黄】地龙【半两】蟾酥【一两】黄连【半两】防榔【一分】羌活【五枚微炒去足】硃砂【一分研】麝香【一分研】当归【一分微炒】犀角屑【一分】干蝎【一分】蛇蜕皮【一分】芦荟【一分研】独活【一分】牛黄【一分】猪牙皂荚【五枚去皮涂酥炙焦黄】
　　右为末以猪胆汁和丸如菉豆大每服以粥饮下五丸日三服量儿大小加减
　　金蟾散治小儿脊疳头大项细四肢黄痩肚大胸高毛发干竪
　　干蟾【一枚大者涂酥炙令焦黄】夜明砂【三分】胡粉【三钱】丁香【三七粒】桃白皮【三分】樗白皮【三分】诃梨勒【三分用皮】黄连【三分】川大黄【三分】黄蘖【三分】地榆【三分】
　　右为末每服以粥饮调下半钱日三服量儿大小以意増减
　　芦荟丸治小儿脊内有虫上咬背膂骨渐枯槁肌体羸痩
　　芦荟【半钱】胡黄连【半两】虾蟇【一枚涂酥炙令黄】熊胆【半两】贯众【半两】地龙【半两防炒】青黛【半两研】硃砂【半两】蝉殻【半两去足】雷丸【半两】麝香【半两】
　　右为末用蜗牛肉研和丸如麻子大毎服以粥饮下五丸日三服量儿大小増减
　　牛黄丸治小儿心肺久热致成脊疳渐渐羸痩
　　牛黄【一分】珍珠末【一分】硃砂【一分】赤芍药【一分】赤茯苓【一分】杏仁【一分汤浸去皮尖双仁炒微黄】甘草【一分】牡蛎粉【一分】麝香【一分】虾蟇灰　犀角屑　巴豆【去皮心压去油】
　　右研为细末用油单一重裹之蒸熟为度入后四味为丸少加面糊丸如麻子大毎服十丸至十五丸清水饮下食后临卧日进二三服
　　龙脑丸治小儿惊疳心热搐搦胸膈多痰不食
　　龙脑【一钱研】麝香【一钱研】蟾酥【半钱研入】腻粉【半钱研入】天竺黄【研细】金箔【二十四片】胡黄连　甜葶苈【隔纸炒令紫黄】牛黄【研】干蝎【炒黄已上各半两】犀角屑【半两】雄黄【研】熊胆【研细】芦荟【细研】天浆子　珍珠末【研】硃砂【研】青黛【研】田父　土蜂窝【已上各一分】
　　右为末以糯米饮和丸如菉豆大毎服以薄荷汤下三丸汗出并吐出涎为効三嵗以上加减服之
　　大惺惺丸治小儿惊疳百病及诸壊病不可具述辰砂【研】青礞石　金牙石【各一钱半】雄黄【一钱】蟾灰【二钱】牛黄　龙脑【一钱研】麝香【半钱】蛇黄【二钱醋淬五次】
　　右研匀细水煮蒸饼为丸硃砂为衣如菉豆大百日儿毎服一丸一嵗儿二丸薄荷温汤化下食后
　　脊疳【附论】
　　夫小儿脊疳者由乳哺不调甘肥过度肌内生虫攻于脊膂渐渐枯痩时时下利覆地而卧毛发干焦身体壮热烦渴不止脊骨如锯谓之脊疳也
　　方
　　胡黄连丸治小儿脊疳肌肤羸痩背脊骨高身体寒痩靣无顔色【方见前】
　　右将前药为细末更研令匀用糯米饮和丸如菉豆大毎日早辰以荆芥汤下二丸量儿大小加减
　　地骨皮丸治小儿脊疳渐渐黄痩以手指攀之背如皷响脊骨高是也此因妳热所致
　　地骨皮【半两】龙胆【一分去芦头】子芩【一分】紫参【半两】黄耆【半两剉】枳殻【一分麸炒防黄去穰】木香【一分】猪苓【一分去黒皮】川大黄【半两剉碎微炒】海蛤【一分】郁李仁【汤浸去皮尖微炒】
　　右为末炼蜜和丸如菉豆大毎服以温水下五丸日三服量儿大小加减服之当得微利为効
　　青黛丸治小儿脊疳四肢痩弱腹胀壮热头发干疎时时烦渴脊骨如锯
　　青黛【一分】定粉【一分】蟾酥【半分研入】夜明砂【一分】黄连【半两】麝香【一分】熊胆【半分】羚羊角屑【半分】硃砂【一分】犀角屑【半分】
　　右为末软饭和丸如菉豆大毎嵗以粥饮下二丸
　　白矾丸治小儿脊疳下痢羸痩
　　白矾灰【三钱】田父【三钱】蛇蜕皮【一条炒令防黄】青黛【一分】鹤虱【一分】硃砂【一分】麝香【一分】芦荟【一钱研】莨菪子【一分水淘去浮者水煮令芽出炒黒色】白稨豆【微炒黄勿焦各一两】白附子【文武火炮令黄色去火毒】天麻【剉如碁子大麦炒黄】
　　右为末好磁罐盛遇有患依汤用使之常服米饮调下如半钱或一字妇人产妇亦可服之　慢惊搐搦用麝香饮调下日进六服　急惊定后用陈米饮调下　惊吐不止用陈米饮调下　天柱倒脚软浓米饮下　夹伤寒发搐者薄荷葱白汤调下　疳气胀急多渴者百合汤调下　赤白痢不思乳食者生姜三片枣子五个陈米一合饮调下　热靣赤浑身壮热忽然惊呌者金银薄荷汤调下　吃食不知饥饱不长肌肉麦蘖一撮同炒姜汤调下　暴防紫蘓木汤调下　形神脱言不正及大人吐防芦荟汤下【和剂方作木香黄耆白附僵蚕糯米芦荟加知母只七味各等分治症同前一名银白散　治病方用人参白术茯苓甘草白稨豆山药芦荟共七味各等分亦名银白散】
　　茯苓丸治小儿惊疳四肢痩弱腹胀壮热头发干疎时时烦渴脊骨如锯
　　青黛　茯苓　芦荟　琥珀　川大黄【净】赤茯苓【二分炒】钩藤皮　逺志肉【姜制炮干】虾蟇灰【三钱】细节菖蒲【三钱】麝【少许】
　　右为细末粟米糊丸如麻子大毎服十丸薄荷汤下
　　退疳丸治小儿惊疳心忪惊悸靣黄肌痩口舌生疮多困目澁
　　胡黄连　黄连【去须】大黄　青黛　陈橘皮【一分】史君子【去殻】芦荟　丹砂　麝香【半钱】苦栋根【一分同胡黄连大黄陈橘皮为末用猪胆汁和药却入胆内线紥定以水二碗煮水尽取药出】
　　右将前五味别研为末用前猪胆内药和匀丸菉豆大毎服十丸米饮下不计时量儿大小加减
　　青黛丸治小儿热过惊疳
　　青黛【半两】干蝎【五枚】白附子　天竺黄　胡黄连　芦荟　牛黄　地龙　麝香【一分】
　　右为末夜明砂糯米中炒米熟为度去米入汤细研夜明砂为糊入诸药末同研令匀丸如菉豆大毎服以淡姜汤下三丸三嵗以上加五丸不得多服
