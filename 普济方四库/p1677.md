<!-- { "loadSidebar": true } -->
　　铁粉丸治小儿惊疳壮热及睡多汗心神烦躁多惊右为末同研令匀以烧饭和丸如菉豆大儿毎嵗以粥饮下二丸
　　大芦荟丸治脊疳虫蚀背膂身热羸黄烦热下痢脊骨如锯十指皆疮频频啮甲及治小儿五疳不长肌肉不思饮食日渐黄痩常服杀虫
　　芦荟　芜荑　青黛【干】木香　防榔　川黄连蝉蜕　麝香【少许】胡黄连【半两】
　　右为末猪胆二个取汁浸糕丸如麻子大毎服十丸米饮下【一方无木香】
　　杀疳丸治小儿脊疳日渐羸痩腹中有虫
　　没石子【半两】麝香【一分】蔕　蟾头【半两】鹤虱【半两】青黛【半两】腻粉【一分】芦荟【半两细研】
　　右为末以糯米饭和丸如黍米大每服以粥饮下五丸日三服量儿大小以意加减
　　化疳丸治小儿脊疳虫攻背膂渐渐骨高痩弱
　　地龙【一分】腻粉【一分】胡粉【一分】胡黄连【一分】雷丸【一分】鹤虱【一分】蜣蜋【一分】
　　右为末以鸡子白和于竹筒内盛于炊饭处蒸饭熟为度用熊胆汁和丸如菉豆大毎服以清粥饮下三丸日三服量儿大小以意加减
　　青黛丸治小儿脊疳体热痩瘁心烦多渴不欲乳食青黛【一分】胡黄连【半两】鹤虱【一分】芦荟【一分】硃砂【一分】熊胆麝香【各少许】
　　右为末同研令匀炼蜜和丸如菉豆大毎服用温水下三丸日三服量儿大小加减服之
　　蛔疳【附论】
　　夫蛔疳者由小儿多食甘甜物油腻生冷积于肠胃不消化成虫也其常爱合靣而卧唯觉气急顔色萎黄肌体羸痩啼哭声高又忽心痛频频动静歇无时每于月初二三四日虫盛矣小儿患此人多不识呼为鬼祟若不早治虫蚀脏腑必致危笃也
　　方
　　蚺蛇胆丸治小儿蛔疳壮热眼赤或澁常多揉目及发黄秃落视物不明手脚心热时出蛔虫下痢或青黄赤白无定身体口鼻及下部生疮虫蚀齿落项边如弹核肌体羸痩兄弟姊妺相至死者冝服
　　蚺蛇胆【一分】丁香【一分】黄连【一分】苦参【三分】青葙子　犀角屑【一分】木香【一分】硃砂【一分】雄黄【一分】青黛【一分】龙胆【一分】麝香【一分】牛黄【一分】胭脂【一分】硫黄【一分】白矾【一分】头发灰【一分】绯绢灰【一分】干虾蟇灰【一分】
　　右为末都研令匀炼蜜和丸如麻子大毎服以粥饮下三丸量儿大小加减服之又以少许化水二丸吹入鼻内及有疮处傅之効
　　狼牙草散治小儿蛔疳干痩发竪或痢肚大
　　狼牙草【一分】史君子【半两】鼠尾草【一分】棠梨根【半两】射干【一分】棘刺【半两】故绵灰【一两】乱发灰【一两】
　　右为细散五六嵗儿每服一钱以水一小盏煎五分去滓温服空心晚后各一服量儿大小以意加减
　　下虫丸治蛔疳因食肉太早或肠胃停蓄肥腻为蛔其证多啼呕吐清沫腹痛胀满唇口紫黒疡头及齿痒新白苦楝皮【酒浸焙】緑色贯众　木香　桃仁【浸去皮焙】芜荑【二钱】鸡心防榔【二钱】鹤虱【一钱】轻粉　干虾蟆【三钱】史君子【畧煨取肉五十枚】
　　右为末飞罗面糊丸麻子大毎服二十丸天明用清肉汁下内加当归川黄连各二钱半亦治脊疳兼疳劳可择用
　　麝香丸治小儿蛔疳
　　麝香【半分】蟾酥【半分】香子　蛇尾【二分】蛇蜕皮灰【一分】蔕【三七枚】黄连【二分】熊胆【半分研入】
　　右为末用粟米饭和丸如麻子大日三服用温水化破二丸服之
　　熊胆丸治小儿蛔疳出虫
　　熊胆【一分】狗脊　白芜荑【半两】蛇蜕皮灰【半两】黄丹【半两炒令微紫】干蟾头【半两炙令焦色】
　　右为末用枣肉和丸如菉豆大以粥饮化三丸服藿香汤下用青热衣盖儿虫当自出量儿大小加减
　　雄黄丸治小儿蛔疳出虫
　　雄黄　牛黄　硃砂　麝香　青黛　夜明砂【各一钱】
　　右都细研如粉以水化蟾酥为丸如菉豆大毎服以茶下三丸当有虫出
　　史君子丸治小儿蛔疳出虫
　　史君子【一分】雄黄　牛黄【一钱】麝香【一钱】蟾酥【一钱】熊胆【一分】
　　右都研为末用软饭和丸如麻子大如小儿疳极者先用桃栁汤浴儿后以粥饮下三丸
　　又方
　　鹤虱【半两】胡黄连【半两】防榔【半两研入】干蟾【半两】熊胆【半两研入】
　　右为细末毎服于空心以暖水下一字服药后杀虫有如马尾数十条出便差三嵗以上即服半钱
　　蟾酥丸治小儿蛔疳虫毒腹胀青筋急满日渐枯痩食物则下不长肌肉或时虫蚀腹内多痛
　　蟾酥【一分】麝香【一分】五灵脂【一分】巴豆【去皮心研纸裹压去油】
　　右同研令极细用酒半盏同入铫子内以漫火熬不住手搅堪丸即丸如黄米大毎服以陈橘皮煎汤下三丸空心及晚后服之随儿大小以意加减
　　定粉丸治小儿疳蚘
　　定粉　猪胆【各一分】
　　右研和为丸如菉豆大毎服二丸米饮下
　　治小儿疳蚘
　　右用蜀葵花干为末炙猪肉蘸与吃有竒功
　　除毒丹治蛔疳不差染骨肉者
　　鬼臼【一两】苦参　青葙子　草龙胆【半两】硫黄　绯绢白矾　干虾蟇【各一分以上并烧灰存性】
　　右为细末炼蜜和丸如麻子大毎服十粒磨沉香汤下量大小加减
　　青黛丸治小儿蛔疳一切诸疾
　　青黛【一分研】胡黄连【一分】鹤虱【一分】芦荟【一分研】硃砂【一研】
　　右件药捣罗为末都研令匀以猪胆汁和丸如菉豆大空心以热水下三丸当有虫出
　　干漆散治小儿蛔疳腹肚虫痛
　　干漆【一钱】史君子【十四个取肉】芜荑【六十枚】楝树皮【向东边取皮厚者日晒干去粗皮取一两】
　　右为末毎服一字二三嵗半钱四五嵗一钱沙糖熟水下一日三服
　　治小儿疳蚘
　　取鸬鷀屎干研为末炙猪肉蘸与吃有奇功
　　疗小儿疳蚘咬心心腹胀满疼痛黄痩下寸白虫单捣醋麻子为末酒调一钱服之甚効
　　干疳【附论】
　　夫小儿身体増寒壮热蚀齿口干发竖毛焦皮肤枯燥睡多盗汗乳食虽多肌肉消痩肢体无力嘿嘿少知慧者干疳也此由乳食不调心脾积热嗜甘味多熏蒸积滞故令儿日渐尫痩又谓之热疳
　　方
　　牛黄丸治小儿干疳体痩烦热眠卧不安
　　牛黄【一分研】雄黄【一分】天竺黄【一分】芦荟【一分】胡黄连【半两】麝香【一钱】丁香【一分】黄连　熊胆【一分】蟾酥【半两】蛇蜕皮灰【一分】青黛【一分】犀角屑天浆子【一分】
　　右为末更研令匀以炼蜜和丸如菉豆大以粥饮下三丸日三服量儿大小以意加减
　　天竺黄散治小儿干疳心胀烦热眼目赤澁皮肤干燥夜多盗汗痩不能乳食
　　天竺黄【半两】牛黄【一分】硃砂【一分】芦荟【一分】雄黄【一分】蟾头【一分】龙脑【一钱】麝香【一钱】胡黄连【一分】犀角屑　硃砂　木香钩藤【一分】甘草【一分】
　　右为细散都研令匀毎服以温水调下半钱日二服量儿大小以意加减
　　青黛丸治小儿干疳肌体羸痩皮毛干焦发歇寒热昏昏多睡
　　青黛【三分细研】牛黄【研细】芦荟【研细】胡黄连　硃砂【细研】麝香【细研】蛇蜕皮灰　龙胆【去芦头】蟾【一枚涂酥炙焦黄】蝉殻【防炒已上各一分】雄黄【一分】
　　右为末都研令匀用面糊和丸如黍米大毎服以粥饮下三丸日三服量儿大小临时増减
　　福寿保生丸治小儿干疳肌肉消痩
　　芦荟　南木香【各二两】蓬术　芜荑　史君子仁黄连　青皮【去白】砂仁　陈皮【去白】神麯【各七钱半】
　　右宿蒸饮糊为丸每服三十丸米汤下
　　茵芋丸治小儿干疳体热
　　茵芋　细辛【去苗】黄芩【去黑心】甘草【炙】龙齿【烧灰】石膏【碎】松萝【各三钱】杜蘅【半两】铅丹【别研一分】
　　右为末炼蜜和丸如麻子大一二嵗儿毎服三丸米饮下三四嵗五七丸更量儿大小加减
　　青黛散治小儿干疳肌热杀虫
　　青黛【别研半两】苦楝根【剉三两】黄连【去须】雄黄【别研】丹砂【别研各一分】芜荑仁　夜明砂【炒】大黄【炙各半两】麝香【一分别研】
　　右捣罗为散毎服半钱或一钱米饮调下日二服更量儿大小加减如要解苦用蜜水调服
　　蟾酥丸治小儿干疳乳食不减肌肤日渐羸痩身体壮热毛发干枯四肢无力
　　蟾酥【一分】猪胆【一枚】青黛【三分】硃砂【三分细研】麝香【一分】蝉殻【一分微炙去足】干地龙【一分微炙】蛇蜕皮灰【一分】龙脑【三分】
　　右除蟾酥外细研以猪胆化蟾酥丸如粟米大毎服以温水下五丸更研少许吹鼻内量儿大小以意加减
　　牛黄丸治小儿干疳烦渴壮热皮肤枯燥日渐羸痩牛黄【半钱细研】雄黄【一分细研】甘草【半分炙微赤剉】龙脑【一钱细研】麝香【一钱细研】黄连【一分去须】芦荟【一分】天竺黄【一分】
　　右为末令匀用糯米饮和丸如菉豆大毎服一嵗以粥饮下一丸日三服
　　青黛散治小儿干疳日久不差骨立形枯诸治无効青黛【一分】麝香【一分】芦荟【一分】硃砂【一分】地龙【一分防炙】夜明砂【一分防炒】干虾蟇灰【一分】熊胆【一分】
　　右为细散毎服半钱空心以粥饮下更用少许药吹入鼻中后以桃枝汤看冷热浴儿衣盖有虫子出为効
　　龙齿散治小儿干疳腹胀急退热
　　龙齿【烧灰】龙脑【研】栝蒌【炒】白茯苓【去黒皮】桂【去麄皮】麝香【研各一分】蜣蜋【三枚去翅足煨焦】
　　右为散一二嵗儿毎服半钱匕用温水调下三四嵗一钱空心午后服更量儿大小加减
　　诃梨勒丸治小儿干疳肌肉消瘦饮食不减寒热枯瘁心腹胀满好吃泥土
　　诃梨勒皮【捣末三分】肉豆【去殻一枚捣末】青黛【细研】麝香【研】芦荟【研】熊胆【研】丹砂【研各一分】
　　右研令匀用酒煑面糊丸如黍米大毎服三丸至五丸米饮下更量大小加减
　　麝香丸治小儿干疳肌热化食压惊
　　麝香【细研一钱】青黛【研】雷丸　鹤虱【炒】贯众【去皮】　黄连【去须各一两】巴豆【一十四枚去殻油煎研】
　　右除麝香青黛巴豆外余捣罗为末共和研匀用獖猪胆汁浸炒饼和丸如菉豆大毎服五七丸空心午后米饮下更量儿大小加减服之
　　蜗牛丸治小儿干疳面青目澁脑热鼻疮眼生障膜毛发焦黄肌肤羸痩
　　蜗牛【二分烧灰】糓精草【三分烧灰】夜明砂【三分微炙】干蟾【一枚涂酥炙令焦黄】蔕末【半两】雄黄【一分】麝香【一分】
　　右为末用蒸饼和丸如菉豆大毎服以粥饮下三丸日三服量儿大小加减服之
　　胡黄连丸治小儿干疳痩弱不能食乳发竪脑干肌体柴痩
　　胡黄连末【半两】硃砂【三分】麝香【一分】蛇蜕皮【一条烧灰】波斯青黛【三分】蟾酥【一杏仁大】芦荟【三分】
　　右为末用獖猪胆一枚取汁酒一盏和药末都于铫子内熬成膏丸如菉豆大五嵗至六嵗以粥饮下五丸日三服三嵗以下三丸
　　龙脑散治小儿干疳痩瘁鼻痒口疮
