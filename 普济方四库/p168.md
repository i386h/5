<!-- { "loadSidebar": true } -->
　　当归　芍药【炒】白鸡冠花　陈槐花【炒各等分】
　　右为细末青蒿根煮汁为丸米饮送下三十丸空心服
　　治虚老人便血【出永类铃方】
　　大艾叶【用好醋加糯米煮半日同擂作饼子焙干】鹿茸【制】当归【制】乌梅肉茜根【各一两净】
　　右为末以乌梅为丸米饮送下二十丸空心服神效
　　治坐卧热地因热暴下便血【出永类铃方】
　　用薄荷煎同雪糕为丸荆芥煎汤下三十丸空心服
　　治肠风下血【出华陀中藏经方】
　　防藤子【二个可当三钱大者如更大只用一个另研极细】不蛀皂角子【四十九粒烧灰存性另研细】
　　右拌匀每服二钱温酒调下如人行五里再以温酒一杯趂之日服极效
　　越桃散【出华陀中藏经方】　治下血及下血痢
　　越桃【栀子也】槐花　青州枣　干姜【各等分】
　　右各烧存性为末陈米饮调下二钱
　　皂角散【出华陀中藏经方】　治五种肠风泻血下痢粪前有血号痔粪后有血号内痔大肠不收号脱肛谷道四面有努肉号鼠妳痔头上有孔号漏并皆治之
　　黄牛角【一个剉】蛇蜕【一条】猪牙皂角【五枚剉】穿山甲【三片半或三片】
　　右四味同入磁瓶内黄泥封固干先以小火烧令烟出方用大小火煅令通红为度取出候冷杵罗为末患者先用胡桃肉一个分作四分取一分临卧时研细如糊温酒调下便睡先引蛊出至五更时温酒调下药末二钱至辰时更进一服取下恶物永除根本
　　理大肠一切下血【出华陀藏经方】
　　取雄黑豆小长者不拘多少微以皂汤浸发炒熟去皮为细末炼猪脂为丸梧桐子大每服三十丸陈米饮服熟水亦得甚效
　　升麻补胃汤【出东垣试效方】　治宿有阳明血证五月间大热因吃杏肠澼下血即远去四下散漫如筛沈然腹中不痛血色紫黑病名曰湿毒肠澼是阳明少阳经血证也
　　升麻　羌活【各一钱】独活　防风【各一钱】柴胡【半钱】葛根【三分】肉桂【少许】牡丹皮　熟地黄　生地黄【各半钱】白芍药【一钱五分】当归身【三分】黄耆【一钱】甘草【炙五分】
　　右防咀如麻豆大分作二服水二大盏煎至一大盏去滓稍热食前服
　　益智和中汤【出东垣试效方】　治肠癖下红血或色深者紫黑腹中痛腹皮恶寒右三部脉中指下得俱按之无力闗脉甚肌表阳明分凉腹皮热而喜热物熨之内寒明矣
　　升麻【一钱】干葛【一钱五分】白芍药【一钱五分】甘草【炙一钱】桂枝【四分】益智仁【五分】当归身【五分】黄耆【一钱】牡丹皮【五分】柴胡【五分】半夏【五分】干姜【少许】肉桂【一分】
　　右为粗末都作一服水三大盏煎至一盏去滓温服食前
　　乌梅肉丸【出东垣试效方】　治肠风下血别无余证登厠便见亦非内痔服之甚效
　　直僵蚕【一两】乌梅肉【焙干一两】
　　右为末薄粥糊丸如鸡头肉大每一百丸食前服用白汤送下日三服
　　治下血不禁如刺猪者【出肘后方】
　　用药葛氏第一豉汁方不瘥重作大效
　　黑玉丹【出医方集成】　治肠风积热下血不止
　　刺猬皮【十八两刮】猪悬蹄【一百只】牛角鳃【十二两剉】雷丸【四两】乱发【皂角水洗净焙八两】败樱【剉八两】苦楝皮【五两】槐角【六两】芝麻【四两】
　　右剉碎用磁罐内烧存性研为细末入乳香二两麝香八钱研令匀用酒打面糊丸梧桐子大每服二十丸先细嚼胡桃一枚空心以温酒吞下多进得效
　　治下血【出信适用方】
　　用栢叶不拘多少焙干为米饮调下
　　平胃地榆汤【出卫生寳鉴方】
　　苍术【一钱】白术【五分】陈皮【五分】白茯苓【五分】厚朴【五分】干姜【五分】当归【三分】甘草【炙三分】炒麴【三分】地榆【七分】人参【三分】白芍药【三分】益智仁【三分】升麻【一分】葛根【半分】黒附子【炮一钱】
　　右件都作一服水二盏生姜三片二枚同煎至一盏去滓食前温服此药温中散寒除湿和胃真定总管史男肢体本瘦因畋人致酒酸不欲食强饮三两杯少时腹痛次泄无度十余日便后见血或红或紫肠鸣腹痛医者曰见血皆热以芍药栢皮丸之类治之前证如故形体愈瘦面色青黄心下痞闷恶冷物口干烦燥不得安卧诊得脉细而防迟手足稍冷以平胃地榆汤主之数服病减大半又灸中脘三七壮乃胃穴发原处灸则强食生肉又以还少丹服之喜饮食添肉至春再灸三里七壮脾温胃中生发原气乃胃之合穴也遵服药之戒慎言语节饮食而愈
　　治肾虚下血【出澹寮方】
　　鹿茸【醋炙一两】乌梅【去仁一两】破故纸【炒五钱】杜仲【五钱】
　　右炒为末粟米粥为丸每服三十丸空心盐汤吞下
　　治肠风脏毒便血等疾【出澹寮方】
　　右用温州枳殻不拘多少逐个刮去穰入去殻巴豆一粒以线紥两片合定银石器内米醋煮枳殻烂为度洗净去巴豆以枳殻剖焙为末醋糊为丸菉豆大每服三十丸空心腊茶清吞下病愈住腹痢疾亦可用初患则留巴豆少许亦可
　　双圣丸【出澹寮方】　治男子妇人老幼下血
　　陈槐花　五倍子【各等分炒焦】
　　右为细末取乌梅肉水浸于甑上蒸烂捣如膏搜和为丸梧桐子大每服三四十丸空心饭饮吞下
　　槐花散　治肠风脏毒下血
　　槐花【瓦炒】栢叶　荆芥穗　枳殻【炒各等分】
　　右为细末清米饮下二钱空心服食前用
　　黄连犀角散　治下血如小豆汁者
　　犀角【屑三两】黄连【末三两】
　　右水五升煮取三升去滓入豉一升更煮三沸去滓分二服
　　伏龙肝汤【出二圆方】　治先便后血谓之远血兼治吐衂伏龙肝【半斤】甘草【炙】白术　阿胶　干地黄【千金方作干姜】黄芩【各三两】
　　右为剉散每服五钱水一盏煎七分去滓空心温服一方有附子炮入可用三两
　　治下血不止
　　用大古钱四百以酒三升煮取二升分三服亦可服半剂
　　治肠风下血不止
　　用獭肝烧为末服一钱匕
　　治卒下血及金创出血不止【出本草】
　　以衣中故棉絮一握煮汁温服之
　　治卒下血【出本草】
　　用悬钩根皮浓煮服之
　　治下血不止
　　以柿皮曝干更焙筛末米饮和二钱匕服之不拘上冲下脱两服可止
　　治下血
　　用鸡项草根十月采洗干碾罗为散服
　　治大下血
　　用好墨细末二钱以白汤化阿清胶调稀稠得所顿服热多者为相宜
　　治肠风泻血【出本草】
　　以緑矾酿鲫鱼烧灰和服一方为末用酒调下即愈
　　治下血如鸡鸭肝皮及治粪后鲜血
　　以黄蘗为末水调服及治男子茎上疮为末傅之
　　治肠下虫【出本草】
　　用鳗鲡鱼二斤治如食法切作段子入铛内以酒三盏炙入盐散中食之鱼有五色文者最佳
　　治脏毒下血经年瘦者及大肠风虚饮酒过度挟热下痢脓血疼痛多日不瘥【出本草】
　　樗树根白皮　人参【各一两】
　　右为末每服二钱空心温酒调下不饮酒温米饮下忌油腻湿面青菜莩子甜物鸡猪鱼蒜等物○昔洛阳女子四十六岁躭饮无度多食鱼蟹摄理之方蔑如也后以饮啖过常蓄毒在脏日夜二三十行大便与脓杂下大肠连肛门痛不堪任医以止血痢药不效又以肠风药则益甚葢肠风则有血而无脓凡如此已半年余气血渐弱食渐减肌肉渐瘦稍服热药则腹愈痛血愈下服稍凉药即泄住气羸弱食愈减服温平药则病不知如此将朞嵗医告术穷垂命待尽或有人教服人参散病家亦不敢主当漫与服之才一服知二服减三服脓血皆定自此不十服其疾遂愈
　　治肠风泻血
　　用鲎鱼尾【平微毒】烧为黑灰研作末酒下先服生地黄蜜等煎讫然后服鲎尾无不断也鲎生南海大者如扇牡牝相随牡无目得牝方能行如牝去牡死


　　普济方卷三十八
<子部,医家类,普济方>
　　钦定四库全书
　　普济方卷三十九　　　明　周王朱橚　撰大脏腑门
　　大小便不通【论】
　　夫脾胃大小肠膀胱者仓廪之本营之居也名曰气能化糟粕转味而出入者也葢营受水谷之真精荣卫之根源大小肠膀胱得以变化皆营为之本是以小肠为受盛之官水谷初未分也及其化物归于膀胱而为溺转于大肠而为糟粕必曰气化则能出矣或隂阳之气不平寒热相胜或气实塞而不通或气虚损而为泄或燥而急或热而秘皆隂阳不和之病也治此不槩以寒热为法寒剂荡涤热剂干燥反伤和气耗其津液若闗格不通三焦约病专以荣卫之否塞乳后便难与夫老者秘涩之病又以津液不足止可滑以利之润以滋之茍荡以駃剂则糟粕不通真气受弊不可不知也○闗格大便不通谓之内闗小便不通谓之外格二便俱不通为闗格也由隂阳气不和荣卫不通故也隂气太盛阳气不得营之曰内闗阳气太盛隂气不得营之曰外格隂阳俱盛不得相营曰闗格闗格则隂阳之气痞结腹内腹满气不行于大小肠故闗格而大小便不通也又风邪在三焦三焦约者则小肠痛内闭大小便不通曰不得前后而手足寒者为三隂俱逆三日死也诊其脉来浮牢且滑直者不得大小便也○大小便难者由冷热不调大小肠有游气在于肠间搏于糟粕小便不得气流故大小便难也诊其尺脉滑而浮大此为阳干于隂其人苦小腹痛满不能尿尿即隂中痛大便亦然也
　　方
　　茱萸汤【出千金方】　治腹脇胀满闗格大小便不通
　　吴茱萸【汤浸洗去涎曝干微炒】大黄【剉炒】当归【切焙】桂【去粗皮】赤芍药　甘草【炙剉】芎防【各三两】人参　细辛【去苗叶各四两】桃白皮【去粗皮一握】干姜【一两炮】雄黄【三分】真珠末【五钱与雄黄同研】
　　右将十一味防咀每服三钱水一盏煎七分去滓下雄黄真珠末一字酒半盏更煎三沸空心服之一方作丸梧桐子大每服三十丸生姜橘皮汤下无雄黄
　　木香散　治下焦热大小便不通气胀满闷
　　木香【三分】黄芩【去黑心三分】木通【剉炒三分】陈橘皮【汤浸去白焙三分】冬葵子【研一两】瞿麦穗【一两】槟榔【五钱】赤茯苓【去黑皮五钱】茅根【五钱】
　　右防咀每服五钱水一盏半煎八分去滓温服
　　治大小便难腹肚胀满短气
　　荆芥【一两】芎防【一两】蒲黄【一两】当归【剉炒一两】桂心【一两】防虫【三十枚炒】川大黄【二两剉炒】甘草【五钱炙剉】桃仁【四十枚汤浸去皮尖双仁麸炒】
　　右为末炼蜜为丸梧桐子大每服三十丸主姜葱白汤下不拘时
　　茯苓丸　治大小便不通
　　赤茯苓【去黒皮五两】芍药【五两】当归【切焙五两】枳殻【去穣麸炒五两】白术【五两】人参【五两】大麻仁【三两】大黄【剉三两】
　　右为末炼蜜丸梧桐子大每服十五丸至二十丸空心煎茅根汤下
　　大黄汤　治中焦热实闭塞闗格不通吐逆喘急大黄【剉炙炒五钱】前胡【去芦头五钱】半夏【汤浸七次炒五钱】人参【五钱】黄芩【去黑心五钱】赤茯苓【去黑心五钱】木香【五钱】槟榔【剉五钱】
　　右防咀每服五钱水一盏半生姜五片煎八分去滓温服
