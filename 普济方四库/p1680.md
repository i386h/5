<!-- { "loadSidebar": true } -->
　　右爲末炼蜜和丸如麻子大每服以温水下五丸日四五服量儿大小以意加减【一方用米饭汤下】
　　又方
　　蜗牛殻【一分微炒】鈆霜【一分】腻粉【一分】
　　右都研为末以糯米饭和丸如菉豆大不计时以新汲水下五丸量儿大小以意加减
　　又方
　　杏仁【一分汤浸去皮尖双仁】腻粉【一钱】
　　右研杏仁如膏与腻粉相和令匀用麫糊和丸如菉豆大空心以粥饮下三丸
　　麝香丸治小儿疳常渴饮冷水下体冷
　　麝香【一分】人中白【一分】
　　右都研令细次蒸饭和丸如麻子大三嵗儿毎服煎皂荚汤下二丸空心午后各一服更量儿大小以意加减
　　治小儿热疳渴
　　黄连末【半两】定粉【一两防炒】
　　右细研令匀不计时以熟水调下半钱更防儿大小以意加减
　　无辜疳【附论】
　　无辜疳面黄发直时时壮热饮食不生肌肤积经日月随至死者又无辜脑后有核如弹圆揑之皮下转是也凡小儿有此物如禽兽舌下有禁虫若不速去当损其命此核初生软而不痛中有虫如米粉得热气渐长大大则筋结定定即虫随血气流散所有停留子母相生侵蚀脏腑肌肉作疮或大便泄浓血致使小儿渐渐黄痩头大发坚手足细弱从兹夭折也【中记云天上有女鸟名姑获又子母秘録作雨乌获一名隠飞一名夜行游女又名钩星喜以阴雨夜飞鸣徘徊纯雌无雄胷前有两乳能收人魂魄取人之子为己子脱毛在儿衣被是以小儿生至十嵗衣被不可夜露七月八月尤忌圣婴简易云此疾盖是八邪所得之疾其八邪者饥饱劳疫风惊暑湿素问一云去暑湿王氏曰暑湿谓之八邪久则令儿日渐黄痩饮食虽多不长肌肉又不知饥饱昼夜啼哭便利不定壮热多渴核块疮疥是也此王氏论之其理甚明小儿有此疾者但作惊疳治之更宜随证凡小儿不可夜露衣者虑其隂气令儿生病亦不可于星月之下饮儿乳致生吐防】
　　方
　　牛黄丸治小儿无辜疳及诸惊热
　　牛黄【细研】麝香【细研】珍珠【细研】牡蛎【烧为粉已上各一两】虎晴【一对酒浸炙防黄】杏仁【半两汤浸去皮尖双仁麸炒黄】甘遂【半两煨令黄】巴豆【半两去皮心研细纸裹压去油】赤茯苓【三分】赤芍药【三分】甘草【半两炙防赤剉】
　　右为末都研令匀用蒸饼和丸如麻子大百日内儿毎服以乳汁化下一丸二嵗以粥饮下三丸量儿大小以意加减
　　犀角散治小儿一切疳无辜黄痩不可食腹胀烙后宜服消肿利气压惊
　　犀角屑　琥珀【研】芦荟【研】木香　醋石榴【东南根皮】诃梨勒皮　龙脑【各三分】黄连【去须】防榔【纸裹煨】麝香　干姜【炮制各一分】
　　右罗为散一嵗儿半钱三四嵗一钱米饮调下不计时量儿大小加减
　　雄黄散治小儿十嵗已上至新生百日无问癎热无辜疳皆疗之
　　雄黄　丹砂　牛黄　麝香　石膏【并研细】杏仁【去皮】甘遂【防炒】牡蛎【烧研各半两】巴豆【去皮醋煮半日研如膏一分】
　　右为末炼蜜和丸如粟米大一二嵗服二丸米饮下三四嵗三丸防利为度随儿大小加减
　　鼈甲散治小儿无辜疳项细肚大毛发干坚作穗鼈甲【三分涂酥炙黄去裙襴】防榔【三个】沉香　漏芦　牛篣子史君子　赤芍药　诃梨勒皮　甘草【炙防赤剉已上】
　　【各半两】
　　右为散毎服一钱以水一盏煎至五分去滓不计时量儿大小加减服
　　地榆散治小儿无辜疳服大益脑腹胀筋急四肢消痩地榆【微炙一两半】蜗牛殻【去土】青黛【研各一两】麝香　人粪【烧灰】兰香根【烧灰】蚺蛇胆　龙脑【各一分研】
　　右为散五十日儿一字百日儿一字余二百日儿半钱米饮调下不拘时随儿大小加减
　　棘刚子丸治小儿无辜疳面黄发直时时壮热饮食不加肌肉
　　棘刚子【为末如无以水银代之】麝香【研】蟾酥【研】牛黄【研各一分】白附子末【半两】犀角末　半夏末【各三钱】干猪胆【少许】
　　右同研细面糊丸如黍米大毎服七丸薄荷汤下或乳汁亦可
　　鼈甲丸治小儿无辜疳腹中癖四肢痩弱冝常服鼈甲【醋炙黄去裙襴】黄连【去须】桔梗【炒】夜明砂【各一两】麝香【一分研】诃梨勒皮【两枚一生一熟】干虾蟇【雄者一枚涂酥炙令焦黄】
　　右为末以糯米饮和丸如菉豆大粥饮下七丸疳利亦冝服日三度量儿大小加减【一方有蝎虎无干虾蟆炼蜜和丸】
　　麝香熊胆丸治小儿无辜疳面黄发直时壮热饮食不减肌肉不生
　　麝香【研半两】熊胆【研二钱】芦荟【研三分】胡黄连　黄连【去须各一两】史君子【去殻十枚】干蟾【大者一枚去足并膓胃烧灰研】
　　右研为细末以白麫稀糊丸如菉豆大每服十五丸至二十丸米饮下
　　长肌丸治小儿无辜疳面黄发直时时壮热食不生肌胡黄连【半两】木香　无食子【各一分】芦荟【研】麝香【研】牛黄【研】黄蘖【去麄皮各半分】
　　右捣罗四味为末与三味研者拌匀滴水和丸如菉豆大毎服五丸七丸温水下量儿大小加减
　　蝎虎丹治小儿无辜疳截疳袪毒
　　干蝎虎【雄者微炙】蜗牛殻　兰香根　淀花【各分】　雄黄【细研】麝香【研各一分】龙脑【研半分】
　　右为细末煎米醋打面糊丸如黍米大毎服十粒煎芝蔴汤下乳食后服
　　蚺蛇胆丸治小儿无辜疳发坚作穗羸痩腹胀面黄蚺蛇胆【去脂炙】黄芩【去黒皮】枳殻【去瓤麸炒】甘菊花　牛膝【酒浸切焙各一分】赤芍药　升麻【各半两】
　　右为末炼蜜和丸如菉豆大毎服五丸空心米饮下更量大小加减
　　蝉殻灰丸治小儿无辜疳宜常服
　　蝉殻灰　淀花　蛇蜕皮灰　干蝎【二十一枚微炒】附子【去皮脐生用】硃砂【研细】麝香【细研已上各一分】
　　右为末都研匀以熟水浸寒食蒸饼和丸如麻子大毎服以粥饮调下五丸量儿大小以意加减
　　治小儿无辜疳针烙法方【凡小儿无辜头干发坚身无滋润头露骨出脑热腹胀鼻中多痒好食浆肉数渴饮水则为痢如泔色背冷腹热腹中有块渐加黄痩或有邪鬼之状亦是闪癖之类脑后两边皮中有筋肉结作小核如杏子大多时不除即流入腹中遂成前状须烙破结子者或有炙其结子者有割皮挑出结子者稍胜于灸然病已至深小儿忍痛不住恐动其脉往往变为癎疾今详最妙者是烙烙亦更无别法但防小儿病状相似有结子者速依此法烙之】
　　右以一鐡针尖利者烧针头似火色看核子大小作一纸镮子束定无辜仍须揑定以针当中烙之可深二豆许即贴沉香膏【方见本类】
　　治小儿无辜疳项细腹大髪干作穗
　　用苦耽苗子煮汁服亦生捣绞汁服
　　鼈甲汤治小儿无辜疳项细腹大发干作穂
　　鼈甲【去裙襴炙令焦】陈橘皮【汤浸去白焙】苍术【去皮米泔浸一宿切焙】赤茯苓【去黒皮】赤芍药【各三分】槟榔【二分】
　　右麄捣筛一二嵗儿一钱水七分煎至四分去滓分温二服日再量儿大小加减
　　鼈甲散治小儿无辜疳
　　诃梨勒【去核】苍术【去皮米泔浸切焙】鼈甲【去裙襴醋炙焦】牵牛子【焙各一分】赤茯苓【去黒皮】木香【各三分】
　　右捣罗为散一二嵗半钱熟水调下食前日二服量儿大小加减
　　硃砂丸治小儿一切无辜疳黄痩腹痛或有虫冷与热悉主之
　　硃砂【一分细研】雄黄【一分细研】干蟾【一枚涂酥炙令黄】漏芦【一两】麝香【一两研】菖蒲【一两】
　　右罗为末都研令匀用粟米饮和丸如麻子大毎服以粟米饮化下二丸空心午后各一服随儿大小以意加减
　　茯神散治小儿针后冝服压惊
　　茯神【半两】川升麻【半两】犀角屑【半两】代赭【细研】钩藤　川大黄【剉碎微炒已上各一分】
　　右捣罗为散毎服一钱以水一小盏煎至四分去滓放温渐渐服之
　　决明子丸治小儿冷热无辜疳或时惊热或时夜啼犬便青黄白汁头热头发作穗四肢黄痩不多食物马蹄决明子【二两】
　　右为末炼蜜和丸如麻子大毎服于食后以熟水下三丸更量儿大小加减服之
　　芦荟散治小儿无辜疳气寒热积滞不化心腹胀满芦荟【研】人中白【研】虾蟇【炙黄各半两】麝香【少许】
　　右捣罗为细散再合研令细毎服一字至半钱熟水调下不拘时日二服服后当下恶物量儿大小加减
　　四神散治小儿无辜疳防
　　虾蟇【一枚炙】黄连【去须为末】鈆丹【炒各半两】麝香【半分】
　　右细研为散毎服半钱陈米饮调下
　　刘老丸治小儿无辜疳
　　陈粳米【一合炒过去火毒研】黄连【去须一两剉炒放冷出火毒】陈橘皮【去白半两】干漆【一分炒去烟出火毒存性】
　　右为末猪胆汁煑面糊为丸如小豆大毎服七丸用米饮下不拘时
　　青金丹治小儿无辜疳针烙后宜服
　　巴豆【一两去皮心】硫黄【一两】苦楝根皮【二两】醋石榴根皮【二两剉】
　　右件药于铁鼎子内满着水煑七昼夜如水耗即放添热水日满即去楝根石榴根取巴豆并硫黄同研更入桂心槟榔木香细辛末各一分马牙硝橘皮干姜蓝花末各半分同研令匀饭和丸如麻子大毎日空心以温水下二丸当得溏痢为効三嵗以下日服一丸
　　漏芦丸治小儿无辜疳肌痩有虫
　　漏芦【去芦头二两】猪肝【炙干去膜】栋根【剉各一两】
　　右为末炼蜜为丸如菉豆大一二嵗儿毎服三丸三四嵗儿毎服五丸温水下乳食前日三服如患防米饮下
　　又方
　　地胆草
　　右为末毎服以羊肉二两药末一钱入盐少许以水煑熟空腹顿服
　　救生丸治小儿无辜疳腹胀气喘六脉空浮乍热乍寒或时防痢心腹疼痛
　　巴豆【去皮取二两半米醋一升生姜半两切同煑醋尽取巴豆烂研】雄黄【半两研】丹砂【一分研】
　　右各研匀以汤浸蒸饼心为丸如黄米大毎服芍药汤下二丸
　　吹鼻散治小儿无辜疳脑热发干竪
　　硝石【三分】熊胆【一分】麝香【一豆大研】
　　右件药相和细研为散取一小豆许吹两鼻中得黄水出为効
　　胡粉散治小儿诸疳无辜鼻中出清水眼上有白膜或患痢体热口干生疮脚肿眼涩腹中有虫喜饮冷水胡粉　龙骨末【各一钱】
　　右炒令黄以鸡子清空心服半钱日三
　　治小儿无辜疳方
　　干虾蟇【三枚涂醋炙黄焦】苣蕂【半两防炒】
　　右为末入少许五味和为剂内入羊肠中两头紧系放麸椀中安之上以纸覆之却将椀合蒸一炊久去麸取药并肠细切捣如膏更入炼蜜和丸如菉豆大毎服以粥饮下七丸日二服量儿大小以意加减
　　沉香膏治小儿针无辜核后冝炼贴之
　　沉香【一两剉】黄丹【六两】
　　右件药以清麻油一升先下沉香燋黒漉出下黄丹不住手搅以慢火煎之后滴于纸上如黒锡无油傍映即成膏毎贴法以箆子于烂帛上摊膏令稍薄贴之一日一换勿令风吹着针处为妙
　　雉肝散治小儿无辜疳
　　右将雉肝一具干者捣湿者熬为末分三服毎服丹砂散后即一服米饮调下半钱
　　蜗牛煎治小儿无辜疳
