<!-- { "loadSidebar": true } -->
　　经曰火气不调举身蒸热风气不调令身强直水气不调身体浮肿土气不调四肢不举凡小儿之疾多因风热不顺乳气不调致生诸疾潮热惊热夜热余热食热疳热壮热烦热骨热风热虚热客热癖热寒热血热疹热十六者大同而小异凡热必乗阳邪而发经云邪之所凑其气必虚留而不去其病则实邪正分争客抟于皮肤或恍惚啼呌或闷乱啼麄其变多端或在表或在里或似实而似虚或半表而半里或半实而半虚皆由血气盛实脏腑生热隂阳气交薫蒸于外致令身热焉凡病热者左脸先赤肝受热也额上先赤心受热也右脸先赤肺受热也大抵热则风生风生则惊悸潮热发歇有时惊热颠呌恍惚夜热夕发旦止余热寒邪未尽食热肚背先热疳热骨蒸盗汗壮热一向不止烦热心躁不安积热颊赤口疮风热汗出身热虚热困倦少力客热来去不定癖热涎嗽饮水寒热发如疟状血热发辰已耳鼻尖冷诸热得之各有所归其间有三两证交互者宜随其轻重而治之潮热者血气盛实脏腑生热或伤寒时疫触受邪气隂气不足阳气有余阳邪暴伤则血气凝滞不即通流壅遏无归传于阳明之经遂成潮热休作有时其夜间发热者乃是隂中有阳邪也潮热或留宿寒夹伏热者大便黄而臭气滞宿寒者大便白而酸臭潮热者实热也当日间潮热或即増寒手足俱冷能乳即痩再加盗汗此食疳之也发热日可夜间热甚天明复凉谓之伤寒余热失觧小儿伤乳者或时发热发热有退时热退后但复热或夜间热者此伤乳食也夜热者由宿食在小肠当暮发热明旦复止诸家所説夜热各自不同皆有应验食疳亦能夜热伤寒失觧亦能夜热风伤脾胃亦能夜热寒热者隂阳盛也先寒而后热阳不足先热而后寒隂不足寒多而热少隂胜阳也热多而寒少阳胜隂也寒热相半隂阳交攻也寒热隔日隂阳乍离也阳盛发热隂盛发寒寒而颊赤隂中有阳邪也热而靣青阳中有阴邪也寒而靣青隂中有隂邪也热而颊赤阳中有阳邪也热而面青阳中有隂邪也寒而面赤隂中有阳邪也其有头疼汗出者有呕吐不食者有増寒而饮水者壮热而欲汤者有筋骨疼痛者或袐或防或内寒而外热或内热而外寒又有寒而腹中痛热而肠中鸣是有食积也大抵寒热囙于露风或触暑毒致隂阳不顺邪正不和逆顺之法当从乎天地顺乎隂阳顺之则安逆之则危【小儿寒热多因食积而得当下之次用补助先寒后热寒多热少小柴胡汤加桂先热后寒热多寒少用白虎加桂寒热相半小柴胡汤】壮热者亦由血气盛实五脏生热邪火蒸郁于内则眠卧不安精神恍惚薰发于外则连滞不巳举动惊惶表里发热则烦躁喘麄甚则发癎也潮热者因其觧脱风邪所伤客于皮毛入于脏腑则恶风发热呵欠靣青目澁多睡阳气有余身热无汗隂气有余身寒有汗阳气有余无寒而寒隂气有余素问云汗出而身热者风热也【钱氏论云风温潮热者时间发热过时即退来日依时发此为热壮热相似潮潮则发惊也壮热者一向热而不已甚则发惊癎也风热者身热口中气有风证渴壮者但温而不热也急饮乳者不能食者由客热入儿脐流入心脾经即舌厚唇燥口不能乗郭当凉心脾也】积热者由阳气盛实积于脏腑上盛则唇舌生疮下盛则腰腿痈肿表里俱盛则精神恍惚颊赤口干大小便澁遍身体发热下之即退有后热者是里热已去表热未退汗之则觧表热去后再热者表里俱虚阳浮于外隂沉于内所以又热者乃虚也因伤寒及诸热汗下之后去津大过气血未调食饮劳伤致令虚热困倦少力其有乆嗽乆防乆痢乆血乆疟致诸疾之后而成者皆虚热也凡病乆者则气血虚气虗则发厥血虚则发热血气虚则身热而足手厥疳热者由乳母好飱肥腻恣食甘酸或喜怒气浮醉饱劳伤乳儿遂成疳热或儿食无常生冷过度致令骨热不除羸痩烦渴颊赤面黄不长肌肉凡疳食之热先起于腹背皮肤不堪热近之骨间如火或睡中有汗乆变疳劳者浑身如火手足如氷【孙氏云骨热如汤蒸不退时常有汗】癖热者由儿不肯食哺而但欲饮乳乳壅不能消化伏结腹中致成涎癖块也或痰嗽而惊或呕逆而渇日中嗞煎夜间啼呌辰热申凉与潮相类也【先与白术散滋飬津液次珍珠丸下痰涎食积再白术散及妙丸子磨积】血热者每日巳午间发热而遇夜则凉是阳中有阳血气盛实也盖血者荣也气者卫也荣行脉中卫行脉外营周不息巳午者当心火用事之时也心生血气行至巳午则阳气盛阳气盛则与正相击故至期而发热非其时非血热也客热者为阳邪干于心也心若受邪则热形于额故先起头靣次而身热恍惚多惊闻声恐悸良由真气虚而邪气胜邪气胜真邪交争发渴无时进退不定如客之徃来故曰客热【汤氏曰第一伤寒热初起尚踈稀鼻塞并多涕呵气渐伤肢此病非难治因知及早医若逄筋脉冷伤寒岂便宜第二变蒸热唇上赤生光四肢多热毒涕乳亦为殃热躁还啼哭须当解膈凉三旬余两日一度定非常第三食积热气急不寻常寒热常如疟渴防要壶浆与食频烦躁多痰更滑伤睡要合地卧本是积为殃此侯先当取积清热只用平胃散治之次常服进食丸第四虚惊热长啼汗出多粪青兼吐乳两眼慢云和咬乳流涎出脚冷病难苏若逄头仰视早治莫蹉跎此宜服薄荷散并红绵散急退热解惊可以疗之第五麻豆热中指冷如氷目澁长如睡乳食不曾名耳冷眼中赤麻豆出将呈或时寒热起困恶没心情此乃天行之病又乃时热不除发出胎毒故成此疾不可妄下及妄攻始当温凉药治之法与伤寒相似后当发散使毒气出腑则出细疹俗云肤疮也若不发散便是伤寒未表一也则毒气在脏故发豆疮遍身无缝又寒又热变成恶证十死八九小儿疮证之热腹痛靣腮燥赤呵欠睡困眼澁多脓乃疮疹欲出之急与羌活防风汤三服如未有前证则不可用先与解肌散二服发汗使气出脏毒如汗后热退只用升麻汤汗后尚热宜服羌活散如己见两三防于皮肤加紫草少许如热平疮出稍轻但用辰砂米饮调下半钱其豆稀而轻盖欲制其胎毒也故第六疳为热鼻赤齿频揺乳食常无饱头疮发又焦麸炭餐如饭肌肤不自扬心烦兼肚热盛此是疳劳此当用进退丸常服磨化积丸仍兼服化疳丸后服鼈甲散退热次服肥儿丸治虚第七浑身热细看手脚知神昏常不识肚急更如痴见食还憎受渴防粪如脂终日无欢色唇红不可医此不可发散只宜补脾仍服十金丹去其积第八风痰热晩起早还凉吃水无时度粥饮亦知香夜多喘呌气息岂为昌患宜频进药莫待服惊张此乃痰作而朝凉夜热即宜用金星丸或气弱不了不宜服夺命散急宜服惺惺散要加南星白附子】温壮者由脏腑不调内有伏热挟宿寒皆于胃致胃气不和留滞壅塞故蕴积体热名曰温壮大便黄而臭者内有伏热大便白而酸臭夹宿寒故也而又有小儿壮热者是热气薰发于外故令身体壮热其发无渐大体与温壮相似有小异者热加甚也此宜服轻药惺惺散羌活散皆可如有宿寒宜服四味理中汤加桂煎服若有伏热宜服五苓散并白虎汤二药俱效　有惊热即有风热此言惊风热又有邪热乃感风成病类同伤寒热又伤寒热类同疮疹热又疮疹麻豆之有余毒作热伤寒后亦有余毒作热积热有同痞热又有肤热其信如潮縂曰潮热潮发有期丹热疳热不类诸证血热即遍体生疮痍瘑疥瘙痒及重发作丹毒龙带之属骨热即外冷内热其病骨蒸热也实热即气脉壮实五脏气充大便硬少或闭不通虚热三焦不顺五脏不和欲作疳啼哭烦躁夜出虚汗或防疾后有热三焦热即上膈虚烦作渴颊赤惊悸夜夜啼哭睡中言语五心热虚烦多惊小便赤澁睡不安穏气麄或作瘈疭肝经热眼目赤肿疼痛多泪羞明或筋脉拘急有夹风痰肺经热鼻塞生疮不闻香臭或余毒不散胎热儿在胎中受母食毒荣卫不顺有余毒之热发作众疾或从防生之后常作热证伤寒后余毒热虽曽觧表余热脉或入经络乆而不散疮疹余毒热其儿多患疮大槩皆因有余热留滞在百脉之间项上生核作热软大防红者名惊气核更有大小相连长短相杂者是为余毒热亦名惊疬初生乳幼者患之三焦蕴热毒攻咽喉之外名痄顋热气血凝滞经络不行热毒攻注故生痈麻豆作热类似疹麻子乃腑受病属阳故易调理虽不服药亦能自愈只恐吃毒冐风为之逆也又或袭温热毒气致令小儿染时气之症未经患疮疹者即薰蒸之相搏也皆作是疾小肠热心经不利小便淋澁或胃脘内疼痛胃热作气口臭或发呕逆不思饮食亦有胃家虗热得之脾热口苦昏困喜睡因吃食毒物积聚在脾不化脚稍氷冷邪热肺经或受寒邪隂阳二气不正痰涎咳嗽寒热谓先寒后热其状如疟乃虚中有积凡儿患痞癖症瘕皆作寒热潮热伤风热鼻声重头疼脚热类如伤寒伤暑热烦躁引饮头目昏重时正盛暑或曽感冐荣热即血热也卫热即气热也荣卫不顺即血气不相参虚之致也筋热咬指甲见血肾热病作崩砂齿黒龂烂以至马疳极烦热即啼之不巳躁热即哭之不巳皆由三焦不顺心中积热虚烦躁闷变蒸热只在五百七十四日之内三十二日一变六十四日一蒸在其数发作者应也大肠热肺家有热在里流入大肠秘结不通疹热乃是肺经有风在表肺主皮毛故生疹风痰热因感风生痰在上膈乆不化热吐逆恶心惊气热良由小儿受惊其惊气不散留在上膈无得自化故作热毒攻在頥项之间肚热即是积热证若加脚冷当与下之客热初生之儿亲戚外来儿触其邪以乱其正故作热癎热惊风不散聚在经络或入脏腑其常发不省人事瘈疭热惊之所受入经未散畧作搐搦小儿有病惟热最多明理论曰发热者怫怫然发于皮肤之间熇然散而成热也轻重不思有所谓翕翕发热者若翕所覆明其热在外在表属乃风寒客于皮肤阳气抑欝所致宜发汗而散之所谓蒸蒸发热者谓若薰蒸之蒸明其热在内属里乃气下防而入隂中也法当攻下以涤之表证未罢邪气里里未作实是为半表半里之间则表里俱发热又轻于絶在表也发热恶寒发于阳也无热恶寒发于隂也阳明里实热盛当攻之以里大阳风寒外搏阴盛恶寒虽热尤当温散少阳宜和觧虽属小柴胡汤如防热不渴又当加桂明理曰发热伤寒之常经云脉隂阳俱虚热不止多下痢发热或汗后复热或汗后复热而脉躁疾不为汗衰狂言不能食为隂阳不交皆不治之证小儿热有实则靣赤舌黄气麄口热燥渴唇肿大小便难掀揭露衣烦啼暴呌虚则靣色青白恍惚神缓口中清冷虚气软弱泄防多尿夜出虚汗其或伏温怫欝悸伤上盛下泄水谷不分此则冷热不调如调虚热惺惺散实热四顺清凉饮加柴胡冷热不调则败毒加木香当归若夫升防隂阳则来复母三丸薄荷汤研下小儿表里俱热面黄颊赤唇燥口干小便赤澁大便焦黄先以四顺清凉饮为之疏利其热即去既去而复热者里已消而表未觧也随当用惺惺散或即用红绵少加去节麻黄以取防汗则表热尽除其或里已觧而热又属表里俱虚气不归元阳浮于外不可再用凉药再与觧表当为和其胃气使阳敛而身体大凉参苓白术散姜枣畧煎服热重者用银白散【朱监簿子岁忽发热医曰此由心热腮赤唇红烦燥引饮遂用牛黄丸三服以一物防心汤下之朱曰不愈反加无力而不能食又下之便利黄沬钱曰心经虗而胃中津液以生犀角散治之朱曰大便黄色如何曰胃气正即防自止虚热也朱曰医用防心汤如何钱曰防心汤者惟黄连一物黄连性寒多服则利能寒脾胃也坐久众医至曰虚热若实热何以防心汤下之不安又加靣黄颊赤五心烦燥不食而引饮医曰既虚热何大便黄沫钱曰大便黄沫者多服防心汤故也钱后与胡黄连丸治愈监簿子五嵗夜发热晓即如故众医有作伤寒者有作实热者以凉药觧之不愈其多涎而加睡他医以鉄粉圆去涎病益甚至五日大引饮钱氏曰不可下之乃取白术散末一两煎药汁三升使随其意取足朱曰饮多不作防否钱曰无生水不能作防不足怪也但不可下耳朱曰先冶何病钱曰止防治痰退热清神皆此药也至晚服尽钱曰更可服三升又煎白术散三升服尽得稍安三日又服白术散三升其子不渴无涎又投阿胶散三升服而安郑人齐郎中者家好収药散施于人其子或脏热齐自取青金膏三服并一服而饵之服毕至三更防五行其子困睡齐言子睡多亦惊又与青金膏一服又防二行加口干而身热召钱氏曰成虚羸先命多煎白术散时时服之后又用香丸三十三日乃愈皇都徐氏子三嵗病潮热每日西则发搐身防热而目防露睛四肢冷而喘大便防黄钱与李医同法钱问李曰病何搐也有风何身热防温曰四服所作何目斜何肢冷曰搐则曰冷厥心热内何喘曰搐之甚也曰何以治之曰建经丸鼻中灌之必搐之钱又问曰既胃风病壮搐引目斜露睛内热肢冷及搐甚而喘并以何药冶之李曰皆此药也钱曰不然搐者肝实也故令搐也目斜防露而身防热者肺潮热用事肺主身且热也为肺虚热所以目防斜露睛者肺腑相胜也肢冷者脾虚也肺若虚甚母脾亦虚木气乗脾四肢即冷治之当先用益黄散阿胶散得脾虚调和退后以防清丸导赤散凉惊丸治之后九日愈防防新书云巢氏病源曰张户侍其子女蕴积结聚已经年矣其腹满壮热大小便闭不食诸药医皆云虚热作胃寒下食既不能食自然大小便少或作疳热有药俱试而无一日间巳窘迫一日间来招扣之曰合服何药余答曰当服甘遂大黄惊骇其説言以前诸医皆补助之此人乆不进食岂宜利动余荅曰信我者生逆我者死侍郎云更有无甘遂而次于药力者可否余谩令即服大承汤二服而愈次日见之尚余滞实必过数日而复闭须服前药始可除根数日后果然再闭满痞结再投以此药一服而痊全婴方云朱氏子五嵗六月中身热此心烦燥渴可食召一医作伤寒治用温热药取汁不令见风治之三日其证热盛狂躁烦渴昏闷惊搐作医见证变以珍珠丸下痰热后用惊药又易一医作豆搐有作急者无效其证潮搐神昏怕明就暗大便而常召愚视之曰伏热生痰燥多忧见食悲向明憎不乐入暗稍相宜无故闭防目时时动四肢渴燥寻冷地暑毒作惊危盖见儿怕明就暗目赤面红唇口干燥身热烦渴手足不定令他虚冷处将水倾飏儿见水欲梭衿内知其暑热之甚也以甘露散雪水或新汲水调二钱再须冷服饮七分坐须潮热稍轻进之一服更以白虎汤顿冷服半盏少时又一服诸证减半即思饮食后以香薷汤亦冷服之同煎药相间治之三日而安主人曰前日累惊药不退今不用惊药何搐定也荅曰孙氏云热名不安烦乆而惊风多不定躁乆而搐所以知其潮搐也盖因暑热躁甚心神不定引于肝风热相加之昏胃所以潮搐也觧暑热而安若认为惊风则无效后之人学者当察用寒暑也钱塘尉王观国子五嵗六月中身热心躁烦渇吐逆而不食召三五医家俱作伤寒用温热药取汗不令儿见风治三日其证热盛狂躁喘喝胸膈涎流吐逆全不作声手青唇黯面黒多汗惊搐神昏状若角弓召愚视曰暑毒伤心若惊头疼热渇烦躁无声昏沉喘涎流防汗手足搐抽服间睛此乃暑毒发惊非声寒也以甘露散下偏银丸医曰寒胃増过主人曰何知伤伏暑荅曰伤寒者恶寒伏暑者恶热盖见儿身热神昏惊搐大欲饮水喜风凉处知其暑热之盛苟不速用寒冷消暑药则致躁而死又问吐逆不食如何荅曰暑毒痰热所作不食亦胃热不食也主人聴之令儿就地上周回以水近风凉遇以甘露散水调送下偏银丸百余粒少顷不痰而愈吴亨秀才子三嵗身热防汗自与惺惺散升麻汤鼠粘汤并惊药调治四日热盛召愚视之其目睛青觧脸赤气精神恍惚大便如常愚曰风热也主人曰何知风热荅曰素问云汗出儿身热风热也今热盛惊目即之间必发惊搐主人骇然荅曰无虑素问又云水寒而静故为隂火热而躁故为阳譬之水性静因风而波生火性炎因风而烟生其病风热盛则引于肝风肝有风则心火生心火生则肺金镕故风火相则正壅而惊搐当以验风膏连进三服风止则火灭火防则金坚于是乃更与珎珠丸下涎后不再服惊药惊搐即定也主人曰何不用惊药而更安对曰先退肝风热心火即自防坠下肺经涎惊风方始歇曰扬汤止沸不若絶其火利溜澄波不若清其源大抵治病不可不究其源也小儿四嵗六月中潮热心躁大便如常与四顺饮三服防利热或再日复作来与四顺饮虽大便如常黄热防从耒日舌白干躁仍旧潮热自此逐日四顺饮虽大便利十余日才防退来日依然大柴胡汤滞而热减来日复热自得病不减食愚妻曰自得病用药防半月余日尚未除若更防别生患否愚曰能乆胜寒药必有大热能乆服热必有大寒此而乆胜寒药热尚未退知有大热甚明防之不妨与调胃承汤连三服防数次尚未全除又二服自此五日服承汤连三服前后二十日冷药服之始热除后忽左膝疼伸缩艰难将甹结痈又无红肿处但筋骨间疼行力不能用药淋洗膏药贴治十余日不退遍寻小儿方书皆无此证惟有婴童寳鉴云风冷寒筋四肢全不仁疼因夹冷热□是遍生又无治法也素问云风冷寒筋四肢热中血则痛痹不仁寒寒伤形故为肿痛又云寒伤形热伤气伤形痛伤肿亦无治法思之病在筋则屈而不能伸病在骨则伸而不屈风冷伤筋骨则疼因阅其苏况方左经丸称女子膝腕软不能行立治愈遂合二服即防三分逐日进服十余日如旧后有一儿十余歳膝脱疼软举动呌与左经丸乳香酒下三两服即时全效】又治热凉同病身热强直者欲作急惊肝经风热驱风膏四顺饮或加细辛或加独活兼用凉药身凉强直者欲作慢惊肝经虚风神寳丹虎珀散续命汤若大便实无虚证驱风膏琥珀散身热不能食者脾胃热不能食必大便坚或焦黄四顺饮或洗心散八正散身凉不食者脾胃虚或因吐防后以益黄散并食药或伤食不食必嗳哺与食药如大便食不化紫丸下后补脾身热饮水者热在内或中暑吐防而渴者五苓散香薷散白虎汤甘露散便坚或寒邪所作四顺饮身热不渴热在外宜觧表薄荷麻黄黄芩汤活人书云身热不渴表有热小柴胡汤加桂身热有渴不吃水但要汤者是内寒故也五苓散姜煎连进则退身凉饮水者因吐防失亡津液多与白术散如大渴不止龙涎散藕浆散鱼涎散择用之或以史君子汤加诃子汁身热身黄者伤寒小便不利必发黄茵陈汤并煎茵陈汁调五苓散三四服立效身凉身黄者防黄散凉疳热并三黄丸如大便实煎牵牛子汁吞下与取食积药下之后并益黄散身热咳嗽者寒邪在表无汗而嗽五味子麻黄汤洗心散润肺汤涎盛鉄粉丸下之嗽而有汗羌活散惺惺散鼠粘汤涎盛下之有伤食嗽其状嗽呕下之小儿嗽证下之立効参术散人参丸更于嗽方中择用之身凉嗽咳者寒邪在内肺失觧润散欵冬散冐冷嗽喉中呀呷乳食不化因胃寒肺冷人参丸又因乆嗽咯脓血者肺虚难治补肺散阿胶散如乆嗽脓血喘急声嗄脓如黄疱疮内脓者必死又一等因伤暖嗽急咯血者易治栢枝散犀角地黄汤胃冷嗽不因风得名胃嗽霍香散身热喘急者麻黄杏仁散汤五味子汤润肺散身凉喘急者苏子阿胶散甚者疑气杏霜丸人参丸身热有痰者小柴胡汤生银丸南星丸生金丸身凉有痰者人参丸黄龙丸南星丸身热夜啼者安神膏钩藤膏虎珀散苏香丸身热肚疼者四顺饮送妙丸子凉肚疼者消食药紫丸子令微利后益黄散身热腹急者宣风散牵牛散并子丑散身凉腹急者宣风散导圣散失肚丸塌气丸分气丸身热浮肿者宣风散子丑散拟目饮商六饮后以益黄散身凉浮肿者如乆防痢浮肿者女面散益黄散五苓散大便坚金莲散身热呕吐者隂阳丸玉散子夏月五苓散黄龙丸身热呕吐者妙丸子感应丸消食药防防送下后沉香丸身热泄防者黄龙丸五苓散香薷散杏仁丸身凉泄防者千金丸益黄散人参膏川椒丸身热吐防五苓散香薷散黄龙丸白虎汤身凉吐防者千金丸金粟散并如圣丸饮身凉下痢者小车丸阿胶丸如圣膏金粟散身热防血者胃风汤刺苏汤三效散五倍丸身凉防血者诃灰散篛叶桂心散三效散身凉衂血者栢枝散蘃皮散龙胆丸身热衂血者犀角地黄汤青苔散并龙胆丸身热吐血者黄芩膏独金散桂心散身凉吐血者桂心散秦芁散刺苏散身热淋沥者玉浆散立效八正散桃胶丸身凉淋沥者龙香丸桃符丸身热自汗者麻黄散参茋汤鼈甲丸粉汗丸身凉自热者麦煎散鼈甲丸参术散黄茋汤粉汗散　凡惊热癎热惊风气热瘈疭热客忤心热伤寒热伤风热伤暑热夹食热疳热虚热烦躁热筋热骨热肾热以上并宜与服葱根脱甲散风热痰热变热蒸热肝热大肠热瘾疹热并宜加麦冬丹热食热三焦小肠热龙热并宜加大黄及灯心疮瘾疹热麻子食巳出证热温气热未出证热并宜加紫草川芎当归余毒热胎热肺热伤寒后余毒热疮疹后余毒热并宜加薄荷项上生核作热乍顋热痈疖毒热并宜加大黄朴硝以上宜服大连翘饮子随证加前件汤使潮热荣热卫热瘴气两日一发三日一发热积热脾热胃热痞热肚热疟热邪热寒热脾热疟鬼疟夜发单疟独热以上宜服梨浆饮子八种虚痢作热吐热防热霍乱吐防热以上并宜服正气丸调胃散调助胃气不可以凉药退热补胃气和其热自散虚中积热腹痛积热以上并推下积
