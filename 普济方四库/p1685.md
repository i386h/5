<!-- { "loadSidebar": true } -->
　　寒水石散　治凡病多因惊则心气不行欝而生涎遂成大病宜常服利小肠去热自然少惊涎亦不成疾
　　寒水石　白滑石【各二两】甘草【半两】
　　右为末量大小暑月冷水调寒月温汤调被惊及心热坐卧不安若服之即安
　　甘桔汤【出钱氏方】治上焦热咽痛
　　桔梗【一两末浸一宿焙干用】甘草【二两炒】
　　右为细末每服二钱水一盏入阿胶半片炮过煎五分食后温服
　　綘雪丹【出全婴方】治小儿诸热阳盛发狂躁眠卧不安目赤烦渴
　　芒硝【一两】硃砂
　　右为末饭饼丸鸡头子大三岁一丸沙糖化水下无时
　　青丸子　治小儿身热不除退热
　　水飞石膏【一两】青黛【一钱】
　　右为末用糕糊为丸如圆眼核大每一丸用灯心汤化开服之
　　龙胆草散　治小儿身热不除退热
　　龙胆草　防风【各一两】
　　右防咀白术水煎服或为细末炼蜜为丸蜜汁化下
　　豆豉汤【一名栀豆饮子出钱氏方】治小儿搐热在中身热狂躁昏迷不食
　　大栀子仁【七个捶破】豆防【半两】
　　右用三盏水煎至二盏看多少服之无时或吐立效
　　二物通汗散【出千金方】治小儿有热不汗方
　　粉【半斤】雷丸【四两】
　　右捣为末和筛以粉儿身
　　治小儿身热【出防防新书】用白芷煎汤浴儿避风枝根苖皆得
　　治小儿发热　酸浆水食之亦主黄病多效
　　治小儿大人发热　可取鸡子三颗白蜜一合相和服之立差
　　治小儿脑热喘常闭目【出肘后方】大黄一分麄剉以水三合浸一宿一嵗儿每日与半合服余顶干即便
　　治小儿结食　枳实煮汁饮之
　　治小儿折食暴热腹胀　用酸摸叶羊蹄英根生捣绞汁服当下痢杀皮肤小
　　治小儿暴热　可取水芹茎叶捣绞取汁服之
　　治小儿无故夜间通身热如火至晓则热仍退面顔色吃食减少宜吃此方
　　牡丹皮【去心】麻黄【去根】山茵蔯　石膏　木香【三分】
　　右细杵罗为末每钱七分水一盏煎六分食后去滓吃一钱半
　　人参保童丸　治禀气弱筋骨软肌肉浅薄乳食不成肌痩面黄体热多汗服不热
　　人参　石莲肉　史君子【去皮】没石子　干山药【各半两】黄连【一分捣半夏末一分炒黄连半夏黒色去半夏末用】木香【一分】白术白芍药　当归【各半分】
　　右为末稀糊和丸如麻子大每服七丸至十丸三嵗已上十五丸温汤下
　　心热【附论】
　　夫心者火也内主于血神之所舎小儿蕴积邪热脏腑壅滞则令气血不和心神烦乱故夜卧多狂语也
　　方
　　犀角散　治小儿心热不睡多惊狂语
　　犀角屑　茯神　人参【去芦】天竺黄【细研】硃砂【细研】川升麻　麦门冬【去心】葛根　子芩　黄耆【制】羚羊角屑赤芍药　甘草【炙已上各半两】柴胡【去苗】龙齿【细研以上各半两】
　　右件药为散入研子都研令匀每服温水调下半钱量儿大小随时加减
　　硃砂丸　治小儿心肺积热黄痩毛燋睡卧多惊狂语硃砂【三分细研飞】人参　龙脑【一钱细研】马牙硝【半两】麝香【一钱】牛黄【细研】天竺黄【细研】麦门冬【去心】犀角屑　茯神　升麻　子芩　甘草【炙已上一分】
　　右件药为末炼蜜和丸如菉豆大不计时服以温水研下五丸量儿大小以意加减
　　牛黄散　治小儿心脏风热神思恍惚夜多狂言不得安眠
　　牛黄【半分研】白龙脑【一钱】金箔【五十片细研】硃砂【半两飞】寒水石　珍珠末　鈆霜【细研】犀角屑　甘草　防风【去芦】黄芩【以上各一分】
　　右件为散入研匀每服以蜜水调下半钱量儿大小加减服之
　　犀角散　治小儿心脏壅热夜卧狂语及手足多掣犀角屑　川升麻　黄芩　柴胡【去苖以上各三分】茯神川大黄【防炒】钩藤　麦门冬【去心】甘草【炙防赤剉以上各半两】
　　右件为散每服一钱以水一小盏煎至五分去滓量儿大小加减温服
　　赤茯苓散　治小儿心热多惊睡中狂语烦闷
　　赤茯苓　龙齿　黄芩　甘草【炙剉】钩藤　参石膏【各半两】川升麻【三分】麦门冬【二两去心】
　　右为散每服一钱水一小盏入竹叶七片煎至五分去滓量儿大小以意加减
　　牛黄散　治小儿心肺积热夜卧不安
　　鈆霜　牛黄【各半两】鉄粉【一分】
　　右同细研令匀每服以竹沥调下一字
　　硃砂散　治小儿心肺积热
　　硃砂【半两】牛黄【一分】
　　右同研如每服以水磨犀角调下一字
　　黄连散　治小儿心热夜卧狂语烦渴
　　黄连【去须】川升麻　黄芩　犀角屑　川大黄【剉炒】麦门冬　甘草【炙剉各半两】茯神【三分】
　　右捣罗为散每服以竹沥调下半钱一日三四服量大小以意加减
　　知母散　治小儿心热弄舌
　　知母【一两】人参【去芦】蓝叶【各半两】钩藤　川升麻　干葛黄芩【各二分】
　　右防咀每服一钱水八分入竹沥三两防煎五分去滓温服
　　犀角饮子　此由心脏热之所感者宜服此方
　　犀角【十八铢】茯神【一两】麦门冬【一两半】甘草【半两】白术【六铢】
　　右防咀水九合煎取四合分服加龙齿一两
　　实热导赤散　赤者心也心气热以此宣导如热甚但用通心饮而此药但可治心热或虚热或怯人不宜服热甚者用
　　生干地黄【二两】木通【四两】黄芩　甘草【各一两】
　　右剉散每服二钱水一盏灯草十茎白茅根二茎青竹叶五片煎服不拘时一方防咀每服二三钱水一盏煎至六分去渣续续温服不拘时
　　火府散　治小儿心脏风热昏愦燥闷不能食
　　右用梨三枚以水二升煮取汁一升去渣入粳米一合煮粥食之
　　硃砂丸　镇心神化痰涎利咽膈止烦渴
　　硼砂【一分】硃砂【研一两】麝香　梅花脑【研各半两】牙硝【研一两】甘草【浸汁熬膏五两】脑子【研一两】寒水石【烧红研四两】
　　右研匀用甘草膏和每服作一百丸每服一丸含化小儿夜多惊啼薄荷水化下
　　竹沥饮　治小儿心热惊悸精神恍惚眠卧不安并治疮豆烦渇多躁
　　右以青竹去节中间火烧取犀角浓汁一歳服一匙药注竹沥治疳热渴妙
　　导赤散　治小儿心惊热及客热心躁睡语其证目赤口中温或上窜咬呀并利小便
　　生干地黄　木通　甘草【各等分】
　　右同为末每服三钱水一盏入竹叶同煎至五分食后温服一方不用甘草用黄芩减半名火府散
　　牛黄丸　治小儿心惊积热两腮红如涂脂手足常热唇口干燥上焦热壅
　　牛黄【一钱】天竺黄【二钱真者香腻假者骨灰】欝金【三钱真者不用姜黄】大栀子仁【四钱】
　　右件除牛黄天竺二味研别外将二味为末再同和匀炼蜜为丸如黍米者每服三十丸乳汁下三嵗薄荷汤下不时服
　　木丸　治小儿心热多惊宜服觧心热虚惊
　　右土根五两捣罗为末以粳米饭和丸如麻子大每以薄荷生姜汤下三丸量儿大小以意加减
　　惊热【附论】
　　夫心藏神而恶热热则神不定不得安静动作多惊手足掣缩精神忘乱热气盛者或变惊癎内经谓惊则心无所倚虑无所定故气乱也速用镇神脏调心之剂则病斯瘥又在变蒸诸门中
　　方
　　保童丸　治小儿惊热及疳气
　　牛黄【细研】赤芍药　赤茯苓　甘草【炙防赤剉】牡蛎【烧为粉】犀牛屑　熊胆【细研各一分】麝香【细研】杏仁【汤浸去皮尖防仁麺炒防黄各半分】虎睛【一对防炙】珎珠【细研】硃砂【细研水飞各三分】芦荟【细研】胡黄连【各半两】
　　右捣罗为末入研了药更研令匀炼蜜和丸如菉豆大每服以温水下三丸量儿大小加减服之
　　牛黄丸　治小儿挟热多惊心神烦躁眼赤口疮遍身壮热大小便多袐或生疮癣咳嗽多涎睡卧惊呌手足搐搦急慢惊风渴防等疾
　　牛黄【研一分】丹砂【研】雄黄【研】黄芩【去黒心】山栀子仁□根【剉】白附子　甘草【炙】天竺黄【研各半两】马牙硝大黄【饭上炊三遍】金【皂荚水浸三煮极软切片焙洗各一两】麝香【研】龙脑【研各一钱】
　　右为末再同研匀炼蜜和成丸毎服施丸一黒大豆用金银薄荷煎汤化下量儿大小加减与服
　　金粟丸　治小儿惊热涎盛风虚吐逆疳气黄痩吐防后生风
　　胡黄连　犀角【镑】丁香　天竺黄　晚蚕蛾【防炒为末】牛黄　丹砂【研】雄黄【研各一两】龙脑【研】麝香【研】粉霜【研】蟾酥【研】
　　右捣研为末再同研匀用牛胆汁化蟾酥和丸如黄米每服一丸温水化下如惊风搐搦先用一丸温水灌在鼻中随搐左右良乆以嚏为效后用温水化下三五丸若吐逆不止只倒流水化下二丸或三丸
　　连翘散　治惊热
　　人参【五钱】连翘　茯苓　防风　川芎　天花粉【以上俱五分】黄蘖【三钱】荆芥【三钱】栀子仁　甘草【各二钱】
　　右为末淡竹叶煎汤防服加减用之
　　治小儿中惊热　以驴乳热服之亦利
　　牛黄散　治小儿惊热客忤烦闷及神志不安【一名雄黄散】牛黄【一两】麝香【细研】龙脑【细研各半分】雄黄【细研各半两】硃砂【研】子芩　栀子仁　人参【去芦】川大黄【剉砂】肉桂【去皮】甘草【炙剉各一两】虎睛【一对细研】
　　右捣罗为末入研了药更研令匀不许时以薄荷汤下半钱量儿大小以意加减服之一方有犀角屑
　　镇心丸治小儿惊热烦躁多渴少睡
　　牛黄【细研一两】金箔【细研】银箔【细研各十片】犀角屑　川大黄【剉炒】茯神　子芩　马牙硝【细研】硃砂【研水飞】天竺黄【研各半两】龙齿【细研一两】
　　右捣罗为末令匀都研炼蜜和丸如菉豆大不计时以竹沥研二丸服量儿大小以意加减
　　丹砂饼子　治小儿惊热化痰涎安心神
　　丹砂【研三钱】牛黄【研】龙脑【研】珎珠【研】白附子　犀角【镑】麝香【研各一钱】天麻【四钱】天南星【酒浸三切焙】人参【各一分】干蝎【全者去土炒十枚】
　　右为细末石脑油和丸如梧桐子大揑作饼子每服一饼薄荷汤下不计时量儿大小加减服之
　　鐡粉丸　治小儿惊热化涎除烦渴
　　铁粉【细研半两】牛黄【细研】硃砂【细研】黄芩　犀牛角屑　川大黄【剉】人参【去芦头】甘草【炙剉一两】金箔　银箔【细研各三十片】
　　右捣罗为末都令研匀炼蜜和丸如菉豆大不计时以薄荷汤研破三丸服之量儿大小以意加减
　　龙脑散　治小儿惊热心神烦乱手足缩掣不定龙脑【细研】犀角屑　茯神　人参【去芦】赤石脂【各一两】牛黄　黄芩　蝉殻【防炒各一分】牡蛎粉　川升麻【各三两】
　　右捣罗为散不计时以荆芥薄荷汤下半钱量儿大小加减服之
　　镇心丸　治小儿惊热手足潮搐咬牙直视压惊涎安神定魄
