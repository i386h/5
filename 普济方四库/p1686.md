<!-- { "loadSidebar": true } -->
　　人参末　白茯苓【去黒皮为末】山芋末　凝水石【煆研】寒食麫【各一钱】甘草末【三分】麝香【研】龙脑【研各半钱】甜硝【研二钱】丹砂【研二两半】
　　右同研及细炼蜜和丸如鸡头大每服半丸至一丸食后临卧煎金银薄荷汤化下量儿大小加减服之
　　犀角饼子　治小儿惊热凉膈化痰
　　犀角镑　珎珠末　丹砂【研】硼砂【研】粉霜【研】腻粉青黛　水银【与黒铅结成沙子各一分】龙脑　麝香【研各一钱】
　　右捣研为末再同研匀山药煮糊和丸如皂角子大揑作饼每服半饼薄荷汤化下食后临卧服
　　珎珠丸　治小儿惊热口干烦闷睡卧不安及变蒸诸热
　　硃砂【末半两水飞】牛黄　雄黄　龙齿【各一分】犀角末珎珠末　麝香【各二钱】金箔　银箔【各三片】
　　右同研如粉以糯米饭和丸如菉豆大不计时金银汤下三丸
　　辰砂金箔散　治小儿惊热壅滞心神忪悸赤闷乱躁渴
　　辰砂【七铢水飞】桔梗【八铢】人参【四铢】白茯苓【去黒皮】蛤粉【八铢水飞】牙硝【四铢】甘草【四铢】生脑子【二铢研】金箔【小十片】
　　右先剉桔梗人参茯苓甘草熬捣罗为细末同辰砂等衮研匀每一嵗薄荷汤调下一大字小儿从满月至一百日已来五嵗多热夜间惊搐大便不利入腻粉少许用生蜜水调量大小加减常服安魂定魄永无惊热之疾一方治小儿咽喉肿痛口舌生疮每服少许糁在患处咽津立效大小膈热每服一钱新水调下食后卧时服
　　青金丹　治小儿惊热不安
　　青黛【四两】甘草【生末二两】蝉蜕【取末二两】麝香【研一分】牛黄【研】龙脑【各一钱研】丹砂【研一分】龙齿【为末】天竺黄【研半钱】
　　右皆同研令匀细用胶饴和丸如鸡头大每服一丸分作四服小儿惊啼薄荷汤研服兼涂顶及手足心此药和脏腑袪邪毒安魂魄调畅三焦觧烦除热大小烦躁每服一丸新汲水化下
　　镇心丸　凉心经治惊热痰盛及心神恍惚睡卧不安甜硝【白者一两】人参【一两】硃砂【别研一两】甘草【炙末】寒水石【烧各半两】干山药【白者】龙脑　白茯苓【各二两】麝香【一钱别研细】
　　右为末熟蜜丸如鸡头子大如要红入膏子胭脂二钱温水化下半丸至一丸食后一方薄荷汤下名眠膏
　　辰砂散　治小儿惊发搐睡卧不安
　　硃砂　欝金　全蝎　雄黄　僵蚕　白附子甘草【各一两】脑子　麝香【各一钱】
　　右为末三嵗杪一字薄荷汤调下
　　蝎稍丸　治小儿惊热心神不寜时发瘈疭
　　蝎稍【防炒一钱】白附子【炮半两】天南星【炮一分】腻粉【研一钱】夜明砂【防炒半两】青黛【研一皂子大】龙脑【研】麝香【各半钱】白僵【直者炒七枚】
　　右研为末再同研匀麫粉糊为丸如鸡头大每服一丸薄荷汤化下临卧服量大小加减
　　珎珠丸　治小儿惊热化滞妳食坠涎利大肠宜服珎珠　天竺黄　硃砂【各一两】雄黄　丁头代赭杏仁【三十粒汤浸去皮尖防仁麸炒防黄】巴豆【十粒去皮用油煎令黄色杏仁用研】
　　右都研细为末炼蜜和丸如菉豆大每服一丸生姜汤下三歳以上加数服之
　　龙脑散　治小儿惊热心烦不得睡卧
　　龙脑【细研】麝香【细研各半两】甘草【炙剉】牛蒡子【防炒】栀子仁马牙硝【细研】金【各一分】牛黄【半分细研】
　　右捣罗为末不计时以温薄荷汤调下半钱量大小以意加减
　　镇心犀角丸　治小儿惊热
　　犀角屑　川升麻　子芩　龙齿【细研】铁粉【细研】麝香【细研各半两】蚺蛇胆　牛黄【研一分】
　　右捣罗为末都研令匀用软饭和丸如菉豆大每服以粥饮下五丸量儿大小以意加减
　　青龙丸　治惊积有热
　　青黛　茯神　芦荟　南星【泡各一分】麝香【少许】轻粉巴豆　巴霜【一字】全蝎【二个焙】
　　右先将巴霜研如泥次入诸药研令极细丸如粟米大硃砂为衣每服一丸薄荷汤送下
　　羚羊角汤　治诸惊壮热
　　羚羊角【半分】蝉殻【半分】茯神【去心】柴胡　麦门冬【去心一两】地骨皮【各一两】黄芩　甘草【炙半分】
　　右剉为散每服一钱姜枣煎服
　　小天南星丸　治小儿热惊化风壅涎嗽镇心安神天南星【牛胆肉□者研】人参　赤茯苓【去黒皮】珎珠末【研各半两】丹砂【研一两】半夏【用生姜半两同炒水煮一二百滚药取出焙干各半两】麝香【研】龙脑【研各一钱】
　　右为末水浸炊饼心为丸如黍米大每服四丸至五丸不计时煎金银薄荷汤下
　　熊胆丸　治小儿惊热眼中搐搦昏愦呕吐痰涎颊赤面黄鼻干目澁有时盗汗乳食不进
　　熊胆　胡黄连【各三分】细黒【烧过半分】青黛　天浆子【麸炒去皮七个】史君子【麸泡熟为末七个】麝香【研半分】寒水石【三分】
　　右为末再同研匀用白麫糊和丸如黍米大每服五丸至七丸不计时煎白粳米饮下
　　天竺散　治惊热焦啼
　　天竺　僵蚕【炒】山栀子　蝉蜕　连翘　欝金【水煮皂】甘草【各三钱】
　　右为末临晚以薄荷汤下食后亦可
　　睡惊丸　治小儿惊热夜啼精神恍惚睡卧不安涎嗽心躁
　　代赭石　蛇黄【半两去滓】鉄粉　南星【姜汁炮浸七次】金星石银精石【各三钱】黄连　麝香【各一钱】
　　右为末脑子半钱蜜丸如鸡头子大每丸薄荷汤下
　　金花散　治小儿惊热化痰利膈
　　川大黄【纸裹煨】甘草【炙】干葛　川甜硝【剉细研各等分】
　　右为细末每服半钱水一盏煎至六分食后温服
　　紫霜散　治小儿惊热睡搐搦镇心臓安神定魄鈆霜　天竺黄　甘草【剉各一钱】母砂【研各一两半】铁粉【研半两】龙脑【研各半两】人参　史君子【防煨各半两】
　　右先捣为散再同研匀以瓷噐盛每服一匙蜜调下
　　钩藤饮　治小儿惊热睡卧不稳
　　钩藤【三分】蚱蝉【二个去头足趐炙】升麻【各半分】犀角屑【防炒】麦门冬【去心皮焙】石膏【研三分】柴胡【去苗半两】甘草【防炙一分】
　　右捣筛每服二钱水一盏煎至六分去滓下竹沥半合重煎三五沸分温三服空心午后夜卧各一量儿大小以意加减
　　金屑辰砂膏　治小儿心经邪气热颊赤多渴睡卧不安但欲狂妄痰涎不利精神恍惚及大人痰热蕴积烦躁咽喉肿痛口舌生疮
　　牙硝【枯研】铁粉【研各半两】甘草【炙各二两】龙脑【研二钱】辰砂【研飞二两】人参【二两】金箔【三十片为衣】蛤粉【研飞八两】
　　右为细末炼蜜和丸每服一两半作二十丸揑扁用金箔为衣每服半皂子大大人一丸作二服并用薄荷汤化下食后卧服
　　犀角散　治小儿惊热睡卧不安筋脉抽掣
　　犀角　人参【去芦秤】茯神　甘草【炙】黄芩【各一钱】麦门冬【去心】龙脑　生地黄干【各二钱】
　　右为麄末每服一钱水半盏煎至五分去滓温服不拘时
　　白元子　治惊热
　　白附子　南星　半夏【各一两并生用】天麻　僵蚕　全蝎　川乌头【去皮尖五钱】
　　右生为末姜汁麫糊丸生姜汤下
　　金星丸　治小儿惊热
　　欝金【一钱】南星【炮】半夏【泡】全蝎稍【各一钱】巴豆【七粒去油】雄黄　腻粉【各一半别研】
　　右末醋和丸麻子大薄荷臈茶汤吞下一方无半夏
　　延龄散　治小儿惊热
　　钩藤【一两】硝石【半两】甘草【一分剉炙】
　　右捣罗为散每服温水半钱日三四服量儿大小加减
　　川硝散　治小儿惊热
　　右川硝半两研为散每服以鸡子清调下半钱量儿大小以意加减
　　犀角散　治小儿惊热睡卧不安筋脉抽掣宜服麦门冬【去心焙】龙齿【各一两】黄芩　甘草【炙防赤剉】犀角屑茯神　人参【去芦头各半两】
　　右捣麄罗为散每服一钱以水一小盏煎至五分去滓入地黄汁半合不计时量儿大小以意加减
　　铁粉丸　治小儿惊热心神烦闷多啼
　　铁粉　青黛【细研】茯神　羚羊角屑【各三分细研】硃砂【半两研飞】蛇蜕皮【一条】麝香【半分细研】
　　右捣罗为末都令匀以粟米饭和丸如菉豆大不计时以粥饮下五丸看儿大小以意加减
　　鈆霜丸　治小儿惊热心神忪悸痰涎壅滞宜服鈆霜【半分】滑石　腻粉　珎珠末　麝香　丹砂【一两】
　　右都研以饼蒸和丸如粟米大一嵗薄荷汤下一丸
　　茯神散　治小儿惊热烦躁手足抽掣心悸宜服茯神　龙齿【细研】川升麻　犀角屑【各半两】石膏【细末飞过】寒水石【各一两研】牛黄【半分细研】
　　右捣罗为散不计时以竹沥调下半钱量大小加减服之
　　虎睛丸　治小儿惊热烦躁不得眠卧
　　虎睛【一对要酒浸炙】芦荟【细末】硃砂【细末】黄连【去须】青石脂　鉄粉　牡砺粉【各一分】
　　右捣罗为散都研令匀不计时以暖水调下半钱量儿大小以意加减服之
　　龙齿散　治小儿惊热下防不定兼渴
　　龙齿【细末】芦荟【细研】黄连【去须】赤石脂　鉄粉　牡蛎【烧为粉各一分】
　　右捣罗为散都研令匀不计时以温水调下一匙
　　天竺黄散　治小儿惊热手足掣缩精神妄乱
　　天竺黄【研】欝金【剉】犀角【镑屑】黄芩【去黒心各一分】龙脑【研】人参　甘草【炙各半两】
　　右为细末每服半钱生姜蜜水调下乳食后服
　　钩藤散　治小儿惊热
　　钩藤　蝉蜕【防炒】马牙硝　黄连【去须】甘草【炙剉】川大黄【剉炒】天竺黄【细研各等分】
　　右捣罗为散每服半钱水一小盏煎至五分去滓不计时候温服量儿大小以意加减
　　小惊丸　治凉惊
　　欝金【皂角水浸煮二个】黄连　牙硝　木香【不见火】藿香龙胆草【各五钱】全蝎【去毒六个】
　　右为末糊丸用雄黄硃砂麝香金银箔为衣
　　风瘼是惊热重麻仁蝉退防风　白痢姜罂粟殻赤痢甘草乌　潮热桃柳枝　镇心惊薄荷灯心吐藿香　防木陈米　夜啼灯心薄荷灶心土精神不爽冬子仁大便不通枳殻大黄朴硝盘
　　肠瘹气钩藤天瘹亦用嗽乌梅桑白皮　吐不止丁香末黄荆叶　常服金银薄荷并酌量用
　　鈆白霜丸　治惊热身体温壮及寒四五日未得汗啼呌少睡吃水无度
　　鈆霜　马牙硝　人参　天竺黄　甘草【各半两】丹砂【研一分】山栀子仁【一两】
　　右为末蜜调为丸如吾同大每服一丸熟蜜汤化下
　　天竺黄散　治小儿惊热烦闷
　　天竺黄【细研】甘草【炙剉】川大黄【剉炒】马牙硝【各一两】腻粉藿香【各一钱】蒲黄【半两】
　　右捣罗为散不计时以水调下半钱量儿大小加减服之
　　犀牛汤　治小儿惊热盛
　　犀角　防风　木香　桑白皮　白茯苓【一分】赤茯苓　甘草【炙各等分】
　　右剉细每三匙水煎服
　　五福化毒丹　治凉惊热心膈
　　生熟地黄【焙秤各五两】麦门冬【三两】甘草【炙三两】甜硝【三两】青黛【两半】
