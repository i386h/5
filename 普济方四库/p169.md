<!-- { "loadSidebar": true } -->
　　芍药汤　治大小便难脐腹妨闷
　　赤芍药【五钱】羌活【五钱】桂心【五钱】川大黄【剉炒一两】郁李仁【汤浸去皮炒一两】川芒硝【一两】槟榔【一两】大麻仁【二两】
　　右为末炼蜜为丸梧桐子大每服三十丸空心服温水下
　　茯苓汤【一名大黄散】　治大小便不通心腹满闷不能可过赤茯苓【三两】桑根白皮【剉三两】瞿麦穗【二两】大黄【剉炒二两】榆白皮【剉二两】防葵【去芦二两】麻子仁【研如膏二两】
　　右防咀每服五钱水一盏半煎一盏去滓入芒硝末五分更煎二沸空心温服日晩再服
　　牵牛子丸　治下焦结热肠胃燥涩大小便不通黑牵牛【淘洗令净炒令气透便取出摊令冷取末二两】青橘皮【焙去白用一两】桑根白皮【剉炒一两】芍药【焙一两】栝蒌根【一两】木通【剉一两】陈橘皮【焙并白用一两】
　　右为末炼蜜杵和丸梧桐子大每服十丸十五丸加至二十丸茶酒任下
　　白术散　治大小便难腹脇胀满气急
　　白术【一两】牵牛子【炒一两】木通【一两】川大黄【剉炒一两】槟榔【一两】川朴硝【一两】陈橘皮【五钱去白焙】
　　右防咀每服四钱水一盏煎至六分去滓空心温服
　　滑石汤　治大小便俱不通
　　滑石【一两五钱】茅根【三分】车前子【三分】天门冬【去心焙一两】冬瓜穰【一两】莨菪子【浸去浮者煮令芽出曝干微炒一两】
　　右防咀每服五钱水一盏半煎至一盏去滓食前温服日三
　　治大小便气壅不利胀满闗格不通
　　木通【剉一两】川朴硝【一两】郁李仁【汤浸去皮炒一两】车前子【一两】黄芩【五钱】瞿麦花【五钱】
　　右防咀每服四钱水一盏煎六分去滓温服
　　大黄散　治闗格不通妨闷大小便秘涩
　　大黄【剉二两】桂【去粗皮三分】冬瓜子【炒一两】滑石【研三两】朴硝【生铁铫子炒干刮下纸裹于黄土内窨一宿取出研细三两五钱】
　　右先将前三味为散更与滑石朴硝同研匀细每服二钱浓煎白茅根汤空心调服至晩再服
　　黄芩汤　治大小便不通
　　黄芩【去黑心二两】赤芍药【三两】白茅根【三两】大黄【生用三两】瞿麦穗
　　右防咀每服五钱水一盏半煎一盏去滓入朴硝末五分更煎二沸空心温服
　　甘遂散　治气痞心腹胀喘促大小便不利
　　甘遂【煨】牵牛子【炒】续随子【去殻】葶苈子　大防【各等分】
　　右为末每服五分浓煎灯心汤空心调下服利水为度
　　治大小便不通
　　大黄【煨】牛蒡子【炒】羌活　独活　滑石【各等分】
　　右为末用热水调下空心服即便利
　　五宣散　治大小便不通行滞气
　　瞿麦　木通　甘草　虎杖　滑石【各等分】
　　右为防咀每服二钱水一盏灯心数茎煎七分临卧服
　　车前子汤　治大小便俱不通
　　车前子【五两生用】木通【剉四两】黄芩【去黒心三两】郁李仁【汤浸去皮尖双仁三两】
　　右将前三味捣筛与郁李仁拌匀每服五钱水一盏半煎一盏去滓入朴硝末五分更煎二沸食前温服日三
　　榆白皮汤　治大小便俱不通
　　榆白皮　甘草【炙剉各一两五钱】滑石【三两】桂【去粗皮一两】
　　右防咀每服四钱水一盏半煎一盏去滓食前服日三
　　木通汤　治大小便不通
　　木通【剉二两】大黄【剉生用】滑石　麻子仁【一合研如膏】
　　右防咀与麻子仁拌匀每服五钱水一盏半煎一盏入芒硝末五分更煎二沸空心服之
　　治大小便不通腹胁坚胀蒸下部方
　　莲叶【三两】葱【三七茎并用须去叶切】皂角【一挺炙剉】生姜【一两切】
　　右以浆水一斗二升煮十余沸并滓分两度而旋旋盛入小口磁缸中坐缸上蒸冷即易之未通即倾药于桶斛中添热水坐蘸下部即通
　　大黄散【出肘后方】　治风冷气入小肠忽痛坚急如吹状大小便不通或小肠有气结聚如升大肠起名为闗格大小便不通
　　川大黄【剉炒】苦参【剉】贝齿【烧灰】滑石【各一两】
　　右为末每服二钱葵根汤下不计时温服一方无大黄
　　掩脐方【一名葱豆汤出危氏方】　治大小便不通
　　连根葱【二三茎】生姜【一块土者】淡豆豉【一十一粒】盐【二匙】
　　右同研烂捏作饼子烘热掩脐中以帛紥定良久气透自通不然再换一剂一方捣碎为末米汤下
　　治诸大小便不通
　　海金沙　芒硝　朴硝　麝香【各等分】
　　右为末白汤调服大便不通者加巴豆一粒
　　黄连散　治大小便秘涩壅热累効
　　黄连【二两】川大黄【二两好醋炒】黄芩【一两】甘草【炙一两】
　　右为末每服二钱食后温水调下
　　芒硝汤【出千金方】　治闗格不通脬腹妨闷大小便不通
　　芒硝【研二两五钱】冬葵子【炒三合】滑石【碎三两】
　　右防咀每服五钱水一盏半煎一盏去滓入芒硝末五分更煎二沸空心温服一方无滑石
　　芫花丸　治大小便不利
　　芫花【炒】滑石【研各五钱】大黄【剉炒三分】
　　右为末炼蜜丸梧桐子大每服二十丸葱汤下
　　治大便不通
　　滑石【二两】葵子【一两】榆白皮【一两】
　　右为散煮麻子汁一升半取二匕服二服即通
　　治大小便不通
　　干姜　盐　杏仁
　　右等分捣导之
　　治大小便闗格不通腹肠喘急【出圣惠方】
　　水银【一分】腻粉【一分】滑石【一分】
　　右为末研令水银星尽每服葱汤调下一钱
　　治大小便秘结【出经验良方】
　　水银【豆大一块研细】巴豆【二粒去殻膜】硫黄【三块如豆大】
　　右研为膏作一剂涂于脐内良久才通即便去药
　　治大小便难腹中有燥粪寒热烦迫气短汗出腹胀【方见本门大便秘涩不通类濡藏汤门】
　　治大小便难【出圣惠方】
　　木香【五钱】青黛【五钱】麻油【二合】
　　右水一大盏同煎令水尽惟有油去滓分三二服
　　冬葵根汁方　治大小便不通
　　生冬葵根【洗净二斤捣罗取汁三合】生姜【四两捣罗取汁一合】
　　右搅匀分作二服空心一服有顷再服尽即通一方不用生姜
　　治大小便闗格不通【出圣惠方】
　　胡椒【二十粒捣研】川朴硝【五钱】
　　右水一大盏煎胡椒至六分去滓入硝更煎一两沸候温服
　　又方【出圣惠方】
　　腻粉【一钱】生麻油【一合】
　　右相和空心服之
　　治大小便闗格不通肚胀气筑心闷絶【出圣惠方】
　　蜀葵花【一两捣烂】麝香【五分研】
　　右水一大盏煎至五分去滓服之无花即取根擘破用之
　　推车散【出本事方】治大小便秘经月欲死者
　　推车客【七个】土狗【七个如男病推车客用头土狗用身如女子病土狗用头推车客用身】
　　右用新瓦上焙干为末用虎目树皮向南者浓煎汁调只一服愈
　　治卒闗格大小便并不通支满欲死二三日则杀人【出肘后方】
　　苦酒　硝【等分】
　　右和涂脐上干即易
　　又方【出肘后方】
　　甘遂【二铢】　贝齿【二枚】
　　右捣下以三合浆水尽服之须臾即通
　　紫金沙散　治大小便不通
　　用紫金沙不拘多少蜂房蒂七枚捣为末每服一钱温酒调下
　　土马汤　治大小便不通
　　右用土騣马不拘多少走水淘火上用新砖煅过为粗末每服二钱水一盏煎至七分温服
　　猪脂酒方【出千金方】　治大小便不通
　　用冬葵子微炒一两捣筛用水二盏煎一盏去滓入人乳汁半合和匀空心服之
　　发灰散【出肘后方】　治大小便不通及便血
　　用乱发一两洗净烧灰为末细研每服三钱温水调食前日三以通利为度
　　冬葵子汤　治大小便不通
　　用冬葵子微炒一两捣筛用水二盏煎一盏去滓入人乳半合和匀空腹服之
　　治卒大小便不通【出家藏经验方】
　　用盐以纸裹烧投水中服之一方以盐实脐内即通又以和苦酒傅脐又以水三升煮盐三合使沸适寒温竹筒灌下部
　　又方
　　用含硝石吐出水
　　治大小便闗格闭塞【出圣惠方】
　　用蔓菁子油一合空腹服之即通通后汗出勿恠
　　治大小便闗格不通肚腹气筑心闭絶【出圣惠方】
　　用乌桕树东面白皮隂干为末如五七日不通热水调下二钱如急用火上焙干为妙
　　铁脚丸【一名皂防饮】　治大小便闗格不通经三五日者【出圣惠方】
　　用不蛀皂角烧灰研细粥饮调下三钱一方用皂角炙去皮子为末酒糊或炼蜜丸梧桐子大每服三十丸酒下温水亦得一方皂角烧置桶内薰其后部即通
　　治大小便不通【出千金方】
　　用葵子末一升青竹叶一把水二升煮五沸饮服
　　又方【出千金方】
　　用榆白皮切一升葵子一升水五升煎取二升分三服
　　又方【出千金方】
　　用甑带煮取汁和蒲黄方寸匕日三服
　　治大小人大小便不利腹大且坚【出经验良方】
　　用故衣多垢者切一升水三升煮取一升分三服
　　治老人虚大小便不通【一名琥珀散出经验良方】
　　用真琥珀研如粉人参汤调下亦治心痛老人虚大便不通葱白三寸水煎熟不用葱入阿胶一片于葱汤内镕开温服吴内翰母曾服得效
　　治闗格大小便不通胀满欲死两三日则杀人【出肘后方】用芒硝二两纸裹三四重炭火烧之令内一升汤浸服当先饮汤一升已吐出乃服之
　　治卒闗格大小便不通支满欲死及旬日一月日不得大便【出千金方】
　　用葵子二升水四升煮一升服内猪脂如鸡子大一丸弥佳
　　贴脐膏
　　用甘遂为细末以生面调为糊摊纸上糁末在上涂脐中及涂脐下便处另煎甘草水温凉随意服之以通为度
　　甘遂散【出危氏方】　治大小便不通及腹满气急
　　用甘遂二两赤皮者为末炼蜜二合和匀每一两重分作四服日进一服蜜水下未知日二服渐加之一方用二两为散分五服熟水下如觉心下烦得微利日一服
　　治大小便不通
　　用羊屎烧薰鼻又主中恶心腹刺痛
　　又方
　　用捣葱白以醋和封小腹上
　　又方
　　用茱萸角枝断取如手第二指中节含之立下
　　又方
　　用雄防粪两头尖者傅脐中立效
　　又方
　　用苋实末五钱分二服新汲水调下
　　又方
　　用矾细研末令患人仰卧置矾末于脐中满用新汲水滴之候觉冷透腹内即自然通若曾灸即于原灸盘上用纸作环子高火盘一指半已来着矾末在内仍依前法滴之
　　木香丸　治重伤大小便不利腹痛
　　苍术【一两】巴豆【十粒】瓜三棱【五钱炒】
　　右为末白面糊丸菉豆大每服五七丸食后姜汤下
　　治男女水火不通诸药不能疗
　　用篇竹生紫花香根水边生者为佳研自然汁一盏服通即止药不可便服补药
　　槟榔散　治大小便不通亦治肠胃有湿大便秘涩用槟榔至大者半枚用麦门冬熟水磨一钱重汤荡热服之一方为末每服二钱蜜汤防服一方用童便葱白煎服
