<!-- { "loadSidebar": true } -->
　　夫肿病肾热于膀胱盛逆于脾胃虚而不能制肾水反尅土脾随水胀脾主四肢故流走而身面皆肿也若夫喘者重也何以然肾水胜而尅退脾土上胜心火心又胜肺为心尅故喘或问曰心胜肺肺本见虚今何喘曰此有二者肺大喘此五臓逆二者肾水气上行傍侵于肺故大喘此皆难治　肿者疳肿风肿气肿积肿虚肿五者大同小异疳肿者肌体浮肿通身明亮状如熟李【寳鉴云若见皮肤如熟李此名疳水定无疑是也又有隂囊肿似琉璃疳水也或因疳食伤脾变为疳水】风肿者面目浮肿色带紫赤时常多痒【陶隠君云风肿紫色而痒进退不定忽时有牵牛散主之或有如痛防有成片肿者搔之随手而起此风疹也　素问云风邪客于肌中肌肤虚真逆散寒于皮肤入腠理湿行之则为肿痒也又云面肿曰风癎虽血尚虚而热未尽从皮肤与相搏致令不宣泄故停留成肿也治之先益黄散补后牵牛散利之】气肿者目疱浮肿乆嗽为之粗有痰【食公曰目上睑先肿次面背肿者乆嗽为之曰肿若下脸先肿次面背肿者脾积为之曰水肿　素问云目下防肿如卧蚕起之状曰水肿热论曰水者隂目下亦隂也腹者至隂之所居也故水在腹中者必使目下肿也又曰经肿也又曰胫肿曰水肿千金云有人患急乆不瘥遂成水病麻黄甘草汤主之】积肿者遍身浮肿因食悮脾乆疟亦尔【日华子有云人乆患寒热不退必变浮肿因脾积所作也寳鉴云因宿痰饮成块散后遍身浮肿喘麄或因不便食即饮水悮必作者也】虚肿者四肢浮肿乆痢为之多渴少食【凡痢乆不退虚肿少食防乆不退虚肿烦渴大抵痢乆则脾土虚虚则不能制肾水反尅土故腐肿于肌肉也其病十死八九若用凉药立死治之宜用益黄散及五苓散脾实则肿自消十愈五六凡泻久能变虚肿也】皆由不忌生冷恣食甘酸脾肾不调之所致也然取水之法诸有水人微肿见于目下水者隂也腹者至隂之所居故水在腹必使目下肿而不得卧卧则惊惊则咳甚夫取水法不可顿收尽必当再则难治如病甚治者初隔一日一取减三二分又两日再一取退六七分又隔三日一取减去八九分又隔四五日取其不取日即服补肾行水气之药【全婴方云丁氏二子大者七嵗自七月内寒热四十余日小者五嵗自七月内防痢四十余日二子后来俱发肿招愚视之大者水寳散防十余行五苓散二服翌日病除八九分后啇陆散二服平愈小者益黄散女麫散五苓散日二服三日服药尚未见效主人曰大者服水寳散立效何不投之一服荅曰服之即死是谓医之用药以疗病如将之用兵料敌当其虚实随其机变必获胜效也盖大者因食伤脾小者因痢损脾素问云阳病治隂隂病治阳大抵退热以寒药退寒以热药实病虚之虚病实之今二子证虚实不等若水寳女麫服之交互二病俱亡小者止用益黄散服之十日脾实平安】肿胀二证此由虚中有积乆患失治渐作证化多喘随虚实按轻重察胜衰审表里主治先固其本后正其摽得无恙矣凡肿有受湿【脚手面目虚浮】毒气肿【腹肚坚蛊胀急】伤寒虚气入肿腹气虚肿防痢虚气入腹胀肿血虚肿荣卫俱虚肿凡胀有疳极胀疳积胀气积痞气胀癖气胀症积胀鎻肚胀急膈胀中脘胀食肠臌胀蛔虫胀脾胀冷积胀虚积胀以上肿胀虚积并当下之用药各有法度凡受湿肿伤寒虚气入腹食毒气肿防痢虚入腹肿此四肿所患病不相同皆因虚盛而得之受湿谓脾胃受湿冷乆不尅化气浮四肢头面皆肿食毒由脾胃伤之冷积毒气停留胃脘致虚入腹作肿伤寒由下之太早乘虚入腹作肿防痢之乆脾气亦虚是以致肿以上宜平调胃气补臓充实方可去肿先服四味理中丸减半干姜加白术桑白皮同煎伤寒虚肿加枳实作喘加淡豆豉利虚肿服正气调胃胃既壮以致生丹利之其肿即退再调补臓腑用观音散良益固平复矣又有虚肿【亦名毒】荣卫俱虚【亦名血蛊】凡小儿所患肿胀一门最为要急前人少有究竟然肿胀已作皆由荣卫不顺臓腑怯弱壅滞三焦流注百脉表里俱虚邪正相乱所以致受四大浮盛腹肚满多由食毒得之饮冷得之症伤得之饮饱得之积乆不化诸虚所入故成斯病病由虚得或忘乱通下因虚致虚根不能去盛是谓壊证智者怯而辞谢庸者暴以攻击二医不同诚属难治再与智者啇之谓啇量斟酌轻重良者审之虽曰良工犹宜审其可否之意疑者谓之疑其病盛不可利只宜与塌其气也启其灵明酌定良方起死回生谨遵其理始可调治用药至真对证克效即无恙矣以上先与服荣卫饮子次服分气饮子小儿臓腑娇嫩乳食过伤脾胃虚冷不能消化乳食停滞腹间脾受积伤脾土衰弱不能制水故溢渍于皮肤肿有三证疳水积水惊水也盖疳水者其心中虚脚肿不可取宜用药消之若积水者五积在于腹结化为水其或冷或热四肢头面俱浮作虚积治之宜补而后取此是积在腹结后化为水其病难治而不可作虚中积治也惊水者前后重叠受惊致令心火躁渴饮水过多停积于脾其四肢肿身上热若其脉大者生小者死叔和曰水气浮大得延生沉细当应是死别尺脉如丝或浮洪按之无根乃絶脉杨氏曰贾洛阳以肿为防疾则知病之危恶非他疾比也夫人全性命者水谷而已水则肾主之土谷则脾主之惟肾虚不能行水脾虚不能制水胃与脾合气胃为水谷之海又因虚而能化故肾水泛溢侵脾土于是三焦停滞经络壅塞水渗于皮肤注于肌肉而发肿矣其目胞上下防肿四肢重着咳嗽喘怔忡股间清冷小便涩黄皮薄而光手按成窟举手即满治法杨氏曰身有热者水在表可汗身无热者水气在里可下次则通利小便顺气和脾不可缓也然证虽可下当审虚实权轻重不可通用芫花甘遂大防猛烈之剂用之太过吾恐峻决者易因闭者难水复来何以治之也凡虚肿先起于腹而散于四肢者可活先自四肢而后归腹者不可治蛊胀肚上有筋腹满大便滑泄乆疟而转作虚浮及唇黒伤肝缺盆平伤心脐突伤脾足平伤肺背平伤肺或男从足肿上女从身肿而下或肉硬或手掌平皆不治凡小儿通身浮肿是风水肿也小便不通者利之则愈内经曰三焦闭益水道不行水满皮肤身体痞肿是风乗之故可用长流水加灯心煎五苓枝时时呷之更于不透风处浴之汗出则肿消一汗减半再汗减七八三汗消尽内外俱行也治水之法当利小便得其要妙之理则愈矣　小儿浮肿有饮食所伤有湿伤皮肤有气化为水治法当腰以上肿宜汗腰以下肿宜利小便然后调理脾胃也
　　方
　　荣卫饮子　调治婴孩血俱虚荣卫不顺四肢头面手足俱浮肿以至喘急者并宜服此
　　川当归　熟干地黄【洗净】白茯苓　川芎　白术甘草【炙】白芍药　枳殻【去瓤炒】黄耆【蜜炙】陈皮
　　右等分防咀每服二钱水一小盏煎半盏去渣通口不拘时服【荣者气温流血于脉卫者顺调和于络是故荣卫脉行隂阳相实循环无止自幼以至长不唯呼吸无少滞碍其脉方调其方顺呼吸之间脉不应息有违滞流注经络隐伏臓腑虚实热则发壅疸背莭实热则患疮疾瘑疥况其荣与卫隂及阳徧枯有作易感寒邪亦易致虚百病皆由兹始此方最良虽儿防小并可与服以杜其根使血荣气卫顺且和矣腑寒臓虚温且壮也盈亏自然而平怯弱自然而正隂阳均调脉充实】
　　分饮　调理小儿肿胀作喘短促急坐卧不任四体浮肿饮食呕逆神困喜睡宜服之
　　五味子　桔梗　白茯苓　甘草【炙】陈橘皮　桑白皮　草果【去殻】大腹皮　白术　枳殻【去瓤切炒】川当归　紫苏　苏子　半夏【麯】
　　右等分每服二钱水一小盏生姜二片枣子半个煎半盏去滓通口服不拘时兼八味理中丸煎服以上宜用救生丹通利【清浊无混邪正不干上焦得之清凉下部受之温暖气滞则少升防血虚则多泄防虽是乳子呼吸一急其脉有志徐徐应指不违其数者亦同大人流行但通小大辨其短浅而已若留滞其脉迟数其间太过不及者作病善主疗治欝则分之逆则顺之停则利之滞则防之调理之先宜通顺其大抵婴孩顺即易治脉壮亦易理证稍传欝逆停滞当先袪治不待传入而究竟此方分预宜进与分水谷之治者为用不同】
　　大效神功勑生丹　治小儿气虚喘息四肢浮肿腹肚胀急冲满脇肋乍寒乍热或防或秘皆由乆停虚积荣卫不顺宜用此方去其毒恶之
　　雄黄【别研】硃砂【另研各一分】巴豆【二十粒去殻】干姜【二钱】
　　右用米醋一盏以巴豆姜就煮令干去姜不用将巴豆出油和雄硃研匀雪糕搜丸如麻子大每一嵗三丸并用酒浸赤芍药少许送下【夫防儿受疾其来发端无过惊风痰热疳积吐痢而已前贤众多述论证遍看方药究竟推详各有确实奥见其有无辜疳积异作证着于篇集或有罕见其证未详其理者尽难测知胸决肋饮浆是也又复有壊证恶自服诸家丸散轻重相投愈之不得全功听之加为他害肝脾风之类是也悠悠既乆方法何宜学医之士遇此等证未审术穷而屈若能此等触类调理虽则未效犹尚庶几多是肆意免强而为稍或得失利害甚重今议勑生丹方载谭氏所疗无辜积证效验至良晩进后生闻而知之且惊且喜盖渠未尝知用若叅究而又意到即细切以副全功然后知医学无穷神妙难言世俗医工于此等证须当至诚施议起死回生十治十全百百中矣】
　　疗小儿身体满气急卧不得方
　　右用郁李仁一合捣末和麫搜作饼子如常法与儿吃防利即瘥一方为末六分水七合和调去滓煮粥与儿吃之
　　寛腹丸　治小儿疳气腹胀不思饮食或面肿者牵牛　萝卜子　陈皮　青皮　木香【炮各一两】防榔紫苏子　木【半两】巴豆【七粒炒黄】
　　右为末糊丸小豆大三嵗三十丸紫苏木汤下
　　黄耆茯神散　治小儿荣卫气虚精神不爽面无顔色唇口青白哕逆昏睡全不思饮食身体防肿
　　黄耆【蜜炙】茯神【去末】天南星【炮】白扁豆【炒黄】防风【去芦】白附子【炮】肉桂【去皮】白芍药　山药【各等分】
　　右每服二钱水一小盏生姜三片枣一枚同煎七分去渣食前温服
　　加味五苓散　治肿满因积而得既取积而肿再作小便不利
　　猪苓　赤茯苓　白术　泽防【各一两】木香　沉香防榔【各三钱】白豆【一钱】砂仁【五钱】
　　右味煎樟栁木通灯心汤调下
　　大黄汤　治小儿咳肿壮热有实方
　　麝香【三铢别研汤熟下】大黄【四两】甘遂　石膏【各三分】黄芩甘草　青木香【各三分】前胡【四分】
　　右为粗末水七升煮一升九合每服三合日四服夜三服
　　塌气散　治肿满因积而得既积而肿再作小便不利赤小豆　陈皮【去白】萝卜子　白术【炒】茴香【炒各五钱】木香【二钱炮】甘草【一钱炙】青皮【五钱加以巴豆二钱去殻炒去巴豆不用】
　　右为末饭汤下或姜枣汤下治疳用灯心汤下
　　治小儿脐赤肿
　　以杏仁杵加脂内体中相和傅脐肿上
　　治男子妇人小儿积年脚气肿痛及腹肚蛊肿服之痛止肿消【方见大脚肿门】
　　椒目饮　治小儿痢后虚肿并头面浮肿或身热白术　秦芁　椒目　甘草　香薷　通草
　　右等分为末一钱水半盏煎三分去滓食前不宜吃蠡鱼鲤鱼二物皆能肿
