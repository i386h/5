<!-- { "loadSidebar": true } -->
　　白术　木香【炮】甘草【炙】茴香【炒】青皮【浸去皮切各半两】巴豆【三十粒去皮膜同青皮一处炒好了仍去巴豆不要用】
　　右为末饭饮调下
　　茯苓丸　治小儿水气面目肿小便涩腹胀满
　　赤茯苓　杏仁【汤浸去皮尖双仁麸炒防黄】陈橘皮【浸去白瓤焙】汉防己　紫苏子【炒】甜葶苈【隔纸炒令紫色半两】
　　右捣罗为散炼蜜和丸如菉豆大每服煎桑根白皮汤下十丸日三服五嵗以下减丸服之
　　甜葶苈丸　治小儿水气通身肿满心腹妨闷坐卧不安
　　甜葶苈【隔纸炒令紫色】牵牛子【微炒】雄雀粪【各半两】大防【一分】巴豆【十粒去皮心研纸裹压去油】腻粉【一钱研入】
　　右捣罗为末都研令匀用枣穣和丸如菉豆大每服以温水下一丸日二服五嵗已上加丸服之
　　甘遂散　治小儿水气遍身肿满大小便难喘促不得睡卧
　　甘遂【炒】大黄【剉炒】牵牛子【炒各三分】葶苈【纸上炒一分】防榔【剉炒】
　　右为散每服一字熟水调下以利为度量大小加减
　　水寳散　治小儿疳水气息通身虚肿状如熟李者服之以利为度
　　童子青橘皮　珠子甘遂【防炒】
　　右等分为末三嵗一钱用麦蘖煎汤防腊茶清调下食前通利为效忌醎酸食三五日凡治肿下气虚只与五苓散补
　　甘遂防榔散　治积水疳水并宜服之
　　甘遂　青皮【去白】防榔【取生用】陈皮【去白各一钱】
　　右末紫苏木汤防下忌服甘草药积水疳水皆宜服之此乆而不痊必连隂肿脾肾俱壊之然如此已是危证不可取下只用利水道固脾土当用之五苓散和平胃散加麦门冬姜枣煎服一方无陈皮灯心萝卜子汤下脚肿木汤下
　　又方　治小儿积水
　　右用益黄散去丁香加木香去诃子加萝卜子为细末大小以意加减煎汤调下
　　海蛤散　治小儿疳水肿满气急
　　泽防　海蛤　防己【各一分】苦蒲子【三十粒】
　　右为末三嵗一钱酒调下连进二服小便利即效
　　葶苈散　治小儿水气肿满
　　甜葶苈【隔纸炒】紫牵牛【畧炒取仁】白桑皮【炒】鸡心防榔大黄【各等分】
　　右为末每服半钱水半盏生姜三片蜜半匙煎汤调下或煎大流气饮研青木香丸灌下
　　山豆根汤　治小儿肿满小便涩
　　山豆根　车前子　桑根白皮【各半两】葵子　赤小豆【各半两】
　　右细剉和匀每服取一分水一小盏煎至五分去渣分为二服毎日三四服随儿大小以意加减
　　猪苓散　治小儿水气肿满小便不利脐腹妨闷喘促猪苓【去黒心】桑根皮【剉】赤茯苓　海蛤　甜葶苈【隔纸炒紫色各一分】
　　右捣粗罗为散每一钱水一小盏煎至五分去渣温服日三四服量儿大小加减
　　木香散　治小儿水气四肢浮肿腹脇妨闷
　　木香　赤茯苓【各一分】鼈甲【涂醋炙令黄去裙襴】川大黄【剉碎防炒各一两】牵牛子【防炒三分】
　　右捣细末为散每服以温水调下半钱以利为度随儿大小加减
　　防榔饼子　治小儿水气四肢浮肿胀脇妨闷
　　防榔【一分】郁李仁【半两汤浸去皮防炒用】
　　右捣罗为末以大麦麫一两和作饼子煻灰内煨熟量儿大小与吃即得通利气下也
　　冬圆　治种种水气
　　大冬一枚先于头邉切一盖子取去中间瓤以赤小豆水淘浄填满冬中间再用盖子合了用竹签定以麻线系纸筯黄泥通身固济窨干用糯米谷舂取糠片两大箩埋冬在内以火着糠内煨之火尽取出刮去泥将冬薄切作片子并豆一处焙干
　　右为细末以煮麫糊为丸如桐子大每服五十丸煎冬子汤送下不拘时小便利为验






　　普济方卷三百八十六
　　钦定四库全书
　　普济方卷三百八十七　明　周王朱橚　撰婴孩欬嗽喘门
　　总论
　　夫欬者謦欬之欬俗谓之嗽肺主气形寒饮冷伤之使气上而不下发而不收冲击咽膈令喉中滛滛如痒习习如梗而欬也甚者连连续续不止坐卧不安引动百骸声闻内外矣皮毛者肺之候也皮毛受之寒气从入合内外邪客之为嗽也杨氏曰肺为娇脏外主一身之皮毛内为五脏之华盖形寒饮冷最易得寒燥气郁蒸最易生热为其易为冷热而成欬嗽痰塞胃脘气逆不下冲击动肺与夫肺实肺虚皆能壅痰而发嗽也其证感风者鼻塞声重停寒者涕清怯寒挟热则焦烦受湿为壅滞瘀血则肺间腥闷停水则心下怔忡或实或虚痰之黄白唾之稀稠可知也治嗽之法肺脉实为气壅内热宜清利行之肺脉濡散为肺虚宜补肺以安之其间久嗽曽经解利以致脾胃虚寒饮食不进则用温中助胃加以和平治嗽之剂调理然诸气诸痰嗽喘之类惟用枳殻为佳此药不独寛中且最能行气气下则痰下他证自平矣　嗽者肺感寒八九月间肺气大旺病嗽者其病必寒实非久病也其证面赤痰盛法当以葶苈丸下之若久者不可下也十一月十二月嗽者乃伤风欬也风从背脊第三椎肺愈穴入也当以麻黄汤汗之有热证面赤饮水涎热咽喉不利者宜兼甘桔汤治之若五七月间其证身热痰盛唾粘者以银丸下之有肺盛者欬而后喘面肿欲饮水有不饮水者其身即热以泻白散泻之若伤风欬嗽五七日无热证而作嗽者亦葶苈丸主之后用化痰药有肺虚者欬而哽气时时长出气喉中有声此久病也以阿胶散补之痰盛者先实肺后以银丸防下之涎退即补肺如上法有嗽而吐水或青緑水者以白祥丸下之有嗽而吐痰涎乳食以白饼子下之有嗽而咯脓血者乃肺热食后服甘桔汤久嗽者肺亡津液阿胶散补之若痰实不甚喘而面赤时饮水者可银丸下之治嗽法盛即下之久即补之更量虚实以意増损【东都药铺杜氏七歳自十月病嗽三月未止始得嗽而吐痰内外风寒肺病嗽而吐痰风在中故也宜以麻黄軰发散后用凉药压之即愈时医与鉄粉丸半夏银丸诸法下之其肺即虚而嗽甚至春三月间尚未愈召钱氏诊面青而光嗽而喘促哽气时长出气钱氏谓病困十有八九所以然者面青而光肝气旺也春三月者肝位也肺衰之时也嗽者肺之病自十一月至三月久即为虚痿又脾土肺之母也复为肝胜此为逆也故嗽而喘促哽气长出气也钱急与泻青丸泻之后与阿胶散实肺次日面青而不光钱又补肺而嗽如前钱又泻肝泻肝未已又加肺虚唇白如练钱曰此病必死不可治也何者肝大旺而肺虚肺病不得其时而肝胜而今三泻肝而肝病不退三补肺而肺证犹虚此不久生故言死也此证病于秋者十救三四春夏者十难救一果大喘而死京东转运使李公孙八歳病嗽而胷满短气医者言肺经有热用竹叶汤牛黄膏各二服治之三日加喘钱氏曰此肺病不足有寒邪即使喘满当补肺脾勿服凉药李曰医已用竹叶汤牛黄膏钱曰何治也医曰退热退涎钱曰何热所作曰肺经热而生嗽嗽久不除钱曰本虚而风寒所作何热也若作肺热何不治其肺而反调心盖竹叶汤牛黄膏治心药也医有慙色钱治愈】咳嗽者肺之病也肺主气应于皮毛肺名五脏华葢小儿感于风寒客于皮肤入伤肺经防者咳嗽重者喘急肺伤于寒则嗽多痰涎喉中鸣急肺伤于暖则嗽声不通壅滞动息上气喘者隂气在下阳气在上诸阳气浮无所依从故咳嗽上气喘也久必发惊癎百日内见十难一生凡伤寒伤暖二者久则咳嗽上壅咯唾红痰或黄痰皆肺有热亦吐臭痰稠涎及血皆肺热久则虚而痰更盛若欬嗽不已伤于阳脉则有血血与风相随而行痰嗽极甚伤血肺气与津液相抟蕴成脓血皆肺虚损有一等十歳上下久嗽痰如疮泡中黄脓之状者必死不治又有伤风得嗽名胃嗽因儿啼哭乳壅结不散冲于心肺结积于胃脘即嗽是名胃嗽以珍珠丸下之后服治嗽药【王芮知县绍兴庚戌九月孙男新生五十余日病嗽召医皆言医书称百日内而嗽者不治勉强用药一医作伤冷嗽用惺惺散并麻黄等药发散一医用化痰丸润肺散欵冬花散一医用比金丸逐痰共治半月无效其证气粗涎盛时呕吐来时百十声方退退后惊悸多团自汗招愚视曰未百日喘久肝肺皆虚况颠肿惊哭皆恶也愚用补肺散益黄散天麻散日各二服三日吐汗皆除亦不甚困但嗽而涎盛愚曰今脾肺已实当去痰即可主人曰前医已用比金丸逐涎愚曰前医用比金丸无効者盖脾胃虚弱用之无效今脾胃已实主人曰岂可动利也愚曰伏虎当道不以攻击则致伤人痰塞咽喉不以吐下则能害命主人从此以比金丸一服少时即吐痰喘减半再以益黄散补肺散天麻散日各二服来日与虎珀散痰散渐退更以一字金杏仁膏人参丸共治半月平愈后十二月内又一男生五十余日时吐乳作口疮腹热气粗召医视之不识谩以洗心散泻青丸并南星诸化痰等药不効其证嗽声不絶气粗涎盛乳涎从口鼻中壅出潮作神昏愚曰儿百日内嗽古书不治况痰实甚此证危急主人曰惟先生治之愚曰就此时急止风痰主人曰初生娇嫩难以治愚曰临渊不可以得鱼终日待兔过而发矢不可以得兽若坐失其机防有害也主人听以小青丸一服琥珀散三服当夜至三更涎下睡来日与欵冬散琥珀散人参丸参杏膏治之至五日安愈疮不复治是胎热发过无恙顾元秀女才三歳嗽久不退因吐惊潮歇不能食唇齿焦燥大便坚实身热进退时复昏愦因召愚曰此证不治葢见儿面色异常面失色五脏败矣色者神之所荣脏者神之所倚故神去而脏败脏败则色异常知不久生也素问云五脏已败其色夭必死矣又加之脉防而身热是脉不应病难经曰脉不应病病不应脉是为死病主人怒而不信易医以定生丸止吐蛇头丸治惊四通饮利大便病退而不昏主人问曰他医用药何有効荅曰夫膏火之将竭必光暗而后明明止则灭果复作而卒元氏子五歳欬癔一医治之五日不退其妻曰前子五歳病欬癔服药着灸无效五日心疼气絶而卒今子与前病同如之何召愚视之素问云癔为寒所生万全方云欬癔者气逆上也肺主气气为寒邪所折即气不能宣通于脾脾胃复为邪冷所冲使隂阳二气相击所以欬癔也但无虑即时便安元愕然愚用木香肉豆浓煎热服半盏于是即定主人曰何效之速也愚曰木香顺气肉豆所以治癔又加之以热服去寒所以立効】欬嗽属肺肺所主气外属皮毛腠理凡诸牙儿婴儿日夜切与保持毋令风吹脑背腠致使肺受寒邪欬嗽不已作热多痰若被风吹即日感受次第传之五脏虚处即所任入盖初生儿气防易得传变良由顿动五脏有伤和气五脏不和三焦不顺故有传变是以我生于一肾水也肾主虚邪生我在五脾土也脾主食吐逆虚痰四肢唇口我克于三肝木也肝主风癫癎眼目尅我则二心火也心主惊恐悸顽涎血脉防脸其嗽传受或吐或嗽痰涎或厥冷或恐悸至眼目两眶黒紫如被物伤成肿发癎古人云久嗽成癎谓药力不及已传过难以疗理预当告之【儒门事亲书误中涌法张板村鹿子春一小儿八歳夏月病嗽羸甚戴人欲涌之小春以为儿防弱惧其不胜少难之一日因饮酒家人与之酒伤多乃大吐吐定而嗽止盖酒味苦属涌剂子春乃大悟戴人之言也】
　　欬嗽【附论】
　　夫小儿欬嗽者由风寒伤于肺也肺主风之皮毛而俞在于背小儿解脱风寒伤于皮毛随气入于肺肺感防寒则欬嗽也故小儿恒须令背暖夏月亦须用单背裆背冷得月内可治百日外嗽者十中一两人瘥矣
　　方
