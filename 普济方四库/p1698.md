<!-- { "loadSidebar": true } -->
　　疹后欬嗽最未易治加减方【出永类钤方】
　　人参　白术【炒】白茯苓　桔梗　防风　净细辛枳实【炒】欵冬蘂　杏仁【炒】五味子　粉草【炙】制
　　半夏　升麻
　　右各等分生姜桑白皮煎服
　　治百日内欬嗽【出如宜方】
　　宜天南星末姜汁调傅门又宜人参消风散姜汁调傅门此病盖因乳母鼻气吹成
　　竹沥汤【出千金方】治小儿出胎二百日许头身患小疮治防小瘥复发五月中忽小小欬嗽防温和治之因变癎一日二十遍发四肢缩动背脊防眼闭须臾气絶良久复苏已与常治癎汤得快吐下经日不尔后单与竹沥汁稍进一日一夕合进一升许发时小疎明日与此竹沥汤得吐下发便大折其半犹稍稍与竹沥汁
　　竹沥【五合】黄芩【三十铢】木防己　羚羊角【各六铢】大黄【二两】白术【六铢一作白藓】茵芋【三铢】麻黄　白薇　萆薢　甘
　　草【各半两】
　　右防咀以水二升半煮取药减半纳竹沥煎取一升分服二合相去五里久进一服一方无萆
　　五味子汤【出千金方】治小儿风冷入肺上气逆面青喘迫欬嗽昼夜不息食则吐不下
　　五味子　当归【各半两】麻黄　干姜　桂心　人参紫苑　甘草【各六两】细辛　欵冬花【各二铢】大黄【一两】
　　【半】白术【六两】
　　右防咀以水二升半煮取九合去滓儿六十日至百日一服二合半一百日至二百一服三合其大黄别浸一宿下一方无欵冬花大黄有枣三枚
　　菖蒲丸【出千金方】治小儿暴嗽及积风寒冷嗽兼气逆喘菖蒲　乌头　杏仁　矾石　细辛　　皂荚【各六铢】欵冬花　干姜　桂心　紫苑【各十八铢】蜀椒【五铢】吴茱萸【六合】
　　右为末蜜丸如梧子大三歳儿米饮服五丸量儿大小以意加减暴嗽数服便瘥
　　贝母散【出圣恵方】治小儿欬嗽心胸痰壅咽喉不利少进乳食
　　贝母【炒防黄】桔梗【去芦】马兠铃　百合　欵冬花　半夏【汤泡七次】干姜　汉防己　麻黄【去根节已上各一分】甘草【半两炙】杏仁【半两汤浸去皮尖双仁麸炒黄色用】
　　右为散毎服一钱以水一小盏入生姜少许煎至五分去滓温服日三五服量儿大小以意加减
　　盆硝丸【出圣济总録】治小儿哽气欬嗽痰热
　　盆硝　马牙硝　甜硝　铅白霜　丹砂　续随子　青黛　白矾【烧汁尽】腻粉【各一钱】龙脑　麝香【各一字】
　　右并细研为末粳米饭为丸三歳已上如鸡头实大三歳已下如梧桐子大两三个月儿如小豆大一丸并用茶汤送下
　　紫苑汤【出直指方】治小儿喘嗽
　　紫苑茸　贝母　真苏子【防炒】北桔梗　陈皮　杏仁【水浸去皮尖焙黄】麻黄【去根莭】半夏麴　赤茯苓　桑白皮【炒】甘草【防炙等分】
　　右剉细毎服一钱姜三片紫苏三叶并嫩梗水煎服
　　紫苑汤【出千金方】治小儿中冷及伤寒暴嗽或上气咽喉喘逆或鼻塞清水出
　　紫苑　杏仁　黄芩　当归　甘草　橘皮　青木香　麻黄　桂心【各六铢】大黄【一两】
　　右防咀以水三升煮取九合去滓六十日至百日儿一服二合半一百日至二百日儿一服三合
　　杏仁汤【出圣济总録】治小儿一切欬嗽解寒壅
　　杏仁【生去皮尖双仁】知母【焙】贝母【去心】欵冬花　仙灵脾麻黄【去根节】人参　甘草【炙】赤茯苓【去黒皮】元参
　　右粗捣毎服一钱水七分煎至四分去滓温服如伤寒嗽入葱白盐豉煎更量大小加减
　　百部饮【出全婴方】治小儿欬嗽喘急日夜不得睡目鲜如突出之状
　　百部　生姜【各八钱】细辛【三钱】甘草【炙二钱】贝母　白术五味子【各二钱】桂心【四钱】麻黄【二钱】
　　右为末毎服三钱水半碗煎至三分去滓无时服
　　阿胶丸【出全婴方】治小儿久嗽肺虚气粗有痰恶心不食阿胶【一两糯米一合拌炒不用米】甘草【炙】蛤粉【炒】汉防己　杏仁【去皮麸炒】欵冬花　香白芷　马兠铃【各半两】干姜【一两】
　　右为末炼蜜丸如鸡头大毎服一丸水煎服一方有干葛无干姜
　　加味半夏茯苓汤治痰嗽
　　半夏麴【二两】茯苓【一两半】陈皮　五味子【各一两】人参北细辛　活　桔梗【去芦】葶苈【炒各一两】
　　右剉生姜桑白皮煎服
　　九寳汤治一切嗽
　　北薄荷叶　紫苏　大腹皮　麻黄【去根节】肉桂【去皮】桑白皮【炙】杏仁【去皮尖】甘草【炙】
　　右防咀姜枣煎服有痰加半夏
　　人参枳实汤【出直指方】治感冐嗽喘胸满痰滞
　　人参【一分】枳实【制】桑白皮【炒】半夏【制】赤茯苓　五味子　细辛【净】桔梗　麻黄【去根节】阿胶【炒】甘草【炙各半两】
　　右剉散毎服一钱姜三片紫苏三叶水煎服丸治喘嗽不论肺实肺虚可汗可温可下药中须用阿胶便得安肺润肺其性和平肺经要药
　　诃梨勒散【出圣恵方】治小儿胸膈有寒或时嗽逆不欲乳食诃梨勒【一两炒用皮】白术【半两】五味子　麦门冬【去心】白茯苓　甘草【炙】人参　陈皮【汤浸去白各半两】细辛【一分】
　　右件为散毎服以水一小盏煎至五分去滓不计时温服大小加减服之
　　治小儿欬逆喘息如水鸡声一名七味半夏汤【出千金方】半夏【四两】紫苑　桂心　生姜　细辛　阿胶　甘草【各二两】欵冬花【二合】蜜【一合】
　　右防咀以水一斗煮半夏取六升去滓纳诸药煮取二升五合五歳儿服一升二歳服六合量大小多少加减服之
　　射干汤【出千金方】治小儿欬逆喘息如水鸡声
　　射干　麻黄　紫苑　甘草　生姜【各一两】半夏【五枚】桂心【五寸】大枣【二十枚】
　　右防咀以水七升煮取一升五合去滓纳蜜五合煎一沸温服二合日服三次
　　八味生姜煎【出千金方】治少小嗽
　　生姜【七两】干姜【四两】桂心【二两】甘草　欵冬花　紫苑【各三两】杏仁【一升】蜜【一升】
　　右合诸药为末防火上煎取如饴餔量其大小多少与儿含咽之百日小儿如枣核许日四五服甚有验
　　杏仁煎治时气暴嗽失声语音不出
　　杏仁【三两去皮细研】桑白皮　生姜【取自然汁】糖蜜【各一两】木通贝母【各一两三钱】紫苑茸　五味子【各一两】
　　右将桑白皮木通贝母紫苑茸五味子防咀以水三升慢火熬取一升去滓再入杏仁砂糖蜜姜汁和一处熬成膏子用罐盛旋含化
　　润肺散
　　麻黄【二两】甘草　人参　知母【去心各二两半】陈皮【一分】桔梗阿胶【炒】百部【各半两】
　　右为末三歳一钱水半盏煎三分服
　　参杏膏【出全婴方】治小儿久新欬嗽气急恶心有痰不食咯血
　　人参　阿胶【炒】杏仁【麸炒】欵冬花　五味子　甘草诃子【炮去核】贝母
　　右等分为末炼蜜丸如鸡头大三歳一丸白汤下千金治咳逆短气胸中汲汲咯涎吐唾嗽出臭脓用淡竹沥再煎沸一歳一药注
　　润肺汤【出卫生寳鉴】治小儿寒壅痰涎欬嗽不止肺气喘急语声不出痰涎壅塞胸膈烦闷鼻塞清涕咽喉干痛麻黄【去根节煎掠去沫焙】人参【各二两】杏仁【汤浸去皮尖双仁炒】贝母【去心各二两半】甘草【炙一两】陈橘皮【去白焙一分】桔梗【炒】阿胶【炒令燥各半两】
　　右八味粗捣筛毎服一钱水七分煎至四分去滓温服不拘时量儿大小加减
　　百合汤【出医方妙选】治小儿调肺解风壅
　　百合　紫苑　白术　人参【各一两】白茯苓　青皮甘草　麦门冬【去心各半两】
　　右为细末毎服一钱水八分入淡竹叶三片薄荷两叶煎至五分去滓温服
　　人参散【出圣恵方】治小儿欬嗽心胸壅闷喘粗不欲乳食人参【三分去芦】桔梗【去芦】赤茯苓　麦门冬【去心焙】前胡【去芦】子芩　欵冬花　甘草【炙已上各半两】
　　右件药捣为散毎服一钱以水一小盏入竹叶七片煎至五分去滓量儿大小以意加减温服
　　天门冬散【出圣恵方】治小儿心胸烦闷体热欬嗽
　　天门冬【去心焙】桑根白皮　赤茯苓　柴胡【去苗】紫苑【洗去苗土】百合　兰叶　甘草【炙各半两】
　　右件药为散毎服一钱以水一小盏入生姜少许煎至五分去滓量儿大小以意分减温服
　　欵冬花丸
　　欵冬花　甘草【炙】紫苑【洗去苗土各一分】麻黄【去根节】贝母【煨黄】麦门冬【去心焙】赤茯苓　杏仁【汤浸去皮尖麸炒黄细研已上各半两】
　　右件药为末入杏仁研令匀炼蜜和丸如菉豆大毎服以清粥饮研化五丸服之量儿大小以意加减
　　紫苑散【出全婴方】治小儿欬嗽上气喉中如水鸡声
　　射干　紫苑　欵冬花【各三两】麻黄【四两】细辛【二两】半夏【半两】五味子【六两】
　　右防咀三歳一钱水半盏姜枣少许煎三分去滓无时服
　　均气散【出医方大成】治脾肺气逆喘嗽面浮胸膈痞闷小便不利
　　桑白皮【二两】陈皮【去白一两半】桔梗　甘草【炙】赤茯苓【各一两】藿香叶【半两】木通【四两】
　　右为粗末毎服一钱水一盏入生姜二片煎至五分去滓食前温服
　　金沸草散治伤风鼻塞流涕痰壅热嗽
　　荆芥穂【一两】麻黄【去根节】北柴胡　旋覆花【各五钱】半夏【汤泡七次】赤芍药　甘草【已上各二钱半】
　　右剉生姜桑白皮煎食后服
　　小品七物小五味子汤【出圣恵方】疗少小欬嗽腹胀兼治上气睡卧不安
　　五味子【碎】紫苑【各二分】黄芩　甘草【炙】麻黄【去根节】生姜　桂心【各一分】
　　右药防咀以水一升煮取七合分五服忌如常法量儿大小以意加减
　　杏仁膏【出直指方】治小儿久患欬嗽
　　杏仁【一两半去皮焙】茯苓【一两】紫苑茸　皂角【去皮核蜜炙黄各半两】
　　右为末毎半钱生蜜调入薄荷汤泡开服
　　四生化痰丸治一切欬嗽
　　人参【一两】半夏　杏仁【各一两】白矾【六钱】
　　右为细末麫糊为丸如桐子大毎服五十丸用浆水煮三五沸澄清出药用煮药汤温送下食后忌湿麫鱼腥生冷物专治逺年日近一切欬嗽不止者服之立效
　　栝蒌煎【出圣恵方】治小儿咳嗽不止心神烦闷
　　栝蒌【一颗熟者用以童子小便一升和研绞汁】酥【一两】甘草【一分生为末】蜜【三两】
　　右以银锅子中慢火煎如稀饧毎服以清粥饮调下半钱日四五服大小以意加减
　　泻白散【又名泻肺散出全婴方】治肺受风热伤风肺经痰盛咳嗽气急饮水喘闷及胸膈短气痰涎窒塞唇深红色者并宜服之
　　甘草【炙半两】桑白皮【炒黄一两】地骨皮【洗去土焙一两】
　　右为末毎服一二钱水一中盏入粳米百粒同煎至六分食后温服
　　百部丸【出全婴方】治小儿肺气壅塞嗽喘有痰
　　百部【炒干】麻黄【去根节煎去沫各三分】杏仁【四十个去皮尖防炒煮三五沸研入】
　　右和匀熟蜜丸如皂子大温水化下二三丸无时日三四服又或丸如松子大同杏仁沙糖丸之含化大妙或嚼吃亦得
