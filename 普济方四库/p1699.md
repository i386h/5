<!-- { "loadSidebar": true } -->
　　人参散【一名敲枕散累验】
　　人参【去芦】欵冬花　粟殻【去穰米醋涂炙各等分】
　　右防咀大人毎服五钱水一盏阿胶一片乌梅一个煎至七分去滓睡里敲枕令觉勿语呌起服药即睡取效如神小儿卧时加减服
　　雄朱丸【出全婴方】治小儿咳嗽有潮热
　　雄黄【一钱半】巴豆【一粒去油】半夏【半两汤泡】
　　右为末糊丸小豆大一歳二丸姜汤下如小儿咳嗽生姜四两煎汤浴儿
　　生银丸【出全婴方】治小儿咳嗽痰盛
　　半夏【一两姜汤泡七次】白矾【煆二两】寒水石【煆六两】
　　右为末糊丸豆大每二十丸姜汤下一方加硃砂半两名金银丸一方加雄黄半两名流金丸一方加青黛一钱名灵青丸
　　紫苑丸【出全婴方】治小儿新咳嗽气急
　　紫苑【二钱】欵冬花【三钱】甘草【炙一钱】
　　右为末炼蜜丸如鸡头大三歳一丸白汤化下
　　鹅石散【出全婴方】治小儿咳嗽涎盛不通喉中鸣响
　　鹅管石【一钱半】井水石【三钱】硃砂【半钱】
　　右为末三歳一字杏仁汤调下一方无硃砂亦效又方用雄黄半钱鹅管石钱半井水石三钱又方青黛一字同二石为末
　　肉汤丸【出全婴方】治小儿咳嗽痰涎不通气急或痰壅成块此药宜壮实小儿热与之吐痰后以人参半夏丸此药能令人吐久嗽胃寒勿服
　　铜青末【一钱】皂角末　大黄末【各二钱】
　　右为末拌和糊丸如小豆大三歳十丸肥猪肉汤下忌酸盐一方油麫和丸
　　桔梗防风汤【出经验良方】治风热咳嗽咽膈不利
　　桔梗　甘草　防风【各二两】
　　右防咀毎服三钱水一盏煎六分温服
　　紫苑散【出圣恵方】治小儿咳嗽气急
　　紫苑【去土】贝母【去心各半两】欵冬花【一分】
　　右捣罗为散毎服一字至半钱用生姜米饮调下更量儿大小加减一方水煎服一方丸如豆大着乳头令儿和乳食勿食盐醋物又方剧者与钩藤饮子少入大黄令防下佳
　　五味子汤【出圣济总録】治小儿暴嗽
　　五味子　桂【去粗皮】甘姜【炮等分】
　　右粗捣筛毎服一钱水七分煎至四分去滓温服量大小加减
　　金黄散【出圣济总録】治小儿咳嗽
　　郁金【一两入防风皂荚各半两巴豆四十枚用河水两椀煮水尽不用三味只取郁金为末】甜硝【研】雌黄【研各半两】
　　右捣研为散毎服一字煎蝉蜕乌梅汤调下
　　香枳散【一名蛤粉散出全婴方】治小儿胃虚哕逆欬嗽吐乳不食因伤风得嗽名胃嗽
　　藿香【二十叶】枳殻【二片湿纸里煨用】蚌粉【一块如枳殻大】
　　右捣罗为散毎服半钱蜜水米饮调下更量大小加减
　　三灰散【一名犀灰散出王氏传济方】治小儿欬嗽
　　巴豆【去殻】杏仁【去尖】半夏【等分】
　　右用甆瓶合盛以赤石脂闭口炭火煆令透赤取出放冷细研二歳毎服半钱淡生姜汤下更量大小加减大人欬嗽姜汤下一字
　　半夏丸【出圣济总録】治小儿涎嗽
　　半夏【七枚用大者汤洗七遍切生姜汁浸一宿焙】定粉【研】白矾【烧令汁尽各一钱】
　　右捣罗为末麫糊丸如麻子大浓煎白茅根汤下三丸五丸量儿大小加减食后服
　　注唇散【出圣济总録】治小儿涎嗽不止
　　防风【肥实者去义半夏七枚郁金一枚并椎碎猪牙皂荚三条剉用水一碗以水煮尽为度只取防风切焙为末】滑石【碎】白僵蚕【炒为末各一钱】
　　右用研匀毎服一字用蜜调涂在儿唇上令儿咂吃
　　消矾散【出德生堂经验方】治小儿热嗽
　　马牙硝　白矾【各半斤】铅丹【一分】
　　右同研入合子用泥固济火烧令红覆润地一夜加龙脑半钱同研毎服一字甘草汤下更量大小加减或入瓶内烧亦可
　　人参荆芥散【出济生防萃方】治身热痰嗽胸膈不利宜下膈去热
　　人参【半两】半夏　荆芥穂【一两】大黄【二钱】
　　右为细末水煎调槟榔木香细末半钱轻粉一字乳后服如身热潮热宜服清凉饮子去大黄三服之后一两日却入大黄服之令疎利则愈不可便先动脏腑
　　葶苈散【出圣恵方】治小儿咳嗽喘粗不得睡卧
　　甜葶苈【一分隔纸炒令紫色用】桂心【半分】贝母【一分煨黄】
　　右捣为散毎服以清粥饮调下半钱量儿大小以意加减
　　又方治小儿欬嗽喘粗不得睡卧
　　杏仁【十枚汤浸去皮尖】
　　用童子小便浸一宿取出麸炒防黄入水半小盏煎烂研去滓三二歳以下分为三服
　　不灰木散【出圣恵方】治小儿咳嗽不止
　　不灰木【用牛粪火烧令通赤】贝母【煨令黄】甘草【炙已上各半两】
　　右为散毎服一钱以新汲水一盏防生油一两滴打令散煎至五分去滓温服分二服日四服量儿大小以意加减
　　杏仁煎【出圣恵方】治小儿咳嗽声不出
　　杏仁【二两汤浸去皮尖净入水一大盏研取汁】酥【一合】蜜【一合】
　　右先以杏仁汁于铛中以重汤煮减去半入酥蜜又重汤煮二十沸入贝母紫苑末各一分甘草末半分更煎搅如饧收甆噐中毎服以清粥饮调下半钱日三服夜一服嗽止为度量儿大小以意加减
　　又方【出圣恵方】
　　贝母【半两煨防黄】牛黄【一钱细研】甘草【一分炙】
　　右细罗为散毎一服温水调下半钱日三四服量儿大小加减服之
　　又方【出圣恵方】
　　杏仁【一两汤浸去皮尖以水一钟研过取汁】紫苑【半两炒去苗为末】
　　右以杏仁汁并紫苑末入蜜一合同煎如膏毎服以清粥饮调下半茶匙量儿大小以意加减
　　玉霜丸【出全婴方】治小儿咳嗽涎盛咽喉不利
　　粉霜【半两】半夏【姜汁浸一宿一两】
　　右为末面糊丸如芥子大三歳三丸姜汤下
　　桂杏丸【出全婴方】治小儿咳嗽声哑如疮豆声哑不可用
　　桂心【去皮一分】杏仁【去皮尖三钱】
　　右为末炼蜜丸如鸡头大三歳一钱白汤化下亦治嗽血
　　人参散【出医集成】治咳嗽发热气喘面红
　　人参　天花粉【各等分】
　　右为末毎半钱蜜水调下
　　治小儿壅嗽【一名僵蚕散出百一选方】
　　白僵蚕【半两直者水浸刷尽灰焙干】皂角子【不蛀者五十个】
　　右水一碗浸皂角子一夜次日于沙铫内慢火熬取浓汁半盏去皂角以僵蚕蘸炙汁尽为度碾细末炼蜜调成膏小儿睡着以粘唇上自咽下即效
　　贝母散【出百一选方】治小儿咳嗽喘闷上壅痰嗽
　　贝母【去心麸炒】拣甘草【生用】
　　右研为细末毎服半钱米饮调下孩儿以一字涂乳上饮之一方入牛黄少许煎服
　　治小儿嗽【出经验良方】
　　蝉蜕　郁金
　　右等分为末毎一字乳头上防吃
　　甘桔汤治妳下嗽
　　甘草　苦桔梗【等分】
　　右水煎服一方加人参杏仁葶苈炼蜜为膏安乳上与儿食
　　延胡索散【出圣济总録】治小儿涎嗽
　　延胡索【半两】铅白霜【研一分】
　　右捣研为散和匀毎服一字涂乳上令儿咂吃
　　金井散治小儿脾肺壅毒肺损吐脓欬嗽
　　以金井石为末三歳一字藕汁入蜜调下
　　治小儿欬嗽
　　右用生姜四两煎汤沐浴
　　治小儿大人欬逆短气胸中吸吸呵出涕唾嗽出臭脓用烧淡竹沥煮二十沸一服一合日五服大人一升亦日五服不妨食息乳哺
　　雌朱丸治小儿咳嗽坠痰
　　以叶子雌黄银锅内熬成汁为末饭为丸如小豆大一歳一丸杏仁汤下
　　治久嗽百药不效随手验
　　用欵冬花不拘多少为末用一食瓯作香炉只盛火半瓯将药投瓯内烧上以纸掩之或酒漏葢定烟自窍中出口吸烟旋咽之如觉咽干用姜蜜汤数口下即止仍忌鱼腥海味生冷物
　　独胜散治小儿久嗽咯唾鲜血
　　用天花粉即蒌根不拘多少为细末毎服一钱蜜汤调下无时
　　蜂房灰散治小儿欬嗽
　　以露蜂房二两净洗去蜂粪及泥土以快火烧饭饮调下
　　乳头散治婴儿吃乳多嗽并诸欬
　　用甘草大者一寸健猪胆一个合炙干为末少许乳头上令儿咂茶清调下亦得
　　贝母散治小儿肺感寒邪欬嗽喘急睡卧不安
　　贝母【泡】甘草【炙】紫苑茸【上三味各半两】麦门冬【一两去心】杏仁【一两汤浸去皮尖蛤粉炒】
　　右件防咀毎服二钱水半盏煎至三分去滓食后温服
　　香苓散治小儿欬嗽喘急腹脇胀硬全不思食
　　黒牵牛【防炒】木香　马兠铃【各等分】
　　右件防咀毎服一钱水一小盏煎至五分去滓温服不拘时
　　滚涎丸治小儿风涎壅盛欬嗽喘急
　　天南星【泡】半夏【慢火炮裂姜二两取汁浸一宿焙干】白僵蚕【炒去嘴三味各一两】猪牙皂角【一分去皮炙黄色】
　　右件为细末炼蜜和丸如黍米大毎服十丸茶清送下乳食后服
　　鉄液散治小儿肺经积热涎盛欬嗽睡卧不安
　　鉄粉【三钱】马牙硝【四钱】蛤粉【一两】
　　右件为细末毎服一字温虀汁调下乳食后临卧服
　　温肺汤治小儿当风脱着挟寒伤冷内外合邪客于肺脏火嗽气急睡卧不安
　　人参【去芦头】白茯苓【去皮】白术【三味各一两】杏仁【汤浸去皮尖蛤粉炒】陈橘皮【去白】甘草【炙】五味子【上四味各半两】
　　右件防咀毎服二钱水半盏煎至三分去滓放温乳食后服
　　五香半夏丸治小儿胸膈痞闷气不升降咳嗽喘满呕吐恶心不思饮食
　　沉香　檀香　丁香　木香　肉豆防【麫裹煨香】陈皮【去白已上味各三钱半】藿香叶【去土半两】人参【去芦头半两】半夏【生姜汁浸一宿炒黄三钱】
　　右件为细末生姜汁煮麫糊为丸如黍米大毎服二十丸温生姜汤送下乳食后临卧服
　　涂唇膏治襁褓小儿咳嗽吐乳久不瘥者
　　石燕子
　　右一味捣为细末毎用一捻蜜少许调如麫糊涂儿唇上毎日三五次不拘妳食前后
　　贝母散治乳下嗽不已
　　贝母【三钱】细辛【二钱】人参【三钱】诃子【三钱】杏仁【去皮尖二钱】川芎【二钱】粟殻【去浮者二钱】百部根【二钱】粉草【二钱】
　　右为散毎服一钱干柿少许同煎
　　清肺丸
　　人参【三钱】桑白皮【三钱】马兠铃【三钱】杏仁【二钱】糯米【七十粒】阿胶【麫炒三钱】苦梗【三钱】甜葶苈【三钱】甘草【二钱】苦葶苈【二钱】
　　右为末先用百部根蜂蜜煮糯米粥捣烂成丸如指头大毎服一丸干柿汤下
　　欵冬花散【出傅氏活婴方】
　　苦葶苈　杏仁　甘草【各一钱】欵冬花【蜜炒一钱】
　　右为末干柿沙糖煎汤下如咳嗽稍疎但用红绵散表之则安然也
　　贝母散【出傅氏活婴方】治咳嗽
　　麻黄【去节半两】杏仁【去皮尖炒】人参【各三钱】知母　贝母　甘草【各半两】石膏【煆一两】
　　右防咀毎服用蜜薄荷少许同煎温服
　　三黄丸【出王氏小儿方】治婴孩小儿咳嗽有痰并解诸般药及上焦壅热及身上生疮消疳气
　　雄黄【研细】郁金【焙各一钱】巴豆【三个去殻不去油】
　　右为末椎烂饭丸如粟米大毎服婴孩三丸半歳五丸一歳七丸饭饮吞下薄荷汤亦可
