<!-- { "loadSidebar": true } -->
　　欬逆上气【附论】
　　夫小儿欬逆上气者肺经有寒也肺者气之主处于膈上小儿啼呼未定因以饮乳与气相并停滞胸膈饮乳射肺令嗽而气逆故为之欬逆或由肺挟风冷乳哺不节难经云形寒饮冷则伤肺此之谓也
　　方
　　桔梗饮【出圣济总録】治小儿上气欬逆喘嗽不安
　　桔梗【炒一两】贝母【去心】白茯苓【去黒皮】五味子　大青吴蓝　人参【各三分】甘草【炙一两半】桑白皮【三分】
　　右粗捣筛毎服一钱水八分煎四分去滓食后温服量大小加减
　　杏仁煎丸【出圣济总録】治小儿欬逆上气
　　杏仁【去皮尖双仁研】紫苑【去苖土】欵冬花【炒各一两】麻黄【去根节八两】五味子　桂【去粗皮各半两】甘草【炙】干姜【炮各二两】
　　右除麻黄杏仁外捣为末水一斗先煎麻黄至六升去滓下杏仁更煎至三升纳诸药及饴糖四两蜜八两于慢火上搅不停手熬令可丸即丸如大豆大五六歳儿毎服二丸食后温热水化下日三服
　　紫苏散【出钱氏方】治小儿欬逆上气因乳哺无度内挟风冷伤于肺气或啼未定与乳饮之乳与相逆气不得下萝卜子　紫苏子　诃子【去核】杏仁【去皮尖炒】木香　人参【去芦头各三两】青橘皮　甘草【各一两半】
　　右为末毎服三歳一钱水一盏生姜三片煎五分去滓不计时量大小加减
　　紫苑散【出圣恵方】治小儿欬逆上气痰壅不欲乳食
　　紫苑【半两去苗】甘草【炙三分】五味子　黄芩　麻黄【去根节】桂心　半夏【汤洗七次去滑】枳殻【麸炒各一分】
　　右为散毎服一钱以水一盏入生姜少许煎至五分去滓不拘时分为二服量儿大小以意加减
　　人参散【出圣恵方】治小儿欬逆上气乳食即吐
　　人参【去芦】半夏【汤洗七次去滑】紫苏子【各半两】桂心　紫苑【洗去苗土】甘草【炙】欵冬花　陈皮【汤浸去白焙各一分】
　　右为散毎服一钱以水半盏入生姜少许煎至五分去滓不计时温服量儿大小以意加减
　　七味半夏汤【出圣济总録】治小儿上气欬逆不止【方见本门欬嗽类】紫苏饮子【出杨氏家藏方】治小儿欬嗽涎盛胸膈不利上气喘急及疮疹后余热蓄于肺经久嗽不止
　　紫苏叶　人参【去芦头】防风【去芦头】桑白皮【炙】麦门冬【去心】紫苑【焙六味各半两】甘草【二钱半】
　　右防咀毎服二钱水一小盏生姜一片煎至五分去滓温服乳食后
　　治小儿大人欬逆上气【出千金方】
　　半夏【二觔去皮河水洗六七度用】白矾【一觔为末】丁香　甘草　草豆　川升麻　缩砂【各四两粗捣】
　　右以好醋一斗与半夏拌匀同煮春冬三七日夏秋七日宻封口月足取出用冷水急洗风吹干毎服一粒嚼破用姜汤下或干吃六十日干方得服一方用好酒不用醋
　　麻黄汤【出圣济总録】治小儿欬逆喘息如水鸡声亦治欬嗽心胸痰壅攻咽喉作呀呷声
　　麻黄【去根节煎去沫焙】射干　紫苑【去苗土】甘草【炙各一两】桂【去粗皮半两】半夏【五枚生姜汤洗十遍炒】
　　右粗捣筛五六歳儿毎服一钱水一盏枣一枚生姜少许煎至五分去滓纳蜜半钱更煎一二沸食后温服日三服量儿大小加减
　　半夏散【出圣恵方】治小儿欬逆上气心胸壅塞不欲饮食紫苑【去苗洗净】五味子【拣净】半夏【汤泡七次】甘草【炙各五两】肉桂【去粗皮】细辛【去苗各二两】
　　右为末三歳儿毎服一钱水一盏生姜一片煎至五分去滓温服不计时量儿大小加减
　　生干地黄散【出圣恵方】治小儿寒热欬逆上气逆满膈中有痰
　　生干地黄　杏仁【汤浸去皮尖双仁麸炒黄】麦门冬【去心焙】五味子　川大黄【炒各半两】硝石【一分】
　　右为散毎服一钱以水一小盏入蜜半匙头煎至五分去滓不计时温服量大小加减
　　欵冬花丸【出圣恵方】治小儿欬逆上气昼夜不得睡卧欵冬花【一分】紫苑【一分洗去苗土】伏龙肝【一分】桂心【半两】麻黄【去根节半两】紫苏子【一分】
　　右为末炼蜜丸如菉豆大不计时温水化破三丸服之量儿大小以意加减
　　吴茱萸汤【出圣济总録】治小儿欬逆
　　欵冬花【炒一两】射干【一两】紫苑【去苗土一两】吴茱萸【汤洗五次炒二两】桂【去粗皮半两】
　　右粗捣筛毎服一钱水一盏生姜一片枣一枚煎至五分去滓分三服温服更量儿大小加减
　　五味半夏汤【出圣济总録】治小儿欬逆上气
　　紫苑【去苗土】细辛【去苗叶】阿胶【炙令燥】桂【去粗皮各二两】半夏【二两生姜汤洗十次】
　　右粗捣筛毎用一钱水一盏煎至六分去滓分温三服空心与午间日晚各一更量儿大小加减
　　前胡丸治小儿欬逆上气喘满气促调胃气进饮食前胡【去苗】人参　半夏【汤浸去滑七次切焙】白术【各一两】丁香【一分】
　　右为细末生姜自然汁煮麫糊丸如菉豆大小毎服五丸至七丸食后卧时生姜汤下
　　桂心橘皮汤治小儿五六日不食气逆
　　成箨薤【五两】人参【半两】橘皮【三两】黍米【五合】桂心【半两】
　　右防咀以水七升先煮药煎取二升次下薤米熟药成稍稍服之
　　射干散【出圣恵方】治小儿欬逆上气大小便滞澁
　　射干　木通　麻黄【去根节各一分】桂心【半分】川大黄【一分炒】
　　右为散毎服一钱以水一小盏煎至五分去滓不计时分为二服量儿大小以意加减
　　细辛散治小儿欬逆上气心胸壅闷
　　细辛【半两】枳殻【半两麸炒】甘草【炙】麻黄【去根节三分】杏仁【三十粒用汤浸去皮尖】
　　右为散毎服一钱以水一小盏生姜少许煎至五分去滓不计时温服量儿大小以意加减
　　紫苑散【出圣济总録】治小儿欬逆上气喉中有声不通利紫苑【去苗土一两】杏仁【去皮尖双仁炒】细辛【去苗叶】欵冬花【各一两】
　　右捣罗为散二三歳儿毎服半钱米饮调下日服三次更量大小加减
　　一字散【出圣恵方】治小儿欬逆上气喘急不定
　　干虾蟆【一枚炙令黄】葶苈子【隔纸炒令紫色】五灵脂　杏仁【汤浸去皮尖双仁麸炒黄】
　　右各别为散各抄一钱调和令匀毎服清粥饮调一字服之
　　射干汤【出圣济总録】治小儿上气喘息如水鸡声
　　射干【一两】半夏【汤浸洗七次焙一两】桂【去粗皮一两半】
　　右粗捣筛五六歳毎服一钱生姜少许煎至四分去滓热服日三服更量儿大小加减
　　杏蜜煎【名杏仁丸出千金方】治小儿大人欬逆上气
　　杏仁【去皮尖双仁生研如膏】蜜【各二两】
　　右和匀于银锅内慢火熬成煎旋丸一二歳儿毎服如菉豆大一丸温水化下更量儿大小加减一方杏仁三升蜜一升熟捣如膏含咽之一方杏仁三升去皮尖炒令黄后用蜜一升分为三分纳杏仁杵令得所更纳一分杵如膏又将一分杵熟止先食含之咽汁
　　刘氏疗小儿上气急满坐卧不得
　　鼈甲【一两炙令熟捣为末】灯心【一握】
　　右以水二升煎取八合以意量之与服
　　备急杏仁汤疗少小欬嗽上气
　　麻黄【八分去根节】杏仁【四十枚去皮尖】
　　右切以水一升煮取七合去滓分服百日小儿患热气急不得服小便赤黄服之甚良大人孩童以意量之
　　甘草丸【出圣恵方】治小儿未满百日欬嗽上气
　　甘草【半两炙】桂心【一分】杏仁【一分汤浸去皮尖双仁麸炒防黄研如膏】
　　右为散入杏仁令匀炼蜜和丸如菉豆大毎服以乳汁研化三丸
　　顺肺汤【医方妙选】治肺气不利欬嗽
　　紫苏叶　半夏【汤洗七次各一两】五味子　欵冬花　橘皮　桂心　木香【各半两】
　　右为细末毎服一钱水八分生姜人参各少许煎四分服之
　　杏仁煎【出圣恵方】治小儿欬嗽心烦喘麄
　　杏仁【一两汤浸去皮尖双仁麸炒黄】寒食麫【一两】蜜【一合】酥【一合】生地黄汁【一大盏】贝母【半两煨黄】天门冬【一两去心】
　　右捣研杏仁如膏次用地黄汁煎贝母天门冬至五分便研绞取汁入杏仁膏等同熬如稀温水调下半钱量儿大小加减
　　治小儿寒热欬逆膈中有癖吐乳不欲食【千金方】
　　干地黄【四两】麦门冬　五味子　蜜【各半升】大黄　硝石【各一两】
　　右防咀以水三升煮取一升去滓入硝石蜜再煮服二合日三服胷中当有宿乳汁一升许出大者五合
　　阿胶散【又名补肺散】治小儿欬嗽气急有痰恶心肺气虚怯唇白色闷乳气麄喘促哽气长出气皆肺虚损故也冝补之【出全婴方】
　　阿胶【一两半麫炒】鼠粘子【一分炒香】马兠铃【半两焙】甘草【炙一分】杏仁【七个去皮尖】糯米【一两炒】
　　右为末毎服一二钱水一盏煎至六分食后温服
　　芦筒散【出全婴方】治小儿新久咳嗽气急有痰或咯血欵冬花　官桂【去皮】鵞管石　井泉石　甘草【炙】白矾
　　右为末三歳一字藕汁调下杏仁汤亦得十歳已上芦筒内吸之
　　人参半夏汤【衞生宝鉴方】治肺胃受冷欬嗽气急胸膈痞满喉中呀呷呕吐涎沫乳食不下
　　半夏【汤洗七次切焙】厚朴【去皮姜汁炒】丁香【各四两】陈皮【去穰】人参【去芦】细辛【去苗各二两】
　　右为末用生姜汁打麫糊为丸如麻子大三歳儿毎服三十丸生姜汤下食后服量儿大小加减
　　杏仁汤【出圣济总録】治小儿欬嗽汗出
　　杏仁【去皮尖双仁炒四十九枚】皂荚【去皮酥炙一挺】甘草【生用】蛤粉【各一两】恶实【炒半分】紫苑【去苗一分】
　　右粗捣筛毎服半钱水半盏入虀汁少许煎三五沸去滓温服量儿大小加减
　　人参汤【出圣济总録】治小儿肺经感寒语声不出
　　人参　甘草【炙】黄明胶【炙燥各一分】麻黄【去根节】杏仁【汤浸去皮尖双仁炒】贝母【去心各半两】
　　右粗捣筛毎服一钱水七分入糯米少许同煎至四分不计时去滓温服量大小加减
　　杏仁煎丸【出圣济总録】治小儿欬嗽
　　杏仁【去皮尖双仁生研四十九枚】皂荚【椎碎半梃】栝蒌【大者一枚】生百部【一两四味并用水浸捣绞取浓汁后同入银石噐内慢火熬成膏】黒牵牛【捣末一两】木香【半分】
　　右为末入前四味膏内和丸如菉豆大毎服三丸至五丸糯米饮下量儿大小加减
　　贝母饮【出圣恵方】治小儿咳嗽亦治咽喉不利状如哑者贝母【去心麸炒】麻黄【去根节煎掠去沫焙】紫苑【去苗土】甘草【炙各半分】杏仁【汤浸去皮尖双仁炒三分】麦门冬【去心焙半两】
　　右粗捣筛五六歳儿毎服一钱水七分煎至四分去滓温服量儿大小以意分减
　　飬肺汤【出医方妙选】温养肺胃
　　紫苑【洗去土焙干】半夏【汤泡七次】欵冬花　阿胶【各一两】人参桂心【各半两】
　　右为细末毎服一钱水一小盏生姜二片糯米五粒煎至五分去滓温服
　　木香半夏丹【出医方妙选】治胃寒咳嗽
