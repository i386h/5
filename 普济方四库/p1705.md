<!-- { "loadSidebar": true } -->
　　用蚕蜕纸不拘多少烧留性为末入麝少许毎服半钱灯心汤调下备急
　　车前草方　治小儿小肠有血热淋痛
　　用生车前草洗捣细井水调取清汁食前服
　　阮氏方　治热淋
　　取大田螺十五个以新水养螺吐出泥澄去清水以底下泥腻粉调涂脐上尿即通便将螺放江中若杀之病不愈
　　桃胶丸　治小儿诸淋并小便出血隂茎中痛
　　用胶一块如枣大水半盏煎三分日进三服下石子如豆石尽止
　　又方
　　船下清苔煮汁治淋孙氏云尿在脬中为屈僻津液不通以生葱叶尖内隂茎中深三寸用口吹令脬胀津液大通便愈一法生姜切作槌子様内隂茎孔中深三二寸便利
　　又方
　　琥珀为末灯心汤调下立效红龙散治淋甚妙
　　又方
　　脐中着盐灸之即通一方用炒盐帛包熨小腹
　　治诸淋及大便五六日不通心腹烦满
　　用海盐不拘多少烧盐熨小腹即通于脐中以手摩良久即通大人用之亦得一方用青颗盐
　　地肤子汤　治小儿热毒入膀胱中忽患小便不通欲小便则澁痛不出出少如血须臾复出【方见本门小便不通类】
　　治寒淋小便不禁或睡中遗出不觉【方见遗尿类杨氏鸡肠散】石苇散　治热淋
　　石苇【半两洗】海金沙【三钱】车前子【三钱】海蛤【一钱】瞿麦【半钱】
　　右为末用灯心金银汤下一方加木通石燕子同煎
　　龙骨散　治寒淋小便不禁或睡中遗出不觉
　　鸡肠草【一两】牡蛎粉【三钱】龙骨【半两】茯苓　麦门冬【半两去心】桑螵蛸【半两】
　　右防咀毎服一钱水一小盏枣子同煎服
　　治小儿淋闭
　　取衣鱼摩脐及小腹溺即通
　　石淋【附论】
　　夫小儿石淋者为小便中出石也肾主水水结则化为石故肾为热所乗热则成淋其状小便茎中痛尿不能出时时小便痛引膀胱里急甚者水道不通令人闷絶也
　　方
　　葵子散【出圣恵方】治肾热水结化为石淋甚者水道中澁痛不可忍
　　冬葵子【一两】石南　榆白皮　石苇【去毛】木通【各半两】
　　右为细末毎半钱以葱白汤调下日二服量大小加减一方有滑石一两
　　滑石散【出圣恵方】治证同前
　　滑石　蒌根　石苇【去毛各一两】
　　右罗为散毎服半钱前大麦饮和调下日二服大小加减
　　石苇散【出活幼口议】治小儿热淋沙淋石淋
　　石苇【去毛】海金沙　木通　滑石
　　右为末水一小盏煎至五分通口服
　　治小儿石淋水道中澁痛【出圣恵方】
　　石苇【五分去毛】滑石【二两】子芩【三分】
　　右细为散毎服以粥饮调下半钱日三四服量儿大小加减
　　治小儿石淋澁痛心烦【出圣恵方】
　　甘草【炙一分】鸡粪白【半两防炒】干姜【一分炮】
　　右捣细罗为散毎服煎小麦饮调下半钱日三四服量儿大小加减
　　又方【出圣恵方】
　　冬葵子【三两】滑石【一两】
　　右为散毎服一钱以水一盏煎至五分去滓温服日三四服量儿大小加减
　　草豆汤　治沙淋石淋
　　黑豆【一百二十五粒】甘草【一寸生用】
　　右新水煮乗热入滑石末空腹食服
　　治沙石淋
　　取煆寒水石末用车前水调服镜面草亦可
　　鸡粪白散【出圣恵方】治小儿五七歳石淋茎中有沙石不可出者及遗尿
　　用鸡粪白一两炒令黄为散以水一大盏露一宿毎服用此水一合调散半钱日三四服当下沙石量儿大小加减
　　又方【出圣恵方】
　　用瞿麦一两细罗为散毎服以温酒调下半钱日三四服量儿大小加减
　　血淋【附论】
　　夫小儿血淋者是热淋之甚则变成血淋也心主于血血之行身通于膀胱而热气流入脬即成血淋矣
　　方
　　加味导赤散　治血淋尿血
　　生地黄【洗】木通　黄芩　生甘草　车前草　山栀仁　川芎　赤芍药【各等分】
　　右为末竹叶生姜煎服
　　犀角屑散【出圣恵方】治小儿血淋澁痛心躁体热
　　犀角屑　黄芩　石苇【去毛】当归　赤芍药【已上各半两】蒲黄【一两】
　　右罗为散毎服一钱以水一小盏入生地黄半分青竹茹半分煎至六分去滓不计时量儿大小分减服之
　　导赤散【出直指方】治小儿血淋
　　生干地黄　木通　甘草【生各一钱】
　　右为末毎服一钱井水入灯心煎服仍以米饮调油髪灰空心灌下
　　车前散【出医方妙选】治热盛积于小肠甚则尿血
　　牡蛎【半两】车前子　甘草【炙黄】朴硝【各一分】
　　右件为细末毎服一钱水一盏煎至五分去滓温服大小加减
　　露蜂房灰散【出圣恵方】治小儿血淋日夜淋沥小腹及隂中疼痛
　　露蜂房灰【一分】乱发灰【一分】滑石【一两】海蛤【半两】
　　右细为散不计时以温水调下半钱量儿大小加减
　　又方【出圣恵方】
　　车前叶汁【一合】冬汁【一合】蜜【一合】
　　右件药和令匀看儿大小分减服之
　　又方【出圣恵方】
　　石苇【一两去毛】白胶【半两炙黄】戎盐【半两】
　　右罗为散毎服一钱以水一小盏煎至五分去滓不计时温服量儿大小加减
　　又方【出圣恵方】
　　榆白皮　瞿麦　蒲黄【已上各半两】
　　右罗为散毎服一钱以水一小盏煎至六分去滓不计时温分二服
　　治血淋神效【出汤氏宝书】
　　海螵蛸　生干地黄　白茯苓【各等分】
　　右为细末用柏叶车前草煎汤调下
　　蒲黄散【一名冬葵子散出圣恵方】治膀胱热甚血淋水道澁痛
　　蒲黄　冬葵子　生地黄【各半两】
　　右为细末毎服一钱水一大盏煎至六七分去滓温服大小加减
　　治小儿血淋澁痛心躁体热【出圣恵方】
　　车前子　茅根【各一两】
　　右罗为散毎服一钱水一小盏入生地黄一分煎至六分去滓不计时量儿大小分减服之
　　姜黄散【出活幼口议】治小儿血淋
　　用姜黄为末毎服半钱红酒调下连二三服以通为度
　　治小便出血【一名双金自然液出十便良方】
　　用生地黄汁生姜汁入生蜜服
　　治小儿血淋日夜淋沥小腹及隂中疼痛【出圣恵方】
　　用蜥蝪二枚烧灰细研为散不计时以温酒调下半钱量儿大小加减
　　又方【出圣恵方】
　　用牯牛隂聚毛烧灰细研不计时以粥饮调下半钱量儿大小加减服之
　　遗尿【附论】
　　夫小儿遗尿者此由脏腑有热因服冷药过度伤于下焦致膀胱有冷不能制于水故也膀胱为津液之腑与足少隂之经为表里肾主水肾气下通于隂小便者水液之余今膀胱既冷不能约制于水故遗尿也　杨氏曰小便者津液之余肾主水膀胱为津液之腑肾与膀胱俱虚而冷气乗之故不能制约其水出而不禁谓之遗尿睡而出者谓之尿床葛氏曰亦有禀受阳气不足胞冷传送失度尿出不禁者
　　方
　　家韮子丸　治下元虚冷遗尿
　　韭菜子【六两炒】鹿茸【四两炙】肉苁蓉【酒浸】熟地黄【酒洗】当归【酒浸各二两】杜仲【姜炒】石斛【去苗】桂心【不见火】附子【炮去皮各三钱】川牛膝【二两】
　　右末山药酒和丸用生盐酒服
　　牡蛎散【出圣恵方】治小儿遗尿体瘦心烦不欲食
　　牡蛎粉【三分】龙骨【三分】麦门冬【半两去心焙】鸡肠草【半两】黄耆【半两】白茯苓【半两】桑螵蛸【三分防炒】甘草【炙一分】
　　右罗为散毎服一钱以水一小盏入生姜少许枣二枚煎至六分去滓温服量儿大小分减
　　杨氏鸡肠散【出直指方】治小儿夜间遗尿睡里自出不觉由膀胱有热服冷药过多小便不禁
　　鸡肠【一具男用雌女用雄炙干】牡蛎粉　白茯苓【各五分】辣桂【不见火】龙骨【各二钱半】桑螵蛸【防炒五钱】
　　右为末仍以鸡肶胵一具鸡肠一具烧存性为末毎用前药一钱空心酒调服本草云如无桑螵蛸加桑白皮一方无桂有麦门冬用姜枣煎服量儿大小加减一方用鸡肠草
　　鸡肶胵散【出圣恵方】治小儿遗尿不可禁止
　　鸡肶胵【一具炙黄】黄耆【半两】桑螵蛸【三分防炒】牡蛎【半两烧为粉】甘草【一分炙】
　　右罗为散毎服一钱以水一小盏煎至六分去滓温服量儿大小加减
　　治小儿尿床又治产妇后损脬遗尿不知出【出经验良方】
　　猪脬　猪肚【各一个】糯米【半升】
　　右将糯米入脬内又将脬入猪肚内烂煮盐椒调匀如饮食日常服不过数次其效如神脬暖下元
　　又方【出危氏方】
　　鸡肶胵【一具】鸡肠【烧】猪胞【炙焦】
　　右为末毎服一钱酒调下男用雌鸡女用雄鸡一方无猪胞
　　白术散【出圣恵方】治小儿遗尿足寒宜服此方
　　白术【半两】土根【半两】牡蛎粉【三分】
　　右罗为散毎服一钱以水一小盏入生姜少许枣二枚煎至六分去滓温服量儿大小加减
　　治小儿睡中遗尿不自觉【出全婴方】
　　桂末　雄鸡肝【等分】
　　右捣丸如小豆大温水下日三服一方雄鸡肝煮熟为丸
　　治小儿遗尿宜服此方【出圣恵方】
　　用羊肚系一条净洗水盛全满系两头煮全熟漉出割开取其水渐渐饮之
　　又方【出直指方】
　　用鸡肶胵一具并肠曝干炙令黄焦男用雌鸡女用雄鸡细罗为散毎服以温酒调下半钱量儿大小加减一方烧鸡肠为末浆水服方寸匕日三宜面北斗服
　　又方【出圣恵方】
　　取羊脬一枚水煮令烂熟空腹食之量大小分减不过三顿瘥
　　治小儿夜间尿床由膀胱冷夜属隂小便不禁睡里自出【出经验良方】
　　用破故纸一味炒为细末煮芡实煎汤调下
　　治小儿遗尿及诸淋水道中澁痛【出千金方】
　　用小豆叶捣汁毎服一合量大小加减服之
　　瞿麦丸【出千金方】治小儿遗尿【方见本门淋秘类】
　　疗小儿睡中遗尿不自觉【出本草】
　　用桂末雄鸡肝等分捣丸如小豆大温水下日三服
　　治少小睡中遗尿不自觉【出本草】
　　以蔷薇根随多少剉末以酒服之
　　治尿床【出本草】
　　取麻鞋纲带及鼻根等唯不用底须七量以水七升煮取二升分再服
　　尿血【附论】
　　夫小儿尿血者为血性得寒则凝澁得热则流散而心主血小儿心热入于脏热乗于血血渗于小肠故尿血也
　　方
　　阿胶散【出圣恵方】治小儿尿血水道中澁
　　阿胶【一两捣碎炒黄燥】黄芩【一分】栀子仁　车前子【一分】甘草【炙一分】
　　右细罗为散毎服用新水调下半钱日三四服量大小以意加减
　　又方【出圣恵方】
　　葵子　车前叶　甘草【炙】川朴硝【已上各一分】
　　右罗为散毎服一钱以水一小盏前至五分去滓温服量大小分减
　　尿血方【出直指方】
　　生蒲黄　生地黄　赤茯苓　甘草【炙各等分】
　　右剉散毎服一钱水一小盏煎调油髪灰少许食前服
　　治小儿尿血水道中澁痛【出圣恵方】
　　榆白皮【半两】生干地黄【半两】甘草【炙一分】
　　右细剉以水一小盏煎至六分去滓温服量大小加减
