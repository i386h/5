<!-- { "loadSidebar": true } -->
　　又方【出圣恵方】
　　紫苑【洗去苗土】黄连　甘草【炙各一分】
　　右罗为散毎服一钱以水一小盏入防三十粒煎至五分去滓温服量大小加减
　　又方【出圣恵方】
　　苦楝子【一两】郁金【二枚一枚炮一枚生用】
　　右细罗为散毎服煎葱汤调下半钱量大小増减
　　又方【出圣恵方】
　　生干地黄　黄芩【已上各半两】
　　右罗为散毎服一钱以水一小盏煎至六分去滓温服量儿大小加减
　　又方【出圣恵方】
　　车前叶【半觔捣绞取汁】冰糖【一两】
　　右药相和令匀毎服半合量儿大小加减服之
　　又方【出圣恵方】
　　用牛蒡根洗去土捣绞取汁一中盏入生蜜一合相和令匀毎服半合日三四服量儿大小分减服之
　　又方【出圣恵方】
　　取蒲黄末以温水调下半钱量大小加减
　　又方【出圣恵方】
　　用生地黄汁毎服暖一合服之量大小加减
　　治小儿尿血【出圣恵方】
　　取烧鹊巢灰井花水服之并治夜尿床
　　箬灰散【出全婴方】治小儿尿隂茎中痛
　　用多时茶篰中箬烧灰存性用一两滑石末半两并为末三歳一钱灯心煎汤调下
　　又方　治小儿小便赤不通
　　用石苇车前子等分水煎去滓
　　又方　治小便不通及脬转
　　用梁上尘去烟逺者一撮水调服
　　小儿尿血【出圣恵方】
　　用蜀升麻五分以水五合煎取二合去滓一歳儿服尽一方一两捣罗为散毎服一钱
　　治小儿尿血亦治尿白
　　用甘草五分以水六合煎取二合去滓一歳儿令服尽
　　白浊【附论】
　　夫小儿尿白者由乳哺失节有伤于脾致使清浊不分而色白也久则成疳亦兼心膈伏热而得之宜疎脾土消食化积则愈
　　方
　　茯苓散【出直指方】治尿白
　　荆三棱　蓬莪荗【煨】缩砂仁　赤茯苓【各半两】青皮陈皮　滑石　甘草【炙各二钱半】
　　右为末毎服一钱麦门冬灯心煎汤调下
　　螵蛸散　治小儿小便频数白浊
　　桑螵蛸【盐水炙】逺志【去心】石菖蒲　龙骨　人参　茯神　当归　鼈甲【醋煮各一两一方用甲】
　　右为末夜卧时人参汤调服
　　荆三棱散【出汤氏寳书】
　　荆三棱　莪荗【各一两炒】益智子【去殻】甘草【炙】神麴【炒】麦蘖【炒】橘红【各半两】
　　右为末白汤调下
　　猪肚丸
　　猪肚【一个净洗】莲子肉【一升去皮心同猪肚煮熟晒干】母丁香　川楝子　破故纸　舶上茴香【各一两】
　　右同为末炼蜜为丸或温盐酒下
　　治小儿白浊【出百一选方】
　　用淡豆防不拘多少研细入剥净大蒜逐渐同研可丸为度如菉豆大毎服十丸米饮下
　　小便赤涩【附论】
　　夫小儿小便赤澁不通者因膀胱与肾俱有热故也肾主水膀胱为津液之腑此二经为表里而水行于小肠入于脬为小便今脏腑有实热热入于脬故令小便赤澁不通也
　　方
　　大青散【出圣恵方】治小儿脏腑壅热心神烦躁小便赤涩不通
　　大青　川升麻　瞿麦　黄芩　甘草【炙已上各半两】川大黄【三分防炒】川朴硝【三分】滑石【三分】
　　右罗为细散毎服不计时以温水调下半钱量儿大小加减
　　硃砂散【出圣恵方】治小儿心脏热盛烦躁不安小便赤涩不通
　　硃砂【细研】铅霜【细研】犀角屑　黄芩　车前子　甘草【炙已上各一分】滑石【半两】川朴硝【半两】
　　右细罗为散研令匀不计时煎苦竹叶汤调下半钱量大小加减
　　车前子散【出圣恵方】治小儿小便赤澁服药即通无药即澁宜服之
　　车前子　子芩【各一两】滑石【二两】木通【三分】赤茯苓【一两】琥珀【一而】甘草【炙半两】
　　右罗为散毎服一钱以水一小盏煎至五分去滓不计时量儿大小加减服之
　　子芩散【出圣恵方】治小儿壅热小便赤涩不通水道中澁痛不可忍
　　子芩　冬葵子　车前子　茅根【已上各一两】滑石
　　右为散毎服一钱以水一小盏煎至六分不计时量大小以意加减
　　冬葵散【出圣恵方】治小儿心脏热盛烦躁不安小便赤澁不通
　　冬葵子【三分】滑石【三分细研】梁上尘【半两】黄芩　甘草【炙各半两】
　　右细罗为散不计时煎葱白灯心汤下半钱量大小加减
　　又方【出圣恵方】
　　生地黄汁【二合】牛蒡子叶汁【一合】蜜【一合】
　　右相和令匀毎服一合调下滑石细末半钱临时看儿大小加减服之
　　治小儿小便赤涩不通宜服此方【出圣恵方】
　　滑石【二两】木通【一两】葵子【一合】
　　右罗为散毎服一钱以水一小盏煎至五分去滓不计时量大小加减温服
　　滑石散　治小儿热极小便赤涩不通尿輙大啼水道中痛【方见本门小便不通类】
　　硃砂散【出医方妙选】治心神烦躁小便赤涩不通
　　硃砂【一两】滑石　犀角【各半两】黄芩　车前子　甘草【各一分】
　　右罗为散入硃砂同拌毎服半钱煎竹叶汤调下食前服
　　小便不通【附论】
　　夫肾主水与膀胱为表里膀胱者津液之腑其气下通水行于小肠入脬故能渗泄而作小便或胞络有热津液内燥气不舒畅故水道热澁甚则不通皆因心经不顺或伏热或惊起心火上炎不能下降以济肾水致使小便不通溺血者由膀胱热故也
　　方
　　小品地肤子汤【出千金方】疗小儿小便不通及治小儿热毒入膀胱中忽患小便不通欲小便则澁痛不出出少如血须臾复出
　　地肤子【一分】瞿麦　冬葵子【各二分】知母　黄芩　猪苓　海藻　橘皮　升麻　通草【各一分半】大黄【八分】枳实【炒一分半】
　　右十二味切以水三升煮取一升大小多少量与服忌如常法一方有枳实无橘皮一日至七日儿服一合为三服八日至十五日儿一合半为三服十六日至二十日儿二合为三服四十日儿以此为凖五十日已上七歳已下以意加药益水
　　地肤子散【出圣恵方】治小儿积热小便不通
　　地肤子　瞿麦　冬葵子　知母　黄芩　川升麻　木通　川大黄【防炒】猪苓【去黑皮已上各半两】
　　右罗为散毎服一钱以水一小盏煎至六分去滓不计时量大小分减服之
　　七物浴汤　治小儿小便不通发热腹满
　　滑石【屑二两】大黄【二两】雷丸【三十枚】麻黄【一两半】苦参【一两】石膏【半两】秦皮【一两】
　　右粗捣筛以水七升煮取五升去滓温浴儿避风处先从脐淋之
　　木通黄芩汤【一名滑石散出圣恵方】治小儿热极小便赤澁不通小便輙大啼呼疼痛
　　木通　黄芩【二两去心】滑石【一两半】冬葵子【三分】车前子【二两】赤茯苓【去皮二两】
　　右粗捣筛五六歳毎服一钱以水一中盏煎至五分去滓温服如人行十余里已来再一服看儿大小加减
　　瞿麦汤【一名赤芍药汤出圣恵方】　治小儿小便不通
　　瞿麦穂　赤芍药　陈橘皮【去白】牵牛子【炒】木通冬葵子【各一分】
　　右粗捣筛五六歳毎服一钱水一中盏入葱白一茎劈碎同煎至四分去滓温服如人行十里已来再服量儿大小加减一方无葱白
　　治小儿小便不通
　　用鸡屎白末一钱匕
　　滑石散　治小儿小便不通心腹满闷坐卧不安【方见本门秘结类】
　　滑石散　治小儿小便淋澁不通反小便血【方见本门秘结类】
　　木通散【出圣恵方】治小儿小便不通脐腹坚满喘急
　　木通　甘草【炙】葵子【已上各一分】川大黄【防炒】滑石　牵牛子【炒半两】
　　右细末罗为散毎服煎葱白灯心汤调下半钱量儿大小加减服之以利为度
　　浸熨汤【出圣恵方】治小儿小便不通
　　木通【一两】生姜【一两】葱白【七茎】陈橘皮【一两】川椒【半两】
　　右都细剉以水二大碗煎至五七沸去滓倾入盆内防冷暖坐儿于盆中浸之将滓于儿脐腹下熨之五通
　　冬葵子散【出圣恵方】治小儿小便不通脐腹急痛
　　冬葵子　滑石　海蛤　蒲黄【各半两】
　　右捣罗为散毎服以葱白汤调下半钱量大小加减
　　栀子仁散【出圣恵方】治小儿小便不通脐腹妨闷心神烦热栀子仁【五枚】茅根【半两】冬葵子【半两】甘草【炙一分】
　　右罗为散毎服一钱以水一小盏煎至五分去滓不计时量儿大小分减温服
　　又方【出圣恵方】
　　滑石【一两半】木通【三分】川芒硝【三分】葵子【二合】
　　右罗为散毎服一钱以水一小盏煎至五分去滓不计时温服量大小加减
　　万安散　治小儿小便不通欲死
　　海金沙　滑石　续随子【炒各半两】蝼蛄【七枚炒黒】
　　右捣罗为散毎服半钱煎灯心汤温调下空心食前服
　　茯苓汤　治小儿小便不通
　　赤茯苓【去皮】冬葵子　木通　车前子【各半两】
　　右粗捣筛五六歳毎服一钱以水一中盏煎至五分去滓温服如人行十里以来再服量大小加减
　　广济滑石汤　疗小儿热极病小便赤澁或不通尿輙大啼呼
　　滑石【一钱六分】子芩【一钱四分】冬葵子【分半】车前子草
　　右水二升煮取一升一歳至四五歳服一合日再服甚良
　　治小儿小便不通脐腹急痛【出圣恵方】
　　石苇【半两去毛】蘧麦【半两】小麦【一两】
　　右剉以水二大盏煎至一盏去滓取汁一合调下滑石末半钱量儿大小加减
　　石苇汤　治小儿小便不通
　　石苇【去毛】蘧麦【各一两半】滑石【一两】
　　右粗捣筛五六歳儿毎服一钱水八分入小麦一百粒同煎至五分去滓温服如人行十里再服量儿大小加减
　　葱白汤【出圣恵方】治小儿小便澁少妨闷不通
　　葱白【二茎】木通　冬葵子【各半两】
　　右剉如麻豆大以水二盏煎取一盏去滓量儿大小加减
　　乳煎葱白饮子【出圣济方】治小儿百日内小便不通心中烦闷脐下痞满
　　葱白【一茎】乳汁【三合】
　　右同煎至一合半去滓分温为三服相去人行十里以来再服以利为度
　　葵根汤【出圣恵方】治小儿小便不通二三日闷絶者
　　葵根【去土一握】壁鱼【研七个】
　　右以水一盏煎葵根取汁六分后入壁鱼同煎五七沸放温服量儿大小加减
　　治卒不得溺及小便不通小腹妨闷【出圣恵方】
　　取垢灰二刀圭以苦酒米饮下三歳已下服一字
　　又方【出肘后方】
　　以发灰酒下之
　　治小儿小便淋闭不通神效及治淋沥尿血【出傅氏活婴方】
　　石燕【一枚火煆醋淬为末再研】石苇
　　右为细散毎服一字煎三叶酸浆草汤调下甚者三服瘥一方加海金沙一両
　　车前草汤【出圣恵方】治小儿小便不通脐腹急痛
　　车前草【细剉】小麦【各一两】
　　右用水二盏煎至一盏去滓下糯米少许又煎至半盏三四歳小儿为三服如人行十里已来再服量儿大小以意加减
　　治卒不得溺及小便不通【出肘后方】
　　以少许鸡子白亦佳
　　冬葵子散【出圣恵方】治小儿卒小便不通小腹急闷
