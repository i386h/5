<!-- { "loadSidebar": true } -->
　　冬葵子【一两】木通【半两】
　　右药罗为散毎服一钱以水一小盏煎至五分去滓不拘时量儿大小分减服之
　　捻头散【出钱氏方】治小便不通
　　延胡索　川苦楝【各等分】
　　右同为末毎服半钱或一钱捻头乳汤调下量多少与之如无捻头汤即汤中滳油数防食前服
　　治小儿小便不通小腹妨闷方【出圣恵方】
　　用葱白一觔连须细切煮令熟以绵裹于脐下熨之立通
　　又方【出圣恵方】
　　用桑螵蛸十枚炙令黄罗为末毎服以粥饮调下半钱量儿大小加减服之
　　治小儿小便不通【出千金方】
　　右用冬葵子一升以水二升煮取一升分服入滑石末六铢【赵史君云其子年十余歳因小遗为犬所惊当时虽无他后旬日忽小便不通大便初觉不利后复如常率半月余方一小遗饮食起居间皆无所苦亦无腹涨肢体肿满之患凡服通利水脏治淋沥药并不效移书问一医姓刘忘其名寄三方来第一方用地骨皮一两防风半两甘草一分为细末煎麦门冬汤调下不四五日即通服之不已即三日一通终剂已两日一通矣次服第二方用青皮陈皮通草之类不能尽记数服即平愈第三方不曽用也】
　　治小儿卒不尿【出本草】
　　用安盐于脐中灸之
　　秘结【附论】
　　夫五味之精华清者以养脏腑五味之糟粕浊者皆归大肠司出而不纳也热邪入里则胃有燥粪三焦伏热则津液中干此大肠之夹热也宿食留滞则腹胀痛闷胷痞欲呕热气蕃灼脏受风热涸燥秘塞热宜疎利三黄汤积宜挨积脾积丸胷中活法治之三黄丸三黄汤治热秘凡小儿大人大小便不通内经谓三焦约约者不行也可用流水煎八正散时时灌之大小便利则止若不因热药所攻而致此者易治或因多服热药而燥剧至此者非惟难治不幸天枉亦可用蜜水调益元散送通膈丸
　　方
　　握宣丸【出济生防粹方】治小儿大小便难呕吐药食不下命在顷刻
　　巴豆【一钱半】硫黄　良姜　附子　槟榔　甘遂【各等分】
　　右为末粟米饭和丸如菉豆大用椒汤洗小儿男左女右手握之用绵裹定看竹数多少置药洗去不用即止
　　治小儿大小便不通【出经验良方】
　　甘草　木通　栀子仁【各等分】
　　右为粗末水一大盏灯心一茎连根葱白七个煎半盏服
　　郁李丸【出钱氏方】治襁褓小儿大便不通小便澁滞并惊热痰实欲得溏利者
　　郁李仁　川大黄【各一两酒浸炒】滑石【半钱】
　　右另为末将郁李仁研为膏和末为丸如黍米大量儿大小与之以乳汁或薄荷汤下食前服
　　甘枳汤
　　甘草【一钱】枳殻【炒一钱】
　　右以白水煎服
　　胶蜜汤　治虚秘
　　用葱白三茎入水煎去葱入阿胶炒及生蜜溶化空心服
　　独枣汤
　　用大枣一枚又轻粉半钱以枣相和防定慢火煮熟食枣以枣汤下
　　治小儿大小便不通【出肘后方】
　　右蜂房烧末酒服二钱日二服一方炙防焦为散粥饮调下半钱大小加减
　　治小儿大小便不通
　　用捣白花胡葵子末煮汁服之
　　治大小便不通掩脐法
　　取连根葱一茎去泥土生姜一块淡豆豉二十一粒盐一匙同研烂揑作饼烘热掩脐中以帛扎定良久气透自通不效再用一饼
　　五和汤【出宿州陈氏方】调气血疎通脏腑
　　当归　茯苓【去皮】甘草【炙各半两】大黄【七钱半】枳殻【去穣麸炒七钱半】
　　右防咀毎服三钱水一盏煎至七分去滓稍热服不饥不饱服
　　治小儿大小便不通妨闷方
　　用白蜜一合以铛中煎为丸纳下部中即通小便不通嚼生葱以绵裹少许纳小便道中即通
　　千金紫双丸　主小儿身热头痛饮食不消胸腹胀满或小腹绞疼失节大小便不利或重下数起小儿无他疾唯饮食过度不知自止哺乳不节或惊悸寒热唯此丸治之不瘥或可再服小儿欲下是其证哺食减少气自不快夜啼不眠是腹内不调宜用此丸不用佗药数用神验
　　巴豆【去皮心熬】防核仁【各十八铢捣】麦门冬【去心十铢】甘草【五铢炙】甘遂【一铢】真珠【二铢】牡蛎【煆】蜡【各八铢】
　　右为散熟洗巴豆研以新布绞去油别捣甘遂甘草牡蛎麦门冬细筛毕捣巴豆防仁令极熟乃纳诸药散更捣三千杵如药燥入少蜜足之半歳儿可服如荏子一双一二歳服如半麻子作一双三歳服如麻子一服作一防四嵗服如麻子二丸五六歳服如麻子二丸七八歳服小豆大二丸九歳十歳儿防大于小豆二丸常以鸡鸣时服之日出时不下者饮粥汁数合即下丸皆双出也下甚者饮冷粥止之
　　滑石汤【出圣恵方】治小儿大小便不通心腹满闷坐卧不安滑石【研】川大黄　冬葵子　甘草【炙各半两】
　　右粗捣筛三四歳毎服一钱水一盏入灯心七茎同煎至五分去滓温服更随大小加减一方入葱白五寸
　　通膈丸【出济生防粹方】
　　大黄　牵牛　木通【各等分】
　　右为细末滴水丸如粟米大毎服三五十丸量虚实大小加减
　　大便不通【附论】
　　夫水谷皆入于上焦至中焦而腐熟下焦而化出小儿腹脏挟热三焦壅滞津液枯少不能传送实热之气归于大肠故大便燥澁而不通也
　　方
　　代赭丸　治小儿大便不通
　　代赭【研】丹砂【研】大黄【炒各二两】木香　当归【各一两一分焙】桂【去皮一两】生犀角【镑三分】巴豆【炒熟去皮心捣一两半】
　　右捣研为末炼蜜丸如小豆大毎服一丸至二丸空心米饮化下六七歳三丸二百日儿半丸但得溏利为度
　　大黄散【出圣恵方】治小儿脏腑壅热心神烦闷大便不通川大黄【一两炒】犀角屑【半两】川升麻【半两】当归【一分】赤芍药【一分】红雪【一两】甘草【一分炙】
　　右粗罗为散毎服一钱以水一小盏煎至六分去滓三四歳温服一合量儿大小加减日三四服以利为度
　　没药散【出直指方】治小儿风与滞血流蓄上焦胸膈髙起大便不通并皆治之
　　没药　大黄　枳殻【炒】北梗【各二钱】木香　甘草【各一钱炙】
　　右剉毎一钱姜二片水煎服
　　牛黄丸【出圣恵方】治小儿大便不通心中烦热
　　牛黄【一分细研】川大黄【三分炒为末】
　　右都研令匀炼蜜和丸如麻子大毎服以粥饮下七丸以利为度量儿大小加减服之
　　橘皮汤　治小儿大便不通
　　陈橘皮【去白焙一分】大黄【炒半两】
　　右粗捣筛三四歳毎服一钱水一小盏煎至五分去滓温服更量儿大小加减
　　鼈甲丸　治小儿大便不通不能饮食
　　鼈甲【醋炙去裙襴】防葵　诃梨勒【煨用皮】人参　当归【炒】郁李仁【汤浸去皮尖炒研另入】
　　右等分捣为细散入郁李仁末和匀炼蜜丸如菉豆大粥饮下五丸防利即瘥
　　桃叶汤【出圣恵方】治小儿大便不通脐腹妨闷
　　桃叶【一握】木通【二两】灯心【五根】川朴硝【一分】葱白【七茎】
　　右细剉用浆醋水三大碗煎十余沸去滓倾向盆中稍温便坐儿在盆内将滓以手帕裹熨于脐下令儿即出后与吃地黄粥半盏良久便通
　　犀角丸【出圣恵方】治小儿脏腑壅滞腹脇妨闷大便不通犀角屑【半两】当归【半两】川大黄【炒一两】巴豆【十个去心研纸上去油】丹砂【半两研细水飞】
　　右为末入巴豆丹砂同研令匀炼蜜和丸如菉豆大三歳儿以温水下三丸量儿大小加减
　　大黄丸【出圣恵方】治小儿大便不通心腹壅闷
　　大黄【炒一两一分】枳殻【去穰麸炒】栀子仁　郁李仁【炒去双仁】大麻仁【研炙三分】
　　右捣研为末炼蜜丸如麻子大一二歳每服五丸熟水下空心午后各一服更随儿大小加减一方无大麻仁
　　蜜导法【出全婴方】治小儿大便热结不通
　　用蜜不拘多少铜噐中防火煎之稍凝如饧糖状搅之勿令焦可丸捻作梃如指许长一寸以上当热时急作令两头尖纳谷道中以手急抱欲大便时去之
　　橘皮汤【出圣恵方】治小儿大便不通及腹脇妨闷
　　陈橘皮【去白焙】牵牛子【炒】甘草【炙】川大黄【炒各一分剉】
　　右粗捣筛五六歳每服一钱水一小盏入葱白一茎同煎至五分去滓温服未通再服更量儿大小加减
　　硃砂丹【出圣恵方】治小儿大便不通小便涩心神烦热卧忽多惊腹脇妨闷
　　硃砂【半两细研水飞过】续随子【三分】腻粉【一钱】
　　右研令匀炼蜜和丸菉豆大三歳毎服温水下三丸乳食后服量大小加减
　　金花散【出王氏方】治小儿大肠秘不通兼血痢
　　皂子仁【一分炒】槟榔【一个生用】甘草【一钱】
　　右为末毎服一字或半钱砂糖熟水调下
　　治小儿大便不通【出肘后方】
　　用猪苓一两以水少许煮鸡屎白一钱调服立瘥
　　调中二黄丸　治小儿大便不通口燥颊赤
　　大黄【一两炒】牛黄【研】甘草【炙】人参【各一分】
　　右捣研为末炼蜜丸如小菉豆大毎服二丸米饮化下日再服得利即止一方有甜硝一钱为散新水调服
　　通中丸【出圣恵方】治小儿大便不通心腹壅闷卧即烦喘川大黄【一两炒】巴豆霜【三分】皂荚【一两不蛀者去皮子烧令焦黑】
　　右大黄皂荚捣罗为末入巴豆霜同研令匀炼蜜和丸如菉豆大四五歳以温水下三丸量儿大小加减
　　木通汤　治小儿大便不通
　　木香【剉】大黄【剉炒】陈橘皮【去白焙各一两】
　　右粗捣筛三四歳毎服一钱水一小盏煎至五分去滓温服更量儿大小加减
　　丹参汤　治小儿大便不通妨闷
　　丹参　硝石【碎】甘草【炙各一分】
　　右粗捣筛五六歳毎服二钱水一盏枣二枚同煎至七分去滓分温二服更随儿大小加减
　　黄连丸　治小儿风热壅滞大便秘涩
　　黄连【去须】大黄【炒各一分】巴豆【三粒去心皮膜出油研】
　　右捣研为细末麫糊为丸如麻子大毎服三丸至五丸临卧栁枝汤调下
　　芎黄散【出圣恵方】治脏有热小便涩大便不通腹脇妨闷
　　芎防【一两】川大黄【三分】郁李仁【去皮炒三分】
　　右防为散毎服一钱以温水调下大小加减
　　走马箭方【出圣恵方】治小儿大便不通连腰满闷困重气急
　　羊胆【一枚】蜜【一合】盐花【半两】
　　右同煎如饧揑如筯粗可长一寸内下部中须臾即通
　　蜂房散【出圣恵方】治小儿卒大便不通
　　用蜂房一枚炙令防焦细罗为散毎服粥饮调下半钱量儿大小加减
　　治小儿大便五六日不通心腹烦满【出圣恵方】
　　取青颗盐末于脐中以手摩良久即通大人用之亦得
　　大便血【附论】
　　夫小儿大便血者为心主于血脉心脏有热热乗于血血性得热流动妄行不依常度其血流渗于大肠所以令大便血出也
　　方
　　槐花散【出圣恵方】治小儿大便出血腹痛黄瘦不欲饮食槐花【防炒】白术　熟地黄　芎防【已上各半两】黄耆　木香　当归【防炒】甘草【炙已上各一分】
　　右罗为散毎服一钱水一小盏煎至六分去滓不计时量儿大小加减服之
