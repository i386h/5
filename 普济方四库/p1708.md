<!-- { "loadSidebar": true } -->
　　卷柏丸【出圣恵方】治小儿大便出血久不止面色萎黄肌体羸瘦或时腹痛不欲饮食
　　卷柏【半两】赤石脂【半两】阿胶【半两捣碎炒令黄焦】槐花【防炒】黄牛角腮【炙黄焦】当归【炒】黄耆　芎防【已上各一分】
　　右为末炼蜜和丸如麻子大三歳儿毎服以粥饮下七丸日三服量儿大小加减
　　羚羊角散【出圣恵方】治小儿大便出血体热黄瘦不能饮食羚羊角　黄耆　川升麻　黄芩　地榆　甘草【炙已上各一分】生干地黄【半两】
　　右罗为散毎服一钱水一小盏入苦竹茹半分煎至六分去滓不计时量大小分减温服
　　治小儿大便后出血方【出圣恵方】
　　用鼈甲一枚涂醋炙令黄焦去裙襴细罗为散毎服以粥饮调下半钱日三服量儿大小以意加减一方用鼈头一枚
　　又方【出圣恵方】
　　烧车釭一枚全赤投于一碗水中毎服半合日三服看儿大小以意加减
　　又方【出圣恵方】
　　用甑带烧灰细研毎服用乳汁调下半钱量儿大小加减
　　又方【出圣恵方】
　　用鹿角烧灰细研以粥饮调下半钱日三服量儿大小加减
　　箬叶散【出全婴方】治小儿大便中有血或纯下血
　　用茶箬烧灰存性为末米汤调下食前服
　　五倍丸【出全婴方】治小儿大便下血及肠风脏毒
　　用五倍子焙干为末炼蜜丸如小豆大三歳三十丸米汤空心下
　　诃灰散【出全婴方】治小儿因痔大便中有血
　　用诃子烧存性细研为末米汤调下食前服三歳一钱一方橡斗子合白梅湿纸裹烧灰存性为末米汤调下食前服
　　三效散【出全婴方】治小儿粪前后下血并肠风下血久不瘥
　　粪前下血石榴皮为末煎茄枝汤下
　　粪后下血五倍子为末煎艾叶汤下
　　粪夹血或肠风下血茄蒂烧灰存性为末米汤调下
　　右三歳半钱大小加减与之食前服五倍子为末米汤调下最治泄痢艾叶汤治吐血泻血
　　治小儿中蛊下血欲死
　　用青蓝汁频频服半合
　　治小儿下血
　　用雌鸡翅下血服之
　　治小儿若堕落有痢血壮热不食乳哺者
　　用大黄黄连蒲黄各二分芒硝一分半以水二升煮取一升去滓纳芒硝分二服大小便血即愈
　　犀角丸【出汤氏寳书】治小儿揺头下血乃肝血液盛外有风热乗之肝属木木盛而脾土为木所尅脾与肺是子母俱为肝所胜而血遂浸渍于大肠故便血不止犀角屑【一分】栝蒌根【半两】蛇退皮【炙赤色】钩藤勾　麻黄【去节各一分】黄耆【蜜炙】羗活　防风　白芍药【各半两】甘草【一分】
　　右为末枣肉丸食后薄荷汤下只二服作效头揺即止如便血愈多次间与胃风汤服之日减一日郑都承令嗣患七年揺头三年下血已服百余方前后服治揺头者无非风药止血者或作痢或作肠风百药未尝偶止安抚王尚书挽留都下先君宰钱塘时与之有分一日招饮令其子劝酒愚视其疾又叩其详亦不能晓其标本酒罢退思遂处此方但损肝祛风益脾数服而愈十余日后血止而下白脓自此防根今数年矣
　　保婴槐花散【出永类钤方】治脏热便血
　　荆芥穂　槐花　枳殻【麸炒去穰】甘草【各等分】
　　右为末蜜汤调服
　　大便青【附论】
　　夫小儿大便青者因惊气及脾气不和大肠虚冷乳食不消冷气抟于糟粕故令大便青色也
　　方
　　诃梨勒丸【出圣恵方】治小儿内冷腹脇妨闷大便青色不欲乳食
　　诃梨勒【一两煨用皮】白术【半两】陈橘皮【半两去白焙】白茯苓当归【一分炒】白芍药【半两】厚朴【半两去粗皮姜汁炙香熟】甘草【炙半两】
　　右罗为末炼蜜和丸如梧桐子大三歳毎服以粥饮研下五丸日三服量大小加减
　　木香丸【出圣恵方】治儿胎寒腹痛大便青
　　木香　蓬莪荗　白术　人参【去芦头】当归【防炒已上各半两】麝香【一分细研】白芍药【一分】
　　右罗为末都研令匀炼蜜和丸如菉豆大三歳毎服以粥饮下七丸温服日三四服量大小加减
　　芎防丸【出圣恵方】治小儿胎寒腹痛大便青
　　芎防【三分】黄耆【三分】牛黄【半两细研】防虫【防炒三分】麝香【一分细研】当归【半两炒】白芍药【一分】
　　右罗为末研令匀炼蜜和丸如麻子大毎服以粥饮下五丸日三服量大小加减
　　陈橘皮丸【出圣恵方】治小儿内冷大便青不欲饮食皆胎寒陈橘皮【去白焙】当归【炒】人参【去芦】白芍药【各半两】芎防【半两】甘草【炙一分】
　　右罗为末炼蜜和丸如菉豆大三歳毎服以温粥饮含下七丸日三服量大小加减
　　白术丸【出圣恵方】治小儿大肠虚冷乳食不消大便青色白术　白芍药　木香　当归【炒已上各一分】麝香【一钱研】
　　右罗为末炼蜜和丸如菉豆大毎服粥饮研下五丸日三服量大小分减服之
　　当归丸【出圣恵方】治小儿大便青不欲饮食皆是胎寒当归【炒】人参【去芦】白芍药　芎防【已上各半两】甘草【一分炙】
　　右罗为散炼蜜和丸如麻子大毎服以乳汁下三丸日三服量儿大小加减








　　普济方卷三百八十八
<子部,医家类,普济方>
　　钦定四库全书
　　普济方卷三百八十九　明　周王朱橚　撰婴孩诸血痔疾门
　　总论
　　夫鼻衂者是五脏热结所为也血为气行通流脏腑冷热调和不失常度无有壅滞亦不流溢血得寒而凝结得热而流散热乗于血血随气发溢出于鼻窍也又有因伤寒温疫诸阳受病不得汗热毎停聚五脏故从鼻而出也病瘥后唾血咯血下血者此热毒积瘀犀角地黄汤主之初病亦宜服　夫吐血者荣卫气逆也荣者血也卫者气也荣卫相济不失常道一有所胜则致妄行血者水也决之东则东流决之西则西流气之使血其势如此巢氏云吐血者是有热气胜而血虚热乗于血血得热则流散妄行气逆则血随气上故令吐血也又或饮食太饱之后脾胃内冷不能消化急吐所食之物气血相冲因伤肺胃亦令吐血若久嗽气逆面目浮肿而嗽血者是肺虚损也　夫大便血者大肠热结损伤所为也脏气既伤风邪自入或畜热或积冷或湿毒传于脾胃或疳食伤于脏腑因兹冷热交击疳湿互作致动血气停留于内凝滞无归渗入肠中故大便下血也又有或腹胀冷气在内攻冲亦令大便下血又因风冷乗虚客入脾胃或瘀血肠胃湿毒一如豆汁又疳伤于脏亦能便血若上焦心肺积热流注大肠亦令大便下血也亡血脾弱必渇久则血虚其人必肌体萎黄头发不黒矣【沈氏子十歳鼻衂不止或以菓花煎汤或以犀角地黄汤并龙骨末吹鼻数法不效其血注下召愚视之急以浓盐水下龙胆丸一服减半再进全除主人曰盐水有何效愚曰夫血得热而流溢盐水醎冷能凝其血譬之屠猪就血得盐水而凝结黄连龙胆味苦寒能坚其血所以知其醎苦入口即立效也】凡儿生七日之内大小便有血出者此由胎气热盛之所致也母食浓酒面麴炙煿腌醎等流入心肺儿在胎内受之热毒亦传心肺且女子之脏其热即入心故小便有之男子之脏其热即入于肺故大便有之血出淡淡有似坯水盛即其血加鲜凡遇有此不可用他药但以生地黄根研取自然汁五七匙蜜半匙和匀温温与服移时安愈男女皆效不湏疑虑甘露饮宜兼与服不必他药万一无恙勿得急遽妄投丸散
　　吐血【附论】
　　夫小儿汤气盛壮上焦有热伏于心肝二脏播流血脉血得热则妄行下入胃中胃受之则胀满与气俱上冲击故令吐血
　　方
　　紫参散【出医方妙选】治吐血
　　紫参　山栀子　干生地黄【各一两】刺蓟【一分烧灰】乱发【烧灰一分】蒲黄　伏龙肝【各一钱细研】
　　右都研匀毎服半钱至一钱煎竹茹汤调下
　　犀角散【出圣恵方】治小儿四五歳已上非时吐血
　　犀角屑　栀子仁　生干地黄　子芩　紫苏刺蓟【各一分】
　　右为散毎服一钱水一小盏煎至五分去滓不计时量大小加减温服
　　茜根散【出圣恵方】治小儿吐血心躁烦闷
　　茜根【半两】犀角屑　川升麻　川大黄【炒】黄芩　甘草【炙已上各一分】
　　右为散毎服一钱水一小盏入黑豆三十粒淡竹茹半分煎至六分去滓不计时量儿大小加减
　　辰胶散【出全婴方】治小儿吐血
　　阿胶【炒】蛤粉【等分】辰砂【少许】
　　右为末和粉红色三歳一钱藕汁和蜜调下一方藕节晒干为末人参汤调下能消瘀血
　　蒲黄散【出圣恵方】治小儿吐血不止
　　蒲黄【一分】伏龙肝【半两】乱发灰【一分】
　　右研匀细不计时暖生地黄汁调下半钱量大小加减服之
　　治小儿吐血不定
　　刺蓟【自然汁不计多少】朴硝【半两】
　　右先研朴硝为末二百日儿及晬儿毎服用刺蓟汁调朴硝末一字至半钱七日再服量儿大小加减
　　大黄汤　治小儿吐血
　　大黄【炒】黄芩【去黑心各一分】
　　右麄捣筛三四歳毎服一钱匕水七分入黑豆三十粒同煎至四分去滓温服日三服更量儿大小加减
　　治小儿积热攻肺卒吐血
　　飞罗麫【二两】生地黄汁【二盏】
　　右相和匀曝干研为末毎服半钱匕新汲水调下日三服随儿大小加减
　　蒲黄散　治吐血咯血
　　生蒲黄　油发灰【等分】
　　右研细毎服一钱暖生地黄汁调下米饮亦可一方无油发灰
　　治小儿吐血
　　用蛇蜕皮烧为末以乳服并治重舌
　　又方
　　用油三分酒一分和之分为二服
　　青苔散　治小儿鼻衂吐血并治淋沥小便不通用船底青苔晒干为末三歳一钱藕节汁入蜜少许调下淋沥木通汤调下
　　独圣散　治小儿吐血嗽血
　　用赤芍药为末取生地黄藕汁入蜜少许调下食后服又方桔梗煎汤调下及治衂血下血
　　双黄散　治小儿吐血百治百瘥十无一失
　　用大黄为末取生地黄汁防煎入蜜调下量大小加减三两服立效又一方以白胶香为末新汲水调下
　　桂心膏　治小儿十歳已上久吐血气虚胸膈不利用桂心为末取生地黄汁姜汁蜜等分熬稠为丸如鸡头大十歳两丸取藕汁入蜜白汤化下一方为末藕汁蜜调和服之三嵗小儿服半钱亦治便血名桂心散
　　生地黄汁方　治小儿吐血衂血
　　用生地黄汁取一合发灰半钱调分作两服食后少顷灌之
　　治小儿吐血不止
　　用黄连去须一两捣为散毎服一钱水七分入防二十粒同煎至五分去滓温服量儿大小加减
　　治小儿积热攻肺卒吐血
　　用刺蓟花曝干不拘多少捣为末毎服黄牛乳调下一钱匕日三服
　　治小儿吐血心躁烦闷
　　用刺蓟自然汁一合暖令温不计时调下元明粉半钱量儿大小加减
　　又方
　　用乱发烧灰细研毎服以温水调下一字
　　备急方　治吐血
　　即研藕汁或萝卜汁灌下即止次用小柴胡汤加生地黄煎服
　　治小儿吐血不止
　　以蒲黄细研毎服半钱用生地黄汁调下量儿大小加减进之
　　鼻衂【附论】
