<!-- { "loadSidebar": true } -->
　　朱氏四圣散　治小儿患疟疾才发十数次不可妄用截药乃因诸毒入于脾胃生冷伤于中脘或先寒后热或先热后寒或一日或两日寒则肢体颤掉热则满身如火头疼恶心烦渇引饮口苦咽干背脊酸疼胷膈停痰腹鸣腹痛里急后重欲作痢疾隂阳不分宜服此药消导暑气表觧隂阳化痰涎除寒热服之累效乃抚州萧世荣刻印施传之方
　　生料五苓散　不换金正气散　小柴胡汤【加桂枝】飬胃汤
　　右合和大小加减姜枣煎空心热服滓再忌生冷毒物及饥饱劳役风寒露雨
　　松萝散　治小儿疟胷膈间痰涎发歇寒热宜服
　　松萝【三分】恒山【一两】甘草【三分炙】
　　右为散毎服一钱水一小盏煎至五分去滓温服量大小以意加减以吐为度不吐再服
　　恒山丸　治小儿疟疾
　　恒山【一两末】白蜡【半两】鸡子【一枚】
　　右敲鸡子去黄用清与恒山末拌和令匀于瓷椀中镕蜡都拌和以绵幕椀口坐甑中蒸三遍取出丸如麻子大毎服以粥饮下五丸当吐即瘥量大小加减温服
　　黄丹丸　治小儿疟疾发歇寒热体颤
　　黄丹【半两炒】恒山末【半两】虎睛【一双酒炙黄】
　　右同研炼蜜丸如桐子大毎未发前温水下二丸五歳已下可服一丸
　　乌梅汤　治小儿疟发作不定多烦心躁
　　乌梅肉【炒】常山【各半两】甘草【炙三分】
　　右粗捣筛毎服一钱水一盏入竹叶五片小麦三十粒同煎四分去滓温服量大小加减不拘时
　　恒山汤　治小儿温疟
　　恒山【一两切】小麦【二合】淡竹叶【一升切】
　　右以水一升半煮取五合三日至五日儿一合为三服八日至十日儿一合半为三服十六日至二十日儿二合为三服四十日至六十日儿六合为三服六十日至百日儿一服二合半百日至二百日儿一服三合
　　牛黄丸　治小儿疟疾烦热
　　牛黄　杏仁【汤浸去皮尖麸炒黄各一分】
　　右同研如膏炼蜜丸如麻子大毎服以温水下三丸日三服量大小加减
　　大蒜丸　治小儿疟疾必效
　　独颗蒜【一枚去心】巴豆【一枚去皮心】
　　右取巴豆内蒜中用湿纸裹煨令熟捣如膏如麻子大毎服以醋汤下一丸以吐利为度量大小加减五月五日修合更佳
　　南斗散
　　当山　白芷　南星【生用各等分】
　　右防咀毎服二钱酒半盏煎至一半去滓发日五更服
　　又方
　　上等腊茶　硫黄【别研末】
　　右各顿一处寒多倍硫黄热多倍蜡茶发日五更米饮调一钱或引饮宜服五苓散
　　治小儿疟
　　取牝驴皮覆患疟人良
　　蛇蜕散　治小儿诸疟久不瘥【一名防圣散】
　　用蛇蜕皮烧灰研细毎服半钱或一钱冷水调下未发前服之量大小加减
　　又方
　　用鹿角镑一两粗捣筛毎服一钱未发时水半盏煎至三分去滓温服更量大小加减一方以乳调服
　　治小儿温疟
　　烧鼈甲灰以酒服一钱至发时服三并以火灸身
　　又方
　　烧鸡肶胵中黄皮为末和乳与服男雄女雌
　　风疟
　　因感风而得恶风自汗烦躁头疼转而为疟风阳气也故先热后寒可与觧散风邪宜川芎白芷青皮紫苏之类细辛槟榔佐之温疟先热后寒此乃伤寒壊病与风疟大略相同热多寒少小柴胡汤热少寒多小柴胡汤加桂
　　小柴胡汤倍加人参地骨皮温疟加桂
　　寒疟
　　自感寒而得无汗恶寒挛痛面惨转而为疟寒阴也先寒后热可与发散寒邪
　　右局方五积散或飬胃汤加桂良姜白姜草菓之类甚者姜附汤理中汤飬胃汤寒疟加桂生姜乌梅煎服
　　张氏草菓饮　治寒多热少手足逆冷遍身浮肿腹肚疼痛
　　厚朴【姜汁炒】青皮【去白】草菓　藿香　甘草【炙】丁香皮神麴【炒】良姜　半夏麴【各等分】
　　右防咀毎服二钱水大半盏姜三片枣一枚煎至二分去滓空心服一方加槟榔紫苏
　　生熟饮　治脾寒发疟及寒多热少久病胃衰
　　草菓【二枚】肉豆防【二枚各一生一煨】生姜【二块一生一煨】厚朴【二片一片生一片姜制纸包煨】甘草【二寸一生一炙】
　　右枣二个乌梅一个煎空心服一方不用枣乌梅散分二剂煎八分发日五更连进
　　七枣汤　治乆疟寒疟
　　用大川乌一个火炮盐水浸七次去皮作二服姜七片枣七枚葱三寸水煎先吃枣后服药一方用小附子一枚如前制服乌附皆能温脾如寒多用附子夹风用川乌
　　暑疟【一名瘴疟】
　　暑胜热多得之阴气独阳气独发但热不寒里实不泄烦渇且呕肌肉消铄宜小柴胡汤香薷散五苓散呕者缩脾饮下消暑丸热多躁盛少与竹叶汤加常山柴胡
　　香薷饮　治暑疟
　　香薷【四两】厚朴【制】稨豆【姜制各二两】
　　右剉乌梅煎临熟入姜汁温服或五苓散去桂加羌活一方灯心车前子同煎
　　又方　治夏月寒暑饮水过多停冷于脾至秋成疟用青州白丸子金液丹各三十丸腊茶清下小儿研末热多腊茶清调寒多用米饮调亦治吐泻后成慢惊
　　又方　大人小儿皆可服
　　用巴豆去殻大蒜筯头扎一窍入巴豆一粒大者入二粒湿纸裹煨令熟取出巴豆不用将大蒜去外一重皮了细研大蒜五个入辰砂末一钱宿蒸饼丸如梧桐子大端午日制若十歳已下如麻子大当发日空心井水下一丸忌生冷油腻三日合时忌猫犬妇人见
　　湿疟
　　由冐袭雨湿汗出澡浴得之身体痛重肢节烦疼呕逆胀满宜五苓散除湿汤加苍术茯苓或术附汤加官桂茯苓最騐
　　食疟【一名胃疟】
　　饮水无节饥饱所伤食啖生冷醎酸肥腻中脘生痰皆为食疟其状苦饥而不能食食则中满吐逆腹疼冝青皮陈皮草菓半夏缩砂白豆防下巴豆取积或四兽饮下红丸子
　　四兽汤　治食疟诸疟和胃消痰
　　半夏【姜制】人参　茯苓　白术　橘红　草菓　生姜　乌梅　大枣【各等分】甘草【炙减半】
　　右防咀以盐少许淹食顷湿纸厚包慢火煨香熟毎服四钱煎发前并二三服小儿量与水煎温服杨氏曰治食疟食积用此或二陈汤下红丸子
　　荡脾丸　治化痰消积进食驻顔及治气喘疳积杏仁【一两去皮尖用蚌粉炒令黄色】半夏【一两生姜自然汁浸一宿次日焙】巴豆【五粒去殻并心膜以皮纸出油】
　　右为末用大好北七枚入灯心蒸去皮核取肉为丸毎服五丸常服灯心枣子煎汤下注顔槟榔煎汤下消宿食陈米汤空心临卧服化痰乌梅汤下治疟蒜汤或薤水下治痞癖大效
　　瘴疟
　　受岚嶂溪峒蒸毒之气如岭南苦炎燥湿不常人多瘴疟其状血乗上焦病欲来时令人迷困甚则躁狂妄亦有哑不能言者由败血瘀心毒痰聚脾坡仙指为脾胃实热所致又有甚于暑疟治法宜凉膈疎利大肠宜小柴胡汤加大黄及木香丸观音丸　仁齐曰如前数证经久不瘥真气已耗邪气犹存有所谓劳疟疟母焉观音丸　取下暑毒瘴毒
　　半夏【生】乌梅肉　母丁香　巴豆【不去油毎件各十枚晒】
　　右为末姜麫糊丸如麻子大上下以厚纸盖贴有油即换纸毎服五丸临卧冷水下此方舟人于海角遇白衣人授之
　　杨氏地龙饮　治瘴疟诸疟大热烦躁
　　用生地龙三条研细入生姜汁生蜜调服
　　疟母
　　乃弥年阅月经汗吐下荣卫亏损邪气伏藏脇间结症癖其证未可直攻宜乌头七枣汤以扶其里俟内气已充宜疟丹磨沉香下雄黄觧毒丸取下黒血如泥极臭而愈　治法之外盖诸疟皆有根在当随轻重利导之实者巴豆大黄又疟家多蓄黄水常山能破癖下水也消癖丸　治疟母停水结癖腹脇坚痛忌服甘草
　　芫花【炒】硃砂【研】
　　右等分蜜丸如小豆大枣汤下去癖须用芫花大防去水之剂下后服飬胃汤
　　甘草汤　治小儿疟癖实壮热头痛欲吐
　　甘草【炙】常山【各一两】
　　右粗捣筛三四歳毎服半钱水半盏入竹叶十片同煎三分去滓温服更量儿大小加减得吐即止
　　痰疟
　　二陈汤　治痰疟
　　陈皮　半夏【炮各五两】茯苓【三两】甘草【炙一两】
　　右剉生姜乌梅煎服寒多加草菓杨氏热多加前胡青皮槟榔缩砂白豆防随意増用
　　常山散　治小儿发疟痰壅烦闷
　　川常山【半两】川大黄【半两】桂心【一分】甘草【炙用半分】乌梅肉【各一分】
　　右剉细毎服一钱井水一小盏煎至半冷未发前与之一方无乌梅肉三四歳毎服半盏煎三分未发前温服吐利效量大小加减
　　劳疟
　　乃表里俱虚真元未复疾虽暂止小劳复来法当调飬血气宜用川芎当归官桂芍药
　　牝疟
　　由久受寒邪阳虚不能制隂所以寒多不热气虚而泄
　　宜用
　　柴胡姜桂汤　治牝疟但寒或寒多热少
　　柴胡【二两】桂【七钱】天花粉【一两】白姜【炮一两】
　　右剉用水煎服
　　热疟
　　争功散　治热疟多效
　　知母　贝母　柴胡【去苗】常山　甘草　山栀子槟榔【各五钱】蝉蜕【十个】地骨皮【去骨五钱】
　　右剉散毎服五钱用桃栁枝各五寸煎未效用过路葛藤五寸煎服
　　删繁常山酒煎　疗小儿疟或自能饮或不能饮母含药与之
　　常山【二两】桂心【一两】甘草【半两】
　　右三味切以酒一升煎取七合去滓分服取吐瘥
　　又方　治瘅疟但热不寒
　　黄丹
　　右用黄丹煆过临发蜜汤调下稍大能饮酒可用酒调一方不煆用蜜水调一法专服小柴胡汤次服人参前胡汤
　　广济疗小儿疟方
　　取驴轴下垢腻刮取和麫作烧饼与吃以瘥止
　　草菓饮　治痰疟寒热往来脾胃虚弱
　　草菓　陈皮　知母　三棱　良姜　乌梅　莪术　苏叶　人参　川芎　白芷　甘草
　　右为末加姜同煎如脾胃虚弱用平胃散加草菓乌梅煎服
　　人参退热散　治疟疾寒热胷膈多痰破结先用丁香脾积丸
　　下痰去积莫迟迟乌梅草菓与陈皮消热可用青皮代寒热人参知母宜莪术白芷并甘草川芎苏叶倍加之十味和同成防咀何忧久疟向安迟
　　六和汤　治疟疾寒多热少食积疳热
　　陈皮【一两去白】青皮【去白】柴胡　净香附　苏叶【各三两】甘草【一两半】
　　右防咀白水煎服
　　神效截药方
　　川常山【末】飞罗麫
　　右等分和匀用好酒调九蒸九晒丸如菉豆大毎服二三十丸临发日五更桃栁汤下
　　生料平胃散　治疟疾后脾胃虚弱顔色憔悴不进饮食面目浮肿并皆治之
　　苍术　陈皮　厚朴　草菓　半夏　白芷　乌梅　藿香　前胡　草豆防　甘草
　　右防咀毎服一钱姜枣煎服
　　正气散　治疟疾后脾胃虚弱手足浮肿
　　陈皮　厚朴　苍术　槟榔　肉豆防　大腹皮麦芽　香附子　草豆防　秦芁　甘草
　　右防咀姜一钱苏叶煎吃
　　草菓建中汤　治诸疟争胜人多用之
　　人参　草菓　桂【各半两】白芍药【一两】甘草【三分】
　　右为散大铫水煎日进多服神效
　　全婴驱疟饮　治一切疟
　　紫苏　白芷　槟榔【各半两】草菓【净】制半夏【各一两】陈皮　甘草　白茯苓　前胡【各半两】
　　右防咀姜枣乌梅煎甚效
　　治小儿温疟身积热不觧
　　以菖蒲作汤浴之
