<!-- { "loadSidebar": true } -->
　　麦门冬【去心焙三分】赤茯苓【去黒皮五钱】甘草【炙剉五钱】黄芩【去黒心五钱】大黄【剉炒五钱】赤芍药【一两】
　　右防咀每服五钱水一盏半入竹叶十片生姜一片枣六枚拍破煎八分去滓食前温服日三
　　牵牛子丸　治大便不通消除痞气
　　牵牛子【生捣末一两五钱】甘遂【炒剉五钱】京三棱【煨剉三分】木香【三分】陈橘皮【汤浸去白焙三分】诃梨勒皮【煨去核三分】
　　右为末用姜四两绞取汁白蜜五两煎成膏和丸药剂杵丸如梧桐子大每服二十丸卧时煎粟米饮下未利加至三十丸
　　大黄丸【一名透闗散出圣惠方】　治大便不通下焦伤热壅塞大黄【剉炒】槟榔　川芒硝　枳殻【麸炒去穰各一两】木香子芩【各五钱】
　　右防咀每服四钱水一盏生姜五钱葱白七寸煎至六分去滓空腹温服未通再服
　　牵牛子丸　治大便卒不通心神烦闷坐卧不安牵牛子【二两炒】川朴硝　大麻仁　川大黄【剉炒】木香【各一两】甘遂【煨五钱】
　　右为末炼蜜丸梧桐子大每服二十丸空心生姜汤下未通再服
　　木香丸　治大便卒不通心腹气满闷
　　木香【一两】槟榔【一两】川大黄【剉炒一两】桂心【五钱】川乌头【炮去皮脐五钱】巴豆霜【一分】
　　右为末入巴豆霜令匀炼蜜丸梧桐子大每服三丸加至五丸空心橘皮汤下
　　槟榔丸　治上焦壅热闭塞头目不利大小肠秘涩心腹满闷
　　槟榔【一两】羚羊角屑【一两】前胡【去芦一两】大麻仁【一两】牵牛子【三两炒】枳殻【一两五钱麸炒去穰】
　　右为末炼蜜杵丸梧桐子大每服三十丸食前生姜汤下以利为度
　　芒硝丸【出千金方】　治胀满不通
　　芒硝【一两五钱】芍药【一两五钱】黄芩【一两六钱】杏仁【二两】大黄【二两】
　　右为末炼蜜丸梧桐子大米饮服十五丸加至二十丸取通利为度日三服
　　擒虎散　若有前证或脏腑稍实宜间服擒虎散三两服疎导肠胃中滞涩郁结毒气【前证搜风润肠丸治证在前】没药　当归　黑牵牛【生】大黄【各一两】甘草【生一钱】
　　右防咀每服五钱用皂角刺七个擂破隔宿酒一升浸之来日取酒一盏更加水一盏入栝蒌子七粒煎至七分放温食远服以利为度
　　润肠丸　治大肠风结气涩
　　肥皂角【五片醋炙焦去皮子五斤生用去皮子二味共为末五片水一升揉取浓汁滤过慢火炒银石器内熬成膏子入后药】南木香【一分】青橘皮【去穣一分】陈橘皮【去白一分】槟榔【一分生用】
　　右为末和皂角膏搜成剂看得所后如硬入少蜜丸梧桐子大每服三十丸空心温酒送下
　　治大便不通即时透
　　大黄　木通　枳殻　甘草　荆芥【等分】
　　右为末每服三钱水一盏煎去滓服
　　木香遂气丸　治食积虚滞通利大便兼治脚气小肠气诸气攻刺腹痛
　　橘红【五钱】青皮【去白五钱】槟榔【鸡心者五钱】南木香【五钱五分】川巴豆肉【一钱半研如泥入前药和研】
　　右为末生姜自然汁调神麯末为糊丸麻子大每服十丸姜汤送下如气攻腹痛枳殻木瓜煎汤下
　　枳殻散　治虚劳大便秘涩
　　枳殻【五两】甘草【炙一两五钱】杏仁【去皮炒】阿胶【炒酥】生地黄【各一两】
　　右剉如麻豆大每服三钱生姜五片蜜三匙乌梅一枚煎空腹服
　　大黄丸　治脾胃不和内有虫滞大便秘难
　　大黄【剉炒三两】赤芍药【三两】厚朴【去粗皮姜汁炙三两】枳实【去穰麸炒一两五钱】大麻仁【另研如膏五合】
　　右四味捣为细末与麻仁同研令匀炼蜜杵丸如梧桐子大每服十丸加至十五丸食前温水下以通利为度姜汤下亦可用
　　麻仁散　治大便不通腹内壅闷气喘息促
　　大麻仁【研如膏】大黄【剉炒】葛根【剉各一两五钱】桑根白皮【剉】芒硝【生铁铫内炒】
　　右三味同芒硝麻仁研匀炼蜜和剂捣熟丸梧桐子大每服二十丸空心煎粟米饮下至晩再服一方无葛根煎姜汤送下
　　治大便不通胷腹妨闷不下饮食
　　乌巢子【二两】木香【一两】芎防【一两】青橘皮【汤浸去白焙一两】川大黄【三两剉炒】
　　右捣为细末炼蜜丸如梧桐子大每服二十丸以葱白生姜煎汤送下
　　麻仁丸　治大便秘涩虙瘕不通及一切壅热
　　大麻仁【另研膏三两】大黄【剉炒三两】枳殻【去穣麸炒一两五钱】厚朴【去粗皮姜汁炙三两】
　　右三味捣为细末与麻仁同研炼蜜杵丸梧桐子大每服二十丸空心温水下以利为度一方涂酥杵令匀热丸温酒送下
　　木香【三两】枳殻【去穰麸炒三两】川大黄【剉炒四两】牵牛子【炒四两】诃梨勒皮【三两】
　　右捣罗为细末炼蜜丸梧桐子大每服三十丸食前以姜汤下
　　大麻仁丸　治积年心腹气肺气脚气冷热气痃癖气不能饮食纵食不消脏腑不调大肠秘涩
　　大麻仁【三两另研如膏】川大黄【剉炒三两】诃梨勒皮【三两】人参【去芦一两】陈橘皮【汤浸去白焙一两】
　　右为末炼蜜杵丸梧桐子大每服二十丸食前姜汤下如未利加至三十丸酒下亦得此药益利多不损人
　　治大便不通
　　大防【一升】大豆【五升】商陆【三斤】牛膝【三斤】
　　右为防咀水五升煮二升以大豆五升煎令汁尽至豆干初服三枚以通为度
　　治大便难
　　豉清　酱清　羊酪　土瓜根【汁】
　　右和匀灌之立通
　　香枳汤　治大便秘结调风顺气
　　枳殻　防风　槟榔　甘草【各一两】
　　右为末热汤调二钱空心服
　　四磨汤　治气滞腹急大便秘结及老人虚秘
　　大槟榔　沈香　木香　乌药
　　右擂盆内各磨半盏和匀温服有热者加大黄枳殻名六磨汤
　　润肠汤　治大便秘涩连日不通
　　麻子仁【一钱五分细研用水浸去皮取浓汁】芝麻【半升炒研用水浸取浓汁】桃仁【汤浸去皮麸炒研如泥】荆芥穗【捣末各一两】
　　右用前药入盐少许煎可代茶饮之以利为度如煎茶不宜煎过食前
　　南木香丸　治大便秘结
　　南木香【不见火】槟榔　麻仁　枳殻【各等分】
　　右先将枳殻去穰每个切作四片用不蛀皂角三寸生姜五片巴豆三粒畧捶碎不去殻用水一盏将枳殻同煮候滚滤去生姜巴豆皂角不用只将枳殻焙干研细为末入前木香槟榔麻仁同末炼蜜丸蜜汤下
　　寛气汤　利三焦顺脏腑治大便多秘
　　香附子【洁净新沙盆内焙干秤六两】乌药【用天台真者去心取肉秤二两】缩砂【一两】甘草【炒一两】
　　右为末每一大钱浓煎橘皮汤下不拘时一方有杏仁枳殻
　　穿结药　治大实大满心胷高起气塞不通者为结也
　　蟾酥　麝香　轻粉　巴豆【少许另研】
　　右再研至细孩儿乳汁为丸黍米大二粒生姜汤下无时
　　藏用丸
　　大黄【二两】黄芩【二两】滑石【四两】黑牵牛【四两】
　　右为末水丸梧桐子大每服五七十丸食前温水下
　　小通气散　治虚人忧心伤肺肺与大肠为传送至令秘涩服燥药过大便秘
　　陈皮【去白】苏软茎叶　枳殻【去穰】木通【去皮节】
　　右等分防咀每服四钱水一盏煎温服立通
　　承气泻胃厚朴汤　治胃实腹胀水谷不消溺黄体热鼻塞血口防唇紧闗格不通大便苦难
　　厚朴【去粗皮生姜汤炙三钱】大黄【剉炒二两】枳殻【去穰麸炒】甘草【炙各五钱】
　　右防咀每服五钱水一盏半煎一盏去滓空心温服取利为度
　　升麻汤　治强壮人热毒流入肠胃骨节疼痛腹中烦满大便秘涩
　　升麻【四两】大黄【剉炒四两】前胡【去芦】栀子仁【炒各三两】
　　右防咀每服三钱水一盏煎七分去滓食前温服未通再服
　　平胃煮散　治大病后重亡津液及老人津液不足大便秘涩
　　厚朴【去粗皮姜汁炙五两】苍术【去粗皮米泔水浸一宿焙八两】陈橘皮【汤浸去白焙五两】甘草【炙三两】
　　右防咀每服三钱水一盏加青橘皮末五分生姜二片枣二枚擘开煎一盏去滓温服
　　涤中丸　治宿食不消大便难及肠胃受热瘕聚沉虑时行结热
　　大黄【剉炒八两】葶苈【隔纸炒二两】杏仁【去皮尖双仁炒研】芒硝【研各四两】
　　右为末炼蜜丸梧桐子大每服五丸至七丸食后温水下日三未通加至十丸一方有青橘皮名大黄丸空心生姜汤下
　　半夏丸　治大便不通疎风转气下痰
　　半夏【汤浸去滑七次麸炒一两】牵牛子【四两半生半炒】木通【剉五钱】青橘皮【汤浸去白焙五钱】
　　右为末炼蜜和剂捣熟丸梧桐子大每服四十丸夜卧时淡生姜汤下
　　大黄汤【出千金方】　治大便不通或大肠热结风秘
　　大黄【剉炒】黄芩【去心】栀子仁　甘草【炙剉各一两】
　　右防咀每服四钱水一盏半煎八分去滓下滑石五分更煎两沸空心温服若大秘加滑石二两
　　枳实丸　治风痹痰实大便秘涩头旋运腹满烦渴伤寒胃热有燥屎谵言狂乱及结胷痛痞痈疡疮疾大黄【五钱】牵牛【炒取末五钱】枳实【麸炒去穣】人参【一钱】
　　右为末水丸黍粒大量人大小三五十丸或百丸水下
　　治大便闭不通
　　皂角末　蒜
　　右同捣烂贴脐心一方用皂角二挺去黑心皮为末炼蜜丸梧桐子大每服三十丸空心温水下
　　鸡胫骨丸　治反胃大便难肌肤干瘦
　　鸡胫骨【慢火煨三两】大黄【剉炒五两】大麻仁【研如膏四两】
　　右为末与麻仁同研炼蜜杵丸梧桐子大每服二十丸米饮汤下
　　牵牛子丸　治腹气胀满大便秘涩腹脇刺痛
　　牵牛子【三两半生半炒】槟榔【生剉二两】木香【一两】
　　右为末炼蜜丸梧桐子大每服二十丸空心温酒下或米饮汤下亦可
　　炒桃仁法　治里急后重大便不快
　　桃仁【去皮三两】吴茱萸【二两】盐【一两】
　　右同炒熟去盐并茱萸只以桃仁空心夜卧不拘时任意嚼五七粒至三十粒
　　大腹汤　治老人虚秘
　　陈大腹皮【十五枚】木瓜【一枚】葱白【五茎】
　　右防咀水五盏煎至二盏半去滓分温五服
　　三仁丸　治大肠有热津液竭燥里急后重大便秘涩
　　松子仁　栢子仁　大麻子仁【各一两】
　　右研令匀黄蜡五钱镕汁丸梧桐子大每服十丸空心食前米饮下未快加丸数服一方白蜡丸黄丹汤服之治老人虚秘
　　治五实病大肠难
　　川大黄【剉炒】郁李仁【汤浸去皮炒各二两】吴茱萸【五钱汤浸七次焙干炒】朴硝【二两五钱】
　　右为末每服二钱食前蜜水调下以利为度
　　治大便卒不通气上奔心膈
　　皂荚【出黒皮涂酥炙去子】五灵脂【各一两】巴豆霜【一分】阿魏【五钱麸裹煨】
　　右为末炼蜜丸菉豆大每服五丸生姜汤下未效再服
　　牵牛子丸　治脏腑壅滞心腹气闷宿食不消腰脇疼痛大肠秘涩
　　牵牛子【十两取末六两】木香【五钱】青橘皮【汤浸去白焙五钱】槟榔【五钱】
