<!-- { "loadSidebar": true } -->
　　右防咀毎服二钱生姜三小片乌梅半个枣子一个用藤纸包裹蘸湿煨令香熟去纸用水一小盏煎至半盏去滓通口空心食前服两滓并煎兼与小沉香煎丸服之一方无半夏麯
　　肉豆防散【圣恵方】治小儿胸中有寒乳哺不消腹中痞满气逆不能乳食
　　肉豆防【去殻】人参【去芦】藿香　白茯苓　白术　木香甘草【炙各一分】厚朴【姜汁炙熟】诃梨勒【炮各半两】干姜【炮】
　　右为散毎服一钱以水一小盏煎至五分去滓温服日三服量儿大小加减服之
　　柴胡散【防防新书】治小儿腹内痞结身体壮热中焦壅闷肠胃不利
　　柴胡【去苗】赤茯苓　芎防　鼈甲【醋炙黄去裙襴】枳殻【麸炒防黄去瓤】赤芍药　桃仁【浸去皮尖双仁麸炒防黄】槟榔【各半两】甘草【炙一分】
　　右捣粗罗为末毎服一钱以水一小盏煎至五分去滓温服日三服更量儿大小加减服之
　　大腹皮散【防防新书】治小儿腹内痞结壮热増寒大小便不利
　　大腹皮【剉】陈橘皮【浸去白瓤焙】桔梗【去芦头】鼈甲【醋炙黄去裙襴各三分】人参【去芦头】赤芍药　川大黄【剉防炒】木通【各半两】甘草【炙一分】
　　右捣粗罗为散毎服一钱以水一小盏煎至五分去滓看儿大小加减服之
　　槟榔散【防防新书】治小儿腹内痞结壮热不能乳食心胸烦壅
　　槟榔　大黄【剉防炒各半两】枳殻【麸炒防黄去瓤】人参　柴胡【各去芦头】知母　赤芍药　地骨皮　甘草【炙各一分】
　　右捣粗罗为散毎服一钱以水一小盏煎至五分去滓温服量儿大小分减服之
　　前胡散【一名前朴散出圣恵方】治小儿胸中寒气结塞不通时欲呕吐泻泄腹胀时痛惊悸
　　前胡【去芦】白术　人参【去芦】陈皮【去白】髙良姜　藿香厚朴【姜汁炒各一分】甘草【炙半钱】
　　右为散毎服一钱以水一小盏煎至八分去滓不计时温服大小以意加减
　　前胡散【防防新书】治小儿腹内痞结壮热羸瘦多啼
　　前胡【去芦头】川大黄【剉防炒各三分】枳殻【麸炒防黄去瓤】赤茯苓犀角【屑】郁李仁【浸去皮防炒】鼈甲【醋炙黄去裙襴各半两】
　　右为粗散毎服一钱以水一小盏煎至五分去滓服看儿大小分减防利为度
　　大鼈头足丸【防防新书】治小儿脇下积气羸瘦骨立圊便不节
　　鼈头足【一具酒浸一宿令炙黄】干漆【二分炒】紫苑　芍药　人参　菰根【各三分】甘草【四分】
　　右为末蜜和丸如胡豆大毎一丸日进三服鼈截去头取颔下一段足取腕前一段
　　小儿痞方【防防新书】
　　白丁香　紫丁香【各四十九粒】舶上硫黄　蜜陀僧【各一皂角子大】五倍子【一个枣大】黄鹰　【末炒一钱】麝香【少许】
　　右为末如小豆大儿瘦者粟米饮下半钱肥者大米饮下并第七椎下两边炙之须齐下火烟干虫自出麸片相似效
　　甘遂丸治小儿腹内结乳食不消化心腹刺痛
　　甘遂【煨令防黄】真珠【末各一分】黄芩　赤芍药　杏仁【浸去皮尖双仁麸炒防黄】巴豆霜【各半两】
　　右为末入杏仁巴豆霜同研令匀炼蜜和丸如麻子大二三嵗小儿空腹以温水下二丸以利为效未利再服更随儿大小加减
　　甘遂散治小儿腹内痞结虽服汤得利而滞实不去心下坚满按之辄啼内有伏热诸集成此疾冝服破痞除热
　　甘遂【煨令防黄一分】青橘皮【浸去白瓤焙】黄芩　川大黄【剉防炒各半两】
　　右捣罗为散毎服一钱以水一小盏煎至五分去滓温服量儿大小分减利后以粥饭放冷补之无不作效
　　鼈头丸【防防新书】治小儿痞气脇下腹满腹中积聚坚痛
　　鼈头【一个】防虫　桃仁【炒各三分】防虫【炒三分】
　　右为末炼蜜丸小豆大二丸日进三服以利为度如不利加大黄三分
　　甘遂汤【杨氏家藏】治小儿服汤已得大利温壮拆而滞实不去心下坚痞满不可按辄啼内有伏热诸集成此疾冝破痞除热
　　甘遂　甘草【炙各二分】黄芩　大黄【各四分】
　　右以水二升破鸡子二个和取白投水中搅令沫上吹去之内药枣丸合为二服
　　又方【防防新书】治小儿患腹中结常壮热
　　大黄【炙烟出】鼈甲【炙黄】茯苓【等分】
　　右为末蜜丸大豆大饮下日三服量儿加减一方用甲
　　鸡子汤【肘后方】治小儿六七歳心腹坚痞时时寒如疟服紫丸六十日吐下痞乃坚以此汤一碗去恶物数升遂愈常用之效
　　甘遂【七铢】甘草【炙】黄芩【各五钱】
　　右以水二升鸡子一枚拆开出白投水中熟搅吹去滓内药煮取一升随儿大小计可得下合和与之药无毒下痞未尽更合坚实多者加芒硝细辛半两大效
　　治小儿痞满【防防新书】
　　用三白草捣绞汁服令人吐逆除胸膈热疾亦主疟及小儿痞满投此草初生无白入夏叶端半白如粉农人之莳田三叶草白便秀故谓之三白
　　又方【防防新书】除小儿痞满闪癖
　　用甜藤叶捣傅之
　　积聚【附论】
　　夫小儿有妳积但是吐下妳来有臭酸气此因儿呌未住母将妳与吃致不消化日久停滞胃冷而至此所治者先用丁香散调胃后下食积牛黄丸取下妳积后下匀气散补常服健脾散即愈食积夜间肚防作热或呕或泻此因饮食伤饱而更睡至此所治者下食积牛黄丸通下后用匀气散补常服万灵丸即愈气积面黄白不进食肚防病夭矫啼呌此因患诸般气久而不安传归气积至此所治者用万灵丸匀气散醒脾散健脾散相夹调理即愈脾积面如土色或滞黄而带虚连脐下防痛肚皮热饮食减少才食便言脐上及肚中痛所食不化头防热此因先食硬物不然冷物所伤在脾所治者先下青金丹取下脾中积后用匀气散醒脾散万灵丸即愈虚中积浑身防热不思饮食日多昏昧抱着时一似睡未觉此多因端久泄泻不止而虚得此所治者先下青金丹通尽肚中积后匀气醒脾散调理常服万灵丸保童子丸调理即愈实积大便不通风毒疮喉闭赤顋喉中痰响此因儿子生来饥猛饮食无度至有前件所治者先用夺命散吐下热涎后匀气散醒脾散常服牛黄膏镇心丸天竺黄散与服即愈　小儿积病可医者凡面上虚肿者是脾之所系脾主身之肌肉故应面故知是脾积其脾系土土无正形故早晚浮肿不定多则早浮其睡则脾不磨上面作肿若病后有此证则是虚中积宜用调脾消积行气等药面合地卧是脾积何以合地其受积在脾是冷积何以知之其脾好土故知在脾其冷者属隂故知伤冷硬食得之宜下食积气药儿腹胀其积在肺何以知之其肺主于气才当受积其气不调腹胀满气急故知在肺如腹胀先宜调气后转转更宜调气小便如油其积在心肠何以知之其积受于脾脾当转心心不受触则入小肠小肠是心之腑故知在心肠则节其水道小便如米泔油相似也发黄是积气伤心心主血脉遍防身毛发被积气所干则髪黄故知是积伤心宜下空心散及取积药此人必时复发热也赤白痢其积在肺受传大肠及有外伤冷而得何以知之其肺主西方庚辛金其色白后赤则是外邪故知肺传大肠则为赤白痢也宜取后调气两眼黄赤睛青其积在肝何以知之肝主东方甲乙木色青却被积气所干即黄赤睛青者眼属五脏肝是其主肺若受积故令眼睛青是肝受积若传胆其人口苦不要吃宜凉药退之遍身虚肿其积在脏何以知之为其积曽取后被药发动即不在脏故出皮肤之间为肿也只宜下取虚中药积然后补之耳　多泻白粪知受冷积在脾何以知之脾主化受冷积在脾冷滑而泻白粪故知在脾宜先转后热药补之小儿积病不可医者六喘急是肺积肺主气其喘急
　　则肺絶其人当面白全无血色故不可医也面黑是肾积其人面黑者是肾絶也人当不辨好恶眼直无光只得一日而死也吐热气是荣积其不医者是血絶不可治也血主心心不能管故出热气不治耳手脚心生疮是卫积卫者气也胃气不生故手足生疮若卫絶则气不囬只得半日也恶心干呕是胃积何以不医胃主化食胃絶则恶吐故不治其人必食乳不化不食亦干吐呕面色青黄无血色也泻久住又泻是积咬脾烂何以知其脾烂其人当泻白粪为食不消住了却放粪赤黑而死即知脾烂不可治　积病口中气温面黄白目无精光或白睛多及多睡畏食或大便酸臭者当磨积宜消积丸甚者当白饼子下之以和胃　小儿五积为脏气不行蓄积一处不动故曰积夫心为伏梁在脐上上攻其心下攻胃口脾为痞气在胃口上横之肝为肥气在脐之左邉肺为息贲在脐之右畔肾为贲屯在脐下各有变动非食之所成乃气积也脏属隂故在一处而不动也小儿有聚谓六腑之气留聚也腑属阳阳气运转不停故其聚不定一处发儿腹痛积聚之皆面黄瘦劣嗞咂不生肌肉发立或肌体浮肿及腹多困多为水气　凡惊中虚积者谓因惊发动是也所下粪青秽凡虚中有积者因伤食而泻又吐如此渐虚中之积有积而频频取转不着致其积尚伏故亦曰虚中积若惊积取下则粪随惊青如是实积即粪成块子凡疳中虚积者因疳病转泻虚而疳不退故虚中尔所取下粪里白色也　小儿八种积病多吐多泻多困多热是也面肿手脚肿是虚中有积腹胀不思饮食是胃中有积合面吃土炭痢痛大腹中有积面多黑困眼不开脾中有积小便似油脚手肿肾脏中有积渇泻不止膀胱中有积腹内虚鸣小便赤黄小肠中有积多吐逆不吃食上膈中有积浑身虚肿者脾之有积久取不下号曰虚中积光塌气取之肚肿四肢黄色者受水气须取之水小便如泔肝脏受积此后用取之头发黄色者疳劳欲发此背之积用取之睛黄鼻出水者肺有积乃风疳之当取之赤白滞痢者此脏腑内久积用取之肠内虚鸣者此气虫之用取之吐逆或日近及气酸臭可取若已久不可遽取恐作慢脾且调理合地而卧此疳虫攒心用取之也小儿积病其脉沉实积者小儿忍飡毒食桃李菓肥滑黏腻之物蕴成积聚若小儿肥实宜与葱汤丸取次银白散补之　小儿积病其脉洪大下黑血形瘦行不坐久患积腹急如鼓项软四肢冷口噤者不食并是死积有虚有实木香丸虚者少与之实者倍用之　小儿消积多用青皮然青皮最能发汗有汗者勿与之　凡有积滞须辨虚实虚则补之实则取之古方不问四季令服四味大黄饮子钱氏论小儿当服紫霜丸二者俱不可用况孩儿肥瘦不同长短不同孩儿黑白亦自不同南北方之地不同而又况古今不同岂可一槩而论也大法实者可服进食丸虚肥白者及疳瘦孩儿宜服肥儿丸　风积者眼白青孩子壮热形瘦也疳疾者眼黄肚急大便无禁食积者能食不生肌但腹大耳妳积者乳食过多少时必哭多即呕吐壮热是也惊积者大便青眼亦青夜啼宜用妙香丸取大抵取积之法只用巴豆腻粉药或宣取药皆可量儿虚实大小壮者一歳五六丸虚者三四丸用鸡子一枚筯头扎一窍入药于内塞之煑熟空心连药与儿吃尽良久取下积臭秽之物只白粥补之此余尝用取积之药却以鸡子引入于脾其积取尽子至温补之食大能温益脾产妇吃此可谓良也药取而食补也
　　方
　　五精丸治一切食积乳积痢此药内有温胃补脾理气之剂不损胃气有积则痢积去则止凡治积痢先服之以去其积
