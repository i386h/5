<!-- { "loadSidebar": true } -->
　　缩砂仁【五钱】木香【二钱】丁香【二钱】肉豆防【三个麫煨】大麯饼【生】三棱【煨】莪术【煨】白茯苓【去皮各三分】腻粉【二钱炒】人参【去芦头】白术　代赭石【火烧醋淬各三钱】白姜【炮二钱】麦芽【三钱生】百草霜【一钱炒】巴豆【三钱去殻纸捶去油】
　　右除巴豆腻粉另研余味各制为细末再入巴豆百草霜拌匀捣饭为丸大小随意空心白汤吞下五更服如取积未动早晨再一服乳饭放迟温食免药食相忤吐逆恶心如止痢食白粥即止汤氏方取虚中积以熟鸡子黄和丸在内与儿食之葢药取积而食补
　　消积饮治脾胃虚冷不能消化乳食致成积痢及治冷气疝虚疟虚积吐利常服调脾进食
　　缩砂仁【五钱】陈皮【去白三钱】良姜【油炒二钱】丁香　粉草【炙各三钱】茴香【炒三钱】香附子【炒去毛】麦芽【生】三棱【炮】苍术【米泔浸各三钱】莪术【炮】厚朴【姜汁炒】青皮【炒去瓤】枳殻【煨捶油】大麯饼【生各三钱】
　　右为细末米汤调入烧塩空心服或冬仁汤下虚中积米汤调下五积丸磨化积滞将巴豆去殻炒药料仍去巴豆久癖用硇砂厚朴治冷气加白姜治疝木馒茴香汤入生盐下
　　消积丸
　　白姜【炮】肉豆防【麫裹煨一两】枳殻【炮去油】三棱【炮】莪术【炮】姜黄【炮】荜澄茄【各五钱】百草霜【防炒】陈皮【去白】粉草【炙】大黄饼【生各三钱】巴豆【五十粒去油】杏仁【五十粒去皮尖】青油【半两】
　　右除巴杏另研外余为细末如巴杏均匀以清油镕蜡化开入药末捣千百杵令匀作一蜡柜丸合收临用旋丸空心姜汤下一云凡用蜡丸取其入于肠脏消化积也
　　百当膏治一切积聚心腹疼痛年月深久者皆治之百歳至一歳皆可服
　　丹砂【研】腻粉　黄蜡【各半两】水银　阳起石【研】粉霜【研】蝎稍【炒末】铅【同水银炒结成砂子】牛黄　铅霜【研】龙脑【各二钱】巴豆【肥者二十粒去皮心膜研出油取霜】半夏【一钱汤浸七次捣罗为细末】
　　右件令研极匀镕蜡并熟蜜少许同和成膏旋如桐子小儿如黍米大毎服三丸至五丸量大小虚实加减吐逆藿香汤下取热积生姜蜜水下取冷积乳香汤下风涎薄荷汤下便利米汤下
　　磨积丸【瑞竹堂】治疳积泄泻
　　荆三棱　蓬莪术　陈皮　青皮　神麯　麦芽欝金　胡黄连　雷丸【白者】史君子【肉】芦荟【已上各等分】香附【同三棱莪术青皮陈皮五件一处好米醋煮一昼夜焙干用】
　　右为细末米醋为丸如菉豆大毎服三十丸糯米汤下虚弱加木香虚极加附子疳极加癞蚵蚾肉
　　芦荟丸【防防新书】治惊疳积滞或渇或泻或热
　　芦荟【一钱先分二鉢内研】史君子【不出皮殻】芜荑【半钱去皮取仁】槟榔【一个】胡黄连　沉香　木香【各一钱】麝香【少许】龙胆草　硃砂【各半钱】夜明砂【二钱】
　　右焙干末用醋胆丸如桐子大毎服十粒米饮下常服妙
　　龙虎丹【防防新书】疗虚中积泄痢腹痛后重
　　硃砂　腻粉【炒】粉霜【炒】礞砂　白丁香　枯矾【炒各一钱】定粉【炒二钱】黄丹　硝石　硇砂【各炒半钱】
　　右研匀蒸饼水浸和丸如樱桃大大人毎服二丸小儿一丸米饮下
　　调中槟榔丸【圣济总録】治小儿食疳长肌肤益顔色化宿食治腹胀破积聚和气
　　槟榔　丹砂【研】阿魏【麺裹煨熟】代赭石　乳香【研】木香五灵脂【炒】肉豆防　巴豆【去皮心膜出油尽半两】蟾头【一枚炙焦】
　　右研匀细麫和丸如黍米大毎服二丸生姜汤下更量儿大小加减一方有麝香
　　妙香丸治小儿虚中积潮发寒热心腹胀满疼痛辰砂【一两】牛黄　生龙脑　麝香【各一分】金箔【十四片】粉霜　腻粉【各一钱】蜡【二两】巴豆【一百二十个肥者】
　　右丸如弹子大量虚实加减龙脑浆水下夜半后服脏虚即以龙脑米饮下毎服三丸如小豆大欲药势缓即按令扁疾坚者加至十丸皆以针作数孔以行药力小儿取积如菉豆大治小儿吐逆尤效此药最下胸中烦及虚积
　　紫霜丸【防防新书】治消渇去积
　　代赭石　木香【煨】乳香　肉桂　杏仁【去皮尖】丁香【各一钱】陈皮【一钱半去白】肉豆防【一个炮】
　　右为末煮麫糊丸如菉豆大毎服七丸饭饮下
　　惺惺丸【防防新书】治小儿疳劳黄瘦虚中伏积久患赤白痢但是虚中伏积宜用此药
　　阳起石　轻粉　粉霜　黄鹰条　白丁香【各一钱】硃砂【一钱半】硇砂【一钱】水银【砂一钱】石燕【一个火煨五次浸淬五度】
　　右为细末汤浸蒸饼为丸如梧子大毎服七丸至十五丸用火煆皂角葱白汤下非时服不动脏腑
　　蜡丸子【防防新书】治一切积滞泻痢或累经取转气已虚为病未去者大人小儿并宜服之
　　硇砂　粉霜　辰砂【并研】腻粉【各一分】川乌头【去皮生用一两半取细末】青橘皮【去白取末一两】黑牵牛【取粉一两】巴豆【肥者一两去心膜用盐四两同炒干至紫色去盐不用又生巴豆去皮干称一分去心膜与炒熟巴豆同研极细入前件众药末再同研匀】
　　右药末毎一两用黄蜡二两先消作汁次投药末搅令极匀放温丸如桐子大毎服量人虚实五粒如药经年加至十粒七粒小儿虚积潮热寒热亦与服菉豆大三粒并生姜木汤下夜卧服凡有冷积胸膈不利先吃一服冷泻不止或赤白痢尤宜服药即愈如痢甚者三更初一服次日更一服立效
　　真珠丸治小儿久积惊疳退积滞化风涎利膈
　　真珠【末】巴豆霜【去油】滑石【各一分】半夏【三分姜浸七次】续随子仁【三分】白附子【半两】寒食麫【二分】天南星【半两姜浸七次】
　　右末滴水丸如桐子大毎服二歳者一二丸加减用葱白汤下疳疾史君子汤下
　　木香丸治乳积食积气积
　　木香　蓬莪术　缩砂仁　青皮【去白】硃砂【研细】代赭石【研各二钱】大丁香【一钱】川巴豆【纸压出油一钱】
　　右为细末和匀飞罗麫糊丸麻子大风干毎服二三丸乳伤乳汁下食伤米饮下后与大异香散或和剂异香散亦得气积橘皮煎汤下后与和剂流气饮
　　异香散取积后调理
　　石莲肉【一两】蓬莪术　益智仁　荆三棱　甘草【各六两】青皮【去白】陈皮【去白各三两】厚朴【姜汁炒二两】
　　右剉散毎服二钱水一盏生姜二片枣二枚盐少许煎通口服盐酒调亦可不拘时服
　　消食丸化积滞
　　香附子【一两】缩砂仁【一两】橘皮　甘草【炙】神麯【炒】麦芽【炒】三棱【炒】莪术【炒各半两】
　　右为末化蒸饼为丸如黍米大食后温水下一歳十丸加减
　　曽青丸疗大人小儿久寒积聚留饮宿食天行伤寒者服之二十日愈久服令人延年益夀治仲堪云扁鹊曽青丸疗久癖积聚留饮宿食天行伤寒欬逆消渇随病所在乆病羸痩老小宜服此药或吐或下或汗出
　　曽青　朴硝【各二分】茯苓　寒水石　附子【炮各三分】巴豆【二分去皮心炒】大黄【二分】
　　右捣下筛巴豆硝石合捣六千杵次内附子捣相得次内茯苓捣相得次内大黄捣相得次内曽青捣相得次内寒水石捣相得次内蜜和捣千杵大人服如大豆小儿五歳已下如麻子大一丸二三歳儿如黍米大一丸如服药以薄荷粉粥清下当服卧令汗出吐下气发作服二丸霍乱服三丸泄泻不止服一丸可至二丸一方用曽青三分忌猪肉冷水芦笋大酢
　　七宣丸疗风气结聚宿食不消兼沙石皮毛在腹中及积年腰痛冷如氷石脚气冲心烦愦闷乱头旋眼暗肩背重闷心腹胀满胸膈不开寒风毒气连及头面大便或秘小便时澁胃气痞结不能饮食腿脚转筋掣痛挛急心神恍惚眠寝不安等疾
　　大黄【湿纸裹煨十五两】桃仁【去皮尖炒六两】枳实【炮】木香　柴胡【去苗洗】诃梨勒皮【各五两】甘草【炙四两】
　　右为末炼蜜和丸如桐子大毎服二十丸米饮下食后或临卧服稍増至四十丸取宣利为度量虚实加减觉病势退即服五补丸不问男女老少并可服量方加减
　　青金丹治小儿诸积病
　　滑石【末】白丁香【罗过】天南星【各二钱】青黛【罗过平钱满桃二钱】轻粉【重二钱】水银【二钱先以锡二钱于铜铫内煮镕便以水银拌和泻出于地冷用】川巴豆【去皮心膜七十二粒无缺损者井花水浸一宿悬当风处吹干细研烂】
　　右前件药同拌合用软饭为丸如桐子大巴豆不出油依形证用汤使下项伤寒后取积淡煎葱汤吞下取疳虫用牛肉炙汁下惊风肚中硬面青黑金银薄荷葱汤吞下因伤防肚中及腹皮上防热肚胀夜间作热似疳又不是疳面青黄色眼防黄此腹中有积用皂角子二七粒灰内煨过用水一盏煎至半盏下有积作泻鱼鲊汤下气积炒茴香汤下凡下此药周歳十四丸三歳十八丸七歳二十四丸看大小加减下须是四更初下至天明通下积来尽时可依形证后下药补之临吃此药恐先吐下痰涎不妨
　　软金丸治惊疳下积聚
　　青黛　腻粉　胡黄连　麝香【各一分】寒食麫【三钱】史君子【三个】天浆子【三七个】
　　右研匀滴水丸桐子大毎一丸用金银薄荷汤下
　　三出丸去积聚
　　陈皮【去瓤】缩砂仁　藿香　荆三棱　蓬莪术　芫花【各一分同醋煮干为度】巴豆【五十粒和殻瓦上焙焦为度】
　　右先六味为末次杵巴豆令烂与诸药拌匀以醋麫糊为丸如菉豆大硃砂为衣毎服三五丸薄荷汤化下乳食后服
　　胆矾丸治小儿脾积肌瘦
　　石胆矾【研】芦荟【研各半两】龙脑【研】麝香【研各一分】黄连末【一两用豮猪胆一具入末在内以上好醋煮十余沸出挂干研末】胡黄连【末一分】
　　右同研匀细醋煮麫糊丸如菉豆大毎服十丸早晨临卧温米饮下更量儿大小加减
　　抵圣丸治下虚中积久曽取转不得者
　　犀角【镑末二钱】蝎稍【三七个】银末　硃砂【各一钱】芫花【二钱同巴豆用好醋二盏煮令醋尽拣出巴豆以冷水浸洗控干芫花再炒令干捣末取二分用如法制好】巴豆【二十八枚去皮膜】
　　右同为细末再研如麫将巴豆别研如糊和匀以水煮麫糊为丸如菉豆大若小儿因惊积聚黏滑毒物在于脾累曽取下变成虚积枣汤下体热因困眼合不开黄连甘草薄荷桃仁汤化腻粉一字许下一歳已上三歳已下二丸小儿只可一丸米饮下大人吃食吐逆腹心胀满夜有盗汗日渐羸瘦用姜枣汤下妇人血气醋汤下五七丸更在临期约其虚实加减用之名紫金丹
　　万灵丸治小儿诸积依形证用之
　　木香　黄连　蓬莪荗【各半分】陈橘皮　青橘皮【各一分去瓤】槟榔【一个重一钱半已外者】
　　右为末毎服一钱用巴豆一粒去心膜用醋煮巴豆一个煮令紫色用杏仁一个去皮尖灯火上煆留性二味都研用醋麫糊为丸如桐子大毎服五丸十丸薄荷姜汤吞下
　　木香真珠丸治小儿虚中一切积聚惊涎宿食乳癖治大便澁滞疗腹胀行滞气
　　木香　白丁香【直巻】丁香【末】轻粉【各半钱留少许为衣】白滑石【末二钱】巴豆【十四个水浸一宿研极腻一法用小便浸】
