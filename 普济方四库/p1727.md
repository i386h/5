<!-- { "loadSidebar": true } -->
　　延年草安神导虚消酒食益脾老人小儿皆可服青皮【一斤汤浸三日又三换】甘草【六两】上等白盐花【五两再淋】新舡上茴香【四两】
　　右用甜水同药入金锅银锅亦得不住手搅勿令着底置宻器中收不得走气水尽慢火烧令干不得有焦气选谨慎者一人专主之去甘草茴香不用只收贮青皮如伤生冷果实菜蔬之类即嚼数片随即无恙常服一两片极佳
　　白芷丸治小儿常服消乳食
　　白芷【半两】槟榔【一个】青橘皮【一分】巴豆【四粒炮】
　　右为末同研麫糊为丸如粟米大温水下三丸至五丸常服
　　三味紫霜丸治小儿乳食不消【方见本门】
　　五灵脂丸治小儿宿食不消心腹胀闷
　　五灵脂　代赭【各一两】巴豆霜【各一两】
　　右为末入巴豆霜同研令匀用麫糊和丸如粟米大毎一歳以温水下一丸加至三丸
　　洗心散治小儿妳食伤心作壮热喘息不调欬逆多睡
　　甘草【一钱】麦门冬【一钱】皂角【半两入糖】
　　右烂杵罗为末毎服二钱水一盏煎至八分作五服时时吃
　　肉豆防散治小儿宿食不消
　　肉豆防【二枚】川大黄【一分剉】
　　右捣粗罗为散毎服一钱以水一小盏煎至五分去滓温服日三服更随儿大小以意加减
　　鸡子汤治小儿食不消腹满不利
　　鸡子【五个】乱发【鸡子大梳去垢】
　　右取煮鸡子汁淋发上及热数按之令汁出取服量儿大小与之无毒得下妙
　　白龙丸治婴孩乳食不消泻不止
　　白龙骨　白石脂【各一分】
　　右为末滴水丸如菉豆大毎服三丸紫苏木汤吞下一日三服量儿大小加减
　　又方治小儿腹中胀闷疳气伤食急肚泻痢不能转动
　　青州枣【一个】巴豆【一粒】
　　右巴豆安枣内慢火炙令焦黑乳鉢细研入麝少许用饭为丸如麻子大一歳一丸如伤食用热米饮下如泻用冷熟水下忌生冷油腻热物
　　银涎散治婴孩乳食不消发渇心躁
　　用粉霜不拘多少入乳鉢研令极细毎服婴孩一字四五歳以下半钱煎莲花汤下冬月以莲肉煎汤下
　　木香化滞丸治小儿宿食不消心腹满胀呕吐壮热木香　荆三棱　青橘皮【各一两】补骨脂【二两】黑牵牛【四两】
　　右为末滴水和丸如黄米大毎服三十丸温水下不拘时
　　紫霜丸治乳食宿滞不化胸膈不利呕吐恶心便利不调大便酸臭重伤乳食或作诸癎
　　代赭【醋煅碎】赤石脂【各一两】杏仁【十粒】巴霜【一钱净巴豆取仁二钱】
　　右除杏仁巴霜外为末却入杏巴研匀水浸蒸饼丸黄米大毎五七丸温米饮下
　　发痛汤治小儿痛病皆由乳食不匀不能消化而成三棱　蓬术　青皮　陈皮　藿香　川芎　白芷　甘草【各等分】
　　右为散毎二钱生姜二片枣一个食前渐渐与之
　　三棱煎丸治小儿食饮过多痞闷疼痛宿食不化久而成癖此药专能治妇人血积血滞
　　广茂【黒角者】荆三棱【二味各一两】大黄【八两】
　　右将大黄为末于银器内醋炒或渍令干用慢火熬同入二味为丸如麻子大或菉豆大毎服十丸至二十丸食后温水送下虚人加减大人如桐子大毎服四十丸
　　广荗化癖丸治乳食不消心腹胀满壮热喘粗吐逆痰涎肠鸣泄泻米谷完出下痢赤白腹肿后重及食症乳癖痃气痞气并皆治之
　　代赭石【半两】当归　硃砂　枳殻　广荗【各半两】木香麝香　巴豆霜　　荆三棱【各一两】
　　右为末研药匀麫糊为丸如麻子大毎一歳服二丸温米饮下更看虚实加减服之食后服
　　荆蓬术丸治小儿一切所伤乳食不化心腹胀满并宜服之常服和胃气进乳食久服甚有功益
　　荆三棱　广荗　陈皮　香附子　萝卜子【各半两】青皮　枳殻　缩砂仁　胡黄连　芦荟【各三钱】胡椒【二钱半】
　　右为细末煮麫糊为丸如黄米大毎服三十丸加至四五十丸温米饮下三四歳麻子大日进二三服忌生硬冷物
　　腹胀【附论】
　　夫小儿腹胀者是冷气结于脏腑故也小儿脏腑软弱有风邪冷气客之于脏腑则令腹胀若胃虚冷移入于胃食则不消若肠虚冷气乗之则变下痢也
　　方
　　鼈甲散疗小儿肚胀渐瘦不食四肢热不调
　　甘草　鼈甲　柴胡　茯神　子芩【各六两】诃梨勒【十分】槟榔　芍药　橘皮【各三分】生姜　当归【各四分】知母【五分】大黄【八分】
　　右切以水一升半煎为七合为散服得泻病瘥
　　茯苓汤【圣济总録】治小儿腹虚胀脾气不调
　　赤茯苓　犀角　赤石脂　黄连　龙骨　厚朴【去粗皮】陈橘皮　人参　干姜【各一两】桂【去粗皮】甘草【各二两】
　　右为粗末捣筛五六歳毎服一钱水一盏煎至四分去滓温服量大小加减一方去龙骨加麦门冬一两
　　调中丸【本事方】治小儿久伤脾胃腹胀
　　干姜　橘红　白术　茯苓　木香　缩砂仁官桂　良姜【各等分】
　　右为细末糊丸如麻子大毎服二十丸食后熟水下
　　诃梨勒丸【圣恵方】治小儿脾虚腹胀不能乳食
　　诃梨勒皮【半两】木香　人参　白术　干姜　甘草【各一分】厚朴　陈橘皮【各半两】
　　右为末炼蜜和丸如麻子大毎服以粥饮下五丸日三四服量儿大小加减
　　调中丸治小儿发渇寒热心腹胀满【方见本门】
　　木香散【圣恵方】治小儿心腹虚胀
　　木香　川大黄　麝香【各一分】桑根白皮　陈橘皮益智子【去皮】草豆防【半两】
　　右捣粗罗为散毎服一钱以水一小盏生姜少许煎至五分去滓不计时量儿大小分减服之
　　赤茯苓散【圣恵方】治小儿心腹气壅胀满虚热不能乳食大小肠气滞
　　赤茯苓　木通　人参　甘草　当归【已上各一分】川大黄【半两】枳实【一分】
　　右捣粗罗为散毎服一钱以水一小盏煎至五分去滓不计时温服量儿大小以意加减
　　白术汤治小儿腹胀虚热不能食
　　白术　人参　甘草　枳殻　当归【各一两】牡蛎【半两】
　　右粗捣筛一二钱毎一钱水七分煎至四分去滓分二服量儿大小加减
　　消气丸【圣济总録】治小儿腹胀
　　续随子　胡椒【各五十粒】丁香【二十一枚】木香【一钱】蝎梢【四十枚】阿魏【一字】
　　右为末入研药令匀烧粟米饭丸如麻子大淡醋汤下五丸至七丸
　　黄连饮【圣济总録】治小儿腹胀冷气结块痛
　　黄连【炒一两】人参　黄芩　当归　桂【去粗皮】良姜【各半两】
　　右剉细如麻豆大毎一钱以水七分煎取四分去滓温服
　　木香散【圣恵方】治小儿癖脾胃虚冷腹脇胀满四肢不和饮食减少
　　丁香　桂心　人参　白术【各一分】陈橘皮【去白】厚朴【去粗皮各半两】
　　右捣粗罗为散毎服一钱以水一小盏入生姜少许枣一枚煎至五分去滓温服三四服更量儿大小加减服之
　　鼈甲散【圣恵方】治小儿心腹气壅胀满虚热不能乳食大小肠气滞
　　鼈甲　赤茯苓　青橘皮【去白】枳殻【各一分】川大黄【剉】川朴硝【各半两】
　　右粗捣罗为散毎服一钱以水一小盏煎至五分去滓不计时温服量儿大小以意加减
　　橘红丸【圣济总録】治小儿胃虚腹胀硬大
　　陈橘皮【半两】胡椒　黑牵牛【各一百粒】木香【一分】巴豆【二十粒】
　　右除巴豆外为细末用葱白汁丸如菉豆大每服三丸至五丸莱菔汤下乳食后临卧服更量儿大小加减
　　缩砂散【圣济总録】治小儿腹胀手足渐细精神昏愦不欲饮食
　　缩砂仁　木香　丁香【各一两】腻粉【一分】牵牛【一两】
　　右捣罗为散毎服一字酒调下
　　导气丸治小儿腹胀气粗不食一方用胡粉盐同炒黄摩儿腹消胀急
　　荆三棱　青皮　萝卜子　皂角　黑牵牛
　　右等分为末糊丸如小豆大三歳三十丸米汤下
　　桂枝橘皮汤【千金方】疗少小五六日不食气逆胀满桂心　橘皮　薤白　黍米　人参【各等分】
　　右切以水七升先煮药取二升次下薤米熟汤成稍稍服
　　豆防散【圣济总録】治小儿虚腹胀
　　肉豆防【一枚】青橘皮【半两】木香【一分】陈粟米【一合】
　　右将陈粟米同巴豆三七枚炒巴豆毎枚刺作窍子色焦了巴豆不用将粟米并合药细末毎服半钱生姜汤下更量儿大小加减
　　欵气丸【圣济总録】治小儿腹胀硬大
　　巴豆【十五枚】丁香【一分】麝香【半钱】
　　右为细末麫糊为丸粟米大毎服三丸煎莱菔汤下乳食后服更量儿大小加减
　　消肚丸治小儿疳气腹胀喘粗或肠鸣泄泻
　　干姜　木香【各一两】巴豆【七七粒】肉豆防【半两】
　　右为末醋糊丸如小豆大三歳三十丸米汤下食前如常服消肚急木香止用一分去肉豆防
　　地黄饮子疗小儿心腹满吃食不下
　　生地黄汁　生姜汁【各三分】诃梨勒【四两】白蜜【一匙】
　　右相和调匀分温服之防利尤良
　　前胡散【圣恵方】治小儿心腹气胀胸膈烦满
　　前胡【半两】丁香　甘草【炙】人参【各一分】
　　右捣粗罗为散毎服一钱以水一小盏煎至五分去滓不计时温服量儿大小以意加减
　　又方治小儿肠内气壅胀满不下乳食【圣恵方】
　　川大黄【半两】木香　青橘皮【去白】槟榔【各一两】
　　右捣粗罗为散每服一钱以水一小盏煎至五分去滓不计时温服以利为效量儿大小以意加减
　　人参汤【圣恵方】治小儿心腹胀满利下干呕不止
　　人参　陈橘皮【各一分】甘草【炙半两】
　　右粗捣筛五六歳毎服一钱生姜二片煎至四分去滓温服日再服更量儿大小加减
　　通气散【圣济总録】治小儿腹胀
　　青橘皮【去白】木香　槟榔【各一分】
　　右细剉用巴豆三十粒同炒令赤色为度不用巴豆只捣三味为细散毎服半钱煎紫苏木汤调下更量儿大小加减
　　胡椒丸【圣济总録】治小儿腹胀
　　胡椒　蝎梢　甘遂
　　右等分为末用烧饭丸如黍米大每服二丸陈米饮下乳食前服并理脾积气更量儿大小加减
　　欵气汤治小儿心腹气胀喘粗不食及疳气食积
　　牵牛子【一两半】马兠铃【一两】木香【半两】
　　右捣筛毎服一钱水七分煎至四分去滓温服日三服三四歳渐加至二钱
　　消胀丸【全婴方】治小儿腹胀急并心下满
　　半夏　枳殻【各半两】巴豆【二七粒】
　　右为末糊丸如小豆大三歳三十丸陈皮汤下
　　褐丸子【百一选方】治小儿伤食腹胀
　　萝卜子【炒】蓬莪术【各一两】胡椒【半两】
　　右为末麫糊为丸如黄米大不拘时萝卜汤下毎服十五丸至二十丸
　　槟榔散【圣恵方】治小儿气不和心腹胀满不饮食
　　槟榔　厚朴【各半两】丁香【一分】
　　右捣粗罗为散毎服一钱以水一小盏煎至五分去滓不计时温服量儿大小以意加减
　　枳殻散【全婴方】治小儿疳气腹胀喘急
　　枳殻【一两】巴豆【二十一粒】
　　右为末三歳半钱沙糖汤下或作丸子白糊丸如小豆大三十丸桑皮汤下
