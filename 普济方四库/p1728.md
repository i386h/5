<!-- { "loadSidebar": true } -->
　　枳殻丸【全婴方】治婴儿百日腹胀气粗心下满急此药多效并治腹胀咳
　　半夏【泡七次】枳殻【麸炒】
　　右为末姜汁丸如小豆大小儿二十丸皂子橘皮汤下小者芥子大又千金方治暴腹满欲死半夏泡为末酒为丸小豆大一歳一十丸白汤送下
　　分气丸【永类钤方】治小儿疳气腹胀膨脝嗞煎不食
　　木香【炮一分】黑牵牛【生半两】
　　右为末面糊丸小豆大三歳三十丸米汤下
　　治小儿黄疲腹胀【神效方】
　　干鸡粪【一两】丁香【一钱】
　　右为末蒸饼为丸如小豆大每服二十丸米饮送下
　　治少小腹胀满【千金方】
　　烧父母指甲灰乳头上饮之
　　又方【千金方】
　　以韭根汁和猪脂煎细细服之
　　又方【千金方】
　　用车毂中脂和轮下土如弹丸吞之立愈
　　又方【千金方】治小儿腹胀并治婴儿腹皮青若不急治须臾即死
　　用米粉盐等分炒变色腹上摩之
　　半夏丸【千金方】治小儿腹胀满欲死
　　用半夏少许洗捣末酒和丸如粟米大毎服二丸姜汤下不瘥加之日再服又方以火炮之为末贴脐下佳又炮熟切酒服如米粒大五块
　　治小儿腹肚胀满不可忍者【试效济世方】
　　用晚桑叶不计多少浓煎淋洗乗热时先薫下部通手淋洗
　　厚朴丸【试效方】治小儿失乳以食饲之未有食肠不能尅化或生腹胀四肢瘦弱或痢色无常
　　橘皮　半夏　苍术　人参【各三分】厚朴【二分】青皮【二分】大麦蘖　枳实　麯末【各半钱】
　　右为细末麫糊为丸如麻子大服二十丸温水送下食前忌饱食
　　茯苓渗湿汤【试效方】治小儿靣色萎黄腹膜胀食不下麻黄　桂枝　草豆防　厚朴　麯末　活吴茱萸　苍术　泽泻　茯苓　猪苓　橘红黄蘗【各二分】杏仁【二个】柴胡　白术【各半两】青皮　黄连【各半两】升麻【一分】
　　右都作一服水一大盏煎去七分去滓食前温服
　　升阳益血汤【试效方】时仲春一小儿未满百日病腹胀二日大便一度瘦弱遍身黄色冝升阳气滋和血补润肠胃干燥也
　　蝎梢【二分】麯米　升麻【各三分】厚朴　当归桃仁【各一钱】
　　都作一服水一盏煎至半盏去滓食前稍热服
　　塌气散【杨氏家藏方】治小儿饮食不调腹胀紧急上气喘促体肿靣浮
　　陈米【一合】青橘皮【去白半两】肉豆防【二枚】甘草【一两】黑牵牛【一分】
　　右为末毎服半钱温米饮汤调下五歳以上服一钱不拘时
　　白术散【杨氏家藏方】治小儿脾肺不调饮食无度腹胀喘粗头靣手足虚浮
　　木香【一分】白术　青橘皮　黑牵牛　桑白皮【各半两】
　　右件为细末毎服半钱温米饮下不拘时
　　塌气丸【宿州陈氏方】治小儿脾虚腹胀或疳泻黄瘦
　　木香【二钱半】青皮【一两】荜拨　胡椒【各半两】全蝎【五个】
　　右为极细末稠糊和丸如黄米大一歳儿服五十丸乳汁下粥汤亦可空心服半个时得吃乳食日进二服量儿大小以意加减
　　塌气退黄汤【东垣兰室方】治小儿靣色萎黄腹防胀能食不化
　　麻黄　泽泻【各二分】白术　黄连【各半两】杏仁　柴胡根　青皮【各半钱】桂枝　吴茱萸　厚朴　草豆防麯末　升麻根　活　苍术　白茯苓　猪
　　苓　橘皮　黄蘗【各一分】
　　右都作一服水一盏煎法如常食前服
　　三圣丸【宿州陈氏方】治小儿腹胀足冷或腹中气响而足冷或水泻而足冷或虚渇而足冷或粪青而足冷或头颅温而足冷或脉沉重而足冷
　　石亭脂【一两如腊色者研】黑附子【七钱重者炮去皮脐取半两】
　　右为细末饭糊为丸如黍米大周歳儿毎服十五丸乳汁送下肚饥时服一时后可与乳吃量儿大小加减学中家传必用屡效
　　惺惺丸治百日内腹胀
　　青木香　青皮【去白各一钱】巴豆【三七粒炒】胡椒【七粒】蝎梢【三七条】
　　右为末淡醋煮糊为丸如麻子大毎服三四丸熟水吞下如未退再用保童丸一二服取效或疝气两肾大小偏坠肿痛啼呌不乳一方无青皮有缩砂以硃砂为衣如胸膈疼痛煨姜汤下如血气痛炒姜醋汤下如肺气盛白矾蛤粉各三分黄丹一分研为末煎桑白皮糯米饮下如肾气脇下痛茴香酒吞下大便不通蜜水吞下如气噎木香汤下宿食不消陈皮汤下或诸热膀胱热脇下痛不可治此药最能除之昔有人病项筋痛诸医皆以风治之数月不瘥乃流入背膂又注在脇亦痛苦甚乃合服之一服即愈后常再服之立效
　　丁奚腹大【附论】
　　夫小儿丁奚病者由乳食过度而脾胃尚弱不能磨消故也哺食不消则水谷之精减损无以荣其气血致肌肉消瘠其病腹大颈小黄瘦是也久不瘥则变成谷症伤饱名哺露病一名丁奚三种大体相似轻重立名也小儿丁奚谓之鼓槌鹤膝凡小儿或因吐而泻久
　　不瘥或病退不能行膝大肠红号曰丁奚七歳以下号鼔槌风十五以下名鹤膝风葢此是风冷伤于肾所致肾主骨故也小儿腹大如有青筋见即曰疳肚也如无青筋乃名丁奚是因过饱伤食而得之
　　方
　　十金丹治丁奚哺露由脾胃久虚不能传化水谷以荣血气致骨肉消瘦肾气不足复为风冷所伤使荣骨枯露亦有胎中受毒而成此疾
　　青皮　陈皮　五灵脂　莪术　川芎　白豆防仁　槟榔　木香　芦荟　史君子肉　虾防三棱【煨】缩砂仁【各五钱】丁香【二钱】香附子【炒去毛三钱】
　　右为末以神麴末调猪胆丸米汤下
　　大鸡骨丸治小儿丁奚骨中防热腹内不调食不为肌肤或寒热腹大
　　雄鸡骨【一具炙】赤芍药【半两】赤茯苓【半两婴孩一钱】石膏【细研水飞过】川大黄　紫苑【洗去苗土各半两婴孺各用五分】陈橘皮【汤浸去白瓤婴孺用三分】白矾【烧灰】细辛【洗去苗土】附子【炮裂去皮脐各半两】黄芩【去黑心】甜葶【隔纸炒令香各三分】桂心【三分婴孺用二分】
　　右为末炼蜜和丸如麻子大毎服以粥饮下五丸日三服更量儿大小以意加减
　　人参丸【防防新书】治小儿伤食失衣当风湿冷水浴腹大丁奚时下利寒热如疟不欲饮食虽食不充肌肉又不能消化羸瘦不一
　　人参　麦门冬【去心焙】半夏【汤浸十遍去滑】黄耆【剉】大黄【剉炒】苦参　矾石【烧汁尽研】甘草【炙】逺志【去心】黄芩【去黒心各三分】硝石【研】芎防【各半两】
　　右为末炼蜜和丸如麻子大一二歳毎服三丸米饮下四五歳五丸早晩各服一次量儿大小加减
　　麝香紫霜丸【防防新书】治小儿新生客忤所中惊癎发热哺乳不消中风掣缩踧口吐舌卒注靣青目上揺腹满丁奚羸瘦胫交三歳不能行
　　麝香【研】牛黄【研】雄黄【研】丹砂【研各一两】黄连【去须】桂【去粗皮】乌贼鱼骨【各半两】特生礜石【炼成者一分】赤足蜈蚣【半枚炙】附子【炮裂去皮脐各一两】巴豆【二十枚去皮心绢袋贮灰汁煮半日别捣如泥】
　　右为末炼蜜和成剂宻噐盛勿令泄气毎服旋丸儿生十日至三十日服如黍米大二丸乳汁下四十日至百日服如麻子大三丸米饮下一歳至三歳以意増之儿虽小而宿食甚者亦当増丸数
　　鼈甲丸【防防新书】治小儿羸瘦不生肌肉食饮不多腹大面目萎黄不长主治百病
　　鼈甲【炙】桂心【各三分】大黄【五分】人参　前胡　茯苓干地黄　芍药　干姜【各三分】黄芩【一分半】防虫【十个炙】
　　右为末蜜丸小豆大三丸日进三服量与之佳
　　史君子丸【防防新书】治小儿腹大羸瘦疳气胀
　　史君子【一两】木香　胡黄连　麝香【研】芦荟【研各半两】蟾头【一枚炙令焦】墨【捣研】青黛【研】雄黄【研】熊胆【研各半两】
　　右为末蜜和丸如菉豆大毎服以粥饮下十丸量儿大小加减
　　搨痞丸【防防新书】治小儿坚痞靣黄羸瘦丁奚不欲食肌肤枯澁心中慒慒烦闷或更时发寒热五脏虚胀腹中疼痛常若下痢
　　蜀漆【七分】细辛【六分】龙胆【五分】干姜【二分】附子【四分半炮】丹皮防虫【或作防虫非防虫】猬头【酒浸炙黄】曽青【无曽青空青代之】桂心【各三分】
　　右为末蜜丸梧桐子大饮下二丸日进三服以知为度忌猪鱼生菜等物
　　大麝香丹【防防新书】治小儿羸瘦腹大见青筋及丁奚等病麝香　粉霜【各研】硃砂【细研水飞】白矾【灰各半两】五灵脂　肉豆防仁　干蟾【涂酥炙各一两】干地龙【一分炒】夜明砂　干蜣蜋【七个去翅炙令黄熟】
　　右为末与硃砂等同研匀细炼蜜和丸如黍米大毎服三粒至五粒温水下量儿大小加减
　　十金丹【医方大成】治丁奚哺露不调伤于脾胃
　　槟榔【生用】枳殻【去瓤炒】青皮【去白】陈皮【去白】三棱【炒】蓬术【炒】缩砂仁【各半两】丁香【一分】木香【一分炮】香附子【一两炒】
　　右为末以神麯末打糊为丸如黍米大空心食前米汤下一百丸
　　黄连丸【圣济总録】治小儿坚痞靣黄羸瘦丁奚不充肌肉心中躁闷时发寒热五脏虚胀腹中防痛
　　蜀漆　细辛【去苗】龙胆　附子【炮裂去皮脐各半两】干姜【炮】牡丹皮　防虫【防炒】桂【去粗皮】曽青【研各三分】
　　右为末炼蜜和丸如菉豆大空心五丸米饮下量儿大小加减服之
　　代赭丸【防防新书】治小儿丁奚症癖黄瘦发脱
　　代赭【细研】川大黄【剉防炒】硃砂【细研水飞过各半两】巴豆霜【半分】鼈甲【半两涂酥炙令黄去裙襕用】杏仁　木香　知母【各一分】
　　右为末同研令匀炼蜜为丸如麻子大毎服以粥饮下二丸更量儿大小加减服之日一两服以溏利为度
　　麝香丸【出圣恵方】治小儿丁奚肚大青筋不生肌肉四肢干瘦头大发稀
　　麝香【细研】肉豆防【去殻】干蟾【涂酥炙令黄】夜明砂　地龙【并防炒各一分】硃砂【细研水飞过半两】五灵脂【半两】白矾【灰一分】蜣蜋【三枚去翅足炙令熟】
　　右为末研令匀炼蜜和丸如菉豆大毎日空心以温水下五丸晚再服量儿大小以意加减
　　麝香丸治小儿内疳身体壮热毛发焦干常有泪口疮脚手细弱腹脇鼓胀睡好合靣饮水不休
　　麝香　牛黄　丹砂　青黛【四味同研】夜明砂【炒】蔕熊胆【研】蟾头【干者汤浸去赤水焙干】胡黄连【各半两】
　　右为末烧粟米饭为丸如黄米大毎服一歳二丸二歳已上四五丸量儿大小加减温水下
　　诃梨勒丸【圣济总録】治小儿丁奚腹大羸瘦骨立疳气水谷不消
　　诃梨勒【去核煨三分】肉豆防【一枚去殻】丹砂【研】青黛【研】麝香【研】芦荟【研各一分】熊胆【研各一分】
　　右为末粟米饭和丸如黍米大毎服七丸粥饮下日二服量儿大小加减
　　大黄丸【防防新书】治小儿丁奚腹胀头大颈细手脚心热好吃冷水皆是脉藏内疳
　　川大黄【一分剉防炒】蛇蜕皮【三条烧灰】蝉殻【三七枚】巴豆霜【一字】鈆霜【半钱细研】干虾防【一枚涂酥炙黄】皮巾子灰【有孔子处取半钱】
