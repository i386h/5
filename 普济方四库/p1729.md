<!-- { "loadSidebar": true } -->
　　右为末都研令匀炼蜜和丸如菉豆大三歳儿毎服空心以浆水粥饮下三丸后以桃栁汤洗拭干以青衣盖良久有虫出为妙量儿大小以意加减服之
　　芍药丸治小儿百病寒热大腹食不消化不生肌肉痿痹下利不止
　　芍药　茯苓　雄黄【各五分】柴胡【四分】鼈甲【炙三分】桂心【二分】人参【一分一方用二分】
　　右为末蜜丸三歳以下服三丸如小豆大不知加之七八歳三丸如桐子大不知加之若腹坚大者加鼈甲一分渇者加花粉二分病甚者服二十日效一方有杏仁二两人参三分紫苑三分
　　仙人玉壶丸治小儿羸瘦丁奚不能食食不能化雄黄　梨芦　丹砂　矾石　巴豆【去皮膜各二两千金方止用各一两】八角附子【炮裂去皮脐二两千金方却用三两】
　　右先捣巴豆三千杵次用礜石又捣三千杵内梨芦三千杵次内附子三千杵次用雄黄三千杵内蜜又捣万杵佳若不用丹砂者内真珠四两毎用药輙捣五百杵内少蜜恐药飞扬治药用王相吉日良时童子斋戒为良天晴日明无雾白昼药成宻器封之勿令泄气置清洁器儿百病惊癎痞塞及有热百日半歳者以一丸如黍米大调涂乳头与服之一歳已上如麻子一丸日三以饮服小儿大腹及中热恶毒食物不化结成积聚服一丸小儿寒热头痛身热及吐哯服一丸如麻子大小儿羸瘦丁奚不能食食不化浆水服二丸日三或苦酒和如梧桐子大及傅腹上良
　　芍药丸治小儿丁奚虽食不生肌肉腹大食不能消【方见本门哺露类】
　　野鼠丸治小儿丁奚肚大四肢瘦弱
　　野鼠【一枚去皮臓炙令焦】干姜【炮裂剉】厚朴【去粗皮涂姜汁炙令香熟】桂心甘草【炙各一分】
　　右为末以枣肉和丸如菉豆大三歳毎服用生姜汤下七丸日三服量儿大小以意加减
　　狼毒丸治腹中有热胀满不思饮食大小便不利及苦腹痛癖便脓血下重丁奚腹痛脱肛脇下有痞狼毒【二分】附子【一个炮】川椒【出汗】巴豆【去皮各四分】
　　右为末以枣子丸茱萸大茶饮下一丸天明及日午再服一丸数服消磨下食日进三服
　　钩藤饮治小儿惊疳腹大项细
　　钩藤　甘草【炙】人参　蒌根【各一分】
　　右粗捣筛毎用一钱水一小盏煎取五分去滓分二服空心午后温服随儿大小加减
　　无辜黄芩丸治小儿丁奚腹大项细贪食不充肌肉黄瘁
　　黄芩【去黒心】黄连【去须各半两】附子【炮裂去皮脐一枚半两者】
　　右三味捣罗为末用黄雌鸡肥嫩者一只去毛勿令着水腹上开一小窍子取出肠肚纳药末于饭上蒸輭即取出暴干不用鸡为末輭饭为丸如菉豆大量丸之大小与之毎至十五丸二十丸米饮下不计时日三服
　　二圣丸治小儿丁奚腹胀干瘦毛发焦黄
　　大虾防【一枚端午日收眼赤者为佳】臭黄【二两为末】
　　右净取却虾防肚肠然后满腹着臭黄末以纸裹上以泥封令干更加泥如此可三遍待泥干即于大火中烧令烟尽捣罗为末用粟米饭和丸如粟米大儿毎歳以粥饮下一丸服药后以生熟水浴儿拭干以青衣覆之令睡良久有虫出即效
　　塌气丸治小儿疳气腹大气急不思饮食
　　青橘皮【不拘多少用汤浸开】巴豆【毎青橘皮一个用巴豆一粒使麻线系合热麸中炒熟去巴豆不用】
　　右为末麫糊为丸如菉豆大三歳以上毎服五丸或七丸米饮下不计时
　　治患疳气大腹瘦弱【防防新书】
　　生薤根以猪脂煎稍服之
　　又方
　　用熟炙鼠肉或伏翼肉哺之亦治哺露
　　六物黄芩汤治少小腹大短气热有进退食不安谷为之不化
　　黄芩　大青　甘草　麦门冬　石膏【各半两】桂【三钱】
　　右剉如麻豆大毎服三钱水一盏煎七分去滓温服
　　哺露【附论】
　　夫哺露者因乳哺不调伤于脾胃致令脾胃衰弱渐不能食气减损肌肉不荣而柴骨羸露其脏腑之气不宣则吸吸苦热谓之哺露也宜服麝香进食丸
　　方
　　大黄丸治小儿哺露脇下痞坚腹满虚胀手足烦热往来无时
　　大黄【剉炒二两】干姜【炮半两】人参【二两】丹参【去芦头】沙参　苦参　防风【各一两】桂【去粗皮半两】参【一两半】防虫【炙焦八枚】附子【炮裂去皮脐半两】白术　赤茯苓【去黑皮各半两】葶苈【纸上炒半两】杏仁【去皮尖双仁麸炒研】巴豆【十枚去皮膜研出油尽】蜀椒【去目并闭口者炒出汗各一分】
　　右捣罗十五味为末与巴豆杏仁同研炼蜜丸如麻子大毎服二丸至三丸米饮下量儿大小加减
　　人参丸治小儿哺露失衣当风食冷水浴腹大时痢或寒热如疟不欲食纵食不生肌肉或不消化四肢羸瘦
　　人参【去芦头】麦门冬【去心焙】半夏【汤浸七遍去滑】黄耆【剉】川大黄【剉防炒】白茯苓　柴胡【去苗】黄芩【以上各三分】诃梨勒【煨用皮】甘草【炙】鼈甲【醋炙黄去裙襴各一分】芎防【半两】
　　右为末炼蜜和丸如麻子大一二歳儿毎服以粥饮下三丸四歳五丸日三服量儿大小以意加减
　　调中槟榔丸治小儿哺露腹胀体瘦【方见本门积聚类】
　　十金丹治小儿手足极细项小骨髙凥削体痿腹大脐突号哭胸防或生谷症是名丁奚寒热往来头骨分开翻食吐虫烦渇呕哕是为哺露二者皆因脾胃久虚不能消化水谷以荣气血致肌肉消铄肾气不足复为风冷所伤柴骨枯露亦有胎中受毒脏腑少血致之皆无辜种类之疾并难治
　　青皮【去瓤】陈皮【去白】蓬术【煨】川芎　北五灵脂　白豆防仁　鸡心槟榔　芦荟【各半两】木香　史君子肉虾防灰【各三钱】
　　右为末猪胆汁浸糕糊丸如麻子大毎服二十丸米饮下有热薄荷汤下
　　五味子汤疗少小伤寒久病不除瘥复剧羸瘦骨立五味子【十枚】大黄【六枚】芒硝【五分】麦门冬【六分去心】石膏【一两】甘草【炙】当归　黄芩　黄连　前胡【各一分】
　　右切以水三升煮取一升半分服二合下利即止加减量之
　　鸡骨丸治小儿哺露伤饱手足烦热羸瘦不生肌肉鸡骨【煮熟黄雄鸡左右肋骨一两炙黄】赤芍药　川大黄【剉防炒】紫苑【洗去苗土】赤茯苓　柴胡【去苗各半两】细辛　黄芩　桂心【各一分】
　　右为末炼蜜和丸如菉豆大毎服以温水下五丸早晨晚后各一服量儿大小加减服之一方有礜石一分无柴胡桂心
　　破积丸治小儿哺露化肠胃食滞疳气腹满发热木香【一两】青橘皮【汤浸去白焙一两】桂心【去粗皮一两】巴豆霜【炒半钱匕】吴茱萸【汤浸焙干炒三两】砂【醋熬霜研细末炒一钱匕】
　　右捣罗前四味为末与砂巴豆霜同拌研匀醋煮麫糊为丸如菉豆大毎服三丸加至五丸早晚食后临卧服大便溏为度量儿大小虚实以意加减
　　芍药丸治小儿寒热久不觧仍不能食饮若食不消哺露坚痞腹大下痢不止
　　芍药【三分】桂【去粗皮半两】柴胡【去苗】大黄【剉炒各一两】赤茯苓【去黑皮】鼈甲【醋炙去裙襴各半两】
　　右捣罗为末炼蜜丸如麻子大一歳已下毎服三丸米饮下早晨日午夜卧各一服一方桂心柴胡赤茯苓各半两芍药等三味各三分蜜汤下五丸丁奚腹大食不生肌肉一方有紫苑
　　代赭丸治小儿哺露腹胀体瘦
　　代赭【研】赤石脂　丹砂【研各一分】巴豆【十粒去皮心研纸压去油尽】杏仁【二七粒针穿灯上燎作声为度用】
　　右先别研细再合研匀烂饭丸如黍米大毎服一丸乳汁或粥饮下更量儿大小加减
　　丹砂双丹治少小哺露痞坚壮热惊啼哺乳不生肌肉食不消化下痢骨肉消瘦
　　丹砂　巴豆【去皮心灰汁煮半日别研如泥】甘遂【末炒令黄黒色】雄黄
　　右等分为末蜜和丸毎下二丸一月儿如粟米大五十日已上黍米大日三服儿稍大即以意加之服三日后儿大利专视之若病未尽药必散出如病愈药自全出者勿服转不下者増之儿有强者加之乳母忌猪鱼
　　鼈甲丸治小儿哺露腹坚体热羸瘦
　　鼈甲【涂醋炙黄去裙襴】肉苁蓉【酒浸一宿刮去皮炙干各三分】常山【半两】
　　右为末炼蜜和丸如麻子大毎服以粥饮下五丸日三服量儿大小以意加减或青白物下即愈
　　鼈甲散【傅氏活婴书】治哺露腹坚体热瘦弱
　　鼈甲【盐酒浸炙】肉苁蓉【酒浸洗焙】陈皮　青皮　三棱　莪术　神麯　麦芽　白茯苓　半夏　秦芁　北柴胡　甘草【各等分】
　　右防咀毎服一钱生姜枣子煎服
　　治小儿哺露大腹者【本草】
　　以牡鼠肉炙食之
　　脾胃不和【附论】
　　夫脾者脏也胃者腑也脾胃二气合为里胃受谷而脾磨之二气平调则谷化而能食若虚实不等水谷不消故令腹胀或泄利不能饮食所以谓之脾胃气不和不能饮食也【凡人以胃气为本治病亦然胃气有虚有实虚则有呕吐不食之证实则有痞满内热之证虚者益之实者损之欲得其平则可矣胃虚用木香丁皮厚朴肉豆防等剂胃实用桔梗枳殻柴胡大黄等剂若夫胃中停寒则干姜良姜官桂丁香不可缺宜在酌量但小小分剂与之】
　　方
　　七香丸治小儿消食快膈和胃止痛
　　木香　丁香　檀香　甘松　丁皮【各三钱】陈皮【去白】缩砂仁【各五钱】三棱　莪术【醋煮各五钱】白豆防【三钱】香附子【炒去毛二两】益智仁【三钱】
　　右为末糊丸汤吞下
　　五香散治小儿脾胃久虚吃食减少四肢羸瘦
　　丁香　沉香【各一两】麝香【三钱细研入】木香　藿香　白术【各一两】诃梨勒皮【半两】陈橘皮【浸去白焙】黄耆【各一两】甘草【炙半两】白茯苓
　　右筛为散以水五升慢火煎至一升以布绞取汁却入锅内入麝香蜜三合生姜汁半合枣肉二十枚慢火熬成膏毎服以粥饮调半茶匙量儿大小以意加减
　　人参汤【一名温脾散出圣恵方】治小儿脾胃气不和不能饮食脇痛虚胀壮热増寒困倦
　　人参【三分】白术【半两】诃梨勒皮【三分】木香　黄耆　白茯苓【去黑皮】藿香叶　陈橘皮【去白瓤各半两】甘草【炙一分】桔梗【炒半两】
　　右筛毎服一钱水七分入生姜三片枣一枚煎至四分去滓不计时量儿大小増减温服
　　益智仁汤夫心者脾之母进食不止于和脾盖火能生土当以心药入脾胃药中庻防两得古人进食方剂多用益智者此也
　　益智仁　石菖蒲　白茯苓　莲子肉　陈皮缩砂仁　半夏麯　木香　厚朴【制各二钱】甘草【炙一钱】
　　右剉细毎服一钱姜三片枣一枚水一盏煎不拘时服
　　万灵丹【防防新书】治小儿脾胃久不和挟积服温热药皆不效此药神效
　　肉桂　川黄连　蓬术【各一两】槟榔　肉豆防　陈橘皮【去白】木香　丁香【各半两】巴豆【去皮心膜十四枚】杏仁【十四枚麸炒去皮尖二物灯上烧灰存性】
　　右同再研拌匀滴水和丸如黍米大毎服未周歳一粒三二歳二粒三四歳三粒七歳五粒十歳以上七粒生姜汤放冷下乳食后久积或乳癖并宜服之
　　前胡散治小儿脾胃不和见食欲呕心胸壅闷
