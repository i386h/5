<!-- { "loadSidebar": true } -->
　　右为末与牵牛子末和匀炼蜜杵丸梧桐子大每服二十丸食前温酒下一方醋糊为丸米饮下姜汤亦可
　　治大便难
　　酱清【三升】麻油【二升】葱白【三寸】
　　右合煮令黑去滓待冷顿服一方不用酱清
　　葳灵仙丸　治年髙气衰大便秘结
　　黄耆【蜜炙】枳实　葳灵仙【各等分】
　　右为末蜜丸梧桐子大每服五七丸姜汤热水下一方用防风忌茶
　　大黄通格丸
　　黑牵牛　大黄　木通【各五钱各另取末】
　　右【阙】
　　摩脐方　治大便不通腹胀
　　杏仁【汤浸去皮尖双仁者三七枚生用】葱白【三茎去须禁切】盐【一分】
　　右研如膏每服取如酸枣大许涂手心摩脐上三百转须臾即利不止以冷水洗手即定
　　肠结方　治病后津液燥少大便不通
　　猪胆【一枚取汁】沙糖【少许】糯米【二合烧灰存性研细】
　　右研如膏以少许入下部立通
　　治大便不通或热结或风闭及妇人产后大便不通
　　皂防【二挺去皮炙令黄为末】白梅肉【五枚】蜜【少许】
　　右将白梅肉与蜜拌和皂角末如枣大以绵裹引内下部中须臾即通
　　穿肠汤　治大便七八日不通服诸药未效者
　　猪胆【一枚取汁】蜜【二两】腻粉【一钱】
　　右煮可丸入腻粉捏如中指长内下部立通
　　濡脏汤　治大便不通六七日腹中有燥粪寒热反廹短气【阙】汗腹满
　　生葛根【二钱】猪膏【二钱】大黄【一两】
　　右防咀水五升煎二升去滓入膏煎三沸澄清强人频服瘦人再服亦治大小便不通
　　猪胆导方　治大便六七日不通奔气上冲
　　用雄猪胆一枚系口头内下部渐解开头倒泻入肛门须臾即通利
　　枳殻丸　治大肠结实
　　枳殻【麸炒去穰】川大黄【剉炒】川芒硝【各一两】
　　右为末炼蜜丸梧桐子大食前生姜汤下三十丸
　　治大便卒不通涩结
　　吴茱萸【生五十粒】栀子【十四枚】川朴硝【一两】
　　右水一大盏煎至六分去滓下朴硝空心分三服
　　治上气大便秘涩
　　杏仁【五两去双仁皮尖熬】印成盐【三两】干姜【三两】
　　右捣筛以酱汁和之令稀稠相得可长一寸余如指大两头尖仍以薄绵裹之于风日中曝令少干内下部中时时易之不过一易即有恶物下气上即定亦下食内药痛时忍少顷如深内少顷亦不甚痛急出时物即出待痛定之后即得便利特出脓及恶物多大便不涩停之
　　治大便不通
　　菖蒲　石盐末【各一两】
　　右相和取半匙和乌麻脂少许绵裹内下部即通
　　治大便难
　　酱清　乌梅
　　右将酱清渍乌梅灌下部中
　　又方
　　桑根白皮　榆根白皮【各一握】
　　右防咀水三升煮取一升半分三服
　　又方
　　猪脂【一两】葵子【一两五钱】
　　右将葵子为末猪脂和丸毎服十丸温水服一方水三升煮取一升空心服
　　又方
　　葵子　牛酥【各一升猪脂亦可】
　　右水四升煮葵子取一升内酥煮一沸待冷分作二分
　　又方
　　葵子【汁】　乳汁
　　右等分和服之立出一方单用葵根汁生服
　　治大便秘塞不通
　　猪胆　羊胆
　　右用猪羊胆【阙】　　　灌三合许令深入即出矣出不尽须臾更灌一方加冬葵子汁和之妙又椒防汤五升和猪膏三合灌之佳临时易可得即用之又无灰浓酒半升盐三钱炼成如上法
　　紫苏麻仁粥　顺气滑大便男妇皆可用体虚之人风秘结燥服之皆得力
　　紫苏子　麻子仁【各不拘多少】
　　右研烂水滤取汁煮粥食之○风科集验方许学士云常有一贵人母年八十四岁或腹痛头疼恶心不能食药医家供补脾进食治风清头目药疾数月益甚恳予办之予曰悮矣此老人风秘脏腑壅滞聚膈中则腹胀恶心不喜食至颠头痛神昏如得脏腑畅诸疾悉去予进苏麻粥而气泄下结粪十余块少间通利诸证悉除
　　牛黄散　治上焦积热脏腑秘结
　　大黄【一两】白牵牛【头末五钱】
　　右为末有厥冷用酒调下三钱无厥冷手足烦蜜汤调下
　　小提盆散　治大便燥结服转药久不通
　　灶突墨【一钱】沧盐【三钱】
　　右研匀竹筒吹一钱肛门内立透
　　治大便不通
　　当归　香白芷【各等分】
　　右为末每服二钱温米饮汤调下
　　葱白散　治老人及虚人大便不通
　　葱白【三茎】阿胶【一片】
　　右以水煎葱候热不用却入阿胶镕开温服一方用蜜二匙镕服又以酢和葱封脐通吴内翰母夫人曽服得效
　　黄耆汤　治年髙老人大便秘涩
　　绵黄耆　陈皮【去白皮各五钱】
　　右为末每服三钱用大麻仁一合研烂投取浆一盏滤去滓于银石器内煎候有乳起即入白蜜一大匙再煎令沸调药末空心食前服秘甚者不过两服愈常服无秘涩之患此药不冷不燥其效如神一方用枳殻五钱
　　蜜兑法　治闭结肠热及肛塞肿缩生疮
　　蜜【三合】猪胆【汁二枚】
　　右以蜜入猪胆汁在内煎如饴以井水浸冷候凝撚如指大长三寸涂油纳下部立通活人书单用蜜一方入皁角末在人斟酌用之一方入薄荷末代皁角用尤好又或偶无蜜只嚼薄荷以津液调作挺用之一方无猪胆
　　治大便不通
　　猪粪　猪羊胆
　　右以苇筒着胆缚一头内下部入二寸灌之八钱立下
　　治人有肠结之患
　　天麻【十两】蒺藜子【一镒缓火熬焦熟】
　　右先安置天麻于瓶中上用火焰过蒺藜子葢内外便用三重纸葢并系从巳至未时又出蒺藜子再入熬炒准前安天麻于瓶内用炒过蒺藜子于中依前葢又隔二服时后出如此七徧瓶盛出后用布拭上气汗用刀劈剖焙之细剉捣用御风草修事法亦同天麻
　　提盆散　治大便秘涩服药转取不通者
　　沧盐【版块三钱】屋檐烂草节【七个】
　　右为末研匀每用五分至一钱竹筒吹在肛门内寸深立效
　　润肠橘皮丸　降气润肠调和五脏并治三焦气壅大便秘涩老人虚弱服不损气及治风秘
　　橘皮【一方用橘红】杏仁【去皮尖双仁麸炒黄各等分】
　　右为末炼蜜丸梧桐子大每服五十丸空心温水下一方米饮下
　　牵牛散　治大便秘涩
　　牵牛子【半生半炒】槟榔【生剉各五钱】
　　右为末每服三钱生姜汤调下未利良久热茶投疏利为度
　　大豆麸方　治诸风湿痹筋挛膝痛胃中积热口疮烦燥大便秘涩
　　大豆黄麸【炒熟捣末一开】酥【五钱】
　　右研匀不拘食前后温水调下一匙
　　甘遂散　治大便秘涩不通
　　甘遂【一两炒】木香【一分】
　　右为末每服一钱温酒调下不拘时
　　荆芥散　治大便不通无问新久癃闷不通小腹急痛肛门疼肿
　　荆芥穗【一两】大黄【二两并生用】
　　右为末每服二钱生姜蜜汤调下未通再服
　　商陆煮豆方　治大便不通
　　商陆【干者】大防【剉炒一分】
　　右防咀水四升枣十枚去核煎一升半黑豆半合煎水尽干取黑豆初吞三粒稍加之以通利为度
　　滑石散　治大便不通腹胀气急妨闷
　　滑石【三两细研】手足指甲【翦患人自身者烧灰研极细各分二贴】
　　右取滑石末每贴水一盏半煎八分去滓调匀指甲灰空心辰时服
　　粉糖丸　法大肠壅结不通
　　腻粉【五分】沙糖【如弹丸大一块】
　　右研令匀丸梧桐子大每服五丸临卧温水下
　　皂荚散　治大便不通
　　猪牙皂荚【去皮酥炙五钱】蒺藜子【炒去角五钱】
　　右为末每服一钱盐茶汤调下
　　大黄丸　治大便不通
　　大黄【剉炒五两】大麻仁【研二两】
　　右为末炼蜜丸梧桐子大每服十丸食后热水下
　　治肛门肺热闭塞不通肿缩生疮
　　蜜　干姜【末】
　　右和丸如指大导下部姚云欲死者蜜三升微火煎如投冷水中令凝丸如指大长三四寸导之良一方水四升蜜三升煎熟冷灌下部又常服蜜煎五合
　　大黄芒硝丸　治大便暴闭不通气闷絶
　　大黄【六两】芒硝【五两一方用朴硝】
　　右先切大黄水四升煮取二升去滓入芒硝顿服之须臾利如良久不觉以热饮投之一方为末每服二钱温米饮调下
　　治干粪塞肠症肠胀痛不通
　　毛桃花【一两湿者】面【三两】
　　右和面作馄饨熟煮空腹食之日午后服如雷鸣当下恶物得效
　　治大便旬日不通
　　鼠粪【二枚】白胶香【半枣大】
　　右为末水和如枣核大油涂内谷道中良久便通
　　又方
　　腻粉【一分】黄丹【一钱】
　　右为末每服一钱粥饮调下
　　治臓腑壅塞心腹气闷宿食不消腰脇疼痛大肠秘涩牵牛子【一斤炒捣取末十两】青橘皮【三两去白汤浸焙为末】
　　右都令匀杵和蜜丸如梧桐子大每服十五丸至二十丸食前温酒下生姜汤亦可
　　治大便不通
　　用白矾石如指大导下部佳
　　又方
　　用汉瓜蒂七枚绵裹内下部如非时酱瓜亦得
　　治卒大便秘涩不通
　　用削瓜葅如指大导下部中即效
　　又方
　　用蜜和燕屎内大孔中即通又方蜜一升水四升煮熟冷灌下部中
　　治大便难
　　用桃皮三升水五升煮取一升顿服一方水服桃花方寸匕无花白皮亦得又方桃叶取汁服亦佳
　　又方
　　用车前子及叶常服良
　　治胀满不通
　　用独头蒜烧熟去皮以绵裹内下部中气立通及干姜盐杏仁捣丸导之并佳
　　巴豆丸　治寒癖宿食久饮饱不消大便不通
　　用巴豆仁一升捣酒五升煮三日三夕后合酒微火煎令可丸如胡豆大欲取吐下者服二丸一方巴豆一粒去皮油心膜粳米饭二十粒丸如菉豆大温水下三丸
　　蜜剂方【一名霹雳箭】　治大便久秘攻不透肺热应肛门热闭塞生疮
　　用蜜不拘多少慢火熬令作剂稀则粘手硬则脆稀稠得所堪作剂搓如枣核大粗如箸长一寸许蘸油内于肛门中坐良久自透或加减少许一方可丸六七寸内肛门中到身向上头下少时取痒即通加盐相合亦可如用草乌头末相合亦可盐则软坚润燥草乌末则祛寒消结可随证隂阳所宜用之
　　治虚人并老弱人虚秘
　　用大麻仁不计多少研细用水滤取麻饮以米相和煮粥或煮萝卜食之一方水调服又方常煮子汁饮蜜五合常服亦妙熟汤滤汁服亦可
　　蜜煎药　治大便不通
　　用明黄蜡不拘多少油少许盐少许撚作锭子放入肛门
　　治大便秘涩不通
　　用牵牛子半生半熟为末每服二钱煎姜汤调下如未通时再服及热茶投之量虚实无时候加减服
　　治大便不通气奔欲死
　　用乌梅十枚置汤中须臾去核为丸如枣大内下部少时即通
　　治大肠久冷秘
　　用葳灵仙蜜丸梧桐子大于一更内生姜清米饮下十丸至二十丸
　　治大便涩结
　　用陈皮不去白酒浸煮至软焙干为末复以温酒调服二钱为妙一方以米饮汤调下
　　治大便秘涩不通
　　用蜣蜋不拘多少去翅足为末热酒调下一钱
　　治卒大便不通秘涩
　　用绵裹盐丸作三丸如手指大内下部中一方用食盐和苦酒傅脐中干即易
　　敷药　治闭结至急昏不知人
