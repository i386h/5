<!-- { "loadSidebar": true } -->
　　陈橘皮【浸去白焙干】生姜【去皮切一味同炒黄色各一両】
　　右为末水浸炊饼心和丸如麻子大一二嵗儿橘皮汤下七丸量儿大小以意加减
　　治小儿哕方
　　鹿角粉　大豆【等分】
　　右为末相和乳调涂妳上饮儿
　　又方
　　生姜汁　牛乳【各五合】
　　右取五合粉为二服圣恵方同以牛乳二合姜汁一合银器中煎一沸一嵗儿饮半合
　　人参散治小儿哕乳母服之
　　人参【三分去芦头】陈橘皮【一両汤浸去白瓤炮焙】
　　右为散毎服三钱水一钟入生姜半分煎至六分去滓热服至夜三四服乳母服讫即乳儿效一方用干生姜
　　治小儿哕方
　　取牛乳一升煎取五合分五服无牛乳代煎三二沸服佳
　　黄耆茯神散治小儿荣卫气虚精神不爽面无顔色唇口青白哕逆昏睡全不思食
　　黄耆【蜜炙】茯神【去木】甘草【炙】天南星【炮】白扁豆　防风白附子【炮】肉桂【去皮】山药　白芍药【已上十味各等分】
　　右件吮咀毎服二钱水六分盏生姜三片枣一枚煎至三分去滓温服乳食前
　　呕吐【附论】
　　夫小儿呕吐者脾胃不和也或啼呼未定而遽饮乳或因乳中伤冷令儿饮之皆致呕吐盖儿啼未息气息未调遽令饮乳其气尚逆乳不得下停滞胸膈胸满气急故令呕吐乳母乗凉冷气入乳乳变壊不捻除之因以饮儿壊乳入胃则令腹胀气逆故变呕吐又有小儿沐浴不避风冷风冷与血气相胃生热蕴为呕吐当审其形证冷热法治之又呕者有声吐者出其物也是皆出于胃气不和足阳明之经胃之脉络阳明之气常行则顺今逆而上故为呕吐盖有胃寒胃热痰水宿食攻之证又有伤乳气妳之证非一故治法不同也杨氏曰吐呕毎大便秘上下壅遏气不流行当思所以利导之明理曰呕而脉弱防热手足厥大小便自利乃虚寒之极是为难治千金方论云生姜乃呕家圣药为能散其逆气也金匮要略云半夏吐家良剂为能下痰饮也杨氏曰凢吐不问冷热乆吐不止胃虚生风必慢若胃气将絶不食厥当投虚砂兼以生胃囬阳热剂研服【歌曰风冷吹双乳乳壊气须凝乳儿成呕吐气喘腹膨脝觧脱当风下洗浴向檐迎喘中还喂妳气逆在胸停皆成呕逆病医者贵调停】又云吐证又有风壅吐即痰吐之气吐即类胃寒吐理之惊吐即类热吐积滞吐即类冷吐气逆吐即类食吐疗
　　方
　　十珍饼子治小儿兼大人呕吐痰涎粥食难停无问新久者并宜
　　丁香　沉香　木香　桂【去皮】藿香　肉豆　吴茱萸【洗焙干各半両】半夏【汤洗遍曝干一两生姜汁制】水银【结砂子研】舶上硫黄【各七钱半】
　　右为细末同和匀炼蜜九如小豆大捻作饼子毎服十饼生姜汤下或化服亦可量病加减不拘时
　　调中正胃散治小儿中腕不和胃气不正胃冷伤热吐逆烦闷神困力乏饮食不美虚弱思睡睡不安稳【加木香名木香散】
　　藿香叶　白术　人参　白茯苓　甘草【炙】陈皮山药　白扁豆　半夏麫　川白姜【炮各等分】
　　右为末毎服一钱水一小盏生姜二片枣半个煎三二沸服
　　正气丸治小儿食伤症冷逆不升降呕吐不已胸膈留停积滞不化宜服塌气丸或一向只作干呕哕声频作并宜【一名香朴丸】
　　藿香叶　厚朴【生姜制】陈皮　半夏麫【炙】白术　白茯苓　甘草【炙二钱】干姜【一钱】三棱【炮二钱】
　　右为末炼蜜丸如指大毎服一丸生姜枣子汤化开与服
　　羗活膏治小儿吐逆不止
　　羗活　独活【各去芦】人参　白茯苓　防风【蚕头者】肉桂【去粗皮不见火】全蝎【炒】水银【各一分】硫黄【三钱同上顶水银研】
　　右末入水银硫黄炼蜜为膏毎服旋剂婴孩如黒豆大三二嵗如龙眼核大五七嵗如龙眼大薄荷汤化下
　　肉豆散治小儿脾胃不和憎寒壮热腹痛呕吐不纳乳食并宜服此【一名白豆散】
　　白豆　肉豆　甘草　芎防　陈皮【去白】枇杷叶【去毛炙各一分】黄耆【炙】干木　人参【各半両】
　　右为末毎服一钱水五分姜枣同煎三分去滓服一方无肉豆
　　参香散消寒痰治呕吐
　　人参【去芦】藿香叶　舶上丁香皮　丁香　白茯苓【各一両】青橘皮【去白】木香　甘草【炙各半両】
　　右为细末毎服一钱水一盏入生姜二片煎至五分去滓放温时时服
　　银液乳香丸治小儿久吐不定
　　红牙大防　半夏【二味用浆水煮輭切焙干秤】粉霜【各一分】朱砂腻粉【各一钱】水银【砂子一皂子大】
　　右为细末研匀用黄蜡镕和丸如緑豆大毎服一嵗二丸二嵗三丸以上量大小加减类研大麻仁水下
　　砂仁散治小儿乳哺过饱呕吐
　　砂仁【一分一方一両】白豆　橘红【一钱】木香【一分炮一方用一钱】神麫【一分炒一方用一钱】麦蘖【一钱炒】甘草【一钱炙】
　　右为末毎服半钱紫苏汤泡飰饮调下
　　豆散治小儿虚吐饮食之间便作呕逆盖由脾寒或哯无时吐后晕闷胸堂欝结上下逆宜服香朴丸肉豆【一个煨一钱】藿香叶【一钱】木香　丁香　白术白茯苓　甘草【炙各一钱】
　　右为末煎藿香枣子汤调下一钱半生姜汤亦得
　　丁香汤治小儿吐逆
　　丁香【半分】桂【去粗皮一分】人参【半両】甘草【炙半両】藿香叶【一分】干姜【炮制半両】白茯苓【去黒皮一分】
　　右粗捣筛毎服半钱水五分盏同煎至三分去滓温服入枣煎更佳
　　益胃散快膈益脾止呕逆
　　木香　丁香　藿香　陈皮　缩砂　白豆【各一分】甘草【炙一钱】
　　右为细末毎服三字煎姜枣汤乗热调下或加茯苓尤加
　　匀气汤寛中止呕吐
　　白术【三分】人参　丁香　厚朴【姜制炒】甘草　青盐【各半两】
　　右慢火炒香热碾为末毎服半钱至一钱沸汤防服
　　治小儿吐累医不瘥方
　　水精【一分】当门子【三枚】胡黄连【三分】干蝎【一枚火焼之勿色】代赭石　金箔【各二分】黄盐【四分陶隐居云盐革粒粗用作鱼鲜及醎】
　　右同研令细匀于中夜取蟾酥为丸如黍米大一丸至二丸热水吞下瘥
　　灵苑黒丸子主退热定吐逆兼食伤方大人小儿俱治山茵蔯　蜀升麻　常山【各半両】芒消【半分】麻黄【去节根一両】官桂【去粗皮一分】附子【一个烧黒留心】
　　右同为极细末旋炒一大钱入杏仁二粒去皮尖灯焼黒存性巴豆粒压去油寒食麫糊为丸如麻子大毎服五丸吐不止茒根竹叶汤下热攻泻血蜜炒生姜汤下若吐血眼皆出血者生油冷酒下伤寒手脚心冷冷茶清下失音竹沥酒下并毎服五丸大人丸如緑豆大
　　王子汤治小儿吐不止
　　赤石脂【九珠】黄连　甘草【炙】干姜【烙六片】黄苓【二钱】胶【一定如指大】黄蜡【一弹子大】
　　右水三升煑取一升内蜡并胶令洋尽为三服或四五服以意加减
　　丁香膏治小儿吐逆兼治大人
　　丁香　藿香【各一分】硫黄【二分】柿蔕【十个】水银　木香【各一钱】槐花　蜡茶【各半両】
　　右先研水银硫黄令匀入在众药末内炼蜜和成膏以蜡褁大人一杏核大煎桑叶汤甚者三服小儿量大小加减一皂子大薄荷汤下
　　半夏汤治小儿大吐下心结坚食饮不下呕逆欲死并霍乱后吐不止短气烦满
　　半夏【四钱】黄芩　甘草　干姜　橘皮　当归　人参【各三分】
　　右以水四升煑一升半二百日见服三合若腹痛加当归三分呕逆甚加橘皮三分
　　人参散调中和气止呕逆除烦渇昏困多睡乳食减少兼伤寒时气胃气不顺吐痢止后躁渇不解
　　干葛【二両】人参【一両】白茯苓【去皮各一两】木香　甘草【炙】藿香叶【各一分】
　　右为末毎服一钱水一中盏煎七分去滓温服不拘时
　　定吐紫金核治小儿一切呕吐不止
　　半夏【汤洗七次姜制】人参　白术　木香　丁香　藿香【各二钱半】
　　右为极细末稀麫糊丸如李核大后用沉香一钱为末硃砂一钱水飞二味同研匀为衣防干毎服一丸用小枣一枚去核细药在内湿纸褁焼熟嚼与小儿服后以米饭压之
　　丁香温胃丸治小儿胃气虚弱多痰吐逆乳食杂停丁香【二钱】水银　黒铅【半分与水银结成砂子】白豆【去皮一分】天南星【一分浆水煑透软切作片子焙令干】
　　右为末用黄蜡一两镕和成丸如緑豆大毎服二丸或三四丸丁香汤下
　　白术散治小儿吐呕脉迟细有寒禀气弱
　　白术　人参【各二钱】半夏麫【二钱】茯苓　干姜　甘草
　　右为细末毎服二钱水一盏姜三片枣一枚煎至七分去滓温日二三服
　　消乳丹治乳哺不化停滞中腕或作呕恶
　　丁香　木香　青皮　生肉豆　京三棱　蓬蒁【各等分】
　　右为末稀麫糊丸麻子大毎服五丸米饮下日二服
　　温膈散治小儿胸中有寒气呕吐不下乳食
　　人参【一分】诃藜勒【半両煨存性】丁香【一分】草豆【一分去皮】甘草【一分】陈橘皮【一分去白煨】
　　右为散毎服一钱水一小盏煎至五分去滓不拘时服
　　治小儿乳哺饮食温冷过多伤于脾胃肠脇胀满多吐痰涎
　　人参　丁香　干姜　半夏【洗七遍各半両】白术　陈皮【各一分】
　　右为末麫糊和丸如麻子大毎服十粒温汤下
　　丁香散治小儿呕吐不定
　　丁香　人参【去芦】白茯苓　木香　葛根　甘草【炙防赤剉】枇杷叶【拭去毛防炙黄各一分】麝【半分细研】
　　右为末入麝同研匀不拘时以生姜汤调下半钱量儿大小加减
　　丁香散治小儿呕心烦不纳乳食
　　丁香　人参【去芦】茒根　麦门冬【去心焙各半両】甘草【炙防赤剉】陈橘皮【汤浸去白】
　　右为散毎服一钱水一小盏煎至五分去滓稍热频服量儿大小以意加减
　　肉豆丸治小儿脾胃气逆呕吐不止
　　肉豆【去殻】木香　诃藜勒皮　硃砂【细研各一分】人参【半両去芦】麝香【细研一钱】
　　右为末同研匀麫糊和丸如麻子大三四嵗儿不拘时粥饮下量小大加减
　　人参散治小儿呕逆
　　人参【去芦头】白术　干姜【炮制】半夏【汤洗七遍炒令黄色】桑根白皮　陈橘【汤浸去白瓤焙各半両】
　　右为散毎服一钱水一小盏生姜少许枣一枚煎至五分去滓温服量大小加减
　　养中汤养脾胃治呕吐
　　大附子【炮制去皮尖脐一个】沉香　木香【各半両】人参【去芦】官桂半夏【汤浸七遍焙干各一両】
　　右为细末毎服一钱水一小盏生姜三片煎至五分去滓温时服
　　良温膈汤匀气治呕逆
　　丁香　草豆【去皮】人参【去芦各半両】青橘皮　防榔　甘草【炙各一分】
　　右为末毎服半钱入生姜自然汁少许温汤下
　　真珠丸治小儿乆吐诸药不效者
　　水银【砂子】轻粉【各一钱】丁香【一分】红牙大防【一両半煑过】乳香五灵脂【末各半両】
　　右为细末用黄蜡九钱镕入药末搅匀和丸如粟大毎服五丸煎马齿苋汤下
　　香葛半夏散治痰逆呕吐胸膈痞滞烦渇冒瞀壮热头痛
