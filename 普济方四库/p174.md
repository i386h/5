<!-- { "loadSidebar": true } -->
　　用生大螺蛳三枚以盐入殻内生捣碎置病者脐下一寸三分用寛帛紧系之即大通未效乌桕木三寸研井水服亦效就多研烂咽下亦可
　　治大便不通
　　用乌桕木一寸许擘破以水煎取小半盏服之立通甚效
　　去燥粪
　　用生姜削如小指长二寸盐涂内下部中立通
　　治下部闭不通
　　用蒴藋根一握捣汁水和绞去滓强人服一升数用之并治脚气
　　治大便卒涩结不通
　　用羊蹄根一两剉水一大盏煎取六分去滓温顿服
　　治天行热秘肠内结
　　用胡麻油热服一合取利为度熟油损声令体重生油杀蛊摩恶疮
　　治大便秘结积热不通【名独枣汤】
　　用黑腰枣三枚劈开去核以水银粉于枣核中塞满湿纸裹煨用生葱茶清嚼下一方以枣汁送下又方用麻线缚定水一盏煮枣熟细嚼热汤下一方丸梧桐子大姜汤服五丸一方面裹煨熟为末煎汤调服亦效
　　附子散　治大便冷秘
　　用附子一枚炮制去皮脐削去外面留中心如枣大碾为末蜜水调下一钱
　　土瓜根用内方　治大便不通亦治小便
　　用土瓜根捣汁少许水解之竹筒倾内下部即通
　　明粉散　治大便不通
　　用明粉五钱每服二钱将冷茶磨木香入药温服即通
　　郁李仁粥方　治大便不通
　　用郁李仁一两去皮细研分两服煮薄粥一椀临熟时下郁李仁煮三两沸倾出空心服即通未通再服以通利为度
　　羚羊角饮　治健忘多惊大便难口中生疮
　　羚羊角【镑一两】人参【一两】胡黄连【五钱】赤茯苓【去黑皮】羌活【去芦】附子【炮去皮脐】栀子仁【炒】牡丹皮　黄芩【去黒皮】麦门冬【去心炒】蔷薇根皮　大黄【炒各一两】防己【二两】甘草【炙三分】
　　右防咀每服五钱水二盏生姜半块拍破盐防四十粒煎一盏去滓更入淡竹沥少许搅匀食前温服
　　秦芁汤　治大肠虙瘕秘涩
　　秦芁【去苖一两五钱】防风【去芦一两一钱】枳殻【去穰麸炒一两】桂【去粗皮三分】槟榔【炮剉一两一钱】牵牛子【生捣一钱】独活【去芦头一两】朴硝【细研一两五钱汤成旋下】
　　右防咀每服三钱水一盏煎至七分去滓加朴硝末半钱更煎两沸食前温服日三
　　槟榔丸【出圣济总録】　治肠胃受热气不宣通瘕聚沈虙腹脇胀满大便秘涩
　　槟榔【剉】大黄【剉炒各二两】枳殻【去穰麸炒二两】大麻仁【研】桃仁【去皮尖双仁麸炒研】青橘皮【汤浸去白焙】木香【各一两】
　　右除桃仁麻子仁外为末同研匀炼蜜丸梧桐子大每服二十丸温水送下日二服以知为度一方无青橘皮
　　大黄饮【出圣济总録】　治小肠移热于大肠腹脇胀满瘕聚秘涩
　　大黄【剉绢裹淬三度焙干炒】泽泻　黄芩【去黑皮心剉】甘草【炙剉各一两】
　　右防咀每服三钱水一盏半煎八分去滓空心温服晩再服
　　三黄汤【出圣济总録】　治虙瘕大便秘涩
　　大黄【剉炒一两五钱】芒硝【研】黄芩【去黒心各一两】栀子仁【七枚】甘草【炙剉五钱】
　　右除芒硝外防咀每服三钱水一盏煎七分去滓入芒硝五分煎三沸温服食后临卧
　　槟榔丸【出圣济总録】　治大肠受热瘕聚沈虙秘涩不通槟榔【炮剉一两】大黄【剉炒二两】木香【五钱】陈橘皮【汤浸去白焙一两】牵牛子【二两内一两生为末一两炒热另为末】
　　右将四味成末入牵牛子末和为丸炼蜜于臼内涂酥杵丸梧桐子大每服三十丸空心温酒下
　　润肠丸【出医方集成】　治发汗利小便亡津液大肠秘老人虚人皆可食
　　肉苁蓉【酒浸焙二两】沈香【别研一两】
　　右为末用麻子仁汁打糊为丸梧桐子大每服七丸空心用米饮下
　　润肠丸【出东垣试效方】　治脾胃中伏火大便秘涩或干燥秘塞不通全不思食及风结秘血结秘皆令闭塞也以润燥和血疎风自然通
　　麻子仁【一两】桃仁【去皮尖一两】羌活【五钱】大黄【煨五钱】当归【尾】
　　右除麻仁桃仁另研如泥外捣罗为末五上火炼蜜丸如梧桐子大每服三十五丸空心白汤下○如病人不大便为大便不通而滋其邪盛者急加酒制大黄以利之○如血燥而大便不行者加桃仁酒制大黄○如风结燥大便不行加麻子仁大黄○如风结涩而大便不行者加皂角仁大黄秦芁以利之○如脉涩觉身有气涩而大便不通者加郁李仁大黄以除之○如寒隂之病为结闭而大便不通者以局方中半硫丸或加煎附子干姜汤冷与之其病虽隂寒之证当常服阳药补之若大便不通者亦当服之与一服药微通其大便不令闭结乃治大法○若病人虽是秘结或是隂寒之证其病烦燥脉实坚亦与阳药中少加苦寒之药以去热燥燥止勿加○如隂燥欲坐井中者其二肾脉必按之虚或沈细而迟此易为辨耳如有客邪之病亦从权加药以去之
　　活血润燥丸【出东垣试效方】　治大便风秘不通常燥结当归【一钱】防风【三钱】羌活【一两】大黄【一两湿纸裹煨】桃仁【二两汤泡去皮尖】麻仁【三两五钱二味另研入药】皂角仁【烧灰存性去皮一两五钱其性得湿则滑得滑则燥结自除用之勿悮】
　　右除麻仁桃仁另研外为末同拌匀炼蜜去沫为丸如梧桐子大每服五十丸三两服后日久不能结燥也以磁器内盛纸封之无令见风
　　升阳泻湿汤【出东垣试效方】　治膈咽不通逆气不通里急大便不行
　　青皮【二分】甘草【四分】槐子【二分】黄耆【一钱】黄蘗【三分】升麻【七分】生地【三分】熟地黄【三分】当归【四分】桃仁【二钱】苍术【五分】
　　右防咀如麻豆大作一服另研桃仁如泥一处同煎水二盏煎一盏去滓稍热食前服
　　麻黄白术散【出东垣试效方】　治大便不通三日一遍小便黄赤浑肿面上及腹犹甚其色黄麻木身重如山沈困无力四肢痿软不动举动喘促吐清水吐哕痰唾白沫如胶时燥热发欲去衣须臾而过振寒项额冷如冰额寒犹甚头旋眼黑目中溜火冷泪鼻不闻香臭小腹急痛当脐有动气按之坚硬而痛
　　麻黄【不去节五钱】桂枝【三分】杏仁【四枚】吴茱萸　草豆蔲【各五分】厚朴【三分】炒面【五分】升麻【二分】柴胡【三分】白术【三分】苍术【三分】生甘草【一钱】泽防【四分】茯苓【四分】橘红【二分】青皮【一分】黄连【一分酒制】黄耆【三分】人参【三分】甘草【炙一分】猪芩【三分】黄皮【一分】
　　右防咀分作二服水二盏半先煎麻黄令沸去沫再入诸药同煎至一盏去滓稍热食远服○此证宿有风湿热伏于荣血之中其木火乘于阳道为至盛元气短少喘为阳火伤于四肢痿在肾水之间乃所胜之病今正遇冬寒得时乘其肝木又实其母肺金尅火凌木是火大胜必大复其证葢恐欠多鼻中如有物不闻香臭目视防防多悲健忘小腹急痛通身黄腹大胀面目肿犹甚食不下痰唾涕有血目眦疡大便不通只二服皆已
　　驱风丸【出朱氏集验方】　治大便不通或年高风秘
　　皂角【七挺炮按水两椀】巴豆【四十九粒去殻心膜】枳殻【一两】
　　右以皂角挼水煮干为末去巴豆不用炒枳殻为末入木香五钱蜜丸如梧桐子大空心白汤下三十丸
　　顺气丸【出宜如方】　治大肠每秘涩即诸风病发或诸【阙】发大黄【五两半生半熟】车前子　槟榔　麻仁【炒】牛膝【酒浸】郁李仁【汤浸去皮】兔丝子【酒浸蒸】山药【各二两】山茱萸　防风
　　右为末蜜丸梧桐子大茶汤米汤任下此药补益通利疎风顺气治丈夫妇人膈上虚弱燥热肺腑痰壅调三焦开胃口大小便秘结不通及肠风等疾
　　神功丸【出普济本事方】
　　人参【五钱】阿梨勒【生用一两】大黄【蒸一两】麻仁【八钱】
　　右为末除出麻仁研为膏次入前药炼蜜丸如梧桐子大每服二十丸空心茶酒任下
　　枳殻丸【出济生方】　治肠胃风气壅盛大便秘涩
　　皂角【一挺去黒皮炒】枳殻【制炒】大黄【炒】羌活　木香　净陈皮　白芷　桑白皮
　　右为末蜜丸梧桐子大每服七十丸空心米饮或姜汤下
　　三和散【方见三焦腑门三焦胀类】　治七情气结五脏不通脾胃不和大便秘涩
　　金液汤【出如宜方】　治脏寒大肠挟冷结滞
　　硫黄【净拣去沙石十两研细飞过用磁盒盛水和赤石脂以盐泥封固候干地内先埋一小罐盛水令满置盒在上再以泥封固以慢火养七日七夜候足顶上加火一片煅之候冷取出研为末】
　　右药末一两用蒸一两汤浸去药水和为丸如梧桐子大每服三十丸多至百丸温米饮下空心服又宜麻仁杏仁煎汤下如大肠干燥宜蜜导法【方见孾孩大小便淋涩门大便不通类】
　　正真丹【余居士选竒方】　治老人气虚满闷大便秘涩连日不通不敢服药下者宜服此
　　硫黄【一两研】陈皮【五钱去白】五灵脂【一分】
　　右先捣陈皮次捣五灵脂硫黄同捣匀面丸如梧桐子大每服五十丸食前米饮下
　　和血通经汤【出东垣兰室方】　灵寿县长董监军癸夘冬大雪时因公到真定忽有大风气暴至【阙】亲张耘夫求医诊候得六脉俱甚急按之洪实有力其证手足挛急难明其状大便秘涩面赤而热此风始至于身也四肢者脾也以风寒伤之则搐极而挛闭乃风淫未深而寒在外也内经曰寒则筋挛正谓此也本人素饮酒内有实热乘于肠胃之间故大便秘涩而面赤热内则乃手足阳明受邪外则足大隂脾之经受寒之邪乃以桂枝甘草根以却其寒邪而挼其急搐又以黄栢之苦寒滑以泻实而润燥急救肾水使以升麻葛根以升阳气行手足阳明之经不令遏絶更以桂枝辛热入手阳明之经为引用润燥复以芍药甘草専补脾气使人不受风寒之邪而退木邪専益肺也加人参以补元气为之补佐加当归身去里急而和血
　　升麻【一钱】葛根【一钱】当归身【一钱】人参【一钱】桂枝【二钱】芍药【五分】甘草根【炙一钱】黄栢【酒制二钱】
　　右剉麻豆大煎法如常令暖房中近火摩其手一服乃愈
　　化积滞通大肠方【杨子建防命方】
　　芫花【一两】牵牛【一两】鳖甲【醋炙五钱】狼毒【制如前】独活　大黄【薄切醋煮干】羌活　牡丹皮【去心】桔梗　当归　牛膝荆芥穗【各一两】半夏【三钱】
　　右件依法修制芫花狼毒二味木臼中杵罗为末所余诸药合一处杵罗为末后总合一处相滚令芫花狼毒与众药末拌匀每服二钱匕土器内煎葱汤调下
　　大橘皮丸【出十便良方】　治大便秘
　　厚朴【一两】橘皮【一两】杏仁【一两三钱】
　　右为细末炼蜜和丸如梧桐子大每服五七十丸非时米饮下
　　神效丸【出卫生家宝方】　治大便秘
　　黄栀子【隔年者】大黄【炮】甘草【各等分】
　　右碾罗细末炼蜜和丸如梧桐子大每服三十丸畧秘者用白汤下秘甚者以煎橘皮汤下之食前服
　　五仁丸【出澹寮方】　治大便秘涩可以常服
