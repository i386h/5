<!-- { "loadSidebar": true } -->
　　诃梨勒丸【圣恵方】治小儿冷热痢
　　诃梨勒【二两煨用皮】地榆【一两炙防赤】
　　右为末炼蜜丸如菉豆大毎服以温粥饮下五丸日三四服量儿大小加减
　　冷痢【附论】
　　凡痢皆为乳食不节伤动胃气肠胃虚弱清浊不分因虚而泄滞久不散故为痢也虚而冷者则所下青白或如凝脂久不瘥则陈寒痼结或下黑瘀血诊其脉沉而迟者冷痢也
　　方
　　诃梨勒散　治小儿秋后大肠挟冷下痢不止
　　诃梨勒【煨去核半两】肉豆防【去殻二枚】当归【焙】赤石脂　蜜陀僧【别研如粉】枳殻【麸炒】龙骨　干姜【炮】厚朴【去粗皮姜汁炙各半两】
　　右为散三歳儿毎服半钱米饮调下空心午后各一服量大小加减
　　实肠散　治小儿冷痢肠滑下痢频数
　　厚朴【姜汁炙两半】肉豆防　诃子肉【煨】缩砂仁　陈皮【去白】苍术【炒】茯苓【各一两】木香【五钱】甘草【炙四钱】
　　右剉姜枣煎手足冷加白姜　休息痢乃脾胃虚冷肠胃滑泄下痢无禁日夜无度　大飬脾丸助胃膏或益黄散不止理中丸不止三药丸合和日干夜吃
　　温中汤　治小儿夏月积冷洗浴过度及乳母亦将冷水洗浴以冷乳饮儿壮热忽值暴雨凉加之儿下痢如水胃虚弱则面青肉冷眼防干呕者宜先与此调其胃气下痢即止
　　干姜　厚朴【各一分】当归　桂心　甘草【各三分】人参茯苓　白术　桔梗【各二分】
　　右防咀以水二升煮取九合六十日至一百日儿一服二合半余随儿大小加减
　　龙骨饮　治小儿五歳已下百日已上冷痢
　　龙骨　黄连【去须各一两半】人参　甘草【炙】干姜【炮】半夏【汤洗十遍焙干】厚朴【去粗皮姜汁炙香熟】赤石脂【各一两】
　　右捣筛一歳毎一钱水半盏入枣一枚同煎至三分去滓分温二服空心午后各一量儿大小加减
　　黄耆汤　治小儿下痢臭脓
　　黄耆　芎防　干姜【炮】人参　黄芩【去黒心】当归【焙】甘草【炙各半两】桂心【去粗皮一分】
　　右捣筛一歳毎一钱水半盏同煎至三分去滓分温二服空心日晚各一量儿大小加减
　　豆防丸　治小儿肠胃虚弱清浊不分痢下青白或如凝脂陈寒痼冷或下黒瘀
　　肉豆防【去殻一枚】缩砂仁【去皮七枚】诃梨勒【去核三枚】铅丹【炒】胡粉【各二钱】天仙子【一分与蘂同和令匀入在橡斗子内合定用麻线缚定炭火内烧黑存性细研】白矾【一分】龙骨【二钱】
　　右为散再令匀毎服半钱米饮调下乳食前服
　　艾叶散【一名艾香散】治小儿冷痢腹痛多时不断
　　艾叶【炒】木香　黄连【去须各半两】龙骨【研】诃梨勒【煨取皮】当归【焙各三分】干姜【炮制一分】
　　右为散毎服半钱米饮调下食前三四服量大小加减
　　人参饮　治小儿下痢白小便赤
　　人参【五分】龙骨【一两】厚朴【去粗皮姜汁炙一两】当归【焙】干姜　白茯苓【去黑皮】甘草【各一两】
　　右捣筛一二歳毎一钱水半盏煎至三分去滓分温二服空心日晚各一量儿大小加减
　　当归饮　治小儿冷痢
　　当归【焙】黄连【去须】赤石脂　干姜【炮】龙骨　酸石榴【防炙】厚朴【去粗皮姜汁炙各三分】
　　右捣筛毎一钱水半盏煎至五分去滓分温食前一服量儿大小加减
　　丁香丸　治小儿冷痢心腹痛闷不欲乳食呕逆不止丁香　硫黄　胡椒　桂【去粗皮一枚】陈皮【去白焙】附子【炮制去皮脐各一两】肉豆防【去殻一枚】
　　右为细末用生姜汁煮麫糊丸如菉豆大毎服五丸生姜艾汤下乳食前服量儿大小加减
　　术香白术散【一名木香散】治小儿冷痢腹痛四肢不和饮食减少渐至羸瘦
　　诃梨勒【炮去核】厚朴【去粗皮姜汁炙】当归【防炒各半两】木香　干姜【炮】白术【各一分】
　　右为细散三歳小儿毎服一钱水一小盏入枣二枚同煎至五分去滓食前温服量大小加减一方治白痢肠胃虚弱腹痛不食加生姜二片煎
　　丁香散【一名香朴散】治小儿冷痢腹痛靣无顔色四肢痿瘁不欲饮食
　　丁香【一分】厚朴【半两去粗皮姜汁炙香熟】人参【去芦头】白术　草豆防【去皮各半两】当归【一分防炒】白石脂【一两】
　　右为细散毎服以粥饮调下半钱日三四服量大小加减一方有甘草用枣煎
　　白丸子　治小儿虚冷脏腑滑泄不止
　　硫黄【研】附子【炮制去皮脐各半两】硝石　钟乳【研】白龙骨寒食麫【各一分】
　　右研令匀细麫糊丸如麻子大毎服三五丸粥饮下量大小加减
　　玉脂散　冷痢大便色青甚有脓宜服
　　白石脂　当归【焙】丁香　白术【各一分】草豆防【去皮】厚朴【姜汁制各半两】
　　右为细末毎服半钱以粥饮调下量儿大小加减
　　养脏汤　治白痢频并
　　当归【焙】乌梅肉【炒】干姜　黄耆　白术　龙骨【各一两】
　　右为细末每一钱水一小盏生姜粟米各少许煎至五分去滓温服乳食前下量大小加减
　　固肠散　治冷痢肠滑下频并
　　陈皮【一两炒】白姜【炮】甘草【炙各二钱半】肉豆蔲【生二两】木香【一钱】罂粟殻【去筯蒂蜜炙一两】
　　右为细末姜枣煎服
　　茯苓饮　治小儿冷痢白脓
　　白茯苓【去黑皮一两一分】人参【一两半】厚朴【去粗皮姜汁炙一两半】桔梗【炒】桂皮【炙各一两】
　　右捣筛毎服一钱水半盏煎至三分去滓分温二服食前日二服量儿増减
　　龙骨汤　治小儿冷痢腹痛不止
　　龙骨　甘草　黄连【去须各一两】干姜【炮】当归【焙各三分】
　　右捣筛一歳毎半钱水一盏煎至三分去滓分温二服日再服量大小加减
　　厚朴丸　治小儿脾胃虚弱清浊不分因成冷痢其色青白甚则色黑
　　厚朴【去粗皮姜汁炙黄色】肉豆防【麫裹煨各一两】木香　诃梨勒【三枚麫裹煨用皮】龙骨【半两】
　　右为细末水浸炊饼心和丸如麻子大一二歳毎服十丸温米饮下日三服
　　厚朴汤　治小儿冷痢便青白或如凝脂或痢下瘀黑厚朴【去粗皮姜汁炙】苍术【米泔浸焙】陈橘皮【去白焙各一两】甘草【炙半两】干姜【炮二分】
　　右捣筛毎服一钱水一盏生姜二片枣二枚煎至五分去滓温服
　　补脾丸　治小儿冷痢或下青白或下瘀黑如凝脂肉豆防【炮去殻一枚为末】龙骨【烧研】乳香【研】芜荑仁【炒研】麝香【研各一钱】
　　右为末同研匀輭饭丸如麻子大毎服五七丸陈米汤下
　　艾叶汤　治白痢
　　艾叶【防炒】当归【各一两】干姜　木香　诃子【炮各半两】
　　右为细末毎服一钱水八分粟米少许煎至五分去滓食前温服
　　乳香丸　治小儿冷痢诸药无效
　　乳香【一分】诃梨勒【一两煨用皮】地榆【半两炙】赤石脂【半两】干姜【一分炮裂】
　　右为末粟米饮和丸如菉豆大毎服以粥饮下五丸日三四服大小加减
　　草节丸　治小儿冷痢或下青白或下瘀黒或凝脂相似
　　乌头【炮去皮脐】黄连【去须】吴茱茰【汤泡焙炒】干姜【焙各一钱】
　　右为末作丸日服量大小加减
　　朴附丸　治小儿滑冷下痢不禁
　　厚朴　附子　干姜　陈皮【各一两】
　　右为末糊丸粟米大毎服三十丸米饮下日三服
　　养脾丸　治便脓频数
　　附子【一枚重半两炮制去皮脐】赤石脂　川姜　诃子【各一两】
　　右为细末粟米饮和丸如黍米大毎服十粒食前粥饮下
　　陈橘皮汤　治小儿冷痢心腹胀满干呕不止
　　陈橘皮【去白焙】人参【各一分】甘草【炙半两】
　　右捣筛一歳毎一钱水半盏生姜二片同煎至三分去滓食前分温二服日再服随儿大小加减
　　诃梨勒丸　治小儿冷痢
　　诃梨勒【煨去核半两】桂【去粗皮一分】赤石脂【半两】
　　右为末炼蜜和更入臼中捣三百杵丸如麻子大一二歳三丸三四歳五丸空心午后各一服米饮下
　　阿胶饮　治小儿白痢
　　阿胶【炙令燥一两一分】黄芩【去黒心一两】黄连【去须半两】
　　右剉末一二歳毎服一钱水半盏煎至三分去滓分温二服空心日晚各一量儿大小増减
　　蜀椒丸　治小儿秋深冷痢止腹痛
　　蜀椒【去目及闭口者炒汗出一两】干姜【炮制一分】
　　右为末炼蜜和丸如小豆大一歳儿空心麫汤下未止日午再服量大小加减
　　木香丸　治小儿冷痢白脓脐下绞刺痛
　　木香　诃梨勒【煨去核各一两】
　　右为末以粳米饭和为丸如麻子大一二歳三丸五歳五丸米饮下食前服
　　醋石榴皮散　治小儿冷痢百药无效
　　醋石榴皮【一两剉碎炒令防焦】硫黄【一分】
　　右为细散毎服以粥饮调下半钱日三四服量儿大小加减
　　麝香丸　治小儿久患冷痢脾胃冷极致使大肠滑泄不絶
　　麝香【一分细研】鹿茸【一两去毛涂酥炙黄】
　　右为末煮枣肉合丸如菉豆大毎服以粥饮下五丸日三四服量儿大小加减
　　又方
　　当归【半两炒】大蒜【一颗】
　　右为细末烧蒜熟和丸如菉豆大毎服以粥饮下七丸日三四服量儿大小加减
　　治小儿冷痢方
　　用蓼菜捣汁量大小与之一方作芥菜
　　治冷痢内因脾胃虚冷外触冐风啖食冷物积滞下痢其证面青或白肠鸣腹胀乳食不化手足清冷下痢青白或成白冻
　　右用不换金正气散理中汤加茯苓厚朴入烧盐下感应丸或实脾散加白姜下五积丸或五积散加白姜枣子粳米煎空心服
　　治患冷痢
　　用附子一枚炮水五升合煮鸡子一枚令热以哺儿瘥
　　治小儿冷痢多时宜服此方
　　用川椒三分去目及闭口者防炒去汗为末炼蜜和丸如菉豆大毎服以粥饮下五丸日三四服量儿大小加减
　　调胃散　治冷痢
　　人参【去芦】陈皮【去白】白术　苍术　白茯苓【去皮】桔梗缩砂仁　厚朴【姜汁炒】肉豆防　稨豆【姜汁炒】薏苡仁【炒】山药　石莲肉【去心】粉草【以上各等分】
　　右为末猪肉拌食痢不止加诃子肉吐不止加丁香吐痢内虚可酌加附子木香重者加白姜
　　保婴艾叶汤　治冷痢肚痛
　　陈艾叶【炒】当归【各一两】干姜　木香　制厚朴　肉豆防【各半两】草菓【半两】良姜　丁香【各一钱】甘草【五分】
　　右为末粟米煎服
　　温脏汤　治小儿因惊滞乳气不宣导冷肠间下痢青沫或乳多伤脾妳癖不化常服温脏腑暖脾胃化宿冷进乳食
　　人参【去芦一两】白附子【炮】陈皮【去白】白术【各半两】神麴【炒黄】麦蘖【炒黄】甘草【炙】丁香【已上各二两】
　　右为细末毎服半钱空心枣汤调下
　　雄朱散方　治婴孩小儿肠胃虚冷下痢频并日夜痛不可忍
　　雄黄【一分细研飞过】乳香【一钱研细】白矾【一钱烧】
　　右为末毎服婴孩一字二三歳半钱陈米饮调下一日三服
