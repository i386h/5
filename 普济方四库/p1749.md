<!-- { "loadSidebar": true } -->
　　鸡子饼　疗小儿秋夏冷痢腹胀乍热白滞下方用鸡子一枚胡粉一丸碎绢筛合鸡子黄共捣研调匀熬令熟作鸡子饼儿一歳一食半饼日再不过二饼即瘥儿大倍之凡羸弱冷痢用生姜汁蜜水各半佐以木香豆防









　　普济方卷三百九十六
　　钦定四库全书
　　普济方卷三百九十七　明　周王朱橚　撰婴儿下痢门
　　热痢【附论】
　　夫小儿挟热痢此由邪热在于肠间因胃气不和乳食伤动故食腹痛肠鸣下痢黄赤名热痢者由本挟虚热而又为风热所乗风之与热俱入于大肠而为热痢也非是水谷之痢而色黄者为热也
　　方
　　犀角丸　治小儿赤痢经时不止
　　犀角【镑一两一分】黄连【去须一两半】女萎【一两】白头翁【去芦头一两半】茜根【三分】枳殻【去瓤麸炒三分】甘草【炙半两】赤石脂【一两一分】黄芩【去黑心一两】干姜【半两】桂皮【炙三分】龙骨【一两】黄蘗【去粗皮炙半两】
　　右为细末炼蜜和捣五百杵丸如梧桐子大一二歳毎服三丸三歳至六歳儿可四五丸空心午后各一服米饮下
　　黄蘗汤　治小儿夏月伤暴寒寒折大热入胃下赤白滞如鱼脑壮热头痛身热手足烦躁此太阳之气外伤寒使热气入胃服此方良若误以痢药下之或以温脾下之则热剧以药下之便数去赤汁如烂肉者下之瘥宜以涩热药防之下既不止倍増壮热者服之即效或是温病热盛复遇暴寒折之热入腹下血如鱼脑者服之良方
　　黄蘗　黄连　升麻　白头翁【一作白饮】当归　牡蛎【煅】石榴皮　黄芩　寄生　甘草【各二分】犀角　艾叶【各一分】
　　右防咀以水三升煮一升二合百日儿至二百日一服三合二百至期歳一服三合半
　　赤石脂汤　治小儿卒下热痢
　　赤石脂【一两】黄连【去须】石膏【碎】甘草【炙】龙骨　知母【焙】前胡　赤茯苓　桂【去粗皮】芍药【各一分】
　　右捣筛一二歳每半钱入枣一枚水七分煎至四分去滓温分二服空心午后各一
　　栝蒌根散　治小儿热痢体瘦口干烦躁不欲饮食栝蒌根　白茯苓　知母　黄芩　地榆【防炙】甘草【炙各半两】人参【三分去芦】黄蘗【半两防炙】赤石脂【一两】
　　右为麄散毎服一钱水一盏煎至五分去滓不计时量大小分减服之
　　龙骨汤　治少小壮热渇引饮下痢
　　龙骨　甘草　大黄　赤石脂　栝蒌根　石膏【生】寒水石　桂心【各二两】
　　右制下筛以酒水各五合煮散二合二沸去滓量儿大小服之
　　除热结肠丸　断小儿热下黄赤汁沫及鱼脑杂血肝中疮烂坐生虫
　　黄连　蘗皮　苦参　鬼臼　独活　橘皮　芍药　阿胶【各半两】
　　右为末以蓝汁及蜜丸如小豆大日服五丸至十丸如无蓝汁可用蓝子一合春蜜和丸亦不得伤饱伤则再作
　　犀角散　治小儿热痢烦闷腹痛靣黄体瘦
　　犀角屑【半两】赤芍药【三分】黄连【三分去须防炒】黄芩【半两】知母【三分】葳蕤【三分】地榆【半两防炙】甘草【半两炙】
　　右为麄散毎服一钱水一小盏煎至五分去滓量大小日三四度分减服之
　　牡蛎丸　治小儿热痢
　　牡蛎【煆】黄连【去须】黄蘗【去粗皮炙】龙骨　赤石脂　人参【去芦】甘草【炙各一两】
　　右为末炼蜜和捣千余杵丸如麻子大一二歳毎服三丸四歳至六歳五丸米饮下空心午后各一服
　　龙骨散　治小儿热痢烦闷口干多渇不欲乳食龙骨【一两】黄连【三分去须防炒】地榆【三分防炙】黄芩【三分】乌梅肉【半两防炒】赤地利【三分】鼠尾花【三分】
　　右为细散毎服以粥米饮调下半钱日三四服量大小加减
　　熊胆散　治小儿热痢壮热全不食乳食乳即吐熊胆【半两】黄连【去须三分】马齿苋【干者炒一两】无食子【煨一枚】蚺蛇胆【半两】犀角【镑一两】
　　右为细末一二百日儿毎服一字新汲水调服空心午后各一量大小加减
　　乌梅汤　治小儿热痢壮热多渇而痢不止
　　乌梅肉【二枚去核焙】黄连【去须】蓝菜【各一两】犀角【镑屑】阿胶【炙燥】甘草【炙各半两】
　　右捣筛三歳毎半钱水七分煎至四分去滓分温二服空心午后各一大小加减
　　麦门冬汤　疗小儿夏月伏暑吐痢过后胃中虚热渇唯饮水
　　麦门冬【去心】甘草【炙各四分】枳实【炙】黄芩　人参【各三分】龙骨【六分】
　　右切以水二升煮取九合去滓温服
　　黄连丹　治热痢便血频并
　　黄连【二两去须】当归【一两焙】白头翁　蔓菁菜【各三分焙】木香【剉】川楝子【各半两麫裹煨】
　　右为细末糯米饭丸如麻子大毎服十粒米饮下量大小加减
　　地榆散　治小儿痢腹痛心烦不欲饮食
　　地榆【三分防炙】黄连【半两去须炒】赤石脂【一两】人参【去芦头】赤芍药【各半两】杏仁【汤浸去皮尖双仁麸炒黄】
　　右为麄散毎服一钱水一小盏煎至五分去滓不计时量儿大小分减温服
　　子芩散　治小儿热痢腹痛壮热心烦不欲饮食四肢瘦弱
　　子芩【一两】知母【三分】女萎【三分】黄蘗【半两防炙】甘草【半两炙】赤芍药【半两】
　　右为粗散毎服一钱水一小盏入竹叶七片煎至五分去滓不计时量大小分减服
　　黄芩知母汤　治小儿热痢不止
　　黄芩【去心】知母【焙各一两】萎防【三分】黄蘗【去粗皮炙黄】甘草【炙各半两】
　　右捣筛一二歳毎半钱水七分煎至四分去滓分温二服空心午后各一服一方加竹叶
　　栀子丸　治少小热痢不止
　　栀子【七枚】大枣【四枚炙黒】黄蘗【三分】矾石【四分】黄连【五分】
　　右为末蜜丸如小豆大毎服五丸日三夜二服不止稍加至十丸
　　栀子仁散　治小儿热痢腹痛心烦口干小便赤黄不欲饮食
　　栀子仁　当归【防炒各半两】黄蘗【三分防炙】地榆【三分防炙】黄连【一两去须防炒】
　　熊胆散　治小儿热痢全不欲乳食身体壮热
　　熊胆【一分】芦荟【三分】黄连【半两去须防炒】粟殻【一枚】干马齿苋【一两】
　　右为细散毎服以粥饮调下半钱日三四服量儿大小加减
　　白头翁汤　治小儿热毒下痢如鱼脑手足壮热黄连【去须一两】白头翁　醋石榴皮【炙】犀角【镑屑各半两】
　　右捣筛一二歳毎半钱水七分煎至四分去滓分温二服空心午间晚各一服一方无犀角量大小加减
　　栀子丸　治小儿热痢不止
　　栀子仁【七枚】黄蘗【去粗皮炙三分】白矾【熬枯一两】枣【大者三枚烧令黒色】
　　右为细末炼蜜和丸如麻子大三歳毎服三丸三四歳毎服五丸米饮下空心午后各一服
　　黄连汤　治小儿热痢
　　黄连【去须一两】黄蘗【去粗皮炙半两】阿胶【半两炙燥】
　　右除阿胶外捣筛毎服半钱酒半盏入阿胶一片同煎至二分去滓空心日午近晚各一服
　　三物汤　治小儿久痢不食乳
　　大黄【生】甘草【炙】麦门冬【去心焙各等分】
　　右捣筛毎三钱水一盏煎至五分去滓分温三服空心下量儿大小加减
　　犀角散　治小儿热痢不瘥
　　犀角屑【半两】桂树皮【一两】黄连【半两去须防炒】
　　右为麄散毎服一钱水一小盏煎至五分去滓不计时量儿大小加减温服
　　黄连汤　治小儿热痢腹中疼痛或血痢
　　黄连【去须】山栀子仁【各三分】
　　右捣筛三歳儿毎半钱水七分煎至四分去滓分温二服空心午后各一服
　　诃梨勒散【一名诃栀散】治小儿赤痢血痢腹痛烦渇
　　诃梨勒【煨去核】栀子【去殻各一两】
　　右为细末一二歳毎服半钱米饮调下空心午后各一服
　　黄蘗丸　治小儿热痢下血
　　黄蘗【去皮半两】赤芍药【四钱】
　　右为细末饮和丸麻子大毎服一二十丸食前米饮送下大者加丸数
　　杏仁汤　疗少小夏月伏暑吐痢过后胃中虚热渇唯饮水
　　杏仁【五十枚去皮尖】盐【一合】
　　右以苦酒一升煮取一半量与服之
　　治小儿热痢方
　　煮木汁饮之
　　又方
　　捣蒜傅两足下
　　治热痢备急方
　　用井水调腊茶蜜磨生姜渇则饮之
　　治热痢方
　　小儿冐暑中热积热在脏或母触冐热毒乳儿内脏腑积滞外因触中暑热之毒及内外因时行疫气传染致成下痢或血痢治法以猪苓汤解除暑毒败毒散去风邪行滞气四顺饮荡除热毒平胃散补养脾胃五积丸祛除积滞以四药合用米汤煎调吞下五积丸消积去热其痢自止若患血痢则变白痢服以温脾之剂立可收功
　　治热痢
　　用五苓散入车前子末米汤调吞服黄连阿胶丸或用香薷汤倍加赤茯苓黄连酒水煎服或用久年白盐梅以蜜水各半并好茶煎服
　　治小儿热痢不瘥
　　用蒲根一两细切以粟米一合水一大盏同煮米熟去滓取汁不计时量儿大小加减温服
　　预知丸【傅氏活婴方】治一切痢【方见前下痢门】
　　黄白散　治小儿大小便出黄沫如蟹吐沫者良久即青脾之虚热也此方治之
　　大黄　白术【各等分】
　　右为末毎服半钱水半钟煎三分空心服
　　加味猪苓汤　治热痢血痢
　　猪苓【去皮】赤茯苓【去皮】泽泻　白术　麦门冬【去心】百药煎　黄连【去须】大黄【煨】甘草【炙各等分】
　　右防咀水煎温服血痢加阿胶蒲黄
　　赤白痢【附论】
　　夫小儿痢下赤白由脾胃不和乳食所伤留滞肠中与津液相抟肠虚则泄故为痢也虚而有热则赤虚而有寒则白冷热不调则赤白相兼脓血杂下故名赤白痢
　　方
　　藿香散　治冷热不调赤白五色诸般泻痢
　　陈皮【去白】厚朴　甘草【炙】枳殻　苍术【米泔浸】乌豆【炒去皮】缩砂仁　白芍药　当归　藿香叶　川芎木　百药煎　阿胶【炒等分】
　　右为末白痢加白姜木香赤痢加黄连赤白痢加姜黄连用生姜茶芽蜜水煎调服血痢加诃子肉
　　治中桔梗丸　断冷滞下赤白青色如鱼脑脱肛出积日腹痛经时不断
　　赤石脂【五分】吴茱萸　干姜　附子　当归　厚朴【姜汁炒】白术　木兰皮　白头翁　黄连　石榴皮黄蘗【各三分】
　　右为细末蜜丸如大豆大二歳毎服五丸三歳已上服十丸十歳已上二十丸暴下者服少许便瘥即下者尽一剂更合
　　龙骨散　治小儿赤痢白痢
　　龙骨【研】白石脂【研】胡粉【炒】白矾【枯过各一两】诃梨勒皮【二两】黄连【去须】陈橘皮　阿胶【炙燥】当归【焙】人参　厚朴【去粗皮姜汁炙各一两半】
　　右为散毎服一钱空腹煮白粥饮调下日二服
　　赤石脂丸　治小儿赤白痢腹肚防痛不思饮食赤石脂　白矾【烧令汁尽】诃梨勒皮　白术　黄耆厚朴【去粗皮姜汁炙】醋石榴皮　干木【焙各半两】肉豆防【去殻一枚】干姜【炮一分】
　　右为末炼蜜丸如麻子大毎服五丸温米饮下空心午后服量大小加减
