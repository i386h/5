<!-- { "loadSidebar": true } -->
　　杏仁【酒浸去皮尖面炒令黄取净一两细研】郁李仁【汤浸去皮尖取净一两细研】栢子仁【拣净一两细研】酸枣仁【汤浸去皮取净一两细研】大麻子仁【晒令干用板子盛住上以砖一片压定轻轻以手摩砖则皮自脱取未脱者再摩之拣净一两细研】
　　右五味再合研令极细以水浸蒸饼为丸梧桐子大每服五十丸空心米饮吞下
　　通秘散【出十便良方】　治风秘大便涩
　　香白芷【不拘多少炒干】
　　右为细末每服二钱蜜少许温米饮调下连进二服食前
　　香术丸【出余居士选竒方】　治腹胀痛脏秘
　　苍术【一两】厚朴【姜汁炙一两】陈皮【一两】生好硫黄【二两用萝卜煎沸汤洗三二次】
　　右捣罗为末浸蒸饼糊为丸如梧桐子大每服三五十丸日二服米汤下
　　麻仁丸【出直指方】　调三焦润五脏治大便不通年髙老人宜服
　　白槟榔【半煨半生】车前子　羌活【去芦】木香【各一两】肉桂【去粗皮】山茱萸　兔丝子【酒浸一宿另研为末】枳殻【去穰麸炒】防风【去芦头及乂】山蓣【各一两五钱】麻仁【另捣研】大黄【半蒸半生】郁李仁【去皮另捣碎各四两】
　　右为细末共研和匀炼蜜丸梧桐子大每服十五丸至二十丸温水吞下临卧服
　　通肠丸【出十便良方】　治大肠结不通
　　厚朴【制为末】猪胰【各等分】
　　右用猪胰研和如梧桐子大每服三十丸生姜汤下
　　四顺饮子【出十便良方】　治大便不通面目身热口舌生疮上焦胃闷时欲得冷此三阳气壅致大肠热结脉气洪大
　　大黄　赤芍药　甘草　当归【各等分】
　　右为粗末每服五钱水一盏半煎一盏温服
　　润肠丸【出卫生宝鉴方】　治胷膈痞闷大便涩滞
　　麻子仁【二两五钱研极细】桃仁【五钱】当归尾【五钱】生甘草【三钱】枳实【五钱麸炒】大黄【酒煨一两五钱】白芍药【五钱】木香【二钱】陈皮【三钱】升麻【五钱】槟榔【二钱】人参【三钱】
　　右件除麻仁桃仁外捣为末却入麻仁桃仁泥子和匀蜜丸如梧桐子大每服七八十丸温水食前服
　　治大便不通【出本草】
　　研麻子相和为粥食
　　治大便不通十日至一月【出本草】
　　用冬葵子三升水四升煮取一升去滓服不差再服
　　又方【出危氏方】
　　用枳实皁角等分为末饭糊为丸米饮下
　　枳实汤【出济生方】　治腹胀发热大便秘涩脉多洪数此名热胀
　　枳实【去穣麸炒五钱】厚朴【姜制炒一两】大黄【酒蒸三钱】甘草【炙三钱】桂心【不见火二钱五分】
　　右防咀每服四钱水一盏半生姜五片枣三枚煎至七分去滓温服不拘时候呕者加半夏一钱
　　小黄耆丸【出十便良方】　治大肠风热大便秘涩及五痔结核
　　防风【一两】黄耆【二两】川芎【五钱】皁子仁【一钱】枳殻【一钱】
　　右为细末炼蜜和丸如梧桐子大每服三十丸不拘时候米饮下
　　麻仁丸【出杨氏家藏方】　治大便秘涩
　　麻仁【一两另研】杏仁【去皮尖面炒二钱】枳实【去穰麸炒五钱】白芍药【五钱】黑牵牛【一两七钱】
　　右为细末滴水为丸如梧桐子大每服五十丸温热水送下食前
　　麻子仁丸【出三因方】　治太阳脉浮而涩浮则胃气强涩则便数浮涩相搏大便则坚其脾为约大便坚小便利而不渴
　　麻子仁【五两炒】芍药【八两】枳实【麸炒八两】大黄【蒸一斤】厚朴【姜汁炒五钱】杏仁【去皮尖炒另研五两五钱】
　　右为末炼蜜丸梧桐子大每服二十丸温水下未知加至五十丸一方麻仁一两五钱杏仁三钱大黄一两枳实芍药厚朴各五钱此依局方上本是汉方合用大黄枳殻一斤正得合一两厚朴当用四两杏仁用六钱一方麻仁一两二钱五分芍药一两乃均制合理用当以理推
　　治大肠气秘壅热结涩【出本草】
　　牵牛子【微炒捣取其中粉一两】桃仁【麸炒去皮尖取末五钱】
　　右以热蜜和丸如梧桐子大温水服三二十丸不可久服亦行脾肾气故也
　　导引法
　　养生方云偃卧直两手捻左右脇除大便难腹痛腹中寒口内气鼻出气温气咽之数十病愈

　　普济方卷三十九
<子部,医家类,普济方>
<子部,医家类,普济方>
　　钦定四库全书
　　普济方卷四十　　　　明　周王朱橚　撰大脏腑门
　　大便不禁【论】
　　夫大肠为传导之官掌化糟粕魄门为之候若其脏寒气虚不能收敛致糟粕无所制约故遗失不时治之宜涩故津液方论所谓涩可去脱是也
　　方
　　陈橘丸　治大便不禁腹内防痛
　　陈橘末【炒】白茯苓【去黑皮】黄连【去须炒】黄栢【去粗皮炙】干姜【炮】附子【炮去皮脐】龙骨【各一両】赤石脂　甘草【炙剉】人参当归【切焙各一両】
　　右为末炼蜜丸梧桐子大每服十五六丸空心米饮下日再服
　　救阳丸　治大便不禁手足厥冷面色青白
　　吴茱茰【汤浸焙干】干姜【炮】赤石脂　蜀椒【炒出汗】硫黄【飞研】
　　右等分为末稀糊为丸梧桐子大每服十五丸米饮下空心食前渐加丸数盐汤亦得
　　龙骨汤　治大便不禁真气羸弱
　　龙骨　阿胶【炙燥】干姜【炮】黄连【去须炒各一两】粳米【三合炒熟】附子【炮去皮脐】甘草【炙剉】黄芩【去黑心】芍药【各二分】石榴【一枚大者切另捣入】
　　右防咀每服五钱水盏半煎一盏去滓空心温服日再
　　地榆丸　治大便不禁
　　地榆【一两】白龙骨　赤石脂　没石子　熟艾【去梗炒】橡实殻【炒各半両】黄栢【去粗皮炙三分】
　　右为末炼蜜丸梧桐子大每服三十丸空心米饮下日再
　　附子汤　治下焦虚寒大便不禁
　　附子【炮去皮脐半两】黄连【去须炒二两】阿胶【炙燥三分】甘草【炙剉】干姜【炮各半两】赤石脂　厚朴【去粗皮姜汁炙各一两】
　　右防咀每服五钱水盏半煎一盏去滓空心温服日再
　　石榴皮汤　治虚寒客于下焦肠滑洞泄困极欲死酸石榴皮【炒】干姜【炮各一两】黄栢【去粗皮炙】阿胶【炙燥各三分】
　　右防咀每服四钱水一盏煎四分去滓空心温服或无黄栢用黄连亦得
　　厚朴荳防汤　治大便不禁
　　肉豆防【去殻炮半两】龙骨　白术【剉炒三分】厚朴【去粗皮姜汁炙剉一两】
　　右防咀每服五钱水盏半生姜三片煎一盏去滓空心温服
　　朝真丸　治虚损泄泻大便失禁
　　硫黄【一両研飞】青盐【一钱研】晋矾【熬枯研一两】
　　右研匀水浸炊饼丸菉豆大每服十五丸至二十丸温酒下空心食前或用丹砂为衣亦得
　　福建丸　治大便不禁并肠鸣
　　附子【去皮脐剉一两】厚朴【去麤皮二两同附子用生姜汁浸一宿于瓦器内炒】
　　右为末用酒煮陈橘末为糊丸梧桐子大每服十五丸至二十丸生姜盐汤下空心食前服
　　石硫黄汤　治虚冷大便不禁气脱神昏
　　石硫黄【明者细研】紫笋茶【焙干研末各一两】
　　右水一盏下硫黄末半钱匕茶一钱匕煎六分去滓温服不拘时日三
　　大理中丸【出危氏方】治大便虚滑不禁每一丸用平胃散一贴煎化服便止加盐梅煎尤妙
　　人参　白术　干姜　甘草【各等分】
　　右为末炼蜜丸如指头大
　　脱肛【论】
　　夫肛门者主大行道肺大肠候也号为通事令史重十二两长一尺三寸广二寸三分应十二时若脏肠热则肛门闭塞大行不通或肿缩入生疮若脏腑寒则肛门开大行洞泻肛门凸出良乆乃入热则通之寒则补之虚实和平依经调理之○四十八难曰病之虚实出者为虚入者为实肛门之脱虚也葢实则温温则内气充而有所蓄虚则寒寒则内气馁而不能收而况大肠之厚薄膏脂之肥瘠亦视夫内气之虚耳大凡肛脱须以温汤洗令和软然后摩挲而入治法以治敛行之其有产妇用力过多及小儿呌号努气久痢不止风邪所袭亦有此证凡肠头作痒即是中有虫生取苦栋根煎汤薫洗仍以干艾生姜煎服其脱肛肠风痔瘘者登溷不可用旧纸若包裹汤药杂物尤不可用才有一毫染汚其间立见痛肿如此急以温汤涤之患在肛肠登溷后须用一洗○下痢脱肛者因大肠虚弱冷气偃之至圊不能便极力于下肛门脱出故谓之脱肛温其脏则愈古方有坐汤温熨之药皆良法也脱肛一证气聚不散也里急而不得出外胀而不得入先以枳殻散作剂又以枳殻烧灰存性细末掺傅或津唾调傅气散则肿消矣仍用生姜汁调五苓散如膏入新水研散略煎吞黄连阿胶丸此论肛门挟热而肿胀也其或肠中虚薄不收则理中汤钓肠丸养臓汤辈主之乌鲗骨木贼草傅之
　　方
　　猪胆散【出千金方】治大肠寒应肛门寒则洞泄肛门滞出猪胆【一斤熬令燥】黄连　阿胶　芎防【各二两】乌梅肉【五两】艾叶【一两】
　　右为末每服二钱温酒调下白米饮亦可食前日再服
　　金凤膏　治痔疮破者脱肛
　　鲜鱼肝【一个】龙脑【一钱】麝香【半钱】飞矾【半钱】黄连末【炒加些少】
　　右为末用鲜鱼胆调涂五六次立効
　　鳖甲丸【出圣惠方】　治脱肛皆因乆痢大肠虚冷所致肛门为大肠之候大肠伤于寒下痢用力其气不逆则肛门脱出虽一年下痢脱肛门不收腹中冷可安鳖甲【醋炙一方用鳖头】猬皮【炙】桂心【各一两】磁石【二两煅醋淬】
　　右为细末蜜丸菉豆大米饮下五丸量大小加减服一方为散食前粥饮服
　　治脱肛【神効方】
　　蔓陁罗花子　莲殻【一对】橡碗【十六个】
　　右捣碎水煎三五沸入朴硝热洗其肛自上
　　香胆丸【方见痔瘘门诸痔类】　治痔漏脱肛
　　荆芥散【出直指方】　治脱肛
　　大香附　荆芥穗【各半両】缩砂【二钱半】
　　右为末每服三钱食前新水煎数沸即服小儿通用一方无缩砂洗
　　缩砂汤【出指直方】　治大肠虚而挟热脱肛红肿
　　缩砂　黄连　木贼【各等分】
　　右为末每服二钱米饮调下
　　治大肠虚冷大便后脱肛洞出【出圣惠方】
　　鳖头【一枚涂酥炙令焦】鐡精【一两研】莨菪子【一两水淘去浮者水浸毛出干炒】
　　右为末每服二钱食前粥饮下肛上更炙故麻鞋底熨之
　　治大便风冷脱肛兼腰痛不可忍【出十便良方一名三神丹】
　　石灰　白矾　黄丹【各一两】
　　右研以油和为饼子新瓦上烧令通赤放冷细研又和又烧如此三度为末入麝香末一分更研匀每服一钱食前粥饮艾叶调下
　　治脱肛不差【出圣惠方】
　　鳖头【一枚炼灰】蒲黄【半两】白蔹【一两】
　　右为末傅于肛上按抑令入日三四度差
　　治脱肛泻血不止【出圣惠方】
　　石耳【五两炒】白矾【一两烧灰】蜜陀僧【五钱】
　　右为末水浸蒸饼丸梧桐子大每服二十丸食前粥饮下
　　猬皮散【一名鳖头散出千金方】治肛门脱出或因用力太过或因洞泄不收
　　磁石【四两】桂心【一尺】猬皮【一枚】
