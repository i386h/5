<!-- { "loadSidebar": true } -->
　　温中大黄汤　治小儿暴冷水谷下并洞泄注下或乳冷下青结不消或冷实吐下干呕烦闷及冷滞赤白下者良若已服诸痢汤去实胃中虚冷干呕眼下陷烦扰不宜利者可除大黄若中乳冷乳母洗浴水气未消饮儿遂为霍乱者但用大黄小儿诸霍乱宜温和除之
　　大黄【六分】桂心　厚朴【去粗皮姜汁炒】甘草【炙】干姜【炮已上各一分】人参　茯苓【去黑皮】白术　当归【焙已上各二分】桔梗【三分炒】栀子【二分】黄芩　泽泻【各三分】
　　右以水二升半煮取八合凡儿三十日至六十日一服二合七十日至一百日一服二合半二百日已来一服三合
　　白术散　治小儿赤白痢腹内防痛羸弱不能饮食白术　人参【去芦头各半两】厚朴【三分去粗皮姜汁炙令香熟】黄连【去须】当归【二味各防炒】地榆　木香　桂树皮【防炙】甘草【炙各半两】
　　右为散毎服一钱水一小盏煎至五分去滓不计时量儿大小分减温服
　　地榆散　治小儿赤白痢烦渇寒热腹痛羸瘦不欲饮食
　　地榆【三分防炒】醋石榴皮【半两防炒】龙骨【一两烧赤】当归【半两防炒】黄耆【半两】阿胶【三分捣碎炒】黄连【三分去须剉防炒】赤石脂【一两烧赤】乌梅肉【半两防炒】
　　右为细散毎服以粥饮调下半钱不计时量儿大小加减服之
　　诃梨勒散　治小儿赤白痢腹胀疼痛不欲饮食四肢瘦弱
　　诃梨勒【三分煨用皮】当归【炒】黄芩　龙骨　地榆【炒】干姜【炮】陈皮　白术　甘草【炙各半两】
　　右为散毎服一钱水一小盏煎至五分去滓不计时量大小加减温服
　　小香连丸　治小儿泻痢赤白脾胃虚弱糟粕不化腹痛烦渇身热并里急后重
　　黄连【三两】干姜【炮一分】当归【一两半】阿胶【炒为末醋煎成膏一两半】
　　右为末以胶膏为丸如小豆大三歳三十丸米饮下食前服一方醋糊丸大小加减
　　当归丸　治小儿赤白痢不止腹痛
　　当归【焙半两】黄连【去须】龙骨　人参【各一分】无食子【炮二枚】鹿角【镑】豉【炒各一分】
　　右为末炼蜜丸如麻子大毎服五十丸温米饮下空心午后各一服量大小加减
　　诃梨勒丸　治小儿赤白痢里急后重
　　诃梨勒【煨去核】地榆【炒】醋石榴皮【炙焦】髙良姜　赤石脂【各半两】吴茱萸【汤洗炒一分】黄连【去须三分】
　　右为末炼蜜为丸如麻子大毎服七丸温米饮下空心午后各一量儿大小加减
　　小儿暑月多吐泻其证最宜详审用药不可差谬有伏暑吐泻者小水必不利宜服五苓散香薷散有伤食吐泻者其吐及粪皆有醋臭气宜感应丸三方易知今不复载泻多日口唇齿俱白及泻粪颇多者因冷成也宜以六神散毎二钱匕加附子末一钱煎三四服防变癎也白者疳泻宜官局六神丸泻者不可急以热止之若止变成痢凡痛者皆因有积赤痢热积白痢冷积赤白痢冷热不调积也赤多白少者热多冷少也白多赤少冷多热少也
　　御米饮子　治赤白痢
　　罂粟殻【半两】人参【一两】厚朴【一两去粗皮姜汁炒熟】白茯苓【半两】干姜【一分炮】乌梅【三个连核用】甘草【半两炙】诃子【半两去核】
　　右为粗末毎服五钱水一小盏半生姜三片枣一枚同煎至一盏去滓温服量儿大小分作服数若赤多者加黑豆三十粒同煎
　　人参汤　治小儿赤白痢
　　人参【一两半】厚朴【去粗皮姜汁炙一两】白茯苓【去黑皮】甘草【炙各一两半】桔梗【各一两一分】桂皮【去粗皮炙二两】良姜【一两】
　　右捣筛毎服一钱水半盏煎至三分去滓早晨午后各一服量大小加减
　　麝香丸　治小儿赤白痢及水防
　　麝香【研半钱】巴豆【七枚去皮水半盏用蛤粉一匙同煮水尽去心细研】丹砂【研】硫黄【各一分研】草乌头【炮一钱】砒霜【研半钱】
　　右为末用枣肉为丸如黍米大毎服一丸水泻并秋后痢蛤粉水下夏至后新汲水下赤白痢姜汤下更量大小加减
　　青皮丸　治赤白痢脓血相杂肚疼
　　青橘皮【去白焙】当归　黄连【去须】干姜【炮各一两】厚朴【姜制】肉豆防【各半两】
　　右为细末麫糊和丸如黍米大毎服十粒米饮下乳食前大小加减一方化蒸饼为丸
　　朴附丹　治赤白痢相杂
　　厚朴【一两姜汁炙熟】附子【一枚炮去皮】赤石脂【半两】龙骨【半两】诃梨勒【一两麫裹煨】乌梅肉【半两炒】
　　右为细末炼蜜合丸如黍米大毎服十粒米饮下乳食前空心服
　　诃梨勒丸　治小儿赤白痢瘦弱腹痛不欲饮食诃梨勒【半两煨用皮】黄连【三分去须防炒】地榆【防炒】赤石脂　当归【防炒半两】吴茱萸【一分汤浸五次炒】
　　右为末炼蜜和丸如菉豆大不计时以粥饮下五丸量儿大小加减
　　鹿角丸　治小儿赤白痢腹痛不欲乳食
　　鹿角屑　芜荑仁　附子【炮制去皮各一分】赤石脂　黄连【去须防炒各半两】当归【防炒一分】
　　右为末炼蜜丸如菉豆大不计时以粥饮下五丸量儿大小加减
　　白术汤　治小儿赤白痢日夜三五十行
　　白术【一两一分】干姜【炮一分】白茯苓【去黒皮】甘草【炙一分】附子【炮去皮各半两】
　　右捣筛毎一钱水半盏煎至三分去滓分温二服空心食前服量儿大小加减
　　犀角汤　治小儿赤白痢日夜数十行腹痛后重犀角【镑】苦参　黄连【去须】地榆　黄蘗【去皮炙各一两】天花粉【一分】
　　右捣筛毎一钱水半盏煎至三分去滓分温二服空心午后各一服量大小加减
　　木香黄连散　治小儿赤白痢腹内疼痛烦渇
　　木香　黄连【去须各半两】诃藜勒【煨去核十二枚】肉豆防【去皮二枚】
　　右用为散毎服半钱米饮调下
　　中黄散　治小儿下痢赤白乳食减少腹痛满闷定粉　铅丹【同炒赤】龙骨【各一分】诃梨勒【炮二钱】
　　右为散毎服半钱紫苏木汤调下量大小加减
　　豆防香连丸　治小儿乳食不节肠胃虚弱冷热之气客于下焦肠胃防痛日夜频并不食并皆治之木香【半两】黄连【三分去须炒】肉豆防【二枚】丁香【一分】诃梨勒【半两煨】
　　右为细末粟米粥和丸如黍米大三歳毎服十丸乳前服米饮下量大小加减一方无丁香加阿胶
　　地榆散　治冷热痢腹痛下痢赤白频倂
　　地榆　乌梅　柏皮　甘草　当归
　　右为末等分清水煎去滓服极效
　　罂粟饮　治赤白痢
　　丁香【五钱】黄连【去须】粟殻【去蒂蕚一两】甘草【一两】僵蚕【半两炒去丝】沉香【三钱】
　　右用生姜二两切同炒为末毎服一钱米饮下赤痢生地黄七寸白痢乌梅一钱并煎汤调下如有热小柴胡汤解之
　　小驻车丸　治冷热不调赤白五色诸般痢
　　黄连【一两去须同白姜炒】白姜【一两同黄连炒】阿胶【麫炒】神麴【炒】当归【各一两】
　　右为末醋糊丸赤痢黄连甘草汤下白痢甘草汤下
　　地榆散　治小儿赤白痢不止
　　地榆【三分】醋石榴皮【半两炒】白龙骨　亦石脂【各一两】黄连【三分炒】
　　右为散毎服一钱水一小盏煎至五分去滓放温服不计时量大小分减
　　鹿角丸　治小儿下痢赤白
　　鹿角【镑】芜荑仁【炒】附子【炮去皮各一分】赤石脂【半两】
　　右为末炼蜜和丸如麻子毎服五丸温米饮下空心日晚各一量大小加减
　　蓝叶汤　治小儿赤白痢挟热多渇宜服
　　蓝叶【一分】黄连【去须一两】白茯苓【半两】冬子【半两炒】
　　右捣筛毎一钱入蜜少许水一小盏煎至五分去滓分温二服空心午后各一量大小加减
　　黄连汤　治小儿赤白痢腹痛
　　黄连【去须一两】干姜【炮】艾叶【各半两】乌梅肉【三枚】
　　右防咀毎服二钱以水一大盏煎去滓取三分空腹温服
　　地榆饮　治冷热痢腹痛赤白频并
　　地榆【一分】甘草【二分】芍药【一钱】当归【一钱】
　　右为饮子毎服一钱水一中盏煎至五分去滓服
　　地榆黄连散　治小儿赤白痢不欲饮食四肢瘦弱地榆【炒】当归【三分炒】黄连【去须炒】木香【各半两】
　　右为散毎服一钱水一小盏煎至五分去滓不计时量大小分减
　　鹿茸散　治小儿赤白痢
　　鹿茸【去毛酥炙】甘草【炙】诃梨勒【煨各半两】
　　右为散毎服半钱米饮调下食前日三服量大小加减
　　神捷散　治小儿赤白痢
　　大枣【四枚】栀子仁【五枚】干姜【半栗子大】
　　右并烧黑色为散毎服半钱米饮调下三四服量大小加减
　　白附香连丸　治小儿胃气虚暴伤乳哺冷热相杂泻痢赤白里急后重腹痛挣撮昼夜频并乳食减少黄连　木香【各一分】白附子【尖二个】
　　右为细末粟米饮丸如菉豆大或黍米大毎服十丸至三十丸食前清米饮下日夜各四五服
　　涩肠丸　治小儿下痢赤白后重频并
　　龙骨　海螵蛸　诃子【炮去核各等分】
　　右为细末白糊丸如小豆大毎服三十丸米汤送下
　　黄连阿胶丸【一名香连丸】治阳胃气虚冷热不调下痢赤白状如鱼脑里急后重脐腹疼痛口燥烦渇大便不利心躁不思乳食
　　黄连【去须三两】茯苓【去粗皮二两】阿胶【炒一两另为末】
　　右黄连茯苓同为末水调阿胶和药为丸如黄米大毎服二十丸乳食前温米饮下一方加肉豆防诃子各一两名小黄连阿胶丸一方用生姜切拌黄连炒去姜为末陈仓米饭丸治痢下纯赤一方糊丸治脓血相杂腹中疼痛不思乳食
　　姜连散　治冷热不调赤白五色诸般泻痢
　　生姜【四两】黄连【一两去须姜炒分作二分】甘草【炙五分】
　　右同为细末以黄连甘草治热痢血痢生姜甘草治白痢米汤下
　　必效鸡子饼　疗小儿一歳以上二歳以下赤白痢久不瘥
　　鸡子【二枚去白】胡粉【二钱炒】蜡【一枣许】
　　右为末于铛中熬令消下鸡子胡粉成饼平明空心与服可止痢
　　红倩丹　治赤白痢久下不瘥
　　赤石脂　干姜　肉豆防【各一两】
　　右为细末白麫糊和丸如黍米大毎服十粒食前米饮下
　　三骨散　治小儿赤白痢
　　狗头骨　羊骨　鹿骨【各一两】
　　右幷烧灰细研毎服以粥饮调下半钱不计时量大小加减
　　黄连芜荑丸　治小儿赤白痢
　　黄丹　黄连【去须】白芜荑【各一两】
　　右为末以枣肉和为一块用炭煅令烟尽冷细研以软饭和丸如菉豆大毎服以水下五丸日三四服量大小加减
　　百粒丸　治小儿赤白痢
　　川黄连　厚朴　吴茱萸【各一两生姜一两打碎同淹一宿炒香】
　　右为细末麫糊丸如梧子大陈仓米饮下二丸如黍米大粟饮下十粒泻甚者加肉豆防一个没石子二个
　　黄连散　治小儿赤白痢
　　黄连【去须】槟榔【剉各等分】
　　右为细末如患赤痢黄连末二钱槟榔末一钱同一处和匀毎服半钱米饮调下大小加减白痢黄连末一钱防榔末二钱
　　治小儿赤白滞下方
　　薤白【一把】豉【二升】
