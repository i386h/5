<!-- { "loadSidebar": true } -->
　　夫热痢不瘥则变血痢由痢久肠虚热毒留滞血脉妄行流渗肠间肠虚则泄故为血痢也
　　方
　　千金枳殻汤　治血痢
　　枳殻【炒】甘草　黄连【去须】木贼　当归　阿胶　槐花　荆芥穂　山栀仁【炒黒】大黄【各等分】
　　右为细末白盐梅好茶蜜丸食前服
　　胡黄连散　治小儿血痢不止
　　胡黄连　黄连【去须】丁香　芦荟　五灵脂　干姜【炮】槟榔【各一分】木香　麝香【各一钱研】
　　右为细末用软饭丸如麻子大毎服三五丸米饮下量大小加减
　　黄芩丸　治小儿血痢腹痛减食四肢瘦弱渇不止黄芩【去黑心】地榆　龙骨　人参　白术　厚朴【去皮姜汁炙各一两】酸石榴皮【切】白茯苓【去皮】漏芦【去芦头各一两】
　　右为细末炼蜜和丸如菉豆大毎服七丸空腹米饮下日二服量儿大小加减
　　黄连散　治小儿血痢烦热口干腹痛
　　黄连【一两去须】犀角屑　白蘘荷　黄芩　蔓菁菜吴蓝【各一两】白头翁【三分】甘草【半两炙】茯苓【半两】
　　右为粗散毎服一钱水一小盏煎至五分去滓不计时量儿大小加减服之
　　蓝叶汤　治血痢不断
　　蓝叶【一两】地龙　人参　乌梅　冬子　蜗牛殻【炒】赤茯苓　黄连【各半两】
　　右为细末毎服一钱水一小盏煎至六分去滓乳食前温服
　　茜根饮　治小儿血痢不止肌体黄瘦腹痛不能饮食茜根【一两】地榆【三分炒】马蔺子【炒一分】黄连【去须】黄蘗【去粗皮炙】黄芩【去心各一两半】当归【焙一两】
　　右捣筛一二歳毎一钱水七分入生姜二片同煎至四分去滓分温二服空心晚食前各一服更随儿大小加减一方无生姜
　　茜根汤　治血痢不瘥
　　茜根　地榆　黄连【去须】赤石脂　阿胶【各一两炙】甘草【炙】黄蘗【各半两】
　　右为细末毎服一钱水八分煎至五分去滓温服
　　黄连汤　治小儿血痢无度
　　黄连【去须】甘草【炙各半两】黄药子　吴蓝叶　犀角屑【各一分】栀子仁【二枚】
　　右捣筛一二歳毎服一钱水七分煎至三分去滓分二服食前服量儿大小加减
　　地榆汤　治小儿血痢并蛊毒痢
　　地榆【去皮炒】黄连【去须】黄芩【去黒心各一两半】马蔺子【炒半两】茜根【一两】
　　右粗捣筛一二歳毎一钱水半盏入生姜一片同煎至三分去滓分温二服食前日二服更随儿大小加减一方加蔓菁根无茜根
　　厚肠丸　治血痢脱肛肠虚
　　黄连【一两炒】川楝子　木香【半两炮】胶珠　当归【各半两】吴茱茰【半两同黄连一处炒】
　　右为细末粟米饭为丸食前米饮送下一歳十丸以意加减
　　樗根汤　治小儿泻血不定
　　樗根白皮【炙三分】无食子　肉豆防【去殻一两】茜根【半两】茶末【一分】
　　右防咀毎一钱水七分煎至四分去滓分温二服早晨晚后各一量大小加减
　　猬皮散　治小儿臓毒泻血
　　刺猬皮　陈槐花　白矾　鹿角屑【各一两】王【半两】
　　右同入沙盒子内盐泥固济令干烧令通赤取出为细散毎服半钱入生姜自然汁两三防用腊茶调下
　　治血痢神效妙方
　　罂粟殻【连盖分作四片去穰用雄黄猪胆涂炙半两】人参　牡丹花心【三月取了晒干】木香【麸炒各半两】陈米【二钱】
　　右为细末蜜汤调下呕吐不食甘草橘皮汤调下不过三服效
　　柏枝饮　治小儿血痢进退不定
　　柏枝　地榆　白头翁　罂粟殻　甘草【各等分】
　　右为末三歳一钱水半盏乌梅一个煎三分去滓食前服
　　没石子丸　治小儿肠虚受热下痢鲜血或便赤汁腹痛后重昼夜不止遍数频多
　　没石子　地榆【各等分】黄蘗【蜜炒一两】黄连【一两半】酸石榴皮【一两】
　　右为细末以煮醋麫糊和丸如麻子大毎服十丸至二十丸温米饮下食前服
　　黄连汤
　　黄连【去须一两半】艾叶【炒一分】阿胶【炙令燥半两】豉【十粒炒令黄焦】
　　右捣筛一二歳毎一钱水七分入葱白二寸并须切同煎至四分去滓分温二服空心午后各一量儿大小加减
　　薤白饮　治小儿血痢并热毒蛊毒
　　薤白【十茎切一方用葱白】香豉【一合半】山栀子仁【五枚】黄连【去须半两】
　　右除香豉薤白外余粗捣筛一二歳毎一钱水七分入香豉二七粒薤白一茎切同煎至三分去滓分温二服量儿大小加减
　　固肠丸　治小儿脏腑虚泻血痛
　　槐蛾【半两炒黄色】肉豆防【三枚麫裹煨香】干姜【炮裂半两】枯矾【一分】
　　右为细末麫糊和丸如麻子大乳香汤下一二歳毎服十丸日进二服
　　地榆丸　治小儿肠虚腹胀泻血不止
　　地榆【一両】草豆防【三枚炮去皮】黄耆【一两】枳殻【麸炒半两】
　　右为细末麫糊为丸如麻子大毎服十丸甘草汤下日三服
　　四生散　治赤痢因大肠停积热毒得之或防滴鲜血罂粟【去蕚蒂筋半生炙】黑豆【一合生半炙】甘草【生半炙】生姜【半生半炙各一两】
　　右剉散毎服二钱温服如呕食不入加人参少许
　　必效丹　治血痢频并
　　川黄连【二两】大枣【半升】干姜【一两】白矾【半两】
　　右用瓦器盛盐泥固济留一窍子以木炭火烧烟息为度取出捣罗为细末白麫糊丸如黍米大毎服十粒米饮下量儿大小加减
　　地榆散　治小儿血痢
　　地榆【一两半炒黒】黄蘗【一两半去粗皮炙】马蔺子【半两炒】茜根【一两】
　　右为粗散毎服一钱水一小盏煎至五分去滓放温不计时量儿大小分减服之
　　麝香散【一名鹿角散】治小儿血痢不止
　　麝香【一钱】鹿角屑【半两炒焦】乱发灰【半两】
　　右研为散毎服半钱粥饮调下日三四服量大小加减
　　治血痢脱肛
　　罂粟殻【大者七个半炙半生】大甘草【二寸切两片半炙半生】乌梅肉【槌碎】
　　右用水一大碗生姜十片薤白二十根煎至一半去滓妇人产前产后者皆可分作二服十歳以下分为五六服大小加减服后恶心如醉一霎时神验仍忌生冷鱼鮝油腻之物
　　地榆散　治赤痢因大肠停积热毒得之或防滴鲜血
　　地榆　诃子　甘草【各等分】
　　右为末毎服一钱盐米汤调空腹服
　　黄芩汤　治小儿血痢不止肌体黄瘦腹痛不能饮食
　　黄芩【三分】艾叶【半两炒】当归【三分炒】
　　右为粗散毎服一钱水一小盏入薤白三寸豉五十粒煎至三分去滓不计时量儿大小分减温服
　　犀角散　治小儿血痢并蛊毒痢
　　犀角【镑末半两】桂皮【去粗皮炙四两】
　　右捣筛一二歳毎一钱水七分煎至四分去滓分温二服空心午后各一量儿大小加减
　　青橘丸　治小儿热痢不瘥血脉妄行变成血痢
　　青橘皮【去白焙】黄连【去须等分】
　　右为末用獖猪胆汁和药入胆内以米泔煮熟取出入麝香少许研匀丸如黍米大毎服十五丸米饮下
　　双粉丸　治小儿血痢身热不食
　　轻粉【五分】定粉【三钱】
　　右为末蒸饼为丸如小豆大三歳三十丸煎艾汤下
　　治血痢
　　用盐梅除核一枚腊茶研煎醋汤温服
　　又方
　　用萝卜切碎取清汁一盏蜜水各半煎服无萝卜以子代亦可日晡米饮下
　　备急方
　　用向东日晒久年壁土炒车前子拣净用米煎服
　　治小儿血痢
　　取生马齿苋绞汁一合和蜜一匙空心饮之一方捣汁饮之
　　治小儿血痢烦躁并治蛊毒痢
　　取蓝青汁量大小増减服之
　　疗小儿下鲜血
　　取栀子仁烧灰末水和一钱服之量大小加减
　　治小儿血痢腹肚防痛方
　　用益母草半两以水一盏煎至五分去滓不计时量儿大小分减温服
　　三物汤　治血痢
　　胡黄连　乌梅肉　灶下土
　　右等分为末食前茶清调服
　　苦参散　治血痢
　　好肥白枣　山栀子【各二十个】苦参【一分】
　　右三味用箬叶包再用纸裹以盐水洗净黄泥固济用火煆令通赤取出地上过一宿为细末陈米饮下
　　治气痢血痢频频欲行不行
　　黄耆　甘草【炙】木通　车前子【炒】净陈皮　净青皮【炒】制厚朴　罂粟殻【醋炒等分】
　　右以水煎空心服痛加赤芍药白芍药制枳殻乌梅
　　脓血痢
　　夫小儿脓血痢者由肠胃虚弱冷热不调寒多则色白或如凝脂与脓兼下热多则色赤或似栀子汁甚则纯下鲜血冷热交攻脓血杂下治法当分其冷热疳蛊而治之则无不瘥
　　方
　　疗小儿脓痢直从春夏至秋冬以来不瘥者
　　薤白【切一合】生姜　芜荑【各一分】子芩　黄蘗　当归【各二分】香豉【一合绵裹】
　　右切以煮银水重滤一升半煮取九合分服以瘥为度秋末冬末加赤石脂半两干姜一分白术二分大小量之忌如常法
　　黄连汤　治小儿脓血滞痢并冷痢腹痛
　　当归【切一两】黄连【去须三分】桂【去粗皮三分】赤石脂【一两一分】人参【三分】干姜　白头翁　甘草【各三分】龙骨　附子【各一两炮】
　　右剉如麻豆大毎一钱水七分煎至四分去滓分二服空心午后各一量大小加减冷去白头翁加牡蛎三分
　　羚羊角汤　治小儿热痢下血并体热心烦口干不欲饮食四肢羸瘦
　　羚羊角【屑】茜根　吴蓝【各三分】黄连【去须】赤石脂　地榆　当归【炒】阿胶【炙一两】黄芩【去心】甘草【半两】
　　右捣筛毎服二钱水一盏煎至五分去滓温分三服
　　人参散　治小儿脓血痢久不瘥腹痛不欲饮食人参【去芦】当归【炒】地榆　阿胶【炒黄】黄连【炒】子芩　黄蘗【炒】赤芍药　芜荑【炒】厚朴【去粗皮姜汁炙各半两】
　　右为散毎服一钱水一盏入薤白一茎豉五十粒煎至五分去滓不计时量大小加减
　　赤石脂散　治小儿下痢脓血肠鸣腹痛亦治赤白痢赤石脂【研】龙骨【研】地榆　黄连【去须各一两】人参【三分】厚朴【去皮姜汁涂五遍炙】当归【焙】干姜【炮制各半两】
　　右为散毎服半钱米饮调下日三服或炼蜜丸如梧子大乳汁下五丸至七丸空心午后各一量大小加减
　　肉豆防散　治小儿脓血痢
　　肉豆防【二枚去殻】当归【焙】蜜陀僧【研】诃梨勒【去核】黄连【去须】枳殻【麸炒各一分】龙骨【半两】干姜【炮半两】
　　右为散毎服半钱空心米饮调下随儿大小加减
　　沉香豆防丸　治小儿乳哺失宜冷热不调热冲上膈冷归下焦致虚实不等水谷不化遂伤泄痢夹积则变为下痢脓血
　　当归　木香　白术【各一两】沉香　白芍药　人参【去芦头】蓬莪荗　缩砂仁【各一钱半】
　　右为细末麫糊丸如黍米大毎服十丸二十丸米饮下量大小加减
　　黄连丸　治小儿脓血痢并赤白痢
　　黄连【去须】龙骨【研】黄芩【去心】白石脂【研】当归【焙】赤石脂【研各三分】乌梅肉【炒半两】
　　右为末研令匀炼蜜丸如麻子大毎服五丸空心晚食前各一服米饮下量大小加减
