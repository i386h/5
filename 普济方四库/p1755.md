<!-- { "loadSidebar": true } -->
　　麝香【一分细研】鉄粉【半两】鼈甲【醋炙去裙襴】黄连【去须各半两】虾蟇【一枚烧灰】
　　右罗为末以软饭和丸如麻子大毎服以温米饮下五丸日三服量大小加减
　　扺圣丸　治小儿疳痢不止渐加黄瘦
　　巴豆【五枚去皮心研纸裹压去油】硫黄【一钱】粉霜【半钱】硃砂【一分】没石子【末一分】
　　右都研如粉用糯米饭和丸如黄米大毎服以冷水下二丸量大小加减
　　砒霜丸　治小儿五疳八痢
　　砒霜【研一钱】凝水石【烧】附子【炮制去皮脐各一分】定粉【炒半两】
　　右为末用粟米饭和丸如麻子大毎服三丸五丸米饮下量大小加减
　　青金散　治小儿疳痢
　　铅丹　莨菪子　胡粉【各半两】大枣【二十枚】
　　右杵作团烧令通赤取出冷研细毎服半钱空腹米饮调下晚后再服
　　龙骨散　治小儿疳痢日夜不止肌肉消瘦面黄发焦啼呌不恒
　　龙骨　胡粉【炒各一分】黄连【去须半两】白矾【烧令汁尽一分】
　　右为散毎服半钱米饮调下空心日三服量儿大小加减一方用胡黄连
　　丁香丸　治小儿疳痢日夜无数脱肛身体羸瘦丁香【三枚】麝香【研少许】青黛【研一分】虾蟇【一枚去肚足炙令黄色】
　　右为末煮浆水饮为丸如粟米大温水下三丸量儿大小加减
　　肉豆防丸　治小儿疳痢不止
　　肉豆防【一枚去殻】胡黄连【一分】砒霜【半分细研】
　　右罗为末用糯米饭和丸如黍米大毎服冷水下一丸切忌热物
　　芦荟丸治小儿疳痢不止
　　芦荟【半两】定粉【半两】黄丹【防炒】夜明沙【防炒各三分】
　　右研为散毎服以粥饮调下半钱日三服量儿大小加减服之
　　硃砂丸　治小儿疳痢四肢亁瘦腹脇胀满食不能消硃砂　硫黄【各一分】巴豆【七枚去皮心研纸裹压去油】蟾头灰【三钱】
　　右都研如粉以麫糊和丸如黄米大毎服以甘豆汤下三丸量儿大小加减
　　牛黄丸　治小儿疳痢不止体热心烦腹痛不能乳食
　　牛黄【一钱】麝香　蟾酥【各半钱】
　　右都研如粉用汤浸蒸饼和丸如黄米大毎服空心冷姜醋汤下二丸量儿大小加减
　　麝香丸　治小儿疳痢不止
　　麝香【研一钱】史君子【去殻半生半炮】无食子【各二枚半生半炮】
　　右为末以薄麫糊丸如小菉豆大毎服三丸米饮下
　　和痢丸【一名戊巳丸】治小儿疳气下痢脾受湿气脐腹刺痛
　　黄连【去须】白芍药【各半两】吴茱茰【炒一分】
　　右同炒紫色为末陈仓米饭为丸如黍米大毎服三十丸空心米饮下小儿就乳与服一方麫糊为丸
　　治小儿疳痢肚胀
　　用薤白一握生捣如泥以粳米粉蜜和作饼炙热吃三二服效
　　治痢成疳
　　用葎草取蔓筛量多少管吹谷道中不过三四瘥神效
　　疗小儿疳痢渇瘦方【一名治小疳痢发渇方】
　　椿木根皮【亁末】粟米【捣粉煮饮汁】
　　右以蜜和作丸服五丸至七丸十丸以瘥为度一方以粟米研煮糊为丸一方以蜜丸如菉豆大毎服五丸若下部开以亁末频吹之一方一丸内竹筒中入鼻中三遍瘥服丸以饮下
　　又方
　　用蜗牛三五十枚于净盘内以物葢令行即有似银泥以腻粉和揩取便丸之如黍米大不计时以温水下二丸
　　又方【一名麝香散】疗小儿痢下部开并有疮疳痢经四五日吹药止痢疗疳神验
　　黄连【三分捣末】麝香【少许研】
　　右相和以竹筒吹下部中三瘥止
　　治小儿疳痢
　　单煮地榆汁如饧糖与服便已又毒蛇螫咬人捣新根汁饮兼薄良久赤白下骨立者地榆一斤水三升煮取一升半去滓再煎如稠饧绞滤空腹服三合日再服
　　治小儿疳痢痔疾
　　用茺蔚子益母草叶煮食之取汁饮之亦妙
　　治疳痢腹中诸疮
　　用豹皮煮汁饮之或烧灰和酒服之
　　治小儿疳痢
　　用飞亷为散以浆水一盏下大效
　　治小儿疳痢
　　若行数暴多生蔷薇根洗净切以适多少浓煎汁稍饮
　　又方　治小儿疳痢不止肌体黄瘦宜服
　　取椿白皮一握仓粳米五十粒葱白一握甘草三寸炙防四合以水一升煮取半升频服之小儿以意服之一方椿白皮为末麫作丸日亁水煮服加盐醋亦可一方臭樗根白皮涂蜜炙焦罗为散毎服粥饮调下半钱一方樗椿白皮叶与皮切用皆同
　　疗小儿疳痢困垂死方
　　用益母草一握煮汁饮之取足瘥止甚妙
　　治小儿疳痢
　　用椿木俗名猪椿可煮汁后灌之
　　治小儿疳痢不止肌体黄瘦
　　取橡防子内仁核煨熟大人嚼烂与儿食之取汁灌之亦佳
　　治小儿因吃交妳变成疳痢色转不定宜服此方用狗骨腐烂者不问多少烧成灰细研为散毎服浓煎桃叶汤调下半钱日三服量儿大小加减
　　又方
　　取鸡子一枚敲空以巴豆一粒线穿之内入鸡子内用纸裹以生麫糊定于饭甑内蒸令熟去巴豆毎日吃鸡子一枚至二枚当泻下恶物即瘥
　　治小儿疳痢不止宜服此方
　　用莨菪子四两淘去浮者水煮令芽出曝亁却炒黒色捣罗为末以白麫四两和搜作饼子炼亁捣散毎服以粥饮调下一字空心午后各一服量儿大小加减
　　治小儿疳痢肚胀
　　用鸡子一个开窍入巴豆一粒去皮腻粉一钱用纸五十重裹甑上蒸一二度打破取出共研入麝香添糊为丸如梧桐子大量儿大小加减临卧服
　　治小儿疳痢所下之物多黄沫白涕但发稀面黄腹大忽非时泄泻不生肌肉宜吃此方
　　史君子【蒸三度半两】诃子【麫裹煨去核一两】白芜荑　萆薢川芎　槟榔　肉豆防　木香【各一分】
　　右为细末毎服一钱半空心仓米汤调量大小服之
　　木香丸　治疳痢冷热不调五色杂下里急后重诃子肉【炒一钱】黄连【净三钱】木香　紫厚朴【去粗皮姜汁炒】夜明沙【隔纸炒各二钱】
　　右为末粳米饭丸麻子大毎服十五丸亁艾叶生姜煎汤食前下
　　胡粉丸　治小儿疳痢渇不止
　　胡粉【研半两】鸡子【一枚】
　　右将鸡子打头上破如钱眼大入定粉于鸡子殻内以纸糊定用水一升并入铫子内慢火煮熟取出殻毎服与梧桐子大哺之日三五度量儿大小以意増减服之
　　又方
　　杏仁【一分汤浸去皮尖双仁】腻粉【一钱】
　　右研杏仁如膏加腻粉相和令匀用麫糊和丸如菉豆大空心以粥饮下三丸
　　治小儿疳痢及妇人隂疮
　　右用鸡卵和光粉炒亁用
　　治小儿疳痢
　　以虎胆研水服之
　　治小儿疳痢痔疾
　　以益母草叶煮粥食之取汁饮之亦妙
　　治小儿疳痢
　　以蚦蛇胆灌鼻中及下部
　　治疳痢
　　以鸡子和蜡炒服之
　　无辜疳痢【附论】
　　夫小儿无辜疳痢者是脑后有核如弹丸揑之皮下转动者是也若渐长大即随气血流散所在停留子母相生侵蚀脏腑肌内或即生疮大肠泄痢脓血毛发皮肤枯槁肌体日渐羸瘦肠胃既虚痢无时节故名无辜疳痢也
　　方
　　亁蟾丸　治小儿无辜疳痢黄瘦腹痛或腹内有虫亁虾蟇【一枚涂酥炙防黄】漏芦　菖蒲【各一两】雄黄【细研】硃砂【细研各三分】麝香【细研一分】
　　右为末都研令匀炼蜜和捣一二百杵丸如菉豆大毎服以粥饮下五丸日三服量儿大小加减
　　无食子丸　治小儿无辜疳痢
　　无食子【煨】甘草【炙】龙骨　当归【焙】黄连【去须】人参【各一两】
　　右为细末炼蜜丸如麻子大毎服三丸五丸米饮下早晨日午各一服以瘥为度
　　疗小儿患无辜疳痢
　　龙骨　当归　黄连　人参【各二两】甘草【炙一两】
　　右为细末炼蜜丸如梧子大毎服二丸白汤下次日再服五歳已上五丸若小不能吞丸即研饮之
　　硃砂散　治小儿无辜疳痢久不瘥渐至羸弱
　　硃砂【细研】白马夜眼【防炙】丁香　地榆【防炙各一分】
　　右为细散毎服以粥饮调下半钱日三服服后即吃雉肝粟米粥饮一方无地榆
　　胡粉散　治小儿无辜疳痢鼻中亁塞眼内有晕黄昏不见物体热心烦口亁顶上生疮
　　胡粉【二钱】白龙骨【二钱】胡黄连【各为末三钱】
　　右同炒过后更研令细毎服以鸡子清调下半钱日三四服量大小加减
　　漏芦丸　治小儿无辜疳痢羸瘦不欲饮食及腹内虫动作多吐清水
　　漏芦　猪肝【亁】楮树根白皮【各一两】
　　右为末炼蜜和捣一二百杵丸如弹子大毎服温水研一丸不计时量儿大小分减服之
　　又方
　　用雉肝一具薄切炼亁为散毎服以粥饮调下半钱日三服毎吃药后宜吃粳米软饭少许
　　治小儿无辜腹胀或时泻痢寒热不调
　　用地胆草一两为散毎服一钱以猪肝一两入盐少许煮熟不拘时量儿大小分减食之不许轻用
　　治小儿无辜痢赤白兼成疳
　　用胡粉熟蒸熬令色变以饮服之
　　煮肝散　治小儿无辜疳肚胀或时泻痢冷热不调用漏芦一两杵为散毎服以猪肝一两散子一钱盐少许以水煮熟空心顿服量儿大小加减
　　疳痢久不瘥【附论】
　　夫小儿疳痢久不瘥者因脏腑宿挟疳气忽乳食不节冷热相交腹胃既虚遂令下痢不瘥连滞日月故名久疳痢也
　　方
　　青黛散　治小儿疳痢久不瘥日渐羸瘦
　　青黛【一两细研】麝香【细研】雄黄【细研】硃砂【细研】蚦蛇胆　黄蘗【蜜炙】苦参　桂心　杏仁【汤浸去皮尖双仁麫炒防黄已上各半两】亁姜【一分炮制】白矾【半两烧令汁尽】细辛【一分】黄连【半两防炒去须】藜芦【去芦头一分】附子【半两炮裂去皮脐】莨菪子【半两水淘去浮者煮令芽出亁炒令黄黑色】
　　右罗为散都研令匀以甘草水调下半钱日三服一歳服一字三歳服半钱量大小加减若口有疮及鼻痒酥和菉豆大安鼻中若头疳疮及下部有疮赤烂并用散傅之
　　黄连散　治小儿疳痢经久不瘥肌肤羸瘦宜服黄连【防炒】胡黄连　硃砂【研】麝香【细研】蜗牛【防炒各一分】牛黄【研】鈆霜【研各一钱】诃藜勒【煨用皮】没石子【防煨】史君子肉豆防【去殻】定粉【炒防黄】黄丹【防炒】龙骨【各一分】
　　右细罗为散毎服粥饮调下半钱日三四服量儿大小加减
　　当归散　治小儿久患疳痢
　　当归【焙】人参　亁姜【炮】木香【各三分】桃白皮【炙】槐白皮【炙】丁香　阿胶【炒燥】龙骨【各一分】黄连【去须各一两】麝香【研一分】
　　右捣筛与麝香和匀一二歳毎用半钱水一小盏煎至四分去滓分温二服更量儿大小加减
　　硃砂丸　治小儿疳痢久不瘥体瘦羸弱皮毛亁燥发无润泽
　　硃砂【细研水飞过】青黛　田父灰　牛黄【各半两】麝香粉霜　荟芦　雄黄【各一分】蛇蜕皮【三尺烧灰】胡黄连【三分末】虎睛【一双酒浸一宿炙黄】蟾酥【一钱】
　　右为末用软饭和丸如麻子毎服以粥饮下五丸日三服量大小加减
　　麝香丸　治小儿疳痢久不瘥腹内胀
　　麝香【一分研】巴豆【去皮心半两】
