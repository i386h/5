<!-- { "loadSidebar": true } -->
　　右为麄散毎服一钱水一小盏煎至五分去滓温服不计时量儿大小加减
　　梅花丸　治小儿泻痢不定肚疼霍乱
　　白石脂【煅】川亁姜【炮等分】
　　右为末白糊丸小豆大毎三十丸米汤下
　　龙骨散　治小儿水谷痢不止
　　白龙骨　白石脂　黄连【去须防炒】胡粉【炒令黄各三分】亁姜【半两炮裂】
　　右为细散不计时以粥饮调下半钱量儿大小加减
　　又方
　　附子【炮去皮脐】亁姜【炮】橡实　当归【各半两炒】赤石脂【一两】
　　右为细散不计时以粥饮调下半钱量儿大小加减
　　地榆散　治小儿水谷痢日夜不止
　　地榆【炙】厚朴【去粗皮姜汁炙各三分】黄连【一两去须防炒】阿胶【半两捣碎炒令黄色】
　　右为细散不计时以粥饮调下半钱量大小加减
　　诃藜勒丸　治小儿水谷痢不止羸瘦腹胀不欲饮食
　　诃藜勒【一两煨用皮】当归【一两防炒】白术【三分】
　　右为末炼蜜和丸如菉豆大不计时以粥饮送下七丸量大小加减
　　又方
　　白矾【一两烧令汁尽】诃藜勒【半两煨用皮】醋石榴皮【三分防炒】
　　右为末炼蜜和丸如菉豆大不计时以粥饮下五丸量儿大小加减服之
　　橡子散　治小儿水谷痢日夜畧不暂止
　　橡实【二两防炒】亁柏叶【半两防炒】
　　右为细末以水煮乌梅汁调下半钱不计时量儿大小加减
　　又方
　　用诃梨勒二两煨用皮为末炼蜜为丸如麻子大毎服以温水研化五丸日三四服大小以意加减
　　噤口痢【附论】
　　夫噤口痢者久痢脾胃俱虚或峻取太过损伤胃气致成胃风噤口不食虽曰脾虚亦有热气闗闭心胸亦使口噤宜用参茯白术散加石菖蒲枳殻粳米煎之若胸次一开自然乳食得下矣或呕吐不食者危
　　方
　　当归散　治小儿泻痢腹痛烦渇不食
　　当归　罂粟殻　甘草　地榆　木通　乌梅陈皮　诃子【炮去核】木香【各三钱】
　　右等分防咀三歳一钱水半盏煎三分去滓食前服
　　术防散　治小儿噤口痢不止或赤白久不止
　　白术【半两】肉豆防【炮二枚】木香【二钱】
　　右为末白麫二两入药水溲作剂切作条子水煮令熟用葱白生姜盐各少许和汁滋味与之看多少仍兼鸡清丸服
　　香脯　治小儿刮肠下痢噤口不食闭眼合口至重者
　　精猪肉【一两薄切作一片】腻粉【半钱】
　　右将肉于炭火上慢炙旋铺腻粉令匀炙令成脯毎以少许与吃如未知吃嗅于鼻头自然要吃此方治胃口有毒至竒至妙一方乌骨鸡修事白煮清汁与服胃开痢止人活
　　治噤口痢
　　羊骨灰　鹿骨灰
　　右并水和服之随得一事即用之
　　小儿下痢烦渇【附论】
　　夫小儿痢渇不止者此是水谷津液枯竭臓腑亁燥则引饮若小便快痢断者渇则止若小便不行于小肠胃间虚渇亦不止痢亦不断凡如此者由身体浮肿脾气虚弱不能尅水故也亦必腹痛生障小儿上焦本热今下焦又热气转盛热熏心肺故也
　　方
　　天竺黄散　治小儿痢渇不止身体壮热
　　天竺黄【研】黄连【去须防炒】赤石脂　栀子仁　葛根【各半两】甘草【炙一分】牛黄【研一分】樗根皮【炙黄】龙骨【各半两】犀角屑　土皮【各一分】
　　右为细散毎服以熟蜜水调下半钱日三四服量儿大小加减
　　黄芩饮【一名黄芩丸】治小儿下痢兼渇不止壮热腹痛黄芩【去黒心】栝蒌根　黄连【去须各三分】乌梅肉【一分焙】诃藜勒【煨去核】樗皮【炙各半两】当归【焙三分】
　　右捣筛毎一钱水一小盏煎至五分去滓分温徐徐令服更看儿大小加减一方为末炼蜜丸如菉豆大温粥饮下七丸日三四服
　　黄蘗汤　治小儿大热痢兼渇
　　黄蘗【去皮蜜炙半两】黄芩【去黑心一两】枳殻【去穰麸炒半两】石膏【先捣罗为末一两】桂皮【一两一分】竹叶　人参【各半两】
　　右剉如麻豆一歳毎服一钱水七分煎至四分去滓分温二服空心午后各一服量儿大小加减
　　蒌汤　治小儿有热不调渇痢不止
　　蒌根【三分】赤茯苓【去黒皮半两】黄芩【去黒心一两】甘草【半两】人参【二分】黄蘗【去粗皮炙半两】
　　右捣筛一二歳毎服一钱水七分煎至四分去滓分温二服空心午后各一量儿大小加减
　　黄耆饮　治小儿渇痢
　　黄耆【炒】白茯苓【去黒皮】麦门冬【去心焙】黄芩【去黒心各三分】髙良姜【炮一分】乌梅肉【焙去核二枚】白术【两半】
　　右捣筛毎二钱水八分煎取三分去滓空腹温服
　　黄连汤　治小儿渇痢不止壮热
　　黄连【去须】犀角【屑】甘草【炙】阿胶【炙燥各半两】乌梅【焙去核二枚】蓝叶【一分】黄芩【去黒心三分】
　　右捣筛毎服三钱水一盏煎取三分去滓空心温服
　　知母饮　治小儿下痢虚渇烦热
　　知母【焙半两】蒌根　黄连【去须】芦根【半两】麦门冬【去心焙各三分】糯米【焙半合】诃子【三钱】
　　右捣筛毎服一钱水六分煎至四分去滓温服量儿大小加减
　　栝蒌汤　治小儿痢不止烦渇引饮
　　栝蒌根【一两半】冬【绞汁】白茯苓【去黒皮】麦门冬【去心焙】知母【焙各三分】粟米【一合】
　　右捣筛一二歳毎服一钱水六分煎至四分去滓入冬汁半合若渇则徐徐饮服随量大小加减
　　茒根饮　治小儿热痢烦渇
　　茒根　龙骨　白茯苓【去黒皮各三分】人参【半两】麦门冬【去心焙三分】厚朴【去粗皮姜汁炙一分】
　　右捣筛毎服一钱水一盏煎至七分去滓分作二服令徐徐温服量儿大小増减
　　人参汤　治小儿久痢及腹痛兼渇
　　人参　桔梗【炒各半两】当归【焙三分】乌梅【去核焙二枚】艾叶【防炙】黄耆【各半两】
　　右捣筛一二歳毎服一钱水半盏入生姜二片同煎至三分去滓分温二服空心午后各一随儿大小増减
　　龙骨散　治小儿痢渇体热烦闷
　　白龙骨【一两】茯神　人参【去芦头各三分】胡黄连【半两】麦门冬【去心焙三分】茅根【三分】
　　右为散毎服一钱水一小盏煎至五分去滓不计时量儿大小加减温服
　　蓝叶散　治小儿痢渇烦热不止
　　蓝叶【一分】黄连【半两去须防炒】赤茯苓【一分】冬【半两】醋石榴皮【半两防炒】赤石脂【一两】
　　右为散毎服一钱水一小盏煎至五分去滓入蜜半茶匙更煎三两沸不计时量大小加减服之
　　龙骨散　治小儿痢渇不止身体壮热
　　龙骨　甘草【炙】史君子　黄芩　黄连【去须防炒】爪蒌根【各半两】
　　右为细散毎服以粥饮调下半钱日三四服量儿大小加减
　　夜明沙散【一名黄金丸】治小儿痢渇不止壮热腹痛
　　夜明沙【一分防炒】亁虾蟇【半两涂酥炙】蜗牛【三七枚炒黄】麝香【一钱研】硃砂【一分研】龙骨【半两】
　　右为细末毎服以粥饮调下半钱日三四服量儿大小临时加减
　　当归散　治小儿痢渇腹内疼痛不止
　　当归【三分防炒】黄连【三分防炒去须】亁姜【半两炮】黄耆【三分】甘草【半两炙】
　　右为散毎服一钱水一小盏煎至五分去滓不计时量大小加减
　　地龙粪散　治小儿痢渇烦热不止
　　地龙粪　人参【去芦头】乌梅肉【防炒各半两】蜗牛殻【炒】龙骨【各一两】
　　右为麄末毎服一钱水一小盏煎至五分去滓不计时量儿大小加减
　　黄连散　治小儿痢渇烦热吃水不知足
　　黄连【去须防炒】牡蛎【煆各半两】乌梅肉【焙】甘草【炙】诃藜勒【一分煨用皮】
　　右为散毎服一钱水一小盏煎至五分去滓不计时量儿大小加减温服
　　桂皮散　治小儿下痢兼渇不止
　　桂皮【炙一两】栝蒌根　白茯苓【去黒皮各三分】人参【半两】
　　右为散毎服半钱粟米饮调下徐徐服之随大小加减
　　人参饮　治小儿夏秋患痢后渇不止变疳
　　人参　龙骨　地龙粪【各半两】乌梅肉【七枚焙亁】
　　右捣筛一二歳毎服半钱水七分煎至四分去滓分为二服空心午后各一更随儿大小増减
　　桃皮汤　治小儿痢烦渇胕肿头热烦闷不欲乳食桃白皮　黄连【去须炒】龙骨【各一两】丁香【一十四粒一方用木香】
　　右捣筛毎三钱水一盏半煎至八分去滓分三服一方为细散以粳米粥饮调下半钱
　　蜗牛丸【一名黄金丸】治小儿痢渇不止壮热腹痛
　　蜗牛殻【一两防炒】夜明沙【三分防炒】龙骨【一两】黄连【三分去须防炒】
　　右为末炼蜜丸如梧子大毎服以粳米粥饮研化七丸日三四服量儿大小临时加减
　　甘草饮　治小儿痢渇不止并冷热痢心神烦渇腹痛胷膈滞闷
　　甘草【炙一分】乌梅肉【焙一分】诃藜勒【焙去核三枚】
　　右捣筛毎一钱水一小盏入生姜二片枣一枚同煎至五分去滓徐徐温服随儿大小増减一方无枣
　　地榆散　治小儿痢渇或下五色恶物心神烦热不止
　　地榆　白茯苓　黄蘗【防炙各一两】
　　右为散毎服一钱水一小盏煎至五分去滓不计时量儿大小分减服之
　　楮叶汤　治小儿痢渇不止或时呕逆不下食
　　楮树叶【二十片防炙】木【半两】人参【去芦头一分】
　　右为末以浆水一中盏煎至六分去滓不计时量儿大小加减细温服
　　诃藜勒煮汤　治小儿痢渇不止腹胀不能食
　　诃藜勒【煨去核一两半】桑叶【二两半切】
　　右防咀如麻豆毎服一钱水一盏煎至五分去滓分温徐徐服量儿大小増减
　　黄耆汤　治小儿久痢烦渇
　　黄耆　人参【各一两】
　　右捣筛一二歳毎服一钱水一盏煎至五分去滓分温二服空心午后各一随儿大小加减
　　黑豆饮　治小儿但渇多热痢不止
　　黑豆【炒令防熟半两】甘草【炙半两】
　　右一处用水二盏同煎至一盏去滓分温五服徐徐服之
　　治小儿痢渇小便涩羸瘦宜服此方
　　用榆树根白皮一两炙防黄捣罗为末以粳米饮和丸如菉豆大毎服以粥饮下七丸日三四服量儿大小临时加减
　　治小儿痢渇不止方立验
　　以醋石榴一枚和皮捣用浆水一大盏煎至五分去滓入蜜半合放温不计时量儿大小加减服之
　　大艾煎丸　治小儿虚痢作渇不止
　　大艾叶【烧灰】亁葛粉【炒】海螵蛸　龙齿　胡粉【炒】
　　右等分为末炼蜜丸如鸡头大毎一粒至二粒饭饮汤磨下
　　议曰下部既虚无不作泻泻之加虚无不成痢泻痢转虚故有上盛三焦不顺所以泻若不住则泻不止痢不渇又以止渇其药性凉泻痢尤重此方两获全功扶救痢疾不致其虚亦不致热
　　乌梅散　治小儿下痢后津液减少臓腑虚躁烦渇引饮及治诸病烦渇饮无度不止
　　乌梅肉【防炒半两】白茯苓　亁木【各一两】
　　右为粗散三歳毎服一钱水一小盏入生姜一片煎至五分去滓不计时量大小加减一方无生姜
　　治小儿渇痢方
　　用捣冬汁饮之
　　脱肛【附论】
