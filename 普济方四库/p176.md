<!-- { "loadSidebar": true } -->
　　右为末饮服方寸匕日一服即缩慎举重及急带衣断房室周年乃佳治女人隂脱出外用生鳖引出头一枚齐甲裁之炙焦捣末为四味亦治脱肛仍用破草鞋底炙上面熨按入
　　壁土散【出千金方】　治肛门滞出
　　故屋东壁土【一升碎】皂荚【三挺各长一尺二寸】
　　右洗捣土为末挹粉肛头出处次取皂荚炙暖更逓熨取入即止
　　又方【出千金方】　治脱肛
　　鳖头　故败麻履底【各一枚】
　　右将鳖头烧为末傅肛门头次将履底按入即不出矣
　　治脱肛【出医方大成一名槐花散】
　　槐花　槐角
　　右等分炒香黄为末用羊血蘸药炙热食以酒送下或云以猪脂去皮蘸药炙服
　　治大人小儿脱肛不收【出经验良方一名香荆散】
　　荆芥　皂角【各等分】
　　右为末煎汤洗了用铁汁涂即入亦治痔及治妇人子宫出亦如此用
　　治大人小儿肠头出【出经验良方】
　　百草霜　五倍子【各等分】
　　右为末醋熬成膏子以鹅毛傅上即入
　　蛇床散【出经验良方】　治脱肛
　　蛇床子　甘草【各一两】
　　右为末熟汤调服一钱日进三服
　　又方【出永类铃方】
　　白鸡冠花　防风【各等分】
　　右为末糊丸空心米饮下百丸
　　荆芥散【方见本门肠风下血类】　治脱肛
　　香茸丸【一名麝香丸方见泄痢门肠垢类】　治脱肛
　　治脱肛【方见本门肠风下血类治肠风脏毒方】
　　治积痢脱肛【出千金方】
　　用枳实石矾磨令滑鑚孔安柄蜜涂炙令暖更易熨肛取缩止
　　治赤白痢脱肛
　　用木一握百药煎一块陈白梅三个以水一碗煎至半碗无时服
　　治大肠虚冷脱肛及痢后脱肛【出圣惠方】
　　干蜗牛子【一百枚炒为末】磁石【二両捣碎淘去赤汁】
　　右水一大盏煎磁石五钱至五分去滓调蜗牛子末一钱服之日三服一方为末每服二钱匕空心米饮调下日午再服
　　治脱肛泻血不止【出圣惠方】
　　附子【一两烧熟地上用盏葢出火毒】桑黄【一两炙】
　　右为末炼蜜丸梧桐子大每服二十丸食前粥饮下
　　治脱肛不缩【出圣惠方】
　　石榴皮　茜干【各一握】
　　右防咀好酒一大盏煎至七分去滓温服
　　治脱肛不收
　　赤石脂　白矾【半生半熟】
　　右擦洗傅之用青物托进肛门
　　治肠头挺出
　　用虾蟆皮一片烧傅出处一方瓶内烧薫
　　治肛门滞出【出千金方】
　　用炙故麻履底按令入频按入永差
　　治肛门脱出【出千金方】
　　用女萎一升以器中烧坐上薫之即入
　　治脱肛肠出热痛【出千金方一名蒲黄膏】
　　用蒲黄二两以猪脂和傅肛上内之二三度即愈以粉涂之良
　　治肠随肛出转乆不可收入【出经验良方】
　　用生栝蒌为粉以猪脂膏温涂随手抑按自得缩入又方生捣汁温服以猪肉汁洗手挼之令暖自得入一方用栝蒌煎汤洗之
　　治脱肛歴年不愈【出圣惠方】
　　用生鐡五斤水一斗煮取五升出铁以汁洗日再无不差并烧矾石粉傅之亦良
　　木贼散【出指直方】　治脱肛不热
　　用木贼不拘多少烧存性为末掺肛门上按之
　　治脱肛【出经验良方】
　　用磨刀水下铁浆以毛翎涂少许于肛门上却以磨石煎汤空心服半盏许一方用磨刀水洗
　　又方【出经验良方】
　　用贴水荷叶焙为细末好酒调下二钱又将荷叶一片将药末二钱在禁上令人在叶上坐即入
　　又方【出经验良方】
　　用淡竹叶一把煎浓洗立效
　　治痔漏脱肛【出肘后方】
　　用虎胫骨两节重二两酥涂炙令赤捣末水浸蒸饼为丸如梧桐子大侵晨温酒服二十丸隔晩先利过大肠然后服一方治肛门凸出烧虎骨末水服方寸七日三服良
　　治大肠脱肛
　　用草果去殻捶碎解头上髻发开留此药于脑上髻髪中少缚定待肠头收上门边即急去了药若妇人产后衣不下用此药去殻捶碎缚两脚心即下
　　火炮汤
　　用苎根不拘多少捣烂煎汤薫洗
　　治脱肛痔疮等证
　　用葱盐汤洗之却将薄荷煎细研葱白滴汁去滓入蜜调煎贴患处用油单纸傅上贴之坐卧亦可
　　鳖头散【出千金方】　治脱肛大肠乆积虚冷每因大便脱肛收不能入
　　用鳖头漫炙焦黄自死者尤佳为末涂傅肠头用软纸衬轻轻按入仍以方寸匕食前米饮调下一方如不愈以鳖血涂之又方烧令烟絶杵末傅肛上手按援之一方用鞋底按入即不出
　　磁石散【出直指方】　治脱肛
　　用磁石半两蘸入煎沸醋中凢七次为末每服一钱空心米饮调下酒服亦可次用铁片烧通红放冷葱根煎汤洗净托上
　　铁粉散【出直指方】　治大肠本虚风毒客热乘之脱肛红肿用鐡粉研细入白敛末夹和傅之即按入又方鐡粉以少许掺之按入即愈
　　橡斗膏　治脱肛
　　用橡子烧存性猪脂和傅按之
　　石灰方　治大肠积冷乆年脱肛及治每因大便脱肛援不入
　　用石灰炒热以帛包裹肛坐其上冷又别换仍以海螵蛸末傅之
　　文蛤散　治大肠寒肛门脱出不收用力过多及小儿呌唤乆痢后皆便脱肛悉治之
　　用五倍子不拘多少为末水煎汁浸洗更入白矾蛇床子尤佳洗后用赤石脂为末以少许掺在芭蕉上频用托入或长尺余者以两床相接中空一尺以磁瓶盛药水满架起与床平令病者仰卧以其所脱浸在瓶中换药逐日如此浸缩尽为度用海螵蛸为末涂肛上亦可一方不用蛇床子
　　疗大人小儿脱肛每天冷食即暴痢不止肛则下脱乆疗不瘥者
　　用紫蓳草春间收紫蓳草花二斤曝干捣为末加磁石末七两相和研细涂肛上内入即使人噀冷水于面上吸入肠中每日一涂药噀面不过六七度即差又以热酒半斤和散一方寸匕空腹服之日再渐加至二方寸匕以知为度若五歳以下小儿即以半杏子许散和酒令服之亦佳忌生冷陈仓米芎
　　治脱肛
　　用防己实焙干为末如茶法煎服
　　又方【出直指方】
　　用縁桑猬烧末和猪膏傅之立缩此猬全似蜗牛黄小两后好縁叶一方亦可干作末敷之
　　治大肠脱肛乆积虚冷每因大便脱肛收不得
　　用蜗牛有小毒生研取服止消渴一方烧灰猪脂和傅则缩
　　治下部脱肛
　　用莨菪子焦炒碾细末傅之
　　紫蕺膏【出医方大成】　治脏热肛门脱出
　　用紫背蕺一大握又名鱼腥草擂烂如泥先用朴硝水洗净肛门用芭蕉叶托入却用药于臀下贴坐自然收入
　　治肠随肛出
　　用羊脂傅上以铁精粉傅羊脂上乃以布裹指炙令温按内仍酒服磁石末一七日三服之
　　独虎散【出直指方】　治脱肛不收
　　用五倍子半两末井水三碗入磁瓶内慢火煎半续入朴硝荆芥穗各一钱乘热薫洗仍以五倍子末傅之
　　治脱肛
　　用血灰治之一方用鳖
　　治肛出粪门三五寸者【出德生堂方】
　　用陈茶熬水温洗去秽垢却用田螺大者二三枚水中养一日去浄泥用黄连末少许揭起螺靥入药末田螺内候化成水却用鸡翎蘸药扫上再以软帛托入肛门内自然再不举发
　　治大肠风冷下血不止脱肛疼痛【出圣惠方】
　　用野狸一头以大磁瓶一个可容得者内于瓶中以厚泥固脐候干以大火烧之才及烟尽住火候冷取出入麝香末半两研令匀于磁器中收之每于食前温粥饮调下二钱
　　治脱肛不缩【出圣惠方】
　　用生韭一斤细切以酥拌炒令熟分为两处以软帛裹更互熨之冷即再易以入为度
　　又方【出圣惠方】
　　用五花构叶不拘多少隂干为末每服二钱食前粥饮下兼涂肠头亦差
　　又方【出圣惠方】
　　用蛇床子一两炒为末贴之
　　治脱肛肠出【出经验良方】
　　用黄连研细末冷水调常涂肠头
　　治卒大便脱肛【出肘后方】
　　用豆酱清合酒涂之
　　钓肠丸【出圣惠方】　治大肠虚冷脱肛不收及肠风诸症牛蒡子　赤芍药　防风　荆芥穗　甘草　当归【各等分】
　　右先以獖猪大肠头长一尺二寸者两三枚于沙锅内用水四五盏煮烂熟去肠头入前药煎四五沸取汁薫洗数次令肛软却以黒芝蔴烧烟薫之
　　硇砂丸　治冷热不和下部痛里急后重虚滑或结澁肠头脱出
　　硇砂【飞一两】硫黄【研一分】白矾【研一分】
　　以上三味同研匀用莱菔一枚重五两者割开留元葢子剜作坑子填上件末在内盖好用竹签定以面剂十五两裹开地坑一所方一尺铺马粪厚三寸安面毬在上更以马粪葢之上发火烧候通黒即上去面将莱菔药捣烂如膏更入后药
　　肉豆蔲【去殻】葫芦把【各半两】诃梨勒皮　附子　蘹香子【一分炒】补骨脂【炒各一两】
　　右六味为末通前药膏同捣滴少好酒和纳令匀丸如梧桐子大每服十五丸至二十丸空心食前温米饮下
　　赤石脂散　治大肠风冷乆痢不瘥脱肛
　　赤石脂　龙骨　白石脂【各一两】当归【半两剉炒】蓬莪荗肉豆蔲【去殻】黄连【去须炒】白芍药　厚朴【各半两去粗皮姜汁】
　　【炙】
　　右为散每服二钱粥饮食前调下
　　卷栢散　治乆病痢不瘥脱肛
　　卷栢【一两】诃梨勒【煨用皮】黄连【去须炒】缩砂【去皮】肉豆蔲【去殻】荜拨　白石脂【各一两】
　　右为末每服二钱粥饮食前下
　　地榆芍药汤　治泄痢脓血乃至脱肛
　　苍术【八两】地榆【二两】卷栢【三两】芍药【三两】
　　右防咀每服一两水一大盏半煎一盏温服
　　龙骨丸　治诸痢疾脱肛久不止
　　龙骨艾叶【炒各一两】鳖头骨【二枚涂醋炙令焦黄】
　　右为散每服二钱粥饮食前调下
　　黒圣散　治泻痢日久脱肛疼痛
　　用大蜘蛛一枚以瓠子叶两重裹以线系定合子内烧令黒色勿太过细研入黄丹少许研匀每先用白矾葱椒煎洗汤浴拭干后将药掺在软帛上将手掌按托上肛头即不下
　　歳十月枢仆院判白文举老仆面尘土长跪曰病脱肛日久服药未验近日复以赤白脓痢作里急后重白多赤少不任其苦予乃曰此非肉食膏粱必多蔬食或胃气不节其寒一也衣葢或薄寒侵形体其寒二也况天气应时其寒三也不禁而肠头脱下者寒也滑也真气不禁固也形质不收乃血脱也此乃寒滑气泄不固故形质下脱也当疗之以涩去其脱而除其滑防加酸味固气以大热之剂而除寒补阳以补气之药升益气名之曰诃子皮散
　　诃子皮散【出东垣兰室方】
　　御米殻【去花蕚蜜炒半钱】诃子【煨去核七分】干姜【炮六分】橘皮【半钱】
　　右为末分作二服每服水二盏煎至一盏和滓温服空心一服减半再服痊愈
　　治肠头出【出本草】
　　用胡荽子捣醋煮熨肠头出甚妙
　　治脱肛【出本草】
　　用甑带煮汁服
　　治卒脱肛【出本草】
　　烧蜘蛛为末傅肛上
　　治脱肛【出本草】
　　以年久笔头烧灰水服之
　　治肛带出【出本草】
　　切胡荽子一升烧以烟薫肛即入
　　治脱肛
　　用益母草炙令香浸酒服之【益母草生山谷水泽叶如泽兰茎赤高二三尺是也】
　　肛门有虫怕痒【论】
