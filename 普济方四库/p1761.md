<!-- { "loadSidebar": true } -->
　　治小儿隂肿【出千金方】用猪屎五升水煮沸布裹安肿上皂角膏【出危氏方】防肾气治肾经有热隂嚢赤肿钓痛大肠秘澁
　　大黄【五钱】黒牵牛【半生半炒】猪牙皂角【各一两】
　　右为末炼蜜丸菉荳大每服七粒温水空心下
　　茴香散【出杨氏藏方】治小儿外肾肿大肠闷作痛
　　香附子【去殻巴豆二十七粒炒焦去巴豆不用】茴香【炒各半两】
　　右件为细末每服半钱煎紫苏汤调下如是三歳以上服一钱乳食前空心下
　　立消散【出杨氏家藏方】治小儿隂肿胀痛
　　赤芍药　赤小豆　枳殻【面炒去穰】
　　右件等分浓煎栢枝汤调药傅肿处亁即以栢枝汤润之
　　桃仁方【出医方如选】治小儿足少隂之经虚而受风邪者冲于下经则成隂肿病宜用经効
　　桃仁【汤浸去皮尖防仁麸炒微黄三分】牡丹【半两】白蒺藜【半两微炒去刺】桂心【半两】郁李仁【汤浸去皮微炒一分】
　　右件药捣罗为末炼蜜和丸如黍米大每服十粒以温酒下乳食前量儿大小加减
　　治百二十日内隂肿如柿大者【出朱氏集验方】
　　大黄　黄芩　黄连　黄栢
　　右各等分烧留性为末以雄猪胆汁调抹服则消毒散血
　　一方【出海上方】治小儿隂嚢虚肿以生甘草调地龙粪涂之治小儿隂嚢肿胀明亮【出本草】用石灰汤放温洗之数次立効
　　治小儿外肾肿痛【出朱氏集验方】
　　生地黄　甘草
　　右各等分为末煎服立効
　　又方【出朱氏集验方】五苓散煎萝卜子汤调下即愈
　　偏坠【附论】
　　夫小儿偏防者是隂核偏肿大亦由啼怒躽气不正所致其偏者乘虚而行故谓偏结也
　　方
　　防葵丸【出圣惠方】治小儿隂偏大卵核坚硬
　　防葵　牡丹　桂心　黄蘖【剉】滑石【以上各一两】豉【半两微炒】
　　右捣罗为末炼蜜和丸如麻子大三四歳儿以粥饮下五丸早晨晚后各一服量儿大小以意加减
　　五等丸【出千金方】治小儿隂偏大又隂核坚防方
　　黄蘖　香豉　牡丹　防风　桂心【各二两】
　　右为末蜜丸如大豆儿三歳饮服五丸加至十丸儿小以意酌量着乳头上服之
　　乳香丸【一名妙香丹出全婴方】治小儿疝气偏坠
　　乳香　青木香　昆布【洗各三钱】牵牛【炒】藿香【各半两】
　　右为细末炼蜜或枣肉丸如小豆大三歳二十丸盐汤送下一方用牡蛎汤下
　　蘹香子丸【出圣恵方】治小儿偏坠或气攻小腹疼痛
　　蘹香子【微炒捣末】古文钱青【细研】硇砂【细研各一分】桃仁【四十九枚去皮尖双仁生用】
　　右研令匀汤浸蒸饼和丸如麻子大二三歳每服以橘皮汤下三丸
　　万灵丸【出全婴方】治小儿疝气偏坠
　　京三棱【湿纸裹煨】茴香【炒各一两】斑蝥【一钱蛤粉炒去头足】
　　右为末酒糊丸如小豆大三歳五丸茴香汤下食前常服渐退住药
　　牡丹散【出济生方】治小儿卵肿偏坠
　　用防风丹皮等分为末每服二钱温酒调服盐汤亦可又千金方取生白头翁根【三月上除日取者佳】捣随偏肿处傅一宿当作疮二十日愈治隂防偏大又圣恵方治偏坠或气攻小腹疼痛用蛇床仁末半两马鞭草汁一合相和如膏涂隂肿处效又本草治小儿偏坠服防葵丸令儿坐于土中午时灸卵下偏坠处七壮
　　石鷰子丸【出杨氏家藏方】治小儿啼哭躽气不正动系于隂偏坠肿胀小腹作痛
　　木香　防榔【各一钱】石鷰子【二枚火炙醋淬七遍】史君子肉【一钱】郁李仁【一分汤浸去皮尖研如膏】
　　右件前四味为细末次入郁李仁同研匀煮面糊为丸如黍米大每服十丸煎紫苏陈橘皮汤送下乳食前
　　金铃散【出杨氏家藏方】治小儿隂核偏肿疼痛徃来
　　金铃子【一两取肉微炒】马兰花【炒黄】茴香【炒黄】莳萝【三味各半两】
　　右为细末每服一钱煎木汤调下乳食空心服
　　防疝【附论】
　　夫小儿核气结肿大者防疝也由禀受之月肝经虚弱因啼怒躯气筋脉下坠系于隂气则筋脉缓纵结聚不散是为防疝也若气偏虚则其肿亦偏盖足厥隂肝之经环隂噐抵少腹是动则为防疝少腹痛
　　方
　　狐隂丸　治小儿隂防
　　狐隂【一具炙黄】蜚生虫【十四枚炙微黄】桂【去粗皮】附子【炮裂去皮脐】干姜【炮】蒺藜子【炒去刺】细辛【去苗各三分】桃仁【汤浸去皮尖防仁炒别研】卷栢【各一两半】
　　右为末炼蜜和丸如麻子大一二歳儿米饮下五丸空心日晩各一服量大小加减一方有消石亦作滑石
　　昆布丸【出圣惠方】治小儿防疝攻注连肾外嚢肿胀或疼痛偏坠
　　昆布【三分洗醎味】蘹香子【半两微炒】木香　甘草【炙微赤剉】黄蘖【剉】丁香　烂牡蛎【生用】铜青【已上各一分】
　　右为末用熟枣肉为丸如麻子大每一二歳儿煎甘草汤下三丸量儿大小加减
　　桃仁丸　治小儿隂防日夜疼痛
　　仁【三分汤浸去皮尖防仁微炒】川大黄【半两剉微炒】赤芍药【半两】防葵【半两】半夏【一分浸洗七遍去滑】桂心【一两】赤茯苓【半两】川椒【一分去目闭口者微炒去汗】
　　右为末炼蜜和丸如菉荳大每三歳儿食前以温酒下五丸量儿大小虚实加减一方治小儿隂防气疝发作无时者一方无桃仁防葵名芍药丸
　　白蒺藜散【出圣惠方】治小儿隂防不消
　　白蒺藜【半两微炒去刺】香豉【半两微炒】鼠妇　防虫【微炙】川大黄【剉微炙】桂心　细辛【已上各一分】
　　右为细末一二歳儿每服以温酒调下半钱早晩后各一服量儿大小加减
　　薏苡仁散【出圣惠方】治小儿防疝
　　薏苡仁　芍药　土根　蛇床子【微炒】黄芩【去黒心】桔梗【炒】蛇含【各三分】
　　右捣罗为散一二歳儿每服半钱匕空心温酒调下日晩后再服量大小加减一方治小儿隂防肿硬或时疼痛无蛇含有地肤子
　　木香散【出圣惠方】治小儿隂防肿胀
　　木香　白蒺藜【微炒去刺】地肤子　昆布【洗去醎味】枳殻【面炒令黄去穰】槐子【已上各一分】狐隂【一具醋炙令焦黄】
　　右捣罗为末一二歳儿空心以粥饮调下半钱晩后再服量儿大小以意加减
　　治小儿隂防肿大不消方【出圣惠方】
　　硼砂【一分】
　　右以水研化涂之立効
　　治小儿隂防【出圣惠方】取苋菜根捣碎傅之立差马鞭草傅亦佳
　　蓖麻丸　治小儿防疝
　　蓖麻仁【三十枚】棘刚子【去皮二十枚】石燕子【烧一枚】滑石【末二钱】麝香【研半钱】
　　右为末面糊和丸如菉荳大每服五十丸空心煎灯心汤下
　　魁蛤散【出圣惠方】治小儿隂防众药不効
　　魁蛤【三分细研】狗隂【一具炙令黄】白术【半两】桂心【一分】
　　右捣罗为末一二歳儿每于空心以粥饮调下半钱晩后再服酒下量儿大小加减
　　韭子丸　治小儿隂防
　　韭子【炒二两半】附子【炮制去皮脐三分】狐隂【一具炙黄】
　　右为末炼蜜和丸如麻子大一二歳儿每服五丸米饮下早晨夜卧各一服量儿大小加减
　　三应散　治小儿肝经虚弱筋脉缓纵气脉下坠隂气肿大乆成防疝
　　蘹香虫【一枚研汁】腻粉【二钱匕】胡黄连【末一分】
　　右同研令干每服一字匕陈米饮调下不拘时
　　滑石丸　治小儿防疝肿鞭疼痛
　　滑石【碎】泽兰【各二钱】粉霜【一钱】续随子【去皮半两】
　　右为末白面糊和丸如菉荳大五歳以下五丸五歳以上七丸豆防酒下空心临卧服
　　土根散【出千金方】治小儿气防并隂防肿硬时复疼痛
　　土根　赤芍药　当归【各一两】
　　右防咀以水二升煎取一升服五合日二
　　桂心散【出千金方】治小儿隂防肿硬
　　桂心【一两】地肤子【一两】白术【一两】
　　右捣罗为细末三歳儿每服以温酒调下半钱匕日三服量儿大小以意加减一方治小儿狐疝伤损生防以蜜为丸白酒服之亦可治大人
　　治小儿防及隂防肿硬
　　用蜥蜴二枚烧末酒服之一二歳服半钱早晩各一服量儿大小加减
　　木通散　治小儿防疝发作疼痛
　　木通【剉】胆矾【硏各一分】
　　右研为散每服半钱匕米饮调下
　　治小儿防疝肿痛偏坠或气攻小腹疼痛
　　用枳殻三两微炒捣为散每用栢枝煎浓汁调厚涂儿嚢肿处妙
　　治小儿隂防日夜疼痛
　　用猬皮一个烧存性研细卧热酒调下一钱匕
　　治小儿隂防【隂防核大小也】
　　取杜父鱼擘开口咬之七下【此鱼生溪涧下背有刺大头开口长二三寸色黒班如吹砂而短也】
　　治小儿卵防　用桃仁细研傅之
　　诸虫【附论】
　　夫小儿有九虫一曰伏虫长四分二曰长虫一名蚘虫长一尺贯心则杀人三曰白虫长一寸长至四五寸亦能杀人四曰肉虫状如烂杏令人烦满五曰肺虫状如蚕令人嗽欬六曰胃虫状如虾蟇令人呕吐喜哕七曰弱虫又名鬲虫令人多唾八曰赤虫状如生肉令人肠鸣九曰蛲虫状如蜗虫令人下部中痒九虫之中三虫最甚而为病之尤者莫如蚘由小儿气血不调脏腑虚弱或食生冷或嗜肥甘胃中气缓故生诸虫者肠胃之间多则为痒剧则为防或因疮疡变成痈疽恶疮又有寸白虫者长一寸色白小因食生鱼牛脂冷物或饮乳致生此虫损人精气令人心腹痛长若及一尺亦能杀人凡此诸虫品类不可悉数皆可通以化虫药治之欲知虫证者凡腹痛之脉当沈若反洪大者蚘也肘外垢聚甚者虫也　虫痛者由儿三歳之后甘肥不节生冷过度食生粟炙肉鱼生皆致生虫其虫因脏腑虚弱而动或食甘肥而动或胃冷而动或胃热而动动则上下徃来腹痛攻心防疼呌哭仰身挥手心神闷乱吐涎吐沫或吐清水饮食不成肤沉黙黙其虫不疗伤心害人保生云蚘虫九虫之数腹中皆有之小儿食乳而哺早或食甜过多胃虚虫动令儿腹痛恶心口吐清水腹上青筋是其证也
　　方
　　乌梅丹【出医方妙选】治小儿乆痢虫动及伤寒蜖厥并宜服之
　　乌梅肉【一百枚炒焦】川黄连【三两】亁姜【二两】当归【洗焙干二两】附子【一两炮制去皮脐】细辛　桂【一两刮去粗皮】人参【一两去芦头】蜀椒【一两拣去闭目防仁者炒香热出汗】黄蘖【一两】
　　右为细末炼蜜和丸于石臼中一二百下丸如黍米大每服十粒米饮下量儿大小加减
　　大芦荟丸　治疳杀虫和胃止防
　　胡黄连　黄连　白芜荑【去扇秤】芦荟　木香　青橘皮　雷丸　鹤虱【微炒各半两】麝香【研二分别入】
　　右为细末粟米饭丸如菉豆大米饮下一二十丸无时
　　议曰小儿疳积虫积皆由食肉太早脾胃本弱受之不磨症伤不化何况更加以肥腻冷硬之物肠胃虚怯因积生虫只有三种蜖苗胃也蜖多令儿喜食滋味肉脯之物腹肚紧胀心胷膨满苗多令儿消瘦神困肚胀青筋疳气渐盛肠鸣防臭食即呕哕胃多令儿喜食酒肉食不生肌常作困道嗔胀脇烦躁迷闷眠不安蓆并宜服此其虫自化盛用利下仍湏调胃和气助之
