<!-- { "loadSidebar": true } -->
　　名补心散　治体热夜啼烦躁加白附子全蝎腻粉名清神散　治脾虚肌瘦神困面无顔色食不克化肠胃乆寒吐逆无时加黒附子枳殻吴茱萸麦蘖细辛名温脾散　治霍乱吐防呕逆肠鸣自利腹肚疼痛加川白姜名人参散　治伤寒身热头痛烦渇加麻黄干葛天麻硃砂名解肌散　治心神不寜惊悸烦赤瘛疭加硃砂羌活防风天麻名镇心散　治脾胃虚弱腹肚泄利调中进食加诃子陈皮名益黄散治虚积利腹肚痛里急频并加陈皮罂粟殻名调
　　中散
　　治小儿百病及一切难治之疾【出圣惠方】
　　夜明沙【半两细研】甘草【一分炙微赤剉】芫花【一分醋拌炒令干】巴豆【十枚去皮心研纸褁压去油】
　　右为末都研令匀炼蜜和丸如麻子大每服以温水下二丸量儿大小加减
　　加减四味饮子【出圣惠方】治小儿百病
　　当归【孩子体骨多热多惊则倍其分数用之】川大黄【先蒸二炊饭乆薄切焙干或儿小便多热倍用】赤芍药【细剉炒儿四肢多热多惊大便多防青黄色宜倍用】甘草【儿热即生用儿寒多泄多即炙倍用之】
　　右等分各细剉和匀每服一分以水一钟煎至五分去滓温服半合日三四服量儿大小以意加减
　　醒睡散【出危氏方】治小儿诸病后多睡
　　白僵蚕【二钱】葳灵仙【三钱】大防【一钱】
　　右为末每服半钱腊茶清调二服便醒
　　画眉膏【出危氏方】治断乳
　　栀子【三枚烧灰存性研】雄黄　硃砂【少许】
　　右为末入清油少许轻粉少许调匀儿睡着浓沫于两眉睡来自不吃乳未効再用即验
　　治小儿不能乳【出千金方】
　　用雀粪四枚为末着乳头饮儿儿大十枚
　　治小儿食不知饥饱【出千金方】
　　用鼠屎二七枚烧为末服之
　　失笑散【出全婴方】治小儿诸病并汗后不得睡
　　莨菪子　草乌头【醋炙切片麸炒】酸枣仁【炒去皮各等分】
　　右为末每服半钱水醋各半盏煎至三分服两服便睡
　　治小儿祟病百邪鬼魅痈肿及热结肿杀疳虫鼠瘘恶疮
　　以端午日取虾防不拘多少取眉脂以硃砂麝香为丸如麻子大小孩子疳瘦者空心一丸如脑疳以妳调滴鼻中
　　青金丹　治小儿诸病
　　青黛【罗过半钱】羊桃　滑石【末】南星　丁香【罗过各二钱匕】水银【二钱先以锡二钱于铫子内煮镕便放水银拌和防出放冷用】轻粉【二钱】川巴豆【去皮心膜七十二枚无缺损者井花水浸一宿悬当风处吹干烂研】
　　右同拌合用软饭为丸如梧桐子大巴豆不去油依形证用汤使伤寒后取积痰煎葱汤吞下取疳虫用牛肉汁下惊风肚中紧硬面青黒金银薄荷葱汤吞下因伤食肚中及腹皮上微热肚胀夜间作热似疳又不似疳面青黄色眼微黄此腹中有积用皂角子二七粒灰内煨过用水一盏煎至半盏下有积作防鱼鲊汤下气积炒茴香汤下周歳十四丸三歳十八丸七歳二十四丸防大小加减仍湏四更初下此药天明通下积尽可依形证下药补之临吃此药恐先吐小涎亦不妨
　　人参羌活散【出德生堂】治小儿感冐诸疾
　　麻黄【去节五钱冬用七钱半】人参【半两】川芎【半两】前胡【二钱半】独活【半钱】羌活【半两】
　　右防咀每服一钱水一盏生姜一片薄荷一叶煎至三分去滓服三歳之下一歳之上一服
　　木香散【出徳生堂】能和表里通行津液
　　官桂　木香　大腹子　前胡　甘草　陈皮丁香　人参　诃子肉　半夏　砂仁　赤茯苓【已上各三钱】
　　右防咀每服三钱水一盏姜一片煎六分去滓稍热服乳前
　　千歳丹【傅氏活婴方】饮交妳而致疾者
　　伏翼【大者三五十个去肚内粪糟盐酒炙令赤色去骨】芜荑【炒】
　　右为末用酱及豆防姜捣为丸如菜子大茶酒任下又宜用伏翼酒
　　洗浴药【出傅氏活婴方】治气浮身肿
　　退浮消肿慿洗浴肿退风消便散浮凌霄花根并大蓼蚕沙马蓼香茹投白茅质汗宜多用蝉退五加皮可收皂角紫苏俱剉碎忍冬藤向篱边求苦参白芷随多少清水浓煎入艾头天晴日暖频频浴儿身疾去可无忧
　　交泰丸【出衞生家宝方】治小儿因惊饮食失节致隂阳不和脏腑生病中满气急噎塞不通饮食下咽即成呕吐服之立効验
　　水银　生硫黄【各等分】
　　右同研不见水银为度枣肉为丸如粟米大每服一歳儿七丸温米饮下
　　黄耆白术散【出十便良方】治诸虚不足面色萎黄脐腹痛胀不思乳食骨肉消瘦喘促气麤四肢倦怠五心烦热口燥咽干颊赤心忪日晩潮热发歇有时或冐风寒悉皆治之
　　黄耆　官桂　甘草　白芍药　人参　茯苓白术　神麯【各一两】
　　右为麤末每服一大钱以水一大盏入生姜二片枣一个煎至七分去滓温服食前
　　银白散【百一选方】治小儿诸疾慢惊搐搦麝香饭饮调下日进六服急惊定后陈米饮调下惊吐不止陈米饮调下天桂倒脚软浓米饮调下夹惊伤寒发搐薄荷葱白汤调下疳气胀急多渇百合汤调下发热面赤浑身壮热忽然惊呌金银薄荷汤下赤白痢不思乳食生姜三片枣五个陈米一合煎饮调下吃食不知饥饱不长肌肉用麦蘖一撮同炒姜汤调下暴防紫苏木汤调下形神脱改语言不正及大人吐防藿香汤调下二钱海上名方甚妙
　　白术【细剉以菉豆一合炒香去豆】黄茋【微炒勿令焦】人参　干山药白扁豆【微炒黄香勿焦各一两】白茯苓【两半】白附子【文武火炒微黄】
　　【地上去火毒】天麻【剉如鸡子大麸炒黄各半两】白僵蚕【先去灰微炒勿焦】木香【湿纸褁煨】川升麻【水浸过生用】甘草【剉炙勿令焦各一两】真糯【炒黄】藿香【去土生用半两】
　　右为细末患依汤使服常服米饮调下小儿半钱或一字妇人产后亦可服
　　麻黄升麻汤【出东垣兰室方】治小儿寒热欝喘喉鸣兼腹满鼻流清涕脉沉急而数
　　麻黄【一钱半】草豆防【一分半】升麻【半分】益智仁【一分半】厚朴【二分】甘草【一分】当归梢【一分】麴末【半分】吴茱萸【二分】柴胡梢【一分】苏木【半钱】红花【少许】生黄芩【一分】全蝎【二个】
　　右件剉如麻豆大分作二服每服水一盏煎至七分去滓稍热服食后忌风寒微有汗则効
　　补阳汤【出东垣兰室方】治二月间一小儿二歳大寒证明堂青脉额上青黒脑后青络髙起舌上白滑而喘大便微青耳尖冷目中常常泪下眼多眵泪胷中不利卧而惊多眼澁无搐则寒
　　柴胡【三分】升麻【二分】麻黄【三分】吴茱萸【半分】地龙【半分】蝎梢【炒】生地黄【半钱】当归身【三分】炙甘草【一分】黄茋【二分】黄栢【一分】橘皮【一分】葛根【一分】连翘【一分】
　　右防咀都作一服水一大盏半煎法如常乳食后热服服药之后添喜笑精神出气和顺乳食旺
　　消痞丸【出东垣兰室方】快利
　　黄连【半两】枳实【二钱】黄芩【三钱】甘草【三钱】人参【三钱】
　　右为细末蒸饼为丸如粟米大每服三十丸温乳下
　　塌气丸【出卫生宝鉴】治中满下虚单腹满虚损者
　　陈皮【去白】萝卜子【炒各半两】胡椒　木香　青皮【去白】草豆防【去皮各三钱】蝎梢【去毒二钱半】
　　右为细末水糊为丸如梧桐子大米饮下三十丸食后日三服白粥百日重者一年小儿麻子大桑白皮汤送下十丸日三服大人桐子大四十丸如隂嚢洪肿水冷次用沧盐干姜白面各三钱水和膏子摊纸上于隂嚢上
　　二圣丸【出鲍氏方】小儿病中足冷为虚寒腹胀足冷肚中气鸣足冷水防足冷粪青足冷头热足冷脉沉微足冷陈方以为肿病用
　　石亭脂　硫黄【炒褐色各一两】　大附子【半两炮】
　　右为末饭丸米大一周十丸乳汁下空心或急风足冷者不用
　　牵牛散【出全婴方】治小儿膀胱实热腹胀小便赤澁水气流肿　又治结胷伤寒心腹硬痛　又治疳气攻肾耳聋
　　右以牵牛生为末三歳一钱青橘皮汤调下食前结胸伤寒白汤调下耳聋隂肿并用猪腰子半个薄批糁药一大钱重重令遍外以少许盐擦之湿纸褁煨熟空心吃此药又治遍身风疹薄荷汤调下大便利立効白糊丸小豆大三十丸茴香汤下治隂疝常服消核肿
　　治小儿核食吐方【出本草】
　　用合明草绞汁服
　　疗小儿鬼防方【出本草】
　　以狐屎烧灰和腊月猪油
　　疗小儿野鸡下部痒闷方
　　枳殻【二两】鬼箭羽　青木香　鬼臼【各二两】
　　右为末以酽醋和药青布褁熨之如疮头破令拔去根立瘥
　　疗小儿脏腑寒肚疼作啼其证必下青白黒粪为验宜服此方
　　先以葱汤洗次用熟艾纸上烘热以帕子褁熨脐腹间频易之痛止服药大妙如病乆体虚天柱骨倒宜白僵蚕末三歳用半钱薄荷汤服
　　治小儿吃土
　　用鸲鹆肉炙食之不过一枚差
　　杨氏产乳【出本草】
　　凡子不得与桑椹子食令儿小寒
　　魃病【附论】
　　夫魃病是隂制小儿所有此魃病由妇人懐娠之时有恶神导其腹中胎妬嫉而制伏他小儿令病也其姙妇不必悉能制魃故时人或有此儿魃之为病喜微微下痢徃来寒热毛发鬇鬡不悦是其证也
　　方
　　龙胆汤【出直指方】治魃病
　　龙胆草【微炒】钩藤皮　柴胡　北梗　芍药　川芎茯苓　甘草【炙各二钱】大黄【二钱半湿纸褁煨】人参【一钱】
　　右剉散每服二钱井水煎服仍以红纱袋夜明沙与儿带
　　甘草散【出圣惠方】治小儿中魃面色白赤而复变青者如醉色故复发作面赤若青黒色绕口不治觉病晩者死觉之早者所中邪色气未入脏腑又微引乳者可服如经有热小便赤澁夜啼
　　甘草【一分炙微赤剉】龙骨【一分】赤茯苓【一分】牡蛎【一分烧为粉】生干地黄【一分】黄芩【一分】当归【半两剉微炒】桂心【一分】
　　右为麄散每服一钱以水一小盏入淡竹叶七片煎至五分去滓入白蜜一钱更煎一两沸量儿大小以意分减温服一方加麦门冬三五粒同煎
　　大黄散【出圣惠方】治小儿中魃挟实
　　川大黄【半两剉碎微炒】赤芍药【一分】白藓皮【半两】甘草【半两炙微赤剉】黄芩【一分】犀角屑【一分】赤茯苓【一分】
　　右为麄散毎服一钱以水一小盏煎至五分去滓量儿大小轻重加减日三四服
　　虎骨丹【出医方妙选】治被魃病
　　虎头骨【炙】鬼臼　草龙胆　鬼箭【各一两】琥珀　白胶香【各半两】
　　右为细末炼蜜和丸如黍米大每服十粒乳香汤下量儿大小加减服之
　　魃妳散【出全婴方】治小儿饮母魃妳黄瘦
　　豆防　母丁香　宣连　胡黄连【各等分】
　　右为末三歳半钱空心米汤调下
　　治小儿继病服药不効者　继病母有娠乳儿儿有病有疟痢他日亦相继腹大或瘥或发他人相近亦能相继北人未识此病
　　取伯劳毛与姙娠妇带之立差一方令儿带之又方用绛纱袋盛夜明沙令儿带勿令乳母及外人知之
　　伏翼散【出圣惠方】治小儿生十余月后母又有娠令儿精神不爽身体委瘁名为魃病
