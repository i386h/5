<!-- { "loadSidebar": true } -->
　　鬼箭羽【半两】朴硝【细研】真珠末【一分】羚羊角【镑】桔梗【炒】升麻【各一两】黄芩【去黒心】大黄【剉炒】鬼臼【各一两半】芍药【一两】桃仁【三十枚去防仁皮尖麸炒】茈胡【去苗一两】
　　右麄捣筛每服一钱匕以水一小盏煎至六分去滓分温三服空心午后各一服量儿大小以意加减一方无鬼臼
　　芍药汤【出圣惠方】治小儿中恶心腹坚胀痛顔色青黒大便不通
　　芍药　桔梗【炒】黄芩【去黒心】茈胡【去苗】升麻【各一两】大黄【剉炒二两】桃仁【七枚去皮尖防仁炒一方作桃仁五枚】鬼臼【一个】甘草【炙一两】麝香【半钱研】杏仁【四十枚浸去皮尖防仁炒】
　　右麄捣筛入麝香和匀每服一钱以水一小盏煎至六分去滓分温二服空心午后一服以利为度量儿大小加减
　　辟邪膏【出医方集成】治中恶卒暴亦宜服此药立至苏苏中毒心腹刺痛闷乱欲死凡腹大而满诊其脉紧细而微者生紧而浮大者则死急服苏合香丸再以皂角末触鼻次服沉香降气汤加人参茯苓不愈进以辟邪膏无不効者
　　降真香　白胶香　沉香【各半两】虎头骨　鬼臼【去毛】龙胆草　人参　茯苓【各半两】
　　右为末入雄黄半两麝香一钱炼蜜丸如鸡头实大每服一粒煎乳香汤下又令儿带及烧卧内尤妙无不作効亦治客忤一方无鬼臼有甘草
　　雄黄丸【出圣惠方】治小儿中恶辟邪气
　　雄黄【研】真珠【研各一两】麝香【研半钱】牛黄【如枣大研】巴豆【四十枚去皮膜心研去油尽】大枣【十四枚蒸熟去皮核研膏】
　　右除枣外同研为末入枣膏和少许蜜入臼中一千杵捣为膏丸如粟米大每服三丸薄荷汤下空心午后各一服量儿大小以意加减
　　疗小儿中恶等病
　　鹿角　大豆【各等分】
　　右为末相和匀乳汁妳上令儿饮之
　　治小儿中恶暴死【出经验良方】
　　用防白纳下部粪门及鼻中活一方以菖蒲末着舌底又吹两鼻两耳中効
　　猪蹄散【出圣惠方】治小儿寒热及恶气中人
　　取猪后脚悬蹄烧灰末以乳汁饮一撮立効
　　治小儿冲热恶毒烦闷
　　用生银水磨服之忌生血
　　治小儿辟恶气
　　用虎头骨煮汤浴小儿数用之为佳
　　治小儿寒热恶气中人
　　以湿豉为丸如鸡子大以摩腮上及手心六七遍又摩心脐上旋旋祝之了破防凡防有细毛弃道中即差
　　半夏丸【出经验良方】治小儿暴腹满欲死
　　用半夏随多少微火爆捣末酒和为丸如粟米大每服三五丸淡姜汤蜜汤服
　　治小儿中猢狲噤【出防防新书】凡身微热防手捉拳按胸前口撮不开缩肩体身一似活猢狲此因受胎六个月日母见人弄猢狲开口吸着其气生来被风邪相击致发此若不速治即死
　　右取猫儿粪烧烟熏之即解
　　治小儿生下多被恶气息冲着成疾方【出鲍氏方】
　　急取麝香一豆颗冷水调搽之嚾之
　　辟恶方【出本草】
　　以瑿令小儿带之能辟恶瑿琥珀千年为瑿用与琥珀同瑿【乌芍切】




　　普济方卷四百
　　钦定四库全书
　　普济方卷四百一　　　明　周王朱橚　撰婴儿杂病门
　　客忤【附论】
　　少小所以有客忤病是外来息忤之一名中人是为客忤也虽是家人或别房异戸虽是乳母及父母或从外还衣服襟履鬼神粗气暴或牛马者为忤也势作喘息乳气未足者皆为客忤其乳母遇醉及劳喘后乳儿最剧能杀儿也不可不慎凡诸乘马行得马汗气臭未盥洗易衣装便向儿边及儿卒见马来及闻马鸣惊皆令小儿中马客忤慎防之持重凡小儿衣布帛绵中不得有头发履中亦尔白衣青带青衣白带皆令中忤凡非常人及诸物从外来亦能惊小儿治病豫防之法诸有从外来人及有异物入戸当将儿避之勿令见也若不避者烧牛屎令常有烟气置戸前则善　小儿中客为病者无时不有此病也而秋初一切小儿皆病者岂是小儿一切悉中客邪夫小儿所以春冬少病秋夏多病者秋夏小儿阳在外血脉嫩弱秋初夏末晨夕时有暴冷小儿嫩弱其外则易伤暴冷拆其阳则壮热胃冷则下痢是故夏末秋初小儿多壮热而下痢也未必皆是中客及魃也慎不可先下之皆先杀毒后下之耳　凡中客忤之为病类皆吐下青黄色水谷解离腹痛妖札面色变易其似癎但眼不上挿耳其脉急数者是也宜与龙胆汤下之加人参当归各等分多少亦宜苏合香丸真珠散　小儿中客急视其口中悬痈左右当有青黒肿脉核如麻豆大或赤或白或青如此便当用针速刺渍去之亦可爪摘决之并以绵纒头拭去血也
　　方
　　苏合香丸【出杨氏寳书】治传尸鬼注客忤卒惊及治骨蒸殗殢肺痿卒心痛霍乱吐痢时气鬼魅瘴疟赤白暴痢瘀血月闭痃癖丁肿惊癎小儿吐乳大人猢狸等病
　　苏合香油【一两入安息香膏内和】白术　丁香　青木香白檀香　薫陆香【别研】沉香　硃砂【水飞】香附子【二两】乌犀角【剉屑】　　安息香【已上各二两用无灰酒熬膏和苏合油】荜拨【二两】诃子　龙脑【一两】麝香【二两】
　　右为末研匀用安息香膏并炼白蜜和剂每服旋丸如菉豆大空心井花水下四五丸老人小儿三丸温酒化亦得并用早朝用蜡纸褁一丸如弹子大绛纱袋盛当心带之能辟一切邪祟故治客忤中恶中鬼也又方研雄黄麝香煎降真香汤下
　　真珠散【出医方集成】治客忤惊风鬼注惊邪痰热心舍不寜精神不定心常怔忡睡卧惊跳时或咬牙五心烦热有汗煎啼面赤舌白呵发烦渇小便赤色或吐痢黄沫常服辟惊邪顺经安神舍
　　真珠末【二分】海螵蛸　滑石【各一钱】茯苓　人参　白附子【各二分】甘草【炙半钱】全蝎【五分】犀角【一钱别研】脑子【半钱别入】麝香【半钱别入】金银箔【金三片银三片】
　　右为末每服半钱煎灯心麦门冬汤入蜜调下日午临卧服之
　　人参汤　治小儿客忤腹满痛大便不通
　　人参　龙脑　钓藤　茈胡【去苗】黄芩【去黒心】桔梗【炒】赤芍药　茯神【去木】当归【切焙各半两】大黄【剉炒二两】蜣蜋【去足炙二枚】
　　右粗捣筛每服一钱水一盏煎至五分去滓分温二服量儿大小加减
　　雄黄丸【出圣惠方】辟小儿诸般惊呌颤瘛疭初飬不便与服乳母带辟诸惊忤之气
　　雄黄【二两】虎头骨【三分微炙】麝香【一分】猢狲头骨【三分微炙】白龙脑【一分】大蛇头【一枚微炙】乳香【一分】降真香【一两末】煎香【一两】白胶香【一两】鬼臼【一两去毛为末】
　　右都研令细用熟枣肉和丸如弹子大初生儿当先烧一丸次用緑绢袋带一丸于身上辟一切惊忤之气
　　麝香丸【出圣惠方】治小儿新生中客忤发热乳哺不消及中风反踧口出舌并吐逆面青目戴上视腹满或癎羸瘦及三歳不行
　　麝香　牛黄【各半两细研】黄连【一两去须】特生礜石【半两细研】附子【半两炮制去皮脐】雄黄【半两细研】丹砂【半两细研水飞过】桂心【半两】乌贼鱼骨【半两】巴豆【三十枚去皮心别研如膏】赤头蜈蚣【一条炙焦】
　　右为末都研令匀炼蜜和丸如黍米大儿生一月至十月日服一丸四十日至百日服二丸一歳至三歳以上加减服之以乳汁下米饮亦得
　　犀角散【出危氏方】治客忤惊啼壮热
　　天麻　犀角　麦门冬　钩藤【各一钱】铁粉【半钱】朱砂【研一钱】雄黄【半钱】麝香【少许】
　　右为末每服半钱以金银煎汤调下薄荷汤亦可仍以母衣覆儿身以厌之即愈
　　白鲜皮汤【出千金方】治小儿客魃挟实
　　白鲜皮　大黄　甘草【各一两】芍药　茯苓　细辛桂心【各十八铢】
　　右防咀以水二升煮取九合分三服
　　犀角散【出圣惠方】治小儿客忤惊啼壮热
　　犀角【镑】钩藤　丹砂【研各一分】牛黄【研半分】麝香【研三大豆许】麦门冬【去心焙一分】
　　右为末每服半钱煎金银汤调下不计时
　　安神丸【出直指方】治客忤惊啼客热
　　生犀末　人参　茯苓　菖蒲　硃砂　雄黄【各等分】
　　右为末研桃仁膏为丸如麻子大每服三丸紫苏汤下
　　麝香汤　治小儿客忤卒痛及满气常腹痛
　　半夏【汤浸十遍生姜汁炙】黄耆【各一两】甘草【炙】干姜【炮】桂【去粗皮各半两】
　　右粗捣筛一二歳儿每一钱水七分煎至四分去滓内麝香少许分温二服不拘时更量儿大小加减
　　安神犀角丸　治小儿客忤惊邪鬼魅
　　犀角【镑】车前子　白茯苓【去黒皮】人参【各半两】雄黄【研一两】
　　右为末取柳白皮十两桃仁十两水二升煎一升去滓煎成膏和前药丸如菉豆大每服三丸桃柳枝汤下
　　白石脂汤　治小儿客忤吐痢
　　白石脂【一两】蜀漆【半两】牡蛎【煆一两】附子【炮制去皮脐一分】
　　右剉如麻豆一二歳儿每一钱水七分煎至四分去滓温服分为二空心一午后一量儿大小加减
　　伏龙肝膏【出千金方】治小儿卒中客忤惊啼大呌
　　伏龙肝【研二两】鸡子【去殻二枚】地龙粪【研一两】
　　右研匀或干更入少许水调如膏先用桃柳汤浴儿后将药儿五心及顶门上
　　母衣发乳【出千金方】治中客忤
　　用烧母衣带三寸并发合乳汁服之
　　雄黄散【出圣惠方】治客忤腹痛危急
　　雄黄【一钱】明乳香【半钱】生麝【一字】
　　右为末每一字刺鸡冠血调灌之一方无乳香
　　还防汤　救卒死客忤死
　　麻黄【三两去节】杏仁【去皮尖三十个】甘草【一两炙】
　　右水八升煮取三升去滓分令咽之通治诸感忤
　　韭菜根散　治证同前
　　韭根【一把】乌梅【二七个】吴茱萸【半升炒】
　　右水一斗煮之以病人栉内中三沸栉浮者生沉者死煮取三升去滓分饮之
　　龙骨散　治小儿中客忤体热
　　白龙骨【一分】牛黄【半分细研】葛根【一分剉】
　　右为散每服以温水调下半钱日三四服
　　治小儿客忤病【出千金方】
　　右用豉数合水拌令湿捣熟丸如鸡子大以摩儿上手足心各五六遍毕以摩儿心及脐上下行转摩之食顷破视其中当有细毛即掷丸道中痛即止
　　三物烧髪散【出千金方】治少小见人来卒不佳腹中作声者右用向来者人上发十茎断儿衣带少许合烧灰细末和乳饮儿即便安愈
　　又方
　　用水二升煮萹蓄冬各四两取浴之
　　牛黄乳【出圣惠方】治小儿客忤惊啼
　　牛黄【一字】猪乳【一粟殻许】
　　右相和渐渐滴儿口中一方竹一字
　　雀屎丸【出圣惠方】治小儿卒忤躽啼腹坚满
　　雀屎【一两一分】当归【切焙半两】
　　右为末炼蜜丸如麻子大五十日儿每服一丸以妳汁下空心午后服量儿大小加减
　　桂参汤【出十便良方】治小儿中客忤吐青白沫及食饮皆出腹中痛
　　桂【去粗皮一两】人参【一分】
　　右粗捣筛一二百日儿每服半钱匕水半盏煎至二分去滓分温三服儿大以意増之
　　治卒客忤停尸不能言者
