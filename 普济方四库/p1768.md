<!-- { "loadSidebar": true } -->
　　右烧桔梗二两为末米饮服仍吞麝香如大豆许佳
　　又方
　　用细辛桂心等分内口中
　　治小儿客忤中人吐下黄水
　　右用水一斗煮钱十四枚以浴之又取水和粉及熟艾各为丸鸡子大摩小儿五心良乆擘开毛出差
　　桂枝汤　治小儿中客忤吐青白沫及饮食皆出腹中痛气欲絶
　　右用桂一味去粗皮一两粗捣筛一二百日儿每服半钱匕以水半盏煎至三分去滓分温三服空心午后更量儿大小加减或浓煎去滓儿五心
　　麝香饮　治客忤口噤项强欲死
　　右用麝香少许研细乳汁调口中仍以母衣覆其身即愈一方醋调服一方吞麝香大豆许立愈
　　一物猪通浴汤　治小儿中人忤躽啼面目青腹强者右猳猪通二升以热汤灌之适寒温浴之
　　治少小中客忤项强欲死
　　右取衣中白鱼十枚为末以傅乳头上令儿饮之入咽立愈一方二枚着儿母手掩儿脐中儿吐下愈亦以摩儿顶及脊强处一方书中白鱼亦可一方治少小犯客忤发作有时用母月衣覆儿身良一方冶卒中忤剪取驴前膊脾上旋毛大如弹子以乳汁煎之令毛消药成著乳头饮之下喉即愈又方取牛口沫傅乳头饮之一方取牛鼻津服之
　　治少小卒中客忤不知人者
　　右取热马屎一丸绞取汁饮儿下咽便愈亦治客忤而躽啼面青腹强者一方以马通三升烧令烟絶以酒一斗煮三沸浴儿名马通浴汤
　　治小儿惊悸客忤催生疡白癜风
　　右用蛇蜕皮煎汁傅入药并炙用
　　治客忤者中恶之类也多于道间门外得之令人心腹绞痛胀满气冲心胸不即治亦杀人
　　右用铅丹一方寸匕蜜二合和服之口噤者折齿灌之一方用墨水和服一钱匕一方治小儿卒中客忤用铜照子鼻烧令赤着少许酒中淬过少与儿服之即愈
　　治小儿客忤蛊毒
　　用乌雌鸡粪烧服之又方治小儿惊癎客忤用家桑东行根暖无毒研汁服大验
　　冶小儿客忤欲狼狈方
　　抱儿于厠前取屎草烧灰为末水调服少许即愈
　　伏龙肝方
　　灶中黄土和醋捣丸如毬子大摩儿头及五心
　　客忤夜啼
　　灶心土　蚯蚓粪【各等分】
　　右研水傅头上五心
　　伏龙肝散　治客忤惊啼不止
　　伏龙肝　硃砂　山药　麝香【各等分】
　　右为末薄荷汤调服或炼蜜丸如菉豆大灯心汤下
　　睡惊丸　治小儿客忤惊热夜啼烦躁搐搦口噤上视或冷或热痰涎壅甚
　　青黛　硼砂　脑子　麝香　山药　茯苓　甘草　金箔【各等分】
　　右为末炼蜜为丸如皂角子大硃砂为衣薄荷汤临眠化下
　　治客忤惊啼不止【出傅氏活婴方】
　　栢子仁　白茯苓　甘草【各等分】
　　右为末每服一钱麝香汤调下
　　龙齿散【出傅氏活婴方】治客忤夜啼惊悸
　　石膏　人参　龙齿　硃砂　麝香　甘草【各等分】
　　右为末每服一钱金银薄荷汤防服
　　当归饮【出傅氏活婴方】治客忤腹内有恶血夜啼如鬼祟腹痛唇青口紫
　　当归　赤芍药　白术　甘草　桂皮【等分】
　　右为末每服一字初生儿腹有血恶而成血病者有效
　　治客忤躽啼昼夜不止思忖间忽然而啼【出传氏方】
　　川芎　当归【等分】
　　右为末乳汁调下
　　治客忤狂啼腹痛【出傅氏活婴方】
　　硃砂　麝香　雄黄【各等分】
　　右研匀乳上令吮之
　　治小儿客忤惊啼呌方
　　灶中黄土【二两研】鸡子【一枚去殻】
　　右件药相和入少许水调先以桃柳汤浴儿后将此药五心及顶门上
　　治小儿客忤吐妳不乳头面青黄色脉结急浴法【出圣惠方】
　　青铜钱【一百二十文】
　　右水一斗煮取五升适寒温以浴儿立効
　　治小儿客忤壮热浴方【出圣惠方】
　　白芷根苗　苦参
　　右件药等分粗捣为散用清浆水煎入盐少许以浴了用粉摩佳
　　治小儿客忤消食及冷气【本草方】
　　以鉄屑煎汁服之
　　治小儿客忤
　　以熊骨煮汤浴之
　　又方
　　用墨捣筛和水温服之
　　又方【俱出本草】
　　以僵蚕七枚为末用酒调下量服之
　　中马毒【附论】
　　凡人乘马到人家身有马汗不暇汤浴则须换衣服不暇换衣服即食顷间歇定方得亲近小儿若不如此则小儿中马毒客忤或初卸马马气未歇将鞍辔等物逼近小儿闻马嘶便惊皆因中马毒客忤其肚腹痛吐下青黄色水糓解离甚者致大患也
　　方
　　治小儿中马毒汗臭忤马嘶惊忤宜服此方【出圣惠方】右取马尾于小儿前烧令小儿咽及每日烧之差为度
　　又方
　　取马口角沫儿口中効
　　卒死【附论】
　　夫小儿卒死者是三虚遇贼风病仓卒而死也三虚者乘年之衰一也逢月之空二也失时之和三也有此三虚复为贼风所伤便隂气偏竭于内阳阻隔于外胸间隂阳不通故暴絶如死若脏腑未竭良乆而苏亦有挟鬼神气者皆须邪退乃生宜以药疗之也
　　方
　　治小儿卒死方【出圣惠方】
　　右取女青末半钱用牛乳汁调服之
　　又方【同前】
　　取牛粪绞汁内少许口中差
　　又方【同前】
　　右烧獖猪粪水解取汁服
　　又方【同前】
　　右以苦参醋煮取汁少许内口中即苏水煮亦得
　　又方【出圣惠方】
　　用烂棺木板酒煮取汁服少许効
　　又方【同前】
　　右煎盐汤令极盐以物开口灌之令入腹即活
　　又方【同前】
　　右以热汤和灰厚拥身上逡巡即苏
　　破棺散【一名半夏丸朱氏集騐方】治魇死缢死溺死卒死恶死五絶心头暖者宜服此方
　　用生半夏末量大小或一字或半钱吹鼻中一方以水调塞鼻中一方用皂角末吹鼻中并差一方用雄黄末桃枝汤灌之愈
　　治小儿卒死而吐利不知是何病者【出肘后方】
　　用马屎一丸绞取汁以吞之无湿者水煮取汁
　　救小儿卒死而吐利不知是何病者【出金匮方】
　　用狗屎一丸绞取汁以灌之无湿者水煮干者取汁一方狗齿烧灰服之
　　治气闭不通死絶方但尸厥脉动者可治
　　用菖蒲末纳鼻两孔中吹之又以桂着舌下又剔取左角发方寸烧末酒和入喉立愈
　　卒腹皮青黒【附论】
　　夫小儿因汗腠理则开而为风冷所乘冷搏于血随肌肉虚处停之则血气沉不能荣其皮肤而风冷客于腹皮故青黒也
　　方
　　七汤【出危氏方】治挟冷作痛面色或白或青四肢冷甚青皮　陈皮　桔梗　蓬莪术【煨】辣桂　藿香益智仁【各一两】香附子【一两半】半夏【汤洗三分】甘草【炙三分】
　　右剉散每服三钱水一盏姜三片枣一枚煎三分服不拘时
　　治小儿卒然腹皮青黒若不急治须臾即死【出圣惠方】右用酒和胡粉其腹干再又灸脐下上左右去脐各半寸并鸠尾骨下一寸凡五处各灸三壮
　　治小儿卒腹皮青黒赤不能喘息及吐利卒死【出圣惠方】右用女青末内口中酒服之亦治大人
　　又方【出圣惠方】
　　以苦参一两捣罗为散不计时以醋汤调下半钱更量儿大小加减
　　又方【出圣惠方】
　　取烂棺木半两以醋一中盏煎至六分去滓温服半合量儿大小加减
　　又方【出圣惠方】
　　右取荆子捣入少水绞取汁防服半合量儿大小以意加减
　　五硬五软
　　汤氏五硬五软集歌云仰头取气动揺难气壅疼连胸膈间脚手心如氷様冷硬头直颈未能湾　肚大青筯急不寛【急亦作硬】冷风积气病难安面青心腹还多硬性命当时已自拚　五疳　喜怒无常度看人不转睛眼干啼少泪此实堪惊　此乃肝疳也　搭口揺头热呼浆上膈干脾间津液竭多睡不堪看　此脾脏疳也干热大膓结哑啼汗似珠便时多泄气性命在须臾此肺疳极　热极肾肝病疮痍发不安便时干痛体热四肢寒　此肾疳也　憔瘁更喉干多啼睡不安皮肤无色泽骨立不堪看　此心疳也　五软【天柱骨倒软】无故如何不举头都縁项颈软难收肾干热病今虽减难保他年发不休　懐抱何縁脚手垂四肢无力懒扬眉若还受食声音响脾里风寒渐可医　吃食如何不长肌皮寛肉少痛支离莫教防痢当时作灵药难医命即危　五嵗孩儿不解行脚虚软弱痛难名若将荣卫多培植长大应教肉自生【参耆等药可荣气亦可服钱氏地黄丸】唏嘘舌软却无妨阳盛隂虚着意防此证不须先治膈唇青气喘命须亡　虽然天柱倒难医此证原来不在脾患后也须曽吐防本非久病与尫羸　亦有伤寒无汗脉应须妙药辨几微无事卒然成此疾人形不痩四肢肥　项软还知头似石面红唇赤脸如绯此病只因肝胆热致令筋软不相随　肝受热风天柱倒祛风退热速为之项软更贴强筋药立见安和请勿疑【全婴方云髙伸承务女三岁七月间泄防一医治之月余不効其证大渇不止羸瘦不食手足渐冷召予视之曰已将脱急以木附膏四服手足微温但一时辰内可三十余次饮水与鱼涎散一服立止再木附膏二服并麝沉膏没石膏六甲丸参术散等服五日减半愚曰此病虚中有积当以黄土丸防三五行再煎药补之主人曰首因防今乃渐退何再防也答曰譬之不去稂莠则禾稼不实不去奸猾则良民不寜主人曰何治也答曰补不足防有余也补者补其乆防脾虚不足之防者防其乆滞肠中有余之积主人曰此理出何书答曰素问云实防虚补此所谓顺天之道损有余补不足盖医合隂阳药合天道主人聼用黄土丸防三五行再前药相间进五日疾除八分一日忽天柱骨倒主人甚惊愚曰无虑防乆则伤脾脾引于肝风肝受贼风故头而颈筋软也所幸者防已退遂用金灵散一服生筋散贴项一日如旧后更前药二服安全】
　　方
　　小鹿茸丸【出医方集成】治胎中受热遍身筋软
　　鹿茸　川牛膝　苁蓉　木　杜仲　兎丝子当归　熟地黄　天麻　青盐【各等分】
　　右为末用蜜丸盐汤温酒化下皆可
　　羚羊角散【出医方大成】治面红唇白肠热项软
　　熟地黄【酒浸】白茯苓　羚羊角　酸枣仁【炒】虎胫骨【酒炙】肉桂　防风　甘草【各等分】
　　右为末温酒盐汤化下皆可
　　贴项方【出医方妙选】治肝胆停热致令筋软用此药贴项
　　附子【生去皮脐】南星【各等分】
　　右为末生姜自然汁调摊贴患处次服防风丸并防青丸
　　五加皮散【出仁存方】治小儿颈软
　　用五加皮为末酒浸调傅颈上
　　徤骨散【出仁存方】治小儿乆病疳疾体虚不实饮食不进及诸病后天柱骨倒医者不识谓之五软
　　用白僵蚕为末三歳儿半钱薄荷酒调下后用生筋散贴上
　　生筋散【出鲍氏方】治如前
　　木鳖子【六个去殻】萆麻子【六十个去殻】
　　右研细先抱起颅摩顶上令热津唾调贴之二方全愈
　　天柱丸【出仁存方】治风气颈起软头不得正或去前或去后
　　蛇含石【一大块煅七次用醋淬七次】川欝金末【少许】
　　右碾细又入鉢内研极细和前药末入麝香少许和匀用雪白大米饭丸如龙眼大每服一丸荆芥汤化下或又入生姜汁一二滴或用金银薄荷汤早晨不拘时下风热项软合用凉肝丸
　　手拳不展【附论】
