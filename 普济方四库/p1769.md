<!-- { "loadSidebar": true } -->
　　夫小儿手拳者由在胞之时其母脏腑气虚为风冷所乘儿生之后肝气不足致筋脉挛缩不得伸展故令拳不展也
　　方
　　薏苡仁散【出圣惠方】治小儿手拳不展是肝气不足内伤风邪
　　薏苡仁【三分】当归【一分剉微炒】秦艽【半两去苖】防风【半两去芦】桂心【一分】甘草【半两炙微赤剉】酸枣仁【半两微炒】
　　右为散每服一钱水一小盏煎至五分去滓量儿大小分减不计时
　　羚羊角散【出圣惠方】治小儿手拳不展是风邪滞气所客令荣衞不通
　　羚羊角屑　羌活　五加皮　白鲜皮　桂心【已上各一分】麻黄【半两去根节】甘草【半分炙微炒】
　　右为散毎服一钱水一钟煎至八分去滓量儿大小加减不时温服
　　又方
　　麻黄【半两去根节】桂心　赤芍药　羌活　细辛　甘草【炙微赤剉已上各一分】
　　右为散每服一钱水一钟煎至五分去滓不计时服量儿大小加减分増温服
　　薏苡丹【出医方妙选】治手拳不展所受肝气怯弱致两脉挛缩或伸展无力
　　薏苡仁【一两汤浸去皮细研】当归【一两洗焙干】秦艽【一两去苗】防风【一两】酸枣仁【一两】羌活【一两】
　　右件捣罗为末蜜和如鸡头实大每服一粒至二粒麝香荆芥汤化下不拘时
　　脚拳不展【附论】
　　夫小儿脚拳者由在胞之时其母脏腑内有冷积为风邪所乗儿生之后肾气不足血未荣故令脚指拳缩不展也
　　方
　　当归散　治小儿脚不展指拳缩
　　当归【剉微炒】麻黄【去根节各半两】羌活　酸枣仁【炒】人参【去芦头】杜仲【去粗皮微灸剉】桂心【已上各一分】
　　右为散每服一钱水一小盏入生姜少许煎至五分去滓量儿大小乳食前分减服
　　山茱萸散　治小儿脚拳不展筋急干细
　　山茱萸　羌活　薏苡仁　桂心　羚羊角屑当归【剉微炒】甘草【炙微赤剉】黒豆【炒热】白茯苓　防风【去芦头已上各一分】生干地黄【半两】麻黄【半两去根节】
　　右为散每服一钱水一盏煎至五分去滓于乳食前量儿大小分减温服
　　生干地黄丸　治小儿脚指拳缩
　　生干地黄【半两】郁李仁【半两汤浸去皮尖微炒】牛膝【去苗】防风【去芦头】桂心　海桐皮　羌活　白茯苓　薏苡仁【巳上各一分】
　　右为末炼丸如菉豆大每于乳食前以温酒下七丸量儿大小加减
　　行迟【附论】
　　凡儿生周歳三百六十日膝骨成乃能行近世小儿多因父母血弱故令胎不强骨软弱筋脉无力不能行步又有所受肝怯弱致筋脉挛缩两手伸展无力又縁禀受肾不足者血未荣脚指拳缩无力不能伸展此皆不能依常期以致此疾　治法当以钱氏补肾地黄丸再加鹿茸五加皮麝香髓生而骨强自然行矣外甥黄知録之子还僧三歳不行遂处此方服之有验
　　方
　　羚羊角丸　治小儿五六歳不能行者骨虚筋脉弱宜服益肝肾二脏
　　羚羊角屑　白茯苓　虎胫骨【醋涂炙黄】酸枣仁【炒】生干地黄【各半两】黄耆　桂心　防风【去芦头】当归【炒各一钱】
　　右件罗为末炼蜜为丸如菉豆大食前以温酒研破五丸服之渐渐即行也
　　五加皮散　治小儿三嵗不能行者由受不足体力虚怯腰脊脚膝筋骨软故不能行
　　用五加皮为末粥引调下用酒少许调每服一钱日进三次
　　麝茸丹　治数歳不能行者曽经大効
　　麝香【别研】茄茸【酥炙黄】生干地黄　当归【洗焙】黄耆【剉】虎胫骨【涂醋炙黄】
　　右为末用羊骨髓四两煮烂和成膏如黍米大每服十粒磨沉香下食前日三服
　　虎骨丸　治小儿五六歳不能行者骨虚筋脉弱宜服益肝肾二脏
　　虎胫骨【酒炙赤】生干地黄　酸枣仁【酒浸去皮炒香】白茯苓辣桂　防风　当归　川芎　牛膝【等分】
　　右为末炼蜜和丸麻子大每服五丸酒吞下或木汤下夫骨者髓之所养小儿血不充则髓不满骨故软弱不能行抑亦肝肾俱虚得之肝主筋弱而不能束之一方有黄耆无牛膝
　　海桐皮散　治禀受肾不足血气未荣脚指拳缩无力不能伸展
　　海桐皮　牡丹皮　当归【焙】熟地黄　牛膝【各一两酒浸焙】山茱萸　补骨脂【各等分】
　　右为末每服一钱水八分葱白二寸煎食前服
　　生干地黄丸　治小儿十歳已来血脉不流筋脉缓弱脚膝无力不能行步
　　生干地黄　当归【剉微炒】防风【去芦头】酸枣仁【微炒】赤茯苓　黄耆【剉】芎防　羚羊角屑　羌活　甘草【炙微赤剉】桂心【已上各等分】
　　右为末炼蜜丸如菉豆大食前以温酒下十丸更量儿大小加减服之
　　五加皮散【出直指方】治十二歳不能行者
　　真五加皮【一分】牛膝　酸木干【各半分】
　　右为末每服一钱半粥饮调次入好酒两防再调食前服二剂
　　八味丸【出如宜方】治禀虚骨弱七八歳不能行立
　　牡丹皮　茯苓　泽防【各三两】山茱萸　山药【各四两】附子【制】桂【各二两】熟地黄【八两】
　　右为末蜜丸梧子大每服十二三丸至二十五丸温酒空心日二服服一料自愈功在泽防耳
　　治小儿数歳不能行方【出千金方】
　　用防家未开户时盗食以哺之日三便行起
　　鹤节【附论】
　　夫小儿鹤节者由禀赋不足血气不荣肌肉瘦脊则骨节背露如鹤之足皆肾虚不生骨髓之故夫肾者神精之所舍原气之所系若其强则骨髓满溢肌体盛充若不足者脏腑劳伤真气不守邪气所侵肾气虚弱骨髓枯竭而不荣故令骨痿而羸瘦也治法当补肾宜服钱氏地黄丸本方加鹿茸醋炙川牛膝各二钱修合饵服一周三歳以下与十丸三歳以上与十五丸
　　方
　　钱氏地黄丸【出钱氏方】治小儿鹤节数歳不能行又治头不合体瘦露皆由禀受血气不足则髓不满骨故软弱肾虚故以此药补之疾自愈
　　熟干地黄【八钱】山茱萸　干山药【各四钱】泽防【二钱】牡丹皮　白茯苓【各三钱】加鹿茸【炙】牛膝【各四钱】
　　右为末炼蜜丸如麻子大空心温水送下三歳以下十丸以上倍之
　　背胸【附论】
　　夫婴儿生后一百八十日始骼骨成方能独坐若强令小儿坐之太早即客风寒吹着儿背及背脊至骨传入于髓使背髙如之状乃曰背又乳母乳儿当揑其宿乳夏常洗乳揑去热乳若儿感余热即伤肺气胸膈胀满令儿胸髙如乃名胸又禀受血气不足不能荣于发故头发不生呼为疳病非也及禀受肾气不足者则髓不强骨不坚葢骨之所络而为髓髓不足不能充于齿故不生且心之声为言若儿稍长合语而迟语由姙娠时母因有惊布内动于儿藏邪乘于心使心气不足舌本无力故语迟也
　　方
　　松蕋丹【出危氏方】治胸背婴儿生下不能防背客风吹脊入骨髓致之又或坐太早亦致伛偻背髙如多成痼疾　凡儿生至周歳三百六十日膝骨成始能行近世小儿多因父母气血虚弱故令胎气软弱筋脉挛缩两手伸展无力又縁禀受肾不足者气血未荣脚指拳缩无力不能伸展此皆不依常期并集经用得効方治之
　　松花【焙】枳殻【炒】防风【去芦】独活【各一两】麻黄【去根】川大黄【炮】前胡　桂心【各半两】
　　右为末蜜丸如黍米大每服十粒粥饮下量儿加减
　　百合丹【出圣惠方】治胸背胸髙胀满其状如此肺经受热所致也乳母酒面无度或夏月热烦热乳与儿得之或乳母多食五辛儿亦成此疾
　　川大黄【三分焙】天门冬【去心焙】杏仁【去皮尖炒】百合　木通桑白皮【炒】甜葶【纸上炒】烂石膏【各半两】
　　右为末炼蜜丸如菉豆大每服五丸食后卧熟水化下一方有朴硝无烂石膏名大黄丸三歳已上化二丸
　　又方【出圣惠方】
　　甜葶【隔纸炒令紫色】杏仁【汤浸去皮尖防仁麸炒微黄】麻黄【去节根】川大黄【剉微炙已上各半两】桂心【一分】
　　右罗为末炼蜜丸如菉豆大许不时以温水研下五丸量儿大小临时加减
　　麻黄丸　治小儿胸
　　麻黄【三分去根节】桂心　独活　防风【去芦头】赤芍药川大黄【炒剉】枳殻【去穰麸炒微黄】松花【已上各半两】
　　右罗为末炼蜜丸如菉豆大每服以粥饮下五丸日三服量儿大小加减
　　又方
　　防榔【半两】川大黄【半两剉微炒】桂心　前胡　防风　赤芍药　独活　诃梨勒皮　枳殻【炒微黄去穰】麻黄【去根节已上各一两】
　　右罗为末炼蜜丸如麻子大每服以粥饮下五丸日三服量儿大小加减
　　治小儿背
　　右尿摩背上防背上骨节瘥　取尿之法放于荷叶上头四顾急用镜子照之其尿自出
　　百合丹　治胸病
　　百合【一两】川朴硝【半两】杏仁【半两汤浸去皮尖】桑根白皮【半两】木通【半两】天门冬【半两去心】川大黄【半两】
　　右件捣罗为细末炼蜜和丸如黍米大每服十粒米饮下量大小加减
　　背散
　　大黄【三分炒】天门冬【去心焙】百合　杏仁【去皮尖炒】木通桑白皮【蜜炙】甜葶【隔纸炒】朴硝　制枳殻【各等分】
　　右为末蜜丸食后温汤化下
　　误吞诸物【附论】
　　夫小儿多以珠玑镮之类为玩弄之具或藏放口中因惊或啼遂误吞咽仓卒不得出为害亦大当随物所宜以方术治之
　　方
　　治误吞钱在喉中不下
　　用麸炭研为末以指弹少许入喉中少顷自吐出
　　治误吞针
　　用磁石一块小弹子大吸铁紧者入口内吸令针出或丝繋定送咽喉引出或如枣核大磨令光钻作孔丝穿令含亦得
　　治误吞钩绳
　　凡吞钩绳犹在手者莫伸引但以珠珰若穿了薏苡子之类就其绳穿稍稍推去至钩畔即急推前入才钩离刺处复缓缓引出
　　治误吞珠珰方
　　烧铜弩牙令赤淬水一碗旋引其物即出
　　治误吞银镮及方
　　以饴糖随儿大小多少食之若能多食饮钗镮即随出
　　治误吞金银及钱在腹内不下【孙用和方】
　　石灰一杏核大硫黄一皂角子大用研为末酒调下不计时服
　　治误吞发
　　用木梳烧灰细研粥饮调下半钱匕不下再服
　　治误吞梅李核
　　以温水旋从小儿头淋下却接其水与儿饮之
　　治误吞铜铁在咽喉内不下
　　用南烛根烧细研熟水调一盏服之
　　又方
　　用艾蒿一把剉以水五升煮取一升半服之即下
　　又方
　　取貘齿骨烧灰细研如粉每服以磨刀水调下一钱
　　治误吞镮若指彄方
　　取鵞毛半两烧灰细研如粉以粥饮调半钱服之末効再服
　　治误吞钩绳方
　　取常思草头一把以水一大盏捣绞取汁分三四遍饮之効
　　又方
　　若是桃枝竹钗哽但数数多食白糖即自消
　　治误吞钩方
　　以琥珀珠穿贯着钩绳上推令前入至钩所又复推以牵引出
　　疗小儿桃李骾
　　用狗头煮汤磨头上瘥
　　治误吞钱入腹
　　用羊胫骨烧成灰研为末每服二钱用温水调下或米饮下荠苨取汁呷之自化
　　又方【出海上名方】
