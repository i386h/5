<!-- { "loadSidebar": true } -->
　　用蛀栗子烧灰存性为末每服半钱米饮调下
　　治小儿误吞铜钱等物不出【出圣惠方】
　　煮葵菜多食之即下如神一方用冬葵子根煮汁饮之即出
　　治误吞铜铁物【出经验良方】
　　细研硬炭为末饭饮调下于大便防下如乌梅状方用炭烧通红急捣为末米饮调下亦治误吞针钉等物连数服乃验
　　又方【经验良方】
　　用荸荠不拘多少研烂水咽吃即下非时收下干为末冷水调灌
　　治骨鲠方【杨氏寳书】
　　用筒子极硬白炭碾为末浓米饮调下无効再吃神验
　　治小儿大人一切骨鲠或竹木签刺喉中不下【出肘后方】于腊月中取鳜鱼胆悬北檐下令干每有鱼鲠取一皂角子许以酒煎化温服若得吐其骨即随涎出若未吐更饮温酒但以吐为度酒随量饮之若不便出再煎一块无有不出者若鲠在脏腑中日乆黄瘦甚者服之亦得出于仓卒不得鳜鱼或蠡鱼鲩鱼鲫鱼俱可皆以腊月收之为佳
　　治小儿误为诸骨及鱼骨刺入肉不出者【同前】
　　煮白梅肉研烂后调象牙末厚傅骨刺处自软一方无象牙末用沙糖含须臾自下
　　误吞钱【出传言适用方】
　　浓煎艾汤一二盏入饧顿服半斤
　　通散【出医方妙选】治误吞铜钱铁物及钩绳之类在咽喉不下
　　鵞毛【一钱烧灰】磁石【一皂角子大烧灰】象牙末【一钱烧存性】
　　右件捣细末每服半钱新水调下
　　食治诸病【附论】
　　夫生民之道莫不自小至大若无其小卒不成大故易曰积小成髙大也凡小儿之病状证甚多造次之间徧载不尽其诸药方备在诸经今聊举食治单方以救仓卒之要尔
　　方
　　四味粱米汤　治小儿泄注
　　粱米　稻米　黍米【各三合】蜡【如半弹丸大】
　　右以东流水二升煮粱米三沸绞去滓以汁煮稻米三沸去滓用汁煮黍米三沸绞去滓置蜡于汁中消每服半合空心午后各一随儿大小加减
　　牡丹粥方　治小儿癖瘕病
　　牡丹叶　漏芦【去芦头】决明【各一两半】雄猪肝【去筋膜切碎二两】
　　右水三升煎牡丹叶等三味去滓取一升半入猪肝及纯粳米二合煮如常粥空腹食之随儿大小加减
　　人参粥方【出圣惠方】治小儿冷伤脾胃呕逆及痢惊癎人参【半两去芦头】白茯苓【三分】粟米【半合】麦门冬【一两去心】
　　右细剉每服半两以水一大盏煎诸药至七分去滓下米作粥食
　　鸡子饼　治小儿秋夏中暴冷忽下痢腹胀乍寒乍热渇甚食之
　　鸡子【二枚去殻】胡粉【半两炒令黄】黄蜡【一枣大】
　　右先下蜡于铫内微火上镕次下鸡子黄及胡粉调和冷作饼与儿空心午后食之量大小加减
　　淡竹叶粥方【出圣惠方】治小儿心脏风热精神恍惚
　　淡竹叶【一握】粳米【一合】茵陈【半两】
　　右水二大盏煎二味取汁一盏去滓后投米作粥食之
　　郁李仁粥方【出圣惠方】治小儿水气腹肚虚胀头面浮肿小便不利
　　郁李仁【一两汤浸去皮尖微炒】桑根白皮【一两剉】粟米【一合】
　　右捣碎每服半两以水一大盏煎至七分去滓下米作粥入少生姜汁任意食之
　　黍米粥方【出圣惠方】治小儿下痢日夜数十行渐至困弱
　　黍米【一合】鸡子【一枚】黄蜡【半两】
　　右煮粥临熟下鸡子蜡搅令匀空腹服之
　　马齿菜汁粥方【出圣惠方】治小儿血痢不
　　马齿菜汁【一合】蜜【半合】粟米【一合】
　　右以水一大盏煮作粥后入二味和调食前服之
　　扁豆粥方　治小儿霍乱母食
　　扁豆茎【切焙一升】人参【二两】
　　右以水三升煮扁豆茎全熟下人参煎至二升去滓取汁煮粟三合为粥与乳母食临乳儿时先挼去少许冷乳汁然后乳儿母常食此粥佳
　　牛乳饮　治小儿哕吐
　　牛乳【一合】生姜汁【半合】
　　右于银器中慢火同煎约至六七沸一歳儿饮半合仍量儿大小以意加减
　　牛蒡粥方【出圣惠方】治小儿心脏积热烦躁恍惚
　　牛蒡根汁【一合】粳米【一合】
　　右以水一大盏煮粥临熟投牛蒡汁搅匀空腹温温服之
　　鸡子粥方【出圣惠方】治小儿下痢不止瘦弱
　　鸡子【一枚】糯米【一合】
　　右煮粥临熟破鸡子相和令食之
　　梨汤粥方【出圣惠方】治小儿心脏风热昏愦躁闷不能下食
　　梨【三枚切】粳米【一合】
　　右以水二升煮梨取汁一盏去滓投米煮粥食之
　　葛根粥方【出圣惠方】治小儿风热呕吐头痛惊啼
　　葛根【一两剉】粳米【一合】
　　右以水二盏煎至一盏去滓下米作粥入生姜蜜各少许食之
　　芦根粥方【出圣惠方】治小儿呕吐心烦热渇
　　生芦根【二两剉】粟米【一合】
　　右以水二大盏煎至一盏去滓投米作粥入生姜蜜汁少许食之
　　浆水葱白粥方【出圣惠方】治小儿小便不通肚痛
　　粟米【二合】葱白【三七茎去须细切】
　　右以浆水煮作稀粥临熟投葱白搅匀温温食之
　　治小儿惊风方
　　用白羊头一个丁香一两同熬至软同乳母空心尽食之
　　猪子肝　治小儿乆痢
　　用猪子肝一具切片炙熟空心食之
　　落床损瘀【附论】
　　夫人血之在身随气而行常无停积凡小儿若因堕落伤损则血行失度随伤损之处则停积若流入腹内亦积聚不散皆成瘀血在内顔色痿黄气息微喘啬啬小寒翕翕微热或时刺痛也
　　方
　　地黄散【出圣惠方】治小儿落床伤于肢节青瘀疼痛
　　生干地黄　甜子　蒲黄　桂心　赤芍药川大黄【剉微炒】当归【剉微炒】桃仁【浸去皮尖防仁炒黄各一分】
　　右为细散每服不计时用酒半合生地黄汁半合相和暖令酒匀调下半钱量儿大小加减服之
　　蒲黄汤【出圣惠方】治小儿落床堕地如有瘀血腹中隂隂寒热不肯乳哺但啼哭呌唤者
　　蒲黄　麦门冬　大黄　黄芩【各十铢】甘草【八铢】芒硝【七铢】黄连【十二铢】
　　右防咀以水二升煮取一升去滓内芒硝分三服消息视儿羸瘦半之大小便血即愈忌冷食
　　茯神散　治小儿落床体热惊悸
　　茯神【半两】龙胆【去芦头】犀角屑　子芩　麦门冬【去心焙】人参【去芦头】甘草【炙微赤剉已上各一分】
　　右为麄散每服一钱以水一盏煎至五分去滓不拘时量儿大小加减温服
　　蒲黄汤【出医方妙选】治打扑或落床堕地至损血气羸瘦痿黄或时刺痛游走不定
　　蒲黄　当归【洗焙】生地黄【各一两】琥珀　赤芍药　桂心【各半两】
　　右为细末每服一钱水一小盏煎至五分去滓温服大小加减服之又一方川大黄剉微炒
　　茯神丹【出医方妙选】治证同前
　　茯神　当归　麦门冬【去心各一两】人参　黄芩　草龙胆　桃仁【汤浸去皮炒各半两】
　　右为细末拌匀炼蜜和如黍米大每服十粒生地黄汁少许同酒下大小加减
　　犀角散　治小儿落床体热疼痛
　　犀角屑　赤芍药　芎防　当归【剉微炒】甘草【炙微赤剉已上各一分】川大黄【半两剉微炒】
　　右为麄散每服以水一小盏煎至五分去滓不计时温服量儿大小加减服之
　　治攧扑伤损【出杨氏宝书】
　　用萝卜切细片研碎以罨之用纱帛裹患处过宿臭甚即愈如觉骨损绞生藕汁和酒饮之即効一方用萝卜子汤
　　又方【出杨氏寳书】
　　用半两钱不拘多少煆通红醋淬令酥脆研令细麝香酒调下如攧扑折损立见接续微响其効如神
　　接骨丹【出微生家寳】治小儿攧扑伤折筋骨通神
　　大矾【六个】腊月猪脂【去膜净熬过四两】黄蜡【熬净秤】蜜陀僧【别研秤】自然铜【如荔枝皮者细研秤】黄丹【细研秤四味各二两】血竭【别研秤】没药【别研秤】滳乳香【别研细秤各半两】
　　右研各制精细先将猪脂再熬成汁次下蜡搅匀次下蜜陀僧及大矾等六味皆逐旋下只留乳香末下用微火不得住手搅火才猛即药无力矣将欲成膏取下一茶少顷药不至大热投乳香搅匀众手乘温热急丸如弹子大以新磁礶子收之须厚葢扎之每一大丸治两人大人可治一人或作小丸乳香酒下空心服但不可多吃恐生骨耳







　　普济方卷四百一
<子部,医家类,普济方>
　　钦定四库全书
　　普济方卷四百二　　　明　周王朱橚　撰婴孩痘疹门
　　緫论
