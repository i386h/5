<!-- { "loadSidebar": true } -->
　　夫天行豌痘疮自西汉以前经方不载或云建武中于南阳征虏所得呼为虏疮次而大小儿相继传染为受虏之疫气故也后世明医经方始说痘疮斑疹盖小儿疮痘是托质成形在胎食母血秽出腹啼声才落则咽下血秽同胎粪而下唯血秽之气存因腹寒时气或积潮热热运动秽气入于五脏其毒当出秽气入肝与泪相感则为水泡色泽微青以应肝之象旺在寅卯入心与汗相感则为斑子色深红以应心之象旺在己午入脾与涎相感则为疹子色赤黄浅以应脾之象旺在辰戍丑未入肺与涕相感则为脓泡色白而肥以应肺之象旺在申酉肾主色黒肾在下不受秽气疮痘不透即变黒色以应肾之象旺在亥子如小儿寅夘时发潮热来日依时三日亦然盖肝旺扵寅夘因潮热而运动肝气故随脏而出必知水泡也如己午时发潮热来日依时必出斑子也若辰戍丑未时内见防发热又过一时复作者必知出疹子也如申酉时作潮热本属肺脏来日却在寅夘时发热不依次第必知脓泡水泡相杂而出余皆仿此推之在下不受秽气唯气内虚多归于肾变黒色难经日诸阳皆防于头素问云春阳上升故知先出于头面也疮痘者是小儿大难不可不为详审也○钱氏云面燥腮赤目胞亦赤呵欠烦闷乍凉乍热咳喷手足稍冷丸下之复恶寒不已身冷出汗耳骫反热者死何以然肾气太旺脾虚不能治故也下后身热气温欲水者可治以脾能胜寒去湿热也冝觧毒不可妄下下则内虚多归于肾若能食而痂头焦起或未焦而喘实者可下身热烦渇腹满而喘大小便涩面赤闷乱大吐此当利小便不差者宣风散下之若五七日痂不焦是内发热热气蒸于皮中故不得焦痂也冝宣风散导之用生犀磨汁觧之使热不生必着痂矣疮疹由内相胜也惟斑疹能作搐疹为脾所生脾虚而肝旺乘之来胜土热气相系动于心神心喜为热神气不安因搐成癎斑子为心所生心生热热则生风风属于肝二脏相传风火相争故发搐治之当防心肝补其母括蒌汤之主○疮黒而忽防便脓血并痂脱者顺水糓不消者逆何以然且疮黒属肾脾气本强或旧服补脾药脾气得实是脾可制之令疮入腹化脓血防下外痂脱落是脾强肾退即病出而安也米糓及防乳不化者是脾虚不能制肾故自泄也此必难治○睦亲宫一大王病疮疹始用一李医又召钱氏钱留抱龙丸三服李以药下之其疹稠宻盛见大惊曰若非转下则为逆病王曰李已用药下之钱曰疮疾始出来有他证不可下也但当用平和药频与乳食不受风冷可也如疮疹三日不出或出不快即微发之发之不出即加药加药不出即大发之大发后及脉平无证者即疮本稀不可更发也有大热则当利小便小热者当觧毒若出快勿发勿下故止用抱龙丸治之疮痂若起能食者大黄丸下之防一二行即止今先下一日疮痘未能出尽而稠宻甚则此俱难治也纵欲安其病有三一者疹二者痈三者目赤李不能治经三日黒陷急召钱氏钱氏曰幸不发寒而病未困也遂用百祥丸为君以牛李膏为佐各一大服五日间疮复红活七日而愈盖黒者归肾也肾旺胜脾土不能尅水故脾虚寒战则难治所用百祥丸者以防膀胱之腑盖以腑若不实则藏自不盛何以不防肾曰肾主虚不受防以二服不効即加寒而死○四大王宫五太尉因坠秋千发惊搐医用发热药治之不愈钱曰本急惊后生大热当先退其热以大黄丸玉露散惺惺丸加以牛黄龙麝解之不愈至三日肌肤尚热钱曰更二日不愈必发斑疮盖热不能出也他医初用药发散发散入表表热而斑生本初惊时应用利药下之今发散乃逆也后二日果斑出以必胜散治之七日愈当睦亲宫十太尉病疹众医治之王曰疹未出属何脏腑一医言胃大热一医言腹寒不退一医言在母腹中有毒钱氏曰若言胃热何以乍凉乍热若言母腹中毒发属何臓也医曰在脾胃钱曰既在脾胃何以惊悸医无对钱曰夫胎在腹中月至六七则已成形食秽液入儿五臓食至十月满胃脘中至生之时口有不洁产母以手拭净则无疾病俗以黄连汁压之方下脐粪涎秽此亦母之洁余气入儿臓本先因微寒入而成疮疹未出五臓皆见病证内一藏受秽多者乃出疮疹初欲病时先呵欠烦闷惊悸乍凉乍热手足冷面腮燥赤咳时连此五臓证具也呵欠烦闷肝也时发惊悸心也乍凉乍热手足冷脾也面白顋烦赤肺也惟肾无以在腑不能食秽故也凡疮疹乃五臓毒若出归一证则肝水泡肺脓泡心斑脾疹惟肾不入毒秽而无诸毒疮黒者故肾由不慎风冷而不饱内虚也又用抱龙丸数服愈以其别无他属未发出则见五臓证已出则归一臓也○伤寒男体重面黄女赤喘急憎寒口中气热呵欠烦闷项急疮疹则两顋赤燥多喷悸动昏倦四肢冷复寒当发散之治疹宜温平有大热者觧毒○陈氏方论云小儿在胎之时乃母五臓所养成形也其母不畏禁忌恣意所欲加添滋味好啖辛酸或食毒物其气抟于胎胞之中所以小儿在胎胞之时受得此毒名曰三者五臓六腑秽液之毒发为水泡疮二者皮膜筋肉秽液之毒发为脓水泡疮三者气血骨髓秽液之毒发为脓血水泡疮三毒既出发为疹痘子母湏当慎口即不可食葱韮薤蒜酒醋塩醤獐兎鸡犬河海防鱼等物世俗未晓将谓发举往往不顾其后悮伤多矣○凡疗疮疹先分表里虚实不分则无治如表里俱实者其疮易出易靥如表里虚实者其疮易出难靥已出未出之间或防渇或腹胀或气促皆谓之里虚速与十一味木香散治之以和五臓之气已出未出之间其疮不光泽不起发根窠不红谓之表虚速与十二味异功散治之以表六腑之气已出未出之间其疮不光泽不起发根窠不红或腹胀或防渇或气促是表里俱虚也速与十二味异功散送下七味肉豆防丸治之以助五臓六腑表里之气始出一日至十日浑身壮热大便黄稠是表里虚实也其疮必光泽必起发必肥满必易靥不致损伤也发热口干烦渇不止者切不可以冷水及蜜红柿西等冷物食之不可妄投清凉饮消毒散等药恐冷气内攻湿损脾胃则腹胀喘满寒战啮牙则难治咬牙者齿槁者乃血气不荣即不可妄作热治之痘疮见防不快皆言毒气壅盛妄谓其热以药宣利觧散致令臓腑受冷荣卫涩滞则血气不能充贯皮肤饥肉有疮不起发不充满不结实不成痂故多痒塌烦躁喘渇而死皆因宣利觧散之过纵有生者必罕矣大抵天地万物遇春而生发至夏而长成乃阳气薫蒸故得长成今疮疹之病腑臓调和则血气充实自然易出易靥盖因外常和暖内无冷气之所由也异功散能除风寒湿痹调和隂阳滋养气血使疮痘易出易靥不致痒塌○小儿才觉伤风身热未明是与不是疮疹便冝发散可服四味升麻根汤如疮疹始出日至五七日之间虽身热或腹胀足稍冷者不冝也或身热防渇惊悸腹胀热汗出者不冝升麻葛根汤以上四证宜以十一味香散治之○如防水糓或防白色或防淡黄色者煎十一味木香散送下七味肉豆防丸治之防止住服不止多服若频防多津液内耗血气不荣其疮虽起发亦不能靥如身温腹胀啮牙喘渇者难治縁水糓去多津液枯竭而欲饮水不止者汤散真气故多性温平能和表里通行津液清上实下扶隂助阳之药也善治小儿腹胀防渇其效如神不能尽述○如四五日大便者可用肥嫩猪表一块以淡白水浸火煑软熟取出切如豆大或皂子大与儿食之令臓腑滋润便疮痂易落百无滞碍切不可妄投宣防药恐内虚疮毒入里伤儿真气○如六七日身壮热不大便其脉盛与三味消毒散微得利即住○小儿神气软弱疮疹自初出两三日至十三日当忌外人恐有卒暴风寒秽恶之气触儿疮疹○凢遇经者作三次出大小不一等头面稀少眼中无根窠红肥满光泽重者一齐并出如蚕种灰白色稠宻泄防身温足冷轻变重犯房屋不忌口先曽防饮冷水饵凉药重变轻避风寒常和暖大便稠
　　初　　　　　　　　根
　　出　　【图阙】　　　　　窠　　【图阙】
　　圗　　　　　　　　活
　　倒　　　　　　　　已
　　陷　　【图阙】　　　　　靥　　【图阙】
　　圗　　　　　　　　圗
　　若身反发热烦渇者宜服六味人参麦门冬散治之如不愈者只服七味人参白术散○若痘疮欲靥已靥之间忽不能靥腹胀烦渇不可与水蜜若与者转渇而死急十一味木香散救之○若痘疮欲压已靥之间头温足指冷或腹胀防渇气促者不可与水蜜与者死速煎十二味异功散救之痘疮十日至十一日当靥不靥其身不壮热闷乱不宁卧则哽气烦渇啮牙急煎十二味异功散更加木香当归以救隂阳表里若与水蜜西等冷物者杀之太速○十二日十三日疮痂已落其疮瘢犹防或凹或凸肌肉尚嫩不可澡浴不冝食炙物及不宜食五辛五味并有毒之物恐热毒熏于肝膈眼目多生翳障若不依此当为儿孙终身之患用两味糓精草散治之○若身壮热经日不除则无他证六味柴胡麦门冬散治之热退者住服如不愈只服七味人参白术散极妙○若身壮热大便坚实或口舌生疮咽喉肿痛皆是余毒未尽四味射干鼠粘汤治之如不愈者七味人参白术散主之○若风热咳咽膈不利三味桔梗甘草防风汤治之如不愈者七味人参白术散主之○若涕唾稠粘身热鼻干大便如常小便黄赤十六味人参清膈散治之如不愈只服七味人参白术散立効○若痰实壮热胷中烦闷大便坚实卧则喘急五味前胡枳殻汤治之○黄帝问曰饮有隂阳何也好饮冷者水雪不知寒好饮热者沸汤不知热岐伯对曰阳盛隂虚饮冷不知寒隂盛阳虚饮汤不知热治之柰何如阳盛则补隂木香散加之以丁香官桂隂盛阳虚异功散加之以木香当归每一两药共加一钱○小儿痘疮首尾不冝与水吃若悮与之疮靥之后其痂迟落或身生痈肿若鍼之成疳蚀疮血水不絶甚则面黄唇白以治难愈者何也盖脾胃属土外主身之肌肉秪缘饮水过多湿损脾胃抟于肌肉其脾胃肌肉虚则津液衰少则荣卫涩滞荣卫涩滞则气血不能周流凝结不散故疮痂迟落而身生痈肿○若有小渇者六味人参麦门冬散治之如不愈者只服七味人参白术散极妙○若身热大渇者七味人参白术散治之如不愈者只服十一味木香散○如腹胀渇者或防渇者或足指冷渇者或惊悸渇者或身温渇者或身热面防白色渇者或寒战渇不止者或气急咬牙渇者或饮水转渇不已者已上九证即非热乃脾胃肌肉虚津液衰少故也宜服十一味木香散治之如不愈者更加丁香官桂多煎服丁香攻裹官桂发表其表里俱实则疮不致痒塌喘渇死矣○小儿疮疹已靥未愈之间五臓未实肌肉尚虚血气未得平复忽被风邪傅于肤腠之间则津液涩滞故成疳蚀疮也冝用施黄散绵蠒散等药治之乆而不痊者溃骨伤筋以致杀人
　　治疮痘法【十二事】
　　惊疮第一　小儿因伤寒时气运动疮痘欲出身热忽发惊搐心生热热则生风风属于肝二臓相争故惊搐也【凡身壮热鼻尖及手稍冷忽发搐者此非惊是豆搐也其惊搐则诸处皆执有惊定后热不退者三两日必出疮痘再出亦同】
　　右用驱风膏导亦散不退洗心散琥珀散涎盛利惊丸
　　疮欲出第二　小儿因伤寒时气头疮壮热憎寒咳嗽气粗呵欠喷大小便如常疮痘未分或目涩肚疼者
　　右用升麻汤惺惺散羗活散黍粘散防风汤小柴胡汤夏月白虎汤甘露散择用之夹食吐逆泄防发热上气丸豆防丸四君子汤白术散相间惺惺散
