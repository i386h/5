<!-- { "loadSidebar": true } -->
　　白茯苓【去皮】桔梗【去芦】天花粉　半夏【汤泡】甘草
　　右剉生姜夹门冬煎服
　　蝉蜕一物散　治疮疹渐作身热似伤寒候只耳尖脚稍或腹痛者是疮疹
　　用蝉蜕二十一个洗去泥土为末用水一盏慢火煎至七分去滓量大小温服如觉疹已出更依前三五次若冷服即有疮防苦不是疮疹候误服无害
　　三豆饮　治天行疹痘活血觧毒或觉乡井有此证预防之则不染
　　赤小豆　菉豆　黒豆【各一升】甘草【五钱】
　　右掬净豆甘草以水煑熟逐日空心任性食豆饮汁已染者轻觧未染服之七日不发如冬月常服可消臓腑中蕴热
　　惺惺散　治小児风热及伤寒时气疮疹发热咳不已恐生疹子
　　桔梗　　细辛【去叶】苽蒌根　　甘草【炙】
　　白术　　人参【去芦】白茯苓【去皮】川芎【各等分】
　　右为末每服一钱小一小盏薄荷三叶同煎四分温服如要和气入生姜煎服不拘时一方无川芎
　　白虎加人参汤
　　石膏　知母【一两】甘草【五钱炙】粳米【一合半】人参【五钱】
　　右剉水煎米熟为度温服
　　天麻散
　　天麻　　川芎　　升麻　　防风　　羗活半夏【姜制各等分】细辛　蝉蜕【去嘴足】荆芥　甘草【炙各二分】
　　右剉姜枣煎夹寒加桂夹暑加柴胡黄芩夹湿加茯苓苍术
　　枳殻桔梗汤　治胸腹胀满
　　桔梗　　　　　　枳殻【麸炒去穰各一两】
　　右剉散每服二钱水二钟煎至一盏分二服
　　小児麻豆方
　　用荆苓少许烂研以新井水将布帛裂过入一滴许麻油打匀令饭之便不闷乱麻已出用黄蜡煎青胶水即安【青胶乃守皮胶是也】
　　紫草汤　治絶乳婴孩并童児患疹豆疾候初觉多似伤寒面色与肢俱赤壮热头疼腰脊疼足多厥冷眼青黄色脉息多浮洪至数大不定小便赤少大便多秘才觉四肢色候及脉息虽是疹豆疾未攻以毛穴出者便可以服饵匀和臓腑防泄逐下药按仓公论云可服油剂不可用燥药不可用冷药若疹已结在皮毛穴处防防出即不可防泄也或疹出大盛窦穴脓水者却可防利也或未与防转急且即服此药紫草二两新者细剉先以百沸汤浸好便以物合定勿令紫草气出放入人体凡五十日至一百日婴孩服药注子一百五十日至二百日婴孩服一注子一嵗至二嵗儿服半合三嵗至四嵗儿服一合并宜于食前午后服此汤疹痘虽出势亦轻耳常服无妨
　　治小儿未满百日患痘疮槐白皮汤浴方
　　槐白皮【一两】　　　益母草【五两】
　　右以水五升煎至三升去滓浴儿了更取芸薹菜浓汁煎再浴作芸薹菜与乳母亦佳
　　浮萍丸　治小儿疮子不出烦闷惊悸
　　浮萍草【隂亁】晩蚕沙　　白薄荷叶【各一分】
　　右为末用薄荷自然汁煑面糊和为丸如鸡头大每服一丸薄荷汤化下不拘时
　　龙脑散　治小児出疮子不透旋出旋焦
　　龙脑　牛黄　丹砂　地龙【去土取末】麝香　乳香木猴梨【五十枚切焙】雄黄【各一钱研】鲮鱼甲【五片烧灰】紫草【五钱】甘草【生剉二两】
　　右为散用猪尾上血拌匀入在竹筒子内用油单封褁绵纒定于深坑子内调稀猪粪浸二七日出净洗每服一皂子大龙脑水化下并三服见効
　　定命散　治小儿疮疹毒气不出或出后亁黒色服此药发出毒气疮子细红而出一名定命硃砂散丹砂【研五钱】龙脑【研】乳香【研】马牙消【研】甘草【为末各二钱】
　　右同研均用十二月新獖猪血半升同研匀用青竹筒长二尺留两头节开一头作窍注药在内黄腊塞定以油绢褁封勿令透气埋地坑中至一日五日取出水洗挂风中四十九日劈开取药研为细散每服五分新水调下
　　人参丸　治小儿疮子黒色
　　用人参一分为末用牛李子汁瓷噐内熬成膏和为丸如豌豆大每服一丸杏胶汤化下不拘时
　　中和散　治小儿斑痘疮退热觧躁【一名败毒散】白药子　　甘草【炙各一分】　　雄黄【一钱醋淬】
　　右为散每服五分量儿大小加减宻汤调下
　　南朱散　治小儿斑毒不退【此方见疮疹后觧余毒类一名槐花散】觧热丸　治小儿出疮
　　甘草【生剉】　　　铁粉　　　青黛【研各五钱】
　　右为末再研匀炼宻和丸如鸡头大每服一丸熟水化下
　　败草散　治小儿痘疮抓搔成膏脓血淋漓肌肉败壊縁血气衰肌内故也
　　用屋烂草乃盖屋多年烂草或盖墙头草不以多少或晒焙为末用亁贴无时若浑身疮破脓水不絶粘掺衣服难以坐卧可用三二升摊于席上令儿坐卧甚効神妙无时候以其草经霜雪雨露感天地隂阳之气善觧毒竒功不可尽述
　　又方
　　用荞麦粉或荔枝核烧灰掺疮上亦好
　　斑烂作脓痛甚者
　　用细研黄土傅上或研芒硝末猪胆汁涂不能睡者麦麸或芭焦叶衬之
　　绵茧散　治小儿痘疮后身体及肢节上生疳饵蚀疮脓水不絶用出蛾绵茧不以多用白矾槌碎塞入茧以灰火烧候白矾汁尽取出研细每用亁贴痘疮口内若不早治则溃筋骨以致难为医治
　　疮烂成片方
　　用黄牛粪亁傅脓多痛甚者亁净黄为末傅之疮遍口中痛不能食者五福化毒丹或生蜜浸渍黄栢取汁啖之为愈凡疮欲成痂频以面油酥清蜜润之可揭血出无害若亁硬已乆必成瘢痕如茶醋如猪肝猪血之属每与食之则以脱之迹必为之黯惨然而疮痂已脱肌肉犹嫩不可盥洗大早亦不可以手加之胡荽酒能避恶左右所不可无或苍术降真用之亦可曰圣疮七日热而发七日泡而亁又七日则平复如疮旧矣大抵调顺血气温和脾胃均平冷热则疮出为甚易若实实虚虚损不足而益有余则疮出为甚难调解之法无以逾此或豆豉烧存性作末傅之
　　麦汤散　治小儿斑毒伤寒热咳水豆毒状如蚊咬变成赤生黒不治一名北骨皮散
　　甜葶苈【一分用隔纸炒】麻黄【一分去节】甘草【炙半分】人参【一两】大黄【一分湿纸褁煨亁】滑石【半分】知母　　羗活【各一分】地骨皮【五钱炒】
　　右为末每服半钱水一小盏入小粒同煎至十数沸服
　　掺方　治水泡豆疮
　　苦参　滑石　粉　轻粉　川白芷【各等分】
　　右为末亁掺之立効
　　治麸豆等疮
　　用山豆根水研服少许
　　治小儿豌豆疮众医不瘥服者神妙
　　天麻　甘草【各一寸】发灰　黄丹【熬分一分】马牙硝【三分】五色豆【各七粒】　　黄塩【一分】
　　右为散空心取一钱令水调服利下疮隙瘥
　　治小儿豌豆疮方
　　用腊月兎肉作醤食
　　又方
　　用腊月兎毛煎汤洗豌豆疮及以毛傅甚良
　　又方
　　用肉烂煑取汁洗之亁脯亦得马肉脯亦可
　　治小儿发豌豆疮
　　用猪胆和朴消涂之
　　治豌豆疮
　　取东壁一块许为细末傅之
　　又方
　　用马齿草焼末傅疮上其根湏臾逐药出若不出更服良
　　青黛散　治小儿斑痘豌豆疮
　　青黛【研如粉半两】　　　铁精浆【一升】
　　右将青黛为散临时斟酌铁浆调之一百日儿至二百日儿服一字七乳前服一嵗儿至二嵗半钱在食前午后各一服随儿大小以意加减
　　治小儿斑疮豌豆疮方
　　取熟煑大豆汁服之佳
　　又方
　　用头发一两烧灰为末汤调服两字随儿大小以意加减
　　治豌豆疮
　　亁漆　人中白　瓦松灰【各少许】　牙硝【一分】
　　右同研细空心冷浆水调下半钱以吐为度再服一钱得利三两行其疮自除神効
　　治发豌豆疮方
　　以小儿着取月水汁和水浴之
　　治小儿豌豆疮入肚者
　　用狗萤五七个空心淡酒送下即可救之
　　鼠粘汤　治小儿疮豆已出未能得透皮肤或出未能周遍热攻咽喉涎盛咳赤眼心烦并消疮癣疖如疮豆后毒气攻眼成翳障肿痛各以药时时服之翳自消
　　鼠粘子【四两炒】荆芥穗【二两】甘草【一两】防风【五钱】
　　右为粗末三嵗一钱水半盏煎三分去滓温服不拘时临卧逐日三服大利咽隔化痰涎止咳若春冬间常服免生疮疖老防皆宜服海藏云大阳小阳药也首论温平者此也一方沸汤防服
　　一方　治时气发豌豆疮
　　用川大黄防炒水煎去滓服
　　治小儿疮豆方
　　宜房室中用时时烧大黄苍术以辟恶秽之气不宜烧沉檀降真脑麝滴乳白胶等香
　　加减异功散
　　人参　白术　白茯苓　京芍药　黄耆
　　当归　桔梗　厚朴　　紫草　　粉草【炙各三钱】
　　右各防咀初加南木香二钱煨加肉豆蔲煨再加附子炮随轻重旋加用水煎服之
　　豆防丸
　　肉防【三两】木香　缩砂【三钱】白术　诃子【二钱】
　　右为末米糊丸汤饮下量与
　　参升麻汤　治小儿触胃必疹疮未发之前并宜服之
　　参【去】　升麻　葛根　　芍药　甘草【炙各等分】
　　右防咀每服五钱水一大盏同煎至七分去滓热服乳母多宜服
　　升麻汤　治发豆出后一向作热
　　山栀子　柴胡　黄芩　升麻　甘草
　　赤芍药　亁葛【等分】
　　右防咀薄荷汤同煎
　　人参散　治疽
　　甘草【一钱】麻黄【二钱】芍药　荆芥　白茯苓人参
　　右为末每服半钱薄荷汤下
　　括楼散　治欲出豆
　　括楼　　　　贝母　　　　荆芥【各等分】
　　右为末用紫草同煎连三服
　　治疮不透畜伏危困者
　　右用人牙五个炙令黄研末乳香汤下防鼻亦妙
　　香葛发斑汤　治小儿四时感胃发热皆可服惟疗小儿痘疮尚未出过者身发热头疼或手心冷耳冷即痘疮之苗也宜连进此药数服痘疮纵出则必少十分稳当此方一大都夏真人家传方云其家数代子孙痘斑虽有比他人自然稀少因得此方本堂屡用屡効真卫生之良剂也
　　紫苏【一两五钱】香附子【一两五钱】升麻【一两五钱】亁葛【二两】陈皮【一两】赤芍药【一两】甘草【一两】紫草【二两】
　　右防咀每服四钱重水一大盏姜三片葱白一根同煎七分去滓温服滓再煎服不拘时痘疮出则不必服如痘疮已出者不加紫草上服前药
　　黄耆六一汤　治疹已出葛根汤痘出光壮地红活色
　　黄耆【宻浸一两】　　　　甘草【一两】
　　右防咀入枣水煎服
　　治卒发秘验方
　　以石灰随多少和醋浆水调涂随手即减
　　治一切
　　以水煑枳殻为煎涂之亁即又涂之
　　治疮疹
　　用苦参五觔切以好酒三斗渍三十日每饮一合日三常服不絶若觉痹即差取根皮末服之亦良
　　治一切
　　以水煑芒消涂之
　　治□疹
　　以苦楝皮浓煎服
　　疮疹已出未出【附论】
　　夫疮疹已出未出之间有类伤寒之状其疮之证自然増寒壮热身体疼痛大便黄稠此乃正病若无他疾不宜服药但当平调之如已出未出之间或防渇或腹胀或气促里虚也十一味木香散主之已出未出之间其疮不光泽不起发窠不红表虚也十二味异功散主之已出未出之间其疮不光泽不起发根窠不红而又腹胀防渇或气促者表里俱虚也宜与十二味异功散送下七味肉豆蔲丸
　　方
