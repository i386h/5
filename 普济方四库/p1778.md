<!-- { "loadSidebar": true } -->
　　右为细末每服二钱水一中盏豆豉十粒同煎至六分去滓量儿大小服以利动为度逐日冷吃甘草汁三嵗以下一嵗以上加减服
　　治疮候未作脓心膈躁睡不安者
　　右用黒豆煮汁徐徐服亦觧
　　油剂方　治小儿方一二嵗发热恐成疮豆以此止之
　　生麻油　　　　　童子小便【各半盏】
　　右逐旋夹和以桞枝频搅令如蜜毎服二蚬殻许服毕令睡少时但三四服大小便利身体热退即不成疮痘之证若行迹以露不可服
　　化毒散　治小儿疮痘始出才有白泡忽防入于肉渐渐作紫色无脓日夜啼哭烦喿【一名败毒散】
　　欝金　　　　　　甘草【炙一分】
　　右用水半椀令水亁去甘草将欝金切作片子令亁为末入生脑子半钱研令均用生猪血研成稀膏子煎薄荷汤化下一钱不过二服其毒气从手足心出如痈状乃差此五死一生之疾候若便血疮壊无脓者十死不治一法可用蝉蜕末半钱好脑子一皂子大猪心血三皂子大和作膏子用热酒浸紫草令温下化服多时身上发大热疮毒顿出然后可依证调治之
　　疮疹出不快【附论】
　　夫痘疮出不快皆言毒气壅盛妄谓其热以药宣利觧散致令臓腑受冷荣卫澁滞则血气不能充实皮肤肌肉其疮不起发不充满不结实不成痂烦多痒塌烦躁喘渇死皆因宣利觧散之过也关人氏云出不快者数证不囬下可不辨者自红斑出齐之后当滴成血泡血泡成脓脓泡成痂疕而愈若结斑已见三四日而不愈者乃毒气内防其证危矣切不可妄发及妄下发之则为斑烂下之则为虚脱凡小儿蕴毒在内遇冬温或春夏暄热腠理蒸郁遂出为疮痘若正发之际忽天气大寒毒气交伏而不出则精神昏冐面青发热或才言妄语当此令用觧肌表而出之如紫草蝉蜕发散兼温飬如或血散之类或寒证毕偹者凡和觧散之剂皆可斟量用之又有红班方出或内虚或因犯胃气臓腑自利虚弱不食遂防而不出者亦用温里之药甚者虽硫黄姜防灵碜伏火丹砂等亦可用或将成血泡之际一半尚是红斑防者此毒气发越未透也宜半温里半飬之剂或内虚甚而生寒大便利者宜理中姜附軰以温之里温则气不消不防伏也内实者皮厚肉宻毒气难于发越至服大黄栀子亁葛石膏之类而得乎顺者或有通一当炎月触暑者邪烦躁喘急大渇昏迷而发不映用白虎石膏汤抱龙五苓之类而得安静者此皆临病识证随时审辨不可执一也凡疮疹或成脓泡一半尚是红防此毒气发越未透必不能乳食大便如常者宜半温里半飬之剂理中汤四圣散紫草木香汤若内实之人皮肤厚肉理蜜热毒难以发泄至服大黄栀子亁葛之类不得平顺者宜服犀角消毒饮
　　方
　　蓝根散　治小儿疮疹出不快及倒靥
　　板蓝根【一两】　　　甘草【剉炒三钱】
　　右为细末每服半钱或一钱取雄鸡冠血三两防同温酒少许食后调服下无证勿服
　　四物汤　治小儿时行疹痘热已出未出不快又消疮斑余毒大疮痘不透者为血澁故也此药能活血调顺疮痘无如此药活人书用一味白芍药为末治疮痘不快以此如四物汤诚疮痘之仙药也一方加甘草尤妙
　　白芍药　　川芎　　熟地黄　　当归【各等分】
　　右为麄末三嵗一钱水半钟煎三分去滓此本是妇人药治血利痢入婴粟殻同煎甚妙
　　化毒散　治小儿疮痘未定或出不快
　　紫草茸　　升麻　　甘草【炙各等分】
　　右防咀三嵗一钱水半盏糯米五十粒同煎三分去滓不拘时刘氏传云麸豆欲出浑身壮热不思饮食若服此一盏即内消已有一两颗出即觧其半若全出即当日头焦只三服消毒消饮同服妙
　　红花汤　治小儿疮痘不出
　　红花子　　　紫草茸【各五钱】　　　蝉蜕【一分】
　　右防咀酒水中半煎去滓温服大小加减
　　驱毒散　治小儿疮疹痘不快
　　白花蛇【酒浸一宿炙黄去骨为末】　麝香【少许】
　　右为末三嵗一字酒调下蝉蜕汤亦得良乆便出
　　无比散　治小儿疮疹出不快及黒疮子应一切恶候及治痘毒灌咽喉声哑涎喘
　　硃砂【一两好者】牛黄　麝香　脑子　腻粉【各一分】
　　右为末一嵗一字水银少许用猪血尾三两滴新汲水调服寕稳得睡然后取下如烂鱼肠葡卜穗之类涎臭亚物便安乳汁调尤妙一方无水银大人半钱
　　如圣紫草汤　治疮痘出不快【或吃乳婴儿与乳母兼服之四五嵗已外只令儿服】
　　紫草【二両】　　　　陈橘皮【一両】
　　右防咀白水煎服【一方为末毎服一钱水盏入葱白三寸煎至六分去滓温服量儿大小加减】
　　麝香膏　治疮疹不透
　　右旋取猪心血调麝香少许涂两手心并口唇上
　　无价散　治斑疮发出不快【经验名化毒散预取等分黄土窖五日砂锅盛塩泥固济日干至腊日烧末入麝少许各徤效化毒散】
　　人猫猪狗腊晨烧　　　少许防将蜜水调百者救生无一死　　　万铤黄金也可销
　　右将前四物于腊日早晨日未出盛贮于销一铤银锅子内用木炭火笼煆令烟尽白色为度但有发疮以觉有疮或发不快倒推黒靥一切恶疮并皆治之毎遇小童但觉疮证毎用药一字用蜜调服万无一失防此药工効无名可扬故以无价散呼之上项用人猫猪狗四亁粪依上法治用
　　救生散　治小儿斑疹出不快倒防欲死者
　　右用真蒲黄五月上旬丙丁子日采以银噐内慢火炒令深紫色细研毎药一両入真麝香一字研匀毎服一字至半钱入薄荷汁五防温酒调下斑疹黒防昏溃喘满欲死者二三服神效
　　万金散　治疮疹已出未能匀遍色不红润
　　防风【三钱】　人参　　　蝉蜕【各二钱】
　　右为细末煎葡萄汤调下如无蜜葡萄亦可煎汤服了急用芥子末白汤调如膏涂儿脚心亁即再傅其毒渐复出疮疹依前红活
　　神效散　治小儿疮泡欲出不出虽出不快倒靥者右用鸡抱子殻内白皮不以多少以木炭火烧为灰出火毒细研以新汲水调下毎服半钱日三服
　　加味四圣散　治疮出不快及变黑防倒靥
　　紫草茸　木通　黄耆【炒】川芎【各等分】甘草【炙减半】
　　右剉白水煎服大便秘加枳殻大便如常加糯米百粒或曰糯米能觧毒发疮一方加南木香同等分
　　丝汤发疮疹最妙
　　右用丝连皮烧存性为末汤调服杨氏曰发痘疮最妙或加甘草紫草
　　安斑散
　　黄耆　赤茯苓【去皮】羗活　人参【去芦】桔梗【去芦】紫草　枳殻【炒各五钱】
　　右剉紫草薄荷煎温服热而实者加升麻或加白木通糯米煎
　　快斑散
　　紫草茸【五钱】陈皮【二钱】黄耆【三钱】赤芍药【五钱】甘草【炙三钱】
　　右剉加糯米百粒煎三嵗以上服三钱以下一钱服后疮徧匀四肢住后服
　　犀角觧毒饮　治小儿内壅邪热疮不出快
　　恶实【四両炒即牛蒡子】甘草【一両炙】防风【五钱】荆芥穗【二両】
　　右为末煎紫草糯米园荽子汤调食后临睡日三服或云疮痘已出欲出热盛服三四服消毒发疮神效一方为散水煎服大便实加大黄
　　猪苓汤　治暑天冐热渇昏迷疮出不快
　　猪苓【去皮一両】泽防【二両】白术【一両五钱】赤茯苓【二両】
　　右末加辰砂末煎车前子草生地黄麦门冬下
　　小柴胡汤
　　右加生地黄紫草木通车前草同煎服【方见疮疹大盛类】
　　快毒丹　治疹痘疮气匀则出快盖血随气行若内有邪热使气不匀宜服之
　　黒牵牛　南木香【一方用各一分】肉豆防【一方用半両】
　　青皮【各等分半生半炒一方用一両五钱】
　　右末滴水丸黍米大毎服七粒至十粒量大小加减丸数紫草葱汤下前贤处方有妙木香匀气豆防青皮补脾又以牵牛防肾膀胱之腑也
　　托里散　小儿痘疮毒根在里或气血虚弱或风邪秽毒冲触使疮毒内防伏而不出出不匀者快此药活血气调胃补虚内托疮毒使之尽易収易靥
　　人参【去芦】川芎　防风　苦桔梗【去头尾】甘草【生的】当归【酒浸】肉桂【去皮取末二钱五分】川白芷【不见火】黄耆【寸截塩水蒸炙】厚朴【姜汁浸一夕晒】
　　右当归人参黄耆各二両余各一両为末拌匀木香紫草调下一名内托散
　　又托里散　补虚活血气发疮通行血气位加
　　黄耆　木香　赤芍药　蝉退　肉桂【各等分】
　　右用白水煎服
　　红粉丹　治腑热疮疹不匀
　　龙脑【细研一钱】南星【腊日醸牛胆中白日内隂干者取末一両】坯子染胭脂硃砂【细研水飞】天竺黄【末各一両】
　　右研匀炼宻和丸如鸡头大毎服一粒人参汤下
　　滑石散
　　滑石　　　　　　甘草【炙各半両】
　　右为末毎服一钱半鸡子清酒少许调下一方灯心汤调下【一名玉浆散】
　　脱齿散　治疮疹不出百药不中者服此即出
　　右以人牙齿脱落者不拘多少于瓷内固济大火煅令通赤候冷取出为末用薄荷酒调下半钱良乆脉平和毒气散疮如粟米一方烧存性热水调服
　　紫金散　疗小儿疮疹不快倒靥
　　紫草　　蛇退皮【炒焦】　　牛李子【炒各五钱】
　　右为麄末毎服一钱水七分煎至四分去滓温服
　　如圣散　疗小儿斑疮不快倒靥
　　右用赤芍药不以多少杵为细末毎服半钱煎葡萄酒冷调下白汤服亦可不拘时候
　　鸡蜂方　治小儿斑疮出不快
　　右用开花萝卜煎汁时时与饮之
　　玉诀酒调散　治发疮疹不出
　　牛蒡子【五钱炒】紫草　麻黄【去节各半钱】当门子【五粒末一字】臭椿子【去皮为末一钱】
　　右以温酒调下一字或半钱
　　紫草汤　治三十六种内疮子候
　　麻黄【去节】　　人参【各一分】　　杏仁【七粒去皮】
　　右麄末用水二盏煎至一盏去滓却分为三四服温下分作二日服未可用诸药
　　治小儿痘疮出不快并伤寒不语
　　亁野人粪【炭火煆为灰】　脑子　　　麝香【各少许】
　　右为末毎服一二钱新蜜水调下
　　治小儿发斑疮
　　大蝉蜕【三十一个去足洗】　甘草【一钱半】
　　右用水半椀煎至一盏旋与服尽效已用验
　　治小儿斑疮不发
　　右以乳香研细用猪心血为丸樱桃大水磨下一丸
　　至圣未星饮子　治小儿疮子不出及不快
　　硃砂【一分】　　　　欝金【半両】
　　右为细末毎用一字或二字量儿大小入龙脑少许以新汲水茶脚少许用调匀然后刺獖猪尾血滳三防子入药汁中令服不过一二时辰疮子出便红活儿无他病神效
　　紫草膏　治麻豆不快
　　僵蚕【炒二个】麻黄【去节】甘草【炙各二钱】全蝎【十个】紫草白附子【各一钱】
　　右为末用蜜一両酒半盏入紫草煎数沸后令旋旋同和煎药丸如皂角子大毎服一粒用紫草汤化下续用黄耆散调之
　　治疮子未透黒靥者
　　右用蝉蜕不以多少洗净为末一钱熟水调下立见出透食乳者乳母亦服一钱神效
　　紫草木通汤　治疮疹出不快
　　紫草　人参　木通　茯苓　糯米【各等分】
　　甘草【减半】
　　右剉散煎二钱温服内虚大便利者可入南木香去紫草一方无糯米用粳米
