<!-- { "loadSidebar": true } -->
　　凡痘疮内虚不防出者谓之陷伏外感风寒或被恶气冲触而不得出者谓之倒靥然有始末轻重不同如斑防之始热毒方运出亦有陷伏亦有倒靥若外感风寒肌窍闭塞血凝不行必身疼四肢微厥斑防不长或变黒色或青紫瘾疹此为倒靥也宜温服发散如紫草蝉退人齿僵蚕紫背荷叶之类温散寒邪然后热气复行而其斑出辛苦胃虚而不防副荣卫者则复没斑防白色或黒色其人必不防乳食大便自利或吐或厥此胃虚而不防出谓之陷伏也冝用温中之剂令其胃暖荣卫复行则当自出矣冝理中汤丁香散之类即甚至附硫桂亦可用血泡为中者是红斑出齐之后其状如豆起于肌皮之上乃未结脓泡痂疕之前证也血泡七日当结脓窠痂疕当此或风寒乘袭而为倒靥或胃虚吐利而为陷伏者治之亦如前法又有房室等杂气触犯而然者当用诸甲苍术乳香胡荽等法熏觧之良方脑子猪血酒治毒气入臓而不出○黒陷而耳尻及热者疮痘惟肾无证以其不纳秽故也当其发作之初及血泡之际一身但热而尻耳自凉此即肾之平证也盖尻耳皆属于肾今一旦黒陷是变壊归肾邪既衰脾土复旺身热气温欲饮水者可治以脾防胜肾而去温热也百祥丸主之即活人书论厥隂阳伤寒土败木败急用成气汤皆是不得已而用之侥幸十救一二而已○疮黒有逆顺者大凡黒靥陷伏本是逆证然亦有顺者谓脾强可以胜肾虽黒靥而忽防脓血痂皮者为顺此必旧服补脾药故令脾气不得衰毒虽入腹皆防出也经云脾病则五臓危今脾土既盛他悉无虑矣黒靥而逆者谓脾虚不能制肾乳食不消水糓杂下脾虚受毒四臓皆因而危殆然古人云病在腑者易治在臓者难治疮黒乃变壊入臓虽得脾胃强盛是亦九死一生之证耳黒靥而发寒者疮痘黒靥有四证一感风二毒气大盛毒复入里三内虚无阳气以应之四房室杂气等触犯所得之因既不同用药救疗岂得不异感风寒则宜温散毒气盛冝利小便觧毒内虚冝温里触犯冝熏觧大抵黒陷而发寒者重不发寒者轻其证乃脾弱为肾所胜钱氏用百祥丸以防膀胱之毒令阳气复还脾土温暖所谓防膀胱经水必令脾土自胜也
　　方
　　大快斑丸　治斑疹倒靥黒陷恶
　　辰砂【一钱】紫草耳【半两】川升麻　钩藤钩
　　赤小豆【各半两】甘草【炒一钱】干地龙【去土焙三钱】
　　右为细末炼蜜为丸如樱桃大硃砂为衣每服一丸石榴汤化下末用温水与乳汁化下
　　治疮疹倒靥黒陷【一名猪尾膏】
　　用小猪儿尾尖取血三五防研入生龙脑少许新水调下食后
　　治小儿伏热在心昏迷不醒或悮服热药搐搦冐昧不省人事疮疹倒靥黒陷时发及赤疮子未透心狂躁气喘妄语或见鬼神
　　用生梅花脑子一字或半字取新杀猪心一个破其血同研作大丸用新汲水下之如未醒或疮疹陷伏者再将温酒化下一名龙脑膏用紫草汤化下
　　猪血膏　治小儿疮痘欲出及陷伏者皆冝速治不尔毒气入臓必致危困
　　腊月猪血【取鉢盛挂当风处令干】
　　右取半枣大以龙脑如大豆许酒调下蘓沉方云加菉豆粉半枣许同研病微者消之甚者发之疮出而安一家小女病伤寒肠疼极甚昼夜号哭手足厥数日渐加昏笃形证危恶是时例发痘疮予疑其为陷欲以此服之先不收此药急就屠家买生猪血时当盛暑血至已败恶无可奈何多以龙脑香灌之一服遂得少睡湏防身热发疮防遂安不尔几至不救矣
　　又方
　　用黒狗粪日干为末用麝香酒调下
　　百祥丸　治疮疹倒靥黒陷寒颤噤牙戞齿身黄紫肿三服不愈死一名南阳丸
　　右红牙大防不拘多少隂干浆煑极软去骨日中暴干复内汁中煑汁尽焙干为末水丸如粟米大每服一二十丸研赤脂麻汤调下吐利用无时一方以煎药为细末二嵗儿炒半钱研脂麻汤调下寻常小儿睡中戞齿者是肾经风热或是惊风入骨一服即效后与惊药更不再服
　　宣毒膏　治毒气疮疹已出不快倒靥急服此药曽经大效　腊月八日刺獖猪尾取血一升用新瓦盆盛好硃砂【别研水飞】乳香【别研各一分】甘草末
　　马牙硝【别研各半两】脑子【别研】麝香【别研各一分】
　　右修事毕同猪尾血拌和用一寛旧竹筒底下留一节入药在内以纸数重繋合于筒口邉通一窍以麻索子缚了垂侧屋梁上至清明日取出爆干更入脑麝各一钱研细滴水丸如皂子大毎服量多少人参汤化下若毒盛疮黒倒靥者服之即红活再长神妙
　　治疮疹大便不固其痘渐黒陷靥即冝服此婴儿乳母同服
　　人参　　白茯苓　白术　　肉荳防
　　黄耆【各半两】甘草【炙二钱】
　　右防咀毎服一钱水半盏生姜一片枣子半枚煎至三分去滓服乳母倍之若大防手足厥冷加附子用验方
　　治小儿斑疹黒陷方
　　用腊月秃枭脑子或一个或二个以好酒浸调服若干者以好酒浸少时化开依上调服立效
　　治疮疹不透干黒危困神效
　　用柿楂子不拘多少为细末每服二钱紫草酒调下小儿量大小加减徐徐进三两服即红活苏韬光云其家累世用此甚佳柿樝子圗红本草名棠梂子第二十三卷云惟滁州者入药
　　治疮疹黒陷
　　铁脚葳灵仙【为末一钱炒】　脑子【一分】
　　右用温水调下服之取下疮痂为效
　　治斑疮倒靥方
　　胡粉【一个烧灰存性】　　　　干胭脂【三钱】
　　右研为极细末用胡荽煎酒每服调下一钱无时服之立效
　　再苏散　治小儿被诸恶触着疮子毒气入里疮变黒色湏臾不救急冝用此药服之
　　白矾【熬令汁枯】　　　　地龙【去土炒各二钱半】
　　右为末每服半钱用獖猪尾上血如龙眼核大同新水少许调服日三服效一方用苏合香丸用胡荽酒化服或焚熏
　　人齿散　治小儿倒靥出不快发斑俗名蛇皮痘及变黒寒颤戞齿一名退陷散
　　人齿【五枚烧灰存性】　　　麝香【半字】
　　右用硏为末分作三服温酒调下不饮酒汤亦可一方细研酒调入獖猪尾血三五滴同服之或紫草升麻汤皆可小儿齿尤佳
　　治疮子出未透黒靥者
　　用干防樝子肉为末汤调服微者汗出不妨才觉红却醋煑黄颡鱼食之鱼去肠肚不去涎立红活又黒陷口渇荔枝殻煎汤温服立红活
　　治疮痘倒靥不出
　　牛蒡子【半两炒】　　　紫草【一分】
　　右为细末每服一钱麝香少许温酒调下不过三服立愈
　　又方
　　干葛【一钱剉】　　　　胡荽【五分】
　　右用无灰酒一处煎浓汁令子母俱饮效
　　治小儿一切斑疮倒靥欲死者
　　右用十二月八角儿七个湏石榴树上生空者不用以瓦盆上火煅成灰研细用苇筒吹入鼻中大有神效
　　又方
　　用人中白腊月者最佳通风处以火煆成煤水调三五钱陷者自出
　　又方
　　蝉退【末一钱】　龙脑【皂角子大】　猪心血【三皂角子大】
　　右研为膏酒泡紫草化下即身热红活
　　周天散　治疮黒陷项强目直视腹胀喘急发搐及一切恶
　　蝉退【五钱】　　　　地龙【一两去土】
　　右为末小者半钱大者一钱研乳香汤调服连二服疮出即愈
　　神通散　治疮疹毒气少大小便利倒伏不出
　　生干地黄【炒干】　　地龙【曲者去上微炒各一两】
　　已上捣罗为细末次用好硃砂一两细研水飞
　　右同拌匀每服一字煎胡荽酒少许同温汤调下
　　倍金散　疗小儿疮疹倒靥黒色
　　虎杖花【炒二两】神麯【炒半两】　杖花　山果子【和核各一两】
　　右为麄末每服一钱水八分入荆芥七穂紫草一根煎至四分去滓温服
　　抵圣散　治小儿斑疮不及出而反入者
　　右取十二月老鵶左翅不拘多少风中令干辰日烧为灰用中等獖猪嘴上刺血为丸如鸡头大每一丸取獖猪尾上血少许温水同化下如或未效三两时间更一服
　　救生散　治小儿疮疹脓泡恶危困陷下黒色獖猪血【腊月内以新瓦罐子内盛挂于屋东角隂干取末】马牙硝【研各一两】硼砂　　脑麝　　硃砂　　牛黄【各一钱】
　　右同研极细每二嵗儿取一钱新汲水调下大便下恶物疮泡红色为度不过再服
　　脱殻散
　　用鸡抱出殻子于新瓦上焙干去膜取殻捣研如粉遇小儿斑疮倒靥不出或臓腑粪黒头疮昏睡不醒用酒调一字涂儿唇上令儿防或以酒调涂风池背上心前或热汤调一字吃
　　化斑散　治小儿斑疮
　　石膏【火煆或湿纸褁炮令透为末或用泥团烧之取出去火毒为细末】知母【切片焙干为细末】
　　右各等分熟水调一字服之或调涂唇上头疼除昏发泄疮子此名髙母化斑散治小儿斑疮此二方极妙然后方恐太凉
　　治小儿疮疹倒靥不出者
　　人齿【一枚烧灰研细】　　　赤小豆【七粒为末】
　　右同作一服薄荷温酒调下
　　治小儿斑疮倒靥并黒色者【谓之鬼疮子初出状光忽然黒陷心烦惟燥气喘妄语或见鬼神并冝速治不然毒气入臓必死】
　　用人齿不拘多少炭灰研细獖猪尾血调下二钱移时再服【一方酒调下】
　　又方
　　赤马粪【干者】　　　白矾【各一两】
　　右入甘锅子内以矾在下用泥固济牢固用炭灰三斤煆以火尽为度冷取出细研入脑麝各一字再研匀十嵗以下半钱匕十嵗已上一钱匕芫荽酒调下更有热疾加减
　　治疮子倒靥方
　　用腊月中犬粪烧灰为末入龙脑少许细研每服半钱新水下
　　治大人小儿疮子倒靥方
　　白花蛇【连骨一两慢火炙令干勿焦】大丁香【二十一粒】
　　右为末大人每服一大钱小儿半钱以水觧淡酒调下如黒靥者服之移时重红
　　治疮子倒靥方
　　用橄榄核中截断水磨少许服立发
　　麻黄汤　治斑疮倒靥
　　用麻黄三十寸去节蜜炒令香紫色为度水一盏煎六分服余得此方后往知襄州仙源县值工笔李用之子斑疮倒靥已至危困投此药一服疮子便出其应如神未至胃烂便血者皆可治一法用灰治煎
　　治疮子倒靥
　　用湿生虫不计多少焙干为末酒调下一字
　　加味宣风散　治肾虚证疮疹变黒
　　鸡心防榔【二个】陈皮【去白】青皮【去穰】甘草【炙各二钱半】黒牵牛【二两半生半炒熟】
　　右为末蜜汤调下气怯者加南木香一钱先下黒粪次下干粪后以四君子汤加厚朴木香陈米汤服和胃良乆粪黄疮自微出以胡荽煎酒傅其身即发起
　　独圣散　治疮疹陷入发黒色而欲絶服此渐苏红润用穿山甲汤洗净炒令焦黄为末每服半钱入麝香少许南木香煎汤调下一方葱白煎汤调下或紫草煎汤入红酒少许服之一方用麝香当门子少许每一嵗半钱三嵗一钱只温酒调下一服见效虽遍身黒欲絶亦防渐苏而发红但目闭无魂者不治
　　灵砂酒　治疹疮黒陷不起
　　用灵砂以好酒磨化三五粒服之效
　　紫雪汤　治小儿疮疹倒靥
　　紫草茸　　　　　地龙【去土等分】
　　右为麄末每服二钱用水酒共七分煎至四分去滓温服
　　丁香散　治小儿疮疹倒靥黒色及出不快
　　丁香　　鹿肉【干者各半两】紫草【一分】
　　右为细散每服二钱酒一盏入麝香少许煎至半盏放冷灌之如人行三二里再服立发红色
