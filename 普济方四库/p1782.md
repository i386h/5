<!-- { "loadSidebar": true } -->
　　通圣散　治小儿疮痘靥伏黒陷
　　雄黄【通明者研水飞】　　　麝香【用当上门子为末各半钱】
　　右同研细只作一剂一嵗儿作三服温酒调下
　　治小儿疮子倒靥黒陷方
　　白僵蚕　　　　　蝉退【去上等分】
　　右为麄末水一盏半煎至半盏去滓分作二服微热服立出
　　黒金散　治小儿疮子黒陷不出
　　猪悬蹄甲【半两】蛇蜕皮【三条】鲮鲤甲【一分】
　　猬皮【一枚】　　鵶翅【一对】　蛤粉【一分】
　　右六味都入在磁瓶内用塩泥固济烧一宿研为细散一二嵗儿每服半钱猪尾血温汤调下不出再服
　　再生散　治小儿疮泡正出忽变紫色或作黒陷喘急神昏
　　人齿【五枚烧灰】　　　　　蝎尾【五条烧灰】
　　右件研匀每服半钱温酒或煎葱白汤调下不拘时服
　　治小儿疮痘作变恶证皆可服
　　人参【一钱】茯苓【一钱】紫草【一钱】木香【半钱】
　　附子【三片】
　　右为防咀生姜三片枣子一枚水煎服
　　神圣丸　治小儿疮疹黒陷倒靥服之速效
　　无椒塩饼【一个去皮】
　　右用腊月活兎儿取血就和饼捣三四百下丸如梧桐子大毎服三五丸好酒化下不拘时若咽下咽喉湏防发疮疹红活大有神效
　　发斑紫草散
　　紫草　　甘草　　糯米【亢云此味极好助胃气】黄茋【等分】
　　右为末水煎服辛亥樵隠孙先出麻疹又发痘疮黒陷亢拱辰出此方愈亢云钱氏紫草散有枳殻难服
　　疮疹发斑【附论】
　　夫小儿斑毒之病者是热气入于胃也夫胃主肌肉其热气夹毒蕴积于胃毒气熏发于肌肉状如蚊蚤所囓赤斑徧体此病或是伤寒或时气或温病由风热不时以故热入于胃变成此毒乃发斑也凡发赤斑者五生一死黒者十死一生也○杨氏曰或阳证而误温药或当汗不汗当下失下或汗下未觧阳热内盛蒸溽外廹热毒入胃或胃寒毒至春始发或冬暖人受乖臭之气至天气暄热始作皆能发斑盖热必伤血血热不散里实表虚以致热气虚出于皮肤轻则如疮子重则如锦纹谨勿妄汗之重令开泄疮烂凡斑若见急冝早治日子稍延独阳絶阳不可救治斑之方萌与蚊迹相似凡发斑之证若内外热炽胃烂难救矣或如锦纹起如饼搭者难治若初发色红渐次黯黒面色初黒及初发便如黒痣不治红斑五生一死黒斑十死一生盖发斑者皆胃热阳毒盛而隂脉伏或大便自利或气短燥粪乆不通皆危证也○发斑多在胸腰间闗前阳脉洪大病人昏愦先红后赤者斑也蚊迹多在手足之间关脉不洪病人自静先红后黄是也○杨氏治法通用升麻葛根汤败毒散犀角地黄汤热盛参升麻汤生姜乌梅煎黄连一物汤米煎热病发斑时气发斑大青四物汤黒膏大热可下少与调胃承气汤孙兆用白虎加人参汤血热内结小柴胡汤湏用紫草川芎倍加生地黄为佐
　　方
　　犀角散　治小儿阳毒壅盛发斑心躁皮肤焮痛犀角屑　川升麻　白鲜皮　栀子仁　漏芦川大黄【炒剉】赤芍药　甘草【炙各半两】寒水石【一两】
　　右为散毎服一钱以水一小盏煎至五分去滓不拘时量儿大小加减服
　　大青散　治小儿热毒发斑不止心神烦闷
　　大青【半两炒】参【半两】川升麻【半两】栀子仁【半两】甘草【半两炙剉】川大黄【半两炒】
　　右件为散每服一钱以水一小盏煎至五分去滓不拘时量儿大小加减服之
　　大黄散　治小儿斑疮大便壅滞冝服
　　川大黄【半两剉炒】甘草【半两炙】黄芩【半两】枳殻【半两麸炒黄】
　　右件为末不计时以新汲水调下一钱三嵗以下可服半钱
　　又方
　　犀角屑【一分】川升麻【一分】川大黄【半两炒】甘草【半分炙】
　　右为散毎服一钱以水一盏煎至五分去滓量儿大小加减服之
　　葛根橘皮汤　治温毒发斑烂瘾疹如锦纹或咳嗽心闷但呕清汁
　　知母　　甘草　　麻黄　　杏仁　　葛根橘皮　　黄芩【各半两】
　　右防咀毎服五钱水一盏煎至六分量大小温服
　　参升麻汤　治伤寒毒气不散表虚里实热发于外身斑如锦纹甚者烦躁兼治咽闭肿痛
　　参　　升麻　　甘草【各半两】
　　右防咀每服五钱水一盏煎至七分量儿大小服
　　调胃承气汤　治热留胃中发斑及服热药过多亦发斑此药主之
　　大黄　　芒硝　　甘草【各等分】
　　右用水盏半先煎大黄甘草姜三片煎六分后入硝煎去滓温服
　　紫草散　发斑疹
　　钩藤钩子　　　　紫草茸【各等分】
　　右为细末毎服一字或半钱温酒调下无时
　　黒膏　治温毒发斑
　　豆防【一合】　　　　生地黄【四两切】
　　右用猪脂半斤合和露之煎令三分取二分去滓再入雄黄麝末搅和量大小服之其毒从皮肤中出则愈忌芜荑
　　治小儿发斑散恶毒气
　　用葵菜叶绞取汁少与服之
　　治斑疮
　　用屋上烂茅和醤汁研傅之
　　治小儿斑疮及痘疮心躁眠卧不安
　　用川升麻不计多少细剉水一盏煎滓取汁以绵霑汁洗拭疮瘢上
　　治小儿发斑疮
　　用石榴叶不拘多少为散毎服一字或半字温调下
　　发斑药
　　用珠子七粒研碎用新水调匀服之
　　疮痘攻咽喉【附论】
　　夫疮痘攻咽喉者心胃有热上攻于咽干涩而疼如兼口舌生疮齿浮龈肿者冝甘露饮水浆不下者紫雪散最妙如圣汤抱龙丸消毒饮皆可选而用之
　　方
　　神仙紫雪散　治大人小儿一切热毒胃热发斑消痘泡麸疹及伤寒热入胃发并小儿惊癎涎厥走马急疳热疳黄瘦喉脾肿痛及疮疹毒攻咽喉水浆不下黄金【一百两】寒水石　石膏【各三斤】犀角
　　羚羊角【各十两屑】参【一斤】沉香　　丁香【各五两】
　　木香　　甘草【八两】升麻【六两皆防咀】
　　右以水五斗煑金至三斗去金不用入诸药再煎至一斗滤去滓投上好芒硝二斤半微火煎以栁木箆搅勿停手欲凝入盆中更下研硃砂真麝香各三两急搅匀冷贮于宻器中勿见风毎服一钱温水化下小儿半钱一字咽喉危急捻少许干咽之
　　地黄丸　治小儿疮疹口疮咽喉肿痛牙疳臭烂
　　天门冬　麦门冬　参【各二两】甘草
　　薄荷叶【各一两】
　　右为细末熬生地黄汁和丸樱桃大毎服一丸温蜜水化服
　　甘草桔梗升麻汤　治小儿斑出欲透皮肤身热咽喉不利
　　甘草【半两】桔梗　　升麻【半两】
　　右剉细末每服二钱水煎
　　桔梗甘草防风汤　治小儿疹子出已发热咳或口舌生疮咽干壮热饮水咳痰涎不利服之无不愈者
　　桔梗　　甘草【炙】　防风【各等分】
　　右为粗散每服三钱水一大盏煎至六分去滓温服不拘时量大小加减服
　　甘露饮子　治心胃热咽痛口舌生疮并疮疹已发并可服又治热气上攻牙龂肿牙齿动摇兼大便秘甘草【剉炒】石斛【去苗】枇杷叶【去毛】山茵蔯叶枳殻【麸炒去瓤】黄芩【去心】生熟干地黄【焙秤】
　　天麦门冬【各去心焙秤】
　　右各等分为粗末毎服二钱水一盏煎至八分食后温服牙齿摇龂肿热含渫并服一方无枇杷叶
　　如圣汤　治小儿疮疹毒攻咽喉肿痛及咽嗌口舌生疮不防吮乳一名如圣麦门冬散
　　桔梗　　甘草【生】　牛蒡子【炒各一两】麦门冬【去心半两】
　　右为细末每服二钱沸汤防细呷服入竹叶煎尤妙一方加荆芥防风重者入竹儿小乳母无孕者亦可服
　　紫河车散　疗小儿斑疮毒气不觧攻咽喉音声不出舌颊生疮渇逆烦闷潮热面赤
　　紫河车　茜草根　贯众【各一两】芍药　甘草【炙各半两】
　　右为粗末每服一钱水七分生姜二片煎至四分去滓温服之一方加菜子一两
　　鼠粘子汤　治小儿痘疮收靥者身热大便坚实口舌生疮咽喉肿痛此是余毒未散又名消肿饮
　　鼠粘子【一两微炒】甘草　川升麻　荆芥　防风【各二钱半】
　　右防咀每服三钱水一盏煎六分量大小加减服
　　觧毒防风汤
　　防风【一两】地骨皮　黄耆　芍药　荆芥
　　枳殻　　鼠粘子【各半两】
　　右为粗末每服四五钱水煎服
　　桔梗汤　如斑已出只时时与之快咽喉寛利胸膈
　　桔梗【二钱】　　　　生甘草【一钱】
　　右防咀作一服水一盏煎半盏不拘时服之如见伤食证又见斑证先于不犯大黄巴豆药尅化过再与升麻汤如食重伤煎药不过再与犯大黄巴豆药过之
　　牛蒡散　治小儿斑疮及疹痘未出一切毒疮咽喉肿痛凉膈去癈
　　牛蒡子【一两炒】荆芥【二两半】白芷【半两】全蝎【三钱】甘草【三钱】　防风【半两】
　　右为末水七分盏煎服如大便自利者不冝服此
　　治痘疮后余毒上攻咽喉闭塞语声不出
　　用蛇退不拘多少麻油泼上烧存性碾为末以砂糖拌和捻作饼子嚼下
　　疮疹吐利【附论】
　　凡痘疮正出吐泄不食忽増寒戞齿者疮心黒陷喉中涎喘盖儿生受风冷血气虚弱即变此证难治多死冝用益黄散甚者金液丹并食前服吐泄定后思食证平复方可用发疮痘药设或妄投亦必生痈肿也
　　方
　　一证红斑方出胃虚吐利或伤凉药侵损胃虚弱不食陷而不出冝用温里之剂理中汤重者用姜附灵砂大抵用药或热随证轻重以救一时之急不可拘以常法又不可太过也
　　理中汤
　　人参【去芦】白术　　白姜【炮】　甘草【各等分】
　　右剉姜枣煎重者加炮附子
　　或禀受怯弱脾肤虚冷大便自利手足厥冷冝理中汤益黄散軰可救里温出也
　　胃爱散　调理小儿肤虚吐泄如斑疮未出医人不识形将使冷药氷却疮子致令内伏不出将此胃爱散调理如身体汗即不用控心散发也如无汗出即用控心散发之后下羗活散与胃爱散
　　糯米【一两】干淡木【三分】甘草【一分】藿香叶紫苏叶【各一分】丁香【二十五粒已上六味一处同炒燋黄为度】
　　右件药同一处令干碾为细末每服一钱半煎粟米枣子汤调下量儿大小为剂
　　紫草木香汤　治疮出不快大便泄利
　　紫草　木香　茯苓　白术　甘草【炒各等分】
　　右剉散每服二钱水一盏加糯米三十粒煎温服盖紫草能利大便木香白术所以佐之也
　　肉豆丸　治痘疮已出泄防发渇水谷不化或涩或防淡黄色者致令疮痘难出难靥非特痘疮一证其余蔵寒泄痢尤冝服之
　　木香【半两】缩砂仁【三钱】白龙骨【半两】诃子肉【半两】肉豆　赤石脂【七钱半】枯白矾【七钱半】
　　右为细末稠面糊为丸如黍米大一周嵗儿每服三五十丸三嵗儿服百丸温水饮下防甚者异攻散吞下防止住服不止多服一方或防水谷白色淡黄色木香散下
　　五味香丸　治疮疹初出一日至七日如防三行者便可服
　　木香【半两】白龙骨　诃子肉　赤石脂【各半两】肉豆防【二钱半】
　　右为细末麫糊丸如黍米大一周嵗儿服三五十丸三嵗儿服百丸温米饮汤下日三服不拘时三服不止者难救如防米谷者即难治之证
　　疮疹入眼【附论】
