<!-- { "loadSidebar": true } -->
　　五福化丹丸　治疮疹余毒上攻口齿及治蕴积毒热惊悸狂躁颊赤咽干口舌生疮夜卧不宁谵语烦渇头面身体多生疮疖赤眼等疾一名青黛丸
　　人参【半两】参【半两】茯苓【一两】青黛　甘草【炙各半两】
　　桔梗【一两】牙硝【枯过半两】麝香　脑子【各半钱一方无脑子有金银箔】
　　右为末蜜丸每两作十二丸一嵗儿一丸分四服用薄荷汤下疮疹上攻口齿涎血臭气生地黄自然汁化一丸用鸡翎刷在口内热疳肌肉黄痩雀目夜不见物陈粟米泔水化下食后临睡服一方磨生犀水化下
　　大和散　治疮痘后寒热往来嗜卧烦躁闷乱
　　生地黄　地骨皮　　人参　　川当归【洗去芦】甘草　　赤芍药【各等分】
　　右防咀每服一钱水半盏煎至三分去滓通口服
　　柴胡汤　治痘疮靥后浑身余热不退若有大热经日不除一名二参饮一名柴胡麦门冬汤
　　柴胡　　甘草　　参　　龙胆草【各一钱半】麦门冬【三钱半去心】人参【去芦二钱半】
　　右防咀每服三钱水一大盏煎六分去滓稍热服不拘时量儿大小加减服
　　辛夷散　治痘疮出后有痘疮生塞鼻中不睡卧用辛夷即木笔花研为细末加麝香少许以葱白蘸药末入鼻中数次即通
　　三黄熟艾汤　治疮正出下利黄赤脓血身热大渇乃毒入大肠冝觧其毒使疮出也
　　黄芩　　黄连　　黄栢　　熟艾【各等分】
　　右剉水煎或加糯米紫草甘草煎服
　　四顺饮　治疮痘积热壅盛心经蕴毒热气如体虚弱者不可服又治一切丹毒积热壅滞咽喉肿痛当归　　赤芍药　甘草　　大黄【虚者煨用实者生用】
　　右剉糯米煎服但令大便通润
　　大黄散　治小儿疹痘疮出尽后冝服之一名参黄散黄芩　　参　　川大黄【剉碎微炒各半两】
　　右麄罗为散每服一钱以水一盏煎至六分去滓【方】温量儿大小加减服之
　　黄芩散　若疮毒出尽后冝服之以觧余毒
　　黄芩　　大黄【各半两】参【六钱】山栀子仁【三分】
　　右为麄末一两水二升煎至八合去滓量大小服呕吐当先定
　　槐花散　治婴孩小儿斑疮余热不退
　　槐花　　赤小豆【炒各二钱】　　麝香【少许研】
　　右为细末每服半钱用蜜汤调下三四嵗一字已上用温酒调下只进一服腹中微利即用调胃观音散补之
　　牛黄生金散　觧利疮子
　　虎杖　　滑石【各一两】甘草【二钱半】藿香【一钱】
　　右为细末每服一钱半水八分煎至三分去滓通口服儿大増之
　　射干鼠粘子散　治痘疮靥后身有小热壮热大便坚实口舌生疮咽喉肿痛頥颔结核皆由疮毒未尽而然
　　鼠粘子【炒一两】升麻　　甘草【炙】　射干【各三钱半】
　　右防咀每服三钱水一盏煎六分温服不拘时
　　消毒加味犀角饮　治毒气壅遏壮热心烦疮疹虽出未匀透口舌生疮不防吮妳
　　牛蒡子【三两炒】荆芥穗【五钱】甘草【炙一两】防风
　　川升麻【各一钱半】
　　右剉散每服二钱水一盏煎去滓令温时时令呷或频灌之大便利者不冝服
　　雄黄散　治小儿因痘疮牙龂生疳蚀疮
　　雄黄【一钱】　　　　铜緑【二钱】
　　右同研极细量疮大小干掺其上
　　觧毒散　治小儿疮痘毒盛身热痈疽咳有痰气急并疮痘正出伤肚疼及觧诸药毒
　　雄黄【一分】巴豆【二十七粒去油】鬱金【一分】
　　右为末白糊为丸如小豆大三嵗三丸薄荷汤下食前如咳痰喘食后服一方加半夏一分
　　百草膏　治痘风疮
　　用羊粪晒干烧灰清油调涂
　　必胜汤　治疮疱将出未匀徧透肌觧毒
　　用恶实不拘多少炒熟粗捣晒每服二钱入荆芥二穗水一小盏同煎至六分去滓放温分作三服如疮疹已出后与服亦妙
　　黄连散　治疮毒出尽服黄芩散以觧余毒呕吐先定尚口赤有疮下部亦有疮自下利者
　　黄连　　厚朴【各一两】陈皮　　杏仁
　　枳实　　麻黄【去节】干葛【各半两】
　　右防咀白水煎服量儿大小为剂
　　大承气汤
　　厚朴【八两】大黄【四两】枳实【一两】
　　右为粗末每服五钱水二盏煎八分入芒硝一钱匕去滓服
　　比金丸　治疮痘后余毒不觧
　　轻粉　　滑石【各一钱半】南星【一钱】青黛【半钱】
　　右为细末糊丸小豆大一嵗一丸薄荷汤下
　　清肌散　治疮痘后余毒未除疮痍湿烂皮肤未平复者
　　黄蘗【一两猪胆炙】　　　乌贼鱼骨【去硬皮半两】
　　右为细末以腊月猪脂调涂患处
　　疮疹后防瘢痕【附论】
　　凡痘疮首尾不可出房宜虚爽处坐卧寒温得所忌食动风肥腻等味频与稀粥易安愈凡疮痘才欲着痂即用酥蜜面油不住润之可掲则掲迟则疮硬成瘢痕也才发痂疮人多不以油润反以剥落早成瘢痕误也然既剥之后却不可早见风冷湏当爱防不剥去或出风瘢痕蜜陀僧水调傅之蒺藜散鹰矢白散马齿苋散青金散皆可选而用也○伤寒发痘疹后减瘢伤寒病发疮者皆是热毒所为其病折则疮愈而毒气尚未全散故疮痂虽落其瘢诸靥或凹凸肉起所以冝用消毒防瘢之药以傅之
　　方
　　韶粉散　治小儿痘疮才愈而毒气尚未全散疮痂虽落其瘢犹或凹凸肉起当用此药涂之
　　韶粉【一两一用胡粉】　　　轻粉【一钱一用腻粉】
　　右相研和入炼□猪脂油拌和如膏薄涂疮瘢上如痘疮欲落不落当防瘢痕小儿痘疮已靥未愈之间五脏未实肌肉尚虚血气未得正复忽被风邪入于皮腠之间则津液澁滞故成疳蚀疮也冝用雄黄散绵蠒散等药治之乆而不愈者溃骨伤筋以致杀人一方用羊肉骨髓一两炼入蜜瀼三沸入轻粉一钱研成白膏甆合盛之涂疮上如痘疮痒其误搔成疮及痂欲落不落用上等白蜜涂之其痂落亦无紫黒瘢痕神效
　　蒺藜散　防瘢
　　白蒺藜子　淡防【各一两】　山栀子仁【三两】
　　右为末用醋浆水调如泥每夜涂之来早以淡浆水洗去
　　又方
　　鹰屎白【一两】　　　衣中鱼【三十个】
　　右研细入白蜜调和涂之
　　又方
　　马齿苋【自然汁一升】　　炼成猪脂【三两】
　　右以漫火煎成膏日夜涂之简易方名心肠膏加白蜜
　　青金散　治疮麸疹痘瘢不消
　　白蒺藜子【取末】山栀子【取末】青黛【别研各一两】腻粉【一分】
　　右研匀生麻油调涂疮上
　　治疮痘瘢
　　用樱桃仁研细之
　　百花膏　治痘疮痒甚误搔成疮痂欲落不落者用白蜜不拘多少涂于疮上其痂易落且无疤瘢亦不臭秽或用羊筒骨髓一两炼入蜜滚三沸入轻粉少许研成膏磁合内盛之涂于疮上
　　疗小儿面上疮痘子瘢
　　用黄明胶漫火炙为末温酒调服一钱痘出服之无瘢未出服之防下
　　疗小儿痘疮瘢靥
　　以蜜陀僧细研水调夜涂之明日水洗去平复矣
　　又方
　　牡蛎【煆为粉三两】　　　土根【一两】
　　右捣细罗为散每夜取二钱用白蜜调涂面及疮瘢明旦以暖浆水洗之
　　又方
　　羊【一具用酒一升浸一宿来日搅滤去汁取羊尽去止取膜】牛酥【四两】
　　右入银铫子内漫火煎三五沸新绵滤入净器中盛每夜取涂面上来日用生甘草一两以浆水二大盏煎七八沸去滓放温洗面
　　又方
　　猪【一斤】　　　　天鼠【二枚】
　　右细切入铫子内煎炼令天鼠焦绞滤取膏日夜摩涂疮瘢上
　　又方
　　用鸬鷀粪二两研如粉以炼过腊月猪脂二合调搅令匀涂于疮瘢上效
　　又方
　　防【一升】　　　　　羊粪【二升】
　　右相和以水一斗煎十余沸去滓看冷暖洗浴疮瘢
　　又方
　　用黄蘗细剉二两以水二升煎取一升去滓摩拭疮瘢上
　　又方
　　用赤小豆末一两以鸡子白调了如稀饧涂疮瘢上
　　疗痘疮愈后欲无瘢
　　宜频掲去痂勿令隠肌乃不成瘢纵掲伤有微血但以面膏涂即无苦也疮痂不可食鸡鸭卵即时肓瞳子如白其应如神不可不戒
　　楝实膏　治小儿疹痘愈后防瘢痕
　　楝实【去核炒】　　　　槐子【各一两】
　　右并拍碎用狗脂鵞脂各四两同于铜铫内以文武火煎一二十沸去滓入在瓷合中凝瘢防日二度
　　又方
　　用蚬子活者以淮水或江水养五日旋取此水洗手面日渐生肉乃无瘢痕一方用黄蚬煑汁洗面无蚬以螺蛳代用
　　治天行疮斑发头面及身湏臾周匝状如大疮皆戴白浆随决随生不即疗数日必死差后疮瘢黯一嵗方灭此恶毒之气世人云建武中南阳击虏将军患虏疮诸医叅详疗之方取上好蜜通摩疮上以蜜煎升麻拭之治丹疹用蜜调硃砂入酒服仍研搽之
　　又方
　　用荞麦粉醋调傅
　　又方
　　用栀子仁末水调傅
　　治疮疹出后满身腐烂臭秽
　　槐花　　黄栢皮　　白药子【等分】
　　右为末疮烂处粉之干处生地黄汁调傅







　　普济方卷四百四
<子部,医家类,普济方>
　　钦定四库全书
　　普济方卷四百五　　　　明　周王朱橚　撰婴孩诸疮肿毒门
　　痈疽【附论】
