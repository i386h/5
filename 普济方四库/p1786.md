<!-- { "loadSidebar": true } -->
　　夫痈疽疮疖瘰疬结核疥癞毒肿赤游瘾疹火瘅等皆由风邪客抟经络澁滞经曰五脏不和九窍不通六腑不和流结为痈或积毒热气不得宣行入于皮肤或发头面或发虚处无故身热微觉増寒或有痛处按之必热乃痈疖欲发也其有火瘅立名多端乃古人强为之名大抵治法同一理　母患血热儿在胎中受之其血亦热母患气壅儿在胎中受之其气亦壅初生受母热血壅气聚在经络脏腑之间积滞不散乆则成毒毒气相交内不通利即从外消外无能消其血与气壅在一处则是生背膐或脊督脉肿大如拳红赤似血其儿之体是一块腐血又加生一块壅毒卒未能消医有何法善术之士俾劳以鍼灸熨炳取次攻之十不得一外傅用朴硝天南星当归秋芙蓉叶黄蜀葵花乳香木鳖子无名异其痈已热即研白丁香少许津唾调傅菉豆大良乆破溃脓血迸出冝先与服托里排脓消毒散血药用生甘草蒌根苦桔梗枳殻川当归锦头漏芦好大黄等分为末服一钱匕煎热为服以利为度克効万一不可荒乱意欲速消以恶毒草药致难保　小儿因五脏不和寒邪壅滞荣卫闭塞逆于肤肉遂生疽肿其状肿结皮强上如牛领然疼焮坚深附筯骨既得脓后其疽可愈更须用排脓换肌之药若余毒未去封敛稍疾则源流复至或痒或痛肌汁不断疮窍不得合矣　陈氏子四嵗忽二月患核内块五六枚不赤不肿亦不疼痛大小如鸡鸭子皮不实硬从肉内透起召愚视之曰素问云荣卫不从逆于肉里乃生痈肿此因疳成瘰疬恶核也寳鉴云恶核而肉里频生瘰疬而顶邉暗长万金丸大黄丸治无辜疳瘰疬恶核愚曰此病不可治通真子云核块结实经乆不破破则脓溃经乆不合者肉死不治且谩与药和肌兼用外医膏药贴治月余无効觉微软内有自破者有开破者脓溃不止经两月疮口不合或一日发热与四顺饮大黄丸并凉肌药镇惊药热除尚有进退虽饮食如旧日渐黄瘦主人曰服药已多日何効迟迟如此愚曰药非无効也病有终身不除者也药非无验也病有决不可救者也此病决不治后七月间忽伤食吐数口神昏不省因惊而卒核块之有恶者如此后之学者不可不知也
　　方
　　五香丸　治小儿痈疽疖毒未破或脓未溃増寒壮热木香【一分】沉香【剉】苏合香【研各三合】麝香【研半分】犀角【镑二两】大黄【生剉一两半】吴蓝叶【二两】栀子仁【二两】熟干地黄【二两】白芍药【一两】鸡舌香【二两】人参【一两去芦头】白茯苓【一两】
　　右捣罗为末炼蜜和丸如梧桐子大每服二十丸煎黄耆汤食前服
　　木香散　治小儿热毒疽肿及赤白诸丹毒肿或生瘰疬疮疖身中风疹瘙痒
　　木香【一分】薰陆香【一分】鸡骨香【一分】黄芩【一分】麻黄【一分去根节】连翘【半两】海藻【半两洗去醎味】射干【半两】川升麻【半两】枳实【半两麸炒微黄】牛蒡子【半两微炒】川大黄【二两剉碎防炒】
　　右罗为散每服一钱水一小盏煎至五分去滓入竹沥半合更煎三两沸量儿大小不计时分减温服
　　五香汤　治小儿一切痈疽肿毒疮疖瘰疬瘾疹火瘅赤游等疾
　　连翘　木香　沉香　薰陆香【即乳香】射干　升麻独活　桑寄生　通草　麝香　丁香【各一两】大黄【半两】
　　右防咀三岁用一钱煎汁去滓服
　　蓝叶汤　治小儿疽疮【方见本门痈疮类】
　　五香连翘汤　治小儿热毒肿色白或恶核瘰疬附骨痈疽节解不举白丹走徧身中疹瘙【方见本门毒肿类】
　　治小儿大肠头恶痈热疮　用蜣蜋臼汁其上即安或烧为末醋和涂数过先以盐水洗之妙
　　犀角知母汤　治小儿痈疽
　　犀角【镑】知母【焙】黄耆【剉】黄芩【去黒心】人参　丹参葛根【剉】大黄【剉炒】甘草【炙各一两】元参【三分】麦门冬【去心焙一两半】
　　右麄捣筛每服一钱匕水半盏入生地黄汁半合同煎至四分去滓食后临卧温服量儿大小加减
　　漏芦汤　治小儿热毒痈疽赤白诸丹毒疮疖
　　漏芦　连翘【肘后用白薇】白敛　芒硝【肘后用芍药】甘草【各六铢】大黄【一两】升麻　枳实【一方不用】麻黄　黄芩【各九铢】圣惠方有赤芍药【二分】
　　右防咀以水一升半煎取五合儿生七日内取一合分三服八日至十五日取一合半分三服十六日至二十日取二合分三服二十日至三十日取三合分三服三十日至四十日取五合分三服肘后治大人各用二两以水一斗煮取三升分三服其丹毒须针镵去血　经心録无连翘有知母芍药犀角各等分
　　黄耆汤　治小儿痈疽疮疖肿毒
　　黄耆　连翘　升麻　恶实【炒各半两】元参　丹参露蜂房　枳殻【去穰麸炒】甘草【炙各一分】
　　右麄捣筛每服一钱匕水七分煎至四分去滓食后临卧温服小大加减
　　木通汤　治小儿疽
　　木通　升麻　赤芍药　黄芩【去黒心】山栀子仁麦门冬【去心焙各二两】大黄【剉炒各一两】枳殻【去穰炒半两】
　　右麄捣筛每二钱匕水一盏入生地黄汁半合煎至七分去滓分温二服食后临卧服量儿大小加减
　　治小儿疽瘘
　　丹砂　大黄【各十二铢】雄黄　防茹【漆头者各二十四枚】矾石【马齿者十八铢】雌黄【二十四铢】莾草【十八铢】黄连【三十铢】
　　右防咀以猪脂一升三合微火煎三上三下膏成去滓下诸药末搅凝傅
　　黄耆汤　治小儿疮肿痈疽
　　黄耆【剉】葛根【剉】麦门冬【去心焙】黄芩【去黒心】犀角【镑】升麻　甘草【炙各一两】木香【半两】
　　右捣筛每服一钱匕水七分煎四分去滓食后服量儿大小加减服之
　　黄蓍散　治小儿疽肿及疮疖身体壮热口干心躁黄耆【半两剉】连翘【半两】川升麻【半两】元丹【一分】丹参【一分】露蜂房【一分微炙】枳实【半两麸炒微黄去穰】甘草【一分炙微赤剉】
　　右罗为散每服一钱水一小盏煎至五分去滓放温量儿大小加减服之
　　犀角散　治小儿疽毒肿硬壮热大渇
　　犀角屑【三分】葛根【半两剉】麦门冬【一两去心焙】川升麻【半两】木香【半两】黄耆【半两剉】黄芩【半两】甘草【半两炙微赤剉】
　　右罗为散每服一钱水一小盏煎至五分去滓放温量儿大小分减服之
　　鸡舌散　治小儿疽疮
　　鸡舌香【一两】木香【一两】沉香【一两】麻黄　海藻【洗去醎】大黄【炮各半两】
　　右捣罗为麄散每服一大钱水一大盏竹沥三两防煎至五分去滓温服兼放令温热淋渫患处
　　清水膏　治小儿疽肿毒坚硬疼痛攻冲四畔焮赤冝用抽热毒消肿气
　　羊桃根【一两剉】川大黄【一两剉生用】黄芩【半两】赤小豆【半合】黄蘖【半两剉】菉荳粉【半两】
　　右罗为散用芸薹菜捣取自然汁以蜜少许相调药令稀稠得所看四畔肿赤处大小剪生绢上匀摊可厚一钱贴之干即换之
　　天乌散　贴方
　　南星　赤小豆　草乌　黄栢【各等分】
　　右为末生姜自然汁贴患处或用米醋调尤佳
　　治发背痈疽
　　羗活【一两为末】麝香【少许】川山甲【醋炒焦半两】生龙骨【煆存性半两】
　　右件煎麻黄薄荷酒调如隂疮头平向者服之即突其功効不可具述若小儿痘疮黒陷者只一服而起万不失一
　　龙角散　治小儿痈疽肿疖一切等疮或于头面或发虚处无故身热微觉増寒或有疼处皆痈疖证也地龙【去土一两】荆芥穗【一两】甘草【一两】角刺【三两润者杵去骨用皮湿秤】
　　右为末每服一钱酒水合半盏煎至三分去滓调入乳香末半钱加减服
　　又方
　　忍冬草　甘草　大黄【各等分】
　　右为末依前法煎调乳香末服之
　　黄连散　治小儿疽已溃
　　黄连【半两去须】黄蘖【半两剉】白芷【半两】
　　右捣为散每用鸡子白调涂于故细布上贴之
　　又方
　　白芷【半两】黄连【半两去须】地榆【半两剉】白敛【半两】
　　右罗为散每用鸡子白调涂于故细布上贴疮日三四度换之良
　　蜜陀僧散　治小儿疽肿穴后及恶疮脓水虽净肌肉不生
　　蜜陀僧【一两】黄连【三分去须】防榔【三分】
　　右罗为散用糁疮上日三用之
　　治小儿疽肿硬已成脓未成脓贴熁方
　　鹿角屑【二两烧灰】白敛【一两】麄理黄石【三两烧赤以酒淬九遍】
　　右罗为散以醋调稀稠得所厚涂之干即更涂五七度即効
　　松脂饼子　治小儿疽疮乆不瘥
　　松脂【一两】薰陆香【一两】
　　右合研内少许盐为饼子贴于疮上汁出尽即差
　　治小儿痈疽疖毒未破或脓未溃増寒壮热　用干虾蟇一个烧灰细研以猪脂和傅之
　　又方
　　用败布不以多少烧灰细研以猪脂和傅之
　　备急神验方　治未结之初微有红头防子起隐疼者急用不语唾夜半频频涂之即消散饮了酒不可用若已结成当用
　　治小儿疽肿结硬已成脓贴熁方　用蛇蜕皮贴之经宿自消
　　又方
　　用啇陆烂捣傅之
　　又方
　　用芫花捣罗为末水和如膏涂之
　　又方
　　用蛴螬研涂之鳗鲡鱼胆汁及血各用涂之并効
　　痈疮【附论】
　　夫小儿六腑不和寒气客于皮肤搏于血脉壅遏不通稽留于经络之间结肿而成痈其状肿上皮薄而泽是也热气乗之热胜于寒热盛则致血肉腐化为脓若脓溃之后其疮不瘥故曰痈疮也
　　方
　　黄苓汤　治小儿痈疮烦热疼痛
　　黄苓【去黑心】栀子仁　元参　升麻　大黄【剉炒】黄耆【剉】连翘　蓝叶　甘草　芎防　木香　犀角屑
　　右麄捣筛每服一钱匕水半盏煎至三分去滓温服量儿大小加减
　　吴蓝叶散　治小儿肺热毒攻于诸处生痈疮及项腋下有结核烦热疼痛不得睡卧
　　吴蓝叶【半两】黄芩【一分】大青【一分】犀角屑【半两】元参【半两】川升麻【半两】栀子仁【半两】川大黄【三分剉碎微炒】黄芩【半两剉】连翘子【半两】甘草【半两】
　　右为散每服半钱水一小盏煎至五分去滓量儿大小不计时分温服
　　黄耆散　治小儿痈疮脓溃数日不止致体虚烦热头疼昏闷宜服
　　黄耆【半两剉】防风【半两去芦头】川升麻【半两】羚羊角屑【半两】芎防【一分】甘草【半两】地骨皮【半两】人参【半两去芦头】白茯苓【半两】石膏
　　右罗为散每服一钱水一小盏煎至五分去滓量儿大小不计时候分减温服
　　犀角散　治小儿痈肿成疮脏腑壅滞
　　犀角屑【半两】麦门冬【三分去心焙】元参【半两】赤芍药【半两】荠苨【半两】葳防【半两】川升麻【半两】甘草【一分】红雪【半两】
　　右为散每服一钱水一小盏煎至五分去滓入竹沥半合更煎一两沸服一方无红雪入硝石末一字煎镕去滓温服量儿大小加减
　　麦门冬散　治小儿痈疮脓水出不尽心中烦闷不已麦门冬【三分去心焙】紫葛【半两】黄耆【半两】川升麻【半两】犀角屑【半两】甘草【半两炙微赤剉】木通【半两】
　　右罗为散每服半钱水一小盏煎至五分去滓量儿大小不计时候温服
