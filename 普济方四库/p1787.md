<!-- { "loadSidebar": true } -->
　　大黄散　治小儿痈疮脏腑壅热心神烦躁大小便不利大黄【剉炒】升麻　栀子仁　朴硝【别研】枳殻【去穰麸炒】黄耆【剉各半两】
　　右麄捣筛每服一钱匕水七分煎至四分去滓温服量儿大小加减
　　连翘散　治小儿痈疖等疮
　　连翘【一两】沉香【半两】白敛【一分】朴硝【一分】川大黄【一两炮】甘草【一两】
　　右捣罗为细末每服一钱水一盏炒麝香一钱煎至五分食后温服
　　大麻仁丸
　　大麻仁【二两】木香【半两】枳殻【半两麸炒微黄去穣】牛蒡子【一两微炒】甘草【半两炙微赤刲】川大黄【一两剉】
　　右为末炼蜜丸如菉荳大每以热水下十圆取利为度更量儿大小加减服之
　　黄蘖散　治小儿一切痈肿毒诸风神验
　　黄蘖【去粗皮蜜炙】欝金【各一两】陈橘皮【汤浸去白炒】人参　葛根【剉各半两】
　　右捣罗为末用温水调下半钱匕量儿大小加减日两三服
　　大黄散　治小儿痈疮脏腑壅热太过心神烦闷大小便不通
　　川大黄【半两剉微炒】川升麻【半两】栀子仁【一分】川朴硝【半两】葵子【半两】
　　右捣为散每服一钱水一小盏煎至五分去滓温服以利为度量儿大小加减服之
　　益毒散　治痈疖皆可用
　　益母草【二两烧灰】盐花【一两炒干】伏龙肝【半两】
　　右研为细末每用一钱新水调稀稠得所旋取涂疮口上
　　消毒散　治小儿痈疮肿毒热赤
　　川大黄【三分生剉】杏仁【三分浸去皮别研】盐花【二分】
　　右罗为散入杏仁以新汲水和稀稠得所旋取涂疮肿上干即易之以効为度
　　益母草饮　治小儿痈疮肿痛
　　用益母草不拘多少洗剉捣取汁每服三二分服之更量大小加减以滓傅痈上干则易
　　又方
　　用猪脑脂涂纸上贴之干即易日数徧
　　又方
　　用芥子烂研水和涂纸上贴之
　　又方
　　用马齿苋捣傅之
　　又方
　　用地龙粪新汲水调涂之一方薄荷汁调涂傅
　　又方
　　用姜石末和蒜捣封上
　　又方
　　用马鞭草捣傅之即消
　　又方
　　用芸薹菜捣涂之
　　又方
　　用鸡肠草捣烂傅之
　　又方
　　用伏龙胆末以好醋调作膏涂于故帛上贴之
　　又方
　　用地松烂捣傅之干即易
　　又方
　　用赤小豆末以鸡子白和涂之
　　又方
　　用龙葵菜烂捣傅之
　　又方
　　用景天草叶烂捣傅之
　　治小儿痈有脓令溃方
　　用鸡羽毛七枝烧末服之即溃
　　又方
　　用人乳和麸封上至晩脓血出尽
　　漏芦散　治小儿痈疮及丹毒疮疖
　　漏芦【一分】麻黄【去根节】连翘　川升麻　黄芩【各一分】白敛【三分】甘草【一分】川芒硝【一分】川大黄【一两剉微炒】
　　右件药捣麄罗为散每服一钱以水一小盏煎至五分去滓量儿大小不计时候分减温服
　　外传朴硝散
　　天南星　朴硝　乳香　秋芙蓉叶　木鳖子当归　　无名异　黄蜀葵花【各等分】
　　右为末每服用浊酒傅患处其痈已熟即研白丁香少许津唾调傅菉荳大其痈自破冝服排脓托里之剂
　　托里排脓消毒散
　　大黄　当归　枳殻　花粉　苦根　锦头漏芦　甘草【各等分】
　　右为末每服一钱热服如体虚则不可服
　　肿毒【附论】
　　夫小儿毒肿之与风肿不殊时令人壮热其邪毒盛者则入腹令人赤色恶寒心烦闷而呕逆气急腹满有如此状冝速疗之不尔即杀人也
　　方
　　五香连翘汤　治小儿风热毒肿肿色白或有恶核瘰疬附骨痈疽节解不举白丹走竟身中白疹常瘙痒【一名五香散】
　　青木香　薰陆香　鸡舌香　沉香　麻黄　黄芩【各六铢】大黄【二两】麝香【二铢】连翘　海藻　射干　升麻　枳实【各半两】竹【半两】
　　右防咀以水四升煮药减半内竹煮取一升二合儿生百日至二百日一服三合二百日至朞岁一服五合一方不用麻黄
　　漏芦散　治小儿壅热在脏腑皮肤毒肿或生疮疖心神烦躁大小便不利
　　漏芦【半两】白敛【半两】黄芩【半两】麻黄【半两去根节】知母【半两】枳实【半两麸炒微黄】川大黄【半两剉碎微炒】川升麻【半两】犀角屑【半两】赤芍药【半两】川芒硝【半两】甘草【炙微赤剉半两】
　　右捣为散每服一钱水一小盏煎至五分去滓放温量儿大小不计时分减服之
　　犀角散　治小儿毒肿壮热烦闷
　　犀角屑【半两】川大黄【一两剉】露蜂房【一分微炙】川升麻【半两】麦门冬【半两去心焙丨】连翘【一分】川朴硝【一分】牛蒡子【一分微炒】甘草【一分炙微赤刲】枳殻【三分麸炒微黄去穣】黄耆【半两剉】
　　右捣为散每服一钱水一小盏煎至五分去滓量儿大小不计时候分减温服
　　麝香散　治小儿热毒肿恐恶毒气入腹取利以泄其毒气
　　麝香【半分细研】木香【半两】沉香【半两】独活【半两】桑寄生【一两】射干【半两】犀角屑【半两】川大黄【一两剉碎微炒】甘草【半两炙微赤刲】
　　右捣为散每服一钱水一小盏煎至五分去滓放温量儿大小不计时分减服之
　　升麻膏　治小儿诸肿毒
　　川升麻【二两】白敛【二两】漏芦【二两】川大黄【一两剉碎】川芒硝【二两】黄芩【二两】蛇啣草【二两】蒴【四两】栀子仁【一两】
　　右细剉用酒浸一宿后以猪脂三斤煎诸药色燋黄即膏成以绵滤去滓倾于不津器中于毒肿处涂之即消
　　木香散　治小儿热毒肿贴防
　　木香【一两】紫葛【一两剉】紫檀香【一两】川朴硝【一两】赤小豆【一合】川升麻【半两】白敛【半两】白矾【半两烧灰】
　　右捣为散用水调稠麸糊量肿大小贴之日二易之
　　大黄散　治小儿热毒肿解风热肿令内消涂傅之川大黄【半两】防榔【半两】川芒硝【半两】黄连【半两去须】黄蘖【半两】赤小豆【半两】
　　右罗为末用蜜水调涂患处日三上一方有雄黄半两细研
　　治小儿身上毒肿肉色赤热冝贴熁方
　　硝石【半两】川大黄【半两】菉豆【半两】
　　右罗为散每使时量肿大小取莙荙根研汁调涂肿上如有头即以膏药当心贴之四畔使散熁之若无莙荙用鸡子白或以车前根叶代之
　　治小儿热毒肿忽发颈项背发即封之不成脓方
　　生地黄【切一升】豆防【三两】川芒硝【五两】
　　右捣令热以傅肿上厚二分已来日六七度傅之効
　　治小儿一切毒肿方
　　川朴硝【一两】川大黄【一两】
　　右罗为散每用冷水调涂于肿处干即更涂以毒肿消为度
　　又方
　　蔓菁根【一两干者】芸薹根【一两干者】
　　右捣罗为散以鸡子清涂之
　　又方
　　商陆【一两】芸薹叶【一两】
　　右捣令烂熟贴于肿处频易之効
　　大黄散　治小儿风毒
　　白牵牛【一两半炒】大黄【三钱】青皮　甘草　朴肖【各一钱】
　　右为细末每服一钱砂糖水调下
　　疖【附论】
　　夫小儿肿结长一寸至二寸名之为疖不似痈热痛乆则脓溃揑脓血尽便差亦是风热之气客于皮肤血气壅结而成凡痈疖揑脓不尽而疮口便合其恶汁在里虽差终能更发皆变成瘘也
　　方
　　犀角丸　治小儿热肿之气壅外攻皮肤生疖赤肿焮痛或时烦热少得睡卧
　　犀角屑【三分】川升麻【半两】黄芩【半两】元参　黄耆【半两剉】人参【半两去芦头】皂荚【一两去皮涂酥炙令黄燋去子】坐挐【半两】川大黄【一两剉碎微炒】
　　右罗为末炼蜜和捣三五百杵丸如麻子大每服以生甘草汤下七丸量儿大小加减服之
　　地黄丸　治小儿虚热消疮疖
　　生干地黄【一两】桂心【半两】川大黄【一两剉碎微炒】赤芍药【半两】赤茯芩【半两】王不留行【半两】甘草【一分生用】
　　右罗为末炼蜜丸如菉豆大每服以熟水下七丸量儿大小加减服之
　　硝石散　治小儿疮疖初生热气始结疼痛妨闷涂之便令内消
　　硝石【半两】紫檀香【半两剉】甜葶苈【一分生用】莾草【一分】川大黄【半两】白药【一分】白敛【半两】
　　右罗为散以浆水和稀稠得所用竹箆子涂于肿上干即易之以热退肿消为度
　　乳香膏　治小儿软疖
　　乳香【半两】腻粉【一分】油【一分】黄蜡【半两】松脂【一分】蜜陀僧【半两细研】
　　右先取油煎蜡松脂乳香烊后下粉蜜陀僧调和成膏看疖大小摊膏于故帛上贴之
　　大黄散　治小儿初生疮疖五脏壅热
　　川大黄【半两剉碎微炒】栀子仁【一分】黄芩【半两】川升麻【半两】甘草【一分生用】
　　右罗为散每服一钱水一小盏煎至五分去滓放温量儿大小分减服之以利为度
　　治小儿软疖立効方
　　百草霜【半两】盐花【半两】黄蘖【一分剉】乳香【一分】寒食麺【半两】
　　右罗为散每以醋和涂于故帛上贴之
　　三物散　治鬓邉生软疖名髪疽数年不愈者此方妙
　　猪颈上毛　猫颈上毛【各一撮灰】防屎【一粒】
　　右为末清油调傅或加轻粉尤妙
　　敛疮口方
　　白芨　赤石脂【各一钱研】当归【三钱去芦】龙骨【半许研】
　　右为细末干糁
　　治小儿软疖
　　豆防【半两】盐【半两】葱白【七茎细切】
　　右捣作饼子量疮贴之如疮大即以大艾炷灸之効
　　又方
　　生椒末　麫　伏龙肝【以上各等分】
　　右研为散以醋和封之干易之効
　　又方
　　狗骨头【炙令黄】芸薹子【等分】
　　右罗为散以醋调傅
　　又方
　　石灰【半两】干姜【半两生用】
　　右罗为散以生油和揑作椀子罨在疖上立差
　　治小儿软疖虽出脓水热痛不止
　　赤小豆【四十九粒】乳香【半分】腻粉【半两】
　　右罗为散先去脓水后糁散药于疮上立効
　　治小儿软疖有脓不穴
　　巴豆【一粒】豆豉【五十粒】葱白【一寸】
　　右同研令烂涂在疖上别以醋麫糊封之
　　治小儿软疖赤肿疼痛不可忍
　　天灵盖【一枚涂酥炙黄】麻鞋底【一双多年故者烧灰】
　　右罗为散每使以油调涂之
　　猪头散　治软疖愈而再作者
　　用野蜂房一二个烧灰存性以巴豆三七粒去殻煎清油三二沸去巴豆以油调药敷立効白矾枯为末清油调亦効【此药有騐人以猪头为谢故名之】
　　又方
　　用大枳殻一枚去穣令空地上磨令口平以稠麸糊搽四唇霑在疖上自破脓溜出尽更无瘢防
　　又方
　　用桑螵蛸烧灰存性以清油调傅
　　又方
　　用鸡抱卵殻烧灰存性为末入轻粉少许清油调涂傅此物难得只以鸡子抱退殻如上法用亦可
　　治小儿软疖
　　用炒油麻从铫中取乘热嚼吐傅之
　　又方
　　用生澁柿子连皮薄切焙干为末以少许轻粉三之一薄薄牛皮胶水调成膏摊帛上贴之先用温汤洗净去脓可一贴而愈
　　治小儿软疖焮热
　　用半夏末以水调涂之干即更涂
　　又方
