<!-- { "loadSidebar": true } -->
　　用葛蔓烧灰细研封之
　　治小儿疖无头者
　　用黍粘叶烂捣傅之
　　又方
　　用雀粪细研水调傅之
　　又方
　　用葵子一枚以水下之即有头
　　锦鳞膏　治小儿软疖不差
　　用鲫鱼鳞取皮贴软疖上极妙
　　瘰疬【附论】
　　凡小儿身生热毒疮乆不差者后则必生瘰疬其状如作结核在皮肉之间三两相连瘰也是风邪搏于血气焮结所生也
　　方
　　五香膏　治小儿瘰疬
　　沉香【半两】煎香【半两】木香【半两】丁香【半两】麝香【半分细研】熊胆【一分】芦荟【一分】黄丹【二两】黄蜡【二两】乱发【一两】油【半斤】
　　右药细剉先以慢火煎油令沸下乱髪煎令消即下诸药煎三上三下以绵滤去滓下黄蜡次下黄丹麝香搅匀膏成以瓷合盛每使先以米泔洗拭干以膏摊于故帛上贴之
　　连翘丸　治小儿瘰疬发寒热项颈生结核肿硬如石腹脇背里有如坚急不通
　　连翘【半两】桑根白皮【半两剉】犀角屑【半两】白头翁【半两】漏芦【半两】黄蘖【半两剉】牛蒡子【半两微炒】川大黄【一两剉碎微炒】秦艽【半两去苖】川升麻【半两】
　　右罗为末炼蜜和丸如菉豆大每服以粥饮下五丸日三服量儿大小加减
　　犀角散　治小儿瘰疬焮肿疼痛身体热大肠壅滞小便赤澁心神烦喿少得眠卧
　　犀角【镑屑一两】恶实【一两】连翘【二两】麝香【研一两】木通【剉一两】元参【二两】沉香【剉一两半】丁香【一两半】朴硝【一两】
　　右麄捣筛每服二钱匕以水一盏煎至六分去滓分温三服早晨日午晩后各一以利为度
　　木通散　治小儿瘰疬发盛壮热烦躁坐卧不安木通【一两剉】大麻仁【一两】元参【一两】川升麻【一两】败酱【一两】连翘【一两】川大黄【一两剉碎微炒】川芒硝【一两】犀角屑【一两】
　　右捣为散每服一钱水一小盏煎至五分去滓量儿大小分减温服当利下恶物筯膜为妙
　　元参膏　治小儿脑热结瘰疬连两耳下肿疼身体寒热坐卧不安饮食减少
　　元参　紫葛　黄药子　大黄【剉炒令黄】木香　卷栢芒硝　紫檀香【各一两】
　　右捣罗为末以鸡子白调稀稠得所调于肿上破时则去芒硝涂之
　　麝香散　治小儿肿结乆不消散成结瘰疬
　　麝香【一分研】牛黄【一分细研】蜗牛子【一两炒令微黄】皂荚子【一两炒微黄】皂荚针【一两炙黄】薄荷【一两干研】雄鸽粪【一两微炒】
　　右罗为末炼蜜丸如菉豆大每服以薄荷汤下七丸日三服量儿大小加减
　　生肌膏　治小儿瘰疬穴后
　　黄丹【半两】杏仁【一两汤浸去皮】蛇蜕皮【一条】黄蜡【半两】乱发【一两】菜子油【六两】皂荚【三寸水浸去黒皮子】
　　右先取杏仁蛇皮皂荚捣碎后以菜油于铫子中煎乱发令消次下杏仁等三味同煎三上三下以绵滤去滓下黄腊次下黄丹以柳箟子不住手搅令匀膏成以甆器盛于故帛上涂贴之
　　赤小豆散　治小儿热毒风肿瘰疬内消
　　赤小豆　猪牙皂荚【炙去黒皮并子】黄蘖子　硝石　大黄【剉炒】木鳖子【去殻各一两】
　　右罗为散每用量大小以不语津唾调涂贴恶核用鸡子清调涂患处
　　妙圣散　治小儿瘰疬不消
　　绵黄耆　连翘【各一两】鸽粪【烧灰】川大黄【炒】犀角屑【各半两】糯米【半两用班猫七个同炒黄不用班猫】
　　右罗为细末每服一钱水八分入酒三二滴同煎五分去滓温服时时呷
　　紫檀散　治小儿瘰疬瘿核
　　紫檀香　木香　芒硝　卷栢【各一两】芍药【半两】大黄【半两】
　　右捣罗为细末每用少许以鸡子白调和得所涂患处
　　连翘丸　治小儿瘰疬不消去除根本
　　连翘【一两】元参【一两】糯米【半两】班猫【一分微炒去翅足】皂荚针【半两炙黄】川大黄【半两剉碎微炒】
　　右罗为末炼蜜丸如麻子大每于空心以生姜汤下二丸当利下恶物为度后吃粥一日补之
　　生肌散　治小儿瘰疬成疮有脓水
　　颗盐【一分】黄丹【半两】黄蘖【一分剉】白矾【一分以上四味以瓷瓶盛大火烧令通赤细研用】白敛【一两】腻粉【一分】
　　右罗为散都研令匀每贴时先用温盐浆水洗疮令净拭干看疮口大小贴之日一度用
　　蜜陀僧散　治小儿瘰疬穿溃脓水不止
　　蜜陀僧【二两】胡粉【二两】熊胆【一两】芦荟【一两】白芨【一两】白敛【一两】
　　右捣罗为散傅疮口内効
　　皂荚丸　治小儿瘰疬难消
　　皂角【八两不蚛者水浸一宿去黒皮涂酥炙令黄燋】薄荷【五两】荆芥【五两】雄黄【半两细研】麝香【一分细研】
　　右罗为末都研令匀用白羊肉四两去筯膜细切以炼成蜜相和捣三五百杵丸如菉豆大每服以薄荷汤下十丸量儿大小加减
　　四味大黄饮子　治风热毒气与血相抟结成核生于项下颈上遇风寒所折不消成瘰疬乆而溃脓成疮
　　大黄　甘草　当归　赤芍药
　　右等分防咀水煎去滓大小以意加减食后服忌毒物
　　腻粉散　治小儿瘰疬除根本
　　腻粉【一分】黄耆【一分剉】班猫【二七枚去翅足以糯米拌炒微黄】糯米【二七粒】
　　右罗为散每服空腹以温酒调下一字良乆吃少许醋汤病随小便中出量儿大小加减服之
　　治小儿瘰疬已结成外贴自出
　　水银【一分手心内用津研如泥】粉霜【一分】砒霜【一分】燕子粪【一分】班猫【一分用糯米同炒令黄去翅足用】
　　右研令匀用腊月猪脂调和得所取一小豆大安在疬子上以消肿膏贴之六七日当有穴脓水出半月其疬子自出得以生肌膏贴之取差
　　班猫膏　治小儿瘰疬不穴
　　班猫【二枚去翅足】松脂【三两】巴豆【十枚去皮心以浆水煑过与班猫研令细】雀粪【一两为末】
　　右先取松脂入铫子内镕化入班猫巴豆熬成膏揑作饼子热贴在瘰疬上穴用生肌膏贴之日再换差为度
　　贴散瘰疬神効方
　　白胶香　海螵蛸【各等分】真降香【用心】
　　右为细末掺患处外以水纸掩之一夜而进
　　班猫丸　治小儿乆患疬子未破者取下
　　班猫【七枚蛤粉炒去头足】淡豉【七粒】轻粉【一钱】
　　右为末津唾丸小豆大十岁十五丸空心槲皮煎汁下至夜取如鸭子核如未全退十日后更取之　又方治乆新疬子草乌头末井水调涂自消已破者净洗先以膏药贴疮口后以药涂十数次即差如小便澁以滑石末半钱灯心汤调下
　　追毒班猫膏　治小儿瘰疬结核乆不差
　　班猫【二枚去翅足及头炒】巴豆【二十枚去心浆水煑】松脂【三分】
　　右先研二味为粉次入松脂镕化搅令匀更捣一二百杵作饼热贴在瘰疬上药力尽别换以差为度
　　蜗牛丸　治小儿瘰疬内消
　　蜗牛子【一百二十枚活者去殻】薄荷末【二两】丁香末【半两】
　　右入乳鉢内同研为丸如菉豆大每日空心以薄荷汤下五丸晩再量儿大小加减
　　硇砂丸　治小儿瘰疬连缀如梅李核状
　　硇砂　砒霜【各一两】
　　右研如粉用糯米饭为剂撚如小麦粒大有患者即烙破内一丸五日一换后用生肌膏
　　麝香散　治小儿瘰疬
　　麝香【研一分】鸽粪【炒三遍秤一两】
　　右件再同研如粉每服半钱酒调下日三服早晨晩后各一量儿大小加减
　　治小儿瘰疬结硬令内消方
　　腻粉【半两】鸡子【三枚取白用】
　　右件和调如稀麫糊以文火炒之用火筯急搅勿令粘着铫子燋黒色即住入上好硃砂半两同研如麫每服以粥饮调下半钱五更与服良乆腹疼便防出病根枣核之状如未差即隔日再服之若已成疮者冝用后散贴之
　　又方
　　毒蛇皮【三条】吴茱茰【半合】
　　右烧为散研以生油调涂之须用帛子遮药气不得冲眼切须忌之
　　蜗牛散　治小儿瘰疬
　　蜗牛殻【一两】真牛乳【半升】
　　右件入铫中于慢火上熬令乳尽取蜗牛殻研如粉入大黄末一分更研令细每服以皂荚子仁汤下半钱大小便中利出恶物即差
　　又方
　　用皂荚子四十九枚用手指大竹筒安得皂荚子垒在竹筒中塞竹筒口投在溷坑中浸四十九日取出洗净曝干捣罗为散每服以粥饮调下半钱日三服量儿大小加减
　　又方
　　用白花蛇五两以酥涂炙令黄燋色捣罗为散每服以粥饮调下半钱日三服量儿大小加减
　　又方
　　用白僵蚕炒捣罗为散每服以温水调下半钱日二服量儿大小加减
　　治小儿颈生瘰疬榆皮傅方
　　用榆白皮烂捣如泥封颈上频易
　　治小儿瘰疬铅丹涂方
　　用铅丹三两以铫子熬当有脚如黒灰取脚不计多少更研如粉用靣脂调涂以故帛贴数拭患处有恶汁出拭却更贴半月差内消不作疮极効
　　防风丸　治小儿瘰疬结核寒热一名连翘丸【方见患核类】皂荚刺散　治小儿瘰疬肿硬
　　用皂荚刺一斤于盆中烧火盛时取牛蒡子半升撒于火中与皂荚刺都成灰为度待冷放之捣罗为散每服以井花水调下一钱日三服三五日内有恶物下如胶状下尽即永断根
　　治小儿疬子寒热
　　用苦苖子煮汁服亦生捣绞汁服
　　治小儿闪癖头髪竪黄瘰疬羸痩
　　用杵林檎末以和醋傅上癖如移处就傅之
　　恶核【附论】
　　夫小儿恶核者是风毒气与血气相抟结成核生颈邉风寒所折遂不消不溃名为恶核也
　　方
　　五香散　治小儿受风热项边生恶核寒热肿痛一名五香连翘汤【方见本门毒肿类】
　　连翘丸　治小儿无故寒热强徤如故而身体颈项结核瘰疬及心腹胁背里有坚核不痛名为结风气肿连翘　桑白皮【一方用榆白皮】白头翁　牡丹皮　防风黄蘖　桂心　香豉　独活　秦艽【各一两】海藻【半两】
　　右为末蜜丸如小豆大三岁儿米饮服五丸至十丸五岁已上者以意加之圣济方无桂心名防风丸
　　丹参散　治小儿风热项腋下有恶核不消大便多闭心神烦热
　　丹参【半两】露蜂房【一分微炙】川升麻【半两】防风【半两去芦】连翘【半两】黄耆【半两】川大黄【半两微炒】甘草【半两炙微赤】牛蒡子【半两微炒】枳殻【三分麫炒微黄去穰】
　　右捣为散每服一钱水一小盏煎至五分去滓放温量儿大小分减服
　　元参丸　治小儿胷间积毒风气不散连项生恶核烦热不已
　　元参【半两】汉防已【半两】羗活【半两】川大黄【一两微炒】木香【半两】栀子仁【半两】赤芍药【半两】连翘【三分】川升麻【半两】牛蒡子【半两微炒】
　　右罗为末炼蜜丸如菉豆大每服以粥饮下五丸日三服量儿大小分减
　　升麻散　治小儿项生恶核壮热不止
　　升麻【半两】射干【半两】连翘【半两】犀角屑【半两】川大黄【半两微炒】川朴硝【半两】
　　右捣罗为散每服一钱水一盏煎至五分去滓放温量儿大小分减服之忌酒麺炙煿
　　赤小豆散　治小儿毒风肿生恶核令内消【方见本门瘰疬类】
　　瘿气【附论】
