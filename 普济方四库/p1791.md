<!-- { "loadSidebar": true } -->
　　大黄　黄蘖　宣连【各等分】
　　右为末獖猪胆汁调涂头心及贴脚心
　　又方
　　用硝石白麫等分研匀井水调稀睡时涂脚心効
　　硝石散　治小儿丹发如灼其初从额起至脇下大痛者名萤火丹
　　硝石【半两】寒水石【一分】赤小豆【一合】
　　右捣罗为细末每用半钱以冷水调涂患处一方用猪脂
　　莾草散　治小儿丹发从足趺起色正赤乃名癈灶火丹
　　莾草　寒水石　硝石【各半两】
　　右捣罗为散每用以新汲水调涂患处一方毎服半钱一日三服量儿大小加减服之
　　愼火草散　治小儿一切丹通用
　　慎火草【半两】紫葛【半两】硝石【半两】
　　右捣罗为散用冷水调涂之干即再涂以差为度
　　治小儿黑丹
　　茺蔚子　蛇啣草　慎火草【各二两】
　　右捣令烂以鸡子白调涂之
　　治小儿天灶火丹
　　细辛【一两】糯米【一合】景天草【三两】
　　右捣如泥涂丹上差
　　白玉散　治赤游丹毒
　　白玉【一两】寒水石【二两】
　　右为末米醋调傅贴患处或肿至外肾有破处只用水调亦可
　　保婴方
　　无白玉用白土如干上用水鸡翎扫之
　　治小儿天灶火丹病从髀间起其小儿未满百日犯行路灶君若热流下令隂头赤肿血出方
　　鲫鱼肉【剉五合】赤小豆末【三合】
　　右二味同捣少水和傅之良
　　姜矾散　治小儿火丹并一切风疹赤肿
　　生姜【五两切片子】白矾【二两半研同上调少时自干不见火】
　　右为末生姜自然汁调鹅毛拂之又方牵牛末薄荷蜜水调下食后大便利是効
　　治小儿丹瘤
　　绵羊脑子【生用】朴硝
　　右调匀贴于瘤上
　　备急治白丹
　　苎麻根【三斤连叶】赤小豆【四升】
　　右以水三斗煮浴日三四遍浸洗妙看冷热避风
　　甘草散　治小儿丹毒防入腹
　　甘草【炙剉一分为末】油麻【半斤】
　　右先取油麻去皮研细绞取汁一合调甘草末半钱服日再服
　　青蓝汁　治小儿丹毒
　　青蓝汁【一合】竹沥【二合】
　　右和匀空心温服一合日晩再服以差为度
　　鲫鱼涂方　治小儿丹毒徧身绛色
　　生鲫鱼【一头三两】麻油【二两】
　　右捣鱼令细入油研匀涂丹上日三五度即差
　　梓木灰涂方　治小儿家火丹发如大指日长一寸偏着两脇傍两颊上
　　梓木白皮　蓼叶【各一分】
　　右烧灰研末以鸡子白调如糊涂之以差为度
　　猪槽泥涂方　治小儿烟火丹从身起
　　猪槽下泥【一合】生麻油【一两】
　　右和调如糊涂之以差为度
　　癈塼涂方　治小儿地灶丹从隂下起入踝骨上
　　废灶塼【末】屋四角茅【烧灰各一两】
　　右和研匀细以新水调如糊涂丹干即易之以差为度
　　戎盐涂方　治小儿鬼火丹发两臂赤起如李子及从靣上起
　　戎盐【一分】附子【一枚】
　　右烧过研细用雄鸡血调涂丹上日三五徧以差为度一方用雄黄半两
　　雄黄涂方　治小儿野火丹发徧身斑如梅李状
　　雌黄　戎盐【研各一两】
　　右以鸡子白调涂丹上日三五次以差为度一方有雄黄无雌黄
　　猪通灰涂方　治小儿白丹
　　猪屎灰　鸡子白
　　右调和如糊涂之以差为度
　　茅灰涂方　治小儿火丹从踝及防起
　　茅草【屋四角者取烧研灰】鸡子白
　　右和调如糊涂之以差为度
　　防毒散　治小儿发丹生于两胁及腋下乃名殃火丹
　　川朴硝【一两】栀子仁【一两】
　　右罗为末每用半钱好醋调涂患处
　　山栀膏　治丹发生于两胁及腋下乃名殃火丹
　　山栀子【四两】生鲫鱼【半斤】
　　右药同捣如泥每用少许防丹发处以醋化涂患处
　　竹叶散　治小儿丹发斑斑如梅子徧背腹乃名野火丹
　　青竹叶【二两烧灰】灶中黄土【一两】
　　右细研为散防丹发处每用少许以鸡子白调涂患处
　　赤豆散　治小儿丹发于两膀里尻间正赤流至隂处乃名天灶火丹
　　赤小豆【一分研】伏龙肝【一分研】
　　右再同研匀每用一钱以鸡子白调涂患处
　　二根汤　治小儿丹发膝上从两股至脐间走入隂处乃名尿灶火丹
　　桑根白皮　李子根【各四两】
　　右细剉每用三匙头以水两碗煎至一碗去滓防冷热避风处淋患处
　　硝石散　治小儿一切丹徧身体热
　　硝石【一两】乳香【一分】
　　右细研为散以鸡子白调涂之
　　又方
　　太隂精【一两】白矾【一两】
　　右细研为散以调涂之
　　治小儿白丹方
　　酸母草　五叶草【各五两】
　　右捣绞取汁涂之
　　治小儿黒丹
　　风花石灰【二两】屋四角茅草【三两烧灰】
　　右细研为散以鸡子白调涂之日三五度効
　　治小儿天火丹发徧身赤如绛色
　　虎脂【二两】黄丹【一两】
　　右研为膏涂之即差
　　治小儿鬼火丹
　　景天草【五两】蛇啣草
　　右防如泥以鸡血调涂之
　　治小儿野火丹
　　白僵蚕【二七枚】慎火草【一两】
　　右捣令烂涂之
　　治小儿萤火丹
　　灶中黄土【一合】生油【二合】
　　右调如泥时用涂之以差为度若痛至隂不治即杀人
　　治小儿癈灶火丹
　　赤小豆【末一两】牛角【二两烧灰】
　　右细研为散用鸡子白调如泥涂之
　　治赤游毒肿
　　用花蕋石散生姜薄荷自然汁调鹅毛刷上患处此方尤妙于前白玉散行在潘术干傅尤妙于前方只一昼夜消尽
　　治小儿丹毒及火丹热如火绕腰者
　　用捣马齿苋一握取汁饮之以滓傅其上亦可
　　又方
　　用煎大豆汁涂之良差后亦无瘢防
　　又方
　　用腊月猪脂和釡下土傅干则易
　　治小儿五色丹方
　　用猪槽下烂泥傅之干则易
　　又方
　　服黄龙汤二合并傅患处佳
　　治小儿赤丹方
　　用芸薹叶捣取汁服三合滓傅上良千金翼以芸薹末用鸡子白和涂
　　治小儿赤丹斑驳者方
　　用唾和胡粉从外向内傅之一方粉熬过
　　又方
　　用鍜鐡屎以猪脂和傅之
　　又方
　　用屋尘以腊月猪脂和傅之
　　治小儿火丹赤如朱走皮中方
　　用醋和豉研傅之
　　又方
　　用鲤鱼血傅之良
　　又方
　　用荏子捣傅之良亦治天火丹
　　又方
　　用猪米水和绞取汁温服少许良
　　治小儿天火毒肉中有赤如丹色大者如手甚者遍身或痛或痒肿方
　　用赤小豆二升为末鸡子白和如薄泥傅之干则易便差一切并用此方皆瘥一方用五合水和取汁饮一合取滓涂五心一方水调鹅毛拂上大妙又有鸡冠丹大者如豆粒肉上生粟一名茱茰火疗同前天火法
　　治小儿骨火毒其疮见骨方
　　用捣大小蒜厚封之着足踝者是也
　　治小儿殃火丹毒着两脇及腋下者方
　　用伏龙肝为末油和傅之干则易若入腹及隂以慎火草取汁服之
　　治小儿尿灶丹从两股起及脐间走入隂头皆色赤用切桑白皮二升以水二升煮取汁浴之良
　　又方
　　用烧李根为灰以田中流水和之良一方半斤
　　治小儿朱田火丹病一日一夜即成疮先从背起渐至徧身如豆枣大正赤色者亦治茱茰丹五色丹用浓煮枣根汁洗之已成疮者赤小豆末傅之未成疮者鸡子白和小豆末以傅之凡方中用鸡子者皆取先破者用之完者无力
　　治小儿癈灶火丹初从足趺起正赤色者
　　用枣根煮汁沐浴五六度
　　治小儿丹毒
　　用白豆末水和傅之勿令干
　　黄皮散　治小儿徧身火丹并赤游
　　用黄皮山栀子等分为细末雪水调涂即差又方菉豆大黄为末薄荷蜜水调涂又方蓝淀涂之并蓝青汁饮之
　　独効散　治小儿诸丹毒并赤游肿
　　用栢枝研细涂立効又涂白矾汁频刷之即消又方以芒硝泡汤拭之亦効
　　治小儿丹毒肿痛如火
　　用土蜂窠为末入麝香少许蜜调涂之水调与吃尤妙
　　治小儿丹毒入腹即杀人
　　用水苔生地黄生菘菜豆叶蒴籊浮萍护火草五叶藤苦硝海藻菜芸薹大黄栀子黄芩但得一味研末水调傅之良
　　治小儿热丹疮成片及治大人
　　用系茅草叶破即愈
　　治小儿丹瘤
　　用萆麻子五个去皮研如麫以水一匙调涂之甚妙
　　又方
　　用木鳖子新者去殻研如泥淡醋调傅之一日三五次便効
　　治急救丹毒方
　　用白扁豆末水和涂若入心腹者以慎火草取汁一盏服干即末之水调服
　　本事方　治小儿十种丹瘤肿毒所起形
　　一飞灶丹从顶起肿光用葱白研自然汁涂二吉灶丹从头上红肿痛用赤小豆末鸡子清调涂
　　三鬼火丹从面上起赤肿用灶心土末鸡子清调涂
　　四天火丹从背起赤防丹桑白皮末羊脂涂五天灶丹从两臂赤肿黄色用柳木烧灰水调涂六水丹从两脇虚肿用生铁末猪粪调涂
　　七胡吹丹从脐上起黄肿用防榔末米醋涂八野火丹从两脚赤肿用乳香末羊脂调涂九烟火丹从两角有赤白防猪槽下土清油调涂十胡漏丹从隂上起黄肿用屋漏处土羊脂调涂
　　右此十种丹毒变易非轻治之或缓终不能救余不惜是方逐一子细办认依方法治之万不失一如经三日不治攻入脏腑则终不可救治之也
　　治丹瘤方
　　用大黄朴硝大土蜂窠三味为末篾箍子箍定真赤处将刀子刺破令出恶血然后用井水调涂赤处効
　　又方
　　用茅屋上经年青苔焙干为末醋调涂赤肿处消
　　治小儿瘤初发
　　用麻子擂为浆井水调下
　　治小儿丹瘤
　　服托里散消毒饮外用白芨白敛研为细末搽无病肉上而截之令不得过却用紫浮萍烂研傅瘤上万不失一
　　治大人小儿纒蛇丹初发便用
　　用蚯蚓粪连皮生姜研烂傅即愈亦治火丹以水和泥傅之米醋调亦可
　　又方
　　用大黄为末捣烂马齿苋取汁调涂已成丹亦治
　　又方
　　用蓼叶烧灰鸡子清和数数涂之
　　又方
　　用桃仁汤浸去皮烂捣涂之又清油调白矾末亦妙
　　治小儿风丹疹
　　用蜜调赤土硃入酒一二滴服之亦研涂疹上
　　治诸丹
　　用人参羗活散惺惺散夹和用竹叶煎汤调下热证加黄芩参冷证加黄耆白芷
　　踈风觧毒散　治丹毒傅方
　　用紫浮萍一碗活地龙中等者七条同研细傅之
　　又方
　　用水藻捣傅
　　又方
　　用芭蕉根用汁傅之
　　又方
　　用蚕沙一升井水煎温和密室洗之亦治天□火丹
　　治青白丹毒痒痛虚肿如吹
　　用灶中黄土一分豉半分为末麻油调傅患处
　　蜞针法
　　用水蜞数条以青苔盖覆或温纸亦可去血即消未消再用瘅毒满身徧黒入腹入隂难治
　　平血饮　治风热积毒聚成发于头面手足热者如胭脂色其热如火轻轻着手痛不可忍
　　右加紫草与犀角消毒饮相间煎服赤瘅丹火瘅紫萍瘅并治壮热烦渇甚加黄芩麦门冬去心朴硝各半钱一方与败毒散和生姜薄荷蝉螁去足翼防风去芦细切煎渇加天花粉少许
　　治角瘅
　　用青黛土硃为末井水调入蜜敷角亦可
　　又方
