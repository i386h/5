<!-- { "loadSidebar": true } -->
　　用黄丹不拘多少磨刀水调刷
　　治丹毒肿如火
　　用大黄朴硝为末调涂肿处立効水苔生地黄菘菜浮萍栀子皆可硏烂水调傅
　　洗方
　　用防风醋车前赤豆灶心土煎水洗
　　又方
　　洗角后用小惊丸压邪大惊丸镇惊
　　治丹发疼痛
　　用捣篇竹汁服一日一两服立差若未差再服之
　　治赤白游疹及痈肿毒肿
　　用水蛭十余枚令防病处取皮皱肉白无不差也冬月无蛭虫地中掘取暖水中养之令动洗去人皮醎以竹筒盛蛭缀之须防便咬血满自脱更用饥者崔知悌令两京预养之以防缓急收干蛭当展其身令长腹中有子者去之此物难死虽加火炙亦如鱼子烟薫三年得水犹活也
　　治小儿赤游行于体上下至心即死方
　　用芒硝内汤中取浓汁以拭上又方以水调涂之治一切丹毒流肿
　　治小儿丹毒破作疮黄水出亦治恶疮
　　用防炒令烟絶为末油调傅之
　　治小儿丹毒
　　用栁叶一斤水一斗煮三升去滓搨洗赤处日七八度
　　治小儿赤丹不止
　　用畨黄米粉鸡子白和傅之
　　治丹者恶毒之疮五色无常
　　用蜜和干姜末傅之良
　　治丹火毒偏身睡不可忍亦治赤流
　　用藦萝草捣绞取汁或捣傅上随手消
　　治小儿热毒游肿
　　用故麻鞋草鞋和人乱髪烧作灰醋和傅之
　　治火丹毒
　　用栀子和水调傅之一方用醋和涂之亦治神火丹
　　治五色丹俗名游肿若犯多致死不可轻之
　　用败蒲席烧灰和鸡子白傅之
　　治小儿赤游行于体上下至心即死
　　用水中苔捣末傅上良
　　治暴热小儿丹毒寒热腹内热结
　　用捣积雪草绞汁服之
　　治小儿丹毒皮肤热赤
　　用寒水石半两白土等分捣罗为末用米醋调傅之愈
　　治白丹
　　用取白甆末猪脂和傅之
　　治小儿丹毒从脐起方
　　用伏龙肝是年深灶下黄土研为末用屋漏水和如糊傅患处干即易以差为度用新汲水调亦得一方用鸡子白相和涂良
　　治天灶火丹风热赤游肿
　　用猪脂涂
　　治小儿赤游行于体上下至心即死
　　用蒴藋煎汁洗之一方抟叶傅之治丹毒五色者
　　治小儿油丹赤肿
　　用荞麦麫醋和傅之良
　　疗萤火丹从头起
　　用慎火草捣和苦酒涂之
　　疗烟火丹发从背起或两胁及两足赤如火
　　用景天草【即慎火草】真珠末一两捣和如泥涂之
　　治小儿赤游行于体上下至心即死
　　用愼火草生一握捣绞汁以拭之搨上日十遍夜三四遍
　　治小儿赤丹不止
　　用胡荽汁傅之差
　　疗灶丹从两脚赤如火绕
　　用五加叶根烧灰五两取鍜铁家槽中水和涂之
　　五色丹名油肿不可轻
　　用牛屎傅之干则易
　　治赤丹
　　用研粟米傅之
　　治热游毒赤肿
　　用栝楼末二大两酽醋调涂之
　　治小儿丹毒
　　用青黛和水服之又以汁傅之热则易
　　治小儿游瘤丹毒诸恶疮肿
　　用烂捣剪刀草茎叶如泥傅之又以此草膏化如糊以鸡翎扫上肿便消殊効根煮熟未甚干时人作果子常食无毒
　　治小儿丹毒热
　　用旋覆花根苖捣绞汁服之
　　治小儿风热丹毒疮
　　用水甘草同煎饮服之
　　又方
　　用杵菘菜傅之
　　治小儿火熖丹消赤肿
　　用老鸦眼睛草根与木通胡菜煎汤服通利小便
　　治小儿丹
　　用杵黄芩末水调傅之
　　香栾皮散　治诸肿丹毒发于四肢腹背头面或赤或白或痒或痛或寒或热
　　用香栾皮一两水一大碗同煎取半碗以翎毛刷患处効
　　蛴螬散　治丹走行皮中浸广者入腹杀人用蛴螬干者碾末油调涂之以差为度
　　泥醋涂方　治小儿胡吹灶丹从隂下起
　　用磨刀水棚下泥和醋调膏涂之干即更涂以差为度
　　铁槽水洗方　治小儿飞灶丹从项起
　　用浸槽中水日三五度又方饮一合治热毒游肿
　　犬骨灰涂方　治小儿神火丹从项起
　　用犬枯骨为末以青羊脂调如糊涂之日三五次
　　治白丹铁挑方
　　右于儿男左女右大脢脂面螺文上以鐡挑有筋断之差
　　羊脂涂方　治小儿殃火丹从两胁下起青黒色用鍜铁下槽中铁屎捣研为末半两羊脂二两猪粪烧灰一两同研如糊涂之以差为度
　　治小儿患赤白游疹
　　用虾蟇捣碎傅之煮熟色正赤小儿及鸡狗食之脚屈不行
　　治一切丹毒
　　用栀子大黄蜜水捣傅
　　治小儿一切丹徧身体热
　　用浮萍草研如泥傅之
　　又方
　　用韭畦中土以水调涂之
　　又方
　　用粟米水煮浓汁洗之
　　又方
　　用地龙煮以水研如泥涂之
　　治小儿一切丹及诸肿毒
　　用防粘子根洗去苖捣绞取汁毎半合量儿大小分减服之
　　治小儿一切丹
　　用水苔捣烂频频傅之
　　又方
　　用景天草烂捣傅之一方取汁先微揩丹上后涂以差为度
　　治小儿丹发恶毒五色无常
　　用青粟毬有刺者捣碎以水煮洗之
　　治小儿五色丹徧身热如火烧绕腰即损人
　　用芸薹子一两以酒一小盏细研取汁涂之
　　治小儿火焰丹消赤肿
　　用老鸦眼睛草叶入醋细研傅
　　治小儿白丹
　　用兰香叶捣烂涂之
　　又方
　　用蓼叶捣烂涂之
　　又方
　　用梁上尘以醋和涂之

　　用鹿角烧灰细研猪脂和涂之
　　治小儿面身卒得赤丹或痒或肿起不速疗之即杀人用羖羊角屑八两以水五升煎至一升绢滤去滓入炼了猪膏五两和令匀傅之
　　治小儿赤丹
　　用葛勒蔓轻磨破以醋研诃梨勒涂之妙
　　治小儿黒丹
　　用青羊脂熟摩日三五度用之
　　又方
　　用喂猪杓子炙令热熨之
　　治小儿天火丹发徧身赤如绛色
　　用鬼木捣绞汁涂赤处
　　又方
　　用小儿埋胞衣瓶子中水二合时时与儿服及涂身上有毒处効
　　治小儿殃火丹生于脇腋下方
　　用川朴硝细研为散每服以竹沥调下半钱量儿大小加减服
　　又方
　　用伏龙肝细研以生油调涂之一方鸡子白和傅
　　又方
　　用浮萍草绞取汁时时与儿服之
　　治小儿神火丹
　　用鲫鱼半斤赤小豆屑三合捣如泥涂丹上唯数涂为良
　　治小儿朱田火丹
　　用鸡子白涂之
　　治小儿天灶火丹
　　用车前子末水调涂之
　　又方
　　用铁落末以饧和如膏涂之
　　治小儿尿灶火丹
　　用屋四角茅烧灰细研为散以鸡子白调涂之
　　泽兰汤　治丹入腹【方见本门风瘙瘾疹类】
　　治天行烦毒小儿寒热丹毒
　　用蓝或青布水渍取汁饮之
　　防毒膏　治小儿赤毒肿及腮颊肿痛
　　黄栢【一两】寒水石【一两】石膏【半两】甘草【二钱半】黄芩【半两】
　　右为细末醋调成膏贴赤肿处或用新水调搽亦可
　　葛根白术散　治一切赤白丹肿毒
　　白术【一钱】木香【一钱半】芍药【一钱半】枳殻【一钱半去穣麸炒】甘草【二钱炙】茯苓【三钱去皮】葛根【三钱】
　　右防咀每服三钱水一盏煎至七分去滓温服不拘时量儿大小増减
　　土黄散　治赤流丹毒可用一小钑刀防去赤晕恶血毒汁次用此药
　　土硝【一两】大黄【细末一钱】
　　右二味相合新水调搅匀用鸡毛蘸时时涂扫
　　解肌散　治火丹
　　赤芍药【二钱半】甘草【二钱】干葛【一钱】麻黄【去节一钱】黄芩【一钱】川升麻【二钱】
　　右防咀每服半钱桃柳条各七寸水六分盏同煎温服如发热气壅冝先用虎睛丸麦煎散
　　人参散　治赤游丹
　　人参【三钱】蝉退【十五个去足】羗活【二钱】防风【三钱】当归【二钱】粉草【二钱】全蝎【十个去毒】茯苓【三钱】红花【三钱】
　　右防咀每服用灯心薄荷生地黄同煎
　　当归散　治一切风丹火疹
　　赤芍药【二钱】当归【一钱】地黄【一钱】紫草【二钱】麻黄【一钱去节】羗活【一钱】桂皮【一钱】甘草【二钱】
　　右为末每服一钱薄荷叶同煎
　　涂角药
　　赤小豆　白药子　天花粉　槐花　滑石　黄皮拍寒水石等
　　右为末用生赤芍药地黄藕节雪草捣汁涂患处即散
　　治丹毒未见面目或不当处不可角退
　　牡砺　青黛　豆粉【等分】
　　右为末用生地黄汁涂角调傅患处
　　又方
　　赤小豆　赤芍药【等分】
　　右为末用鸡子清生地黄藕汁调涂傅患处
　　治小儿赤游行体上下至心即死
　　以生景天草捣傅疮上
　　治白游赤游
　　以死蚕涂之白游用白死蚕涂赤游用赤死蚕涂










　　普济方卷四百六
<子部,医家类,普济方>
　　钦定四库全书
　　普济方卷四百七　　　明　周王朱橚　撰婴孩诸疮肿毒门
　　赤瘤【附论】
　　夫小儿身上或一片片赤色如胭脂染及热渐引者此名丹毒俗谓之瘤若因热而得者色赤或因风而得者色白皆肿而壮热也可用一小铍刀鎌去其恶血毒未入腹者可疗也
　　方
　　升麻散　治小儿心热身上赤瘤色如胭脂皮肤壮热川升麻　川大黄【防炒各半两】犀角屑　黄芩【各一分】川朴硝【半两】栀子仁　木通【各一分】元参【半两】甘草【炙一分】
　　右捣罗为散毎服一钱以水一小盏煎至五分去滓放温不计时量儿大小分减服之
　　木通散　治小儿身体赤瘤片片赤色如胭脂染毒气渐引者
　　川大黄【炒】川朴硝【各半两】栀子仁　甘草【各一分】川升麻【半两】木通【一两】
　　右捣罗为散毎服一钱以水一小盏煎至五分去滓温服量儿大小加减
　　大黄散　治小儿赤瘤热如火【一名截毒散】
　　川大黄【生用】郁金　黄蘗　腻粉【各半两】猪牙皂荚【去皮子半两】
　　右捣为散以生油调涂一方无黄蘗有芍药
　　又方
　　护火草汁【三合】赤地利【末】腻粉【各一钱】
　　右药相和量儿大小分减服之良久泻下血片为效其滓傅在赤处亦佳
　　治小儿赤瘤半身色红渐渐展引不止
　　川大黄【生一两】赤小豆【半合炒令紫色】川朴硝【三分】
　　右罗为末以鸡子清调涂亁则易
　　又方
　　牛膝【一两去苗】甘草【半两生用】
　　右细剉以水一大盏煎至五分去滓调伏龙肝末涂之立效
　　又方
　　李子油【三两】硃砂【一分末】
　　右药调如膏涂之
　　又方
　　用酱汁涂之
　　又方
　　用萝藦汁涂赤处随手便瘥
　　又方
　　用荞麦麫以醋调涂之不过三两上瘥
　　又方
　　用胡荽汁涂之
　　又方
　　用白矾一两以水煮冷热得所洗之
　　又方
　　用烧粉家洗瓮水涂之
　　又方
　　用红蓝花末以醋调涂之
　　又方
　　用芸薹叶捣烂涂之
　　又方
　　用砒霜不限多少细研于砚中着水入霜以墨浓研用笔防涂之良久以冷水洗后更涂以瘥为度
　　又方
　　用根捣末以醋调涂之亁即瘥
　　又方
　　用糯米水研如粥涂之干再涂
　　又方
　　用粟粉炒令黑以唾调涂之
