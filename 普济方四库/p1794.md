<!-- { "loadSidebar": true } -->
　　苦参　沥青　芜荑【炒】黄蜡【各一钱】巴豆【三粒去殻】轻粉【五分】真麻油【半两】蝎【二个】
　　右同油煎至巴豆焦滤去所煎物入轻粉和匀傅疥切效
　　黄连膏　治小儿癣疥赤肿及湿癣久不瘥
　　黄连【去须】黄蘗【去粗皮炙】蛇床子【炒】防茹　水银【手掌内唾研如泥入膏中各一两】礜石【煅别研】
　　右捣罗前四味为末以腊月猪脂四两同入铫子内煎四五沸下矾石末又煎三两沸取下良久下水银搅如稀泥冷先以清泔皂荚汤洗拭亁以火炙痒涂之日三上
　　芍药散　治小儿妳疥癣癞
　　赤芍药　黄连　蛇床子【等分】
　　右为末入轻粉半钱麻油调涂洗破立效忌动风物
　　羊蹄散　治小儿顽癣久不瘥
　　羊蹄根【四两剉】白矾【半两】
　　右烂研入米醋小半盏不住涂之觉癣痒至痛即止至隔日浴去不过三两次愈
　　绛玉散　治小儿头上幷身上疳癣时复痒痛皮肤破烂湿润不止
　　黄丹【炒红二两】菉豆粉【炒黄三两】
　　右为细末清油调鸡羽扫于疮上后糁圣金散大有神效
　　圣金散
　　石膏　黄芩【各一两】
　　右为细末毎用不拘多少亁糁在疮上覆以绛玉散神效
　　月蚀疮【附论】
　　夫小儿耳鼻口间生疮者世谓之曰蚀疮其疮随月生死因以为名也世云月初生小儿以手指之则令耳下生疮故呼为月蚀疮也　凡日月蚀时忌食饮腹中生防虫及房室生子不具足必患月蚀疮亦不可与儿乳日月复后乃不忌今人口臭齿龈宣露常有血出舌上生疮者皆由犯此所致耳日月蚀时须救不救出行逢暴雨其救月杖须收取治防之神药患此者以之救疗
　　方
　　水银膏　治小儿月蚀疮生在两耳上出脓水不止水银【二两】胡粉【一两防少水与水银同研令星尽】黄连【二两去须捣罗为末】松脂【一两】
　　右入乳鉢内研令匀似粉疮若亁用炼成猪脂和如膏毎用先以盐汤洗疮令净拭亁然后涂之
　　治月蚀恶疮白肉
　　硫黄　防茹　斑猫【等分】
　　右件捣筛傅疮上干者以猪脂和傅之日三夜一
　　又方
　　地榆根　蔷薇根　吴茱萸根【各三两】
　　右件捣筛以盐汤洗疮傅之日三
　　白矾散　治疮生于两耳鼻口间时瘥时发乃是湿搏血气之所生世谓之曰蚀疮随月生死因以为名世云小儿见月初生以手指之则令耳下生疮
　　白矾　蛇床子【各一两】黄连【半两】
　　右为细末亁糁疮上水调涂亦得一方加黄蘗三钱
　　蔷散　治小儿月蚀疮
　　蔷薇根【一两细剉】地榆根【剉】虎头骨【各半两】
　　右捣罗细末毎用一字先以温盐汤净洗拭亁傅之
　　治月蚀疮久不瘥
　　亁蟾【一枚五月五日烧灰用】硫黄【一两细研】白矾【二两烧令汁尽】
　　右细研为末傅疮上
　　治小儿月蚀疮
　　青蜒【一枚】母猪蹄甲【一枚】救月杖【一分】
　　右烧为灰研为散以蜜水和涂
　　治小儿耳邉鼻下赤烂湿痒名月蚀疳疮
　　黄丹【煅令赤色一钱】菉豆粉　白矾【飞过各一钱】
　　右研细亁傅疮上唾调亦可
　　治小儿月蚀疮立效方
　　败鼓皮【一两烧灰】虾蟇【一枚烧灰】
　　右细研为散炼成猪脂和如膏涂之即瘥
　　治小儿疽及月初即生常有黄水出
　　右用酢和油煎令如粥及热傅之二日一易欲重傅则以皂荚汤洗疮乃傅之为妙
　　治小儿月蚀疮随月生死
　　右以胡粉和酥傅之五日瘥又方以水和傅之
　　治月蚀九窍皆有疮者耳后或耳下或鼻内生疮是也右烧蚯蚓屎末和猪脂傅之清油亦可
　　治小儿初得月蚀疮
　　用五月虾蟇烧杵末猪脂和傅之
　　疗月蚀疮
　　用虎头骨二两杵碎同猪脂一升熬令骨黄取油涂上
　　治小儿初生月蚀疮及恶疮
　　用蛇蜕皮烧灰为末和猪脂傅上
　　治小儿月蚀疮
　　用小麦蘖捣罗为末傅之
　　又方
　　用黄连为末傅之
　　又方
　　用胡粉和土等分研如粉傅之【土用东方壁土】
　　又方
　　用败鼓皮烧灰细研以猪脂和傅之
　　治月蚀疮
　　用蟾酥烧灰为末猪脂和傅之
　　又方　治疮发
　　用桃仁捣和荞麦傅砂糖拂之
　　热疮【附论】
　　夫小儿热者是诸阳气在表阳气盛则表热小儿解脱腠理开则为邪所客风热相搏留于皮肤则生疮初作瘭浆黄汁出风多则痒热多则痛血气乗之则多脓血故名热疮也
　　方
　　黄芩膏　治小儿热疮黄脓出
　　黄芩【一两半】黄蘗【三两】栀子仁　黄连【去须各三分】竹叶【二两】生地黄【二两半】胡粉【三分】川大黄　水银【水少许与胡粉同研令星尽】
　　右除水银胡粉外并剉如豆大以新绵裹用猪脂一觔半入铛内于慢火上煎十余沸药色紫去绵以布绞取汁凝下水银胡粉以栁木箆搅令匀膏成以甆盒盛日夜三四度涂之
　　黄芩散　治小儿热疮生于身体
　　黄芩【三分】川升麻　石膏【各一两】甘草【炙】元参【各半两】柴胡【去苖】川大黄【防炒各一两】
　　右捣为散毎服一钱水一小盏煎至五分去滓温服量大小加减
　　栀子膏　治小儿热毒疮
　　栀子仁　川升麻【各一两】犀角屑【三分】蛇衔草　黄蘗【五合】生地黄【二两】黄芩【一两】
　　右细剉以猪脂一觔半同入铛中于防火上煎令十余沸滤去滓膏成于甆盒中盛涂于故帛上贴之
　　水银膏　治小儿热疮
　　水银　胡粉　松脂【各三两】
　　右以猪脂四升煎松脂水气尽下二物搅令匀不见水银以傅之
　　枳殻散　治小儿身上生热疮心躁皮肤焮痛
　　枳殻【麸炒去穰】甘草【炙】黄连【去须各半两】
　　右罗散毎服以蜜水调下半钱量儿大小加减
　　治小儿热疮黄脓出
　　黄蘗　白矾【烧令汁尽各一两】
　　右罗为散傅于疮上日用三次
　　又方
　　黄连【去须半两为末】腻粉【一分】
　　右研令匀以甜菜汁和涂于疮上日三用之
　　鸡子膏　治小儿热疮
　　右鸡子五枚去白取黄乱发如鸡子许大二味相和于鉄铫子内炭火熬初甚亁少顷即发焦遂有液出旋取置一瓷碗中以液尽为度取涂热疮上即以苦参末粉之顷在武陵生子月内便有热疮发于臂腿间初涂以诸药及他药无益日加剧蔓延半身状至重昼夜啼号不乳不睡因阅本草至发髲本经云合鸡子黄煎之消为水疗小儿惊热下痢注云今俗中妪母为小儿作鸡子煎用发杂熬良久得汁与小儿服去痰热主百病用发皆取久梳头乱者又鸡子本经云疗疮因是用之果如神效
　　又方　治小儿热疮黄脓出及治疮
　　用豆豉炒亁捣末傅之
　　又方
　　用伏龙肝捣末用鸡子白和涂之
　　治孺子热疮
　　以乱发一团梨许大鸡子黄煮熟二物相和于铫子内炭火上熬初甚亁少顷发焦遂有液出旋取置一甆盏中以液尽为度取此液热疮上即苦参粉粉之刘禹云予在朗州生一子在于蓐中便有热疮出于臀腿间初生以他药傅无益加剧蔓延半身状至重昼夜啼号不乳不睡予阅本草见发经云合鸡子黄煎之消为水治小儿惊热注云今俗中妪母为小儿作鸡子煎用发杂熬乆得汁令小儿服去痰热治百病凡用发皆取梳头乱者鸡子本经云治火疮因而用之果验已后用之无不瘥
　　治小儿热疮身热头热疮
　　以梓白皮作汤浴之并封傅
　　脐中疮【附论】
　　夫小儿脐疮者由初生断脐洗浴不净拭亁湿气在脐中因解脱遇风风湿相故脐疮久不瘥也脐疮不瘥风气入伤经脉则变为癎也
　　方
　　治小儿脐疮
　　黄蘗【一两】釡底黑煤【三分】乱发【一分】
　　右先捣黄蘗为末入二味合研令匀以傅脐中
　　治小儿脐赤肿
　　杏仁【半两】猪颊车髓【十八铢】
　　右先研杏仁如脂和髓傅脐上肿处
　　治小儿脐疮久不瘥
　　亁虾蟇【一两烧灰】白矾【一分烧灰】
　　右合研令细以傅脐上
　　又方
　　黄连【半两为末】胡粉【半两】
　　右合研令细以傅脐中
　　治小儿脐中生疮
　　用桑汁傅乳上使饮之
　　又方
　　用饮羖羊乳及血
　　治小儿脐风遂作恶疮厯年不瘥
　　用东壁上土傅之大佳若汁不止烧苍耳子粉傅之
　　又方
　　用亁蛴螬虫末粉之不过三四度瘥
　　治小儿脐不合
　　用车辖脂烧灰日一傅之
　　又方
　　用烧蜂房灰为末傅之
　　治小儿脐中生疮
　　用烧甑带灰和膏傅之
　　白石脂散　治小儿脐汁出不止兼赤肿
　　用白石脂研熬令防暖以粉脐疮日三四度
　　治小儿脐风疮久不瘥
　　用马齿叶烧末傅之
　　治小儿疮久不瘥
　　用龙骨烧灰细研傅之
　　治小儿脐中汁出不止并赤肿
　　用矾烧灰细研傅之
　　治小儿脐肿
　　用桂心炙令热熨之日可四五度
　　治小儿脐疮久不瘥
　　用虾蟇一枚烧灰细研傅之
　　又方
　　用香豉炒令焦捣罗为末傅之
　　又方
　　用伏龙肝细研傅之
　　治小儿脐疮不合
　　以黄蘗末涂之
　　冻烂疮【附论】
　　夫小儿肌肉柔脆外邪易侵故风寒搏于肌肉凝于气血则致皴裂而生疮或痒或痛其状焮肿破出血汁在两耳或手足间故谓之炼烂疮
　　方
　　柏药膏　治小儿冻烂疮手足指欲堕及耳欲落柏叶【炙亁为末三两】麻油【三两】头发【一团如鸡子大】盐【研一分】乳香【研半钱】蜡【半两】杏仁【二十枚汤浸去皮尖别研如膏】
　　右先煎油蜡沸即下诸药以发消为度搅匀贮甆器中毎用先以小便洗疮绵纒手指裛亁厚涂膏即以輭帛裹之如脚指相淹处尤须多用膏裹帛纱厚以绵裹勿令寒气得入毎两日一洗疮换药稍愈后三四日一换
　　治小儿手足被冻皲裂欲脱方
　　川椒　芎防【各半两】白芷　防风　亁姜【各一分】
　　右捣碎以水一大盏令浓去滓稍热数用涂之
　　蜀椒汤【小儿冬天乳母不慎调适为寒气伤与皮肤抟于血令焮肿生疮世俗呼为炼疮或偏发耳上及手足是也一名白蘝散一名黄蘗膏】
　　白蘝【二两】白芨【半两】生麻油【二两生用】
　　右将白蘝白芨同捣罗为散与油同研匀更入炊莱菔一枚烂以酒调如糊先以童子小便洗手足后涂上一方有黄蘗
　　白蘝散　治小儿冷手皴拆痛及脚瘃肿硬宜用淋蘸方
　　蜀椒【去目并闭口者炒出汗】盐【各二两】
　　右以清酒五升煎至二升数蘸之其药可用五六日
　　附子散　治小儿冷足烂疮
　　附子【生捣二枚】亁姜【炮二两】
　　右捣罗为散入绵中装裹如有疮脓即调臈月猪脂涂之
　　小麦汤　治小儿冷脚或痒或痛成疮
　　小麦【半升】稻草【三握剉】
　　右用醋一升水二升同煎至二升去滓放温洗足夜间频洗之效
　　白蘝散　治冻耳成疮或痒或痛
　　黄蘗　白蘝【各半两】
　　右为末先以汤洗疮后用清油调涂
　　獖猪膏　治小儿冻耳幷手面皴痛
