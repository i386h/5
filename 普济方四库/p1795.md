<!-- { "loadSidebar": true } -->
　　用獖猪一具研如膏入浆水少许稀稠得所先用童子小便洗手面后以匙抄少许匀涂手面上一方以热油浸一宿洗之
　　兰花散　治冻疮久不瘥
　　用马蔺花子为末煎汤带滓淋洗
　　生附散　治冻烂脚成疮
　　用生附子半个去皮脐为末麫水调贴之立愈
　　治小儿冻疮
　　用雄雀儿脑髓涂之立瘥
　　治小儿指冻伤皲裂肿痛欲堕方
　　马粪【十枚】
　　右以水三升煮令沸看冷暖浸之即再暖用之半日当愈
　　治小儿入水手足皴裂肿痛血出
　　用生胡麻捣烂涂之
　　又方
　　用枣煮取肉研细傅之一宿后用甘草汤洗即瘥
　　又方
　　用猪脂日三二度涂之
　　阴疮【附论】
　　夫小儿下焦有热则热气冲隂隂头或肿便溺不得乃至生疮俗云尿灰火所为也
　　方
　　粉连散　治小儿隂肿生疮
　　胡黄连　胡粉【各半两】白矾【煆一钱】
　　右为末生油调涂一方用蛤粉三钱川乌头一钱为末以水调涂日两次即瘥
　　治小儿隂疮及肿
　　黄连【去须】胡粉【各半两】
　　右等分以香脂油和傅之一方以麫调涂
　　又方
　　白矾灰　胡粉【防炒各一分】
　　右同研令匀细用槐枝煎汁调涂儿隂囊上
　　治小儿隂疮
　　用人粪烧灰傅之瘥
　　又方
　　用狼牙草浓汁洗之一方用狗屎烧灰傅之或用狗骨研细为粉傅之亦得
　　又方
　　用雄雀粪以陈浆汁傅之
　　治小儿股间连阴囊生疮汁出先痒后痛愈后复发以火炙疮去痂令亁乃用后药
　　右以蜂蜜炼却搜麸作烧饼炙熟以饧糖涂在饼上乗热熨之冷则再炙再熨三度即瘥
　　治小儿阴囊上疮
　　粟殻　蚯蚓粪【葱地内者好】淡豆豉【等分】
　　右用生地黄薄荷同研匀之傅一二次即愈
　　治小儿阴茎上疮
　　大柏皮　白药　滑石【等分】
　　右为末傅之
　　又方
　　蚌粉　槐花【等分】轻粉【少许】
　　右研傅之
　　治女子阴门疮
　　桃仁【炒】杏仁【炒等分】
　　右件捣烂傅隂门即效有叶但采二叶炙用
　　治小儿隂疮
　　用猪屎五升水煮沸布裹安肿上
　　治小儿隂疮不瘥
　　猫儿骨【烧灰】
　　右细研水调傅之
　　又方
　　用狼骨浓煎汁洗之
　　又方
　　用狐隂茎炙防黄捣罗为末以水调傅之
　　又方
　　用蔓菁根捣研傅之
　　治小儿防卵肿
　　以狐肉煮汁任食之良
　　治小儿隂囊忽虚热肿痛
　　用蚯蚓屎以生甘草汁调轻轻涂之
　　恶疮【附论】
　　夫小儿血气纯阳肌肉柔脆风热邪毒易以致伤若荣气不从逆于肉里结成悍毒疼痛焮肿非常故名恶疮其或痒或痛或赤根隠肉硬不作脓或穿穴作脓久不得瘥治法随内外证疗之则疮可愈
　　方
　　神水膏　治小儿恶疮
　　蜜陀僧【细研】根　淀花　丁香　附子【去皮脐各半两】麝香【细半】　莨菪子【水淘去浮者半合】皂荚【一挺去皮子】防风【半两去苗】硃砂【半分细研】土藜芦【一分】沙参【半分去芦头】人参【半两去芦头】芎防　龙骨　槟榔　桂心【各半分】清麻油【一觔】黄蜡【二两】
　　右罗为末先以油入铛中下诸药末以慢火煎三两沸后下黄蜡令消次下麝香搅匀膏成以甆盒中盛但小儿疮不识者涂于故帛上贴之不过三五上去除根本
　　雄黄散　治小儿恶疮人不识者
　　雄黄【细研】赤小豆　胡粉【研入】吴茱萸【生用各半两】黄连【去须】黄蘗　干姜【生用】蛇床子　腻粉【各半两研入】
　　右罗为末以生油旋调如面脂涂于疮上毎用先以槐枝汤洗疮令净拭亁然后傅药
　　防茹散　治小儿恶疮久不瘥
　　防茹【一两】桑螵蛸　地龙　乳香　黄丹　黄蘗【一两】麝香【细研】糯米粉　腻粉【各一分】
　　右罗为散毎少许井水和砂糖调药傅之
　　大黄汤　治小儿恶疮洗方
　　大黄【生】黄连【去须】黄芩　泽兰　白矾【枯】石南【各一两】戎盐【一分】蛇床子【炒三分】
　　右麄捣筛毎以二两用水三升煮取二升去滓适寒温以绵絮内汤中蘸洗之日三次
　　走马膏　治小儿诸般恶疮及软疖未穴作脓攻刺疼痛不可忍
　　坐挐【一两】黄蘗【一两】甘草　木鼈子　白狗粪【各半两】菉豆　石榴皮【各一两】
　　右罗为末毎使取牛蒡根捣取自然汁调药末涂于疮疖上三换之如已破即不用贴此药
　　茵芋汤　治小儿恶疮浴方
　　茵芋【一两】甘草　苦参【各三两】细辛　黄连【去须各二两】防仁【二十枚去皮】
　　右麄捣筛毎以三两用水五升浸汁煮取三升去滓浴儿逐日用之
　　甘草散　治小儿恶疮徧身如麻豆包裹脓汁乍痛乍痒亦治王烂疮
　　甘草【生用】芍药　黄芩【去黒心】白蘝　黄连【去须】黄蘗【去粗皮各半两】
　　右捣罗为细散用蜜和涂于疮上日再亦可汤浴之
　　雄黄膏　治小儿恶疮久不瘥幷瘘疮及疥癣等并治之
　　雄黄【细研】防茹　蛇床子　矾石【别捣为末各一两】水银【半两于手上和以津研如泥】
　　右罗为末与水银相和以臈月猪脂同研如膏于甆盒中盛毎用先以泔清洗疮令净拭亁后涂疮上仍以黄蘗末用绵揾扑之令不汚衣日三两度用之
　　黄连膏　治小儿恶疮焮肿疼痛
　　黄连【末一两】硫黄【一分细末】腻粉【一分】松脂　臈月猪脂【各一两】
　　右先取猪脂入铫子内以慢火煎令化去滓次下松脂镕次下黄连等末以栁木箆子不住手搅匀膏成以甆盒盛涂于疮上日用之
　　黄粉膏　治小儿头上恶疮
　　胡粉　黄连【末各一两】赤小豆【十四粒和黄连】糯米【二十二粒研】水银【三分】
　　右先将水银于手掌中唾研后以麻油调药入水银和涂疮上
　　铅丹膏　治小儿恶疮
　　铅丹【十两】风化石灰　猪脂【各一觔】
　　右将二味同研以猪脂搅作饼子烧通赤如此五度药成捣罗为末湿疮亁贴如亁疮即作膏用猪脂调纸上贴之
　　胡粉散　治小儿恶疮人所不能识者
　　胡粉【炒黄色五两】黄连【去须】黄蘗【去粗皮各三两】
　　右捣罗二味为散与胡粉相和一处研匀傅疮上日再立验
　　黄连胡粉膏　治小儿恶疮【方见本门头面身体疮类】
　　又方
　　腻粉【三分】黄连【去须】蛇床子【各三分】
　　右捣为散毎使时先用温盐汤洗疮令净拭亁以生油调涂之不过三五上永瘥
　　治小儿诸般恶疮
　　土藜芦【取皮焙亁为末别研】不夹石雄黄　轻粉　水粉蚌粉【等分】
　　右和匀先用鲫鱼一尾入真清油内煎熟去鱼以油摊冷涂药傅疮三日后以葱汤遍身洗浴所穿衣服并脱去净洗乳母忌油腻肥汁烧酒煎炙及热物等立效癣疮用真米醋调立效
　　治恶疮久不瘥
　　五倍子　海螵蛸　白胶香【等分为末】
　　右先煎葱椒汤洗次糁患处即成靥子仍服四顺饮忌毒物
　　治身面卒生诸恶疮
　　胡粉　水银　黄连【去须为末各一两】
　　右为末傅之疮亁则和猪膏傅之一方用蜜调傅瘥
　　又方
　　用蛇蜕皮烧膏和傅之【猪膏须用臈月者妙】
　　又方
　　用烧鸡子殻猪膏和傅之
　　治身有恶热气数起疮者
　　用熬豉令黄末傅之兼数煮桃叶浴之
　　治小儿恶疮人所不识者
　　用虾蟇一枚烧灰捣罗为细散入麝香一分一处同研匀亁傅上
　　又方
　　用栁枝叶三握剉用水五升煮至三升去滓入盐少许淋洗疮上
　　治小儿恶疮
　　楸树叶【一两亁者】亁漆【一分捣碎炒令烟尽】
　　右罗为末以大麻油调涂日三用之
　　又方
　　藜芦【一两去芦头烧为灰用】虎头骨【一两烧灰】
　　右研为散以臈月猪脂涂调日三用之
　　治小儿恶疮及沙虱水弩甲疽凡是恶疮并用此方用蜣蜋十枚端午日收者佳捣罗为末以生油调傅之立效
　　治小儿卒得恶疮不可名识宜用此方
　　用淡竹叶二两烧为灰细研以鸡子黄调涂之
　　又方
　　用马骨烧灰细研以腊月猪脂和涂之
　　又方
　　用头垢腻以腊月猪脂和涂之
　　治小儿身上恶疮
　　用皂角水洗拭亁以少麻油捣烂频傅即瘥
　　治小儿身中恶疮
　　用竹笋煮汁令澡洗又烧笋皮作灰傅之
　　治小儿恶疮匝身众药所不能疗者
　　用取父裩洗取汁以浴儿勿使母知良
　　治恶疮有死肉者追脓
　　白丁香　轻粉　粉霜　雄黄　麝香【各一钱】巴豆【三个去油】
　　右同研细新饭和作锭子用之
　　诸般恶疮生脓者及疮疹后脓水不亁者贴衣及流脓成片难痊逐年复发及热疮诸药不效悉治之川黄连【二两晒亁碾末】轻粉【少许】
　　右用香油稠调黄连摊于瓦碗内却收北艾揉软烧烟覆碗在烟上薰之艾三围为度令热透碗底覆碗冷再用香油旋化开入轻粉调匀傅于疮上日换二次三日即平若小儿头疮加松香在内同傅
　　鱼脐疮【附论】
　　夫小儿鱼脐疮者此疮头黑深破之黄水出四畔浮浆起狭长似鱼脐故谓之鱼脐疮也
　　方
　　治小儿鱼脐疮
　　芫花根【二两细研】猪牙皂角【五挺】黑豆【三合】白矾【三两烧灰细研】
　　右药用醋七升先浸芫花根及皂角黑豆三日于釡中以文火煎至二升去滓后却于别铛中煎至一升入白矾灰搅令匀膏成以甆盒盛摊于故帛上贴
　　又方
　　蛇蜕皮【一两炙防黄】鸡子【一枚打碎取清】
　　右以水一大盏煎至五分去蛇蜕皮入鸡子清搅令匀更煎三两沸放温量儿大小分减服之
　　又方
　　用腊月猪脂并髓以鸡子清调令匀涂之
　　又方
　　用寒食麫烧灰细研傅之
　　又方
　　用白莴苣捣取汁先以针刺疮上及四畔滴汁于疮中即瘥
　　又方【一名鸡清方】治疮头黑深破之黄水出四畔浮浆起四角长似鱼脐及身体生疮
　　用蛇蜕皮烧灰存性研细以鸡子清调涂疮上
　　又方
　　右当疮上切大蒜片子贴定以艾灸二七壮换蒜毕研豆厚罨定效
　　浸滛疮【附论】
　　夫小儿五脏有热薰蒸皮肤为风湿所折湿热相身体发疮初出甚小有脓汁浸淫渐大故谓之淫疮也
　　方
　　苦瓠散　治小儿浸淫疮渐展不止身体风湿发疮脓汁浸淫渐大
　　苦瓠【二两】蛇蜕皮【半两烧灰】露蜂房【半两炙】梁上尘【一合】
　　右为细末以生油调涂故帛上贴亁癣宜用羊蹄根绞自然汁调二粉涂之湿癣宜用青金散贴之
　　治小儿浸滛疮
　　韶粉　蛤粉【等分】轻粉【少许】
　　右研匀以腊月猪脂调和涂之
　　治小儿浸淫疮在头面耳者
　　石蟹　香白芷【各等分】
　　右为细末先以甘草煎汤洗净亁掺疮上一方用小油调傅疮上即日愈
　　治小儿浸淫疮渐展不止
　　鲫鱼【一枚长三寸者】豆豉【一合】
　　右捣如膏涂之亦疗马鞍疮若或先起四肢渐向头面者难治也
　　治小儿浸淫疮
　　灶中黄土　发灰
　　右等分为末以猪脂和涂之
　　又方
