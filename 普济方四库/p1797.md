<!-- { "loadSidebar": true } -->
　　用赤小豆捣末以醋和涂之瘥亁再涂小儿以水和
　　又方
　　用大麦烂嚼傅之日上三次瘥
　　又方
　　用梨子嚼汁涂之亁则再涂之梨叶亦可
　　又方
　　用栗子烂嚼傅之
　　又方
　　用扁竹汁傅之
　　又方
　　用生白矾细研以生葱汁调厚涂之
　　伐指【附论】
　　夫小儿伐指者其指先肿焮热痛其色不黯然后方始爪甲结脓极者爪甲脱也亦名伐甲亦名糟指亦名土灶夫爪筋之余也由筋骨热盛气澁不通故结肿生脓而指甲脱也
　　方
　　治小儿伐指肿痛方
　　用麻黄三两捣碎以水二碗煎至一碗乗热畧浸指于中日十余遍即愈
　　治小儿伐指逆肿方
　　用杂毛和黄土作泥泥指上令厚五分内煻火中暖之令防热可忍泥渐渐亁即易不过二三度即愈
　　又方
　　用猪脂和曲蟮研傅之数易之
　　又方
　　用取梅核中仁热捣以醇苦酒和傅之已瘥即止一方入麻黄三两
　　又方
　　用梁上尘铁锅中熬赤以人唾和之傅上令厚一寸即消
　　又方
　　用小便和盐作泥厚裹之数易即瘥更用镵针刺血出最妙
　　疿疮【附论】
　　夫盛夏之月小儿肤腠开易伤寒热寒热毒气搏于皮肤则生疿疮其状如汤之泼轻者匝匝如粟粒重者热浸渍成疮因以为名人呼为疿子也
　　方
　　龙脑散　治小儿盛夏月因汗腠理开疎风热毒气客之则生疿疮其状如汤之沸或纷纷如粟粒呼为疿子甚者磨破经效
　　龙脑【研】黄蘗【末各半两】白麫　腊茶叶【各二两】
　　右同研令细毎用新绵揾药扑于疮上破即傅之以瘥为度一方有赤石脂半两一名赤石脂散
　　葛粉散　治小儿夏月疿疮及热疮
　　葛粉【三两】甘草【生一两】石灰【一两炒】
　　右罗为末以绵揾扑于疮上以瘥为度
　　滑石散　治小儿体热疿疮
　　滑石末【三两】白矾灰【一两】枣叶【四两】
　　右罗为末先以温浆水洗疮后取药傅之即瘥
　　又方
　　胡粉【半两】白龙脑【一钱】
　　右细研先用枣汤洗后以散掺一方用枣叶
　　治小儿疿疮热破痛不止
　　亁藕节【二两】生麻油【三合】
　　右先捣麻油如膏后下藕节末和别入生蜜稀稠得所涂于疮上不过三五度
　　疗小儿热疿
　　以兎丝茎挼煮汤浴儿
　　汤火疮【附论】
　　夫小儿被汤泼火烧者初时慎勿以冷物井下泥及尿并蜜涂搨之其热气得冷即却深搏至骨烂入筋也所以人中汤火筋脉挛缩者良由此也
　　方
　　羊骨膏　治小儿火烧疮败壊
　　羊髓【一觔】柏白枝　生地黄　蛇衔草　黄芩　栀子仁　苦竹叶【各一两】
　　右细剉先于铛中炼羊髓令沸次下诸药同煎地黄色黑为度以绵滤去滓倾于甆器中冷涂于疮上日数度用之
　　白膏方　治小儿汤火疮
　　白松脂　白蘝　白芨　定粉【各半两】乳香【一分】清油【二合】黄蜡【一两】
　　右罗为末先以油入甆锅内用慢火熬令香下黄蜡令镕次下诸药末不住手搅熬成膏以瓷盒盛冷日三四度涂之
　　大麻膏　治小儿卒被汤泼火烧苦剧者
　　大麻子仁【一合】柏白皮　白芨　甘草　栀子仁【各一两】
　　右剉以猪脂一觔熬黄色为度以绵滤去滓盛于甆盒中冷日三度涂之一方用生地黄无栀子仁
　　生地黄膏　治小儿汤泼火烧赤痛
　　生地黄　柏白皮　苦竹叶　甘草【各一两】
　　右细剉以猪脂一觔煎令地黄色黑以绵滤去滓盛于不津器中冷日三度涂之
　　治小儿火烧汤泼
　　百草霜　黄丹　茶末　蛤粉【各等分】
　　右为细末用新水调搽
　　治小儿汤火疮
　　柏叶　栀子仁【各一两】胡粉【半两】
　　右罗为末以羊髓五合入铛中于防火上化之后下诸药末不住手搅熬成膏盛于不津器中冷涂之以瘥为度
　　又方
　　白矾【烧灰二两】栀子【三七枚烧灰烟尽为度】
　　右细研为散以鸡子白调涂之
　　又方
　　柏白皮【半觔研细】
　　右以猪脂五两入铫子内与柏白皮同煎焦黄色取下绵滤去滓内入甆盒中冷涂之
　　又方
　　用丹参捣末以羊脂和傅之
　　又方
　　用死鼠一枚以清油一觔煎令黑焦去滓日三度涂之
　　又方
　　用榆白皮嚼熟涂之
　　又方
　　用栀子仁以水浸汁日五六度涂之
　　又方
　　用根去土烧灰研细以鸡子白和涂之
　　又方
　　用栁白皮细剉半升以猪脂一觔相和煎栁皮黑去滓放冷日二涂之
　　又方
　　用雄黄末以醋调涂之
　　又方
　　用浮萍草捣末以温水调涂之
　　又方
　　凡初被汤火所伤便取狗毛碎剪消胶和之遍涂于疮上以帛封之自封以至痂落更不易之亦不痛甚良
　　又方
　　用新牛粪取汁涂之
　　又方
　　用粟米熬令焦投水中却漉出烂研傅之效
　　又方
　　用黍煮粥以鸡子白和傅之
　　又方
　　用乳头香水研薄荷涂之
　　又方　治小儿卒破汤泼
　　用牛皮胶以浆水同入瓷器内慢火煨令化厚涂之立瘥
　　又方
　　用煮生大豆汁涂瘥无斑一方黑豆浓煎汁涂
　　又方
　　用窑中新砖瓦末经雨湿者磨取末麻油涂调傅
　　又方
　　用蛤蜊殻烧成灰细研如粉以臈月猪脂调如无猪脂以麻油亦可疼即止其疮即亁
　　磁石散　治小儿汤火伤
　　用景镇甆器不拘多少打碎埋土内炭火铺上经一宿取出放地上出火毒碾为末入黄丹水调傅患处
　　治小儿不觉坠火上
　　用醋和泥傅之即无痕
　　黄金散　治小儿汤烫火烧破疮大有神效烧破重者不过三上立效
　　白芨【四两碾为细末】　苦参【二两】
　　右二味同研匀如有汤火烧烫破疮上用新井花冷水调成膏敷贴烧破上用毛盖之如无毛羊绒盖之第三日用小油润去痂再三重不过三上立效
　　治小儿汤火疮
　　用大豆水煮取汁涂上易瘥无斑
　　瘑疮【附论】
　　夫小儿瘑疮者由风湿搏于血气所成多着手足节腕间匝匝然搔之痒痛浸滛呼之为瘑以其疮有细虫如瘑虫故也
　　方
　　蛇床子散　治小儿瘑疮及湿癣
　　蛇床子　附子　雄黄【细研】吴茱萸　白矾　苦参【各一分】
　　右捣罗为末傅疮上日三用之
　　螺殻散　治小儿蜗疮痒痛
　　螺殻【一两烂者】乱发【烧灰】龙胆草【末】胡粉【各半两】
　　右细研为散以油脚调涂之
　　水银膏　治小儿瘑疮及疥癣恶疮
　　水银　白矾　蛇床子　黄连【去须各四两】
　　右除水银外捣罗为散以臈月猪脂七两入和研至不见水银膏成傅疮神效
　　治小儿湿瘑疮
　　胡燕窠【一枚取大寛抱子余处不用】
　　右细罗为散毎使时先以水煎甘草入盐少许作汤温温净洗疮拭亁以散傅之三两上便瘥若患恶疮以醋用帛裹之日二易当愈
　　治小儿瘑疮及疥癣
　　苦参【三两】
　　右为末以蜜和涂之
　　治小儿亁瘑湿瘑疥癣
　　用枣根皮葱白捣如膏以猪脂和涂
　　治小儿久瘑疮及疥癣内黄水汁出
　　用羊蹄草捣烂以白蜜和绞取汁涂之
　　治小儿瘑疮
　　用桃烂捣以醋和涂之
　　白秃疮【附论】
　　夫小儿白秃疮者由头上白防斑剥初似癣面上有白皮屑乆则生痂成疮遂至偏头洗刮除其痂头皮有疮孔如筋头大里有脓汁出不痛而有防痒其虫甚细难见九虫论云是蛲虫动作而成此疮乃至自小及长大不瘥头发秃落故谓之白秃疮也
　　方
　　皂荚散　治小儿白秃疮瘥而复生
　　皂荚【二挺烧灰】黄芩　硃砂【细研】麝香【细研】黄丹【炒】槟榔【各一分】白芨【半两】亁姜【一分烧灰】
　　右捣罗为末以浓醋调涂之甚者不过三上瘥
　　松脂膏　治小儿白秃疮及诸癣
　　松脂【半两】天南星　川乌头【去皮脐】腻粉【各一分】杏仁【一两浸去皮尖】清油【二两】黄蜡【一两】
　　右捣罗为末先取油蜡入于甆器内以慢火镕之后下诸药末和搅令匀熬三五沸膏成冷涂疮上日再用之
　　又方
　　芜荑　豆防【各一分】川椒【二十粒去目】
　　右捣如泥以陈酱汁调涂之
　　又方
　　栁叶枝【一握】水银【半两以唾研令星尽】皂荚【一挺去皮子】
　　右细剉以醋一升煎至令浓去滓再熬成膏下水银搅匀以甆盒盛之日二涂之
　　野葛膏　治小儿白秃疮无发苦痒
　　野葛末　猪脂　羊脂【各一两】
　　右药同煎三五沸搅令匀滤去滓盛于瓷器中冷涂之不过三上瘥
　　黑豆沥方　治小儿白秃疮及疳头发连根作穂脱落发不生者
　　黑豆【三合】苣胜子【三合】诃梨勒皮【一两】
　　右为末以油水拌令匀内在竹筒中用乱发塞口以煻火烧沥取膏盛取不津器中毎使时先以米泔皂荚洗净然后涂之日二用十日内发生矣
　　又方
　　巴豆【十枚去皮心研纸裹压去油】盐【一块如栗子大】麻油【一合】
　　右药都入乳鉢内研如膏日三度涂之瘥
　　治小儿白秃疮痛痒不瘥
　　赤桑根　桃花【三月三日取未开者隂亁各一两】
　　右罗为散以臈月猪脂和如膏毎使时先以桑柴灰净洗拭亁涂之瘥
　　黄蘗散　治小儿白秃疮发落苦痒
　　黄蘗末　薰陆香【各一两】
　　右细研以生麻油调稀稠得所涂之亁即更涂不过三四度即瘥
　　治小儿白秃疮
　　马蔺根【一两炒】藜芦【半两去芦头炒令焦】
　　右为末毎用时先以泔清净洗疮拭亁傅之
　　鲫鱼方　治小儿白秃疮
　　鲫鱼【一尾重三两去肠肚以乱髪填满湿纸裹烧存性】
　　右为末用生麻油调傅先以虀水洗拭亁后用药以猪脂调亦可
　　治小儿白秃疮发不生
　　用蔓菁子川乌头等分烧灰细研以生油和涂之
　　治小儿白秃发不生疮有汁出或无汁亁燥痛
　　用鸡子七枚用黄以铜器中急火熬令亁细研傅之
　　治小儿白秃疮
　　用东引楝树枝皮剉碎捣罗为末以猪脂和傅之
　　又方
　　用梁上尘五两细研毎用时先以皂荚汤温温净洗拭亁傅之
　　又方
　　用芫花捣末以臈月猪脂和涂之
　　又方
　　用雄鸡粪白细研以陈酱汁调傅之
　　又方
　　用熊脂五两镕令消涂之
　　又方
　　用瓦青衣细研以油调涂之
　　又方
　　用醋泔洗头后淋荞麦灰汁再洗之
　　又方
　　用葵根烧灰细研傅之
　　又方
　　用蛇蜕皮烧灰细研猪膏调傅
　　又方
　　用大蒜研令烂傅之
　　又方
　　用牛粪涂之
　　又方
　　用苦葶苈子防炒捣如膏傅之
　　又方
　　用桑白皮为末醋调傅之
　　如圣散　治小儿白秃疮痂痒不可忍立效
　　生白矾　沥青末【各一两】轻粉【二钱半】
　　右三味同研匀先用葱白槐枝熬汤洗疮净绢帛揩亁糁药在上再用小油调搽三五上发自然生出神效
　　疗秃疮
　　取虎膏涂之
　　治小儿白秃髪不生汁出燥痛
　　以陈香薷浓煮汁少许脂和胡粉傅上
　　瘘疮【附论】
