<!-- { "loadSidebar": true } -->
　　夫小儿瘘疮者由风热邪气客于经络使血气否澁初生作细瘰疬形如梅李核或如箭簳或圎长长者至五六分不过一寸或二三相连时发寒热溃脓血不止者谓之瘘也是五脏六腑之气不和致血气不足而受寒热邪气所为也然瘘者有鼠瘘蝼蛄瘘蚯蚓瘘螬蛴瘘今各以一方治疗之也
　　方
　　丹砂膏　治小儿诸疮久不瘥作瘘孔疽瘘
　　丹砂【半两细研】雄黄【细研】苦参【各一两】川大黄　黄连【去须】防茹【各一两】白矾灰【细研】莽草【各半两】
　　右细剉用炼过猪脂二觔于铛中煎药紫色以绵滤去滓入丹砂等二味以栁木箆搅令匀瓷盒盛涂于疮上毎日换之妙一方有雌黄无苦参
　　乌蛇散　治小儿诸般瘘疮久不瘥
　　乌蛇肉【炒黄】蒺藜子【三分】曲头棘针　乱发【烧灰各半两】马齿苋【三分墙上者】雄黄【细研一分】绯帛【烧灰半两】
　　右罗为散以酒调内疮孔中以瘥为度
　　夜明沙散　治小儿久瘘移易三数处皆生疮孔者夜明沙【一两】白僵蚕　乳香　臈面茶【各半两】
　　右细罗为散傅于疮上以瘥效
　　赤小豆散　治小儿一切瘘出脓水项强头疼四肢寒热
　　赤小豆【一合炒熟】白蘝　露蜂房【烧灰各一两】蛇蜕皮【二寸烧灰】
　　右细罗为散毎服以粥饮调下半钱量儿大小加减服之
　　治小儿诸瘘穿穴成疮痛不可忍者
　　马齿苋【八两】槲树白皮【三两】麝香【三钱细研】杏仁【三两去皮炒黑研如膏】
　　右除麝香杏仁外细剉以水五升煎至一升滤去滓澄清入麝香杏仁相和令匀更煎令稀稠得所以甆盒盛毎使涂于故帛上贴日二换之
　　又方
　　用牛粪堆上赤茵一名朝生暮落花亁者捣末傅疮上立效
　　又方
　　用亁楸叶捣罗为末以生油调傅之
　　又方
　　用塜中石灰细研傅之厚着之良
　　又方
　　用炼成松脂末填疮孔令满日三用之效
　　又方
　　用霜下匏花曝亁末傅之
　　又方
　　用桑根烧灰傅之并烧乌羊角作灰相和傅之
　　又方
　　用炼成松脂末并发灰生黄丹傅之
　　备急若患漏疮头尽开出脓夜复合者
　　用大附子一颗内鲫鱼腹中炭火上烧灰以研末傅之更捣蒜封之良
　　诸漏疮方
　　百日儿屎蜜器封五日取涂之　恶核漏疮并戒怒气不然核大漏则水多
　　漏疮方
　　真龙骨　蜂房【炙黄各二钱】黄丹【炙】五倍子　降真香节　枯髅骨【一块各一钱】
　　右为细末傅之
　　疣目疮【附论】
　　夫小儿疣目者由附着肉生如麦豆大与肉色无异俗谓之疣子即疣目也亦有三数个相聚而生者割破里状如筋而强防有血而续后又生此多由风邪客于皮肤血气变化所成故亦有药治之亦有法术治之而并得瘥此疾多生手足上
　　方
　　治小儿疣目
　　桑柴灰【四升以汤淋取汁入砂盆煎如饧】附子【二枚去皮脐生用】砂【一分研入】糯米【五十粒】
　　右罗为末煎调令匀毎取少许防疣目上即自落兼治黑痣
　　又方
　　桑柴灰【一作桑皮】艾灰【各三升】
　　右药以水五升淋之又重淋三徧以五色帛内汁中合煎令消防少许于疣目上则烂脱矣
　　又方
　　用糯米五十粒于湿石灰里埋之以烂为度用针拨破疣目傅之经宿自落
　　又方
　　用硫黄细研以醋调涂疣目上六七度
　　又方
　　用松脂柏脂捣末以石灰汁调防少许于疣目上自落
　　又方
　　用七月七日以大豆一合拭疣上三遍即令病人自种豆于南屋东头第二流中豆生四叶以热汤浴之瘥
　　又方
　　用石灰以醋渍六七日取汁防疣目上小作疮即愈
　　又方
　　用蜘蛛丝纒疣目即落
　　又方
　　用杏仁烧令黑研膏涂之
　　又方
　　用牛涎数涂疣上自落
　　又方
　　用针及小刀子决目四面令似血出取患疮人疮中汁黄脓傅之莫近水三日即脓渍根动脱落
　　治小儿徧身如鱼目无脓谓之疣目疮东坡谓之征虏疮
　　用升麻一味剉煎百沸却入蜜一二匙以甆器内盛之用鹅翎拭疮上
　　诸疮【附论】
　　夫小儿伤湿血气壅滞则生疮多有父母妳子不好洁净衣褥不与频换洗涤或尿屎秽恶连日不洗亦能浸渍而生疮天气温和频与澡洗更衣名曰外宣亦不须服药小儿不得已服药此乃下策将养合宜何病可侵更令乳哺有节勿令过饱其身乃如药树此养生之理也　凡小儿甜疮久不愈者俗呼为香疮是也多在面部两耳前一法令母口中嚼白米成膏子以涂之不过三上则愈矣小儿并母皆忌鸡猪鱼兎酒醋动风发热之物如治疳指亦同此法　凡人自孩提以至弱冠潮热发疮只是疳气使然盖疳虫耗其精髓蚀其肌肤体虚肤空疳热流注遂至徧身热疮发渇无已须用猪肚黄连丸主治仍以大腹皮苦参白芷煎汤浴之芦荟丸肥儿丸二药夹和佑之可也
　　方
　　甘草芍药汤　治小儿火灼疮一身尽如麻豆或有脓汁乍痛乍痒
　　甘草　芍药　白蘝　黄芩　黄连　黄蘗　苦参【各半两】
　　右为末以蜜和傅之日二夜一亦可作汤洗之
　　水银膏　治大人小儿一切疮不识者神效方
　　水银　甘草　黄蘗　黄连　松脂　腻粉　土蜂窝【等分】
　　右取水银放掌中以唾碎为青泥入瓦碗中以生油和饼研生绢滤如稀饧和药末再研如稠饧先以温水洗疮布拭亁涂之治一切无名疮此药搽之立效
　　闻香散　治一切疮
　　硫黄　蛇床子　黄连　黄蘗　轻粉　川椒【等分】
　　右为细末以芝麻油调搽疮上将手鼻内闻香
　　马苋散　治小儿诸疮久瘘不瘥
　　马齿苋【墙上者】乌蛇肉【酒浸一宿焙各一两】蒺藜【半两】曲头棘针【烧灰】乱发【灰】绯帛【烧灰各半两】
　　右捣罗为末毎用量疮大小用白酒调以帛子贴疮上
　　生肌散　治小儿角肿生疮及诸疮口不合
　　真地骨皮　五倍子　甘草【各生】黄蘗　黄连【炒等分】
　　右为细末亁糁疮上以麄末用沸汤泡蘸洗亁处津调傅
　　傅疮药
　　剪草　宣连　苦参【各等分】
　　右为细末洗了次用麻油轻粉调傅
　　治小儿一切毒疮并痘风疮
　　大黄　鬰金　甘草
　　右等分为细末以臈月猪脂熬沸滤去滓入明矾末搅匀放冷搽
　　生料四物汤　治血热徧身生疮肿痒及脾胃常弱不禁大黄等药冷剂宜服之
　　生亁地黄　赤芍药　川芎　当归【洗去芦】　黄芩【减半】防风【各等分】
　　右防咀水煎去滓大小以意加减忌酒麫猪羊肉豆腐
　　洗疳疮
　　用甘草节香白芷五倍子煎汤洗之
　　备急治小儿疳湿疮
　　用艾叶一两水一升煮取四合分三服瘥千金云艾叶切五升以水一斗煮汁取一升半分三服
　　治小儿面湮疮　俗云银疮者是母受胎之日食酸辣及邪味过度多生此疮
　　用白药煎半两白矾二钱为末小油调搽神效
　　治刀伤成疮
　　用鼔槌草根即鬼箭草根取出不见水去土剉碎捣更入盐同捣忌铜铁器傅之
　　治火灼疮　此乃血气热肌热而又伤热其状似火疱先起疱而次黡成疮宜服牛黄散仍用傅之一名疱疮
　　黄连　苦参【等分】
　　右为末加轻粉和糁患处
　　洗疮方
　　枣叶【无叶用根】菊花【各一握】
　　右煎汤用猪胆水汤和浴次用煎药亁糁之仍服牛黄散无不瘥者
　　治无辜疮毒
　　用黄连大柏为末以芭蕉汁调敷用留口搽疮加轻粉有汁加黄丹煆麝香各少许和匀亁糁
　　治小儿疳湿疮
　　用铁衣着下部即瘥
　　治小儿疳疮
　　用猪脂和胡粉傅之五六度
　　又方
　　用麻子嚼傅之日六七度
　　又方
　　用羊胆二枚和酱汁于下部灌之猪脂亦佳
　　治湿疮
　　用浓煮地榆汁洗浴毎日二度
　　又方
　　春用栁条荆芥夏用枣叶槐枝秋冬用苦参频浴身安外宣无病
　　治甜疮
　　用大枣去核实以緑矾火烧防存性研细贴之如疮亁小油涂之
　　治胎毒疮方　治一歳二歳内满头延及遍身生疮皆因在胎中父母恣情交合所致名曰胎蛆经久不瘥先用化毒丹消毒饮服之却用父小便以鵞翎刷洗疮上青黛为细末亁糁效
　　治小儿口疮兼治脐风疮久不瘥
　　用五月五日虾蟆炙杵末傅疮上即瘥又治小儿蓐疮月蚀疮痈疽节毒未破者用猪脂和傅之
　　疗小儿面上疮痘子瘢法
　　用黄明胶慢火炙为末温酒调服一钱出者服之无瘢未出服之泻下又治小儿火烧疮防瘢痕黄明胶小鸡翎扫之
　　治小儿诸疮
　　用烧卵殻研和猪脂傅之
　　治小儿尿灰疮及脐疮久不瘥
　　用伏龙肝和鸡子白涂之脐中疮以末傅之
　　治小儿尿灰疮
　　用大黑豆皮熟嚼傅之
　　治小儿风疮久不瘥
　　用烧蓟根节末以傅之
　　治小儿蓐疮
　　用泽兰心嚼傅之
　　治小儿火灼疮一名瘭浆疮一名火烂疮
　　用酒煎茱萸拭亁
　　治小儿患风疮久不瘥
　　用当归末傅之
　　治小儿蓐疮兼治白秃疮
　　用烧葵根末傅之
　　香粉散　治诸疮久不瘥
　　用白胶香半两碾末轻粉二钱研和猪脂调傅或猪筒骨髓白胶亦治大风即是松脂镕炼投冷水中为末水调空心常服
　　治小儿急黄并烂疮
　　用赤小豆取汁冷洗不过三度瘥能令人美食末与鸡子白调涂热毒痈肿瘥通气健脾胃
　　治小儿吐逆止鼻红并疮
　　壁钱虫
　　右滴汁傅鼻中及疮上并傅瘘疮
　　治刀伤成疮
　　用真降香为末糁之如未寻得鼓槌草根用汁同降香为末傅之
　　连翘散　治惊疮烦躁焦啼大能清心解热久服则疮自然轻减也
　　防风　羌活　连翘　荆芥　甘草　赤芍药栀子　蝉蜕　黄连【等分】
　　右为散毎服用灯心薄荷生地黄同煎
　　当归散　治惊疮顔色清淡
　　川芎　当归　白蒺藜　白芷　甘草　人参荆芥穂　防风　羌活【等分】
　　右为散毎服用钩藤勾子同煎
　　乌犀膏　治一切惊热疮疾
　　元参　荆芥　大黄【等分】
　　右为末炼蜜为丸如指头大毎服用一丸薄荷汤下
　　神异一擦光　治小儿诸瘢疥白秃疮肥烂疮痒痛如水流者神效
　　白芷【四两】硫黄【三两】白矾【枯一两】樟脑【一两】
　　右为细末小油调成膏于疮擦之再擦如此上三五次尅日见效患者用之诚不负一擦光之名也用猪膏亦妙先以皂荚葱白熬汤洗净后上药
　　柴胡通经汤　治小儿项侧有疮坚而不溃名曰马刀疮
　　柴胡　连翘　当归尾【各二分】红花【少许】黄连【五分】黄芩【生】生甘草　鼠粘子　桔梗　荆三棱【各二分】
　　右件防咀麻豆大都作一服水二大盏煎至一盏去滓稍热服食后忌苦药泄大便
　　乳香膏　治小儿炼银疮水浸彻或遍身疮痂癣痒并皆治之【世俗乱傅小儿炼银疮搽之入腹信勿谬也】
　　明沥青　黄蜡【各一两】芝麻油【四两】
　　右三味一同炼开绵滤去滓入后项药
　　黄丹【另研】枯白矾【研各一两】乳香【半两另研】没药【二钱半研】轻粉【二钱】
