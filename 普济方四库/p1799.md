<!-- { "loadSidebar": true } -->
　　右五味一同研令入于前三味厯青蜡油于地上不住手搅令成膏子如硬再入小油少许镕开熬五七沸搽于炼银疮癣上一日搽两三上大有神效
　　香瓣散　一名香瓣疮一名月耳疮一名浸淫疮此药治小儿耳边身面上胷项上浸彻黄水到处成疮其效如神
　　荆芥【一两半】小枣子【一十个二味烧灰存性】羖羝羊须【一两碗内烧存性】枯白矾【二钱半另研细】
　　右件三味同研极细再入轻粉一钱半调研匀毎用少许小油调搽重者不过三上立效
　　立效散　治小儿大人粘疮浸彻经年不效
　　枯白矾　黄丹【飞过各一两】白胶香【另研一两】
　　右件三味一同研匀极细先用葱白荆芥熬汤洗净揩亁上药后用小油调搽三五上即瘥
　　黄柏皮散　治小儿颔頥生疮赤烂与亁糁之不问脾虚惊热并可服之
　　白皮　枯白矾　朴硝【等分】
　　右为末搽患处即安
　　治风疮不可疗者
　　用真厚朴依烧沥油法烧油搽一抺便用些香油抺疮上
　　治小儿腹疮
　　以葛粉裛之妙
　　治小儿脚如有疮
　　取蜡浓煎涂之
　　主小儿醋疮
　　以产死妇人塜上草作浴汤洗之不过三度佳取时勿回顾
　　治小儿酢疮
　　以仙人草煮汤浴之捣傅之亦可【酢疮头小大硬者此疮或有不应瘥而瘥者当汁毒入腹必危可预饮冷药防之兼用此药洗疮】
　　诸虫咬伤
　　方
　　治小儿蛇咬
　　白矾　甘草【等分】
　　右捣罗为末如蛇咬着心神热燥眼前暗黑用新汲水调下半钱如有肿赤用白矾盐浆水莴苣根等水煎三五沸淋洗即肿气自消如大叚蛇咬着未及修合药用耳塞少许入在咬着处疮口内以酽醋一滴滴在疮口痛即止
　　又方
　　合口椒　苍耳苗【各一两】
　　右药和捣傅之
　　又方【一名椒防散】
　　生椒【三两去目】豆防【三合炒黒焦】
　　右捣罗为末以津调防多少傅之立定
　　又方
　　用逺志嚼令烂傅之并内疮孔中
　　又方
　　用白芷为末亁糁患处次用井水调白芷末傅之
　　治小儿蝎螫
　　用半夏以水研涂之立止
　　又方
　　用桂心水磨傅之
　　又方
　　用亁姜烂嚼之
　　又方
　　用大蒜研令烂涂之
　　治小儿蜈蚣咬
　　头垢　苦参末【各一两】
　　右用研令匀以酒和涂之
　　又方
　　用桑白皮汁涂之
　　又方
　　用蜗牛活者生研厚涂之
　　又方
　　用姜自然汁煎作浓膏入白矾末少许调厚涂之
　　又方
　　用麻油灯薰患处次用鸡屎涂之良
　　治小儿蜘蛛咬
　　枣叶　柏叶【五月五日取】生铁衣【等分】
　　右捣罗为末以生油和如膏先火炙疮然后涂咬处神效
　　又方
　　雄黄【一分】麝香【半分】
　　右细研以蓝汁一大盏搅令匀防咬处立效
　　又方
　　五加皮【一两】半夏【四两】
　　右药烧灰研细以醋和涂之
　　又方
　　用生铁上衣醋研浓汁涂之
　　又方
　　用菝葜苗一握捣如泥傅之
　　又方
　　用白僵蚕末以津和调傅若有丝出尽瘥矣
　　又方
　　用雄黄末以葱汁调厚涂之
　　又方
　　用生白矾末一两以醋调成膏厚涂之
　　又方
　　用驴溺及乳以物盛傅之疮亦取驴溺处臭泥傅之亦佳
　　治小儿卒被诸蜂虿螫
　　露蜂房　白矾【各半两】
　　右捣罗为末以水煎如膏厚涂螫处效
　　治小儿卒被狗咬
　　用干葛捣罗为末傅疮上更浓煎葛汁与儿饮之
　　又方
　　用热牛屎涂之立瘥
　　又方
　　用黄蜡镕灌疮中效
　　又方
　　用葱捣取汁毎服半合日三服之
　　又方
　　用地龙粪封之毛出即瘥
　　又方
　　用杏仁汤浸去皮捣烂傅之不三五度效
　　治小儿卒被猫儿爪及咬损痛方
　　用剪刀草捣取汁涂之
　　治小儿被鼠咬痛成疮不能愈者一二次愈
　　用猫尿涂于患处
　　治犬咬癫犬疮发者能杀人
　　用韭叶挼傅患处及令服韭汁数日
　　雄黄散　治蛇蝎蜈蚣所伤痛不可忍贴之立愈雄黄【另研】生半夏　川乌尖　亁姜【各等分】
　　右为细末亁搽痛处如痛不止用酽醋调搽其痛立止
　　蝎螫南星散　治蝎螫蜈蚣所伤痛不可忍
　　荜拨【三钱半】半夏【生二钱半】南星【生一钱半】白矾【生一钱】雄黄【二钱】
　　右为细末用一捻就痛处搽之酽醋调贴之立效
　　灵圣散　治大人小儿风狗咬破疮犬吠所伤其效如神
　　天南星【生】防风【去芦等分】
　　右二味研为细末先用葱白槐枝熬汤洗净干贴疮口上日用二度上膏药葢之







　　普济方卷四百八
<子部,医家类,普济方>
　　钦定四库全书
　　普济方卷四百九　　　明　周王朱橚　撰鍼灸门
　　明堂灸经序
　　夫黄始判上下爰分中和之气为人万物之间最贵莫不禀隂阳气度作天地英灵头象圆穹足模厚载五脏法之五岳九窍以布九州四肢分彼四时六腑配乎六律瞻视同于日月呼吸犹若风云气血以类江河毛髪比之草木虽继体于父母悉取象于乾坤贲且若斯命岂轻也是以立身之道济物居先保夀之宜治病为要草木有蠲疴之力鍼灸有刼病之功欲涤邪由信兹益矣夫明堂者圣人之遗教黄帝之正经纪血脉循环明隂阳腧膜穷流注之妙辨血道之根源为脏腑权衡作经络津要今则采其精粹去彼繁芜皆目覩有凭手经竒效书病源以知主疗图人形贵免参差并集小儿明堂编类于次庶几长幼尽涉安衢欲俾华夷同归寿域云尔
　　铜人鍼灸经序
　　臣闻圣人之有天下也论病以及国原诊以知政王泽不流则奸生于下故辨淑慝以制治真气不荣则疢动于体故谨医砭以救民昔我圣祖之问岐伯也以为善言天者必有验于人天之数十有二人经络以应之周天之度三百六十有五人气穴以应之上下有纪左右有象督任有防腧合有数穷妙于血脉参变乎阴阳始命尽书其言藏于金兰之室洎雷公请问其道乃坐明堂以授之后世之言明堂者以此由是开灸鍼刺之术备焉神圣工巧之艺生焉若越人起死华佗愈躄王纂驱邪秋天疗鬼岂有神哉皆此法也去圣防逺其学难精虽列在经诀绘之图素而粉墨易揉豕亥多伪灸艾而坏肝投鍼而失胃平民受而莫赎庸医承误而不思非夫圣人孰救兹患洪惟我后勤哀兆庶迪帝轩之遗烈祗文母之慈训命百工以脩政令敕太医以谨方技深惟鍼艾之法旧列王官之守人命所系日用尤急思革其谬者济于民殿中省尚药奉御王惟一素授禁方尤工砺石竭心奉诏精意参详定偃侧于人形正分寸于腧膜増古今之救验刋日相之破漏总防诸説勒成三篇后又以古经训诂至精学者封执多失传心岂如防目着辞不若案形复令创铸铜人为式内分脏腑旁注谿谷井荣所防孔穴所安窍而达中刻题于侧使观者烂然而有第疑者焕然而冰释在昔未臻惟帝时宪乃命使臣为之序引名曰新铸铜人腧穴经灸图经肇颁四方景式万代将使多瘠咸诏巨刺靡差案説蠲疴若对谈于涪水披图洞视如旧饮于上池保我黎蒸介乎寿考昔夏后叙六极以辨疾帝炎问百药以惠人固当譲徳今辰归功圣域者矣时天圣四年岁次析木秋八月丙申翰林学士兼侍读学士景灵宫判官起复朝奉大夫尚书左司郎中知制诰判集贤院权尚书都省柱国泗水县开国男食邑三百户赐紫金鱼袋夏竦撰
　　太平圣惠方鍼经序
　　夫鍼术奥难究妙门厯代名工恒多祖述葢指归有异机要互陈或隐秘难明或言理防尽或义博而词简或文瞻而意疎背轩后之圣文失岐伯之高论致俾学者莫晓宗源今则采摭前经研覈至理指先哲之未悟达右圣之防言总览精英者经也穷理尽性通幽洞陈穴道而该通指病源而咸若用昭未悟以道迷津传示将来无期悠逺者尔
　　流注鍼经序
　　鍼灸有刼病之功其言信矣鍼必明其孔穴灸必定其尺寸孔穴明尺寸定则膏之上肓之下何患乎厥疾之弗瘳欤在昔孙公真人有曰为医知药而不知鍼知鍼而不知灸不足以为上医必也药与鍼灸三者俱通始可与言医也矣余先君汉卿公以药与艾见重于士大夫如雨岩吴宪与以借补宪司官医助教之职达齐游宪亲为书其药室曰活济堂至元丙子以来余挟父术游江淮得遇至人授以鍼法且以子午流注鍼经窦汉卿鍼经指南三书见遗拜而受之珍藏玩味大进益且喜其姓字医术与先君同也因是作而言曰南北有二汉卿同姓同字而为医亦同也北之汉卿得行道鍼法精于八穴以愈疾名显于世官至太师南之汉卿隐居求志惟以药与艾推而积活人济世之阴功由是观之则信矣南北气质之不同而达则为相不达则为医亦其志之出处异矣今将面授鍼法已验指南之书牛提举所刋窦汉卿鍼经二本参究订误遗与子午流注鍼经及家世所藏黄帝明堂灸经庄季裕所集灸膏肓法穴四者之书三复校正一新板行目是书曰鍼灸四书乐与四方医士共宝之凡我同志留心是书则药与鍼灸三者并通庶可进而为上医之士亦可无负于孙真人之训欤谨书以纪此知本末云至大辛亥建安静斋窦柱方序
　　又序
　　窃以久习医业好读难素辞理精防妙门隐奥古今所难而不易也是以鍼刺之理尤为难觧博而寡要劳而少功穷而通之积有万端之广近世指病直刺不务法者多矣近有南唐何公务法上古撰指防论三卷探经络之源顺鍼刺之理明荣卫之清浊别孔穴之部分然未广传于世又近于真元癸酉年间收何公所作指防鍼赋一道叙其首云皆按指防论中之妙理先贤必隐之枢机复増多事凡百余门悉便于讨阅者也非得难素不传之妙孰能至此哉广不度荒拙随其意韵輙申短説采摭羣经为之注解广今复采难素遗文贾氏井荣六十首法布经络往还附鍼刺孔穴部分钤括图形集成一义名曰流注经络井荣图歌诀续于赋后非显不肖之狂迷欲明何氏之用心致騐于人也自虑未备其善更祈明智仍恳续焉常山阎明广序
　　又序
　　夫医者以愈疾为良其愈疾之理莫妙乎鍼故知鍼者有决病之功立効之能且夫学鍼之士宜审而刺之莫纵巨胆妄为施设非徒无益而又害之要在定孔穴以精于心是以取神功而应于手信知除疴见于目下决病在于手中是以轩岐开端越人知要素问隐其奥难经彰其妙况为针者岂曰小补之哉
　　人受阴阳以生一嵗之日有三百六十肢节亦分三百六十有五穴象周天之度也若稽古神圣成天之功立民之命爰作鍼法鍼某穴疗某病手得之心应之非天下之至神孰能与于此卢扁尚矣此法罕传余先人心友窦先生以鍼法活人甚多尝着八穴真经演之为论为赋钩深素隐披泄义蕴后学之士得此一巻书而熟读之者思过半矣余于壬辰冬被防来南遍厯闽中诸郡求其所谓鍼法者皆不获旧箧中得先生之遗书敬用锓梓以广其传先生名杰字汉卿古洛肥乡人官至太师以医学传于世云时贞元元年燕山牛良祐序
　　资生经序
