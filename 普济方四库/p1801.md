<!-- { "loadSidebar": true } -->
　　泻者迎之补者随之有余则泻不足则补泻者吸则内鍼无令气凌静以乆留无令斜布后呼尽乃去大气皆出呼名曰泻补者扪而循之切而敬之推而按之弹而弩之防而下之外引其门以闭其神呼尽内缄静以乆留以气至为故吸引鍼气不得出各在其处推阖其门令神气存大气留止故命曰补　善治者察其所痛以知病有余不足当补则补当泻则泻无逆天时是谓至治之妙
　　逆为鬼而从何忧
　　逆者谓当刺之日与病五行相形逓为鬼贼而不顺也从者五藏之气与日相和而不相侵凌也凡刺之理当择吉日与本病之藏有各无侵凌刑制下鍼顺从而何忧哉
　　淹疾延患着灸之由
　　若病有乆淹因寒而得或阴证多寒或是风寒湿脾脚气之病或是上实下虚厥逆之疾男子劳伤妇人血气之属并可用鍼灸亦有不可灸者近髓之穴阳证之病不可灸也
　　躁烦药饵而难极必取八防
　　躁烦热盛在于内者宜取八防之气穴也谓府防太仓中脘穴藏防季胁章门穴筋防阳陵泉穴髓防絶骨穴血防膈俞穴骨防大杼穴脉防太渊穴气防三焦膻中穴此是八防穴也
　　痈肿竒经而畜邪先由砭瘳
　　经云病人脉降盛入于八脉而不环周十二经亦不能拘之其受邪气蓄积肿热宜砭刺出血古者以砭石为鍼山海经曰高氏之山有石如玉可以为鍼即砭石也今人以披鍼代之也
　　况乎甲胆乙肝丁心壬水
　　甲胆乙肝者谓五藏五腑拘之十干阳干主府隂干主藏故天元册又曰胆甲肝乙小肠丙心丁胃戊脾己大脾庚肺辛膀胱壬肾癸五脏五腑收血化精合处便是三焦包络二经元气也合为十二经遍行也贾氏各分头首十旦终运行十干皆以五子元建日时为头也
　　生我者号母我生者名子
　　夫五行者在人为五脏注穴为井荣俞经相合为夫妻我克者为七传克我者为鬼贼我生者为子生我者为母也
　　春井夏荣乃邪在秋经冬合乃刺矣
　　此言逐四时取井荣之法也假令春木旺刺井夏火旺刺荣季夏土旺刺俞秋金旺刺经冬水旺刺合四时刺法依此推之以泻逐时所胜邪毒者也圣人所谓因其时而取之以泻邪气出也
　　犯禁忌而病复
　　禁忌者非唯人神所在也谓大饥大渴大寒大热大饱大醉大虚大竭大劳大困皆为鍼家之禁忌若虚实不分浅深不及犯触人神颠倒四时其病愈而必复切须诫之诫之
　　用日衰而难已
　　本论云病于当日之下受五行之刑制者其病刺而难愈也谓心病遇庚日肝病遇辛日脾病遇乙日肺病遇丁日肾病遇己日小肠病遇壬日大肠病遇丙日胃遇甲日胆遇庚日膀胱遇戊日斯皆本藏正气遇日下受制而气衰刺病难愈故也
　　系络在于肉分血行出于支里
　　系络小络也谓络之支别也行于分肉之间有血留止刺而去之无问脉之所防
　　闷昏鍼运经虚补络须然
　　本论云若学人深明气血往来取穴部分不差补泻得宜必无鍼运昏倒之疾或怱忙之际畏刺之人多鍼此伤壮者气行自巳怯者当速救疗假令鍼肝经感气运以补肝经合曲泉穴之络假令鍼肝络血运以补本经曲泉穴之经鍼入复苏故知起死他皆仿此
　　疼实痒虚写子随母要指
　　病之虚实者痒则为虚疼则为实刺法云虚则补其母实则泻其子假令肝藏实泻肝之荣行间穴属火是子肝藏虚补肝之合曲泉穴属水是母凡刺只取本经井荣俞经合五行子母补泻此乃大要也
　　想夫先贤迅放无出于鍼经今人愈疾岂离于明医古之治疾特论鍼石素问先论刺后论脉难经先论脉后论刺刺之与脉不可偏废昔之越人起死华佗愈躄非有神哉皆此法也离圣久逺后学难精所以针之妙罕闻于世今时有疾多求医命药用针者寡矣
　　徐文伯泻孕于苑内斯由甚速
　　昔宋太子善信医昼出苑见一有孕妇人太子自为诊之是一女令徐文伯亦诊之乃一男一女太子性急欲剖腹视之伯曰自请鍼之令落于是泻足三阴交补手阳明合谷胎应鍼而落果如文伯之言也
　　范九思疗咽于江夏闻见言希
　　传曰嘉祐中有太傅程公守住于江夏因母之暴患咽中有痈卒然而长塞气不通命医者止可用药治之勿施鍼以损之医曰咽中气上不通岂能用药药既下之岂能卒效故众医不敢措治寻有医博范九思云有药须用未使新笔防之痈疽即便差公遂取新笔与之九思乃以防药上痈药到则有紫血顿出渐气通而差公曰此达神圣之妙矣公命九思饮而求其方九思大笑曰其患是热毒结于喉中塞之气不宣通病以为甚公坚执只可用药不可用鍼若从公意则必误矣若不从公意固不能施治九思当日曽以小鍼藏于笔头中妄以防药乃鍼开其痈而效也若非如此何以紫血顿下也公方省而难曰针有刼病之功验于今日古人云为将不察士卒之能否则不能决胜为医不察药性之主治则不能便差又将无卒谋逺虑则无必胜医无卒机逺见治无必效也
　　大抵古今遗迹后世皆师
　　昔古留轨范使后人仿学不可独强也况于鍼术隐奥难究妙门出呼其类者今知是谁能之故圣人云不可不遵先圣遗文也
　　王纂鍼魅而立康从被出
　　传曰王纂小习医方尤精鍼石逺近知名嘉祐中县人张方女因暮宿广陵庙中下有一物假作其壻因被魅感而病纂乃治之一鍼有一祟从女被中走出而病愈矣
　　秋夫疗鬼而馘效魂免伤悲
　　昔宋徐熈字秋夫善医方方为丹阳令常闻鬼神吟呻甚凄若秋夫曰汝是鬼何须如此答曰我患腰痛死虽为鬼痛苦尚不可忍闻君善医愿相救济秋夫曰吾闻鬼无形何由措置鬼云防草作人予依入之但取孔穴鍼之秋夫如其言为鍼腰腧二穴肩井二穴设祭而埋之明日见一人来谢曰蒙君医疗复为设祭病今已愈感惠实深忽然不见公曰夫鬼为阴物病由告医医既愈矣尚能感激况于人乎鬼姓斛名斯
　　既而感指幽防用鍼直诀
　　此皆指防论中用鍼幽防之直诀也
　　窍齐于筋骨皮肉刺要
　　窍者穴也齐者浅深之宜也经曰刺皮无伤骨刺骨无伤髓病有浮沈刺有浅深各至其理无过其道过则伤不及则生外壅壅则邪从之浅深不得反为大贼内动五脏故生大病
　　痛察于乆新府藏寒热
　　痛者病也夫人病有乆新藏府病寒热虚实宜细详审调设鍼形短长锋类不等穷其补泻各随病所宜用之
　　接气通经短长依法
　　本论云夫欲取偏枯乆患荣卫诸疾多是愈而复作者由气不接而经不通流虽有蹔时之快客气胜真病当未愈也当此乃上接而下引呼吸多少经脉长短各有数定立法手三阳接而九呼经过四寸手三阳接而七呼过经五寸足之三阳接而一十四呼过经四寸足之三隂接而一十二呼过经五寸重者倍之吸亦同数此接气通经呼吸长短之法也
　　里外之絶羸盈必别
　　夫五藏里外者谓心肺在膈上通于天气也心主于脉肺主于气外华荣于皮肤故言外也肾肝在下通于地气以藏精血实于骨髓心肺外絶则皮聚毛落肾肝内絶则骨痿筋缓其时学者不能别里外虚实致使鍼药误投所以实实虚虚损不足益有余如此死者医杀之耳
　　勿刺大劳使人气乱而神隳
　　禁刺论曰无刺大劳人劳则喘息汗出里外皆越故气耗乱神隳散也
　　慎妄呼吸防他鍼昏而闭血
　　呼吸者使阴阳气行流上下经厯五藏六腑若鍼刺妄行呼吸阴阳交错则鍼昏闭血气不行也
　　又以常寻古义由以藏机遇高贤真趣则超然得悟逢达人示教则表我扶危
　　先贤之书文理之深隐义难穷或字中隐义或假令一隅妙要难穷遇高达之士方得其趣便可穿凿
　　男女气脉行分时合度
　　本论云夫男女老幼气候不同春夏秋冬寒暑各异春气生而脉气缓夏暑热而脉行逺秋气燥而脉行急冬气寒而脉凝濇小儿之脉应春壮年之脉应夏四十以上如秋六十以后如冬其病有寒热脉有迟速一一参详不可一槩与天同度矣难经云一呼脉行三寸一吸脉行三寸者平人脉法也防抱病之人皆失天之度地之纪脉之用不可与平人脉相合也其诊取法当以一息五至为与天同度不及应春不及应冬太过应秋太过应夏应春冬者宜留鍼待气至应秋夏者呼吸数毕便宜去鍼此之谓也
　　养子时克注穴穴须依
　　养子时克注穴者谓逐时气注藏府井荣之法也每一时辰相生养子五度各注井荣俞经合五穴昼夜十二时气血行过六十俞穴也每一穴血气分得一刻六十分六厘六毫六丝六忽六杪此是一穴之数也六十穴共成百刻要求日下井荣用五子元建日时取假令甲日甲戌时胆统气初出窍隂穴为井木流至小肠为荣火气过前谷穴注之胃为俞土气过陷谷穴又并过本原邱墟穴但是六府各有原穴则不系属井荣相生之法即是隂阳二穴出入门户也行之大肠为经金气过阳谿穴所入膀胱为合水气入委中穴终此是甲戌时木火土金水相生五度一时辰流注五穴毕也他皆放此
　　今详定疗病之仪神鍼法式广搜难素之秘宻文深辞考诸家之时亟妙臆故称泸江流注之指防以为后学之规则
　　鍼经标幽赋
