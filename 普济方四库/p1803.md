<!-- { "loadSidebar": true } -->
　　凡刺有九变十二节九变者一曰输刺谓刺诸经荣藏腧也二曰逺道刺谓病在上取之下刺腑腧也三曰经刺谓刺大经之结络经分也四曰络刺谓刺小络之血脉也五曰分刺谓刺分肉之间也六曰大泻刺谓刺大脓以铍鍼也七曰毛刺谓刺浮痹皮肤也八曰巨刺谓左取右右取左也九曰焠刺谓燔鍼取痹也十二节者一曰偶刺以手直心若皆直痛所一刺前一刺后以治心痹刺此者旁鍼之也二曰报刺刺痛无常处也上下行者直内无拔鍼以左手随病所按之乃出鍼复刺之也三曰恢刺直刺傍之举之前后恢筋急以治筋痹四曰齐刺直入一傍入二以治寒气小深者或曰三刺治痹气小深者也五曰刺正内一傍内四而浮之以治寒气之博大者也六曰直鍼刺引皮乃刺之以治寒气之浅者也七曰输刺直入直出稀发鍼而深之以治气盛而热者也八曰短刺以刺骨痹稍摇而深之致鍼骨所以上下摩骨也九曰浮刺傍入而浮之以治肌急而寒者也十曰阴刺左右率刺之以治寒厥取足踝后少阴也十一曰傍鍼刺直刺傍刺各一以治留痹乆居者也十二曰赞刺直入直出数发鍼而浅之出血是谓治痈肿也脉之所居深不见者刺之无令精出独出其邪气耳所谓三刺则谷气出者先浅刺絶皮以出阳邪再鍼其阴邪出者少益深之絶皮至肌肉未入分肉间已入分肉间则谷气出故刺法曰殆刺浅之以逐邪气而来血气复刺深之以致阴气之邪最后刺极深之以下谷气也三刺之外又有五刺之法以应五脏一曰半刺浅内而疾发鍼无鍼伤肉如拔毛状以取皮气此肺之应也二曰豹文刺左右前后鍼之中脉为故以取经络之血此心之应也三曰闗刺直刺左右尽筋上以取筋痹慎无出血此肝之应也或曰渊刺一曰岂刺四曰合谷刺左右鸡足鍼于分肉之间以取肌痹此脾之应也五曰输刺直入直出深内之至骨以取骨痹此肾之应也既别刺法当顺四时春夏秋冬各有所刺春气在经脉宜取络脉分肉所谓春刺散腧及与分理血出而止是也夏气在经脉宜取盛经分腠所谓夏刺络腧见血而止是也秋气在皮肤宜取经腧所谓秋刺皮肤循理神变而止是也冬气在骨髓宜取井荣所谓冬刺腧窍于分理是也至于长夏气在肌肉亦有分是乃浅深之分也又有春刺井夏刺荣长夏刺腧秋刺经冬刺合者是亦四时之分在穴腧也阴井木阳井金播五行于四时以此为宜苟非其部分而刺之皆病之招也审此数者然后用刺庶乎适当无或失矣
　　灸刺论
　　内经谓形乐志苦病生于血脉其治宜灸刺特用鍼灸之大畧然九鍼本从南方来灸焫本从北方来谓南北者盛寒盛暑之域也人之血气寒则脉凝泣热则血淖泽皆为血脉之病故其治以灸刺为宜用刺之节已具在前用灸之理凡以温之而若病有因寒而得或阴证多寒或是风寒湿痹脚气之病或是上实下虚厥逆之疾与夫劳伤痈疽及妇人血气婴孺疳疾之属并可用灸亦有不可灸者近髓之穴阳证之病不可灸也凡有灸自有补泻以火补者无吹其火须其自灭以火泻者急吹其火而令其灭此灸之补泻也在用灸者以意消息







　　普济方卷四百九
　　钦定四库全书
　　普济方卷四百十　　　明　周王朱橚　撰鍼灸门
　　论灸之名
　　黄帝问岐伯曰余闻九鍼之名上应天地四时阴阳愿闻其方传于后代岐伯对曰九针者一曰镵针二曰圆针三曰鍉针四曰锋针五曰防针六曰圆利针七曰毫针八曰长针九曰大针此是九针之名九针所应一天二地三人四时五音六律七星八风九野人之身形亦应之也鍼各有所宜人皮应天人肉应地人脉应人人筋应四时人声应音人阴阳合气应律人齿面目应星人出入气应风人九窍三百六十五络应九野故一针皮二针肉三针脉四针筋五针骨六针调阴阳七针益精八针除风九针通九窍除三百六十五节气此之谓各有所主也黄帝问曰人生有形不离隂阳天地合其别为九野分为四时月有大小日有短长万物并至不可胜量虚实呿吟敢问其方岐伯曰木得金而伐火得水而灭土得木而健金得火而缺水得土而絶万物尽然不可胜竭故针有悬布天下者五黔首共余食莫之知也一曰治神二曰知养身三曰知毒药为真四曰制砭石小大五曰知腑脏血气之诊五法俱立各有所先今末世之刺也虚者实之满者泄之此皆众工所共知也若夫法天则地随应而动和之者若响随之者若影道无鬼神独来独往黄帝曰愿闻其道岐伯曰凡刺之真必先治神五藏已定九已偹乃后存针众脉不见众凶弗闻外内相得无所形先可玩往来乃施于人人有虚实五虚勿近五实勿逺至其当发间不容瞚手动若务针耀而匀静意视义观适之变是谓冥冥莫知其形见其乌乌见其稷稷从见其飞不知其谁伏如横弩起如发机黄帝曰何如而虚何如而实岐伯曰刺虚者须其实刺实者须其虚也经气以至慎守勿失浅深在志逺近若一如临深渊如握虎神无营于众物今列孔穴圗经于后者也
　　论三阳三隂经脉
　　夫黄帝正经者是先圣之遗教乃后人之令范是以先明流注孔穴麻指的其原若或苟从异说恐乖正理之言其十二经脉者皆有俞原足阴阳之交防血气之流通外营指节内连脏腑故经云手三阳之脉从手至头手三隂之脉从手至胷足三阳之脉从足至头足三隂之脉从足至胸是谓日夜循环隂阳会合又曰春夏刺浅秋冬刺深縁春夏阳气在上人气亦在上故当浅取之秋冬阳气在下人气亦在下故当深取之足以春夏各致一隂秋冬各致一阳者也然春夏温必致一隂者初下针沉之至肾肝之部得气乃引致之隂也秋冬寒必致一阳者乃初内针浅而浮之至心肺之部得气而内之阳也是谓春夏必致一隂秋冬必致一阳者也凡孔穴流注所出为井所流为荣所注为俞所过为原所行为经所入为合此针之大法也春刺井夏刺荣季夏刺俞秋刺经冬刺合也
　　肺出少商为井手太隂脉也流于鱼际为荣注于大渊为俞过于列缺为原行于经渠为经入于尺泽为合心出少冲为井手少隂脉也流于少府为荣注于神门为俞过于通里为原行于灵道为经入于少海为合心包络脉手厥隂之脉也出于中冲为井流于劳宫为荣注于大陵为俞过于内闗为原行于间使为经入于曲泽为合　大肠出于商阳为井手阳明脉也流于二间为荣注于三间为俞过于合谷为原行于阳谿为经入于曲池为合　三焦出于闗冲为井手少阳脉也流于腋门为荣注于中渚为俞过于阳池为原行于支沟为经入于天井为合　小肠出少泽为井手太阳脉也流于前谷为荣注于后谿为俞过于腕骨为原行于阳谷为经入于小海为合　足三隂三阳穴流注者　胃出厉兊为井足阳明脉也流于内庭为荣注于陷谷为俞过于冲阳为原行于解谿为经入于三里为合　胆出窍隂为井足少阳脉也流于侠谿为荣注于临泣为俞过于邱墟为原行于阳辅为经入于阳陵泉为合膀胱出于至隂为井足太阳脉也流于通谷为荣注于束骨为俞过于京骨为原行于昆仑为经入于委中为合　脾出隠白为井足太隂脉也流于大都为荣注于太白为俞过于公孙为原行于商邱为经入于阴陵泉为合　肝出大敦为井足厥隂脉也流于行间为荣注于太冲为俞过于中都为原行于中封为经入于曲泉为合　肾出涌泉为井足少隂脉也流于然谷为荣注于太谿为俞过于水泉为原行于复溜为经入于隂谷为合也
　　论虚实补泻
　　夫能知迎随之理可令调气调气知方者必在隂阳然所谓迎随者知荣卫之流行经脉之往来也随其逆顺而取之故曰迎随调气之方必在隂阳者知其内外表里随其隂阳而调之故曰调气之方必在隂阳者也夫用鍼刺者须明其孔穴虚实补泻送坚付软以急随缓荣衞常行勿失其理故经云虚则补之实则泻之不虚不实以经取之然虚者补其母实者泻其子当先补而后泻不实不虚以经取之者然是正经自生其病不中他邪当自取其经故言以经取之又云刺荣无伤于卫刺卫无伤于荣然针阳者卧针而刺之刺隂者先以左手捻按所针荣俞之处气散乃内针是谓刺荣无伤于卫刺卫无伤于荣也　又云东方实西方虚泻南方补北方者然是金木水火土当互相平也縁东方木西方金木欲实金当平之土欲实木当平之金欲实火当平之水欲实土当平之东方者肝也则知肝实西方者肺也则知肺虚泻南方补北方者南方火火者木之子也北方水水者木之母也水胜火子能令母实母能令子虚故泻火补水欲令金不得平木也经言不能治其虚何问其余此之谓也
　　论下针分寸
　　夫言气实者热气虚者寒也针实者以右手持针左手捻按开针穴以防之针虚者以左手闭针穴以补之补泻之时与气开阖相应是谓针容一豆补泻之理也　又云虚者徐而疾实者疾而徐徐即是泻疾即是补补泻之法一依此也下针之时揑取穴置针于荣上三十六息以左手搯穴令定法其地不动右手持针象其天而运转也于此三十六息然定得针右手存意捻针左手揑穴可重五两已来计其针如转如不转徐徐下之若觉痛即可重二两若不觉以轻下之入荣至卫至疾得气如有鱼食钓即得其病气也量其轻重以经取之名曰疾徐者至病即得气欲出针时子午缓缓而出令引病气不絶名曰徐也既引气多一向无补名之曰泻问曰凡下针时若何是好荅曰徐徐下之坚持为实凡下针先须持针坚得安穏不用饱食亦不用空肚欲患人欲针针者有乗车来者有步行来者如人行十里许须令坐息安神定气乗车者如人行三里许患人嘿嘿而不言安大坐候气脉安定乃可下针　又云夫针之者不离身心口如防索目欲内视消息气而不得安行针针入一分知天地之气针入二分知呼吸之气针入三分知逆顺之气针皮毛者无伤肌肉针肌肉者无伤筋脉针筋脉者无伤骨髓针骨髓者无伤诸络东方甲乙木主人筋膜南方丙丁火主人血脉西方庚辛金主人皮毛北方壬癸水主人骨髓中央戊己土主人肌肉针伤筋膜者令人愕视失魂针伤血脉者令人烦乱针伤皮毛者令人上气失魂针伤骨髓者令人呻吟失志针伤肌肉者令人四肢不收失智也刺若中心一日死刺若中肝五日死刺若中肾六日死刺若中肺三日死刺若中脾十日死刺若中胆一日半死　又云无刺大醉无刺大怒无刺大劳无刺大饱无刺大饥无刺大渇无刺大惊已上古之深诫也
　　气血问答
　　黄帝问曰十二经中气血多少可得闻乎岐伯对曰其可度量者中度也以经水应十二经脉也谿谷逺近深浅气血多少各不同其治以鍼灸各调其气血合而刺之补虚泻实皆须尽知其部分也
　　肝足厥隂经少气多血　　　心手少隂经少血多气脾足太隂经少血多气　　　肺手太隂经少血多气肾足少隂经少血多气　　　胆足少阳经少血多气小肠手太阳经多血少气　　胃足阳明经多血多气大肠手阳明经多血多气　　膀胱足太阳经多血少气心包络手厥隂经多血少气　三焦手少阳经多气少血
　　视其部中浮经其色多青则痛多黑则风痹黄赤则热多白则寒五色皆见寒热也感虚则留于筋骨之间寒多则筋挛骨痛热多则骨消筋缓也
　　经脉统论
