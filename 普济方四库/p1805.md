<!-- { "loadSidebar": true } -->
　　耳聋　　　　　肾胆
　　右件病证临泣悉主之先取临泣后取外闗【秋冬五七分春　夏五分灸五七壮】
　　外闗二穴主治二十七证
　　肢节肿痛　　　　脾　　　　臂冷痛　　　三焦
　　鼻衂　　　　　　肺　　　　手足发热　　　三焦手指节痛不能屈　三焦　　　眉棱中痛　　　膀胱手足疼痛　　胃　　　产后恶风　　　肾胃
　　伤寒自汗　　胃肺　　头风　　　　　膀胱四肢不遂　　胆胃　　筋骨疼痛　　　肝胃迎风泪出　　肝　　　目赤疼痛　　　肝心腰背肿疼　　肾　　手足麻痛并无力　胃
　　眼肿　　　　心　　　头风掉痛　膀胱伤寒表热　　膀胱　　破伤风　　　胃
　　手臂痛　　　大肠三焦　头项痛　　小肠
　　盗汗　　　　心主　　目翳或隠澁　　肝
　　产后身肿　　胃肾　　腰胯痛　　　　肾雷头风　　　胆
　　右件病证外闗悉主之【秋冬一寸半春夏一寸　灸二七壮】
　　后谿二穴主治二十四证
　　手足挛急　　肝　　　手足颤掉　　　肝三焦头风痛　　　三焦膀胱伤寒不觧　　　膀胱盗汗不止　　肺心　　中风不语　　　经络肝
　　牙齿痛　　　　胃大肠　　癫癎吐沫　　　胃
　　腰背强痛　　　肾　　　　筋骨痛　　　　肝胃咽喉闭寒　　　肾肺胃　　顋颊肿痛　　　胃小肠伤寒项强或痛　膀胱　　　膝胫肿痛　　　肾
　　手足麻　　　　胃　　　　眼赤肿　　　　肝心伤寒头痛　　　膀胱　　　表汗不出　　　肺胃冲风泪下　　　肝胆　　　破伤风　　　肝
　　产后汗出恶风　肺　　　　喉痹　　　　　肾肝
　　脚膝腿痛　　　胃　　　　手麻痹　　　　大肠右件病证后谿悉主之先取后谿后取申脉【秋冬五分春夏三分灸五七壮】
　　申脉二穴主治二十五证
　　腰背强痛　　　膀胱　　　肢节烦痛　　　肾肝手足不遂　　　胃胆　　　伤寒头痛　　　膀胱
　　身体肿满　　　胃　　　　头面自汗　　　胃
　　癫癎　　　　　肝　　　　目赤肿痛　　　膀胱
　　伤风自汗　　　胃　　　　头风痒痛　　　胆
　　眉棱痛　　　　膀胱　　　雷头风　　　　　　胆
　　手臂痛　　　　大肠　　　臂冷　　　　　　　三焦
　　产后自汗　　　肾　　　　鼻衂　　　　　　　肺
　　破伤风　　　　肝　　　　肢节肿痛　　　　　肾肝
　　腿膝肿痛　　　胃　　　　耳聋　　　　　　　肾
　　手足麻　　　　胆　　　　吹奶　　　　　　　胃
　　洗头风　　　　膀胱　　　手足挛　　　　　　肝肾产后恶风　　　肾
　　右件病证申脉穴悉主之先取申脉后取后谿【秋冬一寸春夏八分灸七壮】
　　列缺穴主治三十一证
　　寒痛泄泻　　　脾　　　　妇人血积痛或败血　肝
　　咽喉肿痛　　　胃　　　　胎死不出及衣不下　肝
　　牙齿肿痛　　　胃大肠　　小肠气撮痛　　　　小肠
　　脇癖痛　　　　肝肺　　　吐唾脓血　　　　　肺
　　咳嗽寒痰　　　肺　　　　痃气　　　　　　　胃
　　食噎不下　　　胃　　　　脐腹撮痛　　　　　脾
　　心腹痛　　　　脾　　　肠鸣下痢　　　大肠痔痒痛漏血　　大阳　　腹痛泻痢　　　脾产后腰痛　　　肾肝　　产后发狂　　　心产后不语　　　心包络　米谷不化　　　脾肾男子酒癖　　　胃肝　　乳痈肿痛　　　胃妇人血块　　　肝肾　　温疟不瘥　　　胆吐逆不止　　　脾胃　　小便下血　　　小肠小便不通　　　膀胱　　大便閟塞　　　大肠
　　大便脓血　　　　大肠　　胷膈痛痞　　　心胃诸积聚痰膈　　　心胃
　　右件病证列缺悉主之先取列缺后取照海【秋冬五分春夏三分　灸三壮】
　　照海穴主治二十九证
　　喉咙闭塞　　　　胃　　　小腹冷痛　　　肾肝小便淋澁并不通　膀胱　　妇人血晕　　　肺肾
　　膀胱气痛　　　　膀胱　　胎衣不下　　　肾
　　脐腹痛　　　　脾　　　小肠胀满　　　小肠肠癖下血　　　大肠　　饮食不纳反胃吐食　胃男子癖并酒积　肺肝　　肠鸣下痢腹痛　　　大阳
　　中满不快　　　胃　　　食不化　　　　　　胃
　　妇人血积　　　肾心主　儿枕痛　　　　　　胃肝
　　难产　　　　　肾肝　　泄泻　　　　　　　脾
　　呕吐　　　　　胃　　　酒积　　　　　　　脾
　　痃气　　　　　胃　　　气块　　　　　　　脾肝肾
　　酒痹　　　　　胃肝　　气膈　　　　　　　心主
　　大便不通　　　大肠　　食劳黄　　　　　　脾胃
　　肠风痒　　　　大肠　　癖痛　　　　　　　肝肺
　　足热厥　　　　心主
　　右件病证照海悉主之先取照海后取列缺【秋冬一寸春夏五分　灸九壮】
　　右法先刺主证之穴随病左右上下所在取之仍循扪导引按法袪除如病未已必求合穴未已则求之须要停针待气使上下相接快然失其所苦而后出鍼
　　论补泻说
　　黄帝问邪气在经其病如可取之柰何岐伯对曰邪之在经如水得风波涌陇起其行脉中循循然其中手也时大时小动无常处在隂与阳不可为度卒然逢人早遏其路吸则纳鍼无令气忤静以久留无令邪布吸则转鍼以得气为故呼引鍼呼尽乃去大气皆出故命曰泻帝又问曰不足者补之柰何对曰先必扪而循之切而散之推而按之弹而怒之抓而下之通而取之外引其门以闭其神呼尽纳针静以久留以气至为故如待所贵不知日暮其气已至适而自护吸引鍼气不得出各在其处惟阖其门令神气存大气留止故命曰补端效方曰古人云灸熨焫蒸助阳退隂方宜法异自北南亨穴真灸当疾瘳蒸熨阳冲气壮辛甘汤液内外相应卒隂寒为病甚笃先贤哲知尚犹诫慎推详上世遗风范再思可矣
　　论邪入皮毛经络风冷热灸法
　　外防秘要云素问岐伯曰夫邪之客于形必先入于皮毛留而不去入于孙络又留而不去入于经脉内连五脏散于肠胃隂阳俱感五脏乃伤此邪之从皮毛而入于五臓之决也如此则疗其经今邪客于皮毛入于孙络留而不去闭塞不通不得入于经溢于大络而生竒病焉夫五脏六腑精灵之气顺脉而出附经而入终而复始如环无端若越其数者则伤脉而损经变为异病也　岐伯曰凡欲疗风则用火灸风性浮轻色或赤或白痒多者风热也寒性沉重色或青或黒痛多者寒也湿性萎润色黄鲜瘀痹多湿也此三种本同而末异也风为百病之长邪贼之根一切众病悉因风而起也欲灸风者宜从少以至多也灸寒者宜从多以至少也从少以至多者从三壮五壮七壮又从三十五十七十壮名曰从少至多也从多以至少者从七十五十三十又从七百五百三百名曰从多以至少也灸风者不得一顿满一百若不灸者亦可以蒸药熨之灸寒湿者不得一顿满千若不灸亦可以蒸药薰之风性浮轻则易散故从少而至多也寒性沉重则难消故从多而至少也
　　诸病在隂在阳并用鍼药论
　　黄帝问于少师曰余闻人之生也有刚有柔有弱有强有短有长有隂有阳愿闻其方少师荅曰隂中有隂阳中有阳审知隂阳刺之有方得病所始刺之有理谨度病端与时相应内合于五脏六腑外合于筋骨皮肤故内外皆有隂阳在内者五脏为隂六腑为阳在外者筋骨为隂皮肤为阳故曰病在隂之隂者刺隂之荣输【言五藏也】荣者火也流者荣也一穴中有三说火者气分也浅也阳分也腑之出入也荣者隂也血也内也脏也当除刺此腧者土也注也腧也亦一穴中三义三法土者气分也浅者阳分也腑之出入也此气血交变之大要也一言可通千万也腧者隂也血也内也有形质也谨当深刺此是为隂中之隂也
　　病在阳之阳者言六府也刺阳之合
　　阳之合者通言六府之中各有所入为此一穴乃胃与癸肾也只合浮取中胃也用药补以甘温泻以苦寒假令阳气下陷入隂中当推而阳之
　　病在阳之隂者刺隂之经【筋与骨病也】
　　刺隂之经若筋骨之邪在是何布分谁家筋骨病于何藏各藏穴中有经穴经者气也肺主诸气散入五脏为五经洁古云动而不休曰经此天元之正气生万物者也
　　病在隂之阳者刺络脉【阳之阳者皮肤中见络脉是也】
　　络脉者竒邪也在五脏部分者为隂络在六腑部分者为阳络缪刺论中说交经刺之宜三棱鍼出血是其法也
　　病在阳者命曰风
　　此病在阳者言十二经受风也以髙言气分也故身半以上风中之也用鍼当引而去之又曰散而去之用药以辛温发散通因通用又曰热因热用是也
　　病在隂者命曰痹
　　身半以上湿中之也痹论曰饮食自倍膓胃乃伤得之饮食劳倦脾胃气虚而下溜运气营气不能升降经营心肺也
　　隂阳俱病命曰风痹【言隂阳气血俱病也】病有形而不痛者阳之类也无形而痛者隂之类也无形而痛者其阳完而隂伤急治其隂无攻其阳有形而不痛者隂完而阳伤急治其阳无攻其隂隂阳俱动乍有形乍无形加以烦心命曰隂胜其阳此谓不表不里其形不久【隂阳俱动动者火也是阳之贼】解云风寒伤形忧恐忿怒伤气气伤脏乃病脏寒形乃应形风伤筋脉筋脉乃应此形气内外之相应也　久痹不去于身视其血络尽去其血诸阳受气于四肢诸隂受气于五脏论
　　黄帝鍼经云凡刺之道毕于终始明知终始五脏为纪隂阳定矣隂者主臓阳者主腑阳受气于四末隂受气于五脏故泻者迎之补者随之知迎知随气可令和和气之方必通隂阳五脏为隂六腑为阳
　　足之三阳【胃胆膀胱之经】从元气上至目【从九泉之下至卯在人身为目之二皆从
　　地出至卯也】
　　自子至卯一十二度半
　　手之三阳【三焦大肠小肠之经】上走手表【自开目时始行阳道二十五度此一十二度半】
　　自卯至午一十二度半
　　手之三隂【肺包络心包络兼之】从手下走入腹中【自阳脏也阳受气于四末自天
　　下降行秋令是血领诸气乃秋自天外也】
　　自午至酉一十二度半
　　足之三隂【脾肾肝之经】元气从腹下走至足
　　自酉至子一十二度半
　　此诸阳脏之气受领天上阳入于地藏道行冬令入于地中满溢不能容地之用及天之体左迁上走出天隂气上天寒凉是也故曰地以阳杀隂藏此之谓也到此之际隂领着阳行便是隂血先行阳气后行故曰寒胜则浮乃隂之　　气受于腹【一十二度半】故曰诸阳受气于四肢诸隂受气于五脏此之谓也
　　已上论天元真气一昼夜五十度周于身一刻行八丈一尺一百三十五息二刻转一周天二百七十息行一十六丈三尺乃一万三千五百息脉行八百一十丈也非经血经水者也十二经水左迁元气右迁上上下下无有终始
　　夫天真元气者迁推以五味营气谷气又为阳气又为少阳之气奉滋养者也经云三隂上奉之者此也
　　六节藏象论
