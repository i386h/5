<!-- { "loadSidebar": true } -->
　　假令补法先令病人咳嗽一声得入腠理复令病人吹气一口随吹下针至六七分渐进肾肝之部停针徐徐良久复退针一豆许乃撚针问病人觉热否然后针至三四分及心肺之部又令病人吸气内针撚针使气下行至病所却外撚针使气上行直过所针穴一二寸乃吸而外撚针出以手速按其穴此为补　夫病后热者治之以寒也何如须其寒者先刺入阳之分后得气推内至隂之分复令病人地气入而天气出谨按生成之息数足其病人自觉清凉矣夫病恶寒者治之以热也何如须其热者先刺入隂之分后得气徐引针至阳之分复令病人天气入而地气出亦谨按生成之息数足其病人自觉知暖矣
　　迎随补泻法
　　经云东方实而西方虚补北方而泻南方何谓也此实母泻子之法非只刺一经而已假令肝木之病实泻心火之子补肾水之母其肝经自得其平矣五脏皆仿此
　　真言补防手法
　　补法
　　左手掐穴右手置针于穴上令病人咳嗽一声针入透于腠理令病人吹气一口随吹针至分寸待针头沈拏时转针头百病以手循扪觉气至却回针头向下觉针头沉紧令病人吸气一口随吸出针及闭其穴【谓一手急撚孔是也】虚羸气弱痒麻者补之
　　泻法
　　左手搯穴右手置针于穴上令病人咳嗽一声针入腠理复令病人吸气一口随吸气入针至分寸觉针沉紧转针头向病所觉气至病若觉病退便转针头下以手循扪觉针沉闷令病人吹气一口随吹气一口而徐出其针则不闭其穴命之曰泻丰肥坚硬疼痛者泻之
　　素问泻必用方补必用员
　　夫泻必用方以气方盛也以月方满也以日方温也以身方定也以息方吸而内针及复其方吸而转及复其方呼而徐引针故曰泻　夫补必用员员者行也行者移也谓行不宜之气移未复之脉故刺必中其荣及复吸而推针至血故员与方非针也余不知圣人之意请后之明达之士详究焉
　　春夏刺浅秋冬刺深法
　　内经曰病有浮沉刺有浅深各正其理无反其道然春夏为阳其气在外人气亦浮凡刺者故浅取之秋冬为隂其气在内人气在脏凡刺者故当深取之又言春夏各致一隂秋冬各致一阳者谓春夏为阳谓隂所养故刺之各致一阳秋冬为隂谓隂所飬故刺之各致一隂春夏温必致一隂者谓下针深刺至肾肝之部得其气针便出之是以引持之隂也秋冬寒必致一阳者谓下针浅则刺至心肺之部得其气推而内之良久针出是以推内之阳也故素问曰春夏飬阳秋冬飬隂
　　生成数法
　　冷补之时使气至病所更用生成之息数令病人鼻中吸气口中出气按所病脏腑之数自觉热矣　当热泻之时使气至病所更用生成之息数令病人鼻中出气口中吸气按所病脏腑之数自觉清凉矣
　　手指补泻法
　　经云凡补泻非必呼吸出内而在乎手指何谓也故动揺进退搓盘弹撚循扪摄按爪切是也畧备于后动　动者如气不行将针伸提而已
　　退　退者为补泻欲出针时各先退针一豆许然后却
　　留针方可出之此为退也
　　搓　搓者凡令人觉热向外似搓线之貌勿转太紧治
　　寒而里卧针依前转法以为搓也
　　进　进者凡不得气男外女内者及春夏秋冬各有进
　　退之理此之为进也
　　盘　盘者为如针腹部于穴内轻盘摇而已为盘之也揺　揺者凡泻时欲出针必须动揺而出者是也弹　弹者凡补时可用大指甲轻弹针使气疾行也如
　　泻不可用也
　　撚　撚者以手撚针也务要识手左右也左为外右为
　　内慎记之
　　循　循者凡下针于为部分经络之处用手上下循之使气血注来而已是也经云推之则行引之则止
　　扪　扪者凡补时用手扪閇其穴是也
　　摄　摄者下针如气涩滞随经络上用大指甲上下切
　　其气血自得通行也
　　按　按者以手捻针无得进退如按切之状是也爪　爪者凡下针用手指作力置有凖也
　　切　切者凡欲下针必先用大指甲左右于穴切之令气血宣散然后下针是不伤荣卫故也
　　呼吸补泻法
　　补泻者言呼吸出内以为其法补之时从卫取气也取者言其有也素问曰必先扪而循之切而散之推而按之弹而挐之爪而下之通而取之外引其门以闭其神呼尽内针静以久留以气至为故如待贵宾不知日暮其气以至适而自获吸引针气不得出各在其处推阖其门令神气存大气留止故命曰补是取其气而不令气大出也当泻之时从荣置其气而不用也故素问曰吸则内针无令气忤静以久留无令邪布吸则转针以得气为故呼引针呼尽乃去大气皆出故命曰泻泻者是置其气而不用也若阳气不足而隂血有余者当先补阳而后防隂隂血不足而阳气有余者当先补隂而后防阳以此隂阳调和荣卫通行此为针之要也
　　夫妇配合
　　大言隂与阳小言夫与妇隂日隂时则当刺隂干阳日阳时则当刺阳干故隂阳者血气也隂日血先气后阳日气先血后经云荣行脉中卫行脉外故隂日虽遇阳时刺隂干者何也葢隂日血先行引气后随血入脉中而行此为妇有气夫往从之者故隂干是也故阳日虽遇隂时刺阳干者何也葢阳日气先行引血后随气流注在脉外而行此为夫有气妇往从之者故阳干是也如斯之论此之谓也
　　经络取原法
　　本经原穴者无经络逆从子母补泻凡刺原穴诊见动作来应手而纳鍼吸则得气无令出鍼停而久留气尽乃出此拔原之法也
　　王海藏拔原法
　　假令针肝经病于本经原穴亦针一针如补肝经来亦于本经原穴亦补一针如泻肝经来亦于本经原穴泻一针如余经有补泻针毕仿此例亦补泻各经原穴手太隂之原出于太渊　手少隂之原出于神门手厥隂之原出于太陵　手太阳之原出于腕骨手阳明之原出于合谷　手少阳之原出于阳池足太隂之原出于太白　足少隂之原出于太谿足厥隂之原出于太冲　足太阳之原出于京骨足阳明之原出于冲阳　足少阳之原出于丘墟
　　凡此十二原穴非泻子补母之法虚实通用故五脏六腑有病皆取其原是也
　　井主心下满　　荣主身热　　俞主体重节痛经主喘欬寒热　合主逆气而泄
　　经络腧穴配合法
　　五脏六腑各有井荣腧经合腑为阳脏为隂阳主表隂主里故为隂阳荣卫相合其中隂井乙木阳井庚金隂荣丁火阳荣壬水隂腧己土阳腧甲木隂经辛金阳经丙火隂合癸水阳合戊土故隂阳腧荣而各不同有配合之法名曰对刺手之三隂始于癸而终于乙手之三阳始于庚而终于戊足之三阳始于戊而终于庚足之三隂始于乙而终于癸手之隂阳隂逆阳顺足之隂阳阳逆隂顺此隂阳逆顺不可不知也
　　十二经是动所生之病
　　手太隂肺之经
　　是动病【气】肺胀满膨膨而喘欬缺盆中痛甚则交两手而瞀是谓臂厥主肺
　　所生病【血】咳嗽上气喘渇烦心胷满臑臂内前廉痛掌中热气盛有余则肩背痛风汗出中风小便数而欠气虚则肩背痛寒少气不足以息溺色变卒遗失无度
　　手太阳小肠经
　　是动病　嗌痛颔肿不可回顾肩似拔臑似折主液所生病　耳聋目黄颊颔肿颈肩臑肘臂外后廉痛
　　手阳明大肠经
　　是动病　齿痛防肿主津
　　所生病　目黄口干衂喉痹痛肩前臑痛
　　足厥隂肝之经
　　是动病　腰痛不可俛仰丈夫防疝妇人少腹痛所生病　胷满呕逆洞泄狐疝遗溺闭癃
　　足少阳胆之经
　　是动病　口苦善太息心脇痛不能转侧甚则面防尘体无膏泽足外反热是谓阳厥主骨
　　所生病　头痛角颔肿痛目锐眦痛缺盆中痛腋卒肿马刀挟瘿汗出振寒疟胷脇肋髀膝外至胫絶骨外踝前及诸节皆痛小指次指不用
　　足少隂肾之经
　　是动病　饥不欲食面黒如炭色欬唾则有血喉鸣而喘坐而欲起目无所见心悬若饥状气不足则善恐心惕惕若人将捕之是谓骨厥主肾
　　所生病　口热舌干咽肿上气嗌干及痛烦心心痛黄疸肠癖脊股内后廉痛痿厥嗜卧足下热而痛
　　手少隂心之经
　　是动病　嗌干心痛渇而欲饮是谓臂厥主心所生病　目黄脇痛臑臂内后廉痛厥掌中热
　　手厥隂心包络经
　　是动病　手心热肘臂挛急腋肿甚则胷脇支满心中澹澹大动面赤目黄善笑不休主脉
　　所生病　烦心心痛掌中热
　　足太阳膀胱经
　　是动病　头痛目似脱项似拔脊痛腰似折髀不可以曲腘似结腨似裂是谓踝厥主筋
　　所生病　痔疟狂癫疾头脑顶痛目黄泪出鼽衂项背腰尻腘腨脚背痛小指不用
　　足阳明胃之经
　　是动病　凄凄然振寒善伸数欠顔黑病至则恶人与火闻木音则愓然而惊心欲闭户牖而处甚则上髙而歌弃衣而走贲向腹胀是谓骭厥主血
　　所生病　狂疟温滛汗出鼽衂口防唇疹颈项肿喉痹大腹水肿膝膑肿痛循膺乳街股伏兎骭外廉足跗上皆痛中指不用气盛则身已前皆热其有余于胃则消谷善饥溺色黄气不足则身已前皆寒栗胃中寒则胀满
　　手少阳三焦经
　　是动病　耳聋浑浑焞焞嗌肿喉痹主气
　　所生病　汗出目锐眦痛耳后肩臑肘臂外皆痛小指次指不用
　　足太隂脾之经
　　是动病　舌本强食则呕胃脘痛腹胀善噫得后与气则快然如衰身体皆重痹
　　所生病　舌本痛体不能动揺食不下烦心心下急痛寒疟溏泄水闭黄疸不能安卧强立股膝内肿厥足大指不用
　　云岐子论经络迎随补泻法
　　能知迎随可令调气调气之方必别隂阳隂阳者知荣卫之流行逆顺经脉往来终始凡用针顺经而刺之为之补迎经而夺之为之泻故迎而夺之安得无虚随而取之安得无实此谓迎随补泻之法
　　古法流注
　　经云其气始从中焦注手太隂阳明阳明注足阳明太隂太隂注手少隂太阳太阳注足太阳少隂少隂注手心主少阳少阳注足少阳厥隂厥隂还注于手太隂如环无端周流不息昼夜流行与天同度此法如气血所生之经络于一经中井荣腧经合迎而补泻之亦用东方实而西方虚泻南方补北方是也
　　四季人神不宜灸
　　春在左脇　　秋在右脇　夏在脐　冬在腰
　　逐日人神歌诀
　　一足大指鼻小指　二踝发际外踝中　　三股牙齿肝及足四腰胃脘手阳明　五口遍身还在手　　六手胸间又在胷七踝气冲并在膝　八脘股内及隂中　　九尻在足并膝经十腰在背足趺中
　　十二支人神所在诸法
　　子日【在目孙氏云在肩口】　丑日【在耳及腰】　　　　　寅日【在胷又云在口】
　　夘日【在脾孙氏云在鼻】　辰日【在腰】　　　　　　巳日【在头口孙氏云一在手】午日【在心腹】　　　未日【在两足心孙云在足】　　　申日【在肩及颊又云头腰】酉日【在胫孙氏云在背】　戌日【在咽喉孙氏云在头一作项】　亥日【在背颈又在两膝孙氏云在项】
　　又法
　　甲乙日【忌寅时不灸头】　　　　　　丙丁日【忌辰时不灸耳】
　　戊巳日【忌午时不灸发须一云不灸膝膑】　壬癸日【忌酉时不灸足】
　　又法
　　毎月六日十五日十八日二十二日二十四日小尽日甲辰庚寅乙夘丙辰辛巳五辰五酉五未八节日前后各一日若遇以上日并凶不宜灸之
　　又法
