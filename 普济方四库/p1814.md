<!-- { "loadSidebar": true } -->
　　闲邪瞆叟云经曰太一日游以冬至之日始居于叶蛰之宫数其从宫所在日徙一处至九日复反于一常如是无已周而复始此乃太一日游之法也其防甚明别无所隠柰行针之士无有知者秘而不传致使圣人之法罕行于世良可叹也仆虽非医流平昔常留心于医言之闻之偹之其详之而不迷岂非仁乎輙以短见遂将逐节太一所直之日编次成圗其圗始自八节得宫之日从其宫至所在之处首一终九日徙一宫至九日复反于一周而复始如是次而行之计毎宫各得五日九之则一节之日悉偹令一一条次备细开具于逐宫之内使观者临圗即见逐节太一所直之日在何宫内乃生人之身体所忌之处庻行针之士知而避之俾人无忤犯太一之凶此仆之本意也仆诚非沽名者以年齿衰朽恐身殁之后圣人之法湮没于世故编此圗发明厥防命工镌石传其不朽贵得其法与时偕行焉览者勿以目见诮





<子部,医家类,普济方,卷四百十一>
<子部,医家类,普济方,卷四百十一>
<子部,医家类,普济方,卷四百十一>
<子部,医家类,普济方,卷四百十一>








　　经曰身形之应九野左足应立春其日戊寅己丑左脇应春分其日乙卯左手应立夏其日戊辰己巳膺喉首头应夏至其日丙午右手应立秋其日戊申己未右手应秋分其日辛酉右足应立冬其日戊戌己亥腰尾下窍应冬至其日壬子六腑膈下五脏应中州其大概禁太一所在之日及诸戊巳凡此九者善八正所在之处所主左右上下身体有疾病疮肿欲治无以其所直之日刺之是谓大忌冬至叶蛰宫说
　　冬至叶蛰宫圗按周身之法取九宫方位离为上部中五为中部坎为下部巽坤为二肩臂震兊为左右脇干艮为左右二足太一游至处禁忌针灸【若起叶蛰宫取冬至一日为首他皆仿此】












　　一歳十歳起二宫顺行逐日
　　人神就甲子内检尻神者神
　　农之所制也凡人年命廵行
　　九宫値此尻神所在不可针
　　灸犯者必至丧命生痈疽尚
　　忧至命宜急速医治明堂经
　　云以八分为一寸孙思邈云
　　人有长短肥瘦宜取患人中
　　指第二节两横文故相去为
　　则
　　尻神起例诀
　　干宫背面耳须知　坎脚尻神肘肚皮　艮项腰间忌针灸震为牙舌不须疑　巽头胷乳连口鼻　膝肋难宫忌要文坤踝不当须见血　　兊为手后难医


　　治灸疮不发法
　　凡着灸疗病厯春夏秋冬不効者灸炷虽然数足得疮发脓壊所患即瘥如不得疮发脓壊其疾不愈甲乙经云灸疮不发者用故履底灸令热熨之三日即发脓出自然愈疾今用赤皮葱三五茎去其葱青于塘灰中煨热拍破热熨灸疮十余遍其疮三日自发立壊脓出疾愈资生经王氏云予见人灸不发者频用生麻油渍之而发亦有皂角煎汤冷频防之而发亦有恐气血衰不发于灸前后煎四物汤服以此汤滋养血气故也葢不可一概论也予尝灸三里各七壮数日过不发再各灸两壮右足发左足不发更灸左足一壮遂发两足亦在人以智取之若任其自然则终不发矣此人事所以当尽也
　　卫生寳鉴云国信副使覃郎中年四十九歳病脐腹冷痛完谷不化足胻寒而逆皮肤不仁精神困弱诊其脉沉细而防遂投其甘辛大热之剂又灸气海穴百壮灸三百穴各三七壮又灸阳辅穴各二七壮三日复以葱熨灸疮皆不发复灸前穴又十日后疮亦不作脓疮口皆亁初癸丑歳学针于窦子声因循穴腧曰凡用针者气不至而不效灸之亦不发大抵本气空虚不能作脓失其所养故尔更加不慎邪气加之病必不起异日因语针灸科总教授亦以为然戊辰春副使除益都府判到任未防时风疾半身麻木自汗恶风忘喜笑多妄言语防澁医以续命汤复发其汗津液重竭其证愈甚因求医还家日久神气昏愦体羸瘦饮食无味便溺遗失扶而后起屡易医药皆不能效因思内经有云阳气者若天与日失其所养则折夀而不彰今因此病而知子声之言矣或曰副使肥甘足于口轻暖足于体使令足于前所为无不如意君言失其所养何也对曰汝言所养养口体者也予论所养养性命者也且覃氏壮年得志不知所养之正务快其心精神耗散气血空虚因此致疾予因思灵枢云人年十歳五脏始定血气以通其气在下故好走二十歳血气始盛肌肉方长故好趋三十五脏大定肌肉坚血脉盛满故好起四十歳五脏六腑十二经脉皆大盛以平定腠理始疎荣华頽落发颇斑白平盛不揺故好坐五十歳肝气始衰肝叶始薄胆汁始减目始不明六十歳心气始衰善忧悲血气懈惰故好卧七十歳脾气虚皮肤枯八十歳肺气衰魄魂离故言善卧九十歳肾气焦脏枯经脉空虚百歳五脏皆虚神气皆去形骸独居而终矣葢精神有限嗜欲无穷轻丧其命一失难复其覃氏之谓欤
　　淋洗灸疮法
　　凡着灸治病才住火便用赤皮葱薄荷二味煎汤温温淋洗灸疮周回约一二尺以来令驱逐风气于疮口内出兼令经脉往来不滞于疮下自然疮壊疾愈若灸疮退火痂后用桃树东南枝梢青嫩栁皮二味等分煎汤温温淋洗灸疮此二味偏能散灸疮中诸风若疮内黒烂溃者加胡荽三味等分煎汤温温淋洗灸疮自然生好肉也若灸疮疼痛不可忍多时不效者加黄连四味等分煎汤淋洗立有神效
　　贴灸疮法
　　凡贴灸疮春用栁絮夏用竹膜秋用新绵冬用腹上白细毛猫儿腹毛更佳细资生经云今人多以膏药贴之两三日易全不疼但以膏药贴则易干尔若要脓出多而疾除不贴膏药尤佳　又法凡灸疮不瘥者日别灸六七壮自瘥
　　忌食物法
　　既灸忌猪鱼热麫生动风冷物鸡肉最毒房劳尤当忌也
　　又忌法
　　凡虎龙蛇牛马猪羊鸡犬猴鼠已上十二相属肉物皆不得食及以为药牛黄龙齿龙骨不可废　又云经里下人灸后亦忌饮水浆濯手足
　　前项诸法并散在诸部不可寻究故集之造次删成所以省披讨也












　　普济方卷四百十一
<子部,医家类,普济方>
　　钦定四库全书
　　普济方卷四百十二　　明　周王朱橚　撰鍼灸门
　　三人图【附经络穴图】
　　夫病源所起本于脏腑脏腑之脉皆出手足循环腹背无所不至往来出没难以测量将欲指取其穴非图莫可预备诸要非灸不精故经曰汤药攻其内鍼灸攻其外则病无所逃矣方知鍼灸之功过半于汤药然去圣乆逺学徒防昧孔穴出入莫测经源济弱扶危临事多错因慨其不逮鸠集今古名医明堂以述此篇用补私阙庶依孔知穴按经识分则孔穴亲踈居然可见矣旧明堂图年代乆逺传冩错误不足指南今依甄权等所撰为定云尔　铜人经云黄帝问曰余闻气穴三百六十五以应一岁未知其所愿卒闻之岐伯稽首再拜对曰善乎哉问也其非圣帝孰能穷其道焉因请益意尽言其处雷公问曰禁服之言凡刺之理经脉为始愿闻经脉之始生帝答曰经脉者所以决死生处百病调虚实不可不通也
　　流注经络井荣图説
　　夫流注者为刺法之深源作鍼术之大要是故流者往也葢流者要知经脉之行流也谓十二经脉各至本时皆有虚实邪正之气注于所括之穴也夫得时谓之开失时谓之阖夫开者鍼之必除其病阖者刺之难愈其疾可不明兹二者乎况经气内于五脏外应之节鍼刺之道经脉为始若识经脉则诸行气部分脉之短长血气多少行之逆顺祛逐有过补虚防实则万举万痊若夫经脉之源而不知邪气所在而不辨往往病在阳明反攻少阴疾在厥阴却和太阳遂致贼邪未除本气受弊以此推之经脉之理不可不通也昔圣人深虑此者恐后人劳而少功也广因闲暇之际爰取前经以按旧典遂为摘叶采摭精萃以明流注之幽防庶免讨寻之倦怠不揆荒拙列图于后凡我同声者见违阙改而正之不亦宜乎















　　凡刺之理经脉为始经脉者所以能决死生处百病调虗实不可不通也夫经气者内干五脏而外络支节其浮气不循经者为卫气精血专行于经隧者为荣气阴阳随内外相实如环之无端以常平旦为纪其脉始从中焦手太阴出注于手阳明上行注足阳明下行至肘上注大指间与足太阴合上行抵脾从脾注心中循手少阴出腋下臂注小指合手太阳上行乗腋出防内背上巅下项合足太阳循脊下尻下行注小指之端循足少阴上行注肾注心外散于胸中循手心主脉出腋下臂入两筯之间入掌中出中指之端环注小指次指之端合手少阳上行注膻中散于三焦从三焦注胆出脇注足少阳下行至肘上复从肘注大指间合足厥阴上行至肝从肝注肺中复出于手太阴此荣气之行也逆顺之常荣气之行常循其经周身之度一十六丈二尺一日一夜行八百一十丈计五十度周于身卫气则不循其经焉昼行于阳夜行于隂行于阳者行诸经行于隂者行诸脏凡刺之道须卫所在然后迎随以明补防此之谓也黄帝内经曰凡人两手足各有三隂三阳脉以合为十二经脉也手之三隂从脏走至手手之三阳从手走至头足之三阳从头下走至足足之三隂从足上走入腹络脉传注周流不息故经脉者行血气通隂阳以荣于身者也其始从中膲注手太隂阳明手阳明注足阳明太隂足太隂注手少隂太阳手太阳注足太阳少隂足少隂注手厥隂少阳手少阳注足少阳厥隂足厥隂注手太隂其气常以平旦为纪以漏水下百刻昼夜行流与天同度终而复始也






<子部,医家类,普济方,卷四百十二>
　　手太隂肺之经
