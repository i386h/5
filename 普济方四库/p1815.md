<!-- { "loadSidebar": true } -->
　　手太隂之脉起于中膲【中膲者在胃中脘主腐熟水谷水谷精防上注于肺肺行荣卫故十二注肺自此为始所以手太阴之脉起于中膲又髙烝徳云中膲乃脐中也】下络大肠【大肠为肺之雄故肺脉络大肠】环循胃口【胃口谓胃之上口贲门之谓也】上膈属肺【手太隂为脉之主故其肺上膈属于肺】从肺系横出腋下【腋胃肩之里也】下循臑内【臑为肩肘之间也】行少阴心主之前【少阴心主处中而大肠在后太隂行其前也】下肘中【尺泽穴分下】循臂内上骨下廉【上骨为臂之上骨上骨也下廉也】入寸口【经渠在穴此寸口中】上鱼【鱼为手大指之后也以其处如鱼之形故曰鱼】循鱼际【鱼际谓手鱼之际有穴居此故名曰鱼闲也】出大指之端【少啇穴分也】其支者【鍼经曰支而为络此手太阴之脉别走阳明者也穴名别缺】从脘后直出次指内防出其端【手太阴自此交入手阳明】是动则病【手太阴常多气少血今气先病是谓是动难经曰是动者气也此之谓乎】肺胀满膨膨而喘欬【膨膨谓气不宣畅也】缺盆中痛【缺盆穴名在肩下横骨防中言其处如缺豁之盆故名曰缺盆】甚则交两手而瞀【太素注云瞀低目也】是谓臂厥【肘前曰臂气逆曰厥】主肺所生病者【邪在气留而不去则传之于血也血既病矣是气之所生故云所生病也难经曰所病者血也斯之谓乎】欬嗽上气喘渴烦心胷满臑臂内前廉痛掌中热气盛有余则肩背痛风汗出中风小便数而欠【数频者欠少也】气虚则肩背痛寒则少气不足以息溺色变卒遗失无度盛者寸口大三倍于人迎虚者则寸口反小于人迎也【寸口人迎诸书不同有言寸口人迎者有言肺口人迎者言气然人迎者然则气口脉如与寸口脉异也同乎按五脏别论注云寸口可以气之盛衰故云气口可以切肺之动静故云肺口由是则脉如气口皆寸口也观丁徳用二难图可知矣气口人迎在头而告取手手也在手闗前一分人迎之估也右手闗前一分气口之位也气口以知阴人迎以知阳知阳知阴而盛躁明矣明盛躁而死生定以扁鹊所为经脉十二络脉十五皆因其圆如环之无端转相激灌朝于寸口人迎以处百病而不决死生也者正谓此矣人迎主外寸口主内两者相应俱往俱来若绳小大齐寸命之口平若其不　一谓之有病素问云人迎盛病在三阳寸口盛病在三阴若细言之肺人迎一盛在病足少阳一盛而躁在手少阳迎人二盛病在太阳二盛而躁在手太阳人迎之盛病在足阳明三盛而躁在手阳明人迎四嵗已上谓之格阳寸口一盛病在足厥阴一盛而躁在手心主寸口二盛病在足少阴二盛而寸在手少阴寸口三盛病在足太阴三盛病而躁在手太阴寸口四盛已上谓之阴闗若寸口人迎俱盛倍已上谓之闗格闗格者不得尽其命而死矣是以人迎二盛冩足少阳补足厥阴二冩一补曰一取之躁取之手人迎二盛冩足太阳补足少阳二二防一补二日一取之躁取之手人迎三盛冩足阳明补足太阴二冩一补日二取之躁取之二寸口一盛冩足厥阴补足少阳二补一冩日一取之躁取之三寸口一盛冩足厥隂补足少阳二足一冩日一取之躁取之手寸口二盛冩足少阴补足太隂一补二冩日二之躁取之手寸口二盛防足太阴补足阳明二补一防日二取之躁取之手寸口人迎此日必切而验之气和乃正今补经言盛者寸口大三倍于人迎则是寸口二盛而躁防手太阴补手阳明手二补三防日二取之者是也虚者寸口反小于人迎则是人迎三盛而躁防手阳明补手太阴三防一补日二取之者是也虚者寸口反小阳别论注云胃脘之阳者胃人迎气也察其气脉动脉大小与脉曰应否也胃为水谷之海故其气而知病处人迎在结两傍一寸五分动之动常在小而右大左小常以脏右大常以腑气口在手鱼际之后二寸皆可以脏腑之气】手太阴之别名曰列缺起于脘上分间并太阴之经直入掌中散于鱼际实则手鋭掌热虚则欠欬小便遗数取之去脘寸半别走阳明也手太阴之筋起于大指之上循指上行结于鱼除之后行寸口外侧上循臂结肘中上臑内廉入腋下出缺盆肩前髃上结缺盆下结胸里散贯贲合贲下下抵季肋其病当所过者支转筋痛甚则成息贲胁急吐血治在燔鍼刼刺以知为数以痛为输名曰仲冬痹也肺病者喘欬而肩背痛汗出尻隂股膝髀腨胻足皆痛虚则少气不能报息耳聋嗌干取其经太隂足太阳之外厥隂内血者肺热病者先浙然厥起毫毛恶凮寒舌上横身热热则喘咳痛走胸膺背不得太息头痛不堪汗出而寒丙丁甚庚辛大汗气逆则丙丁死刺手太隂阳明出血如大豆立巳
　　手太隂肺经从腹走手长三尺五寸左右共七尺凡二十二穴
　　中府二穴　　云门二穴　　天府二穴
　　侠白二穴　　尺泽二穴　　孔最二穴
　　列缺二穴　　经渠二穴　　鱼际二穴
　　太渊二穴　　少商二穴







<子部,医家类,普济方,卷四百十二>
　　手阳明大肠经
　　手阳明之脉起于大指次指之端内侧【次指之端商阳穴在焉】循指上廉出合谷两骨之间【合谷穴名也此两骨之间】上入两筋之中【阳谷穴也】循臂上廉【臂之上廉徧厯之手阳明之经也】入肘外廉【曲池穴分也】上循臑外前廉上肩出髃骨之前廉【髃骨谓肩髃之骨也故肩髃穴在此过骨之端故亦名髃骨】上出柱骨之防上【气府论云注柱骨主之会乃天鼎穴也在头缺盆上直扶突气舎后同身寸之半是也】下入缺盆络肺【肺为大肠之维大肠脉络于肺】下膈入属大肠【手阳明为太阳之经故其肺属太阳】其支者从缺盆上颈【结喉之后曰颈颈后曰项】贯颊【颊为面傍也】下入齿缝还出挟口交人中【人中一名水沟在鼻柱之下】左之右右之左上挟鼻孔【手阳明自此交入足阳明】是动则病【手阳明常多气少血今气先病是谓是动也】齿痛防肿【防谓颧之秀骨也】是主津所生病者【血受病于气是气之所生故云所生病也手阳明血气常多乃人之常数也亦有异于常者灵枢经曰手阳明之上气血甚则湏羙血少气多则气恶血气皆少则无湏手阳明之下血气盛则下腋下毛美手鱼肉以温血气皆少则手瘦寒由此则手阳明血气多少可得而知也】目寒口干衂【玉水曰鼻中水出日血出曰衂】喉痹肩前濡痛大指次指痛不可用气有余则当脉所过者热肿虚则寒栗不复【栗战也隂气盛阳气不足则为寒栗】盛者人迎大三倍于寸口虚者人迎反小于寸口也
　　手阳明之别名曰偏厯去脘三寸别入太阳其别者上肘循臂乗肩髃上曲颊徧齿其别者入耳防于宗脉实则齿龋耳聋虚则齿寒痹隔取所别也手阳明之筯起于大指次指之端结于脘上循臂结于肘外上臑结于髃其支者绕肩脾挟眷直者从肩髃上颈其支者上颊结于頄直者上出手太阳之前上左角络头下右颔其病当所过者支痛及转筯肩不举颈不可左右视治在燔鍼刼刺以知为数以痛为输名曰孟夏痹也邪客于手阳明之络令人气满胷中喘息而支胠胷中热刺手大指甲上去端如韭业各一厢左取右右取左如食顷巳【商穴阳也】邪客于手阳明之络令人耳聋时不闻音刺商阳立闻不巳刺中指甲上与肉交者立闻其不时闻者不可刺也耳中生风者不刺之如此数左刺右右刺左手阳明不巳刺其通脉出耳前者热病如手臂痛者刺手阳明大阴而汗出止
　　手阳明大肠经从手走头长五尺左右共一丈凡四十穴
　　商阳二穴　　二间二穴　　三间二穴
　　合谷二穴　　阳谿二穴　　偏厯二穴
　　温留二穴　　手下廉二穴　手三里二穴曲池二穴　　肘髎二穴　　肩髃二穴
　　巨骨二穴　　天鼎二穴　　扶突二穴
　　禾髎二穴　　迎香二穴　　手上廉二穴







<子部,医家类,普济方,卷四百十二>
　　足阳明胃经
　　足阳明之脉起于鼻交额中【两目之间鼻物深处胃之额中】旁纳太阳之脉【足太阳起于目背而阳明旁行约之】下循鼻外【迎香穴分也】入上齿中还出颊口环唇下交承浆【承浆穴名也在頥前唇下脘宛中】却循頥后下廉出大迎【大迎之穴在曲额前寸同身寸之一寸分防者中】循颊车【颊车胃颊之牙车也言足阳明脉循此颊车而行故颊车在耳下曲颊之端陷中】上耳前过客主人【客主人在耳前起骨闻口有空处】循髪际至腮其支者从大迎前下人迎【人迎在结喉两旁大脉动应手是也】循喉咙入缺盆下膈属胃【足阳胃之经故其脉属于胃也】络脾【脾者胃之雌故胃脉络于脾也】其直者从缺盆下乳内廉下侠脐入气冲中【气冲穴名也在腹下挟两旁相去同身寸之四寸鼠鼷上或云在毛际两傍鼠鼷上乃三焦之道路故云气冲或曰在皈来下同身寸之一寸】其支者起胃下口【胃下口即小肠上口也此处名幽门】循腹里下至气冲中而合以下髀关抵伏兔【伏兔血在膝上同身寸之六寸】下入膝膑中【膑谓膝之葢骨也】下循防外廉【防外廉三里之分也】下足跗【跗谓足上在也冲阳穴焉】入中指外间其支者下膝三寸而别以下入中指外间其支者别跗上入大指间出其端【大指间次指之端也居免所居焉素问云阳明根起于属兑是阳明自此交入足太阴】是动则病【足阳明常常多气多血今气先病是谓是动也】凄凄然【凄凄然不乐之貌】振寒【寒气客于经则阴气盛阳气虚故爲之振寒】善伸【伸谓伸弩筋骨也】数欠顔黒【顔额也】病至则恶人【足阳明厥则喘而惋惋则恶人也】与火【足阳明气血常盛邪客之则热热盛则恶火】闻木音则惕然而惊【胃土也木能克土故闻木音则惕然而惊】心动【谓心不安也】欲独闭户而处【处居阴阳相薄阳尽阴盛故欲独闭户牖而居以其恶喧尔】甚则欲上髙而歌【甚谓盛也阳盛则四肢实能登高也歌者以阳主喜故其声爲歌耳】弃衣而走【热盛于身故弃衣也以阳主动故走也】贲响腹胀是谓骭厥是主血【骭者胫别名也】所生病者【血受病于气是气之所生病也足阳明血气常多乃人之常数也亦有异于常者虚枢经曰足阳明之上血气盛则短气少血多则髯少血气皆少则无髯两吻多尽足阳明之下血气盛则下毛美长至胷血多气少则下毛美短至脐行则善髙举足足指少肉足善瘃血气皆少则无毛有则髙抽悴瘘厥足痹又云美髯者阳明多由此则足阳明血气多少可得而知之也】狂疟【足阳明病发则多狂妄】温滛汗出【其体温壮漫滛可止汗出乃巳然巳而复起】衂口防唇胗【胗谓唇疡也】颈肿喉痹大腹水肿【胃爲水谷之海气虚弱则不能传上水谷令水肿侍因而留满肠胃之间其肿大故曰大腹水肿】膝膑肿痛循膺乳【胃傍曰膺膺下曰乳】街股伏兔【冲胃气冲股胃膝上也】骭外廉足跗上皆痛中指不用气盛则身以前皆热【气盛身热说在下文】其有余于胃则消谷善饥【胃爲水谷之海其有余则能消在水谷故病善饥】溺色黄气不足则身以前皆寒【腹爲阴背爲阳足阳明行身之阴其气盛故以前皆甚气不足故身以前皆寒栗善行身之阳者足太阳之谓也】胃中寒则胀满【寒气者阴也隂主下若阴盛气盛则复上行故病胀满】盛者人迎大三倍于寸口也虚者乃人迎而反小于寸口也
