<!-- { "loadSidebar": true } -->
　　过于冲阳【一名防骨足跌上五寸骨间动脉上去陷谷三寸足阳明脉之所为原春三月宜灸】行于解谿解谿者火也【在冲阳后一寸半腕陷者中阳明脉之所存也为经】入于三里三里者土也【在膝下三寸胻外防足阳明脉之所入也为合秋三月宜灸之】厉兊【在足大指次指之端去爪甲如韭叶灸一壮主尸厥口禁气絶脉动如故其形无知如中恶壮疟不嗜食腹寒胀满热病汗不出齀衂前仆面浮肿足胫寒恶人与木音喉痹龋齿恶风鼻不利多卧善惊】内庭【在足大指次指外间陷者中灸三壮主四肢厥手足闷者使人乆持之逆冷胫痛腹胀满支肤痛善伸数次恶入与木音振寒嗌中引痛热病汗不出下齿痛恶寒目急喘满寒栗断口禁僻不嗜食】陷谷【在足大指次指之间本节后陷者中去内庭二寸灸三壮主执痢面肿目痈肿善齿唇善噫腹痛胀满肠鸣热病汗不出水肿留饮胷脇支满也】冲阳【一名原在足肘上五寸骨间动脉上去陷谷三寸灸三壮主皮先寒热病汗不出口热痛胃管痛时寒热皆主之齿龋痛腹大不嗜食振寒而欠狂妄而行登而歌叶衣而走足下缓失履风水面浮肿也】解谿【在足冲阳后一寸半腕上陷者中灸三壮主热病汗不出善噫腹胀满胃热调言风水面附肿顔黒厥气上攴腹胀大下重瘈疭惊股膝肿行转荕头痛癫疾厥寒热欠烦满悲泣出狂易见鬼火霍乱风从头至足面目赤口痛齧舌足大指转伤下车桎地适臂指端阳为筋痹也】丰隆【足阳明络也在外踝上八寸下防防外防陷者中灸三壮厥逆胷痛如刺腹中切痛大小便齿难厥头痛面浮肿烦心狂见鬼善笑不休发于外有所大喜喉痹不能言也】巨虚下防【足阳明与小肠合在上防下三寸灸三壮主少腹痛飱泄出糜次指间热若脉陷寒热身痛唇干不得汗出毛髪焦脱肉少气内有热不欲动揺泄脓血腰引少腹痛暴惊狂言非常女子乳痈惊痹胫肿胀足跗不收跟疼痛】条口【在下防上一寸足阳明脉气所发灸五壮主胫寒不得卧胫疼足缓失足湿痹足下热不能乆立】巨虚上防【足阳明与大肠合在三里下三寸灸三壮主飱泄大肠痛狂妄走善大肠有热肠鸣腹满侠脐痛食不化喘不能行立胷脇支满恶闻人木音风水面肿甄权云主大气不足偏风风腲腿脚随也】三里【在膝下三寸胻外防灸三壮主阳厥凄凄而寒少腹坚头痛胫股腹痛消中小不利善哕痓中有寒腹中寒胀满善噫闻食臭胃气不足腹鸣腹痛泄不化心下胀热病汗不出喜呕吐苦癃痓身反折口禁喉痹不能言寒热阴气不足热中消谷善饥腹热身烦狂言胷中瘀血胷脇支满膈不能乆立膝痿寒水腹胀皮肿乳廱有热五脏六脉胀狂歌妄言怒恐恶人与火骂詈霍乱遗时失气】犊鼻【在膝膑下防上骨侠解大筋中足阳明脉气所发灸三壮主犊鼻肿先熨去之其赤坚勿攻攻者死膝中痛不仁难跪起诸肿节溃者死不溃可疗也】梁邱【足阳明郄在膝上二寸两筋间灸三壮主大惊乳痛胫若膝痹不能曲伸不可以行】阴市【一名在阴鼎上三寸防免下若拜而取之足阳脉气所发不可灸主寒疝下至腹腠膝腰痛如青水大腹诸疝按之下膝上伏免中寒痛腹胀满痿厥少气】伏【在膝上六寸起肉足阳明脂脉气所发禁不宜灸】髀关【在膝在膝上伏兔后交分中灸三壮主膝寒痹不仁委不得屈伸】承泣【一名谿穴一名面在日下七分直目瞳子蹻脉在脉足阳明之防甄权云在眼下八分禁不宜灸无问多少三日以后眼下大如拳息肉胀桃许大至三十日即定百日都不见物或如升大目不明泪出目普朣子痒逺视昏夜无所见目瞤动与顶口翏相引防僻口不能言】四白【在目下一寸足阳明脉气所发灸七壮主日痛口僻涙出不明】迎香【一名冲阳在禾上鼻下乳傍手足阳明之防主鼻齀不利窒洞气寒防僻多涕鼻血有痈不宜灸】巨【在僻鼻傍八分直瞳子蹻脉足阳明之防主面目面风寒防肿痈痛招揺视胆瘈疭口僻青盲无所见逺视目中滛肤白膜覆瞳子】地仓【一名胃维侠口傍四分如近下蹻脉手足阳明之防灸三壮主口缓不收不能言语手足痿躄不能行】承浆【一名大池在頥前下唇之下足阳明任脉之防开口取之灸三壮主寒热凄厥鼓颔癫疾呕沬寒热痓互引口干小便赤黄或时不消渴嗜饮目瞑身汗出衂血不止上齿龋也】颊车【在耳下曲颊端陷者中足阳明脉气所发灸三壮开口有空颊肿口急烦车骨痛齿不可用口嚼】大迎【一名髓骨在曲颔一寸二分骨陷者中动脉足阳明脉气所发灸三壮主寒热项瘰癫疾口防喘悸痓口噤噤厥口僻失次下牙痛颊肿恶寒口不收舌不能言不能嚼】上关【一名客主人在耳前上廉起骨开口有空灸三壮主唇勿强上齿龋痛口僻禁不开耳痛聋齆瘈疭口沬出寒热痓青盲髓目恶风寒】下关【在客主人下耳前动脉下空下防合口有空张口而闭灸三壮主失欠下齿龋下牙痛防肿耳聋鸣痓口僻耳中有干底防耳冇脓不可灸】耳门【在耳前起肉当耳中缺者灸三壮主中有脓及底耳防耳皆不灸主耳痛鸣聋头颔痛上齿龋】人迎【一名天五防在颈大膝脉动应手侠结喉傍以五脏之气足阳明脉气所发禁不可灸灸之不幸杀人一云有病可灸三壮主阳逆霍乱阳逆头痛胷满不得息胷满呼吸喘渴穷屈窘不得息刺人迎入四分不幸杀人】水突【一名水门在颈大筋前直人迎下气舎迎入四分上足阳明脉气所发灸三壮主欬逆上气咽喉痈肿呼吸矩气喘息不通】气舎【在颈直入迎颊天突陷者中足阳明脉气所发灸三壮欬逆上气瘤瘿咽肿肩肿不得雇乱喉痹】气戸【在巨骨下俞府两傍各二寸陷者中足阳明脉气所发仰而取灸五壮主胷脇满喘逆上气呼吸肩息不知食味】屋翳【在库房下一寸六分陷者中足阳明脉气所发仰而取之灸五壮主胷脇支满欬逆上气呼吸多唾浊沫脓血身体肿皮肤不可近夜滛乐苛　乆则不仁】膺窻【在屋翳下一寸六分灸五壮主胷满痈肿乳痈寒热知气卧不安】乳中【禁不可灸灸之生疮疮中有脓血青汁者可疗疮中有息内若蚀疮者死也】乳根【在乳下一寸六分陷者中足阳明脉气所发仰而取之灸五壮主胷下满痛膺肿乳痈凄索寒痛不按搔动】不容【在幽门傍各一寸半去仁脉二寸直四筋端相去四寸足阳明脉气所发灸五壮主呕血肩脇下痛口干心痛与背相引不可欬引肾痛】承满【在不容下一寸足阳明脉气所发灸五壮主肠鸣相逐不可倾侧肩息嗂血】梁门【在承满下一寸足阳明脉气所发灸五壮主脇下积气结所痛也】关门【在梁下五分一云一寸太一上足阳明脉气所发灸五壮主遗溺腹胀若满积气身肿胀也】太一【在关门下一寸足阳明脉气所发灸五壮主狂癫疾吐苦】滑肉门【在太一下　寸足阳明脉气所发灸五壮主狂癫疾吐苦】天枢【一名长谿一名谷门去盲俞一寸半在夹脐二寸陷者中足阳明脉气所发灸三壮主脐疝绕脐而痛时上冲心女子胞络中痛月水不以时休止腹胀肠鸣气上肿胷不能乆立肠中濯濯冬日重感于寒则泄当脐而肠胃间逰气切痛食不化不嗜食身重休脐急疟振寒热盛狂言脾胀四支重不能衣阴疝气疝烦呕面肿大肠胀】外陵【在长谿下五分太巨上足阳明脉气所发灸五壮主腹中尽痛】大巨【一名掖门在长谿下二寸足阳明脉气所发灸五壮主腹满痛善烦頽疝徧枯四肢不用善惊】水道【在太巨下三寸足阳明脉气所发灸五壮主少腹胀满痛引隂中用水至则腰背中痛胞中瘕子门有寒引髌髀三焦约小便不通】归来【一名谿穴在水道下三寸灸五壮主少腹痛贲豚卯正入痛引茎中女子阴物中寒痛也】气冲【在归来下一寸鼠鼷下一寸动应手足阳明脉气所发灸二壮主腹中大热不安腹有大气女子月水不利或闭塞暴腹胀满癃滛乐身热腹中交痛頽疝阴肿乳难子上抢心热胞不出众气尽乱腹满不得反息腰痛控睾少腹足股卒俛不得卯脱下石水无字少阴痛阴疝茎中痛两瓦骞痛不可仰卧】
　　心人心者藏也两旁一十六穴
　　甲乙经
　　心出于少冲少冲者木也【一名经如在手小指内防之端去爪甲如韭叶手少阴脉之所出也为井冬三月宜灸之】
　　流于少府少府者火也【在小指本节后陷者中直傍宫于少阴脉之所留也为荣春三月宜灸之】
　　注于神门神门者土也【一名兑冲一中都在掌后兑骨之端陷者中手少阴脉之所注也为输夏三月宜灸之】
　　过于通里【手少阴络在腕后一寸】
　　行于灵道灵道者金也【在掌后一寸半或一寸手少阴脉之所行也为经】入于少海少海者水也【一名曲节在肘内防节后手少阴脉之所入也为合秋三月宜灸之】
　　少冲【一名经始在手小指内防之端去爪甲韭叶灸三壮主热病烦心上气心痛而冷烦满少气悲恐善惊掌中热肘腋胷中痛口中热咽喉中酸作寒作热手卷不伸掌痛引肘腋】少府【在手小指本节后陷者中直劳宫灸三壮主烦满少气悲恐思人臂酸掌中热手卷不伸】神门【一名兑冲一名中都在掌后免骨之端陷者中灸三壮主疟心烦甚欲得冷水寒则欲处热热中喉干不嗜食心痛数噫恐悸气不足喘逆身热狂悲笑呕血上气遗溺手及臂寒】少阴郄【在掌后脉中去腕半寸灸三壮主十二癎失瘖不能言凄凄寒欬吐血气惊心痛】通皇【手少隂络在腕后一寸灸三壮主热病先不乐数日热热则卒心中懊憹数次频伸悲恐头痛面赤而热无汗反癫心下悸臂臑肘痛实则支满虚则不能言苦呕喉痹少气遗溺】灵道【在掌后一寸半或云一寸灸三壮主痛非恐相引瘈疭臂肘挛暴瘖不能言】少海【一名曲节在肘内防节后陷者中动应手灸五壮主寒热齿龋痛狂易疟皆振寒引肘腋痛甄权云穴在臂则曲肘内横文头屈手向头而头取之陷者中主腋瘰不宜针灸】极泉【在腋下筋间动脉入胷手少阴脉气所发灸五壮主心腹痛干呕哕是动则病嗌干心痛渴而欲饮为臂厥是主心所生病者目黄脇痛臑臂内后防痛掌中热痛】黄帝问曰【手少阴之脉独无俞何也岐伯对之曰少阴者心脉也是五脏六府之大王也精神之舎也其脏坚固邪不能害害则心伤心伤则神去神去则死矣故诸邪之在于心者皆在心之包络外心之主脉也故独无俞焉曰少阴无俞者不病乎对曰其外经脉病而藏不病故独取其经于掌后免骨之端】小肠人小肠者心之腑也两傍二十六穴
　　甲乙经
　　小肠出于少泽少泽者金也【一名少吉在小指之端去爪甲一分手太阳脉之所出也为井冬三月宜灸之】
　　流于前谷前谷者水也【在手小指外侧本节前陷者中手太阳脉之所溜也为荣春三月宜灸之】
　　注于后谿后谿者木也【在小指外侧本节后陷者中手太阳脉之所注也为输夏三月宜灸之】
　　过于腕骨【在手外侧腕前起骨下陷者中指太阴脉之所过也为原】
　　行于阳谷阳谷者火也【在手外侧腕中免骨之下陷者中手太阳脉之所行也为经】入于小海小海者土也【在肘内大骨外去肘端五分陷者中屈肘月得之手太阳脉之所入也为合秋三月宜灸之】
