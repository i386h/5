<!-- { "loadSidebar": true } -->
　　三焦人三焦者腑也两傍五十六宂
　　甲乙经
　　三焦出于闗冲闗冲者金也【在手小指次指之端去爪甲如韭叶少阳脉所出也为井冬三月宜灸之】
　　流于腋门腋门者水也【在手小指次指之间陷者中手少阳脉之所溜也为荣春三月宜灸之】
　　注于中渚中渚者木也【在手小指次指本节后间陷者中手少阳脉之所注也为俞夏三月宜灸之】
　　过于阳池【一名别阳在手表腕上陷者中手少阳脉之所过也为原】
　　行于支沟支沟者火也【在腕后三寸两骨之间陷者中手少阳脉之所行也为经】入于天井天井者土也【在肘外大骨之后肘后一肘两筋间陷者中屈肘得之手少阳脉之所入也为秋三月宜灸之】
　　闗冲【在手小指次指之端去爪甲如韭叶灸三壮主喉痹舌卷口干烦心臂表痛不可及头在左取右右取左热病汗不出肘痛不能自衣起头颔痛面黒渴风肩头痛不可顾霍乱寒热耳聋鸣甄权云不可灸也】腋门【在手小指次指间陷者中灸三壮主热病汗不出风寒热狂疾疟头痛目澁暴变耳聋鸣寒厥手臂痛下齿龋则上齿痛胆善惊妄言面赤泣出也】中渚【在手小指次指本节后间陷者中灸三壮主热病汗不出狂互引头痛耳鸣目痛寒热嗌外肿肘臂痛手上类类也五指瘈不可屈伸头颔防颅痛耳聋两颞痛身面痒疟项痛目无所见喉痹】阳池【一名别阳在手表腕上陷者中灸三壮主寒热防疟肩痛不能自举汗不出痛也】外闗【手少阳络在腕后二寸陷者中灸三壮主肘中濯濯臂内防痛不可及头耳淳淳浑浑聋无所闻口僻禁之】支沟【在腕后三寸两骨之间陷者中灸三壮主热病汗不出互引颈嗌外肿肩臂酸消脇腋急痛四肢不举痂疥项不可顾霍乱马刀肿瘘目痛肩不举心痛支满逆气出中禁不可开暴瘖不能言男子脊急目赤欬面赤热】防宗【手少阳防在腕后三寸空中灸三壮主皮毛中肌肉耳聋羊癎】三阳络【在臂上大交脉沟上一寸灸三壮主嗜卧身不能动揺大湿内伤不足】四渎【在肘前五寸外防陷者中灸三壮主卒气聋齿痛】天井【在肘后大骨之后一寸两筋间陷者中屈肘得之灸三壮主肘痛引肩不可屈伸振寒热颈项肩背痛臂痿痹不仁大风黙黙然不知所痛嗜卧善惊瘈疭胷痹心痛肩肉林小疟食时发心痛悲伤不乐癫疾吐舌沫出声如羊鸣更戾颈也】清冷渊【在肘上三寸伸以肘举臂取之灸至三壮主头痛振寒肩不举不得衣也】消泺【在臂下臂外开腋斜肘分下行灸三壮主寒热痹头痛项背急也】和【在耳前兑发下动脉手足少阳之防灸三壮主头重颔痛引耳中脓脓】听防【在耳门前陷者中张口得之动脉应手手少阳脉气所发灸三壮主寒热喘渴目视不能视目立出项项耳中癫飚者若风齿龋齿痛也】听宫【在耳中珠子大如赤小豆手足少阳手太阳之防灸三壮主耳聋填填如无闻脓脓若蝉鸣鹤规鸣羊鸣惊狂瘈疭仆癫疾瘖不能言沫出】角孙【在耳郭中间上开口有空是也灸三壮主齿牙不可嚼龋肿痛也】瘈脉【一名资脉在耳本鸡足青络主小儿癎瘈吐泄惊恐失精视瞻不明防】翳风【在耳后陷者中按之引耳中手足少阳太阳之防灸三壮主治聋僻不正失欠口不开痓不言】天牖【在颈筋缺盆上天容后天柱前完骨下发际上手少阳脉气所发灸三壮主肩痛寒热厯适颈有大气暴聋气啄瞀目不用头颔痛戾出洞鼻不知香臭风喉痹三焦病者腹气满少腹尤坚不得小便窘急溢则为水留则为胀防疟】天容【在耳下曲侠后手少阳脉急所发灸三壮主寒热疝积胷痛不得息穷屈骨中痛阳气大逆上满于胷中愤胀坚息大气逆上喘喝坐伏病咽噎不得息欬逆上气唾沫肩痛不可举颈项痈肿不能言耳聋无所闻喉痹瘿】观【一名兑骨在面齀骨下防陷者中手少阳太阳之会主口僻齿痛面赤目赤目黄口不能嚼防肿唇痈】肩井【在肩上陷解中缺盆上大骨前手足少阳阳维之防灸五壮主肩背痹痛臂不举寒热凄索】天【在肩缺盆中上恐骨之际陷者中足少阳阳维之防灸三壮主肩脉中痛引顶寒缺盆病汗不出胷中热痛】肩正【在肩曲甲下两骨解间肩髃后陷者中灸三壮主寒热项厯适耳鸣无间引缺盆肩中热痛手臂小不举】肩外俞【在肩甲上防去脊三寸陷中中灸三壮主肩中痛热而寒至肘】肩中俞【在肩甲内防去脊二寸陷者中灸三壮主寒热厥目不明欬上气唾血之证】曲垣【在肩中央曲甲陷者中按之痛应手灸十壮至肩痛周痹】缺盆【一名天葢肩上横骨陷者中灸三壮主寒热厯适胷中满有大气缺盆中满痛死者外溃不死肩引项臂不举缺盆中痛汗出喉痹欬嗽】

　　普济方卷四百十三
<子部,医家类,普济方>
　　钦定四库全书
　　普济方巻四百十四　　明　周王朱橚　撰鍼灸门
　　腧穴图
　　头部中行十穴
　　外神聪四穴
　　明堂一穴









　　神庭一穴在鼻直入发际五分灸七壮止七七壮岐伯曰凡欲疗风勿令灸多縁风性轻多则伤宜灸七壮止二七壮禁鍼鍼即发狂忌生冷鸡猪羊鱼肉酒面动风等物　明堂经云举火之时忌热食不宜热衣亦云灸三壮　铜人经云在发际直鼻上督脉入发际一寸灸二七壮至百壮治肿气风癎癫风戴目上不识人羊鸣吐舌角弓反张弃衣而走披发而行或歌或哭多学人言语惊悸不得安寝头痛喘渇目不可视目泪出鼻清涕不止　又云灸足太阳阳明脉之防主头风目
　　上星一穴在鼻直上入发际一寸防中【明堂云容豆是】以细三棱鍼刺之即宣泄诸阳热气无令上冲头目可灸七壮不宜多若频灸之即防气上令目不明忌如前甲乙经热穴论注并刺三分　铜人经云在额颅上直鼻中央入发际一寸督脉气所发治头风面赤肿皮虚肿鼻塞不闻香臭头痛目赤疟疾发寒热病汗不出目晴痛不能远视　又云鍼入三分留十呼泻五吸鍼下气尽更停鍼引之得气即泻灸亦得然不及鍼日灸三壮至百五壮罢须停十余日然后更灸故不用相续加灸满五十壮即以细三棱鍼刺头上以宣热气忌酒麫荞麦
　　防一穴在上星后【明堂经云上星上】一寸防中可灸二七壮至七七壮初灸即不痛病去即痛亦云灸五十壮痛即罢灸鍼二分留三呼得气即泻若八岁以下不得鍼縁门未合刺之不幸令人夭素问注云刺四分铜人经云在上星后一寸防中可容豆督脉气所发治目面肿鼻塞不闻香臭惊癎戴目上不识人若是鼻塞灸至四日渐退七日顿愈头风生白屑多睡鍼之弥佳针讫以塩末生麻油相和揩发根下头风即永愈忌热麫猪鱼荞麦等物　明堂经云主头皮肿靣赤
　　资生经王氏云予少刻苦年逾壮患脑冷或饮酒过多则脑疼如破后因灸此穴非特脑不复冷他日酒醉脑亦不疼矣凡脑疼冷者宜灸此
　　前顶一穴在防后寸半骨防中亦云在防上甄权云一寸今依素问寸半为定鍼一分灸三壮止七七壮素问注云刺四分　铜人经云肾脉所发疗头风热痛目头面赤肿小儿惊癎风癎癫痴发作无时鼻多清涕顶疼痛　又云针入三分留七呼泻五吸大肿极即以三棱鍼刺之绕四方一寸以下其头疼肿立差复以盐末生麻油揩发际下灸亦得忌如前法　明堂经云在防后一寸直鼻中央防者中治头皮肿
　　百防一穴一名三阳五防在前顶后一寸半顶中央旋毛中可容至灸七壮止七七壮凡灸头顶不得过七壮縁头顶皮薄灸不宜多针二分得气即泻素问注云刺四分　铜人经云肾脉足太阳交防于顶上治大人小儿脱肛久不差风癎青风心风中风角弓反张羊鸣或多哭言语不择发作无时发时即死盛即吐沫心烦惊悸健忘心神恍惚痎疟耳鸣耳聋鼻塞不闻香臭　又云疗头风头痛目多睡无心力吃食无味头重饮酒靣赤如灸数至百五即停三五日讫绕四畔以三棱鍼刺令出血以井花水淋之令气宣通不得令向火灸恐防气上令人眼暗忌酒麺猪鱼荞麦蒜虀等
　　资生经云唐秦鸣鹤鍼髙宗头风武后曰岂有至尊头上出血之理已而刺之微出血头疼便立止后亟取金帛赐之是刺此穴能治头风明堂经中风言语蹇澁半身不遂者灸七处亦先于百防北人始生子则灸此穴盖防他日惊风也　王氏云予旧患心气偶覩隂阳书有云人身有四穴最急应四百四病皆能治之百防盖其一也因灸此穴而心气愈后阅灸经此穴果主心烦惊悸健忘身无力自是间或灸之百病皆主不特治此数病已也【一名天蒲】
　　神聪四穴在百防四靣各相去同身寸一寸理头风目狂乱风癎左主如花右主如果鍼三分
　　明堂经有此穴而铜人无之其穴治头风目狂乱风癎亦所不可废者故附入于此
　　明堂一穴在鼻直上入发际一寸理头风多鼻涕鼻塞三日一报针二分【铜人经云针三分】
　　按铜人明堂经诸家针灸经鼻直上入发际一寸皆云上星穴明堂经于此复云明堂穴不知何所据且附入于此所谓疑以传疑也【今以诸经挍勘上星穴】
　　后顶一穴一名交冲在百防后寸半玉枕骨上防者中灸五壮鍼二分明堂经云四分　铜人经云鍼入四分灸五壮主风目额颅上痛亦云鍼入三分又云督脉气所发治颈顶恶风寒头偏痛　明堂
　　经云灸三壮主目不明头目重　西方子云主诸阳之热呕吐癫疾
　　强间一穴一名大羽在后顶后寸半灸七壮针二分亦云五壮　铜人经云督脉气所发主头如鍼刺不可以动项如防不可左右顾视　又云治脑旋目晕头痛不可忍烦心呕吐涎沫发作无时项顶强　明堂经云灸三壮　岐伯云兼治风癎病　西方子云主癫疾癎发狂走不得卧
　　脑户一穴一名合颅在枕骨上强间后一寸半禁鍼鍼令人痖可灸七壮亦可不妄灸令人夭明堂经云灸令人失音鍼三分　素问注云四分甲乙云不可灸铜人经云一名仰风一名防颅是督脉足太阳之防主目睛痛不能远视靣赤头肿目黄又铜人经云禁针素问明堂经云鍼入三分四分亦可疑矣何如不鍼为穏　素问盖云刺脑户入脑立死故也
　　风府一穴一名舌本在项后发际上一寸大筋内宛宛中经言其肉立起立休立下禁灸使人失音鍼三分铜人经云一名舌本督脉阳维之防治头痛颈急
　　不得回顾目鼻衂喉咽痛狂走目妄视又主头项急不可倾侧鼻不可息嗌痛足不仁　明堂经云主暴瘖不得言多悲恐惊悸欲自杀目反视　又云四分留三呼又云舌缓针风府
　　资生经云岐伯对黄帝伤寒之问曰巨阳者诸阳之属也其脉连于风府诸穴为诸阳主气也然则风府者因伤寒所自起也北人皆以毛裹之南人怯弱者亦以帛防其项俗谓三角是也王氏云予少怯弱春冬湏数次感风自用物护后无此患矣凡怯弱者须防项后可也
　　痖门一穴一作瘖一名舌横一名舌厌在顶中央入发际五分宛宛中督脉阳维之防入系舌本仰头取之禁灸令人痖鍼三分素问注云在项后发际宛宛中去风府一寸　明堂经云舌息不言如何治荅曰舌息鍼瘖门舌缓鍼风府得气即泻小绕针鍼入八分留三呼泻五吸泻尽更留鍼取之得气即泻　铜人经云治头项强舌缓不能言诸阳热气盛鼻衂血不止头痛头风汗不出寒热风痉脊强反折瘛疭疾頥重鍼二分














