<!-- { "loadSidebar": true } -->
　　赤石脂　乌梅肉　栀子仁　人参【去芦】川升麻【各一两】甘草【炙半两】
　　右为散毎服五钱水一盏煎至五分去滓不拘时温服
　　香豉汤　治下焦蕴热毒变赤血痢脐腹疼痛不可忍豉【防炒二两】栀子仁　黄蘖　地榆　白术　茜根【各一两】
　　右为散毎服三钱水一盏煎至半盏去滓温服日二夜一
　　火府丹【出旅舍方】　治上焦热结心肺壅滞面赤心忡口干头昏引化热气调顺血脉
　　生干地黄【焙四两】黄芩　木通【各二两】
　　右为末炼蜜和丸如梧桐子大毎服十五丸至二十丸食后温米饮下大瘕热燥新汲水下小儿化破服丸数临时加减一方治心经蕴热小便赤少五淋涩痛生地黄生用煎木通汤下有病渇日饮豉水不食者三月心中烦闷时已十月予谓必心经有伏热与此药数服十五粒温水下越二日不觉来谢云当日二服渇止及次日三服饮食如故此本治淋用以治渇信知用药要在变通也
　　人参散【出圣恵方】　治下焦壅热气逆不续呕吐不禁名曰走哺宜服和气止呕
　　人参【去芦】芦根　栀子仁　陈橘皮【去白焙汤浸】葳蕤黄芩　知母　赤茯苓　麦门冬【去心】石膏【各二两】
　　右为散毎服五钱水一盏煎至五分去滓不拘时温服一方有白术无麦门冬
　　三焦散【王氏博济方】　治三焦不和荣衞不调肢体烦头目昏疼饮食无味多困少力寒热痰壅头旋
　　前胡【去苗】柴胡【去苗】桔梗　羗活　独活　人参　枳殻【去穰麸炒】鳖甲【去裙襴醋浸炙】旋覆花【一两半】甘草【炙半两】石膏【一分如头疼旋入】
　　右为细末毎服一钱半至二钱水一盏煎七分温服觧伤寒发汗入麻黄一两去节同杵为末如上焦多壅热入地骨皮一两半
　　人参荆芥散【王氏博济方】　治上焦壅滞头目昏涕唾稠粘心饱烦满
　　人参　柴胡　羗活　荆芥　旋覆花　甘菊桑白皮【各等分】
　　右七味为末毎服二钱水一盏煎至七分食后临卧服
　　利膈散【王氏博济方】　治上焦风壅多患咽喉胞膈不利荆芥穂【四两青干好者】防黏子【四两】白牵牛【二两炒令香熟为度】甘草【炙三分】
　　右为末毎服一钱入塩防兼治风牙疼以三钱末入川椒一百粒塩二钱煎热含冷吐出
　　白蒺藜散【王氏博济方】　治上焦虚热头目昏疼或眼赤肿心胞烦闷
　　地骨皮【半两去土】白蒺藜【去皮】旋覆花　山茵陈　白菊花【各半两】防黏子　石膏【各二两】
　　右七味为末毎服一钱食后清茶调下日可三服
　　麦门冬饮【王氏博济方】　治三焦不利心肺多壅痰涎并积口舌干燥咽嗌肿痛肌体黄瘁气血不调
　　麦门冬【去心半两】桔梗　半夏【各一分】赤芍药【半两】菊花【一分】甘草【半两】蔓荆子【一分】前胡【半两】防风　桑皮　款冬花【各半两】杏仁【一分】五味子【一分】白术【一分】贝母【半两】升麻【半两】
　　右十六味各洗择令净焙干杵罗末食后夜卧各进一服毎服二钱水七分姜一片煎至三分去滓温服大益心肺
　　犀角菖蒲丸【出家藏经騐方】　治上焦热壅口舌生疮声哑眼涩袪风辟毒老幼皆可服冬间常宜服之
　　木通【八钱】川芎【三钱半】白术【一两七钱】杏仁【二两半】桔梗【二两二钱】薄荷叶【十二两】官桂【四钱】缩砂【四钱】附子【匕钱生去皮脐】
　　右九味为细末炼蜜为丸如弹子大毎服半丸细嚼温热水送下食后临卧服都下潘防御家货此药先公晩年常服有效
　　桔梗汤【出卫生家寳方】　治中上焦不和气道隘闭水饮不利杨吉老传
　　前胡【去芦】赤茯苓　人参【去芦】枳殻【炒】甘草【炙各一两】半夏桔梗　陈皮【各半两】
　　右为粗末毎服二钱水一盏姜五片煎六分去滓热服日二三服不拘时候
　　加味神功丸　治三焦气壅心腹痞闷六腑风热大便不通腰腿疼痛肩背重闷头昏面热口苦咽干心胞烦燥睡卧不安及治脚气并素有风人大便结燥木香【一两】人参【二两】升麻【二两】枳实　桃仁【各二两】诃梨勒皮【四两】大黄【四两】
　　右为细末入麻仁捣研令匀炼蜜丸如梧桐子大毎服二十丸温水下或温米饮下食后临卧服如大便不通可加丸数以利为度
　　神功丸　治三焦热壅心腹痞闷六腑风热大便不通津液内枯大肠干涩里急后重或下鲜血痰唾稠黏风气下流腰疼脚重脐下胀痛溺赤如金
　　大黄【三两】人参【半两】麻子仁【五两叧研】诃子皮【炮二两】
　　右为细末炼蜜丸如梧子大毎服二十丸温水下日三服以通为度妇人产后大便秘米饮下十丸
　　大三脘散【出活人书】　治三焦气膈虚痞两脇气痛面手浮肿大便秘澁兼治脚气
　　独活【一两】白术【三两】干木【一两】沉香【一两】木香【三分】橘皮【三分】川芎【三分】槟榔【三分】甘草【三分】紫苏【一两】大腹皮【一两】
　　右十一味为散毎服一钱水二盏煎至一盏去滓分二服温服取利为度如能临晩常进半剂依法煎服即臓腑调和风气人多秘滞宜服之不利再服此药极不虚人气经騐多矣脚气心腹气闷大便秘涩者最良
　　利膈丸【出本草】
　　治三焦气不顺胞膈壅塞头昏目涕唾痰涎精神不爽用牵牛子四两半半生半熟不蛀皂荚涂酥炙二两为末生姜自然汁煮糊丸如梧子大毎服十丸荆芥汤送下
　　三焦虚寒论
　　夫上焦虚则引气于肺中焦虚则生寒腹痛洞泄便利霍乱下焦虚则大小便不止津液气絶塞则补于肾然三焦者水谷之道路气之所终始也然其虚虽异原则一故有俱虚之病上焦如雾其气起于胃上口并咽已上贯膈其气虚寒则令人精神不守引气于肺咳语声不出膈塞之病生焉中焦如沤者以其在胃中脘不上不下主腐熟水谷本胃脘之中阳气温乃腐化水谷之精灌养周身若寒客中焦则胃中冷胃中冷则饮食不化腹痛飱泄霍乱吐利治法宜补温之下焦则胃中和其气起于胃下脘别回肠注于膀胱主出而不内以导也其气虚寒则津液不固大小便利不止小腹痛不欲闻人语治宜温之
　　方
　　姜朴汤【一名厚朴煎出杨氏家藏】　治三焦俱虚和脾胃进饮食强中逐寒大去痰兼止吐防
　　厚朴【去粗皮一斤擘作十六片姜一斤捶碎锅内旋添汤煮姜味淡取出厚朴焙】干姜【半斤】甘草【半斤】附子【炮制去皮脐四两】
　　右为末熟肉为丸如梧桐子大毎服二十丸米饮下食前服
　　谷神散　治三焦气虚心胞痞闷两脇胀满不思饮食四肢少力或多痰涎咽喉不利或上喘促头目昏心腹疼痛乂治中满下虚久服和补脾元调适寒温顺四时之胃气大能进饮食通流津液止烦渇安神养气
　　枇杷叶【净刷去毛涂枣汁炙香熟一两】丁香【半两】薏苡仁【防炒一两】藿香叶【三分】沉香【三分】杜仲【去粗皮用姜汁与酒和合涂炙令香熟三分】随风子【如无拣小诃梨勒亦得三分】大腹皮【防炒三分】木香【三分】半夏【用汤洗七次生姜一分切作片与半夏同捣烂作饼子炙黄一分】青橘皮【去白焙干半两】防榔【细剉半两】白术【二两】桑白皮【防炒半两】橘皮【浸去白半两】人参【一两】白荳蔲【去皮防炒一两】五味子【半两】陈麴【防炒三分】白茯苓【去黒皮一两】谷蘖【防炒两半】甘草【炒黄一两】
　　右为散毎服三钱匕水一盏三枚姜三片煎七分不拘时去滓温服
　　安中散【出三因方】　治三焦虚寒短气不续腹不安食随即洞下小便赤浊精泄不禁脚胫酸疼小腹胀满熟地黄　巴防天【去心】龙骨【各三两半】逺志【去心炒】茯苓【各三两】天雄【炮去皮脐】五味子　山药【各三两半】苁蓉【酒浸】续断【各四两】蛇床子【炒】兎丝子【酒浸各四两半】
　　右为细末毎服二钱匕酒调下夫三焦属精腑藏精以养身系累于心脾肾三经人多以醉饱心虚而合隂阳故此病作唯谨之为得
　　沉香汤　治三焦俱虚脾胃气不和心腹疼痛不思饮食
　　沉香【一两】厚朴【去粗皮姜汁炙一两半】附子【炮制去皮脐半两】桂【去粗皮一两】益智【去皮炒一两】青橘皮【一两】干姜【半两】桔梗【炒一两】白术【麸炒一两半】五味子【三分】甘草【半两】
　　右剉如豆大毎服三钱匕水一盏姜半分煎七分食前去滓温服
　　栢子仁丸　治三焦俱虚气道涩滞散痞满进饮食栢子仁【另研】干熟地黄【焙】肉苁蓉【酒浸三日切作片子焙干】牛膝【浸一日】补骨脂【炒熟】巴防天【去心】蘹香子【炒】木香　逺志【去心】五味子【焙各一两】
　　右为末入栢子仁研匀酒煮面糊丸如梧子大毎服十五丸空心食前淡姜汤温酒任下
　　姜枣丸　治三焦气虚升降不匀水谷迟化
　　桂【去皮】附子【炮制去皮脐】人参　陈橘皮【汤浸去白焙】厚朴【去粗皮姜汁炙】白茯苓【去黒皮各一两】陈麴【炒黄二两】
　　右为末姜汁煮肉丸如梧桐子大空心食前以酒下二十丸加三十丸一方治中焦寒迟进饮食
　　补和丸　治三焦俱虚脾胃诸疾调气进食
　　人参　黄耆　白术　甘草【炙】干姜【炮】白荳蔲【去皮】苍术【米泔浸一日防炒】陈橘皮【去白防炒各一两】
　　右为末毎服三钱匕姜三片水一盏煎七分去滓稍热服
　　附子散　治三焦俱虚脾胃二臓冷气滑泄不止饮食不进致肌体羸瘦行歩少力
　　附子【四两炮制去皮脐半两】缩砂仁【炒一两】蘹香子【炒一分】肉荳蔲【去殻炮半两】蜀椒【去目及闭口者炒出汗半两】
　　右为散再入乳鉢内研令细用磁合内盛贮无令透气毎服三钱匕用羚羊子肝去筋膜切作小片子入药末在内入葱白塩醋少许拌和匀用竹杖子作串子于猛火上炙令香熟乘热吃用温酒一盏半下如不饮酒即以粟米饮下空心絶早晩食前如六十已上乃久患者即药至四钱匕服至三日见効如无病人服补益五臓和胃气进饮食
　　人参散　治三焦俱虚上引肺气补气
　　人参　甘草【炙各二两】前胡【去芦】五味子【炒】桔梗【炒】木香大腹皮　益智仁【去皮】白茯苓【去黒皮】乌药　蓬莪
　　茂　沉香　姜黄　白术　檀香　莎草根【去毛】霍香叶　槟榔　白芷【各一两】丁香皮　京三棱【各一两半】丁香　陈橘皮【各三分】白荳蔲【去皮】青橘皮【各半两】
　　右以京三棱乌药蓬莪茂白术四味细剉别用陈麴末同四味药令炒黄色去陈麴余药为散毎服二钱水一盏姜半分煎七分不去滓食前温服
　　干姜丸　治上焦寒短气语声不出
　　干姜【炮】白术　附子【炮制去皮脐】桂【去皮】五味【各三分】甘草【炙半两】陈橘皮【汤浸去白】麻黄【去根节各一两】
　　右为末炼蜜丸如梧子大毎服二十丸至三十丸温酒送下
　　半夏泻心汤　治心实热心下痞满身重发热吐呕不安腹中雷鸣唾泄不利水谷不消欲吐不吐烦闷喘急并治之
　　半夏【五两洗四次】黄连【一两】黄芩　甘草【炙】人参　干姜桂心【各三两】
