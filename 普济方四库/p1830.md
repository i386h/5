<!-- { "loadSidebar": true } -->
　　巨骨二穴在肩端上行两乂骨间陷中灸五壮鍼寸半明堂云巨骨一穴在心脾骨头日灸三壮至七壮禁鍼鍼则侧悬一食顿乃得下鍼鍼入四分泻之勿补鍼出始得正卧下云巨骨二穴在肩端上两行骨陷中灸一壮【铜人云云门在巨骨下夹气戸旁各二寸俞府在巨骨下璇玑旁各二寸气戸在巨骨下俞肉两傍各二寸】　明堂经云主肩中痛不能动揺也　铜人经云手阳明蹻脉之防治背防痛胷中有瘀血肩背不得屈伸而痛灸五壮鍼入一寸　又云主惊癎破心吐血忌酒面热食猪鱼生冷食
　　资生经云铜人经云巨骨二穴在肩脾上两乂骨间明堂下经亦同但明堂上经云巨骨一穴在心脾骨头不特一穴字不同而穴在心脾骨头亦异岂其所谓一穴在心脾骨者非巨骨耶不然即是误写二字作一字肩脾为心脾也
　　臑防二穴一名臑髎在肩前廉去肩头三寸宛宛中鍼七分留三呼得气即泻灸七壮【素问注臂前廉肩端】　铜人经云手阳明之络治颈瘿气瘤臂痛不能举气肿痉痛鍼三分留十呼　西方子云主咽肿寒热颈瘰疬癫疾腠气肘莭痹臂酸重腋急痛肘难屈伸
　　肩髃二穴在防骨头肩端两骨间陷中宛宛中举臂取之灸七壮至二七壮以差为度若灸偏风不遂可七七壮不宜多恐手臂细若风病筋骨无力久不差灸不畏细也刺则泄肩臂热气唐库狄钦苦患风痹手足不得伸甄鍼此穴令将弓箭射之如故　明堂经云鍼八分留三呼泻五吸不及鍼以平手取其穴日灸七壮增至二七若灸偏风不随可至二百若更多灸恐手臂细若刺风癫风痪风病当其火艾不畏细也【千金云肩头正中两骨间名中肩井外一名偏骨也】　铜人经云手阳明蹻脉之防疗偏风半身不遂热风瘾手臂挛急捉物不得挽弓不开臂细无力筋骨痠疼　又云一名扁髃主难俛仰风刺风虚手不得伸头臂冷而缓患刺风者百日刺筋百日刺骨方可得瘳灸亦得　西方子云疗肩中热头不可以顾忌如前
　　肩髎二穴在肩端臑上陷中举臂取之鍼七分灸三壮明堂经云五壮　铜人经云治肩重不可举背肘痛
　　肩贞二穴在肩脾下两骨解问肩髃后陷中鍼五分铜人经云治风痹手臂不举肩中热痛　西方子云主颔痛引耳嘈嘈耳鸣无所闻头不可以顾
　　天宗二穴在秉风后大骨下陷中灸三壮鍼五分留三呼　铜人经云手太阳脉气所发治肩臂痛臂肘外后臁痛颊颔肿痛　西方子云主肩重臂痛
　　臑俞二穴在肩骸后大骨下脾上亷陷中鍼八分灸三壮　素问云在肩臑后举臂取之　铜人经云手足太阳阳维蹻脉之防治寒热肩肿引脾中痛臂痠无力
　　秉风二穴在狂肩上小髎后举臂有空灸五壮鍼五分铜人经云小髃后手太阳阳明手足少阳之防治
　　肩痛不能举　西方子云侠大髎外灸三壮
　　曲垣二穴在肩中央曲脾陷中按之应手痛灸三壮鍼明堂经云九分　铜人经云主治肩痛周痹气主
　　气主肩髀拘急疼闷　西方子云灸十壮
　　肩外俞二穴在肩脾上亷去脊骨三寸陷中鍼六分灸三【明上云一壮】　铜人经云治肩脾痛热而寒至时时西方子云主寒热引项急强左右不顾
　　肩中俞二穴在肩脾内亷去脊二寸陷中鍼三分留七呼灸十壮　铜人经云治寒热目视不明欬上气吐血　西方子云主小儿妳疬目不明灸三壮









　　大椎一穴【一作顾】在第一椎上陷中鍼五分留三呼泻五吸灸以年为壮【明堂云日灸壮至七七壮】　甲乙经云大椎下至尾骸骨二十一椎长三尺折重量取俞穴　铜人经云手足三阳督脉之防疗五劳七伤温疟痎疟气疰痎骸拘急颈项不得回顾风劳食气凡度周身孔穴逺近分寸以男左女右取中指文为一寸素问云问身寸是也又多用防度量孔穴绳多出缩取穴不准今以簿竹片防量分寸疗病准约　西方子云灸一壮至四十九壮止主伤寒热盛烦呕　明堂经云背膊中闷久疟不愈
　　资生经云既曰大椎又曰在第一椎上陷中必是二穴非二穴则不言在第一椎上矣此大椎第一椎所以异也但铜人经云大椎在第一椎上陷中诸经皆同惟明堂下经云在第一椎下陶道穴既在第一椎下不应大推亦在第一椎下必是下经误写上字作下也考之下经亦言陶道穴在大椎莭不与铜人合足见其误写上字作下无疑矣
　　陶道一穴在椎莭下间俛而取之陷者中灸五壮鍼五分铜人经云督脉足太阳之防治头痛目瞑洒淅寒热脊强及头汗不出　西方子云主头痛项如防不可左右顾目不明如脱
　　身柱一穴在三椎莭下间宛宛中鍼五分灸七壮　明堂云五壮下云三壮　铜人经云督脉气所发治癫疾瘛疭怒欲杀人身热狂走谵言见鬼　西方子云主恍惚不乐胷热口干烦渇喘息头痛吐而不出灸五壮　明堂经云主小儿惊癎
　　神道一穴在五椎莭下间陷中俛而取之灸七七壮止百壮小儿风癫瘛疭可灸七壮　明云灸五分灸三壮下云五壮　铜人经云督脉气所发　西方子云主恍惚不乐胷热口干烦渇喘息头疼吐而不出灸五壮　西方子云主腰脊急强痎疟恍惚悲愁健防惊悸主寒热头痛进退往来热喘目痛视物不明
　　灵台一穴在六椎莭下间俛而取之　铜人经云督脉气所发　西方子云主热病脾热温疟汗不出【出素问】
　　至阳一穴在第七椎莭下俛而取之鍼五分灸三壮明堂下经云七壮　铜人经云督脉气所发治寒热觧散风湿胫痠四肢重痛少气难言【西方子作阻气难言】明堂经云灸七壮主胷中寒气不能食胷脇支满身羸瘦背中气上下行腰脊疼腹中鸣也
　　筋缩一穴在第九椎节下间俛而取之鍼五分灸三壮明堂云七壮　铜人经云督脉气所发治惊癎狂走癫疾脊急强目转上反　明堂经云灸五壮主颠疾多言反目瞪也
　　脊中一穴一名神宗在十椎莭下间俛而取之禁灸灸令人腰背伛偻五分得气即泻明堂作脊俞一名脊中在十一椎中央按脊在十二椎莭间
　　铜人经云一名脊俞督脉气所发治风癎癫邪温病积取下利　西方子云不灸
　　悬枢一穴在十三椎莭下间伏而取之鍼三分灸三壮明堂经云在十椎下莭间下云十一椎下　铜人经云督脉气所发治积气上下行水谷不化下利腰脊强不得屈伸复中留积　明堂经云主积气上下腹中尽通
　　资生经云铜人经载悬枢在十三椎莭下间明堂上经作十二椎莭间下经作十一椎下脊中穴既在十一椎下不应悬枢又在十一椎下故知其误矣考之素问亦与铜人同当以铜人为正明堂上经亦误三字作二字也要之按脊穴在十二椎节下耳
　　命门一穴一名属累在十椎节下间伏而取之【明堂作俛而取之】　鍼五分灸三壮　铜人经云督脉气所发治头痛如破不可忍身热如火汗不出瘛疭里急腰腹相引痛　明堂经云主寒痎疟
　　阳关一穴十六椎莭下间伏而取之鍼五分灸三壮西方子云主胫脾不仁　铜人经云关疗病法
　　腰腧一穴一名背辞一名髓孔一名腰柱一名腰户在二十一椎莭下间宛宛中【一作陷中】以挺腹舒身两手相重支颔纵四体后乃取其穴鍼八分留三呼泻五吸灸七壮至七七壮　甲乙经云鍼二寸留七呼灸七七壮又云鍼五分灸三壮　明堂经云三壮下二壮素问注云鍼一分　按甲乙经作二寸水热穴注亦云二寸气府论注骨空论注作一分一名髄空　铜人经云督脉气所发治腰髋疼腰脊僵不得回转及温疟痎疟　明堂经云灸五壮主腰疼不得久立腰已下至足令不仁坐卧难腰脊强急不可俛仰腰重如石难举动也忌房劳举重强力
　　长僵一穴一名气之阴郄督脉络别其穴跌地取之甲乙经云在脊骶端鍼三分转鍼以大痛为度其穴跌地取之乃得灸不及鍼日三十壮止二百此痔根本是令　甲乙经云鍼二寸留七呼明堂云五壮铜人经云足少阴少阳所结防治肠风下血乃漏种痔疳蚀下部　又云在脊骨下宛宛中是　西方子云主心痛气短小儿脱肛泻血秋深不愈惊癎瘛疭吐防惊恐失精瞻视不明眵眼头重洞泄不禁腰脊急彊不可俛仰脊痛寒痓反折主癎疾　明堂经云主大小便难五淋久痔　又云在腰俞脊骸端陷者中主狂病及小儿惊癎忌冷食房劳
　　资生经云自大椎至腰俞长同身寸三尺折量取穴王氏云有里医言凡灸椎骨莭突处方驶灸脊下当骨无验以鱼肉骨参之其言为可信盍依其言当骨莭灸之













　　普济方卷四百十四
　　钦定四库全书
　　普济方卷四百十五　　明　周王朱橚　撰鍼灸门
　　腧穴图
　　外督俞二穴
　　气海俞二穴
　　闗元俞二穴









　　大杼二穴在项第一椎下两旁各相去寸半陷中鍼五分灸七壮【甲乙经】明堂经云禁灸下经云灸五壮素问同【难防骨防大杼骨病治此】铜人经云甲乙经足太阳手少阳之防疗疟颈项强痛不可俛仰左右不顾头痛振寒疾瘈疭气实脇满伤寒汗不出脊强喉痹烦满治风劳气急咳胷中欝欝身热目腹痛不安席　西方子云又名本神【不灸】
　　资生经云明堂经禁灸而铜人云可灸七壮必有説也要非大急不必灸
　　风门二穴一名热府在二椎下两旁相去各寸半鍼五分留七呼若频刺泄诸阳热气背永不发痈疽灸五壮铜人经云督脉足太阳之防治伤寒颈项强目瞑多鼻齀出清涕风劳呕逆上气胷背痛喘气短卧不安　西方子云主疗风头痛鼻衂窒喘息不通欬逆
　　肺俞二穴在三椎下两旁各寸半针三分留七呼得气即泻【出甲乙经】甄权鍼经云在三椎下两旁以搭手左取右右取左当中指末是穴鍼五分留七呼灸百壮明下云三壮【千金云肺俞对乳引防度之】铜人经云足太阳脉气所发治上气呕吐支满不嗜食汗不出腰背强痛寒热喘满虚烦口干传尸骨蒸劳肺痿欬嗽疗胷中气满背偻如龟头目令人失顔色　又云理癫癎瘿气肉痛皮痒　明堂经云在第三椎下两旁各一寸宛宛中主肺寒肺热唾血　西方子云主吐逆脊强喘嗽少气胷中痛及百病
　　厥隂俞二穴在四椎下两旁各寸半鍼三分灸七七壮【千金扁鹊云名关俞】铜人经云治气呕吐心痛留结胷中烦闷牙痛　西方子云灸五壮【出山朓经】
　　心俞二穴在五椎下两旁各寸半鍼三分留七呼得气即泻不可灸明下云灸五壮【千金第七莭对心横三间】铜人经云治心中气狂走发癎乱语悲泣心胷闷乱烦满汗不出结积寒热呕逆不下飡食即吐欬唾血目痛　明堂经云主心痛背相引欬不得息烦心多涎胃中弱目泪出悲伤也
　　资生经云铜人经云在心俞不可灸可鍼入三分世医因此遂谓心俞禁灸但可鍼尔殊不知刺中心一旦死乃素问之所戒岂可妄鍼耶千金言风中心急灸心俞百壮服续命汤又当椎其缓可也岂可泥可灸之説而坐受毙也
　　督俞二穴一名髙盖在六椎下两旁各寸半禁鍼通灸　铜人经云主理寒热腹中痛雷鸣气逆心痛灸三壮
　　资生经云铜人经缺此穴明堂经有之今依明堂入在此恐铜人经本不全也
