<!-- { "loadSidebar": true } -->
　　膈俞二穴在椎下两旁各寸半鍼三分留七呼灸三壮明下云五壮【难疏血防膈俞血有病明此】铜人经云治欬而呕逆膈胃寒疾食饮不下胷满支肿两脇痛腹胀胃脘暴痛热痛汗不出喉脾腹中积僻黙嗜卧四肢急堕不欲动身常湿不能飡食则心痛周痹身皆痛　又云治寒热骨痛虚胀支满痰疟痃癖气块膈上痛　西方子云主胸脇相引不得倾肩背寒痓痰饮吐逆汗出哽噎咽肿不得消食饮不下主吐食　明堂经云治胃弱食少
　　资生经云八椎下两傍铜人明堂并缺俞穴
　　肝俞二穴在九椎下两旁各寸半陷中针三分留六呼灸三壮明下云七壮素问云刺中肝五日死　又云主欬逆两脇满闷肋中痛目中白翳气短唾血目上视多怒狂衂目远视也　铜人经云主欬引两脇急痛不得息转侧难厥脇下与脊相引而反折目循眉头痛欬引胷中痛寒疝少腹痛　又云理口干中风支满短气不食食不消吐血目不明闭塞腰痛肩寒　西方子云主热病差后食五辛多患眼闇如雀目鼻中酸吐血呕筋急手相引筋寒热痓
　　胆俞二穴在十椎下两旁各寸半正坐取之灸三壮鍼五分明云三分下经云灸五壮素问云刺中胆一日半死　铜人经云治心腹胀满呕则食无所出口苦舌干咽中痛食饮不下目黄胷脇支满不能转侧头痛振寒汗不出腋下肿　又云足太阳脉气所发主理心胀满吐逆短气痰寒食难下不消鍼入三分
　　脾俞二穴在十一椎下两傍各寸半陷中鍼三分留七呼灸三壮　明堂下经云五壮素问云刺中脾十日死　铜人经云主腹胀引胷背痛食饮倍多身渐羸瘦黄疽善欠脇下满泄利体肿四支不收痰喘痃癖积聚腹痛不嗜食痰疟寒热　又云理腰身黄胀满邪气　西方子云主腰脊强急热痓引骨痛食不生肌肤欲吐身重不欲动　明堂经云食饮多咽四支烦热嗜卧怠堕
　　胃俞二穴在十二椎下两傍各寸半鍼三分留七呼灸随年为壮　明堂经云三壮　下经云七壮　铜人经云治胃中寒胀不嗜食羸瘦肠鸣腹痛胷脇支满脊痛筋挛急　又云理烦满吐食鍼二分灸三壮西方子云主食多呕吐食不下
　　三焦俞二穴在十三椎下两傍各寸半鍼五分留七呼灸三壮　明堂经云鍼三分下经云灸五壮　铜人经云治肠鸣腹胀腰痛米谷不化腹中痛欲泄注目目痛吐逆饮食不下肩背拘急腰脊强不得俛仰又云足太阳脉气所发　西方子云主腹积聚如石灸三壮　明堂经云正坐取陷中灸五壮主背痛身热
　　肾俞二穴在十四椎下两傍各寸半与脐平鍼三分留七呼灸以年为壮　明堂云三壮下经云五壮刺中肾六日死又云主腰疼不可俛仰转侧难身寒热饮食倍多身羸瘦面黄黑目翳生丈夫妇人灸积冷气变成劳疾　铜人经云治虚劳耳聋肾虚水藏久冷心腹防胀两胁满引少腹急痛少气瘀血小便浊出精阴中疼五劳七伤虚惫脚膝拘急足寒如氷头重身热振憟腰中四支泺洞泄食不化身重如水又云主冷呕好独卧　西方子云主腰痛小腹痛呕吐寒中洞泄小便难赤浊骨寒热两胁引满目不明恶风寒靣赤热心痛如悬慎如前法
　　气海俞二穴在十五椎下两傍各寸半通灸　铜人云理腰痛痔病泻血灸三壮
　　资生经云按明堂有气海俞而铜人无之恐铜人本不全故依明堂附入于此
　　大肠俞二穴在十六椎下两傍各寸半鍼三分留六呼灸三壮　铜人经云治腰痛肠鸣腹胀满绕脐切痛大小便不利或有洞泄食不化脊骨强不得侻仰鍼入三分灸三壮　西方子云主大小便不利腹防胀泄食不下喜食忌生冷酒麺等物
　　闗元俞二穴在十七椎下两傍各寸半鍼三分　铜人经云理风劳腰痛泄利虚胀小便难妇人瘕聚诸疾
　　资生经云按明堂有关元俞而铜人无之恐铜人本不全故依明堂附入于此
　　小肠俞二穴在十八椎下两傍各寸半鍼三分留六呼灸三壮　铜人经云治小便赤涩淋烦热少腹防痛脚肿短气不嗜食大便浓血出五痔疼痛妇人带下　西方子云主大小便难淋小便黄赤泄痢脓血五色重下肿痛腰脊疝痛及腰脊急强
　　膀胱俞二穴在十九椎下两傍各寸半鍼三分留六呼灸三壮明堂下经云七壮　又云主腰脊急强腰下酸重劳损不仁腹中痛大便难也　铜人经云足太阳脉气所发治风劳腰脊强痛泄痢大便难小便赤涩遗溺隂生疮少气足防拘急不得屈伸女子瘕聚脚膝无力　西方子云主泄痢肠痛烦满汗不出小便赤黄坚结聚足清不仁主热痓引骨痛　明堂经云各二寸半陷者中
　　中膂内俞二穴一名脊内俞在二十椎下两傍各寸半夹脊起肉鍼三分留七呼灸三壮明堂下经云主腰夹脊膂痛上下按之应者从项后至此穴痛皆灸之立愈　铜人经云少阳脉治肠冷赤白痢肾虚消渇汗不出腰脊不得侻仰腹胀脇痛　西方子云主腰疝寒热痓反折
　　白环俞二穴在二十一椎下两傍各寸半　甲乙经云鍼人腰尻同挺腹地端身两手相重支颔从息令皮肤俱缓乃取其穴鍼八分得气即泻讫多补之不宜灸　明堂下经云灸三壮又云主腰脊急强痛不能俯仰起坐难手足不仁小便黄腰尻不举也　铜人经云足太阳脉气所发治大小便不利及治腰髋疼痛脚膝不遂温疟腰脊冷疼不得安卧劳损风虚不宜灸忌房劳不得举重
　　上髎二穴在第一空腰踝下夹脊陷中鍼三分灸七壮千金云腰踝下一寸　铜人经云足太阳少阳络治腰膝冷痛呕逆鼻息寒热疟妇人絶嗣隂挺出不禁白　西方子云在腰踝一寸夹脊两傍灸三壮主腰痛痓反折大小便利
　　次髎二穴一名次窌在第二空夹脊防中可灸七壮鍼三分　铜人经云治疝气下坠腰脊疼痛不得转揺急引阴器不可忍腰已下至足不仁皆腠寒小便赤淋心下坚胀　西方子云灸三壮主腰脊痛恶寒妇人赤白下腰痛不可侻仰足清不仁大小便利
　　中髎二穴在第三空夹脊陷中鍼二分留十呼灸三壮铜人经云厥阴少阳所结治丈夫五劳七伤六极
　　腰痛大便难腹胀下利小便淋涩飱泄妇人絶子带月事不调　西方子云主妇人赤滛时胎气癃月事少大小便利
　　下髎二穴在第四空夹脊陷中鍼二分留十呼灸三壮铜人经云足太阳厥隂所结治腰痛不得转侧女
　　子下苍汁不禁隂中痛少腹急疼大便下血寒湿内伤赤阴中痒痛引小腹控眇不可侻仰大小便利肠鸣胪胀欲泄注
　　防阳二穴一名利机在隂尾骨两傍鍼八分灸五壮铜人经云督脉气所发治腹中冷气泄痢不止久痔阳气虚乏隂汗温　西方子云主腹中有寒泄注肠澼便血
　　千金八窌在腰目下三寸夹脊相去四寸【两边四穴故名】
　　【八窌】其曰夹脊四寸是除脊各寸半也凡大杼下穴皆当除脊各一寸半









　　附分二穴在第二椎下附项内亷两傍相去夹脊各三寸灸五壮鍼三分　铜人经云手足太阳之防正坐取之治肩背拘急风冷客于辏颈项强痛不得回顾风劳臂用不仁　西方子云主背痛引颔引头
　　魄户二穴在三椎下两傍各三寸正坐取之鍼五分得气即泻又宜灸留鍼日灸七壮止百壮　明堂经云日七壮至二百壮下经云魄户在三椎下两旁各三寸灸三壮又云魄户在三椎下两旁各三寸灸五壮明堂经云主眉间转急痛背气不能引顾咳逆上
　　喘　素问注云魄户上直附分　铜人经云宛宛中正坐取之足太阳脉气所发治背转痛欬逆上气呕吐烦满虚劳肺痿五尸走疰项强胷背连痛不得回顾　西方子云主肺寒热呼吸不得卧呕沫喘气相追逐背肺闷无力劳损痿黄忌猪鱼酒生冷等物
　　资生经云铜人有魂户穴明堂上经亦同而下经既有魄穴又有魄户穴皆云下三椎下若谓误写魄作魂不攷两出魄户穴也攷之下经既有悬钟矣后又有悬钟有天穴矣其治小儿又有天突者魄戸即防户误作魄而两出之不然何其穴皆在三椎旁欤
　　膏盲俞二穴在四椎下【明堂云近五椎】两旁各三寸无所不疗羸瘦虚损梦中失精上气欬逆发狂健忘【明云狂感忘误】取穴之法令人正生曲脊伸两手以臂着膝前令正直大脂与膝头齐以物肢肘令臂勿得动也从胛上角摸至骨下头其间当有四肋三间灸中间脾骨之里去脾骨容侧指许磨胠去表肋间空处按之自觉牵引于肩中灸两脾中一处至百壮多至五百【明云六百壮多至千壮】当觉下然似流水之壮亦尝有所下出若得停痰宿疾则无所不下也如病人已困不能正坐当令侧卧挽上臂令取穴灸之凡取以右手从左肩上住指头所不及者是穴也右取亦然乃以前法灸之若不能乆坐当伸两臂令人挽两脾骨使相难不尔即脾骨覆其穴灸之无验【明堂经云不尔肋骨覆穴不可得也所伏衣被当令大小有常足不尔则失其穴也】此灸讫后令阳气益盛当消息以自补养当取身平复　论曰昔在和缓不救晋侯之疾以其在膏之上盲之下鍼药所不能及即此穴是也时人拙不能求得此穴所以宿病难遣若能用心方法便求之得穴灸之无疾不愈【出千金台】西方子云其穴法有孙思邈王惟一石用之叶善其僧仲之或用钩股或抱拷栳或坐或卧或正靣或斜立或起手曲肘或卧伸臂或揣顀骨定髙下或量脐心或量命门或坐防或坐灸各有所长然而终未明大法以予平昔用此数十取十百取百一无差者各各取之按其穴湏得病人中指麻木则灸无不取之效其要法在四椎下第五椎上各去脊三寸宛宛中
　　资生经云灸膏盲功效诸经例能言之而取穴则未也千金等方之外庄绰论之最详然繁而无统不能定于一王氏云予甞以意取之病人两手交在两防上【灸时亦然】脾骨遂开其穴竟以手摸索第四椎下两傍各三寸四肋三间之中间按之痠疼是穴灸之千百壮少七七壮当依千金立立灸坐防坐灸卧防卧灸云【若欠合爪在两膝头中穴亦得】
　　神堂二穴在五椎下两傍各三寸陷中正坐取之鍼三分灸五壮明堂下经云三壮素问注云上直魄户铜人经云足太阳脉气所发治肩痛连胷背痛不能俛仰腹满洒淅寒热腰脊强急　明堂云主逆气上攻时复噎也
　　譩譆二穴在胸防内亷侠【明堂作在】六椎下两傍各三寸陷中正坐取之以手痛按之病者言譩譆鍼三分留三呼泻五吸灸二七壮止百壮　明堂下经云五壮又云主疟久不愈者背气满闷胸中气噎劳损虚乏不得睡也　铜人经云足太阳脉气所发治拘挛暴脉急引脇痛病汗不出温疟寒疟肩背痛目鼻衂喘逆腹胀肩转内亷痛不得俛仰　又云其穴抱肘取之主胸背寒痓风疟　西方子云治小儿食晦头痛及五心热疟久不愈及欬逆上气忌苋菜白酒
　　膈关二穴在七椎下两傍各三寸陷中正坐取之鍼五分灸五壮　铜人经云足太阳脉气所发治背痛恶寒脊强俛仰难食饮不下呕哕多涎唾胸中噎闷
　　魄门二穴在九椎下两傍各寸半正坐取之灸三壮鍼五分　铜人经云足太阳脉气所发治食饮不下腹中雷鸣大便不节小便赤黄又治呕吐不住多涎
　　阳纲二穴在十椎下两傍各寸半陷中正坐阔肩取之【亦作微俯取之】灸三壮　明堂下经云七壮主饮食不下腹中雷鸣腹满胪胀大便泄消渇身热目黄不嗜食怠堕也　铜人经云足太阳脉气所发治小便赤涩西方子云主大小便不莭黄水小便黄肠鸣泄注靣黄
