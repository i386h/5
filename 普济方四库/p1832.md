<!-- { "loadSidebar": true } -->
　　意舍二穴在十一椎下两傍各三寸陷中正坐取之鍼五分灸十五壮至百壮　明堂经云五十壮至百二十壮甲乙经云三壮鍼五分下经云灸七壮　明堂经云第九椎下两傍各三寸主脇胀满背痛恶寒食饮不下呕吐不留住也　素问云灸二壮　铜人经云足太阳脉气所发治腹满虚胀大便滑泄消渇靣目黄赤嗜食
　　胃仓二穴在十二椎下两傍各三寸鍼五分灸五十壮明堂经云五十壮甲乙经云三壮　铜人经云脉气所治腹内虚胀水肿食饮不下恶寒背脊不得俛仰鍼三分灸五壮　西方子云治氷肿胪胀水食不消
　　盲门二穴在十三椎下两傍各三寸又肋间明堂作异云与鸠尾相直灸十壮鍼五分　铜人经云治心下冒大坚妇人乳有余疾
　　志宰二穴在十四椎下两傍各三寸陷中正坐取之鍼五分灸三壮　明堂下经云两傍各三寸半灸七壮又云微俛而取之主腰脊痛急两脇胀大满便难食饮不下背气俛仰不得也　铜人经云足太阳脉气所发治腰强痛食饮不消腹中坚急隂痛下肿失精小便淋
　　资生经云明堂上经作两傍三寸与铜人经云同而下经乃作三寸半必是分外半字也
　　胞盲二穴在十九椎下两傍各三寸陷中伏而取之灸五七壮鍼五分　明堂经云灸五七壮至五十壮甲乙经云三壮下经云五壮主腰不可忍俛仰难恶寒小便澁也　铜人经云足太阳脉气所发治少腹坚急癃闭重不得小便　又云治腰卒痛急食不消腹中坚急隂痛下肿疗恶气
　　秩边二穴在二十椎下两傍各三寸陷中伏而取之灸三壮鍼五分忌同　明堂经云在二十椎下两傍各三寸灸三壮鍼三分　铜人经云足太阳脉气所发治腰痛不能俛仰小便黄赤涩腰尻重不能举五痔发肿慎如前法
　　资生经云素问气府注曰秩边在二十一椎下两傍上直胞肓与铜人经明堂经二十椎下不同未知孰是姑两存之以上二十八穴
　　当凖千金方除脊三寸取穴














　　天容二穴在耳下曲颊后灸三壮　铜人经云手太阳脉气所发主颈项痈不能言颈肿项痛不可顾耳嘈嘈若蝉鸣欬逆呕沫上气喘息齿噤喉痹寒热咽如鲠　又云鍼入一寸　西方子云又名大容
　　天牖二穴在项筋缺盆上天容后天柱前完骨下发际上【明堂云一寸发际上陷中】鍼一寸留七呼不宜补益不宜灸若灸靣肿眼合先取譩譆后鍼天牖风池即差若不先鍼譩譆即难疗　明堂经云鍼五分得气即泻泻尽更留三呼泻三吸下经云灸三壮又西方子云发际上一寸不灸　又云发际宛宛中主瘰寒热颈有积气暴聋肩中痛头风目鼻塞不闻香臭　铜人经云手少阳脉气所发治头风面肿项强不得回顾夜梦颠倒靣青无顔色鍼入五分不宜灸
　　资生经云铜人明堂上经皆云不宜灸下经素问注乃云灸三壮恐凡禁穴许一壮至三壮也
　　天二穴一名窓龙在颈大筋前曲颊下扶突后动脉应手陷中灸三壮鍼三分　明堂经云主耳鸣聋无所闻颊肿喉中痛暴瘖不能言及肩痛引项不得顾铜人经云手太阳脉气所发　西方子云治耳痛
　　及痔漏颈痛
　　天鼎【一作天顶】二穴在颈缺盆直扶戾后一寸灸三壮鍼三分忌同　明堂下经云在项缺盆直扶突气舍后一寸陷中灸十壮　素问气府注云在颈缺盆上直扶气舍同身寸之半按甲乙经作寸半　铜人经云手阳明脉气所发治暴瘖气硬喉痹咽肿不得息饮食不下喉中鸣　西方子云　在曲颊下一寸人迎后
　　扶突二穴一名水穴在人迎后寸半灸三壮鍼三分素问注云在颈当曲颊一寸人迎后仰而取之　铜人经云在气舍后一寸半灸三壮主舌本出欬逆上气咽中鸣喘多唾喘饮喉中如水鸡　又云手阳明脉气所发
　　缺盆二穴一名天盖在肩下撗骨陷中灸三壮鍼三分【素问云二分】不宜刺大深使人逆息也　明堂经云肩上撗骨陷中【素问同】肩上是也　铜人经云治寒热瘰缺盆中肿外溃则生胸中热满腹大水气缺盆中痛汗出喉痹咳　西方子云主哽噎胷热息贲脇下气上冲　铜人经云在肩下撗骨陷中　明堂乃云在肩上横骨陷中又云肩上是穴恐铜人语下字也
　　人迎二穴一名五防在颈大脉应手夹结喉傍仰而取之以五藏气足阳明脉气所发禁灸之不幸伤人鍼四分　铜人经云治吐逆霍乱胸满喘呼不得息项气闷肿食不下
　　水突二穴一名水门在颈大筋前直人迎下气合上灸三壮鍼三分　铜人经云足阳明脉气所发治欬逆上气咽喉痈肿呼吸短气喘息不卧
　　气舍二穴在颈直人迎夹扶突陷中鍼三分灸三壮铜人经云足阳明脉气所发治欬逆上气瘤瘿喉痹咽肿颈项强不得回顾　西方子云主肩肿哽咽食不下也















　　天突在结喉下一分一作宛宛中【一作陷者中】鍼五分留三呼得气即泻灸亦得即下鍼宜横下不得低手即损五藏之气伤人短夀　明堂下经云一穴在项结喉下五分中央宛宛中灸五壮素问气穴注云在颈结喉下四寸中央宛宛中刺一寸三壮甲乙经云在结喉下五寸　明堂下经云主欬逆气喘暴瘖不能言身寒颈肿喉中鸣翕翕胸中气哽哽
　　西方子云主颊舌缝脉青暴恡气哽哽喉痹咽干欬逆喘背痛及漏颈痛　铜人经云隂维任脉气之会治欬上气胸中气噎喉状如水鸡声肺壅咯唾脓血气壅不通咽亁舌上急喉中生热疮不得下食慎如药法及辛酸物等
　　璇玑一穴在天突下一寸陷中仰头取之灸五壮鍼入三分　明堂经云灸三壮主胸脇支满欬逆上喘喉中鸣也　铜人经云脉气所发治胸脇支满痹咽肿水浆不下　又云主喉痈
　　华盖一穴在璇玑下一寸陷中仰头取之鍼三分灸五壮　明堂下经云三壮一本云五壮　又云主胸脇支满欬逆上气喘不能言也　铜人经云任脉气所发治胸脇支满痛引胸中
　　紫宫一穴在华盖下一寸六分陷中仰头取之灸五壮鍼三分　明堂下经云在华盖下一寸灸七壮　铜人经云任脉气所发治胸脇支满痛胸膺骨疼痹痛痰饮食不下呕吐上气烦心吐血及唾如白胶
　　玉堂一穴一名玉英在紫宫下一寸六分陷中五壮鍼三分　铜人经云任脉气所发主胸满不得喘息痹痛胸膺骨疼呕逆上气烦心及寒疼又云可灸三壮
　　膻中一穴【一作亶】一名元儿在玉堂下一寸六分撗骨两乳间陷中仰卧取之灸七七壮禁鍼不幸令人夭明堂经云日灸七壮止七七壮禁鍼不幸令人死甲乙经云鍼三分下经云灸三壮千金云鸠尾上一寸铜人经云任脉气所发治肺气欬嗽上气喘唾脓不得下食胸中气满如塞可灸二七壮及疗膈呕吐涎沫妇人妳脉带乳汁及乳不下　又云主肺痈　明堂经云主胸膈满闷气短喉中鸣灸五壮立愈岐伯云治积气干噎慎猪鱼酒等物资生经云灵兰典云亶中者臣使一官喜乐出焉説者曰亶中为气之海然心主为君以敷宣教令膻中主气以气右阴阳气和志适则喜乐由生分布阴阳故官臣使也然则亶中者乃十二岁之一臣使官为气之海分布阴阳非其他穴也此者患心气噎膈气肺气上喘不得下食胸中如塞等疾宜灸此【难防云气仓三焦外筯直两乳间气痛治此】
　　中庭一穴在膻中下一寸六分陷中灸五壮鍼三分明堂经云鍼二分下经云膻中下一寸灸三壮　又云膻中下一寸宛宛中主食饮不下呕逆食下还出也　铜人经云任脉气所发治脇支满噎塞心下满










　　俞府二穴在两骨下璇玑傍各二寸陷中仰而取之【明堂云仰卧取之也】鍼三分灸五壮　明堂下经云灸三壮　又云主欬逆上气喘忌呕逆不下饮食胸中痛也　铜人经云足太阳脉气所发【又云足少阳脉气所发】主喘呕吐胸满不得食
　　或中二穴在腧府下一寸六分陷中仰而取之【明堂仰卧取之】鍼四分灸五壮　明堂下经云腧府下一寸灸三壮又云主欬嗽上喘不能食也　铜人经云足少阳脉气所发治胸脇支满欬逆呕吐气涎多多唾呼吸喘悸坐不安席
　　神藏二穴在或中下一寸六分陷中仰而取之灸五壮鍼三分　铜人经云足少阳脉气所发治胸脇支满欬嗽喘逆不得息呕吐胸满不得食
　　灵墟二穴在神藏下一寸六分陷中仰而取之鍼三分灸五壮　铜人经云足少阳脉气所发治胸脇支满痛引胸不得息欬逆呕吐胸满不嗜食
　　神封二穴在灵墟下一寸六分仰而取之灸五壮鍼三分　铜人经云足少阳脉气所发治胸满不得食欬逆乳痈洒折恶寒　西方子云主胸不得息
　　步郎二穴在神封下一寸六分陷中仰而取之鍼三分灸五壮　铜人经云足少阳脉气所发治胸脇支满鼻塞不通呼吸少气喘息不得举臂










　　气户二穴在巨骨下俞府两傍各二寸陷中仰而取之鍼三分灸五壮　铜人经云足阳明脉气所发治胸脇支满喘逆上气呼吸胸背急不得息不知食味
　　库房二穴在气户一寸六分陷中仰而取之灸五壮鍼三分　明堂经云在陷者宛宛中主胸脇之满欬逆上气呼吸息下至息及肺寒欬嗽多唾脓血浊沫铜人经云足阳明脉气所发
　　屋翳二穴在库房下一寸六分陷中仰而取之灸五壮鍼三分　铜人经云足阳明脉气所发治欬逆上气呼吸多唾浊沫脓血身体肿皮肤痛不可近衣滛泺瘈疭不仁
　　膺牕二穴在屋翳下一寸六分陷中灸五壮针三分铜人经云足阳明脉气所发治胸满短气唇肿乳痈寒热卧不安　西方子云主胸脇痈肿及肠鸣泄注也
　　乳中二穴当乳是足阳明脉气所发禁灸灸不幸生疮疮中有清汁脓血可治疮中有息肉若蚀疮者死微刺三分【亦云相去一寸六分】西方子云禁不灸
　　乳根二穴在乳下一寸六分陷中仰而取之灸五壮鍼三分主膈气不下食噎病　铜人经云足阳明脉气所发及治乳痈凄惨寒热痛不可按抑　西方子云主胸中满痛
　　以上十二穴去膺中行各四寸　相去一寸六分















　　云门二穴在巨骨下夹气户傍各二寸防中灸五壮鍼三分　刺深使人气逆不宜深刺　明堂经云云门在巨骨下气户两傍各二寸陷中动脉应手举臂取之眺经云在人迎下第二骨间相去二寸三分通灸禁鍼甲乙经云灸五壮鍼七分若深令人气逆　西方子云主呕逆上气胸脇彻背痛主喉痹胷中烦满欬喘不得息不得举臂胸短气气上冲心肩痛　铜人经云手太阴脉气所发鍼入二分　又云足太阳脉气所理肺同叶疗之
　　中府二穴一名膺中俞肺之募在云门下一寸六分乳上三助间鍼三分留五呼灸五壮素问注云在胸中行两旁相去六寸云门下一寸乳上三肋问动脉应手陷中取　明堂经云主肺急胸中满喘逆唾浊善噎皮肤痛也　铜人经云主喉痹胸满塞寒热胸中满痛腹肿及膈寒食不下呕吐还出及肺系急欬转胷痛主上气欬唾浊沫肩息背痛风汗出腹胀食饮不下胆焦　又云太阴之防主肤骨痛热寒
　　周荣二穴在中府下一寸六分陷中仰而取之鍼四分明堂经云灸五壮主胸脇支满不得俛仰欬唾脓也铜人经云足太阴脉气所发主欬逆上气呼吸多唾浊沫脓血饮食不下
　　胸乡二穴在周荣下一寸六分陷中宛宛仰而取之鍼四分灸五壮　铜人经云足太阴脉气所发治胸脇支满引胸背痛卧不得转侧
