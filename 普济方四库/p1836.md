<!-- { "loadSidebar": true } -->
　　少府二穴火也在手小指本节后防中直劳宫【劳宫在手厥中】灸二分灸七壮明堂云三壮　铜人经云手少隂脉之所流也为荣治烦满少气悲恐畏人臂痠掌中热肘腋挛急胷中痛手拳不得伸　西方子云在手小指大节后防中有气如息肉状主小便不利便癃主数噫恐悸气不足主阴痛实时梃长寒热隂暴痛遗尿偏虚则暴痒气逆　明堂云主痎疟灸不愈
　　神门二穴土也一名兊冲在掌后兊骨端防中灸七壮炷如小麦针三分留七呼　铜人经云手少隂脉之所主也为腧治疟心烦甚欲得饮冷恶寒则欲处温咽干不嗜食心痛数噫恐悸少气不足臂寒喘逆身热狂悲哭呕血上气遗溺大人小儿五癎西方子云笑若狂手掣挛挛主喉痹
　　阴郄二穴在掌后脉中去腕五分针三分灸七壮　铜人经云治失瘖不能言洒浙振寒厥逆心痛霍乱胷中满衂血惊恐　西方子云在掌后动脉中主气惊
　　通里二穴在腕后一寸防中针三分灸三壮　明堂云灸七壮主头目痛悲恐畏人肘腕痠重及暴病不能言语　铜人经云主热病卒心中懊憹数欠频伸悲恐目头痛面赤而兼心悸肘臂臑痛实则皮肿虚则不能言苦呕喉痹少气遗溺　西方子云主热病先不乐数目烦心
　　灵道二穴金也去掌后一寸半或一寸灸三壮针三分铜人经云手少阴脉之所行也为经治心痛悲
　　恐相引瘈疭肘挛柱满暴瘖不能言
　　少海二穴水也一名曲节在肘内亷节后又云肘内大骨外去肘端五分屈肘得之针三分灸三壮甄权云出手向头取之治齿寒脑风头痛不宜灸针五分　明堂云在肘内横纹头屈手向头取之防者宛宛中　甲乙经云穴在肘内亷节后防中动应手针二分留三呼泻五吸不宜灸下经云灸五壮素注云五壮　铜人经云手少阴脉之所入也为合治寒热齿龋痛目发狂呕吐涎沫项不得回顾肘挛腋脇下痛四肢不得举　又云疗腋下瘰疬痹痛屈伸不得风痹疼疰病　西方子云主头痛汗出寒热不恶寒及主肩臂不举不能带衣项强急痛不可以顾主气逆呼吸噫哕呕羊癫疾羊癎吐舌沫出羊鸣戾颈主手臂挛主疟振寒项痛引腋肘痛引少腹中及目黄脇痛　铜人经云灸三壮明堂下经素问注皆云灸五壮上经甄权皆三不宜灸亦可疑矣非大急亦不必灸
　　青灵二穴在肘上三寸伸肘举臂取之灸七壮　明堂下经云灸三壮　铜人经云治肩臂不举不臂带衣头痛振寒目脇痛
　　极泉二穴在腋下筋间动脉入胷灸七壮针三分铜人经云治心痛亁呕四肢不收咽亁烦渇臂肘厥寒目黄脇满痛














　　少泽二穴金也一名小吉在手小指端外侧去爪甲下一分防中灸二壮针一分　铜人经云一名少吉手太阳脉之所出为井也主疟寒热汗不出喉痹舌强口亁心烦臂痛瘈疭头痛咳嗽颈项急不可顾目生肤翳覆瞳子　西方子云主口热口亁咽中亁口中热唾如胶主振寒小指不仁
　　前谷二穴水也在手小指外侧本节前防中针一分灸一壮明堂云灸三壮　铜人经云手太阳脉之所流也为劳治热病汗不出痎癫疾耳鸣颔肿喉痹欬嗽衂血颈项痛鼻塞不利目中白翳臂不得举又云主目淫溜转甲小指痛　西方子云主
　　目泣出急痛吸咽徧肿不可以咽臂重痛肘挛痎疟执目上挿便小赤
　　后谿二穴木也在手小指外侧本节后防中灸一壮针一分　明堂经云在手外侧腕前起骨下防中灸三壮主痎疟寒热目生白翳肘臂腕重难屈伸五指尽痛不可掣　铜人经云手太阳脉之所注也为腧治目赤鼻衂耳聋胸满颈项强不得回顾癫疾肘臂挛急　西方子云主目泪出烂有翳耳鸣鼻窒喘息不通有臑痛臂肘挛急风身寒泣出而惊热病不出汗身热恶寒
　　腕骨二穴在手外侧腕起骨下防中灸三壮针二分留三呼铜人经云手太阳脉之所过也为原治热病汗不出脇下痛不得息颈颔肿寒热耳鸣目冷泪生翳狂阳偏枯臂肘不得屈伸痎疟头痛烦闷惊风瘈疭五指掣不可屈伸　西方子云主颈项痛不可顾目泣出颔痛引耳嘈嘈无所闻肘节痹臂痠重腋急臂腕急外侧痛如脱烦满狂言臂肩疼痛乍寒乍热
　　阳谷三穴火也在手外侧腕兊【素问作锐】骨下防中灸二壮针二分留二呼　铜人经云手太阳脉之所行为经也主癫疾狂走热病汗不出脇痛颈颔肿寒热耳聋鸣上下牙齿【禹齿】痛臂腕外侧痛不举肩颈妄吐舌不得左右顾俛仰瘈疭头目痛　西方子云主项强急痛目赤颔痛引耳嘈嘈无所闻自囓唇肘痛时寒热病振栗鼔腹颔满隂痿色不变乍寒乍热疟主笑苦狂痔痛腋下肿
　　养老二穴在手踝骨上空一寸防中灸三壮针三分铜人经云手太阳郄主肩欲折臂如折手臂痛不能自上下目视不明
　　支正二穴在腕后五寸别走少隂灸三壮针三分　明堂云在手太阳腕后五寸去养老穴四寸防中灸五壮主惊恐悲愁肘臂挛难屈伸不握十指尽痛也秦承祖云兼治五劳四肢力弱虚乏等病　铜人经云治寒热颔肿肘挛头痛目风虚惊恐狂生目　西方子云主颈肿项痛不可顾狂言热病先腰胫痠喜渇数饮食身热项痛而振寒热
　　少海二穴土也在肘内大骨外去肘端五分防中甄权云屈手向头取之灸三壮针二分　铜人经云手太阳脉之所入为合治寒热龋齿龂肿风颈项痛疡肿振寒肘腋肿少腹痛四肢不举　西方子云灸五壮主项强急痛不可以顾癎发瘈疭狂走不得卧心中烦癫疾羊癎吐舌羊鸣戾颈疟背振寒及风疟头痛寒热汗不出恶寒










　　中冲二穴木也在手中指端去爪甲如韭叶防中针明堂云灸一壮主热病烦心心闷而汗不出身热如火头痛如破烦满舌本痛秦承祖云兼主神气不足失志也　铜人经云手厥隂心主脉之所出也为井　西方子云主肘痛掌中心热心痛浸淫
　　劳宫二穴火也一名五里在掌中央横纹动脉中屈无名指着处是灸三壮　明堂经云针二分得气即泻只一度针过两度令人虚不得灸灸令生息肉月加忌同素注云灸三壮【一名掌中】铜人经云手厥隂脉之所流也为荣治中风善怒悲快不休手痹热病三日汗不出休愓胷脇痛不可转侧大小便血衂不止气逆呕哕烦渇食饮不下大小人口中腥臭胸脇支满黄疽目黄　又云主手掌后痹手痹白屑起　西方子云主喉嗌痛主呕吐主风热心中悲喜思慕歔郄喜笑不止及口中烂掌热主热痔欬逆溺血　资生经云赵岐释孟子云无名之指手第四指也今目屈无名指着处是穴盖屈第四指也【无名指当屈中指为是今说屈第四指非也】
　　大陵二穴土也在掌后两筋间陷中针五分灸五壮铜人经云手厥隂脉之所注也为腧治热病汗不出臂挛腋肿善笑不休心悬若饥喜悲泣惊恐目赤小便如血呕逆狂言不乐喉痹口亁身热头痛短气胸脇痛西方子云主心痛欬逆寒热发手掣手挛及主风热善怒心中悲喜思慕歔欷喜笑不止主心下詹詹主掌中热身如火浸烦满舌本痛主疟乍寒乍热主欬喘主呕血主胸中痛主痂疥
　　内闗二穴在掌后去腕二寸别走少阳针五分灸三壮西方子云主面赤热青昏夜无所见主赤
　　支满中风肘挛实心暴痛虚则心烦惕惕
　　门使一穴金也在掌后三寸两筋间陷中针三分灸五壮　明堂经云七壮【千金云腕后三寸或云掌后陷中】又云主卒狂惊悸臂中肿痛屈伸难岐伯云主鬼神邪也铜人经云手厥隂脉之所行也为经治心悬如饥卒狂胸中詹詹恶风寒呕吐怵惕寒中少气掌中热腋肿肘挛卒心痛多惊瘖不得语咽中如鲠西方子云灸七壮主心胸痹背相引主嗌中如振主肘内亷痛主热病烦心喜哕喜动为热
　　郄门二穴去腕五寸手厥隂郄针三分灸五壮　铜人经云治心痛衂血呕哕惊恐畏人神气不足及呕血　西方子云在掌后去腕五寸
　　曲泽二穴水也在肘内亷陷中屈肘取之灸三壮针三分留七呼　素问云主内亷下　铜人经云厥阴心主脉之所入也为合治心痛善惊身热烦渇口亁气逆呕血风胶臂肘手腕善动揺　又云主心下詹詹时瘈疭喜揺头顔青汗不出不过肩伤寒病温温身热　西方子云主呕逆或血掣手不可伸
　　天泉二穴一名天湿在曲腋下二寸举臂取针六分灸三壮　铜人经云治心病胸脇支满欬膺背胛间臂内亷痛













　　闗冲二穴金也在手小指次指端去爪甲角如韭叶针一分灸一壮忌同素问注云三壮【一云屈拳取之】铜人经云手少阳脉之所出也为井治喉痹舌卷口亁头痛霍乱胸中气噎不嗜食臂肘痛不可举目生翳膜视物不明慎猪鱼酒麫生冷之物　西方子云在手小指端主风心烦臂外亷痛手不及头左取左右取右主肘疼不能自带衣主屑臂痠重面黑渇风热病烦心心闷而汗不出掌中热心痛身热如火浸烦满舌本痛寒热凄素气上不得卧霍乱肩中热头不可以顾
　　液门二穴水也在手小指次指间陷中针二分灸三壮【一云屈拳取之】明堂经云生肘痛不能行上下防疟寒热目澁痛泣出也【一作腋门】铜人经云手少阳脉之流也为荣治惊悸妄言咽外肿寒厥手臂痛不能自上下痎疟寒热目头痛暴得耳聋目赤澁齿龋痛西方子云主呼吸短气咽如息肉状面赤热病先不乐面热无汗风寒热耳痛鸣聋
　　中渚二穴木也在手小指次指本节后间陷中针三分灸三壮明堂经云灸二壮主目无所见肘臂痠痛手五指不屈尽痛也　铜人经云手少阳脉之所注也为腧治热病不出目头痛耳聋目生翳膜久疟咽肿　西方子云主头目重额颅热痛面赤目不明恶风寒嗌痛寒热耳痛嘈嘈手五指不得屈伸
　　阳池二穴一名别阳在手表腕上陷中针二分留三呼不可灸忌同素问注云灸三壮　铜人经云手少阳脉之所过为原治寒热疟或因折伤手腕提拘不得肩臂痛不得举慎生冷物等　西方子云主热病汗不出
　　外闗二穴正少阳络在腕后二寸陷中针三分留七呼灸二壮明堂经云三壮又云在腕后二寸陷中者宛宛中主肘腕痠重屈伸难手十指尽痛不得屈兼主耳淳淳浑浑聋无所闻也　铜人经云手少阳络西方子云主臂痿不仁臂不及头
　　支沟二穴火也在腕后三寸两骨间陷中针二分灸七壮忌同　明堂经云五壮素问注云三壮　千金云腕后臂外三寸　明堂经云主热病汗不出肩背痠重脇腋急痛四肢不举口噤不开暴哂不能言也　铜人经云手少阳脉之所行也为经治霍乱呕吐慎酒麫生冷猪鱼物　西方子云主心痛如锥刺甚者手足寒至节不息者死主欬面赤而热肘节痹腋热马刀肿痿主漏主痂疥女人脊急目赤嗌痛
　　防宗二穴在腕后三寸空中一寸针三分灸三壮　铜人经云治肌肤痛耳聋风癎　西方子云主耳浑浑淳淳聋无所闻
　　三阳络二穴在臂上大交脉【明云肘前五寸卧亷陷中】支沟上一寸禁针灸七壮明堂经云五壮　铜人经云治嗜卧身体不欲动揺耳卒聋齿龋暴不能言
