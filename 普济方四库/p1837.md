<!-- { "loadSidebar": true } -->
　　天井二穴土也在肘外大骨后肘上【明堂作后】一寸两筋间屈肘取之甄权云曲肘后一寸义手按膝头取之两筋骨鏬针三分灸三壮忌同　明云五壮素问注刺一寸　千金云肘后两筋间　明堂经云主肘痛引肩不可屈伸颈项及肩背痛臂痿不仁惊悸悲伤癎病羊鸣吐舌也　铜人经云手少阳脉之所入也为合治心胷痛欬嗽上气唾脓不嗜食惊悸瘈疭风痹臂肘痛捉物不得慎如常法　西方子云主大风黙黙不知所痛悲伤不乐悲愁恍惚疟食时发心痛主癫笑惊掣羊癎戾颈肩肉麻木
　　四凟二穴在肘前五寸外亷陷中灸三壮针六分留七呼　铜人经云治暴气耳聋齿龋痛　西方子云主呼吸短气咽中如息肉状
　　清冷渊二穴在肘上二寸伸肘举臂取之灸三壮针三分　西方子云一名清冷泉在肘后三寸又名清灵主臑从肩不举不能带衣头痛振寒目黄脇痛
　　消泺二穴在肩下臂外腋斜肘分下行针一分灸二壮明堂云在肩下外闗腋斜肘分下行六分灸三
　　壮素问注云肩下臂外闗腋铜人经云治寒热风痹项痛肩急　西方子云主头痛项如拔不可左右顾颈有大气









　　大敦二穴木也在足大指端去爪甲如韭叶及三毛中灸三壮针三分留六呼千金云足大指聚毛中铜人经云足厥隂脉之所出也为井治卒疝小便数遗溺隂头中痛心痛汗出隂跳上入腹隂偏大腹脐中痛悒悒不乐病左取右右取左腹肿胀满少腹痛中热不寐尸厥足壮如死及妇血崩不止西方子云一名大训主目不欲视大息五淋不得尿哕噫
　　行间二穴火也在足大指间动脉应手陷中灸三壮针六分留十呼铜人经云足厥隂脉之所流也为荣治溺难又白浊寒疝少腹肿欬逆呕血腰痛不可俛仰腹中胀心痛面色苍苍如死状终日不得息口防四肢逆冷嗌亁烦渇瞑不欲视目中泪出大息癫疾短气不闭　西方子云主茎中痛胷背痛心悲不乐数欠及主妇人月事不利见赤白而有身反败隂振寒溲白尿难痛
　　大冲二穴土也在足大指本节后二寸或一寸半陷中令附凡诊大冲脉可诀男子病死生针三分留十呼灸三壮　明堂云在足大指本节后二寸骨罅间陷中灸五壮素问注云在足十指间本节后二寸动脉应手刺腰痛又云在大指本节后内间二寸　明堂经云主卒疝小腹痛小便不利如淋状及月水不通　铜人经云足厥隂脉之所注也为腧治腰引少腹痛肿防疝溏泄遗溺隂痛面目苍色胸脇支满足寒大便难呕血女子漏血不止小儿卒疝呕逆发寒嗌干肘肿内躁前痛乐防痠腋下肿马刀疡瘘唇痛　西方子云主善渇喉中鸣不得尿隂上痛溏泄泄血面陈黑
　　中封二穴金也在足踝前一寸仰足取之陷中伸足乃得之针四分留七呼灸三壮素问注云内踝前一寸半甲乙经云一寸又云内踝前一寸斜行小脉上一名悬泉　铜人经云足厥隂脉之所在为经治欬疟色苍苍振寒少腹肿食怏怏绕脐痛足逆冷不嗜食身体不仁寒疝相引腰中痛或身防热西方子云主小腹痛振寒溲白尿难痛嗌亁善
　　渇身黄有防热少气身重湿内踝前痛膝肿瘈厥身体不仁癫疝癃暴痛瘘痛咽徧肿不可以咽
　　蠡沟二穴在足内踝上五寸别走少阳针二分留三呼灸三壮【又云交仪在内踝上五寸陷中恐即蠡沟穴但别出蠡沟故不同晓蠡沟亦名交仪】铜人经云足厥隂络治足疝少腹肿时少腹暴痛小便不利如癃闭数噫恐悸少气不足腹中痛悒悒不乐咽中闷如有瘜肉状背拘急不可俛仰西方子云主女子赤白下时少腹暴刺痛　明堂云治卒疝小腹痛及妇人漏下赤白月水不调脐下即气如卵右足寒颈痠屈伸难也又云灸七壮
　　中都二穴一名中郄在内踝上七寸防骨中与少隂相直针三分灸五壮　铜人经云治肠癖防疝少腹痛妇人崩中因产恶露不絶　西方子云治足下热胫寒不能久立湿痹不能行
　　膝闗二穴在鼻下二寸陷中针四分灸五壮【鼻在足阳明】治风痹膝内痛引膑不可屈伸咽中痛【铜人经】
　　曲泉二穴水也在膝内辅骨下大筋上小筋下陷中屈膝取之又云正膝屈内外两筋间宛宛中又在膝曲横纹头针六分灸三壮　铜人经云足厥隂脉之所入也为合治女子血瘕按之如汤浸股内少腹肿隂梃出丈夫防疝隂股痛小便难腹脇支满癃闭少气泄利四肢不举实即身热目痛汗不出目膝痛筋挛不可屈伸发狂衂血喘呼少腹痛引喉咽及治风劳精神体极痛泄水下痢脓血隂肿防鍼入六分留十呼
　　隂包二穴在膝上四寸股内亷两筋间足厥隂走治要尻引少腹遗溺不禁鍼六分灸三壮　明堂云七壮主腰痛连小腹肿小便不利月水不调
　　五里二穴在气冲下三寸隂股内动脉灸五壮针六分治肠中满热闭不得溺【气冲在腹部第三行隂亷穴气冲同】西方子云主嗜卧四肢不得动揺
　　隂亷二穴在阳矢下去气冲二寸动脉中灸三壮针八分留七呼　铜人经云治妇人絶产若未经生产者灸即有子










　　窍隂二穴金也在足小指次指端去爪甲如韭叶灸三壮针一分　铜人经云足少阳脉之所出也为井治脇痛欬逆不得息手足烦热汗不出转筋痈疽头痛心烦喉痹舌强口亁肘不可举卒聋不闻人语王氏窍隂有二其一在此其一则在头部此当为足窍隂也
　　侠谿二穴水也在足小指次指岐骨间本节前陷中灸三壮针三分　明堂云临泣去侠谿一寸半　铜人经云足少阳脉之所流也为荣治胷脇支满寒热汗不出外眦赤目眩烦额肿耳聋胷中痛不可转侧痛无常处　西方子云主目系急目上挿背痛逆寒泣出目痒颔痛引耳嘈嘈无所闻疟足痛腋下肿马刀瘘妇人小腹坚痛月水不通乳肿溃胷中寒如风状头两颊痛　明堂经云主耳鸣聋
　　地五防二穴在足小指次指本节后陷中去侠谿一寸针一分不可灸灸使人羸瘦不出三年卒　铜人经云治伤内唾血足外肤不泽乳肿针三分
　　临泣二穴木也在足小指次指本节后间陷中去侠谿一寸半灸三壮针二分　明堂经云主胷膈满闷腋下肿善自啮颊并疟病日四发者　铜人经云足少阳脉之所注也为腧治胸中满缺盆中及腋下肿马刀疡瘘天牖中肿乐防痠目枕骨合颅痛洒浙振寒妇人月事不利季脇支满乳痈心痛周痹痛无常处厥逆气喘不能行　西方子云主枕骨颔厌悬足痛大风目痛髀中痛不得行足外使痛身痹洒淅振寒及小儿惊癎反视王氏云偃伏第三行既有临泣穴盖足以此亦有临泣穴盖足临泣也
　　邱二穴在外踝下如前陷中去临泣寸许灸三壮针五分留七呼铜人经云足少阳脉之所过也为原治胸脇满痛不得息久疟振寒腋下肿痿厥坐不能起髀枢中痛目生翳膜腿防痠转筋卒疝少腹坚寒热颈肿　西方子云主疟振寒腕不收目不明明胸脇痛善太息胸满膨膨然足胫偏细
　　悬钟二穴在足外踝上三寸动脉中一名宛宛中针六分留七呼灸五壮千金云一名絶骨【外踝上三寸又云四寸】明堂经云主心腹胀满胃中热不嗜食膝胫连经痛筋挛急足收履坐不能起　铜人经云足三阳之大络按之阳明脉絶乃取之　西方子云主五淋湿痹流肿筋急瘈疭胫痛小儿腹满不能食饮四肢不举风劳身重　明堂经云主腹满中焦客热不嗜食并腿胯连胫痹麻屈伸难也
　　阳辅二穴火也在足外踝上四寸辅骨前絶骨端如前三分去邱墟七寸灸三壮针五分留七呼千金云外踝上辅骨前　铜人经云足少阳脉之所行也为经治腰溶溶如坐水中膝下肤肿筋挛诸节尽痛痛无常处腋下肿瘘马刀喉痹膝防痠风痹不仁西方子云主腰痛不可以顾腰痛如锤居中痛不可以欬则筋缩急诸节寒热脇痛
　　光明二穴在足踝上五陷中针六分留七呼灸五壮明堂下经云七壮治防疼不能久立举阳辅疗病同　又云在膝胫痠痹不仁手足偏小坐不能也铜人经云别走厥隂足少阳络治身解寒淫乐
　　及热病汗不出卒狂虚则痿痹坐不起实则足防热膝痛身体不仁善囓颊　西方子云主胫痠不能久立腹足清寒热膝痛胫热不能行手足偏小
　　外邱二穴在足外踝上七寸针三分灸三壮　铜人经云少阳所生治肤痛痿痹胸脇胀满颈项痛悲风寒癫疾今附猘犬所伤毒不止发寒热速以三姓人可灸所囓之处立愈
　　阳交二穴一名别阳在外踝上七寸斜属三阳分肉之间灸三壮针六分留七呼　千金云一名足窌在外踝上七寸【一云三寸】铜人经云阳维郄治寒厥惊狂喉痹胷满面肿寒痹膝防不收寒热
　　阳陵泉二穴土也在膝下一寸外亷陷中针六分得气即防又宜灸留针灸七壮至七七壮即止明堂下经云一壮素问注云三壮　千金云膝下外尖骨前难疏胫骨中防侧少许筋防阳陵泉筋病治此铜人经云足少阳脉之所出也为合治膝伸不得屈冷痹脚不仁偏风半身不遂脚冷无血色又以蹲坐取之灸亦良可灸七壮至七七壮即止　西方子云在外踝上七寸主头痛寒热口苦嗌中介介头面肿胷脇柱心中愓惊恐人将捕　明堂经云主膝腹内外亷痛不仁屈伸难及喉中鸣
　　阳闗二穴在阳陵泉上三寸犊鼻外陷中针五分不可灸千金云阳闗【一云闗陵】铜人经云治膝外痛不可屈伸风痹不仁
　　中渎二穴在髀骨外膝上五寸分肉间陷中灸五壮针五分留七呼铜人经云足少阳络治寒气入于分肉之间痛攻上下筋痹不仁西方子云不可灸
　　环跳二穴髀枢中侧卧伸下足屈上足取之灸五十壮针一寸留十呼忌同明堂下经云在砚子骨宛宛中灸三壮甲乙经云五壮　明堂经主冷痹风湿偏风半身不遂腰胯疼痛不得转侧岐伯云睡卧伸缩回转不得也　西方子云治风湿痹风胗及胸脇疼无常处腰脇相引急痛髀枢中痛不可屈伸胫痹不仁髀不仁　铜人经云忌热麫猪鱼生冷物等
　　风市二穴在膝外两筋间立舒下两手着腿当中指头陷中疗冷痹脚胫麻腿膝痠痛腰尻重起坐难明堂经云陷者宛宛中灸三壮王氏云予冬月当风市处多冷痹急擦热手温之畧止日或两三痹偶谬刺温针遂愈信乎能治冷痹也亦瘘灸此不特治冷痹亦治风之腰穴铜人乃不载一名或不同将其本不全耶








　　隠白二穴水也在足大指端内侧去甲角如韭叶宛宛中针三分今附妇人月事过时不止刺立愈明堂云针一分留三呼灸三壮　铜人经云是太隂脉之所出也为井治腹胀喘满不得安卧隔中呕血食不下暴泄衂止足寒不能温又云治腹中胀逆气满胸中热身体疼痛　西方子云主腹痛及腹中寒冷气主饮渇主踁中寒热主卒尸厥不知人脉动如故及胸中痛
　　太都二穴火也在足大指本节后陷中灸三壮针三分千金注云本节内侧白肉际　明堂经云主热
　　汗不出手足逆冷腹满善呕目烦心四肢肿病铜人经云足太隂脉之所流为荣治热闷吐逆西方子云主目暴泄心痛腹胀热病汗不足
　　清厥逆霍乱目上挿
　　太白二穴土也在足内侧核骨下陷中灸三壮针三分千金云足大内侧　铜人经云足太隂脉之所注也为腧治身热烦满腹胀食不化气胀腹鸣呕吐泄有脓血腰痛大便难气逆霍乱腹中切痛　西方子云主头痛寒热汗出不恶寒胸脇胀衂痛腰痛不可俛仰热病头重烦闷身热
　　公孙二穴在足大指本节后二寸灸三壮针四分　铜人经云别走阳明太隂络治寒疟不嗜食卒面肿烦心狂言腹虚胀如鼓西方子云主头面肿腹内气太满
