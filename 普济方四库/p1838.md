<!-- { "loadSidebar": true } -->
　　啇邱二穴金也在足内踝下防前陷中灸三壮针三分铜人经云足太隂脉之所行也为经治腹中肠
　　中鸣不便脾虚冷人所乐身寒善太息心悲气逆痔疾骨疽蚀絶子厌鬼梦西方子云主心下有寒痹疼脾热脾虚腹胀满不得息善呕心烦满骨痹癫疾癎病寒疟腹中痛痎疟主痔血泄后重隂股内痛气痈狐疝走上下引小腹痛不可俛仰小腹坚痛下引隂中
　　三隂交二穴在内踝上三寸骨下陷中明堂云内踝上八寸陷中千金方云内踝上八寸骨下灸三壮针三分　铜人经云足太隂厥隂之交防治痃癖腹中寒膝股内痛气逆小便不利脾病身重四肢不举腹胀肠鸣溏泄食不化女子漏下不止　西方子云王膝内亷痛痿不能行　资生经云昔宋太子善医术出苑逢一姙妇太子诊曰女令徐文伯诊曰一男一女针之泻三隂交合谷应针而果如文伯言故姙娠不可刺
　　漏谷二穴一名太隂络在内踝上六寸骨下陷中针三分明堂云灸三壮　又云在足外踝上六寸陷者主足热痛腿冷疼不能久立也铜人经云治痃癖冷气心腹胀满食饮不为肌肤湿痹　西方子云主肠鸣强欠心悲气逆腹防满急小便不利失精久湿痹不能行麻痹不仁
　　地机二穴亦名脾寒足太隂郄别走上一寸空在膝下五寸灸三壮针三分明堂云膝内侧转骨下陷中伸足取之主腰疼不可俛仰足痹痛屈伸难也铜人经云治女子血瘕按之如汤沃股内至太背痛丈夫溏泄腹脇气胀水肿腹坚不嗜食小便不利　西方子云治症瘕腹中痛脏痹防疝精不足
　　隂陵泉二穴水也在膝下内侧辅骨下陷中伸足取之针五分当曲膝取之　铜人经云足太隂脉之所入也为合治腹中寒不嗜食膈下满水胀腹坚喘逆不得卧腰痛不得俛仰霍乱疝瘕小便不利气闭淋寒热不节　西方子云灸三壮主心下满寒中脇下满腹中盛足痛失禁遗尿胸中热暴泄胀满不得息肾病气癃尿黄妇人疝瘕按之如以汤沃股膝飱飱隂痛小腹坚急重下湿不嗜食腰痛
　　血海二穴在膝膑上内亷白肉际二寸中一作一寸灸二壮针五分千金云白肉际二寸半注云一作三寸　铜人经云治女子漏下恶血月事不调逆气腹胀　西方子云灸五壮主漏下苦血闭不通月水不调
　　箕门二穴在鱼腹上越筋间动脉应手在隂股内一云股上起筋间灸三壮　铜人经云治淋遗溺鼠鼷肿痛小便不通　西方子云主隂跳











　　厉兊二穴金也在足大指次指端去爪甲如韭叶针一分灸一壮　明堂经云主尸厥如死不知人多睡善惊西方子云上肿也铜人经云足阳明脉之所出也为井治尸厥口禁气絶状如中恶心腹胀满热病汗不出寒热疟不嗜食面肿足防塞喉痹齿龋恶风鼻不利　西方子云主鼻不利涕黄哽咽不得卧腰寒心痛胀满不得息吐舌戾颈
　　内庭二穴水也在足大指次指外间陷中灸三壮针三分　铜人经云足阳明脉之所流也为荣治四肢厥逆腹胀满数欠恶闻人声振寒咽中引痛　防齿龋痛疟不嗜食　西方子云主厥逆僻禁腹胀满不得息喜频伸数欠
　　陷谷二穴木也在足大指次指外间本节后陷中去内庭二寸针三分留七呼灸三壮　明堂云一名陷骨主卒疝小腹痛头面虚肿及痃疟发寒热也铜人经云足阳明脉之所注也为腧治面目浮肿及水痛善咽肠鸣腹痛热病汗不出振寒疟疾西方子云主胸脇支满腹满善噫痈肿
　　冲阳二穴在足跗上去陷谷三寸针五分灸三壮　素问注跗上五寸骨间动脉刺三分　千金跗上五寸骨间去陷谷三寸【一云二寸】铜人经云足阳明脉之所过也为原治偏风口眼防斜肘重齿龋痛发寒热腹坚大不嗜食振寒久狂登髙而歌弃衣而走足缓履不收　西方子云穴在足跗上五寸骨间去陷谷二寸主面浮肿足痿又主热病汗不出振寒而战欠先寒洗浙甚久而热热去汗去之疟疟从足起腹大腹小
　　解谷二穴火也在冲阳后寸半腕上陷中明堂下经云在系鞋处针五分灸三壮　素问注在冲阳后二寸半刺疟注作三寸半二注不同当从甲乙经作寸半　明堂经云主上气喘嗽欬息急腹中积气上不行及目生白翳也　铜人经云足阳明脉之所行也为经治风面浮肿顔黑厥气上冲腹胀大便不通瘈惊膝股防肿转盼目头痛癫疾烦心悲泣霍乱头风面目赤　西方子云治口齿痛胻痠转筋湿痹腹大下肿风水面肘肿刺疟口痛囓舌
　　丰隆二穴在外踝上八寸下亷防外兼陷中针三分灸三壮明堂下经云七壮　明堂经云主四肢不收身防倦怠膝腿痠痹屈伸难铜人经云别走太隂治厥逆胸痛如刺腹中切痛大小便难澁厥头面浮肿风逆四肢肿身热喉痹不能言　西方子云主头痛寒热汗出不寒大小便难澁不能食狂妄言登髙而歌弃衣而走厥逆手足青痛如刺烦心狂见鬼好笑
　　下亷二穴一名下巨虚在上亷下二寸当举足取穴针八分灸三壮明堂云上亷下三寸两筋两骨罅陷宛宛中蹲地坐取之针六分得气即泻甲乙云针三分灸三壮主小腹气不足面无顔色偏风热风冷痹不遂风湿痹灸亦良日七七壮不及针灸疮瘥冷痹则已　素问注云足阳明与小肠合在上亷下三寸针三分　铜人经云治少腹痛飱泄次指间痛唇亁涎出不觉不得汗出毛发焦脱肉少气胃中热不嗜饮食泄浓血胸脇腹痛暴惊狂言非常女子乳痈喉痹防肿足跗不收鍼入八分可灸三壮　西方子云治寒湿下注小便难黄　资生经云手阳明亦有下亷此乃足下亷也
　　条口二穴在下亷上一寸举足取之针五分又明堂云在上亷下一寸针八分灸三壮　铜人经云治膝防寒疼痛足缓失履不收湿痹针五分又云阳明脉气所发主胫寒不得卧足下热不能久立
　　上亷二穴一名上巨虚在三里下三寸当足取之灸三壮针三分甄权云治脏气不足偏风腲腿手足不仁灸随年为壮明堂云且虚上亷在三里下三寸两筋两骨罅陷宛宛中针八分得气即防灸大良日七壮明堂下经云灸三壮素问注在三里下三寸又云在膝犊鼻下防外亷六寸明堂云三里穴下二寸防骨外大筋内筋骨之间主脚胫痠痛屈伸难不能久立　铜人经云治飱泄腹脇肢满走挟脐腹痛食不化喘息不能行可灸三壮鍼入三分又云足阳明与太阳气不足偏风腲腿不随脚不得履地脚气刺风痶风脚冷寒疟灸之大良西方子云主小便难黄风水膝肿　资生经云手阳明亦有上亷此乃足上亷也
　　三里二穴土也在膝下三寸防外亷两筋间【一云防外大筋内骨中间一云陷者宛宛中】当举足取之泰承祖云诸病皆治食气水气毒痃癖四肢肿满膝防痠痛目不明华佗云疗五劳羸瘦七腹虚之胸中瘀血乳痈大小人热皆调三里外台明堂云人年三十已上若不灸三里令气上冲目所以三里下气也【明同】灸三壮针五分　明堂云针腹背每须去三里穴针八分留十呼防七吸日灸七壮上百壮　素问注刺一寸在膝下三寸防骨外亷两筋肉分间【指云深则足扶阳脉覔集云按之大冲脉不动】明堂云主脏腑久积冷气心腹胀满胃气不足闻食则肠鸣腹痛灸三壮　铜人经云足阳明脉之所入也为合主胃寒腰满坚见不能食及胃胸脇积气脚弱针入八分灸亦良又云主胸中气不足　西方子云灸三壮主喉痹不能言脇中暴逆不得息咳嗽多唾主肘痛时寒腰痛不可以顾足痿失履不收足下热不能久立疟少气肠鸣腹痛胸腹中瘀血水肿腹胀隂气不足小腹坚热病汗不出喜呕口苦壮热身反哲禁鼓颔腰痛视而有所见喜悲上下永之口僻乳肿目不明久防痢食不化脇下注满膝痿寒热中消谷不肌腹热身烦狂言痈狂歌妄笑恐怒大骂霍乱遗尿失气阳厥凄凄恶寒头小便不利凡此等疾皆灸之多至五百壮少至二三百壮　资生经云手有三里此亦曰三里盖足三里也　铜人经云在膝下三寸明堂素问注背同人多不能求其穴每以拇指次指圏其膝盖以中指住处为穴或以最小指住处为穴皆不得真穴所在也予按明堂有膝眼四穴盖在膝头骨下两傍陷中也又按铜人等经有犊鼻穴盖在膝膑下骭挟罅大筋中也又按铜人有膝闗二穴盖在犊鼻二寸陷中也素问注巨虚上亷云三里在犊鼻下三寸则是犊鼻之下三寸方是三里不可便从膝头上去三寸为三里穴也若如今人之取穴恐失之太髙【干金云灸至五百壮少至二百壮】
　　犊鼻二穴在膝下骭侠解【明堂作罅】大筋中治膝中痛不仁难跪起膝膑肿溃者不可治不溃者可疗若犊鼻坚硬勿便攻以洗熨即防刺之愈明堂云针三分灸三壮　铜人经云治膝中疼痛不仁难跪起膝膑痈肿溃者不可治不溃者可疗若犊鼻坚硬勿便攻先以洗熨即防刺之愈又云足阳明脉气所发主犊鼻肿洗熨去之其久坚勿攻攻者死　资生经云按素问刺禁云刺膝膑出液为跛犊鼻在膑下骭用针者不可轻也
　　梁邱二穴在膝上二寸【明堂云二寸】两筋间灸三壮针三分明堂云五分　明堂作三寸　铜人千金皆作二寸千金注胃或云三寸　铜人经云治大惊胫痛寒痹不能屈伸又云足阳明郄治胫膝痛　西方子云灸三壮注筋挛不得屈伸不可以行
　　隂市二穴一名隂鼎在膝上三寸伏下陷中【又云宛宛中】拜而取之针三分不可灸　明堂下经云灸三壮千金注二十卷云在膝上当伏不行二寸临膝取之【又云膝内辅骨后大筋下小筋上屈膝得之】明堂经云灸五壮主卒疝小腹痛力痿气少伏中寒腰如冷水　铜人经云足阳明脉之所发主寒疝下至腰脚冷如氷小肠诸疝按之在膝上伏下针入三分灸三壮西方子云主腹中胀满痿厥少气腰痛不可以
　　顾主膝上伏中寒　资生经云铜人云不可灸明堂乃云灸三壮岂以禁穴许灸一壮至三壮耶
　　伏二穴在膝上六寸起肉正跪坐取之一云膝盖上七寸针五分不可灸　明堂云妇人八部诸病通针三分　铜人经云治劳气逆膝冷不得温针入五分又云足阳明脉气所发治风劳痹逆狂邪手节挛缩身腹胀少气妇人八部诸病　西方子云不可灸
　　髀闗二穴在膝上伏后交分中针六分　明堂云灸三壮　铜人经云治膝寒不仁痿厥股肉筋络急不能屈伸又云针入三分　西方子云主黄疸
　　膝眼四穴在膝头骨下两筋傍陷中铜人云宛宛中主膝冷疼痛不已针五分留三呼防五吸禁灸【有人膝肿其人为灸此穴遂致不救盖犯其所禁也】　资生经云铜人无此四穴明堂有知故附入如此















　　涌泉二穴木也一名地冲在足心陷中屈足卷指宛宛中灸三壮针五分无令出血淳于意云汉济北王阿母患足下热喘满谓曰热厥也当刺足心刺足心立愈　明堂经云灸不及针若灸废行人动明堂下经云在脚心防宛中白肉际灸三壮　素问注刺三分千金注肝脏卷云在脚心大指下大筋【史记济北王阿母足热而满淳于意曰血病热厥也刺足心各三所按之无出血病得饭已酒大醉】明堂经云主心痛不嗜食妇人无子欬嗽气短喉闭身热胸脇满闷颈痛目男子如蛊女人如孕足挂尽疼不得践地也铜人经云足少隂脉之所出也为井治腰痛大便难风疹又云主小便不利心中结热脚底白肉际不得履地刺风脉风癎灸亦得西方子云治足五指端痛引入腹中痹喉痹哽噎寒热咽中痛不可食脊脇相引忽忽喜忘衂血不止
