<!-- { "loadSidebar": true } -->
　　然谷二穴火也一名龙渊在足内踝前起大骨下陷中灸三壮针三分不宜见血　素问注刺三分刺此多见血令人立饥饮食千金注妇人方云在内踝前直下一寸　铜人经云足少隂脉之所流也为荣治咽内肿心恐惧如人将捕涎出喘呼少气足跗肿不得履地寒疝少腹胀上抢胸脇欬唾血喉痹淋女子不孕男子精溢防痠不能久立足一寒一热舌纵烦满消渇物注小儿脐风口噤痿厥洞泄西方子云主胸中寒脉代时不至温疟汗出隂上缩内肿气咽喉而不能言舌下肿难言不嗜食
　　太谿二穴土也在内踝后跟骨上动脉陷中灸三壮针三分　明堂经云主痎疟欬逆烦心不得卧小便黄胫寒唾血及鼻衂不止也　铜人经云足少隂脉之所注也为腧治心痛如锥刺其心手足寒主节喘息者死呕吐口中如胶善噫寒疝热病汗不出黙黙嗜卧溺黄消瘅大便难咽肿今附痃癖寒热嗽不嗜食腹脇痛瘦瘠手足厥冷　西方子云治大疝瘕积聚与隂相通及足清不仁热病多汗黄瘅多热少腹寒中肿胀
　　大钟二穴在足跟后冲中灸三壮针二分留七呼　铜人经云走太阳足少隂络治实则小便淋闭洒洒腰脊强痛大便秘澁嗜卧口中热虚则呕逆多寒欲闭户而处少气不足胸胀喘息舌干咽中食噎不得下善惊恐不乐喉中鸣欬唾血　西方子云主腹满便难多寒少热
　　水泉二穴去太谿下一寸在内踝下灸五壮针四分铜人经云少隂郄治月事不来即多心下闷痛目不能逺视隂挺小便淋腹中痛
　　照海二穴隂蹻脉所生在内踝下针三分灸七壮【千金云在踝下四分】明堂上经云隂蹻二穴在内踝下陷宛中针三分灸三壮　明堂下经云隂蹻二穴在内踝下陷中灸三分一作外踝外千金云内踝下客爪甲铜人经云治嗌干四肢懈惰善悲不乐久疟卒
　　疝少腹痛呕吐嗜卧怠惰大风偏枯半身不遂不能行履小便难及女子淋隂挺出又云主卒疝小腹热而偏痛病者左取右右取左立已女子月水不调如堕坠汗出面黑饥不欲食四肢乐心闷暴疟及诸淋目痛大风暴不知人卧惊视如见鬼尿如黄水小腹热咽干也　西方子云治大风黙黙不知所痛视如不明　资生经云明堂上下经有隂蹻穴而铜人无之惟有照海亦在内踝下与隂蹻同而未知其故予按素问气穴论云隂蹻穴在内踝下是谓照海隂蹻所生则与铜人照海穴合矣则是隂蹻即照海也故附隂蹻于照海之末
　　复溜二穴金也一名昌阳一名伏白在内踝上三寸动脉陷中针三分留三呼灸五壮　明堂云灸七壮主女子赤白漏下铜人经云足少隂脉之所行也为胫治腰脊内引痛不得俛仰起坐目善怒多言舌亁涎自出足痿不收履防寒不自温腹中雷鸣腹胀如鼓四肢肿十水病溺清赤黄白黑青取井赤取荣黄取腧白取经黑取合血痔泄后肿五淋小便如散火骨寒热汗注不止　西方子云主腰脊十分痛目视不明脚后亷急不可前却足跗上痛风逆四肢废
　　交信二穴在内踝上二寸少隂前太隂后亷前筋骨间腨灸三壮针三分留五呼　明堂下经云内踝上二寸后亷筋骨陷中素问气穴论跟上横二穴注云内踝上者交信穴也又云主气淋卒疝大小便难及膝胫内亷痛也　铜人经云足隂蹻之郄治风淋防疝隂急股引腨内亷骨痛又泄痢赤白女子漏血不止　资生经云按素问气府论隂蹻穴注云谓交信也在踝上二寸少隂前大隂后筋骨间隂蹻之郄窃意隂蹻即交信也至气穴论隂阳蹻穴注乃云隂蹻穴在内踝下是谓照海隂蹻所则是隂蹻乃照海非交信矣故明堂下经既有交信穴在内踝上又出隂蹻穴在内踝下上不同盖二穴也但不知素问之注何故前后自异学者毋信其一注而不考其又有一注也
　　筑宾二穴在内踝上腨分中灸五壮针三分　明堂云在内踝上灸三壮　又云主小儿胎癫病吐舌及呕吐下利也　铜人经云治小儿胎疝痛不得乳癫疾狂言吐沫足腨痛　明堂云在足外踝上
　　隂谷二穴水也在膝内辅骨后大筋下小筋按之应手屈膝乃取手之灸三壮针四分留七呼　铜人经云少隂脉之所入也为合治膝痛如锥不得屈伸久立舌纵涎下烦逆溺难少腹引急隂痛股内亷痛妇人漏血不止腹胀满不得息小便黄男子如蛊女子如姙娠　西方子云寒热腹偏肿隂痿









　　至隂二穴金也在足小指外侧去爪甲角如韭叶一云宛宛中针二分灸三壮　明堂云主疟发寒热头重心烦目翳鼻塞不通小便淋失精　铜人经云足太阳脉之所出也为井治目生翳鼻寒头重风寒从足小指起脉痹上下带胸脇病无常转筋寒疟汗不出烦心足下热小便不利失精针入二分可灸三壮　西方子云主鼻齀清涕出及主耳聋鸣脇相引急痛
　　通谷二穴水也在足小指外侧本节前陷中灸三壮针二分　铜人经云足太阳脉之所流为荣治头重目善惊引鼽衂颈项痛目甄权云结积留饮癖胸满食不化　西方子云主头痛寒热汗出不恶寒项如拔不可左右顾目不明恶风寒胸脇支满心中愤愤数欠癫心下悸惊恐咽中干痛心痛鼻鼽清涕
　　束骨二穴木也在足小指外侧本节后陷中灸三壮针三分　明堂云主惊癎狂癫身寒热头痛目秦承祖云主风赤胎赤两目眦烂　铜人经云足太阳脉之所注也为腧治腰如折腨如结耳聋恶风寒目项不可回顾目内眦赤烂又云主身热肌肉动　西方子云主肠澼泄癫疾搐引善惊羊鸣头痛狂易多言不休疟从脚防起髀枢中痛不可举
　　京骨二穴在足外侧大骨下赤白肉际陷中按而得之针三分灸三壮　明堂云五壮素问注三壮　明堂云灸五壮主寒疟苦热惊悸不欲食腿膝痿脚挛不得伸癫病狂走痰厥髀枢痛及胫膝寒也铜人经云足太阳脉之所过也为原治膝痛不得屈伸目内眦赤烂发疟寒热善惊颈项强筋治足防痠腰背不可俛仰齀衂血不止目　西方子云主目中白翳目反白从内眦防主头热鼻不利涕黄淋泺自囓唇背恶寒痛脚挛足寒脊痉反折狂仆
　　申脉二穴阳蹻脉所出在外踝下陷中容爪甲白肉际针三分千金云申脉在外踝下陷中　明堂云阳蹻二穴在外踝前一寸陷宛中针三分　素问气穴注阳蹻穴是谓申脉阳蹻所在外踝下陷中按刺腰痛篇注在外踝下五分缪刺论注外踝下半寸容爪甲　铜人经云治腰痛不能举体足防寒不能久立不能乘舟车癫疾又云治脚气肾气妇人血气　西方子云主目反上视苦赤痛从内眦始胫中寒热腠气鼻衂血不止　资生经云明堂上经有阳蹻穴面铜人无此穴惟申脉二阳蹻脉脉所出在外踝下陷中与阳蹻穴同而未知其故予按素问气穴论隂阳蹻穴注云是谓申脉阳蹻所出在外踝下陷中则与铜人申脉穴合是则阳蹻即申脉也故附明堂阳蹻于申脉之后
　　金门二穴一名闗梁在足外踝下【一云陷中】灸三壮炷如小麦针一分　铜人经云足太阳郄维所别属也治霍乱转筋膝防痠身瘅不行久立癫癎尸厥暴疝小儿发癎张口揺头身反折　西方子云主马癎及暴死
　　仆防二穴一名安耶在跟骨下陷拱足得之针二分灸七壮明堂云三壮　铜人经云治足跟痛不得履地脚痿转筋尸厥如中恶伏霍乱吐逆癫癎狂言见鬼针入三分　明堂云主腰痛不可举足承山下重　西方子云主足跟后痛足痿失履不收癫疾马癎吐舌鼓额恍惚烦痛小儿马癎张口揺头身反折马鸣
　　昆仑二穴火也在外踝后跟骨上陷中素问注细脉动应手灸三壮炷如小麦针三分　明堂云上昆仑外跟下一寸大筋下一云在大筋后内陷骨宛宛中蹲地旁引取之　又云主寒热癫疾目鼻衂血　腰尻重不欲起俛仰难恶闻人音女子絶产也铜人经云足太阳脉之所行也为经治腰尻痛足端重不得履地齀衂脚如结踝如裂头痛肩背拘急欬喘暴满隂肿痛小儿发癎瘈疭　又云上昆仑治恶血风气肿痛脚肿　又云下昆仑主刺风疹风热风冷痹腰疼偏风半身不遂脚肿疼不履地针四分灸亦良百壮止　西方子云灸十壮主目不明目如脱目不明恶风寒目急痛赤肿头热鼻齀衂腹痛满暴喘腹胀满不得安息且大便洞泄体痛霍乱尻腰肿腨跟肿狂易大风癎瘈口闭不得开疟多汗疟寒小儿隂肿头痛脚痿转筋尸厥中恶吐逆欬喘暴痛　资生经云明堂有上昆仑又有下昆仑铜人只云昆仑而不载下昆仑岂铜人不全耶抑名不同未可知也但上经云内昆仑在外踝下一寸下经云内昆仑在内踝后五分未知孰是予谓既云内昆仑则当在内踝后矣下经之穴为通上昆仑在外踝故也
　　付阳二穴在外踝上三寸【足太阳穴同千金亦同】阳蹻郄太阳前少阳后筋骨间阳蹻之郄灸三壮针五分留七呼明堂下经云附阳在外踝上二寸【二字当作三】后筋骨间宛宛中灸五壮素问气府论隂阳蹻各一注云阳蹻谓附阳穴在外踝上三寸太阳前少阳后筋骨间阳蹻之郄　明堂云陷者中主腰痛不能久立腿膝胫痠重筋急屈伸难坐不能起及四肢不举　铜人经云治痿厥风痹头重頥痛髀枢股髀痛瘈疭风痹不仁时有寒栗【一作寒热】西方子云腨外亷骨痛　资生经云按素问气府论阳蹻穴注云谓附阳穴也在外踝上三寸窃意阳蹻即附阳也及考气穴论隂阳蹻四穴注云阳蹻穴是谓申脉阳蹻所出则是阳蹻乃申脉非附阳后故明堂下经既有附阳在外踝上二寸上经又有阳蹻在外踝前一寸一寸二寸既异是附阳阳蹻各是一穴也但不知素问之注何故前后相背耶
　　飞阳二穴一名厥阳在外踝上九寸【明堂千金并云七寸】针三分灸三壮明堂云五壮　又云外踝上七寸陷者中主体重起坐不能步失履不收脚腨痠重战栗不能久立　铜人经云一名厥隂足太阳络别走少隂在外踝上七寸治野鸡痔厯节风足指不得屈伸头目逆气齀衂癫疾疟　又云主头目痛西方子云主颈项疼汗出腰痛如折腨中痛吐
　　舌下部寒热汗不出体重狂疟痓脊反折痔伤痛逆气头热足痿
　　承山二穴一名鱼腹一名肉桂一名伤山在兊腨肠下分肉间陷中灸一壮针七分明堂云八分得气即防速出针灸不及针止七七壮明堂下经云五壮【一云在腿肚下分肉间】铜人经云治腰背肩腕腨重战栗不能立脚气膝下肿霍乱转筋大便难久痔肿痛又云定腹取之主脚弱无力脚重偏不遂久亦得西方子云主头热鼻齀衂大便难脚挛胫痠急
　　跟痛脚筋急痛兢兢足下热不能久立寒热癫疾脚腨疼痛膝腰腨重起坐难小腹疝气游行五脏腹内切痛　明堂云主筋挛急不可屈伸
　　承筋二穴一名腨肠一名直肠在腨肠中央陷中灸三壮禁针明堂云在胫后从脚跟倒上七寸腨中央陷中针三分千金云从脚跟上七寸腨中央不刺铜人经云治寒痹转筋支肿大便难脚腨痠重引少腹痛鼻齀衂腰背拘急霍乱　又云足太阳脉气所发治风劳热足烦肿痛转筋急痛身疹大小便不止西方子云主头痛寒热汗不出恶寒支肿大便难脚挛脚胫痠脚急跟痛脚筋急痛兢兢足下热不能久立胫痹不仁瘈疭脚痠脚痛如折脚腨痠痛重引小腹及腰脊痛恶寒痔痛指下肿鼻齀衂　资生经云铜人千金皆云禁针明堂乃云针三分亦可疑矣不针可也
　　合阳二穴在膝约中央下二寸【作三寸】针六分灸五壮铜人经云治腰脊强引腹痛隂肿成痈筋疾重履步难寒疝癫疾隂偏痛女子崩中　西方子云主膝股热胫痠重腹下痛肠澼隂偏暴败痛
