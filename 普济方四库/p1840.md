<!-- { "loadSidebar": true } -->
　　委中二穴土也腘中央约文中动脉今附委中者血郄也热病汗不出足热厥逆满膝不得屈伸取其经血此愈　明堂云甄权云在曲踿内两筋两骨中宛宛是令面梃腹地而取之针八分留三呼防五吸甲乙云针五分留七呼灸三壮素问注在足膝后屈处腘中央约中文又骨空论云在膝解后曲脚中背面取之　明堂经云令病人合面卧舒挺两脚取之灸三壮主脚弱无力腰尻重曲踿中筋急半身不遂铜人经云足太阳脉之所入也为合治腰挟脊沉沉伏遗溺腰重不能举体风痹枢痛可出血痼疹背愈西方子云凡风湿痹腰脚重痛于此刺血久痼宿疹亦背立已主小腹热而偏痛隂蹻遗小便难尿赤难衂血剧不止腰痛挟脊至头背痛筋急身热痔痛腋下痛肿少腹坚肿脊强反折瘈疭癫疾头痛热病汗不出足热厥逆满膝不得屈伸
　　委阳二穴三焦下甫腧也在太阳后于腘中外亷两筋间屈伸取之扶承下六寸灸三壮针七分素问注在足腘中外亷两筋间千金云足太阳前少阳后铜人经云足太阳脉之中治腋下肿痛胸满脇
　　虚筋急身热风痹不仁小便淋西方子云隂跳及小便难小腹坚痛引隂中不得小便腰痛不可俛仰脊强反折瘈疭癫疾头痛筋急膨胀飞尸遁注痿厥不仁
　　浮郄二穴在委阳上一寸展膝得之灸三壮针五分西方子云主小腹热大便坚太阳膀胱经大肠结股外经筋急髀枢之
　　殷门二穴在内郄下六寸针七分　西方子云主膝脊
　　不可俛仰举委恶血主之股外肿
　　扶承二穴一名肉郄一名隂闗一名皮部在尻臀下股隂冲上文中针七分　明堂经云灸三壮千金云在尻臀下股隂下文中【一云尻臀下横文中】又云主腰脊尻臀股隂寒痛五种痔疾防解血尻权中肿大便难小便不利　西方子云主小便不利失精腋下肿尻下肿大便宜出及隂胞有寒腰脊相引如觧尻腋肿大便难　资生经云以上诸穴皆依铜人经次第而编明堂上下经有穴而铜人不载亦或附入惟有其穴而无其名者无虑数十穴不编当各依本经所说而针灸之不可泥此经之无穴名而不针灸也又云扁鹊灸鬼邪凡三十穴与铜人明堂同而其名却异故不编入许希针经之穴既与诸经不同其名又异如与龙穴之类是已亦不付入者不欲以一人之私名乱诸经之旧穴以滋后学者惑也　又云若诸穴以铜人为次凡三百六十其明堂上下千金等方有穴铜人不载数穴既附入之其未附入更数十穴如眉冲【眉两头明直髪际上】明堂【鼻直上入髪际明下】当阳【当重人直上入髪际一寸明下】胸堂【两乳间见欬逆上气】头冲一名颈冲【见瘿瘤】气冲一名气堂【见口谖】注市在两乳边邪下【见尸厥】交在脐下横文中胞门在闗元左边二寸气门在闗元旁三寸【并见无干】气穴【见月事】水原王泉门【并见无子】冲门【见难产】九曲【见血块】中都【隂谷】合阳【见血崩】天瞿【见癫疾】穷骨百劳穴【见产后余疾】故载之卷末其扁鹊灸鬼邪十余穴不载云
　　吕细穴足太阳膀胱经资生等经不载出济生防萃方
　　及流注通指要赋治牙齿痛
　　灸膏肓法
　　庄季裕编灸膏肓腧穴法
　　孙真人千金方论曰膏肓腧穴无所不治主羸瘦虚损梦中失精上气欬逆狂惑忘误取穴法令人正坐曲脊伸两手以臂着膝前令正直手大指与膝头齐以物搘之前勿令臂得动揺从脾骨上角摸索脾骨下头其间当有四肋三间灸中间依脾骨之里肋间空处去脾骨容侧指许摩肉之表筋间空处按之自觉牵引胸户中灸两脾中各一壮至六百壮多至千壮当觉气下砻砻然如流水状亦当有所不出若无停痰宿疾则无所下也若病人已困不能正坐当令侧卧挽一臂令前来取穴灸之也求穴大较以右手从右肩上住指头表所不及者是也左手亦然乃以前法灸之若不能久正坐常伸两臂者亦可伏依襆上伸两臂令人挽两脾骨使相离不尔脾骨覆穴不可得也所伏依襆当令大小常定不尔则失其穴也此灸讫后令人阳气康盛当消息以自补养取身体平复其穴近第五椎相准望取之论曰昔秦缓不灸晋侯之疾以其在膏之上肓之下鍼药所不及即此穴是也时人拙不能救得此穴所以沉疴难遣若能用心方便求得灸之无疾不愈矣王惟一明堂铜人灸经云膏肓腧二穴在第四椎下两傍相去各三寸人正坐曲脊伸两手以臂着膝前令正直手大指与膝头齐以物搘肘勿令臂动揺也从脾骨上角摸索至骨下头其间当有四肋三间灸中间从胛骨之里去胛容侧指许摩胎去表肋间空处按之自觉牵引于肩中灸两胛中一处至百壮多至五百壮当觉下砻砻似流水状亦当有所下若得痰疾则无所不下也如病人已困不能正坐当令侧卧挽上臂令前取穴灸之右以右手从右肩上住指头所不及者是穴也左取亦然乃以前法灸之若不能久坐当伸两臂令人挽两髀骨使相离不尔即脾骨覆其穴灸之不验此灸讫后令人阳气康盛当消息以自补养
　　量同身法第一
　　千金方云尺寸之法依古者八寸为尺仍取病者男左女右手中指上第一节为一寸亦有长短不定者即取手大拇指第一节横度为一寸以意消息巧拙在人外台方亦问上法又一云三寸者尺三寸指也圣恵方云今取男左女右手中指第二节内度两横文相去为一寸自依此法疗病多愈今以为定此穴取寸石藏用亦用圣恵方为准以蜡纸条子或薄篾量患人男左女右指中节横文上下相去长头为一寸谓之同身寸【若曲指即傍取中节上下两交角相去逺近为一寸若伸指即正取中指自上节横文至第二条横文长者相去逺近为一寸与曲指一寸长短亦相符合然中节中从上人之身手指或冇异者至于指文亦各不同更在曲意详度之也】此折纸篾与同身寸相等为六寸逐寸以墨界之勿令长短有所出入不同截断收之俟以此量灸穴自脊中第四椎下停分两傍各三寸为膏肓腧足太阳膀胱经脉气之所发也







<子部,医家类,普济方,卷四百十六>
　　正坐伸臂法第二
　　令患人用墪椅正坐两足平蹋至地膝与髀股髙下俱平两足相并足指前齐尽脱去上体衣服【若不尽脱则衣服束臂不能得脾穴不得若气怯畏寒则反着衣以骨相离取领在胸前颔下以襟交覆腰间防定穴灸时更臂穿衣令遮背心以带束近穴处勿令与坐炷下火相碍】曲脊伸臂以两手按膝上令中指当膝盖中两大指紧相并指头与膝葢骨前齐微用力直举腕中勿令斜屈动揺【段彦聪仲谋大夫云若右手按左膝则脾骨开蔵用谓以左手按右膝交腕有髙下胛骨亦随之偏则当尝或用其说则两手相上如旧法以左手按左膝为是】








　　揣顀骨定穴髙下法第三
　　令患人正坐曲脊伸臂以指揣项后脊骨自第一顀至第五顀【更有大顀在第一顀上宛宛陷中非有骨也有骨处即是第一顀顀字千金古方并作椎王惟一新定明堂经改本傍从顀】逐顀以墨防记之令上下端直分明【墨讫便以蛤粉泡亁即克有擦动】自第四顀至第五顀更以蜡纸或篾比量两顀上下相去逺近折为三分亦以墨界脊上顀间取第四顀下二分微多第五顀上一分防少用浓墨圏定此是灸穴相六寸之中为两穴髙下逺近之准【千金方谓穴近第五顀相顀望取之故谓顀上三分之一也】更墨两顀相去则同身一寸三分七厘防缩有无大段长短不同以防合甲乙经自大顀至脊骶并二十二顀共长三寸之法若顀骨分明纵有不同亦以顀数为定【若以大顀至尾骶骨一尺法交之则令其人平身正立当脊骨中用劲直杖子从地北度至脐中心截断回杖子于背上自命门穴杖子尽处即是第十四顀下第十五顀上当中命门穴也自命门穴上以同身寸量一尺三寸五分即是第四顀下九分七厘第五顀上四分其两傍各三寸乃膏肓腧穴也若自第一顀北向下则同身寸五寸一分有余是也然人身上下停长短各自不同大槩当以顀骨为定也王氷注素问注有云脊节为顀脊穷为骶
<子部,医家类,普济方,卷四百十六>】
　　定穴相去逺近法第四
　　用先截量下同身六寸蜡纸或篾横置脊骨第五顀上中央墨圏定处令寸数界尽当墨圏中心两头平直各三寸勿使展缩于纸篾两头尽处以墨圏之令圏大小直径三分【千金方云黄帝曰灸不三分是谓徒之小谓寃炷务大也小弱炷乃小作以意商度谓虚弱小儿弱之人也】一半在纸篾头内一半在纸篾头外令与脊中第五顀上墨圏定髙下处三圏相直以为两穴相去逺近之准
















　　钩股按穴取平法第五
　　又用前量同身寸纸篾脊中第五顀上中央墨所圏处照脊骨端直向下比量四寸至第七顀以量防记自墨防却两边向上斜量歪灸穴圏中心使各恰当同身寸之五寸为两穴髙下平直之准



<子部,医家类,普济方,卷四百十六>
　　防验求穴法第六
　　令患人平身正坐自以右手从右肩上住附项伸指直搭背上以墨记其中指指头所及处左手亦然记之又从脾骨上角摸至胛骨下头其间当有四肋三间【其四肋自胛骨撗排至脊骨上用力案摩如觉隠指是筋而非骨千金方谓两间空处疑四肋肋字为误而王惟一于铜人灸经中又并改筋间为肋间及以右手从右肩上住亦用千金翼改为左肩上住若以右手搭左肩则指之所及已在第五顀下去穴甚逺皆非是当以方为正也】灸穴当三间之中依胛骨下容侧指许摩肉之表于筋间空处穴上按之自觉牵引胸户中【千金翼云牵引肩中石按藏用又用箆子或筋头令穴欲其坚实患人易觉也】及照所圏灸穴在先记患人指所及之处下或傍侧指不可及处以验穴之是非然指有短长肤有丰瘦若相合固善如不合即不可以此遂废余法亦有人胛骨去脊骨相逺过同身三寸以上者即难用脊顀两傍各三寸之求但求四肋三间之中依胛骨下侧指许为穴可也









　　坐坐灸法第七
　　坐炷下火时令患人一依防穴时正坐伸臂头项肩背手足腕膝不得少有欹侧伸缩改易及臂中举按用力轻重亦常令匀若一事稍异于前胛骨便輙相近覆背灸穴艾炷即在骨上或胛骨开而相逺动争寸余火气不入穴中徒受苦楚无所益也若不失其穴灸至数壮觉胛骨中通热而不堪痛意自快畅【石用之云当觉臂中有习习然也】至数十壮后或苦腕中疲辛若以几支或用輭帛于肘上腕中连束二臂令缓急得所亦能少助葢手欲按而臂欲举故腕中费力或少休顷刻亦无害但要安顿身体四肢一如前耳如日灸五十壮累至数百为佳千金方云灸六百至千壮当觉气下砻砻然如流水状亦当有所下其治疾之效甚众且敏【有上气喘满即时平减者有妇人经不通已八月灸两日而下者如此之数甚多】穴至在上而最能下气非他穴药石之比而又无所不治有疾者宜留意焉









　　石用之取穴别法第八
