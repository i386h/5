<!-- { "loadSidebar": true } -->
　　石藏用字用之京师大医也其治疗方术一从古法亦多为人灸此穴其取穴法令患人牀榻上盘膝正坐随人之肥瘠大小置栲栳或墪枕之类以衾絮冐之令两臂相交平伏其上余亦相同乃用千金方不能久坐伸臂使伏衣襆上之意也其用坚物云欲大小髙下常定胜于衣襆但臂之伸屈与古异耳其治皆效盖医者意也随事増损初无定方孙真人笑秦缓之拙不能求得此穴但知鍼药之不及不知火气之能彻侧求之浸巧是不为过也绍兴己未歳余守武昌时总领邵户部玉云少时病废得泉州僧为灸膏肓令伏于栲栳上増以指节极力按寻其穴令病者觉中指麻乃是穴若指不麻或虽麻而非中指者皆非也已而求得之遂一灸而愈壬戌四月増记于此










　　叶潘等取穴别法第九
　　叶余庆字元善平江人自云尝病疗疾其居对桥而行不能度有僧为之灸膏肓穴得百壮后二日即能行数里登降皆不倦自是康强其取穴法但并是垂手正身直立勿令俯仰取四椎下两傍同身寸各三寸灸时以輭物枕头覆面卧手附身或临时置身取安便而已其转为人灸亦用此法云皆有功然于昔人取穴之法甚畧又与千金方防则立灸之说不合欧阳兴世行之陈了翁莹中壻也了翁得无为张济鍼术其穴求尤妙尝为行之灸膏肓腧故痕可见以叶所言校之叶穴防下葢脊有曲直之殊不能无少异也又常熟县医二潘琪云渠传之于师取穴之法正坐曲脊并足而仰两手令大指与脐屈肘当脾股上亦自是其说虽与千金方伸臂令正直之法不同然此立防则近古矣又衢州开化县普鉴院僧仲开得取穴三法其一法正坐防立两膝当乳以两臂环抱屈手向膝以左手头指以指揑左膝眼右手指亦然于背上数椎骨量穴依此坐久又法正坐立膝外直伸向足竖两手相背以头指向身手揑两足大指头岐间余亦如上其比同身寸只用伸指法似亦可用今俱存之不特以偹见闻之博且使后人较其短长知所适从不为异端之所惑也



<子部,医家类,普济方,卷四百十六>
<子部,医家类,普济方,卷四百十六>








　　灸讫补养法第十
　　孙真人云此穴灸讫令人阳气康胜当消息以自补养取身体平复其补养之道冝食温輭羮饭毋令太饱及饮啖生冷油腻黏滑鸡炙鱼虾笋蕨其他动气发风之物并触冐风寒暑湿勿以阳气乍盛轻犯房室如觉气壅可灸脐下气海丹田阙元中极四穴中一穴又当灸足三引火气以实下随病深浅加以歳月将息自可保平复不然是犹倚一木以支大厦之倾又发而去其覆必矣归罪灸之不善非也余自遭金狄之难忧劳危难冲冐寒暑避地从晋丁未八月抵泗滨感痎疟既至琴川为医妄治荣卫衰耗明年春末尚若肘肿腹胀气促不能食而大便利身重足痿杖而后起得陈了翁家专为灸膏肓穴自丁亥至癸巳积三百壮灸之次日即胸中气平肿胀俱损利止而进食甲午已能肩舆出谒后再报之仍得百壮自是疾证浸减以至康寜时亲旧闻见此殊功灸者数人宿疴皆除孙真人云若能用心方便求得其穴而灸之无疾不愈信不虚也因考医经同异防以诸家之说及所亲式自量寸以至补养之法分为十篇并绘身指曲伸坐立之像圗于逐篇之后令覧之者易觧而无徒寃之失亦使真人求穴济众之仁益广于天下也建炎二年二月十二日庄绰记



　　明堂应验小儿灸穴圗【附论】
　　夫小儿之患许悉幽黙而抱疾自不能言也或即胎中受病或是生后伤风动发无时寒温各异且据诸家方论医药多门药既无痊全凭灸法散在诸经文繁至甚其说不同既穴以差讹则治病全然缪按诸家明堂之内精选到小儿应验七十余穴并是曽经使用累验神功今録于后









　　顶上旋毛中穴【顶上旋毛中及耳后青络脉各灸三壮炷如小麦大治小儿惊癎先惊悸啼呌
　　后乃发也】
　　发际穴【鼻柱上发际宛宛中灸三壮炷如小麦大治小儿风癎先屈手指如数物乃发也】天泽穴【天泽二穴在肘中横文约上动脉中灸各一壮炷如小麦大治小儿缓惊风】
　　手大指次指间穴【手大指次指间后一寸五分陷者中灸各三壮炷如小麦大治小儿二三
　　歳忽发两眼大小防俱赤】
　　脐上脐下穴【脐上脐下各五分二穴灸各三壮炷如小麦大治小儿顖开不合灸疮发顖门先合】中冲穴【中冲在中指胛后一分灸一壮炷如小麦大治小儿夜啼上灯鸣鸡鸣上者】








　　璇玑穴【璇玑一穴在天突下一寸陷者中灸三壮炷如小麦大治小儿喉中鸣咽乳不利】巨阙穴【巨阙穴在鸠尾下一寸陷者中灸三壮炷如小麦大治小儿猪癎病如尸厥口哕吐沫癎病者
　　小儿恶疾也呼吸之间不及求师至困者不少谚云国无良医枉死者半】
　　肘横文穴【屈肘横文中上三分各灸一壮炷如小麦大治小儿睡中惊目不合】
　　劳宫穴【劳宫二穴在手心中以名指屈指头劳宫着处是也各灸一壮炷如小麦大治小儿口有疮蚀
　　龈烂臭秽气冲人】
　　少隂穴【手少隂在掌后去腕半寸陷者中灸三壮炷如小麦大治小儿鸡癎善惊反掣自揺】内庭穴【内庭穴在足大指次指外间陷者中灸各一壮炷如小麦大治小儿疟久即愈】








　　入发际三分穴【鼻上入发际三分灸三壮炷如小麦大治小儿身强角弓反张次灸大椎下节
　　间三壮】
　　两乳前各一寸半上两行三骨间穴【两乳前各一寸半上两行三骨罅间六处灸各三壮炷如小麦大治小儿胷縁肺热胀满攻胷膈所又縁乳母食热麫五辛转更胷起髙也凡春夏从下灸上秋冬从上而灸下若不依此法则十患不愈一二】
　　合谷穴【合谷二穴在手大指次指两骨间陷者中各灸一壮炷如小麦大治小儿疳疮】
　　脐下二寸三寸穴【脐下二寸三寸间动脉中灸三壮炷如小麦大治小儿秋深冷痢不止】









　　鬼禄穴【鬼禄穴在上唇内中央上灸一壮炷如小麦大治小儿惊癎用钢刀决断佳】
　　分水穴【分水穴在脐上一寸灸一壮炷如小麦大治小儿水气尽肿及腹大】
　　手中指节穴【手中指本节头名拳尖灸三壮炷如小麦大治小儿热毒风盛眼疼痛】肺俞穴【其穴在三椎下两傍各一寸半各灸三壮炷如小麦大治小儿背生时被客风拍着脊骨风
　　达于髓也所致如是】
　　心俞穴【其穴在五椎下两傍各一寸半灸各三壮炷如小麦大亦治小儿背与肺俞穴同】膈俞穴【其穴在七椎下两傍各一寸半灸各三壮炷如小麦大亦治小儿背与肺俞心俞穴同】腰骨节间穴【腰对脐骨节间灸三壮炷如小麦大治小儿脐肿】








　　前项穴【其穴在百防一寸灸三壮炷如小麦大治小儿急惊风若不愈须灸两肩头及鼻下人中一穴】率谷穴【其穴在耳上入发际一寸五分嚼而取之灸小儿但是风癎疾诸般医治不瘥者】中庭穴【其穴在亶中穴下一寸陷者中灸一壮炷如小麦大治小儿呕吐】
　　妳汁中渚二穴【其穴在手小指次指本节后陷者中灸各一壮炷如小麦大治小儿目澁怕明
　　状如青肓】
　　手大指内亷横文头穴【在手大指甲后一寸内亷横文头白肉际灸各一壮炷如小麦
　　大治小儿雀目夜不见物】
　　足大指次指文端穴【在足大指次指端去爪甲如韭叶灸各一壮炷如小麦大治小儿睡中惊掣】








　　防一穴【其穴在上星一寸直鼻灸二壮炷如小麦大治小儿多涕是脑门被风拍着及肺寒也】天突穴【其穴在项结喉下三寸两骨间灸一壮炷如小麦大治小儿急喉痹鸠尾上五分灸三壮炷如
　　小麦大治小儿食间者先寒热洒淅乃发也】
　　鸠尾一穴【其穴在脑蔽骨下五分陷者中灸三壮炷如小麦大治小儿牛癎目胀直视腹胀乃发也】仆防二穴【其穴在足跟骨下白肉际陷者拱足取之灸各三壮炷如小麦大治小儿马癎张口揺头
　　身反折马鸣也】
　　内昆仑二穴【其穴在内踝后五分筋骨陷者中灸各三壮炷如小麦大治小儿隂肿】









　　百防一穴【其穴在头中心陷者是也灸三壮炷如小麦大治小儿脱肛防血毎厕脏腑撮痛不可忍
　　者】
　　承浆一穴【其穴在下唇下宛宛中是也灸七壮炷如雀屎大治小儿初生三四日二七日口忽噤不吮妳多啼者是客风中于脐循流至心脾二经遂使舌唇经痉嗍妳得斯疾所使方药不有十全大抵以去风无过灸此穴次穴頬车】
　　颊车二穴【在耳下曲颊骨后灸各七壮炷如雀屎大治证亦同前】
　　譩譆二穴【在第六椎下两傍各三寸宛宛中灸各一壮炷如小麦大治小儿食滞头痛及五心烦热】九椎上穴【九椎上灸一壮炷如小麦大治小儿三五歳两眼毎至春秋忽生白翳遮瞳子疼痛难忍】








　　心俞穴【其穴在五椎下两傍各一寸半陷者灸三壮炷如小麦大治小儿五六歳不语者心气不足舌
　　本无力发转难】
　　接脊穴【其穴在十二椎下节间灸一壮炷如小麦大治小儿痢下赤白秋末脱肛毎厠肛疼不可忍者
　　圣恵方作腹痛】
　　翠尾骨穴【翠尾骨上三寸骨陷间灸三壮炷如小麦大疗小儿疳痢脱肛体瘦渇饮形容瘦悴诸般医治不瘥者岐伯云兼三伏内用桃栁水浴孩子午正时当日灸之后用青帛子拭亁有似见疳虫子随汗出也此法神效不可量】
　　尾穴【其穴即脊端穷骨也灸一壮炷如小麦大治小儿脱肛防血秋深不效】








　　大杼二穴【在项后第一椎下两傍各一寸半陷者中灸各一壮炷如小麦大治小儿斑疮入眼】肩中俞二穴【在肩甲内亷去脊二寸陷者中灸各一壮炷如小麦大治小儿妳癖目不明】九椎下节穴【第九椎下节灸三壮炷如小麦大治小儿羊癎目瞪吐舌羊鸣也】
　　阳刚二穴【在十四椎下两傍各一寸陷者中灸各一壮炷如小麦大治小儿饮水不歇面目黄者】十字文【后缝十字文当上灸三壮炷如小麦大治小儿胎产疝卵偏肿重者春灸夏效夏灸秋效秋
　　灸冬效冬灸春效】
　　胃俞二穴【其穴在十二椎下两傍各一寸半陷者中灸各一壮炷如小麦大治小儿羸瘦食饮少生
　　肌肤】








　　全婴方灸法
　　凡防灸法背须平直四肢无使倾倒灸时孔穴不正无益于事若卧则卧灸立防则立灸坐则坐灸反此则不得其穴矣
　　凡灸若雾风雪猛雨炎暑雷电虹霓暂时且停晴明再灸灸时不可太饥太饱见一切不祥之事
　　凡新生男女七日已上周歳已还不过七壮如雀粪大头面手足胷前诸穴不可灸有疾不过七壮背不过七壮
　　又云小儿艾炷如小麦许但三五壮而止
　　又云夫病至极甚服药无效者可以求疗尺寸之法古者以人中指第二节内度两横文为一寸其间有手短身长者是以不可一概论也今人不辨长短但以灸之多不应效通真子云身手平等者以中指第二节为一寸身长手短者大拇指第一节为一寸宜依此行取患者男左女右手为一寸即无碍矣
　　又云大人小儿男左手女右手比量中指第一节为一寸千金翼云灸节指根













　　普济方卷四百十六
<子部,医家类,普济方>
　　钦定四库全书
