<!-- { "loadSidebar": true } -->
　　治癫疾多言　　穴　偏厯
　　治癫疾吐涎狂言见鬼又治癫癎吐舌鼓颔狂言
　　穴　温溜
　　治狂言　　穴　下防
　　治癫疾狂言又治小儿癫病吐舌　　穴　筑賔治卒面肿烦心狂言　　穴　公孙
　　治狂言口僻　　穴　太渊
　　治惊悸妄言　　　穴　液门
　　治吐舌戾颈妄言不得左右顾瘈疭头痛目痛
　　穴　阳谷
　　治癎病多言　　穴　筋缩
　　治癫癎狂歌不择言　　穴　鸠尾
　　治鬼邪魅及癫狂语不择尊卑
　　灸上唇里面中央内上一壮炷如小麦又用钢刀决断更佳
　　治语不识尊卑　　穴　水沟
　　治妄言　　穴　掖门
　　治狂言恍惚　　穴　天枢灸百壮
　　治狂邪发无常披头大唤欲杀人不避水火及狂言妄语惊飞歌哭　　穴　间使灸三十壮
　　治狂癫鬼语　　穴　足太阳灸四十壮
　　治狂癫惊走风恍惚嗔喜骂笑歌哭鬼语
　　穴　脑户　风池　手阳明　太阳　太阴足阳明　　阳蹻　少阳　　少阴　阴蹻足跟　悉灸皆随年壮
　　治狂走刺人或欲自死骂言不息称神鬼语
　　灸口吻头赤白际一壮　又两肘内屈中五壮又背胓中间三壮报灸之仓公法神効
　　治卒狂言鬼语
　　以甑大急合聮两手大指便灸左右脇下对屈肋头两处火俱起各七壮须臾鬼自到姓名乞徐徐问之乃解其手
　　治卒狂鬼语　针其足大拇指爪甲下入少许即止治邪病语不止及诸杂
　　穴　人中　凡人中恶先搯鼻下是也
　　治邪鬼妄言　　穴　悬命灸十四壮
　　治肺中风狂言狂邪鬼语　　穴　天窻　伏兎治悲泣鬼语　　穴　天府　慈门
　　王氏云有四人妄语异常且欲打人病数月矣予意其是心疾为灸百防百防治心疾故也又疑是鬼邪用李承祖灸鬼邪法并两手大拇指用软帛防急防定当肉甲相接处灸七壮四处皆着火而后愈更有二贵子亦有此患有医僧亦为灸此穴愈
　　治狂走癫疾　　穴　项后二寸灸百壮
　　治狂走疭　　穴　玉枕上三寸灸百壮【一法项后一寸灸百壮】治狂走惊癎　　穴　河口灸五十壮
　　治狂走癫疾　　穴　大幽灸百壮
　　治狂走癫癎　　穴　季肋端灸三十壮
　　治狂走喜怒悲泣　　穴　巨覔灸随年壮
　　治狂走惊恍惚　　穴　足阳明灸三十壮
　　治狂走易骂　　　穴　百防灸随年壮
　　治狂走　　穴　筋缩
　　治邪病大唤骂走远　穴　三里
　　治狂走癫厥如死人　穴　足大指聚毛中灸九壮治狂走易气　　穴　灸絶骨
　　凡鬼语狂走当依法灸之若伤寒鬼语癫狂惟宜用四物汤加黄蓍等分七八钱重作一服水一碗煎七分服滓即用水一碗煎半碗连服尝用之屡神効故附着于此
　　治卒发癫狂病　阴茎上宛宛中灸三壮得小便通则愈
　　阴囊下缝灸二七壮
　　治狂风骂挝打人灸热阳风
　　灸口两吻边燕口处赤白际各一壮又阴囊缝三十壮仍勿近前中狠核恐害阳气也
　　癫邪
　　治神邪鬼魅　　穴　灸间使　　又穴攅竹
　　治狐魅神邪及癫狂病医治不瘥者
　　并两手大指用软丝防急灸三壮艾炷着四处半在甲上半在肉上四处尽烧一处不齐烧疾不愈神効小儿胎癎妳癎依此灸一壮炷如麦
　　治狂言见鬼　　穴　阳谿　仆参　温溜
　　治狂邪鬼语　　穴　天窻灸九壮　或伏兎百壮治悲泣鬼语　　穴　天府灸五十壮
　　治悲泣邪语鬼忙歌哭　　穴　慈门灸五十壮治卒中邪魅恍惚振噤
　　灸鼻下人中及两手足大指爪甲本节令艾炷半在爪上半在肉上各七壮不止十四壮炷如雀屎
　　治风邪　　穴　间使灸随年壮　承浆又灸七壮
　　三里又灸七壮
　　治鬼魅　灸入髪一寸百壮　间使手心又各灸五十壮治狐魅　合手大指指灸合间使三七壮当狐鸣即瘥治邪病卧瞑瞑不自知　　穴　风府
　　治邪病鬼癫四肢肿　　　穴　顖上
　　治邪病四肢肿痛诸杂候　　穴　尺泽
　　治狂癎哭泣　　穴　手逆注艾三十壮
　　癫癎瘈疭
　　治瘈疭里急腰腹相引痛　　穴　命门
　　治瘈疭气实脇满　　穴　大杼
　　治瘈疭不仁　　穴　屋医
　　治瘈疭　　穴　阳谷　又穴曲泽　又穴少泽治瘈疭脚酸　　穴　承筋
　　治瘈疭癫疾　　穴　少泽　曲池
　　治癫疾瘈疭怒欲杀人身热狂走讇言见鬼　穴　身柱治癫瘈　　穴　商丘
　　治癎发瘈疭狂走　　穴　攅竹　少海　后项　强间治癎瘈口闭不开　　穴　昆仑
　　治惊疭　　穴　阳谿　井肩
　　治瘈疭而惊　　穴　解谿
　　治瘈疭沫出寒热痉引骨痛　　穴　上关
　　治瘈疭引脐腹短气　　穴　巨关　照海
　　治骨痠狂瘈疭口噤喉鸣沫出瘖不能言
　　穴　脑户　听防　听官　风府　医风
　　治脊强反折瘈疭癫疾头痛
　　穴　五处　身柱　委中　委阳　昆仑
　　治狂走瘈疭恍惚不乐　　穴　脚　听防　身柱治寒热风痉脊强反折瘈疭癫疾头重　　穴痖门治头风目瘈疭目戴上不识人　　穴　五处治瘈疭口防　　穴　巨髎
　　治瘈疭口沫出目牙车不开口噤　穴　上关治臂痛瘈疭咳颈项急不可顾　　穴　少泽治瘈疭　　穴　付阳　天井
　　治惊风瘈疭五指掣　　穴　腕骨
　　治癫病瘈疭身热目项急卧不安　　穴　大椎治癫癎瘈疭　　穴　阳蹻　昼发者灸二七壮
　　阴蹻　夜发者灸二七壮
　　风疹
　　治风疹臂肘腕善动揺　　穴　曲泽
　　治热风疹及刺风风虚　　穴　肩髃
　　治风疹举体痒如虫行搔之成疮
　　穴　曲池　随年壮灸
　　治风疹　　穴　涌泉　环跳
　　治刺风疹热风冷痹　　穴　下昆仑
　　治刺风疹疼痛　　穴　曲池
　　治瘾疹　　穴　伏兎
　　治大小人偏身风疹　　穴　合谷　曲池
　　资生经云人有风疹多必眼暗先攻其风其暗自瘥然则人之目暗亦有多因风疹而得者风疹可不先治乎
　　治风热赤疹痒搔之逐手作疮
　　以一条艾蒿长者以两手极意寻之着壁立两手并蒿芉拓着壁伸十指当中指头以大艾炷灸蒿芉上令蒿芉断即止灸十十瘥瘥后重发更依法灸永瘥
　　治疹　　穴　曲池　灸随年壮
　　治头痛疹
　　穴曲池二穴各灸年壮发即灸之神良○又两手约指中理左右及手足指两虎口中各灸随年壮一云各灸三壮
　　厯节风
　　治厯节汗出　　穴　后顶　飞扬　涌泉　颔厌治厯节风足指不得屈伸头目逆气　　穴　飞扬资生经云射香丸尤治白虎厯节诸风疼痛游走无定状如虫行昼夜剧许叔微在歙川有一贵家妇人遍身走注疼痛至夜则发如虫啮其肌多作鬼邪治王氏曰此正厯节病也三服愈
　　治体痛痒如虫啮搔之皮便脱作疮
　　穴　曲池　灸七壮又随年壮
　　王氏云良方服治癞药半月两膝眼灸二七壮丞相长安公医人无数麻风恶疾千金诸方药甚多或効或不効惟兼丝细末地暴米糊丸梧子大日二三服每服四五十丸茶汤下调药末服尤効速只难服尔病去后亦宜服屡施与人神効若更灸曲池合谷三里络骨等穴尤佳予与人按此等穴皆痠疼故也

　　普济方卷四百十七
　　钦定四库全书
　　普济方卷四百十八　　明　周王朱橚　撰鍼灸门
　　伤寒
　　治热病先腰胫酸喜渇数饮身清清则项痛而寒且酸足热不欲语头痛颠颠然
　　先取涌泉及太阳井荣热中少气厥寒灸之热去灸涌泉三壮烦心不嗜食灸涌泉热去四逆喘气偏风身汗出而清皆取挟谿
　　治温病身热五日以上汗不出
　　刺太泉留针一时取针若未满五日者禁针
　　凡好太息不嗜食多寒热汗出病至则喜呕呕已乃衰即取公孙井俞实则肠切痛厥头而睡起烦心狂多饮不嗜卧虚则鼓胀腹中气大满热痛不嗜食霍乱公孙主之
　　治热病烦心足寒清多汗
　　先取然谷　后取太谿【皆先补之】
　　资生经云凡温病可针刺五十九穴又身之穴六百五十有五其三十六穴灸之为害七十九穴刺之为灾
　　治温病　　穴　颞颥
　　灸阴毒伤寒法　其状不躁不渴唇青腰皆重咽喉及目睛痛心腹烦疼舌缩面青吃噫气喘呕逆冷汗向暗不语以生葱约十余茎去根粗皮颠倒纸卷径阔二寸勿令欲通气以快刀切每一饼子髙半寸安在脐心用熨斗火熨葱软易之不过十余次患人即苏后服正气药
　　灸结胷伤寒法　其状胷满短气按之即痛或吐逆满闷或大便不通诸药不能救者
　　以巴豆七粒和皮肥黄连七寸去须同捣烂作一丸安在脐心上以手按之稍实捻艾皂子大于药上灸甚者不过三五壮立愈续用补药一二日若病半月微有气皆疗
　　治气虚阳脱体冷无脉气患欲絶不省人事及伤寒阴厥百药不効葱熨法
　　以葱用索纒如盏许大切去根及叶惟存白长二寸许如大饼餤先以火熁一面令通热艾勿令灼人及以热处撘病人脐连脐下其上以熨斗满贮火熨之令葱饼中热气熨入肌肉中须预作三四饼一饼壊不可熨又易一饼良久病人当渐醒手足温有汗则瘥更服四逆汤俾温其内万万无忧王氏云予伯兄病伤寒防防不知人七八日四体坚冷如石药不可复入用此法遂瘥集贤校理胡全夫用此拯人之危不可胜数
　　初得病或先头痛身寒热或濇濇欲守火或腰背强直面目如饮酒状此伤寒初得一二日但烈火灸心下三处　　穴　巨关　上管　胃管
　　各灸五十壮大人可五十壮小儿可三壮亦随其年灸之大小以意斟量
　　治伤寒若病者三四日以上
　　宜先灸胷上二十壮　又灸颞颥二穴
　　又灸风池二穴　　　又灸太冲三十壮神验又灸肝腧百壮余处各三十壮　又以防度鼻正上尽髪际中屈防断去半便从髪际入髪中灸防头名曰天聪
　　资生经云凢伤寒惟阴证可灸余皆当鍼故千金方惟云刺取而素问亦云病甚者为五十九刺所以防诸阳胷中胃中四肢五脏之热也若温病身热五日以上汗不出可刺太泉未满五日禁鍼刺而千金于头痛身寒热病及灸巨关上中管三处岂亦是阴证耶其状盖云咸濇濇欲守火是也医者当辨之
　　治热病卒心中懊憹数欠频伸悲恐目头痛面赤而热心悸肘臂臑痛实则肢肿虚则不能言若咽喉痹少气遗溺　　　穴　通里
　　疗天行伤寒　　穴　中管
　　治伤寒嗜卧怠惰不欲动摇身常湿不能食　穴　膈腧治热病烦满上气心痛痰冷少气悲恐善【一作喜】惊及掌胷痛口热咽酸乍寒乍热手挛不伸引眼痛　穴　少冲治伤寒余疾皮肤干燥　　穴　曲池
　　治热病先不乐数日　　　穴　通里
　　治热病振栗鼓颔腹满阴痿色不变　穴　鱼际　阳谷治气隔喜呕鼓颔不得汗　　穴　尺泽
　　治头身热赤振栗腰中四肢泺欲呕　穴　肾腧治气热身热喘寒热口干身热喘息目急痛善惊
　　穴　三间
　　治热病寒栗鼓颔腹满阴痿色不变　　穴　鱼际治热病烦心心闷汗不出掌中热心痛身热如火舌本痛　　穴　中冲　少冲　闗冲　劳宫　大陵
　　阳谿　天窌　间使
