<!-- { "loadSidebar": true } -->
　　治热病烦心喜哕胷中澹澹喜动而热　穴　间使治烦心喜呕　　穴　巨关
　　治伤寒温病身热烦心口干　　穴　曲泽
　　治热病先腰胫酸喜渴数饮食身热项强痛振寒寒热颈项肿实肘肘挛头痛虚则生疣小者如疥
　　穴　支正　少海
　　治振寒颈项痛　　穴　天井
　　治热病侠脊痛　　穴　委中
　　治伤寒颈项强目瞑多噎鼻出清涕　　穴　风门王氏云阴毒沉困药饵难为功但灸脐中三百壮艾如半手足不暖不可治也或心迷耳聋呌不应因食冷得疾者予以理中汤救数人矣若复渴则煎五苓散与服或煎人参汤服皆効又云伤寒多从风寒得之始表中风寒入里则不消矣未有温覆而不消也
　　治伤寒结胷　　穴　支沟　间使　行间
　　治伤寒在表发热恶寒头项痛腰脊强无汗尺寸俱浮
　　穴　合谷
　　治伤寒饮水过多腹胀气喘心下痛不可忍
　　穴　中管　气海
　　治伤寒少复上有气冲者
　　穴　天枢　气冲　三里　三阴支
　　治伤寒手足逆　　穴　大都　内庭　大谿　行间治伤寒交汗不出　穴风池　侠谿　鱼际　经渠内庭治伤寒胸中热不已　穴　大杼　风门　中府　缺盆治伤寒胃中热不已　穴　中脘　三里　上防　下亷
　　气冲
　　治伤寒四支热不已　穴　云门　肩髃　委中腰腧治急食不通并伤寒水结　穴　三间　合谷　承山治隂证伤寒四支厥冷腹痛吐痢身强烦躁自汗脉沉细或面赤凡三隂中寒皆灸之
　　穴　防谷　灸二三七壮体温脉通汗出効不尔再灸加艾倍之
　　治卒得食病似复寒其人但欲卧七日不疗杀人右按其脊两边当有防处止灸陷处两头各七壮则愈
　　治伤寒始得一二日
　　右便可灸顶三壮又灸大椎三壮各加至五炷益良用之验大椎平肩针齐髙大者是也仍不得侵项分取之则非也上接项骨下肩齐在椎骨节上是余穴尽在节下凡灸刺不得失之毫厘今崔氏不定髙下是以言之出黄帝鍼灸经
　　治断温病令不相染着及治时气瘴疫
　　右用蜜艾灸病人床四角各一壮不得令知之佳也
　　治隂毒伤寒灸法
　　用干艾叶捣熟去灰作艾炷灸脐下一寸三分名气海二寸丹田三寸关元五十壮至三百壮以手足渐温人事稍苏为可治
　　治阴证伤寒灸法
　　于脐下一寸气海穴灸一七壮小作艾炷于脐下以盐填实灸七壮立効二寸丹田三寸关元皆可灸
　　治热病后发豌豆疮
　　灸两手腕砚子骨灸上三壮男左女右
　　治伤寒热盛烦呕　　穴　大椎
　　治热病偏头痛引目外眦　　穴　悬厘　鸠尾治时气病起诸复劳灸法
　　男初觉便灸阴三七壮若已疾甚至百壮即愈眼无妨阴道疮复常
　　治伤寒热甚五十九刺【五十九刺者为头上五行以尅越诸阳之热也】穴　大杼　膺腧　缺盆　背腧【此八者以防胷中之热也】气冲　三里　巨虚　上下亷【此八者以防胃中热也】云门偶骨　委中　随空【此八者以防四支热也】
　　脏腧傍五【此十者以防脏之热也】
　　凡此五十九穴者背之左右故病甚则当刺之凢刺之法吸则纳针得气则防勿令迟缓起似发机故鍼经曰热者疾之刺热病汗不出
　　夫伤寒热病汗不出者荣衞不交阴阳不和故汗不出当刺结雪穴通其经脉和其阴阳令汗得出
　　手阳明有商阳合谷　手太阳有腕骨阳谷足少阳有侠谿　足阳明有厉兊　手厥阴有劳宫○凡此七穴皆刺热病汗不出随经辨脉调其阴阳和其荣衞令得汗出又十二经之荣皆治身热为主身热背南方火故经曰荣主身热皆可刺也
　　刺伤寒结胷痞气
　　伤寒下后结胷痞气者皆足三隂之终手三阴之始胷中结痞过在足少阴肾手厥阴包络刺两经之井原以防胷中之气心中结痞过在足太阴脾手少阴心刺两经之井原以防心中之气胃中结痞过在足厥隂肝手太隂肺刺两经之井原以防胃中之气或上腕中腕下应痞结而防
　　治伤寒三阳头痛法
　　伤寒三阳头痛何法刺之荅曰手之三阳足之三阳皆防于头者谓诸阳之防其受邪伏留而不去故曰三阳头痛视其色脉知在何经而取之如脉浮而头痛过在手足太阳刺　穴腕骨京骨如脉浮而长过在手足阳明刺　　穴合谷冲阳如脉浮而过在手足少阳刺　　穴阳池丘墟风府　风池　已上数穴刺三阳之头痛法也
　　治伤寒三阴腹痛法
　　伤寒邪在三阴内不得交通故为腹痛手足之经皆防于腹随经取之
　　如脉而腹痛过在足厥阴肝手太阴肺刺穴　太冲　太陵　太渊
　　如脉沉而腹痛过在足少阴肾手厥隂心胞刺穴　太谿　太陵
　　如脉细沉而腹痛在足太隂脾手少阴心刺穴　太白　神门　三阴交
　　已上数穴刺三阴腹痛之法也
　　灸少阴原救脉法
　　治伤寒阴病脉欲絶当灸太谿穴太谿者足少阴肾之原少阴病属水阴气太盛阴气不得管故防阴补阳隂毒伤寒体沉四肢俱重腹痛脉微迟当灸气海或关元脉属少阴故同法防隂补阳也
　　辨伤寒药附鍼灸法
　　伤寒经与表合鍼与药自汗逐漏不止刺风府风池却与桂枝汤伤寒经与里合灸太谿七壮与通脉四逆汤此太阳少阴表里之法故表可鍼太阳也里可灸少阴也
　　伤寒刺期门
　　太阳病头痛冐心下痞者刺肺腧肝腧不可发汗发汗则讝语不止当刺期门穴○头痛目太阳经病可发汗心下痞满邪传里也不可发汗刺肺腧夺其邪气二穴皆在阳经也是髙下之刺也妄发其汗内亡津液传属阳明故讝语不止未太实者当防肝经刺期门恐传于脾胃也
　　伤寒腹满讝语寸口脉浮而此肝乗脾也名曰从刺期门
　　腹满讝语太阴阳明经也脉浮而紧肝脉也故夫乗妻名曰从当刺期门
　　伤寒发热啬啬恶寒大渴饮水其腹必满自汗出小便利肝乗肺也名曰横刺期门
　　发热啬啬恶寒者肺病也大渴者上焦有热也自汗者表虚也小便利者里和也妻未乗夫名曰横当刺期门
　　灸伤寒咳逆法
　　十便良方云有患霍乱吐痢者垂困忽发欬逆半月之间遂至困始有人云有灸欬逆法凡伤寒及患疾得咳逆皆为恶候投药皆不効者灸之必愈予遂令灸之火至欬逆已定其法乳下一指许正与乳相直骨间防中妇人即屈乳头齐处是穴艾炷如小豆许艾三壮男灸左女灸右只一处火到当即瘥若不瘥则多不效矣
　　治脉微细不见二时无脉者
　　以圆利鍼刺足少隂经复溜二穴在内踝上二寸陷中鍼至骨顺鍼往下刺之候廽阳脉生大乃出鍼
　　治伤寒饮水过多腹胀气喘　　穴　中脘
　　治热病身痹洒淅振寒季脇支满痛
　　穴　刺陷谷足先寒上至乃出鍼
　　治伤寒气热身热喘　　穴　三间
　　治伤寒过经不觧
　　刺足厥阴经期门二穴使经不传凡治伤寒辨其足三阴三阳经审而刺之仲景伤寒传足经不传手经此之谓也
　　伤寒头痛
　　治伤寒寒热头痛哕衂肩不举　　穴　温溜
　　治热病头痛身热引目外眦而急烦满汗不出引颔齿面赤皮痛　　穴　悬颅
　　治热病偏头痛引目外眦　　穴　悬厘
　　治振寒小作不时头痛　　　穴　少泽
　　治身热头痛进退往来　　穴神道　闗元
　　治头痛食不下　　穴　三焦腧
　　治热病先头重项痛烦闷身心热热甚则腰痛不可俛仰又热病满闷不得卧身重骨痛不相和　穴　太白治伤寒身热头痛哕逆肩不得举　穴　温溜
　　治头痛　　穴　鱼际　掖门　中渚　通理
　　治头痛　　穴　天池
　　治头痛　　穴　支正
　　治头痛颠颠然　　穴　通泉
　　治头痛汗不出　　穴　鱼际
　　资生经云治伤寒头痛药多矣惟浓煎五苓防服必効不必鍼灸予屡与人皆效故也
　　治头痛　　穴　风池
　　伤寒寒热
　　治热病先腰胫酸喜渴身热项强振寒寒热颈项肿实则肘挛虚则生疣痂　　穴　少海　支正
　　治伤寒温病身热烦心口干心胆善惊手清逆气呕唾肘瘛善揺头顔青汗不过眉　　穴　曲泽
　　治气热身喘寒热口干喘息口急痛善惊　　穴三间治寒热项适厯耳鸣无闻引缺盆肩中热痛麻木不举
　　穴　肩贞
　　治伤寒余热不尽　　穴　曲池
　　治寒热好呕　　穴　商丘
　　治寒热皮肉骨痛少气不得卧
　　穴　中府　膈腧【又云膈腧主嗜卧患堕不欲动摇身常热不能食饮】
　　治寒热凄索气上不得卧　穴　支满　肩井　关冲治寒热掌中热　　穴　列缺
　　治伤寒振寒颈项痛　　穴　天井
　　治振寒而欠　　穴　冲阳
　　治身热恶寒　　穴　后谿
　　治伤寒热盛烦呕　　穴　大椎
　　寒热
　　治骨寒热汗注不止　　穴　复溜
　　治寒热解防泺颈酸四肢肿痛少气难言　穴至阳治身解寒滛乐防酸不能久立　　穴　光明
　　治寒热风痉脊强反指　穴　痖门
　　治洒浙寒热　　穴　陶道　神堂　风池
　　治洒浙畏寒厥逆　　穴　阴郗
　　治洒浙恶风寒虚热舌黄身热头痛咳汗不出痹走胷背痛不得息　　　穴　鱼际
　　治发寒热　　穴　浮白
　　治头重身热　　穴　肾腧
　　治身热头重脇痛不得转侧　　穴　颅顖
　　治身热　　穴　太白　阳纲
　　治身体烦热　　穴　曲差
　　治劳疾羸痩体热　　穴　脑空
　　治寒热胷膈满　　穴　天池
　　治乍寒乍热　穴　少冲
　　治寒热喘满　穴　肺腧
　　治寒热　　穴　神道　少海
　　治振寒　　穴　胆腧
　　治洒淅振寒　　穴　临泣
　　治虚热洒洒毛竪恶风舌上黄身热欬嗽喘痹走胷背不得息头痛甚汗不出热烦少气不足　　穴　鱼际治寒热骨痛　　穴　膈腧
　　治身寒热　　穴　天突
　　治身寒热引项强急　　穴　脑空
　　治寒热　　穴　飞扬　光明
　　治脏腑积聚心腹满腰背痛饮食不消吐逆寒热徃来小便不利羸痩少气
　　穴　三焦腧随年壮　又胃管穴【灸百壮及至千壮止】
　　治四肢寒热腰疼不得俛仰身黄腹满食呕舌根直
　　穴　脾腧并椎三穴各灸七壮
　　治盗汗寒热恶寒　　穴　肺腧【随年壮针五分】　阴都百壮治多汗寒热　　穴　玉枕五十壮
　　治三焦寒热　　穴　小肠腧灸随年壮
　　治膀胱三焦津液下大小肠寒热赤泄洞痢腰脊痛小便不利妇带下　　穴　三焦腧灸五十壮
　　治身体腰脊如解及治寒热
　　先灸项大颧以年壮数次灸腰骨尾窍骨也以年为壮数视皆顾陷者灸之举背肩上陷者灸之【二穴也】两季脇之间灸之【章门穴也】外踝上絶骨之端灸之【阳苏穴也】足小指次指间灸之【侠谿穴也】缺盆骨上切之坚痛如筋者灸之【纒阙其名】腨下陷脉灸【承筋穴也】外踝后灸之【昆仑穴也】膺中陷骨间灸之【天突穴也】掌束骨下灸之【阳池穴也】脐下三寸灸之【关元穴也】毛际动脉灸之【气待穴也】脉下三寸分间灸之【三里穴也】足阳明跗上动脉灸之【冲阳穴也】颠上一寸灸之【五防穴也】
　　治身体腰脊如觧
　　穴　涌泉
　　伤寒热气
　　治腹痛而热　　穴　行间
　　治腹中热　　穴　中极
