<!-- { "loadSidebar": true } -->
　　黄帝鍼经谓三焦病者腹胀气满不得小便窘急溢则为水留则为胀夫三焦者决渎之官水道出焉上焦其治膻中膻中为气海中焦主腐熟谷下焦当膀胱上口主分别清浊今三焦俱病故腹胀气满不得小便溢而为水为胀也治宜升降气道则腹满自消水道自利矣三焦胀者经所谓气满于皮肤殻然而坚不痛是也葢胀有痛否以别虚实若鼔胀之类内挟宿食按之坚痛是谓邪实今三焦皮肤殻殻然而坚不痛特以气满为虚胀而已
　　方
　　补气丸　治三焦病久欲成水腹胀不消小水不利海蛤　牵牛子　赤茯苓【去黒皮】防己　大防【炒】防风【去义】木香　桑根白皮　陈橘皮【去白焙】诃梨勒【去核】苦葶苈　芎防　木通　犀角　郁李仁【去皮各一两】大黄【二两半】干生姜　地黄【焙一两】
　　右为末炼蜜丸如梧子大空心米饮下十丸觉壅不快加至十五丸觉通利即减三丸大小便不通服三十丸
　　木香枳殻散　治三焦病胀满水道不利
　　木香　枳殻　白芷　蓬莪茂　白术　甘草【炙】桂【去麄皮各二两】益智子【炒】青橘皮【各三两】陈麴【炒】京三棱【炮各四两】
　　右为散毎服二钱生姜塩汤防服不拘时候
　　京三棱散　治三焦胀和养脾胃除积气
　　京三棱【十两】陈麴【防炒】大麦蘖【防炒】木香　肉荳蔲【去殻】白槟榔　干姜【炮】甘草【炙】厚朴【去粗皮一两】杏仁【去皮尖双仁者麸炒一两】
　　右为散拌匀毎服二钱入塩少许沸汤服不拘时候
　　小丁香丸　治三焦胀满消化滞气
　　丁香　沉香【剉各一分】乳香【研一钱半】茴香子【半两】荜拨【半两】桂【半两】防榔【二枚】肉荳蔲【二枚去殻】巴豆【十五枚去皮心】阿魏【少许】
　　右除研者外为末次入乳香巴豆阿魏令匀煮白米粥和丸如菉豆大毎服五丸生姜汤下如胸膈气不和及元臓冷气上攻迷闷加至十丸温酒下常服热水亦得要防动以意加服之
　　白术橘香汤【一名橘香散王氏博济方】　治三焦气满皮肤肾胀顺气
　　白术【四两】陈橘皮【去白焙】赤茯苓【去黒皮】甘草【各二两】附子【一两】干姜【炮半两】
　　右剉如麻豆大水一盏姜二片枣一枚同煎至七分去滓温服如觉减寒入荆芥煎丸稍觉三焦不和并服即効
　　陈麴汤　治三焦滞气
　　陈麴【炒黄】莱菔子【炒黄等分】
　　右为散毎服三钱水一盏煎三四沸去滓入麝香少许再煎一沸温服不拘时候
　　泽漆汤　治三焦不调上乘于肺时发喘欬身体浮肿坐卧不安
　　泽漆　陈橘皮【去白】防己　甜葶苈【纸上炒】郁李仁【各半两】百合　桑根白皮　木通　赤茯苓【各一两】
　　右捣筛毎服三钱水一盏二枚擘破煎至七分去滓不拘时温服
　　茯苓饮　治三焦有水气满闷不能食消痰气令能食赤茯苓【去黒皮】人参　白术　生姜【各三两】枳实【二两】陈橘皮【一两半】
　　右剉如麻豆大毎服五钱水一盏半煎至一盏不拘时去滓温服
　　甘遂散　治三焦气不通心腹胀满喘促大小便不利甘遂【半两】牵牛子【半生半炒】续随子【去殻】大防【各一两】葶苈【一分】
　　右为散毎服半钱空心浓煎灯心汤下利下水为効未减更一服
　　甘遂散　治三焦水气似鼓四肢虚肿甚者
　　甘遂【半两】槟榔　木香　牵牛子【半生半炒】莱菔子【研各一两】
　　右为散毎服半钱煎紫苏木汤调下空心服利下水为度更量人虚实加减
　　茯苓汤　治三焦有水气胸脇肢满目
　　赤茯苓【去黒皮四两】桂【去麄皮】白术　甘草【炙各三两】
　　右为散毎服五钱水一盏半煎至一盏去滓不拘时温服
　　小半夏加茯苓汤　治三焦不顺心下痞闷膈间水胀悸动
　　半夏【洗五两】生姜【半斤】赤茯苓【去黒皮三两】
　　右剉如麻豆大毎服五钱水二盏煎至一盏去滓温服不拘时
　　牵牛子丸　治三焦病胀满为水小便不利
　　牵牛子【二两】乌指木根皮【五两】木香【三两】蜚蠊　大黄【剉炒各二两】防己　枳实【去穣麸炒】陈橘皮【去白皮】羗活【去芦各一两】
　　右为末炼蜜丸如菉豆大日中及鸡鸣后合用甘草汤下十丸稍増至二十丸以知为度
　　槟榔饮　治三焦荣衞不通气满水胀
　　槟榔【剉五枚】木香【一两】生姜【切焙】芎防　青橘皮【各半两】前胡【去芦一分】丁香　山芋【各半两】
　　右为散毎服三钱水一盏煎至七分空心温服脚肿加牵牛子半两面目浮肿加郁李仁半两
　　人参香术散　治隂阳不和三焦气滞胸膈气痞脇满胀小便不利饮食不消
　　人参　甘草【炙各半两】木香【半两】白术【五两】五味子【炒三两】
　　右为散毎服二钱入姜塩少许白汤防服不拘时候
　　木香丸　治三焦病腹胀气满小便不利
　　木香【二两】牵牛子【二十四两炒香取十二两】槟榔　补骨脂【炒香各四两】
　　右捣四味为末又入牵牛子匀以清水和丸如菉豆大毎服二十丸茶清或熟水下食后服如酒食过伤可服五七丸小儿一岁可服一丸姙妇不可服
　　三焦欬论
　　内经云久欬不已则三焦受之三焦欬吐欬腹满不欲食饮此皆聚于胃闗于肺使人多涕唾而面浮气逆也葢三焦之气以胃气为本水谷之道路气之所终始也今欬而久者以寒气蕴结闗播胃中腹满不食逆气上行涕唾多而面目浮肿也
　　藿香散　治久欬传三焦腹满不欲食
　　藿香叶　人参　赤茯苓【去黒皮】青橘皮【去穣焙】细辛【去苗叶】益智子【去皮炒】缩砂　陈橘皮【去白焙】甘草【炙各一两】木香　白芷【炒各半两】
　　右为散毎服三钱水一盏入生姜木各三片煎至七分去滓稍热不拘时服
　　半夏汤　治三焦欬腹满不欲食【方见本门】
　　方
　　紫苏子汤　治三焦欬心胸不利不思饮食
　　苏子【防炒】陈橘皮【汤洗去白焙各一两】甘草【炙半两】干姜【炒】桔梗【炒】杏仁【汤洗去皮尖双仁炒各三分】
　　右为散毎服四钱水一盏半二枚擘破煎至七分去滓温服日三
　　五味子丸　治三焦欬腹满不欲食顺气
　　五味子【炒】覆盆子【去蒂】仙灵脾【各一两】
　　右为末炼蜜和丸如梧子大毎服二十丸生姜腊茶下加至三十丸空心食前服
　　玉液散　治久欬传三焦腹满不思饮食及胃虚有痰半夏【汤洗去滑七遍焙一两】生姜【去皮切】陈粟米【拣净各二两】
　　右为散毎服一钱水一盏煎至六分温服
　　三焦约论
　　黄帝三部鍼灸经言小腹肿痛不得小便邪在三焦病名曰三焦约内闭发不得大小便夫三焦者水谷之道路气之所终始也上焦如雾中焦如沤下焦如渎三焦乃流行之道荣衞致养则腐熟水谷分别清浊以时而下无复滞留若荣衞不调风邪入客则决渎之官约而不通所以不得大小便也刺法取足少隂太阳之经
　　方
　　郁李仁丸　治三焦约小腹瘇痛不得大小便
　　木香【二两】青橘皮【去白焙一两】人参【二两】赤茯苓【去黒皮一两】郁李仁【半斤】大防【河水煮去皮焙一两】麻仁【半两与大防郁李仁同别捣细入药内】甘遂【麸炒防烟生覆于候冷开出火毒一两】诃梨勒【半两】大黄【剉炒二两】
　　右为末别研三味外捣罗却入三味拌和再罗炼蜜丸如豌豆大毎服十丸煎车前子汤下不拘时服
　　顺气丸　治三焦约通导大小便
　　郁李仁【浸去皮研】大黄【剉炒各一两】赤茯苓【去黒皮】泽防【剉】葶苈【隔纸炒各二两】大麻仁【一两半研】槟榔【三两剉】杏仁【去皮尖双仁者麸炒半两研】
　　右捣研了和拌匀再研极细炼蜜和丸如梧子大毎服三十丸空心用甘草汤下日三炒塩酒下亦得
　　枳殻丸【出宣明论】　调顺三焦平匀气脉消痰滞利胸膈袪风利大小肠
　　枳殻【去穣二两】牵牛子【四两一半生一半熟】槟榔【半两】陈橘皮【去白焙一两】木香【一分】
　　右捣罗四味为末与牵牛粉拌匀再罗过炼蜜和丸如梧子大毎服一十五丸至二十丸食后生姜汤下欲利加丸数
　　枳殻散　治三焦约大小便不通
　　枳殻【汤洗切作片子焙干五两】厚朴【去麄皮涂生姜汁炙二两】滑石【细研一两】桂【二两去麄皮】
　　右四味捣研拌和毎一两药末入腻粉半钱和匀毎服一钱用冷米饮调下空时服更量老少虚实加减
　　踈风散　治三焦气约大小便不通
　　牵牛子【炒一两】大黄【一两】槟榔【半两】陈橘皮【去白焙一两】
　　右为散毎服二钱生姜蜜水调下食后良久服
　　皂荚散　治三焦约大小便不通
　　猪牙皂荚【酥炙去皮子】白蒺藜【各等分】
　　右为末如大肠不通用塩茶汤调下一钱小便不通用温酒调下一钱
　　淮南五柔丸【出活人书】　治三焦不调小便秘涩和荣衞臓腑
　　大黄【炒一斤】前胡【去芦二两】赤茯苓【去黒皮】半夏【汤洗切焙】肉苁蓉【酒浸去皱皮】葶苈【隔纸炒】当归【切焙】芍药【各一两】
　　右为末炼蜜和捜再捣千杵丸如桐子大毎服五丸食后温水下日三稍増之







　　普济方卷四十三
　　钦定四库全书
　　普济方卷四十四　　　明　周王朱橚　撰头门
　　总论
