<!-- { "loadSidebar": true } -->
　　治腹痛不嗜食　　　穴　胃腧　脾腧
　　治不嗜食　穴　地机　隂陵泉水分　幽门　【小肠腧】治大腑气寒不嗜食　　穴　下脘
　　治胃热不嗜食　　穴　下防　悬钟
　　治病饥不欲食　　穴　三隂交
　　治腹满中焦客热不嗜食心腹胀满胃热不嗜食穴　悬钟　　治不嗜食　　穴　阳纲
　　治胃虚胀不嗜食　　穴　水分
　　资生经云不嗜食有数端有三焦客热不嗜食有胃热不嗜食有胃寒不嗜食有六腑气寒不嗜食固随症用药治之而针灸者亦当知补防之法可也史记杨虚侯病甚众医皆以为蹷太仓公诊脉以为脾根在右脇下大如覆杯令人喘逆气不能食病得之内即以火齐粥且饮是日气下即令更服丸药出入六日病已然则人之不能食亦有患脾而得者槩曰胃有寒热不可也
　　扁鹊治心风腹胀满食不消化四肢羸露不欲食
　　穴　灸心腧　肝腧
　　治心痛不嗜食　穴　曲泉
　　治心痛不嗜食通身浮肿男子如蛊女子如妊娠五指端尽痛腹不得覆地宜灸针千金云忽忽喜忘身体腰脊如解大便难小便不利足中清至膝咽中痛不可纳食瘖不能言衂不止　　穴　涌泉
　　治食多身痩泄痢体重四肢不收腹痛不嗜食
　　穴　脾腧
　　治胃寒腹胀不嗜食羸痩　　穴　胃腧
　　食气
　　治食气恶闻食臭　　穴　三里
　　治食气　　穴　大杼
　　治吃食无味　　穴　百防　少商
　　治身重不得食食无味心下虚满时时欲下喜卧
　　穴　针胃脘　大仓【又服建中汤及平胃丸良】
　　食多
　　治食饮多身痩　　穴　脾腧
　　治食多身痩　　　穴　肾腧
　　治胃中寒胀食多身痩　　穴　胃腧　肾腧
　　治食多身痩　　穴　脾腧　大肠腧














　　普济方卷四百二十
<子部,医家类,普济方>
　　钦定四库全书
　　普济方卷四百二十一　明　周王朱橚　撰鍼灸门
　　虚损
　　治腑脏虚乏下元冷惫等疾【资生经】　穴　灸丹田人有常言七七之类是旁太嵗压本命六十有一是太嵗压本命人值此年多有不能必者是固然矣然传不云吉人吉其凶者乎常观素问以六八之数为精髓竭之年是当节其欲矣【千金云五十者一月一泄要之四十八便当依此】千金载素女论六十者闭精勿泄是欲当絶矣当节不知节宜絶不能絶坐此而丧生盖自取之岂嵗之罪哉人无罪嵗则虽有孽犹可违矣所谓吉其凶者如此虽不灸丹田可也【丹田可灸七十一壮或百五五壮】
　　治阳气虚惫失精絶子　　灸中极
　　中极一名气原盖气之原也人之阳气虚惫者可不灸此以实其气耶【按难经云丹田一名大中极言丹田取人之身上下四旁最为中间也故名为极此亦曰中极其去丹田只一寸虽未居丹田之最中然去中不远矣】
　　治胃寒心腹胀满胃气不足恶闻食臭肠鸣腹痛食不化秦承祖云诸疾皆治华陀云疗五劳羸痩七伤虚乏胸中瘀血乳痈明堂云人年三十以上若不灸三里令人气上冲目千金云治阴气不足小腹坚热病汗不出口苦壮热身反折口噤腰痛不可忍胃气不足久泄痢食不化脇下拄满不能久立狂言狂歌妄笑恐怒大骂霍乱遗尿失气阳厥凄凄恶寒
　　穴　三里
　　凡此等疾皆刺灸之多至五百壮少至二三百壮资生经云小品云四肢但去风邪不宜多灸七壮至七七壮止得过随年壮数故铜人于三里穴止云灸三壮针五分而已明堂上经乃曰灸七壮止百壮亦未为多也至千金方则云多至五百壮少至二三百壮何其多也要之日灸七壮或灸炷甚小可至二七壮数日灸至七七壮止灸疮至干则又报灸之似合也若要安丹田三里不曽干之説可也必如千金之壮数恐犯小品之所戒也予曰有脚气疾遇春则足稍肿夏中尤甚至冬肿渐消偶夏间依素问注所説穴之所在以温针微刺之翌日肿消其神效有如此者谬剌且然况于灸乎有此疾者不可不知此不止治足肿诸皆治之
　　治久冷伤惫脏腑泄痢不止中风不省人事等疾
　　穴　灸神阙
　　王氏曰旧传有人年老而顔如童子者盖每嵗以鼠粪灸脐中一壮故也予尝患溏利一夕灸三七壮则数日不如厠连数夕灸则数夕不如厠足见经言泄利不止之验也予年逾壮觉左手足无力偶灸此穴而愈后见同官説中风人多灸此穴或百壮或三五百壮皆愈而经不言主中风何也
　　治脏气虚惫真气不足一切气疾久不瘥者　灸气海人身有四海气海血海照海髓海是也而气海为第一气海者元气之海也人以元气为本元气不损虽疾不害一伤元气无疾而死也宜频灸此穴以壮元阳若必待疾作而后灸恐失之晩也
　　治男子脏气虚惫真气不足一切气疾久不瘥不思饮食全无气力　　燔鍼鍼任脉气海一穴鍼入五分可灸百壮次以毫鍼鍼足阳明经三里二穴
　　治虗劳喘　灸脊骨从上第五椎下间神庭穴百壮治虗劳羸痩肾虚水脏久冷小便浊出精阴中痛五劳七伤虚惫足寒如氷身肿如水　　穴　肾腧
　　难经防云夹脊骨有二穴在左为肾在右为命门言命门者性命之根本也其穴与脐平凡灸肾腧者在平处立以杖子约量至脐又以此杖子当背脊骨上量之知是与平处也然后相去各寸半取其穴则是肾腧穴也更以手按其防中而后灸之则不失穴所在矣凡灸以随年壮灸固有功亦在人涵养之如何尔人当爱防丹田吾既列方论之详矣而妻妾之戕害未之及也君子偕老之序曰夫人淫乱失事君子之道故陈人君之德服饰之盛宜与君子偕老也宜偕老而不至偕老夫人之罪多矣故诗人以是刺之意可见也至于士大夫志得意满不期骄而骄至侍妾数十人少亦三五辈淫言防语不絶于耳不能自克而纵其欲者多矣为内子者恬不之怪人有问者则曰自母言之则为贤母自我言之未免为妬妇人也人或以此多之其夫亦以为贤而不妬孰知其不妬乃其所以祸之欤虽然二南之化至以无妬忌而言此岂求异于诗人耶是不然古人十日一御妾媵彼其不妬者盖使媵妾为备十日一御之数尔不妬则同所以不妬则异吾故表而出之以为夫妇之戒非求异于诗也
　　治失精五脏虗竭【但是虗乏泠极皆宜灸】　穴　曲骨灸五十壮治骨髓冷疼　　穴　上防灸七十壮
　　难经防八防曰府防中脘治腑之病脏防章门脏病治此筋防阳陵泉筋病治此髓防絶骨髓病治此血防膈腧血病治此骨防大杼【禁灸】骨病治此脉防太渊脉病治此气防亶中气病治此然则骨髓有病当先大杼后絶骨而后上防可也
　　治膀胱三焦津液减少大小肠寒热或三焦寒热
　　穴　小肠腧灸五十壮
　　治三焦膀胱肾中热气　　穴　水道灸随年壮治羸痩虗损梦中失精上气欬逆发狂健忘等疾
　　穴　膏盲腧
　　膏肓无所不疗而古人不能求其穴是以晋景公有疾秦医曰缓者视之曰在肓之上膏之下攻之不可逹之不及药不至焉不可为也晋侯以为良医而孙真人乃笑其拙为不能寻其穴而灸之也若李子豫之赤龙丹又能治其膏肓五音上下之鬼无待于灸也是缓非特拙于不能灸亦无杀鬼药矣其亦技止于此哉
　　治五臓虚劳小腹急胀热及五脏痼冷肾风虚寒失精小便浊难　　穴　灸肾腧五十壮老小损之虗冷
　　可至百壮横三间寸灸之
　　治虚劳隂中疼痛溺血泄精　　穴　灸列缺五十壮穴　又灸横骨五十壮　穴　又云治五脏虚竭又灸大赫三十壮
　　治虚劳失精筋挛隂缩入腹相引痛　穴　灸中封【五十壮】治顔色焦枯劳气失精肩臂痛不得上头
　　穴　灸肩颧百壮
　　治失精筋挛隂缩入腹相引痛
　　穴　灸承满各五十壮大人加之小儿随年壮此二穴喉肿厥逆五脏所苦鼓胀并主之
　　治虚劳腰冷疼溺多白浊　　穴　灸脾募百壮
　　又灸三焦腧百壮　又灸章门百壮
　　治怯劳伤等疾　　先以蜡打线一条于患人头匝转以两眉心为则截断用铜钱一个穿上套于颈上取咽喉为中转钱向背钱眼中正穴用墨却以蜡闭门合口横绞则寸截断分中墨防两傍是灸二七壮须以病人两脚取齐以蜡线后脚后跟围过至两大脚拇指截断以钱一文穿上亦行套于颈上取咽喉为中转钱向背脊钱眼取中
　　治诸虚劳小腹坚绞痛难忍及阴缩困笃欲死及隂阳易疗丈夫得妇人隂易之病若伤房室者　穴　灸隂头百壮皆愈　又男初觉便灸隂三七壮若已病甚至百壮即愈灸眼无妨隂道创复如常
　　治脑虚冷脑衂风寒入脑久远头疼等疾　穴灸防王氏云年逾壮常寒夜观书每觉脑冷饮酒过量脑亦疼甚后因灸此穴而愈有兵士患鼻衂不已教令灸此穴即愈有人久患头风亦令灸此穴即愈又云主鼻塞不闻香臭等疾而已故予书此以补其治疗之阙然以脑户不宜鍼观之防亦不宜针针经止云八嵗以下不宜鍼恐未尽也
　　治饮食不泄心腹膨胀面色萎黄世谓之脾肾病者
　　穴　宜灸中脘
　　资生经云诸葛亮夙兴夜寐罸至二十皆亲览而所噉食不至数升司马仲逹知其将死既而亮卒仲逹追之杨仪反旗鸣鼓若将拒焉仲逹乃退不敢逼百姓为之谚曰死诸葛走生仲逹仲逹闻之曰吾能料生不能料死故也其曰料生盖料其事多而食不如前其死宜也食不如前仲逹且知孔明之死今人饮食减少是胃气将絶不能久生矣方且常服金石使愈难尅化服酸补药使脾胃反热愈不能食初不知灸中脘等穴以壮脾胃亦惑之甚也【难经云四脏以胃气为本释防云言主脏皆以胃气为本胃者水谷之府人须养胃气为生也然则欲全生宜灸胃脘】
　　肾虚
　　治肾虚水脏久冷【资生经】　穴　肾腧
　　治肾虗消渴　　穴　中肾腧
　　治肾气　　穴　阳蹻
　　治小肠气不足面无顔色　　穴　下防
　　治小气痃癖气发时腹痛如刀刺不可忍者并妇人本脏气血癖走注刺痛或坐卧不得或小便不通不思饮食【一云治寒疝有肠气发牵通大肾大痛肿硬如石】
　　于左右脚下第二指第一节曲纹中灸十壮
　　资生经云治小肠气方甚多未必皆效耆成方夺命防良方仓猝防皆已试之効者有一兵患小肠气依此方灸足第二指下纹五壮畧効而再发恐壮数未多也予以镇灵丹十粒与之早晩五粒而愈灸固胜于药若灸不得穴不如药相当者见效之速且灸且药方为当尔　近传一粒圣防用干全蝎七个缩砂仁二七枚炒茴香一钱为末分三服热酒调下和滓空心服此疾是小肠受热蕴积不防久不能愈服此立效虽未试用以其説有理故附于此有士年少覔灸梦遗为照肾腧痠疼令其灸而愈则不拘老少肾皆虚也古人云百病皆生于心又曰百病皆生于肾心劳生百病人皆知之肾虚生百病人未知也盖天一生水地二生火肾水不上升则心火不下防兹病所由生也人可不养心可不爱防肾乎
　　劳瘵
　　治丈夫五劳七伤六极腰痛大便难小便淋腹胀不利食泄【资生经】　穴　中髎
　　治五劳羸痩七伤虚乏【明堂云五劳虚乏四肢羸瘦】　穴　三里治五劳七伤　　穴　肩井
　　治五劳七伤瘟疟痎防背膊急胫风劳食气　穴　大椎治寒热喘满虚烦口干尸骨蒸劳肺痿欬　穴肺腧治虗劳肺痿劳损萎黄五尸走注项强及疗劳损虗乏
　　穴　魄戸
