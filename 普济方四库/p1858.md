<!-- { "loadSidebar": true } -->
　　治五劳四肢力弱虚乏【秦承祖法】　穴　支正
　　治劳损虗乏不得睡　　穴　譩譆
　　治背痛身热　　　穴　下焦腧
　　治但是虗乏冷极　　穴　曲泉
　　治冷病面黒肌体羸四肢力弱小腹气积贲豚腹弱胸荡欲死不知人五脏气逆上攻　　穴　气海
　　治羸瘦虗损梦中失精无所疗　　穴　膏肓腧治虗劳羸痩耳聋肾虚水脏乆冷腰疼心腹膨胀脇满引小腹痛目视少气溺血水溲浊出精阴痛五劳七伤虚惫脚拘急好独卧足如氷头重身热振栗腰中四肢淫泺同泄食不化身肿如水又疗身寒热食多身羸痩面黄黒目视及女人久积冷气成劳
　　穴　肾腧
　　治劳疾羸痩体热颈项强　　穴　脑空
　　治伤饱身黄羸痩　　穴　章门
　　治食不为肌肤　　穴　漏谷
　　治日渐羸瘦　　穴　下脘
　　治羸痩　　穴　下脘　胃腧　脾腧　下防
　　治久劳法其状手足心热多盗汗精神困顿骨节疼寒欬渐吐浓血肌痩面黄减食少力
　　令身正直用草一根男左女右自脚中指尖量过心下向上至曲防大横纹处截断却将此草自鼻尖量从头正中须分开头心髪贴肉量至脊以草尽处用墨防记别用草一条令病人自撚合口量濶狭截断却将此草于墨上平折两头尽处量穴灸时随年多灸一壮【如年三十灸三十一】屡效
　　羸痩固瘵疾自寒热等症宜随症医治若素来清癯者非有疾也惟疾后痩甚久不复常谓之形脱与夫平昔充肥忽尔羸痩饮食减少者或有他疾乗之则难救疗须辨之早而着艾可也然仲景论六极必曰精极令人气少无力渐渐内虚身无泽润翕翕羸痩眼无精光且云八味肾气瘥六极而瘥五劳则是八味丸所当服【仲景常服或常服去附子加五味子】而肾腧等穴尤所当灸也
　　治腹中气胀引脊痛食多身羸痩名曰食晦先取脾腧后取季肋　　穴　脾腧　大肠腧
　　治五脏六腑心腹满腰背痛饮食吐逆寒热往来小便不利羸痩少气　　穴　三焦腧灸随年壮
　　治劳瘵　　　癸亥夜更六神皆聚之时觧去上体衣服于腰下两傍微陷处谓之腰眼直身平立用笔防定然后上牀合面而卧每灼小艾炷七壮防或吐出或防下即安　又法膏肓肺腧穴每穴各灸九壮乃依前虫醉日各穴腧多灸为妙后百日忌煎生冷热物毒食仍戒房事避风寒减喜怒安心静处养息若一日犹觉未瘥于初穴上再灸
　　治傅尸伏连殗殜骨蒸痃癖鬼气恶寒或如疟状宜灸大椎上一穴又灸大椎两傍近下少许对颧节间各相去一寸五分二穴　又灸两脇下二穴名章门　又灸当心脊骨上两傍各相去一寸二穴以上七穴日别灸皆取正午时灸各七壮满百壮渐瘥至五百壮病除
　　治骨蒸痃癖　灸两背井二穴若人面热帯赤色者灸之即瘥取穴之法坐以手三指从骨罅向项筋上擦之中指下节是也上臁二穴在膝外下三寸是一云三里下三寸是下臁二穴在上臁下三寸是当心脊骨上平立以物拄地当心防起回量脊上即是穴以上七穴灸之如前法
　　治骨蒸痃癖　　令患者于板上平身正立以杖拄板向上度当脐防杖记之又回杖防之脊中又令患人合口两吻当中折之以折处灸又两乳一大肋二穴总六穴灸之并如前法　凡量皆取病者男左女右无名指中节屈之为寸又法取男左女右手中指以从指本量至指端仍将此度于脚跌上繋鞋处横纹当胫面上量一度是穴
　　治尸殗殜喜魇梦　　　穴　商丘二穴灸七壮瘥乃止　厉兊二穴灸一壮　　章门二穴灸三壮以上六穴商丘疗多卧　厉兊疗嗜卧怠惰章门疗贲豚气胀
　　治二十种骨蒸
　　崔知悌曰骨蒸病者亦名传尸亦谓殗殜亦称伏连亦曰无辜丈夫以精为根女人以血为本无问老少多染此疾凡取四花穴以稻秆心量口缝如何濶断其长多少以如此长裁纸四方当中剪小孔别用长稻踏脚下前取脚大指为止后取脚曲防横纹中为止断了却还在结喉下垂向背后看秆止处以前小孔纸当中安分为四花葢灸纸四角也又一医传一法先横量口吻取长短以所量草数背上三椎骨下直量至草尽处两头笔防再量中指长短为凖却将量中指草横直量两头用笔圏四角为圏者是穴不圏不是穴可灸七七壮止王氏云三十日灸活十三人前后瘥者数逾二百非止单攻骨蒸别灸疗气疗风或瘴或劳或邪或癖病状既广灸活者不可具录灸后宜服治劳地黄丸良
　　衞生宝鉴方云昔按察副使奥屯周卿子年二十三嵗至元戊寅三月间病发热肌肉痩四肢困倦嗜卧盗汗大便溏多肠鸣不思饮食舌无味懒于语言时来时去约半载余请予治之诊其脉浮数按先无力正应王叔和浮脉歌云臓中积冷荣中热欲得生精要补虗灸中脘乃胃之纪也引清气上行肥腠理又灸气海穴乃生发元气滋荣百脉长养肌肉又灸三里乃胃之合穴亦助胃气散上热使下隂隂分以甘寒之剂防热火佐以甘温养其中气又食粳米羊肉之类固其胃气戒以慎言语节饮食惩忿窒欲病气日减数月气得平复迨二年肥盛倍常或者曰世医治虚劳病多用苦寒之剂君用甘寒之药羊肉治发热人皆忌之食羊肉粳米之类请详析之予曰内经有云火位之主其防以甘藏气法时论曰心若缓急食酸以收之甘以防之防热补气非甘寒不可若以苦寒以防其土使脾土愈虚邪火愈盛又云形不足者温之以气气不足者补之以味劳者温之损者益之十剂云补可以去弱人参羊肉之属是也先师亦云人参能补气虚羊肉能补血虚虚损之病食羊肉之类何不可之有哉
　　治五劳七伤及山岚瘴气背烦重心痛注忤气羸食不生肌肤寒热邪颈项弱面色黒黄精神昏倦积年淋积癖鬼气传尸骨蒸等疾
　　穴胃腧二穴灸七壮或至一百壮量病轻重加灸又穴肾腧二穴灸七七壮病深者日灸七壮至百壮住又章门二穴可灸七壮日灸渐至七七壮同前法又太冲二穴灸五壮渐加日灸如前法凡膏肓二穴令病人曲背伸两臂着令直手大指脐膝以物拄肘勿令臂动从骨上角摩捺至骨下头其间当有四肋三间灸中间依转骨之里去骨额侧指许摩膂肉之表肋间灸处自觉牵引胸肩中灸两骨肉各一处五百壮多至千壮气下如水若有停痰宿水必有所下也灸法无所不治若病困即令侧卧挽臂令前取穴或正坐伸臂令人挽之两臂骨相远不尔骨覆穴即难取也其穴近五顀相望求之又肝腧二穴在第六顀下两傍各一寸五分日灸七壮病深者至百壮住又神堂穴在第五顀下两傍各三寸陷中正坐取穴灸七壮至七七壮同前法以上七名总四穴若不能徧灸当取者灸之其紧者即膏肓胃腧章门肾腧太冲是也若能依次第灸之各满百壮尤妙凡量穴不拘病人肥痩长短取病人男左女右中指度两横纹为寸是为同身寸也凡灸皆取正午时佳若夜起空腹即伤人气又令人血虚若日晚食后灸即病气难除若至卒病风气即不在此例
　　梦遗失精
　　治虚劳尿精梦泄【资生经】　灸七椎两傍【各三十壮】　曲泉【百壮】治虚劳白浊泄精　穴　脾腧　三焦腧　肾腧
　　章门　各百壮
　　治梦遗失精小便浊　　穴　肾腧灸百壮
　　治梦泄精及治失精隂缩　　穴　中封灸百壮治男子梦与女人交泄精　　穴　三隂交灸五十壮治隂痛溺血精出　　穴　列缺灸五十壮
　　治失精五脏虚怯　　穴　曲骨端灸五十壮
　　治失精隂缩茎痛　　穴　大赫灸三十壮
　　治失精胫痛冷　　穴　曲泉灸百壮
　　治腰脊冷疼溺浊　　穴　脾募灸百壮
　　治白浊漏精　　灸大椎骨尾骨并中间共三穴以
　　防量大椎至尾骨折中取中间穴
　　治精不足　　穴　太冲　中封　地机
　　治失精及小便不利　　穴　中极　蠡沟　漏谷
　　承扶　至阴
　　治失精小便淋沥　　穴　志室
　　治失精溢防痠不能立足一寒一热　　穴　然谷治溺难白浊寒疝小腹肿　　穴　行间
　　治溺血便浊出精　　穴　肾腧
　　治梦失精　　穴　膏肓腧
　　治失精　　穴　至隂　曲泉　中极
　　治下肿失精　　穴　志室
　　治虚劳尿精泄精　　穴　【阳阴】陵泉【随年壮】或十椎或十
　　九椎旁三十壮
　　治失精及耳聋腰痛食少
　　穴　京门灸五十壮又十四椎百壮
　　治失精　　穴　中极
　　治泄精　　灸三隂交七壮　　【一云各二十一壮梦断百日复五十壮一年无复有泄】资生经云五脏论曰心有三孔藏精汁三合则人之遗漏其因于心乎心动则遗漏从之欲免此患要养其心使不动可也其次则邪念或起必须蚤养之至防居士云不愁念起只恐觉迟是也服药鍼灸斯为下矣然犹愈于不为也
　　消渴
　　治烦中渴【资生经】　穴　商丘
　　治消渴身热面目黄　　穴　意舍
　　治消渇嗜饮　　穴　然谷　治饮渇　　穴　隠白治苦渴食不下　　穴劳宫
　　治寒热渴　　穴　曲池　治嗌干善渴　穴　兊端治肾虚消渇汗不出腰脊不得俛仰腹胀脇痛
　　穴　中膂腧　意舍
　　治舌纵烦满消渴　　穴　然谷
　　治消渴饮水无度　　穴　水沟
　　治消渴　　穴　阳纲
　　治消渴嗜饮　　穴　承浆　意舍　冲关　然谷治消渴饮病兼身体疼痛　　穴　隠白
　　治消渴咽喉干　　灸胃脘下腧三穴各百壮穴在背第八顀下横三寸间寸灸之又胸堂五十壮足太阳五十壮
　　治病消渴口干不可忍者　　灸小肠腧百壮
　　治消渴欬逆　　灸手厥隂随年壮
　　治消渇口干烦闷　　灸足厥阴百壮又灸阳池十壮治消渴小便数　　灸两手小指头及两足小指头并灸项顀佳　又灸背上脾腧下四寸当侠脊梁灸之两处随年壮　又灸肾腧三处　又灸腰目在肾腧下三寸亦侠脊骨两傍各一寸半左右以指按取关元一处又两傍各二寸二处　隂市二处在膝上当伏兎上行三寸临膝取之或三二列灸相去一寸名曰肾系者【黄帝经云伏兎下一寸】曲泉隂谷隂陵泉复溜此诸穴断小便最佳不损阳气亦云治遗溺也　太谿中封然谷太白太都跌阳行间太敦隠白涌泉凡此诸穴各一百壮　腹背两脚凡四十七处其肾腧腰目关元水道此可灸三十壮五日一报之各得一百五十壮佳　涌泉一处可灸十壮太敦隠白行间此处可灸三壮余者悉七壮皆五日一报之满三灸止若灸诸隂而不愈宜灸诸阳在脚表并灸肺腧募按注孔穴壮数如灸隂寒法
　　治男子妇人血结胸面赤大燥口干消渴胸中疼痛不可忍者　　刺足厥隂经之期门二穴次鍼任脉关元一穴若妊娠不得刺关元穴若刺之胎死不出子母俱亡须慎之
　　王氏云凡消渇经百日以上不得灸刺灸刺则于疮上漏脓不歇遂致痈疽羸痩而死亦忌有所悮伤若悮针大疮所饮之水皆于疮中变成脓水而出若水出不止者必死慎之慎之初得患者如方刺之
　　欬逆上气
　　治欬逆上气喘息呕沫【资生经】　穴　天容
　　治肺寒热呼吸不得卧欬逆上气呕沫喘气相追逐
　　穴　魄户　中府
　　治欬逆上气喘不能言　　穴　天突　华葢治欬逆上气不得息　　穴　腧府　神脏
　　治欬逆上气喘掌中热　　穴　经渠
