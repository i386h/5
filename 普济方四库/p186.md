<!-- { "loadSidebar": true } -->
　　夫人头者诸阳之所聚诸隂脉皆至胫而还独诸阳脉皆上至头耳则知头面皆属阳部也且平居之人阳顺于上而不逆则无头痛之患阳逆于上而不顺冲壅于头故头痛也风寒在脑邪热上攻痰厥肾厥气虚气攻皆致头痛但气虚气攻头痛愈而复作延引岁月者多有之矣偏正头风妇人气盛虚产后失血过多气无所主皆致头痛惟蝎附丸治气虚气攻头痛尤合造化之妙其间所用附子取其助阳以扶虚钟乳取其补阳以镇坠全蝎取其鑚锥之义葱涎则取通行其气汤使用以椒盐葢椒能下逹盐能引用使虚气归于其下对证用之无不作效者矣○头者诸阳之会上丹产于泥丸宫百神所集凡头痛者乃足太阳受病上连风府眉角而痛者皆可药愈或上穿风府防入于泥丸宫而痛者是为真头痛不可药愈夕发旦死旦发夕死责在根气先絶也原其所因有中风寒暑湿而痛者有气血饮食厥而痛者有五脏气郁厥而痛者治之之法当先审其三因三因既明则所施无不切效○夫头风者亦有阳气虚弱及当风取凉外伤阳经致头目昏痛不能起或头皮肿痒或两太阳血穴痛眉棱骨痛呕吐不可食起则头或泥丸冷痹皆头风证也○头面风者是体虚阳经脉为风所乗也诸阳经脉上走于头面运动劳役阳气发防腠理开而受风谓之首风病状头面多汗恶风病甚则头痛又或新沐中风则为首风又沐未干不可以卧使头重身热反得风则烦闷诊其脉寸口隂阳表里互相乗如风在首久不差则风入脑遂变为头养生云饱食仰卧乆成气病头风又云饱食沐发作头风又云夏不用露面卧露坠面上冷面皮厚致成癣有一种脑防亦缘风邪入于髓海凝滞不散化为脓轻则黄脓浊涕重则败壊臭秽不可闻久而头虚昏重莫举亦能致毙者治之之法不与头风相类当用活血去脓补虚方可用内托散加川乌干姜以酒调服仍用附子建中汤补虚更灸会天穴左漏灸左右漏灸右脉诀云头痛短濇应湏死浮滑风痰皆易除
　　头痛【附论】
　　夫诸阳之脉皆上行于头面若人气血俱虚风邪伤于阳经入于脑中则令头痛也又有手三阳之脉受风寒伏留而不去者名厥头痛厥者逆也言其脉厥逆而不顺行逆壅而冲于头故也又有入连在脑痛甚手足冷者名真头痛由风寒之气循风府入于脑中故云入连在脑则痛不可疗又有风热痰厥气虚肾厥皆令人头痛也
　　方
　　防风散【出圣惠方】　治上焦风壅头痛口干烦热
　　防风【一两去芦头】甘菊花【一两】赤芍药【一两】石膏【四两】葛根【二两剉】柴胡【二两去苗】蔓荆子【一两】甘草【一两炙微赤剉】杏仁【一两汤浸去皮尖双仁麸炒微黄】
　　右捣筛为散毎服四钱以水一中盏入生姜半分煎至五分去滓入竹沥半合更煎二三沸不计时温服忌炙煿热麫大蒜等
　　上清散【御药院方】　治头痛眉骨痛眼痛不可忍者
　　川芎　郁金　芍药　荆芥穗　芒硝【各半两】乳香没药　薄荷叶【各一钱】脑子【半钱】
　　右为细末毎用一字鼻内搐之
　　人参顺气散【活人方】　治头痛憎寒壮热四肢疼痛麻黄【去节一两半】干葛　甘草【炙】白术　人参　桔梗【去芦】香白芷【各一两】白姜【炮片半两】
　　右为末毎服三钱水一盏姜三片葱白二寸同煎连进取汗
　　摩顶散【一名附子摩顶散】　治风毒攻脑疼痛【方见首风类】
　　麝香茶芽散　治头疼不已诸药不效者
　　茶芽【一两】川芎　细辛　荆芥　川乌　甘草【已上各半两】麝香【少许】
　　右为粗末每服三钱水一盏半煎至八分去滓温服食后
　　神芎丸【出危氏方】　治一切头痛昏利咽膈能令遍身结滞通呻除痰饮解诸热
　　大黄　黄芩【各二两】黒牵牛【炒】白滑石【各四两】黄连大川芎　薄荷叶【各半两】
　　右为末水丸如小荳大温水下十丸至十五丸日三服或炼蜜丸亦可
　　六神散　治头痛眼睛痛
　　马芽硝【研】鸡苏　芎防【各二钱】石膏【研】乳香【研】龙脑【研一字】
　　右为细末毎用一字含水搐鼻中
　　芎防汤　治头疼痛
　　芎防【五两】细辛　人参【一两半】甘草【炙三分】半夏麴【一分用生姜和半夏末作麴用】
　　右防呾如麻豆每服三钱水一盏生姜三片薄荷五叶同煎至七分去滓温服不拘时
　　芎辛汤【出三因方】　治一切头疼但发热者不宜服其余痰厥饮厥肾气气厥等证偏正头疼痛不可忍者只以此药并如圣饼子服之不拘病退但多服自能作效若气虚年高之人仍服养正丹黒锡丹并用此药调钟乳粉间服诸证头疼健之法无以逾此但头疼多用石膏葢取其能坠痰饮然恐性寒故以钟乳粉代之肾厥头疼尤得其治或疑钟乳粉煅炼之药则凡软石膏煅过为末服之亦验
　　生附子　生乌头　天南星　干姜　细辛　川芎【各一两】甘草【三分】
　　右防咀每服四钱水二盏姜七片茶芽少许煎至六分去滓食前服中脘素寒者不用茶芽○若气壅盛只用川芎一两细辛半两甘草二钱煎如前法一方治头风以细辛二钱川芎白芷减半为细末搐入鼻中○一方用高良姜晒干不见火碾为细末口含冷水以少许搐入鼻中如此数搐即愈久患头疼尤能作效○一方治气虚人头疼以附子一只生去皮切作数片用生姜自然汁一盏浸一宿漫炙干再炙再蘸渗姜汁为度高良姜等分为末腊茶调服名必效散○一方用白芷四钱生乌头一钱为末每服一字许茶调服有人患眼睛痛者先令含水次用此药搐入鼻中其效尤验○治受湿者头重晕用川芎白术生附各等分官桂甘草减半每服四钱姜十片煎服名芎术除汤【千金方加防风一两】
　　川芎羌活散　治头痛
　　羌活【二两半】细辛【二两】川芎【二两】藁本【二钱】荆子【二两】白芷【半两】防风【一两半】
　　右为麤末每服二两水煎去滓临卧旋咽服
　　旋复花散【出圣惠方】　治胸膈风壅上攻头痛不止
　　旋复花【半两】蔓荆子【一两】石膏【二两】枳殻【二两麸炒微黄去瓤】甘草【半两炙微赤剉】甘菊花【半两】
　　右捣筛为散毎服三钱水一中盏煎至六分去滓不计时温服忌热麪炙物
　　石膏丸【出圣惠方】　治头痛不止心神烦闷
　　石膏【一两细研水飞】马牙硝【半两】太隂元精石【半两】雄黄【半两】硃砂【半两】
　　右细研入麝香末一钱重研令匀用汤浸蒸饼和丸梧桐子大毎服五丸不计时葱茶下
　　太阳丹【出惠氏方】　治头疼伤寒感风气积偏正夹脑一切头疼及风壅痰盛【即川芎羌活散】
　　得效方　治脑寒之病皆　邪攻于上焦令人头痛昼夜引痛不能安宁
　　川乌　川芎　白芷　甘草【各一两】石膏【煅二两】脑子【半钱】
　　右为末蜜为丸如指大硃砂为衣毎服一丸薄荷嚼下食后得效方毎两作十八丸食后以生葱茶嚼下或五丸以水磨烂涂患处
　　一方【出海上方】　治男女一切头痛不可忍者
　　川芎　藿香叶　干葛　桔梗【各半两】甘草【一分】软石膏【三两煅】
　　右防咀每服三钱水一盏半煎至一盏去滓温服不拘时连进三二服立止
　　石膏散【经验方】　治头痛不可忍如神效
　　麻黄【去根节秤一两】石膏【一两】何首乌【半两】干姜【七钱半】川芎【一两】
　　右为细末每服四钱水一盏生姜三片煎至七分稍热服极者三服必效
　　白芷散【一名搐药郁金散试效方】治风热头痛
　　石膏　白芷【各二钱】薄荷叶　芒硝【各三钱】郁金【一钱】
　　右为极细末口含水鼻内搐之
　　乌罂散　治诸种头疼不可忍者
　　川乌【炮去皮脐】御米殻【去蔕蜜汁炒】甘草　橘皮【各一两】
　　右防咀毎服三钱水一盏半煎至七分去滓温服立效
　　四川丸【一名鹤顶丸危氏方】　治头痛如破
　　大川乌【一个生去皮脐】川白芷　川细辛【去叶】大川芎【各一两】
　　右为末韭菜自然汁丸黄丹为衣每服一丸细嚼葱白淡清茶下
　　寛中丸【三因方】　治滞气不快饮食不消胸膈痞塞凝痰聚饮状如伤寒头痛胸痞
　　大附子【炮去皮脐】木香【炮】青皮　大黄【湿纸裹煨各等分】
　　右为末醋煑麪糊丸如梧桐子大毎服十丸姜汤下头疼甚则调救生散下
　　天南星丸【一名硫黄丸宋氏集验方】　治厥头痛齿痛骨寒胃脉同肾脉厥逆头疼不可忍者
　　硫黄【研】石膏【研】天南星【炮】熖硝【各等分】
　　右为末麪糊丸如梧桐子大每服三十丸空心食前温酒下
　　藿香散【三因方】　治伤寒风挟涎饮上厥头疼偏正夹脑诸风
　　藿香【半两】川乌头【汤浸七次去皮尖一两】乳香【三皂角子大】草乌头【炮制去皮尖一两】
　　右为末每服一次薄荷茶清调下食后服
　　硫硃丹【三因方】　治痰厥肾厥诸证头疼百药不效风头痛太阳经受病上连风府眉角皆可药治而愈如痛上穿风府又干泥丸者是为真头痛药不可愈肾厥头痛或脑后有一道冷气如氷厚衣被覆额上是也硫黄【生研】川乌【去皮尖各半两】硃砂【水飞二两】天南星【一两炮制】
　　右为末姜汁煑糊丸如梧桐子大每服十五丸生姜薄荷汤下
　　一方用硫黄硝石南星半夏制度治证如前
　　玉真丸【经验方】　治肾厥头痛不可忍其脉举之则按之则石坚
　　生硫黄【二两别研】石膏【硬者不煅】半夏【汤泡七次一两】硝石【别研各一两】
　　右为细末研和匀生姜汁煑糊为丸如梧桐子大每服四十丸食前用姜汤或米汤下虚寒甚者去石膏用钟乳粉一两更灸闗元百壮一名中黄丸素问云头癫疾下虚攻实过在足少隂巨阳甚则入肾徇防招摇目瞑耳聋下实上虚过在足少阳厥隂甚则在肝下虚者发虚也故肾厥则头痛上虚者肝虚也故肝虚则头晕徇防者如以物防其首招摇不定目耳聋皆昏之状也故肝厥头晕肾厥癫痛不同如此治肝厥钩藤散佳
　　治头痛发歇不止【圣惠方】
　　萝卜【一枚剜去中心留葢子】寒水石【一两】硫黄【一分细研】腻粉【一分】
　　右先将寒水石内萝卜中用葢子葢却以泥裹干烧令通赤良久取出冷去萝卜入二味药同研令匀以汤浸蒸饼和丸如菉豆大每服五丸不计时以新汲水下
　　三生丸【济生方】　治痰厥头疼
　　半夏　白附子　天南星【各等分】
　　右为细末生姜自然汁浸蒸饼为丸如菉豆大每服四十丸食后姜汤送下
　　太白散【仁存方】　治头痛
　　石膏【煅二两】川芎【半两】甘草【一分】
　　右为末茶芽少许热汤调二分食后服一方无甘草
　　备急丸【危氏方】　治积聚头疼
　　大黄　干姜　巴豆【去皮心出油】
　　右等分为末炼蜜为丸如豌豆大米饮下一丸羸人服半丸菉豆大以大便利为度
　　杨梅散【本事方】　定头痛
　　杨梅清　硝石　地龙干【各等分】
　　右为细末搐鼻立效
　　治风毒攻注头目痛不可忍者【一名附子散圣惠方】
　　黒豆【一合防令净】附子【一两炮制去皮脐别捣细筛为末】生姜【一两与豆同炒豆熟为度】
