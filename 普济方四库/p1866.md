<!-- { "loadSidebar": true } -->
　　治卵偏大防病　　　灸肩井随年壮　又灸手季指端七壮病在右可灸左左者灸右　又灸关元百壮　又灸玉泉百壮报之　又灸足太阳五十壮三报之　又男防灸手小指端七壮病在左者灸左右者灸右良効
　　治疝气偏坠【危氏方】
　　右以净草一条度患人口两角为一则截断如此三则折成三角如厶子様以一角安脐中心两角在脐之下两傍尖尽处是穴若患在左即灸右在右即灸左两边俱患则两穴皆灸艾炷如麦粒大灸十四壮或二十一壮即安也
　　治疝气
　　于左右足下第二指中节横纹中各灸七壮至三七壮止艾丸不须大如麦粒而实为上又恐疮难将息旬日半月间不可多步履仍不妨自服他药
　　治肾气外肾肿小肠气痛腹内虚鸣【危氏方】
　　灸风市穴五七壮　又灸气海穴七壮　又灸脐左右各去一寸半两穴各灸七壮灸之立効【名外陵穴】
　　治卒防
　　以蒲横度口如广折之一倍増之布着小腹大横纹中央上当脐勿使偏僻灸度头及中央合二处随年壮好自养息勿举大怒言大笑
　　又灸牵阴头正上灸茎头所极　又牵下向谷道又灸所极又牵向左右髀直行灸茎所极各随年壮　又灸足厥阴在右灸右在左灸左三壮
　　治防疝　　穴　关元　　治疝气　　穴　天枢治疝痛　　右取足太阴
　　治防卒疝痛及阴肿痛　　右灸大敦【男左女右三壮立已】治心疝　　右灸两足大指甲肉之际甲肉各半炷随
　　年壮良
　　治防心疝发时心腹痛欲死方　　右灸足心及足大指甲后横理节上及大指岐间白黒肉际百壮则止【足心者在足下偏近大指末节际不当足心中央也】
　　治诸气心腹痛小肠气外肾吊痛疝气小腹急痛不可忍【危氏方】　　灸足大拇指次指中节横纹当中央灸五壮男左女右极妙艾炷如黒豆大灸偏坠左灸右足右灸左足其妙如神
　　治疝法　　于疝边竪纹左右交互灸七壮
　　治防　　但灸其上又灸茎上又灸白小腹脉上又灸脚大指三中各一壮　又灸小指头随防左右着灸
　　治卒疝　　穴　交信
　　华佗治卒阴卵偏大　　取足大指去甲五分内侧白肉际灸三壮炷如半核大左取右右取左
　　治四肢淫泺身闷阴起疝　　穴　照海
　　治卒疝痛阴跳上入腹寒疝阴挺出偏大肿脐腹中悒悒不乐　　大敦穴灸刺立已左取右右取左治防疝偏枯　　　穴　大巨
　　治防疝精不足　　穴　太冲　中封　地机
　　治男卒疝小腹痛不可忍
　　刺足厥阴经大敦二穴刺足阳明经阴市二穴手痹
　　治手不仁　　　穴　少商
　　治手麻木不举　　　穴　肩贞
　　治四肢厥手足闷　　穴　内庭
　　治四肢厥喜笑　　穴　列缺
　　治节痹　　穴　曲池　支沟　臑防　腕骨　肘窌治臂痿不仁　　穴　曲池　天井　外关
　　疗手足不仁　　穴　白环腧
　　治手不举又主手不可举重腕急肘中痛难屈伸
　　穴　曲池
　　治手痛　　穴　间使
　　治臂腕外侧痛不举　　穴　阳谿
　　治手掌热肘中痛　　穴　中冲　少冲　劳宫
　　太泉　经渠　列缺
　　疗手掌厚疮痹手皮白屑起　　穴　劳宫
　　治手痹　　穴　劳宫
　　治手臂不仁　　穴　附分
　　治两手足痹胸不得息　　穴　鱼际
　　胸痛
　　治胸满胸痛　　穴　浮白
　　治胸中痛　　　穴　腧府
　　治胸痹心痛不得息痛无常处　　穴　临泣
　　治胸痛　　穴　防泉　中府
　　治胸脇不能转及胸脇满　　穴　胆腧
　　治胸脇满痛不得息　　穴　丘墟
　　治胸脇小腹痛　　穴　下防
　　治胸脇痛　　穴　大包
　　治两脇急痛　　穴　肝腧　脾腧　志室
　　治脇腋急痛　　　穴　支沟
　　治脇下坚痛　　　穴　中脘　承满
　　治脇痛不得息　　穴　脘骨　阳谷
　　治脇痛不得卧胸满喘无所出　　穴　胆腧　章门治脇痛欬逆　　穴　窍阴
　　治短气脇痛心烦　　穴　尺泽　少泽
　　治脇下胀　　　穴　关元　期门　少商
　　治脇下满痛　　　穴　极泉
　　治脇痛　　穴　膈腧　中膂腧　窍阴　阳谷
　　颅顖　　治两脇急痛　穴　肝腧
　　治脇下痛不得息　　穴　腕骨
　　治脇痛引小腹痛　　穴　肾腧
　　治飱泄腹脇痛满狂走夹脐腹痛食不化喘息不能行
　　穴　上防
　　治腹脇痛连脊手足厥冷　穴　太谿
　　治胸彻背痛　　穴　云门
　　治脇膈痛　　　穴　三里
　　疗胸脇痛　　　穴　华盖
　　治胸中澹病　　　穴　束骨灸随年壮
　　治脇卒痛如打【出肘后方】　　　穴　以防横度两乳中屈防从乳横度以趍痛脇下灸防下屈处三十壮愈
　　治两脇引痛　　穴　肾腧　治胸痹　灸胸堂治胸下满痛膺肿　　穴　乳根
　　治胸脇痛不可忍　　穴　刺期门【针入四分】
　　次针章门【针入六分可灸七壮至七七壮】行间　丘墟　涌泉膈痛
　　疗膈气【资生经】　穴　承满　乳根
　　疗膈痛　　穴　膈腧
　　疗胸膈闷咳嗽气短喉鸣　　穴　亶中
　　疗胸膈气满　　穴　商阳
　　疗胸膈满闷　　穴　临泣
　　疗胸中膈气聚痛好吐　　穴　厥隂腧灸随年壮治膈中不利　　穴　隠白　巨阙
　　治膈中雷鸣擦擦隠隠常有水声　　穴　食窦治胸膈中气　　穴　关腧灸随年壮
　　治胸膈烦满　　穴　天池
　　治膈气呕吐涎沫　　穴　亶中
　　治膈胃寒痰　　穴　率谷　膈腧
　　治气哽　穴　扶突　疗气鲠鲠　　穴　天突疗噎　穴　章门　治胸脇肢满噎寒　穴　中庭治食噎不下胸喘息胀　　穴　大钟
　　治胸中气噎　　穴　关冲　天突
　　治胸中如塞及积气成干噎　　穴　亶中
　　治膈中气不下食噎病　　穴　乳根
　　疗久疟背气满闷胸中气塞　　　穴　譩譆
　　疗善噎　　穴　神堂　中府
　　治胸中不利　　穴　巨阙
　　治五噎
　　黄氏问岐伯曰凡人患噎病百味珍馔不能食者灸何穴而立得其愈岐伯答曰夫人噎病有五般一曰气噎二曰忧噎三曰食噎四曰劳噎五曰思噎此由阴阳不和三焦隔絶津液不利故令人气膈不调成噎病
　　治气噎　　　穴　亶中　　治忧噎　穴　灸心腧治食噎　　　穴　乳根　　治劳噎　穴　灸膈腧治思噎　　　穴　天府
　　治五噎黄疸醋心多唾呕吐不止
　　刺任脉天突一穴在结下一寸宛宛中阴维任脉之防针入五分留三呼得气即防次针足少隂经通谷二穴在中脘穴两傍同身寸之相去各五分用长针入八分左撚针能进饮食右撚针能和脾胃许氏云此穴一针四效凡下针后良久先脾磨食觉针动为一效次针破病根肠中作声为二效次觉流入膀胱筋骨渐舒为三效次觉脾胃和而饮食顿加为四效
　　足寒热
　　治风寒从足小指起股痹上下【资生经】　穴　至阴治足寒　　穴　肾腧　京骨　然谷
　　治上伏兎中寒　　　穴　阴市
　　治足下厥热　　穴　行间
　　治足下热胫寒不能久立湿痹不能行　穴　中都治足下热不能立　穴三里　条口　承山　承筋治足热厥逆满取其经穴立愈　　穴　委中
　　治足下热喘满乃热厥也　穴涌泉【资生经云昔日人患此针之愈】治足下热　穴至阴　治足下寒热　穴　然谷治手足厥冷　　穴　大都
　　治足寒　　穴　隠白　太冲
　　治足逆冷　　穴　中封
　　治足冷无血色　　穴　阳陵泉
　　治防寒不能自温　　穴　复溜
　　治足热腿冷疼不能久立麻痹不仁　　穴　漏谷史记济北王阿母足热而惫太仓公曰热厥也刺其足心各三所按之无不出血病旋已病得之饮酒大醉
　　足杂病
　　治足跟痛不得履地脚痿转筋【资生经】穴　仆参
　　治脚股筋急髀枢不仁　　穴　浮郄
　　治髀枢股防痛　　穴　附阳
　　治足指不屈伸　　穴　飞扬
　　治足心痛　　穴　经渠　治脚腨痠　穴　承筋疗心中结热脚底白肉际不得履地又治足指尽疼不得践地　　穴　涌泉
　　治五指尽疼足不履地　　穴　涌泉　然谷
　　治足痿不能行　　穴　三阴交
　　治脚肿不得履地　　穴　上防
　　治脚肿踹痛不得履地　　穴　昆仑
　　治足跗肿不得履地　　穴　然谷
　　治胫寒　穴　中都　　治胫寒　　穴　条口治风身重胫寒　　穴　絶骨灸百壮
　　治大惊胫痛冷痹痛不屈伸　　穴　梁丘
　　难经疏云足胫寒者肾主骨有病先胫冷也当以此求之
　　治足不能安胫酸不能久立　　穴　然谷
　　治胫酸　　穴　涌泉　太冲
　　治胫疼四肢重少气难言　　穴　至阳
　　治脚胫酸及脚跟痛脚筋急痛　穴　承山　承筋治胫痛不可屈伸　　穴　环跳　内庭
　　治胫痹不仁　　穴　阳关　治筋酸　穴　至阳治胫寒拘急不得屈伸　　穴　膀胱输
　　治足腕不收足筋偏细　　穴　丘墟
　　治胫寒　　穴　复溜
　　治髀中痛不可举　　穴　环跳　束骨　交信
　　阴交　阴谷
　　治髀中痛不得行足外皮痛　穴　临泣　三阴交凡髀枢中痛不可举以毫针寒而留之以月生死为数立已
　　治髀枢脚痛　穴　丘墟
　　治髀不仁　　穴　阳辅
　　以上病宜灸环跳风市以下病宜灸犊鼻关三里阳陵泉足踝以上病宜灸三阴交絶骨昆仑足踝以下病宜灸照海申脉然湏按其脉痠疼处灸之方效
　　治胫寒不得卧　穴　厉兊　条口　三阴交
　　治人脚无冬夏裂　　灸指头七壮立愈
　　四肢厥
　　治四肢厥逆腹胀数欠【资生经】　穴　内庭
　　治四肢重痛　　穴　至阳
　　治厥逆四肢堕　　穴　章门
　　治四肢怠堕　　　穴　膈腧
　　治四肢不收　　　穴　极泉　日月　脾腧
　　治四肢不举　　　穴　支沟　小海　附阳
　　天池　三阳络
　　治偏四肢不举　　穴　大巨
　　治腰中四肢滛泺　　穴　肾腧
　　治四肢肿臂寒短气　　　穴　尺泽
　　治四肢肿满　　穴　三里
　　治手足逆冷四肢重　　穴　大都
　　疗厥逆胸痛刺不可忍腹中如刀大小便难四肢不收身体怠堕腿痠痹屈伸难　　穴　丰隆
　　主四厥手足阙　　穴　内庭
　　主手足寒至节　　穴　太谿
　　主四肢厥手足闷者乆持之厥热脑痛腹胀皮痛者使人乆持之　穴　内庭
　　主四肢厥喜笑　　穴　列缺
　　主四肢懈怠喜怒　　穴　章门
　　主四肢滛泺　　穴　照海
　　主四肢不举　　穴　曲泉　附阳　天池　大巨
　　小海　支沟　絶骨　前谷
　　主嗜卧四肢不欲动揺　　穴　五里　三阳络
　　三间　厉兊　天井
　　主四肢逆冷　　穴　行间
　　主手足厥冷　　穴　太谿
　　治手足逆冷　　穴　大都
　　王氏云有人患阴症伤寒手足冷甚以火温之亦不暖王氏与理中汤服即得汗而愈手足自温也若其他手足厥者当随症灸之
　　治四逆　　　穴　侠谿
