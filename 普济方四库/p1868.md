<!-- { "loadSidebar": true } -->
　　王氏云母乆病夏中脚忽肿旧传夏不理足不敢着艾漫以鍼寘火中令热于三里穴刺之微见血凡数次其肿如失去执中素患脚见此竒效亦以火鍼刺之翼日肿亦消何其速也后亦常灸之凡治脚肿当先三里而后阳蹻等穴可也又予患脚气指缝烂每以茶末渗之愈他日复烂而肿用茶末不效渐肿至脚背上予以为脚气使然窃忧之策杖而后敢行偶卖药侩者见之云可取床荐下尘渗之如其言渗之而愈此物不值一钱而能愈可忧之疾其可忽之
　　治足忽瘇腓胫暴大如吹头痛寒热筋急不即疗至老死不愈随病左右足到内踝直白肉际三壮即愈不愈再灸
　　姚氏方疾处有赤脉络乃灸絶骨经两三处二十一壮此方大效末巴豆蝱虫少杂艾为炷灸已下至踝间可依葛氏加至五十壮又有大黄膏白头翁酒方摩治之亦良
　　足痹
　　治足痹痛　穴阴陵泉　治足湿痹不能行　穴中都　治髀枢腕骨痹不仁　穴阳辅　阳交　阳陵泉　治胫痹不仁　穴阳间　环跳　承筋　治足痹不仁　穴膀胱俞　太谿　次窌　治足不仁穴腰俞　风府　治胫痹不仁　穴阳关　治髀枢不仁　穴浮郄　治脚足不仁　穴膀胱俞　治手足不仁　穴白环俞　治手足不仁　穴上臁　治不仁　穴犊鼻　髀关　阳陵泉
　　列子载偃师造昌云废其肾则足不能行是足不能行盖肾有病也当灸肾俞或一再灸而不效宜灸环跳风市犊鼻关阳陵泉阴陵泉三里絶骨等穴但按畧痠疼即是受病处灸之无不效也
　　泄防类
　　泄痢
　　治腹寒泄痢【资生经】　穴腹结　治泄痢不止小儿奶痢不絶腹大绕脐痛　穴神阙　治大便泄痢　穴阳纲　治大便滑泄　穴意舍　治大肠滑泄糓不化　穴梁门　治泄痢不欲食　穴关门　治泄痢食不化　穴天枢　治水谷不化欲泄注　穴三焦俞治水谷不化下痢　穴悬钟　治温病积聚下痢
　　穴脊中　治腹胀下利食泄　穴中髎　治泄利　穴脾俞　治泄利腹痛　穴膀胱俞　治洞泄食不化穴大肠俞　肾俞　治腹中冷气泄利不止　穴会阳治小腹急肿肠鸣洞泄髀枢引痛　穴京门　治腹
　　满肠鸣洞泄　穴三间　治腹泄不止　穴关元　治洞泄不化　穴京门　然谷　阴陵泉　治寒中洞泄不化　穴肾俞　章门　治洞泄体痛　穴昆仑　京门　治头重洞泄不禁　穴长强　治胸中热暴泄穴阴陵泉　隠白　治肠鸣腹胀肿暴泄　穴大肠俞治肠鸣腹胀欲泄注　穴三焦俞　小肠俞下窈　意舍　章门　治腹中有寒泄注腹澼便血　穴会阳治肠澼泄　穴束骨　治冬月重感于寒则泄当脐痛肠胃间游气切痛　穴天枢　治心腹痛而后泄此寒客于肠间　穴关元灸一百壮【服当归砂汤】　　治泄泻先灸脐中次灸关元　治泄痢四肢不举　穴曲泉
　　溏泄
　　治溏泄食不化【资生经】治溏泄腹痛藏痹　穴地机治溏泄　穴太冲
　　王氏云尝患痹疼既愈而溏痢者灸脐中遂不登洞连三日灸之三夕不登洞若灸溏泄脐中第一三阴交等穴乃其次也
　　飱泄
　　治腹胀飱泄【资生经】穴中窌　治小腹痛飱泄次指间痛唇干涎出不觉不得汗出毛髪焦脱肉少气胃中热不嗜食　治飱泄　穴上臁
　　素问云春伤于风夏必飱泄苟知伤于风得之则药自可治虽不着艾未为害也
　　痢【论】
　　资生经云素问言泄痢有五种一曰胃泄饮食不化而色黄胃与脾合故黄也二曰脾泄腹胀而注泄无休又上逆呕此为寒热之患也三曰大肠泄食毕肠鸣切痛而痢白色大肠与肺合故白也四曰小肠泄身瘦而便脓血小肠与心合心主血也五曰大瘕泄里急后重数至圊而不能便茎中痛此肾泄也诸家方有二十余种此惟言五种盖举其纲也而必用方中亦有赤白疳蛊之别其大概则脏腑寒也廪邱公所谓诸下悉寒是也故予治人痢惟与以鎭灵丹无有不效或未效更加数丸则效矣若蛊痢则用百叶黄连煎服即见效诸痢惟耆域方用厚朴婴粟殻末最佳后人又加木香黄连陈皮等分甘草拌之黄殻叶数片姜枣乌梅水煎予尝用之验故载于此然痢本无恶证而有因此而死者或者世医以痢为热病多服冷药故也若其急难亦当灼艾不可专用药云
　　法
　　治肠澼便脓血泄痢后重腹痛如痓状【资生经】穴复留治泄痢赤白漏血　穴交信　治溏泄痢注下血穴太冲曲泉　治泄痢脓血五色重下肿痛　穴
　　小肠俞　治泄痢不禁小腹绞痛食不化　穴丹田脐中关元　治痢不止　穴关元太谿　治泄痢不食食不生肌肤　穴脾俞　治泄水痢脓血　穴曲泉　治肠冷赤白痢　穴中膂俞　治泄痢腹痛穴膀胱俞　治温病积聚下痢　穴春俞　治泄痢穴关元　治泄痢食不消　穴脾俞【灸随年壮】　治泄
　　注五痢便脓重下腹痛　穴小肠俞【灸百壮】　治泄痢不禁小腹绞痛　穴石门【灸百壮三报】　治久痢百治不瘥并治冷痢腹痛【灸足阳明下一寸高骨上陷中去大指岐三寸随年壮又脐中二三百壮○又灸关元三百壮十日灸】　治赤白下　穴穷骨【灸多为佳】　治四肢不举多汗洞痢穴大横【灸随年壮】　治泄痢不止【灸脐中名神阙穴五壮或七壮艾注如小筋头大及关元穴三十壮】　治泄痢少食虽食不消【灸循际穴在夹脐下五寸又灸长谷五十壮】　治泄痢久下失气劳冷【灸下腰百壮三报穴在八魁正中央脊骨上灸数多尤佳三宗是骨忌针】　治泄痢赤白浊【灸足太阴五十壮三报】　治乆泄痢百治不瘥【屈竹量正当两胯脊上防讫下量一寸防两傍各一寸复下量一寸当脊上合三处一灸三十壮灸百壮以上一切痢皆断亦治湿匿冷脊上当胯防处不灸】　治大肠泄痢脓血【穴块舍灸一百壮小儿减之又灸小肠俞七壮】　治下痢白如鼻涕者【灸脐下一寸五十壮良即阴交】　治脓血痢不止兼治小腹坚逆【灸幽门二穴各三壮】　治水痢不止食不化【刺足阳明经天枢二穴大膓之募也在脐两傍各二寸针入伍分留十呼可灸百壮】治痢暴下如水【资生经】穴气海灸百壮
　　衞生宝鉴云至元乙亥廉台王千户四十余驻兵涟水卑湿之地劳役过度饮食失节至秋深疟痢并作月余不愈饮食全减形容嬴瘦乗马轿以归时已仲冬求治于予具陈其由诊得脉细而微如蛛丝身体沉重手足寒逆时复痳痹皮肤痂疥如厉风之状无力以动腹痞满呕逆不止皆寒湿为病久淹眞气衰弱形气不足病气亦不足阴阳皆不足鍼经曰阴阳皆虚鍼所不为灸之所宜内经曰损者益之劳者湿之十剂云补可去弱以理中丸加附子温养脾胃散寒湿澁可去脱服养脏汤加附子固肠胃止防痢仍灸诸穴以并除之经曰府会大仓即中腕也先灸五十壮以温养胃气进美饮食次灸气海百壮生发元气滋荣百脉充实肌肉复灸足三里胃之合穴三十壮引阳气下交阴分亦助气复灸阳辅穴二七壮接续阳气令足胫温暖散清温之邪追之月余后病气皆去渐至平复精神不减壮年
　　肠鸣
　　治腹虚鸣【资生经】穴不容　治胸满肠鸣　穴三间治腹满而鸣　穴胃俞　治肠中常鸣上冲于心及治妇人　穴脐中　治肠鸣　穴太白公孙大肠俞三焦俞　治腹胀肠鸣气上冲胷　穴天枢　治心满气逆肠鸣　穴阴都　治肠鸣濯濯有如水声穴阴交　治肠鸣相追逐　穴上臁　治肠鸣强欠心悲气逆　穴漏谷　治肠鸣泄注　穴膺牕　治肠鸣而痛　穴陷谷温溜漏谷复溜阳纲　治胸脇胀鸣切痛　穴太白　治肠鸣　穴三里三间京门关门三阴交陷谷水分神阙承满温溜三焦俞大肠俞胃俞天枢　治肠鸣盈盈然食不化脇痛不得卧烦热口干不嗜食胸脇支满喘息心痛腰痛不得转侧　穴章门　治肠鸣气走疰痛　穴上臁　治腹胀肠鸣不便痹虚令人不乐身寒善太息心悲气逆穴商　治腹雷鸣　穴复溜　治肠痛雷鸣
　　穴督俞　治肠鸣腹胀上喘气逆　穴承满　治饮食不下腹中雷鸣肠满防胀大便泄消渇身热靣色黄不嗜食怠惰及治肠鸣　穴阳纲　治肠鸣腹胀肠中雷鸣相逐痢下　灸承满五十壮三焦俞　治腹胀肠鸣气上冲胸不能久立腹痛濯濯冬月重感于寒则泄食不化不嗜食身肿夹脐急　穴天枢　治腹中雷鸣　灸太冲无限壮数　　治肠鸣泄注　刺下窌入二寸留七呼灸三壮
　　脱肛
　　治大人小儿脱肛【资生经】穴百会【针二分灸七壮至七七壮】中极治寒冷脱肛歴年不愈　灸翠尾骨七壮立愈又脐中随年壮横骨百壮尾七壮穷骨　治卒大便脱肛　灸顶上廻发中百壮
　　肠风痔疾类
　　肠风
　　治久冷五痔便血及肠风防血【资生经】穴脊中灸百壮
　　资生经云有人患此疾积年一灸除根因传此法后观灸经此穴疗小儿脱肛防血葢岐伯灸小儿法也后人因之以灸大人肠风防血耳盖大人小儿之病初不异故也
　　治肠风下血　穴长强
　　王氏云肠风药多不效何也本草衍义曰肠风乃肠痔苟知其为痔而治之无不效矣若灸肠风长强为要穴云近李仓患肠风医以杖量脐中于脊骨当脐处灸即愈予因此为人灸肠风皆除根陆氏方治下血除根治肠风防血即愈【须颠倒身方灸得】穴脊端穷骨【脊骨尽处】尾当灸中三壮
　　肠澼
　　治肠澼防疝小腹痛【资生经】穴中都　　治肠澼　穴复溜束骨会阳　治肠澼切痛　　穴四满　治结积留饮澼囊胸满饮食不消　穴通谷灸五十壮　治风冷腹中雷鸣大肠灌沸及腹澼泄痢食不消化小腹绞痛腰脊疼强大小便难不能饮食　穴大肠俞灸百壮三报之　治诸结积留饮澼囊胸满饮食不消穴胃脘三百壮三报之　治腹中痰腰痛膀胱寒澼饮注下　穴下极俞灸随年壮　治腹中有寒泄注肠澼便血　穴会阳　治肠澼泄　穴束骨　治肠鸣泄注　穴膺牕　治大便不节小便赤黄肠鸣泄注　穴阳纲　治肠鸣腹胀欲泄注　穴三焦俞小肠俞下意舍章门
　　痔漏
　　治肠风下血五种痔疳蚀下部防此痔根本是令谨冷食房劳及疗久痔【资生经】穴长强　治谷道瘙扰久痔相通者死又云主痔与阴相通者死　穴会隂治久痔　穴会阳　治五痔疼　穴小肠俞　治五痔发肿　穴秩边　治血痔泄后肿　穴复溜　治野鸡痔　穴飞扬　治久痔肿痛　穴承山　治久痔尻脽肿大便难阴胞有寒及小便不利并五种痔防鲜血　穴承扶　治痔病防血　穴气海俞　治痔簒伤痛　穴飞扬　治痔血泄后重　穴商复溜　治热痔　穴劳宫　治痔痛腹下肿　穴承筋承扶委中阳谷　治痔骨蚀及骨疽蚀　穴商治漏　穴天突章门天池支沟　治漏颈痛　穴天突天牕　治下漏　穴长强　治五痔便血失屎【出危氏方】灸一百壮穴在脊穷骨上　治久冷五痔便血【出危氏方】灸脊百壮
　　灸痔【出百一选方】
　　鸠尾骨尖少偃处即是穴麦粒大艾炷灸七壮或十四壮甚者止二十一壮疮发即安可以除根
　　灸痔法
　　疾若未深尾闾骨下近谷道灸一穴便可除去如传信方先以经年槐枝煎汤洗后灸其上七壮大称有验如本草只以马蓝菜根一握水三碗煎碗半乗热以小口器瓦瓶中薫洗令肿退于元生防妳根上灸却不可灸尖头恐效迟如患深用汤洗未退再洗令消后灸觉火气通至胸乃效病虽深至二十余壮永絶根本以竹片防四边肉仍于天色寒凉时灸忌毒物
　　治痔灸法【出仁存方】
