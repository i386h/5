<!-- { "loadSidebar": true } -->
　　门　治遗溺不禁　穴阴包　治遗溺　穴阳陵泉足阳明灸各随年壮又灸水道侠玉泉五寸　治小便失禁　穴大敦行间灸各七壮　治遗尿　穴曲泉阴陵泉复溜　资生经云此诸穴断小便利大便不损阳气　治阴暴痛遗尿　穴少府　治遗溺失禁出不自知　穴阴陵泉灸随年壮　治溺床　灸脐下横纹七壮垂两手两髀上尽指头上有陷处灸七壮　治腹中满小便数起　玉泉下一寸名尿胞一名屈骨端灸二七壮小儿以意减之
　　大便不禁
　　治大小便利【资生经】穴大肠俞次【一作八窌】　治大便不节肠鸣泄注小便赤黄　穴阳纲　治尻中肿大便直出阴胞有寒小便不利　穴承扶　治大便泄数小便不利　穴在屈骨端天枢　治泄利不禁小腹绞痛　穴丹田　治泄利虚胀小便难　穴关元治大便不节　穴魂门　治老人小儿大便失禁灸两足大指去甲一寸三壮又灸大指岐间三壮
　　治霍乱遗失　穴三里
　　大便不禁病亦惙矣神阙石门丹田屈骨端等皆是穴处宜速灸王氏云顷患脾泄医谓有积以冷药利之大便不禁服镇灵丹十余丸午夜各数丸而愈今人服此丹三五丸不效则不服是以一杯水救一车薪之火也可乎哉
　　转胞
　　治胞转【资生经】穴涌泉　治腰痛小便不利苦胞转穴中极灸七壮又灸十五椎或脐下一寸或四寸随年壮　治饱食讫忍小便或走马或忍小便入房或大走皆致胞脐下急满不通又尿不在胞囊中为胞屈僻津液不通　葱叶除尖头内阴茎孔中深三寸微用口吹胞胀津通愈　治转胞不得小便　穴关元灸一七壮
　　治脬转小便不通
　　刺任脉关元一穴脐下三寸小肠之募也足太阴少阴厥阴之防下纪者关元也用长鍼鍼入八分患人觉如淋沥三五次为度次鍼足太阴经三阴交二穴在足内踝上三寸骨下陷中足太阴少阴厥阴之交防鍼入三分凡小便不通勿便攻先鍼关元一穴讫时别使人揉小腹刺三阴交二穴即透矣
　　下部诸疾类
　　阴痿缩
　　治精溢阴上缩【资生经】穴然谷大赫　治两丸骞缩腹坚不得卧及脐环痛　穴太冲　治小腹坚痛下引阴中不得小便两丸骞　穴石门　治腹防坚痛引阴中不得小便两丸骞　穴阴交　治阴缩【资生经】灸中封　治痿厥　穴大赫中封　治不尿阴痿　穴曲泉　治阴痿茎痛两丸骞痛不可忍　穴气冲治卵缩　穴五枢归来　治筋挛阴缩入腹相引痛穴中封灸五十壮或不满五十壮老少加减又云
　　此二穴喉肿厥逆五脏所苦皷胀并主之　治阴痿小腹急引阴内廉痛　穴阴谷
　　阴茎痛
　　治癃闭茎中痛【资生经】穴曲泉行间　治阴痿茎痛穴气冲　治阴痛　穴列缺阴陵泉少府　治阴器纵伸痛　穴横骨　治小腹满引阴痛　穴水道治茎痛癃闭　穴气冲　治阴中诸病前后相引痛不得大小便阴端寒冲心　穴会阴　治阴头痛穴大敦　治阴痛　穴肾俞志室阴谷太冲
　　资生经云七伤为病小便赤热乍数时难或时伤多或如鍼刺阴下常湿阴痿而小精清而少连连独泄阴端寒冷茎中疼痛当早服药着艾
　　治茎中痛　穴行间灸三十壮
　　阴汗
　　治阳气虚乏阴汗湿【资生经】穴会阳　治阴汗阴湿腹中余疾　穴鱼际　治阴痒　穴中极阴蹻腰尻三阴交曲泉　治阴头寒　穴会阴　治阴痒　穴少府
　　资生经云仲景论七伤曰一阴汗二阴精寒三精清四精少五囊下湿痒六小便数七夜隂人然则阴汗阴湿痒者盖七伤之数也可不早治之乎有人作文字则气湿亦心气使然心肾相为表里故也千金翼叙虚损云疾之所起生自五劳即生六极【详见寒热】复生七伤一阴寒二阴痿三里急四精连连不絶五精少囊湿六精清七小便数其病小便赤热或如鍼刺阴痿小阴下常湿精清而少论与仲景少异故载之于此
　　阴肿
　　治阴肿【资生经】穴曲泉阴蹻大敦气冲　　治阴痛下肿穴志室胞肓　治气肿　穴昆仑　　治阴肿防痛穴曲泉　治阴肿　穴气冲　治阴生疮　穴膀
　　胱俞
　　资生经云有人阴肿医以赤土涂之令服八味丸而愈一小儿阴肿医以赤土涂愈【今人用写字油柱采用】若病久而阴肿病已不可救宜速灸水分穴能分水谷水谷不分故阴肿不特阴肿他处亦肿也尤宜急服禹余粮丸云治阴疮肿　用大丸艾灸下部
　　诸疮肿类
　　治疔疮及治便毒皆验
　　用细草一茎随所患左右手量中指自掌尽处横纹量起通三节至指尽处为则不量指甲撧断却将于手腕横纹量起引草向背当中草尽处即是穴用细好艾炷如麦粒大灸三壮即安
　　治疔肿【出危氏方】
　　灸掌后横纹后五指男左女右七壮即瘥已用得效疔肿灸法虽多然此法甚验出于意表○又刮竹箭上取茹作炷灸疔肿上二七壮即消
　　治疡疮振寒　穴小海　治马刀疡瘘　穴太冲临泣　治一切瘑疮【资生经】足大指竒间灸二七壮灸大指头亦佳　治疮毒久不合　穴合谷灸七壮至七七壮极验仍服内托散
　　治疔肿
　　在左灸左臂曲肘纹前取病人三指外于臂上处中灸之两筋间从不痛至痛肿在右从右灸不过三日即瘥治瘑疮　灸瘑上周匝最良
　　治睡后忽一防疼起遂致遍身赤痛诸药不效
　　用艾炷如小指头大以水透湿纸约五分重纒褁其手痛处又用断木匙头安于湿纸上对抵痛处却将艾炷于木匙上灸须臾诸痛悉除所灸处有脓水出生痂瘢而后愈
　　治马刀肿瘘渊腋【资生经】穴章门支海　治马刀腋下肿肩肿吻伤　灸太冲　治马刀痿腋肿　穴絶骨治腋下肿马刀瘘　穴侠谿阳辅太冲
　　癣疥
　　治痂疥【资生经】穴阳谿　疗皮肤痂疥　穴合谷曲池
　　王氏云少患疥凡十五年遇冬则为疮人敎用羊蹄菜根蛇床子根片切如钱米泔浸三二宿漉出入生姜矾同研细褁以生布过浴擦洗良久以水洗三四次用即除根后数年再生用前法愈神效如此何以灸为也
　　治白癜疯
　　灸左右手中指节去延外腕中三壮永差报之
　　治白癜駮
　　重午日午时灸外屈脚当纹头随年壮一时下灸不得动
　　治白癜白駮浸淫疬疡着头颈胸前
　　灸两乳间随年壮立瘥
　　治癣【出危氏方】
　　日中时灸病处影上三壮呪曰癣虫毛戎戎若欲治待午日又治八月八日日出时令病人正当东向户长跪平举两手将户两边取肩头小垂际骨解宛宛中灸两火俱下各三壮若七壮十日愈
　　治痂疥　穴大陵　支沟　阳谷　后谿　治干癣诸治乆不瘥者　但看癣头有痱癗子处即以小艾炷灸之
　　发背痈疽
　　治泄诸阳热气背永不发痈疽【资生经】穴风门频刺之
　　治发背或不见疮头
　　以湿纸傅先干是以大蒜去皮生切钱子大先安一蒜钱在上次艾灸三壮换蒜复三灸如此易无数痛灸至不痛不痛灸至痛方住若第一日急灸减九分三日减八分至第七日犹可自此以往灸已后时灸讫以石上生者龙鲜茄荔洗研取汁汤温呷即防出恶物去根凡疔疮头疮防疮等疮一切无名者悉治即效○凡发肿至坚有根者名痈治炷当上灸之百壮石子当碎出如不出益壮乃佳凡发背皆因服五石寒食更生散所致亦有服钟乳而发者又有生平不服而自发背者其率多于背两胛间起初如粟米大或痛或痒仍作赤色人皆初不以为事日渐长不过十日遂致于死临困之时已阔三寸高一寸疮有数十孔以手按之诸孔中皆脓出寻时失音所以养生者小觉背上痒痛有异即便用此法火急取浄土水和为泥捻作饼子厚三分濶一寸半麄艾大作炷灸泥上贴着疮上灸之一炷一易饼子若粟米时可灸三饼子即瘥如榆荚大灸七七饼炷即瘥如钱大可日夜灸不限炷数更服五香连翘汤及诸药以攻之乃愈○凡肿起背胛中头白如黍粟四边相连肿赤黑令人闷乱即名发背禁房室酒肉蒜麫若不灸治即入内杀人当疮上灸七八百壮有人不识多作杂肿治者皆死○有善治发背痈疽者皆于疮上灸之多至三二百壮无有不愈但艾炷小作之炷小则人不畏灸灸多则作效矣葢不得此法也然亦不得泥此近有医以治外科得名有人发背疮大如碗有数孔亦无药可治只以艾徧敷在疮上灸之灸之而不疼则以疮上皆死肉故初不觉疼也旋以药调治之愈盖出于意表也○昔王蘧疽发于背张生以艾大加疮上自旦及暮凡一百五十壮知痛乃已明日镊去黒痂脓血尽溃肤理皆红亦不复痛始别以药傅之日一易焉易时旋剪去黒烂恶肉月许疮乃平是岁夏秋间京师士大夫病疽者七人余独生此虽司命事然固有料理不知其方遂至不幸者
　　治营疽　穴商曲　治膝膑痈　穴犊鼻　治营【一作骨】疽发厉项痛引头目痛及痈疽头痛心烦　穴窍阴　治疽卒着五指筋急不得屈伸者　灸踝骨尖数十壮或至百壮　附骨疽　穴间使后一寸灸随年壮立瘥　疗肺痈唾脓血气壅不通　穴天突治肺痈欬上气唾血不下食胸中气满如塞　穴亶中　治石痈凡发肿至坚有根者是也　资生经歌云　恶患是石痈　不针可药取　当上灸百壮石子出如　治疡肿振寒　穴小海　治频肿
　　唇痈　穴颧髎
　　王氏云余尝为刘和叔序灸痈疽方云必以毒药攻于内伐其根也又以火艾灼其外宣其毒也法尽于此矣痈疽始作灼艾服大黄等药无不愈者【大黄宜随人虚实服】王子病背疽京师外医以为不可治得一徐人敎以灼艾如枣大近千壮○又鲁直数患背疮亦灼艾而愈灸为第一法也
　　治背疽【外科精要】
　　凡觉背上肿硬疼痛用湿纸贴肿上先干便是痈顶可用大蒜十头淡豉半合乳香一块如龙眼大细研随疮头大小用竹片作圏子竹片濶二分许随大小顿在疮头上将所研药塡平铺艾灸之若痛处灸至痒为度若痒处亦灸至痛为度以百壮为率自头上见疽及项已上见疽千万不可用此法灸之则反增其疾
　　治发背若初觉赤肿肿上作小疮疼不可近
　　急用鍼刺上七八鍼取冷水用击射肿上日夜不止疼歇肿消
　　治发背头未成疮及诸热肿
　　以湿纸搨上先干处是热气冲上欲作疮子便灸之如先疼痛灸即不痛如先不痛以痛为度
　　治脚脉及曲防中痒搔则黄汁出是名风疽
　　灸足大指岐间二七壮又灸大指头亦佳
　　治肺痈而作吐脓血不止
　　灸肺腧二七壮在三椎下两旁各一寸半及灸譩譆二次二七壮其穴在第六椎两旁各三寸抱肘取之治发背痈疽疔肿诸毒疮初发出小包如鱼眼或陷顶或紫黑色无头疼作渇恶心者皆恶毒也此法治肿令消
　　速以独蒜切作片盖其患处大艾炷多灸令不痛者痛痛者不痛痒者不痒不痒者痒每随火出即愈如肿甚无头即以湿纸一张盖合先干处即头也如前以蒜片炷灸之肿大者五花灸壮数多为妙此外科精要方内第一法也五花灸者□如様下灸炷又云灸多为善勿令大热但痛即去蒜蒜焦换用勿损皮肉体干不须灸常用此大效
　　治悬痈
　　择人神不在日早空心先用井花水调百药煎末一碗服之微利却须得秋葫芦亦名苦不老生在架上而苦者切皮片置疮上灸二七壮昔有人患连年一灸效騐
　　骑竹马灸法【治痈疽发背不问男女无不效验】
