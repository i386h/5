<!-- { "loadSidebar": true } -->
　　灸亶中季肋间二七壮又灸鼻下人中七壮又灸阴囊下去下部一寸百壮若妇人灸两乳中间又以爪刺人中良久以鍼鍼人中入至齿立起此亦全是魏大夫传中扁鹊法即赵太子之患又张仲景云尸厥脉动而无气气闭不通故静然而死也又灸膻中穴二十八壮
　　治尸厥
　　鍼百会当鼻中入发际五寸鍼入三分补之鍼足大指甲下内侧去甲三分又鍼足中指甲上各三分大指之内去端韮叶又鍼手少阴锐骨之端各一分
　　治尸厥
　　刺任脉玉泉一穴在脐下四寸鍼入三分次鍼足太阴隐白二穴在足大指端内侧去爪甲角如韮叶鍼入三分更兼两脇下熨之
　　治卒中五尸
　　以四指尖其痛处灸指下际数壮令人痛爪其鼻人中又爪其心下一寸多其壮即瘥
　　治尸厥
　　灸头上百会穴四十九壮兼脐下气海丹田穴三百壮觉身体暖即止
　　治一切病食疰
　　灸手小指随年壮男左女右
　　治尸厥
　　穴厉兊灸三壮炷如小麦大
　　治卒死而张目反折者【肘后】
　　灸手足两后十四壮仍饮以五毒诸膏散有巴豆者良
　　治卒死而四肢不收失便者
　　灸心下一寸脐下三寸脐上三寸各一百壮
　　治中恶【肘后】
　　灸胃脘五十壮又以绳横其人口以度度脐去四面各一处灸三壮令火俱起更又用心下灸下头五壮
　　治尸厥
　　以绳围其臂腕男左女右绳后大椎上度下行脊上灸绳头五壮是又亶中二七壮
　　治卒中邪魅恍惚振噤
　　灸鼻下人中及两手足大指爪甲令艾丸半在爪上半在肉上各七壮不止至十四壮便愈炷如雀屎大
　　治中恶短气欲死【肘后】
　　灸足两拇指上甲后聚毛中各十四壮即愈未瘥又灸十四壮前灸三七壮
　　治救卒客忤者中恶之类也多于道路门外得之令人心腹胀满绞痛气冲心胸不即活亦杀人【肘后】
　　灸鼻下人中三十壮令切鼻柱下也以水渍粳米取汁一二升饮之口已禁者以物强发之
　　治卒忤死又治卒死而张目反折者【肘后】
　　灸手十指爪下各三壮又灸鼻下人中三壮又灸肩井百壮又灸间使七壮又巨阙百壮
　　又法
　　令大痛爪人中取醒不起者卷其手灸下纹头随年壮
　　治卒死无脉及治尸厥
　　鍼间使各百余息又灸鼻下人中又熨斗熨两脇下又葱刺耳又灸其唇下宛宛中名承浆十壮大良又以细绳围其人肘宛宛中男左女右伸绳从背大椎上度以下行脊上灸绳头一云五十壮又从此灸横行各半绳此凡三灸各灸三壮即起
　　治卒死并卒忤死【肘后】
　　灸心下一寸巨阙脐上三寸建里脐下四寸中极各百壮又灸脐中百壮用此即活
　　治卒死而口禁不开者
　　以绳防两手大拇指灸两白肉中二十壮
　　治自缢死
　　灸四指大节陷大指本纹名曰地轴各七壮
　　治溺水死灸法
　　急解本人衣服脐中灸百壮或倒悬病人挑去脐上垢或吹两耳中或绵包皂角末内下部外台云虽溺死一宿者以皂角绵包内下部须臾出水即活
　　治卒中恶短气欲死
　　以其人置地取利刀画从肩起男左女右画地令周遍讫以刀锋刺病人鼻中人中令入一分急勿动其人当鬼语求去乃具问何与何故来自当乞去乃以指灭向所画地当肩上头数寸令得去不可具诘问之
　　治鬼击卒死及诸暴絶证
　　灸鼻中一壮立愈不瘥更灸脐上一寸七壮及两踵白肉际即瘥又灸脐下一寸三壮及两脚大拇指内离甲一薤叶许各灸三五壮即活脐中灸百壮亦效
　　治鬼魅惊恐哭泣
　　上星穴直鼻入髪际一寸灸五壮又唇表中央者中灸三壮又主邪鬼妄语
　　治鬼击
　　刺足阳明三里二穴手少阳经支沟二穴立愈不愈复刺灵枢经云刺之气不至无问其数刺之气至即出其鍼
　　治中恶卒死短气
　　胃脘穴甲乙经云一名太仓胃幕也在上脘下一寸若蔽骨脐中手太阳少阳足阳明所主任脉之会宜灸三壮又云灸足大指横纹随年壮左右同又云刺督脉水沟一穴任脉中脘气海二穴凡刺胸腹者必以布缴乃单布上刺又灸两足大爪甲聚毛甲中七壮此华佗法又云三七壮又灸脐中百壮
　　虫兽伤
　　治猘犬所伤不出发寒热【见外邱穴】
　　速以三姓人饭敷之可灸咬处立愈春末夏初狂犬咬人即令人狂过百日乃得免当终身禁食犬肉蚕蛹食此则发不可救也先去却恶血灸疮中十壮明日以后日灸一壮百日乃止忌酒每七日捣韮汁饮一二盏
　　治睡着蛇入七窍
　　以艾灸蛇尾即出○又法刀破蛇尾些子入椒七粒蛇自出出后急以雄黄硃砂细研煎人参汤调灌去蛇毒
　　治蛇伤
　　即以溺溺之拭干以艾灸之效又云朝野佥载记艾炷当毒蛇咬处灸引出毒气差薄切独头蒜贴蛇咬处灸热彻即止灸蛇毒上三七壮无艾以火头称疮孔大小热之
　　治狂犬咬人
　　令人吮去恶血尽灸百壮后日日灸百日止若血不出一生忌酒猪肉
　　治一应蛇虺蜈蚣咬伤
　　用艾炷于伤处灸三五壮拔去毒即愈或七壮其痛止
　　治毒蛇所伤
　　用艾炷当咬处灸之引去毒气即愈其余恶虫所螫马汗入疮等用之亦效
　　治射工中人寒热或发疮偏在一处有异于常者又云江南有射工毒虫一名短狐一名蜮常在山间水中人行及浴此虫口中横骨角弩即以射人形影则有病若见身中即有疮
　　切蒜令薄以搨疮上灸蒜上十壮瘥凡治射工毒灸疮毒处射工毒若见身中有积疮处便急治之用急周绕遍去此疮边一寸辄灸一处百壮疮上亦一百壮大良
　　治沙飍毒
　　右用大蒜十片着热灰中温之令热断蒜及热拄疮上尽十片复以艾灸疮上七壮则良
　　又方
　　已深者鍼挑取虫子正如疥虫着爪上映光方见行动也挑不得便就上灸三四壮则虫死病除若犹觉惛惛是其病已大深便应依土俗作方术拂出之并诸汤药以浴皆三升出都尽乃止亦依此方并杂用前中溪毒及射工法急救七日中宜瘥不尔则仍有飞虫来入攻噉人心脏便死愼不可轻
　　治蝎螫不可忍者
　　详其经络部分逆顺蹙气毫鍼刺之其鍼呪过呪曰天灵节荣愿保长生太之一守其眞形脏腑神君各保安宁神鍼欲下万毒潜形急急如律令摄凡鍼咒之其病速愈防念一遍吹一口气于鍼上刺之
　　治蛇螫
　　嚼盐唾上讫灸三壮复嚼盐唾灸疮上



　　普济方卷四百二十三
　　钦定四库全书
　　普济方卷四百二十四　明　周王朱橚　撰鍼灸门
　　妇人诸疾
　　治女子心痛逆气善吐食不下【资生经】　穴幽门　治妇人惊悲不乐又疗大风卧惊视如见鬼　穴阴蹻　治妇人里急瘈疭　穴带脉　治女子逆气　穴幽门治妇人小腹满石水　穴关元　治女子淋　穴阴蹻治女子小便淋沥　穴水泉　委阳　志室　中髎
　　治妇人淋沥阴挺出又四肢淫泺心闷及诸淋　穴阴蹻　小肠腧　治妇人小便不通　穴曲骨　治妇人遗尿　穴横骨灸七壮　治妇人泄痢不止　穴气穴治妇人飱泄　穴阴陵泉　治妇人赤白里急瘈疭穴五枢　治妇人水泄痢　穴气海灸百壮三报
　　治妇人肠鸣注泄　穴下　治妇人目不能逺视　穴水泉　治姙娠三月数堕胎　穴膝下一寸灸七壮　治妇人漏血不止小腹急引阴痛腹胀如蛊女子如姙娠【济生拔粹方】　穴阴右灸三壮　治妇人转胞不得小便又主胞闭塞及小腹急六脉虚弱【仁存方】　穴关元灸七壮便得小便次服八味丸调理　治妇人阴肿穴气冲　治妇人小腹肿胀隂痛直引心下　穴曲
　　泉　治妇人阴疝　穴冲门　治女子疝及小腹肿溏泄癃遗尿阴痛靣黒目眦痛漏血　穴太冲　治妇人伤寒过经不解使经不传　穴针期门　治妇人汗出穴阴蹻　治妇人八部诸疾　穴伏兎　治女子背
　　脊急痛　穴支沟　治男子如蛊女子如阻身体腰脊如解不欲食有此病者宜用此法治之验　穴涌泉阴谷　治防疝崩中腹上下痛肠澼阴暴败痛　穴合阳　中都　治女人阴中痛引心下及小腹内绞痛腹中五寒　穴灸交仪　治妇人口噤语言不出风癎之疾　穴承浆　治妇人疝气客于膀胱难于前后泄而溺赤　穴灸足厥阴左右各一所
　　资生经云太仓公诊司空命妇曰疝气客于膀胱难于前后溲而溺赤灸足厥阴脉左右各一所即不遗溺而溲清更为火齐汤饮之而疝气散
　　治妇人伤风发热恶寒经水适来得七八日热除脉迟身凉和胸脇下满如结胸状谵语者此为热入血室也
　　当刺期门穴随其实而取之期门穴在乳直下肋骨近腹处是穴也凡妇人病法当刺期门不用行子午法恐纒脏膜引气上但下鍼令病人吸五吸停鍼良久徐徐行鍼此是平防法也凡鍼期门必防勿补可肥人二寸瘦人寸半深也○资生经云凡妇人伤寒过经不解当鍼期门使经不传
　　衞生宝鉴云一妇人患热入血室证医者不识用补血调血补气药亟养数日遂成血结胸或权用前药予曰小柴胡用已迟不可行也无已则有一为刺期门可用矣予不能鍼请善鍼者治之如言而愈或者问曰热入血室何为成结胸也予曰邪气传入经络与正气相搏上下流行或遇经水适来适断邪气乗虚而入血室为邪廹上入肝经肝受邪则讝语而见鬼复入亶中则血结于胸中何以言之妇人平居水当养于木血当养于脾也方未受孕则下之为月水既姙娠则中畜之以养胎及已产则上壅之以为乳皆血也今邪逐血并归肝经聚于亶中结于乳下故手触之则痛非剂可及故当刺期门也
　　治妇人小便数泄不止及治不觉遗沥　穴关元　治女遗尿　穴太冲
　　治咳逆
　　其法妇人屈乳头向下尽处骨间是穴丈夫及乳小者以一指为率男左女右与乳相直间陷中动脉处是穴艾炷如小豆许灸三壮又乳根穴在两乳下一寸艾炷如小豆大灸三壮即止妇人则屈乳头下尽骨间动脉陷中是穴
　　治妇人脊急目赤　穴支沟　治疝瘕按之如以汤沃股内至膝飱泄阴中痛小腹痛坚急重下湿不嗜食刺阴陵泉入二分灸三壮【在膝下内侧辅骨上防中伸足乃得之】　治防疝崩中　穴中都　治妇人阴痛引心下小腹绞痛灸膝外遍上去一寸宛宛中　治胞中有大疝瘕积聚与阴引　穴太谿　治疝瘕阴疝　穴太阴郄　冲门治脐下疝积胞中有血　穴四满　治腹满疝积
　　穴石门　治疝瘕　穴四满　中极　治妇人症瘕肠鸣泄利绕脐绞痛　穴天枢【灸百壮三报之勿鍼】　治妇人瘕聚瘦瘠　穴三焦俞【灸百壮三报内疎后宛宛中随年壮】　又气海灸百壮　治妇人症癖肠鸣泄痢绕脐绞痛　穴天枢【百壮三报勿鍼】
　　妇人血气痛
　　治子脏有恶血内逆满痛【资生经】　穴四满　治生胞中有血　穴石门　治妇人血脏积冷　穴四满　治妇人血气　穴阳蹻　治妇人本脏气血癖走刺痛坐卧不得或大小便不通不思饮食　左右脚第二指第一节曲纹中心各灸十壮每炷亦如小豆大甚验　治妇人贲豚抢心　穴关元　中极　治女人腹痛　穴天枢　治妇人贲豚　穴关元　中极　阴交　石门四海　期门　治女子血瘕按之如汤沃股　穴曲泉
　　血块
