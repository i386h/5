<!-- { "loadSidebar": true } -->
　　治妇人因产恶露不止遂结成块崩中漏下【资生经】　穴石门　治血结成块　穴中极　治因产恶露不止遂成疝瘕或因月事不调血结成块　穴下极　治血瘕穴漏谷　曲泉　治血癃　穴曲骨　治血淋　穴
　　复溜　治血淋　穴丹田灸七壮　治胸中瘀血　穴三里　治内有瘀血　穴商曲　中府　治妇人瘕聚穴关元　治女子瘕聚脚无力　穴膀胱俞　治
　　血块腹痛　穴阴交　治瘕聚　灸气海天枢各百壮治小便淋赤尿道痛脐下结块如覆盆或因食得或
　　因产得恶露不下遂成疝瘕或因月事不调血结成块皆鍼之　穴间使
　　血崩
　　治血崩不止【资生经】　穴大敦　治崩中　穴合阳　治崩中漏下　穴石门　气海　治崩中因产恶露不絶穴中都　治女子　血不止　穴交信　阴谷　太
　　冲　三阴交　治崩中漏下涌　穴石门　治漏下恶血月事不调逆气腹胀　穴气海　治女子漏下不止穴三阴交　太冲　治漏血小腹胀体寒热腹肿及
　　漏血小便黄　穴阴谷　治经漏　穴太冲　然谷治阴挺下血阴肿或痒漉清汁若葵汁　穴阴蹻　治白崩及血伤带下赤崩　灸小腹横纹当脐孔直下百壮又内踝上三寸左右百壮　治崩中　穴阴蹻　石门　治漏下赤白及腹大坚食不化靣色苍苍　穴天枢　治经候过多其色瘀黒甚者崩下吸吸少气脐腹冷极则汗出如雨尺脉微小由冲任虚衰为风冷客乗胞中气不能固　灸关元百壮宜鹿茸丸　治女子月事不絶带下产后恶露不止绕脐冷痛　穴阴交　治恶露不止　穴气海　中都　关元　治因产恶露不止　穴中极　石门　治漏胞下血不禁　灸关元两傍三寸百壮　治产难月水不禁横生胎动　鍼三阴交　治胎动崩中下痢贲气上逆　鍼石门一寸四分治漏胞见赤　灸胞门五十壮气门五十壮　治崩
　　中帯下　穴鍼灸中极　治妇人经血过多不止并崩中者　穴三阴交　行间　通里　用毫鍼刺后各灸二七壮凡灸虚则炷火自灭实则火吹灭
　　月事
　　治月水不利身热腹痛防疝阴肿难乳子上抢心痛不得息气冲腰痛不得俛仰　穴气冲　治女子经不通穴会隂　治月脉断絶　穴关元　治月事不利季
　　脇支满乳痈心痛周身痹痛无常逆气喘不能行　穴足临泣　治妇人断绪又因恶露不止月事不调血结成块　穴中极　治月事不时血结成块肠鸣腹痛不嗜食　穴天枢　治月事不来来即多心下闷痛目不能逺视阴挺出小便淋沥腹痛穴水泉　治下月水惊悲不乐如堕坠汗出靣黒病饥不欲食妇人淋沥阴挺出四肢淫泺心闷及月水不调嗜卧怠惰手足偏枯不能行　穴阴蹻　治月水不通　穴太冲　治月水不调　穴阴包　交仪　治经逆四肢淫泺阴暴跳小腹偏痛又云主女子淋阴挺出月水不来　穴阴蹻治月事不利见赤白有身则败阴寒　穴行间　治月水不利见血而有身则败乳肿　穴足临泣　治月闭溺赤脊强互引反折汗不出　穴腰俞　治经闭不通穴中极　治女人从小至大月经未尝来服黄芩牡
　　丹汤两剂后灸乳下一寸黒员际各五十壮　治胎中痛恶血月水不以时休止腹胀肠鸣气上冲胸　穴天枢　治月水不利或暴闭塞腹胀满癊淫泺身热乳难子上抢心若胞不出众气尽乱腹中绞痛不得反息穴气冲正仰卧屈一膝伸一膝并气冲鍼上入二寸气至防之　治月经不断　灸内踝下白肉际青脉上随年壮　治小腹坚痛月水不通　穴带脉　夹谿　治小腹胀满痛引阴中月水不至则腰背痛胞中瘕子门寒大小便不通　水道刺入二寸半灸五壮在大巨下三寸　治女子下苍汁不禁中痛引小腹疼大便不利寒湿内伤　穴下髎　治月事过时不止　穴隐白刺立愈　治妇人月事不调至月则闭男子失精尿有余沥　刺足少阴经治阴在足内踝下动脉是也　治妇人经脉不通　穴曲池　支沟　三里　三阴交如经脉壅塞不通者防之立通如经脉虚耗不行者补之经脉益盛即通行矣
　　治月事不调泄痢不止贲气上下引腰脊痛　穴气阳治月脉不调　穴血海　带脉　治月事不絶　穴
　　阴交　治月水不利　灸四满　治月水不调血结成块　穴间使　治产后月水不禁横生胎动　穴三阴交　治月水不利贲气上下无子　穴四满灸三十壮治月事不调带下崩中因产恶露不止绞脐疼痛
　　穴气海　治血不通【卫生宝鉴】　刺会阴入二寸留七呼灸三壮　治子脏中有恶血内逆满痛　穴石门刺入一寸灸五壮
　　赤白带下
　　治带下瘕聚因产恶露不止月脉断絶下经冷【资生经】穴关元　治带下　穴气海　小肠俞　治带下赤白及脇下气转连背痛不可忍　穴带脉　治带下月事不调　穴中髎　治带下　穴阴交　治带下赤白恶合阴阳小便闭澁不通俱是虚冷之极皆宜灸　穴曲骨　治白沥　穴上　治赤白沥心积腰痛不可俛仰　穴次　治赤白淫时白气癃月事少淫泺及主下苍汁不禁赤沥阴痒痛引小腹控抑不可俛仰　穴中　腰尻交【刺腰尻交者及胛上以月死生为痏数发鍼立愈一云下】　治赤白沃中阴干痛恶合阴阳小腹防坚小便闭　穴曲骨治女子赤沃　穴大赫
　　资生经王氏云有来觅赤白带药者并以镇灵丹与之鎭灵丹能活血温中故也以其神效故书于此但有孕不可服耳若有灸带脉穴尤竒于此丹也有妇人患赤白带林氏得予鍼灸经初为灸气海穴未效次日为灸带脉有鬼附患身云昨日灸亦好只灸我未着今灸着我我今去矣可为设酒食祭我其家如其言祭之其病立起此实事也予初怪其事因思晋景公膏盲之病盖有二鬼焉以其虚劳甚矣鬼得乗虚而居之今此妇人之疾亦有鬼者岂其用心虚损故有此疾鬼乎亦乗虚而居之耳灸既着穴其鬼不得不去虽不祭之可也自此来覔灸者必为之按此穴莫不应手痠疼予知是正穴也灸之无有不愈其穴在两脇季肋之下一寸八分有此疾者速宜灸之妇人患此疾而丧生者甚多切不可忽若更灸百会尤佳此疾多因用心使然故也治带下　穴间使灸三十壮　治絶嗣不生漏下赤白穴泉门十壮三报　治下血泄痢赤白漏血　穴足
　　太阴五十壮腹中有寒百壮　治漏下赤白月水不利穴交仪灸三七壮【一作三十壮】　治下血漏赤白　穴营
　　池四穴二十壮【一作三十壮在内踝前后两边泡上脉】　治漏下赤白四肢痠削　穴漏阴三十壮【在内踝上五分微动脉上】　治赤白漏泄注　阴阳穴灸随年壮三报之【在足拇指下屈里表头白肉际是也】　治崩中带下因产恶露不止妇人断绪最要穴　鍼中极四度即有子若未有更鍼入八分留十呼得气即防灸亦佳不及鍼日灸三十至三百止　治女子疝赤白淫下时多时少暴腹痛　穴蠡沟　治女子下赤白　穴腰俞　治女子漏下赤白及血　灸三阴交
　　难产
　　治难产子上冲心不得息及阴疝　穴冲门　治横产先出手诸符药不效　右脚小指尖头灸三壮炷如小麦下火立产　治小腹大字难嗌干嗜饮夹脐疝　穴中封　治字难若胞衣不出泄风从头至足　穴上昆仑　治胞不出　穴气冲　治子上抢心　穴气冲治产生理不顺或横或逆胎死腹中胞衣不下　穴太冲鍼八分补百息次补合谷次防三阴交立时分解其验如神　治产难　鍼两肩井入一寸防之须臾即分娩
　　治产子上逼心
　　令病人正坐用人抱头抱腰微偃以毫鍼刺任脉巨阙二穴举手下鍼即刺至即止令人立苏醒不闷次鍼补手阳明经合谷二穴次防足太阴经三阴交二穴应鍼而落如子手掬心生下手心内有鍼防如子顶母心向前人中有鍼防向后枕骨上有鍼防是验
　　产后余疾
　　治产后余疾及治食不下贲豚上下伤食腹满胸脇满心切痛【资生经】　穴期门
　　治妇人产后浑身疼
　　鍼百劳穴遇痛处即鍼避筋骨及禁穴又云产后未满百日不宜灸
　　治产后小便不通腹胀如皷闷乱不醒縁未产之先内积冷气遂致产时尿胞运动不顺【危氏方】
　　用盐于产妇脐中塡可与脐平却用葱白剥去麄皮十余根作一束切作一指厚安盐上用大艾炷满葱饼子大小以火灸之觉热气直入腹内即时便通如神验不可细述
　　治产后恶露不止绞脐冷痛　穴阴交
　　治产后阴下脱
　　灸脐下横纹二七壮一云因产脱出者灸脐中二七壮因寒冷脱者灸脐中随年壮
　　治妇人产后气血俱虚　灸脐下一寸至四寸灸百壮炷如小麦大　治产后恶露不止及诸淋　穴气门治妇人产前产后乍伤风邪头目昏重及血风头疼
　　穴会灸七壮眞头痛者其痛上穿风府陷入泥丸宫不可以药愈夕发旦死旦发夕死盖头中人之根根气先絶也
　　治产妇血晕不省人事　穴支沟　三里　三阴交治堕胎后手足厥逆　鍼肩井立愈灸更胜鍼可七壮治产后善噫　穴陷谷　期门
　　乳痈
　　治乳痈寒热卧不安【资生经】　穴膺窓　治乳痈　穴临泣　治乳洒浙恶寒　穴神封　治乳痈凄寒热痛不可按及阴肿　穴乳根　治乳痈有热肿痛诸药不能止痛者　穴三里【鍼五分痛即止】　治乳痈惊痹胫重喉痹防肿足跗不收跟痛　穴下廉　治乳痈寒热短气卧不安　穴神封　膺防　治乳痈肿溃　穴太谿　侠谿
　　治妬乳
　　论曰产后宜勤挤乳不宜令汁畜积畜积不去便结不复出恶汁于内引热温壮结牵坚掣痛大渇饮引乳急痛手不得近成妬乳非痈也急灸两手鱼际二七壮断痈脉也不复恶手近乳汁亦自出便可手助迮捋之则乳汁大出皆如脓状内服连翘汤外以小豆薄涂之便瘥○法以绳横度口以度从乳上行灸度头二七壮资生经云女人患乳痈四十以下治之多瘥四十以上治之多死不治自终天年王氏云有妇年七十生乳痈不信此论令外科用刀割开其时虽快未几而殂方知千金犹信也有地黄汁敷有蔓菁叶或根敷热即易之有用白芷末温汤调敷效
　　治痈疽发于乳者不可治之自得终其天年然无坐视之理今录验方于后
　　令患人敛足正立张两手以小竹须要平直量两中指尖尽处为则却用薄蔑比如竹长截断兠从项下两头垂向背心防于一处防定当中不偏又以小蔑比患人右中指自指根横纹至指尖截断为则安于防处对中两头尽处是穴左患灸右右患灸左或三壮或五七壮
　　乳肿痛
　　治乳痛【资生经】　穴乳根　治妇人乳有余疾　穴肓门治乳余疾　穴中极　治乳汁少又云妳脉滞无汁
　　下火立愈　穴亶中　治厥气两乳　穴府舍　治妬乳膺胷痛　穴太泉　治乳肿贲膺　穴太谿　治乳肿　穴梁邱　地五会　治乳肿缺盆中肿　穴天牖治乳肿　穴足临泣
　　阴挺出
　　治阴挺出【资生经】　穴大敦　治阴挺长　穴少府　治阴挺出　穴阴蹻　治妇人阴挺出不禁　穴上髎治妇人阴挺出　穴阴蹻　照海　水泉　曲泉
　　絶孕
