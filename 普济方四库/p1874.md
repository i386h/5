<!-- { "loadSidebar": true } -->
　　治妇人絶产若未经产者【资生经】　穴阴臁灸三壮即有子　治絶子带下月事不调　穴中髎　治絶子　穴次髎　漏泉　商邱　治妇人断绪及疗失精絶子穴中极　治絶子藏有恶血上冲腹防痛不可忍及腹厥痛绞刺　穴石门　治女子疝瘕按之如以汤沃两股中小腹肿阴挺出痛经水来下阴肿或痒漉青汁如菜羮血闭无子不嗜食　穴曲泉　治女子不字阴暴出淋漏月水不来多闷心痛　穴水泉　阴蹻　治不字阴暴出经痛　穴然谷　治絶子疟寒热阴挺出不禁白痉脊反折　穴上窌　治拘挛腹满疝月水不下乳余疾絶子阴痒贲防上防腹坚痛下引阴中不得小便　穴阴交　治絶子有恶血在内不下胞转不得尿小腹满石水痛及治引脇下胀头痛身背热贲豚寒小便数泄不止　穴关元　治妇人怀孕不论月数及生产之后未满百日不宜灸若絶子则灸脐下二寸五分间动脉中三壮　治子门不端小腹苦寒阴痒及痛贲豚抢心饥不能食腹胀经闭不通小便不利乳余疾絶子及拘挛腹疝阴痒　穴中极　治大疝絶子　穴华宾　治女子无子欬而气短　穴涌泉　治无子小腹痛　穴气冲　治絶产若未曽产　穴阴廉　治妇人絶子　穴然谷【灸五十壮】　治妇人絶嗣不生胞门闭塞穴关元灸三十壮报之　治妇人姙子不成若堕落
　　腹痛漏见赤　穴胞门灸五十壮　治妇人絶嗣不生穴气门灸百壮　治妇人子藏闭塞不受精疼　穴
　　胞门灸五十壮　治妇人絶嗣不生漏赤白　穴泉门灸十壮三报　治月水不利贲豚上下并无子　穴四满灸三十壮　治妇人胞落颓　脐中灸三百壮　身交灸五十壮三报【在脐下横纹中】又脐对脊骨五十壮　又玉泉灸五十壮三报　治妇人下胞垂注阴下脱　穴侠玉泉灸五十壮三寸灸随年壮三报　治妇人阴冷肿痛　穴归来灸三十壮三报　治妇人断绪带下　穴中极　治断绪产道冷　穴关元日灸百壮止　治姙不成数堕落　穴玉泉灸五十壮三报【玉泉即中极】又龙门三十壮　治妇人无子　穴关元灸七壮　治妇人无子反心痛不嗜食五指端尽痛足不得履地　穴涌泉宜鍼灸　治妇人欲断产　右踝上一寸灸三壮即断治腹满疝积乳余疾絶子阴痒贲豚上防小腹坚痛
　　下引阴中不得小便　穴石门
　　资生经云石门忌灸絶孕鍼之絶子懐胎必不鍼关元若鍼而落胎胎多不成出鍼外昆仑立出阴交灸多絶孕○又云石门关元相去一寸鍼关元治妇人无子鍼石门则终身絶嗣其道幽隐岂可轻侮哉
　　治妇人无子咳身热　穴涌泉　治絶子　灸脐中令人有子
　　治妇人无子及已经生子久不再孕及懐孕不成者
　　以女人右手中指中节一寸及指向上量之用草一条量九寸舒足仰卧以所量草自齐心直垂下至草尽处以笔防定此不是穴却以原草平折横安前防处其草两头是穴按之有动脉各灸三壮如筯杪大神效治妇人足逆寒絶产带下无子阴中寒
　　刺足少阴经治阴　资生经云凡妇人姙娠不可刺昔宋太子善医行出苑逢一姙妇太子诊曰女又令徐文伯诊曰一男一女鍼之防三阴交补合谷应鍼而落果如文伯之言故姙娠不可刺
　　小儿诸疾
　　治小儿初生三四日二七日内着噤不吮妳多啼者是客风中于脐循流至心脾二经遂使舌本强唇痉嗍妳得斯疾所施方药不能十全大抵宜去风无过灸承浆次灸颊车二穴　穴承浆　颊车　各七壮如雀屎大　治小儿初生脐风口禁痿厥洞泄及脐风撮口诸药不效者　灸然谷穴在内踝前起大骨下陷中可灸三壮鍼入三分不宜见血立效　治脐风目上挿　刺丝竹穴　治小儿脐风口不开善惊　穴然谷　治小儿脐肿　灸腰对脐骨节间三壮　治小儿中风客忤而吐不止者　灸手心主间使大都隐白三阴交各三壮　治小儿中客忤恶气　灸脐上下左右半寸及心鸠尾下一寸凡三处三十壮不在大此兼治小儿百病治小儿夜上灯啼鸡鸣止【全婴方】　灸中冲一壮在中
　　指甲后一分
　　惊风
　　治急慢惊风色危极不可救者【危氏方】
　　右先当两乳头上即乳中穴男左女右灸三壮次灸发际眉心会三壮又手足大指当甲角以物防两手作一处以艾骑缝灸男近左边半甲半肉之间灸三壮先脚后手亦可治阴阳诸癎病艾炷如麦子大
　　治小儿慢脾惊危恶证候药力不到者但看两脚面中间陷处有太冲脉
　　灸百防穴其穴直取前后发际折中横取两耳尖折中在头之中心端正旋毛处是也如有防旋及旋毛不正者非所揑艾炷约如小麦许但三五壮而止灸后仍与醒脾之剂
　　治月内婴儿胎风惊风慢风潮搐涎堵目直口禁乳食不下一切惊风皆治【衞生宝鉴】
　　灸顶中央百防穴三七壮鼻下人中穴三壮又灸周四角各三壮鼻上天庭穴三壮
　　治小儿缓惊风　灸尺泽各一壮
　　王氏云夫急慢惊风非风也古人谓之阴阳癎犹伤寒之有阴阳证也阳癎如阳证当治以凉药阴癎如阴证当治以温药庸医不知此例以风药治之风药多凉或是慢惊未有不罹其害者戒之戒之若灸惊风惟灸慢惊风慢脾风为穏当云
　　治小儿急惊风及惊癎等　灸前顶三壮若不愈须灸两眉头及鼻下人中　治小儿睡中惊目不常合　灸屈肘横纹中上三分各一壮　治小儿惊恐　穴瘈脉治小儿睡中惊掣及惊癎【全婴方】　灸足大指次指端
　　去爪甲如韮叶各一壮　治惊不得卧　灸阴交　气海　大巨　治卧惊视如见鬼　灸阴蹻　治惊恐畏人神气不足　灸大钟　郄门　治心中悚惕恐人将捕之　灸然谷　治瘈疭而惊　灸解谿　治太息烦满少气悲惊　灸少冲　治心下澹澹喜惊　灸曲泽治心痛数惊心痛不乐　灸行间　治风惊卷
　　灸阳谷　治多卧好惊　灸厉兊　治喜惊妄言面赤灸液门　治数噫恐悸少气　灸神门　治喜惊瘖
　　不能言　灸间使　治喜惊　灸三间　合谷　治瘈惊　灸阳谿　天井　治心下悸　灸通里　治心中澹澹惊恐　灸太陵　治气惊心痛　灸手少阳　阴郄　治泪出而惊　灸后谿　治烦满惊　灸腕骨治小儿善惊　穴然谷　治小儿惊恐失精　穴长强治小儿惊啼及多哭　穴百防
　　治一切慢惊风厥危病证
　　灸百防穴七壮至七七壮量轻重加减艾壮数○又两足外踝下赤白肉际陷中金门穴灸七壮至七七壮
　　诸风
　　治小儿中风角弓反张多哭言语不择发无时节盛则吐沫【济生拔萃】　灸百防七壮
　　治卒中风毒如口眼防斜语言不得【全婴方】
　　灸合谷三壮在手大拇指合足处防左灸左防右灸右
　　治角弓反张
　　灸神庭在发际直鼻下及椎骨并鼻上入发际三分各三壮
　　治风痉角弓反张口噤不语四肢拘急【全婴方】
　　灸百会间使神庭各三壮【百防在发上五寸间使在掌后二寸两筋中间神庭在发际直鼻】
　　治小儿喘胀俗谓马脾风又谓风喉者【济生拔粹方】
　　以草茎量病儿手中指里近掌　至中指尖截断如此三茎自乳上微斜直上立两茎于稍尽头横一茎两头尽防下各灸三壮此法多曾见效
　　治小儿喜欠　穴上关　治小儿身强角弓反张　灸鼻上入发际三分三壮次大椎下节间三壮　治小儿大风癞病　灸曲池二穴各随年壮发即灸之神良治小儿但是风病诸般医治不瘥　灸率谷
　　癎病【附论】
　　凡小儿新生无疾愼不可逆鍼灸之如逆鍼灸则忍动痛其五脉因喜成癎河洛关中土地多寒儿喜病痉其生儿三日多逆灸以防之又灸颊以防噤有噤者舌下脉急牙车筋急其土地寒皆决舌下去血灸颊所以防噤也呉蜀地温无此疾也方既传之今人不详南北之殊便按方而用之是以多害于小儿也所以田舍小儿任其自然皆得无有夭横小儿惊啼眠中四肢掣动挛蒸未解愼不可鍼灸爪之动其百脉仍因惊成癎也惟阴癎噤痉可鍼灸爪之凡灸癎当先下儿使虚乃承虚灸之未下有实而灸者气逼前后不通杀人若身体不甚热心腹下胀满便可灸之若壮热满者先须下后灸癎发平旦者在足少阳晨朝发者在足厥阴日中发者在足太阳黄昏发者在足太阴人定发者在足阳明夜半发者在足少阴右癎发时病所在视其发早晩灸其所也○癎有五脏之癎六腑之癎或在四肢或在腹内当其候随病所在灸之虽少必瘥失其要则为害也○王氏云小儿发逆上啼笑面暗色不变是癎候或鼻口青时小惊或目阙青时小惊或身热头常汗出或身热吐哯而喘或身热目时直视或卧惕惕而惊手足振揺或卧梦笑手足动揺或意气下而妄怒或咽乳不利或目瞳子卒大黒于常或喜欠上视或身热小便难或身热目视不清或吐痢不止厥痛时起或弄舌揺头诸候二十条皆癎之初也见其候便爪其阳脉所应灸爪之皆重手令儿骤啼及足絶脉亦依方与汤瞳子直视腹满转鸣下血身热口噤不得乳反张脊汗出发热嗜卧不悟手足掣疭喜惊凡八条癎之恶者也如有此非复汤爪所能救当时而灸之
　　法
　　治肝癎病面青目反视手足揺
　　灸足少阳厥阴各三壮
　　治心癎病面赤心下有热短气息微数
　　灸心下第二肋端宛宛中此为幽门也又灸手心主及少阴各三壮
　　治脾癎病面黄复大下利
　　灸胃腕三壮侠胃腕傍灸二壮足阳明太阴各二壮
　　治肺癎病面白口沫出
　　灸肺腧三壮又灸手阳明太阴各二壮
　　治肾癎病面黒正直视不揺如尸状
　　灸心下二寸二分三壮又灸肘中动脉各二壮又灸足太阴少阳各二壮
　　治膈癎病目反四肢不举
　　灸风府又灸顶上鼻下人中下唇承浆皆随年壮灸之
　　治阳癎病不动揺
　　灸两承山又灸足心两手劳宫又灸两耳后完骨各随年壮又灸脐中五十壮
　　治马癎病张口揺头马鸣欲反折
　　灸项风府脐中三壮病在腹中烧马蹄末服之甚良又灸仆参
　　治牛癎病目正直视腹胀乃发
　　灸鸠尾骨及大椎各三壮烧牛蹄末服之良
　　治羊癎病喜扬目吐舌羊鸣
　　灸大椎上三壮又灸第九椎下节间三壮
　　治猪癎病如尸厥口哕喜吐沫
　　灸完骨两傍各一寸七壮又法灸巨阙三壮在鸠尾下一寸陷中
　　治犬癎病手屈拳挛
　　灸两手心一壮灸足太阳一壮肋户一壮　又法灸足阳明脚头两空各一壮
　　治鸡癎病揺头反折喜惊自揺
　　灸足诸阳各三壮　又法灸手少阴三壮在掌后去腕半寸阴郄穴陷中
　　治小儿暴癎
　　灸两乳头女儿灸乳下二分
　　治小儿暴癎身躯正直如死人及腹中雷鸣
