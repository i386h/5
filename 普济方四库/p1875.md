<!-- { "loadSidebar": true } -->
　　灸太仓及脐中上下两傍各一寸凡六处又灸当腹度取背以绳绕颈下至脐中竭便转绳向背顺脊下尽绳头灸两傍各一寸五壮○若面白啼声色不变灸足阳明太阴○若目反上视眸子动当灸中取之法横度口尽两吻际又横度鼻下亦尽两边折去鼻度半都合口尽为度从颊上发际上行度之灸度头一处正在上未合骨中随手动者是此最要处也灸三壮次灸当头上入发二分许直望鼻为正次灸其两边目瞳子直上入发际二分许次灸顶上回毛中次灸主客人穴在眉后际动脉是次灸两耳门当耳开口则骨解开动张陷是也次灸两耳上卷取之当卷上耳头是也○一法大人当耳上横三指小儿各自取其指也次灸两耳后完骨上青脉亦可以鍼刺令血出次灸玉枕项后高骨是也次灸两风池在项后两辕动筋外发际陷中是也次灸风府当项中央发际亦可与风际三处高下相等次灸头两角当回毛两边起是也又灸鼻人中口上灸当令近鼻次灸承浆至此又有太极者可灸两眉头是也【出婴孺方】已上头部凡十九处儿生十日可灸三壮三十日可灸五壮五十日可灸七壮病重俱灸之轻者只要灸中风池玉枕也艾使熟炷令平正着肉火势乃至病所也艾若生炷不平正不着肉徒灸多炷无益也○若腹满短气转鸣灸肺募在两乳上第二肋间宛中悬绳取之当童子是次灸膻中次灸胸堂次灸脐中次灸薛息薛息在两乳下第一肋间宛宛中是也次灸巨阙大人去鸠尾下一寸小儿去脐作六分之寸去鸠尾下一寸是也次灸胃脘次灸金门金门在谷道囊之后当中央是也从阴囊下度至大孔前中分之○已上腹部十二处胸堂巨阙胃脘十日儿只可灸二壮一月以上可灸五壮阴下缝中可灸二壮或云随年壮○若脊强反张灸大椎并灸诸脏腧及督脊上当中从大椎度至穷骨中屈更从大椎度之灸度下头是督脊也○已上背部十二处十日儿可灸三壮一月已上可灸五壮○若手足掣疭惊者灸尺泽次灸阳明次灸少商次灸劳宫次灸心主次灸合谷次灸三间次灸少阳○已上手部十六处其要者阳明少商心主尺泽合谷少阳也壮数如上○又灸伏兔次灸三里次灸腓肠次灸阳明次灸少阳次灸然谷○已上足部十四处皆要可灸壮数如上手足阳明谓人四指凡小儿惊癎皆灸之若风病大动手足掣疭者尽灸手足十指端又灸本节后
　　治小儿癫癎瘈疭脊强低引项
　　灸长强穴三十壮在脊防端跦地取之乃得
　　治小儿癫癎惊风目
　　灸神庭穴七壮在鼻直上入发际五分
　　治小儿风癎者先屈指手如数物乃发也
　　灸鼻柱上发际宛宛中三壮
　　治小儿惊癎先惊怖啼呌后乃发也
　　灸顶上旋毛中三壮及耳后青络脉【旋毛中即百防穴也】
　　治癎头目痛颈项强急胷脇相引不得倾侧癫疾不呕沫
　　灸本神在曲差傍一寸半在发际又直耳上入发际四分足少阳阳维之防灸五壮
　　治小儿惊癎
　　灸临泣当目上眦直上入发际五分陷者中足少阳太阳之防灸三壮主颊青不得视口沫出两目眉头痛小儿惊癎反视○外台甲乙绖云灸筋缩在第九椎节下间督脉气所发俛取之灸三壮主小儿惊癎瘈疭狂走疾急强目转上挿○圣惠灸长强一穴在腰腧下脊体骸端陷者中灸五壮主腰脊急强不可俛仰癫狂病大小便难洞泄不禁五淋久痔小儿惊癎病　又灸瘈脉二穴一名资脉在耳后鸡足青脉是穴主头风耳后痛小儿惊癎瘈疭呕吐泄注惊恐失精视瞻不明防瞀灸二壮鍼入一分○又小儿惊癎灸鬼禄穴一壮右唇中央上炷如小麦大用钢刀尖断更住○又秦承祖灸小儿胎癎妳癎惊癎狐魅神邪及癫狂病诸般医治不瘥者以并两手大拇指用软丝绳子急防之灸三壮艾炷着四处半在甲上半在肉上四处尽焼一处不烧其灸不愈神效不可量也诸开灸上一壮如小麦大○婴孺方审是癎候急灸顶上旋发中○若眼直视灸两目直瞳子发际各一处心下一寸宛宛中脊上一处当兊骨上一处大观一处各灸二七壮顶上多灸亦良○更见有癎候两乳内各一寸七壮屡试大效○小儿食癎者先寒热洒淅乃发也灸鸠尾已上各穴不可一时下灸特诸处无效即续次灸之轻者中额上发际鼻人中耳门风池玉枕可也○凡灸头风大多者不过三十壮此则沉者不可懒灸可日日灸之也○又灸口吻各二七壮○又灸诸癎穴不可悉灸候诸处无效方灸之○千金翼云灸第二椎及下穷骨两处以绳度中折绳端一处是脊中骨也○凡三处复断此绳作三折令合等叅合如厶字以一角注中央灸下二角夹脊两边便灸之凡五处也以丹注灸所五处各百壮削竹为藤绳○婴孺又云凡灸癎得啼为轻易治不得啼为重难治小儿生十数日便得癎者皆可灸也可灸一壮其要极若三五壮
　　治小儿惊癎
　　灸囊下缝二七壮又两乳头三壮又灸天防百会又灸耳上发际各五壮
　　治小儿癎喘不得息耳聋　穴取颅息　治癎惊如有见者　穴列缺并取阳明经　治癎瘈遗精若虚则病诸瘕癫实则闭癃少腹中热善寐　穴大敦　治癎瘈手足扰目昏口禁溺黄　穴商邱　治风从头至足癎瘈口闭不得开每大便腹暴满按之不下一作噫悲喘穴昆仑　癎病腹满常噎气　灸亶中巨阙各五壮
　　【亶中在乳中间平乳取之巨阙在脐上六寸】　风癎病角弓反张【全婴方】灸上星三壮　治马癎　穴金门　仆参　治羊癎穴防宗下空中　治小儿但是风癎病证诸医治不瘥【明堂经】　穴率谷　治小儿发癎瘈疭呕吐涎沫惊恐赤颊瞻视不明　穴颅　治小儿发癎瘈疭　穴昆仑治小儿发癎瘈疭　穴瘈脉　神道　颅　治小
　　儿发癎张口揺头身反折　穴金门　治狂癎不识人及治风癎【全婴方】　灸百会五壮　治风癫　灸督脉【在鼻直中入发际三壮】　治癫厥狂走欲死　灸足大指毛中三壮治狂发无常披发大呌欲杀人不避水火　灸间使
　　【在掌后三寸两筋中间男左女右随年壮】　治小儿惊癎风癎瘈疭发即先时鼻多清涕顶肿　穴前顶　治小儿惊癎　穴长强身柱　治小儿惊癎瘈疭呕吐泄注惊恐失精瞻视
　　不明　穴瘈脉　长强　治小儿惊癎　穴会　前顶　本神　大椎　治小儿惊癎张口揺头啼呌反折【全婴方】　灸脐中三壮　治癎发目上挿　穴攅竹　治小儿癎喘不得息　穴会
　　治小儿二十四种瘹法
　　第一瘹牙关紧口不开
　　灸耳门相对一寸七壮穴在直耳门近眼
　　第二鬼瘹手脐冷眼不转睛口中乱道
　　灸大拇指后纹每七壮在大指节上
　　第三獐瘹浑身壮热两手如梳头啼哭声促
　　灸两手心及顶前一寸各灸二七壮
　　第四牛瘹弄唇撮口
　　灸鬼门穴在乳下麦粒七壮
　　第五瘹浑身壮热上气擡肩喘息不调头足俱冷肚胀
　　灸两肋头并发心各七壮两肋是章门穴
　　第六虎瘹目不转睛两手不开乍寒乍热
　　灸百防穴大拇指节上各三七壮
　　第七猫瘹连牙欠口吐舌上唇
　　灸人中穴鼻柱下玉泉穴在枕骨下一寸第四椎两边各一寸半各七壮
　　第八风瘹
　　灸玉枕穴在脑杓尖头二七壮
　　第九螳蜋瘹撮口吐沫两手在胷前
　　灸肩上头脐心各三七壮
　　第十蛇瘹吐舌不狂
　　灸耳垂下七壮
　　第十一脾瘹胸内气结喘息不匀
　　灸脐下一寸三七壮未瘥灸胃脘脐上四指并穴两傍各四指各七壮腹中鸣是效
　　第十二血瘹泻血不定
　　灸大腹穴三壮在足大指去爪甲如韮叶
　　第十三搜腹瘹脚冷泻痢不常
　　灸脊腧腰眼上四寸是又灸穴两傍各一寸半各三七壮未瘥灸腰眼三七壮
　　第十四心瘹吐逆不定身体壮热
　　灸百会穴三七壮未瘥后心三七壮
　　第十五瘖瘹不语言
　　灸玉泉穴在玉枕下一寸灸乳上三指各二七壮第十六腊瘹不热乳食寻常多睡眼不开
　　灸足踝骨上四寸男内踝女外踝各三七壮发际二七壮
　　第十七鸡瘹手爱人口黒色
　　灸后心五壮未瘥灸两手心各三七壮
　　第十八猴瘹搐一边眼不住
　　灸前后心三七壮或有手如梳头者灸第六椎两傍各一寸半各三七壮
　　第十九弓瘹身体壮热脊骨凉急如反弓
　　灸后心三七壮未瘥灸第九椎两傍各一寸半三七壮
　　第二十瘹干呕不定四肢无力
　　灸气腧十五壮第十二椎两傍灸各一寸半
　　第二十一癎瘹握两手如弓不转眼睛
　　灸后心五十壮
　　第二十二瘹面青撮口眼中泪下【此是破军星所作】
　　灸后心五十壮
　　第二十三瘹惊哭不定咬牙作声【此是廉贞星所作】
　　灸第五椎下两傍各一寸半各三七壮
　　第二十四瘹揉眼睛咬指甲【此是文曲星所作】
　　灸两手心三七壮未瘥灸中指头七壮
　　治小儿惊瘹
　　牙关硬　百防上灸三七壮又灸耳后一寸当时得效舌防唇连牙欠口此名牛星瘹　灸人中三七壮
　　爱吐逆舌不住名蛇惊　灸承浆穴二壮　爱咬人名狐瘹　灸后心一百壮下元虚腹胀气块排连脐上脐心灸一七壮　翻眼擡睛名天瘹　于足大拇指当节上灸一七壮　破腹害肚米谷不消脚脉不行是搜腹瘹病凖前之穴灸之　多睡防目不开　内踝上面正四寸急灸之
　　疳病
　　治小儿疳瘦
　　于胷下鸠尾骨尖上灸三壮次于脊下端尾翠骨尖上灸三壮○兼小儿疳瘦脱肛体瘦渴饮形容瘦瘁诸方不瘥尾翠骨上三寸骨陷中灸三壮
　　治小儿惊疳黄瘦块腹胀防痢一切损虚
　　灸鸠尾下脐上中停中脘穴二七壮又脊骨从上第十椎下两傍各一寸半脾俞穴二七壮甚佳
　　治小儿脾神法
　　未灸之前先于土田地上画个十字中心先灸一炷令云不灸天神不灸地神只灸脾神灸毕后灸病儿男左女右手用竹片四五寸长令小儿搦定拳头将竹片于中指背节头为凖比至中节尽处将竹虚折过再比囘一般齐折折作如此様令防腰眼下左右隐然有二坑窝处将□此様竹二尖顶一窝穴中尖落处即腰眼也如此比定□窝窝以上尖为腰眼穴其艾炷视小儿歳数大小病势轻重加减小者如筯头大大者如小指尖大多者灸四七少者灸三七灸毕男于左脚腕上凹中窝穴内拔出火气小儿三歳以下灸三炷五歳以上灸七壮灸毕将竹杖□如上者通长舒直于病儿心坎上边立直竹片下边尽处为穴心坎作如此様心穴亦看小儿大小及病势轻重轻则灸三炷重则灸二七病发者中病也如不发可用发疮物令小儿食之即发既发之后却须忌口十数日于疮则有效验只在十日半月之间进饮食退黄色变容顔取竟取万全之效吾家之孙頼此以活余人愈者甚多如若灸时得一知穴法之人防定尤佳
　　治小儿腹大　灸分水
　　治小儿无辜疳脑后顶边有核如弹子按之转动软而不疼其间有虫如米粉不速破之则虫随热气流散淫蚀脏腑以致肢体作恶疮便利脓血壮热羸瘦头露骨立皆因气血虚惫所致或因洒濯儿衣露于檐下为鸱鸟落羽所汚儿着此衣虫入皮毛亦致斯疾凢晒儿衣随须微火烘之
　　用鍼刺破以膏药贴则愈
　　治小儿癖气久而不瘥者
　　灸中脘一穴章门一穴在大横外直脐季肋端侧卧曲上足举臂取之右中脘章门二穴各灸七壮脐后脊中灸二七壮取中脘从下取病人四指是穴灸之无不效也
