<!-- { "loadSidebar": true } -->
　　治小儿乳癖
　　用麄线两条各量两乳头中间濶狭于两乳头上垂下照端直方停对两乳于左右肋上灸七壮炷如麦大治小儿癖【出危氏方】　灸两乳下一寸各三壮　治小儿哺露　灸大椎又灸尺泽在腕内横纹中尖又灸九角治小儿疳蚀疮　灸第十五椎侠脊两傍七壮未瘥再加七壮　治小儿腹满不能食饮　穴悬钟　治羸瘦不肥食饮少不生肌肤【出资生经】　灸胃腧三壮一作一壮【在第十二椎下两傍各一寸半】　治小儿身羸瘦贲豚腹肿四肢懈惰肩背不举【出济生拔粹方】　灸章门二穴二七壮在大横外直脐季肋端侧卧屈上足伸下足举臂取之
　　呕吐
　　治呕吐【出全婴方】灸上脘中脘各三壮【上脘在脐上五寸中脘在脐上四寸】治小儿呕吐奶汁【出幼幼新书】灸中庭一穴一壮【在亶中穴下一寸陷者中】　治吐痢过多手足厥冷六脉沉细　灸第二脚指上中节纹三壮立愈男左女右　治小儿呕吐泄痢穴瘈脉　治小儿呕吐涎沫　穴颅　治霍乱已死无命有暖气者【出全婴方】取草围一足从指头至跟匝捻取等折一半以度从足跟着地处上行度尽是穴灸七壮
　　疟
　　治小儿疟疾　灸大椎百防各随年壮　治小儿瘟疟灸两乳下一指三壮　治小儿疟久不愈　灸足大
　　指次指外间陷者中各一壮内庭穴也
　　泄痢
　　治小儿秋深冷痢不止者　灸脐下二寸三寸间动脉中三壮　治小儿洞泄　穴然谷　治小儿脱肛防血深秋不止及疳痢脱肛　灸尾一壮脊端穷骨也
　　治小儿大肠虚肛门出【出直指方】
　　灸百防穴直取前后发际折中横取两耳尖折中在头之中心端正螺毛处是也两手握蒜灸灸则肛肠自收治小儿脱肛泻血每发脏腑撮痛不可忍者【出明堂经】灸百防七壮　治小儿痢下赤白秋末脱肛每厠腹痛不可忍者【明堂作肛疼】　灸十二椎下节间名接脊穴一壮治脏热肛门脱出及疳痢脱肛体瘦渴饮形容瘦瘁诸治不瘥
　　灸顶上旋毛中三壮即入又灸尾翠骨三壮又灸脐中随年壮○岐伯曰兼三伏内用桃枝水浴儿午时当日灸之后用青绵子拭当有疳虫随汗而出此法神妙
　　目病
　　治小儿雀目疳眼及眼闇冷泪　穴睛明　治小儿疳眼　灸合谷一壮　治目澁怕明状如青肓　灸中渚各一壮　治小儿妳癖目不明　灸肩中俞各二十壮【明堂作各一壮】　治小儿二三嵗忽发两眼大小角俱赤　灸大指次指后间一寸五分陷者中各三壮　治小儿热毒风盛眼睛疼痛　灸手中指本节头三壮名拳尖也治小儿三五嵗两眼每至春秋忽生白翳遮瞳子疼
　　痛不可忍者　灸九椎上一壮　治雀目夜不见物【出全婴方】　灸手大指甲后一寸内兼横纹头白肉际各一壮亦治翳障　治小儿斑疮入眼　灸大抒二穴各一壮项后第一椎下两傍各一寸半陷者中炷如小麦大治小儿目不明　穴肝俞可灸一二七壮　治小儿口吐臭气【出幼幼新书】　灸手心一炷　治小儿口中肿或有疮蚀断腥臭秽气冲人　灸劳宫七壮
　　口耳喉舌病
　　治小儿重舌　灸行间随年壮穴在足大指岐中又灸两足外踝上三壮　治喉中鸣咽乳不利　穴璇玑灸三壮　治小儿急喉病【出幼幼新书】　灸天突穴一壮　治喉痹哽噎咽肿不得息水浆不下【出全婴方】　灸膈腧【在第七椎下两傍各一寸半】　又灸鸠尾【在蔽骨下五分】　治耳聋嘈嘈无所闻【出全婴方】　灸浮白【在耳后入发一寸】　治小儿耳聋　穴颅　鍼牙疼【出幼幼新书】　鍼随左右边疼手大指次指掌间入一寸得气絶补三十九息
　　大小便病
　　治小儿遗尿亦治尿血　灸脐下一寸半随年壮又灸大敦三壮　治小儿尿血　灸第七椎两傍各三寸随年壮　治大小便不利欲作腹痛　灸荣冲四穴百壮【穴在胸背脊四面各一寸】　治腹热闭时大小便难腰痛连胸　灸团罔百壮【穴在小肠俞下二寸横三寸间灸之】　治大小便不通　灸脐下一寸三壮又灸横　百壮　治小儿大小便不通灸口两吻各一壮　治小儿卒不尿　右安盐于脐中灸之　治大小便不通　灸八窌穴在腰目下三寸背脊相去四寸边各四穴计八穴故名八窌　治小便不利大便泄注　灸天枢百壮穴在侠脐相去一寸魂魄之舍不可鍼大法在脐傍一寸合脐相去可三寸也治小便不利大便数注　灸屈骨端五十壮
　　防病
　　治小儿防法
　　右将儿坐碓头祝之曰坐汝令儿某甲阴囊防故灸汝三七二十一枚灸讫便牵小儿令雀头下向者囊缝当阴头灸缝上七壮即消已验艾炷猬簪头大耳
　　治小儿气防　灸厥阴大敦左灸右右灸左各一壮治小儿胎疝痛不得乳　穴筑賔　治小儿卒疝呕逆恶寒喉干腹肿内踝前痛淫泺防痠腋下肿　穴太冲【又云治小腹痛小便不利如淋】　治小儿偏坠若非胎中所有在后生者【出济生拔粹方】　灸茎下坚囊前中门强子上七壮即愈
　　治小儿疝气阴囊核肿痛
　　如一岁儿患甚向阴下缝小下有血灸三壮瘥如五岁儿以上患即从阴上有穴灸之即愈又法灸大敦七壮
　　治小儿胎产疝卵便肿者
　　灸囊后缝十字文当上三壮春灸夏较夏灸秋较秋灸冬较冬灸春较
　　治小儿阴肿
　　灸内昆仑二穴三壮即太谿穴
　　治小儿阴疝肿发便肿痛
　　灸足大指本节三炷随痛左右灸之
　　杂病
　　治小儿多涕者是脑门被风拍着及肺寒也　灸防治小儿饮水不歇面目黄者　灸阳纲各一壮　治
　　小儿五六岁不语者心气不足舌本无力拨转难　灸心腧三壮或足两踝各三壮
　　治小儿卒患肚皮青黒不急治须臾即死
　　灸脐上下左右去脐半寸并鸠尾骨下一寸凡五处各灸三壮
　　治小儿陷
　　灸脐上下各寸半及鸠尾骨端又足太阴各一壮
　　治小儿不合
　　灸脐上下各五分二穴各三壮灸疮未发门先合
　　治水气四肢浮肿及腹大
　　灸分水三壮在脐上一寸炷如小麦大
　　小儿背者生时被客风拍着脊骨风达于髓也以致如是
　　灸肺腧心腧膈腧各三壮然法亦累用十有三得效亦无全效之功符直殿之孙绍熈辛亥春灸即效
　　治小儿胸缘肺热胀满攻胸膈所縁生又縁乳母食热麫五辛致使转更胸高起也
　　灸两乳前各一寸五分上两行三骨罅间六处各三壮炷如小麦大春夏从下灸上秋冬从上灸下若不依此法灸十患不愈一二也
　　治失欠颊车蹉
　　灸背第五椎一日二七壮满三日未瘥灸气冲二百壮胸前喉下旧骨中是亦名气堂
　　治颊车蹉闪
　　灸足内踝上三寸宛宛中或三寸五分百壮三报此三阴交穴也
　　治小儿食每头痛及五心热者　穴譩譆　治小儿脇下满泻痢体重四肢不收痃癖积聚腹痛不食痰疟寒热　灸脾腧二穴【在十一椎下两傍相去各一寸五分】○又治腹胀引背食饮多渐渐黄可灸七壮黄疸者可灸三壮　治瘾痒痛方　灸曲池二穴小儿随年壮发即灸之神良
　　治邪病卧瞑瞑如死
　　灸风府五壮在后发际上一寸大筋内宛宛中禁鍼妄语鬼言灸鬼禄五壮刀子决断尤佳凡人中恶先掐鼻是也　又法大呌狂走灸足三里在膝下三寸胫外又法邪病四肢重痛并诸杂候尺泽主之在动脉中治咳嗽久不瘥　灸肺腧五壮在三椎下两傍各一寸半　治咳而泄不欲食　穴商邱　治小儿心疼　灸足大拇指中节上三艾即止男左女右　治小儿顶肿穴前顶　治小儿鼻多清涕　穴前顶
　　普济方卷四百二十四
<子部,医家类,普济方>
　　钦定四库全书
　　普济方卷四百二十五　明　周王朱橚　撰本草药品畏恶
　　玉石上部
　　玉泉【畏欵冬花】　玉屑【恶鹿角】　丹砂【恶磁石畏咸水】　曾青【畏兔丝子】石胆【水英为使畏牡茵桂芫花辛夷白薇○茵音郡】　钟乳【蛇床为使恶牡丹石牡蒙畏紫石英蘘草】　云母【泽泻为使畏防甲及流水○防音驼】　朴硝【畏麦句姜】　硝石【火为使恶苦参苦菜畏女苑】　芒硝【石韦为使恶麦句姜】　白矾【甘草为使】　滑石【石韦为使恶曾青】　紫石英【长石为使畏扁青附子不欲防甲黄连麦句姜】　白石英【恶鬼臼】　赤石脂【恶大黄畏芫花】　黄石脂【曾青为使恶细辛畏蜚蠊○蠊音亷】　白石脂【鷰粪为使恶松脂畏黄芩】　太一余粮【杜仲为使畏鐡落菖蒲贝母】
　　玉石中部
　　水银【畏磁石】　殷孽【恶防己畏本】　孔公孽【木兰为使恶细辛】　阳起石【桑螵蛸为使恶泽泻菌桂雷丸蛇蜕皮畏兔丝子○音郡蜕音税】　凝水石【畏地榆解巴豆毒】　石膏【鸡子为使恶莽草鬼臼】　磁石【柴胡为使畏黄石脂恶牡丹莽草杀铁毒】石【恶松脂栢子仁菌桂○音郡】　理石【滑石为使畏麻黄】
　　玉石下部
　　青琅玕【得水银良畏鸡骨杀锡毒】　礜石【得火良棘针为使恶虎掌鬼臼鹜屎细辛畏水】特生礜石【得火良畏水】　方解石【恶巴豆】　代赭【畏天雄】　大盐【漏芦为使】
　　草药上部
　　六芝【薯蓣为使得髪良恶怕山畏扁青茵陈】　天门冬【垣衣地黄为使畏曾青】　麦门冬【地黄车前为使恶欵冬苦瓠畏苦参青葙】　术【防风地榆为使】　女葳葳防【畏卤咸】　干地黄【得麦门冬清酒良恶贝母畏芜荑】　菖蒲【秦艽秦皮为使恶地胆麻黄○艽音胶】　逺志【得茯苓冬葵子龙骨良杀天雄附子毒畏真珠蜚蠊藜芦文蛤】　泽泻【畏海蛤文蛤】　薯蓣【紫芝为使恶甘遂】　菊花【水枸杞根桑根白皮为使】　草【木干漆苦参为使恶逺志及甘遂大防芫花海藻】　人参【茯苓为使恶□疏及藜芦○□音摉疏音疎】石斛【陆英为使恶凝水石巴豆畏白僵蚕雷丸】　牛膝【恶荧火鳖甲陆英畏白前】　细
　　辛【曾青枣根为使恶狼毒山茱萸黄耆畏硝石滑石及藜芦】　独活【蠡实为使○蠡音礼】　柴胡【半夏为使恶皂荚畏女苑藜芦】　庵【音淹】防【音闾】子【荆子薏苡仁为使○薏音意苡音以】菥【音锡】蓂【音覔】子【得荆子细辛良恶干姜苦参】　龙胆【贯众为使恶防葵地黄】
　　兔丝子【冝圆不宜煮得酒良薯蓣松脂为使恶雚菌雚音桓菌音郡】　巴防【覆盆子为使恶朝生雷丸丹参】　蒺藜子【乌头为使】　防风【恶干姜藜芦白欵芫花杀附子毒】　络石【杜仲牡丹为使恶铁落畏菖蒲贝母】　黄连【黄芩龙骨理石为使恶菊花芫花参白鲜畏欵冬胜乌头解巴豆毒】　沙参【恶防己及藜芦】　丹参【畏醎水及藜芦】　天名精【垣衣为使】　决明子【恶实为使恶大麻子】　芎防【白芷为使】　续断【地黄为使恶雷丸】黄耆【恶鳖甲】　杜若【得辛夷细辛良恶柴胡前胡】　蛇床子【恶牡丹巴豆贝】
　　【母】　茜根【畏鼠妇】　飞亷【得鸟头良恶麻黄】　薇衘【得秦艽良】　五味子【苁容为使恶葳防胜乌头】
　　草药中部
