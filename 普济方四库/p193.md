<!-- { "loadSidebar": true } -->
　　右入胆内线防暗处隂干细研磁合盛左痛吹右鼻右痛吹左鼻两度愈
　　槐实散　治风头痛清头目化风痰
　　槐实【炒八两】荆芥穗【四两】甘草【炙一两】防风【去义三两】
　　右为散毎服一钱茶酒任下食后服
　　天南星散　治风头痛心膈烦热壅滞头面虚汗及上焦壅热病治之
　　天南星　半夏【各一两二味为末水八升浸两伏时逐日换水日足隂干】附子【生末六钱】乌头【生末七钱】
　　右同研匀大人半钱小儿一匙生葱薄荷茶调下
　　桂枝葛根汤　治太阳病颈项强汗出恶风为表虚
　　桂枝　芍药　甘草【各七钱】葛根【一两三钱】
　　右剉散每服四钱姜五片大枣一枚煎服
　　皂荚散　治风头痛
　　皂荚【猪牙者七挺烧灰】乌头【一枚炮裂去皮脐】莎草根【七枚生】
　　右为散毎服一钱腊茶调下并三两服
　　治风头痛及偏头痛吹鼻方
　　莱菔子【半两】生姜汁【半合】
　　右相和研极细绞取汁入麝香少许滴鼻中搐入立定偏头随左右用之
　　治一切风痰及头疼不可忍方
　　防芦【一两】雄黄【一分研】
　　右为散研匀每服半钱至一钱温水调服取吐一方只单捣防芦取细末每搐少许作药亦妙
　　治鼻塞及头疼风痰
　　马牙硝【研细半两】地黄汁【一合】
　　右相和于铜器中用慢火煎令干便取出研细每挑少许入鼻搐上吐痰即差
　　恶实散【出箧中方】　治风头及脑掣痛不可禁者摩膏主之
　　又方用牛蒡茎叶取浓汁二升合无灰酒一升盐花一匙头慢火煎令稠成膏以摩头痛处风毒散白芷亦主时行头痛摩时须极力合作热乃速效冬月无苗用根代之亦可
　　治一切风虚常恶头痛欲破者
　　右用杏仁去皮尖干暴为末水九升研滤作粥法缓火煎令如麻腐取起和羮粥内酒一匙服之每食前不限多少服七日后大汗出禁风冷猪鸡大蒜酢一剂后诸风减差春夏恐酢少作服之秋九月后煎服之
　　上清丹【出经効济世方】　治风痰头痛不可忍者
　　大天南星　茴香【等分】
　　右生用为末盐醋煑糊为丸如梧桐子大食后姜汤下二粒
　　又方南荆散【出经効济世方】
　　天南星【一个重一两】荆芥穗【各等分】
　　右为末生姜汁煑糊为丸如梧桐子大食后姜汤下二十丸
　　二圣散【出御药院方】　治风头痛上焦壅滞心膈烦热及治偏头疼
　　硝石　细辛【华隂者去苗叶各一分】
　　右研为细散毎服用半匙发时防入不痛边鼻内或用纸撚子蘸药絍鼻中如未已方搐痛边鼻内
　　菊花汤【一名救生散】　治风头痛【方见本门风头类】
　　石膏丸【出圣济总録】　治风毒上攻头痛
　　石膏【研】菊花　防风【去义】葛根【剉各二两】
　　右为末炼蜜和丸如梧桐子大毎服二十丸加至三十丸食后卧熟水下
　　芎防散　治风壅头痛【方见本门首风类】
　　荆芥散【出圣济总録】　治风邪客于阳经头目重及头面虚汗连脑痛
　　荆芥穗【半两】乌头尖【一分】雄黄【研一钱】白僵蚕【直者炒一分】
　　右为散毎服一钱荆芥茶调下毎服药讫卧少时
　　都梁丸【一名止弹丸】　王定国因被风吹项背拘急头目昏太阳并脑俱痛自山阳拏舟至泗州求医杨吉老既诊脉即与药一弹丸使服王因疑诘经一时再作并进两丸病若失去王甚喜问为何药答云公如道得其中一味即此方王思索良久自川芎防风之类凡举类种皆非但一味白芷耳王亦神之此药初无名王曰是药出自都梁今竟可名都梁丸也大治诸风晕妇人产前产后乍伤风邪头目昏重及血气头痛服之令人目明凡沐浴后服一二粒甚佳暴乍暖神思不清头目昏晕并宜服之【出徳生堂】
　　右用香白芷大块择白者新洁者先以棕刷去尘土用沸汤泡洗四五遍为细末炼蜜和丸如弹子大每服一丸多用荆芥防腊茶细嚼下食后常服诸无所忌只干嚼亦可一方如热风冷酒调冷风热酒调下一方细嚼川芎葱白茶清送下
　　又方【出经验良方】　治头风脑骨痛
　　方用水浸皂荚春浸三日夏秋五日冬十日就水洗净新瓦焙干为末毎用一匙茶调服又将少许吹入鼻中
　　治卒中恶风头痛方【出千金方】
　　右捣生乌头以大酢和涂故布上傅痛处须臾痛止日夜五六傅逐痛处傅之捣乌头须去皮一方涂于顶上脑角太阳穴风府之上须臾痛止
　　又方【出千金方】
　　右用羊胆入元精石末隂干水调一匙吹鼻中立止
　　大蒜搐鼻法【一名搐鼻法】　治头风头痛不可忍亦可搐小儿惊风【出仁存方】
　　右用蒜七个先烧地通红扫出火将蒜去皮逐个于红地上磨成膏子地上却将僵蚕一两去嘴足安在蒜上用碗覆定四边勿透气来日取出只用僵蚕为末先含水一口将药末豆大搐于鼻内立效
　　治风头疼痛每欲天隂雨风先发者【出圣惠方】
　　右用桂心一两为末以油调如膏以顶上并额角一方用酒调下
　　豉汤方【出肘后方】　治头风痛
　　右用防汤洗头避风即差
　　枕头方【出圣惠方】　治风头痛
　　右用食茱萸叶细剉洒酒拌匀以绢袋盛之于甑中蒸熟承热分两包子更换枕之取差为度
　　乌金煎【出圣惠方】　治风头痛语澁健忘
　　黒豆【一升净淘】独活【一两】荆芥【一两】石膏【三两】黄芩【一两】
　　右细剉以水五大盏煎至一大盏入无灰酒一升搅滤去滓再煎如稀膏盛于瓷盒中每服食后温酒调下一茶匙
　　吹鼻散　治风头痛及偏头疼
　　蔕末　地龙末　苦瓠末　硝石末【各一两】麝香末【半钱】
　　右药末都研令匀先含水满口搐药末半匙深入鼻中当取下恶物神效
　　通顶散【出济生抜粹】　药
　　石膏　川芎　赤小豆　蔕【各一钱】防芦【少许】
　　右为细末噙水搐之
　　治风头痛每欲天隂风先发者方及风毒上攻头昏眼晕【一名菊花散出圣惠方】
　　甘菊花　芎防【各一两】
　　右为细散每服不计时以温酒调下二钱一方茶清调下
　　又方【出圣惠方】
　　右熟煑大豆内飰瓮中作浆日日温洗头良
　　藿香散　治风客于阳经头重疼痛及偏头凑一边统额角痛【方见本门头痛类】
　　治卒中恶风头疼
　　用芥子为末酢和傅头一周时
　　神术散【出华陀中藏经方】　治伤风头痛声重
　　苍术【四两】川芎【一两】藁本【二两】甘草【一两炙】
　　右防咀每服二钱水一盏生姜三片同煎至七分通口服不拘时
　　消风散【出保生回车论】　治风头疼
　　龙脑　薄荷叶【二两去土令净】荆芥穗【二两】羌活【半两】川芎【半两】细辛【去苗一分】白术【二两剉】石膏【研细水飞日干等分】甘草【半两炙紫色】
　　右杵罗为末毎服二钱茶清或醇酒调下热服日三服不计时一切风寒或沭浴之后并宜服之
　　治一切风攻头目痛
　　用天南星一个掘地坑子火烧令赤安于坑中以醋一盏葢之不令透气冷取出为末每服一匙以酒调下重者半钱匕












　　普济方卷四十五
<子部,医家类,普济方>
　　钦定四库全书
　　普济方卷四十六　　　明　周王朱橚　撰头门
　　首风【论】
　　内经谓新沐中风则为首风首风之状头面多汗恶风当先风一日则病甚甚则头不可以出内至其风日则病少愈夫诸阳之脉皆会于头平居安静则邪无自而入新沐之人皮腠既疎肤髪濡渍不慎于风风邪得以乗之故客于首而为首风其证头面多汗恶风头痛不可以出内者以邪气之客也当先风一日则病甚至其风日则少愈者阳之气以天地之疾风召之风行阳化头者诸阳之会与之相应也是太阳者头之经也六经伤寒惟太阳受病最多葢头居其上当风寒之冲一有间隙则若项若脑若耳若鼻风邪乗气皆得而入之矣况复栉沐取凉饱食仰卧之不谨乎头风为病不必须有偏正头疼之证但自颈项以上耳目口鼻眉棱之间或有一处不若吾之体焉皆其渐也有头疼有头晕有头皮顽厚不自觉知有口舌不仁莫知滋味或耳聋或头汗或目痛或眉棱上下掣痛或鼻中闻香极香闻臭极臭或只呵欠而作晕之状凡此皆头风证也治法大要有热证者消风散用防风荆芥煎汤下无热证者追风散用薄荷清下又有素患头风之人或因伤风寒暑湿之证调理之已获轻安未几头风发则不必拘泥前药无附子又不可也若夫太阳项强一证无汗恶风则为表实合用葛根汤汗出恶风则为表虚合用桂枝葛根汤是又感风邪在头风界限之内者也妇人月适行輙梳箆多成头风痒满头如水泡之状○大凡人病雷头癞干俗呼之谬名也头痛昏皆因浴发而得之即为首风此因邪风在于胸中热甚化而为痰之所致也可以茶调散吐之吐讫次用藏用丸下之后可服乌荆丸若是雷头者上部多有赤肿结核或面血无汗经云火郁发之开之却之可用铫鍼出血则愈灵枢经云夺血者无血血汗俱荡岂不妙哉衰老者可用凉膈解毒消风散热为治年壮者可以荡涤积热大黄牵牛气血宣通使无壅滞而愈○凡头风晕手足麻痹胃腕发痛心腹满闷按如水声可用独圣散吐之吐讫可用清上辛凉之药仲景曰此寒疾结在胸中而致然也○夫头风者是阳明邪热太甚资实少阳相火而为之也多在少阳或在阳明或在太阳视其肿势在何部分随经取之湿热为肿木盛为痛此邪见于头多在前后先出治之大不宜药速速则过其病所谓上热未除中寒复生必伤人命此病是自外而之内者是血病况头部分受邪见于无形迹之部当先缓而后急先缓者谓邪气在上着无形之部分无不至若用重剂速下过其病难已虽无缓药若急服之或食前或顿后服此宜先缓急则药不能除病当徐除浸渍无形之邪也或药性味形体据象皆要不离缓体是也且后急者谓缓剂已泻邪气入于中是到隂部染于有形质之所若不速则损隂也此终始却为客邪当急取之是治客以急也且治主当缓者谓阳邪在上隂邪在下若急治之不能解纷而益乱也治客以急者谓隂分受邪隂分受阳邪此客气急除去之也假令少阳阳明为病少阳为邪出于耳前后也阳明为邪者首大肿也先以黄芩黄连甘草汤通炒过剉煎少少不住服或剂毕再用煨黍粘子新瓦上炒香同大黄煎或去滓内芒硝俱各等分亦时时呷之无合饮食在前得微利及邪气已只前药若不能已再同煎次第服之取大便利邪气则止如阳明渴者加蒌根阳明行经升麻芍药葛根甘草太阳行经羌活防风之类
　　方
　　仙方如圣饼子【出海上方】
　　草乌　天麻　何首乌　天花粉　芎须　半夏细辛　薄荷　荆芥　香白芷　防风　羌活苍术　松香　甘松　藿香　晩蚕沙　赤小
　　豆　菊花　赤芍药　甘菊花　蔓荆子【各等分】
　　右为细末炒麪为饼赤土为衣每服一饼细嚼茶淸送下
　　巴防散【出千金方】　治头中五十种病【方见本门头风类】
　　牛黄丸【出圣济总録】　治首风头项急疼脑重四肢拘急行步有妨
