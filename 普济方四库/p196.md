<!-- { "loadSidebar": true } -->
　　大川芎丸　治首风旋晕急外合阳气风寒相为膈痰饮偏正头疼身拘倦
　　川芎【一斤】天麻【四两郫州者】
　　右为末炼蜜和丸每作十丸每服一丸细嚼茶酒下
　　黄乌丸　治头风不时发作
　　硫黄【六钱生用】乌药【四钱】
　　右为细末宿蒸饼为丸如梧桐子大毎服三五丸食后茶清送下稍者一服住多日则三五服便退
　　荆芥散　治偏正头风及诸般头痛
　　荆芥末　煅石膏末
　　右等分每服二钱葱白三茎姜三片煎汤调服一得立效一方无姜葱
　　治偏风痛不可忍者
　　防风　白芷【各四两】
　　右为末炼蜜和丸如弹子大如牙风毒只用茶清为丸每服一丸茶汤下如偏正头风空心服如上身麻风食后服未止连进三服
　　大豆酒　治头风
　　用大豆三升炒令无声先以一斗二升瓶盛清酒九升乗豆热即倾着酒中宻泥头七日温服之
　　治头风方
　　用荆芥沥不限多少取差止
　　又方
　　用葫芦根一升酒二升渍眠汗出立愈
　　又方
　　用蔓荆子一升为末绢袋盛以酒一斗浸七宿温服三合日三服
　　又方【出千金方】
　　用腊月乌鸡屎一升炒令为黄末绢袋盛以酒三升浸温服任性常令醺酣
　　又方【出千金方】
　　以七月七日麻勃三升麻子一石相和蒸之沸汤一石五斗徧淋之煑取一石渍神麴二十斤令发酿黍米两石五斗热封三七日服清一升百日身澁皮八风胸膈五藏骨髓伏风百病悉去
　　治头风百药不效者
　　用天南星一两以白矾汤泡去毒水五七次焙干为末分作三服毎分用水二盏白梅三个同煎至一盏当发时食服
　　杨梅散【出海上方】
　　用杨梅为末每服二钱食后薄荷茶清调下
　　又方【出海上方】
　　用香白芷二两为末以白梅肉为丸如梧桐子大每服三十丸食后茶清任下
　　治头风并汗方及头中一切风
　　用荆芥茶煎服之
　　治头风沐头方【出肘后方】
　　用茱萸二升水五升煑取三升以绵染拭发眼良
　　又方【出肘后方】　治头风
　　右葶苈子以汤淋取汁洗头上三四度即愈
　　芎防方【出肘后方】　治头风化痰
　　用川芎不计分两净水洗浸薄切片子日干或焙杵为末炼蜜为丸如小弹子大不拘时茶酒嚼下一丸
　　又方【出肘后方】　治头风通大小便
　　用乌臼根皮以慢火炙令脂汁尽黄干后用
　　又方　治头风目
　　用防头烧灰以饮服之
　　菊花方　主男子妇人久患头风闷头发干落胸中痰结每风发即头旋眼昏暗不觉欲倒者是其也方先灸两风池各二十七壮并服此白菊花酒及丸永差其法春末夏初收软苗隂干捣末空腹一方寸和无灰酒服之日再渐加三方寸若不饮酒者但和羮粥汁服之亦得秋八月合花收暴干切取三大斤以生绢囊盛贮三大防中酒中经七日服之日三常令酒相续为佳
　　川乌丸【出鲍氏方】　治一切头风
　　用芧山光乌四两须用清白者去皮脐研为细末用韮菜洗过根干然后取自然汁拨和为丸如菉豆大每服四丸渐加至七八丸用冷茶淸送下临睡服忌鱼腥
　　疗头风【出千金方】
　　用生油二升盐一升入油煎一宿令消尽涂头石盐尤良
　　治头风【出圣惠方】
　　用苦瓠搅碎取汁苇管之属防入鼻其药上冲脑门须臾恶涎流下如稠脓其病立愈可以除根勿以昏晕为疑
　　治诸风头痛
　　用真华隂细辛不以多少水洗净白剉如米大拌好细芽茶同煎细咽下一盏即愈
　　治洗头风【出百一选方】
　　用新通草于新瓦上烧存性为灰每服二钱热酒调下牙闗紧者掉开口灌
　　治头风
　　羌活防风旋覆花独活川芎细辛芽蔓荆子停通七味甘草石膏各半加中风作剉煎为妙寻常只得防红茶大师留下羌活散选尽仙方不如他
　　治头项强不得顾视方【出千金方】
　　右蒸好大豆一升令变色内囊中枕之
　　又方【出千金方】
　　右以九月尢日取菊花作枕袋枕卧良及治头目风热
　　又方【出千金方】
　　右以八月后取荆芥铺牀又作枕头立春日去之
　　又方【出千金方】
　　右穿地作小坑深长等一小尺烧令赤以水沃之令小冷去水内生枕蔕满其上布席就卧近一头人卧之令项当药上以衣着顶两边令气蒸病上汗出良久愈若病大者作地坑亦大
　　治头风头痛明目
　　用菉豆作枕卧即无头风赤眼患
　　治头疼久而不愈痛甚者
　　用苦葫芦不以多少水一盏至三分放冷用筯头或钗头防入鼻中不可多蘸些小立效一方用子为末吹半匙于鼻中其病立止随左右用之
　　如圣散　治雷头风癞干风遍身麻木常服尤妙川乌头　防风【去芦】白芷【各三两】川芎【一两二钱半】草乌头【半两】细辛【去苗土净七钱半】苍术【二两去皮实者】
　　右件生用晒干研为细末如神
　　治雷头风【出济生拔萃方一名清震汤】　夫雷头风者震卦主之诸药不效为与证不相对也震仰盂故予制药内荷叶谓象其震之形其色又青乃类象形也
　　升麻【研一两】苍术【一两】荷叶【全一个】
　　右为细末每服五钱水煎或烧荷叶一个研细用前药调服亦可
　　治头风发
　　雷头风发聴此言羊粪将来不使钱细细罗为细末送服酒下便安然
　　黒白散【出济生抜粹方】　治大头病如神
　　黒乌蛇【酒浸】白花蛇【去头尾酒浸】雄黄【二两二钱】大黄【煨半两】
　　右为细末每服一二钱白汤调下无时
　　治赤头风等证此方名为神圣
　　乳香　没药　川芎　石膏　雄黄【各二钱】盆硝【半钱共用】
　　右为细末每搐鼻中専治赤眼冷泪头风耳聋痒鼻塞声重如患牙疼一防便住
　　摩头散【出千金方】　治头风及风毒攻脑疼痛
　　防茹　半夏　蜀椒【各六分】乌头【八分】桂心【七分】莽草【四分】附子　细辛【各一两】
　　右治下筛以大酢和摩头记日数三日头肤痛四五日后一着药如前十月以酢浆洗头复摩药即愈若生息肉并咽喉中息肉大如枣欲塞以药摩之即愈耳鼻齿有疾并用之良
　　犀角升麻汤　治鼻额间痛或痹不仁【方见本门头面风类】金花一圣散【出朱氏集验方】　治头风
　　川芎　川乌　白芷【各等分】
　　右为细末每服一匙以生葱三寸薄荷叶三四片同煎食后调服
　　又方【出朱氏集验方】　治头风
　　杨梅皮【多用】
　　右为细末入消风散薄荷煎各一贴若杨梅皮末多则各加两贴合和为末却用十分厚白梅肉杵为丸弹子大每服一丸食后葱茶嚼下
　　徐介翁熏头风方【出澹疗方】
　　乳香　地龙【等分】指甲【不拘多少细剉】
　　右同为细末每服一捻向香炉内慢火烧之却以纸卷筒如牛角状尖上留一小孔以病人之鼻承之熏透为度遇熏时须含温水令满口熏晕即吐去必有涎痰在内仍防好茶一盏呷之即愈
　　治眉心并眉梁骨疼者痰饮也【出澹疗方】
　　宜用二陈汤煎饮吞下青州白丸子最验
　　沉香顺气汤【出家藏经验方】　専治头风
　　白术　白茯苓【各一两】缩砂仁　川芎　人参【各半两】陈皮　干姜【各三钱】半夏【切片姜汁和匀焙干半两】丁香　甘草【各三两】沉香【半两】
　　右为麤末毎服三钱水一盏半生姜七片同煎至八分去滓温服不拘时崔菊坡甞苦头风遂宁何起岩以此方进之服之而愈
　　全蝎散【出杨氏家藏方】　治头风攻注口眼不正
　　全蝎【三枚去毒醋炙】赤足蜈蚣【一条醋炙】麝香【一匙别研】神砂【一钱别研】
　　右件为细末同研匀每服一匙温酒调下食后临睡
　　细辛散【出杨氏家藏方】　治洗头伤风项背拘急甚者数搐之细辛【半两去叶土】防风【半两去芦】川乌头尖【七枚去皮生用】地龙【去土半钱】
　　右件为细末每服二钱水一盏入酒少许槐白皮一寸同煎至七分温服不拘时
　　麝香防丸【出杨氏家藏方】　清利头目消风壅
　　香白芷【四两】麻黄【去根节】藿香叶【去土】天麻【去芦】甘草【炙】羌活【去芦已上五味各一两】细辛【去叶】藁本　全蝎【去毒】川芎　雄黄【别研】白附子【炮已上六味各半两】脑子【一钱】麝香【半钱】
　　右为细末炼蜜为丸每两作一十丸每服一丸细嚼薄荷茶下不拘时
　　神效散【出衞生寳鉴】　専治头风
　　江茶【二两】香白芷【半两为细末】
　　右一处水调成膏子摊在盏内用巴豆十四个槌碎逐个烧烟薫尽为度隂干为末每服一大钱薄荷七叶白梅一个水一盏煎至六分临发时服七服立效
　　梅煎散【出衞生寳鉴】　治头风
　　南星【二两】川芎【一两】白芷【半两并生用】
　　右为细末毎服一钱水一盏半腊茶一钱白梅一个煎至半盏发时服立效
　　胜妙散【出衞生寳鉴】　治头风亦治暴感风寒发散外邪苍术【四两泔水浸一宿】草乌【二两半炮】白药　何首乌【一两】川芎【半两】白芷【一分】羌活【一钱】防风【一分】独活【一分】藿香【半两】地龙【一两去土】
　　右为细末每服一小钱用薄荷茶调下
　　金花散【出衞生寳鉴】　治头风
　　川芎【六个三个炮三个生】全蝎【十个】雄黄　白僵蚕　华拨【各六两】石膏【一两煅】香白芷　川芎【各半两】荆芥【一两】龙脑薄荷【一两】
　　右为细末每服一钱用葱白茶调下
　　天雄散【出衞生寳鉴】　治头风
　　天雄【一两如无以大川乌代之】雄黄【半两水磨澄干】川芎【一两半】全蝎【半两去土】白僵蚕【四钱直者去丝嘴】荜拨【三钱微炒】
　　右为细末每服一小盏腊茶调下如牙疼先以盐汤潄口次用药擦牙上即愈
　　通闗散【出衞生寳鉴】　治八般头风
　　用半夏为末百草霜少许以纸一条入药半夏作纸撚子焙极干毎用药时先含水一口将纸撚子防着鼻中搐之如有涎即吐去再含水再搐如此用三次见效
　　香芎散【出华陀中藏经方】　治一切头风
　　香附子【半斤炒去毛】川芎【二两】甘草【一两炙】石膏【一分研】
　　右为细末毎服一钱腊茶荆芥汤防服食后
　　右乡古贩散【出华陀中藏经方】　治头风血风又名荆芥散
　　荆芥穗【一斤】干菊花【半斤】川芎【四两】白术【二两】
　　右为细末食后茶调二钱此药明目去风
　　治男女一切头风发作有时甚则头痛大腑热宜服此方【出防命方】
　　荆芥穗【半两】防风　蝎稍　伏牛花　川芎　僵蚕【去丝】桑寄生　山茵陈　牵牛【各一分】
　　右为细末每服二钱半用水一盏先煎令沸入药末搅便急泻出和滓吃
　　通气防风汤【出试效方】　清利头目寛快胸膈夫胸中若不利者悉初由于表
　　黄耆【三钱】甘草【炙四两】人参【五钱】葛根【一钱半】防风【一钱】蔓荆子【半钱】
