<!-- { "loadSidebar": true } -->
　　右防咀如麻豆大分作二服每服水一盏半煎至一盏去滓临睡温服以夹衣服覆面目勿语须令汗出为效比至服药前一日少语如服药毕以少语言一日极效
　　圣饼子【出余居士选竒方】　治风痰清头目
　　川芎　防风　白芷　甘草【各一两】半夏【半两麪炒】天南星【炮】川乌头【半两炮去皮脐】天麻【一两】干生姜【半两】
　　右为细末泡饼为丸如梧桐子大揑作饼子每服五七饼茶清荆芥汤任下不计时○梁李全总领方云一服见效此天下第一头风药
　　半夏丸【出十便良方】　治头风吐痰
　　半夏【四两以醋一升煑醋干为度】甘草【一两】
　　右为细末姜汁煑糊为丸以米汤不时下三四十丸
　　湖南押衙颜思退头风掣痛
　　以蜡二斤盐半斤相和于锡罗中镕令相入揑作一兠盔势可合脑大小搭头至额头痛立止
　　黒虎丹【出永类铃方】　治诸损男女头风手足麻痹
　　川乌　水鳖肉【各一斤】地龙【洗净去土十两】黒小豆【半斤】五灵脂【二两】
　　右为末以五灵脂同面糊为丸○一丸至二丸温酒薄荷茶皆下
　　又方
　　何首乌【十斤】生黒豆【半斤同煎】薄荷【二十两】青木香　牛膝【各五两】皂角【一斤烧存性】牵牛【十两炒取头末】川乌【二两炮】
　　右为末酒糊丸
　　芎防附子汤【出十便良方】　治风寒客于头中清涕项筋拘急坚硬又治胸中寒痰呕吐清水等疾
　　附子　芎防【各半两】生姜【一两】
　　右三味细切如麻子大拌匀每服五钱水二大盏慢火同煎至一盏去滓食后温服间日三四不得并服呕逆食前服
　　自然铜散【出杨氏家藏方】　治头风疼痛至甚
　　黄蘖【半两厚者】自然铜【半两】细辛【去叶土一分】胡椒【四十九粒】
　　右件生为细末毎遇头疼头风时先含水一口后用药一匙搐鼻中左疼左搐右疼右搐搐罢吐去水口咬筯头沥涎出为度
　　治头风头疼【出本草】
　　腊月乌头一升炒令黄去皮尖碾为末入绢袋盛酒三升浸一宿毎服酒一盏温服
　　治头风明目补脑【出本草】
　　折取槐嫩房角作汤以当茗
　　治头风目【出本草】
　　取鹘嘲鸟煑多食之顿进一枚至验一方以蝉蜕为末饮汤下
　　治头风痒【出本草】
　　以莽草煎汤沐之勿令入眼
　　治头中一切风【出本草】
　　以驴毛一斤炒令黄投一斗酒中渍三日空心细细饮使醉衣覆卧取汗明日更依煎服忌陈仓米麦麪等
　　治患头风【出本草】
　　用山豆根油调涂之
　　疗头风【出本草】
　　以莽草华药沐之
　　脑风【论】
　　内经尝谓风气循气府而上则为脑风夫风生高逺始自阳经然肾脉阳维之会自风府而上至脑户者督脉足太阳之会也又太阳之脉起于目内眦上额高巅上入络脑今风邪客抟其经稽而不行则脑髓内弱故顶背怯寒而脑户多风冷也
　　方
　　芎防酒【出千金方】　治脑风头重颈项强眼泪出善欠目欲眠睡憎风剧者耳鸣满眉眼疼闷吐逆倒不自禁诸风乘虚经五脏六腑皆为癫狂诸邪病悉主之芎防　辛夷　天雄　人参　天门冬　磁石栢子仁　石膏　茵芋　山茱茰　白头翁　桂心　秦芃【各三两】松罗　羚羊角　细辛　薯蓣菖蒲　甘草【各二两】防风【四两】云母【一两烧令赤末为粉】
　　右防咀以酒二斗渍七日初服二合渐加至五合日三有女人少时患风发则倒地为妇积年无儿服此酒并将磁石门冬丸服之愈生儿平复【磁石门冬九方出妇人方中】
　　桂心羌活丸【出圣济总録】　治脑风头痛久不差
　　桂【去粗皮】白茯苓【去黒皮】麻黄【去根节】白僵蚕【炒】防风【去义】枳殻【去瓤麸炒】乌蛇【酒浸去皮骨炙】苦参　酸枣仁【炒】乌头【炮裂去皮脐】犀角【镑】羌活【去芦】独活【去芦】龙骨　郁李仁【去皮研】人参【等分】
　　右为末炼蜜和丸如梧桐子大每服十丸热酒下
　　摩顶油【出圣济总録】　治风脑头旋恶心昏闷发歇不定莲子草【五六月收】吴蓝　栀子叶　麦门冬　生地黄【五味并取汁各三升】连翘　秦芁【去苗土】甘草【剉】防风【去义】细辛【去苗叶】地骨皮　大青　紫苏子叶　紫草茸【各一两】
　　右除前五味汁外麤筛用绢袋盛同五味汁煎减半去滓澄清后入麻油一升和匀重煎又减半收入瓶内二七日细研马牙硝四两搅匀每用量多少摩顶上
　　何首乌丸【出圣济总録】　治脑风鼻息不通清涕流出及诸风疾
　　何首乌【去黒皮三两】芍药【一两】桂【去粗皮】乌头【炮裂去皮脐】甘草【炙剉】芎防　藁木【去苗土】甘松　羌活【去芦】天麻　陈橘皮【汤浸去白焙】缩砂蜜【去皮各二两】墨【煅存性一分】
　　右为末炼蜜和丸如樱桃大每服一丸薄荷葱酒嚼下
　　芎连散【出圣济总録】　治脑风鼻息不通时出清涕项背拘急久成晕
　　芎防　连翘　羌活【去芦】柴胡【去苗】防风【去义】黄芩【去黒心】木贼【去节】荆芥穗　甘菊花　旋覆花　地骨皮【一两】甘草【炙】石膏【研各二两】
　　右为散毎服二钱淡竹叶汤调下食后临卧日三
　　摩顶立成膏【出圣济总録】　治头风肿痒脑热生疮目赤痛青莲花【研二朶】青黛【研四两】石膏【研一两】麝香【研一两半】芒硝【研】硝石【研各二两】凝水石【研】朴硝【研各一两】桑寄生【五两】莲子草【三两】白杨皮【剉二两】
　　右以水三升先煎桑寄生莲子草白杨皮滤去滓再煎下朴硝凝水石硝石减火微煎凝取出暴干细研入诸药等再研令匀以宻器盛每用二钱以生麻油炼熟茶清五匙更炼如粥用少许于前项连百会两鬓处涂摩数百遍能引散毒一方去青莲花用緑盐
　　白附子散【出圣济总録】　治风邪循风府上至脑户为脑风头痛
　　白附子【生用】白术　天麻　白芷【各一两】防风【去义】芦荟【各半两】丹砂【研一分】龙脑【研少许】麝香【研少许】
　　右先将白附子等罗为末次将丹砂等研细同前药末拌匀瓷器中盛早晚每服一钱用薄荷汁少许温酒一盏调下
　　芎香散【出圣济总録】　治脑风头痛至甚
　　芎防　藿香叶　黄耆【剉焙】天麻【各一两】槐花【炒一两】蔓荆实　白芷【各半两】木香　甘草【炙剉各分】
　　右为细散每服二钱荆芥或温酒调下
　　太一麝香汤【一名乌香散出百一选方】　治风邪客于脑头痛至甚及偏正头痛夹脑风连眉骨项颈上彻腮项疼痛不可忍者
　　草乌头【生用一两】细辛【去苗叶二两】新茶芽【二两】
　　右防咀如麻豆毎服三钱水一盏半入真麝香一捻同煎八分去滓热服一方无麝香为末茶清调下临睡食后服乌头剉用盐炒黄
　　桂心散　治脑风头痛
　　桂【去粗皮】荜拨　细辛【去苗叶】
　　右等分罗为散毎用一匙先含温水一口即防药于鼻中偏头痛随痛左右用之
　　白附子散【出危氏方】　治脑逆头痛齿亦痛及治年逺头痛麻黄【不去节】天南星【炮】乌头【炮去皮各半两】白附子【炮一两】硃砂【研】麝香　干姜【各一钱】全蝎【去毒足炒五个】
　　右为末酒调半钱服讫去枕卧少时
　　白附子丸
　　白附子【三钱】龙脑【研一钱】麝香【研半钱】蝎稍【微炒七枚】天南星【炮一两】白僵蚕【微炒一钱】凝水石【煅过研一两半】
　　右除凝水石外为末再同和匀入白蜜不拘多少研令如稀饧状入白麪糊半匙头许然后将凝水石末旋入以乳椎和丸如鸡头大于凝水石末中留少许为衣慢火焙干每服一丸细嚼薄荷熟水下茶淸亦得食后服
　　通闗散【出圣济总録】　治脑风鼻息不通不闻香臭或鼻流清涕多肩项拘急头目昏痛风府怯寒
　　原蚕蛾【土炒令黄】白附子【炮】苦参　益智【去皮】蒺藜子【炒去角】干薄荷【各一两】
　　右为散每服二钱温酒调下日三
　　香芎散【出圣济总録】　治头风邪气留客头痛久不已荆芥穗　芎防　白芷　槐蛾　莎草根【炒去毛】甘草【炙剉】
　　右等分罗为散茶酒调下一钱日三服
　　羌活丸　治脑风气皷或膈痰气逆上冲于头令旋晕【方见本门头面风类】
　　必健散【出圣济总録】　治脑风头痛甚者
　　白花蛇【酒浸三宿去皮骨炙二两】蒺藜子【炒去角】蔓荆实【酒浸二宿焙各一分】荜澄茄【二十枚】白附子【五枚酒浸一宿切作片子炒干】
　　右为散毎服一钱用薄荷自然汁和温酒半盏调下食后服
　　地骨皮散【出圣济总録】　治脑风头痛时作及偏头痛地骨皮【一分】荆芥穗【二两】石膏【研飞过二两】白花蛇【酒浸炙去皮骨】天南星【浆水煑软切焙各一两】
　　右为散每服一钱入腊茶一钱汤防服食后临卧
　　石膏菊花散【出圣济总録】　治脑风头痛难任时瘥时发石膏【研飞过一两】天南星【炮一两半】白僵蚕【一两炒】甘菊花【一两】甘草【炙剉二分】
　　右为散每服二钱腊茶调下食后服
　　芎防汤【出圣济总録】　治脑风鼻息不通或流清涕多嚏芎防　细辛【去苗叶】黄芩【去黑心各一两】荆芥穗【二两】甘草【炙剉半两】
　　右麤筛每服三钱水一盏入薄荷七叶煎至七分去滓温服
　　乌金煎【出圣济总録】　治男子脑风头脑俱痛及中风语澁手足无力
　　黒豆【五合净淘】羌活【去芦】独活【去芦】荆芥【去梗各一两】
　　右麤筛以水一斗煎至一升更入无灰酒半升和令匀再煎令沸去滓盛于瓷器中每服一合温酒及薄荷茶调下不拘时
　　吹鼻防头散【出圣济总録】　治脑风头痛
　　细辛【去苗叶】蔕【各一分】硝石【半两】
　　右为细散每用新水满含一口搐药半匙入鼻中良久即定
　　神圣散【出十便良方】　治脑风项背怯寒脑户极冷头痛不可忍连眉骨项彻腮顶痛皆治之
　　麻黄【去节】细辛【去苗】全蝎【生半两炒半两】藿香【各等分】
　　右为细末每服二钱煎荆芥薄荷汤调下茶清亦可并治妇人血气一方用薄荷酒
　　逺志散【出宣明方】　治脑风邪气留饮头疼不可忍者右用逺志末不以多少于鼻中搐于痛处揉之相兼前药可用
　　小芎辛汤【出济生方】　治风寒在脑或感湿头重头痛晕欲倒呕吐不定
　　川芎【一两】细辛【去芦】白术【去芦炒】甘草【炙各半两】
　　右剉散每服四钱水一盏半姜五片茶芽少许煎至七分不拘时温服一方以川芎一两细辛半两甘草二钱防风半夏川白芷各半两煎同上治风湿头疼立效
　　胜金散　治脑风头疼鼻息不通或流清涕多不已荆芥穗　薄荷叶【各四两】木贼【去节二两】蛇蜕【二条微炙】
　　右罗为散每服二钱茶调下食后日三服
　　清神散　治脑风头痛连眼目紧急肢体拘急疼痛芎防【二两】莎草根【炒去毛三两】石膏【研一两】龙脑【研一钱】
　　右为散每服二钱用荆芥腊茶淸调下食后服
