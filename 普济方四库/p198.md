<!-- { "loadSidebar": true } -->
　　吹鼻散　治脑壅头痛
　　芦荟【研】龙脑【研】叶【捣】硝石研
　　右等分为末每用一豆许吹之神效
　　细辛防【一名附子芎清汤】　治风入脑经头痛如破头痛者谓痛连脑户或但额间与眉相引如风所吹如水所温遇风寒则极常欲得热煦熨火此由风寒客于足太阳之经入脑致搏于正气其脉微而紧谓之风冷头痛【出海上方】
　　细辛【一两净】川芎【一两】附子【炮半两净】麻黄【一分】
　　右防咀入连根葱白姜枣每服五钱水一盏半煎至一盏连进三服一方无葱枣微热服
　　石膏散【出圣济总録】　治脑风邪气留连头痛不已
　　石膏【火煅研】天南星【炮】白僵蚕【炒各等分】
　　右为散每服二钱葱白二寸腊茶一钱同煎汤防连葱顿服良久再服
　　谷精草散【出圣济总録】　治脑风头痛吹鼻
　　谷精草【末】铜緑【研各一两】硝石【研半钱】
　　右研和匀每用一匙吹入鼻中或偏头疼随病左右吹入鼻中
　　朴硝散　治时气脑痛不止
　　右用生麻油调朴硝涂顶上立止
　　治破脑风头浮肿不省人事者【出经验良方】
　　右用苕蔕子不以多少用生姜同研极烂以酒调下热服汗出即愈
　　羌活附子汤【出试效方】　治冬月大寒犯脑令人脑痛齿亦痛名曰脑风
　　麻黄【三分不去义】黒附子【三分】羌活【半钱】防风【二分】黄耆【一钱】甘草　升麻【各二分】白芷　白僵蚕　黄蘖【各三分】
　　右件都研作一服水二盏煎至一盏去滓温服食后有寒加佛耳草三分
　　川乌散【出危氏方】
　　防风　白附子　北细辛　白茯苓　川乌　菖蒲　干姜　香白芷　川芎　甘草节【各等分】
　　右为末每服二钱嚼生葱白汤调下食后服
　　脑寒头痛有风痰昼夜涔涔不得安白芷太阳同研末水调贴患胜灵丹脑寒之病皆因邪攻于上焦令人头痛昼夜引痛不能安宁【出澹寮方】
　　用局方太阳丹一贴加香白芷半两用水调涂患处
　　主添脑【出本草】
　　以鳢肠草作膏防鼻中
　　普济方卷四十六
<子部,医家类,普济方>
　　钦定四库全书
　　普济方卷四十七　　　明　周王朱橚　撰头门
　　风脑旋【论】
　　夫风脑旋者以气虚体怯所禀不充阳气不能上至于脑风邪易入与气相鼓致头晕而旋也又有胸膈之上痰水结聚复犯大寒隂气逆上风痰相结亦令头旋
　　方
　　旋覆花汤【出圣济总録】　治热毒风上攻头旋欲倒或呕吐不止恶见日光不思饮食
　　旋覆花　前胡【去芦】菊花　防风【去义】羌活【去芦】熟干地黄【焙】杏仁【去皮尖双仁炒令黄色各一两】元参　白僵蚕【炒】黄芩【去黑心】白术　半夏【为末姜汁制作饼炮干】藁本【去苗土】甘草【炙剉】当归【切焙】人参　赤茯苓【去黑皮各一两】
　　右麤筛毎服五钱水一盏半生姜五片煎至八分去滓食后温服
　　蔓荆子散【出圣惠方】　治风头旋晕闷起则欲倒
　　蔓荆子【三分】赤箭【半两】细辛【半两】麦门冬【一两去心焙】地骨皮【半两】石膏【一两】黄芩【三分】防风【三分去芦】羚羊角【三分】枳殻【三分麪炒微黄去瓤】芎防【三分】茯苓【三分】甘菊花【三分】甘草【半两炙微赤剉】半夏【三分汤浸七遍去滑】
　　右麤罗为末每服三钱以水一中盏入生姜半分煎至六分去滓不计时温服忌热面饴糖羊肉
　　疗热风头旋心闷冲风起即欲倒方
　　麦门冬【去心】山茱茰　茯苓　苦参【各八分】地骨皮薯蓣　人参　蔓荆子　沙参　防风　药枳实　大黄【各六分】甘菊花　龙胆【各四两】
　　右筛蜜丸每食讫少时以蜜水服如梧桐子大二十丸日二渐加至三十丸自愈忌酢物热面炙肉禁猪肉鱼粘食
　　汉防已散【出圣惠方】　治上焦风痰上攻头目旋晕心神烦乱宜服
　　汉防己【一两】羚羊角屑【三分】人参【三分去芦】荆芥【三分】芎防【三分】半夏【半两汤浸七遍去滑】赤茯苓【三分】旋覆花【半两】防风【半两去芦】前胡【一两去芦】细辛【半两】麦门冬【一两去心焙】枳实【三分麪炒微黄】甘草【炙半两微赤剉】
　　右麤罗为散每服三钱以水一中盏入生姜半分煎至六分去滓不计时温服忌饴糖羊肉
　　逺志散【一名天雄散出圣惠方】　治风头旋眼晕如似屋转起即旋倒者【方见风头类】
　　甘菊花散【出圣惠方】　治风头旋忽忽如醉痰逆不下饮食甘菊花【三分】天麻【一两】石膏【二两】芎防【三分】独活【三分】防风【三分去芦】白术【三分】茯苓【一两】杏仁【半两汤浸去皮尖双仁麪炒微黄】羚羊角屑【三分】杜若【三分】黄芩【三分】甘草【半两炙微赤剉】
　　右麤罗为散每服三钱以水一中盏入生姜半分煎至六分去滓不计时温服
　　麝香天麻丸【出圣济总録】　治风头旋目黒肩背拘急恍惚忪悸肢节疼痛宜服
　　麝香【研一钱半】天麻　天南星【炮】白附子【炮】羌活【去芦】赤茯苓【去黒皮】干蝎【去土炒】丹砂【研】防风【去义】桂【去粗皮】蝉蜕【洗炒各一两半】乌蛇【酒浸去皮骨炙二两】铅霜【研一分】
　　右除研者外罗为末再同研匀炼蜜和丸如梧桐子大每服二十丸温酒下荆芥汤亦得不拘时
　　芎菊散【出圣济总録】　治诸阳受风头目旋晕目视昏暗肝气不清
　　芎防　甘菊花【择各一两】羌活【去芦三分】防风【去芦三分】细辛【去苗叶】白僵蚕【炒各三分】草决明　旋覆花【择】蝉蜕【洗焙各一钱】蜜花【择】天麻　荆芥穗　甘草【炙各半两】
　　右为细散每服二钱水一盏煎至七分食后温服汤防亦得
　　摩顶细辛膏　治风旋头
　　细辛【三两】当归【三两】桂心【三两】天雄【二两去皮脐生用】白芷【一两半】芎防【一两半】干姜【一两】乌头【二两去皮脐】松栢枝【四两】生地黄【五斤取自然汁】硃砂【一两细研】猪肪【三斤】
　　右筛如麻豆大以生地黄汁浸一宿先将猪肪销去筋膜下火停冷下地黄汁并浸者药同煎合白芷黄色去滓入硃砂末用栁木箆不住手搅令凝收于瓷合内用头顶上甚效
　　菊花丸　治风头旋目晕欲倒胸中痰逆兼治筋骨疼痛
　　甘菊花【择】枸杞子【择】天麻【酒浸切焙】独活【去芦】木香　芎防　防风【去义】羌活【去芦】天竺黄【研】赤茯苓【去黑皮】蔓荆子【去皮】藁本【去土各等分】
　　右为细末炼蜜和三百杵如梧桐子大每服十丸荆芥汤下不拘时
　　旋覆花丸　治肺脾风痰上攻心膈烦满头目旋晕不纳饮食
　　旋覆花【半两】枳殻【二两麸炒微黄去瓤】石膏【二两】川升麻【半两】前胡【一两去芦】防风【一两】羚羊角屑【三分】赤茯苓【三分】黄芩【三分】白蒺蔾【三分微炒去刺】川大黄【三分剉碎微炒】甘草【半两炙微赤剉】
　　右罗为末炼蜜和三二百杵丸如梧子大每于食后煎竹叶汤下三十丸
　　羚羊角汤　治热毒风上攻头旋目晕耳内虚鸣或身体瘾疹麻痹
　　羚羊角【镑二两】菊花【三两】防风【去义】羌活【去芦】前胡【去芦】藁本【去苗叶】元参　黄芩【去黒心】杏仁【去皮尖双仁炒令黄色】菖蒲甘草【炙剉各一两】
　　右麤筛每服五钱水一盏半煎至八分去滓食后温服
　　疗头面热风头旋眼濇项筋急强心闷腰脚疼痛上热下冷健忘方
　　肉豆蔲【十枚去皮】人参　犀角屑　枳实【炙各六分】黄连白术　大黄【各八分】甘草【炙】苦参　旋覆花【各四两】防榔仁【十颗】
　　右筛蜜丸如梧桐子大以酒饮服二十丸渐加至三十丸日三服无问食前后服之不利及忌生菜热麪荞麦酒蒜猪肉海藻菘菜桃李雀肉等
　　蛇蜕饮　治头旋闷发即欲倒
　　蛇蜕【去土炙皮二两】蚱蝉【去头翅足炙四十枚】柴胡【去苗】沙参　赤药　葛根【各一两】石膏【碎】杏仁【去皮尖双仁炒令黄各三分】麻黄【去根节三分】牛黄【如大豆粒十枚研汤调下】
　　右除牛黄外麤筛每服五钱水一盏半煎至八分入蜜竹沥牛黄各少许更煎三两沸去滓温服
　　疗风邪气未除发即心腹满急头旋眼晕欲倒方芎防　独活　防风　白术　杏仁【去皮尖研】枳实【炙各二两】茯苓【三两】生姜【四两】羚羊角屑　黄芩【各一两】
　　右切以水九升煑取三升分为三服日三忌桃李雀肉并蒜大酢麪等
　　白术散　治风头旋心胸不利
　　白术【一两】前胡【一两去芦头】防风【三分去芦头】枳殻【二分麸炒微黄去瓤】赤茯苓【一两】蔓荆子【三分】甘草【半两炙微赤剉】半夏【半两汤浸七遍去滑】芎防【三分】
　　右麤为散每服三钱以水一中盏入生姜半分煎至六分不拘时温服
　　前胡散　冶上焦风痰头旋目晕不欲饮食
　　前胡【一两去芦头】白术【一两】防风【一两去芦】枳殻【一两炒微黄去瓤】茯神【一两】细辛【半两】蔓荆子【三分】半夏【七分汤浸七遍去滑】甘草【半两炙微赤剉】
　　右麤罗为散每服三钱以水一中盏入生姜半分薄荷七叶煎至六分去滓不拘时温服
　　芎防散【出圣惠方】　治头风旋发则心腹满拘急眼晕欲倒芎防【三分】独活【半两】防风【半两去芦】赤茯苓【三分】杏仁【半两汤浸去皮尖麸炒】白术【半两】枳殻【三分麸炒微黄去瓤】黄芩【半两】羚羊角屑【半两】
　　右麤捣罗为散每服三钱以水一中盏入生姜半分煎至六分去滓不计时温服
　　独活散　治风头旋手足厥逆身体疼痛心乱反倒如癫发歇无恒【方见风头类】
　　羚羊角散　治一切头旋手足因体虚风邪乗于阳经上注于头面遂入于脑亦因痰水在胸膈间犯大寒使阳气不行痰水结聚上冲于头则令头旋【方见风头类】
　　荆芥丸【出圣济总録】　治风头旋目痛肢拘急手足少力荆芥穗【四两】细辛【去苗叶】芎防　白僵蚕【炒各一两】天麻【一两半】羌活【去芦头】防风【去义】蒺蔾子【炒去角二两】
　　右为末炼蜜丸如鸡头大毎服一丸食后细嚼荆芥茶下温酒亦得
　　羚犀汤【出圣济总録】　治暗风头旋眼黒昏倦怠痰涎壅盛骨节疼痛
　　羚羊角【榜】石膏【碎】甘草【炙剉】旋覆花　紫苑【去苗土已上各一两】
　　右麤筛每服三钱水一盏入生姜一枣大拍碎煎至七分去滓食后温服
　　人参丸【出圣济总録】　治风头旋目痰逆恶心胸膈痞滞欬嗽痰逆喘满呕逆不欲饮食
　　人参　甘草【炙剉】白术　旋覆花【微炒各一两】麦门冬【去心焙】前胡【去芦】枳殻【去瓤麸炒各二两】
　　右为细末以汤浸炊饼和丸如梧桐子大每服二十丸食后温生姜汤下
　　川风散【出圣济总録】　治风头旋目暗昏肢节疼痛手足麻木上膈壅滞或发寒热
　　荆芥穗　芎防　防风【去义】独活【去芦】甘草【炙剉】
