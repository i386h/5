<!-- { "loadSidebar": true } -->
　　右为散每服二钱水一盏入生姜三片薄荷三叶煎至七分去滓温服
　　山茱萸散【出圣惠方】　治风头旋目疼体痛
　　防风　山茱萸　川芎　甘菊花　细辛　天雄【炮】山药【各半两】
　　右为细末每服二钱温酒调食前服十便良方无天雄
　　防风丸【出圣济总録】　治风头旋目肩背拘急发热恶寒肢节疼痛
　　防风【去义】甘草【炙各一两】羌活【去芦半两】独活【去芦】桔梗【去芦炒半两】芎防　白芷【各三分】
　　右为末炼蜜丸如樱桃大每服一丸食前后荆芥汤嚼下
　　芎防散【出圣济总録】　治风头旋眼目昏花痛晕倦怠心忪
　　芎防　人参　前胡【去芦】白僵蚕　防风【去义】天麻蔓荆子
　　右为散每服二钱食后温酒调下
　　白蒺蔾丸【出圣济总録】　治风头旋目晕痰逆
　　蒺蔾子【去角炒】旋覆花【择】皂荚【去皮子烧灰】恶实【炒各一两】龙脑【研二钱】麝香【研一钱】菊花【择二两】
　　右为细末炼蜜和三百杵丸如鸡子大每服一丸细嚼温酒下食后服
　　白术饮【出圣济总録】　治风邪在胃头旋不止复加呕逆白术　厚朴【去粗皮姜汁炙】甘菊花【半两】人参　白芷　防风【去义一两】
　　右防咀如麻豆大每服五钱水一盏半生姜五片煎至一盏去滓食前温服
　　松香散【出圣济总録】　治风头旋肩背拘急肢节疼痛鼻塞耳鸣面赤咽干心忪痰逆眼见黒花当风泪出松实【去殻】白芷　当归【研焙】芎防　甘草【炙各三两】甜子【洗一升】
　　右为散每服二钱食后以荆芥薄荷茶清调下
　　防风饮　専疗风痰气发即头旋呕吐不食
　　防风　人参　橘皮【各二两】白术　茯神【各二两】生姜【四两】
　　右切以水六升煑取三升去滓分温四服中间任食一日令尽忌大醋桃李雀肉蒜麪等物
　　贴顶膏【出圣济总録】　疗头风闷乱鼻塞及头旋眼闇皆主之
　　萆麻【去皮】杏仁【去双仁皮尖】石盐　芎防　松脂　防风
　　右等分先石盐以下四种为末别萆麻杏仁相次讫即腊纸裹之有病者先灸百会三壮讫刮去黒毛使净作一帛贴子裁大于灸处涂膏以贴两三日一易之其疮于后即烂破脓血出及帛贴之似烂柿蔕出者良一方用脂兼前六物相和一方无防风
　　天雄散【一名大五七散】　治风头旋口防目痛耳聋【方见风头类】逺年疗头风旋不食食则吐方
　　前胡【三两】白术　防风　枳实【炙】茯神【各三两】生姜【四两】
　　右防咀以水六升煎取二升滤去滓分温三服忌桃李雀肉酢等
　　秦芁饮子吐方疗心虚感风头旋心忙痰饮令心闷惛惛惚惚不能言语宜微吐痰此极重
　　秦艽　常山　人参　羚羊角屑【各三两】生甘草【三两】
　　右切以水六升煑取二升绞去滓分温二服日一再如人行四五里久进一服取吐不利忌生菜生葱热麪荞麦猪肉鱼海藻菘菜
　　祛痰丸【出圣济总録】　治风头旋痰逆恶心咽膈不利天南星【生】半夏【生】赤茯苓【去黒皮】干姜【炮】陈橘皮【汤浸去白焙各等分】
　　右为细末稀麪糊丸如梧桐子大毎服三十丸加至四十丸温米饮下不拘时
　　防头丸【出圣惠方】　治风头旋每发晕
　　防头【一枚炙令黄】莒茹【一两】白术【一两】川椒【去目及闭口者微炒出汗】
　　右为末炼蜜和三五百杵丸如梧桐子大每服食前以温酒下二十丸
　　藿香散【出本事方】　治风头旋目晕痰逆恶心不思饮食
　　藿香叶　零陵香　莎草根【炒去毛各等分】
　　右为散毎服二钱腊茶清调下日三
　　松花浸酒方【出圣惠方】　治风头旋脑皮肿痹
　　右用松花并台春三月取五六寸如鼠尾者不计多少蒸细切一升用生绢囊贮之以酒三升浸五日每服空腹暖饮五合晩食前再服
　　干姜方　治头旋眼
　　右以干姜为末热酒调一钱服立效
　　蝉殻方【出圣惠方】　治风头旋脑
　　右用蝉殻二两微炒为末非时温酒下一钱
　　治头风头旋【圣惠方】
　　右用九月九日菊花暴干取家糯米一斗蒸熟用五两菊花末捣拌如常醖法多用细麪麴为良侯酒熟即压之去滓每一小盏服
　　止逆汤【信适用方】　治头目旋晕吐逆葢胃冷生痰致有此疾累用效
　　川干姜【二两炮】甘草【一两炙赤剉】
　　右防咀为麤末每服四五钱用水二盏煎至八分食前热服
　　化风丸【杨氏家藏方】　治风气上攻头目旋晕项背拘急鼻塞不通神思不爽
　　藁本【去土】川芎　荆芥穗　细辛【去叶土】甘草【炙】草乌【炮去皮尖】香白芷【七味各一两】
　　右件为细末汤浸蒸饼为丸每一两作一十丸硃砂为衣隂干每服一丸细嚼茶清送下食后
　　芎辛煎【杨氏家藏方】　治风热上攻肌肉瞤动头晕旋运鼻塞声重
　　桔梗【二两微炒】川芎【一两】甘草【七钱微炙】防风【半两去芦】细辛【去叶土一钱】麝香【半钱别研】
　　右件并为细末入麝香研匀炼蜜为丸每一两作一十丸硃砂为衣每服一丸细嚼温酒或茶清下
　　白附子丸【杨氏家藏方】　治风阳经胸膈涎盛眉痛头旋半夏【汤浸七次生姜汁制】天南星【炮】寒水石【炮】细辛【去叶土】白茯苓　白僵蚕【炒去丝嘴】肉桂【去粗皮】白附子【炮】川芎【已上九味各三分】香白芷【一分】麝香【一钱别研】
　　右件为末生姜煑汁麪糊丸如梧桐子大每服三十丸温热水食后下
　　枳实散【圣惠方】　治风头旋起倒无定
　　枳实【三分微炒令黄】独活【一两】石膏【一两】蒴【一两】
　　右件药麤罗为散每服三钱以酒一中盏煎至六分去滓不计时温服
　　独活散【圣惠方】　治风头旋手足厥逆身体疼痛心乱反倒如癫发歇无常
　　独活【一两】白术【三分】防风【去芦三分】细辛【半两】人参【去芦半两】干姜【半两炮】天雄【去皮尖一分炮制】桂心【一两】蒌根【三分】
　　右件罗为散每服不计时以温酒调下二钱
　　槐角煎【杨氏家藏方】　治风凉血疗头目晕涕唾稠粘皮肤瘙痒
　　槐角【四两慢火麸炒微黄黑】荆芥穗【一两】菊花【一两】皁角【去皮子酥炙黄一两】
　　右件同为细末炼蜜每两作一十丸每服一丸细嚼茶清食后送下
　　百嚼丸【杨氏家藏方】　治风壅涎实头目昏晕眼多紧澁肌肉蠕动手足烦热浑身疼痛腰肿脚弱大便多秘夜间少睡并皆治之
　　槐角【炒】槐花【炒】桔梗【炒】薄荷叶【去土】蝉蜕【洗已上五味各半斤】荆芥穂　甘草　枳殻【麸炒去瓤】白僵蚕【炒去糸嘴四味各四两】川芎　羌活【去芦】香白芷　白茯苓【去皮已上四味各三两】天麻【一两去芦】细辛【去土叶】藁本【去土】白附子【炮】烟墨【烧红醋淬已上四味各半两】
　　右件为细末炼蜜为丸一两作一十丸每服一丸细嚼茶淸食后临卧送下
　　熊脂方
　　右用熊脂味甘微寒无毒治诸风疗头旋
　　风头【论】
　　素问诸风拌皆属于肝则知肝风上攻必致晕所谓晕者眼花屋转起则倒是也由此观之六淫外感七情内伤皆能致疾当以外证与脉别之风则脉浮有汗项强不仁寒则脉紧无汗筋挛掣痛暑则脉虚烦闷湿则脉细沉重吐逆及其七情所感遂使臓气不平郁时涎结而为饮随气上逆令人晕眉棱骨痛眼不可开寸脉多沉有此为异耳与夫淫欲过度肾家不能纳气归元使诸气逆奔而上此晕之出于气虚也明矣吐衂漏崩肝家不能收摄荣气使诸血失道妄行此晕之出入生于气虚也以致新产之后血海虚损或瘀滞不能行及金刀血衂皆能晕是可不推寻致病之因乎治法最不可妄施汗下然而晕欲解自汗则有之若诸逆发汗剧者言乱目与夫少隂病不利上而头时时自晕者此虚极而脱也肝脉溢大多作晕也夫风头者头与目相连也由血气虚风邪入于脑而引目系故也五臓六腑之精气皆上注于血气与脉并上为系上属于脑后出项中逢身之虚则为风邪所伤入脑则脑转而目系急目系急故成甚则倒仆也诊其脉洪大而长风久不差则变为癫
　　方
　　防豆酒【出千金方】　风头转面上游风
　　飞防豆【五枚】茯神【一方无】防风　芎防　薯蓣【各四两】葛根　桂心　细辛　人参　天雄　干姜　枳实贯众　蜀椒【各三两】独活【二两】麦门冬【一作天门冬】石南
　　【一作石膏各五两】山茱萸【一升】
　　右防咀袋盛清酒四斗浸六宿初服二合日再服稍加以知为度
　　鸡苏羌活九【出圣济总録】　治风邪鼓作头目目系急痛甚则倒仆
　　鸡苏叶【二两】羌活【去芦】芎防【各一两半】羚羊角【镑】防风【去义】天麻　丹砂【研】人参【各一两】白僵蚕【微炒】天南星【炮】干蝎【去土炒黄】牛黄【研】麝香【研】龙脑【研各半两】犀角【镑一两】
　　右为末同研匀炼蜜和丸如梧桐子大每服二十丸腊茶清下食后临卧服
　　增损黒锡丹【出危氏方】　治隂阳不分降上热下冷头目昏晕病至危笃或暖药上僣愈甚者
　　黒锡丹头【二两】川栋子　阳起石　木香　沉香青皮【炮各半两】肉豆蔲　茴香　官桂【去粗皮不见火】绵附【炮去皮脐】葫芦芭　破故纸【炒各一两】乌药【去木剉一分】磁石【火煅醋淬七次细研水飞】
　　右为末酒糊丸如梧桐子大每服五十丸浓煎人参茯苓生姜枣汤空心吞下一方无磁石
　　羌活汤【出圣济总録】　治风头筋拘急痰涎壅滞肢节烦疼
　　羌活【去芦】廿菊花【择去枝梗】麻黄【去根节煑掠去沬焙】芎防　防风【去义】石膏【研碎】前胡【去芦】黄芩【去黒心】细辛【去苗叶】甘草【炙剉】枳殻【去瓤麸炒】白茯苓【去黒皮】蔓荆子【各一两】
　　右麤筛每服三钱水一盏生姜三片鸡苏三叶煎至七分去滓温服不拘时
　　天雄散【一名逺志散】　治头目屋转地倒者【圣惠方】
　　天雄　防风　芎防　人参　独活桂心　葛根【各三分】莽草【四分】白术　逺志　薯蓣　茯神　山茱萸【各六分】
　　右治下筛先食以菊酒服方寸匕日渐加至三匕以知为度菊花酒以九月九日取邓州甘菊花曝干作末以饙蒸作酒
　　踯躅散【出圣惠方】　治风毒气上攻头痛目
　　踯躅花【一两酒拌微炒】白花蛇【一两酒浸炙令微黄】天雄【一两炮裂去皮脐】甘菊花【半两】天麻【一两】肉桂【一两去粗皮】藁本【一两】细辛【三分】羌活【一两】秦芁【一两去苗】防风【三分去芦】羚羊角【镑屑三分】甘草【半两炙微赤剉】
　　右为细末每服不计时以温酒调下二钱
　　青莲摩顶膏【出圣惠方】　治头风目风毒冲脑脑户留热及脑中诸疾或脑脂流入目中风类宜用生发明目去诸疾
