<!-- { "loadSidebar": true } -->
　　铅【十两】钖【三两二味同销为汁去滓令净】没石子【二枚】诃藜勒皮【二枚】婆罗勒【四枚】硫黄【十分细研】酸石榴皮　磁【一分】緑矾　针砂【半两醋炒】熟地黄【半两烧令黒】乌油麻【一合炒焦】茜草根【一两剉】胡桃瓤【半两】
　　右为末先销铅为汁取诸药一斗入铅锡中以栁木箆搅令匀更倾入梳模子中就俟冷取出开齿修治如法将余药于铛中以水煮梳子三日三夜若水耗即当以热水添之日满取出浄洗拭干以故帛数重裹三五日以热皮子衬手梳之一百下如乌色每梳洗用皂荚水洗浄候干即梳之
　　得法染须方【出危氏方】
　　右用针砂不拘多少用水淘洗以浄为度用栁枝半寸长数根于铜铫内炒过却用好米醋浸一宿次日再炒以栁枝成炭为度于地上摊冷另放八件打和为末
　　当归　甘松　石膏　滑石【各一钱】橡斗子【一两】酸榴皮【三钱】母丁香　白檀香【各一钱】
　　另収各色为末
　　生麝【少许】没石子【三个】诃子【四个去核】百药煎【三钱】白芨【一钱】
　　右用针砂一匙白芨二匙八件末半匙余者少许一处合和好米醋调成膏子涂于髭须之上荷叶包定勿寛慢次日早洗去即用此胡桃净肉研烂成油撚放上则光软五方中此方最胜
　　牢牙黒髭鬓【又名长春系包散】
　　金丝矾　緑矾　川芎　胆矾【一方用信】细辛　白茯苓　诃子肉　川百药煎　没石子　酸石榴皮五味子　川椒　缩砂仁【各一两五】
　　右为细末入麝香少许临睡先洗牙了再以牙刷蘸刷牙后津再蘸药抹鬓次日洗
　　刷牙乌髭鬓法
　　荆芥【一两】活【半两】胆矾【半两】青塩【半钱】诃子【半钱】没石子【半钱】防风【一两】百药煎【一两】川椒【半钱】香白芷【一钱】
　　右为末每日刷牙浸发鬓功効如神加石膏一两青矾半钱
　　染发髭令黒方【出圣惠方】
　　没石子　乌药　鸡肠草　莲子草　青胡桃皮酸石榴皮　马齿苋　青塩　熟干地黄　东
　　南栁枝皮【剉已上各一两】獖猪鬃【五两剪如半豆长】麝香【一分细研】
　　右都捣用蜜水和为剂以舂大麦麫裹入甆罐子内盛用塩泥固济候干更泥三度为妙后用熟灰十觔烧罐子令黒防尽冷之取出入麝香研如粉以生姜自然汁调如稀饧遇寅日染之良
　　泽兰膏　治生发黒不白
　　细辛　续断　皂荚　石南草　泽兰　厚朴乌头　白术　莽草　蜀椒【二升】杏仁【半升去皮】
　　右切以酒渍一宿以錬成猪脂四觔铜器中向东炊灶中煎三上三下膏成绞去滓防白者以辰日涂药皆出黒发十日効
　　黒髭揩齿散
　　莲子草　鸡肠草　熟干地黄　马齿苋　醋石榴皮　海塩　青胡桃皮　没石子【已上各一两】丁香【半两】川升麻【半两末】麝香【一分细研】
　　右为末用舂大麦麫为饼子裹入瓶内宻盖口不令透气烧通赤冷捣细罗为散麝香丁香升麻同研令匀每日早晨及夜卧时常用揩齿一月后甚有神効
　　立马乌【出御药院方】
　　定粉　瓦粉　朴硝　铅白霜【已上各三钱】蜜陀僧龙骨【各半钱】轻粉【三钱】韶脑【半两】花减【六钱】玉霜【一两三钱】
　　右为细末先用白土黄丹傅过髭髪后干将前项药水调再上发鬓上用纸裹后少时其髭便黒用新水洗过
　　黒髭鬓立验一乌方【出圣惠方】
　　地黄花　紫古子花　龙葵花　青胡桃瓤　紫蜀葵花　麦蓝子【小麦地中生者】莲子草　酸石榴【大者一枚已上并用绵襄隂干】母丁香　诃棃勒皮　香墨【已上各一两】
　　右为末錬蜜和为丸如弹子大每服一丸用酒一盏研调空心渐渐服令尽盏中酒乃咽之如吃得三盏酒服三丸五盏服五丸以醉为度便见効也忌萝卜及五辛
　　掠髭鬂方【出瑞竹堂】
　　白檀香【一钱】白香芷【一钱】三柰子【三钱麫火烧熟为度】滑石【研】零陵香【二钱】青黛【研一钱】百药煎【一钱另研】白芨【一钱】甘松【一钱去土】
　　右为细末用浆水一大盏药末一钱磁器内盛如法盖覆勿令灰尘堕落早晨用洗毕掠之十数日有验用尽再添浆药末
　　黒髭发一醉乌方【出圣惠方】
　　诃梨勒【十枚磨两头透】生地黄汁【一升】没石子【一两捣末】緑矾【半两细研】醋石榴【三枚大者取汁】碙砂【一分细研】
　　右都入于甆瓶内用二味汁浸蜜封口勿令透气四十九日后取出其诃子状黒梅子至夜临卧时含一枚咽津到晩烂嚼以酒一中盏下之良久更吃酒一两盏投之至醉其髭发即三两日自黒更三两日再服之转妙忌生葱萝卜大蒜等一方有硫黄一钱无没石子
　　桂心丸　治髭发枯槁
　　桂【去麄皮】旱莲子草　香白芷　菊花　旋复花巨胜子　荜澄茄　牛膝【酒浸切焙一两】
　　右为末炼蜜和丸如梧桐子大每服三十丸塩汤下不拘时
　　丁香煑散【出徳生堂】　治乌髭发掠头鬓光黒
　　母丁香【一钱】没石子【二个】川百药煎【一钱半】甘松【一两】针砂【醋炒一钱半】白芨【二钱半】新钉子【一个】诃子皮【二钱】山柰子【一钱】
　　右为细末水一大碗煎至七分用小瓶盛贮用鉄钉浸在药水内油纸盖防勿令尘土入内三日后临卧用掠发鬓每早以温水洗去黒光
　　长春丸【出德生堂】　治乌髭发
　　地骨皮　熟地黄【各十两】诃子皮　白芷　桂心杏仁【去皮尖各一两】川椒【净二两】旋复花【一两】
　　右各不犯铜鐡器止于木臼内捣细为末炼蜜丸如梧桐子大每服五十丸空心酒下忌葱蒜
　　黒髭揩齿方【出圣惠方】
　　鲤鱼【一头可盛得药者去肠肚不洗】生地黄【八两竹刀细切】诃梨勒皮【二两】茜草根【一两】塩【一两】胡麻子【三合】没石子【一两】酸石榴皮【一两】
　　右都细剉内入鱼腹中以湿纸三重裹上又以盐泥纸密封裹用塼衬鱼炭十觔烧令烟尽候冷取出细研每夜先以生姜一小块子揩齿防觉热使此药揩之良愈不要与潄如白者三七日内从根下黒黄者七日内便黒忌萝卜葱蒜等
　　染须鬓药
　　母丁香【七个】没石子【五个】百药煎【半两】诃子【半两】扁栢【半两】生鐡【半两】香白芷【半两】何首乌【半两】
　　右碾为麄皮末用浆水浸七日蘸水搽须鬓
　　染髭发令黒永不白方【出圣恵方】
　　婆罗勒　生鐡屎【捶碎】母丁香　诃梨勒皮　莲子草　草豆冦　黄连【去须】蜜陀僧【已上各一两】
　　右为末用清浆水一升相和即内入瓷瓫中以蜡纸宻封头不令水入即于近宅渠中深泥下埋满百日取出先以麫浆水洗髭发令净干了然后用梳药令离根半寸已来其药即自入肉内勿以手把仍不得着肉即洗不落正涂药时须口中含牛乳候口中黒即吐却更含白乳了后以故纸裹髭发经一宿次用麫浆水洗泽然后出入一染已后永黒不白也随意所食只忌大蒜若不含牛乳即令齿黒永无洗处
　　乌头药【儒门事亲】
　　没石子　石榴皮　干荷叶【另捣已上一两】五倍子　诃子皮　百药煎　金丝矾　緑矾【另研旋防诸药】
　　右为细末炒熟麫五匙入好醋打麫糊和药末再涂髭发又用荷叶封裹后用皮防裹之三五时间洗净甚黒若便要黒光用猪胆浆水泽洗如鸦翎
　　乌髭药【出百一选方】
　　蛤粉【八两】海螵蛸　韶粉　黄丹【各一两】腻粉【半钱】杏仁【八个】石灰矿【二两】乳香【一块皂子大】
　　右各为末和匀将髭先用皂角汤洗过不可见油看白髭有多少加减使用河水调药如稀糊黄昏时箆子涂在髭上将荷叶作片子盖之以片帛包系定至三更后用温汤洗去更将少胡桃肉撚髭上
　　乌髭借春散【出御药院】
　　针砂【先炒令赤投醋中浸一宿再炒令干】大麦麫　荞麦麫【三味各炒半匙】
　　右先以浆水洗髭发令极净用醋调上件三味煑糊热涂在髭发上用荷叶封裹上更帛裹湏卧时用次日除去以温浆水洗净再待晩用次下药涂
　　没石子　百药煎　五倍子　何首乌　当归【各等分】
　　右为细末每用半匙投入大麦麸荞麸各半匙头醋调煮成糊临卧涂髭髪上依前用荷叶封裹次日早晨用温浆水洗净可黒两个月
　　天麻丸【出王氏济方】　润顔色乌髭鬓
　　天麻【二两】木香　元参　地榆　乌头【炮制去皮脐】附子【炮裂去皮脐各半两】血竭【一钱】
　　右为末用白砂糖一盏河水一盏一处熬沸去沫熟蜜和药丸如小豆大每服二十丸空心木香酒下
　　乌金散
　　诃子【十个】藁本【一钱】川百药煎【一两】没石子【五个】母丁香【十五个】新钉子【三个】针砂【一两醋炒七次】
　　右除钉子外余药俱为细末水一大椀煎熬至大半椀磁器内盛之将前项钉子放于药内更宿早晩掠发百日如漆
　　乌髭鬂方【出传信适用方】
　　乌贼鱼膏　韶粉　黄丹　蛤粉　蜜陀僧【五味等分细研】轻粉【少许】石灰【少许】
　　右药和匀汤调稀稠得所箆子涂髭鬓上用荷叶包贴荷叶先于热汤内渫过髭鬓亦湏先净洗方可涂药
　　治乌髭发掠头【徳生堂】
　　地黄花　紫葵花　黒牵牛花　紫鼔子花　桑椹　酸石榴皮　母丁香【各等分】
　　右用瓶盛一处封口三日后用掠须发
　　治口齿百疾兼黒髭须揩齿方【出圣惠方】
　　马齿苋【墙上生者隂干了一觔及盛时采采时不得令鸡犬孝子女人畜生见合药时亦复避之】生干地黄【一觔】牛膝【四两去苖】苣胜【四两】盐【三两】皂荚【五挺不蚛肥大者去皮子】东引桃栁枝【各一握】川升麻【四两】
　　右各细剉讫以新平底铁铛中先下皂荚次下桃栁枝次下升麻次下牛膝次下马齿苋次下巨胜塩花地黄讫取一新瓦盆子盖铛以塩泥固济切湏牢密即于盆底上鑚作三个窍子以出隂气从寅时以文火烧以小瓦子于窍上盖之候隂气尽即速泥之直烧至戌时方可武火烧至亥时后停火放冷明旦开之其色如鸦羽其香馥人药廼成矣便以新瓷瓶盛之宻封要用旋取出细研用栁木枝防药再三精意揩齿悉令用徧即闭口良久待药力入牙齿内然后潄口但能每日旦暮揩之一月内髭鬓黒润异常
　　黒髭方【出圣惠方】
　　莲子草　没石子　酸石榴皮　马齿苋　胡桃皮　生干地黄　青塩【已上各一两】
　　右为散用大麦麸作饼纳入罐口子中以炭火烧待罐子内黒烟絶即住火候冷取出细研为末每日早晨夜间两度揩齿极妙
　　乌髭鬂揩牙法【出圣济总録】
　　升麻【一两】诃梨勒【二枚去核为末】白塩花【半分】栗饙饭【一合】麻籸末【四合取第一徧作者】生干地黄【十二分肥者细切】丹砂【一两研以水临烧时调之】
