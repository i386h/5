<!-- { "loadSidebar": true } -->
　　右拌匀于净砂瓶中盛宻封头徧泥隂干入炉中畔以炭火周围烧半时辰收之研为末每用揩牙法欲使药时先用生姜一块如杏仁大烂嚼湏防即吐却滓以左手揩三五徧就湿防药末揩十数徧含津不得吐以两手取津涂髭鬓待辛辣定细细咽此药兼治脚气肠风驻顔益气若能勤行一生白髭鬓一百日即黒花者五十日黒用药二十日便见効若能空心三徧用食后用之効尤速
　　乌头药【出御药院】
　　诃子皮　当归【各一两一钱】没石子【一两一钱】五倍子【半两】百药煎【一两三钱】酸石榴皮【一两】
　　右末以大麦麸荞麫各半两针砂一两六钱先用二麫醋调熬成糊入针砂调匀先用温浆水皂角洗浄发后上针砂麫糊药擦过后用前件乌头药一两如使不黒麫调药徧擦发上用荷叶包裹一宿用温浆水净洗为度每针砂八两醋浸五宿炒干碾为细末
　　地黄丸【出圣济总録】　治乌髭发方
　　生地黄汁【一升】生姜汁【五升】苣胜子　熟干地黄【焙】旋覆花　干椹子【各一两】
　　右除二味汁外捣罗为末先将前二味汁用银器煎熟看稀稠将药末和丸如弹子大每服夜饮酒半酣后含化一丸
　　驻顔变髭发令黒方【出圣惠方】
　　莲子草【半觔】杏仁【一觔汤浸去皮尖双仁麸炒防黄】熟干地黄【一觔】
　　右件各药相和捣一万杵色当如漆即丸如梧桐子大每日空心温酒下三十丸晩再服之乆服髭发如漆忌生葱萝卜大蒜等
　　黒髭发方【出圣惠方】
　　天门冬【一觔去心研】熟干地黄【一觔】
　　右为末炼蜜和捣三五百杵丸如梧桐子大每食前以酒任下三十丸神効忌生葱萝卜大蒜等
　　又方【出圣惠方】
　　生地黄【二觔洗净捣取汁】茜根【一觔】
　　右将茜根细剉以水五大盏防煎研绞取汁更将滓再研煎如前三度取汁入银锅内与地黄汁缓火煎熬如膏以磁器盛之每日空心服以温酒调半匙服一月日髭发如漆忌生葱萝卜大蒜等
　　黒髭发方【出十便良方】
　　又用黄丹三十两入磁瓶中以泥固济四靣厚一寸放干以马粪火养一百日出之细研为末以枣瓤和丸如芡实大每夜含一丸六十日黒矣
　　又方【出千金方】
　　用乌麻子三觔九蒸九曝为末以膏和丸如梧桐子大每日早晨以温水下五十丸晩再服之乆服佳
　　黒发方
　　垂杨栁　栢苓児　诃子皮　青胡桃皮　南乌枝【各四两】胡桃油【一大杓】
　　右为末用新汲水三大椀用表里白磁瓶一个将药连水装封在内闭半月日临卧早晨梳掠至三十日黒
　　乌髭方
　　白石脂【二钱半】轻粉【五帖】蜜陀僧【二钱】红矾【一钱半】石灰【三钱半】
　　右细研末用水调涂傅髭须随即便变黒
　　挽白令黒方【出圣惠方】
　　莲子草【一升】母丁香【半两】鈇生【一两】砒梨勒【一两】东引槐枝灰【一两】庵摩勒【一两】
　　右为散与莲子草汁相和令匀每欲用时先防药于髭发根下然后涂药避风于后白即变黒永不变也其药于甆瓶中盛埋在土中常令软嫩稍似干即难用如较干入少蜜和用之亦得
　　丁砂散【出瑞竹堂】　掠髭发
　　大诃子【一个】母丁香【十五个】百药煎【一钱】针砂【少许醋炒七次】高茶末【一钱】
　　右为细末用水一大碗熬数沸不去滓収净磁器内每夜临卧温浆洗净髭发用药水掠之次早温浆水洗净百日其髭发黒药内更浸一新钉尤妙妇人亦可用
　　诃子散【出瑞竹堂】　乌髭发
　　诃子【二个去核】没石子【三两】百药煎【三两】金丝矾【一两半研】针砂【二两用醋一椀磁器浸三日炒七次研】
　　右将荞麫入针砂打糊先夜将针砂抹在头上用荷叶包到天明用温浆水洗净次夜将药末四味调入针砂糊内用生姜一大块捶碎再加些少轻粉一处调匀抹在头上用荷叶包到天明用温浆水加防清油在内洗净其发黒且洁
　　洁鬓葳仙油【出海上方】
　　葳灵仙【去茎】侧栢叶【二枝】猪牙皂角【三茎】黄蘗皮【一片如手指大】牵牛【二十五粒】
　　右细剉以绢囊盛细瓫中入香油浸用除垢去腻洁鬓长发
　　乌髭方【出圣济总録】
　　晩蚕沙【一升】麻粹心【七两】大栝蒌【一枚去穣】肥皂荚【一挺】青塩【三两半】
　　右以磁罐子一个盛药塩泥固济顶上留一眼子出烟用炭十斤烧黒青烟絶后令取出入苦参末五两同捣罗为末每洗潄及临时用一钱揩牙
　　乌髭鬓方
　　风化石灰【五钱】花减【五钱】黄丹【一钱】定粉【一钱】蜜陀僧【一钱】
　　右合匀水调煨热涂之勿犯肉洗之
　　立効散【出徳生堂】　治乌髭发
　　针砂【五两醋炒五次另研极细】川百药煎【三两】没石子【七个】白芨【一两】诃子肉【二两】
　　右为细末和匀再研极细如泥临卧先用浆水洗净后用荷叶熬水滤净调药看多少用涂髭发上荷叶贴住绢帛拴浆水洗去为诸方冠后涂须根出白色再用煎药常用胡桃油润之尤妙
　　五白玉粉散【出徳生堂】
　　大灰【即石灰煆红草节槐栁条碎切炒二两五钱】生蛤粉【一两九钱】铅粉【九钱半】土粉【四钱七分】轻粉【二钱半】
　　右为细末如前法洗净却用温水或茶水调药涂上如前方贴裹勿令通风次早用皂荚水洗转白如漆
　　换髭法【出圣惠方】
　　黒獖猪鬃【灰一两一方獖猪粪灰一两】没石子【七枚酥炒黒焦】酸石榴皮【末四钱】母丁香【末三钱】旱莲子【末四钱】
　　右都研令极细每用时药末一匙生姜汁少许旋折栁枝子搅如稀膏别以新栁枝子防药所贵者閇却孔子防后三日不出用皂荚水洗即生黒者
　　乌髭揩牙药反白为黒【出百一选方】
　　萆麻子【四十九粒】生干地黄【一两】龙骨【半两】细辛【一分】青盐【半两】
　　右用大蒌一个开一窍子去瓤以上件药填蒌内将元盖盖定纸封塩泥固济晒干火煆青烟出为度取出存性研为细末早晩揩牙良乆用温酒咽下用之四十九日外见効
　　治髭揩牙【出圣惠方】
　　燕子【一枚雄者】泥防鱼【一枚】槐蘂子【一两】狼把草【一两】酸石榴瓤【三枚】
　　右捣作一安于瓦罐子内以纸渍塩泥固济罐子干先以慢火防薫彻后用炭十觔烧令通赤候冷取出细研如常作齿药用之若用经一月已来白者皆黒
　　生长发令黒有黄白者皆黒
　　黄耆　当归　独活　芎防　白芷　芍药　莽草　防风　辛夷仁　干地黄　藁本　蛇衔【各一两】薤白【切半升】乌麻油【四升半】马鬐膏【二升】
　　右切以微火煎三上三下白芷黄膏成去滓洗发讫后涂之
　　乌云散【出御药院方】
　　诃子【五个去核】百药煎【八钱】川没石子【一钱】轻粉【少许】
　　右为细末与炒荞麫同前药末各依等分相和每使用水为糊稀稠得所依前涂上用荷叶封裹
　　乌龙髓【出百一选方】
　　汉防己　緑矾【各一两】当归【二两】桑椹子【一百个大紫黒者】
　　右以罐盛用麻油十二两浸以纸数重扎定罐口于甑上蒸饭熟为度取出埋地下窨一百日用以染须大妙
　　染髭方【出百一选方】
　　没石子　母丁香　杏仁　胡桃瓤【各等分】
　　右以针砂劄于灯熖上烧过存性同研为末如用时以浆水或薤水洗髭令净拭干撚药在上每一次用黒两月
　　黒锡散【出百一选方】　治乌髭鬓
　　黒锡【一觔镕成汁入桑柴白灰十两同炒令锡尽为度又入青塩四两再炒候冷为末甆瓶封地埋五日取入下药】升麻　细辛【各一两】诃子【四两】
　　右炒黒色同煎后药末一处拌匀揩牙药用百日自然黒如要急用每日揩牙用好酒灌潄只一月见効
　　絶妙乌髭方
　　诃子【三两】百药煎【二两】五倍子【二两】没石子【二两已上为末】
　　右用针砂八两重米醋浸五日五夜取出炒畧红用米醋打荞麦麫为糊先将髭髯以皂角水洗去油腻次将针砂与荞麦麫同和为糊敷上用荷叶包裹过一夜明日取出却用前药再用荞麦麫为糊敷上即黒
　　染髭黒方【圣济总録】
　　荞面　针砂【醋炒为末各二钱】
　　右先用醋和将洗髭后用药涂毕外用荷叶裹之约于一更时却洗去再用后方
　　无食子　诃梨勒皮【各二两】
　　右为术毎用二钱大麦麫醋和浆调涂髭外荷叶包晩洗去
　　乌髭方
　　旱莲子　没石子　荷叶　活猪鬃
　　右等分将鬃铫内炒后入余药并焦黒存性为灰以栁枝自然汁调防白即蘸水入药擦白者根穴妙
　　一醉散【徳生堂方】　治乌髭髪
　　枸杞子　莲子心　槐角子　生地黄【各四两】
　　右用好酒一斗浸春五夏三秋七冬十日饮一盏七日后饮尽一大醉见効
　　换髭法【圣惠方】
　　酸石榴皮【三两细剉】白蜜【三两】硫黄【一两细研】緑矾【一两细研】
　　右相和入瓶子中从今年十二月埋之至来年十二月内取出用涂髭发甚良
　　乌髭鬓常用揩牙药【出百一选方】
　　青塩【一两别研】杏仁【二两去皮尖】熟干地黄【洗净】旌徳乌头【各一两】
　　右为粗末将去蒂顶并瓤入药在内以麻线扎定用蚯蚓粪固济厚半寸以上隂干或有小裂缝再粪泥合将热炭一烧候烟出未尽一二分间用黄土覆之至冷取药为末每日揩牙或临睡更以津咽之尤妙
　　黒髭方【出圣惠方】
　　生干地黄【五两】皂荚【三挺不蚛者炙黄焦】酸石榴皮【三两】硫黄【一两】
　　右为末内一瓷瓶中于炊饭下蒸一炊乆用蜜和丸如酸大每夜后用生姜汁浸一丸揩齿二七日髭鬓皆黒
　　倒流油乌髭三圣膏【出御药院方】
　　酸石榴【皮子皆用】新胡桃【连青皮用】新柿子【青者连蒂用】
　　右各等分用鐡杵臼内捣烂如泥用一寸口新磁罐子黒锡三觔拍作小钱大叶子及生牛乳同拌前药令匀罐口上用木拍子油绢密封上用粗麻线扎之日内晒令极干于马粪内埋之如用时先以温浆洗净以胆皮盛临卧指蘸药撚之忌生葱生萝卜大蒜撚时须自下撚之其黒自下至髭根一方用生胡桃皮生石榴皮生杮子皮先将生石榴刮去内瓤子防丁香好者装满通秤分两然后却将胡桃皮柿子皮与所装石榴丁香匀分晒干同为细末用生牛乳和匀盛于锡盒内或瓷器内宻封之埋于马粪内一十日取出将白绵一条撚紧防些膏子于绵中待药力行至两头皆黒彻者是药成也如不黒再于粪内埋数日取出如法染髭名三青膏
　　乌云散【御药院方】
　　针砂【二两】醋【一升】荞面
　　右前二味入铁铫内同煎十数沸入荞面八钱为糊稀稠得所涂上髭发用荷叶包或用手帕裹一时辰以来温水洗净次用乌云散
　　治乌头【出儒门事亲】
　　酸石榴　五倍子　芝麻叶【各等分】
　　右同杵碎用绢袋盛之于铁器内水浸掠髪自黒
　　乌须方
　　针砂【半两炒红醋蘸三五次】荞面【半两】川百药煎【一两】
　　右用荷叶熬醋水调为膏子热搽抹上用荷叶封裹又用手帕防之至天明温水洗之黒
　　乌须发
　　针砂　百药煎　白芨【各等分】
