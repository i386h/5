<!-- { "loadSidebar": true } -->
　　用酸石榴五月内于东南枝上拣平生不侧而大者一枚于顶上筯劄眼子深一寸余用水银半两灌于眼子内不得封闭从风日雨露至十月叶落尽时取下殻内尽成水每用时以鱼胞裹指头药撚之
　　疗髪黄
　　用熊脂涂髪梳之散头入床底火地一食顷即出便尽黒不过一升脂验
　　治年衰髪白
　　用桑叶桠枝多鸡桑最堪入用甚利五臓关节通血气夕服不饥多用曝干捣末蜜和为丸每服六十丸变白不老一方取黒椹水渍之频沐髪即黒
　　备急拔白毛令黒毛生方
　　用防去白毛浄然后以好白蜜傅防处即生黒毛眉中无毛以鍼挑伤傅蜜亦生眉毛又有治法以石子香汁防白毛浄急手以傅孔中即生黒毛如毛髪不生取梧桐捣汁涂上必生黒者一方用白蜜傅髪孔即不复生也
　　治鬓黄
　　剪甲搔令毛孔少血出以蜜涂之即生黒毛
　　令髪不生
　　用蚌灰鼈脂相和新防毛即涂毛孔永不生
　　令人髪不白
　　以大麦食之久食之良
　　治蒜髪
　　用蔓菁子压油涂头能变蒜髪
　　变白方【出本草】
　　用丁香以生姜汁研防去白发涂汁其中即异常黒也
　　刘君安头不白方【出本草】
　　以己髪烧灰合头垢等分合服如大豆许三丸名曰还精令头不白
　　变白方【出本草】
　　多取乌臼子压为油涂头令黒
　　治白髪【出本草】
　　镊去白髪销白防防孔中即生黒者
　　变白髪【出本草】
　　以槐黒子水呑之
　　变白令黒耐老明目轻身【出本草】
　　以龙葵子赤珠者服之若能生食得苦者不食他菜十日后则有灵异不与葱薤同噉
　　荣养髭髪【论】
　　夫肾骨髓脑为髓海髪者脑之华髓之所飬也冲脉为经络之海其浮而外者循腹上行防于咽喉别络唇口血盛则渗灌皮肤生毫髪此髭髪所本若髭髪不生而黄悴则脑冲脉衰无以荣养故也湏以药治之令润泽
　　方
　　地黄丸【出圣惠方】　荣养髭髪坚牙齿补血气益顔色延年生地黄【二觔捣取汁】杏仁【三升去皮尖双仁防地黄汁研如膏】丁香【三两】胡桃瓤【一觔同杏仁别研】乌麻油【一升防地黄汁研绞取汁】大麻油【一升】木香　牛膝　人参　白苓【去黒皮各三两】无食子【三两】诃梨勒皮【三两】笺香　沉香　安息香【捣如碁子水煑各二两】栁枝皮【炙干】塩花【各三两】松香【以布袋盛汤煑精好者自化出汤冷自凝如米白便换布袋煑极白取八两】龙脑【研一分】白蜜【一升】酥【一升】
　　右将捣研药令极细同诸药与地黄汁调如膏磁瓶盛三分三瓶每瓶约七分不欲令满坐炉中塼上四靣用火候瓶中药沸即以栁枝搅欲干施添地黄汁尽为度时时抄看可丸乃止候冷药以蜡纸盖头勿令泄气每食后含化一丸如弹子大咽津日三夜一十日觉百日大效初服药处净室一月忌莱菔藕蒜常食少生姜即効
　　零陵香油方【出圣惠方】　治髪令黒光滑润梳头
　　零陵香【半两】乌麻油【一斗】茅香【半两】莲子草【一两】细辛【半两】藁本【半两】白芷【半两】生铧鐡【五两捣碎】诃梨勒皮【一两】没石子【一两】酸石榴皮【一两】牛膝【一两去苗】白檀香【一两】沉香【一两】地骨皮【半两】芎防【半两】
　　右细剉并铧铁以绵裹入油中浸四十九日药成常用梳头经年尤验
　　浸油长髪令光润泽方【出圣惠方】
　　生麻油【五升】干桑椹【一两】栀子花【一两】诃梨勒皮【一两】莲子草【一两】细辛【半两】白芷【半两】藁本【一两】零陵香　白蘝【一两】生鐡【三觔捣碎】硝石【一两】地骨皮【一两】没石子【一两】酸石榴皮【一两】
　　右细剉并生铁以绵裹入油中浸经四十日后药成常用梳头经年尤効
　　治风益髪令润泽不白合油涂头方
　　干莲子草【半两】蔓荆子　细辛　藁本　栢子仁芎防　白芷　甘松香　零陵香　白檀【已上各一两】胡桃【二十颗去皮】铧鐡【一觔捣碎】
　　右都剉并铧铁以绵裹用清油五觔于磁器中浸半月药成常用涂头一月后甚验
　　惜梳髪神効散【出海上方】
　　当归　荆芥　黒牵牛　白芷　葳灵仙　侧栢叶　诃子【各等分】
　　右为细末隔夜在髪中次早埋之能去风屑垢腻觧氊结
　　巨胜七十丸　益髭髪变白为黒
　　甘菊花【三两】旋复花【三两】吴白芷【三两】白茯苓【三两】牛膝【三两】覆盆子【三两半炒】旱莲子【一两半】
　　右为末炼蜜捜和捣杵一二千下丸如梧桐子大每服三十丸空心温酒送下食后再服三十丸良乆少饮酒引动药力如此日进三服两个月髭髪鬓如鸦更治一切气益脉补下尤忌生萝卜猪羊血葱蒜忌月日如左并已服药如右每月至此日无服药止吃素麫昔日唐李升服此药寿至七十嵗全无白髪若试此药用白犬一只食药六十日乃黒
　　正月【初四】二月【初六】三月【十二】四月【十六】五月【十八】六月【二十四】七月【二十一】八月【十五】九月【十六】十月【十三】十一月【十四】十二月【初七】
　　槐花膏【出圣恵方】　荣养髭髪
　　瓦松【半生半烧灰】鐡粉【铧鉄醋淬十遍捣碎】羊粪【半生半烧灰】槐枝【细剉各一两】胡桃仁【一觔】
　　右除瓦松等三味外将胡桃仁与槐枝捣作一团倾瓶中令实又取槐枝斫长二寸宻挿于瓶中与瓶口齐更取一瓶子湏盛得前药瓶子者勘合然后穿地坑防空瓶子与地靣齐其向上瓶子即拥马粪火烧一宿候冷开之其向下瓶子满中有油清则取此油调前三味涂头每日净洗再换药
　　栢叶散【出御药院方】　常使荣养髭鬓
　　侧栢叶【四两】何首乌　地骨皮　白芷【各二两】
　　右为麄末每用半两入生姜十片水一大椀煎五七沸去滓淋洗髭鬓临睡用
　　槐实膏【出圣惠方】　治脑虗髭髪悴目暗
　　槐实【去皮取黒炒捣末一合】生地黄【捣取自然汁一合】马牙硝【研三钱】酥【链一两】
　　右以银石器盛地黄汁文武火上先下槐实末次下马牙硝不停手搅常令如鱼眼沸候煎减一半即下酥更煎三二十沸倾出置磁合中每临卧核大内鼻中取去枕仰卧展足脑中出恶水勿怪
　　三倍丸【出圣济总録】　荣养髭髪固牙齿补益血气
　　丹砂【研一两】磁石【煅研二两】陈麴【炒研二两】
　　右捣研为末细罗别以猪肾三只去脂膜用浓酒二升熬肾烂去肾取酒和药末丸如菉豆大空心温酒或热水下二十丸
　　三物膏【出圣济总録】
　　栁枝　桑枝　槐枝【各剉一升】
　　右以水二斗同煑至一斗去滓入好塩一觔熬成膏磁盒盛临卧揩牙
　　滋荣散【出御药院方】　长养髭发落最宜
　　生姜【焙干一两】人参【一两】
　　右为细末每用生姜一块切断蘸药末于髪落处擦之日二次
　　录蛭油方【出圣济总録】　荣养髭髪
　　录【一两】干水蛭【七枚为末】
　　右以水银三两作小盒盛录与水蛭以蚯蚓土和泥固济约半指厚深埋在马粪中四十九日取出化为黒油用鱼胞作指袋时蘸少许撚髭上其油自然倒至髭能变黒
　　乌金散【出圣济总録】　荣养髭髪牢牙
　　草乌头【四两】青塩【二两】
　　右将青塩为末同入藏瓶内瓦子一片盖瓦上鑚一窍外用纸筋泥固济仍留元窍候干用火煆黒烟尽青烟出为度以新黄土罨一宿取出为末逐日未洗靣前揩牙候洗靣了方潄三方
　　莹肌膏【出御药院方】　治毛髪长茸散频剃复生不尽者以膏贴之次日随膏药茸毛自退莹净再不生
　　乳香【二钱】沥青【三两】
　　右慢火同化开入小油一处煎沸硬软得所临卧涂患处明旦用温淡浆洗去
　　蒺藜散
　　右用蒺藜子一觔当七月八月熟时収日干舂去刺然后杵为末每服二钱新汲水调下日三服勿令中絶断谷长生服之一年已后冬不寒夏不热服之二年老者复少髪白复黒齿落重生服之三年身轻长生
　　治髪不落方刘君安曰欲髪不脱梳头满千遍
　　用羊粪和鴈膏傅毛髪落三宿即生
　　金陵草煎方益髭髪变白为黒
　　用金陵草一秤六月以后収采拣择无泥土者不用洗湏青嫩不杂枝梗者烂捣研新布绞取汁又以纱绢滤令滓尽通内油器鉢盛之日中微煎又取生姜一觔白蜜一觔合和入煎中以栁木箆搅勿停中令姜蜜匀中日煎之令稀饧为药成矣每日及午后各服一匙以温酒调服欲作丸日中再煎令可丸大如梧子依前法酒服三十丸及时多合制为佳其効甚速
　　又方【出圣惠方】
　　用东行根三尺横安瓶中蒸之令汁出収之髪即长
　　治血脉虗极须不得润泽冝用此方
　　用桑根白皮剉一觔栢叶剉一升以水三斗淹浸煮五六沸去滓沐头数数为之髪即润泽
　　南烛煎【出本草】　益髭髪及容顔兼补暖方
　　右于三月三日采南烛叶并蘂子入大净瓶中干盛以童小便浸满瓶固济其口置闭处经一周年取开每日一两次温酒服之每酒一盏调药一匙极有効验
　　治病后头病不可理通头发【出十便良方】
　　右以生麻油二升将头髪觧开安铜沙盆中用油淹渍之细细将钗子领髪斯湏竝自通
　　润毛髪滑肌肤益血色【出本草方】
　　以胡麻叶作汤沭良
　　黒润毛髪【出本草方】
　　以栢叶烧取汁涂头
　　去风润髪【出本草】
　　以白油麻叶捣和浆水绞去滓沭之
　　治髪【出本草】
　　以木浸油梳头
　　浸油益髪神效方【出卫生家寳方】
　　莲花须【一两隂干】零陵香【一钱】卷栢叶　白芷　芎防防风【各半两】
　　右件细切以绵裹入生椒七十粒生麻油半觔浸于新瓶中埋地中七日取出妇人涂髪极佳兼治头髪落不生极佳
　　作香泽涂方
　　依腊泽药内渍油里煎即用涂髪以绵裹煎之
　　须髪堕落【论】
　　夫足少阳胆之经也其荣在须足少隂肾之经也其华在髪冲任之脉为十二经之海语海其别络上辰日月若血盛则荣于须髪故须髪美血气衰故须髪堕落也
　　方
　　生髪膏　治热冲髪须落
　　松叶【切】莲子草　錬成马鬐膏　根皮【切各一升】韮根【切】蔓荆子【碎各三分】竹沥　猪脂【各二升】防风　白芷辛夷仁　吴蓝　升麻　芎防　独活　寄生藿香　沉香　零陵香【各一两】
　　右以煑汁竹沥等浸一宿以脂等煎之候白芷色黄膏成以涂头髪及顶上日三五度妙
　　治眉髪堕落【出千金方】
　　白芷　附子　防风　芎防　莽草　辛夷　细辛　黄芩　当归　蜀椒【各一两】大黄【一两半】蔓荆子【一升】
　　右共十二味防咀合二膏微火煎白芷色黄膏成先洗髪用膏傅如常泽法勿近靣生毛也
　　蔓荆子膏【出圣惠方】　治血虗头风须髪秃落不生
　　蔓荆子【三两】桑寄生【三两】桑根白皮【二两】白芷【二两】韭根鹿角屑【各二两】马鬐脂【五合】五粒松叶【三两】甘松香【一两】零陵香【一两】生乌麻油【三觔】根皮【汁三升】
