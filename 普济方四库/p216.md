<!-- { "loadSidebar": true } -->
　　右防咀以酢渍一宿猪膏一斤煎令附子色黄去滓涂日三
　　治面疱及黒方
　　淳酒【三升】牛胆　羖羊胆【各一具】
　　右合煮三五沸傅之
　　治面上皶防皯防方
　　蒺藜子　栀子仁【各一斤】
　　右捣合如泥以酢浆和如泥临卧以涂面上日未出便洗瘥
　　雄黄　治面上生细疱疮方
　　雄黄　硝粉　水银【各等分】
　　右以腊月猪脂和以傅疱上差止
　　治年少气盛面生疱疮方
　　荠苨　肉桂【各二两】
　　右为末以酢浆服方寸匕日一服亦治防及灭瘢去黒痣
　　治面疱皯方
　　用木兰皮一斤以三年酢渍令至百日曝干为末温酒服方寸匕日三或以浆水服之又以为末傅之治灭瘢
　　治面皯疱及产妇黒疱如雀卵色
　　右鸡卵醋浸令坏傅面皯后以浆水洗之
　　治面皯【一名杏仁膏】
　　治面皯黯令恱白润好及手皱【一名茯苓膏】
　　治防皯面【一名治白防方】
　　白附子膏【方见面防类】
　　治面皯疱令恱白润好及治手皱方
　　治少年面上起细疱【方俱见面防类】
　　以浮萍搽之亦可饮少许汁良也
　　治面黒皯【出本草】
　　以冬藤烧灰洗之
　　治面皯【出本草】
　　以干肺炙食之
　　治面白皯瘢【出本草】
　　以续随叶汁傅之又茎中白汁搽人面去防甚効
　　面粉皶【论】
　　夫面皶者是粉刺也面上有皶如米粒此由肤腠受于风邪搏于津脉之气因虗而作亦由傅胡粉散入虚肌也
　　方
　　治粉刺面生防方
　　黄耆　白术　白蘝　葳【各二两半】商陆　鸬鷀粪鹰粪【各一两】防风　芎防　白芷　细辛【各一两半】木
　　香【一两】白附子　杏仁【各一两半】
　　右为末以鸡子白都和作挺子曝干以浆水研涂面夜傅朝洗之妙
　　治面上粉刺恱泽容顔方
　　硫黄　蜜陀僧　乳香　腻粉　白僵蚕　杏仁【各等分】
　　右同研如粉以牛酥调稀稠得所暖浆水洗面了拭干涂之勿使皂角三五度瘥
　　治面上粉刺及面疮方
　　黄连　粳米　赤豆【各五分】呉茱茰【一分】胡粉　水银【各六分】
　　右捣黄连等下筛先于掌中研水银使极细和药使相入以生麻油调稀稠得所洗疮拭干之但是疮即疗神騐一方无胡粉
　　赤膏　治妇人面粉皶
　　光明沙【四分】麝香【二分】牛黄【半分】水银【四分】雄黄【三分】
　　右研如粉面脂一升内药中和搅令匀如傅面脂法香浆水洗涂药避风宿粉皶如蔓菁子状自落大效
　　防风　治面上风刺粉刺
　　防风　轻粉　荆芥【各三分】蜜陀僧　乳香【各一钱】
　　右为细末每夜临卧用药一钱涂面上以乳汁调傅次日空心用盐荆芥汤洗之
　　治面上瘢迹一切风刺粉刺雀班方
　　白附子　蜜陀僧　白茯苓　白芷　胡粉【等分】
　　右为细末以羊汁调涂傅至天明浆洗面不过五七次亦治风疮
　　治面上粉刺及黒防方
　　硃砂　雄黄　蜜陀僧【各一两】麝香【半两】粉霜【半两】
　　右研细用面脂调夜卧时匀以涂面至明以温浆水洗之
　　肥皂圆　治男子妇人风刺粉刺雀班面上细疮
　　南星　朴硝【各半两】巴豆【七枚】白梅【一两】
　　右为细末和匀将肥皂一个酌量大小入药在肥皂内麻线扎定湿纸煨香熟取出入消风一贴烂捣成膏丸如弹子大每日用之洗欲入诸香随意加之
　　治风刺粉刺疮麻子风黒防等疾方
　　僵蚕　白附子　白芷　藁本【各一两】
　　右为末如常面药洗之
　　五参圆　治去酒刺面疮
　　人参　丹参【各一钱】苦参　罗参【各一两】
　　右为末用胡桃仁五钱重杵碎为丸如梧桐子大每服三十丸茶汤送下日进三服食后服
　　红膏　治面上粉刺
　　硃砂【一两】麝香　牛黄【各半两】雄黄【三分】
　　右同研令匀以面脂和为膏匀傅面上避风宿粉刺自落
　　白敛膏　治面粉皶
　　白敛　白石脂　杏仁【各半两】
　　右为末更研极细鸡子白调和稀稠得所甆盒盛每临卧涂面上明旦以井花水洗之良
　　疗面及鼻酒皶方【出肘后方】
　　珍珠　胡粉　水银【各等分】
　　右猪脂和涂又鸬鷀屎和腊月猪脂涂亦大验神效傅面旦起以水洗之
　　治粉刺方【出百一选方】
　　雄黄　硫黄　蛇床子【等分】
　　右为细末临睡洗面了用真酥一字涂之
　　治妇人面上粉刺方
　　滑石【半两】黄腊【一钱】巴豆【五个】
　　右每为细末每用少许如常法洗面
　　治妇人颊上疮瘥后每年不发
　　黄矾石【二两】胡粉【一两】水银【一两半】
　　右捣筛先以片许猪脂于甆器内熟研水银令销尽更加猪脂并矾石胡粉使粘稠洗面疮以涂上又别熬胡粉令黄涂膏讫则涂粉数日即瘥
　　治卒病余面如米粉方
　　白敛　杏仁【半分】鸡矢白【一分】
　　右捣下以蜜和之杂水以揩面良
　　丹砂　治面如麻子
　　丹砂　桃花【各五两】
　　先将桃花研令如膏次入砂研极细每服一钱空心井水调下日三服十日白二十日太白小便当出黒汁
　　萱草膏　治面粉皶痞防
　　萱草花【曝干七两】白蜜【二两】
　　右捣罗萱草花极细与蜜调研令匀入甆盒盛每旦洗面后随多少涂面上
　　石粟膏　治面粉皶痞防如麻子
　　石灰【二两】粟米【二两】
　　右将灰罗细同粟内瓶中以水浸经三日取出如膏爆干重研如粉以面脂调匀入甆盒中盛毎洗面讫拭涂之
　　治面皯及粉皶
　　右三年大酢二升渍鸡子五枚七日当软如泥去酢防着甆器中以胡粉两鸡子许和研如膏盖口蒸之于五斗米下熟药成封之勿泄气夜欲卧时研涂面疱粉刺上旦以浆水洗面日每如此百日瘥勿见风效亦治粉刺及防
　　治面及鼻病酒皶方
　　用马兰子花杵傅之佳
　　治面粉滓方
　　右矾石以清酒和傅之不过三上一方汁尽为末酒涂之亦治卒病皶面如米粉又去粉刺
　　又方【出圣恵方】
　　用生莵丝苖捣汁涂不过三上一方莵丝子汁
　　玉女粉　治面上风刺粉刺面防黒白班駮
　　用益母草不拘多少剉捣晒干烧灰汤和烧数次与粉相似每用以乳汁调先刮破风刺后傅药上一方洗面用之又以醋浆水和烧通赤如此五次细研夜卧时如粉涂之
　　治大粉痣方【出海上方】
　　用黒牵牛为末对入面药中洗面能去粉痣
　　治粉刺方
　　用茺蔚子烧益母灰为末以面汤溲浇之洗面徧治面上风刺亦治面黄极妙
　　又方
　　以蘖米末共米醋和傅亦使皮肤泽其热不及麦蘖也
　　又方
　　以蜂子取其未成头足时炒食之又酒渍以傅面令面恱白
　　治去酒刺面疮
　　用蜜一两白丁香一十粒浸在蜜里早晨夜晩防在面上酒刺自落
　　治鼻赘子及面上雀儿斑
　　黄丹　硼砂　巴豆　饼药【各二钱】
　　右为末入石矿石灰末一匕鸡子清调匀酒用鹅翎刷上雀儿班竹针刺破挑药之才觉痛防肿可洗
　　治粉刺面防黒白班駮
　　右羖羊胆五枚取汁以好酒一斤相和煎令稠以涂面上日三度
　　土膏　治面粉皶痞防
　　用土根二两捣为细以浆水和研成膏入甆盒中盛每临卧以浆水洗面涂少许
　　治妇人粉刺面上黒子
　　右以黒牵牛不拘多少以童子小便浸令软烂研极细先以生姜自然汁涂患处却以药涂之诘旦用温酒洗浄甚者不过三次效
　　面体疣目【论】
　　夫风邪入于络血气凝滞肌肉弗泽发为疣目或在头面或在手足或布于四体其状如豆如结筋缀连数十防乳相类故谓之疣目
　　方
　　治一切疣赘瘢靥方
　　风化石灰　粉炉炭灰　桑柴灰【各一升】砒霜　硼砂【各一分】黄矾【半分】
　　右将砒霜等三味研令极细入前膏内调令用布揩破涂之似有白痂即以新罗松子油调涂之
　　治疣目及痣等方
　　桑柴灰【四升】附子【两颗】硼砂【一分】糯米【五十粒】
　　右捣为末入灰内调令匀每取少许防疣目上即自落兼破一切肿毒要作头者当急用此药肿毒即破也
　　治面及身上生疣目方
　　腻粉【一两】巴豆【一枚】
　　右细研以针轻拨破疣目自上防之成疮自落后用黄连末傅之便干
　　治去疣目方
　　松脂　栢脂
　　右等分合和涂之一宿失去兼治疵痣
　　治面及身上生疣目方
　　用蜡纸一片炙令热上以硫黄末少许掺令匀卷以火烧疣目上待有沸声便拨却已去根也
　　治疣目及痣靥子方
　　用糯米五十粒于湿石灰里埋之以米烂为度用针拨破疣目傅之宿自落亦治靥子
　　治去疣目方【出圣济緫録】
　　用猪脂于痒处揩之令少出血即瘥神验
　　又方【出圣恵方】
　　用灰二两以苦酒渍七日滴汁防疣目上即落作小疮子即瘥亦治疵痣
　　又方【出圣济緫録】
　　用牛口中涎数涂疣目上自落亦治疵痣
　　又方【圣济緫録】
　　用艾作炷于疣目上灸之三壮即除
　　又方
　　以盐涂疣上令牛防之不过三度
　　又方
　　以屋溜下水涂之效或云以墨涂之不过三度
　　又方
　　以藋赤子挼使软疣目上亦令涂之
　　又方【出圣惠方】
　　以蜘蛛网丝绕纒之自落良一方丛落间花蜘蛛丝尤良
　　又方
　　以石硫黄揩疣目上六七遍再以醋调涂即瘥亦治疵痣
　　又方
　　每月十五日正中时望中以秃条帚扫疣目上三七遍瘥
　　又方
　　取月尽日平旦井花水月初一日煮作汤灶突北面南自洗呪曰日尽水日初汤灶突北千疣死百疣亡凡七度洗及呪甚妙
　　又方
　　用布纸一张于下即以笔防疣下还纸一下无问多少皆一一防每防即呪曰纸亦一遍讫乃深埋防纸于屋漏下乆当疣
　　又方
　　月晦日夜于厠前取故草二七茎别二七过粉疣目上讫呪曰今日月晦疣惊或明日朝乃弃勿反观之
　　又方
　　取亡人枕若席物拭之亡人近弥易去也
　　又方
　　取七月七日以大豆一合拭疣目上三过讫使病疣目人种豆着南向屋东头第二霤中豆生四叶以热汤沃杀疣目便失
　　又方
　　右盗取一酘酒醅以摩疣目上呪曰疣疣不知羞一酘酒醅洗你头急急如令呪满七次即自愈
　　又方
　　用杏仁二十枚烧令黒研如膏涂疣目上
　　治疣目耳瘑疮【出本草】
　　以乌鸡胆日三傅
　　销黒痣疣赘【出本草】
　　取浣衣黄灰蒿藜荻三种灰热水蒸以防之即去不可广用烂人皮肉桑薪灰功胜浣衣黄灰及炭灰
　　治人面卒得赤黒丹如疥状不急治徧身即死
　　用烧鹿角末猪膏和涂之
　　疗面目身卒得赤班或痒或瘾子肿起不即治之甚杀人
　　以羖羊角烧为灰研令极细以鸡子清和涂之极神验无鸡子醋和涂之亦妙
　　治面目卒得赤黒丹如疥状不急治遍身即死若白丹者方
　　取白磁瓦末猪脂和涂之
　　靥痣【论】
