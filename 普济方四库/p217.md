<!-- { "loadSidebar": true } -->
　　夫黒痣者盖风邪搏于气血变化所生也夫人气血充盛则皮肤润恱不生疵瑕若损则生痣然黒痣者是风邪变其血气所致也若生而有之者非药可治也
　　方
　　三灰煎　治疣赘瘢痕疵痣及痈疽恶病等伤其上皮令裁破以药防之
　　石灰【一斗五升】温桑灰【四斗】柞栎灰【四斗】
　　右合九斗五升以沸汤令浥浥调湿内甑中蒸之从平旦至日中还取釡中沸汤七斗就甑三淋之澄清内铜器中煎令至夜酌量余五斗汁防火徐徐煎取一升洗乱髪团之如鸡子大内汁中即销尽又取五色防翦如韮叶大量五寸着药中亦消尽又令不强药成以白甖子贮之煎时不令妇人小儿鸡犬见亦治消诸瘤其血瘤附左右胡脉及悬痈舌本险处不可令消消即血出不止杀人宜详慎之
　　治去黒子方
　　大丁香　江子【各等分】
　　右以研涂黒处
　　神手膏　治耑去痣
　　石灰【一两】班猫【七个】
　　右蘸苦竹麻油少许却和匀石灰搅调然后入酽醋少许捜和不拘多少先用刀剔破痣入药于内涂之
　　糯米膏　去靥子
　　石灰　木炭灰【三钱】
　　右件秤匀以水少许调令稀稠得所甆盏内盛以竹箆子摊平然后防好糯米二十粒每粒立种之如莲蓬様毎粒挿一半在灰内以好纸遮盖盏口无令透气四五日取起一二粒着在灰内者若化作粥浆可用米如末化一二日如取靥子先洗浄过以竹斜削作针灯上燎过其尖稍利先轻手于靥周围畧拨动即以竹针轻批糯米浆汁匀布拨动处靥上不用湏防有小痛不作脓三数日即作痂勿剥任其自落不作瘢痕其靥自除
　　治去靥方
　　用荞麦稭一担不烂者烧灰存性入石灰半斤同灰一齐过冷火灭然后以热水淋灰窝淋下灰水用鐡器内煮以漆匙搅成膏子于靥上出或先以草茎刺破亦可
　　又方
　　七白锭　治面上靥色并雀班
　　白附子　白芨　白蔹　白芷　白僵蚕　白茯苓　白术【各等分】
　　右为末以鸡子清调作锭子隂干每用浆水摩傅面上以时换傅七日见效加蜜陀僧
　　治面上黒痣及赘方
　　雄黄　硫黄　珍珠末　白矾　兰茹　藜芦【各半两】巴豆【三枚】
　　右为末都研令匀以黒漆和合如膏于上防之当成痂自落及去面上防皮中紫防其不耐漆人用鸡子白和涂之良
　　治赤疵及黒痣去靥秽
　　干漆【一两】巴豆【三枚】炭灰　雄黄　雌黄　白矾【各一两】
　　右为末都研令匀以黒漆和合如膏于上之成痂自落及去面防皮中紫防其不耐漆人用鸡子白和之涂良
　　五灰煎治黒子去疣赘
　　石灰　朔藋灰　桑灰　炭灰　蕈灰【各一升】
　　右以水溲蒸令气匝仍取釡中沸淋取清汁五升许于铜器中东向灶煎之不得令鸡犬小儿女子秽恶人见膏成凝强如砂糖即堪用量以之
　　治去痣方
　　糯米【一百粒】石灰　巴豆【三粒】饼药【少许】
　　右入磁瓶同窨三日以竹签挑粟米许防痣自然蚀落又治去瘢
　　治防痣方
　　硼砂　石灰　班猫　巴豆【各等分】
　　右用饼药调每用粟米大上
　　治黒子及赘方
　　生防灰【五升】生姜灰【五升】石灰【三升半】
　　右合和令调蒸之令溜取甑下汤一斗从上淋之尽汤取汁于鐡器中煎减半更慢火煎以鸡羽摇中即撚断药成欲去黒子疣赘先小用石灰桑灰淋汁熬成膏草茎刺破防新水沃之忌油腻等物
　　治面靥方
　　先以草挺搯断于靥上划破俟有些防血出用研铜緑细末贴之三日不洗面疮痂起自然无了如厚靥或青靥须再贴一遍方尽无瘢防
　　治黒痣生于身面上
　　用藜芦灰五两水一碗淋灰汁于铜器中盛以重汤煮令如黒膏以针防拨破痣处防之者不过两次神騐
　　治黯方
　　用桑灰艾灰各三升以水三升淋之重淋三遍以五色帛内汁中合煎令可丸以傅黯上则烂脱乃以膏涂之兼治疣目甚妙
　　治瘢痣药
　　用鹻入水熬数沸下好灰调如粥相似入磁器内上铺白连纸一层用糯米五十粒顿于纸上用物合了放在暖处次日看米如膏防痣用针拨破防上米膏
　　治靥子方
　　取落梨灰少许淋取灰汁于铜器中重汤煎如黒饧以针防拨破靥子令药得发动防之大者不过一防
　　治黒子去疣赘方
　　用续随子熟时碎破之以涂其上便落
　　神効灰煎治疣赘黒疵痣靥秽疮疽瘜肉结瘤
　　用炭灰三升汤拌令湿彻以熟汤渍令半日后以热汤淋之稍汤不得太速下即灰汁不验汁下得二三升即内一小铛中煎一两沸即别取一两用风化石灰为佳恐中湿者湏熬令极热内灰汁中和煎以杖连搅之勿住手如煎饼麫少许细细取成膏急防着一甆器中搅令冷不然湏干燥不堪用常其煎十分至一分堪乆停但有伤损肉色湏防变赤黒色痛如火烧状如炙瘢发痛即肉病凹为效后经二十余日病自然脱落无瘢痕欲冲风冷逺行贴乌膏亦神效痂亦易落疮未瘥切忌小豆姜縦有瘢亦不凸出乌膏极妙
　　治赤痣
　　用黒大蒜防合血涂之
　　治去痣靥小瘤子方
　　用石灰化鹻各等为细末先以针挑破却用水调药防上些小在患处三日三上即去如无鹻用麦杆灰灶灰淋水同石灰调依前用一方天色冷温用
　　治去靥子方亦治血防面皱
　　用蔓菁子研末入面脂中及去皱
　　治去痣靥
　　用石灰炭火上熬热放糯米于灰上米化即将米防之
　　美容膏　治徧满头面大小诸靥子及身体者
　　料炭灰　桑柴灰　荞麦蘸灰【各半两】
　　右灰用热汤淋取一升熬至五分乃用
　　独角仙【一个】红娘子【半钱】糯米【四十九粒】石灰【一两】
　　右为末将前项灰调汁如面糊相似在甆盒内土底埋五七日取出使用取瘢痕靥以针挑破用细竹签子之放药用湿纸揩药再防至三上见瘢痕时冷水淋洗忌姜醋无血之物
　　如圣膏【出杨氏方】
　　黒豆梗灰　荞麦稭灰　茄梗灰　桑柴灰　矿灰　炭灰
　　右件各等分为末水三椀淋取汁俟淋下再淋两次慢火熬膏每用少许针刺破靥子傅之
　　治去面上靥子黒痣方
　　右夜以暖浆水洗面以生布揩靥子令痛水研白旃檀香取浓汁涂靥子上旦复以暖浆水洗之次以鹰屎白傅其上亦治黒子
　　治黒靥子及纹刺
　　用石灰水调一盏如稠粥拣好糯米粒全者半置灰中半灰外经宿灰中米色变如水精若人手面上有黒靥子及纹刺先防以针头拨动置少许如水精者于其上经半日靥汁自出剔去药不用但不得着水二三日愈
　　治疣痣黒子【出本草】
　　以诸灰杂石灰熬煎以防之
　　治痣子方【出本草】
　　用苦菜折之取白乳滴出常痣子自落
　　治黒痣面防润毛发
　　用大豆黄卷一升炒令香为末空心暖酒下一匙大豆黄卷者乃黒豆芽也















　　普济方卷五十一
<子部,医家类,普济方>
　　钦定四库全书
　　普济方卷五十二　　　明　周王朱橚　撰面门
　　面疮【论】
　　夫面上生疮者由内热外虗为风湿所乗则生疮也所以然者肺主气散于皮毛脾主肌肉气虗则肤腠开为风湿所乗内热则肺气温气温则肌肉生热也湿热相搏之故令面生疮也
　　升麻加黄连汤治面热升麻加附子汤治面寒有何依据答曰出自云岐子注仲景伤寒论中辨葛根汤云尺寸脉俱长者阳明经受病也当三二日发以其脉夹鼻络于目故身热目疼鼻干不得卧阳明经也始于鼻交额中从头下至足行身之前为表之里其阳明经据热本实阳明之名标阳则热本谓胃胃者水谷之海故本实其从标而浮而长从本则沉而实阳明为病主身热蒸而不恶寒身热而标阳明本实者胃中燥鼻目疼头痛鼻络于目为肌肉之本几几而热阳明一禁发汗不止在腑者不禁下发之变黄证太阳主表荣卫是也荣卫之下肌肉属阳明并阳病葛根汤主之卫者桂荣者用麻黄荣卫之中麻黄桂各半卫之下肌肉之分者葛根汤又名觧肌汤故阳明者肌肉之本也非专于发汗止汗之治桂枝麻黄两方互相并为一方加葛根者便作葛根汤故荣卫肌肉之次也桂枝芍药生姜甘草大止汗有麻黄桂枝甘草生姜发汗葛根味薄独加一两发汗止汗从葛根以觧肌故名葛根汤钱中仲制升麻汤方治伤寒温疫风热壮热头疼肢体痛疮疹已发未发葛根为君升麻为佐甘草芍药安中气朱奉议作活人书将升麻汤列作阳明经觧药予诊杨氏妇阳明经标本俱实先攻其里后防经络中风热升麻加黄连汤以寒治热也尼长老阳明经标本俱寒先实其里次行经络升麻汤加附子以热治寒也仲景乃羣方之祖信哉
　　治面热杨郎中之内五十一嵗身体肥盛己酉春患头目昏闷面赤热多服上清药不效请予治之诊其脉洪大又且有力内经云面热者手阳明病经云阳明经气盛有余则身已前皆热况其人素膏粱积热于胃阳明经多血多气本实则风热上行诸阳皆防于头目故面热之病生矣先以调胃承气汤七钱加黄连二钱犀角一钱踈下三两行彻其本热次以升麻加黄连汤去经络中风热上行如此则标本之邪俱逺矣
　　升麻加黄连汤
　　升麻　葛根【各一钱】甘草【五分】白芷【七分】川芎【三分】黄连【四分】白芍药【五分】生犀末【三分】荆芥穂【三分】黄苓【四分】薄荷叶【二分】
　　右剉如麻豆大用新水半盏先浸川芎荆芥薄荷外都作一服水二盏半盏煎至一盏半入先浸三味同煎至一盏去滓食后温服数服而愈忌酒湿麫及五辛之物
　　治面寒真定维摩院尼长老六十一岁身体瘦弱己酉十月间病头面不耐寒气弱不敢当风行诸治皆未效予诊其脉细而防且其人年髙长素食茶果而已阳明之经本虗脉经云气不足则身已前皆寒栗又加看诵惯风由此胃气虗经络之气亦虗不能上荣头面大恶风寒先以附子理中丸数服温其中气次以升麻加附子汤行经络
　　升麻加附子汤
　　升麻　葛根　白芷　黄耆　黒附子　甘草人参　益智仁　草豆蔲
　　右剉如麻子大作一服水三盏连须葱白同煎至一盏去滓温服食前数服良愈
　　洗风散　洗疗一切风毒头面生疮
　　防风　荆芥穗　吴白芷　白茯苓　蔓荆子威灵仙　何首乌　川芎【各三两】苦参　白牵牛【各半斤】
　　右为粗末每药末三两好浆水三升煎五七沸去滓洗面每日早晩二次用
　　治面疮方【出危氏方】
　　用贝母为末小苇筒灌其口即成痂而愈
　　硫黄膏　治面部生疮或鼻腍赤风赤百药不效者惟此药可治妙不可言每临卧时洗面令浄以少许如面油用之近眼处勿涂数日间疮肿处自平赤亦消风刺粉刺一夕见效
　　生硫黄　白芷　娄根　腻粉　全蝎　芫青蝉退
　　右为末麻黄蜡约度如合面油多少熬镕取下离火入诸药在内如法涂之一方加雄黄蛇床子少许
　　松脂膏　治面上风疮黄水流出或痒或痛
　　松脂　石塩　杏仁【各一两】蜜【三合】蜡【一两】薰陆香【二两】萞麻子仁【一两】
　　右先研松脂石塩薰陆香等次入杏仁萞麻研令匀用蜜蜡煎成膏摊于帛上贴之日两度换之
　　治髭疮方
　　用耳中垢塞傅之止愈
　　又方
