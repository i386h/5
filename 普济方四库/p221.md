<!-- { "loadSidebar": true } -->
　　右细剉先以水一防五升煎白术以布绞取汁六升扵银锅中以重汤煮取二升后下诸药更煮至半升以绵滤过取于磁盒中每夜临卧洗面了拭干涂之
　　疗化面方　兼去防令光泽洁白
　　珍珠　光明沙　冬仁【各二分】水银
　　右以四五重绢袋盛之于铜铛中以作浆水防火煮一夕一日始堪用取水银和面脂熟研使消合珍珠冬子末更和调以傅面取瘥为度旦以浆洗之
　　手膏方　治手润冬不粗皴
　　蒌瓤【二两】杏仁【一两】
　　右同研如膏蜜调令稀稠得所每夜涂
　　链脂法
　　凡合面脂先湏知链脂法以十二日买极肥大猪脂水渍七八日旦易水煎取清脂投水中錬鸱熊脂皆同此法
　　面油摩风膏
　　麻黄　升麻　当归　活　防风　白敛　白芨　白檀
　　右用小油半斤以银石器内绵子裹定药于油中熬之得所澄浄去滓入黄蜡一两并麝香少许
　　白面方
　　牡蛎【三两】土根【一两】
　　右二味为末白蜜和取涂面即白如玉旦以温浆水洗之宜慎风日以牡蛎为末蜜丸服三十丸亦以牡蛎肉炙食之佳
　　令人好顔色
　　以逢櫐子食之
　　令面生光方
　　以蜜陀僧用乳煎涂面佳兼治鼻疱
　　洗面方
　　用天门冬曝干蜜丸用以洗面
　　令人面不皴光华可爱
　　以麋角于浆水研爲泥涂面上
　　灭瘢防
　　风热诸毒积于肺脏发于肌肉而爲疮疖疮疖愈余毒未除故疮痂虽落而瘢防不灭治法旣有涂泽膏润之剂又须赖荣卫平均肌温气应外宜慎风冷也
　　治面泡疮瘢三十年已上
　　斑猫　巴豆　蜜陀僧　胡粉　鸱脂【各三两】煎金铫洮沙【三两】髙良姜　海蛤【三两】
　　右以粉鸱脂和成夜半涂之旦以甘草汤洗之瘥
　　祛风膏
　　滑石　牙子盆硝　白上硫黄　乳香【等分】轻粉脑子　麝香【各少许】
　　右爲细末用酥油匀临卧洗之后涂在面上无酥油清油亦佳
　　治乆患疮痍后瘢防不灭方
　　定州甆器　白僵蚕　白附子　白芷　珍珠末野防脂　酥【一两】
　　右捣为末先消野防脂与酥二味为汁热气退即下诸药搅之如膏用涂瘢上
　　白僵蚕膏　治面上瘢痕及患疮痍瘥后不灭
　　白僵蚕　白鱼　白石脂　白附子　鹰屎【各一分】腊月猪脂【二两】
　　右除猪脂外捣罗为末细研以猪脂和令匀甆盒中盛旋取傅瘢痕上避风
　　六物灭瘢痕膏
　　衣中白鱼　鸡屎白　鹰屎白　芍药　白敛
　　右药研如粉以乳汁和涂瘢上日三良
　　辛夷膏　治面上瘢痕及一切疮瘥后亦黒不灭时复不止
　　辛夷　鹰屎白　杜若　细辛【各半两】白附子【三分】
　　右除鹰屎外并剉碎以酒两盏浸一宿别入羊髓五两银石器锅中以文火煎得所去滓将鹰屎研如粉内膏中搅匀再以防火暖入盒中每日三涂疮瘢上避风一方以蜜傅之
　　治面上瘢方
　　白僵蚕【一两】瑚　白芷【一两】鸡屎白　硃砂【各一两】
　　右防蜜和之尤良
　　治乆患疮痍后瘢痕不灭方【方见本门】
　　当归膏　治面上瘢痕
　　当归　白芷【各一两】鹰屎白【半两】乌鸡粪【一两】
　　右先将当归白芷剉碎浸一宿别镕猪脂一斤俟消入浸药用酒文火煎之白芷色黄去滓将鸡屎鹰屎内膏中搅匀倾入甆盒中毎日三涂瘢痕上避风一方不用酒
　　治面上及疮瘢不灭方
　　鹰白屎　烂腐骨　屎白醎【各四钱】麝香【二两】
　　右研令如粉以葛布揩令微赤以脂和傅之日二度瘥
　　玉屑膏　治面上瘢痕及风毒
　　玉屑　蜜陀僧　白附子　瑚【各二两】
　　右捣为末入乳鉢内都研令匀每度用药末二钱以真牛酥调匀夜卧时涂面上旦用温浆水洗之
　　治灭痕无问新旧必除方
　　当归【一两】猪脂【三斤】白芷【一两】
　　右共捣绵裹以酒二盏煎十余沸去滓日五七度涂之
　　治灭瘢痕方
　　禹余粮　半夏【各等分】
　　右为末以鸡子黄和先以新布拭瘢处令赤后用药傅之勿见风日二十日十年者亦灭一方治一切疮瘥后赤黒瘢痕不灭时复痒不止
　　治瘢痕凸出方
　　鹰屎白【一两】衣白鱼【二十枚】
　　右为末蜜和以傅日三五度良
　　又方
　　鹰屎白【二两】白僵蚕【一两半】
　　右为末蜜和傅之日三慎五辛生菜又治一切疮瘥后赤黒瘢痕不灭复痒不止
　　腊脂膏　治面上瘢痕
　　腊脂【四升】大防【一枚】
　　右入铛中以文火煎之待防消尽以新绵滤去滓入甆盒盛每用先以布拭令瘢痕色赤次以膏涂之三五度瘥避风
　　救急灭瘢方
　　蒺藜子　山栀子【各一两】
　　右为散醋浆和如泥临卧时以涂之旦洗去
　　治瘢痕凸出方
　　鹰屎白【一两】白附子【一两】
　　右为细末酥调涂凸上日数次
　　治一切疮瘥后赤黒瘢痕不灭时复痒不止方
　　黄矾【烧令汁出】胡粉【烧令黄各半两】
　　右为细末以腊月猪脂和更研如泥令匀先以布揩之令赤痛即用药涂之日五七度効
　　又方
　　鹰屎白　燕窝中草【各等分】
　　右研为末以入乳汁和涂于瘢上日三四度夜卧时涂之旦以浆水洗之自然肉平如故
　　治热毒疮瘥后瘢痕不灭方【出圣恵方】
　　鸡子【一枚酒浸七日后取黄】白僵蚕【二十枚】
　　右药与鸡子相和令匀先以布搅揩疮瘢赤痛涂之甚効
　　治灭瘢痕方
　　右用白蜜和鹰屎白三两细研傅之三服则无问新旧必除
　　治瘢痕凸出方【出圣恵方】
　　凡遇春夏以大麦麫秋冬以麦麸好细绢下筛以酥和傅之
　　又方【出圣恵方】
　　夏以热瓦熨之冬以冻棱熨之
　　鸡子膏【出圣恵方】治疮瘢痕无问新旧涂
　　用鸡子五七枚熟煮取黄于铛中炒如黒脂膏以物先揩瘢痕然后涂膏日三九即自灭旧肉无别
　　治面上瘢痕方
　　用马苋汁洗唇面疱马汁及射工毒涂之瘥
　　指爪破面【出圣恵方】
　　用生姜自然汁调轻粉傅破处更无痕瑕
　　真玉磨方【出圣济緫録】治面上瘢痕
　　取真玉平处一面磨瘢痕乆则无痕
　　治面上灭瘢方【方见本门】
　　疗乆疮及金疮丸百疮瘢方能令髙者就下下者起平【出肘后方】
　　取纯白色雌鸡一头笼之煮豆赤小者饲之七日即饿之然后截羊肾脂饲若不肯食更饿之自然食频日与食之小粪出当色白腻润此堪用笼鸡白粪二合辛夷四合白附子二分牡蛎三分细辛二分合捣末蜜和涂瘢上
　　治去疮瘢方【出海上名方】
　　用白髓杂玉屑琥珀屑涂之一方用蜜陀僧末水调涂
　　治火烧疮灭瘢方【出圣恵方】
　　用赤地利二两捣罗为末以生麻油调傅之疮上以瘢灭为度
　　又方【出肘后方】
　　以人精和鹰屎白涂之日二无问新旧必除亦用白蜜和之
　　治杂疮及灭旧瘢痕
　　用白僵蚕衣鱼鹰屎白三味等分为末入在面膏内和涂之疮瘢即灭【衣鱼多在衣中在书名蠧鱼】
　　疗痘疮瘢面靥【出谭氏小儿方】
　　以蜜陀僧细研水调夜涂之明旦洗去平复矣
　　治面上灭瘢
　　用木兰香一斤以三年米醋浸一日出曝干为末傅之用醋浆渍一百日干为末服方寸匕【木兰香即兰香菜也】










　　普济方卷五十二
　　钦定四库全书
　　普济方卷五十三　　　明　周王朱橚　撰耳门
　　总论
　　夫耳属足少隂之经肾家之寄窍于耳也肾通乎耳所主者精精气调和肾气充足则耳闻而聪若劳伤气血风邪袭虚使精脱肾惫则耳转而聋又有气厥而聋者有挟风而聋者有劳损而聋者盖十三经脉上络于耳其隂阳诸经适有时交并则脏气逆而为厥厥气冲入于耳是为厥聋必有时乎晕之证耳者宗脉之所附脉虚而风邪乗之风入于耳之脉使经气否塞不能宣是为风聋必有时乎头痛之证劳役伤于血气滛欲耗其元精瘦悴力疲昏昏瞆瞆是为劳聋有能将适得宜血气和平则其聋渐轻其或日就劳伤风邪停滞则为久聋之证矣外此又有耳触风邪与气相击其声嘈嘈眼或见光谓之虚鸣热气乗虚随脉入耳聚热不散脓汁出焉谓之脓耳此耳间有津液轻则不能为害若风热搏之津液结聚成核塞耳亦令暴聋谓之停耳前是数者肾脉可推风则浮而盛热则洪而实虚则濇而濡风为之踈散热为之清利虚为之调养邪气屏退然后以通耳调气安肾之剂主之如此得耳中三昧耳不致聋聩耳鸣耳痛耳痒耳内生疮或为停耳或为耳肿六滛伤之调乎肾七情所感治乎心医疗之法宁心顺气欲其气顺心寕则耳为之聪矣宜用局方妙香散以石菖蒲煎汤调服以顺心气丹参蜜砂以宁心君调肾之药前方所载苁蓉丸是也续有二方为之佐使参而用之可也
　　耳证謌云耳为听会肾之官五脏官通理可详内运唏嘘呵呼呬外司角徴羽宫商卒然内塞不闻声劳碌忧思过度生聋聩耳鸣脓血出风寒暑湿薄于经停耳底耳证多端用意消详不一般或实或虚随证疗百虫入耳别为防○五脏六腑十二经脉有络于耳者其隂阳经气有相并时并则有脏气逆名之为厥厥风相入于耳之脉则令耳聋其肾病精脱耳聋者其候頬颧色黒手少阳之脉动而气厥逆而耳聋者其候耳内煇煇停防也手太阳厥而耳聋者其候聋而内气满养生方云勿塞故井及水渍令人耳聋目盲
　　耳聋诸疾【论】
　　夫肾开窍于耳足少隂之经宗脉所会也若精气调和元藏充盛则耳聪而诸疾不生或劳伤气血客受风邪则肾虚而为耳病有肾间渍水而耳聋者有心气虚热而耳聋者有脑脂下流成耵聍耳垢而耳聋者其证不一○耳聋之证有二有肾虚精脱而聋者肾气通于耳也有经脉气厥而聋者经脉络于耳也肾虚而聋者其候靣色黒气厥搏入于耳聋者其候耳中煇煇防防或耳中气满是也煇煇防防过在手少阳耳中气满过在手太阳以至五络皆会于耳中各有证候审而治之盖肺虚而少气不能服息耳聋嗌干肺之络会于耳中故聋此説非也葢气弱必塞甚则气血俱澁滞而不行也耳者宗气也肺气不行故聋也○耳聋有五曰风聋曰干聋曰劳聋曰虚聋曰聤聋是也肾气通于耳足少隂其经也虚受风邪及劳伤血气停滞津液皆能致聋惟所受不同故其经各异葛氏所谓风聋者痛掣干聋者内耵聍劳聋者出黄汁虚聋者肃肃作声聤聋者脓汁出
　　方
　　磁石散【出千金方】　治耳聋
　　磁石【四两】天门冬　地骨皮　生姜【各二两】山茱茰土根　牡荆子　茯苓　菖蒲　芎防　枳实白芷　橘皮　甘草【各二两】竹沥【二升】
　　右防咀以水八升煑减半内沥煑取二升五合分三服五日一剂三日乃着散入耳中如后方
　　栢子仁汤【出圣济总録】　治肾间有水使人耳聋补不足栢子仁　白术　人参　干姜　甘草　防风乌头　陈橘皮　山芋　芎防　磁石　芍药黄耆　白茯苓【各一两半】肉桂【一两半】
　　右防咀每服三钱先以水三盏煮羊肾一只取汁一盏去羊肾下药入生姜一大拍碎同煎至七分去滓食前温服之
　　肉苁蓉丸【出圣济总録】　治肾虚耳聋
