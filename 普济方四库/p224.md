<!-- { "loadSidebar": true } -->
　　丹参【五两】蜀椒【一升】大黄【一两】白术【一两】细辛【一两】芎防【一两】大附子【十枚】亁姜【三两】巴豆【十枚】桂心【四寸】
　　右剉以苦酒渍一宿以猪膏三斤煎药成去滓可服可摩耳聋者绵裹膏纳耳中齿冷痛者着齿间诸痛皆摩腹内有痛以酒服一大咽喉痛吞一核大
　　大青丸　治脑热脑脂流下塞耳聋
　　大青　大黄　栀子　黄耆　升麻　黄连【各一两】朴硝【二两】
　　右为末炼蜜丸如梧桐子大毎服三十丸空心温酒送下
　　蓝实丸　治时行心气夺耳聋
　　蓝实　茯神　防风【各一两一分】黄连【一两半】人参【半两】菖蒲　逺志【各三两】
　　右为末丸如桐子大毎服二十丸空心温水下
　　黄耆膏　治耳内窒塞如有物防
　　黄耆　升麻　大黄　芍药【各一分】细辛【半两】
　　右为末以清麻油五合调匀慢火煎取二合稀稠得宜以瓷合盛毎用少许滴耳中日三次
　　百灵丸【出圣济总録】　治耳重
　　芫花　蒺防　地龙　蘹香子　地丁【各一分】
　　右为末以醋和蜜炼熟为丸如梧桐子大空心临卧温盐汤下五丸
　　白龙散【经騐良方】　耳者宗脉之所聚肾气所通小儿肾脏盛而有热热气上冲于耳津液结聚则生脓汁有因沐浴水入耳内水湿停积抟于血气蕴积成热亦令耳脓汁出谓之聤耳久则变成聋
　　白矾　黄丹【各半两】麝香【一分】龙骨【半两】
　　右研极细先以绵杖子拭尽耳中脓用药一字分掺两耳内日二次勿令风入
　　掺耳抵圣散【圣济总録】　治耳重
　　蔕　麝香　地龙　地丁【各等分】
　　右为末毎以少许掺耳内
　　治耳疾【出经騐良方】
　　蛇床子【一两】巴豆【半两】萞麻子【半两】
　　右同炒令焦黄却去巴豆萞麻子用蛇床子为末入麝香少许毎用少许鵞毛管吹入耳中侧卧良久黄水出便效
　　治擦落耳鼻【出经騐良方】
　　用头发入罐子盐泥固济煆过为细灰末乗急以所擦落耳鼻蘸灰缀定以软绡帛定愈
　　独圣散　治汗后耳聋
　　用陵石有窍子如铁眼者捣研为细散毎服一钱冷水调下
　　治诸耳中出血【出三因方】
　　用龙骨为末吹入耳中立愈鼻衂等证皆可用方书以九窍出血皆可吹入
　　萞麻子丸　治耳聋
　　萞麻仁【五合】杏仁　菖蒲　磁石　桃仁　石盐通草【各三钱】巴豆　附子【各二分】薰陆香　松脂【各一钱】蜡【八分】
　　右先捣草石令极细后入松脂蜡合捣数十杵令可丸即丸如核大绵裹塞耳一日四五度出之转捻不过三四日易之
　　鸡峯方【出圣惠方】　治耳聋
　　菖蒲【一寸】巴豆【一粒】
　　右捣研分为七丸毎服一丸卧即绵裹塞耳中一方入麝香少许夜易之十日立愈一方用蜡一分为丸以绵裹塞耳一日一易
　　鸊鷉膏【出本草】　治耳聋
　　取鸊鷉膏滴耳中【此水鸟也】
　　治聋【出本草】
　　取狗隂膏滴耳中令左右耳彻
　　治耳聋【出本草】
　　以杏仁七枚去皮拍碎为三分以绵裹于中着颗盐如小豆许以器盛于饭甑中蒸之候饭熟出裹令患人侧卧和绵捻一裹以油汁滴入耳中久之又一依前法
　　治耳聋【出本草】
　　以猬脂注耳中
　　治耳聋【出本草】
　　以附子醋浸削如小指大纳耳中
　　导引法
　　坐地交义两脚以两手从曲脚中入低头义项上治久塞耳不闻声又云脚着项上不息十二通必愈大寒不觉暖久顽冷患耳聋目皆治之
　　风聋【论】
　　夫风聋者本于足少隂之经宗脉之所聚其气通于耳其经脉虚而风邪乗之风入于耳之脉使经气闭塞不宣故为风聋风随气脉行于头脑则聋而时头痛故谓之风聋
　　方
　　雄黄散【出圣济总録】　治风聋
　　雄黄【半两】丹砂【三分】丁香【一分】肉桂【去皮一两】亁蝎【炒半两】乌蛇【半两】硫黄【一分】天麻【半两】人参【半两】山芋【一两】天南星【炮三分】白附子【炮一分】麝香【三分】防榔【三枚】木香【一分】麻黄【半两】
　　右为散再罗令匀毎服二钱温酒调服
　　磁石酒浸方　治风邪入于脑或入于耳久而不散经络壅滞不能宣利使人耳中悾悾然或时作晕磁石【五两捣碎】山茱萸【二两】木通【一两】防风【一两】薯蓣【一两】菖蒲【一两】逺志【一两】天雄【一两】蔓荆子【一两】甘菊花【一两】芎防【一两】细辛【一两】肉桂【一两】亁姜【一两】白茯苓【一两】熟地黄【三两】
　　右细剉拌和用生绢袋盛以酒三斗浸经七日后毎日任性服之以瘥为度
　　菖蒲汤【出圣济总録】　治风聋
　　木通【剉三两】瞿麦【三两】白术【三两】菖蒲【四两】独活【四两】山芋【三两】甘草【炙二两】附子【二两】肉桂【去粗皮三两】杏仁【炒三两】茯神【二两】人参【三两】前胡【三两】石膏【二两】磁石【火烧七遍醋淬二两】
　　右剉如麻豆毎服三钱以水一盏半入竹叶七片生姜一大葱白一寸同煎至七分去滓温服
　　山茱萸散　治风虚耳聋头脑闷四肢不利
　　山茱萸【一两】薯蓣【一两】菖蒲【一两】土【一两】甘菊花【一两】木通【一两】防风【一两】赤茯苓【一两】天雄【一两】牛膝【一两】沉香【一两】甘草【半两】逺志【一两】生地黄【一两】蔓荆子【一两】
　　右为散毎服五钱以水一大姜入生姜半分同煎至五分去滓食前温服
　　苁蓉丸【出圣惠方】　治风虚耳聋由肾脏不足风邪入于经络致四肢羸瘦腰背强直耳无所闻
　　苁蓉【二两酒浸】磁石【二两烧七遍】鹿茸【一两】山茱萸【三钱】石斛【三钱】石龙芮【三钱】巴防【三钱】杜仲【三钱】附子【三钱】莵丝子【三钱】菖蒲熟地黄【三钱】天麻【三钱】亁蝎【三钱防炒】
　　右为末炼蜜丸捣三五百杵如梧桐子大毎服十丸空心温酒下
　　桂星散【出直指方】　治风虚耳聋
　　辣桂　川芎　当归　细辛　净石菖蒲　木通木香　白蒺防　麻黄　甘草【炙各二钱半】天南星白芷梢【各四钱】
　　右剉碎毎服三钱水一盏半葱白二茎紫苏五叶姜五片食后煎服晩少食临卧加些全蝎服排风汤亦可用
　　苍术酒【出圣济总録】　治肾间风热骨痛耳聋及肾中实邪苍术【三两】防风【三两】恶实【三两炒】独活【三两】木通【三两】生地黄【三两洗】人参【一两】薏苡仁【三两】黄耆【三两】肉桂【一两半】白茯苓【二两半】
　　右细切以酒一斗浸七宿空心饮之初一盏后量性加至二三盏
　　杏仁膏【出圣济总録】　治风聋久不瘥者
　　杏仁【一两】萞麻子【去皮一两】巴豆【去皮心研一分】食盐【别研二分】附子【炮裂去皮脐一分】桃仁【一两】乳香【别研一分】木通【剉半两】磁石【一两】蜡【二两】菖蒲【一两】
　　右除别研外捣罗为末后入研者相和捣丸撚如核大绵裹塞耳中日四五易
　　黄耆散【出圣惠方】　治风虚耳聋
　　黄耆【二两剉】当归【二两剉】杏仁【二两汤浸】桂心【二两】芎防【二两】白术【一两】石菖蒲【一两】蔓荆子【一两】白藓皮【二两】白药【一两】
　　右为散毎服五钱以水一大盏羊肾一只去脂膜切开入生姜一分同煎至六分去滓空心温服
　　犀角饮子【出危氏方】　治风热上壅耳内聋闭肿痛掣动脓血流出
　　犀角【一两】菖蒲【一两】木通【一两】参【一两】赤药【一两】赤小豆【一两】甘菊花【一两】甘草【半两炙】
　　右防咀毎服四钱水一盏半姜五片煎至八分去滓温服不拘时候
　　鱼脑膏【出圣惠方】　治风聋年久及耳鸣
　　生鲤鱼脑【二两】当归【半两】细辛【半两】白芷【半两】附子【半两】菖蒲【半两】
　　右除鱼脑余捣罗为末以鱼脑置银器中入药在内微火上煎候香滤去滓倾入瓷合中候凝撚如核大绵裹塞耳中一方无菖蒲有羊肾脂同鱼脑先熬后下诸药
　　附子散【出圣惠方】　治风虚耳聋头脑闷四肢不利附子【一两】桂心【一两】五味子【一两】木香【一两】桃仁【一两汤浸去皮】白蒺防【一两防炒】
　　右为散毎服二钱空心暖酒调服临卧时再服
　　天雄散　治风聋头目痛
　　细辛【二两】山茱萸【五两】天雄【三两】山芋【七两】
　　右捣为散毎服一钱空心温酒调下日三服
　　羊肾羮方【出圣惠方】　治风寒耳聋
　　黄耆【半两】羊肾【一只】杜仲【半两】磁石【五两】肉苁蓉【一两酒浸】
　　右以水三大盏先煮磁石取汁二大盏去磁石下黄耆等又煎取一盏半去滓入羊肾粳米一合葱白姜椒盐醋一如作羮法空心服之
　　独活散
　　用独活去芦头一两捣罗为散毎服二钱以水酒各半盏煎至七分去滓空心服以瘥为度时用水浸椒煮令热以布裹熨之
　　栝蒌方　治耳卒得风觉耳中哄哄声
　　削栝蒌根令可入耳以腊月猪脂煎三沸出塞耳三七日即愈
　　白盐方　治卒得风疾觉耳中桄桄卒痛者
　　急取盐五升甑上蒸热以耳枕之冷即换亦治耳冷一方用软布裹熨之
　　治风虚耳聋
　　取柘木白皮及东行根白皮煑汁酿酒服
　　疗耳聋风邪牙闗不正得开方
　　取八角附子一枚醋渍之三宿令润微削一头纳耳中灸上十四壮令气通耳中即瘥













　　普济方卷五十三
<子部,医家类,普济方>
　　钦定四库全书
　　普济方卷五十四　　　明　周王朱橚　撰耳门
　　劳聋【论】
　　夫劳聋者肾气虚劳所致也足少隂肾经宗脉所聚其气通于耳肾气虚劳弱宗脉耗损则气之所通安得聪彻而不瞆哉旧说谓因劳则甚要当节嗜欲慎起居而无损肾脏
　　方
　　补肾石斛丸　治劳聋耳中久瞆瞆
　　石斛【去根】附子　肉苁蓉　山茱萸　莵丝子【酒浸一宿】肉桂【去麄皮】泽泻　当归　蛇床子【炒】巴豆【去皮】白茯苓【去皮】亁姜【焙】熟地黄　菖蒲【米泔浸】药　细辛逺志　黄耆【各一两】防风【去义三分】
　　右除莵丝子为末再入莵丝子末重罗錬蜜为丸如梧桐子大毎服十五丸
　　肉苁蓉丸　治劳聋肾虚损腰脚无力面黒体瘦小便滑数
　　肉苁蓉【一两酒浸】菖蒲【一两】附子【一两炮】磁石【一两烧令赤】巴防【一两】鹿茸【一两去毛】莵丝子【一两酒浸三日】石斛【一两去根节】桂心【一两半】桑螵蛸【半两】杜仲【一两去粗皮】牡蛎粉【一两】补骨脂【一两防炒】熟地黄【一两半】
　　右为末炼蜜捣五七百杵为丸如梧桐子大每服三十丸空心温酒下
　　薯蓣丸　治劳聋脏腑久虚肾气不足肌体羸瘦脚无力
