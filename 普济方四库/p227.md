<!-- { "loadSidebar": true } -->
　　右以蜡镕为筒子纳耳中日一易之神效
　　磁石丸　治耳聋耳鸣常如风水声
　　磁石【半两】木通【一两】菖蒲【米泔浸一两】
　　右防咀以绢囊盛用酒一斗浸寒七日暑三日毎饮三合日再
　　八味丸【出简易方】　治耳聩及虚鸣
　　用好全蝎四十九枚炒微黄为末毎服三钱以温酒调下仍服八味丸百粒空心两三服见效
　　治耳中常鸣【出圣惠方】
　　用生地黄截塞耳中日十数易之以瘥为度一云以纸裹微火灰中煨用
　　生乌头方　疗耳内鸣如流水声久不治成聋
　　用生乌头浄洗削如枣核大以塞耳中日一易之三日愈一疗耳痒及卒风聋一方治耳中脓出用生姜汁蘸乌头塞耳中尤良
　　补肾丸【出千金方】　治耳聋或劳烦伤气中风虚损肾气升而不降致耳内虚鸣
　　山茱萸【二两】亁姜【二两】逺志【二两】巴防【二两】药【二两】泽泻【二两】莵丝子【二两】桂心【二两】黄耆【二两】石斛【二两】亁地黄【二两】细辛【二两】附子【二两】当归【二两】牡丹皮【二两】蛇床子【二两】甘草【二两】苁蓉【二两】人参【二两】菖蒲【一两】防风【一两半】茯苓【半两】羊肾【二枚】
　　右为末以羊肾研细酒煑麫糊丸如梧桐子大食前盐酒任下三十丸至五十丸一方除莵丝子外为细末再入莵丝子炼蜜为丸如梧桐子大食后温酒服之皆因肾虚故用补肾方
　　磁石散【出圣济总録】　治肾气弱气塞两耳作声甚则成聋磁石【一两】熟亁地黄【一两】牡丹皮【一两】白术【一两】附子【半两】白茯苓【半两】人参【半两】芎防【半两】大黄【半两】牡荆子【半两】肉桂【去粗皮半两】当归【半两】桑螵蛸【半两】羊肾【一对】菖蒲【二两】
　　右为散毎服一钱温酒调下加至二钱不拘时服
　　石斛丸【出圣济总録】　治肾虚耳内作声或如蝉噪或如风水声诊其左手尺脉微而细右手闗脉洪而大是其候也
　　石斛【一两】黄耆【一两】地骨皮【一两】鹿茸【一两】附子【一两】莵丝子【一两】山茱萸【一两】逺志【三両】熟亁地黄【三两】菖蒲【三两】防风【去义三】肉桂【去粗皮半两】参【一两】
　　右将十二味捣罗为末入莵丝子末再捣罗炼蜜丸如桐子大每服三十丸空心温酒下以瘥为度姙娠人去肉桂加蜀椒三分丹参半两
　　苁蓉丸【出仁存方】　治肾虚耳聋或风邪入于经络耳内虚鸣
　　肉苁蓉【一两】吴茱萸【一两】石莲肉【一两】石菖蒲【一两】莵丝子【一两】鹿茸【一两】石斛【一两】磁石【一两】附子【去皮脐一两】全蝎【七个】麝香【一字】川羗活【一两去芦】
　　右为末炼蜜丸如桐子大每服七十丸至一百丸空心盐汤下或盐酒下一方用山茱萸
　　补肾黄耆汤【出圣济总録】　治肾虚耳数鸣而聋
　　黄耆【一两】人参【一两】紫苑【一两】甘草【一两】防风【一两】当归【一两】麦门冬【一两】五味子【一两】亁姜【一两】肉桂【一两去粗皮】芎防【一两半】
　　右麄捣筛每服五钱先以水三盏煑羊肾一只至一盏半去肾下药入葱白三寸切大三枚劈破煎至八分去滓空心食前下
　　桑螵蛸散【出圣济总録】　治肾气虚弱两耳鸣甚成聋桑螵蛸【半两】附子【半两】人参【半两】白茯苓【半两】肉桂【半两去粗皮】熟地黄【一两】牡丹皮【一两】白术【一两】羊肾【一对】
　　右捣罗细散毎服一钱空心温酒调服日三次加至二钱止
　　补肾鹿茸丸【出圣惠方】　治肾虚耳中常闻钟声风雨之声鹿茸【三两】磁石【三两】枳实【三两】附子【一两半】山芋【一两半】牡蛎【一两半】五味子【一两】肉苁蓉【一两半】巴防【一两去心】楮实【三两】
　　右将九味捣罗为末入楮实末再罗令匀炼蜜丸如桐子大毎服二十丸至三十丸空心浸牛膝酒下一方无枳实有莵丝子
　　耳疼痛【论】
　　夫患耳中痛者皆风入于肾之经也不治流入肾侧卒则变脊强背直痓也若因痛而肿即生痓也痈疖脓溃邪气泄则不成痓也所以然者足少隂为肾之经宗脉之所聚其气通于耳上焦有风邪入于头脑流至耳与气相击故耳中痛耳为肾候其气相通肾候腰脊主骨髓故邪流入肾经则脊强背直也
　　方
　　生犀丸【出圣济总録】　治耳中疼痛
　　犀角【一钱】牛黄【一钱研】防风【半两】白附子【一钱】乌蛇【一钱】天南星【一钱】半夏【一钱】亁姜【一钱】丹砂【一钱】没药【一钱】龙脑【一钱】乳香【一钱】肉桂【去粗皮一钱】当归【二两半】麝香【研半两】
　　右为末炼蜜和丸如梧桐子大空心酒下二十丸
　　消毒膏　治诸般耳疾疼痛不可忍者
　　防风【三钱】大黄【三钱】栀子仁【三钱】黄芩【三钱】黄连【三钱】杏仁【三钱】石菖蒲【三钱】当归【三钱】白芷【三钱】脑麝【一钱另研】
　　右为粗末用好猪脂一斤切碎炼去滓取浄油同前药慢火煎候白芷黄色为度去滓浄再下黄连脑麝末搅令匀宻器收贮毎用少许
　　芍药散【出圣惠方】　治热壅生风耳内痛与头相连脓血流出
　　赤芍药【半两】白药【半两】川芎【半两】当归【半两】甘草【半两】大黄【半两】木鳖子【半两】
　　右剉散毎服四钱食后临卧服
　　香附膏【出圣济总録】　治耳中疼痛
　　附子【二枚】菖蒲【半两】矾石【半两】杏仁【半两】麝香【二钱研】萞麻子【六十粒】
　　右先捣附子菖蒲矾石为细末次将萞麻子杏仁捣膏次研麝香同拌匀丸如核大以蜡裹用大针穿透塞于耳中日再用之
　　白龙散　治耳中卒然大痛糁疮生肌止痛
　　滑石【一两研】硼砂【三钱】轻粉【一钱】寒水石【四两】乌贼鱼骨【一两】
　　右为细末毎用糁耳中又油调滴耳痛立止
　　治耳痛
　　黄芩【三钱】木香【半钱】桔梗【一钱】甘草【一钱】
　　右作一服水煎去滓服
　　治耳内疼
　　穿山甲【二个】土狗子【二个】
　　右将土狗子夹在川山甲内同炒焦黄色为度入麝香少许为细末吹一钱许于耳中治耳聋并瘥
　　又方【出海上方】
　　以草乌削如核大蘸生姜自然汁塞耳内其痛立止一方不用姜汁
　　又方【出仁存方】
　　用鱓鱼血滴数防入耳愈
　　百合散【出圣惠方】　治耳聋疼痛
　　用百合不拘多少焙亁为细散食后温水调下一钱日三服妙
　　治耳内极痛方【出圣济总録】
　　用欝金末研细毎服用一钱以浄水调倾入耳内却急倾出
　　木香散【出圣济总録】　治风疼痛久聋不通
　　用木香捣罗为细散用葱黄心截去尖蘸鵞脂在上蘸木香散深纳耳中觉痛止待一时辰方取去日三五次
　　杏仁膏【出圣惠方】　治耳中汁出或痛有脓
　　用杏仁炒令赤黒为末研成膏薄绵裹耳中日三四度易之或乱发裹塞亦妙一方治耳卒痛或有水出用杏仁炒焦为末葱涎搜和作丸以绵裹塞耳薰耳亦可又治耳中肿兼有脓
　　栁根方【出本草】　治耳痛有脓不出及痈已结聚
　　以栁根细切熟捶封之帛掩燥即易之
　　治耳卒疼痛【出本草】
　　以盐蒸熨之
　　耳肿【论】
　　夫耳者肾之候心之窍其为风热所客随脉而上至于耳中气聚不散邪热攻冲结聚为肿甚则黄汁出而为暴聋之病也
　　方
　　木香散【出圣惠方】　治耳肿
　　木香【一两】防风【一两】药【一两】参【一两】白敛【一两】大黄【一两剉炒】芒硝【一两】黄芩【一两】紫葛【一两】赤小豆【三分】
　　右捣罗为散每捣生榆白皮取汁和少许涂帛上贴肿处消
　　盐花丸【出圣惠方】　治两耳肿时苦疼痛
　　盐花【四钱】甜葶苈【二两】杏仁【炒二两】腊月猪脂【二钱】
　　右除脂外各捣研极细一处研匀次入猪脂和丸如核大毎用绵裹纳耳中日两易纳药后忽觉耳痛有恶水出四体不安勿疑
　　三物散【出圣惠方】　治耳肿热痛
　　赤小豆【半两】大黄【半两】木鳖子仁【一两】
　　右为末同研匀每服少许以生油旋调涂耳肿处
　　五倍子方【出海上方】　治耳疮肿痛并耳轮癃痛或生疮用五倍子为细末冷水调涂湿则亁掺
　　矾石散【出千金方】　治耳卒肿出脓并底耳及耳聋不瘥有积虫
　　用矾石熬令汁枯半两研细毎以苇管吹少许入耳中日三四度或以绵裹核大塞耳中亦可一方先以亁盐掺之次入矾末尤妙一方先以绵撚去耳中汁以矾石粉耳中次以石盐末粉其上良久乃起不过再度永瘥
　　治耳卒肿
　　用栋实五合炼捣毎用绵裹核大塞耳中亦治耳内生疮
　　又方【出圣惠方】
　　用商陆生者洗浄以刀削如核纳耳中日再易之
　　治耳卒风毒肿起【出仁存方】
　　用栁树上蠧虫粪水化取清水调白矾少许滴入耳中甚妙
　　治耳卒肿
　　用牛蒡根浄洗细切绞汁一升扵银锅内熬成膏涂于肿处
　　普济方卷五十四
　　钦定四库全书
　　普济方卷五十五　　　明　周王朱橚　撰耳门
　　耳耵聍【论】
　　夫耳者肾之候心之寄窍风热于经络则耳中津液结聚如麸片之状久之则丸结不消或似蚕蛹致气窍不通耵聍为聋
　　方
　　葱液膏【出圣惠方】　治耵聍塞耳聋强不可挑灌耳
　　葱汁【三合】细辛　附子【各一分】
　　右将细辛附子为末以葱汁调稀灌入耳中
　　猪脂膏　治同前
　　生猪脂【一合】釜下墨【半两炒】
　　右调成膏揑如核大绵裹塞耳中
　　黄连散　治耵聍塞耳聋强坚不得出耳中痛脓血
　　黄连【半两】附子【去皮脐一分】
　　右为散每以少许掺耳中每着先拭恶物然后吹之
　　蚯蚓方【出圣惠方】　治耳聋亁耵聍不可出
　　捣自死白项蚯蚓安葱叶中用面封头蒸令热并化为水以汁滴耳中满即止不过数度即挑易出瘥后发裹盐塞之一方疗蚰蜒入耳立效一方以湿者五七条研汁滴耳中挑即自出
　　柴胡聪耳汤　治耳中亁聤聍鸣致聋
　　柴胡【三钱】连翘【四钱】甘草【炙一钱】肓防　水蛭【各钱半】麝香【少许】当归身【一钱】人参【一钱】
　　右除肓防水蛭麝香三味另研外生姜三片水二盏煎至一盏去滓稍热再下麝香等三味细末再上火煎一二沸稍热去食逺服
　　聤耳【论】
　　夫肾气通于耳耳者肾之候若其经为风邪所乗毒气蕴结于耳中以致脓汁俱出发闷疼痛谓之聤耳盖耳者宗脉之所聚肾气之所通足少隂之经劳伤血气热乗虚而入于其经邪随血气至耳热气聚则生脓汁故谓之聤耳
　　方
　　通气散【出圣济方】　治聤耳
　　郁李仁【半两】木香【一分】防榔【三枚】大黄【剉一两】药【半两】细辛【一分】人参【半两】山芋　肉桂【去粗皮各一两】甘草　丹皮【各一分】
　　右除郁李仁另研外捣罗为散和匀毎服一钱空心温酒调下
　　治聤耳有脓
　　龙骨　枯矾　海螵蛸　胭脂【各等分】麝香【少许】
