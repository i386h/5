<!-- { "loadSidebar": true } -->
　　右为细末先缴耳净将药亁掺耳中
　　白蔹散【出圣惠方】　治聤耳出脓血塞耳
　　白蔹　黄连　龙骨　赤石脂　乌贼鱼骨【去甲各一两】
　　右为散先以绵拭脓亁用药一钱绵裹塞耳中
　　菖蒲散【出圣惠方】　治聤耳痒脓汁不止塞耳
　　菖蒲　狼毒　磁石　附子　矾石【各半两】
　　右为散以羊髓和少许绵裹塞耳中
　　矾石散【出圣惠方】　治聤耳出浓汁
　　矾石【二两】黄连【一两】乌贼骨【一两】赤石脂【一两】
　　右各等分为末以绵裹如核大纳耳日三易一方不用赤石脂一方加龙骨一两
　　竹蛀散【出圣惠方】　治聤耳
　　竹蛀末【二钱】白矾【二钱】胭脂【半钱】麝香【一钱】
　　右先以绵杖卷之以鵞毛管吹一字入耳中一方加麻勃
　　红绵散　治聤耳出脓及黄汁亦治滴耳
　　枯矾【二钱】胭脂【半钱】芦甘石【研二钱】麝香【少许】
　　右为细末用绵子纒缴耳中脓汁尽别用绵子蘸药或干吹少许入耳亦可如积热上壅耳出脓水神芎丸百粒泻三五行必瘥一方无芦甘石更服雄黄丸泻三五行即效
　　白矾灰散【出圣惠方】　治聤耳出浓水久不絶方
　　白矾灰【一分】白龙脑【三分】乌贼鱼骨【一分】蒲黄【半两】
　　右研细散毎以半钱绵裹塞耳日三易之
　　如圣散　治水入耳内脓出疼痛不止
　　箭簳内蛀末【二钱】腻粉【一钱】麝香【一钱】
　　右研细先以绵杖撚净然后用剜耳子深送以绵塞定如觉放劄即是恶物要出去塞令流出甚者三度必愈又以薄荷汁防之立效
　　没药散　治底耳
　　海浮石【一两】没药【一钱】麝香【一字】
　　右为细末每用半字吹入耳中
　　蝎倍散　治聤耳脓出不止
　　五倍子【一两焙】全蝎【三钱】白矾【枯一钱】
　　右为末入麝香少许吹耳中极效一方加亁胭脂同枯矾为末吹入耳尤妙
　　聤耳方【出直指方】
　　生猪脂　生地黄　釜下墨【等分】
　　右细研以葱汁和匀如核薄绵包入耳令润即挑出
　　狼牙散【出圣惠方】　治聤耳出脓水
　　狼牙　白敛　竹中蛀屑【各一分】
　　右为散以少许掺入耳中
　　菖蒲散【出圣济总録】　治聤耳塞耳
　　菖蒲　肉桂【去麄皮】野葛【等分】
　　右为散以雀脑髓和匀绵裹核大先灸耳中宛宛者七壮后用药塞耳日一易
　　禹余粮丸　治聤耳有脓水塞耳
　　禹余粮【一两】乌鱼骨【一分】釜底墨【一分】伏龙肝【一分】附子【一枚】
　　右捣罗为末以绵裹如皂角子大塞耳中日再易之如不瘥者内有防也
　　磁石散【出圣惠方】　治聤耳痛耳脓水出日夜不止方
　　磁石【一两】龙骨【一分】白矾灰【一分】
　　右为细散以生地黄汁和捻如核大绵裹一丸塞耳中日三度易之
　　又方【出圣惠方】
　　白矾【二两】木香【半两】麻勃【一分】
　　右为末于铫内消松脂和撚为丸如核大塞耳中
　　立效方【出危氏方】　治聤耳底耳有脓不止
　　真陈橘皮【一钱为末】麝香【少许】
　　右和匀毎用少许先用绵蘸耳内脓净上药
　　麝香散　治聤耳底耳内脓出
　　麝香【一字】海螵蛸【半钱】
　　右为细末研和每以半字掺入耳内如有脓先用绵杖子卷耳令干次用药掺之
　　治聤耳【出海上方】
　　麝香【炒半钱】蝉殻【半两】
　　右同研如尘用绵先卷耳内脓令净次入药塞耳门不得动追出恶物即愈
　　治聤耳脓水不止【出圣惠方】
　　狗胆【一枚取汁】白矾【一钱】
　　右用腊月猪脂调和纳耳中以绵壅之不过三两次永除本根
　　又方【出圣惠方】
　　麻子【一合】花胭脂【一分】
　　右为末满塞耳中绵裹
　　麝香散【出肘后方】　治聤耳底耳内有脓出
　　桑螵蛸【一个】麝香【一字别研】
　　右为末研令匀毎用半字掺耳内如有脓先用纸撚以药掺之一法用染脴枯矾等分为末以苇管吹入耳中即愈或入麝轻粉少许尤佳
　　红花散【出圣惠方】　治聤耳出脓水
　　红蓝花【一分】矾石【半两烧灰】
　　右为散以少许掺耳中
　　黄连散【圣济总録】　治聤耳出脓水
　　黄连【半两】瓠子【干者一分】
　　右为散以少许掺耳中
　　塞耳细辛散【圣济总録】　治聤耳耳痛脓血出
　　细辛　附子【去皮各一分】
　　右为散以葱汁和一钱绵裹塞耳
　　治聤耳方【海上方】
　　白麻【一合】花胭脂【十枚】
　　右为末以绵裹塞耳中
　　又方【出圣惠方】
　　楠木【一分烧灰】
　　右为细末毎取少许纳于耳中
　　又方【出圣惠方】
　　地龙　乌贼鱼骨【各等分】
　　右为末每取半钱用绵裹塞耳中
　　治聤耳有脓出不止【经騐良方】
　　用五倍子焙亁一两及全蝎烧灰存性三钱为末掺耳中
　　又方【百一选方】
　　以鸡肠草撚汁滴耳中
　　又方【海上方】
　　胡桃肉烧为末狗胆汁为丸如桐子大绵裹塞耳中
　　香附散【经騐良方】　治脓耳
　　用香附子去毛为末以绵杖送入耳中或亁掺立效蔡邦度知府屡用皆效
　　红绵散【经騐良方】　治聤耳出脓
　　用白矾煆成白灰毎用一钱入胭脂一字研匀用绵杖子纒去耳中脓及黄水尽即用别绵杖子引药入耳中令到底掺之即亁如壮盛之人积热上攻耳出脓不瘥用无忧散雄黄丸泻三五次即瘥一方枯矾为末填耳中立效
　　塞耳鲤鱼肠方【出千金方】　治聤耳有脓久不瘥有虫用鲤鱼肠一具细切醋三合捣布裹核大塞耳中食顷痛即有虫出着布即防之更易新者虫尽为度
　　塞耳黄矾散【出圣惠方】　治聤耳及卒肿出脓
　　用黄矾半两入瓶中火烧令汁尽细研为散绵裹一钱塞耳或以苇管吹耳中一方用白矾末塞耳并瘥
　　塞耳桂膏【圣济总録】　治聤耳中痛出脓血
　　用桂去麄皮半两为末以鱼膏和撚如核大塞耳
　　塞耳雀脑方【圣济总録】　治聤耳
　　用五月五日雀脑以绵裹少许塞耳
　　又方【圣济总録】
　　用伏龙肝细研半两以猪膏和撚如核大绵裹塞耳中日再易夜一易
　　治聤耳方【出圣济总録】
　　捕捉母鼠取肝一具乗肝热时以核大塞耳中
　　又方【千金方】　治聤耳痛及脓血出
　　用铛墨细研先净拭去耳中脓一方取釡下灰吹耳中日三易毎换以萞麻子去之再着
　　又方【出圣惠方】
　　用茶笼上蛀屑半两细研糁满耳中
　　又方【出圣惠方】
　　用蒲黄细研以一豆大塞耳中
　　又方【出圣惠方】
　　用松脂为末塞耳中脓止即瘥
　　又方【出圣惠方】
　　用石首鱼脑中鱿子为末塞耳中即瘥
　　疗聤耳耳中痛脓血出【出肘后方】
　　用附子末以葱涕和灌耳中取效单葱涕亦佳侧卧令入耳中甚良
　　治聤耳方
　　用白鵞尾瘿纳之耳中
　　又方
　　用青橘皮烧灰研为细末用绵裹如鸡头大塞耳中日三四易
　　又方【出圣惠方】　治聤耳
　　用红花末吹入耳中无花枝叶亦可用之
　　又方【出圣惠方】
　　用地龙末吹入耳中一方用地龙末及白矾灰调匀绵裹纳耳中
　　又方【出圣惠方】
　　用青蒿捣末绵裹纳耳中
　　又方【出圣惠方】
　　用故绵烧灰为末绵裹塞耳中
　　又方【出本草】
　　取茺蔚茎汁如豆滴耳中一方用子汁滴耳中
　　治少小聤耳【出本草】
　　用桃仁熟末以绵裹塞耳中
　　香矾散　治久患聤耳风冷疮时发痒痛
　　白矾　胆矾　红花【各一钱】麝香【少许】蛇蜕【一条烧存性】
　　右为细末用药少许先以新绵纒细筯头撚令脓亁然后用药挑入耳中明日用斡耳子斡去昨日药再用如前法以瘥为度
　　治大人小儿聤耳热肿有脓【出鲍氏方】
　　川山甲【烧灰出火气】麝香【少许】
　　右为末鵞毛筒吹入耳三日脓亁愈
　　一方【出鲍氏方】　治同前
　　用蜈蚣亁为末吹入耳妙一方防榔末吹入亦妙
　　治聤耳
　　用五倍子先以绵撚亁置末半字许入耳中
　　耳聋有脓【论】
　　夫耳聋有脓者葢肾脏虚劳伤于血气津液相搏热气乗之则结于耳中腐化脓汁气不开窍则致人聋
　　方
　　黄耆丸【出圣济总録】　治耳聋脓出
　　黄耆　升麻　栀子仁　犀角　参　芒硝【各一两半】干姜　药　人参【各一两】大黄【剉炒二两】木香【一两半】黄芩【一两半】
　　右为末炼蜜丸如梧桐子大毎服二十丸至三十丸煎茅根汤下食后良久服一方治耳肿脓水出有食盐无干姜
　　蔓荆子散【出直指方】　治内热耳出脓汁
　　升麻　木通　赤药　桑白皮　麦门冬　生地黄　前胡　甘菊　赤茯苓　蔓荆子　甘草【各等分】
　　右剉散毎服三钱姜枣煎食前临卧服
　　升气散　治气不升降九窍闭塞耳痛肿聋聤聍底耳脓出
　　川芎　白芷　香附　紫苏叶　陈皮　菖蒲当归　防风　甘草【各等分】
　　右为防咀毎服五钱姜葱煎食后服
　　磁石汤【出千金方】　治肾热背急挛痛耳脓血出或生肉塞之不闻人声
　　磁石　白术　牡蛎【各五两】甘草【一两】葱白　生地黄【各一升】药【四两】大枣【十五枚】生门冬【六两】
　　右防咀以水九升煮取三升分三服
　　觧疮散　治气虚热壅或失饥冐暑风热上壅耳内闭痛脓血流出
　　赤药　白药【各半两】木鳖子仁　当归　甘草大黄【各一两】黄芩　防风【各二钱半】
　　右防咀毎服五钱水煎食后临卧服
　　附子丸　治耳聋出脓疼痛并耵聍塞耳
　　附子　菖蒲　矾石　萞麻子仁　松脂【研各一两】杏仁【炒二两】染胭脂【半两】
　　右为末用黄蜡和撚如枣核大针穿一孔子令透塞耳中一日换之一方治耵聍不用黄蜡捣成膏以绵裹核大塞耳中亦瘥
　　解疮饮　治气虚热壅或失肌冐暑风热上壅耳内聋闭作痛脓血流出
　　赤药　白芍药【各半两】当归　甘草　木鳖子大黄【蒸各一两】
　　右剉为散毎服四钱水一盏煎七分食后临卧服
　　附子散【出圣惠方】　治耳聋有脓
　　附子【一两】禹余粮【六铢】伏龙肝　龙骨　釜底墨　乌贼鱼骨【各半两】
　　右为末取如皂荚子大绵裹纳耳中日一易取瘥不瘥者有虫加麝香一豆大
　　真龙骨散【出直指方】　治脓耳
　　真龙骨　白矾　赤小豆　黄号丹　乌贼骨【各一两】胭脂【半分】
　　右为细末掺耳
　　又方【出直指方】
　　明矾　黄号丹　真蚌粉　烂石膏　真龙骨【各等分】麝香【少许】
　　右为细末用绵纒竹茜拭耳换绵蘸入耳
　　白矾散【出圣惠方】　治聤聋脓水不絶
　　白矾【半两】麻勃【一分】木香【一分】枌脂【一钱】花胭脂【一分】
　　右为细末毎用时先以绵子拭净脓后满耳填药效
　　治耳热出汁【出直指方】
