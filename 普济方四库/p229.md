<!-- { "loadSidebar": true } -->
　　硝石【一钱】烂石膏【一钱】天花粉【一钱】防风【一钱】潮脑【少许】
　　右为末掺耳立止
　　治耳内脓血【出直指方】
　　明白矾　黄号丹　龙骨　胭脂【等分】麝香【少许】
　　右研为细末用绵杖撚亁换绵杖蘸药入耳一方麝香轻粉少许掺入耳
　　治脓耳【出直指方】
　　蝎蛸【七个】胭脂【半钱】乳香　麝香【各少许】
　　右为细末以挖子挑入耳
　　香附丸　治耳内脓水不亁
　　香附子末【三钱】亁胭脂【一钱】蜜陀僧【一钱】轻粉【少许】
　　右为细末毎用少许吹入耳中
　　矾石散　疗耳内脓水
　　白矾【八分】麻勃【一分】青木香【三分】松脂【四分】
　　右捣末先镕松脂入药末丸如核浄拭内脓塞耳取瘥
　　苁蓉散【出圣惠方】　治耳聋有脓水不絶臭秽
　　肉苁蓉【一两】龙胆【一两】白茅根【一两】
　　右共烧为灰研细以少蜜和匀后入鲤鱼胆汁三枚搅令稀即以绢滤取汁沥入耳中其滤亁滓捻作锭子以薄绵裹塞耳中不过三两上愈
　　治耳脓【出仁存方】
　　蜜陀僧【一钱】轻粉【半钱】麝香【一字】
　　右为末先以绵卷耳内脓掺入药末
　　治耳臭流脓
　　杏仁　麝香　青布灰
　　右捣碎杏仁作一丸用新绵薄网将竹丝杖纒裹入耳蘸前药二味入耳内一宿见效先用绵绞浄傅之
　　治耳内出脓
　　竹蛀虫【不拘多少】胭脂　麝香【各少许】
　　右为末吹耳内
　　三黄散　治耳内流脓
　　雄黄　硫黄　雌黄
　　右为细末吹耳内贴之立止
　　矾石散【出圣济总録】　治耳聋有脓水不止
　　矾石【熬一两】铅丹【炒一钱】
　　右为末毎用半字掺入耳中
　　地骨皮散【出圣济总録】
　　地骨皮【半两】五倍子【一分】
　　右为末毎用少许掺入耳中
　　矾黄散【出圣济总録】　治耳内脓痛不止
　　矾石【半两】雄黄【好者一分】
　　右细研毎用指甲挑少许先以绵杖子拭耳内令亁滴生麻油一二防入耳内仍以绵杖子惹药末在耳中不拘久近只一二度瘥
　　二圣散【出圣济总録】　治耳内出脓水
　　白附子【一两】羗活【一两】
　　右为细末用猪羊肾各一只入药半钱不得着盐湿纸裹煨熟五更初温酒嚼下即以粥压
　　桂骨散【出圣济总録】　治耳聋有脓
　　肉桂【去粗皮一两】乌鱼骨【一两】
　　右捣为散掺入耳中瘥
　　麝香佛手散　治五般耳出脓血水者
　　人牙　麝香【少许】
　　右为细末吹耳内少许即干亦治小儿豆疮出复收者酒调一钱服之即出
　　速效散【出圣济总録】　治耳聋脓出久不瘥
　　用地龙一条盛在白葱管内当门挂隂亁同麝香少许研为细散掺耳内
　　治耳聋有脓【出千金方】
　　捣桂和鲤鱼脑纳耳中不过三四度瘥
　　竹蛀屑方　治耳内出脓不论男子妇人小儿皆可用以竹蛀屑入麝香少许用杖子绞入耳中或加胚子即胭脂膏少许
　　治耳聋黄脓出【出经效济世方】
　　右烧白矾灰研胡桃油调涂
　　抵圣散　治耳中脓经年不愈及驴涎马汁攻发疮疡骨疸疳瘘等疮
　　白矾灰【一两】乌鱼骨【三钱】亁胭脂　轻粉【各一钱】乳香【一钱】麝香【半钱】
　　右为散或糁或吹以膏贴之如有耳脓者用一匙吹耳中
　　治耳出脓水不止俗呼油耳【出本草】
　　用白矾烧烟薰耳中令耳孔内知暖虫自出
　　麝红散【出杨氏方】　治脓耳疼痛
　　蝎蛸【七枚】麝香【半钱】
　　右件并研令匀每用以　耳子挑少许入耳中日夜三四次用之
　　治脓耳
　　右用木内蛀虫屎研入麝香少许先以绵杖子撚亁吹药入耳
　　耳内生疮【论】
　　夫足少隂为肾之经经虚则风热邪气乗之与津液相搏故耳内生疮世俗治耳疮多以傅掺塞耳等药以为邪气出外专为外医殊不知服药以治肾经之为善也
　　方
　　黍粘子汤　治耳痛生疮
　　桔梗【半钱】柴胡【三分】连翘【二分】黍粘子【二分】当归【三分】黄芩【二分】生地黄【二分】黄耆【三分】甘草根【三分】黄连【二分】龙胆草【一分】昆布【一分】蒲黄【一分】苏木【一分】桃仁【三个】红花【少许】生姜【一分】
　　右同剉如麻豆大作一服水煎一盏去滓稍热食后服忌寒凉之药利其大便
　　治冻耳成疮【出圣惠方】
　　栢叶【二两】杏仁【四十九枚】乱髪【二两】盐【半两细研】乳香【半两】黄蜡【一两半】清油【一斤】
　　右件先煎油令沸即下乱髪以尽为度后下诸药同煎令色焦黄滤去滓更以绵重滤过再以慢火煎之然后入乳香黄蜡等搅令稀稠得宜于磁器中盛以鵞翎取涂之
　　蛇床子膏　治耳生疮湿痒不止
　　蛇床子　枯白矾　五倍子　海桐皮　舶上硫黄　海螵蛸　雄黄　雌黄　松香【各少许】子【烧灰存性】
　　右各等分为末用轻粉清油调傅疮上一方无雌黄
　　香脂膏　治米疽生耳中连头肿疼不可忍
　　欝金【一两】地骨皮【一两】矾石【一钱研】龙脑【半钱】
　　右为细末用腊月猪脂油调涂之若用鼠脑调更佳
　　曽青散【出海上方】　治耳有恶疮
　　雄黄【三分】曽青【半分】黄芩【一分】
　　右细研为末每用少许纳耳中有汁出即以绵子撚亁用之
　　大黄散【出圣惠方】　治耳有恶疮塞耳
　　大黄【半两】黄连【一分】龙骨【一分】
　　右为细散每用少许绵裹核大塞耳中
　　黄连散【出圣惠方】　治耳有恶疮
　　黄连【半两】矾石【三分】
　　右捣研为细散每以少许绵裹纳耳中兼疗耳痛有脓
　　土马騣涂方【出圣济总録】　治耳疮
　　土马騣　井中苔【各等分】
　　右为末以灯盏内油调涂之
　　黄马散【出圣惠方】　治耳内外恶疮及头疮肥疮瘑疮
　　黄蘖【半两】马齿苋【亁者一两】
　　右为细末每用小豆许绵裹纳耳中耳外傅之
　　羊粪方【出圣惠方】　治耳有疮
　　用羊粪曝亁为末每以少许绵裹塞耳中
　　治冻耳成疮【出圣惠方】
　　栢白皮【二两】榆白皮【二两】桑根白皮【二两】杏仁【二两】甘草【一两】羊脑髓【一斤】
　　右细剉以羊脑髓煎令黄去滓于甆器中盛鵞翎防涂之
　　又方【出圣惠方】
　　取兎脑髓涂之
　　又方【出圣惠方】　治冻耳
　　用杏仁一斤汤浸去皮压取油涂之
　　又方【出圣惠方】
　　以枣爇傅立愈后用麦叶煑水洗之
　　一方【出圣惠方】　治耳烂出血
　　用赤脚蜈蚣干为末吹之
　　治耳瘑疮
　　用黒雌鸡胆之日三次
　　百虫入耳【论】
　　夫百虫入耳其类不一古方或灌以药或导以物皆以意出之也独驴乳牛酪二物最为良法诸虫入耳灌之即化为水其入腹者则连服攻剂取瘥
　　方
　　立验散【出圣济緫録】　治蚰蜒入耳
　　芎防【三分】天南星【炮三分】夜明沙【炒三分】猪牙皂荚【炙三分】白丁香【四钱】百部【四钱】蔾芦【四钱】草乌头【半两】海金沙【一分】砒霜【二钱别研】荜拨【二钱】
　　右为散与砒霜合和研匀临时更用铅丹调匀磁合收如蚰蜒入耳取少许用醋一两滴调化以细翎毛蘸药入耳窍为吹令药气行立出药不得多多即化蚰蜒成水不出如蝎螫先防少醋在螫处掺药半字许擦令热立效
　　麝香膏【出圣惠方】　治蚰蜒入耳
　　麝香【半钱】阿魏【半钱】麒麟竭【一字】亁漆【一字】白芨【一字】腻粉【一钱】碙砂【半钱】石胆【一字】生鐡屑【一字】
　　右研细末以猪胆汁生姜汁防白汁等各少许相和令稀稠得宜每用少许防入耳中其虫即化立騐
　　乌头散【出王氏方】　治蚰蜒入耳
　　乌头【三枚】木鳖子【七枚】矾石【一分】白丁香【一撮】夜明沙【一分】乌鸡屎【三块】铅丹【一分】猪牙皂荚【三挺】小麦衣带【三条】
　　右为散每用一匙酽醋调灌入耳内少时虫尽出
　　备急散【出圣济总録】　治蚰蜒百虫入耳
　　芫青【二十一枚】斑猫【二十一枚】金星石【一钱】银星石【一钱】栁絮矾【二钱】狼毒【一钱】青黛【半钱】
　　右为散每用一字水少许调入耳立出
　　灌耳散【出圣惠方】　治蚰蜒百虫入耳
　　雄黄【一两】莴苣子【一两】芜荑【一两】緑矾【半钱】板蓝根【一两】没心草【一两】麝香【一分研】
　　右于五月五日午时合和纳磁瓶中烧为灰入麝香研匀每用药一字生姜一块如大葱白一茎同研取汁入药末搅和匀更用清油一合调药灌入耳中食顷其虫浅者自出深者自死如入腹中者以羊肉半斤作羮除油不用以前药入在羹盆内和匀令人于盆内浸一饭时其虫自出
　　塞耳黄耆丸　治诸虫入耳耳肿不闻语声有脓血黄耆【剉一两】药【半两】当归【切半两】亁姜【炮半两】蜀椒【一分】
　　右为末入生地黄三两切和杵薄绵裹核大塞耳中日夜易之
　　麝香驴乳汁方【出圣惠方】　治蚰蜒入耳
　　麝香【三分】緑矾【半两】米醋　驴乳汁【各少许】
　　右调和为汁以一蚬殻倾入少许虫即化
　　为水唯存脚在为騐
　　雄黄灌耳方【出圣济总録】　治蚰蜒入耳
　　雄黄【一分】緑矾【一分】矾石【一分】半夏【一分】
　　右为末以醋调一字灌入耳兼治蜈蚣诸虫入耳
　　黄耆汁方　疗虫入耳不闻人语声有脓出
　　黄耆【四分】亁姜【二分】蜀椒【一分】
　　右捣末以生地黄取汁和用绵裹核大塞耳中日三夜一以瘥止
　　治蚰蜒入耳【出圣惠方】
　　白蜜【半两】黄丹【半两】酥【半两】
　　右相和于磁器内同熬成膏如有蚰蜒入耳者以杏仁一枚和皮尖涂膏于上绵裹塞耳门其虫闻药香即奔耳门来便急抽药以摄物出
　　清油膏　治蚰蜒入耳及百虫入耳痛不可忍
　　清油【一斤】大蜈蚣【三对入油内浸】
　　右加脑麝每用少许防
　　碙砂吹耳方【出圣济总録】　治蚰蜒入耳
　　碙砂【研一分】胆矾【研一分】
　　右研细用鸡翎管子吹一字许入耳虫化为水
　　治蜈蚣入耳方【出肘后方】
　　桑叶【一握】盐【一撮】
　　右以桑叶裹盐炙令热掩耳上冷即易
　　猪脂枕耳方【出经騐良方】　治蚁及蜈蚣入耳
　　猪脂【一片】猪肉【一斤】
　　右将猪脂煎猪肉令香安耳孔边枕睡即出
　　治百虫入耳【出圣济总録】
　　桃叶心【十四枚】胡麻【一升炒令香】
　　右先以桃叶心塞耳中其虫必出未出将胡麻以葛袋枕耳边虫自出
　　又方【出圣济总録】
　　麻油【一升】葱白【一茎】
　　右将葱与麻油拌匀以瓶子盛当耳门安侧睡令瓶口向耳勿令倾侧虫从耳出至瓶子内即去之
　　又方【出圣济总録】
　　草乌头尖　矾石【各等分】
　　右为末用醋调灌耳中立出
　　又方【出圣济总録】
　　猪膏【二合】青钱【十四文】
