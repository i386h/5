<!-- { "loadSidebar": true } -->
　　右以钱纳猪膏中煎之去钱以猪膏少许灌入耳中
　　治蚰蜒入耳方【出肘后方】
　　鸡【小者一只】油
　　右以油煎鸡令黄筯穿作孔枕之
　　又方【出圣惠方】
　　莴苣叶【一分】雄黄【一分】
　　右为末用面糊和丸如皂荚子大以生油少许化破一丸纳耳中其虫自出
　　车脂膏【千金方】　治百虫入耳
　　取车辖脂傅耳孔虫自出肘后方以疗聤耳绵裹塞耳中
　　又方【出圣惠方】
　　以葱涕灌耳中虫自出亦治耳聋一方生葱汁亦可
　　治蚰蜒入耳中
　　用猫尿灌耳中立出取猫尿用盆盛以生姜擦其牙生葱纳其耳
　　又方【出衞生宝鉴】
　　以湿生虫研烂涂于耳边自出一方摊纸撚安耳中
　　治百虫入耳【出十便良方】
　　用鸡冠血滴入耳中即出
　　又方【出圣惠方】
　　以酒少许灌耳中起行即出
　　又方【出衞生宝鉴】
　　用生油调铜緑滴耳中
　　治蚰蜒入耳方
　　用緑矾为末水调灌耳中即出
　　又方【出海上方】
　　用雄黄酽醋调灌耳中立出
　　又方
　　用蜗牛一个全捶碎置于耳中即出一方去殻研烂滴水五七防再研匀灌耳内亁者亦可研末吹耳中纸糊耳其虫自出
　　治百虫入耳【出肘后方】
　　捣韮汁和醋灌耳中即出单韮汁亦佳
　　治蜘蛛瓦蛆咬耳【出海上方】
　　用香油和盐调涂立效
　　治虫入耳【出直指方】
　　用桑皮捣汁灌耳即出
　　治诸虫及虱等入耳【出本草方】
　　用白胶香烧薰耳中令孔内知暖虫自出
　　治蚰蜒入耳【出本草】
　　用生半夏为末麻油调涂耳门外虫闻香自出
　　治飞虫入耳【出圣惠方】
　　用好酸米醋一味滴入耳内虫必出不出必死
　　治蚰蜒入耳【出圣惠方】
　　用牛乳一盏少少灌入耳内即出若入腹者饮三升当化水出未出再饮一方用牛酪
　　又方【出圣惠方】
　　用驴乳三合侧灌耳中有虫从左耳出
　　香油方【出圣惠方】　治蚰蜒及百虫入耳
　　用生油三合少少灌入耳中若入腹者空腹服酢酩一升仍以面和饼乗热傅耳门须臾即出
　　又方【出圣惠方】
　　用水银一豆大倾入耳中令耳孔向下于耳上击铜器物数声其虫即出
　　又方【出圣惠方】
　　用小便少许灌入耳中即出
　　又方【出圣济总録】
　　用百部切炒捣罗为末以一字生油调涂于耳门上其虫自出
　　又方【出圣惠方】
　　用胡麻半升炒令香捣碎以葛袋盛侧卧枕耳虫闻香自出
　　治蚁入耳【出圣济总録】
　　用酱汁两合灌耳中即出
　　又方【出圣济总録】
　　用小蒜三两捣研取汁灌入耳中一切虫入耳同妙
　　又方【出圣惠方】
　　用鲤鱼甲半两烧为灰以水调滤过滴耳中即出
　　治百虫入耳【出圣济总録】
　　以火照之即向明出
　　又方【出圣惠方】
　　用板蓝叶一握研取汁少少灌入耳中
　　又方【出圣惠方】
　　用桃叶微炙热塞耳中或捣烂薄绵裹枕之虫自出或造酥煎饼枕之一方用桃叶裹盐炙令热疗虫入耳冷即易之并佳
　　又方【出圣惠方】
　　用鱓鱼头烧灰取屑以绵裹塞耳中立出
　　又方【出圣惠方】
　　用生姜汁一合少少灌入耳中立出
　　又方【十便良方】
　　以两刀于耳上相击虫即出
　　治蜈蚣入耳【十便良方】
　　用闭气气满即吐复闭取令出或死耳中徐徐以物钩出之日积久不出者新热猪肉安耳窍上即出
　　又方【出圣济总録】
　　革带钩向耳孔钩之虫即出勿令钩【缺】耳窍内虫或死在耳中即取之
　　治飞蚁及百虫入耳【出圣济总録】
　　先大吸气仍闭口掩鼻呼出气虫即随气出
　　又方【出圣惠方】
　　以苇管吹之即出
　　又方【出圣济总録】
　　以指弹齿随左右易
　　又方【出圣济总録】
　　以鸡肉塞耳中虫即出
　　治飞虫入耳【出圣济总録】
　　以石斛数条去根如筒子纫一边耳窍中四畔以蜡闭塞以火烧石斛尽则止薰右耳虫从左耳出未出再作
　　治蚁子及蚊子入耳
　　用猪羊脂炙令香安耳孔自出一方单用猪脂涂入耳门
　　治蚰蜒入耳
　　以羊乳灌耳中即成水
　　治小蚁入耳挑不出者【出本草】
　　以灯心草浸油钓出
　　疗百虫入耳【出千金方】
　　以胆矾末和醋少许灌之即出一方以温汤灌耳中
　　治苍蝇入耳【出危氏方】
　　用皂荚子研烂以生鱓鱼血调灌入耳中
　　治恶虫入耳【出危氏方】
　　用香油稻秆汁灌耳中
　　追毒膏治百虫入耳不出
　　用白矾雄黄各半两细研以香油调和成膏用皂荚子大塞耳中虫出即止
　　治百节蚰蜒蚁入耳或亁耵聍不出【出千金方】
　　取酢三年者灌之最良次用绵塞耳日许必有物出
　　又方【出圣惠方】
　　以麻绳剪令头散傅好胶着耳中使其物粘之徐徐引出效用弓尤妙
　　治蚰蜒入耳方【出圣惠方】
　　用磁器于耳门打作声虫闻其声即出
　　又方【出圣惠方】
　　用铜器于耳边打虫自出
　　又方【出圣惠方】
　　用地龙一条纳葱叶中化为水滴耳中其蚰蜒亦化为水
　　治蜈蚣入耳【出圣惠方】
　　火炙猪肉令香掩耳即出
　　治飞蛾入耳【出圣惠方】
　　用酱汁灌入耳即出一方击铜于耳傍即出
　　治诸虫入耳【出危氏方】
　　用桃叶为枕虫自鼻出蚰蜒入耳往往食髓至尽又能孳生凡虫麻油灌妙
　　又方【出圣惠方】
　　用桃叶火熨之卷而塞耳虫即出一方绞滴耳内不一时愈
　　治水入耳方【出危氏方】
　　以薄荷汁防立效
　　治蚰蜒及百虫入耳【出圣济总録】
　　用鸡心血以生油和滴入耳内蚰蜒即出
　　治百虫入耳【出危氏方】
　　以川椒为末一钱醋半盏浸一宿即用少许灌入耳中虫自出
　　又方【出十便良方】　治百虫入耳
　　以油腻香物着向耳门虫自出
　　蚰蜒入耳方【出广南四时摄生方】
　　麻油【四两】蓝根【二两于油内浸五日取出蓝根不用】
　　右取鸡冠血乌驴乳各少许同入油中如蚰蜒入左耳塞右耳向左耳内灌药少许如经年内有蚰蜒子者先于耳内灌药少许后用药以手从额揩至顶随即葢覆卧定其蚰蜒化为黄水流出即瘥
　　治百虫入人耳鼻中【出本草】
　　将古鉴就彼敲其虫自出
　　治虫入耳【出本草】
　　以莴苣汁滴耳中即出
　　治百节蚰蜒并蚁入耳【出本草】
　　以苦醋注之起行即出
　　治马陆蚰蜒入耳及诸窍中【出本草】
　　以驴乳灌之即化为水
　　治蚤虱入耳痛【出本草】
　　以菖蒲作末炒乗热裹塞之甚验
　　治百虫入耳
　　用车釭【音工】脂涂耳孔中自出【车釭脂乃车釭中油膏也】








　　普济方卷五十五
<子部,医家类,普济方>
　　钦定四库全书卷
　　普济方卷五十六　　　明　周王朱橚　撰鼻门
　　总论
　　夫肺为五脏华盖开窍于鼻肺气和则鼻亦和肺感风冷则为清涕为齆为息肉为不闻香臭肺实热则为疮为痛胆移热于脑则浊涕不已谓之鼻渊惟证候不同故治疗亦异肺为气之主通窍于鼻鼻者清气出入之道路也隂阳升降气血和平则一呼一吸荣卫行焉其或七情内蠧六气外伤则清浊不分泥丸汨乱诸证迭起矣夫血之与气相随而行若脏腑生热乗于血气故热气廹血妄行自鼻孔出谓之衂热则津液中干冷则髓涕流注若风冷随气乗于鼻脑则津液交涕不能自收谓之流涕肺为风寒所伤津液冷滞鼻气不宣香臭不闻于是壅作鼻齆冷气停聚肺血隂凝岁月淹延转加壅结于是变生息肉或风邪入鼻搏于正气邪正相击或气结叠道不通则为鼻痛或气血壅滞上焦生热邪热之气留伏不散则为鼻疮以上数证七情六气皆当究其感受之原用药有序痊愈可期执方无权迄未有所济也此外更有湿防一证鼻烂汁臭下部生疮鼻衂名酒食衂或随车马打扑伤损致血淖溢发为鼻衂名折伤衂
　　简易方鼻证歌云肺之开阖鼻为之升降阳隂总在斯鼻观故为清气道主闻香臭内和宜清涕鼻洞肺伤风脑冷常常出浊脓经脉壅时还上衂鼻生息肉久为齆六滛外至情中郁饮食不莭并劳役遂令清浊不能分随气上行还壅塞若致泥丸泪乱时诸证变生非止一鼻头防白知亡血酒□赤瘰肺风热时行衂血二三升龙骨止之真妙诀
　　鼻塞气息不通【附论】
　　夫鼻塞气息不通者以肺感风寒其气结不得宣快窒塞既甚而息不能出入也巢氏谓息肉生长致气窒塞不通盖有未尝生息肉而气息不通者宜析而治之肺气通于鼻其若臓为冷风所伤故鼻气不通成齆也为冷气结聚搏于血气则生肉冷气盛者则息肉至窒塞不通也
　　方
　　蜀椒汤　治鼻塞气息不通
　　蜀椒【去目及闭口者炒出汗半两】干姜【炮一分】附子【炮裂去皮脐半两】肉桂【去麄皮一分】山芋【三分】细辛【去苖叶半两】石斛【去根一分】山茱茰【半两】麻黄【去根节】白附子【炮】甘草【炙各半两】杏仁【五十粒去皮尖双仁炒研】
　　右剉如麻豆大毎服二钱水一盏煎七分空心去滓温服
　　桞金散　治肺热鼻塞涕浊利
　　细辛白芷与防风　羗活川归半夏防
　　桔梗陈皮苓軰　十般等分咀和同
　　二钱薄荷姜煎服　气息调匀鼻贯通
　　辛夷汤　治肺气不利头目昏鼻塞声重咯咛稠粘辛夷【去毛】甘菊花【去皮节】呉白芷　川防　前胡【去芦头】薄荷叶【去土】石膏　白术　生干地黄　赤茯苓【去皮】陈橘皮【去白已上各一两】甘草【炙二两】
　　右为麄末毎服五钱水一盏煎至半盏去滓温服食后日三服
　　芎防散　治外伤风冷鼻塞气息不通闭闷
　　芎防　槟榔　人参【去芦头】赤茯苓　杏仁【汤浸去皮尖微炒已上各等分】白术　麻黄【去根节】肉桂【去皮】郁李仁【汤浸去皮尖防炒】甘草【炙微炒等分】
　　右为散毎用五钱水一大盏生姜二钱作同煎至七分去滓食后温服
　　通鼻膏【一名辛夷膏】治鼻塞窒香臭不闻妨闷疼痛或脑戸受寒浓涕结聚
　　白芷　芎防　通草【各十八铢】当归　细辛　莽草【一方作薫草】辛夷【各二十铢】
　　右防咀以苦酒渍一宿以不中水猪肪一升煎三上三下以白芷色黄膏成去滓绵沾核大内鼻中三日【小品加桂心十八铢】
　　醍醐散　治伤风鼻塞声重
　　川乌【炮去皮脐】抚芎　甘草　白芷【各二两】川芎【一两】细辛【半两】龙脑薄荷【一两半】
　　右为细末毎服一大钱葱白茶清汤调下薄荷汤亦得
　　人参汤　治肺风上攻鼻塞不通
　　人参　白茯苓【去黒皮】黄芩【去黒心】陈橘皮【汤浸去白炒】麻黄【去根节】羗活【去芦头各半两】蜀椒【去目及闭口者炒出汗半两】
　　右麄捣筛每服三钱水一中半煎至七分去滓食后温服
　　人参丸【出御药院方】治肺风上攻鼻塞不通
