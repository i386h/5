<!-- { "loadSidebar": true } -->
　　用人中白新瓦上火逼以温汤调服即止
　　又方【出朱氏集验方】
　　用好香墨浓研防入鼻中
　　欝金散【出朱氏集验方】　治鼻中息肉
　　欝金　猪牙皂角【各一两】
　　右用水同浸一宿火煑透欝金烂为度去皂用留欝金焙干次用北细辛半两同为末入麝香碙砂各一钱拌匀炼蜜为丸如芥大食后煎茶下十丸
　　治鼻生息肉【出朱氏集验方】
　　狗头骨化灰　碙砂加少许　毎朝搐半钱息肉化为水
　　治鼻中息肉铃
　　用丁香末以绵包内鼻中
　　鼻痛【论】
　　夫九窍气所通也或塞之斯痛矣况鼻之为窍肺气以时而出纳若肺受风邪与正气相搏热气加之不得宣通则为出纳者窒矣其窍既窒而气之鼓作无已所以干燥而痛也
　　方
　　五参散　治风热塞壅鼻干痛脑闷头重不知香臭人参　沙参　丹参　参　苦参　山芋　茯神【去木各一两半】独活【去芦头】细辛【去苗叶】麻黄【去根节】木通【剉】羚羊角【镑】防风【去芦】白藓皮【各一两一分】山茱茰　甘菊花　芎防【各一两】
　　右为散每服三钱米饮调下早晩各一服
　　没药散【出圣惠方】　治风冷抟于肺臓上攻于鼻则令鼻痛没药【研一分】乌蛇【酒浸去皮骨炙半两】干蝎　天南星【炮】雄黄【别研】当归【切焙】白附子【炮】丹砂【别研】牛黄【别研】胡黄连　白芷　麝香【别研】丁香【炒】甘草【炙】桂【去麄皮各一分】
　　右除别捣罗为散再同研匀每服半钱温酒调下早晩食后服
　　羚羊角汤　治肺风面色干白鼻燥塞痛
　　羚羊角【镑】桂【去麄皮】白茯苓【去黒田皮　细】辛【去苗叶】麻黄【去根节】防风【去芦】防己　杏仁【去皮尖双仁炒研】麦门冬【去心焙各一两】
　　右麄捣筛每服三钱水一盏煎至七分去滓温服
　　白藓皮汤　治肺受风面色枯白颊时有皮肤干燥鼻塞干痛此为虗风
　　白藓皮　麦门冬【去心焙】白茯苓【去黒皮】白芷【各一两半】桑白皮【切】石膏【碎各二两】细辛【去苖叶】杏仁【去皮尖双仁炒研各一两半】
　　右粗捣末筛毎服三钱水三盏煑大豆三合取汁一盏去豆下药煎至七分去滓早晩食后临卧温服
　　秦艽汤　治因高声呼吸冷风或因哀哭伤气或饮食热气所冲皆致伤肺使气喘促皮肤风痒四肢痠疼鼻塞干痛
　　秦艽【去苖土】石膏【碎】甘草【炙】桑白皮根【剉】升麻　大黄【剉砂各一两】枳殻【去瓤麸炒】葛根【各三分】
　　右粗捣筛每服三钱水一盏入淡竹叶半合煎至七分去滓温服
　　桑白皮汤　治肺壅气促四肢痠疼鼻塞及痛
　　桑根白皮【切】升麻　甘草【炙】秦艽【去苗土】大黄【剉砂各一两半】石膏【碎】葛根【各三两】
　　右粗捣筛每服五钱水一盏半入竹沥一合煎至一盏去滓早晩食后临卧温服
　　治鼻壅塞
　　全蝎【四个去头足】川芎【二两】灯心【二钱】乳香【半钱】
　　右为末用纸撚子临睡蘸药入鼻内打嚏喷三五个即瘥
　　治鼻塞眼昏疼痛脑闷【出圣惠方】
　　用苦葫芦子碎以醇酒半升浸之夏一日冬七日少少内鼻中一方用童子小便浸之
　　油涂方【出圣惠方】　治鼻塞干痛
　　用生油一盏常以鸡羽扫涂鼻中内外酥亦得
　　治鼻气方【出海上名方】
　　右以石亭脂以紫色为上红色次之黄色勿用先研令极细再滴水数和研半日许临卧随多寡以冷水调匀痛擦患处明早浣去用之半月可絶除根
　　治卒食物从鼻中缩入脑中介介不出【出肘后方】
　　以牛脂若羊脂如指头大内鼻中以鼻吸取脂湏脂着物与脂俱出鴈鸭脂亦可用
　　白芷散【出直指方】　治鼻痛
　　杏仁【去皮水浸焙】细辛　白芷【各一钱】全蝎【四个焙】
　　右为末麻油调傅
　　治鼻痛【出圣惠方】
　　右以杏仁五两去皮压取油涂之即瘥
　　又傅涂【出澹寮方】
　　右用上品硫黄为末冷水调傅鼻上夜间用傅免妨见人也













　　普济方卷五十六
　　钦定四库全书卷
　　普济方卷五十七　　　明　周王朱橚　撰鼻门
　　鼻渊【论】
　　夫内经谓胆移热于脑则辛頞鼻渊鼻渊者浊涕下不止也夫脑为髓海皆藏于隂故藏而不写今胆移邪热上入于脑则隂气不固而藏者写矣故脑液下渗于鼻其证浊涕出不已若水之有渊源也治或失时为衂蔑瞑目之患
　　方
　　川乌散　治脑防
　　防风　白附子　北细辛　白茯苓　川乌　菖蒲　干姜　香白芷　川芎　甘草节
　　右各等分为末每服三钱嚼生葱白调下食后服
　　川芎防风散　治积年脑防秘方得此疾多年服一料而愈
　　川芎　防风　羗活　干姜　荆芥【已上各一两】甘草　甘松【各三钱】白芷【半两】
　　右为末食后酒服不能饮酒茶清汤服
　　鸡苏丸　治脑热肺壅鼻渊多涕
　　鸡苏叶【干者】麦门冬【去心焙】芎防　桑根白皮【剉】黄耆【炙】甘草【炙剉各一两】生干地黄【切焙二两】
　　右为末炼蜜丸如梧桐子大毎服二十丸食后临卧人参汤下
　　荆芥散【出御药院方】　治肺气壅脑热鼻渊不止
　　荆芥穗　藿香叶【各一两】芎防【二两】龙脑【研一两】石膏【研如粉一两半】莎草根【炒去毛二两】
　　右为细末每服三钱食后荆芥汤调下
　　防风汤【出衞生寳鉴】　治大人小儿鼻渊脑热渗下浊涕不止乆而成衂血
　　防风【一两半】人参　黄芩　麦门冬【去心】甘草　川芎【各一两】
　　右为末毎服半钱沸汤防服食后日三服一方用天门冬无麦门冬
　　前胡汤　治脑热鼻塞多涕
　　前胡【去芦头】木通【剉】石膏【各二两】黄芩【去黒心】甘草【炙各一两半】大黄【剉炒一两】
　　右粗捣筛每服三钱水一盏葱白一寸防二十粒生姜一大枣煎七分去滓温服不拘时
　　细辛汤　治肺虚不调鼻塞多涕咽中有涎而喘项强筋急或痛
　　细辛　半夏麯　茯苓　桔梗【各四钱】桂枝【二钱】甘草【二钱】
　　右为粗末每服四钱水二盏生姜四片蜜半匙同煎至七分温服日三
　　神効宣脑散　取黄水鼻中下立効
　　川欝金　川芎　青黛【水飞】薄荷　水黄米【各三分】
　　右为细末每服少许冷水噙之
　　苍耳散【出海上方】　治鼻流浊涕名鼻渊
　　辛夷仁【半两】苍耳子【炒二钱半】白芷　薄荷叶【半钱】
　　右并干为末每服二钱用葱淸茶食后调服
　　芎防散　治脑热鼻渊多涕
　　芎防　莎草根【炙各二两】石膏【研水飞一两】龙脑【研一分】
　　右为散每服二钱食后荆芥穗清茶调下
　　川芎丸　治脑泻臭秽服药后忌一时炙热食
　　草乌【生用半两去皮尖】苍术【生一两】川芎【生用二两】
　　右为细末麺糊为丸如梧桐子食后清茶下十丸
　　南星饮【出直指方】　治风邪入脑宿冷不消鼻内结硬物窒塞不宣遂流髓涕
　　用上等大白南星切成片用沸汤荡两次焙干每服二钱枣七个甘草少许同煎食后服三四服后硬物自出脑气流转髓涕自収仍以大蒜荜拨末杵作饼用砂衬炙热贴门用火熨透或香附子荜拨末入鼻中
　　治鼻湿不已并治脑泻
　　用藕节芎防焙干为末每服二钱米饮调下
　　脑流鼻零
　　用姜或干姜煨塞之睡至二更去之不止再塞
　　治鼻渊脑防
　　用生附子为末煨葱涎和如泥涂涌泉穴夜间用
　　川芎茶调散【出如冝方】　治其病由肾气虚脑髓不固亦有名鼻渊
　　薄荷【八两】川芎【四两】羗活　甘草【炙】白芷【各三两】防风【一两半】细辛【一两】荆芥【四两】
　　右为末茶清调服如鼻渊加辛夷
　　鼻流清涕【论】
　　夫五臓化液遇热则干燥遇寒则流衍鼻流清涕至于不止以肺臓感寒寒气上逹故其液不能収制如此且涕泗洟皆鼻液也以继泣则曰涕以生于肺则曰泗涕甚曰洟此独言涕与宣明五气言肺为涕同意
　　方
　　五味子汤　治鼻出清涕
　　五味子　山芋【各一两】半夏【汤洗去滑三分】鹿茸【酒浸一宿酥炙】白术【米汤浸一宿剉炒各一分】附子【炮制去皮脐】牛膝【酒浸切焙】甘草【炙剉】防榔【剉】熟干地黄【焙】干姜【炮制各半两】白豆蔻【去皮】木香丁香【各一分】白茯苓【去黒皮三分】
　　右粗捣筛每服三钱水一盏煎至七分去滓空心温服
　　辛夷散【出医方集成】　治肺虚风寒温热之气加之鼻内壅塞涕出不已或气息不通或不闻香臭
　　辛夷仁　细辛【洗去土叶】藁本【去芦】升麻　川芎　木通【去莭】防风【去芦】羗活【去芦一方无】甘草【炙】香白芷
　　右为细末每服二钱食后茶清调下一方有苍耳一半防热者茶调合和服
　　细辛膏【出医方集成】　治鼻塞脑冷常有清涕出不已细辛　蜀椒　干姜　芎防　呉茱茰　附子【各十八铢】桂心【一分】皂荚屑【半两】猪膏【一升】
　　右防咀以绵裹苦酒浸一宿取猪膏煎以附子色黄为度去滓绵裹内鼻中并摩鼻上一方无桂心
　　诃梨勒散【出圣惠方】　治肺虚外伤风冷致鼻塞常流清涕头目昏痛四肢不利
　　诃棃勒【煨用皮】白术【各一两】防风【去芦头】细辛　前胡【去芦头】木通【剉各三分】附子【一两炮裂去皮剉】麻黄【二分去根节】甘草【半两炙徴赤剉】
　　右为散每服三钱水一盏入生姜半分煎至六分食后服
　　细辛散　治肺伤风冷鼻流清涕头目疼痛胸膈不利细辛【一两】附子【炮制去皮脐】白术　桂心　蔓荆子　芎防　诃棃勒【煨用皮以上各三钱】枳殻【去瓤面炒防黄】甘草【炙防赤剉各半两】
　　右为散每服三钱水一盏入生姜半分煎至六分去滓食后服
　　川椒散【出直指方】　治流涕
　　大红开口川椒【微炒盖出汗】诃子【煨取肉】川白姜【生者】肉桂川芎　细辛　净白术【等分】
　　右为末每服二钱温酒调下
　　白术散【出圣惠方】　治鼻流清涕日久不止皆因肺臓虚寒心膈壅滞头目不利
　　白术【一两】丁香　诃棃勒【煨用皮】桂心　细辛　附子【炮裂去皮脐各三钱】枳殻【去瓤面炒防黄半两】吴茱茰【一分汤浸七遍焙干防炒】
　　右为细末每于食后温酒下一钱
　　芎防散【一名通草膏出圣惠方】　治鼻清涕出脑冷所致
　　通草　辛夷仁【各半两】甘遂【一作甘草】北细辛【去苖】桂心芎防　附子【各一两】
　　右为末蜜丸杏仁大绵裹纳鼻中宻封塞勿令气泄丸如麻子渐稍加大防觉小痛捣姜为丸即愈此方治脑冷所致然病亦有脑热者亦有肺塞者素问云胆移热于脑则辛頞鼻渊又曰脑渗为涕当审详之一方白狗胆和丸更佳
　　甘遂丸【出本事方】　治鼻多清涕
　　甘遂【一两】细辛【去苖叶一两半】附子【炮裂去皮脐】木通【剉各一两一分】干姜【炮裂】桂【去粗皮】吴茱茰【汤浸焙干各一两】
