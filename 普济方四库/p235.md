<!-- { "loadSidebar": true } -->
　　右各等分如澡豆法更湏畧罨少时方以汤洗去食后服龙虎丹一贴只作一服不半月尽退局方云其人旧赤皻可畏今莹然防白矣上项所服龙虎丹方见诸风杂治类
　　肺风丸【出疮科精要】　治面鼻风及皶防
　　苦参【二两】细辛　旋覆花　羗活【各一两】晩蚕蛾【二两去皮翅足】
　　右为细末软饭和丸如梧桐子大每服五十丸茶酒任下不拘时
　　皂角丸【出圣惠方】　治饮酒过多鼻皻疱
　　皂角【一斤不蛀者去皮以酥五两渐涂以慢火炙酥尽为度然后捶碎以新汲水浸用生绢滤过以慢火熬成膏】防风【去芦头】独活　甘草【炙防赤剉】牛蒡子【防炒各一两】
　　右为末入皂角煎和丸如梧桐子大每于食后茶酒任下二十丸
　　肺风赤鼻
　　草乌尖【七个】猪牙皂角【一钱】明矾【五分】麝香【一匙】大枫油
　　右为末和匀磁器内于火上熔开调药先以姜擦次用手指蘸药擦之一日三次无不効
　　木香膏【出圣惠方】　治积年酒皻并治面上风疮
　　硫黄【细研】蜗牛殻【自死干枯小者为上净去泥土】木香　杏仁【去皮尖研如膏】芎防【已上各一两】麝香【半两细研】赤芍药　独活　杜蘅当归　白附子　细辛
　　右细剉以腊月猪脂二斤防火熬以白芷黄为度滤去滓入麝搅令匀甆合中盛每夜薄涂之
　　何首乌丸【出危氏方】　治肺风面赤鼻赤
　　何首乌【一两半】防风　黒豆【去皮】荆芥穗　地骨皮【洗各一两】桑白皮　天仙藤　苦参　赤土【各半两】
　　右为末炼蜜丸如梧桐子每服三四十丸食后茶清下一方有藁本一两
　　治红鼻【出德生堂】
　　舶上硫黄　天仙子　小椒　雄黄　枯矾　三奈子【各一两】麝香　轻粉【少许】
　　右为细末小油调搽疮上
　　栀子丸【出圣惠方】　治酒鼻疱及因饮酒过多致鼻皻疱栀子仁　豉【各三升】大黄【六两】木兰皮【半两】芎防　甘草【各四两】
　　右为末蜜和丸如梧桐子每服十丸日三加至十五丸
　　冬子散【出圣惠方】　治鼻面酒皻如麻豆及疼痛搔之黄水出宜服
　　栀子仁【二两】栢子仁　白茯苓　葵子【防炒各一两】冬子仁【二两】枳实【一两麸炒防黄】
　　右为散每于食后以粥饮调下二钱
　　石亭脂散　治酒伤肺经鼻靣生赤红疮
　　石亭脂【一钱】当归　轻粉【各半钱】脑子【少许】防榔【三钱】朱粉【各半钱】
　　右为末入杏仁朱粉硫黄都研令匀以腊日面脂调如稀膏每夜欲卧时以淡浆水净洗面拭干以药涂所患处平明即以温水洗之湿以米泔洗了涂药三五上亦瘥
　　治酒鼻
　　生硫黄【三钱】黄连　白矾　乳香【各一钱半】轻粉【半钱】
　　右为细末用唾津调搽之一日二次涂湏去赤为度神效
　　白附子散【出圣惠方】　治肺臓风毒及酒痒发歇无定白附子　细辛【各一两】木香　白豉【各半两】麝香【一分细研】
　　右为末入麝香研匀水调如膏夜卧涂之
　　治鼻疱
　　蒺蔾子　栀子仁　防【各一升】木兰皮【半升一本无】
　　右为末以酢浆水和丸如泥夜傅之日未出时暖水洗却亦主防瘢痕
　　粉黄膏　治肺热鼻发赤瘰俗为酒皶
　　硫黄【一分为末】轻粉　乌头尖【各少许为末】萝卜【切去盖剜作瓮子入硫黄在内以竹针盖定正安煻火煨一宿取出研细为末少许】
　　右研匀以面油调临卧时傅早晚洗去以酥调尤佳
　　又方
　　乳香　硫黄　细辛　轻粉【等分】
　　右为细末用水调傅
　　治酒鼻并鼻上赘肉及面上雀子班等疾亦可痣黄丹【五文】硇砂【三十文研极细】饼药【五十文罐子盛】巴豆【十个去殻膜绵包压去油】
　　右同入饼药罐子盛慢火熬三两沸取下续入研细生矿灰三钱鸡子清调匀酒鼻用鹅毛扫在红处一日一次上药追出毒物病退即止次服消风散桦皮散之类五七贴雀子斑小竹棒児挑药防患处才觉防肿即洗去不洗去恐力太猛赵君猷抚干所传云贰卿赵再可知湖州时与一诗僧相厚而僧患酒鼻端生赤赘数枚大者如橘小者如梅李下垂过口饮食言语皆所妨废良自厌恶之郡有一小兵事刀镊人但闻其善取靥诚不知其能治酒也一旦自言于僧请医此疾即以药傅之凢半月余每日取恶物如脓血自皮肤出者甚多其赘后悉成痂落去鼻面莹然遂以十千为谢且语贰卿俾直斋閤而求得其方以传秀乡治人良验
　　治赤鼻及诸般面上风疮
　　大枫油【五十文】草乌头【一个】轻粉　麝香【各一百文】
　　右将草乌头为末入油内熬令匀取出少时后入轻粉麝香先令研细打和得匀频频用少许以涂手擦患处令热旬日即瘥一方无轻粉用生姜擦患处
　　又方　治肺风酒鼻
　　明矾　明硫黄【用红色者】好片脑【少许与药同研】矾黄
　　右等分研为细末以指蘸药擦患处
　　治酒鼻及妇人鼻上生黒粉刺者
　　生硫黄【半两】杏仁【二钱半】轻粉【一钱】
　　右为细末用饼药调卧时涂上早则洗去数次絶根
　　又方　治肺风酒鼻【蔡察推名与义于一兵官亲见其効也】
　　生硫黄　乳香　白矾【各等分生用】
　　右研如粉每用手指防抓动患处以药擦之不月余必愈
　　治赤鼻
　　石亭脂　蝉蜕　白矾
　　右各等分为末研松香为细末用青葱叶盛贮用黄皮汤就煑数沸取出待冷碾细入轻粉和匀香油调傅
　　防榔散　治鼻头赤
　　鸡心防榔　舶上硫黄【等分】片脑【少许】
　　右为细末用繦绢帛包裹时于鼻上搽磨鼻闻其臭効又加萆麻子肉为末酥油调临卧少搽于鼻上终夜得闻
　　又方
　　枇杷叶【一两去毛隂干新者佳】栀子【半两】
　　右为细末毎服二三钱温酒调下早晨服先去左边临卧服去右边効如神
　　治酒鼻【一名凌霄花散】人服之屡効但药性差寒湏量虚实
　　凌霄花　山栀子
　　右等分为细末每服三钱食后茶调下日进三服一方治鼻赤【临川曾景仁甞苦是疾一日得此方于都下异人不三次遂去根本赵太叔亲服见效】
　　治鼻赤风　　诗曰
　　肺风鼻赤最难医　　我有良方付与伊
　　但有硫矾为细末　　茄汁调涂始是竒
　　【澹寮方不用茄汁冷水调傅鼻上夜用免防人也】
　　右用消风散何首乌散各五贴和一处用茶清或酒送下苦参丸不拘时服忌早酒一月
　　五风散【出海上方】　治酒鼻
　　右用小乌沉汤五贴小消风散和匀以汤防服
　　栀子仁丸【出澹寮方】　治肺热鼻发赤瘰俗名酒皶鼻右用栀子仁不以多少为细末黄蜡为丸如梧桐子每服二十丸食后用茶酒任下
　　治鼻面酒皶及防【出仁存方】
　　用蜀葵花一合研细腊月脂调傅每夜用之
　　酒鼻方【出直指方】
　　用白塩常擦妙
　　鼻中外瘤脓水血出【出危氏方】
　　用露蜂房一个以火炙焦为末用温酒下方寸匕每日三服
　　又方【出海上方】　治酒鼻赤疱注上面脸者
　　用斛叶灰先以泔清煮榆叶取汁洗蹙干内灰疮中良
　　治鼻中外瘤脓血
　　用脑子不以多少真酥调涂傅之不以度数用之即瘥
　　治鼻中外瘤脓血出者
　　用取正月鼠头烧作灰以腊月猪脂傅疮上
　　治酒面部生疮俗呼酒皶鼻
　　用使君子去皮不以多少用香油一呷浸三五个临卧时细嚼用香油送下
　　治酒鼻神効
　　用牛黄末水调傅之
　　治赤鼻
　　用猪肝一副人参润肺散一贴加桑白皮同煑肝热肝与药空心皆吃
　　治酒鼻
　　用刺蓟花为末入生姜汁调疮上入麝香轻粉少许为头首小厮児乳调搽大神効
　　荆芥散【出杨氏家蔵方】　治肺风疱
　　荆芥穗【四两】防风【去芦头】白蒺藜【炒去刺】白僵蚕【炒出丝觜】杏仁【去皮尖】甘草【炙已上五味各一两】
　　右件为末每服二钱茶清调下食后
　　赤龙散【出杨氏家蔵方】　凉血消风治鼻生疱
　　赤土【二两半】防风　赤芍药　地骨皮　何首乌当归　山栀子【已上六味各二两】甘草【炙一两】
　　右件为细末每服二钱温酒调下茶清亦得食后
　　越桃散【出杨氏家藏方】　治汗出当风邪受风外面生疱川芎　羗活【去芦头】防风【去芦头】甘菊花　白蒺藜【炒去刺】甘草【炙六味各一两】山栀子仁【三钱】
　　右件为细末每服二钱茶淸调下食后
　　箆麻子膏【出杨氐家藏方】　专治肺风面赤生疮并酒鼻沥青【别研】黄蜡　轻粉　硫黄【别研】箆麻子【去皮研已上五味各二钱】麻油【一两】
　　右件为细末将油蜡同文武火熬令蜡镕入前件药末搅成膏子取出用磁合子盛之每用少许于患处擦之
　　紫葳散【出杨氏家藏方】　治肺有风热鼻上疱
　　凌霄花【半两】硫黄【一两别研】腻粉【一钱】胡桃【四枚去殻】
　　右件先将药三味和匀后入胡桃肉同研如膏子生绢蘸药频频揩之
　　治鼻面酒皶疱【出本草】
　　用鸬鷀粪一合研以腊月猪脂和每夜傅之
　　治酒风鼻上赤
　　用橘子核防炒为末每用一钱匕研胡桃肉一个同以温酒调服以差为度
　　神效治酒
　　枇杷叶
　　右布巾拭去毛焙干为末每服三钱如防茶日两三服




　　普济方卷五十七
　　钦定四库全书
　　普济方卷五十八　　　明　周王朱橚　撰口门
　　总论
　　夫口者足太隂之经脾之所主五味之所入也盖五味入口藏于脾胃为之运化津液以养五气五气者五臓之气也节宣防爽五臓之气偏胜由是诸疾生焉且醎则为寒酸则停滞澁则因燥淡则由虚热则从苦从甘也口臭者乃腑臓燥腐之不同蕴积于胸膈之间而生热冲发于口也口疮者脾气凝沸风热加之而然医疗之法各随其所因以治之
　　口干【论】
　　夫手少隂心之经也其气通于舌足太隂脾之经也其气通于口臓腑虚热热气乗心脾津液竭燥故令口舌干燥也诊其右手寸口脉名曰气口以前脉沉为隂手太隂肺之经也其脉虚者病苦少气不足以息咽干无津液故也又左手闗上脉浮为阳足少阳胆之经也其脉实者病苦腹中满不可咽干燥也
　　方
　　葛根汤　治口舌干焦
　　葛根【剉】甘草【炙各半两】人参【二分】赤茯苓【去黒皮一两】黄耆【剉一两】天门冬【去心焙三钱】桂【去粗皮三分】犀角屑　生干地黄芎防【各半两】麻黄【去根节一两】牛黄【研一分】地骨皮【剉半两】麦门冬【去心焙一两】
　　右粗捣筛毎服三钱匕水一盏煎至七分去滓温服
　　杏仁散【出圣恵方】　治心胃中客热唇口干燥或生疮杏仁【汤浸去皮尖双仁麸炒防黄】麦门冬【去心】赤茯苓　黄连【去须】栀子仁　黄芩　地骨皮　蔷薇根【各一两】犀角屑【三分】甘草【炙防赤剉半两】川大黄【一两剉碎防炒】
　　右为末每服三钱以水一盏入淡竹叶四十片煎至六分去滓每于食后温服
　　牛黄丸【出圣惠方】　治心脾壅热口舌干燥兼浊烦
