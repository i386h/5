<!-- { "loadSidebar": true } -->
　　桂心　木兰皮　沉香【各一两】芎防【一两半】陈橘皮【半两汤浸去白瓤焙】
　　右为细散每于食前以暖酒调下一钱
　　细辛散　治口臭血不止
　　细辛【去苗叶】鸡舌香【各一分】菖蒲【三分】干姜【炮裂】枣肉【炮干各半两】
　　右为末每用半钱绵裹如杏仁含咽津日三
　　丁香丸　治口臭秽
　　丁香【三钱】甘草【炙一钱】芎防【二钱】白芷【半钱各不见火】
　　右为细末炼蜜为丸如弹子大绵裹一丸噙咽津
　　又方　治口臭
　　桂心　甘草　细辛　橘皮
　　右等分治下筛以酒服一钱匕瘥
　　又方
　　橘皮【二十铢】桂心【十八铢】木兰皮【一两】大【二十枚】
　　右治下筛酒服方寸匕日三久服身香亦可以肉丸服二十丸如梧桐子大稍加至三十丸一方有芎防十八铢
　　又方
　　芎防　白芷　陈橘皮【汤浸去白瓤焙】桂心【各一两】
　　右为末以肉兼入少錬蜜和丸如梧桐子大每于食前以温水下二十丸
　　细辛散　治口臭
　　细辛　甘草【炙剉】桂心【各一两】
　　右为细散每服不计时以热水调下一钱一方有橘皮酒服一钱匕瘥
　　口香去臭方【一名芎防散出圣惠方】
　　甘草【三十铢】白芷【十八铢】芎防【二十四铢】
　　右治下筛以酒服方寸匕日三服三十日口香一方为末以绵裹含咽津瘥一方蜜丸如弹子大噙咽
　　又方
　　大　爪子仁　松根白皮
　　右治下筛以酒服方寸匕日二服一百日衣被香
　　丁香散【出圣恵方】　治口臭慝齿
　　丁香【研二十枚】白矾【烧灰】香附子【各三分】
　　右为散用绢揩齿以散一钱傅之一方用盐揩齿后用药
　　治口臭秽【出圣恵方】
　　甘草【炙剉】松根皮　子仁【各一两防炒】
　　右为末煑肉和丸如梧桐子大每服以热水下二十丸
　　矾石散【出海上名方】　治口臭齿
　　白矾【烧灰一分】麝香【少许】
　　右细研为末贴患处日三五上一方用青盐少许调搽吐出涎为度
　　治心气不足口臭【出经验良方】
　　益智子【去谷】甘草【少许】
　　右为末时复干噙咽之更以沸汤调服立效
　　治口气【出百一选方】
　　香白芷【七钱】甘草【五钱】
　　右为细末食后井花水调下一钱
　　芎芷膏【出济生方】　治口气热臭
　　香白芷　川芎【各等分】
　　右为细末炼蜜为丸如鸡头大食后临卧噙化一丸
　　治口中臭方
　　桂心【古今録用细辛】甘草【各等分】
　　右为末临卧以三指撮调酒服二十日香
　　又方
　　蜀椒　桂心【各等分】
　　右为末酒服三指撮许
　　生香膏【出三因方】　治口气热臭
　　用干甜子去殻一味研细蜜熬少许调成膏食后含化或傅在齿上尤妙一方空心洗潄讫含一丸如核大亦用傅齿
　　治口臭方
　　用象胆每夜和水研少许绵裹贴齿根上每夜含之平明暖水洗口如此三五度瘥一方用牙
　　香薷方【出圣惠方】　治口臭
　　用香薷一把水一斗煎取三升稍稍含之
　　又方　治口臭
　　常以月旦日未出时从东壁起歩七歩回头向垣立含水噀壁七遍口即香
　　又方【出肘后方】
　　用细辛豆防含之甚良
　　又方【出圣惠方】
　　用浓煑细辛汁含之乆乃吐之
　　又方
　　用井花水三升正朝含之潄口吐厠中良数度即瘥
　　又方【出圣恵方】
　　用熬大豆焦及热酢沃取汁含之
　　又方
　　用蜜陀僧为末每服一钱用醋半盏调匀口
　　治口痛
　　用髙脚地铜盘马蹄香亦和蜜桶藤以醋捣取汁鸡毛刷取出涎即愈
　　治口臭及齿肿痛【出圣恵方】
　　用干瓠子捣罗为末蜜和丸如半大每日空心净潄口了含一丸兼取少许涂在齿龂上亦妙
　　梁济氏膏【出衞生寳鉴方】　梁而饮因劳心过度肺气受伤以致气出腥臭唾涕稠粘咽嗌不和口苦干燥加减防白散治之
　　桑白皮【二钱】地骨皮【一钱半】炙甘草【一钱半】知母【七分】黄芩【五分】五味子【二十个】麦门冬【五钱】桔梗【一钱】
　　右防咀都作一服水二盏煎至一盏去滓温服食后每日三服忌酒湿麺及辛热物○难经云心主五臭入肺为腥臭其一也因洪饭大热之气所伤滋溢心火刑于肺金以桑白皮苦防寒降肺中伏火而补气故以为君以黄芩知母苦寒治肺息腥臭清利肺气为臣肺欲収急食酸以収之用五味子之酸温以収肺气麦门冬甘苦寒治涕唾稠粘口舌燥为佐桔梗辛温体轻浮治痰逆利胸膈为使也
　　鸡苏丸【出如宜方】　治口臭心脾热
　　柴胡【二两】麦门冬【制四两】黄耆【炙一两】阿胶【制二两】生地黄末【六两后入膏】蒲黄【防炒】鸡苏【一斤即龙脑薄荷】甘草【炙各一两】人参【二两】木通【三两同柴胡剉汤浸二宿绞汁后入膏】
　　右除别研药后入外并捣罗为细末将好蜜一斤先炼二沸然后下生地黄末不住手搅时时入绞出之木通柴胡汁慢慢熬成膏勿令焦然后将其余药末同和为丸如豌豆大每服二十丸嚼破热水下
　　肺热口臭口中如胶舌干发渇小便多【出永类钤方】
　　地骨皮　桑白皮　生黄耆　山栀子　马兠苓
　　右甘草煎食后噙咽
　　升麻黄连丸【出东垣秘藏方】　治多肉口臭不欲闻秽恶气使左右得近
　　升麻【半两】黄连【去须二两】生甘草【三钱】生姜【半两取自然汁】连花青皮【半两】黄芩【去腐酒洗二两】白檀【二钱如无藿香一钱代之】
　　右同为极细末水浸蒸饼为丸如弹子大每服一丸或二丸细嚼白汤下
　　治口臭
　　以梅曝干为腊含之可以香口
　　治口臭气
　　以鸡舌香含之○抱朴子云应劭汉官侍中年老口臭帝赐鸡舌香含之○日华子云鸡舌香治口气所以三省故事郎官含鸡舌香欲其奏事对答其气芬芳也
　　唇口面皴【论】
　　夫唇口面皴者为寒时触冒风冷冷拆腠理伤其皮肤故令皴劈经络之气诸阳之防皆在于面其脉有环唇夹于口者若血气实者虽劲风严寒不能伤之虚则腠理开而受风邪故得风冷而皴劈也又冬时以暖汤洗面及向火外假热气动腠理而触风冷亦令病皴也
　　方
　　生地黄煎【出圣恵方一名开脾膏】　治脾热唇焦枯无润泽生地黄汁　生天门冬汁【各半升】葳防　生麦门冬【各三两去心】细辛　甘草【生剉】芎防　白术【各一两】黄耆升麻【各一两半】
　　右细剉绵裹酒浸一宿以猪脂二斤煎令药色焦黄绵滤去滓内锅中后下地黄天门冬汁熬令稠甆器中盛每服不计时含咽半匙
　　治唇面皴【出圣恵方】
　　蜡　羊脂　硃砂【各半两研细】甲煎　紫草【半分剉】
　　右先将蜡于铜锅中防火煎稍镕下羊脂煎一沸次下甲煎紫草硃砂等更煎三两沸滤去滓以竹筒贮之凝任意使用妙
　　治逺行唇口面皴【出十便良方一名猪脂膏】
　　用猪脂熟煎以合噐盛每至夜间常涂唇及面上或于野宿睡卧唇面不皴
　　治冬月唇干拆出血方【出海上方一名桃仁膏】
　　用桃仁烂捣以猪脂调涂于唇上效
　　治紧唇面疱【出圣恵方】
　　以马齿苋水煑洗之
　　治沈唇紧方
　　取鳖甲及头烧灰作末以傅之


　　普济方卷五十八
　　钦定四库全书
　　普济方卷五十九　　　明　周王朱橚　撰舌门
　　总论
　　夫凢舌者心主小肠之候也重十两长七寸广二寸半善用机衡能调五味也凢有所啖若多食醎则舌脉凝而变色多食苦则舌皮稿而外毛焦枯多食辛则舌筋急而爪枯干多食酸则舌肉肥而唇掲多食甘则舌根痛而外髪落且心欲苦肺欲辛肝欲酸脾欲甘肾欲醎此五味内合五臓之气热则生疮引唇掲赤若腑寒则舌本缩口噤唇青寒宜补之热冝防之不寒不热依臓腑调之舌缩口噤唇青升麻煎主之○舌者心之官主尝五味以荣养于身资于脾以分布津液于五臓故心之别脉系于舌本肝脉络于舌本脾脉连舌本散舌下凢此三经或为风寒湿所中使人舌缩卷而不能言或忧怒思恐所郁则舌肿满而不得息心热则破裂生疮肝壅则出血如涌脾闭则白胎如雪诸证虽异治之各有方○舌者脾脉之所通心气之所生和则知味资于脾而荣于身者也二臓不和风寒中之则舌强而不能言壅热攻之则舌肿不能言语更有重舌木舌舌胎出血等证皆由心脾虚风热所乗而致且更有伤寒舌出过寸此虗毒热攻心也但舌疮一证不特因实热所致亦有虚热上攻而就者却不可倒用凉药也贵乎镇坠宁心而已局方所载黒锡养正二丹并以冷盐水送下用之多效
　　重舌【论】
　　大人小児重舌者心脾有热故也心于舌而主血脾之络脉又出舌下心火脾土二臓子母也有热则血气俱盛其状附舌下近舌根处遂令舌下血脉胀起如小舌状故谓之重舌盖心开窍于舌足太隂之脉属脾络胃上膈挟咽连舌本散舌下故也
　　方
　　红雪煎【出圣济总録】　治心脾有热生重舌
　　羚羊角　升麻　呉蓝　黄芩【去心】芍药　人参大青　淡竹叶【切各一两】防榔【为末三两】木香【为末三两】木通【剉】山栀子【去皮】丹砂【研】苏枋木【椎碎煎】葛根【各一两椎碎】朴硝【研一升】桑根白皮【一两】枳殻【去瓤麸炒三分】麝香【碎半两】甘草【炙二两】
　　右除朴硝苏枋木丹砂木香麝香防榔外剉如麻豆大以水二斗五升煎至九升滤去滓再煎沸下朴硝不住手以桞箆搅水脚欲尽下苏枋木汁煎更三五沸于新砂盆中次下木香防榔麝香丹砂等末搅令匀每服一钱绵裹咽津甚者蜜水调下一钱食后服之
　　石膏煎【出圣济总録】　治心脾积热生重舌及时行隂黄丹石发动一切热毒
　　石膏　凝水石　滑石【并碎各一斤】郁金【研】犀角【各一两】黄芩【去黒心五两】升麻【三两】山栀子【去皮二两】黄连【去须三两】苦硝【研一斤】马牙硝【研半两】
　　先以石膏凝水石滑石等用水三斗入金十两亦得煎至七升去滓再煎先下芒硝煎三两沸次下马牙硝搅令化不住手搅良乆用一新瓦盆倾出凝结每服一钱用蜜水调下大人小儿以意加减服
　　牛黄散【出圣济总録】　治重舌
　　牛黄【研】人参【各半两】白茯苓【去黒皮三分】大黄【剉炒半两】当归【切炒一分】甘草【各半两】丹砂【研一分】麝香【研半两】
　　右为细散毎服半钱温水调下甚者加至一钱食后服
　　朴麝散【出圣济总録】　治重舌及天行隂黄丹石发动一切热毒
　　朴硝【研五两】麝香【研一分】黄芩【去黒心半两】山栀子【去皮一两】甘草【炙一分】淡竹叶【一握】芦根【剉一两】
　　右剉五味如麻豆大研者二味以新汲水三升将药入铛中煎约半升已来去滓澄淸取甆瓶一个倾药汁在内以物盖定瓶口用盐泥固济慢火煆一周时去火令冷却将瓶安在水中无令水满至瓶口浸经一宿至明日打破瓶子取药如金色研为细散每服半钱冷水调服绵裹咽津亦得
　　牛黄散【出圣恵方】　治重舌口中涎出水浆不収
