<!-- { "loadSidebar": true } -->
　　牛黄　龙脑　朱砂【各一分】太隂精石【二两】
　　右细研为散每度用药一钱先于重舌上以铍针铍破出血用盐汤潄口然后掺药于舌上咽津神效
　　芝方【出海上方】　治重舌或不能言
　　干姜　蒲黄
　　右等分为末干搽即愈盖二药隂阳得中宋度宗春月欲赏花饮宴不意一夜重舌满口不能饮食蔡御医进此方立效因此入内
　　黄药汤　治舌肿及重舌
　　黄药　甘草【炙剉各一两】
　　右粗捣筛每服三钱水一盏煎至七分去滓食后温服
　　治重舌
　　皂角刺【烧灰为末】朴硝【少许细碾为末】
　　右先以手蘸水擦口内并舌上下将药搽在舌上下涎出自消
　　治重舌口中涎出方【出圣恵方】
　　驴乳【一升】猪乳【一升】
　　右相和煎至半升不拘时服半匙
　　蒲黄散【出范氏方】　治重舌上戴妨碍不能言口中涎出用新眞蒲黄罗细散傅之吐出又傅立消亦治舌肿傅舌上不过数上愈湏眞者可用李莫安抚内子夜半忽不能言烛之乃舌下生一舌上戴急取外台检此方五七傅即愈一方炒碾为末掺之
　　治重舌【出经验良方】
　　用竹沥渍黄蘖无时舌上
　　朴硝散【出经验良方】　治重舌喉痹
　　用朴硝黄丹细散掺重舌上竹筒以半钱许吹入喉中即破吐涎而愈甚者不过两次
　　又方【出经验良方】
　　用五灵脂一两去砂石为细末用米醋一大盘煎汤旋噙口即安
　　又方【出经验良方】
　　用皂角四五挺皮不蛇者去皮炙令干地上出火毒荆芥穗少许二味为细末米醋调涂肿处即消
　　治重舌木舌【出范氏方】
　　用川乌尖巴豆为末米醋调刷患处即效木舌湏先服胜金散开闗窍
　　治重舌口中涎出水浆不収【出圣恵方】
　　用簸箕舌烧为灰细研以温酒调下一钱
　　又方【出圣惠方】
　　用伏龙肝研如粉以牛蒡汁调傅之效
　　又方【出圣恵方】
　　用蛇蜕皮烧灰细研少许傅之效一方治小儿重舌烧蛇蜕皮为末睡和涂舌上瘥
　　治重舌口中涎出方【出圣惠方】
　　右取田中蜂房烧灰细研以好酒和傅喉下立愈
　　杏仁膏【出圣恵方】　治口舌热干或舌上生胎语言不眞升麻　杏仁【去皮尖】甘草【炙各一两】黒豆【五十粒去皮】
　　右为细末入白蜜五合生地黄汁五合慢火熬成膏子丸如鸡头大噙一丸咽津舌上生胎立用姜蘸冷水擦洗之
　　薄荷蜜煎【出澹寮方】　治舌上生白胎干涩话语不眞
　　白蜜　薄荷自然汁【各等分】
　　右以生姜片先蘸水揩洗再用硃砂雄黄硼砂脑麝为末傅之良未效更加明粉一方先以生姜蘸水揩洗用薄荷自然汁白蜜作煎服之
　　治大人小儿舌下肿起重舌【出鲍氏方】
　　用地鳖虫和薄荷研汁绵包捻舌下肿处
　　重舌极证【出鲍氏方】
　　用指去爪先于舌下筋上擦至根渐深深擦入如此三次又用擦蘸水取项后燕窠小坑中筋自上干下至堂深深擦入亦三次小儿若饮乳胜前即病去矣
　　半夏酒　治重舌满口
　　右用半夏二十枚水煑过再用水泡片时乗热用好酒一升浸宻封头良乆取酒乗热含冷时即吐又含热者以差为度然后再服归荆汤独活酒人为邪气所干则发而为病若气若血若痰若水若风若寒若暑若湿腑臓表里冷热虚实各有受病之处用药之法必究其原而后可以起病否则前贤所谓猎不知兔广络原野兾一人获之术亦踈耳是可以人试技乎哉一方用羗活得汗则愈
　　归荆汤【出指南方】　治风痉昏迷吐沫抽掣背脊强直产后中痓通用
　　当归　荆芥穂【各等分】
　　右为末每服二钱水一盏酒少许煎七分灌下如牙闗用铜匙斡开以鸡羽蘸药入口或用童尿调下或以芎防代当归亦妙
　　中风角弓反张【论】
　　中风角弓反张之状腰背反折不能俛也由风邪客于诸阳之经邪正相搏风气胜则筋脉缩急腰背反折如弓之形也
　　方
　　天麻丸【一名朱附丸出圣恵方】　治中风角弓反张口噤不语四肢拘急并肾臓风毒攻注手足顽麻一切急气
　　天麻　白附子【炮裂】附子【炮裂去皮脐】牛膝【去苗】白僵蚕【防炒】羗活　槐胶　羚羊角【屑】防风【去芦头各一两】天南星【炮裂】蝉殻　硃砂【细研各半两】腻粉　麝香【细研各一分】干蝎【防炒半两】白花蛇【酒浸去皮骨炙研】
　　右为末入研了药令匀炼蜜和捣二三百杵丸如鸡头实每服以生姜汁薄荷汁各少许入热酒二合相和研下一丸不计时频服一方无薄荷汁
　　犀角散【出圣恵方】　治中风角弓反张心神烦乱口噤不语犀角屑　升麻【去根节】羗活　附子【炮裂去皮脐】杏仁【汤浸去皮尖双仁麸炒各一两】防风【去芦头】桂心　白术　人参【去芦头】芎防　白茯苓　细辛　当归【各三分】石膏【二两】甘草【炙防赤剉半两】
　　右捣罗为散每服四钱以水一盏煎入生姜半分煎至五分去滓入竹沥一合更煎一两沸不拘时温服
　　龙脑丸【出圣恵方】　治中风身如角弓反张不语闷塞以半夏醋煎灌漱吐出即瘥
　　舌肿强【论】
　　夫手少隂为心之经也其气通于舌足太隂脾之经也其气通于口太隂之脉起于足大指入连舌本心脾虚为风热所乗即随脉至舌热气留于心血气壅滞故舌肿因脾脉胀急则舌本强也○心气通于舌脾脉挟咽连舌本散舌下心脾二经受风邪则舌本强不能巻舒又或热气加之则肿肿则筋脉胀急势连咽喉碍于呼吸法宜刺之泄去恶血然后用药儒门事亲书云南隣朱老翁六十余嵗身热数日不已舌根肿起和舌尖亦肿肿至满口比元舌大三倍一外科以燔针刺舌两傍下廉泉穴病势转亟戴人曰血实者宜决之以针磨令锋极尖轻砭之日砭八九次血出约二三盏如此者三次渐少减肿消夫舌者心之也心主血故血出则愈也
　　方
　　白茯苓汤【出经济总録】　治舌肿强
　　白茯苓【去黒皮】牛黄【研各三分】犀角屑【一分】甘草【炙】人参羚羊角屑　白术　桂【去粗皮】熟干地黄【焙各半两】
　　右粗捣每服三钱匕水一盏煎至七分去滓温服
　　射干汤【出经济总録】　治木舌肿强及天行病丹石发动一切热毒
　　射干　木通【剉】大黄【剉炒】马兰子【各一两半】漏芦【去芦头】升麻　当归【切焙】桂【去粗皮】甘草【炙各一两】
　　右粗捣筛毎用五钱匕水一盏半煎至八分去滓分温二服日三夜二
　　牛黄散【出圣惠方】　治舌肿强
　　牛黄【细研】汉防己【各三分】甘草【炙剉】人参【去芦头】羚羊角屑生干地黄　牛蒡子【防炒】桂心【各半两】犀角屑【一分】
　　右为散入牛黄研令匀每服三钱水一钟煎至六分去滓不计时温服
　　柴胡散【出圣惠方】　治腹中虚热舌本强直口吻两边痛舌上有疮咽食不得
　　柴胡【去苗】川升麻　栀子仁　赤芍药　木通【各二两剉】黄芩　大青　杏仁【各一两半汤浸去皮尖双仁】石膏【三两】
　　右为散每服五钱水一大盏入生姜半分煎至五分毎于食后温服
　　金沸草散【出危氏方】　治风寒伤于心脾令人增寒发热齿浮舌肿
　　荆芥穗【四两】旋覆花　前胡　麻黄【去节各三两】甘草【炙】赤芍药　半夏【汤浸七次各一两】
　　右剉散每服四钱水一盏半姜七片二枚煎七分去滓漱口吐一半吃一半世毉用此发散伤风伤寒及加杏仁五味子治咳皆效治舌肿牙疼辛未年有人患舌肿如吹满塞口中粥药不入其势甚危大煎一剂乗热以纸笼气冲之即愈
　　黄连汤【出圣济总録】　治伤寒舌肿
　　黄连【去须】大黄【生用各一两】大青【五根】升麻　黄药【各半两】甘草【炙三分】
　　右粗捣筛每服五钱匕水二盏黒豆一撮同煎至一盏去滓分温二服病未退每服更加芒硝末半钱匕和汤下以防利为度
　　治心脾壅热生木舌肿胀【一名参散出圣恵方】
　　参　升麻　大黄　犀角【各七钱】
　　右为末每服三钱水一盏煎五分温服
　　牡蛎散【出圣济总録】　治牙疼连牙闗急口眼相引木舌肿强不能转
　　牡蛎【煆研】伏龙胆　附子【炮裂去皮脐】白矾【煆研各半两】
　　右为散以酒和如泥每用一钱于患处涂贴吐津
　　正舌散【出危氏方】　治中风舌本强难转语言不正
　　蝎稍【去毒一分】茯神木【剉防炒一两】龙脑薄荷【焙干二两】
　　右为细末每服一二钱温酒调下或以搽牙颊间亦得
　　柴胡散【出圣济总録】　治舌本强两边痛
　　柴胡【去苗】升麻【各一两】栀子仁【半两】
　　右为散每服一钱匕热水调下日三
　　蒲黄散【出海上方】　治舌忽然肿硬或出血如涌
　　蒲黄　海螵蛸末【各等分】
　　右为细末毎服少许涂舌上瘥
　　治木舌渐肿大满口若不急治即塞杀人
　　紫雪【一分】竹沥【半合】
　　右研紫雪以竹沥和之时时抹入口中
　　飞矾散【出海上方】
　　白矾【飞】百草霜【各等分】
　　右为末捻糟茄自熟水调若口噤挑灌之妙
　　二圣散　治舌根肿硬咽喉不利
　　红芍药　甘草【各等分】
　　右防咀每服三钱水一盏煎七分去滓温服仍潄咽之
　　矾石散【出圣恵方】　治舌强不能言语
　　白矾【研】桂【去粗皮各一两】
　　右为散每服一钱匕或半钱匕安舌下或上瘥
　　防虫散【出圣恵方】　治舌肿满口言语不得
　　防虫【五枚炙】盐【半两】
　　右细研为散以水二盏煎至十余沸去滓热含吐以瘥为度
　　麝香散【出圣济总録】　治舌强不语
　　麝香　皂荚【各半两】
　　右为散每用半钱掺舌肿上吐津
　　舌肿强方【出直指方】
　　蛇皮【烧存性】全蝎【各等分】
　　右为末少许掺傅之
　　治舌暴肿宜掺药方【出圣恵方】
　　干姜　半夏【各一分汤浸七遍去滑】
　　右为细散毎用少许掺在舌上以瘥为度
　　百草霜散【一名黒散子出危氏方】　治舌肿起如猪胞或忽然硬肿逡廵塞闷杀人
　　用釡下黒末以醋厚傅舌下上脱去更傅湏臾即消若先决去血汁竟傅之弥佳凢此患人皆不识或错治益困杀人甚急且看其舌下自有噤虫状如蝼蛄或如卧蚕子细看之有头尾其头自少烧铁钉格头上即熟使自消一方釡下墨和盐等分沥清水涂肿处令遍表里良乆即愈一方用醋调尤妙一方用甘花水调釡下墨盐成膏傅舌上立愈
　　治舌肿强满口方
　　满口含糖醋少许时热通即止
　　蒲黄膏　治舌肿满口不能言
　　用蒲黄调成膏傅舌上下研箆麻子纸卷烧烟薫之随即缩
　　治舌肿胀
　　用好硼砂为末用薄批生姜蘸药揩肿舌处少时即退
　　又方治舌强不语
　　用蛇胆一枚焙干碾为末傅舌上有涎吐之
　　半夏酒　治舌肿满口气息不通湏臾杀人急以手刺破溃出恶血令其泄气然后可治亦可用微针决破次用此药
　　用半夏十二枚以苦酒一升煑取八合稍稍漱口热含冷吐半夏勒人咽喉以姜汁觧之一方蜜封头良乆取出含之
