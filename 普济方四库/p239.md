<!-- { "loadSidebar": true } -->
　　蚯蚓方　治舌肿满塞喉欲死
　　用蚯蚓一条以少许盐花化为水以涂咽喉舌上良乆渐消
　　甘草汤　治舌卒肿起满口塞喉气不通顷刻杀人以针决舌下两边地天脉出血铜筯烧令赤熨疮数遍亦令血絶
　　用甘草不拘多少煎汤热含冷吐
　　又　治大人小儿重舌肿起舌下
　　用朴硝研水敷咽喉外其内用成块者含涎出乃平
　　又方
　　用地蜱虫和薄荷研汁绵包蘸舌下肿处
　　治舌
　　用葈耳叶挼安舌下令涎出去目黄好睡
　　治跌倒舌因牙误枕绽破者
　　用生姜切作薄片贴之
　　治舌根肿疼不可忍者
　　用升麻汤加柴胡枳殻山栀子用水二盏煎至一盏去滓服之立效
　　治舌忽然硬肿逡廵塞闷杀人或血出如涌方一名蒲黄散
　　用乌贼鱼骨蒲黄等分为末每用少许涂舌上瘥一方用蒲黄掺上瘥
　　缩舌膏【一名如神防出仁存方】　治舌肿悬下尺许及伤寒热毒攻心舌出数寸
　　用片脑成片频于舌上三四次敷就缩
　　又方【出经验良方】
　　用萆麻仁三四十粒乳鉢研细取油涂纸上二幅熏舌上未退又烧一幅取令此证退如未愈再合用之令愈为度如治牛舌出亦好一法染黄纸卷捶碎萆蔴子烧烟熏之其舌竟退
　　巴豆方【出经验良方】　治伤寒后不能转摄舌出不収者用巴豆一枚取油霜用纸卷之内入鼻中其舌即収
　　治舌卒肿起如吹泡或如猪脬形满塞喉气息不通湏臾不治杀人便以指刮破舌两边或破血出尤好亦可以铍刀刮两边破之以疮膏傅之【出圣恵方】
　　又方【出肘后方】
　　刺舌下两边大脉血出勿使刺着舌下中央脉血出不止杀人如上治不愈或血出数升则烧鐡箆令赤熨疮数过以絶血也
　　又方【出仁存方】　治舌忽然肿破
　　用釡下墨烟和盐涂舌上下调酒米醋傅即安
　　舌强不语【出永类钤方】
　　用白矾桂心末傅之硬肿闷塞取釡底上炲煤和盐等分为末涂之一方小豆末醋调涂
　　如神散【出御药院方】　治舌肿强及龂肿不消
　　露蜂窝　椒末　青盐【各等分另研为末】
　　右毎用各抄一钱和匀用水一盏半煎至八分去滓热漱冷吐药尽为度
　　舌本缩口噤【论】
　　夫心欲苦肺欲辛肝欲酸脾欲甘肾欲醎此五味内合五臓之气也若臓热则生疮唇掲青色若腑寒则舌本缩口噤唇青寒宜补之热宜泻之不寒不热依脏腑调之
　　方
　　独活觧噤膏　疗小肠腑寒应舌本缩噤口唇青独活　芎防　苦李根皮【各三两】天雄【焙】防风　细辛　桂心　蜀椒　甘草　猪肪
　　右防咀绵裹以苦酒一升渍一宿以猪肪防火煎之去滓膏或凝以绵裹少许口含于下压之取瘥日三度易之
　　又生艾叶傅法
　　无生艾叶取干者捣之以水淹一升热捣以帛涂之于塞处上封裹之瘥为度
　　龙石散　治大人小児上膈壅毒口舌生疮咽嗌肿塞疼痛妨闷每用少许掺贴患处咽津小儿疮疹毒气攻口齿先用五福化毒丹扫后仍再用此药掺贴立效
　　硃砂【研飞二两半】寒水石　生脑子【研二钱半】
　　右为末毎服五七次用夜卧掺贴
　　吹喉散　治三焦大热口舌生疮咽喉肿塞神思昏闷并能治
　　蒲黄【一两】盆硝【八两】青黛【一两半】
　　右用薄荷汁一升将盆硝青黛蒲黄一处用磁罐盛慢火熬令干研细每用一匙或半钱掺于口内良乆出涎吞之不妨或喉中肿病用筒子入药半钱用力吹之无不立效一方无蒲黄
　　舌上出血【论】
　　夫心主血在窍为舌若心臓蕴热则血得热而妄行或溢于心之窍故有舌上出血之证甚者出如涌泉
　　方
　　治舌上黒有数孔大如箸出血如涌泉此心臓病戎盐　黄芩【一作蔡子】黄蘖　大黄【各五两】人参　桂心甘草【各二两】
　　右为末蜜丸如梧桐子大米饮服十丸日三亦烧铁焙
　　香参丸　治心臓热盛舌上出血
　　人参　生蒲黄　麦门冬【去心焙】当归【切焙半两】甘草生干地黄【焙一两】
　　右为末炼蜜丸小弹子大每服一丸温化下一日三四服
　　升麻汤　治心臓有热舌上出血如涌泉
　　升麻【剉】茜根【剉】小蓟根【剉各一两半】艾叶【去梗一握】凝水石【碎三两】
　　右粗捣筛毎服三钱匕水一盏同煎至七分生地黄汁一合更煎一二沸去滓温服
　　寸金散　治心烦热血妄行舌上血出不止
　　新蒲黄【三钱】新白面【三钱半】牛黄【研】生龙脑【各半钱匕】
　　右研极细生藕汁调下一钱匕食后临卧服日二
　　文蛤散　治热壅舌上出血如泉
　　五倍子【洗】白胶香　牡蛎粉【各等分】
　　右为末每用少许掺病处或烧铁箄热烙孔上
　　阿胶散　治舌上血出不止
　　阿胶【炒燥】蒲黄　黄耆【细剉各一分】
　　右为细散毎服一钱匕生地黄汁调下并二服
　　熟艾汤　治心经蕴热舌上血出及诸失血
　　熟艾【用糯米半合炒】松黄　栢叶【各炙半两】
　　右粗捣筛每服三钱匕水一盏煎至七分去滓温服不拘时
　　紫霜丸　治舌上血出窍如针孔
　　紫金沙【即露蜂房顶上实处是研一两】芦荟【研二钱】贝母【去心四钱】
　　右为炼蜜和丸如樱桃大每服一丸化开煎至五分温服吐血衂血每服一丸酒半盏化开服
　　治舌上出血如簮孔方
　　黄连【半两】黄蘖【三两】栀子【二十枚】
　　右以酒二升渍前药一宿去滓煑三沸顿服
　　圣金散　治舌上忽然血出不止
　　黄药子【一两】青黛【一分】
　　右为细散毎服一钱匕食后新汲水调下日二服
　　欝金散　治心臓积热血脉壅盛舌上血出
　　鬰金【一两】当归【切焙半两】
　　右为散每服一钱匕煎生姜乌梅汤调下
　　地黄散【出圣恵方】　治舌血出如簮孔者
　　生干地黄【焙干】鹿用胶【炒令干一两】
　　右为散每服二钱匕食后糯米饮调下
　　必胜散【出危氏方】　治舌衂
　　眞蒲黄【畧炒】螺儿青【各等分】
　　右为末毎用少许擦患处少时温盐水潄之
　　治舌硬忽出血不止用木贼煎汤潄之良
　　清心散　治舌上出血并九孔出血
　　用刺苏一握研绞取汁以酒半盏调服如无生汁只捣干者为末冷水调下三钱匕兼治大衂
　　黄蘖散　治心臓热极舌上血出
　　用黄蘖二两涂蜜慢火炙焦捣罗为散每服二钱匕温糯米饮调下
　　治舌下上忽出血如簮孔者【出圣恵方】
　　用香薷汁一升日三服一方细嚼即止一方作香荗
　　治舌上出血如针孔【出圣恵方】
　　用豆二升水三升煑之沸去滓服一升日三一方用豆一合水一碗煮数沸温服一盏治下血
　　治舌上出血如簮孔【出圣恵方】
　　用赤小豆一升杵碎水三升和搅取汁饮一方用苦酒和涂舌上
　　治舌出血不止无故出血仍有小窍此名舌衂【出朱氏集验方】用槐花晒为末傅舌上或炒槐花地上出火毒傅之如舌肿以眞蒲黄干掺
　　治自行被攧穿断舌心血出不止
　　以米醋用鸡翎刷所断处其血即止仍用眞蒲黄杏仁去皮尖硼砂少许研为细末炼蜜调药稀稠得所噙化即安
　　治舌上出血如簮孔者【出圣惠方】
　　用巴豆一枚烧作屑乱发如鸡子烧末以酒调服之
　　治舌上出血如泉方【出圣惠方】
　　以烧铁筯热烙孔中良
　　治舌上出血如泉
　　用五倍胶香牡蛎粉末掺之或烧铁筯烙其孔




　　普济方卷五十九
<子部,医家类,普济方>
　　钦定四库全书
　　普济方卷六十　　　　明　周王朱橚　撰咽喉门
　　总论
