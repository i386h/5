<!-- { "loadSidebar": true } -->
　　夫咽者应五脏六腑往还神气隂阳通塞之道也喉咙胞囊舌者并津液五味之气本也咽门者肝胆之也其重十两广二寸五分胃管长一尺六寸主通五脏六腑津液神气应十二味若脏热则咽门闭而气塞若腑寒则咽门破而声嘶母姜酒主之热则通之寒则补之若寒热调和病不生矣　喉咙者脾胃之也重十二两长一尺二寸广二寸其层围十二重应十二时主通利水谷之道徃来神气若臓热喉则肿塞气不通鸟翣膏止之若腑寒喉则耿耿如物常欲塞痒痹涎唾热则开之寒则通之不热不寒依脏调之　咽者胃之系喉者肺气之所通咽以咽物喉以气咽喉咙三者各有所司咽者舌本之根因物之至推而纳之以通胃所司者纳而不出喉者气之呼吸以通肺所司者有出有入咙者舌下二窍但闭口齿屈舌于上腭则津液满以通心所司者有出无入风邪客于喉间气鬰而热则壅遏而为咽疼热气生于肺胃风毒蕴隆则肿结而为喉痹尸咽者隂阳不和脾肺壅盛风热毒气不能宣通故令尸虫发动上蚀于喉或疼如防之也谷贼者谷芒强澁藏于米而误食之滞于咽门不能化故风热并聚与血气搏遂令肿刺如喉嗌之生谷贼也胃脘实热熏炙上焦发为白头赤根因有咽疮之证脏腑停寒则气缩如物窒碍其间亦有喉闭之证若悬痈生于上腭虽不关于咽喉所以暴肿者亦热气使然也咽喉悬痈闗要所系病不急疗皆能杀人凡咽喉病毒气归心胷前肿满气烦促下部洞泄不止者死也　一十八种喉风证论曰一单蛾风其形圆如小筯头大生于咽喉闗上或左或右闗下难治二双蛾风有两枚在闗喉两边亦圎如小筯头大闗下难治三蝉舌风自舌下再生重舌者是四牙耆风牙根上聚成毒者五木舌风其舌相似煮熟猪舌不能转动者六舌黄风自舌上肿痛黄色者是七咬牙噤口风近牙穷头作臖口噤不开者八鱼口风如鱼吸水者不治九聚毒塞喉风喉闗聚毒涎唾稠宻发寒热仍分上下三闗破毒下闗难治十耆蛊毒风上嗌食抢水外肿形如鸡卵者十一抢食风一名飞丝毒口中或食腥恶发泡者十二腊颊风腮脸络肿者是从牙穷头碎此毒若成湏要半月调理十三纒喉风自耳边过頥下赤色者是也亦有寒热甚者伤人十四松子风口内满喉赤如猪肝逆张吞则闗闭塞饮食不能者是用药后口内散防松子様肿则喉响如雷者不治十五崩砂疳口风自舌上牙龈上下肿赤口内作胀如汤热牙龈渐烂甚者亦能脱齿十六连珠风自上作毒或初成一个碎而又作一个以三五七九个者是十七蜂子毒或在腮脸痒烂或在喉闗舌下作臖如黄金蜂者是十八走疰瘰疬风颈项结核五七个皮肤赤肿作寒热者　咽与喉会厌与舌此四者同在一门其用各异咽以纳气故咽气通于天喉以纳食故喉气通于地会厌管乎其上以司开阖掩其咽其食不下掩之其喉错必舌抵上腭则会厌能闭气喉矣四者交相为用阙一则饮食废而死矣故难经言七衡门而会厌之不为吸门及其为病也一言可了一言者何曰火内经曰一隂一阳结谓之喉痹王太仆注云一隂者手少隂君火心主之脉气也一阳者手少阳相火三焦之脉气也二火皆主脉并络于喉气热则内结结甚则肿胀肿胀甚则痹痹甚而不通则死矣夫足少隂循喉咙挟舌本手少隂上挟咽此二者诚是也至于足阳明下人迎循喉咙足太隂挟咽连舌本手太阳循咽下膈足厥隂循喉咙之后此数经皆言咽喉独少阳不言咽喉而内经言一隂一阳结谓之喉痹何也盖人读十二经多不读灵枢经中别一篇具载十一经之正别其文云手少阳之正绕髀入毛际合于厥隂别者入季脇之间循胷里属胆散上之肝贯心以上挟咽出頥颔中散于面系目系合少阳于外者也又手少隂心主之正下渊腑三寸入胷中别属三焦出循喉咙出耳后合少阳脘骨之下是手少阳三焦之气与手少隂心主之气相合而行于喉咙也推十二经惟足太阳别下项其余皆凑于喉咙然内经何为独言一隂一阳结为喉痹盖君相二火独胜则热结正络故痛且速也故曰一言可了者是也故十二经中言嗌干嗌痛咽肿颔肿舌本强皆君火为之也惟喉痹急速相火之所为也夫君火本犹人火也相火者犹龙火也人火焚木其势缓龙火焚木其势速内经之言喉痹则咽与舌在其间耳以其病同是火故不分也世之医者各详其状强立八名曰单乳鹅双乳鵞单鬪喉双鬪喉子舌胀木舌胀纒喉风走马喉痹热气上行结纒于喉之两傍近外肿以其形似是谓乳鵞一为单二为双也其比乳鵞差小者名鬪喉热结于舌下复生一小舌子名曰子舌胀热结于舌中舌为之肿名曰木舌胀木者强而不柔和也热结于咽颔肿绕于外且麻且痒肿而大者名曰纒喉风喉风喉痹暴死者名曰走马喉痹此八种之名虽详若不归之火则相去逺矣其防者可以咸耎之而大者以辛散之今之医者皆知其有药也如薄荷乌头白矾僵蚕朴硝铜緑之类也至于走马喉痹何待此乎其生死反掌之间耳其最不误人者莫如砭针出血血出则病已　昔余以治一妇人木舌胀其舌满口诸医不愈以金防鍼小而锐者砭之五七度肿减三日方平计取出血几至盈斗又治一男子纒喉风表里皆作肿药不能下余以凉药灌于鼻中下十余行又以拔毒散傅之阳起石烧赤与伏龙肝各等分为细末日以新水扫百遍三日热始退肿始消又尝治一贵妇喉痹盖龙火也随用凉剂而不可使冷服为龙火宜以人火逐之人火者烹饪之火是也乃使爆于烈日之下于髙堂之上令侍婢携火炉坐药铫子上使药极热不至火沸通口时时呷之百余次龙火自散此以热行寒不为热病扞格也故大抵治喉痹用针出血冣为上策但人畏针委曲旁求瞬息丧命凡用针而有针疮者宜捣生姜一块调以热白汤时时呷之则疮口易合铜人中亦有灸法然痛防者可用病速者恐迟则杀人故治喉痹之火与救火同不容少待经火郁发之发谓发汗然咽喉中岂能发汗故出血者乃发汗之一端也故愿君子毋执小方而曰吾药不动脏腑又妙于出血若幸遇小疾而获効不幸遇大病而死矣　咽喉病毒气归心胷前肿满气烦促下部洞泄不止此死也　实热论一用败毒散加黄芩半夏连翘倍用桔梗用生姜薄荷煎痰盛者加石膏同煎即効凡服此药早晨服则午后攻作午后服则子时攻作天明退用针则无此攻作若服此药后自利即换作虚热医后药不可用服败毒散后失音即服加减秘降气汤二用生料消风散加参全蝎薄荷白水煎服三用前二药不退用生料洗心散更加一二味去风毒药为妙四用前二药不退用防风通圣散立效　虚热论一用双解散乃升麻葛根汤消风散加参黄芩薄荷二用秘降气汤加生姜黄芩三如痰盛用桑白皮汤磨沉香吞养正丹仍用桔梗半夏汤冷木附汤等药调理又一证上秘下防用秘降气汤吞碧雪散附子理中汤如无用桑白皮汤亦可喉痹者毒客于喉间气结蕴积而生热故喉肿塞而
　　痹痛脉沉者为隂浮者为阳若右手闗上脉隂阳俱实者是喉痹之也亦令人壮热恶寒七八日不治则死
　　喉痹论
　　夫喉痹者喉里肿塞痹痛水浆不得入也人隂阳之气出于肺循喉咙而上下也风毒客于喉间气结蕴积而生热故喉肿塞而痹痛脉沉者为隂浮者为阳若右手之关上脉隂阳俱实者是喉痹之也亦令人壮热而恶寒七八日不治则死治法先鍼而后药可谓急先务矣走马喉痹之状势如奔马喉间痹痛肿连颊骨壮热烦满数数吐气者是也此盖脾肺不利热毒攻冲发于咽喉所致　狗咽者喉中忽觉结塞不通如喉痹状是也隂阳之气出于肺循喉咙而上下若风热毒气客于喉间气结蕴积而生热故有结塞之证俗云此疾由误咽狗毛所致治法亦有将饭与狗分食取瘥者禳去之法也
　　方
　　綘雪散　治热结喉间连颊肿不消心膈烦满
　　木通【剉】桔梗【剉炒】防榔【各二两】枳殻【去瓤麸炒】犀角【镑各一两半】柴胡【去苖】升麻　木香　赤茯苓【去黒皮各二两】桑根白皮【剉】山栀子【各四两】桂【去粗皮】人参【各二两】苏方木【五两】诃梨勒【去核五枚】朴硝【研一斤】丹砂【研一两】麝香【研一分】
　　右除朴硝丹砂麝香外各细剉以水二斗于银器内慢火熬至七分以生绢滤去滓再煎至五升下朴硝以栁木箆搅勿住手稍凝即去火倾入盆中将丹砂麝香末拌令匀瓷器盛之勿令透气每服一钱或二钱以冷蜜汤调下食后临卧看老少加减
　　菖蒲汤　治喉痹口噤水浆不下风邪恍惚如有神鬼身体强直面目变色
　　菖蒲　秦艽【去苖土】桂【去粗皮】禹余粮【煆醋淬】人参　当归【切焙】甘草【炙剉】附子【炮裂去皮脐】黄芩【去黒心】逺志【去心】防风【去义】龙骨【各半两】赤石脂　芎防　赤芍药　赤茯苓【去黒皮】防己【各一两半】
　　右剉如麻豆大每服二钱匕水一盏煎至七分去滓空心日再服
　　干喉风【出危氏方】
　　朴硝　川乌　当归　牛膝【各五钱】麝香　脑子【各半钱】硼砂　荆芥　薄荷　甘草　蛤粉【各五钱】全蝎【七个去毒】
　　右为末用清泔调春用菘菜汁调夏黄麦汁调如不能吞用豆腐切如棊子块蘸药入口内含化或新艾汁调下立効
　　治咽咙痛及喉痹并宜服之【出本草】
　　以通草煎服之磨亦得急即含之
　　治喉痹肿痛【出本草】
　　取茘枝花皮根共十二分以水一升煮取六合去滓含之细细咽汁瘥
　　治喉痹【出本草】
　　以天雄炮含之
　　又方【出本草】
　　以无患子研内喉中立开
　　开闗润喉蓬莱雪【出危氏方】
　　梅花脑子　生麝香【各一字】硼砂【三钱】朴硝【五钱已上别研】薄荷叶　百叶煎　全蝎【去毒】防风【去叉】粉草【各五钱已上别研】明乳香　没药【各三钱蒻叶或芦叶盛火熨别研】
　　右为末每服少许以匙挑干掺咽间及疮上如在闗下掺舌上并旋旋咽下仍用薄荷桔梗甘草煎水噙潄或用生薄荷研自然汁调成膏入口噙化亦妙
　　夺命无忧散【一名玉屑无忧散】　治纒喉风咽喉疼痛风涎壅滞口舌生疮心腹胀脾积症块小儿妳癖误吞骨硝硬塞不下热胜喉闭涎满气急或闷乱不省人事并疗之寒水石【三两煆】元参【去芦】贯众【去芦】滑石【研】缩砂仁【去殻】黄连【去毛】茯苓【炒黄】甘草【炙】山豆根　荆芥【各半两生用】硼砂【三钱】
　　右为细末每服一钱干掺舌上后以新水咽下不拘时任是百毒硬物可以除化如吃巴豆杏仁石头鐡札麦糖棘针瓷瓦子等物及诸药毒火毒亦可用此药每服半钱能润三焦消五谷除三尸去八邪除百毒赶瘟疫专医渴疾其効如神鲁直号金台玉简方
　　龙脑散【出圣恵方】　治马喉痹颊咽痛
　　白龙脑【细研】牛黄【细研】犀角屑　羚羊角屑　马牙硝【细研】元参　沉香　硃砂【细研】甘草【炙防赤剉已上各一分】川升麻【半两】硼砂【一钱细研】
　　右除龙脑牙硝捣筛为散每服三钱匕水一盏竹叶七片煎至六分去滓温入龙脑牙硝一钱搅令匀细含咽
　　利咽汤　治喉咽诸疾
　　桔梗　枳殻　牛旁子　荆芥　甘草　升麻元参　大黄　紫苏　人参【各等分】
　　右防咀每服五钱水二盏煎服
　　生犀丸　治热冲喉间连颊肿痛吐气烦满
