<!-- { "loadSidebar": true } -->
　　犀角【镑】枳殻【去瓤麸炒】射干　海藻【洗去咸焙】升麻【各一两】杏仁【汤浸去皮尖双仁研】百合　胡黄连　蒺藜子【炒各三分】白附子【炮半两】
　　右为末链蜜丸如弹子大每服一丸绵裹咽津不计时
　　龙脑丸　治喉咽连颊颔肿日数深逺咽津液热发渴疼痛
　　龙脑【研】升麻　甘草　马牙硝【研各一分】元明粉【研三分】麝香【研】石膏【碎】大黄【剉】黄耆【剉各一分】生地黄【二两绞取汁】
　　右除地黄汁外罗为末以地黄汁和如干更入链过蜜少许为丸如小弹子大用绵裹含化咽津日四五次不计时
　　治纒喉风肿痛
　　黄芩【五钱酒浸】升麻　麻黄　荆芥　薄荷　防风【各一钱】黍粘子【炒四钱】生草【一钱半】三棱【三钱炒黒】大黄【三钱煨】
　　右防咀以水一椀煎至七分去滓稍温服食后随咽之
　　大硼砂散　治喉闭咽肿疮痛水米难下
　　硼砂　茯苓　甘草【各半两】马牙硝　盆硝　朴硝薄荷叶【各一两】僵蚕【二两】蛇蜕皮【一条】
　　右为细末腊月牛胆汁和成膏穰在脑内髙悬隂干每用一钱绵裹咽津
　　金消丸　治咽喉痹痛不能喘息水浆不得入
　　郁金【剉】马牙硝研甘草【剉】山栀子【去皮】大黄【剉】栝楼根【各二两】元参　白矾　硼砂【研各一分】
　　右研为末链蜜和丸如鸡头实大每用一丸绵裹含化咽津
　　天门冬丸　治马喉痹咽喉肿痛唇焦舌干顋颊连肿天门冬【去心焙】元参　恶实【炒各一两】百药煎　紫苏叶【各半两】甘草【炙剉两半】人参　硼砂【研】龙脑【研各一分】
　　右为细末链蜜和丸如皂角子大每服一丸食后临卧细嚼温熟水下
　　橘皮汤　治马喉痹势如奔马肿痛烦满数数吐气陈橘皮【汤浸去白焙】青竹茹　生地黄【切焙】黄芩【去黒心】白术　山栀子【各三两】赤茯苓【去黒皮二两】桂【去粗皮一两】芒硝【研汤成下】
　　右除芒硝外麄捣筛每服三钱匕以水一盏入生姜半分拍碎二枚劈破煎至五分去滓下芒硝末一钱匕搅匀温服食后日三
　　仙方夺命丹【出徳生堂方】　治纒喉风木舌胀双单乳鹅喉闭或误吞鸡鱼骨刺竹木签刺一切咽喉急症白茯苓　宻陀僧【炒黄色】紫河车【各一两】白僵蚕【直者】贯众【净】缩砂仁　甘草莭【各一两】乌鱼骨【去皮各二钱半】麝香【一字】
　　右细末却入麝香研匀同蒸饼包白麺蒸熟四两和药汲新井水丸如豌豆大蛤粉为衣放干十年不壊每服一丸用瓦器研碎新水半盏浸一茶时化开用匙挑药徐滴入喉中勿急用取药尽为度
　　木通散【出圣恵方】　治喉痹心胷气闷咽喉妨塞不通木通剉赤茯苓　川芒硝　前胡【去芦头】桑白皮【各二两剉】羚羊角屑　川升麻　川大黄【各一两半剉碎防炒】马蔺根【一两】
　　右为麄散每服三钱以水一中盏煎至六分去滓不计时温服
　　治喉痹咽喉肿痛上焦风热痰唾不利【出圣恵方】
　　射干　白药【各三分】络石　甘草【生剉】黄蘖【各一两】白矾灰【半两】天竺黄【细研】马牙硝【细研各二两】川升麻【一两半】
　　右为细散同研令匀每服以新木绵裹二钱含咽津
　　取喉中涎【出危氏方】
　　草乌尖　僵蚕　紫具根　啾唧　红椒　白矾山豆根　皂角【各等分】
　　右为末用霜梅拌药为丸如指头大含化一丸取下涎然后用盐汤灌潄吐出不可吞
　　开喉闗【出危氏方】
　　薄荷　山豆根【各五钱】麝香　脑子【各半钱】朱砂【三钱】甘草　青盐　川乌【各五钱】
　　右为末每服半钱腊月内菘菜汁夏黄麦浸水或葛水调如涕唾稠粘用芭蕉水调下或蜜丸指头大含化
　　抢食风【出危氏方】
　　桔梗　川乌　草乌　防风　甘草　大青根【各五钱】全蝎【七个去毒】紫河车【五钱】
　　右为末每服用水一盏连根葱一根红椒七粒灯心七茎同煎三四沸食后热服不安再用酒一盏入茱茰五粒同煎少时热服之未效用蕉汤调下如落心肺间刺痛用宣利药下如久不治则变为飞丝痨毒能伤人命
　　龙脑破毒散【出御药院方】　治不测急慢喉痹咽喉肿塞不通
　　盆硝【研细四两】白僵蚕【防炒去觜为末秤八分】甘草【生用秤八分】青黛【秤八分】马勃【末三钱】蒲黄【半两】脑子【一钱】麝香【一钱】
　　右研令匀细用甆合子收如有病证每用药一钱用新汲水小半盏调匀细细呷咽如有喉痹即破出血便愈如不是喉痹自然消散也若是诸般舌胀用药半钱以指蘸药擦在舌上下咽津如是小儿一钱作四五服亦如前法用并不计时
　　生银丸　治口干咽肿喉颊胀痛
　　人参【半两】丹砂【研】铅霜【研】马蔺根　朴硝【研】升麻【各一分】硼砂【研三钱】龙脑【研一钱】
　　右为末和匀链蜜为丸如皂子大每服一丸含化咽津
　　射干汤　治喉痹肿不通疼痛不下饮食并诸毒发动射干　当归【切焙一两】升麻【半两】白芷【一两】甘草【炙剉】犀角【镑】杏仁【汤浸去皮尖双仁炒各半两】
　　右麄捣筛每服三钱匕以水一盏煎七分去滓温服日三忌海藻菘菜
　　禹余粮汤【圣济总録】　治喉痹若胃中虚饥状少气不足以息四逆泄注腹胀喜噫食则欲呕泄癖溏口下干四肢重好怒不欲闻人声诊其脉右手闗上隂阳俱虚者脾胃虚也
　　禹余粮【煆醋淬】大麻仁　桑根白皮【各二两剉碎】干姜【炮一两】黄连【去须半两】白术【一两】枣【十枚焙取肉】
　　右麄捣筛每服三钱匕水一盏煎至五分去滓温服食后日三服
　　如圣胜金铤【出和济方】　治证服饵与后如圣胜金铤同品味少异
　　朴硝【四两】川芎【一两】硫黄【细研一两半】贯众【二两】薄荷叶　荆芥穂　嫩茶【各半两】
　　右为末裂生葱自然汁搅和为铤服药汤使如后方同简易如圣胜金铤法同
　　治喉痹并时疫毒
　　桔梗　甘草　升麻　连翘　黍粘子　防风酒制黄芩【各等分】
　　右防咀每服五钱水煎细咽
　　如圣胜金铤【出和济方】　治急喉闭纒喉风飞飏单蛾双蛾结喉重舌木舌腮颔肿痛屡经用药不能吞水粥【又方见前】
　　硫黄【研】川芎　薄荷叶【去枝梗】腊茶　川乌【炮】硝石【研】生地黄【各二两】
　　右为细末以生葱汁捜和为铤每服先用新汲水灌潄吐出次嚼生薄荷五七叶防烂用一铤同嚼极烂以井水咽下甚者连进三服即愈重舌腮肿先服一铤次以一铤安患处便消冒暑伏热不省人事生薄荷水调研一铤灌下即苏行路常噙一铤即无暑热之患口舌生疮不能合口并食热物如上法服讫用水灌潄嚼薄荷十叶如泥吐出再以水灌漱嚼药一铤噙口内聚涎裹之如涎满方吐出如此服三铤便能食遇食酒醋咸酸酢脯炙煿喉中生炮须掐破吐血方着薄荷数叶以一铤同嚼井花水吞下沙淋小便出血用车前草七叶生姜小块研烂水调去滓嚼药一铤以水送下分隂阳去风热化血为涎化涎为水常随身备急一铤可活一人小儿只服半铤一方去川乌贯众以嫩茶代腊茶
　　射干丸　治喉痹肿塞
　　射干【一两】防【一合】杏仁【汤浸去皮尖双仁炒】芎防　犀角屑【各半两】升麻【一两】甘草【炙半两】
　　右为末錬蜜和丸如小弹丸大每服一丸含化咽津日可三五服瘥忌海藻菘菜
　　七圣散　治马喉痹咽颊肿痛吐气不快
　　白矾【二钱】马牙硝【五钱】硝石【一两】铅丹【三钱】硼砂【一钱】蛇蜕【半条】巴豆【两枚去殻】
　　右先研白矾牙硝硼砂三味入罐子内次入硝石消次掺铅丹于上面只用平瓦一小片盖火烧成汁便用竹片子夹蛇蜕搅五七度又入巴豆更搅五七度取出冷研为散如小可咽喉肿痛咽津无碍及口疮口干掺一匙或大叚喉痹及马喉痹或腮颊生瘀肉侵咽喉即干掺半钱安稳仰卧其喉痈睡处自破立瘥
　　疗喉痹急疼妨闷不通方
　　马蔺根【切一升】升麻【三两】瞿麦【三两】射干【十两】犀角【二两屑】通草【二两】元参【二两】
　　右切以水八升煮取二升去滓细细含咽一日令尽得破脓慎热麺炙肉蒜
　　黄芩汤【圣济总録】　治喉痹胷满噎塞不通
　　黄芩【去黒心】升麻　射干　木通【剉各三分】甘草【炙剉】犀角【镑各半两】
　　右以水麄捣筛每服五钱匕以水二盏煎至一盏去滓下芒硝一钱匕细温呷
　　如神散　治咽喉一切急患不得开
　　白矾　白僵蚕【炒】藜芦　元参【去皮核炒】雄黄【各三钱】乳香【一匙】
　　右为细末和匀每一匙分两鼻内搐之口含水及舌下擦嚏出涎立効
　　硼砂散【出和济方】　治大人小儿患喉痹闭塞不通肿痛生疮语声不快风壅痰毒鼻衂出血
　　山药【六斤生】脑子【研七两】牙硝【生一十四两】麝香【研四两】甘草硼砂【生各十二两】
　　右为细末每服半钱如茶防服
　　金鎻匙【出医学切问方】　凡人卒中喉痹口噤咽喉肿痛木舌重舌者以此药治之
　　猪牙皂角【去皮煨】大黄　草乌　郁金　南星【各四钱】巴豆【五个去心不去油】
　　右为末生姜自然汁调半钱许以鹅毛拂入喉中已死者用竹管吹入湏防醒然后用药半钱姜汁调吃吐泻为验
　　南星防风散【出百一选方】　治风壅腮颔肿内生结核纒喉风等疾
　　当归【二钱焙干】天麻【三两生用】白僵蚕【焙干】南星【汤浸浄捣细姜汁制焙干】猪牙皂角【去黒皮焙干三钱】防风【生用不见铁器各半两】
　　右为末每服二钱水一盏姜三片入荆芥少许同煎至七分温服食后日进三服忌发风毒物如肿不散者加透明雄黄三钱同前药一通为末煎服
　　二砂丸　治喉痹咽塞热痛
　　沙参　丹砂【研】硼砂　人参　元参　丹参【各等用】
　　右为末链蜜丸如鸡头实大食后临卧含化一丸
　　犀角汤【出圣恵方】　治马喉痹喉中连颊焮肿
　　犀角【镑】甘草【炙剉】升麻【各半两】射干　桔梗【炒】马蔺根【剉各三分】
　　右麄捣筛每服三钱匕水一盏入竹叶七片煎至七分去滓入马牙硝末二钱匕搅令匀细细呷服
　　玉液丸　治毒气壅塞咽喉不利颊颔连肿
　　百药煎【一两】麝香【研】朴硝【各半钱】丹砂【二钱研】龙脑【研】甘草末【各一钱】
　　右各研为末再同研匀细以水浸蒸饼心为丸如梧桐子大丹砂为衣隂干含化
　　犀角散【出圣恵方】　治喉痹气隔胷满咽肿
　　犀角屑　马蔺根　射干　枳殻【麸炒防黄去瓤】甘草【各一两生用】马牙硝【一两半】
　　右为散每服三钱水一中盏入竹叶二七片煎至六分去滓不拘时稍温含咽
　　碧雪散【出仁存方】　治一切壅热咽喉闭肿不能咽物口舌生疮舌根强言语不正腮项痛肿
　　蒲黄　青黛　硼砂　防硝　甘草【各等分】
　　右为细末每服手指捻掺喉间咽津或水下频频用之
　　治咽喉诸疾
　　朴硝【二两】甘草【一两】蒲黄薄荷【各半两】青黛【三钱】
　　右为细末每服用一字掺口内
