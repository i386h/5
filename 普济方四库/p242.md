<!-- { "loadSidebar": true } -->
　　通气汤【出圣济总録】　治喉痹气隔胷满咽肿生脓
　　犀角【镑半两】射干　桔梗　马蔺【研各三分】甘草【炙剉半两】
　　右麄捣筛每服三钱匕以水一盏入竹叶七片煎至七分去滓下马牙硝一钱同搅令细细温呷
　　又开喉闗方【出危氏方】
　　南星　半夏　川乌　草乌　甘草【各五钱】
　　右为末用米醋煎成膏傅毒上
　　宣利方【出危氏方】
　　巴豆【三七枚去殻】雄黄　郁金　猪牙皂角　大黄【各五钱】
　　右为末饭丸如菉豆大每服七丸五更三以冷茶清吞下如未利再下四五丸
　　治咽喉闭疙疸堵塞不通气水米难下至危者【出御药院方】牵牛【四两半生半熟用】防粘子【一两】防风【七钱半】甘草【生用】枳殻【麸炒去瓤各半两】
　　右为细末每服五钱沸汤防下不拘时
　　治喉痹及喉中热塞
　　以车辖烧令赤投酒中乗热饮之
　　治喉痹【出本草】
　　以紫硃煮汁服
　　治喉痹【出本草】
　　取橡斗子中仁碎为粉防熬水服一二匕
　　一匙散【一名如圣散】　治喉痹气塞不通饮食不下者并咽喉作疼如乳鹅声
　　雄黄【一分别研】蝎稍【七枚】白矾【生研】藜卢【各二钱】猪牙皂角【七钱】
　　右为末每用一匙吹入鼻中即时吐出顽涎为愈神効一方无蝎稍亦治得时气纒喉风累用救人万无一失
　　治喉痹【出百一选方】
　　大青鱼胆【新瓦上焙干去膜取末】蛇蜕皮【去沙磁椀内烧灰研令极细】白药子【新瓦上焙干各一钱】白僵蚕【直者去丝嘴新瓦上焙干】白矾【鑛铫内飞过存性各一两】
　　右为细末再以乳钵和研匀每半钱吹八咽喉立愈若病轻以多年白盐梅肉细切入前药同捣匀丸如鸡豆大每服一丸含化咽津如白梅干硬用汤浸软取肉细切用
　　通闗散【出直指方】
　　白矾【枯】直僵蚕　南星【生】藜芦【各一分】
　　右为末以小管挑一字吹入鼻中吐痰喉通
　　如圣丸【出王氏博济方】　治纒喉风及喉痹
　　大黄【末一分】蜗牛【二七枚】白矾【末】陈白梅皮　马勃【各一分】
　　右于五月五日午时用白梅皮蜗牛同研和丸如楝实大如患者开口不得即以水磨用竹管子吹下入喉中立瘥如轻者以绵裹含化一丸
　　治马喉痹颊咽痛
　　五倍子【半两】黄蘖【半两剉】川升麻【三分】甘草【一分炙防赤剉】
　　右为散每服三钱匕水一小盏煎至四分去滓不计时温服
　　一捻金散【信适用方】　治喉闭欲死及治喉痛
　　全蝎【防炒】川郁金　白僵蚕【去丝嘴炒】甘草【炙各半两】地龙【八钱】
　　右为细末入麝香少许每一字吹入喉内舌根不数次即愈
　　治咽喉痛【信适用方】
　　百药煎【去黒皮】硼砂　甘草　白矾【生用】
　　右等分为细末每服一钱食后调饮细细呷之
　　夺命散　治咽喉
　　胆矾　牙硝　甘草　青黛【各一钱】
　　右每用少许将芦管吹喉中立効
　　龙脑丸【出圣济方总録】　治纒喉风
　　龙脑【一分】丹砂【一钱】芒硝【半两】麝香【半钱】
　　右细研为末用鲤鱼胆汁和丸如菉豆大鼻两孔各塞一丸良久牙闗开涎出瘥
　　消毒寛喉散【出御药院方】　治急慢喉痹咽喉闭塞肿痛或舌本强硬满口生疮
　　马牙硝　朴硝【各六两】青黛【半两】寒水石【生四两】
　　右为极细末每服二钱浓煎薄荷汤防匀热漱咽喉内令吐悮咽不妨不计时日用三五次
　　铜青丸【一名千金丸出百一选方】　不问隂阳闭如急病内外肿塞辄至不救用之能起死治纒喉风
　　车前草【嫩者半两】铜青【二钱】大黄　牙皂【各半两】
　　右为末以白梅肉同研成膏每两作十五丸用时以薄绵裹含出涎两日后则难开矣
　　牛胆膏【一名佛手防出存仁方】　治鎻喉风神効
　　青黛【一钱】僵蚕【半两去丝】朴硝【一两研】甘草【二钱半生】
　　右为末用腊月黄牛胆安药在内当风挂百日再入研麝香少许每服半钱或调服或研碎吹于喉中一方不用牛胆作散筒吹喉内一方不用麝香一方各等分
　　僵蚕散【一名三白散出仁存方】　治喉痹
　　僵蚕【一条】马勃【拳大者瓦上焙成末】白矾【皂子大生】天南星【一个炮】
　　右为末大人一钱小儿半钱生姜自然汁调下一方无马勃
　　白梅丸【出仁存方】　治喉痹及肿痛
　　白梅【二十三个取肉】白矾【一钱】甘草【末】生萆麻【四十九粒去皮】
　　右同研匀和丸如鸡豆大以绵裹之含化
　　粉香散【出瑞竹堂方】　吹乳鹅即开
　　白矾【三钱】巴豆【二粒去皮】轻粉【少许】麝香【少许研】
　　右于铁器上飞白矾沸入巴豆在上矾枯去巴豆不同细末三味合吹喉
　　哑瘴咽喉乳鹅方【出瑞竹堂方】
　　雄黄【五钱研】郁金【五钱】白矾【二钱半生用研】胆矾【半钱】
　　右为极细末以竹筒吹入喉中立能言语
　　治喉痹乳鹅喉风
　　硼砂　明矾　胆矾　芒硝　硃砂【各等分同为末】
　　右为细末吹喉中
　　罗青散【出瑞竹堂方】　治咽喉单双乳蛾及治心肺积热上攻咽喉肿痛闭塞水浆不下或喉疖重舌木舌肿胀并宜服
　　蒲黄【五钱】罗青【研】盆硝【各三钱】甘草【二钱】
　　右为细末每服一钱冷蜜水调下细细咽之吞不下鸡翎蘸药喉内扫之立効一方砂糖和丸每两作五十丸每服一丸或噙化亦可
　　乌龙膏　治急喉闭纒喉风
　　皂角【七挺捶碎水五升桵汁去滓】草乌头【剉】天南星【剉】大黄【剉一两】
　　右并入皂角水内煮取二升滤去滓不用再熬成膏入新磁器内防凝入朴硝末一两搅匀冷入白僵蚕末一两收之如用以半匙头甘草汤或茶清化下灌入口内立愈如干以好酒调之不拘时
　　又方
　　鸭觜胆矾　铜青　轻粉　胡粉　明矾
　　右各一字姜茶半钱逐旋和以新汲水调呷咽之如吐即愈
　　夺命筯头散　治急喉闭咽喉肿满堵塞气不得通欲死者
　　真胆矾　草乌【各四钱】緑矾【六钱】雄黄【二钱】
　　右为细末每服一筯头防上咽喉内急吐涎末立应次以大黄甘草等分俱为麄末每服三钱水一盏半煎至一盏去滓化乳香一粒温服涤去滓毒恐其再发一方加白矾二钱
　　玉钥匙　治风热喉痹及纒喉风
　　防硝【一两半】硼砂【半两】脑子【一匙】白僵蚕【一钱】
　　右为末研匀以竹筒吹半钱许入喉中立愈
　　雄黄散　治纒喉风喉闭先两日胷膈气取气短促忽然咽喉肿痛手足厥气闭不通顷刻不治
　　巴豆【七粒三生四熟生者去殻研熟者带殻研火烧存性】干桑黄茹【二片】雄黄【一块皂角子大透明者细研】郁金【一枚蝉肚者研为末】
　　右再研匀每服半字茶清少许下如口噤咽塞用小竹管纳药吹入喉中湏防吐利即効一方无干桑黄茹
　　参丸【出圣济总録】　治纒喉风【圣恵方】
　　参　白僵蚕　白矾【生用各一分】甘草【生用半分】
　　右为细散用鲤鱼胆汁和丸如赤小豆大每服十丸食后温服生姜汤下日三服
　　开闗散【出王氏博济方】　治走马纒喉风及喉痹
　　硝石【六两】铅丹【四两】白矾　砒霜【各半两】
　　右细研用瓷罐子一个先入硝石二两铺底次下砒霜又入硝石二两方下白矾更入硝石二两方下铅丹后用圆瓦一片盖口于净地上用方砖一片衬药罐子以炭火五斤煆令通赤礶子固济镕成水以炭条子搅令彻底匀方去火放冷于地上经宿打罐子取药研如粉患者用筯头蘸冷水惹药深防咽喉内渐渐咽津至甚者不过三两度
　　伏龙肝散　治喉痹
　　伏龙肝【半两】白矾【煆过】白僵蚕【直者炒】甘草【生各一分】
　　右为散每服一钱匕如茶防服吐出涎立効未吐更一服
　　治喉痹方
　　蛇蜕　白梅　白僵蚕　甘草【各等分】
　　右为末绵裹含化咽津
　　四圣散【出徳生堂】　治咽喉口齿喉闭乳鹅
　　荆芥穂　牛蒡子【炒碾细】紫河车【各三钱】大黄【六钱大实者再加用】
　　右防咀每服五钱水一盏煎八分食后临卧时先潄后咽
　　如圣汤【出旅舍方】　治痰去热利咽喉治咽中有疮咽物不下及咳咯血肺痿痰唾气促并小儿疮疹毒攻咽喉肿痛
　　桔梗【一两】甘草【生一两】牛蒡子【炒一两】麦门冬【半两】
　　右为细末沸汤调细细服入竹叶煎尤妙
　　龙麝丹　治纒喉风
　　白矾【飞过】雄蛇蜕【于髙处凢于屋上树枝或篱壁上者是雄蛇一两火煆过用】硼砂【半两研】麝香【半钱另研】
　　右研匀用牛蒡子自然汁为饼子如钱大以红绵包噙化如牛蒡子汁稀入糊少许
　　治喉闭方
　　猪牙皂角【二钱烧存性】葛根粉【一钱】末茶【二钱】干荷叶【一钱半】
　　右为细末吹入喉中即愈
　　治喉痹咽喉肿痛上焦风热痰唾不利
　　乌蛇皮【烧灰】白梅【防炒】甘草【生剉各一钱】桂心【半分】
　　右为细末每服以新绵裹二钱含咽津立通
　　一捻金散　治咽喉方
　　铜緑　黄蘖　香白芷【各等分】
　　右为极细末入麝香少许每用一字吹入喉中
　　如圣丸　治九种咽喉
　　僵蚕　南星　马屁勃【各等分】
　　右为细末用盐梅生姜汁为丸如弹子大噙化
　　又方
　　僵蚕　百叶煎　大黄【各等分】
　　右为细末盐梅为丸如弹子大噙化
　　通后补助
　　紫苏　藿香　甘草【各等分】
　　右剉散每服四钱水煎空心服
　　治喉痹
　　大黄　朴硝　白僵蚕【各等分】
　　右为细末水煎量虚实以利为度
　　吹喉散　治喉痹肿硬水浆不下
　　白矾【半两】半夏　巴豆【各七枚】
　　右镕白矾剉半夏巴豆在汁中干研细吹入喉中
　　地龙膏　治纒喉风
　　活地龙【白颈者五条】白梅肉【二个】朴硝【二钱】
　　右同研成膏挑入喉中含化
　　一捻金散　治乳蛾及风热上攻咽喉肿痛
　　直僵蚕【去丝嘴三条姜汁浸湿炙黄色】防风【防尾者去义二钱】明矾【三钱研】
　　右为细末用竹筒吹入喉内立愈
　　治喉痹
　　猪牙皂角【蜜涂炙香别研】白矾【一分研】雄黄【半两研】
　　右和匀以浓茶少许调一字安舌上渐咽下有涎即吐之如牙闗急防一字如齿药用之
　　治纒喉风
　　青矾　白矾　雄黄【各半两】
　　右同研细以天南星三两为末四味同和腊月用牛胆汁调匀捻成饼子隂干要用时取少许为末白梅肉为丸如鸡豆大外用绵裹含口中勿令咽下汁流咽喉以吐风痰尽为度
　　治急喉肿闭
　　藜芦　蒂　雄黄
　　右等分为末吹入鼻中盖通闗窍也
　　半夏桂甘汤　治冷证无阳咽疼喉闭
　　辣桂　甘草【焙】半夏【制】
　　右等分剉碎每服三钱水一盏煎半盏冷少呷
　　山豆根方　治热闭
　　山豆根　射干　升麻【各等分】
　　右防咀用井水二盏同煎至一盏去滓通口时时呷之
