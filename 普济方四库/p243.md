<!-- { "loadSidebar": true } -->
　　又喉闭方
　　牙硝【五钱】胭脂【半钱】盐梅屑【一钱】
　　右同研以鸡羽送入
　　觧毒雄黄丸　治纒喉风急喉卒然倒仆失音不语牙闗急不省人事膈热涎盛咽喉肿痛赤眼痈肿一切毒热诸证华陀云其证先两日气紧蓦然咽痛发肿或手足厥霎时气闭不通多死也
　　雄黄【飞】郁金【各一分】巴豆【去皮膜出油十四个】
　　右为末醋糊丸菉豆大热茶清下七丸吐出顽涎立苏未吐再服如未至死心头尚温灌药下喉即活吐泻无妨小儿喉咙赤肿惊热痰涎壅塞服二三丸量大小用一方作散茶清调下如喉闭不开用筒吹入得吐则醒
　　比金丸　治喉痹
　　铅白霜【半两】青黛【一两】甘草【半两】
　　右为末醋糊为丸如鸡豆大含化咽津痰出立効
　　胡黄连散　治咽喉中壅塞如核连颊肿痛
　　胡黄连【一分】升麻【半两】铅霜【研一分】
　　右除铅霜外捣罗为散再同和匀每服半钱匕绵裹含化咽津日三五度不计时
　　凝水石散　治纒喉风卒然喉痹急如奔马喉颊俱肿名走马喉痹
　　凝水石　甜硝【各半两并用无油瓷合盛火煆通赤合于地上出火毒一宿】白僵蚕【麸炒黄研如粉一两】
　　右同研匀每取少许掺咽喉中病甚每服二钱匕温水调下若牙闗急只于鼻中吸入
　　夺命散　治急喉风等证
　　枯白矾　南硼砂　猪牙皂角【皮防去各等分】
　　右为细末吹喉中痰出即愈
　　治喉痹
　　明矾　胆矾【各二钱半】马牙朴硝【一钱】
　　右为细末用竹筒吹入喉中手扯住鼻孔一时牙闗急吹入鼻孔中
　　又方
　　猪牙皂角【二钱半】硼砂　五倍子【各一钱】
　　右为末用醋蜜调鹅翎入口中缴出痰
　　白矾散【出圣恵方】　治喉痹气闷
　　白矾　硼砂　马牙硝【各半两】
　　右于甆合子盛用盐泥固济干以炭火煆令通赤取出细硏用纸一两重匀摊置于湿地上以物盖之一宿出火毒后再细研为散用半钱内于竹管中吹之喉内湏防即通如是咽门肿只以箆子抄药防于肿处咽津即瘥
　　马牙硝散【出圣恵方】　治喉痹气欲絶
　　马牙硝　硝石　硼砂【已上各半两】
　　右以瓷瓶子内盛用盐泥固济干以慢火煆成汁良久取出冷于地坑子内先以甘草水洒后用纸三重裹药以土盖之三宿出火毒后取出细研为散每服半钱用箆子抄内咽中咽津更以竹管吹入喉中瘥
　　硝石散【出圣恵方】　治喉痹热毒气盛痛
　　硝石　白矾　砒霜【各半两】
　　右同细研于瓷合中盛盐泥固济干炭火中烧令通赤取出向地坑中三日出火毒细研如粉咽喉肿闭处防少许便破
　　治咽喉
　　牛膝根　糯米【用四十九粒碾碎为末】
　　右用水二盏煎服或生用干用俱妙如治便毒以带皮生姜米醋调傅之
　　治喉中毒百发百中及咽喉一切疾【出衞生寳方】
　　皂角【畧炮去土】髙良姜【各等分】
　　右为末搐鼻或已甚先湏含香油一口不可吞就后搐之如已结成少顷要令浓血随油而出轻者只含水如前法一用管子吹入喉中涎出愈神効不可言
　　治喉痹【出本草】
　　以牛角烧灰为末酒服方寸匕
　　又方【出本草】
　　取黄蘖根以水研汁含之
　　保安散　治喉内结核不消
　　石胆　硼砂
　　右研细每用竹筒吹之或以筯头蘸之
　　去涎散【出危氏方】
　　草乌　鸭嘴青　胆矾【各等分】
　　右为末先用酽醋煮皂角调鹅翎刷傅赤肿处开口流出涎即将绵毬一指头大以绵线系定蘸前药末吞咽至肿毒处即抽出凡如此一二次其毒即破开口流出去尽涎血却以后合疮口药上停久温盐水灌潄后进食亦可合疮口药方用白矾黄丹麝香等分为末以筯调防疮口上
　　千金疗喉舌诸疾方
　　松子　苦芥子
　　右以苦酒和贴上
　　金鎻匙【出仁存方】　治咽喉肿塞
　　雄黄末【半钱】巴豆【一粒去油】
　　右作一服生姜自然汁调灌下或吐或下皆愈一方细研每遇急患不可下药者用有口酒瓶装入火一炷烧之烟起将瓶嘴入一邉鼻中用纸覆瓶口熏之
　　立圣膏【出百一选方】　治纒喉风
　　巴豆　齐州半夏【各三七粒】
　　右将半夏轻捶每粒分作四片巴豆剥去心膜银铜石器内米醋三椀文武火熬尽醋为度用清醋防洗过研为膏子每患纒喉风喉痹或癎疾用一挖耳以生姜自然汁一茶脚化下甚者灌药少时吐出恶涎如鱼冻相似立愈极有神効
　　治喉风
　　皂角【烧灰】飞盐
　　右为末向喉内吹之一二次必効用净水漱之
　　治咽喉紫舌胀
　　元明粉　白矾【各等分】
　　右为细末吹在口内立効
　　吹喉散　治喉痹乳蛾喉风
　　明矾【二两】胆矾【五钱】
　　右研细吹患处立効
　　治喉痹方
　　青矾【半两研】杜牛膝草【秋冬用根二寸春夏用心梗】
　　右同研看患处以笔蘸少许令吐脓血涎沫即愈
　　矾硝散【出朱氏集騐方】　治急喉痹纒喉风兼主重舌咽喉肿塞软疮
　　白矾【半两飞过】朴硝【一钱飞过】
　　右细研为末掺入口中其効如神或搐鼻中一方铜筯防肿处再防疮如穿硬则用针
　　治急喉肿闭
　　藜芦　猪牙皂角
　　右等分为末吹入喉中
　　立应丸【一名如圣散出十便良方】　治纒喉风急喉闭
　　南星【一个刮去皮一方炮地埋出火毒一夜】白僵蚕【七个】
　　右挖南星心空作孔子入蚕于内湿纸褁文武火煨熟取出等分为末粥饮丸如桐子大如不丸只用绵裹药末吞之亦便如开口不得涂齿上亦妙又为末每一匙以生姜汁调下如开喉不得以小竹管劈开口灌之涎自出小可只涂于唇上后用大姜一块略炙过含之一方用蜜姜汁调药将鹅毛蘸药缴口内有涎吐出
　　塩矾散【一名玉珍散出经騐良方】　治喉中乳鹅渐长塞喉者及治悬喉痈垂长咽中妨闷
　　白矾【煆为末】盐【炙等分】
　　右研细用筯头频乳鹅上即焦硬而愈切不可挑破后有根时再发
　　治急喉闭【出经騐良方】
　　马屁勃【即灰菰】防硝【各一两】
　　右为末每用一字许吹入喉内吐涎血出立愈
　　治走马喉闭【出朱氏集验方】
　　白僵蚕【半两炒】甘草【一钱生】
　　右为末每服一钱生姜汁调下涎出立愈
　　治纒喉风【出朱氏集騐方】
　　白矾　铜緑
　　右等分为末用一字鼻内搐之
　　又方【出海上名方】
　　生川乌头尖　胆矾
　　右等分为末每服一匙酒半钟调服如口不开即灌之
　　二圣散【出济生方】　治纒喉风急喉痹
　　鸭嘴胆矾【二钱半】白僵蚕【去丝嘴半两】
　　右为细末每服少许以竹管吹入喉中立愈
　　僵蚕散【一名开闗散出仁存方】　治喉风急喉痹
　　白僵蚕【直者去丝嘴焙】明白矾【半飞半生用】
　　右等分为末每服一钱取生姜自然汁浓调咽下小儿入新薄荷少许同姜汁研更加生蜜少许同调半钱服药后不可饮汤水解药力住膈上少时也一方白梅和丸皂子大绵裹入喉涎出愈一方蜜丸含化
　　神効方【出三因方】　治喉闭热肿语声不出
　　荆芥穂【别为末】萆麻【生去皮研各等分】
　　右入生蜜少许丸如皂子大以绵裹含化急则嚼化一法用朴硝不用荆芥
　　治喉痹方
　　牛蒡子【六分】马蔺【八分】
　　右为散空心暖水调服方寸匕渐加至一匕半日再服
　　胜金散　治咽喉卒肿喉痹
　　戎盐【一两】青黛【半钱】
　　右同研匀每服半钱匕或一字用小筒吹入咽喉咽津効
　　治喉痹方【出圣恵方】
　　白矾【烧令汁枯研】白附子【末各等分】
　　右研令匀涂在舌上咽津有涎即吐之
　　烟方【出圣恵方】
　　白僵蚕【三七枚直者】乳香【一分】
　　右为末每服一钱匕香炉上烧开口令烟熏入喉中涎出効
　　疗喉痹急疼妨闷不通方
　　射干　当归【各三两】
　　右切以水三升煮取一升稍稍含之吐去更含
　　升麻散【出圣恵方】　治喉痹肿热痛闷
　　川升麻【一两】马蔺子【二两】
　　右细为散每服以蜜水调下一钱
　　治喉闭立効方【出圣恵方】
　　蜗牛【七枚】白梅子【三枚取肉】
　　右同烂研绵裹如核大含咽津即通
　　治咽喉牙闗闭【出医方集成】用巴豆去殻以纸包巴豆肉用竹管压出巴豆油在纸上以此纸作撚子防灯吹灭以烟熏入鼻中即时口鼻涎流牙闗开矣一方用热烟刺入口内即出涎或瘀血




　　普济方卷六十
<子部,医家类,普济方>
　　钦定四库全书
　　普济方巻六十一　　　明　周王朱橚　撰咽喉门
　　喉痹
　　治饮食不通欲死者
　　用腊月蠡鱼胆隂干为末防喉中药至即瘥病深则水调灌之一方用悬枸子茎叶烧为末服方寸匕或取汁用
　　治咽喉不得用针者
　　以小口瓶内烧蛇床子烟张口受烟一熏即破
　　润闗住痛【出危氏方】
　　用生薄荷研蜜调成膏送入咽喉下立効如涎多未退再用如更不开可通顶又用防头两个捶破安牙牀头处立开妙
　　荆芥方【出圣恵方】　治喉痹
　　用荆芥沥稍稍咽之又以水三升煮荆芥一握取一升分三服
　　姜蜜煎【出圣恵方】　治喉痹及毒气方
　　用生姜二斤取汁蜜三合防火煎相和每服一合日五服
　　又方【出肘后方】
　　用剥大蒜塞耳鼻孔中日二易
　　治喉痹卒不得语方【出肘后方】
　　用浓煮桂汁服一升亦可桂末舌下渐咽之良
　　又方【一名宣音汤出肘后方】
　　煮大豆汁含之无豆用防亦佳
　　又方
　　用酒五合和入乳汁半升分二服
　　又方【出肘后方】
　　用烧炘算作灰三指撮水服之一方用炘箒烧为末浆水服一匕
　　又方【出圣恵方】
　　用芥子末水和傅之干则易一方用蜜水和傅于外喉下其干即易之
　　治喉痹深肿连颊吐血气数者名马喉痹治之之方【出圣恵方】
　　用马防一具水二升煮取一升分三服
　　又方【出圣恵方】
　　取氊中苍耳三七枚烧末调服之
　　又方【出圣恵方】　治马喉痹红肿连颊吐气数
　　用马鞭草根一握勿见风截去两头取汁服
　　又方【出圣恵方】
　　烧縠奴灰酒服之立破
　　治走马喉痹【儒门事亲】
　　用生白矾研细涂于绵针上按于喉中立破绵针用榆条上以绵纒作大是也一方白矾为末化汤灌之
　　又方
　　以马勃吹咽喉中立止一方浓煎汁灌之
　　治纒喉风【出集騐良方】　治咽喉生痈药不下及喉闭等症用皂角刺不拘多少刮皮浸生麻油以年深为佳遇患以油滴在口中或吐或破即安一方无麻油
　　治喉风单双乳鹅【出瑞竹堂方】
　　用墙上土蜂房一个碾极细先以楮叶将病人舌用叶擦破防令血出将蜂窠土用醋调用鹅毛蘸药于喉中撚之令痰涎出为效后用扁蓄根擂烂调冷水与病者只服三口至三行即愈就用冷水漱口立愈
　　急治喉风【瑞竹堂方】
　　灯草【用一大握除去两头】
