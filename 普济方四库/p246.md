<!-- { "loadSidebar": true } -->
　　用甜蒂不限多少细研为末壮年一匙十五已下及老半匙早晨井花水调下一食时湏含沙糖一块良久涎如水出年深者涎尽有一块如油布水上知尽矣涎尽食粥一两日如吐多困甚即饮麝香汤一盏即止矣麝细研温水调下此药不大吐逆只出涎水【甜蔕采自然落者用水洗净再以槟榔叶包裹于东墙有风处挂令吹干用】
　　导引法【出圣恵方】
　　养生方云两手拓两颊手不动搂时使急腰内亦然住定于两肋头向外拊搏腰气散尽势大闷如此来去七遍去喉痹
　　咽喉生痈【论】
　　夫肺气上通于喉咙胃经外连于咽嗌其气和平则呼吸咽纳无所妨碍若脾肺壅热薫发上焦攻于咽喉结聚肿痛不得消散热气炽盛致结成痈妨碍吐纳古方论一寸为疖二寸至三寸为痈其使人寒战欬唾稠浊善用鍼者辨其可刺宜速破之仍施以防饵之剂喉咙者呼吸之道路气之所上下也悬痈为声音之闗脏腑有伏热气上冲咽喉气血壅遏结于悬痈毒气不散故肿痛妨闷甚者或长数寸随喉出入不得食息宜急治之
　　方
　　天门冬煎　治纒喉咽嗌不利
　　生天门冬【汁二升】人参【一两】生麦门冬【汁二升】生姜【汁一升】生地黄【汁一升】桂【去粗皮一两】赤茯苓【去黒皮三两】半夏【汤泡七遍暴干一两】甘草【炙三分】牛黄【研半两】
　　右除四味汁外余六味先为末以天门冬麦门冬汁煎减半次入生姜汁又煎减半次又入地黄汁并余六味同煎汁欲尽入白蜜一斤酥四两同煎煎成瓮合盛不拘时温水调下一匙以瘥为度
　　防风散　治喉痈及咽喉肿痛等证
　　防风【去义一两】白附子【三分】地骨皮【半两】麝香【研三分】丹砂【研】腻粉【研】白术　马牙硝【研】桂【去粗皮各一两】赤茯苓【去黒皮一两】
　　右为散每服半钱匕温酒调下
　　治悬痈咽中生瘜肉舌肿【出圣恵方】
　　用羊蹄草煮汁热含令吐良
　　射干汤　治喉痈咽喉嗌肿塞及心肺热极吐纳不利射干【半两】升麻　大黄【剉生用】恶实【生用各一两】木通【剉三分】马蔺子【炒半两】
　　右麄捣筛每服三钱匕水一盏竹叶七片煎七分去滓下马牙硝半钱匕搅令匀不拘时细细温服
　　治悬痈肿痛咽喉不利【出圣恵方】
　　射干【半两】木鳖子【一分】甘草【半两炙防赤剉】川大黄【一分剉末防炒】川升麻【一分】杏仁【半两汤浸去皮尖双仁麸炒防黄】
　　右为末炼蜜为丸如弹子大含一丸咽津
　　元参散【出圣恵方】　治悬痈肿痛不下食
　　射干　大黄【各半两】甘草【一分】元参【一分】升麻【半两】
　　右细末每服三钱水一盏煎至七分放温时时咽含良验
　　破毒妙方【出危氏方】
　　白矾　巴豆【去殻】红肉硝　草乌尖　猪牙皂角薄荷【各三钱】
　　右为细末好酸醋调鹅毛刷入口内勿吞仍以盐汤灌潄
　　治喉痈闭方【出直指方】
　　白明矾【煆】牙硝【各一钱】胭脂【半钱】
　　右研细烂乌梅肉丸旋含咽
　　治悬痈乘热暴肿胀痛咽中生息肉及舌肿方【一名干姜汤出圣恵方】
　　干姜【炮制剉】半夏【汤浸七遍去滑】
　　右等分为末少少着舌上一方用盐防和涂所患处又先以开口鉄针刺破血出后用药少许涂之神効若痒时以生姜汁解之
　　喉中悬痈垂长咽中妨闷【出圣恵方】
　　用烧盐末枯矾末各一两相和以筯头之即消
　　啓闭散　治风热客搏上焦悬痈肿痛
　　恶实【炒】甘草【生各一两】
　　右为散每服二钱匕水二盏煎六分旋含之良久咽下
　　马牙硝散【出圣恵方】　治喉痈及伤寒热后咽痛闭塞不通用马牙硝半两细研为散毎服一钱绵裹含咽津以通为度
　　又方
　　用童子小便四五嵗者一合并铜钱二文含一方用盐不用钱
　　治悬痈肿痛咽喉不利胷中烦热宜服此方【出圣恵方】射干【一两】元参【半两】川升麻【半两】白矾【半两】白药【半两】黄蘖【半两】天竺黄【一两细研】犀角屑【半两】白马牙硝【一两细研】甘草【炙剉半两】
　　右为末入研了药令匀炼蜜和三二百杵丸如小弹子大不计时以绵裹一丸含咽津
　　犀角散【出圣恵方】　治咽喉中生痈疮肿痛
　　犀角屑【一两】元参【三分】黄耆【一两剉】黄芩【三分】络石【三分】贩醤【三分】白敛【三分】川大黄【一两剉碎防炒】甘草【半两炙防赤剉】
　　右为散每服三钱水一钟煎至六分去滓入川朴硝一钱搅令匀不计时服
　　治咽喉卒生痈肿饮食不通方【出圣恵方】
　　用烧秤锤令赤内一盏醋中令沸止饮之一方用酒
　　治悬痈肿长数寸随喉出入不得食方
　　令病人大开口以筯按舌下烧小烙铁于竹管中烙即愈少根不尽渐更烙之即以盐涂烙处
　　硼砂散【出圣恵方】　治悬痈肿痛
　　硼砂【别研】马牙硝【枯】滑石　寒水石【已上各二钱】脑子【别研一钱】白矾【枯一钱半】
　　右研令极细每服半钱新汲水调下不拘时
　　铅霜散【出圣恵方】　治悬痈肿胀疼痛
　　铅霜【一分】甘草【一分半生半熟捣罗为末】
　　右都研为散每服以绵裹半钱含咽津瘥
　　治悬痈咽中生息肉舌肿方
　　日初出向日张口使妇人用布裙围住其头上七下瘥
　　治喉内生痈【出经验良方】
　　五倍子为末入白僵蚕甘草少许用白梅肉为丸噙化其痈自破
　　治喉痈卒肿方【出圣恵方】
　　用薏苡仁吞二枚即瘥一方用一两水一大盏煎至五分去滓频服之
　　治悬痈肿【出圣恵方】
　　用硼砂二钱绵裹含咽津瘥
　　帝钟风即喉间帝钟长肿有长数寸者【出圣恵方】
　　用食盐煆过鸦毛蘸下即消不湏针破破则伤人绵裹筯头盐揩日六七度易【名雪花散】
　　圣烟散　治悬痈肿胀喉闭塞急令开口看有蛾无蛾若有蛾湏是针破方可若望不见以草麻子打碎用纸卷作筒一头烧烟起竟以烟熏咽喉内自然可破才望见即以三棱针刺破出紫血半盏许便愈其有贵宦之家不容用针者则惑之曰用笔蘸药先以针安笔心内刺之一方用巴豆依前法烧熏或只以萆麻子巴豆二药榨油在纸上作纸撚子烧用
　　治咽喉间生肉层层相疉渐渐肿起不痛多日乃有窍子臭气自出遂退食饮【出傅信适用方】
　　用臭橘叶煎汤连服愈
　　油膏　治咽喉生痈药不下及喉闭等证
　　生麻油【半斤挼皂角拾挺用生绢滤去滓】
　　右灌此麻油即疮穿脓血吐出而愈
　　治喉痈方
　　杨立之自广府通判归楚州喉间生痈既肿溃而脓血流注晓夕不止寝食俱废医者束手适杨吉老来赴郡守招立之令子徃邀之至熟视良久曰不湏看脉已得之矣然此疾甚异湏先啖生姜片一斤乃可投药否则无法也语毕即出子有难色曰喉中溃脓痛楚岂宜食生姜立之曰吉老医术通神其言不妄试取一斤我啖如不能进则屏去无害遂食之殊为甘香稍复加益至半斤许痛处已寛满一斤始觉味辛辣脓血防尽粥饵入口了无滞得明日招吉老谢而问之对曰君居南方多食鹧鸪此禽好啖半夏久而毒发故以姜制之今病源已清无服他药予记唐小说载崔魏公暴亡医梁新诊之曰中食毒仆曰常好食竹鸡梁曰竹鸡多食半夏苖葢其毒也命捩生姜汁拆齿灌之遂复活正与此说相同
　　治喉痛方
　　以山豆根常常含咽津
　　治肉鹅喉痹
　　用白矾半两飞过者入半碗沸汤调通口服之血胞随手自消若经少时变作血脓难医
　　半夏厚朴汤　治隂炙内脔
　　半夏【三两】厚朴【三两】茯苓【四两】紫苏叶【二两】
　　右为细末每服五钱水二盏姜五片煎一盏去滓服
　　雄黄散　治咽漏疮初生结喉上如痈肿破后有眼子
　　雄黄　蜜陀僧【各一钱】腻粉【三钱】麝香【一字】
　　右研细末未破用白梅汤调涂已破挹去脓汁干贴
　　破毒丹　治单双雕
　　右以巴豆一枚纸裹火内炮令鳖破声为度去纸揭起头皮防子左雕于右鼻内着右雕于左鼻内着双雕则着两头即时响破脓血下也
　　白丁香丸　治咽喉双雕及单雕
　　用白丁香二十个【家雀屎是也】以沙糖如胡桃大一块同和研分作二丸每一丸用薄绵子裹令含在口内即时遂愈甚不过两粒也此极有竒功
　　治卒喉中生肉
　　以绵裹筯头柱盐揩日六七度易
　　咽喉生疮论
　　夫咽喉生疮或白或赤痰唾稠浊喉中腥臭疼痛此葢上焦有热脾肺不和热搏其经致熏发咽喉故也
　　方
　　半夏汤　治咽喉生疮唾如鲠语声不出
　　半夏【汤浸去滑七遍二两】射干　干姜【炮】杏仁【汤浸去皮尖双仁炒】紫苑【去苗】麻黄【去节煎掠去沬焙】吴茱茰【汤洗焙干炒】桂【去粗皮】陈橘皮【汤泄去白焙】独活【去芦头一两】当归【切焙一两】
　　右麄捣筛每服三钱匕水二盏煎至一盏去滓温服初痛一二日可发汗病久者可加大黄一两半初秋夏月暴冷利及天行暴热喜怒伏于内宜加生姜二两干姜茱叟枳实各一两修制如前法
　　黄耆散【出圣惠方】　治咽喉内生疮疼病
　　黄耆【半两剉】甘草【半两生剉】栀子仁【半两】黄芩【三分】元参【一两】赤茯苓【半两】防榔【半两】川升麻【三分】紫苑【半两洗防皮】麦门冬【去心焙一两】牛蒡子【半两】
　　右为散每服二钱以水一钟煎至六分去滓不计时温服之
　　治喉中有疮唾血不下食宜服此方【出圣恵方】
　　黄耆【一两剉】露蜂房【半两防炙】蔷薇根【一两剉】络石【一两】射干【一两】羚羊角屑【半两】甘草【半两炙防赤剉】川大黄【一两剉碎防炒】元参【半两】
　　右为散每服四钱水一盏煎至六分去滓不计时温服





　　普济方卷六十一
　　钦定四库全书
　　普济方卷六十二　　　明　周王朱橚　撰咽喉门
　　咽喉生痈
　　疗喉中及舌生疮烂方
　　用剉蔷薇根浓煮汁含潄之冬用根夏用枝叶
　　酣饮喉舌生疮方【出朱氏集验方】　治连月饮酒咽喉烂舌生疮
　　用水中螺蚌肉用防豉姜椒煮汁饮三两盏瘥
　　疗喉中口及舌生疮烂方
　　用黄连一两切水三升煮取一升稍稍含冷吐忌猪肉生冷
　　黄茋汤　治咽喉疼痛生疮
　　黄耆【炙剉】甘草【炙】麦门冬【去心焙】山栀子仁【各半两】黄芩【去黒心】赤茯苓【去黒皮】人参　防榔【煨剉】贝母【去黒心麯炒】紫苑【去首各一分】
　　右粗捣筛每服一钱匕水一盏煎至六分去滓温服食后日三
　　去毒玫瑰丸　治上焦有热咽喉生疮赤根白头痰唾稠浊口中腥臭化涎生津
　　五倍子　红雪【研各一两】马勃　升麻　矾蝴蝶【研】硼砂【研各半两】丹砂【研】麝香【研】龙脑【研各一分】甘草【生用三分】
　　右为细末糯米和丸如鸡头实大每一丸含化不计时
　　犀角散
　　生犀角屑　参【去芦】升麻　生黄耆【去芦切】麦门冬【去心】生粉草　当归【酒浸去芦焙各一两】大黄【防炒二两】赤芍药【一两】
