<!-- { "loadSidebar": true } -->
　　右为粗末每服三钱水一盏半煎至七分去滓温服无时
　　龙胆煎　治喉肿疮并口疮
　　龙胆　黄连【去须】升麻【去土】黄蘖【去皮蜜炒】苦竹叶【切】槐白皮　大青【各一两】酥【半合】白蜜【半合】
　　右细剉七味如麻豆以水三升半煮取七合绞去滓内蜜及酥再煎五六沸每服一匙头含化咽津日可五六服瘥
　　桃红散【出王氏博济方】　治喉中生疮肿赤紫色者咽嗌痛咽物有妨
　　金箔【十片】银箔【十片】丹砂【研】马牙硝【研】甘草【炙捣末各一两】铅白霜【研少许】凝水石【四两】太隂精石【二两二味捣碎入一合子内煆令通赤取出黄土内埋一宿】
　　右研每服一字甘草调下如要丸以稀糯米粥和为丸如豌豆大含化咽津
　　琥珀犀角膏　治咽喉口舌生疮
　　真琥珀【研】生犀角屑【各一钱重】辰砂【研】茯神【去木各二钱并去皮】真脑子【研一字】人参【去芦】酸枣仁【去皮研二钱】
　　右人参茯神犀角为细末入乳鉢内别研药味和匀用炼蜜捜为膏子以瓮瓶収贮其疾作每服一弹子大以麦门冬去心浓煎汤化服一日连进五服取効
　　利膈汤　治脾肺有热虚烦上壅咽喉生疮
　　鸡苏叶　防风　荆芥穗　桔梗　人参　牛蒡子【隔纸炒】甘草【各一两】
　　右为末每服二钱沸汤防服如咽喉口疮甚者加僵蚕一两
　　地黄汤　治咽喉中生疮唾血不下食
　　生地黄【细切一两半】竹茹　参　鸡苏苖【各一两】赤茯苓【去黒皮】升麻　麦门冬【去心焙各一两半】
　　右除地黄外粗捣筛入地黄拌匀每服三钱匕以水一盏煎至五分去滓温服食后临卧如不能多服细细咽含
　　白药丸　治喉中有疮欬嗽
　　白药子　参　射干　甘草【炙】桔梗【炒各半两】
　　右捣罗为末炼蜜为丸如弹子大绵裹含化咽津
　　牛黄金露丸　治风壅毒气上攻咽喉舌頬肿痛生疮噎闷化涎解燥
　　牛黄【研】龙脑【研各一钱】人参末【二两】甘草【生为末半两】甜硝【研半两】丹砂【研水飞一两】
　　右研细以輭糯米饭为丸如鸡头实大每服一丸含化咽津
　　救命散　治脾胃热上攻心肺咽喉有疮并纒喉风大黄【剉炒】黄连【去须】白僵蚕【直者炒】甘草【生各半两】腻粉【三钱匕】五倍子【一分】
　　右为细散每服一黍大用以竹筒子吹吸小儿以竹筒吹之如余毒攻心肺咽有疮用孩儿妳汁调药一匙以鸡翎探之呕生不呕者死
　　治咽喉疮肿双乳鵞喉疳热毒方
　　龙脑【一字】薄荷叶【五钱】大黄【生二钱半】甘草【一钱炒】盆硝【半钱】蒲黄【生用净者一钱】
　　右为细末每服少许吹咽喉内噙化忌生葱蒜姜胡椒
　　干地黄散【出圣惠方】　治咽喉内生疮唾血不下食宜服生干地黄【一两半】鸡苏苗【一两】赤茯苓【一两】麦门冬【一两半去心焙】参【一两】甘草【半两生剉】
　　右为散每服三钱水一盏入竹茹一分煎至六分去滓不计时温服
　　治咽喉内热毒所攻生疮肿痛宜服此方【出圣惠方】
　　牛蒡子【一两防炒】干浮萍草【半两】川升麻【半两】参【半两】黄蘖【半两剉】甘草【半两生剉】
　　右为末炼蜜和丸如弹子大含一丸咽津
　　治热病口烂咽喉生疮水浆不得入膏
　　当归　射干　升麻【各一两】附子【半两】白蜜【四两】
　　右防咀以猪脂四两先煎镕成膏下着地勿令大热内诸药防火煎令附子色黄药成绞去滓内蜜复上火一两沸令相得置器中令凝取如杏仁大含之日四五遍輙咽之
　　小硼砂散　治咽喉肿生疮疼痛
　　硼砂　马牙硝【各三钱】桔梗　甘草　薄荷【各一两】
　　右为细末干掺咽中
　　蔷薇根引　治喉咽生疮连舌頬痛不可忍者
　　蔷薇根皮【一两】升麻【三分】生干地黄　黄蘖【各半两】铅白霜【研一钱】
　　右捣罗为末入铅霜研匀每服二钱匕水一盏入蜜半匙煎至七分稍通口热潄咽嗌吐之即令及时用药末掺疮上
　　升麻汤　治咽喉生疮
　　升麻【剉】甘草【炙】石膏【研】牡丹皮【各一两】
　　右麄捣筛每服三钱匕以水一盏煎至六分去滓不拘时细细温服
　　黄连汤　治喉中生疮乆患疾劳不下食日渐羸瘦
　　黄连【去须半两】豉【半两】薤白【切四茎】猪胆【半个】
　　右先以童子小便八合煎黄连豉薤白取四合去滓下猪胆煎至三合空腹顿服每隔日依法再服
　　治咽喉内生疮疼痛依用此方【一名黄丹煎出圣惠方】
　　龙脑【二钱细研】蜜【八钱】黄丹【二两】麝香【二钱细研】
　　右先于银锅内化蜜用绵滤过再于锅中以慢火煎次下黄丹煎成膏冷热得所内龙脑射香搅匀入于磁盒中盛每服一丸如杏仁大绵裹含咽津
　　杏仁丸【一名口疮煎】　治咽喉及舌生疮烂
　　杏仁【汤浸去皮炎双仁半两研】黄连【去须为末】甘草【炙为末各一分】
　　右麄研和匀绵褁如枣大含之瘥一方以蜜丸
　　疗口中塞及咽喉不利生疮口燥膏方
　　猪膏【一斤】白蜜【一斤】黄连【一两】
　　右合煎去滓冷搅相得含如半枣日四五度
　　麦门冬丸　治虚热上攻脾肺有热咽喉生疮
　　麦门冬【一两】黄连【半两】
　　右为末用蜜丸如梧桐子大每服三十丸门冬汤下食前
　　千金地黄丸　治证同前
　　黄连【四两末】生地黄【半斤取汁和连日干】
　　右为末蜜丸如梧桐子大每服三十丸门冬汤下以地黄汁为丸亦可
　　合口疮方【出危氏方】
　　滑石　黄丹【各等分】
　　右为末防疮効仍用黄耆一两二钱甘草一两二钱为散煎服妙
　　治喉中疮肿方【出肘后方】
　　蒲州胆矾【一钱】葱须【隂炙者二钱】
　　右为末研匀一字入竹管内吹病处
　　治咽中疮肿方【永类铃方】
　　萆麻子【一枚去皮】朴硝【一钱】
　　右同研新汲水作一服连进二三服効
　　治咽喉及舌生疮烂方
　　白矾【熬冷汁尽二两】黄连【去须一分】
　　右为末每服一钱匕绵裹含化咽津瘥
　　治连月饮酒咽喉烂舌上生疮
　　大麻仁【一升】黄蘖【二两】
　　右为细末炼蜜为丸如鸡头大每服一粒含化
　　咽喉生疮冷闭声不出者【出危氏方】
　　秘传降气汤去陈皮加黄芩煎仍于喉下咽管口炙三壮即愈
　　硼砂散【出御药院方】　治心脾风毒热所发咽喉生疮肿疼痛或子舌胀或木舌胀舌肿至肿闷塞水浆不下南参　贯众　白茯苓【去皮】缩砂仁　滑石【研】荆芥穂　甘草【生用】山豆根　青黛【研各半两】硼砂【研三两】蒲黄　薄荷叶【各一两】寒水石【烧过研三两半】
　　右为细末入研药每服半钱新汲水调下或诸舌胀掺在舌上咽津无妨不计时
　　龙脑散【出仁存方】　治咽喉肿頬舌生疮
　　朴硝【一两】甘草　龙脑　薄荷【各半两】
　　右为末咽中生疮竹筒吹入口疮用井花水调潄
　　胆矾散　防疮
　　胆矾【一钱飞过】硇硝【二钱】
　　右为细末肿处立穿穿则用合疮口药
　　南星散　掺药
　　绛矾【煆】牙硝【飞】南星　薄荷
　　右各两多少为细末水温手防药肿掺重处须用力掺之至痛无害然后服药
　　半夏涂药
　　半夏　南星　白僵蚕
　　右各用一钱用巴豆七粒去皮油合前药细研用少许生姜自然汁调涂外面肿处
　　咽喉生疮
　　取杏仁去皮炒令赤和桂末研如泥绵裹如指头大含之
　　治喉中及口舌生疮烂
　　用酒渍蓑荷根半日含潄其汁瘥
　　治喉肿疮方【出千金翼】
　　含荆沥稍稍咽之
　　尸咽喉
　　夫道家服药务先去三虫者以其为人害也尸咽之病一本于此腹中虫上蚀咽喉能令生疮或痛如痒如防之候者是也善摄生者倘未能除去亦当服药治之勿使妄动则善矣
　　方
　　黄蘖汤　治尸咽喉闭塞出疮及干呕头痛食不下黄蘖【去粗皮炙半两】升麻　木通【剉各一两】竹茹【三分】麦门冬【去心焙一两半】参【一两】前胡【去芦头】大青【各三分】
　　右麄捣筛每服三钱匕水一盏煎至七分去滓入芒硝末一钱搅令匀温服如鼻中有疮以地黄汁少许滴于鼻中三五服不计时要通利加芒硝不欲利去之
　　金露丸　治尸咽喉风热毒气上攻咽中痒痛
　　硃砂【一钱】白矾【一分生用】甘草【半两捣罗为末】铅霜【一钱】射香【一钱】太隂精【一分】蛇蜕皮【三条全者去头以皂荚水浸一时复曝干炒黄】
　　右都研令匀炼蜜和丸如荚子大每于食后及夜卧时用薄绵裹一丸含化咽津
　　治尸咽喉痒痛语声不出宜服此方
　　五倍子【半两】黄蘖【半两剉】川升麻【三分】甘草【一分炙防赤剉】射干【半两】
　　右为散每服三钱水一盏煎至四分去滓不计时温服
　　蛇蜕散　治咽喉疼痛
　　蛇蜕皮　白梅肉　甘草【生用各一分】恶实【半两炒】
　　右为散每用绵裹一钱匕汤浸润含化咽津不计时服
　　治尸咽喉痛方
　　杏仁【汤浸去皮尖双仁炒】桂【去粗皮各二两】芜荑仁【一两】榧实【去皮半两】
　　右为末炼蜜为丸如弹子大含化咽津消尽再用日二三服
　　一捻金散　治尸咽喉及走马喉闭或脑内生痈
　　雄黄【研】藜芦　猪牙皂角【去皮并子各一两】
　　右为散先含水一口用药一米许搐鼻内即吐出水少时効
　　杏仁散　治尸咽喉内痛欲失声
　　杏仁【汤浸去皮尖双　炒】桂【去粗皮各二两】芜荑仁【炒一两】
　　右为散每服三钱匕绵裹含化咽津消尽再用日三五服
　　治尸咽喉痒痛
　　射干【一两】蔷薇根皮【一两】甘草【半两炙防赤剉】
　　右为散每服三钱水一盏煎至六分去滓不计时温服
　　治尸咽方
　　用烧履鼻防为灰暖水服之
　　治咽喉中痛痒吐之不出咽之不下似得蛊毒方用生姜含口中自差
　　又方
　　用青布裹麻黄烧筩盛烟吹喉中
　　治尸咽方
　　用烧麻子脂服之
　　治飞尸逰蛊中有物含吞不出方
　　用蚺蛇肉作脍食之
　　狗咽论
　　夫狗咽者喉中忽觉结塞不通如喉痹状是也隂阳之气出于肺循喉咙而上下若风毒热气客于喉间气结蕴积而生热故有结塞之俗云此疾由误咽毛而致其治法亦有将饭与狗分食取瘥者禳去之法也
　　方
　　昆布丸　治咽喉中壅闷气塞不通状如喉痹者昆布【洗去咸味一两】诃梨勒皮【二两】防榔【剉一两】松萝　干姜【炮制剉】桂【去粗皮各一两】海藻【洗去咸味一两】木通【剉二两】
　　右为末炼蜜为丸如梧桐子大每服酒温下二十丸食后临卧服
　　马牙硝煎　治狗咽气塞肿痛气欲絶者
　　马牙硝　木通【剉】升麻　瞿麦穗　犀角屑　马蔺子【各一两半】射干　参【各一两】
　　右细剉以水五盏煎至一盏半去滓下白蜜二两再煎成膏每服一匙头含化咽津
　　参散　治狗咽气塞
