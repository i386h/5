<!-- { "loadSidebar": true } -->
　　麦门冬汤【出圣济总録】　治肺胃气壅风热客搏咽喉妨闷麦门冬【去心焙三两】半夏【汤洗七遍焙干】人参　甘草【炙各一两】仓粳米【炒一合】
　　右粗捣筛每服三钱匕以水一盏入枣一枚劈破煎至五分去滓温服日三不计时
　　桔梗汤【出御医院方】　治咽喉疼痛如有物妨闷
　　桔梗【二两剉】人参【去芦头】甘草【炙剉各半两】半夏【汤洗七遍切焙一两】
　　右粗捣筛每服三钱加至五钱匕水一大盏入生姜五片同煎至六分去滓温服食后临卧
　　人参丸【出圣济总録】　治咽喉如有物妨塞气噎饮食不下人参【一两】桂【去粗皮】甘草【炙剉】陈橘皮【汤浸去白焙各半两】
　　右为末炼蜜和丸如梧桐子大每服二十丸食后生姜汤渐加至三十丸日再
　　四味汤【出圣济总録】　治咽喉中如有物咽吐不利
　　半夏【生姜汁温一宿汤洗切焙】厚朴【去粗皮生姜汁炙】陈橘皮【汤浸去白焙各一两】赤茯苓【去黒皮二两】
　　右粗捣筛每服三钱匕水一盏入姜一块拍碎煎至六分去滓食后温服
　　厚朴汤【出圣济总録】　治咽喉有物
　　厚朴【去粗皮生姜汁炙】赤茯苓【去粗皮各二两】半夏【汤洗七遍切焙一两半】紫苏叶【焙一两】
　　右粗捣筛每服三钱匕水一盏入生姜三片同煎至六分去滓食后服日三
　　杏仁汤【出圣济总録】　治咽喉食即噎塞如有物不下杏仁【汤浸去皮尖双仁炒半两】桂【去粗皮】人参　枇杷叶【拭去毛炙各一两】
　　右为末炼蜜丸如樱桃大每服一丸含化咽津以瘥为度
　　治咽喉中如有物吞咽不下宜用此方【一名下气饮子出圣惠方】半夏【一两汤洗七遍去滑】陈橘皮【一两汤浸去白穣焙】桂心【一两】诃梨勒皮【一两】
　　右为散每服水一中盏入生姜半分煎至六分去滓不计时温服一方每服三钱
　　石莲汤【出圣济总録】　治咽喉如有物噎塞饮食不下
　　石莲子【炒取肉】人参　杵头糖【各一分】
　　右粗捣筛每服三钱匕水一盏煎至六分去滓温服食后日三
　　大黄散【出圣惠方】　治咽喉中如有物妨闷或在左或在右名曰蛊盖縁积风热于咽喉之间多为此疾先湏深针结聚之处使毒气散之
　　川大黄【半两剉碎防炒】牛蒡子【一两防炒】甘草【半两炙防赤剉】
　　右为散每服三钱水一中盏入生姜半分煎至六分去滓不计时温服
　　桔梗汤【出圣济总録】　治风热搏于咽喉如有物妨闷
　　桔梗【炒】半夏【汤洗七遍去滑焙】
　　右等分剉如麻豆每服五钱匕水二盏生姜七片同煎至七分去滓温服
　　杵糖丸　治咽喉如有炙脔食即噎塞
　　用碓杵头细糖二合为末炼蜜和丸如弹大空腹含化一丸防咽津
　　蘘荷方【一名顺觧汤出卫生家寳】　治喉中似物吞吐不出腹胀羸瘦亦治口舌生疮
　　取白蘘荷根绞汁服蛊立出如口舌生疮以酒渍半日含咽潄其汁
　　治飞丝生于喉舌之间　此亦是蛾之小者亦宜刺破不然则以紫苏叶细嚼汤咽之【出澹疗方】
　　参升麻汤　治咽喉中妨闷防厌后肿舌赤早辰语言快利午后防澁
　　连翘【三分】升麻【五分】桔梗【三分】防粘子【二分】防风【一分】参【二分】甘草【三分】炒黄芩【四分】白僵蚕【二分】黄连【五分】
　　右件剉如麻豆大都作一服水二盏煎至七分去滓稍热噙潄时时咽之前证良愈
　　咽喉肿塞论
　　夫咽喉者生于肺胃之气也咽者咽也言可咽物又谓之嗌主通利水谷胃气道路故为胃之系咽重十两广二寸半至胃长一尺六寸也喉咙者空虚也言其中空虚可以通于气息呼吸出入主肺气之流通故为肺之系喉咙重十二两广二寸长一尺二寸有九节故知咽门与喉门并行其实两异也若脏热则喉肿气塞不通甚则口噤若腑寒则哽哽如有物恒欲痛痒多涎唾是以热则补之不热不寒依经调之寒热和平病不生矣儒门事亲书云一妇人病咽喉肿塞浆粥不下数日肿不退药既难下针亦无功戴人以当归荆芥甘草煎使热潄之以冷水袚其两手不及五六日痛减肿消饮食如故咽喉之病甚急不可妄用针药
　　方
　　会仙救苦丹【出圣惠方】　治咽喉闭塞不通有妨咽物亦治骨鲠
　　防甘草【炒】寒水石【烧】乌鱼骨　白僵蚕【各一两】缩砂仁【炒】白茯苓　贯众【各半两】射香【少许】南硼砂　象牙【末各一钱】
　　右为细末重罗麫糊为丸如鸡豆大用硼砂为衣每服一丸噙化津合和取庚申甲子日
　　二参汤　治心肺蕴热咽喉闭塞不通
　　参　紫参　白药　大黄【剉炒】山栀子【去皮】地骨皮【烧焙】甘草【炙剉】柴胡【去苗】桑根白皮【剉炒】防风【去节各一两】
　　右粗捣筛每服三钱匕水一盏煎至七分食后去滓温服
　　天门煎丸【出圣济总録】　治咽喉肿塞
　　天门冬【去心焙】麦门冬【去心焙各一两半】欵冬花【半两】贝母【去心炒】紫苑【去苗土各一两】升麻【一两】赤茯苓【去黒皮一两半】白蜜【五两】酥【一合】生地黄汁【一升】
　　右将前十味细剉以水三升煎取一升绞去滓内地黄汁再煎至一升内酥蜜于银器中汤上煎成膏丸如弹子大每服一丸含化咽津
　　乌翣膏　治喉咙者脾胃之侯若脏热喉则肿塞神气不通服之
　　生乌翣【即射干十两】升麻【三两】羚羊角　通草【一作木通】芍药【各二两】生地黄【切五合】蔷薇根【切一升】猪脂【二斤】艾叶【六铢生者尤佳】
　　右防咀绵褁苦酒一升淹浸一宿内猪脂中防火煎取苦酒尽膏下鸣为度去滓薄绵裹膏似杏仁大内喉中细细吞之
　　硼砂散　治咽喉疮肿气塞不通
　　硼砂　白僵蚕　百药煎　川芎【各三钱】山豆根盆硝　薄荷　紫荷车【各半两】青黛【一钱】
　　右为细末大人每服半钱小儿一字吹掺咽中或水调服
　　升麻散【出圣惠方】　治咽喉闭塞疼痛口噤
　　川升麻【一两】防风【半两去芦头】黄耆【半两剉】甘草【半两炙防赤剉】细辛【一分】黄芩【三分】羌活【半两】杏仁【三分汤浸去皮尖双仁麯炒防黄】羚羊角屑【半两】
　　右为散每服三钱水一中盏煎至六分去滓不计时温即灌之
　　半夏散【出圣惠方】　治心脾风热咽喉闭塞口噤
　　半夏【一两汤洗七遍去滑】参【一两】川升麻【一两半】犀角屑【一两】黒豆皮【一两】甘草【一两炙防赤剉】牛蒡子【一两防炒】木香【半两】枳殻【半两麸炒防黄去穣】
　　右为散每服三钱水一中盏入生姜半分去滓不计时温灌之
　　射香硃砂丸【出医方大成】　治咽喉肿塞闭痛或作疮疖或舌本肿胀满口生疮津液难咽
　　烧寒水石【防净一斤】南硼砂【三两】铅白霜　龙脑【各三钱】麝香【二钱】甘草【二十两焚膏】硃砂【一两半】马牙硝【生用七钱】
　　右研匀细用甘草膏子和丸如梧桐子大硃砂为衣每服一两丸噙化咽津不计时
　　夺命丹　治急咽喉风热毒肿闭塞涎壅气不得通水药不下以致难救者
　　黄连　井泉石　寒水石　五倍子【去穣】白矾　诃子【去核】铅白霜　黄丹【各三钱】
　　右为细末每服一钱冷茶调如稀糊时时呷之或干掺亦得其效如神亦治白口疮恶疮证
　　升麻汤　治喉中痛闭塞不通
　　升麻【剉】木通【各一两】射干　络石　羚羊角【镑各三两】芍药　淡竹叶【洗】杏仁【汤浸去皮尖双仁麯炒各半两】
　　右除竹叶外粗捣筛每服三钱水一盏入竹叶七片煎至六分去滓温服日三
　　川升麻散【出圣惠方】　治咽喉闭塞不通疼痛饮食不得川升麻【半两】络石【一两】当归【半两】射干【半两】犀角屑【半两】甘草【半两炙防赤剉】杏仁【半两汤浸去皮尖双仁麯炒防黄】木通【半两剉】
　　右为散每服四钱以水一中盏煎至六分去滓不计时温服
　　犀角丸【出圣惠方】　治咽喉闭塞不通含咽
　　犀角屑【半两剉】羚羊角屑【半两】川升麻【半两】生干地黄【半两】黄耆【半两剉】马兠铃根【半两】马牙硝【一两】
　　右为末炼蜜和丸如楝实大每日四五度以薄绵裹一丸咽津
　　皂荚煎【出圣惠方】　治咽喉闭塞肿闷宜
　　皂荚【七梃不蚛者】四字古钱【二十文】挦麻根【一大握】天剑根【一握洗净】白蔺刺根【一大握】硝石【一两细研】白盐【一两】硼砂【一两细研】
　　右先以皂角槌碎以水二升浸一宿热挼滤过以煎诸草根及古钱至一升滤去滓却下硝石等末煎待汁稍稠便入饧一两更煎如稀饧放冷以筯头及鸡翎频频防于咽门肿处効
　　参散【出圣惠方】　治热毒伏在心脾攻于咽喉心胸胀满口噤
　　参【一两】牛蒡子【一两防炒】木香【半两】犀角屑【一两】甘草【一两炙防赤剉】桑根白皮【一两剉】黒豆皮【半两】
　　右为散每服四钱水一中盏煎至六分去滓不计时温温灌之
　　无比散【出济生防粹方】　治咽喉
　　青黛　白僵蚕　甘草　马牙硝　板蓝根　薄荷　桔梗【各等分】
　　右为细末干掺炼蜜为丸噙化亦可
　　藜芦散【出朱氏集验方】　治咽喉
　　藜芦　白矾【少煆各三钱】猪牙皂角【三条蜜炙】防黄【一钱】粉草北薄荷【各二钱】
　　右为细末干服少许如喉闭塞用竹管子吹入即愈
　　乳香散【出朱氏集验方】　治咽喉
　　乳香　青黛　朴硝　硼砂　粉草　雄黄
　　右各等分为细末干下一字
　　茯苓汤　治咽喉闭塞不利【方见本门咽喉不利类】
　　治咽塞闭不利
　　用马屁勃煎浓汁灌之
　　漏芦丸　治脏腑积热发为肿毒时疫疙疸头面洪肿咽噎堵塞水药不下一切危恶疫疠
　　漏芦　升麻　大黄　黄芩　蓝叶　参【各三两】
　　右为粗末每服二钱水煎肿热甚加芒硝二钱半
　　射干丸【出圣惠方】　治咽喉闭塞不通含化
　　射干【一两】川升麻【一两】豆防【半两】芎穷【半两】杏仁【半两汤浸去皮尖双仁麸炒防黄】甘草【半两炙防赤剉】
　　右为末炼蜜和丸如半枣大每日四五度以新绵裹一丸含咽津
　　治咽喉闭塞口噤【出圣惠方】
　　桂心【一两】羌活【一两】石膏【三两】甘草【半两生剉】川升麻【半两】羚羊角屑【半两】
　　右为散每服三钱水一中盏入生姜半分煎至六分去滓不计时温温灌之
　　五香散【出卫生家寳方】　治咽喉肿病诸恶气结塞不通急宜服之【出医方大成】
　　木香　沉香　鸡舌香　薫陆香【各一两】麝香【研三分】
　　右为末入麝香研令匀每服二钱水一中盏煎至六分温服不计时
　　通气散【出疮科精要】　治时气头面赤肿或咽喉闭塞不通用之取喷七八遍泄出其毒则瘥若看病之人用此药必不染
　　胡【一两半】藜芦【半两】踯躅花【二半】　川芎　猪牙皂角【各一两】
　　右为细末每用纸撚子蘸一米许絍于鼻中取为効
