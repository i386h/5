<!-- { "loadSidebar": true } -->
　　生甘草　生白矾
　　右等分为末每服半钱入口中咽下亦治喉闭立効
　　治咽喉肿痛
　　生矾　铜緑
　　右为末以铜緑少许左邉肿用右手拇指顶蘸药之右邉用左手拇指防甚则针少阳穴在手大拇指甲外角邉左邉肿针右穴右针左穴仍掺药
　　白药散【出直指方】　治喉中热塞肿痛散血消痰
　　白药　朴硝【各等分】
　　右为末以小管吹入喉
　　蛇蜕散【出圣惠方】　治咽喉肿痛咽物不得
　　蛇蜕皮【一条烧令烟尽】马勃【一分】
　　右捣罗为散每服一钱匕以绵裹徐徐咽津立瘥
　　丹砂散　治咽喉肿痛咽物妨闷
　　丹砂【一分研水飞】芒硝【一两半研】
　　右研用每服一字时时吹入喉中
　　龙脑丸【出圣惠方】　治咽喉肿痛立効
　　龙脑【一分】白药【一两捣罗为末】
　　右研令匀炼蜜和丸如鸡头实大常含一丸咽津
　　治咽喉内卒肿痛【出圣惠方】
　　马兠铃散根【一两】甘草【一分生剉】
　　右为散每用二钱以水一中盏煎至六分去滓不计时温服
　　治咽喉颈外肿及咽干痛方【出圣惠方】
　　生黒豆黄【一合】蜀葵心【一合】
　　右入少塩同捣为膏傅肿上日三两度瘥
　　又方【出圣惠方】
　　牛蒡子【三两捣碎】塩【二两】
　　右炒令熟熨喉上立効
　　如圣汤【一名甘桔汤出直指方】　治风热毒气上攻咽喉痹肿塞妨闷及肺壅咳嗽咯唾浓血胸满振塞咽干口渇时出浊沫气息腥臭乆吐脓状如米粥又治伤寒咽喉桔梗【一两炒】甘草【剉二两炒】
　　右为粗末每服二钱水一盏煎至七分温服小儿时时呷服食后临卧一方有荆芥穗
　　乳香汤　治肐咽喉肿痛
　　大黄　甘草【各一两】
　　右为末每服四钱水一盏半煎六分去滓化乳香一字温服不拘时
　　治喉肿痛【出卫生家寳一名吹喉散】
　　朴硝【四两另研】甘草【一寸生末一两】
　　右为末每以半钱干掺喉中肿甚者吹以竹筒吹入喉中为佳
　　治咽喉肿痛方【一名消壅祛毒散出百一选方】
　　用山豆根洗净新水浸少时每用一块入口中咽下苦汁少顷痛亦止未愈更一二块一方作末子每用半钱干掺舌上细细咽津
　　如圣散【一名僵蚕散出百一选方】　治喉肿痛
　　用白僵蚕直者不拘多少为末以生姜自然汁调服一钱匕吴内翰幵备急方云余尝苦此用之甚効葛彦恢提举闽中曾患喉痹吴八主簿用此治之即安一方调下二钱未通半时许再服立通吐出顽涎别将大黄一块慢火炮熟打扑尽灰如一米厚切片以两指大片口内含汁咽之一食顷再换一片含至三片即止或患人含不得乆自咽不下即扶持起靠斜仰坐令人呷药在口以笔管注入鼻中男左女右注药讫湏防吐涎不止即扶起恐吐自鼻中出也吐了含咽大黄如前法【大能救人无不騐】
　　治喉肿痛饮食不可入者
　　用猪牙皂角一梃去黒皮并核米醋浸炭火上炙令干再浸再炙七遍黄色则止莫令大焦为细末每用少许以管吹入喉内吐出痰涎即止
　　又方
　　用蛇牀子三四撮入小花瓶内用火一块入瓶内烧之即用笔管入瓶内用口吸咽吐痰出即止
　　又方
　　用野尘葱一枝独生者槌碎用白绢包防以酸米醋一大碗煎干冷取着牙外牙根即止使药味入喉立便吐出痰涎
　　又方　治喉肿痛
　　用直僵蚕白梅不拘多少研为末入米醋少许和蚕末含化须防所肿即破矣
　　治伤寒毒攻咽喉肿方
　　用真防如甲大内口中嚼汁咽之自寛
　　治喉中肿痛不得饮食【出肘后方】
　　用烧笔头灰将饮下方寸匕
　　治壅热咽喉肿痛方
　　用百两金一寸含之咽津
　　治咽喉肿痛方
　　用都管草根切片含之立愈
　　治咽喉肿痛语言不出【出海上名方】
　　用硼砂碾细竹筒吹入喉内其痛自定
　　治卒风咽肿面肿方
　　用杏仁末和鸡子黄更捣傅上干复易之七八度若肿汁出煮醋和伏龙肝傅干更易之
　　又方
　　用含上好醋口舌有疮亦佳
　　鹤顶丹　治大人小儿咽喉肿疮
　　用甜硝四两炒过研细先掘地作坑子揩净入甜硝在内一时辰出火毒取出入熟甘草末半两麝香生龙脑各一钱硼砂二钱半马牙硝一两丹砂一钱半一处细研滴水丸如鸡豆大每服一丸含化咽津小儿只作散新汲水调下半钱匕
　　治咽喉卒肿不下食方【出圣惠方】
　　取鲩鱼胆滴喉中如喉咙痛以胆涂喉咙外痛处极妙
　　治咽喉卒肿痛不下食方
　　用附子半枚生捣细罗为散用竹管吹入喉中
　　治咽喉卒肿痛不下食方【出圣惠方】
　　用生地龙十四枚捣烂涂喉外帛繋之兼治痈发喉中一方取地龙一条着塩淹令化为水蜜少许调匀服之
　　治咽喉卒肿痛不下食方
　　用白麫不计多少以苦酒和涂喉外肿处
　　治咽喉卒肿食饮不通【出肘后方】
　　用黄蘗捣傅肿上冷复易之用苦酒和末亦可服
　　捣薤膏【出圣惠方】　治咽喉卒肿食饮不通
　　用薤一握烂捣醋和傅肿上冷复易佳一方用根炒捣贴肿处以帛系之
　　治咽喉内卒肿痛【出圣惠方】
　　用商陆根烂捣防炒帛裹熨之冷即易之立愈
　　治咽喉颈外肿及咽干痛方【出圣惠方】
　　用皂荚炙黄焦去皮捣罗为末水调傅之
　　治风毒咽水不下
　　用水服莨菪子末二钱匕神良
　　又方
　　用煮桃皮汁三升服
　　硼砂散　治咽喉肿疼痛
　　硼砂　甘草【剉一分】马牙硝　人参【各半两】
　　右为细散每服半钱匕含化咽津不拘时
　　防风散【出危氏方】　虚者少用实者多用
　　防风【去芦一两】羗活　黄药子　白药子【蜜炙】僵【炒】硼砂　大黄【纸褁煨令香熟】荆芥　细辛　川芎　红豆郁金　山豆根　甘草【已上各五钱】牙硝【二钱】薄荷叶
　　右为末研薄荷汁同蜜少许调药服之
　　治咽肿痛至危困
　　以手用力拔顶心发立通无发者撮顶心皮即安之刘大夫得此方未试忽一日苦咽痛不能言亟去其巾乃患酒即以意令人用力撮其顶心皮遂安【出百一选方】
　　射干膏【一名乌翣膏】　治喉肿热塞不通脾热上冲【方见本门咽喉肿塞类】
　　绛雪散【一名代针散】　治男女长幼咽喉肿气息难通【方见夲类后代针散】
　　杏仁丸　治咽喉噎塞咳嗽【方见本门语音不出类】
　　治喉卒肿不下食【出经騐良方】
　　以薤一把捣熬傅之冷则易之
　　治卒咽痛
　　烧炊箅一枝浆水服方寸匕
　　发声散　治咽痛有妨咽物咽物则防痛不宜寒凉药过泄之此妨闷非热也
　　【去穰】白僵蚕【半两防炒】桔梗【新白者七钱半炒】甘草【二钱炒】
　　右件为细末每用少许干掺咽喉中大肿痛左右有红或只一边筋紫大米水难下用此散一钱朴硝一钱匕和匀干掺喉中咽津如喉中赤肿或有小白头疮用前药一钱匕白矾细研作粉半钱匕和匀干掺
　　通闗散　治一切咽喉危疾
　　盆砂　甘草　蒲黄　白僵蚕　青黛【已上并等分生用】
　　右为细末每用一字干掺在舌上咽津
　　鈆霜散　治咽喉肿痛清凉咽膈
　　南硼砂　柿霜　糖霜　鈆白霜
　　右件各等分为细末每服半钱遂旋掺咽下食后
　　菖蒲大丸　治风热壅盛咽嗌肿痛语音嘶嗄咽物艰难常服清上焦发音声
　　水菖蒲　白术【各一两】防风【去芦头】川芎【各半两】甘草【炙】桔梗【去芦头防炒各二两】木通【半两】肉桂【去粗皮二钱半】杏仁【半两汤浸去皮尖细研以竹纸包压去油取霜】缩砂仁【二钱半】薄荷叶【去土取末十两】
　　右为细末次入杏霜薄荷叶末研匀炼蜜为丸每一两作一十丸每服一丸含化咽津食后一方无木通
　　犀角散　治上焦壅热咽膈肿疼不利
　　鼠粘子【一两铫子内以文武火隔纸炒令香为度】甘草【一分】荆芥【半两】
　　右件三味同为细末每服一钱水三分一盏煎令沸去滓温服大调胸膈
　　治丈夫妇人喉咙肿痛饮食不下喘息不通头项俱肿命欲临死宜服此返魂散量病势大小使药轻吹吹重则人闷絶
　　硝石　牵牛【各一两】半夏【三分】僵【去须】天南星【各一两】
　　右为细末以旧笔管盛吹在痛处停片时吐出涎后喘息已通即便住药若气未通肿气未消未破更进吹一钱半待气通即住若未通加药吹之以气通为度若喉中喘息已通更修合后方吃
　　麻黄　荆芥穗　活　牡丹皮【去心】射干　僵蚕【去丝】连翘　硝石【各一分】大黄　牵牛【各半两】半夏【三铢】
　　右为细末用白麫些少和滚熟水丸如梧桐子大食后葱汤下五十丸只作散子吃每服三钱水一盏三分煎一两沸食后和滓吃若吃时吐逆即浓煎去滓吃一两盏只以通取转为度
　　桔梗汤　治咽肿防觉痛声破
　　麻黄【半钱不去节】桔梗【一钱】当归【一分】黄芩【三分】白僵蚕【一分】马屁勃　桂枝【少许】
　　右件剉如麻豆大都作一服水二大盏去滓稍热食后时时服之
　　治咽喉肿痛
　　用生艾尾研井花水朴硝噙咽津
　　治咽喉肿痛
　　百药煎【去黒心】硼砂　甘草　生白矾【等分】
　　右四味为细末每服一钱食后米饮调细细呷咽下
　　治咽喉肿痛
　　用山豆根磨醋噙出涎
　　又方
　　白矾【三钱】巴豆【三个去殻】
　　用炒白矾枯去巴豆只研矾为末调灌或防入喉中
　　黄芩汤　治喉咙肿疼口疮等疾
　　黄芩　荜拨
　　右等分为末煎汤漱口神効
　　龙脑丹砂丸　治喉肿痛连舌颊牙根赤肿心烦咽干多渇眠睡不穏
　　龙脑【研二钱】丹砂【研半两】人参　白茯苓【去黒皮各一两】羚羊角　犀角【镑】甘草【炙剉】升麻　恶实【炒各半两】麦门冬【去心炒一两半】马牙硝【研】黄药【各半两】
　　右为末再同和匀炼蜜丸如鸡豆大每服一丸含化咽津食后临卧
　　治咽喉间生肉层层相叠渐渐肿起不痛多日乃有窍子臭气自出遂退饮食用臭橘叶煎汤连服愈
　　治卒咽痛
　　悬木构烧末水服方寸匕日三
　　代针散【一名绛雪散】　治咽喉肿痛气息不通难下饮食硇砂【为君少许】白矾【为臣皂子大】牙硝【一分三两】硝石【四两】黄丹【半两】巴豆【六枚】
　　右用粗磁礶子一个先煨令热后次第渐渐下药巴豆逐个咬破后有火熖尽更入一个续入蛇退皮一条围之入五味以火养成汁后结硬乃成也每用少许以竹筒子吹在患处忌鸡犬及妇人见唯腊月合之
　　秘觧毒丸　治一切诸毒疮痍之疾咽喉肿痛贯众　山豆根　黄药子　牙硝　寒水石　龙胆草　雄大豆　干葛　百药煎　紫河车　甘草节　薄荷　栀子　大黄　豆粉【各四两】加山茨菰二两大妙
　　右细末炼蜜为丸秤一两作十丸如前银箔为衣服
　　治喉咙疼
　　用木通煎汤服之或木通将含之咽津亦得
　　又方
　　用甘草煎汤去滓温服一盏日三服
　　治一切咽颔肿毒
　　右用蝉殻一两为末以猪胆汁和蜜调傅肿处即消
