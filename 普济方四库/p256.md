<!-- { "loadSidebar": true } -->
　　香白芷【大块不蚛者三两】贯众【捒净末一两】木蔺花【树生者一两】京墨【好者一钱】金星石　银星石【各半两】山豆根【去梗一两】水仙根【干者一两】木香【半两】乌芋【即荸荠干者一两】墨煤【净者一两】象牙硝玳瑁屑　犀角屑
　　右为末极细以头麫雪水做糊丸如龙眼大用苏叶为衣悬风吹处隂干如合时忌妇人孝子猫犬外人看见每用一丸含化
　　灵砂散【出圣济总録】　治物鲠寛喉
　　灵砂　丹砂　附子【去皮脐生用】铅丹　雄黄【各一分】芎防【半两】金箔【七片】巴豆【一粒去皮心取肉劈为十二叚每劈以口吹之研去油尽】
　　右研如粉若咽钱及鱼骨等在咽喉内每服一字先取萞麻子三枚去皮研汤半盏搅滤取汁调药服之便下
　　附子丸【出圣济总録】　治骨在喉中
　　附子【一枚炮制去皮脐】细辛【去苗叶】桂【去粗皮】陈橘皮【汤浸去白焙】青橘皮【汤浸去白焙各一两】硝石【一分】
　　右末炼蜜丸如皂角子大每含一丸咽津如两盏茶乆未应即用桂末煎汤助之其骨立出
　　磁石丸【出圣济总録】　治鱼鲠在喉中不出
　　磁石【煆醋淬研】陈橘皮【汤浸去白焙】浆水脚【多年者晒干炒紫色各一分】
　　右为散别用浆水脚和丸如芡实大每含一丸咽津一方有马勃无磁石浆水脚
　　矾灰散【出圣济总録】　治骨鲠在喉中不出
　　白矾　乌贼鱼骨【去甲】桂【去粗皮】陈橘皮【汤浸去白焙】浆水脚【多年者晒干炒紫色各一分】
　　右捣研同炒黑色冷细研为散每服一钱匕温水一盏调下仍益酒令醉以绵裹一钱匕含咽覆盖絍鼻喷即出
　　輭骨散【出圣济总録】　治咽喉诸鲠
　　赤茯苓【去黒皮】陈橘皮【汤浸去白焙各半两】甘草【炙剉】缩砂仁【各一分】
　　右为散每用二钱匕先掺口中次用新水一盏咽下
　　象牙丸【出圣济总録】　治骨鲠在喉中不出
　　象牙屑　乌贼鱼骨【去甲】砂糖【各一分】
　　右为末炼蜜和丸如皂子大绵裹含咽
　　栗皮丸【出圣济总録】　治诸骨鲠在喉中不出
　　栗子肉外皮【半两为末】乳香【研】鮎鱼肝【各一分】
　　右同研为丸如梧桐子大看骨逺近绵裹一丸水润外留线系吞之即钓出
　　玉错散【出圣济总録】　治一切骨鲠或竹木签刺喉中不下
　　箆麻【去殻一两】凝水石【研如粉二两】
　　右先研箆麻为膏旋入石末同研成散即止每服一捻置舌根深处以冷水咽之其鲠自然不见
　　桂香散【出圣济总録】　治鵞鸭及鸡骨鲠在喉中
　　桂【去粗皮半两】陈橘皮【汤浸去白焙一分】
　　右为散每服一钱匕绵裹含咽十度其骨輭渐消
　　二白散　治诸鲠
　　白芷　白敛【各一分】
　　右为散每服一钱匕水调下
　　半夏散　治鐡棘竹木鲠在喉中不下及刺在内中折不出
　　半夏【汤冼七遍】白敛【各三两】
　　右为散每服半钱匕酒调下日三半夏防入喉以生姜汁觧之立愈
　　半夏白芷散　治诸鲠
　　半夏【汤洗七遍】白芷【各半两】
　　右为散每服一钱匕水调下即呕出
　　诸鲠方【出圣惠方】
　　取鹿筋渍之令濡合而索之大如弹丸以线系之将筋端吞之入喉推至鲠处徐徐引之鲠着筋出一方用牛筋水浸之细劈亦可
　　又方
　　用竹箆刮令滑净线裹内喉中令至鲠处可进退引之鲠即随出
　　治骨鲠在喉众治不出【出圣惠方】
　　取饴糖丸如鸡子黄大吞之不去更吞渐大作丸可至十丸止一方服砂糖水
　　又方【出圣惠方】
　　用烧虎狼屎服之
　　又方【出圣惠方】
　　吞猪膏如鸡子大瘥止
　　治鱼骨鲠【出十便良方】
　　用楮桃叶研细取自然汁水调服
　　治骨鲠【出危氏方】
　　用橄防食之如无用核碾为末以急流水调服
　　治鲠【出经騐良方】
　　缩砂仁　甘草【等分】
　　治鱼鸡骨鲠【出危氏方】
　　用贯仲为末井花水调令浓大作一口慢慢吞便下用生者研细绞汁服尤妙一方煎浓汁一盏半分三服并进一咯而出　滁州蒋教授名南金频嵗因食鲤鱼玉蝉羮为肋所鲠凡治鲠药如象牙屑之属用之皆不効或者令服此药连进三剂至夜一咯而出戯云管仲之力也
　　治骨鲠【出医方集成】
　　用野苎根洗净捣烂如泥每用龙眼大如被鸡骨所伤以鸡汁化下如被鱼骨所伤以鱼汁化下
　　骨鲠
　　用寒食面收飞过四两包待五月五日加乌梅个个要好湿润用四十九个去核米醋浸一宿至午时打扫净室一所香烛时菓供养通灵忌猫犬生人勿令往来麫梅醋共一处石桕木杵捣捜匀丸如弹大线穿挂风内吹干如治病用醋浸线穿系于患处睡一宿立効
　　鲠骨方
　　细剉象牙末　去穰陈橘皮　沙糖调冷水　鐡也化为泥
　　又方
　　紫白玉簮根　重罗用一分　竹筒吹入去　不可近牙根
　　治鱼骨入喉方
　　用乆年朽桃枝竹根浓煎汤灌之立効
　　鳜胆煎【出徳生堂】　治一切骨鲠或竹木刺喉中不下用鳜鱼胆一味腊月取挂于北檐下干不可见日如有鱼鲠即取皂角子许以酒一合煎化呷若得通便吐骨随涎出未吐便饮温酒以吐为度又未出更煎一服无不出者此药应是鲠在脏腑中日乆疼痛黄瘦甚者服之皆出若卒无鳜鱼蠡鱼鲩鱼鲫鱼亦可惟有腊月收者最佳
　　治诸鱼骨鲠在喉中方【出肘后方】
　　用蜜不拘多少煎化乘热用绵一两蘸熨鲠处又以瓢炙热熨绵上未出再熨仍取皂角末少许吹鼻中即出一方用蜜匙抄稍服之
　　笱湏散【出十便良方】　治诸鱼鲠在喉中
　　用笱湏已捕鱼者烧灰研细每服一钱匕粥饮调下
　　獭骨方【出圣惠方】　治诸鱼骨鲠在喉中
　　用獭骨一片含　中咽津立下一方烧灰水调服又用于喉咙外爬之即下
　　鱼鳞散【出十便良方】　治诸鱼骨鲠在喉中
　　用鲤鱼皮鳞不拘多少烧灰研细四钱匕新汲水调下未出再服
　　鱼骨引方【出圣惠方】　治诸鱼骨鲠在喉中
　　用鱼骨一片潜令人将至鲠人被头勿令觉之即下或枕上亦可令謦欬即出
　　鸬鷀散【出圣惠方】　治诸鱼骨鲠在喉中
　　用鸬鷀毛翅十片烧灰研细每服一钱匕浓煎橘皮汤下或以绵裹含咽即下一方用屎末方寸匕又用粪水调涂咽喉外即出
　　鸡足散【出圣惠方】　治诸鱼鲠在喉中
　　用鸡足二枚烧灰研为散每服一钱匕酒调下立出温水调服亦可
　　艾蒿酒方【出圣济总録】　治诸鱼骨鲠在喉中及误吞铜钱用生艾蒿一握以水酒各一盏煎至八分去滓分温二服一方用水煮又方用缩砂煎汤调末下一方用艾蒿数升水酒共一斗煮取四升稍饮食良
　　蔷薇散【出圣惠方】　治诸鱼鲠在喉中
　　用蔷薇根不拘多少捣为散每服一钱匕水调下日三亦治折箭刺入膜囊不出及防瘘等疮患服之十日皆穿皮出効一方用蔷薇灰末方寸匕
　　百合散【出圣济总録】　治诸鱼骨鲠在喉中
　　用百合五两捣罗为散用蜜水调涂帛上匝项系之甚者不过三五次
　　鱼尾引方　治诸鱼骨鲠在喉中
　　用鱼尾一枚取置衣领中即瘥
　　立竹汤　治诸鱼鲠在喉中
　　取立死竹从地髙二尺以上刮去皮细劈如筭子三七茎用水二盏煎至七分去滓顿服一方取篱脚中朽竹去尽泥以手撚细蜜调丸如龙眼大以绵裹之含化其骨自消却去药虽咽下津些不妨
　　鹰灰散【出圣惠方】　治食肉鲠
　　用鹰粪烧灰细研为散每服一钱匕水调下虎狼雕粪皆可服之
　　虎骨散【出十便良方】　治诸兽骨鲠
　　用虎骨捣研细每服一钱匕水调下狸骨亦得
　　鸡翮散【出圣惠方】　治食鲠咽不下
　　用白雄鸡左右翅大毛各一枚就铜器中烧作灰每服一钱匕用米饮调下一方以水调服之取所食者骨左右反覆掷背后则下也
　　蝼蛄散【出肘后方】　治诸鲠并刺不出
　　用蝼蛄骨头一枚为散绵裹咽津勿令鲠人知若刺不出者以涂刺疮上自出耳
　　红椹咽方　治诸骨鲠在喉不出
　　用椹子红者不拘多少临时细嚼先只咽津后尽咽之滓用新水吞下如无新者只欲红隂干为末用之
　　治诸骨鲠及吞钱【出圣惠方】
　　用木炭皮为末研令极细如无炭皮但坚炭亦可粥饮调下二钱未下再服不拘多少以鲠下为度一方炭灰捣罗为末用酒或水调一钱服方寸匕一方羊胫炭碾为细末米饮调下
　　治鱼骨鲠方
　　用象牙一两不以多少捣罗为末沙糖丸如鸡头实大每含化一丸咽津一方葱酒调下
　　诸鲠方
　　用煮薤白令半熟以线系定薤手牢撁定线少嚼薤白咽之度薤至鲠处粘牵引鲠即出一法以绵一小块蜜煮少时用如食薤法一方或以薤煮作羮粥食之或煠作虀或炒食之皆可
　　治鸡鱼诸骨鲠经日不下者随其便而用之【出危氏方】诸骨鲠用药王草头擂水服又方以朴硝研细末加鸡苏丸别丸如弹子大仰卧含化不过三四丸自然茹化之又方南硼砂新汲水涤洗含化其骨脱然而失
　　治骨鲠入喉【出经騐良方】
　　用寒水石煆为末冷水调下
　　又方【出经騐良方】
　　用桑螵蛸用醋煎细细啜饮
　　又方【出经验良方】
　　用白药剉细用米醋煎细细吞下在上即出在下即下
　　治骨鲠不下【出经验良方】
　　先嚼白茯苓一钱重次以白矾汤咽下一方白茯苓为末以鲠骨煎汤调下
　　治鱼骨鲠【出经騐良方】
　　用白胶香细细吞下
　　治鱼骨鲠【出圣惠方】
　　用陈橘皮为末好酒一升入沙糖一两煎成膏子冷吞咽下口念鸬鷀立愈一方细嚼冷水吞下又常含橘皮即下煎汤服亦可
　　治鱼骨鲠兼喉痹
　　以青鱼胆少许口中含咽津即愈胆用腊月取隂干良
　　治食鱼肉为骨所鲠
　　取泉水一杯令患人合口向水张口取水气鲠当自下
　　治骨鲠【出危氏方】
　　用金凤花子嚼烂噙化下无子用根亦可口中骨自下便用温水灌潄免损齿鸡骨尤効一方擂碎水化下
　　玉屑无忧散【一名夺命无忧散】　治误吞骨鲠塞不下【方见口舌咽喉门喉痹类】
　　神効解毒丸　兼治诸骨鲠【方见解诸毒门解诸毒类】
　　兽骨鲠及咽中利
　　用象牙梳或牙笏等磨水咽下桑木上虫屑米醋煎灌潄自下
　　治鱼骨鲠不出【出经验良方】
　　用蒜内鼻中即出独颗者杀鬼去痛入用最良
　　治鱼骨在腹中刺痛及刺入肉者
　　用食茱茰煎汁一盏服之其骨软如骨刺在肉中捣封之骨自烂出一方用吴茱茰水煎一盏汁服之及捣封之
　　治骨鲠神効【出卫生家寳方一名鹿屑散】
　　用鹿角为末含咽津下妙一方掺舌上咽津立効
　　治鱼骨鲠在喉中【出圣惠方】
　　用硇砂少许口中咀嚼之立下
　　治鱼骨鲠【出海上名方】
　　用白芍药细切嚼烂咽下
　　又方【出海上名方】
　　用五倍子碾细末掺喉中立消
　　治骨鲠在腹中刺痛【出海上名方】
　　用大栗殻烧灰研细熟水调下
　　麻煎丸【出海上名方】　治骨并鱼刺鲠在喉中
