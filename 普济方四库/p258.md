<!-- { "loadSidebar": true } -->
　　治一切诸杂骨木竹诸鐡物鲠咙宜服此方
　　代赭　硝石　黄丹
　　右细研为末每服半钱津液咽下
　　治一切竹木签刺诸骨鲠喉
　　栢　狼毒【捶碎于土器内醋煮熟】自然铜【烧以醋投研各等分】
　　右为细末凡有鲠喉即掉药末一字入口中津液咽下
　　治喉中物鲠欲死
　　用白凤仙子研水服或以竹筒灌入硬物即软去切勿经牙
　　又方
　　鱼骨砂糖大块含即软去
　　又方
　　蛤蚡【一两】萆麻【半两】黄丹【一钱】
　　右为末水调下一钱每服
　　又方
　　用绵包橙肉如小梅牵系线令吞下过鲠物之内牵出物随出
　　又方
　　用生鳅鳝大者绵牢缚其头以尾先入喉中头未出即牵出之
　　治误吞钱及骨至効
　　用木炭皮为末米饮调二钱未下再服至三必効
　　治误吞鐡钱及骨
　　古文铜钱【十数枚】入白梅【十个淹过即烂】
　　每服一丸如菉豆大清晨取流水吞下即吐出
　　巧匠取喉钩方
　　咸平中职方魏公潭州有数子弟皆防因相戯以一钓竿重钩用枣作饵登陆钩鸡雏一子学之而误吞其钩至喉中急引乃钩以须逆不能出乃命之诸医不敢措手魏公大怖令人遍问老妇曽否经歴时有一老妇九十余嵗言亦未尝见此窃料有智识者可以出之本郡有一莫都料性甚巧令问必能公呼老妇责之曰吾子误吞钩莫都料何能治之老妇曰闻医者意也其莫都料曽水中打碑塔添仰瓦魏公大咍亲属勉之曰试询之公遂召莫都料至沉思乆言要得一蚕蠒及大念珠一串公与之莫都料遂剪茧如钱大用物推四面令软以油润之仍中通一窍先穿上钩线次串数珠三五枚令儿正坐开口渐添引数珠捩之到喉至系钩处乃以项下一推其钩自下而脱即向上急出之见蠒钱向下裹定钩线须而出并无所损魏公大喜遂厚赠之公曰心明者意必巧也心明必善医【出医録】
　　治鲠以类推方
　　治鲠之法皆以类推鸬鷀治鱼鲠磁石治针鲠髪灰治髪鲠狸虎治骨鲠亦各从其类也
　　治蜘蛛飞丝入口
　　用紫苏叶不问新旧嚼之即愈
　　治误食髪令腹有蛊
　　以雄黄饵之　昔甄立言仕唐为太常丞有道人心腹满烦弥二嵗立言诊曰腹有蛊误食发而然令饵雄黄一剂少顷吐一蛇如人小指惟无目烧之有髪气乃愈
　　钩吻叶与芹叶相似误食之杀人
　　用荠苨八两水六升煎取二升为两服解之
　　又方　治误吞水蛭【即马蝗蜞】
　　用酒及蓝靛绞汁月头初三四五空心服
　　治误吞钱器物
　　用韶粉一两细研分作二服水调服之食水银金花如泥者误吞金银物在腹中服之令消烊出
　　治误吞下钱
　　右以羊胫烧灰为末空心米饮下二钱


　　普济方卷六十四
<子部,医家类,普济方>
　　钦定四库全书
　　普济方卷六十五　　　明　周王朱橚　撰牙齿门
　　总论
　　夫口齿者为脏腑之门户呼吸之机关纳滋味以充胃膓通津液以润经脉故口为脾之应候齿作骨之荣华在乎一身实为大要是以黄庭经云只为玉池太和宫潄咽灵液灾不干齿治之坚牢白净则津液美而无病矣或揩洗无方招风致病性有踈嬾不能矜持滋蔓既深损蠧尤甚○唇为飞门齿为户门宣发五音摧伏诸谷凡有病起因口所成含恶气以咽津益痰澼而在膈使心胸壅滞毒气攻蒸而薫之焉得不损究其病本实有多般且疳者其齿龂虚软无脓血又口者其齿龂触着即血脓出又口疳其龂不触自然脓血出又风疳者其齿龂上腭有小孔形如蜂窠之状又齿疳其齿骨脆烂又齿龂唇口忽变白色或作青黒色者是急疳之状也死不过旬日宜急治之先看唇颊里有紫赤或青黒脉处即须针去恶血不然烙之亦好附齿有黄黒色物似烂骨之状者名为齿状凡治齿者先看有此物即须用疳刀掠之附齿有物如蝉翼或如鸡子或如丝纒着齿根亦湏用疳刀掠之不尔则齿断永不着齿根也○夫齿者骨之所终髓之所养肾实主之经云肾衰则齿豁精固则齿坚或曰手阳明之支脉入齿手阳明者大肠经也于齿何预不思大肠传送气道行焉壅则齿浮虚则宣露挟风则上攻头面疳则变成龋脱不相为而实相关也夫齿之为痛者五一曰风热二曰风冷三曰毒痰四曰恶血五曰虫蚀风气袭虚客于齿间乗于血气故令龂肿热气加之致浓汁遗臭此风热之为齿痛一也血气不足骨髓乃虚风冷凑入停于齿根不肿不蛀日渐动摇此风冷之为齿痛二也热则生痰毒气上攻灌注经络最能发痛外证壅盛潄唾交冲此毒痰之为齿痛三也头面有风挟热攻龂热搏于血故令血出瘀滞不消掣痛鎻刺此恶血之为痛齿四也凡人饮食肥甘不能洁齿腐臭之气淹渍日久齿根有孔虫在其间蚀一齿尽又及其余至如疳皆其种类必虫杀而后痛止五也且百物养生莫先口齿不潄不洗损蠧之媒是不惟患生宿腐暑热酒毒常伏于口齿之间莫若时时洗潄之为愈也临睡洗毕至于晨兴盥潄一口吐出掌中就掌涤眼自觉光明终身行之真可谓终身受用○凡齿龂宣露多是疳及月蚀以角蒿灰夜傅龂间使满勿食油二三夜瘥食油干枣即发所以患齿者忌油干枣及桂心每旦以一捻盐内口中以暖水含化揩齿及叩齿百遍为之不絶不过五月齿牢密凡人齿龂不能食菓菜者皆由齿根露也为此盐汤揩齿叩齿法神良无不愈也凡人好患齿病多由月蚀夜食饮之所致也识者宜深慎之以日月蚀未平时特忌饮食小儿亦然【泽州李继之忽病牙疼皱眉不语栾景先见之曰何不乐也曰牙痛栾曰曽记张戴人云阳明经热有余也宜大下之乃付舟车丸七十粒服毕过数日知交留饮强饮热酒数杯其药为酒所发尽吐之吐毕而痛止李大服曰戴人神人也不三五日大痛又服前药一百余粒大下数行乃愈】
　　牙齿厯蠧【论】
　　牙齿厯蠧者皆肾气虚弱骨髓不固气血衰耗不能荣满于口齿故令牙齿黯黒谓之厯蠧肾主骨齿者骨之余也人之肾气强胜骨髓坚固则牙齿莹白璀璨今肾气虚弱无以荣于骨髓故令牙齿槁而黒黄
　　方
　　独活丸　治牙齿厯蠧齿根黯黒
　　独活　防风【去芦头】芎防　细辛　当归　沉香干生地黄【各一两】鸡舌香　零陵香　川升麻　甘草【各一钱】
　　右为末以化了蜡和丸如红豆大绵裹常含一丸咽津
　　谷精草散　治牙齿厯蠧
　　谷精草【一两烧灰】马齿苋【半两干者】甜田菁苗【半两】川升麻【半两】白矾【一分烧灰】干漆【一分】猪牙皂荚【一两】干虾蟆【三两烧灰】
　　右捣细罗为散入鉢细研令匀每用半钱傅于患处有涎即吐日三度用之
　　皂盐散【出圣济总録】　治牙齿厯蠧黯黒
　　皂荚【一挺酥炙去皮子】盐花　槐皮【各半两】升麻　白矾【熬令汁枯】甘松香　细辛【去苗叶各一分】
　　右为细散先以盐揩齿后用药半钱匀傅之
　　升麻散【出圣济总録】　治牙齿厯蠧齿根黯黒
　　槐枝皮【半两】升麻【半两】白附子【炮】蜜陀僧【煆】露蜂房【各一分】
　　右为细散入地黄汁一合和匀隂干每用揩齿
　　黄丹散　治牙齿厯蠧色黒
　　黄丹【半两】白矾【一两】川升麻【一分末】细辛【一分末】麝香【一钱细研】
　　右先研白矾黄丹令细于生鐡铫子内炒如火色取出于地上用纸一重衬以物葢之出火毒一宿后入川升麻等三味同细研为散用半钱掺于患处效
　　谷精草散【出圣济总録】　治齿厯蠧
　　谷精草【烧灰】白矾灰【各一分】蟾酥【一分炙干】麝香【少许】
　　右细研为散于宣露处贴之
　　柳枝膏【出圣济总録】　治齿厯蠧
　　柳枝【剉一握】防风【去苗叶剉】细辛【去苗叶剉】盐花【各一分】
　　右用水三盏煎至一盏半去滓更煎膏以甆器收每用薄纸剪如柳叶涂药贴齿上
　　麝香散【出圣济总録】　治齿厯蠧
　　麝香【一字】定粉【一钱】黄防【半两】
　　右细研前二味后镕防调摊纸上临卧时煎作片子贴所患齿痛止
　　胡桐泪散【出圣济总録】　治牙齿厯蠧齿根黯黒
　　胡桐泪【一两】丹砂【半两】麝香【一分】
　　右同研极细常用揩齿
　　脆坏欲尽方【出圣济总録】　治牙齿厯蠧
　　右用白矾不拘多少新绵裹之以所患齿咬定有涎即吐一方治齿肿枯矾为末傅齿根下或热水潄之亦治牙疼
　　牙齿疼痛【论】
　　夫牙齿痛者是牙齿相引痛牙齿是骨之所终髓之所养阳明之脉入于齿若髓气不足阳明脉虚不能荣于牙齿为风冷所伤故疼痛也又有虫食于牙齿则齿有孔虫居其间又传变余齿皆以疼痛此则针灸瘥傅药虫死痛止○牙齿疼痛有二手阳明虚风冷乗之而痛者谓之风痛虫居齿根侵蚀不已传受余齿而痛者谓之虫痛二者不同古方有涂傅潄渫之药治风去虫用之各有法也○治牙疼法热怕冷水冷怕热汤不怕冷热即是风牙有虫窍者即是虫牙热则用牙硝郁金雄黄荆芥之类冷则用干姜荜拨细辛之类热牙宣于牙龂上出血肿痛牙用药皆以温汤潄之
　　方
　　牙药麝香散【出御药院】　牢牙齿止疼痛养气血黒髭鬓緑矾【枯】生地黄　青黛【各半两】青盐【二钱】石胆【炒三钱】诃子皮　何首乌　龙骨　白茯苓【各一两】缩砂【八钱】甘松【四钱】零陵香　藿香叶【各六钱】百药煎【一两】细辛【二钱】龙脑　麝香【各三钱】石燕子【烧通赤醋淬七次半两】五倍子【一两二钱】
　　右为细末每用以刷牙蘸药刷牙齿上待少时用温水微潄早晨食后或卧日用三两次
　　防风饮【出圣济总録】　治牙疼舌痒食物不得
　　防风【去乂】升麻　桂【去粗皮】白石脂【研】当归【切焙】防榔【剉】桑根白皮【剉炒】干木　人参　黄连【去须】羌活【去芦头】芎防【剉】天雄【炮裂去皮脐各二两】黄芩【去黒心】远志【去心半两】
　　右防咀每服三钱水一盏生姜五片煎至七分去滓温服
　　藁本汤【出圣济总録】　治牙疼
　　藁本【去苗土】芎防　防风【去乂】蔓荆实【去皮】细辛【去苗叶】羌活【去芦头】升麻　木通【剉各三两】杨白皮【细切二两】盐【二两】露蜂房【炙擘碎】狼牙草【切】莽草【去梗各半两】大豆【炒令香熟二合】
　　右捣筛每用五钱水一盏入生地黄汁少许煎十余沸去渣热潄冷吐
　　齿龂通用方【出直指方】
　　荜拨　生地黄　当归须　荆芥穗　白芷　桑白皮【炒】蜂房【炒】赤芍药　姜黄　细辛　藁本赤甘草【生各等分】
　　右为粗末每服三钱井水调频潄齿
　　丁香膏【出圣济总録】　治牙齿痛
　　丁香膏【三两好者以水三升煎至半升】黄蜡【三两】沉香【二两水三升煎至半升】细辛【三两去苗叶水三升煎至半升】麝香【一两别研】丹砂　松脂【一两炼】黄耆【剉一分】铅丹【三两】硫黄【一两研如粉】
　　右先以银器中煎丁香沉香汁次入细辛汁煎半以来次入松脂次入诸药末候药无水气即入好麻油五两以柳木箆子搅不得住手候膏成即入银器中盛之如牙齿冷痛以涂绢可牙齿大小贴之立效贴药龂肿出脓血并是病虫出也
　　莽草散【出御药院】　治牙齿痛乌髭鬓牢牙
