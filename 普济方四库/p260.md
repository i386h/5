<!-- { "loadSidebar": true } -->
　　胆矾　緑矾　晋矾　细辛　雄黄【一字】延胡索
　　右药末停匀如药一两以十分好江茶一两和匀擦患处温水潄数次即愈
　　地骨皮散【出圣惠方】　治牙齿连腮骨相引疼痛
　　地骨皮【一两】独活【一两】莽草【半两】细辛【半两】附子【一枚生用去皮脐】杏仁【汤浸去皮尖双仁麦炒微黄】
　　右粗罗为散每用半两以酒二升浸一宿于铜器中慢火煎之稍热含之冷吐勿咽日三用之
　　鸡舌香散【出十便良方】　治牙齿风毒所攻疼痛不止鸡香舌【半两】细辛　附子【生去皮脐】独活【各半两】川椒【一分去目及闭口者微炒去汗】麝香【半分细研】
　　右为末绵裹如枣核大含之有涎即旋吐却含三度瘥
　　治牙齿疼痛不可忍者
　　芎防　细辛　防风【去芦头】附子【生用去皮脐】藜芦【去芦头】莽草【以上各一两】
　　右为散以绵裹热酒浸熨所患处兼绵裹豇豆咬之勿咽其汁
　　蓁芃散　治牙肿痛
　　蓁芃　大黄　防风　栀子　薄荷　连翘
　　右等分水煎潄
　　防风散【出圣济总録】　治牙齿疼痛
　　防风【去乂】当归【切焙】芎防　细辛【去苗叶各一两】附子【炮制半两】
　　右防咀如麻豆每用药五钱以水一盏入生姜五片煎十余沸去滓热潄冷吐
　　藁本散【出御药院】　治牙齿疼痛
　　藁本【一两】川芎　细辛【各半两】胡桐律【三钱】白矾灰【二钱】
　　右为细末每用一指蘸药擦牙病处吐津悮咽不妨
　　治一切牙疼【出海上方】
　　延胡索　熖硝　地龙【去土】雄黄　蝎稍
　　右等分为末每用少许含水搐鼻内
　　雄黄定痛散【出医方大成】　治牙齿疼痛
　　盆硝【别研二钱】雄黄【别研一钱】大蒜【二枚】细辛【四钱】牙皂角【四钱】
　　右为末同大蒜一处捣为膏丸如梧桐子大每用一丸将绵子裹药左边牙疼放在左耳右边牙疼放在右耳内良久痛止取出一丸可治数人
　　巴豆散　治牙疼
　　巴豆【七个去皮】雄黄　大椒　荜拨　蜜陀僧【各二钱】
　　右为细末饭为丸作锭子绵裹塞痛处
　　蜂房汤【出海上方】　治牙疼
　　露蜂房　道人头　紫芫花　细辛　良姜【各半钱】
　　右为细末煎汤潄口即愈
　　牙痛方【出海上方】
　　海马【一对大者】雄黄【五钱】良姜【五钱】轻粉【少许】麝香【少许】
　　右为细末每用少许口噙水如左牙疼以鹅翎管抄药以左鼻孔吸入如右牙疼以右鼻孔吸入其效如神
　　齐蜂川椒散【出直指方】　齿痛通用
　　红川椒【四钱】樟脑　明矾【煆一钱】赤小豆　砂仁【各二钱】
　　右为末少许塞傅咽不妨
　　菖蒲散　治牙齿痤动摇作臭血出
　　棘鍼【烧灰】石菖蒲　细辛【去苗叶各半两】干姜【炮裂】鸡舌香【各一分】
　　右捣罗为散以绵裹一钱贴牙齿上有涎吐之
　　疗牙齿疼肉宣露风冷
　　独活【七两】生地骨白皮【切三斗】细辛【一两】枫柳皮【一两】甘草【二两炙】
　　右切以水五升煮取一升细细含勿咽冷即吐之
　　化毒膏　治牙痛腮肿
　　葱根【一握】出衣粉【一两】豆粉【一两】头发灰【三钱】黄栢【五钱】
　　右为细末淡醋调膏贴于肿处绯帛封之频频唾湿勿令干了
　　治牙疼不可忍者【出传信适用方】
　　乳香【一钱】胡桃【一分】荜拨【一分】附子皮尖【一钱】蝎稍【半钱】
　　右为细末擦牙痛处少时用荆芥汤潄
　　莽草散【出圣惠方】　治牙疼连颊肿
　　莽草　细辛　附子【各一两生用去皮脐】枳殻【半两去瓤】川椒【一分去目及闭口者微炒出汗】
　　右捣筛每用半两以水一大盏煎至一盏去滓热含冷吐不得咽之
　　铅丹丸【出圣济总録】　治牙齿疼痛
　　铅丹【一两】莽草【半两】附子【半生半熟一枝】蜀椒【去目幷闭口者炒一分】
　　右为末以面糊丸如芥子大绵裹一丸内虫孔中即瘥
　　槐枝汤【一名莽草叶散出圣济总録】　治牙齿疼痛
　　槐枝【五握剉】升麻　莽草【一方用叶】梧桐泪【各一两】
　　右咀防分三服每服水三盏煎三两沸到口潄渫大止牙痛
　　立效散【出御药院】　治牙疼不可忍
　　百草霜【细研】沧盐【各一钱研】乳香【细研半钱】麝香【拣去皮毛另研极细半钱】
　　右一处再研极细匀每用少许口噙温水随牙疼一边鼻内防之
　　潄风散【出御药院】　治牙齿疼痛龂肿
　　荆芥穗　藁本　细辛　香附子【各等分】
　　右为粗末每用五钱水三盏半煎至一盏去滓热潄冷吐不拘时候
　　茯苓散【出御药院】　治牙齿疼及牙龂肿痛
　　白茯苓【去皮】细辛【去苗】香白芷【各一两】寒水石【生用研四钱】
　　右为细末每用少许擦牙痛处合口良久吐出津然后用温水潄之不拘时候
　　一捻金散【出御药院】
　　蝎稍【二两】川芎【一两】香白芷　华隂细辛【各半两】
　　右为细末每服少许以指蘸药擦牙痛处吐津悮咽不妨不计时候
　　露蜂房散【出御药院】　治牙齿疼痛经验神效
　　露蜂房【炒黄】细辛【各一两】大防【三两】防风【半两】
　　右为细末每用五钱水一大盏煎至八分去滓热潄冷吐不拘时
　　荜拨散【出御药院】　治牙齿疼神妙
　　荜拨【二钱】蝎稍　良姜【各一分】草乌头【尖半钱生不去皮】
　　右为细末指蘸擦牙痛处吐津悮咽不妨
　　荜拨散【一名萆薢散出医方大成】　治牙齿疼痛
　　良姜　胡椒　荜拨【一方萆薢】细辛【各等分】
　　右为细末每用少许噙温水随疼处鼻内防
　　地骨皮汤【出圣济总録】　治牙齿疼痛吃物不得
　　地骨皮【一两】戎盐【研一分一作铜緑】细辛【去苗叶半两】生干地黄【一分】
　　右粗捣筛每用五钱水二盏煎三五沸去滓热潄冷吐以瘥为度
　　丁香散【出医方集成】　治牙齿疼痛
　　丁香　荜拨　蝎稍　大椒【各七个】
　　右为细末每用少许以指揩药擦于牙疼处有津即吐
　　玉池散【出御药院】　治牙齿疼痛不可忍
　　细辛【去苗叶土】胡椒【各半两】荆芥穗【二钱半】寒水石【烧通红研细一两】
　　右为细末与寒水石一处再研令细匀用软刷牙如常刷牙使用日用二三次
　　牢牙散【出济生方】　治一切齿疼不问久新
　　全蝎【七个去毒】细辛【洗净二钱】草乌【二个去皮】乳香【二钱别研】
　　右为细末每用少许擦患处须臾以引涎吐之温盐水盥潄之
　　蟾酥丸【出济生方】　治牙疼不可忍
　　蟾酥【一字】生附子角【二豆大】巴豆【一枚去皮研】麝香【少许】
　　右研令匀蒸饼为丸黍豆大以新绵裹一丸咬之有涎即吐之
　　蒲黄末散【出仁存方】　治牙疼
　　蒲黄末【半钱】乳香末　白芷末【各半钱】雄黄末【一钱】
　　右匀以纸蘸药一字许紧塞耳内随左右仍以荆芥咬在痛牙上
　　搐鼻散【出海上方】　治牙痛诸药不效者
　　红豆　荜拨　良姜　威灵仙【各等分】
　　右为细末每用少许搐入鼻中立效
　　香椒散【出杨氏家藏方】　治诸般牙疼
　　草乌【生】胡椒　乳香【另研】蝎稍【各等分】
　　右为细末揩疼处吐涎立效
　　透明雄黄散　治牙疼
　　透明雄黄【一钱半】透明滴乳【一钱】去节麻【半两】紧细香白芷【一字】
　　右各另研为细末用纸紧卷作撚儿约三寸长撚一头尖用津液蘸药在纸尖头上扎入耳内疼稍缓即愈
　　房蜂窠散　治牙疼
　　房蜂窠　苍耳　椒　茄子蒂
　　右各等分为细末每用二三钱盐汤调灌潄之
　　牙疼药
　　两头尖【大者一枚】母丁香【一枚】大椒【七粒】麝香【少许】
　　右为末随左右鼻内防之重者少擦之蚛者亦擦之立止
　　治牙疼
　　韮菜根【十个】好川椒【数十粒】香油【少许】水檞上积久淤泥
　　右共捣作饼敷在牙颊外良久自有红白色小虫有鍼大出来除去用药又加敷上再有虫数枚出来除去即愈疼定即佳
　　秘方揩牙散【出危氏方】　治牙疼遇吃冷热独甚
　　良姜　细辛　大椒　草乌尖【各等分】
　　右为末以指蘸少许揩牙上噙少时开口流出涎妙
　　治牙疼【出本事方】
　　鹤虱　细辛　白芷　甘松【各等分】
　　右为末每用少许揩疼处如有蛀孔用饭丸药末入孔中立效
　　治急牙疼
　　莽草　细辛　枳根皮【各三两】椒【一合】
　　右切以水一升煮取半升细细含之十度永不发药有药毒不得咽之含了以三五度暖水潄口讫以梧桐律一粒着痛齿上风痛虫食并瘥
　　草乌散　治牙齿动摇疼痛及骨槽风
　　草乌头【实大者三两分作三分一分烧存性二分烧黒色为度】细辛【去苗叶半两】青盐【半两】地龙【去土一分】
　　右为散早夜如齿药揩牙齿动摇处
　　疗牙齿疼痛【出圣惠方】
　　防风　附子　蜀椒【各二两】莽草【一两炙】
　　右捣筛为散温清酒一盏和少许含勿咽汁以酒潄口十年患亦瘥
　　治齿痛【出圣惠方】
　　当归　桂心　甘草【炙各二两】矾石【六分烧】
　　右以浆水二升煎一升含之日五六瘥止
　　治牙疼方
　　牡蛎末【三钱】乌龙尾【钱半】干姜末【钱半】麝【少许】
　　右为末和匀吹鼻用
　　神应膏【出徳生堂】　贴牙疼
　　全蝎【二十一个】五倍子【五钱】土狗【六个】地龙【二十一条去土】
　　右为细末葱白二根烂捣取汁调成膏纸花贴太阳左右穴上立效
　　麝香丸【出十便良方】　治牙齿疼痛
　　麝香【半钱细研】胡椒【一分】甘松香【一分】雄黄【半分细研】
　　右为末都研令匀以水蜜和丸如梧桐子大每以新绵裹一丸安在患处咬之立效
　　皂荚丸【出圣惠方】　治牙疼挿耳
　　皂荚【一挺】豉【一合】蒜【一头去皮】巴豆【七枚去皮麦炒微黄】
　　右捣研为散每一字绵裹如梧桐子大随病左右内耳中立效
　　阿魏丸【出圣惠方】　治牙疼塞鼻
　　阿魏　臭黄　砒霜【各一分】雄黄【一钱】
　　右细研为散以端午糭子和丸如梧桐子大如牙疼在左边即内右鼻中以纸撚子塞之合口闭气良久即定如是蚛牙内一圆有涎即吐却右边同
　　香椒散【出直指方】　治疼证齿痛
　　香附子　红川椒【炒】故纸【炒各二钱】荜拨【一钱】
　　桃白皮汤【出圣济总録】　治牙齿疼痛
　　桃白皮　槐白皮　柳白皮【各二两】
　　右剉如麻豆分为六贴每贴以酒一升浸一宿煎三五沸去滓热潄冷吐
　　藜芦散【出圣济总録】　治牙齿疼痛
　　藜芦【去芦头半两】附子【炮裂去皮脐一分】麝香【一分研】
　　右捣罗为散每用半钱擦齿上牙有虫孔即绵裹少许内之
