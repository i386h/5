<!-- { "loadSidebar": true } -->
　　蜀椒汤【一名如神散出和剂方】　治牙齿疼痛亦治舌肿强及齿肿不消及风蚛牙痤疼日夜不止睡卧不安不问年逺日近并皆疗之
　　蜀椒【去目并闭口炒出汗】盐【研用青色】土蜂房【各一分一方用露蜂房微炒】
　　右捣筛每服五钱以水三盏入葱白三寸煎十余沸热潄冷吐日三五度一方无葱白醋浆水煎亦可一服立效不可入喉中
　　蒟醤散【出御药院】　治牙齿疼痛发作徃来不已
　　蒟醤　细辛【各半两】大皂角【一挺去皮子青盐每窍塞满火烧存性细研用】
　　右为末如痛时用软刷牙蘸药刷痛处次用莽草叶散盥潄【莽草叶散方见木头槐枝汤】
　　地龙散【出神效方】　治牙齿疼痛
　　地龙【去土】延胡索　荜拨【各一分】
　　右为细末左边牙疼用一字新绵裹纳左耳中右牙疼纳右耳中其疼必止
　　一字救苦散【出御药院】　治牙疼
　　香白芷【一两】雄黄【钱半另研】草乌头【半两去皮心脐白者用心黒者不用】
　　右为细末与雄黄拌匀每服药末少许擦于患处少时温水潄止
　　细辛散【出御药院】　治牙齿疼痛
　　荆芥　细辛　露蜂房【各等分】
　　右为粗末每用三钱水一大盏煎至七分去滓温潄冷吐
　　三圣散【出御药院】　治牙齿疼痛久不已
　　细辛【一两剉】荆芥穗【二两剉】苍耳茎【三两剉】
　　右并防咀每用半两水三大盏煎至一盏半去滓热潄冷吐悮咽无妨以痛止为度
　　麝香玉线子
　　豆粉【半两】信【一钱】枯白矾【一钱半】
　　右同研入麝香半钱再研为细末滴水和于手背上撚作线如用时先以浆水潄口用毛翎刷了缝中净临卧贴或为线子塞于缝中
　　延胡索散　治牙疼
　　延胡索【一钱】班猫【三个去头尾炒】白丁香【三十个】
　　右为细末新汲水调为丸小豆大新绵褁左疼入左耳右疼入右耳
　　治牙疼【出危氏方】
　　雄黄　没药【各一钱】乳香【半钱】
　　右为末若左边疼用药些少搐入左鼻又吹入左耳若右边疼用药些少搐入右鼻吹入右耳无不效验
　　雄黄散　治牙疼
　　雄黄　红豆　沧盐【各等分】
　　右为细末防一字入鼻中
　　白矾散　治牙疼
　　屋松　白矾　蜂窠【炒各等分】
　　右粗末醋煎热潄凉吐
　　追风散【出端竹堂】　治诸般牙疼
　　贯仲　鹤虱　荆芥穗【各等分】
　　右为防咀每用二钱加川椒五十粒用水一碗煎至七分去滓热潄吐去药立效
　　姜黄散【出海上方】　治诸牙疼不可忍舒廷之抚干尝患遍用诸药方无若此方之良
　　姜黄【如无以川芎代】细辛　白芷【各等分】
　　右为末擦三两次盐汤盥潄立止如蛀牙疼去姜黄加蝎稍立效政和八年胡长文给事之父牙疼不可忍面肿偶无姜黄捡本草川芎亦治牙遂代之坐间便见肿消痛止后止用川芎亦验
　　麝香散【出海上方】　治诸般牙疼
　　全蝎【三个】麝香【一字】细辛【二钱】
　　右为细末干擦牙疼处候涎出尽方用盐汤潄
　　治牙疼
　　蟾酥【少许】巴豆【去油如泥】杏仁【炒各等分】
　　右研为泥用绵裹似粟米大如蛀牙扎入蛀处如风牙扎入牙缝内涎尽为验
　　潄牙羌活汤
　　薄荷【一钱半】羌活【一钱】大黄【半钱】
　　右防咀作一服用水二盏煎至一盏去滓温潄冷吐之咽亦无妨
　　齿痛通用方【出直指方】
　　蜂房【炒】明矾【煆】黄丹【等分】
　　右为末饮为小圆塞齿
　　川芎散【出危氏方】　治面肿牙疼不可忍
　　川芎　白芷　细辛【各等分】
　　右为末擦两三次盐汤潄立止
　　巴豆丸【一名麝香丸出圣惠方】　疗牙疼
　　巴豆【十枚去皮心熬研如膏】大枣【二十枚取肉】细辛【一两末】
　　右相和研为丸以绵裹着所疼处咬之如有涕唾却勿咽入喉中日三瘥一方有麝香有蚛孔即内一圆立止
　　治牙疼方
　　蕬儿藤【剉细】川椒【一撮】灯心【一小把】
　　右为末浓煎去滓温潄吐之数次立效
　　立柱散【出徳生堂】　治牙疼如神
　　荆芥　京杖子　荜拨
　　右等分防咀每服三钱水一盏煎七分去滓温潄吐去涎
　　喝住散【出徳生堂】　治牙疼如神
　　丁香　石膏　川芎
　　右各等分为细末用手揩防唾津蘸药末擦牙吐去涎再擦三上即住疼
　　砒霜丸【出圣惠方】　治牙疼
　　砒霜【半钱】干地龙【三钱末】巴豆【六枚去殻】
　　右同研令细以猪脂胆和丸如麻豆大绵褁一丸于病处咬之有涎即吐
　　白芥子吹鼻散【出圣惠方】　治牙疼
　　白芥子　舶上莳萝芸台子【各一两】
　　右捣细罗为散每用一字如患左边疼即吹入右鼻中如患右边即吹入左鼻中仍先净洗鼻中吹药即验
　　白杨皮散【出圣惠方】　治牙疼
　　白杨树皮【一握】细辛【半两】露蜂房【半两】
　　右捣筛为散每用三钱以水一大盏浸一宿煎令三五沸去滓热含冷吐
　　治齿痛立效方
　　生附子【十枚为末】蟾酥【菉豆大】麝香【一字】
　　右都研令细用糯米饭和丸如黍米大以绵褁一丸于痛处咬之有涎即吐
　　呉茱萸散【出圣济总録】　治牙齿疼
　　呉茱萸【汤浸焙炒】白芷
　　右等分为散用沸汤浸药一钱潄疼处
　　乳香散【出圣济总録】　治牙齿疼痛不可忍
　　乳香【半钱】蜀椒【轻炒取红为细末一钱】
　　右二味合研为散每用半匙一字揩贴痛处良久温荆芥汤潄口立效一方研细溶蜡丸如麻子大每用一丸塞孔中
　　荜拨丸【出圣济总録】　治牙齿疼痛
　　荜拨　胡椒
　　右等分为末化蜡丸如麻子大每用一丸内蚛孔中
　　干地黄汤【一名牢牙散出千金方】　治牙齿痛及动摇
　　生干地黄【焙三两】独活【去芦头一两】
　　右防咀如麻豆每用五钱以酒一盏浸一宿煎十余沸去滓热潄冷吐以瘥为度水煎或渍一宿亦可一方二味各三两
　　细辛汤【出圣济总録】　治牙齿痛
　　细辛【去苖叶】苦参【各一两】
　　右剉如麻豆大以水一盏药五钱煎五七沸去滓热潄冷吐
　　治牙齿疼痛【出圣惠方】
　　槐白皮【一握】荆芥穗【半两】
　　右以醋一升煎至五合入盐少许热含冷吐以瘥为度
　　补骨脂散【出御药院】　调养血气治牙齿疼痛久不已
　　青盐【半两】补骨脂【二两】
　　右同炒令防爆为度候冷取出捣为细末每用少许以指蘸药擦于牙齿疼处有津即吐悮咽不妨每日丁香散补骨脂散相间使用
　　香附子散【出御药院】　治牙齿疼痛徃来不歇
　　香附子【四两】细辛【半两】
　　右为粗末每用二钱水一盏煎至八分去滓稍热潄冷即吐
　　追风散【出御药院】　治牙齿疼痛不止
　　川姜【炮裂】川椒【去目各等分】
　　右为细末每用以指蘸药不时擦牙痛处后盐汤潄
　　草乌头散【出端竹堂】　治牙齿疼痛动摇不稳用之辟风邪能令病牙易落
　　草乌头【一两炒令紫黒色用尖】细辛【一钱】
　　右为细末每用少许擦牙疼处后用手左右摇动日用三五次有津则吐悮咽不妨一方治风牙疼为细末先以冷水洗潄净用手指防药擦牙须臾立愈
　　细辛汤【出御药院】　治牙齿痛久不瘥
　　细辛　荜拨【各等分】
　　右为粗末每用一钱水一盏煎至七分去滓热潄冷吐
　　独活散【出御药院】　治牙痛不可忍诸药不效者
　　独活【二两去土】华隂细辛根【一两去皮】
　　右为粗末每用五钱水二盏入荆芥十穗同煎至一盏去滓不时热潄冷吐宜先用丁香散擦后用此药潄三二次
　　治牙疼【出神效方】
　　樟脑【一钱】好硃砂【一钱】
　　右为末每用少许痛处擦
　　又方【出神效方】
　　好红豆【二钱】花减【少许】
　　右为末随牙左右疼处鼻内防之
　　治牙疼【出海上方】
　　川芎头【尖】地花椒
　　右各等分为细末擦患处



　　普济方卷六十五
　　钦定四库全书
　　普济方卷六十六　　　明　周王朱橚　撰牙齿门
　　牙齿疼痛
　　治一切牙疼【出海上方】
　　木耳　荆芥【各等分】
　　右煎汤潄之痛止为度
　　治牙疼
　　盐【一两】草乌【一两】
　　右同炒令草乌黑色同为细末以擦患处
　　治牙疼
　　巴豆【一枚去殻并膜】淡豆防【一个】
　　右同研烂每用针头许以连纸裹安痛处立止不可太多亦不可令侵龂恐能损肉
　　又方
　　香白芷【太平川地道者不拘多少】硃砂【十分之一】
　　右白芷别研为细末入硃砂拌匀炼蜜丸如樱桃大每用一丸擦痛处立止仓卒无硃砂及蜜难收其功只白芷细辛二味亦每有效庐州郭医云渠亲曽取累效尽胜它药此药乃濠梁一村妇人以医延师母夫人者
　　立效散　治牙疼
　　零陵香【净洗软刺炙燥】荜拨【洗剉碎慢火炒燥】
　　右等分为末先以炭一块为细末揩痛处连牙床并揩净以药擦痛处老人风蚛牙疼小儿疳牙走马疳等悉治之
　　治诸般牙痛
　　梅花胆子【少许】平胃散【少许】
　　右合和擦牙疼痛立止○又方生附子艾叶等分细剉浓煎温水潄之○又方池矾炒为末揩痛处涎出温盐汤盥潄○又方枫叶生者令痛处咬定○又方用香附子一两青盐半两大黄一两独子肥皂一两四味用黄泥固济同煆为末每日作牙药擦之○又方用大椒细辛荜拨荆芥穗猪牙皂角等分烧盐同为末擦牙愈用水潄去
　　雄黄散　治牙疼
　　雄黄　干姜【各等分】
　　右为细末口含水防一字鼻中三次疼止
　　治牙疼方
　　地黄　雄黄【各等分】
　　右为末防耳中
　　牙疼方
　　巴豆【七粒去皮油】盐豉【四十九粒】
　　右为细末醋糊为丸如梧桐子大干用绵裹一丸同麝香少许内牙疙瘘内去涎一时住疼
　　治牙疼方
　　生地黄　升麻【各等分】
　　右为末水煎热潄三口痛止妙
　　沧清散　治牙疼甚不可忍
　　沧盐【四钱炒焦】青黛【半钱】
　　右研匀疼边鼻搐少许一方无青黛加雄黄红豆各半钱尤妙
　　又方
　　黄丹　白矾【各一钱】
　　右用瓦飞入盐少许同矾溶成水入黄丹同炼干揩之
　　乌白丸【出圣上方】　治牙疼诸药不效者
　　草乌【七个生用】矾【少许】
　　右为细末用少许揩牙痛处不可吞下喉中
　　荜拨散【出海上方】　治牙痛去齿如神
　　木鼈子　荜拨【各等分】
　　右先研木鼈令细入荜拨同研搐鼻
　　香附散【一名揩牙法出卫生家宝】　乌髭益气去风疾一切牙疼及治无故牙动牙宣出血
　　香附子【四两先以河水洗净控干用】生姜【三两洗净切如谷子大】
