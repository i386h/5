<!-- { "loadSidebar": true } -->
　　右同研三宿慢火炒以姜干为度同为末如牙药用之如牙疼先揩药良久却以荆芥汤潄口一方加青盐二两拌匀亦如牙药用一方无生姜用香附子五两河水洗沥干以生姜四两如上法此方俞居易开学生平服食传家之宝得之于鐡瓮城中【缺】中申先生有序具载凡人四十以后百事慵懒皆由心火不能下降故作此方以救世人
　　麝香一字散【出海上方】　治一切牙疼立效
　　三奈子【二钱用面褁煨熟】麝香【半钱】
　　右为细末每用一匙口噙温水随牙疼处一边鼻内搐之潄动水吐去便有神效
　　专治牙疼【出海上方】
　　红豆　升麻【各等分】
　　右为末入麝香少许于疼处或蛀内干掺亦得
　　治诸牙疼方【出海上方】
　　胡椒　僵蚕【各等分】
　　右为末每用少许掺于疼处涎出汤潄
　　治诸牙疼方【出海上方】
　　干姜　白矾【各少许】
　　右为末填塞蚛孔立效
　　治牙疼方
　　巴豆【七个】黒豆【七个各去殻】
　　右研为泥如鸡头子大新绵裹药如在左牙疼将药丸劄于右边耳中如此七日七夜立效一日一夜换绵子却不换药不换绵恐烂耳
　　治诸般牙疼不可忍者
　　露蜂房【炒过去沙底】华隂细辛【去土叶各等分】
　　右以水煎数沸去滓潄患病处吐之不时用神效
　　乳蜂散　治牙齿疼痛
　　露蜂房【一枚】乳香【三四块】
　　右剉碎同煎潄
　　治诸般牙疼
　　白芷　良姜
　　右等分为末于患处数次擦之及于鼻内防之侧卧涎出尽即效
　　齿痛通用方【出指直方】
　　蜂房【二钱炒】全蝎【二个焙】
　　右为末傅亦治风疼
　　防风散【出危氏方】　治牙疼
　　防风　鹤虱【各等分】
　　右剉散浓煎噙立效老鹤虱草研烂含痛处亦可
　　芫花散【出危氏方】　治牙疼
　　陈芫花【一握】甘草节【五钱】
　　右细剉各煎先用芫花汤噙唾去次用甘草水噙少时效
　　治一切牙疼风龋热龈常出鲜血渐至崩落口臭不可近人者并皆治之【出本事方】
　　大黄【米泔浸令软】生地黄【大者薄切】
　　右二味旋切合用一片二片合定贴所患牙上一夜即愈未全可则再如前法再用忌説话恐引风要津液渍痛处
　　细辛汤【出便良方】　治牙齿动摇疼处齿龂宣露咬物不得
　　细辛【二两】柳枝皮【四两】
　　右细剉于铫中炒令黄内大豆一升和柳皮更炒候爆声絶于瓷器中盛用好酒五升浸经一宿暖一大盏热含冷吐以瘥为度
　　又方【出圣惠方】
　　李根白皮【三两】苍耳子【三合】
　　右剉碎每用一两水煎热含冷吐
　　蟾酥丸【出圣惠方】　治牙疼口疮积年不瘥
　　蟾酥【一片水浸令软】麝香【研少许】
　　右细研丸如粟米大以绵裹一丸于痛处咬之有涎即吐
　　疗牙疼【出肘后方】
　　蜀椒　矾石【各一两】
　　右以水六升煎取六合去滓含之潄口吐却勿咽之
　　疗牙疼【出千金方】
　　生地黄节　蒜【一片】
　　右捣以绵裹着痛处咬之勿咽汁汁尽吐出日日为之瘥止
　　啄木舌散【出圣惠方】　治牙疼
　　啄木舌【一枚】巴豆【一枚】
　　右先捣啄木舌为末入巴豆同研为散用猪鬃一茎药于牙根上立瘥也
　　胡椒丸【出圣惠方】
　　胡椒末【一钱】蟾酥【一字水浸过】
　　右同研令相得圆如麻子大以绵裹于痛处咬之有涎即吐却
　　草乌头丸【出圣惠方】　治牙疼
　　草乌头【半两炮】踯躅花【二钱】
　　右捣罗为末以黄蜡消汁和丸如扁豆大绵裹一丸于痛处咬之有涎即吐却
　　附子丸　治牙疼
　　附子【半两生用】马夜眼【一枚炙令干】
　　右捣罗为末以糯饭和丸如菉豆大绵裹一丸于痛处咬之有涎吐却
　　乌头丸【出圣惠方】　治牙疼
　　川乌头【一分生用】附子【一分生用】
　　右为末用面糊和丸小豆大以绵裹一丸于痛处咬之
　　又方【出圣惠方】
　　阿魏　臭黄【各一分】
　　右同研如粉以面糊和丸如菉豆大每用一丸以绵裹随患处左右挿在耳门内立效
　　露蜂房汤【出仁存方】　治牙齿肿痛
　　露蜂房【大者炙】矾【烧灰各一两】
　　右为粗末每用二钱水一盏煎十余沸热潄冷吐
　　苍耳汤【出肘后方】　治牙齿痛
　　右用苍耳子一合根亦佳防咀以水二盏煎十余沸入盐少许去滓热潄冷吐一方治风肿用根焙干为末如齿药用盐汤潄之疼立止
　　治齿痛【出本草】
　　用山豆含一片于痛处
　　无食子散【出圣济总録】　治牙齿疼痛
　　用无食子不拘多少为末以绵裹一钱当痛处咬之即定有涎吐之
　　槐枝焙【出圣济总録】　治牙齿疼痛
　　用槐枝烧令热于痛处齿缝中焙之即瘥
　　李木皮【出圣济总録】　治牙齿痛
　　取李木皮不拘多少细嚼汁浸痛处不过三五次即瘥一方用水煎含之亦得
　　松节汤【出肘后方】　治牙齿痛
　　用松节细剉如麻豆一合以水三盏煎药二盏许去滓潄牙立止一方烧灰揩之亦治牙齿厯蠧根黑黯
　　蒂散【出圣济总録】　治牙齿疼
　　用蒂七枚炒黄为末以麝香相和新绵裹病牙处咬之
　　橘针汤【出圣济总録】　治牙齿疼久不瘥
　　用臭橘鍼不拘多少剉如麻豆每用一合水一碗煎五七沸热潄牙疼处立效
　　治齿痛方【出千金方】
　　含白马尿随左右含之不过三五口
　　治齿痛方亦治牙齿不生【出仁存方见本门齿龂】
　　又方　用蚯蚓粪【缺】
　　皂子膏【出余居士选竒方】　治牙疼
　　油皂【出皮核】樟脑　黄丹【各少许】
　　右三味同炼蜜为丸塞牙蛀中
　　又方【出千金方】
　　取蚯蚓自死者捣末着痛处即止
　　地黄饼子【出御药院方】　治牙齿痛
　　用地黄五觔净洗去苗于甑内蒸先铺布一重以上层密闭令熟出曝之当日干如经三度以生地黄汁二升洒之曝干然后捣为饼每服一饼噙化咽津一治齿二生津液三变白髪髭鬓为黒其功极妙
　　治牙疼【出神效方】
　　口噙水一口用大黄末纸撚随左右痛处鼻内塞之立止
　　治牙疼【出神效方】
　　以巴豆去皮用针刺于灯烟上炙令烟出薫牙痛处三五次
　　又方【出儒门事亲】　治牙痛
　　以花填牙坑痛立止又方枯白矾热水潄之
　　治牙疼方
　　用蟾蜍背上刮白涎用绵展之在疼处咬之吐涎用清水潄口
　　又方
　　用胡椒一钱半羊脂打拌捣四十九下擦之
　　又方
　　用防风艾槐条花椒盐荆芥汤潄之
　　又方
　　用蜈蜂窝一个明矾盐各等分先用矾在瓦上火炼干为末装在蜂窝眼内用瓦二片将蜂窝放在中间上下合了却用慢火在下炼过为末擦牙疼处
　　治牙疼【出本事方】
　　用川芎大者一个旧糟内藏着一月日透内后出焙干入细辛为末揩疼处
　　又方【出本事方】
　　用土狗一个旧糟褁定次将纸裹温慢火煨焦去糟取土狗为末敷牙疼止
　　治牙疼不可忍
　　用乌头尖生用为末擦疼处用药后以竹叶或细辛荆芥汤潄之
　　治牙疼【出范氏方】
　　用白僵蚕真者不拘多少用生姜片切同炒候僵蚕赤色黄色为度去姜不用将僵蚕为细末每用取不蚛皂角刮去黒皮以手指蘸汤于皂角黄上擦取汁揾僵蚕末揩痛处即止
　　治牙齿痛【出范氏方】
　　以芜荑仁安蛀齿上有缝就以窒之立验
　　治牙痛诸药不效
　　用芫花以细末擦痛处令热痛定温水潄之
　　治牙疼【出危氏方】
　　先用露蜂房蒌皮各烧灰去火毒擦牙以乌桕根菜根栁根葱根不拘多少四味煎汤温潄
　　治牙疼【出经验良方】
　　用皂角浓浆同朴硝煎令溶泼在石上成膏手擦牙痛处○又红豆末搽去涎出安○又鹤虱草花醋煎温浴牙加椒数粒尤好浴得涎即吐去○又青盐安顿于竹内紧烧过去竹为末香附子烧去皮毛为末各等分加细辛末日逐擦痛处○又方大黄烧灰敷痛处立愈一方红豆为末搐鼻中【出卫生家宝方】
　　治牙疼【出经验方】
　　用华隂细辛多年陈石灰等分研为细末擦牙痛处即止如石灰得城头上尤佳
　　治牙痛有四证不可例治【出海上方】
　　热者怕冷水用牙硝姜黄雄黄荆芥等治之
　　冷者怕热汤用干姜荜拨细辛等治之
　　不怕冷热乃风牙用猪牙皂角僵蚕蜂房草乌治之有窍者蛀牙用雄黄石灰沙糖等治之用药了皆以温水潄之
　　治牙疼方
　　单防苍盐少许于鼻中一方以暖水含揩牙
　　治牙疼【出海上方】
　　用茄花秋者尤妙闲时干贮旋烧傅疼处立愈
　　又方【出海上方】
　　用蒺藜煎汤盥潄立效
　　又方【出海上方】
　　用陈茄树烧灰先用露蜂房煎汤盥潄却以茄灰傅之
　　仙方【出海上方】　治牙疼诸药不效者
　　以荔枝取肉不蛀者仍入殻内于砖上壅火烧存性出火毒为末揩疼处立止
　　山蜂酒【出海上方】
　　用蜂窝大如斗者烧灰存性麝香少许用煮酒调以绵纸覆葢勿令药气漏酒盥潄冷时吐了再呷温者含口中不可咽了
　　鲫鱼砒　治牙疼去齿如神
　　以鲫鱼一个破开入砒于内放在地孔中候鱼身上自然霜扫下灯心防虫牙水潄自落
　　青钱方【出海上方】
　　用晋矾四两生姜一觔切以银器石器熬黄色勿令焦入升麻一分华隂细辛半两同为末擦之
　　蜂房盐【出海上方】
　　用柳皮一片或用杨皮削薄约长二三寸以痛处两牙咬定柳皮却以热艾成颗置柳皮之头炙之不过三壮柳皮一熟其疼即止其艾头烟亦自鼻中薫入也
　　又方【出海上方】　靳李谦云尝牙疼月余一试愈屡效于人用防少许炙洋摊于纸上却用热艾摊于防纸上用筯卷之成个去筯置此艾筒于牙疼一边鼻孔内以火烧艾筒待烟盛即以手灭火塞筒口鼻中大吸烟者三口中呵气其艾烟满口疼亦止肿亦消
　　赴筵散【一名晋矾散出海上方】
　　用老生姜切片安瓦上用炭火却将白矾渗姜上候焦为末擦疼处有人牙疼日夜呻吟用此有验
　　治诸牙疼及齿衂【出海上方】
　　隔年糟茄烧灰出火毒为细末每用少许干擦疼处立效或糟茄新瓦上片切薄令干黒色为末傅之
　　又方【出海上方】
　　用橡斗子入盐少许塞满在内合定新瓦上烧存性出火毒为末每用少许干擦疼处有涎吐之
　　治诸牙疼方【出海上方】
　　败毒散洗心散同煎潄口咽良久即安效速如神
　　又方【出海上方】
　　先洗牙净以纸浥干寻壁上白蟢窠四五个剥去黒皮者止用白者次以刀于火上烧令汗出将蟢窠惹汗圆了纳牙中更入些乳香于蟢窠内尤妙以乳香入蟢窠用绵纸包烧为灰丸纳疼处或以好醋含潄亦效
　　治牙疼方【一名露蜂房散出十便良方】　治热毒风攻头面齿龂肿痛
