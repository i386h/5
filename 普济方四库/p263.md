<!-- { "loadSidebar": true } -->
　　用露蜂房不拘多少用火筯签烧过研碎为末将药放手心内用好酒三四滴调成膏子又用热酒一口调药如左边牙疼将药于左边痛处噙右亦如之凡用露蜂房即煎洗入药并炙用一方用花椒盐少许将水煎亦可一方用醋煎含之立效不得咽入喉中
　　又方
　　用壁上扫土用盐炒过为末左右鼻内防之
　　治牙疼方
　　用灶上尘土盐炒一处搅和擦牙痛处立效
　　又方
　　用赤小豆不拘多少炒褐色研细有铜青加少许如无但擦牙疼效
　　治牙疼【出肘后方】
　　以蒜一片切一头作葢剜去中心煨巴豆一粒至黄热用盐裹随患处左右塞耳中又用苍耳子茎叶煎汤热含之即吐吐了即愈
　　治牙疼
　　牙疼者风化牙痛或单芒硝研末随左右鼻内吹之
　　酒齿痛方【出指直方】
　　以井水洗口频换且含且潄或百药煎泡汤微冷含咽或缩砂嚼傅齿痛处
　　秘方【出危氏方】　治经嵗牙疼
　　以枫香脂为末入焚香炉内灰再筛过常日洗面时用揩牙上永无斯疾更临睡温水净潄为佳
　　治风热上攻牙痛不可忍者
　　右神芎丸五六钱用温茶清送下食后服之
　　定牙疼【出本事方】
　　用三脚不拘多少盐泥固济火煆通红出火毒次碾为末每用些小防蛀牙孔内立效临用药时入乳香末少许令匀通若先将乳香和之后恐过却药性其效较缓是故用药临时和匀
　　胡麻汤【出肘后方】　治齿风肿痛
　　以胡麻五升水一斗煮取五升含潄吐之茎叶皆可用之姚云神良不过三剂肿痛即愈
　　杏仁方【出肘后方】　治诸牙龂疼
　　用杏仁一百枚去皮尖双仁以盐方寸匕水一升煮令沬出含之味尽吐却再含之三度瘥
　　藜芦方【出肘后方】　治牙疼
　　用藜芦末塞牙孔中勿咽汁神效
　　槐树白皮【出肘后方】　治牙齿疼痛风疳防
　　取槐树白皮一握切以酢一升煮去滓着盐少许适寒温含日三易一方以煎浆水煮含之
　　独头蒜【出圣惠方】　治牙齿疼痛
　　以独头蒜煨之乗热截用头以熨痛上转易之亦止虫痛
　　杨柳白皮方【出肘后方】　治齿痛
　　以杨柳白皮卷如指许大含嚼之以汁渍痛齿根数过即瘥也一方用醋煎含之
　　秦椒方　治齿痛
　　用秦椒醋煎含之一方用蜀椒
　　枳殻方
　　以枳殻根浸酒煎含治齿痛消痰有气加而用之
　　豹皮方　治牙疼
　　用豹皮烧灰傅防齿疮痛齿
　　牛膝根方【出圣惠方】　治牙齿疼痛
　　以烧牛膝根灰置牙齿间一方烧牛膝齿间含之以牛膝根为末绵裹含之亦可
　　芦荟方　治齿防并有虫
　　用芦荟四分杵末先以盐揩齿令净然后用少末涂于上妙
　　鲫鱼方【出肘后方】　治牙齿痛
　　取鲫鱼肉盐花于肚中烧作灰末傅之即瘥
　　皂角方【一名皂角散出指直方】　治风齿动摇
　　以皂荚两挺食盐半两同烧令通赤细研夜夜用揩齿一月后有动齿以及血防齿并瘥其齿牢固一方不用盐
　　石胆方【出圣惠方】　治齿痛及落尽
　　用石胆细研以人乳汁和丸如膏傅所痛齿上或孔中日三四度止痛复生齿百日后复故齿生止用新汲水潄令净凡治齿先须除却食床用针刺尽黒血然后涂雄黄末入齿缝中细看之齿根下若虚软即以小针刺通齿根下若痛即出却恶物然后傅膏膏乃行也少年即易治老者难痊
　　柳枝方【出肘后方】　治牙齿疼
　　用柳枝一握细剉入少盐花将水煎含之甚妙用叶煎含亦得
　　槐嫩枝方
　　用春采槐嫩枝煆为黒灰以揩齿去蚛痛
　　治疗牙疼【出圣惠方】
　　取皂荚子捣末以绵裹如弹子大两颗于酽醋中煮熟彻牙疼处齧之冷即易日三五度以瘥为度
　　治牙齿痛方【出肘后方】
　　取苦竹烧一头一头得汁多擦齿上即瘥
　　治齿牙疼风虫俱瘥方【出肘后方】
　　大豆半升柳枝如筯大亦切半升二物必须于铜铛熬令黄焦即以美酒大大升沃之又煮一沸取汤含潄浸疼处冷即吐却更含热者三五日即愈久含弥差常用验
　　治齿疼【出肘后方】
　　用葫荽子五升以水五升煮取一升含之
　　治牙疼方
　　用杉松皮切碎约三两重取水三碗熬至一碗盥潄三五次不可咽立效
　　治牙疼【出圣惠方】
　　以萝卜子二七粒去赤皮细研以人乳和左边牙疼即于右鼻中防少许如右边牙疼即在左边鼻中之立效
　　治齿疼立效方【出圣惠方】
　　取川椒一两去目捣罗为末以好白面滚丸如皂角子大烧令热于所疼处咬之不过三五度即瘥
　　又方【出旋舎备要方】　治牙齿疼痛腮肿龂不能啮物风蚛疼俱治
　　附子角【八个】巴豆【一个去皮】麝香当门子【一个】
　　右研为末蒸饼水浸为丸如黄米大以绵裹随痛齿隐之
　　牙齿连腮肿痛方【出卫生家宝方】
　　防风　巴防　天麻　莽草　细辛【以上各一两】白芷香附子【各一分】
　　右为末牙疼处揩擦约行半里地盐汤潄口
　　治冷证齿痛方【出朱氏集验方】
　　羊肾子　八味丸
　　右相和盐汤送下
　　白芷散【出朱氏集验方】　治牙疼
　　白芷　血余　芎防　百草霜　川芎　草乌雄黄　花桑皮【烧】硃砂　全蝎　麝香　北细辛没药　当归
　　右等分为末每用一钱茶酒任下空心先将此药用醋调如膏次皂角炭火烧令烟出却用皂角防药患处即安
　　立效散【出朱氏集验方】　治牙疼
　　白矾【一两】生姜【三两切片同白矾炒干】荜拨【一两焙干】
　　右炒盐少许为细末擦牙痛处如神
　　救苦散【出卫生家宝鉴方】　治一切牙疼及寒风蚛牙疼草乌头　川乌头　桂花　良姜　红豆　胡椒荜拨　细辛【各半钱】石膏　官桂【各二钱】
　　右为细末先潄净里外干掺之出涎立愈
　　失笑散【出十便良方】　治牙疼
　　川乌头　芎防　甘草　地骨皮　细辛　髙良姜　白芷【各等分】
　　右为细末每用少许擦痛处两三次涎出以温水潄之
　　沉香散【出十便良方】　治老人多患冷牙疼不可忍者宜用此方
　　沉香【半两】升麻　细辛　白芷　地骨皮【各一两】附子【一分生用】
　　右捣罗为末每用一钱以白汤调热含冷吐之
　　全蝎散【出卫生家宝方】　搐一切牙疼
　　蜈蚣【一条】全蝎【三个】芒硝【半两】良姜　乳香【一钱】麝香【一字】
　　右为末每用少许搐鼻
　　九宝散【出杨氏家藏方】　治牙疼
　　青盐　细辛【去叶土】延胡索　髙良姜　荜拨　胡椒　麝香【别研】乳香【别研】雄黄【别研】
　　右件各等分为细末次入别药令匀每用少许微微擦痛处
　　香白芷散【出东垣兰室方】　治大寒犯脑九分朔风一分牙疼药
　　麻黄【去节一钱半】草荳皮【七个】草荳仁【七分】黄耆【一钱】呉茱萸【四分】藁本【三分】羌活【八分】香白芷【四分】当归身【半钱】熟干地黄【半钱】升麻【一钱】桂枝【三分半】
　　右件为细末先用温水潄洗以药擦之
　　治虫散【出东垣兰室方】　治大寒犯脑牙齿疼痛及朔风作痛虫痛胃经湿热肿痛
　　麻黄【不去节一钱】草荳蔲皮【一钱】呉茱萸【八分】黄连【四分】藁本【二分】黄耆【一钱】羌活根【五分】白芷【三分】当归身【四分】熟地黄【三分】骨灰【二钱】升麻【一钱】桂枝【一分】草荳蔲仁【半钱】益智仁【四分】
　　右件为细末同煎搽之一方无草荳仁
　　益智木律散【出东垣兰室方】　治寒热牙痛
　　草荳蔲皮【一钱二分】木律【二分】益智皮【半钱】升麻根【一钱半】骨灰【半钱】熟地黄【半钱】生地黄【四分】当归身【四分】
　　右件为细末用度如前如寒牙疼不用木律一方有黄连无生地黄
　　蝎稍散【出东垣兰室方】　治大寒风犯脑牙痛
　　麻黄【去节二钱半】桂枝【三分】升麻根【三分】羌活【半钱】防风根【二分】藁本【三分】当归【二分】香白芷【二分】黄耆【三分】柴胡【二分】草荳蔲皮【一钱】骨灰【二钱半】蝎稍【少许】
　　右件为细末如前用之
　　刷牙散【出东垣兰室方】
　　麝香【一分】升麻【一钱】白荳【三钱】草荳蔲皮【半钱】骨灰【二钱】黄连【一钱半】汉防己【二分】当归身【三分】生地黄【一分】熟地黄【二分】没石子【三个】人参【三分】五倍子【一个】
　　右为细末如前搽之
　　当归龙胆散【出东垣兰室方】　治寒热牙痛
　　麻黄　黄连【各一钱】骨灰【半钱】升麻【一钱】香白芷【半钱】生地黄【五分】当归稍【半钱】草龙胆　草荳蔲皮【一钱】
　　右件为细末擦之如神
　　牢牙地黄散【出东垣兰室方】　治脑寒痛及牙疼
　　麻黄【二分】黄连　骨灰【各一钱】升麻【一钱半】草荳皮【一钱】呉茱萸【八分】益智仁　当归身【各四分】藁本【二分】黄耆【半钱】熟地黄　人参　羌活【各二分】香白芷【半钱】防己【三分】生地黄【三分】
　　右件为细末搽之神效一方无生地黄
　　草荳蔲皮【出东垣兰室方】　治寒多热少牙疼痛
　　草荳蔲【一钱三分不去皮】黄连【一钱半】升麻【二钱半】细辛叶【二分】骨灰【半两】当归【六分】防风根【二分】草荳仁【一钱】熟地黄【半钱】
　　右件为细末同煎牙疼处擦之一方无草荳蔲仁
　　羌活汤【一名细辛散出东垣兰室方】　治客寒犯脑风寒湿脑痛项筋急牙齿动摇内龈根脱疼苦楚
　　麻黄【去根节三钱】羌活根【一钱半】藁本【三分】细辛根【少许】升麻根【半钱】柴胡根【半钱】当归身【六两】香白芷【三分】桂枝【三分】草荳蔲皮根【一钱】骨灰【二钱】苍术【半钱】
　　右件前药为极细末先用温水潄口净搽之其病立止或再痛一阵则止
　　治牙齿疼痛连头目俱瘇其痛不可胜忍痛处齿上多有腐朽黒防成穴愚医以为虫蚀者宜使此方若要永除根当须依此方法使药并依下面法修合茵陈散吃一两料消去骨槽风热则其痛永去根本【出防命方】藁本　木香　防榔【各一分】
　　右件药并不见火生杵罗为末每使二钱傅在痛处齿龂上合口候津液满口抽得齿却下热毒却和药吐出如此使两三度下便以热水潄口不得咽下药入喉中更使药末六钱用生葱自然汁调外贴在痛处干即换之仍脩合上面茵陈散吃即得安效其茵陈散若要常吃即去大黄半夏牵牛三味脩合逐日依法进服吃至两三料即其痛永除根本更兼肌肉顔色瘦黄白诸疾不生也
　　立效散【出东垣兰室方】　治牙齿痛不可忍及头项背微恶寒饮食大恶热饮其肺上中下三部阳虚隂盛是五脏内盛而六腑阳道脉微小其小便滑数
　　酒洗龙胆草【二钱】升麻【七分】防风根【一钱】炙甘草【三分】细辛末【二分】
