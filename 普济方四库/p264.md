<!-- { "loadSidebar": true } -->
　　右防咀如麻豆大都作一服水一大盏煎至七分去滓以匙撩口中患痛处待少时则止如多恶热饮更加龙胆草一钱此法不定视寒热多少临时加减若更恶风作痛加草荳皮半钱勿加龙胆草也
　　清胃散【出东垣兰室方】　治因服补胃热药致使上下牙疼痛不可忍撁引头脑满而发热大痛是阳明之经络入脑在经十五络中喜寒恶热乃手阳明经中热成而作也其齿喜冷恶热
　　生地黄【直者三分】升麻【一钱】牡丹皮【半钱】当归身【三分】择细黄连【六分如连不多更加二分如夏倍之大抵黄连临病増减无定法】
　　右五味同为细末都作一服水一盏半煎至一盏去滓带冷服之
　　香笑散【出杨氏家藏方】　治牙疼
　　猪牙皂角　细辛【去叶土】川乌头【生用不去皮尖】荜拨　香附子【以上六味各二钱】乳香【一钱别研】升麻【一钱】
　　右件为末次入乳香研匀每用一钱揩贴患处仍频用
　　仙桃散【出杨氏家藏方】　治风牙疼有脓血并口气
　　防风【去芦头】桃节根　香白芷　细辛【去叶四味各一两】川椒【去目】山栀子仁【二味各半两】
　　右件为细末每用二钱水七分煎至五分热呷之俟其冷即吐出
　　三枝膏【出杨氏家藏方】　治风热上攻牙齿疼痛
　　槐枝　柳枝　桑枝【各半觔寸剉】
　　右三件以水一斗煎至三升去滓熬成膏入后膏药生姜【一两取汁】芎末　细辛末【各半两】
　　右同捣令匀以盒子盛每用少许擦牙立效
　　失笑散　治牙疼不问久新
　　细辛【去土叶】良姜　香白芷　荜拨
　　右各等分为细末左边牙疼口含水搐左边鼻右边牙疼搐右边鼻如擦牙亦得
　　荆芥散　治风蚛牙疼牙槽浮肿
　　荆芥穗　薄荷叶【去土】细辛　甘草【炙】
　　右件各等分为细末每服二钱茶调下或用药五钱水一大碗煎三五沸通口慢慢潄亦得
　　止疼散　治牙疼
　　大蒜【一瓣去皮生用细研】巴豆【去殻一枚细研】盐豉【七粒细研】
　　右件同研匀入甆器盛之密封勿令透气每用少许擦患处日三两次用
　　祛痛散　治元脏气虚风热内攻牙龈浮肿疼痛发渇
　　细辛【去叶土】鸡肠草　旱莲子【各等分】
　　右件同研令极细每服用一字以鹅毛蘸药扫患处日用一二次若小儿走马疳唇龈蚀烂者先泡青盐汤净后用新绵拭干掺药
　　治齿痛不可忍
　　附子　真天雄尖　全蝎【七个】
　　右件为末防痛皆生用
　　又方　治牙龈疼肿
　　生地黄　川独活　细辛【各等分】
　　右煎噙服痛加桔梗葶苈子
　　又方
　　真细辛　威灵仙【各等分】
　　右为末沙糖丸贴痛处
　　又方
　　杜仲芫花等分用醋炒七次水煎噙之久吐于壁上不得落地三遍痛即止
　　又方
　　皂角香附盐同烧作揩牙药明目去口气
　　固本散【出卫生寳方】
　　用蝎稍胡椒二味等分为末揩痛处立效
　　露蜂房散【出杨氏家藏方】　治牙疼
　　露蜂房　天仙藤【各等分】
　　右件防咀每用二钱水半盏煎数沸去滓潄之
　　一方诸牙疼【出鲍氏方】
　　独活【二寸】甘草【一寸】
　　右煎五分热潄痛处温则换潄
　　乌头散【出杨氏家藏方】　治下虚气就上风毒攻牙齿宣动疼痛虚浮
　　右川乌头一枝炮去皮脐片切入生姜七片青盐少许煎令浓用浸齿脚
　　擦牙散【出詹寮方】　治风热牙疼
　　右用川乌草乌亦可用一只切作两边一边生一边煨为末煆少盐同擦牙患处流出风涎
　　细辛散【出朱氏集验方】　治牙疼【福州官医王子益用此二方有效】
　　北细辛　荜拨【各二钱】白芷　川芎【各三钱】川乌【一个】全蝎【五个】
　　右六味晒干为末或痛先用盐水洗净用少许傅痛处立效或热肿即入脑子少许和药擦之皆效
　　细辛散【出朱氏集验方】　治牙根肿痛
　　全蝎　白矾　北细辛叶【各二钱】麝香【少许】
　　右为细末掺肿处仍用荆芥煎汤盥潄最佳【髙州报恩新老方】
　　治风牙疼【出朱氏集验方】
　　露蜂房【炒】国丹【各等分】
　　右为末掺患处
　　白牙散【出东垣兰室方】
　　升麻　骨灰【各等分】
　　右件为细末先用温水潄口擦之妙
　　治牙齿疼痛使前面方口内含抽齿却下热毒了水潄口了又外使贴药并吃茵陈散了仍以此方傅在痛处其痛立止【出防命方】
　　五倍子【一两切碎于新瓦上焙干杵为细末】
　　右使前面方取齿脚下热毒潄口了外使贴药并吃茵陈散了即使此药末半钱傅痛处停待片时吐涎了仍再服以痛处止为度
　　又方【出肘后方】　治齿痛
　　火炙脂索如锥以内虫孔中便縁脂出
　　治齿痛【出本草】
　　以零陵香梗药煎含之良得升麻细辛善不宜多服令人气喘
　　主齿痛【出本草】
　　用青藤打碎口中含之良
　　治牙疼揩齿
　　右用直僵蚕不拘多少新瓦上炒变深褐色为末研入青盐少许揩之良久温水潄
　　治牙疼殊效
　　右用青荷叶剪去四縁留中间连柄处大如钱七枚以酽米醋一盏煎取半盏去荷叶熬成膏抹痛处妙
　　治牙疼
　　又用荜拨为末揩之煎苍耳汤潄之
　　又方
　　右用青木香为末入麝香少许揩痛处以盐汤潄立止
　　治牙疼
　　右用香附子为末揩之良久以温盐汤潄立止
　　治牙齿痛
　　用露蜂房煎汤潄之【露蜂房今呉蜂窠也】
　　又方
　　用猪牙皂角盐等分烧为末揩痛处
　　又方
　　用苍耳子五升水一斗煮取五升热含之冷即吐吐复含不过三剂茎叶亦得
　　又方
　　用三角乌古瓦子令三姓童子候星初出指第一星下火三角瓦上炙之
　　叩齿法【出朱氏集验方】
　　养生方云鸡鸣时常叩齿三十六下食毕令啄齿皆宜长行之令齿不蠧虫又云早朝未起潄口中玉泉令满口咽之啄齿三十遍过去虫而牢牙
　　又法【此危氏方】
　　养方方导引法方云常向本命日栉发之始叩齿九通隂呪曰大帝散灵五老反真泥丸华保精常存左廻狗月右引日根六合清链百疾不生咽唾三过常数行之使齿不痛发牢不白头脑不痛又云东向坐不息四通啄齿二七治齿痛病大张口啄齿二七一通二七又解四通中间其二七火势以意消息差病而已不复痛解病鲜白不亦不疏离久不行已能破金刚又云东向坐不息四通上下啄齿三十六下治齿痛















　　普济方卷六十六
<子部,医家类,普济方>
　　钦定四库全书
　　普济方卷六十七　　　明　周王朱橚　撰牙齿门
　　齿防【论】
　　夫齿防谓如疳防虫蚀之证齿根宣露壊烂浓血俱出口内气息葢縁脏腑壅滞熏发上焦攻冲齿牙又有嗜肥甘过多或宿食在齿根不能潄去致腐殠之气淹渍而成者○牙齿虽为骨之所终髓之所养得龂肉而固济可以坚牢今血气不足摄理无方风邪袭虚客于齿间则肌寒血弱龈肉宿落渐至宣露永不附着齿根也
　　方
　　附子散　治防齿齿紫黒皴痒殠烂
　　附子【炮裂去皮脐】升麻　桂【去粗皮】细辛【去苗叶】麻黄【去根节】人参　干姜【炮】黄芩【去黒心】甘草【炙剉】当归【切焙各一分】
　　右药捣罗为细散每用少许贴于齿患龂处每日三五遍上或咽津不妨
　　治齿防方
　　用苦参三两剉以水三盏煎至一盏去滓热含冷吐
　　莨菪子散【出圣惠方】　治齿防作孔有虫疼痛
　　莨菪【一分水淘去浮者微炒】细辛　鲫鱼【烧灰】黄连【各一分】人粪灰【一两】甘草【半两】干虾蟇【半两烧灰】石胆【半两细研】麝香【半两细研】
　　右捣罗为散每取少许以绵裹内蚛孔中日三度换之即瘥
　　麝香散【出圣济总録】　治齿防
　　麝香【研】白矾【研】蒲黄　细辛【去苗叶】丁香【各半两】附子【炮裂去皮脐一分】青黛【一两】
　　右为散绵裹一钱于患处咬之咽津不妨日三五遍
　　白矾散【出圣济总録】　治风防口疮
　　白矾【研灰烧半两】升麻【一两】细辛【去苗叶一两】丹砂【研一两】麝香【研半钱】甘草【炙剉一分】
　　右为散以盐浆水洗潄后用热水调药鸡毛涂之日三五遍
　　细辛散【出圣惠方】　治齿防齿根腐烂动摇
　　细辛【二两】川升麻【二两】地骨皮【三两】角蒿【二两】牛膝【三两去苗】生地黄【五两】
　　右烧为灰细研每夜临卧傅齿根或以蜡纸上贴之至旦即去一为末先荆芥盐汤潄口良久揩疼处热有涎吐每早辰夜卧用
　　蔷薇根膏　治齿防
　　蔷薇根【二两】地骨皮【一两】葱根【一两】胡粉【一两】蜡【一分】
　　右剉以水二大盏煎至半盏以重抄纸半张浸之暴干更浸汁尽为度干了以粉蜡涂之于上剪作条子夜卧贴之神效
　　黄矾散【出圣济总録】　治疳防齿根宣露
　　黄矾【烧研一分】麝香　干蛤殻【烧灰研一分】防风【去皮】独活【去芦头各一两】
　　右罗为末再和匀以暖浆水潄口后用药贴齿根上有涎即吐出日再贴即瘥
　　傅防齿方【出肘后方】
　　细辛　当归　甘草【炙】蛇床子【各一两】青葙子
　　右捣以绵裹如大豆着齿上日三勿咽汁瘥止
　　皂角散【出圣济总録】　治齿疳风防
　　皂荚【不蚛者二两】凝水石【捣末二两】升麻【一两同皂荚瓶子内同济留一孔烧令烟絶取出细研之】杏仁【去皮尖双仁研一两】
　　右研匀每用一钱患处贴之
　　细辛散【出圣济总録】　治齿防
　　细辛【去苗叶】叶胆酥【炙干】蒂　黄连【去须各一两】
　　右为末每用一钱涂贴齿龂上日三五度
　　藜芦散【出圣惠方】　治齿风防疼痛不止
　　藜芦【去芦头】蜀椒【去目并闭口炒出汗】附子【炮裂去皮脐各一分】麝香【研一钱】
　　右为末次入麝香和匀用一钱绵裹置患处有涎吐之一方为末消黄防和丸如粟米大每用一丸内虫孔中有津则吐
　　治疗齿痛不问虫风者及防齿
　　雄黄【一两】莽草【一两】腊月羊脂　蜀葵茎【両枝】
　　右捣雄黄等为末消羊脂以葵茎蘸脂药末注齿痛处孔中日三五度每令葵茎热用之良
　　葶苈煎【出圣惠方】　治齿防
　　苦葶苈末　地龙末【各一分】麝香【半钱细研】腊月猪脂【三两】
　　右先煎猪脂令化去滓次入诸药煎十余沸于瓷合中盛以柳枝防药于火上炙令热烙牙齿缝中十余度三五遍如此烙之即瘥
　　青黛散【出圣惠方】　治齿防日夜疼痛不止
　　青黛【一两】柑子皮【一两】干虾防【一只五月五日烧灰】
　　右为细末以生地黄汁调贴龂上日二换之一方用石黛无地黄汁
　　苦参汤【出圣济总録】　治齿疳及口生疮眼澁体重虫食脏腑
　　苦参【切】桃白皮【切】槐白皮【切各一两】
　　右捣筛每用五钱以水二盏煎十余沸去滓热含潄冷吐日三五度
　　治齿防熨烙方【出圣惠方】
　　雌黄【半钱细研】猪脂【一两】槐枝【五茎】
