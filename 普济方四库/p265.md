<!-- { "loadSidebar": true } -->
　　右煎猪脂入雌黄末及热以绵裹槐枝防取药熨烙齿龂缝上
　　治齿防宣露【出圣惠方】
　　角蒿灰　梧桐泪【各一两】麝香【一钱】
　　右都细研令匀夜后傅于齿根令满来日早以盐汤潄口
　　白矾散【出圣惠方】　治齿龂肿有脓血出
　　白矾　杏仁【二七枚汤浸去皮尖研】蚺虵胆【一钱】
　　右细研先以生布揩齿龂处令血出潄令血尽即用散掺于湿纸上可患处贴之日三两上以瘥为度
　　白矾散【出圣惠方】　治疳防齿根血出
　　白矾【烧灰研三分】蚺虵胆【研一钱】
　　右研匀先以布揩齿令血尽每用半钱掺于患处勿咽津
　　治齿防揩齿药方
　　雄黄【一分】白矾【一两】
　　右相和铫子中熬令黄烟尽研为末每日未洗面先捻少许揩齿含着洗面毕即潄口
　　又方【出圣惠方】
　　猪牙皂荚【一两烧灰】麝香【一钱细研】
　　右相和细研将用揩齿夜卧时即贴于龂上
　　治防齿虫齿积年不瘥从少至老【出千金方】
　　用雀麦草一名杜姥草似牛毛草以苦瓠叶四十枝净洗露一宿平旦取草剉长二寸广一寸厚五分以瓠叶防之作五六十褁子取三年酽醋浸之至日中取两裹内火中炮令极热内中齿外边熨之冷则易之取铜器以水内中解裹于水中洗之得虫长三分老者黄黒色少者白色多者得三四十枚少者得一二十枚一方用醋同前
　　蜗牛方【出圣惠方】　治齿并有虫
　　用蜗牛殻三十枚烧灰细研每用揩牙良
　　治口殠及齿肿痛【出肘后方】
　　用细辛煮取浓汁热潄冷吐瘥一方常用剔牙
　　治防齿及口疮虫食
　　取紫蓝烧作灰以傅涂之日三五度取瘥
　　治疳防食口齿及下部
　　飞亷蒿烧灰捣筛为末以两钱着痛处甚痛忍之若不痛非疳也下部虫如马尾大拘纒出无数十日瘥平复
　　硫黄烙方【出圣惠方】　治防生疮
　　用硫黄一分以旧鍼铧头一枝于炭火中烧令赤捻硫黄着上更入少许猪脂相和熬令沸以柳枝子绵裹头揾药承热烙之齿缝三五遍即愈
　　治防齿【出永类铃方】
　　桔梗　薏苡仁【各等分】
　　右为生末防服小儿亦可用白芷川芎末蜜丸食后噙化生银杏食后嚼一二个
　　治口齿风防肿疼牙根浮烂恶臭热毒脓血【出本草】以蜀升麻水煎绵沾拭疮上
　　治牙齿防痛【出本草】
　　以留师密食之
　　治齿防【出本草】
　　以鼠李根煮浓汁含之
　　治防齿脊骨有疳虫【出本草】
　　以牛李煮汁浓含之更空服一盏可灌此汁于有虫处
　　治齿防疳疮【出本草】
　　用灰藋烧为灰口含及内齿孔中杀虫瘥
　　治防齿【出本草】
　　以杏仁烧令烟未尽细研用绵裹内防齿孔中良
　　急疳【论】
　　夫急疳者由风热蕴积脾肺壅滞邪毒之气冲注口齿遂成疳也其候唇忽变青白龂肿满脓血俱出朽烂疼痛颊边有赤白色或有黒晕即须针却恶血不然烙之若不早疗死于旬日故名急疳也
　　方
　　黄矾散【出圣惠方】　治急疳蚀齿龂唇口坏烂肿痛
　　黄矾　青矾　白矾【烧令汁尽】白狗粪灰　莽草　雄黄【细研各半两】石胆【细研】茛菪子【炒令黒色】干地龙【微炒】人粪灰【各一分】麝香【一钱细研】
　　右为末都研匀先以盐浆水潄口三两度于上贴之日三用有涎勿咽
　　虾蟇灰散【出圣惠方】　治急疳齿龂肿痛有虫齿朽烂疼痛虾蟇灰【细研】青黛【细研】柑子皮　细辛　白鸡粪　麝香【细研】干姜　薫陆香【已上各一分】
　　右为末都研令匀以绵裹如杏仁大安于肿处日三换之神效有涎出旋吐却
　　地龙散【出圣惠方】　治急疳虫蚀牙齿连牙床骨损坏疼痛干地龙【烧灰】黄矾　白矾【烧令汁尽】青矾　石胆　巴豆【去皮心研纸压去油】人粪灰【细研各一分】
　　右为散以绵裹少许内于蚛孔中如孔中小以针内药一日一度换之待恶物碎骨出尽为度
　　麝香锭子　治急疳牙龈腐烂恶肉血殠牙落
　　信砒　青黛　粉霜【各二钱】铜緑　雄黄【各一钱】轻粉【一字】
　　右细研煮麫肐冷剂为锭子用绵拭去恶血净食后用米许上蚀处神效
　　雄黄散【出圣惠方】　治急疳齿根唇颊腮上疮出渐多雄黄【一分】石胆【半两】乱髪【半两烧灰】人粪灰【一分】麝香【一钱一方无】鲫鱼【三寸鱼肚内满着盐烧灰】
　　右细研为散先用盐汤潄三五口后于疮上贴之有涎即旋旋吐却一方用甘草汤洗疮后傅
　　麝香散【出圣惠方】　治疳急口中及齿龂肿并口鼻有疮麝香【一分细研】雄黄【一分细研】人乳【一合】白矾【半两烧令汁尽】石胆【莲子大细研】川升麻【一分末】
　　右都研令匀以绵裹如杏仁大含之如有肿烂处涂之
　　药绵方【出圣惠方】　治走马疳蚀落牙齿龂肿有脓水麝香【一钱】砒霜【少许】莽草末【半钱】蛤粉【一两】蟾酥【一字】螺子青黛【一字】
　　右都研为末别用故绵半分剪长一寸碎擘以药掺在绵内时入少许相和搅令匀隂干有患者用盐浆水揩潄三五度用少许药绵塞在牙根以针按绵子入齿缝中三两度
　　膝金散　治走马牙疳肿烂
　　人中白【五钱火煆】雄黄【四钱】轻粉【二钱】枯白矾【五钱】麝香【半钱】
　　右为细末用少许于患处贴之一方无枯白矾
　　青金膏　治走马牙疳蚀损腐烂
　　青黛【二钱】砒【一钱】粉霜　轻粉【各半钱】麝香【少许】
　　右研为细末旋入小油研如稀糊涂之于夹纸上重叠砑之每用量患大小剪贴之仍以白纸封防
　　干蟾散【出圣惠方】　治牙齿走马疳
　　干蟾【一枚烧灰】龙栢花　地骨皮　没药【各一分】麝香【一钱】
　　右为散每有牙齿疳疮蚀破者先以硝石少许掺之相次以此药半钱傅于患处日三二度
　　麝胆散　治走马牙疳危恶候
　　铜緑【半两】生白矾【一分】胆矾【一钱】麝香【少许】
　　右为细末研匀上牙蚀处
　　乳香丸【出衞生宝鉴】治走马疳如神
　　乳香　轻粉【各半钱】麝香【少许】砒【半钱研】
　　右先将乳香研细入轻粉麝砒共再研用薄纸一韮叶濶药内按过挦纸少许丸如黄米大临卧将药填在疳处至明愈一方忌浆醋盐三日
　　柳緑散
　　青黛　蒲黄　雄黄　枯白矾【各等分】
　　右为细末患处贴之慢牙疳敷此药少加信一方有五倍子无雄黄
　　青矾散【出圣惠方】　治急疳虫蚀牙齿彻骨碎
　　青矾　黄矾　石胆　干地龙【烧灰各一分】
　　右为末以绵褁内在蚛孔中每日一度换得恶血及碎骨出尽为度
　　三矾散【出圣惠方】　治急疳
　　青矾　黄矾【各半钱】白矾灰【一分】麝香
　　右同研如粉每用半钱傅于疮上有涎即吐
　　麝香散　治急疳恶蚀肉损
　　枯白矾【二两】黄丹【一钱半炒】麝香【一字】
　　右为细末研匀干掺牙病处
　　三停散　治大人小儿走马牙疳
　　硃砂【另研】硫黄【滴水研细】乳香【另研细各一钱】
　　右为一处拌匀量疮大小用生蜜调摊于棉花纸上临卧贴之忌油腻荤腥恶物
　　石胆散【出圣惠方】　治急疳唇口赤疮出者
　　石胆【半两】鲫鱼【一个长三寸者开肚满填盐烧鱼焦】雄黄【一分】
　　右研如面先以疳汤洗口及疮上用散贴之每日三五上夜后潄口复贴之其疮便愈
　　石胆散【出圣惠方】　治急疳
　　牛膝【烧灰】石胆　麝香【各一分】
　　右同研如粉临卧时先潄口后掺药于牙缝上不过三两上
　　雄緑散　治恶牙疳蚀腐臭
　　雄黄　铜緑【各半两】
　　一方加五倍子半两麝香一匙研匀荆芥水洗净掺之
　　青金散　治走马恶证牙疳蚀损唇舌肉腐牙落殠烂其效如神
　　信砒　铜緑【各一两】
　　右研为细末摊纸上涂疳蚀处
　　治沉肿牙疳不止不急者
　　斗子盐　白面
　　右为末三捻吹入鼻中立效
　　治急疳【出圣惠方】
　　天灵葢【一分末】羊齐花【一分干者捣为末】
　　右同研令细先以绵拭去脓水然后掺之以瘥为度
　　红铅散　治走马牙疳
　　用緑矾不拘多少相矾色鲜明者入干锅用炭灰烧锅赤倾出以好酒拌匀再入锅如此数遍色红研作细末入麝香少许先以温浆水潄净用指蘸药有疳处贴之
　　治大人小儿走马牙疳
　　用壁虫儿人中白各烧灰相合为末贴之
　　治男女走马疳疮生于口上牙床等处
　　用大天南星一个剜去心却以雄黄一粒入南星内仍以剜下南星片掩了以面裹煨以拆为度为细末干用清油调涂湿干搽三日全愈
　　治走马牙疳
　　用北枣去核入信枣内烧灰擦于肿处立效
　　又方
　　用白矾装在蛹儿内灯火烧过黄丹野人肝烧灰各等分停先用热汤洗之就湿掺之一方用麝香少许
　　金鞭散　治腮穿牙落紧牙疳病证
　　用抱退鸡蛋软白皮儿包活土狗儿一个放入大活虾防口内用草防四足泥团固济用火烧过成灰去其泥虾防研为细末贴患处
　　治鼻疳牙疳
　　用五倍子烧存性为末贴
　　治急疳【出圣惠方】
　　用砒礵半两以醋调稀如糊于茶碗子内慢火熬搅令不着底待醋干即刮下每用如粟米大用绵裹安齿缝内来日取出有虫自死久患者不过三上
　　麝香散【出卫生宝方】　治牙疳
　　麝香【一钱】铜緑【五钱】白芨【二钱半】白蔹【三钱半】白矾【二钱半】
　　右为细末每用少许贴牙患处
　　疗齿根烂疮【出本草】
　　以罗勒烧为细末干贴齿上良【罗勒即兰香也】
　　除疳疮【出本草】
　　以蚺蛇肉作脍食之
　　治急疳蚀口鼻数日尽欲死
　　用文蛤烧灰腊脂和涂之【文蛤即海蛤也生东海表有文取无时】
　　风疳【论】
　　夫风疳之病其候槽之龂虚肿牙齿摇动侵蚀齿根腐殠脱落下攻龂颊损烂脓血俱出者是也葢縁手足阳明之经气虚风邪热毒在胃蕴积日久上薫胸间攻发口齿故成斯疾○夫风疳者由脏腑壅滞久积风热脾肺不利心胸痰饮毒之气冲注上焦薫蒸牙齿则令齿龂浮肿动摇脱落损烂脓血俱出虫蚀齿根口内常殠面色青黄唇颊肿痛者则是风疳之候也
　　方
　　青黛散【出圣惠方】　治齿疳蚀颊骨破及下部疳痔亦主之青黛【研二两】雄黄【研】青矾【研】黄矾【烧研】白矾【烧研】茛菪子【熬令香】附子【炮裂去皮脐】苦参　细辛【去苖叶】藜芦【去芦头】麝香【研】甘草【炙各一两】
　　右为细散更研如面以绵裹贴齿若痔病绵裹内下部中若下部有虫浸甘草苦参各一两煎汤和散半钱灌之便止
　　雄黄散【出圣惠方】　治牙齿风疳龂烂齿痛
　　雄黄【细研】麝香【细研】熊胆　天雄【生去皮脐】细辛　当归附子【生去皮脐】干姜【剉】苦参【剉】生干地黄　芦荟　甘草【剉已上各一分】
　　右细为散同研令匀以绵裹一钱安于齿根含之汁勿咽
　　沉香散【出圣济总録】　治风疳龂烂牙齿浮肿
