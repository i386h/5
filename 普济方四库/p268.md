<!-- { "loadSidebar": true } -->
　　乌头【炮裂去皮脐】芎防　甘草【炙剉】地骨皮　细辛【去苗叶】白芷　髙良姜【各等分】
　　右为散揩于痛处出涎以温水潄三五度即瘥
　　乳香膏【出御药院方】　治虫蛀牙齿疼痛去虫止痛
　　乳香　雄黄　细辛【净】皂角【炙存性各一钱】莽草　麝香【各半钱】
　　右为细末镕黄蜡和成锭子看虫窍大小塞在窍内止用少许绵纸裹之有津即吐误咽不妨食后或临卧
　　荜拨散【出海上方】　治风蛀牙疼不可忍者名曰当面笑良姜　荜拨　白芷　细辛　蜂窠　鹤虱【各三钱】
　　右为细末以擦之如牙蛀用饭一粒掺药含之即效
　　芎防散　疗心虚寒口气臭冲人又虫齿
　　芎防【八分】白芷【七分】甘草【五分炙】桂心【四分】杜蘅【四分】当归【五分】
　　右捣筛为末以酒和方寸匕服之日二
　　虾蟆散【出圣惠方】　治牙齿蚛痛有虫
　　虾蟆【端午取一枚烧灰】青黛【半两细研】柑子皮【半两微炙】干姜【半两】麝香【一分细研】姜黄【半两细研】
　　右都研令细每用绵裹内虫孔中以瘥为度
　　治蛀牙疼【出本事方】
　　川乌　草乌【各一个】白附子【半两】附子脐尖【三七个】硃砂【少许别研】
　　右为末每服二钱酒水各半盏同煎至七分候冷服临卧时服不得再吃热物
　　治风蛀牙疼
　　细辛　荜拨　草乌头　良姜　胡椒【各等分】
　　右为防咀白水煎热潄口效
　　麝香散【出圣惠方】　治牙齿蚛痛日夜不止齿龂烂臭麝香　雄黄　白矾【烧灰】石胆　川升麻【各一分】
　　右捣细罗为散绵裹一字内蚛孔中并以乳汁调少许涂齿龂烂处
　　治牙齿中有虫痛不可忍【出圣惠方】
　　硇砂　雄黄　石灰【炒令黄色】虾蟆头【烧灰以上四味各一分】巴豆【五粒去皮心纸裹压去油】
　　右先研巴豆如面糊次入诸药细研以水浸蒸饼和圆如菉豆大有蚛孔者以新绵裹一粒置于蚛孔中有涎即吐却其痛立止如要牙落者轻以刀子拨破牙根令血出取圆子一粒研揩在齿根下一宿即落也
　　附子丸【出圣济总録】　治久患牙疼及齿蚛
　　附子【一两去皮脐生用】胡椒　荜拨　黄蜡【各一分】
　　右为末镕蜡和丸如桐子大每用绵裹一丸以患牙咬之如蚛安在蚛窍内
　　治牙齿风蚛疼痛【出圣济总録】
　　猪牙皂角【炙去皮子】露蜂房【炒】蜀椒【去目并合口炒】细辛【去苗叶等分】
　　右为散每服一钱水一盏煎沸热含冷吐不拘时
　　治蚛牙有孔疼痛【出圣济总録】
　　巴豆【一粒去皮炒】石亭脂【少许研】干姜【少许为末】麝香【研少许】
　　右为细末镕蜡和丸如芥子大每用绵裹一丸内蚛孔中
　　赴筵散【出医方集成】　治风牙蚛牙攻肿疼痛昼夜不止痛不可忍肿卧不安牙龂宣露动摇欲脱或腮颔浮肿龂烂血出并能疗之
　　良姜【去芦】草乌【去皮】细辛【去土叶】荆芥【去梗】
　　右各二两碾为末每用少许于痛处擦之有涎吐出不得吞咽良久用温盐汤灌潄其病即止常使揩牙用腐炭末一半相和止牙宣辟口气永无牙疾
　　雄黄散　治虫牙痛
　　雄黄【二钱】乳香　没药【各一钱】麝香【半钱】
　　右为细末镕黄蜡为丸安在牙虫蚀窍中
　　荜拨散【出海上方】　治风蛀牙疼
　　鹤虱　良姜　荜拨　草乌【各等分】
　　右为末用青盐碾细逐渐拌匀每用少许于疼处擦之有涎即吐出用温水灌潄即愈药汁不可咽
　　又方【名聚寳散出海上方】　治蚛牙一切风蛀疼不止者
　　防风　荆芥　蜂房【有蛹者佳】乌梅【各等分】
　　右煎熟乘大热潄吐出勿咽冷再热潄之一方无防风经騐方陈氏云此方余少年用之见效
　　又方【出海上方】
　　石膏【煆末八钱】白芷　白茯苓【各二钱半】鼠尾　细辛
　　右等分和匀临睡盥潄用手指防揩牙根患处即愈
　　蝎附散【出澹氏方】　治风蚛牙疼肿痒动摇牙龂溃烂宣出血口气等疾
　　蝎稍【七枚不去毒】附子脐　蜈蚣头【去嘴毒】川乌头尖【各二个】
　　右为末先用竹杖刺痛牙龂处次以纸撚絍药一粟米许在痛处甚者不过三两次効一方以水蘸药揩患处开口沥涎出以温水潄之
　　治血风蛀牙【出危氏方】
　　雄黄　乳香【各一钱研如粉】麻黄【半钱】白芷【一字】
　　右为末先以荆芥穗咬住痛处口凉去之次用皮纸撚津湿之药少许随痛塞耳内
　　鹤虱丸【出直指方】　治虫蚀齿痛
　　猪牙皂角【三枚】川椒【一钱半】生明矾　鹤虱【各一钱】
　　右为末蒸饭为丸如麻子大纳于孔中有涎吐之
　　巴豆圆【出圣惠方】　治牙齿虫蚀有蚛孔疼痛不可忍
　　巴豆【一枚醋煮令热去皮】硫黄【一字】麝香【一字】
　　右都研令匀消黄防和圆如粟米大绵裹一丸内蚛孔中
　　白矾丸【出圣惠方】　治牙齿被虫蚀有蚛孔疼痛牙齿根朽烂
　　白矾灰　黄丹【各一钱】蝙蝠粪【二十粒】巴豆【一粒微炒去皮】
　　右同研细以软粟米饭和圆如粟米大晒干凡有蛀蚛孔疼痛不可忍者以圆于痛处咬之立定
　　韮子圆【出圣惠方】　治牙齿有蚛疼痛甚者
　　韮子【一两】乳香【一分】雌黄【一分】干蝎【半两】
　　右捣罗为末消黄防成汁和圆如弹子大即以瓷瓶子内先着炭火烧一圆用纸葢以笔管引烟出薫牙蚛孔处其虫尽出或将药瓶于水椀中安着其虫尽下扑在水中
　　青盐散【出圣济总録】　治牙齿蛀蚛牢牙秘精补益潄咽青盐　龙骨【生各四两】湿鸡头【一升以青盐拌一宿炒令通黒】
　　右为散平旦及临卧先潄口令净以药散如常揩齿揩良久以温酒潄咽
　　乌头散【出王氏博济方】　治风蚛牙疼
　　乌头【二枚一炙用一生者去皮脐】干姜【生用去皮】甘草【二味各用一枣子大】
　　右为散每用半字含水搐鼻左疼搐右右疼搐左瘥为度
　　乳香丸【出圣济总録】　治蚛牙疼痛不可忍者
　　乳香【研】胡椒　阿魏【各等分】
　　右为末煎皂荚子胶和丸如菉豆大每用纸裹一丸安在蚛牙内吐涎以瘥为度
　　蜂房汤【出圣济总録】　治牙齿痛有虫
　　蜂房【一枚炙碎擘】豉【四十九粒】蜀椒【去目并合口二七粒】
　　右水二盏半煎十余沸去滓热含冷吐此药若有肿尤易见效
　　蜀椒汤【出圣济总録】　治牙齿虫疼痛
　　蜀椒【去目并闭口者】桂【去粗皮各一两】白矾【烧灰半两】
　　右捣筛每用三钱水一盏煎三五沸去滓热含冷吐瘥为度
　　立止散【出圣济总録】　治风牙疼
　　肥皂荚【去皮子取肉】草乌头【不去尖各一两】乳香【研一钱】
　　右为末薄面糊丸梧桐子大用一丸入蚛孔中涎出即吐
　　治风蛀牙齿疼【出海上方】
　　草乌头　槐花　荜拨
　　右等分碾为末每用半钱蘸擦痛处用醋汤潄之
　　扫痛丸【出经验方】　治风蚛牙疼引太阳穴痛
　　川乌【半两炮】鹤虱【一两焙干】良姜【一两以青盐半两炒】
　　右为末风牙痛刀上烧盐同前药擦蛀牙痛白梅肉同前药丸塞之
　　细辛散【出海上方】　治蛀牙
　　细辛　草乌【尖】乳香【各等分】
　　右为细末镕黄防为条用时就火丸塞孔中良久效无孔即咬于痛处有涎即吐之
　　铅白霜散【出宣明论方】　治牙齿腐蚀气臭出血及口疮
　　铅白霜　铜緑　白矾【枯等分】
　　右细研干贴患处良久温浆水潄之小儿不消潄之
　　蜂房散【出直指方】　治虫蛀牙痛
　　真僵蚕　蜂房【炒二件各等分】樟脑【半之】
　　右为末皂角肉按浓浆煮少顷和作小圆塞痛处
　　治牙被虫蚀有蚛孔痛不可忍方【出圣惠方】
　　猪牙皂荚【一挺】川椒【七粒】莽草叶【七片】
　　右捣罗为末以枣肉和圆如黍米粒每用一丸以绵裹内蚛孔中痛定后去药
　　乳香散【信适用方】　治牙疼蛀蚛风虚上攻连脑疼痛
　　乳香【一分】补骨脂【炒半两】
　　右研为散每用少许揩疼处有蛀眼则用软饭和药作锭子塞蛀孔中其痛立止【信方云予昔患此诸药不效唯此方最妙】
　　麝香散【出圣济总録】　治虫蚀牙齿片片自落
　　麝香　石胆【各一分】
　　右为散每用一字掺傅患处日三以瘥为度
　　地龙丸【出十便良方】　治牙齿虫痛
　　干地龙【末三分】麝香【研一分】
　　右和匀镕蜡丸如麻子大每有牙虫孔即以一丸内之候药发热虫死立瘥一方治牙齿宣露挺出不出蜡每用一字掺于齿根下
　　白处散【出圣济总録】　治一切风蚛牙痛不可忍者
　　砒霜　铅丹【各一分】
　　右先取砒研细入青葱稍内轻轻扎定次入杆草内如糉子様以草火烧透取砒如金色一锭子次取铅丹同研匀细每用时以灯心防药一米许入于耳内左则左用右则右用
　　二白丸【出圣济总録】　治齿痛蚛孔
　　白僵蚕【炒】白矾【熬枯各半两】
　　右为细末以腊月猪脂丸内于蚛孔中
　　莽草散【出千金方】　治齿有孔不得食靣肿
　　莽草【七叶】猪椒附根皮【长四寸者七枚】
　　右防咀以浆三升煮取一升满口含倦即吐却日二三度
　　信効散【一名麝香散出宣明论】　治风热上客阳明之经牙齿疳蚀龂宣腐殠血出色黄气腐注闷动摇疼痛作发有时兼解金石一切毒药
　　上好醎土【不拘多少】麝香【真好者少许】
　　右热汤淋取汁去滓用清汁银石器中煮刮下再与麝香同研匀掺于疮上以纸贴神效
　　乳香膏【出百选方】　治蚛牙痛孔有虫不可忍
　　光明白矾【枯过】滴乳香【各等分】
　　右为细末熔蜡量多少和膏旋丸看蚛牙孔子大小填之其痛立止神效○又方入染胭脂少许和令深桃花色只作散遇牙痛用一匙以指揩擦良久用温盐汤潄口又方以饭和丸
　　青盐散【出百选方】　治风蚛牙疼痛不可忍每用少许揩牙患处吐涎及咽津不妨
　　青盐【四两】川乌头【二两去尖劈碎如骰子大】
　　右干锅内用熟炭火煆候烟出尽存性取出埋地内三日碾细揩患处如煆时以木杖子搅之不得犯鐡却将一盏葢干锅子口上或用甆礶子煆亦可每揩药先用荆芥汤潄口揩了亦然
　　治风蚛等牙【出经騐良方】
　　象斗子【五个以青盐在内火煆】盐袋内皂角【一条火煆存性】
　　右为细末先用荆芥汤潄讫却以前药就痛处搽之去涎日三五次
　　治风蛀牙疼不可忍腮颊浮肿【出海上方】
　　莽草　芫花
　　右等分水煎十余沸通口灌风涎壅出即效
　　治虫蚛牙痛
　　川巴豆肉【三枚】明乳香【一钱】
　　右同研镕蜡圆麻子大每服一丸塞孔【危氏方云有红川椒无川巴豆肉】
　　又方【一名椒豆膏出朱氏集騐方】　治蚛牙疼痛
　　红川椒末【一钱】大巴豆肉【一粒】
　　右研细蒸饭圆如麻子大以薄绵包塞孔昔有人蚛牙痛不可忍号呼之声彻于四邻用药不效有道人献此方用之即安
