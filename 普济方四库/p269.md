<!-- { "loadSidebar": true } -->
　　治牙蛀痛方【出直指方】
　　蚕纸【烧存性】真僵蚕【炒各等分】
　　右为末镕傅良久盐汤潄口
　　金针丸　治虫牙疼不可忍
　　骨碎皮　乳香
　　右为末面糊为丸如豆大塞虫牙孔
　　莽草散【出圣惠方】　治牙齿虫蚀有蚛孔
　　莽草【半两】山椒皮【一握】
　　右捣罗每用三钱以酒水各半盏煎五七沸去滓热含冷吐
　　治蚛牙疼痛【一名定痛散出肘后方】
　　用附子一枚生去皮脐捣为末镕蜡如粟大每服用绵裹一丸内蚛孔中虫出一方为末用生姜调擦患处良久温盐汤盥潄
　　治虫牙齿【出千金方】
　　以莨菪子三合如无葱子韭子亦得以青钱七文烧令赤取小口甖子令可口含得者将钱内甖子中取一撮许茛菪子安钱上令炮咤声仍与半合许水淋令气上从甖出将口令气莫出用薫齿冷复更作取三合药尽为度非止虫齿得瘥或风齿龋齿中病悉主之口中多津即吐之一方为末内孔中以蜡封之或粒内之亦可
　　又方【出千金方】
　　用白杨切一升水三升煮取一升含之
　　又方【出肘后方】
　　用米醋一升煮拘杞根白皮一升取半升含之虫立出
　　又方【出卫生家宝方】
　　取桃仁少许以头穿向灯上烧之烟出经少时吹灭即内入口安虫齿上咬之不过五度六度一方作胡桃仁
　　又方【出千金方】
　　用地龙置石上着一撮盐须臾化为水以麫展取却待凝厚取以内病齿上又以皂荚去皮涂上虫即出
　　又方【出千金方】
　　用防麻子烛烬研以井水涂之
　　又方【出千金方】
　　以黒羖羊脂茛菪子各等分先烧鐡锄斧凿令赤内其中烟出以布单覆头令烟气入口薫之
　　治蛀牙肿痛【出华陀中藏方】
　　用不蛀皂角一锭去皮子却用巴豆每有皂子处安巴豆一粒用盐泥固济烧灰研为细末用剜耳子抄少许填入蛀牙
　　治蛀牙【出仁存方】
　　用乳香如小豆大安痛牙上烧铜筯令热碎香上令溶立止
　　又方【出仁存方】
　　用茄蓆烧灰为末擦痛牙上
　　又方【出仁存方】
　　用三奈子为末以药铺在纸上卷作筒于灯上烧着便吹灭乗热烟和药吹在鼻内其痛即止
　　治风蚛牙疼亦治暴赤眼并头目昏痛
　　用鹅不食草不拘多少纸裹焙干碾为细末先满含水一口然后搐鼻随病左右搐之若不含水恐药搐入咽喉治头目加川芎或加全蝎各少许
　　治风蚛牙疼【出危氏方】
　　用马夜眼上以刀儿薄起一片子挿在所患牙缝中或咬在痛处沥出风涎即止不可咽一方如粟米大绵裹内虫孔中永断根源
　　治牙有虫而痛【出经騐良方】
　　用韭叶连头根净洗烂擂同人家防板土泥和匀擦于痛处腮上用纸贴之一时顷取下细细虫儿在于泥上可以除絶病根
　　砂糖丸【出经騐良方】　治牙痛蛀牙
　　用矿石灰出山石灰未化者用砂糖为丸塞入蛀孔立効
　　杀牙虫方【一名雄黄散】　治牙齿被虫蚀有蚛孔疼痛用雄黄研细以膏为丸塞牙孔中却烧鐡箆烙之或研细以左右疼处以剜耳子送入耳中一方雄黄末入麝香研傅痛处
　　治蛀牙疼【出海上方】
　　用天蓼根捣碎随蛀孔大小为丸绵裹塞之连换四次除根不可咽此汁
　　又方【出海上方】
　　用韭菜子碗葢火烧之却以竹箬卷一小角儿通蛀处如下牙蛀则用韮子浓煎频频灌潄其虫自出
　　又方【出海上方】　治蛀牙
　　淡豆豉一粒捻令软以麝香少许为丸于蛀牙内疼即止亦可除根
　　又方　治蛀牙【徐克安云余家乳婢若此三日不食亟研碎用之数虫浮水面痛止而食】用镜面草一名螺厌面草生于石缝者佳每用半握滴麻油二防入盐半捻挪碎如左牙疼纳右耳右牙疼纳左耳就行用泥作饼贴成耳门闷其药气仍侧卧泥耳一两时方去泥取草掷于水碗中其虫三色浮水面久者黒其次褐色新者白须是午后牙正疼时用之甚佳一方焙此草为末和麻油轻粉傅头疮立愈
　　治风蛀牙疼方【出海上方】
　　用大黄切作数片烧存性为末纱绵裹盛塞入蛀孔中即效如孔小以鹅毛管轻轻吹入一方烧灰傅疼处立愈
　　治牙蛀痛不可忍【出圣惠方】
　　嚼熏陆香咽其汁立瘥
　　治风蛀牙疼
　　夫风蚛牙疼久不愈者用针扎巴豆一枚于灯熖上燎烟末及尽存性于牙窝根盘上薫之即愈
　　治风蛀牙痛方【出直指方】
　　用蜘蛛殻一个揉软以薄包塞痰吐出
　　治塞牙疼方【出直指方】
　　用米醋煮川椒入蜂房蘸软撚塞一方煎潄禁语言
　　又方【出直指方】
　　用蚕纸烧存性擦少时盐汤潄口
　　治牙蛀痛方【出直指方】
　　取鹤虱为末擦良久盐汤洗口
　　杏仁膏【出海上方】　治风蛀牙痛
　　用鐡刺杏仁清油灯上烟薫乗热认定病牙以杏仁搨之又复薫搨七次絶不疼但其病牙逐时落去断根
　　治牙齿蚛孔疼痛及有虫蛀
　　用莽草不拘多少为末擦五七次虫即无一方绵裹内蚛孔中有痛处咬之低头吐津勿咽疼痛便止一方用叶煎汁含潄吐之
　　治虫食齿根内黒【出直指方】
　　烧腐棘针取沥傅之十遍雄黄末傅之即愈
　　治虫蚀齿根齿黒者
　　用松木灰揩之雄黄末涂龂上百日神效
　　治蛀牙有孔疼【出圣惠方】
　　用啄木鸟舌尖绵裹于痛处咬之
　　治风蛀牙疼方【一名圣蟾散】
　　用蟾蜍裹生丝绵干剪二分长絍入痛牙根里忌热物片时一方蟾蜍热汤化开新绵少许蘸药粟米大塞痛处
　　取牙虫方
　　用针熨钩儿一个尖上香白芷末引出钩虫取之
　　治齿虫痛【出肘后方】
　　用腐烂棘针二百枚即日枣树枣朽落地者以水二升煎取一升含之日四五度即瘥
　　取虫牙法【出徳生堂】　治风肿虫蛀动摇不安
　　一于三伏内用赤马肉一块或白者悬空于静室候其生蛆吊下者收拾起于热瓦上焙干碾为末每用竹篾蘸一小防放痛牙上咳一声即落
　　一方【出瑞竹堂】　治牙疼骨有虫
　　用天仙子不拘多少以瓦器小者盛天仙子烧烟将竹筒着牙引烟薫牙疼处其虫即死疼立住永不再发
　　治牙齿被虫蚀有蚛孔疼痛方【出圣惠方】
　　用藜芦为末以松脂和如粟米大每用一丸内虫孔中立瘥
　　又方【出圣惠方】
　　用温生虫一枚绵裹于疼蚛处咬之勿令患人知立瘥
　　又方【出圣惠方】
　　取蜂窠蔕绵裹于疼处咬之
　　八仙散　治风蚛牙疼
　　良姜　蒂　荜拨　草马　胡椒　汉椒　僵蚕　青盐
　　右各为末等分和匀先灌潄后以药轻手揩痛牙了合口少时涎即吐每日早晩两次用之
　　治一切风蚛齿痛其齿上忽偏傍腐朽生窍宜用黒神丸
　　羌活　巴豆　麝香　地龙　细辛【各一分】
　　用巴豆一粒汉椒同为细末合研成膏饭为丸如菉豆大以绵裹安于牙虫孔处
　　椒盐散　治齿虫痛
　　川椒　白盐　蜂房
　　右件剉碎等分每服二钱以井水葱白煎热含冷吐
　　治牙有蚛孔【出本草】
　　以松脂少许咬牢不落虫自死
　　治蚛牙蛀齿【出本草】
　　用藤黄防之便落
　　治风蚛牙【出本草】
　　以郁李根煎汤凉含之
　　治牙齿蚛孔疼痛及有虫【出本草】
　　用莽草为末绵裹内蚛孔中或于痛处咬之低头吐津勿咽疼痛便止
　　杀齿虫【出本草】
　　以雄黄末和枣塞牙间
　　治牙齿虫痛【出本草】
　　以海桐皮煮含潄之
　　治牙齿有虫者【出本草】
　　取松根片子许大内孔中当自烂落
　　咒齿痛【出十便良方】
　　用纸一张随大小方停握作七重取三寸钉一枚于屋栿或梁右先杵羌活地龙二味却入麝香于乳鉢内同研令极细再入软豉心以丸得为度每粒丸如菉豆大以一丸安痛处穴中
　　搜风散　治风蚛牙疼
　　荜拨　细辛　升麻　胡椒【各半两】
　　右为细末每一耳干防搽痛处有蚛窍用枣肉丸塞之有涎多吐用盐汤潄之
　　乌头散　大定风蚛疼痛不可忍兼开牙闗消龂颊肿硬
　　川乌头　香白芷【各半两】苍术　细辛【各一两】
　　右拣择好者捣罗为细末每用半钱揩在患疼痛处合口多时吐涎
　　治齿痛风蚛疼痛方【出卫生家宝方】
　　细辛　白芷　草乌【各等分】
　　右为细末用药揩向齿痛处霎时以盐汤潄口立止
　　治虫蛀牙痛方【出朱氏集验方】
　　红川椒【三钱】明乳香【一钱】
　　右同镕蜡丸麻子大每用一丸塞孔中
　　治风蚛牙【华陀中藏经方】
　　用大北枣一枚劈开去核入和皮巴豆一粒却揑搁于温火上炙令焦黒如干浮炭様取放地上良久碾为细末以纸撚尖摭少许入蚛牙窍内不过五次七次絶根
　　又方【出海上方】
　　上当纸中心钉之下钉之时先吸南方气一口黙咒南方赤虫子故来食我齿钉在栿梁上永处千年纸每咒念患人咳一声及吸一吸下钉捶如是七咒即七吸七捶钉其齿即效
　　齘齿【论】
　　夫齘齿者是肿中而齿相切也皆由血气虚风邪客于牙车筋脉之间因喘息而风邪动引其筋脉故上下齿相切也
　　方
　　升麻散【出圣惠方】　治风邪客于牙车睡令齘齿
　　川升麻　半夏　防风　藁本【各半两】杏仁【一分】酸枣仁【一分】细辛　白芷　芎防【各一分】
　　右为散每用一钱以裹常含咽津
　　活散【出圣惠方】　治睡中齘齿
　　活　地骨皮　防风　酸枣仁　蔓荆子　杏仁【以上各一两】生地黄【三两】
　　右为散每用半两以水一大盏酒一盏煎至一盏去滓食后温服
　　治睡中齘齿方【出圣惠方】
　　用蜜取患人卧蓐下尘一捻内口中勿令知之即瘥
　　齿齘肿【论】
　　足阳明之脉起于鼻交额中旁约太阳之脉下循鼻外入止齿中手阳明之脉其支者从缺盆直入上腭贯颊下入齿缝中若其经虚风热所袭流齿牙攻注龂肉则致肿痒甚者与龂间津液相化为浓汁或血宣而不已
　　方
　　地骨皮丸　治风齿龂肿痛有血
　　地骨皮　白芷　防风　赤芍药　升麻【各半两】柴胡　生地黄　大黄　黄芩　枳殻　芎防　知母　萎蕤　防榔　细辛　甘菊花　藁本　牵牛子　犀角【各半两】马牙硝　黄连　甘草【各一两】
　　右为末炼蜜丸如梧桐子大食后夜卧熟水下三十丸以利为度
　　甘露饮子　治男子妇人胃中客热口气齿龂肿闷宣露心中多烦饥不欲食喜眠睡又咽喉中有疮并皆治之
　　黄芩　天门冬　枇杷叶　甘草　生干地黄枳殻　麦门冬　山茵陈　熟地黄　石斛【各等分】
　　右为粗末每服五钱水一大盏煎至七分去滓温服食后若齿龂宣露肿闷煎药潄之冷热皆可极效
　　丸方　治疗风齿肿
　　苦参　大黄　黄芩　枳实【各六分】地骨皮【六分】参黄连【各八分】
　　右捣筛蜜为丸食后少时以浆水服一十五丸再服至二十丸増减自量之忌蒜麫猪肉
　　郁李根散　治齿龂肿痛
　　郁李根　川椒　柳枝　槐枝　茛菪子　蔷薇根
　　右为粗散每用四钱水一大盏煎至七分去滓热含冷吐
　　黄芩汤　治千金肿及虫蚀
