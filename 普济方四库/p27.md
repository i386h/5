<!-- { "loadSidebar": true } -->
　　凡六乙年从革之纪嵗金不及炎火盛行民病肩背瞀重鼽便注下为木所复则反颠脑戸痛延及顶发热口疮心痛
　　紫苑汤　治肺虚感热咳嗽喘满自汗衂血肩瞀重血便注下或脑戸连顶痛发热口疮心痛
　　紫苑茸　白芷　人参　甘草　黄耆　地骨皮杏仁【去皮尖】桑白皮【炙各等分】
　　右剉散每服四钱水一盏半姜三片枣一枚煎至七分去滓食前服
　　凡六辛年涸流之纪嵗水不及温乃盛行民病肿满身重濡泄寒疡腰腘腨股膝痛不便烦寃足痿清厥脚下痛甚则胕肿肾气不行为木所复则反面色时变筋骨并辟肉瞤瘛目视肌肉发疹气并膈中痛于心腹五味子汤　治肾虚坐卧湿地腰膝重着疼痛腹胀满濡泄无度行歩艰难足痿清厥甚则浮肿面色不常或筋骨并躄目视膈中咽痛
　　五味子　附子【炮裂去皮脐】巴防【去心】鹿茸【燎去毛酥炙】山茱茰　熟地黄　杜仲【制炒各等分】
　　右剉散每服四钱水一盏半姜七片盐少许煎至七分去滓食前服
　　凡六壬六戊六甲六庚六丙嵗乃木火土金水太过为五运先天六丁六癸六巳六乙六辛嵗乃木火土金水不及为五运后天民病所感治之各以五味所胜调和以平为期
　　六气叙论
　　夫隂阳升降在天在泉上下有位左右有纪地理之应标本不同气应异象逆顺变生太过不及悉能主人世谓之期气者皆天气运动之所为也今先次地理本气然后以天气加临为标有胜有复随气主治则悉见病源矣
　　本气论
　　自大寒后至春分【厥隂风木为一主气】春分至小满【少隂君火为二主气】小满至大暑【少隂相火为三主气】大暑至秋分【太隂湿土为四主气】秋分至小雪【阳明燥金为五主气】小雪至大寒【太阳寒水为六主气】
　　凡一气所管六十日八十七刻半为本气后以天之六气临御观其逆从以药调和使上下合徳无相夺伦此天地之纪纲变化之渊源不可不深明
　　六气时行民病证治
　　辰戌之嵗太阳司天太隂在泉气化运行先天之初气乃少阳相火加临厥隂风木民病温身热头疼呕吐肌腠疮疡二之气阳明燥金加临少隂君火民病气欝中满三之气太阳寒水加临少阳相火民病寒反热中痈疽注下心热瞀闷四之气厥隂风木加临太隂湿土风湿交争民病大热少气肌肉痿足痿注下赤白五之气少隂君火加临阳明燥金民气乃舒终之气太隂湿土加临太阳寒水民乃惨凄多死治法用甘温以平水酸苦以补火抑其运气扶其不胜静顺汤治辰戌嵗太阳司天太隂在泉民病身热头痛呕吐气欝中满瞀闷少气足痿注下赤白肌腠疮疡发为痈疽
　　白茯苓　木干【各一两】附子【炮去皮脐】牛膝【酒浸各三分】防风【去叉】诃子【炮去核】甘草【炙】干姜【炮各半两】
　　右为散每服四钱水一盏半煎七分去滓食前服其年自大寒至春分宜去附子加枸杞半两自春分至小满依前入附子枸自小满至大暑去附子木干姜加人参枸地榆香白芷生姜各三分自大暑至秋分依正方加石榴皮半两自秋分至小雪依正方自小雪至大寒去牛膝加当归芍药阿胶炒各三分
　　卯酉之阳明司天少隂在泉气化运行后天初之气太隂湿土加厥隂木此下尅上病中热胀面目浮肿善眠鼽衂久呕吐小便黄赤甚则淋二之气少阳相火加少隂君火此臣居君位民病痢大至善暴死三之气阳明燥金加少阳相火燥热交合民病寒热四之气太阳寒水加太隂湿土此下土尅上水民病暴仆振栗谵妄少气咽干引饮心痛痈肿疮疡寒疟骨痿便血五之气厥隂风木加阳明燥金民气和终之气少阴君火加太阳寒水此下尅上民病温治宜醎寒以抑心火甘以助金汗之清之散之安其运气审平汤治卯酉之嵗阳明司天少隂在泉病者中热面浮鼻鼽小便赤黄甚则淋或疠气行善暴不振栗谵妄寒疟痈肿便血
　　逺志【去心姜制炒】紫檀香【各一两】天门冬【去心】山茱茰【去心各三两】白术　白芍药　甘草【炙】生姜【各半两】
　　右为剉散每服四钱水一盏半煎至七分去滓食前服自大暑至春分加茯苓半夏【汤洗去滑】紫檀生姜各半两自春分至小满加参白薇各半两自小满至大暑去逺志山茱茰白术加丹参泽防各半两自大暑至秋分去逺志白术加酸枣仁车前子各半两自秋分至大寒并依正方
　　寅申之嵗少阳相火司天厥隂风木在泉气化运行先天初之气少隂君火加厥隂风木民病温气拂于上血溢目赤欬逆头痛血崩脇满肤腠中疮二之气太隂湿土加少隂君火民病热欝欬逆呕吐胷臆不利头痛身热昏愦脓疮三之气少阳相火加太隂土民病热中聋瞑血溢脓疮欬呕鼽衂渴欠喉痹目赤善暴死四之气阳明金加少阳火民病满身重五之气太阳水加阳眀金民避寒邪君子周宻终之气厥隂木加太阳水民病闗闭不禁心痛阳气不藏而咳治法宜酸寒平其正辛温治其肉酸渗之泄之渍之汗之升明汤治寅申嵗少阳相火司天厥隂风木在泉欝气热血溢目赤咳逆头痛血满呕吐胷臆不利聋冒渴阳中痛
　　紫檀香　车前子【炒】青皮【半夏汤洗】酸枣仁　蔷薇生姜　甘草【炙半两】
　　右为剉散每服四钱水一盏半煎至七分去滓食前服自大寒至春分加白薇参各半两自春分至小满加丁香一钱自小满至大暑加漏芦升麻赤芍药各半两自大暑至秋分加茯苓半两自秋分至小雪依正方自小雪至大寒加五味子半两
　　丑未之嵗太隂湿土司天太阳寒水在泉气运行后天初之气厥隂风木加风木民病血溢经络拘强闗节不利或周身筋痿二之气火乃正少隂君火加民病温厉甚行逺近咸若三之气太隂土加少阳火民病身重胕肿胷腹满四之气少阳相火加太隂土民病腠理热血暴逆疟心腹防胀甚则浮肿五之气阳明燥金之气皮肤腠寒气及体终之气太阳寒水加寒水民病闗节禁固腰脽痛治法用酸平其上甘温治其下以苦燥之温之甚则发之泄之替其阳火令御其寒备化汤治丑未之嵗太隂湿土司天太阳寒水在泉病者闗节不利筋脉拘急身重萎弱或温痢盛行逺近咸若或胷腹满闷甚则浮肿寒疟血溢腰脽痛
　　木干　茯神【去木各一两】牛膝【酒浸】附子【炮去皮脐各三分】熟地黄　覆盆子【各半两】甘草【一分】生姜【三片】
　　右为散每服四钱水一盏半煎至七分去滓食前服自大寒至春分依正方自春分至小满去附子加天麻防风各半两自小满至大暑加泽防三分自大暑直至大寒并依正方
　　子午之嵗少隂君火司天阳明燥金在泉气化运行先天初之气太阳水加厥隂木民病闗节禁固腰脽痛中外疮疡二之气厥隂风木加少隂君火民病淋目赤气欝而热三之气少隂君火加少阳火民病热厥心痛寒热更作咳喘目赤四之气太隂湿土民病瘅鼽衂嗌干吐饮五之气少阳火加阳明金民乃康终之气阳明金加太阳水民病上肿欬喘甚则血溢下连少腹而作寒中治法宜醎以平其上苦热以治其内醎以耎之苦以发之酸以收之正阳汤治子午之嵗少隂君火司天阳明燥金在泉病者闗节禁固腰痛气欝热小便淋目赤心痛寒热更作咳喘或鼻鼽嗌咽吐饮发黄瘅喘甚则连小腹而寒中悉主之
　　白薇　参　川芎　桑白皮【炙】当归　芍药旋复花　甘草【炙】生姜【各半两】
　　右为散每服四钱水一盏半煎七分去滓食前服自大寒至春分加杏仁升麻各半两自春分至小满加茯苓车前子各半两自小满至大暑加杏仁麻仁各一分自大暑至秋分加荆芥茵陈蒿各一分自秋分至小雪依正方自小雪至大寒加紫苏子半两
　　己亥之嵗厥隂风木司天少阳相火在泉气化运行后天初之气阳明金加厥隂木民病寒于右脇下二之气太阳水加少隂火民病热中三之气厥隂木加少阳火民病泪出耳鸣掉四之气少隂火加太阳水民病黄瘅胕肿五之气太阳水加阳明金燥湿相胜寒气及体终之气少阳火加太阳水此下水尅上火民病疠治法宜用辛凉平其上醎寒调其下畏火之气无妄犯之敷和汤治己亥之嵗厥隂风木司天少阳相火在泉病者中热而反右脇下寒耳鸣泪出掉燥湿相搏民病黄瘅浮肿时作温疠
　　半夏【汤洗】枣子　五味子　枳实【麺炒】茯苓　诃子【炮去核】橘皮　甘草【炙各半两】干姜【三钱炮】
　　右为散每服四钱水一盏半煎至七分食前服自大寒至春分加鼠粘子一分自春分至小满加麦门冬去心山药各一分自小满至大暑加紫苑一分自大暑至秋分加泽防山栀仁一分自秋分直至大寒并依正方
　　六气凡例
　　凡六气数起于上而终于下嵗半之前自大寒后天气主之嵗半之后自大暑后地气主之上下交互气交主之司气以热用热无犯司气以寒用寒无犯司气以凉用凉无犯司气以温用温无犯司气同其主亦无犯异主则少犯之是谓四调若天地反时可依时反胜其主则可犯以平为期不可过也
　　普济方卷六
<子部,医家类,普济方>
　　钦定四库全书
　　普济方卷七　　　　　明　周王朱橚　撰运气图













