<!-- { "loadSidebar": true } -->
　　右为防咀煎一二沸灌潄去涎即愈一方米醋煎一二沸冷潄涎去即愈
　　芎防汤　治风齿疼肿及口臭
　　芎防　当归　独活　细辛　白芷【各一两】
　　右为粗末每用五钱以水一盏煎至七分去滓热含冷吐如此三五次
　　治风齿及蚛牙疼痛不可忍
　　狼牙草根　柳蛀屑　茛菪子　槐枝【半两】皂荚【一分】
　　右细剉和匀分为三度每度以浆水二大盏煎七分去滓热含冷吐
　　蛇蜕皮散　治风齿疼痛不可忍
　　蛇蜕皮　蚕沙　柳枝　呉茱萸　槐枝【各一两】
　　右细剉每服五钱水一大盏煎七分盥潄稍热含之冷吐效
　　独活酒　治风牙齿疼痛
　　独活　莽草　细辛【各半两】附子　防风【各半两】
　　右细剉以酒一升半煎至一升热潄冷吐一方无防风
　　郁李酒　治齿风肿痛呼吸风冷其痛愈甚龂防肿赤郁李根　细辛　椒【半两】槐白皮　柳白皮
　　右细剉每用药一两酒升半煎三五沸去滓热潄冷吐
　　荜拨散　治诸阳气虚风攻牙齿疼痛不论寒热嚼物隐痛
　　荜拨　苦参　防风　升麻【各一两】藁本【半两】
　　右为散每用三钱水一盏煎六七沸热潄冷吐
　　石燕子散　治齿牙风冷疼痛及齿龂不密固
　　石燕子　茯苓　细辛　寒水石　香白芷【各一两】
　　右为细末入研药匀每用药半钱以指蘸擦牙龂上合口少时后用温盐汤微潄一两口存药性食后或日用一两遍
　　升麻散　治阳明经受风邪入齿牵引牙防疼痛不止
　　升麻　香附子　细辛　莽草【各等分】
　　右同为细末用三钱水一盏煎至七分去滓热潄冷吐日用三四度
　　定痛散　治牙风疼立效
　　华隂细辛　川乌头　香白芷【各一两】乳香【二钱】
　　右为末每用少许擦牙痛处有涎吐之须臾以盐水灌潄济生方除白芷川乌用全蝎草乌
　　潄毒散　治风热攻注牙齿疼痛久而不愈
　　细辛　薄荷叶　荆芥穗　地骨皮
　　右为粗末每用七钱水二盏煎至一盏半去滓食后温潄冷吐
　　川椒散　治风牙肿疼
　　露蜂房【去土】僵蚕【净】川椒【去子】茄蒂【各等分】
　　右并烧灰存性入盐擦之去涎即愈
　　荆芥汤　治风热齿痛
　　荆芥　薄荷　升麻　细辛
　　右等分为末每服二钱以沸汤潄口含咽并用擦牙
　　草乌头散　治风牙疼痛
　　两头尖【七个】草乌头【七个】全蝎【七个】僵蚕【七个去头足】
　　右为细末用指防擦于痛处唾津勿咽然后潄之吐出
　　又方
　　荜拨　细辛　良姜　白矾
　　右为细末和匀一半于牙痛处擦之须臾有稠涎出尽觉生清液用温水潄之
　　湿生虫丸　治风齿疼痛
　　湿生虫【一枚】胡椒【一颗】巴豆【一枚去皮】
　　右先研胡椒细次下巴豆湿生虫研令匀用软饭和丸如菉豆大以绵裹一丸咬之良久涎出逐渐吐立效一方丸米大内虫孔中痛立止效騐不可名状
　　草乌头散　治一切风齿疼痛饮食艰难揩擦
　　草乌头【二枚炮】胆矾【研】细辛【各一钱去苗叶】
　　右为细末每用一字以指头擦有涎吐之
　　皂荚汤【出圣济总録】　治诸风齿疼痛
　　皂荚【一挺去皮子炙令黒色剉】露蜂房【一枚劈碎】盐【一分】
　　右剉分三贴以浆水一盏煎十余沸去滓热潄冷吐
　　僵蚕散　治风壅牙疼
　　姜黄　藁本　白芷【各等分】
　　右为细末每以少许揩牙疼处用盐水盥潄立刻见效
　　杏辛散【出海上方】　治风肿
　　杏仁【十个去油】细辛【焙干十匙】雄黄【别研十匙】
　　右为末男左女右搐鼻中妙
　　又方【出海上方】
　　草乌【尖】皂角【炒黄】道人头【各等分】
　　右为末揩痛处盐汤潄之
　　草乌散　治牙疼并牙踈又治风肿牙疼极效
　　草乌【四个紧小如鸟啄者不去皮】全蝎【二个】胡椒【三十粒】
　　右同为细末揩牙出涎即以荆芥汤灌潄微觉麻少顷即定
　　槐白皮散　治齿风疼痛不止
　　槐白皮　地骨皮【各一两】松节【三两剉】
　　右为散每用五钱以浆水二中盏煎五七沸去滓热含冷吐
　　皂荚散【出圣惠方】　治齿风蚛疼痛不可忍
　　皂荚【炒黄焦】荆芥　胡椒【各一两】
　　右为末每用三钱以水一大盏煎至七分去滓热含冷吐
　　皂荚丸　治齿风疼或虫痛不可忍根下有孔
　　猪牙皂角【二挺去皮子】汉椒【七枚去目】莽草【半两】
　　右为末以枣肉和丸如芥子大每用一丸内虫孔中有涎即吐却
　　芎附汤　治齿疼痛
　　芎防【二两】附子【炮裂去皮脐】
　　右为末每用三钱水一盏煎至八分去滓热潄冷吐
　　治热毒风攻牙齿疼痛
　　附子【烧灰一枚】矾石【烧灰一分】
　　右为细末每用少许揩齿瘥
　　逡廵散　治风牙疼痛不拘新久一服立效
　　髙良姜【一块约二寸】全蝎【一枚瓦上焙干】
　　右为末以手指蘸药如齿用药须擦热用俟须臾吐出少涎以盐汤潄口大妙亦治腮颊肿痛勑局周含鲍子明常患风牙腮颊肿痛甚不能忍予以此方投之出涎数口即愈此药亦系丐者所疑丐者是异人一方先用酸浆水潄牙
　　细辛散　常用去风虫不蛀
　　茄蒂【晒干烧灰】细辛【各等分】
　　右和匀擦之
　　治齿风连面疼痛不可忍者
　　细辛【一两】黒豆【一合】
　　右熬豆令熟然后以好酒二大盏同煎至一大盏去滓热含冷吐
　　治头面风口齿疼痛不可忍
　　用鸡屎白烧灰以绵裹置齿痛处咬之又以傅齿根亦可一方以醋渍煮含之
　　又方【出千金方】　治齿痛
　　用煮枸杞汁含之
　　又方【出千金方】
　　含驴尿须臾止
　　治风热上攻齿痛　余顷任淮西幕府己酉冬被檄来和州至含山县齿痛大作忽于刀镊人处得草药一捻许以汤炮少时冷暖随意以手揩蘸药水浥痛处即定明日若人去余因传得其方后以治人多效用皱面地葱子即本草稀莶又名地菘者霜后收之每用少许汤泡又云即是鹤虱但本草别有鹤虱及细考沈存中笔谈专辨地菘云其子名鹤虱余之所用正此物也又季诚方用鹤虱一枚濯置齿中髙坚云以醋煎鹤虱潄口其痛立定尤妙
　　治风齿败口臭
　　用芎防含之
　　大苍散　治牙床风肿
　　每用大苍术切作两片于中穴一孔入盐实之湿纸裹烧略存性取出研细以指揩之去风涎即愈以盐汤潄口
　　治牙疼并牙疎又治风肿牙疼极效
　　用独子肥皂去子以青盐实之用纸裹水浸润入火烧存性更入生樟脑子十五枚同研细揩之
　　又方【出海上方】
　　用生姜一块破开入巴豆肉一粒湿纸裹慢火煨香为度去巴豆切姜为末揩之于疼处竒妙一方猴姜熟用川巴豆纸压去油却以新绵少许裹巴豆在内随蚛孔大小加减用绵塞蚛牙中其痛立止用三次蚛牙自落妙不可言
　　专治风肿气肿牙疼及风蛀牙痛有苦牙疼者百药不效用此马敏叔説一村媪苦牙痛百药不效用此即愈
　　用天萝即生丝一个小者擦盐火烧灰存性成末擦上痛处肿处涎尽即愈右乃严月轩家传屡效之方自患此证一试而无不效若以水调药灰掩傅肿腮上尤妙前有此方治蛀牙据月轩此物大能去风若蛀牙则不效
　　治齿牙疼
　　用猪牙皂角不拘于灰火内煨过剉碎用葱白浆水同熬去滓乗热潄冷吐之立止
　　治风齿疼颊肿【出肘后方】
　　用独活酒煮热含之一方剉碎以水二大盏煎至一盏去滓热含冷吐亦治齿风宣露
　　治疗牙风
　　取东墙下朽骨削之如疼牙齿许大于炭灰中煨烧令热于所痛处齧之冷即易之
　　治风牙疼痛方
　　用木鳖子去殻细磨稀调上患处
　　治风牙疼痛方
　　用胡丝馒头草将盐少许于掌心揩碎擦之即愈
　　风齿疼痛颊肿及治血出不止
　　用防草五两水一斗煮取五升热含吐之一日尽又酒煮独活热含之
　　治患牙壅肿疼
　　用败毒散加荆芥穗石膏防风桔梗大黄煎服后服防风通圣散更加石膏芒硝防风全蝎大黄煎服
　　治风蚛牙頥颊腮肿痛
　　用芭蕉自然汁一碗煎及八分乗热潄牙肿处潄尽即止凡是风牙用之必愈頥颊肿而痛者风牙也頥颊不肿只牙龂肿痛蚛牙也
　　治风蛀牙疼方　及治热风头痛
　　用杏仁烧令烟尽去皮以乱髪裹之咬于所患齿下其痛便止薫诸虫出并风便差重者不过再服薫之即效
　　槐枝散　治牙齿肿痛牙龂宣露气臭齿挺出时发疼痛常用去疳牢牙
　　细辛【去土】川芎　白芷【各一两】蝎稍【生二钱半】
　　右为细末每用半钱擦在牙疼处有涎即吐悮咽无妨早辰临卧日用一两遍
　　治风气攻注牙齿肿痛【华陀中藏经方】
　　藁本　剪草　细辛
　　右等分为粗末每服三钱水二大盏煎至一盏半以下乗热潄之过后微觉痛少顷自止
　　一方　治一切风肿牙寒湿脑风项筋急牙摧龈脱麻黄【三两】柴胡【半两】羊脑骨灰【三钱】活根【一钱半】当归【半钱】白芷　桂枝　细辛【各半钱】苍术　升麻【各一钱半】
　　右为末极细潄口指擦牙疼处立止
　　立应散【出杨氏方】　治风蚛牙疼
　　杨梅根皮【厚者一两去粗皮】川芎　麝香【少许别研】
　　右件为细末研匀每用一字先含温水一口次用药于鼻内搐之涎出病止为妙
　　救急疗齿风痛【出本草】
　　取苍耳一握以浆水煮入盐少许潄之
　　治牙齿痛上攻肿痛
　　独活　地黄
　　右二味各三两为末每服三钱水一盏煎和滓温服卧时再用
　　治口齿风疳防血
　　以槐白皮煎浆水煮含之
　　肾虚齿痛【论】
　　夫齿者骨之精华骨乃肾之所主外板则为齿内床则为牙人肾气强则齿自坚肾气衰则齿必病且手阳明大肠之脉入于齿灌注于牙倘风寒壅热之气郁滞心胸冲发于口则齿为之病矣轻者为宣露龂颊浮肿重则为疳防龋脱之证也亦有肾虚气壅齿痛宣露当进补肾药随证治之足少隂经虚气血不能荣养骨髓故因呼吸风疼或潄寒水则令齿痛而不已
　　方
　　沉香延龄散　治风牙肾虚牢牙补肾生津液
　　沉香　川芎　生地黄　藁本　零陵香　砂仁人参　熟地黄　防风　没石子　荆芥　藿
　　香　片脑　木香　石膏　地骨皮　白蒺藜桂心　母丁香　檀香　白芷　杜蒺藜【炒去刺】石菖蒲【以上各半两】当归　天麻　诃子　细辛　何首乌　枸杞子　青盐　甘松　乳香　龙骨　槐角子　香附子【以上各七钱半】露蜂房【一两】荜拨【二钱】柳枝【四两炒】胆矾【一钱半】石燕子【五个火煆】海浮石【一两】麝香【一钱】
　　右为细末早晚擦牙盐汤潄然后咽之
　　无食子散　治肾虚齿痛揩齿黒髭
　　无食子　干马齿苋　莲子草　石榴皮　巨胜子　生地黄　柳皮【取白】活【去芦头】诃梨勒皮　牛膝　生姜皮　生胡桃皮　白芷【各一分】皂荚【一挺不蚛者去皮炙】青盐
