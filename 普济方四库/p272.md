<!-- { "loadSidebar": true } -->
　　右剉如麻豆大瓷瓶子盛密葢泥封头炭火烧令赤候冷取出捣罗为散更以湿纸摊用盆葢一复时出火毒每用柳枝汤潄口毕揩齿
　　鸡肠草散　治肾虚齿痛揩齿乌髭鬓驻顔
　　鸡肠草　白矾【碎】诃梨勒　蘹香子　旱莲子晚蚕沙　青盐　茜根　皂荚【各一两】麻粉【半两】
　　右除矾并青盐蘹香蚕沙外各剉长半寸用磁瓶一枚开口入诸药在内纸筋盐泥固济以炭火半斤煆尽火放冷取出研如粉早晨食后夜卧揩三两次少顷潄口
　　天雄散　治肾虚齿痛
　　天雄【炮裂去皮脐】当归【切焙】细辛【去苗叶】附子【炮裂去皮脐】甘草【炙剉】干姜【炮】生地黄【切焙】苦参　防芦【各半两去苗】
　　右为细末揩贴齿痛处日三五上勿咽津每药尽即以水潄
　　地黄散　治肾虚齿痛乌髭鬓揩齿
　　升麻【剉一两】诃梨勒【捣二枚】白盐花【半分】麻籸末【第一打者四合】生地黄　丹砂【一两细研临烧时以沙牛粪汁调之免飞上】粟馈【一大合】
　　右拌匀以净沙瓶中盛密封泥裹隂干以炭火七觔烧炭尽取药细研为末每欲用先以生姜一块烂嚼吐却以左手指揩三五遍就防药揩十数遍含津不吐两手取津涂髭髪待辛辣定则咽之兼治脚气肠风
　　莽草散　治肾虚齿痛揩齿乌髭益夀延长
　　莽草　生姜　干姜　猪牙皂角　生地黄　丝子　胡麻子
　　右各四两剉如麻豆大入磁瓶内盐泥固济火煆一日后入地一尺一寸深埋三复时取出露三夜不得着日气研为细末用如齿药法揩牙
　　地黄丸　治肾气虚食冷热物齿疼痛
　　生地黄【切焙一两】白茯苓【去黒皮】防风【去叉】独活【去芦头】枸杞子　山芋【各半两】
　　右为细末链蜜丸如梧桐子大空心煎枣汤下十丸至十五丸
　　三枝散　治肾虚齿痛
　　槐枝　柳枝　桑枝　晚蚕沙　青盐　麻籸
　　右剉如麻豆大盐泥固济一罐子曝干后入诸药在内开口于地坑子内四面炭火簇烧令通赤时用柳枝搅拨转烧令匀烟尽去炭火用湿纸三五重盖罐口候冷出药研为末瓷合盛每日揩齿日久良
　　胜金散　治肾热上攻牙龂浮肿牙齿疼痛或肾原虚冷牙齿摇动或赤肿痛风牙虫牙并皆治之
　　用老生姜十两切作钱薄摊箕内冷水淘次用砒霜一钱重细研拌姜钱令匀留少许砒放镕银干沙锅子内砒拌生姜于上按令紧用新瓦一片葢锅内烈炭火煆令烟尽倾于盆内盏子合定存性要成黒炭不可白却
　　荜拨　全蝎　华隂细辛　胡椒
　　右焙干姜炭亦为细末拌匀每用手指少许如黒豆大揩牙龂上闭口候有涎沫即吐出立效
　　茈胡汤　治肾虚牙齿龂肿膈上热
　　茈胡　枳殻　黄连　厚朴
　　右捣筛每用五钱水二盏煎至一盏去滓食后分二服
　　麝香散　治肾虚齿痛揩齿
　　麝香　小豆面　蜀椒　青盐
　　右为末用揩齿后以温水潄之
　　治肾虚齿痛揩齿
　　硫黄　甘松
　　右等分为细末百沸汤泡热潄口神效
　　治肾虚髓少齿痛
　　生地黄　川芎【各一两】
　　右以煎汤渍齿根无拘时
　　骨碎补散　治肾虚气攻牙齿血出牙龂痒痛揩齿用骨碎补炒黒色二两为细末于潄后揩齿根下良久吐之临卧再用咽津不妨
　　治老人牙疼因肾气虚弱或因用凉药擦牙所致用肥皂一枚去核入盐在内用鐡线扎合以盐泥固济火煆黒末擦牙
　　治蚛牙
　　用蟾蜍眉酥和牛酥摩傅腰腹并隂囊治肾腰冷助阳气以呉茱萸苗汁调
　　加减牙药麝香散　治肾气虚弱夫齿者乃骨之所终髓之所养也若肾气实则骨髓坚固齿无病矣緑矾　石胆　五倍子　诃子皮　何首乌　龙骨　藿香叶　甘松【各四钱】缩砂仁　细辛　白茯苓　零陵香　百药煎　青黛　龙脑　生地黄麝香【各半两】
　　右为细末入研药匀如常法用少许用刷牙蘸药刷牙齿上合口少时后用温水潄口吐之每日早用
　　齿龂宣露【论】
　　夫牙齿虽为骨之所终髓之所养得龂肉而固济可以坚牢今气血不足揩理无方风邪袭入客于齿间则令肌寒血弱龂肉缩落渐至宣露龂肉腐烂永不附着齿根也
　　方
　　升麻散　治牙齿宣露龂肉腐烂
　　升麻　防风　藁本　细辛　白芷　地骨皮露蜂房　木香　甘松　丁香　沉香　柳枝心
　　右为散以一钱患处贴齿龂上咽津以差为度
　　茜根散　治齿龂宣露口臭血出
　　茜根　升麻　甘松　牛膝【剉】细辛　活　硫黄　槐白皮　皂荚　盐花　芎防　地骨皮【各一分】
　　右细剉同入瓶子内烧勿令烟尽取出去火毒后研为散揩齿甚妙
　　鸡舌香散　治牙齿宣露口臭血出不能饮食
　　鸡舌香　当归　青葙子　干姜　菖蒲　莎草根　木香　青黛　梧桐泪　棘刺
　　右为散每用绵裹半钱含化咽津更于患处齿龂贴一方无青葙子有细辛
　　玉池散　治风蚛牙疼瘇痒摇动牙齿龂溃烂宣露出血口气等疾悉能治
　　地骨皮　香白芷　川升麻　防风　细辛　川芎　槐花　当归　藁本　甘草【各等分】
　　右为末每用一字许揩牙或齿痛即取二钱水一盏半合生姜三片煎至一盏稍温漱候冷吐之殊效或用金沸草散薫潄佳一方有刺蒺藜
　　白牙药真珠散　治齿龂宣露牙黄黒不白
　　真珠　白檀　石膏　乌鱼骨　白石防　浮石【各半两】硃砂　香白芷　川升麻　川芎【各二钱半】
　　右为细末每用少许以指蘸药擦牙合口良久吐津后温水潄口
　　地黄散　治口齿宣露防蚀肿痒
　　生地黄　牛膝　地骨皮　升麻　羌活　芎防藁本　细辛【各一两】梧桐泪
　　右为散先用温盐汤净潄次用药揩了更不潄早起临卧
　　治大人小儿牙疳宣露
　　轻者
　　枯矾　青黛　铜緑　生朴硝
　　甚者
　　緑矾　芦荟　麝香　龙骨　血蝎【各少许】
　　右以虀水温潄然后用药傅贴
　　红绵散　治牙齿宣露疼痛并齿浮动
　　柳絮　麝香　紫石英　凝水石　海蛤　龙脑丹砂　白石英
　　右为散每服半钱揩牙良久潄口不计时候
　　独活散　清头目发散风热治阳明经不利邪毒攻注牙齿龂肉虚浮宣露根下动摇又治偏正头痛渐渐攻注眼目或发疼痛视物不明其药功效不可具述川芎　独活　活　防风【各半两】细辛　荆芥郓薄　生地黄【各三钱】
　　右为粗末每服三钱水一盏煎至八分去滓温服食后日三二服
　　细辛汤　治风牙肿疼宣露
　　细辛　升麻　芎防　荆芥穗　木通【各半分】莎草根　莽草【半两】
　　右为粗末每用五钱水一盏煎七分热潄冷吐日三两次
　　白杨皮汤　治牙齿宣露
　　白杨皮　地骨皮　防风　细辛　蔓荆子　杏仁　生地黄
　　右剉如麻豆每用五钱以水二盏煎至一盏去滓留八合入酒一盏更煎三五沸热潄冷吐即差
　　地黄散　治风齿血弱龂肉缩渐至宣露
　　生地黄　莽草　生姜　干膝　猪牙皂荚　萆麻子　丝子【各四两】
　　右入瓶内以黄泥固济火煆一日后入地一尺二寸深窖却三伏时取出合子盛露三夜不得见日气捣罗为散如齿药用之
　　防风汤　治齿根出露摇动疼痛
　　防风　蔓荆子　细辛　川升麻　地骨皮　赤茯苓　芎防
　　右剉和匀每用半两以水一大盏酒一盏煎至一盏去滓热含于患处冷即吐含尽为度日二尽此一剂瘥矣
　　梧桐泪散　治齿龂肿闷宣露出血
　　梧桐泪　川芎　细辛　白芷【各半两】生地黄　青盐　寒水石
　　右为细末每用二钱水一盏入柳枝黒豆少许同煎至七分去滓热潄冷吐日三二服
　　芎防散　治牙齿浮肿宣露鲜血不止
　　芎防　梧桐泪　石律　防风　白芷　莽草【各一两】
　　右为散每用半钱揩牙盐汤潄之
　　常用齿药　牢牙去风冷蚛蝺宣露不问老少用之甚妙
　　槐枝　柳枝　皂荚　盐【四两】降真香　白胶香【各半两】
　　右同入磁瓶内黄泥固济糠火烧一夜候冷取出研细用如常法一方无降真香白胶香三因方出谓石佛庵主年七十余云祖上多患齿疼脱落此方效数世
　　牢牙散　治牙齿宣露
　　蒌根　白芷　鸡舌香　白檀香　麝香
　　右为散每用半钱揩牙悮咽无妨
　　芎防散　治齿龂宣露疳虫蚀
　　芎防　木香　乳香　丁香【各一分】盐【半两】
　　右为散每用少许患处傅贴日三五上即差
　　细辛散　治牙齿浮肿宣露疼痛
　　细辛　荆芥　莽草　升麻【各一两】梧桐泪【半两】
　　右为粗末用五钱水二盏槐枝十数茎盐二钱同煎令浓热潄冷吐
　　地黄散　治牙龂宣露痒疼血出
　　生地黄　细辛　皂荚【各一两】白芷【一两】
　　右入磁瓶内以纸泥固济暴干用炭火烧令烟尽取出放冷研令极细次入白僵蚕末一分甘草末二钱再研令匀早晨或临卧以少许揩牙龂良久温水潄口
　　松节汤　治牙齿宣露肿痒
　　松节　细辛　蜀椒　梧桐泪
　　右剉如麻豆用五钱水二盏煎十余沸热潄冷吐以差为度一方用酒煎
　　藁本散　治牙齿风龂肿宣露脓出气臭
　　藁本　升麻　皂荚【各半两】石膏【一两半】
　　右为散临时以手指蘸药擦齿上微潄药气行即愈
　　蜜陀僧散　治牙齿龂宣露肿闷生疮或有脓血
　　蜜陀僧　雄黄　石胆　麝香
　　右为细末每用少许干贴患处吐津悮咽不妨不计时候
　　治齿龂宣露
　　以蚯蚓屎水和为泥火烧令极赤研之如粉腊猪脂和傅上日三永差一方同入甆瓶内黄泥固济糠火煨烧一夜候冷取出研细用如常法揩牙三因方谓石佛庵主年七十余云祖上多齿疼脱落此方效数世用之齿白齐宻乃良多也
　　治齿痛宣露涎血臭气
　　川芎　竹叶　盐【少许】细辛
　　右水三盏煎两煎热含潄冷吐
　　海蛤散　治牙齿宣露
　　海蛤　硫黄　干膝
　　右更入麝香少许研为散先用净帛拭患处以药傅之有涎吐
　　青黛散　治牙齿宣露
　　青黛　桦皮　虾蟇
　　右于乳鉢中研令细每用少许傅齿宣露处立騐有津吐之
　　鸡舌香散　治风冷乗于齿间发热疼痛口气宣露
　　鸡舌香　麝香　射干
　　右捣罗为散入麝香再拌和匀每用少许揩牙良久汤潄之
　　牛膝散　治齿龂宣露风痒
　　牛膝　细辛
　　右为散更于乳鉢中细研傅宣露处日三五上即騐用蜡和圆如莲子大以绵裹一丸痛处咬之
　　白僵蚕散　治风毒壅滞齿龂虚肿出血宣露疼痛
　　白僵蚕　麝香
　　右研令匀每用少许揩齿良久荆芥汤稍热潄口冷吐出
　　治牙齿龂宣露有脓血出及小儿虫疳龂
　　葶苈　梧桐泪【各半两】
　　右为散于患处掺之即差
　　一方　治热毒上攻宣露出血齿痛龂肿亦治舌出血
　　百草霜　盐
　　右各等分研细干擦舌上其血自止
　　治牙宣
　　明矾　黄连
　　右为末候睡着擦牙上
　　驱毒饮　治热毒上攻宣露血出齿龂肿痛不可忍者用屋游即瓦上青苔不拘多少洗净煎汤澄清入盐一小匕放温频潄之
　　治牙宣【出百一选方】
