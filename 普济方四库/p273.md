<!-- { "loadSidebar": true } -->
　　用赤芍荆芥同为细末揩齿上以荆芥汤潄
　　治牙宣牙痈
　　用蚕退纸不计多少烧灰存性揩入口疮则用干掺齿缝血出不止以纸絍子蘸干用蟾酥少许傅血出处立止
　　小蓟散　治牙齿宣露出血
　　用百草霜小蓟根附子炒去毛真蒲黄各五钱为末揩牙齿上立愈
　　治轴车开不可合
　　用天南星末生姜汁调傅绵防合一宿愈去风也又法一人以手指牵其頥以渐推之则复入矣推当疾出其指恐啮伤又法饮大醉睡中搐鼻自正
　　蚺蛇膏　治牙露
　　用蚺蛇膏和麝香末傅之
　　治齿龂宣露
　　每旦捻盐内口中以热水含潄齿百遍不过五日齿即牢密
　　治牙宣热烂
　　用羊蹄草含化即可
　　治牙痛有血臭气
　　用地骨皮不拘多少煎汤潄毕咽之又治上膈咯血并骨蒸痨
　　麝香散　治热多寒少牙露肉龂脱血出齿动欲落大作疼痛妨食忤凉少忤热多
　　麻黄根　草蔲　生地黄　益智　当归　升麻熟地黄　骨灰　黄连　人参　麝香　汉防
　　己
　　右为细末用温水潄口净擦之其痛立止
　　膏香膏　治大人小儿齿龂损烂及走马疳
　　麝香　猪牙皂角　白矾　水银　苦楝根　緑矾　蜜陀僧　腻粉　黄蘗
　　右件为末用无灰酒三升熬成膏患者先净潄口涂之久患者取药一匙砒霜末各一钱半和匀使絶妙
　　齿痛牙龂宣肿方
　　香附子　乳香　细辛　防己　荆芥【各三钱】
　　右捣罗为细末早上揩痛处如大叚痛时即煎防风汤先须潄盥了多着药擦之一日三次每次一饭久为佳
　　牙宣【出永类铃方】
　　当归尾　黄竹叶
　　右同盐潄
　　牙动牙宣血出
　　净香附子姜汁同浸晒干为末擦之
　　牙药紫金散　解风热潄积壅去口气上牙宣揩牙白疗龂肿及一切疼痛处
　　右用生大黄不拘多少入罐子煆存性碾为细末早晚用少许擦之温水潄口大有竒效路钤梁园材云都下一家专货此物两宫常以数千钱来买其门如市邻人咸讶其不曽见修制之功密叩厥子遂得是方
　　治牙齿宣露
　　用蘩蒌烧灰以揩齿宣露然烧灰减力不若干作末有益矣
　　治牙齿宣露
　　以蚺蛇胆和麝香末傅之
　　齿间血出【论】
　　夫邪热潜在上流传于手阳明之支脉入于齿头面有风而阳明脉虚气挟热乗虚入齿龂于血则令齿龂虚肿甚者齿间出血葢性得温则宣流故也
　　方
　　乌金散　治齿龂血出及肿痒风冷疼痛
　　槐白皮　猪牙皂角　威灵仙　生干地黄　酸石榴皮　何首乌　青盐【各一两】细辛　升麻【各半两】麝香
　　右共研为细末将诸药并麝同研令匀每用半钱揩牙良以温汤潄口如早作齿药用尤妙一水调药半钱涂在纸上于牙齿上贴之三两次即愈
　　柳枝散　治齿龂血出
　　柳枝　桑皮　槐枝　皂荚　丹砂　生地黄麝香　凝水石　小蓟根
　　右捣研为细散每用揩齿良
　　雄黄麝香散　治牙齿肿烂出血
　　雄黄　铜緑　枯矾　血竭　麝香　轻粉　黄丹　黄连【各一钱】
　　右为细末每服少许随病大小傅上
　　角蒿散　治齿痛宣露血出不止
　　角蒿　细辛　升麻【各半两】地骨皮　牛膝【各一分】
　　右藏瓶内烧灰存性捣罗为散每用一钱掺湿纸上患处贴
　　当归汤　治酒醉牙齿涌血出亦治齿风痛
　　当归　矾石　桂心　细辛　甘草【各一两】
　　右防咀以浆水五升煮取三升含之日五六夜三二次一方无细辛水煎亦可
　　治牙宣血出
　　藁本　零陵香　甘松　三奈　荆芥
　　右水煎潄之如刷牙用砂锅末
　　治齿龂间出血吃食不得
　　黄连　白龙骨　马牙硝【各一两】白矾　龙脑【一钱】
　　右捣为散研入龙脑令匀每用半钱傅齿根下
　　龙骨散　治齿龂血出不止
　　白龙骨　生地黄　干姜　曲头棘刺　白矾
　　右捣罗为末每用半钱傅齿龂处即差
　　生肌桃花散　治牙齿内血出并有窍眼时时吐血
　　寒水石粉　硃砂　甘草　脑子
　　右为细末每用少许干捻有窍处
　　龙脑散　治牙齿疼痛间血出去口气辟风冷
　　龙脑　蔓荆实　细辛　升麻【各一两】
　　右为细散入龙脑拌匀每用半钱揩牙良久温汤潄口
　　郁金散　治齿出血
　　郁金　白芷　细辛
　　右等分为末擦牙仍以竹叶竹皮浓煎入盐少许含咽或炒盐傅
　　治牙宣出血
　　明白矾　乳香　麝香【少许】
　　右同研细轻手擦良久盐汤盥潄
　　神效散　治牙缝血出
　　草乌头　青盐　皂荚【各一分】
　　右入瓦器内烧灰存性每用一字揩齿立效
　　生地黄汤　治齿龂血出
　　生地黄　大豆　柳枝
　　右将豆及柳枝炒焦以无灰酒四盏沃之即下地黄根煎五六沸去滓热潄冷吐
　　治齿龂血出不止方
　　干地龙末　白矾灰　麝香末
　　右同研令匀于湿布上涂药贴于患处
　　一方　治齿龂间津液血出不止
　　细辛【二两】甘草【一两】
　　右防咀以醋二升煎取一升日夜旋含之及热尤良
　　大胜散　治齿衂
　　蒲黄　螺儿青【各等分】
　　右为细末每用少许擦患处少待用温盐水潄之
　　荆槐散　治牙宣出血或痛
　　槐枝　荆芥穗
　　右等分为末擦牙仍前防服
　　胡粉散　治牙出血不止
　　胡粉　麝香【半钱】
　　右同研细散临卧净揩牙潄口讫干贴兼能牢牙
　　治齿龂间津液血出不止
　　用矾石一两烧水三升煮取一升先拭血乃含之已后不用朽人牙齿根落不用之可也
　　又方　治齿根血出
　　用苦竹叶浓煮与盐少许温热得所含之冷即吐一方无盐
　　又方　治齿出血不止
　　用刮生竹皮二两苦酒浸之令其人解衣坐使人含噀其背上三过仍取竹茹浓煮汁勿与盐使防温含潄之竟日为度
　　治酒醉牙齿涌血
　　用烧钉令赤拄血孔方止
　　治酒后口齿有血出
　　用枸杞为末煎汤潄之然后吞下立止根亦可
　　灵芝散　治出血齿痛
　　用川五灵芝以米醋煎汁含咽
　　治齿疼龂间出血极騐
　　用盐末每夜厚封齿龂上有汁沥尽及卧其汁出时仍叩齿勿住不过十夜疼血止更久尤佳长忌猪肉油菜等
　　又方
　　用食茱萸遇齿痛酒煎含之
　　治牙疼肉烂血出不止
　　用草乌头大者去皮脐髙良姜等分为散先用温盐汤潄口了揾药少许揩齿涎出立效
　　凡齿宣露多是疽及蚀
　　用角松灰夜涂齿上龂间使满勿使食油菜三度即差食油菜即发并桂心常忌沙糖干枣
　　又方【出肘后方】
　　每日早捻东墙衣口中暖水含扣百遍常为勿脱不五日宣齿即牢固良騐凡齿痛病皆由月蚀饮酒慎之为妙
　　治齿缝忽然血出不止方
　　用梧桐泪半两研罗为末贴齿缝如血出不定再贴神效
　　治齿浮动龂肿出血方
　　用屋下尘煤细罗为散揩傅齿根下
　　又方【出圣惠方】
　　用烧铜筯烙血出处以白矾灰傅之
　　治大人牙宣出血极多
　　用消毒散加大黄赤芍药当归生地黄等分同煎服仍敷贴前药或以绵纸蘸药塞牙缝中
　　二妙圆　治齿衂
　　巴豆　荜澄茄【七枚】
　　右研烂为细末绵裹左齿痛纳之左耳右齿痛纳之右耳
　　齿缝出血方
　　齿缝出血不止他药不能治者盐注之素问云盐胜血故也兰室宝鉴用门冬煎汤潄之亦良
　　又方　治齿缝出血葢上实下虚也
　　八味丸服之而愈
　　治牙齿出血及走马疳
　　右用头髪防用剃面刀子细切铫内慢火炒存性为末
　　治齿缝多血
　　以盐汤常潄即已益齿止血良验
　　治齿龂间津液血出不止
　　用苦竹茹四两以醋渍一宿含之一方用酒
　　治齿缝中血出
　　以纸絍子蘸干蟾酥少许于血出处按立止
　　骨槽风
　　乳香荜拨散　专治牙疼骨槽风
　　天麻　防风　荆芥穗　草乌头　荜拨　细辛川乌头　红豆　盆硝【各一钱】乳香　没药　官
　　桂【各半钱】麝香【少许】
　　右为细末每用一惟或半钱口含温水鼻内防之左右用
　　玉池散　治牙浓血变骨槽风者及骨已出者此方张龙图传之
　　藁本　升麻　防风　细辛　白芷　川芎　甘草节　当归　槐花　独活【各等分】
　　右为末每服三钱生姜三片水一盏煎七分温潄服之无不效
　　如意汤　治骨槽风走马牙疳及洗金疮
　　荆芥穗　防风　薄荷叶　白芷　黄栢　黄连地骨皮　贯仲【各等分】
　　右为粗末水煎潄去骨槽风出孙真人疮科论除疳疮诸毒
　　牙痈方
　　硃砂　雄黄　磁石　石胆　矾石
　　右各等分入磁合盐泥涂烧两日夜置浄地出火毒两日细末鸡羽蘸傅疮恶肉朽骨损牙俱出而愈
　　梧桐泪散　治骨槽风痛龂肿齿疎
　　梧桐泪　槐树根　白蔷薇根　垂柳稍　李树根
　　右为粗散每用半两水二大盏煎至一盏去滓热含冷吐
　　生肌散
　　枯白矾　白藓皮　黄蘗　白芷【各等分】
　　右为末先以如意汤潄毕上此药神效
　　地骨皮散　治骨槽风牙齿宣露肿痒浮动疼痛不时或龂烂生疮及大人小儿口疮
　　地骨皮　麦糵【各一两】猪牙皂荚【半两】青盐
　　右入锅炒捣罗为散每用先以盐浆水潄口掺擦即愈
　　潄口沉香散　治牙槽热毒之气冲发齿根肿痛成疮或差或发并宜服之
　　香附子　沉香　升麻　华隂细辛【各一两】
　　右为细末每用二钱水一大盏同煎至三两沸去滓温潄冷吐悮咽不妨不拘时候日用三四次
　　地黄膏　治骨槽风痛龂肿齿宣露齿根挺出时脓血不止
　　生地黄　梧桐泪　白矾【各半两】麝香【一分】
　　右为极细末与生地黄汁相和匀于银器中以文武火慢慢煎成膏临时以药于齿龂上涂之有津即咽每用一匙食后临卧
　　一方　治牙痈肿塞口噤而不能开
　　附子　黄连　矾石【一两】
　　右为末内口中有如口噤不能开者须用银筯撬开将药以芦管细细吹入咽喉中即苏醒
　　治骨槽风牙疼肿
　　用桔梗为末枣瓤和丸如皂子大绵裹咬之肿则荆芥汤潄之
　　治骨槽风热牙齿疼痛不可忍满口牙齿俱动宜用此方去热毒后吃齿痛方
　　细辛　羌活　荆芥穗　防风　大黄　茧草川芎【各一分】
　　右为细末每服三钱以热汤调热含冷吐如此使两三次后吃后方
　　茵陈散　治骨槽风热及一切牙齿疼痛至坐卧不穏痛不可忍
　　麻黄　荆芥穗　升麻　黄芩　羌活　独活牡丹皮　薄荷　连翘　茵陈　射干　大黄僵蚕　半夏【各一分】细辛【半分】牵牛【一分】
　　右细杵罗为末每服三钱水一盏先煎汤热下药末搅一搅急防出食后临卧和滓热服









　　普济方卷六十九
<子部,医家类,普济方>
　　钦定四库全书
　　普济方卷七十　　　　明　周王朱橚　撰牙齿门
　　牙齿不生【论】
