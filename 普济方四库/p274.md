<!-- { "loadSidebar": true } -->
　　夫牙齿不生者由风疳齿防诸疾遂致脱落久而不生也夫肾主骨齿者骨之所终髓之所养也凡人血气强盛骨髓坚固齿虽脱落则必复生若气血衰微骨髓虚弱则齿不能更生也内经谓男子八歳肾气胜齿更发长至于八八则齿发去是也法宜填骨髓养肾气则齿可复生也
　　方
　　露蜂房散　治牙齿不生及齿风痛
　　露蜂房　荆芥　川椒　地骨皮　松节　青盐白矾灰【各一两】
　　右为散每用半钱绵裹于病处咬之有涎即吐
　　细辛汤　治牙齿不生及齿风连面疼痛
　　细辛　白芷　芎防　露蜂房【各一分】
　　右为散以水一碗煎十余沸去滓热含冷吐
　　治齿不生
　　雌乌鸡屎　雄乌鸡粪　旧靴底【麻底尤佳】
　　右等分烧灰存性研细入麝香同研傅于齿龂上如此上三夜用令药不絶擦令热为佳须擦齿槽非齿龂也予女子退齿逾年不生甚以为虑因过平江防乡生李亮卿察院语之李云予有方己尝试用甚效因其説修治用之一月齿遂生
　　雄雌散　治大人小儿牙齿不生
　　雌雄鸡屎【各十四颗】
　　右焙干同研如粉入麝香少许先以针挑破损齿根下血出将散傅之年髙者不过二十日生年少者十日不拘伤寒及自堕落者
　　川升麻散　治牙齿不生及齿风宣露
　　升麻　白附子
　　右为末入乳鉢研药末极细取八日生地黄四觔洗去土绞取汁二大盏即下别研药搅令匀于甆器中盛每用以柳枝绵裹一头防药炙令烙牙根下缝中更涂膏少许即騐
　　治牙齿不生方
　　雄鼠粪　麝香
　　右合研令细用之揩齿勿食酸醎物效
　　治大人小儿牙齿多年不出
　　用黒豆三十枚牛粪火内烧令烟尽取出细研入麝香少许研匀用针挑破不生处令血出却用药傅上不可见风忌酸醎物
　　治牙齿不生方
　　取路傍遗却粒于齿落处防二七其齿自生
　　牙齿挺出【论】
　　夫牙齿挺出者手阳明经虚外受风冷与龂间津液相搏化为脓汁则龂肉落缩齿根宣露故令齿挺出也
　　方
　　青黛散　治牙齿根挺出及脱落疳湿攻唇破侵蚀防齿
　　青黛　苦参　甘草【各一两】雄黄　丹砂　茛菪矾石　附子　藜芦　细辛　射干【各半两】
　　右为末每用半钱绵裹贴齿痛处有涎吐疳空腹井水调半钱服
　　地骨皮汤　治牙齿风虫齿根挺出动摇疼痛
　　地骨皮　防风　盐　细辛　蔓荆实　杏仁独活　青葙子　当归【各一两】
　　右捣为散每用半钱以水二大盏入盐一钱煎至一盏去滓热含冷吐日用二服
　　甘草膏　治牙齿挺出疼痛不可忍
　　甘草　雄黄　羊肾　泔淀　牛屎汁　青黛【各一两】
　　右先于铜器中微火煎三味脂汁五七沸次下三味药末搅匀慢火成膏取桃枝如筯绵裹头防药热烙齿缝中每日三遍好肉生
　　龙齿散　治牙齿根宣露挺出烂肉黒血不止疼痛摇动臭气欲脱落
　　龙齿　黄矾　白石脂【各二两】桂心　芎防　皂角刺【一两】
　　右为末不津器中盛之每食后用少许贴之甚效有津勿咽
　　郁李根皮丸　治齿宣露挺出皆由风热所为
　　郁李仁根白皮　熟甘地黄【各二两】防风　独活青葙子【各一两】
　　右为末密和丸如梧桐子大每于食后以粥饮下三十圆
　　枸杞子根散　治牙齿根宣露脓血口臭
　　枸杞根　槐白根皮【各二两】胡桐泪　细辛【各一两】川椒【一分】
　　右为散每用半两以酒二大盏煎至一盏去滓热含冷吐
　　蔓荆子散　治牙齿宣露挺出皆是积热风毒所为蔓荆子　生地黄　地骨皮　角蒿【各一两】郁李根皮【二两】
　　右为散每用半两以水二大盏煎至一盏热含冷吐
　　郁李根汤　治牙根风挺出疼痛
　　郁李根　芎防　细辛　生地黄【各一两】
　　右为末每用五钱水三盏入盐一钱煎十余沸去滓热含冷吐
　　治牙齿根宣露挺出脓血口气方
　　枸杞根　梧桐泪【一两】
　　右和匀分为两度每用以水二大盏煎一盏去滓热含冷吐
　　治齿日长难以饮食【出危氏方】
　　服白术末及灌潄齿吐去
　　治牙齿挺出宣露方
　　生地黄一觔木臼捣碎入盐二合和之上用白粉裹可厚半寸以来于煻火中烧防烟始成去燋麫入麝香一分用研为末每用少许贴于牙根上
　　牙根动摇【论】
　　夫手阳明之支脉出于齿足太阳之脉又偏于齿为骨之所终髓之所养若经脉虚风邪乗之血气损少不能荣润故令摇动也
　　方
　　石胆散　治牙齿龂肉挺缩虚浮时有脓血齿动疼痛梧桐律　黄矾　硃砂　升麻【各半两】石胆【二钱】　华隂细辛　当归　牛膝　川芎　棘刺　地龙【各二钱】乳香　麝香【各二钱半】龙脑【一字】
　　右为细末每用药少许傅擦牙龂上吐津悮咽不妨早辰临卧并每服食后用五六次
　　治齿风摇动捍齿牢牙方
　　丹砂　青矾　白矾　马牙硝　防风　细辛【各半两】蜡【一两】麻油　松节　当归　松脂　黄耆　猪脂【半觔】
　　右剉先于铛中煎脂滤滓次下油煎三两沸续下剉药煎十余沸以绵滤过去滓更下蜡并别研药慢火煨成膏以瓷盒盛用少许涂傅患处即差一方无松节有緑矾
　　雄黄散　治牙齿动摇脱落暗黒虫蛀时疼痛渐至损坏
　　川升麻　呉白芷　猪牙皂角　生地黄　川芎【各半两】寒水石　白茯苓【各二两】细辛　梧桐泪　雄黄【各三钱】麝香【一钱】青钱
　　右为细末每用半字蘸药擦患处又煎潄吐悮咽不妨
　　太和散　治牙齿动摇龂肉浮肿虫蚛发痛
　　梧桐律　白茯苓　生干地黄【各半两】川芎　香白芷　升麻　华隂细辛【各三钱】麝香　青盐　猪牙皂角
　　右为细末青盐麝香另研拌匀每用药少许以指蘸药擦牙病处常用去疳牢牙定痛止疼
　　神仙常春散　治牙齿动摇疼痛牢牙黒髭髪至老不白深有神效
　　皂角【一觔】食盐【四两】香附子【四两】青盐【四两】牛蒡子【四两】莲花蘗　藿香【各一两】旱莲草【一两】麝香【一分】脑子【一分】
　　右将皂角剉碎用小瓦盆两个上盆底钻水孔三个下盆装一重皂角一重食盐四两都装下盆内相合泥固炭火炼烟青为度取出同前药碾细入麝香脑子同为细末每日早晨临卧刷牙甚妙
　　地骨皮散　治牙齿动摇吃食不得
　　地骨皮【一两】当归　川升麻　寒水石　桂心　芎防【各半两】黄药　沉香【各一两】麝香【一分】
　　右为细末用贴齿牙重者以绵裹含如弹子大日二三块
　　槐白皮散　治牙齿动摇不住寒热嚼物隐痛时发时止
　　槐白皮　地骨皮　五灵脂　荜茇【各半两】蛇床子乳香【各二钱半】麝香【半钱】
　　右为细末入研药令匀每用少许贴牙病处吐津悮咽不妨如痛不已用药三钱水一盏煎令服和滓热潄冷吐并不计时候
　　芎防散　治牙齿动摇疼痛
　　芎防【二两】细辛【一两】防风【一两】薏苡仁【二两】地骨皮　柳枝【各一两】
　　右为散每用半两水二大盏煎至一盏去滓热含冷吐
　　细辛散　治牙齿疼痛摇动欲落疳虫血臭气黒恶不能食
　　细辛　莽草　曲头棘针　墙衣【各一两】盐花【一两半】荞麦面【三两】
　　右细末以酽醋和荞麦面裹上件药以炭火烧令赤又以摇揩不得者即以绵裹贴齿根上悮咽无妨用后齿牢患十年者皆效
　　麝脐散　治牙齿痛动摇风蚛疼痛龂肉宣露涎血臭气常令牙齿牢坚解骨防毒气服之大有神效牛膝　木鳖　黄茄　郁李仁　麝香【细剉一百个】地骨皮
　　右捣碎入瓶子内用瓦片葢口留一小窍用盐泥固济烧令通赤候烟白色即住火取出以新土罨一复时取出后入下项药
　　升麻　细辛【各十两】
　　右为细末用少许揩患处须臾温水潄口临卧更贴少许咽津无妨
　　五灵膏【出御药院方】　治牙齿动摇
　　五灵脂　松脂　黄蜡【各一两】黄丹　蟾酥
　　右入磁器中以熳火成膏用白熟绢上摊候冷剪作片子每夜贴于龂上有涎即吐悮咽无妨此药临卧时用一次如恶硬物贴一片牙齿根儿里再外贴之亦不甚闷若是牙儿坚固自然得力不恶硬物也
　　地黄散　治齿动摇
　　生地黄【一斤五两取汁】山芋【四两】　枸杞根【三两】白茯苓【四两】人参【四两】
　　右先煎生地黄汁捣诸药末用好酒一斗别煎至三升去滓入煎下地黄汁同再煎入白蜜一斤酥少许煎后可丸即成丸如小豆大每服酒下三十丸一日三服渐加至五服
　　胡桐泪散【出圣惠方】　治牙齿根摇动宣露生肌
　　胡桐泪　波斯盐緑　石胆　丁香　生地黄
　　右为散每服一字涂傅牙根中神效
　　一方【出海上方】　治牙动摇疼痛
　　五倍子　白茯苓　北细辛【各五钱】青盐【三钱】
　　右为细末朝暮刷之久而大效
　　宣牙膏　治牙齿动摇不牢疼痛不止
　　麝香【一字】龙骨　定粉【各三钱半】
　　右为细末入麝香匀用黄蜡一两甆盏内镕开入药于内搅匀放冷取出熨斗烧热铺纸用药摊之匀薄每用剪作纸条儿临卧于齿患处齿龂间封贴一宿至次日早辰取出药每夜用之如此半月消牙齿痛闷生龂肉治疳蚀去风邪牢牙齿大有神效
　　二圣丸　治牙齿动摇疼痛
　　川乌头　苍术
　　右为末醋麫糊丸梧桐子大每服七丸食前盐汤下忌热物少时
　　二圣散　治齿龂或退或肿牙齿动摇疼痛
　　甜葫芦【八两】牛膝【四两】
　　右为粗散每用五钱水一盏半煎至一盏去滓微热潄多时吐之悮咽不妨食后并临卧时潄三四服
　　五倍子散　治牙齿摇及外物所伤诸药不效欲落者
　　川五倍子　干川龙【各半两】
　　右为细末先用生姜揩牙根以药傅之五日内不得咬硬物如齿初折落时热粘齿防中贴药齿上即牢如故
　　一方【出本事方】　治牙齿动摇髪须亦黄一服髭黒牙牢甚妙
　　生姜【半两】地黄【一斤】
　　右以不蛀皂角取挺先刮出黒皮核将前药汁煎蘸皂角慢火炙干再醮再炙用药尽为度并前药滓同入甆瓶内用火煆存性为末牙齿动摇用药揩牙龂上如髭黄鐡器盛药末三钱汤调过三日后将药汁蘸须临睡时用次早已黒色三夜三次用其黒如漆好甚
　　黒圣散　治牙齿动摇
　　草乌头【三两】硼砂【半两】
　　右研细用一钱沸汤先潄牙后用药少许揩动摇处日三五度
　　一方【出千金方】　治齿根动欲脱落
　　用地黄绵褁着齿上咂之又咬咀以汁渍齿根日四五度着之并咽汁十日大佳如齿挺出嚼之亦可
　　土蒺藜散　治牙齿疼痛龂肿摇动及打动牙齿用土蒺藜去角生用不拘多少为粗末每服五钱淡浆水半盏煎七八沸去滓入盐末一捻带热时时潄之别无所忌然虽药味不众单方之药取效急速或用根烧灰贴动牙即牢
　　治牙齿动摇
　　用黒锡半斤大锅内镕成汁旋入桑条灰柳木槌研令沙以熟绢罗为末每日早辰如常揩牙后用温水潄在盂内以水洗眼能明目黒髭鬓治诸般眼疾髭黄白者用之便黒也
　　麻黄散　治冬寒时分寒湿脑痛项筋急牙齿动摇疼痛
