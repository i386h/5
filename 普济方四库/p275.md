<!-- { "loadSidebar": true } -->
　　麻黄　活　防风根　藁本　骨灰　细辛稍升麻稍　黄连　草荳蔲　当归　熟地黄
　　生地黄　草龙胆
　　右为细末搽之
　　麝香矾雄散　治大人小儿牙齿动摇龂腭宣露骨槽风毒宣蚀溃烂不能入食者
　　胆矾　雄黄　麝香　龙骨
　　右为细末每用一字鹅毛蘸药扫患处又用三钱末以水七分煎五分热呷满口候冷吐去或每日揩牙温水潄之
　　白牙散　治牙龈绽肉及牙疳肿痛牙动摇欲落牙齿不长黄口臭宜之或夏月亦可用之
　　升麻根【四两】活根　龙胆根　羊胫骨
　　右同为极细末以纱罗子罗骨灰作微尘末和匀卧时刷牙先以温水潄口净每用少许擦之
　　治牙积久碎坏欲尽
　　用矾石以绵裹嚼之吐汁后愈牢固牙齿
　　牙齿脱落【论】
　　夫牙齿脱落者由肾气虚弱骨髓衰损不能荣润而又风邪之气抟于经络上注于齿间故令摇动脱落也
　　方
　　牙药麝香散　治牙齿不牢固去一切疳蚀黒牙缝去腐殠
　　緑矾　石胆　细辛　麝香　甘松　诃子皮何首乌　白龙骨　藿香叶　缩砂仁　零陵香百药煎　五倍子　白茯苓
　　右为细末入研和令匀先用浆水潄口每用药少许擦牙含口少时后用热水潄口每日早辰用
　　牢牙散　治牙齿脱落
　　颗盐　白矾【半两】
　　右都炒令干为末每以槐枝防药傅齿上有涎即吐之
　　安肾丸　治虚壅牙齿浮肿疼痛
　　肉苁蓉　桃仁　故纸　白术　石斛　干山药白蒺藜　川乌　川巴防　川荜薢【各等分】
　　右为细末炼蜜丸如桐子大每服七十丸空心盐汤送下
　　梧桐泪散　牢牙止痛
　　梧桐泪　生地黄　升麻　芎防　白芷　细辛青盐　麝香　烧寒水石
　　右为细末每用少许擦牙痛处吐津悮咽不妨日用
　　地骨皮散　治齿疼吃食不稳
　　地骨白皮　当归　升麻　桂【去粗皮三分】芎防　甘草　紫矿　寒水石　茛菪子
　　右为散每用二钱涂齿根下甚者绵裹如弹子大日吞三两丸欲得口中含化亦妙
　　牢牙散　牢牙止痛去风
　　荆芥　薄荷叶　草乌头　川芎　细辛　猪牙皂荚　白芷　防风
　　右各等分为细末温水灌潄后用药少许擦之再潄之
　　丁香石燕子散　治肾经不足齿龂不固或动摇不牢或髭班白皆治
　　丁香　石燕　海马　白矾　舶上茴香　龙骨
　　右为末每用一钱擦左右牙后用温酒送下临卧时用
　　熟铜末散　治牙齿非时脱落令牢定
　　熟铜末　当归　地骨皮　细辛　防风【各一分】
　　右为细末和铜末研如粉封齿上日夜二三度三五日牢定一月忌嚼硬物封齿必先涂药在患处用蜡纸封之
　　血竭散【出御药院方】　牢牙定痛治牙根胀闷连槽骨疼痛久而不愈
　　五灵脂　蜜陀僧　血竭　石胆　乳香【各等分】
　　右各令研极细再同研匀每服用一　指蘸涂贴牙病处候少时用温荆芥汤微潄有津吐去误咽不妨
　　牢齿如圣散　牢牙齿止疼痛
　　石燕子　乳香　青盐【各一两】细辛【半两】
　　右为细末每用以指蘸药干擦于痛处良久温荆芥汤潄口
　　牢牙散　牢牙齿定疼痛
　　寒水石　生定粉　龙骨　乌鱼骨
　　右为细末每用少许擦牙不时用悮咽无妨
　　又方　牢牙定痛
　　寒水石　枯白矾　钟乳粉　生定粉
　　右各等分研极细末擦牙痛处
　　牢牙方【出海上方】
　　香附子　细辛　防风　青盐【各一两】
　　右为末每用如揩齿方擦之后用温水潄之
　　牢牙石燕子散　治牙齿龂肉不固及肾弱齿疎或血出侵蚀
　　青盐　麝香【各一两】石燕子【十对火烧】
　　右合研匀每用药半钱以醋蘸药刷牙龂上合口少时后用温酒潄吐出不吐无妨早晨只用一遭
　　治牙崩【出本事方】
　　信砒【半钱】红丹【一钱】
　　右先将砒霜倾在钱香匙上却以红丹葢定文武火煆令烟尽为度研为细末先用枳殻荆芥汤灌潄吐去将前药末揩牙上不可吞直候涎多吐下又须用前汤灌潄立效
　　煨肾散　治病齿非肿非疼虚不能嚼食
　　先用局方嘉禾散姜煎食后一服次以地骨皮煎汤潄之候空心以羊腰子一对片切令薄以葱丝椒子青盐蒺藜末固元散二钱拌匀掺于腰子内以荳叶或荷叶包裹炮令熟食之服经两日顿觉轻利饮食如故蒺藜杵去刺耿运官旧病朽齿朽者既去后来齿龂之上下左右非肿非疼但觉齿虚不能嚼食良以为苦偶得何主簿授此一试而騐此方乃耿师道传屡试有騐耿为人诚谨岂欺我耶信之无疑
　　牢牙密齿【出海上方】
　　用橡斗子以盐实之两个相合以鐡线缚定火中煆过入荆芥香白芷香附子盐二两细辛同为细末橡斗子余四味各半两
　　活裂齿痛
　　取死曲蟮末傅之
　　牢固牙齿良法
　　用良杀牛齿三十枚固济瓶中煆令通赤研取细末以水一盏末二钱煎令热含浸牙齿冷即吐却齿永坚牢或有损动者末揩之
　　又方
　　用蝉退皮研一钱井花水服治牙病
　　牢牙赴筵散
　　香附子　髙良姜　盐【各三两】细辛【一两】
　　右为末作齿药常用晚年牙不脱落甚妙
　　治齿肿痛
　　用防草郁李仁各四两水六升煎取二升去滓热含冷吐
　　治多食石榴损齿
　　用石榴黒皮炙令黄以枣肉为丸空心服三丸日二服
　　又揵要方
　　余抵临汀未几齿浮硬物甜物皆不能进诸药无效冬初邀同官游苍玉偶説所苦李防之云大人病此半年遇一道人传授每日以生盐半盏擦牙以温水灌潄扣齿一百二十下数日遂痊其亲于余同年时适就养于次日依方试之数日果愈竒甚
　　祛风牢牙散
　　防风　川芎　白蒺藜　石膏　沉香　青盐香白芷　细辛　甘松　三奈　香附子　荆芥穗　升麻　旱莲草　荷叶灰　没石子　胆矾【各二钱半】
　　右为细末每用擦牙
　　梧桐泪散　治牙动齿痛
　　梧桐泪　川升麻　白矾灰【各一分】独活　细辛麝香　当归　附子　白芷【各半两】
　　右细罗为散临卧时先揩齿潄口令净用少许贴之
　　乌头散　治牙齿动摇终不坚固者宜用出牙
　　川乌头　巴豆　大硼砂　碙砂　大蜘蛛　腻粉
　　右细罗为散研入巴豆令匀每用少许着牙根一食间牙即自出
　　治牙齿动摇却令坚固贴齿方
　　用皂荚不拘多少烧为灰研令细然后以生地汁溶团如鸡子大烧令通赤候冷罗为末又以生地黄汁溶又烧如此三遍入乳鉢中研令细每用湿纸片子掺药贴齿神效一方入炒盐半两用
　　治牙齿动摇不稳须出牙神效騐方
　　用马齿苋菜粗大者烧作灰研为细末入少砒霜同研令匀每用少许着齿根下问患人觉热即令轻便动以手拈出后傅止血药神效
　　乌金散　治肾气不足齿龂不固黒牙缝及髭鬓牢牙诃子　五倍子　没石　细辛　甘松　零陵香麝香【各一钱】緑矾　白茯苓　百药煎　青盐
　　橡斗儿　金丝矾
　　右除麝香緑矾二钱二味另研其余极细然后入诸药拌匀稍热水潄每日两次用药半钱刷牙乌髭牢牙齿白间黒其功效不可具述
　　牢牙齿散　治牙无力不能嚼物
　　升麻　生地黄　黄连　羊同骨灰　参　白茯苓　石膏　梧桐泪
　　右为极细末入麝香少许研匀临卧擦牙复以温水潄之
　　益齿【出本草】
　　以石膏末揩之
　　长齿【出本草】
　　以牡鼠脊骨末傅之多年不出者亦生
　　取牙
　　方
　　取蛀牙本分方【出本事方】
　　鹏砂　碙砂　硃砂　附子尖　信砒　川乌尖蟾酥【七个同为末】
　　右和匀五月五日合者佳防药于牙根上良久用手指下后傅药
　　防风　荆芥　乳香
　　右为细末揩牙落处并用些子塞牙落孔中
　　取牙落不犯手
　　草乌　荜拨【各半两】川椒　细辛【各三两】
　　右为末每用少许揩在患牙处内外其牙自落
　　离骨散　取牙
　　夜游将军　人言　窑老　丹【少许】
　　右同研粉红色搽之
　　又方
　　金凤子　砒石　砒霜
　　右研匀搽
　　如神散　取蚛牙
　　用肥赤马肉三斤或五斤每肉一斤入碙砂二两拌和以器物盛之于有日处顿放俟作成蛆令自干研为细末每蛆末一两入粉霜半两同研匀如用时先以针拨动牙根四畔空虚次用灯心蘸药少许牙根下良久其牙自动落
　　出牙方【出海上方】
　　凡蛀牙疼必须出之若无妙手其疼不可忍也无问上下随左右于牙闗寕车骨尖相时近里以指捻之觉痛处是穴以艾火灸七壮疮隐蛀牙自落其騐如神
　　揩齿【论】
　　夫齿者骨之所终髓之所养催伏诸谷号为玉池揩理灌潄叩琢引导务要津液荣流涤除腐气令牙齿坚牢龂防固密令诸疾不生也圣惠论或縁揩理无方招风致病者葢用之失宜反以为害不可不知
　　方
　　刷牙散
　　酸石榴皮　白檀　赤茯苓【各二钱半】诃子　细辛【一钱半】百药煎【二钱半】零陵香　藿香　川芎　甘草【三钱半】香白芷　升麻　何首乌　茴香　没石子砂仁　荷叶灰　青盐　铜緑　緑矾　橡子斗儿　金丝矾　荜拨　髙钱
　　右为细末将铜緑胆矾另研极细同药一处和匀每日清早至晩临卧二度刷牙又能黒髭
　　牙药
　　诃子　白檀　细辛　荜拨　川芎　藿香　甘松　白芷　五味子　茴香　緑矾　何首乌升麻　青黛　荷叶灰　没石子　香附子　石榴皮　百药煎　皂角　麝香　胆矾　零陵香【各等分】
　　右为极细末擦之
　　长春牢牙散　乌髭髪去风牙
　　香附子　白茯苓　砂仁　丁香　川芎　百药煎　蒺藜　五味子　金丝矾　升麻　细辛青盐　破故纸　檀香　甘松　石膏　胆矾没石子　诃子　麝香
　　右为细末早晩刷与前法同
　　玉池散　治口齿诸疾
　　华隂细辛　川升麻　防风　当归　川芎　藁本　地骨皮　白芷　石膏　螺青　青盐【各等分】
　　右十一味等分细辛倍用防干为细末早晚食后常揩牙若病甚用药末三大钱水一大盏姜五片雄黒豆五十粒煎十沸通口潄甚妙诸药冝日晒干用火焙则走气也嘉禾大口齿科张太极常用此药因疗朱丞相疾愈传之得于其孙子坚通手顷年景斋弟常病牙痈頼此而效至今日用不辍
　　细辛散
　　生地黄　地骨皮　石膏　白芷　寒水石　茯苓　当归　川芎　细辛　丁香　附子　何首乌　甘草　甘松　茶末　升麻　青盐【各等分】
　　右为细末用庚子日为头刷牙每日二次用津咽之以余掠白者变黒黒者不白明目暖水藏补下元
　　沉香散【出御药院方】　治刷牙坚固牙齿荣养髭髪
　　沉香　白檀　苦楝子　母丁香　细辛　酸石榴皮　当归　诃子皮　香附子　青盐　荷叶灰　青黛　乳香　龙脑　麝香
　　右为细末每用半钱如常刷牙温水潄早晚二次用
　　丹砂散　揩齿
　　丹砂　麝香　白檀香　丁香皮　藿香叶　茅香　莎草根　甘松　白芷　升麻　铅丹【各一两】猪牙皂荚　石膏　凝水石　零陵香
　　右为末令细每日如常用揩齿
