<!-- { "loadSidebar": true } -->
　　少隂君火司天阳明燥金在泉中见太宫土运岁土太过气化运行先天天地之气上见少隂左间太隂右间厥隂故天政布其气明下见阳明左间太阳右间少阳故地气肃而其令切交司之气寒交暑天地之气热加燥云驰府湿化乃行时乃降金火合德上应荧惑太白其谷丹水火寒热持于气交而为病始热病生于上清病生于下寒热互作而争于中民病欬喘血溢血泄鼽嚏目赤眦疡寒厥入胃心痛腰病腹大嗌干肿上乃岁化之常候其气至与不至然后可名其病是岁火为天气金为地气火能胜金天气盈地气虚然中见土运天气生运运生地气二气相得地气虽虚邪胜亦微天气既盈化源为实当于年前大寒初先取化源使之适平取化源者平火气也岁宜食白丹之谷以全真气食间气之谷以辟虚邪醎以耎之调其上甚则以苦发之以酸收之而安其下甚则以苦泄之运同地气当以温热化岁半之前天气少隂主之少隂之化本热而标隂当是时本标之化应寒热相半无或偏胜者天政之平地或热热所胜沸热火行其政民病胸中烦热嗌干右胠满皮肤痛寒热欬喘大且至呕血血泄鼽衂呕溺色变甚则疮疡胕肿肩背臑及缺盆中痛心痛肺防腹大满膨膨而喘病本于肺诊其尺泽脉絶者死不治其法平以醎寒佐以苦甘以酸收之岁半之后地气阳明主之其化不从标本而从乎太隂之中气当其时燥湿兼行而无偏胜者阳明之化也或燥卧淫所胜则霜雾清瞑民病喜呕呕有苦善太息心胁痛不能反侧甚则嗌干而尘身无膏泽足外反热其法治以苦温佐以甘辛以苦下之运土大过是谓敦阜之纪湿流行肾水受邪民病腹痛清厥意不乐体重烦寃甚则肌肉萎足痿不收行善瘈脚下痛饮发中满食减四肢不举变生得位藏气伏化气独治之泉涌河衍涸泽生鱼风大至土溃鳞见于陆病腹满溏泄肠鸣下甚而太谿絶者死不治其治宜以苦热所谓岁寒之药食宜也初之气始于癸亥岁十二月中气大寒日寅初终于是年二月中气春分日子初凡六十日八十七刻半主位太角水客气太阳水中见太宫充之风寒湿三气奉少隂之政而行春令地气迁燥将去寒始迁蛰复藏水廼氷霜复降风廼至阳气郁民反周密关节禁固腰脽痛炎暑将起中外疮疡且治太阳之客以苦补之以醎防之以苦坚之以辛润之开发腠理致津液通气也食丹谷以全真气食稷以辟虚邪虽有寒邪不能为害二之气自春分日子正至小满日戌正凡六十日有奇主位少征火客气厥隂木同德中见土运以奉少隂行舒荣之化时令至此阳气布风乃行春气以正万物应荣寒气时至民乃和其病淋目瞑赤气郁于上而热宜治厥隂之客以辛补之以酸防之以甘缓之食丹谷以全真气食稻以辟虚邪虽有风邪不能为害三之气自小满日亥初至大暑日酉初凡六十日有奇主位少征火客气少隂火中见土运天政之所布正时令至此大火行庶类蕃鲜寒气时至民病气厥心痛寒热更作咳喘目赤宜治少隂之客以醎补之以甘防之以酸收之食丹谷以全真气食豆辟虚邪虽有邪热不能为害四之气自大暑日酉正至秋分日未正凡六十日有奇主位太宫土客气太隂土运与气同名为司气溽暑至大时行寒热互作民病寒热嗌干黄瘅鼽衂饮发宜治太隂之客以甘补之以苦防之以甘缓之食白谷以全真气食麻以辟虚邪虽有湿邪不能为害五之气自秋分日申初至小雪日午初六十日有奇主位少商金客气少阳火中见土运客火运事畏火临暑反至阳乃化物乃生荣民乃康其病温宜治少阳之客以醎补之以甘防之以醎软之食白谷以全真气食豆以辟虚邪虽有火邪不能为害终之气自小雪日午正至大雪日辰正六十日有奇主位太羽水客气阳明金中见土运土能生金金能生水三气相得而行顺化燥令之行余火内格民病肿于上欬喘甚则血溢寒气数举则霿雾翳病生皮腠内舎于胁下连小腹而作寒中宜治阳明之客以酸补之以辛润之以苦防之食白谷以全真气食黍以辟虚虽有燥邪不能为害然初气终三气天气主之胜之常也四气尽终地气主之复之常也若岁半之前司天少隂之气胜者必有太阳之复若在泉阳明之气胜者必有少阳之复其复皆在岁半之后观其气胜之早晚以騐复气之迟速各以胜复之法治之有胜则复无胜则已









　　太隂湿土司天太阳寒水在泉中见少商金运岁运不及运化运行后天上见太隂左间少阳右间少隂故地气上腾隂专其政而其政肃下见太阳左间厥隂右间阳明故天气下降阳气退辟而其令寂大风时起原野昏雾白埃四起云奔南极寒数至寒湿合德黄黒埃昏流行气交上应镇星辰星其谷间谷命太角者物成于差夏有余宜髙不及宜下有余宜晚不及宜早土之利气之化民气亦从之故隂凝于上寒积于下寒水胜火则有氷雹阳光不治杀气乃行民病寒湿腹满身肿愤胕肿痞逆寒厥拘急是岁土为天气水为地气土能胜水天气盈地气虚然中见金运天气生运运生地气三气相得而行顺化邪气亦为司天之气为有余天气之盈当取化源之实者平土气也岁宜食黅之谷以全其真食间气之谷以保其精以苦热治其上以甘热治其下以酸和调其中所以燥之温之甚则发之泄之不发不泄则湿气外溢肉溃皮折而水血交流必赞其阳火令御甚寒少商之运与寒化同宜以热化此药食宜也然太隂司天之气标既同其化从本其气常主岁半之前当其时以时至者天政之和而为化若湿淫所胜即沈隂且布变枯槁民病胕肿骨痛隂痹隂痹者按之不得腰脊头项痛时大便难隂气不用饥不欲食欬唾则有血心如悬病本于肾诊其足太谿脉絶者死不治其治平以苦热佐以酸辛以苦燥之以淡泄之岁半之后地气太隂主之其化从本从标当是之时寒温适中者本标之化皆应也若寒淫于内则凝肃惨栗民病少腹控睾引腰脊上冲心痛血见嗌痛领肿其法治以甘热佐以苦辛以醎防之以辛润之以苦坚之金运不及是谓从革之纪其运凉热寒夏有光显郁蒸之令则冬有严凝整肃之应若夏有炎烁燔燎之变则秋有氷雹霜雪之复火气胜则炎火乃行民病肩背膂重鼽嚏血便主下收气乃后寒气复则寒暴至民病隂厥且格阳反上行头脑户痛延及顶发热口疮甚则心痛初气始于甲子年大寒日已初终于乙丑年春分日卯初凡六十日八十七刻半主位太角木客气厥隂木中见金运风清同化上奉太隂而行春令时令至此地气迁寒乃去春气正风乃来生布万物以荣民气条舒风湿相薄乃后民病血溢筋络拘强关节不利身重筋痿宜治厥隂之客以辛补之以酸防之以甘缓之食黅谷以全真气食稻以保其精虽有风化莫能为邪二之气凡六十日有竒主位少微火客气少隂火中见金运岁金四及以少徴同又遇火当其位君火之气务以德化故大火正物承化民乃和其病温疠火至逺近咸若湿蒸相乃时降法当治少隂之客以醎补之以甘防之以酸收之食黅谷以全其真食豆以保其精虽有火化莫能为邪三之气自小满日寅初至大暑时子初凡六十日有奇主位少徴火客气太隂土中见金运天政布乃时降寒乃随之民病身重胕肿脑腹满宜治太隂之客以甘补之以苦防之以甘缓之食黅谷以全其真食麻以保其精虽有湿邪莫能为害四之气自大暑日子正至秋分日戌正凡六十日有奇主位太宫土客气少阳火中见金运地气始腾天气否隔气寒风晓暮蒸热相薄草木凝烟民病腠理热血暴溢疟心腹满热胪胀甚则胕肿宜治少阳之客以醎补之以甘防之以醎耎之食谷以全其真食豆以补其精虽有火邪不能为害五之气自秋分日亥初至小雪日酉初凡六十日有奇主位少商金客气阳明金中见金运金居金位与岁运同岁之司气也是为素化金气至此秋气治惨令已行寒露下霜乃早降草木黄落寒气及体民病皮胜君子所居宜以周密其法宜治阳明之客以酸补之以辛防之以苦泄之食谷以全其真食黍以保其精虽有司气之凉莫能为邪是气也药食无犯司气之凉则无害终之气自小雪日酉正至大寒日未正凡六十日有奇主位太羽水客气太阳水中见金运水居水位与金相得以行顺化冬乃正故寒大举湿大化霜乃清隂乃凝水坚氷阳光不治民感于寒则病关节禁固腰脽痛寒湿持于气交而为疾病其治宜治太阳之客以苦补之以醎防之以苦坚之以辛润之食谷以全其真食稷以保其精虽有寒化莫能为邪是气之胜复各候其至若太隂气胜厥隂必复之太阳气胜太隂必复之其胜常在岁半之前其复常在岁半之后有胜则复无胜则否









　　少阳相火司天厥隂风木在泉中见大羽水运岁水太过气化运行先天相火在上左间阳明右间太隂故天气正而其正严厥隂在下左间少隂右间太阳故地气扰而其令挠风乃暴举木偃沙飞炎火乃流隂行阳化乃时应火木同德上应荧惑岁星其谷丹苍风热惨布云物沸腾太隂横流寒乃时至凉并起民病寒中外发疮疡内为泄满圣人遇之和而不争往复之作民病寒热疟泄聋鸣呕吐上怫肿色变是岁阳为天气隂为地气天气盈地气虚当取火之化源然水运在中火气自抑不必取也唯宜抑其运水则暴过不生苛疾不起岁宜以醎寒调上以辛温调下以醎温调中渗之泄之清之发之观气寒温以调其过运异风热少用寒化食宜同法岁半之前相火主之相火之康其化从本火淫所胜则温气流行金政不平民病头痛发热恶寒而疟热上皮肤痛色变黄赤传而为水身面胕肿腹满仰息泄注赤白疮疡欬唾血烦心胸中热甚则鼽衂病本于肺诊在手天府之脉其法平以醎冷佐以苦甘以酸收之以苦发之以酸复之岁半之后厥隂主之厥隂之气不从标本而从乎少阳之中气当其时风从火化二气得中其化和也若风淫于内地气不明平野昧草乃早秀民病洒洒振寒善伸数欠心痛肢满两脇里急饮食不下膈咽不通食则呕腹胀善噫得后与气怏然如衰身体皆重其法宜治以辛凉佐以苦甘以甘缓之以辛散之气交之中水运统之太过之水纪曰流衍寒气流行邪害心火民病身热烦心躁悸隂厥上下中寒谵妄心痛寒气早至上应辰星甚则腹大胫肿喘欬寝汗出憎风大至埃霜防郁齐土化也诊在手神门之脉其法调以醎温初之气自乙丑年大寒日申初至是岁春分日午初凡六十日八十七刻半主位太角木客气少隂火中见水运木火相加以奉司天少阳而行春令地气迁风胜乃摇寒乃去候乃大温草木早荣寒来不杀温病乃起其病气复于上血溢目赤欬逆头痛血伤脇满肤腠中疮其法宜治少隂之客以咸补之以甘防之以酸收之岁谷宜丹间谷宜豆二之气自春分日午正至小满日辰正凡六十日有奇主位少征火客气太隂土中见水运火土相加上见少阳火反郁白埃四起云趋府风不胜湿乃零民乃康其病热郁于上欬逆呕吐疮发于中胸嗌不利头痛若昏溃脓疮其法宜治太隂之客以甘补之以苦防之以甘缓之歳谷丹间谷麻三之气自小满日已初至大暑日卯初凡六十日有奇主位少征火客气少阳火中见火运火居火位
　　下气乃正天政布炎暑至少阳临上乃涯民
　　病热中聋瞑血溢脓疮欬呕鼽衂嚏欠喉痹目
　　赤善暴死不治其法宜治少阳之客以咸补之
　　以甘防之以咸耎之嵗谷宜丹间谷宜豆四之
　　气自大暑日夘正至秋分日丑正凡六十日有
　　竒主位太宫土客气阳明金中见水运土金水
