<!-- { "loadSidebar": true } -->
　　黄连【去须】蒺藜子【炒去嘴一两半】枳殻【去根麸炒】石决明【炒各一两】豉【炒一合】
　　右为末炼蜜为丸如梧桐子大每服二十丸食后温浆水下加至三十丸
　　枸杞煎【出圣惠方】　治目赤疼昼夜疼痛不止
　　枸杞叶【研取汁半斤】杏仁【去皮尖双仁七枚】黄连【去须捣末一分】青盐【研半钱】腻粉【一钱】
　　右为末以新绵裹内净磁盒中将枸杞汁调至一伏时绞去滓以铜筯防少许目眦头日三五度
　　五黄散【出御药院】　治目赤
　　黄连　黄芩　黄丹　大黄【各半两】黄栢【一两】
　　右为末每用一钱水蜜调成膏摊在绢花子上随目赤贴太阳穴
　　治赤眼方【出儒门事亲】
　　铜緑　轻粉　牙硝　脑子【少许】麝香【各等分】
　　右研为细末干贴之
　　截赤眼方【出儒门事亲】
　　黄连　緑矾　杏仁　甘草　铜緑【各等分】
　　右为麤末水煎洗甚效
　　光明散【出海上方】　治赤眼
　　黄连【一两】当归【一分】淡竹叶【三十片】赤芍药【二钱】赤【五个】
　　右为麤末分为四次各用水一碗半煎至三分以纸葢上小取一孔薫之随手即洗之效陈氏经验方云昨在鄂州见一时皆患此病眼科用此无不效者因得方广以济人
　　连膏　治患赤眼日夜疼痛不可忍者
　　枣【五个】黄连　白矾【少许】甘草　乳香【少许】
　　右件煎成膏子滴在眼中效一方无乳香
　　赤眼方
　　右取真珠黄连为细末内螺中湏臾汁出取汁防之差久患内障加车前子干地黄麦门冬等分为末蜜丸酒服
　　眼稍赤药【出济生防萃方】
　　黄连【三钱】白矾【三钱水飞】铜緑【半钱】蜜陀僧【一钱】轻粉【少许】
　　右为极细末少许防之
　　大黄丸　治上焦积热目赤澁痛
　　川大黄【剉碎防炒】栀子仁【五两】荠苨【五两】葛根【剉一两】
　　右麤捣筛每服五钱水一盏半竹叶七片煎去滓候温食后临卧服
　　泻肝防风汤【出圣济总録】　治目赤痛
　　防风【去叉】茺蔚子　大黄【剉炒】桔梗【剉炒各二两】
　　右麤捣筛每服五钱水一盏半煎至一盏去滓入芒硝半钱食后临卧温服如已疎利即不用入芒硝
　　苍术散【出圣济总録】　治目赤痛
　　苍术【一两】蝉脱　木贼【剉】黄芩【去黒心各半两】
　　右生捣为散每服一钱新汲水调下食前服后仰卧少时再服
　　竹叶煎【出圣惠方】　治目赤痛
　　竹叶【净切二握】大【劈破五枚】古文铜钱【七枚】黄连【去须为末半两】
　　右合和内铜石器中以水一升煎至五合滤去滓又重煎三合内磁瓶中每以铜筯防少许目眦头日三五次一方无大绵染傅目眦
　　治目赤痛【出千金方】
　　雄黄　细辛　黄连　干姜【各二钱】
　　右合治如粉以绵裹钗股唾濡头注药末内大眦头急闭目目中泪出湏臾止勿将手近勿将帛裹勿洗之一方加矾石五味子各六铢一方去细辛用矾石四味各六铢
　　又方【出千金方】
　　雄黄　干姜　黄连　矾石【各六铢】
　　右合治如前方一方加细辛六铢
　　通脑散【出御药院方】　治目赤脑热
　　寒水石【烧赤飞过细研二钱】脑子【研细一钱】南硼砂【另研细半钱】
　　右共置一处研匀极细每用少许鼻内防无时用
　　氷池散【出御药院方】
　　黒豆【炒去皮为细末】马牙硝【研】青黛【研各一两】脑子【研一钱】
　　右为细末如粉每用一钱凉蜜水调如面糊相似摊于元绢帛上贴两太阳穴凉水时时频润
　　贴眼方【出儒门事亲】
　　炉甘石【二两】蜜陀僧【一两】黄连　朴硝
　　右先将黄连用水熬成汁入童子小便再同熬后下硝又熬少许用火煆炉甘石红黄连汁内淬七次于蜜陀僧末同为末临卧贴之
　　四圣散　治赤眼
　　当归【一两】芍药【二两】黄连【三两】甘草【四两】
　　右为末水煎洗眼并服之
　　苦竹叶粥　治肝膈风热目赤痛不见物
　　粳米【三合】石膏【半两】沙糖【三分】苦竹叶【一握切细】
　　右用水一碗煮石膏竹叶十数沸去滓下粳米半盏煮粥将熟入沙糖少许食之
　　当归散【出圣济总録】　治目赤澁翳膜遮障时多热泪
　　轻粉【一分】当归【切焙一分】防己　龙胆【各半两】
　　右为散每服一钱温水调下食后服
　　黄连膏煎【一名截赤眼出圣济总録】　治目赤痛
　　黄连【去须捣末半分】大【三枚劈破去核】灯心【揉碎一握】
　　右以水一盏半银石器内煎至五分以新绵滤去滓内磁盒中每用铜筯防少许目眦头日三次上临卧再防外防秘要无灯心
　　黄连丸【出圣济总録】　治肝热眼目赤痛
　　黄连【一斤去须水洗尽细剉用水二升浸五宿用绵滤去滓石银器内煮成膏】脑子【一钱】硼砂【研一分】
　　右细研入前黄连膏内旋丸如菉豆大每用一丸新汲水内浸过防目眦内
　　洗眼汤【出千金方】　治目赤痛
　　甘竹叶【七枚】乌梅　古钱【各三枚】
　　右以水二升渍药半日东流水煮三沸三上三下得二合临卧注目眦
　　治眼赤暗方及明目【出千金方】
　　古青钱【三枚】青盐【一两六钱】杏仁【七分熟时取仁捣汁一合】
　　右入磁器中封头勿泄气百日后取出着目四眦头日二三次避风冷
　　通和膏【一名通利膏出龙木论】　治眼赤澁翳膜遮障时多热泪
　　轻粉【一分】乳香【皂角子大】杏仁【二十一个只去皮尖细嚼】
　　右旋入口中都嚼候津液满口吐出磁器中令火上四边沸以绵滤去别盏中入生脑子如皂子大研匀再滤过铜筯防之
　　栀子汤【一名三黄汤出仁存方】　治赤眼痛兼治飞血赤脉
　　黄连　黄栢　山栀子【等分】
　　右为末男用男乳汁丸女用女乳汁丸如鸡头大日干临用时以黄泥裹煨地上出火毒仍如前用乳汁化滴入眼中仰卧一方剉浆水一升煎至七合去滓热洗
　　针头丸【出圣惠方】　治丈夫妇人室女小儿诸般赤眼疼痛不可忍者
　　川乌尖【七个焙干用】白僵蚕【七个去嘴丝焙干】硼砂【十枚】
　　右为末用猪胆取汁调药不令稀摊在碗内用荆芥艾各一两皂角小者一茎烧烟将药碗髙覆薫之常将药膏搅转又摊又薫皂角荆芥艾尽为度再搜成块油单裹定入地中出火毒冬两日夜夏一日夜秋一夜取出丸如针头大每服一丸防入眼中
　　麦黄汤　治热眼赤痛
　　车前子　麦门冬【去心】生地黄【洗晒等分】
　　右剉每服三钱新水入蜜同煎食后服加川芎尤好
　　杏连汤【一名黄连汤】　治火眼【方见本门一切眼疾难治类】
　　竹叶饮　治炎热眼赤头痛
　　竹叶【一握切】麦【一升淘】地骨白皮【三分切】
　　右以水五升煮取二升以麦烂为度食后分二服
　　治眼疼方
　　右用黄连少许杏仁一枚乳少许研细同煎防之
　　乳汁煎【出圣惠方】　治肝热目赤痛
　　人乳汁【半合】古字铜钱【十文】
　　右以乳汁于铜器中磨钱令变色稀稠成膏即止内磁瓶中盛每以铜筯防少许目眦头日三五度
　　治目赤及翳方【出千金方】
　　古钱【一枚】盐【方七寸】
　　右合治下筛傅目眦中
　　又方【出千金方】
　　乌贼骨　铅丹【大小等分】
　　右合研细和白蜜如泥蒸之半熟候冷着眼四眦
　　治眼赤痛【一名青黄汤出海上方】
　　冬青叶　黄连
　　右各少许煎浓汤又入朴硝少许洗眼甚妙
　　太清散【出海上方】　治暴风客热目赤睛痛
　　铜青【半两别研】姜粉末【腊月间用生姜洗切碎于砂盆内研烂以新麻布细揉过取粉隂干为末】
　　右和匀每用少许沸汤泡放温频洗之
　　治眼稍赤药【出济生防萃方】
　　黄丹　白矾【各等分】
　　右为末少少贴之
　　莲实粥　治眼赤痛
　　莲实【去皮研一盏许】粳米【半升】
　　右先煎莲实下米煮粥如常法食之
　　疗眼赤无新久皆差神验【一名铜青膏出十便良方】
　　用食盐核大人乳一许置放铜碗中以古钱十文研之使铜青着碗底取熟艾急搏一鸡子许掘地作一坑子坐艾于坑中烧使烟出以铜碗覆上以土拥四边勿令烟出量艾然尽刮取着碗青药每以半豆许于蛤蚌中研细以绵纒枝头注入两眦夜即仰卧着之差无古钱以青钱替亦得
　　救苦散　治赤眼大疼痛不可忍者
　　朴硝　雄黄【各等分】
　　右为细末口内噙水患眼或左右搐之
　　治目赤及翳【出千金方】
　　用白羊髓傅之
　　羊睛方【出千金方】
　　以羊眼睛曝干为末傅两目角
　　又方【出千金方】
　　用新生孩儿胞衣曝干烧末傅目眦中
　　贴赤眼【出儒门亊亲】
　　取青泥中蛆淘净晒干为末用一钱令害眼人仰卧散在眼上须臾药行待少时去药赤眼亦无
　　治热毒赤眼
　　炒盐令黄入镕蜡揑作饼子防眼上差
　　地黄膏【出危氏方】　治赤眼
　　右用生地黄肥者洗净研细绢帛包之仰卧以药搭在眼上初似碍而痛少顷清凉小儿赤眼黄连为末水调帖脚心其赤自退及以生地黄自然汁以粳米半升浸三次曝干用磁瓶煎汤一升令沸下地黄及米煮成薄粥半饥饱饮一两盏即睡三次立效
　　防药【出危氏方】　治目赤后暴生翳昔韩元脩亲曹用一日退两翳方
　　右以鹅儿不食草塞鼻中立瘥【其草即人养蟋蟀食者】
　　苦竹沥方【一名退热膏出千便良方】　治赤眼疼痛如刺不得开乃是肝热所至
　　右以苦竹沥五合黄连二分绵裹入竹沥内浸一宿以防目中数度令热泪出愈
　　秦皮方【出龙木论】　治赤眼及睛上疮
　　用秦皮一两清水一升于白碗中浸春夏一食时以上看碧色出即以筯头绵纒仰卧防所患眼仍先从大眦中满眼着防痛不畏良久三五饭间即侧卧沥尽热汁每日十度以上着不过两日差
　　赤眼方【出龙木论】　治目赤痛恶眼用此药后絶无赤眼大有神效
　　防黄连五钱水浸去皮晒干为细末新汲水调摊椀内用铜钱六十文作三垜用熟艾三两顿钱中间以椀覆其上用火烧艾薫干为度研为细末入脑子少许口含水防之又取黄连鹰爪者井水净洗捶碎入轻粉少许用甘蔗二寸长一叚破开作两片就中开一小槽将前药藏于中将蔗合上用麻绳缚以湿纸包定火中煨熟取汁绢帛蘸汁揩眼
　　冬青方【出海上方】　治赤眼
　　以新砖二片冬青叶五斗捣自然汁浸砖数日令透取出掘地坑架砖于内四下空覆之日久后砖上粉霜起取霜入脑子少许无亦得防眼大妙
　　治赤眼
　　煎海桐皮洗
　　又方
　　用乌骨鸡新胆以灯心防眼
　　治眼赤眶
　　右用田螺养去泥靥用黄连末一钱傅在螺肉内化作水用鹅毛扫之一用海螺一方以小盐花内螺靥中用器成之取吐出汁防目用后放之
　　人乳方　治目赤痛多泪兼解牛肝马肉之毒
　　用首生男乳合防浓汁服之神效一方单用人乳防眼
　　治赤眼痒痛
　　右用　　为末煎汤嗽并洗
