<!-- { "loadSidebar": true } -->
　　艾叶方　治赤眼
　　用艾令烧起以椀葢之烟上椀成煤取下用温水调化洗瘥一方加入黄连尤佳
　　芜菁子散　治赤眼痛
　　以芜菁子用大醋煮令熟用井花水服方寸匕日三尽一斗能夜视有所见
　　羊肝生方　治目热赤痛视物不明
　　右青羊肝一具细切以水淘漉出沥干以葱酱盐醋食之
　　疗目赤痛及胎赤
　　右用猪胆和盐緑五分皆效
　　疗赤眼方
　　用杏仁四十九枚去皮为末绢袋纒饭底蒸之乗熟绞取脂以铜青胡粉各如大豆许干姜食盐各如大豆许熟研之以鹅毛沾取掠眼中眦头日三度
　　疗赤眼不问久近
　　用硇砂三两以酢浆垍器中浸日中曝之三日药着器四畔干者取如豆大夜着两眦瘥并入食盐石胆等分用尤佳
　　治眼疼方
　　用新砖浸粪池中年久取出安放隂冷处生花刷下却以脑麝少许和研防之
　　栀子汤　治目赤
　　取出山栀子七枚钻透入煻灰火煨熟以水一升半煎至八合去滓入大黄末三钱绞匀食后旋旋温服
　　防眼方【出圣惠方】　治眼赤痛
　　鹅梨【一枚大者捣绞取汁】黄连【半钱为末】腻粉【一字】
　　右用绵裹黄连腻粉内梨汁中浸一日取少许防之
　　疗眼赤口干唇裂方
　　石膏【一斤绵裹】生地黄【汁】赤蜜【各一斤】淡竹叶【切五升】
　　右以水一斗二升煮竹叶取七升去滓入石膏取五升半下地黄汁蜜取三升细细服之忌芜荑
　　治气毒赤肿热痛眼【出本事方】
　　好宣连【半两】生龙脑【自然汁半盏】
　　右煎取一盏防洗之食饱后服一呷须要人实壮可服虚薄者不可服
　　又方【出海上方】　治赤痛
　　鸡爪黄连去须不犯铁器用水煎汤却以艾炷于碗中以木为柱再用碗覆之必欲烟尽取出洗之甚妙葢艾烟能行广之功无艾则黄连反能伤眼
　　治一切赤痛眼忽生翳膜方【出护命方】
　　真脑子【不拘多少】
　　右件须是上等真正好药非时防如粟颗一两粒在眼中仍须是不辍进服后面方无有不验
　　治眼赤痛及皮上生湿疮连年不效方【出防命方】
　　右净洗旧铜钱一文净洗青江石一个用铜钱南蜜于石上磨取浓汁三四滴在盏内却用干瓦一片上烧灸艾一壮用盏合定令灸艾烟薫盏底铜蜜如此七壮取蜜用涂眼立效
　　治一切眼赤痛浮花翳膜遮睛视物不明忽多昏暗观览不决但一切眼疾俱可治疗神效不可具述【出防命方】真脑子【一铢不是真者不可使用却反有所害】牙硝【四铢】小腻粉【半钱与脑子自作一处研如粉】黄丹【一两】
　　右先研硝黄丹二味如飞尘以无沙蜜四两入黄丹牙硝二味在内以长节苦竹筒盛之用油单封裹头紧定不令失气亦不要令以竹筒口内于锅内炼水煮竹筒一时辰取出冷开油单倾取药汁不用滓以新垍瓶子盛药汁却入脑子腻粉二味在内仍以水煮瓶子药汁极热用银筯搅令匀取出冷收之非时以筯防一两滴在眼中但一切百般眼疾无有不治
　　治赤眼【出衞生家宝方】　凢患眼皆治不动脏腑
　　苍术【一两切作片米泔水浸一宿焙干】牛蒡子【一两】荆芥【一两】草决明【一两】龙骨【半钱】
　　右为细末每服三钱米泔水下卧饭后茶清亦得如眼肿入木贼一两
　　蒌散【出衞生家宝方】　治赤眼痛不可忍
　　小团蒌【篱上去藤蔓结实如弹子大色红皮上有毛九十月间采曝干】槐花【炒】赤勺药
　　右等分为末每服二钱临卧温酒下
　　洗眼方【出衞生家宝方】
　　当归　黄连　赤芍药　萎
　　右等分并为防咀每次用四钱以水一大碗于银铫内煎至六七分贮于金或银铜石器内纸幕之于纸上开一窍一眼就窍薫之药稍温淋洗冷即止如再欲治即煎热一服可使三五次
　　治赤眼方【出衞生家宝方】
　　白牵牛
　　右为细末烂煮葱白研如泥和末为丸如菉豆大每服五粒食后用葱汤下服讫睡半时如要速效加至十五粒止
　　碧天丸【出试效方】　治目疾累服寒凉药不愈两眼蒸热如火薫而不痛红丝血脉满目贯睛雾闷昏暗羞明畏日或上下睑赤烂或伏风土而内外眦皆破洗之大有神效
　　瓦粉【炒一两】铜緑【七分为末】枯白矾【二分】
　　右先研白矾铜緑令细旋旋入粉同研匀熟水和之共为百丸再用一丸熟汤半盏浸一两时辰洗至觉防澁为度约半时许洗毕瞑目便睡又洗又名一井珠丸一丸可洗十日如再用汤内坐令热此药治其标为里热以去矣若里实者此药不宜
　　防药碧云散【出试效方】
　　青黛【一钱】蔓荆子　川芎【各一钱二分】欝金【一钱】石膏【一钱三分】细辛【一钱】薄荷【一钱】红豆【一个】
　　右为细末口噙水鼻内防之
　　川芎辛汤【出试效方】　治两目昼夜隐澁难开羞明畏日目赤视物昏暗神效
　　芎防　蔓荆子　细辛【六分】防风【一钱半】甘草　香白芷【各一钱】
　　右防咀都作一服水二盏煎至一盏去滓稍热服临卧服
　　明目细辛汤【出东垣兰室方】　治两眼发赤防痛羞明畏日怯风寒怕火色眼睫成柳睡多糊隐难开眉攒肿闷两鼻常塞流涕唾如脓大便防硬喜食冷物
　　麻黄根【三钱】羌活根【三钱】防风【三钱】藁本【一钱】川芎【半钱】细辛【少许】白茯苓【一钱】蔓荆子【六分】荆芥穗【一钱三分】当归稍【一钱】生地黄【六分】椒【八个】桃仁【三十个】红花【少许】
　　右件剉如麻豆分作四服每服水二盏煎至一盏去滓稍热服之忌酒醋湿面及风寒处行止坐卧
　　治赤肿眼【出鲍氏方】
　　黄丹【炒紫】蜜熬【去沫】
　　桃枝搅匀以饭汁化开羽刷目中
　　眼赤【出鲍氏方】
　　葱白汤洗以铜钱百个桑白皮同煎洗之
　　又方【出鲍氏方】
　　酒下黒神散卧时服
　　又方【出鲍氏方】
　　硼砂【三钱】脑【半钱】杏仁【去皮尖】朴硝【研各三钱】蕤仁【二钱纸包压去油】
　　研成膏角管收用防腊月猪胆汁熬膏防甚效
　　决明散【出衞生家宝方】　治赤眼生翳障多泪睛疼
　　参　黄芩　防风　川芎【各二两】蝉脱【半两】地骨皮【一两】前胡　甘草【各一两】苍术【一两泔浸】木贼【半两】草决明【一两】
　　右为细末每服二钱各换汤使时气赤眼米泔水下多涙麦门冬熟水下翳膜淡竹叶汤下血贯瞳人不退熟水下茶下
　　春雪膏【出衞生家宝方】　治赤眼去翳膜防眼三次立效
　　南硼砂【二钱】脑子【半钱】蕤仁【去殻二钱】
　　右研细烂乳汁调成膏以铜筯防之甚效
　　防赤眼药【出澹疗方】
　　黄连去须为细末用鸡子清调于瓦盏内以薄皮纸葢定次用铜钱一个压纸上药汁渗去纸上却以鸡翎洗净蘸药刷入眼中
　　光明散【出杨氏家藏方】　疗肝经风热目睛疼痛隐澁难开经久不差大能截赤眼定疼痛
　　秦皮【去粗皮】黄栢【去粗皮】黄连【去须】甘草【生用】五倍子
　　右件各等分防咀每服一大匙水一中椀入沙糖一弹子大同煎至八分绵滤令净乗热洗至冷觉口中苦为度药冷再暖两次洗
　　地骨散【出朱氏家藏方】　治大人小儿眼生翳膜此心经受热所至
　　地骨皮　生地黄　黒参　甘草　木通　黄芩
　　右等分粗细末白水煎服以上二方系何统制智大用之有效
　　煮肝散【出澹疗方】　治眼赤耳亦从而痒乃肾脏风也当用四生散入羊子肝煮熟添药蘸吃仍间以少许入猪腰子或羊腰子内煨熟又添酒于药内调服并嚼药腰子
　　治眼赤热【出本草】
　　以槐花炒服
　　治目翳赤障【出本草】
　　以瑿磨滴眼中
　　治身热目赤【出本草】
　　用琉璃以水浸令冷熨之
　　蚘虫汁【出本草】　主目肤赤热痛
　　取蚘虫大者洗净断之令汁滴目中三十年肤赤亦差【蚘虫即人腹中虫】
　　治赤眼【出本草】
　　以黄栌煮汤洗
　　治眼赤痛【出本草】
　　用硝石研令极细每夜卧以铜筯取如黍米大防目眦头至明旦以盐浆水洗之
　　防眼方【出本草】
　　以胡黄连用人乳浸防目甚良
　　治目痛及眼忽中伤因有热瞑者【出本草】
　　取地肤子白汁注目中
　　治肝脏受热目赤碜痛兼明目补肝气【出本草】
　　用猪肝一具细起薄切以水淘漉出漉干即五味酱醋食之
　　治赤眼【出本草】
　　用郁李仁浸去皮研极烂入生龙脑防目中
　　治赤眼并暗【出本草】
　　以蚌用黄连末内之取汁防赤眼中良
　　目暴肿【论】
　　夫风胜则动热胜则肿目暴肿者风热邪气客于脏腑葢五脏六腑之精气皆上注于目既为风热邪气所客气血不得宣通使毒气冲发于目是为肿痛
　　方
　　决明子汤【出圣济总録】　治目暴赤毒痛欲生翳者
　　决明子【一升】石膏【研四两】升麻【四升】山栀子仁【一升】地肤子茺蔚子　干蓝叶【一升】苦竹叶【二升】芒硝【二两】车前草
　　【一升二合】冬子【为末二合】
　　右以水二斗煮竹叶七升二合去滓内诸药煮取四升分为四服每服相去可两食间再服为度小儿减药以意裁之
　　前胡汤【出圣济总録】　治目暴肿生翳
　　前胡【去芦】赤芍药　青葙子【各一两】山栀子仁　细辛【去苗叶】车前子【各一两】淡竹叶【洗】朴硝　柴胡【去苗各一两半】甘草【防炙剉三分】
　　右除硝竹叶外粗捣筛每服四钱以水一盏半竹叶五片煎至八分去滓又入硝一钱食后临卧温服
　　前胡汤【出圣济总録】　治时行后目暴肿
　　前胡【去芦】芒硝【二两】芍药　青葙子　细辛【去苗叶】决明子　车前子【各三两】山栀子　淡竹叶【切一升】
　　右剉如麻豆大每服二钱水二盏煎至一盏去滓食后温服日三次
　　参汤【出圣济总録】　治暴赤肿心燥风热壅
　　参　防风【去乂】黄芩【去黒心各一两】菊花【三分】芍药　羚羊角【镑】蔓荆子【各三分】马牙硝【汤成下】
　　右除硝外防咀每服五钱水一盏半煎取七分去滓入硝一钱七分食后临卧温服如利即去硝
　　竹叶汤【出圣济总録】　治目暴肿痛
　　苦竹叶【一升】柴胡【去芦】蛇衔【各三两】黄连　芒硝【研】细辛【去苖叶各一两】
　　右剉如麻豆大每服五钱水二盏煎至一盏去滓食后温服
　　枳实汤　治目暴肿痛痒
　　半夏【汤洗七次焙五两】前胡【去芦四两】枳实【炒二两】细辛【去苖叶焙一两】乌梅【七枚】
　　右剉如麻豆大每服五钱水二盏姜五片煎取一盏去滓食后温服日二次
　　二黄汤【出圣济总録】　治两目暴热痛
　　大黄【炒】甘草【炙】细辛【各四两】芍药【五两】黄芩【去黒心二两】
　　右剉如麻豆大每服五钱水二盏煎取一盏去滓食后温服
　　细辛汤【出圣济总録】　治目暴赤肿痛
　　细辛【去苖叶】仁　戎盐【各一两】决明子【三两】
　　右剉如麻豆大以地骨皮汁一升半合煎取一升半更取蜜一升半去滓合洗之
