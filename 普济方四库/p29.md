<!-- { "loadSidebar": true } -->
　　相得其鬼神秋气正凉乃至炎暑间化白露降
　　民气和平民病满身重宜治阳明之客以酸补
　　之以辛防之以苦泄之嵗谷宜苍间谷宜黍五
　　之气自秋分日寅初至小雪子初凡六十日有
　　竒主位少商金客气太阳水中见水运水金相
　　得又气与运同嵗之司气是为元化时令至此
　　阳乃去寒来乃降气门迁闭刚木早凋民避
　　寒邪君子周密其法宜治太阳之客以苦补之
　　以咸防之以苦坚之以辛润之嵗谷宜苍间谷
　　宜稷是气也司气既寒慎无犯寒所谓用寒逺
　　寒也终之气自小雪日子正至大寒日戌正凡
　　六十日有竒主位太羽水客气厥隂木中见水
　　运水当其位与木相得以行顺化地气正风乃
　　至万物及生霿雾以行其病关闭不禁心痛阳
　　气不蔵而欬其法宜治厥隂之客以辛补之以
　　酸防之以甘缓之嵗谷宜苍间谷宜稻此六气
　　之常也气火木同徳其气专其化淳胜气自
　　微不必纪其复















　　阳明燥金司天少隂君火在泉中见少角木运岁运不及气化运行后天木运临卯是谓岁防气之平也平气之岁化运行同天命曰敷和之纪木德周行阳舒隂布五化宜平其气端其性随其用曲直其化生荣其正发散其候温和其令风其类草木其应春其谷麻其果李其实核其虫毛其畜犬其色苍其味酸其音角其数八其物中坚其在人也其藏肝其主目其养筋其病里急支满此岁之化也天地之气上见阳明左间太阳右间少阳故天气急而其政切下见少隂左间太隂右间厥隂故地气明而其令暴阳専其令炎暑盛行物燥以坚淳风乃治风燥横运流于六气多阳少隂云趋府湿化乃敷燥极而泽清先而劲毛虫乃死热后而暴介虫乃殃金火合德上应太白荧惑其谷白丹间谷命太徴者其耗白甲品羽蛰虫出见流水不氷清热之气持于气交民病欬嗌塞寒热发暴振标癃闷然阳明燥金在上少隂君火在下火能胜金天气虚地气盈天气不足当资化源以助金象运木既平天气上商与正商同不必资也岁宜食白丹之谷以安其气食间气之谷以去其邪以苦小温调上以醎寒调下以辛和调中汗之清之运同热气宜多天地初之气自丙寅岁大寒日亥初终于是年春分日酉初凡六十日八十七刻半主位少角木客气太隂土中见木运风湿相遇上应司天阳明以行春令地气迁隂始凝气始肃水乃氷寒化民病中热胀面目浮肿善眠鼽衂欠呕小便黄赤甚则淋然是岁木运统之又临木位风木得位其气和平湿化乃微其病亦少宜调太隂之客以甘补之以苦防之以甘缓之食白谷以安其气食麻以去其邪虽有湿化不能害二之气自春分日酉正至小满日未正凡六十日有奇主位太征火客气少隂火中见木运木火相得上应阳明阳乃布民乃舒物乃生荣厉大至民善暴死是岁天气岁运皆平厉疾自微宜调少阳之客以醎补之以甘防之以醎耎之食白谷以安其气食豆以去其邪虽有火化不能为邪三之气自小满日申初至大暑日午初凡六十日有奇主位太征火客气阳明金中见木运天政布凉乃行燥热交合燥极而泽民病寒热宜调阳明之客以酸补之以辛防之以苦泄之食白谷以安其气食黍以去其邪虽有燥化不能为邪四之气自大暑日午正至秋分日辰正凡六十日有奇主位少宫土客气太阳水中寒降民病暴仆振栗谵妄少气嗌干引饮及为心痛痈肿疮疡疟寒之疾骨委血便宜调太阳之客以苦补之以醎防之以苦坚之以辛润之食丹谷以安其气食稷以去其邪虽有寒化不能害五之气自秋分日已初至小雪日卯初凡六十日有奇主位太商金客气厥隂木中见木运木运与厥隂相符是谓司气名曰苍化时令至此春令反行草乃生荣民气和自无疾病然厥隂之客宜以辛补之以酸防之以甘缓之岁谷宜丹间谷宜稷虽有化风不能为邪是气司气以温用温无犯所谓用温逺温也终之气自小雪日夘正至大寒日丑正凡六十日有奇主位少羽水客气少隂火中见木运水能生木木能生火而行顺化当阳气布候反温蛰虫来见流水下氷民乃康平其病温宜调少隂之客以醎补之以甘防之以酸收之食丹谷以安其气食豆以去其邪虽有热化不能为邪是岁重遇平气四时之气皆得化政令之施而无淫邪胜复之变民乃和而物乃舒平之至也









　　太阳寒水司天太隂湿土在泉中见太徴火运岁火大过气化运行先天上见太阳左间厥隂右间阳明故天政所布其气肃下见太隂左间少阳右间少隂故地气静而其令徐寒令大虚寒政大举阳气不令泽无阳则火发待时少阳中治时乃涯止极散还于太隂云朝北极湿化乃布泽流万物寒敷于上雷动于下寒湿之气持于气交水土合德上应镇星辰星其谷黅民病寒湿发肌肉萎足痿不收濡防血溢是岁水为天气土为地气土胜水天气虚当于年前九月先资化源以助水化扶其不胜岁宜以苦湿调上以甘温调下以甘和调中燥之温之无使暴过而生疾病食黅之谷以全其真避寒湿虚邪以安其政运异寒湿宜燥湿化此治之常也岁半之前太阳主之其化从本从标而标阳即寒热得中其气乃和若寒淫所胜则寒气反至且水血变于中发为痈肠民病厥心痛呕血血泄鼽衂善悲时仆运大炎烈雹乃暴胸腹满手热肘挛腋肿心澹澹大动胸脇胃腕不安面赤目黄善噫嗌干甚则色炲渴而欲饮病本乎心诊其神门脉絶者死不治其法平以辛热佐以甘苦以醎防之太隂之化从本其令湿今司岁半之后又火运统之其气相得湿燥兼行则其气和若湿于内即埃昏岩谷黄反见黒至隂之交民病饮积心痛耳聋浑浑焞焞嗌肿喉痹隂病血见少腹痛肿不得小便病冲头痛目似脱项似拔腰似折髀不可以曲腘如结腨如别其法治以苦热佐以酸淡以苦燥之以淡泄之岁火太过炎暑流行金肺受邪民病疟少气欬喘血溢血泄注下嗌燥耳聋中热肩背热甚则胸中痛脇肢满脇痛膺背肩胛肩痛两臂内身热骨痛而为浸淫收气不行长气独明水霜寒上见太阳名为上故赫曦之纪日上羽与正征同其收齐其病痓天气形运岁运既郁则火发待时其治宜发之经所谓火发之也初之气自丁卯年大寒日寅正至是岁春分日子初凡六十日八十七刻半主位少角木客气少阳火中见火运岁之司气名曰丹化地气迁气乃大温草乃早荣民乃厉温病乃作身热头痛呕吐肌腠疮疡宜治少阳之客以酸补之以甘防之以咸耎之岁谷宜间谷冝豆是气也用热无犯以司气热故也所谓运热逺热者加此二之气自春分日子正至小满日戌正凡六十日有奇主位太征火客气阳明金火运统之火虽当位而阳明之清与天气寒水相得故大凉反至民乃惨草乃遇寒火气遂抑民病气郁中满寒乃始宜治阳之客以酸补之以辛防之以苦泄之嵗谷宜间谷宜黍
　　三之气自小满日亥初至大暑日酉初凡六十
　　日有竒主位太征火客气太阳水中见火运火
　　当其位天政布寒气行乃降民病寒反热中
　　痈疽注下心热瞀闷不治者死宜治太阳之客
　　以苦补之以咸防之以苦坚之以辛润之嵗谷
　　宜间谷宜稷四之气自大暑日酉正至秋分
　　日未正凡六十日有竒主位少宫土客气厥隂
　　木中见火运风湿交争风化为乃长乃化乃
　　成民病大热少气肌肉萎足痿注下赤白宜治
　　厥隂之客以辛补之以酸防之以甘缓之嵗谷
　　宜黅间谷宜稷五之气自秋分日申初至小雪
　　日午初凡六十日有竒主位太商金客气少隂
　　火中见火运气与运同而君火不司气化所谓
　　居气为灼化也时令至此阳复化草乃长乃化
　　乃成民乃舒法宜调少隂之客以咸补之以苦
　　防之以酸收之嵗谷宜黅间谷宜豆终之气自
　　小雪日午正至大寒日辰正凡六十日有竒主
　　位少羽水客气太隂土中见火运土居水位地
　　气正湿令行隂凝太虚埃昏郊野民乃惨凄寒
　　风以至反者孕乃死宜治太隂之客以甘补之
　　以苦防之以甘缓之谷宜黅间谷宜麻此治
　　六气之常也嵗半之前有胜气者嵗半之后必
　　有复气水胜则太隂必复土胜则厥隂必复其
　　治各依其胜复之法















