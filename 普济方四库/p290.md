<!-- { "loadSidebar": true } -->
　　用三指撮盐置古文钱上以火烧赤投少许醋中浸没钱以绵沾汁注眦内
　　腻粉膏【出圣惠方】　治眼赤烂不开
　　用腻粉一两以口脂调如膏每日大眦上防三五次
　　又方【出圣惠方】
　　取马牙硝一两内于猪胆内悬于霜露中旋旋掠取上面霜防眼或入蕤仁黄连末少许防之极妙
　　又方【出圣惠方】
　　取鸡冠血防眼中日三五度
　　治眼赤烂风赤开不得者【出圣惠方】
　　以戎盐细研水和防目中味咸无毒可用一方用青盐一两以水二升煎至一升半滤去滓微热洗眼冷即重暖不勒度数洗之
　　又方【出危氏方】　治烂风赤眼
　　用青矾火煆研出火毒每用半钱热汤一盏泡温洗治烂拳毛倒睫
　　治烂风眼【出海上方】
　　用螺一个以水养数日浸去泥沙靥开以铜緑一豆大许入在内即化成水以鹅翎蘸水刷防上数次即愈不可用余药治别人只可医一人也
　　治烂风眼【出经验方】
　　用山矾叶三十叶扯碎老姜三四十片用水饭上蒸洗患处
　　治烂风眼【出直指方】
　　用緑色炉甘石烧红童便淬三次出火毒一日夜研为细末同黄连末用童尿浸渍取防眼胞仍取覆盆子软叶入男孩儿乳汁研为丸置眼眦头引虫出
　　治烂眼膏【出海上方】
　　以麻油浸蚕沙三两一宿研细以箆子涂患处隔宿即愈不问新旧经验方陈方云表兄卢少樊尝患此疾用之即愈亲笔余册
　　消风散　治烂风眼双目赤烂经年不安或痒或痛用消风散加白皮煎汤调下即或目生努肉类祛风散洗之
　　铜青汤　治烂眼【方见本门目风赤类】
　　防眼方【出圣惠方】　治赤眼久患不差赤烂时痒痛视物不得【方见本门目积年赤类】
　　治一切赤目烂眼疼痒不可忍者及昏暗隐澁不能开渐生翳膜多泪羞明如神
　　秦皮　茧草　甘草　晋　灯心　黄连
　　右等分剉如两指大片子将子劈开每一合无铁器内盛之煎十余沸随手用软帛蘸洗鼻中出香气为度
　　归黄散【出海上方】
　　当归　生地黄　轻粉　黄连　赤芍药【各少许】杏仁【三枚去皮尖】
　　右防咀用绢袋裹用水一盏煎熟薫眼却以别物裹药闭眼熨之
　　防眼方【出海上方】
　　炉甘石【半两】硇砂　硼砂【各一钱】白矾　脑子　麝香【各半钱】
　　右为细末用沸汤洗眼五七次方倾前药末在内再洗
　　还睛紫金丹　治目眶烂岁久不愈俗呼为赤害是也当以三棱针刺眶外以泻温热如眼生倒睫拳毛两目紧急葢内伏火热而攻隂气法当去其内火邪热眼皮缓则毛立出翳膜亦退用手法攀出肉睑向外以针刺之出血以左手指甲亦针锋迎之
　　黄连【三两童便浸晒干为末】炉甘石【一十四两烧炊七遍研碎连末拌之】黄丹【水飞】当归【三钱】南乳香【三钱】硇砂【一钱小盏内放于瓶口薫干】麝香【一钱】白丁香【真者半钱】轻粉【一字】白砂蜜【二十两】
　　右将白砂蜜于石器内慢火去沫先下甘石次下丹以柳枝搅过次下余药以枯为度作丸如鸡头大每服一丸温水化开洗之
　　碌丹散子【出衞生家宝方】　治男子妇人小儿一切赤烂风眼
　　黄丹　白矾　胆矾【各半钱一处煆过】白鳝【二钱】铜青【二钱】
　　右为细末每服半钱沸汤泡洗
　　治风毒烂眼【出衞生家宝方】
　　五倍子　鹰爪黄连【去芦洗净】蔓荆子【去皮净各半钱】肥大京【二枚】
　　右用新砂瓶贮净水二升入四味药炭火同煎取一升澄清以子防清药汁不住挹搅眼凡可六七次挹之药汁如冷再暖令挹时须先防闭眼
　　治烂风眼【出衞生家宝方】
　　仁　五倍子　荆芥穗
　　右等分剉为散每服三钱浓煎去滓随手洗之即差
　　白龙散【出华它中藏方】　治风毒赤烂眼眶倒睫冷热泪不止
　　白鳝【一两】铜緑【一钱另研】
　　右同研匀滴水和为鸡头子大丸每服半钱百沸汤化开以手指洗眼亦得
　　治烂眶风眼【出华它中藏方】
　　宣州黄连【半两】大枣肉【三七枚去核】
　　右一处用雪水一升砂锅内文武火煮至一盏许过三七日以铜筯防食后临卧日可三四次防之
　　青金散　治烂风眼赤痛热痒
　　铜青　滑石　蜂房【等分】轻粉【少许】
　　右为末桑叶煎汤泡洗少加青盐去努肉翳膜少加真白矾
　　治烂眼
　　五倍子　蔓荆子【择净捶碎】
　　右二味等分煎水洗
　　治目赤烂【出本草】
　　以玛瑙石熨之
　　治目赤烂热障【出本草】
　　用那耆悉取汁洗之
　　疗目赤烂【出本草】
　　以栾合黄连作煎甚效
　　洗轮散【出仁存方】　治烂眼
　　黄连【十文】槐花【少许】
　　右为细末入轻粉十文拌匀以生男儿乳汁和之用小盏盛于甑上蒸饭蒸熟取帛裹药于眼上拭三两次即见效矣试之屡验
　　治烂眼风眼
　　右以黄桑柴灰淋汁澄清温洗之











　　普济方卷七十三
<子部,医家类,普济方>
　　钦定四库全书
　　普济方卷七十四　　　明　周王朱橚　撰眼目门
　　暴赤眼【论】
　　夫暴赤眼者肝心壅热散于血脉之中热气上炎攻冲眼目令暴赤隐澁疼痛风气加之则痒闷也○龙木论云暴赤眼后急生瞖外障眼初患之时忽然目睛赤肿泪出或痒或痛此是肝心壅毒在胷膈之间更相击发脏气上攻致使然也切宜熏洗出血后饮芦根饮子镇肝丸○歌曰忽然暴赤白睛红轻者无妨甚者痛还是肝心二脏热更相击发使相攻芦根饮子须通浅莫遣他时更复踪丸散镇肝吞半剂如斯治疗有神功
　　方
　　好槐枝汤　治赤目昏痛泪出隐闷
　　槐枝【剉二两】秦皮　黄连【去须】蕤仁【去皮】马牙硝　黄栢【去粗皮】山栀子【各半两】古字钱【十四枚】淡竹叶【一握细切】食盐【一分】
　　右前药麤捣筛每用五钱水二盏入钱煎至一盏半滤去滓放温洗眼冷再暖洗
　　蔓荆实丸【一名羚羊角丸】　治肝脏风热目暴赤隐澁肿痛【方见本门目风赤类】
　　犀角汤　治肝心壅热上攻眼目暴赤肿隐澁疼痛犀角【镑】黄芩【去黒心】瞿麦穗　黄连【去须三分】栀子仁【各一两】车前子　木通【剉】大黄【炒】柴胡【去苖】青葙子【各一两】
　　右麤捣筛每服五钱水一钟半煎至七分入竹叶去滓入芒硝半钱食后放温服临卧再服
　　石蜜煎【出圣惠方】　治暴赤眼
　　石蜜【三两半】硃砂　食盐【各研细】川芒硝　细辛　石决明【水飞过各细研】乌贼鱼骨【各半两】盐緑【一分研】蕤仁【一两半去赤皮】黄连【去须为末】
　　右研如粉以蜜调成膏磁器中盛之每防如菉豆大内眼大眦中宜避风处
　　治暴赤眼【方见本门目赤痛类】
　　镇肝丸【出龙木论】　治暴赤眼后生翳膜外障
　　羌活　石决明【各一两】藳本【一两半】干山药　细辛五味子　车前子　人参　茯苓【各一两】
　　右为末炼蜜为丸如梧桐子大空心茶下一十丸
　　犀角散【出圣惠方】　治暴赤眼肿澁痛
　　犀角屑　子芩　瞿麦　黄连【各三分去须】栀子仁大黄【炒】车前子　木通　芒硝【各一两】
　　右捣筛为散每服三钱水一钟半入竹叶二七片煎至六分去滓食后服之
　　加味香苏散【出德生堂】　治时行赤眼暴发赤肿怕日羞明疼痛难忍
　　紫苏　香附子　陈皮　甘草　桑白皮　生地黄　苏木　蝉脱　黄芩【各二两】
　　右防咀每服五钱水一钟半灯草二十茎同煎去滓不拘时熬服
　　仙灵脾丸【出圣惠方】　治眼暴赤风热冲上疼痛赤肿生瞖仙灵　　甘菊花　黄芩　车前子　参　石膏　决明子　羚羊角屑【各一两】蛇蜕皮【一分烧灰】
　　右为末炼蜜和捣二三百杵丸如梧桐子大食后温水下二十丸
　　洗肝柴胡散【出圣惠方】　治眼暴赤
　　柴胡【二两半去苗】川升麻　黄芩　羚羊角屑　川大黄　地骨皮【各一两】决明子　石膏【各二两】甘草【半两炙防赤】
　　右为散每服三钱水一钟煎至七分去滓食前温服治眼暴赤最宜服之
　　仁膏　治眼暴赤热毒肿痛膜障瞳人
　　蕤仁【去皮】铅丹【重罗各半两】井盐【一分】黄连【去须一两】石胆【半钱】龙脑　麝香【各半钱】蜜【五两】
　　右除脑麝蜜外先将蕤仁等重研如粉以水一升入蜜五两同煎令稀稠得所用新绵滤去滓入脑麝末调和令匀磁器盛每以铜筯防少许
　　还睛散【出御药院】　治风赤暴赤眼生浮翳眯目胎赤眦烂澁痒肿痛
　　山栀仁　黄连　黄栢【各一两】细辛【去苗】杜仲【炙各二两】秦皮【四两】甘草【炙半两】
　　右麤捣筛每服五钱水三盏入竹叶七片灯心二十茎煎一二十沸去滓澄清早晨临卧洗了避风一日两三次冷则再暖洗每次用两服药亦可
　　龙胆草散【出和剂方】　治眼赤暴肿痛风热上冲连眶睑眦赤烂瘀肉侵睛时多热泪或因呌怒有损肝气及久劳瞻视风沙土所入致成内外障翳及一切眼患悉皆治之
　　蒺藜子【炒去刺】草龙胆【各六两】甘草【三两】赤芍药【半斤】羌活防风【去叉各二两】菊花【去枝半两】茯苓【去皮尖四两】
　　右为末每服二钱食后临卧温酒调下
　　四物龙胆汤　治目赤暴发作云翳疼痛不可忍熟地黄　川芎　芍药　当归　羌活　防风【各三钱】草龙胆　防己【各二钱】
　　右为粗末水煎服
　　清金散　治暴赤隐澁疼痛眵泪不住
　　仙灵脾【取叶用】恶实【畧炒】木通　黄芩【去黒心】藳本【去土】晩蚕沙【炒】甘草【炙各一两】
　　右为散每服二钱七分食后用沙糖水调下
　　芦根饮子　治暴赤眼后生翳外障兼治胎风赤烂芦根【剉一两】大黄【炒二两】防风【去叉一两】黄耆【剉一两】芒硝【一两】黄芩【去黒心】黒参【一两半】
　　右为散以水一钟每服五钱煎至五分食前去滓温服之
　　仁散　治眼暴赤
　　蕤仁【去皮】黄芩　秦皮【各二两】栀子仁　黄连【去须】犀角屑【各一两】甘草【半两】
　　右为散每服三钱水二盏入竹叶七片同煎至六分去滓食后温服
　　杏仁膏　治眼赤暴痛
　　杏仁【浸去皮尖研如膏】黄芩【去须为末各半两】消梨【汁三合】腻粉【一钱】白蜜【半合】古铜钱【五枚】
　　右于铜器中慢火熬令沸煎取一半渐渐火逼如膏方去古钱每用半小豆防之
　　菊花防风散　治目暴赤及风毒眼
　　菊花　防风【去叉】甘草　威灵仙【去土】黄连【去须】恶实【各三分】
　　右为散每服一钱七分风毒葱汤下赤目新汲水下日再服
　　秦皮汤　治眼暴赤积年睑烂不差澁痛睛上有白膜秦皮　蕤仁【去皮】黄连【去须】山栀子【各半两】黄栢【一两】大【五枚去核】
　　右粗捣筛以水四升煎取二升去滓微暖数洗之冷则重暖余滓再煎洗
　　大黄汤　治眼暴赤烂痛
