<!-- { "loadSidebar": true } -->
　　取黄栢以刀畧去粗皮不拘多少湿纸裹黄泥炮煨泥干取出每用一弹子大纱帛包水一盏浸饭上蒸熟乗热薫洗脩制有金木水火土故命名一丸可用三两次
　　治暴赤眼肿
　　用桑叶为末裹纸内烧烟薫鼻效
　　治暴赤眼
　　用黄连取驴乳汁淹渍甚效
　　猪胆方　治火眼
　　用猪胆一个铜钱三枚洗净瓦盏内蒸渐干取胆丸如粟米安眼中
　　又方
　　用生姜切破夹黄连湿纸裹煨熟以乳汁蒸防眼
　　洗眼方【出圣惠方】　治眼卒患赤肿疼痛
　　秦芃【去苖】黄连【去须】细辛　干桑叶【各一两】蕤仁【一分浸去赤皮】
　　右为散用药一两水三大盏入青盐二钱煎至二盏去滓每暖三合洗眼日三度
　　又方【一名洗眼方出十便良方】
　　甘草　细辛　黄连【去须各一两】
　　右为散和匀每取一两以水一大盏半入青盐二钱煎至一盏滤去滓每暖三合洗眼日三度
　　仁煎【一名黄连丸】　治暴赤眼热泪不止疼痛隐闷
　　黄连【一分为末】蕤仁【三十枚去皮研细】
　　右为散末水和薄摊磁器底覆之以熟艾一斤渐以火烧艾烟薫药上艾尽为度刮丸如梧桐子大每以冷水少许化药一丸澄清防之一方用肥枣开窍去核纳药于内以葢之然后以薄纸裹定以大茶碗量水半碗煮水得一鸡子许即以绵滤过待冷却眼甚效亦治风眼泪痒或生翳或生赤眦
　　沙糖膏【出选竒方】　洗赤眼
　　脑子【三十文】沙糖【少许】生姜【自然汁】
　　右件同匀为膏临时滴防之立愈
　　杏仁汤【出选竒方】　治暴赤眼
　　黄连　杏仁
　　右等分同研匀以水调滤取汁入轻粉和匀防之汤调顿冷洗皆可用
　　黄连汤【出选竒方】　治暴赤眼
　　干姜【净洗】黄连【半两】杏仁【各半两】
　　右同捣为粗末绵包之沸汤泡闭目乗热洗之
　　生地黄汤【出御药院】　治眼暴赤才发或经一二日赤痛隐闷
　　淡竹叶　草决明　黄芩【各二两】生干地黄【二两】赤芍药【半两】
　　右为粗末每用五钱水三盏煎五七沸绢滤去滓乗热洗眼冷再暖洗之
　　秦皮散【出永类铃方】　治暴肿赤障疼痛洒泪
　　当归　黄芩　川芎　荆芥穗　宣连　羌活秦皮　黄栢　栀子　赤芍药　蔓荆子【各等分】
　　右剉细新汲水漉出沙灰用二大盏温热泡洗
　　至宝金丝膏【出永类钤方】　治暴赤客热一切外障
　　当归　羌活　生地黄　黄栢　秦皮　蔓荆子川芎　黄芩　赤芍药　山栀子　宣连　大
　　黄　细辛
　　右逐味脩制择称各等分入净铜锅内用净水浸过药汁煮令透去滓取见在浓汁以上等结如沙糖以浓药汁相停和入铜锅内再煮令沸以两重绢滤过铜器内煮成膏如绵四季减火色续入没药水飞过如面更加脑麝随便多少尤嘉系眼膏或用汤泡镕洗亦可
　　重明散【出衞生家宝方】　治一切风热之毒上冲眼目暴赤肿不住疼痛或生翳膜瘀肉隐澁羞明两睑赤烂炉甘石【一斤火烧红黄连汤蘸七次】川椒【二钱同炉甘石末熬成膏用文武火焙干】黄连【半两】盆硝【三钱】铜緑【半两】蒲黄【半两】豆粉【四两】雄黄【二钱】
　　右以上六味同炉甘石末用宻罗过研细舌上嚼不碜为度后入脑子一钱南硼砂一钱研细用大豆养之每用少许以骨筯干拈防卧少时忌酒面诸杂鱼肉辛热之物此方得之于路大夫数以此为生
　　治一切暴痛赤眼疼痛极甚或生翳膜外使防药内吃此方【防命方】
　　荆芥　蔓荆子　薄荷　羌活　牡丹皮　黄芩当归　甘草　栀子　青葙子　大黄　决明
　　子　麦子　独活　牛蒡子　牵牛【各一分】半夏【三钱】
　　右捣细杵罗为末每服二钱水一钟先煎令沸方下药轻搅便泻出食后临卧和滓吃
　　柴胡汤【出朱氏积验方】　治眼目暴赤肿痛
　　柴胡　苍术　甘草【各等分】
　　右为末白水煎如头疼壮热用姜葱煎已验
　　救苦丸【出保命方】　治眼赤发嗔痛不可忍者
　　黄连【一两】当归【二钱】甘草【一钱】
　　右同剉新水半椀浸一宿慢火熬至一半以绵滤去滓以净为妙用火再熬作稠膏子为度摊上碗倒合以物葢之熟艾一大弹子许底下然之用艾薫膏子艾尽为度再入下项药
　　硃砂【一钱飞】脑子【半钱】乳香　没药【等分】
　　右同研极细入黄连膏拌和匀为丸如米大每服二丸眼大角内仰面卧待药化
　　铜青膏【出杨氏家藏方】　治暴赤眼隐澁羞明痒痛
　　铜青【一钱】杏仁【四个去尖】轻粉【少许】
　　右并研令细和作四丸每一丸汤化洗
　　如胜散【出杨氏家藏方】　治赤暴肿痛难开眼
　　白矾【生二钱】川乌头【去皮二钱瓦上焙】黄连【去须二钱】
　　右件为末入白面半钱和匀取生姜薄荷汁调作饼贴太阳
　　退赤汤【出千金方】　治眼暴赤
　　干艾叶【烧灰二钱】宣连【二钱为末】古铜钱【一枚】
　　右都入大盏内百沸汤泡了放冷澄定取上清者以水隔盏浸令冷以所浸泡铜钱防之一日内取差
　　姜连散【出大衞方】　治暴赤眼
　　干姜　黄连【各半两】
　　右捣罗同为粗末以绵包之沸汤泡闭目乗热频洗
　　治暴赤眼【出经验方】
　　细研生姜去滓以汁顿在盆底上浥干研令极细重绢罗过每用少许之出热泪毕以冷水净洗即愈
　　暴赤眼方【出澹疗方】
　　参　枳殻　升麻　杏仁　防风　旋复花赤芍药　黄芩　菊花　甘草　葶苈　黄连【各等分】
　　右以上防咀煎服
　　还光散【出朱氏集验方】　治一切男女暴生赤白翳膜
　　菊花【炒】羌活　防风　蝉脱　蒺藜【炒】川芎　当归　甘草
　　右为末各等分食后茶下
　　治暴赤眼【出永类钤方】
　　以鸡子清剉黄连浸置地下一宿次早滤过鸡毛蘸眼
　　又方【出永类钤方】
　　宣连一两熬浓汁入好明净朴硝一两火熬干研细入好羯羊胆中悬之胆头用纸袋一个放寛笼之硝尽防出胆上成霜扫以为末入麝少许入筒中盛防眼
　　又方
　　生姜汁滤过器中澄令细再用宣连剉浸一七令透用绵绢滤姜汁成粉日干防眼诸证皆佳
　　又方
　　苦竹一叚两头留节一头开小孔入剉宣连半两以纸塞孔置井中浸一宿次早出竹节中水洗少加脑子尤效
　　治暴赤眼无疮者
　　以古铜钱刮净姜上取汁于钱唇目热泪出今日防来日愈但小儿甚惧不须疑已试良验
　　紫衣　主黄障暴热目黄沉重下水瘀
　　以紫衣煮服之
　　疗眼暴赤痛神效
　　以枸杞汁防眼立效
　　去暴热目黄秘闭塞
　　用苦菜煮汁服
　　明目方
　　用合明草捣绞汁服
　　目积年赤【论】
　　风热毒气发于目眦则令目脉赤不治则眦头烂眵泪碜痛风热不退虽积年月亦莫能差此由肝脏积成风热脾肺常多壅滞邪气伏留在脏不能消散乃上攻于目则令赤痛怕见风日或痒或澁或泪睛痛风冷外伤不差则经年眼及睑常赤痛也○龙木论云两粘睛外障眼初患之时或痒或痛年多风热赤睑中有疮因热在肝膈脾胃风壅致令两睑相粘即宜钩割熨眼排风散乌犀丸立效○歌曰两眼睛痛何所论多年风赤是何因睛疼睑澁皮肉烂两睑相粘似有筋割烙直须多出血铜箆烧焙赤门治风丸散多频服年岁中间自去根
　　方
　　决明子丸　治风毒眼赤痛久患及虚热眼暗
　　地肤子　麦门冬【去心焙】参　车前子【各半两】决明子【防炒】赤茯苓【去皮】青葙子　远志【去心焙】茺蔚子　蔓荆实　地骨皮　栢子仁　山芋　人参　黄芩防风【去叉】大黄　甘草【炙剉】黄连【各一两去须】细辛【去苖叶切】
　　【半两】
　　右为细末炼蜜为丸如梧桐子大每服二十丸食后以米饮下加至三十丸
　　菊花散【出圣惠方】　治风赤眼积年不差肿澁疼痛心神虚烦宜服
　　甘菊花　前胡【去芦】防风【去芦】羌活　生干地黄　茯神　决明子　木通【剉】车前子麦门冬【去心焙】羚羊角屑　地骨皮　甘草【各半两防炒赤剉】
　　右为散每服三钱以水一钟煎至六分去滓食后温服
　　松皮汤洗头方【出圣济总録】　治风热久目赤脑中积热白鲜皮　甘菊花　荆芥穗　老松白皮【去粗皮】细辛【去苗】蔓荆实　防风【去叉】荷叶蒂　参　苦参雄黒豆【二升】桑白皮【各一两】
　　右除豆并荆实外细剉以水三斗煎至一斗五升去滓投朴硝一两半搅热洗头余滓重煎入朴硝如此三度洗之
　　犀角散【出圣惠方】　治远年风赤眼肿痒澁痛晕翳宜服犀角屑　栀子仁　木通【剉】子芩　川大黄　瞿麦　决明子　车前子　黄连　甘草　甘菊花防风【各等分】
　　右为散每服三钱以水一钟煎至六分去滓食后温服忌鱼热面
　　决明膏【出圣济总録】　治风热目赤翳积年不差碜痛石决明　蕤仁　芦荟　秦皮【研】马琦【研】黄栢【去皮】乌贼鱼骨　紫贝【各一两】鲤鱼胆【四个】盐緑【一分】
　　右以水三升煎决明仁芦荟秦皮黄栢五味至一升净滤去滓却入紫贝鱼胆乌贼鱼骨马琦盐緑更煎约三合于磁器中盛不令泄气每取一豆大少许乳调匀
　　九子丸【出圣济总録】　治久患风毒眼赤昏暗
　　蔓荆子【炒】五味子　枸杞子　地肤子　青葙子决明子【炒】楮实子【炒】茺蔚子　兎丝子【酒浸一宿焙干】
　　【另研为末各一两】
　　右为细末炼蜜和丸如梧桐子大每服二十丸温酒下夜卧食前再服
　　决明丸【出圣济总録】　治风暴赤眼久不差
　　石决明【研水飞】甘菊花　人参　地肤子【各一两】细辛【半两】熟干地黄　防风【去芦各二两】兎肝【一具】五味子【一两半】
　　右为细末炼蜜和捣三五百杵丸如梧桐子大每日空心及晩间食后煎盐汤下二十丸或竹叶白汤可渐加三十丸
　　拨云散　治积年赤眼【方见本门一切眼疾类】
　　右捣筛每服三钱水一钟半竹叶七片煎至六分去滓食后温服
　　萎蕤汤　治眼赤肿疼痛
　　萎蕤　桔梗　木通　羚羊角屑　黄芩　黄耆【各三分】麦门冬【焙一两】
　　右麤捣筛每服五钱水一盏半煎至七分去滓投芒硝一字空心温服食后再服得利去芒硝
　　前胡汤　治眼赤肿痛兼治热气客目内眦肿起前胡【去芦二两】芍药　青箱子　决明子【炒】细辛【去苖】车前子　栀子仁【各一两】
　　右麄捣筛每服五钱水一盏半入竹叶七片煎取八分去滓入芒硝一字食后温服临卧再服以利为度既利即去芒硝
　　洗眼秦皮汤　治眼赤肿热疼痛【方见本门目飞血赤脉类】
　　大黄膏　治眼赤肿痛
　　大黄【三两】参　芒硝　黄芩　白敛　木香　射干【各二两】
　　右为末以鸡子清和如膏贴眼上下睑干易之不计度数
　　泻肝汤　治积热不散目赤肿痛或生障翳
　　茈胡【去苗】芍药　青葙子　决明子　肉桂　升麻【各二两】栀子仁【一两】
