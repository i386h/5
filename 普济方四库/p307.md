<!-- { "loadSidebar": true } -->
　　羚羊角【镑二两】当归【切焙】黄芩【去黑心】栀子仁　淡竹叶芍药　木贼　大黄【剉炒】荆芥穗　石决明【各一两】
　　右粗捣筛每服四钱苦竹叶十片水一盏半煎至七分去滓温服日三
　　八子丸【出圣济总论】　治风毒气眼瞖膜侵遍不计久近及内外障眼
　　青葙子　决明子　葶苈子【炒】车前子　黄芩【去心】五味子　枸杞子　地肤子　茺蔚子　防风【去叉】麦门冬【去心焙】生干地黄【洗焙】细辛【去苗】桂【去皮】赤茯苓【去心】泽泻【各一两】
　　右为末炼蜜和丸如桐子大每服二十丸至三十丸茶清下温米饮亦得
　　菩萨膏【出杨氏家藏】　治内外障眼
　　滴乳　南硼砂【各二钱】脑子【五分】蕤仁【四十九粒去皮壳熬】芜荑【四十九粒】沙蜜【一两】
　　右先将芜荑蕤人研去油入诸药再研取砂蜜于汤瓶上蒸溶以纸滤过同诸药搅匀用瓦瓶盛贮遇患挑少许在盏用沸汤泡洗
　　大仙饮【出直指方】　治内外障瞖目睛疼痛
　　石决明【煅存半生】明烂石膏【生】川芎　木贼【去节童尿浸一夜晒各一两】杏仁【浸去皮五钱】甘草【炙二钱】
　　右为细末每服二钱食后临卧用灯心薄荷少许煎
　　枸菊丸【出御药院方】　治内外障眼有瞖晕或无瞖视物不明
　　甘菊花【拣静】枸杞【各二两】川芎　薄荷叶【各一两】苍术【六两米泔浸三日一日一换水去皮晒干】
　　右为细末炼蜜为丸如弹子大每服一丸食后细嚼茶清下日进二服
　　梦灵丸【出圣济总録】　治内外障眼及浮花不见物【方见本门五脏风热服类】
　　芎防散【出圣济总録】　治内外障眼瞖膜【方见本门目昏暗类】
　　盐术散【出宜指方】　治内外障眼
　　苍术【四两日换米泔浸七日刮去皮细切入青盐一两同炒黄去盐不用】木贼【去节二两童尿浸一宿晒一方水同焙干】
　　右为末每服一钱温米泔调下或渗入饮食中任服甚验不拘时服
　　点眼方　治眼生瞖膜及内外障【方见本门一切眼疾杂治类】洗眼方【出圣济总録】　治内外及瞖膜赤脉昏澁
　　以桑条二三月间采嫩者暴干净器内烧过令火自灭成白灰研每用三钱入瓷器或银石器中以沸汤泡打转候澄倾清者入于别器内更澄以新绵滤过极清者置重汤内令热开眼淋洗逐日一度但是诸眼疾皆效
　　灵圎丹　治男子妇人攀睛瞖膜痒涩羞明赤筋碧晕内外障瘀肉风赤眼
　　甘菊花　川芎　白附子　柴胡　逺志【去心】仙灵脾【酥炙】羌活　独活　青葙子　石膏　防风　全蝎　青皮　陈皮　荆芥　楮实　甘草　木贼【去节】黄芩【已上各一两】苍术【泔浸焙四两】
　　右为末水浸蒸饼丸如弹子大每服一粒食后细嚼荆芥汤或茶清送下日三服忌酒面
　　明上膏【出龙木论一名光明膏】　治逺年近日不覩光明内外障眼攀睛瘀肉眶赤烂盈涩开怕日羞明推眵有泪视物茫茫时见黑花或睑生风粟或瞖膜侵睛时发痒痛兼治口疮涂之立愈
　　白沙蜜【一斤】黄丹【四两】硐砂【别研】乳香　青盐　轻粉硼砂　脑子【各二钱并别研】麝香【五分别研】金星石　银星石井水石　云母石【各一两】乌贼鱼骨　黄连【去须各五钱】
　　右于净室中不得令鸡犬妇人见用银石器慢火先炒黄丹令紫色次下蜜候熬得沫散其色皆紫次入腊月雪水三升再熬二十余沸将余药研成末一处同熬用筯滴于指甲上成珠不散为度以厚纸三张铺在筲箕上倾在纸上滤过用瓶子盛放在新水内浸三昼夜去火毒其水日一易之看病眼轻重临晩用筯蘸药大眦头以眼涩为度若治内障用面水和成条捏作圈子临卧置眼上倾药在内如此用之一月见效
　　通神膏【出经騐良方一名通开膏】　治内外障一切眼疾【方见本门目赤烂类】椒黄丸【出危氏方一名曰仙翁方】　治一切内外瞖膜遮障碜涩疼痛羞明怕日弩肉攀睛及冷热泪
　　蜀椒【去心及闭者炒去计一两】干熟地黄【洗切焙三两一方等分】
　　右为细末炼蜜糊丸如梧桐子大每服五十丸食后临卧米饮送下一用生熟地黄各二两同椒
　　灵应丸【出朱集验方】　治内外障眼
　　黄连【大者】蕤仁【各二两】石决明　大隂元精石【隂阳火煅】草决明【各一两】羊子肝【七个去膜竹刀切】
　　右用多年粟米饮为丸如梧桐子大每服二十丸临卧时用蜡茶下瞖膜厚者不过一月近者不过十日服至七日烙顶以助药【此方因宋公琪丞相早岁知绵州有典史黄仁锷患赤眼丧明梦得神人惠之】
　　圣饼子【出余居士选竒方】　治内外障眼昏暗久患风毒气眼并宜服
　　石决明【先捣碎水飞细】川椒　车前子　楮实子　牛蒡子【新瓦炒】羌活　青葙子　木通　苍术【米泔浸一宿】木贼【去节】独活　白蒺蔾【去尖刺】蛇退皮【铣内煿过令黄】地肤子【已上各一两】太隂元精石　清滑石　寒水石　磁石【已上五件用磁瓶子内盐泡挤干入坑子内以慢火煆之液出火毒以水飞过令细晒干】草决明　荆芥　甘草　甘菊花　旋复花【各二两】蝉退【一两水洗净】宻蒙花【三两五钱】
　　右为细末入五石在内拌匀炼蜜丸每一两药剂分作十饼子每服一饼子臈茶嚼下日三服不拘时候
　　单服苍术法【出十便良方】　补下部明目治内外障凡子传效方
　　以金州大块苍术一斤足秤分作四分四两刮去皮令净了称四两【以无灰好酒浸三日】四两【以醋浸三日】四两【以童子小便浸三日两易】四两【以米泔浸五日一日一换】
　　右件日足漉出便不淘洗便片切撚或焙半干了使黑芝麻四两如无只二三两亦得或又无只使黄色者同入在上炒令干香然后捣罗为末仍用前余浸药酒煑稀糊为丸如梧桐子大若少添药酒些不妨每服四五十丸以汤或酒送下
　　花乳石散【出衞生家寳方】　治多年内外障
　　花乳石【一两细研为粉水澄焙干】防风【一两去芦头】川芎【一两】甘草【五钱炙】牛蒡子【五钱拣去灰土称炒】白附子【一两】
　　右为细末每服二大钱臈茶调下不拘时候
　　太隂元精石散
　　元精石【一两细研必须真者】石决明【五钱火煅存性】蝉退【一两洗去沙泥】羌活【半两】甘草【四两】菊花【一两去枝梗】
　　右焙为细末每服一钱用麦门冬熟水调下食后服有神效
　　梦灵丸【出卫生家宝方】　治内外障眼
　　防风【一两蜜炙】石决明【一两水一升煑干】菊花【二两】葳灵仙【一两】蕤仁【一两去壳熬】谷精草【一两】枸杞【一两】苍术【一两米泔浸一宿剉焙】蚌粉【一两飞过】
　　右焙为细末用雄猪肝一具竹刀切筋膜和药捣一千下入面少许共捣丸如梧桐子大食后盐汤下三十丸忌煎煿鲊豆腐等毒物
　　地黄丸【出衞生家宝方】　治内外障及眼见飞花此药平补壮气血恱精神先服此方半月次服羌活丸五日然后用立应散搐鼻
　　熟地黄【二两酒烝二次焙】生地黄【二两】川当归【一两五钱去芦】川牛膝【一两】金钗石斛【一两切酒浸焙】兔丝子【一两酒浸炒别研】车前子【一两】防风【一两】枳殻【略洗去穰面炒一两】杏仁【面熬炒先用汤泡过去皮尖别研一两】
　　右为末炼蜜丸如梧桐子大每服三十丸空心盐汤下日一服
　　还睛散【出卫生家寳方】　治青盲内外障眼忽然不见物者川芎【一两】龙胆草【一两去芦头】楮桃儿【一两青者】木贼【一两】仙灵脾【一两五钱】甘草【三分】淡竹叶【五钱】
　　右为细末每服二钱用新汲水调下日进三服不拘时候
　　五退还光丸【出衞生家宝方】　治内外障眼
　　刺猬皮【一两用面炒去麸不用】枳实【一两】蚕退【五钱炒】防风【一两】蝉退【一两炒】苍术【一两米泔浸炒干】蛇退【一两炒】草决明【一两】猪前爪【一两烧灰存性】
　　右为细末链蜜为丸如梧桐子大每服二十丸好茶下一日一两服
　　立应散【出衞生家寳方】　治内外障昏涩多泪及暴赤眼一切目疾并治之日三次搐鼻
　　鹅不食草【洗净】香白芷　当归【洗去芦头】雄黄【别研】川附子【泡已上各等分】踯躅花【减半】
　　右为细末入麝香少许和匀含水搐鼻内去尽浊涕眼泪为度食后少空用
　　木贼散【出衞生家寳方】　治内外瞖障
　　木贼【去节】甘菊　枸杞子　荆芥穗　苍术【米泔浸三日】熟干地黄
　　右等分为末更入蛤粉和匀每服二钱先用猪肝四两切开掺药在内甑上蒸熟食后细嚼白汤送下
　　蝉花丸【出卫生家寳方】　治年深日近诸般内外障眼风毒气毒瞖膜赤脉逆顺横开弩肉攀睛睑赤烂眵泪昏暗不明视物茫茫并治之
　　蜜蒙花　葳灵仙【去芦】白蒺蔾【炒去尖】木贼【去毛节】草决明【炒】菊花【去梗】楮实子　石决明【火煅】蝉退【麻油净洗】青葙子【瓦炒】川芎　羌活【生已上十二味各五钱】旋覆花【去芦】甘草荆芥穗【已上各一分】
　　右件为末炼蜜为丸每两作十五丸细嚼用浓煎灯心麦门冬汤送下食后临卧日进三服
　　乳香丸【出永类铃方】　治男子妇人血不舒活内外瞖障乳香　没药【别研】五灵脂　麻黄　附子【泡】当归川乌　草乌　牛膝【酒浸】川芎　肉桂　羌活　全蝎【去稍益水浸】防风　僵蚕【洗炒等分】
　　右为末酒糊丸如梧桐子大身热痛薄荷汤下冷痛美酒下虗损松节酒下头痛葱茶下妇人血风当归酒下常服盐汤下二十丸
　　煑肝散【出杨氏家藏方】　治内外障瞖眼
　　右用猪肝二两批开以夜明沙末二钱匙掺在内麻线缠定用水一煑令肝转色白取出烂嚼用煑肝汤送下食后服
　　治内外障眼防药【出东坦兰室方】
　　麻黄根　当归身【一钱】
　　右为末炒黑色入麝香乳香少许仍为细末含鼻防之
　　蕤人散【出圣济总録】　治眼生障瞖
　　蕤人　决明子【各三分】黄连【去须】柴胡【去黄】萎蕤　黄茋【剉各一两】甘草【五钱炙】川大黄【三分微炒】
　　右为粗散每服三钱水一煎至六分去滓食后温服
　　萎蕤丸【出圣济总録】　治眼生瞖膜疼痛昏澁视物不明萎蕤　车前子　熟地黄【焙各四两】升麻　黄芩【去心】秦艽【去苗土】枳殻【去穰炒】白茯苓【去皮】黄连【去须】独活　地骨皮　决明子【微炒】山栀子仁　白梹榔【生剉各一两五钱】赤芍药　芎防【各二两】秦皮【一两】
　　右为末炼蜜和丸如梧桐子大每服三十丸熟水下食后日二服
　　拨云丹　治眼瞖等疾
　　川芎　黄连　当归　白蒺藜【微炒各一两五钱】羌活川椒【去子】构子【各七钱】荆芥穗　宻蒙　甘菊花　蝉殻【各一两】蒌【二钱】薄荷叶【二两】蔓荆子【二两微炒】地骨皮【去土焙干】蛇退皮【甘草汤煑焙干】木贼【二两去节尿浸一宿焙干】
