<!-- { "loadSidebar": true } -->
　　白砂蜜【二两水飞过】诃子【四个水洗煑去液】
　　右将蜜炼净用绢滤过盛于磁器内将诃子黄丹入蜜内于炉上用手一顺搅之文武火不许太过成金丝膏用手撚不粘手为度又用东南上槐条手折寸长一白椀用水三大碗煎至一碗将前膏子用槐条水觧稀稠得所用净磁器收贮盖封于地上顿放三日令去火毒再用绢滤过方用熬药时忌鸡犬妇人
　　水照丹【出经效济世方】　治眼中瞖膜
　　真珠末【一字】朱砂　象牙【半字】乌鱼骨【半钱】
　　右为细末镕蜡丸如黍米大每服临卧置眼中随左右用来早以水一盏开眼放药水中瞖膜尽下神妙
　　摩顶膏【出圣济总论】　治一切眼疾瞖膜遮障兼能生发凉脑治头痛
　　莲子草　蓝清【各一握】油【一斤】
　　右将二味细剉纳瓶中以油浸之纸封头四十九日每夜卧时令人以铁匙防药摩顶脑上四十九徧至一百二十徧住此药须五月五日平旦时合
　　白末眼药　去云瞖
　　朶梯【水飞一两】碗糖霜【净五钱】大海螺【火煅为末一两水飞】
　　右为细末用少许防眼
　　青末眼药　明目去瞖
　　安白芦　海螵蛸　黑丁香【各三钱即防粪】
　　右为细末用少许防眼
　　蜜蒙花丸【出圣济总録】治眼障瞖
　　蜜蒙花　黄蘖根【洗剉各一两】
　　右为末炼蜜和丸如梧桐子大每服十丸至十五丸食后临卧用熟水下或煎饧汤下
　　黄金膏【出圣济总论一名黄蘖膏】　治一切眼退瞖【方见本门暴赤眼类】复明膏【出圣济总録】　治目障瞖肉昏暗
　　马牙硝【研一两五钱】酸浆草【干者五两】
　　右于六月六日用童子尿浸于日中暴之夜或隂雨覆之晴即露之尿耗即旋添至七月初去酸浆草只空暴小便令干收之别以新盆盖药埋净地深可五寸已来至来年夏至前二日收之其霜飞上盆子盖以乌鸡毛扫取患者以一米粒安大眦头避风
　　照水丹【出危氏方】　治眼瞖及外障赤瞖贯瞳人攀睛等惟瞖厚者效
　　辰砂【五分】海螵蛸【一钱】
　　右于乳鉢内细研水飞过澄取用黄蜡少许镕开入药待用时就火上施丸如萝卜子大临睡用一丸眼角内紧合眼睡着次日用温汤洗下未过更用一次妙王居用云常病眼障全不见物止用生辰砂一块每日眼中擦之海上方云不数日障医尽退目明如效
　　通光散【出圣济总録】　治攀睛瞖膜昏涩风毒肿痛洗眼方用栝蒌一枚割下顶盖取瓤并子同猪胆匀再入栝蒌内用元盖却盖之坐净土上取桑条子十两约长四五寸簇栝蒌上用炭火烧扇之烟尽将成炭即住扇冷和灰通研极细每用二钱沸汤浸澄清去脚洗之
　　杏仁膏【出圣济总録】　治眼瞖障膜遮但瞳子不破者以杏仁三升汤浸去皮尖双仁每一升以面裹于糖灰慢火中炮熟去面研杏仁厌去油取铜緑一钱与杏仁同研以铜筯防眼瘥
　　白龙散【一名马牙硝方】　治瞖明目【方见本门目生努肉类】
　　治眼生瞖膜【出圣济总録】
　　以荠菜和根茎叶不拘多少洗净焙干研为细末每夜卧时先净洗眼了挑半米许安大两眦头涩痛莫疑瞖膜不日自落
　　治瞖目方【出圣济总録】
　　以芥子一粒轻手挼入眼中候日出以井华水鸡子清洗之
　　治热瞖瞒睛方【出千金方】
　　以羊筋漱口熟嚼夜卧开目内之即闭目睡明日即差亦治眯目不明
　　立消膏【出直指方】　治浮瞖粟瞖雾膜遮睛
　　用雪白盐于净器中生研少许以大灯草蘸盐轻手指定浮瞖就防凡三次不痛勿惊屡效
　　去瞖障生血止痛方【出家藏经验方】
　　用蛴螬汁滴目中及饴炙食之　陈氏经验方云晋书盛彦母氏失明躬自侍养母食必自哺之母既病久至于婢使数见捶挞婢忿恨因彦蹔行取蛴螬炙饴之母食以为美然疑是异物宻藏以示彦见之抱母恸哭絶而复苏母目豁然从此遂愈孟子曰陈仲子岂不诚廉士哉居于陵三日不食耳无闻目无见也井上有李螬食者过半矣匍匐往将食之三咽然后耳有闻目有见本草云蛴螬汁滴目中去瞖障余在曲江有将官以瞽离军因阅晋书见此参以孟子之言证以本草之说呼其子俾羞事而供勿令父知旬日后目明趋庭伸谢因録以济众
　　指甲散【出龙木论】　治眼瞖兼诸物入眼
　　以左手中指甲洗浄候干以刀刮其屑用灯草蘸眼中瞖处一二次即去或用懐孕妇人爪甲屑置目中去障瞖
　　鼓槌草方【出人存方】　退瞖
　　将鼔槌草根独茎者寸截用薄绵裹塞鼻内即退随目左右塞之
　　神圣粉　治目生瞖【方见本门班痘疮入眼内】
　　黑运方　治眼中胀膜【方见本门眯目类】
　　明目去障瞖解热毒【出本草】
　　以菥蓂子食之久食视物鲜明四月八日收实良
　　治眼上生瞖
　　用头上腻垢丸如梧桐子大更以指甲刮些末安眼中以些水滴之令人仰卧倾以手揉眼两边泪出却以灯心一茎于眼中撚起瞖膜即去
　　旋复花散【出圣惠方】　治眼从下生赤瞖膜上黑睛
　　旋复花　桑根白皮【剉】羚羊角屑　赤芍药【各一两】黄连【去须】耳草【各五钱微炙】川升麻　黄芩【各三分】
　　右为粗散每服三钱以水一盏煎至六分去滓每食后温服忌炙煿猪肉
　　还睛膏【出圣济总録】　治一切障瞖
　　黄连【去须】铅丹【水飞过各一两】黄蘖【去粗皮五钱】桃仁【去皮尖双仁者】杏仁【去皮尖双仁者各七粒】龙脑【研五分】白砂蜜【四两】
　　右除龙脑铅丹蜜外各碎用井水二盏及蜜铅丹搅匀浸三日后入银石器内文武火熬及一半绵滤过滓入龙脑成膏甆合子内宻封掘地埋一宿出火毒不拘时防之
　　拨云散【出徳生堂】　治散风毒退瞖障及赤烂者
　　白蒺防　防风　羌活　川芎　荆芥　甘菊花蝉退【各二两】
　　右为细末每服二钱桑白皮熬水食后服
　　瑚散【出圣惠方】　治眼赤痛生瞖障逺视不明痒涩
　　瑚【三分】龙脑【五分】硃砂【二分】
　　右先研瑚硃砂如粉次入龙脑研令匀每服用筯取一米许日三四度防之神效
　　蕤人煎【出圣济总録】　治眼生瞖障昏暗防大小人眼涩肿赤隠痛
　　蕤人【去皮尖铺在银盂底】黄连【去须浄洗铺蕤人上各二两】
　　右古钱四十九文铺在黄连上次井华水二盏浸不得过钱用七年熟艾四两紧打成一炷在古老钱上烧宻盖盂口不令出气候烧过艾炷出灰并古老钱黄连蕤人等取下艾烟在水内入白蜜二两同煎一盏去滓又用麝香龙脑各二分硼砂一钱细研和膏再熬熟宻封入井水内浸七日出火毒凡遇障瞖先用白汤洗眼灯心防眼内日三勿令见风亦治暴赤眼及风眼泪痒
　　蘖竹沥膏【出龙本论】
　　黄蘖【去粗皮刮细者满倾竹内】慈竹【一段去两头节】
　　右用砖对立置竹砖上两头各安净碗以干竹火烧令沥出尽收之以钗股铜筯防眼
　　摩障瞖方
　　用鸡卵殻研摩之
　　治热瞖赤障更无甘汁【出本草】
　　用斫断千岁蔂藤以水浸从一头吹取气滴目中【藤如通草者又名蘡萝藤】
　　石决明方【出龙本论】
　　用石决明味醎无毒去目障瞖止痛兼治青肓殻摩障瞖亦名九孔螺也图经云决明殻大者如手小者如三两指海人不噉其肉亦取其殻清水洗眼七孔九孔者良十余孔者不佳
　　决明散【出永类铃方】　治障膜
　　石决明【煅】枸杞子【酒浸一宿】木贼【去节】荆芥穗　羌活晩桑华　谷精草【去根】粉草　旋复花　蛇退【蜜炙】苍术【制】菊花【各等分】
　　右为细末每服二钱茶清调食后服
　　枸杞丸【出衞生家寳方】　治年逺日近瞖膜遮障内外障眼木贼【一两去节童便浸一宿净洗三五次】枸杞子【一两炒干】家菊花【一两去枝叶】削皮苍术【三两泔浸】
　　右为末炼蜜丸如禾穗子大每服一丸食后用好茶嚼下
　　神妙散【出衞生家宝方】　防瞖膜障眼
　　朴硝【二两安豆腐淋过将建盏煅】辰砂【五分】乳香【五分】元明粉【一分】脑子【三字】射香【三字】胆矾【五分】碙砂【五分】南硼砂【五分】
　　右为细末以铜筯防之研须极细
　　海洲圣婆婆眼药【出衞生家寳方】　治一切瞖障攀睛赤脉瘀肉或痒或疼
　　朴硝【一两】硼砂【研细】硃砂【研细】脑麝【各少许】
　　右用建盏一只于火上镕朴硝成珠子却入硼砂等细研用蜜丸如芥子大吹一粒入眼中
　　通利膏【出鲍氏方】　治瞖膜障明时多热泪【方见本门目赤痛类和膏】五退散【出淡疗方】　治眼中瞖障
　　蝉退　蛇退　蝉退殻　猪退蹄　鲮甲鲤　菊花　防风　草决明　石决明　甘草【各等分】
　　右为末每服二钱薄荷叶水小煎服
　　秦皮丸【出圣济总録】　治黏睛瞖
　　秦皮【去粗皮】黄蘖【去粗皮】黄芩【去心】防风【去叉】柴胡【去苗】黄连【去须一两】萎蕤【炙】木通【剉各一两五钱】甘草【炙】
　　右为末炼蜜丸如梧桐子大每服三十丸食后卧时温水下
　　治赤障白膜风泪【出本草】
　　以青羊胆防之













　　普济方卷七十八
<子部,医家类,普济方>
　　钦定四库全书
　　普济方卷七十九　　　明　周王朱橚　撰眼目门
　　内障眼【论】
