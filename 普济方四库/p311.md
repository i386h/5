<!-- { "loadSidebar": true } -->
　　又方
　　日精月华光明膏　治能开一切内障善治瞖膜遮睛及攀睛弩肉不日扫除无问年久日深或一目两目俱患但能见人影者悉可去之如云开而见日好琥珀【一钱五分别研】马牙硝【飞过二钱五分】铜緑【一钱五分】真胆矾【一钱五分别研】硼砂【一钱五分别研】没药【四两别研】乳香【三钱别研】青盐【一钱五分】南硼砂　硃砂【各一钱五分】轻粉【一钱别研】麝香【五分别研】片脑【五分别研】防风【一钱】天花粉【五分】前药各研后药成膏却下
　　黄连【四钱研】当归【一两碾】诃子【一对去核碾】石决明【二两去穰细研】石膏【一两用腊八雪浸三日】大鹅梨【二十个槌碎用布扭去粗】猪胰【俱用草夹细去筋膜】炉甘石【四两童便浸滓烧五次】黄丹【一两用腊八雪浸】
　　右先用首五味浸三日却用大砂锅一口药水再添满七分熬重绵滤过至四五碗却将鹅梨猪胰二味入内又熬至三碗再用滤过入锅下炉甘黄丹同熬至二碗又滤过却下牙硝等十二味不住手用槐栁条搅匀后成膏如前滤净入瓶内却入麝香片脑琥珀十分搅匀用油纸重封放冷水浸三日然后旋取膏入瓶内以铜筯防眼良
　　阳起石丸　治肝肾久虚眼目昏暗渐成内障
　　阳起石【一两酒煮半日细研水飞过】乌犀角屑【三分】防风【三分去芦头】羚羊角屑【三分】石决明【一两捣研水飞过】麦门冬【一两去心焙】真珠【末】虎睛【一对酒一宿炙】　甘菊花　川升麻　空青葳蕤　细辛　车前子　蔓荆子　人参【去芦头】芎防　赤芍药　青葙子　槐子【炒】黄芩　蕤仁【汤浸去赤皮】前胡【去芦头】决明子　汉防已　黄连【去须】茺蔚【子】枳实【麸炒】川大黄【炒】甘草【炙已上各五钱】
　　右为末令匀炼蜜和捣三十杵丸如梧桐子大每于食后用麦门冬汤下三十丸
　　乳香当归散　治内障伤风寒攀睛瘀肉多年眼中倒睫拳毛
　　凤凰台　当归　薄荷　荆芥穗　藁本　谷精草　石膏【煅】末药【研】兔丝【淘去砂酒蒸】白葛根　蔓荆子　苦丁香　汉防已　川芎　赤小豆　乳香【研】百节菖蒲【去毛炒】香白芷　自然铜【火煅醋淬七次研】火龙爪　郁金【各一钱】雄黄【研】定风子　细辛【各一钱五分】
　　右为细末每日三次早午卧鼻内防之
　　麦门冬丸　治内障并久患者
　　熟地黄　麦门冬　车前子
　　右等分旋研炼蜜丸如梧桐子大每服二三十丸酒下屡效　一方不用酒服下其法三药皆罗捣细和合再加卢甘石真竒方也大全集
　　退瞖散【出秘方】　治目内瞖障或疮疹后余毒不散
　　真蛤粉【别研细】谷精草【生令为末各一两】
　　右同一处拌匀毎服二钱同生猪肝一片三指大批开掺药在上卷定再用麻线扎之浓米泔一盏煮肝熟为度取出于冷食后临卧细嚼却用原煮肝米泔送下忌一切毒物如斋素只用白柿同煎前药冷干去药食白柿孙盈仲云凡患疮疹不可食鸡鸭子心生瞖膜钱季华之女年数歳疮疹两眼皆生瞖只服此药各退白膜三重瞳子方疗
　　蜜蒙花散【出危氏方】　治十六般内障多年昏暗及近日不明泪出烂并皆治之
　　蜜蒙花【二两】羚羊角【水煑剉炒干】人参　覆盆子　蛴螬【醋浸】地肤子　甘草　枸杞子【各一两】茺蔚子　菥蓂子　菊花　槐花【各五钱】
　　右为末每服二钱食后用饭饮调下
　　甘菊散【出圣惠方】　治肝脏风毒上冲眼目始则昏暗久成内障
　　甘菊花　人参【去芦】石膏　决明子【各一两】旋复花防风【去芦】羚羊角屑　车前子　黄芩　杏仁【汤浸去皮尖双人麸炒微黄】川升麻【三分】甘草【一分炙赤剉】
　　右为粗散毎服三钱以水一盏入生姜半片煎至六分去滓食后温服忌炙煿热面
　　羚羊角丸【出圣惠方】　治縁风障肝肺风热壅滞见红白黑花头额偏疼渐渐昏暗不见物者【方见本门目见黒花类】
　　磁石丸【出圣惠方】　治眼因患后起早元气虚弱目无瞖视昏暗欲成内障
　　磁石【二两烧醋淬七遍杵细研水飞过】肉苁蓉【一两酒浸一宿去皮炙令干】兔丝【二两酒浸三日暴干别研为末】熟干地黄【一两】石斛【一两去根】巴防【一两】五味子【五钱】补骨脂【一两微炒】木香【五钱】桂心【五钱】逺志【一两去心】甘草【五钱炙剉】
　　右为末研药令匀炼蜜和三百杵丸如梧桐子大每于食前温酒下三十丸一方有茯神无逺志石斛
　　神仙碧丹　治内障防之
　　当归　末药【各二钱】血蝎　片脑　硼砂　麝香白丁香【各一钱】马牙硝　南乳香【各五分】黄连【三钱】铜緑【二两五钱为衣】
　　右为末熬黄膏子为丸如鸡头大每用新汲水半盏于瓷盒子内浸常用每一丸可洗四十日大病不过一月小病半月冷泪三月见效
　　羚羊角散【出圣惠方】　治乌风内障昏暗不见物
　　羚羊角屑【一两】防风【去芦头】芎防　赤芍药　黄芩甘菊花　细辛　枳殻【麸炒黄】黄连　石膏【一两】甘草【五钱炙赤剉】
　　右粗罗为散每服三钱以水一钟煎至六分食后温服
　　补肾丸【出圣惠方】　治眼昏暗瞳人不明成黑风内障磁石【二两烧醋淬七遍研细水飞过】兔丝子【一两酒浸三日暴干别为末】五味子　细辛　泽泻　薯蓣　车前子【各一两】熟干地黄　茺蔚子　覆盆子　肉苁蓉【酒浸一宿刮去皮炙干各一两五钱】
　　右罗为末炼蜜和捣五百杵丸如梧桐子大每于空心及晩食前以温水下二十丸
　　防风散【出龙本论】　治圎内障
　　茺蔚子　防风　桔梗　五味子　知母【各二两】黑参　川大黄　细辛　芒硝　车前子　黄芩【各一两】
　　右为末以水一盏散一钱煎至五分食后去滓温服
　　还睛丸　治水瞖内障
　　人参　桔梗　黄芩【去黒心】干地黄【生者焙各一两】防风茺蔚子　车前子　知母【焙各二两】细辛【去苗叶】五味子【各二两五钱】黑参【五钱】
　　右为末炼蜜为丸如梧桐子大空心茶下十丸
　　石决明丸　治滑内障
　　石决明　车前子　防风　知母【各二两焙】茺蔚子五味子　细辛【去苗叶】人参　茯苓　黄芩【去心】大黄【各一两】
　　右为末炼蜜丸如梧桐子大食前茶下十丸
　　葳蕤散　治肝风内障瞳人虽在昏暗渐不见物状如青盲
　　葳蕤　蔓荆子　元参　羌活　芎防　枳殻【麸炒微黄去瓤各三分】羚羊角屑【一两】甘菊花【五钱】蕤人【五钱汤浸去皮尖】甘草【五钱炙微赤剉】
　　右罗为散每服四钱以水一钟入竹叶二十七片煎至六分去滓每于食后温服
　　通明散　治风内障黑水凝瞖针后恐絶三光
　　栢子仁【二两】防风【一两五钱去芦头】车前子【二两】茺蔚子　前胡【去芦头】人参【去芦头】白茯苓　蔓荆子　黄耆【剉各一两】甘草【五钱炙微赤剉】
　　右为粗散每服二钱以水一钟煎至六分去滓每于食后及临卧温服
　　镇肝丸　治惊振内障
　　石决明【别研】细辛　干山药　茺蔚子　人参　车前子　栢子仁　茯苓【各一两】防风【一两五钱】
　　右为末炼蜜为丸如梧桐子大食后茶下十丸一方用温水下二十丸加至三十丸
　　石决明丸　治眼乌风内障
　　车前子【一两】细辛【一两】桔梗【二两】人参【二两】石决明【一两捣细研水飞过】茺蔚【二两】防风【一两去芦头】白茯苓【一两】薯蓣【一两】
　　右为末炼蜜和捣三二百杵如梧桐子大每于空心及晩食前以盐汤下二十丸
　　曾青膏　治风内障消瞖明目及除青盲胎赤风烂曾青【细研】决明子　蕤人【汤浸去赤皮】干姜【炮裂剉】黄连【去须各一两】黄芩　黄蘖【剉各三分】车前子【五钱】蜜【二斤】
　　右捣碎入蜜拌和于铜器中盛以油单密封勿漏气于五防饭中蒸米熟为度以新绵绞取汁如此二度每度换绵入铜瓶中盛入曾青搅令匀以蜡纸封七日方用每以铜筯取药内眦中每日不退早晚防之
　　还睛散　治风内障惊振针后
　　车前子　人参【去芦头】桔梗【去芦头】防风【去】　芎防茺蔚子　甘菊花【各一两】熟干地黄【二两】
　　右为粗散毎服三钱以水一中盏煎至六分去滓每于食后及临卧温服之
　　芦荟丸　治眼内障针开后宜服还睛明目
　　芦荟　人参【去芦头】细辛　干牛胆【细研各五钱】羚羊角屑【二两】栢子仁　茺蔚子　车前子　青葙子【各一两】
　　右为末入牛胆研令匀炼蜜和捣三五百杵丸如梧桐子大每于空心以盐汤下三十丸
　　坠瞖丸　治眼内障针开后
　　石决明【一两捣细研水飞过】甘菊花　人参【去芦头】地肤子【各一两五钱】细辛【五钱】熟干地黄【二两】五味子【一两五钱】兔肝【一具炙干】防风【二两去芦】
　　右为末炼蜜和捣三五百杵丸如梧桐子大每于空心及晚食前以盐汤下二十丸渐加至三十丸
　　还睛散　治涩瞖内障
　　桔梗　五味子　茺蔚子　黑参　防风　黄芩【各一两】知母　车前子　细辛【各二两】
　　右为末以水一盏散一钱煎五分食后去滓温服
　　决明散【出龙本论】　治浮瞖内障
　　石决明【剉洗】人参　茯苓【去黑皮】大黄　车前子【各一两】细辛【一两】防风　茺蔚　桔梗【各二两】
　　右为末每服食后米饮调下一钱
　　还睛丸【出龙本论】　治横瞖内障
　　人参　黑参　石决明　防风　车前子　五味子　黄芩【各一两】细辛　干地黄【各二两】
　　右为末炼蜜为丸如梧桐子大空心茶下十丸
　　七宝膏【出龙木论】　治混睛外障
　　真珠　水晶　贝齿【各一两】琥珀　石决明【各三两】空青　马脑　龙脑【各五钱】
　　右为末研令极细匀水五升石器内煎至一升去滓蜜半两和煎为膏每至夜卧临时防之早晨不防
　　羚羊角散【出圣惠方】　治眼浮花散渐昏防成青风内障羚羊角屑　人参【去芦头】羌活　元参　地骨皮车前子　防风【去芦头】决明子【一两】
　　右为细散每服二钱食后煎竹叶汤调下
　　补肝汤【出龙木论】　治滑瞖内障
　　人参　茯苓【白者去黒皮】黑参　黄芩【去黑心各一两】防风【去叉】知母　桔梗　茺蔚子【各二两】
　　右为末以水一盏散一钱煎至五分夜食后去滓温服
　　决明散方【出圣惠方】　治眼内障针后宜服坠瞖
　　石决明【捣细研水飞过】车前子　人参【去芦头】甘菊花　槐子　熟干地黄【各一两】茺蔚子　防风【去芦头各二两】
　　右为细散每服食后以粥饮调下二钱临卧时服
　　七宝丸【出龙木论】　治涩瞖内障
　　龙脑【一钱】人参【一两】真珠【五钱】琥珀【三分】青鱼胆　熊胆【各一两】茺蔚子【四两】石决明【二两别捣罗细研】
　　右为末炼蜜丸如梧桐子大空心茶下十丸
　　坠瞖丸【出龙木论】　治浮瞖内障
