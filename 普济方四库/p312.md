<!-- { "loadSidebar": true } -->
　　石决明【刮末】细辛【各一两去苗叶】知母【焙】生干地黄【焙】防风【各二两去叉】兎肝【一具炙干】五味子　人参【各二两五钱】
　　右为末炼蜜为丸如梧桐子大空心茶下十丸
　　空青丸【出龙木论】　治沈瞖内障【方见本门目生肤瞖类】
　　还睛散【出龙木论】　治花瞖内障
　　人参　茯苓　车前子　黑参　防风【各一两】茺蔚花　知母【各二两】黄芩【去皮一两五钱】
　　右为末以水一盏散一钱煎至五分去滓温服
　　通明散　治黒水凝瞖内障
　　人参　车前子　桔梗　茺蔚　芎防【各一两】防风细辛【各一两五钱】
　　右为末以水一盏散一钱煎至五分去滓温服
　　凉肝散【出龙木论】　治混睛外障
　　川大黄　桔梗【各五钱】黄芩　羚羊角　黑参　人参　茯苓【各一两】
　　右为末以水一盏散一钱煎至五分去滓温服
　　防眼硃砂煎【出圣惠方】　治外障针开后经年热涩痛及治一切眼障晕
　　硃砂【细研】琥珀【细研】黄蘖【生】黄连【末】蕤人【汤浸去赤皮细研各一分】黄丹【一钱】马牙硝【五钱研细】
　　右同研如粉后用白蜜三两煎滤去滓入诸药更研令匀入一竹筒盛内重汤煑之半日着栁枝子时时搅之后色如紫以绵再滤过每日四度以铜筯取少许防之
　　七宝汤【一名羚羊角散】　治眼内障针开后宜服补肝安心消瞖明目【方见本门内障眼针后用药类】
　　羚羊角饮子【出龙木论】　治圆瞖内障
　　羚羊角【三两镑】细辛【去苗叶】知母【焙】车前子　人参黄芩【各二两去黒心】防风【二两五钱去叉】
　　右捣罗为细末以水一盏散一钱煎至五分食后去滓温服之
　　羚羊角饮子【出龙木论】　治沈瞖内障
　　羚羊角【镑】防风【去叉】茺蔚子【各二两】车前子　黑参黄芩【各一两去黒心】大黄【五钱错炒】
　　右为末以水一钟散一钱煎至五分空心去滓温服此药久服大效
　　七宝汤【出龙木论】　治横瞖内障【方见本门内障眼鍼后用药类】
　　坠瞖丸【出龙木论】　治偃月瞖内障
　　青羊胆　青鱼胆　鲤鱼胆【各七个】熊胆【一分】牛胆【五钱】麝香【少许】石决明【一两】
　　右为末面糊为丸如梧桐子大空心茶下十丸
　　退瞖丸【出龙木论】　治混睛外障
　　白芷　细辛　五味子　枳殻【各一两去瓤麸炒】牡蛎茺蔚子【各二两】
　　右为末炼蜜为丸如梧桐子大空心米饮下十丸
　　蔓荆子汤【一名人参补胃汤】　治劳后饮食不节内障眼病此方效騐如神
　　黄耆　人参【各一两】炙甘草【八钱】蔓荆子【二钱五分】黄栢【酒浸拌炒四徧】白芍药【各三钱】
　　右防咀每服三五钱水二盏煎至一盏去滓稍热服临卧三五服后两目广大视物如童时惟觉两脚踏地不知髙下盖冬天多服升阳药也病减住服五七日再服此药春间服乃良药也
　　治眼逺视不明常有黑花欲成内障方
　　青牛胆【一枚】黄牛胆【汁一合】熊胆【一分】鲤鱼胆【三分】乌鸡胆【五枚】牛黄【五钱研细】
　　右先将诸胆相和次入牛黄调搅令匀入银器内以文武火熬成膏以甆器内盛之每于食后以温酒调下五分
　　人参丸【出圣惠方】　治内障用针后肝虚眼昏明目
　　人参【去芦头】决明子【各一两五钱】黄耆【剉二两】枳殻【一两麸炒微黄去瓤】覆盆子【二两】兔丝子【二两酒浸三日曝干别捣为末】
　　右为末炼蜜和捣三二百杵丸如菉豆大每于空心以温酒下三十丸服之
　　补肝汤【出龙木论】　治散瞖内障兼治目风眼寒
　　细辛　防风　茺蔚子【各二两】五味子　桔梗【各一两】黑参【一两五钱】
　　右为末以水一盏散一钱煎至五分去滓空心温服
　　通明散【出龙木论】　治偃月瞖内障
　　人参　防风　黄芩【各二两】茯苓【五钱】茺蔚子【二两】
　　右为末以水一盏散一钱煎至五分夜食后温服
　　坠瞖散【出龙木论】　治白瞖黄心内障
　　石决明　茺蔚子　车前子　防风【各二两】人参甘菊花【各三两】
　　右为末食后粥饮调下
　　五退散【出龙木论】　治内障眼
　　龙退【蛇皮】蝉退　凤退【乌鸡卵殻】佛退【蚕纸】人退【男子退发】
　　右等分不拘多少一处同烧作灰研为细末每服一钱熟猪肝吃不拘时日进三服一方用羊肝吃
　　罗汉应梦丸【一名观音梦授方】　治内障及因病赤眼食咸物而得者【又名羊肝丸出经验良方】
　　夜明砂【净】当归　蝉蜕【洗】木贼【去节各等分】
　　右为末用羯羊子肝四两水煑烂捣如泥入前药为丸如梧桐子大食后温熟水下五十丸百日眼如故昔有徐道享奉母至孝患眼食蟹遂内障暗诵般若经至市得钱米以奉母忽夕梦罗汉告此方眼复明
　　空青丸【出圣惠方】　治黑风内障肝肾风虚上焦客热昏暗不见物
　　空青【烧过细研】甘菊花　羚羊角屑【各五钱】赤茯苓【二两】覆盆子　枸杞子　决明子　楮实【水淘去浮者微炒各一两】羌活　人参【去芦头】槐子【微炒】车前子　元参【各三分】
　　右为末入空青研令匀炼蜜和丸如梧桐子大每于食后以竹叶汤下三十丸
　　还睛丸【出龙木论】　治缘风内障兼治肝脏虚血弱不能止茺蔚子　防风【各二两】人参　决明子　车前子芎防　细辛【各一两】
　　右为末炼蜜为丸如梧桐子大空心茶下十丸
　　羚羊角饮子【出龙木论】　治黑风内障
　　羚羊角　羌活　黑参　细辛　桔梗　黄芩柴胡【各一两】车前子　茺蔚子【各一两五钱】防风【二两】
　　右为末以水一盏散一钱煎至五分食后去滓温服
　　羚羊角饮子【出龙木论】　治縁风内障
　　羚羊角　防风　知母　人参　茯苓　黑参桔梗【各二两】细辛　黄芩　车前子【各一两】
　　右为末以水一盏散一钱煎至五分食后去滓温服
　　决明丸【出龙木论】　治乌风内障
　　石决明　防风　人参　车前子　细辛　茺蔚子　干山药　茯苓　桔梗【各一两】
　　右为末炼蜜为丸如梧桐子大食前茶下十丸
　　补肝汤【出龙木论】　治乌风内障
　　芍药【一两】细辛　桔梗　车前子　人参　茯苓【各一两】羌活　防风【各二两】
　　右为末以水一盏散一钱煎至五分食前去滓温服
　　还睛散【出龙木论】　治青风内障
　　人参　车前子　地骨皮　茯苓【各二两】细辛　防风　芎防　羌活【各三两】
　　右为末以水一盏散一钱煎至五分食后去滓温服
　　补肝散【出龙木论】　治肝风目暗内障
　　羚羊角　防风【各二两】羌活　车前子　人参　茯苓　细辛　黑参　黄芩【各三两五钱】
　　右为末每服食后米饮调下一钱
　　山药丸【出龙木论】　治证同前
　　干山药　干地黄　人参　茯苓　防风　泽泻【各一两】
　　右为末炼蜜为丸如梧桐子大空心茶下十丸
　　补肾丸【出龙木论】　治黑风内障【方见本门将变内障眼类】
　　羚羊角饮【出龙木论】　治青风外障【方见本门将变内障眼类】
　　白附子散【出永类铃方】　发散初起黑花昏蒙内障
　　荆芥穗【四两】菊花　防风　木贼【去节各三两】白蒺防【炒去刺一两】粉草【炙一两】苍术【制】人参　羌活
　　右防咀每三钱煎食后服
　　还睛散【出济生方】　治散瞖内障
　　人参　茯苓　细辛　五味子　桔梗　防风车前子【各一两】
　　右为末以水一散一钱煎至五分夜食后去滓温服
　　复明散【出东垣兰室方】　治内障
　　黄茋【一钱五分】苍术　柴胡【一钱】连翘【一钱】甘草【炙一钱】当归身【一钱】生地黄【一钱】橘皮【五分】川芎【五分】青皮【三分】
　　右件如麻豆大都作一服水二大煎去滓稍热服之食后忌酒醋温麫辛热大料物之类
　　冲和养胃汤【一名圆瞖内障升麻汤】　治内障眼得之脾胃元气衰弱心火与三焦俱盛逺出外饮食失节形体劳役心不得休息故生此疾服之神效出试效方
　　柴胡【七钱】羌活【一两五钱】防风【五钱】炙甘草【一两五钱】当归【酒制】白术　白芍药【各六钱】干姜【一钱】五味子【二钱】人参　葛根【各二两】黄茋【一两五钱】升麻【二两】白茯苓【三钱】
　　右防咀每服五六钱水三煎至二入黄芩黄连三钱同煎至一食后去滓稍热服
　　泻热黄连汤【出试效方】
　　黄芩【酒制炒】黄连【酒制】草龙胆【酒制】生地黄【酒制各三两】升麻【五分】柴胡【一两】
　　右件防咀毎服二钱将先煎前药水内入泻热黄连汤再煎至一去滓于日午饭间热服之午后服之则阳道不行临卧休服反助隂故也
　　益气聪明汤【出试效方】　治饮食不节劳役形体脾胃不足致内障耳或鸣聋目暗视物不能令目广大久服无内障耳鸣聋之患又令精神过倍元气自益身轻体健耳目聪明
　　黄茋　甘草【各五钱】芍药【一钱】黄蘖【一钱酒制剉炒黄】人参【五钱】升麻　葛根【各三钱】蔓荆子【一钱五分】
　　右防咀每服称三钱水二煎至一去滓热服临卧近五更再煎服之得肿更妙如烦闷或有热渐加黄蘖春夏加之盛暑夏月倍之若此味多则不效如脾胃虚者去之有热者少用之如旧有热麻木或热上壅头目三两服之后其热皆除治老人腰已下沈重疼痛如神此药久服令人上重乃有精神两足轻浮不知髙下若此空心服之或少加黄蘖轻浮自减若治倒睫去黄蘖芍药忌烟火醋物
　　羌活退瞖丸【一名地黄丸】　治内障右眼小眦青白瞖大眦头微白瞖脑痛瞳子散大上热燥大便涩滞小便如常遇天热暖处头痛睛能食日没后天隂则暗昏此证亦可服滋隂地黄丸【出试效方】
　　熟地黄【一钱】防已【二钱酒制】生地黄【酒制】当归身【酒制焙】黄蘖【各五钱酒制】芍药【一两三钱】川芎　知母【三钱酒制】丹参【五钱】茺蔚子【五钱】羌活【三钱】牡丹皮【三钱】寒泉石【一钱生丹】柴胡【五钱或三钱】黑附子【一钱炮】
　　右为末炼蜜丸如小菉豆大空心每服五七十丸白汤送下如消食未尽饥时服之忌言随后以食物压之东垣秘藏云瞖在眦加葛根升麻瞖小加柴胡羌活是也
　　圎明膏【出试效方】　治内障生瞖及瞳子散大皆劳心过度因饮食失节之所致也此方收睛圆明
　　柴胡【五钱】麻黄【微捣五钱去节】当归身【三钱】生地黄　黄连【五钱】甘草【二钱】诃子皮【二钱湿纸裹煨】
　　右先以水二碗熬麻黄至一碗掠去沫外六味各防咀如豆大节去沫称匀入在内同熬入在水中不散去沫入蜜少许再熬勤如常防之
　　苍术丸【出朱氏集验方】　治内障
　　右以苍术半斤切作片黑豆一升用水二碗煮干焙研为末糊丸每服三十丸空心盐汤下
　　外障眼【论】
