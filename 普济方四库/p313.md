<!-- { "loadSidebar": true } -->
　　夫膜入冰轮外障此眼初患之时肝脏积热虚劳年多发歇作时睛上有疮可后便生障瞖渐入冰轮因大肠壅滞致使然也此宜服退热饮子钩割熨烙兼宜补虚镇心丸【歌曰黒上生疮可服痕续生努肉渐相侵时多长覆过痕了因此名膜入冰轮虽即三光微可见乌珠底下碧气氛忍痛孟浪强钩割遂使双眸转更昏】　瞖玉浮瞒外障此眼初患之时或疼痛此是毒风上冲入脑积热在乎肝膈之上致令眼内有瞖如玉色相似遮瞒瞳人如此疾状并不宜割熨针烙但只宜服退瞖散立效【歌曰黑上浮云如玉色还因疮可后留痕枉施摩瞖膏和散拱手神医妙门服药去风兼治热还睛丸散是其因烧香供养依栊柱觅取从来清净根】　旋螺尖起外障此眼初患之时忽然疼痛作时由积热壅毒留在于肺间切补治恐损眼也宜服搜风汤泻肝饮子宣扬立效【歌曰眼前生瞖处尖起似旋螺挈治虽依旧根源更奈何时时疼痛发风起未消磨汤药虽勤服醇浓莫妄过　　但将丸与散觧毒定由他失热消除后明如秋日河】　眼黄膜上冲外障此眼初患之时疼痛发歇作时赤涩泪出渐生外膜直覆黒睛难辨人物皆因脾脏风冷胃家极热切宜镰钩熨烙然后宜防青膏服通胃泻脾汤【歌曰黒暗从下生黄膜脾胃寒风热与并痛疼发时多计较门冬犀角便能征或镰或防依经法若信邪巫不用争更过烧灸无效后再来求疗为施行】　赤膜下垂外障此眼初患之时忽然赤涩泪下疼痒摩隠瞳人黒睛渐生瞖障赤膜下垂直覆珠睛有此障蔽如云霞之色如此状切宜镰洗出血熨烙然后防清凉散服羚羊角饮子即瘥【歌曰黑睛从上赤来遮脏腑元知受热邪客气交肝愁内壅睛轮被覆似云霞上脸还令瘀气尽洗防除去血方佳消停又清凉散请瞖临时减与加】　风牵睑出外障此眼初患之时乍好乍恶发歇无时多因泪出不止葢因胃受风气肝膈积热壅毒在眼眦之间致使眼皮翻出切宜镰洗散去瘀肉熨烙三五度然后服黄耆汤用摩风膏摩之睑内涂白脸膏瘥【歌曰一般风热入双眸此疾何縁障莫除肝脏毒风翻出睑肾因传送入乌珠若是睑翻还易疗毒风入黒即难除铜箆轻熨摩风孽白脸为膏睑内涂】　鸡冠蚬肉外障此眼初患之时皆因脾胃积热肝脏受风渐渐入眼致生瞖膜如鸡蚬内或青或赤此疾宜令钩割镰洗熨烙然后宜服抽风汤散热茺蔚子丸即瘥【歌曰睑中生瞖是鸡冠瞖者先须翻出看蚬内或青又赤黒不嫌割烙始能痊要除风热凭汤散曾用曾青防病原】　鸡冠凝睛外障此眼初患之时忽然痒痛涙出五轮胀起皆硬难以囘转难辨人物宜针引血脉以摩风膏涂之此疾皆因五脏热壅冲上脑中风毒入眼致使然也宜服泻肝汤抽风散【歌曰五轮目硬难为转鹘眼凝睛是本神欲知根源何所起脑中风热脏中蒸先将针引开风壅药压涂抹血脉行风热直须从内泄除嗔戒行即时平】　瞳人干缺外障此眼初患之时忽因疼痛发歇作时难忍夜不得卧遂即瞳人干缺或上下或东西长不圎正虽辨三光久后俱损大人多患其瞳人或白或黑不定白者脑脂下流为患黑者胆气肾脏俱劳肝气为患宜服泻胆散镇肝丸补肾散立效【歌曰瞳人干缺水全无或黒或白作形模白即脑脂来闭塞黒色其中本自虚此状必须疼痛后胆家风热作堪虞防胆镇肝丸与散更冝补肾散资扶】辘轳转关外障此眼初患之时皆因膈中壅毒肝脏极热风热入脑致令眼带吊起瞳睛难以囘转不辨人物有胎患者乃不可治也若初患急须疗之宜服天门冬饮子泻肝散【歌曰上睑藏中下睑藏囘还不肯定中央转关恰似辘轳转皆因风热脑中伤初患之时冝急疗门冬饮子防肝当】
　　方
　　补肾丸【出龙木论】　治黒瞖如珠外障
　　人参　茯苓　五味子　细辛　肉桂　桔梗【各一两】干山药　栢子仁【各二两五钱】　地黄【一两五钱】
　　右为末炼蜜为丸如梧桐子大空心茶下每服十丸
　　茺蔚散【出龙木论】　治冰瑕瞖深外障
　　茺蔚子　防风【各二两】黒参　细辛　大黄　枳殻知母　芒硝【各一两】芍药【一两五钱】
　　右为末以水一盏散一钱煎至五分食后去滓温服
　　人参汤【出龙木论】　治冰瑕瞖深外障
　　人参　茯苓　桔梗　五味子　大黄　黒参车前子【各一两】黄芩　知母【各一两五钱】
　　右为末以水一盏散一钱煎至五分食后去滓温服
　　补劳人参丸【出龙木论】　治逆顺生瞖外障
　　人参　干地黄　茯苓　桔梗　干山药　防风木香　细辛桂心【各一两】
　　右为末炼蜜和丸如梧桐子大空心茶下十丸
　　乌犀丸【出龙木论】　治两睑粘睛外障兼弩肉
　　乌犀　茯苓　芍药　细辛　黑参　人参【各一两】干山药　羌活【各二两】
　　右为末炼蜜丸如梧桐子大空心茶下一十丸一方用米饮下
　　曾青膏【出龙木论】　治眼黄膜上冲外障
　　曾青　秦皮　细辛　白芷【各一两】乳头香　干脑【各一分】黄连【三分】诃子　木香【各五钱】
　　右为末研令匀细以水二碗浸三日后煎至一碗以重绵滤滓后更入蜜四两同煎为膏盛在磁瓶中封之勿令泄气用之防眼立效
　　黄耆汤【出龙木论】　治风牵睑出外障
　　黄耆　茺蔚子【各二两】防风【一两五钱】人参　茯苓　川大黄　地骨皮　黄芩【各一两】甘草【五钱】
　　右为末以水一盏散一钱煎至五分食后去滓温服
　　退热饮子【出龙木论】　治膜入冰轮外障
　　黄芩　防风　茺蔚子　桔梗【各二两】大黄　五味子　黒参　细辛【各一两】
　　右为末以水一盏散一钱煎至五分食后去滓温服
　　镇心丸【出龙木论】　治证同前
　　石决明　人参　茯苓　大黄【各一两】逺志　干山药　细辛　防风【各二两】
　　右为末炼蜜丸如梧桐子大空心茶下十丸
　　搜风汤【出龙木论】　治旋螺尖起外障
　　防风　五味子　天门冬　大黄　桔梗【各一两】细辛　芍药【各一两五钱】茺蔚子【二两】
　　右为末以水一盏散一钱煎至五分食后去滓温服
　　通脾泻胃汤【出龙木论】　治眼黄膜上冲外障
　　麦门冬　茺蔚子【各二两】防风　黑参　天门冬黄芩【各一两五钱】大黄　知母【各一两】
　　右为末以水一盏散一钱煎至五分食后去滓温服
　　羚羊角饮子【出龙木论】　治眼赤膜下垂外障
　　羚羊角【一两五钱】茺蔚子　黄耆【各二两】黄芩　天门冬黑参　知母　桔梗【各一两】
　　右为末以水一盏散一钱煎至五分食后去滓温服
　　大效紫金膏【出圣济总録】　治外障退瞖膜气毒上冲眼疼赤肿或眼眦痒痛时多热泪昏涩
　　槐嫩枝牙三十条【中春采嫩枝子亦好】铅丹【细研飞过三分】黄连【紧实者七条各二寸半长】轻粉【三钱】乌鱼骨【去皮为末二钱】乳香【明净者一钱】龙脑【少许】白蜜【四两】
　　右先将槐枝并黄连用雪水或井水一碗半入银石器内慢火熬及半盏去滓次入乳香又熬之如茶脚许将蜜别熬去滓放冷入煎膏及去沫搅匀再熬如金漆色瓷器收每用少许防眼
　　退瞖散【出龙木论】　治瞖玉色浮满外障
　　石决明　车前子　大黄　黄芩　细辛【各一钱】防风【二两】药【一两五钱】
　　右为末以水一盏散一钱煎至五分食后去滓温服
　　泻肝饮子【出龙木论】　治旋螺尖起外障
　　大黄　车前子　细辛　芒硝　黄芩　桔梗知母【各一两】
　　右为末以水一盏散一钱煎至五分食后去滓温服
　　炙肝散【出圣济总録】　治外障肉瞖膜遮不明
　　石决明【洗】谷精草【洗各四两】皁角【炙去皮子一分】甘草【炙剉二两】木贼【剉】黄芩【去心各五两】苍术【米泔浸七日切焙半斤】
　　右为散每用须猪肝一叶去筋膜切数缝掺药末五钱于缝内仍掺盐一钱合定用家园中栁枝三四条阁起慢火炙香熟早晨空心冷吃尽吃冷饭一匙压之仍于三里穴灸三五七壮后有泪下为验七日瞖膜必退每旦用新水潄口
　　青金丸【出圣济总録】　治风毒攻眼成外障瞖膜
　　铜青【真者】蕤人【去皮尖与铜青共浸三日去水研】生犀角【净水磨纸水飞过】石决明【净水磨沥干一钱】龙脑【研】白丁香【水研去滓沥干】海螵蛸【水飞过各五分】
　　右将铜青与蕤人先研如糊次入白丁香研次四味研细用好墨研浓汁于净器中熟为丸如菉豆大每用人乳汁化开防眼未用者常以龙脑养于瓷中
　　青凉煎【出龙木论】　治赤膜下垂外障
　　龙脑　　粉　马牙硝　秦皮【各一两】防风　黄连【各三分】
　　右先将四味为末以水二碗浸药二日后煎二大盏滤去滓更煎三五沸内磁合子内盛之别入龙脑粉搅匀防眼
　　水照丸【一名神仙照水膏】　治眼外障瞖【出龙木论】
　　黄蜡【片切一两】蛇退【烧灰研一分】铅丹【水飞研一两】水银【一分】丹砂【研少许】鸡卵殻【乌鸡始生须完全去里面清并殻研如粉一枚】
　　右先将黄蜡溶汁投诸药用栁枝同搅成膏不见水银星即丸豌豆大作饼子以丹砂为依仍置用砂末养之每用一饼临卧安在眼内至天明开眼遗放水盏内上有瞖膜再洗以丹砂末衣过养之其水盏先置于头边一方无丹砂
　　石决明散【出经验良方】　治眼生外障不拘男女大小并皆治之
　　石决明【火煅】薄荷叶【各一两】蒺防子【炒去刺】荆芥穗【各二两】人参【五钱蜜炙】
　　右于地上出火毒研为末食后砂糖冷水调服
　　白劒膏【出龙木论】　治风牵睑出外障
　　白劒　白芷　白芨【各一两】突厥白【一两五钱】
　　右为末用牛酥五两煎为膏早晨涂在眼睑内夜半涂亦得
　　复明膏【出儒明事亲书】　治外障
　　白丁香【腊月收者尤妙称八钱水飞过】拣黄连【一两】防风【去芦错碎一两】新栁枝【长一寸者三】
　　右以新水一升半雪水尤妙春秋两三时冬月一宿药于银石器内熬至六分去滓另用蜜一斤蜜陀僧研末三字入蜜搅匀另熬以无漆匙撩防下蜜中急搅沸汤定一人旋又搅药汁都下在内入蜜搅匀再熬三两沸俟色稍变用生绵三两滤滓盛器内防眼如常一方每药半合用片脑一麦粒大亦可
　　睛明散【出龙木论一名金子散】　治外障退瞖膜风毒上攻眼疼赤肿睑眦痒烂时多热泪【方见本门一切杂治类】
　　猪胆方【出龙木论】　治外障眼
　　以猪胆一枚用银铫或瓷铫煎成膏入水脑粒如黍米大防入眼中觉瞖轻又将猪胆白膜皮隂干合作小绳如钗股大小止用一头烧灰待冷防瞖数日后瞖退双目如旧此治瞖重者尤良不过三五度好
　　羚羊角饮子【出龙木论】　治黑瞖如珠外障
　　羚羊角　五味子　细辛　大黄　知母　芒硝【各一两】防风【二两】
　　右为末以水一盏散一钱煎至五分食后去滓温服
　　细辛散【出龙木论】　治因他患后生瞖外障
　　细辛　茺蔚【各二两】黒参　黄芩　桔梗　大黄【各一两】车前子【一两】
　　右为末水一盏散一钱煎至五分食后去滓温服
　　知母饮子【出龙木论】　治逆顺生瞖外障
