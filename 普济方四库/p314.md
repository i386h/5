<!-- { "loadSidebar": true } -->
　　知母　茺蔚子　车前子【各二两】桔梗　大黄　五味子　黄芩【各一两】
　　右为末以水一盏散一钱煎至五分食后去滓温服
　　排风散【出龙木论】　治两睑黏睛外障
　　天麻　桔梗　防风【二两】五味子　乌蛇　细辛药　干蝎
　　右为末食后空心米饮调下一钱
　　抽风散【出龙木论】　治鸡蚬肉外障
　　防风【二两】大黄　桔梗　细辛【各一两】黄芩　黑参芒硝　车前子【各一两】
　　右为末以水一盏散一钱煎至五分食后去滓温服
　　茺蔚子丸【出龙木论】　治证同前
　　茺蔚子　人参　干山药【各三两】茯苓　大黄　黄芩　黑参　石决明【各一两】干地黄【一两五钱】
　　右为末炼蜜丸如梧桐子大空心茶下十丸
　　摩风膏【出龙木论】　治鹘眼凝睛外障
　　黄耆　细辛　当归　杏仁【各一两】防风　松脂黄蜡【各二两】白芷【一两五钱】小麻油【四两五钱】
　　右为末煎成涂之
　　抽风散【出龙木论】　治证同前
　　石决明　车前子　茯苓　五味子【各一两】人参细辛　知母【各一两五钱】
　　右为末食后米饮调下一钱
　　泻膈汤【出龙木论】　治证同前
　　防风　大黄　茺蔚子　黄芩　黑参　桔梗芒硝【各一两】
　　右为末以水一盏散一钱煎至五分食后去滓温服
　　泻胆散【出龙木论】　治瞳人干缺外障
　　茺蔚子　黄耆【各一两五钱】麦门冬　地骨皮　黑参黄芩　知母【各一两】
　　右为细末以水一盏散一钱煎至五分去滓食后温服
　　镇肝丸【出龙木论】　治证同前
　　干山药【二两】人参　茯苓　车前子　石决明　五味子　细辛【各一两五钱】
　　右为末炼蜜丸如梧桐子大空心茶下十丸
　　补肾散【出龙木论】　治证同前
　　泽泻【二两】干地黄　人参【各一两五钱】茯苓　干山药菖蒲【各一两】
　　右为末每服一钱空心米饮调下
　　天门冬饮子【出龙木论】　治辘轳转关外障
　　天门冬　茺蔚子　知母【各二两】五味子　防风【各一两】人参　茯苓　羌活【各一两五钱】
　　右为末以水一盏散一钱煎至五分食后去滓温服
　　麦门冬汤【出龙木论一名泻肝散】　治证同前【方见本门血灌瞳人类】透明丸　治外障热肿脏府实热不通
　　苦参【四两】黄蘖【二两去皮】寒水石【二两】芎防【一两洗】升麻【一两】山栀子仁【一两】
　　右为末面糊为丸青黛为衣食后麦门冬汤下
　　硃砂煎　治外顽瘴瞖赤脉
　　明硃砂【研细水飞】朋砂　蕤人【去内外心】海螵蛸【去殻】脑子
　　右研令细如粉无暇入少麝香同研于防障白厚重加马牙硝少许同研
　　将变内障眼【论】
　　夫眼疾始于浅浮久而弗图变为内障非一端也龙木论内障皆有其渐盖从一眼先患后乃相牵俱损是肝肾气虚风邪热毒上攻眼目气血衰微久则为害但不疼不痛久无眵泪目视如轻烟薄雾或见垂丝或见蝇翅飞蚊其初无足虑及其成是慢不知省今以将变内障者叙之盖图难于易之意也【龙木论云五风毒此眼初患之时亦是臓府虚劳肝风为本或因一眼先患兼脑热相侵致令眼目失明初觉即须急药宜服除风汤通明丸补肝丸即效诗曰乌丝青风及黑黄甚嗟宿世有灾殃后有脑脂流结白真如肉色又如霜医人不知将针拨瞖胳非眀却自伤　雷头风变内障此眼初患之时头面多受热毒风冲头旋犹如热病相似俗号为头风或呕逆恶心年多冲入内失明或从一眼先患大小不定后乃俱损宜服泻肝丸磁石丸效诗曰俗号雷风热毒风年多冲入眼睛中瞳人或大及或小坐对三光黒不红脑热流脂来结白医师不了便针通虽然瞖坠风犹在须把根株洗一空防肝磁石丸俱服依法何难立见功】
　　方
　　补肝丸　治眼昏暗将变内障
　　杏仁　茺蔚子　青葙子　枸杞子　五味子茯苓【去皮】决明子【各一两】干地黄【三两】兔丝子　山芋车前子　地骨皮　栢子仁　大黄　细辛【去苗】甘草【炙】人参　黄芩【去心】黄连【去须】防风【各一两五钱】
　　右为末炼蜜丸如梧桐子大每服二十丸食后米饮下卧时加三十丸
　　秦皮散　治眼昏晕多歴年月恐变为内障
　　秦皮【去皮】菥蓂子　车前子　大蓝实　防风【去叉】决明子【炒各二两】瞿麦穗　升麻　枳殻【去穰炒】黄连【去须】前胡【去芦头】栀子仁【各一两】黄蘖【去皮炙】羚羊角　实【各一两】
　　右为末每服三钱温水汤调下食后临卧服
　　空青丸　治眼目昏暗渐变内障
　　空青【五钱别研】茺蔚子　五味子【炒】细辛【去苗】蔓荆实栢子仁【别研】蒺防子【去角炒】枸杞子　人参【去芦】防风石龙芮【各一两】决明子【炒】兔丝子【酒浸别为末二两】
　　右为末入空青研匀炼蜜丸如梧桐子大食后以竹叶汤下服三十丸日三
　　菊花丸　治眼昏暗渐成内障
　　菊花【二两】黄连【去须】槐子【各一两五钱】车前子　茺蔚子青葙子　地肤子　决明子【炒】菥冥子　苦参防风【去叉】黄芩【去心】蕤人【各一两】
　　右为末炼蜜丸如梧桐子大每服二十丸食后米饮下晚又服
　　黄耆丸治肝虚劳及膀胱久积冷目见花不明渐成内障黄耆【剉】白茯苓【去黒皮】石斛【去根各二两】鹿茸【去毛酥炙一两五钱】五味子【炒二两】防风【去叉】生干地黄【焙】牡丹皮　酸仁　覆盆子【各三两】
　　右为末炼蜜丸如梧桐子大每服二十丸空心酒下加三十丸
　　泻肝汤　治雷头风变内障
　　防风　茺蔚子【各二两】五味子　细辛　黄芩　桔梗　大黄　芒硝【各一两】车前子【一两五钱】
　　右为末以水一盏散一钱煎至五分食后去滓温服
　　除风汤　治五风变内障
　　羚羊角　车前子【各二两】药　人参　茯苓　大黄　黄芩　芒硝【各一两】
　　右为末水一盏散一钱煎至五分食后去滓温服
　　通明补肾丸　治证同前
　　车前子　石决明　桔梗　芍药【各一两】细辛【一两】大黄【一分】茺蔚子　生干地黄【各二两】
　　右为末炼蜜丸如梧桐子大空心茶下十丸
　　石决明丸　治眼昏暗渐成内障
　　石决明【一两】槐子　熟干地黄【一两】阳起石【一两酒煮半月细研飞过】磁石【一两五钱烧醋淬七遍细研水飞过】兔丝子【一两酒浸三日暴干别研】桂心【五钱】肉苁蓉【一两酒浸一宿刮去皮炙干】
　　右为末炼蜜和三二百杵丸如梧桐子大食前盐汤下二十丸
　　补肾丸　治目暗浮花恐变成黑风内障
　　泽泻【去苗叶】细辛【去苗叶各一两】五味子【炒一两】熟地黄【焙】茺蔚子【各二两】山芋【一两五钱一作干山药】兔丝子【酒浸焙别一两】
　　右除兔丝子别外捣罗为末再和匀炼蜜丸如梧桐子大每服二十丸空心盐汤下
　　磁石丸　治雷头风变内障
　　磁石【烧醋浸三遍】五味子【炒】牡丹　干姜　黒参【各一两】附子【炮制去皮脐五钱】
　　右为末炼蜜丸如梧桐子大食前茶下十丸
　　羚羊角饮　治眼渐暗及覩浮花恐变成青风内障羚羊角　地骨皮【洗】人参　羌活【去芦】元参　车前子【各一两】
　　右粗筛每服三钱水一盏煎至七分去滓食后临卧温服
　　泻肺饮　治肝虚省目恐变成内障
　　防风【去叉】黄芩【去心】桔梗【剉炒】大黄【剉炒】芍药【各一两】
　　右粗筛每服三钱水一盏半煎一盏入芒硝半钱去滓放温食后临卧服
　　内眼障鍼后用药【论】
　　夫弩肉攀睛滛肤垂睑之类皆为外障审其轻重则有服食防洗之剂钩割熨烙之法以外去者盖其势微浅所以除治在皮肤之表尔内障之症异于是有不痒不痛者虚实特未定也有冰涩浮沈花偃月之瞖浅深固不一也亦有清明无瞖若未疾苦者与未患又相似也是以治内障每重于瞖药必之岁月其瞖成熟乃用鍼拨或一用而愈若覩青天之快方且对闭以持安宁而又服药以攻其内所以扫除根本复其自然而已世之专治者甚多不可盛举大抵以龙木为模法龙木内障二十有二可以鍼者一十有二皆言鍼后用其汤丸则知内障非鍼无以取效且治眼至于鍼诚出于不得已岂轻用妄投耶鍼法具载别叙今姑以鍼后用药次第列之于左
　　方
　　防风汤　治内障圎瞖针后及涩瞖
　　防风【去义】茺蔚子　五味子　知母【焙】桔梗【炒】车前子　元参　大黄【剉炒】细辛【去苗】黄芩【去心各一两】
　　右粗捣筛每服三钱以水一盏煎至六分去滓温服食后临卧日二次
　　决明散　治内障浮瞖或如眼花或若银钉浮浅透外【方见本门膜遮障类】
　　七宝散　治内障冰瞖如冰冻坚结睛上以鍼拨取后及散瞖
　　石决明【捣研二两】人参　茺蔚子【各一两】琥珀【研三分】龙脑【研一分】真珠【研】熊胆【各五钱】
　　右为末炼蜜丸如梧桐子大每服十五丸食前茶下加至二十丸
　　七宝汤　治内障横瞖瞳人中起如劒脊鍼后
　　羚羊角【镑】犀角【镑】胡黄连　车前子　石决明【刮洗研】甘草【炙各五钱】丹砂【研一两】
　　右除丹砂决明外粗筛每服三钱以水一盏煎至七分去滓入丹砂末五分决明末一字再两沸食后温服
　　人参汤【一名还睛汤】　治内障散瞖状如酥防清烂以针拨如涎散乱针后又惊振内障眼【方见本门目血失瞳人类】
　　四胆丸　治内障偃月瞖如凝脂一边厚一边薄状如偃月鍼后及内障花瞖
　　象胆【五钱】鲤鱼胆【七枚】熊胆【一分】牛胆　麝香【研一钱】石决明【研□两】
　　右为末面糊丸如梧桐子大每服十丸空心茶下


　　普济方卷七十九
<子部,医家类,普济方>
　　钦定四库全书
　　普济方卷八十　　　　明　周王朱橚　撰眼目门
　　目生肤瞖【论】
