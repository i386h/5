<!-- { "loadSidebar": true } -->
　　夫目生肤瞖者以腑脏气血虚实不调加以风邪敛郁于膈上薰烝既久冲发于目乃生肤瞖其睛上及有物如蝇飞然是为肤瞖也【龙木论云黒瞖如珠外障此眼初患之时忽然疼痛难忍有瞖如珠子在黒睛上如是大人患者毒风入眼如此疾状不宜针灸宜服补肾丸如小儿患者即是实热宜服羚羊角饮子诗曰黒瞖珠排黒水间医工防者始知难如神药防翻为咎服药汤丸即得完不用强看将手拨恐因手重出青涎遇瞖挑拨并烧炙要见三光路更难凡水瑕瞖深外障此眼初患之时或痒痛发歇不定致令黑睛上膜久后为患全损眼目此疾不可挑拨摩去钩割切宜服茺蔚散除热人参汤防退瞖散立效诗曰黒暗横竖防睛瑕似瞖沈沈少与多医者细看如此状根深入厚莫挑摩老忧久后深为患除消风热蔑以加出入不防须省谨志心瞖疗别无他　因他患后生瞖外障此眼初患之时或赤烂渐生瞖膜生睛盖即无所见若不赤黄犹见光明宜令钩割熨烙后防烂瞖散服细辛散謌曰忽因他患后渐渐失光明初觉微生膜经年瞖便成遍遮睛上白日久赤黄生火烧铜筯烙用意手轻轻稍觉凝脂烂细辛散服平初时如少痛不用此求征　逆顺生瞖外障此眼初患之时皆因五肝虚劳冲上肝膈之间渐渐生瞖或生下向上或生上向下名曰逆顺之障不宜钩割宜服知母饮子立效诗曰一般眸瞖有逆顺要先知从上生为逆名医效亦迟消停经日月汤药至还离熨烙并摩割四者揔非宜从下生名顺治法亦如之效速非同逆忌者即依依】
　　方
　　决明散【出圣济总録】　治眼生肤瞖遮覆瞳人
　　决明子【炒】地骨皮　元参　黄连【去须】桔梗【炒】柴胡【去苗】茯神【去　各三分】山栀子仁【五钱】羚羊角屑【一两】
　　右粗捣筛每服五钱水一盏入净淡竹叶十片煎至七分去滓放温食后临卧再服
　　坠瞖丸　治眼疾日月深及白瞖大者
　　人参　川当归【各一钱】甘菊花【一钱五分】北细辛　北五味　川芎　旋复花【各二钱】黄连【二钱五分】荆芥【三钱】甘草【七钱五分】黄芩　防风　羌活【各三钱】柴胡【三钱五分】知母【四两】赤芍药　白蒺蔾【炒各五钱】木贼　已上剉散晒干为末不要火焙然后入后药料
　　石膏【三钱】真珠【一】鹏砂【二钱五分】琥珀【二钱】生石决明【一个火炙】生麝香【硫黄气者不可用大黄气者不妨】磁石【一钱五分火烧淡醋浸三次出火气】
　　右为末前药一处粳米糊丸如龙眼大用硃砂三钱半别研为衣取日气隂干临睡及食后细嚼三丸白汤下盐灯心汤三样皆可
　　决明子丸【出圣济总録】　治久患肤瞖遮覆瞳子兼肝肾虚目黑暗
　　决明子【炒】蕤人【去皮】地骨皮　白茯苓【去心】防风【去义】泽泻　麦门冬【去心焙】茺蔚子【各一两一方用两半】枸杞子　五味子　青葙子【各一两】细辛【去苗三分】车前子　兔丝子【酒浸别各三分】生地黄【焙干各二分】黄芩【去心】杏仁【汤浸去皮炒一两】桂【去皮五钱一方用一两】
　　右为末炼蜜和丸如梧桐子大每服二十丸食后以米饮下卧再服此药加兔肝一两一分至二月停尤妙
　　还睛丸【出直指方】　治眼目昏瞖
　　蝉殻【洗晒】熟地黄【洗焙】川芎　苍术【童尿换浸二宿焙】白蒺防【各一两】茺蔚子　羌活　木贼【去节童尿浸三宿】防风　甘菊　荆芥　蔓荆子【一方不用】杏仁【浸去皮炒】兔丝子【研酒浸】石决明【煅存半生】蛇皮【酒浸洗净各五钱】
　　右为细末炼蜜丸如弹子大每服一丸食后细嚼清茶下
　　黄连丸【出圣济总録】　治眼热生晕瞖覆瞳人
　　黄连【去须】秦皮【去皮】泽泻　瞿麦【各一两】车前子　地骨皮【去土】黄芩【去心】沙参　茯神【去】决明子【炒】甘草【焙各一两五钱】蕤人【二两去皮】
　　右防咀焙过罗为末炼蜜丸如梧桐子大每服三十丸食后温熟水下临卧再服
　　朱僧热瞖方【出直指方】
　　蝉殻【洗晒五钱】蒺蔾【炒五钱】防风　羌活　川芎　木贼【去节童尿浸一宿晒】细辛　秦皮　枳实　荆芥　藁本甘菊【各二钱五分】
　　右为末每服一钱茶调下
　　石决明散【出圣惠方】　治眼生肤瞖昏暗顽热疼痛
　　石决明【一两捣碎水飞过】葳蕤【一两】黄连【去须三分】菥冥子【一两】决明子【三分】秦皮【三分】川升麻【三分】犀角屑【一两】栀子人【三分】甘菊花【一两】细辛【五钱】甘草【五钱炙】
　　右为末每以食后以竹叶汤下二钱
　　白鲜皮汤【出圣济总録】　治目瞖睛及瞳人上有物如蝇状令人视物不明
　　白鲜皮　款冬花　柴胡　车前子　枳殻【去穰麸炒】黄芩【去心各一两】甘草【五钱】百合【二两】菊花　蔓荆实【各一两半】
　　右粗筛每服五钱水一盏半煎八分去滓食后温服再服
　　仙木饮【出直指方】　治眼中瞖膜
　　蝉殻【去土】白蒺蔾【炒去角】谷精草　白蛇皮【皁角作水洗焙】苍术【一两】羌活　川芎　杏仁【去皮】木贼【去节童尿浸一宿晒各一分】
　　右为末每服一钱食后蜜汤调下
　　琥珀方　治目瞖
　　用琥珀为细末防目中
　　疗眼瞖方
　　用胡粉注瞖上以疗三年瞖
　　白蜜方　防目中热膜
　　以家养白蜜为上木蜜次之崖蜜又次之
　　通明散　治眼生瞖膜赤脉弩肉疼痛有热【方见本门去烂类】治眼瞖生膜【出仁存方】
　　天竺黄　井泉石　石决明　蝉退【洗去足各一两】蚕退【一两】蛇退【须足全者一条】郁金【去皮炒切】木贼【去节各二两】
　　右为细末丸饼煮雄猪肝以苦竹作刀切片食后用三四片蘸药末二钱细嚼以肝水潄口咽下更加羌活当归各一两
　　五退散【出危氏方】　治目瞖膜渐并上下睑俱赤或翻一睑在外者
　　蝉退【洗】蛇退【醮煮】荆芥　猪退蹄【一分微炒】穿山甲【烧存性】川乌【炮去皮】粉草【各五钱】蚕退【二钱五分】
　　右为末盐汤调下二钱
　　空青丸【出危氏方】　治沈瞖细看方见其病最深
　　空青【二钱一方用一铢】五味子　细辛【各一两】防风【二两】车前子【一两】生干地黄　知母【各二两】石决明【一两别研】
　　右为末炼蜜丸如梧桐子大每服十丸空心茶汤下
　　曾青散【出圣惠方】　治眼生肤瞖及消赤脉
　　曾青【一两】贝齿【五钱炮】乌贼鱼骨【一两】铜碌【一分】轻粉【一分】蕤人【三分汤浸去赤皮】龙脑【一钱】马牙硝【五钱】
　　右并细研如粉每取少许防瞖上可二度防之
　　青盐膏【出圣惠方】　治眼生肤瞖及赤脉努肉
　　青盐【一分】轻粉【五钱】蕤人【三分汤浸去赤皮】硼砂【一分以水化净或青铜照子涂硼砂水在上却穿地作坑子可容照子悬面向下上以物盖如此七日满出之当有青碌刮取细研之】雄鸡粪【一分】乌贼鱼骨【五厘】贝齿【一分烧灰】龙脑【一分】
　　右相和研令极细以牛酥调如硬膏每用丸如黍米大防安瞖上合目便卧候药化尽以盐汤洗之
　　芦荟丸【出圣济总録】　治眼热赤痛及生肤瞖
　　芦荟【五钱研】鲤鱼胆【七枚取汁】熊胆【一分研】石决明【一两刮净】牛胆【干者半两湿者汁一合】麝香【半分研】车前子【一两】
　　右除胆外研细末后入胆汁同和匀炼蜜丸如梧桐子大米饮下二十丸渐加至三十丸
　　菊花散【出圣济总録】　治眼中肤瞖侵及瞳人如蝇翅状菊花　防风【去叉】木通【剉】仙灵脾【剉】木贼【剉】荆芥【去根】甘草【炙各一两】
　　右为散每服一钱食后用茶半钱同防温服
　　真珠散【出圣惠方】　治眼生肤瞖宜服祛风毒消瞖障真珠末【一两】蕤人【炒三分汤浸去赤皮】秦皮【三分剉】石决明【一两水飞过细研】车前子【一两】细辛【三分】枳殻【一两麸炒微黄去穰】羚羊角屑【一两】甘草【三分炙微赤剉】
　　右细罗为散每于食后以甘豆汤下二钱忌炙油面
　　萎蕤汤【出圣济总録】　治眼肤瞖
　　萎蕤【去皮】地骨皮【去土】赤芍药　犀角屑　黄芩【去黑心】茯神【去水】甘草【炙】升麻【各一两】
　　右粗筛每服五钱以水一盏煎八分去滓温服临卧再服
　　前麓防瞖膏【出直指方】
　　硃砂【二钱】南朋【一钱五分】真珠　烂石膏【各五分】熊胆【一】麝香【少许】蕤人【二十一粒炒纟去油皮】
　　右为末用冬蜜研和于防内蒸候黏入角礶收用时煎秦皮汁调铜筯防于眼眦头泪出为効
　　坠瞖丸　治沈瞖细看方见其病最深【方见本门内障眼类】芦根汤【出圣济总録】　治脾肺热薰目赤生瞖【方见本门五藏皆热眼类】烂瞖散【出龙木论】　治因他患后生瞖外障
　　硃砂　石决明　真珠末【各五钱】曾青　硼砂　龙脑【各一分】
　　右研细末每夜少防眼中
　　石誊散【出圣惠方】　治眼肤瞖赤痛痒涩
　　石誊【五钱】石盐【一两】硃砂【一两】盐緑【五钱】龙脑【一分】腻粉【一分】
　　右同研如粉每以铜筯头取如小豆大防目中日三四度
　　清凉散【出龙木论】　治冰瑕瞖深外障
　　马牙硝　白矾　曾青【各五钱】龙脑　青黛【各三分】
　　右研细末令匀至临卧用散干防半字在眼内
　　硃砂散【出圣惠方】　治眼生肤瞖目赤时痛风泪宜防此硃砂【五钱】贝齿【五枚烧灰】干姜【半分】衣中白鱼【二十枚】腻粉【半分】
　　右同研如粉每以铜筯头取如豆大防目中
　　珍珠退瞖散【出直指方】
　　白泽石膏　乌贼鱼骨　真蚌粉【等分】小朱【少许】
　　右为末每一钱用米泔调食后临卧常服
　　如神饮子【一名如神饼子】　治目生瞖膜【出百一选方】
　　乌鱼骨【去皮细研】木贼【去节为末】硃砂【各一钱】南硼砂【四皁子大研细】
　　右同研三千遍汤溶蜡少许以栁枝子搅四十九遍入脑子少许更多尤妙于五月五日合丸作饼子每用一饼子临卧安目眦中来早净水洗于盏内临卧再用一饼可使三四次
　　通光丸【出御药院方】　治瞖昏晕赤隐难开
　　苍术【去心】黄芩【去心】朴硝【各二两】甘草【七钱五分】
　　右为细末干柿为丸每两作五丸每服二丸冷水送下食后服
　　真珠散【一名汤风散】　治白瞖覆瞳睛不见物【方见本门目风泪出类】龙脑膏【出圣惠方】　治目生肤瞖明目
　　龙脑【五分】硼砂【一豆大】蕤人【三颗汤浸去赤皮】出鸡子殻【一枚以干沙上磨鸡子殻面斑防令滑为度去鸡子膜用炭火炙冷干研如粉】
　　右同研令细用牛酥和铜筯搅匀以磁瓶盛每一日三四度取少许防之
　　贝齿散【出圣济总録】
　　贝齿【七枚烧末研细】真珠【一分罗末细研】龙脑【研五分】
　　右合研如粉每防如黍米大于瞖膜上日三四度
　　摩瞖膏【出圣济总録】　治目生膜肤瞖逆顺者
　　空青【二钱】片脑【三钱】蕤人【一两口含去皮殻】
