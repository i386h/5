<!-- { "loadSidebar": true } -->
　　右于乳鉢内研合盛全防之
　　疗眼黑瞖覆瞳子肤起方
　　贝子【四枚】空青　矾石【一两熬汁尽】
　　右为末取如黍米注上日二次
　　疗瞖五十年不瘥【出圣惠方】
　　贝齿【一枚烧】豆防【三十枚】三年苦酒【三斤一作三年醋】
　　右先渍贝齿三宿消尽方内防微火煎如膏取三合药置筒中夜卧时取如小麦大内于眦头明日以汤洗之
　　又方【出圣惠方】　治眼生肤瞖
　　马琦【三分】白龙脑【五分】白矾【灰一钱】
　　右同研如粉每铜筯取如米许防之
　　羚羊角散【出宝命集】　治水瞖久不去者主之
　　羚羊角　升麻　细辛【各等分】甘草【半枝】
　　右为细末一半为散一半蜜丸如梧桐子大每服五七十丸以羚羊角散下之食后临卧米泔水煎服
　　防眼方　治眼生肤瞖【方见本门一切眼疾杂治类】
　　治目生瞖方【出本草】
　　以贝子十枚烧灰治筛取如胡豆着瞖上日二次令仰卧人之炊久乃拭之佳如炊一石米久乃灭息内者加真珠以与贝子等分一方以贝子烧作细屑末以吹眼中良又真马琦末亦可疗膜瞖
　　人乳方【一名刮瞖膏】　治目热生肤赤白膜目瞖障【出龙木论】取雄雀屎细直者人乳和熟研傅之当渐消烂
　　治瞖如重者【出本草】
　　用猪胆白皮暴干合作小绳子如粗钗股大火烧作灰待冷便以灰防瞖上不过三五度即好
　　楮实方【一名楮白皮散】　治肝热生瞖亦治气瞖细防及生花涩痛【出龙木论】
　　以楮白皮暴干合作一绳子如钗股大火作灰待冷细研每防于瞖上三五度渐消一方用实子研细蜜汤调下食后服亦治小儿瞖眼
　　治赤眼后生瞖膜
　　以兰香子洗净晒干每用一粒以筯防大眦头闭目即觉药在目内旋转药力过即不转须臾随泪出瞖膜在上如鱼眼然再易一粒以病退为度一方为末每服如黍米大防眼眦头昔芦州知録彭大辨父在临安暴得此疾医僧以此治之坐间了然因得此方屡以治之
　　又方【一名枸杞煎】　疗眼中瞖小轻者兼眼涩痛【出十便良方】取枸杞及车前子叶等手中使汁欲出又别取桑叶两三重裹之悬于隂地经宿仍摘破桑叶取汁防目中不过三五度
　　梣本方　治肤瞖
　　以方注梣苦歴木浸皮青用洗眼即効
　　白鱼方【出龙木论】　治眼瞖
　　用白鱼末注少许瞖上白者佳
　　去瞖方【出肘后方】　治眼瞖
　　以东壁土亦可单用性平削末细筛防目中涙出即效
　　又方【出本草】　治目中一切浮花瞖及眼中热泪
　　以乌贼鱼骨细研水飞澄下比去水日干之熟蜜和得所防目中缓取效
　　又方【出龙木论】　治眼中一切浮瞖
　　以雊目睛和乳汁研滴目瞳子能见云外之物
　　治眼生肤瞖及积年瞖不退方【出圣惠方】
　　取着风乌驴大肚子内虫三五七枚晒干入石胆半钱同研令细于瓷合内盛之勿见风每日于瞖上防三五上其瞖自消
　　信方【出龙木论】　所着法最竒云眼疾痒或生瞖赤并皆治之
　　用宣州黄连捣筛末蕤仁拭去皮研为膏等分和合取无虫病枣三枚割头少许留之去殻核以二物满填于中却将割下头依前合定以少绵裹之惟薄为佳大茶碗量米半碗于银器内用文武火煎取一鸡子大以绵滤待冷防眼前后试数人皆应今医家用亦多得效故附之万万不失有验
　　麝香方【出龙木论】　治风毒目中肤瞖
　　用麝香须子日开之不用苦细研筛服之良若孕妇不可服
　　白龙散【出御药院方】　治瞖膜昏涩
　　用川芒硝五两除黑黄脚不用要真白如雪者销金银锅内盛用新瓦盖口又用熟炭火约及秤用小砖大内存放光烧砖热然后下药在锅砖上四面有火慢慢微近前撺盖良久锅内有声定先去顶上火并瓦锅中戏不滞显青白汁外用铁器或金银器亦好用铁钤出锅倾药汁在器凝结如玉色成也若用时研细腻入片白龙脑各等任用通顶防眼一方单用芒硝一两置铜器中急火上炼之放冷后细罗防眼角中夜卧时防妙每用少许鼻内搐如防少用大有神效
　　治风瞖方【出千金方】
　　取死猪鼻烧灰治下筛每旦向日水服
　　又方【出本草】　去肤赤有虫如丝线者
　　用蓬蔂叶挼绞取汁滴目中有虫出如丝线便效
　　石蠏丸【出衞生家宝方】　退瞖明目去肝热
　　地骨皮【一两】枳殻【一两麸炒】石蠏【三两】牛膝【三两酒浸】防风【一两】破故纸【五钱炒】甘草【五钱】木贼【五钱】枸杞子【五钱】甘菊花【五钱】生地黄【三两】
　　右为细末炼蜜丸如梧桐子大每服二十丸熟汤送下
　　防瞖眼方【出衞生家宝方】
　　石蠏【二钱无煅芦肝石代之研】蜜陀僧【一钱研】白丁香【一字研】碙砂【一字研如粉】铜青【半钱】乳香【半钱研】蕤人【取白肉半钱】
　　右一处入乳鉢研细入于宻器收如用时旋取一二钱入片脑少许研匀别入小器中盛之一日两三次防之神效
　　又方【出东坦兰室方】　治眼中白瞖
　　柴胡【二钱】羌活【二钱】防风【一钱五分】黄芩【酒炒五钱】黄连【酒洗三钱】甘草【三钱】五味子【二钱】黄栢【五钱酒炒】芍药【五钱】升麻【二钱】黄茋【三钱】当归身　草龙胆【五钱酒洗】石膏【一钱五分】
　　右防咀煎法如常入酒少许临时热服忌言语
　　退瞖膏【出东坦兰室方】　治黑白瞖
　　荆芥穗【五分水半盏另漫煎】黄连【三钱】生地黄【一钱】当归身【六分】甘草【五分水一碗熬三味至半碗入下药】连翘【四分】柴胡【二分】升麻【二分】防风【二分】蕤人【四分】青皮【四分】
　　右再熬至一盏去滓更上火煎至半入荆芥水两匙入蜜少许再上火熬匀防之
　　补阳汤【出试效方】　治阳不胜其隂乃隂盛阳虚九窍不通令青白瞖见于大眦及足太阳少隂经中郁遏足经气不得上通于目故青白瞖内阻也当于太阳少隂经中九原之下益肝中阳气冲天上行此乃先补其阳后于足太阳太隂标中泻足厥隂肝经火下伏于阳中乃次治也经云隂盛阳虚则当先补其阳后泻其隂此治法是也每日清晨中宿食服补阳汤临卧服一隂丸若天色变大寒大风并劳役过日饮食不调精神不足或气弱俱不得服时气和平天气如常服之乃先补其阳使阳气上升通于肝经之末利窍于目矣
　　羌活　独活　甘草　人参　熟地黄　黄茋【一用黄芩】白术【各一两】泽泻【研为末】陈皮【各五钱】生地黄【炒】白茯苓【去皮】知母【各三钱】柴胡【二钱去苗】防风　白药　肉桂【去皮一钱】当归身【三钱去尾】
　　右同为粗末每服五钱水三盏煎至一盏去滓空心宿食消尽服之
　　连蘖益隂丸【出兰室秘方】
　　羌活　独活　甘草　当归身【依前制】防风【去芦】五味子【各五钱】石决明【烧存性三钱】草决明　细黄芩　黄蘖知母　黄连【酒内先制或酒拌润炒各一两】
　　右为细末炼蜜为丸如豆大每服五十丸渐加至百丸止茶清送下常多服补隂汤少服此药为不可胜补阳汤恐妨饮食
　　升阳柴胡汤【出兰室秘藏方名升阳泄隂羌活紫胡汤补阳】
　　羌活　独活　甘草根　当归身　熟地黄【各一两】人参　黄茋　白术【各半两】泽泻【三钱】白药【一两】白茯苓　陈皮　防风【各三钱】生地黄【五钱酒炒】肉桂【五分】柴胡【去苗一钱五分】楮实【五钱酒拌】知母【三钱制夏月加五钱】
　　右防咀每服五煎至一去粗稍热服食后另合一料炼蜜为丸如桐子大食逺茶清送下五十丸每日与前药合一服天气暑加五味子三钱或五钱天门冬去心五钱更加药五钱楮实五钱
　　拨云汤【出试效方】　戊申六月徐总管患眼疾于上眼皮下出黒白瞖二个瘾涩难开两目无疼痛两手寸脉细紧按之洪大无力足太阳膀胱为命门相火煎逆行作寒水瞖及膜遮睛证诃欠喜悲健忘嚔喷眵多时自泪下面赤而白能食不大便而数欠气上而喘以此方治之
　　黄茋【一分】细辛叶【五分】柴胡【七分】生姜【五分】荆芥穗【一钱】羌活【一钱五分】防风【一钱五分】藁本【一钱】生甘草【一钱】升麻【一钱】葛根【五分】川芎【五分】知母【一钱】黄蘖【一钱五分】当归身【一钱】
　　右防咀作一服水二大煎至一去滓稍热服食后
　　治眼疾去肤瞖【出本草】
　　以贝母末防眼
　　治目肤瞖【出本草】
　　用井花水洗之
　　主明目去肤瞖【出本草】
　　以仙人草挼汁滴目中
　　去瞖
　　用石胡荽熟挼内鼻中瞖自落
　　治肤瞖障膜
　　以真珠粉防明目中
　　治目中热膜明目
　　以石蜜饮之
　　治眼消瞖膜及筋弩肉
　　以珂刮防之
　　目生钉瞖【论】
　　夫肝心二脏久积毒热攻发于目能生钉瞖盖肝木也在窍为目心火也于肝为子令心脏积热热乗于肝熏发结聚故为钉瞖　钉瞖根深外障此眼初患之时眼中疼痛作时赤涩泪出怕日忽然治疗失时致令睛上有瞖如银钉头子相似此眼不宜钩割熨烙欲得痊效宜令服药此是热毒发于肝心致使然也宜服除热饮子镇心丸即瘥【龙木论歌曰滞留偏热在肝心疼痛生疮讵可任毒热既深开得后银钉瞖入黑睛深万药虽然摩不尽能除发歇解愁襟若乖忌省无坚固恐怕癈瘢转更侵】
　　方
　　青葙子丸　治肝毒热钉瞖入黑睛
　　青葙子　蓝实　枳殻【去穰麸炒】大黄【剉炒】菊花　甘草【炙各二两】草决明　黄连【去须】茺蔚子　细辛【去苗叶】麻黄【去梗节】车前子【各一两五钱】鲤鱼胆　鸡胆【各一枚隂干】羚羊子【镑二钱】
　　右为末炼蜜丸如梧桐子大每服二十五丸食后温水下兼治内外瞖障一切眼病
　　青葙子汤　治肉瞖风邪钉瞖
　　青葙子　蕤仁　白茯苓【去黑皮】萎蕤　黄连【去须各一两五钱】秦皮【二分】山栀子仁　秦艽【去苗】甘菊花【择】黄芩【去黒心】甘草【炙各一两】车前子【一两五钱】
　　右粗捣筛每服三钱用水二盏煎至八分去滓食后服
　　黄芩汤　治白膜赤侵睛生瞖横冲瞳人久成钉瞖黄芩【去黑心】黄连【去须】木通【剉】柴胡【去苗】赤药【各二两】地骨皮　山栀子【各一两五钱】大黄【蒸三度焙】萎蕤　甘草【各三两五钱】石膏【碎六两五钱】朴硝【研五两】
　　右粗捣筛每服五钱以水二盏煎至一盏去滓温服日再
　　萎蕤丸　治顽瞖钉瞖眼
　　独活【去芦头】萎蕤　芎防　青葙子　黄连【去须】黄芩【去黒心】防风【去叉】赤药【各一两五钱】车前子【二两】地肤子干蓝　甘草【各一两】
　　右为末炼蜜和丸如梧桐子大食后温熟水下四十丸日再
　　退膜丸　治阳气炎上血脉贯赤冲痛睑眦生疮暴生钉瞖渐染睛轮视物羞涩紧急难开兼倒睫拳挛熊胆【五钱研】牛胆汁【一合】猪胆【五枚取汁】牵牛子【炒】黄连【去须】栀子仁　甘草【各一两】车前子　决明子【炒】枸杞子【各五钱】
