<!-- { "loadSidebar": true } -->
　　车前子丸【出圣惠方一名驻景】　治眼目昏暗宜服补肝明目【方见本门目眊类】
　　兔肝丸【出圣济总録】　治肝虚目暗
　　黄连【洗一两半去须】熟干地黄【焙】胡黄连【各一两】草决明【半两】
　　右为末细切兔肝研烂丸如梧子大每服二十丸米饮下食后临卧服
　　龙肝煑散【出圣济总録】　治头注目昏暗
　　鱼胆　细辛【去苗叶】人参　防风【去叉各半两】
　　右为散每服二钱水一盏沙糖少许同煎六分温服
　　甘石膏【出瑞竹堂】　治眼昏花视物不明
　　炉甘石【研】代赭石【煅醋淬七次】黄丹【各四两水飞过】白蜜【半斤】
　　右将二石碾为细末次与黄丹和合用铜锅将蜜炼过白沫更添水五六碗熬沸下煎药以文武火熬至一碗用铜器搅拭药滴水中洗下为度方可住火熬成用夹纸四重滤过用净磁器盛贮宻封不要透下尘土恐防时隠眼昏花不时防之
　　治眼不见光明
　　蝉蜕　白蛇蜕　木贼【去节各一两】生姜【一斤去皮为末】
　　右为末炼蜜和丸如弹子大留一料分作三十丸服一月茶清临卧时服之
　　苓术丸【出圣济总録】　治肝肾久虚眼目昏暗视物不明变成内障
　　苍术【米泔浸秋冬七日春夏三日去皮切片焙干为末三斤】白茯苓【去皮为末二斤】蜀椒【去目及闭口者出汁为末一斤】
　　右拌匀用蜜煮面糊为丸如桐子大每服三十丸至五十丸温熟水下不拘时日三服
　　补肝散【出千金方】　治目失明漠漠
　　青羊肝【一具去膜以新瓦净拭内肝炭火上炙令干汁尽为末】决明子【半升】蓼子【一合熬令香】
　　右治筛以粥饮食后服方寸匙日二稍加至三匙不过两剂能一嵗服之可夜读细书一方酒糊丸如梧子大每服三十丸食前米饮下
　　七宝散【出御药院】　治目不明昏涩难开
　　南炉甘石【一斤用炭火烧熟为末】枯白矾【一钱】黄连【三两去须用水一碗煎三五沸滤绢去滓】
　　右将黄连水煎入炉干石末内用纸糊三两重坐于灰池内渗令干次用枯白矾一钱同研为末每防一黄米大于大眦头渐至菉豆许每日只防一筯
　　治目昏【出神効方】
　　荆芥穗　地骨皮　楮实【各等分】
　　右为末炼蜜丸如梧子大每服二十丸米饮汤下
　　夜光丸【一名双美丸治眼方出医方集成】　治目眼昏暗及诸疾兼退瞖膜
　　蜀椒【去目及闭口者炒去汁一斤半捣取末一升】甘菊末【一斤】
　　右和匀取肥地黄十五斤切研取汁八九升许将药末拌浸令匀暴小干入盘中摊暴三四日内取干得所即止勿令太燥入炼蜜二斤同数千杵丸如梧子大每服三十丸空心日午熟水下久服自能夜视发白再黒通神强志延年益夀一方用熟地黄二两浸酒九蒸九暴食后细嚼新淅米十粒道下或用茶清下亦得
　　治目卒无所见【出肘后方】
　　以钱石上磨汁注眦中
　　又方【出肘后方】
　　以黄土著水中搅令浊以洗眦中良
　　真珠煎　治肝虚寒茫茫不见物
　　真珠【研细一分】鲤胆【二枚】白蜜【二两】
　　右合和铜器中微火煎一半新绵滤过瓷瓶中盛每以铜筯防如黍米大着目眦中即泪出频防取差
　　地肤子散【出圣惠方】　治眼热目暗
　　地肤子　枸杞子　檾实【各二两】
　　右为细散每服不计时以温酒调下二钱
　　车前子散　治目受风热昏暗干涩隠痛
　　车前子　黄连【去须各一两要宣州者】
　　右为散毎服三钱食后温酒调下临卧再服
　　黒豆丸【出圣惠方】　治肝肾风虚目暗
　　黒豆【紧小者】牛胆
　　右量胆大小净择豆布擦过内牛胆紧繋头垂净屋下隂干每日食后熟水下二七粒
　　治眼暗赤冷泪方【出千金方】
　　蕤仁　波斯盐
　　右等分治筛以驴生脂和每服傅目四角以一粟大宻室中将息一月瘥忌五辛失明者三十日傅之
　　柴胡散【出千金方】　治眼暗
　　柴胡【六铢】决明子【十八铢】
　　右治筛人乳汁和傅目可夜书见五色
　　合徳丸　补虚活血健骨轻身聪耳明目除昏
　　苍术【去皮泔浸二日薄切晒干四两】地黄【熟者焙切二两】
　　右为末酒糊为丸如梧子大每服三五十丸温酒或米泔下食前日进三服
　　防药【出危氏方】　治暑热行路眼昏涩者
　　黄连【三寸切烂】生龙胆草汁【一合】
　　右用生绢捩出汁防入目中
　　葈耳粥　治眼昏暗
　　葈耳实【一升】白米
　　右先罗葈耳实为散水调滤取汁和米煮作粥如常法空心服之
　　芜菁子丸　治眼昏暗
　　芜菁子【一合】米【三合】
　　右将芜菁子丸徧研以水调滤取汁和米煮作粥空心食之
　　地肤子散【出圣惠方】　治五劳七伤明目兼治肝虚目昏补肝【方见本门目赤肿疼类】
　　蔓菁子散【出圣惠方】　治眼补肝气明目延年益夀
　　蔓菁子【一斤以水淘净】黄精【三斤和蔓精子九蒸九暴干】
　　右为散每空心以粥饮调下二钱日午晚食后以温水再服
　　决明子散【出圣惠方】　治眼补肝除暗明目
　　决明子【一升】蔓菁子【二升用好酒五升煮暴干】
　　右为散每服以温水下二钱食后及临卧服
　　槐子丸　治眼热目暗
　　槐子　黄连【去须各二两】
　　右为末炼蜜丸如梧子大食后以温浆水下二十丸夜卧再服
　　治劳伤肝气目暗明目方
　　萤火虫【二七枚】白术胆【一枚】
　　右隂干为散每取如黍大防之
　　椒沈丸　治目黒暗暖水脏
　　沈香【一两】椒【去目并闭口者炒出汁四两】
　　右为末无灰酒煮面糊为丸如梧子大每下三十丸空心盐汤下
　　治目不明泪出方
　　以乌鸡胆临卧傅之一方日三五度防之
　　治眼暗方
　　以铜器盛大酢三四升煎七八日覆器湿地取铜青一合以三月杏白仁一升取汁和铜青傅之日不过三四度大良
　　参附大正气散　治男子妇人眼昏暗不生眵粪此是元气惫肾经虚夜间小便二次耗伤肠气致生内障脑中有风或鼻流清涕或脑脂流下或瞳人开濶皆肾脾惫黒水散也
　　用参附大正气散加枸杞子去梗炒拣菊花蕋同姜煎八分去滓食前空心服合滓煎仍服锦鸠丸青盐丸山药丸八味丸打和食前温酒服及四柱散十味正气散十全大补汤去熟地黄加附子枸杞子菊花蕋姜煎服　妇人服冷药过多或崩或白带致令眼昏不见可服前药急救
　　治眼暗方
　　以七月七日生苦中白绞取汁一合以酢一升浸古文钱七枚微火煎减半以米许内眦中
　　又方
　　以黄蘖爪甲许每朝含使津置掌中拭目讫以水洗之至三百日眼明此法可终身行之永除眼疾
　　治暑或行路目昏澁多眵黏者
　　生龙脑　薄荷【五七叶净洗手揉烂】
　　右用生绢捩汁滴入眼中妙
　　治眼目昏暗
　　取桑树老皮烧灰用水煎七分去滓澄清洗一年如童子眼光明并开洗眼日于后
　　正月初八日　二月初十日　三月初五日　四月初八日　五月初八日　六月初七日　七月初七日　八月初三日　九月初十日　十月初九日　十一月初八日　十二月二十二日
　　又方
　　用朴硝六两重水一盏煎八分冷定澄清下次分定每月一日洗至一年之间眼如童子光明正月初一日　二月初八日　三月初四日　四月初五日　五月初五日　六月初四日　七月初五日　八月初一日　九月十三日　十月十三日　十一月十六日　十二月初五日
　　眼药方
　　用椿柱上凤眼草烧灰每洗头后用灰一钱放头上一周年
　　正月初二日　二月初八日　三月初一日　四月初七日　五月初七日　六月初十日　七月初七日　八月初二日　九月十三日　十月三十日　十一月初一日　十二月十三日
　　治泪冷目昏
　　以干姜肥者为末每用一字沸汤防洗
　　退热明目方
　　以千里光十一个多与甘蔗作饮服
　　治眼暗不足方
　　以葱实大半升为末每服取一匕头水二升煮取一升半去滓葺米作粥食良久食之右葱实蜜和丸如梧子大食后饮汁服一二十丸日二三服亦甚明目
　　青羊肝方　治眼昏暗不见物者
　　以青羊肝切淡醋食之亦佳
　　青鱼胆方【出龙木论】　治目昏
　　用青鱼胆汁滴目中
　　主令明目方【出十便良方】
　　以三月中杏仁研脂汁一升石盐两大防铜器盛之取古铜钱二十七文浸之二七日绵注眼中夜洗眼用
　　延年令明目方
　　以波津香黍米一粒内目眦中当有水出并目中习习然引出此即明之也须以日申时傅之若似痛以冷水洗之即定以申傅药者为其目至日下便膜膜然暗如有物也即以药内眼中涙出以熟帛拭之以水洗讫便豁明也此香以单主百病服之益人胜石乳也本云是外国有之明目甚验天竺沈香中出此
　　决明散【出圣惠方】　疗失明或一二三四嵗拭目中无他疾无所见如绢中视
　　以马蹄决明二升筛以粥饮服方寸匕忌鱼蒜猪肉辛菜
　　芜菁子散【出龙木论】　常服明目补肝肥肠
　　芜菁子三升净淘以清酒三升煮令熟干治下筛以井花水和服方寸匕稍加至三匕无忌可少作服之令人充腹肥明目洞视如煮酒服亦可千金翼同用水者三易水【一方用苦酒】
　　又方【出千金方】
　　用胡麻一斗蒸三十遍治下筛每日酒服一升
　　又方【出千金方】
　　服小黒豆每日空心吞二七粒
　　彻视散【出千金方】　常服明目
　　三月三日采蔓花隂干治下筛空心井花水服方寸匕久服长生明目可夜读细书亦治虚劳暗眼一方用蔓青二升淘令净蒸暴三五遍为细散清粥饮下一钱日三四度
　　治男子五劳七伤明目补肝【出千金方】
　　用冬子七升绢袋盛搅沸汤中三五遍暴干以醋五升浸一宿暴干治下筛酒服方寸匕日三服之百日可夜写细书
　　治劳伤肝气目暗明目方【出圣惠方】
　　用萤火虫三七枚以鲤胆二枚内虫于胆中隂干百日为末每以少许防之妙
　　又方【出圣惠方】
　　用车前十两为细散用蜜和蒸令熟香每食后以清粥饮下如弹子大
　　又方【出圣惠方】
　　用兔丝子三两酒浸三日暴干为末鸡子白和丸如梧子大每空心温酒下三十丸
　　又方【出圣惠方】
　　用鹰眼睛一对炙干末研细以人乳汁再研每以铜筯取少许防于瞳人上日夜三度可以夜见物或取腊月鸲鹆眼睛如上法用效三日见碧霄中物忌烟蒸
　　石决明丸【出圣惠方】　治眼视物漠漠如隔绢看物
　　石决明【研水飞过】车前子　羚羊角屑【各三分】黄连【去须】菥蓂子【各一两】秦皮　细辛　蕤人【汤浸去赤皮】甘草【炙各半两】
　　右为末炼蜜三二百杵丸如梧子大每服食后以温水下二十丸
　　治冷泪昏暗【出儒门事亲】
　　蜜蒙花　甘菊花　杜蒺梨　石决明　木贼白药　甘草
　　右各等分为末茶清下一钱服半月后加至二钱
　　消风散【出危氏方】　治眼风痒昏涩
　　用头风内消风散以荆芥汤下
