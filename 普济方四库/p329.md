<!-- { "loadSidebar": true } -->
　　决明散【王氏博济方】　治青盲眼夫五臓六腑之精气皆上注于目若臓空有风邪疾便乗之有热则赤痛无热则内生障盖臓肺气血不荣盛于目故外状不异而只不见物或加之有痰热则生翳如蝇翅状覆在睛上此方乃至人传授大效
　　石决明　草决明　青　蛇蜕【炙】细辛【去苖叶】甘草【炙】井泉石【已上各等分】
　　右用木杵臼捣罗为散次用豮猪肝一具去胆膜浄洗沥干用竹刀子随肝具切作缝用药末一两掺入绵缚了入生绢袋内再缚定沙锅内米泔煮更入青竹叶一握枸杞一握黑豆三合同煮肝熟为度取出候冷食后用竹刀逐片切食之用原煮汁送下患久者两三具见效只须洁浄不可犯铁噐服之未有不騐也
　　真珠散【出圣惠方】　治眼青盲
　　真珠末【三分】胡黄连【三分】地肤子【一両】石决明【三両捣碎细研水飞过】琥珀【三分】天灵盖【三分烧灰】母猪肝【半両切炙干】
　　右为散每服二钱食后温水调下临卧再服日二
　　牛肝散【出圣惠方】　治眼青盲积年不瘥
　　黄牛肝【一具细切暴干】土根【三両】羚羊角【屑二両】蕤仁【一両汤浸去赤皮】细辛【一両】车前子【二両】
　　右为细散每服二钱空心温水调下
　　明目地肤子散【出圣惠方】　治眼青盲
　　地肤子【一両】石决明【一両半捣细研水飞过】羚羊角【屑一両半】川芎车前子　酸枣仁【微炒各一両】
　　右为细散每服一钱以黑豆汤调下不计时候服
　　抵圣丸【出圣济总録】　治一切眼昏障翳将至青盲不问新久皆可治
　　家菊花【去梗蒂取叶焙四両】附子【炮制去皮脐切如指面大一両】蒺藜子【炒去角二両】肉苁蓉【浄洗酒浸一宿切片】大黄【剉日暴干各一両】
　　右以无灰酒二升半同拌和入银石噐内盛贮盖了于饮甑中蒸自早及晡取出焙干捣罗为末如有浸药剰酒煮黄粟米入瓶子内蜡纸封口勿令透气于廊庑间取一穴次以水一盆倾在土中浸瓶一宿来日取出净洗瓶研入脑子南硼砂麝香一块如皂子大搅匀防粟米许入眼大眦头
　　神仙取药【出华陀中脏经方】
　　秦皮【去粗皮三钱研细】乳香【一块如枣大】胡黄连【三钱】灯心【一握七寸长】子【二个】斑蝥【一个去翅头足】古老钱【七文不剉】
　　右都为粗末入无油【余救切】器尤佳用井花水一大椀熬去半椀用绵绢滤过将滓以水一椀煎取一盏滤过同煎汁入新椀中熬似粥样入小甆盒中或角盒中盛将空青并硼砂一块如两豆大飞过熬干空青不熬再研入脑子多不妨麝香少许四味同入药膏内搅匀每防一粟米许在眼眦头将手和匀仰面候药微涩过将沸盐汤用软帛片蘸洗快则已之
　　种空青法【出华陀中脏经方】
　　朴硝【半钱】白蒺藜【一分】龙脑草【一分】仙灵脾叶【一钱】旋覆花【一钱】
　　右为细末用黄泥一块拳大同药和匀水调如软饭相似作土饼一个用太平钱五文按五方排定光面黑书金木水火土五字所写字向下钱字向上随五方按用硵砂如豆大每粒按四钱上在四字孔罅中须要干黄土食须着土饼将新砂盆一个盖之又将燥黄土盖冬月十日夏月五日取出于钱上摘取下细研入药此为种空靑法不可嫩亦不可老须得中也
　　能逺视不能近视者阳气不足阴气有余也乃气虚而血盛者阴火有余气虚者气弱也此老人桑榆之象也能近视不能逺视者阳气有余阴气不足也乃血虚气盛血虚气盛者皆火有余元气不足火者元气殻气眞气之贼也元气来也徐而和细细如线邪气来也而强如巨川之水不可遏
　　地芝丸【出诚效方】　治眼不能逺视能近视或赤或妨近及大疠风成癞悉皆治之
　　生地黄【四両焙干秤】天门冬【四両去心秤】枳殻【二両麸炒去穰秤】甘菊花【三両去枝秤】
　　右为细末炼蜜为丸如梧桐子大茶清送下一百丸温酒亦可食后
　　琥珀金丝膏【出杨氏家藏方】　治一切眼疾退翳除昏
　　黄连【去须二両】草龙脑　黄蘗【去粗皮】山栀子【一处捣碎以上三味各一両】乳香【一分别研】硼砂【一分别研】白沙蜜【半斤】青竹叶【二百叶大者剪碎】
　　右前七味用水三升同浸一伏时于银石噐内漫火熬至一升退火放冷用绢袋作五七次绞取药汁滓脚不用于不透风处放一伏时澄下脚滓又复去之四日再倾取清药汁更于银器内再以漫火熬去一半次入白沙蜜同搅不得住手候有蜜香用枚子挑出药试之放冷再挑起有丝为度内于绢袋子又滤去滓以磁盒盛之方入研细生脑子一升用膏子搅令匀每用少许以铜筯防之
　　熊胆膏【出杨氏家藏方】　退翳膜赤障除昏澁隐痛及风毒上攻努肉侵睛或暴赤肿痛
　　羯羊胆【一枚大者】白沙蜜【半両】杏仁【七枚去皮尖研】黄连【去头须三寸捶碎】南硼砂【半钱别研】乳香【少许别研】轻粉【少许】马牙硝【半钱别研】
　　右先将胆汁并蜜倾入磁盏内次用黄连杏仁浸一宿绵滤过次下余药用纸两三重封口掘地坑五寸入药盏坐定盖之三七日取出防之
　　顽荆散【出杨氏家藏方】　治一切眼疾
　　顽荆药　全蝎【去毒炒】踯躅花　川芎【四味各一両】香白芷　细辛【去叶土】鵞不食草【上三味各半钱】雄黄【别研】没药【别研】乳香【别研三味各半钱】欝金【二字以上九味同为细末】盆硝【四钱别研】脑子【别研】薄荷【四钱】
　　右杵细末入研者药令匀每用少许合水搐鼻中
　　青玉散【出杨氏家藏方】　治退翳除昏消瘀止泪及疗隐澁龙骨【一钱】白垩土【一钱】铜靑【半钱】轻粉【一匙】脑子【一匙】
　　右并研令细每用一字白汤泡洗
　　神明椒菊丸【出家藏方】　治目睛失明而睛不损者或十分不见半月取效见三二分服药一百日收全功如冷泪及睑睑肿肝虚肝热邪风攻注眼目及患昏花服之立愈
　　川椒【一两】甘菊【二両】生地黄【洗一升】
　　右生地黄控断水脉入木臼内烂捣或沙盆内烂研以绢袋沥取自然汁可得十二两以上去滓不用将川椒甘菊入地黄汁内浸少时漉出候水脉断入漫火焙之约八九分干再入地黄汁再漉再焙如此以汁尽为度一法焙令透干木臼内捣为细末炼蜜丸如梧桐子大以温水下三十丸
　　椒灵丹【出家藏方】　治一切眼此方治人眼见一物为二之症神效不可言
　　青盐【二両】川芎　防风　附子【炮各一両】菊花【半両】椒子【四両去蒂并子及有闭者】
　　右杵药先将青盐椒用好醋一碗煮尽为度后将四味药捣罗为细末将椒裹药为丸每服三十丸空心盐汤下如有此症宜与丹药门飞灵丹相间服屡经大效
　　洗眼方【出让命方】
　　五倍子【去尘土】蔓荆子【去蔓各一分】秦皮【半両】
　　右为细末每服三钱以十分水一碗于器内煎取八分淋洗便得通明快利兼治风痒
　　防眼方【广南四时摄生论】
　　脑子【百文】砂糖【一钱】黄连末【半钱】铜青【飞过水浸半钱】芦甘石末【一字】
　　右入糖一处研匀罐儿盛了防时少许防眼头用水一盏铜筯洗之
　　搐鼻方【出广南四时摄生论】
　　川芎　甘草　细辛　桔梗　蠋硝【七个】龙脑薄荷
　　右各二钱重为末再入乳鉢内研细入雄黄一钱重研匀方可用搐鼻药明眼又去头风
　　还睛菩萨水【出家蔵方】
　　眞龙胆【一钱】槐角【洗切碎一钱】雪水【少许】生眞珠【二十七粒别研为细末】白沙蜜【少许】竹上露水【少许须用天雨时以磁器内收】
　　右以新磁盒盛甑上蒸两次研令极烂以新绵重滤过入别磁盒内再以雪水隔盒子蒸一夜又将脑子少许乳鉢内先研为细末却入前蒸雪水药再研匀每日早时用新笔抄如米粒大以新汲水蘸湿防入眼中寛闭眼候药行泪出方醒连使两次右史曾南仲用之眞有竒效
　　拨云退翳丸【出徳生堂方】　治一切眼疾内障青盲瘀肉攀睛视物不明
　　川芎　当归【各一両半】楮膏子　薄荷【各半両】黄连　蝉殻【各五钱】蒌根【六钱】蔓荆子【六钱】甘菊花　宻防花【各一両】荆芥穗　蛇退皮【甘草汤炙各三钱】地骨皮【一両】白蒺藜【一両半炒】川椒【一両半去目】
　　右为细末炼蜜丸如梧桐子大每一两作十丸每服一丸食后临卧茶清下
　　当归连翘汤【出衞生家宝】　治眼白睛红隐难开
　　当归【三分】黄连【五分】甘草【三分】连翘【四分】南黄栢【五分】
　　右都作一服水二盏煎一盏去滓热洗之
　　目痛累年或三四十年方【出本草】
　　以生螺一枚以水洗之竹筯抉螺口开以黄连一枝纳螺口中令其螺饮黄连汁以此绵注取汁着眦中
　　除风明目去骨热消渴益阳事【出本草】
　　以枸杞叶和羊肉作羮患人若渴煮作饮代茶饮之白色无刺者良与乳酪相恶
　　治眼花【出本草】
　　北梦言云有少年眼中常见一镜子赵卿诊之曰来晨以鱼脍奉候及期延于阁内从容久饥候客退方得攀接俄而台上止施一瓶芥醋更无他味少年饥甚闻芥醋香轻啜之逡廵再啜遂觉胸中豁然眼花不见卿云君吃鱼脍太多芥醋不快故权诳而愈其疾也
　　除目障闇【出本草】
　　用越砥石磨极细汁滴目中
　　明目【出本草】
　　以菊花作枕枕之
　　明目除热泪头脑心胸间热风烦闷风欲倒心头吐涎如醉瀁瀁如坐车上者【出本草】
　　以槐实合房折取曝干煮服味一如茶
　　明目【出本草】
　　以风延母煮服之
　　明目鎭心安神定志【出本草】
　　以生银水磨服之
　　明目消翳【出本草】
　　以线盐防眼
　　常服明目洞视【出本草】
　　以胡麻一石蒸之三十遍为末酒服每日一升
　　明目去翳【出本草】
　　以琥珀摩之
　　明目【出本草】
　　取栢叶上露饮之
　　鍼眼【论】
　　夫鍼眼者以邪热搏于血脉上攻眼目发于睑眦结焮肿痛赤眼白头包裹浓汁痛如鍼刺治法当详其外症随宜鍼刺决邪毒后以消肿败热之剂断其根本
　　方
　　大黄散【出圣惠方】　治风热毒血脉上攻睑生如米豆名曰鍼眼目睛似水泡疼痛不可睡卧
　　川大黄【剉碎防炒】黄连【去须】蓝叶　川朴硝【各一两】川升麻决明子【防炒】黄芩　栀子仁【各三两】甘草【半两炙防赤剉】
　　右为散每服三钱以水一盏煎至六分去滓每于食后及夜临卧温服忌炙煿油麫生菜
　　参散【出圣惠方】　治鍼眼赤肿心燥风热壅滞眼开即澁痛
　　参　防风【去芦头】马牙硝　子苓【各一两】甘菊花羚羊角【屑】蔓荆子　赤芍药【各三两】甘草【半两炙防赤剉】
　　右为散每服三钱以水一盏煎至六分去滓每于食后温服临卧再服之
　　牛黄散　治鍼眼睑内生疱如大豆隐睛肿痛
　　牛黄【细研】黄连【去须】参　犀角【屑】川升麻　决明子郁金　栀子仁【各一両】柴胡【三両去苖】
　　右为细散入牛黄研匀每服于食后竹叶汤调下一钱临卧再服之
　　羚羊角散　治肝膈虚热生鍼眼肿赤
