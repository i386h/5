<!-- { "loadSidebar": true } -->
　　厥隂风木司天少阳相火在泉中见少羽水运岁水不及气化运行后天天地之气上见厥阴左间少阴右间太阳故天政扰而其政挠下见少阳左间阳明右间太阴故地气正而其令速风生高远炎热从之云趋府湿化廼行风火同德上应岁星荧惑其谷苍丹间谷言太啇者其耗文角品羽风燥火热胜复更作蛰虫来见流水不氷热病行于下风病行于上风燥胜复行于中化风化胜复同邪气化度也风化三寒化一火化七正化度也风化为司天苦化在泉化为司运柔化清化为间气灼化为居气其在物也毛虫静羽虫育是为岁物所宜介虫耗寒毒不生是为地气所制然岁寒天化虚地化盈宜资化源以助天气之木化源虽虚水运在中水能生木邪廼微也必赞其运水无使邪胜以辛凉调上以醎寒调下畏火之气无妄犯之岁半之前厥阳主之若风淫所胜则太虚埃昬云物以扰寒生春气流水不氷民病胃挠当心而痛上肢两脇隔咽不通饮食不下舌本强食则呕冷泄腹胀溏泄瘕水闭病本于脾诊在足冲阳之脉其法平以辛凉佐以苦甘以甘缓之以酸泻之岁半之后少阳主之若火淫于内则明郊野寒热更至民病注泄赤白少腹疼溺赤甚则血便其法治以醎冷佐以苦辛以酸收之以苦发之岁运之化水不及纪曰涸流是谓反阳藏令不举化气廼昌长气宣布蛰虫不藏土润水泉减草木条茂荣秀满盛其气滞其用渗泄其动坚止其发燥槁其主埃欝昬翳其病痿厥坚下其化兼所不胜四维有湍润埃云之化则不时有和气生发之应四维发埃昬骤注之变则不时有飘荡振拉之复其眚北其藏肾其病内舍腰脊骨髓外在谿谷喘膝皆以苦和调中初之气自庚辰年大寒日巳初至是岁春分日卯初凡六十日八十七刻半主位少角木客气阳明金中见水运金胜木水运间之寒始肃杀气方至民病寒于右之下宜治阳明之客以酸补之以辛泻之以苦泄之岁谷宜苍间谷宜黍二之气自春分卯正至小满日丑正凡六十日有奇主位太征火客气太阳水中见水运气与运同寒不去华雪水氷杀气施化霜廼降谷草上焦寒数至阳复化民病热于中宜治太阳之客以苦补之以醎泻之以苦坚之以辛润之岁谷宜苍间谷宜稷是气也无犯司气之寒三之气自小满日寅初至大暑日子初凡六十日有奇主位太征火客气厥阴木中见水运气运之水制火而生木故天政布风廼时举民病泣出耳鸣掉宜治厥阴之客以辛补之以酸防之以甘缓之岁谷宜苍间谷宜稷四之气自大暑日子正至秋分日戌正凡六十日有奇主位少宫土客气少阴火中见水运溽暑湿热相争于左之上民病黄痹而为胕肿宜治少阴之客以醎补之以甘泻之以酸收之岁谷宜丹间谷宜豆五之气自秋分日亥初至小雪日酉初凡六十日有奇主位太啇金客气太阴土中见水运客土刑运燥湿更胜沉阴乃布寒气及体风廼行宜治太阴之客以甘补之以辛泻之以甘缓之岁谷宜丹间谷宜麻终之气自小雪日酉正至大寒日未正凡六十日有奇主位少羽水客气少阳火中见水运岁运得位而合畏火司令阳廼大化蛰虫出见流水不冰地气大发草廼生人廼舒其病温厉宜治少阳之客以酸补之以甘泻之以醎耎之岁谷宜丹间谷宜豆此六气之化也岁之交天气胜者则有阳明之复地气胜者则有太阳之复观其胜复者各以其法治之








　　少阴君火司天阳明燥金在泉中见太角木运岁木太过气化运行先天热化为天气柔化为左间苍化为司气故天政所布其气明辛化为地气藏化为右间故地气肃而其令切寒交暑热加燥云驰府湿化廼行时廼降金火合德上应荧惑太白其谷丹白水火寒热持于气交而为病热病生于上清病生于下寒热相犯而争于中民病欬喘血溢血泄鼽目赤眦疡寒厥入胃心痛腰痛腹大嗌干肿上其为化也热化二风化八清化四是为正化度也其在物也羽虫静介虫育是廼岁物所宜毛虫耗湿毒不生是廼地气所制岁气之交火在天金在地火胜金天气盈地气虚木运助火天气太盈其盈为胜宜于年前先取化源以平火气必抑其运木资其岁胜无使暴过而生其病食白丹之谷以全真气食间气之谷以辟虚邪岁宜醎以耎之而调其上甚则以苦发之以酸收之而安其下甚则以苦泄之运同天运以寒清化故曰其化上醎寒中酸凉下酸温药食宜岁半之前少阴主之热淫所胜则怫热至火行其令民病胸中烦热嗌干右胠满皮肤痛寒热欬喘大且至唾血血泄鼽衂呕溺色变甚则疮疡胕肿肩背臂臑及缺盆中痛心痛肺防腹大满膨胀而喘欬病本于肺诊在手尺泽脉法宜平以醎寒佐以苦甘以酸收之岁半之后阳明主之燥淫于内则霿雾清瞑民病喜呕呕有苦善太息心脇痛不能反侧甚则嗌干面尘身无膏泽足外及热法宜治以苦温佐以甘辛以苦下之岁运之化木太过纪曰发生是谓启陈土踈泄苍气达阳和布化阴气廼随生气淳化万物以荣其化生其气美其政散其令条舒其动掉颠疾其德鸣靡启拆其变振拉摧防其病怒其化兼其所胜故岁木太过风气流行脾土受邪民病飱泄食减体重烦寃肠鸣腹支满甚则忽忽善怒冐颠疾化气不正生气独治云物飞动草木不宁甚而摇落反脇疼而吐甚诊在足冲阳之脉其治宜以酸凉初之气自辛巳年大寒日申初至是岁春分日午初凡六十日八十七刻半主位太角木客气太阳水中见木运岁运当位寒水居之地气迁燥将去寒廼始蛰复藏水廼氷霜复降风乃至阳气郁民反周密闗节禁固腰脽痛炎暑将起中外疮疡宜治太阳之客以苦补之以醎泻之以苦坚之以辛润之岁谷宜丹间谷宜稷虽有寒邪不能为害二之气自春分日午正至小满日辰正凡六十日有奇主位少征火客气厥阴木中见木运气与运同阳气布风廼行春气以正万物应荣寒气时至民廼和其病淋目瞑目赤气欝于上而热宜治厥阴之客以辛补之以酸泻之岁谷宜丹间谷宜稷虽有风化不能为邪三之气自小满日巳初至大暑日卯初凡六十日有奇主位少征火客气少阴火中见木运火居火位木化资之天政布大火行庶类蕃鲜寒气时至民病气厥心痛寒热更作欬喘目赤宜治少阴之客以醎补之以甘泻之以酸收之岁谷宜丹间谷宜豆虽有热邪不能为害四之气自大暑日卯正至秋分日丑正凡六十日有奇主位太宫土客气太阴土中见木运土居其位溽暑至大时行寒热互至民病寒热嗌干黄瘅鼽衂饮发宜治太阴之客以甘补之以苦泻之以苦缓之岁谷宜丹间谷宜麻虽有湿化不能为邪五之气自秋分日寅初至小雪日子初凡六十日有奇主位少啇金客气少阳火中见木运木生火畏火临暑反至阳乃化万物乃生乃长乃荣民乃康其病温宜治少阳之客以酸补之以甘泻之以咸耎之岁谷宜白间谷宜豆虽有炎邪不能为害终之气自小雪日子正至大
　　寒日戌正凡六十日有竒主位太羽水客气阳
　　明金中见木运金胜木燥令行余火内格肿于
　　上欬喘甚则血溢寒气数举则雾霿翳病生皮
　　腠内舍于脇下连少腹而作寒中地将易也宜
　　治阳明之客以酸补之以辛泻之以苦泄之嵗
　　谷宜白间谷宜稷虽有燥邪不能为害此六气
　　之交热气胜者必有太阳之复燥气胜者必有
　　少阳之复为法















