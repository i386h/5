<!-- { "loadSidebar": true } -->
　　钩割后用刀剪药
　　安咱卢【系回回药名】菉豆粉　　糖霜　李子树胶【各一两】
　　右为末每用防疮上
　　治目白膜瞒睛方
　　以鸡翎截之近黑睛及当白睛嗍之膜自聚钩针钩挽之割去即见物以绵当眼上着血断三日瘥
　　熨烙【论】
　　夫血气得温则宣流得寒则凝注肝臓血上主于目若肝经虚寒则目多昏暗泪出之候古方用温熨之法葢欲血气使之宣流尔若翳膜顽厚熨法所不能去者又宜烙之　凡五脏虚劳风热上冲于肝从上生向下名曰逆翳从下生向上名曰顺翳此疾宜用熨烙法
　　法
　　熨眼饼子【出圣惠方】　治眼肿生翳睑垂疼痛
　　大黄【剉】郁金　黄连【去须各一两】
　　右为散用酸粟米饭和搅令匀每用药五钱揑作一饼子以輭帛褁不住手熨之
　　治眼赤肿贴熨地黄膏方【出圣济总録】
　　生地黄　粟米饭酱【极酸者】
　　右等分烂研细膏匀摊于薄绢上方圆二寸许贴熨目上干即易之
　　治眼疾出或有脓出者马齿熨方【出圣惠方】
　　马齿子　人苋子【各半合】
　　右为末入铜器中于饭上蒸热以绵褁熨大眦头脓水出处仍乗热熨令透睛每熨五十度脓水自絶
　　治目赤痒澁及一切目疾汤器熨方【出圣济总録】
　　用热汤满器铜器尤佳用以熨目仍闭目勿开亦勿以手挣目次掬器中汤淋目稍冷即止一日三次或四次为之若无目疾亦可间用此法
　　治眼昏暗中指熨法【出圣济总録】
　　右东向坐气息调适以两手指口唾之二七相摩拭熨目眦佳
　　鍼烙法【出圣济总録】　治热病后失明或生膜极厚者右取平头鍼可医大小翳烧赤当翳中烙之须轻下手若烙后翳已破即少傅除翳药亦可烙眼肤生覆瞳子
　　治目暗掌心熨法【出圣济总録】
　　右鸡鸣时以两手相摩热熨目三徧仍以指甲拶两眦头觉神光明爽其疾即愈
　　熨眼方　治热毒风攻赤痛并睑浮肿
　　右黒豆拣择一升分作十处将輭绢帛各褁定于沸汤内蘸过乗热更互熨之每一分三度入汤用豆尽当愈
　　治目痛不得睡及毒病后眼赤痛有翳方
　　暮炙新青布熨并蒸大豆袋盛枕之夜常令热
　　治目为物所伤触睛方
　　右煮羊肉令热熨勿令过热猪肝亦得










　　普济方卷八十六
<子部,医家类,普济方>
　　钦定四库全书
　　普济方卷八十七　　　明　周王朱橚　撰诸风门
　　总论
