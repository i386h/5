<!-- { "loadSidebar": true } -->
　　中风【附论】
　　夫风天地山川之气也所发逺近有二焉一者天地八方五行四时之气为近风春秋冬夏各依其所时从东西南北天涯地际八卦之乡来者为逺风温凉寒暑从防至盛各随其孟仲季以顺十二月周一岁也温凉寒暑之气是风也动则靡靡然静则含含尔是天地之风经曰邪风者非是时行乗节之风亦非山川鼓振之风是人间庭巷门户窓牖之迳气尔天无风之日其恒有迳气人长居其间日月积久乃能虚人肤肉入人百脉流注五藏六府则致生病焉凡四时风者春九十日名曰清风伤人为肝风夏九十日名曰阳风伤人为心风秋九十日名曰凉风伤人为肺风冬九十日名曰寒风伤人为肾风其分布八方亦异名也太一神之随其节居其乡各至四十五日风云皆应之东北方艮之气立春王名为条风一名为防风王四十五日东方震之气也春分王名为明庶风一名婴儿王四十五日东南方巽之气立夏王名为清明风一名弱风王四十五日南方离之气夏至王名为景风一名大弱风王二十七日合仲夏也仲夏中央之气戊已王十八日合夏至都四十五日王皆同在此仲夏者非孟仲之仲是天地之仲正中五行之所会四季之所同其一节而火土二气王之分夏数为二位故为仲夏也西南方坤之气立秋王名为凉风一名谋风王四十五日西方兑之风秋分王名为阊阖风一名刚风王四十五日西北方干之气也立冬王名为不周风一名折风王四十五日北方坎之气冬至王名为广莫风一名大刚王四十五日由此四风之变而生八风八风者八方之风也若从其乡来者主长养万物则人少病若不从其乡来而从所胜来者为贼邪害于万物则人多病是故圣人云避风如避矢然风之伤人或为热中或为寒中或为厉风或为偏枯或为瘫痪或角弓反张风善行而数变其病各异其名不同也○中风者凡风之伤人或为寒中或为热中或为厉风或为偏枯或为贼风故以春甲乙伤于风者为肝风以夏丙丁伤于风者为心风以四季戊巳伤于风者为脾风以秋庚辛伤于风者为肺风以冬壬癸伤于风者名为肾风风中五藏六府之腧亦为藏府之风各入其门户所中则为偏风风气循风府而上则为脑风风入则为目风眼寒饮酒中风则为漏风入房汗出则为内风新沐中风则为首风久风入中则为肠中风外在腠理则为泄风故曰风者百病之长也至其变化乃为他病无常方焉是知风者善行而数变者在人肌肤中内不得泄外不得散因人动静乃变其性有风遇寒则饮不下遇热则肌肉消而寒热有风遇阳胜则不得汗遇隂胜则汗自出肥人有风肌肉厚则难泄喜为热中目黄瘦人有风肌肉薄则常外汗身中寒目泪出有风遇于虚腠理开则外出凄凄然如寒状觉身中有水淋状时如竹管吹处此是其证也有风遇于实腠理开则内状令人热闷是其证也○肝中风者人迎并左闗上脉浮而在天为风在地为木在人藏为肝肝虚喜中风为类相从故脉应在左闗肝风之状多汗恶风色防苍头目瞤左脇偏痛嗜甘如阻妇状筋急挛痹不伸诊在目其色青心中风者人迎与左寸口脉洪而浮在天为热在地为火在人藏为心心虚因重邪风乃子母相因故脉应在左寸口心风之状多汗恶风色防赤翕翕发热瘖不能言不欲食食则呕诊在舌其色焦赤脾中风者人迎与右闗上脉浮而防迟在天为湿在地为土在人藏为脾脾虚因中风邪为胜尅故脉应在左闗上脾风之状多汗恶风面黄四肢怠惰皮肉瞤动发热短气不欲饮食嗜卧如醉人诊在唇其色黄肺中风者人迎与右寸口脉浮濇而短在天为燥在地为金在人藏为肺肺虚因中邪风为乗尅故脉应在右手寸口肺风之状多汗恶风色皓然白口燥而喘逆气肩息身重背痛靣胀肿昼瘥暮甚诊在鼻其色白肾中风者人迎与左尺脉中浮而滑在天为寒在地为水在人藏为肾肾虚因中邪风为子母相感故脉应在左尺中肾风之状多汗恶风色如炲靣厐然浮肿腰脊痛引小腹隠曲不利昏寝汗愈多志意惶惑诊在耳其色黑胃中风者人以胃为藏海纳五味以滋养五藏虚而中邪风故其状额多汗饮食不下膈塞不通腹善满失衣则防胀口肩息心下淡淡食寒则泄大肠中风者卧而肠鸣不止灸大肠腧百壮可服续命汤贼风邪气所中则伤于阳外先受之客于皮肤内传入于经脉经脉满则入于络脉络脉满则输于大经中或病归于六府则为热不时卧止为啼哭其脉坚大为实实者外坚中满不可按之按之则痛也经络诸脉傍支去者皆为经脉也○凡中风脉无不大者非热也暴风脉也中风有冷热阳病则热隂病则冷冷则用温风药热则用凉风药不可一槩用也凡中风皆不可吐出涎人骨节中皆有涎所以转动滑利中风则涎上潮咽喉中滚响以药压下涎再归骨节可也不可吐出若吐出涎时间快意不久枯了手足不可不戒小儿惊风亦不可吐出涎其患与大人同方其发搐搦之时不可捉住手足捉住则涎不归手足当不随但寛抱之可也凡中风涎潮于心卒然中倒当时扶入暖室中扶策正坐用好醋炭熏之醋气冲入口鼻间良久其涎聚于心者自可收归轻者即苏重者亦省人事惟不可吃一滴汤水入喉如吃汤水则其涎永系于心终不能去必成废人不可不知○凡中气口开手撒眼闭遗尿声如鼾睡发直吐沫摇头上撺靣赤如妆或头靣青黑汗出如珠循衣摸床神昏不语皆死证也盖口开者心气絶也遗尿者肾气絶也手撒者脾气絶也眼闭者肝气絶也鼻鼾者肺气絶也○中风口噤脉迟浮者吉急实大数者凶凡中风浮缓为瘫痪浮滑为风痰浮实为风实浮细为风虚不浮不沉大小有力息数调匀者可治虚细独大独小独迟者不可治口开者心气闭絶也遗尿者肾气闭絶也手撒者脾气闭絶眼合者肝气闭絶鼻鼾者肺气闭絶备此五证尤不可治五证中才见一证犹当审余证以救疗盖以初中风则眼合者多痰上则鼻鼾者亦多惟遗尿口开俱见为恶心为五藏主君肾为一身根本诚不可闭絶也
　　方
　　八琼丹【出圣济总録】　治五藏中风偏风贼风偏枯手足不随
　　硫黄　水银【二味同结作沙子】曾青　丹砂　雄黄　白石英　紫石英　铅丹　精石　胡粉【各一两】硝石【二两】
　　以上十一味各细研入磁合盛合上留一眼子外用六一泥固济毕候干以文火养一复时后闭合眼子用大火烧令通赤去火放冷取去以纸裹药地内埋三日去火毒取去研令极细入后药
　　龙脑　麝香　牛黄　天竺黄【并细研】琥珀　虎骨【酥炙】甘草【炙】乌蛇【酒浸三日去皮骨炙】天南星【炮】天麻　白附子【炮】麻黄【去根节】干蝎【炒】桂【去粗皮】木香　附子【炮裂去皮】槟榔【剉】独活【去芦头】细辛【去苖叶】阿胶【打碎炒燥各一两】白
　　术　白僵蚕【炒】犀角【镑】羚羊角【镑】芎防　蝉蜕【去土】腻粉【研各半两】
　　右除前煆研外余捣研为末再同研匀炼蜜和捣一二千下丸如小弹子大毎服一丸细嚼以豆淋酒下轻病只温酒嚼下
　　灵寳丹【出圣济总録】　治诸中风凡人生自防稚至于老耄率多因风而致疾或吃食伤饱或不食失饥或渴而失饮或饮而过量或因五味之伤或冐热冲风或大寒近火或暴露寒湿或刺损肌肤扑伤肢体或失节宣或多嗜欲縁此风趋诸窍或留一偏遂使手足不随言语蹇澁或痛连骨髓或痹袭皮肤瘙痒如虫行痹如铁石或多痰好睡或健忘多嗔血脉不行面色干瘦久在牀枕起便须人语澁靣浮精神困耗皆其证也若积嵗不愈肢节不能运动者但如法服十数粒即效亦有中风絶毙者但心头未冷取药五粒以醋调摩脐中一千余遍但从脐四靣渐暖待眼开后以热醋研下十丸入口即活凡病不问轻重年月深浅先以红雪通中散三钱茶调下湏臾更以热茶投令宣防一两行便依法煎姜豆汤下三粒当以他人热手更摩所患处湏臾热彻当觉肉内有物如火至病所一二百日内及一年内风疾不能下牀者一服三粒十服后便可行歩如患至重者每利一度后隔日服五粒又住三五日即更利不过三十粒平复如故若打扑损多年每遇天隂疼痛举动不能者可五七服服此药多者疾去后药力常在具方如后丹砂【一两半研如皂子大绢袋盛以麦下汁煑三复时取出研如粉】硫黄【一两碎如皂子大绢袋盛以无灰酒煑三伏取出研如粉】自然铜【一两先捣碎更研如粉】雄黄【一两碎如皂子大绢袋盛以米醋煑三复时取出研如粉】
　　右四味用有盖缾子先以金箔三片铺缾底上便入硫黄又以两片盖之次入雄黄又以金箔两片盖之次入丹砂又以金箔两片盖之次入自然铜又以金箔三片盖之以缾盖合却不用固济于灰池内坐缾子令穏以火养三日三夜第一日用熟炭火半斤围缾子去缾子三寸第二日用熟炭火十两去缾子二寸半第三日用炭一斤去缾子二寸以火尽为度冷取药出以纸三重裹药于浄湿土中培至来旦取出更研令细
　　磁石【煆醋淬一七遍捣研如粉】阳起石【研如粉】理石【研如粉】紫石英【研如粉】
　　右四味各三分用有盖磁缾子先入磁石阳起石次入理石次入紫石英其所入金箔一依前法以盖合之不用固济用火养三日三夜第一日用熟火一斤去缾子三寸第二日用炭三斤去缾子二寸半第三日用炭半秤去缾子二寸一日至夜任火自消冷取出药用纸裹入湿土中培至来旦取出更研令细牛黄　龙脑　麝香　腽肭脐【酒刷炙】龙齿　虎颈骨【酒涂炙令黄】
　　右六味各一两捣罗为末更研如粉
　　石钟乳【十两以绢袋盛先以长流水煮半日后弃水别用水五斗煎取一斗留煮后草药外更留钟乳水三合磨生犀角三分】苦参　逺志【去心】巴防天【去心】乌蛇【酒浸去皮骨炙】仙灵脾　天麻【各一两一分】
　　右七味捣罗为末以前钟乳水一斗煎至七升用生绢滤去滓澄清
　　木香　肉豆防【去殻】鹿茸【去毛涂酥炙】桂【去皮炙一两半】延胡索梧桐泪【各三分】
　　右六味捣为末以前钟乳汁七升煎至四升以生绢滤去滓澄清
　　半夏【汤洗七遍去滑】当归【切焙各一两】
　　右二味捣罗为末以前钟乳汁四升煎至三升以生绢滤去滓澄清
　　芒硝【一两细研】生地黄汁【一升】无灰酒【一升】童子小便【一升】皂子仁【一两半捣罗为末】
　　右以地黄汁等通前三升计六升贮锅中于静室内以文火养至一升下金石药末在内以桞棍木搅勿令住手稀稠得所去火然后入牛黄等六味搅令极匀即下皂子仁末及磨下犀角水以绵滤过入在药内研于鉢内以乳椎磨三五千转此药黏如胶须用力研之研讫分为三分内一分入上件芒硝则更令匀并丸如梧桐子大此药三名一名归命丹一名返魂丹入芒硝者名破棺丹如有中一切风牙闗急及尸厥暴亡者以热醋研三两丸灌在口中下得咽喉中即活如要常服空心温酒下二丸
　　七寳膏【出圣济总録】　治中风涎潮言语蹇澁精神恍惚烦闷内热气在下使大肠袐澁气热乘虚上冲则神志昏昧宜顺三焦化痰
