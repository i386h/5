<!-- { "loadSidebar": true } -->
　　牛黄　麝香　龙脑　丹砂　雄黄【各一分同研】天竺黄　白僵蚕【炒】白花蛇【酒浸去皮骨炙】白附子【炮】天麻【各半两】蝎稍【炒一分】天南星【酒浸一宿切作片子焙半两】腻粉　眞珠末【各研一分】蛇黄【煆醋淬】自然铜【煆醋淬七遍】铁粉【研】银矿【煆】乳香【研】芦荟【研】犀角【镑】铅白霜【研各一分】龙胆　桑螵蛸【炙】芎防　人参　胡黄连　原蚕蛾【炒各半两】
　　右为末炼蜜为丸如皂子大毎服一丸薄荷汤化下食后临卧服卒病不拘时服
　　呉秦艽散【出千金方】　治风注入肢体百脉身肿角弓反张手足酸痛皮肤习习身体尽痛睂毛堕落耳聋惊悸心满短气魂志不定隂下湿痒大便有血小便亦黄五劳七伤万病皆治
　　秦艽　蜀椒　人参　茯苓　牡蛎　细辛　括蒌根　麻黄【各十八铢】干姜　附子　白术　桔梗桂心　独活　当归【各一两】黄芩　柴胡　牛膝天雄　石南　杜仲　莽草　乌头【各半两】甘草芎防　防风【各一两半】
　　右为治下筛盛以苇袋食前温酒一升服方寸匕日三服急行七百歩更饮酒一升忌如常法
　　至圣太乙散【出圣济总録】　治中身瘫痪半身不随口眼防斜语言蹇澁形神如醉惊悸狂言夜卧不安或周身麻痹皮肤不知痛痒四肢不举身重如石腰膝强鲠或筋脉拘挛瘛防不能行歩百闗壅塞痰涎痞滞或卒急中恶客忤尸注鬼气邪魇尸厥暴亡不省人事等疾
　　犀角【镑】仙灵脾　眞珠末　滑石　胡黄连　恶实【炒】人参　地丁草【去根】白茯苓【去皮】蚕沙【炒】硝【研】板蓝根　郁金【各一两】大黄　牛黄【研】血竭【研】木通【剉】栀子仁　马牙硝　苍术【剉去黑皮】荆芥穗　芍药延胡索　瑇【镑】琥珀【研各半斤】甘草【炙二两半】
　　右为末如中风不语用新水调下一钱匕如口噤即灌下若能咳夜半当省人事灌药四服后不咳者必不可救卒中恶风涎不止用白半钱匕太乙散一钱匕和匀以新水调下谩谩灌之即活
　　龟角汤【出圣济总録】　治中风手足不随举体疼痛或筋脉挛急
　　龟板【醋炙】虎骨【醋炙各六两】海桐皮　羌活【去芦头】丹参独活　萆薢　牛膝【去苖酒浸切焙】五加皮　酸枣仁【炒各三两】附子【炮裂去皮脐】天雄　天麻【去蒂】防风　威灵仙【去土】芎防【各二两半】当归【切焙】桂【去粗皮】紫参【各三两】薄荷【焙干六两】防榔【煨六两】菖蒲【九节者去须米泔浸后切焙一两半】
　　右剉如麻豆每用八钱匕水一盏酒一盏生姜十片同煎去滓取一大盏温分三服空心日午夜卧服要出汗并二服如人行五里以熟生姜稀粥投厚衣覆汗出愼外风
　　通神散【出圣济总録】　治中风昏愦肢体不收不以急缓乌蛇【去皮骨酒浸炙】踯躅花【酒浸炒】蝉蜕【生用】天南星【生姜汁浸炒干】麻黄【去根节】天麻【酒浸炙】牛膝【酒浸切焙】防己【剉】羗活【去芦头】独活【去芦头】地龙【去土生用】石斛【去根酒浸炒】桂【去粗皮】皂荚【去皮子酒浸炒】干蝎【生用】附子【炮裂去皮脐】白附子【半生半炮】乌头【炮裂去皮脐】丹砂【别研各一两】麝香【别研半分】
　　右除别研外捣罗为散毎服一钱至二钱匕温酒调下日三服
　　大麻仁丸【出圣济总録】　治中风诸疾
　　大麻仁【研】吴茱萸【汤浸焙炒】麻黄【去根节】枳殻【麸炒去穰】白芷【各半两】天雄【炮裂去皮脐】当归【切焙各一两一分】茯神【去木三分】秦芁【去土】细辛【去苖叶】乌头【炮裂去皮脐】白术　天门冬【去心炒】独活【去芦头】蜀椒【去目并闭口炒出汗】防风【去义】羚羊角【镑】桂【去粗皮各一两】白防榔【煨一两半】熟干地黄【切焙三两】
　　右为末炼蜜和丸梧桐子大每服空心温酒下三十丸日三服
　　四白丹【出保命集】　治能清肺气养魄中风者多风冐气不清和也
　　白术　人参　缩砂　白茯苓　香附子　甘草防风　川芎　白芷　白檀　　知母　羌活薄荷　独活　细辛　麝香【一钱别研】龙脑【半钱别研】牛
　　黄【半钱别研】藿香【一钱半】淡竹叶【二两】
　　右为细末炼蜜为丸每两作十丸临卧嚼一丸煎愈风汤咽下能上清肺气下强骨髓
　　大秦艽散【出危氏方】　治风壅痰盛四体重者或软痪疼痛或拘挛麻痹颤掉口干目赤烦热睡卧不宁
　　条参【去芦】川羌活【去芦】枳殻【去穰】赤芍药　苦梗【去芦】前胡川芎　白芷　黄芩　薄荷　天麻　桑白皮【去赤】防己　防风　粉草　荆芥穗　木　赤茯苓川牛膝【去苖各等分】
　　右剉散每服四钱水一盏半生姜三片煎温服不拘时候一服
　　羚羊角丸【出圣济总録】　治手足中风痹行履艰难羚羊角屑　桂【去粗皮】白防榔【煨剉】五加皮【剉】人参丹参　栢子仁　枳殻【去穰麸炒】附子【炮裂去皮脐】杏仁【去皮尖及双仁炒黄各一两半】茯神【去木】防风【去义】熟干地黄【焙】麦门冬【去心焙各二两】南木香　牛膝【酒浸切焙各一两】薏苡仁【二两半】
　　右捣罗极细炼蜜和丸梧桐子大每服空心温酒下三十丸日二服
　　大铁弹丸【出直指方】　治中风瘫痪口眼防斜筋骨挛痛肢体麻木
　　自然铜【烧红醋淬七次两半】虎颈骨【酒浸黄炙】当归【酒浸焙】白附子【炮】川乌【炮去皮脐】五灵脂【炒】麻黄【去节各一两】没药　乳香全蝎【焙】安息香　白芷　直僵蚕【炒去丝各半两】乌蛇
　　肉【酒浸焙干三分】木鳖【二十一个去殻炒熟】硃砂　麝香【各一分】
　　右为末以酒煮安息香入飞白麫糊为丸弹子大每服一丸温酒磨下
　　防风通圣散【出保命集】　治一切风热郁结气血湿滞筋脉拘挛倦手足麻痹肢体焦痿头痛晕腰脊强痛耳鸣鼻塞口苦舌干咽嗌不利胷膈痞塞咳喘满涕唾稠粘肠胃燥澁便溺淋闷或肠胃蕴热郁结水液不能浸润于周身而为小便出多者或湿热内甚而有澼泄者或表之正气与邪热并甚于里阳极似隂而寒颤烦渴者或热甚变为疟疾久不巳者或风热走注疼痛顽麻者或肾水隂虚心火阳盛热暴甚而中风或暴瘖不语及暗风癎或破伤中风时发潮搐并小儿热甚惊或防疹未出不快者更热剧黑防将欲死或风热疮疥久不愈者并解酒热毒及调理伤寒发汗不解头项肢体疼痛宜服之
　　防风　川芎　当归　芍药　大黄　芒硝　连翘　薄荷【已上各半斤】麻黄【去节半两】石膏　桔梗　黄芩【各一两】白术　山栀子　荆芥穗【各三钱】滑石【二两】甘草【一两】一方去芒硝加牛膝【半两酒浸】人参【半两】半夏【一两生姜制】
　　右为粗末每服一两生姜同煎日再服○若劳汗当风为皶郁及痤劳汗出于府脂液所凝去芒硝加芍药当归○若生瘾疹或赤或白倍加麻黄盐防葱白出汗麻黄去节亦去芒硝若依前方中加四物黄连解毒三药合而饮之日二服○若小便淋闭去麻黄加滑石连翘煎药汤调木香末二钱匕若腰脇疼走疰疼痛加硝石当归甘草一服内各二钱调车前子末海金沙末各一钱若破伤风每一两加荆芥穗大黄各二钱调全蝎末一钱活末一钱若诸风搐小儿急谩惊风大便结秘邪热暴甚肠胃干燥寝汗防牙上窜睡诸筋转惊悸肌肉瞤动毎一两加大黄二钱栀子仁二钱调茯苓三钱羗活末一钱若利四时伤寒内外所伤每一两加益元散一两葱白十茎盐豉一合生姜半斤水一碗同煎五七沸温服以筯投之吐罢后服一半稍热服汗出立解○饮酒中风身热头疼如破者加黄连须二钱葱白十茎依法立愈○若头旋脑热鼻塞涕时下每一两加薄荷黄连各二钱半○若风伤于咳喘急每一两加半夏桔梗紫苏各二钱若扑伤损肢节疼痛腹中恶血不下每一两加当归大黄各三钱半调没药乳香末各二钱　宣明论方有缩砂无芒硝名贾同知通圣散○内经曰胆移热于脑则辛额鼻渊鼻渊者浊涕下不已也王注曰胆液下澄则为浊涕下不已如水泉故曰鼻渊也此为足太阳脉与阳明脉俱盛也如气逆者调木香末一钱乳香末二钱
　　硫黄大黑神丸【出圣济总録】　治中急慢风
　　白僵蚕【炒】桂【去粗皮】天南星【炮各半两】牛膝【炒令烟出】干蝎【酒炒】人参　白茯苓【去黑皮各一分】麻黄【去根节先煎掠出沬焙干二两】天麻【一两半】白附子【炮】乌蛇【酒浸去皮骨炙】白花蛇【酒浸去皮骨炙】硫黄【研】丹砂【研】水银【各一两】雄黄【研半两】
　　右前一十二味捣罗为末各顿一处后四味各细研用铫子先下硫黄销后下丹砂水银雄黄文武火结成砂子待冷刮取捣罗为末先取一磁缾上磨瓦一小片作盖子钻一窍可度得菉豆用六乙泥固脐缻子火熁令干却入沙子末在缻内按令平实然后下盖子泥合缝留窍子干用火半秤四靣约四寸巳来烧至一日须更加火渐近缾子待黑气出尽后取湿纸搭缾窍上如纸才干便易之至三十易为止待冷取出细研以酒浸润一宿再焙为末每石药末一两入前药末二两同研取匀炼蜜丸如鸡头实大中风者以豆淋酒研下一丸至二丸以厚衣服覆出汗未汗更服用生姜热稀粥投汗出愼外风
　　大秦芁汤【出保命集】　治中风外无六经之形证内无便溺之阻隔知为血弱不能荣筋故手足不能运化强舌不能言宜养血而筋自荣也
　　秦芁　石膏【各二两】甘草　川芎　当归　羗活独活　防风　黄芩　白芍药　白术　吴白芷生地黄　熟地黄　白茯苓【各一两】　细辛
　　右剉每服一两水二盏煎至一盏去滓温服无时如遇天隂加生姜七八片如心下痞每服一两内加枳实一钱同煎亦作
　　备急黑神丸【出圣济总録】　治中风
　　雄黄【研】硇砂【研】丹砂【研】硫黄【研】水银【先以慢火生铁铫内镕硫黄销始倾入水银急以火筯搅恐熖起即离火以湿布搭灭冷刮取与上三件同捣研】
　　右五味各一两取一湖南烧药罐子先用六一泥固脐待干入上件研者末都入罐子中实按令平连盖子泥四缝只留一寸缝不泥合漫火匀养一复时加火进罐子烧令通赤缝中有烟熖出急抽火令人按盖子急泥合缝令徧用浄筛土窨定药罐子不得令露透出药气上以大盆盖之来日取出捣罗用湿重帛包褁以浄湿土内窨盆合出火毒三日三夜逐日起盆防晒十日满取药再研如粉入后药末
　　犀角【镑一两】牛黄【研半两】天竺黄【研】鹿茸【酥炙去毛各一两】升麻　天麻【各一两】木香【半两】干蝎【酒炒一两】阿胶【漫火炙燥二两】天南星【牛胆煮一复时曝干一两】
　　右将后十味除研外捣罗为末次入牛黄天竺黄并将前研五味再同研匀用青州大枣蒸熟去皮核研如膏和药捣一千杵丸如梧桐子大中风急风牙闗急口噤不开用豆淋酒生姜酒粟米粥合此药宜三月三日五月五日或腊月于浄室中焚香斋沐脩合切忌禽兽并妇人等见
　　五积散【出如宜方】
