<!-- { "loadSidebar": true } -->
　　陈皮【制六两】麻黄【三两】枳殻【六两】白芍药　川芎　当归甘草【炙】茯苓　半夏【制】肉桂　白芷【各三两】厚朴干姜【各四两】苍术【制二十四两】桔梗【十二两】
　　右防咀漫火炒令色转续入肉桂枳殻姜葱煎去麻黄合和气饮入麝香一方只加乳香
　　苏合香丸【出如宜方】　治卒然晕
　　白术　青木香　硃砂　乌犀屑　沉香　麝香诃黎勒　丁香　荜拨　白檀香　香附子【已上】
　　【各二两】薰陆香　龙脑【各研】苏合香【各一两】安息香【二两八钱为末用好酒一升熬成膏将苏合油入之】
　　右末入研药令匀用安息香膏同白蜜和成剂临用时旋丸又擦牙闗或姜汁化下仍宜皂角细辛末搐鼻通闗窍
　　太乙赤丸【出圣济总録】　治中风积涎在膈下四肢瘫痪或不知人事
　　丹砂　硇砂　硼砂　铅白霜　粉霜　硫黄【细研各半两】金箔　银箔【各十片与前六味同研】紫石英【研】天麻羗活【去芦头】独活【去芦头】巴豆【去心膜出油尽】牛膝【炒烟出各半两】
　　右为末用黄蜡三两镕作汁拌诸药乘热丸如鸡头实大用丹砂为衣入磁合盛每服一丸用糯米饮半盏龙脑腻粉各少许薄荷自然汁同化下取下风痰为效













　　普济方卷八十七
　　钦定四库全书
　　普济方卷八十八　　　明　周王朱橚　撰诸风门
　　中风
　　活命金丹【卫生寳鉴】　治中风不语半身不遂肢节顽痹痰涎上潮咽嗌不利饮食不下牙闗噤及解一切药毒酒毒发热腹胀大小便不利胷膈痞满上实下虚气闭靣赤汗后余热不退劳病诸药不治无问老防男子妇人俱宜服之
　　贯众　甘草　板蓝根　硝　干姜【各一两一作干葛】龙脑【研】麝香【研】青黛【各三钱】牛黄【研】生犀【研】珠子末薄荷【各半两】川大黄【一两半】辰砂【四钱一半入药一半为衣】桂【三两】
　　右为末与研药一处搅匀炼蜜同水浸蒸饼为剂毎两作十丸别以硃砂为衣就湿真金箔四十片为衣腊月修合磁器收贮多年不坏如疗风毒茶清化下解药毒新冷水化下汗后余热劳病及小儿惊热薄荷汤化下已上并量病大小加减用之大有效一方贯众不用
　　牛黄铁粉丹【御药院方】　治中风痰甚精神昏愦语言蹇澁手足不随诸药不效服之神验
　　牛黄　腻粉　硃砂　麝香　生犀木　脑子【研】铅白霜　雄黄【各一分】南星【牛胆制】铁粉　川硝人参【各半两】金箔　银箔【大者各十片】
　　右研细炼蜜和丸如鸡头大毎服二丸以薄荷汤化下
　　红雪通中散【出圣济总録】
　　大青【别研一两】硝石【五斤煎药后下】丹砂【别研半两】桑根白皮【一两】羚羊角【镑半两】苏枋木【二两】栀子仁【一十五枚】槐花【一两】升麻【一两半】淡竹叶【二握】诃黎勒【十五枚去核】大腹　防榔【各五枚剉】
　　右别研丹砂大青外余并粗捣筛用水一斗浸一宿煎至五升去滓入银石锅即下硝石丹砂大青不住手搅沫尽水即成红雪置磁器中三日取出捣罗为末即用瓷缾盛不得泄气有皮风疾者即及一切滞闷不通临服用温水调下二钱匕小儿半钱匕亦治伤寒
　　附子汤【出圣济总録】　治中风欲死身体缓急目不能开强舌不能语
　　芍药　甘草【炙】麻黄【去根节先煎掠去沬】白术【各一两】防风【去义】防己【各一两半】附子【炮裂去皮脐一枚】人参　黄芩【去黑心】桂【去粗皮】独活【去芦头】芎防【各一两】天雄【炮裂去皮脐一枚】
　　右剉如麻豆每服五钱匕水一盏半入生姜半分切煎八分去滓空心日午夜卧各温服如人行五里以熟生姜稀粥投之防汗出慎外风
　　五灵脂丸【出圣济总録】　治中风精神昏昧四肢纵缓言语蹇涩
　　五灵脂【别为末】附子【炮裂去皮脐】天麻【各五两】白僵蚕【生用】天南星【生用】乌头【去皮酒浸】乌蛇【酒浸去皮骨炙各三两】地龙【去土】白花蛇【酒浸去皮骨炙各五两】白附子【生用一两】牛黄　龙脑　麝香【各二钱并细研】
　　右为末用醇酒五升以五灵脂末并入细麫一两同煎成膏与众药杵丸如鸡头实大毎服一丸用葱白二寸生姜一寸细剉酒一盏煎临熟去滓入薄荷汁少许放温磨下
　　神照散【出圣济总録】　治中风昏塞肢体不收口眼防僻木香　白茯苓　芎防　蒺藜子【炒去角】人参　独活【去芦头】黄耆【剉各一两一分】附子【炮裂去皮脐】远志【去心各三分】萆薢　茵芋【各一两】栀子仁【二两】
　　右为末每服一钱匕温酒调下加至二钱三钱匕空心日午夜卧服
　　苦参丸【出圣济总録】　治中风风热未退频服前汤力不能攻更服方见本门风热类
　　独活汤【出圣济总録】　治中风五脏奄忽不能言四肢埀曵皮肉痹痛痒不知
　　独活【去芦头三两】防风【去义】芎防　白茯苓【去黑皮】当归【切焙】葛根　桂【去粗皮各二两】细辛【去苖叶】甘草【炙各一两】附子【炮裂去皮脐各一两】麻黄【去根节先煎掠去沬焙三两】
　　右剉如麻豆每服五钱匕水一盏半生姜五片煎至八分去滓空心日午夜卧温服若初得病自有汗减麻黄宿有滞气加吴茱萸汤洗七遍炒二两厚朴去粗皮姜汁炙一两干呕加附子炮裂去皮脐一两哕加陈橘皮汤浸去白二两若胷中吸吸少气加大枣去核十二枚心下惊悸加茯苓去黑皮一两若热去生姜加葛根初得风不须加减即依本方服四五日以后更视病虚实或加减
　　铁粉散【出圣济总録】　治中风涎潮搐搦口眼防斜手足垂亸及破伤风沐风生产后中风等
　　铁粉【研四两】天麻【一两】蝎稍【炒一分】白僵蚕【直者炒一两】白附子【炮半两】乌头【炮裂去皮骨】白花蛇【酒浸去皮骨炙各三分】桂【去粗皮半两】麝香　龙脑【各一分】丹砂【一两三味同研细】
　　右以前八味捣罗为末以后三味合研令匀每服一钱匕薄荷汁和酒调下腊茶清亦得如病势危急研龙脑腻粉薄荷水调服小儿惊风半钱匕
　　防风汤【出圣惠方】　治中风不语两目不开手足抽掣发歇往来昏塞涎潮
　　防风【去义】羚羊角【镑】赤箭　独活【去芦头】当归【切焙】麻黄【去根节】桂【去粗皮】杏仁【汤浸去皮尖防仁麸炒各一两】前胡【去芦头】甘草【炙剉】秦芁【去苖土各半两】
　　右粗捣筛每服四钱匕以水一大盏生姜半分切煎至七分去滓不计时温服
　　人参顺气散【一名通气驱风汤出直指方】　治男子妇人血气虚弱虚风攻疰肌体颤掉肩背刺痛手足拳挛口眼防斜半身不遂头目旋晕涎痰壅盛语言蹇澁行歩艰难心忪气短客气所凑四肢拘急鼻塞头痛脾胃不和心腹刺痛胷膈不快少力多困精神不爽不思饮食呕吐恶心霍乱吐泻胎前产后但是风虚百病皆可治之依法常服调荣衞进食去风通滞气
　　天台乌药【五两】桔梗【去芦头】白川芷　川芎　甘草【炙】陈皮【去白】白术【各二两半】麻黄　枳殻【去穰麸炒各一两半】干姜【炮七钱半】人参【去芦头半两】
　　右细末每三钱水一盏姜三片枣一个煎八分食前服○伤风鼻塞头疼葱白薄荷同煎○妇人血气当归煎○一方去白术人参加僵蚕【炒去丝嘴各一两】干姜【半两】细末生姜薄荷同煎治风气不顺手足偏枯流注经络并湿毒进袭腿膝挛痹筋骨疼痛大有功效若用治风去薄荷增枣煎名乌药顺气散血虚生风气痹之状亦类中风世人呼曰中风所谓热则生风盖大纲之论其实疼痛瘫痪纵掣挛痹之证因于血气不流行者为多间有起居不节为贼风所中亦必因虚而得故治风以暖散中通为先通则痰气不薰蒸风亦自得以摅散小续命汤古今治风良法也但无通气药不可独用复以此药兼而治之成功必矣一方无干姜用紫苏木汤调末服一方治闪挫身体不能屈伸温酒调下一方治搔痒抓成疮薄荷煎服一方每料加天麻一两沉香五钱常服踈风通滞气调荣卫进饮食
　　加减续命汤【一名小续命汤出济生方】　治中风不省人事渐觉半身不遂口眼防斜手足颤掉语言蹇澁肢体痿痹神情昏乱头目重痰涎并多筋脉拘挛不能屈伸骨节烦疼不得转侧亦治脚气弱缓热久服之瘥有病风人每遇天色隂晦节变更宜预常服不可缺以防瘖哑
　　麻黄【去根】人参　黄芩　白芍药　川芎　甘草防己　杏仁【去皮尖炒】桂【各二两】防风【一两半】附子【炮去皮脐有热者用】白附子【以上系正方】
　　右剉散每服四钱水一盏半生姜三片枣二枚煎不拘时温服取汗随人虚实与所中轻重也筋急拘挛语迟脉加薏苡仁治筋急加人参黄芩芍药以避中寒服后稍轻再加当归全愈脚气痹弱不能转侧心神恍惚加茯神远志骨节烦疼有热者去附子倍加秦芁烦懆大便澁去附子倍芍药加竹沥脏寒大便自利去黄芩加白术附子骨肉疼痛者加肉桂附子烦懆多惊者加犀角呕逆腹胀人参半夏自汗去麻黄语言蹇澁手足颤掉石膏蒲黄竹沥大便秘胷中不快枳殻大黄气塞沉香有痰南星数片发渴麦门冬干葛根身疼秦芁上气浮肿喘急防风桑白皮以上所加各一两小儿漫惊煎取药汁一盏入生姜汁再煎一二沸日三服夜二服夏间又有热者减桂一半春加麻黄一两夏加黄芩一两秋加当归四两冬加附子半两风虚加川芎一两一方加木香缩砂独活各一两川乌炮三分亦效牙闗急用南星末半钱龙脑一匙频擦牙上令热即开若便痢产后失血并老人小儿加麻黄桂心甘草各二两若或歌或哭或笑语无所不及用麻黄三两人参桂枝白术各二两无附子生姜防风有当归一两自汗出去麻黄杏仁加白术若脚弱加牛膝石膏各一两若腰疼加桃仁杜仲各半两若失音加杏仁一两深师方有白术无杏仁救急方无川芎杏仁延年方无防风叶氏方有羗活川乌当归无防己外台方无防己加石膏忌猪肉冷水海藻葱菜一方无枣煎名防己汤此方诸风通治然有感受不同法湏兼服一曰首风因沐头而感多汗恶风当先风一日而病头痛不可出至日则少愈用熟附子一个盐等分二味为散沐了以此方摩痛上令药行二曰漏风因醉而感多汗少气口干而渴近衣则身热如火饮食则汗出如浴骨节怠惰用泽防白术各一两为末每服二钱酒饮任下空心名麋啣汤三曰内风房室而成恶风多汗沾衣口干上渎不能辛苦身体尽疼生附子人参各半两茴香茯苓山药各一分甘草干姜各三分为散毎用四大钱姜三片少盐煎食前名附子汤一方中风卒失音浓煎桂末三服效云喉痹用本方
　　麻黄续命汤【出拔翠方】　治中风不审六经之形证加减虽治与不治无异也开则洒然寒闭则热而闷知暴中风邪宜先以加减续命汤随证治之中风无汗恶寒麻黄　防风　杏仁
　　依本方加一倍宜鍼太阳经至隂出血昆仑举蹻
