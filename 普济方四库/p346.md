<!-- { "loadSidebar": true } -->
　　小续命汤【出拔萃方】　中风有三内经曰人之气以天地之疾风名之故中风者非外来风邪乃本气病也凡人年逾四旬气衰者多有此疾壮嵗之际无有也若肥盛则间有之亦形盛气衰如此治法和脏腑通经络便是治风然轻重有三中血脉则口眼防斜亦有贼风袭虚伤之者也中腑则肢废中脏则性命危急此三者治各不同如中血脉外有六经之形证则从小续命加减及踈风汤治之中腑内有便溺之阻隔宜三化汤或局方中麻仁丸通利外无六经之形证内无便溺之阻隔宜养血通气大秦芁汤羗活愈风汤治之中脏痰涎昏冐宜至寳丹之类镇堕若中血脉中腑之病初不宜用龙麝牛黄为麝香治脾入肉牛黄入肝治筋龙脑入肾治骨恐引风入骨髓如油入麫莫之能出又不可以槩用大防芫花甘遂防大便损其隂血真气愈虚方列于后治风经验方
　　麻黄【去节】人参【去芦】黄芩【去黑心】芍药　甘草【炙】川芎杏仁【麫炒去皮尖】防己　官桂【各一两】防风【一两半芦头去】附子【炮去皮脐细剉半两】
　　右除附子杏仁捣为粗末后入二味令匀每服五钱水一盏半入生姜五片煎至一盏去滓稍热服一方有热者加桂枝麻黄各用半两黄芩加作二两去附子一本云恍惚者加茯神远志録验方有白术不用杏仁救急方无川芎杏仁延年方无防风昔有人久患脚弱服此六七剂乃愈有风疹值天隂节辄合服之可以防瘖痖
　　附子续命汤【出拔萃方】　治中风无汗身凉
　　附子【加一倍】干姜【加二两】甘草【加三两】
　　宜鍼隠白穴去太隂之贼也此一证太隂经中风也
　　桂枝续命汤【出拔萃方】　治中风有汗恶风
　　桂枝　芍药　杏仁
　　依本方加一倍宜鍼风府此二证太阳中风
　　白虎续命汤【出拔萃方】　治中风身热无汗不恶寒
　　石膏　知母【一料中各加二两】甘草
　　依本方加二倍
　　葛根续命汤【出拔萃方】　治风中身热有汗不恶风
　　葛根　桂枝　黄芩
　　依本方加一倍宜鍼防谷刺厉充鍼防谷者去阳明之贼也刺厉充者防阳明之实也此二证阳明中风也
　　羌活连翘续命汤【出拔萃方】　无此四证六经有系于少阳厥隂或肢节挛痛或麻木不仁
　　小续命【八两】羗活【四两】连翘【六两】
　　右古之续命混淆无经今立分经治疗又分各经鍼刺则无不愈也治去厥隂之井大敦刺以通其经少阳之经絶骨灸以引其热以此通经引热是鍼灸同象治法之大体也
　　桂附续命汤　治中风有汗无热
　　甘草　桂枝　附子
　　依本方加一倍宜鍼太溪此证少隂经中风也
　　续命汤【一名西州续命汤】　治中风入脏四体不自知口不能语昏昧不知痛处或筋脉拘急中外疼痛不得转侧【方见本门风痱类】
　　大通青金丹【出圣济总録】　治中风
　　金箔【四十九片】丹砂【别研】硫黄【研】曾青【二分螺髻者为上研】胡粉铅丹【与曽青末紫石英末胡粉铅霜再同研】雄黄【各三分与丹砂同研】紫石英【研一两】铅霜【研】水银【三分与硫黄结砂子研】
　　右取一湖南烧药缾子并盖用六一泥固脐火熁令干先下金箔二十片次下砂子同研四味末实按平又下金箔二十片次下曾青同研五味末又按实令平次又下金箔九片始用盖子六一泥合盖子只留缝一寸不泥合用火法并再捣罗出火毒及再研法并与前方大通水银丸同用槐胶浓煮汤去滓停令温入麫煮作稠糊丸如梧桐子大凡中风瘫痪风手足挛急风口靣防斜风癫癎风狂风邪并用温酒下至五丸七丸空心日午夜卧各一服
　　薏苡仁汤【出圣济总録】　治中风风势未退服前汤数日未效
　　萎蕤【一两】石膏【研二两半】生姜【切焙三两】薏苡仁【炒一两半】犀角【镑半两】地骨皮　人参【各一两】麦门冬【去心生用半两】乌梅【去核二十枚】杏仁【去皮尖双仁炒一两半】
　　右粗捣筛每服五钱匕水一盏半煎至八分去滓入竹沥半合白蜜少许搅令匀温服病若热多即食前冷服若冷多即食后暖服如服后苦参丸以此汤咽下
　　麻黄汤【出圣济总録】　治中风肢体弛缓言语蹇澁精神昏愦
　　麻黄【去根节先煎掠出沬焙三两】桂【去粗皮半两】独活【去芦头三钱】羚羊角【镑三分】萎【切焙一两】葛根【剉三两】防风【去义一两半】升麻【一两半】石膏【碎六两】甘草【炙剉三分】
　　右粗捣筛每服五钱匕水一盏半煎至八分去滓温服如人行五里再服用热生姜稀粥投汗出愼外风
　　犀角搜风丸【出御药院方】　治风下痰解结顺气
　　干生姜　木香【各半两】白茯苓【去皮】车前子　木通【各一两】青皮【去白三两】陈皮【去白】枳实【麸炒去穣各二两】牵牛头末【四两】生犀角【一两半镑屑】
　　右为细末汤浸蒸饼为丸如梧桐子大每服三十丸至五十丸食后温生姜汤下
　　乳香寻痛丸【出危氏方】　治中风瘫痪不遂手足亸曳口眼防斜或旋晕僵仆涎潮搐搦卒中急风不省人事每服二十丸黑豆淋酒下风虚冐项筋拘急太阳穴疼痛宜用生地黄汁调酒下脚腰疼重行歩艰辛筋脉挛促俛仰不利贼风所中痛如锥刺皮肤顽厚麻痹不仁或血脉不行肌干瘦生葱酒下或生葱茶亦可风湿脚气腿膝无力或肿或疼不能举歩两脚生疮脓血浸渍痒痛无时愈而又发温盐酒下打扑闪肉筋骨损已经多年每遇天寒时发疼发痛没药酒下
　　乳香　川乌　没药　五灵脂　白胶香　地龙白姜　半夏　五加皮　赤小豆【各等分】
　　右为末糊丸随证汤引如前并空心服
　　桂附汤【一名解语汤】　治中风精神冐闷语声不出【方见诸风杂治类】
　　神异温风丹　治中风一切诸疾
　　麻黄【去下节择浄生用五两】人参　白术　干姜【炮各三两】茯神附子【炮去皮脐】白胶香【别研】甘草【炙各一两】乳香【别研】全蝎【炒各】
　　【一两】
　　右将麻黄细剉用水五升熬去半入蜜六两又熬成膏入前件药末和丸如弹子大每服一丸温酒下日三服
　　除湿汤【余居士选竒方】　治一切中风自汗淅淅恶风翕翕发热呼吸少气风湿风温表实里虚或表虚里实腠理开踈气道壅塞虚汗目黄身肿小便不利胷膈满腰疼体痛呕吐涎沬
　　白术　白茯苓　苍术【米泔浸】藿香叶【去土】甘草【炙】橘红　厚朴【制】半夏【各一两】附子【六钱炮】生姜【二两】
　　右厚朴半夏生姜共一处捣作饼子焙干同众药研为粗末每服三钱水一盏姜十片煎至一盏不拘时服
　　麻黄汤　治中风气逆满闷短气
　　麻黄【三两去节】甘草【二两炙】石膏【四两碎绵褁】杏仁【五十枚去双仁及尖皮研碎】人参【三两】半夏【一两洗】干姜【五两】防风　茯苓【各四两】桂心【三两】
　　右防咀以水九升煮取三升先食服一升日三服忌海藻生葱羊肉饧菘菜
　　大通水银丸【出圣济总録】　治中风
　　水银　铅丹【研】丹砂　胡粉【研】铅霜【别研药成入】雄黄硫黄【先以铫子销镕熟帛滤水银入后以栁杖子急搅结沙子捣研细】硇
　　砂【以水银硫黄雄黄丹砂同研】曾青【以上各一两别研次以曾青铅丹胡粉同研】
　　右先将水银砂子雄黄丹砂硇砂入湖南瓶子中实筑次下曾青铅丹胡粉实筑用盖子盖讫使六一泥固济留缝一寸不泥合火炙令干先用文火养一日夜后用文武火从午时烧至申时通赤缝中有烟焰药气即抽火向后急泥合缝用筛了浄灰盖窨缾子后至来日冷即开取药出捣罗下用筛了湿浄沙土摊开上以重抄纸三重衬置药在上上更以三重抄纸盖细匀洒湿上以盆合盖经三日夜每日防晒日满取药再入鉢与铅霜一味同研细用烂蒸青州大枣取肉研如膏拌和丸如梧桐子大每服一丸至两丸用豆淋酒下空心午时夜卧服得汗出慎外风未汗用热生姜稀粥投汗出即瘥
　　附子补汤【出圣济总録】　治中风服前汤后服
　　附子【炮裂去皮脐】石膏【碎】干姜【炮各一两半】桂【去粗皮一两】犀角【镑各二两】地骨皮【二两】白术【二两】独活【去芦头】芎防【各二两】
　　右剉如麻豆毎服五钱匕水一盏半入生姜半分切煎至八分去滓空心温服三服后用热生姜稀粥投以厚衣覆令出汗不止以牡蛎粉粉身觉热壅即踈服病势损不必尽剂服此二药未效宜服薏苡仁汤
　　青金丹【出御药院方】　治中风不省痰涎壅滞在咽嗌间如拽锯声连服三两丸或吐或利后精神出立省腻粉　粉霜【各一两】滑石【为末】水银【钖结砂子一两】半夏【汤洗过生姜汁浸为末三钱】青黛【二钱】脑子　麝香【各一钱】续随子【去皮研一百二十个】
　　右为末同研令匀水丸如榛子大每服三两丸煎葱白汤下或薄荷汤化亦得
　　大星附汤【一名生附防出医方大成】　中风虽能言口眼防斜而手足亸曵脉虚浮而数风中肺也盖风中肺则口眼防斜风中腑则肢体废风中脏则性命危凡风中腑痰涎昏冐牵掣不遂宜以汗解服澹寮方
　　天南星　半夏【二味切姜汁浸】黑附子　白附子　川乌【并生去皮】僵蚕　人参白茯苓　没药【研各等分】
　　右防咀毎服二钱水酒各一盏煎至七分去滓服并进得汗为愈鹿本姜七片
　　防风汤【一名防己汤】　治证同前【方见中风半身不遂类】
　　水银丸【出圣济总録】　治中风仆地口眼防斜涎潮语澁手足不遂及非时胷膈痰涎
　　水银【一两】腊茶末【半两】青州枣【十枚取肉煮】
　　右将枣肉同水银研令星尽然后入腊茶末一处研匀旋滴糯米饮丸如皂子大每服一丸温酒下不计时磨下
　　防风汤【出本事方】　治中风内虚脚弱语蹇
　　石斛【一两半】干地黄　杜仲　丹参【各一两一分】防风川芎　麦门冬　桂心　川独活【各一两】
　　右为粗末毎服五钱水一大盏半枣二枚同煎八分去滓温服
　　金箔丸【出旋舍备要】　治中风语澁口吐涎头目昏项强直口眼防及治痰饮肠鸣清膈利涎踈风壅
　　金箔【五十片】天南星【炮】半夏【各一两】白附子【炮各二两】雄黄【研飞半两】牛黄【研】硃砂【研飞半两】人参【半两】犀角【一分】
　　右为末麫糊为丸菉豆大生姜汤下十五丸急病竹沥下
　　茯苓汤　治中风入腹心下如刺不得卧或在脇下转动无常腹满短气惙惙欲死此病或中虚冷或素有宿食食饮不消或素风气在内今得他邪往干五脏故成此病
　　茯苓【二两】芎防　干姜　芍药　白术　当归　人参【各一两】枳实【三分炙】甘草【炙二两】
　　右细切以水九升煮取三升日三服若病剧者可相去人行五里顷一服胷中有气可加人参二两服一剂不瘥不过两剂忌海藻菘菜桃李雀肉大鲊
　　牛黄丸【出圣济方】　治中急风涎潮昏塞不省人事口眼防斜手足亸曵抽掣麻木筋脉拘急皮肤不仁
　　牛黄【别研】天南星【捣罗为末内牛胆中隠干者各一两】白附子【生用半两】天麻【三分】天雄【炮裂去皮脐一分】踯躅花【醋拌炒半两】乌头【炮去皮脐一两】犀角【二两】
