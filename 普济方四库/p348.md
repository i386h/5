<!-- { "loadSidebar": true } -->
　　三化汤【出防萃方】　治中风外有六经之形证先以加减续命随证治之内有便溺之阻隔复以三化汤导之厚朴【姜制】大黄　枳实　羌活
　　右剉如麻豆大每服三两水三升煎至一升半终日服之以防利为度无时法曰四肢不举俗曰瘫缓故经所谓太过则令人四肢不举又曰土太过则敦阜阜髙也敦厚也既厚而又高则令除去此真所谓膏梁之疾非肝肾经虚何以明之经所谓三阳三隂发病为偏枯痿易四肢不举王注曰三隂不足则发偏枯三阳有余则为痿易易谓变易常用而痿弱无力也其治则防令气弱阳衰土平而愈或三化汤调胃承气汤选而用之若脾虚则不用也经所谓土不及则卑防卑下也防坑也故脾病四肢不用四肢皆禀气于胃而不能至经必因于脾乃不得禀受也今脾不能与胃行其津液四肢不得禀水糓气日以衰脉道不利筋骨肌肉皆无气以行故不用焉其治可补十全散加减四物去邪留正
　　桂枝汤　治中风身体烦疼恶寒而自汗出头强痛急桂心【五两】生姜【八两】甘草【二两炙】葛根【八两】芍药【三两】大枣【十二枚擘】
　　右切以水七升煮取二升半服八合日三温服取汁忌生葱海藻菘菜












　　普济方卷八十八
<子部,医家类,普济方>
　　钦定四库全书
　　普济方卷八十九　　　明　周王朱橚　撰诸风门
　　中风
　　秦芁散【一名桂心散出圣济总録】　治中风汗出不止
　　秦芁【去苖土】白术　桂【去粗皮】附子【炮裂去脐皮】石斛【各一两去根】
　　右为散每服三钱匕空腹温酒调下日再
　　葛根汤【出圣济总録】　治中风因饮酒过节不能言语手足不随精神恍惚得病一两日服
　　生葛根【长一尺有六寸】竹沥【二升】生姜干【一合】
　　右先取生葛根洗刮去皮土捣研压取汁葛滓再捣以竹沥沃复压取汁尽为度将生姜汁和匀同用厚绵滤过银石铫内煎三五沸磁器盛不拘时食前温服如觉腹内气转作声似痛即食后温服如此服七日后可服九味附子汤补之
　　治中风靣目相引口偏着耳牙车急舌不得转方【出仁存方】
　　独活【三两】竹沥　生地黄汁【各一升】
　　右合煎取一升频服之即愈
　　大豆紫汤　治中风头恶风自汗吐冷水及产后百病或中风痱疰背强口噤直视烦热【方见风疰类】
　　木香羌活散【出经验方】　治中风头目昏痛心胷烦闷气逆痞滞调顺荣卫进饮食
　　南木香　藁本【各三分】羗活　川芎　人参　白术【炮】薏苡仁　大防榔【各一两】枳殻【去麸炒】白茯苓　荆芥穗【各半两】
　　右为末每服三钱匕水一盏生姜二片煎至七分去滓稍热服
　　治中风但腹中切痛【出肘后方方见本门风入腹拘急切痛类即食盐方】
　　星附汤【出济生方】　治因中风痰涎壅塞不省人事脉来沉伏服凉药不得者
　　附子【生去皮】南星【生去皮各一两】木香【不见火半两一方用沉香】
　　右防咀每服四钱水一盏半姜九片煎至七分去滓温服不以时兼寒者用熟附子○沉困而手足厥冷者加川乌名三生饮○弱甚者加天雄名三建汤○痰涎壅塞声如拽锯服药不下宜于闗元丹田二穴灸之○气才正人事稍苏痰下却只用南星八钱木香二钱名星香汤○或兼用小续命汤在临时量轻重治法前方生姜十片煎服
　　解毒雄黄丸【一名雄黄救命丹出医方大成】　治中风卒然倒扑牙闗急不省人事并解上焦壅热痰涎咽喉肿闭一应热毒【方见诸风杂治类】
　　夣仙备成丹【一名乌龙丹】　治卒急风中瘫痪口眼防斜语言不正不省人事一切风证
　　川乌【五两炮防黄色】五灵脂【取浄二两半】没药　乳香【各一钱】
　　右研为末炼蜜丸弹子大每一丸如服药先以酒一盏姜七片薄荷七叶同煎七分去滓后入温脑子一匙细嚼药一粒窨气少时用前酒送下临卧服
　　治手足亸曳言语蹇澁行履不正
　　大川乌【五两去皮脐生用】没药【半两研】五灵脂【五两择去石】
　　右入麝香不拘多少研细拌和滴水丸如弹子大每服一丸生姜汁研化热酒浸量力服之
　　三建汤【出如宜方】　治中风风涎不省人事
　　附子　天雄　乌头【各等分生用去皮脐薄切】
　　右毎药一两生姜一两同水三大盏煎至一盏半去滓温服
　　人参诃子散　治中风涎盛不省人事
　　人参　诃子【青白者炒去核】甘草
　　右件各等分为末毎服二钱白沸汤防服如卒中风痰壅不省人事急投此药神效无比即便省也
　　桂枝汤　治中风汗出干呕
　　桂　甘草【炙三两】大枣【十二枚擘】
　　右切以水五升煑取二升半分三服一方用生姜五两忌生葱海藻菘菜
　　三生饮【出简易方】　治卒中风昏不知人事口眼防斜半身不遂咽喉作声痰气上壅无问外感风寒内伤喜怒或六脉沉伏或脉大浮盛并宜服之兼治痰厥饮厥及气虚晕悉有神效但口开手散眼合遗尿声如鼾睡者难疗【方见卒中风类】
　　乌龙丸【一名锡药丸】　治中风肢体麻痹顽疼少力【方见偏风类】吐痰白矾散【出圣济总録】　治初中风失音不语昏冐不知人事先宜吐风痰令省觉次可服诸汤散
　　白矾【二两生用】生姜【一两连皮擦碎水二升煮取一升二合】
　　右先细研白矾为末入浓煎姜汤研滤分三服渐渐灌须臾吐出痰毒眼开风退方可救治若气衰力弱不宜用猛性药吐之设吐得痰毒别增疾势
　　取涎丸【出圣济总録】　治中风病不语喉中如拽锯口中沫出
　　藜芦【一分】天南星【大者一枚去浮皮剜中作坑入醋令八分满四靣用火逼醋干黄色剉】
　　右为末用麫糊丸如梧桐子毎服三丸温酒下良久吐出涎为效吐不止用冷葱汤呷即止
　　治中风涎伏在膈上难出者并咽作声【出海上名方】
　　藜芦【一两去皮】蒂【三七个】
　　右为细末毎服半钱腊茶清调下吐出风涎为效
　　杨氏神栢散【出危氏方】　治中风不省人事涎潮口噤语言不出手足亸曳得病之日便进此药可使风退气和不成废人卒有此证无药去处用之得力
　　栢叶【一握去枝】葱白【一握同根】
　　右研如泥用无灰酒一升同煎一二十沸去滓温服不拘时如不饮酒须分作四五服服尽方进他药
　　二圣饮　治中风
　　雄黑豆【半升】皂角针【剉半升】
　　右用无灰酒二升同煎至半升去柤服汗为度
　　姜附汤【出简易方】　治中风口噤四肢强直失音不语或卒然晕倒口吐涎沫状如暗风手足厥冷或复烦躁兼治隂证伤寒大便自利而发热者及中脘虚寒久积痰水心腹冷痛霍乱转筋四肢厥逆
　　干姜　熟附子【各二两】
　　右防咀每服四钱水二盏煎至六分去滓温服若其人未苏苏则先用三生饮方中治法后方服此或虑此药大燥即以附子理中汤相继服饵姜　汤本治伤寒经下之后又复发汗内外俱虚身无太热昼日烦躁夜即安静不呕不渴六脉沉伏○一方附子生用名白通汤治伤寒发热大便自利○一方用白通汤倍加白术甘草减半名生附白术汤治中风湿昏闷恍惚腹痛身重手足缓纵津津自汗失音不语便利不禁○一方用姜附汤加麻黄白术甘草人参等分名附子麻黄汤治中寒湿昏晕缓弱腰背强急口眼防斜语声混浊心腹肿胀气上喘急不能动转已上证各宜详审用之○澹寮方云千金方治卒中风痰塞壅生姜八两附子减半并用生者同陈氏三因方用等分炮熟姜附王氏因之改干姜为生姜附子用熟者然既知其未稳当从古方可也乃持两端以尝试未为切当其云治中寒口禁与隂证伤寒下利不渴手足逆冷小便反利汗出过多脉防欲絶此气脱证兼服炮姜炮附子亦未为过今中寒昏倒口吐痰沫而遽服熟附乌知寒邪不因补而盛耶当先以生姜附与之或未效徐投以半生半熟者人或虚甚然后以熟姜附未晩也是虽陈氏不审之故而王氏不能发明之安得不任其咎
　　木香汤　治丈夫妇人中风气痹其疾作之初切不可以治风瞑昡之药与服若大段有痰即畧与不损气者下涎药方定如手足缓弱不遂即便与此药服【方见风瘫缓类】
　　苏青丸　和气血散风痰亦可常服
　　右以苏合香丸与青州白丸子打和姜苏汤化下
　　桂心丸【出十便良方】　治中风虽能举动尚口眼不正右用桂一两碾为细末毎用半两好酒一盏煎药成膏涂尚不防处次用纸或软帛子贴盖定取新瓦二片火上频换炙令热熨贴药上才觉口正便速去药用温汤洗之如左防搨右右防搨左○一方以酒煑汁蘸搨病上○一方治舌强不语以桂末着舌下渐渐咽汁水浆去涎沫○一方治中风失音用水煎服之复取汁亦可
　　旋覆丸　治中风不省人事涎潮口禁语言不出手足亸曳得病之日便进此药可使风退气和不成废人卒有此证无药处用之得效又治中风及壅滞用旋覆花即金沸草浄洗为末蜜丸如梧桐子大夜卧茶汤下五丸至七丸
　　治风涎暴作气塞倒卧
　　用蔕约半寸许暴极干不限多少为细末量疾毎用一二钱以腻粉一钱匕水半合同调匀灌之良久涎自出或觉有涎用诸药行化不下但如此服即出或服药良久涎未出含沙糖一块下咽即涎出此物甚不损人
　　治中风不省人事牙闗急者
　　用藜芦一两去芦头浓煎防风汤浴过焙干碎切炒防褐色为末毎服半钱温水调下以吐出涎为效如人行三里未吐再服
　　治中风心肺风热手足不遂及风痹不仁筋脉散缓恍惚烦躁
　　用熊肉一斤切如常法酒调和作腌腊空腹服之
　　治筋骨急强中风【方见本门中风百节疼痛类】
　　治中风
　　取杏仁去皮熬令赤和桂末研如泥绵褁如指大含之
　　活鼠方　治项强身中急痛者
　　取活鼠破其腹去五脏就热傅之即可一方治中卒风腰脊反张牙闗口禁四肢强直用防一头和尾烧灰为末以腊月猪脂傅之
　　又方　疗患风疾数年不效者朱真人治风坑汤野人闲话朱真人灵验篇云有病者患风疾数年不效风科集验方掘坑令患者解衣坐于坑内遂以热汤上淋之良久复以簟盖之瘥
　　败散　治中风贼风麻痹风疾
　　卜师处鑚了者以酥涂炙捣罗细末酒下二钱用鸡卵和豆淋酒服之一方治中风手足颤掉亸曳者为末以饭为丸毎服二十丸温酒下
　　治中风立有竒效【出圣惠方】
　　用木天蓼一斤去皮细剉以生绢袋盛好酒一斗浸之春夏一七日秋冬二七日后开毎空心日午初夜各温饮一盏老防临时加减若常服日只每朝一盏
　　破棺散【出经验良方】　治中风牙已无门下药【方见本门卒中风类名开闗散】
　　治三十六种风【方见本门诸风杂治类即马齿膏出本草】
　　荆汤【出指南方】　治中风虚热狂言恍惚惊悸
　　牛黄【三分别研】人参　麦门冬【去心各二两】升麻　铁精【各一两】龙齿　茯苓　天门冬【去心】栀子仁【各二两】
　　右除牛黄铁精外余药为末毎五钱水二盏入竹荆各一合煎一盏去滓入牛黄铁精二様讫再煎一两沸温服
　　泻青丸【出保命集】　治中风自汗昏冐发热不恶寒不能安卧此是风热烦躁
