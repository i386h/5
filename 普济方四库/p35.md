<!-- { "loadSidebar": true } -->
　　太阴湿土司天太阳寒水在泉中见少征火运岁火不及气化运行后天湿化为天气丹化为司气灼化为居象故地气上腾阴専其政而其政肃醎化为地气动化为左间清化为右间故天气下降阳气退避而其令寂大风时起原野昬霿白埃四起云奔南极物成于差夏湿寒合德黄黑埃昬流行气交上应镇星辰星其谷黅间谷命太角者寒化化胜复同邪气化度也化五火化二寒化六正化度也阴凝于上寒积于下寒水胜火则为氷雹阳光不治杀气廼行倮虫静鲜虫育是为岁物所宜羽虫不成热毒不生是为地气所制故有余宜高不及宜下有余宜晩不及宜早气之化也民气亦从之其病寒湿腹满身防愤胕肿痞逆寒厥拘急是岁湿土在上寒水在下土能制水天气盈地气虚宜取化源以平土气益其岁寒无使邪胜食黅之谷以全其真食间气之谷以保其精岁宜以苦燥之温之甚者发之泄之不发不泄则湿气外溢肉溃皮拆而水血交流必赞其阳火令御甚寒运异寒湿其化宜少用燥热故曰其化上苦热中醎温下甘热药食宜也岁半之前太隂主之湿淫所胜则沉阴且布变枯稿民病胕肿骨痛阴瘅阴瘅者按之不得腰脊头项痛时大便难阴气不用饥不欲食欬唾则有血心如悬病本于肾诊在足太谿之脉法当平以苦热其湿上甚则热治以苦温佐以甘辛以汗为效而止岁半之后太阳主之寒淫于内则凝肃慓惨民病少腹控睾引腰脊上冲心痛血见嗌疼额肿法宜治以甘热佐以苦辛以醎泻之以辛润之以苦坚之岁运之化火不及纪曰伏眀是谓胜长长气不宣藏气仄布收气自政化令廼衡寒清数举暑气廼薄承化物生生而不长成实而稚过化已老阳气屈伏蛰虫早藏其气欝其用暴其动彰伏变易其发痛其病昬惑悲忘其化兼所不胜夏有炳明光显之化则冬有严肃霜寒之政若夏有惨凄凝烈之胜则不时有埃昬大之复其南其藏心其病内舍膺脇外在经络故曰岁火不及寒廼盛行长政不用物荣而下凝惨而甚则阳气不化廼折荣美民病胸中痛肢满两脇痛膺背肩脾间及两臂内痛甚则屈不能伸髋髀如别复则大且至民病防溏腹满食饮不下寒中肠鸣泄注腹痛暴挛痿痹足不任身其法悉以醎温调中初之气自壬午年大寒日亥初至是岁春分日酉初凡六十日八十七刻半主位太角木客气厥阴木中见火运风木得位地气迁寒廼去春气正风廼来生布万物以荣民气条舒风湿相薄廼后民病血溢筋络拘强闗节不利身重筋痿宜调厥阴之客以辛补之以酸泻之以甘缓之岁谷宜黅间谷宜稷虽有风化不能为邪二之气自春分日酉正至小满日未正凡六十日有奇主位少征火客气少阴火中见火运君火自居其位不司气化是谓灼化大火正物承化民廼和其病温厉盛行远近咸若热湿蒸相薄乃时降宜调少阴之客以醎补之以甘泻之以酸收之岁谷宜黅间谷宜豆虽有热化不能为邪三之气自小满日申初至大暑日午初凡六十日有奇主位少征火客气太阴土中见火运岁火当位湿化欝之天政布湿气降地气腾廼时降寒廼随之感于寒湿则民病身重胕肿胸腹满宜治太阴之客以甘补之以苦泻之以甘缓之岁谷宜黅间谷宜麻虽有温邪不能为害四之气自大暑日午正至秋分日辰正凡六十日有奇主位太宫土客气少阳火中见火运气与运合畏火临溽蒸化地气腾天气否隔寒风晓暮蒸热相薄草木凝烟湿化不流则白露隂布以成秋令民病腠理热血暴溢疟心腹满热胪胀甚则胕肿宜治少阳之客以醎补之以甘泻之以醎耎之岁谷宜间谷宜豆虽有火邪不能为害是气也无犯司气之热五之气自秋分日巳初至小雪日卯初凡六十日有奇主位少啇金客气阳明金中见火运运与位同惨令已行寒露下霜廼早降草木黄落寒气及体君子周密民病皮腠宜调阳明之客以酸补之以辛泻之以苦泄之岁谷宜间谷宜黍虽有火化不能为邪终之气自小雪日卯正至大寒日丑正凡六十日有奇主位太羽水客气太阳水中见火运水当其位而能胜火寒大举湿大化霜廼积阴廼凝水坚氷阳光不治感于寒则病人闗节禁固腰脽痛寒热持于气交而为疾也宜调太阳之气以苦补之以醎泻之以苦坚之以辛润之岁谷宜间谷宜稷虽有寒化不能为邪此六节之气也气交之化天气胜者则有厥阴之复地气胜者则有太阴之复各以其复法治也






　　普济方卷八
<子部,医家类,普济方>
　　钦定四库全书
　　普济方卷九　　　　　明　周王朱橚　撰运气图













　　少阳相火司天厥阴风木在泉中见太宫土运嵗土太过气化运行先天火化为天气清化为左间黅化为司气故天气正而其政严酸化为地气灼化为居气藏化为右间故地气扰而其令挠风乃暴举木偃沙飞炎火乃流阴行阳化廼时应火木同徳上应荧惑嵗星其谷丹苍故风热参布云物沸腾太阴横流寒廼时至凉并起化五风化八正化度也羽虫静毛虫育嵗物之宜也倮虫耗清毒不生地气制之也民感其气者其病寒中外发疮疡内为泄满圣人遇之和而不争往复之作民病寒热疟泄聋瞑呕吐上沸肿色变是嵗阳为天气阴为地气中见土运木生火火生土下生上天气盈宜于年前先取化源以平天气之火抑其运土赞所不胜暴过不生苛疾不起嵗宜辛宜酸渗之泄之渍之发之运异风热少运寒化其化上醎寒中酸和下辛凉药食宜也嵗半之前少阳主之火淫所胜则温气流行金政不平民病头痛发热恶寒而疟热上皮肤痛色变黄赤而为水身面胕肿腹满仰息泄注赤白疮疡欬唾血烦心胸中热甚则鼽衂病本于肺诊在手天府之脉法宜平以醎冷佐以苦甘以酸收之以苦发之以酸复之歳半之后厥阴主之木能胜土地气制运风淫于内地气不明平野昩草廼早秀民病洒洒振寒善呻数欠心痛支满两脇里急饮食不下膈咽不通食则呕腹胀善噫得后与气怏然如衰身体皆重宜治以辛以甘缓之以辛散之嵗运之化主太过纪曰敦阜是谓广化厚徳清静顺长以盈至阴内实物化充成烟埃防郁见于厚土大时行湿气乃用燥正廼辟其化圆其气丰其政静其令周偹其动濡积并稸其徳柔润重淖其变震惊飘骤其化兼其所胜其病腹满四肢不举故曰嵗土太过湿流行肾水受邪民病腹痛清厥意不乐体重烦甚则肌肉萎足痿不收行善瘈脚下痛饮发中满食减四肢不举变生得位风大至其病腹满溏泄肠鸣反下其诊在足太谿之脉其法治以醎和初之气自癸未年大寒寅初至是歳春分日子初凡六十日八十七刻半主位太角木客气少隂火中见土运木生火地气迁风胜廼摇寒廼大温草木早荣寒来不杀温病乃起其病气怫于上血溢目赤欬逆头痛血崩脇满肤腠中疮宜治少隂之客以醎补之以甘防之以酸收之歳谷宜丹间谷宜豆二之气自春分日子正至小满日戌正凡六十日有竒主位少征火客气太阴土中见土运气与运同火反鬰白埃四起云趋府风不胜湿廼零民廼康其病热鬰于上欬逆呕吐疮发于中胸嗌不利头痛身热昬愦脓疮宜治太隂之客以甘补之以苦防之以甘缓之歳谷宜苍间谷宜麻是气也用凉逺凉无犯司气之凉三之气自小满日亥初至大暑日酉初凡六十日有竒主位少征火客气少阳火中见土运火当其位天政布炎暑至少阳临上廼涯民病热中聋瞑血溢脓疮欬呕鼽衂渴嚏欠喉痹目赤善暴死宜治少阳之客以醎补之以甘防之以醎耎之歳谷宜丹间谷宜豆四之气自大暑日酉正至秋分日未正凡六十日有竒主位太宫土客气阳明金中见土运嵗土得位与金相生凉乃至炎暑间化白露降民气和平其病满身重宜治阳明之客以酸补之以辛防之以苦泄之嵗谷宜苍间谷宜黍五之气自秋分日申初至小雪日午初凡六十日有竒主位少商金客气太阳水中见土运金生水阳乃去寒乃来乃降气门乃闭刚木早凋民病寒邪君子周宻是嵗土运制之寒邪乃防宜治太阳之客以苦补之以咸耎之以苦坚之以辛润之嵗谷宜苍间谷宜稷终之气自小雪日午正至大寒日辰正凡六十日有竒主位太羽水客气厥隂木地气正风乃至万物反生霿雾以行其病闗闭不禁心痛阳气不蔵而欬宜治厥隂之客以辛补之以咸润之以酸防之以甘缓之谷宜丹间谷宜稷六气之治此其道也若乃嵗气之交有胜气者必有复气天气火胜者当有太阳之复气地气风胜者当有阳明之复气各依其复法治之















