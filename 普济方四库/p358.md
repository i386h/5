<!-- { "loadSidebar": true } -->
　　石膏散　治若暴中风自汗出如水者【方见柔风类】
　　治卒中风【海上名方】
　　右急取顶心发一撮揉撒以省人事为度
　　麻黄膏【出宣名论】　治卒风不省人事卒然倒地
　　用旺相日乙夘日采麻黄一秤拣出根一寸长取东流水三石三斗以无油腻铛量大小盛五七斗者可先煑五沸掠去沫逐渐添水尽至三五斗以来漉去麻黄淘在盆中澄定良久用细罗子滤去滓取青者铛内再熬至一斗再澄再滤取汗再熬至升半为度
　　只是勤搅勿令着底　　　　　　　　一名二生散治体虚有风外受虚湿身如在空心中
　　附子【一枚去皮脐】天南星【一枚】
　　右为末不须罗用生姜研自然汁和作八饼子每服一饼水一盏半生姜二十片同煎至八分去滓温服不拘时候
　　治卒中手足不遂【海上名方】
　　右用麦麸五升入乌头皮尖连翘半升同于甑炊令大熟铺在席下以手足不遂处卧之令热气蒸薰候出汗为度日用三次只事元药在蒸用之候两日外别换新药如无乌头皮尖只用乌头半升不去皮尖碾作粗末
　　搐鼻法　治卒暴中风昏塞不省牙关急药不得下咽者
　　右以细辛洗去土同猪牙皂角去子各一钱为细末每用少许以纸撚蘸药入鼻候喷嚏然后进药一方以半夏末搐鼻
　　八毒膏【一名裴公八毒膏出宋氏集騐方】　治卒中风毒复中绞刺痛飞尸入藏及魇寐不寤尸厥奄忽不知人事宿食不消温酒如枣核大烊化服若毒气甚咽喉闭塞不能咽者折齿内葱叶口中以膏灌葱叶中令下病肿者向火摩肿上若岁中多温欲省病及行雾露中酒服之内鼻中亦得
　　蜀椒　当归　雄黄　丹砂【各二两】乌头　巴豆【各一升】薤白【一升】莽草【四两】
　　恐焦了熬时忌鸡犬隂人见澄时须盖覆不得飞入尘土其膏放一二年不妨如膏稠用水觧熬再匀服之甚効
　　生姜生附汤【出三因方】　治卒中风涎潮昏塞不知人并血瘀冷癖气胸满呕沫头痛饮食不消
　　用大附子一枚生去其皮脐切八片以水二碗生姜一両切同煎至一大盏去滓温冷服不拘时候滓再煎服忌猪肉冷水一法加沉香一钱一法加辰砂末少少凡中风无问冷热虚实皆可服盖能正气消痰散风神効
　　天南星膏【出杨氏家藏方】　治卒暴中风口眼防斜
　　用南星不以多少为末生姜自然汁调摊纸上左防贴右右防贴左正便洗去
　　治卒暴中风一时忽然倒地不省人事左瘫右痪口眼防斜凡中风人不可便食风药中气人不可便食气药或觉有此证诸药未服者服此药【出风科集騐方】
　　用真好麝香二三钱研极细以麻油不拘多少调令稀薄可饮为度即令患人一服顿尽如牙关即开灌入候少苏醒不可再用此卒暴中风之药即服下紫汤方自安
　　紫汤方
　　用川独活刷洗去沙土薄切以豆淋酒浓煎汁服之累服至三片无害服此二药永无手足偏废语言蹇澁之患见得是中风只服小续命汤之类见得是中气只服匀气药自然无事武义唐丞季润名防作汉东教官得之大守张少卫名玠屡试有効季润亦以治人矣麻油麝香又胜麝香煎五积散
　　皂夹膏　治卒中风口防【方见风口眼防斜类】
　　杏仁膏　治卒中风头背肿
　　研杏仁膏敷之又用松柏叶浸酒或用松节煎酒及用松脂汤炼二三十次为末酒为丸服之并瘥
　　活鼠方　治卒中风腰脊反牙关口噤四肢强直【方见中风类】
　　治卒中风昏愦若醉痰涎壅盛四肢不收【出圣惠方】
　　用砒霜如菉豆大研以新汲水调下少许用热水投大吐即愈若未吐时再服
　　延寿丹【出圣济总録】　治卒中恶风涎潮昏重口眼防斜四肢亸曵口噤不省
　　丹砂【研】腻粉【研】鐡粉【研】白附子【各二两】蛇黄【煆醋淬】生金　生银【并剉末各一分】麝香【别研一两一分】附子【炮制去皮脐各九两重】牛黄【别研一两一分】巴豆【打碎用新水浸七日逐日换水日足以纸裹压出洗】羌活牛膝【去苖酒浸切焙】蝎梢【炒】天南星【生用各三两】
　　右为细末炼蜜和粟米饭丸如鸡头实大中恶风亸曵及诸癎疾薄荷酒磨下一丸年老半丸小儿惊癎十岁以上一丸分四服四岁以下一丸分五服新生儿一丸分七服并用蜜水磨下如中风髪直面如桃花色口眼俱闭喉中作声汗出如油及汗出不流多要下泄或泄血者并是恶候更不用服唯口噤眼开者药下立瘥纒喉风壅塞气息不通生姜薄荷酒急下化一丸
　　治卒中风急煎五积散候热入麝香一钱热服连进三服汗透便轻快如不得全愈即再别下药终易为力不为废人
　　毎见人中风便进灵寳丹无不死者唯是进此药后徐进他药无害
　　回阳汤【一名是济回阳汤出百一选方】　治丈夫妇人无问老幼卒暴风中气左瘫右痪手足不遂语言蹇澁口眼防斜筋脉挛缩半身不举不省人事屡用果有神効汉阳章教授名楫传
　　干姜【炮制】益智仁　大川乌【炮去皮脐已上各一两】青皮【半两】附子【一只七八钱重者生用去皮脐】
　　右为防咀毎服秤半两水二盏生姜十片枣子一枚入盐少许同煎七分去滓空心食前温服并滓再煎
　　治男子妇人中风涎潮于心卒然中倒当即时扶入暖室中扶防正坐当面作好醋炭熏之令醋气冲入口鼻良久其涎潮聚于心者自收归旧轻者即时苏醒重者亦省人事惟不可吃一滴水汤入喉也如吃汤水则其涎永系于心结不能去必成废人今只以醋炭熏之乃得涎离于心渐渐苏醒
　　右以生料五积散加麝香煎服之【出澹寮方】
　　至寳丹【出卫生寳鉴】　治卒中风急不语中恶气卒中诸物毒暗风卒热痠毒隂阳二毒岚瘴毒误中水毒产后血晕口鼻血出恶血攻心苦烦心肺积热霍乱吐利风注转筋大膓风澁神魂恍惚头目昏眠睡不安唇口焦干伤寒狂语小儿急惊风热卒中皮客夜不得眠睡烦燥惊风搐搦已上无不疗者
　　辰砂【五両水飞】生犀【镑五两】麝香【二两半研】玳瑁【五两镑】牛黄【二两半研】龙脑【三两半研】龙齿【五两水飞】人参【五两】银箔【一百片入药】琥珀【五两】安息香【五两用酒半升熬膏】雄黄【一两半水飞】金箔【一百二十片一百为衣余片入药】天南星【三两半用水煮软切作片子法酒浸二升半浸蒸七日焙干】
　　右件为细末用安息香膏同炼一处搜和为剂旋丸桐子大每服三丸五丸煎人参汤下小儿一丸至两丸人参汤下
　　胜金丹【出卫生寳鉴】　治中风涎潮卒中不语合吐利者当服此吐利风涎
　　青薄荷【半斤】猪牙皂角【二两同薄荷用水二升煮取汁候汁尽将大银石器瓦器慢火熬成膏】苽蓆末【一两】硃砂【一两研细留少许为衣】粉霜【半两另研】洛粉【一钱水银重粉是也】　已上四物研匀细入去前膏内
　　右拌和入臼内杵二三千下丸如樱桃大以硃砂为衣每服一丸酒磨下急即研细酒调灌之瘫中如前觉有证状每于四孟月服一丸
　　家宝通神丹【出卫生家寳】　治卒中风左瘫右痪口眼防斜偏正头疼夹脑等风及小儿一切惊风
　　五灵脂【二两初一日用姜汁压至初五日调井花水去粗滓入药】干蝎【一分如制蚕度】大川乌【二两去皮研为细末入药】草乌【三分同川乌制度】没药【半两用井花水磨膏入药】天南星【一分用姜汁压一宿晒干碾罗为末】白僵蚕【二分洗过碾末】硃砂【三分飞过半入药半作衣】麝香【半分用法酒发一宿碾细入药】木香【半两碾末入药】轻粉【一分】滴乳香【半两用井水磨为膏入药】
　　右众药末和匀合时须用端午日或腊日以腊水煮面糊搜和捣千下圆如豆大丸每服一圆及生姜一片薄荷一叶食后茶汤嚼下或酒亦得
　　香附汤【出卫生家寳】　治卒暴中风涎潮目瞑口面歪斜偏风瘫痪精神昏愦便利不禁数服立效
　　大附子【一个重八钱生去皮尖】木香【半两纸裹煨熟】甘草【一分炙】
　　右剉细碎分二服每服用水二大盏生姜二十片煎至七分去渣空心温服大凡中风首用此药通关顺气多服取汗自可永瘥
　　四神汤【出卫生家寳】　治卒中风牙关急不省人事极妙附子【一两去皮尖生用】木香【一两】五灵脂【二钱半】真麝香【一钱】
　　右剉碎每服二大钱水二盏生姜二十片煎至七分去滓放温斡开口灌一服定醒如未再服开口略能言即不须服徐与粟粥
　　蛇黄散【出危氏方】　治暗风忽然仆地不知人事良久方醒
　　蛇黄【不以多少米醋烧淬七次】
　　右为末每服二钱温酒下数服便愈年深者亦効
　　通关散【出危氏方】　治卒暴中风昏塞不醒牙关急药不得下咽喉
　　细辛　薄荷叶　牙皂【去子】雄黄【各一钱】
　　右为末每用少许铜管吹入鼻中候喷嚏然后进药或用白梅擦牙更以菖蒲末着舌下牙关即开仓卒可用之
　　治卒风毒肿气急痛【出本草】
　　以栁白皮一斤剉以酒煑令热帛裹熨肿上冷再煑易之甚妙也
　　开关散【一名破関散出本草】　治急中风目瞑牙噤无门下药者用天南星捣为末白龙脑二件各等分研自五月五日午时合患者只用一钱至半钱以中指防末揩齿三二十指在牙左右其口自开灌得下药
　　治卒中风不语舌根强硬【出本草】
　　陈醤五合三年者妙人乳汁五合二件相和研以生布绞取汁不计时候少少与服良久当语
　　附香饮【一名附香散】　治一切卒风偏痹经络不通手足缓弱臂膝酸疼凡风证始作脉息不洪数者先宜服此药及治风气流注手足十指浮痛麻木
　　附子【生四钱】木香【二钱】
　　右防咀分两服每服用水一盏半姜十片煎取微温服虚人可用
　　星香饮【出肘后方】　治证如前一方治中风有热气实者服之
　　南星【八钱】木香【二钱】
　　右剉分二服每用水盏半姜十片煎至六分温服气盛人用此一方治中风痰盛服热药不得者名星香汤
　　星风汤　治卒中风倒地牙眼开者
　　用皂角槌碎泡汤分八碗令浓入透明白矾末二钱挑牙关开灌之以鵞毛扫药上舌痰出即愈
　　治痰涎卒中不语
　　同□【二两性平微毒】麝香【一分性温未辛】
　　右同□洗浄于乳鉢内研细以水化去石澄清将铜碌粉慢火熬令干取辰日辰时于辰位上修合再研细入麝香同研以糯米和丸如弹子大隂干如卒中者每丸作二服用薄荷酒研下摊缓一切风用硃砂酒化下喉吐涎出沫青碧色泻下恶物瘥治卒中风生姜【八两味辛性微温】附子【四两生用味辛性大热有大毒】
　　右二味细切以水五升煑取二升分为二服忌猪冷水

　　普济方卷九十一
　　钦定四库全书
　　普济方卷九十二　　　明　周王朱橚　撰诸风门
　　中风失音不语【附论】
