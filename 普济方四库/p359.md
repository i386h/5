<!-- { "loadSidebar": true } -->
　　夫喉咙者气之所出上下也防厌者音声之门户其气宣通则声音无所阻碍若风邪抟于防厌则气道不宣故令人失音入脏则不能语矣千金方云风寒之气客于中滞而不能发故瘖不能言及喉痹失音皆风邪所为也入脏皆能杀人故附之于治风方之末凡尸厥一厥而死脉动如故此阳脉下坠隂脉上争气闭故也针百防入三分补之炙熨两脇下又灶突墨弹丸大浆水和服之又针足中指头去甲如韭叶又刺足大指甲下内侧去甲三分
　　方
　　羚羊角汤【出圣济总録】　治中风失音手足不遂
　　羚羊角【镑】芎防　细辛【去苖叶】木香　防风【去义】麻黄【去节】独活【去芦头】当归【酒浸切焙】附子【去皮脐炮裂】桂【去粗皮】天麻【各一两】
　　右剉如麻豆每服三钱匕水一盏煎至七分去滓温服不拘时一方加羌活用酒煎服名天麻散
　　姜附汤【出圣防方】　治中风失音不语气厥无脉手足拘挛干姜【炮】附子【炮制去皮脐】甘草【炙】桂心【去粗皮】当归【酒浸焙】白术　细辛【去芦叶各一两】麦门冬【去心焙二両】杏仁【去皮尖双仁炒研一両】
　　右剉如麻豆每服三钱匕水一盏煎至七分去滓温服加独活无杏仁名附子散
　　大续命汤【出千金方】　治肝属风卒然瘖痖及五臓偏枯贼风
　　黄栢【八両】桂心　干姜　芎防【各二両】黄芩　当归【各一両】石膏【四両】杏仁【三十枚】荆沥【一升】
　　右防咀以水一斗先煮麻黄两沸掠去沫下诸药煮取四升去滓又下荆沥煮数沸分四服能言未瘥后服小续命汤旧无荆沥今増之其效如神一方有甘草
　　又方【出千金方】　治大风经藏奄忽不能言四肢重曵皮肉痛痒不知
　　独活　麻黄【各二両】芎防　防风　当归　葛根生姜　桂心　茯苓　附子　细辛　甘草【各一両】
　　右咀以水一斗二升煮取四升分五服老小半之若初得病便自大汗者减麻黄不汗者依方上气者加茱萸二两厚朴一两干呕者倍加附子一两啘者加橘皮二两若胸中吸吸少气者加大枣十二枚心下惊悸者加茯苓一两热者可除生姜加葛根初得风未湏加减便且作三剂停四五日以后更视病虗实平论之行针依宂炙之
　　又方【出千金方】　治与前大续命汤同宜产妇及老小等并可
　　麻黄　芎防【各三両】干姜　石膏　人参　当归桂心　甘草【各三両】杏仁【四十枚】
　　右咀水一斗煮取三升分三服外台名续命汤
　　治风冷失音咽喉不利　凡此中风又有竹沥诸汤甚多此用药虽少而效将治大患此剂不差更应服之【出肘后方】
　　木通　干姜　茯苓【各一両】防风　桂心　石膏【各二両】麻黄【一両半】白术【半两】杏仁【三十枚】附子【一両】
　　右为细末炼蜜和丸如豆大毎服七丸渐増加之
　　羌活人参汤　治中风失音不语
　　羌活【去芦头二両半】人参【二両】附子【炮制去皮脐一枚】桂心【去粗皮】独活【去芦头三分】菖蒲【切半両】甘草【炙二両】
　　右剉如麻豆毎服五钱匕水一盏入荆沥竹沥地黄汁共半盏同煎至一盏去滓温空心日后午夜卧各一服
　　治中风筋脉拘急腰背强直失音不语【出圣惠方】
　　黒铅霜【半両】水银【半两与铅同结炒子细研】天南星【半两炮制】白附子【半两炮制】犀角屑【半两】硃砂【半两细研】牛黄【一分研】
　　右为末入研了药更研令匀用软饭和丸如菉豆大每服不拘时以消梨汁下五丸
　　四逆汤　治卒中风不能言厥逆无脉手足拘急者山茱萸　细辛　干姜　甘草【炙三两】麦门冬【一升去心】
　　右防咀水七升煮取二升分为四服忌海藻菘菜生葱菜
　　治若卒中冷声嘶哑者
　　甘草【一两】桂心【二两】五味子【二两】杏仁【三十枚】生姜【八两】
　　右防咀水七升煮取二升为服饮之
　　地黄汤　治中风失音不语神効【一名生地黄汁饮子】
　　生地黄【汁】淡竹沥【各半两】独活【去芦头一两】附子【炮制去皮脐半两】
　　右将二味剉如麻豆毎服三钱以水一盏入竹沥地黄汁少许同煎一盏温服空心日午夜卧各一服
　　竹沥汤　治中风失音不语昏沉不识人
　　竹沥　荆沥　梨汁【各二两】陈酱汁【半合】
　　右相和煎一两沸滤一遍令温细灌入口中口噤斡开灌之
　　生附子白术汤　治中风湿昏闷恍惚胀满身重手足缓纵漐漐自汗失音不语便利不禁
　　附子【去皮脐】干姜【各半两】白术【一两】甘草【一分炙】
　　右为散毎服四钱水一盏半煎七分去滓食前服
　　栢子仁酒
　　栢子仁【生研二两】鸡粪白【炒二两】桂心【去粗皮】生姜【不去皮切一两】
　　右麄捣筛共炒令焦色乘热投酒六升冷去滓每服七分一盏空心日午夜卧服一方有黒豆无生姜
　　独活散　治中风失音不语四肢强直
　　独活　防风【去芦头】秦艽【去芦用】荆芥穗　白术　葛根【剉】附子【炮制去皮脐各一两】桂心　甘草【防炙赤剉各半两】
　　右为散每服四钱水一中盏姜半分煎至六分去滓不拘时温服
　　羌活汤　治中风失音不语
　　羌活【去芦头一两半】甘草【炙半两】人参【半两】附子【炮制去皮脐一枚】荆沥　竹沥　生地黄汁
　　右将前四味剉如麻豆每服五钱分以水一盏入三汁沥共半盏煎至一盏去滓温服日夜三一方加防风二两
　　治卒不得语方　用酒五合和人乳汁中半分为三服芥子膏　治中风卒不得语【方见风走疰疼痛类】
　　竹豆汤　治中风失音不语
　　青竹叶【碎如筭子四十九茎】乌豆【二升】
　　右以水八升相合和煮令豆烂去滓煎取一升毎服二合灌之或口噤不开者即斡口灌
　　紫桂散　治中风失音不语【方见急风类】
　　大豆煎方　治中风失音不语
　　大豆【小者二升洗浄】生姜汁【一合】
　　右先用水五升煮豆至二升绞去豆入姜汁慢火煎如稀膏空心食后夜卧时各用一细细含咽甚者用竹沥二合调服
　　菖蒲饮　治中风失音立效
　　菖蒲【石上者一分】桂心【去粗皮一两】
　　右麄捣筛每服二钱水一盏煎至七分去滓温服不拘时
　　治风冷失声咽喉不利
　　用烧马勒衔铁令赤内一升苦酒中破一鸡子合和饮之
　　治卒失音　浓煮大豆汁如膏少少含咽津服无豆用豉煮汁饮之亦可
　　荆沥饮子　治中风失音不语手足转动不得
　　荆沥【三合】竹沥【三合】蜜一　生葛根汁【二合】
　　右件药相合令匀不拘时温服二合
　　乌金煎　治中风失音不语烦热头痛
　　黒豆【二升净淘过】羌活【二両】独活【二両】荆芥【一両】
　　右为末先以水五大碗煮黒豆令烂去豆取汁入诸药末慢火煎十余沸次渐入无灰酒一升煎好为膏盛于瓷器中每服不拘时以温酒调下半匙头
　　白丸　治卒中风不语失声噎不出
　　白【生研】陈橘皮【去白炒】桂【去粗皮各一两】
　　右为末枣肉和丸如弹子每服一丸化津咽下不拘时
　　独行散　治失音【出经验良方】
　　用槐花瓦上炒令香熟放地上出火毒三更后上仰卧随意服亦治咯血
　　治中风失音　研韭汁服之
　　治卒风不得语【出肘后方】　剉谷枝叶酒煮熟皮中沫出随多少饮之【即楮枝也】
　　桂心方【出千金方】　治中风失音【方见中风类】
　　治卒失音声噎不出【出肘后方】　用橘皮五两水三升煮取一升去滓顿服倾合服之
　　又方【出肘后方】　浓煮苦竹叶服之瘥
　　治风冷失声咽喉不利【出肘后方】　捣蘘荷根酒和绞汁饮之不拘时温服半盏一方用根二两以酒一大盏服之
　　取涎丸　治中风不语咽喉声如拽锯口中涎沫【方见中风类】通闗散【出指迷方】　治失音不能言由风邪客于脾经上入闗机者舌本也又闗隔不通其人精神昏愦失忘白僵蚕【炒半两】羌活【一分】麝香【半钱】
　　右为末每服二钱先以姜汁少许调匀以沸汤浸放温服之以真菖蒲末时时着舌根下
　　桂心散【出圣惠方】　治中风失音不语
　　桂心【一两】羌活【二两】防风【一两去芦】附子【一两炮制去皮脐】赤箭【一两】羚羊角屑【一两】酸枣仁【一两】甘草【半两炙防赤剉】
　　右件药为散毎服四钱以水一中盏煎至五分去滓入竹沥一合更煎一两沸不计时温服
　　治卒不得语方　以苦酒煮苽子傅颈一周以衣包一日一夕乃觧即差
　　独活汤【出经验济世方】　治中风不语
　　独活一两剉酒二升煎至一升次用大黒豆炒熟将药酒热投盖良乆毎服三合灌未差服
　　乌药散【出朱氏集验方】　治中风不语老人虚人可用也乌药　附子【一枚】天雄【一只】沉香【大块各一两】甘草
　　右入鉢磨各一钱病势稍重用水一碗姜十片煎半碗空心服气中加木香半钱无气加人参半钱
　　治失音【出本草】　右桂末着舌下渐咽汁
　　治中风失音方【出本草】　右取桂以净水三升煎取一升服取汗
　　治失音不语风病者【出本草】　以针头刺手心令痛即语男左女右
　　治中风失音并一切风【出本草】　以白僵蚕七枚为末用酒调方寸匕立效
　　治失音不语【出本草】　以车家鸡栖木作灰服一升立效治卒失音【出本草】　右用生大豆一升青竹筭子四十九枚长四寸濶一分和水煮熟豆去筭子将豆与汁服之日夜二服差
　　治风卒不语口偏者【出本草】　右熬鸡粪如豆淋酒法绞取汁温酒服之甚效
　　治卒闇风失音不语者【出本草】　以生梨捣汁一合顿服之日服止
　　治中风失音【出本草】　用桂心一两去粗皮近身体懐之至两时辰许为末分为二服毎服用水二盏煎取一盏服之差大妙圣惠方同
　　治感风不能言【出本草】　以黄耆防风煮汤数斛置床下薫之昔唐许宗初仕陈为新蔡王外兵参军时有柳太后感风而不能言脉沉而口噤宗曰既不能下药宜汤气薰之药入腠理周时可差乃造此汤数斛置床下气如烟雾其夕便得语药力薫其效如此
　　治中贼风口偏不能语者　取茱萸一升清酒一升和煮四五沸冷服之半升日进三服得少汗差
　　治中风卒不能语　用白芥子研细以醋熬成膏傅头一周以帛包之一日一夕乃差
　　中风舌强不语【附论】
　　夫中风舌强不语者盖脾脉络胃夹咽连舌本心气所通令风邪客抟则气脉闭塞不利所以舌强不能舒卷有害于言语也又云中风不得语者由心脾感受风邪故也脾脉络于胃夹咽连舌根散于舌下心之别脉系于舌本入二经俱为风毒所传故令舌强不得语也
　　方
　　羌活汤　治中风舌强不得语手足举动不得
　　羌活【去芦一两】羚羊角【镑半两】麻黄【去根节先洗掠去沫焙用一两】防风【去人半两】独活【去芦头半两】旋复花【炒一两】人参　白茯苓【去皮一两】当归【切焙】麦门冬【去心】龙齿【各半两】杏仁【汤退去皮尖双仁炒一两】
