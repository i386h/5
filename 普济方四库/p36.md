<!-- { "loadSidebar": true } -->
　　阳明燥金司天少阴君火在泉中见少商金运嵗金不及气化运行后天少商之金不及而同天化是谓天符又金运临酉是谓嵗防上与天符下与防三合为治名曰太乙天符气至平也平金之嵗纪曰审平收而不争杀而无犯五化宣明其气洁其性刚其用散落其化坚敛其政劲肃其清切其令燥其类金其应秋其谷稻其果桃其实殻其虫介其畜鸡其色白其味辛其音商其数九其物外其在人也其藏肺其主鼻其养皮毛其病欬此运化也天地之气为燥化左间为蔵化右间为明化故天气急而其政切地气为苦化左间为柔化右间为动化故地气明而其令暴阳専其令炎暑盛行物燥以坚淳风廼治风燥横运流于气交多阳少隂云趋府湿化廼敷燥极而泽蛰虫廼见流水不氷金火合徳上应太白荧惑其谷白丹间谷命太商者其耗白甲品羽故曰热化气化胜复同邪气化度也燥化四清化四热化二正化度也物之宜则介虫静羽虫育地气所制也则介虫耗寒毒不生是以清热之气持于气交清先而劲毛虫廼死热后而暴介虫乃殃其发燥民病欬嗌塞寒热发暴振栗癃闷嵗半之前阳明主之其化燥者天之政也嵗半之后少阴主之其令热者地之化也金为天气火为地气火能胜金遇太乙天符命象自平不资化源惟安其运金无使受邪食白丹之谷以安其气食间气之谷以去其邪嵗宜以醎以苦以辛汗之清之散之其运同清宜多地化其化上苦小温中苦和下醎寒药食之宜也初之气自甲申年大寒日已初至是春分日夘初凡六十日八十七刻半主位大角木客气太阴土中见金运土金相生地气迁阴始疑气始肃水廼氷寒化其病中热胀面目浮肿善眠鼽衂欠呕小便黄赤甚则淋宜治太阴之客以甘补之以苦防之以甘缓之嵗谷宜白间谷宜麻虽有湿化不能为邪二之气自春分日夘正至小满日丑正凡六十日有竒主位少征火客气少阳火中见金运二火相加阳廼布民廼舒物廼生荣厉大至民善暴死是嵗金气平虽有厉疾不至夭横宜治少阳之客以醎补之以甘写之以醎耎之嵗谷宜白间谷宜豆谷有火化不能为邪三之气自小满日寅初至大暑日子初凡六十日有竒主位少征火客气阳明金中见金运天符金气廼平天政布凉廼行燥热交合燥极而泽民病寒热宜调阳明之客以酸补之以辛泻之以苦泄之谷宜白间谷宜黍虽有燥化不能为邪是气也用凉逺凉无犯司气之凉四之气自大暑日子正至秋分日戌正凡六十日有竒主位太宫土客气太阳水中见金运金水相生寒降病暴仆振栗谵妄少气嗌干引饮及为心痛痈肿疮疡疟寒之疾骨痿血便宜治太阳之客以苦补之以醎泻之以苦坚之以辛润之嵗谷宜丹间谷宜稷虽有寒化不能为邪五之气自秋分日亥初至小雪日酉初凡六十日有竒主位少商金客气厥阴木中见金运嵗运当位其气平厥阴居之春令反行草廼生荣民廼和宜调厥阴之客以辛补之以酸泻之以甘缓之嵗谷宜丹间谷宜稷虽有风化不能为邪终之气自小雪日酉正至大寒日未正凡六十日有竒主位太羽水客气少阴火中见金运火能胜金阳气布反温蛰虫来见流水不氷民廼康平其病温宜治少阴之客以醎补之以甘缓之以酸收之谷宜丹间谷宜豆虽有热化不能为邪此六气之常也治之大法和者平之客安其气必清必静则邪气自衰归其所宗此治之大体也








　　太阳寒水司天太阴湿土在泉中见太羽水运嵗水太过气化运行先天太过而同天化是谓天符平水嵗也水运平者命曰静顺之纪蔵而勿害治而善下五化咸整其气明其性下其用沃衍其化凝坚其政流演其凝肃其令寒其类水其应冬其谷豆其果栗其实濡其虫鳞其畜彘其色黑其味醎其音羽其数六其物濡其在人也其蔵肾其主二阴其养骨髓其病厥此嵗运之化也天地之气寒化司天动化司气动化为左间清化为右间故天政所布其气肃甘化在泉明化为左间灼化居气为右间故地气静而其令徐寒临太虚其政大举阳气不令泽无阳则发火待时少阳中治时乃涯止极散还于太阴云朝北极湿化廼布泽流万物寒化六化五正化度也鳞虫静倮虫育嵗物之宜也鳞虫不成燥毒不生地气制之也寒敷于上雷动于下水土合徳上应辰星镇星其谷黅寒湿之气持于气交民病寒湿发饥肉萎足痿下收濡泻血溢是嵗水在上土在下土能胜水天气虚水运符天其气自平不资化源惟抑运水扶其不胜无使暴过而生其疾嵗宜以苦燥之温之食黅之谷以全真避虚邪之气以安其正运与寒同宜燥热化故曰其化上苦热中醎温下甘热药食宜也嵗半之前太阳主之有本标之化当其时寒热得中者天之和气至也半之后太阴主之太阴之化从本当其时湿化应者地之令也初之气自乙酉年大寒日申初至是嵗春分日午初凡六十日八十七刻半主位太角木客气少阳火中见水运少阳中治地气迁气乃大温草乃早荣民廼厉温病乃作身热头痛呕吐肌腠疮疡宜调少阳之客以酸补之以甘泻之以醎耎之嵗谷宜间谷宜豆则火不为邪二之气自春分日午正至小满日辰正凡六十日有竒主位少征火客气阳明金中见水运天凉反至民廼惨草乃遇寒火气遂抑民病气郁中满寒乃始宜调阳明之客以酸补之以辛泻之以苦泄之嵗谷宜间谷宜黍则燥不为邪三之气自小满日巳初至大暑日卯正凡六十日有竒主位少征火客气太阳水中见水运气与运相符而天政布寒气行乃降民病寒反热中痈疽主下心热瞀闷不治者死宜调太阳之客以苦补之以酸泻之以醎坚之以辛润之嵗谷宜间谷冝稷则寒不为邪是嵗气也用寒逺寒无犯司气之寒四之气自大暑日卯正至秋分日丑正凡六十日有竒主位太宫土客气厥阴木中见水运水生木风湿交争风化为乃长乃化乃成民病大热少气肌肉萎足痿注下赤白宜调厥阴之客以辛补之以酸泻之以甘缓之谷宜黅间谷宜稷则风不为邪五之气自秋分日寅初至小雪日子初凡六十日有竒主位少商金客气少阴火中见水运大火所居阳复化草廼长乃化廼成民廼舒宜调少阴之客以醎补之以甘泻之以酸收之嵗谷宜黅间谷宜豆则热不为邪终之气自小雪日子正至大寒日戌正凡六十日有竒主位太羽水客气太阴土中见水运得位湿土居之地气正湿令行阴凝太虚埃昏郊野民廼惨凄寒风以至反者孕乃死宜调太阴之客以甘补之以苦泻之以甘缓之嵗谷宜黅间谷宜麻则湿不为邪此六气之化也行平水之化天符为执法邪或中之民有卒急之病经曰中执法者病速而危也











　　厥阴风木司天少阳相火在泉中见少角木运嵗木不及上角与正角同又木不及而同天化是谓天符气化运行同天木气适平命曰敷和之纪木徳周行阳气舒布五化宣平其气端其性随其用曲直其化生荣其政发散其温和其令风其类草木其应春其谷麻其果李其实核其虫毛其畜犬其色苍其味酸其音角其数八其物中坚其在人也其蔵肝其主目其养筋其病里急肢满此嵗运之化也嵗气之化上见厥阴左间少阴右间太阳故天气扰而其政挠下见少阳左间阳明右间太阴故地气正而其令速风生髙逺炎热从之云趋府湿化乃行风火同徳上应嵗星荧惑其谷丹苍间谷言太商之谷其耗文角品羽清化热化胜复同邪气化度也风化三火化七正化度也毛虫静羽虫育是廼嵗物所宜介虫耗寒毒不生是皆地气所制故风燥火热胜复更作蛰虫来见流水不氷热病行于下风病行于上风燥胜复化于中是嵗阴为天气阳为地气天气虚木运符之又木火同徳其气専不资化源惟赞运木无使邪胜嵗宜以辛调上以醎调下畏火之气无妄犯之故曰其化上辛凉中辛和下醎寒药食宜也嵗半之前天气主之故天布厥阴之政其令风嵗半之后地气主之地行少阳之令其化火气化之常也初之气自丙戌年大寒日亥初至是嵗春分日酉初凡六十日八十七刻半主位少角木客气阳明金中见木运嵗运得位金燥客之寒始肃杀气方至民病寒于右之下宜调阳明之客以酸补之以辛泻之以苦泄之嵗谷宜苍间谷宜黍则燥不为邪二之气自春分日酉正至小满日未正凡六十日有竒主位太征火客气太阳水中见木运寒不去华雪水氷杀气施化霜廼降谷草上焦寒数至阳复化民病热于中冝调太阳之客以苦补之以醎泻之以苦坚之以辛润之嵗谷宜苍间谷宜稷则寒不为邪三之气自小满日申初至大暑日午初凡六十日有竒主位太征火客气厥阴木中见木运与天符天政布风廼时举民病泣出耳鸣掉冝调厥隂之客以辛补之以酸泻之以甘缓之嵗谷宜苍间谷宜稷则风不为邪是气也用温逺温无犯司气之温四之气自大暑日午正至秋分日辰正凡六十日有竒主位少宫土客气少阴火中见木运溽暑湿热相薄争于左之上民病黄瘅而为胕肿宜调少阴之客以醎补之以甘泻之以酸收之嵗谷宜丹间谷宜豆则热不为邪五之气自秋分日已初至小雪日夘初凡六十日有竒主位太商金客气太阴土中见木运燥湿更胜沈阴廼布寒气及体风乃行宜调太阴之客以甘补之以苦泻之以甘缓之嵗谷宜丹间谷宜麻则湿不为邪终之气自小雪日夘正至大寒日丑正凡六十日有竒主位少羽水客气少阳火中见木运木生火畏火司令阳廼大化蛰虫出见流水不氷地气大发草廼生人廼舒其病温疠宜调少阳之客以醎补之以甘泻之以醎耎之嵗谷宜丹间谷宜豆则火不为邪此六气之化也嵗为平木或有邪气则中执法人有急卒之病经曰中执法者其病速而危也















