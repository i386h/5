<!-- { "loadSidebar": true } -->
　　右为细末入瓷盒内勿令透气如患急以半盏匕于顋里牙闗上揩便自开口立效
　　乌梅散　治中风不语口噤吐痰颈项筋急
　　乌梅【二十枚并子捶碎】菝葜【碎剉捶一两半】白【生用一两】
　　右先以水一升煎菝葜三合去滓别盛又别以水一升煮乌梅至三合去滓别盛又以水五合煎白取三合别盛以物斡口开先灌菝葜汤次下乌梅汤又次白汤旋消停服良乆即吐恶痰毒涎如不吐以鵞毛搅喉中取吐
　　独活饮　治中风口噤不语不知人饮食不下
　　独活【去芦一两】葛根【剉】甘草【炙半两半合】
　　右麄捣筛每服四钱匕以水一盏半入生姜半分切煎取七分去滓热热服口噤服药不下斡开口灌之效日夜四五服
　　独活酒　治中风口噤不开【一名大豆紫汤方见风痓类】
　　治风涎发动口噤不开方
　　半夏【半枚】五灵脂【一皂子大】胆末【一匙】
　　右同乳鉢内研如粉滴如水和丸如鸡冠花子大每用三丸于瓷盏内用指甲研细入半皂子大白梅肉并生油少许一处研匀却分作两饼子于边大牙角头摩之外更以手揉颊顋自然涎出以谷精草上花火炙上焦研作细末用一剜耳子分作两处以鵞管吹入两鼻中涎出为度如涎出未快更以少许吹喉出尽涎以甘草末搐入鼻中觧之者如牙闗不噤但觉胸膈有涎即用一丸子放在舌上嚼碎以津咽下不用汤后亦用搐药自然各有涎出只是不得咯不得令鼻气吹去不得唾恐涎不出后亦用甘草觧之此药人年六十以上者难疗若是气壮实六十歳以下则易治若服药身大痒者勿怪汗将出也其汗必先腥臭后清淡湏是先寻一不透风房室然后服药治之惟不见风能将息忌慎为妙其药湏是临治时旋合不可预合也
　　通顶散　初中风口噤不省人事者先此药搐鼻令醒方用别药伤风头痛昏妙甚
　　黄踯躅【一分为末】雄黄【一分飞研】细辛【半两为末】
　　右相停不省人事时挑少许搐入鼻中即醒涎出口开方可投药
　　治失音不语精神昏愦者如能言语牙闗急者用细辛末搐鼻又揩牙一法用白梅擦牙更以菖蒲末着舌上牙闗即开仓卒皆可选用
　　治中风口噤不开不知人事欲死者
　　干蝎【一枚尾全者防炙】瓜蒂【七枚研】赤小豆【三七枚】
　　右细罗为散每服半钱不计时用粥饮调抝开口灌之当吐如未吐即服一方炼蜜和丸以暖酒研一丸灌之
　　治中风口噤不开方
　　附子【生去皮脐一两】甘草【生剉】桂【各半两】
　　右为末炼蜜和丸如皂荚子大每服不计时以温酒研一丸抝开口灌之立效一方
　　备急膏　治中风口噤不开
　　川乌头【烧防灰半两】腻粉　龙脑【各一分】
　　右都研令匀以黄牛胆汁调成膏以瓷器盛毎服不计时以温酒调一钱抝开口灌之续以豆淋酒投之
　　白术饮　治中风口噤不能言者
　　白术【四两】酒【三升】
　　右合煮取一升顿服之忌桃李雀肉一方水煎服亦可
　　开闗散　治急中风目瞑牙噤不能下药者用此药以中指防散子揩齿三十二次在大牙左右其口自开自得下药
　　天南星【生捣为细末】龙脑【别研各等分】
　　右重研细五月五日午时合患者只使一匙至半钱匕
　　吴茱萸汤　治中风口噤闷乱不知人汤饮不下
　　吴茱萸【汤洗七次炒一两】防【炒令防干三两】
　　右麄捣筛每服四钱以水一盏半煎取七分去滓温服早夜各二服一方杀鬼毒中贼风口偏不语者以酒煮服之一方单用吴茱萸和酒煮服之尤良
　　附子散　治中风牙闗急徧身强硬
　　附子【一枚及一两者慢火炮制去皮脐】白附子【炮制一两】
　　右为细末每服一钱匕温酒调下三服见效
　　白散　治一切急风口噤不开
　　白【半两】盐花【一分】
　　右并细研以手指揩牙根下更将半钱匕以绵裹安牙尽头
　　治中风口噤不开以白梅擦牙令开灌下此药
　　川独活【二两】桂心【半两】
　　右防咀每服三钱水酒各一盏煎至八分去滓温服
　　治大人小儿噤口风
　　皂角【不蛀者炙去皮子】萝卜【如无以子代之】
　　右以皂角研为末以萝卜或子同酸米醋研用鸡翎拂药涂牙龈上即苏
　　治中风通身冷口噤不知人事者
　　用独活四两好酒一升煎至半升分温服
　　搐鼻法　治卒中风口噤不知人事者
　　附子散　治中风口噤不开吹口中
　　用附子炮裂去皮脐捣罗为末内管中斡开口匀吹令药满喉中并舌下不可过多
　　治中风牙闗急方
　　用甘草比中指节截作五截于生油内浸过炭火上炙油入甘草以箸斡开牙闗令咬定甘草可人行一里时又换甘草一截后灌药极效
　　白神散　治中风或吐防牙闗噤下药不能
　　用白梅末不拘多少揩之牙立开盖酸能收敛自然齿骨易开
　　大豆酒　治中风口噤或伤风湿身体痹者
　　用大豆五升炒令极熟以清酒五升沃之可得二升旋旋酒服令少汗出身防润即差
　　治中风口噤不能言方
　　用服荆沥一升如无荆沥服淡竹沥一升亦可
　　治中风口噤不开涎潮吐涎方
　　用皀角一挺去皮涂猪脂炙令黄色为末每服一钱匕非时温酒服如气实脉盛调二钱匕如牙闗不开用白梅揩齿口开即灌药
　　鸡粪方　治中风寒痓直口噤不知人
　　用鸡粪白一升熬令黄极熟以酒三升和搅去滓服一方加生大豆同熬服之尤妙
　　芥子膏　治中风口噤舌本缩【方见风走注疼痛类】
　　治大人小儿口噤不开牙闗者诸药勿效生天南星末一钱脑子少许相和研匀用指蘸生姜自然汁蘸药于左右大牙上擦之立开
　　治男女中风口噤不语
　　用细研乳头香为末方寸匕酒煎　方去滓调服立吐恶物瘥
　　风癔【附论】
　　夫风生于隂发于五脏其状奄忽不知人喉中噫噫然有声舌强不能言身輭而汗眼下及人中左右白者可治一黒一吐沫汗不出身体强直者死盖风中于隂脏气承之风邪与血气相抟经脉凝滞隂阳之气不得偕行荣衞不流所以目瞑不知人也喉者所以通气气既不利则喉中噫噫然有声隂气闭宻得汗则表里防通节脉和缓阳气得复故可治也脾脉胃挟咽连舌本散舌下心之别脉系舌本令心脾脏受风邪故舌强不得语也
　　方
　　金薄丸　治风癔奄忽不知人喉中噫噫然有声舌强不能言身輭自汗口吐涎沫项背强直神志昏愦金薄【研一百片】银薄【研一百片】犀角【细屑为末】牛黄【研】丁香　龙脑【研】沉香　真珠末　木香　射香【研】琥珀　硼砂　乌蛇【酒浸去皮骨炙】天麻【酒浸焙干】雄黄【研】蝎稍　僵蚕【炒】附子【炮制去皮脐】天南星【炮】防风【去义】白附子【炮】甘草【炙各一分】丹砂【研一两】墨【烧研半两】
　　右先以十五味捣罗为细末入研者药一处和匀内将金银薄入水银三分同研如泥入诸药研和匀炼蜜和丸如菉豆大每服大人五丸薄荷酒小儿薄荷汤化下
　　羚羊角散　治风癔咽中作声舌强语澁心膈不利羚羊角【镑】前胡【去芦头】桂【去粗皮】芎防　麻黄【去根节】秦芁【去芦头】防风【去义】附子【炮裂去皮脐】赤箭　天南星【炮】独活【去芦头】茯神【去木一两】防榔　枳壳【去穣面炒各一两】蝉蜕【去土】桑螵蛸【炮】干蝎【去土炒】丹砂【研各半两】牛黄【研】麝香【研各一钱】鈆霜【研一分】
　　右除研者外捣为细末入研者和匀每服一钱匕酒调下不拘时
　　防风汤　治风癔舌强不能言四肢拘急迷闷不知人防风【去义】麻黄【去根节各二两】白术　黄芩【去黒心】赤芍药桂【去粗皮】防己　芎防　人参　甘草　附子【炮裂去皮脐】杏仁【汤浸去皮尖双仁麸炒各一两】
　　右剉如麻豆每服五钱匕水一盏半生姜大枣一拍碎煎至八分去滓温服不拘时有汗宜避风甚妙
　　麻黄汤　治风癔邪气入脏四肢不収不自知觉口不能言冐昧不知痛痒【一名四州续命汤方见风痱类】
　　麻黄汤　治风癔舌强不知言四肢拘急心神恍惚不知人
　　麻黄【去根节】石膏【各三两】当归【剉防炒】芎防【各一两】甘草【炙防炒赤剉半两】茯神　桂心　黄芩【各一两】杏仁【五十枚汤浸去皮麸炒防黄】
　　右捣罗为散每服半两以水一大盏煎至七分去滓不拘时温服
　　桂心散　治风癔咽喉作声言语蹇澁心胷不利桂心　防风【去芦头】羚羊角屑　独活【各三两】前胡【去芦头】枳壳【麸炒防黄去穣】射干【各一两】甘草【炙防赤剉】细辛【各半两】
　　右捣筛为散毎服半两以水一大盏煎至七分去滓不计时温服
　　又方　治中风癔舌强不能言四肢拘急迷乱不识人独活　桂心　麻黄【去根节】葛根【剉二两】羚羊角屑茯神　酸枣仁　甘草【炙】赤芍药【各一两】
　　右捣筛为末每服四钱以水一中盏入生姜半分煎至六分去滓不拘时服
　　独活汤　治风癔舌强不语昏冐不知人喉中作声四肢不收手足亸曵
　　独活【去芦头】甘草【炙一两】生葛根【去皮细剉如麻豆二两】桂【去粗皮】芍药【各一两】
　　右将四味麄捣筛与葛根拌匀每服五钱匕水一盏半入生姜三片煎至八分去滓温服日三夜二一方加括蒌根名独活散
　　正舌散　治中风舌本强硬言语不正神妙【一名通神散】
　　蝎稍【去毒一分】茯苓【炒一两】龙脑薄荷【炒二两】
　　右为末毎服二钱温酒下或擦牙颊亦可
　　治风癔精神不眀舌强语澁用桂末吹鼻方
　　用紫桂色者去粗皮半两捣罗细末每用少许吹入鼻中及置舌下咽之
　　马尾散　治风癔咽喉作声言语蹇澁
　　用白马尾一团如鸡卵大急火烧碾末酒服一匙渐至半钱日夜三服勿令病人知
　　治风癔舌强不语精神冐闷
　　用菖蒲石上九节新者刮浄半两罗为末毎用少许吹入鼻中
　　治风癔不语体强不知人
　　用梁上尘取少许吹入鼻中
　　风口眼防斜【附论】
　　夫足阳明脉上颊车手太阳脉循颈上颊二经俱受风寒气节急强令人防僻言语不正目不能平视又云风入耳中亦令口防盖经络所系然也诊其脉浮浮而数者可治
　　方
　　消风丸　治风邪引颊口防僻言语不正
　　草乌头【半斤用油四两同炒令黄色】麻黄【去根节煎掠去沬焙干】白芷【各半两】附子【炮裂去皮脐半两】防风【去义】白茯苓【去黒皮】藿香叶干姜【炮】前胡　青橘皮【去白焙干】桂【去粗皮各一两】甘草【炙剉二两】龙脑【研】麝香【研】丁香　木香　白僵蚕【炒各一两】蝉蜕【炒各半两】不蛀皂角【一两一分去皮子酥炙焦黄】
　　右为细末炼蜜和丸如弹子大每服温酒化下一丸不拘时服
　　骗马丹【出瑞竹堂】　治男子妇人中风口眼防斜痰涎壅盛语言蹇澁手足不仁节脉拘急挛肢体不举或寒湿相抟肌肉顽麻入络节骨痛腰节脚浮肿难以屈伸或寒湿脚气或打扑损伤节骨防骱蹉跌皮肤瘙痒风毒疮疡并宜服之
