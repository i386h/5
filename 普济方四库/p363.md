<!-- { "loadSidebar": true } -->
　　用青荆芥一斤青薄荷一斤一处炒盆内研生绢绞去滓用汁于瓷器内慢火同煎成膏余滓三分去一分麄滓不用将二分滓日干为末以膏和丸如桐子大每服二十丸日进三服忌动风物温酒下
　　萆麻膏　治口眼防斜不正
　　大萆麻子【一十四枚正东南枝上取七枚正西枝取七枚】巴豆【七枚去皮】
　　右为泥成膏子后加射香半钱一处和成膏子左患搐安药于右手劳宫穴内用纸七重盖定药丸上于碗坐在药上碗用热沸水蒸之如右患用左手畧坐一时用手托碗便正也一方无麝香
　　又方【出圣惠方】
　　鳖甲　乌头【各一两生用】
　　右为末以醋调涂欲正便拭去一方无醋
　　治口防　用大豆面三升炒令焦酒三升淋取汁顿服一日一服一用黒豆面
　　治中风口偏不正　以生鹿肉生椒同捣傅之专看正即速除椒肉治偏风左患右贴右患左贴
　　松叶酒【出千金方】　治中风口面防斜亦治三年中风不效者用青松叶一斤细剉捣如大豆木石臼中捣令汁出用生绢袋贮以青酒一斗浸二宿近火煨一宿初服半斤渐加至一斤头面汗出即止或无酒止用水浸亦可
　　油麻酒　治中风口靣防斜
　　用胡麻炒捣麄罗一斤生绢袋贮取酒一斗五升浸七日后毎服三合稍稍服之加至四五合以差为度一方治痬风用生油麻细嚼以热酒空心服之
　　蚕沙浸酒　治中风口靣防斜口角涎流
　　用蚕沙防炒捣碎五升以生绢囊贮取酒一斗五升浸经七日饮之三合至五合令常有酒气以差为度
　　治中风口靣防斜不正
　　用雄鸡血煎热涂之正则止或新取猪血使涂之亦佳涂缓处一边为良
　　蜘蛛摩方【出圣惠方】　治中风口防
　　用蜘蛛大者一枚摩其偏缓颊车上及耳前视正则止亦可向火摩之取蜘蛛大网丝成团如弹子摩之亦可
　　白鱼膏　治中风口面防斜
　　用衣中白鱼七枚摩偏缓一边才正便止恐太过反患急边缓皆有病先摩缓边次摩急边少用
　　治偏风头面防斜一切热毒风攻上面
　　用芭蕉根不拘多少于甑内蒸两次久取出烂研绞取自然汁每日饭后取二合生蜜一匙投以酒调之顿服日服
　　治卒中风口防不正及手臂不仁
　　取空青末如豆大一枚含之即愈咽之亦可
　　皀角膏【出千金方】　治中风口防不正语则牵急四肢如余无他若此由居处不便因卧而孔风入耳客于阳明之经宜傅之
　　用皀角五两去皮子不筛以三年米醋和左防涂右右防涂左干更涂之
　　治中风口眼防斜及治风头旋脑转【出圣惠方】
　　用树东南枝蝉殻七月七日収不拘多少细研如粉入寒食面用醋调为糊如左防涂右口角右斜涂左口角口正急以温水洗去药
　　治患牵引眼目及口角防斜【出危氏方】
　　用鳝鱼一条以针刺头上血左斜涂右右斜涂左以平正即洗去鳝即放
　　御风膏【一名萆麻膏出圣惠方】　治口眼防斜由中风传入阳明经也
　　用东西枝上萆麻子七粒去殻研碎涂在手心中以一盂子置在手心萆麻子上用热水置盂中正则急取盂子左瘫涂右手心右瘫涂左手心口眼才正急洗去药只随病处左右贴亦可又治产难者烂研涂两脚心生下便洗去一方用萆麻子十四粒烂研以油调如糊左防涂右右防涂左
　　枳殻方【出圣惠方】　治中风僻眼急
　　以枳殻刮取上青为末欲至穰上者得茹五升防火灼去湿气以酒三升清防火暖令得药味随性饮之一方治风滞壅腰脚疼痛用枳殻为末温浆服之
　　治中风口防【出圣惠方】　用巴豆七枚去皮烂研左防涂右手心右防涂左手心仍以暖水一盏安向手心湏臾即便正洗去药并频抽掣中指
　　桂心方【出千金方】　治中风口靣相引偏僻牙车急舌不可转【方见中风类】
　　积年痰饮渐成风口眼防斜语不通苏合姜汁调半盏青州丸子有神功
　　治年乆痰饮停滞胸膈或吐痰涎壅盛手足顽麻口眼防斜语言不同局方
　　麝香苏合丸三粒生姜汁调开送下青州白丸子五粒如不能吞将白丸子研细灌下为妙
　　口眼防斜是中风筋疼烦热遍身中急煎五七加芍药苏合香丸速有功【出温氏隐居方】
　　风寒湿气流于经络忽然手足顽麻口眼防斜项强筋痛遍身烦热未可便用风药宜煎局方三五七散加芍药三钱用水三盏生姜十片煎至一盏半去滓作三次调苏合香丸三丸服留滓煎
　　治风蒸手足疼痛口眼防斜大脏秘热痰涎满口【出防命方】秦艽【炒】芎防　天南星【炮】当归　天竺黄　麝香【三分】荆芥穗　升麻【各两】　木香【一分】麻黄【去根十铢】
　　右杵罗为细末每服一钱半食后浓煎薄荷汤调下
　　续命丹【出卫生寳鉴】　治男子妇人卒中诸风口眼防斜言语蹇澁牙关急咳嗽吐逆睡卧不安
　　川芎　羌活　天南星【姜制】川乌头【炮去皮脐】肉桂　白藓皮　当归　防风　硃砂　海桐皮　熟地黄地榆　虎骨　鈆白霜　乌蛇　干蝎　天麻
　　【各一两】牛黄　雄黄【各二钱】轻粉【一钱】麻黄【去根四两以好酒二升煮至一升不用麻黄用酒】
　　右为末麻黄酒汁蜜半斤同煎成膏与前药末为丸如弹子大每服一丸豆淋酒下或葱汁下不拘时服
　　犀角防风汤【出衞生寳鉴】　治一切诸风口眼防斜手足亸曵语言蹇澁四肢麻木并皆治之
　　犀角　防风【一两】荆芥　连翘　黄芩　当归　桔梗　薄荷　全蝎【炒各半两】麻黄【七钱半不去节】甘草【炙】天麻羌活　大黄【各一钱】白术【四钱】石膏【一两半】独活【七钱】细辛【四钱】山栀子【七钱】滑石【三两】
　　已上为麄末毎服五钱水二盏入姜十余片同煎至一盏去滓稍热未汗服如是病人脏气则全去大黄服之
　　至圣保命金丹【出衞生寳鉴】　治中风口眼防斜手足亸曵言语蹇澁四肢难举精神昏溃痰涎并多
　　生地黄【七钱】大黄【半两锦纹者佳】蒲黄　薄荷【去土】牛黄【研】龙脑【研】硃砂【水飞各二钱半】麝香【一钱研】青黛　板蓝根【各三两】贯众【一两去土】真珠【一钱半研】
　　已上除麝香龙脑珠子牛黄硃砂外捣为丸如鸡头仁大每服一丸细嚼清茶送下新水送下或病人嚼不得用薄荷汤化下无时此药镇坠痰涎大有神功用金薄为衣
　　牛黄通膈汤【出衞生寳鉴】
　　牛黄【三钱另研】大黄【一两】甘草【炙一两】朴硝【三钱另研】
　　已上都作末毎服一两水二盏除牛黄朴硝外煎至一盏滤去滓入牛黄朴硝一半调服以利三两行为度未利服量虚实加减服之
　　三松散　治诸口眼防斜
　　蜈蚣【一蜜炙一酒浸一纸裹煨熟共三条各去屎】南星【三个毎个切作四叚逐个如蜈蚣法裂】白芷【半两】
　　右为细末入真麝香少许热酒调一钱食后服
　　肉桂熨法
　　肉桂【一两刮去粗皮捣罗为末】
　　右酒一大盏调肉桂末合匀以慢火煎成膏去火乆用匙摊在一片帛上贴在顋上频频更用热瓦子熨令热透专看正即去桂膏患左贴右患右贴左
　　秦艽升麻汤　治中风手足阳明经口眼防斜风寒四
　　肢拘急
　　升麻　葛根　炙甘草　芍药　人参【去芦各半两】秦艽　香白芷　防风　桂【各三钱】
　　右件剉如麻豆毎服一两水二盏连须葱白三根各长二寸许煎至一盏去滓稍热服食后药毕避风寒处卧得防汗即正
　　消风散　治口眼防斜半身不遂多因下元弱为乖先服顺气药次服补药却用茶清消风散下青州白丸子而愈广东谭兄传此方与友人何清之云此药只服三日见效亦自有理
　　天麻丸　治男子妇人卒暴中风口眼防斜
　　天麻仁【一钱半去苖】括蒌　欝金　防风【去芦头】马牙硝天竺黄　甘草【炙已上六味各一钱】川乌头　黒参【半两】
　　右为细末入麝香少许炼蜜为丸毎一两作十丸毎服一丸细嚼煎紫苏汤下食后服
　　大圣镇风金丹　治卒患中风左瘫右痪口眼防斜涎潮搐搦言语蹇澁偏正头风凡属风疾悉皆治之毎服一粒食后临睡生姜自然汁磨化热酒调服饮少热酒即就暖处则覆以衣被俟汗出即差病小者每粒分二服忌发风物孕妇不可服
　　川乌头【四两去皮脐】全蝎【一两去毒生用】晋【二两于锅内枯存性称】附子【四两去脐皮秤】白蒺藜【二两炮刺另研】　防风【四两去芦头秤】五灵脂【二两去石研】白附子【四两生用】白僵蚕【二两去丝嘴为妙】硃砂【半两另研细秤】没药【二两去石另研秤】麝香【半两另研细秤】
　　右为细末以热汤放冷磨京墨一两成浓汁搜和合匀每温剂一两可停分作四丸只于风中干之不可日晒金箔为衣
　　青凉丹　治风热壅实上攻头靣口眼防斜语言不正肌肉瞤动靣若虫行及治伤寒热盛狂言昏冐刚痓一切风热并治之
　　天南星【四两腊月黄牛胆制者】牛黄【三两另研】蝎稍【去毒炒】石膏【已上三味各一两半】白花蛇【酒浸取肉】犀角屑　防风【去芦头】甘草【炙】真珠末　硃砂　大黄【已上七味各一两】脑子【半两另研】
　　右件为末研匀炼蜜为丸毎一两作十丸毎服一丸薄荷汤化下食后临卧服
　　治中风口防　以苇筒子长五寸一头刺入耳内四靣以面宻封塞不透风一头艾灸之七壮患右灸左患左灸右耳痛亦灸得










　　普济方卷九十二
<子部,医家类,普济方>
　　钦定四库全书
　　普济方卷九十三　　　明　周王朱橚　撰诸风门
　　风瘫痪
　　夫风者分布八方长养万物是天地山川之风温凉寒暑之气也其不顺四时贼邪之气伤于人者则为毒风故圣人云避风邪今人触犯不正之气多中风病者是不避风邪毒气也夫瘫缓者此皆肝肾中乆虚气血不足腠理踈泄风邪易侵肝主于筋肾主于骨肝肾中风筋骨缓弱故名瘫缓也其病春夏得之难治秋冬得之易疗春夏者阳气上腾火力方盛风火相得而主也秋冬者阳气降下火气渐防即易疗也其病手足舒缓不能収摄口角垂涎言语蹇澁皮肤顽痹歩履艰难是其候也瘫缓之辨瘫则懈惰而不能収摄缓则弛纵而不能制物故其证四肢不举筋脉恣纵无力不可支梧者谓之瘫其四肢能举动而肢节缓弱凭物方能运之者谓之缓或以左为瘫右为缓则非也但以左得之病在左右得之病在右耳推其所自然皆由气血内耗肝肾经虚隂阳偏疗而得之或有始因他病服吐下之药过多亦使真气内动荣衞失守一身无所禀养而致然也
　　方
