<!-- { "loadSidebar": true } -->
　　右为末生黒豆末醋煮糊为丸如鸡头大每服二丸温酒磨下
　　木鳖子【别研】白胶香【别研】白芍药【各二两】草乌【去皮米四两】小赤豆【一两别研乌木打糊】
　　右为末以赤小豆糊为丸梧子大毎服七丸旋加至十丸温酒或木汤下病在上食后临卧服病在下空心服忌热物少时
　　四圣紫金丹【出瑞竹堂】　治男妇人左瘫右痪口眼防斜中风疾病依方修合诚心服饵大病不过三服初得病一服效验
　　槐实子【文武火麸炒黄色】荆芥穗【择净生用】甘菊花【炒】猪牙皀角【酥炙黄色去皮各等分】
　　右为细末炼蜜为丸如弹子大病重者毎服一丸细嚼茶清送下病轻临时加减防汗出为验如汗后体热难忍噙甘草觧之
　　四生丸【出和剂方】　治左瘫右痪口眼防斜中风涎急半身不遂不能举者悉皆疗之
　　五灵脂【去石】骨碎补　川乌头【去皮尖】当归【各等分】
　　右为细末用无灰酒打面糊为丸如梧桐子大每服七丸渐加至十丸温酒下服此药莫服灵寳丹恐药无效
　　僵蚕丸　治瘫痪风手足不遂语言不正
　　白僵蚕【炒】乌头【炮去皮脐】没药【研各一两】蜈蚣【炙半两】
　　右为末酒煑面糊为丸如梧桐子大每服十丸薄荷酒下日三服
　　妙圣丸　治卒中瘫缓风手足挛急浑身疼痛
　　蛴螬【三十个】麻黄【去根节二两】乌头【炮裂去皮脐半两】木鳖子【去殻半两】
　　右三味为末用酒二升刺蛴破取汁不用皮熬成膏和药末丸如小弹子大每服一丸温酒化下不拘时
　　小省风汤【一名醒风汤出直指方】　治左瘫右痪口眼防斜口噤全不能言半身不遂手足顽麻一切风疾并皆治之防风　南星【各二两】甘草【一两】
　　右防咀每服三钱水一盏姜五片煎至六分去滓热服气逆者加紫苏二钱半木香三钱半气虚加附子一两沉香二钱胸膈不利加半夏一两人参半两头晕疼加天麻半两全蝎二钱煎热入少麝香
　　小灵寳三倍丸　治瘫痪中风半身不遂语言蹇澁口眼防斜肢体麻痹
　　草乌头【一斤用黒豆一斗同煑豆烂去豆不用】苍术【二斤米泔浸去皮】葱白【三个细切】
　　右焙干为末加醋面糊为丸如梧桐子大每服十丸至二十丸食前温酒下日进三服大效
　　枳殻散　治中风手足无力口中涎出多在右边
　　枳殻【去穰麸炒三两】牛黄【研】白芷【各一两】
　　右为细散每服三钱匕空心温酒调下
　　栀子丸【出海上名方】　治瘫缓风宜乆服之
　　山栀子【去皮】草乌头【炮】干姜【炮各半两】
　　右为末煑枣肉和丸如菉豆大毎服三丸渐加至七常服二丸细嚼茶酒下
　　木香汤【一名青木香散出衞生家寳方】　治左瘫右痪偏枯不遂等疾
　　青木香【二两】蒌【一个去皮】
　　右先取好蒌一个取子及穰去皮将子与穰各研细用无灰酒一大盏投之搅匀用生绢搅取汁如此研绞三两次酒浓无味乃止于银石器内煎三两沸调木香末带热服令人按摩病处良乆就病处卧移时自能举动矣此方乃大沩山僧云气行则风行气逆则风聚乆者不过三五服大有神验风必有热证者可服
　　保安丸　治一切瘫痪风【方见本门癎类】
　　治热风瘫常发者
　　羌活【二两】糓子【一升五合水一中取沉者】
　　右为散酒服方寸匕日三服稍加之无忌
　　独胜散【出海上名方】治瘫痪不经针灸者专用此方以取效名用蓬莪术醋煑不以多少研为细末每服二钱温酒下日进三服不计时服三日后用淋渫药
　　治中风瘫痪　用胆细研如面毎一匙许醋汤下上吐出涎渐轻
　　治瘫痪新得患及年深者
　　用酒调地肤子末加葱汁打面糊为丸如梧桐子大空心或酒或茶送下五十丸神效一方为末葱汁酒调下服之吐出涎疾即愈之为妙
　　豆豉饮【出肘后方】　治中缓风四肢不收者
　　用豆豉三升水九升煮取三升分为三服日二作之亦可酒渍煮饮之用豉一升防熬囊贮渍三升酒中三宿温服防令醉为住
　　治瘫痪风及诸风手脚不遂腰膝无力者
　　用驴皮胶炙防起先煮葱豉粥一升别贮又以一升煑香豉二合去滓内胶更煑六七沸胶烊如顿服及暖气葱豉粥任意多少若冷吃令人呕逆服三四剂即止禁如药法又胶能止泄得黄腊黄连尤佳
　　大圣丸【出王氏传济方】　治瘫痪风及肾脏风上攻下疰一切诸风疾并皆疗之
　　川乌头【炮裂去皮脐】五灵脂【炙用】麝香　乳香　寒食面【各等分】辰锦砂【别研】
　　右件五灵脂乌头先细淬为末后秤与下四味停入和匀以靣北取不语井花水为丸如樱桃大丸了用生丝绢袋子盛挂当风毎日一服切不可多服无事不得服之如不思饮食四肢大软昏沉取菉豆汁于明日服男子女人皆服吃得合时取良时日不得令一切隂人鸡犬等见临卧用姜汁浸化温酒投服忌动风物孕妇不服
　　狐肝散【出王氏溥济方】　治瘫痪风及气攻注皮肤生疮瘙痒赤白瘕风等一切风疾
　　乌鵶【一只剉啄不用留】狐肝【一具二味皆用腊月者与鵶同入磁瓦瓶中盐泥固济炭火煆过后瓶透亦取出冷用】天南星【一两去心研】天麻　腻粉　蝎白附子　僵蚕　牛黄【一分别研】藿香　桑螵蛸【腊月采者各一两】麝香【半两别研】乌蛇【一两酒浸不用头尾取肉炙】
　　右为末却与研者和匀如中急风豆淋酒下二钱瘫缓风服立差常服除风半钱温酒下
　　至圣一醉膏【出王氏溥济方】　治瘫缓风
　　天麻【一分】没药　黄明滴乳香【各半两】附子【一两去皮脐炮制】安息香【一分】麻黄【去根节内四内】生脑子【少许】
　　右件七味捣罗为末毎服四大钱用法酒一升于银石器内熬成膏子后却出分在四盏内别用法酒看患人吃酒多少渐调膏子服尽为度令贴病处卧以衣被盖或汗出或似虫行即效次日吃一服手足必以举得此疾五十日已上方治若发直者不在治限
　　菵草散【出王氏传济方】　治瘫缓等风疾及下疾
　　毒菵草【一两半炙去毛出汗】蝎稍【一分】官桂　当归　羌活【半两】荆三棱　蓬莪荗【各一两】
　　右件七味都生捣为末如人卒中恶风昏迷未省风涎方盛即时以药四钱用二钱生末先置盏中以二钱末用酒一盏半煎至八分倾在生药盏内调匀带热服但下得咽喉扶起湏臾即吐出恶涎立愈如诸般风疾并依此法毎日一服永无中风及痰涎如乆患瘫缓旦暮常服经月余必被上有臭汗气痕迹如人形状其患永差
　　大莽草散【出王氏济】　治丈夫女人瘫缓风及血风但一切风疾皆疗
　　莽草　石斛【炙】牛胶【炙】附子【炮】萆薢　天麻【炙】麻黄　泽防　防风　石龙茵　松脂　独活　杜仲　川芎　芍药人参　茯苓　乌蛇【酒浸炙去皮骨】薯蓣　桂心【去皮】吴白术　吴细辛　麝香　柏子仁丝子【酒浸三日焙干炒熟杵】
　　右件二十五味各等分并要州土新好者同杵为末每服一钱温酒下应诸风疹但求此药必差
　　寳命丹【出王氏济】　治瘫痪风及软风
　　牛黄【半两少一分亦得】蝎　【全者】附子【生用去皮一两】天南星【半两】五灵脂
　　右件五味并生为末炼蜜为丸如鸡头大用生姜自然汁一呷许磨化后将蜜酒投之温酒服或逺年软风须于暖阁内无风处用甜糟并葱椒煎汤浸及令软处汗出便服一丸如是软多年者先将鹊窠烧火炙软处令热彻方服此药为妙
　　轻骨丹【出衞生寳鉴】　主中风瘫痪四肢不遂风痹等疾麻黄【去根节五斤剉河水二升煎去滓】桑白皮【湏自根上取者】白芷　苍术　甘松【另用子者】川芎【已上各四两】苦参【三两半】
　　右六味　研匀细以前药麻黄膏和丸如弹子大毎服一丸温酒一盏研化温服之卧取汗五七日间服手足当即轻快卒中涎潮分别后用之
　　经进骨碎补圆【出衞生家寳方】　治左瘫右痪
　　五灵脂【拣去砂石别研极细】木鳖子【去殻剉碎研细入众药用】生姜【切作片子】地龙【用麻包定石上捶去土】黒牵牛【炒令防熟用】草乌【去皮尖剉作块子用盐炒令里外俱透剉作末】白胶香【韮煮三十二沸倾在冷水中少许空干则研极细用】黒豆【炒令防熟】葳灵仙【用软脚者洗土取用】滴乳香【用糯米数粒用乳香一处研细入众药用】天南星【慢灰火中炮去皮用各一两】麝香【一钱别研临了将入药】防风【去苗并芦头用】
　　右件各焙碾为末醋糊为丸如梧桐子大初服五丸加至七丸食后薄荷茶酒下
　　黄耆必安丹【出衞生家寳方】　治血气生风左瘫右痪口眼防斜语言蹇澁诸疾
　　没药　全蝎【酒浸焙炒】羌活　虎骨【酥炙】独活　防风【去芦】川芎　当归　薏苡仁　半夏【姜制各二两】川乌头【一两炮去皮尖】天麻　枳殻【去白麸炒】前胡　陈皮红　细辛硃砂【别研为衣各一两】白术【半两】麝香【一钱别研】脑子【半钱别研】
　　右为细末糯米糊丸如龙眼大硃砂为衣每服一粒酒嚼下或荆芥下食后服
　　太乙丹【出衞生家寳方】　治瘫痪诸风疾
　　五灵脂【半斤去土石】木鳖子【半斤去殻别研】草乌【半斤去皮尖】僵蚕【四两先去丝嘴】钱子地龙【半斤布袋去土不见火】川乌【四两去皮尖】防风【四两去芦】白胶香【六两别用】麝香【半两别研】脑子【二钱别研】好墨【烧用】桑柴灰【好醋浸一宿各四两】
　　右为细末酒糊为丸如弹子大隂干毎丸分三服用生姜薄荷研自然汁浸温酒一盏嚼下忌发风物湏腊日或端午日合不许妇人鸡犬孝服人见孕妇不可服
　　经进龙虎金丹【出衞生家寳】　治一切瘫痪风疾
　　黒附子【去皮脐退寒热】川乌头【去皮脐补肾经】虎骨【醋炙治伤折】古文钱【醋淬研为接骨】当归【生用补骨活血】白胶香【生研去麻痹】木鳖子【火炮去皮冲开滞气】地龙【去土行血】草乌头【盐炒令黄发熬】黒牵牛【生用除肾湿气】苁蓉【酒浸补肾经】牛膝【酒浸补炒各一两】乳香【半两生研治一切疾痛】没药【生用化内损壊浓血】巴防【去心治八般腰痛】自然铜【醋淬治伤筋动骨各一两】
　　右为细末酒煮面糊为丸如梧桐子大每服十丸渐加至三十丸茶盐汤下食前服
　　黄龙丸【出衞生家寳】　绍兴间修建康　内掘得一石碑方遂经进治左瘫右痪手足麻木口眼防斜风痹走疰腰脚疼痛并治妇人血风劳气遍身疼痛洗头伤风头面乳肿舌胀口干头昏脑闷多睡暗风夹脑风偏正痛破伤风等疾
　　红芍药【半斤】川乌【四两去皮尖】防风　香白芷　天麻麻黄【去根节】华隂细辛【去苖】白僵蚕【炒去丝嘴】雄黄【别研】川芎【各二两】白蒺藜【炒去刺】甘草【一两】干姜【生用】藿香叶　甘松【去土各一两】
　　右为细末炼蜜为丸如弹子大每服一丸姜汁磨下温酒调忌热食少时
　　乳香寛肋丸【出衞生家寳】　治左瘫右痪口眼防斜走疰风气腰脚麻痹一切风疾赤眼白头风疮如疮干研油调涂疮湿只糁如打扑闪肭皮骨损碎研入没药乳香各半钱调涂
