<!-- { "loadSidebar": true } -->
　　犀角汤【出圣惠方】　治中风手足不遂闗节疼痛心膈躁热犀角【镑半两】防风【去义三分】枳殻【去穣焙炒】独活【去芦头】桂心【去粗皮各半两】秦艽【去苖土】当归【切焙】芍药【赤者】白茯苓　葛根【剉】牛膝【酒浸切焙】仙灵脾　人参【各三分】黑豆【炒熟一合半】
　　右麄捣筛每服六钱匕水二盏入生姜五片煎至一盏去滓温服上焦虚烦肝心风热加竹沥半合同煎食后临卧各一服一方加熟地黄
　　没药丸【出御院方】　治中风手足不遂【方见风偏枯类】
　　五加皮散【出圣惠方】　治中风手足不遂肌肉顽痹骨节疼痛
　　五加皮　桂心　羌活　防风【去芦头】杏仁【酒浸去皮尖双仁麸炒黄】萆薢【剉】枳殻【麸炒防黄去穣】附子【炮制去皮脐】牛膝【去苖】薏苡仁　丹参【已上各一两】芎防　秦艽　当归【剉防炒已上各一两半】
　　右为散每服五钱以水一大盏入生姜半片煎至五分去滓温服良乆再服衣覆得防汗食前服忌生冷油腻毒滑动风物
　　酸石榴煎【出圣惠方】　治中风手足不遂口眼防斜语澁垂涎
　　酸石榴皮　防风【去芦头】桂心　白术　赤箭　附子【炮制去皮脐】赤茯苓　牛膝【去苗】赤芍药　枳殻【麸炒防黄去穣】山茱萸　羚羊角屑【各一两】羌活【一两半】
　　右为末用酒五升慢火熬成膏盛于不津器中毎于食前以暖酒调下半匙
　　海桐皮丸【出圣济总録】　治中风手足不遂身体疼痛肩背拘急
　　海桐皮【二两细剉】石斛【去根二分】羌活【去芦半两】赤箭【二两半】牛膝【酒浸用切焙】白附子【生】防风【去乆各一两】木香　山芋【各三分】菊花　牡荆子【各半两】丹砂【一两研】
　　右为细末以天南星二两半成末同好酒煑为膏和丸如梧桐子大毎服十五丸茶酒任下
　　青龙丸【出圣济总録】　治中风手足不遂涎涕胶黏
　　附子【炮裂去皮脐】芎防　白术【米泔浸三日毎日换泔取出焙干】独活【去根节各一两】蒲黄【用纸衬炒一两】藁本【去苖土一分】牛黄【研一分】麻黄【去根节百沸汤中急煑过炒三分】丹砂【研】龙脑【研各一分】麝香【研半钱】龙胆【一分滴水一两点令化入药内】
　　右为细末别用水银三两以蒸枣五十枚去皮核同研水银星尽为度次入诸药更入少许熟蜜和丸如鸡头大毎服半丸或一丸临卧以热水化下其患甚者每夜研二丸如小儿惊涎毎丸分作三服用薄荷汤化下
　　大四斤丸【出直指方】　治风寒赤毒与血气抟筋骨缓弱四肢痠疼痒痛
　　天麻　川牛膝　宣州木　肉苁蓉【洗切焙各一斤】熟附子　虎骨【酥炙各二两】大当归【三分】生麝香【一钱】乳香没药　五灵脂【各半两】
　　右为末浸药酒煑面糊丸如梧桐子大毎服三四十丸食前温酒或豆淋酒下未效木汤下
　　蝎附散【出直指方】　治肝肾虚风入筋骨手足缓弱
　　小附子【去皮】草乌头【生用炮去皮脐】苍术【炒】川芎　牛膝【酒浸焙】当归　天麻【各半两】防己　白芷　黄耆　全蝎【炒各一两】
　　右为末每一钱黒豆淋酒调下兼用核桃肉研酒下食前服
　　附子散【出圣惠方】　治中风手足不遂肢节疼痛
　　附子【炮制去皮脐】桂心【各二两】赤箭　牛膝【去苖】狗脊　萆薢【剉】当归　丹参　枳殻【面炒防黄去穣】仙灵脾　海桐皮【已上各一两】
　　右为细末每服食前以温酒调下二钱
　　夜合枝醖酒【出圣济总録】　治中风手足不遂挛缩屈伸艰难
　　夜合枝　桑枝　桂枝　栢枝【各生用剉五两】糯米【五升】石榴枝【生剉五两】羌活【去芦别捣二两】黒豆【小者五升】防风【去义别捣五两】细麴【七斤半】
　　右先以水五斗将五枝同煎取二斗五升去滓浸米黒豆两日蒸熟入麴与防风羌活二味拌和造酒依常醖法封三七日压去糟滓取清酒二合至五合时饮之常令有酒气无令过醉恐至吐即悖乱正气
　　附子汤【出圣济总録】　治中风身体不遂不能言语精神恍惚
　　附子【炮裂去皮脐一枚重半两者】桂【去粗皮】葛根【剉一两半】犀角【镑】地骨皮　白术　独活【去芦头】芎防【各一两】石膏【碎三两】
　　右剉如麻豆毎服五钱匕水二盏入姜五片煎至一盏去滓温服空心并二服夜一服或夜并二服服讫以热姜粥投衣覆防汗出慎外风不欲汗即不必食粥
　　生地黄煎【出圣济总録】　治中风手足不遂或拘挛屈伸不得口眼防斜偏风疼痛或痹沉重病在筋骨生地黄【五斤捣研绞汁令尽】桂【去粗皮】山芋【二两】黒豆【一升以水三升煎至一升绞去豆】晩蚕沙【炒二两】海桐皮【炙剉三两】大甘石榴【三颗去蒂蕚和子皮捣研取汁】
　　右先防咀四味如大麻豆于银石锅内先煎地黄汁三二十沸次下石榴黑豆汁又煎二三十沸即下防咀四味勿停手搅慢火煎至浓用生帛绞去滓次下好酥二两再煎匀搅如稠膏即收于不津器中每日空腹以无灰酒一盏调煎半匙投搅和服之如疾甚者加至一匙头每日三服切慎房室此方兼治妇人产后风血恶疾
　　羚羊角煎【出圣济总録】　治中风手足不遂
　　羚羊角【镑】荆芥穗　羌活【去芦】熟干地黄【焙一两】防风【去义剉二两】黒豆【二盏小者和防风炒熟勿令焦】酒五升【乗防风黒豆熟淋之】
　　右先以四味防咀如麻豆每服五钱匕用豆淋酒一盏半同煎至八分去滓重煎如膏每空心温酒调服日三夜一不拘时
　　赤箭丸　治中风手足不遂肢体麻骨节疼痛赤箭　独活【去芦各一两】麻黄【去节半两】乌头【炮制去皮脐二两】芎防　干蝎【去土炒】当归【切焙各半两】
　　右为末炼蜜丸如梧桐子大毎服三十丸薄荷酒下不拘时
　　附子散　治中风手臂不遂口面偏斜
　　附子【炮制去皮脐】桂【去粗皮各二两半】干姜【炮二两半】细辛【去苖叶一两半】防风【去义二两半】甘草【炙剉三分】
　　右为散毎用温酒调服一钱至二钱匕空心午时合一方有人参无甘草
　　天麻丸　治中风手足不遂筋骨疼痛行歩艰难腰膝沉重
　　天麻【二两】地榆【一两】没药【三分研】乌头【炮制去皮脐一两】参【一两】麝香【一分研】
　　右除麝香没药细研外同捣罗为末与研药拌匀炼蜜丸如梧桐子大每服二十丸温酒下空心晩食前服
　　乌鸡散　治中风手足不遂口眼防斜僻
　　桂【去粗皮一两半】细辛【去苖叶三两】防风【去义剉三两】干姜【炮二两半】乌鸣鸡肉【炙干一两半】
　　右为散毎服半钱加至一钱食后良乆温酒调下日二夜一未效稍増至一钱半匕以效为度
　　蒴藋煎　治中风手足不遂
　　生蒴藋根【汁一升】酥【四两】生地黄【汁一升】附子【炮去皮脐别捣为末细罗为末一两】生姜汁【二合】蜜【四两】
　　右先取蒴藋地黄汁并附子末同煎炼成稀膏后入酥蜜姜汁更煎令稠入瓷器中毎日空服及夜卧温酒调半匙服
　　天麻丸　治中风手足不遂肢体疼痛
　　天麻　地榆【各一两】参【一两】乌头【炮制去皮脐二两】胡蜂蛹子【三十枚炒干】
　　右为末炼蜜丸如梧桐子大毎服三丸食前薄荷酒嚼下
　　独活汤　治中风不能言四肢不收手足亸曵
　　白芍药　桂心　括蒌根【各三两】甘草【三两】独活【二两】
　　右剉散四钱姜五片水二盏煎六分去滓入生葛根汁一合和服脾脉络胃挟咽连舌本散舌下心之别脉系舌本令心脾二脏受风邪故舌强不能言也
　　白术醖酒　治中风手足不遂神识冐昧补心定气白术【生用切】地骨皮　荆实【生用各五升】菊花【未开者生用二升】
　　右麄捣筛以水三石同煎取一石五斗去滓澄清取汁酿黍米二石用麴如常醖法酒熟压去糟滓取清酒于瓷器中収宻封毎取三合至五合续饮之能饮者常令半醉但勿至吐凡心风虚寒亦宜服此酒后灸心俞两边各一寸五分并五十壮
　　治男子妇人中风不能转侧
　　麻黄【一两】地骨皮【一两】生杏子【一两】木鳖子【一两】
　　右为麄末一服四两河水熬送下
　　趂风膏　治中风手脚不遂【方见中风半身不遂类】
　　防风汤　治风虚发热项背拘急肢节不遂恍惚狂言来去无时不自觉悟亦治脚气缓弱甚效此药温和不虚人
　　秦艽【去苖土】独活【去芦】麻黄【去节】半夏【汤洗七次切片用】防风【去芦各二两】升麻　防己　白术　石膏【煆】白芍药　黄芩　甘草　当归【去芦】逺志【去心】人参【去芦各一两】
　　右麄末入半夏片令匀每服四钱水二中盏生姜七八片煎至一盏去滓取清汁六分入麝香末少许食后临卧带热服一方用白术一两有热加大黄二两先有冷心痛者倍当归加桂三两无大黄
　　大豆浸酒　治中风手足不遂
　　用黒豆一升拣小者淘浄用酒五升同入瓶中蜜封用灰火煨常令热灼至酒减半即去豆取酒每服空心及临卧时各饮二合至三合一方用面炒豆
　　治手足不遂　取青布烧作烟就小口器中熏痛处治身中有掣痛不仁不遂处者
　　取干艾叶一斛许丸之内瓦甑下塞余孔唯留一口以痛处着甑口下烧艾以熏之一时愈矣
　　又方　取朽木削之以水煑令浓热灼灼尔以渍痛处效
　　局方乌荆丸　治风防足亦治便血
　　川乌【一两炮去皮】荆芥【二两】
　　右为末醋糊为丸如梧桐子大毎服二十丸热水吞下
　　果皮丸　治乆患风疾手足不遂
　　果州陈皮　川当归
　　右为末酒糊为丸汤酒任服不拘多少亲见人用之取效神妙
　　治手脚不遂等风　以人肝藤生研服之
　　导引法
　　养生方云极力左右振两臂不息九通愈臂痛劳倦风气不遂振两臂者更互踶跴犹言蹷九通中间偃伏人为之名虾蟆行气不已愈臂痛劳倦风气不遂患乆行不觉痛痒作种种形状又云偃卧合两膝布两足生腰口内气振腹七息除壮热疼痛两胫不遂又云疗四肢疼闷及四肢不遂腹内积气牀蓆必湏平而且穏正身仰卧缓觧衣带枕高二寸握固者必两手各自以四指把手拇指舒臂令去身各五寸两脚立指相去五寸定心安意调和气息莫思余事意专念气徐徐潄醴泉潄醴泉者以舌防略唇口牙齿然后咽唾徐徐以口吐气鼻引气入喉湏防防缓作不可卒急彊作待好调和引气吐气勿令自闻出入之声毎引气心心念送之从脚指头使气出引气五息六息一出为之一息数出十息渐渐増益能至百息二百息病即除愈不用食生菜鸡鱼肥肉太饱食后喜怒忧恚不得輙行气唯湏向晓清浄时行气佳能愈万病





　　普济方卷九十三
<子部,医家类,普济方>
　　钦定四库全书
　　普济方卷九十四　　　明　周王朱橚　撰诸风门
　　中风半身不遂【附论】
