<!-- { "loadSidebar": true } -->
　　少阴君火司天阳燥金在泉中见太防火运嵗火太过气化运行先天太过而同天化是谓天符气之平也平火之嵗命曰升明之纪正阳而治徳施周普五化均衡其气高其性速其用燔灼其化蕃荗其政明曜其炎暑其令热其类火其应夏其谷麦其果杏其实络其虫羽其畜马其色赤其味苦其物脉其音征其数七其在人也其蔵心其主舌其养血其病瞤瘛此嵗运之化也天地之气热化司天柔化左间动化右间故天政所布其气明辛化在泉蔵化司气为左间丹化司气为右间故地气肃而其令切寒交暑热加燥云趋府湿化廼行时乃降金火合徳上应荧惑太白其谷丹白热化七清化九正化度也羽虫静介虫育嵗物所宜也毛虫耗湿毒不生地气制之也水火寒热持于气交而为病始热病生于上寒病生于下寒热相犯而争于中民病欬喘血溢血泄鼽目赤眦疡寒厥入胃心痛腰痛腹痛大嗌干肿上是嵗火在上金在下火在中火胜金天气盈地气虚天气虽平热盛于上宜于年前先取化源平其火气必抑其运火资其胜折其金之郁气无暴过而生其病食丹白之谷以全其真食间气之谷以辟虚邪嵗宜以醎耎之而调其上以醎收之而安其下运同天气以寒清化故曰其化上醎寒中甘寒下酸温药食宜也嵗半之前少阴主之少阴有本标之化也寒热得中为天政之平也半以后阳明主之阳明以中气为化燥湿相半者地之令和也初之气自丁亥年大寒日寅初至是嵗春分日子初凡六十日八十七刻半主位少角木客气太阳水中见火运火胜火地气迁燥将去寒廼始蛰复藏水廼氷霜复降风乃至阳气郁民反周宻闗节禁固腰脽痛炎暑将起中外疮疡宜调太阳之客以苦补之以醎泻之以苦坚之以辛润之嵗谷宜丹间谷宜稷则寒不为邪二之气自春分日子正至小满日戌正凡六十日有竒主位太征火客气厥隂木中见火运木火相生阳气布风廼行春气以正万物应荣寒气时至民廼和其病淋目瞑目赤气郁于上而热宜调厥阴之客以辛补之以酸泻之以甘缓之嵗谷宜丹间谷宜稷则风不为邪三之气自小满日亥初至大暑日酉初凡六十日有竒主位太征火客气少阴火中见火运气与运符天政布大火行庶类蕃鲜寒气时至民病气厥心痛寒热更作喘欬目赤宜调少阴之客以醎补之以甘泻之以酸收之嵗谷宜丹间谷宜豆则热不为邪四之气自大暑日酉正至秋分日未正凡六十日有竒主位少宫土客气太阴土中见火运土当其位火化兼之溽暑至大时行寒热互至民病寒热嗌干黄瘅鼽衂饮发宜调太阴之客以甘补之以苦泻之以甘缓之嵗谷宜白间谷宜麻则热不为邪五之气自秋分日申初至小雪日午初凡六十日有竒主位太商金客气少阳火中见火运气同运化畏火临暑反至阳乃化万物乃生廼长荣民廼康其病温宜调少阳之客以寒补之以甘泻之以醎耎之谷宜白间谷宜豆则火不为邪是气也用热逺热无犯司气之热终之气自小雪日午正至大寒日辰正凡六十日有竒主位少羽水客气阳明金中见火运火胜金水反制之燥令行余火内格肿于上欬喘甚则血溢寒气数举则霿雾翳病生皮腠内舎于胁下连小腹而作寒中地将易也宜调阳明之客以酸补之以辛泻之以苦泄之谷宜白间谷宜黍则燥不为邪此六气之化也嵗气之交宜扶其不足制其有余使气适平然是嵗天符为执法若有邪中执法者民病速而危也








　　太阴湿土司天太阳寒水在泉中见少宫土运嵗土不及上宫正宫同少宫上临太阴是为天符土运临丑是为嵗防上见天符下见防三合为治太一天符之嵗气至平也命曰偹化之纪气恊天休徳流四政五化齐修其气平其性顺其用高下其化丰满其政安静其溽蒸其令湿其数土其应长夏其谷稷其果枣其实肉其虫倮其畜牛其色黄其味甘其物肤其音宫其数五其在人也其蔵脾其主口其养肉其病痞此嵗运之化也运之化湿化司天明化间左灼化居右地气上腾而其政肃醎化在泉动化间左清化间右故天气下降而其令寂阴専其政阳气退避大风时起原野昏雾白埃四起云奔南极寒数至物成于差夏湿寒合徳黄黑埃昏流行气交上应镇星辰星其谷黅间谷命太商太征者物成于差夏故阴凝于上寒积于下寒水胜火则为氷雹阳光不治杀气乃行有余宜高不及宜下有余宜晩不及宜早土之利气之化也民气亦从之其病寒湿腹满身防愤胕肿痞逆寒厥拘急故曰风化清化胜复同邪气化度也化五寒化一正化度也倮虫静鳞虫育嵗物所宜也羽虫耗热毒不生地气制之也是嵗土在上水在下土胜水天气盈当取化源嵗遇天一天符其气至平不取化源为折其水郁益其嵗赞其阳火令御甚寒无使邪胜食黅之谷以全其真食间气之谷以保其精嵗宜以苦燥之温之运与湿同宜以燥化故曰其化上苦热中甘和下甘热药食宜也嵗半之前其政湿嵗半之后其令寒初之气自戊子年大寒日巳初至是嵗春分日夘初凡六十日八十七刻半主位少角木客气厥阴木中见土运木当其位地气迁寒廼去春气正风乃来生布万物以荣民气条舒风湿相薄乃后民病血溢筋络拘强关节不利身重筋痿宜调厥阴之客以辛补之以酸泻之以甘缓之嵗谷宜黅间谷宜稷则风不为邪二之气自春分日夘正至小满日丑正凡六十日有竒主位太征火客气少阴火中见土运大火正物承化民乃和其病温疠盛行逺近咸若湿蒸相薄乃时降宜调少隂之客以醎补之以甘泻之以酸收之嵗谷宜丹间谷宜豆则热不为邪三之气自小满日寅初至大暑日子初凡六十日有竒主位太徴火客气太隂土中见土运气与运同而行平气天政布湿气降地气腾其病湿蒸相薄宜调太隂之客以酸补之以甘泻之以醎耎之嵗谷宜稷则湿不为邪四之气自大暑日子正至秋分日戌正凡六十日有竒主位少宫土客气少阳火中见土运天气否隔寒风晓暮蒸热相薄草木凝烟湿化不流则白露隂布以成秋令民病腠理热血暴溢疟心腹满热胪胀甚则胕肿宜调少阳之客以酸补之以甘泻之以醎耎之嵗谷宜间谷宜豆则火不为邪五之气自秋分日亥初至小雪日酉初凡六十日有竒主位太商金客气阳明金中见土运土生金金得位惨令已行寒露下霜乃早降草木黄落寒气及体君子周宻民病皮腠宜调阳明之客以酸补之以苦泻之以苦泄之嵗谷宜白间谷宜黍则燥不为邪终之气小雪日酉正至大寒日未正凡六十日有竒主位少羽水客气太阳水中见土运水当其位湿寒合德寒大举湿大化霜乃凝水坚氷阳光不治感于寒则病人闗节禁固腰脽痛寒湿持于气交而为疾也宜调太阳之客以苦补之以醎泻之以苦坚之以辛润之嵗谷宜间谷宜稷则寒不为邪此六气之化也气交之化嵗有水郁当随胜气安其屈伏无间其数以平为期此其道也








　　少阳相火司天厥阴风木在泉中见太商金运嵗金太过气化运行先天火化为天气素化司气为左间柔化为右间故天气正而其令严酸化为地气灼化居气为左间蔵化为右间故地气扰而其令挠风乃暴举木偃沙飞炎火廼流隂行阳化乃时应风热参布云物沸腾太阴横流寒廼时至凉并起火木同徳上应荧惑星其谷丹苍火化七清化九风化三正化度也羽虫静毛虫育是谓嵗物之宜倮虫耗清毒不生是地气所制民病寒中外发疮疡内为泄满圣人遇之和而不争往复之作民病寒热疟泄聋瞑呕吐上怫肿色变是嵗阳为地气金运在中天气刑运运刑地气天气阴地气虚当于年前先取原以平火气无使运郁次抑其运金赞所不胜无使木郁折其郁气则暴过不生苛疾不起宜醎宜辛宜酸渗之泄之渍之发之运异风热少用寒化其化上醎寒中辛温下辛凉药食宜也其气者嵗半之前少阳主之若火淫所胜则温气流行金政不平民病头疼发热乃寒而疟热上皮肤痛色黄赤而为水身面胕肿腹满仰息泄注赤白疮疡欬喘血烦心胸热甚则鼽衂病本于肺诊在手天府之脉法宜平以醎冷佐以苦甘以酸收之以苦发之以酸补之嵗半之后厥隂主之若风淫于内则地气不明平野昧草乃早秀民病洒洒振寒善呻数欠心疼肢满两脇里急饮食不下隔咽不通食则呕腹胀善噫得后与气则怏然如衰身体皆重法宜治以辛凉佐以苦甘以苦泄之以甘缓之以辛散之嵗运之化金太过纪曰坚成是谓收引天气洁地气明阳气随隂治化燥行其政物以司成收气繁布化洽不终其化成其气削其政肃其令鋭切其动暴折疡疰其德霿露萧飋其变肃杀凋零其化兼其所胜其病喘喝胸凭仰息上徴与正商同其眚西其病欬故曰嵗金太过燥气流行肝木受邪民病两脇下少腹痛目赤痛眦疡耳无所闻甚则喘欬逆气肩背痛下连股膝髀腨胻足皆病其治宜以辛温初之气自巳丑年大寒日申初至是春分日午初凡六十日八十七刻半主位少角木客气少火中见金运火胜金地气迁风胜廼摇寒乃大温草木早荣寒来不杀温病廼起其病气拂于上血溢目赤欬逆头痛血崩脇满肤腠中疮宜治少阴之客以酸补之以甘泻之以酸收之嵗谷宜丹间谷宜豆二之气自春分日午正至小满日辰正凡六十日有竒主位太征火客气太阴土中见金运火生土火反郁白埃四起云趋府风不胜湿廼零民乃康其病热郁于上欬呕吐疮发于中胸嗌不利头疼身热昏愦脓疮宜治太阴之客以甘补之以苦泻之以甘缓之嵗谷宜丹间谷宜麻三之气则自小满日巳初至大暑日夘初凡六十日有竒主位太征火客气少阳火中见金运火当其位天政布炎暑至少阳临上廼涯民病热中聋瞑血溢浓疮欬呕鼽衂渴欠喉痹目赤善暴死宜调少阳之客以醎补之以甘泻之以醎耎之嵗谷宜丹间谷宜豆四之气自大暑日夘正至秋分日丑正凡六十日有竒主位少宫土客气阳明金中见金运气与运同是谓司气凉廼至炎暑间化白露降民气和平其病满身重宜治阳明之客以酸补之以辛泻之以苦泄之嵗谷宜苍间谷宜黍是气也用凉逺凉无犯司气之凉五之气自秋分日寅初至小雪日子初凡六十日有竒主位太商金客气太阳水中见金运金当其位而生水阳廼去寒廼来乃降气门廼闭刚木早凋民病寒邪君子周宻宜治太阳之客以苦补之以咸防之以苦坚之以辛润之谷宜苍间谷宜稷终之气自小雪日子正至大寒日戌正凡六十日有竒主位少羽水客气厥隂木中见金运金生水水生木地气正风乃至万物反生霜雾以行其病关闭不禁心痛阳气不藏而欬宜治厥隂之客以辛补之以咸润之以酸防之以甘缓之嵗谷宜苍间谷宜稷此嵗气之化也胜复更作佐以所利安其主客适其寒温同者从之是其治法也















