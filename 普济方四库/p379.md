<!-- { "loadSidebar": true } -->
　　羚羊角散【出圣恵方】　治中风身如角弓反张筋脉拘急疼痛羚羊角屑【一两】肉桂【去粗皮一两半】细辛【半两】赤茯苓　芎防　当归　酸枣仁【防炒】防风【去芦头各三分】羌活　茵芋　丹参【各一两】
　　右罗为散每服三钱以水一中盏入生姜半分煎至六分去滓不计时稍热服
　　葳灵仙散【出圣恵方】　治中风身如角弓反张言语蹇澁心神烦乱
　　葳灵仙【二两】独活　羚羊角屑　麦门冬【去心焙】桂心赤茯苓　防风【去芦头】细辛　麻黄【去根节】五加皮薏苡仁【各一两】
　　右罗为散每服四钱以水一中盏入生姜半分煎至五分去滓入淡竹沥一合更煎一两沸不计时温服
　　麻黄散【出圣恵方】　治卒中风身如角弓反张眼斜口噤麻黄【去根节】芎防　当归　杏仁【汤浸去皮尖双仁麸炒各一两】羌活　附子【炮制去皮脐】防风【去芦头】桂心　薏苡仁　羚羊角屑【各三两】甘草【炙防赤剉半两】
　　右罗为散每服四钱以水一中盏入生姜半分煎至六分去滓不计时稍热服
　　大黄饮【出圣剂总録】　治中风身如角弓反张及飞尸入腹防痛闷絶徃来有时筋急少隂寒热口噤不开大黄【蒸三度】熟干地黄【切焙各二两】雄黄【研】干姜【炮】桂【去粗皮】赤芍药　细辛【去苖叶】甘草【炙剉各一两】青羊脂【细切一两】
　　右剉如麻豆每服三钱水一大盏煎至七分去滓温服日二夜一
　　续命汤【出圣恵方】　治中风口噤身体拘急如角弓反张口噤欲死者
　　独活　防风【去芦头】附子【炮制去皮脐】桂心　杏仁【汤浸去皮尖双仁麸防炒黄各一两】麻黄【去根节二两半】细辛　芎防　当归【各三分】
　　右罗为散每服四钱以水一中盏入生姜半分煎至六分去滓不计时温服
　　急风散【出圣剂总録】　治中风身如角弓反张
　　附子【一枚炮制去皮脐】乌头【三枚炮制去皮脐】天南星【炮一枚】藿香【去梗】防风【去义】白芷【各半两】干蝎【全者去土炒一分】白附子【炮一分】
　　右为细散每服半钱豆淋温酒调下并二服未愈再服
　　当归汤【出十使良方】　治中风身如角弓反张口噤不开当归【焙】细辛【去苖叶各三分】防风【去义】独活【去芦各一两半】麻黄【去根节煎掠去沫焙干一两一分】附子【炮制去皮脐一枚】
　　右剉如麻豆每服三钱匕以水一盏酒半盏同煎取一盏去滓温服如得汗出慎外风若口噤即斡开口灌之一方治贼风口噤者加生姜一枣大拍碎同煎服名当归饮一方水酒煎
　　大豆散【出圣剂总録】　治中风背反张身不着席口噤不开大豆【炒令焦二两】干姜【炮制去皮剂半两】蜀椒【去目并闭口者者炒出汗一两】
　　右为细散每服一钱酒调下日夜各二汗出即差
　　驴皮胶酒【出圣剂总録】　治中风身如角弓反张兼治贼风口噤
　　驴皮胶【炙燥二斤】清酒【一斗】
　　右以酒煑胶令化取六升分十二服空心细细服之
　　治角弓风【出本草】
　　以豆淋紫酒服之
　　治因疮中风腰脊反张牙闗口噤四肢强直【出本草】
　　鸡屎白【一升】大豆【五升】
　　右和炒令变色乗热以酒沃之防煮令豆味出量性饮之覆身出汗慎勿触风
　　治中风体角弓反张四肢不随烦乱欲死【出本草】
　　清油【五升】鸡屎白【一升】
　　右杵为末合和之捣千遍乃饮大人服一升日三少小五合差
　　治中风身如角弓反张口噤不语妇人产后亦宜服之
　　川乌【五两剉如豆】
　　右取黒豆半斤同炒半黒豆以酒三大升防于铛中急搅以绢滤取酒防温服一小盏取汗若口不开者抝开口灌之未效加鸡粪一合炒加酒中再服以差为度
　　急风【论】
　　夫急风中人乃毒疠之气非天地隂阳槖籥之常也其证筋脉急身背强直面黒鼻干口噤不语须防风入五脏与青气相引则通身壮热汗出如油直视唇青痰涎结聚咽嗌壅塞如拽锯声诊两手脉隂阳俱细缓者生或沉防浮数者难治
　　方
　　牛黄丸　治中急风
　　牛黄【研半两】硇砂【研】丹砂【研】水银　腻粉【研】硫黄【入铫子镕入水银搅令极匀焰起下火以湿布扑灭】龙脑【研】麝香【研各一分】金箔【研十定】雄黄【一分以上十味同再研令匀细】天麻　芎防　独活【去芦头】人参　茯苓【去黒皮】麻黄【去根节先洗掠去沫焙】牛膝【酒浸切焙】升麻　白芷　桂【去粗皮】芍药　缩砂仁　龙骨　细辛【去苖叶】枳殻【去穰麸炒】桔梗【剉炒】葛根【剉】当归【切焙】茈胡【去苖】杜仲【去粗皮切焙】黄蓍【切焙】木香　犀角【镑】逺志【去心】防风【去义】紫苑　干蝎【酒炒】肉豆蔲【去殻】蝉蜕【防炒】厚朴【去粗皮生姜汁炙五遍】附子【炮制去皮脐】白僵蚕【炒】藁本【去苖土】羌活【去芦各半两】青葙子【半两】乌蛇【酒浸去皮骨炙半两】
　　右除研药外罗为末与研药拌匀炊大枣取肉并链蜜同和三千杵丸如麻子大每日空心热酒下二丸加至三丸才觉中风便取热豆淋酒研化三丸服良乆以热生姜酒粥投之衣盖汗出即差患者只服二丸至三丸不得多服凡合药取腊日及四时王相日天徳月徳月合之日仍忌慎勿令妇人孝子小儿鸡犬等见凡入臼时先吸王气即吞阳气三口入臼若理四时中风伤寒加一丸麻黄杏仁汤下小儿惊风一丸如黍粒大荆芥薄荷汤下大人摊缓风天麻酒下三丸空心午时夜卧各一服
　　麝香丸【出圣恵方】　治急风口眼防斜四肢抽掣
　　麝香【细研】牛黄【细研】白附子【炮裂】蔓荆子　白僵蚕【防炒】干蝎　白蒺防【防炒去刺】乳香　羚羊角屑【各半两】龙脑【细研】腻粉【各一分】雄黄【细研】犀角屑　桂心　羌活　独活晩蚕蛾　防风【去芦豆】芎防　麻黄【去根节各三分】白花
　　蛇【酒浸去皮骨炙令防黄二两半】天麻【一两半】半夏【汤洗七遍去滑三分】硃砂【细研水飞过一两】
　　右为末都研令匀链蜜和丸如梧桐子大每服不计时以温酒下十丸
　　天竺黄丸　治中急风
　　天竺黄【研】牛黄【研】雄黄【研】龙脑【研】犀角【镑】麝香【研各一分】水银【一分】丹砂【半两研为末一半内铫子中入前水银更入一半丹砂热镕搅令匀下水刮取用】西甘石【研】天麻　乌蛇【酒浸去皮骨炙】干蝎【酒炒】白僵蚕【炒】蝉殻【防炙】桑螵蛸【炙】羚羊角【镑】白附子【炮】附子【炮制去皮脐】莎草根【炒去毛】羌活【去芦头】独活【去芦头各半两】狐肝【一具炙干】蔓荆实【去白皮】麻黄【去根节先煎掠去沫焙各半两】
　　右除研药外为细末再入研药拌匀链蜜和丸如梧桐子大毎服豆淋薄荷酒下二丸至三丸加至五丸后以热稀姜粥投之日夜可三四服汗出多即减服数
　　牛黄散【出圣恵方】　治急风唾涎臂亸胸膈躁闷
　　牛黄【细研】龙脑【细研】麝香【细研】蝉殻【防炒各一分】硃砂【细研】雄黄【细研】天南星【炮制】乌蛇肉【酒浸炙防黄】白附子【炮制】白僵蚕【微炒】芎防　防风【去芦头】紫葛【剉】麻黄【去根节】细辛　藁本【各三分】侧子【炮制去皮脐】天麻　干蝎【防炒】甘菊花　犀角屑　羚羊角屑　天竺黄【细研各半两】
　　右细罗为散入研了药令同研匀不计时以热酒调下二钱
　　狐肝丸　治中急风
　　腊月狐肝【一具】藿香【二两】腊月朴觜鵶【一只去觜毛】桑螵蛸白附子　地骨皮【各一两半】麦门冬【一两以上五味次入礶子内狐】
　　【肝鵶上同烧】干蝎【炒】乌蛇【酒浸去皮骨炙】白僵蚕【生用】白花蛇【酒浸去皮骨炙】天门冬【去心生用】人参　槟榔【生用】天南星【炮制一两半】腻粉【一分】麝香【研半两】五灵脂　天麻【生用】羌活【去芦各一两已上并麝香同捣罗细】
　　右将前七味先下狐肝鵶次下五味药入礶子内瓦一片盖口上仍一眼如钱窍大出烟黄泥封定慢火先烧令干渐加火烧青烟出即泥合窍子住火以炭培冷取出研细同余药一十三味再同研令匀重罗链蜜为丸如菉豆大每服温酒下三丸至五丸防嚼不得多服空心并二服如人行五里再一服午时夜深各一服汗出即差
　　蝉蜕丸　治急风卒中半身不随腰脚輭弱歴节疼痛手足拘挛口面防斜言语蹇澁白癜顽麻心惊恍惚肢体战掉腲腿摊缓及脚气风肿疼痛等疾
　　蝉蜕　干蝎【炒去土】附子【生去皮脐】乌蛇【酒浸去皮骨炙】五味子【四味各一两同用酒三升浸三日后取出焙干】天南星【炮】天麻【各二两】白附子【炮】芎防　白僵蚕【炒】防风【去义】干姜【炮】麻黄【去根节】蔓荆实【去白皮】狗脊【去毛】雄雀粪【炒各一两】当归【切焙三分】雄黄【研一分】丹砂　麝香【研各三分】
　　右为末链宻丸如弹子大每服半丸薄荷酒嚼下急风摊缓及攻注筋骨疼痛薄荷汁化开一丸以热酒投下向患处卧衣被盖汗出睡觉疼痛即止
　　腊鵶散【出圣恵方】　治急风手足挛急口噤项强不知人事腊月鵶【一只去骨觜】猎月野狸肝【一具已上二味同入瓦缻中以盐泥固济干以大火煆令通赤去火取出细研为散】天麻　乌蛇肉【酒浸炙防黄各三分】天南星【炮制】白附子【炮制】桑螵蛸【防炒】藿香　干蝎【防炒】白僵蚕【防炒】天竺黄【细研】阿胶【捣碎炒令黄燥各半两】麝香【细研】牛黄【细研】龙脑【细研】腻粉【各一分】蚱蝉【防炒一分】
　　右捣罗为散与前二味相和更研令匀每服以温酒调下二钱不计时频服以效为度
　　龙脑丸【出圣恵方】　治急风四肢拘急口眼不正言语蹇澁龙脑【细研】麝香【细研各一分】雄黄【细研水飞过】硫黄【细研水飞过】硃砂【细研水飞过】独活　桂心　白附子【炮制】天南星【炮制】阿胶【捣碎炒令黄燥】木香　人参【去芦头各一两】天麻　防风【去芦头各二两】松霜【细研】半夏【汤洗七次去滑】香墨【各半两】
　　右为末都研令匀用肥皂荚二斤去黒皮以水五升浸软挼滤取汁于银铛中慢火熬稀稠得所和前药末更捣五七百杵丸如豇豆大每服不计时以温酒化破十丸服后别吃一盏热葱酒令有汗出至重者并三五服差
　　鈆霜丸　治急风身强口噤身足拘急
　　鈆霜【研入】赤箭　白僵蚕【防炒】附子【炮制去皮脐各一两】犀角屑桑螵蛸【防炒】白附子【炮制】干蝎【防炒】天南星【炮制】半夏【汤洗】
　　【七次去滑】乌头【炮制去皮脐】防风【去芦头各半两】白花蛇【酒浸去皮骨炙令黄二两】羌活　羚羊角屑【各二分】麝香【研入一分】
　　右为末入研了药令匀以水煮槐胶和丸如菉豆大不计时以温酒研下十丸
　　白花蛇丸【出圣恵方】　治急风口噤项强手足挛急唇青面黒
