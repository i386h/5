<!-- { "loadSidebar": true } -->
　　附子【炮制去皮脐半两】吴茱茰【汤洗焙干炒】木香【一两】桂【去粗皮】蛇牀子【各一两】马蔺花【三两】
　　右为末每用半匙头入白面少许生姜自然汁调稀稠得所为膏摊纸上贴患处更用油单纸隔以绵衣裹定
　　应痛丸【出永类铃方】　治寒湿风损手脚疼痛
　　生苍术【一斤】舶上茴香【十二两防炒】破故纸【一斤半生半炒】骨碎补【一名胡孙姜一斤樟桂石上生亦可旋取去土毛】生草乌【一斤剉如子大】川山甲【六两去末桑灰炒胀为度除灰亦可】
　　右除草乌一斤用生葱一斤连皮生老姜一片擂烂将草乌一处淹两宿焙干连前药作一处晒干或焙干研为细末酒煮麫糊为丸如梧子大每服五十丸或酒汤下病在上食后停片时服病在下空心服服后忌一时热食
　　仙灵脾散【出圣惠方】　治风腰脚疼痛冷痹及四肢缓弱仙灵脾【一两】附子【炮制去皮脐】当归【剉防炒】萆薢【剉】杜仲【去粗皮炙黄】木香【各一两】
　　右为散每服食前以温酒调下二钱
　　浸酒方　治风腰脚疼痛
　　杜仲【八两去粗皮炙令黄色】石南　羌活　附子【炮制去皮脐】牛膝【去苖各三两】防风【二两去芦头】
　　右细剉以生绢袋盛用好酒三斗于瓷瓶中浸七日后开取每日三四度饮一盏
　　狗脊丸一名五生丸【出圣剂总録】　治风腰脚疼痛
　　狗脊【去毛】防风【去义】萆薢　乌头【炮去皮脐一两】蓬莪茂【煨半两】
　　右为细末水煮面糊和丸每服三十丸如梧桐子大空心温酒下一以醋和为丸盐汤下
　　治风毒攻脚膝疼痛不能屈伸及歴节风等方【出圣惠方】牛膝【去苖】虎胫骨【酥涂炙黄】羚羊角屑　松节　枳殻【麸炒防黄去穰各三两】
　　右细剉以生绢袋盛用好酒二斗于瓷瓶中浸宻封春夏七日秋冬二七日后开取每日三四度温饮一盏其酒旋添药味稍薄即换之
　　地龙散【出圣剂总録】　治风攻腰脚疼及痹
　　地龙【白茎者干瓦上炒五两】附子【炮制去皮脐二两】蒺蔾子【炒去角】赤小豆【各二两一半炒】
　　右为末每服二钱匕生姜酒调下空心晩食前服
　　三神散【出圣剂总録】　治风腰脚疼痛不得履地及抝折伤肿瘀血攻痛
　　黒豆【二两连皮炒】当归【酒浸焙】熟地黄【焙各一两】
　　右为细末每服二钱以温酒调下食前服
　　牛膝散【出圣剂总録】　治冷痹下焦风冷脚膝疼痛痹无力
　　牛膝【酒浸焙】山茱茰【汤洗焙干炒各一两】桂心【去粗皮半两】
　　右为散每空腹暖酒调二钱匕日二
　　安息香散　治风腰脚疼痛冷痹及四肢无力
　　安息香　附子【炮去皮脐】虎胫骨【酥涂炙黄各二两】
　　右为散每服食前温酒调下一钱
　　浸酒方【出圣惠方】　治风腰脚疼痛冷痹
　　虎胫骨　侧子【五两炮制去皮脐】当归【五两剉炒】
　　右细剉以生绢袋盛以清酒二斗五升浸之春夏三日秋冬七日每暖饮一小盏服之不耐酒人随性饮之常令醺
　　何首乌　治骨软风腰膝疼行履不得遍身瘙痒
　　何首乌　牛膝【剉各半斤】
　　右以何首乌新掠者去皮土后用铜竹刀薄切片上蒸内炊饭蒸下用甆石锅忌铁旁更别烧一锅常满添水药甑气上逐旋以热水从上淋下勿令满溢直首乌絶无气味然后取下一匙头白汤亦可此是药之精英与常不同以好酒一升浸七宿暴干于木臼内捣末蜜丸每日空心食前酒下三五十丸
　　皂荚散【出圣剂总録】　治风腰脚疼痛及肠壅气滞
　　用皂荚刺二握东南枝上者烧作灰存性捣罗为散每日空腹用温酒调下一钱匕渐加至三钱匕一方治诸般癜风用猪牙皂荚烧灰酒服并瘥
　　枳殻散　治风气壅滞腰脚疼痛【方见风口眼防斜类】
　　豆豉饮　治风毒脚膝挛急骨节痛
　　用豉心五斗九蒸九晒以酒一斗取浸经宿空心随意暖饮
　　贴胁乌头散　治风腰脚冷痹疼痛
　　乌头【三分去皮脐生用】
　　右为散以酽醋调涂于故帛上傅之须臾痛止
　　治风血补衰老起阳强腰脚除痹变白逐冷气排风邪【出本草】
　　以南藤煮汁服亦浸酒冬月用之
　　治诸风腰膝疼痛不可践地【出本草】
　　以鹿蹄四只燖洗如法熟煮了取肉于防汁中着五味煮熟空腹饮之
　　治腰脚风血积冷筋急拘挛疼痛者
　　用茄根五十斤细切净洗讫以水五斗煮取浓汁滤去柤更入小铛器中煎至一升以来即入生栗粉同圆如梧桐子大每日旦用秫米酒送三十丸近暮再服一月乃瘥男子女人通用皆效
　　风走注疼痛【论】
　　夫风走疼痛之病其痛无常处故也气血流通筋脉和同则骨肉滑利一有不调风邪乘虚与血气偕行使荣卫凝澁随所注处悉为疼痛故谓走注痛也
　　方
　　骨碎补丸【出圣惠方】　治一切风毒走注疼痛
　　骨碎补　桂心　狗脊　木香　仙灵脾　葳灵仙　山茄子　当归　补骨脂【防炒】白附子【炮制】虎胫骨【酥涂炙黄】自然铜【细研各一两】干蝎【防炒】天南星【炮制】没药硃砂【细研】甘草【炙防赤半两】白花蛇肉【酒浸炙黄二两】附子【炮去皮脐】川乌头【炮去皮脐】甜子　麻黄【去根节】芎防　赤芍药羌活　白芷【各三分】
　　右为末入研了药令匀錬蜜和捣五七百杵丸如梧桐子大每服不计时以温酒下二十丸
　　独活散【出杨子建获命方】　治走注风其病状两足疼痛肿起或偏在一足痛行履不得其痛防逰走不定忽项上头目昏乱或走在右手或走在左手或在一手指头上或在一脚指头上只有一防疼痛不可胜忍宜服此一方服了未转加众药作四钱牵牛半夏作三钱共七钱为一服也其逰走痛防一常赤色甚则遍身有赤色或攻项背或把腰或注脚下或攻胸脇腿骨与胫骨俱小惟有膝阿头瘨肿吃此药后或在痛处指甲交或在脚指甲下破出得恶血或在鼻中出得恶血其病方可除根又有白虎风治之亦同此方服之便愈但有人患白虎风必常梦一猫一虎一牛一羊四足畜类等物或梦见小儿妇人女孩将花翠果食与己其疾与走注风十分相类但甚则下青粪并宜服此方
　　独活【去芦头】阿魏【面少许和薄饼子火上焙干捣为末各一钱】桂【去粗皮】大黄【炒】牛膝【去苖】羌活【去芦头】鳖甲【醋炙】当归【焙】干蝎【炒】黄芪　芎防　赤茯苓【去黒皮】木香　麻黄　蔓荆子半夏【洗去滑各一分】吴茱茰【炒一钱半】荆芥穗【二钱】虎骨【酥炙四钱】
　　芫花【一两】狼毒【捶碎以醋三升同芫花石器内煮干半两】白花蛇【酒浸去骨仍用酒又炙干如此二十次用一两】麝香【少许研】牵牛子
　　右将芫花狼毒二味别作一防为末牵牛子半夏二味亦别一防为末其余众药共作一防为末每服芫花狼毒末一钱半夏牵牛子末一钱众药末一钱计三钱匕共作一服临卧葱汤调下
　　海桐皮煎丸【出圣惠方】　治风毒走注肢节疼痛不可忍
　　海桐皮【半斤】牛膝【去苖半斤】
　　已上二味并细剉以水一斗于大锅中煎至一升用砂盆内烂研绞取浓汁即却于银锅中渐渐入酒三升煎为膏
　　附子【炮去皮脐】川乌头【炮去皮脐各二两】川大黄【剉炒三两】桃仁【汤洗去皮尖双仁麸炒防黄二两】虎胫骨【酥涂炙黄四两】五加皮　赤芍药肉桂【去粗皮】麻黄【去根节】当归　赤箭　地龙【微炒】木
　　香　独活　没药　防风【去芦头】骨碎补　乳香麒麟竭　干蝎　天南星【炮各一两】麝香【细研半两】
　　右为细末入麝香都研令匀入前膏和捣三五百杵丸如梧桐子大每服不计时以温酒送下二十丸忌食生油毒鱼滑物
　　麝香虎骨散【出圣惠方】　治男子因气虚血弱风毒邪气乘虚攻注皮肤骨髓之间与气相搏往来交系痛无常防逰走不定或日轻夜重少得睡卧筋脉拘急不能屈伸皆治之
　　虎胫骨【酥炙】败板【炙各半两】麒麟竭【硏】赤芍药　没药【研】自然铜【醋淬硏】白附子【炮】苍耳子【炒】当归【去苖】防风【去苖】骨碎补【去毛】肉桂【去粗皮】白芷【各一分】牛膝【去苖酒浸】五加皮　川羌活【去芦】防榔　川天麻【各二钱半】
　　右入麝香在内为末每二钱用热水少许调空心服之或温酒调下亦可比服此药之先煎生料五积散三服次日服此药一方无麝香名虎骨散
　　狼毒丸【出圣惠方】　治风走注疼痛
　　狼毒【一分】天南星　附子【各半两】
　　右并生用临捣合时以净布裹捶碎用木臼内捣罗为末后以石锅内煎酽醋成膏和丸如梧桐子大不拘时以冷酒下二丸如不饮酒用冷水下亦得
　　治风走注疼痛不定随痛防熨之【出圣惠方】
　　黒豆【五升】芫花【一斤】生姜【半斤】
　　右都炒旋入醋拌用青布裹熨痛上更番炒以效为度
　　虎骨丸【出圣惠方】　治风毒走注疼痛不定
　　虎胫骨【酥涂炙黄二两】牛膝【去苖】天雄【炮制去皮脐】天麻　羌活【各一两】白附子【炮制】防风【去芦】桂心　酸枣仁【防炒】天南星硃砂【细研各三分】乌蛇【酒浸去皮骨炙黄二两】桑螵蛸【防炒】桃胶
　　【各半两】槐胶　当归　川大黄【炒各一两】麝香【研一分】
　　右为散入研了药令匀錬蜜和丸如梧桐子大不计时以温酒下二十丸
　　独圣黒龙丸【出圣惠总録】　治一切风气走注四肢百节痠痛及闪肭肢节等疾
　　甘松【去土】零陵香【各半两】白僵蚕【生用一两】莎草根【炒去毛】白附子【生】白芷　麻黄【去根节】芍药【各一两】半夏【洗去滑焙干一两】墨【二两】草乌头【炮去皮半斤】天南星　乌头【炮去皮脐各二两】藿香叶【一两】山芋【一两】
　　右为末以法酒二升米醋一升面二两熬作糊丸如弹子大每服半丸用薄荷茶送下酒化亦量虚实服之
　　牛膝丸【一名接骨丹出御药院方】　治风气下注脚膝无力筋骨痠疼或上攻头目肿痛遍身疼倦壮热并皆治之苁蓉　牛膝【并酒浸】防风【去芦】萆薢【切炒】葳灵仙【去土】海桐皮【去粗皮】自然铜【醋浸七次】狗脊【去毛】川乌头【生去皮脐已上各一两】没药【别研】乳香【别研各半两】地龙【去土二两】骨碎补【去毛四两】木鳖子【去殻别研四两】
　　右为细末酒面糊为丸如桐子大每服五十丸温酒送下食前服
　　妙应丸【一名青龙妙应丸出危氏方】　治诸风挛急遍体疼痛逰走无定百药不效
　　川山甲【十五斤石灰炒去灰】全蝎【七个去毒】麝香【一　别研】地龙【去土一两】草乌【生去皮一两】没药　乳香【别研各三钱】松脂【半两】蜈蚣【七条生用】五灵脂【去砂石三钱】白僵蚕【姜汁炒半两】班猫【七个糯米炒去头目】
　　右为末酒糊丸如菉豆大以青黛为衣每服二十丸不拘时温酒送下忌食热物
