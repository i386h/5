<!-- { "loadSidebar": true } -->
　　右除虎睛并别研六味外余捣罗再与研者同罗为末链蜜和丸如梧桐子大每服二十丸煎地骨皮汤下日三夜一不拘时候
　　茯神丸【出圣济总録】　治风癫瘛疭神魂不定
　　茯神【去木】龙骨　龙齿　龙角【三味去土一处】龙胆【去苗土】铁精【捣研入前三味同研】蔓荆实【揉去白皮各一两】干姜【炮】人参　远志　黄连【去湏炒各三分】大黄【剉醋炒一两半】芎防　白芷　当归【切焙】黄芩【去黑心】桂【去麄皮各半两】
　　右先将一十三味捣罗为末入别研者四味和令匀链蜜丸如梧桐子大每日空心及日午食前用蜜汤下十五丸渐加至二十丸
　　铜青丸　治五癫【方见癎类】
　　侯氏黑散【出金匮方】　疗风癫大风四肢烦重心中恶寒不足者
　　菊花【四十两】防风　白术【各十两】茯苓　细辛　牡蛎【熬】钟乳【研】礐石【泥裹烧半日】人参　干姜　桂心　芎防　当归　矾石【如马齿者烧令汁尽各三分】黄芩【五分】
　　右捣合下筛以酒服方寸匕日三忌桃李雀肉胡荽青鱼鲊酢物生葱生菜一方有桔梗八分无钟乳礐石以温酒下之禁一切鱼肉大蒜常宜冷食六十日止即药积在腹中不下也热食即下矣冷食自能助药力
　　治风癫引脇牵痛发作则吐耳如蝉鸣【出肘后方】
　　用天门冬去心皮曝干捣筛酒服方寸匕若人久服能长生
　　治风癫及百病【出肘后方】
　　用麻仁四升水六升猛火煮令牙生去滓煎取七升旦空心服或发或不发或多言语勿怪之但人摩手足湏定凡进三剂愈麻仁者今人绩布麻种也
　　治癫狂疾【出肘后方】
　　用防葵子末温酒服一刀圭至二三服身润又小不仁为候　凡使防葵勿悮用狼毒其防葵在蔡州沙土中生采得二十日便蚛用之唯轻为妙欲使先湏拣去蚛末后用甘草汤浸一宿漉出暴干用黄精自然汁一二升拌了土器中炒令黄精汁尽
　　治卒癫疾方【出肘后方】
　　用葶苈一升捣三千杵取白犬倒悬之以杖犬令血出承取以和葶苈末丸如麻子大一丸三服取瘥温水下
　　蚕纸散【出肘后方】　治风癫狂发欲走或自高贵称神圣皆应备诸火灸百会风池膏肓三里効乃得永瘥耳若或悲泣呻吟者此为邪魅非狂依邪方治之用生蚕纸烧灰酒水任下
　　续命风引汤【出千金方】　治中风癫不知人狂言舌肿出麻黄　芎防　石膏　人参　防风【各三两】桂心甘草　独活【各二两】防己　附子　当归【各二两】杏仁【三十枚】陈姜【五两一方无陈字】
　　右防咀以酒三升水一斗合煎取四升分四服日三夜一
　　鸱头丸　治风癫
　　葶苈子【三分】铅丹　虎掌　乌头　括蒌根【各三分】甘遂　天雄　蜀椒　大防【各三分】白术【一分】铁精　防茹【各一两】鸱头【一枚】
　　右为末蜜丸如梧桐子大温酒下二丸日三服
　　茯神丸　治风癫引脇肋牵痛发作吐沫耳中虚鸣茯神【去木一两一分】龙骨【别研】龙角【别研各一两】龙胆【去土】铁精【捣研】蔓荆实【炒各一两一分】人参　远志【去心】黄连【去湏炒】大黄【剉醋炒各一两】芎防　当归【切焙各一两】黄芩【去黑心一两】
　　右先将一十味捣罗为末入别研者相拌令匀链蜜丸如梧桐子大食后煎生姜枳殻汤下十丸加至十五丸一方以温酒下
　　铅丹丸　治风癫发时吐涎起卧不定及大小便不能知觉
　　铅丹【一两】括蒌根【一两】虎掌【半两汤洗七遍生姜汁拌炒令黄】防茹【一两】白术【半两】铁粉【二两细研】鸱枭头【一枚烧为灰】大防【半两剉微炒】甜葶苈【一两隔纸炒令紫】川椒【半两去目及闭口者防炒去汗】天雄【半两炮去皮脐】乌头【半两炮裂去皮脐】
　　右为末链蜜和丸如桐子大不计时候以温酒下二十丸
　　治发癫口边白沫动无常者
　　秦艽　人参　防葵【一作防风】茯神【一作牡丹】甘草【各二两】铅丹【一两】贯众【一枚】
　　右防咀以水九升煮取三升半分三服
　　六生散【一名菖蒲散】　疗风癫
　　菖蒲　蒴藋【一作藜芦】防风　茵芋　商陆根　蜀附子【炮各二两】
　　右捣筛酒服五钱七日再服不能稍增以知为度忌猪肉冷水羊肉饧牛犬肉蒜
　　雄黄丸　治风癫失性欲死并理五惊诸癎
　　雄黄【别研】雌黄【别研】珍珠末【别研各一两】丹砂【别研一两】水银【二两先以蒸熟枣肉二两研马尾罗内擦过用栁木椎研令青色水银星尽为度】铅丹【防醋炒一方熬令成屑】
　　右将五味各研如粉后合研用枣肉膏研不见水银星为度更入枣膏入臼更捣千杵丸如大麻豆每服二丸至三丸人参茯苓汤下日二夜一食后服之一方治风癎以蜜为丸用姜枣汤下古今録验云疗五癫牛癫则牛鸣马癫则马鸣狗癫则狗鸣羊癫则羊鸣鸡癫则鸡鸣病五癫狂病者腑脏相引盈气寒厥不识人气争言妨吐沫久而得蘓者
　　雄黄丹砂丸　治五癫病宜服之及治风癫失性倒卧恶声吐沬口禁【方名雄珠丹】
　　雄黄　丹砂　雌黄【各二两碎同用夹生绢袋贮又入十两蜜内重汤煮待蜜赤色滴如珠引若线为度取药囊出河水洗涤淘漉出曝干入乳鉢中研如粉为度其蜜即丸药用之最妙】黑铅【二两大火化用铁匙搅捄法如尘垢者用精者一两将无油净器中下水银及铅同销镕搅令匀泻于熟铁器内候冷先将前三味石药乳鉢内研次入铅同研取匀甚良】水银【一两】
　　右各如前修制毕便将前煮丹砂雄黄雌黄余蜜再重汤煮少少防入药中渐渐和匀为丸如大麻粒每用桃栁桑木嫩条各长七寸剉以水一升煎至六合去滓分温下丸药空心午时临卧时下三丸至五丸小儿一丸至二丸
　　菪莨子散　疗五癫反侧羊鸣目翻吐沫不知痛处猪【一具隂干百日】莨菪子【三升】牛黄【八分研】鲤鱼胆【五分】桂心【十分研】
　　右切以清酒一升渍莨菪子暴干尽酒止乃捣合下筛酒服五分匕日再当如醉不知称增以知为度忌生葱
　　铁粉散　治风癫心神不定狂走无恒
　　铁粉　马牙硝　光明砂【各一两】铅霜【半两】金薄【五十片】
　　右为散不计时候以生地黄自然汁调下一钱忌生血物
　　水银丸　治风癫心神愦乱狂走不恒言语倒错水银【一两】硫黄【一两与水银结为砂子】硃砂　定粉　黄丹【各一两】
　　右细研入甆罐子内以泥封头候干以慢火养一复时取出入金银薄各五十片雄黄铅霜各一分同研令细以糯米饭和丸如菉豆大不计时候以豆淋酒下五丸
　　丹砂煎　治风癫疾时发时省涉歴年月
　　丹砂【细研水飞滤过后焙干炙研如粉三两】石膏【五两细研】黄连【去须捣筛一斤重】生地黄【不计斤两研取自然汁二升不得入水】
　　右以清水一斗煮生石膏黄连取五升净滓子刺用生地黄汁又煎之如稠饧始下火取丹砂粉投入匀搅百余徧贮于不津器中夏搅待冷即住每日两度以温水调服约如半弹丸大服药后只得吃淡饭蔓菁菜等
　　铁精散　疗五癫
　　铁精【一合】芎防　防风【各一两】蛇床子【五合】
　　右合捣筛酒服一钱匕日三有効
　　芎防汤【出圣济方】　治风癫引脇牵痛发作则吐耳如蝉鸣狂走恍惚
　　芎防　藁本　防茹【各五两】
　　右防咀内酒一斗煮取三升顿服之羸者分再服取大汗一方以水煎不计时候温服
　　天门冬煎【出千金方】　治风癫卒发仆地口吐涎沫不省人事
　　天门冬【净洗浸两日去心细切七斤】生地黄【三十斤肥者淘洗细切】
　　右细切都于木臼中捣烂却入大沙盆内烂研压取汁绞滓干别收将滓更研极烂入煎汤一斗研搅令匀又压滓干再研极细入汤八升压滓又再研入汤六升压令尽干无味即住取第二第三度研入者汁同煎至一斗次入第一药汁煎成膏若稠饧即止每服一匙用酒化下或桃栁汤温水化下食后服
　　乌巴丸【出经验良方】　治癫邪结热狂乱不辨尊卑吼呌丑骂
　　用巴豆五粒去殻乌梅五个去核焙干同研匀滴水研为丸粟米大硃砂为衣大人三五丸加至十五丸量大小加减淡姜汤夜卧吞下通利三五行病去白粥补之
　　鬰金丸【出危氏方】　治癫狂可畏数年不愈多因惊忧得之痰涎留于心窍
　　蝉肚鬰金【七两真蜀川来者】明矾【三两】
　　右为末薄糊为丸如梧桐子大每服五十丸汤水任服初服觉心胷间有物脱去神气洒然再服稍苏多服此药大能去痰一方治癎用生姜汁糊为丸仍以生姜汤送下
　　治诸癫风等疾
　　用鲤鱼一斤治净加成块用明矾末四两腌一两日煎吃其疾必愈
　　莨菪丸【出圣济总録】　治风癫如才得病者服药三日愈间日发者十日愈五日发者二十日愈半年一发者服一月愈
　　用莨菪子淘去浮者三升以新汲水淘三十徧浮者尽去生研如膏入酒一升同研绞取酒又研如膏更入酒一升研绞取酒又研如前绞取酒都及三升更滤一徧入无油净铁器中煎成膏却将莨菪滓炒令焦黄干捣罗为末待其煎成即渐渐少入末和煎令可丸如梧桐子大空心午时夜卧各用温酒下十丸如未觉効加至十五丸额上手中从文理中赤是觉効也即减药服之凡癫疾发则仆地吐涎沫无知彊掠起如狂反遗粪者难治
　　蒂散【出直指方】　治风癫宜服此药吐之【保命集】
　　用蒂末一钱熟水调下吐痰如吐不止者以真麝香少许温水服之一方独圣散治诸风隔实诸癎痰涎津液涌溢杂病亦然蒂一两右剉如麻豆大炒令黄色为细末每服量虚实久新或三钱药末茶一钱酸虀汁一盏调下若用吐法天气晴明隂晦勿用如病卒暴者不拘于此法吐时辰午已前故内经曰平旦至日中天之阳阳中之阳也论四时之气仲景曰大法春宜吐是天气在上人气亦在上一日之气卯辰寅候也故宜早不宜夜也先令病人隔夜不食服药不吐再用熟虀水投之如吐风癫病者加全蝎半钱微炒如有防者加狗油五七雄黄末一钱甚者加芫花末半钱立吐其防如湿肿满者加赤小豆末一钱故此不可常用大要辨其虚实实则蒂散虚则栀子豉汤满加厚朴不可一槩用之吐罢可服降火利气安神定志之剂
　　治卒发癫狂【出本草】
　　用经死绳烧为末服三指撮三年陈蒲水煮服之亦佳
　　治狂癫不能语不识人者【出本草】
　　以生驴脂和酒服三升良
　　治惊悸癫邪安神定魄强志【出本草】
　　用天子籍田三推犂下土水服
　　治邪狂癫大呌奔走
　　虾蟆一枚匕首去肠中滓令净将肠胃却入腹中入瓶子中固济渐以火烧通赤以土罨定隔日取出入麝香一钱用同研令细每服新汲水调下一钱
　　治去风痰癫狂除瘟痹
　　用天门冬末服方寸匕日三无间山中人间常勿废久服酿酒服之
　　治狂癫不识人不能语者
　　以水服伏龙肝方寸匕
　　导引法
　　养生方治欬逆胷中病寒热癫疾喉不利咽干咽塞还向反望不见七通又以两手承鹿卢倒悬令脚反在其上元愈头风癫坐地舒两脚以绳绊之以大绳绊讫拖鹿卢上来下去以两手挽绳使脚上头下不使离地自极十一通愈头风癫久行身卧空中而不坠落







