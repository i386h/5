<!-- { "loadSidebar": true } -->
　　天南星【大者逐日换水浸五日慢火煮五七沸切作片子暴干麸炒令黄香】乌蛇【浸酒取肉炙】白僵蚕【直者麸炒令黄】天麻【各一两】干蝎【全者炒黄色】白附子【炮】雄黄【研】琥珀【杵研各三两】麝香【一分研】牛黄【研】龙脑【研各半两】丹砂【一两半研】
　　右除研者外捣爲末各研匀于瓷器收宻封勿令透气旋链蜜和丸如鸡头大每服一丸荆芥人参汤化下
　　茯神丸【出圣惠方】　治风惊恍惚心神不安
　　茯神　川升麻　元参　生地黄【各一两】牛黄【一分细研】虎睛【一对酒浸一宿防炙】石膏【细研】鐡粉【细研】龙齿【各二两】麦门冬【一两半去心炙】金箔【细研】银箔【各五十片细研】
　　右爲末炼蜜和丸如梧桐子大每服不计时候以人参汤下二十丸
　　雄黄丸【出圣惠方】　治五臓风虚六腑邪热风热相抟令即惊恐忧患窹即恍惚怔忪忽悲喜怕怖如狂雄黄　川大黄　沈香　薯蓣　朱砂　人参安息香　川椒　铁粉　防风　附子　白茯苓
　　右爲末入研了药令匀炼蜜和丸如梧桐子大每服不计时候人参茯苓汤下二十丸
　　惊气丸【出危氏方】　治惊忧积气心受风邪发则牙关急涎潮昏塞醒则精神若痴服之
　　紫苏子【一两畧炒】附子【炮去皮脐一作生用】南木香【不火】南星【浸洗薄切片姜汁浸一夕】白僵蚕【炒去丝嘴】天麻　花蛇【酒炙去骨】橘皮【一作橘红】麻黄【去节各半两】干蝎【去毒】朱砂【各一分留少许爲衣】
　　右爲末入脑麝少许同研极匀炼蜜杵丸龙眼大每服一粒金银薄荷汤化下温酒亦得【古云军中一人犯法裭衣将受刃得释神失如痴与一粒服讫而及觉病已失矣江东有一妇人已失心数年受此方不终剂而愈若狂厥去附子加铁粉化痰鎭心抑肝邪若多恚怒肝邪大盛铁粉能制伏之素问言阳厥狂怒治以铁烙金制木之意也一方不用天麻】
　　夺命散　治急慢二惊及中风
　　白附子　天南星　全蝎【每个用薄荷叶包裹线防定生姜汁蘸过炙三次黄色爲度】麻黄【去节】防风【去芦】黒附子【炮】半夏【汤洗七次】天麻【各一钱】朱砂【别研】麝香【各半两】
　　右爲细末三岁儿一服以小钱抄半钱匕用生姜自然汁薄荷水化滴酒一二立愈急惊加朱砂腻粉少许不用酒甚者三两服
　　小银泊丸【出圣济总録】　治心邪虚风悸安神清膈化涎水银【用锡结砂子】半夏【汤洗七遍去滑入全姜暴干】天南星【炮】白矾【枯】人参【各半两】白茯苓【去皮】铅霜【研各一分】腻粉【半钱研】青黛【一两】银箔【二十片研入药】
　　右爲末水煮面糊和丸如桐子大每服十丸食后临卧人参薄荷汤下
　　铁精丸【出圣惠方】　治风惊狂言妄语不能得睡卧
　　铁精　龙齿　犀角　人参【去芦头】茯神　防风【各一两去芦】石菖蒲　逺志【各三分去心】麦门冬【去心焙】生干地黄【各一两半】
　　右爲末炼蜜爲丸如桐子大每服不计时候以粥饮下二十丸
　　犀角丸【出圣惠方】　治风心神惊恐睡卧不安四肢烦热犀角屑　人参【去芦头】茯苓　川升麻　槟榔　龙齿　朱砂【各半两细研】金箔【研】银箔【各五十片细研】
　　右爲末入研了药令匀炼蜜爲丸如桐子大每服不计时候以人参竹叶汤下二十丸一方用茯神
　　龙齿丸【出圣惠方】　治风虚心惊不定
　　龙齿　人参【去芦头】茯神【各一两】逺志【去心】防风【各三分去芦】铁粉【一分细研】甘草【半两炙微赤剉】金箔【细研】银箔【各五十片研】
　　右爲末入研了药令匀炼爲丸如桐子大每服不拘时候以粥饮下十五丸
　　牛黄散【出本草方】　治大人小儿惊风退热取涎
　　朱砂　水银【各一钱依法事治】麝香　牛黄　狗黄【各一字】脑子【眞者半钱】雄黄　零陵香【各半两】
　　右爲末顿一处临时和匀每服一字或半钱薄荷汤入银箔同调下如用取涎入江子二粒去油药末二钱和匀只可服半字薄荷茶清调下量大小虚实加减与之用补
　　龙脑煎【出圣济总録】　治惊风心膈生涎
　　龙脑【研】蝎稍【炒】水银【研】麝香【研】腻粉【研】丹砂【研】天南星【薄荷汁浸一宿切炒】白附子【炮制各等分】
　　右研爲末用石脑油和爲煎每服一皂角子大薄荷汤化下食后临卧服
　　铅金丸【出圣济録】　治心受风邪鎭惊利头目化痰壅铅霜【半两研】金箔【一十片研入药】半夏【三分汤洗净生用】天南星【生用】雄黄【研各二两】白矾【生用】防风【去义各半两】白茯苓【去皮一两半】
　　右爲末水煮面糊丸如桐子大每服十五丸食后临卧生姜薄荷汤下药丸了不可见日
　　小定心汤【出圣济总録】　治心气不足风邪所乘惊悸恍惚梦多魇
　　白茯苓【去皮四两】桂【去麄皮三两】甘草【炙】芍药　干姜【炮】逺志【去心】人参【各二两】
　　右防咀每服五钱匕水二盏入枣二枚擘破煎至一盏二分去滓温服日三夜一
　　人参散【出圣惠方】　治风惊闷乱恍惚
　　人参【去芦头】龙齿【各二两】生熟地黄　白茯苓　犀角屑　小草【各一两】麦门冬【一两半去心焙】
　　右捣麄散每服三钱以水一中煎至六分去滓不拘时温服
　　加味寿星丸【出危氏方】　治因事惊涎留心包精神不守事多徤忘谵言妄语如有所见不得安卧或风涎潮作手足抽掣或心虚烦懆
　　天南星【三两】母眞珠【一钱】圆半夏【六两】眞琥珀　枯矾【各五钱】大硃砂【一两研爲衣】
　　右爲末生姜自然汁煮面糊爲丸桐子大每服三十五丸淡姜汤下心气狂甚加铁腻粉一两气不顺人参汤下惊悸金银器灶心土汤上蒸烦懆淡竹叶麦门冬汤寜心定气石菖蒲汤痰盛喘急桑白皮汤下治小儿急惊麦门冬青竹叶慢惊冬仁木香汤下
　　铁粉散【出圣惠方】　治风惊心神不安
　　铁粉　光明砂　天竺黄　铅霜【各一两】
　　右爲末每服不拘时竹沥调下半钱
　　寿星丸【一名琥珀丸】　治心腹因惊神不守舎风涎潮作手足抽掣事多徤忘举止失常精神昏塞谵言妄语不得安卧或痰迷心窍妄语如有所见并宜服之【出圣济生方】
　　天南星【一斤先用炭火三十斤烧一地坑通红去炭以酒五升倾坑内候糁酒中下南星在坑内以盆覆坑周遍用灰拥定勿令走气次日取出爲末一方用米醋沃之】硃砂【另研二两】琥珀【另研一两】
　　右研匀生姜汁煮面糊丸如梧桐子大每服三十丸加五十丸煎石菖蒲人参汤送下淡姜汤亦得食后临卧服之或去琥珀亦効若心气狂甚入铁腻粉一两一方治暗风以豮猪心血爲丸人参或麦门冬汤下皆差一方用眞金箔
　　解毒雄黄丸【一名雄黄救命丹】　治因风致惊眼斜反张手足瘛疭背急发搐【方见诸风杂治类】
　　治惊癎风神情恍惚语言错谬歌笑无度兼五臓积冷风毒寒热用狐肉一片治如食法以豉汁中煮五味作羮或作粥多食并差一方以羊骨汁鲫鱼共煮汁服之亦良
　　蜜陀僧散【出朱氏集验方】　治风惊气入心语音不能者蜜陀僧研如粉以茶调一钱一服即愈
　　风狂【论】
　　夫风狂之状始发则少卧不饥自髙自贤自辨自贵葢人之荣卫周身循环昼夜不穷一失其平则有血并于隂而气并于阳者有血并于阳而气并于隂者隂阳二气虚实不调风邪乘虚而入并于阳则谓之重阳故其病妄笑好乐妄行不休甚则弃衣而走登高而歌或至数日不食故曰狂也　风邪入血使人隂阳二气虚实不调若一实一虚则令血气相并气并于阳则爲狂又肝藏防悲哀动中则伤防伤防则狂妄不清不敢正当人而筋挛两脇骨不举毛悴色夭死于秋　又云夫三阳并三隂则阳虚而隂实故癫三隂并三阳则隂虚而阳实故狂论曰阳入隂其病静隂入阳其病怒则狂矣多隂阳气暴折畜怒不决之所致故经曰阳明常动太阳少阳不动不动而动爲大疾此其候也治要之法何曰衰其食已夫食入于隂长气于阳故夺之食即已使之服以生铁落爲后饭夫生铁落者下气矣
　　方
　　珍珠散【出圣惠方】　治风狂妄语心热狂走不知人
　　眞珠【研】牛黄【研】丹砂【研各半两】金箔【研】银箔【研各五十片】麝香【研一分】铁粉【研】天竺黄【研】人参　龙脑【研各三分一作龙齿】黄芩【去黒心一两】防风【去义】犀角【镑各半两】茯神【去木三钱】麦门冬【去心焙一两半】逺志【去心】甘草【炙】胡黄连　甘菊花　白附子【炮各三分】白鲜皮　羚羊角【镑各三两】
　　右除研外捣罗末入研药拌匀每服一钱匕加至二钱匕薄荷温水或棃汁调下忌生血
　　牛黄丸【出圣济总録】　治中风邪狂乱失志心多恐怖牛黄【研一两】铁精【研三分】虎睛【研一对】石膏【研】龙齿【各研二两】银箔【研一百片】金箔【一百片与牛黄铁精虎睛石膏龙齿银箔再同研】地骨皮茯神【去木】升麻　元参　人参【各二两】麦门冬【去心焙三】
　　【两】枳实【去穣麸炒】萎【去土】赤芍药【各一两半】生干地黄【焙】甘草【炙剉】黄芩【去黒心各二两】
　　右除研外捣罗爲末入研药拌匀炼蜜爲丸如桐子大食后煎枸杞根皮汤下二十丸日再服渐加至三十丸
　　禹余粮饮【出千金方】　治风邪所中惊狂啼哭或歌或笑【一名五邪汤】
　　禹余粮【煆研】防风【去义】桂【去麄皮】赤芍药　逺志【去心】独活【去芦头】白术　人参　牡蛎【熬】秦芁【去苖土】石膏【捶碎】甘草【炙剉各二两】雄黄【研一作黄丹】茯神【去木】菖蒲　蛇蜕【炙】防己【各一两】
　　右防咀每服五钱匕以水一中半煎取七分去滓食后服日再服
　　牛黄丸【出圣惠方】　治风狂喜怒不恒或欲狂走不自觉知牛黄【研一分】逺志【去心】白龙骨【各一两】铁粉【研二两】龙脑【研一钱】甘草【炙半两】茯神　人参【去芦头】黄连【去须】铅霜【研】犀角屑　防风【去芦头各一两】麦门冬【去皮心一两半】硃砂【一两研水飞】
　　右爲末入研了药都令匀链蜜爲丸如桐子大每服不拘时以温水下二十丸忌生血
　　虎睛汤【出圣惠方】　治风狂呌笑不时喜怒无常登高逾垣言语不避人
　　虎睛【一对慢火熬】鸱头并肝【一具炙】白茯苓【去皮】桂【去麄皮各三两】石长生【去麄茎一两】枫上寄生【去麄茎五两】人参　露蜂房【炙】独活【去芦头】防风【去义】甘草【炙剉】天雄【炮裂皮脐】当归【切焙各一两】
　　右剉如麻豆每以十八钱匕酒六盏煮取三盏去滓分三服日二夜一每服时须去食稍逺恐药食相犯也一方治狂邪发无常者无当归以水煮服之一方治狂发无常者以药爲散不计时候温水调下一钱
　　铁粉散【出危氏方】　治顚狂谵语乱说神祟不避亲踈登高履险或歌笑祼体不饮食数日昏不知人及风证狂怒或如醉如痴
