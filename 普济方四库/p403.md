<!-- { "loadSidebar": true } -->
　　荆芥汤【出医方集成】　治一切风邪上攻头目咽膈不利或伤风发热头疼鼻塞声重并皆服之
　　荆芥穗【十二两】天麻【去苗】附子【炮】白附子【炮】乌药　当归【洗】川芎【各一两】
　　右为细末炼蜜和丸每两作十丸硃砂为衣每服一丸食后细嚼茶清任下酒下亦得
　　防己汤　治久风邪入肝脾二经言语不转
　　汉防己　防风　桂心　附子【各半两】葳灵仙【三分】麻黄【半两】
　　右为细末每服四钱水一盏煎至七分去滓温服日三四用竹沥荆沥地黄汁各一盏生姜汁半盏和匀服之
　　五邪汤　治五邪气入人体中鬼语诸妄有所语闪乱恍惚不足意志不定发作往来有时
　　人参　白术　茯苓　菖蒲　茯神【各三两】
　　右切以水一斗煮取三升先食服八合日三忌桃李雀肉羊肉酢物
　　茯神汤【出千金方】　治五邪气入人体中见鬼妄语有所见闻心悸跳动恍惚不定
　　茯神　人参　菖蒲　茯苓【各三两】赤小豆【四十枚】
　　右防咀以水一斗煮取二升分三服
　　防葵散【出千金方】　治狂邪发无常披髪大呌唤欲杀人不避水火
　　防葵　人参　贯众【各五两】防风　桂心【各三两】
　　右防咀以水一斗煮取三升分四服稍服亦可
　　治狐狸诸色精魅作种种恶鬼令人恐怖狂癫风邪方【出千金方】
　　雄黄【六斤】油【一斗二升】
　　右破雄黄如棊子大铛中以盆合头作灶微火煎九日九夜不得少时火絶亦不得火冷湏火热微不絶神验
　　虾蟆散【出千金方】
　　用虾蟇烧灰硃砂等分毎服一钱水调下日三四服【一方无硃砂】
　　治风邪不识人不能语者
　　用烧人屎灰酒服慎生冷酢滑猪鸡鱼蒜等及治癫狂
　　伏龙肝汤【出千金方】　治风邪【方见风恍惚类】
　　苦参丸【出肘后方】　治狂邪发作无常披头散髪大呌欲杀人不避水火
　　用苦参为末以蜜为丸如梧桐子大每服十丸薄荷汤下
　　治心虚风邪所乘精神恍惚健忘方【出十便良方】
　　用铧铁四斤久经用者以炭火烧令赤投水如此七遍即堪打碎如碁子大以水二斗浸经二七日每服水一盏日三一方投醋中
　　商陆丸【出千金方】　治中风邪狂
　　用商陆根生去皮秤十二斤半细切以水一石向东锅灶内煎减半去滓更以缓火煎如膏可丸即丸如桐子大每服热水下十丸加至十五丸合药时勿令鸡犬妇人见未效即加二十丸至二十五丸又方可服莨菪方及大豆柴汤皆以汗出为度又一方以竹沥下十丸
　　白兎藿香饮　主风邪热狂
　　用白兎藿香宜煮服之干则捣末傅诸毒妙
　　又方【出圣惠方】
　　用伏龙肝细研每服一钱以水调下日四五服
　　桂附丸【出卫生宝鉴】　治风邪冷气入乘络或脏腑暴感风寒上乘于心令人卒然心痛或引背膂乍间乍甚经久不差
　　川乌头【三两炮去皮脐】黑附子【三两炮去皮脐】干姜【二两炮】赤石脂【二两】蜀椒【去目二两微炒开节】桂【二两去麄皮】
　　右捣为末蜜和为丸如梧桐子大每服三十丸温水送下觉至痛处即止若不知加至五十丸以知为度若早服无觉至午时再二十丸若久心痛每服三十丸加至五十丸一尽剂终身不发
　　治风邪通润骨髓【出本草】
　　以醍醐服之
　　补五脏逐十二风邪恶气并治湿风【出本草】
　　以鱓鱼常作臛空腹饱食便以衣盖卧少顷当汗出如白胶汗从腰脚中出候汗尽暖五木汤浴湏慎风一日更三五日一服







　　普济方卷一百一
　　钦定四库全书
　　普济方卷一百二　　　明　周王朱橚　撰诸风门
　　风惊邪【论】
　　夫风邪之状乍惊乍喜恍惚不宁举措失常是也盖心者身之本而藏神今心气虚则神不宁风邪乘虚而干之故谓之风惊邪也
　　方
　　地黄煎丸【出圣济总録】　治风惊邪心虚冷热不调左肋下有气发即妨胀不能食
　　生地黄【汁六升】生天门冬【汁五升】牛髓【五合】生姜汁【七合】牛酥【五合】白蜜【五合】醇酒【二升】枣肉膏【去核五合以上八味先煎地黄汁并酒五分减二分次下天门冬汁姜汁煎二十沸次下牛髓醇蜜枣膏煎如稀糖次下后散药】黄耆【剉】石斛【去根】人参　山芋　茯神　栢子仁【别捣研】山茱萸　桂【去麄皮】五味子　防风【去义】枸杞子　枳殻【去穰麸炒】厚朴【去麄皮生姜汁炙剉】白术【各半两】干姜【炮半两】赤石脂甘草【炙剉各一两】远志【去心】细辛【去苗叶各一分】
　　右除前八味外捣研为末入前煎中搅匀于银器中重汤煎可丸即丸如梧桐子大每空心早食后温酒下三十丸日再煎服之
　　独活丸【出圣济总録】　治风惊邪及一切风肢节不利筋脉拘急头目旋痛恍惚心忪
　　独活【去芦头三分】防风【去义】白茯苓【去黑皮各半两】阿胶【炙令燥】石膏【碎研者各三分】瑇【镑一两】人参【一两半】甘草【炙剉半两】天南星【炮一两】细辛【去苗叶半两】丹砂【研二两】白僵蚕【炒半两】丁香【一分】琥珀【捣研一两】牛黄【研】麝香【研各一分】天麻　龙脑【研各半两】
　　右为末再同研匀别用安息香二两半捣碎以酒一升研滤去滓于银器内慢火熬成膏和前药了臼中杵三五百下丸如鸡头大每一丸细嚼薄荷茶下不计时甚者加一丸
　　茯神丸【出圣济总録】　治风惊邪心中恍惚惊悸恐怖精神不乐化痰润肌清神快气
　　茯神【去木】人参　远志【去心】麦门冬【去心焙】熟干地黄【焙】青橘皮【汤浸去白焙】甘草【炙剉】五味子　山芋　桔梗【去芦头切焙】枳殻【去穰麸炒】防榔【生剉各一两】白术　桂【去麄皮】芍药【各半两】
　　右为末链蜜和丸如鸡头大每服一丸含化
　　益智太乙丸【出圣济总録】　治风惊邪及一切风舌强语澁昏迷恍惚化痰
　　金箔【一分同丹砂研】珍珠【一分研】丹砂【研一两半同金箔研令匀】瑇【镑一两】阿胶【炙令燥一两】龙脑【研半两】雄黄【研】琥珀【捣研各一两】麝香【硏】牛黄【研各半两】安息香【二两酒研滤去滓入银器中更用蜜二两于重汤熬成膏为用】
　　右除安息香外各细捣研讫再同研令匀细候熬安息香膏稀稠得所即将前药入在膏内不住以槐枝搅令得所可丸即丸如梧桐大每服一丸细嚼人参汤下如卒中恶用童子小便化下三丸如中风用酒化下五丸小儿风痰及惊癎以薄荷汤化下半丸
　　镇心丸【出圣济总録】　治风惊邪冐郁烦闷伸欠倦怠化利风涎
　　银　【五十片】水银　黑锡【各半两同水银结砂子与银　共研】龙齿人参　远志【去心】麝香【研】丹砂【研】犀角【镑】牛黄【研各半两】虎睛【一对酒浸一宿炙微黄佳】
　　右为末再同研匀链蜜和丸梧桐子大每服三丸荆芥汤下食后临卧服
　　风引汤【一名石散出圣济録】　治惊邪风癎厥癫口有涎沫牵引口眼手足少小惊瘛疭日数十发医所不治
　　大黄【剉炒】干姜【烧】龙骨【各四两】桂【去麄皮三分】甘草【炙】牡蛎【各半两】凝水石　赤石脂　白石脂　紫石英　滑石【各一两半】
　　右防咀如麻豆毎服三钱水一盏煎至七分去滓温服日再一方有石膏末百日小儿服一合未能者绵沾着口中热多者日四五服以意消息深师方只龙骨干姜牡蛎滑石白石五味
　　大丹砂丸【出圣济总録】　治风痰热气安魂定魄镇心神丹砂【研半两】牛黄【硏一分】金箔【二十片研】银箔【二十片研】龙脑【研一分】硼砂【研】琥珀【研各一钱】甘草【炙剉为末】犀角【镑为末】羚羊角【镑为末各一分】
　　右再同研细链蜜和丸如鸡头大每服一丸至两丸热水嚼服之
　　茯神汤【出圣济总録】　治风惊调心气安神志化痰止烦渇茯神【去木】人参【各一两】白藓皮【一分】麦门冬【去心焙三分】枳实【麸炒】羚羊角屑　甘草【炙剉】龙齿【各半两】防风【去义三分】黄芩【去黑心一分】
　　右麄捣筛每服三钱水一盏入竹叶十片煎至七分去滓食后临卧温服
　　追风散【出圣济总録】　治风惊邪分涎利膈安神镇心干蝎【去土首尾全者四七枚去爪生用】附子【炮炒去皮脐】乌头【生去皮脐】白附子【生】天南星【生各一分】丹砂【研一钱半】麝香【研半钱】龙脑【研半钱】半夏【生姜汁浸一宿切焙一分】
　　右捣研散入龙脑麝香丹砂再同研令匀细入瓷盒中盛毎服半字煨葱白酒调下日二三服渐加至一字觉体麻即减服小儿惊风服半字许
　　桃花散【出圣济总録】　治诸风惊
　　麻黄【去根节】天南星【炮】白附子【炮】附子【炮裂去皮脐】乌头【炮裂去皮脐各一两】丹砂【研】麝香【研各一两】干蝎【去土一两生用】
　　右为散每服半钱薄荷温酒调下一切风用葱酒调下小儿每服一字薄荷蜜水调下
　　银粉丸【出圣济总録】　治风化痰定心气
　　粉霜【半两】天南星【炮一两半】铅白霜【半两】半夏【汤洗七遍】丹砂【研一两】白矾【熬令汁枯半两】水银【半两】铅【半两二味结砂子】
　　右为末再和匀用白面糊为丸如梧桐子大每服五丸薄荷水下小儿丸如麻子大
　　远志丸【出圣济总録】　定心忪化风痰治昏虚定神魂远志【去心】人参　白茯苓【去黑皮】山芋　凝水石【研碎各一两】
　　右为末用白面糊为丸如梧桐子大每服二十丸人参汤下加至三十丸
　　安神散【出圣济总録】　治风邪
　　丹砂【研】铁粉【研各半两】白茯苓【去黑皮为末一钱】
　　右同研令极细每服半钱鹅梨汁调下磨刀水亦得
　　风惊悸【论】
　　夫风惊悸者以心不足为风邪所乘神魂惊怖不已则悸动不宁其证目睛不转不能呼是也或因恐惧忧廹致损心气惊悸者亦缘风邪搏之故耳诊其脉动而弱动则为惊弱则为悸不可不察
　　方
　　鹿髓煎丸【出圣济总録】　治久积风热发积惊悸气满不安四肢虚弱不生肌肉
　　鹿髓【五合】生天门冬【汁三合滤】清酒【五合】牛髓【五合无牛髓牛酥一升代】白蜜【七合】枣膏【五合】生地黄【汁一升滤】生麦门冬【三合滤】
　　已上药八味先煎地黄天门冬汁清酒五分可减二分次内麦门冬汁煎二十沸次内酥髓白蜜枣膏煎如调阳餹倾入银器或石器中复于重汤上煮搅如调膏即如后倾药味
　　茯神【去木】龙骨　人参【各一两】枳殻【去穰麸炒】细辛【去苗叶】防风【去义】白术　石斛【去根】桂【去麄皮】芎防　黄耆【炙剉】五味子【各三分】甘草【炙剉一两半】陈橘皮【汤浸去白焙】厚朴【去麄皮】生姜【汁炙】山芋【各半两】山茱萸【并子用】栢子仁【炒各三分】枸杞子【三分】远志【去心】黄连【去须各半两】薏苡仁【炒】防榔【剉各三分】
　　右除八味为煎外捣罗为末入在煎中和捣令匀丸如桐子大每服二十丸加至三十丸以温酒送下空心日午后夜卧服之
　　薯蓣煎方【出千金方】
