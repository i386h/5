<!-- { "loadSidebar": true } -->
　　蛇黄【火烧酒淬】丹砂【别研】铁粉【别硏】不灰木【烧】人参　白茯苓【去黑皮各半两】甘草【生剉】雄黄【醋煮别研各一分】
　　右别研外捣罗为末合研令匀用糯米饭丸如梧桐子大每服十丸金银薄荷汤下
　　牛黄丸【出圣济总録】　治风化涎保精神益肝胆压惊悸镇心
　　牛黄【别研一分】白茯苓【去黑皮一两】龙脑【别研半两】人参【二两】瑇【末一两】丹砂【别研二两】麝香【别研一分】安息香【半两捣碎以酒浸研细滤银器内熬成膏】
　　右除别研半安息香膏外捣罗为末和匀以安息香膏同链蜜少许和丸如梧桐子大每服三丸薄荷汤嚼下小儿惊热风虚以金银薄荷汤化下一丸临卧服
　　犀角散　治风经五脏恍惚惊悸安神定志
　　犀角屑【一两】人参【一两去芦头】远志【三分去心】甘草【半两炙微赤剉】桂心【三分】独活【三分】酸枣仁【一两微炒】生干地黄【一两】
　　右粗捣罗为散每服三钱以水一中盏入生姜半分薄荷二七叶煎至六分去滓不计时候温服
　　安神散【出圣济总録】　治心不安化风痰止惊悸解烦热人参　白茯苓【去黑皮各一两】甘草　丹砂【别研】茯神【去木】天竺黄【别研各半两】凝水石【烧一两半别研】
　　右除别研外捣罗为散合和令匀每服一钱匕食后临卧以温荆芥汤调下
　　麦门冬散【出圣惠方】　治风惊悸心气不足其病苦满汗出烦闷喜怒不自觉知咽喉干痛时时吐血常热麦门冬【一两半去心焙】紫石英【细研】紫苑【洗去苗土】白茯苓　人参【去芦头各一两】桂心　甘草【炙微剉各半两】
　　右捣罗为散每服三钱以水一中盏入生姜半分赤小豆三十粒煎至六分去滓不计时候温服
　　铁粉牛黄丸　主心经留热安精神寕心定悸化风痰铁粉【研二两】辰砂【一两研】牛黄【半两研】铅白霜【一钱研】天竺黄【一钱研】
　　右再研匀煮糯米饭为丸如菉豆大每服十五丸人参汤下专主中风太过候不至涎潮厥倒人体渐觉四体不举语澁靣疣精神昏浊形似醉人日深瘫拽宜服铁粉牛黄丸去鬰心经虽子不能尅母岂不速乎病候郁塞此名心脾太过中风候更加通心气辰砂丸二方服神效
　　风惊恐【论】
　　夫风惊恐之状神志不宁时发惊恐如人将捕之盖心者身之本神之变肝者将之官谋虑之所从出二脏平调则外邪不侵若正气不足风邪干之搏于心则怵惕不自安廹肝则惊恐也
　　方
　　大镇丸【出圣济总録】　治风惊恐梦寐颠错
　　紫石英【研一两】白茯苓【去黑皮】防风　人参　甘草【炙剉】泽防【各二两】秦芁【去土】黄耆【炙剉】白术　山芋　白敛【剉各一两半】麦门冬【去心焙】当归【切焙各一两一分】桂【去麄皮】远志【去心】栢子仁【生用各一两】石膏【研三分】芍药　细辛【去苗叶各三分】桔梗【去芦头炒】大黄【剉酢炒】大豆卷【炒各一两】蜀椒【去目并合口炒出汗】
　　右除二味别研外捣罗为细散后入研者同拌匀更细罗每服三钱温酒调下空心临卧各一服一方加干姜为末链蜜为丸如桐子大米饮下名泽防丸
　　芎防丸　治心惊恐寤寐愁忧不乐吸吸短气当发之时恍惚喜卧心中愦愦昏迷颠越手足厥冷食即呕逆【方见心中风类】
　　远志散【出圣济总録】　治风惊恐悲思恍惚心常惕惕梦寐不定
　　远志【去心】人参　赤小豆【炒热】附子【炮裂去皮脐】细辛【去苗叶】桂【去麄皮】干姜【炮】防风【去义】龙齿【研】熟干地黄【切焙】菖蒲【九节者去须节米泔浸切焙各二两】黄耆【剉】白茯苓【去黑皮】白术【各四两】
　　右除别研外余捣罗为细末入研者拌匀再罗每服三钱温酒调空心晚食前服
　　银液汤【出圣济总録】　治风惊恐怖不安或发癎吐沫防己【剉二两】山泽根【一斤水煮取液】龙齿【二两】生地黄【切焙半两】羚羊角【镑】逺志【去心各二两】人参【去芦头】独活【去芦头】甘草【炙剉】桂【去麄皮各一两半】细辛【去苗叶一两】白茯苓【去黑皮二两半】杏仁【汤洗去皮尖双仁炒八十枚】
　　右除根液外余麄捣筛每服五钱以根液二盏煮取八分去滓入竹沥少许搅匀温服空心午时夜卧各一服热多即去桂加钩藤二两
　　定志紫葳丸　治五惊喜怒不安
　　紫葳【六分】逺志【十五分去心】白龙骨【七分】牛黄【一两】甘草【十分炙】人参　桂心　白术　防风【七分】柴胡【六分】麦门冬【去心熬】雷矢【各五分】虎头皮【十二分炙焦】
　　右各别捣下筛蜜和丸如梧桐子大先食服十丸日三甚良忌海藻菘菜桃李生物
　　犀角丸　疗心虚热风上冲头靣心系急时时惊四肢烦腰膝冷邪气发神不定盖风惊恐者由体虚受风入乘腑脏其状如人将捕之心虚则惊肝虚则恐足厥隂为肝之经与胆合足少阳为胆之经主决断众事心肝既虚而受风邪胆气又弱而为风所乘如惊恐如人将捕之
　　犀角【屑】防风　人参　升麻　防葵　防榔仁【各五分】青木香　光明砂【研】牛膝【各八分】龙齿【炙】铁精【各六分】露蜂房【炙】银箔【研各三分】
　　右捣筛蜜和丸如梧桐子大酒下二十丸至二十五丸日再服之宜忌生血及热麫荞麦炙肉葵蒜粘食等
　　防己丸【出圣济总録】　治风惊恐恍惚善忘或风邪上冲胷胁胀满不思饮食
　　银箔【二十一片硏入】桂【去麄皮】人参【各二两】防己【剉】白敛　桔梗【去芦头炒】干姜【炮裂】白茯苓【去黑皮】防风【去义】大黄【剉醋炒各一两】牛膝【去苗】远志【去心各一两一分】
　　右捣极细链蜜为丸如梧桐子大食后米饮下二十丸日二
　　人参汤【出圣济总録】　治风惊恐失志中常惕惕恍惚善忘梦寐颠倒目视不闻人声小便黄赤饮食无味安神定志
　　人参　甘草【炙剉各一两】半夏【为末姜汁作饼焙干一两】龙骨【二两】远志【去心四两】麦门冬【去心焙半升】熟干地黄【切焙四两】小麦【炒半升】阿胶【慢火炙令燥一两半】石膏【捣碎二两】
　　右麄捣筛每服五钱入枣二枚饧糖少许生姜三片水二盏同煎去滓取八分温服每空心食后临卧各一服
　　茯神汤　治惊劳失志方
　　茯神【五两】甘草【炙】桂心【各一两】龙骨　麦门冬【去心】防风牡蛎【熬】远志【去心各二两】枣【二十枚擘】
　　右切以水八升煮取二升分为三服日再忌海藻菘菜生葱酢物一云主惊悸心神错乱或是或非言语无度
　　元参汤【出圣济总録】　治风惊恐怖如物廹逐如有所失悲伤志意不定
　　元参【坚者】白薇【微炒】白茯苓【去黑皮】山栀子仁【各二两】石膏【捣碎半两】生干地黄【切焙半两】人参【剉一两】羚羊角【镑二两】
　　右麄筛每服五钱以水二盏煮取九分去滓入竹沥少许更煎三沸服食后及夜卧如要动即入芒硝末半钱同煎
　　牡蛎汤【出圣济总録】　治风惊恐忽忽善忘悲伤不乐烦壅多恚闷
　　牡蛎【去黑鞭处火烧令碎三两】白茯苓【去黒皮一两】麦门冬【去心】远志【去心各二两】甘草【炙剉】龙骨【去土】桂【去麄皮】凝水石【各一两】
　　右麄筛每服三钱以水一盏半生姜三片同煎去滓取八分温服空心及晩食前各一服
　　龙齿汤【出圣济总録】　治风惊恐怖或因廹逐惊悸悲伤感动志意颠越言语失次
　　龙齿　麦门冬【去心焙各三两】远志【去心】茯神【去木各二两半】防风【去义】甘草【炙剉】人参【剉】羚羊角【镑各二两】
　　右麄捣研每服三钱以水一盏大枣三枚拍破同煎至七分去滓空心午时夜卧各一服
　　龙骨汤【出圣济总録】　治风惊恐恍惚多忘神气怯弱龙骨【二两半】白茯苓【去黑皮】远志【去心】当归【切焙干】甘草【炙令微紫剉】防风【去义】人参【各二两】桂【去麄皮一两半】
　　右麄捣筛毎服三钱水二中生姜三片枣二枚同煎至一盏去滓空心午后夜卧各一服
　　龙骨汤　治宿惊失志忽忽善忘悲伤不乐阳气不起龙骨　茯苓　桂心　远志【去心各一两】牡蛎【熬】甘草【炙各三两】生姜【四两】麦门冬【去心二两】
　　右防咀以水七升煮取二升分为三服忌海藻菘菜酢物生葱
　　独活散　治男子妇人气虚感风或惊恐相乘肝胆受邪使上气不守正位致头招摇手足颤掉渐成目昏独活　地骨皮　细辛　芎防　菊花　防风甘草【炙各等分】
　　右为末每服三钱水一盏半煎一盏去滓取六分清汁入少竹沥再煎食后温日两服又法不用独活有旋覆花
　　茯苓汤【出圣济总録】　治风惊恐失志如有所失悲感惆怅白茯苓【去黑皮】熟干地黄【焙干各二两】人参　桂【去麄皮各一两半】麦门冬【去心焙半升】半夏【汤浸七徧焙切二两】甘草【炙剉一节一两】
　　右麄捣筛毎服五钱以水三盏生姜三片乌雌鸡血并肝心各少许同煮去滓取八分温服每食前后良久服之令药与食相远恐药相犯少力故也一方治风厥无雌鸡血并心肝
　　龙骨汤【出圣济总録】　治风惊恐神魂错越不得安定若惊忧怖廹逐或惊失财或激愤惆怅致志气不乐龙骨　远志【去心】茯神【去木】防风【去义】牡蛎【去黑鞭令碎各一两】甘草【炙剉半两】
　　右麄捣筛每服五钱以水二盏大枣二枚去核同煎去滓取一盏空心午时各一服日日服之取差
　　茯神丸【出圣济总録】　治风惊恐志意不定五脏不足甚者忧愁恐惧悲伤不乐忽忽善忘朝差暮发甚则狂茯苓【去木】菖蒲【九节者去须节用米泔浸切炒干】远志【去心】白茯苓　人参【剉三分】牛黄【研一分】
　　右先将五味捣罗为末然后入牛黄同研再罗链蜜为丸如桐子大毎服温酒下二十丸毎食后良久及夜卧时服
　　铁精散　治惊恐忘言或见邪魅恍惚不自觉发作有时或如中风
　　铁精　茯苓　芎防　桂心　猬皮【炙各三两】
　　右捣下筛以酒服钱五匕日三不知稍增至一钱以上知之为度忌酢物生葱
　　白薇汤【出圣济总録】　治风惊恐四肢牵掣神志不宁或发邪狂呌妄走见鬼若癫癎状
　　白薇【焙干】细辛【去苗叶各一两半】龙齿【捣末三两】杏仁【去皮尖双仁炒八十枚】
　　右捣筛每服五钱以水二盏煮取八分去滓温服空心午时夜卧各一风热盛实即入竹沥少许搅匀服
　　茯神丸　主心气不定五脏不足甚者忧愁悲伤不乐忽忽喜忘朝差暮剧暮差朝发则狂加茯神名茯神丸不加茯神为定志丸二分合少可两度合方菖蒲　远志【去心】茯苓【各二分】人参【三分】
　　右捣筛服方寸匕食后日三蜜和丸如桐子大服六七九日三又得一方加茯神一两半牛黄五铢为六物茯苓远志菖蒲各一两忌酢物羊肉
　　豆汁煎　治中风惊悸恍惚【方见卒中风类】
　　镇心汤【出千金方】　治风虚劳冷心气不足喜忘恐怖神志不定
