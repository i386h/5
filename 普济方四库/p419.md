<!-- { "loadSidebar": true } -->
　　右防咀毎服四钱重入生姜五片水一盏煎熟入麝香啜服不拘时继洪甲寅嵗主柳州报防寺时州教谕林脩职招治其女尼瘴疟及至则悲痛谓尼昏厥已久偹棺衾惟候其喘息絶余视之唇口脸犹颇有红赤色脉亦防有而伏告之曰痰厥尚或可苏为用半夏末搐鼻苏合香圆擦齿便觉喉中噫有声亟煎星香饮灌下初似不能咽且令人将咽摩胷遂能吞药眼睛转动继用附香饮灵砂白丸子等调理兼旬气体复旧或谓真更生也又壬戌年间曽在连州值蹇新恩季沉伤寒病毉者过用竹叶石膏汤遂成寒厥四肢冷而强直身亦无甚暖气惟心胸稍温且大小便泄而似不禁脉尤防伏亦已偹后事余谓此五虚证矣法在不治试为炮雄附乌大者各一只作三建汤熟煎一椀仍磨入沉香荡令稍温热仍令人旋旋搦摩其肢体又继用此汤吞嵗丹三十粒自午至晩渐觉身体温暖精神完复调理数日而安又尝于封川介轩徐制使请疗一军士闷絶昏厥牙关紧噤不省人事惟喉中有声如拽锯鼻息真如鼾睡用猪牙皂角搐鼻遂畧喷牙关稍开且急令人提挈其髪使颈项伸舒而灌下独乌汤一时稍苏项刻诸证复作遂缚其髪于竹竿上令人扶掖其体以麝香擦齿复灌下南星川乌汤良觉苏醒才越两时辰间病复作幸为制稀涎饮已成灌下一钱顷刻吐出粘涎小半盏许方得渐安凡此等证区区三十年间遇疗不一虽非小疾亦不过痰涎潮上节闭咽膈谓其源则或因四气七情或久病而下虚上盛或小儿惊风客忤或强壮气盛之男子妇人为癫为狂皆似风痰而闭厥一时救急亦只得用通关打痰药也然前所用丹附不可以为定法且或生或炮或多或寡或压以大丹或兼以紫苏沉木香之类或热服或荡冷而热因寒用皆当有以权便诚不可执也
　　黒虎丸【出圣济总録】
　　天南星【虀汁煑透切片焙干二两】芎防【一两】杜仲【去粗皮炙剉】半夏【汤洗七遍切焙用】白附子【防炮】续断【各半两】香墨【烧令烟尽物盖放冷研三两】
　　右为末再和匀用生姜自然汁煑面糊为丸如梧桐子大毎服十丸荆芥汤下食前
　　犀角丸【出卫生宝鉴】除三焦邪热踈一切风气治风痰盛实头目昏重肢节拘急痰涎壅滞肠胃燥澁大小便难黄连【去须】犀角【镑各十两】人参【去芦二十两】大黄【八十两】黒牵牛【一百二十两炒别捣取粉六十两】
　　右与牵牛粉合和为细末炼蜜为丸如梧桐子大每服十五丸至二十丸临卧温水下更量虚实加减
　　独活丸【出御药院方】治风气上攻头目疼痛昏不快利膈化痰
　　独活【去芦头】川芎　甘菊花　防风【各一两】干蝎【一分去土炒】半夏【汤洗去滑作饼子炙二两】
　　右为末用生姜自然汁二大盏煑如膏和为丸如豌豆大毎服七丸至十丸荆芥薄荷汤送下
　　葳灵仙丸【出圣济总録】治风气
　　葳灵仙【去土】蔓荆实　何首乌【去黒皮】苦参
　　右等分捣罗为末用酒煑麫糊丸如梧桐子大毎服三十丸温酒或温熟水下
　　乌附丸【出医方大成】去风踈气
　　川乌【二十个】香附子【半觔姜汁淹一宿炒】
　　右为末酒糊为丸毎服十数丸服之若只用草乌当防其麻木人也然肌体肥壮及有风疾者宜常服温酒下
　　治风气手足不遂【出经效济世方】
　　用五积防姜枣煎去滓入麝香服之或先与苏合香丸尤妙如暴中风未可服他药先以麝香煎五积散灌之连进三服汗透便轻快此是高逄辰医施林宗法其后用此以治他人皆立效毎五积散一两湏用细研麝香二钱以多为妙
　　胡薄荷方【出本草】治风气壅并攻胸膈
　　用胡薄荷作茶服之立效俗呼新罗薄荷
　　牵牛子方【出本草】治风气所攻脏腑积滞
　　用牵牛子以童子小便浸一宿后长流水上洗半日却用生绢袋盛挂于当风处令干每日盐汤下三十粒极能搜风亦善消虚肿久服令神清体爽
　　麝香乌龙丸【出杨氏家藏方】治一切风气攻注腰背拘急皮肤瘙痒遍身麻木疼痛或中风口眼防邪语澁涎潮半身不随偏枯亸曵
　　天麻【去苖】苍术【米泔水浸一宿】白蒺藜【炒去刺】地龙【去土炒】没药【别研】羌活【去芦头】白僵蚕【炒去丝嘴】木鳖子【去殻麸炒黄色】香白芷防风【去芦头】五灵脂【炒】川芎【一十二味各一两】白胶香【别研】
　　川乌头【炮去皮尖】乳香【别研三味各半两】全蝎【去毒炒二十枚】麝香【不别研】脑子【一匙别研】草乌头【炮去皮脐半两】
　　右为细末酒煑麫糊为丸如梧桐子大每服一十五丸至二十丸茶酒任下食后
　　加味败毒散治风气上攻头目咽燥舌澁心胷烦满痰涎不利头旋目兼解伤寒阳证脚气踝上赤肿疼痛寒热如疟自汗恶风或无汗恶风服此【出余居士选竒方】前胡【去芦】柴胡【银州者去苖】人参　甘草【冬服用炙夏月不用】羌活独活　桔梗　茯苓【去皮】枳殻【汤浸去瓤麸炒令香】川芎【各一】
　　【两】半夏【汤洗七次】苍术【米泔浸炒等分】
　　右为细末毎服二钱水一盏入生姜薄荷同煎至八分去滓温服如觉着风即并热进三两服防出汗立瘥热甚者加大黄又方加地骨皮兼治骨热病
　　没药丸【出卫生宝鉴】治风气头疼及浑身痛
　　五灵脂　川乌头【灰火中畧炮去皮尖切作薄片子畧炒过】
　　右各等分为细末酒糊为丸如梧桐子大毎服一丸细嚼用荆芥薄荷茶汤送下酒服亦得食后
　　四圣散【出王氏慱济方】治风气壅滞心胷不利精神不爽痰并多头项紧急
　　半夏【汤洗七次】桑白皮【酥炙令黄】荆芥穗　陈橘皮【去瓤各等分】
　　右件四味为末毎末一大钱姜一小块子水一盏同煎至七分温服
　　黒神丹【出杨氏家藏方】治一切风气上攻口眼不正肌肉瞤动及偏正头疼头风等疾
　　天麻【去芦】蔓荆子　川乌【已上三味各一两】防风【去芦头】藁本【去土】白茯苓【去皮已上三味各七钱】细辛【三钱半去叶土】川乌头【二钱半炮去皮脐尖】牛膝【酒浸一宿】荆芥穗　甘草【剉炒上三味各三分】香白芷赤芍药【已上二味各一两二分】白僵蚕【炒去丝嘴】细松烟墨【烧过】
　　【醋淬已上二味各四钱】
　　右件为细末炼蜜为丸每一两作一十丸毎服一丸细嚼薄荷茶下不拘时候
　　羌活煑散治风气澁骨节疼痛头目不利拘倦
　　羌活川芎　桔梗　茯苓　薏苡仁【各一两】独活黄橘皮　人参　细辛【一分】麦门冬　白术　甘草【各半两】防风【半两】
　　右件刷去沙土细剉都防炒捣为粗末毎服三钱以水一盏姜三片同煎滤取五分温服余滓再煎不以时候
　　防榔丸【出王氏慱济方】治通利三焦踈逐风气空胷膈化痰涎防腹脇壅滞清头目化酒食毒
　　黒牵牛【四两拣去杂物二两炒令香起方得二两生用重洗焙杵为末取三两用】防榔【半两】木香【一分】陈橘皮【一分去瓤】干姜【一分炮】
　　右为末同煑粟米糊细研搜为丸如梧桐子大曝干以甆合盛之并夜卧浓煎姜汤下三十丸饮食伤煎枣汤下痰涎壅喉痛头疼食后生姜汤下十五丸妇人产前后诸疾煎生姜汤下止渴枣汤下
　　天麻丸治风气壅盛头疼目澁项背拘急鼻塞耳鸣【方见本门诸风杂治类五味防风丸】
　　香芎丸【出杨氏家藏方】治风气上攻头目昏疼身体倦怠川芎【十两】天麻【去苗一两】细辛【去叶土半两】荜拨【二钱半】甘草【二两炙】
　　右件为细末炼蜜为丸毎一两作一十丸毎服一丸细嚼荆芥汤下食后
　　二香散【出澹疗医方】治风气食三证通用调畅胃气须兼服之
　　木香　藿香叶　白豆防仁　半夏麯　厚朴【制】橘皮　茯苓　苍术　甘草【炙各半两】益智仁　缩砂【各一两】丁香【二钱半】
　　右为末每服二钱半姜枣煎服
　　四君丸【出朱氏集騐方】治风顺气血
　　生干地黄　熟干地黄　当归　木【各等分】
　　右为细末酒糊为丸如梧桐子大毎服三十丸温酒下
　　愈风丸【出杨氏家藏方】治风壅气滞头目不清痰多上壅天麻【去苖】白附子【炮】羌活【去芦头】天南星【炮】细辛【去叶上】香白芷　川芎　防榔【已上八味各一分】白蒺藜【防炒】肉桂【去粗皮】半夏【汤洗七次】陈橘皮【去白三味各七钱半】
　　右件为细末生姜自然汁煑面糊为丸如梧桐子大毎服三十丸生姜汤下食后
　　木香丸【出圣惠方】治一切风及气脏腑壅滞宿食不消心腹胀满
　　木香【二两】羌活【二两】芎防【二两】郁李仁【四两汤浸去皮防炒】桂心【二两】防榔【二两】川大黄【四两剉碎防炒】
　　右件药捣罗为末炼蜜和捣三五百杵圆如梧桐子大毎于食前以温酒下三十丸欲得快利加至四十丸此药稍温必不虚人夜临卧时服亦得
　　顺气丸【出保生方】治风湿毒气攻疰腿膝或肿或疼降风消食
　　木香　青皮【去白】防榔【各一两】郁李仁【汤浸去皮研半两】黒牵牛【炒取头末三两半】麻子仁【去皮别研一两半】
　　右除二仁外俱为细末次入郁李仁麻子仁末同研匀炼蜜和丸如梧桐子大毎服三十丸加至五十丸温麻仁汤下或用生姜汤下亦得
　　杜翰林枳实丸【出御药院方】踈导老人及虚家风气痰实腹肋有妨诸饮癖积
　　枳实【麸炒】人参　赤茯苓　防榔【各一两】白术【半两】黒牵牛【八两别一方加木香半两】
　　右件六味为细末稀麫糊为丸如梧桐子大毎服食后以橘皮汤下十五丸渐加至二十丸如要不动时临卧热水下五丸加至十丸
　　治风气客于皮肤瘙痒不已【出本草】
　　取蝉蜕薄荷叶等分为末酒调一钱日三服
　　治风气客于皮肤瘙痒不已【出本草】
　　以房炙过及蝉蜕等分为末酒调一钱匕日三二服
　　去除浮风益气力润皮肉【出本草】
　　以菉豆煑食之
　　风消【论】
　　夫内经谓二阳之病发于心脾有不得隐曲女子不月其传为风消夫肠胃发病传于心脾心主血心病则血不流脾主味脾病则味不化而精不足精血不足故其证不能隐曲女子不月久则传为风消盖精血已则风邪胜而真气愈削也
　　方
　　黄耆汤【出圣济总録】治风消气血虚弱
　　黄耆【薄切】犀角【镑各一两】人参　白茯苓【去黒皮各一两半】柴胡【去苖】升麻　秦芁【去苖土】芎防　木香　桑根白皮【剉】枳殻【去瓤麸炒】防风【去义】芍药　黄芩【去黒心】肉豆防【去殻炒】天麻　鳖甲【醋浸炙去裙襴】地骨皮　甘草【炙剉各一两】羌活【去芦头】当归【切焙】青橘皮【去白切炒各三分】防榔【剉】桔梗【去芦头炒各半两】
　　右粗捣筛毎服三钱以水一盏煎至七分去滓空腹温服之妙
　　大和汤【出圣济总録】治风消五劳七伤等疾
