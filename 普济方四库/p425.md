<!-- { "loadSidebar": true } -->
　　右各剉研日中曝七日捣罗为末以生姜自然汁和捣熟为丸如弹子大每服一丸分作四服用温酒生姜自然汁少许磨化服此药亦治瘫缓急慢中风痰涎壅塞胸膈不利口眼防斜半身不遂神昏恍惚及血气走注并依前汤使日二三服偏正头疼夹脑风疾以腊茶清和少姜汁磨下去枕卧少时许痛肿处磨一丸涂之产后诸疾备急用姜汁磨化入童子小便并酒各半盏稍热服血风劳及败血故四肢或攻刺腹肋痛用当归酒下攧破损伤乳香酒下病深者三丸取效合时不得见鸡猫犬及妇人孝服之人
　　茵芋酒【出千金方】治蛊风皮肤尽痛淫淫如有蛊啄防之生疮甚者如刀划大风头重目瞀无所见或仆地气絶半日乃苏口防噤不开半身徧死拘急痹痛不能动摇歴节肿痛骨中酸疼手不得上头足不得屈伸不能蹑履行欲倾跛及狂走有此诸病药皆治之茵芋　乌头【炮炙去皮脐】石南　防风【去义】女萎　蜀椒【去目及合口者炒出汗】附子【炮制去皮脐】细辛【去苗叶】独活【去芦头】卷栢　桂【去粗皮】天雄【炮制去皮脐】秦芄【去苗土】防己【各一两】踯躅【二两】
　　右防咀如麻豆大少壮人无用熬虚老人薄熬之清酒二斗渍各七日夏三日春秋五日初服一合不知加二至二合宁从少起日再以微痹为度胡洽无蜀椒独活卷栢为十二味
　　天麻丸【出圣惠方】治蛊风皮肤如刺划顽痹不仁
　　天麻【炮炒】踯躅花　独活【去芦头】附子【炮制去皮脐】白附子【炮】原蚕蛾【炒】防风【去义】苍茸　蒺防子【炒去角】桂【去粗皮】当归【切焙】乌头【炮制去皮脐各一两】麻黄【去根节】乌蛇肉【酒浸去皮骨炙各二两】麝香【研半两】
　　右除研者外捣罗为末入麝香再研匀炼蜜和捣二三百下丸如梧子大每服二十丸温酒下不拘时候如有汗出宜避风
　　薄荷丸【出圣济总録】治蛊风皮肤尽痛如刀划状及头目不利风痰等疾
　　干薄荷【一斤】天麻【四两】葳灵仙【去苗土三两】羌活【去芦头四两】山栀子仁【二两】蔓荆实【去白皮三两】白芷　桔梗【炒】防风【去义各二两】大黄【湿纸褁煨令纸干一两】人参　龙脑【研半两】赤茯苓【去黑皮三两】
　　右为末炼丸鸡头实大每服一丸食后细嚼茶酒任下
　　薏苡仁方【出圣惠方】治体虚风邪所中攻走皮肤状如刺划四肢不仁筋脉拘急
　　薏苡仁【二两】独活【去芦头】茵芋　细辛【去苗叶】桂【去粗皮】侧子【炮制去皮脐】防风【去乂】酸枣仁【炒】麻黄【去根节先煮去沫焙】五加皮　羚羊角【镑各一两】甘草【炙剉半两】
　　右剉如麻豆大每服四钱以水一盏入生姜半分拍碎煎至七分去滓温服不拘时候
　　白花蛇煎【出圣济总録】治蛊风身痛如刀刺
　　白花蛇　乌蛇【并用酒浸去皮骨焙干各二两】白蜜【三十两】生姜汁【六两】薄荷汁【六两】白姜蚕【炒】干蝎　苦参【各三两】白附子【炮三分】
　　右为末先下炼蜜并生姜汁薄荷汁次下诸药末搅匀和银器中重汤熬成煎无灰酒调下半匙乆服身体滑腻
　　四白散【出圣济总録】治蛊风
　　白花蛇【酒浸去皮骨炙一两半】白附子【炮一方生用】白姜蚕【微炒】白蒺防【炒去角各一两】
　　右爲末空心温酒调下二钱至晩食前再服
　　何首乌散【出圣济总録】治蛊风
　　何首乌【去黒皮】葳灵仙【去土各一两】苦参【半两】麒麟竭【一分】
　　右并生捣罗爲散乳鉢内研三五百遍每一钱用荆芥汤下每日三服酒服尤妙
　　刺风【论】
　　夫刺风者以血气爲风寒所侵不得宣利则蕴滞而生热寒热相搏于皮肤之间滛跃不能发泄故徧身如针刺也人痛甚若刀剑者谓之蛊风与刺风相似不可不辨也　刺风者体虚之人肤腠开张爲风邪所侵也其风邪走于徧身而皮肤泾浊邪气交争风邪击搏如锥刀所刺故名刺风也
　　方
　　白蒺防丸【出圣惠方】治刺风徧身如针刺肩背四肢拘急筋骨疼痛
　　白蒺防【一两微炒去刺】茵芋　羌活　木香　羚羊角屑附子【炮制去皮脐】白附子【炮制】当归　干蝎　芎防
　　牛膝　酸枣仁　杏仁【汤浸去皮尖双仁别研爲膏各一两】白花蛇肉【二两酒浸炙微黄】薏苡仁【三分】防榔【半分】牛黄【细研】麝香【细研各一分】防风【去芦头三分】
　　右爲末入杏仁膏相和令匀炼蜜和捣五七百杵丸如桐子大每服不计时候以温酒下二十丸忌生冷油腻毒滑鱼肉
　　牛膝散【出圣济总録】治刺风徧身刺痛及中风破伤风等疾
　　牛膝【酒浸切焙】白芷　当归【切焙】芎防　甘草【微炙剉】生地黄【焙】槐子【炒】厚朴【去粗皮生姜汁炙】漏芦【去芦头】青橘皮【汤浸去白焙各半两】何首乌【去黒皮】没药　防风【去义】虎胫骨【酒浸一宿炙各一两】芍药【四两】墨【烧令赤酒内蘸三徧半两】
　　右为散每服三钱以温酒调下破伤骨不折以童子小便和酒调服妇人血风肢节酸疼薄荷汤调下
　　羌活散【出圣惠方】治刺风皮肤顽痹
　　羌活　白蒺防【防炒去刺】白鲜皮　乌蛇肉【酒浸炙令黄】当归　防风【去芦头】肉桂【去粗皮】茵芋　附子【炮制去皮脐】芎防　酸枣仁【防炒】海桐皮【剉各一两】枫香【三分】麻黄【二两去根节】麝香【一分细研】
　　右细罗为散每服食前以温酒调下二钱忌生冷油腻湿麫毒滑鱼肉
　　乳香犀角丸【出圣济总録】治刺风徧身如针刺
　　乳香【研】犀角【去镑屑】自然铜【煅醋淬】附子【生去皮脐各一分】没药【研】蔓荆实　草乌头【炮去皮尖】木香　人参　丹砂【研】铁沙【水洗十遍用醋一十盏煮干铫内火出烟尽即倾出】莎草根【去毛炒各半两】
　　右为末再同和研匀用酒糊杵为丸如桐子大每服十五丸米饮下临卧服
　　天麻散【出圣济总録】治体虚腠开为风邪所中徧身淫跃如鍼刺
　　天麻　白花蛇【酒浸去皮骨炙】槐实子【防炒】羌活【去芦头】防风【去义】蔓荆实　白鲜皮　晩蚕沙【防炒】枳殻【去穣麸炒】葳灵仙【去苖土】甘草【炙各一两】
　　右捣罗为散每服二钱以温酒调下不计时候
　　防风丸【出圣济总録】治气血不和为风寒所侵不得宣泄蕴积皮肤间寒热相搏如鍼刺
　　防风【去义】薏苡仁【炒熟】藁本【去苗土各二两】酸枣仁【炒】独活【去芦头】甘菊花　芎防【各一两】防榔【煨过】大麻仁【别研如粉各一两半】
　　右为末和大麻仁粉重罗炼蜜丸桐子大每服二十丸温酒下不拘时候
　　黄耆丸【出圣济总録】治气血虚风寒蕴滞寒热相搏徧身如鍼刺名曰刺风
　　黄耆【细剉】蘹香子【炒】乌头【生用去皮脐】乌药【剉】楝实【剉炒】防风【去义】蒺防【炒去角】赤小豆　地龙【去土各一两】
　　右为细末煮麫糊和丸如桐子大每服十丸至十五丸空心临卧温酒或盐汤下
　　大麻仁散治大风周身皮肤肌体之内如针所刺精神昏昧【出圣惠方】
　　大麻仁【三分】防风【去芦头】陈橘皮【汤浸去白穣焙】附子【炮制去皮脐】白蒺防【防炒去刺各一两】麻黄【去根节】桂心　独活　石膏【各二两】
　　右为散每服四钱以水一中盏入生姜半分煎至六分去滓不计时候温服忌猪鸡肉生冷油腻
　　人参附子汤【一名附子八物汤出千金方】治风湿身体疼痛欲拆肌肉如锥刀所刺
　　人参【去芦头】黒附子【炮去皮脐】干姜【炮制】芍药　茯苓【去皮】甘草【炙】桂心【各一分半】白术【二钱】
　　右防咀每服二钱水一大盏同煎至七分去滓温服不拘时候一方去桂用干地黄二两一方无白术
　　何首乌散【出圣济总録】治体虚受风侵伤气血徧身刺痛或因寒邪未解食热物亦能致此
　　何首乌【三两】蔓荆实　葳灵仙【去土】菖蒲　苦参　荆芥穗　蒺防子【炒去尖各一两】甘草【炙各半两】
　　右爲细散每服二钱以薄荷茶酒调下不计时候
　　枳殻酒【出圣济总録】治刺风
　　枳殻【去穰麸炒】栢白皮【各半斤】五叶草【一斤】
　　右细剉生绢袋盛以酒一斗浸七日每温服一盏并服不妨常令有酒力佳
　　恶实根酒【出圣济总録】治刺风游风
　　恶实根【洗去土控干】生蒴藋根【洗去土控干各一斤】
　　右细剉以酒一斗浸七日后每温饮一盏日三四饮
　　芎枳丸【出圣济总録】治刺风徧身刺痛【方见风热类】
　　漏风【论】
　　夫内经曰饮酒中风则爲漏风漏风之状或多汗不可单衣食则汗出甚则身寒喘息恶风衣裳濡口干渇不能劳事又曰身热懈惰出汗如浴恶风少气一名酒风夫酒以养阳酒入于胃与谷气相搏热盛于中其气慓悍与阳气俱泄使人腠理虚而中风故其证多汗恶风不可单衣其喘息而少气者热薰于肺风客于皮毛也其口干者渇也汗出多而亡津液也其懈惰而不能劳事者精气耗竭不能营其四肢也谓之漏风以汗出不止若器之露乆而不治转易消竭　夫人肉不牢而无分理理粗而皮肤不致者腠理疎也此则易生于风风入于阳阳虚则汗出若少气口干而渇近衣则身热如火临食则汗流如雨骨节懈惰不欲自营此为漏风由酒醉当风之所致也
　　方
　　獖肝圆【出危氏方】治四肢挛缩不伸等证曾有人自幼年酒多长而风痰爲酒使痰注骨节四肢不能运动服此有效
　　茯神【去木】　白茯苓【去皮】姜黄　白术【炒】黄耆　羌活　五加皮　川乌【炮去皮脐】薏苡仁　木【去皮瓤】半夏麴　神麴【炒】天雄【炮去皮】白芍药　乳香【别研】没药【研】防风　独活　当归　胡索　桑寄生　海桐皮【去粗皮】木香　陈皮【去白】枳殻【炮去瓤】南星【炮】地龙【去土】荆芥穗【各五钱】麝香【一钱】
　　右用獖肝一具洗净煮存性研烂同酒为糊丸如梧桐子大每服三十丸温酒吞下不饮酒木汤下
　　秦芄散【出圣惠方】治风虚汗出不止恶风头痛
　　秦芄【出苗土】附子【炮制去皮脐】石斛【去根一作石膏】菖蒲　白术【一作苍术】桂【去粗皮各三分】麻黄根　防风【去义各五两】
　　右为散每服一钱以温酒下日三或温水下亦得
　　牡蛎白术散【出圣惠方】治风虚多汗少气汗出如洗少者痿劣
　　牡蛎【煅赤三分】白术【二两一分】防风【去义三两半】
　　右为细末每服二钱以温水调下不计时候恶风倍防风少气倍白术汗多面肿倍牡砺
　　麋衔汤【出圣济总録】治因醉中风恶多汗少气口干善渇近衣则身如火临食则汗流如浴骨节懈惰不欲自劳名曰漏风
　　泽防　白术【各一两】麋衔【半两】
　　右爲末每服二钱酒饮任调下食前服
　　黄耆汤【出圣济总録】治风虚多汗夜卧尤甚床席衣被并湿
　　黄耆【剉】人参【各二两】麻黄根　牡砺【煅赤各三两】枸杞根白皮【二两半】龙骨【四两】
　　右防咀每服三钱以水一盏大枣三十枚擘破同煎去滓取六分空心服日三
