<!-- { "loadSidebar": true } -->
　　桂心汤【一名秦艽散出圣济总録】治风虚汗出不止【方见中风类】
　　泽防散【一名防风散出圣惠方】治风虚汗多恶风寒颤
　　泽泻　防风【去义】牡砺【煅赤】苍术【米泔浸去皮炒各一两】桂【去皮三分】
　　右爲细散每服二钱以温粥饮调下不计时一方无苍术酒服亦可
　　人参散【出圣惠方】治风虚汗出热闷甚者
　　人参【二两】牡蛎【煅赤一两半】石膏【碎三两】甘草【炙剉一两】
　　右为细散每服二钱以温水调下不计时候
　　石膏散【出圣惠方】治风虚汗出不止
　　石膏【碎】甘草【炙剉】苍术【米泔浸去皮剉炒防黄】麻黄根【各一两】
　　右爲细散每服二钱须以浆水调下食前服每日三夜再服
　　杜仲散【出圣济总録】治风虚多汗夜卧尤甚
　　杜仲【去粗皮炙剉二两】黄耆【剉】牡蛎【煅赤各三两】麻黄根【五两】
　　右为细散每服二钱以煎败扇汤调下食后服日二
　　附子汤【出圣济总録】治漏风汗出不止
　　附子【炮制去皮脐一两半】蜀椒【去目并闭口炒出汗半两】杏仁【去皮尖防仁炒黄一两】
　　右剉如麻豆水五升煎至二升去滓分作四服日三夜一
　　四神散【出圣济总録】治漏风汗出不止
　　附子【炮制一枚去皮脐】干姜【炮半两】桂【去皮一分】甘草【半两半生半熟】
　　右为散拌匀以热酒一升投之旋旋温服令尽可均作一日服如饮酒不得仍用沸汤投之亦得
　　牡蛎散粉方【出圣济总録】治风虚多汗不止
　　牡砺【赤二两】麻黄根【三两】
　　右爲细散以绢袋盛之粉身每日三五次有汗即粉身无汗即止甚妙一方以食后临卧时温水调下二钱
　　鸡粪方【出肘后方】治酒中风体角弓反张四肢不随烦乱欲死【方见风口噤类】
　　不二散【出本草】治虚风
　　用腻粉一两用汤煎五度如茶脚熳火上焙干麝香半两细如粉每服一钱温水调但是风临时服半钱或一钱看虚实加减
　　劳风【论】
　　夫内经曰劳风法在肺下其为病也使人强上冥视唾出若涕恶风而振寒夫劳风之病肾劳则根虚于下经所谓根虚则茎叶枯矣故目视不眀背反张肾之脉入肺中故因皮毛感风而振慓也肾主唾故津液凝结如涎涕治之以救其俯仰者戒其劳动也
　　方
　　麻黄汤【出圣济总録】治风劳胸膈不利涕唾稠粘上焦壅滞喉中不快
　　麻黄【去根节】荆芥穗　木香　杏仁【去皮尖防仁麸炒】当归【切焙】黄芩【去黒心】羌活【去芦头】芍药　柴胡【去苗】大黄【炮熟各一分】半夏【汤浸去滑七次一分】牵牛子【半两】
　　右粗捣筛每服二钱以水一盏生姜一片同煎取八分食后去滓温服
　　防风汤【出圣济总録】治劳风壅滞多痰逆头昏
　　防风【去义】独活【去芦头】羌活【去芦头】柴胡【去苗】白术　甘草【炙】麻黄【去根各一两】芎防　【二两】荆芥穗　菊花【各半】
　　右捣筛每服三钱以水一盏煎至七分食后去滓温服
　　龙齿饮【出圣济总録】治劳风肺热气壅卧卽多惊时复头旋龙齿【碎二两半】黄芩【去黑心】防风【去义】赤芍药【各一两半】升麻【一两】大青【三分】大腹皮【剉二枚】白茯苓【去黒粗皮两半】
　　右捣筛每服五钱水一盏半入生姜两枣大拍碎竹沥半合银半两许同煎至八分去滓食后温服
　　黄连丸【出圣济总録】治劳风发热烦闷不能食兼数欠眠卧不安
　　黄连【去须三两】人参　生姜【薄切焙干】茯神【去木各一两半】豉【一合炒】萎蕤【一两】
　　右为末炼蜜丸如梧桐子大食后米饮下二十丸日二服
　　地骨皮汤【出圣济总録】治劳风上膈壅痰实利头目
　　地骨皮【五两】知母【一两半】桔梗【去芦头】甘草【炙各一两】前胡【去芦三分】
　　右捣筛每服三钱许以水一盏煎至七分去粗食后临卧温服之
　　皂荚丸【出圣济总録】治劳风心脾壅滞痰涎多喉内隘塞吐逆不思饮食或时昏愦
　　皂荚本白皮【去粗皮酥炙令黄】天南星【炮】白附子【炮各一两】半夏【汤洗去滑七次焙干】白矾【细研熬令汁尽各一两】
　　右为末以生姜汁煮麫糊丸如梧桐子大以温水下十丸不拘时候
　　萎蕤饮【出圣济总録】治劳风项强急痛四肢烦热
　　萎【三两】人参　羚羊角【镑各二两】
　　右捣筛每半两入豆防三合葱白一握以水五盏煎取二盏去滓温空腹二服
　　枳殻汤【出圣济总録】治劳风涕唾稠黏
　　枳殻【去穣麸炒二两】人参　赤茯芩【去黒皮各一两】
　　右捣筛每服三钱以水一盏煎至六分去滓温服
　　芎枳丸【出圣济总録】治劳强上冥视【方见风热类】
　　麻子酒【出千金方】治虚劳百病伤寒风湿及妇人下月水往来不调手足疼痹着状服之令人肥健
　　麻子【一石】法麯【一斗】
　　右先捣麻子成末以水两石煮釡中蒸麻子极熟炊一石米倾出滓随汁多少如家醖法候熟取清酒随性饮之
　　白矾方　　除风去劳消痰止渇暖水治藏中风失音疥癣等疾用白矾和桃仁葱汤浴可出汗也
　　高良姜汤【出指南方】治劳风
　　良姜【五两】厚朴【去皮姜汁制】当归【切焙】桂心【各三两】
　　右为散每服五钱水二盏煎一盏去滓服
　　芍药黄耆散【出指南方】治劳风
　　芍药　黄耆　川芎【各三分】
　　右为粗末每服五钱水二盏姜三片枣二个同煎至一盏去滓温服
　　草乌头汤【出指南方】治劳风
　　草乌头【去皮尖生用】细辛【去苗】茶牙【等分】
　　右为散每服三钱水三盏煎一盏去滓服不拘时候
　　治诸风劳【出本草】以猕猴肉醸酒饮之
　　治风及劳瘦【出本草】取蚕蛹子食之
　　皂角化痰丸【出卫生寳鉴方】治劳风心脾壅滞痰涎盛多喉中不利涕唾稠黏嗌塞吐逆不思饮食及或时昏愦皂角木白皮【酥炙】天南星【炮】白附子【炮】半夏【汤洗七次】白矾【枯各一两】枳殻【炒二两】人参【一两】赤茯苓【去皮一两】
　　右为细末生姜汁麫糊为丸如桐子大每服三十丸温水送下食后
　　解风劳治身体痛【出本草】用九牛草五月采与甘草同煎汁服【九牛草生筠州山岗上二月生苗独茎高一尺叶似艾叶圆而长背有白毛面青】
　　内风【论】
　　千金论云新房室竟中风为内风其状恶风汗流沾衣
　　方
　　附子汤　　治房室竟中风恶风多汗汗出沾衣口干上渎不能劳事身体尽痛名曰内风
　　附子【生去皮脐】人参【各半两】茴香　茯苓　山药【各一两】甘草【炙】干姜【炮各三分】
　　右剉为散每服四大钱水二盏姜三片盐少许煎至七分去滓食前服之
　　肌肉瞤动【论】
　　夫肌肉瞤动命曰微风葢邪搏分肉卫气不通阳气内皷故肌肉瞤动然风之入脉善行数便亦为口眼瞤动偏防之病也　目瞤动口唇动偏防背风入脉故须急服小续命汤将八风散摩神明白膏丹参膏依经鍼灸之
　　牛黄天南星丸【圣济总録】治风热相搏肌肉瞤动头目旋筋脉拘急涎潮发搐精神昏昧舌强语澁肢节烦痛心胸不利凡病风气悉治之
　　天南星【以牛胆制者用二两如无卽用姜水煮透软切作片子焙干】天麻【二两】独活【去芦头】白附子【炮】白僵蚕【炒】人参　丹砂【研各一分】当归【洗切焙碾】桑标蛸【炒】干蝎【炒去土】甘草【生用各三分】羚羊角【镑屑】犀角【镑屑】麝香【研】牛黄【研】雄黄【研】龙脑【研各半两】桂【去粗皮一分】
　　右先以十三味捣罗为细末再入研药五味和匀炼蜜丸如酸枣大每服一丸不计时细嚼温酒下或以鸡苏汤下
　　虎骨丸【出圣济总録】治风虚肌肉瞤动手足颤掉
　　虎胫骨【酥炙】松节【剉酒炙】天麻　牛膝【酒浸切焙】赤箭　海桐皮【炒】独活【去芦头】石斛【去根】防风【去义】酸枣仁　乌蛇【酒浸去皮骨】当归【切焙】仙灵皮　甜子【洗焙】乳香【研】五加皮【各一两】
　　右先以十五味为细末然后入乳香再同研匀酒煮麫糊丸如梧桐子大每服十五丸至二十丸荆芥汤下或茶酒任下不拘时候
　　生犀丸【出圣济总録】治风虚肉瞤头目昏四肢拘急或时麻痹旋运多疾牙关痛欠身倦怠
　　犀角屑【镑屑】芎防　羌活【去芦头】白　蚕【炒】荆芥【各半两】干蝎【炒】白芷　藁本【去土】龙脑【研】麝香【研】牛黄【研各一两】鸡苏叶【二两】天麻【酒浸一宿剉焙二两别捣为细末】
　　右除天麻别捣外先以十味捣罗为末再入三味研匀炼蜜半斤入天麻药末更入河清水并真酥少许置于重汤内煎炼成膏冷和搜成剂入臼内杵数百下丸如鸡头实大每服一丸细嚼腊茶清下不拘时
　　犀角丸【出圣济总録】治风肌肉瞤动头目昏肢节麻痹瘙痒攻痛
　　犀角【镑半两】防风【去义】丁香【各一两】木香【各一两】桂【去粗皮半两】白花蛇【酒浸去皮骨炙一两】独活【去芦头一两】丹砂【研二两】麝香【研一分】龙脑【研一分】天麻　人参【各一两】天南星【炮二两】
　　右先以十味捣罗为细末再入研药和匀炼蜜丸如鸡头实大每服一丸细嚼荆芥茶或温酒下不拘时
　　化风丸【出圣济总録】治风气肌肉瞤动头目昏
　　鸡苏叶【二两】羌活【去芦头一两半】芎防【一两半】羚羊角【镑屑】防风【去义】天麻　人参　白　蚕【炒各一两】干蝎【炒四钱】龙脑【研】麝香【研各五钱】天南星【炮半两】
　　右先以十味捣罗为末然后入龙脑麝香再同研炼丸如鸡头大以丹砂为衣每服一丸或二丸茶清酒任下不拘时
　　乳香丸【出圣济总録】治风虚气闭口眼瞤动偏正头昏痛乳香【研二分】天麻　麻黄【去根节】防风【去义】半夏　乌头【去皮脐】天南星　芎防　地龙【去土各三分】
　　右并生用捣罗八味为细末入乳香和匀用酒煮麫糊丸如梧桐子大每服十五丸荆芥茶空心食前服
　　荆芥汤【出圣济总録】治风气肌肉瞤动头目昏手足麻痹天麻　芎防【各一两】荆芥穗　鸡苏叶【各二两】白附子【炮】甘草【炙各半两】
　　右为细末炼蜜丸如樱桃大每服一丸嚼破茶酒任下
　　肉苛【论】
　　内经谓人之肉苛者虽近衣絮犹尚苛也以荣气虚卫气实也夫血爲荣气爲卫气血均得流通则肌肉无不仁之疾及荣气虚卫气实则血脉凝滞肉虽如故而其证瘰重爲苛也
　　方
　　五味子酒【出圣济总録】治荣虚卫实肌肉不仁病名肉苛
　　五味子　防风【去义】牛膝　枸杞子【用根白皮】牡丹【去心】肉苁蓉【切焙】黄芩【去黒心】白术　丹参【去苖微炙】当归【切焙】甘草【炙剉】枳殻【麸炒去穣】桂【去麤皮】厚朴【去麤皮涂姜汁炙五遍】五加皮【剉】泽防　知母【焙】细辛【去须叶炒】白芷【炒各一两】
　　右剉如麻豆大生绢囊盛用好酒二斗蜜封浸经七日每空心午时夜卧各温服五合又渐加至七合一升勿令醉吐
