<!-- { "loadSidebar": true } -->
　　川乌【汤浸洗至三五次去皮尖焙】荆芥穗【各半两】薄荷【五两】土当归【水浸三日洗焙干一斤】
　　右为细末好醋煮米粉为丸如梧子大每服五十丸温清茶饮下
　　地骨皮汤拭之方【出圣惠方】治风瘾疹
　　地骨皮【半斤】白槐【四两】盐【一两】白矾末【一两】
　　右细剉捣筛和匀毎用药五两以水九升煎取二升去滓更煎至一升収磁噐中用绵蘸拭所患处五十度差
　　淋浴方【出圣惠方】治风气壅滞遍身瘾疹
　　枳殻【三两生用】麻黄根【一斤】蒴藋【一斤】椒【二两去目】
　　右剉都以水五升煎至五七沸去滓暖室中看冷暖淋浴汗出宜避风毎日一浴
　　栁蛸屑浴汤方【出圣惠方】治风瘾疹
　　栁蛸屑　蒴藋根　黄栌木【剉各一斤】盐【二合】
　　右以水五斗煎至三斗去滓暖室中看冷热洗浴后宜避风
　　治风瘙瘾疹【出圣惠方】
　　蛇床子【二升】防风【二两】生蒺防【二斤】
　　右防咀以水一斗煮取五升拭病上日三五遍
　　麴术汤【出三因方】治因浴出凑风冷遍身瘾疹搔之随手肿突及晕呕哕
　　白术【一两】神麴【二两炒】甘草【一分】
　　右为末每服二钱米饮调下一方以土硃研炒令酒调下二钱不饮酒以茶调下
　　苍耳散【出仁存方】治风疹瘙痒不止
　　用苍耳花子叶各等分以黑豆炒微焦浸酒在内去豆以酒调药二钱不拘时候此酒名豆淋酒
　　治风瘾疹淋洗方【出圣惠方】
　　黄连　川朴硝【各三两】凌霄花【二两】
　　右以水七升煮取三升去滓浸绵拭之
　　治疹百疗不瘥者亦治赤疹【出千金方】
　　黄连【切】芒硝【各五两】
　　右以水六升煮取一半去滓洗之日四五度
　　乌荆丸　　治瘙痒瘾疹风疮血气不顺皮如虫行【方见诸风杂治类】
　　苦参丸　　治证同前【方见诸风杂治类二味苦参丸】
　　傅药方【出危氏方】治瘾疹疮疹
　　明矾　朴硝【等分】
　　右为末并水调鸡羽扫傅之
　　又方【出危氏方】
　　赤小豆　荆芥穗【等分】
　　右晒干为末鸡子清调薄傅之一方用朱黛散扑附子亦瘥【方见婴孩诸疮肿毒门五色册毒类】
　　紫葳散【出圣济总録】治风瘙瘾疹
　　紫葳【去心瓦上焙干一两灵霄花是也】附子【炮制去皮脐半两】
　　右为细末每服一钱以冷蜜水调下食后服日二
　　茵陈蒿散【圣济总録】治风瘙瘾疹皮肤肿痒
　　茵陈蒿【一两】荷叶【半两】
　　右为细散每服一钱以蜜水调下食后服
　　白蜜散【出圣惠方】治风瘙疹搔痒不止
　　白矾【一合】酒【二合】
　　右相和煎暖食前服或用生姜汁和香油于痒处再三傅而擦之
　　小朱散【出圣济总録】治风瘾疹乆不瘥每发或先心腹痛痰哕麻痹筋脉不仁
　　成块赤土【有沙石者不可用】当归【切焙各等分】
　　右捣罗为散冷酒调下二钱兼用涂药方
　　慎火草【大叶一名景天花】生姜【和皮不洗等分研】盐【量多少】
　　右同研涂摩痒处如遍身瘾疹涂发甚处自消
　　矾石涂方　　治风赤白瘾疹积年不愈毎发遍身肿久恐入肠伤人
　　矾石【生捣末三两】青酒【三升】
　　右先煮酒令沸次入矾石末煮如稀糊涂之一方入小便一升
　　治游风瘾疹
　　赤土【细研】香白芷【各一两】
　　右为细末毎服二钱用茶清调下
　　治皮肤风热遍身生瘾疹
　　地黄　茵陈蒿【各一斤】
　　右用米一石麴三斤和地黄一斤茵陈炙令黄一作醸酒法服之自消　又方以牛旁子浮萍等分用薄荷汤调下二钱日二服愈亦治筋骨挛急
　　治瘙瘾疹方【出肘后方】
　　矾石　细辛【各一两】
　　右以酒三升渍令消涂洗立愈积年入腹者亦得差
　　治赤疹方
　　禹余粮　半夏【各等分】
　　右和以鸡子黄合捣先取新布拭瘢上令赤以药涂之勿令见风二十日灭矣十余岁瘢不差平复如故
　　杏叶煎揩拭方【出圣惠方】治风瘾疹顽痒
　　杏叶【切五升】蒴藋根【切一升】
　　右以水一斗半煮取二升去滓用绵浸药汁楷拭所患处日三两度
　　治风瘾及疹瘾【出圣惠方】
　　白矾　石灰【各一两】
　　右合和研令匀以生姜自然汁调如稀糊薄涂患处日二上之效
　　治风瘙瘾疹遍身皆痒搔之成疮【出圣惠方】
　　茵陈【五两生用】苦参【五两】
　　右细剉用水一斗煮取二升温热得所蘸绵拭之日五七度瘥
　　治风瘙疹【出圣惠方】
　　用巴豆二两以水七升煮取三升故帛染汁拭之大人小人以意加减
　　茱萸方　　治风瘙瘾疹【方见风瘙痒类】
　　治风瘙瘾疹【出圣惠方】
　　用酪和盐热煮摩之随手卽消
　　又方【出千金方】
　　用石灰淋取汁洗之良一方石灰随多少和醋浆水涂疹上随手卽灭
　　大豆浸酒治风瘙疹【方见中风身体不随类】
　　又方【出圣惠方】
　　用牛膝为末酒下方寸匕日三并治骨疽癞病及防防
　　又方【出千金方】
　　用芥子末浆服方寸匕日三
　　白术饮【出千金方】治风瘙瘾疹【方见风口噤类】
　　治瘾疹百疗不差者亦治赤疹【出圣惠方】
　　用景天花一斤名慎火草细捣取汁傅上热炙手摩之再三度差
　　芒硝汤【出千金方】治瘾百疗不差者亦治赤疹
　　用芒硝八两以水一斗煮取四升适寒温绵染拭之一方用汤和拭之
　　清肌散　治暴发瘾疹苦出而暴没或作痠痛
　　黒狗脊　甘草　荆芥【各等分】
　　右生研冷水调去滓服半碗入口即效　凡人患风疹有暴发者其证或热或不热忽烦燥遍身瘙痒发出瘾疹此由是湿气乗热暴入脾经若不快出或致伤膓烦闷
　　治瘾疹【出千金方】
　　用白芷刺烧存性为末温酒调二钱服一方用白芷根叶煮汁洗之
　　治风疹瘙痒不可忍亦治风热皮肤燥痒因而生疮【本草】用赤土不拘多少研细毎服三钱荆芥茶调下食后荆芥酒调下亦得如气实人用蜜水调尤妙一方温酒调下赤土亦代赭石
　　洗方【出圣惠方】治风瘙瘾疹遍身痒成疮
　　用蚕沙一升新水二斗煮取一斗三升去滓温热得所宻室洗之宜避风
　　清肌散【出危氏方】治风寒暑湿外搏肌肤发为瘾疹遍身搔痒或赤或白咽干或作寒热
　　用败毒散一两半加天麻薄荷三钱蝉蜕二七个去足翼分作六服毎服水一盏半生姜三片煎温服取效
　　石南酒【圣济总録】治风瘾疹经旬不解
　　用石南叶去粗茎生用三两为末每服半钱至一钱每用酒三合煎一沸空心温服
　　松叶酒【圣济总録】治风瘙瘾疹三十年不瘥【方见风眼口防斜类】蒴藋汤【出肘后方】治一切风疹【出圣惠方】
　　用蒴藋一两切碎以水三碗煎至五七沸冷暖得所洗患处一方煮蒴藋汤以少酒涂之一方治疬疡风以蒴藋淋灰取汁洗患处讫切以醋研木防己涂之并瘥
　　蛇衔草傅方【出肘后方】治风瘾疹赤色
　　以蛇衔草捣极烂傅之瘥赤疹者由冷湿搏于肌中甚卽为热乃成赤疹得天热则剧冷则减是也
　　枳实酒【出简易方】治遍身白疹瘙痒不止
　　用枳实不拘多少麫炒黄切片为粗皮每服二大钱用酒浸少时去枳实但饮酒最妙用水煎枳实洗患处尤佳一方醋浸令浥浥炒热用绵褁熨疹上
　　治瘾疹【出肘后方】
　　用楝皮以水浓煎浴之大效
　　治风疹入腹身体强舌干燥硬【出圣惠方】
　　用蔓青子三两为末每服温酒下一钱
　　治风疹【出肘后方】
　　用水煮蜂房取二升入芒硝傅上日五度卽瘥露蜂房今蜂窠也
　　白僵蚕散【出澹寮方】治风遍身瘾疹疼痛成疮【方见破伤风类】苦参饮治疮疹最多亦可治癞疾【方见乌癞类】
　　云母散【出肘后方】治风疹遍身百计治不瘥者
　　用云母粉煅为末以清水调服之看大小以意斟量与之少多服如治风热再服尤妙
　　治一切疹【一名枳实汤出肘后方】
　　用枳殻以水煮为煎涂之干卽又涂之良一方剉煎汤洗服亦得
　　治赤白游疹以物发疹
　　用蛴螬破碎取汁涂患处妙
　　紫葳散　治身上游风疹毒方【方见风腰脚不随类】
　　治乆疹有时发动脇疼如打
　　用六月七月取地肤子干末酒服方寸日五六服
　　疗瘾疹烦满及血不止
　　用新湿马矢绞取汁服二钱升微者一升愈干者水湿取汁
　　疗三十岁瘾疹耳目合背春秋輙发方
　　于南屋东头第一梁壁外以细灰布地大小足容两脚蹑灰上讫使病人径去无反顾灸脚十指间灸灰上随病人年爲壮车瑗道方
　　疗风疹方
　　用生葱一大束三尺以上围者并根须盐三大升以香浆水三石煮取二石倾数斗于浴斛中遍令热浸虽积年患者不过三两度浸必瘥
　　枳殻汤　治风疹不痒止【方见风瘙痒类】
　　治风瘙疹方【出肘后方】
　　右烧石令热赤以投水中内盐数合及热浸之良
　　又方【出圣惠方】
　　用大防五两水七升煮取五升洗之日再
　　治风疹痒不止方
　　用芸薹菜三握细剉烂研绞取汁于疹上熟擦时时上药令热彻又续煎椒汤洗
　　又方
　　用苦参五两剉捣细炼蜜和丸如梧桐子大每于食后以温水下三十丸
　　又方【出圣惠方】
　　用蛇蜕皮一条以水一升煎取半升以鸡翎一茎汤热时蘸药上即瘥
　　治暴气在表攻皮肤上瘾疹作疮【出千金方】
　　用槐枝叶洗之
　　治风疹【风科集騐方】
　　杜甫诗有除草一篇蜀中谓之毛芒可畏触人如蜂虿
　　择取鲜者以此草防之一身皆失叶背紫者入药
　　齐亢结事守缙云日少气力风疹继作服仙茅遂愈【风科集验方】
　　八九月时采得竹刀子刮去黑皮切如緑豆粒米泔浸两宿隂干捣筛熟蜜丸如桐子大每旦空肚酒饮任便下二十丸禁食牛乳及黑牛肉大减药力也续传信方南唐筠州刺史王绍顔所着皆因国书编録其方当时甚盛故今江南但呼此药为婆罗门参
　　黄土汤【旅舍方】治赤疹瘙痒烦燥昏闷
　　用伏龙肝卽灶下黄土研细每服二钱生姜蜜汤调下
　　治风瘾疹方【本草】
　　以枫香水煎热渫洗
　　治风疹【本草】
　　用菉豆生研绞汁服
　　治遍身风疹
　　以侧子令酒调服
　　治皮肤风【本草】
　　以槐花炒服
　　治皮肤风【本草】
　　以鲜五加叶可作蔬菜食之
　　治风瘙痒瘾疹【本草】
　　以栁木中虫屑作汤浴之大效
　　苦参丸【本草】治人病遍身风热疹细痒痛不可忍连胸颈脐腹及近隐皆然涎痰亦多夜不得睡【方见风瘙痒类】
　　治风瘙瘾疹身痒不止
　　用鷰子窠内土水和傅之【系抱子处土】
　　恶风【论】
　　夫恶风者皆五风厉气所致也风有青白赤黒黄之异其毒中人五脏则生虫亦有五种虫生息滋蔓入于骨髓五脏内伤形貌外应故食肝则眉□堕落食肺则鼻柱倒塌食脾则语声变散食肾则耳鸣如雷鼓之声心不受食食心则为不可治是故谓之多风方
　　殊圣散【圣济总録】治恶风
