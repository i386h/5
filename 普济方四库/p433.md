<!-- { "loadSidebar": true } -->
　　大凡癞病皆是恶风及犯触忌害得之初觉皮肤不仁或淫淫若痒如虫行或目前见物如垂丝或瘾疹輙赤黒此皆为疾之始起便急疗之断米谷肴鲑专食胡麻松术辈最善也夫病之生多从风起当时防发不以为害初入皮肤之里不能自觉或流通四肢潜于经脉或在五臓乍寒乍热纵横脾肾蔽诸毛孔腠理壅塞难通因兹气血精髓乖离久而不疗令人顽痹或汗不流泄手足酸疼针灸不痛或在面目习习变变或在胸颈状如虫行或身体遍痒搔之生疮或身面肿痛彻骨体或顽如钱大状如蛇毒或如梳或如手锥刺不痛或青黄赤黒犹如腐木之形或痛无常处流移非一或如酸枣或若悬铃或似绳缚拘急难以俛仰手足不能摇动眼目流肿内外生疮小便赤黄尿有余沥面无顔色恍惚多忘其间变状多端毒虫若食人肝眉睫随落若食人肺鼻柱崩倒或鼻生息肉塞孔气不得通若食人脾即语声变散若食人肾耳鸣啾啾或如雷鼓之音若食人筯脉支节随落若食人皮肉顽痹不觉痒痛或如针锥所刺名曰刺风若乗风走于皮肉犹若外虫行复有食人皮肉彻外从于头面即起为疱肉如桃核小枣从头面起者名曰顺风从两脚起者名曰逆风令人多疮犹如癣疥或如有鱼鳞或痒或痛黄水流出初起之时或如榆荚或如钱孔或青或白或黒或黄变易无定或起或灭此等皆癞之兆又云风起之由皆是冷热交通流于五臓彻人骨中虚风因湿和合虫生便即作患论其所犯多因用力过度饮食相违房室太过毛孔既开冷热风入五臓积于寒热之风交过通彻流行诸脉急者即患缓者稍逺所食秽杂肉虫生日久冷热至甚暴虫遂多食人五臓骨髓及于皮肉筯节久久皆令坏散名曰癞风若其欲疗先与雷丸等散服之出虫见其虫行青赤黒黄白等诸色之虫与药疗者无差然癞名不一木癞者初得先当落眉睫面目痒如复生疮三年成大患急疗之愈不疗患成火癞者生疮如火烧疮或断肢节七年落眉睫急疗可愈八年成疾遂难疗金癞者是天所为也负功得祟初得眉落二年食鼻鼻柱倒难疗土癞者病身体块磊如鸡子弹丸许此病宜急疗之六年成大患十五年不可疗水癞者先得水痼因节防停风触发动落人眉须急疗之经年病减如蟋蟀在人身体内百节头皆欲血出三年难疗麫癞者虫出如麫举体艾白难疗薫药可愈多年难疗白癞者班驳或白或赤眉须随落亦可疗之多年难疗疥癞者状似癣瘙身体狂痒十年成大患可急疗之风癞者风从体入或手足癞疮风冷痹痴不疗二十年后便成大患急疗之愈蚼癞者得之身体沉重状似风癞可疗之至久积嵗成大患疾速疗之酒癞者酒醉卧黍穰上因汗体虚风从外入落人眉须令人惺惧养生禁忌云醉酒卧路不幸生癞也又云鱼无鳃不可食食之令人五月发癞疾又云癞风即经所载疠风也癞之名非一证状多端不出五种风生五种虫是黄风生黄虫青风生青虫赤风生赤虫白风生白虫黒风生黒虫四虫犹可措手惟黒虫未必能疗吁此恶疾也疮荼毒乍寒身体魁防手足指脱眼烂鼻塌齿豁唇翻顔色枯黄眉须堕落顽痹痛痒不能屈伸病症之恶莫甚乎此然此虽出于风必有所致大率多因嗜欲无度劳动气血热发汗出遭冷湿外风遂致湿气与荣衞相干衞气挟邪则肌肉不仁荣气泣浊脉路瘀热故遍身伤溃变壊人形千金所谓自作不仁极猥之业虽有悔言而无悔心固应如是亦有传染触犯而得者此则不谨之所招也人有斯疾切须忌塩及一切口味幽隐林泉屏弃世务蚤蚤救疗庶为全人治法以踈风杀虫逐恶血辈为之宣通谨勿用补此风从头起而下者顺从足起而上者逆顺则易逆则难又当识此余于直后集疬节方论见之大寒大热不得行淫多致风癞或久病尫羸癈其肢体也【三因方云凡治大风须推其所因凡因风寒热湿劳逸饮食与夫传染不可滥施散寒湿清热调和气血逈然不同若例以防风药治之则失其机要矣昔见一僧得病状如白癞卒不成疮但每旦起白皮一升许如蛇防医者谓多啖炙煿所致与局方觧毒雄黄丸三四服而愈岂非得其因治之耶】
　　方
　　水银膏治大风疾
　　云母石　紫石英　鹅管石　花蘂石　精石井泉石　石钟乳　寒水石　代赭石　骨石【或云金星石】金牙石　银牙石【各等分】
　　右为细末将轻粉水银各七钱细研入药同研不见水银星后用清油调于避风处搽之日二次七八日药透牙痛出臭涎一二碗出尽用黄连贯众各一两煎汤之如腹痛用三黄丸下若有疬痹不仁用麻黄木鳖子防风当归等分煎服得汗即安搽药后有他病证变动者随证用方药
　　治大风疾涂传方【出圣济总録】
　　磁石【煆醋淬】精石【研】禹余粮【煆醋淬】礜石【研】代赭【煆】金星石【研】水银　银星石【研各一两以上八味再用塩泥固济以四斤热火簇定赤取出乗热研】腻粉【二味同于泼椀内研令无星子各半两】
　　右每用前药末二钱及水银腻粉二钱研大麻子三合麻子油一两半生绢取汁调涂身体以药末尽为度铺油单衬卧以被覆出汗及转下恶物为度未转再涂转即服后补药
　　异切散【出圣济总录】治大风疾涂药转后服补药
　　天麻【酒浸焙】赤箭　松黄　鬼臼　安息香【研】羗活【去芦头】欵冬花　枫香脂【研】天蓼花　细辛【去苗叶】防风【去芦】蔓荆实【去乳皮】藁本【去苗土】牛膝【切焙】甘草【炙剉】乳香【研】天门冬【去心焙】麦门冬【去心焙】丹砂【研】萆薢　木香虎骨【酒炙】当归【切焙】天南星【炮】干蝎【炒】乌蛇【酒浸去皮骨炙】麻黄【去根节】雄黄【研】附子【炮制去皮脐】芎防　白僵蚕【直者炒】桂【去粗皮】鸡舌香【研各半两】地骨皮【去土】白花蛇【酒浸去皮骨各半两】
　　右研为散入云母粉六两研和匀每服一钱半腊茶或米饮调下日一二服
　　治大风神效方
　　黄耆　当归【酒浸各二两】麝香【一钱】大风子肉【十两炒香去殻】草乌【炮】五灵脂　川芎【生】防风【生】没药　乌药　赤芍药　萆蔴子【炒去殻】枸杞根【甘草汤煮皮】乳香　葳灵仙　何首乌【生】赤土【信州】蒺藜【去刺蒸伏时酒拌晒干炒】熟地黄【洗晒】大黄【生】黒牵牛【水沉者用浮者不用各四两胡麻同】胡麻【沉者用浮不用】独活　羗活　蔓荆子【炒】木鼈子【去殻】白芷　牛旁子【炒】赤石脂【研如粉】荆芥　苦参【用糯米泔浸一两晒干剉】石菖蒲【九节者去皮毛用桑条蒸去桑条不用以上各一两】白花蛇【身上有方胜尾上有脚甲夏浸一宿春秋各三宿取皮用桑柴火焙如此三次后用炒瓶盛埋地中三宿出火气不用皮骨取肉研碎】黒乌蛇【制同】白僵蚕【一两去丝炒黄】全蝎【一两首尾全】地龙【一两白颈去泥】天麻【二两炒】
　　右煎药一处制为末内药各制为末将浸蛇酒煑白米饭擂碎作糊丸桐子大每服四十丸至五十丸日进三服待半月病发在外然后服大黄散令过一二行再服前药忌一切动风诸物及房事止可食淡粥如疮破重者加天雄少许
　　黒龙丹【出圣济总录】治大风癞
　　石硫黄【别研】雄黄【别研】丹砂【别研】鲁青【别研】白石英【别研】紫石英【别研】水银【七味各半两将丹砂硫黄雄黄末防醋与水银同研令水银尽为度】金箔【二十片与前七味同研匀】太隂精石　消石【入细桑枝二三寸同为计冷用】马牙硝【干用】白矾【烧冷计用】铅丹　胡粉【白精至此同研各半两以上药石以下十四味入药瓶内　后法烧】天南星【酒煑切炒】白附子【酒煑切炒】白花蛇【酒浸去皮骨烧】白僵蚕【炒】蝎稍【炒】天竺黄【别研】天麻【酒煑切焙】麻黄【去根节煎掠去沬焙】鹿胎　虎骨【醋炙】败鳖【醋炙】蝉蜕【防炒】羚羊角【镑】角【镑】木香　麴【研炒】麦蘖【炒】轻粉麝香【研各半两】
　　右除天南星以下一十九味捣罗为末外前硫黄以下十四味用烧药次瓦罐子内六一泥固济大干以先研精石至胡粉六味末平分一半布在罐子内次入硫黄至金箔八味在中又尽精石等末在上别入金箔二十四片药上葢定后以六一泥固济防半寸许不要泥合缝就净室中掘地坑面广二尺二寸深如药罐子二寸又于炉中心掘一孔入铜罐满着水坐药罐在上不得令药水蘸温用火一片罐五寸垂胎养三复时毕出药方治泥合缝又加火三片仍旧去罐逺近亦三复时至满日平明用火五斤簇药罐子烧令通赤一食顷便去火用灰培罐子上用温土窨葢令实至来日平明取出药细研用重热帛带温包药置于净新温土内培窨三日复时每夜三次细洒水于土上常以大盆合葢出火毒日足别宻缝以夹绢带贮药于银器石器中用水二斗甘草一斤为末上垂药袋不得致底煮一复时取出焙干再研如粉与后十九味草药末同研匀用蒸枣肉丸如樱桃大每服一丸用苦参黄连浸酒三合磨下治一切毒气风豆淋酒下半丸日二夜一其煮药甘草水有疮痍疥癣风热毒聚淋洗即瘥应瘫痪角弓反张身有癖痹急风浑身瘙痒走注疼痛破伤等风服讫葢覆出汗徧身癖肿不散皮灰酒惊癎煎金银汤肠风防血煎荆芥汤小儿天癞煎薄荷酒汤相觧磨一丸分五服小儿夜啼惊悸研丹砂水磨一丸分八服仍以半丸用绯带子男左女右系在臂上
　　九江散【出千金方】治二百六十种大风及白癜风
　　当归【七分】石南【六分】附子　踯躅　秦艽　菊花　干姜　防风　雄黄　麝香　丹砂　斑猫【各四两】蜀椒　连翘　鬼翦羽　石长生　知母【各八分】鬼臼【各十一分】人参　王不防行　石斛　天雄　乌头独活　防己　莽草【各十二分】水蛭【百枚】蜈蚣【二条】蝱虫地龙【各十枚】
　　右诸虫皆去足翅炙令热为散以酒服方寸匕其病入髪令髪白服之百日愈髪还黒
　　换肌散【出卫生寳鉴】治大风疾年深久不能愈以至面毛堕落鼻梁崩颅肿破不至逾月取效如神
　　白花蛇【三两酒浸一宿】黒乌蛇【三两酒浸一宿】地龙【去土二两】　当归细辛　香白芷【各一两】天麻【二两】蔓荆子　葳灵仙荆芥穗　甘菊花　苦参　紫参　沙参　木贼沙苑蒺藜　石灰木　炙甘草　天门冬　赤芍药　九节菖蒲　定风草　何首乌　胡麻子【炒黄】川芎　草乌头　苍术【浸去皮】木鳖子【以上各三两】
　　右为细末每服五钱匕酒调下食后酒多为妙
　　乌蛇丸【出圣济总录】治大风癞疾若复脉断节零落脚下有疮语声嗄不可治如未此病宜服
　　乌蛇【一具酒浸去皮骨取肉三两】檀香【剉】丁香　茜根【剉】紫葛【剉】防风【去芦】苦参　独活【去芦头】沙参【去芦头】栀子仁酸枣仁【生用】槐子【炒】白芷　附子【炮制去皮脐】藁本【去苗土】羚羊角【镑】苍术【剉炒】犀角　羖羊角　防己　桃胶【生用】萆薢　芜夷仁【炒】栝蒌根【剉】秦艽　乌药【剉各三分】桑根白皮【剉三两】木通【剉一两半】
　　右为末炼蜜丸如赤小豆大毎服空心温酒下十丸至十五丸日二不饮酒薄荷槐白皮汤下如要速瘥宜用后汤下药
　　桑枝汤【出圣济总録】治大风癞疾下药
　　桑枝　栁枝　槐枝　枸杞根　黄荆根　羚羊角【镑各一两】
