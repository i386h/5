<!-- { "loadSidebar": true } -->
　　夫乌癞初觉皮肉变暴肌腠之间淫淫跃跃如防行动眼前有物如丝悬布时发惊恐言语错乱皮肉瘾疹如桃李实或黒或赤手足痹不知痛所或脚下痛不可践地凡食之时开口取气而咽语亦如是身体生疮两肘如缚此名黒癞皆由恶风日渐伤损血气不荣所致也
　　方
　　猬皮丸【出圣惠方】治乌癞
　　猬皮【一枚炙令黄】海蛤【一枚大者炙】蚺蛇头【一枚炙黄】防防【五枚去翅足】鲮鲤【炙五片】蛴螬【二枚炙一作生用】葛上亭长【去翅足炒十五枚亦作生用】水蛭【五枚炒一作生用】斑猫【十五枚将水蛭亭长斑猫防防四件共用糯米少许同炒米熟为度去米不用】蜈蚣【一条去头足】附子【二枚去皮脐炮制】蜘蛛【大者炙三枚】雷丸【十五枚】巴豆【七枚去皮心去油】大黄【剉如米粒醋炒半两】水银【半两与丹砂同研防醋研令水银星尽】丹砂【半两研】桂【去粗皮半两】射干【半两】黄连【去须半两】石膏【研一两】蜀椒【去合口者炒半两】芒硝【生用别研一两】龙骨【另研半两】滑石【另研一分】矾石【枯研一两】甘遂【一分与芝蔴同炒蔴熟为度去蔴不用】
　　右捣罗及别研同拌和令均炼蜜为丸桐子大每服热水下一丸至二丸空心临卧各一服效加一丸小便时茎中觉痛是虫已化如涕下也痛多止服一丸痛少许加至三丸一方治白癞有硝石药无斑猫温酒送下
　　硫黄散【出圣惠方】治乌癞久不瘥
　　硫黄　水浮石　槐白皮　寒水石　白矾　不灰木　蜗牛子　牡蛎　金星矾石　银星矾石蝉殻　握雪矾石　蜜陀僧　马牙硝　麝香雄黄　乱髪灰　蜂窝灰　雌黄
　　右药各一钱唯白矾五钱研为末用水银半两以津唾碎研如泥别入腻粉一分以生麻油四两都调令匀每于患处徧涂之效
　　大黑油膏方【出圣惠方】治乌癞及诸癞遍身生疮及多脓血川乌头　芎防　雄黄【研后入】胡粉【研后入】川升麻木防己　雌黄【研后入】黄连【去须】白矾　藜芦　黄蘗【各半两】巴豆【去皮油】杏仁【各十四枚去皮】松脂【如鸡子大】乱髪【如鸡子大】
　　右细剉如大豆粒以猪脂二升并药同煎以乱髪消尽去滓后入雄黄雌黄胡粉搅匀收入磁盒中每用取涂于疮上一日至夜三度涂之每度以熟盐汤洗过然后更涂之勿令入口眼
　　雄黄涂药方【出圣惠方】治乌癞皮肤变黑生疮肿痛杀防雄黄　白矾　紫石英　白石英　马牙硝　太隂精石　金星矾石　银星矾石
　　右为末入磁盒中用白土泥固济候干用炭五斤烧令通赤即止以盖罨药盒候来日取出于湿地上纸衬盆盖出火毒三伏时再研如粉取枫树胶煮汁和调每日用涂之以瘥即止
　　露蜂房酒【一名苦参酒出圣惠方】治乌癞【方见白癞类】
　　葛葎草浴方【出圣惠録】治乌癞
　　葛葎草【三秤剉揔淘】益母草【如上】
　　右葛葎取篱垣上者益母取近屋前者用水二石五斗煑取一石五斗漉去渣盆瓮中浸浴一时辰久方出着旧布袍用被衣覆之又再暖令热复浸浴一时辰久方出入温室着旧布袍被衣盖覆汗出勿令见风明日复浴如入汤后举身瘙痒不可忍令旁人捉手勿令搔动食顷渐定后隔三日一浴其药水经浴两次即弃之
　　马先蒿散【出圣惠方】治乌癞
　　苦参饮【出圣惠方】治乌癞
　　用苦参根白皮五斤细剉如麻豆生绢袋贮好酒三斗各浸七日夏浸四日每用温饮二合日二夜一渐加至五七合
　　雌黄散涂方治乌癞及杀防
　　用雌黄半两研以米醋和鸡子清如膏涂疮上干即更涂圣惠方用鸡子黄
　　大腹皮膏傅方【出圣惠方】治乌癞
　　用生大腹皮二枚如无生者干者亦得用皮全者勿令伤以酒一升浸缓火令酒尽药干捣罗为末炼臈月猪脂调和如膏傅之
　　乌头丸【出卫生家寳方】治宿患风癞遍身黒色肌体如木皮肤麄澁及四肢麻痹
　　用草乌头一斤竹箩内以水浸将瓦子于箩内就水中砻洗之如打菱角法直砻洗去黒色皮及尖控起令干用麻油四两入铫锅内用炒黄色须去油复用盐并草乌再炒令黒色出为度取一枚劈破心内如米一防白恰好也如白多再炒趂热杵罗为末用醋糊为丸桐子大干之每服三丸空心食前温酒下
　　大风眉须堕落【论】
　　夫大风病眉须堕落者皆从风湿冷得之或因汗出入水得之或冷水如入肌体得之或饮酒卧湿地得之或当风树下及湿草上得之或体痒搔之渐渐生疮经年不瘥即为风疾八方之风皆能为患客于经络久而不去与血气相干则使荣卫不利淫邪散逸故面色败皮肤伤鼻柱坏眉须髪皆落也
　　方
　　白蒺藜散【出圣惠方】治大风恶疾二年三年眉须落者手足疼闷骨节烦肿面色黑皮肉渐变
　　白蒺藜【炒】芎防【各二两】山栀子【去皮】防风【去芦各一两三分】萆薢【炒】羌活【去芦头】白芷【炒】升麻【各二两】白茯苓【去黑皮二两半】逺志【去心】菖蒲【九节者甘浸切焙干】蔓荆实　细辛【去苗叶防炒】茵芋【去粗茎】芍药　麻黄【去根节煎掠去沫焙干】龙骨【刮去土煎】人参当归【切炒】桂【去粗皮各一两一分】白术【防炒一两】附子【炮制去皮脐三枚】甘草【炙剉】桔梗【切焙各一两半】
　　右为细散每用温酒调下二钱至三钱空心午时前各一服如口干舌澁喉里生鼻中卒痛是佳兆也甚即煎少许甘豆汤觧之
　　枳殻散【出圣惠方】治大风癞病眉髪堕落热毒风入五脏身体头面生疮
　　枳殻【去瓤面炒】黄蓍【炙剉】苍耳【炒】白术【防炒】蒴藋【剉】白蒺藜【炒】防风【去芦生用】升麻【生用】栀子仁【各三分】漏芦【去芦头】黄连【去须】人参　天门冬【去心焙】防己　干姜　芎防　丹参【去苗土炙】麻黄【去根节煎掠去沫焙】白芷　甘草【炙剉】葛根【剉各半两】参【坚者三两】乌蛇【酒浸去皮骨炙一两】
　　右为散温酒调下二钱加至三钱空心夜卧服
　　防己散【出圣惠方】治大风癞眉髪堕落及身面瘙痒腹中烦热身疹起如枣核疼痛生疮
　　防己【剉二两】乌蛇【酒浸去皮骨三两】独活【去芦头】黄蓍【炙剉】秦芁【去苗土】丹参【去苗土防炙】乌头【炮去皮脐】松脂【炼过各一两】人参苦参【剉】白术【炒】桂【去粗皮】芍药【各一两一钱】芎防　黄连【去须】蒺藜子【炒去皮】白茯苓【去黑皮】天门冬【去心焙】葛根【剉各一两半】干姜【炮】蜀椒【炒去汗去闭口者并子各一两】参【二两】
　　右为细散毎服空心食前夜卧温酒调下二钱渐加至三钱
　　漏芦汤【出圣惠方】治大风癞身体成疮眉须堕落防瘰瘙痒搔之水出者
　　漏芦【去芦头】白茯苓【去黑皮】乌蛇【去皮骨酒浸】独活【去芦头】黄蓍【炙】白敛　生姜【切炒】大黄【剉碎醋炒各一两】升麻【生用】麻黄【去根节煎去沫焙】枳实【去瓤麸炒】芍药　防己　参　甘草【炙】附子【炮去皮脐各三分】栀子仁【一两一分】石膏【剉一两半】
　　右剉如麻豆毎服五钱以水一盏半煎取一盏去渣温服要利空心临卧各并二服
　　白花散【出圣济总録】治大风疾眉须堕落皮肉已烂成疮者白花蛇【去皮骨酒浸】乌蛇【去皮骨酒炙】干蝎【全者去土炒】白僵蚕【炒各一两】地龙【去土炒半两】雄黄【火熬研一分】蜈蚣【十五条嘴足全者炒】蝎虎【十五枚全者炒】蜜蜂【炒一分】丹砂【研一两】黄蜂【炒一分】胡蜂【炒一分】龙脑【研半分】
　　右为散每服一钱温蜜汤调下日三五服
　　侧子丸治大风癞眉须堕落身上有疮手足怅闷鼻梁未坏
　　侧子【炮制去皮脐一两三分】白芷【防炒】附子【炒去皮脐】天麻【酒浸切焙】龙骨　防风【去芦制各一两一钱】蔓荆实【一两半】白蒺藜【炒二两】白术【炒一两】人参　山芋　生干地黄【焙】当归【切焙各三分】
　　右为末炼蜜和丸桐子大空心温酒下三十丸日再服渐加至五十丸唇舌防痹为效慎避外风
　　皂荚丸治大风眉须落等疾
　　大皂角【二斤不蛀者酥炙过银器中入水揉碎煎成膏子入后药】羌活【去芦头三两】木香　萆薢【各二两】附子【炮去皮脐半两】白牵牛【麸炒】郁李仁【去皮尖碎剉】独活【去芦头】梹榔【鸡心者良】大黄【剉炒】青橘皮【去白焙】何首乌【去黒皮各二两】
　　右十一味为末入皂荚膏捜和捣杵和匀丸桐子大暴干常服姜汤下二十丸至三十丸病甚者稍増之
　　山栀子散治大风癞疾眉须落遍身痹手足
　　山栀子【去皮二两半】芎防【一两半】藁本【去苗土三分】当归【切焙】蔓荆实【各一两】桔梗【剉焙一两三分】羌活【去芦头】白蒺藜【炒】白茯苓【去黑皮】防风【去芦各一两一分】侧子【炮去皮脐】天麻【各半两】
　　右为散毎日空心服温酒调下二钱至三钱夜卧时再服至一料眉须再生
　　莽草散治十年大风毛髪秃落瘾疹生疮气脉不通抓搔不觉痛痒
　　莽草【三两防炙】附子【炮制去皮脐】干姜【炮制剉】石斛【去根剉】天雄【炮制去皮脐】踯躅花【酒拌炒令干】白敛　川乌头【去皮脐】石南桂心【各二两】细辛　川椒【各一两去目及闭口者防炒去汗】
　　右为细散毎服以温酒调下三钱后以羊脯下药日再服勿大饱食
　　羚羊角饮治大风癞身上生疮面部浮肿眉须落四肢痹
　　羚羊角【镑】甘草【炙剉各三分】独活【去芦头】山栀子仁【各一两半】防风【去芦一两】枳殻【去瓤麸炒】黄耆【炙剉】蒺藜子【炒】丹参【去苗土防炙】参　木通【剉各一两一分】
　　右粗捣筛毎服五钱以水一盏煎取七分去滓温服日早食后及夜卧各一服
　　雷丸散治大风疾神验方其风有五种象五行金木水火土黒防者是业报之疾不可治也余四般防但服此药无不瘥者此方是圣人之法非凡俗所觧凡青黄黒白赤虫在人骨体之中徃来无碍若蚀人肝则眉须先落若蚀人肺鼻柱崩折不闻香臭若蚀人脾语声变散若蚀人肾则耳鸣啾啾心不受病故不言之若蚀人筋肢节堕落若蚀人肌则顽痹不知痛痒身上似有防行或有疱肉起似桃李小枣或多生疮癣或状如鱼鳞或形如榆荚青黄赤黒变异不定从头起者名曰顺风从足起者名曰逆风起之由皆因冷热交通流于五脏入于骨髓气血内虚风湿相抟即便生防又因用力过度食酒相违酒后行房汗入骨髓亦患此疾若欲治者先服此散出防为验见青黄赤白便可治之皆得除愈若黒虫出者此疾无方对治也其四般防肌肉欲坏眉髪落皆可服此药为美雷丸　硝石【细研】硃砂【细研水飞过】阿魏【各一两面煨以面熟为度】雄黄【细研】雌黄【各三钱细研】藜芦【去芦头】犀角屑　紫石英【各半两细研飞过】斑猫　芫青【各十二枚与斑猫用麻油一小合同炒油熟为度取出】
　　右为细散又用苦参四两硝石四两捣碎以生绢袋盛入磁瓶中以无灰酒一斗浸七日蜜封头每取一中盏暖过于食前调下二钱
　　祛风活血散治大风眉落
