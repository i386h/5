<!-- { "loadSidebar": true } -->
　　右捣罗为散毎服三钱以水一中盏入姜汁半分煎至六分去滓于食前温服
　　天雄散【出圣惠方】治厯节风流入腰膝疼痛
　　天雄【制】独活　桂心　当归【各一两】酸枣仁【研二两炒】木香【一两】干蝎【半两】枳殻【半两制去心】麝香【一分研】
　　右捣细罗为末研入麝香令匀每服食前以温酒调下二钱忌生冷油腻之物猪鱼鸡犬肉
　　茵芋丸【出圣惠方】治厯节风疼痛皮折及血出者
　　茵芋　狗脊　麻黄【制各三分】丹参　五加皮　杜仲【去粗皮二两】硃砂【三分研飞过】甘草【半两炙】侧子【一两炮制】
　　右捣罗为末研令硃砂和匀炼蜜丸桐子大每服食前以温酒下二十丸忌羊肉
　　防己汤【出千金方】治歴节风四肢疼痛如锥刺不可忍者防己　茯苓　白术　桂心　生姜【各四两】甘草【三两】人参【二两】乌头【七枚】
　　右防咀以苦酒一升水一斗煑取三升半一服八合日三夜一常觉焦热心惚惚然慎勿怪也若不觉复合服以觉为止用乌头去皮熬令黑乃堪用不然恐毒人宜慎之一方有附子半两无乌头一方不用苦酒
　　黄耆汤治歴节风日夜疼痛
　　黄耆【四两】防风【去乂】附子【一两半制】芎防【一两】麻黄【五两制浄】当归【焙一两】甘草【炙半两】芍药【一两】
　　右剉如豆毎服五钱水一盏半入枣二枚去核生姜一分碎煎至一盏去滓温空心日午夜卧各一服
　　人参汤【出圣惠方】治歴节风疼痛日午发歇不可忍
　　人参【二两】白术【四两】桂【制】防己【各三两】甘草【二两剉炙】乌头【炮制七个】防风【三分去义】赤茯苓【去皮二两】
　　右剉如麻豆每服四钱水一盏半生姜三片同煎一盏入醋少许更煎三四沸去滓服日二夜一当觉热痹未觉加药末并醋如前煎服觉热痹即止
　　白术汤【出圣惠方】治歴节风四肢疼痛不可忍
　　白术　防己【各三两】甘草【二两炙】附子【半两炮制】桂【去皮】人参【各三两】当归【焙】芍药【各一两】
　　右剉如麻豆毎服四钱以水一盏半生姜三片煎至一盏入醋少许煎三四沸去渣温服当觉体中热痹未觉加药末并醋如前法煎服忌一切发物之类
　　麝香丸【出圣惠方】治厯节风疼痛发歇不可忍
　　麝香【研一钱】龙脑【研半钱】木香【半两】蛴螬【纸褁煨研三枚】壁虎【研三枚】地龙【去泥研五条】乳香【一钱研】草乌【三枚去皮骨】
　　右将草乌木香捣罗为末合研匀为丸如干入酒少许煑面糊丸桐子大每服三十丸临卧乳香酒下
　　透闗散【出圣惠方】治歴风四肢挛急疹痹疼痛难忍短气汗出
　　麻黄根【五两】天南星【半两炮】葳灵仙【去土半两】萆薢　当归【切焙】人参　天麻【各一两】赤小豆【水浸去皮尖焙半升】
　　右为末每服半钱或一钱温酒调下食前后临卧服
　　附子八物汤治歴节风四肢疼痛如捶不可忍者独活散治厯节风
　　独活【去芦半两】参【一两】生犀角【屑二两】升麻【三两】防【二合】恶实根【半两剉】生干地黄【半两剉】
　　右为散毎服三钱空心煎米饮调下日二
　　芍药知母汤【出三因方】治诸肢节痛身体魁瘰脚肿如脱头气短吐
　　桂心　知母　防风【各四两】芍药　甘草【炙】麻黄【去节】附子【二两炮制】
　　右剉为散每服四钱水一盏半姜五片煎七分去滓空心服一方有白术川芎杏仁半夏一方有白术无麻黄名知母汤
　　大枣汤【出千金方】治厯节风疼痛
　　大枣【十五枚】附子【一枚】甘草【一尺】黄耆【四两】生姜【二两】麻黄【五两】
　　右防咀以水七升煑取三升每服一升三日服
　　趂痛丸【出仁存方】治走疰厯节诸风软痛卒中倒地跌扑伤损
　　草乌【三两不去皮尖】熟地黄　南星　半夏麴　僵蚕乌药【各二两】
　　右为末酒糊为丸如桐子大日干每服十五丸空心夜卧温酒下如跌扑损伤用姜汁和酒研十数粒涂伤处卒中恶倒地姜汁茶清研十五丸灌下立醒
　　秦艽汤治厯节风骨节疼痛日夜不可忍
　　秦艽【去苗土】防风【各二两去义】黄耆【三两】附子【去皮脐炮制】当归【一两切焙】麻黄【去根节焙四两】
　　右剉如麻豆大每服五钱以水一盏半生姜三片同煎至一盏去滓温服之空心并二服临卧并二服厚覆防出汗慎外风
　　防风汤【出圣惠方】治厯节风周身百节疼痛腰脚痿弱防风【二两去义】白术【一两】白藓皮【二两】桂【一两三分去粗皮】黄耆【二两剉】薏苡仁【三两炒】
　　右粗捣筛每服四钱水一盏半生姜三片煎至一盏去滓温服日三夜一
　　附子汤治厯节风疼痛日夜不可忍
　　黄耆【四两】甘草【炙】防风【半两去义】附子【一两半制去皮脐】小黑豆【一两炒】麻黄【去根节焙六两】
　　右如麻豆大每服三钱以水一盏生姜三片大枣一枚劈破同煎至八分去滓温服之日三夜一一方无小黒豆
　　麻黄散【出本亊方】歴节无汗宜发汗
　　麻黄【一两一分】羌活【一两】黄芩【三分】细辛【华隂者佳】黄茋【各半两】
　　右为粗末每服五钱水二盏煎至八分去滓温服接续三四服有汗慎风一方无黄芩
　　茵芋丸【出本亊方】治厯节肿满疼痛
　　茵芋　硃砂　薏苡仁【各一两】牵牛子【一两半】郁李仁【半两】
　　右细末炼蜜为丸桐子大轻粉为衣每服十丸至十五丸二十丸五更初温水下到晩未利可二三服快利为度白粥将息
　　牛蒡子散【出本事方】治风热成厯节攻手指亦作肿麻太甚作攻肩背两膝遇暑热或大便秘即作
　　牛蒡子【三两】新豆防【炒】羌活【一两】生地黄【二两半】黄茋【一两半】
　　右为细末汤调二钱服空心食前日三服此病多胸膈生痰久则赤肿附着肢节久久不退遂成厉风此孙真人所预戒也宜早治之
　　乌头汤治厯节痛不可屈伸
　　乌头【五枚以水二升煎一升去乌头】甘草　麻黄【去节】芍药　黄茋【各五钱】
　　右剉为散每服四钱水二盏煎至七分去滓投前蜜煎一合空腹温服一方有生姜桂心大枣无黄茋麻黄治寒疝腹中绞痛贼风入肚攻五脏拘急不得转侧呌呼发作有时令人足手厥冷
　　乳香大丸治气血衰弱风毒攻注歴节疼痛
　　乳香【研】没药【一两研】五灵脂【去石炒四两】乌头【炮制去皮脐一两半】
　　右为末同和匀滴水成丸和小弹大硃砂为衣每服一丸研薄荷酒化下日三服
　　仙灵脾煎治歴节风疼痛手足顽痹行步艰难
　　仙灵脾【二斤】黒豆【二升】茄子根【二斤】
　　已上三味细剉都以水三斗煑一斗去滓更煎至五升即止
　　桂心　羌活【各一分】芎防【二两】败【一两酥炙黄】虎胫骨【酥炙】防风【去芦】萆薢【剉】当归　安息香　赤箭【各一两】防子【二两炮制】乳香
　　右捣罗为末入于前药三味汁中以慢火煎栁木箆搅勿令住手可一炊时止盛于瓷器中每服食前以温酒调下一茶匙忌生冷油腻猪鸡犬肉
　　松节酒治厯节风四肢疼痛犹如解落
　　松节　猪椒叶【各三十斤细剉各用水四石取煑二石】
　　已上二味澄清合渍干麴五斤候发糯米四石五斗酿之依家醸法四醸勿令伤冷热第一醸时下后诸药
　　柏子仁　天雄　萆薢　芎防【各五两】秦艽【六两】人参茵芋　防风【十两】磁石【十二两末】独活【十五两】
　　独胜散治风毒肿白虎病名厯节风【一名葱白熨方】
　　右用三年酽醋五升热煎三五沸切葱白三升煮一沸漉出布热褁当病处熨之一方治风毒肿白虎病煑无葱
　　没药散治厯节风百骨疼痛昼夜不可忍
　　没药【半两研】虎胫骨
　　右为末每服二钱温酒调下日三服不计时候一方用虎胫骨
　　古圣散治厯节风脉拘挛骨节疼痛
　　漏芦【半两麸炒】地龙【去土炒半两】
　　右为末先用生姜二两取汁蜜二两同煎五沸入好酒五合以瓷器盛每用七分盏调药末一钱半温服不拘时
　　治厯节诸风百节疼痛不可忍者
　　用松脂三十五斤炼五十遍酒煑百遍不能五十遍亦可用以牛酥三升温和松脂三升热搅令极匀旦空腹酒服方寸日三数数食面粥为佳慎血腥生冷物酢果子百日以后瘥
　　治厯节风亦治肿气风
　　用牡驴骨煑作汤浴渍身
　　虎骨酒【出卧后方】治厯节风方
　　用松叶三十斤酒二石五斗渍三七日服一合日五六度或用松节亦可或用松脂亦可
　　疗厯节诸风酸痛不可忍唐梁新见一朝士诊之曰风疾已深请速归去其朝士复见鄜州马医赵鄂乃复诊之言疾危与梁説同遂用此法而愈
　　用消梨不限多少咀龁不及绞汁而饮旬日惟吃消梨顿爽
　　摄风酒【出危氏方】治白虎厯节风及诸般风湿流注四肢大风鹤膝一切风疾热毒之类
　　寻风藤【一两】五加皮【一两半】虎胫骨【二钱半】乌药【五钱】石南叶　青木香【各二钱】苍术　骨碎补【七分半】三角尖【一两石上生者佳】葳灵仙　川续断　当归　滴乳香　川羌活　北细辛【各二钱半】青藤根【一两】川牛膝【四钱】防风苏木　甘草节【各五钱】南木香【二钱半】生姜【一两半】石薜荔【一两石上生者佳】川乌头【分作四分止生用一分】
　　右剉碎要无灰酒一壜将药盛于布袋内放酒壜中油纸封缚以锅内盛水将酒壜坐于锅内慢火自辰煑至午连壜取出放冷每日不拘时随意温服药酒恐夏月停久作酸只半料用小壜酒依上煑服
　　虎骨散【出直指方】治白虎风歴节走注痒痛不得屈伸虎胫骨【酒炙黄一两】白花蛇【酒浸取肉炙黄】天麻　自然铜【煆醋淬七次】防风　白附子　梹榔　官桂　当归　羌活　牛膝　白芷　川芎　僵蚕【炒去丝各二两】全蝎地龙【去土】乳香　没药　雄黄【各半两】麝香【一分】
　　右末每服二钱食前以豆淋暖酒调下
　　羌活汤治白虎厯节风毒攻注骨髓疼痛发作不定羌活【二两去芦】附子【炮去皮脐】秦芁【去芦】桂心【不见火】木香【不见火】川芎　当归【去芦】川牛膝【去芦】桃仁【去皮尖麸炒】骨碎补防风　甘草【炙半两】
　　右防咀每服四钱水盏半姜五片煎至七分去滓温服不拘时
　　治白虎风厯节风痛者状如虎咬
　　白芥子　大防　木鳖子　甘遂　乳香　川乌
　　右各等分细末水糊丸桐子大毎服八丸酒下
　　麝香丸治白虎厯节诸风走注疼痛遍身及脚气作痛游走无定状如防噬昼静夜剧一切手足不测疼痛古今以来无问贵贱往往苦之此风毒害也
　　川乌【大八角者三枚】全蝎【二十个】黒豆【二十一枚】地龙【半两并生用】
　　右细末入麝香半字糯米糊丸菉豆大每服七丸甚者十丸夜卧令腹空酒温下防出汗冷一身遍瘥一方治诸风疼痛者用酒糊丸冷酒吞下名蠲痛丸今医家以草乌代川乌尤妙凡是厯节及不测疼痛一二服便瘥大歙川一贵家妇人遍身走注疼痛至夜则发如虫齿其肌多作鬼邪治予曰此歴莭病也三服愈
