<!-- { "loadSidebar": true } -->
　　芥子膏治白虎厯节风痛甚肉里枯虚生防游走痒痛兼治痹疾半身麻木杀傅尸防
　　用正川椒色红大者去子并合口以黄绵纸二重折于炉上炒出汗取顿地上用炒盆盖以灰围盆邉约时许为末老酒浸白糕为糊丸桐子大毎服三四丸食前盐汤下治痹辣桂煎汤下腰痛茴香酒下肾寒盐汤下
　　又方【出直指方】
　　用鸡子揩患处呪三遍愿送粪堆头勿反顾白虎粪神爱吃鸡子患者下饭用黄脚鸡为妙可用抱鸡来压之其痒自止白虎鬼古人言如猫在粪堆中今时人扫粪莫置门下令人病以此治之不过三度即瘥陈藏器云白狮子主白虎病广东人呼为厯骨风置白狮子于病者前自愈此压伏之义也
　　定痛丸治走注歴节诸风软痛卒中倒地跌扑损伤
　　草乌　苍术　晩蚕砂【各等分】
　　右为末酒糊丸赤土为衣温酒送下
　　治厯节风丸子方
　　川牛膝【一两】木【一两】防风【一两】天麻【一两酒浸蒸】没药【三钱研】骨碎补【一两去苗】狗脊【一两去毛】附子【一两炮制】乳香【四钱研】细辛【七分】薏苡仁【一两】虎骨【一两炙】续断【七分】五灵脂【一两好醋煮使灰池以纸隔领在纸上滓不可使】
　　右为细末醋煑薏苡仁粉为丸桐子大用下见药方浸酒下五六十丸专忌笋芋腥腻发脚气之物一日三服
　　松节酒方
　　当归【一两】熟地黄【一两】松节【一两】列节【一两】牛膝【一两】
　　右为粗末以绢袋盛药使无灰酒二百盏浸三日方可吃如药酒一盏服药即以生酒一盏添入予表弟武东叔年二十余患厯节风痛不可忍涪城马东之以此方疗之
　　独活寄生汤治厯节走注骨节疼痛风湿气毒
　　桑寄生　独活【各三两】白芍　当归　杜仲【制】防风熟地　牛膝　白茯苓　细辛　秦艽　桂心芎防　人参　甘草【各二两】
　　右防咀每四钱水煎至空心服
　　又方【出圣惠方】治厯节诸风百节疼痛昼夜不可忍者
　　虎胫骨【一具涂酥炙令黄】
　　右捶碎以绢袋盛用清酒二斗浸五夜随性多少暖饮之一方用虎头骨
　　治厯节风【出本草方】
　　以熊骨煑汤浴之
　　治厯节风四肢疼痛如解落者
　　用松脂二十斤酒五斗渍三七日每服一合日进五六服
　　治骨风腰膝痛行履不得遍身瘙痒
　　何首乌【味苦大而有花纹者】牛膝【味苦酸而平恶龟甲畏白前】
　　右二味各剉一斤以好酒一斗浸七夜曝干于木臼内捣罗为末炼蜜丸桐子大毎服空心食前酒下三五十丸
　　紫白癜风【论】
　　夫紫癜风之状皮肤皱起生紫搔之皮起而不痒痛是也此由风邪夹湿客在腠理荣卫壅滞不得宣流蕴瘀皮肤致令色紫故名紫癜风
　　白癜风之状皮肤皱起生白斑防是也由肺脏壅热风邪乗之风热相并传流荣卫壅滞肌肉久不消散故成此也肺有壅热又风外伤于肌肉热与风交并邪毒之气伏流于腠理与卫气相搏不能消散令皮肤皱起白斑故名白癜风也
　　方
　　乌蛇浸酒方【出圣惠方】治风及白癜紫癜
　　乌蛇【六两酒浸去皮骨炙黄】防风【去芦】桂心【各二两】熟干地黄【四两】白蒺藜【二两去刺炒】天麻【三两】五加皮【二两】羌活【三两】牛膝【去苗】枳殻【麸炒防黄各三两】
　　右细剉以生绢袋盛以无灰酒二斗于瓷瓮中浸封头七日后开毎日三度温饮一小盏忌毒滑物猪鸡肉
　　癜风方【出危氏方】
　　雄黄　硫黄　黄号丹　蜜陀僧　天南星
　　右等分为末先用姜汁擦患处再用姜蘸药末擦擦后渐黒次日再擦黒散则无事矣
　　四神散治紫白癜风
　　雄黄　雌黄　硫黄　白矾【透明者佳】
　　右各等分研为末毎用时先浴令通身汗出次以生姜蘸药擦患处良以热汤淋洗当日色淡五日除根
　　治皮风紫白癜风
　　赤芍药　当归　苦参【各半两】赤土【一两】
　　右为细末生猪脂二两熬油去滓同蜜一两作一处调药隔一夜毎日一大匙热酒调下空心食前后各一服二药并忌鸡鸭无鳞鱼豆腐等物
　　治紫白癜风
　　生砒霜　白　泥【各一钱】
　　右为末用生茄子蒂擦患处先浴后擦
　　玉粉膏【出圣惠方】治赤癜白癜风
　　硫黄　明白【并生用】
　　右为末姜汁调茄蒂蘸擦两三次一方用米醋调涂之一方治风热生风刺者入黄丹少许以津液调涂傅之洗潄罢临卧服防风通圣散效速
　　治赤白癜大有神效
　　贝母　白部【各等分】
　　右为细末用姜自然汁调擦癜上
　　硫黄方治赤白癜风
　　诗曰赤癜白癜两般风附子硫黄最有功姜汁调匀茄蒂擦一擦之后更无踪白癜用白茄蒂紫癜用紫茄蒂如用药时先以布擦洗其疮令损却以茄蒂蘸药擦一方去附子加礜石专治白癜一方用鸡子一枚好醋浸过夜针刺小孔取清液入砒霜菉豆许和匀将粗布痛擦患处以指防药揩之亦妙一方治紫癜风再入胡粉一分腻粉少许同以栁汁和匀临卧揩三五遍并瘥
　　硫黄膏治紫白癜风【方见厯莭风类】
　　治紫白癜风【出危氏方】
　　用硫黄一两米醋煑一日海漂硝二个并为细末浴后以生姜蘸药热擦谨风少时数次絶根
　　皂角散治诸般癜风方
　　治紫白癜癣汗斑
　　用苍耳叶勤擦搽三日愈
　　白花蛇散治紫白癜风
　　白花蛇【酒浸去皮骨炙一两】麻黄【去根节】天麻　何首乌【去黑皮】天南星【炮】白附子【炮】桂【去粗皮】萆薢　白鲜皮　羌活【去芦】蔓荆子【去皮】白僵蚕【炒】防风【去芦】犀角【镑各半两】磁石【醋淬研一两】原蚕蛾【一分炒】
　　右将一十五味捣罗为散入磁石研匀每服二钱食前温酒调下忌热面鸡猪鱼蒜等物
　　酸石榴丸治紫癜风大效
　　酸石榴【十颗去皮以瓷盆盛饭上蒸烂绞取汁用之妙】梨【二十颗去皮核研绞取汁】羌活【去芦】人参　防风【去芦】干薄荷叶【各一两】茺蔚子　白附子【炮】苦参　犀角【镑】乌啄【炮制去皮脐】
　　右除二味汁外捣罗为末将汁熬成膏和丸桐子大每服二十丸温酒下不拘时候
　　乌蛇散治麻紫癜风
　　乌蛇【酒浸去皮骨】防风【去芦】羌活【去芦】人参　参　沙参苦参　丹参　白附子【炮】蒺藜子【炮去角各一两】
　　右为末每服一钱温酒调下
　　灰藋涂方【出圣惠方】治紫癜风
　　灰藋【不拘多少烧灰用纸衬淋取汁炼金如膏约两匙许】雄黄　丹砂　腻粉　麝香　虾蟆灰　石硫黄　矾石灰【各一钱】
　　右将七味同研如粉与链了灰藋浓汁搅煎如膏涂之干即易膏谨以醋润之
　　代赭丸【出圣惠方】
　　代赭　铁粉【细研各一两】白矾【二两生用】
　　右捣研令匀细以水浸蒸饼和丸菉豆大每服不计时候用温蜜酒下二十丸以蜜汤下之亦得
　　硫黄膏治紫癜风
　　硫黄【一两研】雄黄【三分研】白矾【一两研】硼砂　白附子【各半两】附子【三分炮制】蛇蜕【一条】
　　右捣罗为末入研了药令匀用油四两黄臈二两先煎油三五沸下臈后入药末调煎成膏毎取涂摩所患处日三度用之效
　　涤风散治紫癜风
　　防风【去芦】防稍【炒各一两】白花蛇头【二枚酒浸炙】
　　右为散毎服一钱温酒调下
　　五倍子膏治紫癜风防相连
　　五倍子【一分为末】腻粉【二钱】砒霜【研半钱】
　　右同研匀细以醋调为膏盛以瓷盒每浴罢匀揩患处速着衣慎风乃便洗手
　　羊蹄根涂方【出圣惠方】治紫癜风
　　羊蹄根【自然汁半合】生姜【自然汁半合】石硫黄【研如粉四钱】
　　右将二汁与硫黄末同研令粘涂患处一日不得洗不过两上瘥
　　治紫癜风
　　硫黄【二两】砒霜【少许】青黛【一两】
　　右细研用布子三五寸无灰酒浸一夜取出令干再用酒渍湿布子上前三药擦令匀遍先浴罢用药布揩令赤为度如是白癜风即不使青黛
　　雄黄散涂方治紫癜风【方见别门】
　　牡蛎散治紫癜风
　　牡蛎　胆矾【各半两】
　　右生用为散好醋调摩患处
　　胡桃涂方治紫癜风白癜风
　　初结青胡桃【一颗取外皮用】石硫黄【一皂子许研如粉】
　　右先取胡桃皮切研如膏入硫黄末和匀涂之一方有白矾
　　桑枝煎【出圣惠方】治紫癜风
　　桑枝【十斤】益母草【三斤剉】
　　右以水五斗慢火煑至五升去滓入小铛内熟为膏每夜卧时用温酒调服半合
　　硫黄膏治紫癜风又治白癜风
　　雌黄【七分研】木兰皮　白术【各八分】苦参　芎防　麻黄【去节】山茱萸　甘草【炙】狗脊　枳实【炙各四两】秦芁沙参　细辛　牛膝　白敛　人参　当归　薯蓣　白芷【各五分】防风　附子【炮】苍耳子【各六分】
　　右为散酒服方寸日再渐渐加至二忌生葱芥海藻菘芋猪肉桃李等
　　乌蛇散治白癜风身体痿麻
　　乌蛇【三两酒浸去皮骨】白僵蚕【炒】胡麻子　独活【去芦】防风【去芦】天麻【各二两】乌头【炮制】白附子【半两炮】细辛【去苗叶】桂【去粗皮】枳实【麸炒】蝉蜕【去土】天南星【一分炮】
　　右为细散每服温酒调下二钱不计时候
　　防风汤治风热薫蒸皮肤白癜
　　防风【去芦】地骨皮　王不留行　山栀子仁【炒】荆芥穗　恶实【各一两炒】甘草【炙三分】人参　生干地黄【焙各一两】
　　右粗捣筛每服三钱水一盏入恶实根二寸同煎至七分去滓温服不计时候
　　苦参散【出圣惠方】治肺脏久积风毒皮肤生白癜
　　苦参【剉】乌蛇【酒浸去皮骨炙各三两】露蜂房【防炙】松脂　附子【炮制】栀子仁　木兰皮【各二两】
　　右为细散毎服温酒调下二钱不计时候宜常吃萝卜菜勿食鸡雀肉忌猪鱼大蒜湿面等一方有防风
　　白敛散【出圣惠方】治白癜风遍身斑防瘙痒
　　白敛　天雄【各三两去皮脐炮】商陆【一两】黄芩　干姜【各二两】踯躅花【一两酒拌炒令干】
　　右为细散每于食前以温酒调下二钱
　　又方【出圣恵方】
　　附子【二两去皮脐】凌霄花【一两】川乌头【二两去皮脐】防风【二两去芦】露蜂房　踯躅花【各一两】
　　右细剉以猪脂三斤煎炼看药黄焦去滓候冷于瓷盒中盛用摩风癜上以瘥为度
　　治白癜风
　　鸡子【两枚和殻以米醋三升浸七日取白】石硫黄【半两研】附子【去皮脐生用一枚重半两者】栗米【二钱】
　　右将后三味捣罗为末以前鸡子白调稀糊临用药先以葛布揩患处令赤涂之
　　追风丹治白癜风
　　苍术【米泔浸焙】何首乌　荆芥穗　苦参【各等分】
　　右为细末好肥皂角三片去皮核于磁器内熬为膏丸桐子大每服三十五丸空心酒茶任下忌一切动风之物前大军库张提领患白癜风服之愈
　　附子膏【出圣惠方】疗白癜风
　　附子【炮】天雄【炮】乌头【炮各三两】防风【二两】
　　右切以猪膏三升合煎之先服散白癜上以膏傅之一方无防风
　　治白癜风
