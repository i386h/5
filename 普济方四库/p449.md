<!-- { "loadSidebar": true } -->
　　右再研匀每服一字丸温酒调下如口噤以物抝开热汤调下半钱神效
　　鹿角霜丸【出圣惠方】治破伤风角弓反张及诸风
　　鹿角【一觔以桑火及炭火烧捣为末以浆水和作圆再烧如此九遍成霜】蛤粉【五两】川乌头【半两炮制去皮脐】麝香【一两细研】　瓷药【七两捣罗为末研令极细】
　　右捣罗为末更研极细煑糯米饭和捣二三百杵丸如弹子大一丸分作两服不计时以温酒磨下
　　乌头丸治破伤风
　　川乌头【一两炮制去皮脐】防【半两】桑根白皮【一两剉】灶突内煤【一两】麫【半两】
　　右捣罗为末以浓醋和拌捣一二百杵丸如梧桐子大于破处用醋研破一两丸封之如无风三五日其疮便可如有风即出却黄水便差
　　治破伤风口噤筋脉拘急不知人事宜服此方【出圣惠方】天南星【一两炮制】干蝎【一两防炒】水银【一两入少枣内研令星尽】干姜【半两炮制剉】附子【半两炮制】
　　右捣罗为末用枣瓤和丸如菉豆大不拘时以温酒下十丸
　　急风散【出和济方】治久新诸疮破伤中风项强背强直腰为反折口噤不语手足抽掣眼目上视喉中沸声及取箭头
　　丹砂【一两】麝香【研一两】生乌头【同草乌一处为末一分】草乌头【一两一半生用一半以火烧存性放米醋内淬令冷】
　　右为细末和匀破伤风以酒一小盏调半钱神效如出箭头先用酒一盏调
　　辰砂夺命丹【出儒门亊亲书】
　　鳯凰防　川乌头【生各二钱】麝香【少许】硃砂【少许】
　　右为细末枣肉和为丸如弹子大硃砂为衣鳔酒送下量病人中虚实加减用之小儿半丸以吐为度不止以葱白汤解之
　　蜈蚣散【出儒门事亲书】治破伤风
　　蜈蚣头　乌头尖　附子底　蝎稍【四味等分】
　　右为细末每用一字或半字热酒调下如噤了牙闗用匙尾斡开灌之调服半钱郤药贴箭疮上一方用生乌头
　　治破伤风将欲死者【出济生防粹方】
　　川乌头【生】天南星【生】半夏【生】天麻【去芦各等分】
　　右以童男子小便三升隔夜浸药明日煎取一大升空心温服分为三服进次服调防榔末三钱如人行十里更一服丈夫病妇人煎妇人病丈夫煎合药时忌孝子孕病妇人及腥秽物鸡犬等仍忌油腻湿麫生冷硬物服至一二剂即吐出防子或泄防更不须服药饮若未吐痢即当尽服病在上即吐在下即利皆出防如马尾发即差能逐诸疾若五臓虚弱魂魄不安即以白茯苓汤补之
　　白茯苓汤
　　白茯苓【一钱】人参【三钱】逺志【三钱去心】龙骨　防风【各二钱】甘草【三钱】犀角末【五钱】生地黄【四钱】大枣【七枚】麦门冬【去心四钱】
　　右以水二大盏煎作八合分三服温服如人行五里一服仍避风寒若觉未安隔日便一剂已上两药须连服之
　　羗活防风汤【出保命集】治破伤风邪初在表
　　羗活　防风　川芎　藁本　当归　芍药　甘草【各四两】地榆　细辛【各二两】
　　右防咀每服五钱水一钟半煎七分热服无时量慢加减用之如热加大黄三两大便秘加大黄一两如过热甚更加黄芩二两
　　白术防风汤【出保命集】若服前药过有自汗出
　　白术　黄耆【各一两】防风【二两】
　　右防咀每服七钱水一盏半煎一盏温服无时如破伤风脏腑秘小便赤用热药自汗下体故知无寒也宜连下之先用芎黄汤二三服后用大芎黄汤下之若汗多恶风甚者加桂枝一二钱
　　芎黄汤【出保命集】
　　川芎【一两】黄芩【六钱】甘草【二钱】
　　右防咀每服五七钱水一钟半煎一盏温服无时三服即止再用下药
　　大芎黄汤【出保命集】
　　川芎【五钱】羗活　黄芩　大黄【各一两】
　　右防咀依前煎服宜和为度
　　羗活汤【出保命集】治半在表半在里
　　羗活　菊花　麻黄　川芎　白茯苓　防风石膏　前胡　黄芩　蔓荆子　细辛　甘草枳殻【各一两】薄荷　白芷【各半两】
　　右防咀每服五钱水一盏半生姜五片煎至一盏去滓稍热服不拘时日进二服
　　防风汤【出保命集】治破伤风同伤寒表证未入里宜急服此药
　　防风　羗活　独活　川芎【各等分】
　　右防咀每服五钱水一盏半煎至七分温服后宜调蜈蚣散大用
　　蜈蚣散【出保命集】
　　蜈蚣【一对】鳔【五钱】左盘龙【五钱炒烟尽用】
　　右为细末用防风汤调下如煎药解表不已觉直转入里当服左龙丸服之渐渐防大便硬软加巴豆霜一方无左盘龙服之即愈
　　左盘龙丸【出保命集】治直视在里者
　　左盘龙【炒】白僵蚕【炒】鳔【炒各五钱】雄黄
　　右为细末烧饭为丸梧桐子大每服十五丸温酒下如里证不已当于左龙丸内一半未加入巴豆霜半钱烧饭为丸梧桐子大同左龙丸一处毎服加一丸渐加至利为度若利后如若搐痓不已亦宜服后药羗活汤
　　羗活汤【出保命集】
　　羗活　独活　地榆　防风【各一两】
　　右防咀每服五钱水一盏半煎至一盏温服如热加黄芩有涎加半夏若病日久气血渐虚邪气入胃补气养血为度
　　养血当归地黄汤【出保命集】
　　当归　地黄　芍药　川芎　藳本　防风　白芷【各一两】细辛【五钱】
　　右为粗末水煎服
　　治破伤风手足颤掉不已者
　　硃砂【别研】南星【姜制】独活【去皮各二钱】人手足指甲【烧絶烟六钱】
　　右为细末分作三分酒调服之立效
　　治破伤风
　　鱼鳔【二两烧灰】全蝎【七个】江子【五粒烧灰】筋聚【不拘多少烧灰】
　　右为细末毎服一二钱用好酒调下
　　天南星散【出杨氏家藏方】治破伤风游入四肢口不能语及四肢强硬
　　蜈蚣【一条全去头足炒黄】天南星【生用】防风【生用】草乌【去皮尖用各等分】
　　右为细末每服一钱热酒调下不拘时
　　雄黄散【出保命集】治破伤风
　　南星【一钱】半夏【五钱】天麻【五钱】雄黄【二钱半】
　　右为末每服一钱以酒调下有涎于药中可加大黄下之
　　地榆防风散【出保命集】治破伤中风半表半里头防汗身无汗不可发汗宜服
　　地榆　防风　地丁　马牙苋【各等分】
　　右为末米饮下三钱
　　白术汤治破伤风大汗不止筋挛搐搦
　　白术　干葛【一两】升麻【二】黄芩【半两】
　　右为细散水二盏煎一盏服
　　治破伤风【出儒门事亲书】
　　乌稍尾【一个】两头尖【四个】全蝎【四个】
　　右为细末另用石灰五升沸汤五升淋灰水澄清下药熬之鐡锅器内搅成膏子如稠用唾津调洗用温浆洗净疮口后涂药即时药行吐黄水一日以新水漱口即愈
　　玉真散【一名夺命散一名防风散出三因方】治风自诸疮入破伤风及金刃伤打扑伤损
　　天南星　防风【各等分】没药【半两另研】
　　右为细末破伤风以药敷贴疮口然后以温酒调下一钱如牙闗急角弓反张用药二钱童子小便调下或因闘殴相打内有伤处以药二钱温酒调下打伤至死但心头防温以童子小便灌下二钱并进三服天南星为防风制服之不麻出黄水尽为效一日一次换一方无没药或以醋和灰面贴疮上一方用清油调涂疮上昔张知府宰清流日以此二方授直防医者救欲死者数人凡居官者不可无此二方极效
　　治破伤风口噤身强直【出海上方】
　　藿香　草乌头【生用去皮尖】黄耆
　　右等分为细末每服一字至半钱热酒调下后用药贴疮口
　　治破伤风
　　白芷　南星　防风
　　右各等分末干掺疮口亦可水煎服之
　　神应丸【一名救命丹】治急破伤风身体沉重或角弓反张搐搦不省人事
　　半夏【一两半】草乌头【三两】巴豆【一两去殻并生用】
　　右为细末好枣四两换水煑烂剥去皮同药捣成剂丸如莲子大者无灰酒磨一丸慢者半丸吐涎或防勿疑轻者不须服更审量老弱嵗数虚实加减之
　　天南星丸治破伤风牙闗急口噤不开面防斜肢体防缓
　　天南星【一枚及分者炮】地龙【五条醋炙】土虺蛇【一条去头尾肠皮骨醋炙】
　　右为末醋煑麫糊丸如菉豆大毎服三丸至五丸生姜酒下稀葱粥投汗出即差昔宫使明光祖向任统判官尝重伤服之得效
　　干蝎丸治破伤风
　　干蝎【酒炒】天麻【各半两】蟾酥【二钱汤浸化如稀糊】
　　右将二味捣罗为末用蟾酥糊丸如菉豆大每服一丸至二丸豆淋酒下甚者加三丸至五丸
　　定命散治破伤风项颈鞭身体强直
　　蜈蚣【一条全者】白花蛇【项后取】乌蛇【项后取各二寸酒洗浸去皮骨并酒炙】
　　右为细散每服三钱至五钱煎酒小饮调服
　　守宫丸【出圣惠方】治破伤风身如角弓反张及筋脉拘急口噤
　　守宫【炙干去足七枚】腻粉【半分】天南星【一两酒浸三日爆干已上二味摇为末】
　　右同研匀细薄荷麫糊丸如菉豆大每斡口开以酒灌下七丸顷汗出得解更与一服再汗即差一方加白附子一两炼蜜为丸○守宫一名辟宫子
　　乌头散治破伤风发热头痛恶心烦闷
　　草乌头【生用去芦头】白矾【生用】蜀椒【去目并闭口者生用各一分】
　　右为细末疮口未合以津唾调涂觉淸水出足効仍服
　　三味追风散
　　乌头【生去皮脐一枚】雄黄【研一分】麝香【研一字】
　　右为细末散每服一钱以温酒调下
　　银花散治破伤风打扑内损
　　天南星【大者半生半炮】白附子【半生半炮】防风【去芦各等分】
　　右为细散每服二钱病重者童子小便调下稍轻热酒调下如防伤用此药贴疮口仍依法服之如破伤风先以小便温洗疮口次用药干贴追风散立愈势稍恶口噤者亦童子小便调干开口灌之如闘打至死但心头防暖者并灌三服即治常须合不以备急用
　　天南星散治诸般破伤风及治攧扑损伤中风
　　天南星　雄黄　乌头尖【各等分】
　　右同为细末干掺上或揉破傅之
　　治破伤风无问表里角弓反张
　　地肤子【炒八钱】秋蝉【二个】麝香【少许】
　　右为末调酒服每服二钱
　　雄黄散【出保命集】治破伤风牙闗急噤
　　草乌头【去皮】防风【为末】雄黄【别研】
　　右等分每服一字热酒调灌之亦洗头风噤了牙闗者如破伤风身体强硬用天南星二两为末先以热小便洗疮贴之取紫汁出汗一方里和至愈可服里不和不可服
　　治破伤风【出神效方儒门事亲】
　　白芷【生用】草乌尖【生用去皮各等分】
　　右为末每服半钱冷酒一盏入葱白少许用煎服之如人行十里以葱白热粥投之汗出立愈甚者不过二服
　　治破伤风见血【出济生防粹方】
　　半两当归防二钱合来捶碎酒同煎直须软烂同柤吃一切伤疮保万全
　　香胶散【出三因方】治破伤风口噤强直状如中风
　　鱼胶【烧留性七分】麝香【少许】
　　右为细末每服一二钱用酒调下如不饮酒用米汤调下又一方以苏木煎调下
　　麝香散治破伤风
　　麝香【研】干蝎【各一分】
