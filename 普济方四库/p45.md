<!-- { "loadSidebar": true } -->
　　厥阴风木司天少阳相火在泉中见少羽水运岁水不及气化运行后天风化在上左灼化右化故天气扰而其政挠苦化在下左清化右柔化故地气正而其令速风生髙逺炎热从之云趣府湿化乃行风火同徳上应岁星荧惑其谷苍丹间谷言太商者其耗文角品羽风燥火热胜复更作风病行于上热病行于下风燥胜复邪气化形于中化风化胜复邪气化度也风化三寒化一火化七正化度也其在物则毛虫静羽虫育是谓岁物所宜介虫耗寒毒不生是谓地气所制然岁气升降天气为阳而其化虚地气为阴而其化盈当资化源以助司天之木气化源虽虚水运在中水能生木邪乃防也必赞歳运之水扶其不足调上用辛调下用醎畏火之气甚无妄犯岁半之前厥阴为主若风滛所胜则太虚埃昏云物以扰寒生春气流水不氷民病胃脘当心而痛上肢两脇膈咽不通饮食不下舌本强食则呕冷泄腹胀溏泄瘕水闭病本于脾诊在足冲阳之脉其法平以辛凉佐以苦甘以甘缓之以酸泻之岁半之后少阳主之火滛所胜则熖明郊野寒热更至民病注泄赤白少腹痛溺赤甚则血便其法治以醎冷佐以苦辛以酸收之以苦发之是岁水运不及纪曰涸流是谓反阳藏令不举化气乃昌长气宣布蛰虫不藏土润水泉减草木条茂荣秀满盛其气滞其用渗泄其动坚止其法燥槁其果枣杏其实濡肉其谷黍稷其味甘醎其色黅其畜彘牛其虫鳞倮其主埃欝昏翳其声羽宫其在人也病为痿厥坚下从土化也病为癃閟邪伤肾也法宜以苦和调之也初之气自庚戌年大寒日亥初至是岁春分日酉初凡六十日八十七刻半主位少角木客气阳明金中见水运金胜木水运间之寒始肃杀气方至民病寒于右之下宜治阳明之客以酸补之以辛泻之以苦泄之岁谷宜苍间谷宜黍二之气自春分日酉正至小满日未正凡六十日有竒主位太征火客气太阳水中见水运气与运同寒不去华雪水氷杀气施行霜乃降名草上焦寒数至阳复化民病热于中宜治太阳之客以苦补之以醎泻之以苦坚之以辛润之岁谷宜苍间谷宜稷是气也慎无犯寒三之气自小满日申初至大暑日午初凡六十日有竒主位太征火客气厥阴木中见木运天政布风乃时举民病泣出耳鸣掉宜治厥阴之客以辛补之以酸泻之以甘缓之岁谷宜苍间谷宜稻四之气自大暑日午正至秋分日辰正凡六十日有竒主位少宫土客气少阴火中见水运溽暑湿热相薄争于左之上民病黄瘅而为胕肿宜治少阴之客以醎补之以甘泻之以酸收之岁谷宜丹间谷宜豆五之气自秋分日巳初至小雪日夘初凡六十日有竒主位太商金客气太阴土中见水运燥湿更胜沉阴乃布寒气及体风乃行宜治太阴之客以甘补之以苦泻之以甘缓之岁谷宜丹间谷宜麻终之气自小雪日夘正至大寒日丑正凡六十日有竒主位少羽水客气少阳火中见水运畏火司令阳乃大化蛰虫出见流水不氷地气大发草乃生人乃舒其病温厉宜治少阳之客以醎补之以甘泻之以醎耎之岁谷宜丹间谷宜豆此六气之化也岁气之交司天气胜则阳明复之在泉气胜则太阳复之治胜复者各以其法












　　少阴君火司天阳明燥金在泉中见太角木运嵗木太过气化运行先天君火在上左太隂右厥阴燥金在下左太阳右少阳故天政所布其气明地气肃而其令切寒交暑热加燥云驰府湿化乃行时乃降金火合徳上应荧惑太白其谷丹白热化二风化八清化四正化度也羽虫静介虫育歳物之宜也毛虫耗湿毒不生地气制之也寒热之气持于气交而为病始热病生于上清病生于下寒热相犯而争于中则民病欬喘血溢血泄鼽目赤眦疡寒厥入胃心痛腰痛腹大嗌干肿上是岁火为天气金为地气木运在中火胜金木生火天气盈宜先取化火之化源必抑其运木资其岁胜无使暴过而生其病食白丹之谷以全真气食间气之谷以辟虚邪岁宜醎以耎之而调其上甚则以苦发之以酸収之而安其下甚则以苦泄之运同天气宜以寒清化其化上醎寒中酸凉下酸温药食宜也岁半之前热化主之热滛所胜则怫热至火行其政民病胸中烦热嗌干右怯满皮肤痛寒热欬喘大且至唾血血泄鼽衂呕溺色变甚则疮疡胕肿肩背臂腨及缺盆中痛心痛肺防腹大满膨膨而喘欬病本于肺诊在手尺泽之脉法宜平以醎寒佐以苦甘以酸収之岁半之后燥化主之燥滛所胜则霿雾清暝民病喜呕呕有苦善太息心脇痛不能久侧甚则嗌干面尘身无膏泽足外反热法宜治以苦温佐以甘辛以苦下之岁运之化纪曰发生是谓启陈土踈泄苍气逹阳和布化阴气乃随生气淳化万物以荣其化生其气羙其政散其令条舒其动掉巅疾其徳鸣靡启折其变振拉摧防其化兼其所胜其病怒上防则其气逆其病吐利故曰岁木太过风气流行脾土受邪民病飡泄食减体重烦寃膓鸣腹痛满甚则忽忽善怒冐癫疾化气不正生气独治云物飞动草木不寜甚而摇落反胁痛而吐甚诊在足冲阳之脉味宜以酸凉调之也初之气自辛亥年大寒日寅初至是岁春分日子初凡六十日八十七刻半主位太角木客气太阳水中见木运地气迁燥将去寒乃始蛰复藏水乃氷霜复降风乃至阳气欝民反周宻闗节禁固腰脽痛炎暑将起中外疮疡宜调太阳之客以苦补之以醎泻之以苦坚之以辛润之岁谷宜丹间谷宜稷则寒气不能为害二之气自春分日子正至小满日戌正凡六十日有竒主位少徴火客气厥阴木中见木运气与运同是谓司气阳气布风乃行春气以正万物应荣寒气时至民乃和其病淋目瞑目赤气欝于上而热宜调厥阴之客以辛补之以酸泻之以甘缓之岁谷宜丹间谷宜稻则风邪不能害是气也旡犯司气之温三之气自小满日亥初至大暑日酉初凡六十日有竒主位少徴火客气少阴火中见木运木生火火当其位天政布大火行庶类蕃鲜寒气时至民病气厥痛寒热更作欬逆目赤宜治少阴之客以醎补之以甘泻之以酸収之岁谷宜丹问谷宜豆则热邪不能为害四之气自大暑日酉正至秋分日未正凡六十日有竒主位太宫土客气太阴土中见木运土居其位溽暑至大时行寒热反至民病寒热嗌干黄瘅鼽衂饮发宜调太阴之客以甘补之以苦泻之以甘缓之岁谷宜白间谷宜麻则湿气不能为害五之气自秋分日申初至小雪日午初凡六十日有竒主位少商金客气少阳火中见木运木生火畏火临暑反至阳乃化万物乃生乃长荣民乃康其病温宜治少阳之客以醎补之以甘泻之以醎耎之岁谷宜白间谷宜豆虽有火气不能为害终之气自小雪日午正至大寒日辰正凡六十日有竒主位太羽水客气阳明金中见木运金胜木燥令行余火内格肿于上欬喘甚则血溢寒气数举则雾霿翳病生皮腠内舍于脇下连少腹作寒中地将易也宜治阳明之客以酸补之以辛防之以苦泄之嵗谷宜白间谷宜黍则燥气不能为害嵗气之交天气胜则太阳复之地气胜则少阳复之观其气至以法为治热者寒之寒者热之清者温之无翼其胜无赞其复此治之大体也















　　太阴湿土司天太阳寒水在泉中见少徴火运岁火不及气化运行后天太阴在上左少阳右少隂故地气上腾隂专政而其政肃太阳在下左厥阴右阳明故天气下降阳气退辟而其令寂大风时起原野昏雾白埃四起云奔南极寒数至物成于差夏湿寒合徳黄黒埃昏流行气交上应镇星辰星其谷黅间谷命太角之谷寒化化脱复同是谓邪气化度也化五火化二寒化六是谓正化度也隂凝于上寒积于下寒水胜火则为氷雹阳光不治杀气乃行倮虫静鳞虫育是谓岁物所宜羽虫耗热毒不生是谓地气所制有余宜髙不及宜下有余宜晩不及宜早土之利气之化也民气亦从之其病寒湿腹满身防愤胕肿痞逆寒厥拘急是岁湿土在上寒水在下土能制水天气盈地气虚宜取化源以平土气益其岁气使无邪胜食黅之谷以全其真食间气之谷以保其精歳宜以苦燥之温之甚者发之泄之不发不泄则湿气外溢肉溃皮拆而水血交流必赞其阳火令御甚寒运异寒湿燥热宜少故药食之宜其化上苦温中醎温下甘热岁半之前太阴主之湿滛所胜沉阴旦布变枯槁民病胕肿骨痛阴痹阴痹者按之不得腰脊头项痛时大便难隂气不用饥不欲食咳则有血心如悬病本于肾诊在足太谿当平以苦热佐以酸辛以苦燥之以淡泄之岁半之后太阳主之寒滛于内凝肃惨栗民病少腹控睾引腰脊上冲心痛血见嗌痛颔肿宜治以甘热佐以苦辛以醎泻之以辛润之以苦坚之运火不及命曰伏明之纪是谓胜长长气不宣藏气反布收气自政化令乃衡寒清数举暑令乃薄承化物生生而不长成实而稚遇化已老阳气屈伏蛰虫早藏其气欝其用暴其动彰伏变易其发痛其病昏惑悲忘其化兼其所不胜夏有炳明光显之化则冬有严肃霜寒之政若夏有惨凄凝冽之胜则不时有埃昏大之复其南其藏心其病内舍膺脇外在经络故曰岁火不及寒乃盛行长政不用物荣而下凝惨而甚则阳气不化廼折荣美民病胸中痛脇肢满两脇痛膺背肩脾间及两臂内痛甚则屈不能伸髋髀如别复则埃欝大且至黒气乃溽民病注泄其法悉以醎温调中初之气自壬子年大寒日巳初至是岁春分日夘初凡六十日八十七刻半主位太角木客气厥阴木中见火运风木得位地气迁寒乃去春气正风乃来生布万物以荣民气条舒风湿相抟乃后民病血溢筋络拘强闗节不利身重筋痿宜调厥阴之客以辛补之以酸泻之以甘缓之岁谷宜黅间谷宜稻则风不为邪二之气自春分日夘正至小满日丑正凡六十日有竒主位少征火客气少阴火中见火运君火自居其位不司气化是谓灼化大火正物承化民乃和其病温厉胜行逺近咸若湿蒸相抟乃时降宜调少阴之客以醎补之以甘泻之以酸収之歳谷宜黅间谷宜豆则热不为邪三之气自小满日寅初至大暑日子初凡六十日有竒主位少征火客气太阴土中见火运岁火当位湿化欝之天政布湿气降地气腾乃时降寒乃随之感于寒湿则民病身重胕肿胸腹满宜治太阴之客以甘补之以苦泄之以甘缓之岁谷宜黅间谷宜麻则湿不为邪四之气自大暑日子正至秋分日戌正凡六十日有竒主位太宫土客气少阳火中见火运气与运同畏火临溽蒸化地气腾天气否隔寒风晓暮蒸热相抟草木凝烟湿化不流则白露阴布以成秋令民病腠理热血暴溢疟心腹满热胪胀甚则胕肿宜治少阳之客以醎补之以甘泻之以醎耎之岁谷宜间谷宜豆则火不为邪是气也无犯司气之热五之气自秋分日亥初至小雪日酉初凡六十日有竒主位少商金客气阳明金中见火运气与运同燥令已行寒露下霜乃早降草木黄落寒气及体君子周宻民病皮腠宜调阳明之客以酸补之以辛泻之以苦泄之岁谷宜间谷宜黍则燥不为邪终之气自小雪日酉正至大寒日未正凡六十日有竒主位太羽水客气太阳水中见火运水当其位而能胜火寒火与湿火化霜乃降阴乃凝水坚氷阳光不治感于寒则病人闗节禁固腰脽痛持于气交而为疾也宜调太阳之客以苦补之以醎泻之以苦坚之以辛润之岁谷宜间谷宜稷则寒不为邪此六气之节也气交之化天气胜者则有厥阴之复地气胜者则有太阴之复各以其胜复法治之









　　普济方卷十一
　　钦定四库全书
　　普济方卷十二　　　　明　周王朱橚　撰运气圗













