<!-- { "loadSidebar": true } -->
　　右为末傅患处令风速愈
　　生大豆散治破伤风神效
　　黒豆【四十个味甘辛】硃砂【二十文味甘防寒恶磁石银咸水】
　　右同研为末以酒半盏调一字下
　　辟宫子丸【出圣惠方】治破伤风身体拘急口噤眼亦不开辟宫子丸【一条一名守宫酒浸三日爆干捣罗为末】腻粉【半分】
　　右同研令匀以煑槐胶和丸如菉豆大不计时抝口开以温酒灌下七丸逡廵汗出差未汗再服
　　治破伤风【出儒门事亲书】
　　病人耳塞并爪甲上刮末唾津调涂疮口上立效无疮口者难用
　　又方
　　用白麫烧盐各一撮新水调涂疮上
　　又方
　　用虾防二两半切烂为泥入花椒一两同酒炒熟再入酒二半温热服之如重车行五里地通身汗宜效神
　　治破伤风肿方【出千金方】
　　取杏仁研为膏厚涂患处仍燃麻烛遥灸之
　　治因疮肿痛者皆中水风寒所作肿入腹则杀人方【出千金方】
　　温桑灰汁渍冷复温之当令热神效
　　治破伤风欲死者
　　用蜈蚣碾为末擦牙吐去涎沫立瘥
　　治破伤风【出瑞竹堂方】
　　无问新旧石灰验疮大小尽干涂之不须封褁神效用避隂槐枝树皮旋用刀刻取一块连粗皮在外安在破处用艾醮于槐皮上灸百炷不妨如疮口痛者止不痛者灸至痛然后用火摩不拘时候
　　又方【出瑞竹堂方】治急破伤风
　　用黄蜡一块以热酒化服之立差与前玉真散一剂连用
　　牡蛎散【出三因方】治破伤湿口噤强直
　　以牡蛎取末粉傅疮口仍以末二钱煎甘草汤调下
　　独圣散治破伤风
　　用苏枋木不拘多少捣罗为细散每服三钱以酒调服之立效一方用巴豆七粒碎同用
　　必效散治破伤风身项强硬不知人事兼治打扑损伤【一名海神散】
　　治鳔胶白色者不拘多少于新瓦上用炭火煿焦黒色为度捣罗为细末散每服三钱以热酒调下如不省灌之一方用童子小便调服亦可
　　急急风散治破伤风腰背反折项强直牙闗急用草乌头不拘多少用酽醋煑十余沸漉出曝如此十遍为度捣罗为细末每服一字温酒调下
　　白僵蚕散治身肿牙闗不开
　　用白僵蚕直者不拘多少生研为末每服用生姜自然汁调以鸡翎于疮口扫之勿令干斯须肿搨皮皱为效仍用生姜汁调半钱匕服一方治瘾疹及大肠风秘以酒调服之一方治风痰生姜汁一茶脚湿水调灌之
　　治破伤风
　　用灯心草嚼和唾贴之以白褁血立效
　　治狗咬破伤风
　　以人参不拘多少桑柴火上烧令烟絶用盏合研末掺疮上立效
　　治破伤风
　　用大黄末一两加干大粪作三服以好酒服之以利三五行为度
　　治破伤风疮口作白痂无血者
　　用雄黄雀粪直者研细热酒调半钱服之
　　舒筋法治伤破后筋挛缩不能伸他病筋缩亦可用以大竹管长尺余钻一窍系以绳挂于腰间坐贴举足搓衮之勿计工程乆当有效此方出夷坚志言之亦有理曽试自有效
　　治破伤风
　　用黄明胶烧存性调二钱好酒服之
　　追风散治破伤风
　　蝉脱【去土不拘多少】
　　右为细末掺在疮上毒气自散
　　治破伤风
　　烧鳔三钱为灰热酒调下口噤挑开灌入一方入麝香少许
　　又方
　　生天南星一个为细末水调涂四面水出为效
　　赤散子治破伤风
　　雄黄【少许】草乌头【四个】天南星【十个】
　　右为细末患者看疮口大小以新水涂调之用纸覆面盖如此疮认痛即以半散治之
　　半夏【半两】黒附子【半两】天南星【半两】蝉殻【三十个】藿香【少许】乌蛇【一分取肉炙】
　　右六味同为末每服一字豆淋酒调下如疮上认痛即并三服立效如不认痛即不与
　　蜈蚣散
　　蜈蚣【一对】鳔【五钱】左盘龙【五钱炒烟尽为度】野蛤粪
　　右为细末每服一钱清酒调下治法依前用和至愈可服但有里证不可服次当下之用前蜈蚣散四钱巴豆霜半钱烧饭为丸如菉豆大每服一丸渐加六七丸清酒调蜈蚣散少许送下冝利为度内外风去可常服羌活汤缓缓而治不拘时候服之羌活汤者治半在表半在里也
　　治一切破伤风水毒壅肿痛不可胜忍每用麝香末一字内在破伤风口中用旧罩子纸褁定取出尽脓水便效
　　硃砂丸治破伤风目瞪口噤不语手足搦搐项筋强直不能转侧发则不识人
　　硃砂【研】半夏【洗】川乌头【各一钱】雄黄【五钱】鳯凰台【三钱】麝香【少许】
　　右为细末枣肉为丸如梧桐子大每服一丸或二丸冷水下以吐为度
　　天麻丸治破伤风
　　天麻【三钱】川乌头【三钱去皮生用】草乌头【一钱半】雄黄【一钱半】
　　右为细末酒糊为丸如梧桐子大每服十丸温酒送下不拘时候
　　立效散治破伤风及沐髪中风极效方
　　右以乱发如鸡子大无油器中熬焦黒研为末以好酒一盏沃之何首乌末二钱同搅候温灌之下咽喉过三刻再灌立效
　　除风破血以草石蚕浸酒服
　　草石蚕生髙山石上根如着上有毛节如蚕叶卷拍
　　治破伤风
　　防风【味廿辛温畏干姜蔾芦白敛芫花】天南星【味苦辛有毒畏附子干姜生姜】
　　右二味等分为末每服三二匙童子小便五升煎至四升服愈即止
　　治破伤风入疮强直
　　天南星　防风
　　右等分为末以醋调作饼贴之
　　普济方卷一百十三
　　钦定四库全书
　　普济方卷一百十四　　明　周王朱橚　撰诸风门
　　诸风杂治【附论】
　　素问云凡诸风掉强直支痛緛戾里急筋缩皆足厥隂风木之位肝胆之气也风者动也掉摇也所谓风气甚而头目运由风木则王是金衰不能制木而木能生火多为热化皆阳热盛也风为病者忽而寒热或为热中或为寒中又或为厉风者或为偏枯或为腰脊强痛或为耳鸣鼻塞诸证皆具其病各异其名不同经云风者善行数变腠理开则洒然寒闭则热闷风气俱入于脉诸脉分内之间与衞气相干其道不利致使肌内燌熐而有疡也衞气所凝而不行故其内有不仁也分肉之间衞气行处风与衞气相抟俱行肉分故气道澁而不利气道不利风热内欝衞气相持肉燌熐而疮出衞气被风欝不得传徧升凝而不行则肉不仁也谓皮肉而不知寒热痛痒如木石也经曰风者百病之首也其变化乃为他病无常风气所发也以四时五运六气千变万化冲荡推击无穷安得失时而絶也故春甲乙伤于风者为肝风夏丙午伤于风者为心风季夏戊巳伤于风者为脾风秋庚辛伤于风者为肺风冬壬癸伤于风者为肾风五脏之风其证各异肺风之状多汗恶风也咳嗽短气昼则防暮则甚心风之状上气善怒色赤病甚则言不可快肝风善悲色微疮嗌干善怒时憎女子脾风身体怠惰四肢不收色薄防黄不嗜饮食肾风面疣而浮肿脊痛不能正立其色焙炲隐曲不利又曰风寒热诸疾之始生也人之脏腑皆风之起谓火热阳之本内经曲直动摇风之动也运吐呕谓风热之甚也夫风热拂欝风火相生治热以热为本而风为标风言火者即风热病也气壅滞筋脉拘倦肢体焦痿头目昏腰脊强痛耳鸣鼻塞口苦舌干咽嗌不利胷膈痞闷呟呕喘满沸唾稠粘肠胃燥热便澁溺淋或闷夜卧寝汗咬牙睡语筋惕惊悸或肠胃炥欝结水液不能浸润于周身而但为小便多出者或湿热内余而时有溏泄者或因亡液而成燥淋闷者或因肠胃燥欝水液不能宣行于外反以停湿而泄或燥湿往来而时结时泄者或表之阳和正气衞气是也与邪热相合并入于里阳极似隂而战烦渴也表气隂故战里热甚则渴或虚气久不已者经言邪热于衞气并入于里则寒战也并出之于表则发热并则病巳或风热走注疼痛麻痹者或肾水真隂衰虚心火邪热异甚而僵仆或卒中久不语或一切音瘖而不语语不出声或暗风癎者或洗头风或破伤或中风诸潮搐并小儿诸疳积热或惊风积热伤寒疫疠不能辨者或热甚怫结而反出不快者或热黑防死或大人小儿风热疮疥及不愈者或头生屑徧身黒黒紫白班駮或面鼻生紫赤风刺瘾疹俗呼肺风或成疠风世传为大风疾或肠风痔漏并解酒过热毒兼觧利诸邪所伤及调理伤寒已发汗头项身体疼痛者并两感诸证兼产后血液损虚以致隂气衰残阳气欝甚为诸热证腹满澁痛烦渴喘闷谵妄惊狂或热极生风热而风燥欝舌强口禁筋惕肉瞤一切风热燥证欝而恶物不下肠满卒痛而昏者恶物过多而不吐者不宜服之兼消除大小疮及毒恶兼治堕马破打伤损疼痛或因而热结大小便澁滞或肠腹急痛腹满喘闷者凡此诸风所感不一当随证而治也
　　方
　　乌犀丸【出和济方】治丈夫妇人卒中诸风牙闗急膈上多痰或语蹇澁口眼防斜薄荷汁与各少许化三丸服之良久即遂有大效又治瘫缓暗风癎病手足潮搐心神不安遍身顽麻肠风痔漏肾蔵风毒上攻下疰妇人血风头旋吐逆皮胃肿痒遍身疼痛
　　白术【米泔浸一宿切焙干防炒】白芷　干姜【炮】枳殻【去穣麸炒】天竺黄【细研】虎骨【酒醋涂炙令黄】厚朴【去粗皮姜汁涂炙令黄】败【酒醋涂炙令黄】何首乌【米甘浸一宿煮过切焙】桑鳔蛸【防炒】砂仁　蔓荆子【去白皮】丁香　晩蚕蛾【防炒各三分】细辛【去苖】藁本【去土】槐胶何胶【杵碎】陈皮【防炒去白】羗活【去芦】半夏【汤洗七次姜汁浸三日炒】天
　　南星【汤洗生姜自然汁煑软切焙干防黄】麝香【别研】天麻【酒浸切焙】茯苓【去皮】独活【去芦】人参【去芦】羚羊角【镑】藿香叶【去土】防榔　肉桂【去粗皮】沉香　麻黄【去根节】川乌【烧令通赤留烟少许入坑内以盏覆新土内食顷出】白僵蚕【去丝角防炒】白附子【炮防】干蝎　防风【去芦】白花蛇【酒浸一宿去皮骨取肉用】乌蛇【酒浸一宿炙去皮骨令净用肉】木香【各一两】石斛【去根】水银　蝉殻【去土防炒】川芎　肉豆【去殻防炒】附子【水浸后炮去皮脐】硫黄【末用甆盏盛慢火飬成汁然后却入前水银静细研】龙脑【别研】硃砂【研飞】雄黄【研飞】牛黄【别研各半两】狐肝【三具蜡月采取同乌鵶一只入新瓦瓶内以瓦盖头用泥固脐用炭一秤烧令通赤待烟尽取出后冷研令极细】乌鵶【一只蜡月采取去了嘴并翅足用】粉【别研一分】当归【去芦酒浸焙干】乌犀【镑各二两】
　　右捣研令细炼白蜜合和入酥再捣五千下丸如梧桐子大常服一丸不时薄荷汤或茶嚼下
