<!-- { "loadSidebar": true } -->
　　木香保命丹【出御药院方】治男妇之体虚腠开中风牙齿噤口眼防斜手足偏枯四肢拘挛不得屈伸麻痹不仁惊癎等病遍痒疼痛头目昏暗风入腹内拘急切痛体如虫行心神恍惚伤风瘴疫偏头风痛诸病般令气兼治男子妇人脾胃气虚或伤冷物心腹大痛臓腑不调妇人产前后中风病壮热体重头疼旋运欲倒气闭血澁房事不行此药引血调养荣卫升降隂阳补益五臓好饮之人酒煎服即发风动气之物不能为患或中酒痰作昏倦力乏饮食减少一一服见効常服细嚼酒温茶清任下不计时如中风加薄荷化下不能燕者嚾之药下立效若早晨一服除诸风永不患伤寒时气壮热元阳理筋骨腿膝之风化风痰凝滞气温脾胃进饮食小儿急慢惊风薄荷汤下一皂子大如人才觉痰涎搐滞手足急麻脚缓弱乃是中风之兆急服此药无不立愈
　　木香　白附子　海桐皮　山药　赤箭　羗活【去芦头五味并生用】蔓荆子【生去皮】甘草【酥炙微黄】大防风　藁本【去须土】甘菊花【去土】葳灵仙【水浸去土】官桂　全蝎【炒】厚朴【去皮生姜汁炒干】杜仲【去粗皮炒去丝】白花蛇【酒浸三日去皮骨焙干炒用】牛膝【酒浸焙干】独活　虎骨【酒浸酥炙焦黄】当归【去土水浸并芦头干】天麻【剉捣取末去皮】天南星【酒煮五六次】白芷【各一两】麝香【三钱真者另研】硃砂【上好者一两半】
　　右为细末其药分作十分将麝香一两分拌匀炼蜜和丸如弹子大每服一丸细嚼酒下不拘时
　　大通丹【出王氏博济方】治瘫缓并一切风口眼防斜语言蹇涩手足不便
　　雄黄　硫黄　丹砂【三味同研】水银　金银【三味用水银结炒子】胡粉　硝石　白矾【四味各二两研】
　　右共一处和匀入固济于瓷瓶内盖子上注一小眼用火飬之渐渐加火若窍内有烟出便用塩泥塞更飬一日
　　铅霜【二两】龙脑【研半两】麝香【研一两】玉屑【半两】犀角【镑半两】乌蛇【去皮骨炙】白花蛇【三两去皮骨炙】附子【炮制去皮脐三两】牛黄【研半两】髙良姜　蝉蜕　白僵蚕【炒各一两】天竺黄　荜澄茄天麻　白附子【炮各二两】
　　右为末并前十味末再研匀糯米饮和丸如小弹子大隂干若初得患先洗浴豆淋酒化下一丸心膈不烦津液俱生如人行十里以来用稀粥饭投之须臾汗出便觧三日服一丸
　　茵浸酒【出圣惠方】治八风十二痹五缓六急半身不遂四肢偏枯筋脉拘挛眉髀疼痛腰脊不能俛仰胸脇膨胀心烦目耳聋咽喉不利或则风中所痛如锥刺行入皮中无有当处或四肢肌体偏有疼痹状如风吹并宜服
　　茵【一两半】细辛【半两】天雄【一两制去皮脐】汉防己【一两】川乌头【一两半炮制去皮脐】石斛【一两去根】踯躅【一两微黄】山茱茰　栢子仁甘草【炙微赤】木通　桂心　蓁艽　黄耆　干姜【炮制】熟干地黄　莽草【微黄】附子【炮制去皮脐】杜仲【去粗皮】芎防【三分】王孙　泽防　石南　防风【去芦头】逺志【去心】牛膝【去苗已上各三分】
　　右药件细剉和匀用生绢袋盛酒三斗浸十日空心温服一小盏晩食前再服以差为度忌生冷油腻动风物
　　治风偏枯半死行房得风者鬼所系四肢不遂不能行歩不自带衣挛躄五缓六急妇人带下生产乳中风五劳七伤【出千金方】
　　干姜　踯躅　桂心　甘草　芎防　续断　细辛　附子　蓁艽　天雄　石膏　紫苑【各五两】葛根　通草　防风　栢子仁　巴戟天　石斛石南　山茱茰　石龙芮【各四两】天门冬　牛膝【各八两】乌头【二十枚】蜀椒【半升】
　　右咀防以水五升渍三宿法麴一斤合渍秫米二斗合醸三宿去滓炊糯米一斗醖三宿药成先食服半合日再待米极消尽乃去滓干未服
　　娄金丸【出和济方】治诸风神志不定恍惚去来舌强语澁心怔烦闷口眼防斜僻手足亸曵及风虚冐头目昏痛或旋运僵仆涎潮搐搦捽中风急不省人事小儿惊风诸癎并皆治之
　　甘菊【去土四两】黄耆【去芦头】藁本【洗】白僵蚕【去丝嘴】甘草【爁】白芷【洗】细辛【去苗洗干】南星末【以牛胆汁和作饼隂干】人参【去芦各一两】羌活【去苗】麻黄【去根节】茯苓【去皮】芍药　犀角【镑各二两】防风【去芦三分】川芎【用一两半】龙脑【研】牛黄【研】麝香【研】白附子【炮一两】天竺黄【用一两】白花蛇【酒浸去皮骨炙】天麻【去苗各二两】金箔【一百片为衣】生地黄【水五升入蜜一斤酒二升酥一两半慢火熬成膏放冷】
　　右为细末以地黄汁膏子搜和每两作五十丸以金箔为衣每服一丸细嚼温酒下若中涎潮不语昏塞甚者加至三丸用薄荷自然汁同温酒共半盏化药嚾之常服一丸浓煎人参汤嚼下薄荷汤亦得小儿每服皂荚子大薄荷汤化下治大风癞病加羚羊角二两
　　鳯骨丹治肝主于筋肾主于骨肝肾二臓稍有风寒过甚之气侵之每到中夜后腰背疼痛转侧不得筋结屈伸不能行走或左瘫右痪肢体偏枯起止不前阳气衰絶隂气大胜久卧床枕日渐日深并皆治之杜仲【一两生姜汁制】木【一两半】狗【一两】川乌【八两炮去皮】萆薢【二两】牛膝【一两】虎骨【五钱酥制】鹿茸【五钱酥制】麝香【二钱】芎防【五钱】肉桂【五钱去皮】全蝎【三钱】细辛【七钱】乳香【五钱】没药【五钱】木鳖子【三钱去殻】海桐皮【五钱】五加皮【五钱】葳灵仙【七钱去皮】薏苡仁【五自钱】然铜【七钱醋淬七次】地龙【二两半】木香【五钱】骨碎补【一两】硃砂【五钱为衣】
　　右为细末酒煑面糊为丸如梧桐子大每服五十丸好酒温送下神效
　　黒神丸【出圣惠方】治一切风
　　雄黄　硫黄　水银【一两硫黄结为砂子】金星矾石　太隂精　白石英　紫石英　悉蔺脂　阳起石曽青　消石　定粉　黄丹【已上各一两】
　　已上药细研入固济了瓶子内葢上鑚一窍子葢口以六一泥固济令宻先以文火飬一伏时令出隂气尽以泥塞窍后以火烧令通赤待冷用湿土培瓶子一日出火毒毕时取出细研入后药
　　乌蛇肉【酒浸二两炙微黄】天麻【二两】天南星【一两炮制】麻黄【二两去根节】羚羊角【一两】桂心【一两】白附子【一两炮制】干蝎【二两微黄】牛黄【一两细研】麝香【半两细研】白龙脑【半两细研】
　　右捣罗为末都研令匀炼蜜和捣五七百杵丸如樱桃大每服以豆淋酒下一丸忌猪鸡毒滑动风之物
　　抵圣大通丹【出圣惠方】治一切风
　　硫黄　水银【与硫黄结砂子】自然铜　雄黄　硃砂　铅霜　定粉　黄丹　消石【已上各一两】
　　已上药细研入瓷内以纸筋塩泥固济盖上鑚一窍子四邉泥令合后极干用炭火三斤渐渐通出隂气令尽以泥塞窍子令宻用炭火一十斤已来煆令通赤侍稍冷便以湿研砂土二三斗罨盖瓶子勿令透气一伏时取去向好纸于湿地摊以盆盖一宿出火毒研令极细
　　天麻【一两】白僵蚕【二两微黄】羗活【二两】桂心【一两】犀角屑【一两】阿胶【一两捣碎炒微黄】芎防【二两】白附子【二两炮制】天南星【二两炮制】附子【炮制去皮脐】干蝎【一两炒炮】麻黄【一两去根节】白龙脑【半两】川乌【一两去皮脐剉碎以酒拌炒令黄】麝香【细研半两】牛黄
　　右捣罗为细末入前药末及龙脑等都研令匀细炼蜜和捣五七百杵丸如鸡头大每服以温豆淋酒研下一丸忌猪鸡毒鱼黏滑动风物
　　香汗丸【出圣惠方】治一切风
　　牛黄【细研】麝香【细研】硃砂【细研】龙脑【细研】干葛【微黄】鹿角胶【捣捽炒令黄燥】白僵蚕【微炒已上各一分】白附子【炮制】白花蛇肉【涂酥炙黄黄】白蒺防【防炒】天麻　赤茯苓　白芷　羗活　独活　蔓荆子　麻黄【去根节】汉防己　木香　乌蛇肉【涂酥炙防黄】防榔　藁本　防风【去芦头】芎防　当归【已上各一两】
　　右捣为末入研了药更研令匀炼蜜和捣六七百杵丸如梧桐子大每服温酒嚼下三丸服经一月汗出皆香经一百日洗面水自香凡有风气随出汗而愈是中风者薄荷酒研下五丸合时不得令妇女猫犬等见
　　大通圣白花蛇散【出和济方】治诸风无问新旧手足亸曳腰脚缓弱行歩不正精神昏愦口面防斜语言蹇澁痰涎壅盛或筋脉挛急肌肉顽痹皮肤瘙痒骨节烦疼或痛无常处游走不定及风气上攻而浮耳鸣头痛目下疰腰脚痠痛腿重肿疼生疮并宜治之白花蛇【酒浸去皮骨用好】天麻【去苗】防风【去苗】当归【去芦头】牛膝【去苗】蔓荆子【去白皮】郁李仁【去皮别研】肉桂【去粗皮】羌活【去芦头】芍花【去土枝梗】藁本【去土】葳灵仙　赤箭　厚朴【生姜汁制】虎骨【醋灸】甘草【灸剉】杜仲【剉炒】白附子【炮】干蛇【炒】海桐皮萆薢　木香　干山药　白芷【各等分】
　　右为散每服一钱至二钱温酒调下荆芥汤亦得空心服常服祛逐风气通行荣卫久病风人尤宜常服轻可中风不过二十服平服如故一方用薯蓣无干山药
　　乌蛇丸【出御药院】疗诸风疾无问新旧半身不遂手足麻木精神不爽嗌不利及风虚头痛目欲倒心忪健忘恍惚不寜心气不得通脾气滞而不散筋脉拘急骨节烦疼并皆治之
　　乌蛇肉【酒浸去皮骨取肉】川乌头【去皮脐捣捽炒黄色】藿香叶【去土】全蝎【炒黄去毒】甘草【炙黄】生犀【镑各半两】川芎【七钱】龙脑【另研】硃砂【为衣二钱】天南星【牛胆制】僵蚕【二味并微黄】羗活【去芦头】逺志【去心】白附子【炮制四分】天麻　独活　防风　人参【四味并去芦头】麻黄【去根节】藁本【去土】呉白芷　桂心　芍药【各一两】
　　右为细末入研药令匀炼蜜为丸每作十丸以硃砂为衣每服一丸煎荆芥汤化下或加至二丸茶酒化下亦得重身妇不宜服之
　　麝香丸【出圣惠方】治一切风及肢节走痛不可忍者
　　麝香【半两细研】硃砂【一两细研水飞过】牛黄【半两细研】天麻【一两】羗活【一两】芎防【一两】独活【半两】防风【一两去芦头】干蝎【一两微黄】白僵蚕【一两防黄】甘菊花【一两】天南星【三分炮制】败【三分涂酥炙防黄】白花蛇【三分酒浸去骨炙防黄】附子【三分炮制去皮脐】木香【三分】蔓荆子【一两】人参【三分去芦头】地龙【一两防黄】海桐皮【三分剉】干姜【半两炮制剉】当归【三分防黄】虎脑骨【三分涂酥炙令防黄】
　　右捣罗为末炼蜜和捣五七百杵丸如小弹子大以暖酒或薄荷姜汤研下一丸忌生冷毒滑物鸡猪肉
　　龙脑散【出圣惠方】治一切风
