<!-- { "loadSidebar": true } -->
　　花桑枝【一斤剉】海桐皮【半斤】仙灵脾【半斤】五加皮【半斤】牛蒡根【半斤】
　　已上五味细末以水三斗煑至一斗滤去滓却入锅中以慢火熬至五升
　　附子【去皮脐】牛膝【去苗】天麻　羗活　桂心　萆薢【剉】羚羊角屑　虎胫骨【涂酥炙防黄】酸枣仁　当归　木香　乳香　防榔【已上各一两】
　　右捣罗为末于前煎中别入好酒二升白蜜五合入银锅中熬至三升后下诸药末以桞木棍搅令匀看稀稠得所即以磁器盛每服空心及晩食前以温酒调下一茶匙
　　复夀延春丹治未来症右瘫左痪口眼防斜半身不遂服此药并无此病见治者补五臓分隂阳止咳声音驻顔色黒髭发明耳目不忘记添精髓壮筋骨羙食去一切风
　　人参【二两】白茯苓　逺志【去心】牛膝【酒浸】杜仲【炒丝】黄耆菖蒲　当归　苍术【泔浸去皮】甘菊花　地骨皮【各一两】天麻　半夏【制】生地黄　熟地黄　益智仁　萆薢【酒浸】羗活【各半两】
　　右为细末酒糊为丸如梧桐子大每服三五十丸空心以温酒送下
　　防风顺气丸【出圣生堂方】顺三焦和五臓润肠胃除风气又治冷热壅结津液耗少令人大便闭塞不通及年髙气弱及有风人大便闭澁尤宜服之
　　大黄【五两半生半熟】车前子【二两半】防榔【二两】大麻子【三两】山药【二两】郁李仁【二两】兎丝子【酒浸】牛膝【酒浸】木香　苁蓉【酒浸】白茯苓　续断　防风　枳殻【炒】独活　人参　白术　甘草【各一两】
　　右为细末蜜为丸如梧桐子大每服三十五丸加至五十丸温水送下不拘时侯此方加味补药在内用之屡验
　　双丸子【出王氏博济方】治瘫痪一切风疾伤寒等症
　　乌蛇【酒浸去皮骨炙】天麻　蝎稍【全者】天南星【炮】原蚕蛾【炒】犀角【镑】羚羊角屑【镑】丹砂【研】藿香叶　白檀香零陵香【各一两】天雄尖　麝香【研各半两】牛黄【研】雄黄【研各一两】狐肝【一具水煑薄切焙干别研】乌鵶【一只去嘴爪肠肚于磁礶内烧为灰别研罗入诸药末内用】
　　右除别研外捣罗为末与别研者加匀炼蜜和杵三五百下用磁器盛每服二丸薄荷汤下大人如白豆丸大小儿如菉豆大卒患并三服瘫痪中风入腻粉少许水调同药化下小儿惊风金银薄荷汤下妇人血风产后中风手足拘挛当归红花酒下伤寒豆淋酒下三五丸
　　防风通圣散【一名防风汤出儒门事亲书】治一切风热怫欝致气血壅滞筋脉拘倦肢体焦痿头目昏腰脊强痛耳鸣鼻塞口苦舌干咽嗌不利胸膈痞闷咳嗽喘满涕唾稠粘肠胃燥澁便溺淋閟或夜卧寝汗咬牙睡语筋愓惊悸或肠胃怫热欝结水液不能浸润于周身而但为小便多出者或湿热内余而时有溏泄者或因忘液而成燥淋閟者或因膓胃燥欝水液不能宣行于外反以停温而泄或燥湿徃来时结时泄者表之阳和正气卫气是也与邪热相合并入于里阳似隂而寒战烦渴者【表气虚故战里热甚故渇】或疟气久不已者【经言邪热与衞气并入于里则寒战并出于表则发热并则病作离则病已】或风热走注疼痛麻痹者或肾水真隂损虚心火邪热暴而僵仆或卒中久不愈者或一切暴瘖不语或语中不出声或暗风癎病或洗头风或破中风或诸潮搐并小儿诸疳积热惊风或斑疹未出与惊风积热伤寒疫疠不能别辨者或热甚怫结反出不决者或热极黑陷将欲死者或大人小儿风热疮疥久不愈者或头生白屑徧身初黑紫白斑駮或白嘴紫赤风刺□疥呼为肺风者或成疠风世传为大风疾者或肠风痔漏并饮酒过热毒兼解利诸邪所伤及调理伤寒发汗不解或不经发汗头项身体疼痛者并两感证兼治产后血液损虗以致隂气衰残阳气欝甚为诸热证腹痛喘闷谵妄惊狂或热极生风而风热燥欝舌强口噤筋惕肉瞤一切风热燥欝恶物腹满实痛而昏惑者【恶物过多而不止者不宜服】兼消风除大小疮及恶毒兼治坠堕打扑损伤疼痛或因而热结大小便澁滞不通或腰腹急痛腹满喘闷者并宜服之通圣散益元散各十钱名通气防风汤又名防解散防风【半两】石膏【一两】川芎【半两】滑石【三两】当归【半两焙】芍药【半两生】甘草【二两剉炒】大黄【半两】荆芥穗【一分】薄荷叶【半两罗净】麻黄【半两去根不去节】白术【一两】山栀子【一分】连翘【半两】黄芩【一两】芒硝【半两盆硝是也】桔梗
　　右为细末每服二三钱水一中盏生姜三片煎至三分滤汁温服无时日三服病甚者服五七钱或得利更妙利后却如常服以意加减无生姜亦得或常服难以煎药即为极细末温水调下二三钱或兼涎吐者加半夏半两生切作片子不可无生姜煎亦得作细末调下凡小儿服大人药一服分三服
　　透空丸【出御药院方】治男子妇人一切诸风顽麻疼痛上攻头目下脚腰手背颤动
　　香附子　藁本　藿香叶　地龙【去土炒】川芎　白僵蚕【炒】干姜【炮】甘草【炙】干蝎　天麻【去苖各一两】白芷【炙七钱】天南星【生姜制各一两】神麴【碎炒二两半】茴香【炒】麦蘖【净炒各三两】胡椒【一两】川乌头【炮制一两二钱】
　　右为末每药末三两白麫六水和就丸小弹子大相连排放自空夏月新瓦上发每服一丸细嚼茶酒化下食前服
　　太乙丹【出圣惠方】治一切风
　　川乌头【生用去皮脐】干蝎【微炒】白僵蚕【生用】天麻　天南星【生用】羗活　踯躅　硃砂【细研半两】乳香【已上各一两】白附子【半两生用】附子【去皮脐生用】牛黄【细研】雄黄【细研已上各一两】安息香【一两半】麝香【一分细研】白花蛇肉【二两半酒浸炙微黄】龙脑【半分细研】
　　右捣罗为末入研了药令匀别以麻黄去根节捣碎以酒五升煎至二升去滓入糯米粉一两更熬成膏次下诸药杵五七百杵丸如菉豆大以腻粉内滚过令干每服以温酒下七丸忌动风物
　　换骨丹【出御药院方】疗血滞不流衞气不通风寒湿气相搏筋血之间内舍偏虚发不遂之病气感八风血凝五痹筋挛骨痛瘫痪偏枯一切风症并皆治之服之神妙难以言宣
　　槐角子【炒黄熟】桑白皮【去粗皮炙】川芎　苍术　白芷蔓荆子【去蕚】人参　葳灵仙　何首乌　防风【各二两】五味子　硃砂【水飞】香附子　苦参【各一两】麝香【半两另研】麻黄【一斤十两】
　　右将麻黄去根不去节用河水三石三斗三升小斗七升是也熬六斗滤去麻黄澄清再熬至二升半入其余药毎一两三钱作一十丸硃砂为衣毎服一丸用温水一盏浸至晩溶化开卧服之神清无睡是药之验须臾隔五日服之如中风无汗宜服若体虚自汗服之是重耗津液也若风盛人如宻室【温卧取汗】
　　太乙散【出御药院方】治阳明经虚风邪外入令人口眼防斜麻木不仁及惊风癎痓手足搐搦不省人事
　　独活　蓁艽【并去芦头】川芎　熟地黄干　甘草【炒各一两半剉】人参　防风　当归【并去芦头】肉桂【去粗皮】白茯苓【去黒皮】黑附子【炮去皮脐】杜仲【炒去丝】牛膝【酒浸一宿】白芍药　续断　细辛【去苖叶土各一两】
　　右为细末每服三钱水一大盏煎至七分去滓温服无时苍耳酒去皮节头足诸热风药性冷不便热以六月以后收取晒干至九月剉一大斛煑取四斗渍二大斗麴三度緫以米一大斗渍三日如凡醸法息酘之酒热日三二服五合凡诸风骨髓中风若差或发疮疮差后皮痛肤坚实光恱脚甚便若虚弱羸瘦弱人无问男女加生地黄五大升杏仁一大升去皮尖荆根若子二大升松叶五大升枸杞根五大升杏仁一大升去皮尖荆根若子二大升水三大石别煑牛膝丹参松叶子取六大斗并苍耳汁緫一石渍五斗麴用米二石五斗分四度酘杏仁末煑第一酘饭中下生地黄捣如泥着第二酘饭中下天门冬蒸熟剥去皮捣如泥着第三酘饭中下又大麻子一斗捣碎着第四酘饭中下去皮肤风补虚大良效多头风者得甘菊花一升渍第五酘糟中下搅之调酒热大小同服并得余无禁忌毒鱼肉并勿食有药处可办无药处可苍耳为本如或少三两物亦得不必俱偹年常醸至三月服极攘众疾复延龄轻身将渍石斛等药酒弥佳忌鲤鱼芜荑
　　单醸防粘根酒和苍耳单酒法大治风疼痒止咳嗽消痰癖差疸瘘亦是良药脚气人作渍侧子等酒弥佳一名牛蒡根草名恶实根又患眼昏头旋弥甚气满背痛取煎苍耳酒渍此后药
　　独活　山茱茰　天门冬【去心】黄耆　甘菊花　防风　天雄【炮】侧子【炮】防己　白术　茯苓　牛膝【各四两】枸杞【三两】丹参【四两】生姜【六两】磁石【十两绵褁】贯众【三两】生地黄【八两切】
　　右切以绢袋盛酒二大斗渍七日温服一盏日二三服忌猪鱼陈臭物除脚气去酒风忌冷水桃李雀肉鲤鱼芜荑酢
　　石斛散【出济生方】治大风四肢不收不能自反覆两肩疼痛身重胫强急筋肿不能行时寒热足踹如刀刺痛身不能自任此皆得之饮酒中大风露卧湿地寒从下腰以下冷不足无子精虚众脉寒隂下湿热茎消令人不乐恍惚时悲此药除风轻身益气眀目强隂令人有子补不足方
　　石斛【二分】牛膝【二分】附子【炮制去皮脐】杜仲【各四分】栢子仁石龙芮　芍药　粉子　云母粉　山茱茰　泽防　萆薢　兎丝子【酒浸】防风　细辛【各二分】桂心【三分】
　　右治下筛酒服方寸以日再隂不起倍兎丝杜仲腹中痛倍芍药膝中痛倍牛膝眦痛倍萆薢腰中痛倍防风少气倍栢子仁厥足不能行倍泽防随病所在倍三分亦可为丸以枣膏丸如梧桐子酒服七丸一方无松枝
　　丸风汤治诸风疾
　　天台乌　沉香【少许】香附子　甘草　陈皮　青皮【五分】木香　木通　防榔　厚朴　桂皮　人参藿香　白茯苓　半夏　菖蒲【各等分】
　　右每服水一盏半生姜三片枣二枚煎八分不拘时通口服滓再煎
　　天仙圣化丹治一切风症
　　川芎　防风　羗活　独活【各一两】胡麻子【防炒】金毛狗脊【去毛】苦参【去皮】猪牙皂角【微炒各一两二钱半剉】当归【一两半】荆芥【陈者】蝉退【去土】全蝎【全者】僵蚕【直者炒】何首乌【新者】香白芷　苍耳草【蒸各半两】
　　右为细末用大枫子二觔去殻烂杵如泥与前和匀用陈皮擂粉粉打糊为丸如梧桐子大每服四十丸加至六十丸如病人面上浮肿眉中痒不止或是风气攀睛手足拘挛先服此药一料亦用药滓送下茶清尤得日进四服空心食后午临卧服之或病人四肢麻木手足刺痛脚腿上生疮服夺命丹一料后服圣化丹药十日后仍用白薄磁碗打针先于面上放血次入膊后放腿脚上血如遇天道晴明五六日间如此放血一次量病轻重不可放血太多若妇人患病放多不妨
　　天兹夺命丹
　　当归【味甘者佳辣者不用酒微浸洗】防风【去芦头资州顺徳者佳】川芎【道地雀脑者入手沉重者余芎不用】羗活【皮黒体轻竹节者佳】金毛狗脊【新者去毛浸软切】独活【形如当归者佳川者】
