<!-- { "loadSidebar": true } -->
　　白花蛇肉【酒浸二两炙微黄】白僵蚕【一两微炒】麝香【一分细研】硃砂【一两细研】羌活【二两】秦艽【一两去芦】附子【一两炮制去皮脐】桂心【一两】当归【一两】牛膝【一两去苗】芎防【一两】萆薢【一两微炒】干蝎【一两微炒】防风【一两去芦头】
　　右捣罗为散入研了药更研令匀每服以暖酒调下一钱忌生冷鸡猪肉等
　　乳香没药丸【一名通经治络丹出和济方】治男子妇人一切风气经络活血脉治筋骨疼痛手足麻痹半身不遂暗风头旋偏正头风小中急风手足疼痛牙闗急四体软弱肾臓风毒上攻头面下疰腰脚生疮徧体疼酸并宜服之橅芎【一百八两】踯躅花【炒】木鼈　　白胶香【拣净】藿香【拣炒】白僵蚕【洗焙】五灵脂【拣】白芷【拣】当归【各七十二两】地龙【一百四十两】何首乌【二百四十四两】葳灵仙【洗二百二十二两】草乌头【炒六百四十八两】
　　右为末醋糊丸如梧桐子大每服五丸不可多服食后用薄荷茶下温酒亦得有孕妇人不可服
　　乳香应痛丸【出和济方】治一切风气左瘫右痪口眼防斜半身不遂语言蹇澁精神恍惚痰涎壅塞筋骨拘挛或遍身顽痹走疰疼痛脚膝缓弱行歩艰难又治打破伤损瘀血不散痛不可忍或路劳伤脚膝浮肿疼痛或肾臓风虚上攻面肿耳鸣下疰脚膝沉重又治偏正头疼攻疰眼目并皆治之
　　龙骨【酒浸一宿焙干研粉水飞三度晒干四两半】赤小豆【生用】蜈蚣【六条去尾针以薄荷叶褁煨熟】虎骨【酥炙焦各六两】白僵蚕【炒去丝嘴】草乌头【炮去皮尖各十二两】白胶香【拣净过】天麻【去芦洗三两】川牛膝【酒浸去芦各三两】全蝎【去尾针防炙七十斤】川当归【酒浸去芦头各三两】乳香【研六钱】木鼈【大仁七十二个别研】
　　右为细末用醋糊为丸如梧桐子大每服五丸至七丸泠酒吞下或冷茶清下亦得不计时忌诸热物一时辰久此药但卧睡服尤妙忌温面炙煿酢脯发热动风等物
　　大防风汤【出医药集成】祛风顺气活血脉壮筋骨除寒温逐冷气善发寺僧如真师孙遂良绍熙季年患痢后脚疼痪弱不能行履名曰痢风或两膝肿大痛髀胫枯腊但有皮骨拘挛跧卧不能屈伸名曰痢风或两鹤膝风服之气血流畅肌肉渐生自然行履如故真竒方也川芎【抚芎不用】附子【炮去皮脐各一两半】熟干地黄【洗净】白术　防风【去芦】当归【洗去芦酒浸焙干炒】白芍药　黄耆【微炙】杜仲【去粗皮炒丝断各一两】羗活【去芦】人参【去芦】甘草【炙】牛膝【去芦酒浸切微炒各一两】
　　右为粗末每服五钱水一盏半入生姜七片大枣一枚同煎八分去滓温服空心食前或云四物汤下四斤亦效
　　铁弹丸【出三因方】治男子妇人一切风疾无问逺近瘫缓中风口眼防斜言语蹇澁手足战曳难以称举或发搐瘈或如虫行或失音不语牙闗急脚不能行身体顽麻百节疼痛精神不爽头虚烦闷夜卧不安多言胸膈不利口干眼澁多困少力如破伤风身如角弓口噤不开作汗如油及洗头风脑重眉梁骨痛卒中不语迷闷兼白癜风徧身瘾疹鼻多清涕耳作蝉鸣小儿惊风夭吊搐搦妇人血风手足顽热夜多虚汗头旋倒地并皆治之
　　白附子【炮】没药【别研】虎胫骨【酒浸一宿干炙】全蝎【去尾刺炒】乌头【炮去皮炙】麻黄【不去节】自然铜【烧存性醋浸一宿各一两】白花蛇【酒浸半两】辰砂【别研一分】五灵脂【一分】脑麝【一分别研】木鳖子【二十个去皮别研不入罗】乳香【栁木捶碎】
　　右为末蜜丸如弹子大用无灰酒一升浸一丸分二十服伤风鼻塞分三十服空心临卧各一服大风五丸可安
　　大黄丸【出圣济总目】治三十六种风
　　大黄【剉】蔓荆实　桂【去粗皮】麻黄【去根节汤煑掠去沫各一两】羗活【去芦】芎防【各一两半】防己　白附子【炮各二两半】雄黄【研】空青【研各半两】腻粉【研】麝香【研各五分】白花蛇【酒浸去皮骨炙干三两】
　　右为末炼蜜和丸如梧桐子大每服三十丸温酒下服讫饮三两盏以衣覆出汗如胶后每夜七丸四十日愈
　　仙灵脾煎【出圣惠方】治一切风
　　仙灵脾【一斤细切酒七升煮至三升滤去滓入后药末】附子【二两炮制去皮脐】肉桂【二两去皱皮】赤芍药　牛黄　鹿角胶【捣碎炒令微燥】萆薢【剉】五加皮　酸枣仁　石斛【去根剉】当归　木香乳香【已上各一两】
　　右捣为末于银锅中入前煎在内次入白蜜五合下诸药末用慢火熬以柳木箆不住手搅令稀稠得所収入磁器中盛每食前以温酒调下一茶匙忌猪鸡
　　牛黄小乌犀丸【出和济方】治诸风筋脉拘急手足麻痒语言蹇澁口面防斜心怔恍惚痰涎壅滞头目昏肢节烦痛及中风瘫缓暗风癎病肾上攻面肿耳鸣下疰腰脚沉重疼痛妇人血风头旋吐逆皮肤肿痒遍身疼痛天麻【去苗二十两】川芎【炮去皮脐】地榆【去苗洗焙】参【洗焙各十两】
　　已上为细末以水少许化蜜同于石锅内慢火熬搅成稠膏于次冷入后药
　　浮萍草【洗净焙】龙脑薄荷叶【去土】甜子【各十两】生犀【镑】硃砂【研飞各五两】牛黄【研】麝香【研各一两】龙脑【研一两】
　　右为细末与前膏子一处搜和丸如鸡头大每服一丸细嚼清茶下温酒亦得不计时
　　龙脑芎犀丸【出和济方】消风化痰除心肺邪热去头面诸风治偏正头疼心忪烦欝面热目瞤鼻塞脑昏痰壅咳咽膈不利
　　石膏【细研】川芎【各四两】生龙脑【别研】生犀角【各一两】山栀子【去皮一两】硃砂【研飞各四两内一两为衣】人参【去芦】茯苓【去皮用白者】细辛【去苗】甘草【炙各二两】阿胶【碎炒一两】麦门冬【去心三两】
　　右除别研后入外并捣罗为细末炼蜜为丸每服一丸至二丸细嚼茶酒下食后服之即愈
　　牛黄丸【出和济方】治卒暴中风晕倒精神昏塞不省人事牙闗急目睛直视胸膈喉中痰涎壅塞及诸癎潮发手足瘈疭口眼相引项背强直并皆治之【方见风癎类十二味牛黄丸】
　　消花散【出卫生寳鉴】治诸风上攻头目昏痛项背拘急肢体烦疼肌肉蠕动目旋晕耳蝉鸣眼澁好睡鼻塞实皮肤顽麻瘙痒瘾疹又治妇人血风头皮肿痒眉棱骨痛旋晕倒痰逆恶心
　　荆芥穗　甘草【炒】芎防　羌活【去芦】白僵蚕　防风【去芦】茯苓【去皮用白者】蝉殻【去土微炒】藿香叶【去根】人参【去芦各二两】厚朴【去粗皮姜汁涂炙】陈皮【去穰洗焙各半两】
　　右为细末毎服二钱茶清调下如久病偏风每日三服便觉轻减如脱着沐浴暴感风寒头痛身重寒热倦痛用荆芥茶清调下温酒调下亦得可并服之小儿虚风目涩昏困及急慢惊风用乳香荆芥汤调下半钱不计时侯一方治口眼防斜半身不遂多因下元虚弱为风所乗先服气药次服补剂却用茶清调此吞青州白九子一方无藿香叶防风
　　太白丸【出御药院方】治诸风头旋额角偏痛肢体拘倦痰盛气壅鼻塞声重咽膈不利清爽神志觧利四时邪气天麻　芎防【各一两】附子【炮去皮脐】细辛【去苗叶各二两】白附子【五钱】半夏【十五两洗煑焙干】蝎稍【炒一两】人参【半两】阿胶【三分炙令热燥】天南星【二十两】寒水石【炒熟五十两】白僵蚕【炒三两】
　　右捣罗为末水面糊为丸如梧桐子大每服三十丸生姜汤下不拘时
　　太白丹【出御药院方】治诸风头目旋晕偏在头疼肢体拘倦痰盛气壅鼻塞声重咽膈不利清爽神志觧利四时邪气
　　天麻　芎防【各一两半】蝎稍【一两炒】青皮【去白】木香　白僵蚕【去炒各三两】天南星【二十两炮】细辛【去土】附子【炮去皮脐各二两】半夏【十五两汤浸洗去滑切作片子焙干】白附子【炮去皮脐各二两】寒水石【十两烧一半为衣】
　　右为细末生姜汁面糊和丸如梧桐子大寒水石为衣每服十丸生姜汤下不拘时候
　　石南汤【出千金方】治六十四种风注走入皮肤中如虫行腰脊强直五缓六急手足拘挛瘾疹搔之则作疮风尸身痒卒风面目肿起手不能伸口噤不能言
　　石南　干姜　荆芥　细辛　人参【各一两】桂心麻黄　当归　芎防【各一两半焙】甘草【二两】干地黄【十八铢】食茱茰【三十铢】
　　右防咀以水六升酒三升煑取三升分三服大汗勿怪
　　洗浴法
　　椿树根【去皮】苦参　海桐皮　槐花　黄栢　山栀子　地骨皮　荆芥　虎杖　青木香　槐树枝【嫩者】葱白
　　右剉碎三两重水一桶煎至滚沸药味缸一只放药在内汤中用小板一片须要穏人坐其板上外用芦蓆或草蓆围定勿令热气出顶上将被盖之令患人通身要出汗透如热气太猛少揭起被出气稍温下手净洗之温汤出浴暖处睡然后温粥补丹食之效
　　大补丹专治男妇人诸般风疾口眼防斜脚肿痛浑身拘急瘫软半身不遂头风脚气下元虚冷无力症并皆治之
　　防风【一斤醋煮晒干为末】黑豆【一斤炒燥入酒内浸一宿取出晒干如前炒又入酒浸如是三次晒干为末】川乌【半斤不去皮】苍术【一斤半泔水浸一宿洗刮去皮净晒干为末此黒豆防风苍术三味一处将纸褁在一处】草乌【一斤不去皮剉碎用姜汁浸软捣为泥】生姜【一斤为泥】葱白【一斤】
　　右用川乌草乌姜葱捣碎一用皮纸褁露一宿后入新瓦礶内盛褁器口春五日夏三日秋七日冬十日如是日毕取出入前三味末和匀用糯米糊丸如团鱼子大许每服一丸临卧睡时咬破用温酒吞下姜汤亦可服药后一切热物汤酒不可食此药麻人大忌房事后加人参当归青黛各四两
　　寒水石煮散疗一切风
　　寒水石　石膏　滑石　白石脂　龙骨【各八两】桂心　甘草【炙】牡蛎【各二两煆】赤石脂　干姜　大黄【各四两】犀角屑【一两】
　　右捣以马尾罗筛之将皮囊盛之急系头挂着髙凉处欲服以水一升煑五沸内方寸匕药煑七八沸下火澄清防出顿服服之每日服亦得百无所忌小儿服之即以意斟酌多少忌生葱海藻菘菜立效
　　天南星丸【出圣惠方】治一切风
　　天南星【一两炮制】白花蛇【一两酒浸炙微黄】附子【一两炮制去皮脐】防榔【一两】麻黄【一两去根节】硃砂【三两细研】干蝎【一两微炒】腻粉【半两】
　　右为末炼蜜和丸如梧桐子大每服以温酒三十丸薄荷汤茶下亦得忌毒滑鱼肉动风物
　　又方【出圣惠方】
　　天麻【一两】干蝎【半两生用】天南星【半两生用】川乌头【一分生用去皮脐】附子【半两生用去皮脐】芎防【三分炮】细辛【半两炒】半夏【半两生用】白附子【半两生用】白僵蚕【三分生用】麝香【一分细研】麻黄【半两去根节】
　　右为细末以枣瓤和捣三五百杵丸如菉豆大以腻粉滚过令干每服以温酒下三十丸
　　海桐皮酒浸方【出圣惠方】治风
　　海桐皮　五加皮　独活　侧子【炮制去皮脐】天麻桂心　防风【去芦头】枳殻【麸炒微黄去穣】杜仲【去皱皮炙微黄已上各三两】牛膝【五两去苗】薏苡仁【六两】生地黄【半斤】
