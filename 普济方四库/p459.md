<!-- { "loadSidebar": true } -->
　　右细剉和匀以生绢袋盛用清酒三斗浸之春夏七日秋冬二七日每日随性饮一盏常令有酒气不得大醉
　　至寳丹【出和济方】疗卒中急风不语中恶气絶中诸物毒暗风中热疼痛及火毒山岚瘴气毒水毒产后血晕口鼻出血恶血攻心烦懆喘吐逆难产闷塞死胎不下已上诸疾并用童子小便一合生姜自然汁三五滴入于小便内温过化下三丸至五丸神效又疗心肺积热伏热呕吐邪气攻心大肠风秘神魂恍惚头目昏眠睡不安唇口干燥伤寒狂语并皆疗之生犀角屑【研】硃砂【研飞】雄黄【研飞】生玳瑁屑【研】琥珀【研各一两】麝香【研】龙脑【研各一分】金箔【半入药半为衣】银箔【研各五十片】牛黄【研半两】安息香【半两为衣以无灰酒搅澄飞过滤去沙土约得尽数一两慢火熬成膏】
　　右将生犀玳瑁为细末入于药研匀安息香膏重汤煑凝成后入诸药中和搜成剂盛不津器中忙旋丸梧桐子大用人参汤化下三丸至五丸又疗小儿诸癎急惊心热卒中客忤不得眠睡烦躁风涎搐搦每二嵗儿服二丸人参汤下
　　石膏丸【出御药院方】治诸风痰涎头痛目旋晕欲倒心忪悸动恍惚不宁神思昏愦肢体倦惰颈项强硬手足麻痹当服除风偏正头疼
　　石膏【别研】半夏【汤洗七次】川芎　白附子【炮】天南星【炮】菊花【拣次】天麻　白僵蚕【炒去丝】旋覆花　陈皮【去白各一两】全蝎【炒半两】
　　右为细末生姜汁浸蒸饼为丸如梧桐子大每服五十丸渐加至一百丸食后生姜汤下忌粘滑生硬等物
　　皂角丸【出和济方】治风气攻疰头面肿痒遍身拘急痰涎壅塞胸膈烦闷头旋目鼻塞口干皮肤瘙痒腰脚重痛大便风秘小便赤澁及咳嗽喘满痰唾稠浊语澁涎多手足麻痹暗风癎病偏正头痛夹脑风妇人血风攻疰徧身疼痛心忪烦躁瘾疹痒并宜治之皂角【捶碎以水一十八两六钱浸汁用蜜一斤同熬成膏为用甚妙】薄荷叶　槐角【爁各五两】牵牛子【爁二钱】甘菊花　青橘皮　半夏【汤洗七遍】葳灵仙【洗】白矾【炮过】贝母【去心炒黄】知母【各一两】
　　右为末以皂角膏搜和为丸如梧桐子大每服二十丸食后生姜汤下如治痰实咳嗽用蛤粉韲汁汤下手足麻痹用生姜薄荷汤下语澁涎盛用荆芥汤下偏正头痛夹脑风用薄荷汤下愈
　　风饼子【出儒门事亲】治诸风疾
　　川乌【半两炮制】川芎　甘菊　白芷　防风　细辛天麻　羌活　荆芥　薄荷　甘草【灸各一两】
　　右为细末水浸饼为剂揑作饼子每服三五饼子细嚼茶酒送下不拘时
　　仙酒方【一名窦侍御遇仙酒出卫生家十方】治诸风疾并大风偏风牛膝【洗净细切】秦艽【去裂文】桔梗【去芦】防风【去芦】羗活【去芦细研】晩蚕沙【浄洗炒已上各二两】牛蒡根【一斤去粗皮细切】枸杞子【二升】牛蒡【半斤】大麻子【一升洗净】苍术【一升洗净去粗皮磁噐内蒸热用】
　　右为糯米酒二斗于磁器内浸药封口第七日开封勿令面近瓶口恐药气触人眼目每服一盏空心服日进三服温服之忌湿面鱼三月勑送御药院附灵寳上方更加天麻半斤洗净枳殻二两拣净当归三两地黄二两同前药浸酒勿令断絶常令面有酒色甚者不过一斗前监察御史西京留守窦文炳染偏风疾手足拘挛半身不遂防恩药不愈访求医到奉仙县有县尉李能有此方极有神效名曰仙酒方依方浸酒一斗未服药时令人扶防不能自动饮酒二升能舒手饮酒三升能伸睡饮四升五升全愈此方不敢私隐
　　搜风顺气丸治三十六种风七十二气去上热下冷腰脚疼痛四肢无力多睡少食渐渐羸痩顔色不充黄赤恶疮下疰口苦无味増寒耸积年症气块丈夫阳事絶断女人无子嗣久患寒疟吐逆防痢变成劳病百节酸痛初生小儿及百嵗老人皆可服补精驻顔踈风顺气又治大肠秘澁【一名顺气丸】
　　车前子【二两半】白防榔　大麻子仁【微炒赤色退殻用】郁李仁【汤泡去皮另研】牛膝【酒浸二宿】兎丝子【酒浸焙干研作饼晒干入诸药用】干山药【各二两】枳殻【去穰麸炒】防风　独活【各一两】锦文大黄【五钱半生一半熟一半】
　　右为细末炼蜜为丸如梧桐子大每服二十丸酒茶米饮汤送下百无所忌早辰临卧各一服服经一月消饮二月去肠内诸宿滞三月无倦少睡四月精神强胜五月耳目聪明六月腰脚轻健一年百病皆除老者返少孕妇勿服如服药觉臓腑微动以羊肚肺羮补之久患肠风便血用药治之除根如颤语蹇澁及瘫痪授此方随至平复若酒后老少能饵一服宿食物消尽百病不生无病不治一方陈卜葡子炒木香二两茱萸一两去核一方加山茱萸一方用当归一方作饼晒干为泥木香一两
　　天麻丸治风气瘫缓等疾
　　天麻【二两】参　防风【去芦】地榆　干浮萍【紫背者洗焙】干薄荷　乌头【炮制去皮脐】牛膝【酒浸切焙各一两】不蚛肥皂荚【五梗就地坑内烧成黒灰以磁碗内合定】桂【半两细研入诸药】牛黄　龙脑【各一钱别研入】
　　右除别研外捣罗为细末共和匀炼蜜和捣百余下丸如鸡头大每服一丸温嚼下
　　小续命汤治卒中风欲死身体缓急口眼不正舌强不能语奄奄忽忽神情闷乱歴观此汤治诸风不拘病之轻重表里深浅服之皆验不令人虚【方见中风类】
　　乌金煎【出圣惠方】治一切风
　　黑豆【五升】桑树东南枝【钱眼内穿得过者三斤剉用】生姜【半斤切】
　　已上三味以水二斗煑至一斗滤去滓放锅中以慢火熬至三升入后药末
　　牛膝【去苗】赤箭　附子【去皮脐】羗活　桂心　防风【去芦头】木香　大麻仁【已上各二两】
　　右捣罗为末入前煎中用慢火熬以栁木箆搅匀看稀稠得所于磁器中盛每服空心及晩食前以温酒下一茶匙忌生冷猪鸡毒鱼大蒜治风无问新久及偏枯顽痹不仁肢节缓急宜服此浸酒方【出圣惠方】茵芋　狗脊　川乌头【炮制去皮脐】天麻　附子【炮制去皮脐各二两】独活【三两】踯躅【一两微黄】天雄【二两炮制去皮脐】牛膝【三两去苗】防风【三两去芦头】桂心【半两】
　　右件药细捣和匀以生绢袋盛用好酒二斗浸十日每服温饮一盏日三服以效为度忌生冷毒鱼鸡狗鹅鸭肉
　　乌头摩风膏【出圣惠方】治风顽痹腰脚不遂四肢拘挛并马坠疼痛不可忍及白癜诸疮兼脚气等
　　乌头　附子【并生用】当归【各二两】羗活　细辛　桂心【半两】防风【去芦头】白术　川椒　吴茱萸【各一两】猪脂【一斤腊月者若半得駞脂尤好去脂膜煎脂化去滓放冷】
　　右件药幷细切如大豆头醋微淹之经一宿煎猪脂化去滓内药慢火煎之候附子黄色即膏成収磁合中有风者频取摩之宜用衣遮防避风冷
　　金牙酒【出千金方】疗积年八风五疰举身亸曳不得转侧行步跛不能収摄又暴口噤失音言语不正四肢背脊筋急肿痛流走不常劳冷积聚少气乍寒乍热三焦不和脾胃不磨饮澼结实逆害饮食酢咽呕吐食不生肌医所能治之
　　金牙【碎米粒用小绢袋盛】地肤子【无子用姜一方用蛇床子】干地黄　蒴藋根　附子　防风　细辛　芥草【细各四两】蜀椒【各四合】羌活【一斤一方用独活】
　　右防咀盛以绢袋用酒四斗于磁缶中清宻盖头勿令泄气春夏三四秋冬六七宿酒盛去滓日服一合此酒无毒极可小醉常令酒气相接不一剂病无不愈又令人肥健酒尽自可加诸药各三两惟蜀椒五两用酒如前勿加金牙也冷加干姜四两服此酒胜炙刺治三十诸风亸曵神验肘后背急用升麻干姜各四两人参二两石斛牛膝各四两五两不用蒴藋根为十四味苏恭不用地黄为十三味一方用蒺防四两黄茋三两胡哈用续断四两为十一味千金翼用茵芋四两
　　芥草灌酒【出圣惠方】除风气通血脉益精华定六腑眀耳目恱泽顔色头白更黒齿落更生服药二十日力势倍六十日志气充盈八十日能昼夜百日致神明房中强壮如三十日时能引弩年八十人服之亦当有子病在腰膝药悉主之
　　天雄【二两生用】啇陆根　踯躅　蜀椒【各一两】乌头【一枚大者】附子【五枚】桂心　白敛　茵芋　干姜【各三两】
　　右防咀以绢袋盛酒三斗渍春夏五日秋冬七日去滓初服半合稍加至两三合捣滓为散酒服方寸匕日三以知为度夏日恐酒酸以油单覆之下井中近水冷不酸也一方无啇陆桂心为八味一方无啇陆有牛膝名天雄浸酒方忌生冷鸡猪肉豆豉
　　乌药顺气散【出三因方】治男子妇人一切风气攻疰四肢骨节酸痛遍身顽麻头目晕及疗卒中风手足瘫痪语言蹇澁筋骨拘挛又治脚气步履难脚膝软弱妇人血风老人冷气上攻胷臆两肘刺痛心腹膨胀吐防肠鸣先宜多服此药以踈气道然后随证投以风药麻黄【去根节】陈皮【去穰】乌药【去木各二两】白僵蚕【去丝嘴炒】川芎【炒】枳殻【去穰麸炒】甘草【炒】白芷　桔梗【一两】干姜【炮半两】
　　右为细末每服三钱水一盏半生姜三片枣一枚煎至七分温服如四时伤寒増寒吐热头痛肢体倦怠加葱白三寸同煎并服出汗见效如闪剉身体疼痛温酒服遍身瘙痒抓之成疮用薄荷三叶煎服孕妇不可服常服踈风顺气
　　黑神丸【出和济方】治一切风疾及瘫痪风手足颤掉浑身麻痹肩背拘急骨节疼痛兼疗妇人血风头旋眼晕精神困倦
　　牡丹皮　白芍药　川芎　草乌【炮各六两】麻黄【去节各四两】赤芍药　甘草【各十两】荆芥　乌头【八两】何首乌【米泔浸切焙十二两】
　　右为细末水糊为丸如鸡头大每服一丸细嚼茶酒任下不拘时妇人血风流注用黑豆淋酒下小儿惊风用金银汤下伤风咳嗽酒煎麻黄下头痛葱下
　　搜风丸【一名人参半夏丸出儒门亊亲】治诸风疾
　　人参　茯苓　南星【各半两】蛤粉【二两】半夏　干生姜【剉】白矾【剉】水石【各一两】薄荷【半两】藿香【一分】
　　右为细末水丸如豌豆大每服三十丸生姜汤下之
　　防药下卧丸【出瑞竹堂方】治一切风疾
　　藿香　石藋花【黄者】人参　藜芦【去苖叶取根】芍药　糓精草　苦丁香　石膏【研】川芎　甘草
　　右等分为细末每用三字口噙水左右鼻内搐之作涕为效
　　樱桃丸治手足一切风疾
　　川乌【一只大者生用去皮】羗活【一两】麝香【五分另研】脑子【五分另研】草乌【半钱去皮生用】川独活【一两】当归【一两半去芦】海桐皮【一两半去皮一两净】葳灵仙【一两半去芦一两净】硃砂【一两细研一半为衣一半入药用】
　　右为粗末炼蜜为丸剂如铁臼内杵二千余下以不粘口为度丸如樱桃大硃砂为衣每服一丸细嚼温酒咽下食前卧服
　　再合寜心丹治一切风
　　白茯苓【二两】山药【一两半】防风【一两】羗活【一两】川芎【半两】香附【白者二钱】僵蚕【二钱】天麻【半两】甘草【一两】全蝎【二十一枚】
　　右为细末炼蜜为丸如梧桐子大每服四十丸用温酒下或枣汤亦得
