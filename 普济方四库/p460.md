<!-- { "loadSidebar": true } -->
　　铁弹丸治风湿筋骨软弱瘫痪一切风疾并皆治之乳香　没药　木鳖子　白附子　虎骨【各二两】麝香【二钱】全蝎【三两】麻黄【去根节三两】草乌【三两】自然铜【一两三钱】
　　右为细末用墨汁一锭磨汁为丸一两作十丸用酒开服
　　黑附子丸治瘫痪中风及妇人血风等疾
　　附子【去皮脐生】乌头【去皮脐生】虎胫骨【涂酥炙】五灵脂【炒】防风【去芦】桂【去粗皮】海桐皮【剉】地龙【炮】狼毒【生去芦头用猪血浸一宿炙干用】自然铜【煆醋滓七次各四两】
　　右为细末炼蜜丸如鸡头大每服一丸烂嚼温酒下空心日午临卧服
　　通明赤丸治中风瘫缓并柔风一切风疾
　　乌蛇【去头骨去皮不用】麻黄【去根节】白僵蚕【各一两】白附子【生用】半夏【汤浸去滑】干蝎【炮】天南星　附子【去皮脐各半两】麝香【一分】
　　右并生用捣为末以汤浸槐胶研和为丸如大麻子大以生绢袋盛不得置合内亦不得以火焙常服每日空心薄荷酒下三丸微嚼破服觉药冲煨甘草噙之如中风急以湿薄荷酒磨下五丸或七丸服之小儿中诸风癎或天吊风等以母乳磨一丸或两丸量力服之
　　天麻防风丸【出直指方】治一切诸风
　　人参　天麻　防风【各一两】全蝎【炒半两】硃砂【研】雄黄【研】甘草【炙各五分】直僵蚕【研半两】牛黄【一钱】麝香
　　右为细末炼蜜为丸如梧桐子大每服二丸紫蘓薄荷汤下
　　洗药治一切诸风
　　大风殻　香白芷　荆芥　苦参　何首乌　川椒　防风　苍耳草　麻黄　葱【连根】
　　右用水桶煎药汤取温暖处浴再煎滓添洗用被盖覆取汗出不可见风
　　太一丹【出传信适用方】治诸风及瘫痪偏风手足顽麻肢节缓弱骨脊疼痛并治头风偏正头痛项颈拘急头旋目晕呕吐痰水或耳鸣聋闭风痰上盛及疗伤寒头痛不可忍者并宜服之常服消化痰清头目利胷膈川芎　川乌【去皮尖】草乌【去皮尖】白芷　白附子　黒附子【去皮脐】细辛【去叶洗】半夏【洗】天南星【洗】天麻【洗】
　　右等分并生用细末如药二十四两即入面二十两白者同拌匀滴水和丸如弹子大日中照干毎服一粒茶酒任嚼下荆芥薄荷茶亦得如伤寒伤风头目昏疼用葱白一茎同嚼热茶清送下不计时此药用之甚妙
　　大圣一粒金丹【一名并命出和济方】治男子妇人一切风疾气血俱虚隂阳偏撩卒暴中风僵仆昏塞涎潮搐搦不省人事失音项强手足亸曵口眼防斜瘫痪偏枯半身不遂语言蹇澁举止错乱四肢麻痹癫癎倒地目瞑不开涎盛作声角弓反张目睛直视口噤闷絶牙闗急风搏阳经目头痛耳内蝉鸣皮肤搐多困喜睡项强拘急不能四顾肾臓风脚膝疼痛歩履艰难徧流注一身屈伸不得此药无问新久并治之有风疾常服尤佳补益五臓秘固真元通流闗节袪除风邪壮筋续骨大効白矾【别研枯】硃砂【别研】没药【别研】麝香【净内各半两】五灵脂【去石】白僵蚕【炒去丝】白蒺防【炒去刺各一两】大川乌头【去皮尖】大黑附子【并炒去皮脐】新罗白附子【炮二两各为末】
　　右为细末合和用粉烟墨半两井花水磨下汁搜丸每两作六丸用金箔二百片为衣窨干每一丸用生姜半两取自然汁磨化用无灰酒暖热半盏同药温服量病人酒性多少更吃温酒一升二升投之以药力次用衣被盖覆使卧汗出为効热轻者半丸不拘时叶氏于本方中去麝香増天麻防风乳香减没药硃砂白矾各一分余依本治一切风及头面诸风皮肤不仁瘾疹手足顽麻名万金丹一法于方前四味减半后六味等分制料服之法并同如病势危急不睱求姜酒以白汤磨先擦牙龈牙闗寛便可灌药下即苏亦名大圣一粒金丹本方中増防风一两全蝎一分治中风瘫痪流涎不语手足麻痹痛痒不知名大圣镇风丹一方有僵蚕孕妇不可服
　　龙脑方【出圣惠方】治一切风
　　龙脑【一分细研】雄黄【半两细研】硃砂【一分细研】阿胶【一分捣砂炒令黄燥】丁香【一分】天南星【一分炮制】好墨【半锭】牛黄【一分细研】天竺黄【一分细研】
　　右捣罗为末研令匀取三月三日以末蜜和丸如豇豆大每服以热酒研一丸服之
　　乌头汤【出千金方】治八风五尸恶气逰走心胷流出四肢来往不住短气欲死
　　乌头　芍药　干姜　桂心　细辛　干地黄当归　呉茱茰　甘草【各二两】
　　右防咀以水七升煑取二升半分三服
　　清神散【出和剂方】消风壅化痰涎治头目昏心忪面热脑痛耳鸣鼻塞声重口眼瞤动精神昏愦肢体疼倦颈项急心膈烦闷咽嗌不利
　　檀香【剉】人参【去芦】防风【去苗各十一两】薄荷【去土】荆芥穗【去土】甘草【爁各二十两】石膏【研四十两】细辛【去苖洗焙用五两】羗活【去苗一十五两】
　　右为细末每服二钱沸汤防服或入茶末防服亦得食服
　　追风散【出和剂方】治证与前追风散同
　　白僵蚕【去丝嘴炒】全蝎　甘草　荆芥【各二两】川乌【炮去皮脐】防风【去芦头】石膏【研各四两】川芎【三两】麝香【研一两】
　　右为细末每五分好茶调下食后临卧服常服清头目利咽膈消风壅化痰涎
　　磁石丸【出仁存方】治一切瘫痪暗风等疾
　　磁石【一两】石燕【各一两】石碌【半两并煆醋淬七次】雄黄　轻粉硃砂　牛黄【各半两】麝香【二钱】
　　右细研以好酒磁器内熬之可丸则丸入麝香一处丸如鸡头大每服一丸荆芥薄荷酒化下如是大患风涎暗风昏迷不省者更入轻粉少许白矾半钱研用药二丸磨尽作一服灌下便安服后便安服后有汗见效三日一服小儿一丸分三服
　　定风饼子【出医方大成】治风客阳经邪伤腠理背膂强直口眼防斜体热腰寒痰厥头目疼痛肉瞤筋愓辛额鼻塞及饮酒过多呕吐痰沫头目晕如坐车船常服解五臓伤寒辟雾障气爽惠神志诸风不生
　　天麻　川乌【炮】南星【炮】半夏【炮】川姜　川芎　白茯苓　甘草　防风
　　右等分用生姜汁为丸如龙眼大揑作饼子硃砂为衣每服一饼细嚼姜汤下不以时但不当生用仍须炮制预服最防风痰一方无防风
　　大省风汤治诸虚风涎潮痰瘚神昏头晕语澁手足搐搦半身不遂及歴节风痛筋脉挛急
　　川芎　半夏　防风【各一两】甘草【炙半两】全蝎【去毒三个】附子【生用皮脐】川乌【去皮脐】木香　南星【各半两】
　　右剉散每服四钱水一盏半生姜十片煎温服不拘时候气虚加沉香气逆加紫蘓胷膈不利有痰倍加半夏人参头晕头痛加天麻半两全蝎二钱煎热入麝香热风左瘫右痪口眼防斜口噤不能言手足顽麻于本方去附子川乌一方无防风
　　五粒松酒浸方【出圣惠方】冬十月以法服大治诸风
　　五粒松叶【七片并大片】麻黄【七两去节】防风　黄耆　独活【炮】秦艽【各二两】牛膝【四两】生地黄【一斤】芎防【二两】
　　右以无灰清酒四大斗渍春七日冬二十日夏五日取酒服之大有效騐忌如药法一方无芎防黄耆有天雄肉桂
　　加味苦参丸治一切风证
　　苦参【一斤】荆芥【半斤】何首乌　白僵蚕【二两】香白芷　川芎【二两】赤芍药【二两】大黄【一两】加白花蛇
　　右为细末面糊为丸如梧桐子大每服五十丸不拘时温茶清下
　　又方【出圣惠方】
　　白附子【一两炮制】白僵蚕　干蝎【一两半微炒】蝉殻【半两】天麻【一两】羗活【一两】防风【一两去芦头】侧子【一两炮制去皮】麻黄
　　右为末炼蜜和丸如菉豆大以腻粉滚过令干如中风不语重者以暖酒研下十丸当有汗出即差如常服即空心温酒下五丸
　　太白丹【出圣惠方】治一切风
　　鹿角霜【半两】磁药【七两烧令通赤冷捣罗细研水飞过】蛤粉【七两】天南星【三两炮制】白蒺蔾【三两微炒去刺】蛜【三两微炒】麝香【一两半细研】川乌头【二两生用去皮脐】白花蛇肉【酒浸三两炙微黄】
　　右为末入麝香研令匀以面糊和捣五七百杵丸如鸡头大每服以豆淋酒研下一丸
　　龙脑丸【出圣惠方】治一切风
　　龙脑【一分细研】麝香【一分细研】硃砂【半两细研】天南星【一分炮制】白附子【一分炮制】半夏【一分汤洗七遍去滑】甘草【一分炙微赤剉】附子【半两炮制去皮脐】川乌头【一分去皮脐炮制去滑】
　　右为末以糯米粥和丸如菉豆大每服以温酒下三丸
　　独活酒浸方【出圣惠方】治八风十二痹
　　独活【四两】石南【四两】防风【三两去芦头】茵芋　附子【炮制去皮脐】川乌头【炮制去皮脐】天雄【炮制去皮脐】桂心【一两半】牛膝【去苗已上各一两】
　　右细剉以生绢袋盛用好酒二斗渍经七日随性温饮一小盏勿令大醉以效为度
　　经效防粘根浸酒方【出圣惠方】治风
　　防粘根【五斤掘时勿令见风宻房内净洗薄切宻瓮内隂干】防风【五两去芦头】附子【二两炮制去皮脐】独活【五两】汉防己【二两】桂心【二两】天麻【二两】麻黄【二两去根节】生地黄【八两】
　　右细剉用生绢袋盛以无灰酒三斗浸之宻封春夏七日秋冬二七日开每日空心服日午夜卧各温饮一小盏
　　桑枝浸酒方【出圣惠方】治风
　　花桑枝【一斤】垂栁枝【一斤】槐枝【一斤】羗活【三两】牛膝【三两去苖】黒豆【一升炒熟】附子【三两炮制去皮脐】桂心【三两】熟地黄【三两】
　　右细剉和匀以生绢袋盛用好酒五斗浸经七日后每日饮前后任性暖饮一二小盏不得令过度但醺醺然长有酒气为妙忌生冷毒鱼猪肉
　　天脑天麻煎【出和剂方】治一切风及瘫缓风半身不遂口眼防斜语澁涎盛精神昏愦或筋脉拘挛遍身麻痹百节疼痛手足颤掉及肾臓风毒上攻头面虚肿耳鸣重聴鼻塞口干痰涎不利下疰腿膝缓弱肿痛生疮又治妇人血风攻疰身体疼痛面浮肌瘦口苦舌干头旋目或皮肤瘙痒瘾疹生疮暗风偏正头疼并皆治之甜子【汤洗令净】浮萍草【拣洗净】川乌【炮去皮脐】地鱼【去苗刮削令净】黑参【洗净焙各五十两】天麻【去苗一百两】
　　已上为细末用雪水白沙蚕各一十斤零十两同化开用绢袋子滤过银石器内慢火熬成稠膏
　　生龙脑【研八两】麝香【研四两】
　　右为细末除麝龙外用天乌头膏和搜令匀放冷入龙麝再搜令匀入臼内捣千百杵搓为锭子每服一皂荚子大与薄荷同嚼茶酒任下不计时治瘫缓风并服见効如破伤风黑豆淋酒下须发汗用煨葱热酒并三服常服亦得
　　八风丹【出和济方】治诸风及痰热上攻头痛面赤目旋运鼻塞咽干颈不利痰涎唾稠浊精神如醉百节疼痛耳内蝉鸣面上游风口眼蠕动
　　滑石【细研】天麻【酒浸各一两】龙脑【研】麝香【研各一两】白僵蚕【防炒】白附子【炮各半两】半夏【白矾制二两】凝水石【火烧通赤细研水飞半两】
　　右为细末入研者药同研匀炼蜜和丸如樱桃大每服一丸细嚼温荆芥汤下茶清亦得食后服
