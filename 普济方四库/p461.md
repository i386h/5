<!-- { "loadSidebar": true } -->
　　洗澡药【出御药院方】治淋滞一切诸风燥痒
　　葳灵仙【去土】藁本【去土】藿香叶　干荷叶【各十二两】零陵香【炒】茅香【各十六两】甘松【去土】香白芷【各八两】
　　右为细末每用二两生绢袋盛用水二桶约四斗煎三沸放稍热放无风处淋渫了避风少时常用治遍身瘙痒光润皮肤如水少时更添热水斟酌得所使用只令添水药末不添
　　大辰砂丸【出医药大成方】淸头目化痰涎利咽膈手足麻木肢节疼痛鼻塞声重头昏目项背拘急皮肤瘙痒卒生疹瘾冐触风寒服之
　　天麻【去苗】川芎　甘草【炙】硃砂【为衣】呉白芷【各一两】防风【去芦头】细辛【去苗叶土】薄荷叶【各半两】
　　右为细末炼蜜丸如弹子大硃砂为衣每服一丸细嚼食后生姜汤下茶淸亦得
　　龙脑川芎丸【出御药院方】消风除热化痰消滞通利七窍爽气清神
　　薄荷【去土五两三钱】川芎　甘草【防炒】防风【去芦头】桔梗【一两半】龙脑【研六钱】缩砂仁【二钱】白豆蔲仁【半两】
　　右为细末入研药匀炼蜜为丸每服二丸细嚼温茶清送下食后服之每两可作二十丸
　　防风汤【出儒门事亲】治诸风疾
　　防风　麻黄　独活　秦艽【去苖】黄芩　石膏　当归【去芦】白术【各三两】
　　右为粗末入半夏片子令搅匀每服四钱水二中盏入生姜七片煎至一盏去滓取清汁六分入麝香少许带热食后服
　　清风散【出儒门事亲】治诸风疾
　　川芎　羗活【去芦】人参【去芦】白茯苓【去皮】白僵蚕【炒】蝉殻【去土各一两】厚朴【去粗皮姜制】陈皮【去白各半两】
　　右为细末每服二钱茶清调下
　　拒风丸治风客阳经邪伤腠理背膂强直口眼防斜体热恶寒痰厥头目疼痛肉瞤筋惕辛额鼻渊及饮酒过多呕吐痰沫头目晕如坐车船常服觧五臓伤寒爽神志诸风不生
　　南星【炮】半夏【炮各二两】川芎　防风　羗活　独活藁本　细辛【各一两】
　　右为细末姜糊为丸如梧桐子大每服三十丸姜汤下食后服之
　　真方白丸子治风可常服永无风疾隔壅之患
　　大半夏【汤炮七次】白附子【洗净畧炮】天麻　天南星【洗净炮用】川乌头【去皮尖炮】全蝎【去毒炒】枳殻【去穣炒】木香【各一两】
　　右为细末生姜自然汁打糊为丸如梧桐子大每服一二十丸食后临卧茶清热水送下瘫痪风温酒下三日服小儿惊风薄荷汤下二丸
　　觧语汤治中风客于心脾二经舌强不能言半身不遂口眼防斜神气不清一切风气并皆治之
　　附子【炮】防风【去芦】天麻【一方用赤箭】酸枣仁【炒各一两】羚羊角屑　官桂【各七钱半】甘草【炙】羗活【各半两】
　　右为粗末每半两水二盏煎八分去滓入竹沥两匙再煎三两沸温服无时二滓并煎一方专治中风卒失音有赤箭无天麻名桂心散
　　灵寳丹治一切诸风瘫痪伤风等疾
　　川乌【去皮尖畧炮】五灵脂【各三两】没药【一两半】胡椒【半两】木香【炮】乳香【研】硃砂【研】麝香【各一分和硃砂为衣】
　　右前五味为细末择辰日时取东方井水入乳香末和前药末为丸如豆大将硃砂麝香为衣每服一粒生姜二片同嚼茶酒任下不拘时如伤风头痛及胎风荆芥汤下
　　龙脑双丸治一切风
　　天南星【汤浸软洗切焙】半夏【汤洗七次去滑切焙各半两】胡粉　腻粉【各一钱】麝香　龙脑【各一分四味同研】白僵蚕【酒炒各分二味晒末】
　　右研匀稀糯米糊丸如皂子大每服一丸或二丸嚼破温酒下如急风口噤用青葱筒子灌于鼻内口立开大効
　　蝎麝白丸子治男子妇人半身不遂手足顽麻口眼防斜痰涎壅塞及一切风他药不能治者小儿惊风大人头风洗脑风妇人血风
　　半夏【七两】川乌【一两】白附子【二两】天南星【三两】天麻【一两】全蝎【五钱】防风【一两】生麝香【五分】
　　右为末姜汁糯米糊丸如桐子大每服一二十丸淡姜汤下无时吞下瘫痪风温酒下三日服一二日当有汗便能舒展经三五日类呵欠是应常服除风化痰治膈壅小儿惊风薄荷汤下三两丸
　　又方治一切风
　　天麻　天南星【炮制】白附子【炮制】白花蛇肉【酒浸炙防黄】附子【炮制去皮脐】白僵蚕【微炒已上各一两】腻粉【一分】麝香【一分】
　　右为末研入麝香腻粉炼蜜和捣二三百杵丸如梧桐子大以胡粉滚过每服以温酒下三丸忌毒滑物
　　又方
　　白附子【一两炮制】天麻【一两】雄雀粪【一两】天南星【酒拌炒令黄】麝香【细研】干蝎【微炒】水银【已上各一分以小枣穣研令星尽】牛黄【细研】
　　右为末研入水银令匀以枣穣和丸如菉豆大入腻粉中滚过晒干每服以温酒下三丸
　　百灵牛膝煎治一切风不以近逺服之皆効
　　百灵藤【五斤细剉以水三斗煎至一斗滤去滓更煎三升】牛膝【去苖】附子【去皮】赤箭　仙灵脾　何首乌　鹿角胶　乳香【已上各二两】
　　右为末入煎中别入白蜜五合同熬以栁木箆搅令匀如稀汤上收于磁器中每服以温酒调下一茶匙空心及晩食前服忌毒滑物
　　七生丸治丈夫妇人三十六种风五般腰疼打扑伤损并入骨疼痛背膊拘急手足顽麻走疰不定筋脉挛缩久患风疾并皆疗之
　　地龙【去土】五灵脂【去石】松脂【去木】荆芥【去枝梗】川乌【炮去皮脐】天南星【炮各一两】草乌【炮去皮尖各二两】
　　右为末醋煑面糊为丸如梧桐子大每服五丸至七服茶汤任下孕妇不可服温酒送下亦可
　　川芎散治诸风疾
　　川芎　荆芥　甘菊　薄荷　蝉殻　蔓荆子【各二两】甘草【一两炙】
　　右为细末茶酒任下二三钱食后服
　　愈风丹【出瑞竹堂方】治诸风证偏正头风
　　通圣散　四物汤　黄连觧毒汤【各一料加后药】羗活细辛【去叶】甘菊　天麻　何首乌　薄荷　独活【已上各一两】
　　右为细末炼蜜为丸如弹子大每服一丸细嚼不拘时侯茶酒下
　　灵龙丹治一切风疾
　　麝香【一两】乳香【五两】地龙【五两】白胶香【七两】乌头【五两】木鳖子【十二两】五灵脂【四十两】
　　右为极细末酒糊为丸如弹子大每服一丸酒化服之用辰年辰时生人修合
　　防风汤【出济生拔萃方】治风寒汗出肩背痛中风小便数而欠者风热盛使肺气欝甚也当防风热以通气
　　柴胡　升麻　黄耆【各一钱】羗活　防风　橘皮人参　甘草【各半两】青皮　黄蘖　白豆蔲【已上各二分】藁本【三两】
　　右防咀都作一服水二盏煎至一盏去滓温服食后气甚者宜服面白脱色气短者勿服之小便遗失者肺气虚也宜安卧飬气禁劳役以黄耆人参之类补之不愈当清其热加黄蘖地黄肩背痛不可廻顾此手太阳欝而不行风药散之如或目痛项强腰似防上冲羗活胜湿汤及足太阳经不行也以羗活胜湿汤主之
　　羗活胜湿汤【出济生拔粹方】
　　羗活【一钱】独活【一钱】藁本　防风【各半两】蔓荆子【三分】川芎【二分】甘草【炙五分】
　　右防咀都作一服水二盏煎至一盏去滓温服食后如身重腰沉沉然乃经中有湿热也更加黄蘖一钱附子半钱苍术二钱如腿脚沉重无力者加酒洗汉防己半钱轻则附子重则川乌头少许以为引用而行经也如卧而多惊小便淋溲者邪在少阳厥隂亦用太阳经药更加柴胡半钱如淋加泽防半钱此下焦风寒二经合病也肾肝之病同一治焉但在下焦非风药行经不可也如大便后有白脓或只便白脓者因劳役气虚伤大膓也以黄耆人参汤补之如里急频见者血虚也更加当归如肺胀膨而喘咳胷髙气满而上奔者多加五味子人参次之麦门冬与黄连少许如甚则交两手而瞀者真气散加黄连五味子参黄芩桔梗甘草各半钱如耳鸣目黄颊颔肿肩肘臂外后亷痛面赤脉洪大者以羗活防风甘草藁本通经血加黄芩黄连消其肿以人参黄耆益其原气而如脉者寒也或面白善嚏或面色恶皆寒也亦加羗活四味足太阳不用连芩少加附子以通其脉面色恶多恐者更加桂附如便白脓少有衣者气脱加附子皮如泄加米殻如气澁者有甘药补气安卧不语以飬其气
　　知母汤【出本事方】治游风攻头目或四肢作肿块
　　知母【一两】麻黄　黄耆　甘草　独活　白术　枳殻【各半两】
　　右为粗末每服四钱水一盏半牛蒡百粒研碎煎至七分温日三服觉冷不用牛蒡子
　　苦参丸治一切诸风
　　荆芥　防风　何首乌　蔓荆子　葳灵仙　菖蒲　苦参
　　右煎六味各等分参加一倍防咀为细末酒糊为丸如梧桐子大每服三四十丸临卧塩汤送下茶清汤亦可别无所忌常服诸疮疾不生大有神効
　　乌金浸酒方【出圣惠方】治风
　　黒豆【二升小者炒熟捣碎】防风【去芦头】桂心　附子【炮制去皮脐】羗活【已上各二两】熟干地黄【三两】乌鸡粪【堆者以大麻子子喂笼七日后取□一两】
　　右为细剉和匀入于生绢袋中用好酒二斗磁瓮子中重汤缓煑药瓮子内有香气即止每日三度温饮一小盏
　　川芎丸消风壅化痰涎利咽膈清头目治头痛旋晕心忪烦热颈强急肩背拘倦肢体烦疼皮肤瘙痒目痛面上游风如虫行相似
　　川芎　龙脑　薄荷叶【焙干各七十五两】细辛【洗五两】防风【去苗二十五两】桔梗【一百两】甘草【爁三十五两】
　　右为细末炼蜜搜和每一两半分作五十丸每服一丸细嚼茶下食后临卧
　　薄荷煎丸消风热化痰涎利咽膈清头目治遍身麻痹百节疼酸头昏目鼻塞脑痛语言声重项背拘急皮肤瘙痒或生疹及治肺热口腥脾热口甜胆热口苦又治鼻衂唾血大小便出血及脱伤风并沐浴后并服之龙脑　薄荷【取叶十片】防风【去苖】川芎【各三十两】缩砂仁【五两】桔梗【五十两】甘草【炙四十两重】
　　右为末炼蜜丸每服作三十丸每服一丸细嚼茶酒任下
　　加减三五七散治八风五痹瘫痪亸曵口眼防斜眉角牵引项背拘强牙闗急心中愦闷神色如醉遍身发热骨节烦疼腰膝不仁皮肤瞤动或如虫行又治阳虚头痛风寒脑目旋运转有似舟车之上耳内蝉鸣或如风雨之声应有风湿痹脚气缓弱疾并能治之又名大三五七散
　　山茱萸　干姜【炮】茯苓【去皮各三两】附子【炮去皮脐三十五个】细辛【一斤八两】防风【去芦四斤】
　　右为细末每服二钱温酒调下食前一方天雄细辛各三钱干姜山茱萸各五钱山芋防风各七钱
　　大醒风汤治中风痰厥涎潮昏运手足搐搦半身不遂歴节疼风筋脉挛急并皆治之
　　南星【生八两】防风【生四两】附子【去皮脐生】独活　全蝎【微炒】甘草【生各二两半】
　　右防咀每服四钱重水二大盏生姜二十片煎至八分去滓温服不拘进二服
