<!-- { "loadSidebar": true } -->
　　活络丹治丈夫妇人元臓气虚妇人脾血久冷诸风温毒之气留滞经络流注脚手筋脉挛拳或发赤肿行歩艰辛腰腿沉重脚心吊痛及上冲腹脇胀胷膈痞闷不思饮食冲心闷乱及一切痛风走注遍身痛川芎【炮制去皮脐】草乌【炮制去皮脐】地龙【去土】天南星【炮各六两】乳香【研】没药【研各二两二钱】
　　右为细末入研药和匀酒糊为丸如梧桐子大每服二十丸空心日午冷酒送下荆芥亦可
　　追风应痛丸治一切风疾左瘫右痪半身不遂口眼防斜牙闗急语蹇澁筋拘挛百骨疼上攻下疰游走不定腰腿沉重耳鸣重聼膝缓弱不得屈伸歩履艰难遍身麻痹皮肤顽厚又妇人血风攻疰身体疼痛面浮肌瘦口苦舌干头旋目昏困多睡或皮虚瘙痒瘾疹生疮暗风夹脑偏正头疼并治之
　　葳灵仙　狗脊【去毛各四两】何首乌　川乌【炮去皮脐各六两】乳香【研一两】五灵脂【酒浸淘去沙石晒干五两半】
　　右为末酒糊为丸每服十五丸加至二十丸麝香温酒吞下只温酒亦可食稍空服常服轻身体壮筋骨通经活络除湿去风孕妇不可服
　　新补菊叶汤治一切风头目昏呕吐面目浮肿菊花【去梗】羗活　独活　旋覆花　牛蒡子　甘草【各等分】
　　每为末毎服二钱水一盏生姜三片同煎至七分去滓温服食后
　　当归川芎散治风疾一方治壅头目昏痛闷筋脉拘倦手足麻痹兼保防胎气调和荣衞
　　当归　川芎【各半两】甘草【二两】黄芩【四两】薄荷【一两】缩砂【一分】
　　右为细末温水调一二钱食后日三服
　　踈风丸治诸风疾通圣散一料加天麻
　　羗活　独活　细辛　甘草　首乌【各半两】
　　右为细末炼蜜和丸如弹子大每服硃砂为衣每服一丸细嚼茶调下
　　皂角六一丸【出危氏方】踈风活血起瘫痪除脚疾乌须驻红顔肌肉不实风证切宜此药服之
　　川芎　草乌【各一两】天台乌药【二两】乌梅【干瘪者去核五十个】猪牙皂角【五挺汤泡去皮】乌豆【一升】
　　右剉如脂面大用无灰酒酽醋各二浸一宿磁瓦铫内慢火煎干取出晒焦拣何首乌一味别为末煑膏以六味焙干碾末以前煑药余酒醋及何首乌膏为丸每服三十丸酒下
　　六圣散
　　川芎　石膏　雄黄　乳香　没药【二钱】盆硝【半两】
　　右为细末噙水搐之亦治眼昏冷涙头风咽嗌鼻塞语沉一搐牙疼便定
　　拒风丹【出和济方】治一切风
　　川芎【四两】防风【一两半】天麻【一两去芦】甘草【一两剉】细辛【三钱半】
　　荜拨【半两】
　　右为细末炼蜜和丸作杵每服一丸细嚼荆芥汤或温酒下寻常些小伤风头痛鼻塞强筋急皆可服然暴喜伤阳暴怒伤隂忧愁不乐气多厥逆往往多得此疾便涎潮昏塞牙闗急痛若概作中风证用药非止不相当多致杀人忽有人一日气厥牙噤有潮医者作中风以大通丸三粒下之下数行一夕而亡予常痛恨每见此证急化蘓合香丸四五粒灌之便醒然后随其虚实寒热而调治之无不愈经云无故而瘖脉不至治自己谓气暴逆也气复则已审如是虽不服药亦可得平治作口眼防斜次则涎潮闭塞左右共灸十二穴者谓聼防颊车地仓百防肩隅曲池风市足三里絶骨发际大椎风池也依而用之无不立効若病因惊恐肝臓为邪来乗邪阳明之经即胃是也邪盛不畏胜我者又来乗肺肺縁久病气弱全无徳受肝凌侮其病时复头瘈疭搐掣心胞伏涎久之则害脾气要当平肝气使归经则脾不受尅脾为中州土中四肢一本之事脾气正则土生金旺则肺安矣今肺不安时觉气中冲者是侮脾不受侮故有此上冲肝胜则复受金尅故搐弱也以热药治之则风愈甚以冷药治则气虚也肺属金金为清化便觉藏腑不调今用中和温药抑肝补肺渐可安愈今心忪非心忪也胃之大络名曰建络胷膈及两乳间虚而有疾则动建须时发一阵热者是其候也服续断汤茱萸丸独活散下三方一月而愈思和名医寓真仪时人少知者后至都下声名籍甚为医官政和中度为黄冠终药珠佩囊
　　续断汤【出本事方】治一切风【方见风脚疼痛类】
　　薯蓣丸【出本事方】治一切风
　　薯蓣　人参　逺志　防风　真珠母　紫石英【研飞水】茯苓　虎骨【各一两】虎睛【剉二味须真者】龙齿　华隂细辛　石菖蒲　五味子　丹参【各一分】
　　右为细末炼蜜为丸如梧桐子大每服三十丸至五十丸金银薄荷汤下食后临卧一方有砂参
　　独活散【出本事方】治一切风
　　川独活　白术　白茯苓　葳蕤　栢子仁　甘草【各一两】犀角　川椒　熟干地黄　枳殻　官桂【各半两】人参
　　右为细末每服二钱水一盏生姜三片枣一个同煎至七分不拘时候服之
　　生地黄饮子疗一切风及偏风发四肢口眼防戾言语蹇澁其阳不虚人胜于续命汤宜老人服之
　　生地黄【汁】竹沥　荆沥【以上三味各取汁一升五合】羗活　防风【各二两】蜀附子【大者一枚生用去皮八九研重一两者有神】
　　右切内前三味沥汁中寛火煎取一升五合去滓温服分二服相去八九里风甚频服六剂验不可论特宜老人无问冬夏并同服之无忌隔三日服一剂亦甚佳忌猪肉芜荑
　　黒神丸治风不计急慢并主之方
　　硫黄　硃砂　水银　雄黄【已上俱半两细研】
　　已上四味先用硫黄雄黄于铫子内销作汁次下水银硃砂便搅结为砂子后用磁盒子盖上鑚一孔子似黄米大即安砂子在内便塩泥固济只留孔子放干先用火半斤去盒子四面四寸已来至热再围四面如火放黑气出尽便用湿纸片子搭上孔子才干则揑至三十片为度其药已成后令细研入后药麻黄【去根节一两】天麻【半两】白附子【一分炮制】白僵蚕【一分防炒】乌蛇【三分酒浸去皮骨炙微黄】桂心【一分】干蝎【一分防炒】天南星【一分炮制】天雄【一分炮制去皮脐】独活　川乌头【一分炮制去皮脐】麝香【一分细研】
　　右为末每石药一两管草药二两相合令匀炼捣三二百杵丸如豇豆大每服以豆淋酒嚼下三丸忌动风物









　　普济方卷一百十五
<子部,医家类,普济方>
　　钦定四库全书
　　普济方卷一百十六　　明　周王朱橚　撰诸风门
　　诸风杂治
　　菊花煎【出圣惠方】治一切风其効如神
　　甘菊花【蒸湿捣如膏】枸杞子【捣烂】神麯【炒微黄捣末各二斤】生地黄【四斤研烂】肉苁蓉【半斤刮去皱皮炙令干捣末】桂心【半斤捣末】
　　右以无灰酒三斗与前药拌匀入磁瓮盛之上以磁椀盖定用纸筋塩泥固济待干入马粪中埋四十九日即得停一年至十年其色转黒其味芳香每服以暖酒调下一茶匙日三服
　　牛蒡子浸酒方治一切风
　　牛蒡子　牛膝【去苖】生地黄　枸杞子　干桑椹大麻子【已上各半斤】
　　右细剉用生绢袋盛以无灰酒三斗浸之春夏七日秋冬十日每饮一小盏使酒气相续日三五度饮之忌生冷毒滑动风物
　　防风丸【出十便良方】治一切风及痰热上攻头痛恶心项背拘急头目睴心怔烦闷手足无力骨节疼痛言语蹇澁口眼瞤动神思恍惚痰涎壅塞昏愦健忘虚烦少睡
　　防风【洗】川芎【洗】天麻【去苗酒浸一宿】甘草【灸各二两】硃砂【研末半两】
　　右为末炼蜜为丸毎两作十丸以硃砂为衣每服一丸荆芥汤化服茶酒嚼下亦得不计时
　　白龙丸治男子妇人一切风遍身疮癣手足顽麻偏正头疼鼻塞脑闷大解伤寒治头风
　　藁本【去土】细辛　白芷　川芎　甘草
　　右为细末各等分用药四两入石膏末一斤系煆过者水搜为丸每两八粒薄荷茶嚼下每服一粒食后服风防牙痛一粒分作三服干揩后用塩汤之更用葱茶嚼下
　　治风疥癣及癞
　　浮萍【一两】荆芥　川芎　甘草　麻黄【各半两】
　　右为粗末每服一两水一碗入葱白根豆豉同煎至一半无时服汗出为度一方或加芍药当归
　　天麻煎治风毒入骨及心肾经络攻注百节疼痛头目虚肿痰涎不利下注腰脚缓弱生疮妇人血风男子癞风及风湿脚气攻疰及皮肤瘙痒瘾疹偏正头风川乌头【洗浄灰炒制去皮尖】草乌头【水浸三日洗去皮各四两】荆芥穗【半斤】干薄荷【五两】杜当归【水浸三日晒干一斤切】
　　右为末醋糊丸如桐子大茶清下三十丸
　　是斋囬阳汤治风中气手足瘫缓口眼防斜言语蹇澁川芎　益智　附子【一个七八钱重者生用切片】干姜【一两】青皮【半两】
　　右防咀每服半两水二盏姜十片枣一个煎去滓入塩少许空心温服
　　七寳丹治三十六种风火风为最眉毛脱落鼻梁崩倒四肢顽麻遍身生癳不问逺年近日此药温和不动元气并皆治之
　　大风子【五斤去殻】南木香　沉香【各四两】当归【五钱】防风【五钱】
　　先以大风肉碾烂为泥别药为末和合用陈米饮为丸又将木香沉香白芷苍耳为细末丸如梧桐子大隂干服之
　　治鼻内出涎方
　　胡索【炮黄者】半夏　川乌头【各三钱如无草亦得】赤小豆【钱半】麝香【真者少许】
　　右为细末用面为饼如钱大遇疾人鼻塞气不通用药二饼汤温泡开仰面噙水一口将药灌入鼻内稍停吐出口中水其风涎即出如此三上次鼻气通流一如平日病人鼻不塞不可以此药嚾之
　　柽叶煎治一切风不问逺近
　　柽叶【半斤细剉如无叶枝亦得】荆芥【半斤细剉】
　　已上二味以水五升煑二升去滓澄清
　　白蜜【五合】竹沥【五合】
　　相和以新磁器盛用油单子盖置釜中以重汤者勿令水入从五更初煮至日出后即住每服一小盏日三服
　　碧霞丹【出和剂方】治卒中急风运僵仆痰涎壅塞心神迷闷牙闗急目睛上视不转及五种癎病涎潮搐搦石緑【研九度飞十两】附子尖　蝎稍　乌头尖【各七十个】
　　右将为末入石緑令匀面糊为丸如鸡头大每服急用薄荷汁半盏化下一丸更入酒半合温暖服之须更吐出痰涎然后随证治之如牙闗急斡开灌之立效验
　　青州白丸子【一名白丸子】治男子妇人手足瘫痪风痰盛呕吐涎沫半身不遂顽麻口眼防斜痰涎壅塞一切风他药所不能疗者小儿惊风大人头风洗头风妇人血风治一切风涎为患及中风偏废之疾常服悉有功效咳疾实咽喉声作老人小儿皆宜服之半夏【白者淸水浸洗过七两生用】川乌头【去皮脐生用半两】南星【生用三两】白附子【生用二两】
