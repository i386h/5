<!-- { "loadSidebar": true } -->
　　右为细末以生绢袋盛用井花水摆未出者更以手揉令出如有滓更研再入绢袋摆尽为度放磁盆中日晒夜露至晓弃水别用井花水搅又晒至来日早再换新水搅如此春五日夏三日秋七日冬十日去水晒干候如玉片碎研以糯米粉煎粥清为丸如菉豆大初服至五丸加至十丸生姜汤下不计时如瘫痪风温酒下二十丸日三服至二日后浴当有汗便能舒展服经三五日呵欠是应常服十粒以来永无风痰隔壅之患小儿惊风薄荷汤下两三丸一方治酒家痰壅肿项白丸子二钱研末白豆蔲缩砂仁煎汤调下吐痰立愈自后二陈汤加荆芥服一方硃砂为衣大有效嚼苏合香丸为尤妙药此太平兴国间圣制方彼时太宗以黄榜召天下方士一医家进此方诸药即前所开其制法以水浸经日太宗亦如此浸洗但药力被浸出全无功余家治病修合只如此方脩制服之极有效
　　百全丸【出御药院方】治流行经络开发欝滞
　　何首乌【雌雄各六两半】天南星【二两半生用姜二两半制】白附子【炮制二两半】黄丹【炒三两入面内打糊】
　　右除黄丹外为末用白面二两半醋调黄丹为糊和有色为度丸如梧桐子大毎服六七十丸食后生姜汤下温酒亦可
　　通顶散【出儒门事亲方】治诸风疾
　　石膏　川芎　苽蒂【各等分】藜芦【少许】
　　右为细末鼻孔内防之
　　三黄汤【出千金方】治中风手足拘挛百节疼痛烦热心乱恶寒不欲饮食兼治贼风猥脚风半身不遂失瘖不语麻黄【汤炮一分去节】黄耆【半两】黄芩【三两炙】独活【一两】
　　右剉散每服四钱水一盏半煎七分去滓不拘时服取汗为效心热加大黄半两胀满加枳实一分气逆加人参三分心悸加牡蛎三分渴加栝蒌根寒加附子一枝炮热入一方有细辛
　　四寳丹治男子一切风疾
　　金毛狗脊【塩泥固济火煆红去毛用肉出火气】萆薢　苏木节　川乌头【生用】
　　右各等分为细末米醋糊为丸如梧桐子大每服二十丸温酒或塩汤下病在上食后病在下空心服
　　皂角丸治一切风及瘫痪口眼防斜【出本事方】
　　薄荷【三两】皂角【三茎刮去黒皮并子一茎酒浸一茎烧灰存性一茎烧黄】黒牵牛【三两】何首乌【十二两】
　　右将皂角为末入水须恰好熬成膏却入后三味捣一二千杵为丸如梧桐子大酒茶任意下不拘时每服二三十丸
　　洗风及治筋骨挛急
　　秫米【一石】麴【三斤】茵陈蒿【一斤】
　　右炙令黄一依醸酒法服之
　　牛蒡酒疗一切风久至十年二十年不差者
　　牛蒡根【细切一升一方用子】生地黄【细切】牛膝【细切】枸杞子【微碎各三升】
　　右取无灰酒三升渍药以踈绢袋盛之春夏七日秋冬十日每服皆须空心服仍须稍稍令有酒色
　　酿酒法治诸风
　　糯米【一斗】麴【一升半】防风【半斤切】苍耳子【三升】
　　右以水八升煎至六升入米麴一时拌于磁器中盛暖着一周时即热若须重醸任情觉冷加五味子一升
　　百灵藤煎治一切风
　　用百灵藤五斤细切以水三斗慢火煎至五升去滓别于净锅中慢火煎成膏以磁器宻盛每服以温酒调下一茶匙日三服
　　不老丹治一切风常服乌髭驻顔明目延年
　　苍术【米泔浸软竹刀刮去皮切作片子一斤用花椒三两炒黄去花椒一斤用塩三两炒去塩一斤用好醸酒一斤煮令汁尽再用好醋一斤煮令汁尽】何首乌【米泔浸竹刀刮去皮切作片子用瓦甑蒸先铺黒豆三升干枣二升上放何首乌更铺枣二升黒豆三升用冷草覆着上用盆合定俟其黒豆枣香熟却然后取出豆枣不用】地骨皮【各一斤】
　　右于石臼内捣为细末后以椹汁搜和如软面剂相似磁盆内按平上更用椹汁药上髙三指用纱绵帛覆防之昼取太阳夜取太隂干再捣罗为细末炼蜜为丸如梧桐子大空心温酒下六十丸忌五辛之物
　　三陪汤治风消痰理手足战掉去诸风立效【一名小省风汤方见风瘫痪类】
　　仙桃丸治男子妇人手足麻痹时发疼痛腰膝气闭作痛不止或冷如拖氷血气不运打扑闪肭痛不可忍及瘫痪等疾
　　生川乌【三两不去皮脐】五灵脂【四两】葳灵仙【五两】
　　右各洗焙同研为末以醋糊丸如梧桐子大每服七粒加至十粒盐汤吞下妇人当归醋汤下空心服病甚者加至十五粒忌茶此药予家常用其效如神
　　雄黄救命丹治中风卒然倒仆牙关急不省人事并胸膈壅热痰涎不利咽喉肿闭一切热毒【一名觧毒雄黄丸】川欝金【二钱】雄黄【三钱】巴豆【四十粒出油研】
　　右为细末醋糊为丸如菉豆大每服三丸如神茶清下治病如纒喉风走马风喉闭卒中仆地失音以致牙闗急不知人事每服七丸热茶下甚者不过二服吐出涎立苏有至死者但心头暖用鐡物抝开口灌之药到咽喉无不活者或吐或防些小不妨或上膈壅肿并宜服之小儿惊风量大小加减与之一方用蜜为丸荆芥汤下若病当发煎槐胶薄荷酒调下小儿以荆芥汤下勿令乳食太饱一方面糊或水为丸治老风及宿血以桑叶细剉大釡中煎取赤溏服
　　烧竹沥法【出危氏方】
　　取新竹截尺许长用两砖对立相去八寸置竹在上每截破作二片仰安砖上急着火砖上两头各置碗以盛沥尽以绢袋滤澄清夏秋须沉冷水中防沥酸大热有风人亦可单服冷热随人勿过度
　　神效乌头煎【出圣惠方】治一切风
　　生乌头【五斤以河水浸三日不住换水】黒豆【一斗淘净】生姜【半斤】
　　右细剉以水一石煎取三斗去滓以生绢滤过复煎如稀饧以新磁瓶盛毎日空心以温酒调下半茶匙至半月未瘥添至一茶匙此外不可多服药瓶常令近火如人体暖
　　百灵藤醸酒方【出圣惠方】治风
　　百灵藤【十斤水一石煎取三斗】神麴【九两微炒黄色捣末】糯米【三斗炊作饭】
　　右饭冷即捣神麴末入饭中并药汁同入于瓮中一如醖酒法经三五日看沬尽即更炊一斗糯米饭冷投入瓮中即熟澄清更三日后每服不计早晩温饮一小盏服后觉浑身汗出为效
　　啇陆酒【出千金方】治大风眉须落赤白癞病八风十二痹筋急肢节缓弱飞尸遁注水肿瘫痪疥癣恶疮脚挛手折眼訚洞泄痰饮宿澼寒冷方
　　麴【二十五斤】啇陆根【二十五斤铜刀切之】
　　右合于瓮中水一斛渍之炊黍米一石酿如家法使麴米相淹三酘毕宻封三七日开视麴酒浮热澄清温服三升轻者二升服后吐下为住宜食粥饮牛羊鹿肉美禁生冷醋滑及猪犬马鱼等物
　　乌荆丸【出和剂方】治诸风缓纵手足不随口眼防斜言语蹇澁眉目瞤动头昏脑闷筋拘挛不得屈伸遍身麻痹百节疼痛皮肤瘙痒血气不顺瘾疹抓成疮疡又治妇人血风浑身痛痒头疼眼晕及肠风臓毒下血不止服之尤效久服令人顔色和悦力强轻健髪不白川乌【炮去皮脐一两】荆芥穗【二两】
　　右为细末醋糊丸如梧桐子大每服二十丸酒或热水下有疾空心时日三四服无疾早辰一服少府郭监丞少病风寒搐頥颔寛亸不収手承颔然后能食服此六七服即差长服之已五十余年年七十余强健须髪无白者此药疗肠风下血尤妙屡有人得效下血人服此而差者一嵗之内数人如诸疮宜以油拌药作膏涂
　　二味苦参丸【出和剂方】治心肺积热肾臓风毒攻于皮肤时生疥癞瘙痒难忍时出黄水及手足大风烂壊眉毛脱落一切风疾并皆治之【方见本门大风癞病类】
　　芎防天麻丸【出御药院方】清利头目消风化痰寛胷利膈心忪烦闷旋运欲倒颈急肩背拘倦神昏多睡肢烦疼皮肤瘙痒偏正头疼鼻塞声重面目浮肿并宜服之芎防【二两】天麻【半两】
　　右为细末炼蜜为丸每一两半作二十丸每服一丸食后细嚼茶酒任下
　　枸杞菖蒲酒治缓弱风四肢不遂行歩不正口急及四体不得屈伸【方见本门四肢拘挛不得屈伸类】
　　婆蒿根酒【出治指方】治风滛湿滞手足不举筋节挛疼先与通闗用
　　全蝎【七个新瓦上微炒研末】麝香
　　右用酒三盏空心调作一服如觉已透则止未透次日再作一剂然病未尽除自后专以婆蒿根洗净切碎酒煎日二服
　　神效中丹【出杨氏家藏方】治中风瘫痪元气不足一切危弱之疾补虚损滋荣衞
　　砒【好盆盛砒四两分作十块洗以出山铅八两干锅子熔成沙用铁箝逐块钮砒搽入铅汁中尽化以杖搅极匀取出锅子砒人子破自然分开去铅不用砒如琥珀色】辰砂【四两】
　　右研匀砂合子固济石灰池中淹七日七夜泠开合取药再研匀桑柴活火铫中成汁直砒烟去尽候冷取药细研稀糯米粥和丸豆大每服一粒空心温酒塩汤任下临卧时将一粒入大大烧各候冷服凡老人身体倦怠饮酒不进服数粒便觉气壮食美百病皆愈
　　马齿膏治三十六种风及患湿癣白秃烧灰傅之亦良服之延年长寿眀目
　　马齿【一石水二石以一釡煑之澄清用】蜡【三两】
　　右煎成膏亦治疳痢一切风又可细研切煑粥治痢及腹痛用苍耳子和巨胜即胡麻子为散酒调服
　　豆淋酒法【出危氏方】治一切风
　　用黒豆半升拣洗令净炒令烟出以无灰酒三升浸一昼夜去豆取酒用之亦可常服汗出即瘥甚佳
　　苍耳散【出千金方】治诸风
　　以五月五日午时干地刈取苍耳叶洗曝燥捣下筛酒若将服一方寸匕日三作散若吐逆可蜜和为丸服十丸凖前服一方寸匕散也风轻易治者日一服若身体有风者皆作粟肌出或如麻豆粒此为风毒出也可以铍针刺溃去之皆黄汁出尽乃止五月五日多取隂干之着大瓮中稍取用之此草杀恶若欲防病虑染者便服之令人无所畏若时气不和举家服之若病胃胀满心闷发热即服之并杀三虫肠痔能进食一周年服之佳七月七日丸皆可采用一方用子炒令香捣去刺使腹破浸酒服能去风补一方取嫩叶一石切捣和五升麦麴团作块放于蒿艾中盛二十日更用热汤尽日频洗朝涂若唾若治鵶臭药自涂身上内外涂之当自平愈孩子不肯服令母含药灌之痔疾秘澁气痢绞结并治之葳灵仙一味洗焙不拘多少为细末用好酒和令微温入竹筒内牢塞其口九蒸九曝如干漆酒浸晒洗之以白米饭和丸如梧桐子大每服二十丸至三十丸或汤或洒任随下之或用白蜜和丸一方以冬月丙子戊巳日采葳灵仙隂干一月余捣筛温清酒和二钱空心服之如人本怪杀药可加六七钱利过两行则减之病除乃停服其性甚喜不触诸药但恶茶及面汤以甘草栀子代饮可也一方生用炼蜜和丸服即愈
　　四仙丹【出儒门事亲方】治一切风常服乌髭驻顔眀目延年春甲子采杞叶夏丙丁采花秋庚辛采子冬壬癸采根皮为细末以桑椹汁为丸每服至五十丸茶清酒任下
　　去风丹【一名紫萍粒丹】治瘫风缓风大风一切诸风仍治脚气并攧扑伤损及破伤风服过百粒即为全人尤能出汗世东京开河掘得石碑梵书天篆无人晓有林灵素者逐字辨觧乃是治中风方【出瑞竹堂方】
　　天生灵草无根干不在山间不在岸始因飞絮逐东风　泛梗青青飘水面　神仙一味去沉疴　采时须是七月半　不论瘫风与大风　鐡幞头上也出汗
