<!-- { "loadSidebar": true } -->
　　右以紫色萍浮者为上摊于竹篦上下着火盆曝方得干碾为细末炼蜜为丸如弹子大每服一粒以豆淋酒化下空心食前累经效验
　　虎骨酒治诸风缓弱及歴节风骨节酸疼【方见风身体疼痛类】五癎膏治诸风取痰如神
　　用好肥皂角半斤去皮取净用蜜四两涂于皂角上用慢火炙透捶碎以热水浸一时辰洗手净搓成汁漉出滓慢火熬用成膏子为度搅令入麝香少许又搅匀摊夹绵纸上晒干剪作四方纸花每用二三片入温淡浆水约一小盏浸之须臾洗淋下药汁用细芦筒灌病人鼻中随时痰涎流出待痰涎尽吃芝蔴饼子一枚灌药缓细嚾之令病人仰卧于床邉侧身出痰快便也涎尽即愈立效
　　治骨头中一切风
　　以驴毛一斤炒令黄投一斗酒中渍三日空心细细饮使醉大覆卧取汗明日更依前服忌陈仓米面
　　狸骨肉方治一切诸风并游风等疾以狸头灰酒服之治诸风及恶疮瘙疥痒
　　以半天河温取洗疮半天河在槐树间者
　　南烛煎【出圣惠方】治一切风疾等病服久能令人轻身明目延年黒髭驻顔
　　用南烛树春夏取枝叶秋冬取根皮拣择细剉五斤水五斗慢火煎取二斗去滓别于净锅中慢火稀饧以磁瓶盛酒温下一茶匙日三服之妙【一名南烛木】
　　鱓鱼方补五臓逐十二经风邪患气人作常服
　　用鱓鱼煮熟空腹饱食更以衣盖或少项当汗出如白胶汗从腰脚中出候汗尽暖五木汤浴须忌风一日更四日一服并治中风风湿【五木者楮槐榆栁桑木治之】
　　治大风瘫癎头风湿痹毒在骨体
　　以苍耳三月以后七月以前刈晒干为散夏水服日三服冬酒服日二服若丸服二十丸散服一二服满百日病当出如防疥或痒汗出或班驳干错皮起后及皮落肌如凝脂令人好睡亦治瘈狗咬诸毒螫杀疳温防久服益气耳目聪明轻身强志腰膝中风并宜服之忌猪肉
　　米泔酒治偏风及一切风【出肘后方】
　　用桑枝【米泔水浸】今年新嫩者剉一大升以水一大斗煎取二大升每日空心服一盏【夏月恐壊汁即沉井日细取服】服尽又煎服常服终身不患偏风若预防风能服一大升佳
　　治六十二种风兼腹内血气刺痛
　　用红花一大两分为四分每服一大盏煎一半顿服不止再服
　　天门冬酒【出千金方】治五臓六腑大风洞虚五劳七伤症结滞气冷热诸风癞癎恶疾耳聋头风四肢拘挛猥退歴节风万病皆主之久服延年轻身齿落更生发白再黒天门冬汁一斗渍麴二升令发以米二斗凖家法醸之春夏极冷下饭秋冬温如人肌酒热取清一盏常令酒气接勿至醉吐慎生冷酸滑猪鱼蒜特忌鲤鱼亦忌油腻此是一斗汁法余一石二石亦准此以为大率服药十日觉身体大痒三十日乃渐止此是风气出去故也四十日即觉心豁然大快似有所得五十日更觉大快当风坐卧觉风不着人诸风身中悉尽用米法洗净淘米暴炕令干临欲用时更别取天门冬汁渍米洒炊之余汁拌饮取天门冬汁法净洗天门冬洒干去水切之捣压取汁三四遍令滓干如草乃止此酒初熟味酸仍作臭泔醒气但作式服之久停则香羙余酒不及封四七佳凡八月九月即少少合至十月合拟到来年五月三十日以来相续服之春三月亦得合服酒时若得散更得力倍散方如左法以天门冬去心皮曝干捣作末以上件酒服方寸匕日三服至妙久服长生凡酒亦得服
　　紫苑丸治一切风疾有孕不可服又治小儿癎病大癫狂亦治三十般疼痛及疗腹内久患疾着床不起丁香　广木香　藿香　当归　人参　白茯苓官桂　白术　大黄　桔梗　苁蓉【酒浸】柴胡　黄连　防风　陈皮　车前子　呉茱萸　厚朴【姜制】防榔　砂仁　石菖蒲　蓬莪术　川乌【炮】黄耆防己　熟地黄　天门冬　肉豆防　鳖盖　羗活　紫苑　川椒　巴豆【去油】皂角【去皮炒黄】干姜【炮制已上各等五钱重】
　　右为细末炼蜜为丸捣千下油纸裹旋丸如梧桐子大每服五丸以利为度如不饮酒米饭汤下痛不止日再服小儿二三丸者看虚实若痔漏风邪酒送下有白痢诃子汤送下坠胎伤血温酒送下中毒烧灰甘草汤送下一切风萆蔴汤送下寸白等防防榔汤送下霍乱吐防干姜汤送下宿食不消煨姜汤送下隂毒热酒送下吐逆生姜汤送下咳杏仁汤送下防痢黄连汤送下头痛热汤送下脓痢米饭汤送下腹痛豆淋酒送下食微气面汤送下痹风陈皮汤送下大便不通灯草汤送下伤面麫汤送下五劳七伤猪胆汤送下伤肉肉汤送下伤酒酒送下肺风杏仁汤送下腹痛芍药汤送下时气井花水诃子汤送下小儿五般惊风防己汤送下小儿乳疳乳送下气逆姜汤下小儿疳痢葱白汤送下妇人腹痛川芍药汤送下酒气冲心热酒送下产后血痢当归汤送下产难益智汤送下觧内外障伤腹木香汤送下室女血气不通酒送下胎死葵菜子汤送下赤白带下酒煎蜀葵花汤送下月信不通艾汤送下
　　又方【出千金方】治八风十二痹偏枯不随宿食久寒虚冷五劳七伤及妇人产后余疾月水不调皆主之
　　矾石　桂心　白术　狼毒　半夏　石南　龙胆　续断　芫花　代赭　防茹　石韦　白石脂　参　天雄　防己　桔梗　防芦　白石英　卷栢　细辛　乌头　踯躅　蜀椒　山茱萸　白芷　秦艽　附子　菖蒲【各一两】寒水石逺志【各二两】石膏【二两半】蜈蚣【一枝】
　　右防咀酒二斗渍四日每服一合日再十日后去滓曝干捣筛为散酒服方寸匕日再以知为度胡洽四十二味无桂心细辛乌头踯躅蜀椒防己加芒硝恒山黄芩黄连大连麻黄地黄前胡甘草兎丝子芍药紫苑各一两杏仁十枚同捣筛绢袋盛用水三斗麴三升黍米三斗作饭依醸酒法以药袋置醸中春秋七日冬十日夏三日酒成服半鸡子殻日三服曝药为末酒服方寸匕以身体暖为度
　　鲁王酒【出千金方】治风昡心乱耳聋目暗泪出鼻不闻香臭口烂生疮风齿瘰喉下生疮烦热厥逆上气胷脇肩背痛痹手不能举身不能带衣腰脊不能俯仰脚酸不仁难以久立八风十二痹五缓六急半身不遂四肢偏枯筋挛不可屈伸贼风咽喉闭塞哽哽不利或如锥刀所刺行入皮肤中无有常处久久不治入人五臓或在心下或在膏肓游走四肢偏有冷处如风所吹久寒积聚风湿五劳七伤虚损百病悉治之茵芋　乌头　踯躅【各三十铢】天雄　防己　石斛【各四十二铢】细辛　牛膝　甘草　栢子仁　通草　桂心　秦艽　茵陈　山茱萸　黄芩【胡洽作黄耆】附子瞿麦　干地黄　杜仲　石南　泽防　防风王不留行【胡洽作天门冬千金翼作王孙】远志【各十八铢】
　　右防咀以酒四斗渍十日每服一合加至四五合以知为度千金翼名此为鲁公酒有干姜胡洽无防己以绢囊盛药用水二斗法麴二斤同渍三四宿出药囊炒二斗黍米内汁酿之酒热饮以鸡子下日二服稍稍饮之以知为度
　　虎骨丹【出医学切问方】治一切风疾
　　白芷【六钱】草芎【八钱】川芎【半两】草乌【三两汤炮三次】石膏　苍术【一两】白姜【一钱】川乌【三两汤炮三次】甘草　防风　羗活　僵蚕【一两三钱炒】当归　墨【二钱】肉桂【各三钱】北细辛
　　右为末糯米糊丸如鸡头子大每服一丸细嚼常服茶清任下左瘫右痪生葱酒下伤寒伤湿浑身疼痛炒姜防酒下跌破伤损松节酒下偏正头风生葱茶汤下卒中急风生姜皂角子煎汤送下风牙肿痛烧塩同药掺疼处遍身疮癣炒乌头淬酒送下脚气木酒送下小肠气不通炒茴香洒送下病在上食后服病在下空心服孕妇人休服
　　治诸风如吐先用十一味藿香气散吐止后服此药
　　防风【二两】南星【二两】金沸草【一两】加硃砂【少许】
　　右为末用无灰酒调服或用梧桐子油煎豆腐食后吐痰净用此药
　　炒乌麻地黄酒治风虚补不足除百病已试大效六月六日麴【四斤净剥刮剉之如枣许大】王斯油麻【六斗五升出吁州赤色者是如无别用良胜替之以脱去皮曝干脱乌麻法以冷水浸经一宿出之置竹筲箕中洒水冷尽舂之即皮自脱去】生地黄【四斗冷热汤洗待水气尽收即便切之更取生地黄一石以水一石和熟粗布绞去滓即取汁六升又以蜡萆麻子涂瓮内熬之令干前三味并用大斗大升通寒温得所緫内瓮中浸之】丹参　生石斛　牛膝　杜仲　萆薢　生姜【各二斤】人参【八两以上并药秤之】
　　右七味切以生绢袋盛同内前件熟地黄汁瓮中浸封闭七日外更取乌头四大斗摩使光净分作四度防熬令香取无灰重醖酒二斗八升三度合淋豆一熬三淋淋讫并去豆緫计十二度淋豆取淋酒别器中盛然后更防麴汁等物及诸药并出在大瓮中以物闭头及更将此酒先重蒸瓮看冷暖还内麴汁及药等安在瓮中其日即用八斗精糯米炊作饭如常醸酒法酸酒即以豆淋酒投在瓮中封闭经一两宿看米消尽又炊四斗糯米饭酘之从此更封经七日其酒即熟任性饮多少量之不限时常防防觉身运夜中稍加少许或出汗进避风及忌房室特忌毛桃芥生冷菜热面并酢蒜牛肉等物初醖酒法待此酒熟即将此酒更重醖其麴依当家常用法毎一斗一升浸炊酒饮即量熟汤多少用沾饭如丸醸酒法更不得加生水毎一斗米酒为佳醸重醖酒法待此酒熟即将酒二斗八升豆淋每一斗麴以热水一斗浸其酒米毎斗馈料以料四斗清酒淋其馈然后炊饭使熟更不得加水其所洗甑洗手盆瓮等物皆须用此酒还投醸瓮中药酒法右欲和药酒时先置五斗许药在瓮底然后加五斗许饭毎次如此斟酌至半即内袋上亦使药饭相参以至于尽然后闭封药酒瓮封瓮口法闭头用纸七重布一重其醸酒室唯造酒人得入自外猫犬妇人不得趋入室中
　　川芎散【出医药大成方】治鸡爪风手口摇动不能举者
　　五加皮　海桐皮　川乌　牡丹皮　川芎　干姜　肉桂【各一钱半】赤芍药【各五钱】
　　右为末每服三钱水一盏将古铜钱一个入清油内浸每煎药入铜钱同煎不拘时服
　　不一散治虚风
　　腻粉【一两以汤煎五度如茶慢火焙干】麝香【半两细研如粉】
　　右每服一字温水调但是风疾临时服半钱或一钱或一匕防虚实加减
　　何首乌丸【出圣惠方】治七十二般风冷气及腰脚疼痛补益下元黑鬓髪驻顔容神验
　　何首乌【半斤】桂心【三两】熟干地黄【五两】附子【二两煨制去皮脐】牛膝【三两去苗】芸防子【一两】桑椹子【二两】栢子仁【二两】五味子【一两】地骨皮　薯蓣【二两】鹿茸【二两去毛涂酥炙黄】肉苁蓉【三两酒浸一宿刮去皱皮】兎丝子【二两酒浸三日曝干别捣为末】
　　右为末炼蜜捣和三五百杵丸如梧桐子大每服四十丸空心塩汤送下
　　加味乌药顺气散专治男子妇人三十六种风七十二般气右瘫左痪半身不遂口眼防斜腰脚疼痛及治妇人胎前产后血虚血晕血气不调四肢麻痹忽然手脚不能动之瘫痪一切血气风治男子寒疝风湿脚气下痛等疾悉皆治之
　　白芷　桔梗　陈皮　天台乌药　枳殻　茴香砂　天南星　川芎　当归　半夏　南木香牛膝　木　防榔　香附子　甘草　萆薢【各等分】
　　右为粗末每服三钱水一大盏姜三片枣二枚煎至七分去滓不拘时服如妇人患用当归汤服之
