<!-- { "loadSidebar": true } -->
　　薄荷汤消风壅化痰涎治头昏目鼻塞咽干心烦胸闷精神不爽
　　荆芥穗　塩【炒各三斤】鸡苏叶【七斤半】砂仁【三两】苽蒌根【十二两】甘草【剉四两炒】
　　右为末每服一钱沸汤食后服
　　荆芥豆淋酒若忽尔摇头口噤背强直如发癎之状此由风邪乗虚客于足大阳之经诊其脉缓散而迟者盖其人本虚风邪留于经络日久而发谓之风痉其脉三部俱洪数者由蕴热搏于诸阳之经甚则日夜数十发正所谓热则生风亦名曰痓风痉
　　荆芥穗【四两】大豆【半斤炒令烟出好酒一升沃之去豆不用】
　　右用水三升并酒同煎至一半去滓温服
　　神化丹治一切风及瘫缓枯偏疠风卒中瘖哑神昏志乱手足不随
　　天麻【去苖】附子【炮制去皮脐】牛膝【酒浸一宿】防风【去芦头】地龙【去上炒】蝎蛸【去毒炒】羗活【去芦头】白僵蚕【炒去丝嘴】独活【去芦头】肉桂【去粗皮】当归【洗焙】干姜【炮】虎胫骨　半夏【生用】败【醋洗炙黄】乌蛇肉【酒浸去皮骨】天南星【生用】白附子【生用】黒参【十九味各一两】
　　右件为细末炼蜜为丸每一两分作十五丸硃砂为衣每服一丸温酒化下不拘时候
　　麝香散【出杨氏家藏方】治一切风疾筋脉缓纵四肢亸曵口眼防斜足膝不能歩履腰背不能屈伸头目旋运瘙痒顽麻并宜服
　　犀角屑　细辛【去叶土】黒参　牛蒡子【一两一分微炒】麻黄【去根节】丹参　沙参　白花蛇【酒浸一宿炙去皮骨取肉】全蝎【去毒炒】独活【去芦头】藁本【去芦头】白僵蚕【炒去丝嘴】人参　羗活【去芦头】防风【去芦头】甘菊花【已上十五味各一两】海桐皮【三分】败【醋炙二分】天竹黄　牛膝【酒浸一宿焙干】天麻【去苖】赤箭　白附子【炮】阿胶【蛤粉炒如珠子】石斛【去根】虎骨【醋涂炙黄】槐实　半夏【汤洗去滑已上十二味各半两】防榔【去枝】肉桂【去粗皮】硃砂【别研】酸枣仁【汤泡去皮】麝香【别研】龙脑【别研已上五味各一分】
　　右件为细末次入研者药和匀每服一钱温酒调下空心服
　　加味匀气散【出徳生堂】治诸风疾必先顺气助脾为本神効白芷【一两】乌药【二两】沉香【七钱半】白术【四两去芦头】人参【一两】陈皮【一两】甘草【半两】
　　右为细末每服三钱用紫苏木瓜煎汤调服不拘时候服之
　　乌药顺气散【出徳生堂】治男子妇人一切风疾攻疰四肢骨节疼痛治脚气徧身顽麻头目旋运及疗瘫痪语言蹇涩筋脉拘挛又治脚气歩履艰难脚膝软弱妇人血气老人冷气上攻胷膈两脇刺痛心腹臌胀吐防膓鸣并宜治之
　　麻黄【去根节】陈皮【去白】乌药【各二两】川芎　僵蚕【炒去丝嘴】枳殻【麸炒】甘草【炒】白芷　桔梗　天麻　全蝎【防炒】独活羗活　防风　细辛【去土各一两】干姜【半两】
　　右防咀每服五钱重半觔生姜三片枣一枚同煎七分去滓温服不拘时如碾为末者毎服二钱好酒调下服
　　乳香宣经圆【出信道用方】治男子妇人体虚气弱寒湿相搏半身不遂手足麻痹行歩少力骨节烦疼足胫肿浮皮肤不仁脚膝常冷状若风吹或时作热渐成脚气脚膝生疮痛痒不仁又治肝肾不足经络留滞筋脉缓弱举动皆难四肢挛急不可屈伸臂痛逰走或左右风毒攻疰年发肩背相引腰膝大痛风痹亸曵血脉不周闪肭打扑内伤筋骨痛不可忍男子疝气膀胱上下奔冲妇人月水不调多作腹痛常服活血脉止疼痛补虚损壮筋骨
　　天台乌药　葳灵仙【酒浸】京萆薢　茴香【炒】陈皮川练子肉【各一两半】草乌【七钱剉炒】五灵脂【半两】黒牵牛【八分】乳香【半两别研】
　　右为细末却入乳香拌匀醋糊为丸如梧桐子大每服三十丸温酒下空心食前卫生家寳方有防风麝香无陈皮
　　白术丸【出经效济世方】治一切风疾
　　草乌头【五两去皮细切焙炒少许】苍术【十两米泔浸三日去皮切炒】
　　右为细末酒糊为丸如桐子大每服五丸加至十丸如觉麻即减至五丸食后茶酒任下
　　至寳丹【出经效济世方】治诸风
　　草乌头一斤用大豆二升塩四两入砂瓶内煑三伏时令乌头极烂为度其豆取出埋土中一尺将乌头入木臼内捣三百杵揑作饼子焙干令为细末酒面糊为丸如梧桐子大毎服二十丸至三十丸空心或酒或塩汤送下
　　摩风膏【出圣惠方】治一切痛方
　　当归【二两】白芷【一两】细辛【二两】附子【三两生用去皮脐】桂心【一两】干姜【一两】松脂【半两】芎防【二两生去皮脐】醋【三升】硃砂【一两细研】雄黄【二两细研】天雄【三两生去皮脐】生地黄【三斤捣取汁】猪脂【五斤炼成者】
　　右件药细剉以地黄汁及醋浸一宿漉出猪脂中慢火煎之候白芷色黄即膏成绵滤去滓入丹砂雄黄及松脂等以栁木箆搅令匀于瓮中盛毎取少许摩于病处如脇下聚如林者摩及涂之即瘥又面目黧黑消瘦是心腹积冷酒调半茶匙日三服病无不愈合时勿令妇人鸡犬小儿见之
　　茯苓菊花浸酒方【出圣惠方】治丈夫妇人骨节疼痛行歩艰难肩背伛偻言语蹇澁口防面斜中风失音半身不遂等疾宜服
　　白茯苓【五两】甘菊花【二两】山茱萸【二两】兎丝子【酒浸三两三日干别捣末】白术【一两】丹皮【二两】人参【一两去芦头】肉苁蓉【二两酒浸一宿刮去皱皮】根【二两】防风【二两去芦头】天雄【二两炮制去皮脐】干熟地黄【二两】牡蛎【一两烧为粉】黄耆【二两】菖蒲【二两】紫苑【一两洗去黄土】石斛【二两去皮】栢子仁【一升】蛇床子【一两】杜仲【二两去粗皮炙防黄】逺志【二两去心】干姜【二两炮制】赤芍药【二两】附子【二两炮制去皮脐】苍耳子【二两】狗脊【二两】萆薢【二两】牛膝【二两去苖】羌活【二两】桔梗【一两去芦头】防粘子【一两去沙】虎胫骨【一两涂酥炙防黄】牛蒡子【二两】枸杞子【半两】晚蚕沙【三两】续断【二两】
　　右件药都细剉和匀每斤药以生绢袋盛用酒二斗于磁器中浸宻封二七开封每日平旦午时近晩各温饮一盏常令有酒容不可过度每取各一盏如或酒淡药力稍减即取滓隂干捣罗为末炼蜜和丸如梧桐子大每服空心以酒温下三十丸忌生冷油腻猪鸡肉粘滑物
　　天麻除风丸【出十便良方】治一切风及气上壅头目昏澁鼻塞耳鸣项背拘急肢体倦怠常服踈风顺气清利头目天麻　防风　细辛　藁本　川芎　香白芷干山药　黄耆　当归【已上各一两】蝎稍　甘草【八钱】白附子【五钱】
　　右件为细末炼蜜和丸毎一两作十一丸每服一丸茶酒任下食后
　　省风汤【出朱氏集騐方】
　　南星【一两半炮】防风【一两半】甘草【半两】
　　右防咀每服四钱重水三两盏姜十片煎八分热服气逆加紫苏南木香各二钱半气虚加生附子一两沉香二两半胷膈不利有痰加半夏一两神麯半两头晕目痛加天麻半两全蝎一钱煎热入麝香少许
　　鄂渚小金丹【出朱氏集验方】治诸风
　　蚕沙【炮熟】草乌【生用】
　　右各等分为末生地龙为丸如少则加醋糊为丸每服四五丸白汤下多则麻人甚妙
　　灵寳丸【出王氏博济方】治三十六种风疾服之必愈
　　天麻【郓州者洗】天南星　独活　白附子【新罗者】白僵蚕川乌头【炮】羗活【洗】干蝎【已上各一两全者】牛膝【一分细研旋入】麝香【半两旋研细】龙脑【一分细研旋入】
　　右件十一味各要上好药净洗日内晒干不用近火杵为细末炼蜜为丸如豆蔲大诸色风疾薄荷温酒下五丸女人血风更入少当归末温酒下如瘫缓风下床不得先用白矾半两为末葱十茎煎汤温沐后用薄荷汁温酒下三十丸衣被盖出汗别服补药如是男子妇人疥癣瘰并须依前法澡浴服三十丸出汗当日必差小儿疮疥亦须如常沐每一嵗一丸并须出汗永差忌熟面猪肉鱼毒物
　　大羗活丸【出王氏博济方】疗夹脑风暗风旋但是三十六种风疾皆宜服之大效
　　官桂【去皮】茯苓　麻黄【去节】劒脊乌蛇【酒浸去皮骨炙令香】僵蚕防风　枳殻　酸枣仁　苦参　羗活　独活郁李仁【去皮尖】人参【各一两】龙骨　犀角【镑细如无即羚羊角充亦得】乌脂【炒过去皮心如无即以乌头半两代之炮制用】
　　右件一十六味同杵为末炼蜜为丸如梧桐子大每服七丸热酒下功效繁多卒不及一一具述
　　治大风疾方【出王氏博济方】
　　葳灵仙【二两洗净】羗活　独活　丹参【六两剉炒令黒黄】苍耳【四两】仙灵脾【二两】黒参【二两】人参【去芦头】沙参【各二两】柴参【一两】甘草【生一两】黄芩【半两】
　　右为细末食后临卧用温熟水调下三钱若五心无疮眼不断瞳人鼻梁不塌服之一月以后乃瘥
　　神寳丹【出王氏博济方】大治一切风疾但服此药无不应效自然铜【半两】金星石矾　禹余粮石　石膏【已上各一两】
　　先将上四味药用炭煆通赤倾在酽醋内淬如此凡经七度了于干后都捣罗为末入于磁盆内以汤淘洗二十度浮尽上面黒汗出只收在底真实药放磁器内慢火逼尽水气却细研乃用诸药于后
　　蔓荆子　葳灵仙　茯苓　天竺黄　白僵蚕天仙藤　鈆白霜　蛜【去嘴尖炒】白茯苓　旋覆花莽草　半夏【汤洗去涎七遍麸炒黄色】犀角【镑】藿香【已上各一分】桑螵蛸【二十个】劒脊乌蛇【酒浸去皮骨炙黄用肉一两】防榔【半两半生半熟】人参【半两】苽蒂【二十个】真虎骨【一两酒浸炙黄】赤小豆【四十九粒】白龙砂【取白犬先繋定将粟米饲三日取其第三日粪淘取粟米焙干用一两】
　　上件药脩制捣罗了次用下项药
　　牛黄　龙脑【各一分】麝香　好硃砂【一两细研】腻脂　乳香【少许】
　　右以六味药研细如尘用前药搅和令匀用槐胶水煑面糊和捣同入鐡臼捣熟丸如弹子大焙干每一丸豆淋酒下作十服毎一服食后浸皂角水磨下服之小儿患病斟酌大小加减与服用薄荷金银花汤磨下神效不可具述
　　龙胆膏【出王氏博济方】治大风疾神效
　　消防　乌蛇胆【一个】冬瓜【一枚截作五寸许去穣用】
　　右件三味掘地可深三尺以来拂拭令净洁置冬瓜于其内以物载之安蛇胆消防其上即以土隔截盖之至三七日看一度冬未甚壊则七七日看蛇胆消防肉浑化为汁在冬皮内取出一茶匙脚气大风疾一匙小可风疾以匙头温过搅酒吃三两服立愈
　　灵砂丹【出治风经验方】治诸风疾杨补之云朱选之尝苦手足不举服此丹乃愈
　　防榔【生】白附子【炮】天南星【生】硃砂【一两细研留一半为衣】白僵蚕【生】狼毒【炮】没药【半两研炒】乌蛇【酒浸一宿摊干幷皮骨】川乌头【炮去皮脐三两】大附子【炮去皮脐已上各二两】五灵脂【三两不夹石者】肉桂【取有味者去粗皮不见火】
　　右为末入硃砂研匀更以麝香半两研拌匀炼蜜和为衣每服一丸至二丸空心食前嚼温酒下累试皆验
