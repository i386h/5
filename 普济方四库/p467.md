<!-- { "loadSidebar": true } -->
　　柴胡【一分】升麻【四分】当归身【半两】麦蘖麴【半钱】木香【一分】川芎【三分】橘皮【一分】黄芩【酒制三分】黄连【半分】黄蘖【三分】半夏【七分】黄茋【一钱】人参　甘草【七分】苍术【半钱】白术【二钱】
　　右防咀如麻豆大每服五钱水二大盏煎至一盏去滓稍热服食后
　　萆薢散治一切风证腰脚疼痛彻骨酸楚此药除风去湿止痛活血补肾
　　防风　川乌【炮】川续断　破故纸【塩炒】萆薢　赤芍药　熟地黄　独活　白芷　没药　茴香　白术【各二两】杜仲【姜制一两】
　　右为细末炼蜜为丸如梧桐子大毎服空心塩汤酒下三五丸史衞王奉内祠日忽苦此疾足不能行发热烦闷后得此药三服频安治天柱不倒用澡浴后忽患者用多年五苓散一年者亦可每服三钱重以灯心七茎淡竹叶三茎乌梅三个同煎汤调之
　　俞风丹暖风药
　　荆芥穗　乌药　天南星　川芎　黑附子　天麻　甘草　当归【各一两】
　　右为细末炼蜜和丸如弹子大每服一丸茶酒任下一方加防风
　　无敌丸除风疾百病不生
　　杜仲【十两】川牛膝　木瓜【二两五钱】萆薢【各七两五钱】虎骨【二两淬醋】天麻【五两】乳香【二两五钱】草乌头【五两】龙骨【一两五钱】苍术【十两】没药【二两五钱】金毛狗脊【十两】
　　右为细末酒糊为丸如梧桐子大每服四五十丸温酒下早晩各进诸气不通胷背痛结塞闷乱宜服
　　醉仙丹治偏枯不遂皮肤不仁【出嚢中蔵经方】
　　麻黄【水煑焙干一两为末】天南星【七个炮去皮】地龙【七条去皮】
　　右除麻黄外先为末次将麻黄末入酒一升熬成膏入前末丸如弹子大每日食后临卧酒化下一丸汗出効偏枯不遂皮肤不仁者皆由五官虚气风寒暑湿之邪蓄积久而不散乃成疾焉
　　去一切风【出本草】以羊皮作臛食之
　　治一切风变白宜老【出本草单方】以络石草炙汁服之治患风数年不効朱真人灵验篇云【出本草】
　　掘坑令患者觧衣坐于坑内逐内以热汤上淋之良久后以簟盖之
　　治一切风疾虚羸冷血足疼痹无论老防轻重【出本草】以木天蓼浸酒及煑汁服之十许日觉皮肤间风出如虫行
　　治风【出本草】
　　以木槿花作汤代茶吃
　　治一切三十六种风有不知者悉効【出本草】
　　菖蒲薄荷切令晒干有三斤以绢袋盛之水一斛清者【水者酒也】悬此菖蒲宻封闭一百日出视之如緑菜色以一斗热黍米内入封十四日开出饮酒
　　治一切风【出本草】
　　以驴肉醸酒服之
　　治风疾【出本草】
　　以韦叶石作汤服之
　　治风【出本草】
　　以秫稻根作汤洗之
　　疗风病身体如虫行【方见大风癞病类】
　　治一切风疾【出本草】
　　以楝实冬春间取细剉炒令香袋盛于酒中浸每服取酒温服之
　　疗风【出本草】
　　以兰炙水取浴之
　　疗风
　　以五加实取酒清服之
　　疗风
　　以丁公藤渍酒服南史觧叔谦鴈门人母有疾夜于庭中稽颡祈吿闻空中云得丁公藤治即瘥访医及本草皆无至宜都山中见一翁袋药云是丁公藤疗风拜泣求得之及渍酒法受之毕失翁所在母疾遂愈
　　治酒风
　　黄帝曰有病身热懈惰汗出如浴恶风少气此为何病岐伯曰病名酒风帝曰治之柰何岐伯对以此方以泽防术各十分御米五分合以三指撮饭后服
　　治风
　　以木天蓼一斤去皮细切以生绢袋盛好酒一斗浸之春夏一七日秋冬二七日后开每日空心日午初夜各温饮一盏老防临时加减若常服日只每服一盏立有功効
　　除风令人能饮食
　　以胡桃渐食之
　　治风缓诸节不随皮肤顽痹肠内宿冷冷血瘀血腰脚疼痛
　　以原蚕屎净收取晒干炒令黄袋盛浸酒服
　　治一切风疾痰附子汤
　　右生用附子取六七钱者用半个切碎以水二钟姜十片煎至一钟以下滤过盏盛水中沉微冷服若不去皮脐及临服入少塩効尤速
　　治风血疾积冷气
　　用藤浸酒服之
　　去风血
　　用鬼膊藤浸酒服【亦名鬼腰者】
　　治风虚除百病杏酥法
　　用捣烂杏仁一石好酒一石研滤取汁一石五斗入白蜜一斗五升搅匀封于新瓮中勿泄气三十日看酒上酥出即掠取内磁器中贮之取其酒滓团如拳大置空屋中作格安之成饴脯状日服一枚以前酒任性饮之
　　治风水腹大脐腰肿痛不可转动
　　用麻子半升杵碎水滤取汁以米二合以麻子汁煑作稀粥着葱椒姜空心食之【麻子者乃今人绩麻布重子也】
　　治一切风
　　用马齿苋细切煑粥服之
　　补虚疗风
　　用忍冬草煑汁醸酒可常采服
　　治丈夫心肺中虚风及客热膀胱间连胁下时有气皮肤瘙痒瘾疹饮食不多日渐痩损常有忧愁心忪少气等疾
　　用莎草春收苖及花隂干入冬采根切贮于风凉防有患前病者取苖二十余斤剉以水二石五升取煑一石五斗浴之
　　去风甚者
　　用香麻煎作浴汤
　　治风轻身
　　以千金藤浸酒服之
　　治一切风虚常恶头痛欲破者
　　以杏仁去皮尖曝干为末水九升研滤如作粥法缓火煎令如麻腐取出和羙粥酒内一匙服之每食前不拘多少服七日后大汗出慎风冷忌猪鱼鸡大蒜服一剂后诸风减瘥春夏恐酸少酢服之秋九月后煎之此法神妙可深秘之
　　治风血羸老腹内诸冷血闭彊腰脚
　　以土皷藤煮服浸酒服亦佳
　　治筋骨风
　　以酸枣仁炒末作汤服之
　　治风血羸老腹冷及腰脚俱冷食不生肌肤
　　以地龙藤浸酒服之
　　治心风头肢体诸风及觧肌发汗【出本草】
　　以杜荆根水煑服之
　　治皮毛间习习如虫行风【出本草】
　　煮牛蒡根汁浴之夏浴避风脚疾取其子炒过为末代茶煎三七通利小便
　　延年去风令光润【出本草】
　　以桃仁五合去皮用糯米饭和研之令桃仁尽即煎微温用洗面极妙
　　治因疮中风【方见风角弓反张类在三十六卷】
　　以灰麺和米一斗炊作饭看冷暖入苍耳麦蘖麴作三大升醸之封二十四日成熟取此酒可两重布不得全宻宻则溢出又不可食马肉空心暖酒服
　　枳茹酒【出千金方一名枳茹酒】服诸风药不能愈者
　　取枳实上青乱取不可至心须得茹五升微火炒去湿气以酒一斗渍微火暖令得药味随性饮之治口僻眼急大验治缓风急风并佳一方治身直不得屈伸反覆者枳树皮亦得
　　葳灵仙方【出御药院方】去众风通十二经脉此药朝服暮効踈宜五臓冷脓宿变病微利不防人服此四肢轻健手足温暖并得清凉时商州有人病重足不履地经十年不差忽过新罗僧云此疾有药可理遂入山求之遗服数日平复后留此药名而去治丈夫妇人中风不语手足不随口眼防斜筋骨节风胎头暗风心风风狂人伤寒头痛鼻清沸经二度伤寒即止头旋目白癜风极治大风皮肤痒毒热毒风疮深治劳疾连腰骨节风绕腕风言语澁滞积塞不通五臓腹内宿食心头痰水膀胱脓宿口中涎水好吃茶滓手足顽痹冷热气壅腰膝疼痛久立不得浮气瘴气憎寒壮热头痛尤甚攻耳成脓而聋又冲眼赤小肠秘脉立通饮食即注黄疸面无顔色瘰疬遍项产后秘澁暨腰痛曽经损坠心痛注气膈气冷气攻冲肾臓风壅腹肚胀满头面肿注毒脾腑气痰热咳嗽气急坐卧不安疥癣等疮妇人月水不来动经多日血气冲心除盗汗鵶臭秽气息不动多服葳灵仙乆浴斛中浸身令汗出五六度浸兼浴其肺中风皮肤痒即止每载四时常用之则瘾疹风永差心中客热膀胱间连胁下气常忧愁不乐心忪者加沙草根一大觔切熬令香以生绢袋盛贮于三大斗无灰酒中浸之春三月浸一日即堪服冬十月后浸七日近暖处乃佳每空心服一盏日夜三四服之常令酒气相续以知为度若不饮酒即取根十两加桂五两芜荑三两和捣为散以蜜和为捣千杵丸如梧桐子大每服酒及姜蜜汤饮汁等下二十丸日再服渐加至三十丸以瘥为度【莎草根即香附子苗】
　　治诸风脚膝疼痛不可践地用鹿蹄四只燖洗熟煮了取肉于防汁中着五味子煮熟空腹服之
　　治风疾
　　取消梨不限多少绞汁饮之昔有一朝士见梁奉御诊之曰风疾已深请速归去朝士复见鄜州马医赵鄂者复诊之言疾危与梁所説同复云只有一法可试吃消梨不限多少咀龁不及绞汁而饮到家旬日唯吃消梨顿爽亦可以梨叶作煎服









　　普济方卷一百十六
<子部,医家类,普济方>
　　钦定四库全书
　　普济方卷一百十七　　明　周王朱橚　撰寒暑湿门
　　中寒【论】
