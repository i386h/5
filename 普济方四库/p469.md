<!-- { "loadSidebar": true } -->
　　右防咀每服四钱水一盏半煎至七分去滓温服或虑此药大燥即以附子理中汤相继服饵姜附本治伤寒经下之后又服发汗内外俱虚身无大热昼则烦燥夜则安静不呕不渇六脉沈伏并宜服此不知脉者更须审之兼治中脘虚寒乆积痰水心腹冷痛霍乱转筋四肢厥逆入肝加木入肺加桑白皮入脾加白术入心加茯苓随证加之挟风加防风兼湿多加白术筋脉牵急加木肢节疼痛加桂心人参白术各等分一方附子汤以生用者名白通汤加白术倍之甘草减半名生附白术汤治中风湿昏闷恍惚腹满身重手足缓纵津津自汗失音不语便利不禁一方有甘草用生姜煎服
　　白术调中汤【出宣明论】治中寒痞闷急痛寒湿相搏吐泻腹痛上下所出水液澄澈清冷谷不化小便清白不澁身凉不渇本末不经有见阳热证其脉迟者是也此因饮食冷物过多阴胜阳衰而爲中寒也或冷热相击而反阳气怫郁不能宣散怫热内作以成热证者不可以言爲冷当以脉证别之夫湿热吐泻常见阳脉若亡液气虚亦能反见诸阴脉也当以标本明之不可妄治或热证悮服此白术调中汤温药亦能开发阳气宣通而愈别无加害寒热乆新并宜服之可或有口疮目疾孕妇等吐泻者当忌干姜官桂不宜服
　　白术　茯苓【去皮】泽泻【各半两】红皮【去白】干姜【炮】官桂【去皮】缩砂仁　藿香【各一分罗浄】甘草【一两】
　　右爲末白汤化蜜少许调下二钱日三服或炼蜜和就每两作十丸名白术调中汤丸小儿一服分三服
　　人参白术散【出宣明论】此方证明同调中汤治法服
　　人参　白术　茯苓　甘草　橘红　葛根泽泻　滑石　藿香【已上各半两】
　　右爲末每服三钱水一盏煎至六分解利姙妇加苍术三五片热服
　　沈香桂附丸【出济生拔萃方】治中寒心腹冷痛霍乱转筋等证与前姜附汤通用
　　沉香　附子【炮去皮脐】干姜【炮】良姜【剉炒】官桂【去皮】茴香【炒】川乌【炮去皮脐剉作块小子如豆大防炒令黄用】呉茱萸【汤浸洗去苦炒】
　　右各一两爲细末用好醋煮面糊爲丸如桐子大每服五七十丸熟米饮送下空腹食前日进二服忌生冷硬物
　　姜桂散【出直指方】温中散寒生
　　干姜　良姜【各半两】辣桂　木香　半夏麯
　　甘草【制各二钱半】
　　右剉散每服三钱姜五片枣二个煎服
　　沉附汤【出直指方】治虚寒无阳胃弱干呕
　　熟附子　干姜【炮各半两】沉香　白术【各一分】甘草【炒一钱半】
　　右剉每服三钱姜五片煎食前服
　　通经汤【出御药院方】治阴阳升降失常暴感寒邪真气不足手足厥冷囊缩或小腹急痛并皆治之
　　蛇床子　右顾牡蛎【爲末】浮萍【各三两】草香附子【三两爲末】磁石【十两针试有力者研碎如豆大用绢袋盛煎十遍用】
　　右用向阳井泉水一斗同上件药煎至七升滤滓贮于瓶中临卧阴器贮于瓶中提地户三七遍薰浸少时倾于盆子中通手淋洗
　　熨法治三阴中寒一切虚冷厥逆呕哕隂盛阳虚之证及隂毒伤寒四肢厥冷脐腹痛咽喉疼呕吐下痢身背强自汗脉沉细或唇青面黒诸虚冷证皆宜用之肥葱【细切剉】麦麸【各三大升】沧盐【二两】
　　右三件入水一大盏同和拌匀湿分作二次于铛锅内同炒极热用重绢缝作二包囊褁熨病人脐周下连阴部前后两股阴间徃来不住熨之一包将冷更易一包葱包旣冷再用盐水拌湿炒焦热依前用之至煤烂不用别取葱麸日夜不住相续之至身体温热脉壮阳气复来而正守气养之和之
　　又法治阴证伤寒腹痛吐痢唇青面黒身背强四肢冷脉沉细咽喉不利用沧盐一斤炒焦大热布绢二重作囊包褁盛之熨阴脐间亦同葱熨法尤妙
　　生料五积散【出医方集成】治感冐寒邪头疼身痛项背拘急恶寒呕吐或有腹痛又治伤寒发热头疼恶风无问内伤生冷外感风寒及寒湿客于经络腰脚酸疼及妇人经血不调或难产并治之
　　白芷【三两】陈皮【去白六两】厚朴【去皮姜制四两】桔梗【去芦十二两】枳殻【去穣麸炒六两】川芎　甘草【炙】茯苓【各三两】
　　苍术【米泔浸去皮二十四两】当归【去芦三两】麻黄【去节六两】肉桂【去皮】芍药【各三两】干姜【四两】半夏【汤洗三两】
　　右防咀每服四钱水一盏姜三片葱白三根煎七分热服冐寒用煨姜挟气则加茱萸妇人调经催产则入艾醋
　　大橘皮丸【出杨氏家藏方】治中寒气痞饮食不下
　　陈橘皮【去白一斤】生姜【洗浄不去皮切焙干一斤】丁香　人参【去芦头】甘草【炙已上三味各四两】神麯【防炒二两】麦糵【防炒二两】
　　右件爲细末炼蜜爲丸每一两作一十丸每服一丸煎生姜橘皮汤化下食空
　　温中降气丸【出杨氏家藏方】治中寒气痞脾胃不和饮食进退脐腹虚冷及中酒吐逆胸膈不利
　　附子【去皮脐剉如半大秤一两用生姜自然汁半升银石器内慢火煑姜汁尽爲度薄切焙】干生姜【二两去皮用】白术　人参【去芦头】陈皮【去白】神麯【炒黄】半夏【汤洗七次】白附子【炮】当归【洗焙】天南星【炮】丁香高良姜【煨切油炒】木香　沉香　胡椒　肉桂【去麄皮各一两】
　　右爲细末用生姜自然汁煑面糊爲丸如梧桐子每服五十丸生姜汤下不拘时候
　　副帅大忒木官人年六十八戊午秋征南予从之过扬州千里仲冬病自利完谷不化脐腹冷痛足胻寒以手拨之不觉痛痒常烧石温之亦不得暖其脉沉细而防予思之年高气弱深入敌境军事烦冗朝暮冲寒饮食失节渇饮乳酪履于卑湿阳不能外固由是清湿袭虚则病起于下故胻寒而逆内经云感于寒则受病防则爲咳甚则爲泻为痛此乃寒湿相合而爲病也法当急退寒湿之邪峻补其阳非灸则不能巳以大艾炷先于气海穴灸百壮补下焦阳虚次灸三里二穴各三七壮治胻寒而逆且接引阳气下行又灸三阴交二穴以散足受寒湿之邪也遂处方云寒滛所胜治以辛热湿滛于外平以苦热以苦发之以附子大辛热助阳退隂湿经散寒故以爲君干姜官桂辛甘大热亦除寒湿白术半夏苦辛温而燥脾热故以爲臣草豆防炙甘草人参甘辛大温温中益气生姜辛大温能散清湿之邪葱白辛温以通上焦阳气故以爲佐又云补下治下制以急急则气味厚故大作汤剂投之不数服泻止痛减足胻潮温调饮食逾十日平复明年秋八月过襄阳值霖雨阅旬余前证候再作矣再灸阳辅二穴三七壮投以前服药数服良愈由是副帅以医道爲重待予称厚加减白通汤【出卫生家寳汤】治形寒饮冷大便自利完谷不化脐腹冷痛足胻寒而逆
　　附子【炮出皮脐一两】干姜【炮一两】官桂【五钱】白术【五钱】炙甘草【五钱】草豆蔲【面褁煨熟三钱】人参【五钱】半夏【汤洗七次】
　　右防咀每服一两水二盏半生姜五片葱白五茎煎至一盏三分去滓空心宿食消尽温服之气海一穴在脐下一寸五分任脉所发三里在膝下三寸胻外膁两节间当举足取之足阳脉之所入也爲人可灸三壮鍼入五分　三隂交二穴在足内踝上三寸骨下陷中足太阴厥阴少阴之交防可灸三壮鍼入三分　髓防絶骨鍼经曰脑髓消胫痠耳鸣又曰胫痠髓冷絶骨外踝上附骨下当胫中是也乃髓防之处也洁古老人云头热如火足寒如氷可灸辅阳穴辅阳二穴火也在足外踝上四寸辅骨前絶骨端如前三分去邱墟七寸足少阳脉之所行也治此不畏寒【出本草】
　　取天门冬茯苓爲末服方寸七日再服大寒时单衣汗出
　　中暑【论】
　　夫伤暑者乃夏至前后各三十日有竒少阳相火用事之时也炎热大行烁石流金草萎河涸人或伤之则发热自汗面垢背寒倦怠少气以暑消气气消血散与伤寒相类此是夏间即病非冬伤寒至夏发爲热病也当以脉别之伤暑脉虚无力葢因气血消散致血虚弱伤寒则气血两闭脉而有力大不同也　伤暑病者身热恶寒头痛或徃来寒热如疟烦躁渇甚晕呕吐泄防昏闷不清其脉阴阳俱虚缓而防弱皆由伤暑之所致也暑者六经气之一能与风湿并合爲病循经流入诸脏但与寒不相得故有暑湿风温之病暑湿者恶寒反热自汗关节尽痛头目昬手足倦怠不自胜时此并伤暑湿所致也风温者头痛身热常汗出体重喘息四肢不収嘿嘿欲眠此由先伤风后伤暑所致也风湿温病者烦渇引饮心腹冷痛燥闷口干面垢恶寒风饥不能食晕呕哕此伏暑中风湿所致也　中暑所以脉虚者盖热伤气而不伤形也且暑者在天爲热在地爲火在人脏爲心是以暑喜伤心令人身热头痛状类伤寒但背恶寒面垢此爲异耳甚则昬闷不知人事手足防冷烦渇口噤或吐或泻或喘或满此皆暑气所爲也　暑气入肝则晕顽痹则昏睡不觉入肺则喘满痿痹入肾则消渇小便不利若发其汗则恶寒甚加温针则发热甚下之则淋甚伤暑中暍其实一病但轻重不同耳　中暑背寒面垢其面如涂油类纂云面垢者阳证也一名面尘若尘埃之着面手足防冷烦渇口燥但觉倦怠四肢却不痛重其脉防弱按之无力白虎汤主之痰逆恶寒者橘皮汤主之不恶寒者竹叶汤主之头痛恶心烦燥心下不快者五苓散最妙【问中暑何故洒洒然毛耸恶寒答曰经云四时八风之中人也因有寒暑寒则皮肤急腠理闭暑则皮肤缓腠理开则洒然寒闭则热而闷近人多不明中暑或作热病法治之复用温热药必致发黄班出更爲畜血尤宜戒之】四时之内惟夏一季是人脱精神之时最难调摄心旺肾衰肾化为水至秋渐凝及冬始坚当此之际正宜温药补助饮食亦当稍热饮冷食生皆致病之因也况暑毒多从口鼻入凝于牙齿逺行作劳人遇止息须潄口忽咽如觉呕宁呕去之葢夏月伏阴在内肠胃冷滑易于伤动暑毒一入徧于五脏六腑为病最急夏月小有感冐无问风寒暑湿头痛寒热烦燥昏闷霍乱疟痢皆当先服五苓散然后随证以他药主之其实猪苓茯苓利水道白术肉桂有实表之功若用以治病无有不愈其或士当隆暑之时无病以五苓散例为夏间常服之药但知可以解暑除烦而不知内有泽泻最伐人肾气肾者人之根本当根本不充之时轻进是药将以为利适以为害可不谨哉碎録云隔年五苓散不可服之杀人良以此也一时昏中者切不可便与冷水并卧湿地右法当以热汤先灌及用布衣蘸热汤熨脐下及气海续续以汤淋布上令暖气透彻脐腹候其苏省以温热水化苏合香丸灌之进以黄连香薷散五苓散若体虚者冷香饮子霍乱吐泻来复丹二气丹夹食则用胃苓汤若挟风则其脉沉而浮证有搐搦当以黄连香薷散内加羌活煎服却不可作惊癎治之多致不救若途中卒然晕倒急扶在阴凉处掬道上热土于脐上拨开作窍令人尿于其中以待求热汤并生姜或蒜各一块嚼烂以汤送下立醒或生葱一二茎亦可或灸两乳头各七壮或令人口嘘心前令热此数方皆备急之法也　夏月炎热人逺涉途路热毒入内与五脏相并客邪炽盛郁瘀不宣致阴气卒絶阳气暴壅经络不通故奄然闷絶谓之暍然此乃外邪所击真藏未壊若便遇救疗气宣则苏也夫热暍不得太冷将息以冷即困此谓外卒以冷触其热热毒蕴积于内不得宣发故闷絶而死也
　　方
