<!-- { "loadSidebar": true } -->
　　御用姜苏丸【出传信适用方】治中暑心恶头疼烦燥生津止渇紫苏叶【五两拣浄】乌头肉【二两切炒】甘草【生的三分】香薷叶【半两拣浄】桂心【半两麄皮】生姜【切洗焙干一分】木【干者二两如生去皮穰切焙】檀香【半两剉屑】
　　右爲细末炼蜜为丸如樱桃大服一丸细嚼熟水送下
　　缩脾饮【一名香薷缩脾饮出和剂方】治解伏热除烦渇消暑毒饮食生冷过多致霍乱吐泻者吐利霍乱后服热药太多致烦躁者并宜服之
　　缩砂仁　草菓仁【煨去皮】乌梅肉【浄】粉草【炙各四两】白扁豆【炒去皮】干葛【各二两剉】
　　右防咀每服四钱水一大碗煎至八分去滓以水浸冷旋旋服以解烦欲热欲温任意　高年人加附子二两煎如前法暑月以此代熟水饮之极妙名增损缩脾饮一方用干姜炮一两防咀煎澄清汁服治脾弱胃寒不思饮食口舌干燥不生津液功効如神一方有生姜无粉草一方有香薷伤暑发热头目痛用以吞消暑丸一方无干葛一方无白扁豆洁古云转筋吐泻不止者其病去中焦阴阳交而不加发而为痛也此最为急病也可与分毛粥饮谷气入胃则必死也治有两种渇欲饮水者是为阳气多五苓散主之不欲饮水为阴多理中汤主之
　　解暑三白散【出和脐方】治冐暑伏热引饮过多阴阳气逆霍乱呕吐小便不利脏腑不调恶心头晕并皆治之泽泻　白术　白茯苓【各等分】
　　右防咀每服一贴水一盏姜五片灯心十茎煎八分去滓服不拘时每贴重半两
　　清暑益气汤【出济生拔萃方】治气虚身热得之伤暑热伤气故也有所逺行劳倦逢大热而渇渇则阳气内伐内伐则舍于肾肾者水藏也今水不能胜火则骨枯髓虚足不任身发爲骨乏无力故治痿独取于阳明时当长夏湿热大胜蒸蒸而炽人感之多四肢困倦精神短少懒于动作胸满气促肢节沉痛或气高而喘身热而烦心下膨闭小便黄而数大便溏而频或痢出黄如糜或如泔色或渇或不渇不思饮食自汗体重或汗少者血先病而气不病也其脉中得洪缓若湿气相传必加之以迟迟病虽互换少差其天暑时令则一也冝以清燥之剂治之阳气者卫外而为固也热则气泄今暑邪干卫故身热自汗以黄耆甘温补之爲君人参橘皮当归甘草甘防温补中益气爲臣苍术白术泽泻渗利而除温升麻葛根甘苦平善解肌热又以风胜湿也温胜则食不消而作痞满故炒面甘辛青皮辛温消食快气肾恶燥急食辛以润之故其黄蘗苦辛寒借甘味泻热补水虚者滋其化源以人参五味子麦门冬酸习防寒救天暑伤于庚金为佐
　　黄耆【一钱汗少减半钱】人参【半钱】升麻【一钱】泽泻【半钱】苍术【泔浸一钱】炙甘草【三分】葛根【二分】五味子【九个】白术【半钱】神麯【炒半钱】麦门冬【去心三分】黄蘗【酒浸三分】当归身【三分】橘红【半钱】青皮【去白二分半】
　　右同防咀都作一服水二大盏煎至一盏去滓大温服食逺剂之多少临服斟酌得病皆由饮食劳倦损其脾胃乗天暑而作病也但药中犯泽泻猪苓茯苓灯草通草木通淡渗利小便之类皆从时令之旺气泻脾胃之客邪而补金水之不及也此正方已是从权而立之若于无时病温热脾旺之证或小便已数肾肝不受邪者误用之必大泻真阴竭絶肾水先损两目也复立变证加减法于后　心火乗脾乃血受火邪而不能外发阳气伏于地中地者人之脾也必用当归和血少用黄蘖以益真阴　脾胃不足之证须少用升麻乃足阳明太阴引经之药也使行阳道自脾胃中右迁少阳行春令生万化之根叶也更少加柴胡使诸经右迁生发阴阳之气以滋春之和气也脾虚縁心火亢甚而乘其土也其次肺气受邪为热所伤必须用黄耆最多甘草次之人参又次之三者皆甘温之阳药也脾始虚肺气先絶故用黄耆之甘温以益皮毛之气而闭腠理不令自汗而损其元气也上喘气短懒语须用人参补之心火乗脾须用炙甘草以泻火热而补脾胃中元气甘草最少恐资满也若脾胃之急痛并脾胃大虚腹中急缩腹皮急缩者却宜多用之若从权加升麻以引之恐左迁之邪坚盛卒不肯退反行阴道故使引阳道上行若中满者去甘草咳甚者去人参如口干嗌干者加葛根血虚以人参补之阳旺则能生阴血也更加当归
　　和血又宜加黄蘗以救肾水葢甘寒泻热火火减则心气平安如烦乱犹不能止少加黄连以去之　如气浮心乱则以硃砂安神丸镇固之如心下痞亦少加黄连气乱于胸为清浊相干故以橘皮理之能助阳气之升又助甘辛为用也　长夏湿土客邪大旺可从权加苍术白术泽泻上下分消其湿热之气湿气大胜主食不消不化故食减不知谷味加炒面以消之复加五味子麦门冬人参防火益肺气助秋损也此三伏中长夏正旺之时药也
　　凡暑月间忽有男女老幼昏闷不省人事手足搐搦或角弓反张如小儿惊风之状或上吐下泻其热如火皆因伏暑兼感风而得此证当服枇杷叶散如乡村僻地无问药处只以枇杷叶炙去毛为末用一个捣汁调叶末灌之醒然无事误投他药十有九死近俗治沙证不问感冐暑湿风寒饮食所伤凡觉头疼浑身状热手足指末防厥冷先以艾煎汤试如吐即是其证及有腹痛手足冷者亦是【出经验良方】
　　用五月蚕退纸碎剪安椀中以碟葢之以百沸汤泡半碗许仍以别纸封碟缝良乆乗热饮之就卧以厚被葢之汗出愈　又近时人多看头额上及胸前两边有小红防在于皮肤者却用纸撚成条防蘸清油于清油灯上防烧纸撚于红防上焠爆者是名水沙却用樟木煎汤服汗出愈如腹痛不止又用针于两手指甲稍针出血愈　又有用青麻蘸水于颈项两肘臂等处戛掠见得血凝皮肤中红防如粟粒状然后葢覆衣被饮食粥汤或葱豉汤或清油生葱茶得汗即愈此皆使皮肤腠理开发松利诚不药之良法也
　　白术茯苓干畺汤【出二因方】治伏暑中风湿烦渇引饮心腹疼燥闷口干面垢洒洒恶寒淅淅恶风防汗饥不能食【方见门木中温类】
　　青金散【出杨氏家藏方】治中暑烦躁大渇吐泻不止
　　生硫黄　寒水石【火煆】精石　焰硝　青黛
　　右等分为细末每服一钱新汲水调下不拘时候
　　加减十味香薷汤【出经验良方】夏月常服清头目去暑湿顺气清神理脾
　　香薷穗【四两】白扁豆【炒】厚朴【姜制】茯神【去皮木】紫苏叶甘草　陈皮【去白各二两】檀香【一两】干木【二两】丁香【半两】
　　右为细末百沸汤调服治秋用青蒿二两木半夏生姜各半两同煎八分滤过用锡器盛于井水中浸极冷不拘时任意服
　　秦艽散【出传信适用方】治中暑
　　秦艽【去土】当归【去芦】桔梗　黄连【去须】乌梅【去核】甘草【炙】青皮【去穰】柴胡【去芦】干姜【炮】芍药
　　右各等分为细末解暑浓煎灯心汤下心痛煎菖蒲汤下泻痢米饮下常服熟水下骨热地骨皮汤下二钱
　　十味香薷饮【出医方犬成】治脾胃不和乗胃暑气心腹膨闷饮食无味呕脏恶心五心潮热力乏体倦常服消暑徤脾进饮食
　　香薷叶【一两】人参【去芦】白术　陈皮【温汤浸去白】白茯苓黄耆【去芦】厚朴【去麄皮剉碎生姜自然汁拌和炒至黒色】干木
　　白扁豆【炒去谷】甘草【炙已上各半两】
　　右为麄末每服三钱水一盏一枚煎七分去滓不拘时服一方为细末热汤或冷水调下亦可
　　广顺散【出杨氏家藏方】治中暑烦渇
　　甘草【三两半炙】肉桂【去麄皮一两】干姜【一两炮】紫苏叶【半两】乌头肉【一两半焙干】
　　右为末每服二钱冷水调下沸汤调服亦得
　　大黄龙丸【出仁斋直指方】治中暑身热头疼状如脾寒或半热半寒或寒热徃来或烦渇呕泄昏闷不省或不能饮食此方曽合治暑甚妙尝有中暍已昏欲死者灌之立苏【一名清暑丸】
　　舶上硫黄　硝石【各一两】白矾　雄黄　滑石【各半两】白面【四两气麄者】
　　右为细末入面在内滴水为丸如梧桐子大每服十丸至二三十丸新汲水下小儿黍米大如无硝石以盆硝代之来复黄龙大抵性温道途中暑昏即扶起以手巾蘸热汤暖其脐腹即渐苏醒次以来复丹为末井水调下无药则以大蒜细研新水调与之仍以蒜少许置鼻中或谓中暑暑忌得冷来复黄龙并蒜以水调下者何葢其药性温因寒而发用也　问卢祖常纠缪谓有李昭文患渇疾卢胗之曰莫暑月得疾否李曰然卢煎参汤候冷咽下玉壶丸遂愈
　　龙须散【一名甘草散】治冐暑伏热心膈燥闷饮水过度不知人事及霍乱作泻作渇衂血吐血小便下血头旋目晕
　　五倍子【一作五味子】乌梅【去仁各二两】甘草【炙一两半】
　　飞罗面【二两一方用清明日面尤佳】白矾【枯一两一方并生用】
　　右细末每服二大钱新汲水调下一服即愈亦解诸毒物虽平日不饮冷者服之亦有竒効一方加柯子肉滴水为丸谓之龙涎丸仍以调下翟公巽参政易名濯热散阴干水下
　　五物香薷汤调荣卫治饮食不节饥饱失时或冷物过多或硬物壅驻或食毕便睡或惊忧恚或劳役动气便欲饮食致冷脾胃不知三脘痞滞内感风冷外受寒邪增寒壮热遍体疼痛胸膈满闷霍乱呕吐脾疼翻胃中酒不醒四时伤寒头痛并进三服得汗即痊常服益脾温胃散宿痰停饮能进食碎风寒雾露之气大能驱暑
　　香薷【三两】白扁豆【姜制】厚朴【姜制】白茯苓【各一两半】甘草【三分】
　　右剉每服三钱水煎温服入盐防亦得不拘时一方用茯神
　　玉壶丸治中暑有起死功
　　舶上硫黄　焰硝　滑石　白矾【各一两】
　　右爲细末入上等白面六两拌和合匀用新汲水为丸如梧桐子大每服二十丸新汲水吞下如闷乱欲死者以水调灌之立苏其効如神【昔李招文何判院徐监仓皆抱渇疾服此而俱立効葢此药治疾不可具述】
　　香薷散治脏腑冷热不调饮食不节或食腥脍生冷过度起居不节或露卧湿地或当风取凉而风冷之气归于三焦传于脾胃脾胃得冷不能消化米谷致令真邪相干肠胃虚弱饮食变乱于肠胃之间致吐痢心腹疼痛霍乱气逆有心痛而先吐者有腹痛而先痢者有吐痢俱发者有发热者头痛体痛而复吐痢虚烦者或但吐痢心腹刺痛者或转筋拘急疼痛或但呕而无物出或四肢逆冷而脉欲絶或烦闷昏塞而欲死者此药悉能主之
　　香薷【去土四两】厚朴【去麄皮切碎姜汁炒令黄】白扁豆【各二两】
　　右剉散每五钱水一盏酒一分同煎七分去滓水中泥冷连吃二服立効不拘时候一方加黄连煎治中暑腹伤风搐搦不消心胸烦燥只依本方宜清煎并冷服暑月潮泻亦加乌梅车前子一钱陈米一撮暑月虚人复痛呕泄加丁香白术炮附子木各半钱生姜五片亦名六和汤伤暑单有头痛正方加山茵蔯多服取効以上并热服消暑徤脾或为末炼蜜为膏酒服亦妙一方无白扁豆
　　黄连香薷散治阴阳不顺清浊相干气射中焦名为霍乱由饱食醒鲙复啖乳酪海陆百品无所不食好饮寒浆眠卧冷席风冷之气伤于脾胃诸食结而不消阴阳二气壅而不反阳气欲降阴气欲升阴阳交错变成吐痢不已百脉昏乱荣卫虚冷搏于筋正宜服之
　　香薷穗【一两半】厚朴【去皮】黄连【各二两剉入生姜四两同研匀炒紫色】
