<!-- { "loadSidebar": true } -->
　　右麄散每服三钱水一中酒半盏银石器内慢火同煎至七分去滓用新汲水频频浸换冷极令顿服之冷则効速也又非时吐痢霍乱腹中撮痛大渇烦燥四肢逆冷冷汗自出两脚转筋疼痛不可忍者须井水浸冷顿服极効
　　消暑丸【一名消毒丸一名黄龙丸】治伤暑发热头热脾胃不和烦渇晕寒热
　　半夏【醋五斤煑干】甘草【炙】茯苓【去皮各半斤】
　　右为末生姜汁作薄糊为丸如梧桐子大每服五十丸水下此药合时须用好醋煎煮半夏姜汁作糊无见生水臻至修合用之神効中暑为患药下即苏伤暑发热头痛用之尤验夏用常服止渇利便虽多饮水亦不爲害应是暑药皆不及此若痰饮停积并用姜汤咽下入夏之后不可缺此丸细嚼尤好胜五苓散者以五苓有猪苓泽泻赤茯苓能泻肾经兼有目疾者不宜服秋深亦非宜也一方以蜜为丸　脾虚感暑呕吐不食宜以局方枇杷叶散作生料煎煑吞下六七十丸立効　暑中食生冷等物过多或胸膈痞塞呕吐清水或干呕者宜以生姜盐汤调下小乌沈汤吞下即差　江湖闻有消暑丸用醋煑半夏酒煑黄连各半枳殻浄炒茯苓各四两为丸任意吞下脏腑不调服之多验
　　地先散治伤寒后伏暑烦热不安及烦热虚劳
　　地骨皮【去木二两】防风【去芦一两】甘草【炙半两】
　　右剉散每服三钱水一盏半生姜五片煎不以时温服
　　桂苓甘露饮【一名桂苓白术散出宣明论】治伤寒中暑胃气饮食中外一切所伤传受湿热内甚头痛口干吐泻烦渇不利间小便赤澁大便急痛湿热霍乱吐痢腹满痛闷及小儿吐泻惊风并宜服
　　茯苓【去皮】泽泻【各一两】甘草【炙】寒水石　石膏【各二两】滑石【四两】白术　桂苓【去皮】猪苓【各半两】
　　右为细末每服三钱温汤调下新水亦可生姜汤尤良小儿每服一钱同上法此药下神金丸止泻痢无不验也并解内外诸邪所伤　刘庭瑞方却不用猪苓或日三服不计时候
　　桂苓丸【出利剂方】治大解暑毒烦渇饮水过多心腹满小便赤少
　　肉桂【去麄皮下见火】茯苓【去皮各等分】
　　右为细末炼蜜为丸每作八丸每服一丸用新汲水或熟水嚼化下
　　治中暑不拘老少【一名黒散子出爲氏方】
　　右用不蚛皂角不计多少刮去黒皮烧烟欲尽用盆合于地上周囘用土遮缝勿令透烟每一两皂角灰用甘草末六钱每服一钱新汲水调下气虚人温浆水调下昏迷不省者不过两服呉内翰备急方用皂角五斤去皮炙焦存性甘草五两葢中暑人痰塞关窍皂角能疎利去痰故也一方米饮下
　　清暑散【出杨氏家藏方】治伏暑伤热燥渇懑闷呕哕恶心或发霍乱
　　硫黄【二两】蛤粉【四两】
　　右同研匀每服一钱新汲水调下不拘时候
　　治中暑甚妙【出传信适用方】
　　右用上等重罗细面以姜汁及水和成饼子暴干却碾末収之每用二三钱新汲水调下
　　治夏月大热因饥中暑晕倒昏塞者【出传信适用方】
　　右急煎米饮徐徐灌之候渐省只与大顺散及温气药服或大燥吐闷乱不止急取本人汗头巾或头髪绞汁一盏入青黛一钱调灌须臾吐出恶毒涎水定省后以温粥饮投之愈
　　去暑方【海上名方】
　　以平胃散用大蒜捣烂为丸服之
　　治伏暑闷絶
　　用香附子为细末冷水调服
　　救生散【出肘后方】治暑毒
　　用新胡麻一升炒令黒色取出摊干碾末新汲水调三钱或丸如弹子大新水化下丸着热外不得以冷物逼外得冷即死
　　解人中大热方
　　取乌古瓦煎汤服
　　六合汤【出和剂方】治心脾不调气不升降霍乱转筋呕吐泻泄寒热交作痰喘咳胸膈痞满头目昏痛肢体浮肿嗜卧倦怠小便赤澁并伤寒阴阳不分冐暑伏热烦闷或成痢疾中酒烦渇畏食妇人胎前产后并宜服之
　　缩砂仁　半夏【汤泡七次】杏仁【去皮尖】人参【去芦】甘草【炙各一两】赤茯苓【去皮】藿香叶【拂去尘】白扁豆【姜汁略炒】木【各二两】香薷　厚朴【姜汁制各四两】
　　右剉每服四钱水一盏半生姜三片子一枚煎至八分去滓不时服内伤生冷通用
　　枇杷叶【出和济方】治冐暑伏热引饮过多脾胃伤冷饮食不化胸膈痞闷呕哕恶心头目昏口干烦渇肢体困倦全不思食或阴阳不和致成霍乱吐痢转筋烦燥引饮
　　枇杷叶【去毛炙】陈皮【汤去白焙】丁香【各半两】厚朴【去皮涂姜汁炙四两】白茅根　麦门冬【去心焙】干木　甘草【炙各一两】香薷【三分】
　　右捣罗为末每服二钱水一盏入生姜二片煎至七分盏温温服温水调下亦得如烦燥用新汲水调下不计时候小儿三岁以外可服半钱更量大小加减
　　香薷丸【出和剂方】治大人小儿伤暑伏热烦渇倦闷头目昏胸膈烦满呕哕恶心口苦干肢体困倦不思饮食或发霍乱吐痢转筋并宜服之
　　香薷【去土】紫苏【去茎麄梗】干木【各一两】丁香　茯神【去木】檀香【剉】藿香叶　甘草【炙各五钱】
　　右为细末炼蜜和丸每两作三十丸每服一丸至二丸细嚼温汤下或新汲水化下亦得小儿每服半丸不计时候
　　苓香汤【出医大成】治夏秋暑湿恣食生冷遂霍乱阴阳相干脐腹刺痛脇肋胀满烦燥引饮无度
　　良姜【二两】檀香【二两】甘草【炙令赤二两】丁香【二钱】川姜【三分炮】附子【炮制去皮脐二两】草荳防【五个去皮面褁煨】
　　右为细末每用药末五钱水二升煎十数沸贮瓶内沈井底作熟水服大能消暑止渇服之永无霍乱疾
　　来复丹【出仁斋直指方】均平阴阳治中暑昏迷霍乱泻如水上盛下虚里寒外热伏暑
　　透明硫黄【一两】精石【一两研细水飞】陈橘皮【去白】硝石【各一两并为细末入定楪内以防防火熳炒用栁箆不住手搅令隂阳气相入再研极精】五灵脂【五台山者水澄去砂石日干】青橘皮【去白各二两】
　　右灵脂二橘皮为细末次入精末及硫黄硝石末和毕以好醋打糊丸豌豆大每服五十丸空心米饮下或五苓散下或水研灌亦得此药可冷可热治法当与养正丹黑锡丹相类但体经不能镇坠耳然硝石旣寒佐以橘皮其性疎快硫黄且能利人若作暖药用以止泻误矣　但霍乱一证吐痢交作葢由饮啖生冷或冒暑热之气中脘节闭挥霍变乱此药通利三焦分理阴阳服之最验　兼治及胃呕吐其効尤着　中暑霍乱此药最为切当　小儿惊风用亦有验葢已上证候皆由涎饮不节有以致之此药温利涎饮旣去则诸证悉除若男子妇人心腹作痛服疎利之剂得效者未应遽补当以药徐徐服之令大便常通则痛不复作矣呕吐用之其意亦然不可不知　肾厥头疼亦宜服之　老人寒秘悉能主之一法治老人并虚损之人寒气入腹大小便不通者用生姜半两连根叶和泥葱一茎盐一捻豆豉五十粒烂研略炒热安脐中心作两剂更易用之以利为度亦良法也
　　大顺散【出利剂方】治冐暑伏热引饮过多脾胃受湿水谷不分清浊相干阴阳气逆霍乱呕吐脏腑不调
　　甘草【剉长寸三十斤】杏仁【去皮尖炒】肉桂【去麄皮】干姜【各四斤】
　　右先将甘草用白砂炒及八分黄熟次入干姜同炒令姜裂次入杏仁又同炒杏仁不作声为度用筛隔静候入桂一处捣罗为散每服二钱水一盏煎至七分去滓温服如烦燥井花水调下不计时候以沸汤防服亦得
　　桂苓甘露散【出刘先生直格方】治痰涎止欬调脏腑寒热呕吐流温燥服之令人遍身气液宣平及疗水肿泻痢不止
　　官桂【半两】人参【半两】茯苓　白术　甘草　葛根泽泻　石膏　寒水石【已上各一两】滑石【二两】木香【一分】
　　右为细末每服三钱白汤防下新水或姜汤亦可一方无石膏
　　白虎汤【出儒门事亲】
　　知母【一两半去皮】甘草【一两】粳米【一合】石膏【四两乱纹者另为末】
　　右剉如麻豆大粳米拌匀用水一盏煎至六分去滓温服无时日三四服或呕者加半夏半两姜制如伏暑作寒热未解宜和五苓散同煎服伏热后或冷水沐浴或吃冷物清气在脾不觉解令日作寒惨壮热浑身洒淅宜加桂煎服出汗便解
　　玉露散【出儒门事亲】治暑
　　寒水石　滑石　石膏　苽蒌根【已上各四两】甘草【二两】
　　右为细末每服五钱新水调下
　　石膏散【出儒门事亲】
　　石膏【一两】人参【去芦】甘草【炙已上各半两】
　　右为细末新水蜜水调三钱生姜汤亦可
　　人参散【出宣明论】治身热头痛积热黄瘦肌热恶寒畜热发战膈热呕吐烦渇湿热泻痢或目赤口疮咽喉肿痛或风昏虚汗肺痿劳不已者
　　石膏　甘草【已上各一两】滑石【四两】寒水石【二两】人参【半两】
　　右爲末每服二钱温水调下食后【兼服栀子金花丸一名济急解毒丸】
　　黄龙丸【出利剂方】治丈夫妇人伏暑发热作渇呕吐恶心年深暑毒不瘥者
　　黄连【一斤去须剉碎】酒【二升半浸黄连稍过用火煑干】
　　右细末面糊丸如梧桐子大每服三十丸熟水下伤酒过多脏毒下血大便泄泻温米饮下食前二服若盛夏于道途间为暑气所中闷倒不省人事者急扶在阴凉处切不可与冷水当以布巾衣物等项热汤熨脐下及丹田气海续以汤淋布上令彻脐腹温温即渐苏醒　若商贾及工雇之人仓猝无汤掬路中热土于脐上仍拨开作窍令人便尿其中更以大蒜烂研水调灌下　一用道中热土与大蒜等分烂研水调服仍以大蒜少许置鼻中气透即苏凡觉中暑急嚼姜冷水一大碗咽下暑气中人谨不可揾以冷水不宜单用冷水灌之来复丹消暑丸皆可用也凡中暑证面垢六脉沈伏冷汗自出昏不知人先以汤中如前法熨脐腹次用来复为末冷调灌之仍用白虎汤竹叶石膏汤服之此一定之法不可改易多有病家无主病人亲故问疾各立一说各传一方皆谓屡经作效来者旣众议论纷然不知孰是犹豫之间遂致困笃莫若参以外证确意服药无信浮言以贻后悔
　　水瓢丸【出仁存方】治冒暑毒解烦渇
　　乌梅肉【四两】甘草　青盐【各二两】干木　檀香白茯苓【各一两】麝香【二钱半制炼过随药加减使】
　　右除麝香别研余并为细末炼蜜为丸每两作三十丸每服一丸含化或新汲水温水嚼下不拘时候一方有人参
　　水葫芦丸【出百一选方】
　　川百药煎【三两】人参【三钱】甘草　麦门冬　乌梅肉白梅肉　干葛【已上各半两】
　　右爲细末面糊为丸如鸡头大每一丸含化夏月出行一丸可度一日
　　治伤暑潮热烦渇小便不利【方见泄痢门诸泻类通苓散出危氏得效方】右以通苓散每服三钱水一盏半灯心二十茎麦门冬二十粒去心淡竹叶十片车前穗五茎煎不拘时候服渇甚晩禾根少许白茅根五茎枇杷叶二片去白毛蜜涂防炙煎用
　　桂苓丸【出仁存方】治中暑烦渇消痰饮寛膈
　　桂心　白术【各二两】赤茯苓【二两】乌梅肉【二两半】
　　甘生姜【一两】甘草【半两】
　　右为末蜜丸如弹子大每服一丸嚼细熟水下或至二丸
