<!-- { "loadSidebar": true } -->
　　用百药煎蜡茶为末乌梅肉丸如鸡头大含化名为水瓢丸
　　白梅汤治中热五心烦燥虚乱呕吐口干烦渇津液不通
　　白梅【二十九斤】檀香【十两】甘草【十三斤半】盐【炒十五斤】
　　右为末每服一钱擦生姜新水下酒后干哕恶心话澁如茶吃
　　竹叶石膏汤【出仁斋直指方】治伏暑内外热炽烦燥大渇不可攻者
　　石膏【半斤】半夏【汤洗七次焙一两二钱半】麦门冬【去心二两七钱半】人参　甘草【炒各一两】
　　右为末每二钱姜五片青竹叶七片粳米百粒水煎服
　　涤烦丸【出杨氏家藏方】治积年伏暑遇夏头昏肢体倦怠不进饮食烦渇多困
　　茴香【一两炒】槟榔【一枚】大黄【一两湿纸裹煨】
　　右为细末用白面与药末等分滴水和为丸如梧桐子大每服五丸临卧烂嚼温酒送下
　　五圣汤【出杨氏家藏方】治暑积年深每遇夏月不进饮食疲倦少力见日色则头目昏痛恶心多睡
　　贯众　黄连【去须皮】甘草【防炙】呉茱萸【汤浸七次】白茯苓【去皮五味并生用各半两】
　　右防咀平分二服每服水一碗半煎至一碗去滓放冷候日午时先取香熟甜一枚切去皮作十二片先嚼一片呷药一二呷送下了再如前嚼一片呷药一二呷看吃得几片以药汁尽为度不损脾胃不动脏腑须是觉大烦燥时方可服之
　　茅根散【出杨氏家藏方】治伏热伤冷心神恍惚大渇不止肠鸣腹疼不思饮食
　　白茅根【一两】人参【去芦头一两】厚朴【去麄皮半两姜制】香薷【一两去土】
　　右为细末每服二钱水一盏入酒半盏同煎至一盏水中沈冷服不拘时
　　橘皮汤【出永类钤方】治伤暑痰逆恶寒若不恶寒宜竹皮汤
　　甘草【半两】人参【一分】橘皮【去白二两】
　　右防咀每服三钱加竹茹一块姜四片一枚煎热服
　　玉壶丸【出广南卫生方】治中暑伏热昏困不省人事
　　白面【四两白者】白矾【半两生用】硫黄【半两生用】
　　右为末拌匀新水丸如梧桐子大每服五十丸新水下不拘时候
　　续传信方造桂浆法【出十便良方】治中毒夏月饮之解烦渇益气清痰桂末二大两白蜜一斤以水二斗先煎取一斗待冷入新缾中后下二物搅二三百转令匀先以油单一重益加上纸七重以绳封之每日去纸一重七日开之药成气香味美格韵絶高今人亦多作故并着其法宜换冷水浸瓶底
　　熟水法【出十便良方】治中暑毒
　　大肉荳防【一个】甘草【一分】
　　右为末以生姜二两取汁去滓入上件药末熬成膏每取少许投热汤
　　蜡梅丸【出十便良方】治止渇生津
　　蜡梅花【末】干姜【末】甘草【末】枇杷叶　百药煎乌梅肉【各一两】蜡【五两】
　　右熔蜡开投蜜二两和上件药捣二三百下丸如鸡头大夏月长途一日服一丸妙
　　十全饮子【出十便良方】治伤病疟中暑等疾
　　人参　白茯苓　干山药　白扁豆　紫苏叶香薷叶　甘草　厚朴　半夏　白术【各等分】
　　右为麄末每服二钱水一盏姜三片煎七分去滓以新汲水沈冷服妙若觉烦燥方可沈冷服如脾胃弱只温如常服
　　黄耆汤【出十便良方】治暑月口干烦燥渇汤不思食
　　黄耆　地黄　芍药　五味子　麦门冬
　　茯苓【各半两】甘草【一分】
　　右为麄散每服三钱以水一大盏生姜三片枣二个乌梅一个煎服非时
　　四君子汤【出鲍氏方】治怯弱人用暑药太过脉虚而热不退或防渇冷热药皆难投只用此加陈皮徐徐调之或泻入生姜或生白姜少许
　　人参　白术　茯苓　甘草【各等分】
　　右为散每服四钱煎服
　　治中暑迷闷欲死【出传信适用方】
　　右取蒜一瓣生嚼以新水送下或不能嚼水研灌之立可救热死人切勿便与冷水及卧冷地正如冻死人须先与冷水若遽近火即死一法行路暍死人唯得置日中或令近火以热汤灌之即活一方烂嚼蒜三两瓣温水送下
　　二香散【出如冝方】治夏月得病头疼身热伏暑伤寒疑惑之间
　　香薷散　香苏散
　　右等分水煎脑痛加连须葱煎又方二香散对藿香正气散名正气二香散若先饮冷后伤暑者五苓散主之此必下痞浓生姜汤调服佳或四君子汤调中亦可中和后或小便不利或茎中痛【出济生拔萃方】
　　蒲黄【三钱】滑石【五钱】生甘草【一钱】
　　右为细末热水调下
　　橘皮半夏汤【出卫生家寳方】治中暑伏暑乃痰在胸膈服此大有大効
　　陈橘皮【六两去穰】白术【三两去芦头】白茯苓【三两】人参【一两】枳殻【一两去穰麸炒】当归【一两去芦头】半夏【三两汤洗七次剉如米】甘草【三分炙】
　　右除半夏外防咀同拌匀每服大三钱生姜六片枣二枚水一盏煎至七分去滓温服不拘时候
　　饮灵丸【出卫生家寳方】治中暑神効
　　牛胆制天南星【无以法制半夏代】人参　茯苓　桔梗干葛　麦门冬　桂【去皮】紫苏叶【极香者】甘草【炒已上各一两】乌梅肉　余甘子【去核二味各一两半余甘无以百药煎代】
　　右为末以夹绢筛过炼硬蜜和匀入臼杵数百下先以酥涂　杵丸如樱桃大生硃砂为衣常用一丸含化舌下灵液濈濈涌出此药大去水息除烦下气老人虚热宜服此药若燥渇嚼三二丸麦门冬水送下此药仍无药石气味
　　水瓢丸【出卫生家寳方】消暑毒
　　丁香枝杕【一两】甘草【半斤炙】白梅肉【三两为末】乌梅肉【一斤】紫苏叶【去土三两】檀香【半两】麝香【一字】
　　右为细末蒸熟药支木两枝同蜜拌和为丸如弹子大温熟水嚼下不拘时候每服一丸
　　金露解毒丸【出卫生家寳方】大治暑毒
　　舶上明浄硫黄蛤粉已上各一斤右为末用连皮生姜作片子取自然汁为丸如弹子大阴干每服一丸生姜薄荷研细入蜜一小匙新水调下
　　玉壶丸【出卫生家寳方】治暑气
　　硫黄【一分】寒水石　石膏【煅】　盆硝　甘草
　　菉豆粉【各一两半】大阴精石【一两】
　　右为细末蒸饼丸如弹子大与生姜同嚼新水下
　　良姜香薷汤【出澹寮方】治伏暑伤冷致作霍乱
　　陈皮【去白】藿香叶　香薷叶　甘草【炒】生姜【和皮】良姜【炒】子【去核】紫苏叶　木【去种】
　　右剉散每服三钱重煎服一方用木香薷高良姜等分煎服一方用藿香叶良姜木各半两水二盏服一方用胡椒菉豆粉各四十粒研破水煎服或为末研木汤调一方以平胃散五苓散等分和为一处热汤防服若因暑霍乱烦燥发渇随意饮浸冷香薷散或缩脾饮病去药除不宜过多　阳明养宗筋属肾与夫大肠今暴下暴吐津液顿亡外伤四气内积七情饮食甜腻攻开诸脉枯削于筋宗筋失养必致挛急则卵缩舌卷为难治之
　　滑石甘桔汤【出鲍氏方】治脏腑緼热气实燥渇心神烦燥口苦唇焦咽膈不快至于肿痛小便秘澁大便亦实感暑烦渇
　　滑石【五两】甘草【一两】桔梗【一两】
　　右为末每服二钱煎八分食前旋利愈病在膈上食后服一方去桔梗名滑石六一汤
　　凡中暍死不可便得冷便死疗之方【出金匮方】
　　屈草带绕暍人脐使三两人溺其中令温亦可用热土和屈草亦可扣瓦碗底按及车缸以着暍人脐取令溺须得流去此谓道路穷卒无汤当令溺其中欲使人多溺取令温若有汤便可与之不可泥及车缸恐此物冷暍旣在夏月得热泥土暖车缸亦可用也一法若有汤便与之亦可温冷暖又方以新水调面服一两盏煑面汤尤妙
　　人参益气汤【出试効方】商人杜彦达五月间两手指麻木四肢困倦怠隋嗜卧乃热伤元气也
　　黄芪【八钱】生甘草【半两】炙甘草【二钱】人参【半两】升麻【三钱】白芍药【三钱】五味子【百四十个】柴胡【二钱半】
　　右防咀分作四服每服水二盏煎至一盏去滓稍热服食逺神効
　　暑毒连脾湿在脚不泄不痢则疟独炼雄黄蒸饼和却甘草作汤服之安乐若作别治医家大错【虞丞相梦中韵语出永类铃方】
　　治热暍方【出千金方】
　　张死人口令通以暖汤徐徐灌口中小举死人头令汤入腹须臾即苏
　　主胸中伏热下气清痰化食【出本草】
　　以橘皮半两防熬作末如茶法煎呷之
　　治暑气【出本草】
　　用甜暑月服之永不中暑气
　　治伤暑【出本草】
　　以建茶煎饮之
　　治夏月热烦闷不止【出本草】
　　捣小苏叶取汁半升服之立瘥一方用苗生绞汁服
　　去热【出本草】
　　以榉树皮削取里皮去上甲煎夏日作饮服之
　　治烦热少睡多渇【出本草】
　　用小麦作饮水淘食之
　　疗热止渇【出本草】
　　以芋蒸煑冷啖之
　　除热病【出本草】
　　以天名精捣汁夏月服之良
　　水沈散【出杨氏家藏方】治伏暑伤冷霍乱转筋虚烦燥渇心腹撮痛吐痢交作四肢逆冷
　　香薷叶【三两】白茯苓【一两去皮】厚朴【去麄皮蘸生姜汁炙令紫色秤三两】白扁豆【一两】丁香【半两】甘草【半两炙】
　　右件为细末每服三钱水一盏入好酒半盏同煎至一盏水中沈冷服不拘时候
　　治时中伏暑
　　右用香附子手中捈去皮入姜汁炒香熟为末入沙糖如龙眼大先嚼油麻少许次嚼药冷水送下当时便觉清凉
　　又方
　　右用姜汁沙糖丸不炒同前
　　治人中大热
　　用芹菜作虀葅食之或煑食亦得











　　普济方卷一百十七
<子部,医家类,普济方>
　　钦定四库全书
　　普济方卷一百十八　　明　周王朱橚　撰寒暑湿门
　　中热【论】
