<!-- { "loadSidebar": true } -->
　　夫湿者天之阴雨宿雾地之山泽蒸气人或中之必溢于血脉而流于关节也其或乆处卑湿常住水泾或冐雨露而行劳伤汗出衣里冷湿皆能爲病经云湿爲停着左传曰滛腹疾是以受湿之人一身痛重百节痠痛四肢肿满筋脉弛长发热恶寒小便秘澁大便飱泄也若气不和平湿中稍重亦令人半身不遂口眼防斜涎潮昬塞有类风证治之之法宜利小便治湿不利其小便非其治也宜于渗汤方下求之忌不得以火却发汗并妄转泻湿家悮汗必作痓令人角弓反张如中风状下之则额上汗出防喘小便不利者死下利不止者亦死　寒热风湿皆能并合爲病故有风湿寒湿温证各不同爲治亦别不可不明辨也风湿者风气与湿气相搏也其证肢体烦重不可转侧筋脉掣痛不得屈伸额上防汗不欲去被或身防肿欲发其汗但漐漐身润则风湿俱去若大发其汗则风气去而湿气相并也其证身体烦疼无汗恶寒发热脉浮缓而细宜与麻黄白术汤以发散其表除湿去寒也　中暑者脉沈而细防缓以湿溢肌肉肌肉浮则脉沈细夫湿者在天为雨在地为土在人为脏为脾故湿喜归脾脾虚喜中湿故曰湿流关节之中多使人防胀四肢关节疼痛而烦乆则浮肿喘满昏不知人着肾者腰痛身重如坐水中着脾者四肢浮肿不能屈伸挟风则晕呕哕兼寒则拳拳痛或泄泻发黄身热鼻塞直视郑声虚汗脚气腹中胀脐下坚次之　夫风湿者是风气与湿气共伤于人也风者八方之虚风湿者水湿之蒸气若地下湿复少霜雪其山水气蒸兼值暖燠迎人腠理开便受风湿其状令人懈惰精神昏愦若经乆亦令四肢缓纵不随入脏则瘖痖口舌不収或脚痹弱变为脚气真诰云栉头理发欲得多过通流血脉散风湿频更易栉器用之　夫湿温者其人常伤于湿因而中暑或汗未干即浴温热相搏则发湿温病苦两胫逆冷又胷多汗头目痛苦妄言恶寒反热关节尽疼手足倦怠不自胜持其脉阳濡而弱阴小而急治在太阴宜与茯苓白术汤不可发汗汗出必不能言耳聋不知所在身清而色变名曰重暍如此者医杀之耳　凡男子妇人小儿手足麻痹肌肉不仁者风寒湿三气相杂至合为痹先用黄芩芍药汤吐之吐讫次用通解丸通经而泻之讫更用辛甘之剂汗之汗泻之后可用当归清凉饮子兼乌荆丸除湿丹和血行经之药则愈矣　凡男子妇人病水湿防注不止因服荳蔲乌梅姜附酸热之剂经曰阳气耗减于内阴精损削于外三焦闭溢水道不行水满皮肤身体痞肿面黄腹大小便赤色两足按之陷而不起内经曰诸湿肿满皆属脾土可用独圣散吐之如时月寒凉宜于燠室不透风处用火一盆借火力出汗次以导水禹功量病人虚实泻十余行湿去肿减则愈矣是汗下吐三法俱行三法行毕脏腑空虚先宜以淡浆粥养肠胃三两日次服五苓益元同煎或灯心汤调下亦可如大势未尽更服神功散可以流湿润燥分隂阳利水道旣平之后宜大将息慎忌油盐酒菓房室等事三年则不复作矣
　　方
　　金砂流湿丸治男子妇人杂证及风湿酒湿
　　木通【一两去皮】泽防【一两半】木香【一两】白茯苓【去皮】大黄【去皮各一两半】滑石【五两】海金砂【五钱】牵牛头末【五两】郁李仁【一两】
　　右为末滴水丸如桐子大每服五十丸至八十丸生姜汤下忌湿面　如小便不通灯草汤下　如伤酒生姜汤下　酒疸食黄萝卜汤下　痢疾高良姜汤下　妇人血气不调当归汤下　肢节疼痛温酒下心痛者韮根汤下　膈气枳实汤下　中风槐角
　　汤下
　　除湿丹【出宣明论】治湿客搏腰膝重痛足胫浮肿
　　槟榔　甘遂　赤芍药　葳灵仙　葶苈【各二两】乳香【一两研】没药【一两别研】牵牛【半两】大防【炒三两】陈皮【四两去白】泽防【二两】
　　右为细末面糊为丸梧桐子大每五十丸加至八十丸食前温水送下得更衣止后服前后忌酒二日药后忌湿面甘草三两日食温淡粥补胃一方无泽泻
　　桂苓白术丸【出御药院方】治消痰逆止咳嗽散痞满壅塞开坚结痛闷増进饮食调和脏腑无问寒湿湿热吐泻利皆能开发以令遍身流湿润燥气液宣平而愈解酒毒疗肺痿劳嗽水肿腹胀泄泻不能止者服之利止为度随证调之
　　官桂　茯苓【去皮】半夏【已上各一两】干生姜【一分】白术　橘红皮【去白】泽泻【各半两】黄连【半两】黄栢【二两】
　　右为末面糊为丸如小豆大每服三五丸生姜汤下食后服
　　桂苓白术散【刘先生直格方】治伤寒中风冐暑饮食内外一切所伤传受温热内甚或头痛口干或吐泻损渇或小便赤澁大便急痛或泻痢间作并一切湿热霍乱吐泻转筋急痛腹满或中外诸邪所伤而兼吐泻者湿热尤用之【一名桂苓甘露饮方见本方门暑类】
　　舟车丸治积聚潮热有时胃气不和遍身肿满或水湿蛊气足肿腹胀气凑不舒腹肠间结聚大便不通并皆治之
　　甘遂【煨】陈皮　青皮【各一两】木香【半两】芫花【醋炒】大防【浆水浸一宿各一两】大黄【二两】牵牛【头末四两】取蛊加芜荑【半两】
　　右为细末水丸梧子大每服六十丸量虚实加减食前温水送下以利为度
　　苍术复煎散治寒湿相合脑痛恶寒项筋脊骨脾眼痛膝膑痛脉沈洪无力行步身沈重
　　苍术【四两水二碗煎至二大盏去滓入下项药味】羌活【一钱】升麻　泽泻柴胡　藁本　白术【各半钱】黄栢【三钱】红花【少许】
　　右煎去滓稍热服之空心取防汗为効忌酒湿面
　　渗湿汤治寒湿所伤身重腰冷如坐水中小便或澁或淋大便溏泄皆因坐卧湿处或因雨露所袭或因汗出衣里冷湿乆乆得之腰下重疼两脚酸痛腿膝或肿或不肿小便癃闭肿疼悉能主之
　　苍术　白术　甘草【各三钱】干姜　茯苓【各二两】橘红　丁香【各一两】
　　右防咀每服四钱水一盏半生姜三片枣三枚去滓食前温服煎至六分此药治脾不和呕逆恶心大便时时溏泄尤得其宜一方减橘红丁香名肾着汤腰重而冷痛者大宜服之或不因湿气所伤乃是风寒相搏以致腰疼宜服生料五积散仍加桃仁数个煎服若肾虚致痛当服补药
　　栝楼根汤治风湿加渇甚者
　　石膏【二两】栝楼根【三分】人参　防风　甘草【炙各半两】葛根【一两半生用干者只三钱】
　　右剉如麻豆大每服五钱水一盏半煎至一中盏去滓服
　　防痛丸治走注流湿已后宜用袭经络除疼痛
　　棕闾皮【烧存性一两半】皂荚子仁【二两炒】当归【去芦头炒】乳香【别研】没药【别研各一两】川山甲【酥炙一两】木香【半两】麝香【二钱别研】
　　右同为细末酒煑麫糊和丸如梧桐子大每服五十丸不拘时候温酒下或木汤送下
　　渗湿汤治坐卧湿地或为雨露所袭身重脚弱关节重疼发热恶寒或多汗恶风或小便不利大腑溏泄项背强急手足时厥周身麻痹肢体防肿
　　白术【二两】人参【半两】干姜【炮】白芍药　附子【炮去皮脐】白茯苓【去皮】桂枝【不见火】甘草【炙各半两】
　　右防咀每服四钱水一盏半生姜五片大三枚煎至八分去滓温服不拘时
　　三花神祐丸治中满腹胀喘嗽淋闭一切水湿肿满湿热肠垢沈积变生疾病乆病不已黄瘦困倦气血壅滞不得宣通或风热燥郁肢体麻痹走注疼痛风痰涎嗽头目运疟疾不已症瘕积聚坚满痞闷酒积一切痰饮呕逆及妇人经病不快带下淋沥无问赤白并男子妇人伤寒湿热腹满实痛新久瘦弱俗不能别辨或泥常法用转动之药兼治乆新腰痛并一切下痢及小儿惊疳积热乳癖肿满并宜服之甘遂　大防　芫花【醋拌温炒各半两】牵牛【二两】大黄【一两已上为末】轻粉【一钱一方无轻粉】
　　右为细末滴水为丸如小豆大初服五丸每服加五丸温水下每日三服加至快利利后常保养宣通气血稍进酒食病痞闷极甚者使多服则顿攻不开转加痛闷则初服两丸每加两丸至快利为度以意消息小儿丸如麻子大随强弱增损三四岁者三五丸依前法一方崔宣武神祐加黄栢
　　人参紫苑散治湿热流注足胫肿痰咳等
　　人参　川芎　木香　防己　白术【各一两】紫苑【去皮】苦葶苈【炒紫色各二两】
　　右爲麄散每服三钱水一大盏生姜四片乌梅一个煎至八分去滓温服食前日进三服慎湿面温酒等物
　　接骨丹逐湿气定疼痛肿疾并皆治之
　　骨碎补【去毛一斤】败姜　生地黄【去土浄洗各一两】蒲黄【半斤】白面【二斤】
　　右为细末一处拌匀用隔年好米醋熬滚热调药放温于痛处如药冷再用热醋调敷如此七次用绵包之大有神効一料分作七处七日用之
　　除湿汤治寒湿所伤身体重着腰脚酸痛大便溏泄小便澁利
　　平胃散加半夏面【炒】霍香　白茯苓　白术
　　右各等分用水二盏姜煎服一方去白术用赤茯苓
　　黄耆建中汤治伤湿鼻塞身痛
　　黄耆【防炙】辣桂【各二两】甘草【炙二两】白药
　　右麄散每服三钱水一盏半姜四片三枚煎至八分去滓食前服一方入饧糖少许再煎令溶稍热服
　　赤茯苓丸治脾湿太过四肢肿满腹胀喘逆气不宣通小便赤澁
　　葶苈【四两】防己【二两】赤茯苓【一两】木香【半两】
　　右为细末肉为丸如梧桐子大每服三十丸煎桑白皮汤下食前服
　　牛黄白术丸治腰脚湿气
　　黒牵牛【头末二两】大黄【二两】白术
　　右为细末滴水丸梧桐子大每服三十丸食前生姜汤下如要快利加至百丸
　　五加酒方
　　五加根茎【细剉五斗】六月六日麴末【三斗】黍米【一石糯米亦得】
　　右三味以水五斗共五加同下于大釜中以木度深浅与水平尅之即更添水一石五斗并前计两石即下火煎旋旋急火取药汁减下至水尅处卧得以大盆安浄筐篚中安浄布单兼滓漉着筐中其汁在盆中唯有五斗且别盛宻封葢之又重取所漉者五加滓以水煑之如别有五加添和同煑更佳取此汁用洮米拌饭炊之如常炊法用前五加浓汁渍麴且炊米五斗酿之余五斗分为两酘如常造酒法酒熟压漉宻封头每服一盏暖食之渐加勿令醉又逺志十两末之下酿中益炒参及蛇皮肉亦得其糟与已下食之尤佳
　　补骨脂丸治伤内外众疾俱作阳气衰絶乳石补益之药百端不应唐郑相公为海南节度七十有五越地卑湿服诸药不应元和七年有诃陵国般主李摩诃献此方经七八日而觉应验自尔常服其功神验十年二月罢郡归京録方传之
　　破故纸【十两拣浄为末】胡桃肉【去皮二十两研如泥】
　　右胡桃肉泥入破故纸末更以好炼蜜和匀如饴盛磁器中旦日以温酒化药一匙服之不饮酒者以温熟水化下弥乆则延年益气悦心明目补添筋骨但禁食芸台羊肉
　　牵牛汤治腹中湿气足胫防肿中满气急咳嗽喘息小便不利
　　黒牵牛【头末一两】厚朴【姜制半两】
　　右研末每服二钱煎姜汤调下或临时水丸梧桐子大姜枣汤下十丸亦得
　　茯苓白术汤治冐雨滋着于肌肤或因汗出浸渍或因燥恣得病觉腰重脚弱身体烦痛头等证其脉细弱
　　白术【一两炒】附子【一两生熟临时消息】茯苓【去皮半两】官桂【去麄皮半两】甘草【半两】
　　右防咀每服四钱水二盏生姜七片煎至六分去滓食前服
