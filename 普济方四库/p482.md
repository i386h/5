<!-- { "loadSidebar": true } -->
　　金真丸治五脏积热洗涤肠垢润利燥澁风毒攻疰手足浮肿或顽痹不仁痰涎不利涕出稠粘胸膈痞塞脐腹胀满饮食减少困倦无力凡所内伤并宜服之黒牵牛【八两择浄慢火轻炒四两生用四两同取头末四两】大黄【三两米泔浸三日逐日换泔取出切焙干为细末】
　　右以皂荚二两轻炒去皮子水一大碗浸一宿入萝卜一两切作片子同皂荚一处熬至半碗去滓再熬至两盏搜和上伴药末干湿得所丸如桐子大每服二三十丸至五十丸粥饮下不拘时候金兴定间宣宗赐名保安丸
　　戊申春节使赵伊年几七旬病身体热麻股膝无力饮食有汗妄喜笑善饥痰涎不利舌强难言声嗄不鸣求治于先师诊得左寸脉洪大而有力是邪热客于经络之中也两肾外有数瘢遂问其故对以燃香所致先师曰君之病皆由此也夫人之十二经灌漑通身周而复始葢手之三阳从手表上行于头加之以火邪阳并于阳势甚炽焉故邪热妄行流散于周身而为热麻【黄帝鍼经四卷口问第一】胃热则蛊动蛊动则防泉开故涎下热伤元气而为沉重无力饮食入胃慓悍之气不修常度故多汗心火盛则妄喜笑脾胃热则消殻善饥肺金衰则声嗄下鸣仲景云防数之脉慎不可灸恐致伤筋血难复也君奉养以膏粱之味无故加以火艾之毒热伤经络为此病明矣内经云热淫所胜治以苦寒佐以苦甘以甘泻之以酸収之当以黄蘗知母之苦寒为君以泻邪火壮觔骨乃肾欲坚急食苦以坚之黄芪生甘草之甘寒泻热实表五味子酸止汗补肺气之不足以为臣炙甘草当归之草辛和血润燥升麻柴胡之苦平行少阳明二经自地升天以苦发之者也以为佐防咀同煎取清汁服之更鍼刺四肢以泻诸阳之本使十二经相接而泻火邪不旬日良愈遂名其方
　　清神补气汤
　　苍术【四钱】藁本【二钱】升麻【六钱】柴胡【三钱】五味子【一钱半】黄蘗【二钱】酒知母【二钱】陈皮【一钱半】黄芪【三钱】生甘草【二钱】当归【二钱】
　　右剉如麻豆每服五钱水五盏煎至一盏去滓空心候大小便利觉饥时服之待少时以美饍压之
　　春雪膏治凉心退闷热极壅盛
　　寒水石　石膏　滑石　代赭石　朴硝【各五钱】甘草【三钱】
　　右为末每服二钱井水调下
　　硃砂膏治心脏惊热至甚不省人事
　　硃砂　硼砂　焰硝【各二钱半】金银箔【各五片】寒水石【五钱】脑子【一字】粉草【三钱】石膏【五钱】
　　右为末每服二钱麦门冬二十粒去心煎汤调下
　　酒蒸黄连丸治膈热解酒毒厚肠清脾胃火
　　黄连【半斤浄用酒二升浸以瓦器置甑上累蒸至烂取出晒干】
　　右为末滴水丸如桐子大每服五十丸食前温水吞下
　　治热气塞咽喉以紫菜煑汁饮之
　　治伤热以麻黄一把去节绵褁以好酒五升煮取半升去滓顿服表发汗出则愈冬月用酒春宜水煑之良
　　治热攻心烦燥恍惚以牛蒡根捣汁一升食后分为三服良
　　治虚热益气和中止烦满以白粱米炊饭食之
　　解热以地榆叶作饮代茶
　　治大热心闷者用槐子烧末酒服方寸匕
　　治中大热狂失心燥闷以栋实作汤浴之
　　治热腹痛用粟米粉水煑服之
　　去热气以天麻子作饮服之
　　疗热壅凉膈上呕积滞【刘禹锡传信方着石旻山人甘露饮】
　　蜀朴硝成末每一大斤用蜜冬用十三两春夏秋用十二两先捣筛朴硝成末后以白蜜和令匀便入新青竹筒随小大取一节着药得二斤已上即不得令满却入炊甑中令有药处在饭内其虚处出其上不妨甑筚即得候饭熟取出承热绵滤入一甆鉢中以竹箆搅勿停手令至凝即药成収入盒中如热月即于冷水中浸鉢然后搅每食后或欲卧时含一匙半匙渐渐咽之如要通转亦得
　　除客热上心烦用梨食之良然不多食
　　治大热发头热者令脑缝裂开
　　取黒虱三五百捣碎傅之
　　疗一切热毒气
　　用大木皮与苦桃皮樱桃皮三味各去麄皮浄洗焙干等分捣罗酒调服一钱匕服食无忌
　　治一切热毒暑月用之【出本草方】
　　用虎杖和甘草煎色如琥珀可爱堪看甞之甘美瓶置井中令冷澈如氷白甆器及银器中盛以茶啜之
　　治肝毒热用决明子作菜食之
　　痼冷【论】
　　夫茍得其养无物不长茍失其养无物不消人之处世饮食为上汤药次之惟其口腹不充嗜欲无节所以脏中停寒而为之沈痼也男子精流女子带下骨寒脑冷气血之衰呕吐恶心乆泄暴下皆证耳疗治之法虽贵乎温补不贵乎大刚惟于滋血养气中佐以姜桂雄附为愈抑古人所谓精不足者补之以未老此尤当加意焉苦夫热剂刚燥极欲阳气顿囘吾恐肾水易涸心火独炎识者未保其性
　　方
　　沈香荜澄茄散【出和剂方】治下经不足内挟积冷脐腹急痛引腰背面色痿黄手足厥冷脇肋虚满精神困倦脏腑自利小便滑数大能补防四十以上者宜服之附子【炮去脐四两】沈香　荜澄茄　葫芦巴【防炒】肉桂【去麄皮】茴香【舶上者防炒】补骨脂【防炒】巴防天【去心】木香　川练【炮去核各一两】川乌【炮去脐半两】桃仁【去皮尖麸炒二两】
　　右同为细末每服二钱水一盏入盐末少许煎八分去滓稍热服之如育肠小肠一切气痛服之有効空心食前服
　　艾硫丸【出十便良方】去邪养正补真益脾治髓冷血虚腰疼脚弱及伤冷心腹疼痛霍乱吐痢自汗气急下元乆虚小便频数妇人冲任不足月水愆期腹脇刺痛崩漏带下全不思饮食兼治伤寒阴证手足厥冷脉防自汗
　　熟艾【十两用糯米一升煎成粥投于内再用手拌令匀于日中曝干】干姜【十两】生硫黄　附子【各二两】
　　右为细末面糊丸如桐子大每服三十丸或五十丸温米饮下食前
　　附子理中丸【出和剂方】治脾胃寒冷心腹绞痛呕吐泄利霍乱转筋体冷防手足厥寒心下满腹中雷鸣呕吐哕不止饮食不进及一切沈寒痼冷并皆治之
　　附子【炮去皮脐】人参【去芦】干姜【炮】甘草【灸】白术【各三两】
　　右为细末炼蜜和丸每两服一十丸以水一盏化破煎至七分稍热服之空心食前服一方小儿分作二三服大小以意加减
　　紫沈煎丸【出医学大成】治虚寒积冷伏滞阴气心腹膨胀两脇疼痛
　　巴豆霜【一分酒半升先入银器内煑之】硫黄【滴水研极细】青皮
　　胡椒　硇砂【各一两酒半升煑去石入巴豆内酒内熬如稀糊入沈香前项药作一处熬成膏】丁香　阿魏【酒半升研花尽】没药【捣碎酒半升化尽入匕酒】防榔　官桂【不见火各一两】干姜【三分】良姜【一两水煑六七沸日干】木香【不见火】硃砂【半两别研】沈香【一两使炼蜜一斤别研】
　　右为末次入硫黄硃砂二味研匀入前膏于臼杵三千下丸如梧桐子大每服三十丸陈皮汤下如卒暴心痛醋嚼下立见効验
　　北亭丸【出和剂方】治脾元气弱乆积寒冷心腹脇胀肢满刺痛面色青黄肌体瘦弱怠惰嗜卧食少多伤噫气吞酸哕逆恶心腹中虚鸣大便泄利胸膈痞塞食饮不下呕哕霍乱体冷转筋及五膈五噎痃癖瘕聚翻胃吐食乆痛乆利并皆治之
　　缩砂仁　胡椒　肉桂【去麄皮】厚朴【去麄皮姜汁炙】附子【炮去皮剂】川芎　当归【去芦剂碎】陈皮【去白】干姜【炮】甘草【炙各四两】青盐【别研二两】白术【别捣末入三两】北亭【即硇砂也醋淘炒研二两用】五味子【拣一两半】阿魏【醋化去砂石一两半】
　　右为末用银石锅内入好酒醋五升白沙蜜一十两先以白亭阿魏青盐三味并好头面一升同煎稠粘便下药味半斤以来更煎如稀面渐渐入药末煎得所离火倾出更以干药末和搜成剂更捣一千杵丸如桐子大每服十五丸防嚼破用生姜盐汤下温酒亦得空心服之忌羊血豉汁
　　黒锡丹【出和剂方】治脾元乆冷上实下虚胸中痰饮或上攻头目彻痛睛昏及奔豚气上冲胸腹连两脇膨胀刺痛不可忍气欲絶者及阴阳气上下不升降饮食不进面黄羸瘦肢体浮肿五种水气脚气上攻及牙根肿痛满口生疮齿欲落者兼治脾寒心痛冷汗不止或卒暴中风痰潮上膈言语难澁神昏气乱喉中痰响状似瘫痪曾用风药吊吐不出者宜用此药百粒煎姜汤灌之压下风涎即时苏省风涎自利或触冐寒邪霍乱吐泻手足逆冷唇口青黒及男子阳事痿怯脚膝酸软行步乏力脐腹虚鸣大便乆滑及妇人血海乆冷白带自下岁乆无子血气攻注头面四肢并宜服之兼疗膈胃烦壅痰饮虚喘百药不愈者常服尅化饮食养精神生阳遂阴消磨冷滞除湿破癖不动真气使五脏安宁六腑调畅百病不侵歌曰阴损阳衰实可伤纵调荣衞亦难将气羸血运痰生者试听桑君为发扬又歌曰夫妻合防功成肆铃子沈香一两賖木附葫芦阳起破桂茴香肉豆等无差梧桐酒糊精修炼反老还童事可嘉
　　沈香　附子【炮去皮剂】葫芦巴【酒浸炒】阳起石【研细水飞】肉桂【去皮只须半两】茴香【舶上者炒】破故纸【酒浸炒】肉荳蔲【面褁煨】金铃子【蒸去皮核】木香【各一两】黒锡【去滓秤】硫黄【透明者结炒子各二两】
　　右用黒盏或新鐡铫内如常法结黒锡硫黄砂子地上出火毒研令极细入药并杵罗为末都一处和匀入研自朝至暮以黒光色为度酒糊丸如梧桐子大阴干入布袋内擦令光莹每服三四十粒空心姜盐汤或汤下妇人艾醋汤下
　　附子茴香散【出医方大成】治气虚冷心腹绞痛
　　肉豆蔲【煨】茴香【炒】木香　白术【炒】人参
　　白茯苓　干姜【炮各一两】附子【大者一枝炮去皮剂】丁香
　　甘草【炙各半两】
　　右防咀每服三钱水一盏盐少许煎七分空心服
　　走马茴香丸【出御药院方】治丈夫积年伤惫乆冷及治痃气备急
　　黒附子【去皮剂】桂　葫芦巴　马蔺花【炒】青橘皮【去白】舶上茴香　川楝子【炒】干姜【炮】巴防【去心】破故纸【各半两】
　　右为末用酒打面糊和剂为丸如菉豆大每服空心盐汤下二十丸
　　安息香丸治虚冷补元阳益气血
　　安息香　天雄【炮制去皮剂】硫黄【研】阳起石【研】附子【炮制去皮剂】钟乳【研】白矾【熬令汁枯研】木香　蛇床子【炒】白龙骨【研各一两】
　　右为末更合研三日用黄狗外肾去筋膜细研以法酒熬成膏和剂丸梧桐子大每服二十丸温酒下
　　金锁正元丹【出和剂方】治真气不足元脏虚弱四肢倦怠百节酸疼头昏痛目暗耳鸣面色黄黒鬓发脱落头皮肿痒精神昏困手足多冷心胸痞闷绕脐切痛膝胫酸疼不能乆立或脚弱隐痛步履艰难腰背拘急不得俯仰腹痛气刺两脇虚胀水谷不消大便不调呕逆恶心饮食减少恍惚多忘气促喘急夜多异梦心忪盗汗小便滑数遗精白浊一切元阳虚冷之病并能治之
　　五味子【一方用五倍子】茯苓【去皮各八两】紫色防【去心十六两】补骨脂【浸炒十两】肉苁蓉【浄洗焙干】葫芦巴【炒各一斤】龙骨　硃砂【别研各三两】
　　右为细末入研药令匀酒糊为丸如梧桐子大每服十五丸至二十丸空心食前温酒吞下或盐汤亦得
　　青硫丸治久冷峻补元阳
