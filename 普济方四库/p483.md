<!-- { "loadSidebar": true } -->
　　硫黄【酒一斤甘草水研三日】附子【炮制去皮脐】山茱萸【各四两】白豆蔲【去皮】肉豆蔲【去殻】木香【各二两】牛膝【酒浸切焙三两】艾叶【焙干一两】
　　右为末拌匀蒸木肉和捣丸桐子大每服十丸至十五丸空心盐汤下如腰脚疼痛用木汤下
　　益神丸补元阳治乆冷
　　硫黄【酒甘草水研一日】木香　肉豆蔲【去殻】防榔【剉】桂【消去麄皮】附子【炮制去皮剂】青橘皮【汤浸去白焙】干姜【炮各一两】
　　右为末和匀用糯米粥丸如桐子大每服十丸至十五丸空心酒下
　　乌金丸【一名黒锡丸一名黒锡丹】治脾元乆冷上实下虚胸中痰饮或上攻头目彻痛目常昏及贲豚气贲冲胸腹连两脇膨胀痛不可忍气欲将絶阴阳气上下不能升降饮食不进面黄羸瘦腹满膨胀肢体浮肿泄泻呕逆自汗心忡小便频数一切虚寒皆治【出验効济世方】黒锡【二两】硫黄【一两】木香【一分】附子【一两去皮剂】舶上茴香【一两】川连肉【半两】破故纸【半两】肉豆蔲【四个去殻】
　　右先将黒锡于银石器内候镕飞炼数次澄下麄滓令尽次剉硫黄细末入在锡内搅和如膏以纸摊在地上出火毒以碗葢一宿硫黄须先研令极细黒锡旣溶连铫取起离火以所研硫黄倾在内急以火箸等物搅匀之以碗覆之即硫黄不至飞去旣倾出锡却以破故纸于铫内惹锡并硫黄右为细末酒糊丸如桐子大每服三十丸或四十粒空心食盐汤下良乆以食物压之尤治元阳虚损精神耗弱等疾
　　震灵丹【出和剂方】此丹不犯金石飞走有性之药不湿不燥夺造化冲和之功大治男子真元衰惫五劳七伤脐腹冷痛肢体酸疼上盛下虚头目昏心神恍惚血气衰防及中风瘫缓手足不遂筋骨拘倦腰膝沈重容枯肌瘦目暗耳聋口苦舌干饮食无味心肾不足精滑梦遗膀胱疝坠小肠淋沥夜多盗汗乆泻乆痢呕吐可食八风五痹一切沈寒痼冷服之如神及治妇人血气不足崩漏虚损带下乆冷胎脏无子服之无不愈者【方见诸虚门补益诸疾类】
　　保元丹治老弱诸沈寒痼冷小便滑数大便时泄腰腿脐腹疼痛困倦瘦虚食减
　　附子【炮去皮脐】肉豆蔲　白术　山药　干姜【炮】赤石脂【各一两】肉桂
　　右为细末水糊为丸如桐子大每服三二十丸空心酒下
　　痼冷丸【出千金方】治心腹痼冷
　　白术【半两】神麯【一两炒令黄色】川姜【炮】桂心【各二钱】川椒【一钱炒香】呉茱萸【三钱洗】
　　右为细末蜜水糊为丸如桐子大食前米饮下五十丸或百丸一方为散米饮服方寸匕
　　崔氏乌头丸【出和剂方】治风冷邪气入乗心络或腑脏暴感风寒上乗于心令人卒然心痛或引背膂乍甚经乆不瘥并宜服之
　　附子【炮去皮脐】川乌【炮去皮剂】赤石脂【各二两】蜀椒【去子及闭口者炒出汗】肉桂【去麄皮】干姜【炮去二两】
　　右细末蜜和丸如桐子大每服三丸温酒下觉至痛处即止若不止加至五六丸以知为度若朝早服无所觉至午时再服三丸夜又服三丸凡患心痛每旦服三丸稍加至十丸尽一剂遂终身不发忌猪肉生葱
　　来复丹【出和剂方】此药配类二气均调阴阳夺天地冲和之气乃水火旣济之方可冷可热可缓可急善治荣卫不交养心肾不升降上实下虚气闭痰厥心腹冷痛脏腑虚滑不问男女老幼危急之证但有胃气无不获安补损扶虚救阴助阳【方见诸虚门补壮元阳类】
　　温脾汤【出本事方】治痼冷在肠胃间连年腹痛泄泻休作无时服诸热药不効宜先取去然后调治易瘥不可畏虚以养病也
　　厚朴　干姜　甘草　桂心　附子【各二两用生】大黄【生四钱碎切汤一盏渍半日搦出滓煎汤时和滓下】
　　右细剉水二升半煎八合后下大黄汁再煎六合去滓澄去脚俟至晚分作三服温温自夜至晓令尽不剩食前更以干姜丸佐之
　　干姜丸【出本事方】
　　干姜　巴豆【去心炒黄研】大黄　人参【各一两】
　　右除巴豆余为末同研炼蜜丸如桐子大服前汤时用汤吞下一丸米饮亦得有人因忧愁中伤食结积在肠胃故发吐痢自后至暑月稍伤则发暴下数日不已玉函云下痢至隔年月日不期而发者此为有积宜下之止用温脾汤次服干姜丸后服白术散
　　白术散【出本事方】
　　白术　木香　附子　人参【各等分】
　　右细末每服二钱水一盏生姜三片枣一枚煎六分去滓服
　　走马寸金丸【出传信通用方】治男子下元虚冷真气怯弱肝肾客寒小肠气痛牵引肋脇脐防痛不可忍者手足厥冷多出冷汗不能屈伸面色青黄时发时止立有神効
　　胡索　川当归【剉】舶上茴香　川莲子【各一两】南木香【半两不炒】干全蝎【三个已上并炒令紫色】
　　右并为细末米醋糊丸桐子大每服二三十丸空心盐酒下患乆服一月可去根
　　二气丹【出和剂方】助阳消阴正气温中治内虚里寒冷气攻击心脇脐腹胀满刺痛泄痢无度呕吐不止自汗时出小便不禁阳气渐防手足厥冷及伤寒阴证霍乱转筋久下冷痢少气羸困一切虚寒痼冷并宜服之硫黄【细研】肉桂【去皮为末各一两】干姜【炮为末】硃砂【研为末各二钱】附子【一个大者炮去皮脐为末半两】
　　右并匀研细用面糊为丸如梧桐子大每服三十丸煎艾盐汤下放冷空心食前服
　　浴体法治下元虚冷腰腹冷痛崩带一切冷病
　　椒目　川乌　细辛　干姜　桂【已上各等分】
　　右为麄末水煮澡浴下部为妙
　　温胃丸治寒痼冷呕哕吐逆心胸噎痞减食【洹东马公正方】京三棱【焙切三分】附子【一个炮】干姜【炮】青皮　桂【各半两】
　　右为细末醋糊为丸如豆大每服二三十丸米饮下
　　金销正阳丹【出本事方】
　　砒【一两火煨】巴豆【十粒去油】乌头【一两炮去皮脐】木鼈【六个去殻】雄黄【半两】
　　右并为末用黄腊沥青好者各一两半黄丹一两硃砂一两半细研溶热入前项药末乗热丸如鸡头大每服一丸常服空心盐汤下小肠气痛炒茴香酒冷下木通煎汤下滑肠脱肛干姜艾同煎酒温下心气痛烧鐡淬醋下二丸气块嚼干柿子下一丸妇人红脉不行及产后诸疾当归酒下眼多冷泪盐椒煎汤下
　　匈奴露宿丸【出千金方】治寒冷积聚
　　矾石　桂心　附子　干姜【各二两】
　　右为末蜜丸如桐子大每服十丸日三后稍加之
　　大已寒丸【出济生拔萃方】治乆寒积冷脏腑虚弱心腹防痛脇肋胀满泄泻肠鸣自利汗米谷不化阳气暴衰阴气独胜手足厥冷伤寒阴胜神昏脉短四肢怠惰并服荜拨　肉桂【各四斤】干姜　高良姜【各六斤】
　　右细末水煑面糊丸如桐子大每服二十粒汤饮下食前此药燥甚能治脏腑虚寒滑而下痢及泄泻肠鸣水谷不化自非看得清切灼然脏寒泄泻不可轻服多有泄泻溏泻之患用温热药不止者宜用澁之剂可于断下汤方中求之
　　玉华白丹【出和剂方】清上实下助养根元扶衰救危补益脏腑治五劳七伤夜多盗汗肺萎虚损乆嗽上喘霍乱转筋六脉沈伏唇口青黒腹脇刺痛大肠不固小便滑数梦中遗泄肌肉瘦悴目暗耳鸣胃虚食减乆疟乆痢积寒痼冷诸药不愈者【方见诸虚门补肚元阳类】
　　玉抱肚【出百一选方】治停寒痼冷心腹刺痛常系于脐腹间甚妙一方用针砂如法炒讫止入硇砂半两并不用余药
　　针砂【四两铁铫内火炒用木或竹捧儿不住手搅烟出尽为度放冷】白矾【半两】硇砂【五分】粉霜【五分】
　　右白矾等三味同研为细末与针砂拌和只作一服以水数防洒用匙拌摊令匀厚皮纸为贴阔二寸以上长四五寸贴之外以帛子包系疼处或常系脐下如觉太热即以衣衬之若药力过再洒水如前拌用其热如初可用四五次药力过退即将针砂再炒过别入余药仍可用一方用雄黄半钱无粉霜
　　大建中汤【出千金方】治心脇中大寒大痛呕不能饮食饮食下咽自知偏从一面下流有声泱泱然若腹中寒气上冲皮起出见有头足上下而痛其头不可触近蜀椒【二合】干姜【四两】人参【二两】饴糖【一升】
　　右防咀以水四升煑取二升去滓内糖防火煑令得一升半分三服服汤如炊三升米乆可饮粥二升许更服当一日食糜温服之
　　养正丹【出和剂方】却邪辅正助阳接真治元气虚亏阴邪交荡正气乖常上盛下虚气不升降呼吸不足头旋气短心神怯弱梦寐惊悸遍体盗汗腹痛腰疼或虚烦狂言口干上喘翻胃吐食霍乱转筋咳逆不定又治中风涎潮不省人事阳气欲脱四肢厥冷如伤寒阴盛自汗唇青脉沈最宜服之及妇人产后血气身热月候不均带下腹痛悉能治疗常服济心火强肾水进饮食【方见诸虚门补壮元阳类】
　　玉壶丸治元脏乆冷益真气进饮食壮筋骨驻顔乌头【大者炮裂去皮脐十五枚】硇砂【水飞研】阳起石【煅研各一两】硫黄【半两研】
　　右为末酒煑面糊丸如梧桐子大每服十五丸空心盐汤下【妇人醋汤下】
　　露宿丸【出千金方】治遇冷气心下结系呕逆寒食不消并主伤寒晨夜触寒冷恶气
　　附子　乌头　桂心　矾石【各四两】
　　右为末蜜丸如豆大以酒服三丸日三加至十丸药耐寒冷忌热食近火宜冷食饮
　　治痼冷风寒中手足冷胃口寒脐下冷百病五劳七伤第一令人能食二强盛三益气四有子神验方【出千金方】
　　大豆【二升半】乌头【一百五十枚】生地黄【一十五斤取汁】
　　右以除日防咀乌头以酒一斗半和地黄汁浸乌头至破日绞去滓纳豆药汁中至除日出曝之有汁更浸曝之至汁尽药成初服从二豆起可至二十豆酒服之有病空腹服无病食后服四时合并得二月二月为上时药令人能食益气强盛有子发白更黒齿落重生病热人不可服
　　茱萸消石汤【出千金方】治乆寒不欲饮食数十年癖饮
　　呉茱萸【八合】硝石【一升】生姜【一斤】
　　右以酒一斗水解令二斗煮药取四升服二升病即下去勿更服也初下如泔后如汚泥若如沫滓吐者更可服之养如乳妇法
　　温胃散治痼冷温脾止痛哕和气
　　橘皮【二两】桂【一两】干姜【炮半两】
　　右为细末每服一钱姜汤下空心服
　　半夏汤【出千金方】治胸满有气心腹中冷
　　半夏【一升】桂心【四两】生姜【八两】
　　右防咀以水七升煮取二升一服七合日三服
　　生姜汤【出千金方】温中下气
　　生姜【一斤】甘草【三两】桂心【四两】
　　右防咀以水六升煮取一升半一服五合日三服
　　三圣丸【一名三仙丸】补男子下元虚弱冷气一乌二术三茴香乆服令人寿命长和血驻顔精神爽养神利气助容光丹田补暖神縁住耳目聪明鬓不苍每日常服十丸数空心温酒共盐汤【方见诸虚门补益轻身延年类】
　　治积年冷病方【出千金方】
　　蜀椒【二两】香豉【一升】
　　右捣椒为末和豉更捣三千杵丸如弹子大食前酒服日再
　　半硫丸【出和剂方】除积冷暖元脏温脾胃进饮食治心腹一切痃癖冷气及年高风秘或泄泻等并皆治之半夏【汤浸七次焙干为末】硫黄【明浄好者研令极细用栁木槌子杀过】
