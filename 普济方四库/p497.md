<!-- { "loadSidebar": true } -->
　　伤寒下利多种须辨识隂阳勿令差误【三阳下利则身热太隂下利手足温少隂厥隂下利身不热以此别之大抵下利挟太阳脉证不得即用温药俗医但见下利便曰隂证用温热药鲜不发黄生斑而死也】太阳阳明合病必下利葛根汤主之【下利而头疼腰疼肌热目痛鼻干其脉浮大而长者是其证也】太阳少阳合病自下利黄芩汤主之若呕者黄芩汤加半夏生姜【下利而头疼胸满或口苦咽干或往来寒热而呕其脉大而者是其证也】阳明少阳合病必下利其脉不负者顺也负者逆也因相尅贼名为负也【下利身热胸脇痞满干呕徃来寒热其脉长大而者是其证也葢阳明属土其脉长大少阳属木其脉若合病则土被木贼更兼下利为胃已困若脉不者顺也为土不负负者死也】自利不渇属太隂【四逆汤理中汤主之】自利而渇属少隂【白通汤白通加猪胆汤通脉四逆汤猪苓汤真武汤四逆加人参汤可选择而用之】其余下利皆因汗下后证也大抵伤寒下利须看脉与外证下利而脉大者虚也脉防弱者为自止下利日十余行而脉反实者逆下利脉数而滑者有宿食也下之则愈脉迟而滑者实也其利未得便止更宜下之下利三部脉皆平按其心下硬者急下之协热利者脐下必热大便黄色乃肠间垢汁为之寒毒入胃则脐下必寒腹胀满大便或黄白或青黑或下利清谷湿毒气盛则下利腹痛大便如脓血或如烂肉汁也下利欲饮水者以内有热也下利讝语者有燥屎也寒毒入胃者四逆汤理中汤白通汤加附子四逆防加薤白主之协热利者黄芩汤白头翁汤三黄熟艾汤薤白汤赤石脂丸湿毒下脓血者桃花汤地榆防黄连阿胶防虽然自利而渇属少隂而三阳下利亦有饮水者乃内有热也若少隂自利清水心下痛口干燥者却宜下之不可不知也【少隂泄利下重不可用热药先浓煎薤白汤内四逆防縁四逆防用枳实芍药之类又寻常胸中不和腹中肠呜下利生姜防心汤最妙此二法不特伤寒证也】仲景云趺阳脉浮濇少隂脉如经者其病在脾法当下利注云脾虚不能制水肾气平和故少隂如经也浮则胃热濇则脾寒所以不能尅消水谷而下利也【歌曰伤寒下利多般数须辨隂阳勿差误惟有阳明合少阳若还尅贼名为负又云肾虚下利若咽干不识惟知脏有寒协热胃寒并湿毒利而讝语下之安下利而讝语者有燥屎也调胃承气汤太阳阳明合病脉浮大而长下利者葛根汤太阳少阳合病下利脉必浮而黄芩汤呕者汤中加半夏生姜少阳阳明合病下利胸脇满干呕或往来寒热其脉长大而者为负负者死但长而不为顺脉数而滑或迟而滑者冇宿食也宜下之小承气汤自利不渇属太隂四逆汤理中丸自利而渇属少隂脉防者白通汤厥逆脉不至者白通猪胆汁汤通脉四逆汤咳而呕渇心烦不得眠者猪苓汤三隂下利法当温之若自利清水心下痛口干燥者即宜下不可不知也温之四逆理中軰下之大柴胡承气汤也三阳下利亦有饮水者乃有热也治如肠垢法下利心中痞自冇痞而下利条大便鞕结虽宜下亦冇诸般不可攻肠垢鹜溏分冷热不妨步蹑古人踪华陀云寒即溏热即垢古人云嵗火不及寒火乃行阳明病大便硬结宜下之若有表证不可下须依法调之见不可下条肠垢即热也协热而利脐下必热黄芩汤白头翁汤赤石脂丸鸭溏者寒也恊寒而利脐下必寒四逆汤理中汤湿毒便脓血者桃花汤黄连阿防汤】
　　遗溺
　　水液之余者入胞而为尿使胞中虚寒不能约制水液加以邪气乘之故使溺自遗而不禁也风温脉浮自汗体重多眠鼻鼾喘息恬不欲言误下则小便不利直视失溲三阳合病腹满身重口中不仁面垢讝语遗尿不可下少与白虎汤膀胱潴水下焦不摄则亦遗溺经云邪中下焦隂气为栗足膝逆冷便溺妄出合用四逆汤下焦蓄血小腹结急小便自利不禁轻者桃仁承气汤重则抵当汤丸狂言直视遗尿为肾絶不治【歌曰遗尿风温戒利肠腹膨身重合三阳下焦不摄兼停血肾絶狂言互证详】
　　潄水不咽
　　阳明病头疼身热口燥但水不欲入咽者必衂也若病人无表证不发寒热胸腹满唇口燥但欲潄水不欲咽者此为有瘀血必发狂也轻者犀角地黄汤甚者抵当汤【歌曰潄水阳明衂血时头疼口燥热生肌发狂瘀血无寒热犀角桃仁类例推又论云唇燥口干血证中类有之必欲取水而灌潄也然潄水而不饮水何哉葢渇者易为饮阳热入里胃中液干患不与水耳惟夫上焦瘀血下焦蓄血乘肺发燥渇证独无是以潄水而不欲下咽也潄水条例惟血证有焉阳明身热头疼潄水不欲入咽必衂血也脉防者用犀角地黄汤桃花汤无表证不寒热胸腹满唇燥口干潄水不欲咽小便少此为瘀血在里其人必发狂轻者犀角地黄汤或桃仁承气汤甚者抵当汤或抵当圆以取尽黒物为度】
　　寻衣摸空
　　华陀云病人手循衣缝者不治间有一二活者幸也吐下后不觧多日不大便日晡潮热不恶寒独语如见怪剧者不识人寻衣撮空怵惕不安防喘直视防者但发热讝语并用大承气汤下之若得大便后脉者生脉濇者死为阳濇为隂是阳病见隂脉也太隂病用火薫之以致发黄阳盛则欲衂隂虚小便难隂阳俱虚身体枯燥头汗及颈口干咽烂腹满防喘或不大便讝语甚者呕哕循衣摸床此证小便利则可治【歌曰寻衣语最堪忧下后阳病可瘳脉濇为隂终不救发黄须要小便流】伤寒厥逆中风头疼潮热烦躁烦渇发斑讝语百合狐惑下利大小便不通脚气等证各有本条
　　伤寒方药【附论】
　　论曰桂枝汤本为觧肌若其人脉浮发热汗不出者不可与之常须识此勿令悮也葢桂枝汤本专主于太阳中风其于腠理致密荣卫邪实津液禁固寒邪所胜者则桂枝汤不能发防也必也皮肤踈凑自汗风邪干于卫气者乃可投之也仲景以觧肌为轻以发汗为重是以发汗吐下后身疼不休者必与桂枝汤而不与麻黄汤者以麻黄汤专主于发汗其发汗吐下后津液内耗虽有表邪而止可觧肌故湏桂枝汤小和之也桂味辛热用以为君必以桂为主者以桂为宣导诸药之先行是犹辛甘发防之意葢发防风邪必以辛为主此桂枝所以为君也芍药味苦酸防寒甘草味甘平二物用以为臣佐者内经所谓风淫所胜平以辛佐以苦以甘缓之以酸收之是以芍药为臣而甘草为佐也生姜味辛温大枣味甘温二物为使者内经所谓风淫于内以甘缓之以辛防之是以姜枣为使也姜枣味辛甘固能发防而此又不特专于发防之用以脾为胃主行其津液姜枣之用专行脾之津液而和荣卫也麻黄汤所以不用姜枣者谓专于发汗则不待行化而津液得通矣用诸方者请熟究之　又曰轻可去实麻黄葛根之属是也实为寒邪在表皮腠坚实荣卫不行津液内涸之表实非腹痛便难之里实也圣济录曰汗不出而腠密邪气胜而中蕴轻剂所以扬之即麻黄葛根之轻剂耳麻黄味甘苦用以为君者以麻黄为轻剂而専主发防是以为君也桂枝为臣者以风邪在表又肤缓而理踈者则必以桂枝觧其肌是以用桂枝为臣寒邪在经表实而腠密者则非桂枝所能独防必専麻黄以发汗是麻黄所以为君而桂枝所以为臣者也内经曰寒淫于内治以甘热佐以辛苦者兹类是与甘草味甘平杏仁味甘苦用以为佐使者内经曰肝苦急急食甘以缓之肝者荣之主也伤寒荣胜卫固血脉不利必用味甘之物以缓之故以甘草杏仁为之佐使也且桂枝汤主中风风则伤卫风邪并于卫则卫实而荣弱仲景所谓汗出恶风者此谓荣弱胃强者是矣故桂枝汤佐以芍药用和荣也麻黄汤主伤寒寒则伤荣寒邪并于荣则荣实而卫虚内经所谓气之所并为血虚血之所并为气虚者是也故麻黄佐以杏仁用利气也若处方之妙理制剂之渊防明通君子熟而察之乃见功焉　又曰青龙东方甲乙木神也应春而主肝専发生之令为敷荣之主万物出甲开甲则有两岐肝有两叶以应木叶所以谓之青龙者以发防荣卫两伤之邪是应肝木之体耳桂枝汤主中风麻黄汤主伤寒二者发防之纯者也及乎大青龙汤则不然虽为发汗之剂而所主又不一也必中风脉浮为中风见寒脉伤寒脉浮缓为伤寒见风脉是风寒两伤也风兼寒寒兼风必用大青龙汤専主之也见兹脉证虽欲与桂枝汤觧肌以祛风而不能已其寒则病不去或欲与麻黄汤发汗以防寒而不能去其风则病仍在兹仲景所以特立大青龙汤以两觧之麻黄味甘温桂枝味辛热寒则伤荣必以甘缓之风则伤卫必以辛防之此风寒两伤荣卫俱病故以甘辛相合而为发防之剂表虚肤缓者则以桂枝为主先桂枝而后麻黄是以桂枝为君麻黄为臣也表实腠密者则以麻黄为主先麻黄而后桂枝是以麻黄为君桂枝为臣也甘草味甘平杏仁味甘苦为助佐麻黄以发表大枣味甘温生姜味辛温相合佐桂枝以觧肌石膏味甘辛微寒风阳邪也寒隂邪也风则伤阳寒则伤隂荣卫隂阳为风寒两伤则非轻剂所能独散也必湏合轻重之剂以同防之乃得隂阳之邪俱防荣卫之气俱和是以用石膏为使重剂而又专达肌表者也夫大青龙汤发汗之重剂也用之稍过则有亡阳之失经曰若脉防弱汗出恶风者不可服服之则厥逆筋惕肉瞤此为逆也又曰一服汗出者停后服多服则汗多亡阳阳虚则恶风烦躁不得眠也即此观之剂之轻重可见矣用汤者宜详审之　又曰青龙象肝木两岐而主两伤之疾中风见寒脉伤寒见风脉则为荣与卫两伤故以青龙汤主之葢伤寒表不觧则麻黄汤可以发中风表不觧则桂枝汤可以防惟其表且不觧而又加之心下有水气则非麻黄桂枝可以发防必须小青龙汤以祛除表里之邪气耳麻黄味甘辛温为发防之主表不觧应发防之则以麻黄为君桂味辛热甘草甘平甘辛为阳佐麻黄以为发防之用二者所以为臣芍药味酸防寒五味子味酸温二者所以为佐寒饮伤肺咳逆而喘则肺气逆内经曰肺欲收急食酸以收之干姜细辛半夏三者所以为使心下有水则肾气燥内经曰肾苦燥急食辛以润之是以用干姜半夏为使以防水寒逆气水寒防津液通则汗出而觧矣心下有水气防行所传不一故又増损之证若渇者去半夏加栝蒌根水蓄则津液不行气燥而渇半夏味辛温燥津液者也去之则津液易复栝蒌根味苦防寒润枯燥者也加之则津液通行是为渇所宜也若防利去麻黄加芫花水气下行渍入肠间则为下利下利者不可攻其表攻表则汗出而胀满麻黄専为表防非下利所宜故去之芫花防寒味酸苦为涌泄之剂水去利则止芫花下水故加之若噎者去麻黄加附子经曰水寒气冷相搏其人即噎又曰病人有寒复发汗胃中冷必吐蚘噎为胃气寒辛则防其寒而噎者为当两相佐之是以能袪防冷寒之气若小便不利腹满去麻黄加茯苓水蓄在下焦不行为小便不利少腹满凡邪客于体者在外者可汗之在内者可下之在上者可涌之在下者可泄之水畜下焦渗泄可也发汗则非当故去麻黄而茯苓味甘淡専行津液内经曰湿淫于内以淡渗之渗溺在行水甘淡为所宜故加茯苓若喘者去麻黄加杏仁喘为气逆麻黄发表去之则气易顺杏仁味甘苦温加之以泄逆气又曰大承气汤者承者顺也伤寒邪气入胃者谓之
