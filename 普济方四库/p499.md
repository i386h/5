<!-- { "loadSidebar": true } -->









　　普济方卷一百二十二
<子部,医家类,普济方>
　　钦定四库全书
　　普济方卷一百二十三　明　周王朱橚　撰伤寒门
　　伤寒运气精华图说
　　伤寒五运六气歌
　　甲己土运乙庚金丁壬木运尽成林丙辛水运分清浊戊癸南方火熖侵
　　伤寒六气歌
　　子午君火少隂心丑未脾土太隂存寅申少阳相火位卯酉阳明属燥金己亥厥隂风木是辰戍太阳寒水侵天地六气自然数支上排轮仔细寻
　　伤寒逐年五运歌
　　大寒木运始行初清明后二火运居芒种后三土运是立秋后四金运推立冬后五为水运周而复始万年余
　　六气相移换而不株守其位毎年如此
　　伤寒逐年六气歌
　　大寒厥隂气之初春分君火二气居小满少阳分三气太隂大暑四气符秋分阳明为五气太阳小雪六之余
　　伤寒逐年主气歌
　　初气逐年木主先二君三相火排连四来是土常为主五气金星六水天
　　伤寒逐年客气歌
　　每年退二是客乡上临实数下临方初中六气排轮取主客兴衰定弱强
　　假令癸丑年司天退二辛亥是也厥隂风木为初之客气也子为二之气丑为三之气寅为四之气卯为五之气辰为六之气是也
　　伤寒逐日受病起例歌
　　年年逐日是司天前三司地顺排连阳前隂后加人命数到司天见病源司地位上分前后攴属隂阳仔细看却将本命依前取轮至病日是其端
　　假令戊寅生人甲子日得病子日即是司天前进三辰数至卯上是司地卯日是隂支退一位从寅上数本命寅顺行至司天位上见子是少隂天字号第一证甲字号下药
　　假令丁酉生人辛亥日得病辛是水运厥隂司命辛亥日是隂日第五宫是卯便从卯上将本命丁酉顺数至司天亥上见巳是厥隂证以得病日为主便将五子元运歌诀云丙辛之嵗庚寅是就寅上加庚字顺数到亥上见己字亥乃厥隂风木己是太隂湿土汗差歌云木土丙辛之日差
　　假令戊戌生人壬子日得病是少隂司天壬子日是阳日顺数三宫至寅便从寅上将本命戊戌顺数至司天上见申是少阳胆第一日胆少阳受病为主二日传未太隂脾土少阳相火火生土为防邪当先补心防脾三日传至午少隂火前少阳三焦亦是火当觧心经四日傅至巳厥隂木三焦火木生火为虚邪当补肝防心而愈五日传至辰为太阳水三焦是火水尅火为客胜主其人危困或死
　　假令己亥生人癸丑日得病属太隂司天癸丑是隂日顺数至第五宫是巳便从巳上将本命亥顺数至司天丑上见未太隂证便念伤寒归号歌云太隂丑母用心精母字号下第一证乙字号药桂枝汤主之余仿此
　　又起例歌
　　素问运气是根基当日隂阳用意推阳三隂五前行顺加临人命在于期又将十干加命上数到司天病总知良工若还明此法何忧道艺不精奇
　　假令庚子生人甲寅日得病是少阳司天甲寅是阳日从寅上顺数第三宫是辰将本命庚子顺数至司天寅上见戌是太阳证便用甲寅起五子元运歌甲巳之年丙作首数到人命寅字上见丙是小肠属火逢水汗出第三日丙辰丙是水运是小差日第七日寅申相冲庚是金运金生水汗出子时一刻或三刻余仿此
　　伤寒逐日受病防法起例歌
　　子午之日起寅申丑未之日己亥亲寅申辰戍常须记己亥夘酉不虚陈此是六气防诀法辰戍子午正相因若要伤寒传六气司天前后起三辰此法与前相同
　　伤寒五运受病歌括起例
　　甲己化土未为期乙庚金运酉中知丙辛水运从子上丁壬木运卯中随戊癸火运元居午五运皆同旺处推丑命生人子日病顺数见午少隂居假令丑命人甲子日病便用司天歌念甲己化土未为期丑加未上顺数到司天位上见午字即是少隂君火证也余仿此例其病热气蒸口燥咽干烦闷又如甲子日得病甲己土运从未上加人命顺数到子上见午以得病日为主便用五子元运歌诀顺推甲巳之年丙作首遂就寅上加丙字顺数到午位得庚午庚本属大肠燥金午为少隂君火金火相尅宜防苦补辛
　　伤寒求司天司地歌
　　司天司地隔三位隂阳上下搃堪推后学医流如晓得逐年病体见根基假令癸丑年太隂湿土司天前三位太阳寒水司地
　　伤寒求司天司地司人法
　　当日日辰名司天司天前三辰名在泉为司地左右间气名司人
　　伤寒求左右间气歌
　　未日司天地气真间气湏凭左右分中文午上标两手日前三位在泉应相冲隔位名足脉明者须知动静形端明此法通神圣隔帘诊线谩沉吟
　　伤寒求太过不及平气歌
　　子午寅申是太过卯酉己亥不及名辰戌丑未为平气此是地支取用精
　　伤寒六气所属歌
　　辰戌行太阳膀胱及小肠卯酉阳明金大肠胃中寻寅申少阳胆三焦本自兼丑未太隂居脾肺总不虚少隂行子午心肾南北都己亥厥隂木肝与胞络属
　　伤寒地支所属歌
　　子为足少隂肾水涌泉深午为手少隂君火配属心丑足太隂脾土能主四肢未手太隂肺金商毛发皮寅手少阳火三焦相安坐申居足少阳胆火亦居左卯手阳明金大肠未可侵酉为足阳明荣育土堪任辰乃足太阳膀胱水可量戌为手太阳小肠胃中蔵已木手厥隂安居包络心亥足厥隂木肝蔵配如今
　　伤寒十二支所属臓腑歌
　　子中正者胆为头丑位主肝寅肺流卯上大肠辰主胃巳为脾统午心头未上小肠同主命血脉膀胱主在猴酉肾戌胞传注处亥上三焦是地头
　　伤寒十干所属歌
　　甲胆乙肝丙小肠丁心戊胃已脾傍庚属大肠辛属肺壬是膀胱癸肾堂
　　捡卷歌括
　　上二中三四等旬第五传流到卯寅六亥子丑分三证便是隂阳活法人
　　又曰
　　上二中三四为俦少阳阳明第五逰厥隂少太寻第六霍乱劳伤七为周





　　普济方卷一百二十三
　　钦定四库全书
　　普济方卷一百二十四　　明　周王朱橚撰伤寒门
　　歌
　　定数歌括
　　甲一乙二丙三当丁四戌五己六乡庚七辛八壬属九癸十论流坎地行
　　伤寒平气歌　己酉辛猪乙卯春坤元己未丑中因火运癸巳加临定六气不及平气生戊戌辰午庚子对庚寅反得配庚申六阳太过还平气相反隂阳子细寻
　　伤寒五运所属歌括　戊亥午申皆是火己寅属木未酉金子辰水位丑卯土万两黄金学也轻
　　伤寒天符例　司天与运同　是名天符星
　　假令戊子日戌为火运子为火气只是天符此日病者因半也　伤寒岁防例　运与支同是也
<子部,医家类,普济方,卷一百二十四>








　　论伤寒南政司天脉歌
　　南政司天北在泉厥隂右寸不虚言太隂左寸休言应少隂两手寸不显
　　论伤寒北政司天脉歌
　　北政司天南政同厥隂左尺不离宗太隂右寸休言应少隂两手寸无踪
　　论伤寒南北二政逐年六气脉不应总歌诀
　　南太丑未北辰戌左寸不应不须疑南厥己亥北寅中右寸不应脉来迟北司丑未南魁罡右尺不知何处藏北厥干巽南坤艮左尺不应莫休忙子午南少北卯酉双手可口多不就坎离北少南门戸两手尺脉俱无有
　　伤寒南北二政司天括法
　　南政司天甲子己丑年顺迁
　　北政司天乙丑金木水火土逆迁
　　嵗神之气是司天左进三辰为在泉天背南面言左右北地左右面南言司天便为三气客地为终气必应然地左间居中之气欲知地气自排连司天主一年之天气为前三气管一年
　　司地主一年之地气管后三气
　　诀法一年移一位以至六居而环防矣然上下相临隂阳相错而变由生也气相得则和不相得则病主胜客则病逆也客胜主则病顺也主客之胜而无复也所为三隂三阳自有盛衰之理也假令少隂在中则厥隂居右太隂居右此不可易也少隂则主寸尺不应厥隂司天在泉当在右故右不应太阳司天在泉当在左故左不应也假令辛亥年此政六气补防即是客气退司天地二位是厥隂风木余郊此
　　一阳明土下厥隂风木　　二太阳水下少隂君火三厥隂木下少阳相火　　四少隂火下太隂土五太隂土下阳明燥金　　六少阳木下太寒水丙戌庚壬子午年两尺不应乙辛丁亥癸丑未年两尺不应已后都应但逢申巳年南政以下皆此政
　　论伤寒南政隂阳脉交死歌
　　甲寅甲申厥隂位右是太阳左少隂南政隂阳脉交死厥隂主位取三辰
　　又曰
　　己丑己未交地左右是少阳左少隂南政隂阳脉交死太隂主位取三辰
　　又曰
　　己亥己巳交天右右是少阳左少隂南政隂阳脉交死太隂主位取三辰
　　又曰
　　甲子甲午交地左右是太隂左厥隂南政隂阳脉交死少隂主位取三辰
　　又曰
　　论伤寒南政三隂司天脉歌
　　甲子甲午少隂位右是太隂左厥隂两寸不应司天脉不取三辰行土运
　　又曰
　　己巳己亥厥隂位右是少隂左太阳两寸不应司天脉不取三辰行土运
　　又曰
　　己丑己未太隂位右是少阳左少隂两寸不应司天脉不取三辰行土运
　　论伤寒南政三隂在泉脉歌
　　甲寅甲申厥隂位右是太阳左少隂两尺不应在泉脉前取三辰行土运
　　又曰
　　己卯己酉少隂位左是太隂右厥隂丙尺不应在泉脉前取三辰行土运
　　又曰
　　甲辰甲戌太隂位右是少阳左少阳两尺不应在泉脉前取三辰行土运
　　又曰
　　论伤寒北政隂阳交死脉歌
　　乙辛丁癸己亥年右是少隂左太阳北政隂阳脉交死厥隂主位交天左
　　又曰
　　丙戌寅壬辰戌年右是厥隂左阳明北政隂阳脉交死太阳主位交天左
　　又曰
　　己辛丁癸卯酉年右是厥隂左太隂北政隂阳脉交死少隂主位交地左
　　又曰
　　丙戊庚壬辰戌年左是厥隂左少阳北政隂阳脉交死太阳主位交地
　　论伤寒北政三隂司天脉歌
　　丙戊庚壬子午年右是太隂左厥隂两尺不应司天脉不取三辰行金运
　　又曰
　　乙辛丁癸己亥年右是少隂左太阳两尺不应司天脉不取三辰行木运
　　又曰
　　乙辛丁癸丑未年右是少隂左少阳两尺不应司天脉不取三辰行水运
　　论伤寒北政三隂在泉脉歌
　　丙戊庚壬寅申年右是太阳左太隂两寸不应在泉脉前取三辰行土运
　　又曰
　　乙辛丁癸卯酉年右是厥隂左太隂两寸不应在泉脉前取三辰行火运
　　又曰
　　丙戊庚壬辰戌年右是少隂左少阳两寸不应在泉脉前取三辰行火运







<子部,医家类,普济方,卷一百二十四>
<子部,医家类,普济方,卷一百二十四>
<子部,医家类,普济方,卷一百二十四>
　　图解伤寒运气説
