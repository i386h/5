<!-- { "loadSidebar": true } -->
　　脉浮而缓身不痛体重乍轻兼中风更无发厥吐利证妙者青龙大剂攻
　　贪癸
　　表未解时水气停呕而发热声声水寒相搏因伤肺小青龙剂疗之平
　　巨甲
　　利减麻黄休发汗芫花逐水善调停如渇而烦除半夏却入蒌津液生噎者去麻加附子小便不利用茯苓喘肿麻黄亦不用杏子仁添补肺经此是小青加减法随时消息要分明
　　巨乙
　　衞强荣弱证如何脉弱而浮表未和纵日久时须汗解桂枝汤剂疗其疴
　　巨丙
　　太阳未解下之早防喘应知气不舒可与桂枝汤解表更加朴杏逆方除
　　巨丁
　　表邪未解汗偏宜误下须知是逆施欲解肌时防发汗妙剂还当用桂枝
　　巨戊
　　发汗不觧复下之脉浮反下亦非宜初来本是柴胡证今与桂枝且解肌
　　巨己
　　发热身疼汗又无脉浮而表未除服药防除还见衂宜与麻黄汤剂扶
　　巨庚
　　脉浮而数法当汗发热身疼属太阳洒洒恶寒邪在表麻黄汤剂用之良
　　巨辛
　　脉浮伤衞数伤荣荣衞之邪表病明速饵麻黄汤发汗莫教深入别传经
　　巨壬
　　自汗之时荣气和风邪客衞汗尤多桂枝与服风邪散荣衞和谐病得瘥
　　巨癸
　　中风脏亦无他证时时发热汗尤多里和表病汗之愈宜与桂枝汤剂和
　　禄甲
　　伤寒在表脉浮不发汗时致衂流邪拥于经因迫血麻黄汤剂疗之瘳
　　禄乙
　　伤寒不便六七日有热头疼可下之小便清时还发汗头疼而衂桂枝宜
　　禄丙
　　发汗身凉为已解却才半日又増烦脉浮而数邪犹在更用桂枝汤则安
　　禄丁
　　已经汗下犹坚燥夜静昼烦表里虚脉更沉防无大热干姜附子最相须
　　禄戊
　　发汗之后身疼痛脉沉迟者荣血伤可与桂枝汤作主新加参芍与生姜
　　禄己
　　汗后不可用桂枝汗出而喘表邪为麻黄杏草石膏剂以散其邪正合宜
　　禄庚
　　发汗过多心下悸其人叉手自冐心此是阳虚气不足桂枝甘草剂宜斟
　　禄辛
　　汗后其人脐下悸隂邪上逆作奔豚茯甘桂枣汤煎疗降肾滋脾効莫伦
　　禄壬
　　发汗之余腹胀满内无津液客邪侵降气和脾通壅滞厚朴姜甘半夏参
　　禄癸
　　吐下表虚作头心中逆满气冲胸更教误汗身摇振术甘苓桂奏竒功
　　文甲
　　发汗不解反恶寒得之应作表虚看芍药甘草与附子荣衞调和病即安
　　文乙
　　汗下交攻试问贤其邪犹在燥烦茯苓四逆汤能治诊更精微证下愆
　　文丙
　　发汗恶寒是表虚但热还因里未除调胃承气汤宜服泄实和中病可袪
　　文丁
　　汗余烦渇胃中干胃气和时病即痊若更脉浮与有热服下五苓津液还
　　文戊
　　脉浮而数表邪干汗后重教渇且烦和表五苓兼润燥调其荣卫治何难
　　文己
　　汗出而渇用五苓汗而不渇费调停茯苓甘草汤宜用表解衞和津液生
　　文庚
　　中风发热六七日不解而烦表里兼渇饮水浆还欲吐是名水逆五苓谙
　　文辛
　　伤寒发汗吐下后反覆虚烦不得眠剧者心神颠倒甚速将栀子豉汤煎
　　文壬
　　汗下之余邪不散胸中窒塞热而烦可用栀子豉汤吐邪散热除病必安
　　文癸
　　伤寒误下五六日心中结痛客邪为身热不去虚烦甚栀子防汤急吐宜
　　亷甲
　　下之腹满又心烦卧起都教不得安泄满吐烦君记取山栀厚朴剂宜煎
　　亷乙
　　丸药下之热不去正气损兮邪气畱热在胸中烦不解干姜栀子剂宜投
　　亷丙
　　汗而不解热难除汗出过多阳气虚心悸头身振振须慿真武妙汤扶
　　亷丁
　　汗家不可重发汗心虚恍惚乱而烦小便巳时隂内痛补心通水禹余丸
　　亷戊
　　下之身痛利清谷隂盛阳防邪又牵救里先须投四逆攻邪然后桂枝煎
　　亷己
　　发热头痛脉反沉不差遍体痛难禁此为里症虚寒甚救里宜煎四逆斟
　　亷庚
　　汗出少气时发热此是荣虚并衞强好与桂枝汤解散调和荣衞即安康
　　亷辛
　　伤寒中风五六日寒热往来胸不舒嘿嘿不欲思饮食心烦而呕费踌躇邪初入里无定处或为之证更难拘随时加减宜详慎和中解表小柴胡
　　廉壬
　　邪正分争结脇下寒热因之自往来有时默默仍加呕愈病良方用小柴
　　亷癸
　　身热恶风头项强脇满口渇手足温此名半表半里证小柴胡剂莫因循
　　武甲
　　阳濇隂内有寒腹中急痛建中餐不差亦是柴胡证去苓加芍治之安
　　武乙
　　伤寒得病二三日欲传未传气血虚心悸而烦先建里小建中汤主治须
　　武丙
　　误下曽经十余日鬰鬰防烦呕不安心下急时因胃热大柴胡剂愈何难
　　武丁
　　伤寒不觧十三日呕而脇满本柴胡医施丸药非其治潮热重教发日晡热已更加防下利此是邪乗膓胃虚先与小柴汤觧表后入芒硝胃热除
　　武戊
　　伤寒不觧又过经讝语方知有热蒸自利脉和为内实胃间客热用调承
　　武己
　　其人热结在膀胱下血宜先觧表凉外已解时少腹急更用桃仁承气汤
　　武庚
　　下之不解胸满烦惊而讝语小便艰一身尽重难转侧龙骨柴胡牡蛎安
　　武辛
　　伤寒腹满讝语时寸而浮肝乗脾木行乗土名纵脉当刺期门慎勿迟
　　武壬
　　发热恶寒自汗出大渇腹满小便通肝来乗肺名横脉亦刺期门便见功
　　武癸
　　脉浮火迫必惊狂起卧不安耗损阳去芍桂枝加蜀漆蛎龙骨救逆汤
　　破甲
　　针处被寒因起核必发奔豚气上冲炙其核上各一壮桂枝加桂便能通
　　破乙
　　火逆复下及烧针烦躁之时不可禁桂草龙骨牡蛎剂火邪解散敛真隂
　　破丙
　　太阳过经十余日心下温温欲吐之腹满便溏烦鬰痛此证柴胡汤亦宜若经吐下伤胃气但欲呕时便可知当与调胃承气剂下其胃热复何疑
　　破丁
　　太阳中风病不解热结膀胱欲发狂小便自利少腹鞕畜血须知用抵当
　　破戊
　　脉沉而结病身黄小便不利茵陈汤便利如狂血证谛抵当汤用泻之良
　　破己
　　伤寒有热少腹满小便不利今反利有血当为畜积时抵当丸子为主治
　　普济方卷一百二十四
<子部,医家类,普济方>
　　钦定四库全书
　　普济方卷一百二十五　明　周王朱橚　撰伤寒门
　　诀
　　下太阳脉病证治法　　三十九证
　　震甲
　　结胸之病项且强其形亦如柔痉状邪结胸中俯仰难陷胸丸子除凄怆
　　震乙
　　头疼发热恶寒时表未解而反下之痞鞕心胸成硬痛陷胸汤用亦相宜
　　震丙
　　结胸伤寒六七日脉而沉心下坚热实按之如石硬陷胸汤剂更宜煎
　　震丁
　　伤寒热结十余日水在胸中脇下淤头汗微微心有热陷胸汤下悉能除
　　震戊
　　汗出复下大便难渇而舌燥又无眠日晡潮热从心下少腹坚来五六天痛满连脐不可近气虚腹内更相煎陷胸汤剂须臾进饵下能教重病痊
　　震已
　　脉滑而浮热尚浅按之心下痛还同除非小陷胸汤主此证名为小结胸
　　震庚
　　宜汗反将泠水喷刼之其热腹中传肉上粟起或烦渇文蛤五苓防可煎热先在表旋归里里实寒邪痞结胸痛鞕心中无热证陷胸三物有竒功外无热时敛入里陷胸治之犹未止白散饮调与服之结消热下病即已
　　震辛
　　太少之阳并病时头项强亦无期心胸痞结非宜汗当刺大椎肝肺俞
　　震壬
　　妇人中风七八日发热表邪还恶寒经水适来里脉迟脇满碍胸间身凉讝语结胸状邪热应知血室干当刺期门泄肝气更宜消息泻之安
　　震癸
　　寒热中风发有时经期远断竟违期热入血室浑如疟可与柴胡汤主之
　　离甲
　　七日发热防恶寒却教肢节更疼烦虽疑心下犹存结加桂柴胡和解安
　　离乙
　　汗下曽经五六日小便不利渇烦时寒热往来胸脇满柴胡干姜与桂枝
　　离丙
　　头汗恶寒为在表心胸鞕满里传推明医好辨隂阳证识得柴胡表里宜
　　离丁
　　呕而发热小柴胡妄下还防热结无心下满时成硬痛陷胸汤剂与之苏
　　离戊
　　蒸蒸发热辨隂阳不与柴胡可较量但是满而不痛者宜煎半夏泻心汤
　　离己
　　漐漐汗出作有时心中痞满更如斯干呕短气表方解十枣汤煎治里宜
　　离庚
　　痞拘心下按之濡脉在闗浮热反虚实热虚邪须辨识大黄黄连泻心除
　　离辛
　　心下痞时复恶寒应从内热表虚看泻心汤中加附子因阳攻痞自能安
　　离壬
　　下之成痞泻心汤不解还教渇饮浆口燥烦加溲不利五苓之药効非常
　　离癸
　　汗解之后胃不和心胸痞噫难磨腹中下利雷鸣响益胃泻心姜疗瘥
　　兊甲
　　误下之人利数行水糓不化腹中鸣满胸痞鞕加干呕胃弱心烦痞转増下之益甚非为热胃中鞕是气虚膨正宜甘草泻心疗内补隂虚表亦清
　　兊乙
　　心下时利不止理中复与证还添石脂余粮汤最妙后利须从小便叅
　　兊丙
　　汗吐下后犹不解噫气不除心下坚痞硬而虚和胃气旋复代赭石汤煎
　　兊丁
　　下后不可桂枝汤汗出而喘亦同方麻杏甘膏偏主疗除邪有法用之良
　　兊戊
　　外证未除数下之热而遂利里虚为痞鞕表里倶不解桂枝人参汤最宜
　　兊己
　　汗下恶寒痞膈间桂枝解表最宜先大黄攻痞黄连佐加入泻心汤内安
　　兊庚
　　汗出伤寒热勿瘳心中痞鞕里当求呕而下利犹兼吐须用柴胡大者投
　　兊辛
　　项头不痛脉防浮气上攻心痞鞕忧当吐胸寒宜蒂能除喘息利咽喉病人脇下素有痞连在脐傍痛引腹腹痛因引入隂筋此名脏结邪相触
　　兊壬
　　吐下之时表里烦恶风燥热口中干数升水饮犹然渇白虎加参疗可安
　　兊癸
　　伤寒大热若无多口燥心烦渇奈何背上恶寒犹有表人参白虎自当和
　　坎甲
　　脉浮发热身无汗麻黄汤疗颇能除渇而欲饮无他证白虎五苓亦可袪
　　坎乙
　　太少阳传项强时心中痞鞕自难舒慎无妄下详其证当刺大椎肝肺俞
　　坎丙
　　太阳少阳来合病自利黄芩汤主之呕者黄芩加半夏生姜阳下治偏宜
　　坎丁
　　伤寒有热在胸中腹痛都縁邪气攻呕吐黄连汤可用隂阳升降始能通
　　坎戊
　　伤寒八九日来深风湿头烦痛怎禁体重不能自转侧桂枝附子饮宜斟
　　坎己
　　大便时小便利渗津发汗两非宜桂枝附子汤除桂更加白术效尤竒
　　坎庚
　　风湿相抟骨节烦屈伸掣痛苦艰酸甘草附子汤煎下固卫风邪即便寛
　　坎辛
　　伤寒之脉浮而滑表热邪传在里寒白虎汤煎除内外益气散热自能安
　　坎壬
　　伤寒脉结代而还悸动心中不自寛真气内虚邪更甚炙甘草剂便平安
　　阳明脉病证治法　　四十四证
　　木甲
　　不吐不下心烦忧胃中鬰热如蒸油隂阳之气无偏胜调胃承气汤可投
　　木乙
　　汗后脉迟不恶寒身重气短潮热还大便巳鞕腹中满大承气饮下之寛
　　木丙
　　恶寒多汗体微烧外未解来热不潮可与小承调胃气通时腹满病须消
　　木丁
