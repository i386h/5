<!-- { "loadSidebar": true } -->
　　若胸中烦而不呕去半夏人参加括蒌实一枚【胸中烦而不呕热聚而气不逆也甘者令人中满方热聚无用人参之补辛散逆气既不呕无用半夏之辛治热宜用寒疗聚宜苦括蒌实苦寒以泄胸中之蕴热】若渇者去半夏加人参合前成四两半括蒌根四两【半夏燥津液非渇者所宜人参甘而润括蒌根苦而凉彻热生津二物为必当之药也】若腹中痛者去黄芩加芍药三两【去黄芩恶寒中加芍药以通壅】若脇下痞鞕去大枣加牡蛎四两【甘能令人满痞者去大枣之甘醎以耎坚鞕者加牡蛎之咸】若心下悸小便不利者去黄芩加茯苓四两【饮而水畜不行为悸小便不利内经曰肾欲坚急食苦以坚之肾坚则水益坚故去黄芩味淡渗泄为阳茯苓甘淡以泄伏水之药也】若不渇外有微热者去人参加桂三两覆微取汗愈【不渇者里和也故去人参外有热表未解也故加桂枝以发汗】若欬者去人参大枣生姜加五味子半升干姜二两【欬者气逆也甘则壅气故去人参大枣内经曰肺欲収急食酸以收之五味子之酸以收逆气肺寒则欬温以辛热故易生姜以干姜之热也】
　　伤寒医下之续得下利清谷不止身疼痛者急当救里后身疼痛清便自调者急当救表救里宜四逆汤救表宜桂枝汤【伤寒下之续得下利清谷不止身疼痛即当救里者以里气不定必先救里急用四逆汤得清便自调里气已和然后急与桂枝汤以救表身疼痛者表邪也内经曰病发于不足标而本之先治其标后治其本此以里寒为标外邪为本也】病发热头痛脉反沉若不差身体疼痛当救其里宜四逆汤【发热头痛表病也脉反沉者里脉也经曰表有病者脉当浮大今脉反沉迟故知欲愈也是表病而得里脉则当差若不差是为内虚寒甚也宜四逆汤以救其里】太阳病先下之而不愈因复发汗以此表里俱虚其人因致冒冒家汗出自愈所以然者汗出表和故也里未和然后复下之【冒者鬰也下之则里虚而亡血汗之则表虚而亡阳表里俱虚寒气怫鬰其人因致冒金匮要略曰亡血复汗寒多故令鬰冒汗出则怫鬰之邪得解而冒愈又曰冒家欲解必大汗出汗出表和而里不和然后下之】太阳病未解脉隂阳俱停必先振栗汗出而解但阳脉防者先汗出而解隂脉微者下之而解若欲下之宜调胃承气汤【脉隂阳俱停无偏胜者隂阳气和也经曰寸口关上尺中三处大小浮沉迟数同等此脉为隂阳和虽剧当愈今隂阳既和必先振栗汗出而解也如阳脉微者阳不足而隂有余也经曰阳虚隂盛汗之则愈隂脉微者隂不足而阳有余也经曰阳盛隂虚下之则愈是也】太阳病发热汗出者此为荣弱卫强故使汗出欲救邪风者宜桂枝汤【太阳中风风并于卫则卫实而荣虚荣隂也卫阳也发热汗出隂弱阳强也内经曰隂虚者阳必凑之故时发热而汗出与桂枝汤解散风邪调和荣卫】伤寒医以丸药大下之身热不去微烦者栀子干姜汤主之【丸药下之不能除热但损正气邪气乘虚于胸中而未入深者则身热不去微烦与栀子干姜汤吐烦和里】
　　栀子【十四枚擘味苦寒】干姜【三两味辛热】
　　【苦以涌之栀子之苦以吐烦辛以润之干姜之辛以和里】
　　右二味以水三升半煮取一升半去滓分二服温进一服得吐止后服　凡用栀子汤病人旧微溏者不可与服之【病人旧微溏者里虚而寒在下也虽烦则非蕴热故不可与栀子汤内经曰先防而后生他病者治其本必且调之后乃治其他病】
　　太阳病发汗汗出不解其人仍发热心下悸头身膶动振振欲擗地者真武汤主之【发汗之后仍发热者邪气未解也心下悸头身膶动振振欲擗地者汗出亡阳也里虚为悸上虚为经虚为身膶动揺振擗与真武汤温经复阳】真武汤方
　　茯苓【三两味甘平】芍药【三两味酸微寒】生姜【三两切味辛热】白术【二两味甘温】附子【一枚炮去皮破八片味辛热】
　　右五味以水八升煮取三升去滓温服七合日三服
　　咽喉干燥者不可发汗【津液不足也】淋家不可发汗发汗必便血【膀胱里热则淋反以汤药发汗亡耗津液益増客热膀胱虚燥小便必血】疮家虽身疼痛不可发汗发汗则痓【表虚热聚则生疮疮家身疼如伤寒不可发汗发汗则表气愈虚热势愈甚热甚生风故变痓也】衂家不可发汗汗出必额上陷脉急直视不能眴不得眠【衂血上焦亡血也若发汗则上焦津液枯竭经络干澁故额上陷脉急诸经脉皆属于目筋脉急则牵引其目故直视不能眴瞬合目也针经曰隂气虚则目不能瞑亡血为隂虚是以不得眠也】亡血家不可发汗发汗则寒栗而振【鍼经曰夺血者无汗夺汗者无血发汗则隂阳俱虚故寒栗而振揺】汗家重发汗必恍惚心乱小便已隂疼与禹余粮丸【汗者心之液汗家重发汗则心虚恍惚夺汗者无血故小便已隂中痛】病人有寒复发汗发汗则胃中冷必吐【病人有寒则当温散反发汗阳气虚胃中冷必吐蚘也】本发汗而复下之此为逆也若先发汗治不为逆本先下之而反汗之为逆若先下之治不为逆【病在表者汗之为宜下之为逆病在里者下之为宜汗之为逆经曰阳盛隂虚汗之则死下之则愈阳虚隂盛汗之则愈下之则死药不得入口为之吐逆发汗亡阳胃中虚冷也若更发汗则愈损阳气胃气大虚故吐下不止也】发汗吐下后虚烦不得眠若剧者必反覆颠倒心中懊憹栀子豆豉汤主之【发汗吐下后邪热乗虚客于胸中谓之虚烦热鬰胸中烦躁鬰闷而不得发散者是也热气伏于里者则喜睡今热浮于土烦扰阳气故不得眠心恶热甚则必神昏是以剧者反覆颠倒而不安心中懊恼而愦闷懊憹者俗谓鹘突是也内经曰其髙者因而越之与栀子豆豉汤以吐胸中之邪】
　　栀子豆防汤
　　栀子【十四枚擘味苦寒】香防【四合绢裹味苦寒】
　　【酸苦涌防为隂苦以涌吐寒以胜热栀子防汤相合吐剂宜矣】
　　右二味以水四升先煮栀子得二升半内防煮取一升半去滓分为二服温进一服得吐者止后服
　　若气少者栀子甘草防汤主之若呕者栀子生姜防汤主之【少气者热伤气也加甘草以益气呕者热烦而气逆也加生姜以散逆气气少则气为热搏散而不收甘以补之可也呕者气为热搏逆而不散辛以散之可也】发汗若下之而烦热胸中窒者栀子豆防汤主之【阳气鬰于胸中发汗若下使阳气不足邪热客于胸中结而不散故烦热而胸中窒塞与栀子防汤以吐胸中之邪】伤寒五六日大下之后身热不去心中结痛者未欲解也栀子防汤主之【伤寒五六日邪气在里之时若大下之身热去心中空者为欲解若大下之后身热而心结痛者结胸也身热不去心中结痛者虚烦也结胸为热结胸中为实是热气已收敛于内则外身热去虚烦为热客胸中未结为实散漫为烦是以身热不去六七日为欲解之时以热为虚烦故云未欲解也与栀子豆防汤以吐胸中虚烦】伤寒下后心烦腹满起卧不安者栀子厚朴汤主之【下后但腹满而不心烦即邪气入里为里实但心烦而不腹满即邪气在胸中为虚烦心烦且满则邪气壅于胸腹间也满则不能坐烦则不能卧故不安与栀子厚朴汤吐烦泄满】
　　栀子厚朴汤方
　　栀子【十四枚擘味苦寒】厚朴【四两姜炙味苦温】枳实【四枚水浸去穰炒味苦寒酸苦涌泄为隂栀子之苦以涌虚烦厚朴枳实之苦以泄腹满】
　　右三味以水三升半煮取一升半去滓分温服进一服得吐者止后服
　　伤寒腹满讝语寸口脉浮而此肝乘脾也名曰纵刺期门【腹满讝语者脾胃病也浮而者肝脉也脾病见肝脉木行乘土也经曰水行乘火木行乘土名曰纵此其类矣期门者肝之募刺之以防肝经之胜气也】伤寒发热啬啬恶寒大渇欲饮水其腹必满自汗出小便利其病欲解不解者此肝乘肺也名曰横刺期门【伤寒发热啬啬恶寒肺病也大渇欲饮水肝气胜也五七日作大渇欲饮酢浆是知肝气胜也经曰伤寒欲饮水者愈若不愈者而腹满是肝气乗肺水不得行也木行乘金名曰横刺期门以冩肝之胜气使肺气水散而津液得通外作自汗出内为小便利而解也】太阳病二日发躁反熨其背而大汗出火热入胃胃中躁烦必发讝语十余日振栗自下利者此为欲解也故其汗从腰已下不得汗欲小便不得反呕欲失溲足下恶风大便鞕小便当数而反不数及不多大便已头卓然而痛其人足心必热谷气下流故也【太阳病二日则邪在表不当发躁反躁者热气行于里也反熨其背而发汗大汗出则胃中燥火热入胃胃中燥热躁烦而讝语至十余日振栗自下利者火邪势微隂阳复生津液得复也故为欲解火邪去大汗出则愈若从腰以下不得汗则津液不得通故欲小便不得热气上逆而反呕也欲失溲足下恶风者气不得通于下而虚也津液偏渗令大便鞕者小便当数经曰小便数者大便必鞕也此以火热内燥津液不得下通故小便不数及不多也若火邪消津液利则结鞕之大便得润因自大便也便已头卓然而痛者先大便鞕则阳气不得下通既得大便则阳气下降头中阳虚故卓然而痛谷气者阳气也先阳气不通于下之时足下恶风今阳气得下故足心热也】太阳病中风以火刼发汗邪风实也潮热者被火热血气流溢失其常度两阳相熏灼其身发黄阳盛则欲衂隂虚则小便难隂阳俱虚竭身体则枯燥但头汗出剂颈而还腹满防喘口干咽烂或不大便久则讝语甚者至哕手足躁扰捻衣摸床小便利者其人可治【风为阳邪因火热之气则邪风愈甚迫于血气流遍失其常度风与火气谓之两阳相热熏灼热发必发身黄若热搏于经络为阳盛外热迫血上行必衂热搏于内者为隂虚内热必小便难若热消血气阳隂俱虚血气虚少不能荣于身体为之枯燥三阳经络至颈三隂至胸中而还但头汗出剂颈而还者热气炎上搏阳而不搏隂也内经曰诸胀腹满皆属于热腹满防喘者热气内鬰也内经曰火气内发上为口干咽烂者火热上熏也火气上而不下则大便不鞕若热气下入胃消铄津液则大便鞕故云不大便久则胃中燥实必发讝语内经曰病深其声哕火气大甚正气逆上则哕内经曰四肢者诸阳之本也阳盛则四肢实火热太甚故手足躁扰捻衣摸牀扰乱也小便利者为火未剧津液未竭而犹可治也】伤寒脉浮医以火迫刼之亡阳必惊狂起卧不安者桂枝去芍药加蜀漆牡蛎龙骨救逆汤主之【伤寒脉浮责邪在表医以火刼发汗汗大出者亡其阳汗者心之液亡阳则心气虚心恶热火邪内迫则心神浮越故惊狂起卧不安与桂枝以解未尽之表邪芍药益隂非亡阳所宜火邪错逆加蜀漆之辛以散之阳气亡脱加龙骨牡蛎之澁以固之本草云澁可去脱龙骨牡蛎之属是也】
　　桂枝去芍药加蜀漆龙骨牡蛎救逆汤主之
　　桂枝【三两去皮】甘草【二两炙】生姜【三两切】牡蛎【五两煅味酸寒】龙骨【四两味甘濇】大枣【十二枚擘】蜀漆【二两洗味辛平】
　　右七味以水一斗二升先煮蜀漆减二升内诸药煮取三升去滓温服一升
