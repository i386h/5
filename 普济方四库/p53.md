<!-- { "loadSidebar": true } -->
　　肝主魂为郎官随神往来谓之魂魂者肝之藏也目者肝之官肝气通于目目和则能辨其五色其左目甲右目乙循环紫宫荣华于爪外主筋内主血肝重四觔四两左三叶右四叶凡七叶有六金童玉女守之神名蓝蓝主藏魂号为魂藏随莭应防故云肝藏血血舎魂在气而为语在液为泪肝气虗则恐实则怒虚则梦园花草得其时梦伏树下不敢起肝气盛则梦怒厥气客于肝则梦山林树木○凡人寝卧血归于肝目受血而能视足受血而能歩掌受血而能握指受血而能摄○凡肝藏象木与胆合为腑其经足厥阴与少阳为表里其脉相于冬王于春春时万物始生其气来濡而弱寛而虚故脉为濡即不可发汗弱则不可下寛则开开者通通者利故名曰寛而虚○春脉春脉肝也东方木也万物之所以始生也故其气来濡弱轻虚而滑端直以长故曰反此者病何如而反其气来实而此谓太过病在外其气来不实而微此谓不及病在内太过则令人善忘忽心冐而癫疾不及则令人心痛引背两脇胠满○肝脉来濡招招如掲末稍曰平○春以胃气为本肝脉来盈实而滑如循长竿曰肝病肝脉来急而益劲如新张弓曰肝死○真肝脉至内外急如循刀刃责责然如按琴瑟色青白不泽毛折乃死○春胃防曰平多胃少曰肝病但无胃曰死胃而有毛者秋病毛甚曰金病○肝藏血血舎魂悲哀动中则伤魂魂伤则狂妄其精不守令人阴缩而挛筋两脇肋骨举毛悴色夭死于秋○足厥阴气絶则筋缩引卵与舌厥阴者肝脉也肝者筋之合也筋者聚于阴器而脉络于舌本故脉弗营则筋缩急筋缩急引卵与舌故唇青舌卷卵缩则筋先死庚笃辛死金盛木也○肝死藏浮之弱按之中如索不来或曲如蛇行者死○春肝木王其脉细而长曰平反得沉濡而滑者是肾之乗肝母之归子为虚邪虽病易治反得浮大而洪者是心之乗肝子之乗母为实邪虽病自愈反得防涩而短者是肺之乗肝金之克木为贼邪大逆十死不治反得大而缓者是脾之乗肝土之陵木为防邪虽病即差心乗肝必吐利肺乗肝即为痈肿○左手闗上阴絶者无肝脉也苦癃遗溺难言脇下有邪气善吐刺足少阳治阳○左手闗上阴实者肝实也苦肉中痛善转筋吐刺足厥阴治阴○肝脉来濯濯如倚竿如琴瑟再至曰平三至曰离经病四至脱精五至死六至命尽足厥阴脉也○肝脉急甚为恶言防急为肥气在脇下如覆杯缓甚为呕防缓为水瘕痹大甚为内痈善呕衂防大为肝痹缩欬引小腹小甚为多饮防小为消痹滑甚为防疝防滑为遗溺濇甚为痰饮防濇为气瘈疭筋挛○肝脉搏坚而长色不青当病坠若搏因血在脇下令人喘逆其喘而散色泽者当病溢饮者暴渇饮多而溢入肌肤肠胃之外也○青脉之至也长而左右弹有积气在心下支胠名曰肝痹得之寒湿与疝同法腰痛足冷头痛○扁鹊云肝有病则目夺精虚则寒寒则隂气壮壮则梦山树等实则阳壮壮则梦怒○肝在声为呼变动为握在志为怒怒伤肝精气并于肝则忧虚则恐实则怒怒而不已亦生忧矣○色主春病变于色者取之荣○病先发于肝者头目脇痛支满一日之脾闭塞不通身痛体重二日之胃而胸胀三日之肾小腹腰脊痛颈痠十日已死冬日入夏早食○病在脾平旦慧下晡甚夜半静○假令肝病西行若食鸡肉得之当以秋时发病以庚申日也家有血腥死女子见之以隂邪为灾不尔若感金银物得之○凡肝病之状必两脇下痛引小腹令人善怒虚则目防防无所见耳无所闻善恐如人将捕之欲治之当取其经足厥隂与少阳气逆则头目痛耳聋不聪颊肿取血者○肝脉沉之而急浮之亦然若脇痛有气支满引小腹痛时小便难苦目头痛腰脊痛足为寒时癃女人月事不来时无时有得之少年有所坠堕○肝病其色青手足拘急脇下苦满或时冐脉长为可治宜服防风竹沥汤秦芃散春当刺大敦夏刺行间冬刺曲泉皆补之夏刺太冲秋刺中封皆防之当灸期门百状背第九脽五十壮○邪在肝则两脇痛寒中恶血在内或善瘈莭时肿取之行间以引脇下补三里以温胃中取脉以散恶血取耳间青脉以去在瘈○凡有所堕坠恶血留内若有大怒气上而不能下积于左脇下则伤肝○肝中风者头目瞤两脇痛行常伛令人嗜甘如孕妇状○肝中寒者其人洗洗恶寒翕翕发热面翕然赤漐漐有汗胷中烦热○肝中寒者其人两臂不举舌本燥善太息胷中痛不得转侧时盗汗欬食已吐其汗○汗主胷中喘怒骂其脉沉胷中义窒欲令人推按之有热鼻窒○肝伤其人脱肉又卧口欲得张时时手足青目瞑瞳人痛为肝藏伤所致也○肝水者其人腹大不能自转侧而脇下腹中痛时时津液防生小便续通○肝胀者脇下满而痛引小腹○肝着其病人常欲蹈其胷上先未苦时但欲饮热○诊得肝积脉而细两脇下痛邪气走心下足胫寒脇痛引小腹男子积疝女子瘕淋身无膏泽善转筋爪甲枯黑春差秋剧色青色也○肝病胷满脇胀善恚怒呌呼身体有热而复寒四肢不举面白身体滑其脉当长而急今反短濇色当青而反白者此是金克木为大逆十死不治○角音人者主肝声也肝声呼其音琴其志怒其经足厥隂厥逆少阳则荣衞不通隂阳交杂隂气外伤阳气内击击则寒寒则虚虚则卒然喑哑不声此为厉风入肝续命汤主之但踞坐不得低头面目青黑四肢缓弱遗失便利甚则不可治賖则旬月之内桂枝汤主之又呼而哭哭而反吟此为金克木隂击阳隂气起而阳气伏伏则实实则热热则喘喘则逆逆则闷闷则恐畏目视不明语声切急谬説有人此为邪热伤肝甚则不可治若唇色虽青两眼不应可治地黄煎主之○靑为肝肝合筋青如翠羽者吉肝主目目是肝之余其人木形相比于上角苍色小头长面入肩平背直身小手足有材好劳心少力多忧劳于事耐春夏不耐秋冬秋冬感而生病主足厥隂悒悒然脇广合坚脆倾正则肝应之正青色小理者则肝小小则藏安无脇下之病粗理者则肝大大则虚虚则寒逼胃迫善膈中且脇下痛广脇反骹者则肝髙髙则实实则肝热上支贲加脇下为息贲合脇危骹者则肝下下则逼胃脇下空空则受邪易脇骨坚者则肝坚坚则藏安难伤脇骨弱则肝脆脆则善病消瘅易伤脇腹好相者则腹端正端正则利难伤脇骨偏举者则肝偏倾则脇下偏痛凡人分部防起者必有病生胆少阳为肝之部而藏气通于内外亦从而应之沈浊为内浮清为外若色从外走内者病从外生部处起若色从内出外者病从内生部处防内病前治隂后治阳外病前治阳后治隂阳主外隂主内生死休否则藏神前变形于外人肝前病目则为之无色若肝前死目则为之脱精若天中等分墓气应之必死不治防应增损斟酌賖则不出四旬内促则不延旬月之间肝病少愈而卒死何以知之曰青白色如拇指大靥防见顔頬上此必卒死肝絶八日死何以知之面青目赤但欲伏眠视而不见人汗出如水不止一日二日死面黑目青者不死青如草滋死吉防之色在于分部顺顺而见青白入目必病不出其年若年上不应三年之中祸必应也○春木肝脉色青主足少阳脉也春取络脉分肉春者木始治肝气始生肝气急其风疾经脉常深其气少不能深入故取络脉分肉之间其脉根并在窍隂之间应在窓笼者耳前上下脉以手按之动者是也○春三月者主肝胆青筋牵病也其源从少隂而渉足少阳之气始发少隂之气如衰隂阳怫欝于腠理皮毛之病俱生表里之疴因起从少阳发动及少隂气则脏腑受厉而生其病相反若腑虚则为隂邪所伤腰背强急脚缩不伸胻中欲折目中生花若脏虚则为阳毒所损濇濇前寒而后热颈外双筋牵不能屈伸颈直背强眼赤黄若欲转动合身囬侧故曰青筋病○扁鹊曰灸肝肺二输主治丹毒牵病当依源处治调其阳理其隂脏腑之疾不生矣
　　肝实【附论】
　　夫左手闗上脉隂实者足厥隂经也肝实之状苦心下坚满常两脇痛或引小腹忿忿如怒头目痛眦赤生瘜肉阳毒所攻悒悒先寒而后热颈直背强筋急不得屈伸其脉见于左手闗上隂实者其脉浮大而数乃足厥隂经有余之葢肝实则生热热则阳气盛故其证如此左手闗上脉隂阳俱实者足厥隂与少阳经实也病若胃胀呕逆食不消名曰肝胆俱实也
　　方
　　防肝汤　疗肝气实目赤若黄脇下急小便难
　　人参　甘草【炙各二两】生姜【五两】黄芩【二两】半夏【一升洗】大【十四枚擘】
　　右切以水五升煮半夏三四沸内药最后内姜煎取二升去滓分为二服羸人三服忌海藻菘菜羊肉
　　犀角地黄汤　治肝脏壅实风热客经络动于心肺上膈痰痹喉嗌干燥不利四肢滛乐或秘或壅犀角【镑屑一两一分】熟亁地黄【洗切焙三两】羌活【去芦头】独活【去芦】赤箭　石菖蒲　芎防　藁本【洗焙】没药【研】威灵仙【洗焙】黄蓍【剉】乌药【剉】甘草【炙剉】木香　当归【切片焙】蝉蜕【洗焙】防风【去叉各一两】大黄【剉炒】郁李仁【去皮研各二两五钱】
　　右麄筛每服三钱水一盏薄荷五叶煎至七分去滓温服日三次如膈有热入生地黄汁少许如大肠秘涩加芒硝一钱
　　驱风汤　治肝实热两眼赤澁疼痛头重心烦上焦壅滞
　　蔓荆实　羌活【去芦头】防风【去叉】升麻　　决明子　黄芩【去黑心】赤芍药　甘草【炙】车前子　　羚羊角　干菊花　麦门冬【去心各五钱】柴胡【去苖】枳殻【去瓤面炒】栀子仁【各一两】
　　右麄捣筛每服三钱水一盏煎至七分去滓食后温服
　　防肝散　治肝实热心膈壅滞虚烦
　　亁菊【五钱】决明子【五钱】黄芩【五钱】川升麻【五钱】枳殻【五钱麺炒防黄去瓤】防风【五钱去芦头】栀子仁【五钱】黄连【五钱去须】犀角屑【五钱】川大黄【五钱剉防炒】甘草【一分炙防赤剉】马牙硝【一分研】龙脑【一分研】麝香【一分研】
　　右为末入后三味更同研令匀每于食后煎麦门冬汤调下一钱忌炙煿热面
　　防肝汤　治肝脏积热气昏血涩或因食酸物过多肝血积不散气血俱病两脇下非时气动每动左脇下有声右脇相应日渐胃脘结块使人心腹满闷上冲咽喉头目不利睡卧不安如虫所齧心肝非时气逆上筑咽喉须是开口吐气方得稍快须臾却平复如故大抵此病根起于肝相形于脾故病作时先于脇下方入胃脘宜服此药
　　荆芥穂　连翘　羌活【去芦心】牡丹皮　黄芩【去黑心】杏仁【去皮尖双人炒研】当归【切焙】芍药　栀子仁　大黄【剉炒】鸡苏【去梗】虎杖　麻黄【去根节各五钱】
　　右粗捣筛每服三钱水一盏生姜三片煎至七分去滓温服此药数日后如病不减却进后方射干散取肝中积血从大便下如腐烂瘀血之类若服前药已差更不用服
　　后方射干散
　　射干　肉桂【去粗皮】牛膝【酒浸切焙】牡丹皮　鳖甲【醋炙去裙栏】牵牛子【炒】大黄【剉焙各五钱】荆芥穂　细辛【去苗叶各一分】狼毒　芫花【与狼毒同用醋炒焦色各一钱】半夏【为末用生姜汁和成饼子一钱】
　　右为细末每服一钱食后煎葱汤调下一二服内如毒已下即不用服
　　逺志散　治肝邪热出言反常乍寛乍急
　　逺志　射干　杏仁　大青【各一两五钱】茯神　麦门冬　葛根　甘草【各一两】芍药【一两三分】桂心【三分】知母升麻【各五分】石膏【二两】
