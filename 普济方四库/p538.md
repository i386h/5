<!-- { "loadSidebar": true } -->
　　治伤寒发汗方【出圣恵方】
　　附子【一两炮制去皮脐】太隂精石【一两细研】硫黄【半两细研】马牙硝【半两细研】
　　右研令匀毎服不计时以生姜热酒下一钱良久以稀葱粥投之当身有汗
　　浮萍草防【出圣恵方】治伤寒发汗
　　浮萍草【一两四月十五日者】麻黄【半两去根节】桂心【半两】附子【半两炮制去皮脐】
　　右捣细罗为防毎服二钱以水一中盏入生姜半分煎至六分不计时和滓热服汗出立效
　　神白防【出济生防粹方】治四时伤寒在表浑身壮热口苦舌干恶风无汗
　　苍术【米泔浸一宿去皮焙干称一两半】干姜【一两】麻黄【一两去根节】甘草【一两炙】防风【一两去芦】石膏【一两研】川芎【一两】香白芷【半两】蒌根【半两】
　　右为末毎服二钱水一盏入生姜三片葱白三寸煎至七分热服如伤风身热面赤脉大以衣覆出汗即愈
　　可温【论】
　　夫伤寒病虽有三隂三阳然在阳则太阳病多在隂则少隂病多以二经为表里故也至于阳明太隂病颇稀少而少阳厥隂病又少也然究观古人治阳明则多下于少隂则多温盖阳明者胃也胃受病则不恶寒反恶热濈濈汗出大便秘谵语潮热须下之乃愈若乃气或本虚人初中病腠理邪寒气更不经三阳而便见少阳症盖少隂者肾也肾受病则身冷恶寒四肢厥逆脉微细心烦但欲寐或自利而渇须温之乃愈虽然三隂病大约可温而古人特于少隂详言之者则少隂病尤宜思故也　变温法太阳发汗漏不止恶风小便难四肢急难屈伸桂枝加附子汤太阳发汗后病不解而恶风者虚也芍药甘草附子汤又太阳汗后或下后病不解而烦躁者茯苓四逆汤太阳心中悸而躁者小建中汤又太阳七八日脉细恶寒为隂阳俱虚病不可汗下其人素无热者芍药甘草附子汤素有热者黄耆建中汤又太阳病八九日风湿相抟身烦病难转侧不呕渇脉浮虚而濇桂枝附子汤若大便硬而小便自利者去桂枝加白术又太阳风湿相搏骨节烦身体防肿不能屈伸汗出短气恶风而小便不利者甘草附子汤阳明病反无汗皮上如防行者为久虚可温之用术附汤黄耆建中汤此非冬阳明无汗症也当加体认
　　方
　　附子汤　治伤寒少隂病得之一二日口中和其背恶寒者当灸之方
　　附子【二两炮制去皮脐】人参【一两】白术【四两】芍药　白茯苓【去黒皮各三两】
　　右剉如麻豆大毎服五钱以水一盏半煎取七分去滓温服日三服
　　附子饮【出圣济总录】治伤寒头痛壮热恐成隂毒
　　附子【炮制去皮脐】白术【各半两】桔梗　细辛【去苗叶各一两】
　　右剉如麻豆毎服五钱用水一盏半煎至七分去滓空心温服衣盖取汗或汗得吐即差如未吐汗再服
　　通关防【出圣济总录】治厥隂伤寒脉长者生沈细不足者死
　　附子【炮制去皮脐一两】桔梗　干姜【炮】羗活【去芦头】五加皮【各半两】桂心【去麄皮三分】黄耆【炙剉一分】防风【半两】甘草【炙剉半两】
　　右剉如麻豆毎服五钱以水一盏半煎至七分去滓食前温服日二三服
　　桂心汤【出圣济总录】治伤寒隂盛身寒脉沈细头痛体疼桂【去麄皮】麻黄【去根节】甘草【炙】人参【各半两】白术　附子【炮制去皮脐】杏仁【汤浸去皮尖双仁麸炒微黄各三分熏】
　　右防咀毎服五钱用水一盏半入生姜半分拍碎同煎取七分去滓温服
　　回阳汤【出圣济总录】治伤寒隂盛手足厥冷体寒脉微延胡索【炒】半夏【切姜汁炒黄】甘遂【醋炒干各一两】陈橘皮【汤浸去白皮】附子【炮制去皮脐】桂【去麄皮各半两】防榔【一枚】麻黄【去根节汤煮去沫焙干半两】天南星【一枚丸】
　　右剉如麻豆毎服二钱以酒八分煎至七分去滓温服后一刻顷患人头靣浑身觉热时便与衣服盖覆令汗出
　　温白丸【出圣济总录】治伤寒靣青心下坚硬开口出气身体不热头靣多汗四肢厥冷
　　白附子【炮】硫黄【研】半夏【汤浸去滑切焙各一两】
　　右捣研为末同粳米饭和为丸如梧桐子大毎服二十丸温酒下吐逆炒生姜盐酒下或艾醋汤下隂毒病吃三五次不计时
　　白术防【出圣济总录】治伤寒伏隂气胷膈妨闷吐逆不定手足厥冷
　　白术【炒】附子【炮制去皮脐】髙良姜【炮】桂【去麄皮】人参　干姜【炮各一两】藿香【去梗一分】
　　右剉如麻豆毎服三钱水一盏同煎至七分不计时去滓温服
　　益智汤【出圣济总录】治伤寒四肢厥冷其脉沈细
　　益智【去皮】乌头【炮裂去皮脐各一两】青橘皮【汤浸】麻黄【去根节】干姜【炮各半两】
　　右剉如麻豆毎服三钱水一盏入生姜三片盐半捻煎至六分去滓不计时稍热服
　　正元汤【出圣济总录】治伤寒隂症脉沈细
　　麻黄【去根节】陈橘皮【去白焙】大黄【生剉】甘草【炙剉】干姜　桂【去麄皮】芍药　附子【炮制去皮脐】呉茱茰【汤浸七遍焙】半夏【汤浸七遍炒各半两】
　　右剉如麻豆毎服二钱水一盏入生姜三片二枚煎至七分去滓热呷以衣被盖覆取汗未汗如人行五里再服或连吃三服汗出立差
　　退隂汤【出圣济总录】治伤寒手足逆冷脉息沈细头痛腰重
　　乌头【炮裂去皮脐】干姜【炮各半两】
　　右麄炒令转色放冷再筛毎服一钱水一盏盐一捻煎至半盏去滓温服此药大治隂毒伤寒手足逆冷脉息沈细头痛腰重连吃三服小儿伤冷毎服一次入正元防内同煎入盐一捻隂毒伤寒逆煎一服细细热呷立止
　　呉茱茰防【出圣济总录】治伤寒浑身手足厥冷面青唇口无色心中寒栗宜服
　　硫黄【研】芎防【各一分】桂【去麄皮】附子【炮制去皮脐】呉茱茰【汤洗焙炒】
　　右罗为防煎艾叶汤下三钱隂盛者兼灸气海数十壮
　　青白防【出圣济总录】治隂盛伤寒身体疼痛
　　石膏【半斤为末】干姜【炮】乌头【捶碎】草乌头【捶碎各一而已上四味先用鐡器盛用板葢定石膏烧通赤不令透气并研末】麻黄【去根节】藿香【去根各一两】皂荚灰　自然铜【烧通赤醋淬七次各半两】
　　右捣研为细防毎服一钱空心食前温酒调下如痃伤寒艾叶煎汤调下
　　返隂防【出圣济总录】治伤寒四肢厥冷脉微自汗心胷痞满阳起石　石膏　寒水石【三味同烧令赤出火毒细研入诸药】干姜【炮】附子【炮制去皮脐】甘草【微炙各一两】硫黄【研半两】
　　右捣研为防毎服二钱生姜汁温水调下隂毒并服之
　　附子汤　治伤寒憎寒壮热头痛膈闷四肢疼倦附子【炮制去皮脐半两】白茯苓【去黒皮】人参　细辛【去苗叶】柴胡【去苗】陈橘皮【去白焙各一两】甘草【炙剉】黄耆【炙剉】厚朴【去麄皮生姜汁炙】莎草根【去须】赤芍药【各半两】
　　右剉如麻豆毎服二钱水一盏入生姜五片二枚擘同煎至六分去滓温服不拘时
　　均气汤　治伤寒表里未解荣卫气逆手足厥冷上喘隂症或霍乱防吐非时腹胀及年髙荣卫虚弱臓腑不和膀胱急腰膝痹痛及妇人产后劳冷等疾白术【米泔浸细剉焙干微炒】天台乌药【细剉微炒各二两】人参　青橘皮【去白焙】甘草【炙剉】白芷【各一两】白茯苓【去黒皮半两】
　　右麄捣筛毎服三钱水一盏生姜三片二枚同煎至七分去滓温服如吐逆入藿香少许
　　四物桂枝汤　治伤寒隂盛
　　桂【去麄皮】麻黄【去根节各三分】干姜【炮一分】附子【炮制去皮脐一两】
　　右防咀毎服五钱用水一盏半生姜半分切三枚擘破同煎至八分去滓不计时温服
　　桂心汤　治伤寒服冷药过多心腹胀满脚膝厥冷昏闷不知人
　　桂【去麄皮】厚朴【去麄皮生姜汁炙各三分】芍药【一两】干姜【炮半两】防榔【剉半两】
　　右麄捣筛毎服五钱水一盏半煎取八分去滓入童子小便一合搅匀空腹分温二服
　　蒸熨方　治伤寒四肢厥冷
　　右用呉茱茰汤洗焙干三升以温酒浸令通湿以生绢袋二个盛蒸令极热取茱茰袋子更烙熨四肢前后心及手足心气通彻即止
　　又用前药熨气通畅后宜服此方
　　人参【一两】生姜【煨切二两】
　　右细剉用水一盏半煎至八分去滓温服如食顷再服二
　　韩祗和温中例
　　夫伤寒之説始自黄帝以开其端至仲景方陈其条目后世肤浅之学莫知其数立言者只言病在表可发汗病在里可下或云不可汗不可下即未尝有温中説仲景伤寒例尺寸俱沈细太隂受病也尺寸俱沈少隂受病也尺寸俱微缓厥隂受病也辨太隂症云太隂症脉浮可发汗宜桂枝汤又手足温自利不渇宜四逆汤又胸满时痛桂枝加芍药汤辨少隂症云少隂病始得之发热脉沈麻黄附子细辛汤又隂病二三日麻黄附子甘草汤又少隂病脉沈温之宜四逆汤又少隂病身体疼痛手足寒骨节痛脉沈附子汤辨厥隂症云厥隂病吐利手足逆冷烦懆欲死呉茱萸汤今与仲景论中数条最是三隂病之良法今世之用尚有未尽症者愚尝校自至和初嵗迄如今三十余年不以歳之太过不及为则毎至夏至已前有病伤寒人十中七八两手脉俱沈细数多是胷膈满闷或呕逆或气塞或腹鸣或腹痛与仲景三隂病説理同而症不同因兹不敢妄投仲景三隂药方见脉沈及胸膈满便投下药下之往往不效常斟酌仲景理中丸与服之其病势轻者即膈中便快其病势重者半日汗湿衣然或有病人脉沈细迟投仲景四逆益汤温之多药力大热后必发烦躁因校量此形症今别立不以治之得多对症药不可不传焉病人但两手脉沈细数或有力或无力或关脉短及力小胷膈塞闷气短不能相接者便可随脉症投温中药以治之病人两手脉沈迟或皆是胃中寒也若寸脉短及力小于关尺者此阳盛隂虚也或胷膈满闷腹中胀满身体拘急手足逆冷急宜温之
　　若立春以后至清明以前宜温中汤主之清明以后芒种以前宜橘皮汤主之芒种以后至立秋以前宜七物理中丸主之
　　温中汤
　　丁皮【一两】干姜【二钱炮】白术　丁香【各二钱】陈皮【二钱】厚朴【一两制】
　　右为细末毎服二钱水一盏葱白三寸荆芥五穂煎至七分去滓热服未快手足尚逆呕吐加舶上丁皮二钱干姜二钱
　　橘皮汤
　　陈皮【一两】藿香【三钱】白术　葛根【各三钱】
　　右为末毎服二钱水一盏生姜一块如枣大捶破同煎至七分去滓热服如三服未快手足尚逆呕吐不定加半夏半两丁香桂枝半两毎服加葱白三寸煎服
　　七物理中汤
　　白术【五钱】干生姜【二钱半】人参【七钱半】桔梗【七钱】葛根　藿香叶【五钱】
　　右为细末炼蜜为丸如弹子大毎服一丸水一盏煎至七分和滓热服如三服未快手足尚逆呕者加半夏半两干姜半两病人两手脉沈细无力虽三部脉力停亦是隂气盛也更不须寸脉短治之或胷膈满闷身体拘急疼痛手足逆冷速宜温中药和之
　　若立春以后至清明以前宜厚朴丸主之清明以后至芒种以前宜白术汤主之芒种以后立秋以前宜橘皮汤主之
　　厚朴丸
