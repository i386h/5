<!-- { "loadSidebar": true } -->
　　当归【半两】丁皮【枝杖半两】厚朴【一两制】细辛【二钱半】人参【七钱半】甘草【半两炙】干姜【半两炮】
　　右为末炼蜜为丸如弹子大毎服一丸水一盏煎至六分和滓热服三服后脉尚细无力毎服加葱白三寸同煎服
　　白术汤
　　白术　半夏　当归　厚朴【制】干姜【炮已上各半两】丁香【七钱】
　　右为细末毎服三钱水一盏生姜枣许大捶碎同煎至七分去滓热服三五服脉未有力寸脉尚小加细辛半两毎服加葱白三寸同煎服之
　　橘皮汤
　　橘皮【半两】藿香　葛根【各三钱】半夏　厚朴【各半两炮】
　　右为末毎服三钱水一盏生姜如大同煎至七分去滓热服三五服脉尚小手足逆冷加细辛半两
　　治病胷膈闷满时时呕吐逆肢节疼两脇下痛腹中鸣此是停饮
　　三苓汤
　　赤茯苓　术猪苓　白术【各半两】滑石【一两】通草【二钱】桂枝【二钱半】白豆蔲仁【二钱半】丁皮【七钱半】陈皮【五钱】
　　右为末毎服三钱水一盏煎至七分去滓热服小便未快加麦七钱半呕未止加半夏半两淅淅恶寒甚毎服加葱白三寸
　　灰包熨法
　　病人服前药胷膈满闷者此上焦有阳也或药力太过上焦有热也腹满气虚鸣时时疼痛此是被阳药消逐得上焦隂气并入下焦也虽是下焦积寒冷上焦阳盛更须投温下焦药也当用包灰法炭灰或桑柴灰三二升许入好酒拌和干湼得所铫内炒令灰热以帛包褁置脐下熨之频换灰包令常热以腹不满痛为度或熨时病人不受者勿听但令极熨之不住灰包可也如灰包熨后得下利三两行或小便二三升或似有汗此是隂去外出或下泄也勿疑之病轻者乃得愈后出余气而解病人三部脉沈寸脉小于关尺此为隂盛当温中药以消隂气宜服厚朴丸陈皮人参白术藿香当归细辛之类是也
　　神术汤亦同治如隂燥而渇不可悮用凉药若热药冷服内有伏阳则可若脉以虚按之全无力或病人素无食养只可温服
　　海蔵所制神术白术二汤
　　神术汤　治内饮冷外感寒邪无汗者
　　苍术【二两制】防风【二两】甘草【二两炙】
　　右防咀生姜水煎加葱白三寸
　　如治吹妳煎成调六一防三五钱如神
　　如太阳症发热恶寒脉浮而者加羌活
　　如太阳症脉浮中带数者是有少阳也加柴胡
　　如太阳症脉中带洪者是有阳明也加黄芩已上三症约量毎服加二钱　不论三阳妇人服者加当归
　　神术汤六气加减例
　　太阳寒水司天加　桂枝　羗活
　　阳明燥金司天加　白芷　升麻
　　少阳相火司天加　黄芩　地黄
　　太隂湿土司天加　白术　藁本
　　少隂君火司天加　细辛　独活
　　厥隂风木司天加　川芎　防风
　　上神术汤六气加减法非止为司天之气设也至于歳之主气与月建日时同前应见者皆当随所见依上例而加减之
　　神术加藁本汤　毎服内加二钱匕　以意消息神术加木香汤　毎服内加二钱匕　以意消息
　　白术汤【出济生拔萃方】治伤寒冷物外感风邪有汗者
　　白术【三两】防风【二两】甘草【一两炙】
　　右防咀毎服秤三钱水一盏生姜三片同煎至七分去滓温服无时一日止一二服待三二日渐渐汗出为解
　　风湿症面赤自汗嘿嘿不欲语但欲寐两手脉浮而缓或微弱此症不宜发汗若汗之令人筋惕肉瞤或谵语独语或烦燥不卧若下之直视失溲便若火之发狂似惊癎一逆尚引日再逆促命期活人本方葳防汤以有麻黄故不敢用宜上白术汤主之
　　若头汗出筋惕肉瞤者加牡蛎
　　若腰背强硬者加羗活
　　若舌干发渇者加人参
　　若身灼热甚者加知母
　　若体重多汗者加黄耆
　　若内伤寒者不加
　　可下【论】
　　夫伤寒邪入于隂其病在里法当下之诸腹满不大便或口燥舌干而渇或潮热谵语皆为可下之病诸诊得脉沉而实即为可下之脉但脉症已具不必拘以日数急宜攻里若病虽过经而里症未备者未可下也故经曰阳盛隂虚下之而愈其法谓此　变下法太阳发热汗出不解呕吐下利而心中痞硬者大柴胡汤下之又太阳病十余日热结在里往来寒热亦用大柴胡汤无表里症发热七八日脉虽浮数可大下柴胡若大便难身防热者大柴胡急下太隂腹满闷时痛甚者桂枝加大黄汤少隂口燥咽干而渇大承气急下之若口干燥下利清水心下痛者为积症亦用承气汤又少隂症六七日腹胀满不大便用承气汤又少隂恶寒而踡时烦不欲衣被为表寒里热大柴胡下之厥隂脉沈短舌卷囊缩为毒气入臓承气汤下之若厥冷耳聋囊缩而脉沉脉为少隂厥隂两感下治条又厥隂下利谵语六脉不微细用小承气汤
　　方
　　调胃承气汤【出圣济总录】治阳明病不吐不下心烦者可与调胃承气汤太阳病三日发汗不解蒸热者可与调胃承气汤伤寒吐后腹胀满者可与此方诸发汗和解不恶寒但发热蒸蒸然者或日深心下温温欲吐胷中痛大便溏腹满欝欝防烦此时吐下者或日深里热谵语法当下之以银粉巴豆燥热大毒丸药下之致真隂损虚邪热转甚因而恊热下利不止及表里热下之太早乗虚而入不成结胷俱为热利不止心下满鞭或痛烦渇咽干脉滑数而实诸腹满实痛者烦渇谵妄小便赤大便鞕脉滑实
　　甘草【二两炙】大黄【以消酒洗四两】
　　右防咀毎服五钱水一盏半煎至一盏去滓入芒硝一钱匕更煎三沸温服
　　调胃承气加橘皮汤【出圣济总录】治伤寒发热汗不解蒸蒸发热者
　　大黄【剉醋炒一两】甘草【炙】陈橘皮【汤洗去白焙各半两】
　　右细剉毎服四钱水一盏半煎至一盏入芒硝一钱搅令匀更煎三两沸温服
　　茈胡大黄汤【出圣济总录】治伤寒日数过多心中气闷或发疼痛狂言不定烦躁不得眠大小便不通
　　茈胡【去苗】大黄【湿纸里煨】朴硝　枳殻【去稂麸炒各一两】甘草【炙剉半两】
　　右麄捣筛毎服五钱水一盏半煎至一盏去滓温服日二服不可过多若大小便通则汗自出
　　宣毒防【出圣济总录】治伤寒脉大潮燥伏热
　　大黄【剉炒】甘草【炙剉各半两】朴硝【研一分】牵牛子【一两半生用半炒】
　　右为防毎服二钱用龙脑腻粉蜜水调下一方炼蜜为丸如梧桐子大每服十五丸龙脑腻粉水下
　　小黄芩汤【出圣济总録】治伤寒八九日大便不通心神闷乱黄芩【去黒心】枳殻【去穣麸炒】大腹皮【剉醋炒各一两】大黄【剉炒二两】
　　右麄捣筛毎服三钱水一盏煎至七分去滓不计时温服如人行三五里未通再服以利为度
　　大青防【出圣济总录】治阳盛发狂有斑大小便秘澁
　　大青　知母　黄芩【去黒心】大黄【煨】山栀子仁　升麻　黄连【去须各一两】甘草【炙剉半两】
　　右为防毎服三钱入朴硝一钱用蜜水调下
　　承气丸【出圣济总录】治伤寒时气温热病大便不通
　　大黄【剉炒三分】郁李仁【汤浸去皮研】枳实【去穣麸炒】朴硝【研各一两】
　　右为末和匀炼蜜为丸如梧桐子大毎服二十丸生姜汤下未利再服不拘时
　　桃仁承气汤【出儒门事亲】
　　桃仁【去皮尖十二个】官桂　甘草　芒硝【已上各半两】
　　右剉如麻豆大毎服三五钱水一大盏煎至七分去滓温服
　　握宣丸【出儒门事亲】
　　白防榔　肉桂　干姜　附子　甘遂　良姜韮子　巴豆【已上各等分】入硫黄【一钱】
　　右为细末软米和丸桐子大早辰先椒汤洗手放温揩干用生油少许涂手心男左女右磨令热握一丸宣一二行
　　可吐【论】
　　夫诸病吐之而愈者邪在胷中也伤寒大法谓四日以上若入隂经其传未深邪气髙而里实客于胷膈下之则动胃发之则亡阳宜吐而出之然亦不必拘此凡寒邪热毒痰实在胷中者及有宿食在胷脘者当吐之但诊其脉寸口或浮或滑或数或与诸部不同者其症胷中心痞满欝欝而痛不能息多涎唾饮食入则吐欲吐复不能出或手足厥冷反心下满而烦饥不能食吐下后心中懊憹者是也内经所谓其髙者越因而越之即其法也
　　方
　　治温病胷中满闷取吐【出圣济总录】
　　猪胆【三枚】苦酒【二合】
　　右同搅匀绵滤过顿服未吐再服
　　人参汤【出圣济总录】治伤寒出汗后心胷烦闷烦热未通人参【半两】灯心【一小束】枳殻【去穣麸炒一分】大腹皮【一枚剉】茶末【二钱】生甘草【半两】
　　右除茶末各细剉用淡浆水二大盏煎至一盏去滓入茶末搅匀分温二服以纸撚子于咽喉中引取吐为度
　　治胷心痰饮伤寒热病瘴疟须吐者【出肘后方】
　　以盐末一大匙一水或暖汤送下须防则吐吐不快明旦更服良肘后用盐一升
　　治伤寒汗出不解已三四日胸中闷取吐
　　以豉并盐一合水四升煎取一升半分服当吐一方无盐用蜜一两煮三沸顿服安卧当得吐不差更服取差
　　又方【出肘后方】
　　以生地黄三斤细切水一斗煮取三升分三服亦可服藜芦吐防及苦参龙胆防
　　治伤寒心胷中满闷取吐
　　右以猪胆一枚取汁醋一小琖酒一小琖内猪胆汁相和温过分为二服当吐立差
　　伤寒过经不解【论】
　　夫伤寒为病六经受邪始传于三阳病在表者可汗其病三日传于三隂病入里者可下其不两感于寒更不传不加异气者至七日大阳病衰头痛少愈八日阳明病衰身热少歇九日少阳病衰耳聋微闻十日太阳病衰腹遂减如故十一日少隂病衰渇止舌干而嚏其十二日厥隂病衰囊纵少腹防下邪气皆去病人精神爽适也故伤寒愈者皆在十二日若过此经病犹不解者为热结于里其状或谵言妄语或欝欝微烦或腹满吐下皆縁治之失宜邪气稽留故病过经不能解也当随其证以治若更感异气变为他病者当依壊病法药之
　　方
　　犀角汤【出圣济总録】治伤寒过经不解热结在里往来寒热烦渇躁闷
　　犀角屑【一两】柴胡【去苗】呉蓝【各三分】大青　升麻【各一两】乌梅【去核】黄芩【去黑心各三分】甘草【炙剉半两】
　　右捣筛毎服五钱水一盏半入竹叶三十片煎取七分去滓食后温服
　　鼈甲汤　治伤寒过经半月不解
　　鼈甲【去裙襴醋炙】柴胡【去苗】升麻【各一两】乌梅【去核半两】枳实【去穣麸炒】犀角屑　黄芩【去黒心各一两】甘草【炙剉半两】
　　右捣麄筛毎服五钱水一盏半煎至七分去滓地黄汁二合搅匀食后分温二服
　　木通汤　治伤寒十三日过经不解脐腹胀满小便淋澁烦闷躁渇
　　木通【剉】葛根【剉】防榔【剉】滑石　瞿麦穂　青橘皮【汤洗去白炒各一两】
　　右捣筛毎服三钱水一盏入葱白二寸同煎至六分去滓温服不计时
　　万应防　治伤寒过经心胷痞满烦躁狂言积热毒气及妇人血风血气经不调寒热有积
　　甘遂【连珠者】威灵仙【去土】五灵脂【各一两】
　　右为防毎服一钱如伤寒日数多有积热者用鸡子清蜜水调下如妇人前见件病症者绵灰酒调下寻常热气蜜水调下冷即用葱汤调下阳毒积热入腻粉白丁香各半钱生姜汁蜜水调下
