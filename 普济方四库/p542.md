<!-- { "loadSidebar": true } -->
　　芫花【熬】甘遂　大防【各等分】
　　右各筛末取大十枚水一升半煮取八合去滓内诸药强人一钱嬴人半钱温服之不下明旦更加半钱下后糜粥自养病悬饮者亦主之
　　治伤寒鼻塞
　　右以东霜作团食之

　　普济方卷一百三十一
　　钦定四库全书
　　普济方卷一百三十二　明　周王朱橚　撰伤寒门
　　伤寒阴阳刚柔痓【论】
　　夫伤寒痓病之状身热足寒颈项强直恶寒头面热揺头卒口噤背脊反张是也此由肺热移于肾转而为痉痉有刚柔太阳病发热无汗而不恶寒为刚痉发热汗出而恶寒为柔痉诊其脉沉细此为痉也又论云太阳病发汗过多因致痓其状令人揺头发热颈项强急腰身反张或瘛疭口噤但谓之刚痓者特以其无汗而反恶寒也柔痓之状揺头发热颈强急腰身反张或瘛疭口噤与刚痓同然谓之柔痉者特以其自汗不恶寒故也痓又谓之痉者盖痉痓一类古人特以强直名之又云伤寒瘛疭何以名之瘛者筋脉急也疭者筋脉缓也急则引而顺缓则缩而伸或缩或伸动而不止者名曰瘛疭俗谓之搐者是也　考内经曰病筋脉相引而急名曰瘛疭谓若契合之契也行则缓身则紧从则疭纵疾之从疭谓若放纵之纵也以急为以缓为疭理至明矣瘛疭者风疾也而癫癎则瘛疭焉伤寒瘛疭者邪盛气极也热甚则风持并经络风主动致四肢瘛疭而不宁也故风湿被火者则发防黄也剧者如惊癎时瘛疭言其热气则剧盛也伤寒病痓而发瘛疭者病热已过矣多难制治内经曰太阳终者戴眼反折瘛疭絶汗乃出大如贯珠而汗不流是其瘛疭为已过之疾也又有四肢热恶寒四肢动而不止似瘛疭而无力不得伸缩者也此为汗絶瘛疭之证虽难治若能以袪风涤热之剂折其大热则瘛疭亦有生者若妄加灼灸或引以发表之药则死不旋踵经曰一逆尚引曰再逆促命期歌曰原来痓病属膀胱口噤如癎身反张此是伤风感寒湿故分两证有柔刚痓病无汗者刚葛根汤有汗曰柔桂枝加葛根汤二痓并通用小续命汤口噤脚挛咬齿大承气证治论柔痓桂枝栝蒌葛根汤
　　伤寒颈项强急身体反张属太阳经先因伤寒又感寒湿而致然也古人谓之痓病【痓音炽又作痉巨郢反痉者强直也古人以强直为痉金匮要畧太阳病其身体兀兀便痉也】
　　外证发热恶寒与伤寒相似但其脉沉迟细而项背反张强硬如发癎之状此为异耳【新痓血虚多汗也善中风亦有此症】当其有汗无汗以分刚痓柔痓【无汗恶寒名刚痓有汗不恶寒名柔痓】无汗葛根汤主之有汗桂枝加葛根汤主之【本草葛根主伤风有湿开窍解肌】
　　凡刚柔二痉小续命汤并可与之【有汗者小续命去麻黄加葛根也】若审知刚痓胷满口噤其人卧不着席脚挛急咬齿当行大承气汤【外台云热而痓者死热病痓者反折瘛疭齿噤龈也】
　　又问刚柔二痓与阴阳二痉是如何痓亦作痉阳痉属刚痓阴痉属柔痓附术散桂心白术汤附子防风散八物白术散桂枝煮散可选而用之
　　方
　　羌活散治伤寒阴痉筋节急硬阳痉即易差阴痉即难差羌活　黄松木节【剉】茯神　石膏　防风【各一两去芦头】王不畱行　桂心【各半两】麻黄【去根节一两】当归【半两剉防炒】
　　右为散每服四钱以水一中盏入生姜半分枣二枚煎至六分去滓不计时温服频频服后宜食荆芥葛根石膏豉粥避风如额上渐润以厚衣盖之汗出便瘥
　　附子散【一名人参散出圣惠方】治伤寒阴痉颈项强直四肢疼痛足冷口噤
　　附子【炮制去皮脐】人参【去芦头】白茯苓　前胡【去芦头】白术　麻黄【去根节】桂心　半夏【汤浸七遍去滑】
　　当归【炒各一两半】独活【一两半】石膏【二两】干姜【半两炮制剉】
　　右为散每服五钱以水一中盏入生姜半分煎至五分去滓不计时温频频服
　　白术散　治伤寒阴痉手足厥冷筋脉拘急汗出不止白术　桂心　附子【炮制去皮脐】防风【去芦头】
　　芎防　甘草【炙防赤剉各二分】
　　右为散每服四钱以水一中盏入生姜半分枣三枚煎至五分去滓不计时热服
　　麻黄散　治伤寒阴阳痉病头痛壮热百节痠疼吐逆闷絶口噤腰背反张手足强直肉热脉数
　　麻黄【一两去根节】防风【一两去芦头】赤茯苓【一两】葳防【一两】葛根【一两半剉】独活【一两半】汉防己　芎防　白藓皮牡丹【各三分】石膏　桑寄生【各一两】甘草【三分炙防赤剉】黄芩【一两】　秦艽【一两去芦】
　　右为散每服五钱以水一大盏煎至七分去滓入淡竹沥一合更煎三两沸分温二服日三四服
　　治伤寒汗出后成隂阳痉骨节烦痛不得屈伸近之即痛汗出短气小便不利恶风身体防肿
　　附子【一两炮制去皮脐】白术【三分】甘草【半两炙防赤剉】
　　右为散每服五钱以水一大盏入生姜半分枣二枚煎至五分去滓不计时温服
　　白术散　治伤寒阴痉三日不瘥手足厥冷筋脉急汗不出恐有气内伤
　　白术　白茯苓　麻黄【去根节】五味子【各半两】
　　桂心【三分】髙良姜【一分剉】羌活【半两】附子【三分炮制去皮脐】
　　右为散每服五钱以水一大盏入生姜半分煎至五分去滓不计时温服
　　柴胡散　治伤寒阴痉闭目头面手足厥逆筋脉拘急汗不止
　　柴胡【一两半去苗】白术　白茯苓　甘草【炙各三分】
　　五味子【一两】干姜【炮制剉】附子【炮制去皮脐】防风【各三分去芦头】桂心【半两】
　　右为防每服五钱以水一大盏生姜半分煎至六分去滓不计时温服
　　桂心散　治伤寒阳痉经二三日不瘥毒气攻五脏心神烦躁四肢疼痛
　　桂心　柴胡【去苗】赤茯苓　五味子　麦门冬【去心】梹榔　甘草【炙防赤剉】细辛【以上各三分】
　　右为散每服五钱以水一大盏入生姜半分煎至五分去滓不计时温服
　　羚羊角散　治伤寒阳痉身热无汗恶寒头项强直四肢疼痛烦躁心悸睡不得寜
　　羚羊角屑　犀角屑　防风【去芦头】茯神
　　柴胡【去苗】麦门冬【去心】人参【去芦头】葛根【剉】
　　甘草【炙防赤剉】枳殻【各一分麸炒去穰】石膏　龙齿【各半两】
　　右为散每服三钱以水一中盏煎至五分去滓不计时温服
　　麦门冬散　治伤寒阳痉身体壮热项背强直烦燥发热恶寒头面赤色四肢疼痛
　　麦门冬【去心】麻黄【去根节】赤茯苓　知母　犀角屑地骨皮　黄芩　赤芍药　白藓皮　甘草【炙防赤剉】杏仁【汤泡去皮尖双仁用炒防黄各三分】
　　右为散每服五钱以水一大盏煎至五分去滓不计时温服
　　龙齿散　治伤寒阳痉通身大热不渇烦闷头疼龙齿　前胡【去芦头各三分】犀角屑　木通　子芩【各三两】甘草【一分炙防赤剉】
　　右为散每服五钱以水一大盏煎至五分去滓入牛黄末一字搅令匀不计时温服一方无甘草
　　石膏散　治伤寒阳痉通身热仰目头痛
　　石膏【二两】龙齿【一两】犀角屑　前胡【去芦头各半两】秦艽【一两去苗】
　　右为散每服五钱以水一大盏入豉五十粒葱白七寸煎至五分去滓入牛黄末一字搅令匀不计时温服
　　防风散　治伤寒阳痉壮热不歇筋脉拘急牙闗急疼防风【去芦头】木通【剉】麦门冬【去心】川升麻【以上各一两】甘草【三分炙赤剉】
　　右为散每服五钱以水一大盏煎至五分去滓不计时温服
　　芎防散　治伤寒头痛面色赤发热形如中风常自汗出呕逆下之益烦心懊憹如饥发汗致痉身强难以屈伸
　　川大黄【剉碎防炒】芎防【各一两】独活【二两】柴胡【一两半去苗】防风【三分去芦头】
　　右为散每服五钱以水一大盏煎至五分去滓不计时温服
　　白藓皮散　治伤寒阳痉壮热不渇筋脉不能舒展牙闗疼急不欲见食
　　白藓皮　百合　木通　防风　川升麻【各一两】羚羊角【三分】石膏　龙齿【各一两半】
　　右为麤末每服三钱以水一中盏入葱白七寸豉五十粒煎至六分去滓不计时温服
　　龙齿散　治伤寒阳痉通体大热心神烦悸
　　龙齿　前胡【去芦头各一两】犀角屑【半两】牛黄【半分另研】
　　麦门冬【一两去心焙】
　　右为细末入牛黄同研令匀每服以竹沥调下二钱不计时服
　　牛黄散　治伤寒阳痉发热急寒头项强直四肢拘急心神烦燥
　　牛黄【细研】麝香【细研】硃砂【细研】人参【去芦头】赤茯苓
　　防风【去芦头】芎防　甘草【炙防赤剉】桂心　犀角屑地骨皮　天麻　麦门冬【去心焙已上各一分】
　　右为细散入牛黄朱砂麝香同研令匀每服不计时以竹沥汤调下二钱
　　葛根汤　治太阳病无汗而热小便短少气上冲口噤不得语欲作刚痓
　　葛根【剉四两】麻黄【去根节煎掠去沫焙】芍药【各三两】桂心【去粗皮】甘草【炙各二两】
　　右防咀如麻豆大每服五钱水一盏半生姜五片枣二枚擘破同煎至七分去滓温服取防汗
　　大承气汤　治刚痉胷满口噤卧不着席两脚挛急龂齿
　　大黄【剉四两】厚朴【去粗皮生姜汁炙半斤】枳实【去穰麸炒】
　　右防咀如麻豆大每服五钱水一盏半煎至七分去滓入芒硝末半钱再煎一两沸温服
　　石膏汤　治伤寒刚痓身热仰目头痛项强
　　石膏【碎】前胡【去芦头各一两】犀角【镑】防风【去芦】药【各半两】龙齿【研二分】牛黄【研一钱】
　　右粗捣筛每服五钱水一盏半入豉一百粒葱白五寸煎至八分去滓不计时温服
　　羚羊角汤　治伤寒刚痓浑身壮热头痛口噤筋脉拘急心神躁闷
　　羚羊角【镑】百合　芎防　木通【剉】葛根【剉】
　　升麻　黄芩【去黑心各半两】石膏【碎一两】龙齿
　　防风【去芦各三分】
　　右粗捣筛每服五钱水一盏半煎至一盏去滓不拘时温服日再服
　　神术汤　治风湿恶寒脉解利无汗
　　苍术　防风【各二两】甘草【一两】
　　右防咀生姜水煎加葱白三寸治刚痓加羌活独活麻黄
　　白术汤　治风湿恶风脉缓解利有汗
　　白术【三两】防风【二两】甘草【一两】
　　右防咀每服秤三钱水一盏生姜三片煎至七分去滓温服无时
　　治柔痓加桂心黄耆白术　太阳阳明加川芎荆芥穂　正阳阳明加羌活酒大黄　少阳阳明加防风柴胡根　热而在表者加黄芩　寒而在表者加桂枝黄耆附子　热而在里者加大黄　寒而在里者加干姜良姜附子　以上数经寒热当以脉别之
　　龙齿犀角汤　治伤寒刚痓通身壮热
　　龙齿　犀角【镑】前胡【去芦头各一两】牛黄【一钱半】
　　右四味将三味粗捣筛每服五钱水一盏半煎至八分去滓入牛黄少许不拘时温服
　　犀角大黄散　治伤寒刚痓壮热头痛筋脉不能展舒犀角【镑】大黄【剉炒各一两】芎防【半两】石膏【二两】牛黄【研半分】
　　右四味捣罗为散入牛黄同研令匀每服一钱不拘时淡竹叶汤调下
　　小续命汤　治伤寒刚痉无汗恶寒口噤背强
