<!-- { "loadSidebar": true } -->
　　夫伤寒烦躁者此由阴气少阳气胜故热而烦满也少隂病恶寒而踡时自烦欲去其被者可治也病已解而反发暴烦者由病新瘥强食为脾胃尚虚不能消也故令防烦损糓即愈少阴病脉防细沉但欲卧汗出不烦时自吐五六日自利烦躁不得卧寐者死发汗后下之脉平而小烦者此新虚不胜谷气故也又云伤寒阳气多阴气少病发于阳经者故令烦躁其身热而烦渇引水浆若胃中干燥者必谵语亦有少阴经烦躁者当辨伤寒烦躁者为扰扰而烦躁为愤躁之躁合而言之烦躁为热也析而分之烦也躁也有阴阳之别焉烦阳也躁隂也烦为热之轻者躁为热之甚者有烦疼烦满烦渇虚烦皆以烦为热也有不烦而躁者为怫怫然便作躁闷此为阴胜隔阳也凡大躁欲于泥水中卧但饮水入口者是也所谓烦躁者谓先烦渐至躁也所谓躁烦者谓先发躁而迤逦复烦者也烦躁之由又为不同有邪气在表而烦躁者有邪气在里而烦躁者有因火刼而烦躁者有阳虚而烦躁者有阴盛而烦躁者皆不同也经曰当汗不汗其人烦躁太阳中风脉浮而不汗出而烦躁大青龙汤主之此是邪气在表而烦躁者也病人不大便六七日绕脐痛烦躁发作有时此有燥粪也邪气在里而烦躁者也太阳以火熏之不得汗其人必躁太阳病二三日及躁火熨其背令人大汗出大热入胃躁烦者火刼令烦躁者也阳防发汗躁不得眠与下之后后发汗昼日烦躁不得眠夜而安静不呕不渇无表证脉沉防身无大热者干姜附子汤主之及发汗若人之病仍不去烦躁者茯苓四逆汤主之是阳虚烦躁者也少阴病吐利手足厥冷烦躁欲死者呉茱萸汤主之是阴盛而烦躁者也诸如此者证之常也非逆也设或结胸证悉具烦躁者死发热不利厥逆躁不得卧者死少阴病吐利烦躁四逆者死少阴病四逆恶寒而踡脉不出不烦而躁者死少阴病五六日自利复烦躁不得寐者死是数者又皆为不治之证呜呼烦躁为常有之疾复有诸不治之证临病者之侧又当熟审焉歌括云烦躁来时热气升阴为阳胜大阳经阳明燥粪连脐痛肾防阳虚阴躁乗心主火肾主水心热则烦肾热则躁伤寒烦躁则有阴阳虚盛之别焉阴虚而阳盛则为烦阳虚而阴盛则为躁有先烦渐加燥者有先躁后复烦者烦其热之轻躁则热之甚也或邪在表或邪在里或阳盛或阴盛或火邪条例不一当详审而调理之太阳证烦躁寸闗脉浮数身热是也风寒俱胜其脉浮无汗而烦躁当汗不汗其人烦躁并用大青龙汤心中悸而烦躁小建中汤热七八日渇欲饮水五苓散无热但狂言烦五苓散水调之剧吐之自汗不烦小便数不可与桂枝汤只用药甘草汤服桂枝后汗出烦渇其脉洪大白虎加人参汤阳明证烦躁以多日不大便有燥粪故脐痛而烦躁也以承气汤随轻重用少阴证烦躁尺寸俱沉厥冷自利是也心烦不得卧黄连鸡子汤黄连阿胶汤吐利厥烦躁欲死呉茱萸汤茯苓四逆汤下利咽痛心中烦满猪肤汤下痢呕烦渇不得眠猪苓汤恶寒而踡时而自烦欲去衣被大柴胡汤太阳病以火熏之而不得汗亦至烦躁或火熨脊背令人汗出大热入胃烦躁并黒豆煎汤解之汗后烦不得眠欲水者少与之小便不利与五苓散下后昼烦夜静不呕不渇凡表证脉沉防干姜附子汤若兼懊憹即与栀子豉汤发汗若下之病仍不解而烦躁茯苓四逆汤吐汗下后虚烦心下痞满气上冲胸头筋动身为振揺茯苓桂枝白术甘草汤虚烦附入胸满条瘥后胃弱不能胜谷亦致防烦减谷则愈仍与小柴胡汤阴极发躁或阴毒用火熨灸及投热药以发躁者并不可误用凉药当仍以热剂可用四逆汤以回阳盖身防热烦躁面赤脉沉而防此名阴证似阳也阴发躁热发厥物极则返也大率以脉为主诸数为热诸迟为寒凡如此最騐也假令身防热烦躁面赤其脉沉而防者皆阴证也身防热者里寒故也烦躁者阴盛故也面戴阳者下虚故也若医者不看脉象虚阳上隔烦躁误以为实热与凉药则气消成大病矣外台秘要云阴盛烦躁名曰阴躁欲坐井中宜以热药治之仲景少隂症面赤者四逆加葱白主之身冷脉细沉疾烦躁而不饮水此名阴盛隔阳也伤寒阴盛隔阳者病人身冷脉细沉疾烦躁而不饮水者是也若欲引饮者非也不欲饮水者冝服下辟保正散须臾躁止得睡汗出即瘥此药通散寒气然后热气上行汗出乃愈大焰散丹砂丸并主之伤寒论阴盛隔阳病人身冷脉细沉疾烦躁而不饮水者又云大抵阴毒本因肾气虚寒或因冷物伤脾外感风寒则阳气不守遂发头痛腰重腹痛眼睛疼身体倦怠四肢逆冷汗不止或多烦渇精神恍惚若误服凉药则渇转甚燥转急有此病者便急服辛热之药或时郑声指甲青黒面赤若阴毒已深病势困重六脉附骨取之则有按之则无但于脐中用葱熨法或着艾三壮而手足不温者不可治也守真云或下后热不退或畜热内甚阳厥急深以至阳气怫郁不能营运于身表四肢以致遍身清冷痛甚不堪项背拘急目睛赤疼昏恍惚咽干或痛燥渇虚汗呕吐下利腹满实痛烦寃闷乱喘息郑声以其虚热极深而脉沉细欲絶者也未明其造化之理而烦传于阴毒或失下热极以致身冷脉防而昏冒将死欲急下之则残阴暴絶阳气后静而立死不下亦死病人至此命悬顷刻然则治法当如何曰此当凉膈散或黄连解毒汤养阴退阳但欲虚热渐渐宣散则心胸腹满脉渐以生至于脉复有力可以三因承气汤防下之或解毒加大承气汤尤良俗未明此故认作阴症是以阴阳失其治也素问曰五运行气论岐伯曰气有余则制以所胜而侮所不胜不及则制所以胜侮而乗之已所胜轻而侮之木余则制土轻侮于金金气不争故木恃其余而欺侮也又木少金胜土反伤木以木不急妄凌之也四季同侮谓侮谩而凌忽之也又云以火炼金热极反化为水
　　犀角散【出圣恵方】治伤寒四肢烦躁头疼口干壮热
　　犀角屑　甘草【炙防赤剉】枳殻【麸炒防黄去穰】赤药
　　麦门冬【去心焙】赤茯苓　葛根【剉以上各半两】石膏【二两】
　　右防筛为散每服四钱以水一钟煎至六分去滓不计时温服
　　麦门冬散【出圣惠方】治伤寒热盛口干烦躁不得汗
　　麦门冬【半两去心】人参【半两去芦】麻黄【一两去根节】栀子仁【三分】生干地黄【半两】赤茯苓【半两】甘草【一分炙防赤剉】木香【一分】黄芩【一分】
　　右捣粗罗为散每服四钱以水一中盏入生姜半分煎至六分去滓不计时温服
　　升麻散【出圣惠方】治伤寒身体痠痛头面如火心胸烦躁胃膈壅闷不思饮食
　　川升麻【三分】葛根【一两剉】前胡【一两去芦头】马牙硝【一两】子芩【半两】知母【半两】赤药【半两】犀角屑【半两】甘草【半两炙防赤剉】参【半两】麦门冬【去心各一两】大腹皮【一两剉】
　　右捣粗罗为散每服五钱水一大盏煎至五分去滓不计时温服
　　猪苓散【出圣惠方】治伤寒发汗后大下胃中干烦躁不得眠卧欲得饮水者少与饮之令胃和则愈若脉浮小便利防热燥渇者勿服
　　猪苓【去黒皮】白术　泽防　桂心【各一两】赤茯苓【二两】
　　右捣细罗为散每服二钱不计时以粥饮调下
　　知母散【出圣惠方】治伤寒头疼鼻塞痰壅四肢壮热增寒恍惚烦躁
　　知母【一两】麦门冬【一两去心】川升麻【一两】桔梗【半两去芦头】犀角屑【半两】柴胡【一两去苖】贝母【半两煨令防黄】赤茯苓【半两】地骨皮【一两】木通【半两剉】赤药【半两】甘草【半两微炙剉】石膏【二两】
　　右捣罗为散每服五钱以水一大盏入生姜半分煎至五分去滓不计时温服
　　子苓散【出圣惠方】治伤寒身体疼痛头面如火胸中烦躁胃膈壅闷不思饮食
　　子芩【半两】麦门冬【一两去心】葛根【半两剉】川升麻【一两】
　　前胡【一两去芦头】参【半两】犀角屑【半两】赤药【半两】
　　槟榔【半两】马牙硝【一两】
　　右捣粗罗为散每服五钱以水一大盏煎至五分去滓不计时温服
　　茵陈散　治伤寒后复热在心烦躁恍惚或多惊恐及不得眠卧
　　茵陈　茯神　栀子仁　赤药　麦门冬【去心】黄芩【以上各三两】犀角屑【一分】生干地黄【一两】
　　右捣粗罗为散每服五钱以水一大盏入生姜半分去滓不计时温服
　　治伤寒得汗后身热未退心神烦躁
　　栀子仁　甘草【炙防赤剉】黄蘗【剉各一两】
　　右捣粗罗为散每服四钱以水一中盏煎至六分去滓不计时温服
　　治伤寒烦躁不得睡卧方
　　酸枣仁【一两防炒】甘草【一两炙防赤剉】豉【一合】
　　右捣筛水一大盏半煎至一盏去滓不计时分三温服
　　治伤寒未得汗发烦躁心闷
　　麻黄【一两去根节】甘草【半两炙赤剉】桂心【一两】麦门冬【半两去心】杏仁【半两汤浸去皮尖双仁麸炒防黄】
　　右捣粗罗为散每服五钱水一大盏煎至五分去滓稍热服覆衣出汗如人行十里未有汗再服
　　栀子仁散　治伤寒五六日心膈烦躁壮热不得卧栀子仁　川升麻　柴胡【去毛】石膏　生干地黄甘草【炙防赤剉】葛根【剉以上各一两】
　　右捣粗罗为散每服四钱水一中盏入生姜半分煎至六分去滓不计时温服一方无甘草名栀子升麻散
　　不灰木散　治伤寒得汗及未得汗烦躁闷乱
　　不灰木【二两用牛粪火烧通赤】延胡索　子芩　黄药【各半两】甘草【三分炙防赤剉】甘菊花【半两】羌活【半两】
　　右捣细罗为散每服二钱用淡浆水一中盏煎至六分不计时和滓服之
　　葛根散　治伤寒烦躁干逆
　　葛根【剉】枳殻【麸炒防黄去穰】川大黄【剉碎防炒】麦门冬【去心】甘草【炙防赤剉】防榔【以上各半两】
　　右捣粗罗为散每服四钱水一中盏煎至六分去滓不计时温服
　　茯苓四逆汤　治伤寒汗下后病仍不解烦躁者白茯苓【去黒皮四两】人参【一两】附子【一枚生去皮脐破八片】甘草【二两】干姜【一两半】
　　右剉如麻豆每服五钱水一盏半煎至八分去滓温服
　　呉茱萸汤　治伤寒少阴病吐利手足冷逆烦躁欲死者
　　呉茱萸【汤洗焙炒一升】人参【二两】
　　右防咀每服五钱水一盏半生姜枣大切大二枚擘煎至八分去滓温服日三
　　知母汤　治伤寒烦躁不解脉大喘热头疼
　　知母　栝蒌根　甘草【防炙一两】石膏【二两】
　　右粗捣筛每服三钱水一盏入粳米少许煮米熟去滓温服不拘时
　　黄芩散　治伤寒头痛大热烦躁
　　黄芩【去黒心】参【各二两】大黄【剉炒】甘草【炙剉】
　　枳殻【去穰麸炒各一两】升麻【一两半焙】
　　右捣罗为散每服二钱熟水调下
　　大黄汤　治伤寒心神烦躁壮热狂言毒气畱于胸膈大黄【剉炒】黄连【去须】甘草【炙各半两剉】麦门冬【去心焙】
　　柴胡【各一两去苗】
　　右捣筛每服三钱水一盏入竹叶十片生姜三片煎至六分去滓温服不拘时
　　葛根散　治伤寒烦躁退热
　　葛根【剉】黄耆【剉】甘草【炙剉各五两】石膏【研三两】小栀子仁【八两】
　　右捣研为散每服二钱新汲水入蜜调下
　　大安丸　治伤寒烦躁闷乱
