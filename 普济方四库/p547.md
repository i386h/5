<!-- { "loadSidebar": true } -->
　　黄芩散【出圣惠方】治伤寒吐下后内外有热烦渇不止黄芩　人参【去芦头】甘草【炙防赤剉】麦门冬【去心】柴胡【去苖】葛根【以上各一两剉】桂心【半两】
　　右捣粗罗为散每服二钱水一中盏入生姜半分枣二枚煎至五分去滓不计时温服
　　栝蒌根散【出圣惠方】治伤寒大肠秘澁烦躁不止
　　栝蒌根【一两】黄芩【一两】人参【半两去芦头】川大黄【一两剉碎防炒】栀子仁【半两】川芒硝【一两】甘草【半两炙防赤剉】
　　右捣粗罗为散每服五钱水一大盏煎至五分去滓不计时服如人行十里再服以利为度
　　治伤寒下后烦渇冝服此方【出圣惠方】
　　麦门冬【一两去心】五味子【一两】人参【一两去芦头】
　　甘草【一两炙防赤剉圣济作半两】石膏【一两】
　　右捣粗罗为散每服三钱水一中盏煎至五分不计时去滓温服
　　土根散【出圣惠方】治伤寒烦渇不止
　　土根【一两】麦门冬【一两去心】甘草【半两炙防赤剉】
　　枇杷叶【半两拭去毛炙防黄圣济作一两】
　　右捣粗罗为散每服四钱水一中盏煎至六分去滓不计时温服圣济名麦门冬饮
　　黄耆散【出圣惠方】治伤寒烦渇不止
　　黄耆【剉】麦门冬【去心】黄芩　葛根【剉】柴胡【去苗】人参【去芦】枇杷叶【拭去毛炙防黄】栀子仁赤茯苓赤芍药甘草【炙防赤剉各半两】
　　右捣粗罗为散每服五钱水一大盏入生姜半分煎至五分去滓不计时温服
　　茵陈散【出圣惠方】治伤寒头项汗出身体无汗小便不利渇欲饮水者是瘀热在里身欲发黄
　　茵陈　栀子仁　川大黄【剉碎防炒】滑石
　　木通【剉以上各一两】甘草【半两炙防赤剉】
　　右捣粗为散每服五钱水一大盏煎至五分去滓不计时温服如人行十里再服以小便快利为度
　　石膏汤【出圣惠方】治伤寒已大汗后不利其人烦渇不解其脉洪大
　　石膏　知母　地骨皮　甘草【炙防赤剉】人参【去芦头各一两】
　　右捣粗罗为散每服五钱水一大盏入粳米一百粒煎至五分去滓不计时温服
　　麻黄散【出圣惠方】治伤寒壮热烦渇头痛
　　麻黄【去根节】葛根【剉】知母　柴胡　栀子仁
　　陈橘皮【汤浸去白穰焙】甘草【炙防赤剉以上各半两】石膏【二两】
　　右捣粗罗为散每服三钱水一中盏入生姜半分煎至五分去滓不计时温服
　　麦门冬散【出圣惠方】治伤寒下后上气烦渇不止
　　麦门冬【去心】五味子　人参【去芦头】葛根【剉】甘草【炙防赤剉】石膏　芎防　桑根白皮【剉各一两】
　　右捣粗罗为散每服五钱水一大盏煎至五分去滓不计时温服
　　半夏散【出圣惠方】治伤寒呕吐烦欲饮水
　　半夏【三分汤洗七遍去滑】芦根【一两剉】赤茯苓　泽防【三分】桂心【半两】甘草【一分炙防赤剉】麦门冬【三分去心】
　　右捣粗罗为散每服三钱水一中盏入生姜半分煎至五分去滓不计时温服
　　治伤寒头痛骨节酸疼或已吐下余热不尽口干烦渇麻黄【去根节一两】知母【一两半】葛根【一两剉】甘草【一两炙防赤剉】石膏【二两半圣济作一两半】
　　右捣粗罗为散每服五钱水一大盏煎至五分去滓不计时温服圣济名葛根麻黄汤
　　竹茹饮子【出圣惠方】治伤寒吐利后烦渇不止
　　青竹茹【一鸡子大】人参【半两去芦头】乌梅肉【二枚】
　　右药细剉水一大盏煎至五分去滓不计时温频服
　　青箱子丸【出圣惠方】治伤寒后热结在胸膈烦渇
　　青箱子【二两外台作五两】黄芩【一两】龙胆草【一两去芦头外台作三两】栀子仁【一两】苦参【剉一两】黄蘗【剉一两外台二两】栝蒌根【一两】
　　右捣罗为末链蜜为丸如梧桐子大每服温水下三十丸外台秘要有黄连二两忌猪肉冷水
　　治伤寒心神热燥口干烦渇【出圣惠方】
　　秦艽【一两去苖】
　　右细剉以牛乳一大盏煎至六分去滓不计时温分二服
　　又方【出圣惠方】
　　栝蒌【二两】
　　右捣粗罗为散每服三钱水一中盏入新竹叶二十七片煎至五分去滓不计时温服圣济不用竹叶
　　知母汤【出圣济总録】治伤寒数日不解心躁烦乱小腹胀急脐下闷痛大渇喘
　　知母【焙】芍药　麦门冬【去心焙】柴胡【去苖】泽防【各三分】石膏【一两半】黄芩【去黒心】甘草【炙各半两】
　　右捣粗筛每服三钱水一盏入生姜一枣大拍碎竹叶三七片同煎至七分去滓食后温服
　　葛根饮【出圣济总録】治伤寒头痛躁渇不得眠睡四支烦痛葛根【剉】黄芩　大青　石膏【碎】人参【各一两】
　　甘草【炙半两】
　　右捣粗筛每服三钱水一盏煎至六分去滓温服
　　葛根石膏汤【出圣济总録】治伤寒下后头疼口干烦渇葛根【剉】麦门冬【去心焙】黄芩【去黒心】升麻【各一两】
　　石膏【碎一两半】甘草【炙半两】
　　右粗捣筛罗每服三钱水一盏煎至七分去滓温服不计时
　　黄芩芦根汤【出圣济总録】治伤寒吐下后内外有热烦渇不止
　　黄芩【去黒心】芦根　人参　赤茯苓【去黒皮各一两】
　　桂【去粗皮半两】
　　右捣粗筛每服五钱水一盏半入生姜一枣大拍碎枣三枚擘破同煎至八分去滓温服不拘时
　　芍药黄连汤【出圣济总録】治伤寒温病吐下有余热烦渇不止
　　黄芩【去黒心一两】药　黄连【去须】麦门冬【去心焙各三分】栝蒌根【半两】甘草【炙一分】
　　右粗捣筛每服三钱用水一盏煎至六分去滓食后温服
　　葛根郁金汤【出圣济总録】治伤寒热气薫蒸脏腑烦渇饮水不休
　　葛根【剉】郁金【剉】石膏【碎】荆芥穗【各一分】甘草【炙一钱】
　　右粗捣筛每服三钱水一盏煎至七分去滓食后临卧温服
　　升麻饮【出圣济总録】治伤寒烦躁大渇饮水不休
　　升麻　黄芩【去黒心】葛根【剉】柴胡【去苗】山栀子仁荆芥穗　牡丹皮　黒牵牛【各一分】黄连【去须】
　　硝石【研各一分】
　　右粗防筛九味入硝石和匀每服三钱水一盏煎至七分去滓温服食后临卧
　　黄连丸【出圣济总録】治伤寒时气烦渇饮水不止
　　黄连【去须】栝蒌根【各一两】葛根【半两】
　　右捣罗为末链蜜丸如梧桐子大每服三十丸煎大麦温汤下不拘时
　　茯苓地黄汤【出圣济总録】治伤寒后胃热引饮烦渇不止赤茯苓【去黒皮】生干地黄【焙】栝蒌根【各一两】知母【焙半两】麦门冬【焙一两半去心】
　　右粗捣每服五钱水一大盏入小麦百粒淡竹叶三五片枣三枚擘破同煎至八分去滓温服不拘时
　　土根汤【出圣济总録】治伤寒毒气上攻津液燥少大渇引饮
　　土根　甘草【炙半两】豉【半合】
　　右并细剉分为三服每服用水一盏半入大枣二枚擘破同煎至七分去滓食后温服
　　栝蒌丸【出圣济总録】治伤寒后体虚心脾积热口干烦渇栝蒌根　黄连【去须】茯神【去木】麦门冬【去心焙各一两】
　　桑根白皮【剉】犀角屑　人参　地骨皮　铁粉黄芩【去黒心各三两】甘草【炙半两】
　　右捣罗为末链蜜和捣五百杵丸如梧桐子大每服三十丸食后煎小麦汤下
　　知母犀角汤【出圣济总録】治伤寒后烦渇饮水无度日渐瘦悴
　　知母【焙】犀角屑　升麻【各半两】石膏【碎三分】
　　右细剉每服五钱以水一盏半入竹叶三七片小麦五十粒同煎七分去滓入土根汁栝蒌根汁各半合搅匀食后温服
　　黄芩饮【出圣济总録】治伤寒汗后烦热躁不止
　　黄芩【去黒心】桑根白皮【剉各三两】葛根【剉一两】甘草【炙半两】麦门冬【去心焙一两】
　　右捣筛毎服三钱水一盏煎至七分去滓温服不拘时
　　猪苓汤【出圣济总録】治伤寒烦渇小便不利
　　猪苓【去黒皮剉】赤茯苓【去黒皮】滑石【碎】葛根【剉】泽防【剉各等分】
　　右粗捣筛每服五钱水一盏半煎至八分去滓不计时温服
　　柴苏丸【出圣济总録】治伤寒霍乱发热烦渇
　　柴苏叶藿香叶【各二两】干木【不入盐者】人参
　　甘草【防炙剉各一两】白茯苓【去黑皮三两】桂【去粗皮半两】
　　右为细末入麝香二钱同研令匀链蜜和丸如樱桃大每服一丸嚼破以温水下不计时
　　主伤寒渇
　　用栝蒌根三两以水五升煮取一升分二服清淡竹沥一升水二升煮好银二两减半去银先与病人饮之然后服栝蒌汤其汁湏冷服
　　黄芩人参汤　治伤寒吐下后内外有热烦渇不安黄芩　人参　甘草　桂心　生姜【各二两】
　　大枣【十五枚擘破】
　　右剉以水八升煮取三升分三服徐徐服忌菘菜海藻生葱等物
　　栝蒌根汤　伤寒余热不止渇欲饮水
　　栝蒌根　黄芩【各二两】人参　桂心　大黄
　　甘草【炙】芒硝【各二两】
　　右剉以水八升煮取三升去滓饮一升湏臾当下不下复饮一升得下不止勿复饮汤药力势歇乃可食糜耳一方用生姜二两忌海藻菘菜生葱油腻等物
　　髙堂丸　治伤寒苦渇烦满欲死令极饮水法
　　大黄【二分】硝石【三分熬】釜底黒【一分】灶突中黑【一分】黄芩【一分】梁上尘【一分】麻黄【二分去节】灶中黄土【一分】
　　右八味筛末蜜和如弹丸着一盏水中尽用服之则自极饮水汗出则热除矣一名黑奴丸一名驻车丸并疗温疟神良
　　增损白术散【出徳生堂】止渇顺气下食生津宜服之
　　白术　干葛根　茯苓　藿香叶　人参
　　木香【各一两】陈皮【二两】干生姜【一钱】
　　右防咀每服四钱水一大盏半煎至七分去滓温服不拘时或凉服亦可
　　春泽汤【出御药院方】治伤寒不解表里发渇饮水小便赤澁阴阳不分疑二之间急难用宜服此药
　　泽防【三钱】猪苓【三钱】赤茯苓　白术【各二钱】官桂【一钱】人参　柴胡　麦门冬【各二钱去心】
　　右防咀如法修制每服五钱水盏半灯草二十根同煎八分去滓空心服
　　竹叶汤　治两尺浮身无大热郁胃或下利烦渇者柴胡【四两】黄芩　麦门冬【去心】甘草　人参
　　茯苓【各二两】小麦　竹叶【一把】
　　右剉以水一斗先煮竹叶小麦减四升去小麦竹叶内诸药煮取三升去滓温服一升大便实者加大黄二两
　　黄连厚朴汤【出徳生堂】治伤寒发热烦渇自得病一日二日后大便自利日夜不止
　　黄连【三钱】厚朴【二钱】
　　右防咀用生姜一小块切碎同药和为一处以酒半杓匀砂锅内漫火炒药以酒干为度去生姜作一服用水一盏半煎七分去滓温服柤再煎此药
　　五苓散【出指南方】治中风发热六七日不解而烦有表里证渇欲饮水水入则吐名曰水逆及主时行热病但狂言烦躁不安精彩言语不与人相当者
　　猪苓【去黑皮】赤茯苓【去黑皮】白术【各三分】桂【去粗皮半两】泽防【一两】
