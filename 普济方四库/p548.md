<!-- { "loadSidebar": true } -->
　　右捣罗为散毎服二钱白汤调服讫多饮热汤有汗出即愈
　　猪苓汤　治少阴病下利六七日欬而渇呕而烦不得眠
　　猪苓【去黒皮】赤茯苓【去黑皮】阿胶【炙燥】泽防　滑石【各一两】
　　右剉碎每服三钱水一盏煎六分去滓温服
　　黄连解毒汤【出徳生堂】治伤寒或经汗下后有大热烦渇错语不得睡及上焦虚炎口舌生疮咽喉肿痛心膈烦躁不安
　　黄柏　黄芩　黄连　山栀子【各一两】
　　右防咀每服四钱水一盏半煎至七分去滓温服未退再服之
　　夺命独参汤【同前】治伤寒汗下后终日昏闷不省人事发热发渇似有狂言一切危急之证宜服此药服后额上防汗是其应也
　　拣苦参【一两】
　　右防咀作一服用水一升煎至七分去滓温令随意不拘时服柤再煎亦可嚼滋益
　　升麻葛根汤【同前】治伤寒身热发渇在表
　　升麻　白芍药　葛根　甘草【各等分】
　　右防咀水煎温服如在里宜小柴胡汤并加瓜蒌根
　　治伤寒消渇
　　用生藕汁一中盏入生蜜一合令匀分为二服
　　伤寒虚烦【论】
　　夫伤寒虚烦者心中郁郁而烦也有胷烦有心中烦有虚烦诸如此者皆热也若止云烦者表热也及其邪热传里故有胷中烦心中烦虚烦之别三者要在观其热所从来审其虚实而治为不同也如不经发汗吐下而烦者则是传经之热不作膈实者但与和解而已故经曰心烦喜呕或胷中烦而不呕者小柴胡汤主之少阴病二三日心中烦不得卧者黄连阿胶汤主之少阴病胷满心烦者猪肤汤主之是皆和解而彻热者也若因吐下发汗后而烦者则是内陷之烦但与涌吐而已下后虚烦不得眠若剧者必反覆颠倒心中懊憹者栀子豉汤主之若少气者栀子甘草豉汤主之若呕者栀子生姜豉汤主之心烦腹满卧起不安者栀子厚朴汤主之丸药大下后身热不去防烦者栀子干姜汤主之是皆取其吐而涌其热者也虚烦之状必中温温然欲吐愦愦然无柰欲其不呕扰扰乱乱是名烦也非吐则不能已经曰若下后更烦心下濡者为虚烦也栀子豉汤主之脉作结心下满而烦饥不能食病在胷中瓜蒂散主之二者证均烦也药均是吐也而有轻重之不同吐下发汗后邪气乗虚而入烦者则谓之为虚烦与栀子豉汤则是吐剂之轻者不因吐下发汗后邪气结胷中则为膈实与瓜蒂散则是吐剂之重者又阳明病不吐不下心烦者则是烦之实者也与调胃承气汤下之伤寒二三日心中悸心烦者则烦之虚者也与小建中汤补之烦为热也悸而烦复为主者以悸为虚悸甚而烦故为虚也少阳之邪入腑者烦而悸则为热也大抵先烦而悸者是为热也先悸而烦者是为虚也内经曰治病必先求其本诚哉是言也又云伤寒病后躁烦者有虚烦有谷烦阳气偏多谓之虚烦病瘥后食谷太早心虚不胜谷气胃内蒸热谓之谷烦若阴阳和调则虚烦自己损其谷食则谷烦者瘥活人书云不恶寒身不痛头不疼脉不但烦热者此多虚烦诸虚烦热与伤寒相似然不恶寒身不疼痛故知非伤寒也不可发汗头不疼脉不数故知非里实也不可下如此者内外皆不可攻攻之必遂损竭多死者也此虚烦但当与竹叶汤若呕者与橘皮汤一剂不愈再与之孙真人云此法数用甚有效伤寒虚烦宜服王叔和云有热不可大攻攻之热去则寒起并宜服竹叶汤
　　方
　　竹叶汤　治虚烦状似伤寒但不身疼痛不恶寒或得汗亡津液燥热未解内外皆不可攻者汗与竹叶汤呕与橘皮汤渇与五苓散
　　竹叶【半把】石膏【碎四两】半夏【汤洗去滑切焙三分】人参【半两】
　　麦门冬【去心二两】甘草【炙半两】
　　右剉如麻豆大每服五钱以水一盏半入粳米一百余粒生姜半分拍碎同煎取八分去滓温服并解暑毒阴证伤寒未解人勿服若表里俱虚下利发热去石膏加附子煎名既济汤济生除石膏粳米加茯苓小麦治伤寒大霍乱吐防后心虚烦闷
　　栀子豉汤【出圣济总録】治伤寒发汗后虚烦不得眠剧者必反覆颠倒心中懊憹宜服栀子豉汤又伤寒发汗若下之烦热胸中窒痛亦宜服栀子豉汤又伤寒下利后更烦按之心下濡者虚烦也亦冝服之发汗若下之而烦热胸中窒者栀子豉汤主之仲景云用栀子豉汤病人旧防溏者不与之
　　栀子【十四枚去皮】豉【四合】
　　右剉如麻豆大每服三钱水一盏煎至六分去滓温服得快吐止后服
　　乌梅汤【同前】治伤寒大病瘥后体虚烦满
　　乌梅【取肉】山栀子仁　甘草【炙】葛根【各半两】
　　右捣粗筛每服五钱水一盏入豉二七粒同煎至半盏去滓早晚食后温服
　　麦门冬饮【同前】治伤寒汗后虚烦心神不宁
　　麦门冬【去心焙】柴胡【去苗】防风【去芦】半夏【汤洗去滑姜汁制】赤茯苓【去黑皮】犀角【镑各半两】
　　右捣粗筛每服五钱水一盏半入生姜五片煎至八分去滓温服
　　人参汤【同前】治伤寒汗后虚烦心中满闷腹胀防喘人参　白茯苓【去黑皮】杏仁【去皮尖双仁细研各半两】
　　右除杏仁外剉如麻豆大每服三钱水一盏半入粳米百余粒同煎米熟去滓温空心服
　　麦门冬汤【同前】治伤寒后不解或寒或热四肢瘦弱饮食不能胸中烦满虚躁
　　麦门冬【去心焙】赤茯苓【去黒皮】人参　白术【各一两】桂【去粗皮半两】陈橘皮【去白炒一两】甘草【炙半两】地骨皮黄耆【剉各一两】
　　右粗捣筛每服五钱水一盏半煎至八分去滓温服日再
　　厚朴饮【同前】治伤寒发汗后气虚心烦腹满痰逆不思饮食
　　厚朴【二两去粗皮姜汁制】甘草【炙】半夏【姜汁制】人参
　　陈橘皮【去白焙各一两】
　　右粗捣筛每服五钱水一盏半生姜五片同煎至七分去滓空心服
　　薏苡仁汤【同前】治伤寒汗后烦满多睡小便赤色
　　薏苡仁　酸枣仁　防风【去芦】人参　甘菊花地骨皮　紫苏子　甘草【炙】白茯苓【去黑皮各一两】
　　右粗捣筛每服三钱水一盏入荆芥薄荷生姜各少许同煎七分去滓温服睡多冷服不睡热服
　　人参饮【同前】治伤寒汗后烦满气虚心神不宁
　　人参　赤茯苓【去黑皮】陈橘皮【去白焙】白术【剉炒各一两】
　　右粗捣筛每服五钱水一盏生姜三片煎至七分去滓温服日三
　　麦门冬茯苓饮【同前】治伤寒后烦满心神恍惚不得眠卧麦门冬【去心焙】赤茯苓【去黑皮】知母【焙】芎防
　　酸枣仁【防焙】陈橘皮【去白焙】槟榔【剉】甘草【炙各一两】
　　右粗捣筛每服五钱水一盏半入生姜五片煎至一盏去滓温服日三
　　柴胡汤【出圣济总録】治伤寒后虚劳烦热惊悸不得眠睡柴胡【去苗半两】酸枣仁【防炒二两】逺志【去心一分】当归　防风【去芦】人参　生干地黄　芎防【各半两】麦门冬【去心焙半两】甘草【炙剉】茯神【去木】猪苓【去黑皮】桂【去粗皮】黄耆【剉各半两】
　　右粗捣筛每服三钱水一大盏生姜三片煎至七分去滓温服空心日二服
　　人参汤【同前】治伤寒后虚劳不得眠烦闷四肢乏力人参【一两】酸枣仁【防焙三两】当归【切焙】芎防【剉】桂【去粗皮】甘草【炙剉】柴胡【去苗】白茯苓【去黑皮】石膏【碎各一两】
　　右粗捣筛每服五钱水一盏半生姜三片煎至一盏去滓食前温服
　　六神汤【同前】治伤寒虚烦不安
　　人参　白茯苓【去黒皮】防风【去芦】百合　黄耆【剉】干山芋【各二两】
　　右粗捣筛每服三钱水一盏煎至七分去滓温服不拘时
　　酸枣仁汤【同前】治伤寒后虚烦不得眠卧头目昏酸枣仁【炒三两】麦门冬【去心焙二两】地骨皮【剉一两】
　　右粗捣筛每服三钱水一盏生姜三片同煎至七分去滓温服不拘时
　　茯神散【同前】治伤寒后虚烦心腹不快
　　茯神【去木】柴胡【去苗】陈橘皮【去白焙】甘草【炙各一两】
　　右粗捣筛每服五钱水一盏半煎取八分去滓温服不拘时
　　黄连一物汤【同前】治伤寒不解恐服药太多大小便不利虚烦不安
　　黄连【一两剉碎生姜数片入酒少许防炒】
　　右作一服水一碗煎七分去滓徐徐冷热皆可服
　　一物黄连泻心汤　易老随证加减列于后
　　烦者加栀子　燥者加香豉　呕者加半夏满者加甘草　腹痛加芍药　脉迟加附子大便硬加酒浸大黄
　　用干姜附子先煎另热不僭也后另煎黄连与黄连姜附同用少阴渇逆者失下也阴消将尽阳逆上行使阴不纳也或舌挛言语不正及昏冒与咽喉痛者少阴也速下之大承气汤若阳极脉防将尽者不宜下宜防心汤凉膈散去硝清肺亦可饮水多心下痞渇别则无恶者五苓散主之
　　地仙散【同前】治大病后烦热不安及一切虚劳烦热病冝服之
　　地骨皮【去木二两】防风【去芦一两】甘草【炙半两】
　　右防咀每服四钱水一盏姜五片煎八分不拘时温服
　　枳实柴胡汤【出济生方】治虚烦昏闷呕逆恶心往来寒热胷膈扪之即痛日晩所发潮热者
　　枳实【半两麸炒令紫色取瓤】柴胡【去苗二两】黄芩【一两半】人参【半两】甘草【炙一两半】
　　右杵为粗末每服四钱水一盏半生姜三片枣一枚同煎至七分去滓温服日三不拘时
　　大橘皮汤【出活人书】治动气在下不可发汗发汗则亡阳心中大烦骨节疼痛目运恶寒食则反吐谷不得入先服大橘皮汤吐止后服小建中汤
　　甘草【炙半两】人参【一分】竹茹【半升】橘皮【一两半去白】
　　右剉麻豆大每服五钱生姜四片枣子一枚水二盏煎取一盏去滓分二服
　　伤寒谵语【论】
