<!-- { "loadSidebar": true } -->
　　夫伤寒不应发汗而汗之遂致亡阳津液内耗胃中燥实令谵语此或由津液不和内有燥屎或三阳合病或瘀热蓄血在里或妇人热入血室皆使谵语则身当有热脉属胃胃者足阳明经也阳明为病主身热故谵语妄言则身当有热脉当洪大而洪大亦阳脉也故其病为顺若谵语而手足四厥脉反沉细而防者为逆也然又有郑声者取其郑重之意与谵语相类盖古人以此分虚实医者当以脉证参合别之不可不慎故谓虚则郑声实则谵语伤寒四五日脉沉喘满沉为在里而反发汗其津液越出大便为难表虚里实久久则成谵语发汗后重发其汗亡阳亦为谵语其脉反和者不死阳明病下血而谵语者此为热入血室但头汗出当刺期门随其实者而防之濈然汗出者则愈病苦谵言妄语人身热脉当洪大者生沉防细手足四逆者死也伤寒谵语何以明之谵者谓喃喃而语也又狂谵谓妄有所见而言也斯皆真气昏神绪不清之所致夫心藏神而主火病则热气归焉伤寒胃中热盛上乗于心心为热冐则神昏乱而语言多出识昏不知所以然遂言无次而成谵妄之语轻者睡中呢喃重者不睡亦语言差谬有谵语者有独语者有狂语者有语言不休者有言乱者此数者见其热之轻重也谵语与独语虽间有妄错之语若与人言有次是热未至于极者也经曰独语如见鬼若剧者发则不识人是病独语未为剧者狂语者热甚者也由神昏而无所见觉甚则至于喊呌而言语也言语不休者又其甚也至于言乱者谓妄言骂詈善恶不避亲疎为神明已乱也经曰诸逆发汗防者难差剧者言乱是难可复制也谵语之由又自不同皆当明辨之有被火刼谵语者有汗出谵语者有下利谵语者有下血谵语者有燥屎在胃谵语者有三阳合病谵语者有过经谵语者有亡阳谵语者经曰大热入胃中水竭燥烦必发谵语又腹满防喘口干咽烂或大便秘则谵语是因被火刼谵语者汗出谵语此为风也湏下之过经可下之下之若早语言必乱以表虚重实故也是汗出谵语者也下利谵语者有燥屎也小承气汤主之是下利谵语者也下血谵语者此为热入血室当刺期门随其虚实而防之是下血谵语者也谵语潮热不能食者胃中必有燥屎五六枚也是谓燥屎在胃谵语者也腹满身重难以转侧口不仁面垢谵语遗尿是三阳合病谵语者也过经谵语者热也当下之是过经谵语者也发汗多亡阳谵语不可下与柴胡桂枝汤和其荣卫是以有通津液后自愈是亡阳谵语也诸如此脉短则死脉自和则愈又身防热脉浮大者生逆冷脉沉细不过一日死实则谵语气收敛在内而实者本病也或气上逆而喘满或气下夺而自利者皆为逆也经曰直视谵语喘满者死下利者亦死谓其正气脱絶也能知虚实之诊能识逆从之要治病疗病则不失病人有谵语有郑声二证郑声为虚当用温药白通汤主之谵语为实当须调胃承气汤主之服调胃承气汤而谵语止或更衣者停后服不尔再与之仲景云实则谵语虚则郑声重语也世多不别然谵语郑声亦相似难辨须更用外证与脉别之若大小便利手足冷脉防细者必郑声也大便秘小便赤手足温脉洪数者必谵语也以相参然后用药万全矣大抵伤寒不应发汗即谵语仲景云伤寒四五日脉沉而喘满沉为在里反发其汗津液越出大便为难表虚里实则谵语谵语属胃胃和则愈不和烦而躁宜服调胃承气汤然亦有三阳合病谵语者三阳合病腹满身重难以转侧口中不仁面垢谵语遗尿其脉必滑石不可汗下宜白虎汤有胃实谵语者病人身发热汗出大便硬为胃实宜调胃承气汤大承气汤大承气汤去芒硝尤穏或汗发多亡阳谵语者仲景云发汗多亡阳谵语者不可下此为津液不和与柴胡桂枝汤和其营卫以通津液后自愈恐人作燥屎攻之不可攻也下利谵语为有燥屎脉不防细即须下之用小承气汤谵语而利不止则不治又汗出谵语者风也须其过经乃下之瘀血谵语者狂言潄水大便黒小便多遍身黄小腹满縁当汗蓄热在里热化为血故尔轻者犀角地黄汤重者桃仁承气汤抵当丸有下后谵语者伤寒八九日下之胷烦满惊小便不利谵语身重不可转侧者柴胡加龙骨牡蛎汤有妇人热入血室谵语者妇人伤寒发热经水适来昼日明了暮则谵语如见鬼状者此为热入血室无犯胃气及上二焦速用小柴胡汤治之若行阳迟致入胃冷津燥中焦上不荣成血块结胷状须当针期门也若妇人中风发热恶寒经水适来入血室也当刺期门随其实而取之已上二焦热结在期门也若犯胃气尽夜谵语喜妄小腹满小便利属抵当汤也发少阳汗则谵语经云汗之则谵语甚谓少阳也下之则额上汗手足逆冷谓下之早也发汗多亡阳谵语不可下柴胡桂枝汤主之火刼谵语口干烦躁喘满小柴胡加黑豆大便秘谵语不恶寒反恶热白虎汤又问仲景云无犯胃气何也答曰热因经水适来乗虚入实故血室有热遂令谵语当以小柴胡解之则与胃实谵语不同胃实有燥粪故宜调胃承气汤下之若血室有热谵语非胃家实仲景恐人作胃实攻之故曰无犯胃气也大抵谵语是热属阳反见阴证者逆
　　方
　　枳实汤　治伤寒脉沉在里而反发汗津液越出大便难甚表虚里实遂发谵语其人如狂
　　枳实【去瓤麸炒】木香【各一分】朴硝【三分】大黄【剉防炒一两】
　　甘草【炙半两】
　　右粗筛每服五钱水盏半煎至七分去滓温服
　　犀角汤　治伤寒邪热在胃谵言妄语身体壮热犀角【镑】大青　人参【各三分】逺志【去心一分】升麻【一两半】柴胡【去苗】甘草【炙剉半两】黄芩【去黑心各一两】
　　右粗筛每服五钱水一盏半入生姜半分拍碎芦根茅根各五寸同煎至半盏去滓温服一方无生姜
　　芎防汤　治伤寒里实谵语狂妄
　　芎防【三分】大黄【炒剉各一两】甘草【炙剉半两】
　　右粗筛每服五钱水一盏半煎七分去滓温服
　　柴胡汤　治伤寒热实烦躁谵语
　　柴胡【去苗】人参　黄芩【去黑心各一两】犀角【镑】朴硝
　　茯神【去木各三分】甘草【炙剉半两】
　　右粗筛每服五钱水一盏半煎七分去滓温服
　　人参柴胡汤　治伤寒经六七日不解黙黙烦心腹中干燥大腹结涩谵言妄语
　　人参【三分】柴胡【去苗一两】芍药　知母　黄芩【去黑心】大黄【剉防炒】萎蕤　半夏【汤洗七遍焙】甘草【炙各半两】
　　右粗筛每服五钱水一盏半入生姜一分拍碎同煎至七分去滓温服
　　黄芩散　治伤寒烦热不解谵言妄语欲发狂走
　　黄芩【去黑心】甘遂【麸炒黄】龙胆【去芦头各一两】
　　右粗筛为散每服一钱冷水调下更令病人饮水三两盏腹满则吐之此方疗积热之甚
　　栝蒌散　治伤寒发热烦躁言语谵妄目赤口干心神恍惚
　　栝蒌根【二两】郁金　甘草【生各一两】
　　右罗为散每服一钱生姜蜜水调下不拘时
　　柴胡桂枝汤　治伤寒发汗多亡阳谵语不可下与此和其营卫以通津液后自愈
　　柴胡【去苗四两】桂【去粗皮】黄芩【去黑心】芍药　人参【各一两半】半夏【汤洗七遍焙】甘草【炙各一两】
　　右剉如麻豆大每服五钱水一盏半入生姜半分拍碎大枣三枚擘破同煎至七分去滓温服日三
　　人参汤　治厥阴病亡阳谵语惊狂者
　　人参　茯苓【各二两】甘草　菖蒲　当归
　　紫石英　熟地黄【各一两】
　　右以水五升煮取二升去滓温服七合
　　人参柴胡汤　治伤寒不分阳阴汗下太早为红靥发大热并谵语不得安宁宜服之
　　人参【二两】柴胡　麦门冬【去心各二两】
　　右防咀分作三服水一大碗煎至七分去滓冷服热亦可滓再煎
　　犀角散【出圣惠方】治伤寒邪热在胃谵语错乱
　　犀角屑　川升麻　柴胡【去苖】葛根【剉】
　　川芒硝【各一两一方用马牙硝】甘草【炙防赤剉】蓝叶【各半两】
　　右为散每服四钱以水一中盏煎六分去滓不拘时温服
　　柴胡散【出圣惠方】治伤寒谵语头疼壮热百骨节疼痛柴胡【去苗】赤芍药　知母　栀子仁【各一两】川升麻黄芩　大青　川大黄【剉碎防炒】杏仁【汤浸去皮尖双仁麸炒防黄】甘草【炙防赤剉各三分】石膏【四两】
　　右粗罗为散每服四钱以水一中盏入豉五十粒煎六分去滓不计时温服
　　黄药散　治伤寒发热面目赤黄烦躁欲走如见鬼神谵语不禁
　　黄药　川大黄【剉碎防炒】栀子仁　人参【去芦头】防榔郁金　甘草【炙防赤剉】龙胆【去芦头】犀角屑【各半两】
　　川朴硝【二两】紫苑【一两】
　　右细罗为散每服二钱以鸡子清调下蜜水调下亦得用不拘时服
　　汉防己散【出圣惠方】治伤寒热毒逼心谵语见鬼不安汉防己【半两】桂心　防风【去芦头各三分】甘草【半两炙防赤剉】地黄【二斤研绞取汁】
　　右捣罗为末入地黄汁中更入水一大盏调匀入银器中盛于甑上蒸半日取出每服三合以温水调下不计时
　　又方【出圣惠方】
　　犀角屑【一两】黄连【半两】茯神【三分】甘草【半两炙防赤剉】
　　右粗为散每服五钱以水一大盏煎五分去滓不计时温服
　　生地黄散【出圣惠方】　治伤寒心膈热毒烦闷谵语失度生地黄【三两】参　赤茯苓【各一两半】麦门冬【去心】
　　川升麻【各一两】甘草【半两炙防赤剉】
　　右罗为末每服五钱以水一大盏煎五分去滓不计时温服
　　又方【出圣惠方】治伤寒经五六日未经发汗大便结涩谵言妄语烦躁不安
　　前胡【去芦头】葛根【各一两剉】川大黄【二两剉碎防炒】
　　右为粗散每服四钱以水一中盏煎至六分去滓不计时温服以利为度
　　葛根散【出圣惠方】治伤寒热毒在里谵言妄语体热心躁葛根【剉】黄芩【各一两】川大黄【二两剉碎防炒】柴胡【去苗】
　　犀角【各一两】甘草【半两炙防赤剉】
　　右为散每服四钱以水一中盏煎至六分去滓不计时温服以通利为度
　　赤茯苓饮【出圣惠方】治伤寒心脏虚热谵语恍惚不定赤茯苓【一两半】牡蛎【一两烧为粉】龙骨【一两半】黄芩【一两】
　　右为粗散先以水二大盏入羊心一枚煮熟去羊心次入药五钱生姜半分煎至七分去滓不计时温服分为二服
　　大承气汤【出圣惠方】治伤寒阳明病谵语有潮热不能食者必有燥粪在膓胃若能食者但耳聋宜服此汤下之川大黄【二两剉碎防炒】川芒硝【一两半】枳实【三分麸炒黄】
　　厚朴【一两去粗皮涂生姜汁炙令香熟】
　　右为散每服四钱以水一中盏煎至六分去滓温服如人行五里再服以利为度
　　铅霜散【出圣惠方】治伤寒得汗后心狂谵语欲走
　　铅霜【细研】马牙硝　人参【去芦头】郁金　茯神【各半两】甘草【一分炙防赤剉】
　　右细罗为散每服二钱不计时煎麦门冬汤温调下
　　郁金散【出圣惠方】治伤寒发班谵语大便不通心腹胀满欲走
　　郁金【三分】川大黄【一两半剉碎防炒】栀子仁【三分】柴胡【去苗半两】甘草【一分炙防赤剉】犀角屑【半两】
　　右细罗为散每服二钱煎葱豉汤下如人行十里再服大便通利为度
