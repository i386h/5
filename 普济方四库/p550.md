<!-- { "loadSidebar": true } -->
　　朱砂散【出圣惠方】治伤寒伏热在心脾谵言状如痴人朱砂【细研】太阴元精【各半两细研】犀角屑【一两】铅霜【半两细研】紫石英【三分细研水飞过】人参【去芦头】赤茯苓
　　防风【各一两去芦头】诃梨勒皮【三分】
　　右细罗为散入上件四味同研令匀每服二钱葱汤调下不计时
　　伤寒发斑【论】
　　夫伤寒发斑阳盛故也其病在表或未经发汗或已发汗未解或吐下后邪热不除毒气内盛因表虚热毒乗虚出于皮肤发为斑疹如锦纹若色赤及发在五日内者可治若色黑过七日乃发难治甚则喉舌身体皆成疮也歌云温毒成斑肌肉焦石膏一剂毒须消若还黑毒乗虚出疹痘斑疮别有条大抵发斑不可用表药盖表虚里实若发其汗重令开泄则斑烂也咽痛元参升麻汤斑出大青四物汤又名阿胶大青汤又猪胆鸡子汤近用升麻葛根汤最良下部生疮咳而下利呕吐青汁眼赤口疮者黄连橘皮汤斑疮豌豆黄连一物煮浓汁服大妙青黛大如枣服之又青木香煮汤汁服疮出烦疼者五物木香汤犀角大青汤芒硝猪胆涂疮法证治论化证汤乃白虎加人参汤别名也孙兆用紫雪有下证者调胃承气汤又云温毒浑身似锦纹发斑瘾疹呕吐频或时咳逆心烦闷冬感于寒发在春温毒黑膏方呕青汁者葛根橘皮汤夫热病在里已发汗未解或吐下后热毒气不散烦躁谵语此为表虚里实热燥于外故身体发斑如锦纹凡发斑不可用发表药令疮开泄更增斑烂表虚故也又歌曰血如温毒黑膏良热病重阳别有汤里实表虚因发出若还发汗愈增疮病证属阳误投温药或当汗不汗或当下不下或当汗下未解阳热内然蒸湿外迫热毒入胃以致发斑盖热必伤血血热不散里实表虚由是热气乗虚出于皮肤轻则如疿子重则如锦纹是也斑家慎勿发汗汗之重令开泄斑烂又加多也凡斑畧见一二须早图又曰稍延独阳絶阴不可救药其发黑斑者热剧胃烂无及矣然而斑文方萌与蚊迹类焉又不可误用药也发斑多见于胸腹蚊迹多在手足之间闗前阳脉洪大病人昏溃先红后赤者斑也阳脉不洪病人自静先红后黄者蚊迹也发班属阳阳毒具而阴脉形或大极自利或怫郁气短而燥粪久不得通卢扁复生莫能施其巧温毒发斑冬月冒寒至春间阳盛则发病凡吐下而表未解毒未消也黑膏主之肌肉斑烂咳而心闷下利呕吐清汁下部病或口疮黄连橘皮汤葛根橘皮汤热病发斑时气发斑大青四物汤猪胆鸡子汤阳毒曰重阳发斑有舌干咽痛者元参升麻汤发斑通用升麻葛根汤败毒散犀角地黄汤热多者元参升麻汤加生姜乌梅又黄连一物汤青木香一物汤可择用有下证者少与调胃承气汤孙兆用紫雪一剂证治论用白虎加人参汤发斑汤剂须以紫草川芎为佐血热内结者与小柴胡汤发斑小防稀疎色常鲜细者易治或如锦纹瘾起并塌者难治若初发色红渐次防防良久防又转其面色肌肉黧晦者断不可救初发便如黑志亦然赤斑五死一生黒斑十死凡内外热炽汗下不解烦闷咳呕足冷耳聋便是发斑之证
　　方
　　漏芦散【出圣惠方】治伤寒斑出瘾疹如锦纹而咳心神烦闷呕吐不止
　　漏芦　陈橘皮【汤浸去白穰焙】前胡【去芦头】麻黄【去根节】黄芩　杏仁【汤浸去皮尖双仁麸炒防黄各一两】
　　右为散每服四钱以水一中盏煎至六分去滓不拘时温服
　　黄芩汤【出圣惠方】治伤寒臓腑壅毒不得宣疎肌肤发斑黄芩　大青　川升麻　石膏【以上各一两】
　　栀子仁【半两】川朴硝【二两】
　　右为散每服五钱以水一大盏半入豆豉五十粒葱白二茎生姜半分煎至五分去滓不拘时温服稍利为度
　　又方【出圣惠方】
　　犀角屑【一两】川大黄【二两剉碎防炒】栀子仁【半两】蓝叶【一两】川升麻【一两】甘草【半两炙防赤剉】
　　右为散每服五钱以水一大盏煎至五分去滓不拘时温服
　　黄芩散【出圣惠方】治伤寒十日内未得汗表里有热发斑狂言欲走眼目俱黄心中烦闷大便不利
　　黄芩　大青　川升麻　川大黄【剉碎防炒各一两】甘草【半两炙防赤剉】茵陈【一两】川朴硝【一两】栀子仁【半两】
　　黄连【半两去须】
　　右为散每服五钱以水一大盏入竹叶三七片煎至五分去滓不计时温服以利为度
　　大青散【出圣惠方】治伤寒身面发斑
　　大青【一两半】川升麻【二两】甘草【二两炙防赤剉】
　　右为散每服五钱以水一大盏入豆防小半合煎至五分去滓温服不计时
　　猪胆鸡子汤【出圣惠方】治伤寒斑疮欲出脉洪大心躁热但令患人溺于纸上如金色是也宜服此
　　猪胆汁【一合】酽醋【一合】鸡子【一枚打破去黄】
　　右相和煎三两沸放温顿服强人尽服羸人六七次服汗出愈
　　升麻散【出圣惠方】治伤寒热毒不解欲变成斑服此解毒川升麻　栀子仁　大青　黄芩　甘草【炙防赤剉一两】石膏【二两】
　　右为散每服五钱以水一大盏入生地黄汁半合煎至六分去滓不计时温服
　　犀角散【出圣惠方】治伤寒赤斑不止
　　犀角屑　麻黄【去根节】栀子仁　黄连【去须】地骨皮甘草【炙防赤剉】马牙硝　郁金【以上各一两】石膏【二两】
　　右爲散每服五钱以水一大盏煎至五分去滓不计时温服以瘥为度
　　治伤寒黑斑出不止宜服
　　川升麻【一两】黄芩【一两半】川大黄【一两剉碎防炒】犀角屑【一两半】川芒硝【一两】栀子仁【一两】
　　右为散每服二钱煎甘豆汤放冷调下不拘时以差为度
　　天竺黄散　治伤寒发斑疮已出心脏尚有余热不除发斑烦躁
　　天竺黄【研】川升麻　子芩　茯神【去木】犀角屑赤芍药　人参【去芦头】铅霜【研以上各半两】麦门冬【去心焙干一两】甘草【炙防赤剉半两】栀子仁【一两】黄连【一分去须】
　　右为散入研了药令匀每服一钱煎竹叶汤下不计时
　　黄连散　治伤寒斑毒不解
　　黄连【一两去须】犀角屑【半两】石膏【二两】栀子仁【一两】
　　甘草【半两炙防赤剉】
　　右为散每服四钱以水一中盏煎至六分去滓不计时温服
　　阿胶汤　治伤寒一二日及十余日发黄疸斑出皆主之一名大青四物汤
　　大青【四两】甘草【半两炙防赤剉】黄明胶【半两杵碎炒令黄燥亦用阿胶】豉【五两】
　　右细剉和匀每服半两以水一中盏煎至六分去滓不拘时
　　又方
　　大黄【三两】甘草【二两】杏仁【三十粒】芒硝【五合】麻黄【二两】
　　黄芩【一两】巴豆【二十粒】
　　右熬蜜和丸如大豆每服三丸当利毒利不止米饮止之家人视病者亦可先服取利则不相沾染也此丸亦可预合置
　　犀角汤　治伤寒热毒内盛身发赤斑
　　犀角【镑】麻黄【去根节】石膏【各一两】山栀子仁【一两半】黄连【去须三分】
　　右捣筛每服五钱水一盏半煎至一盏去滓温服
　　山栀子汤　治伤寒发斑心躁烦乱
　　山栀子仁【三分】大青　升麻【各一两】阿胶【炒令燥半两】
　　右捣筛每服五钱用水一盏半入豉百粒同煎至一盏去滓
　　麻黄葛根汤　治伤寒发斑状如锦纹呕逆烦闷麻黄【去根节】葛根【剉】知母【焙】陈橘皮【汤浸去白焙】
　　黄芩【去黒心各一两】杏仁【汤浸去皮尖双仁炒】甘草【炙各半两】
　　右捣筛每服五钱水一盏半去滓温服
　　犀角散　治伤寒毒气外攻皮肤发狂躁热
　　犀角【镑】黄芩【去黒心】大青　马牙硝【另研】黄连【去须】麦门冬【去心焙各一两】山栀子仁　牛黄【另研】赤茯苓【去黒皮】天竺黄【另研】甘草【炙各半两】麝香【另研一钱】
　　右捣研为散每服三钱煎竹叶汤调下不计时
　　石膏汤　治伤寒发黑斑
　　石膏【一两半】麻黄【去根节】桂【去粗皮一两半】葛根【一两】黄连故鞋【一只去土细剉】蜀椒【去目并闭口炒出汗一分】
　　右捣筛每服五钱水一盏半煎至一盏去滓温服衣覆取汗
　　知母汤　治伤寒毒气滋盛蒸于肌肤发为赤斑通身大热头痛精神昏乱
　　知母【焙】牵牛子【炒】山栀子仁　大黄【剉炒】黄芩【去黑心】牡丹【去心】麻黄【去根节一两】荆芥穂　硝石　虎杖射干　羗活【去芦头】杏仁【各一分】连翘【半两】半夏【一钱以生姜二钱同捣捻作饼子暴干】
　　右捣粗筛每服五钱水一盏半煎至一盏去滓温服
　　黄芩汤　治伤寒发斑烦躁除胃内瘀热
　　黄芩【去黑心一两】山栀子仁　甘草【炙一两】马牙硝【半两】
　　右捣筛每服三钱水一盏煎至七分去滓温服不计时
　　黄连散　治伤寒发斑
　　黄连【去须一两】槟榔【剉半两】甘草【炙半两】
　　右捣罗为散每服二钱入蜜少许如防汤放温服不计时
　　参升麻汤　治伤寒失下不当下之热毒在胃发斑如锦文甚则烦躁谵语兼治喉闭肿痛
　　升麻　参　甘草【炙各半两】
　　右剉为散每服五钱水一盏半煎至七分去滓温服温毒亦能发
　　化斑汤　治斑毒
　　人参　石膏【各半两】萎防　知母　甘草【各一分】
　　右剉散每服五钱水一盏半入糯米一合煎八分取米熟为度去滓温服
　　香防汤　治肺腑脏暴气斑防
　　香豉【一升绵里熬】葱须【切一两】石膏【八两碎】栀子仁【三两擘】生姜【六两】大青【二两】升麻【三两】芒硝【三两】
　　右切以水六升煮七味取二升五合去滓然后下芒硝分为三服
　　麻黄解肌汤　一二日便服之
　　麻黄　甘草　升麻　芍药　石膏【各一两】
　　杏仁【三十枚】贝齿【三枚】
　　右末之以水三升煮取一升顿服取汗出即愈便食豉粥补虚即宜也
　　又方
　　麻黄【二两】黄芩　桂【各一两】生姜【三两】
　　右以水六升煮取二升分为四服
　　葛根解肌汤
　　葛根【四两】芍药【二两】麻黄　大青　甘草　黄芩石膏　桂【各一两】大枣【四枚】
　　右以水五升煮取二升去滓分为三服防取汗
　　升麻汤　治大人小儿伤风寒温疫头痛发热体疼斑疮已发未发均可服
　　升麻　干葛　甘草　芍药【各等分】
　　右防咀每服五钱水二盏煎七分去滓热服小儿量与一法加紫草茸煎
　　鼠粘子散　治伤寒斑疮毒气盛脉洪盛大便秘澁咽膈不利或致疼痛语声不出
　　鼠粘子【炒】丹参　升麻　甘草【炙】干薄荷叶
　　右等分每服三钱水二盏半煎至七分去滓不计时服凡似感风热而咽疼声重类疹证皆宜服之
　　煮萍饮　治斑疮甚者
　　青萍　紫萍【各一握净洗】
　　右煮羮吃三服
　　神仙紫雪
　　黄金【十两】寒水石　石膏【各四两八钱】犀角
　　羚羊角【各一两】元参【一两六钱】沉香　木香
　　丁香【各半两】　甘草【八钱】升麻【六钱】
　　右以水五升煮黄金至三升去金入诸药再煎至一升滤去滓投朴硝三两二钱防大火煎以柳木箆子搅勿停手欲凝入盆中更下研朱砂麝香各三钱急搅令匀冷凝成雪也每服一钱细细咽之






