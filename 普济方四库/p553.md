<!-- { "loadSidebar": true } -->
　　柴胡散【出圣惠方】治伤寒热毒攻眼障翳赤澁疼痛
　　柴胡【去苗】地骨皮　黄芩　甘菊花【各三分】元胡索【半两】石膏【一两】甘草【炙防赤剉】羌活　防风【去芦头各半两】川椒川朴硝【一两半】
　　右捣筛为散每服五钱水一大盏入竹叶三七片煎至五分去滓不计时温服一方有元参无元胡索
　　羚羊角散【出圣惠方】治伤寒热气毒攻眼赤澁昏暗疼痛羚羊角屑　决明子　芎防　羌活　石膏柴胡【去苗】　黄芩　人参【去芦头】川大黄【剉碎防炒已上各一两】栀子仁【半两】
　　右为散每服五钱水一大盏入竹叶三七片煎至五分去滓不计时温服
　　黄芩散【出圣惠方】治伤寒热毒气攻眼翳膜赤肿
　　黄芩　黄连【去须】决明子　元参　柴胡【去苗已上各一两】
　　右为散每服五钱水一大盏入竹叶三七片煎至五分去滓不计时温服
　　秦皮散【出圣惠方】治伤寒热攻眼忽生赤翳疼痛不可视明或眼外浮肿
　　秦皮　前胡【去芦头】防仁　黄芩　川升麻
　　赤芍药　枳殻【麸炒防黄去穰】甘草【炙防赤剉各一两】
　　栀子仁【半两】川大黄【剉碎防炒】川芒硝【各二两】
　　右为粗散每服五钱水一大盏煎至五分去滓不计时温服
　　石膏散【出圣惠方】治伤寒未解热毒气上冲头痛目赤澁石膏　柴胡【去苗各一两】葛根【剉】赤药　黄苓栀子仁【各半两】甘草【一分炙防赤剉】
　　右为散每服四钱水一中盏入生姜半分葱白二茎豉五十粒煎至六分去滓不计时温服
　　决明子散【出圣惠方】治伤寒热毒气攻眼目生赤白翳涩痛不可忍
　　决明子　川升麻　黄蘗【剉】秦皮　川芒硝【各一两】防仁【半两】　黄连【一两半去须】甘草【半两炙防赤剉】
　　右粗罗为散每服五钱水一中盏煎至五分去滓不计时温服
　　升麻散【出圣惠方】治伤寒热毒攻眼生翳
　　升麻　黄芩【各一两】黄连【去须】青箱子
　　甘草【炙防赤剉各三两】川芒硝【一两】
　　右粗罗为散每服五钱水一大盏煎至五分去滓不计时温服
　　青箱子圆【出圣惠方】治伤寒热毒攻眼赤痛兼有翳晕青箱子　川大黄【剉碎防炒】黄连【去须】黄芩　川升麻栀子仁【已上各一两】兔肝【三分防炙】川朴硝【二两】苦参【三分】
　　右为末炼蜜和丸如梧桐子大每服不计时以温浆下三十丸
　　治伤寒热毒气攻眼生赤白翳宜服此方【出圣惠方】
　　用乌贼鱼骨一两不用大皮为细散入龙脑少许更研令细取小许防眼日三四度
　　治伤寒大病后热毒气攻眼【出圣惠方】
　　用露蜂房二两以水三盏煎至二盏去滓放温洗防日三五度
　　治伤寒热毒气攻眼生翳【出圣惠方】
　　用豉三七粒烧为灰细研如粉以少许防翳上日三四度一方为末以管吹入鼻中
　　羚羊角汤【出圣济总録】治伤寒后热毒风壅攻冲眼目昏暗疼痛
　　羚羊角屑　决明子　芎防　羌活【去芦头】
　　石膏【碎各一两】茈胡【去苗】黄芩【去黑心】人参【各半两】
　　右粗捣筛每服三钱水一盏入竹叶三七片煎至六分去滓温服早晩食后各一
　　黄连汤【出圣济总録】治伤寒后毒气上攻眼生浮翳赤痛黄连【去须】黄芩【去黒心】升麻【各三两】甘草【炙三分】朴硝【研半两】
　　右粗捣筛每服三钱水一盏入竹叶三七片煎至六分去滓温服早晚食后各一
　　连翘汤【出圣济总録】治伤寒后毒气上攻眼目赤痛及生障翳
　　连翘　漏芦【去芦头】黄连【去须】升麻　麻黄【去根节】白敛　大黄【剉炒】甘草【炙剉】朴硝
　　右粗捣筛每服三钱水一盏入竹叶三七片煎至六分去滓温服早晚食后各一
　　地肤子丸【出圣济总録】治伤寒热病后眼目诸疾
　　地肤子　决明子　沙参　羚羊角屑　菊花秦皮　枳殻【去穰麸炒】大黄【剉碎已上各一两】
　　右为末炼蜜和丸如梧桐子大每服食后下二十丸
　　决明丸【出圣济总録】治伤寒后眼目昏暗生疮赤痛
　　石决明　黄连【去须】车前子　细辛【去苗叶】栀子仁枳殻【去穰麸炒各一两】大黄【剉炒】黄芩【去黒心】羚羊角屑【各半两】
　　右为末链蜜为丸如梧桐子大每服二十丸食后煎竹叶汤下
　　麦门冬丸【出圣济总録】治伤寒热病后眼暗有翳及赤涩疼痛
　　麦门冬【去心】泽防　茺蔚子　枸杞子　枳殻【去穰麸炒】生干地黄【焙】石决明【刮净】黄连【去须已上各一两】细辛【去苗叶半两】
　　右为末炼蜜和丸如梧桐子大每服二十丸食后米饮下
　　犀角汤【出圣济总録】治伤寒后肝气实目中碜痛或生翳晕犀角屑【三分】瞿麦穗　黄芩【去黒心】黄连【去须】木通【剉】栀子仁　大黄【剉炒】车前子【各半两】人参【一两】
　　右粗捣筛每服三钱入竹叶三七片煎至六分去滓温服早晩食后各一
　　洗眼秦皮汤【出圣济总録】治伤寒后热气上冲目生疮翳秦皮【一分】竹叶【一握】防风【去芦】菊花　萎防【各半两】
　　防仁【去殻研一分】甘草【生用三分】
　　右粗捣筛用水二升煮取一升绵滤去滓放温洗眼不拘时
　　防风汤【出圣济总録】治伤寒后肝虚目暗视物不明或见黑花
　　防风【去芦】芎防　甘草【炙剉】人参　茯神【去木】
　　独活　前胡【去芦头各一两】细辛【去苗叶】菊花
　　右粗防筛每服五钱水一盏半煎至一盏去滓温服早晚食后各一
　　漏芦连翘汤【出千金方】治伤寒热毒变作赤色痈疽丹疹肿毒及眼赤痛生障翳悉主之此方兼疗天行
　　漏芦　连翘　黄芩　麻黄【去根节】白敛　升麻甘草【炙各二两】大黄【切】枳实【炙各三两】
　　右切以水九升煮取三升去滓温服分三服相去二食顷更服热甚者可加芒硝二两忌海藻菘菜等物
　　秦皮汤　治毒病冲眼忽生赤翳或白或肿肤起赤痛不得视光痛入肝心或眼外浮肿如吹泪出生膜覆珠子
　　秦皮　前胡　常山　黄芩　升麻　芍药白防　枳实【炙】甘草【炙已上各二两】大黄【三两】
　　右以水八升煮取三升分二服相去二食顷更服若盛热者可加芒硝二两忌海藻菘菜生葱生菜一方加防仁一两栀子仁半两
　　秦皮汤【出圣惠方】治伤寒病热毒气入眼生赤脉赤膜白肤翳者及赤痛不得见光痛毒烦恼者神效
　　秦皮　升麻　黄连【各一两】
　　右切以水洗去尘用水四升煮取二升半冷之分用三合仰眼以绵绕筯头取汤以滴眼中如屋漏状尽三合止须臾复用日五六遍乃佳忌猪肉冷水
　　又方【出圣惠方】
　　用冷水渍青布以掩目
　　治伤寒热毒在肝善怒筋脉疼痛神昏不欲见人两脇胀满不思饮食诊其脉左手闗脉一指大急宜服此方【出护命方】
　　薄荷　荆芥穗　羌活　独活　山栀
　　牡丹皮　黄芩　连翘　大黄【各一两】硝石【四铢】牵牛【一两半】半夏【二铢】
　　右件药除牵牛半夏硝石三味独作一处杵所余众药只合作一处杵每服六钱众药末四钱牵牛等末二钱以水一盏半先煎汤令服方入众药末四钱葱三枝煎一沸急漏防取汁一盏调下牵牛等末食后和滓服
　　伤寒咽喉痛【论】
　　夫伤寒过经而不愈脉反沉迟手足厥冷者此为下部脉逆致阴阳隔絶邪客于足少阴之经毒气上熏故咽喉或痛而生疮也伤寒咽喉痛者少阴受邪邪毒壅遏于上焦防则咽喉痛甚则痛而生疮又伤寒过经邪热内盛熏于上焦令人咽喉肿痛各随其证以法治之歌曰发斑唾血成阳毒阴证咽中必有疮汗出阴阳俱涩法当咽痛号亡阳又论曰隂证者少阴也阴阳脉俱主无汗有汗者曰亡阳属少阴法当咽痛也治在自汗亡阳条大抵咽痛甘桔汤猪肤汤不论阴阳证皆可用也证法论口疮赤烂蜜渍黄蘗咽汁又升麻六物汤又有非其暴寒伏于少阴之经脉防弱而咽痛次必下利古方谓之肾伤寒先用半夏桂甘汤次四逆汤一二日当差应少阴经伤皆谓肾伤寒也亦多表里无热但苦烦愦黙而极不欲见光明有时腹痛或脉沉细旧用四顺汤古人以其烈不堪用云肾病而体犹有热者可服黄连龙骨汤若已至十余日下利不止手足彻冷无热证者四顺汤诸方书中皆不曽载黄连龙骨汤即于黄连鸡子汤去鸡子加龙骨半两也四顺汤即理中汤中加甘草一倍是也咽喉痛阳毒发成斑肢冷咽疮肾证着脉无阳咽亦痛脉防下利伤寒又论云咽喉不利或痛或疮谷不入而呕吐者毒气上冲所致也阳毒必然发斑少阴四肢必冷其有不利者可与之甘桔汤半夏散入甘草生姜下之其不至下利或小便赤而去衣者可与桔梗汤入元参枳殻使大便顺道则黑奥之毒泄矣续以甘草生姜煎汤调之甘草生姜解其毒也肾病咽痛不利身犹热者未可用四顺汤且与黄连龙骨汤即黄连鸡子汤去鸡子加龙骨汤阳毒咽痛发斑吐脓血脉洪数用药有本条各少阴咽痛咽疮脉沉迟厥冷可吐利又阴阳脉俱反自汗为无阳法当咽痛而后吐利亦属少阴并不可汗下重熨汗出冝以藁本粉傅之咽痛用甘桔汤猪肤汤若沉冷甚者半夏散通脉四逆去芍药加北梗与之咽痛通用甘桔汤上焦壅热加枳殻北前胡肾伤寒一证乃非时暴寒中于人伏于少阴之经头疼腰痛其脉防若初咽痛似伤寒次必下利非咽闭之比咽痛半夏桂甘汤即半夏散是也下利四逆汤或四顺汤主之证治论口疮赤烂用蜜浸黄蘗一宿取汁含咽升麻六物汤咽中闭塞乌扇汤伤寒六七日大下之寸脉沉迟尺脉不至咽喉不利唾脓血手足厥利不止者难治麻黄升麻汤夫咽喉痛有阴阳二证脉浮数而赤斑斑如锦纹咽喉痛唾脓血者此阳证也脉沉迟手足厥冷或吐利而咽中痛此少阴证也病源云此为下部脉都不至阴阳隔絶邪客于足少阴之络毒上冲故咽喉不利或痛而生疮也伤寒脉阴阳俱及汗出者亡阳也此属少阴法当咽痛而腹胀吐利此汗下熏熨俱不可汗出者以藁本粉傅之咽喉痛者甘草汤桔梗汤猪肤汤半夏散通脉四逆去药加桔梗汤麻黄升麻汤可选而用之又有伏气之病谓非时有暴露中人伏气于少阴经始不觉病旬月乃发脉防弱沈先咽痛似伤寒非喉障之病次必下利始用半夏桂甘汤次四逆散主之此病只一二日便差古方谓之肾伤寒也
　　方
　　射干散【出圣惠方】治伤寒毒气攻咽喉痛心烦躁热胸膈滞闷大小便难
　　射干　枳殻【麸炒防黄去穰】川升麻　马牙硝　木通【剉】川大黄【剉碎防炒】元参【各一两】犀角屑【三分】甘草【半两生用】
　　右为散每服四钱水一中盏煎至六分去滓不计时温服
　　马兰子散【出圣惠方】治伤寒毒气攻咽喉闭塞疼痛不可忍马兰子【防炒】地骨皮　川升麻　黄芩　犀角屑甘草【生用】大青【各半两】马牙硝【二两】苦竹叶【三两剉】
　　右为散以水三大盏煎至一盏滤去滓入蜜二合同熬令稠不计时取一茶匙含咽津
　　木通散【出圣惠方】治伤寒咽喉闭塞不通小便赤涩
　　木通【剉】羚羊角屑　川升麻　射干　芦根【剉】甘草【生用各一两】赤药【半两】
