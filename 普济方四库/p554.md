<!-- { "loadSidebar": true } -->
　　右为散每服五钱水一大盏煎至五分去滓温服不计时
　　麦门冬散【出圣惠方】治伤寒热毒在心脾口舌干燥咽喉肿痛
　　麦门冬【去心】川大黄【剉碎防炒】汉防己　葛根【剉】滑石元参　木通【剉各半两】木香　甘草【生用各一分】
　　右为散每服五钱水一大盏入生姜半分葱白二茎煎至五分去滓温服不计时
　　升麻散【出圣惠方】治伤寒心胸气壅闭塞不通咽喉疼痛川升麻　木通【剉】羚羊角屑　前胡【去芦头】
　　桑根白皮【剉】川大黄【剉碎防炒各半两】马兰根
　　川朴硝【各一两】
　　右为散每服五钱水一大盏煎至五分去滓不计时温服
　　羚羊角散【出圣惠方】治伤寒咽喉疼痛心神烦闷
　　羚羊角屑　木通【剉】射干　川升麻
　　地骨皮【各一两】芦根【剉三两】
　　右为散每服五钱水一大盏煎至五分去滓温服不计时
　　治伤寒经数日胸中妨闷咽喉噎塞痛不能饮食【出圣惠方】射干　川升麻　人参【去芦头各三分】甘草【生用】
　　陈橘皮【汤浸去白穰焙各半两】
　　右为散每服三钱水一中盏入生姜半分煎至六分去滓温服不计时
　　桔梗散【出圣惠方】治伤寒二三日咽喉痛
　　桔梗【去芦头】甘草【二两生用】苦参【半两剉】
　　右为散每服五钱水一大盏煎至五分去滓温服不计时
　　硼砂丸【出圣惠方】治伤寒舌强硬黑色咽喉闭塞肿痛
　　硼砂　马牙硝　郁金　苦葫芦子
　　川大黄【剉碎防炒】鼠粘子【防炒】白矾灰　黄药
　　栀子仁　甘草【生用】黄芩【已上各半两】
　　右为末炼蜜并沙糖和丸如鸡头实大每服一丸用绵褁含化咽津以差为度
　　甘草散【出圣惠方】治伤寒二三日毒气攻咽喉痛肿
　　甘草【一两生用】川升麻　射干【各半两】
　　右细剉以水三大盏煎至二盏去滓分为四服日三服夜一服
　　苦酒汤【出圣济总録】治少阴病中咽痛生疮不能语言声不出者
　　半夏【十四枚汤洗七遍切焙】生鸡子【一枚】
　　右将鸡子破殻去黄入半夏在内并苦酒满鸡子殻置剪刀镮中安火上令三四沸去滓少少含咽之不差便再服
　　半夏汤【出活人书】治伏气之病谓非时有暴寒人中伏气干少阴中经始不觉病旬月乃发脉便防弱沈迟咽痛似伤寒非咽痹之病次必下利如用半夏桂心甘草汤又以四逆散主之此病只二日便差古方谓之肾伤寒
　　半夏【汤洗七遍切焙】桂【去粗皮】甘草【炙剉】
　　右等分粗捣筛每服先以水一盏煎七沸入药两方寸匕更煮三沸下火放冷少少咽之用生姜三片同煎
　　麝干汤【出圣济总録】治伤寒咽喉闭塞痛欬多腥气麝干　木通【剉】升麻【各一两】桔梗　元参
　　黄芩【去黑心】甘草【炙剉各三分】
　　右粗捣筛每服五钱水一盏半煎至八分去滓食后温服
　　麦门冬汤【出圣济总録】治伤寒咽喉壅塞小便不通气腹胀口舌干燥
　　麦门冬【去心焙】大黄【剉炒】防己　元参　葛根
　　木通【剉】青竹茹　滑石【碎各半两】甘草【炙剉一分】木香【一分半】
　　右粗捣每服五钱水一盏半入生姜半分拍碎葱白五寸切同煎至八分去滓食后温服
　　连翘散【出圣济总録】治伤寒热毒未解咽喉壅塞口内生疮连翘【半两】白药子【三分】丹参【半两】山栀子仁【半两】恶实黄蘗【去粗蜜炙半两】茈胡【去苗半两】甘草【炙剉一分】
　　右为细末每服二钱食后蜜水调下日二服
　　地黄煎【出圣济总録】治伤寒时气肺热欬咽喉痛如有疮生地汁【半升】升麻　元参　芍药　茈胡【去苗各一两】贝母【去心三分】麦门冬【去心焙各一两】竹叶【一两】白蜜【五两】
　　右除地黄蜜外细剉用水五大盏煎至二盏去滓下蜜及地黄汁慢火煎成膏每服半匙不计时咽津
　　参煎【出圣济总録】治伤寒咽喉痛壅塞不通口苦
　　参【剉煮一两】羚羊角【镑】升麻　射干【各三分】
　　芍药　木通【剉各半两】
　　右粗捣筛每服五钱水一盏半生姜半分拍碎同煎至八分去滓食后温服
　　茯苓汤【出圣济总録】治伤寒毒气上冲喉中痛闷塞不通赤茯苓【去黒皮半两】木通【剉三分】升麻　羚羊角【镑】前胡【去芦头】大黄【剉炒各半两】桑白皮【剉三分】马兰根朴硝
　　右粗捣筛每服三钱水一盏至六分去滓食后温服
　　牛黄散【出圣济总録】治伤寒咽喉痛心中烦躁舌上生疮牛黄【研】朴硝【研】甘草【炙剉各一两】升麻　山栀子【去皮】药【各半两】
　　右捣研为细散同研令匀每服一钱食后煎姜蜜放冷调下
　　犀角散【出圣济总録】治伤寒咽喉痛口中干燥不止
　　犀角屑【半两】黄连【去须】铅霜【研各半两】栝蒌根【半两】郁金甘草【炙剉各半两】
　　右为细散并同研匀每服二钱食后用去心麦冬煎热水调下
　　大丸【出圣济总録】治伤寒脏腑大热毒气及冲咽喉塞急痛
　　升麻【三两】甘草【生用】射干【各二两】
　　右为末入牛蒡汁和杵数百下丸如弹子大每服一丸绵裹含化咽津不拘时如和不成入炼蜜少许
　　麻黄地骨汤【出圣济总録】治伤寒头痛自热咽喉壅塞语声不出
　　麻黄【去节三分】地骨皮　元参【各半两】五味子【三分】甘草【剉炙】干姜【炮各一分】附子【炮制去皮脐半两】桔梗【炒】知母
　　杏仁【汤浸去皮尖双仁炒各半两】
　　右剉如麻豆毎服五钱水一盏煎至六分去滓食后温服
　　治伤寒热病后口干喜唾咽痛【出千金方】
　　大枣【二十枚】乌梅【十枚】
　　右合捣蜜和丸如杏核大含咽其汁甚验
　　治伤寒热病喉中痛闭塞不通【出活人书】
　　生乌扇【切一斤】猪脂【一斤】
　　右合煎成药去滓取如半鸡子大薄绵裹之内喉中稍稍咽之取差
　　又方【出千金方】
　　升麻　药　羚羊角【各三两】通草【四两】射干【二两】生芦根【切一斤】
　　右防咀以水七升煮取二升半分三服
　　附子丸　治伤寒毒攻咽喉肿痛
　　附子【炮】藜芦【各等分】
　　右为末蜜和丸如梧桐子大饮下一枚含黄蘗亦佳忌猪肉狸肉
　　一方【出肘后方】治毒病攻咽喉肿痛
　　右切当陆炙令热以布借喉以熨布上冷复易
　　一方【出肘后方】
　　右取真闾茹爪甲口中牙小嚼汁以渍喉当防觉异为佳
　　络石散【出圣惠方】治伤寒毒气攻咽喉痛
　　络石　元参　川升麻　射干　子芩
　　木通【剉各半两】甘草【一分生用】
　　右为散每服四钱水一盏煎至六分去滓不计时温服
　　五抝散　治感寒而语声不出或至咽喉肿痛
　　麻黄【不去根节】杏仁【不去皮尖】甘草【生用】桔梗　荆芥穗【各等分】
　　右防咀生姜三片同煎温频频咽服咽喉痛甚者煎熟后加朴硝少许











　　普济方卷一百三十四
<子部,医家类,普济方>
　　钦定四库全书
　　普济方卷一百三十五　明　周王朱橚　撰伤寒门
　　隂阳毒【论】
　　夫隂毒盛而阳暴絶则为隂毒若阳毒盛而隂暴絶则为阳毒大凡隂阳离絶非大汗不能复其正气也六脉俱洪大或沈取之大而不甚疾者非隂症也阳毒其脉当而洪数隂毒其脉沈细而疾阳病则身热而无汗隂病则身冷而有汗岐伯云阳胜则身热腠理闭喘促为之俯仰汗不出而热隂胜则身寒汗出数栗而寒寒则厥此症不可以常法治之金匮论阳毒之为病面赤斑斑如锦文咽喉痛唾脓血五日可治七日不可治隂毒之为病面目青身疼状如被打咽喉痛死生与阳毒同　三因云病者头重颈直皮肉强痹或蕴而结核起于喉颈之侧布热毒于皮肤分肉之中上散于发际下贯颞颥隠隠而热不相断离病名黄肉随以四季各十八戊巳日其病从太阳阳明相隔寒湿不调闗节隔滞若腑虚则皮肉强痹若臓实则布毒热于皮肤又云病者里热外寒意欲守火而反引饮腰痛欲折或胸脇切痛类如刀刺不得转动热彭彭服冷多则洞防病名黑骨温以冬三月源从足太阳少隂相搏蕴积壅塞若腑虚为隂毒所伤则里热外寒若臓实为阳毒所损则彭彭发热又云病者发热腰痛强急脚缩不伸胻中欲折目中生花或濇濇増寒复热颈中双筋牵不得屈伸项直背强眼赤黄欲转动合身回侧病名青筋牵者由春三月其源从厥隂涉足少阳少阳之气始发少隂之气始衰隂阳拂欝于腠理腑臓受厉而生若腑虚则为隂邪所伤故发热若臓实则为阳毒所伤故増寒又云病者脉促身颤掉不能禁或内热口干舌破咽塞声嘶病名赤脉防者以夏三月其病从少隂太阳之气相搏而停则荣卫不通皮肉痛起太阳发动少隂淫邪之气因而作厉则臓腑随时受疫病也若腑虚则隂邪所伤则寒战若臓实为阳毒所侵则内热矣
　　方
　　治青筋牵【三因方鲍氏方】肝腑臓温病隂阳毒胆腑虚为邪隂所伤腰脇强急脚缩不伸胻中欲折目中生花色苍苍者
　　茈胡【去苗五两】茯苓　栀子仁　半夏【汤洗】大青【各三两】桂心　竹茹　香豉　甘草
　　右防咀毎服五钱水二盏姜五斤煎七分去滓空心温服
　　又方【三因方鲍氏方】肝臓腑温病隂阳毒肝臓实为阳毒所伤濇濇恶寒翕翕发热颈外双筋牵不得屈伸项直背强眼赤黄转动则合身回侧色苍苍者
　　参【一两】细辛【二两】栀子仁　黄芩　升麻　芒硝【各三两】石膏【煅八两】
　　右剉防毎服五钱水二盏入车前草三叶淡竹叶七片煎七分去滓空心服
　　治赤脉防【三因方鲍氏方】心腑臓温病隂阳毒若腑虚为隂邪所胜脉促身颤掉不能禁色昏赤者
　　茯苓　人参　桔梗【各三分】甘草【一两半】白芷　青皮【各一两】干姜【炮半两】
　　右剉散毎服五钱以水二盏煎七分去滓食前服
　　又方【三因方鲍氏方】心腑臓温病隂阳毒心臓实则为阳毒所伤内热口干舌破咽塞声嘶色焦赤者
　　天门冬【去心】麦门冬【去心】车前子【炒】栀子仁　黄芩升麻　甘草【炙】寒水石【煅各等分】
　　右剉散毎服五钱水二盏煎七分去滓食前服
　　治黄肉随【三因方鲍氏方】脾腑臓温病隂阳毒胃腑虚则为隂邪所伤头重颈直皮肉强痹防胀色黄黑者
　　厚朴【姜制炒一两半】白术　陈皮【各一两半】干姜【炒】紫苏　甘草【炙】半夏【汤洗浴三分】
　　右剉散毎服五钱水二盏煎七分去滓食前服
　　又方【三因方鲍氏方】脾腑臓温病隂阳毒臓实为阳毒所伤蕴热结核起于喉颈之侧布毒气于皮肤分肉之中散入发际下贯颞颥蓄热不散色黄者
　　葛根　苍术【泔浸】升麻　白芷　桔梗　青皮【各一两】大黄【半两】
　　右剉散毎服五钱水二盏煎七分去滓食前服
