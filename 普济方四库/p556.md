<!-- { "loadSidebar": true } -->
　　息八至已上或不可数宜用葱熨法灼艾法伤寒初病一二日便结成隂毒或服药六七日已上至十日变成隂毒身重背强腹中绞痛咽喉不利毒气攻心心下鞕强气短不得息躁渇虚汗或时郑声呕逆下利身如被杖唇青面黑四肢厥冷其脉沈细紧数仲景云此隂毒之五日可治至六七日不可治也隂毒甘草汤主之始得隂毒云隂毒本因肾气虚寒因欲事或食冷物后伤风内既伏隂外又感寒或先感外寒而伏内隂内外皆隂则阳气不守遂发头痛腰重腹痛眼睛疼身体倦怠而不甚热四肢逆冷额上及手皆冷汗不止或多烦渇精神恍惚如有所失三二日间或可起行不甚觉重诊之则六脉俱沈细而疾尺部短小寸口或大六脉浮大或沈取之大而不甚疾者非隂症也若服凉药过多则渇转甚躁转急有此病症者急服还阳退隂二药即安惟补虚和气而已宜服正元防退隂散五胜散隂症不宜发汗如气正脉大身热而未差用药出汗无妨隂毒为病手足冷腰背强脐腹筑痛呕吐下利身如被杖脉细欲絶此由肾气虚寒外伤风冷或因冷物伤脾葢脾为太隂内外皆隂则阳气不守遂成隂毒四肢逆冷额上手背冷汗不止或多烦渇精神如失故岐伯曰隂胜则身寒汗出身常清数栗而寒寒则厥宜服温药以复其阳气或于气海闗元灸之　又隂毒渐深积隂感于下则防阳消于上其症沈重四肢逆冷腹痛转甚或咽喉不利或心下胀满结硬躁渇虚汗不止或时狂言指甲面色青黑六脉沈细而一息七至以来有此症者速宜于气海或闗元二穴灸三四百壮以手足和暖为效仍服金液丹来苏丹玉女散还阳散退隂散又隂毒沈困云沈困之与前渐深之皆同而更加困重六脉附骨取之方有按之即无一息八至已上或不可数也至此则药饵难为功矣但于剂中灼艾如半枣大三百壮以来手足不和暖者不可治也偶复和缓则以前硫黄及热药助之若隂气散阳气来即渐减热药而和治之以取差也　诗曰隂毒伤寒身体重背强眼痛不堪任小腹急痛口青黑毒气冲心转不禁四肢厥然惟思吐咽喉不利脉细沈若能速灸脐轮下六日防过见喜神隂毒身如击扑然疾沈汗渇痛脐咽身班面赤多烦躁阳毒狂言洪数隂气独盛阳气暴絶则为隂毒身冷有汗其脉沈细而疾是也沈而右疾者非初病遽然而成者有服药数日变而成者葢以肾气极损生冷伤脾内已伏隂外又感寒或先感外寒后伏隂于内内外皆隂阳气不守故尔阳气独胜隂气暴絶则为阳毒身热无汗其脉洪促数是也有初病遽然成者葢酒麪过多丹砂僣躁肠胃极热致之或病症属阳误投温药助热为邪内外皆阳隂气不守故尔隂阳二毒皆有头疼微利之症【抑隂用热抑阳用寒】固有条例然此二毒随气逆上结伏于胸中皆令人心下痛硬非常法所能通也当急作规摹以泄之隂毒泄则阳气复阳毒泄则隂气复隂阳升降荣卫流行自然大汗而解矣若心下已结延至六七日间断不可活外症治法详于后篇隂毒外症面目唇爪青黑口开气短咽喉不利手足厥冷身不甚热痛重如打扑或数栗而寒头目俱疼腰重背强毒气攻心心下坚闷腹中绞痛外肾并脐下冷硬额上及手背间冷汗不止呕吐下利烦渇隂极发躁精神恍惚言语醒醒声音郑重舌上黑色隂病囘阳服药未透亦须外借火气但无迫胁也生姜并良姜皆能散寒邪发越阳气亦要药也隂毒沈细而其疾身冷有汗可与之隂毒甘草汤及白术附子散正阳散肉桂散回阳丹返隂丹天雄散正原散退隂散金液散皆可选而用之则阳气复而大汗解其汗医之能精于此用药疗症则无不愈矣大师陈北山方诀治隂毒心下结伏按之极痛大小便闭涩累日用药不下但出气稍暖亦可疗治急取巴豆肉十粒研烂如麪一钱许捻作一饼坚实安顿脐心用小艾炷灸五七壮觉腹中鸣良久自通利其次用葱白一束扎切作数饼灸令温实贴于脐下以熨斗火熨其上续又易之渐觉体温即以五积散二钱附子末一钱姜七片二枚盐少许水一大盏煎七分温温服连并二三剂即汗出而瘥又法以大蒜一枚捣研揑作饼子灸热置于脐心灸十壮大小便即通隂毒已深则灸气海闗元二穴以手足和为效仍以前项药济之若六脉附骨疾势困甚者脐中可先艾后葱法方诀详具于前凡治隂毒得阳气乍复复者皆生烦躁切勿误投凉药躁甚与返隂丹辈　隂症太隂少隂厥隂皆属隂症也太隂者脾也少隂者肾也厥隂者肝也何谓太隂症太隂脾之经主胸膈防胀甲乙经云邪生于阳者得之风雨寒暑邪中于隂者得之饮食居处隂阳喜怒又曰贼风虚邪者阳受之饮食不节起居不时者隂受之阳受之则入腑隂受之则入臓入六腑则身热不时上为喘呼入五臓则防满闭塞下为飡泄久为肠癖何谓少隂症少隂肾之经主脉微细心烦但欲寐或自利而渇又问经云一二日少隂病者何也谓初中病时腠理寒便入隂经不经三阳也【伤寒虽是三隂二阳大抵发于阳则太阳发于隂则少隂也此二经为表里其受病最为多阳明太隂受病颇稀至于少阳厥隂肝胆之经又加少焉凡病一日至十二三日太阳症不罢者但至太阳有初得病便见少隂症者直攻少隂亦不必先自太阳次传而至】葢寒气入太阳经即热而恶寒入少隂经只恶寒而不发热也三隂中寒微则理中汤稍厥或中寒下利即干姜汤【手足指头微寒冷谓之清病有此未可吃四逆葢疾轻故也只可服理中干姜之类】大段重者用四逆汤无脉者用通脉四逆汤也何谓厥隂症厥隂肝之经主消渇气上冲心中疼热饥不欲食食则吐蚘下之利不止也若隂气独盛阳气暴絶则为隂毒其症四肢逆冷脐腹筑痛身如被杖脉沈疾或吐或利当急灸脐下服以辛热之药令阳气复而大汗解矣古人云辛甘发散为阳谓桂枝甘草干姜附子之类能复其阳气也微用辛甘甚则用辛苦隂极发躁隂症似阳学者当以脉别之
　　方
　　附子散　治隂毒伤寒唇青面黒身重背强四肢逆冷或因服冷药过度心腹胀满昏沈不识人【一名桂附散】附子【三分炮制去皮脐】桂心　白术　当归【剉微炒各半两】半夏【汤洗七遍去滑】干姜【炮制剉】天南星【炮制】木香【各一分】
　　右捣筛为散每服三钱以水一中盏入生姜半分煎至六分去滓不计时候热服衣覆取汗如人行十里未有汗再服
　　治隂毒伤寒四肢逆冷身体疼痛或时心头结硬宜服此方附子【炮制去皮脐】白术　甘草【炙微赤剉】麻黄【去根节已上各一两】桂心【半两】木香【三分】
　　右捣筛为散毎服四钱以水一中盏入生姜半分煎至六分去滓不计时候稍热服衣覆取汗如人行十里未有汗再服
　　乌头散　治隂毒伤寒四肢厥冷脉候沈细心腹胀满腹中防痛咽喉不利遍身疼痛
　　川乌头【一两炮制去皮脐】白术　赤芍药【各三分】麻黄【去根节】桂心　枳殻【麸炒防黄去穣】当归【剉微炒】川椒【去目及闭口者微炒去汗】干姜【炮制剉已上各半两】
　　右捣麄罗为散毎服五钱以水一大盏入生姜半分煎至五分去滓不计时热服衣覆取汗如人行十里未有汗再服
　　麻黄散【出圣恵方】治隂毒伤寒二三日不得汗烦躁
　　麻黄【去根节】防风【去芦头各一两】干姜【炮制剉】桂心　川乌头【炮制去皮脐各半两】
　　右捣罗为散毎服不计时以热酒调下二钱衣覆取汗如人行十里未有汗再服
　　回阳散【出圣恵方】治隂毒伤寒
　　川乌头【炮制去皮脐】益智子　青橘皮【汤浸去白穰焙】桂心干姜【炮制剉各半两】麻黄【一两去根节】
　　右捣为散毎服三钱以水一中盏入生姜半分煎至六分去滓不计时稍热服衣覆取汗如人行十里未有汗再服
　　白术散【出圣恵方】治隂毒伤寒心胸满闷喘促四肢厥逆白术　前胡【去芦头】附子【炮制去皮脐】诃梨勒皮　厚朴【去粗皮涂生姜汁炙令香熟各一两】桂心【三分】甘草【炙微赤剉】五味子　干姜【炮制细剉各半两】
　　右麄捣罗为防毎服四钱以水一中盏煎至六分去滓不计时稍热服如人行十里未有汗再服
　　天雄散【出活人书】治隂毒伤寒身重背强腹中防痛咽喉不利毒气攻心心下坚强短气呕逆唇青面黒四肢厥冷其脉沈细
　　天雄【炮制去皮脐】肉桂【去粗皮】厚朴【去粗皮涂生姜汁炙令香熟已上各一两】麻黄【去根节】当归【剉微炒】白术　半夏【汤洗七遍去滑各半两】川椒【去月并闭口者微炒去汗一分乙学发明用一钱】干姜【炮制剉三分乙学发明用生姜二钱】陈橘皮【汤浸去白穣焙三分乙学发明用一钱】
　　右捣麄罗为散毎服五钱以水一大盏入生姜半分三枚煎至五分去滓不计时稍热服如人行十里未汗再服
　　呉茱茰散【出圣恵方】治隂毒伤寒回阳
　　呉茱茰【汤浸七遍焙干微炒】麻黄【去根节】肉桂【去皱皮各一两】厚朴【二两去粗皮涂生姜汁炙令香】半夏【汤洗七遍去滑】干姜【炮制剉】附子【炮制去皮脐各三分】白术　细辛　天南星【炮制】木香【各半两】
　　右捣筛为散毎服五钱以水一中盏入生姜半分煎至五分去滓不计时热服衣覆取汗如人行十里未汗再服
　　正阳散【出活人书】治隂毒伤寒面青张口出气心下硬身不热只额上有汗烦渇不止舌黑多睡四肢俱冷附子【一两炮制去皮脐】皂荚【一挺去皮涂醋炙令黄色去子】干姜【炮制剉】甘草【炙微赤剉各一分】麝香【一钱细研入】
　　右捣细罗为散毎服二钱以水一中盏煎至五分不计时和滓热服
　　治隂毒伤寒项背强心神烦宜服此方【出圣恵方】
　　麻黄【去根节】附子【炮制去皮脐】泽防　半夏【汤洗七遍去滑】肉桂【去皱皮】甘草【炙微赤剉】干蝎【微炒】干姜【炮制】天南星【炮制已上各半两】
　　右捣细罗为散毎服二钱以水一中盏入生姜半分三枚煎至六分去姜枣不计时和滓热服
　　前胡散【出圣恵方】治隂毒伤寒四肢厥逆头痛心躁胸中结实两脇妨闷
　　前胡【去芦头】桔梗【去芦头各三分】防榔　桂心　木香　当归【剉微炒】青橘皮【汤洗去白穰各半两】诃梨勒皮　厚朴【去粗皮涂生姜汁炙令香熟各一两】
　　右捣散毎服四钱水一中盏入生姜半分煎至六分去滓不计时热服
　　四逆汤【出圣恵方】治隂毒伤寒脉沈细四肢逆冷烦躁头痛
　　干姜【炮制剉】附子【炮制去皮脐】桂心　甘草　白术　当归【剉微炒已上各半两】
　　右捣筛为散每服三钱水一中盏煎至六分去滓不计时稍热频服
　　治隂毒伤寒心间烦躁四肢逆冷宜服此方【名白术散出活人书】川乌头【炮制去皮脐】桔梗【去芦头】附子【炮制去皮脐】白术　细辛【各一两】干姜【半两炮制剉】
　　右捣麄筛为散如患一日两日者温酒调下一钱如是三四日至五日者用药末二钱以水一中盏煎至六分不计时稍热和滓频服
　　治隂毒伤寒四肢厥逆胸膈不利宜服此方
　　附子【炮制去皮脐】干姜【炮制剉】肉桂【去皱皮】人参【去芦头】赤茯苓　白术　木香　五味子　厚朴【去粗皮涂生姜汁炙令香熟各一两】诃梨勒皮【一两半】甘草【半两炙微赤剉】
