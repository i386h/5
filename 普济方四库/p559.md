<!-- { "loadSidebar": true } -->
　　夫阳气独盛隂气暴衰隂为阳所胜内外皆阳故为阳毒伤寒有初得病便成阳毒者有服汤药经五六日以上不差变成阳毒者以病本属阳或以火刼发其汗或因灸焫阳气转盛隂气内消所致其面赤发躁狂走妄言发斑如锦文咽喉痛疼涕唾脓血或下利黄赤其脉洪实滑促是也　歌括阳毒已深脉洪大内外结热舌卷焦黒鼻中如烟煤宜用水渍法伤寒一二日便成阳毒或服药吐下后变成阳毒身重腰背痛烦闷不安狂言或走或见鬼或吐血下利赤黄其脉浮大而数面赤斑斑如锦文咽喉疼痛唾脓血五六日可治至六七日不可治阳毒升麻汤主之咽痛参升麻汤甚者或有逾垣上屋阳毒脉洪促数身热无汗阳毒升麻汤葶苈苦酒汤即醋大黄汤栀子仁汤黒奴丸太乙牛黄膏用竹叶汤调下或研生地龙大者三条入生姜汁薄荷汁生蜜脑子各少许新汲水调灌下可选用之令隂气复而大汗解矣阳毒大热烦渇谵语赤斑衂血不止白虎汤一服效阳毒已深脉洪大内外结热舌卷黒鼻中如烟煤用新汲水浸湿布数重搭于脑上续又换新水浸布渍冷热势才减即止本事方灸结胸巴豆肉七粒黄连七寸捣细津唾调膏安于脐艾灸其上不拘壮数以腹中有声为效灸毕即以汤蘸软帛拭之恐或疮烂此方与集验神功散一同隂阳二毒但有微气者皆可灸脐间有声即得汗解尚药孙用和破结丹治隂阳伏逆变为结胷五六日大便结攻之不及达之不可以此主之用锦辰砂银青礞石北亭脂肉豆冦木香官桂牵牛黒附炮巴豆不去油各半两轻粉麝香半钱金五箔右件将法醋半升八味硃砂附子牵牛三味熬成膏次入余药打和得所丸如皂子大轻粉衣毎服二丸蜜汤调下阳症如隂冷四肢滑沈尿赤大便稀面红烦躁身微热隂症如阳沈更微隂极发燥热极发厥物极则反也重阳必隂重隂必阳寒暑之变也四肢冷小便赤大便闭或粪色黑眼开言动脉沈而滑谓之阳症似隂面赤烦躁身有微热眼闭发热脉沈而微谓之隂症似阳欲知的定当推原反本察色听声辨以六经叅以外症徐徐焉据脉验之数热迟寒隂阳别矣阳之体轻隂之体重隂家脉重阳家脉轻阳盛旦静隂盛夜寜阳虚暮乱隂虚夜争阳症似隂白虎汤热极生寒则四肢逆冷或用承气汤隂症似阳四逆汤加葱白主之隂盛则躁下虚则面赤衰寒则身微热也阳盛隔阳脉细沈矣身冷大烦躁嗜卧泥水之中欲饮水而不欲入口者是饮水者非可以服霹雳散少焰散丹砂丸亦效孙用和以半两黒附子一枚烧存性冷为末入真腊茶一大钱匕和为二服毎服水一盏蜜半匙煎六分冷服躁止得睡汗出皆药之验也隂症太阳阳明少阳皆属阳症也太阳者膀胱也发热恶寒头痛腰疼而脉浮也阳明者胃也不恶寒反恶热濈濈汗出大便闭潮热而脉长也少阳者胆也口苦咽干胁下满发热而呕或徃来寒热而脉也麻黄汤大青龙汤桂枝汤治太阳经伤风寒也大柴胡汤调胃承气汤小承气汤大承气汤治阳明伤寒也小柴胡汤治少阳伤寒也其他药皆发汗吐下后症也若阳气独盛隂气暴絶即为阳毒必发躁狂走妄言面赤咽痛身斑斑如锦文或下利赤黄脉洪实或滑促当以酸苦之药令隂复而大汗解矣古人云酸苦涌泄为隂谓苦参大青葶苈苦酒之类能复其隂气也微用苦甚兼用酸苦拆热复隂若热极拆热复隂若热极发厥阳症似隂学者以脉别之
　　方
　　升麻散　治伤寒一日便成阳毒或服药发汗吐下之后毒气不解身背强烦闷狂言或走或见鬼神面赤斑斑状如锦文咽喉痛及下脓血
　　川升麻　射干【各一两】当归【剉微炒】犀角屑　甘草【炙微赤剉各半两】黄芩　黄连【去须】地骨皮【各三分】
　　右捣筛为散毎服四钱以水一中盏煎至六分去滓不计时温服
　　麦门冬散　治阳毒伤寒身体痛疼头面如火心胸烦热而渇小便赤黄不得睡卧宜服
　　麦门冬【去心焙】葛根【剉】柴胡【夫苗】赤芍药　知母　马牙硝【各一两】子芩　参　甘草【炙微赤剉各三分】川升麻犀角屑【各半两】
　　右捣罗为散毎服四钱以水一中盏煎至六分去滓不计时温服
　　犀角散　治阳毒伤寒狂言乱走面赤斑斑咽喉干痛心胸烦满四肢拘急小便赤黄
　　犀角屑　甘草【炙微赤剉各半两】射干　川大黄【剉碎微炒】黄芩【各三分】柴胡【去苗】川升麻　川芒硝　麦门冬【去心焙各一两】
　　右捣罗为散毎服四钱以水一中盏入淡竹叶三七片小麦五十粒煎至六分去滓不计时温服
　　石膏散　治阳毒伤寒热壮头痛肢体烦重口干心躁石膏【一两】知母　柴胡【去苗】麻黄【去根】甘草【炙微赤剉】黄芩赤芍药　防风【去芦头】赤茯苓　川升麻　甘菊花
　　右捣筛为散每服四钱以水一中盏入生姜半分葱白七寸豆豉一百粒煎六分去滓不拘时温服
　　大黄散【出活人书】治阳毒伤寒未解热结在内恍惚如狂者川大黄【一两半剉碎微炒】桂心【三分】川芒硝【二两】甘草【炙微赤剉】木通【剉】大腹皮【剉各一两】桃仁【二十枚汤浸去皮尖双仁麸炒微黄】
　　右捣罗为散毎服四钱以水一中盏煎至六分去滓不计时温服以通为度
　　地骨皮散【出圣恵方】治阳毒伤寒头昏身重咽喉唇干腮赤狂言欲走心胸胀满呕逆不下饮食面色斑斑如锦文
　　柴胡【一两去苗】地骨皮　木香　麻黄【去根节】甘草【炙防赤剉】川升麻　根　人参【去芦头】赤茯苓　木通【剉已上各半两】
　　右捣罗为散毎服四钱以水一中盏煎至六分去滓不计时温服
　　柴胡散【一名栀子仁汤出活人书】治阳毒伤寒壮热百节疼痛柴胡【一两半去苗】川升麻　黄芩　石膏　杏仁【汤浸去皮尖双仁麸炒微黄色已上各三两】赤芍药　大青　知母　栀子仁【各一两】甘草
　　右捣罗为散毎服四钱以水一中盏入生姜半分豉一百粒煎至六分去滓不计时
　　桂枝麻黄散【出圣恵方】治阳毒伤寒项背汗出急强恶风桂枝　麻黄【去根节】甘草【炙微赤剉】赤芍药　葛根　杏仁【汤浸去皮尖双仁麸炒微黄各一两】
　　右捣筛为散毎服四钱以水一中盏入生姜半分煎至六分去滓不计时热服衣覆取汗如人行十里未有汗再服良久以葱白豉粥投之
　　白虎汤【出三因方】治阳毒伤寒服桂枝汤大汗出后大渇烦躁不解脉洪大者
　　知母　甘草【炙微赤剉各一两】麻黄【二两捣碎】粳米【一合】
　　右细剉以水二大盏煮米熟为度去滓不计时温三服
　　治阳毒伤寒四肢壮热心膈烦躁呕吐不止宜服此方【出圣恵方】
　　柴胡【去苗】黄芩　人参　甘草【炙微赤剉各一两】麦门冬【去心焙一两】半夏【半两汤浸七遍洗去滑】
　　右捣罗为散毎服四钱水一中盏入竹叶三七片生姜半分煎至六分去滓不计时温服
　　散【出圣恵方】治阳毒伤寒五六日已上俱胸中烦热干呕
　　　柴胡【去苗】知母　黄芩　甘草【炙微赤剉各一两半】芦根【二两剉】
　　右捣罗为散毎服四钱以水一中盏入生姜半分煎至六分去滓不计时温服
　　甘草散【出圣恵方】治阳毒伤寒脉洪大心中悸壮热
　　甘草【炙微赤剉】桂心　茯神　人参【去芦头】阿胶【捣碎炒令黄燥】麦门冬【去心已上各一两】生干地黄　麻黄【去根节各二两】
　　右捣筛为散毎服四钱以水一中盏入生姜半分煎至六分去滓不计时温服
　　黄芩散【出圣恵方】治阳毒伤寒气盛昏昏如醉热躁烦渇口苦舌干
　　黄芩　川升麻　柴胡【去苗各一两】石膏【二两】赤芍药麦门冬【去心】甘草【炙微赤剉各半两】
　　右捣筛为散毎服四钱以水一中盏煎至六分去滓不计时温服
　　牛黄丸【出圣恵方】治阳毒伤寒心躁烦闷恍惚如狂结热不散
　　牛黄【细研】天竺黄【细研】防风【去芦头】真珠【细研已上各半两】龙脑甘草【炙防赤剉各一两】射香【一钱细研】犀角屑　羚羊角屑硃砂【细研水飞过】黄芩　川升麻【各一两】
　　右捣罗为末入前研了药更研令匀以炼蜜和捣三二百杵丸如梧桐子大毎服不计时以温水嚼下十五丸
　　治阳毒伤寒烦热大便不通
　　川大黄【一两剉碎微炒】川芒硝【半两】
　　右捣筛以水一大盏煎至七分去滓不计时分温二服如人行五七里再服当利下恶物
　　治阳毒伤寒毒气在臓狂言妄语欲走起者宜服此方
　　龙胆【一两去芦头】铁粉【二两】
　　右件药捣细罗为散毎服不计时以磨刀水调下一钱
　　升麻汤【出活人书】治伤寒一二日便成阳毒或服药吐下之后变成阳毒腰背痛烦闷不安面赤狂言或走见鬼或下利脉浮大数面赤斑文如锦咽喉痛出脓血五日可治七日不可治
　　升麻　犀角【镑】射干　黄芩【去黑皮】人参　甘草【炙剉各一两】
　　右六味剉如麻豆大毎服五钱以水一盏半煎至八分去滓温服食顷再服温覆出汗未汗再服甚者大承气汤除厚朴加木通甘草大腹皮桃仁各一两以利为效
　　防心汤【出圣济总录】治阳毒伤寒头痛壮热狂言妄语似见神
　　石膏【一两】芍药　葛根【剉】黄芩【去黒心各半两】大黄　黄连【去须各三分】
　　右捣筛毎服五钱以水一盏半生姜一大拍碎煎至八分去滓温服日二不拘时
　　升麻汤【出圣济总录】治阳毒伤寒腰背疼痛烦闷面赤狂言妄走或见鬼下利无常赤斑如锦文咽喉痛唾脓血升麻　雄黄【醋煮研各半两】当归【切焙】桂【去粗皮各一两】甘草【炙剉二分】鼈甲【醋炙去裙襴一两】
　　右麄捣筛毎服五钱以水一盏半煎至八分去滓温服日二不拘时
　　大青汤【出圣济总录】治阳毒伤寒烦躁不解或下利危困大青【二两】秦艽【去苗土一两】犀角【镑】山栀子仁　甘草【炙剉】黄连【去须各半两】
　　右麄捣筛毎服五钱以水一盏半豉一百粒薤白七寸煎至八分去滓食前温服
　　解阳汤【出圣济总录】治阳毒伤寒口舌干燥
　　麻黄【去根节】人参　赤茯苓【去黒皮】桂【去粗皮各半两】麦门冬【去心焙】葛根【剉各三分】杏仁【汤浸去皮尖双仁炒】甘草【炙剉各一两】
　　右麄捣筛毎服五钱以水一盏半生姜一大拍碎煎至八分去滓温服不拘时
　　五解汤【出圣济总录】治阳毒伤寒发热烦躁
　　山栀子仁　黄芩【去黒皮】甘草【炙剉】大黄【剉醋炒各一分】朴硝【二钱】
　　右麄捣筛毎服五钱以水一盏半煎至八分去滓空心温服
　　犀角汤【出圣济总录】治阳毒伤寒初得身体大热眼赤小便黄心闷头疼烦渇不止四肢酸痛心中闷絶言语错乱睡中多惊
　　犀角【镑一两】人参【三分】赤茯苓【去黒皮】茵蔯蒿　细辛【去苗叶】陈橘皮【汤浸去白炒】麻黄【去根节】甘草【炙剉各半两】
　　右麄捣筛毎服五钱以水一盏半生姜一大拍碎煎至八分去滓温服
　　葛根汤【出圣济总录】治阳毒伤寒头痛壮热未解身体疼痛葛根【剉】龙胆　大青【各三分】桂【去粗皮】萎防　芍药黄芩【去黒心】升麻　石膏【碎】麻黄【去根节】甘草【炙剉各半两】
