<!-- { "loadSidebar": true } -->
　　右麄捣筛毎服五钱以水一盏半生姜一枣大拍碎煎至八分去滓不拘时温服
　　葛根散【出圣济总录】治阳毒伤寒身热如火头疼燥渇咽喉干痛
　　葛根【剉三分】山栀子仁　黄芩【去黒心】大黄【剉醋炒】甘草【炙剉各半两】朴硝【一两】
　　右捣筛罗为散毎服二钱不拘时温服熟水调下
　　秦艽汤【出圣济总录】治阳毒伤寒心躁闷乱烦热狂语口干不止
　　秦艽【去苗土】黄芩【去黒心】甘草【炙剉】木通　枳殻【去穰麸炒】参【各半两】芍药　桔梗【炒】呉蓝　山栀子仁【各半分】枇杷叶【三分拭去毛姜汁炙】
　　右麄捣罗筛毎服五钱以水一盏半煎至八分去滓温服不拘时
　　清凉散【出圣济总录】治阳毒伤寒口干烦躁大渇发汗葛根【剉二两】大黄【剉炒】黄芩【去黒心】朴硝　麻黄【去根节】甘草【炙剉各一两】桂【去粗皮三分】
　　右捣罗为散毎服二钱以新汲水调下
　　琥珀丸【出圣济总录】治阳毒伤寒六七日间服热药过度致使阳气内伏身体微热眼目爪甲尽黄心下鞭痛语涩舌干昏燥
　　琥珀【研一分】黄连【去须】黄蘖【去粗皮】大黄【煨剉各半两】巴豆【去皮心焙出油取霜二钱】
　　右捣罗四味为细末与巴豆霜拌匀煮薄麪糊为丸如菉豆大毎服一丸柳枝汤下不拘时
　　妙应汤【出圣济总录】治阳毒伤寒遍身壮热大喘上气躁闷甘草【炙剉】人参　赤茯苓【去黒皮各一两】大黄【煨剉】山栀子【去皮】麻黄【去根节各半两】陈橘皮【去白炒】木香【各一分】
　　右麄捣筛毎服三钱以水一盏入蜜一匙生姜汁少许煎至八分去滓冷服不拘时
　　鐡粉散【出圣济总录】治阳毒伤寒发狂走者
　　鐡粉　朴硝【各一两】天竺黄【半两】龙脑【一分】
　　右四味研匀令细毎服二钱以鸡清水调下不拘时
　　水渍法【出活人书】治阳毒盛内外结热烦躁
　　右以新汲水渍叠布数重搭于脑上须防蒸热再浸再搭数换新水浸之此良法也
　　治阳毒伤寒壮热头痛心神烦躁利胸膈【出肘后方】
　　右用生菜捣取自然汁饮之叶生捣贴肿毒
　　升麻汤　治伤寒一二日便成阳毒或服药吐下之后变成阳毒身重腰背疼痛烦闷不安狂言或走或见神或吐血下利其脉浮大数面赤斑斑如锦文咽喉痛唾脓血五日可疗至七日不可疗也宜服升麻汤肘后阳毒升麻汤治症同无栀子鼈甲
　　升麻【二分】当归【二分】蜀椒【出汗一分】雄黄【研】栀子　桂心【各一分】甘草【三分炙】鼈甲【大如手一片炙】
　　右件药切以水五升煑取二升半分三服如人行五里久再服温覆手足毒出则汗汗出则解不解重作服亦取得吐佳隂毒去雄黄忌海藻菘菜生葱苋菜张仲景方无栀子桂心隂毒去雄黄蜀椒
　　治阳毒伤寒昏愦不知药食隔断者【出经验良方】
　　右将早晚白米用新汲水烂研作浆频频灌之能解诸毒续谷气
　　阳毒栀子汤【一名栀子仁汤出济生拔萃方】治阳毒伤寒壮热百节疼痛
　　升麻　栀子仁　黄芩　芍药　石膏　知母甘草　杏仁　柴胡【各等分】
　　右为麄末毎服五钱生姜五片豉百粒水煎服一方有大青
　　治阳毒伤寒面赤头痛身上热如火心神躁眼赤睛逆露头目昏项背强直坐卧不安大便闭热脉气洪大
　　麻黄【去根】杏仁【去尖】山栀　黄芩　柴胡　前胡【各去毛】大黄　白术　桔梗　通草　羌活　秦芁　干葛　牡丹皮　荆芥穂【各一分】牵牛　半夏【四铢】黄连细辛【各三钱】
　　右捣罗为末毎服五钱以水一碗生姜三片葱三枝同煎一两沸食后热服
　　浴肠汤　治阳厥发狂将成疸
　　大黄【四两湿纸里】大青【一两】栀子【一两】甘草【一两炙】
　　右水五升煎至二升内外须五合再发去一升分四服量虚实与之
　　治阳毒人胃下血频疼痛不可忍
　　右用欝金五个大者牛黄一皂荚子别研细二味同为散毎服用醋浆水一盏同煎三沸温服




　　普济方卷一百三十五
　　钦定四库全书
　　普济方卷一百三十六　明　周王朱橚　撰伤寒门
　　伤寒头痛【论】
　　夫伤寒头痛者邪气循阳脉上攻于头也是以伤寒伤风温病热病风温病皆有头痛症者葢头痛皆阳症也故太阳头痛必发热恶寒阳明头痛不恶寒反恶热少阳头痛脉细而发热至于三隂脉从足至胸皆不至头惟厥隂脉挟胃属肝络胆循喉咙上顶颡连目出额故仲景止有厥隂头痛一症治以呉茱茰汤者是也又伤寒头痛谓邪气外在经络上攻于头所致也难经曰三阳经受风寒伏留而不去则名厥头痛言三阳之经上于头尔然伤寒头痛者太阳専主也何者以太阳之经起于目内背上头交巅上入络脑经所谓太阳受病者头顶痛腰脊强又曰七日病衰头痛少愈虽然阳明少阳亦有头痛不若太阳之専主也葢太阳为病属表而头痛则专主表症虽风寒之不同必待发散而后已太阳病头痛发热身疼腰痛骨节疼痛恶风无汗而喘者伤寒也麻黄汤主之太阳病头痛发热汗出恶风者中风也桂枝汤主之虽有伤寒六七日不大便头痛有热者可与调胃承气汤下之也又云若小便清者知热不在里仍在表也当以桂枝汤以头痛未去虽不大便六七日其小便清者犹为在表是知头痛属表者明矣头痛一切属三阳经也而隂病亦有头痛乎太隂少隂二经之脉皆上至颈胸中而还不上循头则无头痛之症惟厥隂之脉循喉咙之后上入顶颡连目丝上出额与督脉防于巅病亦有头痛经曰干呕吐涎沫者呉茱茰汤主之者是矣夫头者精明之府也神明居之小小邪气作为头痛者必曰发散而可也其或痛甚入连于脑而手足寒者又为真病岂但发散而已哉呜呼头痛为外病犹有不可治者又矧臓腑之疾乎又伤寒头痛者是外中风邪上注脑中三阳之脉受于风寒伏留不去则流传于心肺故使上焦壅滞心烦鼻塞壮热头痛也　歌括恶寒发热太阳经恶热头痛胃气蒸脉细而强兼发热少阳头痛自分明又云三隂本没头痛疼若有头疼属厥隂非次头痛涎作病心烦鼻塞温家寻又论云太阳恶寒发头疼无汗麻黄汤有汗桂枝汤已发汗未发汗头疼如破者连须葱白汤不已者葛根葱白汤阳明头痛胃气所蒸也调胃承气汤少阳头疼小柴胡汤涎沫头疼蒂搐鼻法温家鼻塞头疼蒂搐鼻法去鼻中黄水即愈厥隂头疼脉必防浮浮者欲愈也不愈者小建中汤外症发热似疟者欲愈也宜桂枝麻黄各半汤又云三隂无头疼至呉茱茰症却云干呕吐涎沫头疼属少隂以此论之少隂亦有头疼但稀少耳孙真人云少隂伤寒不壮热不头疼其稀少可知少隂身虽有热而无头疼厥隂有头疼而无身热而又头疼属阳症无疑矣歌括头痛恶冷太阳先恶热阳明脉细湿鼻塞兮痰膈满厥隂干呕吐清涎又头痛属三阳阳明少阳皆有之而太阳则専主是也太阳専主头痛则头痛之属表症者居多阳明少阳又次而轻耳隂经络上不至头无头痛惟厥隂循喉咙之后上连目丝顶巅有头痛干呕吐涎可用呉茱茰汤一症却无身热亦与阳症不同也虽然太隂少隂其经从足至胸并无头痛是固然耳然风温病在少隂湿温病在太隂而头反痛至于隂毒亦然是又某病则又有某症脉络相通不可拘也若夫头痛剧甚入连于脑手足俱寒此则真痛神丹在手其能救乎诸无热头疼如斧劈用生姜葱白煎汤下若头疼脉数发热恶寒而身不痛左手脉平和此名食积也伤食亦令人头痛脉数发热但验左手人迎脉平和身不疼痛者是也甲乙经云人迎盛伤于寒气口盛伤于食【左手闗前一分者人迎之位也右手闗前一分者气口之位也】葢人迎主外气口主中以此别之伤食之症由脾胃伏热因食不消发热似伤寒却身不疼痛此为异耳若膈实呕吐食在上脘宜吐之若心腹满痛者宜下之治中汤五积散黒神丸可选用也
　　方
　　石膏散【出圣恵方】治伤寒头痛壮热
　　石膏　桂心　细辛　白术　桔梗【去芦头】干姜【炮制剉】薄荷【各半两】麻黄【去根节】赤芍药　附子【炮制去皮脐各三分】甘草【一两炙微赤剉】
　　右捣罗为散毎服四钱以水一中盏入生姜半分葱白七寸豉五十粒煎至六分去滓不计时稍热服
　　黄芩散　治伤寒头痛心神烦热四肢不利
　　黄芩　甘草【炙微赤剉各半两】赤芍药　桂心　细辛【各三分】麻黄【去根节】前胡【去芦头各一两】石膏【二两】
　　右捣筛为散毎服三钱以水一盏煎至六分去滓不计时稍热服
　　治伤寒壅热头痛不可忍宜服此方【出圣恵方】
　　石膏【二两】滑石【一两】黄芩　柴胡【去苗】赤芍药　前胡【去芦头】犀角屑　甘草【炙微赤剉】杏仁【汤浸去皮尖双仁麸炒微黄各三分】
　　右捣筛为散毎服五钱以水一大盏入淡竹叶三七片煎至五分去滓不计时稍热服
　　厚朴散　治伤寒壮热头痛烦燥无汗
　　厚朴【去粗皮涂生姜汁炙令香熟】甘草【炙微赤剉】附子【炮制去皮脐】陈橘皮【汤浸去白穰焙】麻黄【去根节】川大黄【剉碎微炒各一两】呉茱茰【汤浸七遍焙干微炒】干姜【炮制剉】前胡【去芦头各半两】
　　右捣罗为细散毎服三钱以水一中盏入生姜半分煎至六分去生姜不计时和滓稍热服以衣覆取汗未汗再服
　　旋复花散【出圣恵方】治伤寒头痛心膈痰壅
　　旋复花　甘菊花　芎防【各一两】甘草【半两炙微赤剉】皂荚树白皮【三两涂酥炙赤色】
　　右捣罗为细散毎服二钱以水一中盏入荆芥七穂煎至六分不计时和滓热服
　　甘菊花散　治伤寒痰壅头痛心烦四肢拘急不得睡卧
　　甘菊花　旋复花　蔓荆子　细辛　枳殻【麸炒微黄去穰】甘草【炙微赤剉各半两】防风【去芦】芎防　酸仁　葳防【各一两】
　　右捣麄罗为散毎服三钱以水一中盏入生姜半分煎至五分去滓不计时温服
　　治伤寒汗后头痛不解宜服此方【出圣恵方】
　　石膏　太隂精石【各一两】麻黄【二两去根节】甘草【半两炙微赤炒】
　　右防咀毎服三钱水一中盏入竹叶二七片煎至六分去滓不计时温服
　　通顶吹鼻散【出圣恵方】治伤寒头痛不止
　　黎芦【一分去芦頣】蒂　马牙硝【各二分】龙脑【研】麝香【研各半钱】
　　右捣罗为细散研龙脑麝香令匀用少许吹入鼻中得差
　　黄芩汤【出防命方】治伤寒头痛不止
　　黄芩【去黒心】石膏【研】茵陈子蒿　柴胡【去苗】桔梗【剉炒】牡丹皮　荆芥穂　栀子仁【各一分】麻黄【去根节半两】
　　右麄捣筛毎服三钱以水一盏煎至七分去滓食后温服一方和滓服
　　呉茱茰汤【出金匮方】治伤寒厥隂症干呕吐涎沫头痛
　　呉茱茰【二两洗焙】人参【一两半】
　　右防咀如麻豆毎服五钱以水一中盏半入生姜一大拍碎三枚去核同煎至八分去滓温服若急者隂毒甘草汤白术散附子肉桂散回阳丹反隂丹至于隂盛隔阳霹雳散火熖散随经部分选用之
　　石膏丸【出圣济总录】治伤寒头痛痰盛
