<!-- { "loadSidebar": true } -->
　　和解散【出和剂方】治男女四时伤寒头痛憎寒壮热烦燥自汗咳嗽吐利
　　厚朴【去粗皮姜汁炙】陈皮【洗各四两】藁本　桔梗　甘草【各半斤】苍术【去皮一斤】
　　右为麄末毎服三钱水一盏半生姜三片二枚煎至七分不拘时热服热盛加干姜四两头痛甚间以葱白汤下
　　十味和解散【出杨氏家蔵方】治头疼发热散寒邪肢体倦怠白术【一两】桔梗【一两】人参【去芦】当归【洗焙】陈皮【去白】枳殻【去穣焙】赤芍药　防风　甘草【炙各一分】厚朴【姜制半两】
　　右防咀毎服四钱水一盏姜五片葱三茎煎热服不拘时
　　治身热头痛昏重未辨隂阳夹食伤寒暑等疾名橘姜饮
　　陈橘皮【水洗不去白二两】生姜【捶碎不去皮四两】
　　右以水四碗煎至一碗半毎服一盏通口并服吕侍干讳希哲居和州歳疫服者多安呉内翰家用之数效
　　崔宣武人参石膏汤【出宣明伦方】治伤寒头痛心烦闷风热并汗后余热自汗多清头目定喘嗽
　　人参【二钱三分】石膏【一两】芎【二两】黄芩【二钱】茯苓【三钱】甘草【半两】防风【三钱】
　　右为末毎服五钱水一盏半煎至六分去滓温服不计时
　　治伤寒初患二三日头痛壮热
　　右用葛根五两香豉一升细剉童子小便六升煎取二升分作二服取汗触风食葱豉粥
　　附子丸　治伤寒头痛壮热不问隂阳二毒并宜服之
　　附子【炮制去皮脐二两】五味子【一两】
　　右捣罗为末研饭和丸如桐子大毎服三十丸茶清下良久吐得汁即差
　　五胜散【出本事方】治伤寒头痛壮热骨节疼痛昏沈困倦咳嗽鼻塞不思饮食兼治伤寒夹冷冷气慢隂毒甘草　五味子　石膏【各一两】干姜【三两半】白术【一两半】
　　右为细末毎服二钱入盐少许煎至七分通口服如冷相夹入姜煎若治隂毒入艾叶少许同煎
　　葛根葱白汤【出活人书】治感风热头疼不止已发汗未发汗头痛如故
　　葛根　芍药　川芎　葱白【一把】干姜　知母【各一两】
　　右防咀以水三升煎至一升半去滓毎服一盏一方用生姜
　　芎防饮【出肘后方】治伤寒头疼不止
　　芎防【半两】马牙硝【研】石膏【研各一两】
　　右粗捣筛毎服二钱以水一盏入生姜三片好茶一钱同煎至六分去滓温服不拘时
　　治伤寒及时气温病头痛壮热脉盛
　　右取生蘘荷根叶合捣绞汁服三四升止
　　人参顺气散【出活人书】治伤寒头痛憎寒壮热四肢疼痛干葛　甘草【炙】白术　桔梗【去芦】香白芷　人参【各一分】白姜【炮半两】麻黄【去根节一两半】
　　右捣罗为细末毎服三钱水一大盏生姜三片葱白二寸煎至八分通口服如要出汗连二服
　　人参败毒方【出徳生堂方】治伤寒时气头痛项强壮热恶寒身体烦痛及痰壅咳嗽鼻塞声重风痰头痛呕哕寒热并皆治之
　　人参　赤茯苓　甘草　前胡　茈胡【去芦】桔梗枳殻　羌活【去芦】川芎　防风　独活【去芦】半夏　荆芥　薄荷　桑白皮【各一两】
　　右防咀毎服五钱重水盏半生姜三片枣一枚同煎八分去滓温服滓再煎不拘时如要汗加连须葱白一根同煎
　　芎辛丸【出海上名方】治伤寒非时头痛常服清利眼目
　　大川芎【二两】华隂细辛【半两去叶】甘草【一分炙】
　　右为细末炼蜜和丸毎两作八丸毎服一丸细嚼用薄荷茶送下食后服
　　太乙十神散【出广南卫生方】治症与本类六味和解散同升麻　白芍药　紫苏叶　香附子　干葛　白芷　川芎　陈皮　青皮　甘草
　　右等分为剉散毎服三钱用姜三片葱白二寸煎热服取汗为度
　　普救散　治四时伤寒周身发热四肢疼痛头重眼疼不问隂阳二症并皆治之
　　苍术【一斤米泔水浸三日切焙干】干姜【半斤切焙】甘草【四两炙赤色切细】
　　右为粗末毎服二大钱水一中盏煎至七分去滓热服如要出汗加连根葱白二寸共煎并两服滓再煎一服不拘时煎用砂铫不得铜鐡器初发伤寒亦下此药汗后勿服
　　麻黄汤【出鲍氏方】治伤寒脉浮而数头痛身痛发热恶寒胸满而防喘无汗用此得汗身疼发热若中满而呕桂枝汤倍芍药入人参茯苓半夏川朴
　　麻黄　桂心【各一两】甘草【半两】杏仁【二十五个】
　　右散毎服五钱水煎八分食前覆取微汗周匝至足夏加知母半两石膏一两黄芩一分或汗出后无大热而喘去桂加石膏感湿兼寒加白术二两得微汗即住药及湿仍不去腹脇气动人勿服一方无杏仁
　　蒂散【出御药院方】治太阳经头痛寒热方
　　蒂【十枚】穿山甲鳞【一片瓦上焙焦】
　　右为细末毎用一剜耳许右鼻内防大有神效
　　百饼丸【出御药院方】解内外伤寒头痛壮热増寒腹胀喘急辰砂【研】黄腊【各半两】硇砂【研二分】巴豆【去皮心膜油一钱】
　　右除黄蜡外同研令匀次入蜡镕开和成剂丸如菉豆大每服二丸新水送下后少时用热粥投之汗出立愈
　　八解散【出杨氏家蔵方】解利伤寒治头疼发热浑身拘急四肢疼痛
　　荆芥穂【三两】防风【去芦头】人参　黄芩　麻黄【去根节】肉桂【去皮】苍术【米汁水浸一宿】甘草【炙各一两半】
　　右防咀毎服五钱水一盏半生姜三片大一枚淡豆豉三十粒同煎至一盏去滓温服并进三服汗出即差不拘时
　　葛根解肌汤【出和剂方】治伤寒温病时行寒疫头疼项强发热肢体拘急骨节烦疼腰脊强痛膈胸烦闷
　　葛根【四两】麻黄【去节三两】肉桂【去粗皮一两】甘草【炙二两】黄芩【二两】芍药【二两】
　　右为麄末毎服三钱水一盏半入二枚剥破煎至八分去滓稍热服不拘时取汗出为度
　　升麻葛根汤【出危氏方】治伤寒时疫头痛増寒壮热肢体痛发热恶寒鼻干不得睡小儿大人疮疹已发未发皆可服兼治寒暄不时人多疾疫乍暖脱衣及暴热之次忽变隂寒身体疼痛头重如石及解伤酒口疮咽疼
　　升麻【一两】白芍药【一两】甘草【一两】葛根【二两】
　　右剉散毎服四钱水一盏半不拘时潮热头疼生姜三片葱白二根煎咳嗽涎盛生姜三片桑白皮七寸煎上膈热薄荷黄芩各少许煎疮未出加紫草楂根各半钱葱白二根煎挟热酒后伤风感寒痰盛气促金沸草散合和用生姜三片薄荷七叶桑白皮七寸乌梅一个煎小儿量度多少老人加人参倍芍药各五钱大段寒即热服热即温服
　　加减葱豉汤【出肘后方】治伤寒初觉头痛内热脉洪起一二日便服此
　　葱白【一虎口大】豉【一升】
　　右用绵裹水三升煮取一升顿服取汗若不出汗更作加葛根三两水五升煮取二升
　　中和汤【出杨氏家藏方】治四时伤寒初得病恶寒发热头目昏痛肢节酸疼未分隂阳表里并皆治之
　　苍术　干葛　桔梗　紫桂　白芷【各二两】麻黄茱茰　厚朴　陈皮【各一两】甘草【半两】
　　右为细末酒汤任意调下粗末生姜葱头水煎亦可
　　治四时伤寒头重鼻多清涕神思不快胸中痰实语声不出喉中非时间痒【出杨子建防命方】
　　麻黄【去根】苍术　羌活　芎【各一分】甘草【四钱】细辛【三铢】
　　右细罗为末毎服二钱水一盏煎取八分食后热服
　　独活汤【出济生拔萃方】治伤寒汗下后头疼起目者
　　防风　独活　旋复花　当归【各七钱】
　　右剉细毎服七钱生姜同煎
　　石膏汤【出济生拔萃方】治伤寒汗下后头痛不止不可再发汗石膏　葛根　麻黄【各五钱】黄芩　芍药　甘草【各七钱】
　　右剉细毎服七钱生姜同煎
　　金沸草散【出王氏博济方】治伤寒着热气壅盛头目心胷不利妇人血风潮发丈夫风气上攻其状如中脘有痰令人壮热头痛项筋急时发寒热皆类伤风有寒气则汗出如风盛则解利
　　荆芥穂【四两】旋覆花【三两】麻黄【去节三两】甘草【一两炙】半夏【一两净洗姜汁畧浸】赤芍药【一两】
　　右为末毎服三钱水一盏入生姜同煎至六分热服如出汗并三服效活人书用赤茯苓细辛无麻黄赤芍药
　　治伤寒热毒攻心头痛烦燥面赤舌强硬言语不快狂言妄语忽思狂走入水烦闷精神不足此为伤寒病气在心诊其脉左手寸脉一指偏大如众脉即可服此方若舌强硬説话不明急妙手针舌两岸出恶气血即减得病势也切不可针舌心狂言恶口重加木通草狂走不住加硝石【出杨子建防命方】
　　升麻　黄芩　麦冬【去心】参　贝母　桔梗　硝石茈胡【去毛】牡丹皮【去心】连翘子　荆芥穂　羌活　麻黄　木香　沈香　大黄　牵牛【一两】半夏【三铢】木通草【三铢若狂言恶口用一两】
　　右先将牵牛半夏二味为末作一处入硝石同研令匀所余众药只合作一处捣罗为末毎服五钱众药末三钱以水一盏半生姜三片葱三枝汤沸方入姜并药味煎一沸急防出取汁一盏用调牵牛半夏等末二钱食后和滓服
　　金屑丸　治伤风寒头痛肌热大效
　　大天南星【五个】半夏【二两洗七遍】石膏【二两】甘草【半两】鬰金【一两】
　　右为末以生姜自然汁为丸如鸡头大毎服二丸伤寒头痛荆芥茶汤下四肢厥冷灯焰上烧存性四分服大便不通大防汤下小便不通大黄汤下破伤风豆淋酒下常服茶清下并嚼咽
　　神术散　治伤风寒湿头昏鼻塞咳嗽四肢疼痛不喜饮食
　　刮皮苍术【四两】川芎　细辛【去叶半两】藁本【去芦各一两半】羌活【去芦半两】甘草【一两半炙】
　　右为细末毎服二钱水一盏煎七分空心热服
　　治伤寒头疼浑身痛脚手厥冷隂症者方可服
　　桂心　附子　椒　白术【各一钱】豉【一合】葱白【二茎】
　　右以水一升酒半升煮药取半升分作二服服了葢覆卧取汗一服愈如未瘥加生姜煎一分服不拘时
　　防风汤
　　防风【二两去芦头】芍药【二两】羌活【一两】熟地黄【二两切焙】甘草【一两半】
　　右为麄末毎服四钱以水一盏半生姜五片同煎七分去滓温服日三服夜一服取瘥为度
　　羌术汤
　　羌活【一两】独活【一两】芍药【二两】白术【二两】甘草【半两】
　　右为麄散毎服四钱以水一盏半生姜五片同煎至七分去滓温服不计时
　　治伤寒头疼并太阳头疼及一切头风
　　川芎【一两】细辛【半两】香附子【一两】羌活【一两】甘草【三钱】白芷【二两】甘菊【一两】苍术【一两泔浸】薄荷【一两】荆芥【四分】茵陈【五分】
　　右为末毎服二钱茶清调下妇人产后伤风头痛用当归末石膏末同调下
　　解伤寒头痛
　　右以升麻一两细剉水一升煎炼取浓汁服之
　　疗伤寒热头痛心下烦满
　　柴胡　茯苓　桔梗　大黄　石膏　麻子仁甘草　桂【各等分】
　　右为散以水一斗煮取四升入硝石三分方寸匕服
　　伤寒食毒【论】
