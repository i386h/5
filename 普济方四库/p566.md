<!-- { "loadSidebar": true } -->
　　右麄捣筛毎服五钱水一盏半煎至七分去滓温服
　　前胡汤【出圣济总录】治伤寒差后已经十余日潮热不退身体沈重昏昏如醉
　　前胡【去芦头】百合　葛根【剉各一两】麦门冬【去心焙半两】石膏【碎】麻黄【去根节各三分】
　　右麄捣筛毎服五钱水一盏半煎至八分去滓温服
　　柴胡鼈甲汤【出圣济总录】治伤寒过经潮热不解或时作寒如疟状
　　柴胡【去苗】鼈甲【去裙襴醋炙】赤茯苓【去黒皮各一两】黄芩【去黒心】知母【焙】桑根白皮【剉各三分】甘草【各半两】
　　右麄捣筛毎服五钱水一盏半生姜半分拍碎煎至七分去滓温服不拘时
　　蓁艽柴胡汤【出圣济总录】治伤寒余毒潮热不解
　　蓁艽【去土】柴胡【去苗】知母【焙】青蒿【各一两】大黄【剉炒】鼈甲【醋炙去裙襴】鬼臼　常山【各半两】
　　右麄捣筛毎服三钱水一盏煎至半盏去滓温服不拘时
　　常山汤【出圣济总录】治伤寒潮热不退
　　常山【剉三分】乌梅肉【炒】鼈甲【去裙襴醋炙】黄耆【剉各一两】大黄【剉炒】甘草【炙半两】柴胡【去苗二两】
　　右麄捣筛毎服三钱水一盏半入小麦一匙生姜三片煎至七分去滓热服不拘时日三服
　　治伤寒后不了了朝夕有热如疟状方【一名知母桂心汤】知母【二两】麻黄　甘草　芍药　黄芩　桂心【各一两】
　　右防咀以水七升煮取二升半服五合日三温覆令微汗若心烦不得眠其人欲饮水当稍稍饮之令胃中和则愈一方用生姜煎服
　　柴胡汤【出易简方】治伤寒温病身热恶风头项强急胸满脇痛及烦渇呕哕小便不利大便闭硬或过经未解潮热有不除非汗非下之症并宜服之及治瘥后劳伤及发热头疼或往来寒热妇人伤寒经血适来或是经血适断发热恶寒昼日明了暮则谵语此为热入血室其血必结故使寒热如此此药治之妇人有经事来少日晡发热大便闭别无虚症者宜用此药加大黄减柴胡各等分加桃仁减甘草数各一半服之微利为效小儿温热亦能治疗此药非止治伤寒其它发热并宜服之
　　柴胡【二两】半夏　黄芩　人参【各三分】甘草【半两】
　　右防咀毎服五钱水一盏半生姜七片一枚煎至六分去滓食前服若腹痛去黄芩加芍药半两心下悸去黄芩加茯苓一两若不渇有热者去人参加桂三分温被葢覆令有汗则解若咳嗽去加五味子三分干姜半两胸中烦而不呕者去半夏人参加栝蒌实半两渇者去半夏加栝蒌根一两胸中鞭者去加煅了牡蛎粉一两伤寒十三日不解胸脇满而呕日晡则发潮热已而微利及医以丸药利之非其治也宜芒硝一两伤寒十余日结热在里往来寒热或心下急郁郁微烦或舌生白胎大便不通或发汗出或腹中满或日晡发热如疟或六七日目中不了了睛不和无表里症大便难身微热者大实也人参枳实半两大黄一两名大柴胡汤服之以利为度热除不宜遽服补药仍忌酒羊肉腰子及难化之物或有所伤是名食复难以治疗饮食须是大段节省不可多食谨忌两月仍避房室
　　治伤寒烦热【出本草方】
　　右以乌梅水清饮汁
　　伤寒心悸【论】
　　夫伤寒悸者谓心下悸动也此由伤寒病发汗已后因又下之内有虚热发渇渇则饮水气乘心为寒振而心下悸也太阳病小便不利者为多饮水心下必悸小便少者必苦里急脉大浮数法当汗出而愈下之则身体重心必悸也不可发其汗当自汗出而解所以然者尺中微里虚表实津液自和当自汗出愈也　伤寒心下悸者谓悸动不定也伤寒饮水过多水停心下肾气乘心则心气虚弱故为之悸动也此皆由发汗已后又下之津液燥少若内生虚热热则饮水水气停积故心振寒而心下悸也　伤寒悸者心忡是也筑筑踢踢然动怔怔忡忡不能自安者是矣心悸之由不越二种一者气虚也二者停饮也伤寒二三日悸而烦者小建中汤主之少隂病四逆其人或悸者四逆散加桂五是气虚而悸者也饮水多心下悸是停饮而悸者其气虚者由阳气内弱心下空虚正气内动而为悸也其停饮者由水停心下心为火而恶水水既内停心不自安则为悸也又有汗下之后正气内虚邪气交击而令悸者与气虚而悸者则又甚焉太阳病发汗过多其人乂手自胃必心下悸太阳病若下之身重心下悸者不可发汗少阳病不可吐下吐下则悸而惊少阳病不可发汗发汗则谵语此属胃胃和则愈胃不和则烦而悸是数者皆汗后协邪者与其气虚而悸者有以异也或镇固或化散之皆须定其气浮也又饮水过多水饮不为宣布留心下甚者则悸金匮要畧曰食少饮多水停心下甚者则悸饮之为悸甚于他邪虽有余邪必先治悸何者以水停心下若水气散则无所不之浸于肺则为喘为咳传胃则为哕为噎溢于皮肤则为肿渎于肠间则为利下不可缓之也经曰厥而心不悸宜先治水与茯苓甘草汤后治其厥不尔渎于胃必作利也厥为邪之深者犹先治水况其邪气浅者乎医者可不深究之　活人书曰水气乗心振寒而悸茯苓甘草汤二三日伤寒心悸烦小建中汤发汗脐下悸欲作奔豚自有本条发汗过多心下悸欲得按者桂枝甘草汤发汗出仍发热心下悸身膶动振振欲擗地真武汤脉结代心动悸炙甘草汤少隂不可发汗汗则谵语此属胃胃不和故悸小柴胡汤中风往来寒热或心下悸小柴胡汤欲心下悸悸者怔忡也宜先治水茯苓甘草汤次治其厥自有本条又歌曰心悸三阳症自详粪坚谵语调胃汤胃旋甘
　　桂膶真武小建中兼炙草汤悸多于停水或阳气向弱心下虚空正气内动致之或汗下以后正气内虚邪气与之击搏而然也此盖心悸而动其与惊阳不同焉太阳病小便利者以饮水多故心下悸小便少者必膀胱里急也并用五苓散小半夏茯苓汤与之阳明病壮热往来心下悸小便不利心烦喜呕小柴胡汤伤风往来寒热或心下悸小柴胡汤少阳病脉细头痛发热误汗之必谵语转属胃胃和则愈胃不和则烦悸而大便鞕属胃调胃承气汤调胃承气太峻症治论只用小柴胡汤粪鞕者可加大黄烦燥者可入芒硝些少凢调胃症气症以法伐之尤为穏当太阳发汗过多其人乂手自按胷心下悸欲得按者桂枝甘草汤太阳病发汗不解仍发热心下悸头肌体膶动振振欲擗地者真武汤主之或理中汤加茯苓伤寒二三日心中悸而烦与小建中汤经云先烦而后悸者为热先悸而后烦者为虚惟虚则小建中主之少阳病耳聋目赤胸满而烦妄加吐下则悸而惊可与小建中汤如有热即以小柴胡继之伤寒脉结代心动悸炙甘草汤少隂四逆症其人或悸以四逆散加桂主之心下水气厥而悸当先治水茯苓甘草汤然后治厥有本条不然水入胃必下利矣伤寒多因吐下或火熏或温针以致惊阳太阳病若下之胸满烦惊小便不利谵语身重难以转侧用柴胡牡蛎龙骨汤不可发汗汗多则亡阳风温脉隂阳俱浮妄用火熏以致发黄剧则惊癎时时瘛疭经曰一逆常引日再逆促命期合用金匮风引汤
　　方
　　大柴胡汤【出圣恵方】治伤寒二三日心中悸呕不止心急郁郁微烦者尚未解
　　柴胡【二两去苗】黄芩【一两】赤芍药　半夏【汤洗七遍去滑】赤茯苓枳实【麸炒令黄】防榔　白术【已上各一两】
　　右捣麄罗为散毎服四钱水一中盏入生姜半分三枚煎至六分去滓不计时温服
　　白茯苓散【出圣恵方】治伤寒里虚心下悸腹中气不和防榔【一两】青橘皮【半两汤浸去白穰焙】白茯苓【半两】厚朴【一两去粗皮涂生姜汁炙令香熟】桂心【一两】甘草【半两炙微赤剉】附子【一两炮制去皮脐】
　　右捣筛为散毎服四钱水一中盏入生姜半分煎至六分去滓不计时温服
　　人参散【出圣恵方】治伤寒发汗热不解心下悸头身膶振人参【去芦头】赤芍药　附子【炮制去皮脐】白术【已上各一两】甘草【半两炙微赤剉】赤茯苓【一两】
　　右捣筛为散毎服四钱水一中盏入生姜半分煎至六分去滓不计时温服
　　桂心散【出圣恵方】治伤寒发汗过多其人以手扪心下悸欲得按者
　　桂心　甘草【炙微赤剉】人参【去芦头】白术　枳实【半两麸炒微黄】
　　右捣麄罗为散毎服四钱水一中盏煎至六分去滓不计时温服
　　芎防散【出圣恵方】治伤寒已得汗其人仍发热心下悸头痛目心神烦喘
　　芎防　桔梗【去芦头】前胡【去芦头】石膏　人参【去芦头】白茯苓　麦门冬【去心已上各一两】旋覆花【半两】枳殻【麸炒微黄去穰半两】
　　右捣麄罗为散每服四钱水一中盏入生姜半分三枚煎至六分去滓不计时温服
　　甘草散【出圣恵方】治伤寒脉结代者心下悸也
　　甘草【炙微赤剉】茯神　逺志【去心】苍术【已上各一两】枳实【半两麸炒微黄】
　　右捣麄罗为散每服三钱水一中盏入生姜半分煎至五分去滓不计时候温服
　　治伤寒未得汗心悸而烦头目不利宜服此方【出圣恵方】桂心【一两剉】甘草【半两炙微赤剉】生姜【一分切】大枣【五枚去核】饴糖【一两】
　　右件药水一大盏半煎至一盏次出入饴糖更煎三五沸去滓不计时候分为二服
　　桂枝汤【出圣惠方】治伤寒水在心下心悸动欲得人按桂【去粗皮二两】赤茯苓【去黑皮一两半】白术【一两】甘草【炙剉三分】陈橘皮【汤浸去白焙半两】
　　右麄捣筛每服五钱以水盏半煎取七分去滓温服不拘时
　　赤茯苓汤【出圣济总録】治伤寒饮水过多心下悸动不定赤茯苓【去黒皮二两】陈橘皮【汤浸去白焙二两】白术【三分】半夏【汤浸七遍切焙二两】枳殻【麸炒去穰半两】人参【一两】
　　右麄捣筛每服五钱以水一盏半入生姜半分拍碎同煎取八分去滓温服不拘时候
　　茯苓半夏汤【出圣济总録】治伤寒呕哕心下悸动胸膈有满水往往头
　　赤茯苓【去黒皮二两】半夏【汤洗七遍炒干二两】陈橘皮【汤洗去白焙一两】
　　右麄捣筛每服五钱以水一盏半入生姜一分拍碎同煎至七分去滓温服晩再服
　　茯苓白术汤　治伤寒吐后心下逆满忪悸不定起即头
　　赤茯苓【去黒皮一两】白术【二分】桂【去粗皮三分】芎防【一两】甘草【炙剉半两】
　　右麄捣筛每服三钱以水一盏煎至六分去滓温服
　　茯苓桂枝汤　治伤寒发汗后引饮过多心下悸动赤茯苓【去黒皮】桂【去粗皮】半夏【汤洗七遍炒干各一两】甘草【炙剉半两】
　　右麄捣筛每服三钱以水一盏入生姜半分拍碎同煎至七分去滓温服
　　桂心汤　治伤寒心下有饮悸动不定
　　桂【去粗皮一两】防榔【剉】半夏【汤浸七遍炒各半两】
　　右防咀如麻豆大毎服四钱以水一盏半入生姜五片同煎至七分去滓食前温服如人行三里再服
　　治伤寒脉结代者
　　右用甘草三两水三升煮取一升半服七合日三
　　炙甘草汤　治虚劳不足汗出而闷脉结代行动如常不出百日危急者十一日死
　　甘草【四两炒】桂枝　生姜【各三两】麦门冬【半升】麻仁【半升】人参　阿胶【各二两】大【三十枚】生地黄【一升】
　　右九味以酒七升水八升先煮八味取三升去滓内胶酒尽温服一升日三服
