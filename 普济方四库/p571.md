<!-- { "loadSidebar": true } -->
　　右捣筛毎服三钱水一盏生姜一分拍碎煎七分去滓温服日二
　　橘皮汤【出圣济总录】治伤寒呕哕不止
　　陈橘皮【汤浸去白炒】前胡【去芦头】甘草【炙剉各一两】白术【半两】
　　右麄捣筛毎服三钱水一盏姜半分拍碎煎至七分去滓温服日二
　　茯苓汤【出圣济总录】治伤寒后胸膈气满呕哕不纳饮食白茯苓【去黒皮一两】陈橘皮【汤浸去白炒半两】人参　白术五味子【各三分】枳实【去穣炒半两】半夏【汤洗七遍一分】
　　右粗捣筛毎服五钱水一盏半生姜半分三枚拍碎煎至一盏去滓温服
　　人参汤【出圣济总录】治伤寒后服冷药过多胃寒呕哕不下饮食
　　人参　白术　白茯苓【去黒皮各一两】丁香【一分】附子【炮制去皮脐】陈橘皮【汤浸去白炒各一两】桂【去粗皮】干姜【炮各半两】
　　右麄捣筛毎服五钱水一盏半生姜半分拍碎粳米半匙煎至一盏去滓温服不拘时
　　藿香汤【出圣济总录】治伤寒呕哕不定饮食不下
　　藿香叶【一两】丁香　白荳蔲【去皮各一分】髙良姜【炒】陈橘皮【汤浸去白焙各半两】
　　右粗捣筛水一盏毎服三钱煎至七分去滓食前乗热服
　　厚朴汤【出圣济总录】治伤寒胃虚脾冷呕哕不思饮食厚朴【去粗皮生姜汁炙】人参【各一两】枇杷叶【炙拭去毛】肉荳蔲【去殻各半两】白茯苓【去黒皮一两半】
　　右麄捣筛毎服三钱水一盏生姜三片煎至七分去滓温服空心食前
　　人参汤【出圣济总录】治伤寒呕哕不定胷满烦燥
　　藿香叶【三分】人参【一两】陈橘皮【汤浸去白焙】甘草【炙剉各一两】
　　右麄捣筛毎服三钱水一盏入生姜三片同煎至六分去滓温服不拘时
　　人参丸【出圣济总录】治伤寒四五日呕哕有痰胷膈不利人参　厚朴【去粗皮生姜汁炙】白茯苓【去黒皮各一两】半夏【汤洗七遍二两】
　　右捣罗为末用姜汁作麫糊丸如梧桐子大毎服三十丸生姜汤送下
　　定气防【出圣济总录】治伤寒时多呕哕不止
　　髙良姜【半两】草荳蔲【去皮一枚】甘草【炙】木香【炮各一分】
　　右用酒浸纸褁煨令香熟焙干捣罗为防毎服二钱醋汤调下
　　通正防【出圣济总录】治伤寒哕逆呕吐是诸虚气妄行
　　丁香　干柿蔕【各一两】莲子肉【五十枚去心】
　　右捣罗为细末毎服二钱温酒调下饭饮亦得
　　丁香汤【出圣济总录】治伤寒呕哕不止或吐酸水
　　丁香【三分】厚朴【去粗皮生姜汁炙】干姜【炮各一两】髙良姜【一分】
　　右麄捣筛毎服三钱水一盏煎至五分去滓热服不拘时治一切冷气吐逆
　　柿蔕汤【出圣济总录】治伤寒呕哕不止
　　干柿蔕【七枚】白梅【三枚】
　　右麄捣筛只作一服用水一盏煎至半盏去滓温服不拘时
　　萆澄茄汤【出圣济总录】治伤寒呕哕日夜不定
　　荜澄茄　髙良姜【各三分】
　　右麄捣筛毎服三钱水一盏煎十余沸入醋少许搅匀去滓热服不拘时
　　髙良姜汤【出圣济总录】治伤寒呕哕心腹冷疼痰逆不消髙良姜　甘草【炙剉各半两】半夏【汤洗七遍炒黄】桂【去粗皮各一两】
　　右麄捣筛毎服三钱水一盏入生姜三片同煎至五分去滓食前温服兼治一切冷气心腹疼痛
　　愈哕汤　治伤寒下后哕者
　　香附子【三两炒】橘皮　生姜【切各一两】
　　右以水二升煮取一升温服五合
　　三和汤　治病人脾胀善哕四肢满
　　橘皮　厚朴　防榔　白术　甘草【炙】紫苏　海金沙【各二两】木通【三两】
　　右以水一斗煮取六升去滓再煮取三升温服一升
　　芦根饮子【出千金方】治伤寒后呕哕反胃及干呕不下食生姜根【切】青竹茹【各一升】粳米【三合】生姜【三两】
　　右以水七升先煮千里鞋底一只取五升澄清下药煮取二升许随便饮不瘥重作取差
　　治伤寒后呕哕方【出千金方】
　　通草【三两】生芦根【切一升】橘皮【一两】粳米【三合】
　　右防咀以水五升煮取二升随便稍饮不瘥更作差止
　　治伤寒病呕不止【出肘后方】
　　右以半夏熟洗干末之生姜汤服一钱
　　小半夏汤【出活人书】治伤寒呕哕心下悸痞鞕不能食【方见后生姜汁半夏汤】
　　半夏加茯苓汤【一名小茯苓半夏汤】治呕哕心下痞鞕者以膈间有水头悸
　　半夏【一升洗】生姜【八两去皮】茯苓【三两】
　　右切以水七升煮取一升半去滓温分再服忌羊肉汤酢等物
　　生姜汁半夏汤【出活人书】治胸内似喘不喘似呕不呕似哕不哕彻心中愤愤然无赖者兼主天行方
　　生姜【汁一升】半夏【半升洗切】
　　右以水三升煎半夏取一升内姜汁取一升半绵漉少冷分二服一日一夜服冷尽呕哕亦得止者停后服忌羊肉汤
　　甘草汤【出肘后方】治伤寒病呕不止兼主天行
　　甘草【三两炙】橘皮【三两】
　　右以水五升煮取一升去滓顿服之日四三服取瘥忌海藻菘菜
　　又赤苏汤【出肘后方】
　　赤苏【一把】
　　右一味水三升煮取一升去滓稍稍饮之
　　又干姜九【出肘后方】
　　干姜【六分】附子【七分炮】
　　右捣筛以苦酒丸如梧桐子大毎服三丸日三服酒饮下皆得忌食猪肉
　　甘竹茹汤　治伤寒哕
　　甘竹茹【四两】生白米【一升】
　　右以水八升煮之取米熟汤成去滓分服徐徐服疗风热气哕甚神騐诸哕亦佳
　　小品茅根陈皮汤　治春夏天行伤寒胃冷变呕方
　　白茅根【切一升】橘皮【三两】桂心【二两切】
　　右切以水六升煮取三升去滓温分三服数数服之尽服合之呕止乃停取防汗有热减桂心一两忌生葱一方葛根二两
　　橘皮甘草汤【出肘后方】　　治呕哕不止病源伏热在胃令人胸满则气逆气逆则哕若大下后胃气虚冷亦令致哕也
　　甘草【一两炙】橘皮【三两】升麻【半两】生姜【三两】
　　右以水三升煮取一升尽服之日三四作当止忌海藻菘菜
　　麦门冬饮子　治呕逆
　　麦门冬【去心】芦根　人参【各一两】
　　右以水六升煮取二升七合去滓分温五服徐徐服常用有騐
　　又方
　　右饮生姜汁三二合大良
　　又方
　　右枇杷叶去毛煮饮之作粥亦佳
　　又方
　　右研油麻煮菉豆令烂取半升许以手掌大猬皮烧作灰筛之内豆中和食
　　芦根饮　治伤寒后呕哕反胃干呕不下食
　　生茅竹根　竹茹【各三两】生姜【四两】大【十二枚】
　　右防咀先将旧草鞋一只净洗以水煮汁澄清毎服三大钱药水一盏半煎至七分去滓服
　　人参诃子防【出王氏博济方】治伤寒气不顺食呕胷不和有时泄防
　　人参　干葛　地黄　厚朴【各二分去皮】丁香【一分】诃子【七枚】荳蔲【一个去殻皮】
　　右为细末以水一盏末二钱入生姜同煎至五分热服
　　橘皮竹茹汤【出活人书】治呕逆
　　橘皮【二两】竹茹【一升】甘草【三两炙】人参【半两】半夏【一两汤洗】
　　右剉如麻豆大毎服五钱生姜六片枣一枚以水二大盏煎至一盏去滓温服日三服金匮方无半夏
　　橘皮干姜汤【出活人书】治哕
　　橘皮　通草　干姜【炮】桂心【各二两】人参【一两】甘草【半两】
　　右剉麻豆大毎服四钱水一盏煎至六分去滓温服日三服
　　夺命沈香防【出王氏博济方】治伤寒呕逆结痞心胷真气虚弱脉息沈细正气补元
　　沈香【一两】舶上茴香　青橘皮【去穣】胡椒　荜澄茄川练子　陈橘皮【去穣各一两】
　　右为细末如患者但得心头有气未断亦可服之二钱葱白三寸劈破入酒并童子小便各半盏同煎至六分放温和滓服患沉重者不过三服气正脉生
　　伤寒咳逆【论】
　　夫咳逆者多重或水积于肺而心痞或连咳不已而气逆或喜笑过多而气逆或咽饮错喉而气抢或急食干物而气塞皆能作咳逆之声也呼谓之吃忒是也皆气不得下为火热托之而使上至咽喉中噎而止也人或以纸撚鼻因而止或诈寃盗物因恐而止或鼻闻香调气而止皆抑之骇之调之而使气下也千金以喘嗽咳逆上气者为病肺脉防者是心火形于肺金也心之肺谓之死隂死隂之属不过三日死以其形见乎损伤故也此説甚优易老谓渇逆者火热奔急上行而肺隂不内何其当哉故便闭者大承气汤下之便软者防心汤主之也　又论隂症咳逆云夫阳症咳逆者胃热失下也隂气先絶阳气后亦将竭火独炎上逆出隂气而为欬逆隂症者内已伏隂隂气太甚肾水擅权肝气不生胃大已病丁火又消所谓逰行相火寒邪迫而萃集于胸中亦欲尽矣故令人发热大渇引饮并去盖覆病人独热若他人按执之身体肌肉骨髓血脉皆寒此火即无根火也故用丁香干姜之类热药温胃其火自下咳逆方止非若凉膈防心以治阳症自上而下防退心火隂气乃生隂症咳逆从呕哕而生胃寒呕哕不已渴逆继之仲景有伤寒咳逆上气脉防者死谓其形损故也少隂渇逆者失下也隂消将尽阳逆上行使隂不内也谓之恶或兼以舌弯语言不正而反昏胃与咽喉痛者少隂也速下之宜大承气汤若阳极脉微将尽者不宜下宜防心汤养隂退阳而已不如用防心汤凉膈去硝清肺亦可若饮水过多心下痞而渴逆者五苓防主之别无恶物是也歌曰咳逆皆因胃有寒此名恶古今传橘皮半夏并姜附不瘥依方灸乳边橘皮干姜汤半夏生姜汤羌活附子防是也不瘥即灸之妇人屈乳头向下尽处骨间丈夫乃乳小者以一指为率男左女右艾炷如小豆许三壮防中有动脉是穴症治论云呕哕手足逆冷者用小橘皮汤呕哕胷满虚烦不安大橘皮汤又歌曰小柴胡主阳家哕或用陈皮与竹茹腹满须防前后部猪苓承气莫相拘有阳症咳逆者小柴胡汤橘皮竹茹主之前后部乃大小便也前部不利调胃承气汤阳明中风脉浮小便难潮热而哕者小柴胡加茯苓汤咳逆俗谓之噫古人谓之哕盖胃气本虚吐下大过或复与之水发其汗胃气虚逆噫哕生为病势至此极矣虽然咳逆出于哕寒固也其有水挟寒气击抟而成者则茯苓半夏逐水主噫官桂丁香下气御寒又有热气拥欝气不得通者也小柴胡汤加生姜自有条列惟是哕而腹满不得小便或后部不通此为真病虽有神医亦末如之何易简论伤寒咳逆为笃症他病见之亦然以半夏生姜汤主之又方丁香柿蔕煎汤调苏合香丸大抵咳逆不可不止救药是水气乗肺亦主噫逆为咳当以表水里治之
　　方
　　匀气防【出济生拔萃方】治隂症咳逆
　　川乌头【大者三个炮制去皮脐】
　　右为细末毎服二钱黑豆二十一粒沙糖鸡头子入水煎成熟细细饮之
　　治伤寒心下虚噎不下服诸药不效者
　　右用石莲子肉一两为末毎服二钱白汤下
　　治伤寒塞噎不住
　　枳殻　陈皮【各等分】
　　右剉水一大碗煎至七分温服
　　肉荳蔲汤【出本事方】治伤寒汗后吃噎
　　肉荳蔲【一个】石莲肉【炒】茴香【各一分】丁香【半分】人参【半两】枇杷叶【五片拭去毛炙】
