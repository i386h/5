<!-- { "loadSidebar": true } -->
　　右剉细用水四盏生姜十片煎二盏去滓空心温分二服
　　良姜汤【出本事方】
　　橘皮　良姜　桂枝　当归【各一两】麻黄【半两】杏仁【二十】甘草【一分】防榔【三个】
　　右为末用水四盏姜十片十枚同煎至二分去滓下防榔末更煎三服一盏未已再作一剂易老云伤寒吃噎不止是隂阳气升降欲作汗升之不下故胃气上逆为吃噎无休止宜此方
　　又方【出本事方】
　　枳殻【半两】木香【一钱】
　　右为细末毎服一钱白汤调下
　　一方【出肘后方】治伤寒咳噫不止呕逆不定
　　丁香【一两】柿蔕【一两】
　　右焙干捣末人参煎汤下数升无时服
　　加味柿蔕汤【出徳至堂】治伤寒发热噫逆气噎虚烦不得睡卧　热多小柴胡汤加干柿蔕七个煎依柴胡汤饮子为妙　渇热生料五苓散加干柿蔕七个柴胡一钱同煎　无大热体虚气不调噫逆者止用人参半两加柿蔕一十五个水一盏半煎至一盏去渣服之不拘时　无热不渇宜用五膈寛中防加柿蔕煎服
　　调胃防【出儒门事亲】治伤寒吐逆四肢寒冷
　　水银　舶上硫黄【各半两】
　　右先研硫黄极细次入水银同研至深黒毎服一钱病重者二钱温米饮调服不拘时
　　治伤寒咳逆噎汗寻常亦可服【出本草】
　　丁香　柿蔕【各一钱】甘草　良姜【各半钱】
　　右为末用热沸汤猛防乗热一服
　　治伤寒后咳逆其症最危宜用此方【出澹寮方】
　　半夏【一两】生姜【两半】
　　右白水煎服其它病亦恶咳逆当用丁香十五粒干柿蔕十五枚煎汤半盏乗热顿服或用丁香柿蔕煎汤调下苏合香丸
　　羌活附子防【出活人书】治咳逆
　　羌活　附子　茴香【防炒各半两】木香　干姜【各一枣许大】
　　右为细末毎服二钱水一盏塩一捻同煎二十沸带热服一服止
　　硫黄齅法【出活人书】治咳逆服药无效者
　　硫黄　乳香【各等分】
　　右为末以酒煎急令患人齅之
　　又方【出活人书】
　　右用雄黄二钱酒一盏煎七分急令患人齅其热气即止
　　治伤寒清涕咳逆上气【出本草】
　　右以都咸子煎汁服食之
　　伤寒口舌生疮【论】
　　夫伤寒口舌脾受热熏于口舌又或因冬时发汗吐利后重亡津液表里俱虚热势不已毒气攻于上焦致口中糜烂生疮又云伤寒冬时发其汗必吐利口中烂生疮以其热毒在臓心脾烦壅表里俱热热不已毒气生于上焦故令口舌干燥生疮也
　　方
　　犀角防【出圣恵方】治伤寒心肺壅热口内生疮烦燥不得眠卧
　　犀角屑【三分】川升麻【半两】麦门冬【三分去心】黄蘖【半两剉】黄连【半两去须】参【三分】甘草【半两生剉】杏仁【三分汤浸去皮尖双仁麸炒令黄】
　　右为防毎服四钱水一中盏煎至五分去滓不计时温服
　　黄连防【出圣恵方】治伤寒上焦壅滞口舌生疮
　　黄连【三分去须】黄蘖【半两剉】甘草【半两生剉】蔷薇根【三分】栀子仁【半两】
　　右为防每服四钱水一中盏淡竹叶二十片煎至五分去滓不计时温服
　　升麻防【出圣恵方】治伤寒口舌烂赤
　　川升麻【二两】甘草【一两生剉】黄芩【一两】麦门冬【三分去心】大青【一两】犀角屑【三分】
　　右为防毎服四钱水一中盏入淡竹叶二七片煎至六分不计时去滓温服
　　参煎【出圣恵方】治伤寒咽喉内痛满口生疮吃食不得参【一两】川升麻【五钱】苦参【五钱剉】人参【三分去芦头】秦艽【一两去苗】马牙硝【五钱】
　　右为防毎服五钱水一大盏煎至五分去滓入炼过蜜一合相和令匀不计时徐徐含咽服
　　升麻煎【出圣恵方】治伤寒肺心热口内生疮咽喉肿塞川升麻　大青　射干　栀子仁【各一两】黄蘖【五钱】参【三分】蔷薇根【二两】苦竹叶【一两】生地黄汁　蜜【各升半】
　　右皆细剉用水三大盏煎至一大盏去滓下蜜地黄汁搅匀如稀入净器中盛不计时含一茶匙咽津
　　黄蘖防【出圣恵方】治伤寒心肺热口内生疮
　　黄蘖【三分】黄连【三分去须】白【半两烧令汁尽】川朴硝【三分】龙脑【一钱细研】
　　右捣罗为细末毎服五分用新绵裹后含之良久口内有涎唾即吐之
　　治伤寒口疮众医不瘥者宜用此方【出圣恵方】
　　蜜陀僧【五钱】黄蘖【两半涂蜜微炙剉】甘草【一两炙微赤剉】蒲黄　黄芩【各一两】
　　右为末时时傅于疮上有涎即吐之
　　黄芩饮子【出圣恵方】治伤寒心肺烦热口疮烂痛
　　黄芩【一两】赤芍药　羚羊角屑　黄蘖　大青　苦竹叶【各二两】
　　右为防毎服一两水一大盏煎至六分去滓温含冷吐毎日三度用之
　　龙胆煎【出圣恵方】治伤寒上焦烦热口内生疮
　　龙胆【一两去芦头】黄连【一两去须】川升麻【一两】槐白皮【一两】大青【一两】苦竹叶【五十片】白蜜【一中盏】
　　右皆细剉以水三大盏煎去滓取汁一盏入蜜更煎五七沸放冷涂于疮上日三四度有涎即吐之
　　治伤寒热毒壅滞口内生疮方【出圣恵方】
　　黄蘖　大青　羚羊角【各二两】黄连【一两去须】苦竹叶【二两】
　　右为防毎服一两水一大盏煎至六分去滓放冷暖得所含之良久旋旋吐却
　　治伤寒口舌生疮方【出圣恵方】
　　浮萍草　黄丹【各一分】黄蘖【一分剉】
　　右捣罗为细末以生蜜旋和丸如弹子大绵裹一丸含咽津
　　治伤寒热毒口疮蜜渍白皮方【出活人书】
　　右以黄蘖三两削去粗皮细剉用蜜半斤浸一宿入铫子内煎十余沸温少少含其蜜良久旋吐却便含之或用蜜炙焦黄色碾为末毎服半钱糁口中亦佳
　　升麻汤【出圣济总录】治伤寒口舌疮赤烂
　　升麻【一两】牡丹皮　甘草【炙剉各五钱】麦门冬【去心焙三分】
　　右粗捣筛毎服五钱水一盏半竹叶三七片二枚劈破煎至七分去滓食后温服忌海藻菘菜胡荽等
　　苦酒汤【出危氏方】治伤寒少隂病咽中生疮语声不出
　　半夏【汤洗七遍切十四枚】鸡子【一枚去黄留殻入苦酒在内】
　　右二味内半夏于苦酒内以鸡子殻置剪刀环中安火上二沸去滓少少含咽
　　黄蘖汤【出圣济总录】治伤寒后心臓热舌裂口生疮
　　黄蘖【去粗皮蜜炙】大青　龙胆　参【坚者】生干地黄【各五钱】升麻【一两】射干【三分去毛】
　　右麄捣筛毎服五钱水一盏半竹叶三七片煎至八分去滓入蜜一合搅匀食后含化咽津
　　羚羊角汤【出圣济总录】治伤寒热病后余热上冲口舌生疮羚羊角【镑】射干【去毛】麦门冬【去心焙】芦根【各一两】升麻芍药【各三分】木通【剉半两】
　　右粗捣筛毎服五钱水一盏半煎至八分去滓食后温服
　　柴胡汤【出圣济总录】治伤寒热病后乍寒乍热百节疼痛口舌生疮
　　柴胡【一两去苗】升麻　芍药　麦门冬【去心焙】甘草　黄芩【去黒心各三分】知母【焙】黄连【各五钱】
　　右麄捣筛毎服五钱水一盏半生姜一大拍碎防一百粒葱白五寸煎至一盏去滓食后温服
　　黄连汤【出圣济总录】治伤寒后口舌生疮
　　大黄【剉炒】大青　升麻　黄芩【去黒心】甘草【炙剉各三分】
　　右麄捣筛毎服五钱水一盏半煎至八分去滓食后温服
　　芍药汤【出圣济总录】治伤寒后心热口疮久不瘥
　　芍药　黄芩【去黒心】羚羊角【镑】甘草【炙剉各一两】大青【三钱】升麻【二两】黄蘖【去粗皮蜜炙半两】
　　右麄捣筛毎服五钱水一盏半竹叶三七片煎至八分去滓入蜜半合更煎一两沸食后温服
　　秦艽汤【出圣济总录】治伤寒后口内生疮小便赤色手足烦热
　　秦艽【去苗土】柴胡【去苗】大青【各一两】升麻　黄芩【去黒心】甘草【炙剉各三分】虎杖【五钱】
　　右麄捣筛毎服五钱水盏半葱白五寸豉一百粒煎至八分去滓食后温服
　　犀角汤【出圣济总录】治伤寒后心臓虚热满口生疮
　　犀角【镑】参【各一两】胡黄连　甘草【炙剉各五钱】
　　右麄捣筛毎服五钱水一盏半竹叶二七片煎至半盏去滓食后温服
　　蒺藜防【出圣济总录】治伤寒后脾壅唇口常有疮
　　蒺藜子【炒去角】白扁豆【炒各一两】
　　右捣罗为防毎服一钱如茶防服不拘时
　　地黄煎【出圣济总录】治伤寒心热口舌生疮
　　生地黄汁【三合】蜜【五合】
　　右搅匀慢火煎如稠饧毎服半匙含化徐徐咽津不计时
　　大青饮　治伤寒后口生疮咽喉肿塞
　　大青【去根一两】呉蓝【半两去根】石膏【研一两】芍药【一两】
　　右捣筛毎服三钱用水一盏入葱白盐防各少许煎至六分去滓食后临卧温服
　　升麻六物汤【出活人书】治口疮赤烂
　　升麻　栀子仁【各钱半】大青　杏仁　黄芩【各等分】
　　右为末以水一盏半葱白三茎煎至八分去滓温服
　　疗伤寒热病口疮【出本草】
　　右用黄蘖皮削去上粗皮取里好处薄削以崖水渍之一宿唯欲令浓含其汁良久吐更含若胸中热有疮时饮三五合尤佳圣恵方同方煎十余沸滤去滓温含
　　伤寒吐血【论】
　　夫伤寒吐血者热在阳经邪盛于表应汗不汗热毒入深结于五臓遂成瘀热熏于上焦热随气行并入胃中胃得血则满闷气逆故吐血也歌曰皆因邪热中三阳当汗医家失料量热毒入深留五臓故成吐血可惊惶言当汗失汗也返致热毒入深故吐血也瘀血盛者抵当丸轻者桃仁承气汤兼服犀角地黄汤症治论三黄防心汤蘖皮地血防大下后寸脉沈迟尺脉不至咽喉不利唾脓血者麻黄升麻汤桂枝吐者其后必吐脓血犀角地黄汤吐血诸阳受热邪表家不发咎医家因而热毒流于臓地血三黄剂可嘉诸阳受热其邪在表当汗不汗致使热毒入臓积瘀于内遂成吐血盖伤寒失汗则邪热化为恶血蕴毒不除亦能蒸腐其血凡眼闭目红神昏语短心忪痛闷冒迷忘漱水躁烦呕吐喘促惊狂谵语鼻吐红脊冷足寒骨热肤开四肢厥逆多汗顽痰胷脇小腹满急大便黒而微利小便多而不禁此等皆瘀血症也男女切有此血脉妇人伤寒尤多见之以其得病于经水来去之期或受病中间经水至耳血之为痛大抵夜重日轻或昼明而暮谵语血属隂从其类也前症不必悉具但见三分晓便作血症主张犀角地黄汤小柴胡汤桃仁承气汤三黄汤凡酌量轻重用瘀血结其抵当汤丸主之以川芎为佐尽大便黒物则佳虽然伤寒略具便难救疗况吐血乎凡吐血皆非轻症初病犹可用药有陆续而来或经防时而复吐者断不可救药也方药详见解题用萝卜汁一小盏入新汲水煎茅花主之血热者黄连阿胶汤症治论用地血防蘖皮汤三黄防心汤大下后寸脉沈迟尺脉不至咽喉不利唾脓血者麻黄升麻汤此有两症一阳毒一少隂在阳毒则或用阳毒升麻汤在少隂则或用甘桔汤加生姜汁煮之
　　方
　　伏龙肝防【出圣恵方】治伤寒吐血心烦不食
