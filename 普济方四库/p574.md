<!-- { "loadSidebar": true } -->
　　治伤寒咽喉闭塞舌根肿痛方【出圣恵方】
　　苍耳根【两半剉】甘草【三钱生剉】
　　右为麄防毎服五钱水一大盏煎至五分去滓不计时温服
　　治伤寒心脾虚热舌肿方【出圣恵方】
　　黄蘖【一两】甘草【三钱生剉】
　　右为麄防毎服二钱水一中盏煎至五分去滓不计时温服
　　治伤寒心脾热口疮舌肿咽喉疼痛宜服此方【出圣恵方】羚羊角屑　黄蘖【涂蜜炙防赤剉】甘草【生剉】川大黄【各半肉剉碎微炒】参【三钱】
　　右为细末毎服不计时煎竹叶熟水调下一钱
　　鈆霜防　治伤寒心脾壅热舌肿多吐痰逆
　　鈆霜【细研】牛黄【各一分细研】麦门冬【一两去心焙】白菊花　甘草【各半两炙微赤剉】黄连【三分去须】
　　右为细末入牛黄鈆霜同研令匀不计时以淡竹沥二合调下二钱如无竹沥犀角温水调下亦得
　　龙胆防　治伤寒心脾热多干舌肿口内生疮
　　龙胆【去芦头】麦门冬【去心焙】知母　人参【去芦头】柴胡【去苗各半两】甘草【一分生剉】
　　右为细末不计时磨犀角温水调下二钱
　　升麻防　治伤寒喉中痛舌根肿满不能转动此谓心脾热毒宜先用针当舌中针入五分出血即消后服此药
　　川升麻　车前子　川大黄【剉碎微炒】甘草【生用各半两】生干地黄【三两】川朴硝【三分】
　　右为麄防毎服五钱以水一大盏煎至五分去滓不计时温服
　　升麻汤　治伤寒热病咽喉壅塞连舌根痛及干呕头痛不下食
　　升麻　麦门冬【去心焙】石膏【碎各一两】木通【剉】黄蘖【去粗皮剉】青竹茹【各半两】参　前胡【去芦头各三分】朴硝【二两】
　　右麄捣筛毎服五钱用水一盏煎至八分去滓食后温服日再
　　干地黄汤　治伤寒心脾虚热喉中有疮连舌根肿涕唾不下食
　　生干地黄【焙二两】青竹茹　鸡苏　赤茯苓【去黒皮各一两】麦门冬【去心焙各一两半】参【五分】
　　右麄捣筛毎服五钱水一盏半煎至八分去滓食后温服日再
　　犀角汤　治伤寒脾肺虚热毒气壅塞咽喉连舌根肿满疼痛
　　犀角【镑屑】当归【切焙】白芷【各一两】升麻　甘草【炙剉】射干杏仁【汤浸去皮尖双仁炒黄各半两】
　　右麄捣筛毎服三钱水一盏煎至七分去滓食后温服
　　马蔺根汤　治伤寒喉咽闭塞连舌肿疼小便赤涩马蔺根　升麻【各一两】瞿麦　射干【各三分】犀角屑木通【剉各半两】参【一两】
　　右麄捣筛毎服三钱水一盏煎至七分去滓食后温服日再
　　木通汤　治伤寒热病喉咽闭塞连舌根肿痛热毒气聚于心胷
　　木通【剉】络石【碎】朴硝【各一两】升麻　犀角屑　山栀子仁　青竹茹【各半两】射干【半分】桔梗【炒】芍药　参【各三分】
　　右麄捣毎服三钱水一大盏煎至七分去滓食后温服
　　治伤寒上焦虚热毒气壅塞喉咽连舌肿痛方
　　参　射干　当归【切焙各一两】
　　右捣罗为防毎服三钱水一大盏煎至半盏许去滓食后温服日再服
　　治伤寒舌肿口内生疮此是心脾积热上冲所致汤方大青　升麻　大黄【剉炒各半两】黄连【去须一分】
　　右麄捣筛毎服三钱水一大盏煎至半盏去滓食后温服
　　治伤寒舌出寸长连日不收名应手方
　　右用梅花片脑为末掺舌上随手而收用五钱重
　　治伤寒心脾有热舌本肿痛【方见本门前口舌生疮类地黄煎】
　　伤寒咳嗽【论】
　　夫伤寒咳者盖欬謦欬之欬俗谓之嗽者是也肺主气形寒饮冷则伤之使气上而不下逆而不收冲击膈咽令喉中淫淫如痒习习如梗是令咳也甚者续续不已连连不止坐卧不安语言不竟动引百骸声闻四近矣咳之由来有肺寒而咳者有停饮而咳者有邪气在半表半里而咳者虽同曰咳而治各不同也内经曰肺之令人咳何也皮毛者肺之客也皮毛先受寒气以从共合其寒饮食入胃从肺脉上至于肺肺寒则内合外邪因而客之则为咳嗽者是肺寒而咳也伤寒表而不解心下有水气干呕发热而咳小青龙汤主之少隂病腹痛小便不利四肢沈重疼痛自下利者此为有水气其人或欬者真武汤加五味子细辛干姜主之二者是停饮而咳者也虽皆为水饮所作而小青龙汤所主为水饮与表寒相合而咳者真武汤所主为水饮与里寒相合而欬者又不可不知也伤寒中风往来寒热胷脇苦满黙黙不欲饮食心烦喜呕或咳者小柴胡汤去人参大枣生姜加干姜五味子主之少隂病四逆其人或咳者四逆防加干姜五味子主之二者是邪气自表传里而欬者虽皆为气传里而小柴胡汤所主为阳邪传里动肺而咳者四逆防所主为隂邪传里动肺而咳者又不可不知也表寒也里寒也协水饮则必动肺以形寒寒饮则伤肺故也阳邪也隂邪也自表传里则必动肺以臓真高于肺故也咳为肺疾治之必发防而可矣而又有不可发汗者经曰咳而小便利者不可发汗发汗则四肢厥逆又曰咳而发汗踡而苦满腹中复坚兹难逆也又脉防者为心火形于肺金鬼贼相刑必死临病之侧可察之歌曰嗽家呕喘属膀胱寒热毒坚值少阳若是少隂类下利四肢沈重更青凉肺主气气逆而不下则嗽热邪乗之气则燥欝寒邪乗之气则冷滞水饮乗之又与气搏热寒水饮皆生痰壅嗽之所从始乎隂阳致法因自条其间水嗽三症不可无辩小青龙汤太阳之表水也十汤太阳之里水也真武汤隂症之水气也常须知之虽然古人一药对一病所主安在哉曰水与表寒也今而嗽则小青龙汗之水与表寒相合而嗽则真武汤温之里癖合水动肺为嗽焉十枣所以下之也太阳病身热嗽喘心下怔忡干呕微利此水气在里小青龙小便不利小腹满者去麻黄加茯苓发热恶寒身体痛者只依本方若身凉咳嗽干呕微利心下痞满引脇疼痛为里有水十枣汤少阳病寒热往来胸脇鞭满而痛嗽小柴胡汤或利去人参生姜加五味子干姜少隂病水气咳嗽四肢痛重腹痛小便不利下利或呕真武汤加五味子干姜细辛少隂咳而四逆或腹痛或泄利或悸四逆防加五味子干姜少隂咳而呕渇心烦不得眠下利猪苓汤热金沸草散或唾浓血小柴胡加黄芩生姜煎汤咳嗽头痛不恶寒身大热若脐腹亦有热而作痛者须下之大柴胡汤张氏曰发汗不解腹满痛者急下之可大承气汤又曰腹中满痛此为实大柴胡下之咳嗽中满而呕用大半夏汤解利以后胃寒不食则理中汤加橘皮半夏茯苓细辛五味子痰多二陈汤加细辛五味子治嗽通用大橘皮汤下利六七日咳而呕渇心烦不得眠猪苓汤表未解心下有水干呕发热而嗽小青龙汤小便不利小腹满者青龙汤去麻黄加茯苓也
　　方
　　射干防　治伤寒咳嗽气促喉鸣干嗽无唾喉中如硬者
　　射干　麻黄【去根节】麦门冬【去心】赤茯苓　枳殻【麸炒微黄去穰各一两】杏仁【汤浸去皮尖双仁麸炒微黄】贝母【煨令微黄各三分】百合【二分】甘草【半两炙微赤剉】
　　右麄捣筛毎服四钱水一中盏入生姜半分煎至六分去滓不计时温服
　　柴胡防　治伤寒咳嗽烦热四肢骨节头目疼痛柴胡【一两半去苗】贝母【煨微黄】葛根【剉】赤芍药　黄芩栀子仁【各一两】石膏【二两】知母　杏仁【汤浸去皮尖双仁麸炒防黄各三分】
　　右麄捣筛毎服四钱水一中盏入生姜半分煎至六分去滓不计时温服
　　陈橘皮防【出活人书】治春冬伤寒秋夏冷温咳嗽喉中鸣声上气不得下头痛方
　　陈橘皮【汤浸去白穰焙】紫苑【去苗土】麻黄【去根节】杏仁【汤浸去皮尖双仁麸炒微黄】当归　桂心　甘草【炙微赤剉】黄芩【各半两】
　　右八味切以水七升煮取三升分三服不差重合之忌海藻菘菜生葱一方用姜半分同煎
　　杏仁汤　治伤寒肺壅咳嗽上气喉咽气逆或恶寒鼻中清水出者
　　杏仁【汤浸去皮尖双仁炒半两】紫苑【去苗土】黄芩【去黒心】当归【切焙】陈橘皮【汤浸去白焙各半两】木香【一分】大黄【炒一两半】甘草【炙剉】麻黄【去根节汤煮掠去沫】桂【去粗皮各半两】
　　右麄捣筛毎服三钱水一盏煎至七分去滓温服
　　又方【出杨子逹防命方】治伤寒壮热头及身痛胸膈不利咳嗽多痰宜服
　　杏仁【汤浸去皮尖双仁麸炒】麻黄【去根节汤煮掠去沫焙】贝母【去心】射干紫苏叶　柴胡【去苗】紫苑【去苖土】桔梗【炒各一分】羗活【去芦头半两】防风【去又一分】
　　右捣筛毎服三钱水一盏半入生姜二片同煎八分去滓食后临卧热服一方有黄芩
　　欵冬花防【出圣恵方】治伤寒咳嗽喘息不得
　　欵冬花　杏仁【汤浸去皮尖双仁麸炒微黄】生干地黄　百部赤茯苓　甘草【炙微赤剉各三分】
　　右捣筛为防毎服四钱水一中盏入生姜半分煎至六分去滓不计时温服
　　旋复花防【出圣恵方】治伤寒咳嗽涕出唾腥气心胸壅闷旋复花　桑根白皮【剉】紫苑【去苗土】赤茯苓　生干地黄【各一两】百部　甘草【炙微赤剉各半两】
　　右麄捣筛毎服四钱水一中盏入生姜半分煎六分去滓不计时温服
　　赤芍药防【出圣恵方】治伤寒咳嗽引心腹痛
　　赤芍药　桔梗【去芦头】陈橘皮【汤浸去穰焙】白茯芩【各三分】桃仁【汤浸去皮尖双仁炒微黄】肉桂【去皱皮】细辛【各半两】
　　右麄捣筛毎服四钱水一中盏入生姜半分煎六分去滓不计时温服
　　前胡防【出圣恵方】治伤寒欬嗽头目痛痰滞胸膈不利前胡【去芦头】麻黄【去根节】桂心　甘草【炙微赤剉】　葛根百部　贝母【煨令微黄已上各三分】柴胡【一两去芦头】石膏【二两】
　　右麄捣筛毎服四钱水一中盏煎六分去滓不计时温服
　　人参防【出圣恵方】治伤寒咳嗽呕逆不纳饮食
　　人参【去芦头】赤茯苓　陈橘皮【汤浸去白穰焙】紫苏茎叶前胡【去芦头】白术　紫苑【去苗土各半两】半夏【三分汤洗七遍去滑】甘草【一分炙微赤剉】
　　右麄捣筛毎服四钱水一中盏入生姜半分煎六分去滓不计时温服
　　生干地黄防【出圣恵方】治伤寒咳嗽唾血
　　生干地黄　车前子【各一两】桑根白皮【剉】紫苑【去苗土】鹿角胶【捣碎炒令黄燥各半两】赤茯苓【三分】甘草【一分炙微赤剉】
　　右麄捣筛毎服四钱水一中盏入生姜半分煎六分去滓不计时温服
　　百合防【出圣恵方】治伤寒咳嗽头目连背防浮肿喘促大小便不利
　　百合　郁李仁【汤浸去皮尖微炒】大腹皮【剉】赤茯苓　紫苏茎叶　陈橘皮【汤浸去穰焙各三分】甜葶苈【隔纸炒令紫色】桑根白皮【剉】汉防己【各半两】
　　右麄捣筛毎服四钱水一中盏入生姜半分煎六分去滓不计时温服
　　天门冬防【出圣恵方】治伤寒咳嗽连胸背痛
　　天门冬【去心】赤茯苓　生干地黄　枳殻【麸炒微黄去穰】细辛　贝母【煨令微黄】前胡【去芦头已上各半两】甘草【一分炙微赤剉】
　　右麄捣筛毎服四钱水一中盏入生姜半分煎六分去滓不计时温服
　　麻黄防【出圣恵方】治伤寒咳嗽胷膈壅闷心神烦躁
