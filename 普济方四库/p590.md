<!-- { "loadSidebar": true } -->
　　麦门冬【三分去心】百合【三分】麻黄【三分去根节】葛根【半两剉】柴胡【一两去苗】桔梗【半两去芦头】木通【三分剉】甘草【半两炙防赤剉】羚羊角【半两】石膏【二两】赤茯苓【一两】
　　右为散毎服五钱以水一大盏入生姜半分煎至五分去滓不计时温服
　　升麻散【出圣恵方】治壊伤寒经数日未解潮热作时烦躁靣赤
　　川升麻【三分】鼈甲【三分涂醋炙令黄去裙襴】前胡【半两去芦头】乌梅肉【半两】枳殻【三分麸炒防黄去穣】犀角屑【三分】黄芩【三分】甘草【半两炙防赤剉】葛根【三分剉】
　　右为散毎服五钱水一大盏煎至五分去滓入生地黄汁一合更煎一两沸不计时分为二服
　　又方【出圣恵方】
　　栀子仁【三分】川升麻【三分】黄芩【一两】石膏【一两】干姜【半两炮制剉】
　　右为防毎服五钱水一大盏煎至五分去滓入生地黄汁一合更煎一两沸不计时分为二服
　　前胡散【出圣恵方】治伤寒后已经十余日潮热不退身体沉重昏昏如醉恐成壊病
　　前胡【一两去芦头】百合【一两】麻黄【三分去根节】葛根【一两剉】麦门冬【半两去心】石膏【一两】
　　右为散毎服五钱以水一大盏入生姜半分煎至五分去滓不计时温服
　　又方【出圣恵方】
　　柴胡【一两去苗】防风【三分去芦头】黄芩【一两】葛根【一两剉】甘草【半两炙防赤剉】前胡【一两去芦头】
　　右为散毎服五钱水一大盏煎至五分去滓不计时温服
　　鼈甲散　治壊伤寒经十日已来未解热在胸膈烦闷不止
　　鼈甲【涂醋炙令黄去裙襴】柴胡【去苗】川升麻【已上各一两】乌梅肉【一两圣济作半两】枳殻【麸炒防黄】犀角屑　黄芩【已上各一两】甘草【半两炙防赤剉】
　　右为散毎服五钱水一大盏煎至五分去滓入生地黄汁半合更煎一两沸不计时分温二服圣济方水一盏半煎至八分去滓下地黄汁二合搅匀食后温服名鼈甲汤
　　犀角散【出圣恵方】治壊伤寒日数多后烦热不退颊赤口干犀角屑【一两】柴胡【三分去苗】呉蓝【三分】大青【一两】川升麻【一两】乌梅肉【三分】黄芩【三分】甘草【半两炙防赤剉】
　　右为散毎服五钱水一大盏入竹叶三七片煎至五分去滓不计时温服
　　麦奴丸【出圣恵方】治壊伤寒热在胸中口不能语
　　麦奴【半两】灶下黄土【半两】灶突中墨【半两】梁上尘【半两】麻黄【一两去根节】川大黄【半两剉碎微炒】黄芩【半两】川朴硝【一两】
　　右为末炼蜜和丸如弹子大毎服以新汲水研下一丸良久令极饮水不欲水但强饮之须臾必寒寒已当有汗出便愈
　　宣毒麝香丸【出圣恵方】治壊伤寒心下结硬腹满气急大便不利体变如桃枝色热结在内者
　　麝香【一分细研】猪苓【一分去黑皮】川芒硝【一两】柴胡【半两去芦】芫花【一分醋拌炒干】川大黄【一两剉微炒】栀子仁【半两】
　　右为末入麝香同研令匀炼蜜和丸如梧桐子大毎服温水下二十丸良久必利未利再服
　　知母麻黄汤【出永类钤方】治伤寒壊病差后或十数或半月二十日终不惺惺精神昏语言错又无寒热医或作鬼祟或作风疾多端治药弗效或朝夕潮热烦赤或似疟皆由发汗不尽余毒在心包络间所致
　　知母【炒一两半】麻黄【去根节煎掠去沫】甘草【炙剉】芍药　黄芩【去黒心各半两】桂【去粗皮半两盛暑中可减半】
　　右剉如麻豆大毎服五钱水一盏半煎至五分去滓温服半日内可相次三服温服取汗再服若心烦不眠欲饮水者当稍与之令胃中和即愈未汗须再服
　　升麻汤　治伤寒壊病经数日未差诸药不能除升麻　鼈甲【醋炙去裙襴】枳殻【去穰麸炒】犀角【镑】葛根　黄芩【去黑心】甘草【炙剉】前胡【去芦头】乌头【炮制去皮脐各半两】
　　右剉如麻豆大毎服五钱水一盏半煎至八分去滓下地黄汁二合搅匀食后温服
　　麝香丸　治伤寒壊病冷热相搏心下结胸满气急大便不利体变黄青黑如桃枝色四肢逆冷热结在内者不可服汤饮
　　麝香【研】猪苓【去黒皮】朴硝【研】荛花【炒】芫花【醋炒各一分】大黄【剉炒】商陆　甘遂【焙各半两】
　　右捣研为末炼蜜和捣三五百杵丸如菉豆大毎服十丸食前温汤下良久必利未利再服
　　黑奴丸　治伤寒壊病头与骨肉俱痛狂言妄语医所不疗者
　　麻黄【去根节】黄芩【去黑心】甘草【炙剉】灶突墨　芒硝　防【一合炒】
　　右罗为末链蜜和三五百杵如桐子大毎服一丸新汲水研下不拘时
　　大效丸　治伤寒壊病
　　乌头　附子【二味去皮脐为末用醋一升煎尽好酒一升再煎成膏后入诸药】乌蛇【酒浸去皮骨炙】细辛【去苗叶】厚朴【去粗皮姜汁炙】人参　赤茯苓【去黒皮】桂【去粗皮】干蝎【炒】木香　乳香【研】草豆蔲【去皮】硼砂　胡桐泪　防榔【剉】腻粉　不灰木【各一分】
　　右一十七味将十五味研为末入二味膏子内和捣丸如梧桐子大毎服十丸如阳盛研牛黄腻粉水下如隂盛发厥心胸结痞煎栁枝汤下
　　麦门冬汤　治伤寒壊病经久不差潮热不退身体沉重昏愦烦闷
　　麦门冬【去心焙】赤茯苓【去黒皮各一两】鼈甲【去裙襴醋炙一两】甘草【炙剉半两】
　　右麄筛毎服三钱水一盏乌梅一个小麦五十粒同煎至七分去滓温服不拘时
　　前胡汤　治伤寒壊病潮热颊赤口干烦躁神思昏塞经久不瘥
　　前胡【去芦头二两】柴胡【去苗】常山　人参　葛根【剉各一两】甘草【炙剉三分】
　　右麄筛毎服三钱水一大盏乌梅一个椎碎生姜三片煎至七分去滓温服不拘时
　　治伤寒八九日不瘥名为败伤寒诸药不能消者方名鼈甲防
　　鼈甲【炙】蜀升麻　前胡　乌梅　枳实【炙】犀角屑黄芩【各一两】甘草【一两炙】生地黄【八合】
　　右切以水八升煮取三升分五服频频服若不解更服若头面赤去石膏用干葛四两无地黄用豉一升煮取三升分三服忌芜荑
　　治壊症伤寒病十余日之后过经已下已汗而未愈者庐州郭医名羽云渠义父李助教大名府善方脉尝合以治四五人皆安其方得于天台一僧用药甚异或谓其效在兠取殊不可晓
　　红娘子【二七个去头翅足细研】大【两枚剥取肉】
　　右同研匀烂丸如理中丸大毎服一丸以白水煎服先头目次遍身觉防防有汗然后服小建中汤加黄耆病瘥即止郭医但能记此说未尝敢用不可不録以俟名医开之
　　回生散　治伤寒失下或成壊症谵言妄语发黄发斑大便不通小便如血内有燥粪畜血舌缩神昏不能服大汤剂但服此药一呷燥便下通濈然汗出而愈甘遂【生用】黑牵牛【生取末秤】郁李仁【去皮】防榔【生用】大黄【生用】大防【六味各等分】
　　右件为细末毎服一钱入轻粉一字以蜜水少许用栁枝调匀服之更量虚实加减不拘时


　　普济方卷一百四十二
<子部,医家类,普济方>
　　钦定四库全书
　　普济方卷一百四十三　明　周王朱橚　撰伤寒门
　　伤寒下痢【论】
　　夫伤寒病若表实里虚热气乘虚而入攻于肠胃则下赤黄汁若湿毒气盛则腹痛壮热下脓血如鱼脑或烂肉汁若寒毒入胃则腹满身热下痢者不可攻其表汗出必胀满表里俱虚故也伤寒六七日下利更发热而痢者其人汗不止者死但有隂无阳故也下痢有微热其人渇脉弱者今自愈脉沈者为下重其脉大者为未已脉微数者为欲自止虽发热不死少隂病八九日而身体手足尽热在膀胱必便血下痢阳明病下痢其脉浮大此皆为虚强下之故也伤寒下痢日十余行其人脉反实大者死　又云伤寒下痢其种固多然皆由表实里虚寒热湿气乗虚客搏于肠胃之间肠胃随其所伤而下若寒则青白热则黄赤若寒热相杂则赤白俱下兼以湿毒则又下脓血如鱼脑如烂肉也其不同有下痢而脉虚者有下痢而脉实者有湿毒胜而腹痛者有热气盛而烦渇者有津液搏滞而肠垢者有燥屎结聚而谵语者其要固在审别虚实治之也　下利须别隂阳三阳下利身热太隂下利手足温少隂厥隂下利身凉无热此大槩也自利不渇小便色白脉微清谷厥冷恶寒凡此皆寒渇欲饮水屎色如常泄不赤黄发热后重凡此皆热毒之风邪入胃木来胜土故大肠暴下其里虚脇热者下利尤多或解防或攻泄或温中或固下焦或利下便随症有条但不容发汗盖邪气内攻若外复泄其津液则胃气转虚必胀满矣然则下利之脉何如曰身凉脉小者顺身热脉大者逆大则为虚微弱则自止滑而数者是又有宿食也若夫下利谵语而目直视下利厥燥而不得眠下利发热汗不止或厥不止下利厥冷无脉灸之身不温而脉不回矣【张仲景伤寒论阳明无下痢症不可下或有云下利其脉浮大者此皆为虚以强下之故也设脉浮革因尔肠鸣当温之与水即哕脇热利者曰肠垢脐下必热便中垢戚赤黄或饮水乃热也黄芩汤白头翁汤蘖皮汤此症惟黄芩最妙凡脇热下利通用之胃寒利者曰鸣溏脐下必寒腹胀满便中黄白青黒或清谷四逆汤理中汤白通加附子汤寒毒下利面带阳者下虚也温毒利者腹必痛下脓血如鱼脑如烂肉汗桃花汤地榆防黄连阿胶汤或用除湿汤胃风汤加木香下利谵语有燥屎也脉不微细可下之用小承气汤三部脉平心下硬而下利者肠胃积结也急下之隂毒阳毒亦有下利下痢身痛腹满清谷急救里用四逆服药后清谷止但身痛者急解表用桂枝汤风邪入胃下利热败毒防冷则金不换正气散或加干姜木香假如他病胀风失血崩中漏血之人继而下利大肠里急痛不可忍虽与巴粉取积已行疎导其痛独存者此非积也荣血亏少阳刚胜隂故尔后药当以川芎为佐荣气一调其痛立止误或小便不通五苓防不能作效当以分心气饮加川芎麦门冬与之自然快利或蕴热血利腹中痛甚疎通滁热痛未得平亦当为之调血诗曰臓结无阳舌结胎隂筋结痛引脐来虽然饮食全如故下利频频不可回脏结者臓气闭结而不复流布也一息不运机缄穷一毫不读穹壌判臓其可结乎外症有如结胸但饮食如故时时下利为异耳其脉寸浮闗沉细而无阳舌胎隂筋者亦名臓结于此而图其痊济岂不难矣哉臓结无阳症不往来寒热或寒而不热其人反静舌白胎者皆不可下也盖其邪未全成热犹带表寒可刺闗元穴仍与小柴胡汤加生姜】
　　方
　　黄连散【出圣恵方】治伤寒吐下后毒气不解致成下痢是隂阳二气未和
　　黄连【三分去须微炒】人参【一两去芦头】黄芩【三分】干姜【半两炮制剉】
　　右为防毎服五钱水一中盏煎至六分去滓不计时温服
　　阿胶防【出圣恵方】治伤寒吐热头痛四肢烦疼未经发汗之大早遂令汗出下痢不止
　　阿胶【一两捣碎炒令微燥】黄连【三分去须微炒】葛根【一两剉】黄芩【三分】
　　右为散毎服三钱水一中盏煎至六分去滓不计时温服
　　治伤寒夹热腹痛下痢方【出圣恵方】
