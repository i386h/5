<!-- { "loadSidebar": true } -->
　　夫伤寒自利何以明之自利者有不经攻下自然溏泻者是也自利多种须知冷热虚实消息投汤无致失差杂病自利多责为寒伤寒下利多由脇热其与杂病有以异也表邪传里里虚脇热则利不应下而便攻之内虚脇热遂利是皆脇热也又合病家皆作自利太阳与阳明合病必自下利葛根主之太阳与少阳合病必自下利黄芩汤主之阳明与少阳合病必自下利大承气汤主之三者皆合病下利一者攻里一者和解所以不同者盖六经以太阳阳明为表少阳太隂为在半表半里少阳厥隂为在里太阳阳明合病为在表者也虽曰下利必发散经中邪气而后已故与葛根汤以汗之太阳与少阳合病为在半表半里者也虽曰下利必和解表里之邪而后已故与黄芩以散之阳明少阳合病为少阳邪气入腑者也虽曰下利必逐去胃中之实而后已故与承气汤以下之是三者异也下利家何以明其寒热耶且自利下渇属太阳以其脏寒故也下利欲饮水者以有热也故大便溏小便自可者此为有热自利小便色白者少隂病形悉具此为有寒恶寒脉微自利清谷此为有寒发热后重泄色黄赤此为有热皆可理其寒热也凡腹中痛转气下趣小腹者此欲自利也自利家身凉脉少为顺身热脉大为逆少隂病脉下利脉暴微手足反温脉反去者此为欲解下利脉大者为未止脉微弱数者为欲自止虽发热不死是知下利脉大为逆而脉小为顺也自利宜若可温理中白通诸四逆辈皆温臓止利之剂又有肠胃有积结与下焦客邪皆温剂不能止之必也或攻泄之或分利之而后已经曰理中者理中焦此利在下焦宜赤石脂禹余粮汤复不止当利其便是泄在下焦渗泄而聚利者也少隂病自利清水色纯青心下必痛口干燥与下利三部皆平按之心下梗或脉沈而滑或不欲食而谵语或瘥后至年月日复发此数者皆肠胃有积结而必须攻泄者也内经有曰大热内结注泄不止热宜寒疗结伏须除以寒下之结防利之大寒凝内久利泄溏愈而复发绵历歳年以热下之寒去利谓之通因通用下利虽有表症又不可发汗以下利为邪气内攻走津液而胃虚也故经曰下利不可攻表其汗出必胀满者是矣大抵下利脱气至急五夺之中此为甚者其或邪盛正虚邪拥正气下脱多下利而死何以言之经曰下利日十余行脉反实者死发热下利至甚厥不止者死直视谵语下利者死下利手足厥冷无脉者灸之不温脉不还死少隂病自利复烦燥不得卧寐者死此数者皆邪拥正气下脱而死者也金匮要畧曰六腑气絶于外者手足寒五臓气絶于内者利下不禁呜呼疾成而后药虽神医不可为已气既脱矣孰能治之
　　方
　　白术丸　跌阳脉沈而缓沈则胃气强缓则大便频沈缓相搏小便难其胃为约
　　白术　干姜　茯苓【各二两】
　　右蜜丸如桐子大白饮服二十丸以效为度
　　诃梨勒饮　治伤寒后气不和自利无度
　　诃梨勒皮【四枚二生二煨】草豆蔲【四颗二生二煨去皮】
　　右麄捣筛毎服二钱以浆水一盏煎至六分去滓空心温服
　　燥肠丸【出济生拔萃方】治伤寒汗下后大小便自利肠中痛者附子【一个炮】龙骨【半两】干姜【一两】呉茱茰【半两】米殻【半两】诃梨勒皮【半两】
　　右为细末酒糊为丸如梧桐子大毎服三十丸温水下利止勿服
　　参附汤【出如宜方】治自利上炎烦燥坐卧不安脉迟
　　人参【半两】附子【制一两】
　　右防咀分作三服姜十片煎食前温服又名既济方
　　四逆汤【出易简方】治隂症伤寒自利不渇呕哕不止或吐利俱作小便或澁或利脉微欲絶腹痛胀满手足厥冷或咳或悸内寒外热下利清谷四肢沈重或汗出厥逆者或汗出热不去者并宜服之　及治一切虚冷厥理中汤方中亦互言之　或伤寒病在表医误下之致下利不止虽觉头疼体痛发热恶寒四肢拘急表症悉具未可攻表宜先服此药以助阳救里次服桂枝汤以解表症
　　甘草【一两】干姜【一两半】熟附子【三分】
　　右防咀毎服四钱水一盏半煎至六分服如服此药利止而亡血者加人参半两面赤者毎服加葱白一茎腹痛者加芍药一两呕者加生姜一两咽痛者加桔梗半两利止服不出加人参一两　霍乱吐泻之后最宜服之　隂症伤寒或无汗唇青面黑身背强痛四肢厥冷昏不知人未当服四逆汤者先与附子散三分用附子官桂当归白术各半两半夏干姜各一分加葱白煎服被覆取汗伤寒大便不通【论】
　　夫伤寒阳脉微而汗出少为不及自始汗出多为太过阳明脉实因发其汗汗出多亦为太过太过则阳气絶于里絶于里则津液竭致热结在内故大便牢而不通也　伤寒大便不通者胃腑实也盖因太阳病若发汗若下若利小便亡其津液胃中干燥因转属阳明不更衣内实大便难此阳明症也当下之然有阳明症不可下者当问其小便日几行若本小便日三四行今日再行故知大便不久出为小便数少津液当还胃中故知不久必大便也如此则伤寒呕多虽有阳明症其不可下明矣大凡胃中有燥粪法当以汤水和之汤入腹中转失气者此所谓结燥下之无害若不转失气者此但初硬后必溏不可下下之则胀满不能食也【经云大抵溲数则大便难也脾约丸】
　　方
　　大黄散【出圣恵方】治伤寒未解烦燥口干腹中有结燥不通川大黄【二两剉微炒】枳实【一两麸炒微黄】川芒硝【二两】甘草【一两炙微赤剉】厚朴【二两去麄皮涂生姜汁炙令香熟】
　　右为散毎服四钱以水一中盏煎至六分去滓不计时温服以得利为度
　　治伤寒五六日热结在内大便不通方【出圣恵方】
　　川大黄【一两剉碎微炒】牛蒡子【一两微炒】枳殻【一两麸炒微黄去穰】
　　右为散毎服四钱以水一中盏煎至六分去滓不计时温服以得利为度
　　柴胡防【出圣恵方】治伤寒四五日壮热头痛大便不通柴胡【去苗】茵蔯　木通【剉】黄芩　土根　白藓皮川朴硝【已上各一两】栀子仁【三分】川大黄【一两剉碎微炒】
　　右以为防毎服五钱以水一大盏入生姜一半分煎至五分去滓不计时温服以得利为度
　　石膏散【出圣恵方】治伤寒五六日壮热头痛大便不通小便血色
　　石膏【一两】赤芍药【三分】川大黄【一两剉碎微炒】川升麻【三分】甘草【一分炙微赤剉】柴胡【一两去苗】木通【一两剉】黄芩【三分】川朴硝【一两】
　　右为防毎服五钱以水一大盏煎至五分去滓不计时温服以得利为度
　　防榔散【出圣恵方】治伤寒大便不通小便赤澁
　　防榔【一两】榆白皮【一两剉】桂心【半两】滑石【一两】甘草【半两炙微赤剉】川大黄【二两剉碎微炒】
　　右为散毎服五钱以水一大盏入生姜一半分煎至五分去滓不计时温服以得利为度
　　大腹皮散【出圣恵方】治伤寒六七日大肠壅结不通腹脇胀满不下饮食
　　大腹皮【半两剉碎】枳殻【一分麸炒令微黄去穰】赤茯苓【三分】赤芍药【三分】桑根白皮【三分剉】牵牛子【一两微炒】甘草【一分炙微赤剉】郁李仁【一两汤浸去皮尖微炒】百合【一两】
　　右为散毎服五钱以水一大盏入生姜半分煎至五分去滓不计时温服以得利为度
　　黄芩散【出圣恵方】治伤寒八九日大便不通心神闷乱黄芩【一两】川大黄【二两剉碎微炒】枳殻【半两麸炒微黄去穰】大腹皮【一两剉】郁李仁【一两汤浸去皮尖】羚羊角屑【一两】
　　右为防毎服五钱以水一大盏煎至五分去滓不计时温服以得利为度
　　桑白皮散【出圣恵方】治伤寒五六日大便不通气喘
　　桑白皮【一两剉】大腹皮【半两剉】枳殻【一两麸炒微黄去穰】川大黄【二两剉碎微炒】川芒硝【一两】甘草【半两灸微赤剉】
　　右为防毎服五钱以水一大盏入生姜半分煎至五分去滓不计时温服以得利为度
　　川大黄防【出圣恵方】治伤寒大便不通心腹满闷烦热喘促川大黄【剉碎防炒】川芒硝　赤芍药　桑白皮【剉】大麻仁　枳殻【麸炒防黄去穰】防葵　陈橘皮【汤浸去白穣焙已上各一两】
　　右为防毎服五钱以水一大盏煎至五分去滓不计时温服如人行十里当利如未利再服
　　大黄丸【出圣恵方】治伤寒大便闭澁是内有积热所为诊其脉两手寸口悉洪大而数是其也
　　川大黄【二两剉碎防炒】枳殻【麸炒微黄去穣】陈橘皮【汤浸夫白穣焙】麻仁防榔　木通【剉已上各一两】
　　右为细末炼蜜和丸如梧桐子大毎服不计时温汤下三十丸
　　牵牛丸　治伤寒后风气壅滞胸膈聚痰大便不通牵牛子【一半生一半炒二两】半夏【汤洗七遍炒干】木通【剉各一两】桑根白皮【剉三分】青橘皮【去白剉炒半两】
　　右捣罗为末炼蜜和捣三五百杵丸如梧桐子大毎服二十丸空心生姜汤下临卧再服
　　治阳明病潮热若不大便六七日恐有燥屎欲知之法少与小承气汤汤入腹中转失气者此有燥屎也乃可攻之若不转失气者此但初头硬后必溏不可攻攻之必腹胀不能食也欲饮水者与之水则哕其后发热者必大便硬而少也以小承气汤和之【出金匮方】大黄【酒浸四两】厚朴【去麄皮炙二两】枳实【三枚麸炒】
　　右细剉如麻豆大毎服五钱水一盏半煎七分去滓温服当更衣不尔者再服更衣者勿服服后若不转失气者慎不可攻也
　　厚朴汤　治伤寒五六日大便不通壮热头疼谵语肠中有结燥
　　厚朴【去麄皮姜汁炙一两】柴胡【去苗】大黄【剉炒各一两半】朴硝【二两】枳殻【去穰麸炒三分】
　　右麄捣筛毎服五钱水一盏半入生姜大拍碎煎至七分去滓空心温服良久再服以通为度未通再服
　　厚朴半夏汤　治伤寒大便不通呕
　　厚朴【去麄皮生姜汁炙剉】半夏【汤洗七遍焙各一两】大黄【剉二两】枳殻【去穰麸炒半两】
　　右麄捣筛毎服五钱水一盏半生姜大拍碎煎至六分去滓空心温服如人行五里再服
　　桑白皮汤　治伤寒五六日大便不通气喘
　　桑根白皮【剉一两】大腹皮【剉半两】枳殻【去穰麸炒】大黄【剉炒各二两】
　　右麄捣筛毎服三钱水一盏入生姜一大拍碎煎至六分去滓空心温服如人行五里再服
　　桑白皮汤　治伤寒五六日大便不通气喘
　　桑根白皮【剉一两】大腹皮【剉半两】枳殻【去穰麸炒】大黄【剉炒各二两】
　　右麄捣筛毎服三钱水一盏入生姜一大拍碎煎至六分去滓下朴硝末半钱空心温服未通再服以通为度
　　柴胡黄芩汤治伤寒热气未解恶寒头痛壮热四五日大便不通
　　柴胡【去苗】黄芩【去黑心】土根　白藓皮　木香　茵蔯蒿【各一两一分】山栀子仁【三分】大黄【细剉酣沙一两半】
　　右麄捣筛毎服三钱水一盏煎至六分去滓下朴硝末半钱空心温服如人行五里再服未通以葱豉粥投之
　　防榔防【出永类钤方】治伤寒伏热在肠胃大便不通
　　防榔【剉二两】木香　枳殻【去穣麸炒】陈橘皮【汤浸去白炒各一两】白术　大防【剉炒各半两】杏仁【汤浸去皮尖】干姜【炮各三分】
　　右捣罗为细防毎服一钱煎生姜汤调下不拘时
