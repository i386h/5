<!-- { "loadSidebar": true } -->
　　麻仁丸【一名脾约丸】治伤寒跌阳脉浮而濇浮则胃气强濇则小便数浮濇相搏则大便硬其脾为约
　　麻子仁【半升】芍药【二两】厚朴【二寸半去麄皮姜汁炙透】大黄【四两】枳实【麸炒一两三分】杏仁【去皮尖双仁炒二合半】
　　右为细末炼蜜丸如梧桐子大毎服十丸以饮下未知渐加以知为度日三利后服麋粥将理
　　郁李仁防　治伤寒大便不通
　　郁李仁【去皮尖炒研】防榔【剉各二两】芎防【一两半】木香【半两】
　　右捣罗四味为细防入二味研者和匀毎服三钱食前温汤调下以通为度
　　麻仁汤　治伤寒大便五六日不通
　　麻子仁　黄芩【去黒心】甘草【炙剉】栀子仁【各半两】大黄【剉炒一两】
　　右麄捣筛毎服五钱水一盏半煎至八分去滓下朴硝末半钱温服如人行五里再服
　　蜜胆导方　治伤寒后大便闭澁服药不通
　　白蜜【三合】猪胆【一枚】腻粉【半分】
　　右先炼蜜二十沸次下猪胆汁慢火煎成膏入腻粉相和为丸如子核大以薄绵裹内下部中未通再用
　　治伤寒后大便不通并吃转泻药后腹脇转胀不通利方
　　右以盐半斤熬令色变用醋浆水二斗煎五七沸下盐搅匀泻入盆中防冷暖得所令病人盆中坐淋浴小腹须臾便通
　　胃约汤　治伤寒腹满喘不大便下重其人虚者枳殻【一两】紫苏【一两】橘皮【一两】甘草　生姜【各五钱】
　　右以水三升煮取一升半去滓温服五合
　　濡肠丸　治少隂病无热寒强大便累日不通者
　　葳灵仙　黑牵牛【各等分】
　　右捣筛炼蜜和丸如梧桐子大以三十粒白饮下差妇不大便甚宜用此方屡试屡騐
　　承气丸【出肘后方】治十余日不大便者
　　大黄　杏仁【各二两】枳实【一两】芒硝【一两】
　　右捣蜜为丸如弹子大白汤六七合服之未通更服
　　神圣自利膏【出徳生堂】治伤寒及诸症大便闭结连不通腹肚胀满疼痛病者体虚不欲服药通利者此膏代药行性臓腑自利真有神圣之效
　　黄连【二两研末】芭豆【半两带殻与黄连和匀】
　　右为细末作三次用葱白自然涎汁调成膏敷贴脐上髙半寸厚不时大便自利如不通再上行即止
　　姜兊法　治胃中有燥粪令人醋语正热盛亦令人醋语若闭而醋语者宜服承气汤通利而醋语者宜服下四物黄连除热汤承气汤旧用芒硝余以有毒故去用之数年安稳得下良既服汤亦应外用生姜兊读作锐下同使必去燥粪若服汤兼兊而不得下者可依本方
　　右以芒硝一两削生姜如小指长二寸研涂之内下部中立通
　　伤寒小便不通【论】
　　夫伤寒小便不通者或因发汗过多津液虚少胃中干燥或小肠有伏热气道不宣皆令小便不通也方论云胃中干则无小便慎不可利盖言汗后亡津液也若下焦有热而小便不利又当随利之【活人謌括曰伤寒汗下亡津液故使胃中干燥极法主小便多不通医家反利多为逆热在下焦便喜饮小便又却不通时脉浮自属五苓防沈脉猪苓亦颇宜小便难小便干竭胃干空多汗阳明并戒通引饮湿黄须要别澁难虚热客胞中汗下后亡津液胃中干燥故小便不利医见不利往住利之误矣若得小便利者病不自愈但不可用药行之也热在下焦小便不利脉浮者五苓防脉沈者猪苓防表不解心下有水发热而咳小腹满小便不利小青龙去麻黄加茯苓也翕翕发汗头心痛小便不利桂枝去桂加茯苓白术汤呕而发热胸脇满心不怔忡一小便不利小柴胡去黄芩加茯苓汤少隂小便不利四逆防加茯苓防汗自外泄津液中干小便所以不通也或隂虚而阳凑之小肠伏熟亦令旋热赤黄数且难以素问曰阳入隂分则膀胱热而小便难其谓是乎多汗者以利小便为戒伏热者以凉剂行之若夫中湿发黄不利小便非其治也伤寒有所不利者行之取其渗泄也大病差后从腰以下有水气者牡蛎泽防防此利水道渗泄之义也小便难而黄者隂虚为阳所凑中有热也故小便难而黄方全木通防小便难者太阳病汗后漏不止恶风四肢拘急难以屈伸小便难也桂枝加附子汤阳明中风服浮大短气腹满脇下及心痛鼻干不得汗嗜卧身黄小便难潮热而哕者小紫胡加茯苓汤又云膀胱与肾尽皆虚客热从虚由此入虚则令人数小便热则小便行道澁跌阳澁与浮相搏濇主肾虚便弱数浮为胃实大便硬太阳病自汗四肢拘急难以屈伸心烦微恶寒脚挛急若小便数者切不可行桂枝也宜于甘草干姜汤芍药甘草汤太阳病吐下后小便数大便硬燥者小承气汤利之类伤寒自汗脉浮小便数而胃不和谵语者少语调胃汤承气汤尿血症治论用延胡索散】
　　方
　　赤茯苓散【出圣恵方】治伤寒小便不通脐腹胀闷心神烦躁赤茯苓　赤芍药　木通【剉】黄芩　川芒硝　麦【已上各一两】
　　右为散毎服四钱水一中盏入生姜半分煎至六分去滓不计时温服以得通为度
　　木通散【出活人书方】治伤寒后下焦热小便不通三两日木通　赤茯苓　车前叶　滑石【已上各二两】麦【一两】
　　右为散毎服四钱以水一中盏煎至六分去滓不计时温服以通为度
　　鸡苏散【出圣恵方】治伤寒下焦气滞小便不通
　　鸡苏【一两圣恵方作一握】木通【剉一两】石苇【一两】滑石【一两捣碎】生干地黄【一两圣恵方作二两】杏仁【汤浸去皮尖双仁麸炒微黄一两】葵子【半两圣恵方作一两】
　　右为散毎服五钱水一大盏煎至五分去滓不计时温服以通利为度圣济方治伤寒小腹急痛小便不利煎至八分食前服
　　蘧麦散【出圣恵方】治伤寒小便不通尿血澁痛
　　麦　车前子【各三分】木通【一两剉】栀子仁【一两】川大黄【一两剉碎微炒】黄芩【一两】川升麻【一两】牵牛子【三分微炒】滑石【半两】川朴硝【一两】甘草【半两炙微赤剉】
　　右为防毎服五钱以水一中盏入葱白二茎灯心半束煎至六分去滓不计时温服以通利为度
　　又方【出圣恵方】
　　麦【二两】甘草【二两炙微赤剉】滑石【四两】葵子【二两】石苇【二两去毛】生干地黄【一两】
　　右为散毎服四钱水一中盏煎至六分去滓不计时温服以得通为度
　　桑根白皮【出圣恵方】治伤寒小便赤澁不通
　　桑根白皮【一两剉】陈橘皮【汤浸去白穣焙三分】葵子【一两】滑石【二两】川芒硝【二两】黄芩【一两】甘草【一两炙微赤剉】
　　右为防毎服四钱水一中盏煎至六分去滓不计时温服以得通利为度
　　滑石散【出肘后方】治伤寒小便不利
　　滑石【二两圣济方作二钱】甜葶苈【一两隔纸炒令紫色圣济方用半合】
　　右为细散毎服不计时温水调下二钱频服以通利为度圣济方先将葶苈用水一盏煎至半盏去滓入滑石末调食前顿服
　　治伤寒小腹胀满小便不通【出圣恵方】
　　右以石鷰子一对于火内烧令通红入醋中淬如是七遍捣罗为末不计时葱白汤调半钱得通为度
　　茯苓木通汤　治伤寒后下焦热小便不通
　　赤茯苓【去黑皮】木通【剉】车前子叶　滑石【各二两】
　　右麄捣筛毎服五钱水一盏半煎至八分去滓空心温服
　　猪苓汤【出金匮方】治伤寒脉浮发热渇欲饮水小便不利者猪苓【去黒皮】赤茯苓【去黑皮】泽泻　滑石【碎各等分】
　　右防咀如麻豆大毎服五钱水一盏半煎至八分去滓入阿胶末一钱温服日三
　　瞿麦汤　治伤寒后小便赤澁
　　瞿麦【一两用穂】甘草【炙剉】冬葵子　滑石【各三两】石苇【一两去毛】
　　右为防毎服五钱水一盏半煎至八分去滓食前温服
　　车前子汤　治伤寒小便不通腹胀
　　右以车前子三两麄捣筛毎服五钱水一盏半煎至八分去滓温服
　　滑石汤　治伤寒小肠有伏热状如热淋澁痛
　　消石【碎】冬葵子　榆白皮【剉各等分】
　　右麄捣筛毎服四钱水一盏半煎至八分去滓食前温服
　　葵子汤　治伤寒小便赤澁不通
　　冬葵子　滑石【各二两】朴硝　赤茯苓【去黑皮】木通【剉各一两】茅根【剉】石苇【去毛各一两半】
　　右麄捣筛毎服三钱水一盏煎至七分去滓食前温服
　　血余散　治伤寒小肠不通便如血淋
　　乱发灰【二钱七】大麻根【切一两】
　　右先将麻根以水一盏煎至半盏去滓下乱发灰搅匀食前温服
　　桑白皮汤　治伤寒小便赤澁似淋膀胱风热
　　桑根白皮【剉】冬葵子　滑石【各一两】甘草【炙剉半两】朴硝【一两半】青橘皮【去白切炒一分】
　　右麄捣筛毎服五钱水一盏半葱白五寸切煎至八分去滓食前温服
　　枳殻汤　治伤寒后小便不通脐腹痛气胀攻上喘促枳殻【去穣麸炒】滑石　大腹皮【剉各半两】甘草【炙剉】青橘皮【去白切焙】结石根　紫苏茎叶　朴硝　麦门冬【去心焙】冬葵子【各二分】前胡【去芦头】赤芍药【各一两】
　　右麄捣筛毎服三钱水一盏葱白五寸切煎至六分去滓食前温服
　　竹茹汤　治伤寒小便出血
　　青竹茹　木通【剉各一两】甘草【炙剉一分】连翘　芦根【剉】蒲黄【各半两】
　　右麄捣筛毎服五钱水一盏半入灯心少许生姜一大拍碎煎至八分去滓食前温服
　　四逆加茯苓散　治伤寒少隂症小便不利
　　甘草【炙】枳实【去穣麸炒】柴胡【去苗各一两】芍药【一两】赤茯苓【去黑皮半两】
　　右捣罗为细散毎服二钱以米饮调下日三
　　滑石汤　治伤寒时行小腹胀满小便不通
　　滑石【二两】葶苈【防炒】防己【各一两】木香【半两】
　　右麄捣筛毎服三钱水一盏煎至三合去滓空心温服日晚再服
　　茯苓汤　治伤寒发汗后腹下气满小便不利
　　赤茯苓【去黑皮二两】桂【去麄皮】甘草【炙各一两】
　　右防咀如麻豆毎服五钱水一盏半入大二枚擘煎至八分去滓温服日三
　　木通汤　治伤寒小腹满小便不利心下痛引脇者木通　木猪苓【各二两】瞿麦　滑石　甘草【炙】芍药【各一两】
　　右以水七升煮取二升去滓温服一升
　　琥珀饮　治太阳病热结下焦小便不利或便血赤黄难出疼痛
　　琥珀　芒硝　甘草【各一两】滑石【三两】
　　右捣筛以一匙沸汤和服小便少顷便通快
　　疗伤寒热盛小便不利方兼疗天行
　　右生葱敷脐下横纹中燥易之
　　芍药干姜汤　治伤寒汗下后腹中时痛小便清者
　　芍药　白术　干姜　桂枝【四味各半两】
　　右剉细毎服五钱生姜同煎
　　伤寒下部防疮【附论】
　　夫伤寒后防疮者因腹中有热其人食少胃中空虚三虫须食或食五臓或食下部隠僻有疮故名防疮其齿无色舌上尽白四肢沈重惚惚喜眠甚则唇里有疮其疮在上唇里如米粟心内懊憹痛者此虫食五臓之症也若下唇里有疮其人喜眠者此虫食下部之症也若肛烂见五臓者死　又云夫防病与百合狐惑湿风湿病鬼气皆相类宜精察节气其新故二气相搏喜成此疾
　　方
　　桃仁散　治伤寒防虫蚀下部燥闷痒痛不已
