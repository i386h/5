<!-- { "loadSidebar": true } -->
　　右剉如麻豆毎服五钱用水一盏半入生姜半分拍碎同煎至七分去滓食前温服
　　乳香丸　治伤寒后肾臓气虚腰疼
　　乳香【半钱】地龙【微炒一两】当归【切焙一两】乌头【去皮脐生用一分】桂【去麄皮半两】干蝎【防炒去足半两】附子【炮制去皮脐一两】
　　右为末用安息香一剉酒浸一宿细研淘滤去滓慢火煎成膏同药末研令匀炼蜜和丸如菉豆大毎服空心温酒送下五丸至十丸
　　杜仲丸　治伤寒后风伤腰胯冷痛兼补益元臓杜仲【去麄皮炙剉一两半】干漆【炒令烟出一两半】桂【去麄皮一两】牛膝【去苗酒浸切焙一两】巴防天【去心一两半】五加皮【剉一两】附子【炮制去皮脐一两】山茱萸【一两】狗脊【去毛一两】防风【去芦半两】独活【去芦头一两】山芋【一两】
　　右为末炼蜜和丸如梧桐子大毎服二十丸空心温酒下
　　败龟防　治伤寒后腰痛行履不得
　　败龟【醋浸炙】虎骨【涂酥炙】补骨脂【防炒】当归【切焙】赤芍药【各一两】薫陆香　桂【去麄皮】白芷【各半两】
　　右为细防毎服食前热酒调下二钱日二服
　　当归散　治伤寒后腰间冷痛
　　当归【切焙】桂【去麄皮各一两】牡丹皮　附子【炮制去皮脐各半两】
　　右为细防毎服空心温酒调下二钱晩再服
　　没药散　治伤寒后腰痛不可忍
　　没药【一两研】地龙【一两研】桂【去麄皮半两】
　　右研为细散毎服空心温酒调下二钱
　　芫花散　治伤寒后风虚气滞冷腰胯疼痛坐卧艰难
　　芫花【二两】呉茱茰【一两半】芸薹子【一两】
　　右为散毎服用散半匙以糯米糟一两入酒煑如糊摊于腊纸上贴痛处
　　牛膝煎　治伤寒后或中风湿毒气流注腰脊日夜疼痛
　　牛膝【去苗】天麻　附子【炮制去皮脐生用】羌活【去芦头各二两】当归【切焙一两】
　　右为末用黑豆二升桑枝三斤细剉生姜四两切用水二斛煎至二升半去滓入药末煎成膏毎服空心温酒调下半匙日晚再服
　　牛膝防【出活人书方】治伤寒汗出不彻湿毒留客肢体挛急腰脚不得屈伸
　　牛膝　麻黄【去根节】地龙　天南星【各二两】恶实根【十条】
　　右先将恶实根去皮细剉并诸药入在沙盆内细研后用法酒一升再研匀烂用新布绞取汁后用炭半秤烧一地坑子令通赤后去火扫净投药汁于坑子内再以火烧令黑色取出于乳钵内研细毎服半钱温酒调下日三服并无所忌
　　治伤寒发汗吐下后体虚元藏积冷气刺腰痛转动艰难
　　原蚕沙【半斤】糯米【半升】
　　右二味同炒令米色焦然后捣罗为末毎用半两以米醋调如稀糊入铫子内煎搅令稠及热摊于蜡纸上贴痛处以帛纒防冷即易之
　　杜仲酒　治伤寒后体虚元藏挟风冷腰膝疼痛行履不得
　　杜仲【去麄皮炙剉二两】独活【去芦头半两】附子【炮制去皮脐】牛膝【去苗一两】仙灵脾【三分】
　　右剉细用生绢袋盛以酒五升浸蜜封头经七日后开毎日取三二合温服日可三服未瘥再浸服
　　治伤寒热毒攻肾腰背疼痛脊背强急头不痛诊其左手尺脉浮微数即宜吃此方【出防命方】
　　续断　杜仲　麻黄　羌活　芎【各一分】牵牛【熟炒一铢】
　　右杵罗为末每服二钱水一盏煎一沸便防出空心吃见得不子细母服
　　伤寒后咽喉闭塞不通【附论】
　　夫咽喉闭塞不通者脾肺壅滞风毒蕴积内搏经络上攻咽喉也足太阳之脉上膈夹咽而喉则肺气之所通故脾肺壅热则咽喉闭塞凡伤寒后余毒未尽上攻咽喉故亦令闭塞不通也
　　方
　　当归汤　治伤寒后咽喉闭塞疼痛六七日其人大利后脉沈迟手足厥逆下部脉不至咽喉痛不利唾脓血泄利不止
　　当归【切焙】升麻　知母　萎防　黄芩【去黑心】麦门冬【去心焙各半两】桂【去麄皮】芍药　干姜【炮】石膏　白茯苓【去黑心】甘草　白术【各一分】麻黄【去根节一两】
　　右麄捣筛毎服三钱水一盏煎至六分去滓食后温服日三
　　黄芩汤　治伤寒后咽喉疮痛口疮烦躁头痛毒气上攻
　　黄芩【去黑心】大青　山栀子仁　甘草【炙剉各半两】升麻麦门冬【去心焙各三分】
　　右麄捣筛每服三钱水一盏入竹叶七片煎至六分去滓食前温服日三五服
　　升麻汤　治伤寒后咽喉疼痛闭塞不通毒气上攻升麻　木通【剉各一两】射干　羚羊角【镑】芍药【各半两】芦根【一握】
　　右麄捣筛每服三钱水一盏煎至六分去滓温服日三
　　地黄汤　治伤寒后舌根肿塞喉痹此为脾虚心热先针舌下两边出血次服此方
　　生地黄【二两切】甘草【剉炙】大黄【各半两】升麻【三分】车前子【一两】
　　右麄捣筛每服五钱水一盏半煎至八分去滓下朴硝末一钱搅匀食后温服日三
　　葛根汤　治伤寒后咽喉疼痛
　　葛根【剉】青竹茹【各一两】仓粳米【一合】
　　右麄捣筛每服三钱水一盏入生姜一枣大拍碎煎至六分去滓日后温服日三
　　升麻丸　治伤寒后唯内生疮及喉肿塞毒热上冲升麻　苦药子　铅丹【炒】大黄【生用各半两】
　　右为末炼蜜和丸如弹子大每服一丸绵褁咽津化尽再服
　　丹参煎　治伤寒时行咽喉闭塞及贼风毒气上攻丹参【二两】蒴藋根【剉】羊踯躅【炒】甘菊花　莽草【各半两】秦芁【去苗土一两半】牛膝【去苗酒浸】羌活【去芦头】乌头【盐炒去皮脐】连翘　蜀椒【去目闭口炒出汗】白术【各一两】
　　右防咀如麻豆大以苦酒半升拌匀渍半日先取油二斤炼香熟旋旋下药煎白术赤色即下炼了猪脂一斤更煎药赤黑色停温绵滤过瓷合盛每服取如半大含化稍咽之热毒单服齿痛绵褁嚼之咽下
　　地黄煎　治伤寒后咽喉不能咽人口生疮积热上攻涎出不止
　　生地黄汁【二合】铅丹【炒二两】白蜜【二两】猪牙皂荚【一挑去皮酥炙为末】
　　右和匀以瓶子盛蜜封头饭上蒸一时久去滓収之毎服一匙头含化咽津
　　贴喉膏　治伤寒后咽喉痛舌强余热上攻
　　蜜【半斤】甘草【剉二两】猪脂【四两】
　　右先以猪脂与蜜炼消后入甘草煎甘草赤黑色以绵滤过瓷合収盛毎取如半大含化咽津
　　射干煎　治伤寒热病后咽喉疼痛闭塞不通毒热上攻
　　射干【半斤为末】猪脂【一斤】
　　右先煎猪脂沸次下射干射干黑色以绵滤过瓷合盛绵褁如弹子大含化咽之
　　治伤寒后热咽喉疼痛闭塞不通气上冲方
　　右取防茹少许如爪甲尖内口中微嚼汁
　　治伤寒热病后咽喉肿痛闭塞不通气上冲方
　　右取商陆根切炒令熟以布褁熨肿上冷复易之
　　治伤寒热病后咽喉肿痛闭塞不通毒气上冲方右取黄明胶手掌大一片以水煑輭贴颈外瘥
　　治伤寒热病后咽喉疼痛闭塞不通毒气上冲方右以白矾以绵褁含之细细咽汁以通为度
　　治伤寒热毒攻肺上冲咽喉心胸壅实隔塞不通浑身大热面色白非时气喘痰坚不快诊其脉右手寸口脉一指偏大如众即宜服此方【出防命方】
　　麻黄【去根半两】杏仁　紫苑　贝母【去心】柴胡【去苖】黄芩桔梗　射干　大黄　牡丹皮【去心】麦门冬【去心】羌活葶苈【各一分】半夏【二铢】牵牛【二两】
　　右除牵牛半夏二味别作一处杵罗为末所余只合作一处杵罗为末毎服六钱众药末四钱生姜五片水两盏煎一两沸便防出用调下牵牛半夏末二钱作一服食后临卧时吃
　　伤寒后失音不语
　　夫伤寒后失音不语者由风寒客于厌防厌为音声之户邪气伤之故卒然无音人肺正声而通于气人之五臓有五音皆禀气而通之若邪客于肺则气道不调亦令人语无音声治法当随其轻重以方制之【失音者歌曰失音发痓反张弓狐惑唇疮痖似聋风温血迷并舌卷更兼中暑语难通言心声也声音道路出于咽喉肺亦主之若风若痰若血若热与夫邪热伏于心窍或滞于喉间令人失音或语不出而声蹇澁也】
　　方
　　五味子汤　治伤寒后外邪客于肺卒失音
　　五味子　桂【去麄皮各一两半】甘草【炙剉半两】杏仁【汤浸去皮尖双仁炒一两】
　　右麄捣筛毎服五钱水一盏半生姜三片煎至一盏去滓不计时温服
　　杏仁煎　治伤寒后忽暴嗽失音语不出
　　杏仁【汤浸去皮尖双仁研一两】木通【剉】贝母【去心】紫苑【去苗土】五味子　百合　桑根白皮【切各一两】生姜汁【半两】沙糖【四两】蜜【四两】
　　右除杏仁姜汁糖蜜外细剉用水五盏煎至三盏去滓下杏仁膏姜汗糖蜜等相和微火再煎如稀以净器盛毎半匙水一盏煎开温服不计时
　　豆竹汤　治伤寒失音不语
　　黑豆【淘洗半升】青竹【如算子四十九茎各长四寸】
　　右用水五大盏同煎以豆熟为度去滓分温三服
　　麻仁饮　治伤寒卒失音牙闗急
　　大麻仁【半升】羚羊角屑【二两】
　　右防咀毎服五钱酒水各一盏共煎一盏去滓温服日再服
　　羚羊角散　治伤寒失音不知人口眼不正舌强羚羊角屑【一两】麻黄【去根节】石膏【各半两】防风【去芦】麦门冬【去心焙】黄芩【去黑心皮焙】干姜【剉】升麻【各三分】
　　右防咀毎服五钱水一盏半煎至一盏去滓食后温服日三服
　　防己汤　治伤寒后失音不能语口噤
　　防己【剉】桂【去麄皮】麻黄【去根】葛根【剉各一两】甘草【炙】防风【去芦】芍药【半两】
　　右麄捣筛毎服五钱水一盏半生姜三片同煎至一盏去滓空心温服日再服
　　升麻饮　治伤寒失音不语神志昏冐
　　升麻【一两】桂【去麄皮三分】木通【剉二两】防风
　　右麄捣筛毎服五钱水一盏半煎至一盏去滓下竹沥半合搅令匀空心温服
　　三沥汤　治伤寒失音不语
　　竹沥　梨汁　荆沥【各二合】陈酱汁【半合】
　　右搅令匀以绵滤过分温四服空心日晚各一服
　　桂心汤　治伤寒邪气伤肺失音不语
　　桂心【去麄皮二两】菖蒲【去须一两】
　　右麄捣筛毎服三钱用水一盏煎至七分去滓不计时温服衣覆取汗未退再服
　　芥子酒熨方　治伤寒后肺中风冷失音不语
　　右用白芥子五合研碎用酒煑令半熟带热包褁熨项颈周遭冷则易之
　　治伤寒后失音不语方
　　右用萝卜自然汁入少生姜汁饮一盏如无以萝卜子入水研服
　　三竒汤【出家蔵方】治伤寒语声不出
　　桔梗【一两剉蜜拌甑上蒸】甘草【五钱半生半炒】诃子【大者四个】
　　右为细末毎十钱以水沙糖一小块水五盏煎至三盏时时细呷一日服尽效甚速声未出再服
　　五拗汤【出仁存方】治感寒而语声不出或至咽喉肿痛【方见本门伤寒咽喉痛类】
　　疗暴中冷伤寒鼻塞喘嗽喉中痖塞失音声者【出本草】右取芫花根一虎口切暴干令病人以荐自萦就里舂芫花根令飞捣入其七孔中当眼泪出口鼻皆罗刺卑毕耳勿住令芫根尽则止病必于此差伤寒后虚羸【论】
