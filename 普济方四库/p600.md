<!-- { "loadSidebar": true } -->
　　茯神【三分去木】犀角屑　龙齿【各一两】麦门冬【去心焙一两】升麻【半两】参【坚者半两】竹茹【一两】芍药【三分】马牙硝【一两半】
　　右麄筛每服三钱匕水一盏煎至五分去滓下地黄汁一合搅令匀食后温服
　　麦门冬饮　治伤寒后心忪惊悸烦热口干
　　麦门冬【去心焙一两】龙齿【三分】山栀子仁　参【坚者各半两】芍药【三分】木通【剉一两】人参　茅根【各三分】
　　右麄筛每服五钱匕水一盏半入生姜半分拍碎同煎至七分去滓下生藕地黄汁各一合搅匀食后分温二服
　　犀角汤【出济生抜萃方】　治伤寒后伏热在心怔忪惊悸不得眠睡
　　犀角屑【半两】茵陈蒿【三分】茯神【去木二两】山栀子仁【半两】芍药【一两半】麦门冬【去心焙一两半】生干地黄【二两焙】
　　右麄筛每服五钱匕水一盏半入生姜半分拍碎竹叶三七片同煎至七分去滓食后温服
　　前胡汤　治伤寒后惊悸不定
　　前胡【去芦头】茯神【去木】人参【各一两】逺志【去心一两半】甘草【炙一分】
　　右麄筛每服二钱匕水一盏同煎至七分去滓温服不计时候
　　麦门冬汤　治伤寒后心虚忪悸
　　麦门冬【去心焙】茯神【去木】菊花　人参【各一两】甘草【炙半两】
　　右麄筛每服三钱匕水一盏煎至半盏去滓温服
　　紫石英汤　治伤寒后惊悸烦闷虚羸少力
　　紫石英【研】桂【去麄皮】紫菀【去苖土】白茯苓【去黒皮】麦门冬【去心焙】人参　黄耆【剉各一两】甘草【炙半两】
　　右麄筛每服五钱匕水一盏半入枣三枚擘破煎至七分去滓温服不计时候
　　龙骨汤　治伤寒后心气虚悸恍惚多忘或梦寐不安龙骨【研】人参　茯神【去木】紫石英【研】赤石脂　当归【切焙】干姜【炮】桂【去麄皮】甘草【炙】白术　芍药　紫菀【去苖土】防风【去芦各一两】逺志【去心焙半两】
　　右麄筛每服五钱匕水一盏半入枣三枚擘破同煎至七分去滓食前温服
　　茯神丸　治伤寒后或用心力劳倦四肢羸弱心忪惊悸吸吸短气
　　茯神【去木】麦门冬【去心焙】熟干地黄【焙各一两】牡丹皮　人参　黄耆【剉各三分】桂【去麄皮】甘草【炙】牛膝【去苖】泽泻【各半两】
　　右罗为末錬蜜和三百杵丸如梧桐子食前温酒下二十丸
　　伤寒后夹劳【附论】
　　夫伤寒后气血未实脏腑尚虚余毒之气犹存淹延时日不瘥肌体羸痩肢节痠痛壮热憎寒心烦盗汗上气咳嗽呕逆痰涎饮食不消腹中癖块口干舌折骨痿面赤青黄气力虚弱此皆由虚损致成夹劳也　又云伤寒瘥后复夹劳者由病人先有夙疾因汗下之后荣卫虚弱气不复常行体羸少力时有盗汗寒热不常喘欬嗽痰唾鼻中臭气饮食不消肢体痠痛面黄颊赤不即治之则致危殆
　　方
　　前胡散　治伤寒后夹劳寒热时作欬嗽盗汗四肢疼痛颊赤面黄心胸不利
　　前胡【一两去芦头】白藓皮　柴胡【去苖】桑根白皮【剉】大腹皮【剉】黄耆【剉】诃梨勒皮　白术　青橘皮【汤浸去白穰焙各三分】半夏【二两汤浸七遍去滑】甘草【半两炙微赤剉】
　　右为散每服五钱以水一大盏入生姜半分三枚煎至五分去滓不计时候温服
　　柴胡散　治伤寒后夹劳骨节烦疼时有寒热欬嗽头痛
　　柴胡【去苖】贝母【煨令微黄】白术【半两】人参【去芦头】赤芍药　石膏【各一两】黄芩【三分】知母　栀子仁【半两】杏仁【一两汤浸去皮尖双仁麸炒微黄】鼈甲【一两炙】
　　右为散每服五钱水一大盏入生姜半分煎至五分去滓不计时候温服
　　熟干地黄散　治伤寒后夹劳骨节疼痛不能饮食四肢少力
　　熟干地黄【一两】黄芩【三分】白芍药【一两】五味子【三分】桂心【半两】甘草【半两炙微赤剉】当归【半两剉微炒】半夏【汤浸七次去滑】人参【半两去芦头】
　　右为散每服五钱水一大盏入生姜半分煎至五分去滓不计时候温服
　　鼈甲散　治伤寒后夹劳四肢烦热骨节疼痛不思饮食时时欬嗽心胷痰壅
　　鼈甲【一两半涂醋炙令去裙襴】柴胡【一两半去苗】秦芃【半两去苖】紫菀【半两洗去土苗】桔梗【三分去芦头】麻黄【三分去根节】知母【三分】桃仁【一两汤浸去皮尖双仁麸炒微黄】半夏【半两汤浸七次去滑】桂心【半两】黄耆【三分剉】陈橘皮【半两汤浸去白穰焙】
　　右为散每服五钱以水一大盏入姜半分煎至五分去滓不计时候温服
　　柴胡散　治伤寒后夹劳体痩少力四肢疼痛心膈痰壅时有欬嗽不思饮食
　　柴胡【一两去苖】鼈甲【一两涂醋炙令黄去裙襴】白术【三分】人参【三分去芦头】天门冬【一两去心】桑根白皮【半两剉】枳殻【半两麸炒微黄去穣】桂心【半两】当归【半两剉微炒】百合【三分】紫菀【三分洗去苖土】桔梗【半两去芦头】欵冬花【半两】麦门冬【半两去心】陈橘皮【半两汤浸去白穰焙】黄芩【半两】枇杷叶【三分拭去毛炙令黄】甘草【半两炙微赤剉】
　　右为散每服五钱以水一大盏入生姜半分煎至五分去滓不计时候温服
　　紫苏散　治伤寒后夹劳脾胃气虚心腹烦闷壮热憎寒饮食不多欬嗽痰涎脑闷小便黄赤
　　紫苏茎叶【一两】赤茯苓【三分】麦门冬【半两去心】木香【半两】人参【一两去芦头】陈橘皮【三分汤浸去白穰焙】紫菀【半两洗去苗土】柴胡【三分去苖】桂心【三分】当归【三分剉微炒】半夏【三分汤浸七次去滑】白术【半两】知母【半两】桑根白皮【半两剉】犀角屑【半两】黄芩【半两】梹榔【半两】枳殻【三分麸炒微黄去穰】
　　右为散每服五钱以水一大盏入生姜半分煎至五分不计时候温服
　　犀角散【出圣恵方】　治伤寒后夹劳烦热四肢疼痛不欲饮食
　　犀角屑【三分】赤茯苓【三分】枳殻【三分麸炒微黄去穰】柴胡【一两半去苗】白术【三两】鼈甲【一两半涂醋炙令黄去裙襴】知母【半两】赤芍药【三分】甘草【半两炙微黄剉】
　　右为散每服五钱以水一盏入生姜半分煎至五分去滓不计时候温服
　　秦艽散【出圣恵方】　治伤寒后夹劳黄痩体热四肢烦疼不欲饮食
　　秦芃【一两去苗】人参【三分去芦头】鼈甲【一两涂醋炙令黄去裙襴】白术【一两】半夏【半两汤浸七次去滑】五味子【半两】甘草【半两炙微赤剉】柴胡【一两去苗】黄芩【半两】桔梗【半两去芦头】麦门冬【半两去心】黄耆【一两剉】
　　右为散每服五钱以水一大盏入生姜半分煎至五分去滓不计时候温服
　　旋覆花散【出圣恵方】　治伤寒后夹劳胸膈痰壅不思饮食气攻背防腰脊痠疼
　　旋覆花【一两】半夏【三分汤浸七次去滑】麦门冬【半两去心】知母【半两】甘草【半两炙微赤剉】赤芍药【半两】柴胡【三分去苗】人参【半两去芦头】陈皮【半两汤浸去白穰焙】百部【半两】赤茯苓【三分】前胡【一两去芦头】
　　右为散每服五钱以水一大盏入生姜半分煎至五分去滓不计时候温服
　　木香丸【出圣恵方】　治伤寒后夹劳四肢无力脾气弱饮食无味肩背疼痛
　　木香【半两】鼈甲【一两涂醋炙令黄去裙襴】白茯苓【三分】柴胡【一两去苗】半夏【半两汤浸七次去滑】桔梗【三分去芦头】枳殻【三分麸炒微黄去穰】五味子【半两】陈橘皮【三分汤浸去白穰焙】黄耆【半两剉】桃仁【一两汤浸去皮尖双仁麸炒微黄】白芍药【一两】
　　右为末錬蜜丸三二百杵丸如梧桐子大每服三十丸不计时候以粥饮下
　　獭肝丸【出圣恵方】　治伤寒后夹劳烦热口干燥四肢疼痛不欲饮食渐加羸瘦
　　獭肝【一两微炙】生干地黄【一两】知母【三分】前胡【一两去芦头】虎颈骨【三分微炙】地骨皮【一两】黄芩【三分】川升麻【三分】白术【三分】枳殻【三分麸炒微黄去穰】参【三分】栢脂【三分细研】
　　右为末入栢脂和匀錬蜜和三二百杵丸如梧桐子大每服不计时以温豉汤下二十丸
　　天雄丸【出圣恵方】　治伤寒后夹劳羸痩或时憎寒卧即汗出手足时颤頳赤面黄
　　天雄【一两炮去皮脐】人参【一两去芦头】防风【一两去芦头】鹿茸【一两去毛涂酥炙微黄】逺志【一两去心】牡蛎【二两煆为粉】薯蓣【一两】泽防【一两】牛膝【一两去苗】黄耆【一两剉】五味子【三分】山茱茰【三分】肉苁蓉【一两酒浸一宿剉去皱皮炙干】桃仁【一两汤浸去皮尖防仁麸炒微黄】熟干地黄【一两】
　　右为末錬蜜和三二百杵丸如梧桐子大每服食前以姜橘汤下三十丸
　　木香丸　治伤寒后夹劳四肢无力脾虚胃弱饮食无味向晩潮热手足心热渐觉黄痩
　　木香　鼈甲【去裙襴醋浸炙各一两】羌活【去芦头三分】柴胡【去苗一两】半夏【汤浸七遍去滑半两】桔梗　知母【焙】陈橘皮【汤浸去白炒各三分】五味子　秦芃【去苖】天灵盖【酥炙各半两】桃仁【汤浸去皮尖双仁炒研如膏四两】
　　右筛十一味为末与桃仁同研匀錬蜜和丸如梧桐子大每服空心米饮下二十丸晩再服
　　羌活散　治伤寒后夹劳肢体烦疼早晩虚热口苦嗌干夜卧多汗手足麻痹及风劳等症
　　活【去芦头】白术　黄耆【剉】青橘皮【汤浸去白炒】甘草【炙】附子【炮裂去皮脐】五加皮【用茱茰半两水一碗煎水尽焙干去茱茰各一两】桂【去麄皮】干姜【炮各半两】
　　右筛为散每服二钱匕温酒调用水一盏生姜三片枣一枚擘破煎至七分温服亦不拘时
　　人参汤　治伤寒后夹劳骨节疼痛浑身壮热气力虚乏
　　人参　桔梗【炒】白术　芍药　紫菀【去苖土】白茯苓【去黒皮】蘹香子【炒各一两】秦艽【去苖土三分】甘草【炙一两半】柴胡【去苖】陈橘皮【汤浸去白炒】苍术【米泔浸洗切炒】羌活【去芦头各二两】
　　右麄筛每服三钱七水一盏姜三片枣一枚擘破同煎至七分去滓温服不拘时
　　知母汤　治伤寒后夹劳四肢烦痛日渐虚羸唇红颊赤
　　知母【焙半两】犀角屑　地骨皮　前胡【去芦头】白鲜皮柴胡【去苖】赤茯苓【去黒皮】人参　黄耆【剉各一两】
　　右麄筛每服三钱匕水一盏生姜三片煎至七分去滓食后温服
　　鼈甲散　治伤寒后骨蒸劳热日渐黄痩大便涩小便赤
　　鼈甲【去裙襴醋浸炙一两】知母【切焙半两】大黄【剉醋炒】甘草【炙剉】桑根白皮【剉各一两】木香【剉半两】
　　右麄筛每服三钱匕水一盏童子小便三分葱白三寸煎至七分去滓早晚食后温服
　　黄耆鼈甲汤　治伤寒后病瘥后夹劳形体羸痩或寒或热如疟状四肢烦疼
　　黄耆【剉】鼈甲【去裙襴醋浸炙各一两】知母【焙】白木　桑根白皮【各半两】甘草【炙剉】陈橘皮【汤浸去白炒各三分】
