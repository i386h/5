<!-- { "loadSidebar": true } -->
　　右麄筛每服五钱匕水一盏半葱白三寸生姜三片煎至一盏去滓食后温服
　　柴胡汤　治伤寒后夹劳五心烦热背膊疼痛手足无力不能饮食
　　柴胡【去苗】黄耆【剉】赤茯苓【去黒皮各一两】秦艽【去苖土】地骨皮【炒】黄芩【去黒心】葛根【剉】枳殻【去穰麸炒各半两】人参　甘草【炙各三分】鼈甲【去裙襴醋浸炙一两】
　　右麄筛每服三钱匕水一盏生姜三片煎至七分去滓不拘时候温服
　　虎骨汤　治伤寒后夹劳寒热乍进乍退
　　虎颈骨【涂酥炙】知母【焙各半两】甘草【炙】鼈甲【去裙襴醋浸炙】人参【去芦】黄耆【剉各一两】
　　右麄筛每服三钱匕水一盏童子小便三分生姜三片葱白三寸煎至七分去滓不拘时候温服
　　人参鼈甲汤　治伤寒后夹劳寒热往来进退不时头疼体痛口苦咽干不思饮食
　　人参　鼈甲【去裙襴醋浸炙】附子【炮制去皮脐】柴胡【去苗各一两】桃仁【去皮尖双仁炒】芍药　知母【焙】桂【去麄皮】乌梅【去核炒】陈橘皮【汤浸去白炒】当归【切焙】秦芃【去苗土】活【去芦头】五味子【各半两】
　　右剉如麻豆每服三钱匕水一盏生姜三片煎至七分去滓早晚食前温服
　　人参丸　治伤寒后夹劳四肢无力骨节烦疼不思饮食
　　人参　前胡【去芦头各一两】干姜【炮半两】鼈甲【去裙襴醋浸炙】桔梗【剉炒】甘草【炙各三分】
　　右为末錬蜜和丸如梧桐子大每服二十丸生姜枣汤下不拘时
　　前胡汤　治伤寒后百节疼痛变为气劳发热盗汗前胡【去芦头】桔梗【各一两】龙胆　甘草【炙各半两】柴胡【去苗三两】乌梅【去核炒一分】
　　右麄筛每服三钱匕水一盏生姜二片同煎至七分去滓温服不拘时候
　　当归汤　治伤寒后夹劳羸痩盗汗寒热不常喘欬痰唾饮食减少
　　当归【切焙】代赭石【研】黄连【去须各三分】桂【去麄皮】桑根白皮【剉焙】附子【炮裂去皮脐】陈橘皮【汤浸去白焙】黄芩【去黒心各半两】白术【土炒】厚朴【去麄皮生姜汁炙】木通【微炙剉】地榆【各一两】桃仁【汤浸去皮尖防仁麸炒二十枚】
　　右剉如麻豆每服五钱匕水一盏半煎至八分去滓温服
　　伤寒后虚羸盗汗
　　夫伤寒瘥后体气羸热脏腑犹虚或每因睡中遍身汗出此皆阳气虚心气弱阳属于表主于肤腠理开泄故津液妄行心主血心生汗今心虚不足故多盗汗诊其脉虚弱微细者是也　又云伤寒盗汗者谓不睡则不能汗睡而汗出者也自汗则不然或睡与不睡自然而出也又盗汗者不睡则不能汗出方其睡也凑凑然出焉觉则止而不复出矣杂病盗汗者责其阳虚也伤寒盗汗者非若杂病之虚是由邪气在半表半里使然也何者盖邪气一切在表干于卫则自然汗出也此则邪气侵行于里外连于表邪及睡则卫气行于里乗表中阳气不致津液得澁故但睡而汗出觉则气散于表而汗止矣经曰微盗汗出反恶寒者表未解也又阳明病当下则里实脉浮者亦必盗汗是犹有表邪故也又三阳合病自汗是知盗汗为邪气在半表半里之间明矣且自汗有为之虚者有为之实者其于盗汗之证非若自汗有实者悉当和表而已不可不知也且汗者心之液伤寒瘥后眠寝有汗者由心气偏虚荣卫不足腠疎表弱故寝寐之间而多盗汗久不已日渐羸痩肢体痿弱也
　　方
　　鼈甲散【出圣恵方】　治伤寒后虚羸盗汗不止四肢无力向晩増寒
　　鼈甲【三分涂醋炙微黄去裙襴】苍术【一两微炒】附子【三分炮裂去皮脐】甘草【三分炙微赤剉】人参【三分去芦头】黄耆【三分剉】熟干地黄【三分】肉苁蓉【三分酒浸一宿剖去皴皮炙干】桃仁【三分酒浸去皮尖防仁麸炒微黄】牛膝【三分去苖】柴胡【三分去苖】五味子【三分】枳殻【三分麸炒微黄去穰】杜仲【三分去麄皮炙微黄剉】牡蛎【一两煆如粉】
　　右为散每服五钱水一大盏生姜半分三枚煎至五分去滓不计时候温服
　　杜仲散【出圣恵方】　治伤寒后虚羸夜多盗汗口干心躁杜仲【一两去麄皮炙微黄剉圣济方二两】牡蛎【一两半煆为粉】麻黄根【一两半】白术【三分圣济方一两】白茯苓【三分圣济方一两】黄耆【一两剉】白芍药【一两】甘草【半两炙微赤剉】人参【三分去芦头】肉苁蓉【一两酒浸一宿刮去皱皮炙干】
　　右为散每服五钱以水一大盏煎至五分去滓不计时温服
　　治伤寒后虚羸日夜汗出不止心躁口干咽喉不利【出圣恵方】
　　黄雌鸡【一只去肠胃理如食法】肉苁蓉【一两酒浸一宿刮去皱皮切】麻黄根【一两】牡蛎【二两煆为粉】
　　右先将鸡麻黄根以水七大盏煑取汁三大盏去鸡麻黄根后下苁蓉牡蛎煎取一盏半去滓分为三服以空心午前后夜卧时温服
　　治伤寒后虚羸盗汗不止【出圣恵方】
　　右用熟干地黄五两细防咀以水三大盏煎至一大盏半去滓分为三服空心午前后临卧时服
　　又方【出圣恵方】
　　右以栢木叶不限多少浓煮取汁饮之
　　又方【出圣恵方】
　　右以白术为细末每服用新汲水下二钱日三四服圣济方用菖蒲汤下
　　又方【出圣恵方】
　　右以韭根四十九茎以水一大盏煎至五分去滓顿服
　　又方【出圣恵方】
　　黄耆【一两剉】牡蛎粉【一两】白术【一两】
　　右以水三大盏煎至二盏去滓食后温饮一中盏
　　扑身止汗散【出千金方】　治伤寒后虚羸盗汗不止
　　麻黄根【二两千金方作三两】雷丸【三两】牡蛎【三两煆为粉】干姜【一两炮剉】甘草【一两炙微赤剉】米粉【五合千金方作二两】
　　右为散每用白绵裹五两扑身体汗即止
　　又方【出圣恵方】
　　蛤粉【半斤】麻黄根【四两】滑石【五两】
　　右为散每用薄绵裹五两扑身体汗即止
　　人参汤　治伤寒后体虚夜卧汗出不止头旋恶心不思饮食
　　人参　半夏【汤洗去滑生姜炒制】麻黄根　黄耆【剉各一两】牡蛎粉【二两】防风【去芦三分】
　　右麄筛每服五钱以水一盏半生姜三片煎至八分去滓不计时候温服
　　麻黄根汤　治伤寒后虚汗不止
　　麻黄根【剉】黄耆【剉各一两】五味子【炒半两】牡蛎【煅二两】甘草【剉各一两】
　　右麄筛每服五钱水一盏半煎至八分去滓不拘时候温服
　　茯苓汤　治伤寒后汗出不止渐觉虚羸少力
　　白茯苓【去黒皮】牡蛎【煆各一两】芍药【三分】肉苁蓉【切焙】五味子【炒】甘草【炙剉】人参　白术　麻黄根【各五钱】
　　右麄筛每服五钱匕水一盏半煎至八分去滓不拘时候温服
　　人参汤　治伤寒后盗汗不止心多烦躁惊悸
　　人参【一两】逺志【去心一两】甘草【炙剉】白茯苓【去黒皮剉】竹茹　麦门冬【去心焙】黄耆【剉】柴胡【去苖】桔梗【剉炒】龙骨【煆各半两】
　　右麄筛每服五钱匕水一盏半生姜三片枣一枚擘破煎至八分去滓不拘时候温服
　　牡蛎散　治伤寒后羸劣虚汗不止
　　牡蛎【煆一两】白茯苓【去黒皮剉】人参　白术　芍药　龙骨【煆】熟干地黄【焙干各半两】
　　右罗为散每服二钱匕米饮调下不拘时候
　　黄耆散　治伤寒后虚劣不思饮食汗出不止
　　黄耆【剉】白茯苓【去黒皮】人参　白术【各一两】牡蛎【煆一两】麦门冬【去心焙】陈橘皮【去白切焙各半两】
　　右罗为散每服三钱匕米饮下不拘时候
　　黄耆散　治伤寒后虚汗不止
　　黄耆【剉】麻黄根【剉各一两】牡蛎【煆二两】知母【焙半两】
　　右罗为散每服二钱浓煎小麦汤调下不拘时候
　　黄连散　治伤寒后体虚盗汗不止
　　黄连【去须一两】牡蛎【煆二两】白茯苓【去黒皮三分】甘草【炙半两】
　　右罗为散煎竹叶汤调下二钱不拘时候
　　治盗汗腠理开疎粉汗方
　　牡蛎【半斤煆如粉】麻黄根【一两罗为末】
　　右同研匀寝寐中有汗处使傅之
　　治盗汗及汗无时方【出千金方】
　　右防一升以酒二升渍三日服不瘥更合服不过三剂即愈
　　止汗方【出肘后方】
　　杜仲　牡蛎
　　右各等分为末临卧用开水调服五钱
　　牡蛎散【出千金方】　治卧即盗汗风虚头痛筋愓肉瞤
　　牡蛎　白术　防风【各三两】
　　右为散酒服方寸匕日二服止汗无出此方一切泄汗服之三日皆愈神騐汗止便服小建中汤
　　桂枝芍药汤　治伤风自汗咽干胸腹满自利不渴倦怠手足自温肺脉弦大而缓
　　桂心【半两】白芍药【三两】
　　右为散每服五钱姜三片一枚煎服仲景用桂枝一两半
　　黄耆汤【出防粹方】　治伤寒内伤拘急三焦气虚自汗及手足自汗或手背偏多或肢体振揺腰膝沉重面赤目红但欲眠睡头面壮热两脇热甚手足自温两手心热自利不渇大便或难或如常或口干咽燥或渇欲饮汤不欲饮食呕哕间作或心下满闷腹中疼痛或时喜笑或时悲哭或时太息或语言妄乱失志世疑作谵语狂语者非也此神不守舍耳故寝寐之间或恐或悸头项不甚痛行歩不复如旧隂气盛阳气虚也两手脉浮沉不一或左右往来无定沉濇弱微五种隂脉形状举按全无力者宜先缓而后急缓宜用黄耆汤甚者加干姜炮
　　人参　黄耆　白茯苓　白术　白芍药【各一两】甘草【七钱半】生姜【半两如无以干者代之】陈皮【半两】呕者加藿香【半两】
　　右防咀水煎量证大小加减多少用之可也如大便结者调中丸主之
　　调中丸【出防粹方】
　　人参　白茯苓【去皮】干生姜　白术　甘草【各等分】
　　右为细末链蜜为丸每两十丸或五丸每服一二丸水少许煎服之　若病重急治者黄耆汤内每服加干姜一钱大便结者理中丸主之
　　理中丸【出防粹方】
　　人参　白术　甘草　干姜【炮恐热以生姜代之】
　　右等分链蜜为丸每服作五丸白汤化下或水煎服亦得缓后治急也若尤急者无汗宜附子干姜甘草汤　若自汗者宜附子白术甘草汤量脉证可宜四逆汤真武汤通脉四逆选而用之
　　救汗汤【出朱氏集騐方】　治阳虚自汗不止
　　芍药【三两】官桂【去皮取有味者三两】甘草【二两】附子【生用不去皮三两】
　　右防咀每服五钱水一盏半姜五片二枚同煎八分去滓温服不拘时候合滓再煎服
　　又方【出朱氏集騐方】　治盗汗屡騐
　　太平白芷【一两】辰砂【半两】
　　右为细末酒调下
　　牡蛎散【出朱氏集騐方】　治气虚夜多盗汗
　　白术【一两】牡蛎【大而白者火煆二两另研极细】黄耆【炙】防风【不用义尾者各一两】
　　右为末捣令极细方可服每服三钱温酒下日二三服　如有虚出汗用防风不拘多少麸炒赤色研为细末煎猪皮汤下亦效
　　以上证盖阳经虚皮肤发泄盗汗故有是证如伤风另有方治
　　龙胆汤【出杨氏家藏方】　治伤寒汗后盗汗不止或妇人小儿一切盗汗并宜服之
　　龙胆草【不拘多少焙干】
