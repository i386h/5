<!-- { "loadSidebar": true } -->
　　右为散每服五钱水一盏半入生姜一分拍碎同煎至七分去滓食前温服
　　理中丸　治伤寒后脾胃虚冷不入饮食
　　人参　白术　干姜【炮】甘草【炙各等分】
　　右为末炼蜜和丸如弹子大每丸食前用沸汤化服
　　人参散　治伤寒后胃气冷不思饮食
　　人参　厚朴【去麄皮姜汁炙】白茯苓【去黒皮各一两】柴胡【去苖三分】半夏【汤浸七次去滑焙】枇杷叶【去毛姜汁炙】草豆防【去皮各半两】
　　右为散每服五钱水一盏半入生姜一分拍碎同煎至七分去滓食前温服
　　白术汤　治伤寒瘥后胃虚不能饮食
　　白术　陈橘皮【汤浸去白焙各三分】甘草【炙一两】白豆防【去皮】髙良姜【各半两】
　　右麄筛每服五钱水一盏入生姜半分一枚同煎至七分去滓食前温服
　　参朴汤　治伤寒后脾胃气虚不思饮食脏腑不调人参　厚朴【去粗皮姜汁炙各二两】陈橘皮【汤浸去白焙】诃梨勒【炙】桂【去麄皮】木香　枳殻【去穣麸炒】黄耆【剉各半两】甘草【炙一分】白术【三分】
　　右麄筛每服三钱水一盏入生姜半分拍碎二枚擘破同煎至半盏食前温服日再服
　　六神汤【出济生防粹方】　治伤寒后虚羸不思饮食
　　人参　白术　黄耆【剉各一分】枳殻【去穣麸炒】白茯苓【去黒皮各半两】甘草【三分】
　　右麄筛每服五钱水一盏半入生姜半分拍碎枣三枚擘破粳米少许同煎至七分去滓食前温服
　　参橘汤　治伤寒后脾胃肺不和痰壅欲吐不思饮食人参　陈橘皮【汤浸去白焙各一两】前胡【去芦头】白术　杏仁【汤浸去皮尖双仁炒】枇杷叶【去毛姜汁炙各半两】甘草【炙一分】
　　右麄筛每服五钱水一盏半煎至七分去滓食前温服
　　百合饮　治伤寒后脾胃有余毒气满不能食
　　百合【一分】人参【一分】豉【熬】粳米【淘各半合】陈橘皮【汤浸去白焙半两】薤白【切五分】生姜【切半两】
　　右剉如麻豆以水五盏煎至二盏半去滓分三服食后温饮
　　治伤寒瘥后一年心下停水不能食【出千金方】
　　生地黄【五斤】白术【一斤】好麫【二斤】
　　右合曝干为细末每服用酒调下方寸匕日三服
　　白术饮　治伤寒后胃虚不思食
　　白术　人参　生姜【切各半两】甘草【炙一分】
　　右剉如麻豆以水三盏煎至一盏半去滓分二服食前温饮




　　普济方卷一百四十六
<子部,医家类,普济方>
　　钦定四库全书
　　普济方卷一百四十七　明　周王朱橚　撰伤寒门
　　伤寒杂治【附论】
　　夫风寒暑湿饮食劳倦皆能为病是谓五邪冬伤于寒春必病温春伤于风夏必飱泄夏伤于暑秋必痎疟秋伤于湿冬必欬是乃四时之气然五邪所中虽不同本皆外邪大率同类惟冬时严寒其毒厉尤甚人或中之病在冬时正名伤寒若邪毒藏于肌肤至春时乗盛暑而发为暑病所谓先夏至日为病温后夏至日为病暑是也其病传之次先客于太阳其病令人头顶痛腰脊强其脉尺寸皆浮太阳不已传于阳明其病体热目疼鼻亁不得卧其脉尺寸皆长阳明不已传于少阳其病胷胁痛而耳聋其脉尺寸皆少阳不已太隂受之其病腹满体重其脉尺寸俱防太隂不已少隂受之其病口燥舌亁而渇或背防恶寒其脉尺寸俱沉少隂不已厥隂受之其病烦舌囊缩其脉尺寸俱缓病之所传不过三阳三隂而已其未满三日者邪在阳经未入于里其病在表宜汗之而愈若经四日者邪入隂经其病在里宜下之而愈特其大略尔葢有一日而传至数经者亦有数日而尚在太阳者阳病虽宜发汗阳明之病或宜下之隂病虽宜下之少隂之病或宜温之由人之禀受虚盛其传有迟速又不传经者当审其脉证凡此五经受病五邪脉证各不同伤风者必恶风其脉浮缓伤寒者必恶寒其脉浮以至伤暑脉虚伤湿脉缓于人迎盛为伤寒气口急盛为伤食诊得五邪之症知其本也诊得六经知其标也有病虽在表而不可汗者或在里而不可下者或若汗之太多则津液燥竭遂至亡阳下之太早则邪气动膈乃或成结胷清浊相干则变为霍乱热毒内瘀则变为瘀血又或为发黄者湿热相蒸也或为发班者阳毒太盛阳盛之人得之于热乃为阳毒隂盛之人得之于寒乃为隂毒蛊动则为狐惑坏病之甚则为百合若劳动复伤隂阳易之类虽瘥犹宜节慎变态多端不可备举当以类推皆以适当为良唯二感之病表里皆受邪难治其他或隂证似阳阳证似隂或隂盛隔阳阳盛隔隂者在诊病者以意详之　夫人生天地间以气血籍其真是故天无一嵗不寒暑人无一日不忧苦故有伤寒天行温疫之病盖冬令为杀厉之气君子善摄生者当严寒之时行住坐卧防身周宻不受寒毒彼奔驰荷重房劳之人皆辛苦之徒耳当闭藏而反扰动之则欝结脏腑津液强耗为寒所搏则腠理不宻寒毒与荣卫相浑当是之时壮者气行则己怯者则着而成病矣不即病者寒气藏于肌肤之间春则病温夏则病热此皆一气使然也古之治法一日在皮当摩膏而火灸之二日在颅依法鍼觧而发散之汗出愈三日在肌亦发汗愈四日在胷宜吐之五日在腹六日在胃宜下此华陀之治法也若按三隂三阳之法传变无出仲景之论盖治伤寒有伤寒之法治杂病有杂病之方岂能异其传者同其治调理隂阳当按定法也至初得病者头旋恶心振寒此即素问所谓时欲作呕起居如惊神气乃浮者是也伤寒如仲景明六经受病转变者及素问所谓热病也若病作无次第初得病表里不明或先热而渇不恶寒此即江南谓之黄病北方谓之汗病或长防逓相染着又是天行时气新伤寒以轻剂散之如葱白散和觧散皆可用如六经传变者当如仲景法有表证者麻黄汤桂枝汤有寒证互见者各半汤见里证者小承气汤十汤深者大承气汤半表半里小柴胡汤见痞及结胸者小防胸汤皆可用腹满者理中丸此遇太隂者传少隂便见厥逆脉浮细即当投四逆汤若见厥隂证用药不可造次大凡仲景法皆可间用发表则用防风通圣散防觧散入腑三乙承气汤大柴胡汤结胸痞满大防胸汤寒入隂经附子四逆汤半表半里和觧多用凉膈益元散伤暑亦依仲景用白虎汤桂苓甘露饮益元散备见真恪方子和法发表胜黄汤青龙汤和觧凉膈散当发表用通圣散逐去水肿必须禹切散舟车丸如大水中满用之极验
　　方
　　人参轻骨散　治伤寒头痛壮热项背拘急百节烦疼增寒恶风肢体困倦大便不调小便赤澁呕逆烦渇伤风头痛体热鼻寒声重欬伤山岚瘴气潮热徃来及五劳七伤心腹痞满冷气奔冲攻注刺痛又妇人血伤撮痛经候不调
　　贝母【去心】白茯苓【焙】半夏【煮各一两】枳殻【去穣炒二两五钱】苍术【泔浸一宿六两】人参　白术【焙】白芷【不见火】陈皮【去白】秦艽【去芦】赤芍药【各二两】川芎　当归【去芦焙】肉桂【去麄皮】亁姜柴胡【去芦】麻黄【去根节各三两】桔梗【去芦】甘草【炙各四两】厚朴【姜制四两】
　　右细末毎服三钱水一盏姜三片同煎七分通口热服身体倦加乌梅一个咳加子二枚同煎不拘时服
　　葱白散　觧四时伤寒头痛壮热项背拘急骨节烦疼憎寒恶风肢体困倦大便不调小便赤澁呕逆烦渇不思饮食及伤寒头痛体热鼻寒声重咳痰涎山岚瘴气时行疫疠并皆治之
　　川芎　苍术【米泔浸】白术【各二両】甘草【炙】石膏【煆】甘葛【焙各一两】麻黄【去根节三两】
　　右细末毎服三钱水一盏姜三片葱白二寸煎至七分热服不拘时侯要出汗并三服厚盖取汗
　　神仙百觧散【一名神仙四季加减百觧散】　治伤寒无问隂阳二易证其间所用药味各随经络治病如伤寒在表未传入经发热恶寒腰痛连进二服汗出而愈若已传经络胷满头痛肢体烦疼目睛防痛耳聋口燥咽亁或渇手足自温或肢厥自利或不自利小便反快服之则调中顺气袪逐寒邪如头靣感寒风伤腠理头痛项强发热增寒鼻流清涕咳涎痰及治风湿相抟骨节烦疼肢体沉重洒淅恶风时自汗出此药大能调顺三焦觧表攻里温润肺经正四时之气升降隂阳能进饮食不问伤风伤寒中暑中寒骨蒸头疼气逆胷满吐逆晕恶心及已经汗后不觧下之不当吐之不中此药清而不凉温而不壅无问老年虚弱男妇人并皆服之如连进数服无不取効常服免瘟疫之疾不中暑寒之病秋服之即无疟痢冬服之不致伤寒毒真神仙卫生妙药也功効不可尽述山茵皮【一两】柴胡【去芦】前胡　人参　活　独活甘草　苍术【米泔浸剉炒】　藿香【去梗】　白术　半夏【姜汁制各一两】　亁葛　白芍药　升麻　防风【去苖】　藁本【去芦】
　　立春以后不加减立夏以后一料加
　　柴胡【一分】赤茯苓　当归酪
　　立秋以后酌减柴胡一分不用当归茯苓只加亁姜【炮】肉桂【去麄皮各一两】麻黄【去半两】
　　立冬以后并无加减一方无当归有黄茯苓去芦半两
　　右为细末毎服三钱水一盏半姜三片栆三枚煎至一盏热服不计时侯并进二服如要表散加葱白三寸淡豆防三粒同煎服以衣被厚盖出汗而愈一方无山茵蔯前胡
　　八觧散【出和济方】　治四时伤寒头疼壮热伤风多汗及疗劳伤过度骨节酸疼饮食无味四肢疼痛行歩喘乏靣色痿黄怠惰少力咳寒热羸弱自汗胷膈不快呕逆恶心
　　人参【去芦】茯苓　甘草【炙】陈皮【去白】白术　藿香【去上各一两】厚朴【去麄皮剉生姜自然汁浸一宿炒紫色二两】半夏【汤洗七次一两】
　　右为细末每服二钱水一盏生姜三片子一枚葱白三寸同煎七分温服不拘时侯
　　白术散【出危氏方】　治伤寒气脉不和憎寒壮热鼻塞脑闷涕涶稠粘痰壅滞或冒渉风湿憎寒发热骨节疼痛或中暑呕吐晕及大病后调理失宜饮食劳复病证如初又治五劳七伤气血虚损靣色痿黄精神恍惚睡卧不宁肢体倦怠潮热盗汗脾胃虚弱面色痿黄饮食不羙口吐酸水脏腑滑泄腹内虚鸣反胃吐逆心复绞痛乆疟乆痢及膈气咽塞上气喘促坐卧不安或饮食所伤胸膈痞闷腹脇膨胀妇人胎前产后血气不和霍乱吐防气厥不省人事常服辟四时不正之气及山岚瘴疫神效不可尽述
　　山药　桔梗　茯苓【去皮】甘草　白芷　陈皮【去白】青皮【去白】香附子【各三钱】白术【四两】亁姜【炮三两】
　　右为细末毎服二钱水一盏姜三片一枚木亁一片紫苏叶三片煎七分食前服若吐防入白梅煎喘入桑白皮杏仁煎伤寒再复入薄荷膈气入木通三寸麝香少许中暑呕逆入香薷产前产后气血不和入荆芥霍乱入藿香气厥入塩汤调下一方无陈皮入粟殻乌梅煎
　　藿香正气散【出徳生方】　治伤寒头疼憎寒壮热上喘咳五劳七伤八般风痰五般膈气心腹冷痛反胃呕恶气防霍乱臓腑虚鸣山岚瘴疟遍身虚肿妇人产后血气刺痛小儿疳伤并宜服之
　　大腹皮　白芷　紫苏　茯苓【去皮各一两】半夏麯白术　陈皮【去白】厚朴【去麄皮用姜汁炙】苦梗【各二两】藿香【去土三两】甘草【炙二两半】
