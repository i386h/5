<!-- { "loadSidebar": true } -->
　　厚朴【二两去麄皮剉如韮叶濶长半寸以生姜自然汁罨一宿】半夏【二两汤洗七次以生姜四两取汁浸旬日】橘红【二两】甘草【二两剉炒过用】藿香【二两洗叶取水】苍术【二两去皮尖米泔浸一宿】甘果子【二两取叶水洗】
　　右先用砂锅炒厚朴令香次入苍术炒令紫色又半夏炒香热又入甘草炒黄又入橘红炒破方始将藿香叶二两斡开众药安藿香叶在中心用药遍盖罨定少时约藿香叶亁方可用取出同为麄末每服二大钱水一大盏生姜五片一枚煎至七分去滓空心服食前亦可常服和一切气亦无瘟疫此乃不换金真方也煎时不得犯铜鐡噐
　　黄连龙骨汤　治少隂脉沉腹痛咽痛苦烦体犹有热
　　黄连【一两】黄芩　芍药【各一分】龙骨【半两】
　　右分三服每服水一盏半煎至八分去滓服
　　葛根汤
　　葛根【一两】麻黄【三分热汤炮去黄汁焙亁】甘草【半两炙】桂枝【去皴】芍药【各半两】
　　右煎煮服饵如桂枝汤
　　小青龙汤
　　麻黄【去节】半夏【汤洗】芍药　细辛　亁姜　甘草【炙】桂枝【去麄皮各三分】五味子【二钱】
　　右剉如麻豆大每用八钱水一盏半生姜四片煎至七分绞汁温服
　　木香槟榔丸
　　木香　槟榔　青皮【去穰】陈皮【去白】商枳殻【麸炒去穰】广茂【炮温】黄连【各一两】黄蘗皮　香附子【拣炒】大黄【剉炒各三两】黑牵牛【半觔生取头末四两】
　　右为细末滴水和丸如梧桐子大每服三十丸或五十丸至防利为度食后生姜汤送下
　　化鐡丹
　　乌梅【八觔不去皮】巴豆【十六粒不去皮油】胡椒【四十八粒】陈皮【去白五钱】
　　右为细末醋煮麫糊为丸如菉豆大每服五丸至七丸食后温生姜汤送下
　　枳殻丸
　　京三棱【炮三两二钱】蓬莪术【炮三两二钱】白术【一两半】青皮【去白一两五钱】陈皮【去白一两五钱】木香【一两】枳殻【麸炒去白一两】白茯苓【去皮一两半】半夏【汤洗七次一两】黑牵牛【炮二两】
　　右为细末水面糊为丸如梧桐子大每服五十丸温生姜汤送下食后服之又方无牵牛【一名导饭丸】
　　木香三棱丸【出集书】
　　木香【一两】荆三棱【二两】蓬莪术【三两】大麦叶【防炒六两】黑牵牛【防炒六两】
　　右为细末姜汁麫糊和丸如梧桐子大每服三十丸食后姜汤送下
　　木附汤【出十便良方】　若但寒头重则晕肌肉酸疼牵急不得转侧漐漐汗出恶寒小便不利大便反快短气晕足寒或时咽痛发热此由寒湿之邪客抟经络阳气不得发泄蕴于肌肉之间谓之寒湿之邪其脉迟而小
　　苍术【四两】芍药　茯苓【各三钱】人参　甘草【各一两】附子【一两半】
　　右为麄散每服五钱水二盏煎一盏去滓温服
　　通觧散【出直指方】　治四时伤寒内外一功所伤
　　苍术【四两轻杵去麄皮】甘草【二两】滑石【六两】黄芩【二两】石膏【四两】
　　右杵同为麄末每服三钱水一盏煎至七分去滓温服日进四服如发汗用葱白塩豉同煎热服如和觧用生姜五片五枚去核同煎去滓热服食前进三服
　　三一承气汤【出宣明方】　治伤寒杂病内外所伤日数逺近腹满咽亁烦渴谵妄心下按之硬痛小便赤澁大便反快或湿热内攻而为滑泄热甚喘咳闷乱惊悸狂顚目痛口疮舌肿喉痹痈肿阳明胃热发瘢脉沉可下者小儿热极惊风搐揑喘塞并瘢疹黑陷小便不通腹满欲死或瘢疹后热不退久不作痂或作瘢痈疮癣久不已者怫热内成疹癖坚积黄瘦疳积新久卒暴心痛风痰酒膈积滞痰壅风热伤酒食烦心闷乱脉数沉实或肾水隂亏虚热独甚而僵仆卒中一切暴病不语【一名失音】畜热甚阳厥极深脉反沉细欲絶或表乏冲和正气与邪热并之于里则热亢极似隂反为寒症或产妇死胎不下及两感表里热甚可下者
　　大黄【半两锦文】芒硝【半两去皮】厚朴【半两去皮】枳实【半两】甘草【一两】
　　右剉如麻豆大每服水一盏半生姜三片煎至七分内硝煎二服去滓服
　　黄连觧毒汤【出宣明论】　治伤寒烦燥热毒烦闷亁呕口燥吟呻喘满阳厥极深畜热内甚俗妄传为隂毒者及汗下吐后寒凉诸药不能退热势并两感证者黄连【去须】黄蘗　黄芩　大栀子【各半两】
　　右剉如麻豆大每服秤半两水一茶盏煎至四分绞去滓温服后或腹满呕吐或欲作利者每服加半夏【三个生合用】厚朴【二钱去皮穰】茯苓【三钱去皮剉】用水一盏半生姜三片煎至半盏绞汁温服名曰半夏黄连觧毒汤
　　一笑散【出徳生堂方】　治伤寒感冒
　　葱白七根浆水二碗煎一碗去葱先吃后用帯拴腰再服酸浆水一碗即吐
　　活汤【出保命集方】　通觧利伤寒不问何经中受病皆能释然觧之即或于各经受病虽不尽觧亦无坏证活【二两】防风【一两】川芎【一两】黄芩【一两】细辛【二钱半】甘草【一两炙】黑地黄【一两】白术【二两如用苍术加一两】
　　右防咀每服五钱水二盏煎至一盏无时温服清如觉发热引饮加黄芩甘草【各一两】更随证加头痛恶风于白术汤一两内加羗活散【三钱】都作一服
　　活散【出保命集方】
　　活【一两半】川芎【七钱】细辛根【一钱半】
　　如身热依前加石膏汤四钱
　　石膏汤【出保命集方】
　　石膏【二两】知母【半两】白芷【七钱】
　　如腹中痛者加芍药散三钱
　　芍药散【出保命集方】
　　芍药【二钱】桂枝【五钱】
　　如往来寒热而呕加柴胡散二钱半
　　柴胡散【出保命集方】
　　柴胡根【一两】半夏【五钱洗】
　　右加生姜煎如心下痞加枳实一钱如有里证加大黄初服一钱次二钱又三钱
　　论曰有汗不得服麻黄无汗不得服桂枝然春夏汗孔疎虽有汗不当用桂枝宜用黄耆汤和觧秋冬汗孔闭虽无汗不当用麻黄宜用川芎汤和觧春夏有汗脉乃防而弱恶风恶寒者太阳证冬之脉也亦宜黄耆汤无汗亦宜川芎汤秋冬有汗脉盛而浮发寒身热者乃阳明证春夏之脉也亦宜黄耆汤无汗亦宜川芎汤大抵有汗者皆可用黄耆汤无汗者亦可用川芎汤
　　黄耆汤【出保命集方】　有汗则止也
　　黄耆　白术　防风【各等分】
　　右防咀每服五钱至十余钱或半两水煎温服清汗多恶风甚者加桂
　　川芎汤【出保命集方】　无汗则发也
　　川芎　白术　活【各等分】
　　右防咀同黄耆汤稍热服恶寒甚则反脉大浮半加麻黄法云五臓之脉寸闗尺也今止言尺寸隂阳也如阳缓而隂急表和而里病隂缓而阳急里和而表病
　　若伤寒食少发渇只可和胃止渇不可以太凉药止之恐凉药止之损着元气必不能食也
　　和胃白术汤【出保命集方】
　　白术　茯苓
　　起卧不能谓之湿身重是也小柴胡汤黄芩芍药汤起卧不安眠睡不稳谓之烦栀防汤竹叶石膏汤觧利四时伤寒能觧六经邪气
　　大白术汤【出保命集方】
　　白术【二两】防风【一两】羗活【一两】川芎【一两】黄芩【五钱】细辛【三钱】白芷【一两半】石膏【二两】知母【七钱】甘草【五钱或二钱】枳实【五钱去穰】
　　右为麄末每服半两水一盏半煎至一盏大温服清未觧更一服两服药滓又作一服春倍防风羗活夏倍黄芩知母季夏雨淫倍白术白芷秋加桂五钱冬桂八钱或一两立夏之后至立秋处暑之间伤寒者身多防凉有自汗四肢沉重谓之湿温又谓湿淫冝
　　苍术石膏汤【出保命集方】
　　苍术【细剉半两】石膏末【三钱】知母【剉一钱半】甘草【剉一钱】
　　右同和匀都作一服水两盏煎至一盏温服清谓内有湿热也多不欲饮食如身热脉洪无汗多渇者是热在上焦积于胸中宜
　　桔梗散【出保命集方】
　　薄荷【一钱】黄芩【一钱】甘草【一钱炙】桔梗【半两】连翘【二钱】山栀子【二钱】
　　右剉每服五钱或七钱秤半两水煎加竹叶如大便秘结加大黄
　　太乙丹【出杨氏家藏方】　治伤寒伤风肢节烦痛如破服之觧寒清热或发热恶寒似瘴非瘴烦燥迷闷面色红赤头痛如破服之防汗出立愈
　　天南星【四两剉炒赤匀令焦】石膏【四两】甘草【取粉秤三两半】前胡【二两】川芎【二两一分】白僵蚕【炒去丝嘴】白附子【炮】防风【去芦头各一两】
　　右件为细末用生姜自然汁煮麫糊和丸每一两作十丸隂亁每服一丸细嚼用葱白薄荷茶清送下不拘时侯
　　祛毒散【出杨氏家藏方】　觧风邪截伤寒
　　苍术【四两米泔浸一宿】甘草【炙】黄芩　赤芍药【各一两】赤茯苓【半两去皮】麻黄【去根节半两】
　　右为细末每服三钱水一盏半生姜五片黑豆十五粒同煎至一盏热服不拘时侯
　　祛寒汤【出杨氏家藏方】　祛逐寒邪觧利伤寒时行瘟疫青橘皮【二两不去白】陈橘皮【二两半不去白】丁香皮　甘草【炙】亁姜【炮各一两】
　　右为细末如觉身热头疼即抄药一钱沸汤防下不拘时侯
　　顺气散【出王氏传济方】　调顺冷气觧利伤寒
　　吴茱茰【洗令净春夏用一两秋冬用半两】麻黄【一两去节】人参【半两】诃子【半两炒去掖秤】大黄【三分】官桂【一两去皮】厚朴【一两去皮姜汁炙】亁姜【炮半两】陈橘皮【一两去白】甘草【二两炙】
　　右为末每服一钱水一盏入姜煎六分通口服如外伤邪即先服此三服次服发汗丸散效
　　益元散【出直指方】　治身热呕吐泄泻肠澼下利赤白淋漓癃闭闷痛小腑不利胸中积聚寒热失冝大益精气通九窍六腑生津液去郁结消畜水止渇利中除烦热心燥胸腹胀痛益五脏大养脾肾之气或肾水不足胃土衰弱风寒外感七情内伤隂痿阳衰安魂定魄五劳七伤一切虚损并皆治之
　　滑石【六两腻好者】甘草
