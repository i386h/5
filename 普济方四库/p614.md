<!-- { "loadSidebar": true } -->
　　右为细末每服三钱蜜少许温水调下或无蜜亦可无论时日三服或欲冷新水调下亦得觧利发汗煎葱白豆豉汤下四钱每水一盏葱白五寸豆豉五十粒煮取汁七分调下并三服以效为度此药治寒凉觧散欝热设病甚不觧多服无害但有益尔本世传名大白散俗恶性寒兼易得之贱物而又不明素问造化之理故不取本草神验之言而多不用焉若以随证验之乃凡人之仙药不可阙也夫伤寒当汗则不可下当下亦不当汗者若能急服此药则汗自不出而里热亦获小效即有里热便得宣通而愈者或半在表半在里可觧和而不可吐下发汗者若服此药多愈或不愈再服加减凉膈散和觧尤妙或必当汗觧者更加苍术麄末三钱同煎葱豉汤调服尤良或孕妇不宜滑石麻黄桂枝单发汗即用甘草一两苍术二两同为麄末每服四钱水一盏葱白五寸豉五十粒同煎至六分去滓热服并二三服取防汗是名逼毒散非孕妇皆可服或大白散加麻黄去节二两如前法煎服世云神白散更加滑石末与苍术末二味最为发汗之妙药乃此方唯正可汗者即用误服之则转加热也名曰大逼毒散或觧利两感煎凉膈散调下益元散四钱或下乳用猪肉麫羹或酒之类调下四钱不拘时候日三服又宜食肉麫羹粥催产温油浆调下五钱并二三服以产为度或死胎不下者三一承气汤一服调下五钱须臾更频用温油浆调服前药数服而胎出可活产母也难产或死胎不下皆由风燥澁热聚敛结而不能舒缓故产户不得自然开通也药力至则结热顿开而产矣后慎不可温补而反生燥热也俗未知产后已损血液疼痛怖惧以致神狂气乱则隂气损虚邪热大甚而为诸热证由不明素问造化故不识隂阳反以谓产后诸虚百损便为虚冷而无热也误以热味药温补或烦渇者不令饮水本虽善心为害多矣岂知治病之道但以临时审其脏腑六气虚实名其标本如法治之而已矣此药泛常无竒然为效至大而俗以为小使忽之此所以反招侮也今以加黄丹桃红名曰经玉散加青黛令轻碧色名碧玉散加薄荷叶一分细罗同为末名曰鸡苏散治疗并同但以廽避愚俗之妄侮尔
　　柴胡饮子退五脏虚热四时加减【出金匮方】
　　冬三月加柴胡【八分】白术【八分】大腹槟榔【四板并支子用】陈皮【五分】生姜【五分】桔梗【七分】
　　春三月加枳殻【三分】减白术【共六味】
　　夏三月加生姜【三分】枳实【五分】甘草【三分共八味】
　　秋三月加陈皮【三分共六味】
　　右各防咀分为三贴一贴以水三升煮取二升分温三服如人行四五里进一服如四体壅滞甘草少许每贴分作三小贴每小贴以水一升煮取七合温服再合滓为一服重煮都成四服
　　诃梨勒丸长服【出金匮方】
　　诃梨散【煨】陈皮　厚朴【各三两】
　　右末之炼蜜丸如梧桐子大酒饮服二十丸加至三十丸
　　五积散【出三因方】　治太隂伤寒脾胃不和及有积聚腹痛苍术【泔浸一宿二十两】桔梗【十两】陈皮【六两】白芷　甘草【炙】当归【二两】川芎【一两半】芍药　半夏【浸去滑各一两】白茯苓　麻黄【去节春夏二两秋冬三两】亁姜【春夏两半秋冬二两】枳殻【浸炮去穰剉炒四两】桂心【春夏三両秋冬四两】厚朴【姜制炒二两】
　　右先将前十二味防咀防炒令香取出当风晾之入后枳殻桂朴三味同为细末每服三钱水一盏姜三片二枚煎七分食前温服伤寒手足逆冷自汗不止脉沉细面青呕逆加顺元散一钱同煎热服产妇难产经三两日不能生胎死腹中或产母气乏委顿产道亁澁加顺元散水七分酒三分煎并服气血和即瘥胎死者不过三服当下其顺元散多少量产母虚实加减伤寒发热挟内寒者加葱白二寸豉七粒同煎服以汗觧
　　顺元散【出三因方】
　　乌头【炮去皮尖二两】附子【炮去皮脐】天南星【炮各一两】木香【半两】
　　右为末同前法煎此药治内外感寒脉沉伏迟细手足冷毛髪恂栗伤寒隂证大啜一二盏气和汗出即愈
　　和气治中汤　治伤寒初受病服散吐后宜服
　　藿香　人参【各半两】白术　陈橘皮【各三两】甘草　亁姜　白茯苓【各一两】
　　右件药罗为散每服二钱以水一中盏入生姜半分煎至五分即去生姜和滓不计时候温服
　　小柴胡汤　治伤寒后肺萎劳【出如宜方】
　　黄芩　人参　甘草【各三两】半夏【制二两半】柴胡【八两】
　　右防咀姜五片枣一枚煎　如谵语潮热胃实大便利脉洪数宜服　亡阳谵语不可下宜加桂枝芍药汤　如自利挟热或垢赤烦渇寒热往来宜加茯苓如伤寒喜睡胁痛胷满有热脉数宜服不烦渇身
　　冷脉迟宜四逆汤　如伤寒瘥后寒热往来似疟又治亁呕日晡发热宜服　如劳复宜服　如腹色青难治死必吐舌　如呕逆烦躁作渇有寒热脉数喜冷加竹茹汤
　　灵夀县董监军癸丑年冬十二月间雪霁因事至真定忽觉有风气暴至诊侯六脉俱甚按之洪实有力其证手挛急大便秘澁不通面赤而热此风寒客加于身也四肢者脾也以风寒之邪伤之作搐急而挛痹乃风滛末疾而寒在外也内经云寒则筋挛正谓此也本人素饮酒近日为觉风气不饮内有实热乗于肠胃之间故大便秘澁而面赤热手足阳明受邪外则足太隂脾之经受风寒之邪用桂枝甘草炙以却其寒邪而缓其急搐用黄蘗之苦寒滑以泻实而润燥急救肾水用升麻葛根以升阳气行手足阳明之经不令遏絶便以桂枝性热入手阳明之经为引用润燥复以芍药甘草专补脾气使不受风寒之邪而退本邪专益肺也加人参以补元气为之辅佐当归身去里急而润燥和血名活血通经汤
　　升麻　葛根【各一钱】桂枝【二钱】当归【二钱】人参【一钱】芍药【半钱】甘草【一钱炙】黄蘗【二钱酒制】
　　右防咀都作一服水二大盏煎至一盏去滓稍热服令暖房中近火摩搓其手一服而愈
　　木桂汤【东垣兰室秘藏】　治寒温所客身体沉重胃脘痛面色痿黄
　　麻黄【一钱】桂枝【半钱】杏仁【十个】草防仁　半夏【各半钱】炒麴【半钱】苍术【二钱】橘皮【一钱】泽泻【一钱】白茯苓【一钱】猪苓【半钱】黄蓍【三钱】甘草【二分炙】
　　右都作一服煎法如常
　　治伤寒热病服转药后病已效可脏腑仍两三日不出后吃食减少仍觉精神不快【出防命方】
　　柴胡【去毛】桔梗【去根】麻黄【去根】杏仁　黄芩　荆芥穗大黄【炮热】牡丹皮【去心】活　沉香　木香　独活【各一分】升麻【半两】
　　右为细末每服二钱水一盏煎一沸急泻出食后和滓热服
　　治伤寒热服伤脾浑身肌肉辟痛闻食即恶心思呕吐徧身发热两唇亁焦诊其脉即右手闗上脾脉一指徧洪如众脉此即为病气在脾宜服此方【出防命方】桔梗　羗活　杏仁　麻黄【去根】麦门冬【去心】大黄荆芥穗【各一分】半夏【二铢】牵牛【一两】青橘皮【四两】
　　右先杵牵牛半夏二味为末所余众药只作一处杵为末每服五钱水一盏半生姜三片葱三枝煎众药末三钱沸一两沸泻出取汁一盏用调下牵牛半夏等末二钱食后服
　　交加散【出如宜方】　治憎寒壮热或外感风寒内伤生冷及风寒二证
　　败毒散　五积散
　　右等分姜煎如体虚宜养胃汤
　　三建汤【出危氏方】　治脉防身体冷重自然汗呕吐加丁香胡椒各半两【方见积热痼冷门痼冷类】
　　不卧散截伤寒【出十便良方】
　　苍术　川芎　甘草　藁本【各一两】
　　右为麄末每服三钱水一盏葱白三寸同煎至八分去滓热服不以时
　　茯苓利膈汤【出保生回车论】
　　茯苓【一两】牛蒡子【二两炒】荆芥穗【一两】桔梗【一两防炒】甘草【半两炙紫色】
　　右为麄散每服三钱水一盏姜三片同煎六分去滓温服日二三服不拘时侯
　　觧肌汤【出保生回车论】
　　麻黄【一两去根节】苍术【四两去皮】羌活【半两】甘草【半两炙】荆芥穗【半两】
　　右为麄末每服三钱水一盏姜三片煎至六分去滓温服续续二三服防汗出即觧
　　千金不传散【出澹寮方】　治伤寒兼主感风
　　苍术【七两竹篮盛水中搅洗不去皮】亁葛【三两半】甘草【七钱半】
　　右为细末每服三钱加葱煎茶调亦可
　　桂枝汤【出鲍氏方】　治伤风头痛鼻鸣亁呕发热自汗恶风或寒热汗出则少觧如疟状脉浮洪虚大
　　桂枝【一两】白芍药【一两半】甘草【一两】
　　右为散每服五钱煎八分食前服讫盖被取防汗或发滞漏不止小便难四肢拘急加炮附一分或项强漐漐反汗出恶风加亁葛一两半或汗后身痛脉沉迟加芍药生姜各半两人参一两半或呕逆更加茯苓半夏人参陈皮冬末春初宜桂枝汤五积散盛夏时及淋家酒家衂家于桂枝汤加黄芩或夏日只用本方増芍药名建中汤治气痛等疾加乌药香附炒
　　加减香苏叶【出医方大成】
　　香附子【一两】紫苏梗【二两】陈皮【一两】甘草【半两】
　　右为末剉散每服四钱水一盏半煎至一盏生姜三片连根葱白二茎同煎热服　头痛加川芎白芷　头痛如斧劈加石膏连须葱头　偏正头风加细辛石膏薄荷　太阳穴痛加荆芥穗石膏　伤风自汗加桂枝　伤风无汗加麻黄【去节】并亁姜　伤风恶寒苍术　伤风发热不退加柴胡黄芩　伤风咳不止加半夏杏仁【去皮尖】　伤风胸膈痞塞加制枳殻伤风鼻声风重咽鬲不和加苦梗旋覆花　伤风痰涎壅盛加白附子天南星　伤寒鼻内出血加茅花伤寒气促不安加大腹皮桑白皮　伤风鼻塞不
　　通头昏加羗活荆芥　伤风不觧咽喉肿痛加苦梗伤风中脘寒不思饮食加去白青皮枳殻　伤寒
　　呕吐恶心不止加丁香半夏　伤寒后时作虚热不退加人参　伤风饮食不能消化加缩砂仁青皮伤风一向不觧作潮热白日至日中不退日日如是加地骨皮柴胡人参庵防　初感风寒头疼作热鼻塞声重加羗活川芎　感风腰痛不能伸屈加官桂桃仁　感风浑身痛不止加赤芍药紫金皮　感风胫项强急不能转动加羗活官桂　腹肚疼痛加木香　腹肚疼刺不可忍加姜制吴茱茰七粒　小腹疼痛时刻不可忍加木香姜　妇人忽然大便疼痛不能下地加木香木呉茱茰　妇人被性所苦胸膈痞疼脇肋痛小便急疼加木香枳殻　妇人被气疼所苦加木香缩砂仁　胃不和中脘不快加谷茅神麯　伤食吐呕泄泻腹痛加亁姜木香　心卒痛者加延胡索酒一盏　饮酒太过忽遍身发疸或两目昏黄加山茵陈山栀子　中酒吐恶加乌梅丁香　妇人经水将行先期发热加苏木红花　妇人产后作虚热不退烦渇加人参地黄　产后发热不退加人参黄耆　产后腰疼不止加当归官桂冷不已加亁姜五味子杏仁　脾寒加良姜青皮草果　脚气加木香木牛膝紫金皮茱茰川练子感风寒发热头疼加不换金正气散　感寒头痛壮热恶寒身痛不能转动加料五积散　饮食不进欲吐不吐加丁香与萝卜子　感寒头痛发热身疼分隂阳加败毒石膏　妇人产后风脚手疼痛生料五积散人参败毒散加木不换金正气散加地黄川芎同煎
　　术附汤【出保生回车论】
