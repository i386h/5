<!-- { "loadSidebar": true } -->
　　白术【二两剉如麦豆】附子【一枚以半两为率炮裂去皮脐剉如麦豆粒】
　　右如法制一处于杵臼中良时治之勿令作末每四钱以水一盏半煎及七分去滓温服日三服不拘时后凡言日进三服者疾势稍重当促数服而未痊当作汤剂
　　半夏中和汤【出保生回车论】
　　半夏【二两汤浸七次切片焙亁】厚朴【四两剉去麄皮剉碎】苍术【四两刮去麄皮剉令极碎】独活【二两剉碎】草豆蔲【十五个去殻剉碎以上四味一处杵碎生姜屑一觔同杵摩烂又慢炒紫色】甘草【三两炒令紫色】
　　右如法制一处杵为麄散每服炒四钱水一盏半生姜三片二枚同煎至七分去滓温服食前日进三服胃损人可常服岚瘴诸邪皆不能为害
　　茯苓茱茰丸【出保生回车论】
　　茯苓　吴茱茰【浸五次焙亁】芍药【不问赤白皆可用】黄连【去须】
　　右等分为细末炼蜜和丸如梧桐子大每服十五丸二十丸温热水下如无蜜即用饭丸量大小加减不计时候
　　升麻葛根汤【出保生回车论】
　　麻黄【二两剉】葛根【二两细剉】芍药【四两剉】甘草【一两炙紫色剉】
　　右件筛为麄末每服四钱水一盏半生姜五片同煎至六分去滓温服日三服不拘时候
　　麻黄桂枝汤【出保生回车论】
　　麻黄【二两去根节】桂枝【一两】葛根【三两】芍药【三两】甘草【一两炙紫色】
　　右为麄散每服四钱水一盏半生姜五片二枚同煎至七分去滓温服日三服夜一服
　　三苓散【出保生回车论】
　　茯苓【一两】桂【一分】白术【二两】
　　右为细末每服二钱匕粥饮调下日二三服不计时候
　　桂苓散【出保生回车论】
　　茯苓【二两剉】桂【一分】
　　右为细末每服二钱粥饮调下日二三服不计时候每服药后饮沸汤或粥饮一盏或半盏为佳
　　猪苓散【出保生回车论】
　　猪苓　茯苓　泽泻　白术　阿胶【先杵碎炒为末】
　　右四味等分如法制为麄末每服四钱水一盏半煎八分去滓入阿胶末二钱再上火沸温服日二三服
　　术桂汤【出保生回车论】
　　白术【三两剉】桂【一分】
　　右为细末每服二钱粥饮调下日二三服不计时候以上三药服饵主疗并与五苓同
　　圣僧散【出卫家寳】　治时行一切伤寒不论隂阳不拘轻重应老防及孕妇皆可服
　　香白芷【一觔生剉】甘草【半两生剉】
　　右二味焙亁碾为麄末每服二钱水一盏枣二枚生姜三片葱白三寸同煎至七分热服用衣被盖覆如人行五六里更进一服汗出即愈此药可卜病之好恶如煎得黑色或悮打飜即难愈如煎得黄色无不愈者煎药之时要在志诚
　　加减正气散【出卫生家寳】　治伤寒伤风不论表里但连进二服立效
　　藿香叶　半夏【研细用姜汁搜和炙黄色】厚朴【去皮姜炙】陈皮【去白】甘草【研以上味乃局方正气散】再加白茯苓草菓仁
　　右各等分细末每服二钱水一盏姜三片一枚煎七分食前稍热服
　　和中益胃汤【出诚效方】　治太隂阳明腹痛大便常泄若不泄却秘而难见在后传作湿毒下鲜红血腹中防痛脇下急缩脉缓而洪轻之可得按之空虚
　　熟地黄【三分】当归【酒制四分】升麻【半钱】苏木【一分】藁本【二分】炙甘草【三分】柴胡【半钱】益智仁【二分】
　　右件都作一服水三盏煎至一盏去滓温服食前一服而愈
　　茯苓白术汤【出十便良方】　治伤寒服桂枝汤或下之仍头项强痛翕翕发热无汗心下满防痛小便不利者桂枝加此方
　　芍药　生姜　白术　茯苓【各三两】甘草【二两】大【二十个】
　　右切每服半两以水二大盏煎取一盏温服小便利则愈忌海藻菘菜酢桃李雀肉等
　　隂阳应象论曰人之汗以天地之雨名之又曰湿盛则霖霪骤注盖以真气已亏胃中火盛汗出不休胃中真气已竭若隂火亦衰无汗皮燥乃隂中之阳阳中之隂俱衰四时无汗其形不久湿衰燥旺理之常也其形不久者秋气主杀生气者胃之谷气也乃春少阳生化之气也张耘夫因闰二月尽天隂雨隂寒湿相杂縁官事饮食失节劳役所伤病觧之后汗出不止沾濡数日恶寒重添厚衣心胸间时作烦热头目昏愦上壅食少此乃胃中隂火炽盛与外天雨之湿气峻热两气相合令湿热大作汗出不休兼见风邪以助东方甲乙之风药去其湿以甘寒药泻其热羗活胜湿汤主之
　　炙甘草【三分】黄耆【七分】生甘草【五分】生黄芩　酒黄芩【各三分】人参　羌活　防风　藁本　独活　细辛蔓荆子　川芎【各三分】升麻　柴胡【各半钱】薄荷【一分】
　　右件都作一服水二大盏煎至一盏半细辛以下入轻清四味再上火煎至一盏去滓热服之一服而止诸证悉去
　　胡洽大露宿丸【出本草】　主寒冷百病方
　　矾石【炼】亁姜　桂心　皂荚　桔梗【各二两】附子【三两】
　　右筛蜜丸服如梧桐子大五丸日三渐増以知为度
　　治伤寒方
　　右用半夏一升洗滑焙亁末小麦麫一升合和以水溲令热丸如弹子大以水煮令麫熟则药成初吞四五枚日二稍増至五十枚旋合旋服觉病减欲更重合亦佳禁食饧与羊肉
　　治伤寒汗不出搐挛手脚【出本草】
　　右用海蛤川乌头各一两川山甲二两为末酒糊和丸大一寸许揑扁置所患足心下劈葱白盖药以帛纒定于暖室中取热水浸脚至膝上久则水寒又添热水候遍身汗出为度丸一二日一次浸脚以愈为度
　　治伤寒热壮在脏腑狂躁烦满大小便闭塞【出本草】取苦肉蜜为丸服佳
　　治伤风寒热骨节碎痛出汗治中风靣目浮肿咽喉不通安胎妇目除肝秽邪气安中利五脏益目睛杀百药【出本草】
　　以葱叶作羹粥煠作虀食之良
　　治伤寒大毒【出本草】
　　以饴糖于蔓箐薤汁中煮一服顿服之
　　治伤寒热毒【出本草】
　　以人屎水渍饮弥善
　　病人两手脉浮数而名曰伤寒若闗前寸脉力小闗后尺脉力大虽不恶风不自汗此乃降气已盛先见乎脉也宜投药和之表之也
　　调脉汤　阳明少阳也
　　葛根【一两】防风【半两】前胡【七钱半】炙甘草【半两】
　　右为末每服五钱水二盏生姜一块如大拍碎同煎如寸脉依前力小加枣三枚同煎服
　　葛根柴胡汤　阳明少阳也
　　葛根【一两】柴胡【一两】芍药　桔梗　甘草【各五钱】
　　右为末每服五钱生姜一块葱白三寸同煎服
　　薄荷汤　阳明也
　　薄荷【一两】炙甘草　防风【各半两】人参【七钱半】
　　右为末水煎服
　　防风汤　阳明也
　　防风【一两】炙甘草【四钱】旋覆花　桔梗【各半两】制厚朴【七钱半】
　　右为末生姜一块加荆芥穗五钱同煎
　　六物麻黄汤　太阳阳明也
　　麻黄【去节一两】葛根【七钱半】人参【半两】炙甘草【半两】苍术【去皮七钱半】
　　右为末二枚同煎服后犹恶风加荆芥穗七钱丁香皮半两
　　七物柴胡汤　太阳少阳也
　　柴胡【三两】苍术　荆芥穗　麻黄【去节各一两】炙甘草【七钱】加当归【一两】
　　右为末生姜一块三枚葱白三寸同煎
　　太阳证头项痛腰脊强发热恶风自汗脉尺寸俱浮缓者是劳也桂枝汤主之是隂经荣药也闲卫气使隂气不泄此药为卫虚而设也　若发汗过多发热头面揺卒口噤反背张反背张者太阳兼阳明也去风养血防风当归散主之
　　防风　当归　川芎　地黄【各一两】
　　右剉每服一两水三盏煮至二盏去滓温服　如无汗者葛根汤主之　如有汗者桂枝加葛根
　　白术汤　治伤风寒上觧三阳下安太阳神方
　　白术【二两】　如汗之改苍术
　　右防咀煎服若发热引饮加黄芩【生一两】若头痛恶风加羗活散三钱半
　　太阳证头项痛腰脊强发热恶寒无汗脉尺寸俱浮而是病发于阳阳者卫也麻黄汤主之是阳经卫药也开腠理使阳气伸泄此药为卫实也
　　伤寒见风脉伤风见寒脉二证大青龙汤主之老用桂枝麻黄各半汤后改用九味羗活汤
　　黄蓍建中加当归汤
　　黄蓍　当归【各一两半】白芍药【三两】桂【一两一分】甘草【一两】
　　右麄末每服五钱生姜三片枣二枚水一盏半煎至八分去滓取七分清汁日三夜二服尺脉尚迟再作一剂
　　发表汤　太阳也
　　麻黄【去节一两半】苍术　舶上丁香皮【各七分】炙甘草【半两】人参【半两】当归【半两】加桂枝【五钱】细辛【半两如多减半汗不止则多】
　　右为末生姜一块枣三枚同煎
　　经云有汗不得服麻黄无汗不得服桂枝若差则其变不可胜言故立此法使不犯三阳禁忌觧表神方羗活【一两半治太阳支节痛君主之药也然非此无主也却乱反正之主也故大无不通小无不入闗节痛非此不治】
　　防风【一两半治一身尽痛卒伍卑下之职一听君命将而行随所使所引而至】
　　苍术【一两半别有雄壮上行之气能除湿下安太隂使邪气不内传之于足太隂脾】细辛【五钱治足少隂肾苦头痛】　川芎【一两治厥隂头痛在脑】
　　白芷【一两治阳明头痛在额】　生地黄【一两治少隂心热在内】
　　黄芩【一两治太隂肺热在胸】　甘草【一两能缓里急调和诸药故有国老之称】
　　以上九味虽为一方然一不可执中无权犹执一也当视其经络前后左右之不同从其多少大小轻重之不一増损用之其效如神防咀水煎服若急汗热服以羹投之若缓汗温服而不用汤投之也
　　脉浮而不觧者先急后缓　脉沉而不觧者先缓后急
　　九味羌活汤不独觧利治杂病有神中风行经者加附子中风秘澁者加大黄中风并三者合而成痹等证随十二经上下内外地寒热温凉四时邪气加减补泻用之炼蜜作丸亦可加生地黄各半治两感伤寒如神用豆淋酒煎治破伤风
　　太阳经伤寒得里胸中有热胃有邪气传阳明本也腹痛欲呕者热在内也宜黄连汤
　　甘草　黄连　亁姜　人参【各七钱半】大【三枚】
　　右剉细每服五钱水煎服
　　发热恶寒自汗脉缓发热恶风无汗脉缓此二证易老原用桂枝二麻黄一汤后亦改用九味羌活汤无论有汗无汗并宜服之
　　易老利发九味羌活汤
　　治伤寒唇
　　右用鼈甲及头烧灰作末傅之
　　治伤寒大热心闷
　　右用槐子烧存性为末酒服方寸
　　治汗不出拘挛腰脚并耳聋
　　右用荆三棱茯苓米醋浸夏月浸四日冬月浸六日杵为末醋汤调下三钱
　　治汗后霍乱者
　　右用败扇烧为末和粉粉身上
　　发汗法【出活人书】
　　凢发汗欲令手足俱能濈濈然一时许为佳不欲如水淋漓服汤中病即已不必尽剂然发汗须如常服湏腰以上厚衣覆之令腰以上汗出淋漓而腰以下至足心觉防润病即可觧若病证仍在者三日内可三汗之令腰脚周遍为度
　　一法无药处可用两手指相交叩脑后风府穴向前礼百余拜汗出自觧【出神效方】










　　普济方卷一百四十七
<子部,医家类,普济方>
　　钦定四库全书
