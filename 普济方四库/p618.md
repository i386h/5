<!-- { "loadSidebar": true } -->
　　时气一日论
　　夫时气一日太阳受病太阳为三阳之首而主于头项故得病一日头项腰皆痛也
　　方
　　解肌散【出圣惠方】　治时气一日头痛壮热四肢烦疼
　　麻黄【一两去根节】　川升麻【一两】　石膏【一两】
　　甘草【半两炙赤微剉】　赤芍药【一两】　贝齿【三枚】
　　杏仁【一两汤浸去皮尖双仁麸炒微黄】
　　右捣粗罗为散每服五钱以水一大盏入生姜半分枣三枚煎至五分去滓不计时候热服衣覆取汗便食豉粥补虚
　　桂枝散【出圣惠方】　治时气一日头痛壮热骨节疼痛
　　桂枝　黄芩　麻黄【去根节各三分】
　　石膏【一两】
　　右为散每服五钱以水一大盏入生姜半分枣三枚煎至六分去滓不计时候热服衣覆取汗
　　解表石膏散【出圣惠方】　　治时气一日头项腰脊痛恶寒
　　石膏【二两】　豉【二合】　葛根【二两】　白术【二两】
　　桂心【一两】　麻黄【一两去根节】　白芷　芎防
　　当归【微炒剉各一两】
　　右为散每服五钱以水一大盏入生姜半分枣三枚煎至五分去滓不计时候热服衣覆取汗
　　葛根散【出圣惠方】　治时气一日壮热心神烦躁头痛四肢不利
　　葛根【剉】　赤芍药　麻黄【去根节】　黄芩
　　石膏【各一两】　大青　甘草【各半两炙微赤剉】
　　右为散每服五钱以水一大盏入生姜半分枣三枚煎至五分去滓不计时候热服衣覆取汗
　　治时气一日头痛壮热方【出圣惠方】
　　取生葛根净洗捣取汁一大盏内防一合煎至六分去豉不计时候分为二服有汗即差未得汗即任服若心中热加栀子仁十枚内葛根汁中同煎去滓服之
　　治时气一日初觉便宜发汗方【出圣惠方】
　　用麻黄二两去根节以水三大盏煑麻黄去沫取汁一盏半去滓后入米一匙防汁二合煑为稀粥不计时候顿服衣覆取汗
　　法
　　导引法　云清旦初起以左右手交互从头上挽两耳夆又引鬓髪即流通令头不白耳不聋又摩手掌令热以摩面从上下二七止去脚气令面有光又摩手令热从体上下名曰干浴令人胜风寒时气寒热头痛百病皆愈
　　时气二日论
　　夫时气二日阳明受病阳明主于肌肉其脉络于鼻入于目故得病二日内热鼻干不得眠也夫诸阳在表表始受病故可摩膏火炙发汗而愈也
　　方
　　水解散【出圣惠方】　治时气二日头痛壮热心躁
　　麻黄【去根节用二两】　　川大黄【剉碎微炒】
　　黄芩　桂心　　甘草【炙微赤剉】
　　赤芍药【各一两】
　　右为散每服不计时候以温水调下二钱良久再服未服药前先以热汤淋浴后便服此药衣盖取汗重者不过三服强实人服二方寸匕此调风实之人三伏中宜用之若去大黄即春夏用之
　　治时气二日壮热头痛宜服此方【出圣惠方】
　　甘草【一两炙微赤剉】　生姜【三分】　【一颗大者取瓤去子于碗内盛之】
　　右先将生姜甘草用无灰酒一大盏煎取六分去滓热入碗中绞取汁不计时候分温二服
　　柴胡散【出圣惠方】　治时气二日壮热増寒头痛腰强重
　　柴胡【去苗】　麻黄【去根节各一两】　葛根【三分剉】
　　桂心【二分】　甘草【一分炙微赤剉】
　　右为散每服四钱以水一中盏入豉五十粒薄荷二七叶煎至六分去滓不计时候先吃粥少许后以热水淋浴然后服此药衣覆取汗
　　栀子散【出圣惠方】　治时气二日头痛背强身热恶寒栀子仁　黄芩【各一两】　石膏【二两】　葛根【剉两】
　　杏仁【汤浸去皮尖双仁麸炒防黄用一两】　甘草【半两炙防赤剉】
　　右为散每服五钱以水一大盏入葱白二茎豉五十粒煎至五分去滓不计时候热服衣覆取汗
　　葛根散【出圣惠方】　治时气二日头背痛强心烦壮热
　　葛根【剉】　麻黄【去根节】　犀角屑【各一两】
　　右为散每服五钱以水一大盏入生姜半分枣三枚煎至五分去滓不计时候热服衣覆取汗
　　三物汤　治天行病经一二日觉身体壮热头痛骨肉酸楚背脊强口鼻干手足微冷小便黄赤此是其候若如此宜先合煑桃栁葛汤浴之
　　桃枝【细切五斗】　栁叶【细切五斗】　酢醤水【一斗】
　　右先以水一石煑桃枝栁叶二物取七斗汁去滓内醋醤水觉带热以浴浴讫拭身体令干以粉摩之勿触风则于密处刺头眼后两边及舌下血断以盐末厌刺处则入被卧
　　又后服解肌干葛等五物饮微覆取汗如病根轻者因此或歇
　　葛根【切五合】　葱白【切一升】　生姜【切二合】
　　防心【一升绵裹】　粳米【二合研碎】
　　右切以水五升煮取汁豉心以上四味取三升半汁去滓内粳米屑煑令米烂带热顿啜候尽微覆取汗无所忌
　　又依前浴等法不觉歇宜更作鸡子汤重泄之
　　新殻鸡子【五枚】
　　各破头防置一盏中别加一鸡子水以筯搅令极浑别用水一升煑极沸则投鸡子于汤中微搅才似热则防置碗中内少醤清以变腥气带热啜令尽覆使汗出
　　又依前鸡子汤出汗汗泄当歇如不觉退合栀子等六味散以下之
　　栀子【三十枚】　干葛【五两】　茵陈【二两】　蜀升麻【三两】大黄【五两】　　芒硝【五两】
　　右切合捣为散以饮服三方寸匕服之须臾当觉转则利也如经一两食顷不利且以热饮投又不利即须更服一方寸匕还以饮投得利为度后适寒温将息无须服此也
　　又依前栀子等六味散取利复不觉退加呕逆食不下口鼻喉舌干燥宜合生芦根八味饮子细细服之生芦根【切一升】　生姜【五两】　人参【二两】　知母【二两】生麦冬【二升去心】　乌梅【十颗】　白蜜【一合】　竹沥【三合】
　　右切以水八升煑取三升去滓内蜜沥等搅调细细饮不限遍数冷暖亦不限食前后服此饮子虽不能顿除热病然于诸症不觉有加体气安稳心复不冷意又欲得此饮任重合但依前服之如热势不退心腹妨满饮食渐少心上痞结则不可重服之
　　又依前生芦根等八味饮子饮之诸状不歇渐不下食心腹结破不得手近有时触着痛不可忍既是热病体气合热骨肉疼痛脉合洪数口合苦干食合呕逆体气反凉脉反沈细饭食反下不知痛恼大小便秘塞心上如石痛不可近视唇急鼻张手眼寻绎狂言妄语此由热极将思酷冷饮食寝味唯冷是求热结在心无因通泄如有此者十不救二三更不可以常途守之当须作成败计耳此非半夏等十味汤无奈之何其中有诸状与此无别但加身体黄眼白晴色如黄蘖此是急黄如有亦不可守常法还宜合后汤救之
　　半夏【五两熊州者汤洗滑汁尽】　干姜【三两】　吴茱萸【二两】
　　大黄【五两】　桂心【二两】　白术　细辛　柴胡
　　牡丹皮【各三两】　芒硝【二两】
　　右切以水一斗煑取三升去滓内芒硝搅令消尽分温三服每服人行十里久若服一服利后须要伺候将息勿更进汤药但研好粟米作汁饮细细与之如下利伤多可以酢饭止稠酢酱粥亦得忌羊肉饧生葱生菜桃李雀肉胡荽等
　　又依前成败计服半夏等十味汤后虽得毒热势退利过不休体力渐弱宜合人参等五味散细细服之人参【五两】　生犀角【末二两】　乌梅肉【三两熬】
　　生姜屑【三两】　黄连【二两去毛无亦可以龙骨四两代之】
　　右为散以饮服一方寸匕日三服稍加至二匕忌猪肉冷水等物
　　水解散　治时行头痛壮热一二日
　　桂心　甘草　大黄【各三两】　麻黄【四两】
　　右为散患者以生熟汤浴讫以暖水服之方寸匕日服覆取汗或利便差丁强人服二方寸匕延年秘録有黄芩芍药各二两古今録騐无甘草有芍药治天行热病生疱疮疼痛解肌出汗
　　柴胡汤　治时行疫疠一二日头痛壮热
　　柴胡【去苗】　芍药【各一两】　栀子仁　黄芩【去黒心各半两】石膏【碎】　葛根【剉各一两】
　　右为散每服五钱以水一盏半防白三寸防三十粒煎至七分去滓不计时候温服
　　麻黄解肌汤　治时行疫疠一二日头痛壮热烦躁
　　麻黄【去根节】　升麻　甘草【炙剉】　芍药
　　石膏【碎各一两】　贝齿【烧一分】　杏仁【去皮尖双仁炒研半两】
　　右为散每服五钱水一盏半煎至一盏去滓不计时候温服即覆取汗愈便食防粥补虚
　　治伤寒时气温疫疼痛壮热脉盛始得一二日者方用丹砂一两为末以水一斗煑取一升顿服之覆取汗
　　治若得时气冷热不调发作者皆是寒热所致其状似疟久久不疗损人性命纵服汤药必然难瘥宜作生熟汤浴之
　　用大器盛汤中坐勿动须臾百节开寒热之气从毛孔中出变作流汗若心中热闷者还服少许热汤即定久乃出汤以衣被覆盖睡豁然平复如患大重者不过三两度即瘥
　　治天行一二日
　　用麻黄一大两去节以水四升煮去沫取二升去滓则着米一匙及防为稀粥取强一升先作生熟汤浴淋头百余碗然后服前粥服后覆取汗于夜最佳
　　八神汤　治时气一二日头痛壮热心神烦闷
　　当归【切焙】　甘草　大黄【剉炒】　白术
　　山栀子仁【各半两】　麻黄【去根节煎掠去沫焙一两】
　　芍药　荆芥穗【各一分】
　　右捣麄筛每服三钱匕水一盏入薄荷三叶葱白一寸生姜二片同煎至六分去滓热服
　　栀子汤　治天行一二日头痛壮热心中热者
　　栀子　黄芩【各三两】　防【绵褁】　葱【切各一升】
　　石膏【碎绵褁】　葛根【切各四两】
　　右切以水七升煑取二升六合去滓分温三服如人行八九里时再服忌面酒生冷等物
　　时气三日论
　　夫时气病三日少阳受病少阳脉循于脇上于颈耳故得病三日胷脇热而耳聋也三阳经络始相传病未入于脏故可汗而愈
　　方
　　柴胡散　治时气三日头痛壮热心神烦壅胷膈不利
　　柴胡【去苗炙】　人参【去芦头】　犀角屑
　　黄芩　麦冬【去心各一两】　甘草【炙微赤剉】
　　半夏【汤洗七遍去滑各半两】
　　右为散每服五钱以水一大盏入生姜半分枣三枚煎至五分去滓不计时候温服
　　葛根散【出圣惠方】　治时气三日头痛壮热
　　葛根【剉】　　麻黄【去根节各一两半】　赤芍药
　　黄芩　　桂心　甘草【炙微赤剉】　石膏【二两】
　　杏仁【汤浸去皮尖双仁麸炒微黄各一两】
　　右为散每服五钱以水一大盏入生姜半分枣三枚煎至五分去滓不计时候热服衣覆取汗
　　解肌麻黄散【出圣惠方】　治时气三日表不解热毒相传或呕或嗽
　　麻黄【去根节】　赤芍药【各一两】　桂心　甘草【炙微赤剉】细辛【各半两】　杏仁【三分汤浸去皮尖双仁麸炒微黄】
　　右为散每服四钱以水一中碗煎至六分去滓不计时候热服衣覆取汗
　　甲散【出圣惠方】　治时气三日未解四肢疼痛心膈烦热甲【涂醋炙微黄去裙阑】　麻黄【去根节】　赤芍药
　　桂心　甘草【炙微赤剉】　葛根【剉】　枳殻【麸炒防黄去瓤】厚朴【去麄皮涂生姜汁炙令香熟各一两】
