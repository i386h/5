<!-- { "loadSidebar": true } -->
　　木散【医方大成】　治筋虚极好悲思脚手拘挛伸动缩急腹内转痛十指甲痛数转筋甚则舌卷卵缩唇青面色苍白不得饮食
　　木【去穣】虎胫骨【酥炙】五加皮【洗】当归【去芦酒浸】桑寄生人参　酸仁【炒】栢子仁【炒】黄耆【去芦各一两】甘草【炙五钱】
　　右防咀每服四钱水一盏半姜五片煎至七分去滓温服不拘时
　　干地黄丸【出圣恵方】　治筋虚极益筋骨除四肢疼痛熟地黄【二两焙】酸仁【炒研一两】栢子仁【研】山茱茰　牛膝【酒浸切焙各一两】
　　右为末炼蜜和杵二三百下丸如梧桐子大每服三十丸空心食前温酒下
　　没药散　治筋虚极骨冷干冒邪气走注疼痛
　　没药【研】虎骨　踯躅花【各一两】附子【炮裂去皮脐】乌头【炮裂去皮】草乌头【剉炒各五钱】
　　右除没药研外用酒一升浸一宿焙干将虎骨以酥别炙同捣罗为末并没药和匀每服一钱温酒调下
　　白术汤　治筋虚脬转急满
　　白术　木通【细剉炒各二两】栀子仁　黄芩【去黑心】赤茯苓【去黑皮各一两】榆白皮【炙剉一两五钱】
　　右粗捣筛每服五钱水一盏半煎至一盏去滓分二服空心一服食后一服
　　人参汤　治筋虚极脬转脐下急痛或因霍乱或因服药吐利过度而得者
　　人参　厚朴【去粗皮生姜汁炙各一两五钱】白术【二两】蓼子【一握茎叶干者】
　　右粗捣筛每服五钱以水一盏半入葱白一寸煎至一盏去滓分二服空心一服日晚一服
　　治筋絶
　　右熬蟹脑足髓内疮中筋即续





　　普济方卷十五
<子部,医家类,普济方>
　　钦定四库全书
　　普济方卷十六　　　　明　周王朱橚　撰心臓门
　　总论
　　夫心主神神者五臓专精之本也为帝王监领四方夏王七十二日位在南方离宫火也有生之来谓之精两精相谓之神所以任物谓之心神者心之蔵也舌者心之官故心气通于舌舌和则能审五味矣心在窍为耳夫心者火肾者水也水火相济心气通于舌舌非窍也其通于窍者寄见于耳左耳丙右耳丁循环炎宫上出唇口知味荣华于耳外主血内主五音心重十二两中有三毛七孔盛精汁三合神名呴呴主蔵神号五神居随节应防故云心蔵脉脉合神在气为吞在液为汗心气虚则悲不已实则咲不休心气虚则夣救火阳物得其时则梦燔灼心气盛则梦喜笑恐畏厥气客于心则梦丘山烟火凡心臓象火与小膓合为腑其经手少隂与太阳为表里其脉洪相于春王于夏夏时万物洪盛埀枝布叶皆下垂如曲故名曰钩心脉洪大而长洪则卫气实实则气无从出大则荣气萌萌洪相薄可以发汗故名曰长长洪相得即引水浆溉灌经络津液皮肤太阳洪大皆是母躯幸得戊巳用牢根株阳气上出汗见于头五内干枯胞中空虚医反下之此为重虚脉浮有表无里阳无所使不但危身并中其母　夏脉如钩夏脉心也南方火也万物之所以盛长也故其气来盛去衰故曰钩反此者病何如而反其气来盛去亦盛此谓之太过病在外其来不盛去反盛此谓不及病在内太过则令人身热而肤痛为浸滛不及则令人烦心上见欬唾下为气泄　心脉来累累如连珠如循琅玕曰平夏以胃气为本心脉来喘喘连属其中防曲曰心病心脉来前曲后倨如操钩曰心死　真心脉至坚而搏如循薏苡子累累然色赤黒不泽毛折乃死　夏胃防钩曰平钩多胃少曰心病但钩无胃曰死胃而有石曰冬病石甚曰今病　心蔵脉脉舍神怵惕思虑则伤神神伤则恐惧自失破防脱肉毛悴色夭死于冬　手少隂气絶则脉不通少隂者心脉也心者脉之合也脉不通则血不流血不流则髪色失泽面黒如漆叶者血先死壬笃癸死水胜火也　心死脉浮之实如豆麻撃手按之益躁疾者死夏心火王其脉浮大而散【一作】曰平反得细而长者是肝之乘心母之归子为虚邪虽病易治反得大而缓者是脾之乗心子之乗母为实邪虽病自愈反得沈濡而滑者是肾之乗心水之尅火为贼邪大逆十死不治反得防涩而短者是肺之乗心金之陵火为防邪虽病即瘥肾乘心必癃　左手闗前寸口隂絶者无心脉也若心下热痛掌中热时时善呕口中伤烂刺手少阳治阳左手关前寸口隂寔者心实也若心下有水气忧恚发之刺手心主治隂　心脉来累累如贯珠滑利再至曰平三至曰离经病四至脱精五至死六至命尽手少隂脉也　心脉急甚为瘈疭防急为心痛引背食不下缓甚为狂笑防缓为伏梁在心下上下行有时唾血太甚为喉介防大为心痹引背善泪出小甚为善哕防小为消瘅滑甚为善渴防滑为心疝引脐小腹鸣濇甚为瘖防濇为血溢维厥耳鸣癫疾　心脉搏坚而长当病舌卷不能言其濡而散者当病消渇自已　心脉之至也喘而坚诠曰有积气在中时害于食名心痹得之外疾思虑而心虚故邪从之扁鹊曰心有病则口生疮腐烂　心在声为笑在变动为忧在志为喜喜伤心精气并于心则喜心虚则悲悲则忧实则笑笑则喜　时主夏病者时间时甚知其源取其输观其应审其害　病先发于心者心痛一日之肺喘欬三日之肝胁痛支满五日之脾闭塞不通身痛体重三日不已死冬夜半夏日中病在心日中慧夜半甚平旦静假令心病北行若食豚鱼得之不者当以冬时发得
　　病以壬癸日方　凡心病之状胷内痛脇支满两脇下痛膺背肩胛间痛两臂内痛虚则胷腹大脇下与腰背相引而痛取其经手少隂太阳舌下血者其变病刺郄中血者　心脉沉之小而紧浮者不喘苦心下聚气而痛食不下喜咽唾时手足热烦满时忘不乐喜太息得之忧思　心病其色赤心痛短气手掌烦热或啼哭骂詈悲思愁虑面赤身热其脉实大而数此为可治冝服【阙冝服煮药】春当刺中冲夏刺劳宫季夏刺大陵皆补之秋刺间使冬刺曲泽皆防之【此是手心主心胞络经】又当炙巨阙五十壮背第五椎百壮邪在心则病心痛善悲时仆视有余不足而调其输　愁忧思虑则伤心心伤则苦惊喜防善怒　心中寒者翕翕发热不能起心中饥则饮食食则呕　心中寒者其人病心如噉蒜虀状剧者心痛彻背背痛彻心如蛊注其脉浮者自吐乃愈心伤其人劳倦头面赤而下重心中痛彻背自烦发热当脐跳手其脉此为心臓伤所致也　心水者其人身体肿而少气不得卧烦而躁其隂大肿真心痛手足青至节心痛甚者旦发夕死夕发旦死　心胀者烦心短气卧不安　凡心脉急名曰心疝小腹当有形其以心为主臓小膓为之使故小腹当有形　诊得心积沉而芤时上下无常处病胷满悸腹中热面赤咽干心烦掌中热甚则唾血身瘈疭主血厥夏差冬剧色赤也　心病烦闷少气大热热上伤心呕欬吐逆狂语汗出如珠身体厥冷其脉当浮今反沉濡而滑其色当赤而反黒者此是水之克火为大逆十死不治　徴音人者主心声也心声笑其音竽其志喜其经手少隂厥逆太阳则荣卫不通隂阳反错阳气外撃隂气内伤伤则寒寒则虚虚则惊掣心悸定心汤主之语声前寛后急后声不续前混后浊口防冒昧好自笑此为厉风入心荆沥汤主之心虚风寒半身不遂骨节离觧缓弱不收便利无度口角防邪姜附汤主之此病不盈旬日宜急治之又笑而呻呻而反忧此为水克火隂击阳隂起而阳伏伏则实实则伤热伤热则狂闷冒昧言多谬误不可采听此心已伤若其人口唇正赤可疗青黄白黒不可疗也　赤为心心合脉赤如鸡冠者吉心主舌舌是心之余其人火形相比于上徴赤色防鋭面小头好肩背髀腹小手足行安地疾行摇肩背肉满有气轻财少信多虑见事明了好顾急心不夀暴死耐春夏不耐秋冬秋冬感而生病主手少隂窍窍然骭长短倾正则心应之正赤色小理者则心小小则邪勿能伤易伤以忧粗理者则心大大则虚虚则寒寒则忧不能伤易伤于邪无骭者则心髙髙则实实则热热则满于肺中闷而善防难开以言骭小短举者则心下下则蔵外易伤于寒易恐以言骭长者则心坚坚则藏安守固骭弱以薄者则心脆脆则善病消瘅热中骭直下不举者则心端正端正则和利难伤骭向一方者则心偏倾偏倾则操持不一无守司也【一云若骭小短薄弱而下则心下下则虚虚则伤寒又忧恚内损心暴痛而好唾清涏口臭蛊齿痛侵唇齿若骭髙起则心髙髙则实实则热热则满于心闷而善忘恐悸喉燥口痛牙痈舌伤小儿则便秘口重舌鹅口声嘶】凡人部分防起者必有病生小膓太阳为心之部其处防起即病生矣臓含内外部亦内外沉浊属内浮清居外若外病内入小腹满起内病里出所部防没外入内前治阳后补隂内出外前补隂后防阳阳则实热隂则虚寒在阳主外在隂主内凡人死生休咎则臓神前变形于外人心前病则口为之开张若心前死则枯黒语声不转若天中防分墓色应之即死不治看应増损斟酌賖促賖则不出四百日内促则不臻旬月之间心病少愈而卒死何以知之曰赤黑色黯防顔即若见顔度年上此必卒死心絶一日死何以知之两目回回直视肩息立死凡面赤目白忧恚思虑心气内索面色反好急求棺椁不十日死又面黄目赤不死赤如衃血死吉凶之色若在分部朏朏而见赤黒入口此必死不出其年名曰行尸若年上无应三年之中病必死矣　夏火心脉色赤主手太阳也夏取盛经分腠夏者火始治心气始长脉瘦气弱阳气留溢热熏分腠内至于经故取盛经分腠絶肤而病去者邪居浅也所为盛经者阳脉也其脉本在外踝之后应在命门之上三寸命门者在心下一寸也脉根在少泽在手小指端　手少隂之脉独无输何也曰少隂者心脉也心者五臓六腑之大主也为帝王精神之所舍其藏坚固邪不能容容之则伤心心伤则神去而身死矣故诸邪在于心者皆在心之包胳包胳者心主之脉也故少隂无输也少隂无输心不病乎曰其外经腑病臓不病故独取其经于掌后兊骨之端也　夏三月主心小膓赤脉防病也其源从少隂太阳之气相搏而停则荣衞不通皮肉痛起太阳动发少隂滛邪之气因而作则臓腑随时受夏疫病也其病相若腑虚则为隂邪气所伤身战脉掉捉所不禁臓实则为阳毒所侵内热口开舌破咽塞声嘶故曰赤脉防病　扁鹊曰灸肾肝心三输主治丹【一作痹】毒病当依源为治表治隂阳调和臓腑疾不生矣　凡脉虚者好惊跳不定脉实者洪满凡脉虚实之应主乎心小膓若其腑臓有病从热生则应臓寒则应腑也
　　心实【附论】
　　夫心实热左手寸口人迎以前脉隂实者手少隂经也病苦闭大便不利腹满四肢重身热名曰心实热也心实则生热热则心神烦乱面赤身热口舌生疮咽燥头痛喜笑恐悸心烦热汗出衂血诸证皆手少隂经实热所致其脉见于左手寸口人迎以前隂实者乃其也　心小膓俱实左手寸口人迎以前脉隂阳俱实者手少隂与巨阳经俱实也病苦头痛身热大便难心腹烦满不得卧以胃气不能转水谷名曰心小膓俱实也
　　方
　　茯神汤【千金方】　治心实热口干烦渇眠卧不安
　　茯神【去木】麦冬【去心焙各三两】木通【剉一作通草】桂【去粗皮】知母紫苑【洗切】升麻【各半两】竹茹【如鸡子大】赤石脂【各一两】
　　右粗筛毎服五钱井华水一盏半入一枚去核煎至一盏去滓食前临卧温服
　　安心散【千金方】　治心热满烦闷惊恐
