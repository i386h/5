<!-- { "loadSidebar": true } -->
　　茵陈【各三分】　根【一两】　川芒硝【一两半】
　　栀子仁【半两】　甘草【半两炙微赤剉】
　　右为散每服三钱以水一中盏煎至五分去滓入竹沥半合不计时候温服
　　人参饮子【出圣惠方】　治时气六日心胷结硬呕不下饮食人参【一两去芦头剉】　生姜汁　蜜【各一合】川芒硝【一分】
　　右以水一大盏先煎人参取汁五分去滓下鸡子清一枚及芒硝姜汁蜜搅令匀不计时候温服二服
　　黄芩汤　治天行五六日头痛骨节疼痛腰痛兼痢黄芩　栀子仁　芍药【各三分】　豉【一升绵褁】
　　右以水六升煮取二升半去滓分三服忌蒜热麫等五日
　　柴胡汤　治天行五六日壮热骨节烦疼兼两脇连心肋下胀急硬痛不能食恐变发黄者
　　柴胡　枳实【炙】　括　黄芩　栀子仁
　　茵陈　大黄【切各三两】　龙胆【三两】
　　右切以水九升煮取二升七合去滓分温三服忌热麫蒜
　　大黄汤【出肘后方】　治天行若已五六日不解头痛壮热四肢烦疼不得饮食
　　大黄　黄连【去毛】　黄蘗　栀子【擘各半两】
　　右切以水八升煮取六七沸内豉一升葱白七茎煮取三升分三服此许推然方神良又疗伤寒已五六日头痛壮热四肢烦痛取汗不宜老小忌猪肉冷水
　　苦参汤【出肘后方】　治天行热病五六日以上宜服
　　苦参【三两】　黄芩【二两】　生地黄【八两】
　　右切以水八升煎至二升去滓温服半升日再忌芜荑
　　黒奴丸【出危氏方】　治时行热病六七日未得汗脉洪大或数面赤目张身体大热烦躁狂言欲走渴甚又五六日以上不解热在胷中口噤不能言心下尚暖灌药下咽即活兼治阳毒及发斑
　　麦奴【小麦未熟时丛中有不成者　上有表勃刮取即麦奴也一两】　大黄【二两】麻黄【去根节煎掠去沫焙干三两】　釜底煤【研】　　黄芩【去黒心】芒硝　灶突煤【研】　梁上尘【各一两】
　　右为细末链蜜丸如弹子大每服一丸新汲水研下渴者但与冷水尽量饮之须臾当寒寒过汗出即差若日移五尺不汗再服一丸差即止须微利此药须病人大渴倍常燥盛者方可与之不尔不可与一方无黄芩
　　苦参吐毒热汤　治天行五日不歇未至七日皮肉毒热四肢疼痛
　　方见本门时气四日类苦参汤同
　　时气七日论
　　夫时气病七日法当小愈所以然者隂阳诸经传病终故也今病不除者欲为再经病也再经病谓经络重受病也
　　方
　　羚羊角散【出圣惠方】　治时气七日心神恍惚烦躁壮热不得眠卧
　　羚羊角屑　旋覆花　枳殻【麸炒微黄去瓤】
　　前胡【去芦头】　川升麻　参　黄芩
　　赤芍药　　地骨皮【各半两】　茯神【三分】
　　麦门冬【去心焙】　甘草【半两炙微赤剉】
　　右为散每服三钱以水一中盏煎至六分去滓不计时候温服
　　麦门冬散【出圣惠方】　治时气七日有热结在内虽得汗不解腹满烦躁谵语宜服
　　麦门冬【三两去心】　川升麻　川大黄【剉碎微焙】
　　地骨皮　黄芩　前胡【去芦头】　赤茯苓【各一两】陈橘皮【汤浸去白瓤焙】　枳殻【麸炒微黄去瓤各一两】
　　右为散每服五钱以水一大盏煎至五分去滓不计时候温服
　　大黄散【出圣惠方】　治时气七日徃来寒热胸脇逆满大肠秘塞
　　川大黄【剉碎微炒】　甘草【炙微赤剉】　川芒硝
　　桂心　桃仁【汤浸去皮尖双仁麸微炒】　麻黄【去根节各一两】
　　右为散每服四钱以水一中盏入生姜半分煎至六分去滓不计时候温服以利为度
　　羚羊角散【出圣惠方】　治时气七日心神烦热胸膈不利目赤不得睡卧
　　羚羊角屑　黄芩　栀子仁　黄连【去须】
　　川升麻　枳殻【麸炒微黄去瓤各一两】
　　右为末炼蜜和丸如梧桐子大每服不计时候以竹叶汤下二十丸
　　生地黄汤　治天行七日至二七日臓腑隂阳毒气天行病欲歇未歇或因食饮劳复心下胀满烦热生地黄【切一升】　黄芩　芒硝　麻黄
　　桂心　甘草【炙各二两】　竹叶【切洗】　香防【绵褁】
　　薄荷【各一升】　尖防屎【三七枚】　干葛【一两】
　　石膏【八两碎绵褁】
　　右切以水九升煮取三升去滓下芒硝分三服忌芜荑海藻菘菜生葱等
　　菖蒲饮子　治伤寒时气瘟疫及山岚瘴疠不问隂阳二证七日内外皆可服病在上则吐在表则汗在下则泄其病则解徃年荆湖制府合此药散施
　　石菖蒲【去毛】　川芎　甘草　藁本　桑白皮干葛　木猪苓　北柴胡【各等分】
　　右为散每服五钱水一大盏加连须葱头三个煎至七分如人行五里久再煎服
　　鼈甲汤　治天行病经七日以上热势弥固大便澁秘心腹痞满食饮不下精神昏乱恍惚狂言浪语脉沈细诸状之症一无可救
　　鼈甲【炙】　细辛　桂心　白术　吴茱萸
　　白鲜皮　枳实【炙】　茵陈【各二两】　生姜【四两】
　　附子【一两半焙】　大黄
　　右切以水七升煑取二升六合去滓分三服如人行五里进一服忌生葱生菜苋菜猪肉桃李雀肉等
　　时气八九日论
　　夫时气病八九日以上不解者或是诸经络重感之病或已发汗吐下之后毒气未尽所以病不能除或一经受病未便相传致使停滞累日病证不改皆当察其证候而治之也
　　方
　　前胡散【出圣惠方】　治时气八九日不解心腹坚满身体疼痛内外有热烦呕不安
　　前胡【一两去芦头】　半夏【一两汤洗七遍去滑】　黄芩【三分】
　　麦门冬【一两去心】　枳殻【三分麸炒微黄去瓤】　赤芍药【三分】
　　右为散每服五钱以水一大盏入生姜半分竹茹一分煎至五分去滓不计时候温服
　　治时气八九日烦躁壅闷喘麄方【出圣惠方】
　　桔梗【一两去芦头】　甘草【三分炙微赤剉】　麻黄【一两去根节】黄芩【三分】　麦门冬【一两去心】　杏仁【一两汤泡去皮尖双仁麸炒防黄】
　　右为散每服五钱以水一大盏煎至五分去滓不计时候温服
　　柴胡散【出圣惠方】　治时气八九日骨热四肢烦疼背防劳闷手足无力不能饮食
　　柴胡【一两去苗】　黄耆【一两剉】　赤茯苓【三分】
　　秦芁【半两去苗】　地骨皮【半两】　黄连【三分去须】
　　葛根【半两剉】　枳殻【半两麸炒防黄去瓤】　甘草
　　川大黄【三分剉碎微炒】　鼈甲【一两半涂醋炙黄去裙阑】
　　右为散每服五钱以水一大盏煎至五分去滓不计时候温服
　　鼈甲散【出圣惠方】　治时气八九日肢节疼痛热毒不止乍寒乍热乍剧乍轻发动如疟
　　鼈甲【二两涂醋炙微黄去裠阑】　知母　乌梅肉【微炒】
　　黄芩　柴胡【去苗】　地骨皮　赤芍药
　　怕山　牛膝【去苗各一两】　甘草【半两炙微赤剉】
　　右为散每服五钱以水一中盏煎至五分去滓不计时候温服
　　黒奴丸【出圣惠方】　治时气八九日以后口干狂语唯饮冷水
　　麻黄【去根节】　川大黄【剉碎微炒】　川朴硝
　　梁上尘　灶突墨　釜底墨　小麦【炒令黄色一两】
　　右为散炼蜜和丸如弹子大每服不计时候以新汲水研下一丸服后更与新汲水任意饮之汗出为效
　　时气头痛论
　　夫时气三阳受病犹在于表邪毒之气攻注于外循于风府而入于脑故令壮热头痛胷膈壅滞其脉浮数者可发汗及吐即愈也
　　方
　　葛根散【出圣惠方】　治时气头痛壮热
　　葛根【一两】　石膏【二两】　栀子仁　柴胡【去苗】
　　赤芍药【各一两】　甘草【半两炙微赤剉】
　　右为散每服五钱以水一大盏入淡竹叶二七片煎至五分去滓不计时候温服圣济总録用生姜一片枣一大枚煎无淡竹叶
　　淋顶汤【出圣惠方】　治时气头痛不可忍者
　　石膏【十两捣碎】　栀子仁【三两】　竹叶【一握】
　　甘菊花【三两】　豉心【三合】　葱白【十四茎切】
　　右以水六碗煮取三碗去滓内有觜瓶中稍热淋注顶上
　　治时气头痛壮热絶甚者【出圣惠方】
　　石膏【二两】　荠苨　木通【剉】　犀角屑【各一两】
　　甘草【半两炙微赤剉】
　　右为散每服五钱以水一大盏入竹叶三七片煎至五分去滓不计时候温服
　　前胡散【出圣惠方】　治时气壮热头痛呕逆不能饮食前胡【去芦头】　知母　犀角屑　葛根【剉】
　　赤芍药【各一两】　石膏【二两】
　　右为散每服四钱以水一半盏入竹叶二十片生姜半分葱白七寸煎至六分去滓不计时候温服
　　菊花散【出圣惠方】　治时气头痛至甚及百骨节疼痛甘菊花　麻黄【去根节】　葛根【剉】　黄芩【各一两】羚羊角屑　参　栀子仁　赤芍药
　　甘草
　　右为散每服三钱以水一中盏煎至六分去滓不计时候温服
　　治时气二三日壮热头痛甚者【出圣惠方】
　　以不蛀皂荚一梃去皮子以湿帋褁煨令焦黒捣细罗为散每服二钱以热酒调下衣覆取汗仍先以白矾汤密室中浴后服之
　　治时气头痛不止及治伤寒头痛【出圣惠方】
　　以川朴硝三两为散用生油调涂顶上
　　又方【出圣惠方】
　　以栀子仁捣罗为散每服一钱以温水调下
　　又方【出圣惠方】
　　以东烂捣搨于疼痛处神効
　　又方【出圣惠方】
　　以石膏五两为散研令极细每服不计时候以腊茶调下二钱
　　参苏饮【出圣惠方】　治感冐发热头痛或因痰饮停积兼以胃热并宜服若感冐发热亦如服养胃汤法连进数服取微汗即愈若尚有余热更徐徐服之自然平治因痰饮发热但连日频进以热退为期不可预止兼治中脘痞膈呕逆恶心开胃进食及一切发热咳嗽声重涕唾稠粘此药解肌热寛中快膈或欲或劳疗潮热徃来小儿室女亦宜服之兼治发疟
　　木香【半两】　紫苏叶　干葛【洗】　半夏【洗七次姜制炒】前胡【去苗】　甘草【炙】　茯苓【去皮】人参【各三分】
　　枳殻【去瓤麸炒】　桔梗【去芦】　陈皮【去白各半两】
　　右防咀每服四钱水一盏半姜七片枣一个煎至六分去滓微热服不拘时候一方以气盛者不用木香只十味
　　参苏败毒散【一名败毒散出圣济方】　治伤寒时气头痛项强壮热恶寒身体烦疼及寒壅欬嗽鼻塞声重风痰头痛呕哕寒热并皆治之
　　柴胡【去苗】　甘草【炙】　桔梗　人参【去芦】
　　茯苓【去皮】　芎防　枳殻【去瓤麸炒】　前胡【去苗洗】
　　羌活【去苗】　独活【去苗各三十两】
　　右为麄末每服二钱以水一盏生姜薄荷同煎至七分去滓不拘时寒多则热服热多则温服生姜薄荷各少许一方无独活伤湿加白术脚气焮赤热重寒热如疟自汗恶风或无汗恶寒加大黄苍术皮肤赤疹瘙痒加蝉蜕痢纯下赤胃壮能食者与数服此方和剂方为末每服三钱匕三因方为散每服四钱匕今人或用四钱重非药性凉自利及曽汗下脉虚手足冷者勿服心脇气触痛或发热背寒者勿服
