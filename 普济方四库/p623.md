<!-- { "loadSidebar": true } -->
　　升麻汤　治天行时热病口疮
　　升麻【二两】　通草【四两】　射干【二两】　芍药【三两】
　　生芦根【切一升】　羚羊角屑【三两】
　　右切以水七升煮取三升分为三服如人行五里时更服
　　柴胡汤　治天行病后乍寒乍热昏昏不省觉脇下痛百节骨疼不能下食兼口舌干生疮
　　柴胡【八分】　升麻　芍药　黄芩　麦门冬【去心】香防【绵褁】　生姜【各六分】　甘草【五分】　石膏【十三分绵褁】葱白【十分】　竹叶【切一升洗】
　　右切以水九升煮取二升五合绞去滓分温三服如人行六七里进一服不吐不利差忌海藻菘菜热麫油腻
　　治天行热盛口中生疮
　　用黄柏皮削去上粗皮取里好处入薄荷蜜渍之一宿惟欲令浓含其汁良吐更含若胷中热有疮时饮三五合尤佳
　　时气结胷论
　　夫时气结胷者谓热毒气结聚于心胷也此由病发于阳而下之太早热毒之气乗虚而痞结按之乃痛其寸口脉浮关上脉沉细是也脉大不下下之即死脉沈而大下之为逆若阳脉浮关上沈紧者名为脏结病舌上白胎滑者难治不徃来寒热其人反静舌滑者不可攻之也
　　方
　　桂心散【出圣惠方】　治时气结胷心下坚实满痛
　　桂心【一两】　甘遂【半两煨令防黄】　人参【一两去芦头】
　　【一枚取子用】
　　右为散每服三钱以水一中盏入枣三枚煎至五分去滓不计时候温服
　　猪苓散【出圣惠方】　治时气结胷心下满实烦闷
　　猪苓【一两去黑皮】　泽防【一两】　桂心【半两】
　　赤茯苓【三分】　　川朴硝【三两】
　　右为散不计时候以粥饮汤调下二钱
　　陷胷汤【出圣惠方】　治时气结胷心下坚实按之即痛其脉沈滑
　　【一枚大者取子】　黄连【去须】　半夏【汤浸七次去滑各一两】
　　右为散每服五钱以水一大盏入生姜半分煎至六分去滓不计时候温服
　　槟榔丸【出圣惠方】　治时气结胷烦闷喘急
　　槟榔【半两】　马蔺花【一分微炒】　甜葶苈【半两隔纸炒令赤色】猪牙皂角【半角去皮炙令黄焦】
　　右为末炼蜜和丸如梧桐子大每服不计时候以竹叶汤下二十丸
　　苦参丸【出圣惠方】　治时气结胷热毒在内
　　苦参【半两剉】　黄连【一两去须】　黄芩【一两】
　　川大黄【一两剉碎防炒】　栀子仁【半两】
　　右为末炼蜜和丸如梧桐子大每服不计时候以竹叶汤下二十丸
　　陷胷丸【出圣惠方】　治时气结胷实热在内其脉沈坚心下痛满按之如石
　　川大黄【三两剉碎防炒】　甜葶苈【二两剉碎微炒】
　　川芒硝【二两】　杏仁【二两汤浸去皮尖麸炒微黄】
　　右为末炼蜜和丸如弹子大每服一丸用甘遂末半钱蜜一小匙水一中盏同煎至七分温温化丸药不计时候服之以利为度
　　治时气热毒在胷膈六七日垂死者破棺【名千金煮汤出圣惠方】用苦参一两剉捣碎以酒二大盏去滓看冷暖得所不计时候都为一服服后当闻苦参气即吐毒如羊胆汁便愈一方以醋二升煮取一升二合尽饮之当吐即愈天行毒病非苦参醋药不解及温覆取汗愈
　　一方救急疗天行呕逆不下食食入即出下又方同【方见本门后时气呕逆类】
　　凝雪汤【出人存方】　治时气行毒病七八日热结在胷中烦乱欲死
　　用莞花一升以水三升煮一升半渍布薄胷上不过三薄热则除当温暖四肢防厥也
　　万金丸【出王氏博济方】　治时气及疎理脏腑通利胷膈调顺荣卫
　　木香　干姜【炮】　大黄【生】　陈橘皮【汤浸去瓤各一两】巴豆【去皮膜一两冷水浸一宿焙干研令细或与前药一处捣罗】
　　右药五味同细捣罗为末用沙糖为丸如梧桐子大患者三日外酌其毒气入未曽踈利不计时早晩以粥饮下五丸如药未行热茶投之上有疾即吐下有疾即防汗出或吐防不止即以黄连汤止之老幼虚实加减丸散怀身人不得与吃此药有返魂之功如四季觉热但有此药踈转自然不染时气若患常恶转于五更时亦用粥饮下
　　治时气热毒在胷膈六七日垂死者破棺
　　以鸡卵一枚煮三五沸出以水渍之外熟内热则吞之良
　　时气欬嗽论
　　夫时气欬嗽者由热邪客于肺则上焦有热心胷烦躁咽干头痛其人必饮水停心下则上乘于肺故上气欬嗽也其脉洪数者是其候也
　　方
　　麦门冬散【出圣惠方】　治时气心胷痰呕虚烦欬嗽时时气促
　　麦门冬【一两去心】　人参【三分去芦头】　葛根【一两剉】
　　桔梗【去芦头】　前胡【去芦头】　半夏【汤浸七遍滑各三分】
　　贝母【炙防黄】　甘草【三分炙微赤剉】
　　右为散每服五钱以水一大盏入生姜半分煎至五分去滓不计时候温服
　　木通散【出圣惠方】　治时气欬嗽咽喉不利心胷烦闷
　　木通【剉】　桑根白皮【剉各一两】　葛根【剉】
　　射干　紫苑【去苖土各三分】　马兜铃【半两】
　　半夏【一两汤浸去滑七遍】
　　右为散每服五钱以水一大盏入生姜半分煎至五分去滓不计时候温服
　　天门冬散【出圣惠方】　治时气肺虚热壅气喘欬嗽
　　天门冬【去心】　紫苑【去苗土】　赤茯苓
　　甘草【炙微赤剉】　陈橘皮【汤浸去白焙】　桑根白皮【剉】杏仁【汤浸去皮尖双仁麸炒】　人参【去芦三分】　麻黄【半两去根节】
　　右为散每服五钱以水一大盏入生姜半分煎至五分去滓不计时候温服
　　欵冬花散【出圣惠方】　治时气发热欬嗽烦躁或时时气喘
　　欵冬花【一两】　天门冬【三分去心】　黄芪【一两】
　　石膏【一两半】　紫苑【去苗　土一两】甘草【三分炙防赤剉】
　　杏仁【汤浸去皮尖双仁麸炒微黄一两】
　　麻黄散【出圣惠方】　治时气头痛欬嗽烦闷
　　麻黄【去根节】　黄芪【剉各一两】　石膏【一两半】
　　天门冬【三分去心】　人参【去芦头】　杏仁【汤浸去皮尖生用各一两】甘草【三分剉生用】
　　右为散每服五钱以水一大盏入生姜半分煎至八分去滓不计时候温服
　　前胡散【出圣惠方】　治时气壮热欬嗽头痛心闷
　　前胡【去芦头】　川升麻【各二两】　百合
　　贝母【煨令微黄】　紫苑【去苗土】　桔梗【去芦头各两半】
　　石膏【三两】　麦门冬【二两去心】　甘草【半两炙微赤剉】
　　杏仁【一两汤浸去皮尖双仁麸炒微黄】
　　右为散每服五钱以水一大盏入竹叶二七片煎至五分去滓不计时候温服
　　石膏散【出圣惠方】　治时气壮热头痛欬嗽
　　石膏【六两】　葛根【剉】　百合　赤芍药
　　贝母【煨令微黄】　桔梗【去芦头】　　川升麻
　　【各二两】　栀子仁【一两】
　　右为散每服五钱以水一大盏入葱白二茎豉五十粒煎至五分去滓不计时候温服
　　生干地黄散【出圣惠方】　治时气肺热欬嗽喉中生疮生干地黄　川升麻　元参　赤芍药
　　紫苑【去苗土】　柴胡【去苗】　天门冬【去心】
　　麦门冬【去心二两】　贝母【一两半煨令微黄】
　　右为散每服五钱以水一中盏煎至五分去滓入蜜半匙更煎沸不计时候温服
　　紫苑散【出圣惠方】　治时气欬嗽
　　紫苑【二两半去苗土】　贝母【二两煨令微黄】　甘草【炙微赤剉】
　　桑白皮【剉】　麦门冬【去心】　人参【去芦头各一两】
　　陈橘皮【半两汤浸去白瓤焙】　杏仁【一两半汤浸去皮尖双仁麸炒微黄】
　　右为散每服五钱以水一中盏煎至五分去滓不计时候温服
　　柴胡散【出圣惠方】　治时气热未退壅滞虚羸欬嗽
　　柴胡【去芦】　黄芩　桔梗【去芦头】　参
　　地骨皮【各一两】　麦门冬【一两半去心焙】　赤茯芩
　　人参【去芦头】　紫苑【去苗】　甘草【炙微黄半两】
　　右为散每服四钱以水一中盏煎至五分去滓不计时候温服
　　治时气肺热胷膈壅滞欬嗽不止【出圣惠方】
　　贝母【一两煨令防黄】　紫苑【三分去苗土】　甘草【一分炙微赤剉】
　　右为散每服五钱以水一大盏煎至五分去滓不计时候温服
　　防风百解散　治伤寒风头痛项强身体疼痛肌热恶寒咳嗽喘促老幼皆宜
　　麻黄【去根剉三两】　甘草【剉炒】　防风【各二两】
　　苍术【半斤为末炒黄】
　　右为细末每服三钱以水一钟半葱白三寸同煎七分去滓温服无时进二三服微汗周而已
　　地黄汤　治天行肺热咳喉有疮
　　生地黄【切一升】　升麻　元参　芍药
　　柴胡　麦门冬【去心各八分】　贝母【六分】
　　竹叶【切一升】　白蜜【一合】
　　右切以水九升煮取三升绞去滓内蜜再煮三沸含咽勿停中间不防食下利忌芜荑热麫猪犬肉油腻
　　前胡汤　治天行壮热咳头痛心闷病源热邪壅于肺上焦有热其人必饮水水停心下则上乗于肺故上气而咳也
　　前胡　升麻　麦门冬【去心各八分】　贝母
　　紫苑【各六分】　石膏【十二分碎绵褁】　杏仁【三十粒去皮尖双仁】竹叶【切一升】　甘草【二分】
　　右切以水八升煮取二升五合绞去滓分温三服相去如人行六七里进一服不吐利差忌海藻菘菜油腻猪肉等
　　生姜煎【出便良方】　治天行病上气咳多唾黏涎日夜不定
　　用生姜三两去皮切如豆粒大以饧半斤和防煎令烂每日无问早晩少少含仍嚼姜滓一时嗛之
　　治天行病后因食酒麫肺中热壅滞遂成咳不止
　　桑白皮【十二分】　桔梗【十分】　麻黄【六分去节】
　　肥干枣【二十一枚擘】　曹州葶苈子【十分令紫为膏汤盛下】
　　右切以水四升煮桑白皮等四味可取一升半去滓下葶苈子膏更煎三五沸去滓分温五服空心食后服或利勿怪忌猪肉油腻生冷果子等物
　　华盖散【出医学切问】　治伤风冒湿头目昬重憎寒壮热四肢疼痛咳嗽失音涕唾稠粘不问老幼皆可服之苍术【二两】　桔梗　厚朴【各一两】　杏仁
　　陈皮　乌梅【各半两】　麻黄【二钱】　甘草【一两】
　　右为粗末每服三钱以水一盏生姜三片煎至七分去滓如发汗加葱头
　　时气口干论
　　夫时气热毒攻于心肺则膈上壅躁若胃中有热则津液竭少咽喉不利头目痛心烦故口干也
　　方
　　葛根散【出圣惠方】　治时气经下后未退头疼口干烦躁恍惚
　　葛根【剉】　麦门冬【去心】　黄芩　川升麻
　　甘草【炙微赤剉各一两】　石膏【一两半】
　　右为散每服四钱以水一中盏煎至六分去滓不计时候温服
　　赤茯苓散【出圣惠方】　治时气胃热口干烦燥渴不止
　　赤茯苓　根麦门冬【去心】
　　生干地黄【各一两】　知母【半两】
　　右为散每服五钱以水一大盏入小麦五十粒淡竹叶三七片煎至五分去滓不计时候温服
　　芦根散【出圣惠方】　治时气口干
