<!-- { "loadSidebar": true } -->
　　右为散每服五钱以水一大盏入豉半合葱白二茎煎至五分去滓不计时候温服
　　苦参散【出圣惠方】　治时气壮热不解心神烦闷毒气在胷膈宜服
　　苦参【一两剉】　黄芩【一两】　川升麻【二两】
　　右为散每服五钱以水一大盏煎至五分去滓不计时候温服烦服当吐为效
　　治时气已五六日心神烦躁不解【出圣惠方】
　　竹沥【半小盏】　新汲水【半小盏】
　　右相和令匀不计时候顿服
　　又方【出圣惠方】
　　用大地龙二条破腹去泥细切似小豆大小便一中盏煮令熟去滓不计时候温服
　　又方【出圣惠方】
　　鸡子清【一枚】　芒硝末【一钱】
　　右以新汲水半盏调服一方用新汲水三合调服
　　竹叶汤　治烦躁而渴不止恶寒但热盛者崔氏疗常用亦佳不徒疗天行凡虚羸病及病后胷上痰热者服之皆妙
　　甘草【一两】　黄芩【一两】　枣【十五枚擘】　半夏【一两洗】
　　芍药【三两】　前胡【一两】　小麦【五合】　人参【二两】
　　粳米【一升】　知母【二两】　栝楼【一两】　生姜【四两】
　　麦门冬【四两去心】　竹叶【一把湏用竹叶入水煮汤不用其药】
　　右切以水一斗五升煮取五升分五服若天行而虚羸乆病胷上痰热亦可服之加黄茋二两除黄芩减知母一两除栝楼用之大效忌羊肉海藻菘菜
　　救生散　治疫疠病壮热烦躁头痛体疼
　　人参　五味子　白术【各半两】　麻黄【去根节三两】桂【去粗皮】　厚朴【去粗皮姜汁炙】　大黄【剉炙各二两】
　　附子【麸炒去皮尖】　甘草【炙各二两】
　　右捣罗为散每服三钱匕新汲水调下后用熟水嗽口良久吃生姜热茶一盏以绵被覆之如阳毒汗出隂毒防下立差
　　治时气表里大热欲死方
　　大黄　寒水石　芒硝　石膏
　　升麻　麻黄　　葛根　紫葛
　　右各捣筛水服方寸匕
　　发汗麻黄汤　治天行壮热烦闷
　　麻黄【五两去节】　葛根【四两】　栀子【二十一枚擘】
　　葱【切一升】　　香防【一升绵褁】
　　右防咀以水八升先煮麻黄葛根三味沸去沫内诸药煎二升五合去滓分为三服别柤去如人行五十里更进一服不利覆取汗后以粉粉身忌风及诸热食
　　葛根解肌汤【出肘后方】
　　葛根【四两】　芍药【二两】　麻黄【一两去节】　大青【一两】
　　甘草【一两炙】　黄芩【一两】　石膏【一两研】桂心【一两】
　　大枣【四枚孹】
　　右切以水五升煮取二升分温三服相次服之覆取汗差忌海藻菘菜
　　治天行病心闷【出本草】
　　以水中细草捣绞汁服之
　　治时气热毒心神烦躁【出肘后方】
　　取生杼木削去黒皮细切里白者一升以水二升五合煎去滓一服八合三服
　　又方【出肘后方】
　　取术丸子二七枚以水五升挼之热去滓食服汗吐即愈
　　又方【出肘后方】
　　取古钱一百五十七枚以水一斗煮取七升服汁尽之须臾复以五升水更煮令得一升以水二升投中合得三升出钱饮汁当吐毒出也
　　又方【出肘后方】
　　取猪胆膏如弹子大者温服之日三服三日九服
　　胜金汤【出肘后方】　治时气病热狂言心躁
　　用苦参不拘多少炒黄色为末每服二钱水一盏煎至五分温服连煎三服者有汗无汗皆差
　　治天行病心闷【出本草】
　　以络石草煎服
　　治时气五六日心神烦躁不解
　　用竹沥半盏新汲水半盏和匀服之
　　时气烦渴论
　　夫时气烦渴者此由热气入于肾臓故也肾恶燥今热气盛则肾燥肾燥故渴而引饮也
　　方
　　知母散【出圣惠方】　治时气头疼骨肉烦疼口燥心闷外寒内热已自下利由有虚热未退烦渴不止宜服知母　人参【去芦头】　地骨皮　葛根【剉】
　　甘草【炙微赤剉各一两】　石膏【三两】　根【二两】
　　右为散每服五钱以水一大盏入生姜半分煎至五分去滓不计时候温服
　　赤芍药散【出圣惠方】　治时气数日不解心燥渴小腹胀急脐下闷痛宜服
　　赤芍药　知母　黄芩　参　麦门冬【去心】柴胡【去苖各三分】　石膏【二两】　甘草【三分炙微赤剉】
　　右为散每服四钱以水一中盏入生姜半分竹叶三七片煎至五分去滓不计时候温服
　　柴胡散【出圣惠方】　治时气头痛骨肉烦疼口燥心闷外寒内热已自下利由有虚热未退烦渴不止宜服柴胡【一两去苗】　川升麻【三分】　黄芩【三分】
　　石膏【二两】　麦门冬【一两去心】　犀角屑【三分】
　　葛根【三分剉】甘草【三分炙微赤剉】
　　右为散每服五钱以水一大盏入葱白二茎竹叶二七片煎至五分去滓不计时候温服
　　赤茯苓散【出圣惠方】　治时气头痛虽时有汗烦渴不止宜服
　　赤茯苓【二两】　甘草【炙微赤剉】　泽防
　　桂心　　　葛根【剉各一两】　石膏【二两】
　　右为散每服五钱以水一大盏煎至五分去滓不计时候温服
　　猪苓散【出圣惠方】　治时气烦热烦渴欲饮水小便不利
　　猪苓【去黒皮】　赤茯苓　泽防
　　阿胶【捣碎炒令微黄】　滑石【各一两】
　　右为散每服五钱以水一大盏煎至五分去滓不计时候温服
　　麦门冬散【出圣惠方】　治时气壮热烦渴
　　麦门冬【二两去心】　五味子【一两】　人参【一两去芦头】
　　石膏【二两】　甘草【一两炙微赤剉】
　　右为散每服三钱以水一中盏煎至六分去滓不计时候温服
　　土根散【出圣惠方】　治时气大热心胷烦渴
　　土根【半两】　干枣【五枚】　麦门冬【半两去心】
　　甘草【三分炙微赤剉】　防【半合】
　　右细剉和匀每服半两以水一大盏煎至五分去滓不计时候温服
　　治时气烦渴不止方【出圣惠方】
　　地骨皮【半两】　阿胶【半两捣碎炒微黄】　葱白【二茎并须】
　　右细剉和匀每服半两以水一中盏煎至五分去滓不计时候温服
　　治时气烦渴身热头痛呕逆不能下食宜此方【出圣惠方】柴胡【二两半去苗】　赤茯苓【二两】　　枳殻【二两麸炒微黄去瓤】甘草【二两炙微赤剉】　麦门冬【二两去心】
　　右为散每服五钱以水一大盏入生姜半分煎至五分去滓不计时候温服
　　升麻散【出圣惠方】　治时气下后烦渴不止
　　川升麻【三分】　知母【三分】　甘草【三分炙微赤剉】
　　石膏【一两半】　葛根【一两剉】
　　右为散每服五钱以水一大盏入竹叶三七片粳米一百粒煎至五分去滓不计时候温服
　　葛根散【出圣惠方】　治时气烦渴饮食即吐心胷不利宜服葛根【剉】　猪苓【去黒皮】　赤茯苓　桂心
　　白术　泽防　【各一两】
　　右为散每服不计时候以温水调下二钱令亟饮水小便利汗出便愈
　　又方【出圣惠方】
　　黄连【一两去须】　根【一两】
　　右为末炼蜜和丸如梧桐子大每服不计时候煎大麦汤温下三十丸
　　治时气烦渴不止方【出圣惠方】
　　葛根【二两剉】　葱白【五茎切】
　　右以水二大盏煎至一大盏去滓内白粳米半合豉半合以生绢裹煎良乆候烂去米豉放冷不计时候温服
　　治时气烦渴不止方【出圣惠方】
　　取生藕捣绞取汁一中盏入生蜜一合搅匀不计时候分二服
　　芍药汤神方　治毒温病及吐下后有余热烦渴
　　芍药【五分】　黄连【四分】　甘草【二分炙】
　　黄芩【二两】　桂心【二两】　栝楼【二分】
　　右切以水五升煮取三升分三服一日令尽忌猪肉冷水海藻菘菜生葱等
　　干粪汤【一名破棺汤】　解大热天行病若大困患舌燥如锯极渴不能服药者宜服
　　用陈久干人粪一升以沸汤一大升沃粪一食久澄清沥取一升顿服如渴不止者又依前法更服此炙从心厌骨下一寸半名巨阙取患人中指节为寸炙三十壮若无心厌骨则以中指节前量横括心上岐骨上两头筑着骨当横量下前一寸当中直下则是巨阙也
　　时气鼻衂论
　　夫时气鼻衂者由五臓结热所为心主于血邪热中于手少隂之经客于足阳明之络故衂血也衂者血从鼻中出也
　　方
　　石膏饮子【出圣惠方】　治时气鼻衂烦躁不止头痛气逆
　　石膏【捣碎】　竹茹【各二两】　甘草【炙微赤剉】
　　桂心【各半两】　赤芍药　柴胡【去苖】
　　黄芩【各一两】　生地黄【三两】
　　右剉碎和匀每服半两先以水一大盏半浸伏龙肝二两澄清一大盏煎至五分去滓不计时候温服
　　治时气心肺中热鼻衂不止【出圣惠方】
　　胡粉【炒令黒细研】　干姜【炮制剉为末】　乱髪灰【细研】
　　釡底墨【细研】　　伏龙肝【细研各少许】
　　右药末少许吹入鼻中便止若吹一大豆许更效
　　治时气鼻衂心膈躁闷面赤目黄起卧不定
　　乌贼鱼骨　刺苏蒲黄【各二两】
　　右为散每服不计时候以冷粥饮调下二钱顿服以定为度
　　治时气鼻衂诸药无效者宜服此方
　　白马通【七枚绞取浓汁】　阿胶【半两槌碎炒令黄燥为末】
　　右同和熟搅以滴鼻中仍用新汲水微浸足即止
　　治时气鼻衂日夜不止面色如黄金【出圣惠方】
　　取韮根一握捣取汁瓶中盛以索悬于井中浸良久急取出滴二七滴鼻中即止
　　治时气卒患鼻衂不止【出圣惠方】
　　以郁金为末毎服不拘时候以冷水调下二钱以定为度
　　又方【出圣惠方】
　　熟艾【一鸡子大】　牛皮胶【一片如手大杵碎炒令黄燥】
　　右以防汁二大盏煎至一大盏去滓分温二服
　　清凉散　治时气头目昏疼久积热毒鼻口中出血大黄【剉】　芍药【各一两】　麻黄【去根节煎去沫一两】
　　右为散每服一钱匕沙糖冷水调下食后服
　　生地黄饮　治时疾壮热头疼鼻血不止
　　生地黄汁　生藕汁　生姜汁　生蜜【各三合】
　　右和匀分作三服每服微煎过食后临卧服
　　治天行毒病鼻血是热毒血下数升者病源天行衂血者五臓热结所为心主于血邪热中于手少隂之经客于足阳明之络故衂血者血从鼻出也【出肘后方】右勿疗自瘥亦无所苦亦可取好松烟墨捣之以鸡子白和丸如梧桐子大水下一服十丸并无所忌或用生地黄汁下二十丸
　　大病差后小劳便鼻衂方【出肘后方】
　　左顾牡蛎【十分】　石膏【五分】
　　右捣末酒服方寸匕三四日亦可蜜丸如梧桐子大服之
　　龙骨散【出严氏济生方】　治时气鼻衂三升以上恐多宜此药止
　　龙骨【不拘多少】
　　右为细末用少许吹入鼻中九窍出血皆用此药吹之
　　时气热毒攻眼论
　　夫肝开窍于目肝气虚热毒气则乘虚上攻于目故赤疼痛或生赤翳白膜瘜肉及疮也
　　方
　　升麻散【出圣惠方】　治时气热攻于肝臓目赤色痛宜服川升麻　地骨皮　参　甘草【炙微赤剉】
　　黄芩　　赤茯苓　栀子仁　　防风
