<!-- { "loadSidebar": true } -->
　　大青【各一两】大黄【剉】　朴硝【各五两】
　　白藓皮　葛根【剉】　升麻【各一两半】
　　右为散每服二钱匕新汲水调下取利即瘥
　　茵陈黄芩汤　治时气面黄腹坚气急言语错乱
　　茵陈蒿　大黄【蒸过】　生麦门冬【去心】
　　栀子仁【各四两】　青黛　升麻【各三分】
　　黄芩【去黒心二两】
　　右防咀如麻豆大每服二钱以水一盏半煎至八分去滓下芒硝末半钱更煎三沸温服
　　许仁则疗急黄此病始得与前天行病不多异五六日但加身体黄甚者洟泪汗唾小便如蘖色眼白睛正黄其更重状与天行病候重最者无别如至此困自须依前救治天行最重半夏七味汤救之若未至是者宜依后法急黄状始得天行类天行病经三两日宜合麻黄等五味汤服之发汗以泄黄势
　　麻黄【三两去节】　干葛【五两】　石膏【八两研褁】
　　生姜【六两】　　茵陈【二两】
　　右切以水八升煮取升七合去滓分温三服服相去如人行十里乆服讫欲汗则覆被取微汗以散之
　　依前麻黄等五味汤服之取汗汗出后未歇经三五日又合栀子等五味汤以取利
　　栀子【二十枚孹】　柴胡【三两】　黄芩【三两】
　　茵陈【三两】　芒硝【六两】
　　右切以水八升煮四味取二升六合去滓内芒硝搅令硝尽分温三服如人行十里更服之
　　疗时疾发黄心狂烦热闷不识人者
　　用大栝楼一枚黄老者以新汲水九合浸取汁下蜜半大合朴硝八分合搅令硝尽分再服便差
　　治时气黄病发初唯觉四体沉沉不快须臾见眼中黄渐至面黄及举身皆黄急令溺白纸即如蘖染者此热毒已入内急治之若初觉便作
　　用蔕赤豆散吹鼻中黄汁出数升者多瘥若深应着其舌下两边有白脉弥处芦刀割破之紫血出数升亦歇然此须惯解割者不解割忽系乱舌下青脉血出不止便然人方可烧纺铁以灼此脉令焦兼蔕杂巴捣为丸服之大小便亦去黄汁破灼已后禁诸杂食又云有依黄坐黄须要分别之一方粥煮饮之
　　又方
　　用醋酒浸鸡子一宿吞其白数枚
　　又方
　　竹叶【切五升】　小麦【七分】　石膏【三两】
　　右为末绵褁之以水五斗煮取七升一服七升尽吃即瘥也
　　又方
　　生葛根汁【二升】　栀子【三七枚】　茵陈【一升切】
　　右水五升煮取三升去滓内葛根汁分为五服
　　又方
　　用金色脚雌鸡血引治如食法热食寅饮汁令尽不再作亦可下少盐豉佳
　　茵陈汤　治时气行瘀热在里郁蒸不散化为发黄
　　茵陈【六两】　大黄【四两】　栀子仁【三钱】
　　右防咀每服四钱以水一盏半煎至八分去滓不拘时候
　　茵陈黄连汤　治天行急黄身如金色
　　茵陈蒿　　黄连【去须】　黄芩　大黄【剉炒各一两】甘草【炙剉】　　人参【各半两】
　　右麄捣筛每服五钱匕以水一盏半煎至一盏去滓食后温服之
　　栀子丸　治时气病急黄及瘴疟疫疠
　　茵陈　栀子　芒硝【各三分】　大黄【蒸一两一分】
　　杏仁【去皮尖炒三分】　豆防【一分半汤浸别研】　常山
　　鼈甲【醋炙各半两】　巴豆【去皮压去油一分】
　　右为末饴为丸如梧桐子大每服三丸饮下吐利为效未瘥加一丸觉体有异急服之
　　茵陈丸　治天行热病七八日成黄面目身体悉黄心满喘气
　　茵陈【三两】　大黄【五两】　栀子仁【二两】　黄芩【二两】
　　常山【二两】　芒硝【二两】　巴豆【一两去皮心炙】　防【三分】升麻【二两】　鼈甲【二两炙】
　　右捣筛以蜜和丸如梧子大每服三丸以得吐利则瘥忌苋菜生葱生菜野猪肉
　　秦艽汤　治天行三日外若忽觉心上妨满坚硬脚手心热则变为黄不疗杀人
　　秦芁【一两】　紫草【一两】　白藓皮【一两】　黄芩【一两】
　　栀子仁【一两】
　　右切以水一大升半牛乳一大升煑取七合分为二服老小以钟量之一剂不愈更吃有效
　　治时行黄病
　　用冬葵子叶单煮汁服之
　　主疫气结黄疟瘴
　　以千里及煮服之
　　时气毒气攻手足论
　　夫时气毒气从脏腑中出攻手足则炘热赤肿疼痛也人五脏六腑其各输皆出于手足指故毒气从内出攻手足也
　　方
　　治时气毒攻手足赤肿疼肿痛欲防方及伤寒【出圣惠方】
　　豉【半斤一作塩豉】　羊肉【一斤】
　　右以水一斗同煮候肉熟以汁看冷暖得以渍手足日三度外防秘要方用盐豉一斤
　　又方【出圣惠方】
　　以掘地作坑子深三尺大小容两足烧中令热以酒灌坑中着屐踞坑上衣拥勿令泄气日再服之
　　又方【出圣惠方】
　　以羊肉桃叶煮取汁渍之加盐少许尤佳一方盐防尤好
　　治时气热毒攻手足肿热疼痛欲死脱方【出圣惠方】
　　取虎杖二斤剉以水三斗煮取二斗去滓温清手足日三度
　　又方【出圣惠方】
　　以苦参一斤剉酒一斗煮五七沸去滓温温渍之日三四度
　　治时气热毒攻手足焮热疼痛
　　用煮马通汁渍之日三度
　　又方【出圣惠方】
　　用猪膏和马通涂之亦佳
　　治时气热毒攻手足肿痛似脱不可忍方【出圣惠方】
　　用猪蹄一具去毛净洗剉碎葱白一握切以水一斗煮取五七沸去猪蹄等稍热渍之外台秘要方内盐少许肘后方同
　　又方【出圣惠方】
　　用黄蘖半斤细剉以水三斗煮十沸用渍手足差外台秘要方用黄蘖五斤水煮渍之
　　治时气毒攻手足肿痛欲脱方亦治伤寒【出圣惠方】
　　以生牛肉褁肿消痛止
　　神圣热药【一名褁白散出御药院方】　治时疾
　　白花蛇肉【二钱】　黒花蛇肉【二钱】　紫色雄黄【二钱】锦文大黄【半两】
　　右各生用捣罗为细末大人每服三四钱水一盏半同煎三五沸食后稍热服病大者每日三四服若十余岁以下小儿每服一钱半至二钱煎服同法
　　治热病手足肿欲脱者方兼主天行【出肘后方】
　　用稻穣灰淋汁渍之佳
　　治热毒攻手足肿痛欲脱方【出肘后方】
　　取煮马粪若羊粪汁渍之一方猪膏和羊粪涂之亦佳
　　时气下痢论
　　夫时气吐下之后表里俱虚热毒乗虗入于肠胃则下痢黄赤或下脓血徧身壮热脐腹疼其脉数者自愈脉沉弦者必重脉大者为未止此皆热毒气所为也
　　方
　　升麻散【出圣惠方】　治时气热毒攻于肠胃下痢不止川升麻　当归【剉防炒】　黄连【去须微炒】　桂心
　　赤芍药　黄蘖【防炙剉】　甘草【炙防赤剉各半两】
　　右为散每服半两以水一大盏煎至五分去滓不计时候温服外台秘要方治天行毒病酷热下痢用水三升煮取一升顿服之忌海藻菘菜猪肉冷水生葱等物一名七物升麻汤
　　龙骨散【出圣惠方】　治时气诸痢不止宜服
　　龙骨　黄连【去须炒】　黄蘖【防炙炒】　当归【剉炒】
　　阿胶【杵碎炒令黄各三两】
　　右为散每服五钱以水一大盏煎至五分去滓不计时候温服
　　槲叶散【出圣惠方】　治时气大肠实热下血不止脐下疼痛宜服
　　槲叶【一两】　地榆【三分剉】　木贼【三分剉】　当归【三分剉】赤芍药【三分】　伏龙肝【二分】
　　右为散每服不计时候以粥饮调下二钱
　　黄连散【出圣惠方】　治时气四五日大热下痢宜服
　　黄连【去须防炒】　黄蘖【防炒】　艾叶【防炒】　黄芩【各一两】龙骨【二两】
　　右为散每服不计时候以粥饮调下二钱
　　木香散【出圣惠方】　治时气热毒痢脓血腹中疼痛宜服木香【半两】　黄连【一两去须防炒】　青橘皮【半两汤浸去白瓤焙】栀子仁【一分】　地榆【半两】
　　右为散每服不计时候以粥饮调下二钱
　　黄连丸【出圣惠方】　治时气热毒痢宜服
　　黄连【二两去须防炒】　当归【一两剉防炒】　黄芩【一两】
　　赤石脂【一两】　龙骨【一两】
　　右为末炼蜜和丸如梧桐子大每服不计时候以粥饮下三十丸
　　治时气下痢不能食方【出圣惠方】
　　乌梅肉【十枚防炒】　黄连【二两去须防炒】
　　右为末炼蜜和丸如梧桐子大每服不计时候以粥饮下十丸
　　黄连汤【出圣惠方】　治时气热毒下痢
　　当归【二两炒】　黄连【二两炒】　黄蘖【二两剉炙】
　　右为散每服五钱以水一大盏煎至五分去滓入蜜一茶匙再煎一两沸温服不计时候外台秘要方治天行诸下痢可用水六升煮取三升去滓内蜜一合防火煎取二升半分三服良騐忌猪肉冷水
　　治时气赤白痢方【出圣惠方】
　　鼈甲【二两涂醋炙黄去裙襴】　阿胶【一两碎炒令黄燥】
　　赤小豆【一合炒熟】
　　右为散每服不计时候以粥饮调下三钱
　　雄黄丸　治时气热毒下痢赤白及下部毒气下细虫如布丝长四五寸黒头鋭尾
　　雄黄【研一分】　丹砂【研】　干姜【炮】
　　附子【炮制去皮脐各半两】
　　右捣研为末炼蜜和丸五百下丸如菉豆大每服十丸空心米饮下
　　麝香丸　治天行热毒下痢赤白久下脓血及下部毒气常下细虫如布丝缕大或长四寸黒头鋭尾麝香【一分】　附子【三分炮】　雄黄　丹砂
　　干姜【各二分】
　　右五味各下筛讫复更合治之蜜和丸如小豆大每服一丸老小半之效騐忌猪肉生血等物
　　治天行四五日大下热病痢【方见本门时气四日类黄连青龙汤同】竹茹饮　治痢后得天行头痛三四日食即呕吐者竹茹【二两】　橘皮【二两】　生姜【四两】　人参【二两】
　　芦根【切一升】　粳米【一合】
　　右切以水六升煮取二升五合去滓分温五六服中间任食忌热面生冷
　　时气下部防疮论
　　夫时气下部疮者防由热毒结在腹中谷气衰毒气盛三虫动作长食人五脏多冷泄痢下部生疮痒不暂止若唇内生疮但欲寐者此虫蚀下部也重者则肚烂伤于五脏也即死也
　　方
　　雄黄散【出圣惠方】　治时气防蚀下部生疮宜服
　　雄黄【半两细研外一方用醋炙】　　青葙子【三两】　苦参【三两剉】黄连【三两去须微炒】　杏仁【一两半汤浸去皮尖双仁麸炒微黄外一方用桃仁】
　　右为散每服食前粥饮调下二钱外台秘要方筛绵褁如半枣核大内下部亦可米汁服方寸一日三服忌猪肉冷水及热麫炙肉蒜等物
　　毒病下部生疮者【出肘后方】
　　蛇苺汁服之三合日三水渍乌梅令浓并内崖蜜数数饮之
　　治天行下部生疮烂方【出肘后方】
　　乌梅【二十七枚去核】　大蒜【二十枚】　屋尘【半升筛取细者】
　　右捣筛为散苦酒一升和调于铜器中煎成膏作长挺内下部
　　治时气下部防疮疼【出圣惠方】
　　桂心【二两】　蓝叶【二两】
