<!-- { "loadSidebar": true } -->
　　右细剉用水二煎至一盏去滓空心热服至晚下恶物为效
　　眞珠散【一名辟温病散出圣济总録】　治辟温疫疠
　　眞珠【研】　桂【去麄皮各一分】　鸡子【二枚去殻炒令黑色研】
　　贝母【去心半两】　杏仁【汤浸去皮尖双仁炒三分】
　　右为末再同研匀岁旦温酒调下一钱若岁中人多病者可旦望服之如遇时行病即不拘时候效一方无杏仁
　　羌活汤【出圣惠方】　治时疫更相传染宜预服但一切人间得病气无有不着病已前宜吃此方
　　羌活【去芦头】　桂【去麄皮】　芎防　牡丹皮
　　柴胡【去苖】　桔梗【炒】　升麻　荆芥穗
　　参　甘草【炙剉】　麻黄【去根节】　木香【各一分】
　　吴茱萸【汤浸焙干炒一钱】　牵牛【炒半两】
　　右麄捣筛每服五钱以水一盏半煎至八分去滓温服不计时候
　　苍耳散【出圣惠总録】　治辟温疫疠
　　眞珠【研】　桂【去麄皮各一分】　鸡子【二枚去殻炒令黑色研】
　　用苍耳重午日采暴干三两捣罗为散每服二钱空心井华水调下
　　辟时行瘟疫疠瘴【出千金方】
　　用芜菁不限多少捣取汁立春后遇庚子日阖家大小各温服一二
　　流金散【出千金方】　辟瘟疫时气
　　方见本门瘴疫类雄黄防五味同
　　烧木法【出千便良方】
　　凡胃中暑热时或久雨以苍术合皂荚烧辟温疫邪温气
　　辟温病【出本草】
　　用菘菜切如粟酒服方寸日三匕辟五年温
　　雌黄丸【出圣济总录】　辟温疫去百恶
　　雌黄【研】　雄黄【研】　龙骨　猬皮　甲
　　鲮鲤甲【各二两】　虎骨　羖羊角【镑】　芎防【各二两】空青【半两研】　樗鸡【七枚】　眞珠【三两研】
　　右为末再同研匀镕蜡和丸如弹子大正旦户前烧一丸男女左右系一丸于臂上遇时行亦依此用
　　辟温疫时气涂傅【出千金方】
　　雄黄【二两研】　丹砂【研】　菖蒲【切】　鬼臼【各一两】
　　右为末同研匀以水调涂五心及额上鼻中耳门辟温甚騐
　　辟温丸【出圣济总録】　治伤寒疫疠传染及头目昏重项膂拘急胷膈不通
　　参【炒五两】　苍术【炒三两】　芎防【炒】　白芷【炒】羗活【去芦头生用】　甘草【炙剉】　乌头【炮制去脐各】
　　安息香【一分】　龙脑　麝香【各半分研】
　　右除脑麝外捣罗为细末入脑麝拌匀粟米粥为丸弹子大隂干纱袋盛安近火处每服一丸时疾生姜蜜水磨下隂毒面青用热水磨下
　　调中丸【出圣济总录】　辟四时疫疠非节之气
　　大黄【五两剉炒】　麻仁【别研】　枳殻【去瓤麸炒】　白茯苓【去黑皮】芍药　前胡【去芦头】　黄芩【去黒心各一两】
　　右捣研为末炼蜜和丸如梧桐子大每服十五丸食后饮下微利为度日晩卧服之佳
　　屠苏酒【一名屠苏饮出千金方】　嵗旦辟疫气令人不染温病及伤寒
　　大黄　　桔梗　蜀椒【各汁五铢】　白术　桂心【各十八铢】乌头【六铢】　菝葜【二铢】　一方用虎杖一两一钱无菝葜
　　右防咀绛袋盛以十二月晦日中悬沉井中令至泥正月朔日平晓出药置酒中煎数沸于东向户中饮之屠苏酒待三朝还滓置井中能仍嵗饮可世无病当家内外有井皆悉着药辟温气也一方有防风一两
　　粉身散【出千金方】　辟温病常用
　　芎防　白芷　藁本
　　右研下筛内和米粉粉身
　　杀鬼烧药方【出千金方】　辟温气
　　雄黄　　丹砂　雌黄【各一斤】　羚羊角
　　芜荑　虎骨　　鬼臼　鬼箭羽　野丈人石长生　　猳猪屎　马悬蹄【各三两】　菖蒲青羊脂　　白术【各八两】　蜜蜡【八升】
　　右为末以蜜蜡和丸如弹子许朝暮及夜中户前微火烧
　　虎杖头杀鬼丸辟温方【出千金方】
　　虎杖头【五两】　硃砂　雄黄　雌黄【一两半】
　　鬼臼　白荚　芜荑【各一两】
　　右为末以蜜蜡和丸如弹子大绛袋盛系臂上男左女右悬屋角晦望夜半中庭烧一丸
　　辟温杀鬼丸【出千金方】　董百鬼恶气
　　雄黄　雌黄【各二两】　羚羊角虎骨【各七两】
　　龙骨　甲　鲮鲤甲　猬皮【各三两】
　　樗头【十五枚】　空青　芎防　眞珠【各五两】
　　东门上鸡头【一两】
　　右为末羊蜡二十两并和丸如弹子大正旦门户前烧一丸带一丸男左女右辟百恶宿吊丧问疾家各呑一丸小豆大天隂大雾日烧一丸于牖前佳
　　赤散【出千金方】　辟温疫气伤寒及热病
　　藜芦　踯躅花【各一两】　牡丹皮　皂荚【各一两六钱】附子　桂心　真珠【各六两】　细辛　干姜【各十八铢】
　　右为末内眞珠合治之分一方寸置绛囊中带之男左女右着臂自随觉有病之时便以粟米大内着鼻中又酒服一钱覆取汗日三服当取一遍汗
　　断温病令不相染着【出千金方】
　　以汲水瓶一长七寸温着病人卧席下良
　　又方【出千金方】
　　以防度所着户中壁屈即絶断之
　　主天行时气鬼魅邪精等【出本草】
　　以瓶香烧之
　　治温病令不相染【出千金方】
　　用桃树中虫屎末之以水调服方寸匕
　　又方【出千金方】
　　用新布袋盛赤豆一升内井中三日出举家服二七粒一方男十枚女二十枚
　　又方【出千金方】
　　用松叶为末以酒服方寸匕日三服辟五年温
　　又方【出千金方】
　　常以七月七日合家男呑大豆七枚女呑小豆二七枚向日亦佳一方合家向日呑赤小豆二七枚
　　断瘟疫转相染着及至灭门延及外人无收视者【出千金方】赤小豆　鬼箭羽　鬼臼　雄黄【各二两】
　　右为末以蜜和服如小豆一丸可与病人同床传衣
　　治温病令不相染【出千金方】
　　用新布袋盛大豆一升内井中一宿出服七枚一方用黑豆
　　治温疫【出千金方】
　　用药子二枚末水服之
　　又方【名辟温方出千金方】
　　用白蜜和上色硃砂粉一两以太岁日平旦大小勿食向东方立呑服三七丸如麻子勿令齿近之并七小枚投井中终身勿忘此法
　　刚繁辟温病粉身散常用方
　　芎防【四两】　藳本　逺志　白术【各四两】
　　米粉【一斗研】
　　右捣筛四物为散和米粉粉身若欲多时加药增粉用之
　　干敷散【一名干散出肘后方】　主辟瘟疫恶疾令不相染着气方肘后作敷干抱朴子作敷下
　　附子【一枚一分者炮制】　细辛　干姜　麻子【研】
　　栢实【各一分】
　　右为散正旦举家以井华水各服方寸匕服药一日十年不病二日二十年不病三日三十年不病受师法但应三日服岁多病三日一服之忌猪肉
　　杀鬼丸【胡洽延年方】
　　雄黄　硃砂【研】　鬼臼　鬼督邮　雌黄
　　马兜铃　皂荚【炙】　虎骨　阿魏　桃白皮菖蒲　石流黄【研各五两】　甲香　白胶香【各一两】羚羊角屑　　　蜡蜜【八斤炼】
　　右捣筛十六味蜡蜜和丸如弹子大徃辟温处烧之杀鬼去恶若大疫家可烧并带行忌生血物羊肉饧
　　治时疾疫【出肘后方】
　　用马蹄末屑二两绛囊带之男左女右
　　苏合香丸【出鲍氏方】
　　凡入温疫家先令开啓门户以大锅盛水二斗于堂心用二十丸煎其香能散疫气久病者各饮一瓯后医者却入诊视不致相染
　　辟时疫不相染方【出千便良方】
　　以冬至前后取沙牛胆将小颗黑豆着向内又不得倾胆水出任令满以绵系于当风处候干收之若遇时疫动即朝起取胆内豆子七个井华水服之即不相染或云服则明目兼疗内障眼
　　辟妖法【出千便良方】
　　李畋该闻集云爆竹辟妖气邻人有仲叟家为所祟掷瓦石开户牖不自安叟求祷之以佛经报谢而妖祟弥盛畋谓其叟曰翁日夜于庭落中若除夕爆竹数十竿叟然其言爆竹至晩寂然安遂伏
　　度瘴散【出肘后方】　辟山瘴恶气若有黑雾郁勃及西南温风皆为疫疠之候
　　麻黄　椒【各五分】　乌头【三分】　细辛
　　干姜【各八分】　防风　桔梗　桂
　　右捣筛为末平旦酒服一钱研辟诸毒恶气冒雾行宜服
　　辟天行疫疠【出肘后方】
　　雄黄　丹砂　巴豆　矾石　附子
　　干姜
　　右各等分捣为末蜜丸平旦向日呑一丸如胡麻子大九日止令无病
　　常用温病散【出肘后方】
　　真珠　肉桂【各一分】　贝母【】　鸡子白【黄黑各三分】
　　右捣为末嵗旦服方寸匕嵗中多病可用朔望服之有病即愈人服者当可大效一方有杏仁
　　赵煑膏方【出肘后方】
　　大黄　附子　细辛　干姜　桂【各一两】
　　巴豆【八十枚去殻】
　　右捣细苦酒渍之宿腊月猪膏二斤煎至三上三下绞去滓密器贮之初觉勃色便热服如梧桐子大一丸不差又服亦可火灸以摩身体数百遍佳并治贼风走逰皮肤并良可预合之一方椒一两
　　单行方术【出肘后方】
　　用西南社中栢东南枝取暴干为末服方寸匕立差一方酒服
　　又方【出肘后方】
　　取正月上寅日捣女青屑三角绛囊贮系户上大吉
　　又方【出肘后方】
　　取正月朔望日及七日呑麻子大豆各二七枚投井中又以附子二枚小豆七枚令女子投井中
　　又方【出肘后方】
　　取冬至日雄赤鸡作腊立春煑食尽勿分他人又正月一日取东行桑根大如指悬门户上又令带之一方长七寸用丹涂
　　又方【出肘后方】
　　右埋鹊于门前
　　断温病令不相染着【出肘后方】
　　取断髪绳长七寸盗着病人卧席下
　　辟温疫邪湿气【出本草】
　　以皂荚合苍术烧之
　　又方【出圣惠方】
　　右熬豉杂米酒渍服之
　　又方【出肘后方】
　　栢子仁　细辛　穄米　干姜【三分】　附子【一分】
　　右为末酒服方寸匕日服三服服十日
　　又方【出肘后方】
　　用鲫鱼密置户下勿令知之
　　又方【出肘后方】
　　用麦蘖和穄米干姜又云麻子可作三种服之
　　治入瘟疫之家【出三田方】
　　以雄黄末浓涂两鼻清油亦可嚼蒜亦可饮酒更佳即不传染与病人同床亦不相染初洗面后及卧时防之凡病家自生恶气闻之即入上泥丸遂防百脉而成死病宜以纸撚探鼻嚏之为佳如以雄黄防鼻则自不闻气并辟恶梦神良
　　刚繁大青消毒散　治天行三日外至七日不歇内热令人更相染着
　　大青　干葛　栀子【各四两】　香豉【八合绵褁】
　　芒硝【三两】　生干地黄【一升切】
　　右切以水五升煑诸药味取二升五合去滓下芒硝分三服忌芜荑酒蒜等物一方有石膏八两
　　务成子萤丸　主辟疾疫恶风气百鬼虎狼蛇虺虿诸毒五兵百病盗贼防害皆避之
　　萤火　鬼箭【削去皮羽】　蒺藜【各一两】　雄黄
　　雌黄　矾石【二两】　羖羊角　　鍜灶灰
　　铁锤柄【八铢烧黑各二两半】
　　右捣筛为防以鸡子黄并丹雄鸡冠一具和之如杏仁大作三角绛囊盛五丸带臂仍更挂户上
