<!-- { "loadSidebar": true } -->
　　皁荚丸【出圣恵方】　治热病肺壅喘急宜服
　　皁荚【一两去黒皮涂酥炙防黄】郁李仁【汤浸去皮尖研如膏】甘草【炙微赤剉】麻黄【去根节各三分】甜葶苈【一两炒令黒捣如泥】
　　右为末用郁李仁葶苈同研令匀炼蜜和丸如梧桐子大每服不计时以粥饮下十丸
　　杏仁煎【出圣恵方】　治热病气喘咳宜服
　　杏仁【五两汤浸去皮尖双仁】黄牛酥【二两】白蜜【半斤】生姜汁【二合】
　　右以酥拌杏仁炒令黄熟捣如膏入蜜姜汁同煎如稠饧每服三钱含咽津不计时服
　　防胷散【出圣恵方】　兼治心胷闷结喘不定服之自汗出
　　大黄【一两半】甘草【半两】枳实【半两去瓤】
　　右为末每服三钱水七分一盏煎三两沸温温和滓服汗出为度六日内多使此散如无证不用
　　热病发狂
　　论
　　夫心者火也主于血阳气盛则血并于阳热邪攻于心络则心神烦乱或咏或歌或言或笑精神不守言语失常惊悸不安弃衣而走此皆热毒之气壅滞心胷致令发狂也
　　方
　　犀角散【出圣恵方】　治热病伏热在心精神恍忽发狂不得睡卧冝服
　　犀角屑　栀子仁【各半两】茵陈【三分】赤芍药　麦门冬【去心】白鲜皮【各一两】茯神　生干地黄【各二两】人参【一两半去芦头】
　　右为散每服五钱水一大盏入竹叶三七片煎至五分去滓不计时温服
　　人参散【出圣恵方】　治热病壅热发狂心忪惊悸宜服人参【去芦头三分】犀角屑　甘草【炙微赤剉】黄芩　逺志秦芁【去苖】地骨皮　沙参【去芦头各半两】
　　右为散每服五钱以水一中盏煎至五分去滓下竹沥一合搅令匀不计时温服
　　羚羊散【出圣恵方】　治热病发汗后热毒未尽因有所惊发热颠狂宜服
　　羚羊角屑　犀牛角屑　茯神　黄芩　甘草【炙微赤剉】防风【去芦头各半两】龙齿　人参【去芦头】鉄粉【各一两】地骨皮【三分】
　　右为麄散每服五钱以水一大盏煎至五分去滓不计时温服
　　茯神散【出圣恵方】　治热病发狂心热烦闷多惊不得睡卧宜服
　　茯神　黄芩【各三分】犀角屑　川升麻　参【各半两】龙齿　麦门冬【去心】甜竹根【剉】黄连【去须各一两】
　　右为散每服三钱以水一中盏煎至五分去滓下朴硝一钱地黄汁一合搅令匀不计时温服
　　大青散【出圣恵方】　治热病盛发黄皮肤如金色小便赤澁大便不通口干烦渇闷乱发狂冝服
　　大青　黄药子　川朴硝　川大黄【剉碎微炒】羚羊角屑　土根　栀子仁　秦芃【去苖】甘草【炙微赤剉各半两】
　　右为细散不计时以冷蜜水调下二钱以利为度
　　柴胡散【出圣恵方】　治热病已得汗热不解腹满胀痛烦懆发狂宜服
　　柴胡【去苖一两】川大黄【剉碎微炒】黄芩　赤芍药　半夏【汤浸七遍去滑各三分】枳殻【半两麸炒微黄去瓤】
　　右为散每服五钱以水一大盏入生姜半分煎至五分去滓不计时温服
　　朱砂丸【出圣恵方】　治热病毒热在脏心神狂乱壮热烦懆不得睡卧宜服
　　朱砂【细研】紫石英【细研水飞过】白石英【细研水飞过】不灰木【以牛粪火烧一炊时各一两】太隂精石　牛黄　天南星【末生用】麝香【各半两】金箔【五十片】龙脑【一分】
　　右都研令细用牛胆汁和丸如樱桃大不计时以新汲水嚼下一丸
　　鉄粉丸【出圣恵方】　治热病心神恍忽悲喜不恒发狂欲走宜服
　　鉄粉【细研】牛黄【细研】逺志【去心】丹参　茯神　川升麻【各半两】金箔【三七片细研】银箔【三七片细研】麝香【细研】白僵蚕【微炒】白附子【炮裂各一分】马牙硝【三分细研】
　　右为散同研令匀炼蜜和捣三五百杵丸如梧桐子大不计时以薄荷汤下二十丸
　　牛黄丸【出圣恵方】　治热病发狂心神恍忽宜服
　　牛黄【半两细研】虎睛【一对酒浸防炙】茯神　石膏【细研】麦门冬【去心】生干地黄　鉄粉【细研各一两】川升麻　参【各三分】
　　右为末同研令匀炼蜜丸如梧桐子大不计时以荆芥汤下二十丸
　　天竺黄丸【出圣恵方】　治热病心气热盛恍忽不定发狂妄有所见宜服
　　天竺黄　朱砂【细研水飞过】龙脑【各三分】牛黄【细研】逺志【去心】麝香【细研】甘艸【炙微赤剉各一分】黄连【去须】鉄粉【各一两】甘菊马牙硝【细研】茯神【各半两】金银箔【各五十片细研】
　　右为末都研令匀炼蜜和捣二三百杵丸如梧桐子大不计时以荆芥汤或薄荷汤嚼下十丸
　　治热病毒攻心胷躁闷发狂【出肘后方】
　　鸡子【二枚清】川朴硝【半两】
　　右相合以新汲水一小盏热调顿服之一方酒服之
　　治热病及时疾心躁狂乱奔走状似癎言语不定久不得汗及不知人事
　　右用人中黄不拘多少入大罐内以泥固济大火煅半日去火冷取出于地上以盆葢之又半日许细研如麪新汲水调下三钱或未退间作差人中黄者硬粪也
　　治狂病经乆不差或歌或笑行走不休发动无时用【出本草】
　　以猳猪肉一斤煑令热令以细研作脍和酱醋食之或粥炒任性服之
　　解热病不知人事欲死者
　　用蚯蚓不拘多少先杵烂以水泡滤过灌服半椀立効
　　热病呕逆
　　论
　　夫热病胃中有热则谷气不和新谷入与热气相抟胃气不平故致呕逆或吐下已后脏气虚弱亦令呕逆也
　　方
　　前胡饮子【出圣恵方】　治热病恶寒壮热食则呕逆宜服前胡【去芦头】麦门冬【去心】竹茹　生地黄　葛根【各二两】陈橘皮【汤浸去白瓤焙】甘艸【炙微赤剉】枇杷叶【拭去毛炙微黄各半两】
　　右都细剉和匀每服五钱以水一大中盏煎至五分去滓不计时温服
　　人参饮子【出圣恵方】　治热病壮热呕逆不下饮食宜服人参【去芦头】陈橘皮【汤浸去白瓤焙】生姜　赤茯苓　麦门冬【去心】葛根【各一两】
　　右都细剉和匀每服半两以水一大盏煎至五分去滓不计时温服
　　麦门冬散【出圣恵方】　治热病壮热恶寒食即呕逆宜服麦门冬【去心】前胡【去芦头】生地黄【各一两】甘艸【炙微赤剉】陈橘皮【汤浸去白瓤焙】人参【去芦头各半两】
　　右为散每服四钱以水一中盏入竹茹半鸡子大煎至六分去滓不计时温服
　　柴胡散【出圣恵方】　治热病数日未得汗遍身壮热呕逆不下食宜服
　　柴胡【去苖】川升麻　人参【去芦头】麦门冬【去心各一两】麻黄【一两半去根节】甘艸【炙微赤剉】枳实【麸炒微黄】知母　栀子仁【各三两】鳖甲【三两涂醋炙令黄去裙襴】
　　右为散每服五钱以水一大盏入生姜半分煎至五分去滓不计时温服
　　白茅根饮子【出圣恵方】　治热病因服凉药过多致胃冷呕宜服
　　白茅根【半两剉】陈橘皮【汤浸去白瓤焙】桂心　葛根　高良
　　姜【半两】枇杷叶【半两拭去毛炙微黄】
　　右都细剉和匀每服半两以水一大盏入生姜半分煎至五分去滓不计时温服
　　治热病烦渇饮水过多时有呕逆方【出圣恵方】
　　枇杷叶【拭去毛炙微黄】茅根【剉】葛根【剉各一两】
　　右为散以水三大盏煎至一盏半去滓不计时分温三服
　　七物黄连汤【出圣恵方】　治夏月伤寒四肢烦疼发热其人喜烦呕逆支满剧如祸祟寒热相抟故令喜烦黄连　茯苓　黄芩【各十八铢】芍药　葛根【各一两】甘艸【一两六铢】小麦【三合】
　　右防咀以水七升煮取三升冷分三服不能一升稍稍服之汤势安乃卧药主毒气服汤之后胷中热及咽喉痛皆差其明日复煮一剂如法服之此汤无毒但余热下气安病人小儿服者取三分三一以水四升煮得二升稍稍服
　　黄连解毒汤【出经验良方】　治烦呕不得眠口燥呻吟错语
　　黄连【三两】黄栢　黄芩【各二两】栀子【一十四枝】
　　右水六升煎取二升分再服外台云凡大热盛烦呕呻吟错语不得眠皆此方诸人用之亦効此直解热毒除热酷不必饮酒剧者一方每服加半夏三枚全用厚朴二钱剉茯芩去皮剉水一盏半生姜三片煎至半盏温服名曰半夏黄连解毒汤或欲急下者本方加大承气汤一服生姜煎如前法以利为度一法为细末水丸如小豆大温水下二十丸治积热劳欬防利甚良
　　小柴胡汤【出朱氏律验方】　治热证呕吐
　　柴胡【去芦半斤】黄芩　人参　甘艸【炙各三两】半夏【汤洗七次焙干二两半】
　　右剉散每服三钱半生姜五片一枚煎服
　　热病哕
　　论
　　夫热病哕者由伏热在于胃间令人胷满气逆则哕若大下后胃气虚冷亦致哕也
　　方
　　丁香散【出圣恵方】　治热病未得汗躁热饮水过多腹胀气急呕哕不止宜服
　　丁香　陈橘皮【汤浸去白瓤焙】枇杷叶【拭去毛炙微黄】前胡【去芦头】葛根【剉各半两】人参　茅根【剉各一两】
　　右为粗散每服三钱以水一中盏入生姜半分煎至六分去滓不计时温服
　　甘艸饮子【出圣恵方】　治热病毒气攻胃呕哕不止宜服甘艸【炙微赤】陈橘皮【汤浸去白瓤焙】川升麻　生姜　葛根【剉】人参【去芦头各一两】
　　右都细剉和匀每服半两以水一大盏煎至五分去滓不计时温服
　　半夏散【出圣恵方】　治热病腹胃虚胀心膈壅滞呕哕不能食宜服
　　半夏【汤洗七遍去滑】赤芍药　陈橘皮【汤浸去白瓤焙】大腹皮【剉各三分】
　　右为粗散每服五钱以水一大盏入生姜半分煎至五分去滓不计时温服
　　麦门冬散【出圣恵方】　治热病烦热呕哕不欲饮食宜服麦门冬【去心】芦根【剉各一两半】柴胡【去苖】葛根【剉各一两】人参【三分去芦头】
　　右为散每服四钱以水一中盏入竹茹一分煎至六分去滓入生地黄汁少半合更煎一沸不计时温服
　　前胡散【出圣恵方】　治热病胃中有热谷气入则胃逆逆则胃不下食宜服
　　前胡【去芦头】黄蓍【剉】人参【去芦头各一两】麦门冬【去心】陈橘皮【汤浸去白瓤焙各半两】甘艸【一分炙微赤剉】生干地黄【三分】
　　右为散每服五钱以水一大盏入竹茹一分去滓不计时煎至五分温服
　　赤芍药散【出圣恵方】　治热病往来寒热胷脇满闷哕逆宜服
　　赤芍药　人参【去芦头】陈橘皮【去白瓤焙】茯苓【各三分】前胡【去芦头】桂心　犀角屑　大腹皮　芦根【各半两】
　　右为散每服三钱以水一大盏煎至五分去滓不计时温服
　　白木香散【出圣恵方】　治热病邪热已退胃气未和哕不能食宜服
　　白木香　芦根【剉】草豆蔲【去皮】人参【去芦头】陈橘皮【汤洗去白瓤焙】枇杷叶【拭去毛炙微黄】厚朴【去粗皮涂生姜汁炙令香热各三分】
　　右为散每服五钱以水一大盏煎至五分去滓不计时温服
　　白茅根散【出圣恵方】　治热病哕逆不下食宜服
