<!-- { "loadSidebar": true } -->
　　艸豆蔲丸【出圣恵方】　治热病后脾胃虚冷不思饮食艸豆蔲【去皮】当归【剉防炒各一两】白术　陈橘皮【汤浸去白瓤焙】甘艸【炙防赤】高良姜【剉】厚朴【去麄皮涂生姜汁炙令香熟各半两】黄蓍【三分剉】吴茱萸【一分汤浸七遍焙干防炒】
　　右为细末以麪糊和丸如桐子大每服食前以粥饮送下三十丸
　　参桔丸【出指南方】　治脾虚发热
　　人参　桔梗【各半两】陈皮【三分】
　　右为细末炼蜜为丸如桐子大每服三十丸米饮下热病大便不通
　　论
　　夫热病经发汗汗出多则津液少则胃中干结热在胃所以大便不通又有臓腑自生于热者此由三焦否隔脾胃不和畜热在内亦大便不通也
　　方
　　犀角散【出圣恵方】　治热病恶寒壮热大便不通
　　犀角屑　大麻仁　黄芩　土根　白鲜皮栀子仁【各一两】麦门冬【一两半去心】川大黄【二两剉碎防炒】甘艸【半两炙防赤剉】
　　右为散每服四钱水一中盏煎至六分去滓不计时温服
　　大黄散【出圣恵方】　治热病大便澁滞妄语心烦
　　川大黄【剉碎防炒】羚羊角屑　川朴硝　黄芩【各一两】枳实【麸炒令黄色】甘艸【炙防赤剉各半两】
　　右为麄散每服五钱用水一大盏煎至六分去滓不计时温服
　　羚羊角散【出圣恵方】　治热病脾胃壅热大便不通
　　羚羊角屑　栀子仁　土根【各一两】麦门冬【去心】川大黄【剉碎防炒各一两半】甘艸【半两炙防赤剉】
　　右为散每服四钱水一中盏煎至六分去滓不计时温服
　　大麻仁丸【出圣恵方】　治热病大便不通
　　大麻仁【研入】川大黄【剉碎防炒各二两】郁李仁【汤浸去皮研入】羚羊角屑　木通【剉各一两】
　　右为细末入研了药令匀炼蜜和丸如梧子大每服不计时以温水调下三十丸
　　承气丸【出圣恵方】　治热病十余日不大便者服之
　　川大黄【剉碎防炒】川芒硝【各二两】郁李仁【汤浸去皮别研】枳实【麸炒令黄色】大麻仁【研入各一两】
　　右为末炼蜜和捣三二百杵丸如梧桐子大每服不计时以温水下三十丸未利再服
　　三黄丸【出圣恵方】　治热病壅热大便不通
　　黄连【去须】川大黄【剉碎防炒】黄芩【各一两】
　　右为末炼蜜和丸如桐子大每服不计时以温水调下三十丸
　　牵牛子丸【出圣恵方】　治热病后风气壅滞胷膈聚痰大便不通
　　牵牛子【八两四两生四两防炒捣罗取末四两】木通【一两剉】青橘皮【半两汤浸去白瓤】桑根白皮【三分剉】
　　右为末入牵牛子末都令匀炼蜜和捣三二百杵丸如桐子大每服不计时温水调下三十丸以得通为度
　　治热病烦满目黄赤小便黄【出本艸】
　　用苜蓿茎叶捣取汁服一升令人吐利即愈一方用根
　　热病小便不通
　　论
　　夫热病毒气未除表里不解热在膀胱则流于小肠热盛则脾胃干津液少故小便不通也
　　方
　　滑石散【出圣恵方】　治热病热毒气壅心腹胀满小便不通滑石【二两】甜葶苈【一合隔纸炒令紫色】猪芩【一两去黒皮】甘艸【半两炙防赤剉】汉防己【一两】木通【半两剉】
　　右为麄散每服四钱水一中盏煎至六分去滓不计时温服
　　木通散【出圣恵方】　治热病小便不通或淋沥疼痛
　　木通【剉】琥珀【各一两】赤芍药　枳实【麸炒防黄】茅根【剉】甘艸【炙防赤剉各半两】
　　右为散每服四钱水一中盏煎至六分去滓不计时温服
　　当归散【出圣恵方】　治热病小便不通小肠疼痛
　　当归【三分剉防炒】子芩　葵子　车前子　榆白皮【剉各半两】
　　右为细散每服用暖生地黄汁一小盏调下二钱不计时服之
　　赤茯苓散【出圣恵方】　治热病小便不通心神烦躁小腹满闷
　　赤茯苓　赤芍药　葵子　瞿麦　木通【剉】川芒硝【各一两】
　　右为粗散每服四钱水一中盏入葱白二茎煎至六分去滓不计时温服
　　石韦散　治热病小便不通
　　石韦【去毛】瞿麦【各一两】木通【剉】甘艸【炙防赤剉】子芩【各半两】葵子【三合】
　　右为散每服四钱以水一中盏煎至六分去滓不计时温服
　　冬葵子散　治热病小便赤澁不通
　　冬葵子　滑石【各二两】赤茯苓　木通【剉各二两】茅根【剉】
　　右为散每服四钱以水一中盏煎至六分去滓不计时温服
　　治热病小便不通淋沥如血方
　　大麻根【二两】乱髪灰【二钱】
　　右先将麻根以水一大盏煎至六分去滓下髪灰调令匀顿服之
　　又方
　　生干地黄【三分】蒲黄　郁金【各半两】
　　右为细散每服浓煎葵根汤调下二钱不拘时服
　　又方
　　滑石　石鷰【各一两】
　　右为细散研令极细每服不计时葱白汤调下一钱
　　滋隂化气汤　治因服热药过多小便不利诸药不効或脐下闷痛不可忍者
　　黄连【炒去须】黄蘖【炒】甘艸【炙各等分】
　　右防咀每服三钱水三盏煎至一盏去滓食前温服昼夜不通加知母
　　问此如何得利答曰无阳者隂无以生无隂者阳无以化又云膀胱者津液之府气逹则能出焉热药过多乃隂亡也二药助隂使气得化故小便得以通也或以滋肾丸服之其効更速
　　热病痢下脓血
　　论
　　夫热病热毒气盛攻于腹胃内乘于血血性得热则流散因其大肠虚血渗入肠内与津液相抟积热蕴结血为脓故成脓血痢也
　　方
　　犀角散　治热病毒热不解日晩即壮热便痢鲜血痢无期度不下饮食
　　犀角屑　茜根【剉】黄芩【各一两】黄连【二两去须】地榆【一两半】栀子仁【半两】
　　右为麄散每服四钱以水一盏入韮白两茎煎至六分去滓不计时温服
　　黄连饮子　治热病便痢无度烦愤不安
　　黄连【一两去须防烦】栀子仁【二十枚捶碎】薤白【二合切】
　　右以水二大盏煎至一盏三分去滓不计时分三服
　　当归散　治热病热毒痢下赤白腹中疼痛
　　当归【剉炒】黄连【去须防炒】阿胶【捣碎炒令黄燥】酸石榴皮【各二两】甘艸【一两炙防赤剉】黄蘖【防炒剉】干姜【炮里剉各一两】
　　右为粗散每服五钱以水一大盏煎至五分去滓不计时温服
　　升麻散　治热病毒气攻胃大便时或防血烦闷妄语川升麻【一两】川大黄【剉碎防炒】地榆【剉】赤芍药　枳殻【麸炒防黄去瓤】黄芩　甘艸【炙防赤剉各半两】当归【三分】
　　右为麄散每服三钱以水一中盏煎至五分去滓不拘时温服
　　茜根散　治热病下痢脓血不止
　　茜根【一两】黄芩【三分】栀子仁【一分】阿胶【半两捣碎炒令黄燥】
　　右为散每服四钱以水一中盏煎至六分去滓不计时温服
　　治热病后热毒入肠胃下黄赤汁及烂肉等
　　赤石脂【二两捣碎】防【一合】薤白【三茎切】栀子仁【七枚】
　　右以水二大盏煎至一盏三分去滓不拘时分温三服
　　治热病卒下脓血无度方
　　黄连【去须防炒】防尾艸　地榆【剉各二两】
　　右为麄散每服四钱以水一中盏煎至六分去滓不计时温服
　　石脂散　治热病下痢脓血
　　白石脂【一两烧过】乌梅肉【防炒】黄连【去须防炒】胡粉【炒令防黄】诃梨勒皮【煨】防榔　甘艸【炙防赤剉各半两】
　　右为散每服以粥饮调下二钱不计时服
　　鹿角胶散【出圣恵方】　治热病六七日后毒气不散下脓血不止
　　鹿角胶【一两捣碎炒令黄燥】黄芩【去须防炒】黄连【去须防炒】胡粉【炒令色防黄各半两】
　　右为散每服以冷粥饮调下二钱不拘时服
　　黄连散【出圣恵方】　治热病毒痢下脓血腰脐下痛
　　黄连【去须防炒】龙骨　当归【剉防炒各一两】牛黄【一分细研】麝香【一钱细研】
　　右为细散每服以粥饮调下二钱不拘时服
　　地榆散【出圣恵方】　治热病壮热头痛四肢烦疼下痢黄赤色日夜十余行及呕吐不下食
　　地榆　龙骨　陈橘皮【汤浸去白瓤焙】人参【去芦头】酸石榴皮　黄芩【各一两】厚朴【二两去粗皮涂生姜汁炙令香熟】
　　右为细散每服以粥饮调下二钱不拘时服
　　犀角散【出圣恵方】　治热病热毒攻脏腑下利脓血烦渇不止
　　犀角屑　黄连【去须微炒】赤芍药　黄芩　侧栢叶阿胶【捣碎炒令黄燥】乌梅肉【防炒】甘艸【炙防赤剉各三分】
　　右为散每服以粥饮调下二钱不计时服
　　治热病卒痢脓血无度方【出圣恵方】
　　黄连【三两去须】龙骨【四两】阿胶【二两捣碎炒令黄燥】
　　右为细散每服以粥饮调下一钱不拘时服
　　治热病热毒攻肠胃下黄赤汁及烂肉壮热腹痛方【出圣恵方】
　　栀子仁【三七枚】防【二合】薤白【一握切】
　　右以水二盏煎至一盏去滓不计时分为二分
　　小品犀角汤　治热毒赤汁及赤如腐烂血及赤滞如鱼脑腹痛壮热诸药无効
　　黄蘖　黄芩【各一两半】白头翁　当归　桑寄生　甘艸【炙各一两】黄连【二两】牡犡【煆】石榴皮【各一两半】犀角屑　艾叶【各半两】
　　右切以水八升煑取三升分三服忌猪肉冷水海藻菘菜
　　一方【出肘后方】　治热病后下痢脓血不止不能食
　　用白龙骨末米饮调方寸匕服
　　治热病不解而下痢欲死【出本艸】
　　以龙骨半斤捣研水一斗煮取五升极冷稍稍饮得汗即愈
　　热病后虚劳
　　论
　　夫热病新差脏腑犹虚血气未复若食过度喜怒无恒澡浴梳头言语思虑则寒热四肢不举口苦舌干心烦盗汗不能饮食肢体羸瘦此由劳动太早不能节宜寒热之气入于经络于脏腑变动多端故成虚劳之也
　　方
　　鳖甲饮子【出圣恵方】　治热病后体气尚虚用力太早遂生寒热四肢乏力宜服
　　鳖甲【涂醋炙令防黄去裙襴】甘艸【炙防赤剉各半两】柴胡【一两去苗】人参【去芦头】白术【各一分】防【一合】雄鼠粪【七枚防炒别研】
　　右细剉拌令匀分作二服每服以水二大盏入生姜一分葱白三茎煎至一盏去滓入研了鼠粪搅匀不拘时温服
　　黄蓍散【出圣恵方】　治热病后体虚成劳气力羸弱或寒或热状如疟四肢烦闷
　　黄蓍【剉】陈橘皮【汤浸去白瓤焙】白术【各三分】知母　桑根白皮【各半两】鳖甲【涂醋炙令黄去裙襴一两】甘艸【一分炙防赤剉】防【一合】
　　右为散每服五钱以水一大盏入葱白三茎生姜半分煎至五分去滓不计时温服
　　柴胡散【出圣恵方】　治热病后虚劳烦热四肢疼痛小便赤黄不欲饮食宜服
　　柴胡【去苗】生干地黄　黄连【去须】地骨皮　赤茯苓【各一两】枳殻【一分麸炒防黄去瓤】甘艸【半两炙防赤剉】鳖甲【三分涂醋炙防黄去裙襴】知母【半两】
　　右为散每服五钱以水一大盏煎至五分去滓不拘时温服
