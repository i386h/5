<!-- { "loadSidebar": true } -->
　　虎头骨散【出圣恵方】　治热病后虚劳气发作寒热乍进乍退头痛眼睛疼不思饮食
　　虎头骨【一两半涂酥炙令黄】白茯苓　白术　黄蓍【剉】柴胡【去苖】沉香【各一两】人参【去芦头】陈橘皮【汤浸去白瓤焙各三分】麦门冬【去心】桃仁【汤浸去皮尖双仁麸炒防黄各一两半】赤芍药　桂心当归　五味子　甘艸【炙防赤剉各半两】
　　右为散每服五钱以水一大盏入生姜半分煎至五分去滓不计时温服
　　人参散　治热病后虚劳盗汗口苦不得睡卧四肢烦痛舌干卷澁
　　人参【去芦头】赤芍药　柴胡【去根苖】白茯苓　黄蓍【剉】牡蛎【烧为粉】鳖甲【涂醋炙防黄去裙襴各一两】麦门冬【一两半去心焙】甘艸【半两炙防赤剉】
　　右为麄散每服四钱以水一中盏煎至六分去滓不计时温服
　　黄蓍丸　治热病后虚劳四肢无力或时寒热盗汗心中虚悸不能饮食渐羸瘦
　　黄蓍【剉】人参【去芦头】牡蛎【烧过】白术　沉香　茯神白芍药　木香　陈橘皮【汤浸去白瓤焙】五味子　地骨皮　鬼箭羽　甘艸【炙防赤剉】牛黄【细研】鳖甲【涂醋炙令防黄去裙襴各半两】麦门冬【一两半去心焙】麝香【半分细研】
　　右为末入半黄麝香研令匀炼蜜和捣三二百杵丸如梧桐子大每服食前以温酒下三十丸不饮酒用粥饮下亦得
　　獭肝丸　治热病后虚劳及骨蒸日渐黄瘦四肢羸瘁不思食
　　獭肝【防炙】天灵葢【涂醋炙令防黄】犀角屑【各一两】柴胡【去苗】黄连【去须】枳殻【麸炒防黄去瓤】栢脂【细研各三分】川升麻【半两】金箔【细研】银箔【细研各五十片】牛黄【细研】麝香【细研各半两】
　　右为末入金银箔牛黄麝香栢脂等炼蜜和捣三二百杵丸如桐子大每服食前以童子小便三合浸防取汁下二十丸
　　治热病新瘥早起及多食复发方
　　用栀子十枚水三升去滓温服卧令防汗若食不消加大黄三两
　　葛根饮　主热病劳复身体痛天行壮热烦闷
　　葛根【一两】葱白【一握】防【半升】米【一合】
　　右先切葛根以水九升煮七升则纳葱白更煮取四升去葛根及葱白滓讫则纳防及少许米煮取三沸并滤去米等滓分四服当有汗出即瘥明旦又更作服忌猪蒜等
　　加减大建中汤　治虚劳发热【方见本门心腹满胀类】
　　芍药散　治隂虚发热
　　芍药　黄蓍　甘艸　青蒿【各一两半】
　　右为粗散末每服五钱水二盏煎一盏去滓温服














　　普济方卷一百五十三
<子部,医家类,普济方>
　　钦定四库全书
　　普济方卷一百五十四　明　周王朱橚　撰身体门
　　总论
　　凡人百骸四体肌肉皮肤关节脉络总而谓之身风淫湿滞血刺痰攻皆能作痛至于骨之酸疼或热入里彻骨则倍蓰千万大不侔焉盖骨为髓之藏髓者饮食五味之实秀也髓虚势所必至矣痛在于身风之证以走注知之湿之证以重作验之血有筋脉鑚刺之证痰有晕咳唾之证驱风除湿行血豁痰对证一投犹冀可以旦暮起病入于骨此劳极损伤之不可救药者也然则身痛之与骨痛毫厘千里之差于此不可以无辨然医家之辨多为项肿臂痛盖热在上焦不能清利则醖酿日久生痰涎聚饮气流入于项臂之间不肿则痛耳然而曰痰曰涎曰饮又有理一分殊之别伏于包络随气上浮客肺壅而发动者痰也聚于脾元随气上溢口角流出而不禁者涎也惟饮生于胃腑为呕为吐此则胃家之病学者不可不知　身体胷膈隐热隐疼拘急足冷此血之为病也以其饮酒嗜欲伏热受暑得之惟热毒暑酒毒为能伤血瘀血未去新血不荣身体所以隐痛拘急其里热足冷者血之证也用柴胡黄芩青皮枳殻灵脂桃仁木通甘草作剂多入大黄以利之俟其流利已尽小腹畧无结急即以当归川芎一两橘皮半夏枳殻桔梗木通甘草半之调其气血于是有瘳血属于心木通通心心窍既通经络之流行可知矣胷脇痛引背上头面两手浮肿肾虚不能纳气归元气逆而上奔则胷膈满痛以手摩挲痛走背上又从背摩挲则其气循泄于后分而痛不作矣此气之为病固也柰何肾虚又不能行水故随气奔上乗于肺头面两手浮肿气短而喘由是血化为水与之俱沉滞其人旧来有风曰水曰血曰气四者合而为病其痛非常如沉香木香乌药防榔之类好能施其巧治法将何如曰先以二十四味流气饮加独活枳殻灵脂炒牵牛入姜蜜乌梅同煎咽下养正丹二十粒雄黄升降水火引导大便次用桑皮紫苏木通阿胶当归桃仁青皮桔梗芫花大黄作剂依煎以姜蜜乌梅取尽大便黑物即收全功肚皮疼肾虚不能得水加之酒面无度后輙睡酒与水交聚于腹中而面毒复纒滞其气是以水渗于肚皮而作痛矣治法钱氏宣风散用蜜水煎咽下神效俟其大便流行然后以青木香丸一分安肾丸倍之用二陈汤入少盐并生姜同煎空心咽下脾肾气复自然平安胷膛气膈有肺经伏热而气膈者有痰水在上而气膈者大槩以茯苓半夏枳殻桔梗为治法其肺热者如圣汤加桑白皮佐之心下水气者小半夏茯苓汤効胷烦活人书用山栀子
　　身体疼痛【论】
　　夫身体疼痛非湿则痰固也人有挟刀锯之惊而又馁在其中为风寒水湿所伤致使心窍凝滞于是经络壅闭血不流行肠肉骨节为之刺痛治法当归川芎芍药白芷灵脂大黄甘草利之黑物小片而不甚痛可瘳
　　方
　　治背痛方【出海上名方】治臂痛外连肌肉牵引背脾时发时止用当归二三两切作薄片酒浸三日饮其酒酒尽别换当归浸服三两日即愈
　　流气饮子【出指南方】治臂痛外连肌肉牵引背脾时发时止此由荣卫之气循行失度流滞经络与正气相抟其发则有似瘫痪
　　紫苏叶　青皮　　苦梗　当归　芍药　乌药茯苓　枳殻【去穰麸炒一作枳实】黄耆　　川芎　防风【各半两】甘草【炙】橘皮【各三分】陈皮　　大腹子【剉姜汁炒】木香【各二两】
　　右剉散每服水二盏姜三片一枚煎至一盏去滓服一方治腰臂痛发大黄橘皮
　　拈痛散【出御药院方】
　　当归【去芦头】防风【去芦头】黒狗脊　　骨碎补【并去毛】藁本【去土】细辛【去苗土】赤芍药　自然铜【醉淬七遍】桂【去麄皮】萆薢【以上各一两】
　　右为麄末每二两用手帕包定上用热盐包纳在痛处熨之
　　枳殻煑散【出简易方】治悲哀烦脑肝气至两腋骨疼筋脉拘急腰脚滞重两股筋急两脇牵痛四肢不能举渐致背挛急大治脇痛
　　防风　川芎　细辛　枳殻　桔梗【各四钱】甘草【二钱】干葛【钱半】
　　右为粗末每服四钱水一盏姜三片煎七分空心服
　　白芥子散【出危氏方】治背痛外连肌肉牵引背脾时发时止皆荣卫之气循行失度流滞经络与正气相抟其发则似瘫痪
　　真白芥子　木鳖子【去皮各二两】没药　桂心　木香【各半两】
　　右为末入研药令匀每服一钱温酒调下
　　蒌实丸【出济生方】治胷痞胷中痛彻背脇喘急妨闷蒌实【别研】枳殻【去穰麸炒】半夏【汤炮七次】桔梗【去芦头各一两】
　　右为细末姜汁打糊丸如梧桐子大每服五十丸食后用淡姜汤下
　　控涎丹【出危氏方】凡人忽患背手脚腰胯隐痛不可忍连筋骨牵引钓痛坐卧不宁时走易不定俗医不晓谓之走注便用风药及针灸皆无益又是风毒结聚欲为痈疽乱以药贴亦非也此乃是痰涎伏在心膈上下变为此疾或令人头痛不可举或神意昏倦多睡或饮食无味痰唾稠粘夜间喉中如锯声多流睡涎手脚重膇冷痹气脉不通误认为瘫痪亦非也凡有此疾但以是药不过数服其疾如失
　　甘遂【去心】紫大防【去皮】白芥子【真者各等分】
　　右为末煮糊丸如梧子大晒干食后临睡姜汤或热水下五七丸至十丸如疾猛气实加丸数不妨其効如神　加味控涎丸一方见喘急类
　　治头身无不痛颠倒烦满欲死方
　　取头垢如大豆大服之并囊贮大豆蒸熟逐痛处熨作两囊更畨为佳若无蒸豆鼠壤土熨之亦可
　　治诸处皮肤里面痛
　　右用何首乌为末生姜自然汁调成膏敷痛处以绢帛裹之用火炙鞋底熨之神妙
　　虎骨酒法【出本草】治肾经疼痛不得屈伸走注痛苦不问浅深
　　用虎胫骨新芍药二两以无灰酒浸春夏七日秋冬二七日浸后须以银石器盛于慢火上温养三日两日即得服一方有黄羚羊角一大两
　　贴药芫花散【出经验良方】治臂腿间忽一两防痛着骨不可忍者
　　芫花根一把
　　右研为末米醋调随大小傅之如痛不止以纸花覆其上用绵帛扎定此方曽治一妇人产后而得此疾者良验
　　治臂痛【出经验良方】
　　用桑枝细切一升炒香以水三升煎取二升日服数次安
　　治手足烦疼【出肘后方】
　　用地肤子草三两水四升煮二升半分作三服日一剂一方取六七月者隂干服
　　舒筋散【出直指方】治风淫血刺身体疼痛四肢拘挛
　　延胡索【炒】辣桂【去麄】当归【等分】
　　右为末每二钱调酒下延胡索活血除风理气
　　葛根汤【出千金方】治四肢缓弱身体疼痛不遂妇人产后中柔风及气满方
　　葛根　芍药　桂心　干地黄　亁姜【各三两】麻黄甘草【各二两】生姜【六两】
　　右八味以清酒三升水五升煮取三升温服五合日三
　　三皮散【出朱氏集验方】治风毒湿气流注脚膝四肢挛拳筋脉不伸脚足疼痛歩履难艰用此药酒断根不问三二十年者皆有効
　　海洞皮【去皮】五加皮【新采者】桑白皮　川独活　生干地黄【六升半】制杜仲【各一两】黑附子【炮去皮斟酌多少】薏苡仁【生用二两】川牛膝【一两】
　　右为粗末用绵褁作一包以无灰好酒一斗许春浸七日秋冬二七日夏三五日捞起药空心温服一盏一日三五次服如服药酒时却饮它酒常令酒气相接勿令大醉重者不过两剂服此药后旬日两腿必发大渐渐破出紫黑血候干贴磨风膏脂疮上自然好也日逐脚上如数百条蛇自足而出此其効验如患足疾之人脚后有条筋直凑肾囊疼痛拘挛用妙香散一贴分作三二服空心食前温酒盐汤下自然伸也
　　拈痛散【出御药院方】治肢节疼痛熨烙药
　　羌活【去芦头】独活【去芦】细辛【去苖】肉桂【去麄皮】防风【去芦】白术川乌【生去皮脐】良姜【剉】麻黄【不去节】天麻【去苖】吴茱茰【生用】葛根　乳香【另研】川椒【去子井闭口者】全蝎【生用】当归【各一两去苖】川姜【生用半两】
　　右为麄末入乳香匀炒一十钱痛甚者加至十五钱同细盐一处炒令极热用绢袋内贮药熨烙痛处不拘早晚频用为効如药冷即再炒一次用毕其妙药不用
　　薏苡仁散　治湿伤肾不养肝肝自生风遂成风湿流注四肢筯骨或入左肩髃肌肉疼痛渐入左指中薏苡仁【一两】当归【酒浸】人参　川芎　白术　羌活川乌【炮去皮脐】桂心　防风【去芦】茵芋【炒】麻黄【去根节】干姜【炮】独活　甘草【炙各半两】
　　右为细末每服二钱空心临卧酒调下日三服
