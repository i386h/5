<!-- { "loadSidebar": true } -->
　　徐神翁神効地仙丹　治筋骨疼痛打扑伤损仙术汤送下除寒湿进饮食神効
　　川乌【一个炮制】草乌【五个炮制】白芥【去根半两】苍术【半两米泔浸一宿炒】白芷【半两】自然铜【一研】　地龙　没药【各半两研】乳香【半钱研】莴苣种　黄种　稍种　木鼈子【各一钱】半两钱【二文】
　　右为末醋糊丸如桐子大每服十丸食后温酒送下
　　虎骨丸　治经络凝澁骨节疼痛筋脉挛急遇隂寒愈痛
　　南乳香【别研】没药【另研】赤芍药　熟地黄　虎胫骨【酥炙黄】当归【各一两】血竭【五钱】
　　右为细末用木一枚切破去子入乳香在内以麻缕紥勿令透气好酒二升煮至酒尽取木去皮研如泥更入熟蜜少许杵和为丸如桐子大每服三十丸至五十丸病在上食后在下食前温酒下
　　治骨节疼痛烦不得屈伸近之则痛短气得汗出或欲肿者
　　桂【四两】术【三两】甘草【二两】
　　右用水六升煮取三升分三服汗出愈
　　治卒得胸痛瘥而复发者
　　取薤根五觔捣绞汁饮之立止
　　加减当归饮子　治肩忽疼
　　防风　当归　柴胡　生地黄　大黄【各一两半】芍药人参　黄芩【各一两】甘草【一两二钱】黄连【五钱】滑石【六两】
　　右为散以白水煎服无时
　　活络汤　治风湿臂痛诸药不効者此方专主之白术【薄切一两】当归【净洗薄切干秤】羌活【净洗去芦切焙】独活【净洗】甘草【炙】川芎【各半两】
　　右剉散每服三大钱水一盏半姜五片慢火煎至一盏去滓温服并滓不拘时候一方用苍术切炒川白芷各二两为末每服二钱酒调
　　趁痛丸　治腰臂痛
　　五灵脂　赤芍药【各半两】川乌【一个】没药【四钱】麝香【一钱】
　　右为末酒糊丸空心温酒送下
　　叶氏方十味剉散　治中风血弱臂痛连筋及骨举动难艰此药亦补心益血气养筋生力
　　附子【三两炮去脐皮】当归【去土洗切】黄耆【炙】白芍药【各二两】川芎【不见火】防风【去芦】白术【各一两半】肉桂【去麄皮一两不见火】茯苓　熟地黄【洗净用少酒熬干焙之各七钱半】
　　右修制了再称防咀每四钱水一大盏姜八片枣三枚擘开煎七分去滓通口服食后临睡日三服温覆厚衣将养一方去黄耆熟地黄用当归去芦净洗干焙白芍药川芎白术人参附子白茯苓桂心川独活防风甘草细剉每三钱姜八片水一盏半煎八分去滓食前服除寒邪益血气名川独活汤制地黄法须洗净以好酒浸令干焙之
　　五灵脂散　治臂脾痛
　　五灵脂　　荆芥穂　防风　羌活　独活　甘草节　穿山甲　　骨碎补　草乌【各五钱】麝【少许】
　　右为末用温酒调下临睡服如浑身损痛加没药木香酒调下空心
　　芎活汤　治水饮停蓄注于脾脉发为臂痛皆因脾土有亏平日多饮水浆不能传化所致
　　川芎　半夏【汤洗】白茯苓　独活　陈皮　枳殻【去穰炒各半两】白术　甘草【各一分】
　　右为散每服三钱水一盏半生姜五片同煎去滓食后少停温服
　　舒经汤【一名五痹汤出澹疗方】治臂痛不能举有人常苦左臂痛或以为饮或以为风为温诸药悉投继以针艾俱不効得此方而愈盖是气血凝滞经络不行所致非风饮非湿腰以下食前服腰以上食后服
　　片子姜黄【四两无则用嫩莪术代】甘草【一两炙】羌活【一两】海桐皮【去麄皮】当归　赤芍药　白术【各二两】
　　右防咀每服三钱水一钟半生姜三片磨沉香水少许同煎服之陈氏经验方云沈自闻尝苦此臂痛或以为饮或以为风湿诸药悉投继以针艾俱不効一日见陈君卿云亦常患此徳清尉传一方云可三服而愈盖是血气留滞经络不行所致非风非饮非湿非气但其方只前四味止能治腰以上疾若腰以下则不及也后见王伯举因话及此伯举云吾有方谓之五痹汤又添后三味腰以下疾则食前服腰以上疾食后服一名白术姜汤
　　独活汤　治病人胷背相引而痛者此为卫不和也独活【四两】葛根　桂枝　芍药　防风　甘草　干姜【各二两】
　　右件防咀以水一斗先煮葛根减三升去上沫内诸药煮取二升去滓温服一升覆取微汗似若病止宜消散者服汤则无汗而解若咽痛而渇加括蒌二两或欬或呕者加半夏二两恶热药者去干姜面赤龂痛者加鸡苏二两水増二升
　　治皮肉痒痛
　　用酒二升水五升茱茰子半升煎取三升去滓微暖洗立止
　　治关节疼痛
　　蒲黄【八两】附子【一两炮】
　　右为末服一钱匕日三稍増至方寸匕
　　茯苓丸【出仁存方】若臂痛不能举手或左或右时复轮移由伏痰在中内脘气滞脾气不流行上与气抟四肢属脾滞而气不下上行攻臂其脉沉细者是后人谓此臂痛乃痰证也作痰治无不効者
　　白茯苓【一两】半夏【二两】枳实【一作枳殻】风化朴硝【各半两】
　　右为末姜汁糊为丸如梧桐子大每服三十九丸姜汤下食后服累有人为痰所苦夜间两臂常若有人抽撁两手战灼至于茶盏亦不能举只以此药治之皆随服随愈世间所谓痰药未有如此之神妙也
　　调气丸【出指南方】
　　牵牛末【一两】陈皮【半两】青皮【一分】
　　右为细末面糊丸如桐子大每服十丸姜汤下
　　理气汤【出指南方】
　　半夏【五两】橘皮【四两】官桂【三两】人参【二两】甘草【一两】
　　右为麄末服五钱水三盏姜十片煎一盏去滓服
　　栢子仁丸【出指南方】
　　栢子仁【炒】黄耆　茯苓　楮实　五味子　覆盆子　附子　石斛　鹿茸【炙去毛】酸仁　枳实官桂　沉香　地黄【等分】
　　右为细末炼蜜丸如桐子大每服三十丸米饮下
　　天麻除湿汤【一名白术散出杨氏家藏方】治湿留肢节身体烦疼手足肿痛或时麻木
　　白术【四两】天麻【三两】人参【去芦头三两】干姜【二两】全蝎【二两用糯米一盏炒黄色去糯米不用】附子【生去皮脐切开取生姜自然汁一盏浸一宿取出炙尽元浸姜汁为度薄切秤二两】
　　右件为细末每服三钱空心温酒调下食前
　　天仙散【出杨氏家藏方】治遍身麻木腰脚疼痛节急骨疼天仙子　草乌头【生去皮脐】蛇床子　牡蛎【煆】干姜【炮以上五味各半两】
　　右件防咀平分作两次每用水五升煎五七沸淋防以被盖之汗出是验
　　臂痛多曰风其脉濡而来反急明其湿用【出永类钤方】
　　苍术　附子【各等分】木香【一分】
　　姜煎帛盖屋上露星一宿次日重汤暖服愈
　　麻黄汤煎【出东垣试効方】治隂湿中汗出懒语四肢困倦无力走注疼痛乃下焦伏火而不得伸浮而躁热汗出一身尽痛盖气湿相抟也以升阳发汗渐渐发之在经者亦宜发汗如正值季春之月脉缓而迟尤宜发汗令风湿去而阳升以此困倦乃退气血俱得生旺也麻黄【二钱去节微硏不令作末水五大盏煎令沸去沫煎至三盏入下项药再煎】黄耆白术【半钱】人参【半钱】甘草【三钱】羌活【一钱】柴胡根【半钱】防风【半钱】杏仁【三个去皮】黄栢【一钱】生地黄【半钱】
　　一方无白术人参甘草羌活
　　右剉如麻豆大都作一服入麻黄汤煎至一盏临卧服之勿令食饱取渐次有汗则効
　　治背气发作攻背并两臂两脇忽攻腰坐卧不安【出防命方】
　　枳殻【二两去穰】巴荳【半两去皮膜】
　　右件于铛内熬炒令香熟去巴荳不使却入沉香甘草各一分同杵为末空心葱汤调下半钱不转第二度加服一钱
　　治一切男子女人忽然身体劳倦四肢百节疼痛大腑秘热小便黄赤【出防命方】
　　升麻　山栀　黄芩　麦门冬【去心】柴胡【去心】牡丹皮【去心】贝母【去心】虎杖　山茵陈　木香　大黄　杏仁麻黄【去根各一两】
　　右为细末每服二钱水一盏煎一服后卧和滓徐热吃
　　沉香鳖甲散【出直指方】治劳倦身痛
　　沉香　人参　牛膝　茯苓　秦芃　木香　黄耆【微炙】　熟附子　辣桂【去麄皮】鳖甲【浸去裙襴醋炙黄各一两】柴胡　荆芥【各半两】巴防【去心】当归　　半夏【制】活　熟地黄【洗酒煎蒸七钱半】全蝎【三钱半】大肉豆蔲【四个】
　　右为末每二钱葱白二寸姜三片二枚食前煎服温酒调下尤妙
　　治浑身走注疼痛及颠扑闪肭痛【出卫生家寳方】
　　每用晚蚕沙一升分二处每用盐二两各炒热右用绢帛包熨痛处冷即易之
　　昔杨惜患背肿马嗣明以炼石涂之便差炼石法以麄黄色石如鹅鸭卵大猛火烧令赤内醇醋中自有石屑落频烧至石尽取屑曝干捣筛醋和涂肿上无不愈【出澹疗方】
　　治气滞风壅手臂脚膝痛【出本草】
　　以醋糟裹之两易当差
　　百一选方云治臂腿之间忽一两防痛着骨不可忍者芫花根一味研为细末米醋调随大小傅之立止庐州郭医云此是陶成一医者方曽治一妇人产后而得此疾者良验但敷贴不住须以纸花覆其上用绢绵系定也
　　治身体手足肿【出本草】
　　驴脂和盐傅之
　　治臂腕痛【出本草】
　　取死蝮蛇一条以水煮取浓汁浸肿冷痛易之
　　治四肢疼痛【出本草】
　　用山龙胆草根细剉用生姜自然汁浸一宿去其性烘干捣水煎一盏许温服之
　　治身体手足肿卒大【出本草】
　　用醋和蚯蚓屎傅之
　　治身脚酸疼兼微肿【出本草】
　　治身体手足卒痛肿【出本草】
　　用捣苍耳傅之立効春用心冬用子
　　又方以乌麻五升熬碎之酒一升浸一宿随多少饮之
　　腰痛【附论】
　　凢腰痛有五一曰少隂少隂肾也十月万物阳气皆衰是以腰痛二曰风痹风寒着腰是以腰痛三曰肾虚役用伤肾是以腰痛四曰肾腰坠堕伤腰是以腰痛五曰取寒服地气所伤是以腰痛痛不止引牵腰脊皆痛　大抵腰痛之脉皆沉而紧者寒而浮者风沉而濡者湿又有坠堕闪肭气血凝滞而痛者脉多沉而实盖诸经皆贯于肾而络于腰脊肾气一虚丸冲风受
　　湿伤冷蓄热血沥气滞水积堕伤与夫失志作劳种种腰疼叠见而层出矣冲风者汗出乗风风邪风毒之胵胎也受湿者践雨卧湿重着肿滞之萌蘖也腰间如水为伤冷发渇便闭为蓄热血沥则转侧如锥之所刺气滞则欝闷闷而不伸积水沉重则小肠不得宣通坠损伤则瘀血为之凝结闪挫失志者肾之戕举是数证肾家之感受如此腰安得而不为痛乎内经曰腰者肾之府转摇不能卧将惫矣审如是则痛在少隂必究其受病之源而处之为得然宗筋聚于隂器肝者肾之同系也五脏皆取气于殻脾者肾之仓廪也郁怒伤肝则诸筋纵弛忧思伤脾则胃气不行二者又能为腰痛之冦太阳腰痛引项舂尻骨如重状阳明腰痛不可以顾
