<!-- { "loadSidebar": true } -->
　　右为细末酒煮面糊为丸如梧桐子大每服二十丸空心温酒下食前二服为効
　　治血沥腰痛
　　用续断牛膝桃仁炒煎汤磨沉麝丸下
　　白术散【出十便良方】治腰痛隂然以热物着痛处即少寛此由久处卑湿复感风邪伤于足太阳之经与血气相抟诊其脉缓澁并宜服之
　　白术【二两】芍药【三两】官桂【一两半】附子【半两】
　　右为细末每服二钱空心酒调服余居士史载之指南方严州公库有版
　　疗腰疼痛下脓水
　　石盐【一方作食盐】干姜　杏仁【去尖】酱瓣【各等分】
　　右为末以绵裹导之六七过下脓水腰下疼痛差止一方无酱瓣
　　牛膝散　疗腰肾病脓水并治停水腰痛
　　牛膝【六分】防榔仁【十枚】防已【六分】牵牛子【八分炒】
　　右为散空腹以酒下三钱以宣泻即差如利三五行即少投醋于下内慎生冷油腻蒜等物后以补肾气汤丸投之可
　　治腰痛不可忍者【出海上方】
　　芸薹【炒】庵防子　橘子仁【各等分】
　　右为细末每服二钱酒一盏煎至七分空心热服
　　治腰痛单方【出徳生堂】
　　官桂　胡索　杜仲【去皮炒丝断等分】
　　右为细末每服三钱空心热调下
　　杜仲酒　治腰痛
　　杜仲【去麄皮】丹参【各八两】芎防【五两】
　　右细剉用酒一斗五升浸五日为满随性多少温饮
　　当归丸【出仁存方】治腰痛不可转侧如锥刀所刺大便黑小便赤澁或黑此血汗滞于腰间谓之血沥腰痛诊其脉者是也
　　当归【三两】水蛭【三十个炒去足】桃仁【三十个去皮尖】
　　右为细末酒糊丸如梧桐子大每服十五丸渐加至三十丸酒下食前服
　　速効散【出经验良方】治男女腰痛不可忍者
　　川楝子【取肉巴豆五粒去殻同炒赤去巴豆】茴香【各一两盐炒熟去盐】破故纸【炒一两】
　　右为细末每服一钱熟酒调下
　　神应散【一名如神汤出家藏经验方】治腰痛神効亦治闪肭滞牵引足膝不能行动
　　胡索【一两】桂心　当归【各半两】
　　右为末酒调三钱食前服一方用猪腰子一只批开掺药在内湿纸煨熟五更细嚼热酒下名舒筋散陈氏经验方云潭人滕珂云北方得于徽之祈门老医真是如神故以名之
　　葫芦巴散
　　葫芦巴　杜仲　胡椒【等分】
　　右为细末每服二钱先嚼胡桃二个食前酒调服
　　治腰疼痛
　　降真香节　檀香节　沉香节【共一两重】
　　右用煎汤空心服腰便不疼
　　治腰如神【出徳生堂】
　　杜仲【炒去丝】木香　官桂【各一两】
　　右为细末每服二钱温酒调下空心此药活血化气第一品药也
　　治腰痛方
　　胡桃肉【四两】杜仲【四两】补骨脂【四两】
　　右防咀水煎服
　　熨法延年疗腰痛
　　菊花【二升】芫花【二升】羊踯躅【二升】
　　右以醋拌令湿润分为两剂内二布囊中蒸之如炊一斗米许顷适寒温隔衣熨之冷即易熨痛处定即差【出集騐方】
　　治腰疼方
　　草乌头【火烧香】五灵脂
　　右用葱心同捣烂丸如小指面大临卧凉酒下
　　治腰痛单方【出百一选方】
　　葳灵仙　橘核【各等分】
　　右为细末热酒调下一方以猪腰子煮食猪肚亦可服药后忌茶饭
　　兎丝子丸【出百一选方】治腰痛极有验效兼治肾虚
　　葳灵仙　兎丝子【酒浸】杜仲【去皮炒断丝各等分】
　　右为细末以山药糊丸如梧桐子大每服五十丸盐酒或盐汤下亦得
　　鹿茸丸【出百一选方】治腰痛
　　鹿茸【去毛酥炙微黄】附子【炮裂去皮脐】
　　右各二两盐花三分同为细末煮枣肉丸如梧桐子大每服三十丸空心温酒食前下日再服
　　附牛丸【一名趂痛丸出仁存方】治腰痛亦治闪肭腰痛不可转侧痛不可忍此由劳役用动伤经络或因从髙坠下气滞于足太阳之经留而不得行为正气冲系而致伤痛
　　附子【半两炮】黑牵牛【炒止取一头末】
　　右为末酒煮面糊丸如梧桐子大每服三十丸空心温酒下半边痛各半生半熟并去皮一方盐汤下
　　立安散【出医方大成】治腰痛
　　杜仲【炒去丝】臭橘子核【各等分】
　　右防咀用好酒浸春秋三日夏二日冬五日空心温酒令酒热连药嚼服或为末面糊丸梧桐子大温酒下三十丸空心服日三服一方为末入盐少许酒调服食前
　　茸角丸【出千金方】治腰疼单方【无鹿茸用角亦得】
　　鹿角【去上尖取白者熬令黄心中黄不中服】鹿茸【新者良陈者不佳】
　　右为末酒服方寸匕日三服特禁生鱼余不忌一方用鹿角屑熬黄酒服
　　透骨丸　治男女腰痛腿冷妇人胎冷小膓疼痛不止
　　针砂【一两】硇砂【半两】
　　右先将硇砂为细末次后共针砂相和一处用冷水拌匀少痛时用好夹绵纸重包前药如热透于痛冷处熨之用罢就摊药干
　　治腰疼
　　青木香　乳香【各二钱】
　　右用无灰酒放药在碗内用酒浸药于饭甑内蒸得乳香化温服之三日即愈
　　仓卒散　治气滞腰腹间挛急疼痛不可屈伸腹中冷重如石痛难忍自汗如洗手足氷冷久不差垂死方山栀子【四十九个连皮烧半过】附子【一枚炮去皮脐】
　　右为末每服二钱酒一小盏入盐少许煎七分温服又治胷痞切痛
　　白蒺藜散【出御药院方】治腰痛
　　白蒺藜
　　右为细末每服三钱温酒调下空心食前服
　　皂角膏【出神効方】
　　右用干酒三大碗皂角一觔去皮捣碎熬至一半滤去滓再用前汁入石器熬为膏子随痛处贴之
　　散滞丸【出卫生家寳方】治腰痛不可忍者
　　右牵牛不拘多少碾取头末去滓不用取大蒜每一瓣入巴豆肉一粒在内用湿纸褁定煨令蒜熟去巴豆将蒜研细和牵牛为丸如梧桐子大每服五丸醋茶汤下空心食前量虚实服一方无巴豆硃砂为衣每服二十丸酒下只一服便安
　　治腰痛单方【出百一选方】
　　用生橘核炒香研入酒去滓下青木香丸
　　治腰痛不可忍者【出经验良方】
　　右用破故纸一两好酒浸一宿去酒入麦麸炒令焦黄黒去麸为末入杏仁桃仁各半两并去皮尖烂研后用浸药酒拌面糊为丸如梧桐子每服二十丸空心盐汤或酒下
　　治感寒湿与脾气蔽腰【出海上方】
　　五积散加桃仁煎空心食前服伤臓人不可服五积散见本类后
　　神麴酒【出续易简方】治挫闪着腰痛不能转侧陈久神麴一大块烧通红淬老酒去神麴通口呑青蛾丸两服顿愈一方不用青蛾丸服后仰卧片时効再服
　　治腰痛方风湿转动不得【出十便良方】
　　用蒴藋叶火燎厚铺床上趂热卧眠于上冷复易之冬月取根舂碎熬及热凖前用并治风湿冷痹及产妇患伤冷腰痛不得动亦用之
　　治腰疼气痛
　　五灵脂
　　右为末好酒送下妇人加当归煎酒调下一二分
　　姜附汤【出直指方】治体虚伤冷腰痛加官桂制杜仲各五钱食前服【方见中寒类】
　　败毒散　治风热腰痛加续断天麻薄荷木各等【方见伤寒阳语类】
　　治腰重疼【出肘后方】
　　用防榔为末酒下八钱或五钱
　　治腰痛【出外台秘要方】
　　取黄狗皮炙裹痛腰处取暖彻为度频即差也
　　治反腰有血痛方【出肘后方】
　　用捣杜仲三升许以苦酒和涂痛上干复涂并灸足踵白肉际三壮
　　杜仲酒方　治腰背痛
　　用杜仲半觔去皮酒二升浸七日每日三度服之甚妙宋明帝宫人患腰痛牵心发则气絶徐文白视之曰髪瘕以油灌之吐物如发引长二尺头已成蛇能动摇悬之滴唯一髪病即瘥【出风科集验方】
　　治腰痛
　　用皱面草研细好酒调下即愈
　　治一切腰痛
　　以安胎饮下保生丸青蛾丸亦妙一方以炒盐下
　　又方以庵防红麴擂烂好热酒调下
　　又方以红麴末热酒服
　　又方【出直指方】
　　以茴香根同红麯擂烂好热酒调服妙一方只用茴香根擂烂好酒调下立愈雪溪甚妙一方用八角茴香炒末食前温酒调下
　　又方
　　以苍术纸裹入小火内煨过待冷刮去皮为末每服三钱酒一盏调服之
　　疗腰痛大豆方【出圣恵方】
　　用大豆六升拌令温炒令热以布褁隔一重衣熨痛处令暖气彻冷即易之切须避风仍取白杨皮浓煎汁洗濯之甚佳
　　治气滞腰痛【出直指方】
　　用人参顺气散乌药顺气散加五加皮入少甘草煎汤调下或用木香流饮立効【方见风门风类气门气类】
　　安肾丸　治肾虚腰疼橘皮盐煎汤呑加萆薢尤佳独活续断汤　疗腰痛皆气虚弱卧冷湿地当风所得不时差久久流脚膝冷痹疼弱重滞或偏枯腰脚疼挛脚重急痛
　　独活【三两】续断【二两】杜仲【二两】桂心【二两】防风【二两】芎防【三两】牛膝【二两】细辛【二两】秦艽【三两】茯苓【二两】人参【二两】当归【二两】芍药【二两白者】干地黄　甘草【各三两炙】
　　右以水一斗煮取三升分三服温服将息勿取冷用蒴藋叶火燎厚安床上及热卧上冷即易之冬月取根捣用亦须熬之忌芜荑生葱生菜海藻菘菜酢物肘后有附子无续断甘草牛膝人参当归止十二味
　　神仙磨腰丹　骆冲虚头丹腰下如火二丹知血脉流通三丹骨髓盈实十丹永无非横之患修合之时宜于净室中切忌妇人鸡犬见妇人不生子者十丹则血脏暖成胎孕
　　附子【炮去皮】白矾【烧灰】丁香【研】硃砂【研】硫黄【研】陈皮【去白】干姜【炮为末】吴茱茰【为末】杏仁【去皮尖】木香【为末】麝香【一钱别研】腻粉【一钱别研】
　　右除麝香腻粉各净秤一两为末并入乳鉢内为末粉麝一处研入极细蜜为丹如中指大每一丹丸用生姜秤七钱取自然汁于银石器煎五沸倾于盏内投药良久以手指研极细勿令有砂用手磨腰间逡巡如火热以尽为度便将软熟褁肚上下系定隔日不须解善疗男子妇人水脏久虚五劳七伤衰弱鬓髪早白腰膝疼痛妇人水脏久虚血散子宫耳聋目暗秽恶之病风劳等证并治之
　　疗男子患腰肾疼痛髀膝有风冷耳鸣食饮无味幷有冷气方
　　干地黄【四两】茯苓【三两】白术【二两】泽防【三两】山茱茰【三两】苁蓉【二两】五味子【三两】桂心【二两】石斛【二两】巴防天【三两】防风【二两】人参【二两】磁石【二两研】
　　右为末蜜丸如梧桐子大酒下二十丸日再忌桃李雀肉生葱酢物芜荑
　　治肾虚气衰腰脊痛疼或当风卧湿冷入头中不速治流入膇膝为偏枯冷痹缓弱宜速治之方【出肘后方】
　　独活【四分】附子【一枚大者炮】杜仲　茯苓　桂心【各八分】牛膝　秦艽　防风　芎防　芍药【各六分】细辛【五分】干地黄【十分切】
　　右水九升煎取三升空腹分三服如人行八九里进一服忌如前项服三剂
　　三至丸【出澹疗方】治老人虚弱人肾气虚损腰痛不可屈伸鹿角【镑三两】麋角【镑二两】附子【炮去皮脐】桂心【不见火】补骨脂【炒各一两】杜仲【去皮剉炒防丝一两】鹿茸【酒蒸焙一两】青盐【另研半两】
