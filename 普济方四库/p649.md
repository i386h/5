<!-- { "loadSidebar": true } -->
　　右为末酒糊丸如梧桐子大每服七十丸空心用胡桃肉细嚼以盐酒盐汤任下恶热药去附子加肉苁蓉一两酒浸微炙干用
　　疗腰痛少气隂弱寒冷小便清冷沥滴隂下湿痒少腹急无子息方
　　甘草【十分炙】续断【三分】麦门冬【三分】薯蓣【三分】附子【三分炮】干姜【三分】棘刺【四分】
　　右为末酒服方寸匕日三忌猪肉冷水海藻菘菜必効一方无干姜
　　木丸【出御药院方】治腰痛补益壮筋骨
　　牛膝【二两温酒浸切焙】木【一枚去顶穣入艾叶一两蒸熟】巴防【去心】茴香【炒】木香【各一两】桂心【半两去皮】
　　右为细末入熟木并艾同杵千下如硬更下蜜丸如梧桐子大每服二十丸空心盐汤下
　　肾气丸　主短气腰痛身重调中补筋脉不足方干地黄　续断　人参【各五分】萆薢　阿胶【炙各三分】
　　右为末蜜和丸如梧桐子大每以酒下十丸加至二十丸日再服忌芜荑生冷
　　杜仲丸【出千金方】补方
　　杜仲【一两】石斛【二分】干姜　干地黄【各三分】
　　右为末蜜丸如梧桐子大每服二十丸日再酒送下
　　萆薢散【出千金方】治肾虚腰痛
　　萆薢　桂心　白术【各三分】牡丹皮【三分】
　　右为末酒服方寸匕日三亦可作汤服之甚良一方入盐少许
　　杜仲散【出徳生堂】治肾虚腰疼痛俛仰惙惙短气此由肾气虚弱劳伤过度
　　杜仲【一両去皮杵令烂以名酒浸一宿焙干】肉桂　牡丹皮【各半两】
　　右为细末每服二钱温酒下
　　治肾虚腰痛方【出圣恵方】
　　附子【二分】桂心　牡丹皮【各一两】
　　右为末酒服一方无桂亦验
　　寄生散　疗气肾腰痛
　　桑寄生　鹿茸【炙】杜仲【各一分】
　　右为散酒服方寸匕日三服
　　青蛾丸【出医方大成】治肾气腰痛益精助阳乌须髪去风湿脚气常服壮筋补虚
　　破故纸【四两炒香】杜仲【去麄皮剉四两用】
　　右为细末用胡桃肉三十个研膏入少熟蜜丸梧子大每服五十丸每日服食前下
　　青蛾丸【出如宜方】治肾虚劳力腰疼益精助阳乌髭徤脚神効
　　破故纸【四两炒香】杜仲【去麄皮切姜汁拌炒去丝八两】
　　右为末用胡桃肉五十枚大蒜二十个研膏如梧桐子大每服三十五丸盐汤服虚极人十补汤呑服一方加川续断桃仁去皮尖胡索黒牵牛炒酌量入十补汤【方见虚劳门虚损类】
　　鹿茸丸【出百一选方】治肾气虚弱腰痛
　　鹿茸【三两切作片子酥炙黄】
　　右为细末酒糊为丸如梧桐子大每服三十丸盐汤下食后
　　治脇下痛
　　用葱白煎汤调滑胎枳殻散服【方见妇人门滑胎类】
　　摩腰膏　治老壮一切腰痛痼冷腿脚寒湿此治之大壮筋骨助元阳极有补益用之自见
　　陈皮【去白一两】阳起石【五钱】干姜　沉香　官桂【去麄皮】舶上硫黄　吴茱茰　雄黄　蛇床子【以上各五钱】枯白矾【一两】杏仁【一两去皮尖】轻粉【一钱】麝香【一钱半】附子【一个须一两者炮去皮脐】母丁香【一两】硃砂【一钱二分】
　　右除轻粉朱砂麝香另研外余药并为细末后入上三味和匀炼蜜丸如弹子大临用时取生姜自然汁煎浓后入药一丸良久浸化研之令人手蘸药涂于腰腹上摩之以尽为度须用绵褁肚褁腰上其热如火每日一次用之极有竒功
　　薏苡仁丸【出医方大成】治腰脇疼痛手足枯瘁
　　薏苡仁【一两】石斛【用细者七钱半】附子【半两】牛膝　桃仁【各一分一作椒仁】生干地黄【各二分】细辛　人参　甘草　栢子仁　枳殻　川芎　当归【各半两】
　　右为末炼蜜丸如梧桐子大每服四十丸酒呑下空心日三服
　　芎葛汤【出本事方】治脇下疼痛不可忍者
　　桂枝　川芎　细辛　干葛　防风【各半两】芍药枳殻　麻黄　人参　甘草【各一分】
　　右防咀每服五钱水一盏姜三片煎七分温服
　　枳实散【出医方大成】治两脇疼痛肝气不足
　　枳实【一钱】白芍药　川芎【各一两】人参【各半两】
　　右为末空心姜汤调服二钱酒亦可一方姜盐汤服
　　推气散【出危氏方】治右脇疼痛腹满不下食
　　枳殻【炒半两】桂　片姜【各半分】甘草【三钱】
　　右为末每服二钱姜汤调酒亦可不拘时
　　枳芍散【出医方大成】治左脇刺痛不可忍
　　枳实【炒】川芎【半两】甘草【二钱半】
　　右为末每服二钱姜汤下不拘时酒调亦可
　　治一切走疰疼痛气攻腰脚挛急者【出经验济世方】
　　黑五虎脂　大香附子【各等分】
　　右为末醋糊丸蚕豆大每服十二丸丈夫盐汤妇人醋汤下
　　桃仁酒【出经騐良方】治肾虚风劳伤肿牵引小腹连腰痛用桃仁一味麸炒去皮尖研细每服四钱热酒调下得汗愈
　　顺气丸【出如宜方】治腰膝无力大肠闭则痛发膝下似水冷大黄【五两半生半熟】车前子　防榔　麻仁【炒】牛膝【酒浸】郁李仁【汤去皮】兎丝子【酒浸蒸】山药　山茱茰　防风枳殻　独活【各二两】
　　右为末蜜丸如梧桐子大茶酒米汤任下此药补益通利疏风顺气
　　又方【出海上方】治腰痛及遍身酸疼者
　　金橘子仁【炒令黄色去殻为末】
　　每服三钱温酒调下不拘时服
　　治腰脊善痛不遂方【出千金方】
　　用大豆三升熬一斗水煮蒸一斗酒以六斗瓮一口蒸令极热蒸豆亦热内瓮中封闭口秋冬二七日于瓮中作孔出取服五合日夜二三服见効一方用生大豆二升酒三升煮取二升顿服佳
　　又方【出千金方】
　　用地黄花为末酒服方寸匕日三
　　又方【出千金方】
　　用三月三日收桃花取一斗一升井花水三斗麴六升依数用之同入米六斗炊之一时酿熟去糟每服一升日三服若作食饮用河水
　　治急引腰脊痛【出本草】
　　用蒺藜子为末蜜和丸酒服如胡豆大二丸日三服
　　封脐艾　治腰膝痛脐腹冷痛老人弱妇人小儿泄泻并宜用之每日熨烙为効
　　海艾　蛇床子【各半两】木鼈子【二对生用去殻】
　　右为细末与艾三味相和匀作一纸圏于内可以容熨斗将药可用绵包褁定安在纸圏内在于脐上用熨斗熨之
　　治腰脐坎痛
　　用猪肾一对研着胡椒橘皮盐酱椒末等搜面似常法作馄饨熟煮空腹与两碗差
　　专治腰痛方
　　阿魏　乳香　菖蒲　达达茴香【各五钱】干姜【五钱】
　　右为末炼蜜为丸如梧桐子大每服六十丸好酒空心送下熟鸡蛋压之便食饮忌醋
　　治腰痛方【出海上方方见风湿腰痛类萆薢酒方】
　　治腰痛神妙【出本草】
　　用破故纸为末温酒下三钱
　　治积年久病腰痛有时发动脇疼如打【出肘后方】
　　六月七月取地肤子干末酒服方寸匕日五六服
　　二香五子三茱丸【出永类铃方】治腰痛
　　青木香【半两】大腹子【一两】川楝子肉【三两】香附子【炒一两】萝卜子【炒二两】黑牵牛【三两半生半熟】八角茴香【半两炒去子】吴茱茰　食茱茰　山茱茰【去核各三两】
　　右为末酒糊丸空心温酒盐汤下
　　补髓膏【出卫生家寳方】治腰痛
　　破故纸【一两锅内炒令八分熟再入麻油半两同炒麻油香为度】
　　右放冷入胡桃内同煎药并油麻烂嚼盐酒或盐汤送下
　　五加皮散【出卫生家寳方】治腰疼
　　五加皮　杜仲【炒】
　　右等分为末酒糊丸如梧桐子大每服三十丸温酒下
　　内补散【出卫生家寳方】治逺年近日腰疼丈夫妇人肾脏久虚腰疼不可忍者
　　青皮【去穰秤】破故纸【炒】葳灵仙【去芦洗焙以上三味各一两】黑牵牛【三两】
　　右为细末每服二钱温酒调下空心食前
　　川乌丸【出朱氏集验方】治男女腰脚滞重
　　川乌　当归　杜仲　骨碎补　五灵脂
　　右等分酒糊为丸空心酒下
　　牵牛散【出朱氏集验方】治腰痛神妙
　　黑牵牛【不拘多少摊热瓦上匀铺不可拨动盖欲半生半熟】
　　右为末酒调加茴香尤佳
　　又方【出朱氏集验方】治风腰痛最妙
　　小续命汤加桃仁七粒炒去皮尖煎服
　　川芎肉桂汤【出诚効方】治腰痛丁未冬曹通甫自河南来有役夫小翟灵君卧寒湿地腰痛不能转侧两脇搐急作痛已经月余不愈矣腰痛论中说皆为足太阳足少隂血络中有凝血作痛间有一二证属少阳胆经外络脉病皆去血络之凝乃愈其内经有云冬三月禁不得用针只用服药通其经络破其血络败血羌活【一钱半】独活【半钱】柴胡　肉桂　桃仁【去皮尖研】当归【尾】苍术　甘草【炙各一钱】炒麴【半钱】防风【三钱】汉防已【酒制三分】川芎【三分】　一方无川芎
　　右防咀作一服好酒三盏煎一盏去滓温服早饭前数服良愈宜温暖处服之
　　羌活汤【一名暖筋汤出试効方】治两目如火肿痛两足如伏兎骨筋疼痛膝胻少力身重腰疼夜恶寒痰项筋皆急目外眵目系急食不下
　　羌活【三钱】麻黄【三分】甘草【二分炙】生甘草【二分】升麻　黄皮【酒制】草豆蔲　当归　黄芩【各三分】柴胡【二分】生地黄【三分】藁本【三分】苏木【二分】熟地黄【一分】苍术【半分】独活【二分】红花【二分】
　　右件防咀如麻豆大都作一服水二大盏煎至一盏去滓稍热每食逺服
　　地龙散【出试効方】治腰脊痛或打扑伤损从髙坠下恶血在太阳经中令人腰脊或胫腨臂中痛不可忍鼻壅塞不通
　　官桂【四分】桃仁【六个】羌活【二分】独活【一钱】黄蘖【一钱】麻黄【半钱】当归【尾】地龙【四分】甘草【一钱】苏木【六分】
　　右件防咀每服五钱水二盏煎至一盏去滓温服
　　克効饼子【出卫生寳鉴方】治腰疼及腱膝累得神効
　　甘遂【一两麸炒黄色】黑牵牛【防净四两半生半熟头末二两半】荞面【一两】
　　右三味为末每服三钱夜卧滴水和成饼子熳火烧黄色取出气实者作一服烂嚼后煎半生半熟葱白酒送下如气虚作两服先嚼一多半葱白酒送下至明取动又嚼一半生一半熟葱白酒送下取利一行妇人有胎不可服
　　仙灵丸【出余居士选竒方】治逺年近日腰痛
　　葳灵仙　没药　乳香　胡索　黑牵牛　破故纸【各一分炒黄】陈皮【三分】巴豆【一粒去殻入蒜内纸包慢火煨熟去巴豆用蒜】
　　右用前件为末酒煮糊丸如梧桐子大每服三丸五更初茶清送下
　　苍术汤【出试効方】治湿热腰腿疼痛
　　苍术【三钱去湿上痛】柴胡【二钱行经】黄蘖【一钱始得之时寒也久不愈寒化为热除湿止痛】防风【一钱风胜湿】
　　右件作一服水二盏去滓稍热服空心食前一方无防风
　　麻黄苍术汤【出试効方】治湿寒头容身体沉重腰痛面色痿黄不泽
　　麻黄【一钱】桂枝【半钱】杏仁【十个】草豆蔲【半钱】半夏【半钱】炒面【一钱】苍术【二钱】橘皮【一钱】泽泻【一钱】白茯苓【一钱】猪苓【半钱】黄耆【三分】炙甘草【二分】
