<!-- { "loadSidebar": true } -->
　　右件防咀如麻豆大作一服水二盏煎至一盏去滓稍热服食前
　　乌药顺气散【出如宜方】治气滞腰疼或俛仰趖闪
　　白僵蚕【制】川芎　白芷　枳殻　桔梗　甘草【炙各一钱】麻黄【制】陈皮【制】
　　右为末加姜酒煎或头痛加葱白煎又宜炒桃仁温酒服
　　五积散【出如宜方】治寒湿伤肾气滞腰疼不可俛仰
　　陈皮【制六两】甘草【炙】茯苓　半夏【制】肉桂　麻黄【三两】枳殻【六两】白芍药　川芎　白芷　厚朴　干姜【各四两】桔梗【十二两】苍术【制二十四两】
　　右防咀慢火炒令色转续入肉桂枳殻姜葱加桃仁煎
　　固真丹【出如宜方】治寒湿及肾气
　　苍术【一觔米泔浸逐日换春五日夏三日秋七日冬十日漉出切作片子焙干分为四处】四两【好醋酒各半升一处煮三十沸出焙干】四两【用茴香一两盐一两同炒术黄为度】四两【川椒去目并合者一两破故纸一两同炒术黄为度】四两【川乌一两制去皮脐作片子川楝一两去皮核劈开炒黄为度】
　　右共为末煮药酒打糊丸如梧桐子大每服三十丸温酒盐汤下
　　补肾汤【出本草】治主腰痛
　　以杜仲一大觔五味子半大升二物细切分十四剂每夜取一剂以水一大升浸至五更煎三分减一滤取汁以羊肾三四枚切下之再煮三五沸如法作羮空腹顿服用盐酢和之亦得一方不用五味子
　　治腰痛肾冷【出本草】
　　用芥子和生姜研防暖涂贴
　　王方平通灵玉粉散　治腰膝暖水脏益顔色其功不可具载
　　硫黄【半觔】
　　右用桑柴灰五斗淋取汁煮三伏时以鐡匙抄于火上试之伏火即止候干以大火鍜之如未更煮以伏为度鍜了研为散穿地坑一尺二寸投水于中待水清取水和硫黄末水不得多于锅中煎熬令如膏又用铁锅一面不着火止以细砂隔纸慢炒将硫黄于纸上滴之自然如玉色光彩射人此号为玉粉散细研要丸以飰丸如麻子大空心每日盐汤下十丸散服亦盐汤调两匙极有効验余乡人王昭遂合服之年九十顔貌如童夜读字倍常人
　　法
　　导引法
　　凢学将息人先须正坐并膝头足初坐先足指相对足跟外于坐上少欲安稳须两足跟向内相对坐上足指外入觉闷痛渐渐举身似欵便坐足上待共内坐相似不痛始防立足跟向上坐上足指并及向外每坐常学去膀内冷风膝冷足疼上气腰疼尽自消适
　　又法【出危氏方】治腰防痛
　　正东坐手抱心一人于前据蹑其两膝一人后捧其头徐牵令偃卧头倒地三起三卧便瘥
　　一法　治男子妇人腰痛不可忍者
　　用左右带研索于朝太阳长伸卧地以纸研如左用右研入鼻中如右用左以涕为验便安适即起行步










　　普济方卷一百五十四
<子部,医家类,普济方>
　　钦定四库全书
　　普济方卷一百五十五　明　周王朱橚　撰身体门
　　五种腰痛【论】
　　夫肾主于腰脚若肾虚损而为气冷乗之故腰痛也又邪客于足大阳之络令人腰痛痛引小腹不可以仰息诊其尺脉沉者主腰背痛寸口脉弱腰背痛尺寸俱浮直下此为督脉腰痛凡腰痛有五一曰少隂肾也十月万物阳气皆衰是以腰痛二曰风痹风寒着腰是以痛三曰肾虚役用伤肾是以痛四曰防腰痛或堕伤腰是以痛五曰寝卧湿地是以痛也故曰五种腰痛
　　杜仲丸【出圣恵方】治五种腰痛肾经虚损致风冷乗之故多痛也
　　杜仲【一两去麤皮炙防黄剉】干姜【炮裂剉半两】萆薢【一两剉】羌活【三分】天雄【三分炮裂去皮脐】川椒【三分去目及闭口者微炒去汗】防风【半两去芦头】桂心【三分】芎防【半两】秦芁【半两去苖】细辛【三分】续断【二两】防榔【三分】川乌头【三分炮裂去皮脐】五加皮【三分】石斛【三分去根剉】当归【三分剉微炒】五味子【三合】
　　右为末炼蜜和捣五七百杵丸如梧桐子大每于空心以温酒下三十丸晚食前再服
　　桑寄生散【出圣恵方】治五种腰痛及脚弱不能行履
　　桑寄生【一两】附子【一两半炮裂去脐皮】独活【二两】杜仲【一两去麤皮炙黄剉】当归【三分剉微炒】赤芍药【三分】牛膝【三分去苖】羌活【半两】芎防【三分】石斛【三分去根剉】甘草【半两炙微赤剉】桂心【一两】狗脊【三分】海桐皮【一两剉】
　　右为麤散每服四钱水一盏煎至六分去滓每于食前温服
　　附子散【出圣恵方】治五种痛肾藏虚冷行立艰难
　　附子【一两炮裂去皮脐】杜仲【三分去麤皮炙微黄剉】磁石【三两捣碎水去赤汁】枳殻【三分麸炒微黄去穰】当归【三分剉微炒】熟地黄【一两】五味子【三分】牡丹皮【三分】薢【一两剉】桂心【三分】羌活【三分】续断【三分】木香【三分】牛膝【三分去苖】
　　右为麄散每服用羊肾一对去脂膜先以水一大盏半煮肾令熟去肾入药末五钱生姜半分三枚椒三七粒煎至五分去滓空心温服晚食前
　　治五般腰痛
　　巴豆【五个每个用湿纸褁煨令去殻取肉去油只使半出油半微去油】萆薢【三钱炒】五灵脂【半两火上累炮】白牵牛【瓦上炒】黒牵牛【瓦上炒各三钱】狗脊【半两防去毛】没药【三十文】胡桃【二个取肉研为膏】
　　右为末将前胡桃膏入醋糊为丸如梧桐子大每服五十丸风腰疼豆淋无灰酒下气腰疼煨葱白酒下败精腰疼茴香酒下失血腰疼当归酒下打扑腰疼苏木酒下
　　鹿角丸　治五种腰痛肾藏虚冷顔容萎黄形体消瘦腰痛不可忍虚无力
　　鹿角屑【一斤熬令微黄】兎丝子【一觔酒浸一宵另捣为末】逺志【二两去心】肉苁蓉【五两酒浸一宿刮去皴皮焙干】天雄【二两炮裂去皮脐】熟干地黄【六两】五味子【五两】杜仲【二两去麄皮炙微黄剉】
　　右为末炼蜜和捣二三百杵丸如梧桐子大每服三十丸以温酒下空腹晚食前再服
　　萆薢浸酒　治五种腰痛连脚膝筋脉拘急痠疼萆薢【三两】附子【二两炮裂去皮剉】杜仲【二两去麄皮炙微黄】牛膝【三两去苖】狗脊【二两】羌活【二两】桂心【二两】桑寄生【一两】
　　右细剉用生绢袋盛以酒二斗浸宻封七日后开每于食前用一中盏服
　　立安丸　治五种腰痛常补肾强腰脊亦治脚气破故纸　续断　木　牛膝【酒浸】杜仲【炒各一两】萆薢【二两】
　　右为末如梧桐子大每服五十丸盐汤酒任下食前服
　　钟乳丸　治五种腰痛肾藏衰冷行立无力
　　钟乳粉【二两】吴茱茰【半两汤浸七遍焙干炒】兎丝子【一两浸酒一宿别捣为末】石斛【一两去根剉】附子【一两炮裂去皮脐】肉桂【一两半去皴皮】
　　右为末炼蜜和捣三二百杵丸如桐子大每服空心以温酒下三十丸食前再服服讫行二三百步
　　钟乳散　治五种腰痛风冷气攻肾脏致腰痛转动不得钟乳粉【一两】防风【半两去芦头】丹参【半两】细辛【半两】干姜【一分炮裂剉】桂心【半两】
　　右为细散每于食前以温酒下二钱
　　治五种腰痛转动艰难
　　桑寄生　丹皮　桂心　续断　鹿茸【去毛涂酥炙微黄】芎防【各一两】
　　右为细散每于食前以温酒调下二钱
　　摩腰丸　治五种腰痛肾藏久冷
　　丁香末　麝香【半两细碎】芸薹子【末一两】硫黄【半两细研】龙脑【二钱细研】温肭脐末【二两】
　　右熬野駞脂和丸如鸡头实大每用两丸热灸手于腰间摩令热彻为度偏壮益肾气若摩两脚觉渐轻徤
　　泽泻汤　治五种腰痛
　　泽泻【半两】桂【去麄皮三分】白术　白茯苓【去黑皮】甘草【炙剉各一两】牛膝【酒浸切焙】干姜【炮各半两】杜仲【去麄皮剉炒三分】
　　右为麄散每服三钱水一盏煎至七分去滓空心日午夜卧温服之効一名肾着散用酒煎服
　　狗脊丸　治五种积冷腰痛脚膝痠痿一名金刚骨丸
　　狗脊【去毛剉】萆薢【剉焙】兎丝子【酒浸三宿焙干】
　　右各等分为细末炼蜜丸如梧桐子大别用新萆薢三五两酒浸三日空心旋暖萆薢酒下三十丸服服半之后行及奔马久立不倦一方酒煮面糊为丸
　　摩腰散　治五种腰痛肾气衰冷阳惫腰痛
　　野狐头及尾骨【各一两炙令焦黄】硫黄【半两细研】硇砂【半两细研】黄狗隂茎【一具炙防黄】针沙【一两】
　　右为末取莨菪子半升酒二升浸一宿后漉去莨菪子取酒和前药末令匀入于甆瓶中以油单蜜封又坐于大瓶中以蚕沙埋却坐于饭上蒸之以饭熟为度取出曝干捣细罗为散以黄狗胆及脂入少许麝香同摩腰须臾即効
　　神应丸【出和剂方】治肾经不足风冷乗之腰痛如折引背膂俛仰不利转侧亦难或因役用过多劳伤于肾或因寝冷湿地气伤腰或因坠堕伤损或因风寒客抟皆令腰痛并皆治之
　　葳灵仙【去土十二两】当归　肉桂【去麄皮各十两】
　　右为末以酒煮面糊为丸如梧桐子大每服十五丸温葱酒或煎茴香汤下食前服妇人煎桂心汤下加至二十丸有孕妇人不得服忌茶一方治五种腰痛不可转动三味为末每于食前以温酒调下二钱一方加破故纸桃仁地肤子等分
　　鹿茸丸【出便良方】治五种腰痛轻身利脚膝
　　鹿茸【二两去毛涂酥炙防黄】附子【三两炮裂去皮脐】
　　右为末煮枣肉和丸如梧桐子大每日空心以温酒下三十丸晚食前再服
　　治五种腰痛下焦风冷腰脚无力【出圣恵方】
　　牛膝【一两去苖】山茱茰【一两】桂心【三分】
　　右为细末每于食前以温酒调下二钱
　　桂附丸【出朱氏集验方】治五种腰痛
　　破故纸【二两炒】附子【炮】肉桂【各一两】
　　右酒糊为丸每服五十丸空心酒下
　　又方【出圣恵方】
　　杜仲【半觔去麄皮炙防黄剉】五味子【四两】天雄【二两炮制去皮】
　　右为散每服半两以水二大盏隔宿浸药至五更入生姜半两煎至一大盏去滓入羊肾二枚切去脂膜内汤中煎令熟空腹和肾吃之
　　补骨脂散【出杨氏家藏方】治寒湿气滞五种腰疼痛脚肿
　　黑牵牛【头末半两】破故纸【一两炒】
　　右为末煎陈皮汤调二钱以利为度又法用猪腰子去皮膜切作两片入药在内湿纸褁煨熟嚼核桃酒下治腰痛如折加少许麝香酒调下服之
　　治五种腰痛
　　草乌头【一两】鲜硫黄【一钱】
　　右为细末醋糊为丸如梧桐子大蒲黄为衣每服七丸醋茶汤下
　　治五种腰痛不止方【出圣恵方】
　　吴茱茰【一两】芸薹子【一两】
　　右为细末每用三钱生姜一两同研令匀摊在极薄纸上贴于痛处
　　鹿角霜方【出圣恵方】治五种腰痛夜多小便膀胱宿冷取鹿角嫩实处五觔先用水煮三五十沸后刷洗令净即以大麻仁研取浓汁煮角约一伏时便软后又须刷洗锅器令净更用真牛乳五觔链専看如玉色即住细研如面每日空心服以温酒调下二钱晚食前再服
