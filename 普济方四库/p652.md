<!-- { "loadSidebar": true } -->
　　右为末炼蜜丸如梧桐子大毎服三十丸温酒下无时
　　熨烙当归散　治寒湿留注腰腿疼痛胫脉逆滞不得宣通
　　防风【去芦头】当归【去芦头】藁本【去土】独活【剉去土】荆芥穂蔓荆叶【以上各一两】
　　右为麄末每服用药一两半盐四两熳火炒令热用绢袋盛之去痛处熨神効
　　羌活汤【出圣济总録】治风湿腰痛肾伤腰脚痹痛行步艰难羌活【去芦头】桂【去麄皮各一两】附子【炮裂去皮脐】当归【切焙】防风【去义】牛膝【酒浸切焙各三两】
　　右防咀如麻豆大每服二钱水一盏煎至七分去滓温服无时一方用生姜煎服五觔
　　五加皮汤【出圣济总録】治风湿腰痛强直筋脉急不可俛仰五加皮【剉】芍药　萆薢　桂【去麄皮】芦根【切】杜仲【去麄皮切炒各半两】
　　右麄捣筛每服二钱水一盏煎至七分去滓温服不拘时
　　石斛浸酒方【出圣恵方】治风腰湿痛通利闗节坚筋骨令强徤恱泽
　　石斛【半两捶破】杜仲【半觔去麄皮炙微黄】牛膝【一觔去苗】丹参【半觔】生地黄【半觔】
　　右细剉用生绢袋盛以好酒三斗瓮中盛宻封浸七日每于食前温一小盏服之
　　趂痛丸【出御药院方】治风毒留客日沉气虚邪实攻击不定走注疼痛
　　大防【刮去皮】甘遂　白芥子【各一两】大麦面【一两并前三味和作饼子熳火炙黄熟再为细末】
　　右除大麦面一两外碾罗为细末与大麦面拌和令匀薄面糊为丸如梧桐子大每服十丸渐加至十五丸空心冷酒下
　　甜子丸【出端竹堂方】治风湿相搏腰脚疼痛服之大効甜子【二两浄炒黄色】干子【一两半去皮穰】葳灵仙【一两】川乌头【半两炮去皮脐】
　　右为细末酒煮面糊丸如梧桐子大每服三十丸温酒送下避风处少息汗出为度服药后当忌食热物及相反药材与半夏蒌贝母白芨之类如病在下食前服病在上食后服
　　四神丹【出圣恵方】治下元风湿久患腰痛
　　硇砂【二两】阳起石【二两】白矾【五两】太隂精石【六两】
　　右为末入甆瓶子内以纸筋盐泥固济干先以小火逼令热彻后以火一秤烧之待火耗即取罐子冷取药于地上铺好黄土用纸衬盆合一宿出火毒了研如粉以水浸蒸饼和丸如梧桐子大每日空心以盐汤下五丸酒下亦得或醋汤下
　　附术汤【一名术附汤出医方大成】治湿伤肾经腰重冷痛小便自利其脉络缓绕腰如带五千钱不能俛仰
　　附子【炮去皮脐】白术【各一两】杜仲【去皮剉炒去系半两】
　　右防咀每服四钱水一盏半姜七片煎至七分去滓空心食前温服
　　萆薢酒　治风湿腰痛痰湿痹不散
　　萆薢　杜仲【去麄皮各三两】枸杞根皮【洗五两】
　　右细剉以好酒五升于净瓶内浸宻封于铜器内时许取出候冷旋暖不拘时饮之常令取醉为効
　　二効方　治坐立或熟睡湿地湿入肾经外肾肿腰曲痛楚甚
　　右用五苓散每服二钱用栢子少许下青木香丸三十粒数服脏腑微动稍腰直其痛立止昔太学有一士人夏月浴出未解裙衫忽寝熟遂致湿气入肾经肿痛腰背挛曲服此効
　　摩腰丹　治寒湿腰痛类神仙摩腰丹
　　橘子仁汤　治风湿腰脚疼痛服诸药不効者此药亲见功効
　　橘子仁　当归　萆薢　独活　肉桂　麻黄木猪苓　甘草　厚朴　没药　防风　附子赤芍药　草乌　杏仁　羌活　地黄　川乌川芎　茴香
　　右等分为细末每服三钱用木酒调下空心服
　　葳灵仙丸　治风湿攻注腰脚肢体痛疼
　　草乌头【炮去皮脐】何首乌　赤芍药　荆芥穂　细松烟墨【烧红研碎】苍术【米泔浸一宿取出去麄皮细切焙六味各三两】葳灵仙地龙【去土】五灵脂【各一两】没药【半两别研】白僵蚕【三两炒去丝】
　　右件并生为末醋糊为丸如梧桐子大每服十丸温酒送下腰疼胡桃酒下脚疼木酒下头疼葱茶下手疼肩背疼乳香酒下不拘时候
　　芸薹散　治风湿毒气攻注腰脚及遍身疼痛
　　甘遂【麸炒黄色】木鼈子【去殻】芸薹子【炒各半两】
　　右件为细末每服二钱热酒调下不拘时候忌甘草一日虚人老人不宜服
　　腰痛强直不得俛仰【论】
　　夫腰为肾之府足少隂肾之经也其脉贯脊属肾抵腰劳伤之人肾气既衰阳气不足寒湿内攻经络拘急所以腰髐强直而痛不能俛仰
　　方
　　石斛酒　治腰痛强直不可俛仰
　　石斛【去根剉二十四两】黄耆【一两半】丹参【去苖】牛膝【去苗剉各二两】人参【一两半】杜仲【去麄皮剉炒】五味子　白茯苓【去黒皮各二两】枸杞子【一两半】山茱茰　山芋　萆薢【各二两】防风【去义一两】天门冬【去心一两】细辛【去苖一两】生姜　薏苡仁【一两】
　　右剉如麻豆生绢囊盛以酒五斗于浄甆器中浸七宿初温服三合日三夜渐起至六七合一升勿令大醉常令有酒力佳
　　续断汤　治腰痛强直不得俛仰
　　续断【焙】桂【去麄皮】防风【去皮】大黄【剉炒】牡丹皮　芎防牛膝【去苗酒浸焙干】细辛【去苗一两】秦芁【去苗土】赤茯苓【去黒皮】海桐皮【去麄皮剉】当归【切焙】赤芍药【各两】　杜仲【去麄皮剉炒】熟地黄【焙各二两】
　　右麄捣筛每服三钱水一盏煎至七分去滓温服不拘时
　　独活散　治腰痛强直不能俛仰皆由肾气虚弱卧冷湿地或当风所得
　　独活【一两半】续断【一两】杜仲【一两去麄皮炙微炒】桂心【一两】防风【一两去芦头】芎防【一两半】牛膝【一两去苗】细辛　秦芁【各一两】赤茯苓　海桐皮【剉】当归【剉微炒】赤芍药　熟干地黄【各一两】
　　右为麄散每服四钱水一中盏入生姜半分煎至六分去滓每于食前温服
　　天雄酒　治腰痛牵引流入腿防元气衰虚风冷所侵腰脊拘急俛仰不得
　　天雄【一两炮裂去皮脐】杜仲【一两去皮炙微黄】牛膝【三分去苖】仙灵脾【三分】乌蛇【三两酒浸去皮骨炙微黄】石斛【三分去根】侧子【二分炮裂去皮脐】防风【三分去芦头】桂心【一两】芎防【三分】川椒【三分去目及闭口者微炒去汗】白术【三分】五加皮【三分】酸枣仁【一两炒】
　　右细剉以生绢袋盛用酒二防浸宻封经七日后开每于食前温一小盏服之
　　杜仲丸　治风虚气滞腰痛强直不能俛仰
　　杜仲【去麄皮一两炙微黄剉】萆薢【一两剉】细辛【一两】丹参【一两半】鹿角胶【一两捣碎炒令黄】当归【一两剉微炒】羌活【一两】防榔【一两】郁李仁【二两汤浸微炒】酸枣仁【一两半微炒】大麻子【二两】
　　右为末炼蜜和捣三五百杵丸如梧桐子大每日空心以温酒下三十丸晚食前再服
　　摩腰丸【出圣恵方】治腰疼痛俛仰不得
　　腻粉【一分】麝香【一分细研】硫黄【一两细研】朱砂【一分细研】白矾灰【一两】母丁香【一两】干姜　木香【一两】附子【一两】呉茱茰【一两七遍焙干汤浸微炒】陈橘皮【一两汤浸去白穰焙】雀粪【一两以绢袋子盛于水澄之水中摆取白尽取此曝干】杏仁【一两去皮尖研之依前绢袋子盛于水中摆清取霜曝干】
　　右为末炼蜜和丸如半大用时取生姜自然汁小半盏于铫子中煎一两沸倾于盏内浸药一丸良久药破以指研之令细匀旋以指防摩腰上热彻摩尽为度便以绵裹肚系之
　　茵芋浸酒方【出圣恵方】治肾藏风湿腰痛不得俛仰皮肤不仁骨髓疼痛
　　茵芋【一两半】萆薢　狗脊　桂心　附子【各一两半炮裂去皮脐】牛膝【三两去苗】石斛【三两去根】川椒【半两去目及闭口者微炒去汗】生姜【三两】
　　右细剉生绢袋盛以酒一斗五升浸宻封七日开每于食前温一小盏服之
　　附子散【出圣恵方】治腰痛强直不能俛仰及筋脉拘急附子【一两半炮裂去皮脐】牛膝【三分去苗】杜仲【一两去麄皮炙微黄剉】羌活【一两】桂心【半两】当归【一两半剉微炒】防风【二两去芦头】延胡索【一两】
　　右为麄散每服四钱水一中盏入生姜半分去滓煎至六分去滓每于食前温服
　　石斛丸【出圣恵方】治风虚冷气攻腰痛强直不能俛仰石斛【三两去根剉】天雄【一两炮裂去皮脐】侧子【一两炮裂去皮脐】牛膝【三两去苖】赤茯苓【一两半】狗脊【一两】桂心【一两】干姜【半两炮裂剉】
　　右为末炼蜜和捣二三百杵丸如梧桐子大每于食前以温酒下三十丸
　　狗脊酒【出圣恵方】治腰痛强直不能舒展
　　狗脊【去毛】丹参　黄耆　萆薢　牛膝【去苗】芎防　独活【去芦头各一两】附子【炮裂去皮脐一枚】
　　右剉如麻豆大用酒一斗浸内瓶中宻封重汤煮三时展取出如効冷旋温服一盏不拘时
　　郁李仁煮散【出圣济总録】治腰痛强直不可俛仰
　　郁李仁【去皮尖研】防榔【生剉】朴硝【研各一两】芍药　当归【切焙各三分】诃棃勒【炮去核】木香【各半两】
　　右为末再入研药和匀每服三钱水一盏煎至七分去柤温服空心日午临卧各一
　　萆薢散【出圣恵方】治腰痛急强如板硬俛仰不得
　　萆薢【一两剉】狗脊【一两】桂心【一分】防榔【半两】吴茱茰【一分汤浸七遍焙干微炒】桑根白皮【三分剉】川大黄【一两剉碎微炒】
　　右为散每服四钱水一中盏煎至六分去滓每于食前温服
　　楮实丸【出圣济总録】治腰痛强直不得俛仰
　　楮实【炒】桂【去麄皮】枳殻【去瓣麸炒】干姜【炮各三分】防榔【生剉一两一分】牛膝【去苗酒浸一两半】
　　右为细末炼蜜丸如梧桐子大每服三十丸温酒下不拘时
　　地黄丸【出圣济总録】治腰痛筋脉拘急强直不伸
　　熟干地黄【焙】枳殻【去穰麸炒】黄耆【剉】桑寄生【各一两】蔓荆子【半两】
　　右为细末炼蜜丸如梧桐子大每服三十九温酒下空心日午夜卧各一服
　　羌活酒【出圣济总録】治腰痛强直难以俛仰
　　羌活【去芦头六两】独活【去芦头二两】五加皮【三两】黑豆【一升小者炒熟】生地黄汁【一升煎十沸过】
　　右除黑豆地黄汁外余三味剉如麻豆大内清酒二斗中及热下豆并地黄汁于铛中煮鱼眼沸取出去滓冷每服任性饮之常令有酒力妙
　　郁李仁散【出圣恵方】治腰痛强直连脇妨闷不能俛仰郁李仁【一两汤浸去皮微炒】防榔【一两】诃梨勒【半两煨用皮】木香【半两】川朴硝【一两半】
　　右为麄散每服四钱水一中盏入生姜半分煎至六分去滓食前温服以利为妙
　　牛膝酒【出圣济总録】治风冷伤腰筋骨疼痛不可屈伸
　　牛膝【去苗】虎胫骨【酥炙黄】
　　右剉如麻豆大用酒五升内瓶中宻封重汤煮三时辰取出放冷旋温服一盏不拘时常令酒力相续
　　牵牛丸【出杨氏家藏方】治冷气流注腰疼不可俛仰
　　延胡索　破故纸【炒各二两】黑牵牛【炒二两】
　　右为末研煨蒜为丸如梧桐子大每服三十丸葱酒盐汤任下
