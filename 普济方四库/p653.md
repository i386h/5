<!-- { "loadSidebar": true } -->
　　五加皮散【出圣恵方】治腰痛强直不能俛仰宜服疎风利筋脉
　　五加皮【一两】赤芍药【一两】川大黄【二两剉碎微炒】
　　右为散每服四钱水一中盏入生姜半分煎至六分去滓食前温服微利即効
　　杜仲酒【出医方大成】治风冷伤肾腰痛不能屈伸并补肾虚治背痛
　　杜仲【一觔切姜汁制炒去丝断一方无姜制】
　　右用无灰酒三升浸十日每服二三合四五服无时一方为末温酒调下一钱空心服
　　治腰痛不可忍俛仰不得方【出经验方】
　　右用椶榈不拘多少烧存性研细发时温米饮调下二钱空心日午服
　　五积散【出医方大成】治寒伤肾经痛不可俛仰【方见伤寒隂证类】右每服可加桃仁七粒去皮尖煎疼甚或加黒牵牛少许熟炒研每一贴水二盏生姜五片煎空心服
　　治卒腰痛不得俛仰【出肘后方】
　　右用鼈甲一枚捣末服方寸匕一方用汤饮酒服空肠服之
　　吴茱茰【出圣恵方】治冷气攻刺腰间疼痛俛仰不得
　　吴茱茰【一升】
　　右用生绢袋盛以醋三升浸一伏时取出掘一地坑可深尺余以三秤炭火烧令地通赤去火筯系茱茰子悬于坑内上以瓦盆子葢四畔以土拥之经宿后取出捣罗为末炼蜜和捣三五百杵丸如梧桐子大每日空心及晚食前以温酒下三十丸
　　又方【出圣恵方】
　　虎胫骨【二条涂酥炙防黄】
　　右捣碎以绢袋子盛以酒二斗置于甆中安绢袋子在内然后以糠火微煎一炊久即止任性饮之当有微利便差
　　独活汤　治腰痛牵引脊背不可俛仰腰脚冷痹不仁无力
　　独活【去芦头一两】麻黄【去根节】甘草【炙去皮炒】桂【去麄皮】葛根芍药　栝蒌根【一方各三两】防风【去义炒】附子【炮裂去皮脐研半两】熟地黄【切焙炒】
　　右剉如麻豆大每三钱水一盏煎至六分去滓空心日午夜卧温服一方用生姜水酒煎
　　秦芁汤【出圣济总録】治腰痛强直不可俛仰【方见脚腰疼痛类】秦芁散
　　腰脚疼痛挛急不得屈伸【论】
　　夫足少隂肾之经也主于腰脚而劳于骨足厥隂肝之经也内血而主于筋若二脏俱虚为风邪所乗抟于经络流于筋骨故令腰脚疼痛筋脉挛急不得屈伸也
　　方
　　蛇床子浸浴方　治腰脚疼痛筋脉挛急
　　蛇床子　细辛　牛膝【去苖】桂心　吴茱茰　川椒【各一两】白附子　白僵蚕　天麻【各半两】芎防　厚朴白蒺防　麻黄　香附子【各一两】
　　右为麄散每使时用醋浆水二斗药五两煎数十沸去滓后看冷暖以盆中坐浸浴疼痛处
　　萆薢丸　治腰脚疼痛挛急不得屈伸宜服袪风利气止疼痛
　　萆薢【剉】牛膝【去苖各一两半】杜仲【去麄皮炙微黄剉】酸枣仁【微炒各一两】当归【三分剉微炒】防风【一两去芦头】丹参【三分】赤芍药【三分】桂心【三分】石斛【去根剉】防榔　郁李仁【汤浸去皮防炒各一两】
　　右为末炼蜜和捣三二百杵丸如梧桐子大每于食前以温酒下三十丸
　　羚羊角散　治腰脚疼痛筋脉挛急不得屈伸心神烦闷少得卧睡
　　羚羊角【屑一两】羌活　牛膝【去苖各一两】海桐皮【三分剉】酸枣仁【一两微炒】赤芍药【三分】赤茯苓【一两】防风【三分去芦头】虎胫骨【二两涂酥炙防黄】生干地黄【一两】
　　右为麄散每服三钱水一中盏煎至六分去滓每于食前温服
　　治腰脚疼痛筋脉挛急不得屈伸
　　栁树中虫蛀屑【一升半】桂心【三两】益母草【八两】蚕沙【一升】虎胫骨【五两】
　　右为散以好酒拌令湿浥浥于平底铛中炒令匀热煎槐白皮汤若欠卧时先濯所患处然后吃温酒一二盏令体中微热遂取前药以细布裹熨所患处以被厚覆之要睡但药冷重暖用之常宜避风
　　桑根白皮散　治腰脚疼痛筋脉挛急不得屈伸坐卧皆难
　　桑根白皮【一两剉】酸枣仁【一两微炒】薏苡仁【一两】
　　右为散每服四钱水一中盏煎取六分去滓每于食前温服
　　治腰脚疼痛挛急不得屈伸及腿膝冷麻
　　杏仁【二两汤浸去皮尖双仁焙炒微黄】桃仁【二两汤浸去皮尖内仁焙炒微黄】
　　右用研为膏炼蜜和丸如梧桐子大每日空心以温酒下三十丸晚食前再服
　　浸腰脚拘挛方【出十便良方】
　　皂荚【半觔一尺长无虫孔者捣碎生用】川椒【四两去子生用】
　　右用水五斗煎取四斗去滓看冷暖于盆中坐添至脐换如汤少已来令即添更依此方分两处作每日浸之经三日止每浸后以衣覆出汗切避风冷
　　煨肾散【出御药院方】治肾经积水不散流于经络腿膝挛急肿闷徃来疼痛服之
　　甘遂【半两生】木香【一两】
　　右为细末每服二钱以防猪腰子一只薄批开去筋膜掺药在内淹匀用薄荷裹定外用湿纸五重以麻缕纒定更用水蘸过干湿得所于文武火煨熟纸干为度临卧细嚼用温酒送下有黄水下是其効也
　　治腰脚疼痛挛急不得屈伸及腿膝冷麻
　　虎脊骨【一具胫骨两茎】
　　右用酥炙涂以慢火匀炙令黄熟都捶碎投于无灰酒三斗中宻封浸一七日每日空腹及晚食前温酒随性多少饮之
　　治腰脚疼痛筋急行履不得
　　取黑豆不限多少着新手巾净拭洒水如生糵法数令人看之若得芽出令长才半寸便住不得令豆皮落便曝干炒令熟捣细罗为散每于食前以温酒调下二钱
　　治腰脚疼痛挛急不得屈伸及风壅气盛宜服
　　用牛蒡子二升轻捣簸去麄皮微炒盆中研以无灰酒五升搅和捩汁又取滓再研取前酒搅和又捩去滓又研如此经三遍以绵滤去滓将酒盛于甆瓶中蜡纸封头七日随性取暖服之
　　破故纸丸【出经効济世方】治腰疾拘挛不能行步及固本气
　　破故纸【二两酒浸】茴香【一两姜汁浸】
　　右焙干为末酒糊丸如桐子大空心食前酒下三四十粒
　　牛膝丸【出圣恵方】治腰脚疼痛挛急不得屈伸及腿膝冷麻牛膝【三两】续断【一两半】狗脊【一两半】桂心【一两】川椒【一两半】附子【一两半】干姜【一两半】
　　右件药捣罗为末和捣三二百杵丸如梧桐子大每服于食前以温酒下三十丸
　　萆薢丸【出圣恵方】治丈夫腰脚痹缓急行履不穏
　　右以萆薢二十四分合杜仲八分捣筛每旦温酒和服三钱匕増至五匕忌食牛肉
　　治腰胳木坠两脚挛肿方【出千金方】
　　蜀椒四两以水四斗煮取二斗半瓮盛下着火暖之悬板为桥去汤二寸许以脚踏板柱脚坐以绵絮宻塞勿令泄气若瘦即出入被以粉摩之一食久更入瓮下火不絶勿使汤冷如此消息不过七日得伸展并肿亦消
　　徤步丸【出试効方】治膝中无力伸而不得屈屈而不得伸腰背腿脚沉重行步艰难
　　羌活　柴胡【各半两】防风【三钱】川乌头【一钱炒】滑石【半两】炙甘草【半两】防已【一两】苦参【一钱酒制】肉桂【半钱】蒌根【半两酒制】泽泻【三钱】
　　右为末酒糊丸如梧桐子大每七十丸煎愈风汤送下空心服愈风汤出洁古老人方【论风门中】
　　羌活苍术汤【出试効方】治脚无力沉重
　　羌活【三分】防风【一钱五分】柴胡【七分半】升麻　独活【各一钱】葛根　炙甘草【各半钱】黄耆【二钱】苍术【一钱】橘皮【六分】砂仁【一钱】黄皮【半钱】知母【二钱半】生甘草【半钱】草豆蔲【半钱】
　　右件分作二服每服水三盏煎至一盏去滓热服
　　张走马家飞步丸【出朱氏集验方】此系第一方筋骨药能去筋脉骨节手足腰背诸般疼痛挛缩不伸之患赵寺簿渠甚妙之
　　木鼈子【取肉别研去油】川乌【生去脐皮】草乌【生去皮脐】白胶香　白芍药【各二两】乳香【一两别研】
　　右为细末用赤小豆末煮糊为丸如梧桐子大每服十五丸木汤下病在上食后临卧服病在下空心服忌热物片时及热汤
　　羊肾散【出卫生家寳方】治久患腰膝疼痛挛拳行动不得吴茱茰【生用】食茱茰【生用】山茱茰【生用各一两】川芎【生用】黑牵牛【生用各半两】白牵牛【一钱生用】
　　右为末每服三钱羊肾一个批开入药在内湿纸褁煨熟细嚼温酒下日二服早空心临卧服兼治伤寒后汗出不止两足不得屈伸
　　兎丝子丸【出卫生家寳方】治腰膝疼痛
　　兎丝子【一两】白石英【九钱】干姜【八钱】杜仲【七钱】白术【六钱】人参【五钱】
　　右同为末炼蜜为丸如梧桐子大每服三十丸空心温酒下
　　治腰脚风血积冷筋急拘挛疼痛【出本草】
　　取茄子根五十个细切净洗讫以水五斗煮取浓汁滤去滓更入小铛器中煎至一斗以来即入生粟粉同煎令稀稠得所取出搜和更入研了麝香硃砂粉同丸如梧桐子大每服旦日秫末酒送下三丸近暮再服一月乃差男子女人通用皆验
　　治脚膝筋急疼
　　用煮木令烂研作浆如粥様用裹痛处冷即易一宿三五度热里便差煮木时用一半酒同煮之
　　防腰痛【论】
　　夫防腰者谓卒然伤损于腰而致痛也此由虚损血抟于腰而为若久不已则令人气息乏少面无顔色此损肾故也
　　方
　　乳香趁痛丸【出直指方】治打坠腰痛
　　虎胫骨【酒炙黄】败【酒炙各二两】骐驎竭　赤芍药　当归　没药　自然铜【用醋淬细研】防风　白附子【炮】辣桂【去麄皮】白芷　苍耳子【防炒】骨碎补【炒去毛各三两】牛膝天麻【各一两】
　　右为末每服一钱温酒调下加全蝎炒脚气通用
　　防榔散【出圣恵方】防腰疼痛不止膀胱风坠气盛血脉滞留于腰间故攻击而痛
　　防榔　五加皮　羌活【各一两】泽泻【半两】丹皮【半两】桂心【半两】独活【半两】赤芍药【半两】枳殻【半两麸炒微黄去瓠】防风【半两去芦头】赤茯苓【半两】羚羊角屑【半两】木香【半两】川大黄【一两剉辛微炒】
　　右为散每服四钱水一中盏入生姜半分煎至六分去滓每于食前温服
　　治防腰疼痛连腹中冷气滞亦治腰脊痛【出圣恵方】
　　羊肾【一对】
　　右切作为片去心中筋膜入胡椒末一钱湿纸裹煨令熟空心食之后吃一中盏温酒下之一方羊肾为末酒服
　　升朝散　治腰间隐疼挫闪而不能动者【方见腰痛类治肾虚腰痛方】
　　治肾腰中冷痛方【出圣恵方】
　　附子【一两生用去皮脐】杏仁【一两汤浸去皮】汉椒【一两】当归【一两】桂心【一两】乳香【一两】白芷【一两】巴豆【一分去皮】蜡【半觔】
　　右为末镕蜡调药末搅令匀倾出作片裹腰痛处
　　庵防丸【出医方大成】治坠堕闪肭血气凝滞腰痛者
　　庵防子【半两】没药【二钱半别研】乳香【二钱半别研】杜仲【去麄皮剉令丝断】补骨脂【炒半两】葳灵仙【洗去芦半两】官桂【不见火】川当归【去芦酒浸切焙各半两】
　　右为细末酒糊丸如梧桐子大每服七十丸空心食前酒盐汤任下
　　大腹皮汤【出圣恵方】治防腰疼痛腹脇胀闷
　　大腹皮【三分剉】桂心【一分】赤茯苓【半两】赤芍药【半两】木香【一分】泽泻【三分】枳殻【半两麸炒微黄去穣】
