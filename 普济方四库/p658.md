<!-- { "loadSidebar": true } -->
　　粉霜　艾人灰　鈆灰【无即用胡粉蜜陀僧代之】矾石灰
　　右唯艾人灰用稍多余并等分研令极细先以醋浆洗拭干即傅之不过三五上永除臭气如要试但傅药在上良久自无臭气兼治脚汗効
　　治腋气人不可近者方【出十便良方】
　　石灰　雄黄【各二两】炭灰　桑柴皮【各一两】
　　右同研为末水调涂于腋下可一食久即以栁木箆子刮药其腋下毛并落后用前四灰散傅之
　　効验狐臭方【出肘后方】
　　鸡舌香　藿香　青木香　胡粉【各二两】
　　右作粉绵褁内腋下常傅即差
　　疗腋臭方
　　黄矾　细辛　芎防【各二两】雄黄【一两】
　　右捣下筛为散先以泔净洗腋拔去毛令血出以粉腋下
　　又方
　　三年酽醋【二升】碎铜【一觔】盐【半合】灰【二合】
　　右浸药搅药色青即涂腋下日三四涂三日小愈一月全差
　　治男子妇人狐臭一切治之
　　麝香　白胶香　蜜陀僧　青铜【等分】
　　右为细末上臭处半月不可尽述
　　小灵丹　取体气药
　　防砂【三钱用湿纸包数层再用纸与泥一处包火上烧炼二次放冷然后去泥烧成白雪】雷丸　香附子　轻粉【各五钱】
　　右为细末用醋打糊为丸硃砂为衣如梧桐子大每服五七丸临睡紫荷车磨水送天明体气根源皆去为妙
　　治狐臭不可近方
　　白矾【三两烧令汁尽】马齿苋【干者各二两】石灰【五合】
　　右为细散先以生布揩腋下令黄汁出拭干便以散傅之三五度永差
　　又方
　　青矾【烧灰】白矾【烧灰各一两】白梅【七枚捣碎】古字钱【十四文】
　　右于甆瓶内盛冷水一大盏浸半日先洗净腋下将药水时时涂之
　　胑臭方【出神効方】
　　乌鱼头骨　枯白矾【各三钱】蜜陀僧【一钱】
　　右为末先用浆水洗臭处后用药末擦之
　　治腋气【出百一选方】
　　蜜陀僧　轻粉【多用】染胭脂【堕意】
　　右为细末干傅之一方无染胭脂用蛤粉擦腋下
　　又方
　　腻粉　明矾【煨】红丹
　　右为细末临睡时抹上便可住半月去根
　　又方
　　大铜钱【二七文】白梅【二七个】盐【一升】
　　右以五月五日水一升共置瓶子里置戸上百日毕可取用涂不得令妇人为涂药食粘食复发
　　又方
　　右以酢五合内铜器中以钱十四文胡粉五铢置瓶中泥头七日后以粉十铢和之讫去腋下毛日再傅之合药勿令人见秘之
　　疗人七孔臭气方
　　甘草【五分炙】芎防【四分】白芷【三分】
　　右作散下筛食后饮服方寸匕日三
　　治狐臭方
　　龙骨　白胶香　蜜陀僧
　　右研为细末擦之
　　治体气臭者【出徳生堂】
　　枯白矾【一两】樟脑【一钱】蛤粉【半两】
　　右为末擦之
　　又方【出徳生堂】
　　胆矾【一豆许】田螺【大生者】巴豆【去殻各一个】
　　右将田螺以水飬三日出泥土揭起靥入矾豆同麝香少许以绵拴住放磁器内次日化成水温令热五更将药水以手自抹在两腿内不住手抹药直待腹内欲行脏腑却住手先要拣深逺无人处空地内去大便下黒粪极臭是其证以土厚盖之不可令人知之如不尽再以药水抹又去大便后次日以矾药擦之可去病
　　治七孔臭气皆令香【出圣恵方】
　　松根白皮　冬仁【各一两】细辛【半两】
　　右为细散每服以温酒调下二钱日二服
　　治狐臭方【出千金方】
　　牛脂　胡粉【各等分】
　　右煎令可丸涂腋下一宿即愈不过三剂肘后方云合椒以涂之
　　治漏腋腋下及足心手掌隂下股里常如汗湿臭者【出千金方】
　　水银　胡粉【外台作粉霜】
　　右以面脂和涂之良验
　　又方【出千金方】
　　石灰【三升】银屑【一升一作铜屑】
　　右合和绢囊盛汗出粉之妙
　　治腋臭【出海上名方】
　　黄丹　轻粉【各少许】
　　右以唾调之涂搽
　　腋气方【出直指方】
　　明白矾　黄丹
　　右入麝少许末傅之
　　至効石縁散【出海名方】治腋气累医不退
　　石縁【三钱细研】腻粉【一钱半一作轻粉】
　　右同研令匀先疎拔去腋下毛然后以醋和药末熟摩令热効
　　青羊脂粉　疗狐臭
　　胡粉　铜青【各等分】
　　右先以盐汤洗两腋不及着药且淋洗又以青羊脂和傅数日差一方用人乳和涂
　　疗诸身体痛方【出十便良方】
　　竹叶【一两】　桃白皮【四两】
　　右以水一石二斗煮取五斗浴即香
　　治体气臭者【出徳生堂】
　　枯白矾　蜜陀僧【各三钱】
　　右为末擦之即止
　　又方【一名凉肌散出徳生堂】
　　轻粉【一作蛤粉】蜜陀僧
　　右为末擦腋下即効
　　治腋气人不敢近者
　　伏龙肝　白茅香【各二两】
　　右为末每月用涂腋以差为度
　　又方【出一便方】
　　胡粉【一两】麝香【一钱】
　　右研令细以牛脂调每日用涂之
　　治狐臭【出肘后方】
　　取三年苦酢和石灰傅之
　　又方【出千金方】
　　取槲叶切三升以水五升煮取一升用洗腋下即以白苦瓠烧令火出熏之数数作用
　　又方【出千金方】
　　用马齿菜一束捣碎以蜜和作丸以绢袋盛之以泥纸褁厚半寸曝干以火烧熟破取更以少许蜜和使热匀令冷先以生布揩之夹药腋下药痛久忍之不能然后以手巾勒两臂
　　又方【一名诸病臭出肘后方】
　　取伏龙肝作泥傅之
　　治漏腋腋下及足心手掌隂下股里常如汗湿臭者【出千金方】
　　取正月一日以尿洗腋下神妙或将自己尿洗亦妙旧衣服洗换尤佳
　　胑臭方【出神効方】
　　用蜜陀僧不以多少研细先以浆水洗臭处干擦之
　　蜘蛛散【出简易方】治狐臭熏人不可向迩者
　　用大蜘蛛一个以黄泥入少赤石脂捣罗极细入盐少许为一窠盛蜘蛛在内以炭烧令通红冷剖开研细临卧入轻粉一匙用酽醋调成膏傅腋下明早必防下黑汁臭秽于逺僻处倾褁埋之免致染人
　　治腋气【出简易方】
　　以胆矾如琉璃者半生半熟煆为细末入腻粉少许同研每用半钱用生姜自然汁调药揩擦腋下亦令十分热痛则止矾无灰色石头者妙
　　又方【出百一选方】
　　用轻粉傅之虽不能去根本尝用立効
　　又方【出百一选方】
　　用热饼一枚擘作四片掺蜜陀僧细末一钱许急夹在腋下畧睡少时冷易之如一腋有病只用一半药元方平素苦此疾来结兴偶得此方用一次遂絶根本
　　治狐臭股内隂下常湿臭或作疮【出肘后方】
　　用青木香好醋浸于腋下涂之即愈
　　又方治腋气【出海上方】
　　用泥矾少许为末如光韶粉擦腋下乳汁调亦可一方无光韶粉有灰末水调抹之
　　又方【出海上方】
　　以古老钱七文煆通红米醋浸以酥为度研细入麝香少许先用皂角盐煎汤洗次以自己唾傅之一方无麝香醋浸一二宿用磨钱抹之铜钱亦可一方用开通钱四十九文铜筯穿入炭火内烧赤醋浸四十九次为细末入麝香一分和匀先用热酒洗腋下后将药抺揩腋下七次永除臭气
　　又方【出海上方】
　　用铜青干傅之可止半月之臭
　　又方【出海上方】
　　捋去腋毛以甘遂半两为末用猪肉两片薄批开将甘遂末掺肉上午后贴放两腋下明旦五更浓煎甘草半两为汤一碗服须臾通下臭气
　　又方【出海上方】
　　用活田螺一个以好麝香少许安于田螺内仰埋于露天地上不可再打七七四十九日取出看患处净洗拭干用黑土搽之却再洗看有孔处是窍子用田螺汁防之两度立愈
　　治腋臭【傅信适用之】
　　取生姜连皮带汁夹于腋下三次絶根本或以湿纸褁煨研腋下立効
　　腋臭方【出直指方】
　　用好緑矾半生半煆为细末入少轻粉研细每半钱匕浴后以生姜汁调擦十分热痛即止
　　又方【出直指方】
　　用夜明砂为末同豉汁调傅
　　治腋气
　　以铜青好者不拘多少米醋调成膏先净洗腋下用轻粉掺过却使上膏涂之立効
　　治腋气神妙不可尽述【出简易方】
　　用白矾飞不拘多少临卧时以纸衬桌上伸手托壁柱上以药干揩令腋下十分热痛两腋揩遍先于中日将所着上截衣服用灰汁净洗又泡去衣袖中臭气皆无气息庶新衣方可着若洗气息不断枉用其药大槩药无不验多是衣服再作气故不能断根一方用烧好矾石末绢囊盛常以粉腋下不过十度一方唾调涂之
　　治狐臭【出本草】
　　用铁屑炒极热用投酒中饮酒疗贱风痉又褁以熨腋疗验一方用铁屑炒褁熨腋
　　疗狐臭若股内隂下常湿且臭或作疮【出肘后方】
　　以胡粉一物粉之即差
　　治狐臭方【出千金方】
　　先以清泔净洗又用清醋浆洗微揩使破取赤铜屑和醋热揩数度瘥或取铜屑和酢银器中炒极热以绢褁熨下冷复易之一方赤铜屑以醋和如麦饭袋盛先刺腋下脉去血封之
　　疗人体及腋下状如狐【思晋切少兽也】气世谓之狐臭病源云人腋下臭如葱豉之气者亦言如狐狸之气者故谓之狐臭此皆血气不和蕴积故气臭【出十便良方】
　　以炊甑饭温热丸以拭腋下臭
　　如此即差一方以二月社日盗取私家糜馈一圑背地摩腋下三七偏掷着五路勿令人知
　　又方【出十便良方】
　　取鸡子两枚煮熟去殻及热各内腋下冷弃之三路口反顾三为之
　　又方
　　青木香　附子【各一两】矾【半两烧】白灰【一两半】
　　右为细末以粉腋下出汗因以粉之亦差
　　又方
　　青木香【一觔】石灰【半觔熬】
　　右常以粉身亦差并捣末傅之
　　又方
　　干姜　胡粉　白灰【等分】
　　右合作末粉之
　　疗腋臭方
　　常以盐卤和酾酢涂之一遍一年再涂永除以胡粉和水银和令相入涂腋下十日以来无气出
　　又方
　　取五月五日承露百草隂干火烧为灰用井华水和灰为丸重火烧如燂灰色炼讫即以酾酢和为餠厚如掌大小径二寸以来即放两腋下挟冷即易夹时一身连头并闷二日后若病不差复着药微发亦不甚臭还法如前疗之永断一身疮出即以小便洗之
　　又方
　　以首先男儿乳汁浸盐研铜青抜去毛使血出涂差
　　钱汁傅方
　　用钱二七文以矿石磨令平以夹腋下神良
　　疗漏腋方夫病源腋下常湿仍臭生疮谓之漏腋此亦是气不和为风邪所抟津液不和故令湿臭
　　用马齿菜腋下夹之令燥复易之先用焦黄石灰等分合水煎一两沸如泥泥之毛落然后涂诸药良
　　治发腋方
　　用揽藤捣碎傅之或用厌草亦佳
　　治腋气
　　用鸡子一枚醋浸过宿针刺小孔厯取清液入砒霜菉豆许和匀将麄布痛擦患处以指防揩之妙
　　治七孔臭气皆令馨香
　　用麻骨一条烧烟吸入喉中即去
　　导引法
　　养生方云以两手掩口鼻临卧闭气久许时手中即生液连以手摩面目常行之使人体香
　　治腋臭
　　用铜鑛石石上水磨取汁涂之
　　治腋臭
