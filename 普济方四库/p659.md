<!-- { "loadSidebar": true } -->
　　用田螺一个水养之开即以针揷巴豆于其中取螺拭干仰倾酒盏内夏月一宿冬月五七宿即自成水取以搽腋下永絶除根
　　治腋下体臭妙方
　　水银粉【半钱】椒【半两】黄丹【一钱】
　　右先将水银粉入瓶子内却将椒末纸裹却留在粉瓶内经一宿去了椒不用将黄丹同粉涂之却将米醋再抹之甚妙
　　田螺散　治狐臭有効
　　田螺【两个各起掩入】巴豆【一粒去殻取肉入在螺内仍掩住须臾尽化成水却去掩倾注器内令贴在患上须臾狐气退】
　　神保丸三丸同用温汤送下令泻即愈两服断根神効
　　治腋气又方
　　白矾【火煆干为度研一钱】轻粉【半钱】
　　右二味令匀干时擦腋下神効
　　治隂汗鵶臭不可与人同行共处
　　白矾　蜜陀僧　黄丹【各一分】麝香【一钱】
　　右于乳鉢内研如飞尘以醋于手心内调药末搽腋下经两时辰许却以香白芷煎汤洗之一日使一次
　　蜜陀僧散　治腋气
　　开通钱【十文米醋内蘸用炭火烧】蜜陀僧【半两】麝香【一匙别研】轻粉【一匙】
　　右件为末每月先令浴了剃去腋毛以生姜一块切作两片左手托右右手托左少顷去姜傅药数次効
　　石胆散　治腋气
　　胆矾　蜜陀僧　轻粉【各等分】
　　右件为细末津唾调擦之数次除根













　　普济方卷一百五十六
<子部,医家类,普济方>
　　钦定四库全书
　　普济方卷一百五十七　明　周王朱橚　撰咳门
　　总论
　　夫人所以滋养其身惟气与血呼吸定息衞气之失常则为咳津液流润荣血之异常则为痰涎咳吐痰气血已乱以故世治之药极多而卒不能遍効者盖其治病之因不一世谓五目以脏而言之要之内因七情外合六淫饮食起居烦劳呌呼皆能单复绮互而为病故经云五脏六腑感寒热风湿皆令人又微厉风所吹声嘶发热在上焦为肺痰秋伤湿冬皆外所因喜则气散怒则气激忧则气聚思则气结悲则气急恐则气刼惊则气乱皆能发却内所因其如饮食生冷房劳则疫治咳尤多皆不内外因也伤风咳者脉浮憎寒壮热自汗恶风口干烦躁鼻清涕伤寒者脉紧憎寒发热无汗烦躁不渴伤热咳者脉数烦热引饮口燥或吐涎沫声嘶咯血伤湿咳者脉细骨节烦疼四肢重着洒洒淅淅并属外所因诊其脉浮为风急为寒数为热细为湿随其部位与人迎相应　喜伤心者咳而喉中介介如重状甚则咽肿喉痹名为心咳不已则小膓受之小膓咳状与气俱湿怒伤肝者咳而两脇下痛甚则不可辗转两脚下满名为肝咳不已则胆受之胆咳之状咳呕胆汁思伤脾者咳而右脇下痛隂隂肩背甚则不可以动名为脾咳不已则胃受之胃咳之状咳而呕则长虫出忧伤肺者咳而咳息有声甚则唾血名为肺咳不已则大膓受之大肠状而遗尿恐伤肾者咳而腰背相引痛甚则咳涎名为肾咳不已则膀胱受之膀胱咳状咳而遗溺乆咳不已则三焦受之三焦咳状咳而肠满不欲饮则疾皆聚于胃关于肺肺取膈愈最近故内因多先有所感世人并名肺咳也并属内所因胗其脉随其部位余气口相应浮紧则饥寒沈数则实热濇则少血洪滑则多疾病者咳发作寒热引腰背痛或伤喘满此因房劳伤肾病者中满胀怆心痛不欲食此因饥饱伤脾病者咳左脇偏疼引小肠并膝腕痛此因疲极伤肝病者咳吐白涎口燥声嘶此因呌呼伤肺病者咳烦热自汗咽干咯血此因劳神伤心并属不内外因论其脉随其所假如尺脉浮濇而数则知伤肾右关脉濡则知饮食伤脾左关脉短则知疲极伤肝但不应人迎气口者即是不内外因皆可类推　诊其右手寸口气口以前脉手阳明经也其脉则为阳食实者病若胸满善喘脉为大微汗痞欬饮少伤欬脉浮大者有沈小伤匿者死又云脉浮者死欬且呕腹胀且泄其欲絶者死咳脱行发热脉小硬急者死咳且羸瘦络脉大应者死而尿血梦溲大者死问曰病有十何谓也师曰有风咳有寒咳有肢咳
　　有肝咳有心咳有肺咳有肾咳有厥隂欬问曰十咳之证以何为异师曰欲语因咳言不得説竟谓之风欬饮冷食寒因之而咳谓之寒咳心下紧满欬则肢痛其脉返迟谓之肢咳咳则引脇下痛谓之肝咳咳而唾血引手少隂谓之心咳咳而涎出续续不止饮小肠谓之脾咳咳而引颈项而唾涎沫谓之肺咳咳则耳无所闻引腰并脐中谓之肾咳咳而引头痛口苦谓之胆欬欬而饮舌本谓之厥隂咳风咳者不下之寒咳肢咳肝咳刺足大冲心咳刺手神门脾咳刺足大白肺咳刺手大泉肾咳刺足太豁胆咳刺足太阳凌泉厥隂刺手大陵　久咳为防咳而时发热脉在九菽【一作卒】者非虚也此为胸中寒实所致也当吐之　夫家其脉欲行吐药当相人强弱而无热乃可吐耳咳家其人脉为有水可与十枣汤下之不能卧出汉者隂不受邪故也留饮咳者其咳不得卧饮项上痛咳者如小儿掣纵状夫酒咳者必致吐血此坐久极饮过度所致也其脉沈者不可发汗久咳数歳可发热者可治实大数者死其脉虚者必善胃其人本有支饮在胸中故也致属饮家上气汗出而咳属饮家咳而小便利若失溺不可发汗汗出即厥逆冷　夫病者吐血喘咳上气有脉数有热不卧者死寒家而上气其脉数者死谓其人形损故也脉散而大散者为气实而脉血虚名曰有表无里上气面附肿肩息其脉浮大不治痢家尤甚上气躁而喘者属肺胀欲作气水发汗愈　咳为无痰而有声肺气胀而不清也为无声而有痰脾湿动而为痰也欲咳是有痰而有声盖因伤于肺气而咳动于脾湿之咳而为也治咳者治痰为先治痰者下气为上是以南星半夏上胜其痰而咳自愈也枳殻陈皮利其气而痰自下也痰而能食者承气汤微下之痰而不能食者厚朴汤治之夏月而发热者谓之热痰柴胡汤四两加石膏一两知母半两用之冬月而发寒热者谓之寒小青龙加杏仁服之蜜煎橘皮汤烧生姜胡桃皆治无痰而此乃大例更当随时随证加减之　有劳一证皆因虚或若风寒暑湿乃劳逸抑鬰忧思喜怒饮食饥饱致臓气不平积微至着以致渐成肺痈者咳有痰者有干咳无痰者甚则失声咳吐脓血身体发热五心烦热盗汗自出夜梦鬼交日轻夜重肢体憔悴皮肤干燥颊如傅胭脂饮食日少主人云疮一月不愈则疮中有虫咳一月不愈则肺中有虫若肺中有虫则药难有功矣肺虫如蚕渐致变乱日将月积致成劳矣自而始且劳虫亦有传尸亦有久病者心忧日虑药不奏功而证日深自此而成着床者多矣　感风伤冷挟热受湿瘀血停水与夫肺实肺虚皆能壅痰而发也感风者鼻塞声重伤冷者凄清怯寒挟热为焦烦受湿为缠滞瘀血则膈间腥闷停水则心下怔忪或实或虚痰之黄白唾之稀稠从可知之大法肺脉浮为风邪所客以发散取之肺脉实为气壅内热以清利行之脉濡散为肺虚以补肺安之其间久之人曾经解利以致肺胃俱寒饮食不进则用温中助肺加和平治等辈至若酒色过度虚劳少血津液内耗心火日炽遂焦热乗肺咯脓血上气涎潮其咳连续而不已惟夫血不劳肌故邪在皮毛皆能入肺而自背得之尤速此则人参芎归所不可无一种传尸病渉邪恶五臓反尅毒害尤深近世率用蛤蚧天灵桃栁枝丹砂雄黄安息通神之剂然则咳证治于此可以问津率途矣抑犹有说焉脾运气也肺为气之主而肾为气之藏凡咳暴重动引百骸自觉气从脐下逆奔而上者此肾虚不能收气归源也当以补骨脂安肾丸主之毋徒从事于宁肺诸气诸痰咳喘壅之类须用枳殻以枳殻不惟寛中又能行气气下痰证自平　夫痰咳之疾有一时感冒寒热者不可便投半夏南星等热药恐凝滞其痰终身为痼疾为一发散法去热而痰自止功宜审于用药　伤冷咳身不憎寒发热得之脾胃受寒传入于肺遂成寒甚则吐白沫而多呕此当先用温药其脾胃如此治中汤胡椒理中汤丁香半夏丸五味子煎服
　　诸咳【附论】
　　夫咳病有数种有热有肺气有饮食热者年力壮体气充满将息伤热续热所成故致热此但饮食取冷兼以药压之自歇冷者年衰力弱体气虚微如复寝食伤冷故成冷咳此但将息以温兼进温药则当平复肺者不限老少宿多内热后因饭食将息伤热则常积年不断肺气衰便成气不早疗遂成肺痈若此将成多不救矣饮气者由所饮之物停积在胸水气上冲入肺故得此气便成咳久而不除渐成水气若作此病亦难疗之热之状更无其余但遇热便发此者宜合生地黄等七味汤服之
　　方
　　宁汤【出直指方】　诸通用
　　桑白皮【炒】紫苏　细辛　北五味子　橘皮　半夏【制】茯苓【去皮】杏仁【去皮】缩砂仁　枳殻【制】北梗　甘草【炒等分】
　　右剉每服三钱姜四片乌梅半个食后煎服
　　治杏苏饮
　　杏仁　欵冬花　前胡　半夏【制】五味子　麻黄柴胡　桑白皮　人参　桔梗【已上各等分】
　　右为细末每服三钱水一盏半生姜五片同煎七分通一服
　　宁神丸　止一切咳
　　白茯苓【去皮】五味子【炒】干山药杏仁【去皮尖麸炒白捣】阿胶【炒珠子】熟干地黄【各一两】人参　当归【并去芦头】麦门冬贝母【并去心】柏子仁【别捣】杜仲【炒丝断】百部　肉桂【去粗】
　　【皮】川芎　细辛【去苗】甘草【炙剉各半两】
　　右为细末炼蜜和丸每两作二十丸含化咽津不拘时常令咽喉中药气不歇益佳每服一丸
　　杏仁煎　治咳不拘日月近逺
　　杏仁【汤浸去皮双仁炒】麻黄【不去根节】大黄【剉炒】柴胡【去苗】甘草【炙剉】桂【去粗皮各三两】
　　右为细末先用水一升半煎药末水尽后旋再添五升煎令得所以生绢滤去滓再熬成煎瓷器中盛每服一大匙临卧含化咽津
　　阿胶汤　治咳
　　阿胶【炒令燥】桑根白皮【炒剉】甘草【炙剉各一两】五灵脂【炒】贝母【炒去心】知母【剉焙各半两】
　　右为散每服三钱水一盏乌梅半枚生姜三片煎至七分去滓温服
　　欵冬花膏　治益肺气止
　　人参　白术　欵冬花【去梗】甘草【炙】川姜【炮】钟乳粉
　　右各半两为细末炼蜜丸毎服十丸食前米饮下
　　含化止丸　治肺气不和咳常服润养心肺及大人小儿一切咳服之大效
　　欵冬花【炒】杏仁【去皮尖麸炒】贝母【去心泡各一两】吴白芷　甘草【炙各半两】
　　右为细末炼蜜和丸每两作十五丸毎服一丸至二丸时时含不拘时
　　宁肺散　治一切寒热痰盛久新咳不止者
　　御米殻【四两】木瓜【三两御米殻一处同蜜二两水化开炒微黄】五味子人参　皂角【各一两】
　　右为末每服二钱乌梅同煎临卧食后服大效
　　治久新不已
　　皂角【一寸刮去皮炙】麻黄【去节】杏仁【炒去皮尖】桂【去粗皮】五味子【各一分】
　　右防咀每服三钱水二盏生姜二十片同煎至七分去滓温服不拘时
　　阿胶散　治一切咳虚人老人皆可服
　　阿胶【麸炒】马兜铃【各一两】五灵脂【研】桑白皮【各半两】甘草【炙一分】
　　右为末每服一钱水一盏煎六分通口食后夜卧服
