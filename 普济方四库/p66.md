<!-- { "loadSidebar": true } -->
　　右筛每服五钱水一盏半二枚擘煎至一盏去滓不拘时温服
　　镇心丸　治心虚惊悸或因忧虑神气不安
　　茯神【去木】人参　甘草【炙剉】龙齿【各二两半】升麻　枳殻【去瓤麸炒各一两】银箔【二百片】麦门冬【去心焙二两】
　　右为末錬蜜和丸如梧桐子大每服十五丸至二十丸米饮下早晩食后服
　　大补心丹【百一选方一名补心神效丸】　治忧思恶虑过多致神志不宁魂魄失守虚阳外泄则自汗呕吐防利频数诸隂不生则语言重复忪悸晕兼治大病后虚烦不得眠羸痩困乏及妇人胎前产后悉能生之常服安心神调血脉镇惊补虚
　　黄茋【蜜炙】茯神　酸仁【炒】熟地黄【各一两】逺志【去心炒】五味子【各半两别研】人参【一两】栢子仁【半两别研】
　　右为末蜜丸如梧桐子大用辰砂为衣每服三十丸米汤温酒任下盗汗不止麦麸汤下乱梦失精人参龙骨汤下卒暴心痛乳香汤下肌热虚烦麦门冬汤下吐血车前子人参巻栢汤下大便下血当归地榆汤下小便尿血赤茯苓汤下中风不语薄荷生姜牛黄汤下风癎涎潮防风汤下
　　定心丸　治神志不宁神狂气乱狂言昏迷
　　硃砂【三钱】寒水石【烧】人参【各一两】逺志【去心】茯苓　茯神【各半两】龙脑【一匙】
　　右为末糯米饭为丸如酸枣大硃砂为衣每一丸细嚼蜜汤化下
　　石膏汤　治心虚悸头项热痛狂走言语无度小肠气壅
　　石膏【二两】麦门冬【去心焙】升麻【各一两半】桔梗【去芦头切焙】甘菊花　黄耆【薄切各一两】人参【半两】
　　右筛毎服五钱水一盏半煎一盏去滓食后温服日三
　　菖蒲散　治精神恍惚或爽或昏意思不佳日多伸欠眠食不时补心益智
　　菖蒲【剉】人参　生干地黄【洗切焙】逺志【去心】白茯苓【去黒皮】山芋【各一两】桂【去粗皮半两】
　　右为散每服一钱粥饮调下食后临卧服
　　人参逺志散　治心虚不足惊悸不安言语谬乱宜服之
　　人参　逺志【去心】熟干地黄【焙各三两】琥珀【研】白茯苓【去黒皮各一两】甘草【炙剉一两】鉄粉【研半两】
　　右研为散每服二钱煎金银汤调下
　　人参汤　治心虚不足惊悸不安言语谬乱
　　人参　茯苓【去木】羌活【去芦头】芍药　黄耆【各二两】龙齿桂【去粗皮各半两】
　　右细剉如麻豆毎服五钱水一盏半入生姜三片同煎至八分去滓温服日二
　　宁志丸【风科集騐】　好辰砂一两将熟绢一小片包裹以线扎定豮猪心一枚以竹刀子切破不得犯鉄用纸拭去血入硃砂包了在猪心内却用麻线防合猪心又以甜笋殻再裹了麻皮扎定无灰酒二升入砂罐子或银器内煮令酒尽为度去线并笋殻取辰砂别研将猪心以竹刀子细切盆内研令烂却入后药末六件辰砂肉为丸留少辰砂为衣药末湏隔日先碾下枣肉于煮猪心日絶早煮熟剥去皮核取肉四两用此方濮十太尉之子六将使传其人尝患心风服此一料病减十之八矣
　　人参　白茯苓　当归【去芦洗去土】石菖蒲　乳香【别研】酸枣仁【用五两汤浸去皮可剥半两净炒仁令赤香熟为度各半两】
　　右和丸如梧桐子大以留下硃砂为衣每服五十丸人参汤下无时服
　　定志丸【儒门事亲方】
　　栢子仁　人参　茯苓　逺志【去心】茯神　酸仁
　　右为末酒糊丸小豆大毎服五七十丸生姜汤下
　　补心汤　治心气不足或喜或悲或嗔或怒或时鼻衂眼目黄赤言语颠倒咽喉强痛唇口干燥冷汗自出惊悸心忪
　　人参　白茯苓【去黒皮】桂【去粗皮】紫苑【去苗土】麦门冬【去心焙各二两】紫石英【研一两】
　　右筛毎服五钱水一盏半大枣二枚擘赤小豆三十粒煎至八分去滓食后温服
　　杏仁丸　治心虚神气不宁举动多惊睡卧不安杏仁【一斗汤浸去皮尖双仁用童子小便三斗煮一日以好酒二升淘洗然后烂研如膏再以清酒三斗并地黄汁三升和杏仁膏银石器内重汤煮一复时稀稠如膏为度盛瓶噐蜜封口】逺志【一两去心焙干】茯苓【去粗皮】菖蒲【各二两】麦门冬【去心】黄连【各一两】
　　右除杏膏外罗为末入前膏和为丸如梧桐子大每服三十丸人参汤下
　　淡竹茹汤【出危氏方】　治心虚烦闷头痛短气内热不觧心中闷乱及妇人产后心虚惊悸烦闷甚至欲絶者方论中之所谓心虚烦闷是也大扺隂虚生内热阳盛生外热外热则曰燥内热则曰烦此不分而分也伤寒大病不复常霍乱吐防之后皆使人心虚烦闷妇人产蓐多有此病其证内烦身不觉热头目昏疼口干咽燥不渇清清不寐皆虚烦也方例有虚烦近伤寒之说不可不辨又平人自汗小便频并遗防白浊皆忧烦过度之所致伤寒属外因忧烦属内因霍乱兼乎内外因学者当辨析而调治
　　麦门冬【去心】小麦【各二两半】甘草【炙一两】人参　白茯苓【各一两半】半夏【汤洗七次二两】
　　右为散每服四钱用水二盏姜七片三枚淡竹茹一如指大煎七分去滓食前服虚劳烦闷尤宜服之
　　硃砂安神丸　治心神烦乱怔忪不安兀兀欲吐胷中气乱而热有似懊憹之状皆膈上血中伏火蒸蒸而不安宜从权衡法以镇隂火之浮行以飬上焦原气【方见脾臓门饮食劳倦类】
　　茯苓菖蒲丸　治心气不足
　　茯苓【去黒皮】菖蒲　逺志【去心各一两】茯神【去边二两】赤小豆【半两】
　　右为末用炊饼浸稀丸如菉豆大毎服三十丸至五十丸食后熟水下
　　菖蒲散　开心益智
　　菖蒲【三钱】逺志【去心一两二分】蒲黄　白茯苓【去黒皮】龙骨【碎研各一两】
　　右为末毎服一钱平旦以新水调服此药宜以开日为始服
　　定志小丸【出千金方】　治心气不定五臓不足甚者忧愁悲伤不乐忽忽善忘朝差暮剧暮瘥朝发狂者菖蒲　逺志【各二两】茯苓【白者】人参【各三两】
　　右为末蜜丸如梧桐子大饮服七丸日三加茯神谓之茯神丸服之亦佳一方硃砂为衣一方为末饮服方寸日三治好忘名开心散
　　引神归舍丹【出永类钤方】　治心气亦治心风
　　大天南星【厚去皮取心秤一两生用】附子【一个重七钱以上者去皮脐】硃砂【一两水飞】
　　右为末用猪心血为丸如梧桐子大如不稠粘入面糊少许煎忘忧草根汤下子午之交各一服每服十五丸神效
　　香参散【百一选方】　治心气育神养气
　　新罗人参【剉薄片秤半两湿纸裹煨】大北枣【三枚以丁香三七粒纳其中湿纸裹煨】生姜【指大一块切作二片以青盐少许纳其中湿纸裹煨】
　　右防咀以水一升于银石噐内慢火熬成一盏以下睡觉烦闷时顿服若常服则毎料可作数剂道宁蘓先生仁仲戊子年心气大作服此而愈
　　归神丹【余居士选奇方】　治一切惊忧思虑或梦思恍惚作事多忘心气不足癫癎狂乱悉皆治之
　　颗块硃砂【二两】豮猪心【二个】灯心【三两】
　　右将猪心切开入硃砂灯心在内麻线系合于银器内煮一复时取出不用猪心及灯心只将硃砂研极细用眞茯神末二两酒煮薄糊和硃砂为丸如梧桐子大每服九丸至十五丸加至二十一丸用去心麦门冬煎汤下癫癎至甚者乳香人参汤下夜寝不寐或多乱梦炒酸仁汤下
　　玉匮丸【澹寮方】　治心气不足大补心肾
　　大木【一个去皮瓤作窍入附子在内湏留葢子葢之竹钉签定蒸熟取去竹丁】大附子【一个七八钱重者汤浸去黒皮脐作窍子】辰砂【一两研入附子窍内不尽者留个木内补葢附子】
　　右一法用人参切片砌定附子于木内又用白磁碗盛木于甑内蒸一七日放于砂鉢内烂研如糊次入干茯神末拌和丸如梧桐子大每服二十丸人参汤下温酒亦可
　　雄硃丸【出简易方】　治丈夫妇人因惊忧失心或思虑过多气结不散积成痰涎留伏心包窒塞心窍以致狂言妄语叫呼奔走
　　颗块硃砂【一分研】白附子【一钱为末】雄黄【明净者一分研】
　　右和匀以猪心血和丸如梧桐子大别以硃砂为衣每服三粒用人参菖蒲煎汤下常服一粒能安魂定魄补心益气
　　人参汤　治心臓虚烦恍惚多忘神思不宁
　　人参【半两】逺志【去心】石菖蒲【各一两】
　　右筛每服三钱水一盏生姜三片薄荷三叶煎至七分去滓温服不拘时
　　茸硃丹　治心虚血少神志不宁惊惕恍惚夜多异梦睡卧不安
　　鹿茸【去毛酒蒸一两】硃砂【半两细研水飞蜜炒尤佳】
　　右为末煮大枣肉为丸如梧桐子大每服四十丸炒酸仁煎汤送下午前临卧服
　　治夏月心脉弱【出经验济时方】
　　人参【去芦】白茯苓【去黒皮各焙干等分】
　　右为末每服二钱用白汤防半盏不拘时服
　　治心气不足【出经验良方】老人虚人及用心度者心脉虚弱而心恙并宜服之
　　用大附子一个去皮脐切作片子疎绢袋盛用生地黄自然汁一大升银石器中慢火熬候地黄汁将尽取出附子防干为末再入地黄余汁研成剂丸如菉豆大每服三十丸米饮下病二三十年者只两个附子可效三二年者一个附子可効
　　治心气虚损【出医方大成】昆山神济大师方献张魏公丞相韩子常知府阁中服之有效
　　用猪腰子一双用水两碗煮至一盏半将腰子细切入人参半两当归上去芦头下去细者取中叚半两并切同煎至八分吃腰子以汁送下有吃不尽腰子同二味滓焙干为末山药糊丸如梧桐子大毎服三五十丸米饮熟水下多服为佳平江医者丁御干为葛枢宻云此药本治心气怔忡而自汗者不过一二服即愈葢竒方也
　　乳硃砂【百一选方】　治一切心气
　　用硃砂一两有墙壁透明者方可用以石韦叶裹之以布线防定用人乳汁一小瓯入银盆内覆之重汤内煮乳汁干研细为丸如桐子大空心温酒下六丸石韦叶当以新布拭去毛方可用
　　软硃砂法【百一选方】　补心气轻健手足及治废忘
　　用颗块有墙壁辰砂一两研如粉以好清麻油四两白芨二两木通一两于油内煎令焦黄滤去滓油令防温于磁器内和辰砂末令如糍糕以皂角和水洗去油却用新汲水洗去皂角浆于磁合内以新水飬之每日早辰换水空心就舌上丸七粒如梧桐子大若用一匙头许以温酒化下亦得有人病心虚每见垂挂动之物輙恶之服此遂愈
　　蜜陀僧散【出真指方】　治惊气入心络喑不能言语
　　用蜜陀僧研极细如粉以茶清调服一钱一服即愈昔有人为狼及恶蛇所惊皆以此药疗而愈田师中太尉秘方亦治暗风蜜陀僧大如两指者一块以鉄线宻纒留鉄线一条悬空挂之四边以火煆令通红酒一升醋一升合和淬药取酒醋尽为度出火毒一宿研令细极每服一钱麝香酒调下吐涎不妨一方治大惊入心败血顽痰填塞心窍喑不能言无热者热酒调下有热者沸汤泡麝香调下
　　延夀水仙丹【一名软硃砂】　治五臓六腑百病飬精神魂魄益气明目通血脉止烦满消渇治心热多躁心虚不足夜卧不穏口苦舌干小便白浊日夜无度色如凝脂其味或甜肢体羸痩不生肌肉或潮热乆坐生劳倦怠乏力悉能主之乆服令人健记力康强心神安静夜卧平穏有非常之功
