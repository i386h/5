<!-- { "loadSidebar": true } -->
　　麻黄【四两去节】五味子【五两】甘草【二两炙】半夏【三两洗】干姜【五合】细辛【二两】桂心【六两】杏仁【三两去皮尖双仁者】
　　右切以水一斗煮取四升去渣温五服日三夜二忌海藻菘菜羊肉饧生菜生葱
　　四满丸　疗五一为气二为痹三为臊四为邪五为冷悉疗之方
　　蜈蚣【二枚炙】芫花根【五分熬】踯躅花【四分】干姜　芎防桂心【各四分】人参　细辛【各二分】
　　右为末蜜和丸一服米饮下五丸如豆大日三稍加十丸忌生葱生菜
　　甘草饮子　疗肺热咳涕唾多粘
　　甘草【六分炙】欵冬花【七分】防心【一合】生麦门冬【八分去心】葱白【一握】防榔【十颗各切碎】桔梗【六分】地黄汁【半升】
　　右切以水六升煮取二升巾绞去渣下地黄汁分温三服如人行四五里进一服不利忌生菜热面炙海藻菘鱼蒜粘猪肉等物
　　人参安肺汤　治咳
　　人参　杏仁　麻黄　枳殻　甘草　乌梅　五味子　桑白皮
　　右各等分两为细末枣子生姜同煎去渣临卧温服
　　生地黄七味汤
　　生地黄【一斤切】生姜【二合切】桑根白皮【一升切】射干【二升切】干葛【六合切】紫苏【三合】竹沥【一升】
　　右细切以水一斗煮取三升去渣内竹沥搅调每服后良久则服之分一服作四服若觉稍愈重合服之病轻者三数剂则瘥忌芜荑
　　紫苑十味丸　又服前生地黄等七味后虽得蹔瘥于后还发宜合服
　　紫苑【五分】桑白皮【六分】射干【四两】百部根【五两】麻黄【二两去节】干葛【五两】地骨皮　升麻【各四两】干地黄【六两】芒硝【六两】
　　右为细末蜜和丸如梧桐子大以竹沥下之初服十五丸日再服稍加至三十丸忌芜荑
　　大枣七味汤
　　又冷之状且遇诸冷此疾便发若有如此者亦宜合此大枣等七味汤服之
　　大枣【三十枚劈】桂心【四两】杏仁【一百枚去尖皮两仁者研】细辛【五两】吴茱萸　当归【各三两】
　　右切以水八升煮取二升六合去滓温分三服每服如人行十里久服一剂觉得力至三四剂亦佳隔三四日服一剂忌生葱生菜
　　当归十味丸
　　又以干姜汤服之后虽可未能断其根遇冷便发宜合此方服之
　　当归【切】细辛　甘草【炙各五两】吴茱萸　桂心　人参【各三两】蜀椒【三合炒汗出】橘皮　干姜【各四两】白芨【一两】
　　右为细末蜜和丸煮干枣饮下之初服十丸日再服稍加至三十丸如桐子大经三五日觉热每服药后良久吃三数口粥食压之忌海藻菘菜生葱菜
　　延年紫苑饮　住咳
　　紫苑　贝母　茯苓　杏仁【去皮尖双仁】生姜【四两】人参【二两】橘皮【一两去皮】
　　右切以水五升煮取一升五合去滓分温三服如人行七八里进一服忌葱蒜面酢
　　人参养肺丸【出医方大成】　治肺胃俱伤气奔于上客热薫肺咳气急胸中烦悸涕唾稠粘或有鲜血上气喘急不得安卧肢体倦慵咽干口燥饮食减少渐至瘦弱喘乏或坠堕恶惧水趺卧或因斗怒醉饱房劳致伤脾胃吐血呕血并皆治之
　　黄耆【去芦蜜涂炙】人参【一两八钱】白茯苓【去皮】枯蒌根【各九两】杏仁【去皮尖麸炒二两四钱】半夏【法为末姜汁作面四两炒】皂角子【炒三百个】
　　右为末炼蜜丸如弹子大每服一丸食后细嚼用紫苏汤送下如喘急用桑白皮汤送下
　　细辛五味子汤【出医方大成】　治肺经不足胃气怯弱或冒风邪或停饮食咳喘息不得安卧胸满迫塞短气短食干呕作热唾结痰或吐涎沫头目昏身体疼痛重语声不出鼻清涕头目脚膝时带虚浮痰不止痛引胸脇不问新旧并宜服之
　　北细辛【去苗】半夏【洗七次各一两】甘草【炙】乌梅【去核各一两】五味子　罂粟殻【去蒂盖各三两】桑白皮【炒二两】
　　右为粗散毎服三钱水二盏半姜十片煎至一盏用纱帛滤滓温服留存二服并作一服再煎
　　桂苓白木丸【出医方大成】　治消痰逆上咳散痞满壅塞开坚结痛闷増进饮食调和臓腑无问寒热呕吐皆能开发以令遍身流湿烂燥气液宣平而愈解酒毒疗肺痿劳水肿腹胀泄泻不能为度随证治之拣桂　干生姜【各一两】茯苓【去皮】半夏【各一两】白术　陈皮【去白】泽泻【各半两】
　　右为末面糊丸如大豆大用生姜汤下二三十丸日三服病在膈上食后在下食前在中不计时一法并加黄连半两黄蘗二两水丸取效
　　阿胶丸【出杨氏家藏方】　治肺受风寒咳不止痰涎并多上气喘急睡卧不得及肺经热咳而面赤久不已者阿胶【一分炒】贝母【七个炮】南星【一个炮】欵冬花【一分】紫苑知母　白矾【枯各一分】
　　右为末蜜和丸如菉豆大姜汤下二十丸食后服
　　人参散　止
　　御米殻【二两蜜炒黄】甜葶苈　乌梅肉　桔梗【各一两】人参　甘草【炒】紫苑【各半两】
　　右为末每服一钱白汤调下
　　人参饮子【出医方大成】　治寒热上壅咳痰涎
　　人参【去芦】苦梗【去芦一作桔梗】五味子　赤茯苓　白术【炒各一两】枳殻【麸炒】甘草【炙各半两】
　　右剉散每服四钱水一盏姜五片煎至七分去渣食前温服多者加桑白皮一两痰多者加半夏麯一两寒暑之交气盛人衣厚作壅忽痰盛热此药最妙若作感寒发其汗攻其邪必成大病此方佳处在赤茯苓能除心热枳殻能疎肺壅故易一方有半夏一两又云寒壅者加杏仁不去皮尖紫苏各半两依前煎服大抵未易汗惟寒可汗恐伤津液也
　　近效地黄煎　疗肺气咳补心肺令髪不白
　　生地黄汁【二升】麦门冬【五升】生姜汁【五合】紫苑【三分】贝母欵冬花　甘草【炙各三两】
　　右切以水七升煎至八分去渣却入锅中下地黄汁麦门冬姜汁等三十沸下蜜一升煎如饧盛不津器内口含如枣许斟酌加之一方有人参三两
　　人参补肺散　治咳肺上喘
　　半夏【制】陈皮　知母　甘草　人参　欵冬花【各半两】御米殻【一两】
　　右为细末每服四钱水一大盏生姜五片煎至七分去渣食后温服之
　　治咳
　　麻黄　甘草　杏仁　诃子　木香【少许】青皮　陈皮【净】
　　右各等分每服水二盏煎至八分卧时服
　　玉液膏【出徳生堂】　治逺年近日咳气喘逆满开目不卧语音不响服诸药不效者服此
　　人参　乌梅肉　五倍子　五味子　诃子肉明粉　甘草【各一两】
　　右为细末临卧食后用舌尖餂药末如口徐徐咽下津液生自愈有效
　　前胡丸　疗新久咳
　　前胡【六分】乌梅【炮二枚】桔梗　干姜【各二分】桂心【八分】川椒【八分炒汗】
　　右为末蜜丸如樱桃大一丸含化稍稍咽之日食三又疗昼夜不得卧咽中水鸡声欲死者疗之良忌猪肉冷水生葱
　　又疗咳散【出千金方】
　　细辛　紫苑　天雄【炮】石膏　欵冬花　钟乳【各二分】
　　右捣筛作散如大豆七聚以小竹筒吸服日二不食生鱼酱醋生茝菜但食糜七日咳愈乃止若大豆七聚不知亦小益勿太多甚良
　　罂粟神圣散【出宣明论】　治男子妇人久新日夜咳不止者
　　御米殻【一两蜜炒】乌梅肉　拣人参　诃子肉　葶苈桑白皮【各半两】
　　右为末毎服三二钱百沸汤泼临卧调下
　　宁肺散【出儒门事亲】
　　御米殻【二两蜜炒】甘草　干姜　当归　白矾　陈皮【已上各一两】
　　右为末煎虀汁调二钱服
　　人参补肺散【出儒门事亲】
　　人参　麻黄【去节】白术　防已　防风【各等分】桑白皮【倍加】
　　右防咀以浆水一碗煎至半碗去渣温服每用半秤即愈
　　白术汤【出儒门事亲】
　　白术　甘草　当归　陈皮　桔梗　枳殻【各等分】
　　右为粗末水煎去渣温服三五钱
　　人参紫菀散　治逺年近日咳痰涎
　　柴胡　紫苑　乌梅肉　甘草【各半两炒】人参【三钱】御米殻【蜜浴炒二两】
　　右为末每服二钱白汤调下
　　蛤蚧散　治咳咽嗌不利
　　蛤蚧【一对雌雄全者不得有蛀水洗净焙干】枇杷叶【去毛三分】柴胡【去苗半两】紫苑【洗净焙干三两】贝母【去心炒一两】人参【半两】鹿角胶【炙三两】
　　右为末用梨一颗去皮细切洗净器研生绢滤自然汁于银器内同药半钱入梨汁慢火熬三五沸取出食后临卧服去枕仰卧一饭时
　　养中汤　治肺胃受寒多咳多痰胸满短气语声不出昼夜不止饮食减少不以久逺并治之
　　半夏【炙八分】罂粟殻【去蒂盖二两半蜜炒】甘草【炙】肉桂【去皮各半两】
　　右为细末每服一钱水一盏姜四片同煎至七分通口服不以时
　　九仙散【出儒门事亲】
　　九尖萆麻叶【三钱】飞过白矾【三钱】
　　右用猪肉四两薄批基盘利开掺叶三味荷叶裹文武火煨熟细嚼白汤送下后用干食压之
　　止丸【方见本类后半夏丸儒门事亲书内名止散】
　　治卒咳【出肘后方】
　　右用梨一颗刺作十孔内川椒一粒以麪裹于热火灰中煨令熟出停冷去椒食之
　　治方
　　罂粟殻【二两拣干硬不蛀者去顶盖蒂穰火炙】陈皮【去白半两】
　　右剉粗末每服三钱水一盏半入乌梅一个煎至七分服
　　又方【出肘后方】
　　久了长咳　皂角一梃烧　细研七钱匕　食后豉汤调
　　宁肺散【出仁存方】　治大人小儿诸般咳
　　元胡索【一两】枯矾【二钱半】
　　右为末每服二钱用软饧糖一块和药含化小儿一钱用蜜调亦可
　　雌黄方【出肘后方】　治久暴劳
　　右金粟丸叶子雌黄一两研细用纸筋泥固济小盒子一个令干勿令泥后将药入盒子内水调赤石脂封盒子口更以泥封之干坐盒子于地上上面以未入窑瓦坯子大拥盒子令作一尖子上用炭十斤簇定顶上着火熨斗笼起令火从上渐炽后火烧三分去看瓦坯通赤则去火冷开盒子取药当如镜面光明红色乳鉢内细研汤浸蒸饼和为丸如粟米大每服三丸五丸甘草水服服后睡良久妙
　　治咳不瘥方【出本草】
　　以黄明胶炙令半焦为末每服一钱匕人参末二钱匕用香豉汤大盏末八分葱少许入铫子煎一两沸后倾入盏遇咳时呷三五口仍煎温暖却准前咳时吃之也
　　又方【出肘后方】　治单验
　　右用好梨去核捣取汁一茶碗着椒四十粒煎七沸去滓即内黒饧四两煎成膏不计时服一茶匙细细含咽津立定
　　杏酪汤
　　右用杏仁一斤去皮尖新沙盆内带水研如泥下水二大碗入银石器内文武火煎约近八分入阿胶四两化开以白蜜同煎用汤防如不甜加和磁盒収
　　玉液汤【保命襍方】　治咳去痰涎利胸膈
　　天南星【炮】半夏【汤洗七次去滑各一两】
　　右捣筛每服二钱水二盏生姜五片同煎七分去渣放温食后临卧细呷之
　　石韦散　治咳
　　石韦　防榔【剉等分】
　　右为细散生姜汤调下二钱
　　疗咳方备急
