<!-- { "loadSidebar": true } -->
　　牵牛【四两生】半夏【汤洗二两】皂角【去皮系酥炙二两】木香【半两】青皮【去皮二两】槐角【一两炒加防榔】大黄【各五钱】
　　右为细末生姜麪糊为丸每服五十丸生姜汤下一方无大黄
　　加味半夏茯苓汤【出直指方】　治痰多咳
　　半夏【制二两半】茯苓【一两半】陈皮　五味子【各一两半】人参细辛　甘草【炙各半两】
　　右剉散每服四钱姜七片煎服
　　半夏栝蒌丸【出宣明论】　治逺近咳喘不已者
　　半夏【生姜炙】栝蒌　杏仁【去皮尖】麻黄　白矾【枯过秤】欵冬花【各等分】
　　右为末生姜汁打麪糊为丸如梧桐子大每服二十丸煎生姜下不拘时
　　太白丹【一名天南星丸出衞生寳鉴】　治三焦气澁破饮除痰止开胃
　　半夏【洗】南星　寒水石【烧】枯白矾　白附子　干姜【炮】
　　右各等分为细末水糊为丸如梧桐子大每服二三十丸姜汤或米汤下
　　化痰丸　治化痰坠涎呕吐止定喘
　　干姜【或用姜硝】半夏【炮】南星【炮】枯矾　滑石【各一两】巴豆霜【一钱】
　　右为细末水糊为丸如梧桐子大每服七丸姜汤下
　　澄清饮　治咳
　　南星　蚌粉　知母　贝母　半夏　白矾
　　右各等分剉散每服三钱水一大钟生姜五片去渣徐徐温服食后临卧服小儿亦用得效
　　透罗丹　治痰实咳胸膈不利
　　皂角【酥炙去皮尖】黒牵牛【微炒一两】半夏【汤洗一两】巴豆【去油另研一钱】大黄【一两纸裹水浸慢火焙干】杏仁【麸炒黄去皮尖一两】
　　右为细末生姜汁和丸如梧桐子大食后生姜汤送下三十丸咳甚者三四服必效
　　清膈散　治痰发散肺寒
　　麻黄【一两去节】阿胶【一两炒】罂粟殻【一两蜜炙】乌梅肉【一两】杏仁【半两去皮尖】
　　右为细末每服二钱水一钟煎至七分去渣临卧温服
　　白术厚朴汤【出宣明论】　治痰不散利胸膈除寒热美饮食
　　白术　甘草【炙】葛根【各一两】厚朴【半两炙】
　　右为末每服一二钱水一大盏生姜五片煎至六分去滓食前服
　　马兜铃丸【出仁存方】　治肺壅化痰止咳定喘
　　兜铃　半夏【各二两】杏仁【一两炒】巴豆【二十粒去油】
　　右为末用好皂角五条炙去皮捣汁熬成膏入上件药末丸如梧桐子大雄黄为衣每服七丸乌梅汤下临卧时服
　　人参散　治老痰逾年
　　人参　茯苓　紫苏叶【各一两】枳殻【去穰麸炒半两】
　　右为粗末每服三钱水一钟煎七分去渣温热服愈后医者又令加桔梗北五味子各五钱甘草减半同煎亦效
　　防径方　治久病痰百药未效
　　橘红【一斤去白陈久者】甘草　盐【各四两】
　　右用水五碗慢火煮煎药焙干为末白汤防服
　　治痰常服驻颜
　　杏仁【一斤】苍术【四两】人参【三两】
　　右将人参苍术为粗末用二味只将杏仁入蜜四两炒蜜干为度无时嚼服之
　　皂角丸　治痰停饮胸膈不利除风
　　白矾【一两半生半枯】牵牛【头末二两】皂角【二两去皮子羊油炙】
　　右为细末用白萝卜煮烂共药捣和丸如梧桐子大二三十丸白汤量病人虚实加减临卧服一方不用萝卜为末每服二钱姜汤下亦得微泄疾可去
　　半夏丸　治痰膈上不利一治肺脏蕴热
　　栝蒌【肥者二个去殻】半夏【四十九枚汤洗七次捶碎焙干为末】
　　右件栝蒌取子焙殻干与半夏一处为细末次用栝蒌穰同熟水熬成膏和前药末为丸如梧桐子大每服三十丸食后生姜汤下一方用生姜自然汁为丸
　　橘皮半夏汤　治壅痰涎久不已者常服润燥解肌热止痰
　　橘皮【半两去白】半夏【二钱半汤洗七次】
　　右为末分作二服水一钟半生姜十片同煎七分温服
　　紫苑散【出千金方】　治咳痰涎不利亦治久咳不已
　　欵冬花　紫苑【去苗土各一两】
　　右为粗末每服四钱水一大盏生姜五片同煎至六分去滓食后温服一方无生姜煎服
　　观音防【一名观音人参胡桃汤出经验良方】　治痰喘
　　人参　胡桃肉【不去皮各等分】
　　右煎汤小儿量与一方加杏仁二十一粒不去皮尖一方有生姜五片枣二枚盖人参定气带皮胡桃敛肺故也
　　滴油散　治痰喘面浮
　　右以真蚌粉一味新瓦炒令通红地上出火毒拌青黛少许同淡虀水滴麻油数防服即愈效
　　初得寒热痰【出本草】
　　用生姜一块烧热口含齿之终日内自愈
　　栝蒌方【出本草】　治心膈痛彻脾心腹痞满气不得通治痰
　　右以大栝蒌去穰取肉炒别研诃子皮麪糊为丸如桐子大米饮送五十丸
　　治痰喘急不定【出肘后方】
　　右桔梗一两半捣罗为散用童子小便半升煎取四合去滓温服
　　紫苏饮子　治脾肺虚寒涎痰咳
　　紫苏叶　桑白皮　青皮　五味子　杏仁　麻黄　甘草【炙】陈皮【已上各五分】人参　半夏【各三分】
　　右防咀每服五钱水二钟生姜三片煎七分温服面色白而不泽则为脱气脱血脱液脱精
　　暖胃汤　治痰胸膈不快多吐寒痰饮酒过多生姜【一斤去皮洗浄横文切作片子用白盐二两糁入生姜中令匀淹一宿取出入银石器内慢火炒续入上好神麯末一两与姜同炒令干】齐州大半夏【一两汤洗七次去滑焙干捣罗为末用细生姜自然汁和作饼子焙干】丁香【半两】　甘草【一两炙令热】大草豆防【三个去皮】　陈皮【一两汤微浸去白穰】
　　右药为细末每服一钱食前空心服此药若空心进一服大辟风寒雾露之气
　　宣肺散　治胸不利痰喘促脾胃壅滞
　　白茯苓【四两】干姜【二两半】五味子　细辛　甘草【炙各二两半】人参【一两去芦】
　　右为细末每服二钱沸汤调下食后温服
　　诃子汤【出本事方】　利膈去涎消痰止
　　诃子【煨去核】麦门冬【各半两】防榔【四个】半夏【三分】青皮　甘草【各一分】
　　右为粗末每四钱水二钟生姜七片煎至七分去渣温服日三服
　　紫金散　治一切痰咳昼夜不得眠睡此药治别有神效
　　天南星【去皮剉】甘草【细剉】白矾【各半两】乌梅【取肉二两】
　　右为粗散用慢火于银器内炒令紫色放冷再为细末每服二钱临时身体都入卧铺内只坐地用虀汁七分温汤三分暖令稍热调前药末服之咽下便仰卧高枕令药入于肺中须臾得睡其立止
　　十全丸　治痰
　　南星【一两炮】半夏【一两姜制】真珠粉【一两】石膏【一两煅】白矾【一两炮】桑白皮【一两炙】欵冬花【半两焙】罂粟殻【一两炙】生姜【一两焙】螺青【半两为衣】
　　右为末生姜汁糊为丸如梧桐子大螺青为衣每服三丸姜汤送下
　　保胃破痰丸　治肺寒咳痰厥头晕呕吐涎沫喘满气急
　　天南星【生】半夏【生】橘红　寒水石【煅通赤】白矾【枯】川乌【炮去皮脐】白附子【生】干姜【炮】赤茯苓
　　右等分为末用生姜汁煮为丸如桐子大每服三十丸浓生姜汤下不拘时
　　人参茯苓汤　治痰盛喘满咳大能降气
　　人参【去芦头】川芎　白茯苓　桂心　知母　贝母【炒】杏仁【去皮尖麸炒】苦葶苈【炒】柴胡【去芦头】半夏【汤泡七次为粗末取生姜自然汁制三次】麻黄【去节已上各二钱半】石膏【二钱】陈皮【一两去白】诃子【炮二两去皮】白术【一两】甘草【一两炙】羌活【半两】马兜铃【半两】
　　右为粗末水一钟每服五钱生姜七片枣子二枚煎至八分去渣不拘时温服
　　人参煎丸　治咳痰盛喘急
　　紫苑【去根洗焙干】人参【去芦土等】贝母【去心】欵冬花　枳殻【麸炒】百合　茯苓　桑白皮　地黄【生干已上各半两】甘草【一钱】真酥【二钱研】杏仁【一两去皮尖别研】
　　右并净秤捣为末入杏仁真酥和匀炼蜜丸梧桐子大每服三十丸茶清送下临卧时服
　　紫苑半夏汤　治停寒饮冷内伤肺经咳痰涎久不愈者
　　紫苑【洗净】麻黄【去节】半夏【洗】五味子【去枝梗】干姜【炮】桂【去粗皮】赤芍药　甘草【炙等分】
　　右为粗末每二钱水一大盏煎至七分去渣稍热不拘时
　　小半夏饮　治痰甚效
　　半夏【汤洗七次】白茯苓　陈皮【洗去白】甘草【炙】
　　右等分防咀每服三钱水三钟半姜三片煎至七分温服不拘时
　　三圣饮　治痰
　　苦梗【用百合子根煮一伏时】甘草　贝母【姜汁炒】
　　右等分为细末热调服如作防咀则用姜煎亦可
　　人参饮子　治寒壅痰【方见本门诸咳类】
　　紫苑汤　治痰喘急【方见本门久类】
　　石夏丸　治痰
　　半夏【一两炮】滑石【一两火煨煅去火毒】
　　右生姜糊为丸如梧桐子大不拘多少白汤下
　　南星末　治痰咳
　　天南星【一两切成片用生姜半斤取汁文火制干却入蜜半匙炒黄色取出为末】
　　右入贝母末半两每用放手心以舌尖防咽下
　　阿胶散　治痰气满甚有神效
　　阿胶【麸炒】甘草【炙】桔梗　紫苏子　杏仁【各一两】南木香【二钱半】白胶香　半夏【制】五味子　罂粟殻【四两蜜炙】烧生姜胡桃
　　蜜煎橘皮汤
　　凡人患而有痰者当以辛甘药理肺惟陈皮最佳用时须当去白本草云陈皮味辛理上气去痰利滞气青皮味苦理下气二味俱用三焦之气也故圣济云陈皮去痰穰不除疾去痰麻黄发汗节不去而止汗
　　七生丸　治一切痰
　　白附子　白僵蚕　大天南星　半夏【洗】川姜干蝎【无甘葛代】草乌头【水浸三宿去皮脐焙干用】
　　右等分并用生者以生姜煮糊和丸如梧桐子大以蛤粉为衣每服十丸生姜自然汁浸温汤下每日空心服忌热物少时以饭压之
　　人参膏子　治大人小儿肺壅痰
　　人参【半两好者生用】麻黄【半两不去节】甘草【一分】汉防已【半两生用】杏仁【四十九个汤泡去皮尖研细】百部【一分生用】
　　右为细末炼蜜为膏子不拘多少含化
　　润五臓去痰
　　以杏酪浓如膏服之
　　法
　　火角法　治年逺冷痰反劳咳无效者出于东坡先生家传方言先君伯母皆患此痰五六年后用此方法得愈信而用之屡验【方见本门咳薫法类】
　　气【论】
　　夫气肺主气通皮毛人有运动劳役其气外泄腠理则开因乗风取凉气卒伤于肺发成故为暴气所中以致气甚而多吐涎沫
　　方
　　治九种气欲死百病
　　干姜　半夏　细辛　紫苑　吴茱萸　茯苓芫花【一作苑花】甘遂　甘草　防葵　人参　乌头大黄　杏仁【各一分】葶苈【二分】巴豆　厚朴　白薇【各三分】五味子　逺志　前胡　菖蒲　枳实　蜀椒皂角　当归　大防　桂心【各三分】
　　右为末蜜和丸如梧桐子大先食二丸日三服以知为度不知增食
　　又酒方
