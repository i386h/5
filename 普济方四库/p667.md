<!-- { "loadSidebar": true } -->
　　丹参　干地黄　芎防　石斛　牛膝　黄耆白术　苁蓉【各四两】防风　独活　附子　秦艽桂心　干姜【各三两】钟乳【六分研】
　　右切以酒三斗浸七日初服二服日再稍稍加之忌食桃李雀肉生葱猪肉冷水芜荑
　　紫苑丸【出圣惠方】　治气兼下焦虚冷气上攻胸喘满不下饮食者
　　紫苑【一两去苗土】贝母【一两炒黄】百部【一两】欵冬花【一两】五味子【一两】半夏【一两汤浸七次去滑】射干【一两】芫花皮根【一两去土】紫苏子【一两炒】干姜【一两炮】陈皮【一两汤浸去白穣】白石英【二两细研水飞过】
　　右为细末炼蜜和捣五七百杵丸梧桐子大每服三十丸以粥饮下
　　钟乳粉【二两】杏仁【二两汤洗去皮尖双仁炒】
　　同前药饮下忌羊肉饧诸生冷等物
　　诃梨勒散【出圣惠方】　治气肠胃中邪冷气上攻肺臓不调
　　诃梨勒皮【一两半】熟地黄【一两】附子【三分炮去皮脐】甘草【半两炙微赤】桂心【三分】黄耆【三分去苗土】五味子【三分】木香【三分】人参【三分去芦头】桃仁【三分汤浸去皮尖双仁炒】当归【三分】
　　右为散每服四钱水一钟入生姜半两枣三枚煎六分去渣温服日三服
　　熟地黄丸　治气不止下焦风冷上攻于肺心胸短气四肢羸热饮食无味虚损不足
　　熟地黄【二两】桂心【一两】山茱萸【一两】五味子【一两】丹参【一两】肉苁蓉【一两酒浸一宿去皱皮】泽泻【一两】甘草【一两炙微赤剉】钟乳粉白茯苓【二两】
　　右为末炼蜜和捣三五百杵丸如桐子大每服不拘多少以温水送下酒亦可
　　又丸方　疗患气并下焦冷结方
　　干地黄【四两】防风　苁蓉　泽泻【各三两】山茱萸　丹参　五味子　茯神【各二两一方作茯苓】桂心【一两半】
　　右为末炼蜜和丸如梧桐子大酒服二十丸日再稍加至三十丸忌醋物生葱
　　干姜散【出圣惠方】　治气呼吸短气心胸不利不思饮食干姜【半两炮制剉】桂心【半两】欵冬花【半两】甘草【三分炒微赤剉】细辛【三分】附子【一两炮制去皮脐】五味子【二分】白术【三分】木香【三分】
　　右为散每服三钱水一钟入枣二枚煎至六分去滓温服日三服
　　人参散　治气心胸膈滞闷四肢不和
　　人参【一两去芦】干姜【三分炮制】杏仁【三分汤浸去皮尖双仁炒黄】麻黄【三分去根节】桂心【半两】甘草【半两炙赤剉】五味子【三分】紫苑【三分去苗土】陈橘皮【三分汤浸去白穰】
　　右为散每服四钱水一钟入枣二枚煎至六分去渣温服日三服
　　延年杏仁煎　主气心胸不利喘息短气
　　好杏仁【一升去皮尖双仁酥熬】糖【一合】蜜【五合】酥【一合】生姜【一合】贝母【八合别筛末】苏子汁【一升炒合酥水研和漶取汁】
　　右先捣杏仁如泥内后六味药合煎如稠糖取如枣大含咽之
　　五味子散　治气胸满短气不欲饮食
　　五味子【一两】桂心【一两】甘草【三分炙微赤剉】细辛【三分】干姜【三分炮剉】紫苑【三分去苗土】麻黄【三分去根节】陈橘皮【半两汤浸去白穰】
　　右为散每服三钱水一钟入枣二枚煎至六分去滓温日三服
　　又疗气煎
　　贝母　紫苑　百部根【炙】欵冬花　甘草【炙各三分】桂心【二分】
　　已上六味切以水六升煮二升五合去查内后药生地黄【汁三升】麦门冬【汁五合】白蜜【五合】生姜【汁五合】酥【五合】白糖【五合】杏仁【三合去皮尖双仁熬捣作膏】
　　右煎如糖一服一匙日三稍加至三匙定则停忌海藻生葱菘菜芜荑蒜醋咸食猪肉等物
　　治气心胸不利少思饮食【出圣惠方】
　　干姜【三两炮制】紫苏子【一两微炒】甘草【半两炙微赤】桔梗【三分去芦】杏仁【三分汤浸去皮尖双仁麸炒微黄】陈橘皮
　　右为散每服四钱水一钟入枣二枚煎六分去渣温服日三服
　　又疗气杏仁煎
　　杏仁【五合去皮尖捣研】生姜【汁三合】酥【一合】蜜【三合】
　　右以水三升研杏仁取汁内铜铛中煎搅可减半内姜汁煎如稀糖内酥蜜煎令如稠糖一服一匙日三服夜一稍加至两匙忌猪肉
　　又杏仁煎　主气
　　杏仁【一升去皮尖双仁研滤取汁】酥【三合】白蜜【三合】
　　右以水三升研滤杏仁令滓尽内铜铛中煎可减半内酥蜜煎二十沸内加贝母末四分紫苑末三分甘草炙末一分更煎搅如稀糖一服一匙日三夜一服以咳止为度大验忌蒜猪肉
　　治气不问多少时者【出肘后方】
　　橘皮　桂心　杏仁【去皮尖各等分】
　　右捣蜜丸每服二十丸茶清下忌生葱
　　治气方　昔有人患气将朞或教之此方
　　橘皮　生姜【焙干】神麯【等分】
　　右为末丸如梧桐子大食后夜卧米饮服三五十丸






　　普济方卷一百五十八
<子部,医家类,普济方>
　　钦定四库全书
　　普济方卷一百五十九　明　周王朱橚　撰咳门
　　冷【论】
　　夫形寒饮冷内外合邪因而客之则为肺主气外合皮毛其经还循胃口故内外得寒皆能伤之而为冷其后呼吸气寒口如饮氷雪呕唾冷沫胸中急痛昼夜甚得温止遇寒即发是也
　　方
　　五味子汤　治肺感寒咳不止
　　五味子【炒】人参　黄耆【剉】阿胶【炒令燥】桂【去粗皮】干熟地黄【焙各半两】紫苑【去苖土】干姜【炮制】杏仁【汤浸去皮尖双仁炒各一两】白术　紫苏叶【各一分半】
　　右为散每服三钱氷一盏煎七分去滓温服不拘时日三服
　　中和汤　治肺有寒风痰壅咳
　　麻黄【去节】杏仁【去皮尖炒】紫苏子【炒】赤茯苓【去皮】柴胡【去芦】陈皮【去白各半两】欵冬花【三分】细辛　甘草【炙】马兜铃【各一分】
　　右防咀每服二钱水一盏煎七分去渣温服
　　肺寒汤　治肺胃虚寒咳痰盛呀呷有声呕吐停饮咽喉干痛上气喘满目寒浮自汗恶风语声嘶破皆寒中冷心下悸动哕逆恶心全不入食
　　欵冬花　紫苑【去土】甘草【炙】桂心【去粗皮】麻黄【去节】五味子　杏仁【汤浸去皮尖炒】半夏【汤煮焙干各二两】细辛【去苖叶一两】干姜【炮二两】
　　右为散每服三钱水一盏生姜五片大枣三枚同煎七分去渣温服不计时
　　欵冬花散　治寒壅相交肺气不利咳喘满胸膈烦闷痰实涎盛喉中吁呻鼻塞清涕头目晕肢体倦疼咽嗌肿痛
　　欵冬花【去梗】知母　桑叶【洗焙各十两】半夏【汤洗七次姜汁制】甘草【各二十两】麻黄【去节根】阿胶【碎炒如珠子】杏仁【去皮尖麸炒】贝母【去心麸炒各二十两】
　　右为末每服二钱水一盏姜三片煎七分去渣食后一方用桑白皮无叶
　　加味理中汤　治胃肺俱寒咳不已
　　甘草　半夏【炙】茯苓　生姜【不炒】白术　橘红　细辛　北五味子　人参【各等分】
　　右防咀每服三钱姜水一盏姜枣煎食前服曾经解利者通用
　　胡椒理中丸　治寒冷痰吐白涎沫续续不止不能饮食治肺虚感寒气不通宣咳喘急胸膈气闷不进饮食呕吐涎水
　　欵冬花【去梗】胡椒　荜拨　陈皮　干姜　甘草良姜　细辛【去叶各二两】白术【二两半】
　　右为末蜜丸如梧桐子大每服十丸温汤米饮任下不拘时酒下亦得
　　杏仁煎【出千金方】　治冷气鼻中不利
　　杏仁【五合】五味子　欵冬花【各三两】紫苑　干姜【各一两】桂心【三两】甘草【四两】麻黄【一斤】
　　右以水一斗煮麻黄取四升诸药为末又内胶饴半斤白蜜一斤合用汁中搅令相得煎如饮先食服如半许日三服不知加之知为度
　　橘皮汤　疗春秋伤寒秋夏冷湿咳喉中作声上气不得下头疼
　　陈皮　紫苑　麻黄【去根】杏仁　当归　桂心　甘草　黄芩【各等分】
　　右防咀每服五钱水煎
　　干姜汤　治冷
　　干姜【二两炮制】紫苑【去苖土半两】麻黄【去节二两】杏仁【去皮尖双仁麸炒三十枚】甘草【炙剉一两】五味子【半两】
　　右防咀如麻豆每服五钱水一盏半煎八分去渣温服日三
　　华盖散　治肺感寒邪咳上气胸膈烦懑脊背俱急声重鼻塞头昏目痰气不利呀呻有声喘促不得睡卧不出者
　　紫苏子【炒】赤茯苓【去皮】桑白皮【炙】陈皮【去白】杏仁【去皮尖炒】麻黄【去根节各一两】
　　右为末每服二钱水一盏煎七分去渣温服食后随意加制半夏及生姜煎亦得
　　温肺汤　治冐寒咳清涕自流
　　麻黄【不去节】杏仁【不去尖】甘草【生用】桂枝【微炒去皮】　姜【炮各半两】五味子　细辛【去叶各一两】
　　右防咀每服二钱水一盏半姜五片葱白五寸煎七分热服
　　阿胶汤　治冷
　　阿胶【炒令燥】五味子　麻黄【去节】陈橘皮【汤浸去白焙各一两】甘草【炙】杏仁【汤浸去皮尖双仁炒各半两】
　　右为散每服三钱水一盏生姜三片煎至七分去渣温服不拘时
　　五味子汤【出三因方】　治夏秋之交皮肤为寒湿所薄寒气内坼咳昼夜不已
　　陈皮【二两】麻黄【去节】甘草【炙】杏仁【去皮尖麸炒】五味子　白茯苓【各一两】
　　右为末每服三钱水一盏煎七分去渣带热服食后临卧日三服一方有桂半两
　　加减麻黄汤
　　辣桂　甘草【炙各半两】杏仁【五十枚去皮尖微炒白研】陈皮　半夏【制各两半】
　　右细剉拌和杏仁每三钱紫苏三叶姜四片煎服
　　细辛散　治肺寒咳喘满
　　细辛【去苖叶】甘草【炙剉】五味子【各三两】赤茯苓【去黑皮】干姜【炮制三分】
　　右为散每服二钱沸汤防服日三服
　　五辛丸【出医学切问】治寒声音不出
　　丁香　胡椒　荜拨　良姜　桂心【各等分】
　　右为细末入炒盐少许姜汁煮糊为丸鸡头子大每服三丸含化或细嚼热水下亦得
　　五抝汤　治感寒咳肺气喘急
　　麻黄【不去节】杏仁【不去皮】甘草【生用】荆芥穂【各等分】桔梗【一钱】
　　右生姜三片同煎温服咽喉痛甚者煎熟加厚朴梢少许一方去桔梗荆芥用半夏枳实等分
　　四顺散　治肺寒咳
　　干姜【炮制】甘草【炙剉】陈橘皮【汤浸去白穰焙】杏仁【汤浸去皮尖双仁炒别研】
　　右各等分除杏仁外捣罗为末杏仁再研匀每服一钱以沸汤防服空心食前日三服
　　钟乳汤【出余居士选竒方】　治虚冷痰盛等症
　　钟乳粉　半夏【炮】天南星【炮各一两】滑石【三钱别研】
　　右将半夏南星为细末和钟乳粉滑石令匀每服三钱生姜十片水二盏煎至八分食前温服如受虚热人以此药下黒饧丹五十丸或四神丹二十粒无不效者更有酌量绍兴刘驻泊名汝翼客中逺年近六十素虚弱服此取效
　　理中丸【一名顺味丸出直指方】　补肺止寒
　　人参　干姜　白术　甘草【炙各等分】
