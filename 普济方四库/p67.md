<!-- { "loadSidebar": true } -->
　　人参　木通　白芨【各半两剉如豆大】
　　右用真麻油二两入三味药在油内用建盏盛之火上煎频将栁枝打匀候三味药黒焦色即去之更煎油滴水上如珠不散为度用透明朱砂不拘多少细研如粉将錬油捜成二剂用皂角水洗去油入新水中浸之逐日换水就水旋丸如菉豆大每服三丸浸朱砂水下日正午时服一服无所忌
　　俞山人镇心丹【出衞生家寳方】　治忧愁思虑过伤心气不足恍惚惊悸骨热诸劳失精乱梦飞尸鬼疰肌痩色黄食衰倦怠心腑不利以至大恐所伤及吐血便血种种心疾悉主治之常服安神去百邪调顺荣卫补飬真气此药性良无毒能起虚劳疾病
　　苁蓉【一两焙干】牛膝【一两细剉酒浸焙】兎丝子【一两酒浸煮研】五味子【半两防】人参【二两去芦头】山药【二两】鹿角霜【二两】逺志【二两去心秤】龙齿【一两飞】黄耆【半两蜜炙】茯苓【二两白者】石菖蒲【半两】茯神【二两同茯苓一处用栢叶裹之蒸九次】
　　右件为细末炼蜜为丸如桐子大毎服三十丸盐米饮或酒盐汤吞下空心服渐加至四十丸用辰砂为衣人参汤下食后服闭目良乆
　　惊气圆【出衞生家寳方】　治忧愁思虑喜怒不常或因惊怕而伤心或因思虑而神损或心忪恍惚或手足不仁身热自汗腰背引痛嗜卧少力举动多惊饮食无味及治产后中风一切惊病
　　代赭石【一两醋淬七次】硃砂【二钱别研】麝香【半钱】茯苓【一两】人参【一两去芦头】白僵蚕【半两防炒】蛇黄【一两火烧醋滓七次】鉄粉【四钱】酸仁【一两汤浸去殻】蝎稍【一分去毒用】逺志【一两去心】五味子【半两】
　　右件各为末炼蜜为丸如鸡头大每服一圆金银薄荷煎汤嚼下荆芥汤化下亦得日进三五服临卧一服不拘时
　　加味乌沉汤【出危氏方】　生气补血心肾虚损之人此服胜大建中汤
　　人参　当归【大者去芦】白术【炒各二两】天台乌药　白茯苓【去皮】附子【炮去皮脐各一两】沉香【半两】肉桂【去粗皮半两】
　　右剉散每服三钱水一盏姜五片一枚煎空心服
　　藿香汤【出三因方】　治心下虚满饮食不入时时呕吐惙惙短气或大病将理不复胃气无以飬日渐羸弱藿香　人参　桂心　桔梗　木香　白术【各半两】茯苓【半两】枇杷叶【十片去毛】半夏【一两汤洗用姜汁制】
　　右为散毎服五钱水二盏入炒姜丝一分煎七分去滓空心服
　　逺志散【出卫生家寳方】　治心气不足
　　白术　白茯苓　人参【各三两】硃砂【别研水飞过】川芎羗活【去芦各二两】防风【一两】当归【二两洗净防干】白芍药【一两】熟干地黄【二两】宣粉葛【一两】逺志肉【一两用生姜自然汁煑数十沸干】
　　右除朱砂外并为细末旋入硃砂研令匀再罗过毎服二钱用灯心汤或温酒调下食后临卧服
　　定志圆【出卫生家寳方】　治心气不足
　　逺志【一两去心】天门冬【去心】茯苓　麦门冬【去心】茯神　龙骨巴防　泽防　辰砂【各半两】
　　右为细末炼蜜为丸如梧桐子大空心每服二十丸食后夜卧麦门冬熟水吞下人参汤尤妙
　　镇补丹【出卫生家寳方】　治心气劳伤夜间少睡常服宁心定志
　　禹余粮【烧赤醋淬三五遍别研一两】蛇黄【烧赤醋淬三遍锅内烧之别研半两】石莲肉【一两梗者炒去皮秤末】白龙骨【一两龙齿尤妙别研】紫石英【一两烧过别研】代赭石【三分烧过别研】赤石脂【一两别研】酸仁【半两去皮】乳香【一分别研】辰砂【一分】白茯苓【半两自乳香已下三味后来方合药者更在裁之】
　　右件为细末和匀煮枣肉为丸如梧桐子大每服二三十丸莲心煎汤下不以时或夜不睡以乳香暖酒服如不吃酒炒酸仁煎汤下亦得
　　救命丹【出卫生家寳方】　治心虚气短神志不宁或多惊悸语言顚错
　　辰砂【一两有墙壁者细研】豮猪血【四两】
　　右用水一斗同置于银石器中用炭火煮至一升放冷别用清水荡去猪血令净渗朱砂干以桃胶丸如麻子大每服十丸用去心麦门冬煎汤下四五服立效
　　紫辰丹【出卫生家寳方】　治心气不足
　　硃砂【半两研】酸枣仁【一两汤浸去皮炒】乳香【半两研】人参【半两】茯苓【半两】逺志肉【一两】天南星【半两炮】人脑子【少许】
　　右为细末炼蜜为圆如梧桐子大毎服二十粒人参汤下
　　大莲心散【出卫生家寳方】　治心气不足白浊遗精等疾石莲肉【并心三两】　赤茯苓【一两】细辛【半两】逺志【一两并苗浸去心】桔梗【一两炒】人参【半两】白术【一两】甘草【三钱炙】白芷【半两】麦门冬【一两半】青皮【三钱】川芎【半两】
　　右为细末每服二钱水一盏生姜三片子一个煎至七分空心食前服
　　镇心丹【出卫生家寳方】　治心气之病起自忧愁思虑繁多所以先不足然后生疾也
　　人参【洗净去芦切】茯神【去皮】绵黄耆【去芦】当归【洗净去芦】酸枣仁【去皮别研】菖蒲【节宻者】熟干地黄　栢子仁【别研去膏已上各一两】肉苁蓉【半两洗净】逺志【半两去心】五味子【半两】硃砂【六钱淘浄秤别研为衣】
　　右为细末同栢子仁一处和匀炼蜜为圆如梧桐子大硃砂为衣每服二十丸用少温酒吞下或温熟酒汤临卧食后服
　　瑞莲散【出卫生家寳方】　治心气白浊
　　茯苓【二两】莲肉【一两去心】龙骨【半两水飞过】
　　右为末毎服二钱空心食前白汤服
　　补心丹【出十便良方】　治心虚诸疾方
　　干山药　人参　茯苓　菖蒲【各二两】干地黄　黄耆　麦门冬【各一两】
　　右为末蜜丸如弹子大辰砂半两为衣临卧白汤化下一丸
　　飬心丹【出十便良方】　服之能寛神消虑令神智通明不老不忘
　　光明硃砂【一分】明净乳香【一分】酸仁【半两】雪白茯苓【半两】
　　右为细末以肉为丸如梧桐子大空心清滚水吞下十丸
　　茯神丸【出杨氏家藏方】　治心虚血少神不守舍多惊恍惚睡卧不宁
　　人参　茯神　黄耆　熟干地黄　当归　酸枣仁　硃砂【别研一半入药一半为衣】
　　右件各等分为细末炼蜜丸如梧桐子大毎服三十丸煎人参汤下不拘时
　　人参散【出杨氏家藏方】　治心虚四肢疼痛心神烦躁不得睡全不思食
　　人参【半两】黄耆【三钱】麦门冬【一两半去心】甘草　当归【各半两】地黄　酸仁【各一两】药　白术【各三钱】
　　右九件为饮子毎服三钱生姜半两枣三枚同煎随时温服之
　　人参南星圆【出朱氏集騐方】　治心虚因为惊气所触风邪乗虚而入或因气触或因惊触或因防热流入心经则神志昏乱涎潮手足搐搦如风之壮
　　天南星【生】白附子【生】白茯苓　天麻　人参　逺志肉　酸仁【炒熟】
　　右等分为细末薄荷水糊为丸如梧桐子大食后或临卧用姜汤吞下三五十丸宜用硃砂为衣
　　心气散子　治心虚气不足脾乏生气脾既受邪先诊其脉气若心脾脉俱弱即宜先服此方【方见本门本类前】
　　镇心大牛黄丸【出王氏慱济方】　治心臓虚风神情恍惚往往惊悸狂言妄语或似癫癎
　　牛黄【半两】眞硃　琥珀　硃砂　麝香　天竺黄石膏　龙齿　雄黄【已上八味各一两】马牙硝【一两】鉄粉【二分已上并各研如粉】天门冬【去心】龙胆　防风　升麻　人参黄芩　甘草【炙】茯神【去皮木】菖蒲　逺志【去心】露蜂窠秦芃　知母　犀角【末】钩藤【已上十五味各半两】川大黄
　　【一两】金箔【五十片】麦门冬【半两去心】
　　右件三十味各依法修制自天门冬以下至大黄为细末与前药粉金箔银箔同研令匀细为度炼蜜丸如桐子大每服二十丸温水下日吃三服永除病根
　　乳香丸【出王氏慱济方】　治心虚有痰时多惊悸精神恍惚语澁镇心开胃化痰治风
　　乳香【一两细研】朱砂【一两研】白矾灰【一两】皂荚子　鈆自霜【一两研】鉄引粉【一两】半夏【汤洗七遍日干为末取一两】
　　右七味为细末以姜汁煮糊丸如菉豆大每服十五丸生姜汤下惊悸语澁金银汤下
　　降心丹【出医方大成】　治心肾不交盗汗遗精及服热药过多上盛下虚小便赤白常服镇心益血
　　熟干地黄【洗焙三两】硃砂【研飞半两】茯苓【去皮】人参【各二两】当归【去芦三两】茯神【一两】肉桂【去皮半两】山药【二两】天门冬【去心三两】逺志【甘草煮去苦骨二两】麦门冬【三两】
　　右为末炼蜜丸如桐子大每服三十丸人参汤下
　　飬气镇心丹【出余居士选竒方】
　　逺志【去心二两】人参【去芦头一两】辰砂【一两别研】天门冬【去心秤一两】石菖蒲【去须一两】生龙骨【一钱别研】白茯苓【去皮一两】
　　右为细末炼蜜丸如桐子大用硃砂龙脑为衣毎服二三十丸煎人参汤食后临卧服
　　长乐陆庆长寺丞诊脉投剂与史载之许叔防为伯仲其家传方书一编载此丹云人以为补下元而使气实杜琚谓不然先补心气而五臓实以气正而元气自实也若更以药补下元尤妙此方极飬心气若止补元气耗心气非飬气之理也中年以后宜服之此说极有理虽名医亦少知之
　　白术酒【出千金方】　补心志定气治心虚寒气性反常心手不随语声冒昧其疾源厉风损心具如前方所説无穷
　　白术【切】地骨皮　荆实【各五斗】菊花【三斗】
　　右四味以水二担煮取一担五斗去滓澄清取汁醸米二担用麴如常法酒熟随能饮之常取半醉勿令至吐
　　定神丸【出杨氏家藏方】　治心虚气弱神志不宁睡卧不安白茯苓【去皮一两】人参【去芦头】白附子【一两炮】酸仁【一两半炒】麝香【一分别研】辰砂【半两别研】
　　右件为细末汤炮蒸饼为丸如菉豆金箔为衣毎服三十丸煎人参汤送下食后临卧服
　　四味补心丸【出杨氏家藏方】　益血补心安神定志治怔忪惊悸恍惚健忘
　　当归【酒洗焙干二两】硃砂【一两别研】肉苁蓉【酒浸一宿干二两】杏仁【一百五十个汤炮去皮研成膏】
　　右件为细末以杏仁膏同和如干以浸药酒煮薄糊添和杵千余下丸如菉豆大每服三十丸用米饮或温酒下不拘时
　　治心虚风邪精神恍惚健忘【出本草】
　　以经使铧鉄四斤于炭火内烧令通赤投于醋中如此七徧即堪打碎如碁子大以水二斗浸经七日夜每于食后服一小盏
　　润心肺【出本草】
　　以丹砂服之
　　蒲黄【出本草】觧心臓虚热
　　以蒲黄水调为膏擘为块食之
　　宁心志清神【出本草】
　　以石莲子取其肉于砂盆中干擦之去浮上赤色留青心为末入龙脑汤服
　　治五臓邪气厌谷者及治脾肠澼大渇热中暴疾【出本草】
　　以邪蒿煮令熟和醤醋食之
　　煮硃砂法【出杨氏家藏方】
　　茯苓【一两】人参【二两】醋仁【一两以上三味先为末】
