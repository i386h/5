<!-- { "loadSidebar": true } -->
　　羌活附子散【出医方大成】　治吐利后胃寒咳逆【方见前羌活散】髙良姜散【出圣恵方】　治胃冷欬噫气厥不通
　　丁香【一两】髙良姜【一两半】干木【半两】莲子心【半两】菖蒲【半两】
　　右为粗末每服三钱水一盏入生姜半分煎至六分去渣不拘时热服
　　白前汤【出肘后方】　治久咳逆上气体肿短气腹满昼夜倚壁不得卧常作水鸡声此汤主之
　　白前【二两】紫苑　半夏【洗各二两】大防【七合】
　　右切四物以水一斗渍一宿明旦煮取三升分三服忌羊肉
　　丁香散【出医方大成】　治咳逆噎汗
　　丁香　柿蒂【各一钱】甘草【炙】良姜【各半钱】
　　右为末用热汤防二钱乗热不拘时服
　　丁香柿蒂散　治肿诸吃噫呕逆痰涎
　　丁香　柿蒂　青皮　陈皮【各一两】
　　右每服二三钱水一盏半煎七分去渣温服不拘时
　　小胡椒丸【出十便良方】　疗寒冷欬逆胸中有冷咽中有物状吐之不出并脏腑不和少思饮食
　　胡椒【五分】干姜【五分】欵冬花【三分】
　　右为细末蜜丸如梧桐子大米饮三丸日再服以知为度
　　橘皮汤【出医方大成】　治吐利后胃中虚膈上热咳逆者【方见本门诸咳类橘参散】
　　主气乏气欬逆【出本草】
　　以豮肉胞膏温酒和三合服之日三
　　竹皮汤【出医方大成】　治咳逆下血不息
　　桂竹皮【三两】紫苑【二两】饴糖【一斤】生地黄【切一升】
　　右以水六升煮取三升去渣分三服
　　治丈夫女子伤中絶脉筋急痛咳逆【出本草】
　　以鹿髓和酒服之良
　　柿钱散【出济生拔粹】　治吃逆
　　柿钱　丁香　人参【各等分】
　　右为细末水煎食后服
　　治寒气攻胃欬癔【出圣恵方】
　　草豆防【一两去皮】益智子【一两去皮】干柿【二两】
　　右为散每服三钱水一盏入生姜半分煎至五分去渣不拘时热服
　　治咳噫【出肘后方】
　　右以生姜四两捣烂入兰叶一两椒末一钱盐和面四两褁作烧饼煨熟空心吃不过两三度又主胃反朝食暮吐暮食朝吐朝暮吐者青粱米煮甘蔗汁七升二味相和分为三服
　　治咳逆【出直指方】
　　右以苏合香丸用丁香柿蒂煎汤调下噫逆胃寒所致也良姜为要药人参白术佐之良姜温胃能解胃中风邪
　　香饮子【出经验良方】　治咳逆不止
　　用干柿蒂十五枚为末水一盏加白盐梅少许煎至六分服
　　荜澄茄散【出危氏方】　疗噫气咳逆亦治伤寒咳逆日夜不定
　　荜澄茄　良姜【各二两】
　　右为散每二钱水一盏煎六分沸投醋半盏取出呷之
　　又方【出圣恵方】
　　胡椒【三十颗】麝香【一钱细研】
　　右捣破胡椒入麝香用酒一盏煎至半盏稍热服
　　治诸吃噫【出肘后方】
　　用橘皮二两汤浸去穰剉以水一升煎至五合通热顿服更加枳殻一两去穰炒同煎去渣服效
　　柿蒂汤【一名顺气汤出济生方】　治胸满咳逆不止亦治气不顺伤寒咳逆久痢
　　柿蒂　丁香【各一两】
　　右每服四钱水一盏半生姜五片煎至七分去渣热服不拘时一方有甘草良姜一方人参汤一方无姜煎
　　治胃冷欬癔气厥不通【出圣恵方】
　　丁香【一分】陈橘皮【一两汤浸去白穰焙】
　　右为粗散每服三钱水一盏煎至四分去渣不拘时热服
　　治气逆欬癔不止【出圣恵方】
　　呉茱茰【半两汤浸七次焙干微研】青橘皮【半两汤浸去白穰焙】
　　右为粗散每服三钱水一盏生姜半片煎至五分去渣不拘时热服
　　又方【出圣恵方】
　　用木汁生姜汁等分匀温服一合
　　又方【出圣恵方】
　　用薄荷汁一合生蜜一钱和调服之
　　桂苓五味汤【出千金方】　治咳逆气冲多唾口燥寸尺脉微手足厥逆气从小腹上肿胸咽手足痹其靣翕热如醉状
　　茯苓【四两】桂枝【四两去皮】甘草【炙三两】五味子【半升】
　　右四味以水八升煮取三升去渣分三服温服
　　苓甘五味姜辛汤【出千金方】　治咳逆胸满冲气即低而反更欬
　　茯苓【四两】甘草　干姜　细辛【各三两】五味子【半斤】
　　右五味以水八升煮取三升去渣温服半升日三
　　法
　　导引法【出养生方】
　　先以鼻内气乃闭口还复以鼻内气咳则愈向晨去枕正偃卧伸臂胫瞑目闭口无息极胀腹两足再息顷间吸腹仰两足倍拳欲自微息定腹为之春三夏五秋七冬九荡涤五脏津润六腑又云还向反望侧望不息七通疗咳逆胸中病寒热
　　欬逆上气【论】
　　夫五脏皆禀气于肺肺感微寒成咳也寒搏于气气聚还肺则肺胀而为欬邪有动息邪动则气奔逆上气烦闷欲絶上则五脏伤动动于胃气者胃气逆而呕吐也此肺是欬连滞气动于胃而呕吐者也有季夏脾王之时而脾气虚不能王有寒气伤之而咳者谓之脾咳其咳状则又脇下痛阴阴引膊背甚不可动动则咳发脾与胃合脾欬不已则胃受之其状欬而呕呕甚则长虫出是也凡诸欬甚则呕吐各随证知其腑脏也
　　方
　　鲤鱼汤　疗欬逆上气喉中不利
　　生鲤鱼【一尾重十三斤】熟艾【二升】白蜜【一斤】紫苑　牡蛎【各四两熬】欵冬花【一升】杏仁【二十枚去皮尖双仁】防【半斤】射干【二两】细辛【三两】饴【八两】菖蒲【二两】
　　右防咀和内鲤鱼腹中置铜器中五斗米饭下蒸之药成服一升日三夜一忌生菜羊肉饧等
　　知母汤　治咳痰喘气促
　　紫苏【连茎】知母【焙】贝母【去心】欵冬花　五味子　人参桑白皮根【剉各一两】厚朴【去粗皮生姜汁炙】甘草【炙剉各半两】
　　右为散每服三钱水一盏半入生姜三片煎七分去渣温服不拘时
　　麻黄汤　疗卒欬逆上气肩息昼夜不止欲絶
　　麻黄【去节】细辛【各二两】甘草【半两炙】桃仁【二十枚去皮尖双仁研】
　　右切以水七升去渣分三服秘方忌海藻菘菜生菜
　　治积年咳上气多痰喘促脓血睡卧难禁【出儒门事亲】用萝卜子一合研煎汤食前服或炒炼蜜作剂为丸服之
　　殊效汤　定欬逆上气
　　干柿【细切焙令焦黄】干薄荷叶　陈橘皮【去白焙各一两】
　　右为散每服三钱水一盏煎至七分去渣温服日三
　　杏仁煎　疗欬逆上气
　　杏仁【一升去皮尖双仁】石斛　干姜【各四两】桂心　甘草【炙】麻黄【去节各五两】五味子　欵冬花　紫苑【各三两】
　　右下筛以水一斗先煎麻黄取八升去滓内药末胶饴半斤蜜一升调令相得未食服如枣大一枚日三服忌海藻菘菜
　　救急　疗肺气积聚心脇下满急发即欬上气
　　麻黄【三两去节】杏仁【去双仁皮尖】柴胡　生姜　半夏【洗十次】葶苈子【熬研如脂各四两】干枣【十二枚劈】防榔【十枚研子碎】
　　右切以水一斗煎取二升八合去渣分三服温服每服如人行八九里久七日忌食生冷猪鱼羊肉此一方服剂讫将息满七日则服后方忌羊肉饧等物
　　又方
　　茯苓　干紫苏【连茎】橘皮　麻黄【各三两】柴胡　杏仁【去皮尖双仁】生姜【各四两】
　　右切以水一斗煮取二升七合去渣分温三服每服如人行八九里久禁酢物蒜热麫猪肉五日服一剂
　　治大小人咳逆上气【出肘后方】
　　用杏仁三升去皮尖炒令黄杵如膏蜜一升分为三分内杏仁杵令得所更内一分杵如膏又内一分杵熟止先食含之咽汁
　　疗上气咳呕逆不下食气上方
　　橘皮　紫苑【各三两】人参　茯苓　柴胡　杏仁【去皮尖双仁各二两】
　　右切以水六升煮取二升分为三服患冷加生姜二两热加麦门冬三两去心不能食加白术二两厚朴二两久忌醋物桃李雀肉等物
　　一合汤　疗咳逆上气胀满息欲絶气结于胸中心烦燥不安者
　　芫花【二分炒】桂心　干姜【各五分】甘草【炙】细辛【各四分】荛花【二分】
　　右切以水三升煮取一升先食一合日三夜一又云合汤易得分六七服一日尽便愈一方有菖蒲四分无荛花忌海藻菘菜生葱生菜等物
　　消石丸　疗上气咳逆口干手足寒心烦满积聚不和呕逆若坠瘀血上气胸膈胀满少气肠鸣食肠中里急妇人乳饮滞下有邪湿阴不足大小便不利肢节皆痛
　　消石【一升】干姜　前胡　大黄【各一斤】杏仁【一升去皮尖研】
　　右捣筛蜜和丸梧桐子大每服三丸日再五日后心服诸疾随大小便去用经絶则通下长虫数如亦利血及冷热赤白带症瘕毒悉主之药则以意消息
　　蜀椒散　疗欬逆上气腹中有坚痞往来热令人羸痩不能饮食或时下利觉腹中如绞在脐上下闗疝气上阳使然为病有气通逆
　　蜀椒【五合去目并闭口炒出汗】桂心　甘草【炙各二两】通草　半夏【洗各三两】
　　右为散饮服方寸匕日三夜一为常药中无毒忌海藻菘菜羊肉饧生葱
　　紫苏粥　治上气欬逆冷气及腰脚中湿风结气右将苏子研汁煮粥良常服令人肥白身香和髙良姜橘皮等分蜜丸空心下十丸下一切宿冷气及脚湿风
　　皂荚丸　治欬逆上气时时唾浊但坐不得卧
　　右用皂荚八两为末蜜和丸如梧桐子大以枣膏和汤服三丸日三夜一必效方以酥炙皂荚
　　治欬逆上气
　　以当归饮饮之
　　欬逆短气【论】
　　夫气之在人得温则舒遇寒则涩肺主气者也若为寒邪所伤则涩而不通故气逆上行发为咳肺乃虚弱呼吸之间不能服息谓之欬逆短气
　　方
　　人参丸　治年深喘咳春秋发动痞满痰涕如胶睡卧不宁
　　人参【一两】蛤蚧【一对全者洗浄酥炙】百部【切】紫苑【去苖土一两】大黄【剉炒半两】葶苈【隔纸炒一分】欵冬花　百合　贝母【去心】知母【焙】白前　半夏【汤洗十次焙】桑根白皮【炙剉】五味子【焙各三两】山芋【三分】
　　右为末炼蜜和丸如梧桐子大每服二十丸糯米饮下橘皮汤亦可
　　阿胶散　治肺脏虚胸中短气咳声微四肢无力阿胶【炒令燥】山芋　甘草【炙剉】麦门冬【去心炒】五味子【炒】人参【各一两】干姜【半两焙】白术【剉】杏仁【汤浸去皮尖双仁防炒】桂【去粗皮各三两】
　　右为散每服二钱用粥饮调下不拘时服
　　前胡汤　治逆气咳胸中寒热短气不足
　　前胡【去芦头】陈橘皮【去白炒】桂【去粗皮】甘草【炙】人参　紫苑【去苖土】五味子【炒各一两】
　　右为散每服三钱生姜二片大枣一枚水一盏煎七分去渣温服
　　润肺汤　治欬逆短气
　　人参　生姜【切与半夏同炒各一两】甘草【三两炙剉】竹叶【二两】陈橘皮【去白焙二两】半夏【汤浸七次切同生姜炒半两】
　　右为散每服三钱水一盏半生姜五片煎至七分去渣温服日三夜一又方水六升煮取七升分三服亦治霍乱忌羊肉菘菜
　　玉液饮　治欬逆短气喘息气不相续
　　甘草【炙剉】杏仁【去皮尖双仁研】陈橘皮【汤浸去白穰焙】人参【各一两】
