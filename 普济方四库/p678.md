<!-- { "loadSidebar": true } -->
　　夫咳呕吐者肺与胃俱受寒邪也葢肺喜温而气宣胃得温而物化二者脏腑不同要之畏寒之性一也肺感防寒既为咳寒留于胃又成呕吐内经曰胃咳之状咳而呕又曰聚于胃关于肺是也　夫五脏皆禀气于肺肺感于寒则成咳也寒搏于气气聚还肺而邪有动息邪动则气奔逆上气上则五脏伤动动于胃气者则胃气逆而呕吐也是肺气连滞气动于胃而呕吐也又有季夏肺旺之时而脾气虚不能旺有寒气伤之而咳谓之脾其状则右脇下痛隂隂引背膊甚则不可动动发脾与胃合脾不已则胃受之其状咳而呕呕甚则长虫出是也凡诸咳甚则呕吐各随证审其脏腑以疗之也
　　方
　　前胡散【出圣恵方】　治咳气急不下饮食则呕吐心胸满闷
　　前胡【半两去芦】桔梗【半两去芦】桑白皮【半两剉】人参【半两去芦头】欵冬花【半两】大腹皮【半两剉】半夏【汤浸半两去滑】陈橘皮【半两汤浸去白穣】杏仁【汤浸去皮尖双仁炒黄色半两】甘草【一分炙赤剉】枳实【三分麸炒去穣】
　　右为散每服五钱以水一大盏入生姜半分三枚煎至六分去滓不计时温服
　　半夏丸【出圣恵方】　治咳痰滞呕吐不下饮食
　　半夏【三分汤洗七遍去滑】诃梨勒皮【一两】桂心【半两】欵冬花【三分】附子【一两炮裂去皮脐】紫菀【一两去苖土】人参【三分去芦头】枳殻【一两麸炒防黄去穰】陈橘皮【一两汤浸去白穰焙】甘草【三分炙防赤剉】杏仁【一两汤浸去皮尖双仁麸炒防黄研如膏】
　　右为末炼蜜和二三百杵丸如梧桐子大每服三十丸不计时以生姜汤下
　　胡椒丸　治咳上气胷满呕吐涎沫
　　胡椒　荜拨【各三两】白术　桂【去粗皮】髙良姜　欵冬花　紫菀【去苖土】甘草【炙剉各一两】人参【一两】干姜【三两】
　　右为细末炼蜜为丸如梧桐子大每服十五丸米汤下不拘时
　　白术汤　治咳呕吐涎沫心胷不快饮食不下白术　人参　桔梗【剉炒】诃梨勒【煨取皮】桂【去粗皮各三钱】陈橘皮【汤浸去白焙】半夏【汤浸七遍生姜汁制】甘草【炙剉】五味子【各半两】
　　右麄筛每服三钱水一中盏半生姜半分切煎取八分去滓温服不拘时日二
　　厚朴汤【出圣恵方】　治咳呕吐寒热不下饮食
　　厚朴【去粗皮生姜汁炒】半夏【汤洗七遍生姜制各二两】白术【三分】紫菀【去苖土】陈橘皮【汤浸去白焙】人参　杏仁【去皮尖双仁炒各一两】甘草【炙剉】贝母【去心各半两】
　　右麄筛每服四钱水一盏半生姜半分枣一枚拍碎煎至八分去滓温服不拘时
　　胶饴煎　治咳呕吐
　　胶饴【五个】蜀椒【去目并闭口炒出汗二升】干姜【炮一两】人参【一两】杏仁【去皮尖双仁炒一升研成膏】附子【五枚去皮脐炮裂】桂【去粗皮一两半】天门冬【去心二两半】
　　右六味罗为细末与杏仁同膏千杵入胶饴和匀每服半匙含化日三夜一
　　人参散【出圣恵方】　治咳痰壅呕吐不食心胷妨闷人参【一两去芦头】赤茯苓【一两】半夏【半两汤浸去滑】甘草【半两炙赤剉】旋覆花【三分】枳殻【三分麸炒黄去穰】前胡【一两去芦头】杏仁【三分汤浸炒去皮尖】
　　右为散每服四钱以水一中盏入生姜半分煎至六分去滓不拘时温服
　　白术散【出圣恵方】　治咳痰壅呕吐心胷不利气逆食少白术【一两】诃梨勒皮【一两】半夏【半两汤洗七遍去滑】甘草【半两炙防赤剉】桔梗【三分去芦头】桂心【半两】前胡【一两去芦头】陈橘皮【三分汤浸去穣焙】
　　右为散每服四钱以水一中盏生姜半分煎至六分去滓不计时温服
　　紫苏子散【出圣恵方】　治咳心胷气逆呕吐不下食紫苏子【一两】杏仁【二两汤浸去皮尖双仁麸炒防黄】贝母【一两煨防黄】甘草【半两炙防赤剉】五味子【一两】诃梨勒皮【一两】人参【一两去芦头】木香【半两】
　　右为散每服三钱水一中盏生姜半分三枚煎至六分去滓不拘时温服
　　诃梨勒皮散【出圣恵方】　治咳呕吐不下饮食心膈气滞四肢不和宜服
　　诃梨勒皮【三分】甘草【三分炙防赤剉】干姜【半两炮】白术【一两】陈橘皮【三分汤浸去白穣】杏仁【三分汤浸去皮去双仁炒】
　　右为散每服四钱以水一中盏入二枚煎至六分去滓不拘时温服
　　赤茯苓散【出圣恵方】　治咳忽气不顺呕吐不下饮食宜服
　　赤茯苓【一两】贝母【一两汤浸去穰焙】紫苏茎叶【一两】杏仁【二两汤浸去皮尖双仁麸炒防黄】人参【一两去芦头】
　　右为散每服三钱水一中盏生姜半分枣三枚煎至六分去滓不计时温服
　　人参汤　治上气咳呕逆不下饮食
　　人参　杏仁【去皮尖双仁炒】白茯苓【去黒皮】芘胡【去苖各二两】陈橘皮【汤浸去白炒】紫菀【去苖土各三两】
　　右麄筛每服三钱生姜半分拍碎水一盏煎至七分去滓温服日三患冷加干姜炮二两热加麦门冬去心三两不能食加白术二两厚朴去粗皮生姜汁炙二两
　　半夏汤【出圣恵方】　治咳呕吐心胷满闷不下饮食半夏【汤洗七遍姜汁炙焙】前胡【去芦头】紫菀【去苖土各一两】人参　诃梨勒【煨】杏仁【去皮尖双仁炒各三两】
　　右麄筛每服三钱水一盏生姜一枣大拍碎煎至六分去滓温服不拘时一方有陈橘皮三分
　　半夏丸　治肺胃有寒咳呕吐
　　半夏麴【炒二两】白茯苓【去黒皮一两】干姜【炮】丁香　矾石【熬令汁枯各半两】
　　右为细末生姜汁煮麪糊为丸如梧桐子大每服二十丸温米汤饮下日进三服
　　分气丸　治一切涎温胃止吐逆
　　藿香叶　草豆蔲【去皮】半夏【汤浸七遍焙各一两】丁香　白矾【枯各半两】
　　右为细末麪糊为丸如菉豆大每服二十丸橘皮汤下不拘时
　　橘皮五味子汤【一名青龙散】　治咳呕吐【方见本门咳不得卧类】金华丸　治一切喘痰涎吐逆
　　滑石【一两为末】欵冬花【四两】
　　右以欵冬花为麄末入沙合内铺底葢头置滑石于中固封合子令蜜用炭火五斤煆之通赤冷取出不用欵冬花只取滑石末研细别以欵冬花细末二两白麪三钱水一盏化开慢火熬成稀膏入前滑石末和匀丸如梧桐子大临卧以一丸于生油内滚过干咽
　　咳失声【附论】
　　夫咳失声者葢肺气上通于喉咙喉咙者肺之系肺感寒防者成咳咳不已其气奔迫窒塞喉中故因而失声也　夫咳失声者由风冷伤于肺之所为也肺之气五脏同受于肺而五脏有五声皆禀气而通之气为阳若温暖则阳气和宜其声通畅风冷为隂隂邪搏而阳气不通所以失声也　夫中气风冷声嘶者其声嘶嗄不通畅也葢肺象金金主声人五脏有五声皆禀肺气而通之今风冷乗于肺经则气道不调故声音不出而嘶嗄也
　　方
　　通音散　治肺气风冷声嘶言语不出【方见肺臓门肺虚类】天门冬丸　治肺寒外内合邪咳语声不出口中如含霜雪停饮寒痰咽喉妨闷状若梅核噎塞不通膈气否气服之
　　天门冬【去心焙】麦门冬【去心焙】紫菀【去土】百合　贝母【去心焙】桔梗【炒】人参　生干地黄　桂【去粗皮】甘草　阿胶【炒至沸】杏仁【汤浸去皮尖双仁炒】陈橘皮【汤浸去白各三两】
　　右同为末煮糯米粉并黄蜡一两成粥更入蜜再熬匀和前药丸如樱桃大服每一丸同姜细嚼下时服吐脓血服大効
　　延年天门冬煎【出圣恵方】　治主肺热兼咳声不出生天门冬【汁一升】生地黄【汁五合】白蜜【五合】牛酥【三合】白糖【五两】贝母　紫菀　通草【各三两】杏仁【一升去皮尖研取汁】百部根　白前　甘草【炙】人参　橘皮【各二两】
　　右切以水六升煮贝母等药取二升五合去滓内天门冬地黄汁可煎减半内酥蜜生姜等煎令可丸稍强取如鸡子黄大含咽之每日四五度忌鲤鱼芜荑海藻菘菜等
　　通声煎【一名五味子煎出圣恵方】　治咳气促胷中满闷语声不出
　　五味子　欵冬花　木通【各三两】杏仁【去皮尖双仁炒一升】人参　桂【去粗皮】细辛【去苖叶】青竹茹　菖蒲　酥【各三两】枣肉【二升】白蜜　姜汁【各一升】
　　右味先以十味剉如麻豆以水五升防火煎五七沸去滓内酥蜜姜汁枣肉再煎以稀稠得所每服一匙头温酒一小盏化下一方无酒含咽之
　　人参汤　治肺脏气虚咳少力言语声嘶吃食减少日渐羸瘦补肺
　　人参【一两】紫菀【去苖土半两】黄耆【剉】鹿角胶【捣研炒黄】桂【去麄皮各一两】白术　紫苏茎叶【各三两】五味子　干姜【炮各半两】熟地黄【一两】杏仁【汤浸去皮尖双仁炒半两】
　　右麄筛每服三钱水一盏三枚擘破同煎至六分去滓不拘时温服
　　芫根丸【出圣恵方】　治积年咳声哑
　　芫花根白皮【切炒用焦黒一两半】贝母【去心三两】皂荚【去皮子炙一两】五味子【一两半】欵冬花【一两半】百部根【切炒二两】蜈蚣【半枚炙】杏仁【去皮尖双仁炒二两半】桑根白皮【剉一两半】麻黄【去根节煎去沫焙】紫菀【去苖土各一两】
　　右为细末錬蜜和丸如梧桐子大毎服五丸稍加至十五丸煎汤下
　　钟乳汤　治风冷搏肺气塞不通声嘶不出
　　钟乳　紫苏子　白石英【研】麻黄【去根节】五味子【炒】桂【去粗皮】赤茯苓【去黒皮】人参杏仁【汤浸去皮尖双仁麸炒防黄各一两】麦门冬【去心焙】欵冬花【各半两】
　　右先以十味为粗末次入钟乳粉再研匀每服三钱水一盏生姜半分切枣三枚擘破同煎至七分去滓不拘时稍热服之
　　补肺丸　治肺上壅久病咳嗝咽隘塞语声不出津液干燥痰毒头痛心神恍惚又劳咳咯血呀呷等疾百部【焙】贝母【去心】山羊血阿胶【炙令燥各二两】天门冬【去心焙】桔梗【炒各一两】防风【去义】人参【各一两半】甘草【生三两】半夏【二两捣罗为末先以鵞梨汁一盏生姜自然汁一盏同熬及一半入半夏末热成膏】
　　右除半夏膏外捣罗为末以膏和如干更入錬蜜少许丸如鸡头实大每服一丸食后卧时含化
　　紫菀丸　治肺感风冷咳失声
　　紫菀【去苖土】贝母【去心】桂【去粗皮】欵冬花【各一两半】百部　白茯苓【去黒皮】人参　陈橘皮【去白焙各一两】甘草【炙剉】杏仁【去皮尖双仁炒黄细研各二两】
　　右为末炼蜜和丸如梧桐子大毎服二十丸食后米饮下热水亦得
　　杏仁煎【出仁存方】　治咳失声语不出
　　杏仁【去皮尖双仁炒一升研】五味子　紫菀【去苖土】贝母【去心各一两】生姜汁　饴糖【各一升或研糖】木通【四两】桑根白皮【五两】白蜜【三合】
　　右先将五味防咀分作三剂以水四盏煎至一盏半去滓入研杏仁姜汁蜜糖各三分之一更煎成每服一匙含化一方入牛乳一大盏入煎熬一方加知母欵冬花各一两
