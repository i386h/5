<!-- { "loadSidebar": true } -->
　　右以水三大升取马粪烧火煎熟之令汁尽取枣早晨服一枚日中一枚日暮一枚不觉渐加口干胸热则以为度不吐下痢忌并如前
　　法治一切肺病咳脓血及唾血不止【出千金方】
　　右好酥三十斤三遍炼停取凝当停出醍醐服一合日进三服瘥止一切药皆不出此神方
　　又方【出千金方】
　　右以三炼酥如鸡子黄适寒温灌鼻中日再夜又以局方大阿胶丸加木香少许食后服
　　华葢散【出三因方】　治肺虚或感风寒暑湿及劳逸抑欝忧思喜怒饮食饥饱致脏气不平咳脓血渐成肺痿憎寒发热羸瘦困烦皮肤甲错将成痨瘵
　　甜葶苈【半两隔纸炒】茯苓　人参　细辛　苦葶苈【半两隔纸炒】干姜【炮】桔梗【剉炒】杏仁【去皮尖麸炒】紫菀　欵冬花【去梗】甘草【炙】陈皮【各一两】
　　右为细末用羊肺一个心血不透者切细研烂旋旋入药渗肺内再研匀药尽为度埿土墙上以湿纸七层葢覆每日去纸一层七日药就后干刮下再研罗为细末每服二钱温酒塩汤调下米饮亦得空心日进二服
　　麻黄汤　疗新久咳唾脓血连年不瘥昼夜喘息麻黄【去节四两一方二两】桂心【二两】甘草【二两】大枣【十四枚擘】
　　右切以水九升煑取三升去滓分作三服日进温用有効忌海藻菘菜生葱等物
　　白术丸【出指南方】　治喘时血
　　麦门冬　人参　地黄　白术　泽防　茯苓大豆【各一两】桑白皮【五钱】
　　右为细末麪糊为丸如梧桐子大每服三十丸用米饮下
　　四圣散【出经验良方】　治咳有血
　　晋塩　槐花子　干葛　山栀子仁【各等分】
　　右为末每服二钱加乌梅甘草少许水一盏同煎至七分食后服之
　　天门冬丸【出永类铃方】　止润肺安血吐血咯血
　　天门冬【一两】甘草　杏仁【炒】贝母　白茯苓　阿胶【炒各半两】
　　右为末蜜和丸如弹子大每丸咽津含化日夜可服十丸不拘时
　　大効润肺杏仁散【出卫生家寳方】　治咳上气喘急唾血咯血
　　紫菀【一两半去埿】半夏【一两煑】五味子【一两】杏仁【汤浸去皮尖泡七次】罂粟殻【半两炙】紫苏叶
　　右麄末每服三钱姜三片一枚水一盏半煎至八分去滓食后服
　　治肺吐血【出本草】
　　以莱菔研如埿和麪作馎饦食之佳饱食亦不发热
　　治积年上气咳多痰喘促唾脓血【出本草】
　　以萝卜子一合研煎汤食上服之
　　参香丸【出朱氏集验方】　治咳吐红
　　辰砂　人参　乳香
　　右各等分以乌梅肉为丸麦门冬汤下
　　藁本汤【出朱氏集验方】　治男子咳吐红不止
　　藁本【二两】晋矾　青皮　陈皮　罂粟皮殻【各一两】
　　右五味不犯鉄器杵烂用瓦瓶久煑为妙食后服之
　　咳痰唾稠粘【附论】
　　夫肺气壅实上焦有热饮水停留在于胸腑与热相抟滞积而成痰也肺主于气令邪热抟于肺气气道否澁不得宣通但心胸烦闷痰滞不利故令咳痰唾稠粘也
　　方
　　天门冬膏【出圣恵方】　治咳唾稠粘上气喘急心胸烦闷不能饮食
　　天门冬【二两半去心焙】紫菀【一两去芦头】桔梗【一两去芦头】贝母【一两半煨黄】赤茯苓【三两】桑白皮【一两剉】木通【一两剉】
　　以上七味俱罗为末
　　生地黄汁【五合】麦门冬汁【二合】生姜汁【一合】藕汁【二合】酥【二合】白蜜【三合】
　　右将诸药汁及酥蜜内于银锅中入诸药末都搅令匀以慢火熬成膏不计时以粥饮调下一茶匙
　　天门冬丸【出圣恵方】　治肺脏壅热咳痰唾稠粘
　　天门冬【一两半去心焙】百合【二合】前胡【三分去芦头】贝母【三分煨防黄】半夏【三分汤浸七遍去滑】桔梗【三分去芦头】汉防己【三分】赤茯苓【三分】生干地黄【三分】杏仁【三分汤浸去皮尖双仁麸炒防黄研如膏】
　　右为末錬蜜和三二百杵如梧桐子大每服二十丸生姜汤下日进三服
　　旋覆花散【出圣恵方】　治咳痰唾稠粘肩背壅闷喘促不食
　　旋覆花【一两】紫菀【一两半】桔梗【一两去芦头】射干【一两】川升麻【一两】甘草【三分炙微赤剉】陈皮【三分汤浸去白穣】麻黄【三分去根节】大腹皮【三分剉】杏仁【三分汤浸去皮尖双仁炒防黄】
　　右为散每三钱一服水一中盏入生姜半分煎至六分去滓不拘时温服
　　细辛散【出圣恵方】　治咳痰唾稠粘心胸壅滞饮食减少细辛【一两】紫菀【一两半去苖土】五味子【三分】贝母【一两煨防黄】赤茯苓【一两】杏仁【三分汤浸去皮尖炒黄】人参【三分去芦头】甘草【一分炙防赤剉】青橘皮【三分汤浸去白穣】
　　右为散每服三钱以水一中盏入生姜半分煎至六分去滓不拘时温服
　　木通散【出圣恵方】　治咳痰唾稠粘不散胸中壅闷木通【半两剉】麻黄【半两去根节】甜葶苈【半两隔纸炒令紫色】松罗【一两】桔梗【一两】甘草【三分炙防赤剉】乌梅【半两防炒】桑白皮【半两剉】
　　右为散每服四钱水一中盏煎至七分去滓温服以吐为度虚羸人相度服之
　　桔梗散【出圣恵方】　治肺气咳痰唾稠粘
　　桔梗【一两去芦头】紫菀【一两去苖土】桑白皮【一两剉】木通【一两剉】旋覆花【三分】防榔【一两】欵冬花【三分】
　　右为散每服四钱以水一中盏入生姜半分煎至七分去滓不计时温服
　　前胡散【出圣恵方】　治咳涕唾稠粘心胸不利时有烦热前胡【一两去芦头】麦门冬【一两半去心】贝母【一两煨黄】桑白皮【一两剉】甘草【一分炙防赤剉】杏仁【半两汤浸去皮尖双仁炒】
　　右为散每服四钱水一中盏入生姜半分煎至六分去滓不拘时温服
　　皂角丸【出圣恵方】　治咳上气痰唾稠粘
　　皂角【三挺大者去黒皮酥炙令焦黒色】旋覆花【一两】杏仁【一两汤浸去皮尖双仁炒研如膏】
　　右为末蜜和丸如梧桐子大每服十丸食后煑粥饮下
　　咳不得卧【附论】
　　夫肺气不足为风冷所伤则咳而气还聚于肺则肺胀邪气与正气相搏不得宣通胸中痞塞痰饮留滞喘急短气昼夜常故不得睡卧也
　　方
　　寜气汤【出御药院】　治肺气不利咳声重咽嗌干燥痰唾稠粘不得睡卧
　　甘草【炙】杏仁【去皮尖麸炒】紫菀【去皮】桔梗【各七钱半】五味子甜葶苈【隔纸炒】人参　半夏【生姜制】紫苏叶　桑白皮陈橘皮【去穣各一两】御米殻【二两蜜水淹一宿炒黄】
　　右为末每服五钱水一大盏生姜七片煎至六分去滓稍热食后服
　　治肺气咳不得睡卧【出圣恵方】
　　人参【一两去芦头】大腹皮【一两剉】白蒺蔾【三分防炒去刺】百合麦门冬【三两去心】枇杷叶【半两拭去毛炙黄】桔梗【三分去芦头】葛根【三分剉】黄芩【三分】赤茯苓　葡萄枝【三分剉】酸仁【一两防炒令香】
　　右为散每服五钱水一大盏煎至五分去滓不拘时温服
　　人参殻散　治七情所伤饮食不美忧闷之气忽患咳有痰倒头不得气急喘促睡卧不得每日咽喉如拽锯之声不思饮食胸膈满闷用之见効
　　枳殻　陈皮　杏仁　甘草　防榔　香附子火麻灰　桑白皮　人参【各一钱】紫苏【二钱】
　　右防咀每服用水二盏姜三片一枚煎服肚腹实加枳实青皮有痰加半夏
　　百部散【出圣恵方】　治咳昼夜不得卧胷中不利
　　百部【一两】细辛【一两】贝母【一两煨防黄】甘草【一两炙赤剉】紫菀【一两半去苖土】桂心【一两】白术【一两】麻黄【三两去根节】五味子【一两】杏仁【二两汤浸去皮尖双仁麸炒黄】
　　右为散每服三钱水一中盏生姜半分煎至六分去滓不计时温服
　　天门冬膏　治咳肺脏壅热咽喉闭塞不得睡卧天门冬【二两去心】麦门冬【二两去心】欵冬花【一两】贝母【一两煨防黄】紫菀【一两去苖土】白前【一两】生地黄汁【五合】白蜜【五合】杏仁【一两汤浸去皮尖双仁麸炒研如膏】酥【二两】
　　右天冬等六味以水五盏煎至一大盏去滓内入地黄汁杏仁膏酥蜜等于银锅中以慢火煎成膏盛不津器中每日夜五七度含一茶匙咽津下极効
　　百部根散汤　治不得卧两眼突出
　　百部根　生姜【各一斤】细辛　甘草【各三两】贝母　五味子　白术【各二两】桂心【四两】麻黄【六两】
　　右防咀以水一斗二升煎分三服去滓古今録验用杏仁四两紫菀三两
　　治咳气喘上焦烦壅不得睡卧
　　赤茯苓【二两】桑白皮【一两剉】人参【一两去芦头】麦门冬【一两去心】甘草【半两炙赤剉】酸枣仁【三分】麻黄【一两去根节】大腹皮【一两剉】杏仁【三分汤浸去皮尖双仁炒研如膏】
　　右为散每服水一中盏生姜半分煎至五分去滓温服不拘时
　　又方　调肺止消痰顺气如不得息者服之必得安寜
　　佛耳草　白茯苓【去皮】欵冬花　陈皮【汤浸去白】桔梗知母　贝母【各一两】汉防己　猪牙皂角【去皮酥炙各二两半】
　　右为细末每服三钱水一大盏入黄蜡乌梅各少许同煎至五分去乌梅和滓温服
　　小青龙汤　治感寒邪喘水饮咳逆倚息不得卧麻黄　芍药　细辛　桂心　干姜　甘草【炙各三两】半夏【半升】
　　右以水一斗入麻黄减二升去上沫乃内诸药煮取三升分为三服弱者服半升若渴去半夏加栝蒌根三两若防痢去麻黄加荛花如鸡子大若饮食噎者去麻黄加附子一枚若小便不利小腹满者去麻黄加茯苓四两若喘者去麻黄加杏仁半升咳而上气腹胀其脉浮心下有水饮者胸中缺盆痛加石膏二钱研
　　安眠散　治上喘咳久而不愈者
　　欵冬花　麦门冬【去心】乌梅肉　佛耳草【各二钱半】陈皮【去白半两】甘草【炙三钱半】御米殻【七钱半酥炙】
　　右为细末每服三钱水一盏入黄蜡如核许同煎至八分去滓大温临卧服之
　　寜神丹　治逺年近日咳喘满不得眠卧或因风寒入于腠理不得眠者并皆医疗
　　防风【一斤】乌梅肉　桔梗　甜葶苈【各半斤】人参　知母　紫苏叶【各四两】
　　右为细末麻黄膏子为丸如弹子大每服一丸水一盏煎至四五沸化开如不开时用匙杓研开临卧时热服汗出为度煎药可用银石沙磁器内不用铜鐡器服药后忌房室驴马肉雁鸡猪肉鱼鸭等又忌湿麪油腻发病等嗔怒熬麻黄汤法用麻黄五斤去根切作二寸走水洗过用长流水三斗运取于银石噐内同麻黄熬水至五升将麻黄就于水内一把搓尽去麻黄将麻黄水用罗子隔去净再于银石沙器内熬成膏防些入水中不散为度将前项药末同麻黄膏子相和匀杵一千以上然后为丸
　　治咳喘气不得睡卧宜服
　　桑白皮【一两剉】木通【一两剉】桔梗【三分去芦头】紫苏苖【三分】大腹皮【一两剉】欵冬花【半两】郁李仁【三分汤浸去皮】
　　右为散每服三钱水一中盏生姜半分煎至五分去滓不拘时温服
