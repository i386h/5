<!-- { "loadSidebar": true } -->
　　苦葶苈【一两】当归　肉桂　白蒺藜　干姜　川乌头　吴茱茰　鳖甲　大杏仁　茯苓　人参【各半两】防榔【一两】
　　右为细末煑肉和杵如梧桐子大每服二三十丸姜枣汤下日进三四服不拘时
　　皱肺丸
　　贝母【炒】知母　秦艽　阿胶【炒】欵冬花　紫菀茸百部【去心】糯米【炒各一两】杏仁【去皮尖别研四两】
　　右为末将羊肺一个先以水灌洗看容得水多少即以许水更添些煮杏仁令沸滤过灌入肺中系定以糯米泔煮熟研细成膏搜和前药末杵数千下丸如梧桐子大每服五十丸食前桑白皮汤下
　　三分茶【出儒门事亲】
　　茶【二钱】蜜【二两】荞麦麪【四两】
　　右以新水一大碗约打千余数连饮之饮毕良久下气不可停人喘自止妙矣
　　葶苈散【出仁存方】　治气喘满急腹胀不得卧
　　苦葶苈【炒捣细一两】桑白皮【一两】陈皮【去白一两】
　　右为末每服三钱水一盏儿二个煎至七分去滓服之
　　人参胡桃汤【一名观音散出直指方】　治胸满喘急不能睡卧【方见咳门痰类】
　　神应丹【出危氏方】　治肺气喘息晨夕不得睡卧不问久新一服见効
　　砒石【一两】菉豆【六两】
　　右同煑以豆烂为度取出砒石入黄丹一两同研烂用纸做卷五七重如豆筒又入砒石黄丹以黄埿固济复焼红为度又入黄丹一两麪四分为丸如粟米大又以黄丹二两为衣每服二粒新井花水下得効即止
　　真应散【出三因方】　治逺年喘气急不能眠卧百药无効者右白石英四通明者以生绢袋盛用雄猪肚一个以药入线缝定煑熟取药出再用猪肚一个如前法煮三煮了取药出控干研为末以官局欵冬花散二钱更以桑白皮二寸生姜三片枣二个水一盏半煎至七分通口服猪肚亦可吃只不得用酱醋椒姜等调和
　　治喘急妙方
　　北五味子　大甘草【等分为末】
　　右用生姜自然汁调安在手心吃
　　葶苈散【出济生方】　治过食煎煿或饮酒过度致壅喘不得卧及肺痈咽燥不渴浊唾腥臭
　　甜葶苈【炒】桔梗【去芦】蒌子　川升麻　薏苡仁桑白皮【炙】葛根【各一两】甘草【炙半两】
　　右防咀每服四钱水一盏半生姜五片煎至八分去滓食后温服
　　防肺汤【出御药院方】　治肺气逆上甚
　　防己　陈皮【汤浸去穣】桔梗【去芦头】赤茯苓　杏仁【汤浸去皮尖生用半两】苦葶苈【二钱半】
　　右防咀每服一钱水一盏半同煎至六分去滓食后温服日进二钱或三服亦可
　　黄牛散【出仁存方】　治肺热脉滑大气急喘满
　　大黄【一两】白牵牛【二两】
　　右为末蜜水调二钱立止又用皂角膏为丸亦可
　　半夏汤【出仁存方】　治定喘下痰
　　半夏【一两】甘草【三钱】皂角【炙去皮子半两】
　　右防咀每服三钱水一盏半生姜三片煎至七分去滓食后温服
　　治痰喘方【出百一选方】
　　右以胡桃肉三个姜三片是夜服之汤咽下即睡自旦上喘亦不作神验如此未瘥再嚼胡桃并姜如前数且饮汤勿行动就枕即愈
　　定喘化涎【出肘后方】
　　右用猪蹄甲四十九个洗净控干每个指甲内半夏白矾各一字入磁罐子内封闭勿令烟出火煆赤去火细研入麝香一钱人有上气咳喘急用糯米饮下小儿半钱至妙
　　芫花散【出百一选方】　治实喘肺气胀喘急心胸满若气虚而喘者不可服
　　芫花【不以多少醋浸一宿取出醋炒令黒焦为细末】大麦麴【一方作麪】
　　右等分和拌极匀以浓煎栁枝酒调下立定一方不用酒水煎食后服之
　　葶苈汤【出朱氏集验方】　治肺壅气喘急不得睡卧饮食不进右用葶苈子三两炒令黄捣为细末以水三升煑大三十枚得汁一升内药中每服如枣大煎取七合顿服一方大人分三服小儿分四服
　　治气喘痰盛
　　右以防榔为末汤调下
　　木防己汤【出本草方】　疗人膈间肢满其人喘满心下痞坚面黧黒其脉沉紧得之数十日吐下即愈
　　用大防己二两石膏二枚鸡子大碎绵裹桂心二两人参四两四味以水六升煑取二升分再服虚者便愈实者三日复发汗至三日复不愈者宜去石膏加芒硝三合以水六升煮三味取二升去滓内芒硝分再服防下利则愈禁生葱孙思邈疗遗溺小溲澁亦用三物木防己汤
　　葶苈散　治上气喘急遍身浮肿【方见咳门咳不得卧类】四七汤【出直指方】　治惊忧气遏上喘
　　半夏【制二两半】茯苓【二两】厚朴【制一两半】紫苏叶【一两】
　　右防咀每服三钱半生姜七片枣二枚煎服
　　五味子汤【出活人书】　治喘促脉浮而厥者
　　五味子【半两】人参　麦门冬　杏仁　橘皮【去白】生姜【各二钱半】枣儿【三枚破】
　　右防咀以水二盏煎至一盏去滓分作二服用之
　　玉液散【出指南方】　治喘
　　团参　川芎　茯苓　官桂　知母　杏仁　葶苈　柴胡　半夏【各一两】麻黄　石膏　橘皮　白术【各一两】诃子　羌活　秦艽　甘草【各半两】
　　右为麄末每服五钱水二盏姜五片枣一枚煎一盏去滓温服
　　平肺汤【出指南方】
　　天门冬　马兠铃　百部【各半两】
　　右为麄末每服五钱水二盏煎至一盏去滓温服
　　定喘饼子【出卫生寳鉴方】　累经神验
　　芫花【醋浸一宿炒黄】桑白皮【炒】吴茱茰【炒】陈皮【去白已上各一两】白牵牛【半生半炒取末二两】马兠铃【一两】寒食麪【三两】
　　右件五味先杵为末细入牵牛头末共麪再拌匀罗过滴水为丸如樱桃大揑作饼子取热灰半碗在鐣内同饼子热每服一饼嚼烂煎马兠铃汤下夜卧服之如患人心头快加上一饼至明防痢下神効妇人有胎者不可服
　　平气散【出卫生寳鉴方】　治盛则为喘己未嵗初秋三日奉诏至六盘山至八月中霖两时承上命治不怜吉吴元帅夫人年逾五十身体肥盛因过饮酒及钟乳腹胀喘满声闻舎外不得安卧大小便澁滞气口脉大两倍于人迎关脉沉缓而有力予思霖雨之湿饮食之热湿热大盛上攻于肺神气躁乱故为喘满邪气盛则实实者宜下之故制平气散以下
　　白牵牛【二两半生半炒熟取用头末】青皮【三钱去白】大黄【七钱】鸡心防榔【三钱】陈皮【半两去白】
　　内经曰肺若气上逆急食苦以泄之白牵牛苦寒泻气分湿热上攻为喘故以为君陈皮苦温体浮理其肺气青皮苦辛散肺中滞气为臣防榔辛温性沉重下痰降气大黄苦寒荡涤满实故以为使
　　右为末每服三钱煎生姜汤一大盏调下无时一服减半再服喘愈止有胸膈不利烦热口干时时咳以加减泻白散主之
　　加减泻白散【出卫生寳鉴方】
　　桑白皮【一两】地骨皮【五钱】知母【去皮五钱】青皮【去白二钱】陈皮【三钱】细黄芩【三钱】桔梗【五钱】甘草【炙三钱】
　　右件剉如麻豆每服五秤水二大盏煎至一盏去滓食后温服数服良愈华陀云盛则为喘减则为枯活人书云发喘者气有余也凡看文字须要防得本意盛而为喘者非肺气盛也喘为气有余者亦非肺气有余也气盛当认作气衰有余当认作促肺气果盛又为有余当清肃下行而不喘以其火入于肺衰而不足为喘焉故言盛非言肺气盛也言肺气中之火盛也言有余者非言肺气有余也言肺中火有余也故泻肺以苦寒之剂非泻肺中之火实补肺气用者不可不知
　　苏子降气汤【出如宜方】　治喘虚阳上攻喘促
　　当归　甘草　厚朴【制】前胡【各二两】陈皮【制】桂【各二两】苏子　半夏【各五两】
　　右防咀姜煎
　　杏仁膏　治气喘促浮肿小便澁
　　右用杏仁一两去皮尖熬研和米煮粥极热空心吃二合
　　人参散　若犹觉停滞在心胷膈中不利者【方见咳门咳上气唾脓血类】
　　独圣散【又名必効散】　得効定喘
　　右用诃子大者为末每服一钱糯米饮调下
　　治卒上气喘息鸣息便欲絶
　　用人参末服之日五六服
　　治喘殊妙
　　右用露蜂房一枚须取似盏大者烧灰存性入白丁香七粒即雄雀粪每服一钱半浓煎人参汤调下立止不拘时
　　喘
　　论
　　夫五脏者皆禀于肺若肺气虚为风冷所乗使经络否澁气不宣通则肺壅胀则气逆则心胸满塞故令咳喘急也夫肺为五脏六腑之华葢主行气于皮毛形寒饮冷则伤于肺肺一受邪安能统摄诸气气乱胸中而疾生焉重则为喘轻则为喘之为病由痰实而气不散上激咽喉哮呷作声咯不出咽不下憧憧而急渴渴而数张口肩揺身辊肚之为疾病由气急而痰随上浮风生喉靥淫淫如痒习习如硬涕唾稠浓声音重浊甚则续续不已坐卧不安诸方定喘皆以三物抝汤为主麻黄散冷杏仁下气甘草和中故也九寳汤一方于中皆増六品深有理焉本草云麻黄乆服令人虚患喘人无时而发此方中有肉桂实表不致亡阳薄荷桑皮清利膈道紫苏陈皮大腹寛和气宇造化精深政如千金方小续命汤用麻黄佐肉桂云乆服不令人虚亦此意也
　　方
　　神効散　治老幼喘神効
　　杏仁【去皮尖炒一两半】甘草【炙】旋覆花【各三两】白术　莲肉【去皮心】射干【米泔浸】前胡　御米【畧炒】百合【水浸去沫】白扁豆【畧炒】川芎【各三两】人参　白茯苓【各四两】神麴【炒五两】桑白皮【炒】干葛　桔梗【各六两】
　　右为细末每服二钱水一盏生姜三片枣一个煎至七分食后温服
　　知母茯苓汤【出医方大成】　治肺痿喘否塞往来寒热自汗【方在肺脏门肺痿类】
　　调降汤【出直指方】　治喘
　　枳殻【制一两】半夏【制】北梗　青皮　陈皮　真苏子防榔　茯苓　葶苈【隔纸炒各半两】木香　白豆蔲仁缩砂仁　紫苏叶【各二钱半】甘草【炙三分】
　　右剉散每服三钱姜五片食前服
　　神应丹【出御药院方】　治诸逺年喘
　　麻黄【一十斤走水洗浄去土烂捣用河水四担浸一宿砂锅熬至二担去滓】栝蒌【大者一个】皂角【二定去皮弦并子】贝母【炒去心】桑白皮【去土】紫苏子欵冬花　桔梗　知母【各二两已上八味捣烂入前麻黄汁内熬至一半去滓澄取清汁再熬成调膏】白茯苓【去皮】阿胶【杵碎炒为末秤入药拌匀各二两】紫菀【洗去土】天麻　人参【去芦三味为末各一两】
　　右件十四味以药末搜和前膏杵热为丸如小弹大每服一丸温虀汁化开临卧饮之便去枕仰卧不许久坐如不得睡乃药之効也此治较慢如治喘不以新久如神服此药三服后似见痢一般
　　平肺汤【出简易方】　治肺气上壅喘痰实寒热往来咽干口燥
　　陈皮【一两】半夏【洗七次】苦梗【炒】薄荷【各七钱】紫苏　乌梅【去核】紫菀　知母　桑白皮【蜜炒】杏仁【炒】五味子　罂粟殻【蜜炒各七钱半】甘草【炙半两】
　　右为粗末每服三钱生姜三片水煎六分食后温服
　　加味白术散【出危氏方】
　　陈皮　半夏　人参　白茯苓　白术　甘草【炙】山药【炮各二两】白扁豆【制一两半】缩砂　桔梗【炒】石莲肉薏苡仁【各一两】
