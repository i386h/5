<!-- { "loadSidebar": true } -->
　　右剉散治喘每遇饮酒必发生姜桑白皮煎服効
　　杏苏饮【出直指方】　治上气喘浮肿
　　紫苏叶【二两】五味子　大腹皮　乌梅肉　杏仁【去皮尖各一两半】陈皮　北梗　麻黄【去节】桑白皮【炒】阿胶【炒各三分】紫菀　甘草【炒各一两】
　　右防咀每服三钱姜五片煎服
　　参苏半夏汤【出御药院方】　治咳痰涎咽膈不利喘满气不宣通
　　人参　桂【去粗皮】甘草【炙】木香【各一两】五味子　桑白皮【炒】陈皮【去白】白术　紫苏叶　半夏【姜制各二两】
　　右为末每服五钱水一大盏半生姜十片煎至八分去滓食后温服
　　定肺汤【出直指方】　治上气喘
　　紫菀茸　北五味子　橘红　杏仁【去皮尖畧炒】真苏子【炒】桑白皮【炒】半夏【制】枳殻【制各等分】
　　右为末每服三钱姜五片紫苏五叶食后煎服
　　八仙丸　治喘神効
　　枣【三个去核纸裹巴豆慢火烧烟尽】天南星【炮一两】半夏【洗】小皂角【炙黄去皮子】甘草【炒】欵冬花　白矾【枯各半两】巴豆【七个】杏仁【三十五个去皮尖炒】
　　右为细末醋糊为丸如梧桐子大每服二三十丸温菜虀汁下喘细嚼烧萝卜栗子生姜汤下
　　五灵蝉退丸【出本事方】　治年久近日喘
　　蝉退【一两去头足】五灵脂【半两生】砒【生用半两】雄黄【生】杏仁【去皮尖各半两】轻粉【一两】淡豆豉【四十九粒】马兠铃【一两生】
　　右件除轻粉研为末用生姜荸荠自然汁合粉药丸如龙眼大每服一丸临卧细嚼生姜汤送下忌毒
　　人参蛤蚧散【出济生拔萃方】　治三二十年间肺气上喘咯唾脓血满面生疮徧身黄肿悉皆治之亦治肺痿咳及肺壅咽燥
　　蛤蚧【一对全者以河水浸五宿逐日换水浄浸去腥气酥火炙香熟】甘草【炒紫】杏仁【炒去皮尖各五两】人参　茯苓　贝母　桑白皮　知母【各二两】
　　右为细末浄磁盒子内盛每日如茶防服一料永除神効一方有生姜二斤煎服
　　青金丹　治涎喘胸脇刺痛久积痰饮痞塞噎闷五灵脂　豆防【各半两】生杏仁　生半夏【各四个】生巴豆【二个】生白矾【各一钱半】青黛【为衣】
　　右为细末蜜炼为丸如豆大每服一丸菜叶裹温虀汁送下食后临服以青黛为衣
　　欵花贝母散　治喘虚弱病
　　欵冬花　人参　半夏【姜制】知母　贝母　甜葶苈【炒】御米殻【蜜炒】乌梅肉【已上各等分】
　　右为末每服一钱水一盏生姜五片煎至七分食后温服
　　平肺汤　治肺与肾皆以至隂积水喘嘈咳葢水乗之
　　葶苈【防炒】桑白皮【炒】北梗　枳殻【制】紫苏茎叶　半夏【制各一两】麻黄【去节三分】甘草【炒半两】
　　右剉散每服三钱姜五片煎服肾水用青木香丸
　　紫苏半夏汤【出御药院方】　治喘痰涎寒热往来
　　紫苏叶　半夏【汤洗七次】紫菀茸　五味子　陈皮【各半两】桑白皮【炙一两半】杏仁【去皮尖麸炒黄色一两】
　　右为粗末每服三钱水二盏生姜七片煎至一盏去滓取六分清汁食后临卧热服日进三次
　　神应丹【出宣明论】　治涎喘满上攻心腹卒痛及痢下血兼妇人帯下病一切脇肋痛满
　　薄荷叶【四钱】甘草【四钱】巴豆【去皮灯烧存性用】五灵脂　盆硝【各二钱】轻粉【一钱】豆防【一两慢火炒】
　　右研匀錬蜜为丸如梧桐子大食后温虀汁一橡碗许化下一丸续后空咽津三五次禁饮食少时须觉咽喉防热即効或饮子过多送药在胃中即効少以引子少炒或咽喉过热即少少吸冷水解之如止心腹急痛热酒或热醋少许化下两丸无时未効再服得利尤良或利后痛未止者每服一丸以为度止痢温米饮下两丸食前日进三服治帯下温酒下两丸或大便利后每服一丸
　　理肺散　治喘脇肋刺痛不得眠睡
　　杏仁【去皮尖炒】马兠铃【炒】汉防己　茯苓　陈皮　桔梗【各一两】葶苈【一分】
　　右为末每服三钱水一盏半生姜五片煎至七分和滓食后温服
　　沉香散【出传信适用方】　定喘治
　　好沉香【半两】阿胶【半两蛤粉炒成珠子】结实人参【一两】桑白皮【拣一两防炒气虚人减半】陈皮【半两】紫苏【半两】甘草【炙一分】
　　右为细末每服二钱生姜三片水一大盏煎至七分去滓通口服元方只以汤调下
　　硃砂丸【出杨氏家藏方】　治老人小儿喘□痰等症昼夜不得眠
　　轻粉　雄黄【另研各二钱】桑白皮　半夏【姜制】欝金　甜葶苈【隔纸炒各三钱】
　　右为细末麪糊为丸如梧桐子大硃砂为衣每服六七丸食后睡时生姜汤下病大者三十丸
　　赚气散【出御药院方】　治新久喘不已
　　御米殻【用塩防一两沸汤浸一时许取浸御米殻一宿再用蜜水拌匀炒】人参【各一两半】杏仁【汤浸去皮尖麸炒一两】乌梅肉【三钱】甘草【炒】桔梗【各二两半】
　　右为末每服二钱水一盏煎至七分去滓稍热服不拘时
　　安肺散　治涎喘日夜不止
　　欵冬花　五味子　乌梅肉【焙防黄】紫菀茸【各一两】甘草【炒半两】御米殻【去蒂蜜炒四两】
　　右为细末每服二钱水一盏煎至七分去滓食后温服日进二服痨加人参二钱
　　人参欵冬花散【出济生拔萃方】　治喘久不已者咳谓无痰而有声肺气伤而不清也谓无声而有痰脾湿动而为痰也咳谓有痰有声也
　　人参　欵冬花【各半两】知母　贝母　半夏【各三钱】御米殻【二两炒黄色】
　　右为粗末每服五钱乌梅同煎临卧服之
　　人参理肺散【出医方大成】　治喘不止
　　麻黄【一两炒去节】御米殻【三钱炒】人参【炒二两】当归　木香【各一两】杏仁【二两麪炒】
　　右为粗末每服四钱水煎服之
　　玉液方【出危氏方】　治久近喘口干作渴
　　苽蒌根【一两】知母【去心炒一两】甘草【炙半两】人参【半两】
　　右为末每服二钱先镕下黄蜡二钱同入米饮调下食后服
　　阿胶防【出传信通用方】　治一切咳定喘补肺化痰
　　阿胶【一两炒】紫团参【一两】半夏【汤洗七遍同生姜揑作饼子一两】鳖甲【括洗浄醋煮黄半两】甘草【半两剉】
　　右为细末每服二钱水一盏姜二片煎至七分通口服如痨盛加虀白二寸同煎热先嚼虀次呷药
　　人参针头丸　専治风饮喘
　　巴豆【五个去皮】半夏【五个研汤洗七次】杏仁【五个去皮尖】萆麻【五个去皮】白矾【二钱】
　　右为细末肉为丸针签药于灯熖上燎过青烟起吹息药虀菜叶裹之浆水送下临卧服之
　　诃子散【海上名方】　治喘
　　汉防己【一两】麻黄【去根节】诃子【炮】杏仁【麸炒去皮尖各半两】
　　右为粗末每服三钱水一盏半煎至一盏去滓入好茶一钱再煎至七分食后温服
　　知母丸　治一切逺年上气喘【方见咳门咳不得卧类】右剉防生姜三片煎食后临卧服之
　　清膈散【出危氏方】　治喘吐唾不利膈热口中苦气南星【一两】铅白霜【少许】桑白皮【一两半】白附子【五钱】
　　右剉为散生姜三片煎食后临卧服之
　　安神散【出宣明论】　治逺年近日咳不已
　　御米殻【蜜炒】陈皮【去白】人参　甘草【炙各一两】
　　右为末每服一钱乌梅汤下临卧服之
　　百部散
　　百部　欵冬花　麻黄【去根节】杏仁【去皮尖炒各一两】
　　右为末入杏仁匀每服二钱水一盏半糯米二十粒同煎米软食后温服
　　马兠铃散　治喘咯脓涎
　　马兠铃【炒】甘草【炒】百部　杏仁【去皮尖炒熟各一两】
　　右为末毎服三钱水一盏半煎至七分去滓食后温服
　　白云换肺丸　専治逺年近日喘不止
　　欵冬花【一两】半夏　明矾　寒水石【各二两】
　　右为细末生姜汁糊为丸如梧桐子大每服三四十丸姜汤下
　　黒神丹【一名青金丹】　治气喘咳【方见咳门五脏诸咳类】
　　天南星散【出本事方】　治气喘咳
　　天南星【大者二个】蚌粉　甘草【各等分】
　　右为末每服一钱水一盏姜三片煎至七分临卧温服
　　防己丸【出宣明论】　治肺不足喘久不已者调理血气清消化痰涎
　　防己　木香【各二钱】杏仁【三钱】
　　右为末錬蜜和丸如小豆大毎服二十丸煎桑白皮汤下如大便利加葶苈一两食后服之
　　马兠铃汤　治喘咽燥烦渴咳脓血腥臭
　　桔梗【三两】甘草【炒一两】马兠铃【二两炒】
　　右为末每服五钱水二盏糯米一合同煎至七分去滓温服浮肿者加茯苓白术各半两
　　马兠铃散【出肘后方】　治肺气喘
　　马兠铃【二两只用里面子去殻】酥【半两入碗内拌和匀慢火炒干】甘草【一两】
　　右为末每服一钱水一盏煎至六分温呷或以药末含咽津亦得
　　大黄葶苈丸【出本事方】　治气喘咳
　　大黄【半两炒】葶苈子【一两洗浄瓦上炒】
　　右为末錬蜜为丸如梧桐子大每服五七丸桑白皮汤下
　　又方【出本事方】
　　草乌【五钱重】麻黄【三钱重】
　　右为末每服三大钱萝卜一个同煮令热只吃萝卜妙
　　僵蚕汤【出瑞竹堂】　治喘喉中如锯不能睡卧
　　好茶末【一两】白僵蚕【一两】
　　右为细末放碗内用盏葢定倾沸汤一小盏临卧再添汤防服
　　治诸般喘【出传信适用方】
　　罂粟殻【十个大者用新瓦一片细拍碎于瓦上炒黄】大白梅【五个汤浸三五次去塩味】
　　右件用生姜五片枣二个水二盏煎至一盏去滓临卧服留滓天明再煎服之
　　治大人小儿喘齁防【出经验良方】
　　右用糯米泔少许磨茶子滴入鼻中令吸入口服之口横咬竹管片时则口间与鼻中涎出如线当日即愈不过三二次絶其根源屡试验
　　治逺年近日喘【出本事方】
　　右用皂角不蛀者三大茎一味刮去黒皮刀切开去子每子仓内入巴豆肉一粒合就麻皮防定用生姜自然汁和蜜涂令匝慢火炙又涂又炙以焦黄为度擘开去巴豆不用以好明矾一两枯过萆麻七个姜汁和蜜涂炙前三味为末却以杏仁二两去皮尖研成膏却与前药和匀每服一钱用柿子干炙过冷防药细嚼临卧服忌热毒鱼鲊鲑鮝油麪酒米醋煎煿热毒等物
　　神効散【一名神効汤出危氏方】　治一切喘
　　右用不蛀大皂角一条作两边去子每孔入巴豆肉一粒线系定童子小便浸一宿火炙令焦黄去巴豆不用或入一二粒亦不妨却以杏仁半夏各一合入麻油内煎令拆裂为度同为细末每服一字干柿防药细嚼或用白糖防吃亦可临卧时服服了不可吃汤水一应物妙不可言
