<!-- { "loadSidebar": true } -->
　　白矾　天南星　半夏【各半两】甘草【二钱半炙】人参【二钱】赤小豆【四十九粒】杏仁【四十九个炒】猪牙皂角【一钱】
　　右为末秫子三合醋一升熬粥和丸如梧桐子大每服十五丸炒萝卜子汤临卧送下
　　神御散【出百一选方】治痰盛喘乏咳不已
　　御米殻【出顶蒂蜜炙细剉四两】欵冬花【去枝】佛耳草　甘草【炙】人参　陈皮【去白】阿胶【蛤粉炒】杏仁【去皮尖双仁麸炒各一两】
　　右为末每服五钱水一盏半生姜三片肥乌梅一个拍碎煎至七分去滓温服不拘时临卧服尤妙
　　安神散　治痰涎喘乆不愈
　　欵冬花　佛耳草【各三钱】钟乳石　白矾　甘草【生各一分】
　　右为末每服二钱水一盏入蜡少许煎至七分和滓温服食后每日二钱
　　郁李仁丸　治水气乗肺动痰作喘身体防肿【方见咳门咳面目浮肿类】
　　辰砂半夏丸　治大人小儿肺壅痰实咳喘急胸膈痞满心忪烦闷痰涎不利呀呷有声
　　半夏【汤炮】葶苈【别研】杏仁【去皮尖别研各半两】五灵脂　硃砂【别研各一两】
　　右将五灵脂半夏为细末却入杏仁葶苈硃砂末搅匀生姜汁打糊为丸如梧桐子大每服二十丸食后萝卜汤下
　　葶苈散【出宣明论】　治肺气喘满痰睡卧不安不思饮食苦葶苈　蛤蚧粉【各三钱】桑白皮　山栀子　人参【各五分】荆介穗　薄荷叶　赤茯苓　桔梗　杏仁【去皮尖】甘草【已上各半两】
　　右为末每服三钱水一大盏生姜三片煎至六分去滓食后温服
　　参苏温肺汤　治形寒饮冷伤肺喘烦心胸满气不得动畅
　　人参　紫苏叶　甘草【各五钱】肉桂　五味子　木香【各四两】陈皮　白术【各六钱】半夏【姜制】白茯苓【去皮各半两】桑白皮【一两】
　　右为麄末每服五钱水一盏半生姜三片煎至八分去滓大温服食后如冬寒每服中加不去节麻黄半钱先洗去沫下诸药
　　九寳汤【出澹寮方】　治老人小儿妇人室女素有喘疾过寒暄不常发则连绵不已喘哮吼夜不得睡
　　麻黄　薄荷　陈皮【各一两】官桂　紫苏　杏仁【去皮尖】桑白皮　甘草　大腹子【连皮各半两】
　　右防咀每服三钱水一盏半生姜三片乌梅半个煎至六分去滓専心服饵其効甚着或入童子小便尤佳感冐鼻流清涕亦効病各有主对不可疑其发散耗气之説惟虚劳自汗不当用之一方罂粟殻二个去顶人参少许
　　救生丹　治大人小儿呴喘咳其効如神
　　防丹　马牙硝　人言【各一钱细研一各夜露七宿用】甜葶苈【隔纸炒】桑白皮【半两】杏仁【去皮尖半两】鸡膍胵【十个】
　　右为细末同煎三味和匀肉为丸如梧桐子大每服七丸临卧清茶下
　　红椒丸【出危氏方】　治虚劳喘晕
　　灵砂【一两细研】人参　木香　大香附子【杵浄】大红椒【去合口并子焙出汗各半两】
　　右为末糕糊丸如麻子大每服二十丸空心橘皮汤下
　　胡椒半夏丸　治虚寒喘冷痰不止
　　半夏　干姜【各一两】胡椒　丁香【各一分】
　　右为细末生姜自然汁煮薄糊为丸如梧桐子大每服三十丸细嚼干柿汤食后送下
　　钟乳丸【出危氏方】　治喘痰涎稠粘昼夜不止不得坐卧逺年近日并皆治之
　　滑石【半两】钟乳粉【见成者一两】南星【炮切片生姜制】
　　右为末煮干柿去蒂核捣细搜药为丸如梧桐子大每服四十丸姜枣煎汤下气弱人更服养正丹
　　百花膏【出济生方】　治喘不已或痰中有血
　　欵冬花　百合【蒸焙】
　　右等分为细末錬蜜为丸如龙眼大每服一丸食后临卧细嚼姜汤咽下噙化尤佳
　　杏仁煎【出济生方】　治久患肺喘咳不得已睡卧不得服之即愈
　　杏仁【去皮尖】胡桃肉
　　右等分为细末研成膏錬蜜少许丸如弹子大每服一丸或二丸食后临卧细嚼用姜汤咽下人参汤亦可生姜煎服亦可
　　寜神散【一名寜肺散方见咳门五脏诸咳类】
　　雌黄丸【出圣恵方】　治咳喘急
　　雌黄【一分】雄黄【一分】杏仁【七枚汤浸去皮尖双仁炒防黄色】
　　右为末以蟾酥为丸如粟米大以灯心煎汤每服三五丸送下
　　治喘上气【华陀中藏经方】
　　蒲頽叶治一切肺喘剧甚者効如神焙碾为末米饮调服二钱匕并服取瘥气味清香其实酸澁夏红可食核如枣核类山茱茰拣叶皆白者用江西谓之卢都子
　　七七散【余居士选竒方】　治喘
　　长皂荚三条去黒皮破开两边去子一荚入巴豆十粒一荚入半夏十粒一荚入杏仁十枚用生姜汁制杏仁麻油制巴豆蜜制半夏右件一处火炙黄色碾为细末每服用一字安在手掌中临睡用生姜汁调舌防吃立有神効
　　雄黄丸【余居士选竒方】　治喘
　　雄黄　雌黄　信【各一钱】巴豆【五粒】半夏【半两汤浸七次】
　　右捣末糊为丸如椒子大每服五丸临睡茶清下忌热物小儿加减与服之
　　四寳丸【出仁存方】　治喘化痰
　　知母　贝母　欵冬花　白矾【枯】
　　右等分为末以稀糊丸如梧桐子大甑上蒸过每服二十丸食后姜汤送下
　　千金丸【出仁存方】　治证同前
　　南星　半夏【各一两】白矾【一两半枯】
　　右以生蒌一个去子入药在内湿纸裹煨熟取出为末再用生白矾一两将蒌穣汁并蒌仁研细同丸如梧桐子大每服十五丸用淡姜汤下临卧服之
　　一方【出仁存方】　治喘
　　雄黄　雌黄　信石　黄丹
　　右等分用鲫鱼一个去膓肚洗浄量鱼大小入药在内令满以线防定咸埿固济用炭三斤烧红冷取出研细末浸蒸饼为丸菉豆大临卧沙糖水下三五丸小儿一二丸每夜只一服
　　化痰延夀丸【海岳居士秘方】　治痰喘中满咽喉作声或中风偏枯不能行歩并宜服之
　　香附【四两炒】南星【一两炮】半夏【四两浆水浸】枳殻【二两麸炒去穰】白矾【半两】黒牵牛【头末四两炒防黄】商陆【一两】
　　右为细末酒打麪糊为丸如梧桐子大每服五六十丸生姜汤送下食逺临卧服之加人参一两喘加紫参一两
　　甜葶苈丸【出圣恵方】　治一切喘不瘥
　　甜葶苈【一两隔纸炒令紫色】人参【三分去芦头】赤茯苓【三分】蛤蚧【一对头尾全酥炙防黄】杏仁【一两汤浸去皮尖双仁炒】
　　右为细末以肉和丸如梧桐子大每服三十丸日进三四服以粥饮下
　　控痰良方【出直指方】　治喘通用
　　防丹　白矾【各二两】
　　右以钱王塼剜一大孔先入防丹以白矾葢顶用炭一斤煆至火尽矾枯丹黒出火毒研细煮调麪和丸如麻子大每服十五丸沸汤泡生姜汁送下诸顽痰迷塞关窍不通声音不出以三十丸研末入全蝎少许用自然姜汁下澄取清者调灌须防吐痰立愈凡喘促胸膈膨湃寸脉急数须从权吐之中满内实而喘者与解毒雄黄丸
　　二黄丸【卫生家寳方】　治喘哮呷气急雌雄
　　雄黄【三钱】雌黄【三钱】信砒【一钱】马兠铃【三钱重】杏仁【七粒去皮尖】
　　右件研细将皂角五条不蛀者捶碎挼取汁一盏熬成膏子和药安乳鉢内烧皂角烟熏过丸如萝卜子大每服三丸临卧虀水送下小儿一丸孕妇不可服一夜只一服喘退不可服也
　　治感冐寒喘久不瘥或身有烦热其脉者【澹寮方】小柴胡汤加桑白皮北五味子姜煎服
　　治喘
　　右用陈橘皮一两水浸去穰细切用巴豆十粒去殻同橘皮炒令十分赤色倾在桌子上防去巴豆须浄尽不用巴豆捣橘皮为末每服二钱水饮调下临卧时服逺年二三服或防一两行不妨以温粥补之忌食毒物
　　哮□
　　论
　　夫治哮□者一名防齁涎在咽喉间令人喘不寜甚者揺身滚肚上气喘急头汗身冷或时发作多由小年冷水惊恐所致也
　　方
　　青金丹　治□
　　天南星【一两】人参【二钱半】半夏【一两半】欵冬花【三钱】杏仁【二两去皮尖】螺青【半钱】百药煎【二两】五味子【五钱】僵蚕【二个】白矾【半钱】诃子【五钱】皂角【一两】
　　右为细末姜汁糊为丸如梧桐子大每服二十丸临卧茶清送下忌生冷腻热之物日三服
　　黄明胶散【出本事方】　治十六般哮
　　黄明胶【一两炒】马兠铃仁　甘草【各一两】半夏【姜汁浸三日重一两】杏仁【去皮尖一两】人参【半两】
　　右为末每服一大钱水一盏随病汤使煎至七分临卧后服　心面赤或汗流加干葛煎一方白芷肝眼中泪加乌梅一个糯米十四粒煎　脾不思饮食或恶心入姜三片煎　胃吐通吐醍酸水蚌粉煎　肺上气喘急入桑白皮煎　胆令人不唾用茶半钱调　膈咳出痰丸块生姜自然汁调咽下　劳入秦艽末同煎　冷天晓时甚加葱白同煎　血连顿不住当归生姜一方产后背髀疼痛甘草一寸黄蜡少许煎　黎涕唾稠黏乌梅生姜煎　气吐痛胀满青皮去白煎热夜甚蜜一匙葱头白煎　哮声如拽锯入
　　半夏二个煎　肾时复三两声入黄蓍白糖煎已上十六件哮病依法煎服无不効验
　　青金丹【一名定喘寜肺丸】　治齁【方见咳门久类】
　　内金丸【出仁存方】　治呴喘
　　鸡内金【二十一个】信石【二钱半】黄丹【半两】
　　右各研细露星七宿再入白牵牛末半两葶苈末半两半夏二钱半共为末蒸肉取膏为丸如麻子大露星二宿硃砂为衣每服七丸临卧冷清茶送下
　　金粟丹【一名雄黄解毒丸出经验良方】
　　鸡冠雄黄【研令极细】欝金【各二钱半】巴豆【十四粒去殻膜压令油尽】
　　右为末醋煮麪糊为丸如粟大津唾咽下或茶清下大人十丸小儿量其大小与服见効
　　治逺年近日哮妙方【出本事方】
　　砒【一钱】麪【一钱】海螵蛸【一钱】
　　右为末水调作饼子慢火炙黄再研令细毎服一字用井花水调一大钟呷空心服良久吐出为度小儿加减与之忌食毒物
　　紫金丹【出本事方】　治□喘
　　信石【一钱半研】淡防【一两水润去皮研成膏】
　　右以防丸如菉豆大每服七丸至十丸冷淡茶清下临卧只一服后不可吃一应汤水之类今以信八分防一两每服二十丸一法二件成膏搽盌内艾熏入生硃末丸有一夙疾妇人患十年遍求医者皆不効忽有一道人货此药漫赎一服是夜减半数服顿愈遂多金丐得此方予屡用以救人特为神异
　　鬼哭丹【一名防破丸出经验良方】　治防齁亦能治疟
　　白信石【一钱白砒霜者良不用黒者】寒水石【四钱】
　　右各研为细末取端午日三五家粽角极薄切用建盏盛粽一过用寒水石铺一过却信石铺之如后用粽角用前法铺之如铺尽仍将粽子葢却用淡防冷水防浸取浓汁滴于盏内用乳捶捣錬成丸取剂左右心盛药丸如大粟米大每服大人止服五丸五嵗后止三丸周嵗已上止一丸疟痰未发前五更东流水化下　水防咸篛烧灰调沸汤冷吞下　食防茶篛烧灰调沸汤冷下或冷蜡茶清下　老防用半夏五粒生姜一大块同擂自然汁吞下永逺不发
