<!-- { "loadSidebar": true } -->
　　古老饮【出仁存方】　治鱼哮□
　　古老钱　白梅肉【各七个】
　　右水一大盏浸二宿每服一茶脚许空心服良久吐出恶物
　　鲫鱼丸【出家藏经验方】　治肺经久受邪气喘急初发则寒从背起冷如氷雪渐渐喘促气不相续痰涎壅塞咯吐不出坐卧不得莫可支吾两肩耸竪曲背弩目困惫欲絶宜服或未効再服即愈其効如神
　　右用鲫鱼重一斤者不去鳞膓只于肚下近头处开一孔入信石一块重一钱令深入在内却以鱼入竹筒内外用青蒿捣埿固济干火煆竹筒通红冷出埿取鱼去烧不过者研细入蚌粉三钱研得所丸如菉豆大硃砂为衣每服四丸或五六丸沙糖冷水下临卧服之忌热物一方喘正急时宜服不可多过丸数欲试此药先用猪肺一枚吹胀入数粒于肺脘内顷刻渐痿方表其効
　　千金丸　治哮呴
　　呴药千两金丸竒　神仙留与故人知　一两雄黄鸡冠色　半两明信煆如灰　一两精背様　雌黄一两最相宜　一两鵞管如雪色　二两明霜火上飞　二两蛤蚧巴豆炒　去了殻儿六十枚　同炒去豆只用粉　荷叶乳为极细末浥糕调糊莫令稀　丸如菉豆颗儿大　每服
　　七丸用冷虀　小儿服时嵗加减　吃了忌酒三日期　喉如拽锯声鸣响　审问莫与药差池此药家百余载　且莫轻寳秘之
　　红防子　治诸呀呷有声睡卧不得
　　右土硃不拘多少极为细末米醋调时时进一二服
　　治一切齁
　　右用处州磁器不以多少打碎碾为细末如齁发时每用二三钱用手指头防津液醮药防舌上咽下即効
　　黒马蹄香散　治哮呴
　　右用马蹄香焙干研为细末每服二三钱如正发时用淡醋调不少时刻吐出痰涎为验
　　马屁勃丸　治哮呴【方见咳门久类】
　　白前方【出肘后方】　主久患呀呷咳喉中作声不得睡卧右取白前捣为末温酒调二钱服
　　治久哮
　　右用梧桐子一连纸包湿放在火煨取出安地上出火气为末空心井花水一盏送下痰出即愈
　　治哮喘
　　右以大南星切作片香油煎至黒色研末睡觉细嚼咽茶清口不语之
　　治吼喘咳病脾胃寒不思饮食面色黄羸痩古人名为肺胀今人却做胸喉大黄黒白二牵牛等分修合成就更加防榔为末名为夺命因由冷浆调下便时休免得胡针乱灸
　　治齁喘【出朱氏集验方】
　　右用苦丁香三个为末水调细呷吐出稠痰即愈
　　治防齁【永类钤方】
　　白矾【半两煆】天南星【半两炒至烟起】巴豆【半钱去皮油】甘遂【二钱半末】
　　右作末和匀每服大人一钱小儿半钱姜片夹嚼灯心汤临卧一服寻常华葢散打和参苏饮服妇人九寳汤和清肺汤加芎归煎服
　　寮齁【出本草方】
　　右取榆白皮隂干后焙杵为末每日朝夜用水五合末二钱煎至如胶服瘥
　　治齁防及吐风涎
　　右用石苋与甘草同煑服
　　治喉中呀呷有声不絶
　　右以不蛀皂角烧灰存性碾细以生姜自然汁调一钱许于掌中旋旋舌防之









　　普济方卷一百六十三
<子部,医家类,普济方>
　　钦定四库全书
　　普济方卷一百六十四　明　周王朱橚　撰痰饮门
　　总论
　　夫饮有四何谓师曰有痰饮有悬饮有溢饮有支饮问曰四饮之证何以为异师曰其人素盛今瘦水走肠间沥沥有声谓之痰饮饮后水流在胁下欬唾引痛谓之悬饮饮水过多水行归于四肢当汗出而汗不出身体疼重谓之溢饮其人欬逆倚伏短气不得睡其形如肿谓之支饮　凡心下有水者筑筑而悸短气而恐其人而癫先寒即为虚先热即为实故水在于心其人心下坚筑筑短气恶水而不欲饮水在于肺其人吐涎沫欲饮水水在于脾其人少气身体尽肿水在于肺胁之下满嚏而痛水在于肾心之下悸　夫病人卒饮水多必暴满喘凡食少饮多水停心下甚者则悸微者短气脉双者寒也皆大下后体虚耳脉偏者饮也脉饮不但喜喘短气支饮亦喘而不能眠加短气其脉平也溢饮形不发作无热脉微烦满不能食脉沉滑者留饮留饮者脇下痛引缺盆嗽转甚其人欬而不得卧引项上痛欬者如小儿瘛疭状夫胷中有留饮其人短气而渴四肢历节痛其脉沈者有留饮也心下有留饮其人背寒冷大如手病人肩背上引此皆有溢饮在胷中乆者缺盆满马刀肿有剧时此为溢饮所致也膈上之病满喘欬吐发则寒热背痛恶寒自泣目出其人振振瞤瘛心有伏饮病人一臂不随时复转移在一臂其脉沈细此非风也必有饮在上焦其脉虚者为微劳荣衞气不周故也冬自瘥【一本作乆乆自瘥】病痰饮者当用温药和之　人之有痰饮病者由荣衞不清气血败浊凝结而成也内则七情汨乱藏气不行郁而生涎涎结为饮为内所因大小青龙桂枝防风五苓通气外有六滛侵胃府不通当汗不泄蓄而为饮为外所因茯苓苍术八味参苏或饮食过伤嗜欲无度呌呼疲极运动失宜津液不行聚为痰饮属不内外因十枣葶苈大黄大小半夏汤控痰散惟气与血能生诸病痰者津液之异名人之所恃以润养肢体者也血气和平关络条畅则痰散而无气脉闭塞脘窍凝滞则痰聚而有痰之所以发动者岂无自而然则风寒暑湿调摄失宜以至诸热蒸郁啖食生冷煎鯹羶咸辛动风发气等辈皆能致痰也是痰作恙为喘为嗽为壅为呕为晕为风癎为狂迷为怯悸或吞酸或短气或痞膈或肿胀或寒热或疼痛或挛躄或癃闭痰实主之人知痛生于气血孰知痰涎之流注亦能缠滞而为痛乎如头风证眉棱眼角俱痛投以风药不效投以痰药收功如患眼证赤肿羞明而痛与之以凉剂弗疗与之痰剂获愈如酒家手臂痛重时或麻痹二陈汤加片子姜黄下白丸子消饮丸倍术九辈每每就安如鬬家胷骨扑伤刺痛无已散血之剂罔功续以自己溲便饮之须臾吐痰其痛立止此皆痰涎作痛之明证也然而顽痰满胷上脘填塞其高者因而越法当从权取吐或者津液不守所以痰多吐甚痰脱则精竭而毙矣疗痰之法理气为上和胃次之若风若寒若湿若热如前数者亦当推寻所受之因和胃谓何涎者脾之液也胃之津也脾胃一和痰液自散故治痰多用半夏葢半夏能利痰故也　治法悬饮当下之溢饮当发其汗支饮则随证汗下痰饮则用药从小便利之痰饮之痰皆气不顺而致之当顺气为先分道次之气顺则津液流通痰饮自下亦有肾气虚寒不能摄养肾水使邪水溢上多吐痰唾又当调之以八味丸最得其宜王叔和云肾寒多吐葢肾为水之官肾能摄水肾气温和则水液流下肾气虚寒则邪水溢上其药用山茱萸山药辈取其补附子肉桂取其温茯苓泽防取其利理亦当矣或因酒后停饮而呕者二陈汤丁香煮散主之或脾胃为物所伤而停积痰饮五夺丸破饮丸主之　凡人病痰证发者比前论更多有三显证共成五也一曰风痰二曰热痰三曰湿痰四曰酒痰五曰食痰诸痰在于上焦毒薫于头者诸阳之会首也故令病人头重目澁涕唾稠粘或欬嗽喘满时发寒热可用赤小豆汤吐之吐后各随其证而治之除风去热导湿化痰者可服通圣加半夏导气之剂如新暴风痰者体寒饮冷热痰火盛制金湿痰者停饮不散可服加减连饮子除湿丹无忧散亦有酒痰者解毒去热宜以三圣丸主之五者食痰可用汉防己丸丹砂丸而治之若依法服之决有神効　凡富贵之人痰嗽多是厚味所致内经云所谓厚味则发热可服通圣散加半夏以止嗽更服人参半夏丸化痰坠涎止嗽定喘贫乏之人多感风冷寒湿内经云秋伤于冬湿生欬嗽可服寜神散宁肺散加白术之类若欬极面赤烦悗半晌此火化乘肺也宜详辨之　积年痰饮渐成风口眼防斜语不通苏合姜汁调半盏青州丸子有神功　凡中痰一时诸证蜂起则为困笃仓卒之间药不可入当用白梅擦开牙关或以半夏末或皂角末吹鼻或灌陈白梅汁以收其痰或服真麻油调麝香以疏其气或用稀涎散胜金丸略吐其痰却以苏合香丸姜汁调灌下三服更以牛黄清心丸薄荷汁化开与服或有热者用竹沥调尤好气才正却随证施药
　　一切痰饮【附论】
　　病源痰饮者由气脉闭塞津液不通水饮气停在胷腑结而成痰又其人素盛今瘦水走肠间漉漉有声谓之痰饮其为病也胷胁胀满水谷不消结在腹肋内水入肠胃动作有声身体重多唾短气好眠胷背痛甚则上气欬逆倚伏短气不得卧其形如肿是也脉偏为饮浮而滑为痰
　　方
　　大五饮丸【出千金方】　治主五种一曰留饮停水在心下二曰澼饮水澼在两脇下三曰痰饮水在胃中四曰溢饮溢在膈上五脏间五曰流饮水在肠间揺动有声夫五饮者由饮酒后及伤寒冷水过多所致
　　苁蓉【一两】　　逺志【一两】　　苦参【一两】　　藜芦【一两】乌贼骨【一两】　白术【一两】　　甘遂【一两】　　大黄【一两】石膏【一两】　　括蒌根【一两】　桔梗【一两】　　半夏【一两】紫苑【一两】　　五味子【一两】　前胡【一两】　　芒硝【一两】桂心【一两】　　苑花【一两】　　当归【一两】　　人参【一两】贝母【一两】　　茯苓【一两】　　芍药【一两】　　大防【一两】葶苈【一两】　　黄芩【一两】　　薯蓣【三分】　　甘草【三分】细辛【三分】　　附子【三分】　　巴豆【三十枚】　厚朴恒山
　　右为末蜜丸梧子大每服三丸日三稍加之以知为度
　　旋蕧花丸【出千金方】　治澼饮痰饮结两胁腹胀满羸瘦不能食食不消化喜唾亁呕大小便或涩或利肠中动揺作水声腹内热口干好饮水浆卒起头欲倒脇下痛
　　旋蕧花【五分】　桂心【五分】　枳实【五分】　　人参【五分】甘遂【三分】　　呉茱萸【四分】　细辛【四分】　　大黄【四分】黄芩【四分】　　葶苈【四分】　　厚朴【四分】　　芫花【四分】橘皮【四分】　　干姜【六分】　　芍药【六分】　　白术【六分】茯苓【八分】　　毒【八分】　　乌头【八分】　　矾石【八分】
　　右为末蜜和为丸如梧桐子大酒服五丸二日后加以知为度延年方无白术毒乌头矾石细辛黄芩厚朴呉茱萸芫花橘皮甘遂有皂角附子各二分蜀椒防葵杏仁各三两干地黄四分一方用米
　　生胃丸【出瑞竹堂】　治脾胃不足痰多呕逆不思饮食此药以南星粟米黄土为主葢谓南星醒脾去痰粟米养胃黄土取其以土养土性味温美进饮食化痰之要剂真良方也
　　大天南星【四两用真黄土半斤将生姜汁和黄土成剂包里南星慢火煨香透去土不用将天南星切碎焙干】　丁香【一两】　　木香【一两】　　厚朴【一两去皮姜汁炒】　　　神麴【一两】　　麦芽【一两炒】　橘红【一两】白豆防仁【一两】缩砂仁【一两】　青皮【一两去皮】　半夏麴【二两】沈香【半两镑】　人参【半两】　　甘草【半两炙】　粟米【一升生姜二斤和皮擂碎取自然汁浸粟米蒸】
　　右为细末法丸如菉豆大每服七十丸不拘时姜汤下
　　前胡汤　主胷背气膈上热口干痰饮风气头旋前胡【三两】　　枳实【三两炙】　细辛【三两】　　杏仁【三两去尖
