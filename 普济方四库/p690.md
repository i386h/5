<!-- { "loadSidebar": true } -->
　　化痰铁刷丸【出御药院方】　治男子妇人风痰酒痰茶痰食痰一切痰逆呕吐痰逆头疼目昏脾痿哈脓声如拽锯并皆治之常服此药化痰堕痰止嗽定喘白附子【半两炮】南星【半两炮】　半夏【半两汤洗】　白矾【半两生用】寒水石【一两炒】干生姜【七钱半】硇砂【一钱】　　轻粉【一钱】皂角【一两去皮子】
　　右为末麫糊为丸如桐子大毎服二三十丸食后生姜汤下
　　前胡饮　治痰饮呕逆头目不利
　　前胡【去芦】　　赤茯苓【去皮】　陈橘皮【汤浸去白焙】人参旋蕧花　　枇杷叶【炙去毛】半夏【汤浸七次去滑等分】
　　右剉如麻豆大每服五钱水一盏半生姜七片煎至七分去滓温服食后良乆服
　　涤痰丸【出御药院方】　治三焦气涩痰饮不利胷膈痞满咳唾稠浊面目热赤肢体倦怠不思饮食常服升降气滞清膈化痰
　　木香【一两】　　槟榔【一两】　　青皮【一两去白】　枳殻【一两麸炒
　　去穰】　　　　京三棱【一两煨剉碎】　　　　大黄【一两湿纸褁煨令香熟】　　半夏【一两汤洗七次】黑牵牛【二两防炒】
　　右为细末麫糊为丸如桐子大每服四五十丸食后生姜汤下
　　化痰丸　治停痰宿饮
　　人参【一两去芦】　白茯苓【一两】　半夏【一两汤浸七遍别研细末】桔梗【一两切作小块姜汁浸】　　　白木【一两】　　白附子【半两】前胡【半两】　　枳实【半两】　　甘草【半两】
　　右为末用半夏姜汁煮糊为丸如梧桐子大姜汤下三四十丸
　　旋蕧花汤　主胷膈痰结唾如胶不下食者
　　乌头【五枚去皮熬】旋蕧花【二两】　细辛【二两】　　前胡【二两】甘草【二两炙】　茯苓【二两】　　半夏【一两洗】　生姜【八两】桂心【四两】
　　右切以水九升煮取三升分为三服忌羊肉饧海藻菘菜生葱酢物猪肉冷水等
　　槟榔散　治胷膈痰饮腹中虚鸣食不消化或加吐逆槟榔【一两】　　人参【一两去芦】　半夏【一两汤洗七次去滑】
　　桔梗【半两去芦】　杏仁【半两汤浸去皮尖双仁麸炒黄】　　干姜【一分炮制
　　碎剉】　　　　橘皮【三分汤洗去白穰焙】　　　　甘草【半两炙微
　　赤剉】　　　　白术【一两】
　　右捣筛为散每服五钱以水一大盏入生姜半分煎至五分去滓不忌时候温服一方有旋蕧花
　　白金散　治清利肺能下痰止烦恼　【方见肺脏门脾脏壅热类一名白金汤】治心下有水　【方见本门支饮类一名泽泻汤】
　　新法半夏汤　治脾胃气弱痰饮不散呕逆酸水腹肋胀满头旋恶心不思饮食
　　缩砂仁【一两】　神麴【一两】　　草菓仁【一两】　橘红【一两去白】丁香【半两】　　白豆防仁【半两】甘草【二两生炙】　大半夏【四两
　　汤洗七次每个切作两片用】　　　　白矾末【一两沸汤浸一昼夜漉出别用汤洗七次去矾候干一片作两片再用姜自然汁于银盆中浸一昼夜却于汤中顿用姜汁干尽以慢火焙燥为末再用生姜自然汁搜成饼日干或焙干炙黄勿令色焦】
　　右为细末每服一钱用生姜自然汁调成膏入炒盐少许沸汤服
　　木香半夏丸　治痰涎上壅恶心胷膈不利常服消痰饮
　　木香【七分半】　半夏【一两汤洗七次切片焙干】　　　陈皮【半两去白】白茯苓【半两】　干生姜【半两】　白附子【半两】　人参【半两】草豆防仁【半两】
　　右为细末麫糊和丸如梧桐子大毎服二三十丸生姜汤下不拘时候
　　木香槟榔丸【出衞生宝鉴】　治疏通三焦寛利胷膈破痰逐饮快气消食通润大肠
　　木香【一两】　　槟榔【一两】　　枳殻【一两】　　杏仁【一两去皮尖麸炒】　　　青皮【一两去白】　半夏麴【二两】　皂角【二两去皮
　　酥炙】　　　　郁李仁【二两去皮】
　　右为末别用皂角四两用浆一碗搓揉熬膏更入熟蜜少许和丸如梧桐子大每服五十九温生姜汤下
　　藿香中和丸【出御药院方】　治痰不消胷膈痞闷头目昏痛呕吐酸水或心腹满痛怠惰嗜卧痃癖气块
　　藿香叶【一两】　陈皮【一两不去白】丁香【半两】　　人参【一两半】
　　半夏【二两生姜制作麴】　　　　白茯苓【二两】　白术【二两】巴豆【一两半去皮与陈皮同炒令巴豆黑色提出巴豆不用】
　　右为细末麫糊为丸如菉豆大每服三四十丸食后生姜汤下
　　破痰消饮丸【出危氏方】　治一切停痰留饮其効甚速青皮【一两洗】　陈皮【一两洗】　川姜【一两炮制】　京三棱【一两灰炮捶碎用】　　蓬术【一两灰炮捶碎】良姜【一两湿纸裹煨】草菓【一两麫裹
　　炮】　　　　半夏【三两汤泡七次】
　　右并焙干为细末水煮糊为丸如桐子大阴干每服五十丸姜汤或熟水不拘时一方无半夏
　　槟榔利膈丸【出杨氏家藏方】　化痰除五饮开痰厥上攻痰涎壅滞呼吸喘促仰卧艰难牵风注外迫寒喉闭肺痿劳喘咳嗽并皆治之
　　槟榔【一两半】　木香【一两】　　人参【一两半】　半夏【四两汤洗
　　七次】　　　　杏仁【一两半水煮去皮】　　　　青皮【一两半】栝蒌【三个炒去穰】桔梗【一两半】　牵牛【三两头末】　肉桂【半两】
　　右为末姜汁并水煮糊为丸每服三十丸食后姜汤下
　　半夏煮散【出王氏博济方】　治胃冷有痰呕逆不思饮食及中酒后大宜服此
　　半夏【十六分汤洗十度】　　　　木通【十六分】　前胡【六分去芦
　　头】　　　　白术　　　茯苓【六分去皮秤】陈橘皮【六分
　　汤洗去穰】　　　槟榔【六分】　　　　　　　官桂【五分去麤
　　皮】　　　　枳殻【三分麸炒去穰用】　　　　旋蕧花【五分去蕚仁】
　　右一十味捣罗为末每服三钱生姜二片水一大盏煎至八分去滓空心服余滓再煎日午服
　　芎辛散【出百一选方】　治壅寒痰盛清头目辛丑年葛丞相苦此逾月语音不出服茈胡之类亦不能去医者云是燥用此药数服而愈
　　川芎【一两】　　细辛【一两】　　防风【一两】　　桔梗【一两】白芷【一两】　　甘草【一两】　　羌活【一两】　　桑白皮【半两】
　　右为细末每服二钱水一钟半生姜二片薄荷三叶煎至七分不饥不饱时温服
　　前胡半夏汤【出直指方】　治痰盛
　　前胡【三分】　　半夏【三分制】　茯苓【三分】　　陈皮【二分】木香【二分】　　紫蘓【二分】　　枳殻【二分制】　甘草【二分炒】
　　右剉散每服三钱姜五片乌梅少许水一盏煎至八分去滓不拘时候服
　　豁痰丸【出直指方】　治顽痰壅寒
　　南星【三两】　　半夏【二两各剉大片用浓皂角水浸一宿焙干为末】
　　白附子【一两】　川灵脂【一两】　直僵蚕【一两炒去丝】
　　华阴细辛【一两】白矾【一两煅枯】　全蝎【三钱半焟】
　　右为末皂角酱和麫糊为丸如梧桐子大毎服二三十丸姜汤下
　　调胃白术泽泻散【出防萃方】　治痰病化为水气传变水蛊不能食
　　白术　　　泽泻　　　芍药　　　陈皮茯苓　　　生姜　　　木香　　　槟榔
　　右等分为末每服二小钱匕更量病势虚实加减临时消息一法加白术本药各半治腹上肿如神若下痞者加枳实若下实者加牵牛末
　　一方【出千金方一名槟榔饮】　治胷中痰饮肠中水鸣食不消呕水
　　槟榔【十二枚】　生姜【四两】　　杏仁【四两】　　白术【四两】半夏【八两】　　茯苓【五两】　　橘皮【三两】
　　右防咀以水一斗煮取三升去滓分三服
　　又方【出御药院方】　治诸疟胷中痞闷痰逆呕哕并宜服之藿香【一两】　　甘草【一两炙】　草豆防仁【一两】橘皮【一两去皮】厚朴【一两去皮】　生姜【一两去皮】　半夏【一两洗三味同捣烂焙干】
　　右为麤末毎服三钱水一盏生姜五片枣二枚煎至七分去滓食前温服
　　又方【出百一选方】　治逺年痰饮发作有时诸药未効者丁香【二钱半】　枳殻【二钱半麸炒黄】木香【二钱半】　半夏【半两汤洗
　　七次】　　　　缩砂仁【半两】　陈皮【半两去白】　白茯苓【半两】
　　右为细末每服四大钱匕水一盏半煎八分食前热服可断根
　　寛中祛痰丸【出德生堂】　治男子妇人饮食过饱色欲太多喜酸咸作成痰饮扵胷膈满则呕噫恶心流则臂膊大痛升则头目昏降则腰脚重痛沉则左瘫右痪轻则猛然倒地此药寛中理气祛痰搜风又名祛风化痰丸
　　半夏【四两汤泡七次晒干研为末用生姜自然汁和作饼子阴干】　荆芥穗【一两】白矾【二两枯】　麻黄【四两去节净用】槐角子【一两麸炒】陈皮【一两洗去
　　白】　　　　朱砂【一两研细水飞过一半入药一半为衣】
　　右为末生姜自然汁糊丸梧子大每服三十丸空心临卧皂角子仁炒黄同生姜煎汤下忌食猪羊血猪肉桑鹅防菰黄茄子等物一方用萝卜汁为丸
　　南星汤【出百一选方】
　　南星【半两】　　半夏【半两】　　枳殻【半两】　　桔梗【半两】防风【半两去芦】　甘草【半两生】　赤芍药【一两】
　　右为麤末每服五钱水二钟生姜七片漫火煎至七分去滓温服
　　化痰延寿丹【一名五福寿命丹又名长寿丹】　治酒醉解醒专治酒痰食痰寛胷利膈一切积气
　　天麻【半两】　　枸杞子【一两半】白矾【一两半半生半熟】
　　人参【一两】　　半夏【一两半汤洗七次用】　　　　干生姜【一两半】
　　右为细末好糯酒拌匀如沙糖用饼剂蒸熟去皮杵臼捣四五十杵便丸如干入酒三四防丸如小豆大毎服三五十丸生姜汤下一方温水送下食后临卧服
　　白木汤【出医方大成】　治胷中虚损及痰吐者
　　半夏麫　　白术【一钱】　　槟榔【二钱半】　木香【一钱】甘草【一钱炙】　茯苓【一钱】
　　右为末毎服二钱生姜汤调下食前服
　　水煮金花丸【出济生防萃方】　治有痰泄痢不止甚则呕而欲吐利下而不能食由痰覊绊脾胃之间
　　半夏【一两汤洗】　天南星【一两洗】天麻【半两】　　寒水石【一两烧存性】　　　雄黄【二钱半】　白麫【六两】
　　右为末滴水为丸如桐子大每服百丸先沸浆水内下药煮令浮为度漉出生姜汤食前下一方改寒水石为轻粉少许
　　六物汤　治痰气上攻头旋目晕呕吐胸膈不快及治痰疟潮作寒热往来头痛不止
　　白术【一两焙】　人参【一两去芦】　赤茯苓【一两去皮】半夏【一两汤洗
　　七次】　　　　橘皮【一两洗净焙】枳殻【一两去穰麸炒】
　　右碾为麤末每服五钱水二盏生姜五片同煎至八分去滓温服不拘时候日进三服
　　白术茯苓丸【出御药院方】　治三焦气涩停痰不消胸膈痞闷腹脇胀满欬嗽涎甚咽嗌干痛心忪悸动头目晕寒热时作肢节痛疼呕吐清水神昏多倦不欲饮食
