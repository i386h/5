<!-- { "loadSidebar": true } -->
　　右筛酒服方寸匕日二亦治诸黄一方用虀汁调服
　　紫芝丸【出百一选方】　治痰
　　五灵脂【粒粒取全者去砂石】　　　半夏【汤洗七次慢浸令心透】
　　右等分为末生姜汁煮浸蒸饼为丸如梧桐子大每服二十丸至三十丸生姜汤或茶汤食前下空心临卧时服
　　半夏丸【出十便良方】　治消下痰涎
　　九制半夏　　　　　　老生姜【各等分同捣研如泥焙干】
　　右捣为末用生姜汁打糊为丸如梧桐子大每服三十丸生姜汤下食后服
　　二陈汤【出仁存方】　治痰饮为患或呕吐或头心悸或中脘不快或发为寒热或饮酒过多脾胃不和
　　半夏【五两洗七次】橘【五两】　　　白茯苓【三两】　甘草　【两半炙】
　　右为散每服四钱水一盏姜七片乌梅一个煎六分去滓热服不拘时候一方伤寒后不敢进燥药者用此快脾则饮食倍进易得复常治痰疾加草菓如半夏之数仍咽红丸子因酒食所伤发为黄疸亦加草菓咽红丸子多服取効呕吐者加丁香如甘草之数恶甜者减甘草吐甚者兼服手流丸仍用半夏为细末每一两入丁香槟榔各一钱旋以生姜自然汁丸如梧桐子大又水煮半夏丸先以水二盏煎沸次下丸子煮令足一时挑服用药汁咽下烦燥者于二药并去丁香仍服养正丹或来复丹黑锡丹之类候大便利无不见効呕家不以温药防利大便则无由愈此数药皆有硫黄能温利之秘甚用加味感应丸若先自溏利是为虚寒不宜用此可于理中汤震灵丹方中求之妊妇恶阻产科用茯苓汤茯苓丸作快脾之剂服者病反增剧不若用此极有神验余见四物汤并红丸子方中一方加竹茹同煎食前服
　　温中化痰丸【一名二姜丸出和济方】　治停痰留饮胷膈满闷头目晕好卧减食欬嗽呕吐气短恶心或饮酒过多或饮食无度或过伤生冷痰涎并多哕醋噫酸亦治暖脾胃散寒气
　　青皮【五两去穰】　良姜【五两去芦炒】干姜【五两炮】　陈皮【五两去白】
　　右为细末醋打麫糊为丸如梧桐子大每服三五十丸粒米汤任下不拘时候或生姜汤亦可一方又为末每服二钱水一盏姜四片煎七分温服不拘时候
　　温胃化痰丸【出御药院方】　治腹间有寒脾胃停饮胷中不快痰涎不尽
　　半夏【三两】　　橘皮【二两去白】　干姜【二两炮】　白术【二两】
　　右为末生姜汁麫糊为丸如桐子大每服二十丸温生姜汤下不拘时候
　　蠲饮枳实丸【出御药院方】　治逐饮消痰导滞清膈
　　枳实【三两麸炒去穰】半夏【三两汤洗七次】陈橘皮【三两去白】黑牵牛【半斤末三两余取头滓不用】
　　右为细末水煮麫糊为丸如梧桐子大每服五十丸生姜汤下不拘时候
　　除痰丸【出御药院方】
　　天南星【二两炮】半夏【二两汤洗七次】皂角【一大定去皮子用水一大盏揉汁】蛤粉【一两防炮】
　　右为细末以皂角汁调麫糊和丸如梧桐子大毎服三十丸食后生姜汤下渐加至五十丸临卧更进一服忌甜物
　　二麴丸【出百一选方】　治脾虚痰盛不思食妙甚
　　神麫【半斤为末枣肉搜成饼子干慢火炙】半夏【半斤为末生姜自然汁揑成饼子候干慢火炙】
　　右为末枣肉丸如桐子大每服五十丸姜汤下不拘时候
　　治痰证看人眼有黑晕多者是
　　木鳖子　　白芥子　　甘遂　　　大防
　　右等分水糊为丸如梧桐子大每服十丸姜汤下
　　消痰倍术丸　治胃虚五饮酒癖头痛胃干呕饮流肠间动则有声
　　白术【五两】　　削木【三两】　　桂心【一两】　　干姜【四两】
　　右为末麫糊为丸如梧桐子大每服三十丸温米饮送下食后服
　　半夏化痰丸【一名半夏丸出防生家宝方】　治主痰实恶心呕吐头目昏晕心忪背寒臂痛涎胷膈不快
　　半夏【一两去滑】　赤茯苓【半两去皮】白矾【一分枯】　铅白霜【半两】
　　右为末生姜汁打麫糊为丸如梧桐子每服十五丸姜汤下
　　茯苓汤【出千金方】　治胷膈痰满
　　茯苓【四两】　　半夏【一斤】　　生姜【一斤】　　桂心【八两】
　　右防咀以水八升煮取二升半分四服冷极者加大附子四两若气满者加梹榔三七枚忌酢物羊肉生葱猪肠







　　普济方卷一百六十四
　　钦定四库全书
　　普济方卷一百六十五　明　周王朱橚　撰痰饮门
　　一切痰饮
　　桔梗汤【一名半夏汤】　除痰下气治胷膈脇胀满寒热呕哕心下坚痞短气烦闷痰逆恶心或吐涎沫饮食不下亦治顺阴阳消痞满消酒化痰
　　桔梗【十两细碎防沙】半夏【十两洗七次姜制】　　　　陈皮【十两去白】枳实【五两麸炒赤黄】
　　右为细末每服三钱水一盏生姜五片煎至七分去滓温服无时一方用乌梅一个煎【出危氏方】
　　桂苓甘露饮【出衞生家宝方】　治痰涎止咳嗽调脏腹寒热呕吐流湿润燥令人气顺胃和平及疗水肿泄利不止桂【半两】　　　人参【半两】　　茯苓【一两】　　白术【一两】甘草【一两】　　葛根【一两】　　石膏【一两】　　寒水石【一两】泽泻【一两】　　藿香叶【半两】　木香【二钱半】　滑石
　　右为细末每服三钱白汤调下或新水生姜汤亦可
　　飞矾丹【出百一选方】　化痰神効
　　飞过枯矾【二两北矾绛矾尤佳如无只用通明南矾】　　　白僵蚕【一两
　　半一两生半两熟米醋浸一宿】　　　　天南星【一两切作片子用皂角柳水浸一宿来日就铫子熬看以水尽为度】　　半夏【一两生姜制一宿】
　　右同为细末姜汁糊为丸如梧桐子大亦得毎服十五丸至二十五丸生姜汤下亦治喉闭用薄荷二叶新汲水浸少时嚼薄荷吞药以水送下如咽不得即以十五粒捣细用皂角水调灌下即开又治小儿急慢惊风牙关紧闭不可开者亦用皂角水调涂牙龈上入喉即活
　　神仙化痰丸【出百一选方】　亦治风秘甚効
　　天南星【四两】　丁香【一两】　　橘红【二两】　　半夏【四两同南星二味生姜皂角各四两水五升同煮水尽去姜及皂角不用】
　　右为细末白水麫糊和丸如梧桐子大每服三十丸生姜汤下食后服
　　下痰丸【出百一选方】
　　橘红【四两】　　白术【一两半】　半夏【一两姜制】　天南星【二两炮】
　　右为细末姜汁煮麫糊为丸如梧桐子大毎服四十丸姜汤下不拘时
　　快活丸【出危氏方】　常服消食化痰养生之家不可缺韩侔子髦方
　　枳殻【一两半炒】　桂【一两】　　　桔梗【二两】　　半夏【汤洗七次二两】
　　右为末姜汁糊丸如梧桐子大每服二十丸姜汤食后下日进一二服此药消痰块寛胷膈美饮食
　　滚金丸【出百一选方】　治痰积中脘瞑吐呕头疼恶心时吐酸水
　　干姜【一两不炮】　真橘皮【一两】　天南星【一两生用】半夏【一两热汤洗】
　　右先用生姜一两不去皮捣烂制半夏南星末作麫却用余药共一处以生姜自然汁为丸如梧桐子大又以雄黄少许为衣不拘时候姜汤下三五十丸临卧服尤佳一方无半夏
　　涤痰丸【出瑞竹堂】　治男子妇人逺年日乆积聚痰涎或饮酒食后吐唾日乆面黄饥瘦皮肤枯眼无神光又治偏正头风如一月服三五服至老无风瘫之疾猪牙皂角【一两依皂角制法】　　枳殻【二两五钱一两半火炒一两生用】黑牵牛【二两末】好皂角【不虫蛀老损者一十两水浸一宿去皮火炙黄色取净末二两五钱】
　　右件用朴硝五钱井花水泡开不用滓末澄清硝水为丸如梧桐子大每服五十丸临卧井花水下量人虚实加减丸数服之
　　治痰涎气急
　　杏仁　　　知母　　　贝母　　　甘草【各等分】
　　右剉每服三钱水一盏糯米一撮煎至八分去滓温服
　　四七汤【出危氏方】　治七情气郁结聚痰涎状如破絮或如梅核在咽喉间咯不出咽不下并治中脘痞满痰涎壅盛上气喘急
　　半夏【五两】　　茯苓【四两】　　紫苏叶【二两】　厚朴【三两】
　　右剉散毎服四钱水一盏姜七片枣一枚煎八分不拘时候若因思虑过度阴阳不分清浊相干心气不足小便白浊用此药下清青白丸子最効妇人恶阻尤宜服之一名厚朴半夏汤一方又用半夏五两人参官桂甘草各一两生姜煎服名七气汤大治七气并心腹绞痛然药味太甜恐未必能止疼顺气一方治七情所伤中脘不快气不升降腹脇胀满用香附子炒半斤橘红六两甘草一两煎服尤快好事者谓其耗气则不然葢有是病服是药
　　茯苓丸【一名指迷茯苓丸出危氏方】　本治臂痛其指迷方中云有人臂痛不能举手足或左右时复转移由伏痰在内中脘停滞脾气不流行上与气搏四肢属脾脾滞而气不下故上行攻臂其脉沉细者是也后人为此臂痛乃痰证也但治痰而臂痛自止如妇人产后发喘四肢浮肿遂用此药而愈
　　半夏【二两】　茯苓【一两】　　枳殻【半两去穰麸炒】风化朴硝【一分】
　　右为末姜汁糊丸如梧桐子大每服三十丸生姜汤下风化朴硝时未易成但以朴硝撒在竹篮中少时成水置当风处即如芒硝刮取用亦可　昔有人为痰所苦夜间两臂觉有人抽牵两手战灼至于盏茶亦不能举随服随愈痰药方多立见功効者未有如此神効　人之气脉常欲周流以衞防荣养其身也凡一日一夜呼吸出入计一万三千五百息血行于身八百一十度周流不息五十度而复大防如环无端焉是以习禅者趺坐究意观想学仙者吐纳引导按摩其知道者不为血气所使所反所以运其血也其或喜怒哀乐不中节起居饮食失其常皆令营衞否龃气血败浊为痰为涎为饮诸证生焉结状于胷膈则晕忪忡悸防癃闭否膈喘嗽气急停滞于关节则筋脉挛急肢节疼痛手足亸曳寒热往来三者同原而异治痰则伏于包络随气上浮客于肺经因喘发涎则伏于脾原随气上嗌口角流出唯饮则生胃腑为呕为吐宜详甄别也
　　治痰饮冷气上冲胷膈满闷吐逆不下饮食【出圣惠方】甘草【一两炙防赤剉】桂心【二两】　　半夏【一两汤洗七次去滑】
　　右为散每服三钱水一中盏姜半分煎至六分去滓不拘时温服
　　治心下有水不散胷中痰饮不能下食宜服此方【出圣惠方】白术【一两】　　泽泻【二两】　　半夏【一两汤洗七次去滑】
　　右为散每服三钱水一中盏姜半分煎六分去滓不拘时温服
　　治痰饮胷膈不利宜服此方【一名天南星九出圣惠方】
　　半夏【三两】　　天南星【二两】　白矾灰【一两】
　　右先以半夏天南星二味醋浆水煮一日晒干捣罗为末研入白矾灰令匀以蒸饼和丸如梧桐子大毎服不计时以生姜汤下二十丸日三服
　　倍术丸【出直指方】　治五饮酒癖一曰留饮停在心下二曰癖饮水在两脇下三曰痰饮水在胃中四曰溢饮溢在膈上五脏间五曰流饮水在肠间动揺沥沥有声皆因饮酒冒寒或饮水过多所致及痰饮膈间虚满留滞痰饮食即恶心常欲吐逆腹中时鸣脇下多悸转侧有声小便不利水渍胃中大便溏泄肢体烦倦不思饮食
　　干姜【半斤炮】　肉桂【半斤去皮】　白术【一斤】
