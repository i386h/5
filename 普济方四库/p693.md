<!-- { "loadSidebar": true } -->
　　右为末炼蜜为丸如梧桐子每服二十丸温米汤下加至三十丸空心日二服一方加附子除干姜肉桂
　　玉尘散【出百一选方】　治大人小儿痰实咳嗽气促喘满咽膈不利
　　天南星【去皮】　半夏【各用汤洗七次切片焙】　　　桑白皮【自采土下者】　　　桔梗【各等分】
　　右为麤末每服三钱水一盏半生姜如钱大七片煎至八分去滓温服不拘时候一方加五味子各等分
　　人参枳殻汤【出御药院方】　治消痰利膈下气润肠胃消导一切气
　　人参【一两去芦头】枳殻【一两麸炒去穰】陈皮【三两去白】　半夏【二两半汤洗七次】
　　右防咀作一剂每用药二两半一服水二大盏半先水二百一十遍生姜一钱匕熬至六分去滓食后温服如大便秘加白蜜少半匙再熬蜜消服之
　　茯苓汤【一名甘草汤出三因方】　治心疼不行郁而生涎胃脇支满目胷中有痰气也
　　茯苓【四两】　　桂心【三两】　　白术【三两】　　甘草【二两炙】
　　右为散每服四大钱水一盏半煎至七分去滓温空心服小便利则愈或呕痞悸以半夏五两茯苓三两毎服四大钱姜七片煎或半夏一味姜十片煎亦良病人脐下有悸涎盛而与五苓散痰迷心孔如癫癎状与红丸子辰砂衣煎橘叶汤浓煎下一名小镇心丹
　　大半夏汤【出御药院方】　治痰饮及脾胃不和
　　半夏【二钱半】　陈皮【二钱半】　白茯苓【二钱半去皮】
　　右防咀生姜二钱半细切水二钟半煎一盏去滓临卧温服如热痰加甘草少许胃不和去甘草加陈皮
　　白矾丸【出仁存方】　治停痰宿饮风气上攻胷膈不利半夏【一两】　　白矾【半两为末】　香附【一两皂角水浸透】
　　右为末生姜自然汁糊丸如桐子大每服三四十丸姜汤下
　　叶氏清壶丸【出简昜方】　治痰饮
　　半夏【一斤】　　天南星【半斤】　神麴【半斤】
　　右为末生姜自然汁和饼焙干毎麴四两入白术枳实四两丸如梧桐子大每服五十丸姜汤下
　　枳实半夏汤【出澹潦方】　治痰饮停积头目昏重呕哕恶心胷膈痞闷欬嗽气塞项背拘急
　　半夏【一两】　　橘红【一两】　　枳实【半两】
　　右防咀加生姜煎服一方每服四钱生姜十片水一盏煎七分温服
　　橘皮【二两】　　天南星【四两】　草菓子【四两炮去皮】
　　右防咀每服四钱姜二十片水二盏煎一盏去滓食前空心服
　　玉液散【出御药院方】　治胃虚有痰咳嗽呕逆不思饮食烦燥恶心
　　半夏【十两汤洗七次】生姜【一两细切去皮】陈粟米【一两拣净】
　　右同焙干研为末每服二钱水二盏姜三片同煎六分温服不计时候一方无生姜煎
　　控涎丹【出仁存方】　治凡人忽患胷背手脚颈项腰胯隐痛不可忍连筋骨牵引钩痛坐卧不宁痰饮停积胷腹结为块喘满不安痛连胷脇时时走易不定俗医不晓谓之走注便用风药及灸针皆然无益又疑是风毒结聚欲为痈疽乱以药贴亦非也此乃是痰涎伏在心膈上下变为此疾或令人头痛不可举或神意昏倦多睡或饮食无味痰唾稠粘夜间喉中如锯声多流睡涎手脚重坠冷气脾脉不通误认为瘫痪亦非也凡有此疾但以是药不过数服其疾如失甘遂　　　紫大防【去皮】　白芥子【真者各等分】
　　右为末煮糊为丸如梧桐子大晒干食后临卧淡姜汤或熟水下五七丸至十丸如痰猛气实加丸数不妨其効如神以下利去痰饮为愈
　　天香饮子【出百一选方】
　　宿砂仁【三两】　天南星【四两汤洗】香附子【四两擦净】
　　右防咀每服四钱生姜十五片水二盏煎至八分食前服或用姜糊丸亦得
　　神仙坠痰丸【出瑞竹堂】　治痰壅胷痞气腠此药下痰黑牵牛【一斤取头末四两】　　　皂角【无虫蛀者去皮酥炒黄色去子净一两六钱】　　　生白矾【一两二钱】
　　右为细末清水为丸如梧桐子大每服三五十丸渐加至百丸空心调酒下看病轻重病重者五日十日一服病轻者半月一月一服永无瘫痪之疾
　　神圣饼子【出瑞竹堂】　治痰及一切头风
　　猪牙皂角【一钱炮存性净末】　　胡索【一钱净末】青黛【半钱研】
　　右为细末滴水为丸如梧桐子大揑作饼子晒干每服用一饼新水化开男左女右仰面用苇筒鼻内灌之口咬铜钱一十五文待涎出头风更不再发
　　神术丸【出直指方】　治痰饮妙
　　茅山苍术【一斤米泔浸一宿去皮切作片焙干为末】　　　大枣【十五枚煮取肉研旋入麻浆拌和药】生麻子【半两水二盏研细取浆】
　　右为末丸如梧桐子大晒干毎服五七十丸空心温汤下
　　三倍丸【出御药院方】　治温中下气胷膈痞闷止痰逆呕吐腹脇胀痛
　　半夏【三两生姜制】青皮【二两去白】　木香【一两】
　　右为末生姜汁麫糊为丸如梧桐子大每服三十丸不拘时生姜汤下
　　小半夏汤【出千金方】　治病心腹虚冷游痰气上胷膈脇满不下食逆者
　　半夏【一斤】　　生姜【一斤】　　橘皮【四两】
　　右防咀以水一斗煮三升分三服若心中急及心痛内桂心四两若腹满痛内当归三两羸瘦者及老人尤宜服之一方用人参二两仲景无橘皮人参
　　三仙丸【出医方集成】　治中脘气滞胷膈烦满痰涎不利头目不利
　　天南星【生去皮】半夏【沸汤泡七次与天南星各五两碾为细末用生姜汁和不可太软但手揑得聚为度滩在筛内用楮叶葢之令黄色晒干收之须是五六月内做麴如醤黄法】香附子【五两畧炒于砖上磨去毛】
　　右用南星半夏麴饼子二两净香附子一两同为细末水煮麫糊和丸如梧桐子大每服二十丸食后临卧生姜汤送下
　　人参化痰丸【传信适用方】　治痰
　　右以半夏大者切四块先以汤浸七遍却以萝卜切作大片拌匀用水慢火煮直候尝其味不袭人方止焙干去萝卜不用入人参等分为末水浸蒸饼丸如梧桐子大生姜汤下食后服
　　玉粉丸【出防萃方】　治气痰欬嗽脉面白气上喘促酒淅寒热悲愁不乐
　　南星【一两汤洗】　半夏【一两汤洗】　橘皮【二两去白】
　　右为细末汤饼和丸如梧桐子大毎服三十丸人参生姜汤食后下局方中桔梗汤亦可
　　橘皮茯苓丸【出经効济世方】　降气消痰寛膈和胃进美饮食去湿利水
　　橘皮【半斤去穰候干秤四两为末取生姜汁和为饼子晒干】　　白茯苓【三两】枳实【半两防炒】
　　右为细末麫糊为丸如梧桐子大毎服五六十丸温熟水食后下
　　白术丸【出防萃方】　治痰食欬嗽脉缓面黄肢体沉重嗜卧不起腹胀而食不消局方中防己丸亦可
　　南星【一两汤洗】　半夏【一两汤洗】　白术【一两半】
　　右为细末汤浸蒸饼和丸如梧桐子大每服五七十丸姜汤食后下
　　呉仙丹【一名茱苓丸】　治痰饮上气不思饮食小便不利头重昏
　　白茯苓【赤者亦可】呉茱萸【汤泡去末各等分】
　　右为末炼蜜和丸如梧桐子大每服三十丸不拘时候熟水下酒饮亦可常子正中丞苦痰饮每啖餐食饱或晴阴变率同十日一发头痛背寒呕吐酸汁即数日伏枕不食如千金大五饮丸之类皆不効宣和初为顺昌司禄于太守蔡公安持达道席上得此方服之遂不再见每遇饮啖过多腹满服五七十丸三两时便旋已作茱萸气酒饮随小水而去前后痰药甚众无及此者梅卿方只将茱萸酒浸三宿以茯苓细末拌之干每服百余粒汤酒任下
　　疗痰饮头痛往来寒热方
　　恒山【一两】　　云母粉【二两】
　　右为散熟汤服方寸匕吐之止若吐不尽更服生葱生菜深师方用云母半两
　　橘皮半夏汤【出仁存方】　治脾胃弱好食酸冷寒痰停积呕逆恶心涎唾稠粘或积吐粥药不下手足逆冷目身重又治伤寒时气欲呕不呕欲吐不吐昏愦闷乱或饮酒过多中寒停饮喉中涎声干呕不止痰壅唌嗽乆不已者常服养液润燥解肌热止嗽
　　陈皮【七两去白】　半夏【七两煮】
　　右剉散每服三钱生姜十片水二盏煎至一中盏去滓温服不拘时候两滓并煎
　　大人参半夏丸【出宣明论】　治化痰坠涎止嗽定喘或风痰酒痰茶痰食痰一切痰逆呕吐痰厥头痛或风气壅头目昏或耳鸣鼻塞咽膈不利心腹痞闷筋脉拘急体倦麻痹不知疼痛常服宣通气血清利头目调和脏腑美进饮食【方见咳嗽门痰嗽类】
　　川芎丸　治膈上有痰
　　川芎【二两细碎慢火焙熟】　　　　川大黄【二两蒸令极熟】
　　右为末用不蛀皂角五七挺温水揉尽绢滤去滓瓦器内熬成膏和丸如菉豆大每服十五丸生姜汤下小儿三丸
　　化痰涎方
　　明矾【一两枯过】　白僵蚕【半两去头脚丝】
　　右为末研生薄荷令烂为丸如菉豆大每服二十丸薄荷汤下日三服
　　一方治风气膈上痰饮
　　右用不开口苦瓠汤煮三五沸以物裹熨心上膈
　　法制白半夏　治触冐感寒咳嗽消饮化痰壮脾顺气右用上好半夏汤洗七遍去脐轻焙干再洗如此七遍用浓米泔浸一日夜取出控干每半夏一两用白矾一两半研细温水化浸半夏上淹水两指许频搅冬月放暖处五日夜取出轻焙干用铅白霜一钱温水化又浸一日夜通七日尽取出再用浆水于慢火煮勿令滚候浆水极熟取出控干放银石或磁器内存贮每服一两粒细嚼温生姜汤下食后一法依前制成半夏毎一两用白矾水少许浸半夏细飞硃砂末淹一宿饮干焙用依前法可用生姜汁清焙用
　　搜饮丸
　　右用木瓜一个切下顶作罐儿去穰用生白矾半夏麴等分为细末填在木瓜内却用原顶葢定用麻缕劄防于饭甑上炊两次烂研以宿饼为丸不拘多少但和得聚即止如梧桐子大每服三五十丸生姜汤下不拘时候
　　一方治积聚痰饮不下食呕逆及腹内诸疾
　　右以续随子研碎酒服之不过三颗当下恶物
　　赤石脂散　治痰饮盛吐水无时节病源为冷饮过度遂令固冷脾胃虚羸不能消食饮食饮入胃皆变成冷水反吐不停者
　　赤石脂【三斤】
　　右捣下筛服方寸匕日三酒饮并可稍稍加至三匕服尽三斤则终身不吐水又不下利补五脏令肥徤有人素患痰饮诸药不瘥惟服此一斤则愈或姜汤调服亦可
　　天南星九　治痰饮
　　右以天南星不拘多少先烧一地坑令通红以酸醋泼之置南星于内物覆其上又以泥土泥合勿令泄气经一夕取出去赤皮为末再以半夏末以姜汁为糊丸南星如梧桐子大毎服三四十丸食后生姜汤下
　　制半夏法
　　右用齐半夏二斤河水洗七遍白矾二斤为末用醋浆水三碗同入磁瓮中浸用退皮湿柳棒折二寸麤长二尺一根搅一十遍候四十日尝试如不防喉方成取出用布袋盛沉至井底十日取出防干每服一两粒生姜汤嚼下或细细嚼服亦得
　　二贤汤　治痰以橘皮为主须用真洞庭陈者温水浸去其内穰白取红一斤甘草盐各四两水五碗慢火煮焙干捣为细末防服又古方用陈橘红四两炙甘草一两为末汤防服以治痰极有验世医但知用半夏南星枳实茯苓之类何足以语王璆使君外舅莫强中服之腹痛利下物数块如铁弹子臭不可闻旧时食后胷满之疾豁然顿愈
