<!-- { "loadSidebar": true } -->
　　吊痰膏
　　右用皂角二斤水五碗煎至一碗去滓净一碗内再熬成一钟于煻灰上用纸倒膏在纸上用半夏醋煮过成膏子入皂角膏内和匀明矾三两末同和入松杨柿捣为丸如弹子大噙化
　　一方　治痰壅呕逆心胷满闷不下饮食
　　右用厚朴一两涂生姜汁炙令黄为丸非时粥饮调下二钱
　　一方　治主胷中伏热下气清痰下食
　　右陈皮半两熬作末如茶法煎呷之
　　一方　治胷膈壅滞去痰开胃
　　右用半夏净洗焙干捣罗为末以生姜自然汁和为饼子用湿纸裹于慢火煨令香熟水两盏用饼子一块如弹子大丸入盐半钱煎取一盏温服能去胷膈壅逆大压痰毒及治酒食所伤其効神验
　　治痰润心肺
　　右用贝母为末沙糖为丸含之嗽自止
　　半星丸【出经効济世方】
　　右以南星半夏各四两为末烂姜半斤研捣剉半星为丸以楮叶裹缚却于草中罨之如治麴法候干去皮入香附子四两为末姜汁麫糊为丸如梧桐子大每服三四十丸食后生姜汤下
　　生犀丸【出肘后方】　治痰清目进饮食
　　右以川芎十两小者粟米泔浸三日取出切片子日干为末作两料毎料入麝香香脑各一方生犀半两重汤煮蜜捣为丸如小弹子大茶酒嚼下一丸痰加硃砂半两膈壅加牛黄一丸水飞铁粉一分头目昏加细辛一分口眼歪斜加炮天南星一分
　　乌巴丸【出经验良方】　治胷膈间乆年顽痰为害积成痰气面目青白色无时浮肿全不进食遍身疼痛夜间上壅不得睡卧往来寒热手足疼痛不能转侧前后用南星半夏黑锡灵砂不计服数坠之则不下取之则不出此是痰母坚滞宜用此药须臾利下顽痰如鱼冻如未利再服此药洞利可卜终身无痰疾矣大乌梅肉【三两】巴豆【五粒去皮殻膜】
　　右用水二碗于瓦石器内将乌梅慢火煮烂候水稍干入巴豆在内将竹箆搅直候如干糊方住火摊冷研烂就丸如菉豆大每服七丸九九二十一丸或十五丸姜汤下
　　治膈壅风痰
　　用半夏不拘多少酸浆浸一宿温汤洗五七次去恶气日中晒干捣为末浆水搜作饼子日干再为末入生脑子一钱研匀以浆水和作丸如鸡头大纱袋盛通风处阴干每服一丸煎好茶或薄荷汤下
　　祛风丸【出衞生家宝方】　有人味喜咸酸饮酒过多色欲无戒作成痰饮聚于胸膈满则呕逆恶心涎流一臂麻木升则头目昏降则腰脚疼痛深则左瘫右痪浅则蹶然倒地此药寛中祛痰搜风理气和血驻顔延年益寿
　　半夏【四两生姜四两一处拌作饼隂干】　白矾【一两生用】　荆芥【四两去土】
　　槐角子【一两麸炒黄】　　　　陈皮【一两去白】　硃砂【一两水飞半入药半为衣】
　　右为细末用四两生姜汁麫糊为丸如梧桐子大每服三十丸生姜汤或皂角子仁汤送下早晚临卧一服
　　韵姜饼子【出杨氏家藏方】　温中降气破饮逐痰疗酒食过伤肢体怠惰除口气爽心神如酒病尤宜服之
　　半夏【四两为末生姜汁搜和作饼子焙干为末再用姜汁和焙如此三遍为度】
　　檀香【一两半】　生姜【一斤切作片子以青盐二两研细同淹一宿于日中晒干如无青盐只用食盐】　　杏仁【汤洗去皮研成膏二两】
　　右为细末用白麫二两蜜水煮糊入杏仁在内搜和以印子脱诸花样如钱大毎服一二钱细嚼沸汤送下
　　参橘丸【出朱氏集验方】　壮脾进食消饮下痰
　　人参【二两】　　神麫【二两】　　半夏【二两炮七次】缩砂仁【二两】麦蘖【二两】　　白茯苓【四两去皮】橘红【一斤去白用生姜一斤同捣晒干】
　　右为细末姜汁打糊为丸毎服五十丸姜汤下熟水亦得
　　平胃丸【出朱氏集验方】　平胃消痰
　　平胃散【四两】　半夏【四两姜制】　好枣【一百枚】　灯心草【一小把】
　　右水一大碗煮候枣烂去灯心草用枣去皮核取肉为丸如梧桐子大毎服五十丸姜汤下
　　安脾散【出朱氏集验方】
　　白术　　　白豆防仁【炒】香附子【炒】　人参甘草
　　右等分白汤防服
　　平肺散【出杨氏家藏方】
　　用獖猪肉四两起薄作三片以皂角三寸将水浸后撚去水用腻粉二钱擦入肉内以湿纸裹煨至五更时烂嚼以淡姜汤或桑白皮煎汤下至日午泻下痰涎是病根也
　　白术汤【保命集方】　治痰潮上如涌水乆不可治者
　　白术　　　白茯苓　　半夏【各等分】
　　右为末每服半两病大者水二盏生姜煎至一盏取清调神麴末二钱顿服之病甚者下玉壶丸一百丸大効永除根
　　枳殻汤【出保命集方】　治乆痰胷膈不利者多上焦发热
　　枳殻【三两麸炒去穰】桔梗【三两】　　黄芩【一两半】
　　右同剉每日早用二两半水三盏煎至二盏匀作三服午时一服申时一服临卧时一服三日七两半药尽服生半夏汤
　　半夏丸【出保命集方】　治因伤风而痰作喘逆兀兀欲吐恶心欲倒已吐加槟榔三钱
　　半夏【一两汤洗切】雄黄【三钱研】
　　右同为末生姜汁浸饼为丸桐子大生姜汤下小儿丸如黍米大
　　天麻丸【出保命集方】
　　天麻【一两】　　半夏　　　南星　　　雄黄【少许】
　　右以白麫二两滴水为丸如桐子大每服五十丸至百丸煎淡水令沸下药煮十余沸漉出食前生姜汤下
　　玉粉丸【出保命集方】　治痰结咽喉不利语音不出
　　半夏【五钱洗】　草乌【一钱炒】　桂【一钱灸】
　　右用为末生姜汁浸饼为丸如鸡头大每服一丸至夜含化多岁不愈者亦効
　　加减黄连解毒丸【出海上居士秘方】　治肺痿壅热下寒气胷膈不利痰涎食饮不欲胫酸腿困行歩艰难膈痛咽干便溺赤黄阴痿腿膝困倦常服愈効
　　黄连【半两】　　当归【二钱半】　芍药【二钱】　　大黄【一两】黄芩【一两】　　滑石【二两】　　黑牵牛【一两头末防炒】
　　右为细末水丸如豆大每服四十丸百沸汤送下食逺临卧忌酒干姜胡椒等物
　　人参前胡散【出御药院方】　治痰气客于上焦呕吐胸中痞闷不欲饮食头目昏并皆治之
　　前胡【二两去苗】　人参【二两】　　紫苏叶【二两】　赤茯苓【二两】陈皮【半两不去白】半夏【半两汤洗切】甘草【半两】　　木香【半两】枳殻【半两麸炒去穰】
　　右为麤末每服三钱水一大盏半生姜七片同煎至一盏去滓温服不拘时候病愈即止服
　　济生导痰汤【出医方集解】　治一切痰涎壅盛或胷膈留饮痞塞不通
　　半夏【四两汤洗七次去滑】　　　　天南星【一两炮去皮】
　　枳实【一两去穰麸炒】赤茯苓【一两去皮】橘红【一两去白】　甘草【半两炙】
　　右为防咀每服四钱水一盏姜十片煎至八分食后温服
　　半夏利膈丸【出德生堂】　化痰坠涎定喘止嗽除呕逆痰厥头疼风气之证
　　白术【一两】　　人参【一两】　　白茯苓【一两】　白矾【一两】滑石【一两】　　贝母【一两】　　天南星【一两半生】白附子【二两
　　生】　　　　半夏【三两炮洗】　木香【一两】
　　右为细末水糊为丸如梧桐子大每服三五十丸生姜汤无时下
　　四倍丸【出德生堂】　治诸痰证多验兼疗手臂背疼痛木香【一两】　　陈皮【二两】　　茯苓【四两】　　半夏【八两洗炮】
　　右为末生姜汁打糊为丸如梧桐子大每服五七十丸温酒无时下
　　辰砂化痰丸【出德生堂】　治风气上攻头目昏痰涎壅盛心神不定此药主之
　　白矾【半两飞过】　辰砂【半两研飞】　南星【一两炮】　半夏【三两洗炮用生姜汁和作饼子晒干为末】
　　右为末生姜汁打糊为丸如梧桐子大以硃砂为衣每服二十五丸生姜汤食后服小儿三二丸生姜薄荷汤下
　　消痰丸【出德生堂】　治痰壅为患
　　牵牛【取头末四两一半炒一半生】　　槐角子【半两】　青皮【半两】
　　半夏【一两汤洗七次焙干】　　　　皂角【一两肥不蛀者去皮子炒黄色】
　　右为末生姜麫糊丸如小豆大每服二十丸加至三十五丸卧后生姜汤下
　　三生丸【出德生堂】　治气痰壅上不升降胷膈闷塞不通皂角【一斤去皮子】牵牛【二斤头末】　白矾【半斤】　　萝卜子【半斤
　　炒】　　　　青木香【半斤】
　　右为末煮萝卜水麫糊为丸如梧桐子大每服三五十丸温水食后临卧服大便下痰方见効
　　半夏利膈丸【出德生堂】　治风痰酒痰茶痰食痰气痰诸痰为苦致令手臂肩背胷膈俱痛吐出痰如结核黑色腥臭者此药主之
　　牵牛【取头末四两肉一半炒】　　　皂角【二两不蛀肥者去皮子酥炙】
　　槟榔【一两麫煨】　齐州半夏【一两制】　　　　青皮【二两去皮】槐角子【半两炒】
　　右细末生姜打麫糊为丸如梧桐子大每服三十丸至五十丸生姜汤或温水食后服
　　醉乡宝屑【传信适用方】　能寛中化痰治呕吐恶心醒酒醉后雅宜随意服之
　　陈皮【四两】　　缩砂【四两】　　红豆【一两六钱】　甘草【二两四钱】
　　生姜【一斤已上并防咀】　　　　盐【一两】　　　丁香【一钱剉】
　　白豆防仁【一两半】　　　　巴豆【八粒不去殻用鐡线穿定】
　　右九味同用水煮焙干去巴豆不用
　　消饮丸　利膈下痰散饮去滞
　　半夏【一两汤洗七次】陈皮【半两焙】青皮【半两焙】　　枳实【半两去穰
　　麸炒】　　　　干葛【半两焙】生姜【半两炒】
　　右为细末姜糊为丸如梧桐子大每服五七十丸茶酒任下亲戚沈开祖方余今常服之
　　小黄丸　化痰止涎除湿和胃气胷中不利
　　黄芩【一两】　　干姜【一钱半】　白术【五钱】　　半夏【五钱汤洗姜汁制】　　　泽泻【二两】　　黄茋【三钱】　　陈皮【三钱去白】青皮【三钱去白】
　　右为细末汤浸钲饼为丸如菉豆大每服三五十丸食逺温水送下一方无青陈皮
　　黄芩利膈丸　除胷中热利膈止痰
　　生黄芩【一两】　炒黄芩【一两】　南星【三钱】　　半夏【半钱】黄连【五钱】　　枳殻【三钱】　　白术【二钱】　　陈皮【三钱】泽泻【五钱】　　白矾【半钱】
　　右件为细末汤浸饼为丸如梧桐子大每服三五十丸温水食逺送下忌酒湿麫
　　半夏汤　治痰饮不利胷膈痞闷不思饮食
　　半夏麴【一两】　神麴【一两防炒】　麦蘖【半两炒】　甘草【二两】生姜【六两去皮湿纸裹慢火煨熟切作片子烂研同上四味揑作饼子】杏仁【一两半】丁香【半两焙】　陈皮　　　盐【四两炒】
　　右为细末每服一二钱沸汤防之
　　消饮丸
　　茯苓【三两】　　干姜【三两炮】　白术【八两】　　枳实【半两炒】
　　右为末炼蜜丸如梧子大每服十五丸米饮下
　　温肺丸　治脾胃不和胷膈停痰呕吐恶心吞酸噫醋心腹痞满咳嗽不止头目昏痛
　　白术【一两】　　丁香【一分】　　干姜【一两炮】　半夏【二两汤浸七遍生姜汁浸一宿焙干】
