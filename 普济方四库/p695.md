<!-- { "loadSidebar": true } -->
　　右件同捣罗为末生姜汁煮麫糊和丸如菉豆大每服二十丸生姜汤下腹痛食前呕吐逆食后
　　生犀半夏丸　治心肺疼热盛气促咳嗽
　　生犀屑【半两入磁臼中捣为细末】　　白茯苓【一两去皮】半夏【一两用生姜四两去皮细切同捣令烂制作饼】　　　桂心【七钱半】
　　右件为细末以生姜自然汁煮麫糊为丸如菉豆大每服三十丸生姜人参汤下食后
　　生姜橘皮丸　升降滞气消饮去痰温中散寒快膈美食
　　陈橘皮【一斤去白】生姜【一斤洗薄切片】神麴【二两防炒】
　　右件同为细末麫糊为丸如梧桐子大每服五七十丸至百丸米饮熟水送下食后无问长幼皆可服
　　圣金丸　治停痰宿饮上喘咳嗽呕逆头痛全不入食半夏【用生姜自然汁浸两宿取出切成片子新瓦上焙干】　　　威灵仙【净洗去根土焙干秤】
　　右件各三两为细末用不蛀皂角五七定河水一碗揉皂角为汁滤去滓用银石器内熬成膏和上件药丸如菉豆大每服七丸至十丸生姜汤下空心日午临卧各一服至一月饮食増进为验忌茶
　　梅膏丸　化痰止咳嗽定喘消停饮
　　乌梅【四两】　　巴豆【十四枚去殻用水三碗同乌梅一处煮水尽留巴豆七粒同乌梅肉研为膏】　　白矾【一两生用】　半夏【二两汤洗七次焙干】
　　葶苈子【一分炒】欵冬花【一分】　皂角【一分炒黄去黒皮秤】
　　马兠铃【一分】　人参【一分去芦头】
　　右件为细末入膏子内圆如菉豆大每服五七丸用生姜汤送下食后服如喘促痰嗽煎桑白皮萝卜汤下
　　生半夏丸　化痰利膈尤治呕
　　半夏【一两汤洗七次】槟榔【一钱】　　丁香【一钱】
　　右为细末生姜自然汁煮薄糊为丸每服三十丸食后姜汤吞下一法小铫内渫令热倾入盏内小匙挑服仍啜其汁咽之
　　坏痰丸　治痰涎壅盛服药未退头重心烦饮食不下硇砂【二大分】　寒水石【半两猛火烧透赤好酒内淬五七次取出】
　　定粉【一大分】　水银【二大分将定粉于盏内与水银同研旋旋滴水冷研令似乳汁
　　用】　　　　蜜陀僧【一大分】半夏【半两热酒洗一度姜汁浸一宿用】龙骨【一分】
　　右件七味为末生姜自然汁煮麫糊为丸如菉豆大研好硃砂度过每服一丸至二丸生姜龙脑水下不嚼
　　人参半夏丸　坠痰化涎
　　半夏【一两生姜四两取汁先以汤洗半夏七遍浸三日后于日内晾干切作片子焙干用】北矾【一两研】　赤茯苓【一两去皮】天南星【半两生用】人参【二钱半】
　　右件五味同杵为细末筛罗以蒸饼水浸过却用纸裹煨熟为丸如菉豆大每日空心夜卧用淡生姜汤下十五丸开胃口姜枣汤下风涎皂角一寸姜三片萝卜三片同煎汤下
　　开胃丸子【出防命方】
　　人参【一两】　　半夏【半两姜汁制煮】
　　右为末以京枣肉丸如梧桐子大非时熟水下十五丸
　　丁香半夏丸【出十便良方】　温益肺胃思进饮食治咳嗽呕吐胷膈痞满消痰饮癖止心嘈烦
　　半夏【二两】　　白术【一两】　　丁香【一分】
　　右捣罗为细末以姜汁煮麫糊为丸如桐子大每服二十丸用姜汤下一名温白丸
　　服苍术法【出十便良方】
　　北方常服化痰消坚杀虫予患癖饮三十年多嘈杂痰饮上潮即吐有时急饮酒半杯即止葢合此证也因读巢氏病源论酒瘕云饮酒多而食谷少积乆渐瘦其病常思酒不得酒则吐多唾不复能食胃中有虫使然名为酒瘕此药治之要之须禁酒即易治不禁无益也予平生有二疾一则脏腑下血二则膈中停饮下血有时而停饮则无时始因年少时夜坐为文左向伏几是以饮食多坠向左边中夜以后稍困乏必饮两三杯既卧就枕又向左边侧睡气壮盛时殊不觉三五年后觉酒止从左边下漉漉有声脇痛饮食殊减十数日必呕数升酸水暑月止是右边身有汗防防常润左边病处絶燥遍访名医及海上方服之少有验间或中病止得月余复作其补则如天雄附子矾石其利则如牵牛甘遂大防备尝之矣予后复度之已成癖囊如潦水之有科臼不盈科不行水盈科而行也清者可行浊者依前停滞葢下无路以决之也是以积之五七日必呕而去少寛数日复作脾土恶湿而水则流湿莫若燥脾以胜湿培土以填科臼则疾当去矣于是悉屏诸药一味服苍术三月而疾除自此一向服数年不吐不呕胷膈寛快饮食如故暑月汗周体而身凉饮亦当中下前此病处少汁目亦多昏其后灯下能书细字皆苍术之力也其法苍术一片去皮切末之用生香麻油半两水二盏研滤取汁大枣十五枚烂煮去皮核研以麻油匀研成稀膏搜和入臼熟杵丸如梧桐子大干之每日空肠用温汤吞之五十丸増至一百丸二百丸忌桃李雀初服时必膈防燥但以茅术制之觉燥其进山栀极有力亦自然不燥也山栀数用山栀子一味干之为末沸汤防服故知多坐不可伏在一边时或行动亦消息之法
　　参苏饮【出如宜方】　治阴阳痞膈气结凝痰为热
　　木香【半两】　　枳殻【半两】　　桔梗【半两】　　甘草【半两炙】陈皮【半两制】　苏叶【七两】　　干葛【七两】　　半夏【七两制】前胡【七两】　　人参【七两】　　茯苓【七两】
　　右防咀姜七片枣六枚煎热多痰稠鼻塞宜金沸草散
　　金沸草散【出鲍氏方】　治有热多头目昏重痰涎壅塞大便坚而燥
　　荆芥【四两】　　旋蕧花【三两】　前胡【三两】　　麻黄【三两】甘草【一两半】　半夏【一两半】　赤芍药【一两半】细辛【一两半】五味子【一两半】杏仁【一两半】
　　右为散每服三钱姜三片枣一枚煎
　　大半夏汤【出如宜方】　治气郁生痰聚结不散肠间漉漉有声及反胃呕吐
　　半夏【制】　　人参【四钱】
　　右防咀姜七片一方入蜜煎亦治膈间支饮
　　苏子降气汤【出如宜方】　治虚阳上攻痰涎壅盛气不升降上盛下虚【方见喘门喘类】
　　青灵丸【出如宜方】　治老人元气衰弱痰气上攻睡卧不安
　　灵砂　　　青州白丸子
　　右姜汁糊为丸姜汤下又以灵砂一两丁香木香胡椒各半钱为末杵丸如菉豆大每服六十丸姜汤下名灵砂丹
　　八味丸【出如宜方】　治肾虚不能自养邪水溢上吐多痰唾牡丹皮【三两】　茯苓【三两】　　泽泻【三两】　　山茱萸【四两】山药【四两】　　附子【三两】　　桂【三两】　　　熟地黄【八两】
　　右末蜜丸如梧桐子大每服十五至二十五丸温酒空心日二服
　　四磨汤【出如宜方】　治七情郁滞痰气上壅喘急声促人参　　　槟榔　　　沉香　　　乌药【等分】
　　右用水磨浓共煎三五沸服
　　蜜煎主寒热【出千金方】
　　蜜五合　　恒山【二两】　　甘草【二两】
　　右三味取二味防咀以水一斗煮取二升去滓内蜜五合温服七合吐即止不吐更服七合勿与冷水一方用甘草半两
　　又方【出千金方】
　　蜜【二合】　　　醋【八合】
　　右二味调和平旦顿服须臾腹内嘈杂苦意中不适明旦更服无不大呕安稳
　　星砂丸【出永类铃方】　温中化痰兼化宿滞生冷果实夏月可配消暑丸
　　南星【四两洗焙】　良姜【四两焙】　砂仁【一两】
　　右细末姜自然汁煮麫糊丸如梧桐子大姜汤下又方只用南星砂仁二味
　　玉壶丸【出朱氏集验方】　治一切痰疾
　　大半夏【二十五两】雪白南星【一十五两】
　　右二件用野外地上清洁水满浸逐日换水浸五日将半夏切作两片南星大者切作六片中者切作四片再逐日换水浸五日足每五两研细末生白矾一两添半夏南星则亦添矾却用井水浸须令水满只此水浸一月日取半夏或南星尝看以不麻为度如尚麻更浸候不麻漉起晒干用和脚下水浸矾碾细收之每服七两入全蝎七个炒白附子二钱半为末炒甘草二钱和匀用炊饼干末二两半用生姜半斤研取自然汁煮炊饼末和为丸如梧桐子大或干添些白汤为丸每服二三十丸随意咽下亦可此药不问是何证候痰涎作壅或有异证风证小儿惊癎之类应手而愈多服之无妨勿拘二三十丸之说以姜白汤将药咽下皆可无病人咽服二三十丸再加永无痰症
　　半夏汤【出朱氏集验方】　痰饮
　　南星【四两】　　半夏【四两】　　生姜【半斤】　　皂角【二定】
　　右以白水淹过药一寸许同煮干仍用温水浴过剉片日干为末入丁香缩砂各半两甘草一两半入熟粟米半斤空心沸汤防服
　　煮浮丸【出朱氏集验方】　治痰壅晕
　　南星【生】　　半夏【生】　　防风　　　天麻麫【生】
　　右等分滴水为丸如梧桐子大先煮汤令沸滚方下药四五十丸煮一二滚药浮取漉出用姜汤吞下不拘时候
　　玉液汤【出朱氏集验方】　治痰疾
　　半夏【用拣好者不拘多少汤洗白净切作片如纸薄用】
　　右每服半两水二盏姜三十片慢火煎至七分浓磨沉香水一盏倾入药内再煎两沸食后临卧服
　　玉浮丸【出朱氏集验方】　治痰吐头痛极妙
　　天南星【一钱半削去皮】　　　　半夏【一钱半】　陈皮【一钱去白】白术【一钱】　　茯苓【一钱】　　附子【一钱去皮脐】
　　右件各生为末用生麫随多少拌匀生姜自然汁丸如梧桐子大用滚汤煮熟次用药现成汤加生姜自然汁下二十丸不拘时候
　　白术丸【出朱氏集验方】　治痰饮以乆服多服而后効
　　白本【八两】　　半夏【二两汤泡七次】赤茯苓【二两去皮】干姜【二两】肉桂【二两去皮】　枳殻【二两麸炒】
　　右为细末生姜自然汁煮麫糊为丸如梧桐子大服多至二十丸日三服
　　赤茯苓汤【出朱氏集验方】　治停饮于胷胃怔忡不已
　　赤茯苓【一两去皮】半夏【一两泡】　茯神【一两去皮】　陈皮【一两】麦子【一两】　　沉香【两半】　　甘草【两半】　　槟榔【两半】
　　右防咀每服三钱水一盏姜五片煎七分空心服取効
　　神効白术丸【出衞生家宝方】　治壅喘不下饮食
　　半夏【八两汤泡洗七次去滑】　　　神麫【六两】
　　右为细末生姜自然汁和作饼子以纸裹当风处候干用麫一两白术一两同为末生姜自然汁丸如梧桐子大每服三十丸姜汤下无时
　　四金丹【出衞生家宝方】　治风痰壅咳嗽不已
　　桔梗【一两炒】　防风【一两】　　白矾【一两枯】　雄黄【半两研】
　　右为末水浸蒸饼丸如鸡头子大每服一粒绵裹含化
　　硝矾丸【出防生家宝方】　治痰涎壅结咳嗽咽痛
　　白矾　　　焰硝【各等分】
　　右为细末鉄锅子内按实以生茶叶数片葢之火煆通红伏火为度茶叶旋添直待伏火却连锅子入地坑一宿取出为细末糯米粥为丸如梧桐子大硃砂为衣每服三丸姜汤送下食后临卧服
　　化痰丸【出衞生家宝方】　治痰凉膈止嗽治头
　　天南星【生用】　半夏【生用】　　薄荷叶　　人参茯苓　　　白矾
　　右等分为细末生姜汁麫糊为丸如梧桐子大每服三十丸生姜汤下食后服
