<!-- { "loadSidebar": true } -->
　　秘掌中金丸　眞气衰弱饮酒多伤停于胸膈往往用感应丸如圣膏理中丸之类又不能克化任意取服转伤真元脏腑别生他疾惟此药能消化酒食消痰饮寛中利膈乆服永无胸膈不快之疾不动脏腑不损眞元加槟榔木香各一两名槟榔丸又调和气陈皮【一斤去白湿称生姜净洗与陈皮对下切片如防中二味晒炒】甘草【二两】半夏【三两汤洗七次姜汁和饼伏中晒炒】神麯　麦蘖【各二两】砂仁　白豆防【各一两】
　　右为末姜糊丸如桐子大服三四十丸姜汤下
　　效方　主心腹积聚四肢痹躄举体风残疗百病虎骨　野葛【各三两】附子【一十五枚重九斤】甘草　细辛【各一两】杏仁　巴豆【去皮心】芎防【切各一升】雄黄【二两】　椒
　　右以苦酒渍周时猪脂六斤微煎三上三下完取附子一枚视黄为度绞去滓乃内雄黄搅使稠和宻器贮之百病皆摩上唯不得入即服若服之或如枣大内一合热酒中湏臾后防白髪以药傅之即生乌诸疮毒风肿及马鞍疮等洗即差牛领亦然
　　破块丸【一名隂阳丸】　治受瘴结成气块腹中不能消散服之即效【出危氏方】
　　荜拨【一两】大黄【一两一用生】
　　右为细末入生麝香少许炼蜜为丸如梧桐大每服三十丸空心冷水下或冷汤下日三服
　　紫苑丸
　　紫苑【去苗细刮净】苁蓉【酒浸】人参　槟榔　茯苓【去皮】官桂【去皮】亁姜【炮】白术　柴胡【去苗土】大黄【炒】黄连【去须】桔梗当归【去芦浄洗】防风【去芦】羌活　鳖甲【醋煑去裙襴】陈皮【去白】
　　【酒浸】车前子　防己　石菖蒲　熟地黄【酒浸】吴茱萸【汤浸七次】川乌【炮去皮脐】川椒【去汗用殻】巴豆【去皮心膜油】麦门冬【去心】
　　右各等分为细末炼蜜为丸如桐子大初服快利为度如不利至七丸酒服或粥饮温水亦得治疾癖气块及诸黄病毒气冲心绕脐如虫咬又治六种水蛊病寒反胃吐逆饮食不消时行无度妇人月露蕴结不调或多或少月前月后犹如懐胎又二十四种风顽昼夜不安梦与鬼交头生白髪或歌或笑有鬼魅服此药皆验杨驸马患冲心病每日饮食频吐徧身枯瘦每日服此药五丸至二十日防出肉虾蟆六个白脓二升而愈京兆尹赵京先患火风痰眉毛脱落骨肉疮疾服此药一月防出癫虫数十条马尾长相似其病即愈河南刘府尹妻患眼不明一年服此药二十日防出肉鳖六个肉如针相似眼明如初蔡太师妻患赤白带下作气血崩服五丸至八九丸防出赤水一升内有肉块下如鸡子大今此药疗一切病有孕妇人不可服　肠风痔瘘温酒下　赤白痢诃子汤下　中风甘草汤下　心痛温酒下　虫咬心痛槟榔汤下　坠肠心闷四肢不散温酒下　气噎亁荷叶汤下　转筋霍乱生姜汤下　一切风疾升麻汤下　防痢黄连汤下　寸白虫槟榔汤下　喘杏仁汤下　头肿热汤下　打扑伤损温酒下腰痛黒豆淋汤下　食积气块面汤下　因酒内伤酒下　肺气杏仁汤下　脐下疼芍药汤下　宿食不消生姜汤下　隂毒伤寒温酒下　脾气陈皮汤下
　　金露丸【出和剂方】治腹内积聚症块乆患大如杯覆及黄瘦宿水朝暮咳积年冷气时复腹下盘痛弦结冲心及两脇彻背连心疼痛气不息气绕脐下状如虫咬不可忍十般水气反胃吐食呕逆饮食多噎五般痔漏脚气走疰风有如虫行手足烦热夜卧不安睡语无度小儿惊疳妇人五邪梦与鬼交沉重不思饮食昏昏如梦不晓人事欲死惧多或歌或哭不定月候不调心中如狂身体羸瘦莫辨其状但服此药万不失一无不平愈是病皆疗更不细述
　　草乌头【炮】黄连【各二两】桂心【不见火】干姜【炮】桔梗　吴茱萸【汤浸七次】茯苓【去皮】柴胡【去苗】干地黄【洗焙】蜀椒【去目炒】厚朴【姜制】人参【去芦】菖蒲【泔浸一夕】紫苑【去苗】鳖甲【醋炙】芎防【洗焙】枳殻【去穰麸炒】贝母【去心】甘遂【炮一方用甘松】甘草【炙】防风【各一两】巴豆【去心膜用醋煑二十沸焙干取一两不去油用】
　　右为细末以面糊为丸如桐子大每服五丸　心中痰患姜汤　心痛酸石榴皮汤下　口疮蜜汤下头痛石膏汤葱茶下　一切脾胃气橘皮汤下　伤寒麻黄葱汤下　脚气水气杏仁汤下　水防气防龙胆草汤下　赤痢甘草汤下　白痢干姜汤下赤白痢甘草姜汤下　胸膈咽闷通草汤下　妇人血气当归酒下如不饮酒当归煎汤亦得　疝气风气小肠气及下坠附子汤下　常服及应急诸般疾患凡米饮热水茶酒任下　如伤冷腹痛酒食所伤酒疸黄疸气结痞塞鹤膝风并用盐酒下　治三十六肿十二症无不医治此药前人用之效者马遂临老浑身楚痛不思饮食每夜五丸至七日下血如鸡肝者二百余片臭脓二升以此遂愈三原主簿陈胜妻有病十五年羸瘦腹中楚痛不可忍服药至旬日下青虫六十四条如筯头身赤色及药水五升遂愈京兆府工曹栁行余着牀经年服至十日下肉蜣蜋百有余个青黄水一升许遂愈王元覧有门客乆患羸瘦吃食转吐服之下肉虾蟆七个青水一升遂愈兴国寺僧澄清患痈块十五年服十日下肉蛇二条遂愈后来又患风疾眉毛尽落服至百日出五色虫儿出青水三升遂平复此元覧进方时所陈也后代郑教授云此方于杜相公府子弟处曽用之无不治效如与小儿吃时一丸分作四丸量儿大小可三五丸合此药如煑巴豆时湏是亲自数三十沸便倾出焙干若沸过药即无力服此药别无所忌只验定病症不定用汤有差其效不述也
　　松烟饼子　治积气块消食快气
　　细墨【五分烧研】陈皮【五分去白】牵牛【五钱别研取头末五钱】神麯【炒】三棱【火煨】蜜陀僧【研】五灵脂【研】硼砂【研】牡蛎【火煨煅】麦蘖【各五钱炒】大黄【一两】北枣【一十四枚烧存性】班猫【一两去翅足糯米同炒】干漆【炒去烟】白丁香【研】青礞石【研各一钱】巴豆【一两去皮湿纸裹烧黄色为度】蓬莪术【一钱煨】大防【去芦】莞花【醋侵一宿】
　　右为细末水打面糊为丸如皂角子大捻为饼子记以所有伤煎汤送下或面汤亦可小儿三饼大人看虚实禀气加四五饼不嚼呑服其积块渐渐近下再进一服又觉近下或积块疪血痢塞大人小儿乆痢或休息痢并男子妇人年深不服水土及暑月变成恶痢米物不消五块逆膈胃吐食心胸闷闭酒疸食黄劳上喘呕逆涎沫心闭惊恐口苦恶心小便淋澁大便不通伤寒余毒妇人胎前产后败血困生积成积块饮食平常遍身疼痛腰强腿硬手足　厥九种心痛十般积热九般水气霍乱吐防乆病瘦弱但有此症并皆治之一方用陈皮汤下
　　温白丸　治脏腑积聚症癖气块腹多痛按或有形肢节烦热腰脚酸痛及妇人血癖经候不调赤白带下等疾
　　柴胡【去苗】紫苑【去苗土】吴茱萸【汤浸焙干炒】菖蒲　桔梗【剉炒】荆三棱【煨剉】赤茯苓【去黑皮】人参　黄连【去须炒】干姜【炮】桂【去麤皮】蜀椒【去目并合口者炒出汁】巴豆【去皮心膜研出油净】皂荚【去皮灰黄】鳖甲【去裙栏醋炙各一两】乌头【炮制去皮脐】黄茋【剉末各二两】当归【二两切焙】厚朴【去麤皮生姜汁炙二两】
　　右为末链蜜和捣一千下丸如梧桐子大每服三丸加至四五丸温酒下利下恶物为度
　　化气丸　治男子妇人逺年日乆茶酒气食过度成积一切气候服之如神
　　官桂　陈皮　青皮　丁香　木香　缩砂【各一两】三棱　莪术【各二两】茯苓【一两半】人参【好者一两】香附【半斤】甘草　厚朴　萝卜子　将军【即大黄各二两】枳殻【炮】槟榔【各三两】黒牵牛【四两头末】
　　右为末黒牵牛一斤取头末四两以三分分之生用二分炒一分和匀打醋糊须要着锅方可搜匀丸如桐子大每服三四十丸姜茶任下仍验老弱盛衰加减用之
　　法制槟榔　治酒食过度胸膈膨满口吐清水一切积滞
　　鸡心槟榔【一两切作细块】白豆防【取仁一两】盐【二两】拣丁香【一两切作细块】粉草【一两切作细块】真陈橘皮【半斤去白切作细条】生姜【半斤切作细条】
　　右件同河水两碗浸一宿用慢火砂锅内煮干焙干入新瓶收每服一撮细嚼饮酒下为细末汤防亦可信适用方
　　乌头丸　治男子女人寒冷腹内积聚邪气往来厥逆抢心心痛　闷吐下不止妇人产后羸瘦
　　乌头【一十五枚】吴茱萸　蜀椒　干姜　桂心【各二两半】干地黄【一两半】前胡　细辛　人参　芎防　白术【一两六钱】皂荚　紫苑　白薇　芍药【各一两八钱】
　　右为末蜜丸如梧桐子大酒下十丸日三服稍加之以知为度
　　丁香丸【出圣惠方】治积聚不消心腹坚胀痰逆呕哕噫醋呑酸脇肋刺痛胸膈痞闷或反胃恶心饮食不下气上冲胸痞塞不通及酒癖血症气块时发刺痛全不思食并皆治之常服消饮食行滞气
　　猪牙皂角【皂角去皮炙焦黄为细末】好墨【烧醋碎】肉桂【去粗皮】干姜【炮】丁香　木香【各一两】川大黄【别为细末】干漆【碎炒令烟尽为细末】黒牵牛【炒为细末】蓬莪茂【炮捣碎各二两】青皮【去白三两】京三棱【炮捣碎】硼砂【别碎】附子【炮去皮脐各二两】巴豆【一钱五分先用醋煎硼砂令热下巴豆霜煎三两沸下大黄末熬膏】
　　右以大黄硼砂巴豆膏和丸如菉豆大每服一两丸茶酒任下如要取化症瘕癖块用生姜汤下七丸并食后临卧服之
　　流气丸【出御药院方】治五积六聚症瘕癖块留饮以上此积皆系寒气客抟于肠胃之间乆而停留不去变成诸疾此药能消导滞气通和隂阳消旧饮虽年髙气弱皆可服之
　　木香　川茴香【防炒】菖蒲　靑皮【去穰】蓬莪茂【炮剉】红橘皮【去穰】槟榔　萝卜子　补骨脂【防炒】荜澄茄　缩砂仁　神麯【防炒】麦蘖【防炒】枳殻【去穰以上各一两】牵牛
　　右为细末面糊为丸如梧桐子大每服五十丸食后细嚼白豆蔲一枚白汤送下
　　纒金丹【出夲事方】治五种气积及五噎胸膈不快傍痰宿饮丁香　木香　沉香　槟榔　官桂　胡椒　硼砂【研】白丁香【各一分】肉豆防　飞矾【各一分】马兠铃【炒】南星　五灵脂　蒌【根】半夏【各两半】硃砂【三分留半为衣】
　　右为细末入二味研药和匀生姜汁煮糊为丸如梧桐子大服三丸生姜汤下或干嚼萝卜下
　　和中丸　治脾气益肾水消肠胃中积滞调三焦气开胸膈痞满上攻心腹闷痛筋脉拘急肢体闷倦润大便清小便进美饮食
　　木香　沉香　白豆防　砂仁　槟榔　枳实【去穰】蓬术【去皮】当归【酒浸】木通【去皮】黄芩【去腐】黄连【以上各一两】大黄【四两】郁李仁【一两去皮】猪牙皂角【五钱】
　　右为末滴水为丸梧桐子大每服一百食后茶清送下
　　荆三棱煎丸【出王氏博济方】治五积六聚血气块聚散不定及一切气积不和
　　荆三棱【煨剉】蓬莪术【煨剉】芫花【醋炒焦】半夏【汤洗七遍焙】青橘皮【去白炒各一两】硼砂【去石研】附子【炮制去皮脐】桂【去粗皮】延胡索【醋炒】大防【腻粉调酒炙】干漆【炒烟出】猪牙皂荚【去皮子炙】五灵脂【去砂石净炒】
