<!-- { "loadSidebar": true } -->
　　右为末用好醋三升入药二停熬成膏再入一停和丸如菉豆大每服五丸食后生姜汤下
　　散聚汤【出三因汤】治乆气积聚状如症瘕随气以上下有时心腹绞痛攻刺腰脇上气窒塞喘咳满闷小腹膨胀小大便不利或腹泄防淋漓无度遗精白浊状若虚劳
　　半夏【汤洗七次】槟榔　当归【各三分】橘皮　杏仁【麸炒去皮尖】桂心【各二两】茯苓　甘草【炙】附子【炮去皮脐】川芎　枳殻【麸炒去穰】厚朴【姜汁制】吴茱萸【汤洗各一两】
　　右为剉散每服四钱水一盏半煎七分去滓食前服大便不利加大黄
　　木香槟榔丸【出瑞仿堂方】
　　木香　槟榔　黄连【去须】当归　枳殻【去穰火煨】青皮【去穰】陈皮【去白各一两】大黄【三两纸裹酒浸湿】黄芩【一两去黑心】黄蘖【三两去粗皮】牵牛【四两取头末二两】香附子【四两炒去毛】广茂【一两火煨去穰】
　　右为细末滴水为丸如梧桐子大每服五七十丸食后姜汤送下
　　呵子丸【出夲事方】治伏积注气发则喘闷
　　呵子　白茯苓　桃仁　枳殻　桂心　槟榔桔梗　白芍药　鳖甲　川芎　川乌　橘红【以上各等分】人参
　　右为细末链蜜杵丸如梧桐子大酒下二十丸热水亦得
　　枳殻散【出夲事方】治五种积气三焦痞塞胸膈满闷膂引疼心腹膨胀脇肋懒疼食饮不下噎塞不通呕吐痰逆口苦呑酸羸瘦少力短气常服顺气寛中消痃癖积聚散惊忧主心气宜服
　　枳殻　荆三棱　橘皮　益智仁　蓬莪术　槟榔　肉桂【各一两】干姜　甘草　青皮　肉豆蔲木香【各半两】厚朴
　　右为细末每二钱水一盏生姜三片一枚同煎至七分热服盐亦得不拘时候一方用白豆蔲无肉豆蔲
　　卢氏异方感应丸【出和剂方】与和剂方大不同但修制必须如法分两最要停匀只是暖化不可偏胜此药消积滞不动脏腑其功用妙处在用蜡之多切不可少常服建脾进食永无寒热防痢之疾盖消磨积滞以渐自然无疾遇酒食醉饱尤宜多服神效不可述黄蜡【真者十两】乳香　丁香　木香【不见火】巴豆【百粒去皮研为粉用纸数层囊捶油透再易纸至油尽成白霜为妙】杏仁【七十个去皮尖研细依巴豆一法去油】干姜　肉豆蔲【面裹煨】荜澄茄　槟榔　百草霜【筛细】片子姜黄【各一两】
　　右除巴豆粉百草霜杏仁乳香外余并为细末却同前四味拌和均匀先将上项黄蜡十两于银器内镕化作汁重绵滤去滓以无灰老酒一升于银器内煮蜡镕数沸候冷其蜡自浮于酒上去酒不用春夏修可用清麻油一两秋冬用油一两半于大银器内熬冷香熟次下酒煮蜡同化作汁乗热拌和前项末药十分均匀候稍凝分作剂子用罐子盛之半月后方可服任意服之二三十丸加至五十丸无碍此药以蜡多虽难丸然丸子愈细其功愈慱临睡须常服之若欲治病不拘时候如服旋丸如萝卜子大治豆疾香苏散三钱水一盏煎服加白芥子一撮炒研入用
　　消积丸【出圣济总録】治积滞寛利膈腕思饮食
　　牵子【半两一半取末】青橘皮【一两去白焙】丁香　木香　硼砂【研】沉香【剉各一两】槟榔【二枚剉】桂【去粗皮】干姜【炮半两】
　　右为末炼蜜为丸如豌豆大每服一丸至三丸食后服临卧橘皮汤下
　　木香丸【出圣济总録】治五种积聚成块
　　木香　诃黎勒【炮用皮】人参　槟榔【剉】大黄【剉炒】郁李仁【生研各三两】赤茯苓【去黑皮】枳殻【去瓤麸炒】芍药　硝石【碎】紫苏【防炒】干姜【炮各二两】
　　右为末炼蜜为丸如桐子大每服空心温酒下三十丸至四十丸通利则减丸数
　　硼砂丸【出卫生家寳】治一切积聚有饮心痛气块食积面黄肌瘦
　　硼砂　荆三棱【用末】干姜　　香　白芷　巴豆【去油各半两】大黄【别末】干漆【各一两】木香　青皮　胡椒【各一分】槟榔　肉豆蔲【各一两】
　　右为细末用咸醋二升煎巴豆五六七沸后下三棱大黄末同煎五七沸入硼砂同煎成稀膏便入诸药和匀丸菉豆大年深气块生姜汤下四五丸食积热水下白痢干姜汤下赤痢甘草汤下血痢用当归葱酒亦可
　　硃砂守病丸【一名太上老君守病丸】
　　硃砂【三钱】鹏砂【一钱】心红【三钱】粉霜【一钱】轻粉【一钱】龙骨【一钱】白胶香【一两半】琥珀【一钱】硼砂【一钱】雄黄【一钱】石脑油【二钱】千口吐【不入药水中浸用】
　　右将鹏砂硼砂雄黄各乳研却用石脑油销银大沙锅内将上三味乳细末和匀用一匙子不住手搅沙锅外用一大锅滚汤将沙锅顿放汤锅中煮仍不住手搅至油砂雄黄干黒色成膏为度却取去沙锅候冷定干硬再入乳鉢细研却入余药末同研匀用大铜匙将药末入热汤内荡自然成剂用手揑成块就于汤火处旋揑下丸如樱桃大随丸即放入千口吐水碗内浸之候冷定硬出底干收贮服之用新水送下未时前后服次日服五积丸一方无龙骨白胶香粉霜用赤石脂
　　五积丸
　　巴豆【面裹烧去殻取肉一两】黄栢末【五钱】使君子肉【五钱】蛤粉【五钱】苦楝根末【五钱】雷丸【五钱】
　　右为末和匀滴水为丸如桐子大每服一十五丸煎使君子肉汤下
　　固肠散
　　白术　滑石　甘草　寒水石【煨】牡丹皮　人参白茯苓　菉豆粉【五钱】
　　右为末空心米饮调下二钱病虚者三服忌生冷硬物半月
　　挝脾丸
　　南星【四两】半夏【二两】舶上硫黄【二两】轻粉【三钱】锡胶【三钱】雷丸【一两】干胭脂【五钱】白牵牛【一两炒】
　　右为末酒糊为丸如小豆大每服三十丸生姜汤下日进二服
　　快活丸　消酒食去积滞散冷气
　　枳殻　青皮　陈皮　丁香　砂仁　乌药【各两】三棱　蓬术　香附　萝卜子　栗楔　麦芽【各三两】
　　右糊丸桐子大服三五十丸茶酒任下
　　硼砂煎丸【出圣惠方】治积聚气乆不消散腹脇胀痛靣无顔色四肢不和
　　硼砂【二两不夹石者细研醋一升半与花末同熬如膏】芫花【一两炒令黄色捣罗为末】川乌头【半两炮制去皮脐】川大黄【一两剉碎防炒】木香【五钱】当归【五钱】鳖甲【一两涂上醋煑令黄去裙襴】桂心【半两】蓬莪茂【半两】荆三棱【半两炮剉】干漆【三分捣碎炒令烟出】青橘皮【三分汤浸去白瓤焙】
　　右为细末同煎更入小蒸饼和捣三百杵丸如桐子大每服十五丸食前温酒下
　　槟榔汤【出圣济方】治积聚结实腹满刺痛泄痢不止【方见诸气门诸气类】
　　透膜丸【出圣济总録】取积聚
　　硼砂【一钱】乳香【一钱】粉霜【一钱】硝石　礞石【各一分二味同研匀细镕作汁用皂角子三枚放入烟絶为度候冷研每料用末三钱】硫黄　腻粉　白丁香　蜜陀僧　荆三棱末【各一钱】巴豆【二十粒去皮心膜醋煮紫色研】
　　右为末研匀用枣肉丸如菉豆大每服七丸至十丸煎生姜橘皮汤下小儿皂角子汤下
　　麝香寛中丸【出间易方】理中脘不快胸膈痞闷呕吐恶心腹脇刺痛饮食不思
　　麝香【二钱别研】沉香【四钱细剉】木香【五钱】甘草【一两炙】白檀香【一两别研末】甘松【去土】陈皮【去白】姜黄【各二两】香附子【一两炒去毛】砂仁【一两五钱】
　　右为末次入麝香研和熬甘草膏为丸桐子大每服三十丸细嚼沸汤下不拘时候
　　怛山丸【出千金方】治脇下邪气积聚寒热往来如温疟怛山　蜀漆　白薇　桂心　鮀甲　附子　白术　鳖甲　鹿虫　贝齿【各一两】蜚蝱【六铢】
　　右为末蜜丸如梧桐子大以米泔清服五丸日三服
　　三棱煎丸
　　三棱【八两】杏仁　萝卜子　大硼砂【各一两五钱】神麯麦蘖　青皮　干漆【各二两】缩砂　丁香　蓬术【各一两五钱】
　　右为细末薄糊丸如梧桐子大每服二三十丸饮汤下
　　巴豆【去皮心膜研出油一两】丁香【三钱】乌梅【去核一两半】干漆【捣碎炒烟出一两】滑石【一钱】
　　右先捣罗四味为末然后入巴豆同研匀用粳米饭同捣烂丸如粟米大每服二丸至三丸随所伤物下更量虚实加减
　　太乙神明再造感应丹【出危氏方】治因虚滞冷内积隂寒形羸气弱因虚有伤停积胃腕不能化或因气伤冷失饥寒饱餐过多呕吐不止心痛腹胀疼不可忍或大便频并或乆痢赤白或霍乱吐防又治中酒呕哕心胸痞闷不思饮食又治乆病荏苒岁月渐至虚弱羸瘦饮食迟化大便或闭或防不拘乆新积冷气病并皆治之不过三服便见痊愈此药性温无毒不损胃气只磨化湿冷积聚治气旋丸如菉豆大每服三五丸量虚实加减温汤下不拘时候常服进食消酒毒令人不中酒又治小儿脾胃虚弱累有伤滞每服委米大五粒干姜汤下不拘时候治病有神效此药近世盛行有数方唯此方乃太乙神明再造功效神异
　　肉豆防仁【二两】荆三棱【一两炮剉】防丁香【一两】荜澄茄【一两】川面姜【二两炒】木香【一两】百草霜【二两】黄蜡【四两一作酒蜡】巴豆【一百粒去皮研取霜】杏仁【一百粒去皮尖另研】清油【一两】
　　右先将肉豆蔲荆三棱丁香荜澄茄川面姜木香百草霜一处为细末同巴豆杏仁霜一处拌匀先下油热次蜡熬镕倾在药末内和成剂旋丸如菉豆大每服三五丸熟水下食后临卧服小儿如黍米大二三丸干姜汤下伤滞粪白有效
　　五积散　治五积六聚并酒积蛊气所伤
　　石榴皮　荆三棱　巴豆　五灵脂　大防　芫花　甘遂　甜葶苈　杏仁　大黄　乌梅　盐豉【各等两分】
　　以上一十二味头醋三碗煑尽干于沙锅内炒黄色加陈皮青皮木香瞿麦豆蔲砂仁六味在内一处相和研为细末每服一钱空心温酒调下病重二钱如为丸以醋打糊为丸如菉豆大每服一十五丸至三十丸　伤酒葛根汤下　伤食盐汤下　气蛊木香汤下　水蛊樟栁根汤下
　　顺逆丸　主乆寒积聚气逆不能食
　　大黄【一钱】黄芩　厚朴【炙】干地黄　桂心　滑石杏子【去皮尖熬】黄连　麦门冬【去心各四分】
　　右捣合下筛以蜜和丸如桐子大每服十丸日再服后食不加稍増之以加为度忌芜荑生葱猪头肉
　　黄药针砂丸
　　针砂　青皮　陈皮　干漆　黒牵牛　白矾青矾　緑矾【各四两】苍术【半斤米泔浸一两】
　　右除苍术半斤余四两用米醋两碗将三矾共针砂煮令醋干共为末醋糊为丸如桐子大每服三十丸一日一服
　　积气丸【出圣济总录】治一切积滞痰逆恶心霍乱吐泻膈气痞满脇肋积块胸膈膨闷呕哕心痰泄痢不止代赭石【煅醋碎研】礞石【研各一两】桂【去粗皮】赤茯苓【去黒皮】硼砂【研】青橘皮【去白焙各半两】胡椒【四十九粒】巴豆【去皮心膜研四钱】
　　右捣罗四味为末与四味研者和匀酒煮面糊丸如梧桐子大每服一丸至三丸食后木香汤下
