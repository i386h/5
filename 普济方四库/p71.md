<!-- { "loadSidebar": true } -->
　　以丙午日取鳖甲着衣带上良一用五月五日
　　治人心昏塞多忘善误【出千金方】
　　以丁酉日宻自至市买逺志着巾角中还为末服之勿令人知一方着衣裳带令人不忘　抱朴子云陵阳仲子服逺志二十年开书所视便记而不忘
　　治好忘乆服聪明益智【出千金方】
　　以七月七日取菖蒲酒服三方寸饮酒不醉好事者服而騐之不可犯铁若犯之令人吐逆一方常以甲子日取石上菖蒲一寸九节者隂干百日治下筛服方寸日三耳目聪明不忘
　　疗人心孔惛塞多忘善误【出圣惠方】
　　取牛马猪鸡心干为末向日酒服方寸日三闻一知十
　　养生方
　　男子勿北首神昏不安多愁忘
　　琼方既济丸【出卫生家寳方】　治为事健忘神志不安梦寐惊悸不思饮食肾水无所滋飬腰重脚弱行履少力精神恍惚小便频数常服益心气补丹田妇人常服有子
　　白茯苓　破故纸【各一斤】
　　右为细末酒糊为丸如梧桐子大空心食前温米酒饮下四十丸
　　排风汤【出圣惠方】　治健忘
　　茯苓　茯神　酸仁　人参　黄耆　当归白药　逺志【各半两】甘草【二钱】莲肉【半两】
　　右姜煎服
　　琥珀丸【出杨氏家藏方】　安神飬志宁睡固精血恱泽顔色滋益荣卫
　　人参【去芦头一斤切碎水二升银锅内熬去水一升滤过取人参汁再成膏和众药服之】附子【一枚重八钱煮去皮脐】逺志【汤浸去心】沉香　龙骨【飞过】琥珀【别研上五味各一两】巴防【汤浸去心】防风【去芦头】半夏麯　莲子心紫石英【研细飞过】白茯苓【去皮】石菖蒲　茯神【去木】熟干
　　地黄【烧焙】栢子仁　乳香【别研】麦门冬【去心】牡蛎【火煆取粉】辰砂【研细飞过】酸仁【炒已上十五味各半两】安息香【酒煮去滓熬成膏】
　　右件为细末次入辰砂乳香琥珀安息香膏子人参膏子和丸如梧桐子大毎服五十丸日午及临卧温熟水送下
　　定志丸【出杨氏家藏方】　治怔忪健忘精神恍惚睡卧不宁一切心疾
　　人参【去芦头】白茯苓【去皮】石菖蒲　逺志【去心】龙脑　酸枣仁　铁粉【别研】硃砂【飞过】麦门冬【去心焙干】乳香　麝香琥珀【别研】
　　右件各等分为末入硃砂铁粉同研匀绞生地黄汁浸蒸饼为丸如梧桐子大别用硃砂为衣每服二十丸温熟水下
　　养心丸【出杨氏家藏方】　治忧虑太过健忘怔忪睡多恐惕梦陟险危自汗不止五心烦热目澁昏暗梦寐失精口苦舌干日渐羸痩全不思食
　　茯神【去木】人参【去芦头】绵黄耆　酸仁【去皮秤别研成膏已上四味各一两】熟干地黄【焙干】逺志【去心】五味子　栢子仁【别研成膏已上四味各半两】硃砂【三钱研细水飞】
　　右件为细末入贰膏和匀研细炼蜜为丸如梧桐子大每服五十丸食后卧时浓煎人参汤送下
　　逺志丸【出杨氏家藏方】　治忧愁思虑过多苦劳心神恍惚健忘睡卧不宁
　　逺志【去心】石菖蒲　茯苓【去木已上三味各一两】天竺黄　酸枣仁【炒已上二味各半两】硃砂【别研三钱】犀角屑　龙脑【烧研已上二味各一钱】
　　右件除别研外并为细末炼蜜丸如梧桐子大毎服三十丸温熟水送下食后临卧服
　　真珠丸【出杨氏家藏方】　治心气不足上焦壅热涎壅上盛睡卧不宁身体发热口躁咽干
　　真珠末　白术　硃砂【别研一半入药一半为衣三味各半两】白茯苓【去皮半两】人参【去芦头一两】麝香【别研】脑子【别研二味各一钱】
　　右件为末用猪心血为丸如梧桐子大硃砂为衣每服三十丸煎人参汤送下食后服
　　主镇安魂魄珠蜜方【出本草】
　　炼真珠如大豆以蜜一蚬殻和一服与一豆许日三大宜小儿
　　安魂定神令人聪明【出本草】
　　采桑椹暴干和蜜食之




　　普济方卷十七
　　钦定四库全书
　　普济方卷十八　　　　明　周王朱橚　撰心臓门
　　怔忡惊悸【附论】
　　夫怔忡者此心血不足也葢心主于血血乃心之主心乃形之君血富则心君自安矣多因汲汲富贵戚戚贫贱又思所爱触事不意真血虚耗心帝失辅渐成怔忡不已变生诸证舌强恍惚善忧悲少顔色皆心病之候难经云损其心者益其荣法当専补真血真血若冨心帝有辅无不愈者矣又有冐风寒暑湿闭塞诸经令人怔忡五饮停蓄堙塞中脘亦令人怔忡当随其证施以治法　惊悸与忪悸不同惊悸有所大惊或闻虚响或见异相登髙陟险梦寐不祥惊忤心神气与涎欝遂使惊悸名曰心惊胆寒在心胆经属木内外因其脉心动忪悸则因汲汲富贵戚戚贫贱乆思所爱遽失所重触事不意气欝涎聚遂致忪悸在心脾经意思所主属内所因或冐风暑湿塞闭诸经令人忽忽若有所失恐恐如人将捕中脘忪悸此乃外邪非因心病况五饮停蓄闭于中脘最使人忪悸治属饮家除饮悸与外内因所治人之所主者心心之所养者血心血一虚神气不守
　　此惊悸之所肇端也惊与悸其可无辨惊者恐怖之谓悸者怔忪之谓心虚而欝痰则耳闻大声目撃异物遇险临危触事防志心为之忤使人有惕惕之状是则为惊心虚而停水则胸中渗漉虚气流动水既上乗心火恶之心不自安使人有怏怏之状是则为悸惊者与之豁痰定惊之剂悸者与之逐水消饮之剂所为扶虚不过调养心血和平心气而已若一切以刚燥用工或者心火自炎又有热生风之证　心为帝王神之所舍诸藏之主不受外邪若人动止非宜寒暄失节脏腑内损气血外伤风邪乗虚入于心经则令人心不定性识失常乍喜乍怒或歌或笑精神离散悲乐不恒故名风邪也
　　方
　　镇心丸【出千金方】　治男子妇女虚损梦寤惊悸或失精神妇女赤白注漏或月水不利风邪鬼注寒热往来腹中积聚忧恚结气诸病宜服
　　紫石英　茯苓　菖蒲　苁蓉　逺志　麦门冬【去心】大黄　当归　细辛　卷栢　大豆卷　干姜【各五分】防风　人参　泽泻　秦艽　丹参【各六分】石膏　芍药　栢子仁【各三分】乌头　桂心　桔梗甘草　薯蓣【各七分】白蔹　铁精　银屑　前胡牛黄【各二分】干地黄【十二分】白术　半夏【各八分】广虫【十二枚】大【五十枚】
　　右为末蜜和五千杵丸如梧桐子大酒服五丸日三加至二十丸一本无大豆卷大
　　大镇心丸【出千金方】　所治与前方大同小异凡是心病悉皆主之
　　干地黄【六分】牛黄【五分一用牛膝】羗活　桂心　麦门冬秦艽　芎防　人参　逺志　紫石英　丹砂阿胶　甘草　大黄　银屑　白蘝　当归　干姜　防风【各八分】杏仁　蜀椒【各三分】泽防　黄耆茯苓　大豆卷　薯蓣　茯神　前胡　铁精栢子仁【各五分】大【四十枚】桑螵蛸【十一枚】
　　右为末白蜜和丸酒服七丸日三加至二十丸
　　神明补心丹【出御药院方】　治心气不足神志不定恍惚多惊虚烦少睡心情沉黙恶闻人声一切心虚之证并可常服
　　逺志【去心】紫石英【飞研】石菖蒲【各八钱】熟地黄　白茯苓【去皮各半两】丹参　人参【去芦头】卷栢【去根土】麦门冬【去心】黄耆　白术　泽泻　山茱茰　防风　秦芃　桔梗【各四钱】川姜　栢子仁【各二钱半】白蔹　干山药　石膏【飞研】神麯【炒】当归　半夏【生姜制】牡丹皮　铁粉【飞研】药【各二钱】硃砂【研入药二钱四钱为衣】
　　右为末入硃砂令匀炼蜜和丸每两作十丸硃砂为衣毎服一丸人参汤化下温酒亦得不拘时服
　　大镇心散【出千金方】　治心虚惊悸梦寐恐畏
　　紫石英　茯苓　防风　人参　甘草　泽防【各八分】黄耆　秦芃　白术　薯蓣　白蔹【各六分】麦门冬【去心】当归【各五分】桔梗　大豆卷　栢子仁　桂心逺志　大黄　石膏【各四分】蜀椒　药　干姜细辛【各三分】
　　右为散酒服二方寸日三一方无紫石英茯苓泽泻干姜有大四分蜜丸如梧桐子酒下十五丸
　　镇心熟干地黄丸【出圣惠方】　治风臓心虚多惊悸神思昏乱志意不定
　　熟干地黄　白茯苓　黄耆【剉】独活　桂心　秦芃【去芦】麦门冬【去心焙】阿胶【碎炒令黄燥】杏仁【汤浸去皮尖双仁麫炒防黄各三分】前胡【去芦头】栢子仁　泽防　牛黄【细研】芎防逺志【去心】紫石英【细研水飞过】防风【去芦头】甘草【炙防赤剉各半两】铁精【细研】人参【去芦头】硃砂【细研水飞过各一两】桑螵蛸【五枚防炒】
　　右为末入研了药令匀錬蜜和丸二三百杵如梧桐子大每服不计时以温酒下十丸
　　牛黄丸【圣惠方】　治心臓风邪狂乱失志不得安定牛黄【细研如粉】铁精【细研如粉】石膏　龙齿【细研如粉】地骨皮川升麻　参　葳　赤药　生干地黄黄芩【各三钱】茯神　人参【去芦头】麦门冬【去心各一两】枳实【面炒防黄】甘草【炙防赤剉各半两】金银箔【各五十片细研如粉】硃砂【一钱细研如粉】虎睛【一对酒浸一宿防炙】
　　右为末都研令匀錬蜜和三二百杵丸如梧桐子大不计时煎地骨皮汤下十丸
　　镇心爽神汤【出永类钤方】　治心肾不交上盛下虚心神恍惚睡多惊悸小便频数遗泄白浊常服镇心安神石菖蒲【去毛半两】甘草【炙四钱】人参【去芦】赤茯苓【去皮】当归【酒浸焙各三钱】南星【炮一分】陈皮【去白】干山药　紫苑【去芦】半夏【酒洗七次】川芎【不见火】五味子【去核】细辛【去苗】栢子仁【炒】枸子【各一钱】酸仁【汤浸去殻炒】麦门冬【去心】通草　覆盆子【各一钱半】
　　右防咀每服四钱水一盏蜜一匙煎五分去滓取药汁入麝香少许再煎一二沸温服不拘时
　　牛黄散【出圣惠方】治心臓风邪神魂恍惚心烦语澁
　　牛黄【细研】龙脑【细研】硃砂【细研】雄黄【细研】麝香【细研各一钱】沙参【去芦头】独活　羚羊角屑　乌头【酒浸去皮骨炙令黄】蝉殻天竺黄【细研】防风【去芦头】栢子仁　细辛　麦门冬【去心焙】茯神　人参【去芦头各一两】
　　右为散入研了药都研令匀每服不计时煎金银汤调下一钱
　　禹余粮散【出圣惠方】　治心臓风邪神思不安悲啼哭笑志意不定精神恍惚
　　禹余粮【煆醋淬三遍】白药　石膏　牡砺【烧为粉】秦芃【去苗各一两半】桂心　防风【去芦头】逺志【去心】独活　甘草【炙防赤】人参【去芦头】麦门冬【去心焙】菖蒲　茯神　铁粉【细研】雄黄【细研如粉各一两】蛇蜕皮【一口烧为灰】硃砂【细研如粉】
　　右为散都研令匀毎服不计时以麦门冬汤调下一钱
　　逺志汤【出千金方】　补心治心气虚惊悸喜忘不进食逺志　干姜　白术　桂心　黄耆　紫石【各三两】防风　当归　人参　茯苓　甘草　芎防　茯神　羗活【各二两】麦门冬　半夏【各四两】大【十二枚】五味子【二合】
　　右防咀以水一斗三升煮取三升半分五服日三夜二
