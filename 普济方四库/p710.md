<!-- { "loadSidebar": true } -->
　　枳殻【去穰】梹榔　橘红　半夏【汤泡七次】蓬术　京三棱亁姜【炮】黄连【去须各二两】巴豆【七十粒连殻用】
　　右除巴豆外剉如豆大用好醋煑亁去巴豆余药焙为细末薄糊为丸如菉豆大每服十丸加至十五丸用茶清姜汤送下食后临卧有孕妇人不宜服
　　集香丸　治消磨积块去疾疗癖治一切积滞不拘老弱虚损者皆可服饵
　　木香【七钱半】荜拨【直者】硼砂【半两水化开盏子内焙亁】附子【二枚各重五钱半以上者须得真生好者炮制去皮脐剜出粗末】破故纸【炒各一两】
　　右五味将飞过硼砂末分在附子瓮内却用剜出末子末盖口用和成白麫裹约半指厚慢火内烧令黄色去麫为末将原裹附子麫丹为细末醋调糊为丸如菉豆大每服十五丸至二十丸食后生姜汤下
　　蘓汤煎　治膈中不快酒食不消饮食或忻或不忻善治脾元一切中虚积滞
　　肉豆蔲　丁香　木香　硼砂　京三棱　蓬术【各一两烧存性】
　　右为末乌梅肉丸如麻子大每服十四粒空心热蘓汤送下
　　圣饼子　治一切沉积气胀两脇气满无问乆新者大黄【三两】硼砂【三钱】山栀子【半两】轻粉【二钱】黒牵牛【头末一两】
　　右为细末錬蜜为丸捻作饼子如小铜钱大每服三饼子细嚼温酒送下食后临卧如行粥补之虚实加减
　　妙应丹　治诸脏气虚损积聚烦闷及饮食中蛊毒或食水陆果蓏虫卵入腹而成蛇虫鱼鳖或宿食留饮妇人产后败血不消女子月水不通结为症瘕时发寒热唇口焦黒肢体瘦削嗜卧多魇食少腹痛大便糟粕变成冷痢
　　附子【四个六七钱重者生去皮脐剜作粗末入硼砂共一两七钱重麫济褁煨熟去麫不用】荜拨　木香【煨】青皮　破故纸【各三两半】
　　右为末麺糊搜丸如梧桐大每服三十丸生姜橘皮汤下泄利米汤下加至五十丸
　　麝香丸　治停宿积聚能寻诸处痛凡膀胱气脇下痛最难治心腹冷痛温中快气此药主之
　　麝香【一钱】木香　胡椒【各一两】全蝎【去毒微炒】巴豆【去皮心各四两】
　　右为末汤泡蒸饼糊丸麻子大硃砂为衣每三丸常服热水下心腹痛研煨生姜下血痛炒姜醋汤泡下肾气脇胀茴香汤下大便秘蜜汤下
　　梹榔丸　治积食破滞气
　　梹榔　木香　人参【各二钱】橘皮【五钱】炙甘草【二钱】
　　右为细末汤浸蒸饼为丸如桐子大温水下四五十丸
　　五百丸【一名罗汉丸出李氏方】治宿食留饮积聚中腕噫息吞醋心腹痛疼并疗中虚积聚及脏腑飱泄赤白痢下并治一切酒食所伤化痰涎逐滞气消痞痛
　　丁香　巴豆【去皮】缩砂仁　胡椒　乌梅【去核】
　　右各一百个为细末炊饼糊为丸如菉豆大每服五七丸热水下食后临卧服一方姜汤下一方橘皮汤下
　　防葵丸【出圣恵方】治积聚气块
　　防葵【五钱】芫花【五钱醋拌炒亁】亁姜【五钱炮】鳖甲【一两醋炙黄去裙拦】硼砂【一两不夹石者细研入】
　　右为细末研入硼砂令匀以米醋一升煎令稠下诸药末慢火熬入少蒸饼和镕可丸如菉豆大每服十丸空心温酒下
　　土丸【出千金方】治诸脏寒气积聚烦闷热饮食中蛊毒或食生物及生中虫卵入腹而或为虫蛇鱼鳖留饮宿食妇人产瘕帯下百病隂阳不通利大小便不节絶伤堕落寒热交结唇焦黒身体消瘦嗜多食少魇产乳胞中余疾股里小腹中结
　　土根　桔梗【各半斤】大黄【一斤蒸二斗米下爆干】杏仁【一升】
　　右为细末蜜丸如桐子大空腹饮服三丸三日不知加之以知为度
　　串痹药
　　半夏【七枚】　　　白酒药【一弹丸】杏仁【七枚】
　　右件炒黄色为末用酒蒸化为丸如菉豆大每服五七丸治嗽卧时白汤下治气木香汤食后送下
　　贴脐饼子　治虚中积滞腹胀痞痛大小便不通穿山甲【炮燥】五灵脂　巴豆【去皮】大蒜【去皮各三钱】
　　右为细末同研如泥作饼子如三钱大用绵裹一饼安脐中着物系定觉热药行宣取效
　　十三丸【一名守病疾丹出医学切问】治诸疾气心疾
　　巴豆【去皮用生肉一两】雄黄【二钱】人言【二钱】粉霜【一钱】
　　先化黄蜡五钱次将四味为细末一时下于蜡内熬匀和冷定为丸如桐子大每服一十三丸先用银箆一只冷水一盏将药和银箆浸一宿空心温水下忌热物油腻物孕妇人不可服或自防者不可服一方有轻粉一钱五分
　　沉香海金沙丸【出卫生家寳】治一切积聚痹湿肿胀肚大青筋痩恶症
　　海金沙【一钱】沉香【二钱】轻粉【一钱】牵牛末【一两】
　　右为末研独颗蒜如泥为丸如梧桐子大每服三十丸加至十五丸煎灯草汤通草汤空腹送下更量虚实加减丸数取利为度
　　利药荡积【出危氏方】
　　巴豆【百粒去皮水洗四十次】五灵脂　白僵蚕　赤茯苓【各一两】
　　右为末醋糊为丸如菉豆大每服七丸冷茶清五更初服或欲防止冷水洗手面脚三处立住
　　太上清金丹
　　芫花【一两生】黒豆【一两生】巴豆【和皮用】五灵脂【一两五钱】
　　右四味先杵三味末入巴豆同杵醋麫糊丸黍米大每服三五丸食后各随病引子下后忌热食　恶心痛酸汤下　妇人脐脇刺痛热醋下　酒病酒下饮食随伤物汤下　消积聚温汤下　白痢生姜汤下　赤白痢甘草汤下
　　枳殻散【出十便良方】治心下蓄积痞闷或作痛多噫败卵气
　　枳殻　白术【各五钱】香附子【一两】梹榔【三钱】
　　右为细末每服二钱米饮调下日服三服不拘时候
　　治脇下邪气积聚徃来寒热如温疟【出千金方】
　　右用蒸防壌土熨之冷即易腹中切痛炒盐半斤令焦内汤中饮之大吐瘥若手足痛者烧青布内口噐中熏痛处
　　治万病积聚汤【出千金方】
　　七八月收蒺藜子不拘多少以水慢煑熟取滓曝干捣筛蜜丸桐子大酒服七丸以知为度其汁煎如饴服之
　　寻积丸　治诸般积气
　　右用巴豆不拘多少和殻研细黄连生麫等分匀拌一处冷水丸如桐子大却用麦麸地灰用文武火炒令干将冷水一碗安于侧候药丸炒干可将一丸于冷水内试以浮在水面为度每五七丸至十丸晚用温热水送应有积皆取下可自看是何积就此药以冷水洗了焙干可服三次又好治痹寒
　　取积丹
　　右用好大黄不拘多少为细末用好醎醋熬成膏子为丸如桐子大每服一百丸加至一百二十丸至日平西吃饭起更前后将细墨研浓好酒送下
　　治男子妇人诸般积气成聚【出本草】
　　右黒牵牛子一斤生末八两余滓子新瓦上炒令香熟放冷再取四两熟末生末共一十二两拌匀令錬蜜和丸如梧桐子大患疾气至重者三五十丸煎陈橘皮生姜汤下临卧空心服如二更至三更以来药行时效应未动再与三十丸投之转下积聚之物常服十丸至十五丸行气甚妙小儿十五以下至七嵗以上服五丸至七丸年及五十以上不宜服之
　　万病无忧散　治诸般气积肿胀
　　梹榔【五钱】大黄【一两】甘草【二钱半】黒牵牛【一两半炒】
　　右为末每服三钱茶清调服不拘时候日进二服
　　治乆积冷不下食呕吐不止冷在胃中【出肘后方】
　　右用半夏五两净洗过为末每服三钱白麺一两以水和搜切作碁子水煑麺熟为度用生姜醋调和服之
　　治结气冷症积在脇下及脚气上入小腹腹中胀满冷气痃癖羸痩【出千金方】
　　右大蒜去皮心三升令极熟以水三升和调绞取汁更余滓令熟以水三升和调绞取汁更余滓以水三升和令调熟取汁合九升所得滓可桃颗大乗热却以微火煎取三升下牛乳三升合煎取三升旦起空腹温服一顿令尽至申时食三日服一剂三十日服十剂
　　万金丸【出危氏方】治诸般食积气积血气蛊胀之类如治蛊胀加香附子末汤调三钱吞下此药治肿尤快赵神服救母已验方
　　右石菖蒲去根用剉如米大半斤重班猫虫半斤重去足趄同菖蒲火炒不可烧了如菖蒲黄色提起拣去班猫虫小布袋盛起菖蒲两人牵扯布袋去尽班猫屑止将菖蒲研为细末用米醋煑糊为丸如梧桐子大每服三十丸随意加减用温酒或熟水不拘时候
　　治积聚疼痛　每日早晨服香油四两带须防白三茎神效紫金丹
　　右半夜子时得一梦梦中得仙方硼砂轻粉最为良雄黄甘漆信豆用粉霜七味一钱停分两三钱黄蜡妆烂研硃砂做衣裳每服单一粒送用米饮汤不问男子共婆娘多年沉病积取了大安康
　　香棱丸【出济生方】治五积破痰癖消癓块及冷热积聚木香【不见火】丁香【各半两】京三棱【细剉酒浸一宿】枳殻【去穰麸炒】蓬莪术【细剉一两用去殻巴豆三十粒同炒巴豆黄色去巴豆不用】青皮【去白】川练子【剉炒】茴香【炒】
　　右等分为细末醋煑麺糊为丸如梧桐子大以硃砂研细为衣每服二十丸炒生姜汤下温酒亦可不拘时候
　　治伤积有滞食呕酸调心腹气膨小腹不仁或时溏泄【出本事方】
　　髙良姜　陈皮【去白】莪术【醋煑】乌梅　生姜　甘草干姜【已上各等分】
　　右用好红椒三十粒去子同研为细末每服二钱水一盏姜三片煎至七分温服
　　广茂溃坚汤【出东垣兰室方】治中满腹胀内有积块坚硬如石令人作卧不能大小便澁滞上气喘促面色痿黄通身虚肿
　　厚朴　黄芩　益智仁　草豆防　当归【各五钱】黄连【六钱】半夏【七钱】广茂　红花　吴茱茰【各二钱】生甘草泽防　升麻　神麯　青皮　陈皮【各三钱】柴胡【三钱】渇者加干葛根【四钱】
　　右防咀都作一服水二盏浸少时煎至一时去滓温服食前忌酒麺二服之后中满减半祗有积块未溃再服半夏厚朴汤
　　半夏厚朴汤【出东垣兰室方】
　　厚朴【八分】半夏【一钱】吴茱茰【一钱】肉桂【三钱】桃仁【七个】红花蘓木　京三棱【四分】苍术　草豆蔲　白茯苓【各三分】泽防【三分】猪苓【四分】干生姜【一分】柴胡【三分】升麻【四分】木香【二分】青皮【二分】橘皮【三分】生黄芩【三分】黄连【一分】生甘草【三分】昆布【少许】炒麹【六分】当归【尾四分】如渇者加葛根【三分】
　　右拌剉如麻豆大旋称都作一服水先拌药次用水三盏煎至一盏去滓稍热服之忌如前服此药二服之后前症三减半即于前药中加减服之
　　厚朴【半钱】黄芩【二分】黄连【一分】炙甘草【五分】呉茱茰【一分】益智【二分】缩砂仁【一分】草豆蔲仁【三分】半夏【四钱】广茂【三分】当归梢【一分】红花【少许】
　　右剉如麻豆大煎法如常忌苦药泄便又忌鸡鱼兔肉并盐物房事
　　软金丸　取一切虚中积滞两脇有块寒热往来治危疾皆验诸药既为蜡柜已无狼虎之性专攻病而已粉霜　轻粉　硼砂　蜜陀僧　砒霜【各一钱】雄黄乌鱼骨　白丁香【即雀粪也】黄鹰条【即鹰粪也】巴豆仁【二两】
　　【去膜研细】
　　右件药一处研为细末黄蜡一两镕和为膏旋丸如小豆大每二丸食后临卧冷水浸一时辰即用水下医者夏巡所传每用以为神药
　　木香三棱丸【出圣惠方】治积聚气块
