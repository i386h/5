<!-- { "loadSidebar": true } -->
　　木香【半两】京三棱【一两】莞花【一两】干漆【半两】川大黄【一两】青橘皮【半两汤浸去白穣焙】
　　右件药捣碎以醋二斤慢火煎令醋尽焙干为末以醋煑麺糊和为丸如菉豆大每服空心生姜汤下十五丸加至二十丸
　　六神丹　治男子妇人逺年近日饮酒过度结成痞块噫醋吞酸肚腹膨胀疼痛诸般积病
　　巴豆【去皮油膜】蓬术　青皮　陈皮　白姜【炮】黄连【各一两】
　　右为细末醋糊为丸如梧桐子大每服十丸至十五丸姜塩汤送下或米饮茶汤亦可面色痿黄已患伤寒不痊者用药二钱茶二钱生姜三片葱白一根水一盏半煎至一盏吞下六神丹用被盖岀汗宣三五行温粥补痹寒亦治妇人血气病两脇痛用红花酒下十丸　男子冷气或两肋刺痛炒茴香酒下十丸冷防酸醋汤下十丸　热防冷水送下十丸　瘕聚积滞随意斟酌加减服之
　　五积丸
　　大黄【三钱】黄栢【三钱】梹榔【七个】山豆【一两半去皮】蛤粉【三钱】雷丸【三钱】
　　右为细末醋麺糊为丸如桐子大每服二十丸温水送下
　　趂痛散【仁存方】治神气不守正位为七情忤气聚涎结结积坚牢有坯块心腹绞痛时发时止发则欲死蓬术　桂心【各一两】梹榔【半两】附子【炮】细辛【各半两】芫花【炒为末二钱半】
　　右除芫花外一处为末每服三钱水一盏煎至七分去滓调莞花末一字匕温服
　　青木香丸【出徳生堂方】寛中利膈行滞气消饮食治胷膈噎塞腹胀心下坚痞膓中水声呕哕痰逆不思饮食补骨脂【炒香】荜澄茄　梹榔【酸粟米饭裹湿纸包火中煨令纸焦去饭各四十两】黒牵牛【二百四十粒炒香别捣末一百二十粒】木香【二十两】
　　右为细末入牵牛末令匀渐入清水和丸如菉豆大每服二十丸茶汤热水任下酒食后可服五丸或七丸小儿一嵗服一丸懐妊妇人忌服
　　水煑桃花丸【出儒门事亲书】
　　黒牵牛头末【半两】苽蒂末【二两】雄黄【一钱水飞过用之】干胭脂
　　右以雄黄水调麺为丸以水煑令浮熟取出冷水防过麝香汤下
　　硫黄丸【出圣恵方】治积聚气多年不消变成痨症腹内结块疼痛胀满常吐清水食饮不下
　　硫黄【半两细研】硼砂【半两不夹石者细研】木香【半两为末】巴豆【去皮四十九粒取萝卜一枚四破开钻四十九窍各纳巴豆一枚依旧合之藏在土坑中深一尺四十九日后取去巴豆研如膏压去油再入噐中研】
　　右件药取萝卜一枚剜作坑子内硫黄硼砂却以萝卜盖头用纸重裹以好黄泥固封曝用大火煅令通赤候冷去泥取出药研萝卜一时细研入前木香末及研了巴豆令匀以醋煑麺糊为丸如菉豆大每服空心温酒下五丸晩食前再服以利为度
　　知命丹【出医学切问】治虚损撮痛下痢
　　乌头【去皮脐三钱半】黄丹【五钱炒】巴豆【三枚去皮膜不用油】
　　右同研麺糊为丸如麻子大米饮下三丸立效如防下丸子来不化即病不疗
　　磨积丸【出卫生家寳一名脾疾丸】治茶伤饮食减少面黄腹痛及百物所伤常服消滞气
　　陈仓米【半升用巴豆七粒去殻同米炒令赤色去巴豆不用】青皮【去穰炒】陈橘红【各二两】
　　右为末好醋糊为丸如豌豆大每服二十丸食后用淡姜汤下
　　神明度命丹【出千金方】治乆患腹内积聚大小便不通气上抢心腹中胀满逆害饮食
　　大黄　芍药【各二两】
　　右为末如梧桐子大温水服四丸日三不知可加至六七丸以知为度
　　炒粉丸【出仁存方】治积聚涎块结于心腹之间致令心腹刺疼日乆不愈或干呕减食
　　蚌粉【一两】巴豆【七粒去殻及膜】
　　右同炒令赤色去巴豆不用只以醋丸蚌粉如梧桐子大丈夫脐腹痛炒茴香酒吞下二十丸妇人血气炒姜汤下败血冲心童便和当归酒服常服姜酒下
　　治酒食积水病
　　石榴防用又连枝　三棱巴豆五灵脂
　　瞿麦杏仁车前子　大防芫花甘遂宜
　　右醋糊丸七丸为止
　　五香蠲痛丸【出百一选方】治冷物伤脾胃并酒食伤乆积成癖胷膈痞塞心腹疼痛不可忍者服之立效有伤滞脏腑不过一行无伤滞脏腑不动
　　丁香　藿香　木香　乳香　沉香　桂心　吴茱茰　青皮　蓬莪术　枳殻【去白麫炒】京三棱【各一两】硼砂【四钱】一用牵牛末【三两】橘皮【一两去白同巴豆五钱去皮炒令黄色去巴豆不用】
　　右为细末麺糊为丸如菉豆大每服二十丸至三十丸熟水送下一方用枳实不用枳殻
　　大蒜煎【出千金方】治疝癖积聚冷癖痰饮心腹胀满上气咳及风癫偏风半身不遂腰疼膝冷气息痞塞百病蒜【六斤四两去皮切水斗煑取水去滓】酥【一斤入蒜汁用】牛乳【三斤】荜拨　胡椒　干姜【各三两】阿魏　戎盐【各二两】石　　石菖蒲木香【各一两】干蒲桃【四两】
　　右为末合入蒜汁中以铜器微火煎取一斗空心服酒下一两五日以后稍加至三两二十日觉四体安和更加至六两此治一切冷气甚良
　　丁香丸【出杨氏博济方】治停滞不消胷膈痞满心腹疼痛呕逆常服磨积破块消酒食毒
　　丁香　木香　五灵脂【去沙】京三棱【煨】蓬莪茂【炮】茴香【以上六味各半两】干漆【三钱炒烟出】胡椒【四钱】梹榔【二枚】青橘皮【去白】陈橘皮【去白各一两】巴豆【春夏四十粒秋冬一百粒去殻将二橘皮同巴豆炒令巴豆黑色不用巴豆】
　　右件为细末用硼砂二钱酒浸去沙石入醋一盏麺一两煑糊为丸如桐子大朱砂麝香为衣每服二丸至九丸生姜汤下或温酒送下
　　解毒梹榔丸　治心火有余肾水不足洪范曰火曰炎上水曰润下当心火有余肾水不足乃阳实隂虚此药抑上奉下心火自降肾水升上实下虚之人常患也此药壮阳筋骨添髓起阳道益子精益夀内经曰诸湿痓满皆属脾土此药流湿润燥推陈致新滋隂阳散欝结活气通血能治男妇呕吐酸水痰涎不利大便脓血闭澁风壅精热口苦烦燥涕唾稠咳嗽血溺血崩腹胀气满手足痿弱四肢无力面色痿黄又治酒疸食黄宿食不消口苦生疮骨蒸肺痿寒热徃来疾肠风痔漏发痛消痒癓瘕血积成块硬积诸恶疮疔瘇背疔疽疮急宜多服速利三五行为妙四方人不服水土伤寒结胷以利为度妇人赤白帯下血崩漏不止血胎艰难调血脉每服五十丸温水随意服之
　　梹榔　黄连　青皮　陈皮【去白】木香　沉香　巴防【酒浸去心】当归　广茂【火炮】枳殻【炮去穰】香附子【炒】甘草【去皮炙】大黄【以上各一两】黄柏【三两】牵牛头【末四两】
　　右为细末滴水为丸如桐子大每服三十丸或四十丸五十丸生姜汤下温酒亦可服食后食前量病上下
　　十寳大安散【一名万病无忧散】治男子妇人老幼年深日乆一切沉疾积气块十种水气血气下部小肠偏坠木肾干湿脚气十隔五噎畨胃呕吐食心气脾疼喘急痰饮咳嗽肺胀吐血鼻衂五淋白癞大风疮癣腰腿疼痛五种消渇二十四种痔漏肠风下血三十六种风七十二般气丹毒赤肿紫血癜风瘫疸疖毒左右瘫赤白防痢寒热疟疾隂阳二毒山岚瘴气妇人赤帯下经脉不调崩中漏下小儿疳气癫癎亦皆治之须依四季加减修合
　　大黄【春冬一斤夏半斤秋十二两】甘草【春冬六两夏三两秋四两】牵牛【春冬十二两生夏八两半生秋八两】梹榔【春冬十二两夏八两秋六两】
　　右药每一斤用木香半两夏加南木香秋加天花粉为细末每服三钱重五更鸡初鸣时用冷水调下加黄茋蜜炙七次陈皮去白胡椒生蓬莪炮三棱炮自然有防有补其药须在五更初用冷水调下则病根随大便取下或赤黄白青黒如烂鱼肠或小便中取下或黄或白如米泔或是寸白疳痐虫血痨虫形如蜈蚣如蚕如蜣螂又如肉块如马尾如乱丝如猴狲如小蛇状不拘四季服此药又无诸毒恶百无所忌但娠妇不可服必五更初服者盖人一日受用饮食诸物至子时宿食皆消此时服药故速见效或防二三次或五七次更不必补药一两服其防自住十五岁以下只作一服十五岁以上作二服小儿随意加减
　　又方
　　牵牛　木香　赤土【生】贯仲　鹤虱【各一两】大黄【纸裹煨】大腹子　梹榔【生】雷丸【生各三两】甘草【二两】
　　右为末每服二钱五更用冷水调下清茶亦可服治百病
　　保安丸【出杨氏博济方】治男子妇人一切酒食所伤取积滞行冷气
　　巴豆【半斤去皮心研纸裹去了油入众药同研】黄连【一两去毛炒紫色】青橘【去白一两炒转色】蓬莪茂【一两剉了炒紫色】干姜【一两炮烈去皮切再炒少时】
　　右四味为细末入前巴豆同研令匀以米醋糊为丸如麻子大用硃砂衣常服白汤下二丸大人三丸霍乱吐防用煨生姜汤下五丸小儿三丸心气痛醋汤下三丸白痢干姜汤下赤痢甘草汤下五丸小儿一丸至二丸服如踈转即多服之
　　丁香煑散【出入宜方】治脾胃伏冷吞酸呕逆积饮聚痰丁香　干姜　红豆　青皮　陈皮【制】甘草　川乌　良姜【各四两】胡椒【二两】益智仁【一两】
　　右防咀姜盐水煎
　　小七香丸　治茶酒食积吐酒酸心
　　丁香　香附子　甘草【各十二两】莪术　砂仁【各二两】甘松【八两】益智仁【六两】
　　右为末糊为丸菉豆大每服三十丸温酒姜汤下内加乌药藿香陈皮麦芽肉桂名大七香丸以蜜丸如弹子大姜汤嚼下如酒积酒下茶积茶下食积丁香良姜汤下
　　三棱丸　治积年五脏气块积滞
　　京三棱　石三棱【二味醋浸一宿切片醋熬成膏】鸡爪三棱【炮】青橘【去白】厚朴【去皮姜汁涂炙】硼砂【飞过熬成膏】巴豆【出油去皮上各半两】梹榔【二个生用一个炮一个】肉豆蔲【一个去殻】木香【一钱】干漆【一钱炒】
　　右件十一味为末入于膏子内和匀杵一千下丸如菉豆大每服五丸如呃气茴香汤下脐下气块神麯汤下心膈气良姜下左脇块柴胡汤下右脇块木香汤下血气当归汤下血气痛赤芍汤下
　　万病丸【出医学切问方】破一切积散一切气蛊血气结块冷痛症瘕积聚心气脾疼食积酒积肉积胃冷吐食气膈噎塞不通遍身浮瘇气急痰壅妇人血气不行腹肚疼痛年深日乆并皆治之
　　硼砂　阿魏【醋研去土】大黄　吴茱茰【去皮】青礞石【研细末用缩砂拌和锅内炒取净】肉桂　木香　胡蘓　五灵脂【酒淘净】小茴香【炒】川山甲【蛤粉炒】乳香　没药　当归石菖蒲　皂角【去皮】干漆【炒烟尽】梹榔　陈皮【去白】枳殻　京三棱【煨】丁香　莪术【煨】良姜【炒】甘遂　元花【醋炒】大防　雄黄【各半两】巴豆【去皮油膜二钱半】
　　右为细末醋煑面糊为丸每三十丸空心生姜汤下利行白粥补之更量虚实加减丸数
　　八仙丹【出医学切问】治一切积气
　　京三棱【煨】五灵脂【酒浸淘去土】杏仁【去皮尖另研】巴豆【去油膜】
　　右各等分为末用豆淋为丸如桐子大每服七丸空心温水下看病大小加减丸数活人书名黒神丸治伤寒食积
　　三棱丸【出医学切问方】治五积六聚七症八瘕破一切血下一切气
