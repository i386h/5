<!-- { "loadSidebar": true } -->
　　大黄【煨】硼砂　三棱【煨熟切】干漆【炒烟尽】巴豆【去皮油各一两】
　　右为末醋煑糊为丸如菉豆大每服三丸或五丸七丸量人虚实加减服空心米汤下
　　三倍丸【出医学切问方】取积
　　巴豆【一两】蛤粉【二两】黄柏【三两】
　　右为细末滴水为丸每服五丸如桐子大井水下
　　剪红丸【出医学切问方】追虫取积追五脏不损六腑逺年近日诸般虫积食不消妇人赤白帯下痢疾并皆治之梹榔【六钱】白牵牛【十二两取头末】芜荑【六两】雷丸【五两】巴豆【一两取霜】土硃砂
　　右为细末滴水为丸硃砂为衣如桐子大每服一丸蜜水送下取下病疾为验白粥补之
　　如圣丸【出医学切问方】治男子妇人饮食所伤结成积块痞痛陈皮　干姜【各三钱】巴豆【一钱】甘草【一钱】三棱　莪术芫花【三味各半两加醋一升煑耗大半取焙干】
　　右为末和匀余醋煑糊为丸菉豆大每服六七丸淡姜汤下
　　姜合丸【出杨氏博济方】治中脘积聚痰气胷膈结痞欲成翻胃木香　附子【炮】肉桂　硼砂【纸上飞过】丁香　沉香荜澄茄　制青皮　净陈皮【各半两】茴香【二钱半炒】
　　右为细末入硼砂和匀酒煑面糊为丸每两作匀二十丸每一丸生姜一块剜入合子安药在内湿纸裹煨令香去纸放温细嚼盐汤下
　　枳殻丸【出海岱居士方】磨积散聚剂料治积聚身黄无力神晕困倦则发潮热嗜卧
　　枳殻【三两去穰麸炒】当归【一两】半夏【四两】广茂　京三棱【各二两炮】益智仁【二两】胡【二两】缩砂仁【四两】青皮【二两】黒牵牛【头末十两】木香【一两】雷丸【二两】
　　右为细末生姜汁打糊为丸每服四五十丸生姜汤食后送下
　　牛黄利膈丸【出海岱居士方】治新乆积聚胷脇胀满等症大黄　黒牵牛【头末各四两】甘遂【半两】芒硝【三两】
　　右为细末滴水为丸如桐子大每服八十丸温水食前送下量虚实加减或五六十丸亦可
　　寸金塌气丸【出鲍氏方】治一切积聚一切气症小肠风气膀胱气横梁气走注气心脾气血气脇气气块症瘕蛊毒宿食积饮结胷中伤寒夹食伤寒风漏气通经产孕不可服气虚人量与
　　陈皮【一两】香附子【一两】大黄【煨】木香　青蒙石【煅各半两】斑蝥【用身三两】白丁香【尾起者半两】青娘子【用身一钱】防虫【用身二钱】京墨【烧烟尽三钱】麝香【一钱】三棱【半两】蓬术【半两】巴豆【和殻捶碎一两炒】干漆【炒烟尽半两】干姜【一两】梹榔【五个】芫花【醋浸焙干三钱】水蛭【炒治气块他不用】
　　右末醋糊为丸皂角子大每服一丸防三行自止醋汤嚼下脏虚人勿服
　　二香丸【出直指方】治积滞气秘心腹刺疼中满壅嗽
　　南木香　丁香　青皮【浸去白晒】橘红　草菓仁　肉豆蔲【生】白豆蔲【仁】五灵脂【香润者另研各半两】蓬术【炮炼熟碎碾】缩砂仁【各七钱】
　　右细末用川巴豆肉半两研如泥渐入药末硏和稀白面糊丸麻子大候干每服三丸加至五丸七丸止姜汤送下壅嗽紫蘓生姜煎汤下
　　三棱散【出直指方】治酒食伤积
　　京三棱【炮】蓬莪术【炮】益智仁　甘草【炙】青皮【去白各二两】白茯苓【四两】
　　右末每服二钱少盐煎吞感应丸治伤寒泄防俟酸臭出尽即服固肠散止之
　　回生丹　治一切积聚
　　乳香　光明硼砂　釡煤　没药【与乳香同作细块火上烧放于通风处吹】水银　礞石　轻粉【以上各一钱】巴豆【十四粒去殻并心膜出油五分】
　　右同研不见水银蒸枣肉丸如桐子大硃砂为衣晒干入干姜末内收临时用针钻一眼别以生姜三片葱白二寸皂角一寸不捶破三味同煎汤放冷入醋少许吞下一粒五更初不效以热粥投之此药取脐腹上下左右脇下心下乆积三五十年气块食块血块大如盏碗或如数个毬子取下恶物为效别以和气药补之
　　礞石散　治一切积不问虚实冷热酒食逺年日乆无所不疗
　　青礞石【二两研】滑石【一两研】青黛【五钱】轻粉【二钱】
　　右同碾匀每服一钱面汤调下急以水漱口未服药前一日先吃淡粥至晩服药候次日晩未动再服半钱取下恶物更以汤粥将息三两日如是无积药随大便下并无所损忌次日将息
　　蜡丸　治一切年深日近积毒
　　巴豆【一百二十粒去皮并心膜研细】腻粉【一两】金箔【十片研】硃砂【二钱研】黄蜡【半两】
　　右镕黄蜡丸如桐子大房色伤风肾脏风逺年日近积滞气块痨病水气同用腻粉半钱先置喉中次以药三丸用温米饮吞下急以水漱口恐腻粉损齿如伤毒药用生姜酒下一丸病浅者一宿二三十年者三五日方取下如取下复收其药洗而再服尤佳如体弱服之即进饮食倍常
　　如意丸　治积化气
　　黄连　青皮　川乌　枳殻　巴豆【十粒去殻油心膜尽】干姜　蓬莪茂　陈皮【各一两】
　　右为细末煑薄糊为丸如菉豆大常服三五丸茶清下食后夜卧服孕妇不可服　妇人血气艾醋汤下黄肿淡姜汤下　脏腑不快茶清送下　冷食伤
　　生姜汤下　小肠气炒茴香酒下　小儿疳饭汤下一两丸　酒积炒姜酒下
　　三棱汤　和脾胃消积滞快膈化痰进食亦治心腹暴疼
　　京三棱【四两】蓬莪茂【四两二味先洗过水五升煑半日取出切片子焙干】益智仁【二两】青皮【半两汤浸去穰焙干秤】甘草【二两炙】陈皮【汤浸去白穰焙干秤半两】
　　右为末每服三钱入盐防服或用水一盏姜三片枣一枚煎至七分服
　　干柿丸　取虚实积下膈甚妙
　　干姜【炮为末】硃砂【研为衣】没药【研】猪牙皂角【去皮子为细末】三棱【炮为末】干漆【捶碎炒烟尽为末以上各一钱七】水银【一钱结沙子】轻粉【二钱】青礞石【为末一钱】巴豆【二十粒去皮膜煑沸研】
　　右件研各匀软饭和为丸如菉豆大煎柿蒂汤冷下三五丸加减用妇人有胎不可服
　　磨三棱丸　治逺年近日诸般积聚痃癖积聚或气块酒积诸般所伤无问男女老幼并宜服之常服饮食木香【半两】京三棱【炮】石三棱　鸡爪三棱【各等分】砂黒牵牛【半两】白牵牛【半两二味半生半熟用】干漆【三钱炒烟尽】香
　　附子【炒三钱】麦蘖【半两炒】陈皮【三钱去白】青皮【二钱去白】广茂【半两】杏仁【半两麸炒】枳殻【半两麸炒】葛根【三钱】梹榔【二钱】丁香【二钱】官桂【二钱半】
　　右为细末好醋面糊为丸如桐子大每服二十丸生姜汤送下食后日二服病大者四十日消温水服药亦得
　　圣散子　治逺年积块及治妇人干血气
　　硼砂【八两】川大黄【八两】麦蘖【六两】干漆【三两炒以烟尽为度】萹蓄【一两】瞿麦【一两】梹榔【一两】茴香【一两炒】
　　右为细末每服五钱温酒调下仰卧此药只在心头至明大便如烂鱼肠小便赤为验药无毒有神效小儿用一钱十五以上五钱或七钱空心服之更效
　　醋煑三棱丸　治一切积聚不论逺年近日皆治之如神
　　京三棱【四两醋煑令竹箆子刺透软切作片子晒干】川芎【二两醋煑微软切作片子】大黄【半两醋湿纸裹火煨过】
　　右三味同为末水煑和为丸如桐子大每服三十丸温水送下不拘时候病甚者一月效轻者半月效
　　化滞丸【出家藏经验方】治脾肺气滞水饮停积膈痹口满咳嗽涎壅呕吐头昏饮食不下或痰痞气膈隂阳不通并厥口噤昏黙不省人事状似中风使以此药服之则蘓或吞药不得者即碎和汤灌之下咽即醒此药应是因恚怒气逆饮食汤水停聚胷膈成病以致十膈五噎翻胃呕吐饮食不下者服之无不效验常服寛中化痰快美饮食消化停滞不犯胃气神效
　　京三棱　蓬莪术　桔梗　大黄　陈橘皮【以上各一两用温汤洗过】半夏【一个破作二片】白术【一两与前件并剉如皂角子大】旋覆花【一两】鳖甲【去裙二两作四片】葶苈子【一两半淘净生绢袋盛之】紫蘓叶【一两】木香【三两懐干】沉香【半两剉细生用】麦蘖【一两微炒】梹榔【半两生用】舶上茴香【半两水淘去土干秤】硼砂【一两半细研剉用瓷器内入前药内用米醋三升浸重汤煮取二斤半】
　　右用煑药作一处焙罗和入生药除木香沉香麦蘖茴香梹榔不入醋煑右用煑药作一处焙罗捣为细末用煑药醋调面糊煑搜和入石臼中多杵丸如梧桐子大每服二十丸温熟水下妇人血气心痛炒姜醋汤下湖广总饷林元礼云此方乃其乡里名医常用取效秘而不后董参预体仁与咸年而亦得林亦珍重慨然真有竒效
　　天南星丸【出家藏经验方】去酒积酒毒
　　天南星一斤端正者净洗先于平实地上掘窟阔五寸深一寸取土用刚炭于窟中簇煆过半除火去灰令净以煑酒一升浇之将天南星于其中覆以瓦盆用所掘土泥封盆缝勿令透气一宿来早取出用酒并水各二升和洗净切作片子焙干研为细末入水飞辰砂一两姜糊为丸桐子大以水飞辰砂一两为衣每服五十丸至百丸生姜汤下不拘时候先公记前軰云宣和间一朝士作殿试官时蔡攸为大试官入赴内宴成夜时出归幕次众官迎揖蔡指喉以示谓酒至此就坐索天南星丸执事者供一药唵其色红姜汤送下假寐少顷即醒然遂趂朝班众官但神其药而不敢请其方绍兴间先公守贑倅车郑显中其子困酒致疾统军中辅逹云正好服天南星丸遂叩之口其法得之吕丞相余在侍侧亲闻之亦曽修合而服果有竒效
　　厚朴丸【出朱氏集验方】寛中进食推化积聚
　　厚朴【四两去浮皮用生姜自然汁炙焦黄】苍术【一两米泔水浸洗晒干切片畧炒】莪术【二两湿纸褁煨去皮切片】青皮【二两洗去瓤晒干剉细畧炒】陈皮【二两去瓤洗晒干剉细畧炒】当归【一两去芦洗净晒干】京三棱【二两去芦切片】白芷【二两切片以上老醋浸七日春夏浸五日取出焙干研为细末入后药中】禹余粮【火煨醋碎九次为细末用水飞过再入干锅内火煆通红净秤二两再碎】针砂【二两净洗用醋浸一宿煑干研极净秤】
　　右二味同前药末入醋煑面糊搜和为丸如桐子大候干每七八十丸至百丸陈米饮送下食前
　　金草丹【出王氏博济方】消磨积聚下酒食毒及取虚中积滞舶上硫黄【一分研细】颗块硃砂【一分研细】末香【末一钱半】水银腻粉【二钱】川大黄【三钱畧慢火中煨熟捣碎秤用之】巴豆【十粒或十二粒去皮出心细硏如粉】
　　右同乳鉢内研二三百遍如粉细入酒浸蒸饼为丸如菉豆大疗诸病以生姜汤橘皮汤下三五丸酒食伤饱二三丸汤茶下
　　黒丸子【出朱氏集验方】治长幼积滞
　　乌梅【二个去核焙干】生半夏【大者五个】杏仁【五粒去皮尖麸炒】巴豆【二十粒去油存性】
　　右为细末姜汁煑糊为丸菉豆大姜汁下二十丸
　　遇仙丹【出朱氏集验方】去一切积滞
　　陈皮【去白】良姜　吴茱茰【洗】石菖蒲　半夏【汤泡七次】白姜　五灵脂　胡椒【各半两】斑蝥【二十一个去趐足同糯米同色巴豆炒】巴豆【二十一个去殻同班猫炒】
