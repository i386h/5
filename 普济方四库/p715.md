<!-- { "loadSidebar": true } -->
　　麯术香棱丸【徳生堂方】治男子妇人小儿脾积气滞胷膈痞闷肚腹胀满痃痞气块徃来走注刺痛大伤酒食呕吐酸水饮食不思妇人血气症瘕小儿脾滞并皆治之此方比瑞竹堂方略有加味
　　荆三棱　莪术　陈皮　香附子【各四两作一处用好醋二斤煮一伏时去醋焙干】白豆蔲　沉香　砂仁　荜澄茄木香　川姜　乌药【各二两】枳殻【炒】梹榔　干葛半夏麯【炒】神麯　干葛花【二两】
　　右为末熬萝卜水煮糊为丸如菉豆大每服五七十丸随意酒生姜汤下
　　金露紫苑丸【出宣明论】治一切脾积两脇虚胀脐腹疼痛草乌头【去皮尖生】黄连【半两】官桂　桔梗　干地黄　干生姜　川椒　芜荑　紫苑【去皮】柴胡　防风　厚朴　甘草　人参　川芎　鳖甲【酒浸】贝母　枳殻甘遂【以上各一两】巴豆【三两醋煎半日出油】硼砂【三钱】
　　右为末水煮面糊为丸如梧桐子大每服五丸空心临卧米汤下或微疎动详虚实加减
　　消痞丸【一名大消痞丸出衞生宝鉴】治一切心下痞闷及积年久不愈者
　　黄连【去须炼炒六钱】黄芩【刮黄色六钱】姜黄　白术【各一两】干生姜【一钱】甘草【炙三钱】砂仁【三钱】枳实【麸炒黄五钱】橘皮【四钱】人参【四钱】半夏【汤洗七次四钱】神麯【炒黄色二钱】厚朴【三钱】猪苓【二钱半】一方加泽泻
　　右为细末汤浸蒸饼为丸如梧桐子大每服五十丸至七十丸一百丸白汤送下食后一方无人参甘草
　　蒜红丸【出百一选方】治脾积腹胀如皷青筋浮起坐卧不得者
　　拣丁香　木香　沉香　梹榔　青皮【去白】陈皮【去白】砂仁　蓬莪茂【炮去皮】青皮【去白】牵牛　草菓子【各一两】肉豆蔲【面褁煨】粉霜【各一两】白茯苓【去黒皮】人参【各半两】蒜【二百枚一半生用一半火焙熟】
　　右为细末以生熟蒜研细生细绢取汁旋用末药为丸如梧桐子大每服五七丸至十五丸食后淡盐汤送下忌醎酸鱼鲊茶酱腌藏鸡鸭生冷马牛杂肉之类只吃淡白粥一百日
　　金液丸【出圣济总録】治脾积痞气痰逆恶心腹脇满闷胷膈噎塞不思饮食
　　荆三棱【炮】蓬莪茂【炮】白术　丁香皮【刮去麄皮】牵牛子【麸炒】青橘皮　陈橘皮【并汤浸去白焙】肉豆防【大者去殻】梹榔【炮各一两】干姜【炮】硼砂【研各半两】丁香　巴豆【半两和皮称去皮研如膏纸压油去尽以不汚纸为度】
　　右为末搅拌匀用头醋煮稠面糊为丸如菉豆大每服五丸食后米汤饮下
　　万安丸【出仁存方】治腹中成形作块按之不移推之不动动輙微喘令人寒热腹中时痛渐渐羸痩久不治者多变成水虚肿亦由忧思惊恐寒热得之隂阳痞防气结成形其脉结澁谓之积气
　　大防【炮】甘遂　牵牛【半生半炒】五灵脂　呉茱萸【浸七次炒】胡索【炒各二钱半】芫花【醋煮炒】石膏【各一钱】胆矾【半钱研】细墨【烧半钱】斑蝥【十个去头足炒】芫菁【二十枚去足炒】巴豆【去油半钱】
　　右为末糊丸菉豆大姜橘皮汤下三粒日二服病去五六分即住服
　　快气丸【出圣济总録】治脾积痞气心腹胀满呕逆噫酸梹榔【三枚剉】木香【一两】肉豆蔲【去殻半两】甘遂【半两麸炒黄】大防
　　【一分炮】白牵牛【一两炒】墨　　　　　　　　　　　　　　　【一分】沉香【半两】陈橘皮【汤浸去白焙】
　　右为末白面糊为丸食后生姜汤下
　　消痞丸　治一切痞气心腹胀满癖气聚滞不快青皮【去白】陈皮【去白】荆三棱【炮切】广茂【煨切】益智【炒】砂仁当归【切焙】半夏【姜制】牵牛【炒】丁香皮【一两】硼砂【明者一分另研】
　　右为细末酒糊为丸如小菉豆大每服二十丸生姜汤送下不拘时服
　　沉香消痞丸
　　沉香【半两】木香【半两】陈皮　青皮　三棱　蓬术　砂仁　香附　乌药　梹榔　干姜【各一两】
　　右为细末醋糊为丸梧桐子大每服五六十丸用米饮汤送下食前服
　　豆蔲丸【出圣济总録】治脾积痞气攻注腰背痛
　　肉豆蔲【去殻】赤茯苓【去黑皮】髙良姜　附子【炮裂去皮脐】草豆蔲【去皮】藿香　陈橘皮【洗浸去白焙各二两】人参【一两】梹榔【十个】桂【去麄皮半两】
　　右剉如麻豆大每服二钱水一盏半入枣五枚生姜一分切碎煎至八分去滓热服
　　匀气汤【出圣济总録】治脾积痞气胃脘不安肌痩减食大腹【两枚连皮剉】牵牛子【一两半生半熟】髙良姜【炮半两】白术陈麴【炒】桂【去麄皮】麦蘖【炒各一两】郁李仁【半生半熟】厚朴【去麄皮姜汁各一两】甘草【炮二两】
　　右麄筛乆服三钱水一盏生姜三片【缺】　一枚擘同煎至七分去滓稍热服日三
　　调中顺气丸【出卫生寳鉴】治三焦痞滞水饮停积脇下虚满或时刺痛
　　木香【一两】白豆蔲【去殻一两】青皮【炒一两】荆三棱【炮一两】半夏【汤炮七次二两】砂【去殻半两】梹榔【半两】陈皮【半两】大腹子【二两】
　　右为细末煮面糊为丸如梧桐子大每服三十丸渐加至六十丸食后陈皮汤下
　　胜红丸【出瑞竹堂方】治心腹痞满消食快气美进饮食三棱【醋炙】广茂【醋炙】青皮【去瓤炒】陈皮【去白】干姜【火炮】良姜萝卜子【炒各一两别研】香附子【二两炒去毛】枳实【去瓤炒一两】白术【煨一两】
　　右为细末醋糊为丸如梧桐子大每服五七十丸姜汤或木香汤煎陈皮汤送下不拘时
　　三脘痞气丸
　　木香　青皮　三棱　砂仁　梹榔　白豆防沉香【等分】
　　右为末姜糊为丸如梧桐子大毎服三四十丸食前姜汤米饮下
　　诃棃勒散【出圣惠方】治痞气结聚在胃管心腹妨不能饮食诃棃勒皮【一两】鳖甲【一两半涂醋炙令黄去裙襴】白术【一两】人参【去芦头三分浸】桂心【三分】防葵【三分】川大黄【三分剉碎微炒】郁李仁【三分汤浸去皮微炒】甘草【半两炙微赤剉】
　　右为散每服三钱水一盏生姜半分煎至六分去滓食前稍热服
　　梹榔散【出圣惠方】治痞气心腹胀硬饮食不下
　　梹榔【一两】牵牛子【一两】木香【半两】白术【三分】陈橘皮【半两汤浸去白瓤炒】髙良姜【半两】诃棃勒皮【三分】枳实【半两麸炒微黄】甘草【半两炒微赤剉】
　　右为散毎服三钱水一盏煎至六分去滓食前稍热服
　　鳖甲散【出圣惠方】治痞气结聚在胃管盘牢不动饮食渐少四肢无力
　　鳖甲【一两半涂醋炙令黄去裙襴】川大黄【一两半剉碎微炒】木香【一两】草豆防【三分去皮】枳殻【三分麸炒微黄去瓤】郁李仁【一两汤浸去皮微炒】荆三棱【一两炮剉】当归【一两】梹榔【一两】
　　右为散毎服三钱水一中盏生姜半分煎至六分去滓食前稍热服
　　三棱丸【出圣惠方】治痞气在胃管状如覆杯心腹胀满不能饮食肌体渐痩
　　荆三棱【二两剉碎醋拌炒令干】诃棃勒皮【一两】川大黄【二两剉碎微炒】鳖甲【一两半涂醋炙令黄去裙襴】木香【一两】干漆【一两捣碎炒令烟出】梹榔【一两】桃仁【一两汤浸去皮尖双仁麸炒微黄】川乌头【一两去皮脐剉碎盐拌炒令黄】
　　右为细末取米醋三斤煎成膏入蒸饼和镕为丸如梧桐子大每日空心温酒下二十丸
　　脾积丸【出圣济总録】治脾积痞气身黄口干胷膈满闷肌瘦减食或时壮热
　　陈仓米【一合醋浸淘过】青橘皮【五十片醋浸软去白】巴豆【五十枚去皮麻丝系定三分同炒干去巴豆不用入后药】石三棱【一分】鸡爪三棱【一分】蓬莪茂【三枚炮剉】荆三棱【一分炮剉】梹榔【二枚剉】
　　右为末取一半面糊为末如菉豆大一半作散每服一钱白粥饮调下三丸
　　异香散【出直指方】治脇膨胀痞满噎塞噎气吞酸一切风痞腰脇刺痛
　　蓬术　益智　甘草　三棱【各六钱】青皮【三钱】陈皮【三钱】石连　厚朴【各一钱】
　　右咬咀水二盏入姜枣盐少许煎服或盐汤防或盐酒调皆可
　　平气丸【出圣济总録】治脾积痞腹脇膨胀心痛胷闷不思饮食
　　梹榔【一枚剉】乌梅【一两一半去核一半留核】荆三棱【炮半两】青橘皮【去白焙一两】砂【去皮半两】胡椒【半两】巴豆【去皮心别研二钱】
　　右将六味捣罗为末入巴豆研匀白面糊为丸如菉豆大每服三丸食后温酒姜下
　　白术汤【出圣济总録】治痞气脇满闷
　　白术　柴胡【去苖】生姜【去皮薄切炒干】桂　厚朴【去麄皮与桂各三两涂生姜汁炙香熟】甘草【炙剉一两】梹榔【剉十片】
　　右粗捣筛每服三钱水一盏煎至七分去滓温服微利为度
　　气积方
　　沉香　木香　砂仁　轻粉【各三两】牛脑子【一个用好酒浸一宿去筋膜】公鸡肫【连皮黄】皮硝【一椀】
　　右牛脑子同鸡肫好酒浸一宿后入沉香砂仁皮硝杵千下用生铜锅文武火炒干研为末后入轻粉每服一匕二钱空心烧酒服日进三服为妙
　　乌头丸【出圣济总録】治脾积痞气胷脇胀满气逆昏闷四肢少力
　　乌头【炮裂皮脐】　半夏【汤浸去白焙干各一两】防风【去】干姜【炮】枳实【去瓤麸炒】皂荚【去皮子醋炙】木香【各一两】
　　右为末生姜自然汁为丸如小菉豆大早晚用炒生姜汤下七丸至十丸不可多服
　　红丸子　治丈夫脾积气滞胷膈满闷面黄腹胀四肢无力酒积不食干呕不止背脾连心胷及两乳痛妇人脾血积气诸般血症气块及小儿食积羸痩面黄肚胀气急不嗜饮食渐成脾痨不拘老少普宜服之壮胃消宿食治冷疟藿乱
　　荆三棱【浸软切片】蓬莪茂　青橘皮　陈皮【去白各五斤】干姜【炮】胡椒【各三斤】
　　右为细末用醋面糊为丸如梧桐子大矾红为衣每服三十粒食后姜汤下小儿临时加减与服一方有阿魏四两醋浸入糊同丸治大人小儿脾胃等患极有神效但荆三棱蓬莪茂本能破症消癖其性猛烈人不以此为常服之剂然今之所用者以出产之处隔絶二药不得其真乃以红蒲根之类代之性虽相近而功不同以之治病不能伤耗真气瘦人虚人小儿姙妇皆可服之无疑但修合之际务在蒸治用好米醋煮陈米粉为丸仍去阿魏矾红最宜常服饮食所伤中脘痞满服之应手而愈大病之后糓食难化及治中脘停酸并用姜汤咽下脾寒疟疾生姜橘皮汤下心腹胀满紫苏橘皮汤下脾痛作楚菖蒲汤下酒疸糓疸遍身皆黄大麦汤下两脇引乳作痛沉香汤下酒积面黄腹胀时或干呕煨姜汤下妇人脾血作痛及血症气瘕并经血不调或过时来或发为寒热并用醋汤下男子妇人有癫癎之患辰砂为衣此药用橘叶汤下姙妇恶阻呕出纳食百药不疗惟此药最妙仍佐以二陈汤五膈寛中散服之但人疑丸子不利胎气未必信服当易名用之特有竒效然恐姙妇服此之后偶尔伤动必致归咎故不敢极言其妙耳
　　鳖甲丸【出圣惠方】治痞气当胃腕结聚如杯积久不散腹脇疼痛体痩成痨不能饮食
