<!-- { "loadSidebar": true } -->
　　乌头【炮】　甘草【炙】　葶苈【熬】　芎防　　芍药柑皮【灸各二分】
　　右捣筛蜜和丸如梧桐子大一服三丸日再不知渐加至五丸七丸一方桂二分去柑皮忌海藻菘菜猪肉冷水等一方有通草无柑皮
　　乌头丸　　疗久寒积聚心腹绕脐切痛饮食不下乌头【炮】　甘草【炙各三分】　茱萸【半两】　细辛　　半夏【洗三十遍】　附子【炮】　藁本【各三两】
　　右下筛蜜和丸如桐子大先食前服五丸日再不知稍増之忌羊猪肉冷水姜菜海藻菘菜饧
　　化铁丹【出御药院方】治逺年近日沉积及内伤冷物心腹疼痛
　　乌梅【八枚不去核】　巴豆【十六枚不去皮】　胡椒【四十八粒】　青皮【半两】　陈皮【半两二味俱不去白】
　　右为细末醋麺糊和丸如菉豆大每服五七丸食后生姜水下若不化更加荜澄茄半两丁香二钱半服之更快
　　巴豆丸【出圣恵方】治心胸积聚时有疼痛
　　巴豆【二十枚去皮研纸包压去油】　桔梗【一两去芦头】　杏仁【二十枚汤浸去皮尖双仁麸炒防黄】　藜芦【一两去芦头炙黄】皂防【二两去皮涂酥炙令黄焦去子】
　　右件先捣药桔梗皂防藜芦等罗为末后细研巴豆杏仁如膏炼蜜和捣三二百杵丸如小豆大每日虗心温水下三丸如未觉即加至五丸
　　万灵丸　　治积聚滞气胸膈痞闷心腹刺痛
　　雄黄【研】　大黄【剉炒】　陈橘皮【去白焙】　白牵牛末肉苁蓉【酒浸切焙】　青橘皮【汤浸去白焙】　杏仁【去皮尖双仁炒】亁漆【炒烟出】　巴豆【去皮心膜出油各半两】　诃黎勒【炮去核三分】木香　　藿香叶　　天南星【炮各一分】　胡椒【半分】
　　右为末用薄荷汁煮麺丸如菉豆大伤饮食生姜下三丸至五丸伤酒嚼烧生姜下十丸妇人血气心痛酒煎当归调没药末一钱匕下十丸
　　百当膏【出圣济总録】治一切积聚心腹疼痛年月深乆者皆治一岁至百岁并可服
　　丹砂　　腻粉【研各半两】　水银　　鈆【各一分二味炒紫】牛黄【研】　龙脑【研】　粉霜【研】　阳起【研各一分】　黄蜡【半两】　巴豆【肥者一百二十枚去皮心膜研出油取霜用】　蝎梢【炒一分】半夏【一钱汤洗七遍二味杵罗为末】
　　右合研极细匀镕蜡并熟蜜少许同和成膏旋丸如梧桐子大每服三丸至五丸量大小虗实加减服吐逆藿香汤下取热积生姜蜜水下取冷积乳香汤下风涎薄荷汤下便利米饮下
　　沉香丸　　治五积气结面色萎黄心腹疼痛口吐酸水有时发积年不已
　　沉香【半两】　丁香【半两】　木香【半两】　硇砂【一分碎】　巴豆霜【半两】　蓬莪茂【煨剉】　桂【去粗皮】　亁漆【炒出烟】　亁姜【炮】　青橘皮【去白焙】　荆三棱【煨剉】　白荳防【去皮各一两】大黄【一两生为末用醋一升慢火熬成膏】
　　右捣研十二味为末入大黄膏和丸如梧桐子大每服五丸食后临卧生姜汤下
　　乙丑丸【出圣济总録】治食积隠伏见时作攻心脇防刺疼痛硇砂【细研汤内飞过去砂石熬取霜】　乌头【生去皮脐为末各一两】　沉香末　　五灵脂末【去粗皮】　胡椒末　　亁姜末巴豆【去皮心膜各半两研】　亁漆末【三分】
　　右除巴豆外同研匀次入巴豆再研极细同熟枣肉和作一块用湿纸裹三五重用纸筋黄泥固济约厚半指许熁干用热炭火十觔扵乙丑日早渐进火烧令香为度以新盆器合冷取出及焦纸灰不用捣烂看鞭輭再入热枣肉和约千余杵得所丸如梧桐子大每服三丸温木酒下木汤下亦得不拘时服如大瘕癖积块及诸冷气防刺疼痛或泄痢脓血食前服五丸至七丸防虗实加减
　　狼毒丸【出圣恵方】治积聚气结成块叚在腹下久不消散发欬疼痛
　　狼毒【细剉醋拌炒令干】　芫花【醋拌炒令干】　干漆【捣碎炒令烟出】雄雀粪【微炒】　五灵脂　鼈甲【涂醋灸令黄去裙襴】　硫黄【细研入】　硇砂【不夹石者细研以上各一两】　腻粉【半两研入】
　　右件药捣为末入研药令匀以醋煮麺糊和丸如梧桐子大每服空心以醋汤下三丸至五丸当利下恶物
　　吴茱茰散【出圣恵方】治积聚气心腹胀满饮食减少四肢不和
　　吴茱茰【一两汤浸七遍焙干防炒】　白术【一两】　当归【一两剉碎防炒】枳实【半两麸炒防黄】　紫菀【一两汤浸去皮防炒】　桂心【一两】　梹榔【一两】　鼈甲【一两涂醋炙令黄去裙襴】　郁李仁【一两汤浸去皮防炒】
　　右为粗散每服四钱水一中盏生姜半分煎至六分去滓食前稍热服
　　缩砂丸【出杨氏方】温中散滞消饮食治胸膈噎闷心腹冷痛大能暖化生冷菓食夏月不可缺
　　天南星【汤浸去皮七遍焙干碎】　髙良姜【各四两】　缩砂仁【一两】
　　右为细末生姜自然汁煮麺为丸如梧桐子大毎服五十丸生姜汤下
　　熨气法【出澹潦法方】
　　大艾【打熟砂石铫内灼滴少醋令香热极】
　　右以二三绢袋袋药更替乗热搭腹上印熨一法只炒食塩炒极热按熨痛处亦效
　　软犀丸【出杨氏家蔵方】治久虗沉积心腹撮痛膓滑下痢臓腑不固日渐羸痩
　　沉香　　檀香【各一分】　丁香　　木香　　肉荳防【麺裹煨熟】　梹榔【已上四味各半两六味同为细末】　巴荳【二十一粒去殻】杏仁【二十一枚去皮尖炙】　白丁香【一字】　鹰粪白【一字】　百
　　草霜【一字】
　　右件除前沉香等六味外将后巴豆等五味用鉄铫子内慢火炒至烟出无令太过不及得所用一磁盏盖放冷一宿研细与前药末相和研匀同黄蜡一两半麻油一两同炼镕和药成剂旋丸如菉豆大每服十丸至三十生姜汤下食后临卧服
　　异香红丸子【出杨氏家藏方】治一切积聚心腹疼痛妇人血气攻注常服消满食破积气
　　沉香　　硇砂【别研】　使君子【去殻】　蓬莪术【炮切】　荆三棱【炮浸汁】　硃砂【别研】　木香【以上七味各一分】　梹榔【一枚大者】　肉荳防【一枚大者】　母丁香【五粒】　巴豆【二十粒好者去皮心膜不出油研】　黒牵牛【一两炒熟取末半两入药余者不用】　澄茄【一分】
　　右件为细末麺糊为丸如菉荳大硃砂为衣毎服三丸茴香汤下欲防利加至五七丸食后服
　　赐方五香汤【出杨氏家藏方】治积寒攻冲腹脇疼痛
　　木香　　沉香　　滴乳香【别研】　藿香叶　　吴茱茰【汤洗七次已上五味各三两】　麝香【一两别研】
　　右件除乳麝外为防咀以水五升煮取二升去滓入二香煎令浓再服分三服一方寒热头痛加独活四肢不举无力口亁加桑寄生连翘两脇胀痛加射干大黄大黄防虗实加减小便不利加通草不拘时
　　治五臓症结心腹积聚疼痛
　　用戎盐水消服之
　　积聚宿食不消【附论】
　　凢饮食入胃脾脏化之若腹有积聚摄养乖度饮食不时则脾胃愈弱饮食迟化故为宿食不消之病其状噫食气臭胃胀烦满诊其脉来实者是也人之有身借五谷以生故胃以纳之脾以尅化之脾胃喜暖不宜以生冷伤之体虗者不善调养饥饱失时或过减饮食并一切生冷之物脾胃法弱不能尅化停蓄胃脘遂成宿滞轻则吞酸呕恶脑满噎噫或泄或利其臭如抱壊鸡子或米谷不化甚则积聚结而为瘕症之病治之湏防其源又湏量人气体虗实病证浅深投以药饵病之浅则消化之甚必湏推利而后调补脾胃或有因挟寒热之气而泄者又当以脉证辨而料理凢一切冷食不消宿酒不散亦类伤寒身热恶寒战栗头痛腰脊强不可用双觧散导引丸木香梹榔丸共六十丸量虗实加减利五七行所伤冷物宿食酒推尽头痛病自愈矣次以五苓散生姜枣煎用长流水煎取五六钱不可服酒症丸进食丸此药巴豆有大毒故也凢一切沉积或有水不能食便头目昏不能清利可茶调散吐之次服七宣丸木香梹榔丸膏粱之人起居闲逸奉养过度酒食所伤以致中脘留饮胀闷痞膈必当服木香导饮丸治之若田野蒭荛之人食踈衣薄动作劳役若酒食所伤心腹满闷醋心时吐酸水可用进食丸以其胜毒也病甚者每月泄三五次夫馨饪之邪从口入者宿食也盖五味入口所以滋养五臓得之则生不得则死伤之则反为害所以宿食为杂病之先若五臓不平食不输化血凝气滞羣证蜂起皆宿食所为也治之宜量臓腑虗实浅深为治养生方戒不得用巴豆令服青木香丸如有食癖非巴豆不尅所谓扰乎可扰扰亦无扰
　　方
　　集香丸　　治伤生冷硬物不消
　　荆三棱　　广茂　　青皮　　陈皮　　川练子　　益智　　茴香　　丁香【各一两】　巴豆【和皮米炒焦黒色五钱】
　　右为细末醋和为丸每服五七十丸食前生姜汤下
　　治一切气宿食不消方
　　右用诃黎勒一枚入夜含之至明嚼咽
　　紫沉消积丸【出华陀方】治久积伏滞胸膈膨胀心腹刺痛不化饮食及妇人血气疼痛
　　沉香【剉】　阿魏【醋化研】　巴豆霜【各一两】　硵砂【研细四味同研匀用蜜一觔酒二盏共熬成膏以瓷盒盛】　丹砂【二两】　硫黄【研】　木香　　人参　　桂【去粗皮】　胡椒【各四两】　丁香亁姜【炮各二两】
　　右将前四味蜜酒熬成膏余并捣罗为末用膏和捣千百杵丸如菉豆大每服五七丸温橘皮汤下如心痛温酒下妇人血气痛当归汤下一方有没药一两
　　鼈甲散【出圣济总録】治肋下结块连心腹痛食冷物即剧鼈甲【去裙襴醋炙】　蒺藜子【炒去角各二两】　黄芩【去黒半两】　桂【去粗皮一两】　柴胡【去苗】　桔梗【炒】　当归【切焙】　牛膝【醋浸切焙】　赤茯苓【去黒皮】　芍药　　大黄【剉醋拌炒】　人参陈橘皮【汤浸去白焙】　诃黎勒【煨去核各二两】　梹榔【剉二分】
　　右捣罗为散每服二钱煮汤调下
　　葛花解酲汤【出徳生堂】治宿食酒伤胸膈满闷口吐酸水恶食呕逆及年逺日久酒疸面眼俱黄不思饮食葛花　　白荳防　　砂仁　　木香【五钱】　亁葛【二钱】　陈皮　　白术　　姜屑【二钱】　青皮　　白茯苓　　猪苓【一钱五分】　泽泻【二钱】　人参【一钱五分】　神麯【五钱】　甘草【三钱】
　　右为细末每服二钱临卧沸汤调服汗出立效不损元气而散酒积毒如防者加豆防煨二钱
　　荆三棱散　　治积聚气脾胃虗弱不能化谷至宿食不消腹脇痛
　　荆三棱【一两煨剉】　桂心【三分】　丁香【半分】　益智【三分去皮】木香【五钱】　大腹皮【一两剉】　前胡【一两去芦】　白术【二分】厚朴【一两去粗皮涂生姜汁灸令香热】　亁姜【半两炮裂剉】　蓬莪术【二分】　郁李仁【一两浸汤去皮防炒】　青橘皮【一两汤浸去白瓤焙】　赤茯苓【一两】　川大黄【一两剉碎防炒】
　　右为粗散每服三钱水一中盏生姜半分枣三枚煎至六分去滓毎扵食前稍热服
　　藿香煮散　　治久积聚宿滞不消或翻胃吐逆恶心亁呕及脾寒等疾
