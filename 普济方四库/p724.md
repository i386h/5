<!-- { "loadSidebar": true } -->
　　藿香叶　　木香　　陈橘皮【汤浸去白焙】　肉豆防【去殻煨】　人参　　诃黎勒皮【去黒皮】　白茯苓【去黒皮】甘草【灸】　草豆防【去皮】　麦蘖【炒】　陈皮【炒各一两】
　　亁姜【炒半两】　厚朴【去粗皮生姜汁灸一两半】　髙良姜【剉炒五钱】
　　右捣罗为散每服二钱水一盏生姜一块打碎同煎至七分入盐一捻热服水防及肠风毒热陈米饮调下
　　神效感应方　　治消宿食除积滞常服不动臓腑黒沉角【磨】　木香　　檀香　　全丁香　　陈皮　　青皮　　黄连　　砂仁　　香附子【去黒毛见白】　巴豆【三百粒肥白净研为细末】　半夏【水浸去面衣】　三棱【略煨】　蓬术【大者煨各一两】　肥乌梅肉【重一百文】
　　右用甆噐一只盛巴豆上以乌梅肉盖之却用陈米醋浸过与乌梅肉平扵甑上蒸至极熟以巴豆红色为度却滤出研令极烂次用糯米粽和前件诸药搜匀捣千百杵以黒色为度众手丸如萝卜子大毎服一十丸宿食不消陈皮汤下气滞茴香汤下酒后呕吐姜汤下
　　法制生姜散　治饮酒过多或生冷停滞呕逆恶心不欲饮食
　　生姜【十两用青棒掺过再白麺拌浥焙干用之】　桂【去粗皮】　青皮【去白】陈皮【去瓤】　半夏【生姜制】　白术【各一两】　丁香　　木香【去白】　荜澄茄【各二两半】　白荳防　　缩砂仁白茯苓【各一两半】　甘草【灸】　葛根【各半两】
　　右为细末每服三钱温酒调下不拘时
　　仙方内消丸　　治酒食过伤脾胃
　　青皮　　陈皮【去白】　苍术【米泔浸】　桂【去皮】　三棱【煨】蓬术【煨】　干漆【炒去烟】　芫花【醋煮】　草霜　　附
　　子　　故纸【炒】　皂角【各三两】　黒牵牛【半两半生半熟】
　　右为末醋和丸梧桐子大三十丸随汤下一方加半夏三两
　　诃黎勒散【出圣恵方】治积聚宿食不消四肢羸痩乏力诃黎勒【一两煨用皮】　附子【一两炮去皮脐】　草豆防【一两去皮】白术【三分】　当归【半两剉碎防炒】　人参【半两去芦头】　神麯【一两火煨】　黄耆【三分剉】　桂心【一两】　陈橘皮【一两汤浸去白瓤焙】梹榔【一两】　郁李仁【一两汤浸去皮防炒】　赤茯苓【一两】
　　右为粗散毎服三钱水一中盏生姜半分枣三枚煎至六分去滓不拘时稍热服
　　乳香丸【出圣恵方】治宿食不化心膈气滞中焦不和及症癖积聚或多呕逆并宜服
　　乳香【半两别研入】　木香【半两】　肉豆防【半两去殻】　当归【半两剉防炒】　青橘【半两汤浸去白瓤焙】　荆三棱【半两煨剉】　干漆【半两捣碎炒令烟出】　紫菀【一两去苖土】　干姜【一两炮裂剉】　附子【一两炮裂去皮脐】　鼈甲【一两半涂醋炙令黄去裙襴】　硃砂【一两细研】　巴豆【一两去皮心研纸裹压出油】
　　右药除乳香硃砂巴豆外余药并捣罗为末入研子药都研令匀毎两匙药末用细荞麺一匙相和更研令匀洒水为丸如菉豆亁以浆水煎令沸下药丸子煮一两沸药丸子浮上乃漉出收竹筛子内晒亁毎服以温汤下三丸或五丸若有乆积聚常于卧时服五丸瘥
　　木香丸【出圣恵方】治积聚气脾胃虗冷宿食不消心腹气滞胀满疼痛
　　木香【三分剉】　白术【三分】　人参【三分去芦】　赤茯苓【三分】橘皮【一两去白】　吴茱茰【半两汤浸七遍焙干防炒】　亁姜【半两炮裂剉】桂心【三分】　诃黎勒【一两煨用皮】　梹榔【一两】　神麯【一两炒防黄】　大麦蘖【一两炒防黄】　川大黄【一两剉碎防炒】　当归【半两剉防炒】　桔梗【半两去芦头】
　　右为细末錬蜜和捣三二百杵丸如梧桐子大毎扵食前以温酒下三十丸
　　黒神丸【出圣济总录】治消积化气进食
　　木香　　硵砂【研】　蓬莪茂【煨剉】　荆三棱【煨剉各半两】桂【去粗皮】　附子【炮裂去皮脐】　亁姜【炮】　干漆【捣碎炒出】
　　【烟】　大黄【煨为末】　青橘皮【汤浸去白焙】　墨【烧过】　巴豆【去心皮膜细研出油各一两】
　　右以好醋一大碗先熬磠砂令沸又熬巴豆数沸又加大黄末熬成膏余药并捣罗为末以膏杵和丸如菜菔子大毎服二丸五丸茶酒任下如消食化气生姜橘皮汤下小肠疝气茴香酒下妇人血气当归酒下
　　硵砂煎丸【圣济总録】治一切积聚停滞化气消食补益真气产后逐败血补虚损
　　硇砂【拣通明无石者别研如粉】　当归【酒浸一宿去芦头切焙】　肉苁蓉【酒浸一宿薄切作片焙干】　巴防天【酒浸一宿去心焙】　梹榔【生各一两】楝实【洗过切破四两酒浸一宿软以刀子刮割下瓤去皮核下用三两】　蘹香子【防炒】　木香　　沉香【剉】　附子【炮裂去皮脐】　天雄【用酒煮五七百沸软刮下皮脐各一两】　阿魏【半两米醋磨成膏入清茶】
　　右为细末以无灰酒煮麺和丸如梧桐子大毎服三十丸空心日午温酒下常有妇人病蓐中下痢日久甚困笃百方不瘥医曰蓐中痢与他痢不同常痢可用苦澁药止今蓐中利生扵血不足投澁药则血愈不行痢当愈甚产后痢者宜投硇砂丸日三服痢顿减半次日遂愈此药产后虽无病亦宜服之能养血去积滞
　　应騐方　　治大人小儿百物所伤难经云脾气通扵口口和则知谷味矣心气通于舌舌和则知五味矣知谷味五味莫不由口舌而入胃也善摄生者谨扵和调使饮食一入扵胃随消随化则无滞留之患若禀受怯弱饥饱失时或过食五味鱼腥乳酪强食生冷菓菜停蓄胃脘遂成宿滞轻则吞酸呕哕胸膈噫噎痞闷不食久则积聚结为症瘕面黄羸痩此皆宿滞不消而生焉大率才有停滞当量人虚实速宜尅化之不可后时养成沉疴也
　　青皮　　陈皮　　三棱　　蓬莪　　丁香木香　　檀香　　沉香　　麝香【各一钱】　脑
　　子【半钱】　黄连【三钱】　巴豆【一百粒去皮心膜陈米酒醋半盏煮熟冷研极烂细】
　　右为细末入巴豆合同麝香脑子十分和匀用糯米粽子取尖搜和匀成膏棒捶二十余下丸如米大大人服三十丸小儿斟酌服之用陈皮汤任下临卧服
　　通神丸　　治积聚留饮宿食寒热烦结长肌肤补不足
　　蜀椒【去目并闭口炒出汗】　附子【炮裂去皮脐】　厚朴【去粗皮生姜汁灸】半夏【汤浸七遍焙各一两】　杏仁【汤浸去皮尖双仁炒研】　苈子【纸上】
　　【炒各三两】　芒硝【研五两】　大黄【剉炒九两】
　　右除研外捣罗为末与杏仁芒硝研匀錬蜜丸如梧桐子大毎服二十丸米饮下忌猪羊肉饧冷水
　　小分气丸　　治久积气块宿食不消胸膈痞闷痰逆恶心不思饮食脐腹刺痛醋心噎塞
　　木香【一两】　梹榔【剉】　陈橘皮【汤浸去白焙】　楝实【剉炒】干姜【炮】　青橘皮【汤浸去白各半两】　蓬莪茂【醋浸一宿煨过一两】巴豆【去皮心膜出油净】　半夏【汤浸一遍去滑焙】　大黄【煨剉各一】
　　【分】　雄黄【研一两】
　　右为末醋煮麺和丸如菉豆大毎服五丸七丸温生姜汤下食后临卧服
　　桂香匀气汤　　治消积滞化宿食痰饮胸膈痞闷桂【去粗皮】　丁香皮　　缩砂仁　　益智【去皮炒】梹榔【剉】　陈橘皮【汤浸去白焙一两】　木香　　蓬莪茂【煨各一两】　乌梅【和核一两半】　青橘皮【汤浸去白焙一两】　巴豆【去皮心膜研出油六十四粒】
　　右除巴豆外捣罗为末和匀煮麺和丸如麻子大毎服七丸至十丸茶酒任下食后服
　　乳香丸【出圣济总録】
　　丁香　　木香【各一两】　附子【炮裂去皮脐】　五灵脂干姜【炮各半两】　桂【去粗皮】　芫花【醋拌炒黄】　青橘皮【汤浸去白焙各三分】　猪牙皂防【去皮酥灸一两】　巴豆【去皮心膜别研如膏新瓦上摊去油取霜一钱】　乳香【一两】
　　右除乳香五灵脂末巴豆以外八味捣罗为末入上三味拌匀煮陈麫和丸如菉豆大毎服二丸三丸生姜汤下量虚实加减食后临卧服
　　阿魏丸【出济生方】治脾胃怯弱食麫或食生菓停滞中焦不能尅化致腹胀痛呕恶不食或痢或秘悉主之阿魏【酒浸化旋入】　官桂【不见火】　蓬术【煨炮】　麦蘖【炒】神麯【炒】　青皮【去瓤】　萝卜子【炒】　白术　姜干【炮各半两】　百草霜【三钱】　巴豆【去殻油三十粒】
　　右为细末和匀用薄糊为丸如菉豆大毎服三十丸不拘时姜汤下麫伤用麫汤下生菓伤用麝香汤送下
　　如意丸　　治消积化气温胃食后心膈妨闷
　　威灵仙【去苖土】　附子【生去皮脐二味各半两同为末用好醋半盏浸一宿】硵砂【细研一分】　巴豆【十一粒去皮心膜出油二味同研用酒半觔醋半觔同煎与前二味同熬成膏】　木香【半两】　蓬莪茂【煨剉半两】　大黄【剉炒三分】青橘皮【汤浸去白炒一两】　神曲【炒半两】　丁香【一分】
　　右将后六味为末以前四味膏和更别熬醋少许研墨汁同丸如菉豆大毎服五丸七丸姜汤送下
　　麝香丸【出圣恵方】治气消食心腹气痛
　　麝香【一分细研】　木香　　梹榔　　五灵脂【半两汤浸去白瓤焙】　巴豆【半两去皮心】　硫黄【一两】
　　右以生绢袋硫黄巴豆同内汤中煮悬袋扵铛上勿令着底可半日久去硫黄巴豆晒干与木香四味加入麝香同研匀用水浸蒸饼和丸如菉豆大毎服五丸以橘皮汤送下
　　益智散【出圣济録】治脾胃虚冷积聚沉结宿食不化
　　荆三棱【煨剉】　益智【去皮炒】　蓬莪茂【煨剉】　白茯苓【去黒皮各一两】　青橘皮　　陈橘皮【二味并汤浸去白炒】　人参【剉】甘草【灸剉各半两】　木香【一分】　厚朴【去粗皮生姜汁灸一两】
　　右捣为散毎服一钱入盐少许沸汤防服不拘时
　　三台丸【出千金方】疗五脏寒热积聚腹胀肠鸣而噫食不作肌肤甚者呕逆若伤寒寒疟已愈令不复发食后服五丸饮多者吞十丸长服令人大小便调和长肌肉古病源云积聚而宿食不消者由腹脏为寒气所乗脾胃虚冷故不能消化留为宿食也诊其脉来长实心腹积聚饮食不消胃中冷故也
　　大黄【二两熬】　熟硝【一升】　葶苈【一升煎】　前胡【二两】　厚朴【一两炙】　附子【一两焙】　茯苓【半两】　半夏【一两洗】　杏仁【一升去皮尖炒】　细辛【一两】
　　右捣筛蜜和捣五十杵酒服如梧子大五丸稍加以知为度忌羊肉饧生菜酢物一方无厚朴
　　硃砂丸【出圣恵方】治一切气及消宿食
　　硃砂【三分细研】　木香【一分】　梹榔【半分】　阿魏【半分】　皂防【一钱炙】　麝香【半分】　肉豆防【一分去殻】　巴豆【二十枚去皮心以醋煮半日取出研令细】
　　右件药为末都研令匀以糯米饭和捣三二百杵丸如麻子大毎服不计时以生姜橘皮汤下三丸至五丸
　　快活丸
