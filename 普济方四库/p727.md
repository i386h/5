<!-- { "loadSidebar": true } -->
　　陈橘皮【汤浸去白焙十五两别捣为末】巴防天【去心】石斛【去根】牛膝【酒浸切焙】萆薢【各三两】肉苁蓉【酒浸切焙】鹿茸【去毛酒炙】杜仲【去麄皮炙剉】菟丝子【酒浸三日别捣剉】附子【炮裂去皮脐】阳起石【酒浸研如粉】厚朴【去麄皮生姜汁炙】甘草【炙剉一两】吴茱茰【汤洗焙干炒】当归【切焙】干姜【炮】京三棱【煨剉】
　　右为末先以好酒五椀于银石噐内煎橘皮末令如饧入药搅匀再捣三五百杵稍干更入酒少许和丸如小菉豆大每服二十丸至三十丸空心温酒下塩汤下亦得
　　治一切块癖积气血聚等一二十年疾
　　细墨【半两焼】芫花【醋浸炒焦赤】青礞石　大防子　干漆【炒】五灵脂　荆三棱　蓬莪荗　蜜陀僧　陈皮牡蛎【各半两】巴豆【一两去皮湿纸三四重裹焼纸焦整大枣十四个去核】白丁香　硇砂【研】防虫【去翅足】班蝥【去翅头各一分】
　　右为细末酒醋煮糊为饼子每服十饼用煮麺汤送下宜食前服
　　温白丸【出鲍氏方】　治心腹积聚乆症癖块腹胀心下坚结大如杯椀傍攻两脇心痛积年食不消化等病并治之
　　紫苑【净洗二分】吴茱茰【二分净择塩水洗过】菖蒲【一分去芦米泔浸过一宿水洗】柴胡【二分去芦头水洗过】厚朴【去皮生自然汁浸炙香熟】桔梗　皂荚【去皮尖子】茯苓【各二分】桂心【三分生用】干姜【炮】黄连【各二分】蜀椒【三分用纸衬于铫内出汗去根枝用】巴豆【去皮了秤二分用麫炒令麸稍焦为度烂研巴豆以纸裹压出油如此三度换新纸然后入众药】人参【各三分本方各二分】乌头【十分炮裂后掘地坑内之用盏子盖一馔间却出乌头去尖皮再切用】
　　右捣筛以白蜜和更捣二千五杵丸如梧子大有病服一丸至二丸不知稍增至三丸五丸以知为度主心腹积聚乆症癖块大如杯椀黄疸宿食朝起呕吐肢满上气时时腹胀心下坚结上来抢心傍攻脇彻背连胸痛无常处绕脐搅痛状如虫咬又疗十种水病八种痞塞翻胃吐逆饮食噎塞五淋九种心痛积年食不消化或妇人诸疾断绪不生带下淋沥或痎疟连年不差又疗一切诸风身体顽痹不知痛痒或半身不遂或疼痛或眉髪堕落又疗七十二种风三十六种遁尸疰或癫癎或妇人五邪失心夣与鬼神交通四肢沉重不能饮食昏昏黙黙口欲取死终日忧愁心中不乐或恐惧悲啼饮食无味月水不调直似懐孕连年累月羸痩困敝遂至于死或歌或哭为鬼所乱莫之知也但服此药者莫不除愈臣之方騐便合药与妇人服之十日下出症癖虫长二尺五寸三十枚下脓二升黒血一升青黄汁五升所苦悉除当日有子臣兄堕马被伤腹内有积血天隂即发羸痩异常命在旦夕与药服下如鸡肝黒血如手者二百余片白脓二升赤黄水一升其病即除臣之方騐敢不献上忌生冷酥滑猪鸡鱼犬牛马鹅肉五辛油麺豆糯米陈臭等物一方无肉桂用生姜汤下
　　木香丸【出圣济总録】　治逺年症块积聚
　　木香　硇砂【研】当归【切炒各一两】礞石【研三分】大黄【煨剉】陈麺【不蚛者炒】麦蘖【炒】墨【研】白麫【各半两】大防【炒】干漆【炒烟出】豉【少许】腻粉【各一分】巴豆仁【一钱一分不出油研】
　　右为末以臈月雪水同捣三二百杵丸如菉豆大每服一丸空心用干柿烂嚼裹药随所伤物煎汤下不得吐津
　　鳖甲丸【出圣济总録】　治乆积症瘕
　　鳖甲【大者一枚浄洗去筋膜麺裹外面二三分厚上面用纸固济泥一风炉子安鳖甲在上面别入桃仁半斤去尖皮双仁研以米醋四升无灰酒三斤硇砂三两同搅拌旋入向鳖甲中煎为膏取出用合盛却将鳖甲去纸泥炙令黄色】青橘皮【去白炒】麦药【炒】沉香【剉】肉豆蔲【去殻各三两】丁香　木香　防榔【半生半熟】陈麹【炒】京三棱【煨剉】大黄【生剉】厚朴【去粗皮生姜拌炒令紫各二两】柴胡【去苖半斤】桂【去粗皮二两】
　　右为末再研令匀用桃仁煎并熟蜜和丸如梧桐子大空心米饮下二十丸
　　水银丸　治久虚损症癖
　　水银　豉【研】礞石末【滴酒和匀瓷合内慢火逼干各半两】腻粉　京三棱末　石三棱末　鸡三棱末　粉霜　白丁香末　硇砂【研各三钱】肉豆蔲【去殻研】防榔【各二枚为末】丹砂【三钱研】
　　右合研匀细用枣肉和丸如菉豆大每服五丸温水下又一方治丈夫病入蘹香补骨脂各一分治妇人病入血竭没药各一分
　　三棱丸　治多年积气症癖
　　京三棱【煨剉】鸡三棱【煨剉】陈橘皮　青橘皮【各汤浸去白焙】巴豆【去皮心膜出油】石三棱【煨剉各五两】防榔【十枚半生半熟剉】肉豆蔲【十枚去殻醋浸二宿】丁香　益智【出皮各一两】木香【二两】硇砂【一两半飞过】
　　右为末醋煮麫糊和丸如梧桐子大每服三丸如当心气块茱茰汤下左右气块木香汤下本脏气块蘹香子汤下
　　人参丸　治久癖块聚心腹胀满
　　人参　元参　沙参　丹参　防风【去叉】苦参　附子【炮裂去皮脐各一两】巴豆【去皮心煮研去油三十粒】蜀椒【去目并闭口炒出汗一分】干姜【炮半两】防虫【三枚熬】葶苈【炮炒研一合】
　　右为末錬蜜和丸如梧桐子大每食后米饮下一丸未利再服一方用大黄四两
　　蓬莪荗散　治久积症癖气不散脇下似覆杯多吐酸水面目萎黄或腹中疼痛
　　蓬莪荗【一两】鳖甲【二两塩醋炙令黄去裙阑】赤芍药【半两】肉桂【一两去皴皮】枳殻【一两麸炒】当归【一两剉】干姜【半两】京三棱【一两泡剉】川大黄【一两剉碎防炒】木香【一两】柴胡【一两半去苖】防榔【一两】
　　右件为散每服三钱水一中盏入生姜半分煎至六分去滓不计时温服
　　三棱没药丸　治逺乆沉积块疼闷
　　京三棱【泡】广茂【煨】防榔　鳖甲【醋炙】石矾【焼赤】青皮【去油】干漆【炒烟尽】雷丸【各半两】丁皮　硇砂　没药【各二钱】
　　右为细末醋糊为末如菉豆大每服五七丸白汤下食前日进四服
　　丁香丸　治乆积食癖心腹时发疼痛胸膈不快痰逆恶心脏腑不调不思饮食或下痢脓血里急后重恶气逐滞结
　　丁香　木香　桂【去粗皮】阿魏【麫裹煨去麫研】麝香【研】硫黄【研】水银【二味于盏内结成】硇砂【研】粉霜　胡粉【研明一分】巴豆【去皮心】
　　右十一味捣罗三味为末与八味合研匀用安息香半两酒化滤过入蜜少许重汤同熬和剂旋丸如梧桐子大每服三丸至五丸临时煎生姜枣汤下更防虚实加减取下积聚恶物为効
　　三棱汤　治乆积症癖不散心下结成状如伏梁京三棱【炒】鳖甲【醋炙去裙襴】大腹【剉炒各一两】桂【去粗皮】白芍药　陈橘皮【去白焙】当归【切培】枳殻【去瓤麸炒】髙良姜【各三分】木香　诃梨勒【煆去核半两】
　　右细剉每服五钱水一盏半煎取八分去滓温服
　　鳖甲丸　治乆癖结两脇脐下坚如石按之痛剧食饮不下
　　鳖甲【去裙襴醋炙二两】牛膝【酒浸切焙】芎防　防葵　当归【切焙】干姜【炮】桂【去粗皮】附子【炮裂】甘草【炙各一两】大黄【剉一两半】巴豆【一枚】
　　右为末錬蜜和丸如梧桐子大每服空心温酒下三丸加至五丸日一服以利为度一方用细辛四分粥饮下
　　大黄丸　治乆积症癖坚牢羸痩不能饮食宜服川大黄【一两剉】干姜【一两炮】川芒硝【一两】桔梗【一两】石膏【半两】甜葶苈【一两半】赤茯苓【半两】附子【半两泡】杏仁【半两汤浸】川乌头【半两泡】川椒【半两去膜】
　　右件药为末入研了药令匀錬蜜和捣三二百杵丸如菉豆大每服不计时温酒下二十丸
　　蓬莪荗丸　治乆积症癖气攻左脇如覆杯及妇人血瘕
　　蓬莪荗【炒一两】桂【去粗皮三分】药　防榔【剉】枳殻【去瓤】当归【切焙】木香　昆布【洗去咸汁】沉香【剉】白芷【炒各半两】
　　右为末錬蜜和丸如梧桐子大每服二十丸煨姜木汤下
　　木香丸【出圣济总録】　治五毒五积五劳并一切气疾症癖块及逺年积
　　丁香【半两】附子【泡裂】乌头【去皮】防榔【剉】芫花【醋炒】大防【炒】甘遂【炒】紫苑【去苖各一分】硇砂【醋飞过焙干研一两】腻粉【研一分半】
　　右一十味先将八味捣罗为细末入药研和匀麫糊丸如梧桐子大每服七丸至十丸醋汤下
　　消积丸【出圣济总録】　治乆积症癖冷热不调痰逆否闷心腹刺痛喘满膨胀泄利羸困不思饮食
　　代赭【煆醋三七遍研】礞石【研各一两】白茯苓【去黒皮】桂【去粗皮】青橘皮【汤洗】巴豆【去皮心各半两】京三棱【煨剉】楝实肉【各一分】硇砂【研三分】
　　右为末拌匀酒煮麫糊和丸如梧桐子大每服二丸木香汤下防虚实加减
　　桃仁【出圣恵方】　治乆积症癖气结不散面色萎黄羸痩食少宜服
　　桃仁【一两汤浸去皮尖防仁】鳖甲【二两半涂醋炙令黄】京三棱【一两泡剉】当归【三分剉】肉桂【一两去皮】枳实【一两麸炒】木香【半两】防榔【三分】川大黄【三分剉】
　　右件药为散每服三钱水一中盏入生姜半分煎至六分去滓不计时温服
　　麝香丸【出圣恵方】　治乆积症癖气不差或于脇肋作块形大如杯或如鸡子大透隠皮肤或时疼痛坚硬如石宜服
　　麝香【一两细研】蓬莪荗【三两】萆薢【二两剉】芫花【二两醋拌炒】神麹【一两炒】鳖甲【二两涂醋炙】大麦蘖【一两炒】干漆【一两捣碎炒】京三棱【二两剉】
　　右件药为末入麝香研令匀用醋煮麫和丸如梧桐子大每服食前温酒下十丸
　　附子丸　治乆积症癖腹满不能食
　　附子【一两泡】巴豆【三十枚】防虫【五十枚】川椒【一合去目】干姜【半两】防葵【一两】甜葶苈【一合】川大黄【一两剉】
　　右件为末研入巴豆令錬蜜和捣三二百杵丸如梧桐子大每服食前下三丸
　　巴豆丸【出圣恵方】　治乆积症癖及一切恶气并服
　　巴豆【一两去皮】硇砂【一两飞研】京三棱【一两剉】香墨【半两】青橘皮【二两汤浸】附子【一两泡裂】干漆【一两】川大黄【一两剉】
　　右件药京三棱干漆为末入在巴豆醋内同熬及一半次入硇砂更熬令稠后下大黄青橘皮附子香墨等和捣三二百杵丸如菉豆大每服空心煎橘皮汤下三丸血症块即用当归酒下一切恶物温酒下
　　比金丸【出圣济总録】　治久积伏滞成块妇人血癖血块及产后败血不行儿枕刺痛小儿如癖常服利胸膈除伤滞
　　没药【研一钱】五灵脂【研半两】皂荚【去皮子末三钱】白丁香【雄者研】硇砂【研】乳香【各钱半】巴豆【一百粒去皮心】
　　右为细末用大十枚去核刮巴豆膏入在枣内线纒了慢火炙熟去线捣烂与前项药末合匀捣成泥丸如菉豆大大人脏腑实者五丸虚者三丸小儿芥子大一嵗三丸五七嵗以上七丸十嵗以上十丸取积用焼皂子脓煎汤放冷下利胸膈用枣二枚烂嚼裹药干咽不得嚼药并临卧服急患不拘时一方粥饮下
