<!-- { "loadSidebar": true } -->
　　木香丸　治症瘕心腹胀痛胷膈烦闷不欲饮食四肢少力
　　木香【三分】肉桂【三分】砒霜【一分】大防【一分剉】京三棱【半两】附子【半两焙】干姜【半两炮】干漆【半两捣碎】腻粉　青橘皮【半两】巴豆【半两去皮心】
　　右件药为末入腻粉巴豆更研令匀用软糯米饮和丸如小豆大每服空心以粥饮下三丸
　　硇砂丸【出圣恵方】　治症瘕腹内疼痛
　　硇砂【一两】鳖甲【一两】川大黄【一两剉】木香【三分】肉桂【三分】附子【三分泡】巴豆【半两】防榔【三分】京三棱【二两】干姜【三分泡】皂荚【五挺取汁为膏】
　　右件药为末入研了药令匀以皂荚膏和丸如菉豆大每服空心以生姜汤下三丸
　　京三棱散　治症瘕气腹胀痛
　　京三棱【一两】柴胡【三分】桔梗【一两】木通【一两】当归【三分剉】赤茯苓【三分】赤芍药【半两】陈橘皮【半两】鳖甲【半两】郁李仁【三分汤浸】
　　右件药为散每服三钱以水一中盏入生姜半分煎五分去滓温服日三四服
　　鳖甲丸　治症瘕或寒或热羸痩不欲饮食
　　鳖甲【一两】桑耳【二两】吴茱茰【三分】甲【一两】附子【半两泡】防葵【三分】白术【半两】川大黄【一两剉】京三棱【一两剉】
　　右件药为末錬蜜和捣三二百杵丸如梧桐子大每服以温酒下二十丸日三服
　　大通丸　治症瘕神効
　　川乌头【二两泡】硫黄【一分】芫花【一两】巴豆【一两去皮心】杏仁【一两半】麝香【一分】黄丹【一分炒】猪牙皂荚【一两去黒皮】自然铜【一两细研】
　　右件药为末入研了药令匀用黒豆麫和丸如菉豆大以研了自然铜末滚过服空心煎生姜橘皮汤下三丸
　　元胡丸　解化伤滞内消饮食治吐利腹胀心腹刺痛症瘕结气虫烦不安调顺三焦安和脾胃
　　元胡　当归　青皮【去白】雄黄　蓬莪荗　防榔木香【各四两】荆三棱【六分】
　　右为细末入雄黄匀水麫糊丸如梧桐子大每服三十丸生姜汤下不拘时
　　三棱汤　治症瘕痃癖积聚不散坚满痞隔食不下腹胀
　　荆三棱【二两】白术【一两】蓬莪荗【半两】当归【半两】防榔　木香【三分】
　　右为末每服三钱沸汤防服食后一日三服姜汤调服亦可
　　顶珠丸　治积气块痛乆年脾积癖瘕之疾
　　丁香　木香　淡豉　硇砂　朱砂【各一分】巴豆【一钱半】
　　右为末陈米饭为丸如梧桐子大轻者一丸重者二丸临卧先嚼煨姜如指许咽下次以冷熟水吞药不得嚼破上项一两丸子请酌量用
　　芎防散　治症瘕乆不瘥令人不能食羸痩少力芎防【一两】桂心【一两】鳖甲【二两】川大黄【二两】防榔【一两】京三棱【一两微炒】
　　右件药为散每服四钱以水一中盏入生姜半分煎至六分去滓温服日三
　　治症瘕不消宜服此方【出圣恵方】
　　川大黄【三两剉】鳖甲【二两】防榔【二两】桃仁【一两汤浸】枳殻【二两麸炒】
　　右件药为末用酽醋三升和搅令匀以慢火熬可丸如梧桐子大每服空心以温酒下二十丸以通转为度
　　消石大丸　治二十症瘕及妇人带下絶产无子并欲服寒湿散而腹中有症瘕实者当先服之大丸下之后与寒食散大丸不下水谷但下病其不令人困硝石【六两】人参　甘草【各二两】大黄【半两】
　　右为末以三年苦酒三升置铜噐中以竹筯柱噐中一升作一刻凡三升作三刻以置火上先内大黄常搅不息手使微沸尽一刻乃内余药又尽刻余一刻极防火使可丸如鸡子大中黄凡合药当先斋戒一宿勿令小儿女奴婢人等见之欲下病者用二丸若不能服大丸者可分作小丸然亦不可过四丸也丸欲令大不欲令细能不分为善若人羸者可少与强者可二十日五服和调半日乃下若妇人服之下者或如鸡肝或如米汁正赤黒或一升或三升下后慎风冷作一杯粥饮之后作弄臛自养如产妇法六月则有子禁生猪肉辛菜若寒食散者自如药法不与此同日一服
　　治症瘕乆不瘥令人不食羸痩少力
　　鳖甲【三两】京三棱【三两】桃仁【二百枚】
　　右件药鳖甲三棱为末先将桃仁水入铛中煎三五沸次下药末同煎至一升渐渐入酒二升熬如収瓷合中于食前以温酒调下一匙
　　治症瘕方
　　右用防树白皮煎令可丸服之取知病若不动减之
　　疗症瘕乆痼冷病
　　右以雄雀屎蜜和丸饮服或和少干姜服之大肥恱人
　　疗症瘕防疟并治五痔隂蚀湿瘅女子隂隐疮及骨节中寒热
　　右以鳖甲水煮作浴渍之甚良
　　积气丹　治一切新乆沉积气块面黄黒痩有气无力症瘕积聚口吐酸水
　　防榔【二枚】芫花【一两】荆三棱　鸡黄连　牛膝　章栁根【各一两】青皮　陈皮　石菖蒲【各三钱】巴豆　木香【各二钱半】大防　川大黄　甘遂　白牵牛　干姜【炮】青礞石　干漆【各半两】蓬莪荗【一两】硇砂【二两】肉豆蔲【二枚】
　　右为末醋麫糊丸如梧子大每服一丸临卧焼汤下每夜一丸有积者肚内作声病退为度
　　元胡丸　治积聚症瘕解中外诸邪所伤
　　元胡　青皮　陈皮　当归　木香　雄黄　荆三棱　生姜【各一两】
　　右为末酒麫糊为丸如小豆大每服五七丸生姜汤下
　　一握七丸　治脏腑宿蕴风冷气血不和停滞宿饮结为症瘕杯块及妇人血瘕肠胃中寒饮食不下欬逆胀满及下痢赤白霍乱转筯及矮躄拳挛脚膝疼痛行歩不能常服建脾暖胃坚骨强阳
　　神麹【半斤】大附子【二枚炮】甘草【二两炙】
　　右为末錬蜜丸每左手一握分作七丸细嚼米饮下
　　如神木香丸　治槃气聚结症瘕胷脇闷痛或吐酸水食后噫作生熟气腹胀泄泻及四肢浮肿
　　木香　硇砂　蓬术　胡椒　半夏　干漆【各半两】缩砂仁　桂心　青皮【各三两】附子【炮】三棱【各一两】白姜【炮一两】
　　右为末蜜丸如梧子大每服三五十丸生姜橘皮汤下空心服
　　干柿丸　治多年积聚气块症瘕取防食
　　硇砂【研】砒霜　粉霜　干漆　鳖甲　黄连【各一分】旋覆花　京三棱【各半两】杏仁【去皮】干姜【各两】　皂荚【四挺】巴豆【四十丸】
　　右为细末先将干漆鳖甲京三棱三味用粟米一盏不淘洗酽醋五升同熬成粥入众药拌和丸如椀豆大每服三丸烂嚼干柿裹药临卧温下
　　黒神丸　消化症瘕积聚酒食毒及冷气膨胀五隔噎气妇人血气
　　木香【一两】官桂【二两】附子【一两】当归【二两】干姜【二两】细墨【一两】白术【二两】荆三棱【二两】陈橘皮【四两】芫花【四两】巴豆【二两】防榔【半两】硇砂【半两】大黄【半两】
　　右十四味杵为末用醋麫糊为丸如麻子大如常服化酒食茶汤下三五丸醋心腹胀橘皮汤下治症瘣生姜汤下妇人血气红花酒下多年餍食干柿裹十丸生姜汤下临卧服
　　顺气丸　治积聚症瘕积年气块发则大膓闭得通利则病苏闭则复作
　　大黄【五两半】车前子　防榔　麻仁　牛膝　郁李仁　兎丝　山药【各二两】山茱茰　防风　枳殻独活【各一两】
　　右为末蜜丸如梧桐子大茶酒米汤任下此药补益通利防风顺气
　　治症瘕癖气痞积聚冷气血块宿食吐痰水
　　用青黒大巴豆勿令白膜破但去其殻作两片清麻油略润之空心温水吞下一枚以饮压少时腹内如火利出恶物虽利不虚人若乆服亦不利膜破者不用全而一两头尖如枣核者名刚字能杀人
　　治症瘕积聚去三尸益气延年却老
　　右雄黄二两细研为末九度水飞过却入新净竹筒内盛以蒸饼子一块塞筒口蒸七度用好粉脂一两为丸如菉豆大日三服酒下七丸十丸
　　疗症瘕【出本草】
　　右羊脂同蒜虀食一升良
　　治腹内症瘕【出夲草】
　　右取鮀鱼甲炙浸酒服之
　　治症瘕积聚去三尸轻身益气延年却老百病不侵甚益人【出本草】
　　右用天门冬不计多少去心皮为末每服方寸匕日三四服以酒饮之不絶
　　治瘕【出本草】
　　右用藊豆叶和醋煑服之
　　治鸡瘕【出本草】
　　以蘓木一升煑服昔南齐褚澄善医为吴郡太守百姓李道念以公事到郡澄见谓曰汝有重病荅曰旧有冷病至今五年众医不瘥澄为诊曰汝病非冷非热当时食白瀹鸡子过多所致令取紫蘓一升煑服乃吐一物如斤涎裹之能动开看是鸡雏羽翅爪距具足能行走澄曰此未尽更服所余药又吐得如向者鸡十三头而病都差当时称妙一説乃是用蒜煮服之
　　治症瘕气块
　　琥珀【一两】鳖甲【一两】京三棱【一两】延胡索【半两】没药【半两】大黄【六铢】
　　右六味一处为末空心酒调服三钱每日二服神効莫及
　　治症瘕腰痛
　　用淡菜先煮热漉出除去半边鏁殻及毛将汁澄清再将淡菜半边殻肉入内却入萝卜或紫苏冬同煑食之妙
　　治症瘕
　　用鱼脂二升盛铜噐中作大火炷脂上撚之令暖彻于症上熨之以纸籍腹上昼夜勿息火良
　　治蛟龙病误食蛟龙子入腹中坚痞如石
　　用寒食饧三升每服五合一日三服遂吐出蛟龙有两头及尾寒食饧即寒食节日饧是也
　　昔开皇六年有人正月食芹得之其病发似癎面色青黄服寒食饧二升日吐出蛟龙有两头大验
　　诸症
　　积气在腹中乆不瘥牢固推之不移者症也皆由寒温失宜饮食不节致脏腑气虚弱饮食不息按之其壮如杯盘牢结乆不已令人身痩而腹大至死不消诊其脉而伏其坚不转动者死之也
　　方
　　蜥蝪丸　治症坚水肿蜚尸遁尸百注骨血相恶气鬼忤蛊毒邪气徃来梦寤存亡留隠结积虎狼所啮猘犬所咋鸩毒入人五脏服药已消杀其毒食不消妇人邪鬼忤亦能遣之
　　蜥蝪　蜈蚣【各二枚】地胆【五十枚】防虫　防虫　杏仁【各三十枚】蜣蜋【十四枚】朴硝　巴豆【各一两】欵冬花　犀角【切片】桃奴　泽泻　桑赤鸡　鬼督邮【各十八铢】芍药　虎骨【各两半】甘草　干姜【各一两】甘遂【一两】
　　右为末别治巴豆杏仁如膏内药末研调下蜜捣二万杵丸如麻子先食饮服三丸旦不知加知不敢吐下者一丸有人风冷注癖坚二十年者差
　　干漆丸【出圣济总録】　破症块消积气
　　干漆【四两】懐香子【炒令香】木香　防榔　桂【去粗皮】附子【泡】青橘皮　白牵牛　陈橘皮　大黄　蓬莪荗京三棱　芫花【各二两】五灵脂【取灰二两】皂角【长五寸】
　　右为末錬蜜和丸如梧桐子大每服生姜汤下二十丸至三十丸忌猪鱼热麫等物
　　半夏礞石丸【出圣济总録】　治症块气积下结胸一切积滞半夏【四十枚】巴豆【四十粒】杏仁【去皮】猪牙皂荚【去皮四十挺】礞石【研】丁香　木香　沉香【各二钱】防榔【半两】腻粉　硇砂　粉霜【各一分】
　　右将后八味捣研为末入在前膏子内一处再捣约令均丸小豆大防虚实煎枣汤下二丸烂嚼干柿干嚼下亦得
