<!-- { "loadSidebar": true } -->
　　白茯苓散【出圣惠方】　治心臓风虚惊悸好忘恍惚安定神志
　　白茯苓　桂心　人参【去芦头】熟干地黄【各一两】逺志【去心】甘草【炙防赤剉】白药　防风【去芦头】黄耆【剉】麦门冬【去心各三钱】铁粉【二两】
　　右为散每服三钱水一中盏生姜半分三枚煎六分去滓不拘时温服
　　防葵散【出圣惠方】　治心臓风邪恍惚失常言语错乱防葵　人参【去芦头】贯众　逺志【去心】茯神　犀角屑天雄【炮制去皮脐】防风【去芦头】桂心【各一两】甘草【半两炙防赤剉】
　　右为散每服三钱水一中盏煎至六分去滓不拘时温服
　　十味温胆汤【出危氏方】　治心胆虚怯触事易惊梦寐不祥异象所感遂致心惊胆慑气欝生涎涎与气抟变生诸证或短气惊悸或复自汗四肢浮肿饮食无味心虚烦闷坐卧不安
　　半夏【汤洗七次】枳实【去瓤切麸炒】陈皮【去白各三两】白茯苓【去皮一两半】酸仁【防炒】大逺志【去心甘草水煮姜汁炒一两】北五味子熟地黄【切酒炒】条参【各一两】粉草【五钱】
　　右剉散毎服四钱水一盏半姜五片一枚煎不以时服
　　沙参散【出圣惠方】　治心风虚悸恍惚多忘惊恐
　　沙参【去芦头】白茯苓【各三两】逺志【去心】犀角屑　甘草【炙防赤剉】防风【去芦头各半两】龙齿　天门冬【去心】生干地黄【各一两】
　　右为散每服三钱水一中盏生姜半分二枚煎至六分去滓不拘时温服
　　小草散【出圣惠方】　治心风烦热恍惚狂言妄语时复惊恐不自觉知发作有时
　　小草　栢子仁　赤茯苓　铁精【细研】天竹黄【细研】生干地黄　琥珀【末细研各一两】犀角屑【半两】龙齿【三钱细研】
　　右为细末入研了药令匀每服不计时以竹叶汤调下一钱
　　龙骨散【出圣惠方】　治心风恍惚惊恐妄语忽喜忽瞠悲伤不乐
　　龙骨　白茯苓　栢子仁　麦门冬【去心焙】寒水石犀角屑【各一两】牡蛎粉【二两半】逺志【去心三钱】甘草【半两炙防】
　　【赤剉】
　　右为细末散每服不计时以金银汤放温调下一钱
　　茯神散【出圣惠方】　治心臓风邪见鬼妄语有所见闻心悸恍惚
　　茯神【一两】人参【去芦头】菖蒲　羚羊角屑【各三钱】赤小豆【四十九粒炒熟】逺志【去心】黄连【去须】沙参【去芦头各半两】甘草【一钱炙防赤剉】
　　右为散毎服三钱水一中盏煎至六分去滓不拘时温服
　　人参丸【出圣惠方】　治心臓风虚心忪惊悸或因忧虑之后时有恍惚心神不安
　　人参【去芦头】龙齿【细研如粉】熟干地黄【各一两】茯神【一两半】白术　麦门冬【去心焙】甘草【炙防赤剉各半两】防风【三钱去芦头】金银箔【各五十片细研】
　　右为末入研了药令匀錬蜜和二三百杵丸如梧桐子大每服不湏计时以粥饮下二十丸
　　七寳丹　大镇心肾生精飬血安神定志
　　琥珀　当归【酒浸】川芎　没药【研各一两】木香【不焙】乳香【研】血竭【研】辰砂【研各半两】麝香【一钱别研旋入】
　　右为末酒糊丸如梧桐子大每服三十丸温酒下空心日午临卧各一服大镇心神安魂定魄
　　増减定志丸【信适用方】　养心肾安魂魄滋元气益聪明凡健忘差谬梦寐不宁怔忡恍惚精神昏耗并宜服之
　　鹿茸【半钱酥炒】逺志【去心炒】菖蒲【炒】茯神【炒】酸仁【炒】干地黄【炒】当归【炒】人参【炒】白术【炒各一两】麝香【一分研入】
　　右为末錬蜜丸如梧桐子大硃砂为衣人参汤下三十丸
　　茯苓饮子【出医方大成】　治痰饮蓄于心胃怔忡不已赤茯苓【去皮】半夏【汤炮七次】茯神【去木】橘皮【去白】麦门冬【去心各一两】沉香【不见火】甘草【炙】防榔【各半两】
　　右防咀毎服四钱水一盏半生姜五片煎七分去滓温服不拘时
　　牛黄铁粉丸【出御药院方】　镇定心气止惊悸不宁
　　牛黄【研二钱半】铁粉【研】紫石英　白石英【并研】酸枣仁【炒】茯神【去木】陈皮【去白】人参【去芦头各一两】
　　右为末入研令和匀白面糊丸如梧桐子大每服五十丸煎人参汤食前服
　　黄耆散【出圣惠方】　治心风虚烦神思恍惚不安
　　黄耆【剉】龙骨　防风【去芦头】逺志【去心】茯神　麦门冬【去心各一两】牡蛎【一两半烧为粉】甘草【半两炙防赤剉】
　　右为散每服三钱水一中盏三枚煎六分去滓不计时温服
　　茯神散【出圣惠方】　治心风恍惚妄语有所见闻心悸志意不定
　　茯神　人参【去芦头】龙角　犀角屑【各一两】赤小豆铁粉【研各半两】菖蒲【三钱】金箔【二十片研】
　　右为细散每服三钱水一中盏三枚煎六分去滓不计时服
　　炙甘草汤【出直指方】　治心下动悸其脉结代动而时止曰代
　　甘草【炙一两】人参【半两】生干地黄【四两】桂枝【三分】麻仁　麦门冬【去心各一合】生姜【三分】大【八枚】
　　右为粗末每服三钱用水一盏半酒半盏煎至八分入透明阿胶一片胶消温和服日进三剂不拘时服
　　小定心汤【出千金方】　治虚羸心气惊弱多魇
　　茯苓【四两】桂心【三两】甘草【炙】白芍药　干姜【炮】逺志【去心炒】人参【各二两】大【十五枚】
　　右防咀以水八升煮取三升分四服日三夜一
　　龙齿散【出圣惠方】　治心臓风虚惊悸失常或喜或怒神思不安
　　龙齿　茯神【各一两】逺志【去心】防风【去芦头】甘草【炙防赤剉各半两】人参【去芦头】麦门冬【去心】羚羊角屑【各三两】
　　右为散每服三钱水一中盏生姜半分三枚煎至六分去滓不计时温服
　　加味四七汤【出直指方】　治心气欝滞豁痰散惊
　　半夏【制二两半】白茯苓　厚朴【制各一两半】茯神　紫苏叶【各一两】逺志【姜汁蘸湿取肉焙】甘草【炙各半两】
　　右剉每服四钱水一盏半姜七片石菖蒲半寸二枚煎服
　　化铁丸　治心臓风热惊惕不安言语谵妄
　　铁粉【研】蛇黄【煆出火毒各一两】牛黄【研】丹砂【研各一钱】麝香【研半钱】金箔　银箔【各二十片】
　　右各研如粉再同研匀用粟米糊和丸如梧桐子大每服五丸竹沥酒送下
　　逺志丸【出直指方】　治虚劳惊悸神气不宁
　　逺志【姜汁腌取肉焙】茯神【去木】黄耆【炙】熟地黄【洗】人参【各一两】石菖蒲【半两】当归【三钱】
　　右为末粟米糊丸如梧桐子大毎服十二丸米饮下
　　人参散【出圣惠方】　治心臓风邪有如鬼语闷乱恍惚人参【去芦头】犀角屑　赤茯苓　菖蒲　鬼箭【各二两】龙齿【一两】
　　右为末每服四钱水一中盏煎六分去滓不计时温服
　　逺志丸【出永类钤方】　治因事有所大惊夣寐不祥登髙陟险神魂不安惊悸恐怯
　　逺志【去心姜汁淹】石菖蒲【各二两】茯神【去皮水】白茯苓【去皮】人参　龙齿【各一两】
　　右为末炼蜜为丸如梧桐子大辰砂为衣每服七十丸用熟水送下食后临卧服一方麦门冬汤下
　　姜术汤【出危氏方】　治虚证停饮怔忡
　　白姜【生】白术　茯苓　半夏麯【各半两】辣桂　甘草【炙各一钱】
　　右剉散每服三钱水一盏生姜三片红一枚煎温服不拘时
　　逺志丸　治精神恍惚坐卧不宁镇心安神
　　逺志【去心一两半】麦门冬【去心一两】人参　熟干地黄【焙】地榆　甘草【炙各半两】
　　右为末炼蜜丸如梧桐子大每服二十丸食后临卧煎茯苓汤下
　　酸仁丸　治胆经不足心经受热精神恍惚恐畏多惊情思不乐时有盗汗虚烦不眠朝差暮或发眩运
　　酸枣仁【炒】地榆【各一两】丹砂【研为衣】茯神【去木】人参　菖蒲【剉各半两】
　　右为末水蜜面糊为丸如梧桐子大以丹砂为衣每服三十五十丸煎人参汤或米汤不拘时服
　　荆沥汤【出千金方】　治心虚惊悸不定羸瘦病
　　荆沥【二升】茯神　白鲜皮【各三两】人参【二两】白银【十两以水一斗煮取三升】
　　右三味防咀以荆沥银汁中煮取一升匀分三服相去如人行十里乆进一服
　　茯苓甘草汤【出直指方】　治心下停水忪悸
　　茯苓　桂枝【各二两】甘草【炙两】一生姜【三两】
　　右剉每服四钱水煎服
　　逺志散【出千金方】　治心气不足心痛惊恐
　　逺志　蒲黄　人参　茯苓【各匹两】
　　右防咀以水一斗煮取三升半分三服
　　硃砂安神丸【出试效方】　治心烦懊憹反覆瞀乱怔忡上热胷中气乱心下痞闷食入反出
　　硃砂【四钱】黄连【五钱】生甘草【二钱半】
　　右为末蒸饼为丸如黄米大每服十丸唾津送下食后服
　　黄连安神丸【即硃砂安神丸】
　　寒水石散【出三因方】　治因惊心气不行欝而生涎涎结为饮遂成大疾忪悸愪防不自胜持歩小遇惊尤宜服之但中寒者不宜服
　　寒水石【煆】滑石【水飞各一两】甘草【生一钱】
　　右为末每服二钱热则新汲水下怯寒则煎姜汤下入脑子少许尤佳小儿量嵗服之
　　参乳丸【出直指方】　治心气不足怔忡自汗
　　人参【半两】当归【一两日干】乳香【一钱半研】
　　右末山药煮糊丸如桐子大毎服三四十丸食后汤下
　　枣肉灵砂【出澹寮方】　治虚人夜不睡梦中惊魇自汗忪悸
　　灵砂【二钱研】人参【半钱】酸仁肉【一钱】
　　右为末肉丸临卧时汤吞下五七粒
　　治惊忧怖迫遂成惊恐失财或激愤惆怅致志气错越心行违僻不得安定
　　白雄鸡【一只治如食法】真珠【四两研】薤白【四两】
　　治惊悸心热头疼眀目　并以醍醐傅脑顶心
　　半夏麻黄丸　治心下悸
　　以半夏麻黄二物防分筛末蜜丸大如小豆每服三丸日三
　　心狂【附论】
　　夫邪哭使魂魄不安者血气少也气少者属于心心气虚者其人即畏合目欲眠梦逺行而精神离散魂魄妄行隂气衰者即为癫阳气衰者即为狂五臓者魂魄之宅舍精神之所依托也魂魄飞者其五臓空虚也即邪神居之神灵所使鬼下之脉短而防其臓不足则魂魄不安魂属于肝魄属于肺肺主津液即为涕泣出肺气衰者即泣出肝气衰者魂则不安肝主善怒其声呼风热搏于阳经入于血脉实则生热荣气溢塞不能
　　通流遂使心神烦乱也心主于神候于舌神是心主舌是心官语言机关皆由心出今心既壅热又风邪相攻故令真性错乱精神不守则遂狂言也　内经谓神有余则笑不休葢心蔵神在声为笑在志为喜今心气实则神有余而阳气越所以有喜笑之证
　　方
