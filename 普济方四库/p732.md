<!-- { "loadSidebar": true } -->
　　右緑矾二两捣研如粉以米醋一大椀于瓷噐内煎之用栁木篾搅成膏入赤乌脚一两细研和丸如菉豆大每服空心温酒下五丸
　　治食症方【出圣恵方】
　　右以青州枣三枚去核每个入腻粉一钱以白麫裹焼熟即去麫空心以枣烂嚼咽水下之即泻下症块
　　白银透罗丹　治积块食积大便不行疼痛难忍寒食麫【七钱】巴豆【三钱】天南星　半夏【各一钱半】
　　右为末滴水为丸搯作饼子如桐子大每服七丸食后熬煑二服冷浆淘过冷水送下忌热物等
　　积气丸　治积年食气症块消酒食利噎塞
　　木香【半两】干姜【炮一两】硇砂【半两】巴豆【半两】川大黄【一两】附子【一两】官桂【半两】筒子漆【一两】荆三棱【一两】蓬莪荗【一两】芫花【半两】青橘【半两】细墨【半两】防榔【半两】大防【半两】肉豆蔲【五个】
　　右一十六味先将荆三棱大黄二味为末研巴豆令细入醋一升半煎此二味至半碗许入硇砂又同研入醋麫一匙成膏加诸药末合和得所再入臼杵三五百下丸如菉豆大每服五丸如食症气用生姜橘皮汤下本脏气茴香汤下赤白痢二宜汤下妇人血气当归酒下常服任下








　　普济方卷一百七十三
<子部,医家类,普济方>
　　钦定四库全书
　　普济方卷一百七十四　明　周王朱橚　撰积聚门
　　米症【附论】
　　夫病源人有好啖米转乆弥嗜啖之若不得米则胷中清水出得米便止米不消化遂生症结其人常思米而不能饮食乆则毙人
　　方
　　治米症其疾常欲食米若不得米则胸中清水出
　　鸡屎　　　　　　　　【升】白米【五合】
　　右合炒取米焦捣筛为散用水一升顿服取尽少时即吐出症如研米汁碎若无症即吐白沬淡水乃厌米不复食之
　　治米症乆不疗羸痩此方神效
　　葱白　乌梅【三十枚】
　　右以水三升宿渍乌梅使得极浓清晨取葱白随饮乌梅汁令尽顿觉心腹烦欲吐即令出之三晨疗之当吐去米症差无所忌
　　治食生米方【家藏经騐方】　男子妇人因食生熟物留滞于脾胃遂至生防乆则好食生米否则终日不乐至于肌肤憔悴面色萎黄不思饮食以害其生
　　右用苍术不拘多少米泔水浸一宿取出剉碎焙干碾为细末煑稀麫糊为丸如梧桐子大每服五十粒空心食前米饮下日三服　益昌伶人刘清啸家一婢曰花翠年逾笄病此三月余监恵民局赵尹能医以此治之两旬而愈盖生米留滞于脾胃受湿则谷不磨致成此疾苍术能去湿暖胃消谷故也尹先云曾用此药疗緜州常振省干两旬而痊因笔于册
　　髪症【附论】
　　病源云有人因饮食内误有头髪随食而入胃成症胷喉间如有虫下上来去者是也
　　方
　　食中有髪不觉因食而入乆则胷间如有虫状上下去来惟欲饮油一日之中饮至三二升不欲饮食者为髪症【治出圣恵方】
　　右用油一升以香泽煎之大搔贮之安病人头边令口鼻临油上勿令得饮转鼻面令有香气当呌唤取饮食不得与之必当疲极大睡其髪症当从口出令一人専守视之并偹石灰一裹见症出以灰粉手捉症抽出及尽即是髪也初从腹中出形如流水中浓菜随髪长短形亦如之
　　又方【出千金方】
　　右用酒三升煑猪脂三升二沸服一升日二白马尿服之亦佳无白马白牛亦得
　　疗胷喉间觉有症虫上下偏闻葱豉食香此是髪虫故也
　　右用油煎葱豉令香二日不食张口而卧将油葱豉置其口边虫当渐出徐徐以物引去之无所忌
　　治误食头髪如虫疾者
　　右雄黄研细水飞过酒调服吐出恶物乃愈
　　虱症【附论】
　　病源云人有多虱性好齧既多而脏腑虚弱不能消之不幸变化生症而患之者亦少俗云患虱症人见虱必齧之不能禁止虱生长在腹内时有从下部出亦毙人
　　方
　　疗虱症啮虱在腹生长为虱症方【出千金方】
　　故箆子【一枚】故梳子【一枚】
　　右二味各破为两分各取一分焼作灰取一分以水五升煑取一升取顿服前末尽少时当病出无所忌
　　鳖症【附论】
　　病源云鳖症者谓腹内症结如鳖之形状也有鳖触冷不消而生症者也有食杂物得冷不消变化而作者此皆脾胃气弱而遇生冷不尅消故也症者其病结成推之不动移是也
　　方
　　蟹丸　治鳖症状在心下手揣见头足时转动并痛蟹【三分】附子【六分】麝香【三分】半夏【六分】生姜【四分】鳖甲【六分】防葵【六分】郁李仁【八分】
　　右捣筛宻和如梧子大空肚以酒下二十丸日再服以知为度忌生冷油咸热麫荞麦陈臭粘腻羊肉猪肉苋菜
　　宿症及卒得症方【出肘后方】
　　右用白雌鸡一双絶食一宿明旦以膏熬饭饲之取其屎无问多少小便和之于铜器中火上熬燥捣筛毎服钱许日四五服消尽乃止常饲鸡取屎病差后杀鸡单食之
　　治鳖症服白马尿一升五合温服之令尽差
　　治鳖症腹坚硬肿起大如盆眠卧不得方【出千金方】
　　右取盐一升捣水三升绞取汁毎服一升日二若食中得病为鳖症在心下坚强硬者并须服之
　　又方【出千金方】
　　右蒴藋根白皮一握研取汁水和顿服之
　　又方【出千金方】
　　右用白马尿一升鸡子三枚取白二合空腹顿服不移时当吐病出
　　又方【出千金方】
　　右鸡屎一升炒令黄取五合以酒一升浸取半捣为末以所浸酒服方寸七日二服三日中作一剂
　　治人龟病
　　人门龟病不能言　肚里生成硬似砖
　　自死僵蚕白马尿　不过时旬软如绵
　　结瘕【附论】
　　结瘕者积聚之类也结伏积聚乆不散谓之结凝滞腹内按抑有形谓之结瘕之证形体痩悴食不知饥饱中隂寒冷湿之气则发而腹脇块硬隐隐然痛者是也瘕之证腹中气痛动转横连脇下有如癖气遇脾胃有冷阳气不足而发动者是也
　　方
　　防榔汤【出圣济总録】　治结瘕脉腹满坐卧不安食即欲吐喘急
　　防榔【一两半】赤茯苓　芍药　陈橘皮　吴茱茰郁李仁　诃梨勒【各三分】京三棱　桑根白皮【各一两】
　　右捣粗筛每服五钱水一盏半煎至八分去滓温服食前后各一服若服后频利即减防榔郁李仁
　　紫葛丸【出圣济总録】　治结症腹胀坚硬如石肚上青筋浮起
　　紫葛【一两】芍药　桔梗　紫苑　木香　诃梨勒皮【各三分】大黄【一两半】牵牛子【半两】郁李仁【一两】
　　右为末炼蜜为丸如梧桐子大每服十五丸空腹煎木通及枣汤下老弱量减丸数
　　防己汤【出圣济总録】　治结瘕气积腹满如石气急少卧小便不利
　　防己　百合　郁李仁【各一两】木通【一两半】吴茱茰【半两】陈橘皮　当归　赤茯苓【各三两】
　　右捣筛为散每服三钱水一盏生姜半分至六分去滓空心温服
　　活丸【出圣济总録】　治结瘕气块饮食不消肺气发心胷中逆气喘卒中风毒脚气大膓秘澁奔豚气痛活　桂【去粗皮】芎防　木香　防榔【各一两】郁李仁大黄【各二两】
　　右除郁李仁外捣罗为末与郁李仁研匀炼蜜和丸如梧桐子大每服二十丸空心煎生姜汤下或枣汤下气痛温酒下
　　木通汤【出圣济总録】　治结瘕腹胀坚硬不消
　　木通　赤茯苓【各一两】赤芍药　吴茱茰【各三分】防榔【一枚】紫苑　郁李仁【各半两】
　　右麄捣筛每服三钱水一盏半煎取七分空腹服日再
　　防己散【出圣济总録】　治结瘕癖实腹满如皷食即欲吐喘息急其脉而
　　防己　诃梨勒　郁李仁　白术　防榔【各一两半】吴茱茰【炒三分】
　　右除郁李仁外捣罗为散入郁李仁同研令匀每服三钱水一盏煎至六分和滓空心温服
　　木香汤【出圣济总録】　治逺年虚实积聚瘕块
　　木香【一两】海马子【一对】大黄　青橘皮　白牵牛【各二两】巴豆【四十九粒】
　　右以童子小便浸青橘皮软裹巴豆以绵系定入小便内再浸七日取出麫炒黄去巴豆只用青橘皮并余药粗捣筛每服二钱七分水一盏煎至三五沸去滓临卧温服
　　木香煎丸　治结瘕积聚血结刺痛【方见本门】
　　蛇瘕【附论】
　　病源云有人食蛇不消因腹内生蛇瘕也亦有蛇之津液误入饮食内亦令人病瘕其状常若饥而食则不下喉噎塞食至胷内即吐出其病在腹揣摸亦有蛇状谓蛇瘕也
　　方
　　疗蛇瘕大黄汤【出千金方】
　　大黄【半两】芒硝【一枚】乌鱼骨【三枚】黄芩【半两】甘草【一尺】皂荚【六枚】
　　右防咀以水六升煑之三沸下绞去滓内芒硝候温尽服之十日一剂煮作如上法欲服之宿无食平旦服当下病也忌海藻菘菜等
　　治蛇瘕方【出圣恵方】
　　川芒硝【半两】乌贼鱼骨【半两】川大黄【半两】防葵【半两】皂荚【半两】
　　右为散每服四钱以水一中盏煎至六分去滓温服日三四服
　　又方【出圣恵方】
　　雄黄【一分】白矾【一分】硇砂【一分】腻粉【一钱】麝香【一分】巴豆【二十七粒】
　　右为末以桃胶和丸如菉豆大每服以温酒下五丸日三四服
　　治蛇症瘕方【出千金方】
　　右以白马尾切长五分酒服方寸匕大者自出更服二分者一方寸匕中者亦出更服三分者一方寸匕小者复出不可顿作一服杀人
　　鼈瘕【附论】
　　病源云鼈瘕者谓腹内瘕结如鼈状是也有食鼈触冷不消而生者亦有食诸杂冷物变化而作者皆由脾胃虚弱而遇冷即不能尅消所致瘕言瘕也谓其形假而推移也昔曾有人共奴俱患鼈瘕奴在前死遂破其腹得一白鼈仍故活有人乗白马来防此物白马忽尿堕落鼈上即缩头及脚寻以白马尿灌之即化为水其主曰吾将愈矣即服之果如其言得差故飬生云六月勿食泽中水令人成鼈瘕
　　方
　　疗鼈瘕方【出圣恵方】
　　大黄【六铢】干姜【半两】附子【九铢】人参【九铢】防虫【大一寸】侧子【半两】桂心【六铢】贝母【半两】白术【一两】细辛【十八铢】
　　右十味捣筛以酒服半方寸匕日三忌生菜生葱桃李雀肉猪肉冷水一方有防榔
　　又方【出圣恵方】
　　防葵【一两】鼈甲【一两】苦栋子【一两】郁李仁【一两】防榔【一两】
　　右为细散每服以温酒下二钱日三四服
　　患鼈瘕者【出本草】
　　右用新赤黍米取泔水汁生服一升不过三两度愈
　　鱼瘕【附论】
　　夫人胃气虚弱者食生鱼因为冷气所抟不能消之结鱼瘕揣之有形状如鱼是也亦有饮陂湖之水误有小鱼入腹不死便即生长亦有形状如鱼故以名也
　　方
　　治食鱼鲙及生肉住胷膈中不化吐之不出便成症瘕方【出圣恵方】
　　厚朴【一两】川大黄【二两】
　　右为散作二服每服以酒一大盏煑取六分去滓放温尽服良乆再服
　　疗食鱼鲙及生肉住胷膈中不消化吐之不出多成症病【出圣恵方】
　　朴硝【一枚】大黄【二两】
　　右以酒二斤煑取一斤去滓尽服之立消无朴硝用芒硝硝石亦佳一方为散每服三钱以酒一中盏煎至六分去滓空腹温服当下利即差
