<!-- { "loadSidebar": true } -->
　　治食鲙不消方及生肉住胷膈不化心成症瘕【出圣恵方】右捣马鞭草汁一大盏煎五七沸温分二服尽即消服生姜汁亦消
　　又方【出圣恵方】
　　右以鱼鳞焼作灰细研每服以新汲水调下一钱
　　治食鱼肉等成症结在腹内并诸毒方【出千金方】
　　右以狗屎五升焼末绵裹以酒一斗浸再宿滤取清分十服日三三日令尽随所食症结即出
　　治食鱼鲙腹中胀满成瘕痛闷饮食不下日渐痩用水中石子数十枚火焼赤投五升水中各七遍即热饮之如此三五度当利出瘕也
　　痃癖【附论】
　　夫痃癖本因邪冷之气积聚一向而生也痃者在腹内近脐左右各有一条筋脉急痛大者如臂因气而成如之状名曰气也癖者则在两肋之间有时而癖故曰癖也夫之与癖名号虽殊针石汤丸主疗无别此皆隂阳不和经騐否膈饮食停滞不得宣流邪冷之气抟结不散故曰痃癖也
　　方
　　木香通气丸【出圣恵方】　治痃癖气滞心腹痞满呕逆咳嗽消痰进食散痞
　　人参　木香【各一两半】元胡【一两】陈皮　黒牵牛【各六两】防榔　丁香【各半两】荆三棱　广茂【三两】半夏　茴香木通　神麹　麦蘖　青皮【各三两】
　　右为细末水糊为丸如小豆大每服二三十丸生姜汤下食后日进二服
　　硃砂三棱丸　主痃癖气块留滞一切内伤
　　石三棱　荆三棱　鸡三棱　蓬术　枳殻川练子　茴香　青皮　当归【各半两】防榔【七钱半】丁香【二钱】木香【三钱】巴豆　肉豆蔲【七钱半】硃砂【五钱】
　　右为细末除硃砂外生姜酽汁打糊亦用麫成剂为丸如小豆大每服十五丸姜汤下温水亦得
　　疗痃癖气两脇胀满方
　　牛膝　大黄【各十分】桔梗　芍药　枳实　白术【各八分】人参　柴胡　桂心【各六两】鼈甲　茯苓　诃梨勒皮【各八分】
　　右捣蜜和丸如梧桐子大空心酒饮及姜汤任下二十丸日二服渐加至三十丸利多即以意减之常取防通泄为度忌生硬难消油腻等物及苋菜桃李雀肉猪肉冷水生葱
　　开结妙功丸　治怫热内盛痃癖间积酒积食积一切肠垢症瘕积聚疼痛胀闷作发有时三焦拥滞二膓燥澁懊憹心烦不得眠嗽逆不能食或风湿热兼为肿胀黄痩眼澁昬睡一切所伤心腹暴痛风热燥鬰偏头疼筋脉拘换肢体麻痹走注疼痛头目睧中风偏染邪气上逆上实下虚脚膝冷痛常服保养宣通血气消进饮食
　　荆三棱　茴香　神麹　麦蘖　大黄【各一两】干姜【二钱】川乌头【四分】半夏【半两】桂【二钱】巴豆【四枚】牵牛【三钱】
　　右为细末用膏丸小豆大生姜汤下十丸十五丸或嚼生姜温水或只用温水凉水下亦得渐加至三二十丸或心胃间稍觉药力暖心然即却减丸数以意加减无时日三服或取久积或破坚积初服十丸次服二十丸每服加十丸三服以加至快利三五行后如常服少得食力更后加取利以意消息病去为度病甚者自三五丸加服
　　二香三棱丸【出圣济总録】　治痃癖结块面黄肌痩腹引痛不欲饮食宿滞冷痰
　　丁香　木香【各一两】荆三棱　鸡三棱　石三棱【各三分】硇砂　牵牛子　大黄　蓬莪茂【各半两】防榔【一两】乌梅肉【二两】巴豆【五十枚】
　　右为末再研匀酒煑糊和丸如菉豆大每服五丸至七丸陈橘皮汤下食后服
　　木香三棱丸　治心腹痃癖症瘕气块膓胃积聚上下不通
　　木香【七钱】荆三棱【一钱半】石三棱【一两半】蓬术【一两半】青皮【一钱半】肉豆蔲【四两】鸡黄连　防榔【四两】巴豆【三二十枚】
　　右为末水煑生姜取酽汁打糊成剂为丸如小豆大每服十丸温生姜汤下或温水送下不以时日进一服斟酌虚实加减丸数
　　鸡三棱丸　治五脏痃癖气块
　　鸡三棱　石三棱　京三棱　木香　青皮陈皮【各半两】硇砂【三分】防榔　肉豆蔲【各一两】
　　右为细末生姜汁麫糊为丸如桐子大生姜汤下一方无陈皮云年深者一月见効忌一切生冷硬物及滑物
　　木香丸【出圣恵方】　治痃癖气脇肋妨闷不欲饮食四肢痩弱
　　木香【半两】干姜【一两】草豆蔲【一两】桂心【一两】当归【一两】陈橘皮【一两】附子【一两】巴豆【五十枚】
　　右件药捣罗为末入巴豆研令匀炼蜜和捣三二百杵丸如菉豆大每服食前以粥饮下五丸
　　京三棱丸　治丈夫妇人痃癖气一切积滞
　　京三棱　芫花【各三两】蓬莪茂　桂【各一两】附子【一两半】乳香　硇砂【各一分】巴豆
　　右捣研令匀每用药味二两镕黄腊一两蜜少许同和丸如梧桐子大丹砂为衣生姜木汤下二丸至三丸甘草生姜汤下亦得防虚实临时用
　　乌头丸【出圣恵方】　疗癖痃积冷发如锥刀所刺鬼疰徃来者
　　乌豆　人参　桂心　附子　干姜　赤石脂【各八分】硃砂【研三分】
　　右捣筛蜜和为丸如梧桐子大以暖酒服七丸稍稍加至十丸忌生冷醋滑猪鱼鸡蒜小豆油腻牛马肉生血物生葱等物
　　疗痃癖
　　右以蓼每日取一握水煑服之
　　疗痃癖
　　右以防屎一大合炒将黄湿者炒干即不湏炒即用以水二升煮五六沸及热滤取汁置椀中急内硇砂一小两乃盖头经宿明日平旦温为两服稍晚食无所忌
　　大黄散　治痃癖气连心肋相引痛坚硬
　　川大黄【一两】当归【一两】白术【一两】枳殻【一两】柴胡【一两】鼈甲【一两】
　　右件药捣筛为散每服三钱以水一中盏入生姜半分煎至五分去滓不计时温服
　　吴茱茰散【出圣恵方】　治痃癖气不消
　　吴茱茰【半两】鼈甲【三两】川大黄【一两】当归【三分】京三棱【一两】防榔【一两】
　　右件药捣细罗为散每服食前以暖酒调下一钱
　　丁香散【出宣明论】　治痃癖气脇下痞满息而不消积而不散元气在胃而妨食者
　　好丁香【二十枚】白丁香【七十枚】蜜陀僧　舶上硫黄黄鹰调【各半钱】
　　右为末每服一匙皂子煎汤调下不计时治肚内硬生物肌肤黒瘦如柴呕吐积滞日三服食后
　　妙应丸　治老人虚人一切虚寒痃癖积块攻胀疼痛诸脏气虚积聚烦闷及饮食中蛊毒或食水陆蓏子夘入腹而成虫蛇鱼鼈防宿食留饮妇人产后败血不消女子月水不通结为症瘕时发寒热唇口焦黒肢体痩削嗜卧多压食少腹痛大便糟粕变成冷痢黒附子【二枚】硇砂【三钱】木香【七钱半】破故纸　荜拨【各一两】
　　右将飞过硇砂末作附子瓮内却用剜出附子末盖口用和成白麫裹附子熟约半指厚慢灰火内煨令黄色去麫同木香等为细末却将元裹等为末黄麫醋调煑糊为丸如菉豆大每服十五丸至二十丸食后生姜汤下一方有青皮
　　消滞千金丸　治证同前
　　牵牛【四两】香附子【二两】五灵脂【一两半】京三棱【五钱】
　　右为末醋糊为丸每服二三丸甘草汤下
　　桃仁丸　疗十年痃癖
　　桃仁【六升】豉【六升】蜀椒【三两】干姜【三两】
　　右先捣桃仁如脂合捣千杵如干可少许蜜和捣令可丸空肚酒服三丸如酸枣大日三
　　鼈甲丸【出圣恵方】　治痃癖气块不消令人羸痩面色萎黄四肢少力不欲饮食
　　鼈甲【三两】京三棱【三分】川大黄【三两】陈橘皮【三两】
　　右件药捣罗为末于银锅中入米醋三升以慢火熬成膏可丸即丸如梧桐子大每于食后以粥饮下三十丸
　　芫花丸【出圣恵方】　治痃癖气疼痛
　　芫花【半两】硇砂【一两】干姜【半两】京三棱【半两】
　　右件捣药为末用硇砂醋熬成膏以蒸饼少许同和丸如菉豆大每服食前以姜橘皮汤下十丸
　　加减麻仁丸　疗积年患气不能饮食兼食不消化风气冷气热气冲上痃癖气并乳食气发动并疗之服经三四日自觉有効
　　蜀大黄【四两】诃梨皮【四两】人参【二两】大麻仁【二两】
　　右捣筛依法以蜜和丸每服十丸二十丸增减以意量之以溏利病除亦不损予常服三十余年至八十嵗万病皆无百无所忌补理腰脚服经七八日腰肾先冷者即下脓水腰脚轻健以酒饮下之并得
　　治大人小儿痃癖气块徃来疼痛不止又治心气痛不可忍者
　　白玉　赤玉
　　右为细末用水糊为丸如梧子大每服三十丸姜汤送下
　　又方
　　南星【制】香附子【各等分】
　　右为末姜汁丸每服二三十丸热姜汤下
　　治丈夫痃癖两肋虚胀此法出尸方
　　猪【一具】青蒿叶
　　右以无灰酒一大升微火温之乗熟内猪中和蒿叶相共暖使消尽又取桂心一小两别捣为末内酒中每日平旦空腹取一小盏服之午时夜间各再一服甚騐忌热麫油腻等
　　治冷气痃癖羸痩【方见本门】
　　治积冷痃癖气不思饮食四肢羸困宜服此方
　　莨菪子【三分】大枣【四十九粒】
　　右件药以水三升相和煑水尽即取枣去皮核每于食前吃一枚粥饮下亦得觉热即止
　　治痃癖不差脇下痛硬如石方【出圣恵方】
　　生商陆根汁【一升】枣仁【一两】
　　右件药研杏仁令烂以商陆根汁和研滤取汁以火煎如饧每服取枣许大空腹以热酒调服之渐加以利恶物为度
　　治痃癖气不消方【出圣恵方】
　　京三棱【一两】川大黄【一两】
　　右件药捣罗为末用醋熬为膏每日空心以生姜橘皮汤下一茶匙
　　大黄丸【出圣恵方】　治痃癖气时攻心腹疼痛令人不思饮食渐为痩病
　　川大黄【一斤】鼈甲【三两】枳殻【三两半】当归【一两半】赤芍药【一两半】京三棱【三两】吴茱茰【一两】
　　右件药捣罗为末先以米醋三升熬大黄为膏次入诸药和丸如梧桐子大每服于食前以温酒下三十丸
　　消饮方　治一切积聚痃癖气块及大小结膏痛不能抑按
　　天南星　半夏　芫花　自然铜【各等分】
　　右为末醋煑麫糊为丸如梧桐子大每服七丸食前温水下良乆葱粥投之相虚实加减
　　硇砂丸【出圣恵方】　治痃癖冷症块及疗丈夫腰脚补暖水藏善治妇人气血暖子宫杀三虫伏火
　　右先取腊月细桑条子不限多少烧作灰畧以水淋却苦汁后将灰晾干収之每一两硇砂用灰三两先研硇砂以水化消拌灰令干湿得所取一固济了瓷瓶子底下先铺干灰半寸已来次下硇砂灰填实口头更着干灰覆盖后用文火焼后武火煆令通赤冷取出重研于竹筲箕内铺纸三重后安灰以水淋之药透过纸待硇砂味断即休淋水别取小瓷鉢子一两个盛药汁于热灰火内养之常令鱼眼沸直至汁尽干别入固济了瓶子内便以大火煆一食乆待取出细研用粟米饭和丸如菉豆大每日空心以暖酒下五丸
　　桃仁煎　治痃癖气心腹疼痛肌肤痩弱面无顔色及男子元气妇人血气不足
　　右以桃仁二千枚汤浸去尖皮双仁细研如膏以酒二防淘滤取汁于浄铛中以慢火煎成膏每于食前以暖酒调下一茶匙
　　防榔煎丸【出圣济总録】　治痃癖气及两脇积聚并妇人血刺疼痛
