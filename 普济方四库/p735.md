<!-- { "loadSidebar": true } -->
　　大黄汤【出圣济总録】　治痃癖急痛日渐黄痩
　　大黄　芍药【各二两】桂【去粗皮】鼈甲【各一两半】甘草　诃梨勒　防葵【各一两】
　　右粗捣筛每服三钱以水一盏煎至六分去滓下朴硝一字搅匀温服空心日晚各一以利下烂肉血为騐
　　附子丸【出圣济总録】　治积冷痃气口吐清水面色萎黄附子　草豆蔲【各二两】桂【去粗皮】吴茱茰【各一两】丁香【三分】木香【半两】桃仁【汤浸三两】
　　右除桃仁外捣罗为末入桃仁研匀别捣罗麹末煮糊和丸如梧桐子大每服二十丸空腹煎生姜橘皮汤下日晚再服
　　大黄丸【出圣济总録】　治痃气搐痛口吐酸水大便不通大黄【二两】防榔　丁香【各三两】诃梨勒　桂【去粗皮】木香【各一两】
　　右除大黄外共煎捣罗为末再入大黄同煎搜丸如梧桐子大每服食后临卧温酒下二十丸渐加至三十丸
　　桃仁散【出圣恵方】　治痃气急痛不能饮食
　　桃仁【一两】吴茱茰　川乌头　防榔【各一两】木香【一两】当归【一两】
　　右件药捣筛为散每服三钱以水一中盏煎至六分去滓不计时稍热服
　　木香丸　治痃气两脇痛不可忍
　　木香【二分】乌头【半两】附子【半两】干姜【半两】巴豆【一两】当归【三分】
　　右件药捣罗为末入巴豆同研令匀以醋煑麫糊和丸如菉豆大每服不计时煎生姜醋汤下五丸
　　狼毒丸【出圣恵方】　治痃气脇肋胀痛腹内结气不能下食四肢少力
　　狼毒【一两】川乌头【一两】防榔【一两】木香　　　　　　　　　　　　　　　　　　【两】干漆【一两】
　　右件药捣罗为末炼蜜和捣一二百杵丸如梧桐子大每服不计时温酒下五丸渐加至十丸
　　木香丸【出圣济总録】　治痃气急痛多吐苦水日夜发渇无常
　　木香　干姜【各一两】乌头【一两半】桂【去粗皮三分】
　　右为末用米醋三升慢火煎如稀糊和药末杵丸如梧桐子大每服十五丸空腹生姜汤下日晚再服
　　疗腹中痃气冲心疼痛急方
　　白术　枳殻【各三两】柴胡【四两】鼈甲【炙二两】
　　右以水七升煑取二升五合去滓空肚分三服相去七八里乆能连服三四剂始知騐禁生冷猪肉并毒鱼频服有効忌苋菜桃李雀肉生葱
　　治痃气发渇冲心痛不识人方【出圣恵方】
　　川乌头【一两】芫花【一两醋浸】青橘皮【一两】吴茱茰【一两】
　　右件药捣罗为末以软饭和丸如梧桐子大每服不计时以橘皮汤下十丸
　　巴豆丸【出圣济总録】　治痃气心痛【方见夲门】
　　治痃气发渇冲心疼痛不识人方【出圣恵方】
　　桃仁【一两】吴茱茰【三两】
　　右二味相和以慢火熬桃仁色稍黄即取出合噐盛之宻盖定待冷择去茱茰留桃仁每日空心烂嚼二七颗以热酒下晚食前再服
　　枳殻汤【出圣济总録】　治痃气腹胀两肋急满不能饮食头痛壮热身体疼痛
　　枳殻【一两半】桔梗　人参　前胡　桂【各一两】防榔【半两】鼈甲【一两半】
　　右粗捣罗每服三钱以水一盏半入生姜半枣大拍破同煎至七分滓温服日三一方用枳实无枳殻
　　蓬莪茂散【出圣恵方】　治痃气发渇冲心疼痛不识人方【方见夲门】
　　治痃气其状腹内疼痛发作有时临发作疼痛时有一条弦连脐左右强急疼痛大者如臂小者如指急如之状宜服此方【出防命方】
　　当归　鼈甲　京三棱　延胡索　牵牛　大黄防榔【各半两】桔梗　芫花　没药　木香【各一分】白蒺防【一两】桂心【八铢】
　　右为细末与芫花没药同研如飞尘每服三钱不计时葱汤调下
　　癖气【附论】
　　夫五脏调和则荣卫气理津液敷腴则脾胃流转虽复多饮酒浆亦不能为病若摄养乖方则三焦痞膈而肠胃不能宣行因饮水浆便令停滞不散更遇寒气积聚而成癖癖者谓僻在左右两脇之间而痛是也
　　方
　　大五明狼毒丸【出千金方】　治坚癖痞在人胸脇或在心腹狼毒　干地黄【四两】附子　大黄　苁蓉　人参当归　细辛　蜀椒　五味子　防茹【各一两】半夏麹　干姜　官桂【各一两半】芫花　莾草　厚朴　防己　旋覆花【半两】杏仁　巴豆【二十四枚】
　　右为末蜜和丸如梧桐子大每服二丸旦夜一以知为度
　　鼈甲大黄丸【出圣济总録】　治癖积健脾胃消宿滞
　　鼈甲【二两】大黄　防榔　附子　麦蘖【各一两】乌药诃梨勒　木香　白术　桂【去粗皮】蓬莪茂　京三棱　枳殻　吴茱茰【各半两】
　　右为末后将硇砂三两细研醋三升滤去滓将前药末平分一半入硇砂内搅和于铫子内煎成膏和丸如梧桐子大空心炒生姜塩汤下二十丸
　　疗癖羸瘠髄酒方
　　猪肪膏　姜汁　生地黄汁【各三升】牛髄【二升】油【五升】当归　蜀椒【各四分】吴茱茰　桂心　人参　芎防【各五分】干地黄【七分】逺志皮【五分】五味子【六分】
　　右切捣九味三筛为散取膏髄等五种汁加水一斗同汁煎取水并药汁俱尽但余膏在俟小冷下散搅令调火上煎三上不燥噐贮凝冷为饼方寸以清酒一升暖下膏取服之昼两服夜一服非但疗癖亦主百病忌生葱芜荑
　　防葵丸【出圣恵方】　治癖气两脇下硬按之痛心间欬逆不下饮食四肢羸痩积年不瘥
　　防葵【三分】芎防【半两】赤茯苓【三分】鼈甲【一两】桃仁【三分】枳殻【半两】木香【半两】川大黄【三两】当归【半两】干姜【半两】桂心【半两】细辛【半两】桔梗【半两】京三棱【三分】
　　右件药捣罗为末炼蜜和捣五七百杵丸如梧桐子大每服不计时以粥饮下三十丸
　　防葵丸【出圣济总録】　治癖气脇肋妨满腹胀不思食【方见本门】木香硇砂煎丸　治癖气积气血结刺痛
　　木香【一分】硇砂【半两】巴豆　大黄　京三棱　干漆青橘皮　蓬莪茂　附子　桂【去粗皮】干姜【各一两】墨【一指】
　　右将大黄京三棱巴豆三味各捣研为末同于银石噐内以醋一升煎一两沸次入硇砂同熬成膏次将诸药捣罗为末用膏和成剂杵千数为丸如菉豆大每服五丸炒生姜汤下结聚腹内气块痛干姜汤或橘皮汤下食飡麫黏食不消成块聚煑麫汤下食牛羊鼈肉成气块不散各用本肉淡汁下宿酒不消温酒下妇人诸般血气当归酒下姙妇不得服如要宣转茶清下加至七丸小儿三丸
　　鼈甲丸【出圣恵方】　治癖气两脇下硬如石按之痛心腹痞满不能下食心闷欬逆积年不瘥【方见本门】
　　疗腹中癖气方
　　牛膝　枳实　鼈甲　茯苓【各八分】桔梗　芍药白术　人参　厚朴　大黄　桂心　防榔【各六分】
　　右捣罗蜜和丸空肚温酒服如梧子大二十丸日二服渐加至三十丸老小微利忌生冷油腻小豆粘食苋菜桃李雀肉醋大蒜葱猪
　　三棱丸【出圣济总録】　治食气癖块胸膈噎塞冷气攻刺吐酸水不美饮食腹脇胀满痛气不升降
　　京三棱　芍药　桔梗　干姜　防榔　吴茱茰乌头【各半两】大黄　诃梨勒【各一两】鼈甲【一两半】桃仁【三分】
　　右为末酒煮麫糊为丸如梧子大每服十五丸炒橘皮塩汤下如酒食所伤胸膈不快腹胀醋心热水下
　　鼈甲三棱丸　治男子妇人小儿虚中癖气脏腑不调饮食不消久致痩弱不可取转者服之自然安好又治虚气膨胀心胸滞闷并妇人产后血积蓐劳痩瘁甚者
　　鼈甲【九肋重四两】京三棱【水浸两宿】干漆【各三两】木香　干姜补骨脂　防榔　没药　硇砂　墨【研各一分】
　　右为末再同研匀醋煑麫糊丸如菉豆大每服三十丸生姜塩汤下妇人血病醋汤下
　　牛黄汤疗癖
　　牛黄　麝香　硃砂　生犀角【各等分】
　　以上四味并研令极细汤沸后内之
　　大黄　吊藤　升麻【各一两】甘草　鼈甲【半两】丁香【五十枚】
　　右切以水三升先煮大黄等六味取强半升绞去滓内牛黄等四味和搅分为三服每服如人行十里乆忌如药法若利出如桃胶肉酱等物是病出之特忌牛马肉其药及水并是大两大升此药分两是十五以上人服十嵗以下酌量病减之忌苋菜海藻艾菘菜生血物等
　　必効练中丸　主癖虚热两脇下癖痛恶不能食四肢酸弱口干唾涕稠粘眼澁头时时痛并气冲背膊虚肿大小便澁小腹痛头髪落耳鸣弥至健忘服十日许记事如少时无禁忌
　　大黄【一斤】朴硝【十两】芍药【八两】桂心【四两】
　　右捣筛蜜和为丸如梧桐子平旦酒服二十丸日再稍加至三十丸以利为度能积服弥佳纵利不损人忌生葱
　　硇砂丸【出圣恵方】　治癖气在两脇结聚不散
　　硇砂【半两】干姜【半两】川乌头【一两】芫花【半两】皂荚【半两】京三棱【半两】五灵脂【一两】巴豆【半两】
　　右件药捣罗为末入硇砂巴豆同研令匀用醋熬为膏旋丸如梧桐子大每服空心及临卧时以生姜橘皮汤下二十丸一方捣罗为末入硇砂巴豆拌匀再罗每秤此药末一两入去皮心膜油煎黒色巴豆二十枚研和匀以醋煮麫糊丸如大麻子大每服五丸至七丸茶酒熟水任下
　　柴胡饮【出圣济总録】　治癖气腹痛两脇胀满不饮食【方见夲门】小狼毒丸【出千金方】　治坚癖痞在人胸脇或在心腹狼毒【三两】附子　旋覆花　半夏　防茹　白附子【各三两】
　　右为末蜜和丸捣五千杵丸如梧桐子大每服三丸至十丸日三一方无半夏白附子防茹只三味等分
　　枸杞子散
　　枸杞子　干姜　白术　橘皮【各五两】吴茱茰【一斤】蜀椒【三合】
　　右六味切捣五味三筛下为散取枸杞子燥瓷噐贮研暴如作米粉法七日暴之一暴一研前药散和之又研随饮酒食等即便服一方寸匕和酒食进之如此能三年服非但疗百病亦长阳气忌桃李雀肉鱼鲊等
　　鼈甲丸【出圣济总録】　治积年癖气块攻心腹
　　鼈甲【炙一两】干姜【半两】京三棱【一两】青橘皮【半两】巴豆【一分】
　　右除巴豆外捣罗为末入巴豆膏和丸如菉豆大每服三丸至五丸生姜汤下空心食前服
　　如意丸【出圣济总録】　治虚积导滞气消癖块
　　硇砂【十二块】巴豆【三十枚】大枣【十二枚】白丁香【八十四个】腻粉【一钱】
　　右将已去核枣六枚水煮熟同捣纳余药成膏丸如菉豆大每服五丸煎生姜汤下小儿二丸至三丸煎皂子汤下临卧服
　　郁李仁丸【出圣济总録】　治丈夫妇人腹内癖气
　　郁李仁　京三棱　芫花　蓬莪茂　木香【各一两】
　　右用醋一斤同煮醋尽焙干捣罗为末麫糊丸如菉豆大每服三五丸生姜汤下日三
　　吴茱茰丸【出圣恵方】　治癖气胀痛
　　吴茱茰【半两】附子【一两】桃仁【一两】巴豆【三十枚】干姜【一两】
　　右件药捣罗为末入巴豆研令匀以软饭和丸如黍粒大每服不计时煎生姜橘皮汤下五丸
　　硇砂丸　治癖疼痛腹脇胀满发歇定不可忍不思饮食
　　疗癖饮并醋咽吐水及食饮不消气逆胀满
　　大腹防榔【十两】髙良姜【三分】桃仁【一升】
