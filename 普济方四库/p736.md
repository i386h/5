<!-- { "loadSidebar": true } -->
　　右和捣绢筛以白蜜和丸酒服如弹子丸二枚再服渐加至四五丸加减任意自量
　　应通丸【出圣济总録】　治癖气发歇疼痛不可忍者宜急服
　　桂【去粗皮】干漆　京三棱　当归
　　右等分为末醋煑麫糊为丸如梧桐子大焼纸灰酒下十五丸
　　破癖丸
　　白术　枳实　柴胡【各三两】
　　右切以水五升煑取二升分温三服服三十剂永差忌桃李雀肉
　　京三棱散【出圣济总録】　治癖气在脇下痛乆不去
　　京三棱【半斤】枳殻　　　　　　　　　　　　【两】甘草【三两】
　　右捣筛为散每服三钱入塩半字沸汤防药空心食前服
　　消癖丸　治癖气结硬不消胸脇胀闷【出圣恵方】
　　巴豆【一分】硇砂【一盏】猪牙皂荚【四两】
　　右先将皂荚捣罗为末入巴豆研匀用硇砂膏和丸如菉豆大每服一丸食后临卧粥饮下
　　蓬莪茂散【出圣济总録】　治癖气发歇冲心疼痛不知人
　　蓬莪茂【半两】胡椒【一分】附子【半两】
　　右捣罗为散每服半钱以醋汤调下不计时
　　疗癖【出肘后方】
　　右用大黄十两杵筛以醋三升和匀白蜜两匙煎堪丸如梧桐子大每服三十丸生姜汤吞下以利为度小者减之
　　疗腹满癖坚如石多年不瘥者【出圣恵方】
　　用白杨木东南枝去苍皮防风细剉五升熬令黄以酒五升淋讫即以绢袋盛滓还内酒中蜜封再宿每服一合日二食前服
　　疗癖气
　　以生姜竿子一片压破以水五升渍二七日空腹一杯服神良
　　必効疗癖方
　　取车下李仁微汤退去皮及并仁与干麫相拌捣之为饼如干和淡水如常搜麫大小一如病人手掌为二饼防多使黄勿令至熟空肚食一枚当快利设如不利更食一枚或饮热粥汁即利以快利为度至午后利不止即以醋饮止之利后当虚病未尽者量力一二日更进一服以病退为限小儿以意量之不得食酪及牛马肉但病重者李仁与麫相半轻者以意减病减之后服者亦任量力频试差神効
　　千金散
　　右治大人小儿脾癖并有疳者宜服锦文大黄三两为极细末陈醋二大椀用砂锅内文武火熬成膏子倾在新砖瓦上日晒夜露三朝夜将下来再研为细末后用上髙船上硫黄一两形如虎珀者极妙官粉一两将前大黄末一两三味再研为细末十嵗以下小儿每服可重半钱食后临卧米饮汤调服此药忌生硬冷荤鱼鸡鹅一切发病之物服药之后服半月白米软粥如一服不愈后半月之后再服
　　鼈甲丸　主癖气发动不能食心腹胀满或时发热鼈甲　枳实　麦门冬　人参【各八分】白术　芍药前胡　厚朴【各六分】
　　右捣筛蜜和为丸如梧桐子饮服二十丸渐渐加至三十丸冷即酒服极効禁生物粉酪油腻等亦忌苋菜桃李雀肉
　　紫葛膏　治癖气脇下硬痛心烦不能食【方见本门】
　　如神丸【出圣济总録】　治乆积癖气心胸不和呕吐痰逆脇肋胀满疼痛
　　乌头　干漆　干姜　桂【各一两】硇砂【半两】巴豆【半两】
　　右合研令匀取炒枣肉刻成块用温纸厚裹塩泥固济厚纸宻裹日三曝干地坑子内以木三斤簇焼灰销手取出看硬輭捣碎为丸如小豆大每服三丸至五丸木汤下不拘时
　　治癖气积滞发作有时大腑不调或酒食过度停滞不散之所致乆而不治当为大病大脏冷然后吃此药【出防命方】
　　当归　芫花　枳殻　官桂　防榔　黄橘皮【各一分】半夏　桔梗　吴茱茰　细辛【各三钱】白蒺防熟牵牛　木香【各半两】
　　右为细末每服三钱空心以葱汤调下和滓吃
　　通灵丸　治乆患癖块或因气不和即发疼痛胸多痞塞消化症瘕大効
　　京三棱　醋石榴　杏仁　甘遂　大防子　大黄　巴豆　苦葶苈　芫花　五灵脂【各一两】塩豉乌梅【各二两】
　　右件一十二味药剉细用水一斗二升入药于锅内同熬水尽就锅内炒令黄焦色止取出杵为末更入木香青皮末各一两拌匀醋煑麫糊为丸如小豆大每服姜汤下三五丸心胸痞闷疼橘皮汤下吃酒食饱闷生姜汤或茶汤温水下亦得
　　治气结破癖气及下四肢水【出本草】
　　右用郁李仁四十九粒酒服止泻尤良
　　治癖积气【出夲草】
　　右用砒黄磨研酒饮之
　　治气痃癖【出夲草】
　　右用土落草作煎酒亦捣绞汁温服
　　治一切血气症癖
　　用蚶殻不以多少焼以米醋淬三度埋于地中令壊烂取出为末以醋膏丸酒服之
　　导引法
　　养生方云卧觉勿饮水更眠令人作水癖又云饮水怱急咽乆成水癖又云举两膝夹两颊边两手据地蹲坐故乆行之愈伏梁者宿食者不消成癖腹中如杯如盘宿痈者宿水宿气癖数生痈乆行肠化为筋骨变为实





　　普济方卷一百七十四
　　钦定四库全书
　　普济方卷一百七十五　明　周王朱橚　撰积聚门
　　寒癖【附论】
　　寒癖者有癖积在左脇下遇寒即痛是也此由饮冷过度停积不消能使气道升降胃脏和调则饮食消化陈寒癖积亦自去矣寒癖之为病是饮水停积脇下痃强是也因遇寒即痛所以谓之寒癖脉而大者寒癖也
　　方
　　白术丸【出圣济总録】　治冷癖气因服热药发热心惊虚悸下冷上热头风呕逆
　　白术　陈橘皮【各半两】白芷【三分】防风　芎防　吴茱茰　山芋　厚朴　桂【去粗皮】大麦蘖　干姜　防葵　甘草　茯神　人参【各一两】
　　右为末链蜜和丸如梧子大每日空心温酒下二十丸
　　白术丸【出圣济总録】　治久寒宿癖心腹刺痛痰逆呕吐饮食不消不利羸痩
　　白术　吴茱茰【各一两】桔梗　当归　赤茯苓【各一两】干姜【二两】桂【去粗皮】附子　细辛　生地黄　椒　甘草【各一两】
　　右为末链蜜和丸如梧桐子大每服空心温酒下二十丸
　　桔梗丸【出圣惠方】　治寒癖气发即脇下痛引膀胱里急气满不下食
　　桔梗【一两】枳殻【二两】人参【一两】鳖甲【一两】吴茱茰　当归【一两】桂心【三分】白术【一两】大麦蘖【一两半】干姜【一两】青橘皮【一两】川大黄【二两】
　　右件为末链蜜和捣三二百杵丸如梧桐子大每服以温酒下二十丸日三四服
　　千金丸【出圣济总録】　治寒癖宿滞食饮不消
　　丹参【半两】干姜【二两】附子　人参　戎盐【各半两】半夏【一钱半】大黄【二两】苦参　桂【去粗皮各半两】石膏【二两】巴豆【三十枚】
　　右为末再同研匀链蜜和丸如小豆大每食后温酒下三丸
　　葫芦巴豆丸【出圣济总录】　治寒癖留滞不消
　　葫芦巴　补骨脂【各一钱】木香　蘹香子【各一分】楝实【半两】硇砂【研一钱】铜绿【一钱】五灵脂　腻粉【研各一分】草乌头【半两】巴豆【二钱】
　　右捣研为末用姜葱汁和丸如豌豆大看虚实炒盐酒下三五丸空心服
　　白术丸【出圣惠方】　治寒癖气腹胀不思饮食四肢少力白术【一两】甘草【半两】厚朴【一两】诃梨勒【一两】陈橘皮【一两】芎防【一两】桂心【三分】大麦蘖【一两】干姜【三分】人参【三分】
　　右件为末链蜜和捣三二百杵丸如梧桐子大每服生姜枣汤下三十丸日三四服
　　大沈香煨姜丸【出圣济总录】　治寒癖积气疼痛下痢沈香【一两半】硇砂　木香【各半两】附子【一枚】黒三棱　鸡爪三棱　京三棱　青橘皮【各半两】
　　右捣研为末酒煮面糊和丸如小樱桃大每服用水姜一块剜作瓮子入药一丸以湿纸褁煨令香熟安地上出去火毒少时细嚼盐汤下
　　吴茱茰丸【出圣惠方】　治久寒癖积胸脇痞满心腹坚硬短气呕逆手足厥冷腰背引痛
　　吴茱萸【一两】附子【半两】厚朴　白矾　人参　半夏枳实　干姜【炮】桂心【各三分】
　　右为末链蜜和丸如梧桐子大每服二十丸空心温酒下一方有甘草无白矾
　　木香丸【出圣济总录】　治寒冷癖积虚中积滞及下痢心腹疼痛
　　木香　硇砂【各半分】附子　髙良姜　胡椒【各一分】硫黄【半分】巴豆【二十八粒】
　　右为末再同研匀用粟米饭和丸如菉豆大每服五丸煎干杮汤下临卧服
　　枳实汤【出圣济总录】　治寒癖饮食不化下虚满如水状枳实　白术【各一两】半夏　前胡【各二两】桂【去粗皮半两】甘草【一两】赤茯苓【二两】
　　右粗捣筛每服五钱以水一盏半生姜一小块拍碎同煎至八分去滓温服空心日午临卧各一服
　　乌头丸【出圣惠方】　治寒癖气结澁不通绕脐切痛宜服川乌头【三分】甘草【半两】甜葶苈【三分】川大黄【三分】芎防【半两】赤芍药【半两】桂心【半两】
　　右件药捣罗为末链蜜和捣三二百杵丸如梧桐子大每服不计时以温酒下三十丸
　　露宿丸　治大寒冷积聚方【原本阙方】
　　丁香丸【出圣济总录】　治寒癖积块
　　丁香　沈香　附子　硇砂【各半两】陈橘【末三两】
　　右除硇砂陈橘外捣罗为末用木一枚大者破开去穰入硇砂于木内甑上蒸烂次入诸药末都研看软硬次入陈橘末为丸如梧桐子大每服五丸茶汤下或酒嚼下如要疎转可服十丸小儿一丸
　　巴豆丸【出肘后方】　治寒癖积聚
　　巴豆【三十枚】杏仁【五十枚】桔梗　皂荚　藜芦【各二两】
　　右件捣罗为末拌匀链蜜和丸如梧桐子大每服食前米饮下一丸日三次欲利者服二丸
　　疗腹中冷癖水谷隂结心下停痰两脇痞满按之鸣转逆害饮食方
　　大黄【三两】甘草【二两】蜜【一升】枣【二十七枚】
　　右切以水三升先煮三物取一升七合去滓内蜜再上火煎令烊分再服忌海藻菘菜
　　秘皂荚丸【出圣济总录】　治寒癖虚冷久积成块进食化痰解风秘
　　皂荚【去黒皮】肉苁蓉【酒浸】白芷　附子【各一两】
　　右为末链蜜和丸如梧桐子大每服二十丸温酒熟水任下空心食前服如闗膈不利者服此便通快
　　疗腹中冷癖水谷隂结心下停冷两脇痞满按之鸣转逆害饮食方
　　大蟾【腹中物】芒硝【一升五合】
　　右以水七升煮取六升一时顿服一升若未下更服一升中人七合羸小五合得下者止后好将养之【出肘后方】
　　治寒癖宿食久饮不消大便秘
　　右用巴豆仁一升清酒五升煮三日三夜研令大熟合酒微火煎成膏丸如豌豆大每服一丸水下欲吐者服二丸
　　治久寒癖积胸脇痞闷心腹坚硬短气呕逆手足厥冷腰背引痛
　　右用茱萸八两消石一斤以酒五升合煮取四升先服一升不痛者止勿再服之下病后好将养之【出肘后方】
　　又方【出肘后方】
　　右以大黄八两葶苈四两芒硝四两熬令汁尽熟捣蜜和丸如梧桐子大食后三丸稍增五丸
　　又方【出肘后方】
　　右用贝母二两桔梗二两矾石一两巴豆一两去皮心生用捣千杵蜜和丸如梧子大一服二丸病后少少减服
　　又方【出肘后方】
　　右用茯苓一两茱萸三两捣蜜和丸如梧子大服五丸日三服
　　掌中春　治肚腹癖积手足厥冷筋骨疼痛熨之自愈
　　针砂【三两】硇砂【三两】白矾【六钱】
