<!-- { "loadSidebar": true } -->
　　右为细末研匀以砂铫盛酒醋炒热纸裹再以手帕裹煨冷痛处如极热略住再熨直至药无力觉冷方住
　　温胃丸【出圣济总録】　治冷癖醋心呕逆宿食不消中酒后肠脏雷鸣时发腹痛一切虚冷等
　　吴茱茰　陈麹　陈橘皮　白术　人参　桂【去粗皮】熟地黄　甘草【各一两】
　　右为末链蜜和丸如梧子大空心米饮下十丸
　　酒癖【附论】
　　胃弱之人因饮食过多酒性热使渇而引饮遇气道否澁酒与饮俱不化停在脇肋结聚成癖其状按之有形或按之有声脇下急胀满或致痛闷肌痩不能食但因酒得之曰酒癖夫酒癖者由饮酒多食鱼脍之类腹内痞满因而成渇又饮水气与食结聚兼遇寒气相加所以成癖气停积成于脾胃脾胃得癖气不消化故令宿食不消腹内胀满噫气酸臭所以谓之酒癖宿食不消也
　　方
　　木香丸【出瑞竹堂方】　治酒食过伤停饮消积寛膈快脾丁香　乳香　木香　麝香　安息香　沈香【各钱半】藿香【二钱半】青橘皮　陈皮　防榔　诃子皮京三棱　蓬莪荗　肉豆蔻【各一两】桂【一两半】细墨【半两】猪牙皂荚【一两】巴豆【七钱】
　　右味用陈米四两与皂荚墨巴豆一处炒令米黄用重纸裹冷同前药碾为细末白麫糊为丸如黄米殻大每服五七丸至十丸食后姜汤送下如利服一十五丸利三二行勿多服数
　　大枳殻丸　治一切酒食所伤胸膈痞闷脇肋胀满腹中疼痛饮食不消痰逆呕吐噫醋吞酸饮食迟化并宜服此
　　百种丸　治调顺三焦理治痞气去积聚酒癖症瘕青皮　陈皮　神麹　萝卜子　荆三棱　蓬莪茂　麦蘖【各二两】益智仁　雷丸【各一两】枳实【四两】牵牛【三两】
　　右为细末水麫糊丸如梧桐子大每服十五丸食后生姜陈皮汤送下
　　鳖甲大黄丸【出圣济总录】　治宿食酒癖
　　鳖甲　大黄　吴茱茰【各二两】硇砂【半两】陈橘皮　白术　木香　肉豆防　枳殻　京三棱【各一两】
　　右十味捣罗后六味为末将前鳖甲煎搜和丸如梧桐子大每服二十丸酒饮任下空心服加至三十丸
　　半夏散【出圣惠方】　治酒癖宿食不消胸心胀满呕逆不纳饮食小便赤黄
　　半夏　前胡【各二两】白术【一两】甘草【三钱】茵陈　枳殻赤茯苓【各一两】黄芩【两半】当归【三钱】
　　右件药为散每服三钱以水一中盏生姜半分煎至六分去滓不计时温服
　　大黄桃仁丸【出圣惠方】　治酒癖痰多脇胀气喘上奔不下饮食
　　大黄　桃仁　芎防　陈橘皮　蜀椒【各一两】髙良姜　干姜　小草【各三分】
　　右为细末链蜜和捣三百杵丸如梧桐子大每服三十丸粥饮下日三服
　　水银煎　治酒癖食块痰积及血气血刺血块隂阳二毒
　　水银　铅【各半两】腻粉【半两】硇砂　蓬砂【各一两】礞石【一分】巴豆【二粒】
　　右除腻粉外合研匀用大八枚去核以水调腻粉分填于枣内以湿纸五重逐枚裹之灰火内煨熟去纸并皮将肉与前药同研匀每服皂子大一丸安舌上勿嚼用姜汤吞下取下积滞効
　　紫金丸【出圣济总录】　治酒癖食积逐痛气
　　代赭石末　硇砂　巴豆霜【各一两】木香末　丹砂末【各二钱七分】腻粉　礞石【各三分】
　　右合研匀细以焼粟米饭为丸如小豆大每服二丸冷橘皮汤下
　　雄松散　治酒积疸虚劳危困
　　雄黄　甘草　甘松　木香　大黄【各二钱】丁香【十枚】巴豆【十二枚】
　　右为细末每服半钱清茶调下至一钱临卧时服微利米粥理之
　　吴茱茰丸　治酒癖久积饮食不消面色萎黄四肢无力宜服
　　吴茱茰【三分】川大黄【三两】小草【一两】白术【一两】赤茯苓【一两】桃仁【一两】柴胡【一两】
　　右件药为末链蜜和捣三二百杵丸如梧桐子大每服粥饮下三十丸日三服
　　干姜丸　治酒痃癖水不消两脇胀满时作呕吐腹中如水
　　干姜【一两】枳殻【一两】陈橘皮【三钱】葛根【一两】白术【一两】甘草【两半】
　　右为细末链蜜和捣三二百杵丸如梧桐子大每服三十丸粥饮下日二服
　　三棱散　治酒食所伤脾胃胸膈不快腹脚胀满呕吐酸水翻胃脾疼及食积气块攻刺腹脇不思饮食日渐羸痩又治年髙气弱三焦痞塞常觉妨闷并宜服之
　　蓬莪术　益智仁　京三棱　青皮【各二两】白茯苓【四两】甘草【一两】
　　右为细末每服二钱用水一大盏一枚擘破盐少许同煎至半盏温服不拘时常服寛胸利膈消酒食和胃一方为末每服一钱少盐煎吞感应丸治伤食泄泻酸臭出尽即胀止
　　金黄丸　治酒积食积诸积面黄疸积硬块
　　京三棱　香附子【各半两】泽防【二钱半】巴豆【四十九粒】黍米粉　牵牛【各二钱半】
　　右为末用栀子煎汤和丸如菉豆大每服三丸至五丸如心痛艾醋汤下七丸
　　海藻丸　治酒癖因酒后饮水停留于胸膈之间及两脇下痛短气而渇冝服
　　海藻【一两】汉防己【一两】甘遂【半两】吴茱茰【一两】川椒【一两】甜葶苈【一两】芫花【一两】
　　右件药为末链蜜和捣三二百杵丸如梧桐子大每服以温酒下七丸日三服
　　治酒癖食不消化
　　胡椒【半两】干姜【半两】马芹子【半两】髙良姜【半两】麦蘖【半两】陈橘皮【一两】
　　右件药为散每服一钱用一具薤白七茎细切以热酒一中盏沃之空心吃尽
　　罗汉丸　治一切酒食所伤化痰涎行滞气消痞痛【方见夲门】
　　消痰饮丸　治酒癖饮酒停痰水食不消化呕逆不欲闻食气腹中水声宜服
　　干姜【一两】赤茯苓【一两半】白术【四两】枳殻【一两半】半夏【一两】
　　右件药为末链蜜和捣三二百杵丸如梧桐子大每服以粥饮下三十丸日三四服
　　四神散　治酒毒发四肢黄肿积聚成块行风顺气甜葶苈【一两】海藻【一两】吴茱茰【一两】陈橘皮【一两汤浸】
　　右为末每服一钱以水一盏生姜半分枣一枚擘破同煎至六分和滓温服
　　至妙通神丸　治酒癖
　　干姜　知母　乌头【各一两】巴豆【半两】
　　右捣罗前三味为末入巴豆同研匀以酒煮麫糊丸如菉豆大每服七丸加至十丸临卧生姜汤下
　　酒症丸　善疗男子妇人一切酒食所伤日久成积心腹胀闷不思饮食四肢无力时发寒热痰涎咳两脇刺痛头旋恶心呕逆不止及酒积停于胃间遇饮即吐久而成癖及肚里疼每服两丸食后细嚼焼生姜温酒送下伤食食后温水下心气痛醋汤下不思饮食临冷水送下量虚实加减丸数常服食后一丸茶酒任下有孕妇人不可服
　　寒食麫【半两】神麹【三两】雄黄【三钱】巴豆【五十粒】
　　右为细末滴水丸如梧桐子大窨干用糓糠同药丸一处炒令糠焦为度每服二三丸茶酒任下不拘时一方有全蝎无神麹丸法同上宜用温酒在食前服
　　治中酒不醒兼有酒食伤【出本草】
　　巴豆【一粒】乌梅【二个】丁香【三粒】胡椒【五粒】
　　右为细末入饭同杵三二千下为丸如梧子大每服五丸或七丸细嚼生丁香汤下小儿服一丸
　　圣红丸　治酒食过伤心腹疼痛痞闷不消
　　巴豆【二十五粒】杏仁【七十五枚】铅丹【一两半】白麫【四两】
　　右件先将二味研匀次下丹麫研匀滴水为丸如大豆大每服三四丸新水送下食后服
　　瞿麦散【出儒门】　治酒积
　　甘遂【半两】瞿麦　葛根　麦蘖【各一两】
　　右为细末每服二钱酒调下
　　麴蘖丸【出危氏方】　治酒不消心腹胀满噫醋吞酸呕吐不食脇肋疼痛
　　神麹　麦蘖【各一两】黄连【半两】
　　右为末沸汤搜丸如梧子大每服五十丸食后姜汤下
　　又方【出夲事方】　治胸膈不快酒食所伤渐成翻胃自令干呕
　　丁香　巴豆　乌梅【各二十个】
　　右三味皆不去油殻并核捣三五千杵成膏入早米饭一两同捣又二千杵令极细众手圎如桐子大慢火焙干净纸承倾地上出火毒每服五丸或七丸茶酒热水任下如呕吐酸水心腹气痛膨胀者橘皮甘草汤下
　　消滞丸【出徳生堂方】　治酒食气伤心腹痞闷刺痛积滞不消妇人血气心腹疼大便秘结
　　黒牵牛【二两】香附子【二两】五灵脂【二两】
　　右为细末醋糊为丸如豆大每服二十丸生姜汤下食后服
　　白术丸【出圣惠方】　治酒癖气不消化
　　白术【四两】桂心【二两】干姜【二两】
　　右件药为末链蜜和捣一二百杵丸如梧桐子大每服食前以粥饮下三十丸
　　状元丸　治酒积面黄目青或面目俱黄
　　寒食麫【三两】雄黄【三钱】巴豆【六十粒】
　　右为末水丸桐子大每服七丸温水下温酒亦可
　　治酒痃癖水不消两脇胀满时复呕吐腹中如水声
　　川芎【一两】京三棱【一两】
　　右为末每服二钱葱白酒调下
　　栝蒌散【出圣惠方】　治酒癖脇下胀满不能饮食
　　栝蒌实【去殻一两】神麹末【半两】
　　右为细散每服二钱葱白汤调下一方用栝蒌根葱白酒下
　　治酒积面黄黒色腹胀不消
　　甘遂末【一钱】精猪肉【一两】
　　右将猪肉细切如泥甘遂末和匀肉一处通作一丸用纸包作一重文武火焼香熟取出细嚼酒送下临卧服取下酒布袋为騐
　　治酒积面黄目黄或面目俱黄
　　用腰子一个切开连着每边三刀半总计七刀用葛根一钱为末糁在腰子内合笼一处每边火炙三遍半共七遍用手扯做六块空心做六块吃下用米汤三大口咽下
　　半夏散　治五饮酒癖怔悸动气心下痞满呕逆吞酸背寒中冷身体寒战心腹注痛不思饮食腹内虚鸣便往得利胃虚气弱心下有冷痰者最宜服饵生姜【十二两】甘草【八两】陈麹【二十四两】丁香【二两】草豆蔲【二两】半夏麹【一两半】陈橘皮【三两】
　　右为末每服三钱盐少许沸汤防服不计时
　　半夏汤　治酒癖胸心胀满逆害饮食乃至小便赤黄此根本虚劳风冷饮食冲心由脾胃内痰所致半夏【一升】生姜　黄芩　茵陈　当归【各一两】前胡枳实　甘草　大防【各二两】茯苓　白术【各三两】
　　右十一味防咀以水一斗煮取三升分二服
　　百杯丸　治酒停腹中膈气痞满面色黄黒将成癖疾饮食不进日渐肌痩如饮酒先服此药者百杯不醉亦无诸痰
　　陈皮【三两】木香【三钱】广茂【炮三钱】干姜【三两】丁香【五十个】生姜【一两】甘草【二钱】茴香【三钱】京三棱【炮三钱】缩砂仁【三十个】白豆防【三十个】
　　右为细末链蜜为丸朱砂为衣每一两作五丸生姜汤下细嚼无时
　　干姜丸　治酒癖停饮吐酸水
　　干姜　葛根　枳殻　橘红　前胡【各半两】白术半夏麹　茱茰　甘草【各两】一
　　右为细末链蜜和丸如梧桐子大每服三十丸米饮下尝服此方有効
　　治酒肿酒积【出澹疗方】
　　右用酒白麹为细末滴熟汤为丸米饮吞下
　　温脾丸　治久寒宿食酒癖
