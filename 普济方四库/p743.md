<!-- { "loadSidebar": true } -->
　　八味肾气丸【一名八味丸出三因方】　治痟渇小便多以饮水一斗利小便反倍亦主妇人病饮食如故烦热不得卧而反倚息者如胞转不得溺也以胞系反戾故致此病但利小便则愈
　　干熟地【半斤】山药【四两】茯苓　牡丹皮　附子　桂心【各三两】泽防【四两】山茱茰【五两】
　　右为细末炼蜜丸如梧桐子大酒送下二三十丸忌猪肉冷水芜荑胡荽千金地黄丸亦佳仲景云常服去附子加五味子桃公云加五味子三两苁蓉四两张文云五味子苁蓉各四两肘后方云地黄四两附子泽防各一两余各二两
　　先服八味肾气丸讫后服此药压之
　　黄连【蜀者二十分】苦参粉　干地黄　知母【各十分】牡蛎【煆八分】呉麦门冬【去心十二分】栝楼【七分】
　　右为细末捣筛牛乳和为丸如梧桐子大并手作丸曝干油袋盛用浆水或牛乳下日再服二十丸一方服十五丸患重者渇瘥后更服一年以来此病特慎麞鹿肉须慎酒炙肉咸物吃素饼五日一顿细切精羊肉勿着脂胞凡吃羊肉须着桑根白皮食一方云瘥后须服此丸一载以上即永絶根源此病特忌房室热面并干补一切热肉粳米饭李子等若觉渇热加至二十五丸亦得定后还依前减其方神效无比余并准前十方忌猪肉芜荑
　　家寳方大救生丸【一名猪肚丸出三因方】　治理三痟渇病日夜饮水百杯不歇若饮酒则渇愈甚者専心服饵之数日后见酒与水若仇顿尔口中津润小便缩减五日后小便赤色是病毒归扵下也或令人吐或腰背脚膝疼痛或呕逆恶心精神昏困此乃药验使病毒消散也或有不扵下者主生子母疮或生扵背或生发鬂间五漏疮并能致命俱服此药至八九服其病自除患人大忌酒色热面咸物豚鱼防蒜炙煿等物一百日病根永除三焦之疾自风毒酒色所伤扵上焦乆则其病变为小便频数其色如浓油上有浮膜味甘甜如蜜淹浸之乆诸虫聚食是恶也此名痟渇中焦得此病谓之脾痟吃食倍常徃徃加三两倍只好饮冷入口甚羙早夜小便频数腰膝无力小便如泔日渐痩弱此名痟中也下焦得此病谓之痟肾肾宫日耗饮不多吃食渐少腰脚细痩遗泄散尽手足乆如柴形其疾已牢矣庸医不识义理呼为痨疾或云下冷日乆不见其痊病之乆或变为水肿或发背疮或足膝发为恶疮至死不救
　　牡蛎【生用】苦参【生为末】栝楼【生捣】知母【生为末】蜜陀僧【生用各一两】白蜡【镕研】水银【研八分】黄丹【半斤研】
　　右为末男子患用未生子牡猪肚女人患用獖猪肚一个贮药以线缝合用绳子系在新瓦砖上不令走转更用栝楼根半斤细切入在水中一处和磗煮早辰至午取猪肚细切与诸药末杵丸梧桐子大隂干空心米饮下三十丸日三服家蔵方用黒铅与水银结砂不用蜡一方有天花粉半两一方有灰坯无蜜陀僧
　　参蓍汤【出危氏方】　治痟渇
　　人参【去芦】桔梗【去芦】天花粉　甘草【各一两】绵黄蓍【塩汤浸炙】白芍药【各三两】白茯苓【去皮】北五味子【各一两半】
　　右剉散毎服四大钱水盏半煎八分日进四服留滓合煎一方有木干葛乌梅三味
　　猪肚儿丸【一名黄连猪肚丸出如宜方】　治痟渇
　　猪肚【一具治如仓方】黄连　梁米【各五两】栝楼根　白茯苓【各四两】知母【二两】麦门冬【二两】
　　右为末纳猪肚中缝好安甑中蒸极烂乗热入药木臼中捣可丸若硬加蜜和丸如梧桐子大毎服三十丸日二加至五十丸渇即服一方加人参熟地黄干葛直指方用雄猪肚
　　黄蓍汤【出直指方】　治痟渇
　　黄蓍　茯神　栝楼根　麦门冬【去心各一两】北五味甘草【炙各半两】生干地黄【一两半】
　　右剉细毎服四钱新水煎服
　　澄源丹【出三因方】　治气实血虚热在上焦心烦燥渇引饮无度小便数昼夜乃至一二十行有麸片状者此疾多得之饮啖炙煿日就羸痩咽喉唇口焦燥呼吸少气不能多语两脚痠食倍扵常不为气力
　　牡蛎粉　苦参　蜜陀僧　知母　水银【以白爉半钱结砂五味各一两】栝楼根【一两半】黄丹【一两与水银同研】
　　右为末男用牡猪肚一个女人用雌猪肚一个入药在内以线缝定用防缚在新砖别用生栝楼半斤切碎同煮早辰至午时取药出不用栝楼根只烂硏猪肚和药为丸如梧桐子大毎服三十粒食前米汤下日三服十日可去病根
　　麦门冬汤　治痟渇
　　生麦门冬【去心】苎根【切】小麦【各二升】芦荟【切】栝蒌生姜【各五钱】　石膏【研六分】
　　右水二斗煮取六升去滓毎服一升渇时任意饮未瘥更作取利
　　茯苓汤【出千金方】　治痟渇隂脉絶胃反而吐食者
　　茯苓【八两】泽防【四两】白术　生姜　桂心【各三两】甘草【一两】
　　右防咀水一防煮小麦三升取汁三升去麦下药煮取二升半毎服二合日再
　　六神汤【出仁存方】　治三痟渇疾
　　莲房　干葛　枇杷叶【去毛】甘草【炙】栝楼根　黄耆【各等分】
　　右剉为散毎服四钱水一盏煎至七分去滓温服小便不利加茯苓
　　天花散【出直指方】　治痟渇
　　天花粉　生干地黄【洗各一两】干葛　麦门冬【去心】北五味子【各半两】甘草【二分】
　　右为麄末毎服三钱粳米百粒同煎服
　　殊胜散【一名硃砂散出卫生家寳方】　治痟渇
　　海浮石　乌贼鱼骨【去甲】丹砂【研水飞】虎杖【烧过各一两】
　　右为末渇时煎麦门冬调下二钱日午空心及夜卧时各进一服忌酒色湿面油煎生冷鲊醤一方有人参无葛根
　　桃红散【出圣济总録】　治痟渇
　　赤石脂　石膏【各研】栝楼根【剉】白赤脂　铅丹【各一两】甘草【炙半两】
　　右为细散冷水调下二钱
　　黄连丸　　治痟渇疗中焦热渇
　　苦参【一大斤】黄连【七分】栝楼　知母　牡蛎粉　麦门冬【去心各五两】
　　右捣筛搅使匀以牛乳和并手捻丸如梧桐子大曝干日再服饱食讫以浆水下之服二十丸如防利减十丸如食热面酒等即加服五丸忌猪肉
　　六物丸【出圣恵方】　治痟渇热中加减
　　栝楼根【八分】麦门冬【去心六分】知母【五分】人参　苦参粉土根【各四分】
　　右为末牛胆和为丸如梧子大毎服二十丸日三服麦粥汁下未知稍加至三十丸咽干者加麦门冬舌干加知毋脇下满加人参小便数加土根随患加之各一分
　　易老门冬饮子【出防粹方】　治老弱虚人大渇
　　人参　枸杞　白茯苓　甘草【各三两】五味子【半两】麦门冬【去心五钱】
　　右防咀毎服一两一钱水一盏半生姜三片煎至七分去滓温服不拘时
　　蒌散【出危氏方】　治盛壮之时不自谨惜恣情纵欲年长肾气虚弱因不能房事多服丹石真气既孤舌唇干焦发渇精液泄小便赤黄大便干实小便昼夜百十行须当除热补虚
　　白茯苓【去皮】天花粉　宣连　白扁豆　人参【去皮】石膏　甘草莭　寒水石　白术【去皮】猪苓【各等分】
　　右为末毎服二钱热汤调服立效
　　栝楼根散【出千金方】　治痟渇
　　栝楼根　麦门冬　铅丹【各八分】茯苓【一作茯神】甘草【各六分】
　　右为细末浆水服方寸匕日三外台方无茯苓
　　乌梅木瓜汤【出三因方】　治食过度中焦蕴热烦渇枯燥小便并多遂成痟中兼治瘴渇所谓瘴渇者北人徃南方受瘴多有此疾
　　木瓜干　乌梅【打破不去仁】麦蘖【炒】甘草　草菓【去皮各半两】
　　右剉散毎服四大钱水盏半姜五片煎七分去滓不拘时服
　　乌梅五味汤【出圣恵方】　治痟渇生津液
　　五味子　巴防【酒浸去心】百药煎　乌梅　甘草【各等分】
　　右防咀毎服四钱水一盏空心煎服
　　茯苓丸【出圣恵方】　治三痟渇疾果有效
　　五倍子【去瓤四两】莲肉【一两】龙脑【一两半煆】左顾牡蛎【煆二两】
　　右用茯苓二两为末煮糊丸如梧桐子大毎服五十丸空心盐汤下仍兼服灵砂黒锡
　　黄连牛乳丸【出圣济总録】　治痟渇
　　黄连【去须一斤为末】麦门冬【去心二两研烂】牛乳　地黄汁　葛根汁【并一合】
　　右合研众手丸如梧桐子大毎服二十丸空心粥饮下日渐再加至四十丸
　　麦门冬散【出圣恵方】　治痟渇不止宜服此
　　黄连【一两炒令紫色】栝楼根【一两】麦门冬【一两去心焙】甘草【一两炙防赤剉】赤茯苓
　　右为散入黄丹研令匀毎服不计时以温水调下一盏
　　人参散【出圣恵方】　治痟渇
　　铅霜【半两细研】黄连【半两去须】栝楼根【半两】人参【半两去芦头】黄丹【半两炒令紫色】
　　右为散入研了药令匀不计时以温水半盏下
　　栝楼丸　　　治痟渇四肢烦热口干心燥宜服此栝楼根【三两】麦门冬【二两去心焙】苦参【三两分焙剉】人参【三分去芦头】知母【三分】
　　右为末用牛胆汁和丸如小豆大不计时清粥饮下二十丸
　　银寳丸【一名澄源丹】　治痟渇【方在夲类】
　　猪脊汤【出三因方】　治三痟渇疾
　　大枣【四十枚去皮核】新莲肉【四十粒去心】西木香【一钱半】甘草【二两炙】
　　右用雄猪脊骨一尺二寸同煎药用水五碗扵银器煮去肉骨滤滓取汁一碗空心任意呷服忌生冷塩等物以滓减去甘草一半焙干为末米汤调服不以时
　　人参散【一名参梅出百一选方】　治痟渇
　　牛鼻木【二个洗净细剉男患用雌女患用雄】甘草　人参【各半两】白梅【大者十个】
　　右用水四碗煎至三碗滤去滓热服为妙
　　化水丹【出济生防粹】　治手足少隂渇饮不止或心疼痛者及消化水饮
　　川乌头【大者四个炮去皮脐】甘草【炙三两】牡蛎【三两生用】蛤粉【六两用厚者炮】
　　右为细末醋浸蒸饼少糊为丸如梧桐子大毎服十丸十五丸心痛者醋汤下其疾立愈
　　黄连膏【出济生防粹】　治痟渇病
　　黄连末【一斤】生地黄【自然汁】白莲花藕汁【各一斤】牛乳【一斤】
　　右将汁熬成膏子捣黄连末为丸桐子大毎服二十丸少呷温水送下进十服渇病立止
　　元骨饮【出圣济总録】　治痟渇
　　猪脊骨【五寸】枣【二十枚劈碎】甘草【防炙剉】干姜【炮各半分】
　　右防咀水三升同煎至二升若发时量意加热水服
　　生地黄膏【出危氏方】　治渇证通用
　　生地黄【束如常椀大一椀】冬蜜【一椀】人参【半两】白茯苓【去皮一两】
　　右将地黄洗切硏细新水一碗调开同蜜煎至半次入参茯苓末拌和磁器宻封匙挑服
　　清脾汤【出如宜方】　治烦渇饮水小便赤
　　黄蓍　白芷　升麻　人参　甘草【炙】半夏【制各半分】
　　右防咀毎服四钱姜五片枣二枚煎食后服
　　猪苓散【此即五苓散】　治痟渇脉浮小便不利防热者及病欲水而复吐之为水逆冬时寒栗如疟状
　　猪苓　白术　茯苓【各三分】泽防【五分】桂心【二分】
　　右细捣筛水服方寸匕日三多饮暖水汗出即愈
