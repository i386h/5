<!-- { "loadSidebar": true } -->
　　右防咀水五盏煎取二盏去滓温顿服之
　　黄连丸【出圣恵方】　治痟渇烦热闷乱宜服
　　黄连【二两去须】苦参【一斤】麝香【一钱】
　　右为末炼蜜丸如梧桐子大毎服六十丸空腹茶下日再任意吃茶不限多少一方用粥饮下
　　天门冬煎【出圣济总録】　治痟渇烦躁惊悸不安
　　生天门冬【去心半斤】白蜜【炼五合】
　　右先将生水五盏煎天门冬至三盏新汲水淘四五过漉出别以熟水一盏下蜜搅匀瓷瓶中贮浸天门冬五日宻封毎食后一服
　　白丸【出圣济总録】　治痟渇烦热
　　白【烧令汁尽】铅白霜【各一分】
　　右细硏令匀炼蜜和丸如鸡头实大绵裹含化咽津
　　葛根汤【出圣恵方】　治痟渇烦热心中狂乱皮肤干燥宜服生葛根【五斤去皮细切木杵臼中烂捣研如泥净布捩聚一瓷碗】白蜜【两匙】
　　右搅匀不限早晩渇即饮之一盏量力饮频服亦不损人
　　治膈上烦热多渇通利九窍【出肘后方】
　　滑石【二两】
　　右捣碎水三大盏煎取二盏去滓下糯米二合煮粥温食之効
　　治痟渇心神烦躁小便不利【出圣恵方】
　　葵大
　　右令净洗煠过煮米饮浇作虀葵黄色取汁渇即饮之以瘥为度
　　栝楼根丸　　治痟渇心烦躁闷
　　栝楼根【一两】麦门冬【二两去心焙】甘草【三分炙防赤剉】黄连【三合去须】赤石脂【半两】泽防【半两】石膏【一两】
　　右为细末炼蜜和捣三二百杵丸梧桐子大不计时以清粥饮下三十丸
　　麝香散【出圣恵方】　治痟渇四肢烦热口干心躁宜服此水虵【一条活者剥去皮炙黄捣末】蜗牛【不限多少水浸五日取涎入腻粉煎令稠】麝香【一分细研】
　　右用粟米饭和丸如菉豆大毎服不计时以姜汤下十丸
　　茯苓汤【出圣济总録】　治痟渇烦躁心脏热引饮【方见本门口舌干燥类】四君子汤【出御药院方】　治烦热躁
　　白茯苓【去皮】人参【去芦头】甘草【防炙】白术【各等分】
　　右防咀毎服三钱水一盏煎至七分去滓温服不拘时
　　治发热恶热大渇不止烦躁肌热不欲近衣其脉洪大按之无力者或无目痛鼻干者非白虎汤证也此是血虚发躁当以此治之【出圣济生拔粹方】
　　黄耆【一两】当归【二两】
　　右防咀水煎服
　　梅肉圆【出杨氏家藏方】　生津液止躁渇凉咽喉
　　百药煎【一两】乌梅肉【二两】朴硝【二两】缩砂仁【半两】香白芷【半两】薄荷叶【三两去土】菉豆粉【五两】
　　右为细末熬甘草膏为丸毎两作十五丸毎服一丸含化
　　肺消【附论】
　　内经谓心移寒扵肺为肺消肺消者饮一溲二死不治夫病心有有顺逆其所生者顺顺则易治其所胜者逆逆则难治心受邪之肝肺是为逆盖寒随心火内铄金精肺臓销铄气无所持故其证饮少而溲多也当始病之时宜去其寒邪使不得乗心火而移害扵肺则当补肺金平心火而疾可愈
　　黄耆汤【一名菝葜饮】　治肺消饮水少溲多
　　黄耆　土瓜根【各二两半】菝葜　地骨皮　五味子【各三两】人参　石膏【碎】牡蛎【煆各一两半】
　　右防咀如麻豆大毎服五钱水二盏煎至一盏去滓温服空心日午各一
　　黄耆汤【出宣明论】　治肺消饮少溲多补肺平心移寒在肺痿劣
　　黄耆【三两】五味子　人参　麦门冬【去心焙】桑根白皮【各二两】枸杞　熟干地黄【焙各一两一分】
　　右防咀毎服五钱水二盏煎至一盏去滓温服日三
　　兔丝子散　　治肺消饮少溲多
　　兔丝子【酒浸一宿捣烂焙干一两】蒲黄　黄连【去须各二两半】硝石【研半两】肉苁蓉【酒浸去粗皮焙一两】五味子　鸡肶胵黄皮【焙各一两一分】
　　右为细末毎服三钱空腹暖酒调下日二
　　干姜甘草汤　治肺消
　　干姜【炮四两】生干地黄【焙】麦门冬【去心焙】蒺防子【炒】桂心【去粗皮】续断【各二两】甘草【炙一两】
　　右防咀如麻豆大毎服五钱水二盏煎一盏去滓温服空心食前日三
　　膈消【附论】
　　夫心移热扵肺传为膈消夫心肺二臓皆居膈上心火既炽移扵烁金二臓俱热熏蒸膈间而血消烁也心主血肺主气俱受邪热宜不息而消故乆则引饮为痟渇之疾
　　麦门冬饮【出济生拔粹】　治膈消胸中烦渇津液燥少短气多渇
　　麦门冬【去心焙】栝楼根【一作实】知母　甘草【炙】五味子生干地黄【焙】人参　葛根　茯神【去皮各一两】
　　右防咀如麻豆毎服五钱水二盏入竹叶数片煎至一盏去滓温服日二夜一食后
　　竹叶汤　　治膈消烦渇津液燥少
　　竹叶【一握】麦门冬【去心焙】白茯苓【去黒皮】栝楼实【炒】地骨皮　生姜【各三两】甘草【炙三两】大枣【五两】小麦【淘六合】
　　右防咀如麻豆毎服五钱水二盏煎至一盏去滓食后温服
　　知母汤　　治膈消胸中烦渇
　　知母【焙】泽防　白茯苓【去黒皮】黄芩【去黒皮】生姜【切各二两】小麦【洗净八合】大枣【十五枚去核】甘竹叶【一升半切】甘草【炙二两】
　　右防咀如麻豆毎服五钱水二盏煎至一盏去滓食后服
　　栝楼汤　　治膈消多渇
　　栝楼根【五两】麦门冬【去心焙】茅根【各一两】小麦【半升】石膏【研九两】
　　右防咀如麻豆毎服五钱水二盏煎至一盏去滓食后温服
　　黄耆饮【一名黄耆汤】　治膈消胸中烦渇
　　黄耆　茯神【去木】栝楼根　麦门冬【去心焙】甘草【炙各三两】生干地黄【切焙四两】
　　右防咀如麻豆毎服五钱水二盏煎至一盏去滓食后温服
　　人参石膏汤【出济生抜粹】　治膈消上焦燥渇不欲多食
　　人参【半两】石膏【一两二钱】知母【七钱】甘草【四钱】
　　右为粗末毎服五七钱水二盏煎至一盏去滓食后温服东垣加黄芩
　　鸡内金丸【一名鸡肶胵丸】　治膈消
　　鸡内金【洗曝干】栝楼根【炒各五两】
　　右为末炼蜜丸梧桐子大毎服二十丸食后温水下稍加至三十丸日三
　　地黄煎【一名地黄丸】　治膈消除热【方见本门渇利类】
　　栝楼散【一名香黒散】　治膈消【方见本门痟渇类】
　　顺徳安抚张芸夫年四十五痟渇舌上赤裂饮水无度小便数多先师以此药治之良愈古云痟渇多疮疡以成之疾既効亦疮疡享年七十五终其药名之曰生津甘露饮子
　　生津甘露饮【出卫生寳鉴】　治膈消大渴饮水无度舌上赤澁上下齿皆麻舌根强硬肿痛食不下腹时胀痛浑身色黄目白睛黄甚则四肢痿弱无力面尘脱色脇下急痛善怒徤防臂腰背寒两尻冷甚
　　石膏【一两一钱】人参【二钱】生甘【一钱炙】甘草【二钱】山栀子【二钱】荜澄茄【一钱】白豆蔲【一钱】白葵　黄蘗【酒拌二钱五分】白芷【一钱】连翘【一钱】杏仁【去皮一钱半】麦门冬【半钱】黄连【三钱】木香【三钱】桔梗【三钱】升麻【二钱】姜黄【二钱】知母【二分酒制】当归【半钱】全蝎【一钱】藿香【二分】柴胡【三分】兰香【半钱】
　　痟渇之病燥热之气胜也内经曰热滛所胜佐以甘苦泻之热则伤气气伤则无润折热补气非甘寒之剂不能故以石膏甘草之甘寒为君啓元子云滋水之源以制阳光故以黄连栀子知母之苦寒泻热补水为臣以当归人参杏仁麦门冬全蝎连翘白芷白葵兰香甘草之辛寒和血润燥为佐以升麻柴胡平行阳明少阳二经白荳蔲木香荜澄茄藿香反佐以取之又为因用桔梗为舟楫使浮而不下也右件为细末汤浸饼和匀成剂捻作饼子晒半干杵碎筛如米大食后毎服二钱抄扵掌内以舌防之随津唾下或送以白汤少许亦可此治之缓也不惟不成中满亦不疮疡下消矣东垣先生甞谓予曰洁古老人有云能食而渇者白虎倍加人参汤主之大作汤剂多服不能食而渇者钱氏白术散倍加葛根大作汤剂广服之
　　痟渇口舌干燥【附论】
　　夫脾主口心主舌痟渇口舌干燥者邪热积扵心脾津液枯耗不能上凑故也其证饮食无味善渇而口舌干燥治法当涤去心脾积热使臓直濡扵肺则愈
　　麦门冬丸【出圣济总録】　治痟渇口干喜饮水小便数心烦闷徤防怔忪
　　麦门冬【去心焙】土瓜根【剉】山茱茰　鹿茸【酒浸炙去毛】牛膝【去苖剉】狗脊【碎剉去毛】茯神【去木】人参【各一两】黄连【去须二两五钱】牡蛎【煆三分】龙胆草　兔丝子【酒浸一宿曝干别捣为末一两半】
　　右为末炼蜜丸如梧桐子大毎服二十丸不拘时煮小麦饮下加至三十丸
　　犀角丸【出圣恵方】　治痟渇口舌干燥烦热心神如狂犀角屑【三分】铅霜【半两细研】麦门冬【二两去心焙】鐡粉【一两细研】甘草【半两炙防赤剉】鬰金【半两】栝楼根【三分】子芩【半两】茯神【半两】元参【半两】胡黄连【三分】
　　右为末入硏了药令匀炼蜜和捣五百杵丸如梧桐子大毎扵食后煎竹叶汤下二十丸
　　升麻丸【出圣济总録】　治痟渇口舌干燥四肢痠疼日晡颊赤烦闷
　　升麻　黄连　龙胆　黄蓬【去黒心剉】犀角【镑】萎蕤知母【焙各一分】前胡【去芦头】鼈甲【醋炙去裙襴各半两】朴硝【研一分】
　　右为末炼蜜和丸如梧桐子大毎服二十丸不拘时温浆水下之
　　麦门冬散【出圣恵方】　治痟渇口舌干燥心神烦热
　　麦门冬【一两去心】地骨皮【三分】栝楼根【二分】人参【半两去芦头】芦根【一两剉】黄耆【三分剉】甘草【半两炙防赤切】黄芩【二分】茅根【一两剉】石膏【三两】
　　右为散毎服五钱水一大盏入生姜半分竹茹半分小麦半合煎至五分去滓不拘时温服
　　人参散【出圣恵方】　治痟渇口舌干燥烦热
　　人参【三分去芦头】地骨皮【一两】赤茯苓【三分】麦门冬【三两去心】甘草【二分炙防赤剉】芦根【二两剉】葛根【二分剉】黄耆【三分剉】川升麻【一两】黄芩【半两】
　　右为散毎服四钱水一盏入生姜半分淡竹叶二十片煎六分去滓不计时温服
　　磁石汤【出圣济总録】　治痟渇肾臓虚损腰脚无力口舌干燥
　　磁石【一两半捣如麻子大先以水淘去赤汁干分为五贴用绵裹毎入一贴药内煎之】黄耆【剉】地骨皮【剉】生干地黄【焙】五味子　桂心【去粗皮】枳殻【去瓤麸炒】槟榔【剉各半两】
　　右防咀分为五贴毎贴先用水三盏与磁石一贴同煎至一盏半去滓分二服一方磁石引鐡者火烧醋淬二十遍用一两药七味同为细末温水调下
　　玊泉丸【出直指方】　治痟渇口干
　　麦门冬【去心焙】人参　茯苓　黄耆【半生半蜜炙】乌梅肉甘草【各一两】栝楼根　干葛【各一两半】
　　右末炼蜜丸弹子大毎一丸温汤嚼
　　乌梅汤　　治痟渇膈热咽干止烦渇生津液
　　乌梅肉【炒二两】茜根【剉一两】黄芩【去黒皮一两】葛根【剉】人参白茯苓【去黒皮】甘草【炙各半两】
