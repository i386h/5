<!-- { "loadSidebar": true } -->
　　磁石【六两别捣如米粒分为二十贴毎用煎时取一贴绵裹】黄耆【细剉】人参五味子【各一两半】杜仲【去粗皮炙剉】熟地黄【干焙各二两】
　　右除磁石外粗捣筛分为二十贴先用水三盏羊肾一只切作四片去筋膜与磁石一贴同煎至二盏去磁石羊肾下药末更同煎至一盏半去滓温服两服之
　　茯兔丹【一名元兔丹】　治三痟渇通用亦治白浊【方见本门渇利类】治白浊不问老少年深者或有夜梦走泄遗沥澁痛或赤或白皆酒色过度上盛下虚心火上炎肺金受克口舌干燥渐成痟渇睡卧不安四肢倦怠男子赤白浊妇人赤白帯下五心热燥不问老少逺年近日先服此药一月【出郑氏家浊渇方】
　　人参　黄耆　莲肉【去心】茯神　白茯苓　麦门冬北五味【各一两】甘草　黄芩　地骨皮　车前子【各半两】
　　右防咀毎服二钱白水煎又加五苓散去桂名百叚锦散
　　又方　此药去根不可连用服尽前药方可用此【出郑氏家渇浊方】
　　人参　茯苓　枯白矾　白龙骨　逺志【去心】黄耆【各一两】龙齿　鸡头子【帯殻】家韮子【炒】老松糖【溶净】五味子　牡蛎【煆各二两】木香　沈香【各半两】桑螵蛸【盐水炒半两】
　　右为末炼蜜丸如梧桐子大毎服三十丸空心盐汤下
　　兼服后药
　　桔梗【炒】薏苡仁【炒】干葛　人参　白茯苓　莲肉【去心各一两】白术　甘草　白扁豆【炒】黄耆【蜜炙】当归【各半两】桑白皮　麦门冬【去心】半夏麯　百合　干姜【炮】山药【炒】五味子　杏仁【去皮尖】木香　丁香　白芷神麯【各一两】
　　右防咀毎服二钱姜三片一枚煎至七分空心服
　　治浊
　　白茯苓　老松皮　鸡头子　莲肉【各等分】
　　右为细末用金樱膏为丸毎服三十丸盐汤或酒任下
　　又方
　　人参　白茯苓　花龙骨　牡蛎　胡桃肉【各等分】
　　右为细末煮羊肾为丸毎服三十丸盐汤或酒任下
　　大凢痟渇之证皆由肾气虚败肺主气而心主血血枯脉燥心火上炎肾水下流乃至天在上而地在下以为否卦今水火不升降若服冷药一时快意其虑愈甚水愈竭而火愈大火壅结燥若不成痈则津液枯而衰弱遂成难理之疾此证方书甚多要不得泥执在人活用之
　　水陆二仙丹　大治男子梦遗白浊腰膝酸疼
　　鸡头子【和殻为末】
　　右用金樱膏为丸如梧桐子大空心盐汤下二十丸孙氏存仁方金樱同为末用酒糊丸又云男子用乳汁丸尤妙
　　补方定心志安神除烦
　　人参　琥珀　麦门冬【去心】黄耆　莲肉　当归鹿茸【各一两】肉苁蓉　白茯苓　逺志　犀角【镑】沈香　硃砂【各五钱】木香【一钱】
　　右为末空心盐酒汤调下
　　支感丹【出郑氏家传渇浊方】　治白浊遗精
　　兔丝子【酒炙】白茯苓【各五钱】秋石【一两】
　　右为末百沸汤一盏井花水一盏为隂阳和煮糊为丸盐酒汤下
　　金鎻丹【出郑氏家渇浊方】　治白浊
　　白茯苓　茯神【各二两】逺志【一两炒去心】牡蛎【四两炒】五花龙骨【一两半】
　　右为末糯米丸空心盐汤下
　　羊肾丸【出郑氏家渇浊方】　治白浊妙甚第三只用本事云申酉时肾开宜进此药
　　大鸡头【二两一分】家韮子　牡蛎【煆各二两】半夏　木猪苓【赤者同半夏炒毎各三两】
　　右为末烂煮羊肾去膜同药末为丸如梧桐子大入麝香一钱或硃砂为衣瓦器盛之毎服二十粒煎猪苓汤吞下
　　治赤白浊【出郑氏家传渇浊方】
　　人参　黄耆　茯苓　龙骨　白石脂【煆】牡蛎【煆各一两】栝楼根　桑螵蛸【各半两】
　　右为末糊丸如梧桐子大毎服三十丸盐汤下
　　治白浊小便频数梦遗不禁【出郑氏家渇浊方】
　　牡蛎　龙骨　白矾　白茯苓　秋石　人参黄耆【各一两】
　　右为末糊丸如梧桐子大毎服三十丸空心盐酒汤下
　　治元阳虚极小便如脂【出郑氏家传渇浊方】
　　苍术　茴香　川乌　川楝子　川椒　龙齿牡蛎　破故纸【各一两同炒赤】
　　右为末糊为丸空心盐汤下毎服三四十丸
　　治白浊【出郑氏家传渇浊方】
　　免丝子【酒煮一日焙干】巴防【去心酒浸煮】破故纸【炒】鹿茸　山药　赤石脂　五味子【各一两】
　　右为末酒糊丸空心盐汤下
　　又方【出郑氏家渇浊方】
　　石菖蒲　甘草【炙各半两】人参　当归　赤茯苓　五味子　紫苑【去芦】栢子　酸枣仁【各一两】橘红　川芎细辛　麦门冬【去心各半两】
　　右防咀毎服入蜜一匙同煎至七分不拘时温服
　　三抟丸【出郑氏家传渇浊方】
　　人参　五味子　黄耆【蜜炙各一两】白矾　龙骨　五倍子　罂粟殻　川楝子【炒】茴香　牡砺【煆】熟地黄　泽防　牡丹皮　木鳖子【各半两】
　　右为末炼蜜丸梧桐子大毎服三十丸盐汤酒任下
　　补骨脂丸【同前方】　治梦遗
　　益智仁【二两去殻青盐五钱炒】川巴防【一两去心】补骨脂【一两净洗】龙骨【一两火煆】
　　右为末羯羊肾子去膜并硬心子细切入瓦盆内煮烂如泥量入药末搜和盆内杵百下丸如梧桐子大毎服百丸盐米汤下
　　凢渇浊必先防为何证有浊无渇先服百叚锦散后用白羊肾丸及沈苓丸如有渇先须治渇先用三神汤既减却与之议定方可沈香散次用珍珠丸除其渇白羊肾丸除其浊方可用龙鳯瓦断其根
　　百叚锦散【出郑氏家渇浊方】
　　五苓散　清心莲子饮
　　右二方依方制等分打合赤浊则除肉桂用生姜莲子同煎毎日二服此药常服不害
　　白羊肾丸【出郑氏家渇浊方】
　　半夏　猪苓【各二两】
　　右将半夏净洗同剉猪苓同炒褐色为度却用半夏为末煮酒羊肉外肾硏烂同杵为丸却猪苓为末入磁瓶内养毎五七十丸温水服或猪皮煎温汤空心下
　　沈苓丸【出郑氏家渇浊方】
　　白茯苓【半斤去皮净】猪苓【五两】
　　右将茯苓剉成大块猪苓为皮片瓦器用煮以猪苓沈为度取白茯苓以蜡丸如弹子大毎服用小瓦瓶煮清粥沸却下一丸搅匀空啜服
　　沈香散【出郑氏家渇浊方方见本门痟渇类】
　　珍珠丸【出郑氏家渇浊方】
　　生珍珠【一两】麝香　龙脑　人参　天花粉　干葛白茯苓　甘草　紫草【各一两】硃砂　黄连【各半两】
　　右为末酒糊丸如鸡头子大毎服用麦门冬汤细嚼咽下含化为妙
　　渇浊药味总栝【出郑氏家传渇浊方】
　　牡蛎【用纸包定用盐拌黄泥固济大火煆过红后令取出泥锄窟约一尺埋三宿却取研入】家韮子【焙干】大半夏【用沸汤泡七次或煮复时取出合半生熟大者切作三片用猪苓炒赤色去猪苓用纸包入土埋三宿用】鸡头子【水淘去泥沙锅乗以好酒煮一日或酒可若多酒煮干収起其余诸药只依本法】羊肾丸只要麝香为衣不用硃砂亦可
　　大凢渇浊先用秘降气数服用清心莲子饮服一月却兼服羊肾丸及八味丸之属凢治此病动取二月三月甚者半年凢渇浊俱有者八味丸玉真丹和服
　　五味子丸【出经騐良方】　治禀赋弱小便数亦不禁
　　五味子【四两】熟地黄【六两】肉苁蓉【八两】兔丝子【酒浸蒸二两】
　　右为末酒煮山药末为糊丸如梧桐子大毎服二三十丸米饮送下
　　痟渇后成水病【附论】
　　夫脾土也土气弱则不能治水痟渇饮水过度脾土受湿而不能有所制则泛溢妄行扵皮肤肌肉之间聚为浮肿胀满而成水也五臓六腑皆有津液若臓腑因虚实而生热者热气在内则津液竭少故渇也夫渇数饮其人必背寒而呕者因利虚故也诊其脉心脉滑甚为善渇其人乆病变或发痈疽或为水病也
　　紫苏汤【出圣恵方】　治痟渇后徧身浮肿心膈不利
　　紫苏茎叶　桑根白皮【剉】赤茯苓【去黒皮各一两】羚羊角【镑】槟榔【剉各三分】木香　桂心【去粗皮】独活【去芦头】枳殻【去瓤麸炒各半两】郁李仁【汤浸去皮尖炒二两】
　　右防咀毎服四钱水一盏生姜半分切煎至八分去滓温服不拘时
　　赤茯苓汤【出圣恵方】　治痟渇后头面脚膝浮肿胃虚不能下食心胃不利或吐逆
　　赤茯苓【去黒皮】紫苏子　白术　前胡【去芦头】人参【各一两】陈橘皮【汤浸去白焙】桂心【去粗皮】木香　槟榔【剉各三分】甘草【剉炙半两】
　　右防咀毎服三钱水一盏半生姜半分拍碎枣二枚擘破煎至一盏去滓温服不拘时
　　防己丸【出圣恵方】　治痟渇瘥后津液枯竭身体虚浮欲成水病
　　防己　猪苓【去黑皮】郁李仁【汤浸去皮尖炒】杏仁【去皮尖双仁炒各一两半】栝楼根　赤茯苓【去黒皮】葶苈【纸上炒】桑根白皮【剉各二两】白术【三分】
　　右为细末炼蜜丸如梧桐子大毎服二十丸空腹浆水下但服肿消小便快为度
　　麦汤【出圣济总録】　治痟渇欲成水气面目并膝胫浮肿小便不利
　　瞿麦穂　滑石　泽防【各半两】防己【三分】黄芩【去黒心一分】桑螵蛸【炒十四枚】大黄【剉炒二分】
　　右防咀毎服三钱水一盏煎至七分去滓空心温服良乆再服
　　猪苓散【出圣恵方】　治痟渇后四肢浮肿小便不利渐成水病
　　猪苓【去黒皮】人参【各三分】木通【剉一两一分】黄连【去须一两半】麦门冬【去心焙】栝楼根
　　右为细末毎服一钱温浆水调下日三以瘥为度
　　茯苓散【出圣恵方】　治痟渇后数饮呕逆虚羸欲成水病赤茯苓【去黒皮】栝楼根　麦门冬【去心焙各一两半】升麻【一两】桑根白皮【剉二两】陈橘皮【汤浸去白焙三分】
　　右为细散毎服一钱清水调下日再
　　葶苈丸【出圣恵方】　　治痟渇后成水病浮肿
　　甜葶苈【一两隔纸炒令紫色】杏仁【汤浸去皮尖双仁麸炒防黄一两】栝楼子【一两】汉防己【一两】
　　右为末炼蜜和捣三百杵丸如梧桐子大毎服煎赤猪苓汤下三十丸日三四服
　　萝苏散【出圣恵方】　治痟渇后变成水病令作小便出
　　萝卜子【三两炒令黄】紫苏子【三两防炒】
　　右为细散毎服煎桑根白皮汤调下二钱日三四服
　　痟渇后虚乏【附论】
　　夫乆病痟渇之人荣卫不足筋骨羸劣肌肤痩瘁故病虽瘥而气血未复乃为虚乏又有縁少服乳石而痟渇者病后津液虚竭经络否澁亦令虚乏须防痈疽之变救治之法所不可忽
　　黄耆丸【出圣恵方】　治大渇后上焦烦热不退下元虚乏羸瘦无力小便白浊饭食渐少
　　黄耆【剉】肉苁蓉【酒浸一宿刮去绉皮炙冷干】鹿茸【去毛涂酥炙防黄各一两】人参【去芦头】枸杞子　白茯苓　泽防　附子【炮制去皮脐】禹余粮【烧醋淬三徧细研】巴防　桂心　牡丹皮　五味子　龙骨　赤石脂【各三分】熟地黄【二两干】甘草【半两炙防赤剉】地骨【半两】磁石【一两半烧赤淬七徧捣碎细研】麦门冬【二两去心焙】牡蛎【三分烧为粉】
