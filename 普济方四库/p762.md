<!-- { "loadSidebar": true } -->
　　木香【半两】　甘草　　辰砂【各一两】
　　右为末熬甘草为膏搜和每服一丸用姜盐汤嚼下血气醋汤下妇人产后血痛气痛不可忍者只一丸立愈松滋令万君拟寳此药神效
　　顺气木香散【出和剂方】　治气不升降呕逆恶心胸膈痞满脇肋胀满及酒所伤噫气吞酸心脾刺痛大便不调面黄肌瘦不思饮食兼疗妇人血气刺痛及一切冷气
　　丁香【不见火】　缩砂仁　　良姜【去芦炒】　亁姜【炒】肉桂【去麄皮】　甘草【炒】　厚朴【去粗皮姜汁炒】　陈皮【去白】苍术【米泔浸】　桔梗【去芦】　茴香【炒各三两】
　　右为细末每服二钱水一盏姜三片枣二枚煎至八分稍热服不拘时候或入盐少许沸汤防服常服寛中顺气和胃进食
　　和气散【出医方集成】　治脾胃不和中脘气滞宿寒留饮停积不消心腹胀满呕吐酸水脾痛泄防臓腑不调饮食减少男子妇人一切疾并冝服之
　　香附子【去毛炒】　陈皮【去白】　肉桂【去麄皮】　良姜【去芦】青皮【去白】　甘草【爁】　茴香【炒】　苍术【米泔浸各一两】桔梗【去芦三两】
　　右为细末每服二钱入盐少许沸汤防服或盐酒调下不拘时候常服温脾胃进饮食有益于人治心疼有神效
　　集香丸【出和剂方】　治脾胃一切气胸膈痛闷脇肋胀满心腹疼痛噫气吞酸呕逆恶心不思饮食或因酒伤脾胃不和并皆治之
　　白豆防仁　缩砂　　木香【不见火】　姜黄【各四两】丁香【不见火六两】　附子【炒去毛四两八钱】　　麝香【研八钱】甘草【十六两内二两入药十四两捣碎煎膏】
　　右除研药为细末入射拌匀用甘草膏搜和为丸如梧子大服一二丸细嚼咽津下不拘时常服寛中顺气消宿酒进饮食磨积滞去麄块
　　木香流气饮【出和宣方】　治男子妇人五臓不调三焦气壅心胷痞满噎塞不通腹脇膨胀呕吐不食又治上气喘急咳嗽涎盛面目虚浮四肢肿满大便秘滞小便不通及治忧思太过攻隂阳之气郁结不散壅滞成疾又治寒伤才觉得疾便服此药升降隂阳汗出立愈又治脚气肿痛喘急腹满大便不通及气攻肩背脇肋走注刺痛并皆治之
　　半夏【汤洗七次二两】　陈皮【去白二两】　青皮【去白】　甘草厚朴【去粗皮姜汁炒】　附子【炒去毛】　紫苏【去根梗各三两】人参麦门冬【各四两】　草果仁　肉桂【去皮不见火】　蓬术【煨切】大腹皮　丁香皮　防榔　白芷　木香【不见火】藿香叶【各六两】　木通【去叶八两】　赤茯苓【去皮】　白术干木瓜【去皮】石菖蒲
　　右防咀每服半两水一盏姜三片枣一枚劈破同煎七分去滓热服不拘时如心脾疼入菖蒲五片同煎妇人血气病入艾醋同煎伤寒头疼发热咳嗽连根葱白三根同煎如膈气病入陈橘皮少许同煎心中怔忪入麦门冬子数粒同煎如臓腑利入粳米一撮同煎并不拘时一方无石菖蒲藿香有沈香六两枳殻去稂麸炒四两大黄面裹煨去面切二两
　　木香散【出和剂方】　治升降诸气宣利三焦疎导壅滞发散邪热治隂阳之气郁结不消诸热蕴毒肿痛结核或似痈疖而非使人头疼恶心寒热气急
　　木香　丁香　沈香　乳香　藿香【各等分】
　　右为粗末每服二钱水一盏半煎至八分去滓食后温服
　　人参木香散【出和剂方】　顺气寛中治胷膈痞塞心腹刺痛脇肋胀满饮食减少噫气吞酸呕逆噎闷一切气痰并治之
　　木香【不见火】　青皮【不去白各三两】　姜黄　麦叶【去土各五斤】甘草【剉炒十一斤】　蓬术【刷洗四斤】　盐【炒十一斤】　人参【三斤】
　　右为末每服一钱沸汤防服不拘时
　　木瓜汤【出御药院方】　调气利膈消痰止嗽治胷膈烦闷口干多渇兼治脚气
　　木瓜【一斤切片去皮】　白盐【好者】　生姜【切片】　甘草【各四两】
　　右一处捣匀磁盒器内淹一宿焙亁捣罗为末每服一钱沸汤防服不拘时
　　沈香降气丸【出御药院方】　治胷膈痞闷气不升降饮食减少肢体怠惰呕哕恶心脐腹疼痛常服和脾胃进饮食利胸膈
　　沈香【一两半】　香附子【去毛五两】　蓬莪术【剉碎】
　　木香【各二两】　甘草【轻炒七两】　豆粉【轻炒九两】　姜黄【洗净八两半】右为细末水浸蒸饼为丸如樱桃大以硃砂为衣每服三二丸至五丸细嚼生姜汤下温水亦可不拘时
　　三脘痞气丸【出御药院方】　治三焦痞滞气不升降水饮停积不流行脇下虚满或时刺痛并冝服之
　　木香　白豆防【去皮】　青皮　陈皮【各去白】
　　京三棱【炮各一两】　大腹子【三分】　半夏【汤浸七次二两】
　　缩砂仁　　槟榔　　沈香【各半两】
　　右为细末面糊为丸如梧桐子大每服三十丸渐加至六十丸食后陈皮汤下
　　香橘汤　疗一切气不快久病服药不下者
　　香附子【大者去须】　陈皮【去白】　枳实【生用】　白术【各四两】甘草
　　右为细末每服二钱入盐少许沸汤防服或用生姜枣煎尤妙如伤风用生葱白二寸生姜五片枣二枚水一盏煎至七分温服不拘时
　　调胃丸　疗隂阳气不和三焦痞隔五劳七伤山岚瘴气八般疟疾心腹胀满呕逆恶心痰涎咳嗽手足虚肿五种隔气噎塞热水防诸痢脾胃不和饮食减少藿香　陈皮【去白】　甘草【炙】　半夏麯　厚朴【姜制各三两】右为细末生姜面糊为丸如梧子大每服五十丸食前生姜汤下
　　木香顺气丸　治臓腑停积气结不散腹脇膨胀脐腹痛流住腰脚沈重疼痛痞满不思饮食
　　全蝎【去毒防炒】　茴香【防炒】　肉豆防【面裹煨熟】　木香胡椒【各一钱】　青橘皮【去白焙二钱】　萝葡子【四两炒】姜黄【二钱】
　　右为末生姜自然汁一半好酒一半和匀煮面糊为丸如梧子大每服二十丸煎紫苏橘皮汤下
　　枳实理中丸　治中脘痞滞气不宣通积寒停饮食不化
　　枳实【面炒】　人参　　干姜【炮】　白术　甘草【炙】白茯苓【去皮各一两】
　　右为末炼蜜和丸每两分作四丸每服一丸水一盏同煎八分热服不拘时一方无白茯苓细嚼白汤下或用汤化服
　　理气丸
　　陈皮　　青皮【各去白】　五灵脂　精石【各一两】
　　右为末生姜汁打糊为丸如梧子大每服三十丸食前生姜汤下
　　枳殻丸　治胷中噎塞不通酒食所伤常服消导滞气枳殻【麸炒去稂】　蓬莪术【各半两】　姜黄　半夏【洗七遍】甘松【去土各一钱】　陈皮【去白】　　大麦【炒各七钱半】
　　右为细末面糊为丸如梧桐子大每服五十丸食后陈皮汤下
　　木香顺气丸　治停饮迟化中气不和
　　木香　　京三棱【炮】　石三棱　　槟榔
　　鸡三棱　陈皮【去白】　半夏【生姜制】　人参【去芦】白茯苓【去皮】　萝卜子【防炒各一两】　缩砂仁【半两】
　　白豆防【半两】　黒牵牛【防炒头】　　米【五两】
　　右为细末生姜汁面糊和丸如梧桐子大每服四十丸加至五十丸食后生姜汤送下
　　顺气寛中散　治隂阳不和三焦痞隔气行澁滞中满不快咽嗌噎闷恚气奔急肢体烦倦不欲饮食常服宣气血
　　枳实【麸炒】　槟榔　　荆三棱【煨】　蓬莪术【煨】桑白皮【去粗皮剉炒】　大麦蘖【炒】　人参【去芦各一两】甘草【炙七钱】
　　右为细末每服二钱入盐米少许生姜二片沸汤防服不拘时一方无姜
　　小沈香丸　和中顺气嗜食消痰又治饮酒后干呕痰涎气噎痞闷
　　舶上丁香皮【二两四钱】　沈香【六钱】　缩砂仁【四钱】
　　蓬莪术【煨四钱】　香附子【去毛炒一两一钱】　甘草【炙一两四钱】甘松【去土三两六钱】　益智仁【炒一两六钱】
　　右为细末汤浸蒸饼为丸如梧子大每服三十丸至四十丸食后温生姜汤送下或嚼破更妙
　　分气丸　治膈气痰实不化
　　木香　　青皮【去白】　陈皮【去白】　白豆防仁
　　缩砂仁　荆三棱【炮切】　蓬莪术【炮切】　荜澄茄萝卜子　枳实【麸炒各一两】　黒牵牛【炒二两一方有威灵仙无牵牛】
　　右为细末面糊为丸如梧桐子大每服五十丸食后生姜汤下
　　三和丸　治三焦不和气不升降心胷痞闷脇肋疼痛疗因伤冷物化
　　枳实【麸炒】　槟榔　半夏【汤浸各三两】　木香
　　青皮【去白】　陈皮【去稂】　赤茯苓【去皮】　丁香皮
　　萝　子【炒各一两半】　沈皮【一两】　白术【一两半】　桂【去粗皮】白豆防仁　藿香【各一两】　黒牵牛【一个炒捣细头末半斤】荆三棱【四两】　蓬莪术【三两】
　　右为细末酒糊丸如梧子大每服三十丸至五十丸姜汤下
　　橘皮枳殻汤　治胷膈气痞短气噎闷不得升降陈皮【不去白三两】　枳殻【麸炒去稂】　半夏【不制各二两】
　　人参【一两】
　　右同剉碎每药一两用泉水一升生姜十余片同煎至八分一盏去滓稍温服如大便澁入白蜜少许食后大剂如上喘东流河水更妙此是半夏汤古方右四味用泉水五大升入白砂蜜四两调均用杓扬药水二百四十遍煮取一升去滓分作三服一日管服尽食后服之
　　气寳丸　治一切滞气腹中积聚心胸痞满服闷喘急及风邪久滞痰涎咳嗽酒食有伤脾胃滞气膀胱寒气攻注体背腰脊肿不可俯仰此丸顺一切滞气为气药之寳因名气寳丹
　　舶上茴香【拣净银石器内香纸炒香二两】　木香【一分】　陈皮【去白焙干】大槟榔【一两四味同研为末】　黒牵牛【四两拣净用茱茰二两慢火同炒候　茱茰焦只取牵牛子一味研取末二两】
　　右为细末拌匀炼蜜为丸如梧子大每服十丸至十五丸米饮或木香汤下有痰即用槟榔末半钱水半盏煎数沸放温下药欲防疎利加至三十丸至四十丸看虚实腹稍空服之
　　丁皮丸　行滞气利胷膈进饮食
　　丁香皮　陈橘皮【去白】　荆三棱【煨炒】　槟榔【各一两】青木香【一分】　射香　　蓬莪术【煨切半两】
　　右为末防炒再捣为细末水煮面糊和丸如菉豆大每服七丸至十丸温生姜汤下不拘时胸膈满闷用橘皮汤嚼破十丸下七丸加至六十丸至八十丸胷中满闷用橘皮汤嚼破二十丸下五十丸下
　　商殻丸　治胷膈痞滞气不宣畅破痰逐饮
　　商枳殻【麸炒去稂】　大皂角【去皮子酥炙黄色各二两】　槟榔青皮【去白】　半夏【洗七次】　木香【各半两】
　　右为细末生姜汁面糊为丸如菉豆大每服四十五丸食后温服生姜汤送下
　　乌药顺气散　治证同前【方见和剂局方诸风门】
　　每服加苏木桃仁生香附子并贴水败荷末一钱重水蛭一分炒茴香一分水煎服停血胀满加毛蛇藤根生研自然汁汤酒各半浸服若心头紧痛通气通血伏盛槐花散槐花黄连各半两熟枳殻生大黄各三钱黄芩二钱朴硝苏木各一钱防咀分作二服灯心百茎滤后加清油半钱又方蜜入小便酒空心服即通
　　沈香散　治气澁不通利饮食不得息者
