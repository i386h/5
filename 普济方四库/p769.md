<!-- { "loadSidebar": true } -->
　　右毎服四钱水一盏八分姜七片枣三枚煎七分去滓空心食前服
　　清中汤【十便良方】　治上气虚壅精神倦怠头目不爽菖蒲【家生者刮去皮须切片米泔浸三复时漉去苦水秤八两】生姜【五两不去皮片子】白术【三两】　甘草【二两】　白塩【四两炒与菖蒲生姜同淹一宿焙干】麻黄【去根节二两】细辛【去节叶一两】五味子【防炒二两】
　　桂【去粗皮一两】半夏【汤浸去滑生姜汁制焙干二两】
　　右粗捣筛毎服三钱水一盏半生姜一片一枚拍皮煎至七分去滓温服日三一方用干姜一两
　　苏子汤　疗上气抢心胷奄奄不得息腹中胀满食輙吐
　　苏子【一升】　大枣【三十颗擘】半夏【三两洗】橘皮　生姜桂心【各一两】蜀椒【二分焙出汗】
　　右切以水七升煮取二升分三服忌羊肉汤
　　半夏汤　疗上气
　　半夏【洗】　茯苓【各四两】橘皮　白术【各三两】生姜【五两】槟榔【十颗】
　　右切以水一斗渍一宿煮取二升七合分三服更加甘草三分人参二两前胡三两紫苏一两忌羊肉汤桃李雀肉醋物
　　温中汤【圣惠方】　疗上气喘急胷中满咽喉不利气逆抢心
　　甘草【二两炙】桂心　生姜【一片】
　　右切水七升半煎取三升分五服忌生葱海藻菘菜
　　已试鲤鱼汤【一名杏仁散】　疗上气喘急胷中满闷咽喉不利
　　杏仁【去两仁皮尖】贝母　桂心【各二两】橘皮　人参甘草【炙】　厚朴【炙】　麻黄【去节】　茯苓　胡麻白前【各二两】鲤鱼【五斤】　生姜【六两】　半夏【五两洗】
　　右切以水二斗煮鱼得一斗二升去鱼肉煎药三升二合合分四分日三夜一忌海藻菘菜醋物羊肉汤葱等一方无贝母
　　上气二物散
　　麻黄【一斤去节】杏仁【一百枚去皮尖双仁熬】
　　右药各别捣合和细筛为散上气发时服方寸匕可至三方寸匕以气下为不必常服
　　柴胡五味汤　疗肺气痰上气气急及欬
　　柴胡【五两】　五味子　橘皮　紫苑　贝母
　　杏仁【去皮尖两仁者熬各三两】麻黄【四两去节】甘草【炙】　黄芩【各三两】
　　右细切捣极碎每服用麦门冬一两去心生姜半两竹叶一两半右为细末毎服一钱防沸汤服不拘时
　　疗上气急满坐卧不安方
　　右用鳖甲一大两炙令黄细捣为散取灯心一握水二升煎取五合食前服一钱匕食后蜜水服一钱匕
　　緑云汤　清上气利头目辟风邪
　　新嫩栢叶【一斤不用坟墓上土浄米泔浸七日如是沸汤内淖过亦得】
　　甘草【四两】　生姜【半斤与栢叶同捣细曝或焙令干】
　　右为细末每服一钱沸汤防服食后
　　治上气
　　右以露蜂房水煮服之
　　主上气
　　右以白前酒渍服之
　　治下气止烦满
　　右用舩版可作浴汤
　　治下气练五臓
　　右以冬瓜煮食之
　　治下气清谷
　　右以地门冬蒸若煮噉之百日则健壮兼倍駚扵术及黄精也亦作散并捣汁绞作液以服散尤益
　　治下气消谷去痰癖令人肥健
　　右用萝卜作羮食之或炮煮和酥煎食之亦可一方生绞汁服理消渇
　　卒上气【附论】
　　夫肺主于气若肺气虚实不伦或为风邪所乗则臓腑不利经络痞澁不能宣和则卒上气也又因有所怒则卒逆气上冲甚则变呕血为气血伤也
　　方
　　麻黄散　治卒上气喘急气奔欲絶
　　麻黄【二两去根节】甘草【一两炙防赤色】桂心【一两】　马兠铃【一两】杏仁【一两汤浸去皮尖双仁麸防炒黄】细辛【一两】
　　右为散每服五钱以水一大盏入生姜半分煎至五分去滓不拘时服
　　五味子散　治卒上气奔喘
　　五味子【一两】　麻黄【二两去根节】甘草【一两炙防赤剉】细辛【一两】贝母【一两煨防黄】
　　右为散每服五钱以水一盏生姜半分煎至五分去滓不拘时温服
　　青橘皮散　治卒上气胷中不利痰逆
　　青橘皮【一两汤浸去白穣】甘草【半两炙防赤剉】诃黎勒皮【一两】紫苏茎叶【二两】　枇杷叶【半两去毛炙防黄】
　　右为散每服五钱生姜半分以水一盏煎至五分去滓不拘时温服
　　细辛散　治卒上气心胷壅闷头痛
　　细辛【半两】　甘草【半两炒炙防赤剉】人参【一两去芦】桂心【三分】半夏【一两汤洗七次去滑】麻黄【二两去根节】杏仁【一两汤浸去皮尖双仁麸炒防黄】前胡【三分去芦】五味子【一两】
　　右为散每服五钱以水一盏生姜半分二枚煎至五分去滓不拘时温服
　　治卒上气喘急方
　　杏仁【一两汤浸去皮尖双仁麸炒防黄】人参【二两去芦头】
　　陈橘皮【二两汤浸去白穣焙】甘草【一两炙防赤剉】淡竹枝梢【二七茎长一握】
　　右为散分为十服每服以水一大盏入生姜半分煎至五分去滓不拘时温服
　　治卒上气喘急腹痛
　　干姜【一两炮制】五味子【一两】　木香【一两】
　　右为细散不计时以暖酒送下二钱
　　又方
　　灯心　木通【一两】　陈橘皮【一两汤浸去白穣焙】
　　右细剉以水二盏煎至一盏去滓下牛酥一分时时温服一合
　　半夏苏子汤　治卒上气胷心满塞
　　半夏【五两洗】苏子【一升】　生姜【五两】　大【四十枚劈】橘皮桂心【各二两】甘草【二两炙】
　　右切以水七升煮取二升七合分作三服气即下忌海藻菘菜羊肉汤生葱
　　竹篠下气汤　疗卒上气胷心满
　　生甘竹篠【一虎口】石膏【一两碎】生姜　橘皮【各三两】甘草【三两炙】
　　右切以水七升煮竹篠取四升半去滓纳诸药煮取二升分二服此方疗冲上气不止者服两三剂瘥忌海藻菘菜
　　疗卒上气鸣息便欲絶方
　　桑根白皮【切三升】生姜【切半升】吴茱茰【半升】
　　右切以酒五升煮三服去滓浄令服之入口则愈
　　又方
　　麻黄【去节】　甘草【炙各三两】
　　右切以水三升煮取一升半分三服一方用水八升煮取三升八合忌海藻菘菜瘥后欲令不发者更取二升并熬杏仁五十枚捣筛蜜为丸服四十丸每日三
　　又疗卒上气不降抬肩息
　　用干姜三两以酒一斗渍取一升日三服
　　又方疗卒上气不降抬肩息
　　麻黄【二两去节】桂心　甘草【炙各一两】杏仁【四十颗去皮尖两仁者】
　　右切以水六升煮取二升分三服此方一名小投杯汤有气痰者亦可为散若服之冷多加干姜三两有痰唾者加半夏三两洗之忌海藻菘菜生葱
　　投杯汤　疗疾病后暴上气困笃
　　石膏【四两碎】甘草【二两炙】五味子【三两】　大【二十枚劈】人参　桂心　半夏【炙洗】　杏仁【去皮尖各二两】麻黄【三两去节】生姜【四两】
　　右切以水一斗煮取三升一服六合日三夜一忌羊肉汤海藻菘菜生葱等
　　香苏汤　治下后烦气暴上
　　生苏【一把各用苏子三两】香防【五两】
　　右以水五升煮取二升顿服
　　治卒上气鸣息便欲絶方
　　茱茰【二升】　生姜【三两】
　　右以水七升煮取二升分为三服
　　治卒上气喘急鸣息便欲絶【本草】
　　右用人参末熟水调服方寸匕日五六服
　　治卒上气鸣息便欲絶【出本草方见本门上气喘息类一名韭汁饮】
　　治卒患食后气不通【出本草方】
　　以柰生捣汁服之
　　久上气【附论】
　　夫肺主于气通于呼吸而气之行循环表里流注经络也若臓腑虚弱风冷之气并上攻于肺肺气不足邪之所乘积留日久不能宣通则胷中气逆喘急不利此是久上气也
　　方
　　麻黄散【圣惠方】　治久上气喘急坐卧不安
　　麻黄【去根节】杏仁【汤去皮尖双仁麸炒防黄】赤茯苓
　　桑根白皮【剉】紫苏茎叶　陈皮【汤去白焙】
　　甜葶苈【隔纸炒紫色各一两】
　　右为散每服五钱水一盏生姜半分煎至五分去滓温服不拘时如人行七里久服后葶苈丸
　　葶苈丸
　　用葶苈子六两熬紫色捣如泥丸梧子大每食后汤饮下十丸日二服干枣十枚劈碎水一升煮五合去滓服丸
　　杏仁散【圣惠方】　治久上气胷中痰滞妨闷不能饮食杏仁【汤去皮尖双仁麸炒防黄】麻黄【去根节】柴胡【去苗各一两】木香【半两】半夏【二分汤洗七次去滑】人参【三分去芦】五味子【一两】　大腹皮【三分】枳殻【半两麸炒防黄去穰】甜葶苈【一两纸炒紫色】陈皮【三分汤去白焙】
　　右为散每服五钱水一大盏生姜半分枣三枚煎至五分去滓温服不拘时
　　赤茯苓散　治久上气心膈不利饮食全废咳嗽不止
　　赤茯苓【一两】　桂心【半两】　紫苏茎叶【二分】
　　陈皮【三分汤去白穣焙】杏仁【三分汤皮尖双仁麸炒微黄】诃黎勒皮【二分】枳殻【半两麸炒防黄去穰】细辛【半两】　厚朴【三两去粗皮姜汁炙香熟】郁李仁【汤去皮微炒】人参【去芦】　紫苑【去苗土各二两】
　　半夏【半两汤洗七次去滑】甘草【半两炙防赤剉】
　　右为散毎服五钱水一大盏生姜半分二枚煎至五分去滓温服不拘时
　　旋覆花丸　治久上气痰唾气壅喘闷
　　旋覆花【一两】　皂荚【一两去黒皮涂酥炙防黄去子】川大黄【一两半剉防炙】杏仁【一两半汤浸去皮尖双仁炒防黄】枳殻【一两麸炒防黄去穣】
　　右为末炼蜜和捣三五百下丸如梧子大食后温浆水送下二十丸
　　治久上气不止累疗不瘥
　　猪【三具切】【五十枚切】甜葶苈【一两隔纸炒紫色】
　　右以酒五升浸药三五日每暖一小盏日三服
　　治上气三五年不瘥
　　大枣　杏仁【各一百枚】豉【一百一十粒】蜀椒【三百粒】
　　右先捣杏仁豉令熟纳椒更捣为丸如核大含稍咽之日三夜一一方无蜀椒忌药法
　　治积年上气不瘥垂死者
　　莨菪子【熬色变取用】熟羊肝【薄切暎干】
　　右等分各捣以七月七日神醋拌令着相夜不食空腹服一方寸匕湏服两食间以冷浆白粥二十匕止之隔日服永瘥四十日内得煮饭汁和芜菁食之以外一切禁断
　　旋覆花丸　治积年上气服药不瘥者
　　旋覆花【去根焙一两】大黄【剉炒一两半】皂荚【炙去皮子一两一分】
　　右为细末炼蜜丸如梧桐子大每服十丸至十五丸温汤下日三服
　　厚朴温肺散　治久患上气胷脇支满
　　厚朴【去粗皮糯米粥浸一宿炒焙干】葶苈子【炒防焦研细末一两】
　　皂荚子【一升不煮蒸二次焙干为末】接骨草【隂干为末二两】
　　诃黎勒皮【煨取皮为末半两】
　　右为散每日空心生姜蜜汤送下二钱晩后再服若逺行炼蜜为丸如弹子大含化一丸
　　治久上气时唾痰涎不得眠卧
　　取长大皂荚一挺去黑皮涂酥炙防黄焦去子为末炼蜜为丸如梧桐子大毎服于食后枣粥饭下五丸
　　上气喘急【附论】
　　夫肺者通行臓腑之气以荣华于经络也若肺虚而为邪所乘则道不利诸臓之气上冲胷中壅滞不通故令上气喘急
　　方
