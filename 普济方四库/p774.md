<!-- { "loadSidebar": true } -->
　　苏子汤【出千金方】
　　苏子【一升】　五味子【五合】　麻黄　细辛　紫苑人参　黄芩　甘草【各三两】桂心　当归【各一两】生姜【五两】　半夏【三两】
　　右防咀以水一斗煮取三升分三服
　　白前汤　疗上气肺热欬嗽多涕涶
　　白前【四两】　生麦门冬【十分去心】贝母　石膏【碎绵裹】甘草【炙】　五味子　生姜【各四分】黄芩【五分】
　　淡竹叶【切一升】杏仁【四十颗去皮尖双仁者】白蜜【一匙】
　　右切水七升煮取二升七合绞去滓纳白蜜更上火煎三沸分三股温服毎服如人行五六里以利为度汤成后宜加芒硝八分忌温麫炙肉油腻醋食海藻菘菜等
　　小紫丸　疗上气欬逆夜多唾浊
　　干姜　甘皮【一作甘草】细辛　欵冬花【各三分】紫苑【三分】附子【三枚炮】
　　右捣筛以蜜为丸如梧子大先食服三丸日再以知为度忌冷水猪肉生菜等物
　　杏仁煎　疗欬气上多涕唾
　　用一味杏仁捣碎研取一大升更捣取大升三升汁以水和研之煎取一大升酒服一匙头日三忌猪鸡鱼肉胡荽等物杏仁一大升去皮
　　治暴逆气【出本草方】
　　取生姜三两切如皂子大嚼碎咽下屡服屡验
　　上气喉中如水鸡声【附论】
　　肺主气上通于喉咙肺经客寒则喉咙不利痰唾凝结气道迫促喘息有声声如鸡也
　　方
　　麻黄汤【出千金方】　治上气脉浮欬逆喉中水鸡声喘息不通呼吸欲死者
　　麻黄【八两】　甘草【四两】　大枣【三十枚】射干【如博棊子二枚】
　　右防咀以井花水一斗煮麻黄沸三去沫纳药煮取四升分四服日三夜一一方入生姜半分
　　半夏丸【出圣济緫録】　治上气喉中作声坐卧不得
　　半夏【汤浸去滑姜汁制切焙】紫苑【去苗土】桑根白皮【剉各一两】欵冬花　射干　陈皮【汤浸去白焙】百部　五味子【各三分】细辛【去芦叶半两】赤茯苓【去黒皮】贝母【焙去心各三分】
　　皂荚【酥炙黄去皮子三分】杏仁【汤浸去皮尖双仁一两半】
　　右为末炼蜜和杵数百下丸如梧子大毎服三十丸食前煎灯心姜枣汤下日再服
　　射干汤【一名麻黄散出圣惠方】　治欬而上气喉中如水鸡声射干【二两】　麻黄【去节】　细辛【去芦叶各四两】五味子【炒】紫苑【去茎】　半夏【汤浸七遍姜汁制炒各三两】生干地黄【焙四两】欵冬花【三两】
　　右为散毎服五钱水一盏半大枣三枚去核同煎至八分去滓温服日三一方无生地黄有生姜
　　厚朴石膏汤【一名厚朴麻黄汤出圣济緫録】　治上气胷满喉中如水鸡声其脉浮者
　　厚朴【去粗皮姜汁炙五两】石膏【剉一两】杏仁【汤去皮尖双仁炒四两】麻黄【去根节】细辛【去苗叶】半夏【洗七遍姜制炒干】干姜【炮各两】五味子【三两半炒】
　　右为散毎服五钱水一盏更用水研小麦取汁一小盏同煎至一盏去滓温服日二
　　前胡丸【出圣济緫録】　治上气疨咳嗽喉中如水鸡声前胡【去苗一两一分】葶苈【隔纸炒紫色研如膏】巴豆【去皮心研各三分】大黄【剉炒一两一分】甘遂【炒】　墨【炙各五分】
　　右除葶苈巴豆外捣罗为末再研匀炼蜜为丸如梧桐子大毎服空心粥饮毎日三丸下吐利痰涎为度若吐利多即减丸数三日一服
　　小投杯汤【一名麻黄石膏汤千金方】　治久逆上气胷满喉中如水鸡声
　　麻黄【去节四两】厚朴【去粗皮姜汁炙五分】石膏【四两碎】
　　杏仁【汤浸去皮尖双仁三两】
　　右防咀毎服五钱水一盏半先入小麦半合煎小麦熟即出麦入药末煎至八分去滓温服日三夜一咳嗽甚者加五味子半夏各三两干姜二两
　　钟乳丸　疗咳逆上气鱢嗽吹嗽昼轻夜甚喉中水鸡声鸣
　　钟乳　人参　桂　干姜【各八分】附子【炮】欵冬花细辛【各六分】紫苑【一钱】　杏仁【四分去皮尖双仁者炒】
　　右捣筛蜜和酒服如小豆二丸日三不知稍加之忌猪肉冷水生葱菜等
　　麻黄汤　疗上气咳嗽喉中水鸡鸣唾脓血腥臭麻黄【六两去节】桂心【一两】　甘草【炙】　杏仁【去皮炙各二两】生姜【八两一作干姜三两】
　　右以水七升煮取二升半分五服已用疗欬唾脓血喉中腥臭得力后长将丸服忌海藻菘菜生葱
　　紫苑汤【一名清肺汤】　治上气脉浮欬逆喉中如水鸡喘息声不通呼吸欲絶者
　　北紫苑　杏仁　诃子【煨去核各一两】汉防己【半两】
　　右毎服三钱水一盏半鸡子白皮一片煎七分去滓食后服之
　　疗疨病喘息气急喉中如水鸡声者无问年月逺近【出圣惠方】
　　肥皂荚【两挺】　好酥【秤一两】
　　右肥皂荚去火髙一尺许以酥油细涂之数翻覆令得所酥尽止以刀轻刮去黑皮然后破之去子皮筋脉捣筛蜜丸毎日食后服一丸如熟豆大服讫取一行防利如不利明旦细细量力以防利为度日止一服忌如药法
　　投杯汤【出圣济緫録】　疗久欬嗽上气胷中寒冷不得饮卧不安毎牵绳而起喉中如水鸡声
　　欵冬花【四十颗】细辛【一两】　紫苑【三两】　甘草【炙】
　　桂心　广麻黄【去节】　干姜【各二两一作生姜】杏仁【四十枚去皮尖双仁者】五味子【半升】　半夏【半升洗】
　　右切以水八升煮取二升分再服卧汗出即愈忌海藻菘菜生葱生菜羊肉汤一方无五味子入大枣五枚
　　桂苓汤【出圣惠方】　治上气不得喘息喉中作水鸡声桂心【半两】　赤茯苓【一两】　半夏【一两汤洗七次去滑】细辛【半两】麻黄【三两去根节】五味子【一两】
　　右为散毎服五钱水一大盏生姜半分煎至五分去滓温服不计时
　　又方【出圣惠方】
　　用腊月猪尾烧为灰细研毎服以温水送下二钱日三四服
　　贝母汤【出圣济緫録】　治欬逆喉中如水鸡声
　　贝母【去心炒一两】麻黄【去根节】桂【去粗皮二两】
　　半夏【汤洗七遍去滑姜汁制焙干】干姜【炮各一两】甘草【防炒剉一两】
　　右为散毎服三钱水一盏煎至六分去滓温服日二
　　欵花散【出圣惠方】　治上气肺壅喘息不利咽喉中如锯声欵花　兠铃　北紫苑　赤茯苓【各三两】杏仁木通【各一两】桔梗【二两炒】
　　右毎服三钱水一大盏半姜三片煎七分去滓食后服
　　白前汤【出本草方】　疗久咳逆上气体肿短气胀满昼夜倚壁不得卧常作水鸡声
　　用白前二两紫苑半夏先各三两大防七合切四物以水一斗渍一宿明旦煮取三升分三服禁食羊肉汤
　　因食气饮冷水上气【附论】
　　夫食热物皆触动肺气则热聚肺间热气不歇而饮冷水冷热相搏气聚不宣为冷所乘故令上气也【古今録验宫説李将军尝得病喘息甚难并数上气呼吸疗之不瘥遂亡本由食饼后乃饮水激之服五味汤不瘥此辈皆死是后乃有婢得之也行极而渇饮水多此为所发起同吃五味子汤亦不瘥与白术散然小瘥与三物偹急药半水吐不得瘥由此思为病之所由冷水入肺及入肠寒冷不消化结聚逼迫于胃口故令其呼吸之气息不得下通胃喘而不得上达故气息数也宜吐下之亦不可与三物瓜蔕散吐之】
　　方
　　三味备急散【出圣惠方】　疗卒死感寒结聚不消及卒气呼吸气不得下喘逆瘥已常用
　　巴豆　干姜　大黄
　　右等分巴豆小熬去心皮合捣下筛服半钱得吐下则愈忌野猪肉芦笋一方蜜丸如梧子大温水下十丸
　　三味蔕散　疗上气呼吸喘逆
　　瓜蔕【三分】　杜蘅【三分】　人参【一分】
　　右为散以温汤服一钱老小半之
　　白术散【出圣惠方】　治因食热及饮冷水上气胷满心下有水不散虚喘妨闷不下食
　　白术【一两】　桂心【三分】　陈橘皮【三分汤浸去白焙】泽泻诃黎勒皮【各三两】
　　右为散毎服五钱水一大盏生姜半分煎至五分去滓温服日三四服
　　陈橘皮散【出圣惠方】　治因食热及饮冷水上气胷满不下食
　　陈橘皮【三分汤浸去白焙】泽泻【半两】　赤茯苓【五两】人参【三分去芦】白术【三分】　半夏【半两汤浸七次去滑】桂心【三分】　细辛【三分】杏仁【三分汤浸去皮尖双仁麸炒防黄】干姜【半两炮制剉】
　　右为散毎服五钱水一大盏枣三枚生姜半分去滓稍热顿服
　　吴茱茰丸【出圣惠方】　治因食热及饮冷水过多上气胷满
　　吴茱茰【三分汤浸七遍焙干防炒黄】泽泻　白术
　　赤茯苓【各三分】木香【半两】　青橘皮【汤浸去白焙干三分】
　　川大黄【一两剉碎炒黄】
　　右捣罗为末炼蜜和捣三五百杵丸如梧子大毎服三十丸生姜汤下日三四服
　　疗大走马奔喘乏便饮冷水冷饮因得上气发热【出圣惠方】
　　竹叶【三斤一作三两】橘皮【三两切】
　　右以水一斗煮取三升去滓分为三服日二
　　又方
　　葶苈子【一两捣熬】干枣【四十枚劈】
　　右以水三升煮枣取一升纳葶苈子煎取【阙】合大人分一二分小儿分三四分服
　　厥逆气【附论】
　　字书谓上实下虚外实内虚气次而逆者厥也所谓逆气者以隂气盛实上乘于阳虚于下卫气厥逆不能周流和顺故其证在内则气逆上行在外则背寒肢冷隂盛于上故也　夫怒则气逆甚则呕血又有因食而气者凡有人气逆不得而卧息无声音者有起居如故而卧息有声音者有能行而喘者有不能行而喘者有不能眠卧而喘者皆有所起其不得卧而息有声音者是阳明之达于三阳者不顺令逆而上行故息有音声阳明者胃之脉也胃者五臓六海其气亦一行阳明气逆不顺故不得卧夫胃气不和则卧不安此之谓也起居如故而息有音者此肺之脉络逆也络脉之气不得随经上下故留而不行此络脉之疾也人起居而息有音声不得卧卧则喘者是水气之客于肺也夫水者循津液而流肾者水臓主津液津液不顺故卧而喘也诊其脉太过则令人逆气背痛温温然寸口脉伏胷中有逆气关上脉细其逆气腹中疼满也
　　方
　　欵气丸　治气攻卫肩拘急或脇肋胀满大便秘澁手背头面浮肿
　　木香　陈橘皮【汤浸去白焙切】郁李仁【麸炒去皮】
　　枳殻【去穣麸炒各三两】吴茱茰【汤洗七遍炒五钱】
　　桃仁【去皮尖双仁麸炒一两】荆三棱【煨剉一两半】桂【去粗皮五钱】防榔【剉一两半】芍药　赤茯苓【去黑皮各一两】
　　黑牵牛【五两拣净捣罗为末二两半】
　　右为细末炼蜜为丸如梧桐子大毎服二十丸空心温酒下姜汤下亦得
　　如圣饼子　治男子妇人气逆上实下虚痰饮风寒伏留阳经偏正头疼痛连脑巅吐逆恶心目瞑耳聋常服清头目消风化痰暖胃
　　防风　天麻　半夏【生各五钱】天南星【洗】　干姜川芎　甘草【炙各二两】
　　右为细末汤浸蒸饼为丸如鸡头子大揑作饼子曝干毎服五饼同荆芥三五穗细嚼茶酒任下熟水亦得不拘时
　　三香正气散　治隂多阳少手足厥冷刺气壅滞胸膈噎塞心下坚痞呕哕酸水脇肋膨胀吐利欬逆怠惰嗜卧不思饮食
