<!-- { "loadSidebar": true } -->
　　八风防【出千金方】治八风十二痹猥腿半身不遂歴节疼痛肌肉枯燥皮肤瞤动或筋缓急痛不在一处卒起目失心恍忽语言倒错身上防瘰面上起疱黄汗出更相染浸或燥或湿顔色赤或青或黑角弓反张乍寒乍热麻黄　白术【各一觔】羌活　黄芹【一觔五两】大黄【半两】枯姜根　甘草　蔓荆　天雄　白芷　防风　芍药天门冬　石膏【各十两】山茱茰　茱茰　踯躅【各五升】茵芋【十四两】附子【三十枝】细辛　干姜　桂心【各五两】雄黄　朱砂　丹参【各六两】
　　右治下节筛酒服每日一服三十日后日再五十日知百日瘥一年平服常服不已进美饮食
　　三痹汤【出危氏方】治血凝滞手足拘挛疗风痹气痹等病川续断　杜仲【去皮切生姜汁炒】防风　桂心　华隂细辛　人参　白茯苓　当归　白芍药　甘草秦艽　生地黄　川芎　川独活【各半两】　黄蓍川牛膝
　　右剉防每服五钱水二盏生姜三片枣一枚煎至一盏去滓热服不拘时但腹稍空服
　　大续命散【出千金方】治八风十二痹偏枯不仁手足拘急疼痛不得屈伸头不能自起举止颠倒或卧若惊如堕地状溢汗淋不止妇人带下无子风入五脏甚者恐怖见鬼来收摄或与鬼神交通悲愁哭泣忽忽欲走麻黄　乌头　防风　桂心　甘草　蜀椒　杏仁　石膏　人参　芍药　当归　防茹【一作芎防】黄芩　茯苓　干姜【各一両】
　　右治下筛酒服方寸匕日后渐加以知为度
　　防风汤治左脇气冲膈上满头上有风如虫行手足顽痹鼻塞脚转筋不能伸缩两目时痛
　　防风【一两】猪肾【一具】芎防　橘皮　泽泻　桂心　石斛　生姜　丹参　茯苓　通草　半夏【各二两】干地黄
　　右咀防以水一斗半先煮肾汁三升去肾下药煮取二升七合去滓三分服
　　丹参膏【出肘后方】凡病在外支节麻痛防咽痹寒入腹则心急胀满胸脇痞塞内则药之外则摩之病瘫缓不遂风湿痹不仁偏枯拘屈口防耳聋齿痛头风痹肿脑中风动其痛若痈结核漏瘰疬坚肿未溃傅药可消及丹诸肿无头形状骨疽者摩之令消及恶核走身中者风水逰肿亦摩之其服膏如枣核大小儿以意减之日五服数用之悉效亦疗伤寒行贼风恶气丹参　蒴藋【各三两】莽草叶　踯躅花　菊花【各一两】秦艽　独活　乌头　川椒　连翘　桑白皮　牛膝【各二两】
　　右以苦酒五升细麻七升入药同煎令苦酒尽去滓用亦用猪脂同煎之若是风寒冷毒可用酒服若毒热病但单服之仍用绵枣嚼之比常用猪脂煎药有力小儿耳后子其坚如骨已经数月不尽以帛涂膏贴之二十日消尽
　　乳香丸【出圣济总录】治风寒湿气留于血脉痛痹不仁乳香【研】没药【研】五灵脂【研各一两】乌头【炮制去皮脐】草乌头【炮】白僵蚕【炮】附子【炮制去皮脐】自然铜【醋炒各半两】黑牵牛【瓦上炒】天麻【酒浸切焙各一两】
　　右为细末酒煮麺糊和丸如梧桐子大每服十丸至十五丸薄酒下
　　芎附散【出医方集成】治五疟痹腿及臂间发作不定比脾胃虚荣衞涩皮肉间为风寒湿所着
　　小川芎　附子　黄蓍　白术　防风　熟地黄当归　桂心　柴胡　甘草【以上各等分】
　　右为粗末每服四钱水一盏半生姜三片枣二枚同煎至七分去滓食前日三服常服不生壅热兼消积冷
　　茵芋防【出御药院方】治风寒湿痹皮肉不仁骨膸疼痛不可忍者宜服此酒
　　茵芋　萆　蜀椒【出汗】狗脊【去毛】桂【去粗皮】附子【炮各一两】牛膝【去苖酒浸】石斛【去根】生姜【各一两半】
　　右防咀以绢袋贮以酒一斗浸经三二宿每服一盏或二盏酒服至半再旋添新酒觉药味淡再合
　　犀角散【同前】治风寒暑湿毒气攻注经脉凝畜于筋骨皮肉之间或在四肢肉色不变发作连骨膸痛乍歇乍作或昼静夜发发去来不常并宜服之
　　犀角【镑】当归　白芍药【各二两】牛膝【酒浸一宿】沉香　木香虎头骨【酥炙各四两】槲叶脉【二大握】麝香【半两】
　　右除麝香外防咀每用药一两水三盏半煎至一盏半滤取清汁内麝香半钱搅匀放温服食前服空心日午临卧各一服
　　四蒸木丸【出御药院方】治肝肾脾三经气虚为风寒暑湿相传流注经络竭日旷嵗治疗不痊六气更变七情不宁必至发动或肿或顽痹脚膝疼痛不能自持增寒壮热呕吐自汗
　　葳灵仙　苦葶苈　黄耆　续断　苍术　橘皮乌药　茯神【各半两】
　　右为细末大木四个去顶穣填药在内却用顶兀盖定酒洒蒸熟研为膏丸如梧桐子大每服五十丸空心温酒下盐汤下世传木瓜丸甚多此方最有神效
　　增味五痹汤【出直指方】治风寒湿合而为痹肌体麻痹不仁羌活　防己　片子姜黄　白术　海桐皮　白芍药　当归【各一两】甘草【炒七钱半】
　　右剉每服三钱生姜十厚片煎服病在上食后病在下食前
　　升麻前胡汤【出宣明论】治诸痹证主风痹廼风寒湿三气相合而为痹风者百病之长善行数变常汗恶风目瞷脇痛或走注四肢皮肤不仁屈伸不定治肝风虚所中头目痛胸膈壅滞心烦痛昏闷屈伸不便升麻　前胡【各一两半】参　地骨皮【各一两】羚羊角葛根【各二两】酸枣仁【一钱】
　　右为末每服三钱水一盏半煎至八分去滓再煎三五沸食后如行五六里更进一服
　　附子汤【出鲍氏医书】治风寒合痹骨节疼痛皮肤不仁肌肉重着四肢缓纵腰脚酸痛
　　生附子【一两】白芍药　官桂　甘草　白茯苓　人参【各半两】白术【三分】
　　右防咀每服四钱水二盏生姜七片煎至六分去滓食前恶甜者减甘草一半　兼治皮寛筋弛气虚倦怠遍体酸痛　一方治厯节风四肢疼痛如槌鍜不可忍者加干姜半两去生附子用熟附子等分名附子八物汤煎如前法　若寻常寒热湿相抟身体烦痛脚膝软痛及热虚头止用白术附子各一两甘草半两姜枣煎服名增损术附汤久履湿地觉腰重脚弱尤宜服之　若为湿气所中则白术倍附子之数仍用白术半两酒一盏煎至六分更进数服取防汗即愈不能饮者以水代煎　若冐雨湿着于肌肤或因汗出浸渍或因澡浴得病当于增损术附汤中加茯苓官桂如甘草之数名茯苓白术汤　大率湿为患遽用麻黄发表之药汗出既多则腠理空虚便为偏废之疾不可不知　若中伤寒气寒能泣血令人无汗当用麻黄汗出即愈盖中州之地生麻黄处雪为之不积者数尺故治寒病最得其宜
　　薏苡仁方【出瑞竹堂方】治手足流疰疼痛麻痹不仁难以屈伸
　　薏苡仁【去皮】当归【去芦】芍药　麻黄　肉桂【去粗皮各一两】甘草【去皮防炒一两】苍术【去黑皮四两半泔浸三日炒】
　　右防咀每服五钱水二盏生姜五片煎至七分食前温服若病人汗出者减麻黄病人热者减桂虚实加减服之
　　七乌丸【出仁存方】治瘫疾风湿寒痹脚疾证素问论痹云风寒湿三气合而为痹风气胜者行痹上下左右无定随所至耳惟服此药不剂而愈亦治风湿腰痛脚气风气之疾
　　草乌【去皮脐生用切作大块】何首乌【作大片忌鐡器】乌药【细切】川乌【以上各二两】乌梅【五十个捶碎】黑豆【半觔拣洗净】猪牙皂角【二两去皮切作半寸】
　　右用无灰酒二升米醋二升同上药一处装于磁瓶内浸二宿用文武火煮约存一升药汁取出焙干为细末仍用药汁打糊为丸如梧桐子大或药汁少益以酒醋虚心盐汤下五七十丸病在上食后在下食前酒吞脚气木汤下　小疮痬数服效与活络丹相间服之一方或加木别子酒浸酒糊丸有晩吞砂一两
　　楮实丸治风冷湿脚痹腰脚不利【方见本门风寒痹类】
　　菖蒲防治风湿冷痹身体俱痛【一名六生防方见本门周痹类】
　　茯苓汤【出济生方】治支饮手足麻痹多睡眊
　　半夏【汤炮七次】赤茯苓【去皮】橘【各一两】枳实【去穣炒】桔梗【去芦】甘草【炙各五钱】
　　右防咀每服四钱水一盏半生姜七片煎至七分去滓不拘时温服
　　术附防风汤治肢节痛重不可转侧脚气痛痹自汗沾衣或身防肿者
　　白术　附子【熟】甘草　防风【各一两】桂心【三两】茯苓【半两】
　　右为粗末每服五钱水一盏半煎至六分去滓温服日三夜一服
　　寻痛舒筋丸
　　五灵脂　两头尖【各半两】草乌头　乳香　没药【各三分】
　　右为细末研生葱汁和丸如梧桐子大每服五七十丸温酒送下食后临卧盐汤亦可忌热物
　　增损四觔丸【出御药院方】治风寒湿冷客搏经络或痛或不仁及诸脚气痛并宜服之
　　牛膝　天麻　木【各半两】全蝎【四两以上四味皆别剉用好酒二升浸日取出焙干】乳香【四两别研】
　　右为细末研匀用药浸酒煮麺糊为丸如桐子大每服三十丸至五十丸温酒下食前服
　　五生膏治寒湿客于经络留结不散疼痛不止
　　生附子【去皮尖】当归　吴茱茰　木香　桂心【各半两】
　　右为细末每用药末三钱取生姜自然汁调如膏摊于腊纸上贴疼处干即便易新者上用绵子或软帛系定
　　乌木丸治风寒湿痹挛痛不能步握
　　五灵脂　川乌【炮去皮脐】苍术【酒浸薄切干各二两】自然铜【焼熟一两】
　　右为细末水糊为丸如梧桐子大每服七丸温酒下渐加丸数服至病除一方有当归一两
　　一醉散治痹湿走注肢节疼痛
　　川山甲【炮】麻黄【不去节】良姜【各二钱】石膏【半两】
　　右为细末每服五钱好酒一碗热调下出汗为效休着风衣被盖之
　　续命汤治八风十二痹
　　羌活【去芦三两】茯神【去木】薏苡仁【炒各一两】
　　右捣筛每服六钱水二盏煎取一盏别入竹沥一匙许更煎数沸去滓温服日二夜一
　　煮肝散治肝痿脚弱及伤寒手足干小不遂软不可行
　　紫菀　桔梗　苍术　芍药【各一两】
　　右为细末每服四钱羊肝半觔竹刀切忌水物令血散入盐醋葱姜酒同煮熟空心日进三服服药见其肉生一二日间生及复旧见东坡先生豕藏方载得效有名姓甚多
　　火龙丹
　　细铁屑【筛去粗淘去细着中存留锅中炒冷一觔】硇砂【研细二钱】
　　右铁屑一觔加硇砂末和匀分作四分冷水调匀一分用皮纸使绢帛包之拴系放于手心浑身体温如药性热过再用水调之复热每一服热三起约行百里如治风湿寒气加苍术草乌头末用米醋调匀如前包于患处熨汤效
　　治风寒湿痹五缓六急
　　右以乌鸡一只治如食法煮令极熟调作羮食之
　　方粥法治风湿麻痹不仁【方见寒湿门中温类】
　　加味生料五积【出徳生堂方】治感患风湿冷痹之证盖因起居隂湿之地或在水乡船之上以致浑身上下手足四肢强直不能屈伸其痛有不可忍者
