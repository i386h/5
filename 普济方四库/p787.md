<!-- { "loadSidebar": true } -->
　　方
　　橘皮丸【出圣济总録】治肺痹上下痞塞不能息
　　陈橘皮【汤浸去白焙】桔梗【剉炒】厚朴【去粗皮姜汁炙】干姜【炮制】枳实【去穰麺炒】细辛【去苗叶各三分】蜀椒【闭口去目炒出汗】胡椒　乌头【炮去皮尖各二两】荜拨【二两半】人参　桂【去粗皮】附子【炮去皮脐】白茯苓【去皮】前胡【去芦】防葵　芎防【各一两】甘草【炙】当归【切焙各二两】白术　吴茱茰【汤洗炒各一两半焙干】大黄【湿纸褁煨香熟半两】梹榔【剉一两】葶苈【隔纸炒一分】紫蘓子【炒二两】
　　右为末炼蜜丸如梧桐子大每服十丸温酒下日三觉有热者空腹服之
　　杏仁丸【出圣济总録】治肺痹复感风冷胸膈脇满急
　　杏仁【汤去皮尖双仁炒】赤茯苓【去黑皮】防葵【各二两】桂【去粗皮】吴茱茰【洗焙炒】陈橘皮【汤去白焙】防风【去叉】泽泻【各一两】白术
　　射干　紫苏子【炒】芍药　枳实【麺炒各一两半】桔梗【剉炒一两半】右为末炼蜜丸如桐子大每服十丸食前温酒下渐加至三十丸日再
　　当归汤【出圣济总録】治肺痹上气闭塞胸中脇下支满乍作乍止不得饮食唇干口燥手足冷痛
　　当归【切焙】防风【去叉】黄耆【细剉各二两】柴胡【去苗八两】细辛【去苗叶】麻黄【去根节煮一二沸掠去控干】人参【各一两】杏仁【去皮尖炒五十枚】桂【去粗皮三两】半夏【汤洗七次五两】黄芩【去黒心一两】
　　右捣筛每服四钱水一盏姜七片枣二枚擘开同煎至六分去滓温服不计时日三夜一
　　五味子汤【出圣济总録】治肺痹上气发欬
　　五味子【三两】紫苏子【炒八两】麻黄【去根节】细辛【去苗叶】叶子苑【去苗土】黄芩【去黑心】甘草【炙各二两】人参　桂【去粗皮】当归【焙各一两】半夏【汤洗七次三两】
　　右粗捣每服四钱水一盏入姜五片同煎至六分去滓温服不计时上气病亦单煮紫苏子及生紫苏叶冬月煮干枝茎叶服
　　紫苏子汤【出圣济总録】治肺痹胸心满塞上气不仁
　　紫苏子【炒八两】半夏【汤洗七次五两】陈橘皮【汤浸去白焙】桂【去皮各三两】甘草【炙】人参　白术
　　右为粗末每服四钱水一盏入姜五片枣二枚擘开同煎至六分去滓温服不计时
　　肾痹【附论】
　　内经谓风寒湿三气杂至合而为痹又曰以冬遇此者为骨痹骨痹不已复感于邪内舍于肾而其证善胀尻以代踵脊以代头盖肾者胃之闗闗闭不利则胃气不行所以善胀筋骨拘廹故其下挛急其上拳屈所以言代踵代头也
　　方
　　逺志丸【出圣济总録】治肾藏虚乏久感寒湿因而成痹补损益气
　　逺志【去心】山芋　牛膝【酒浸切焙各一两】肉苁蓉【去皮须浸切焙一两】石斛【去根】天雄【炮去皮脐】人参　巴防天【去心】山茱茰　泽泻　兎丝子【酒浸一宿捣】茯神【去木】覆盆子　续断　生地黄【焙】桂【去粗皮】鹿茸【酒炙去毛】甘草【炙剉】附子【炮去皮脐】白茯苓【去皮】牡丹皮　五味子　杜仲【去皮炙剉各一两】蛇床子楮实【防炒】黄耆【各一两】
　　右为末炼蜜和杵数百下丸如桐子大每服空心温酒下二十丸至三十丸
　　茵芋散【出圣济总録】治肾藏中风湿腰痛脚膝偏枯皮肤痹语声謇涩两耳虚鸣举体乏力面无顔色志意不乐骨节疼痠
　　茵芋【去茎】杜仲【去粗皮炙剉】石南　石龙芮　羊踯躅【炒】麝香【研】狗脊【去毛】当归【剉炒】干蝎【炒】桑螵蛸【炒】菖蒲【各半两】独活【去芦】附子【炮去皮脐】天雄【炮去皮脐】赤箭　甘菊花牛膝【去苖酒浸切焙干】木香　麻黄【去根节末焙】芎防【各三分】萆【剉一两】
　　右为散每服二钱食前温酒下日再服
　　白附子丸【出圣济总録】治肾藏中风膝脚麻痹腰背强直疼痛言语不利面色萎黑肌体羸痩
　　白附子【炮制】干蝎【炒】防风【去叉】天麻【炮去皮脐】黄耆【剉】萆独活【去芦】丹参　当归【剉炒】肉苁蓉【去皮酒浸一宿焙】海桐皮【剉】仙灵脾【各三分】补骨脂【三分】白花蛇【酒浸去皮骨】桂【去皮各一两】安息香　牛膝【去苗酒浸切焙各一两】雄黄【研水飞过】麝香【研各半两】
　　右为末炼蜜和捣三五百下丸如桐子大每服三十丸空心温酒下日再服
　　防风丸【一名茯苓丸出衞生寳鉴】治肾藏虚令邪气乗虚身体冷痹不仁手足牵强举动艰难或肌骨瞤动引腰脊及左右偏急不能饮食或因房室发动
　　防风【去乂】白茯苓【去皮一用赤】细辛【去苗叶】附子【炮去皮脐】白术桂【去皮】泽泻【各半两】甘草【炙剉】紫苑【去苗根】芍药　牛膝【去苗酒浸切焙】括蒌根【各三分】熟地黄【焙用生】山茱茰　独活【去芦】半夏【汤洗去滑七次焙】山芋【各一分】黄耆【三两剉】
　　右为末炼蜜为丸如桐子大每服温酒十丸未瘥更加丸数此药久服
　　石龙芮汤【一名天雄散出杨氏家藏】治肾藏气虚外邪杂至脚膝缓弱腰脊不可转侧日加疼痛痹风上攻目耳鸣身体疼痛行步艰难
　　石龙芮　独活【去芦】防风【去叉】五味子　细辛【去苖叶】杜仲【去粗皮炙剉】茯神　萆　丹参　羌活【去芦】牛膝【酒浸切焙】桂【去皮各一两】当归【炒】人参【各三分】麻黄【去根节焙】天雄【炮去皮脐】枳殻【麺炒半两】
　　右剉如黄豆每服四钱水一盏生姜五片同煎至六分去滓温服不计时
　　牛膝【出圣济总録】治肾气虚冷复感寒湿为痹
　　牛膝　秦芁【去苗土】芎防　防风　桂【去皮】独活【去芦】丹参　白茯苓【去皮各二两】石斛【去根】杜仲【去皮剉炙】附子【炮去皮脐】麦门冬【去心】地骨皮　姜干【炮各一两半】五加皮【五两】薏苡仁【一两】大麻仁【炒半两】
　　右剉如麻豆以生绢盛酒一斗浸春夏三日秋冬五日每服半盏空心温服日再一方无附子用侧子
　　麻黄汤【出圣济总録】治肾虚中风湿腰脚缓弱顽痹不仁顔色苍黑语音浑浊志意不定头目昏腰背强痛四肢拘急体重无力
　　麻黄【去根节煎掠去沫焙】羌活【去芦】附子【炮去皮脐】桂【去粗皮】侧子【炮去皮脐各一两】海桐皮　牛膝【酒浸切焙】甘菊花　羚羊角【镑】茵芋【去茎】五加皮【炙剉半两】防风【去叉】白术【各三两】当归【炙剉三分】甘草【炙剉半两】
　　右剉如麻豆每服四钱水一盏姜五片同煎至七分去滓温服不计时
　　筋痹【附论】
　　内经曰风寒湿三气杂至合而为痹又曰以春遇此者为筋痹其状拘急屈而不伸是也筋痹不已复感于邪内舍于肝是为肝痹其状夜卧则惊饮多数小便止为引如懐盖滛气乏竭痹聚在肝治法以筋痹为先筋痹既平则邪弗入于肝矣
　　方
　　天麻丸【出圣济总録】治筋风四肢挛痹
　　天麻【二两】苦参【三两】细辛【去苗叶二两】牛膝【酒浸焙二两】菖蒲【二两】附子【去皮脐一两】地榆【二两】人参【二两】芎防【一两】桂【去皮二两半】木香【一两】陈橘皮【汤去白焙一两半】当归【切焙】赤芍药　酸枣仁【炒】葳灵人【去土】藁本【去苗土】防风【去叉剉】独活【去芦各二两】
　　右为末炼蜜和捣为丸如梧子大每服温酒二十丸日二服加至三十丸
　　舒筋丸治筋骨不能屈伸
　　海桐皮【二钱】天麻　大苽　防风　虎骨　牛膝【各二钱半】沉香【一钱半】木香【二钱】当归【一钱】乳香【三钱】没药【二钱】血竭【二钱】甜子【半两】楮实【一钱半】自然铜【一钱】肉桂【二钱半】
　　右为细末蜜丸如弹子大每服一丸细嚼温酒下忌热物未服药先饮酒半服
　　五加皮酒【出圣济总録】治筋痹多悲思顔色苍白四肢不敛诸筋拘挛伸动缩急肠中转痛
　　五加皮　枳刺【炒】猪椒根皮【各八两】丹砂【八两】桂【去粗皮三两】当归【焙切三两】甘草【炙】天雄【炮去皮脐】秦椒【去闭口及目炒出汗】白藓皮　木通【剉各四两】芎防　甘姜【炮各五两】薏苡仁【半片】大麻仁【三升】
　　右剉如麻豆以夹绢囊盛贮清酒三斗渍之春夏三四宿秋冬六七宿初服二三合稍加之以知为度
　　牛膝汤【出圣济总録】治筋痹以筋虚为风所伤故筋挛缩腰背不伸强直时痛
　　牛膝【去苗酒浸切焙】防风【去叉】丹参　前胡【去芦各二两】石斛【去根一两半】杜仲【去皮涂酥炙】秦芃【去苗土】续断【各一两半】陈橘皮【净去白焙一两】大麻仁【研一升】
　　右捣筛每服五钱水一盏半煎至五七沸别下麻仁末一钱煎一盏去滓空服日二
　　独活散【出圣济总録】治筋痹肢体拘急不得伸展
　　独活【去芦三两】附子【炮去皮脐】薏苡仁　苍耳　防风【去叉】蔓荆实　芎防　细辛【去苗叶】秦芃【去苗土】菖蒲【各二两】
　　右为细末每服一钱空服以温酒调下日二
　　细辛汤【出圣济总録】治肝虚气痹两脇胀满筋脉拘急不得喘息四肢少力目不明
　　细辛【去苗叶】防风【去叉】白茯苓【去皮】栢子仁【研】桃仁【汤去皮尖双仁麺炒黄】山茱茰　甘草【炙剉各三分】蔓荆实　枳殻【去穰麺炒各半两】
　　右捣筛每服一钱水一盏大枣三枚擘开同煮数沸去滓取七分温服不计时
　　羚羊角汤【出危氏方】治筋痹肢节束痛
　　羚羊角　薄桂　附子　独活【各一两二钱半】白芍药防风　芎防【各一两】
　　右剉散每服三钱水盏半姜三片煎八分去滓日可一二服
　　脉痹【附论】
　　夫血性得温则宣流得寒则凝涩不行则皮毛萎悴肌肉痹内经谓风寒湿三气杂至合而为痹又曰夏遇此者为脉痹则血凝不流可知也
　　方
　　导痹汤【出圣济】治脉痹血道壅涩
　　黄耆【四两】当归【切焙】人参　白茯苓【去皮】龙齿　逺志【去心】甘草【炙各三两】桂【去皮】半夏【汤七遍焙各五两】枳实【去穰麺炒】桔梗【去芦剉炒】茯神【去木各二两】
　　右捣筛每服先以水二盏煮粳米半合熟去米即入药五钱生姜五片大枣二枚擘同煎数沸去滓取一盏温服不计时
　　升麻汤【出圣济总録】治脉痹面顔脱色脉空口唇色赤干燥消痹蠲热润悦顔色
　　升麻　射干　芎防　人参【各三两】赤小豆【五合】生姜【二两半】麦门冬【去心焙】萎防【各四两】生地黄【二两半】甘草【炙炒二两】竹叶【切一升】
　　右剉如麻豆每服五钱水一盏半煎至一盏去滓温服不计时日三
　　芍药汤【出圣济总録】治脉痹荣衞不通四肢疼痛
　　芍药　熟地黄【焙】当归【切焙各二两】防风【去叉】秦芃【去苗土】羌活【去芦】芎防　白术【各一两】桂【去皮】甘草【炙各三分】
　　右捣筛每服五钱水一盏半煎至八分去柤温服日二服
　　人参丸【出圣济】治脉痹通行血脉
