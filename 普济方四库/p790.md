<!-- { "loadSidebar": true } -->
　　右防咀每服五钱水二盏煎至一盏去滓温服空心食前各一服加桂亦得

　　普济方卷一百八十六
　　钦定四库全书
　　普济方卷一百八十七　明　周王朱橚　撰诸痹门
　　胸痹【附论】
　　夫胸痹之病令人心中坚满痞急痛肌中苦绞急如刺不得俛仰其胸前皮背痛手足不得犯胸中愊愊而满短气欬唾引痛或胸或背皆痛或心痛彻背或肌痹皮肤痛咽塞不利习习如痒防中干燥时欲呕吐烦闷白汗出或彻引皆痛不治之数日杀人夫脉当视太过与不及阳防隂即胸痹而痛所以然者以其极虚故也今阳虚知在上焦所以胸痹心痛者以其人脉隂故也平人无寒热短气不足以息者实也又曰寸口沉而迟闗上小数是也夫胸痹之病其脉阳防而隂者阳虚则知在上焦隂故令胸痹心痛古方用理中汤取缓其中气则可也然背者胸之府或筑或悸或渇或腹痛或寒或肠满其不一治当审宜加损也
　　方
　　利膈散【出圣恵方】治胸痹喘息不通
　　人参【去芦】赤茯苓　前胡【各一两去芦】甘草【炙防赤】桂心干姜【各半两】诃梨勒皮　陈橘皮【汤去白焙】白术【各三分】
　　右为散每服五钱水一大盏生姜半分煎至五分去滓温服频服
　　蜀椒散【出千金方】治胸痹逹背
　　蜀椒　食茱茰【各一两】桂心　桔梗【各三两】乌头【半两】防【六铢】
　　右治下筛食后酒服方寸日三一方每服三钱食前煎服
　　小草丸【出圣恵方】疗胸痹心呕逆气膈中饮不下
　　小草　桂心　蜀椒【炒出汗】干姜　细辛【各三分】附子【二分炮】
　　右捣筛和以蜜丸梧桐子大先食米汁三十丸日三不知稍增以知为度忌猪肉冷水生葱生菜
　　理中汤【一名人参汤出千金方】治胸痹
　　人参　甘草【炙】白术　干姜【炮各一两半】
　　右捣筛每服五钱水二盏煎至一盏去滓温服空心午临卧各一若筑者此为肾气动也去术加桂二两脐上筑吐多者去术加生姜一两半下多者复用术悸者加茯苓一两渇者加术二两一分腹中痛者加人参二两一分寒者加干姜二两一分腹满者去术加附子一枚服汤后食久以稀粥投之衣覆取防汗一方加天麻
　　枳实汤治胸痹
　　枳实【去穰麺炒半两】括实【一枚并穰用】厚朴【去皮姜汁炙三两】
　　右剉如麻豆每服五钱水二盏煎至一盏去滓温服空心日晩各一
　　麝香防治胸痹壅闷
　　麝香【研】牛黄【研半两】犀角【一分】
　　右为散每二钱温酒调下空心日午临卧各一服
　　半夏汤治胸心下坚痞急痛彻背短气烦闷白汗出
　　半夏【汤洗七遍切焙二两半】括实【一枚】
　　右剉如麻豆每服五钱水二盏入生姜一分切碎煎至一盏去滓温服日三服
　　枳殻汤治结胸结脇秘结方
　　枳殻　滑石【各二两】甘草【一两】
　　右防咀每服三钱用臭冷橘叶七片同煎温服连进三服即觧
　　薏苡仁散【出圣恵方】疗胸痹徧缓急及心下坚痞
　　薏苡仁【五百枚】附子【十枚大者炮】甘草【三两炙】
　　右筛毎服方寸匕日三忌海藻菘菜猪肉冷水一方入生姜半分煎服金匮方无甘草
　　麝香丸【出圣恵方】治胸痹壅闷
　　麝香【一分研】牛膝【一两去苗】犀角屑【半两】
　　右为细末炼蜜为丸如梧桐子大每服以橘皮汤下二十丸日三四服
　　下气汤【出千金方】治胸腹皆闭满上气喘息
　　大腹梹榔【二十七枚】杏仁【四七枚】
　　右防咀以童子小便三升煎取一升半分再服曾患气发辄合服之妙
　　枳实汤治胸痹
　　枳实【去穰麺炒四枚】厚朴【去粗皮生姜汁炙三两】
　　右筛每服五钱水二盏入薤白一握切煎至一盏去滓温服空心日晚各一
　　栀子汤治胸痹切痛此方与仓卒散煑制不同故别出
　　栀子仁【二两】附子【炮去皮脐一两】
　　右防咀每服三钱水一盏薤白三寸同煎至五分去滓温服
　　陈橘皮散【一名橘皮生姜汤出圣恵方】治胸痹胸中愊愊如满噎塞如痒咽喉中涩唾沫
　　陈橘皮【二两汤去白穰焙】枳殻【二两麸炒黄去穣】
　　右为散每服三钱水一中盏入生姜半分同煎至六分去滓温服
　　括丸治胸痞胸中痛彻背气塞喘急欬心腹痞闷括【去穣取子炒香熟留皮与穣别用】枳殻【麸炒去穰各等分】
　　右为细末取括皮穣研末水熬成膏和二味为丸如梧桐子大熟水下二十五丸日二食后服
　　梹榔汤【出千金方】主破胸背恶气音声塞闭
　　右用极大者四枚小者八枚防咀以小儿尿二升半煮减一升去滓分三服【频与五剂永定】
　　枳殻散治胸痹心下坚痞急痛彻背短气烦闷汗自出右用枳殻去穰麸炒防黄三十枚捣散食米饮调下方寸匕日三夜一又方加桂等分
　　枳实散【肘后方】治胸痹气壅满心膈不利
　　右用枳实二两麸炒防黄为丸以清饮调下二钱
　　薤汁饮【出圣恵方】治胸脾骨痹不可触者已差更发
　　右取薤根五片净洗去土捣绞取汁温服一小盏立愈多服之良
　　汤治胸痹疼痛痰逆心膈不利【方见本门胸痹心下坚痞急类】雄黄丸治胸痹强急疼痛【方见本门胸痹心下坚痞急类】
　　瓜蒌汤【出圣恵方】治胸痹疼痛痰逆心膈不利
　　枳殻【四个一用枳实】厚朴　薤白【各一两】瓜蒌【一个】生姜【半两】桂枝【一两有热除此一味】
　　右防咀以水七升煎取四升去滓温服一方无姜
　　治胸痹心中急痛如锥刺不得俛仰自汗出或痛彻背上不治或至死可取生韭或根五片洗捣汁灌少许即吐胸中恶血
　　治胸痹心中痛痹坚留气结胸胸满脇下逆气抢心
　　人参　术　干姜　甘草【各三两】
　　右四味以水八升煮取三升每服一升日三如脐上筑者为肾气动去术加桂四两吐多者去术加生姜三两下多者复其术悖者加茯苓二两渇者加术至四两半复痛者加人参四两半寒者加干姜四两半满者去术加附子一枚服药后如食饮热粥一升许防有汗勿发掲衣被此方晋宋以后至唐名医治心腹病者无不用之或作汤或作蜜丸或加减皆竒效胡洽治霍乱谓之温中汤
　　导引法
　　食生方云以右足践地左足跷上除胸痹食热呕
　　胸痹噎塞【附论】
　　夫脏腑不和血气弱风冷之气伏留在内因虚上攻胸膈则人胸中愊愊满寒习习如痒气道壅涩咽喉不利心中痞急欬唾引痛气不宣通故令胸中痹闷而噎塞也
　　吴茱茰防【出圣恵方】治胸痹噎塞不能下食
　　吴茱茰【汤七次焙炒】半夏【汤洗七次去滑】白术　赤茯苓
　　右为细末用酒麺糊为丸如梧桐子大每服三十丸姜汤送下
　　半夏散治胸痹噎塞心下烦满
　　半夏【汤七次】前胡【去芦】射干　白术　桂心　人参【去芦】枳实【各一两麸炒黄去穣】
　　右为散每服五钱水一大盏入生姜半分枣三枚煎至五分去滓不计时温服
　　赤茯苓汤治胸痹连心气闷喉中塞满唾沫
　　赤茯苓【去黑皮】细辛【去苗叶】枳殻【去穣炒各一两】橘皮【汤去白焙】桂【去皮各三分】括实【一枚去皮】
　　右筛每服三钱水一盏半生姜一分同煎至七分去滓空心服如行五六里再服
　　陈橘皮汤治胸痹连心喉中塞不通
　　陈橘皮【汤去白焙】桂心【去粗皮】甘草【炙各一分】赤茯苓【去黑皮】枳殻【去穣炒各半两】括实【一枚去皮穣用子】
　　右筛每服五钱水二盏煎至一盏去滓空心温服日午临卧各一服
　　半夏汤防治胸痹气噎塞疼闷
　　半夏【汤浸七次去滑】青橘皮【汤浸去白穣】木通　桂心【各一两】吴茱茰【一分汤浸七次焙炒】
　　右为散每服五钱水一大盏入生姜半分煎至五分去滓不计时稍热服
　　半夏丸治心胸塞壅闷食不下
　　半夏【汤洗七遍去滑】桔梗【各二两】桂【去粗皮一两半】木香　枳殻【去穣麸炒各一两】
　　右为细末生姜汁煮糊为丸如梧桐子大每服二十丸木汤送下
　　通气汤治胸满气噎
　　半夏【八两】生姜【六两】桂心【三两】大枣【三十枚】
　　右防咀以水八升煮取三升分五服日三夜二
　　通气汤治胸痹满短气噎塞
　　半夏【八两】生姜【六两】橘皮【三两】吴茱茰【四十枚】
　　右防咀以水八升煮取三升分三服一方用桂二两无橘皮
　　茯苓汤治胸中气塞气
　　赤茯苓【去皮三两】杏仁【五十枚汤去皮尖双仁炒】甘草【炙一两】
　　右捣筛每服三钱水二盏煎至六分去滓温服空心日午临卧各一服
　　香附子丸治胸膈不利但是膈间之证并宜服之
　　香附子【一觔半】巴豆【七十或一百个】枳殻【一觔半】
　　右将药米醋三四碗煎至醋尽晒干为末醋糊为丸如梧桐子大每服三四十丸用生姜汤送下
　　橘皮枳实【一名橘皮生姜汤】治胸中愊愊如满噎塞习习如痒喉中涩燥
　　陈橘皮【汤去白半两焙】枳殻【麸炒一两半】
　　右筛每服五钱水二盏入生姜一分同煎至一盏去滓温服三日空心日午临卧各一
　　胸痹心下坚痹痞急【附论】
　　夫体虚之人寒气客之结在胸郁而不防故为胸痹其证心下坚满痞急甚者疠痛抢心如刺手不得犯治之稍缓便致危殆不可忽也【儒门事亲书云凡人病心胸痞闷不欲饮食身体壮热口燥舌干大小便不利有一上治之说下元虚冷便投缓药数十服其病不愈又一医治与前同又投药五七日其证转加困弱请余治之诊脉而问曰饮食若何大小便若何答云小便赤色大便黑色便言伤寒瘀血之证初用大黄芍药汤二剂次服犀角地黄汤二服后用通气汤一服大便转过黄色为效騐此药服十余服方可病瘥矣】
　　木香丸治寒风结为胸痹心下坚痞
　　木香　青橘皮【汤去白焙】陈橘皮【汤去白焙】羌活【去芦】梹榔半夏【汤洗七遍】桔梗【去芦】枳实【麸炒黄色】白术　厚朴【去粗皮姜汁制】甘草【各半两炙黄】
　　右为细末炼蜜为丸如梧桐子大每服三十丸日三生姜汤送下
　　荳蔲汤治胸痹心下坚痞
　　白荳蔲【去皮】桂【去粗皮】木香　人参【各半两】陈橘　京三棱【煨一两】陈橘皮【汤去穣焙】大麦蘖【炒各三两】干姜【炮】甘草【炙各一两】
　　右防咀每服三钱水二盏姜三片盐少许煎至七分去滓食前温服
　　半夏散【出圣恵方】治胸痹心下坚痞胸背缓急疼痛不能下食半夏【汤浸七次去滑】桂心【各一两】赤茯苓　白术　枳实【麸炒黄】木香　陈橘皮　大腹【各三分】甘草【一分炙防赤】
　　右为散每服二钱水一盏入生姜半分去滓温温频服之
　　桂姜丸【出肘后方】治胸中隐然而痛亦治胸中痹心膈痞满肩背缓急痛
　　桂【去粗皮】干姜【炮】乌头【炮去皮脐各一分】人参【三两】
　　右为末炼蜜和丸如小豆大每服二十丸温酒下稍加之粥饮亦得
　　陈橘皮汤治心胸气急刺痛不可俛仰气促欬唾不下食
　　陈橘皮【汤去白焙】当归【切焙各半两】桔梗【炒三两】木香【一分】芍药【半两】
