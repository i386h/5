<!-- { "loadSidebar": true } -->
　　右防咀以竹沥一斗煮取四升分六服令一日一夜服尽其间可常作小豆饮有人脚弱先服常用竹沥汤四剂未觉增损作此方后觉得力又云脉沉细而风在内者作此汤也一方无竹沥有小豆每服三钱水一大盏生姜三片煎服
　　防风麻黄汤【一名防风汤】治脚气痹弱【方见脚气门语言塞类】
　　独活汤【出千金方】治胸痹
　　独活【四两】当归　防风　茯苓　芍药　黄耆　葛根　人参　甘草【各三两】大豆【三升】附子【一枚】干姜【三两】
　　右防咀以水一斗清酒二升合煮取三升分三服一方有桂心葛根
　　小鳖甲汤【出千金方】治身体防肿心胸痞满壮热小腹重两脚痹弱
　　鳖甲【醋炙去裙烂】升麻　黄芩【去黒心】前胡【去芦】桂【去粗皮各三两】乌梅【二十七颗碎】杏仁【汤去皮尖二两】麻黄【去根节汤煮焙】羚羊角
　　右筛每服五钱水一盏半入薤白茎同煎至七分去滓温服日三夜一若体强壮欲须利者加大黄二两
　　防己汤治脚气痹弱
　　防己　秦芃【去苗土】葛根【各二两】桂【去粗皮一两半】陈橘皮【汤浸去白焙】麻黄【去根节汤煮各三两】甘草【炙半两】杏仁【汤去皮尖双仁焙八十枚】
　　右捣筛毎服五钱水一盏半入生姜三片煎至七分去滓温服日三衣覆出汗
　　越婢汤【出千金方】治风痹脚弱【方见脚气门脚气暖类】
　　擒虎丹治寒湿走注脚痹腰膝痛重
　　五灵脂　荆芥　川乌【炮去皮】当归【切焙】白胶香　自然铜【醋浸三次各二两】
　　右为细末每酒糊丸如梧桐子大每服十丸至十五丸热酒送下食后日进二服
　　大椒丸治脚筋冷缩顽痹
　　大川椒【去目二分炒出汗】荜拨　辣桂　川白姜　华隂细辛【各一分】
　　右为细末酒麺糊为丸如梧桐子大每服七十丸食后温酒吞下
　　温浴脚痹治法
　　草乌　杏仁　地骨皮【各三两】
　　右防咀用水二碗煎至一碗去滓浴渫疼痛痹处表里相应
　　杏术续命汤治风寒温湿气为脚痹大痛着床不能转侧或肿或细痛重筋挛
　　附子【炮去皮脐】防己　川芎　白术　人参　防风芍药　麻黄【去根节】桂心　甘草【炙】黄芩【各半两】
　　右为粗末每服五钱水一盏半生姜五片同煎七分去滓温服日三夜一无时服之病人坐卧热炕暖处衣厚覆腰脚长令濈汗出病去各减黄芩夏减桂附【一半】
　　丹参牛膝煮防【出千金方】治脚痹弱气满身防肿
　　丹参　牛膝　桑白皮　杏仁　升麻　茯苓猪苓【各四两】犀角　黄芩　橘皮　防己　前胡泽泻　桂心　秦芃【各三两】生姜　李根白皮【各二两】大麻仁【二升】
　　右十八味捣筛以水一升半内防方寸匕煮五七合轻绢滤去滓顿服日再夏月热不得服圆防此煮散频年常用大验
　　石斛酒【出千金方】治风虚脚疼痹挛弱不能行
　　石斛　丹参　五加皮【各五两】侧子　秦芃　杜仲山茱茰　牛膝【各四两】桂心　干姜　羌活　芎防橘皮　黄耆　白前　蜀椒　茵芋　当归【各三两】薏苡【一升】防风【二两】钟乳【八两碎绢袋盛药袋内】
　　右二十一味防咀以清酒四斗渍三日初服三合日再并稍稍加以知为度
　　腰脚冷痹【附论】
　　夫痹之为病生于骨而发于皮故寒在内则不仁在筋则屈而不伸在脉则血凝而不流脚腰得之谓之冷痹者亦由风寒湿气合而成也盖肾主腰脚其经为寒邪冷气所客主于腰脚则膝胫体腨腰脊冷疼肌肉不仁故以名焉
　　方
　　杜仲酒治肾虚冷感或寒湿腰脚冷痹或为疼痛杜仲【去粗皮切炒】干姜　荜　羌活【去芦】天雄【去皮脐】蜀椒【去目并闭口出汗】桂【去皮】芎防　防风【去叉】秦芃【去苗】甘草【炙各三两】细辛【去苗叶】石斛【去根】续断　五加皮　地骨【洗各三分】结根【一两半】
　　右各细剉用酒一斗甆瓶内浸宻封以重汤煮二时辰取出冷开封每温一盏服不拘时常令如醉
　　海藏通痹散
　　独活【半两】羌活【三钱】防风　细辛　当归【各半两】白术【一两】没药【二钱】僵蚕【二钱】藁本【三钱】甘草【二钱】白芷【一两】川芎【二钱】苍术【三钱】川山甲【三钱】麝【半两】
　　右为末食后酒调三钱此药为在上臂痹而骨疼服补药为痹在下两足如瘫冷
　　独活寄生汤【出危氏方】治风伤肾经腰痛如掣久不治流入脚膝为偏枯冷痹缓弱之患及新产脚腰挛疼除风活血
　　独活【二两半】真桑寄生【无则用川续断代】杜仲【切炒系断】比细辛白芍药　桂心　芎防【去芦】甘草　人参　熟地黄【洗】大当归【各二两】
　　右剉散每服四钱水二盏煎空心服或小续命汤加桃仁煎气虚不和不食除地黄
　　枳殻丸治腰膝冷疼气闷烦热
　　枳殻【去穣麸炒】人参　甘草【炙】石斛【去根】牛膝【酒浸切焙】桃仁【汤去皮尖双仁炒研】鹿角胶【炙】薏苡仁　当归　犀角屑【一两半】梹榔　诃利勒皮【二两】
　　右为末炼蜜丸如梧桐子大每服二十丸至三十丸酒下空心食前日再服
　　羌活散【出圣恵方】治腰脚冷痹及风麻不仁骨髓疼痛不欲饮食渐加痩
　　羌活【三分】防风【半两去芦】茵芋【三分】五加皮【三分】牛膝【一两去苗】丹参【半两】酸枣仁【三分防炒】桂心【三分】附子【一两炮去皮脐】赤芍药【半两】当归【半两】漏笋
　　右为粗散每服三钱水一中盏入生姜半分煎至六分去滓每于食前温服
　　治腰脚冷痹拘急疼痛方【出圣恵方】
　　茵芋【一两】羚羊角屑【三分】防风【三分去芦】牛膝【一两】五加皮【三分】桂心【三分】当归【三分】芎防【半两】羌活【一两】附子【一两炮去皮脐】
　　右为粗散每服四钱水一中盏入生姜半分煎至六分去滓每于食前温服
　　治腰脚疼痹风麻肢节疼痛不思饮食
　　牛膝【二两去苗】白茯苓【一两】桂心【三分】芎防【半两】防风【三分去芦】人参【三分去芦】附子【一两炮去皮脐】当归【半两炒】白术【半两】川乌头【一两炮去皮脐】活【三分】甘草【一分炙赤】
　　右为散每服三钱水一中盏入生姜半分枣三枚煎至六分去滓不计时温服
　　仙灵脾散【出圣恵方】治腰脚冷痹筋麻挛急时有疼痛行履不时
　　仙灵脾【一两】牛膝【一两去苗】羌活【半两】虎胫骨【一两涂酥令黄】独活【半两】羚羊角屑【半两】防风【半两去芦】桂心【一两】酸枣仁【半两】当归【半两防炒】薏苡仁【半两】侧子仁【一两炮去皮脐】
　　右为细散每于食前以酒调下二钱
　　独活散【出圣恵方】治肾虚衰腰脚疼痹风麻不仁
　　独活【三分】附子【一两炮去皮脐】桂心【一两去粗皮炙防黄】细辛【半两】干熟地黄【三分】当归【半两炒】白茯苓【半两】牛膝【一两去苗】侧子【一两炮去皮脐】防风【半两去芦】白芍药【半两】
　　右为粗散每服三钱水一中盏入生姜半分煎至六分去滓每于食前温服
　　萆散【出圣恵方】治腰脚冷痹沉重无力
　　萆【一两】熟干地黄【三分】牛膝【二两去苗】附子【一两去皮脐】桂心【半两】五加皮【半两】酸枣仁【去两防炒】羌活【半两】石斛【三分去根】白芍药【三分】
　　右为末炼蜜和捣三二百杵丸如桐子大每于食前以温酒下三十丸
　　牛膝汤【出圣恵方】治风寒湿伤着腰脚冷痹不仁或疼痛牛膝【酒浸切焙】独活【去芦】防风【去叉】当归【切焙】桂【去粗皮】白茯苓【去黑皮】羚羊角屑　酸枣仁【炒各一两】附子【炮去皮脐】
　　右剉如麻豆大每服二钱水一盏煎至七分去滓温服不拘时
　　桂心丸【出圣恵方】治腰脚冷痹痛不仁
　　桂【去粗皮三分】干姜【炮半两】杜仲【去粗皮切防炒】牛膝【酒浸切焙】附子【炮去皮脐】丹参　续断【一两】
　　右为末炼蜜丸如梧桐子大每服三十丸温酒下不拘时
　　巴防酒【出圣恵方】治风冷或寒湿伤着腰脚冷痹或疼痛强直不得伸屈
　　巴防天【去心二两】羌活【去芦】牛膝【各二两】当归【切焙二两】石斛【去根二两】蜀椒【去目闭口炒出汗半两】生姜【三两】
　　右各剉用酒五升甆瓶内浸宻封以重汤煮一二时辰取出冷开封毎温一盏服常如醉
　　牛膝丸【出圣恵方】治脚痹腰膝以下冷不得屈伸及腰腿疼痛挛麻
　　牛膝【去苗酒浸切焙三两】石斛【去根】狗脊【酥炙去毛】桂【去粗皮】蜀椒【去目闭口炒出汗】干姜【炮两半】附子【炮去皮脐】
　　右为细末炼蜜丸如梧桐子大每服三十丸食前以温酒下
　　石斛浸酒治风湿寒冷伤着腰脚冷痹麻痛不仁石斛【去根五两】牛膝【酒浸切焙一两】杜仲【去粗皮炙半两】丹砂【六两】桂【去粗皮四两】
　　右剉用酒一斗磁瓶内浸蜜封以重汤煮二三时辰取出冷开封每温一盏服不拘时常冷如醉一方无桂忌芜荑
　　独活酒治腰脚冷痹不仁疼痛
　　独活【去芦半两】当归【切焙半两】杜仲【去皮切炒一两】芎防【半两】熟干地黄【焙半两】丹参【一两二分】
　　右剉用酒五升磁瓶内浸蜜封以重汤煮二时辰取出冷开封每温一盏服不时常令如醉不能饮酒者量多少饮之
　　薫蒸方【出御药院方】治肾气衰少脾肝二经受于寒湿停于腿膝使经各凝而不行变成脚痹故发疼痛此药和荣衞通经络
　　小麦麸【细四五升】小椒【一把】盐【一把】酒【一盏】葱白【三大茎切寸】醋【不计多少搅拌上件麸等湿润为度】
　　右以银器炒令极热铺卧褥将所患腿脚薫蒸薄衣被盖得汗出匀遍约半个时辰撤去炒麸上就铺褥中卧待一两时辰以来觉汗稍觧用收阳粉扑傅汗孔毕然后出铺卧中勿见风
　　通痹散治腰已下至足风寒湿三者合而成痹两足至膝冷如冰不能自举或因热立冷水中久成此疾独活　川芎　天麻　当归　白术　分停
　　右为细末毎服三钱好酒调日二服
　　酒浸牛膝丸【出本事方】治腰脚筋骨疼软无力
　　牛膝【三麻炙黄】川椒【半两去子并合口者】附子【一个十钱重者炮去皮脐】虎脚铜骨【真者半两醋炙黄】
　　右防咀用生绢作袋子袋取缓结其袋口用无灰酒一斗春秋浸十四日夏七日冬浸十日每日空心饮大盏饮尽酒后出药为末醋糊丸每服二十丸空心温酒盐汤任下忌动风等物
　　萆散【出十便良方】治腰脚冷痹不仁行步无力
　　萆【二两】桂【去粗皮三分】杜仲【去粗皮炒一两】
　　右为散每服二钱温酒调下不拘时
　　治丈夫腰脚冷不随不能行方
　　以上醇酒二斗水二斗合着瓮中湿渍脚至膝三日止冷则瓮下常着炭勿令冷手足烦者小便三升盆中湿渍手足
　　治男子膝腰积冷或顽麻不仁少力【出肘后方】
　　以兎丝子一两牛膝一两同浸于银器内用酒浸过一寸焙干为末将原浸酒入盐少许同酒作服
　　治腰脚冷风【出肘后方】
