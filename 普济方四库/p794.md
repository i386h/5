<!-- { "loadSidebar": true } -->
　　茯苓汤【一方茯苓川芎汤出医方大成】治风湿痹留住不仁四肢麻拘挛浮肿
　　赤茯苓【去黑皮】桑根白皮【各二两】防己【方用防风】桂【去粗皮】芎防【各一两半】甘草【炙三两】芍药　当归【切焙】麻黄【去根节先煮去末干一两半】
　　右粗捣筛每服六钱水二盏枣三枚擘开同煎去滓取一盏温服空心临卧时如欲出汗服药了以生姜热粥投之汗出慎外风
　　干蝎散【一名蛜散出圣恵方】治寒热痹留住不去身体四肢不仁
　　干蝎【一方用蛜炒】侧子【炮制去皮脐】桑螵蛸【炒】独活【去芦各一两】踯躅【醋拌炒】天南星【炮各半两】萆　天麻　桂【去粗皮各一两】
　　右为散每服一钱温酒调下不拘时
　　龙虎膏【出圣济总録】治风湿着痹肌肉厚不知痛痒龙骨【二两】虎骨【三两涂酥炙】当归【切焙】桂【去粗皮各一两】皂荚【半两】
　　右为末先别用好巴皂荚十梃以苦酒三升防取汁去滓入减半即入前药同煎如稀饧入甆合每用少许渍摩痹处
　　行痹【附论】
　　内经谓风寒湿三气杂至合而为痹其风气胜者为行痹夫气之在人本自流通所以痹者风寒湿三气合而为病也然三气之中各有隂阳风为阳气善行数变故风气胜则为行痹其证上下左右无所留止随其所至气血不通是也治法虽通血气宜多用治风之剂
　　方
　　羚羊角丸【出圣济总録】治行痹头面四肢袭着筋脉挛急手足不遂痰涎胶黏语涩昏浊口眼徧留
　　羚羊角【镑一两】青橘皮【汤浸去白焙】木香　半夏【汤洗同生姜捣面焙干】羌活【去芦】独活【去芦】白附子【炮】天麻【酒浸切焙各半两】梹榔【剉】芎防　藿香叶　干蝎【去土炒】白花蛇【酒炙去皮骨】丹参【研】麝香【研】牛黄【研】龙脑【研各一两】
　　右为细末再和匀用皂夹薄荷鹅梨汁各一碗同煎成膏和丸如菉豆大每服七丸温酒或薄荷汤下不计时
　　山茱茰丸治风痹游走无常处亦治血痹【方见本门血痹类一名萆丸】
　　干地黄丸【出圣恵方】治诸风痹走移无定
　　生干地黄【焙】泽泻　山茱茰【炒各一两】山芋　牛膝【去苗叶酒浸焙】白术【各半两】天雄【炮去皮脐一分】蛴螬【防炒】干漆【炒烟出】狗【去毛】车前子　茵芋【各三钱】萆【炒半两】
　　右为细末炼蜜丸如桐子大空心二十丸温酒下日三夜一
　　萆丸【出圣济总録】治风痹行走无定处亦治血痹
　　萆　山芋　泽泻【各一两】生地黄【焙二两半】白术　茵芋　牛膝【去苗酒浸焙干】干漆【炒出烟】狗【去毛】车前子　天雄【炮去皮脐一分】蛴螬【防炒】
　　右为细末炼蜜和丸如梧桐子大每服温酒下二十丸加至三十丸日三
　　防风汤【出医方大成】治行痹行走无定
　　防风【去叉】甘草【炙】当归【切焙】赤茯苓【去黑皮各一两】秦芃【去苗土】葛根【各三分】桂【去粗皮】杏仁【酒浸去皮尖双仁炒各一两】
　　麻黄【去根节焙半两】
　　右防咀每服五钱酒一盏枣三枚擘开生姜五片同煎至一盏去滓温服日二夜一服一方无麻黄
　　治走注风毒疼痛
　　右用小菜末和鸡子白调傅
　　痹气【附论】
　　内经谓人身非衣寒也非有寒气也寒从中生者何是人多痹气也阳气少隂气多故身寒如从水出夫阳虚生外寒隂胜生内寒人身隂阳偏胜则自生寒热不必外伤于邪气也痹气内寒者以气痹而血不能运阳虚而隂自胜也血凝滞而脉不通故其证身寒如水中出也
　　方
　　温补鹿茸丸【出圣济总録】治阳气虚隂气胜痹气内寒如从水中出
　　鹿茸【去毛酥炙四两】五加皮　五味子　牛膝【酒浸切焙】防风【去叉】逺志【去心】石斛【去根】山芋　狗【去毛各二两】肉苁蓉【去皮酒浸切焙】熟干地黄【切焙各三两】人参【一两】白茯苓【去黑皮】兎丝子【酒浸别捣各一两一分】覆盆子　石龙芮【各二两】萆　蛇床子【炒去皮】白术【各三分】巴防天【去心酒浸焙】天门冬【去心焙】杜仲【炒各一两半】干姜【炮】桂【去粗皮】吴茱茰【炒】附子【炮去皮脐】细辛【去苖叶】蜀椒【去目并合口炒去汗各三分】天雄【炮去皮脐一两】石南【三分】
　　右除兎丝子别捣外捣罗为末再拌匀炼蜜和丸如梧桐子大每服温酒下二十丸稍加至三十丸空心食前日三
　　巴防天丸【出圣济总录】治阳衰隂胜痹气身寒补益
　　巴防天【去心酒浸焙】肉苁蓉【去皮酒浸切焙】白龙骨　五味子鹿茸【去毛酥炙】白茯苓【去黑心】天雄【炮制】续断　山芋　白石英【各二两半】覆盆子　兎丝子【酒浸另捣各三两】熟干地黄【焙二两】蛇床子【炒去皮一两】逺志【去心】干姜【炮制各一两半】
　　右为细末入兎丝子拌匀再罗炼蜜丸如梧桐子大每服空心温酒下二十丸加至三十丸日再
　　补益黄耆丸【出圣济总録】治隂胜阳虚痹气身寒如从水中出
　　黄耆　鹿茸【去毛酥炙】白茯苓【去黑皮】乌头【炮去皮脐】姜干【炮各三分】桂【去粗皮】当归【切焙】熟干地黄【焙】芎防【各一两】白术兎丝子【酒浸一宿别捣】五味子　栢子仁　枸杞根皮【剉各一两半】大枣【去核二十枚焙】
　　右为细末入兎丝子再拌匀炼蜜和丸如梧桐子大每服空心温酒下十五丸日进三服
　　天雄丸【出圣济总録】治阳虚隂胜痹气身寒如从水中出天雄【炮制去皮脐】乌头【炮制去皮脐】石龙芮　王孙　王不留行　蜀椒【去目闭口炒出汗各一两】当归【切焙】肉苁蓉【去粗皮浸酒切焙】天麻【剉各二两】蛇床子【炒半两】
　　右为细末炼蜜和丸如梧桐子大每服空心温酒下三十丸日一服再
　　苁蓉丸【出圣济总录】治阳虚隂胜痹气身寒如从水中出肉苁蓉【去粗皮酒浸切焙】天雄【炮制去皮脐】石斛【剉】当归【切焙】桂【去粗皮各一两】蜀椒【去目闭口者炒出汗】陈橘皮【汤浸去白】牛膝【剉酒浸焙】干姜【炮制各一两半】
　　右为细末炼蜜和丸如梧桐子大每服三十丸空心服食前温酒下日三
　　附子丸【出宣明论】痹气中寒阳虚隂胜身寒如水中出附子【炮制去皮】乌头【炮制去皮脐】桂【去粗皮】菖蒲【去须剉】蜀椒【去目闭口者出汗】
　　右为细末炼蜜和丸如梧桐子大每服空心温酒下三十丸日再
　　治痹痛
　　大草乌【半两】天仙子【三钱炒】五灵脂【一两】甘草【半两】
　　右为细末麺糊为丸用罗青为衣如梧桐子大每服三十丸男子石菖蒲汤下妇人莞花汤下



　　普济方卷一百八十七
<子部,医家类,普济方>
　　钦定四库全书
　　普济方卷一百八十八　明　周王朱橚　撰诸血门
　　总论
　　夫人之所以滋养其身者唯气与血血为荣气为卫荣行脉中卫行脉外周流不息五日而复大防隂阳相贯如环无端焉盖血犹水也水由地中行百川皆理则无壅决之虞血之周流于身上透泥丸下至涌泉灌溉诸经荣养百脉内不为七情所鬱外不为四气所伤自然顺适万一防爽节宣则血气逆乱荣卫失度皆于常经或涩或散或下而忘返或逆而上行乃有吐衂便利汗痰诸证生焉夫血之妄行固由积热所致然其证多端难以槩而论有因饮食过饱负重伤胃而吐者有思虑伤心并积热而吐血衂血者有劳伤心肺又为七情所干而咳血吐血者心主血肝藏之而脾为之统过思伤脾亦能令人吐血治之湏究其因伤胃者调胃安血劳心者补益其心志血热则清之气郁则顺之脾伤则安之病之浅惟有早灸膏肓而已至若肺生疽疮从髙坠下一应伤折皆能吐血伤寒汗后不解鬱结经络随气涌泄吐血衂血又当从各类求之凡心主血肝藏血肺主气血为荣气为卫六气不伤七情不鬱荣卫调平则无壅决之虞节宣失宜必致壅阂遂不得循经流注失其常度故有妄行之患焉夫血之妄行也未有不因热之所发盖血气得热则淖溢血气俱热血随气上乃吐衂也大抵寸口脉防而弱气血俱虚则吐血关上脉防而芤为失血沉细者易治浮大者难治久吐不瘥靣色黄黒无复气血或发寒热或恶寒者亦难治凡吐血有三种有内衂有肺疽有伤胃内衂者出血如鼻衂又有不从鼻孔出是近从心肺间津液出还流入胃中或如豆羮汁或如切□血凝停于胃中因即满闷便吐或去数斗至一石者是也肺疽者或饮酒之后毒满闷吐之时血从吐后出或一合半升是也伤胃者因饮食大饱之后胃中冷则不能消化便烦闷强呕吐使所食之物与气共上冲防因伤裂胃口吐血色鲜正赤腹绞痛白汗出其脉而数者为难治也问曰病胷脇支满妨于食病至则先闻腥臊臭出清液先唾血四肢怠惰目昏前后血病名为何何以得之对曰病名血枯此得之年少时有所大夺血若醉入房中气竭而肝伤故使月事衰少不来也治以乌贼骨防茹二味并合丸以雀卵大如小豆以五丸为率饭后以鲍鱼汁下利肠中及伤肝也凡吐血后体中但觉奄奄然心中不闷者輙自愈假令烦躁心中闷乱纷纷呕吐颠倒不安医工又与黄土汤阿胶散益加闷乱卒至不济如此闷者当急吐之上焦有邪则伤诸臓臓伤血下入于胃胃得血则闷满气逆气逆故吐血也凡医人不眀发表攻里乱投汤剂有悮性命更大忌夏月燔炙中脘脐下闗元气海背俞三里等燔灸千百壮者全无一效使病者及受其殃虚劳之疾凡肉食热面辛酸之物不可食所可食者菠棱葵菜氷水清凉之物无所禁忌葢得寒凉滑利肠胃使气并无壅碍燥澁经曰谷入于胃脉道乃行水入于经其血乃化若不忌慎致令病人胃口闭涩则形躯渐痩此乃死之由也但诸人咯脓血衂血大小便血者可服三黄丸黄连解毒丸凉膈散加桔梗当归大黄芍药犀角地黄汤大作剂料时时呷之内经曰所谓邪热伤于肝心之病依此调治万举万全矣人之一身不离乎气血凡病经多日疗治不痊湏当为之调血血之外证痰呕燥渴昏愦迷忘常喜汤水漱口不问男女老少血之一字请加意焉用药川芎蓬术桃仁灵脂生地黄北大黄为要呕甚者多加生姜以此先利其宿瘀嗣茯苓茯神川芎甘草调理之血随气行气逆而上奔则血不循扵经络而涌吐矣人之吐血出于上焦有热固也然能用柴胡黄芩蒲黄茅花等辈而不能用枳殻北梗青皮生姜乌梅之类又不能用通利圆子以开其中脘其大便则气如何而下防血如何而下行吾恐逆奔而上有不可得而止之者若夫依前治法血止而后又当以人参川芎当归茯苓橘皮半夏甘草为之调理虚则加术香热则加柴胡壅则加桑皮荆芥其人脉濇必有漱水之证必有呕恶痰涎之证必有两脚厥冷之证亦必有小腹结急之证或唾红或鼻衂此皆滞血作热之眀验也用药不止于柴胡黄芩当以川芎白芷桃仁五灵脂甘草佐之大便秘结者于中更加大黄浓蜜使滞一通黒物流利则热不复作
　　吐血【附论】
