<!-- { "loadSidebar": true } -->
　　右防咀作一服水三盏煮麻黄令沸去沬至二盏入余药同煎至一盏去滓临卧热服一服而愈更不再作【一贫者患此病服之立愈】
　　伏龙肝散　治吐血心胸气急疼痛【方见本呕血类】
　　地黄汤　治浓血呕血
　　生地黄【洗焙】　川芎【各一两】　半夏【制】　甘草【炙各三分】南星【荡洗七次】　芍药　白芷　茯苓　北梗　前胡知母　人参【各半两】
　　右剉每服三钱半姜五片乌一个煎服
　　藕节丸　治伤力吐血
　　干藕节【五两】　人参【一两半】　欵冬花　干莲肉蛤粉【各一两】　干山药　杏仁【各一两半】　枣儿【去核皮半觔】
　　右为细末加大萝卜一个煮烂和前药为丸如梧桐子大毎服八十丸白汤下临卧服忌酒
　　黄耆散　治吐血此皆由藏气虚气上冲所为
　　黄耆【剉】　白芍药　芎防　当归　桂心　黄芩甘草【炙微赤剉碎已上各一两】
　　右为散每服五钱以水一大盏入竹茹鸡子大煎至五分去滓食后温服
　　绵胶散　治肺损吐血
　　新绵【烧灰研】　黄眀胶【炙燥捣末】
　　右等分研匀每服一钱临卧糯米饮调下不计年嵗深逺并宜食后卧时服
　　治伤力吐血
　　用猪肝煮熟蘸白芨末服之
　　治吐血
　　益智【一两生】　硃砂【二钱】　青皮【半两】
　　右为细末灯心汤加麝香少许调服
　　又方
　　生刺蓟【三两】　生地黄
　　右捣绞取汁入白蜜一两煎三五沸不拘时
　　红花散　治吐血
　　红花【一两】　诃梨勒【三枚连核生用】　川朴硝【五两】
　　右为散每服三钱以酒半中盏水半盏煎至六分去滓入赤马通一合不计时温服
　　二神散　治吐血便血尿血及妇人血崩不止
　　香附子【一两烧存性】　蒲黄【一两炒】
　　右为末毎服三钱取大眼桐皮刮去青取白浓煎汤调下一二服立止
　　地血散　治一切吐血咯血能解一切毒及诸热繁燥茜草根【四两】　大豆【一两】　黄药子　甘草【各二两】
　　右为细末每服二钱新汲水调下加人参二两亦治痰有血
　　人参阿胶饮　治吐血
　　右用糯米二合净洗煮粥入阿胶一片小者二片生姜少许同煎胶化温温入人参半钱搅和不据时服之
　　四味丸【出十便良方】　治吐血
　　生地黄　栢叶　艾叶　荷叶【等分】
　　右四味烂捣团成鸡子大每取一丸以水三盏煎至一盏去滓温服不计时
　　阿茄陁丸【出指南方】　治先吐血后血
　　楜椒　小蘗皮　紫檀　鬱金　茜根【各等分】
　　右为细末滴如丸桐子大毎服一丸阿胶汤化下
　　又方【出朱氏集验方】　治吐血后应男子失血劳疾后
　　右用妇人初生男子胎衣以长流水直走不住洗去恶血待清汁出方妙以酒煮直待烂为度却不用铁器煮止用瓶鉢之类俟其烂取出杵烂如泥次入茯神末三五两又杵觉干又入酒些少又杵丸如梧桐子大毎服百十丸米饮或酒下或用人参汤于中更加茯苓当归尤妙云服时有些逆人愚见加少麝香于中尤妙【并朱左方】
　　治吐血【出本草】
　　以椰子浆饮之
　　治吐血【出本草】
　　用铛墨细研以酒或水调温服之
　　治吐血立效
　　右用生藕捣绞取汁毎服一小盏入蜜一匙搅匀服之
　　卒吐血【附论】
　　夫卒吐血者由心肺二脏壅滞暴热所伤或饱食饮酒劳损所致也心肺在于上焦俱主于血若为邪热所伤则血下脾胃得血则壅闷气逆故卒吐血也
　　方
　　生干地黄散【出圣恵方】　治卒吐血皆因心肺暴热毒入胃致吐血不止
　　生干地黄　阿胶【捣碎炒合黄燥】　甘草【剉生用各二两】　黄芩栢叶　犀角屑　刺蓟【各一两】
　　右为散毎服三钱以水一中盏入青竹茹一鸡子大煎至六分去滓不拘时温服
　　甘草散【出圣恵方】　治卒吐血不止
　　甘草【剉生用】　白术　阿胶【捣碎炒令黄燥】　干姜【炮制剉】黄芩【各一两】　伏龙肝【一合】
　　右为粗散每服三钱以水一中盏煎至六分去滓不计时温服一方有附子三两
　　阿胶汤【出圣济总録】　治卒吐血不止
　　阿胶【炙燥】　艾叶【焙各三两】　地榆　芍药【各四两】　蓟根【五两】
　　右粗筛捣每服五钱水一盏半煎至八分至滓温服
　　双荷散　治卒暴吐血
　　藕节【七个】　荷叶顶【七个】
　　右同蜜少许擂细水二盏煎至八分去滓温服或干研为末调服亦可
　　管仲散【出圣济总録】　治暴吐血血
　　管仲【一两】　黄连【去须半两】
　　右为细散每服二钱浓煎糯米饮调下立止
　　桂心散　治暴吐血【方见本门吐血类】
　　治卒吐血【出本草】
　　用屋上茅草细剉三升酒浸煮服一升水煮亦得
　　蒲黄散　治卒吐血【方见本门唾血类】
　　黄连散【出圣恵方】　治卒吐血
　　用黄连末蜡各一两先镕蜡内黄连搅匀分为三丸温酒一升和一丸服之尽三丸便止一方糯米粥化一丸服
　　艾胶散　治卒吐血
　　用干姜三两艾叶二升胶如手掌大水三升煮取一升去滓又内马矢汁一升合煮取一升顿服即止
　　治卒吐血【出圣恵方】
　　用生地黄捣绞取汁着瓷椀中胶如两指大合蒸之于三升米饮不熟适寒一服效
　　治卒吐血亦疗下血【出本草】
　　用桂屑方寸匕昼夜含二寸许服千金方同大神验
　　治卒吐血及泻鲜血【出本草】
　　右取小蓟叶捣绞取汁温服
　　治卒吐血【出本草】
　　以水服蒲黄一升
　　治卒吐血【出本草】
　　右用向东者蘘荷根一把捣绞汁三升服之【白蘘荷今荆防江湖间多种之】
　　吐血不止【附论】
　　夫吐血不止者由心肺积热饮酒劳伤之所致也肺为上盖心肺俱主于血若上焦壅滞邪热伤于诸脏则血下流入于胃中胃得血则满闷气逆故吐血也或有饮食大饱未能消化心胸壅闷呕吐又所食之物与气上冲心肺伤裂胃腕则令口吐鲜血又有脏腑劳损气血不和思虑忧愁恚怒气逆结滞于胸膈之间伤损于肺肝心之脏则血流散故令吐血不止也圣济録论曰脏真髙于肺而主气脏真通于心而主血脏真散于肝而藏血是三者或因忧愁思虑与夫恚怒气逆伤之则气乱而血妄行下于胃胃受之则满胀其气冲贲于上者故吐血不止也
　　方
　　羚羊角散【出圣恵方】　治吐血不止
　　羚羊角屑【三两】　伏龙肝【五两】　熟艾【一两】　地榆【二两剉】牛膝【去苖】　牡丹　生干地黄　栢叶【各一两】　白芍药【四两】　蛴螬【五枚切破慢火炙黄】　大蓟根【三两】　鸡苏叶【一两】
　　右为散毎三钱以水一中盏生姜半分煎至六分去滓温服
　　松花散【出圣恵方】　治吐血久不止
　　松花【一两半】　甘草【炙微赤剉】　紫菀【去苖】　百合　　人参【去芦头】　白茯苓　茜草根【剉】　刺蓟【各半两】　艾叶【一分】　薯蓣　鹿角胶【捣碎炒令黄燥】　生干地黄【各一两】
　　右为散不计时以粥饮调下二钱
　　百花煎【出圣济总録】　治吐血不止欬嗽补肺
　　生地黄汁【一升】　生姜汁【半升】　黄牛乳【一升半】　　藕汁【一升】　胡桃瓤【十枚研如糊】　干柿【五枚细剉研如糊】　　大【二十一枚煮去皮核研如糊】　清酒【用一升已上除胶外余同前七味一处入银锅中煎沸方下余二味】　黄眀胶【炙燥半两为末用】　秦艽末【半两】杏仁【汤浸去皮尖双仁炒研如糊入煎中三两】
　　右相次下煎减一半却入上色蜜四两徐徐煮火养成煎后入瓷合中盛毎日三度服一匙头糯米饮调下酒亦得
　　黄芩散【出圣恵方】　治心热吐血不止
　　黄芩　地榆【各一两半剉】　元参　茜根【各二两剉】　寒水石【二两】　麦门冬【二两半去心焙】　川升麻【二两】　犀角屑【一两】甘草【一两炙微赤剉】
　　右为散毎服五钱以水一大盏入竹叶二七片煎至五分去滓每于食后温服
　　大效圣散【出圣济总録】　治吐血不止极者
　　金星石　银星石　禹余粮　寒水石【以上并碎】　不灰木　半夏【汤洗七遍去滑生姜汁制焙】　大黄【剉】　蛤粉
　　右等分为散每服一钱新汲水调更入龙脑少许佳兼觧五毒
　　阿胶散【出圣济总録】　治吐血不止
　　阿胶【炒令燥半两】　生干地黄【一两焙】　人参【一分】　　黄蘗【去粗皮蜜炙】　蝉殻【去土】　甘草【生剉】　黄耆【剉各半两】
　　右为散每服一钱糯米饮调下不拘时服
　　麦门冬散【出济生技捽方】　治吐血久不愈以三棱针于气冲上出血更服
　　五味子　麦门冬　当归身　牡丹皮　人参生地黄【各半钱】　黄耆【一钱】
　　右为粗末作一服水二盏去滓热服
　　红蓝花散【出圣恵方】　治心热吐血不止
　　红蓝花【二两】　伏龙肝【一升以水二升半浸取汁】　乱髪灰【一两】甜竹茹【二合】
　　右为散每服三钱以伏龙肝水一中盏煎至六分去滓频温服
　　红蓝花饮【出圣济録】　治吐血不止【方见本门肺脏壅热吐血类】治吐血不止【出本草】
　　用白胶香不计多少细研为散毎服二钱新汲水调下
　　治吐血不止口鼻血皆出者【出本草】
　　以藕节捣汁服之良
　　茜根散【出圣恵方】　治吐血不止心脑烦热
　　茜根【二两剉】　白芍药　麦门冬【去心各三两】　　鸡苏叶【四两】　小蓟根【三两】　青竹茹【四两】
　　右为散每服三钱以水一中盏煎至五分去滓入生地黄汁一合搅匀不计时温服
　　地榆散【出圣恵方】　治吐血不止
　　地榆【净洗去泥土】　白芍药　艾叶　小蓟根【各一两】阿胶【三分捣碎炒令黄燥】　甘草【一分生用】
　　右为散每服三钱以水一中盏煎六分去滓不拘时温服
　　栢叶黄耆散【出圣恵方】　治吐血日夜不止
　　生干地黄【四两】　黄芩　栢叶　甘草【炙微赤剉各一两】阿胶【杵碎炒令黄燥】　黄耆【剉各二两】
　　右为散每于食后以糯米粥饮调三钱服之
　　伏龙肝膏【出济生方】　治吐血不止及口鼻俱出
　　伏龙肝末　生地黄汁　麦门冬汁　　刺蓟汁【各三合】　白蜜【半匙】
　　右相和以慢火熬如稀饧不拘时含半匙咽之一方无蜜以水调服
　　刺蓟饮子【出圣恵方】　治吐血不止
　　刺蓟汁　生地黄汁　生藕汁　童子小便【各二合】赤马通汁【一合】
　　右和令匀每服一小盏频频温服
　　苎根散【出圣济録】　治吐血不止
　　苎根　人参　白垩　蛤粉【各一分】
　　右为散每服一钱糯米饮调下不拘时
　　栢叶汤【出指南方】　治吐血不止
　　青栢叶【一把】　干姜【三片】　阿胶【三片炙】
　　用水二升煮至一升去滓别绞马通汁一升同和煎取一升绵滤过一服尽之一方无阿胶用艾亦可
　　人参散【出百一选方】　治吐血不止
