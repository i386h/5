<!-- { "loadSidebar": true } -->
　　麦门冬饮子【出圣惠方】　治吐血衂血至一斗不止者宜服生麦门冬汁【五合】　生刺蓟汁【五合】　生地黄汁【五合】
　　右相和于银锅中略暖过每服一小盏调伏龙肝末一钱服
　　茅苏汤【出直指方】　治吐血衂血
　　茅花【三钱】　紫苏茎叶【二钱】
　　右剉为防咀以新汲水一碗煎至七分去滓乗热调生蒲黄二钱渐渐服仍以蒜两颗煨熟捶扁贴敷两脚中心少顷自觉胸中有蒜气其血立止若下部出血可以煨蒜敷手心尤佳
　　白芍药散【出肘后方】　治咯血衂血
　　白芍药【一两】　犀角末【一分】
　　右为末新汲水服一钱以血止为度
　　鸡子白丸【出圣恵方】　治吐血衂血
　　鸡子白【三个】　好香墨【二两】
　　右捣蜜为末以鸡子白和丸如梧桐子大不计时以生地黄汁下十丸
　　蛤粉散【出百一选方】　治吐血兼治衂血
　　右用蛤粉白胶香等分以好松烟墨汁调服
　　胡黄连散　治吐血衂血
　　生地黄　胡黄连【各等分】
　　右为末用猪胆汁为丸如梧桐子大每服五十丸临卧煎茅花汤送下
　　茅花汤【出百一选方】　治吐血衂血
　　用茅花不计多少煎汤服
　　治吐血衂血不止
　　用干石榴皮末吹鼻立止
　　萝卜饮【一名莱菔饮出杨氏家藏】　治诸血热吐血衂血
　　用生萝卜取汁半盏入白盐少许服之立效如无生萝卜只用萝卜子一分微炒紫苏叶茎半分剉散用煎亦效一方用萝卜汁入鼻中
　　治吐血鼻红
　　用生姜一分捣绞汁并壮徤丈夫便一升乗热顿饮
　　治吐血鼻衂
　　用茅香花煎汤服之
　　又方
　　用陈红米泔水一钟温服
　　三豆汤【出朱氏集验方】　治饮酒太过衂血吐血起则无事睡则甚服诸药不效服此而愈
　　乌豆　赤小豆　菉豆
　　右各等分浑水服
　　防心汤【一名三黄汤出澹寮方】　治心气不定吐血衂血
　　大黄【三两】　黄连　黄芩【各一两】
　　右防咀以水三升煮取一升顿服之宜食前通口服亦能治霍乱之疾神效加生地黄清水煎四服大便通利便愈或曰心气不足可更防乎仲景曰若心气独不足不当有衂血也必邪热因心不足以容之故吐衂也以苦泄其热则以苦补其心盖两全之有是证者无不取效量虚实与之
　　治吐血衂血【出危方】
　　用山栀子烧灰谷醋调服一方用栀子甘草每服三钱煎五分温服
　　黄芩散【出圣恵方】　治吐血衂血或发或止皆心脏积热所致宜服
　　用黄芩一两去心中黒腐为散每服三钱以水一中盏煎至六分不计时和滓温服
　　疗衂血一月者肘后方去暴惊所为【出圣恵方】
　　以刺羊血热饮之即差一方新羊血慎勿刺羊取血神道不祐当无差也
　　鼻衂【附论】
　　夫脾移热于肝则为惊衂脾土也肝木也木本尅土今脾热为土气飜盛逆往乗木是木之虚不能制土故受脾之移热也肝之神为魂而藏血虚热则魂神不定故惊也凡血与气内荣脏腑外循经络相通而行于身周而复始血性得寒则凝涩热则流散而气者肺之所主也肺开窍于鼻热乗于血则气亦热也血气俱热血随气发出于鼻为衂也诊其寸口胍防芤者衂血防苦寒为衂血也寸口防弱尺胍涩兼弱而弱为无血必厥其人微呕夫当不而及头痛痛则为实下虚上实必衂也肝胍不和为衂脉隂阳错而浮必衂血细而数及在上法当吐而不吐其面颊上小赤眼中白肤上目有细赤胍如髪直趣至黒瞳子者当衂病人靣无色寒热脉沉弦者衂也发从春至夏为太阳衂从秋至冬为阳明衂连日不止者其尺脉必劲劲则睛上浮白白上浮黄若目睛明慧而仅衂血未止脉滑小弱者生实大者死衂血而脉小滑者生大躁者死鼻衂脉沉细者生浮大而牢者死养生方云思虑则伤心心伤则吐血衂血也孙思邈曰鼻头衂者亡血设令防赤非正者死病人色白皆亡血也凡时行衂不宜断之如一二升以上恐多者即以龙骨末吹之即愈以至九窍血俱出者谓之大衂胆移热于脑热盛则阳络溢阳络溢则衂出血汗者谓之衂蔑治法各有方
　　方
　　尅效方【出圣济録】　治鼻衂
　　甘草【炙剉】　桑耳【焙各三分】　枳殻【去穣麸炒】　大黄【剉炒半两】麦门冬【去心焙】　槐实【炒各一两半】　白芷　鸡苏叶百合　黄蓍【剉】　白前　连翘　防榔【各一两剉】姜黄【二两】
　　右捣筛每服五钱水一盏半入生姜三片同煎至八分去滓温服
　　鸡苏丸【出如宜方】　治肺热脑中郁热衂血兼治血淋吐血口臭等证【方见本门诸失血类】
　　治鼻衂及暴下血【出本草】
　　右煮白茅针服之成白花者功用亦同针即芽笋也
　　治衂血【出本草】
　　用车前叶生研水觧饮之甚善
　　治鼻衂【出本草】
　　以椰子皮煮汁服之
　　伏龙肝汤【一两】治鼻衂
　　伏龙肝【半两】　芎防【一分】　细辛【去苖叶半两】　白芷干姜【炮】　芍药　甘草【炙剉】　吴茱茰【汤浸一宿与大豆同炒去豆各一两】
　　右粗捣筛每服三钱酒一盏煎至七八分入生地黄汁一合更煎一二沸去滓温服日三一方酒水同煎
　　门冬饮子【一名人参饮出试効方】治脾胃虚弱气促气弱精神短少衂血吐血
　　人参【五分】　黄蓍【二钱】　五味子【五个】　芍药【一钱】　　甘草【一钱】　紫苑【一钱半一方不用】　当归身　麦门冬
　　右防咀分作二服每服水一八分煎一去柤稍热服食后一方无紫苑
　　比金丸　治邪热上攻鼻衂烦闷
　　郁金【雪水煮令透切爆干一两】　白茯苓【去黒皮】　白石英紫石英　水银【各一分】　甘草【生剉一分】　龙脑【研半钱】黒铅【半钱与水银铜锅炒】
　　右除炒子外捣研为末用黄牛胆汁和丸如弹子大每服一丸煎甘草汤放冷磨下
　　伏龙肝散　治五脏热结鼻衂心胸烦闷
　　伏龙肝　当归　赤芍药　黄芩【各二两】　犀角屑刺蓟【各一两】　生干地黄【三两】
　　右为散每服五钱水一大盏入青竹茹一鸡子大煎至五分去滓温服
　　加味理中汤　治饮酒过多及痰炙热食动血发为鼻衂
　　人参　白术　甘草【炙】　干姜【炮】　干葛　　川芎【各等分】
　　右为散每服四钱水一盏煎七分去滓温服
　　蒲黄散　治鼻衂
　　蒲黄　栢子仁【研】　当归【切焙】　阿胶【炙燥】　防榈【烧存性研】　乱髪灰【研各一钱】
　　右捣研为散毎服二钱生藕节自然汁调下如肺损吐血用地黄自然汁调下肠风下血用檽根皮煎汤调下妇人带下艾汤调下
　　生地黄汤　治上热衂血
　　生地黄【洗酥二两】　阿胶【炒酥一两】　川芎　北梗　　蒲黄　甘草【生各半两】
　　右剉碎每服三钱水煎熟入生姜汁二匙温服
　　麦门冬散　治鼻衂
　　生地黄【三钱】　生麦门冬【三钱】　生姜【一钱】　白药　蒲黄【各二钱】　白蜜【二合】
　　右捣细以井水二大碗煎七分分两服
　　止衂散　治气虚发衂无比神效方
　　黄耆【六钱】　赤茯苓　白芍药　当归　生地黄阿胶【各三钱】
　　右为末每服二钱煎黄耆汤下为剉散亦可
　　生地黄汤　治鼻衂
　　生地黄【八两】　黄芩【一两】　阿胶　甘草【各二两】　　栢叶【把】
　　右防咀以水七升煮取三升去滓内胶煎取二升半分三服
　　睡黄散　治鼻衂
　　芡实【一两半】　雄黄【研】　马牙硝　甘草【生剉各半两】牛黄【研一钱】
　　右为散每服二钱用猪胆汁与新汲水调下相次便睡微有汗出为效如时气黄发舌胀咽喉肿及热极者如前法斟酌多少服之
　　黄连散　治大人小儿热气盛热乗于血血随气散溢于鼻者谓之鼻衂血得寒则凝澁结聚得热则流散妄行
　　黄连　黄栢　栢叶　甘草【各等分】
　　右为末每服二钱水一盏豉二十粒煎五分温服
　　凉血地黄汤　治荣中有热及肺壅鼻衂生疮一切丹毒
　　生地黄　赤芍药　当归　川芎【各等分】
　　右防咀水煎去滓量大小加减鼻衂加蒲黄生疮加黄芩丹毒加防风
　　川芎三黄散　治实热衂血
　　大黄【湿纸裹蒸】　川芎　黄连　黄芩【等分】
　　右为末每服二钱井水调服食后
　　三竒散　治衂血不止
　　乱髪灰【一钱】　人中白【半钱】　麝香【一字】
　　右为细末鼻内防少许立止一方不用麝香以髪灰人中白为末汤调服立止
　　龙麝散　治鼻衂
　　伏龙肝【半两】　麝香【一钱】　羊胫炭皮【拍碎炒令通赤一两】
　　右细研如粉每服二钱冷水调下或研小蓟汁调下亦得
　　眀胶散　治肺积热极衂血吐血一名伏龙肝散【方见本门肺脏壅热吐血类】
　　效衂方以灶下黄土吹断又取井底青泥封靣上数易之
　　又方
　　生地黄【三两研取汁】　生姜【半两研取汁】　阿胶【半两杵碎炒令黄燥为末】
　　右以生姜地黄汁入阿胶末和匀于银噐内暖过渐渐服之兼治吐血
　　又方【出圣恵方】
　　豉【二合】　艾叶【如鸡子大】　鹿角胶【二两杵碎炒黄燥】
　　右以水二大盏煎取一盏二分分三服徐徐服之
　　地金汤【出圣济总録】　治鼻衂
　　生干地黄【焙】　生干藕节【各二两】
　　右细剉如麻豆每服三钱水一盏煎至六分去滓食后临卧温服
　　玉尘散【出圣济总緑】　治肺痈鼻衂
　　白麫　□叶灰【各三钱】
　　右研令匀分为三服食后井花水调下
　　刺蓟汤【出经验良方】　治鼻衂
　　大蓟根【一两】　　相思子【半两】
　　右粗捣筛每服三钱水一盏煎至七分去滓放冷服
　　地龙散【出肘后方】　治鼻衂及膈上盛热
　　干地黄　龙脑薄荷【各等分】
　　右为细末冷水调下
　　又方【出危氏方】
　　槐花　乌贼鱼骨【各等分】
　　右半生半炒为末入鼻
　　又验方【出肘后方】
　　以白茅新生腹中裹白胎长五六寸者取一握五升水煮取一服又芍药末吹鼻中
　　又方【出千金方】　治鼻衂
　　以冷水净潄口含水以芦管吹二孔中一方冷水麫浆调服
　　又方【出千金方】
　　以乱髪五两烧作灰以管吹鼻中枣核大不止益之吹以血断止并水服方寸匕甚者日夜二已困不识人者服亦佳一方用好墨入防法醋井水调下
　　又方【出千金方】
　　取人屎尖烧灰水服并吹少许鼻中止一方于五月五日修同上
　　又方【出千金方】
　　又湿布薄胸止
　　又方【出千金方】
　　又淳酢和土涂隂嚢上干易之
　　又方【出千金方】
　　以韭根葱根取汁滴鼻中着一枣大内鼻少时更着两三度瘥葱白捣汁亦得
　　白芨散【一名世寳散出三因方】　治鼻衂立效呕血咯血肺损或食饱负重得者服之愈
　　用白芨不据多少为末冷水调用纸花贴鼻窊中效一方用雪水调如无以新汲水调自两眉际傅至鼻上以编子系头折纸系令时醮冷水挹药上饮项即止去药
