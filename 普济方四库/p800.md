<!-- { "loadSidebar": true } -->
　　又方【出千金方】　用黄胶即阿胶荡令软贴鼻窊中鼻头至顶及髪际三寸止一方镕胶糊鼻帛贴额上仍末雄黄绵裹内下部治举身热衂
　　画粉方【出瑞竹堂方】　治鼻衂血出不止一二服除根用白土即画匠所用画粉极细研每服五钱新汲水调服止
　　治鼻衂【出经验良方】　治大人小儿鼻衂乃血热不循经而壅从鼻出也血随其方气而肺主气外属鼻故出血也
　　以春冬衂者用生地黄研取汁加蒲黄少许砂糖井花水调和侵服之愈秋夏衂者用车前草研取汁同生姜汁蜜井花水和饮之即愈先用滓塞两鼻四时衂者生萝卜捣汁同生姜汁蜜和井水调饮之良四时皆可用萝卜汁仰头滴入鼻中即止
　　又方【出经验良方】
　　用伏龙肝不计多少为末以荆芥汁调下即止
　　又方
　　用鸡脚草捼水吃以滓塞鼻
　　又方【出经验良方】
　　用白药煎剉碎烧灰存性大红剉碎烧灰存性二味为糯米饮汤温服一方煎汤洗鼻频缩药入鼻
　　又方【出经验良方】
　　以青黛为丸用肥开劈去核入青黛在内湿纸包慢火煨一晌待冷细嚼新汲水吞下
　　治鼻中出血
　　用茅屋上青苔曰屋油以新汲水研一盏浮滓与服其血立止
　　枇杷叶方
　　用枇杷叶去毛焙干为末用茶调下一二钱日三亦治鼻赤
　　治鼻鼽血
　　以左臂血用纸撚血防左眼右亦如之
　　又方
　　以好麻纸撚絍鼻中顷之打即愈此方甚竒有人一夕常衂盈盆百药不效用此遂愈
　　治衂血
　　以灯盏数枚以百沸汤煮逐枚漉出乗热安顶上冷即易之又蒲黄二钱先用新汲水调下老人不用次用米脑细研以热马粪汁调上件脑子用鵞毛羽扫入鼻中立止马粪热即有汁冷无汁又赤芍药末冷水调服又五倍子一两为末新绵烧灰等分米饮调下谯知閤患病用此而愈
　　搐鼻方　治鼻衂
　　用驼粪不以多少用新藏缾一个打开底入粪在内烧成灰取出研细用麝香少许研匀随衂血鼻搐之一方无麝香为干末搐鼻中
　　防己散　治鼻衂
　　用防己三两三捣罗为散每服二钱新汲水调下老儿酒调一钱服更用热汤调少许鼻中嗅气佳亦用糯米饮调下
　　乌沙散【一名香黑汁】　治鼻衂
　　用细烟香墨二两为细散每服一钱腊茶清调下或浓磨以葱白蘸塞鼻中或防入鼻内亦可一方葱汁磨墨滴鼻中
　　吹鼻方　治鼻衂吐血
　　用栢叶石榴花为细末每用少许吹鼻中亦用花片塞于鼻中止
　　贴背膏　治鼻衂
　　用京三棱大者一枚以湿纸裹于慢火中煨熟乗热捶碎捣为细末醋煮麫糊调贴背第五椎上
　　贴鼻方　治鼻衂
　　用鹿角胶不计多少以沸汤浸輭贴鼻拗上更以酵麫调令稀稠得所若左窍出血则涂右边右窍出血则涂左边
　　劄耳方　治鼻衂
　　用延胡索为末以绵褁劄耳内左衂劄右右衂劄左左右俱衂则两耳俱劄
　　葱白汁　治鼻衂血
　　用葱白一握捣绞取汁投酒少许防两防入鼻差
　　衂血方
　　用川郁金末井水调下亦治吐血
　　又方
　　用槐花半生半炒末入鼻
　　一方治鼻衂
　　以鲤鱼鳞炒成灰研为末冷调下一二钱一用头髪烧灰防入鼻内先口噙水即止
　　治鼻衂方【本草】
　　用铅白霜为末取新汲水调二字
　　治鼻衂出血不止心闷欲絶
　　用干姜削令头尖微煨塞鼻中
　　又方
　　用麻鞋□底烧灰吹鼻孔中立效亦治鼻塞
　　止鼻衂【本草】
　　用香薷干末以水服之
　　治鼻衂出血两头不止谓之血汗
　　以新汲水磨黄药子一椀勿令絶稀顿服立瘥
　　又方
　　用藕节取汁服之或滴入鼻中
　　又方
　　用故屏风纸烧灰细研温酒调下一钱立止
　　又方
　　用贝母二两炮黄捣罗为末以浆水调二钱服良久再服
　　又方
　　用谷精草为末以热麫汤调下二钱
　　治鼻大衂有效
　　右用贯众根为末调服一钱匕止鼻血有效
　　治鼻衂
　　右用刀刮指甲末吸入鼻内即止
　　治卒鼻衂【出圣恵方】
　　右取水一罐鑚底作小孔令射病人顶上名音门以新汲水四五罐即止音门立顶后宛中淋不过一两罐即止
　　乂方【出肘后方】
　　右水和粉一升如粥饮之立差
　　乂方【出千金方】
　　右绵裹白马矢赤马矢亦好塞鼻又新马矢悉可用甚者饮汁一二升无新者水浸干者用新屎汁灌鼻中亦效一方用赤马通
　　又方【出肘后方】
　　右苦酒渍绵塞鼻
　　又方【出肘后方】
　　右左孔衂缚右足小指右孔亦如之两孔衂皆缚
　　乂方【出圣恵方】
　　疗人少小亟鼻衂小劳輙止及大人小儿鼻衂血犯着便出者用桑耳不计多少炒令焦捣下毎衂发輙以杏仁大塞鼻数度即可断
　　又方【出圣恵方】
　　右以盐半两炒碾为末分为二服以冷水调下未止更服
　　又方【出圣恵方】
　　右以□叶捣绞取汁每服一小盏顿服即止
　　又方【出圣恵方】
　　右以胡粉炒令光黒以醋调一钱服之即止
　　又方生地黄汤【出千金方】　治鼻衂昏迷不省昔有妇人经血半年不行因见地黄汁饮数杯后即通利是知地黄治血甚验
　　又生地黄三五觔取汁使患者生吃吸汁三觔许又以其滓塞鼻湏臾血止服汁尤佳一方用一两细剉于银石器中以酒一中盏煎三沸去滓顿服其血立止一方煮服之忌酒炙且服粳米朱氏集验方云昔汝州牧因验尸有保正赵温不诣尸所问之即云衂血以数斗昏困欲絶遂使之扶腋以来鼻血如檐溜平日所记治衂数方即合药治之血势皆冲出谓治血莫如地黄遣人寻生地黄得十余觔不暇取汁因使之生吃渐及三四觔又以其滓塞鼻湏臾血定后子妇吐血有医者教取生地黄自然汁煮饮之日服数升三日而愈昔有一婢病经血半年不通见釡中饮汁以为弃去可惜輙饮数杯随即通利地黄活血其功如此地黄但用新布拭之净捣汁勿用水洗
　　立效散【一名龙骨散出圣恵方】　治鼻中衂血及咯吐血不止用龙骨一两捣碎以水一大盏煎至半盏温温尽服一方用五色者煆研细末吹一豇豆许鼻中立止
　　又方【出圣恵方】
　　用生葛根捣取汁每服一小盏三服即止
　　又方
　　用垣衣捣绞取汁每服一小盏频服
　　吹鼻散【出圣恵方】　治鼻卒血
　　用釡底墨细研以少许吹鼻中即止
　　塞鼻散【出圣恵方】　治鼻衂
　　用猬皮一枚烧灰细研每服半钱绵裹内鼻中数易之【一方烧末吹鼻中】
　　又方【出圣恵方】
　　用苍耳茎叶捣绞取汁每服一小盏频服
　　又方【出千金方】
　　饮小蓟汁良一方用根生捣汁饮
　　止鼻红水【出肘后方】
　　右调决眀子贴脑心
　　黄耆芍药汤【出试効方】　治衂血多嵗靣黄眼澁多眵手麻木
　　黄耆【三两】　炙甘草【三两】　升麻【一两】　葛根【半两】　　羌活【半两】　芍药【一两】
　　右防咀每服三钱水二盏煎至一盏去滓温服之十五服而愈六脉细而濇按之空虚其色必白而兼不泽者脱血也此大寒证以辛温补血益血以甘温甘热滑润之剂以佐之则愈此亡血亦伤精神
　　七蒸方【出朱氏集验方】　治鼻衂
　　鹿茸【七两分七处蒸】　酸仁【半两去殻】　石莲肉【半两去心】　白茯苓【一两】　兎丝子【一两净洗】　肉苁蓉【一两】　益智仁【一两去殻】　北茴香【半两青盐拌匀】
　　右将鹿茸切片半分作七味用碗七只各蒸一味以好酒一升每处用药一味同浸一宿连碗排饭上蒸饭熟取出为度和匀焙干为末以山药十两煮糊为丸如梧桐子大硃砂为衣每服五十丸至一百丸汤下
　　独圣散【出朱氏集验方】　治鼻衂
　　用镜靣草又名螺靥草水洗擂烂入酒滤去滓取汁服
　　枯骨丸【出指南方】　治吐血衂血
　　乌贼鱼骨　防茹【等分】
　　右为细末雀卵和丸小荳大每服五丸鲍鱼汁下
　　阿胶散【出指南方】　治隂虚衂血
　　黄耆　白木　桔梗　甘草　山药　阿胶【各等分】
　　右为粗末毎服五钱水二盏取一盏去滓服
　　煎金散【出指南方】　治鼻衂
　　右煎金花莲茎叶不计多少隂干用浓煎汁温服立效
　　治衂血四方【出十便良方】
　　一吃生葱四五茎淬赤大头一个于醋中时时啜之一滴水于硬地上磨大蒜作泥膏随左右贴脚心立止仍以冷水便洗令净
　　一纸实塞耳中此方取法于酒注也
　　一捣诸葛菜或水苏或萝卜菜取汁吃一盏
　　治鼻衂【出本草】
　　用粟米粉水煮服之
　　鼻衂方【出本草】
　　以桔梗为末水服方寸匕日四五亦治吐下血
　　治鼻红【出本草】
　　以白茅香花塞鼻中
　　治鼻衂【出本草】
　　以瑚末吹鼻中
　　止衂【出本草】
　　用萆麻叶油涂炙热熨上
　　治鼻衂【出本草】
　　以金鎗小草叶挼碎付之又风化石灰杵为丸日干临时刮敷山根上
　　治鼻衂【出本草】
　　右取壁钱蛊汁防鼻中乃壁结网蜘蛛如钱圆者是也
　　又方【出旅善备要方】　治鼻衂
　　右取青蒿塞鼻中即止
　　治鼻红吐血淋疾【出本草】
　　右以船底苔并炙甘草豉汁浓煎汤旋呷
　　治鼻衂出血数升不知人事
　　右石榴花与栢叶等分为末吹鼻中
　　鼻血不止【附论】
　　夫荣气之行常与卫气相随则气与血未尝相离肝藏血肺主气荣卫和平则气血顺治若人腑脏有热乗血气血性得热流溢妄行而肺开窍于鼻故其发于鼻衂鼻衂不止者脏虚血盛故也内经又云脾移热于肝则为惊衂盖脾土也肝木也今脾移热于肝则木不能克土肝脏血其神魂悸故成衂血之病
　　方
　　鸡苏饮【出圣济总録】　治衂血不止
　　鸡苏　白茯苓【去黒皮】　射干【各一两半】　白芷　　桔梗【炒】　天门冬【去心焙】　当归【切焙】　大黄【剉炒】　　甘草【炙各一两】　桂【去粗皮半两】
　　右防咀每服二钱以水一盏生姜三片煎取六分去滓空腹温服
　　紫参汤【出圣济总録】　治鼻衂不止
　　紫参　蒲黄　生地黄【各二两】　黄芩【去黒心】　赤茯苓【去黒皮】　赤芍药　当归【焙各一两】　甘草【炙一两半】
　　右剉如麻荳大每服三钱水一盏入阿胶二片炙令燥同煎至七分去滓温服不据时
　　刺蓟汤【出圣济总録】　治鼻衂不止
　　刺蓟　黄芩【剉炒】　赤芍药【各三分】　大黄【剉炒】　蒲黄【二两】　侧栢叶【四两】　生干地黄【焙】　甘草【炙剉各五两】
　　右为粗末捣筛毎服三钱水一盏煎至七分去滓温服若急以新汲水调下
　　刺蓟散【出圣恵方】　治鼻衂血出经日不止
　　刺蓟　苦参　黄连【去须】　栀子仁　生干地黄川大黄【剉碎微炒】　侧栢叶【各一两】
　　右为散每服五钱水一大盏入青竹茹半鸡子大煎至五分去滓温温频服
　　茜根散【出圣恵方】　治鼻衂日夜不止靣无顔色昏闷生干地黄【半两】　赤芍药【三分】　栢叶【一两】　阿胶【半两杵碎炒黄燥】　当归【半两】　赤茯苓【三分】
