<!-- { "loadSidebar": true } -->
　　右和令匀毎服一小盏不计时温服一方无生姜汁
　　白茅根散【出圣恵方】　治肺脏热壅滞唾血
　　桑根白皮【二两剉】　白茅根【剉】　黄芩　紫苑【洗去土各一两】　犀角屑【三分】　刺蓟根【一两半】
　　右为散每服四钱以水一中盏入竹茹一分煎至五分去滓入生地黄汁一合更煎三两沸每于食后温服
　　地榆散【出圣恵方】　治心肺热盛吐血不止
　　地榆【剉】　甘草【剉生用各半两】　栢叶　呉蓝　黄芩【各三两】刺蓟【一两】
　　右为散每服四钱以水一中盏入青竹茹一分煎至六分去滓每服食后温服
　　红蓝花散【出圣恵方】　治肺壅热吐血不止
　　红蓝花【一两】　犀角屑　茅根【剉】　麦门冬【去心各三分】伏龙肝【半觔以水五大盏浸滤取汁】
　　右为散每服三钱以伏龙肝散水一盏入竹茹一分煎至六分去滓不计时温服一方入乱髪灰一钱和匀服
　　伏龙肝散【一名眀胶散出圣恵方】　治肺壅热极肺胀吐血不止黄眀胶【捣碎炒微黄燥】　桑叶【各一两】　伏龙肝【一两半】
　　右为细末每服不计时以糯米粥饮调下一钱
　　红蓝花散【出圣恵方】　治心肺热极吐血不止
　　红蓝花【二两】　伏龙肝【一合】　甘草【半两生用】
　　右为细末每于食后煎竹茹汤调下二钱
　　吐血后虚热胸中痞口燥【附论】
　　夫上焦有邪则伤于脏脏伤则吐血人病吐血之后荣卫俱虚隂阳否隔阳气不防故身体虚热胸中烦闷而口舌干
　　方
　　补肺汤【出圣济总録】　治吐血后胸中痞痛口燥不喜食黄耆【细剉】　桂【去粗皮】　生干地黄【焙】　赤茯苓【去黒皮】厚朴【去粗皮生姜汁炙】　紫苑【去苖土】　当归【切焙】　陈橘皮【汤浸去白焙干用】　五味子【各二两】　逺志【去心】　麦门冬【去心焙】　甘草【炙剉】　钟乳【研成粉】　白石英【研成粉】桑白皮根【剉炒各一两】　人参【一两】
　　右粗捣筛再入研药同和匀每服五钱以水一盏半大枣二枚劈破同煎至一盏去滓温服日二夜一
　　地黄汤【出圣济总録】　治心肺壅热上焦不利吐血胸中痞口干
　　生地黄【干焙】　地骨皮　赤茯苓【去黒皮】　甘草【炙剉】大黄【湿纸褁煨剉】　元参　黄芩【去黒心】　当归【切焙】　麦门冬【去心焙】　藿香【取叶】　升麻　紫苑【去苗土】　桑根白皮【剉各一两】
　　右粗捣筛每服五钱水一盏半煎至一盏去滓温服不据时
　　当归汤【出危氏方】　治三焦虚损或上下发泄吐唾血皆从三焦起或因热损发或因酒食发悉主之
　　当归　干姜【炮】　熟地黄　蘗皮　小蓟　羚羊角【镑】　阿胶【炒各三钱三字】　白术　芍药【各半两】　黄芩甘草【炙各一分】
　　右剉为散每服三钱水二盏竹茹一块如指大煎至八分去滓入伏龙肝半钱头髪灰半钱蒲黄半两又煎至七分不据时一方无白术
　　茯苓汤【出圣济总録】　治吐血后身体虚热胸中痞隔口舌干燥
　　赤茯苓【去黒皮】　黄连【去须】　生干地黄【焙】　　栀子仁　黄芩【去黒心】　大黄【剉炒各一两】　桂【去粗皮】　蒌根【各三分】　杏仁【汤浸去皮尖双仁麸炒一两】
　　右粗捣筛每服三钱水一盏煎至七分去滓不据时温服
　　栢药散【出圣济总録】　治吐血后胸中痞口干及
　　栢药【焙】　蒲黄【各一两】　木香　乌鱼骨【去甲炙】　防皮　当归【切焙各半两】　阿胶【炙燥一两】　妇人油髪【与防皮同烧灰半两】
　　右为细散每服一钱用糯米粥饮入地黄汁少许暖令温调下不计时服一方冬温夏冷调之
　　鹿角胶散【出圣济总録】　治吐血后虚热胸中痞口燥鹿角胶【炙燥】　阿胶【炙燥】　秦芄【去苖土】　乌梅【去核炒各等分】
　　右为细散每服二钱糯米饮温调下早晚食后临卧服
　　抵圣汤【出圣济録】　治男子妇人吐血后膈虚热
　　隂地蕨　紫河车【剉】　管仲　甘草【炙剉各半两】
　　右粗捣筛每服三钱水一盏煎至七分去滓食后温服
　　阿胶散【出圣济録】　治吐血后上脘痞隔虚热口燥阿胶【炙燥】　生干地黄【焙】　黄蘗【去粗皮蜜炙各半两】
　　右为细散每服二钱用绵灰蜜汤调下日三服
　　人参散【出圣济録】　治吐血后虚热胸中痞口燥
　　人参【二两】　阿胶【炙令燥一两】　甘草【炙剉半两】　黄耆【细剉一两半】
　　右为细散每服二钱温糯米饮调下不据时
　　茜草丸【出圣济録】　治吐血后虚热躁渇及解毒
　　茜草【剉】　雄黒豆【去皮】　甘草【炙剉各等分】
　　右为细末井花水和丸如弹子大每服一丸温熟水化下不据时
　　神效散　治吐血后虚热胸中痞口燥【方见本门吐血类】
　　呕血【附论】
　　夫忧愁思虑则伤心恚闷怒气逆上而不下则伤肝盖心主血肝藏血二脏俱伤则血不循经随气上逆故因呕而血出也内经曰怒则气上甚则呕血
　　方
　　欵冬花丸【出圣济録】　治吐血唾血欬逆气喘短气欵冬花　紫苑【去苖土各三两】　杏仁【汤浸去皮尖双仁炒】　豉【炒各二两半】　人参　桂【去粗皮各半两】　天门冬【去心焙】　甘草【炙剉】　蜀椒【合口炒出汗】　栢叶【去梗焙】　生干地黄【焙各三分】
　　右为末炼蜜为丸如弹子大每服一丸冷熟水嚼下日三夜二服
　　伏龙肝散【出圣恵方】　治呕血不止胸膈烦痛心气逆伏龙肝【二两】　桂心　当归　赤芍药　白芷　芎防　甘草【炙微赤剉各一两】　细辛【半两】　生干地黄【四两】阿胶【二两捣碎炒令黄燥别杵为末】
　　右为散每服五钱以水一大盏煎至五分去滓放温入阿胶末一钱搅匀每于食后服之一方治吐血有竹茹无阿胶
　　竹茹散【出圣恵方】　治呕血久不差心神烦闷脏腑劳伤竹茹【一团如鸡子大】　白芍药　当归　生干地黄【各半两】羚羊角屑　鹿角胶　麦门冬【去心焙各一两半】　　甘草【一两炙微赤剉】
　　右为散每服三钱以水一中盏入生姜半分煎至六分去滓不计时温服
　　黄耆散【出圣恵方】　治伤中胸里挛痛欬呕血出时作寒热小便赤黄此是劳伤所致
　　黄耆【剉一两半】　桂心【一两半】　阿胶【捣碎炒令黄燥】　生干地黄　当归　逺志【去心】　人参【去芦头】　大麻仁　桑根白皮
　　右为散毎服三钱以水一中盏入生姜半分煎至六分去滓不计时温服
　　泽兰汤【出千金方】　治伤中里急胸脇挛痛欲呕血时寒时热小便黄皆伤于房劳故也
　　泽兰　糖【各一觔】　桂心　桑根白皮　人参【各三两】逺志【二两】　生姜【五两】　麻仁【一觔】
　　右防咀以淳酒一斗五升煮取七升去滓内糖食前服一升日三夜一勿劳动
　　麦门冬汁【出圣济録】　治呕吐血及鼻衂
　　生麦门冬【汁】　生地黄【汁】　生藕【汁】　冷熟水【各一盏】白药【一两为末】
　　右合和匀每服二盏略煎沸温服不据时
　　泽兰汤【出圣济録】　治伤中胸内急痛欬呕吐血时寒时热小便黄赤
　　泽兰叶【六两】　大黄【剉炒】　逺志【去心各一两】　人参【三两】麻仁　桑根白皮【剉各四两】
　　右粗捣筛每服五钱水一盏半煎至一盏去滓冷服不据时
　　生地黄汤【出千金方】　治忧恚呕血烦满少气胸中痛生地黄【一觔】　大【五十枚】　阿胶　甘草【各三两】
　　右防咀以水一斗煮取四升分四服日三服夜一服
　　四味丸【一名四生丸余居士选竒方】　治呕血吐血衂血若阳乗隂血热妄行宜服此药【方见妇人诸疾门吐血类】
　　治忧恚呕血烦满少气胸中疼痛【出本草】
　　用百叶捣罗为散不计时以粥饮调下二钱
　　荆芥饮【出圣济録】　治呕血不止
　　荆芥穂　栀子仁　黄芩【去黒心】　蒲黄【各一两】
　　右粗捣筛每服三钱水盏煎至七分去滓冷服不据时
　　阿胶散【出经验良方】　治肺损呕血开胃
　　阿胶【三筒好者炒】　木香【一钱】　糯米【一合半】
　　右为细末每服一钱百沸汤防不据时
　　羚羊角饮【出圣济録】　治卒呕血
　　羚羊角【镑一两半】　桂【去粗皮二两】　大黄【剉炒一两】
　　右粗捣筛每服三钱水一盏半煎至一盏去滓冷服不据时
　　刺蓟散【出圣恵方】　治呕血头痛壮热徧身疼痛四肢烦闷刺蓟　青竹茹【各一两】　鸡苏叶　白茯苓【各半两】麦门冬【一两半去心焙】
　　右为散每服三钱以水一中盏入生姜半分煎至六分去滓入地黄汁一合搅匀不计时温服
　　郁金散　治呕血【方见本门吐血类】
　　五灵脂饼子【出圣济録】　治吐血呕血
　　五灵脂【一两】　芦荟【二钱】
　　右为末滴水和丸如鸡头大揑作饼子每服二饼龙脑浆水下不据时服
　　赤芍药汤【出医方大成】　治瘀血蓄胃心下胀满食入即呕血名曰血呕
　　赤芍药【二两】　半夏【一两半汤泡七次】　陈皮【一两】
　　右防咀每服四钱水一盏半姜七片煎至七分温服不据时
　　阿胶汤【出圣济总録】　治呕血烦闷少气胸中痛
　　阿胶【炙令燥】　甘草【炙一两半】
　　右粗捣筛毎服三钱水一盏入生地黄汁三合同煎至七分去滓温服不据时
　　大蓟饮【出济生方】　治呕血吐血
　　大蓟汁　生地黄汁【等分】
　　右和匀入姜汁少许生宻少许搅匀冷服不据时
　　荆芥汤【出圣济録】　治呕血【方见本门吐血类】
　　治呕血【出本草】
　　以黄蘗好者蜜涂炙干杵为末用麦门冬熟水调下二钱匕立差
　　生姜竹茹汤【出指南方】　治呕血
　　竹茹　甘草　川芎　黄芩　当归【各一两半】　白术芍药　官桂　人参【各一两】
　　右为末每服五钱水二盏姜十片煎一盏去滓服
　　治呕血【出本草】
　　取鳔胶长八寸濶二寸炙令黄刮二钱已来用蔗节三十五个取自然汁调下
　　治忧恚呕血烦闷少气胸中疼痛
　　右用荆芥为末不据时以生地黄汁调下二钱
　　唾血【附论】
　　夫邪热熏于肺则损肺恚怒气逆伤于肝则损肝肺肝伤动令人唾血如唾中有若红缕者属肺如先若脇下痛而唾鲜血者属肝可拆而治之肺为五脏之华盖其体轻虚怕热而恶寒则易为伤损也若或邪热之气伏留在脏伤于经络致荣衞否涩胸膈壅滞故令吐血也且唾一证不者易治兼者为难愈唾中带红丝者难治谓肺伤故也医经云便血犹可止欬血不易医喉不停物毫髪必欬血渗入喉愈渗愈欬愈欬愈渗饮溲溺者十无一死服寒凉者百无一生以此观之寒凉之剂不宜过进也
　　方
　　大阿胶丸【出济生拔萃方】　治唾血血
