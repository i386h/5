<!-- { "loadSidebar": true } -->
　　金屑丹【出三因方】　治三因吐血及衂血下血一切血溢妄行
　　用雌黄须叶子者为粗末入肉线系定满着汤煮用黒锡对雌黄觔两镕作汁倾入汤煮一日添汤冷取出雌黄洗净干研为细末却以煮药肉和丸如梧桐子大每服五七丸黒锡煎汤下
　　治妄行吐血【出经验良方】
　　用熟地黄洗去土焙干为细末用好真金墨新汲水磨半盏许分作二服调熟地黄末服之墨湏松烟者张裁衣其子病服此即止屡作屡效
　　石灰散　治吐血妄行
　　以石灰刀头上烧用井花水调下后用扁柏叶同堦前草根研自然汁咽下
　　治血妄行
　　用牛口苏连根掘起洗净于石臼中桩细用生姜数片绞汁或井花水多用热酒调服将此滓盫于脑随即便愈
　　归脾汤【出危氏方】　治思虑伤脾心多健忘为脾不能统摄心血以致妄行或吐血下血
　　白术　茯神　黄耆　酸仁【炒去殻】　龙眼肉【各一两】人参　木香【各半两】　甘草【二钱半】
　　右剉散每服水一盏姜五片一枚煎不据时温服
　　南天竹饮【出圣济总録】　治血妄行九窍皆出服药不住者南天竹草【生瞿麦如拇指大一把剉】　山栀子【三十枚去皮】　生姜【一块如指大】　大【五枚去核】　甘草【炙半两】　灯草【如小指大一把】
　　右剉入瓷器中水一大碗煮至半盏去滓通口服
　　大效黄耆汤【出卫生家寳方】　治诸血妄行
　　绵黄耆【打扁二寸许切以汤泡蜜一大匙浸半日控干焙黄色一两】　官桂【八钱去粗皮不见火】　川当归【用生地黄汁浸焙干汁多犹妙】　白芍药【以童子小便浸少时焙干一两】　败龟殻【一两蘸醋炙七次并黄色用】　茅花【八钱生用】人参【八钱紫晕者焙干】　大蓟【一两旋取洗焙用】　白茯苓【八钱米泔净去红丝焙干】　蒲黄【半两银器中炒黒紫色用】　伏龙肝【半两】　甘草【一分炙】
　　右防咀每服五钱二小盏酒少半盏煎九分放温并三服妙
　　顺气散【出卫生家寳方】　治气弱不正血气欲妄行觉喉间血腥微微咯出唾中带些红色
　　当归【一两洗浄去芦细切】　川芎【二两细切】　木香【四两细剉】　陈皮【二钱洗去白焙细剉】　大蓟【野生荆芥红花者干温皆可用】
　　右为末每服四钱水一盏紫苏叶煎七分去滓温服不据时
　　土马騣汤【出圣济总録】　治心肺蕴热或恚怒气逆使血妄行日夕不止
　　土马騣【焙干二两】　枳实【去穰麸炒】　白茯苓【去黒皮】　甘草【炙剉】　秦芄【去苖土】　茈胡【去苖】　人参　生干地黄【焙各一两】
　　右粗捣筛每服三钱水一盏煎至七分去滓食后温服
　　汗血【附论】
　　内经言藏真通于心血胍之气行焉又曰肝藏血人卧血归于肝盖血虽藏于肝而心则行之也若肝心二藏俱伤于邪故血随心液为汗而出
　　方
　　人参汤【一名竹茹汤出千金方】　治汗心伤邪血汗
　　人参　桂【去粗皮】　甘草【炙剉】　白木　白芍药【各一两】黄芩【去黒心】　川芎　当归【切焙】　淡竹茹【各二两】
　　右粗捣筛每服三钱水一盏煎至七分去滓温服不据时
　　竹茹汤【出圣济録】　治吐血汗血尿血
　　淡竹茹　人参　芍药　桔梗【剉炒】　生干地黄【焙】当归【切焙】　甘草【炙剉】　桂【去粗皮】　芎防【各一两】
　　右粗捣筛每服五钱水一盏半煎至一盏去滓不据时温服
　　神白散【出圣济録】　治血汗从肤腠出及鼻衂五七日不住
　　右用人中白不计多少刮在新瓦上用火逼干研令极细每服二钱入麝香少许温酒调下一方治鼻衂不止用麝香少许每吹入鼻中立差
　　如圣散【出圣济总録】　治血汗
　　用都李仁去皮尖研细每服一钱研鵞梨汁调下
　　血余散　治汗血【方见本门吐血类】
　　治血自皮肤间溅出【出百一选方】
　　以煮酒□上纸碎撧如杨花用手捚在出血处即止
　　治肌衂乃腿上血出
　　用胎髪烧作灰填之即止一方吹入鼻中
　　诸失血【附论】
　　夫诸阳统气诸隂统血隂胜则阳亏而阳盛阳病则隂亏而隂病阳病侵隂血失常道故或吐或衂或从口鼻若暴出而色鲜心烦躁闷时欲引饮至一二升或至一斗阳入于隂以血得热则流散如天地之经水天暑地热则经水沸溢而涌起故有内衂肺疽其证大同而小异吐血呕血唾血三者谓失血也
　　方
　　大阿胶丸【出医方大成】　治肺虚客热咳咽干多唾涎沫或有鲜血并劳伤肺胃吐血呕血并皆治之
　　麦门冬【去心半两】　干山药　熟干地黄　五味子【各一两】逺志【去心一分】　丹参　贝母【炒】　防风【去芦各半两】　阿胶【炒一两】　茯神【去木】　栢子仁　百部根　人参杜仲【炒各半两】　茯苓【一两】
　　右为末炼蜜丸如弹子大小一盏煎六分和滓服毎服一丸
　　当归地黄汤【出宣眀论】　治血衂血大小便血或妇人经水不调月水过多喘
　　当归【半两】　芍药　川芎　白术　染槐子　黄药子【各半两】　生地黄【一两】　甘草　茯苓【去皮】　黄芩白龙骨【各一两】
　　右为末每三钱水一盏煎七分去滓食煎温服一方无甘草
　　龙脑鸡苏丸【出危氏方】　除烦解恼下热肺热咳衂血吐血血崩血淋解酒毒胆疽等证并止渇除惊凉上膈鸡苏叶【净一两】　真蒲黄【二两炒】　木通【一两】　阿胶【二两炮】炙甘草【一两半】　生地黄【六两为膏】　人参　黄耆【各二两】麦门冬【二两去心】　柴胡【二两同木通二物一处水半升浸二宿取汁入膏】
　　右为细末好蜜二觔先炼二沸下生地黄末不住搅时时入木通柴胡汁慢慢熬成膏勿令焦将余药末同和丸莞豆大每服二十丸嚼破温水下如虚劳烦热消渇惊悸煎入人参汤下如欬血衂吐血麦门冬汤下并食后如血崩淋疾空心服诸淋车前子汤下一方丸如梧桐子大毎服三十丸食后服败毒散吞之差
　　败毒防【出危氏方】　治肺热胸中鬰热衂血兼治血淋吐血口臭并皆治之【方见伤寒门伤寒过经不觧类】
　　右加桑白皮麦门冬煎吞鸡苏丸
　　生地黄散【出济生拔粹方】　治诸见血无寒下血衂血吐血溺血皆属于热
　　生地黄　熟地黄　枸杞子　地骨皮　天门冬黄耆　芍药　甘草　黄芩【各等分】
　　为粗末每服一两水煎胍微身凉恶风毎一两加桂半钱
　　人参汤　治吐血血汗大小便下血【方见本门吐血类】
　　胶艾散【出千金方】　治上焦热膈伤吐血衂血或下血连日不止欲死并主之
　　艾叶　竹茹【各一升】　阿胶【如手掌大】　干姜【二两】
　　右防咀以水三升煮取一升去滓内马通汁半升者取一升顿服又取新马尿与少水和绞取汁一方不用竹茹干姜作七服
　　黄耆膏子煎丸　治除烦解劳去肺热欬衂心热惊悸脾胃热口干吐血肝胆热液出口若肾热神志不定上而酒毒膈热消渇而血滞五淋血崩等病
　　人参　白术【各一两】　柴胡　黄芩【各一两】　白芷智母【各半两】　甘草【炒半两】　鳖甲【一个酥炙】
　　右为细末黄耆膏子丸梧桐子大每服三十五十丸百沸汤下空心服又用黄耆半觔粗末以水二斗熬一斗去滓再熬令不住搅成膏至半觔入白蜜一两饧一两熬蜜饧热得膏十两冷丸药
　　芍药竹茹汤【出千金方】　凡吐血衂血溺血藏气虚膈气伤或起惊悸治之
　　生竹皮【一升剉】　芍药　黄芩【各一两】　芎防　当归【切焙】　桂心　甘草
　　右防咀以水一斗煮竹皮减三升下药煎取二升分三服
　　寜志膏【出如宜方】　治出血失血过多心神不安睡卧不得语言失志
　　人参　酸仁【各一两】　辰砂【半两】
　　右为末蜜丸如弹子大每一丸薄荷汤下冝灯心汤调琥珀末下
　　侧栢散【一名栢叶散出经验良方】　治内损吐血下血或因酒太过劳伤于内血气妄行其出如涌泉口鼻皆流湏臾不救则死服此即安
　　栢叶【一两半蒸干】人参【去芦】　荆芥穂【烧灰各一两】
　　右为末每服三钱入飞罗麫二钱伴和新汲水调如稀糊相似啜服立效又方用百草霜川白芷研为末每服三钱浓米饮并服
　　单方【出朱氏集验方】　治血咳血
　　用小儿胎髪烧灰麝香酒调下每个小儿胎髪作一服妇人病用男子胎髪男人病用女胎髪
　　黒神散【出经验良方】　治伤损大吐血或因酒食饱抵头掬损吐血至多并血妄行口鼻俱出但声未失无有不效
　　百草霜　蚌粉【一方不必用蚌粉　百草霜即锅底灰又名锅墨可用乡人家烧野草锅底上黒灰名曰百草霜也】
　　右等分为末每服二钱用糯米饮调下侧栢枝研汁尤妙遇鼻衂搐一字皮破灸疮出血舌上出血并干掺上立止
　　秋莲散【一名防袍散】　治吐血呕血咯血
　　蒲黄　败荷叶【晒干各一两】
　　右为细末每服三二钱桑栢皮汤调下
　　黄耆汤　治吐血或因酒食饱低头掬损吐血至多幷血妄行口鼻俱出但声未失无有不效
　　枳实【三十个炒为末】　黄耆【二两】　甘草【半两】　红【三十筒同枳实末捣烂慢火焙焦】
　　右为末用米饮调二钱食后服
　　生犀散　治一切积毒伏热吐血衂血呕咯血伤寒杂病下血皆可服
　　升麻【二两】　郁金【半两】　大黄　甘草【各一两】
　　右为细末每服三钱水一盏半煎至七分去滓温服无时
　　三皇补血汤【出卫生宝鉴方】　治六胍俱大按之空虚必靣赤善惊上热乃手少隂心之也此气盛多而亡血以甘寒镇坠之剂防火补气以坠气浮以甘微苦酸补其血
　　熟地黄【二钱】　生地黄【三钱】　当归【一钱半】　柴胡【一钱半】白芍药【半两】　牡丹【一钱】　川芎【二钱】　黄耆【一钱】　升麻【一钱】　补之以防血溢止渇
　　右防咀如麻豆大毎服半两水二盏煎至一盏去滓稍热食前服两寸胍两头有中间全无而虚芤血在上焦或衂血或呕血以犀角地黄汤【方见伤寒门伤寒搐血类】
　　治吐血及下血并妇人漏下【出肘后方】
　　用水苏茎叶煎取滓饮之
　　治吐血蛊毒痔血女子腰腹痛大便后出清血者【出千金方】又取东向蘘荷根捣绞取汁二升顿服立差
　　治吐血鼻衂伤风血崩
　　用醋淬赭石为末汤调下
　　治血不止
　　以蒸饼两三个榧子不据多少将蒸饼食尽榧子去殻研碎末不计时白汤下每服三钱日进三五服
　　血余散　治诸血不止
　　用白茅花灯心各一握新汲水煎汤下若血淋妇人髪更好加海金沙佐之切不得用百草霜莲蓬止澁之剂
　　地黄煎【出朱氏集验方】　治咯血呕血血
　　生地黄【沉水者取汁二升】　生藕【取汁一升】　生姜【四两取自然汁】真酥【三两】　人参【一两为细末】　阿胶【一两微炒为末】
　　右先将地黄藕汁姜汁同阿胶末入石器内慢火熬稍稠即入参末熬少时入真酥熬搅匀稠得所每服一弹子大早晨日中临卧含津咽或以麦门冬汤下亦得
