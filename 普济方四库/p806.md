<!-- { "loadSidebar": true } -->
　　治无故遗血
　　用乱髪及甲烧灰酒服方寸匕
　　生血地黄百花丸【出卫生家寳方】　治诸虚不足妄下血咯血衂血肠癖内痔虚劳寒热肌肉枯瘦等疾
　　生地黄【十觔洗臼中捣取汁】　生姜【半觔】　藕【四觔捣取汁】　白沙蜜【四两】　无灰酒【一升】
　　右以上五味用银器或沙锅内熬取二碗许渐成膏一半磁器收之一半入干山药末三两再熬一二十沸次入后药
　　全当归【焙】　熟地黄【焙】　肉苁蓉【酒浸焙】　破故纸阿胶【麸炒】　黄耆【蜜炙】　石斛【去根焙】　覆盆子　白茯苓　逺志【取皮】　麦门冬【去心焙】　枸杞子
　　右十二味各二两为末用入山药膏子丸如梧桐子大毎服五十丸用温酒调地黄膏子下日三服空心食前
　　治吐血【出本草】
　　右以紫苏不限多少于大锅内水煎令干后去滓熬膏以赤豆炒熟杵为末调煎为丸如梧桐子大酒下三十丸至五十丸常服
　　治隂衂不止滴滴如赤豆汁口鼻俱出
　　右五倍子为细末每服二钱温熟水调不据时服





　　普济方卷一百九十
<子部,医家类,普济方>
　　钦定四库全书
　　普济方卷一百九十一　明　周王朱橚　撰水病门
　　总论
　　黄帝问岐伯曰水与肤胀皷胀肠覃石瘕何以别之岐伯曰水之始起也目窠上微肿如新睡起之状颈脉动时欬隂股间寒足胫肿腹乃大其水之盛也以手按其腹随手而起如裹水之状转动有声此其候也肤胀何候之肤胀者寒气客于皮肤之间防防然而坚腹大身尽肿皮厚按之其腹防而不起腹色不变此其候也皷胀如何皷胀者腹胀身肿大大与肤胀等其色苍黄腹筋起此其候也肠覃如何肠覃者寒气客于肠外与胃气相传正气不得荣因有所系瘕而内着恶气乃起息肉乃生始也如鸡卵稍以益大及其成也若怀子之状乆者离嵗月按之即坚推之则移月事时下此其候也石瘕如何石瘕者生于胞中寒气客于子门子宫闭塞气不得通恶血当泻不泻衃以留止日益大状如怀子月事不以时下皆生于女子可导而下之曰肤胀皷胀可刺耶曰先泻其胀之血络后调其经刺去其血脉师曰病有风水有皮水有正水有石水有黄汗风水其脉自浮外证骨节疼痛其人恶风皮水其脉亦浮外证浮肿按之没指不恶风其腹如皷不满不竭当发其汗正水其脉沉迟外证自喘石水其脉自沉外证腹满不喘黄汗其脉沉迟身体发热胸满四肢头面普肿乆不愈必致痈脓心水者其人身体重而少气不得卧烦而躁其人隂大肿肝水者其人腹大不能自转侧而脇下腹中痛时时津液微生小便续通脾水者其人腹大四肢若重津液不生但若少气小便难也肺水者其人身体肿而小便难时时鸭溏肾水者其人腹大脐肿腰痛不得溺隂下湿如牛鼻上汗足为逆冷其面反痩师曰治水者腰以下肿当利小便腰以上肿当发汗即愈问曰有病不利利后渇饮水小便不利腹满因肿何故师曰此法当病水若小便自利及汗出者自当愈内外伤辩云金匮要畧腰已上肿者发汗腰已下肿者一利小便又云治湿不利小便非其治也大病后腰下有水气牡蛎泽防散主之治湿则五苓散主之孙真人治皮肤肿以五皮散主之又述类象形之故也若果有水则小青龙加芫花汤主之病人干呕防利发热而咳此为表有水表证罢咳而脇下痛为里有水十汤主之于病又当详审此病皆从虚损所致大病或下利后妇人产后饮水不即消三焦决满小便不利仍相结渐渐生聚遂流诸经络故也水有十肿不可治者有五第一唇黒伤肝第二缺盆平伤心第三脐出伤脾第四背平伤肺第五足下平满伤肾此五伤必不可治凡水病忌腹上出水出水者一月死大忌之夫肾主元气天一之水生焉肺主冲化地四之金属焉元气乃水中之火所以太阳合少隂主精髓以滋血冲化乃土中之金所以太阳合阳明主肌肉以养气今肾虚则大亏致伤阳水凝滞肺满则土隘使隂金沉潜卫气凝滞而不理血淖经络而不通上为喘急下为肿满故经云肾为少隂肺为太隂其本在肾其末在肺皆至隂以精水也所以能聚水而生病者葢肾为关键关键不利枢机不转水不运行渗透经络皮肤浮肿诸证不同以短气不得卧为心水两脇疼痛为肝水大便鸭溏为肺水四肢若重为脾水腰痛足冷为肾水口苦咽干为胆水乍虚乍实为大肠水腹急肢痩为膀胱水大小便秘涩为胃水小腹急满为小肠水惟肾水谓之正水又有风水皮水石水黄汗以义考之风合归肝皮合归肺黄汗归脾石水归肾虽名理不逾证候少异如风水脉必浮恶风皮水脉浮按不没指石水脉沉腹满不喘黄汗脉沉迟致发热多涎治疗之法当辨其隂阳脉证若隂水为病者脉来沉迟色多青白不烦不渇小便澁少而清大腑多泄阳水为病者脉来沉数色多黄赤或烦或渇小便赤澁大腑多秘腰已上肿者宜发汗腰已下肿者宜利小便然后实其脾土土盛自能摄养肾水其肿自消虚弱者又当温补下元又有内挟七情之气停滞涎饮腹满脇胀名为气分及少血血热生疮变为肿痛名为内热又当随证施治不可一涂而取要知此证浮大者生沉细者死临证施治宜详审焉治法大要身有热者水气在表可汗身无热者水气在里可下其间通利小便顺气和脾胃俱不可缓耳然而证虽可下又当推其重轻不可过用芫花大防甘遂猛烈之剂一发不收吾恐峻决者易固闭者难水气复来而无以治之也然水之为肿特一目曰风曰气曰血合而有三焉风肿者皮麄麻木不仁走注疼痛气肿者皮厚四肢痩弱腹脇胀膨或烦躁漱水迷忘惊狂呕逆烦闷皮间有红缕赤痕者是血肿者妇人经脉壅闭败血停腐尤多见之然妇人怀胎亦有气遏水道而虚肿此但顺气安脾饮食无阻既产而肿自消若产后发虚则虚退而告殂矣大凡虚肿先起于腹而后散于四肢者可治先起于四肢而后归于腹者不治至若蛊胀而肚上有筋腹满而大便滑泄乆疟而转作虚浮男从脚下肿而上女从身上肿而下或肉硬或手掌平并不治当审而察之也大凡水病难治产后特须于口味又复病水人多嗜食不亷所以此病难愈也代有医者随逐时情意在财物不理本性病人欲食而于贵胜之处劝全食羊头蹄肉如此者未见有一愈者又此病百脉之中气水俱实治者皆欲令防之使虚羊头蹄极补那得瘳愈所以治水药多用葶苈子等诸药本草云葶苈乆服令人大虚故水病非乆虚不得絶其根本有蛊胀但腹满不肿水胀胀而四肢面目俱肿大在医者乆不善诊候治蛊以水药治水胀以蛊药或但见胀满皆以水药如此者仲景所云愚医杀之此疾所忌者防孝产乳音乐一切生冷一切鱼蒜房室諠戱酢滑一切肉粘食米豆油腻并禁不得食及不得用心其房室等当三年慎之永不复发不尔者虽瘥复发发后更不可治也古方有十水丸歴验多利小便所以不能述録也
　　水肿【附论】
　　夫水肿之病以脾肾气虚不能制于水水气妄行溢于皮肤其证股冷肤肿时作欬嗽不得安卧小便黄澁以手按肿处随手而起是也
　　又方
　　徐王煑散【出千金方】　治水肿利小便
　　牛角防　防己　羗活　人参　丹参　牛膝升麻　防风　秦芁　生姜屑　榆皮　紫菀杏仁　附子　石斛【各三两】　桑白皮【六两】　橘皮【二两】白术　泽防　茯苓　郁李仁　猪苓　黄连【各一两】
　　右为末筛为麄散以水五升煑三升取一升顿服日再不能者但一服二三日以前可服主利多而小便澁者用之大验
　　防榔丸【出圣济总録】　治水肿及疗老小虚肿大病后客肿作喘
　　防榔【微煨】　附子【炮去皮脐】　吴茱茰【水浸暴干炒】　干姜【炮】防己　厚朴【去麄皮涂姜汁炙】　甘草【炙各一两】　葶苈【纸上炒紫色】　杏仁【浸去皮尖防仁炒】　椒目【微炒】　赤茯苓【去黒皮】黄耆【剉炒】　麻黄【去根节炒】　桂【去麄皮】　栝蒌【去皮】　白术【剉微炒】　海藻【洗去醎汁各一两半】
　　右为细末炼蜜丸如梧桐子大每服米饮下十丸日三稍加至十五丸未知加至二十五丸得小便利为度
　　丁香散　治腹胀硬满水肿遍身小便澁少
　　丁香【一钱】　胡椒　益智【各一钱半】　青皮【去白】　陈皮【去白】甘草【炒各三钱】　茯苓　白术　连翘　桑白皮【炒】木香　枳殻【去瓤麸炒】　木通　车前子【炒各二钱】
　　右为细末每服三钱水一盏半生姜五片煎至七分和滓温服食前日进三服
　　复元丹【出医方大成】　治水肿夫心肾真火能生脾肺真土今真火气亏不能滋养真土故土不能制水水液妄行三焦不泻气脉闭塞枢机不通喘息奔急水气盈溢渗漏经络皮肤溢满足颈尤甚两目下肿腿股间冷口苦舌热干心腹坚胀不得正偃则咳嗽小便不通梦中虚惊不能安卧
　　附子【炮二两】　南木香【煨】　茴香【炒】　川椒【炒去汗】独活【一方用羗活】　厚朴【去皮剉姜制炒】　白术【煨炒】　陈橘皮吴茱茰【炒】　桂【各一两】　泽防【一两半】　肉豆蔲【煨半两】防榔【半两】
　　右为末面糊丸如梧桐子大每服五十丸紫苏汤下不以时空心食前服此药世传屡验其君臣佐使与造物同妙一日三服先次旋利顷次乃肿消喘止葢药能助真火以养真土运动枢机安平必矣法当禁絶醎半年乃不再作
　　当归散【出医方集成】　治如前
　　当归【洗】　木香【煨】　赤茯苓　桂心　防榔赤芍药　牡丹皮　陈皮　木通　白术【各剉炒干等分】
　　右为末脚膝头面肿大小便不快每服二钱水一盏紫苏淡竹叶淡木一片如指大同煎八分温服日三如已愈常服早晩二觉气下或小便快是效脏寒去防榔脐已凸添大腹皮木通猪苓各一两忌乌鸡肉醎酸海味物一方无白术
　　茯苓丸【出千金方】　治水肿
　　茯苓　白术　椒目【各四分】　木防己　葶苈桂心【各二两】　泽防【各五分】　甘遂【十二分】　赤小豆前胡　芫花　芒硝【七分别研】
　　右为末炼蜜和丸如梧桐子大蜜汤下五丸日一稍加以知为度
　　消肿丸【出医方大成】　治水肿喘满小便不利
　　滑石　木通　白术　黒牵牛【炒】　通脱木赤茯苓　茯神　半夏【洗各一分】　陈皮【一分】　木香【半分】瞿麦穗　丁香【各一钱】
　　右为末以酒糊为丸如梧桐子大每服四五十丸灯心麦门冬汤下
　　导水茯苓汤【出圣生堂】　治水肿头面手足徧身肿如烂之状手按而搨防手起随手而髙突喘满倚不息不能转侧不能着床而睡饮食不下小便塞澁溺出如割便絶少虽有而如黒豆汁煑服喘嗽气逆诸药不効本堂用此即愈亦尝验其病重之人服此药时要如熬阿剌吉酒相似药水一斗止取药一钱服后小水行时即渐添多直至小便变清白色方为全愈泽防　赤茯苓　白术　麦门冬【去心各三两】　紫苏木　防榔【各一两】　陈皮　砂仁　木香　大腹皮【各七钱半】
　　如病重者前药计一十九两重可均作三大服每服再加去心麦门冬二两重灯草一大把均半两重水一斗于砂锅内下药五两重熬一大碗再下小铫内煎至一大盏五更空心服滓再煎服连进三服自然利小便
　　右防咀五钱重水二盏灯心二十五根煎八分去滓空心服后一方沉香琥珀丸与导水茯苓汤是一对药服之自见其効
