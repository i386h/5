<!-- { "loadSidebar": true } -->
　　昔滁州公候使酒库攒司陈通此一病垂死医者已不下药偶一妇人云是道人所授服之病自小便而下几数桶遂愈用大蒜一个烂研以蛤粉和无分两可丸即止如梧桐子大每服十丸白汤下若气不升降即以大蒜一头每瓣切开逐瓣内入茴香七粒湿纸褁煨香熟烂嚼汤送下不以多少若脏腑不止即以丁香加茴香法煨服每瓣用三粒【出百一选方】
　　治水肿　有小女子发肿脐凸服之効【出百一选方】
　　用黒楮皮干为末米饮调下一二钱建炎初江吴内翰友孙发肿脐凸无医者吴捡外台得此方服之立効
　　下水肿方　亦治小便澁【肘后方】
　　用黄犍牛溺一饮三升不觉更加服老小减半亦可日至夜小便利差勿食盐
　　治温毒水肿方
　　用生大豆煑食之肿腹有白大豆不入药用也
　　治水肿坐卧不得头面肿及身体【出肘后方】
　　取芫花桑枝烧灰淋汁煮赤小豆空心食冷饱饥即食尽不得饮【葛氏方取东引者】
　　黄雌鸡方　治腹肿水癖水肿
　　用雌鸡一只理加赤小豆一升同煑候豆烂即出食之其汁日二夜一每服四合补肾扶阳气治冷气若痩者休渐食之良先患骨热者不可食也
　　鲤鱼方【出肘后方】
　　用鲤鱼一头极大者去头尾及骨唯取肉以水二斗赤小豆一大升和鱼肉煑可二者已上汁生布绞汁去滓顿服尽如不能尽分为二服后温冷暖服讫当下利利尽即瘥一方疗肿脚满下气用鲤鱼白煑食之腹有宿石瘕可食
　　治卒刺手水肿
　　用捣韮及蓝置上以火灸热即差
　　香薷方【出十便良方】　治水病肿胀不消食
　　用香薷干者五十斤剉内釡中以水淹之水出香薷上寸煑使气力都尽清澄之微火煎令可丸一服五丸如梧桐子大日渐増之以小便利一方用香薷剉煑令浓及热以渍并服之
　　治头上皮虚肿薄如蒸饼状如褁水
　　用口嚼小麺麦傅之瘥
　　大豆酒　疗水肿兼治风虚水气
　　用大豆三升以水六升煑令熟出豆澄汁更内羙酒五升微火煎如服一升渐増之令小便利则肿歇也
　　疗水肿
　　用黄连末以蜜和捣万杵丸如梧桐子大米饮服二丸可至三四丸禁饮水并冷物
　　又方【出鲍氏方】
　　用苦酒一升饮之一方取盐豉各一撮以饮之一方取用木蔕满虎口捣取汁饮之
　　散肿丸　治水肿小便澁
　　用葶苈二两微炒为末枣肉丸如桐子大桑白皮汤下毎服三十丸日进二服一方用甜葶苈
　　甘遂散　治水肿
　　甘遂【炒】　蓬莪荗【炮】　青橘皮【汤浸去白焙各一两】　大防【微煨】　桂【去粗皮各二分】　石菖蒲【米泔浸炒干】　木香【各半两】
　　右为散每服用葱汤下一钱空腹服渐加至二钱微吐防为度亦治脚气
　　治水癊
　　海蛤【二两先研三日】　汉防己【二两】　枣肉【二两】　杏仁【二两】葶苈子【六两】
　　加料五加皮散【出朱氏集验方】　治水肿
　　先用五加皮饮加泽防姜枣煎可先服三服次用大防甘遂等分为末面糊为丸如弹子大用樟栁根桑白皮菉豆浓煎汤细嚼空心下
　　赤小豆粥【出朱氏集验方】　治水肿屡効
　　赤小豆【炒焙加】　樟栁根头【细切片】　黄鱼【生细切】猪腰【一对生细切】　烧盐【少许】
　　右先将赤小豆煑滤去汁不用将豆樟栁根头大白陈米饮若得大樟蓼同煑尤妙无亦可候粥七分熟却入黄鱼与獖猪腰同煑觉鱼与猪腰皆热方入烧盐吃之不过月立愈病轻者其効尤速
　　治肿疾　安后多不絶防迹或以病未除方乙复作又难以更用去水茶宜此方以防之【出澹疗方】
　　右以子乌为末先用酒调一服仍用醋调遍涂肿处二三次自不作矣【子乌恐麻人服时只一钱】
　　分水散【出杨氏家藏方】　治面浮肿
　　土狗【一枚】　轻粉【一字】
　　右作细末毎服少许搐鼻中其黄水尽从鼻出
　　一方【出鲍氏方】
　　商陆煑菉豆任意食之
　　一方【出鲍氏方】
　　白茯苓枣核仁等分米饮下二钱末
　　治水病初得危急【出本草】
　　即用冬不限多少吃神効无比
　　治水肿浮气结聚宿滞消腹中虚鸣【出本草】
　　以越王余等煑服之
　　治水肿【出本草】
　　以椰子浆饮之
　　治水肿下水气【出本草】
　　以枫香煑汁服
　　治水病初得危急【出本草】
　　以乌牛尿每服一合瘥
　　治水肿浮气及风疟【出本草】
　　以瓶香土姜芥子等煎浴汤洗之
　　治水肿【出本草】
　　以緑鸭头煑服之
　　治水肿【出本草】
　　以水松蔕食之生海底
　　治水肿利小便【出本草】
　　以水萍捣汁服之
　　压用石消水肿【出本草】
　　以榆嫰叶作羮食之
　　凡治水病也若脉先当观其病证诊其脉气察其大便小便赤色小便黄赤即是肝热相刑于脾遂生水病也若脉气滞弦屑皮焦赤小豆小便赤色小便黄赤是肝刑于脾宜吃此方若无此病证不是肝热只因饱食忽生忽顽硬所伤即便不须吃此药盖恐因脾气虚弱不能制水也
　　杨子建获命方　治肝脏实热相刑于脾遂生浮肿渐欲成水病并宜吃此方
　　川芎　羗活　独活　细辛　荆芥穗　防己连翘【各一分】　木香【三铢】　半夏【三铢】
　　右为细末毎服二钱食后热汤下空心吃下
　　藿香散方
　　草豆防　黄橘皮　藿香　川芎　甘草　干姜赤小豆【煑熟焙干杵为末秤】　牵牛【各半两】
　　右为细末毎服三钱空心热调下和滓吃但初患水病之有肝热证候常将此病两方药对当服饵以取平安若无肝热证候只吃此方也
　　但一切水病之及不可暴取使踈药过度即伤损正气在徐徐取之一度尽取未尽停待一两日更取一度莫令伤正气治初受水之人腹肋胀满头面两足皆肿宜吃此方浮气亦可吃
　　干姜【三分】　半夏　羗活　牵牛【各二两】
　　右为细末毎服四钱用白面一两与药末相衮和作面羮入水一碗葱五根煑面熟和汁尽吃取轻一行
　　又肿药
　　用针砂鉄蛾即鉄匠家打下气飞落者以入元子一生须断盐性濡润肿再作可不为炙制法用上等醋煑半日去鉄蛾取醋和蒸饼为丸姜汤服三十四十丸以効为度亦得借鉄蛾气耳【出类钤方】日华子云煎汁服之不留滞于脏腑借鉄蛾之气以制肝木弱不能克脾土伐其土之邪而水肿自消矣
　　治水肿坐卧不得头面身体悉肿
　　用蒴藋根刮去皮捣汁一合酒一合暖空心服当微吐利
　　治水肿水气
　　用樟木煎汁服之
　　导引法
　　养生方法十一月勿食经夏自死肉脯内动于喜成水病其汤熨鍼石正方补食养宣导今附于后
　　又法
　　虾蟇行气正坐动揺两臂不息十二通以治五劳水肿之病也又云人卧勿以脚悬蹹髙处不乆必成肾水
　　十水【附论】
　　夫十水之病肿从脚起上气而欬名为白水其根在肺肿从面目起名为青水其根在肝肿从胞起名为黄水其根在脾肿从股起名为黒水其根在肾肿从心起名为赤水其根在心肿从腹起名为气水乍实乍虚乍去乍来其根在大肠肿从头面起至足名为悬水其根在胆肿从内起坚块四肢小肿名为石水其根在膀胱肿从四肢起腹大名为风水其根在胸肿从腹起名为褁水其根在小肠凡此十水生于脏腑各从其根究其所本肺与肾而已故内经曰其本在肾其末在肺皆积水也又曰津液充廓其魄独居精孤于内气耗于外形不可与衣相保葢肾气虚弱水气胀满上攻于肺肺气孤危肾为水害子不救母故隂精损于内阳减于外三焦闭溢水道不通水满皮肤身体否肿治之之法备见于内经云故曰平治权衡去菀陈剉微动四极温衣缪刺其处以腹其刑开鬼门洁净府以时服五阳以布防涤五脏故精自生形自成骨肉相保巨气乃平也
　　紫金膏【出信适用方】　治十肿水气
　　蛇含石【二两用炭一秤蛇含石用辛鉄定盛内入炭通红用米醋二升捣蛇含石入醋中】赤石脂【一两研细末】　针砂【五两水淘洗焙干用米醋二升同禹余粮于砂锅内煑干为度再入鉄铫内于炭中煆红取出冷吹灰研细至无声】　木香【一两切作片子焙干】肉豆蔲【二两洗纸褁炮焙熟】　禹余粮【三两】　羗活【一两去芦头】川白姜【一两炮】　川芎【一两】　白茯苓【一两】　当归【一两去芦头切片子酒浸一宿】　杜茴香【一两炮香】　白蒺藜【一两】　川附子【一只重七钱者炮去皮尖】　三棱【一两炮】　青皮【一两去穰】　陈皮【二两去穰】　牛膝【一两切酒浸一宿】　官桂【一两切】　蓬术【一两炮】
　　右为细末用无盐蒸饼汤泡为糊丸如梧桐子大每服三十丸至五十丸温酒吞下空心食前如不食酒白盐亦得忌盐三月房室一年患人若介甲眼黒脐凸肚皮光有青筋起或炙并可下药患人所食之物精作猪肉肚尖肚子白鱼芦鱼白菘菜只用葱椒醋食切不宜用盐除此外食
　　大海藻汤【出圣济总録】　治十种水病
　　海藻【洗去醎焙】　芫花【炒焦】　猪苓【去黒皮】　连翘　泽漆【炒】　郁李仁【去皮尖防仁研】　陈橘皮【汤浸去白瓤】　桑根白皮【剉炒】　白蒺藜【炒各一两】　藁本【去苗土】　昆布【洗去醎】大防【炒】　防己　葶苈【炒】　朴硝　甘遂【炒微黄】杏仁【去皮尖防仁炒各半两】　防榔【煨剉七枚】
　　右粗捣筛每服四钱匕水一盏半生姜枣大拍碎同煎至八分去滓空腹温服日一以利为度
　　神仙万金丸【出医方大成】　专治十种水气逐隂固阳扶危正命足膝微肿上气喘满小便不利便是水气证速服此药取全効耳此药効神功取水药不同用蛇黄大而圆者三两以新干锅子盛用炭火一秤煆过赤钳锅子出火急倾入酽米醋二升内候冷取出研至无声上用针砂真者五两卖者多杂鉄屑宜精拣择水淘极净砖上候冷一处研至无声如粉即止以上三物为主其次量人虚实入后药治水气多是冷药惟有此方上三物既非甘遂葶苈芫花之比有下项药辅佐故老人虚人皆可服次入后药
　　羗活　川芎　牛膝【酒浸一宿】　木香【炒黄】　白茯苓肉豆防【炮】　桂心【去粗皮】　杜茴香【畧炒】　蓬莪术【炮】干姜【炮】　白蒺藜【已上各半两更量虚实老人斟酌入三服内虚人老人全用实人减半用】　青橘皮【去白炒】　附子【炮去皮脐制】　京三棱【煨】当归【酒浸一宿炒】　陈皮
　　右为细末拌极匀汤浸蒸饼握去水和药再捣极匀丸如桐子大空心酒或白汤下三五丸忌盐三个月圭撮不可入口淡且以醋少许调和饮食病者不能忌服药后徒劳无功果欲救病即须忌盐至诚服药只于小便内旋去并不动脏腑病已即服此药毎服一二服兼以温和调补元血气药将理此神方也【又名禹余粮丸】
　　温白圆【出直指方】　治十种水病积聚胀满症癖块痛乆疟诸风
　　吴茱茰【汤浸七次炒】　柴胡　桔梗　石菖蒲　干姜肉桂　黄连　茯苓　人参　川椒【去目隔纸炒出汗】厚朴【制】　皂荚【去皮】　巴豆【去皮膜出油】　紫苑茸【各半两】川乌头【炮去皮脐一两半】
