<!-- { "loadSidebar": true } -->
　　至元戊寅五月间积雨淋淫鲁斋许仲平先生时年五十有八嵗面目肢体浮肿大便溏多腹胀肠鸣时痛饮食减少命予治之脉细而缓鲁斋曰年壮时多曾服牵牛大黄药面目四肢常浮肿今因隂雨故大发予曰营运之气出于中焦者胃也胃气弱不能布散水谷之气荣养脏腑经络皮毛故湿气行而澁为肿大便溏多腹胀肠鸣皆湿气胜也四时五脏皆以胃气为本五脏有胃气则和平而安若冐气虚则不能运动滋养五脏故五脏脉不和平若向来气盛者其脉独见轻若病太甚则必死故经曰真脏又脉无胃气则死君之疾幸而未至于甚尚可调补人知病而服牵牛大黄为一时之快不知其为终身之害也遂以平胃散加白术茯苓草豆蔲仁数服而腹溏泻肠鸣及痛皆愈饭食进止如常其肢体浮肿以导滞通经汤主之遂愈
　　导滞通经汤　治脾湿有余及气不宣通面目手足浮肿
　　陈皮【一两】　桑白皮【一两】　木香【五分】　茯苓【五分】　茯苓【一两霖雨时加泽防半两】
　　右防咀每服五钱水二盏煎至一盏去滓食前温服
　　牵牛丸　治一切湿热肿满等病
　　黒牵牛　黄芩　大黄　大椒　滑石【各等分】
　　右为末酒煑面糊为丸如梧桐子大每服五丸至七丸生姜汤下食后视虚实加减
　　海金沙散　治脾湿太过通身洪肿喘不得卧及腹胀如鼓
　　牵牛【一两半半生半熟】　甘遂【半两】　白术【一两】　海金沙【三分】
　　右为末每服二钱煎熟水一盏调下食前得先利止后一方不用白术
　　赤茯苓丸　治脾湿太过四肢肿满腹胀喘逆气不宣通小便赤澁
　　葶苈【四两】　防己【二两】　赤茯苓【一两】　木香【半两】
　　右为末枣肉为丸梧子大每服三十丸煎桑皮汤下食前服
　　牵牛汤　治腹中有湿气足胫微肿中满气急咳嗽喘息小便不利
　　黒牵牛【头末一两】　厚朴【姜制半两】
　　右为末每服二钱煎姜汤调下或临时水丸桐子大姜枣汤下三十丸
　　防己汤【出鲍氏方】　治湿气浮肿
　　防己【四两】　白术【三两】　甘草【二两】
　　右为末每服三钱姜三片枣一个煎
　　治脾虚受湿发肿一切虚肿皆治【出朱氏集验方】
　　大附【十大枚去皮破四块用小豆半升藏附子于中慢火煑附子透熟软去豆焙干附子】
　　右为末用薏苡仁粉煑糊丸桐子大每服百十丸空心冬汤下或萝卜汤下
　　治水廕病者【出本草】
　　以獭毛皮作褥履着之并煑汁服
　　治水廕【出本草】
　　取楤根白皮煑汁服之一盏当下如病已因取根捣碎吸取其气水自下
　　下湿丸【出本草】
　　以蚬糟煑食之良
　　去隂一水【出本草】
　　以乌臼子油服一合令大利
　　治水毒中人一名溪毒一名中湿一名水病似射工而无物【出本草】
　　以小蒜三升防咀于汤中煑莫令大熟即用力捩去滓量寒湿以浴若身体发赤斑纹者即是
　　治湿水【出本草】
　　以驳驴屎绞汁一服五合良画体成字者为燥水用牝驴屎不成字者为湿水用驳驴屎
　　卒肿满【附论】
　　夫身面卒浮肿者亦水病之候也此由肾脾虚弱之所为也肾主于水今肾虚故水妄行脾主于土脾虚不能制水故水流散入皮肤令身面卒然浮肿也
　　泽防汤　疗寒热当风饮多暴肿身如吹脉浮数者泽防【三两炒】　知母【二两】　海藻【二两】　丹参【三两】　秦芁【二两】　木防己【二两】　猪苓【二两去皮】　大黄【三两】　通草【二两】青木香【二两】
　　右切以水九升煑取三升分三服忌酢物
　　柴胡汤【出圣惠方】　治头面身体卒浮肿喘促
　　柴胡【三分剉】　川芒硝【二两】
　　右为散每服四钱水一盏煎至六分去滓温服日三四服
　　鲤鱼汤【出圣惠方】　治卒身面浮胀肿水肠澁大便难上气喘促
　　鲤鱼【二斤洗去鳞肠令浄】　赤茯苓【一两】　泽漆【一两】　杏仁【半两汤浸去皮尖双仁】　桑白皮【二两剉】　紫苏茎叶【一两】
　　右为细剉先以水五升煑鱼取汁三升去滓鱼内药煑取二升去滓每服于食前温服一中盏其鱼亦宜食之
　　商陆饮子【出圣惠方】　治卒身面浮肿腹大小便不利喘息稍急
　　商陆　柳树根　嫩桑枝【各一两】　大麻子【三两捣碎】桂心【一两】
　　右为散每半两水一大盏煎至五分去滓空心温服如人行五里大小便当利未利晚再服之
　　甜葶苈丸【出圣惠方】　治卒身面四肢浮肿脇气胀满小便不利
　　汉防己　海蛤【研细】　椒目【微炒】　川芒硝　赤茯苓【各一两】　甜葶苈【二两隔纸炒紫色】
　　右为末炼蜜和捣三二百杵丸梧桐子大毎服以后四味汤下三十丸日三服
　　下丸药汤方【出圣惠方】
　　木通【一两剉】　桑根白皮【一两剉】　百合【一两】　郁李仁【半两汤浸去皮微炒】
　　右为散每服三钱水一大盏煎至六分去滓下前丸药
　　又方【出圣惠方】　治头面四肢卒浮肿大小便澁及隂肾肿甜葶苈【二两隔纸炒令紫色】　牵牛子【微炒】　海藻【洗去醎味焙】猪苓【去黒皮】　泽防【各二两】　昆布【洗去醎味焙】
　　右为细末炼蜜和捣三二百杵丸如梧桐子大每服二十丸煎大麻子汤下日三服
　　赤茯苓汤【出圣惠方】　治头面身体卒浮肿
　　赤茯苓【一两】　枳殻【二两麸微炒】　陈橘皮【半两汤浸去白焙】甘草【半两炒多剉】　牵牛子【二两薇炒】
　　右为散每服五钱水一盏煎至五分温服日三四服
　　甜葶苈丸　治头面四肢卒浮肿小便澁及隂肾肿甜葶苈【二两隔纸炒令紫色】　海蛤【炒一两细研】　川大黄【三两剉碎微炒】　甘草【二两煨透令黄焙】　杏仁【一两半汤浸去皮尖双仁麸炒黄】
　　右为细末枣肉丸如桐子大毎服日空心煎木通草汤下丸以利为度
　　甘遂麻黄散【出圣惠方】　治卒身面目肿喘急气促大小便赤澁
　　甘遂【一两煨微黄】　麻黄【二两去根节】　桑根白皮【一两半剉】
　　右为细末每服煑赤小豆汁调下二钱日再服以利为度
　　治卒身面浮肿腹胀大小便不利喘息方【出圣惠方】
　　赤小豆【一升】　椒葱【十茎细切】　硝石【一两】
　　右三件药以水五升并葱同煑令豆熟候水干于砂盆中入硝石研或膏每日空服以暖酒下半匙
　　葶苈丸【出圣惠方】　治卒身面浮肿上气喘促
　　甜葶苈【半两隔纸炒紫色捣研如膏】　汉防己【一两末】　杏仁【半两汤浸去皮尖双仁生捣如泥】
　　右件药和匀枣肉和捣三二百杵丸如梧桐子大毎服煎橘皮汤下三十丸日三四服
　　甘遂丸【出圣惠方】　治卒身面浮肿上气喘促
　　甘遂【半两煨令微黄】　蒜瓣【半两煨熟研】　黒豆【半两炒熟】
　　右件药除蒜外捣为细末并蒜枣肉和丸如梧桐子大毎服木通汤下十丸日二服
　　又方　疗身体暴肿满
　　榆皮【捣屑随多少】　杂米
　　右令和作粥食小便利
　　甘遂方【出肘后方】　治卒肿满身面背洪大小便澁
　　用甘遂一分粉之猪肾一枚分为脔入甘遂于中以火炙之令熟二食至四五当觉腹鸣小便利
　　治身面卒肿满【出肘后方】
　　用芫花兎丝子一升酒五升浸二三宿每服服一升日二服
　　疗卒肿满身面背洪大【出肘后方】
　　用大鲤鱼一头以醇苦酒二升煑之令苦酒尽讫乃食鱼勿用酢及盐豉他物杂也再作愈
　　又方【出肘后方】
　　用车下李树中仁十枚研令熟粳米三合研令破以四升水中煑作粥令得一二升服之日三作未消则更增枚
　　疗卒患肿满曽有人忽脚跌肿渐上至膝足不得践地诸疗不差方
　　以葫芦茎叶埋热灰中令极熟以傅肿上冷又易一日夜消
　　又方【出肘后方】　治卒身面肿满脉皆洪大
　　用大豆一斗熟煑漉饮汁及食豆不过数度必愈小豆尤佳
　　又方【出肘后方】
　　取鸡子黄白相合和涂肿处干复涂之
　　又方【出肘后方】
　　用杏叶剉煑令汁浓及热渍之亦可服之
　　治身体头面忽有暴肿处如核者【出千金方】
　　以巴豆三十粒连皮碎用水五升煑取三升出滓以绵防扺上肿处即消勿近日及隂又勿近口
　　又方
　　以生参薄切贴头上核佳
　　又方
　　以磁石为末醋和傅之
　　又方
　　以甘蕉根捣烂涂患处蕉子不中食
　　治卒心腹水病浮气水肿
　　用胡鷰卵中黄顿吞十枚即差
　　治卒肿身面皆洪大方【出肘后方】
　　商陆根一斤刮去皮薄切之煑令烂去滓内羊肉一斤下葱头盐如食法随意食肿差后亦宜作此亦可常捣商陆根和米作饼子食之
　　又方【出肘后方】
　　切商陆一升以酒三升渍三宿服五合至一升日三服之凡此满或是虚气或是水饮气化此方皆治之
　　又方【出肘后方】
　　防葵末温酒服一两刀主至二三服身润又治不仁亦效
　　治卒肿满身面皆浮【出本草】
　　以大生猪肝一具细切顿食之勿与盐乃可用苦酒妙
　　膜外气【附论】
　　圣济总録论曰诸家方书论水病甚详未尝有言膜外气者唐天寳间有徒郁子者始着膜外气方方书本未完具自成一家今并编之然究其义本于肺受寒邪传之于肾气虚弱脾土又衰不能制水使水湿散溢于肌肤之间气攻于腹膜之外故谓之膜外气其病令人虚胀四肢肿满按之没指是也　徒郁子之论病本云膜外气者或谓水气也起于他疾不可常定或因疟或因肾藏中风或因肺腑伤冷或因隔上气或因冲热逺行或因酒肉中所得始于肺终于肾或因咳嗽或多涕唾或因蓄聚冷气壅塞不散遂使肺藏热气气攻心五脏冷气不化为水流入膀胱在大肠膜外所以切脉不能知鍼灸不能及盖人肾为命本不可虚也本固即叶茂本虚即易枯况四时衰旺皆乘肾藏之气肾损即五脏皆衰是致胃闭而脾不化气结而小便澁轻重之候在大小便耳若小便不通则气壅攻击腹内冲出膜外化而为水使人手足头面浮肿大小便微澁则微肿极澁则极肿大小便俱不通三日即遍身洪肿至重则隂亦肿夫隂肿有二有肿而小便自出者有肿而小便出澁者又有茎头连少腹脐皆肿者此并为死候宜速治之若患此疾肿亦不常定或先面目浮肿或先腰肋微肿或先手足之肿其候或消或甚三五日稍愈或三五日再发亦以小便通澁为候积渐变成洪肿妇人得之与此畧同凡患此疾令人腹胀烦闷胸间气急此由肺胀甚即喘如牛吼坐卧行立不得或中夜后气攻胸心肿者一年二年方死有一月两月死者若将息失度误食毒物十日五日即死也愚医多以鍼灸出水为功又以鲤鱼赤小豆为药又令病人饮黄牛尿服商陆根反有所损少有差者大抵此病尤忌鍼灸华佗云患水病未遇良医第一不得鍼灸气在膜外已化为水水出即引出腹中气水尽则死扁鹊云水病在膜外常药不可疗惟神鍼良药可也有此疾者宜向阳行坐遇隂雨则愈觉壅滞房中常须存火服后夜卧觉胸间热甚宜含红雪与好茶之类慎勿饮酒及冷茶水若渇宜吃五灵脂汤方録在卷后尤忌盐生冷醋滑
