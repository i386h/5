<!-- { "loadSidebar": true } -->
　　用猪肝一具洗切作脔着葱白豉姜椒热炙食之又以热水煑单食亦得又煑猪肾一双切作生蒜虀食之一方作羮任意下饭勿与盐乃可用苦酒妙用肝生食之亦可
　　治患水气兼治身面肿方
　　橘皮【五分】　郁李仁【十分】　茯苓【八分】　甜葶苈【六分熬紫色】防己　桑根白皮【各五分】　甘遂【四分】　苏子【四合】
　　右捣下筛蜜和丸取桑白皮蜜炙黄煑饮服十丸桐子大日再若得宣通稍稍常服宣利为度汤者饮此方忌酢物
　　鲤鱼汤【出圣济总録】　治水病通身洪肿
　　鲤鱼【净去鳞肚头一斤】　泽漆【一两半炒】　赤茯苓【去皮】　甘草【各一两】　泽防　杏仁【汤浸去皮尖】　人参【各一两半】
　　右将六味捣筛先水煑鱼取汁一升半每服以鱼汁一盏入诸药末三钱匕煎至七分去滓温服三二日小便乃止
　　治水气肿满方【出圣济总録】
　　楮木灰【一大斗淋汁下】　糯米【一斗】　赤小豆【一大升】　桃仁【去皮尖二十枚】　商陆【一两半】　麦门冬【去心一合】　天门冬【去心一合】
　　右诸药以灰汁煑令烂空心服以饱为度饥吃饮食无妨内当利
　　治水气身浮肿小便不利宜服此方【出圣惠方】
　　大防【半两炒】　海蛤【一两研】　滑石【一两】　甘遂【一分煨】汉防己【半两】　续随子【一分】
　　右为细末每服日空心温葱汤调下一盏以快为度
　　大麻子散【出圣惠方】　治水气徧身浮肿
　　大麻子【三升碎】　商陆【四两】　防风【三两去芦】　赤小豆【一升】附子【一两去皮脐生用】　桑根白皮【三两剉】
　　右件药以水二斗先煑麻子至一斗入药并小豆同煑取四升去滓每于食前饮汁一小盏相次住随性多少食小豆
　　郁李仁丸【出圣惠方】　治水气徧身浮肿皮肤欲裂腹气急胀大小便不利宜服此方
　　郁李仁【一两浸炒去皮】　陈橘皮【一两浸去白炒】　甘遂【一两煨黄】赤茯苓【一两】　甜葶苈【一两炒紫色】　蘧麦【一两】
　　右为末炼蜜和捣二三百杵丸梧桐子大每服空心温水下十丸良乆当利三两行不利即加丸再服以利即効
　　木通汤【出圣惠方】　治遍身水肿
　　木通【剉】　苦葫芦【各一两半】　泽防　防己【各三分】猪苓【去皮】　海蛤【各一两研】
　　右捣筛每服五钱水七分酒七分入葱白五寸切煎至八分去滓食前温服当下小便数升肿消大効
　　葶苈丸【出圣济总録】　治水气遍身黄肿
　　葶苈【防炒】　防己　陈橘皮【汤浸去白焙】　郁李仁【去皮】紫苏子　赤茯苓【去皮各半两】
　　右为末炼蜜为丸梧子大麝香酒下二十丸日三服以小便利为度
　　白丸子【出卫生寳録】　治水气肿满气息喘急小便不利并男子女人虚损积及徧身黄肿
　　腻粉【半两】　粉霜【四钱】　滑石【末四钱】　硇砂　寒水石【火煆为末】　白丁香【真者末各三钱重】
　　右先将腻粉滑石二味研匀红纸褁更和白面作饼子再褁合复用酒湿纸褁二十四重后用桑柴熟火烧以面熟为度取出与前药四味一处研匀用水浸蒸饼心搦干粘和为丸如豌豆大每煎生姜水下食前吃第一日三丸日三第二日四丸日三第三日五丸日三第四日六丸日三服后以小便无数取下水为度服四日病未下更加一日如服药第二日觉口气时便用后口药之
　　口齿贯众汤方【出卫生寳鉴】
　　贯众　黄连【去须各半两】
　　右捣筛每用一钱匕水一盏煎三两沸入龙脑少许温温之白粥养百日
　　桑白皮汤　治患水气兼头身靣肿
　　桑白皮【四两】　橘皮【二两】　海藻【二两洗去醎】　茯苓【去皮】郁李仁【各四两碎】　赤小豆【一升】
　　右切以水八升煑取二升半分三服
　　疗风肿水肿毒气遍身方【方见本门风水类】
　　治水气徧身浮肿坐卧不得宜服此方【出圣惠方】
　　杏仁【五两汤浸去皮尖双仁研】　桃仁【五两汤浸去皮尖双仁研】　昆布【汤洗去醎二两】　赤小豆【半升】　郁李仁【三两汤浸去皮研】
　　右件药水一斗煑诸药及豆烂为度滤取汁时复暖半中盏服之豆亦渐食之小便当利即効
　　呉茱茰丸【出千金方】　治水气遍身洪肿
　　呉茱茰　荜拨　昆布　杏仁　葶苈【各等分】
　　右为末蜜丸梧子大服五丸勿令饱食食讫饱闷气急服之即愈
　　麻子汤【出千金方】　治徧身流肿
　　麻子【五升】　赤小豆【三升】　商陆【一斤】　附子【一两】　防风【三两】
　　右防咀捣麻子令热以水三斗煑麻子取汁三升去滓内药及豆煑取四升去滓食豆饮汁送下
　　甘遂丸【出圣惠方】　治水气遍身肿满皮肉欲裂心腹内气胀小便不利饮食不消
　　甘遂【一两】　葶苈【炒二两半】　赤茯苓【去皮一两】　陈橘皮【浸焙去白】　郁李仁【各三分】
　　右四味为末别捣葶苈如脂内散中蜜丸如梧桐子大空心饮下七丸日一服如不利稍稍加之以利为度
　　小消化丸【出圣济总録】　治水肿病通身微肿腹大饮食不消
　　芫花【炒】　甘遂【炒】　大黄【炒剉】　葶苈【隔纸炒黄各一两】巴豆【去心皮炒出油尽十枚】
　　右为末炼蜜丸小豆大每服饮下三丸稍稍增至五丸以知为度
　　麻黄汤　治水气通身肿
　　麻黄【去根节二两半】　白术【剉碎微炒二两】　甘草【炙一两】　石膏【研碎三分】　赤茯苓【去黒皮一两】
　　右粗捣筛每服五钱匕水二盏半枣二枚擘破生姜一枣大拍碎同煎至一盏去滓温服日三每服后盖覆令汗出瘥
　　木香丸　治通身洪肿
　　木香　肉豆蔲【去皮】　青橘皮【去白焙】　防榔【煨剉各一两】
　　右为细末用枣肉丸如菉豆大每服空心温酒下二十丸渐加至三十丸
　　治水气徧身浮肿上喘小便不通
　　桑枝【二两】　猪苓【二两】　商陆【一两】
　　右都剉为细末以水五大盏入麻仁半两小豆一合同煑至二盏半去滓为六服二日服尽
　　桑白皮汤　治水肿通身皆肿
　　桑白皮【炙黄色剉五两】　呉茱茰【水浸一宿炒干二两】　甘草【炙一两】
　　右防咀如麻豆大每服五钱水二盏生姜枣大糖汁一匙煎至一盏去滓温服日再
　　赤小豆汤　治水肿徧身小便澁腹满
　　赤小豆【防炒一升】　桑白皮【炙剉一两】　泽漆茎叶【切炒三分】
　　右将二味绵褁用水九升与小豆三味煑熟去褁只留小豆饥则食小豆渇则饮汁以利为度
　　芍药汤　治通身肿其脉沉迟
　　芍药【剉炒一两】　桂【去粗皮半两】　黄耆【剉三分】
　　右粗捣每服五钱用米醋一合水一盏半煎一盏去滓温服忌食盐
　　十全汤　治水气通身洪肿
　　大麻子【皆取新长肥者佳】　赤小豆【不杂者各一石】
　　右以新者拣净以水洗曝干蒸麻子熟更曝干贮浄器中欲服取五升麻子熬令黄香宜慢火休焦了为细末以水五升取汁尽浄器盛之明旦饮服今夜以小豆一升淘浄浸至旦漉去水以新水煑豆未大熟即漉出令干内麻子汁中煑烂为度佳空腹恣食三日腹当小心闷少时即止五日后小便数或赤而唾粘口干不足为恠服讫微行不可便卧十日后针灸三里絶骨下气如气不泄尽服药后五日逆不可下者取鲤鱼一头先死者去鳞尾以汤脱去滑浄洗破肚去脏
　　以上件和小豆麻汁和小豆完煑熟作羮入葱防橘皮生姜紫苏调和食之始终断盐渇即饮麻汁秋冬暖饮春夏冷饮食不可饱慎房事嗔怒大语酒面油醋生冷菜茹一切鱼肉盐酱五辛并治一切气病凡作一月服之大良麻子熟时多收新瓮贮之以施人
　　苦瓠丸　治大水头靣徧身肿胀又治卒肿忽觉脚肿渐至膝足不可践者
　　苦瓠白穰实捻如大豆以面褁煑一沸空腹吞一枚至午出水一升三四日水自出不止大痩乃瘥三年内慎口味苦瓠虽好须拣择细理研浄不尔有毒不可用崔氏子作馄饨服二七枚若虚者牛乳服之如此隔日作服渐加至三十七枚以小便利为度小便若太多即一二日停止
　　治通身肿
　　出子萝卜【不拘多少】　浮麦【不拘多少】
　　右二味一处浸汤服
　　羗活散　治水气肿气急不得卧
　　羗活　萝卜子
　　右各等分同炒香熟取萝卜子不用末子以盐酒调二钱一日二服三日三服取効嘉兴主簿张昌时传
　　土狗方【出直指方】　治遍身肿外肾肿
　　生土狗【不拘手足全者研细入缩炒】　缩砂
　　右等分老酒调下
　　大豆散【出圣济总録】　治水病通身肿满喘急大小便澁
　　大黄豆【醋拌炒】　大黄【微煨去皮各一两】
　　右为散每服二钱匕临卧时煎葱橘皮汤调下平明以利大膓为度
　　一字汤【一名大防汤出圣济总録】　治水肿通身肿满喘急小便澁兼治水肿
　　甘遂　大防【去皮各一两】
　　右剉碎慢火炒令黄色捣筛每服一字匕以水半盏煎三五沸便须倾出不得煎过火去滓温服之不过十服一方用枣煎服之
　　大防散【出圣济总録】　治通身肿满喘急小便涩
　　大防【去皮细切微炒二两】　干姜【炮制半两】
　　右为散每服三钱匕用生姜汤调下良乆糯米饮接之以大小便利为度
　　苦葶苈丸【出卫生寳鉴】　治一切水病气通身肿满不可当者
　　人参【一两】　苦葶苈【四两于锅内铺帋炒黄色】
　　右为末用枣肉和丸桐子大每服十五丸煎桑白皮汤下日三服空心食前此药急效人不信试验之
　　治水肿通身【出千金方】
　　苦瓠膜【二分】　葶苈【五分】
　　右合捣为丸如小豆大服五丸日三
　　又方【出千金方】
　　葶苈　桃仁【各等分】
　　右皆熬合捣为丸服之利小便一方用杏仁
　　又方【出千金方】
　　大枣肉【七枚】　苦瓠膜【如枣核大】
　　右熟捣丸一服三丸如人行十五里又服三丸水出更服一丸即止
　　又方【出千金方】
　　用捣生葶苈子酢和服以小便数为度
　　又方【出千金方】
　　用煎猪椒枝叶如空腹服一匕日三痒以汁洗之
　　治水气徧身浮肿方【出圣惠方】
　　右取葱根叶不限多少细切晒干杵罗为末毎用葱末二钱席下尘半钱相和作散每服于食前清粥饮调服之
　　治水气坐卧不得靣目身体悉浮肿方【出圣惠方】
　　葱白【七斤和须分作两搨子】
　　右先以炭火烧一处浄地令赤即以葱搨子安在地上令病人脱袜以人扶着踏葱上蹲坐即以被衣圆褁勿令透风得汗通小便汗出黄水葱冷即止小便多即差矣
　　蒴藋酒【出圣惠方】　治水气通身黄肿
　　用蒴藋根捣汁一盏和之置暖处一宿旦起空心服之瘥
　　葶苈丸【出圣惠方】　治水肿气满
　　用葶苈子三两蒸过捣如泥和蜜为丸梧桐子大每服五丸加至七丸得利为佳或以葶苈一升用酒五升浸三宿每服取半盏日三小便利佳
　　白鸭方【出肘后方】　治水气胀满浮肿小便澁少
　　用鸭白者一只去毛膓汤洗烧饭半升以饭姜椒酿鸭中缝定如法蒸候熟食之
