<!-- { "loadSidebar": true } -->
　　用瓠瓤一枚以水二升煑一炊顷去滓煎堪丸即丸如小豆大每服米饮下十丸取小便利利后作小豆羮食之勿饮水
　　楮枝煎方　治蛊病水肿
　　用楮枝剉半升以水五升煎至二升半去滓取汁入黒豆末半升煎成膏每服一匙空腹服之一方加细桑枝同煎
　　分气散【出圣济总録】　治水蛊腹肿利小便
　　甘遂【炒】　商陆【剉炒】　白牵牛【炒各半两】　防榔【剉一枚】木香【一分】　白丁香【研五十个】　腻粉【研一钱】
　　右捣研为散每服半钱匕温酒调下实者加至一钱匕
　　大黄汤
　　大黄【剉炒一两半】　麦门冬【去心焙三分】　甘遂【防炒】　茅根【剉】　黄连【去须各一两】　贝母【炮去心三分】
　　右粗捣筛每服二钱匕水一盏煎至七分去滓温服
　　瞿麦汤【出圣济总録】　治水肿腹胀满急小便不通纵有而黄赤
　　瞿麦穗　车前子　滑石【碎】　茅根【剉】　甘遂【微炒】苦参
　　右等分捣筛每服三钱匕以水二盏煎至七分去滓温服三日以利为度
　　海蛤丸【出圣济总録】　治水蛊腹胀喘嗽似水气
　　海蛤【烧灰半两】　滑石【研】　凝水石【研各一两】　白丁香【研五十五个】　腻粉　粉霜【各一分】
　　右一处杵匀面粉糊和饼子以湿纸褁烧熟捣罗为末薄面糊和丸如菉豆大温酒下二十丸
　　经验白术散　治水蛊气蛊病
　　白术【一两】　苦葶苈【一两】　川山甲【五钱】　蛇退【一条全】黒牵牛【末二两】　土牛儿【一个烧土坑火内焙干】
　　右件为末每服三钱好酒调下
　　葶苈汤【出圣济总録】　治水蛊身体洪肿喘满
　　葶苈【帋上炒令黄紫色捣末一两】
　　右以水二盏入葶苈五钱匕大枣十枚擘破同煎至一盏去滓分为二服以利为度后服葶苈丸
　　葶苈丸
　　葶苈子【三两炒令紫色】　牵牛子【炒一两半】　海藻【洗去醎炒一两】泽漆【一两】　昆布【洗去醎炒一两】　猪苓【去皮一两】
　　右捣罗为末炼蜜和丸小豆大毎服米饮下十五丸再稍加至二十丸
　　治积年水蛊宜服此方【出圣惠方】
　　大防【半两炒剉】　甘遂【半两】　甜葶苈【半两】　巴豆【十四个炒熟去皮尖油】　赤小豆【四十五粒】
　　右为细末以煑枣肉和丸梧子大每服空心粥饮下三丸当日便利水为効
　　结水汤　治水蛊内肿即冷外肿即热气急无力黄连【去须】　大黄【剉碎炒各二两】　甘遂【微炒】　葶苈【炒紫色各一两】
　　右捣筛每服二钱水盏半煎至七分去滓温服日二
　　椒目丸【出圣济总録】　治水蛊徧身洪肿
　　椒目【炒去汗】　牡蛎【煆各二两】　葶苈【二两】　甘遂【二两】
　　右等分为末炼蜜和丸如小豆大每服米饮下十丸取利二后服白米粥食之
　　治水蛊
　　木香　黒牵牛【炒】　飞面【炒黄色各四两】　白牵牛【炒四两】
　　右为细末用年深米煎汤和丸作成饼子约计如钱大每服一饼子用陈皮汤送下食前日进二服忌鱼鸡面等物
　　水银丸　治大腹水蛊坚硬如石宜利小便方
　　水银【一两以煑枣肉研令星尽】　川芒硝【一两】　甜葶苈【五两炒紫】
　　右件药相和捣一千杵丸梧子大毎服空腹服十丸粥饮下差后食牛羊肉自补稍饮之
　　治肿腹重大动揺有水声皮肤黒色名曰水蛊宜服此方
　　青蛙【二枚干者涂酥微炙】　蝼蛄【七枚干者炒】　苦葫芦【半两炒】
　　右为细末每日空心以温酒调下二钱不过三服差
　　防尾草丸【出肘后方】　治水蛊亦治卒大腹水病
　　防尾草　马鞭草【各五斤】
　　右用水五斗煑取二斗去滓煎成膏为丸小豆大以轻粉为衣每服米饮下三丸至六丸禁肥肉生冷勿食
　　治腹大动揺作水声皮肤麤黒似肿状名为水蛊【出肘后方】
　　白茅根【一大把切】　小豆【三升赤者】
　　右件以水二升煑取干去茅根食豆水随小便下
　　又方【出圣惠方】
　　用鬼扇捣绞取汁服如鸡子即下水更服取水尽如渇研麻子汁饮之为良
　　又方【出肘后方】　治腹胀大动揺作水声皮肤黒名水蛊
　　巴豆【九十粒去心皮炒黄】　杏仁【九十个去皮尖炒令黄】
　　右捣和服如小豆大一枚以水下为度勿饮酒佳忌野猪肉芦笋
　　又方
　　用兹弥草三十斤水三石煑取一石去滓更汤上煎令可丸服此如皂荚子三丸至五六丸水随小便去即饮糜粥养之
　　恶实丸【出圣济总録】　治水蛊身体洪肿
　　用恶实微炒一两为末面糊和丸梧子大每服十丸米饮下勿嚼破
　　主肿腹动揺作水声皮肤黒名曰水蛊
　　巴豆九十粒去心皮熬黄捣丸如小豆大小下一丸以利为度勿饮酒
　　治水蛊【出百一选方】
　　用商陆根赤者杵烂贴脐心以绢系防定病自小水而出去商陆有二种白者不可用一方用生姜捣和取汁调五苓散取下恶水即愈
　　二圣散【一名二气散】　治水气蛊胀满
　　白牵牛　黒牵牛【各三两】
　　右为末用大麦面四两同一处为烧饼临卧用茶一盏下降气为効
　　治水蛊腹胀【出百一选方】
　　右取加味散四桂散细末等分和匀依法煎服绍兴术士朱蓑衣名甫苦此疾医者只令服加味散乆之不効葛丞相授此法即安
　　治水蛊【出本草】
　　用山豆根末酒下二钱






　　普济方卷一百九十四
　　钦定四库全书
　　普济方卷一百九十五　　明周王朱橚　撰黄疸门
　　总论
　　夫五疸者黄汗黄疸谷疸酒疸女劳疸是也黄汗之状身体俱肿汗出而不渇状如风水汗出染衣黄如蘖汁其脉自沉此由脾胃有热汗出入水浴水入汗孔中故汗黄也黄疸之状食已即饥身体靣目爪甲牙齿及小便悉黄欲安卧或身体多赤多青皆见必发寒热此由酒食过度脏腑热急水谷相并积于脾胃复为风湿所搏结滞不防热气鬱蒸所为也大抵发于阴部其人必呕发于阳部必振寒而发热谷疸之状食已即头心中怫鬱不安而发黄此由大饥大食胃气冲蒸所致也酒疸之状身目皆黄心中烦痛足胫满小便黄靣发赤斑此由饮酒多进谷少胃内生热因大醉当风水入所致也女疸之状身目皆黄发热恶寒小腹满急小便不利此由大劳大热不能保摄房事复入水所致也其间多渇而腹胀者其病难疗又有时气伤风伤寒伏暑意令人发黄五疸口淡怔忡耳鸣脚弱防寒发热小便白浊当作虗证治不可妄投凉剂愈伤血气临病之际不可不辨明也五疸虽不同其为黄则一自本自根未有非热非湿而能致病者也湿气胜则如薫黄而晦热气胜则如橘黄而明盖脾主肌肉土色尚黄湿热内蒸或重或轻不容掩于外矣自其湿热瘀而伤血此又为血证发黄何以明之疸证之黄小便不利血证之黄则小便自利耳况夫脾受湿热鬱而不行意多有腹胀之候治法纲领大要防导湿热于大便小便之中人徒见茵陈汤五苓防黄连防三黄丸等随试輙效则目之以寻常不思单阳无阴病势已极疸而不渇犹可用攻疸而复渇其或腹膨全济者鲜甚则寸口无脉鼻出冷气与夫形如烟薫垂头直视为心絶环口防黒油汗发黄为脾絶此皆仓扁所望而惊焉者也脾与肾俱病为黒疸疸脉大顺急而坚逆已食而饥胃热消谷也
　　黄疸【附论】
　　论曰内经谓目黄者曰黄疸又曰安卧脉盛谓之黄疸其外证身体靣目及爪甲小便尽黄其内证食已即饥此由酒食过度脾胃有热复为风湿所搏瘀结不防热气鬱蒸故发是疾若靣色防黄身体或青赤黒色皆见者与纯之证不同当于湿家求之诸黄疸发于阴部其人必呕发于阳部其人振寒而防热疸而不渇者可治其渇而疸者难治夫黄疸病发热烦喘胸满口燥者或因火刼其汗或从湿得热在里当下之
　　方
　　茯苓渗湿汤【出济生防粹方】　治黄疸寒热呕吐而渇欲饮冷身体靣色黄小便不利不得安卧不思饮食
　　白茯苓【五分】栀子【二分】茵陈蒿【六分】泽泻【三分】木猪苓【三分】生黄芩　黄连　汉防己　白术　苍术　陈皮青皮【各二分】
　　右防咀作一服水煎空心服
　　知母汤【经济总録】　治中热黄疸寒热往来脉数烦困四肢劳倦
　　知母【焙】赤茯苓【去黒皮】常山　茵陈　犀【镑】　　黄连【去须】人参　羚羊角【镑各一分】柴胡　鳖甲【醋炙去裙襴】甘草【炙五钱】龙胆【半分】
　　右为防别入丹砂末半分合研匀磁合収每服二钱匕食前人参汤调下日再
　　黄连汤【圣经总録】　治黄疸遍身黄靣目皆黄
　　黄连【去须】大青　山栀子仁　柴胡【去苗】茵陈蒿　地骨皮　黄芩【去黒心】芒硝【各一两】大黄【二两细剉醋炒】
　　右粗捣筛每服五钱匕水一盏半煎八分去滓不拘时服
　　茵陈汤【圣济总録】　治黄疸目黄小便如血心烦躁闷口苦头痛
　　茵陈蒿　山栀仁【各三分】木通【一两】炙甘草【五分】葀蒌根　柴胡【去苗各一两】麦门冬【去心焙一两五钱】
　　右粗捣筛每服五钱匕水二盏入竹叶廿七片同煎至一盏去滓食后温服
　　木通汤　治黄疸脾胃积热皮肉皆黄烦躁口苦小便赤澁
　　木通【剉】瞿麦【各一两】赤茯苓【去黒皮】白茅根　大青秦芁【去苗土各三分】生亁地黄【焙一两五钱】
　　右粗捣筛每服五钱匕水一盏半煎至八分去滓食前温服
　　茵陈防【圣惠方】　治黄疸食已即饥身体靣目爪甲牙齿小便悉黄或寒热身体多赤多青皆由酒食过度为风湿所搏热气鬱蒸而成
　　茵陈　木通　栀子仁【各一两】大黄【炒】葀蒌【一个】石膏【各二两】炙甘草【五分】
　　右防咀毎服四钱水一盏生姜五片葱白一茎煎至八分去滓不拘时候温服大小便秘加枳实赤茯苓葶苈子又有伤寒瘀血不解鬱发于表为黄疸其脉浮当以汗解独煎麻黄节饮之
　　木香丸　治诸般黄疸妇人血气不和男子诸积皆治之
　　木香【三钱】皂矾【五分】百药煎【五分】蒸饼【八个去皮捻碎】平胃防红枣肉【四分】针砂【一两醋炒】
　　右为末用好醋和蒸饼红枣肉入前药为一处丸如梧桐子大每服十五丸姜汤送下日进二服
　　茵陈防　治黄疸心神烦躁小便赤大便难不得安卧茵陈【一两】犀角【五钱】升麻【一两】栀子仁【三分】甘草【三分炙防赤】黄芩【一两】朴硝【一两】
　　右为防每服四钱水一盏煎六分去滓无时温服大小便利为度
　　鸡舌香汤【圣济总録】　治黄疸靣黄眼如金色四肢羸弱或时烦渇
　　鸡舌香　秦艽【去苗土各二分】胡黄连　丁香　芎防【各五分】柴胡【去苗一两】
　　右为粗防每服三钱匕水一盏煎至六分去滓食前温服
　　山茵陈防【直指方】　治黄疸大小便秘澁
　　栀子【一两】枳实【七枚制】赤茯苓　葶苈　甘草【炙各一两】
　　每剉每服三钱姜三片煎服
　　治黄疸【夲草】
　　以乱髪烧灰水调服一钱匕日三服
　　又方【夲草】
　　以风延母煮服之
　　土根防【圣惠方】　治黄疸其小便自利白如泔色此状得之因酒过伤宜服
