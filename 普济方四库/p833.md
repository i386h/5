<!-- { "loadSidebar": true } -->
　　右取千金翼苦参防吐良在上遍身黄部中七味者是也【苦参防方见诸黄类】
　　又方
　　用好盐一觔纸裹渍湿烧之取通赤内三升水中搅令稠手巾泸过为一服以前二方服讫并吐出黄汁
　　茵陈蒿汤【一名涤热汤圣惠方】　治诸般疸病靣目身体发黄小便秘澁及时行瘀热在里鬱蒸不防
　　茵陈【三两】山栀子【七枚】大黄【一两】
　　右以水五盏先煎茵陈二盏半却入大黄栀子煎至一盏半去滓分作二服空心服当利小便如皂角汁及黄赤色其黄从小便出也未愈再服五苓防亦可发黄二药亦可
　　姜蜜汤【百一选方】　治诸疸通用或小便出血或小便如血用之皆效
　　蜜【半盏】姜钱【十片】
　　右用新汲水一碗煎服逐日常服二次小便渐白及出血黄疸遂瘥
　　矾石滑石防【千金方】　治湿疸得之一身尽疼发热靣色黒黄七八日后壮热在里有血下如防肝状小腹满者急下之身目尽黄小便不利其脉沉细及女劳疸矾石【煆】滑石【各等分】
　　右为末毎服二钱麦粥饮调下日三服食前便利如血者效或汗愈或小便出血黄水为度
　　柴胡甘草汤　治热疸
　　柴胡【一两】甘草【一钱剉细】白茅根【一握】
　　右以水二碗煎至七分时时服一日尽
　　治疸热毒在内闷乱坐卧不安【圣惠方】
　　用生髪焼灰存性为末新汲水调方寸日三服
　　治缓疸【本草】
　　用黄耆一两杵成防不拘时以温水调二钱匕
　　疸病有五种谓黄疸谷疸酒疸黒疸女劳疸是也黄汗者身体四肢防肿胸满不得汗汗出如黄蘖汁由大汗出卒如水所致方【本草】
　　用猪脂一觔温令热尽服之日三当下下则稍愈
　　治疸病有五黄疸谷疸酒疸黒疸女劳疸黄汗身体四肢防肿胸满不得汗出如蘖汁由大汗出卒入水所致【肘后方】
　　用蓝花一把水五升防矢两头尖者二七枚煮取二升尽服温覆取汗
　　小半夏汤【指南方】　治湿疸
　　半夏【五分】生姜【八两】
　　用水七升煮至一升分五服
　　肾疸汤【试效方】　治肾疸目黄甚至浑身黄小便赤澁升麻【五钱】羗活　防风　藁本　独活　柴胡【各五分】以上治肾疸目黄浑身黄　白术【五分】苍术【一钱】猪苓【四分】泽泻【三分】茯苓【二分】以上治小便赤澁　葛根【五分】甘草【三分】黄蘖【二分】人参【三分】麴【六分】
　　右件剉如麻豆大分作二服毎服水三盏煎至一盏去滓稍热服食前服
　　疗熛疸者手足肩背累累如米起色白刮之汁出愈而复发【夲草】
　　以虎屎白者以马尿和之暴干烧灰粉之
　　风疸【附论】
　　论曰风疸者由风气在于脏腑与热相搏便发于黄小便或赤或黄好卧而心振靣虗黒名为风疸也
　　方
　　犀角防【圣惠方】　治风疸脏腑风热相搏心神不安多卧少起小便赤澁
　　犀角屑　黄连【各一两】赤芍药【三分】茵陈【一两】白鲜皮【三分】栀子仁　柴胡【去苗】葀蒌根　子芩【各三两】大黄【炒一两五钱】朴硝【二两】贝齿【二十枚烧令赤细研】
　　右为末毎服不计时煎茅根汤调下二钱以利为度
　　牛黄防【圣惠方】　治风疸心脾风热靣色虗黒身体皆黄小便赤澁
　　牛黄【一分细研】犀角屑【三分】防风【三分去芦】葀蒌根　大黄【炒各一两】甘草【五钱炙】白鲜皮　秦芁【各三分去苗】麦门冬【一两去心】栀子仁【五钱】杏仁【三分汤浸去皮尖防炒黄】
　　右为防研入牛黄令匀每服不拘时以竹叶汤调下二钱金银汤下亦可
　　艾煎丸【千金方】　治因伤风瘀热不解发于风疸举身皆黄小便或黄或白寒热好卧不欲动其脉阳浮阴弱生艾【三月内采取束捣取汁铜噐煎如膏】大黄【蒸】黄连【炒】葀蒌仁凝水石　苦参　葶苈【隔纸炒各等分】
　　右为末以艾膏和得所丸如梧桐子大初服六七丸渐加至二十丸有热加苦参渇加葀蒌根小便澁加葶苈小便黄加凝水石小便白加黄连大便难加大黄所加并倍之温水服之
　　胃疸【附论】
　　论曰已食如饥者胃疸也夫胃热则能消谷今已食如饥者以胃气但热而无阴也然胃为足阳明阳明之脉络属于心阳明得热则心火上行阳炎过矣单阳成疸心慒烦而身靣黄小便赤色也
　　方
　　泻热汤【圣济总録】　治胃中有热食已如饥不生肌肉靣色萎黄
　　大黄【生剉】麻黄【去根节】黄芩【去心各四两】杏仁【去皮尖】赤茯苓【去皮】甘草　陈橘皮【去白炒】芒硝　泽泻【各三两】
　　右粗捣筛每服三钱水一盏煎至八分去滓食后温服
　　大黄泻热汤【圣济总録】　治胃中热食已即饥舌强腹胀身重节疼
　　大黄【剉水浸一宿】甘草【各三两】泽泻　赤茯苓【去皮】黄芩【去心】细辛【去苗叶】芒硝　陈橘皮【去白焙各二两】
　　右粗捣筛每服三钱水一盏煎至八分去滓食后温服
　　茯苓汤【宣明论】　治胃中积热食已即饥靣黄肌痩胸满脇胀小便闷赤
　　赤茯苓【去皮】陈皮【去白焙】泽泻【各三分】芍药　白术【各四两】人参　桂【去皮各二两】桑白皮【三两】石膏【八两】半夏【六两汤洗七次】
　　右粗捣筛每服四钱水一盏半入生姜少许煎至一盏去滓不拘时温服如病甚者加大黄朴硝各二两
　　黄芩汤【圣济总録】　治胃中热甚食已即饥唇燥口干黄芩　石膏【各三分】赤茯苓【去皮】甘草　葛根　五加皮　麻黄【去根节各五钱】柴胡【去苗一两】
　　右粗捣筛每服三钱水一盏入生姜半分煎至八分去滓食后温服
　　栀子汤【圣济总録】　治胃中热盛食已复饥靣黄肌痩唇燥口干泻热
　　栀子仁　赤芍药　犀角屑　赤茯苓【去皮】黄芩【去心】射干　大黄【炒各一两】
　　右为防每服四钱水一钟半煎至八分去滓入生地黄汁一合蜜一大匙搅匀再煎一二沸食后分作二次温服
　　芦根防【圣济总録】　治胃中热盛食已如饥常渇引饮涤热芦根　葀蒌根　麦门冬【去心各一两】知母　甘草【各五】
　　【分】赤茯苓【去皮三分】
　　右为粗筛每服三钱水一盏入小麦五十粒竹叶二七片生地黄一分生姜半分煎至八分去滓食后温服
　　黄连丸【圣济总録】　治胃中热盛食已如饥多渇心烦肌肉羸痩
　　黄连【去须】葀蒌根【各一两】麦门冬【去心焙一两五钱】知母【焙】茯神【去木各三分】
　　右为末炼蜜和丸捣百余杵丸如梧桐子大食后粥饮下三十丸或牛乳汁下亦可
　　犀角汤【圣济总録】　治胃实热呕逆不下食
　　犀角屑　葛根【各三分】枇杷叶【拭去毛炙黄】麦门冬【去心各一两】
　　右为防每服三钱水一钟入生姜半分煎至八分去滓不拘时温服
　　谷疸【附论】
　　论曰失饥饱甚则胃中满塞谷气未化虗热熏蒸遂为谷疸其证心下懊闷头心忡怫鬱发黄小便不利身黄如橘是也寸口脉浮而缓浮则为风缓则为痹痹非中风四肢苦烦脾色必黄瘀热以行跗阳脉而数数则为热热则消谷则为寒食则满也尺脉浮为伤肾跗阳脉为伤脾风寒相搏食谷即谷气不消胃中苦浊浊气下流小便不通阴被其寒热流膀胱身故尽黄名曰谷疸
　　方
　　石韦汤【圣济总録】　治谷疸跗阳脉而数则为实数则为热数相搏胃中苦热骨节烦疼小便不利石韦【去毛】木通　柴胡【去苗】茅根【各一两五钱】栀子仁　芒硝【各五钱】
　　右剉如麻豆大每服五钱匕水一盏半煎至八分去滓温服日三
　　碙砂乳香丸【圣济总録】　治谷疸食毕头腹满及酒疸脉沉实
　　碙砂　乳香　安息香【各一两五钱】杏仁【二七粒去皮尖麸炒研】巴豆【三十粒去皮心膜用醋一盏煮至半盏研】
　　右为细末枣肉丸如菉豆大每服五丸食后温生姜米饮下日二夕一
　　苦参栀子丸【圣济总録】　治谷疸
　　苦参　龙胆　黄芩【去心各一两】山栀子仁【五钱】
　　右为细末以猪胆汁和捣五百杵丸如梧桐子大毎服二十丸食后米饮下日三
　　红丸子【危氏方】　治谷疸腹满晕怫鬱怔忡酒疸通用二陈汤加砂煎汤下
　　莪术　三棱【各二两醋煮一伏时】胡椒【一两】青皮【三两炒香】阿魏【一分醋化】
　　右为末别研陈仓米用阿魏醋煮米糊搜和丸如梧桐子大炒土硃为衣每服五十丸生姜甘草汤下
　　谷疸丸【一名苦参丸危氏方】　治胃蓄瘀热气浊食谷不消大小便不利胀满不下食跗阳脉而数亦治因劳发热热鬱发黄
　　苦参【三两】龙胆草【一两】栀子仁【炒五钱】人参【三分】
　　右为末以猪胆汁入熟蜜少许丸如梧桐子大以大麦煮汤下五十丸日三不知稍加之一方用牛胆一个依上丸服
　　鬱金防【圣惠方】　治谷疸唇口先黄腹胀气急
　　鬱金【一两】牛胆【一枚干者】麝香【五分研】
　　右为末每服五分新汲水调下不拘时
　　涤热汤【一名茵陈蒿汤】　治谷疸食毕头心中怫鬱腹满【方见夲门诸疸类】
　　治食气遍身黄肿气喘不得食心胸满闷
　　皂角【不蛀者去皮及子酥炙令焦为末一钱匕】巴豆【七粒去油】
　　右以淡醋及研好墨为丸如麻子大每服三丸食后陈皮汤下日三服隔一日增一丸以利为度如常食酒酒饮一方名黒虎丸
　　苦参丸【千金方】　治谷疸食已头心中怫鬱发黄由失饥大食胃气攻冲所致其腹必满
　　苦参【一两五钱】龙胆【五钱去芦生用】
　　右为细末以牛胆和捣三百杵丸如梧桐子大每服十五丸早晚食后煎大麦汤下或以生姜甘草汤下一方炼蜜丸以生麦门冬汁下一方用猪胆不用龙胆
　　谷疸食毕头旋心怫鬱不安而发黄由失饥大食胃气冲熏所致治之方【一名茵陈蒿汤出肘后方见夲门诸疸类】
　　茯苓栀子茵陈汤【卫生方】　昔元顔正卿丙寅二月区区官事劳役饮食不节心火乗脾脾气虗弱又以怒气逆伤肝心下痞满四肢困倦身体麻木次传心目俱黄防见青色顔黒心神烦乱怔忡不安兀兀烦闷欲吐口生恶味饮食迟化时下完谷小便癃闭而赤黒辰巳之间发热日暮则止至四月则尤甚其子以危急来请治之具説其事胗其脉浮而缓金匮要略曰浮则为风缓则为痹痹非中风四肢苦烦脾色必黄瘀热以行食谷则谷气不消胃中苦浊浊气下流热流膀胱身体尽黄名曰谷疸此之谓也
　　栀子仁　苍术　白术【各三分】猪苓【二分】茵陈叶【一钱】泽泻　黄连【去须各二分】枳实【麸炒二钱】陈皮【二分】青皮【去白一分】茯苓【去皮五分】汉防己【二分】黄芩【六分】
