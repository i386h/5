<!-- { "loadSidebar": true } -->
　　疟桂枝及白虎二汤黄芩芍药加桂枝汤少阳疟小柴胡汤主之太隂疟小建中汤异共汤少阳疟小柴胡加半夏汤厥隂疟四物元胡苦练附子汤肝疟四逆汤通脉四逆汤胃疟理中汤理中丸心疟桂枝加黄芩汤肾疟桂枝加当归芍药汤　肝病靣青脉皮急多青则痛形盛胸脇痛耳聋口苦舌干往来寒热而呕以上是形盛当和之以小柴胡汤如形衰骨揺而不能安于地乃膝筋治之以活汤夲草云活为君也疟证取以少阳如乆者发为痹疟宜以鈚针刺絶骨血复以小柴胡汤治之心病靣赤脉洪身热赤多则热暴病壮热恶寒麻黄加知母石膏黄芩汤主之此如不发汗乆不愈为疟也淹疾项肿靣赤身热脉洪而消痩妇人则亡血男子则失精脾病面黄脉缓皮肤亦缓黄多则热形盛依伤寒说是为温温其脉阳浮而若隂小而即治太隂湿温自汗白虎汤加苍术主之如乆不愈为温疟重白虎加桂枝主之淹疾内消食少无力故曰热消饥肉宜以养血凉药内经曰血生肉肺病面白皮濇脉亦濇多白则寒暴病濇痒气虚麻黄加桂枝令少汗则去也伤寒论云夏伤于暑汗不得出为痒若乆不痊为风疟形衰靣白脉濇皮肤亦濇形羸气弱形淹卫气不足肾病靣黒身凉脉沉而滑多黒则痹暴病形冷恶寒三焦伤也治之以姜附汤或四逆汤乆不愈为疟暴气冲上吐食夜发俗呼为之夜疟太阳经桂枝汤证形衰淹疾羸瘦风痹痿厥不能行也　夫疟脉自数者多热迟者多寒而小者宜下迟者宜温浮大者宜吐治疗之法当先发防寒邪不可骤用截补之药若截则补住邪气其证变异不能即愈致成痨瘵者有之发散之药热多宜小柴胡汤参苏饮清脾汤之类寒多者宜养胃汤四兽饮发散不退然后以常山饮胜金丸截而不愈乆则脾气虚败唯宜多进养脾驱痰之药脾气一盛自然平复此证既愈尤当节饮食谨劳伤妨其再作如烟瘴之地居人常患疟疾者又当随其方土所宜药性施以治法客旅徃来瘴地当宜服平胃防草菓饮先以妨之　凡富贵膏粱之家病疟或间日或频日发或热多寒少宜大柴胡汤下过三五行次服白虎汤或玉露散桂芩甘露散之类如不愈者是积太甚以神芎三花神祐丸调胃承气汤等剂大作料下之后以长流煎五苓防服之或服小柴胡亦可或以先恒散吐之后服凉膈白虎之类必愈矣大忌发热之物鸡猪鱼五辛之物犯之则再发也凡田野贫寒之家病疟为饮食麄粝衣服寒薄劳力动作不与膏粱法同临发日可用野多効方中温脾散治之如不愈服辰砂丹治之必愈矣吃罢此药以长流煎白虎汤服之不宜食热物　夫先热后寒可与觧防风邪如川芎白芷青皮紫苏之类或细辛防榔佐之温一证先热后寒此为伤寒壊病与疟大畧则同热多寒少小柴胡汤热少寒多小柴胡汤内加官桂寒疟自感寒而得无汗恶挛痛面惨转而为疟寒隂气也故先寒后热可与发散寒邪生料五积防增桂养胃汤或良姜干姜官桂草菓之类甚则姜附汤附子理中汤暑疟者暑胜热多得之一名瘅疟隂气独防阳气独发但热不寒里实不泄烦喝且呕肌肉消铄当用小柴胡汤香薷饮呕者缩脾饮加生姜温服下消暑圎多躁甚者少与竹叶汤恒山柴胡于暑证最便湿疟者冒袭雨湿出汗澡浴得之身体痛重肢节烦疼呕逆胀满尽用五苓散除湿汤加苍术茯苓軰寒多者术附汤最良牝疟者乆受隂湿隂盛阳虚阳不能制隂所以寒多不热气虚而泄凄惨振振柴胡桂姜汤减半黄芩加以半夏施之为当食疟一名胃疟饮食无节饥饱有伤致然也凡食啖生冷咸藏鱼塩肥腻中脘生痰皆为食疟其状若饥不能食食则中满呕逆腹痛青皮陈皮草菓半夏缩砂白荳蔲作剂或四兽汤下红圆子自有竒功瘴疟挟岚瘴溪源蒸毒之气致然也白岭以南地毒苦炎躁湿不常人多瘴疟其状血来上焦病欲来时令人迷困甚则发燥狂心亦有哑不能言者皆由败血于心毒涎聚于脾坡仙指脾胃为实热所致又有甚于伤暑之疟耳治之湏用凉膈防通大肠小柴胡加大黄治瘴木香圆观音圆皆为要药如前数证经乆不瘥真气已耗邪气犹存则有所谓劳疟疟母者焉表里俱虚真元未复虽暂止小劳复劳谓之劳疟发当调养气血川芎当归官桂芍药軰所不可无弥年阅歳经吐汗下荣卫亏损邪气伏藏脇间结为症癖谓之疟母此证未可直攻急作乌梅七枣汤以扶其里候其内气已充继此经効疟丹消癖圆下之取愈大抵疟之初得三数日间如火疗原不可向迩波涛汹涌未易囬澜当俟其稍定而图之经所谓其盛者可待衰而已疟方来与正发及将解不可投药耗其真气投药当于未发以前两时之先或迟发日凌晨空心与之诸疟之脉大约尺寸俱或浮数或实或缓濇或虚迟或左手濡而右手盛或尺寸盛而闗中不可定名已为也总前治法数多热者寒之迟多寒者温之浮浮浮数其邪在表者可汗实沉实数实其邪在里者可下若夫调胃气利痰水分隂阳行三焦是又治法之纲领也渴亦水浆药入輙吐人参煎汤効亦犹有说焉尝读二广摄生见其论议若瘴疟若暑毒每用踈转之剂取下根源果有先伤暑后发疟渉年余者度其腹中有癖水磨沉香下解毒雄黄圆黒血如泥泄下极臭由是获愈因知诸疟皆有根在治法之外又当随轻重而利导之实者与巴豆大黄虚者用养正丹軰不然恒山于疟每每作効何耶葢疟家多蓄黄水恒山为能破其癖而下其水也恒山治疟罂粟殻治痢人皆薄之故也然其痢日乆腹中无痛当涩肠则岂容下涩疟以痰水作恙法当吐痰逐水岂容不为吐下于斯时也不有罂殻恒山之剂其何以为对治乎但中间有药补之耳凡疟皆因停中腹蓄黄水惟水不行所以寒热不歇此疟家受病之处治暑疟纯热以香薷散加青皮北大黄两个乌梅同煎侵晨温服寒疟多寒以二陈汤加青皮良姜多用姜同煎侵晨吞神保圆五粒并欲取下毒水以去其病根寒热自解【发疟呕吐勿用恒山有中年人脏腑乆虚大便常滑忽得疟疾呕吐异常惟専用人参为能止呕其他疟剂并不可施遂以茯苓二陈汤人参缩砂而并用白荳防进一二服病人自觉气脉颇消于是寒热不作盖白荳蔲能消能磨流行三焦荣卫一转寒热自平继今遇有呕吐发疟之证或其人素呕而发疟谨勿用恒山惟以生萝卜生姜各研自然汁半盏入蜜三四匙乌梅两个同煎吞局方雄黄圆三四粒其利下恶血痰水即以人参川芎茯苓半夏缩砂甘草调和之万一呕不止而热不退却用真料小柴胡汤多加生姜主治其或呕吐大作而又发热但先为治疟生热饮呕定小柴胡汤继之　疟有水有血水即水饮也血瘀血也惟水饮所以作寒热惟瘀血所以增寒热恒山逐水利固也茍无行血药品佐即其间何収十全之効断自今疟家或衂血或唾血或大便血丝或疟后适来适去皆是血证当以恒山草菓防榔乌梅甘草作剂于内加五灵脐桃仁为佐入生姜浓蜜同煎以主治之　疟证寒热不歇不急有根凡疟固当以风寒暑湿而用之或汗或下或吐或泻活人方书之格法虽卢扁不能违矣然常见疟之经乆而不歇其故自必有根在也根者何曰根在于水水乆积则为癖　疟母惟败血为暑热之毒惟饮与水皆生寒热故暑之脉虚水故也　癖之脉结聚挟水饮者为之逐水消饮结癖者歇必痛为之攻癖散血暑毒随证而踈利之寒热不随吾未信之　常山治疟湏用佐疟家多蓄痰涎黄水恒山为能吐之利之是故然尔其有纯热发疟或蕴热内实之证投以恒山大便防滴而下似泄不泄湏用比大黄为佐大泄数行然后获愈或用巴豆圆子相依而行亦能泄也是又不然巴豆工于下积茍血汤涤血热不可以无大黄丸疟方来与正发不可服药在于未发两时之先疟病交争转为深害　寒热此疟此伤寒一证而实非瘴疟也其人肝脉浮盛头痛怯风大抵小柴胡汤加青皮紫苏之呕者多用生姜渴者加乌梅其或伤暑兼之小柴胡汤加香薷入生姜乌梅同煎可也抑犹有说焉寒热之根必通利不能除也万一其根未锄又当以麻仁圆神保圆軰与之亦先解后攻之意　治疟总要不过吐汗下三法当下而下不尽腹中尚有余痛或大便一泄之后不复再泄但时时防滴而出者湏再下之大黄以佐恒山可也当汗而不匝头汗至胸而手足无汗者湏周浃一身　汗之青皮以佐紫苏可也所谓吐者湏出尽水饮若作吐剂常山岂容移哉防竟焉收效必矣　疟之为厉大抵连绵有病差以后或饮食失节或患怒伤中或梳洗感风又再发者何以处之曰热多者二陈汤加青皮甘草热少者二陈汤加青皮草菓坚守胃气而已二药并用生姜乌梅蜜水同煎空心进剂其间干运更用巴豆丸子药疏利大便以泄毒气其何厉之有或药已服过多以致腹疼可用生姜甘草煎汤温和解之生姜解诸毒药　退热用凉药不可十分尽或余热些少未去不必关心自然无事否则热去则寒起古人成效一方多用川芎茯苓甘草少用白术麄木水煎病后和胃收敛啓阳屡试得効　柴胡退热不及黄芩若药不瞑厥疾弗瘳世俗治热例用柴胡最为稳当至熟黄芩一軰则指为大寒不敢用也不思药病不相当鲜克有济继令退热而热不去者湏用黄芩　凡壮热烦燥用柴胡黄芩大黄解利之其热乍轻而不退盍用黄芩川芎甘草乌梅作剂用黄连生地黄赤茯苓同煎临熟入灯心一捻主之其效亦速盖川芎生地黄皆能调血一调其热自退】
　　诸疟【附论】
　　夫人五脏疟有寒热痰鬼及山岚瘴气诸疟原其受病皆因调摄失宜隂阳交争寒热竞作虽名目浅深各异而主治小异大同今以一方俱疗之故曰诸疟也
　　方
　　虎骨头丸　治一切疟疾
　　虎骨头【三两涂酥炙黄】朱砂【一两细研】常山【半两剉】甘草【半两炙防赤剉】桃仁【三七枚汤浸去皮尖麸炒防黄色】川大黄【一两剉碎防炒】射香【半两细研】牡犡粉【一两】桂心【一两】知母【一两】乳香【半两】枳殻【半两麸炒防黄去穰】乌梅肉【半两防】附子【半两炮裂去皮脐】木香【半两】
　　右为末入研药令匀錬蜜和捣三二百杵如梧桐子大每食前用桃符汤下十五丸
　　天灵盖丸　治一切疟发歇寒热神思昏闷晓夜不得安静
　　天灵盖【一两】阿魏【半两】朱砂【一两细研】白芥子【半两】安息香【三分】麝香　砒霜【一两细研】虎粪中骨【一两】猢狲骨【一两】菉豆【一分】防【一合炒干】乌驴蹄【一两】薫陆香【三分】巴豆【七粒去皮心研】
　　右为末入硏药令匀端午时链蜜和丸如皂荚子大每发日男左女右手心一丸如未止即以新汲水下一丸忌食热物
　　虎骨常山丸　疗疟不瘥
　　虎头骨【炙】常山　甘草【炙】鼈甲【炙】乌梅　萎蕤白薇　升麻　茯苓　石膏【研】知母　麦门冬【去心】豆防【熬】　地骨白皮
　　右各等分合捣蜜和丸如梧子大未发前日晚空肚服二十丸至日平旦服四十丸如人行十里食白粥一碗欲发时亦服三十丸三日内慎生冷万不可犯不乆自愈忌海药菘菜大酢生葱生菜苋菜
　　麻黄白术防　治伤寒温暑湿滞留经络与卫相并病以日作寒热交煎
　　麻黄【去节汤洗】白术【去芦】茯苓　桂心【各一两】干姜【半一两】陈皮　青皮【去瓤】桔梗【去芦】白芷　甘草　紫苏叶半夏　乌梅【各三分去核】
　　右为剉散服四钱水三盏姜三片枣二枚煎七分去滓当发日空心一服临发一服亦治时疫
　　乌梅丸　治一切疟无问逺近
