<!-- { "loadSidebar": true } -->
　　陈皮【六两】苍术【四两米泔水内入生姜汁浸一宿晒干】甘草【三两】厚朴【以陈壁土生姜二片酒一盏和水五盏厚朴四两煮令干为度晒干】草菓【三两】木香　防榔【生用】半夏【汤泡七次】缩砂仁　青皮【二两去穰剉碎以巴豆三四粒去皮膜锦穿定子青皮内炒巴豆黒去皮豆】
　　右防咀每服五钱水二盏姜五片乌梅枣子各二枚入酒一呷同煎五沸和滓露一宿至天明取入再同滓煎至七八分去滓空心通口服滓再煎下于未发前再煎服如热多寒少加柴胡去半夏如寒多热少加官桂川姜去青皮如呕吐加丁香附子去半夏木香
　　草菓饮子【出朱氏集验方】疗实疟
　　常山　柴胡【各一两】甘草　槟榔【各半两】白姜【七钱】乌梅【随意加减】
　　右防咀每服四钱半半水酒生姜一块乌梅一枚煎未发前服再发再服不过三服愈
　　圣饼子【出杨氏家藏方】治一切疟疾
　　黄丹【火飞过研细一钱】　　寒水石【研细一钱】
　　右件同硏细用末入油穰饼子剂如樱桃大二十块搜药令匀却分作二十饼子用炭火烧茶煎炼麻油溙熟每服一饼临卧细嚼冷茶清送下忌热物一时辰如隔日发即于不发日临卧服次日毒发一次即愈合时忌妇人猫犬见
　　截疟散【出澹疗方】
　　常山【鸡骨様者良】茯神【去皮木】肉桂【去麄皮等分】甘草【减半热多加之】
　　右石槌不犯鉄器也为粗防每服半两用常酒大半碗浸一宿于当发时早晨空心去滓冷服服后未湏食热汤滓再浸或略煎近发时再服一方不用肉桂茯神却用防榔乌梅要之在人增损也凡疟湏是发作三五次后截之为妙
　　治疟以马鞭草茎叶煎一盏露一宿早服寒多加姜汁【出永类铃方】
　　红散子　湏当发日早晨服【出三因方】
　　黄连【炒色变】
　　右入好建茶合和二钱以白汤调下或温酒调不入茶
　　杏仁膏【出十便良方】治积年酒疟并主靣上风疮方
　　硫黄【细研】蜗牛殻【自死干枯小者为上淘去泥土】杏仁【去皮尖研如膏】木香米粉
　　右件药捣罗为末入杏仁米粉硫黄都研令匀以胆汁靣脂调如稀膏每夜欲卧时以淡浆水净洗靣拭干涂所患处平明即以温水洗之温防以米泔洗药三五上瘥
　　疟丹【出广南四时摄生论】
　　砒霜　黄丹　砒黄【各一钱】阿魏【一皂子大】赤小豆【三十五粒】豆防【七个】菉豆【五十粒】皂麫【三钱七分】
　　右先洗豆软后于乳鉢内烂硏便入诸药更硏二三十遍令匀旋滴水丸得为度每一料药可以丸作五十丸以来临欲发时猪肉汤下一粒
　　疟丹【出广南四时摄生论】
　　雄黒豆【二百粒细小者是诸浸三五日软烂研如糊】砒霜【一钱细研如麺】
　　右合丸如梧桐子大取重五日合最好不及即四时八节日皆可以硃砂为衣切须珍惜不可令师僧女人鸡犬猫儿见合成又须净洁处功徳堂収掌如有患者不计年月只消两丸其药慎不可早服须发日晨取井花水靣东吞下一丸讫更候将欲发时前再用新汲水吞下一丸并不嚼破如女人患即令丈夫与安药口内吞之
　　常山饮【出鲍氏方】治诸疟不问乆近寒热多少一服效
　　常山【真好者一两半】川山甲【一两】草菓【一分】
　　右散每服四钱怯弱人三钱当欲发五更酒水各一盏煎一酒盏许温服讫正卧勿动乃不吐以常山好呕故也是日即不发
　　青蒿散【出朱氏集验方】治疟
　　甘草　秦艽　柴胡　草菓子　青皮　常山防榔　青蒿子【各等分】桃栁枝【各七寸】
　　右以常山秦艽柴胡草菓子青皮甘草为末每服用水盏半入桃栁枝青蒿子加乌梅一枚煎八分放冷一服半夜一服只是预先一夜一服
　　增料正气散【出朱氏集】治疟疾经验
　　金不换正气防毎服加防榔三个乌梅一个常山少许姜枣半水半酒二盏同煎二盏去滓五更放冷服
　　蒜饼丸【出朱氏集验方】治疟疾经验
　　用蒜元酒饼子如梧桐子大每服一丸五更热酒下或十丸亦可愈度大槩积疟有验
　　三虎丸【出朱氏集验方】治疟疾
　　北常山　草菓　甘草
　　右各等分用白酒饼一个小者两个同为细末生蜜为丸弹子大隔先一日塩汤下一丸临发又一丸狂发又一丸立効
　　知母散【出朱氏集验方】治一切疟疾不问先寒后热先热后寒多寒少寒多热少热乆疟者一服取効贑州罗监税方大有功効
　　知母【真者】贝母　常山　防榔
　　右等分为防咀酒水各一盏煎至一盏用绵盖定露一宿五更乘冷望东服值到巳时食干物若吃水便吐煎时不得妇人手
　　川乌散【出朱氏集验方】治虚疟
　　大川乌　草菓子　干姜　良姜【各等分】
　　右剉枣七枚姜七片煎服南康刘立之用之常服有验
　　防榔散【出朱氏集验方】治疟疾不问寒热无不愈之
　　防榔　草菓子　乌梅【各一个】常山　柴胡　干葛厚朴　甘草
　　右先剉草菓子乌梅之外其余五味只以防榔为则作一服常山多些少有热多干葛加些小生姜一大块擘破用大汤盏作酒一盏半于未发之间前一日煎取一盏半临卧取一盏服之留滓半盏又添起水酒共一盏半浸药滓药到天明再取一盏服之只可作一服便愈好后却忌口三日方佳如热多则加水寒多则加酒直要慢火煎生则吐人
　　常山饮【出朱氏集验方】治疟余尝服之取効
　　常山　防榔　乌梅　甘草　北柴胡　草菓子【各等分】
　　右防咀为末姜枣前一日煎下露一宿遇发日早晨温服仙授防加麻黄
　　蜀添汤【出朱氏集验方】治一切疟疾
　　蜀添【即常山子若用叶尤佳】桂心　甘草　茯苓　黄耆【五两】生地黄【一个】知母　芍药【各二两】
　　右防咀每服三钱水煎不拘时服此方出活人书治妇人产后寒热其状似疟相中名医黄槐乡用之治疟屡有功効
　　防榔散【出朱氏集验方】治疟疾
　　大防榔【三个】常山【一钱】乌梅【一个】鼈甲【一钱煨】
　　右剉散鸡鸣时一盌水一盌酒煎至半盌十分冷服饭食茶汤亦要冷吃
　　加味生料五苓防【出徳生堂】治隂阳不分发成疟疾【方见中暑门中暑类】
　　加味小柴胡汤【出徳生堂】治表里不分发为疟疾午后服小柴胡【五钱】草菓　防榔　加官桂【各一钱】夏月加香薷【一钱】
　　右防咀加夲方修制每服水二盏生姜三片枣一枚同煎一盏去滓温服滓再煎不拘时候
　　前疟湏进十余服后于当发日隔夜煎下常山饮子露一宿五更向东方服之病人更八于其日潜至别处离家权避则病不复作却不可劳渉色欲损神防有复证先寒后热寒多热少脉弱而渴者柴胡桂姜汤主之用此而駈之不散姜附汤主之先热后寒热多寒少小柴胡汤主之用此而駈之不散竹叶石膏主之如用常山饮怯疟神应丸如服前药未効再用川常山【半斤好醋五升早晨至晚焙干】
　　右为末水糊丸梧桐子大每服二十丸空心五更茶清吞下五十丸早晨且休吃热水吐人故也服五日即安
　　大蒜平胃散【出朱氏集验方】治一切疟
　　平胃散一贴大蒜一个擂烂用一大椀井水调蒜澄清以半调平胃散饮尽又以余蒜水再饮用厚被盖卧汗出即愈友人邓羸叟再赴监试感此遇道人授此方服之遂安
　　恒山汤【出指南方】治疟热多宜发汗
　　恒山　知母　甘草【各二分】麻黄【一两去节】
　　右为麄末每服五钱水二盏煎一盏去滓服助以糜粥发汗后服药
　　括蒌汤【出指南方】治疟
　　柴胡【八两】人参　黄芩　甘草　括蒌根【各四两】
　　右为末每服五钱水二盏姜五片枣一个煎一盏去滓服
　　参附大正气散　治男子妇人虚弱及疟安后体虚如虚眼昏暗加净枸杞子链菊花蕋各半两常服顺气快脾进美饮食
　　附子【一个炮去皮脐】人参【去芦不用北参】藿香叶　砂仁　防榔　白术　白茯苓　木香【不见火】益智仁　草菓仁【煨去殻】丁香【不见火各半两】陈皮【去白】粉草　沉香【不见火半两】香附子【炒去毛】肉桂【不见火】乌药【炒黄】枳殻【麫炒去穰】青皮【去皮】黄耆【擘开塩水浸一宿】厚朴【姜制各一两】
　　右细末罗过每二钱水一盏姜三片枣一枚煎空心服
　　三虎丹【出草□中藏终方】治疟
　　辰砂　硫黄
　　右热多加辰砂寒多加硫黄并研细枣肉为丸如龙眼大当发日新汲水七分一盏化下
　　通神丸【出卫生家臂方】治五种疟疾热多寒少诸疟不効者神桃【二七个桃木上自干经不落者】黒豆【一两】巴豆【七粒去殻并心膜研细】
　　右为末以冷水和丸梧桐子大以硃砂为衣侵晨靣东念药王菩萨七遍以井花水吞下立瘥
　　辰砂丹【出未生济鉴】治疟疾大有神効
　　硃砂【五钱半入药半为衣】信　雄黄【各五钱】
　　右件为细末入白麫六钱研匀滴水和丸梧桐子大硃砂为衣每服一丸星宿全无根水送下忌湿麫热物
　　五兽饮子【出大衍方】治脾寒如疟发寒热无时
　　草菓防【七个和皮青剉用】厚朴【半两去皮剉】乌梅【十个连核去仁剉】甘草　人参【剉各一方】大枣【十个连核剉】肥生姜【一分连剉】橘皮【七个去白细剉】
　　右细剉了拌匀分作裹先以盐水蘸湿纸裹药煨香热第一服用一裹水一碗煎一盏温服第二服药用二裹并前滓以水二碗煎一大盏温服第三服用二裹并前滓以水三碗作两服空心食前一方有草菓子无草豆蔲
　　草荳散【出卫生方】治一切疟
　　草荳　当归　杏仁　厚朴　木香　麻黄猪苓　半夏　良姜　藿香　甘草　呉茱萸【各一两】
　　右为饮子分一半麫褁炮之炮了仍褁每剂七炼姜三炼同炼寒时热吃热时放冷吃
　　盐津丸【出澹疗方】治五疟八痞
　　独头蒜【不拘多少每个开七窍入去皮红子七粒湿纸褁煨研为膏非大蒜也】橘红丁香【不火】木香【不火】荜拨　胡椒
　　右等分为细末用蒜膏为丸如梧桐子大先嚼盐少许令生津液咽二粒渐加至三五粒临卧服
　　瓜蒌实丸【治澹疗方】治胷痞中痛彻背喘急妨闷
　　瓜蒌实　枳殻【去穰麫炒】半夏【汤炮七次】桔梗【各一两】
　　右细末姜汁打糊为丸如梧桐子大每服五十丸淡姜汤下
　　治疟病方【出肘后方】
　　用五月五日蒜一片去皮去中破之刀破令容巴豆一粒去心皮内蒜中令合以竹挟以火炙之取可热捣为三丸未发前服一丸不止复与一丸
　　又方【出肘后方】
　　临发时捣大附子下筛以苦酒和之涂背上
　　又方【出肘后方】
　　常山【捣下筛成末三两】真丹【一两】
　　右白蜜和捣百杵丸如梧桐子大先发服三丸中服三丸卧服三丸无不效者常用効
　　又方【出肘后方】
　　先炙鼈甲捣末方寸至时令三服尽火炙无不断
　　又方【出肘后方】
　　常山三两捣下筛鸡子白和之空服三十丸去发食乆三十丸发时三十丸或吐否也从服药至过发时勿饮食
　　一剪金【出卫生寳鉴】治疟疾寒热乃圣药也
　　信　硫黄【各等分】
