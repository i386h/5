<!-- { "loadSidebar": true } -->
　　常山散【出圣惠方】　治瘅疟发热不止及间日疟发作无时常山【剉一两】升麻【三分】鼈甲【去裙襴剉生用】山栀子【各半两】
　　右为散每服三钱未发前用温水调下取吐即瘥
　　常山饮【出圣济总録】　治瘅疟但热不寒烦渇不止
　　常山【剉炒半两】甘草【剉炒一分】乌梅【七枚槌碎去核焙】青蒿【焙一分】
　　右麄筛都以小便一盏水一盏煎至一盏去滓当发日空心服
　　恒山饮子【出圣惠方】　治瘅疟但热不寒呕逆不下食恒山　甘草【生用】地骨皮【各一分】生铁一斤【打碎如碁子大】
　　右细剉以水二大盏于星月下浸一宿横刀一口安在药上早晨煎取一盏去滓空腹分为二服重者不过两剂差
　　治瘅疟发时大渇寒热不定
　　砒霜【半两细研】菉豆【半两】川大黄【一两剉碎防炒】
　　右为末入研了药令匀链蜜和丸如梧桐子大露一宿夜发日平旦以冷水下一丸临发前再服一丸忌食热物
　　十枣汤【出杨氏家藏方】　治但热不寒
　　穿山甲【用一两】干枣【十枚】
　　右同烧成灰留存性研细末每服二钱当发日未出时用新井华水调服之
　　又方【出圣惠方】
　　砒霜【一分细研】甘草【半两】
　　右研令匀以粟米饭和丸如菉豆大每未发时及空心以井华水调下服之三丸忌食热物
　　香薷散【出医方集成】　治但热不寒隂气孤絶阳气独发少气烦寃手足热而欲呕兼渇【方见伤暑门】
　　一方加黄连每料二两名黄连香薷散治暑疟独热燥烦大渇引饮小便不利或背寒靣垢每服加灯心二十茎麦门冬去心二十粒淡竹叶七片车前草二根晚禾根一握防榔一枚切片煎不拘时
　　一方治脾寒初服黄连香薷饮加防榔不止服甘草饮加防榔服之止
　　鬼哭散【出经验良方】　治瘅疟但热不寒
　　用黄丹煆炼过临发蜜汤调下稍大能饮酒用酒调下
　　大柴胡汤【出续易简方】　治瘅疟但热不寒而呕大便袐澁
　　间日疟【附论】
　　夫间日疟者此由邪气与卫气俱行于六腑而有时相失不相得故邪气内搏于五脏则道逺气深故其气行迟不能与卫气皆出是以间两三日而作也
　　方
　　乌梅丸【出圣惠方】　治间日疟寒热不止
　　乌梅肉【一两防炒】桃仁【三十枚汤浸去皮尖双仁麸炒防黄】地骨皮防心【炒干各一两】虎头骨【一两半涂酥炙令黄】知母
　　鼈甲【涂醋炙令黄】川升麻　人参【去芦头各一两】
　　天灵盖【一两半涂酥炙令黄】
　　右为末炼蜜和捣三二百杵丸如梧桐子大空腹以浆水下二十丸晩再服
　　雄黄丸【出圣惠方】　治间日疟每日发者
　　雄黄【一两细研】腊月野狐肝【二两】阿魏【一分】硃砂【半两细研】猢狲头骨【一两】天灵盖【半两】麝香【一分研】
　　右为末入研药末令匀于五月五日午时炼蜜和丸如红豆大每发时前男左女右以绯帛系一丸于中指上时时嗅之后更以醋汤下一丸
　　糯米煮散【一名石膏】　治间日疟【方见本门痰疟类】
　　常山汤【一名常山酒】　治间日疟先寒战后壮热【方见本门痰疟类】神圣丸【出圣济总録】　治间日疟
　　黒豆【小者二十一粒水浸去皮】砒霜【研一分】大枣【三枚煮去皮核】
　　右须于重午七夕日修合同研丸如豌豆大以丹砂为衣合时忌妇人鸡犬见于发日早晨将药一丸靣北香上度过用冷茶清送下忌热物服时
　　治疟或间日发或夜发者【出圣惠方】
　　恒山　竹叶【各三两】秫米【一百粒】石膏
　　右防咀以水八升铜器中渍药露置星月下髙净处横刀其上明日取药于病人房中以铜器暖火煎取三升分三服清旦一服未发前一食顷一服临发一服三服讫静室中卧莫共人语当日勿洗手靣及口勿进食取过时不发乃澡洗进食并用药汁涂五心胷前头靣药滓置头边或用乌梅二十七枚
　　常山酒【出圣济总録】　治间疟
　　常山【一两】蒜【独头者一颗去根茎横切】糯米　黒豆【各一百粒】
　　右防咀以清酒一升病未发前浸药于碗中以白纸覆之碗上横一刀欲发时三分饮一分如未吐更服一分得吐则瘥
　　醇醨汤【一名大黄汤出圣济总録】　治间日疟及痎疟积年不瘥者
　　大黄【剉炒三分】甘草【炙】常山【名一分半】
　　右防咀以水三盏煎取一盏去滓更以水一盏煎滓取七分未发先服醨药是后煎者相次服醇药是前煎者瘥
　　又方【出圣惠方】
　　小麦【一合】硫黄【一两细研】
　　右于腊日以醋浸四十九日取出焙干每有患者取小麦七粒发前以冷醋汤下之
　　又方【出千金方】
　　先以羊肉臛面饼饱食之并进少酒随其量饮如欣欣有酒气入密室里燃炭火厚覆取大汗即瘥
　　又方【出千金方】
　　烧黒牛尾头毛作炭酒服方寸匕日三
　　又方【出圣惠方】　治间日疟
　　川大黄【半两剉研微炒】甘草【一分炙微赤剉】恒山【三分】桂心【一分】
　　右件药都细剉以水二大盏煮取一盏去滓分为二服空心热服临发前再服
　　痰疟【附论】
　　痰疟之状胷中不利头痛振寒怢栗而不能食食即呕寒去则内外皆热寒热更作心下支满痰积胷中气逆烦呕故谓之痰疟治痰疟发作有时热多寒少头痛额角并胸前肌肉瞤动食才入口即吐出靣色带赤也夫痰实疟者谓患人胸膈先有停滞结实因感疟病则令人心下支满气逆烦呕也
　　方
　　常山甘草饮【出圣济总録】　治痰疟寒热
　　常山　甘草【炙剉】大黄【剉炒各一两】桑根白皮【剉一两半】乌梅【五枚去核】杏仁【汤浸去皮尖双仁炒十枚】黄连【去须一两】羗活【去芦头一两半】黄芩【去黒心半两】芎防　枳殻【去穰面炒】赤茯苓【去黑皮各一两】旋覆花【熬半两】茈胡【去苗一两半】附子【炒制去皮脐一两】
　　牵牛子【炒一两半】桂【去麄皮】虎头骨牙齿【酥炙黄一两半】
　　右剉如麻豆每服五钱水一盏半煎至八分去滓温服
　　细辛汤【出圣惠方】　治痰疟吐隔
　　细辛【去苖叶】松萝　犀角屑　甘草【各三分半】常山升麻【各一两一分】栀子仁　参【各一两】
　　右麄捣筛每服三钱水一盏煎七分去滓温服以吐病出为度其痰母烂鸡子是也一方用酒浸一宿去滓温服
　　蜀漆丸【出圣济总録】　治痰逆多时久疟不瘥及靣黒四肢黄肿
　　蜀漆叶　牡蛎【烧赤】黄芩【去黒心各一两】大黄【生剉】甘草【炙剉】犀角屑【各三分】知母【焙半两】
　　右为末炼蜜丸如梧桐子大每服二十丸空心温水下
　　半夏散【出续易简方】　治痰疟发作有时热多寒少如头痛额角并胸前肌肉瞤动食才入口即吐出靣色带赤宜服此方
　　半夏【汤浸去滑为末生姜汁和作饼暴干】藿香【去梗】羗活【去芦头】
　　芎防【各一分】牵牛【各半两】
　　右为细末每服三钱食后白汤调下以吐为度未吐再服
　　石膏饮【出圣济总録】　治一切痰疟
　　石膏【碎】淡竹叶【各三两】常山　甘草【生剉】乌梅【各二两】粳米【半合一作糯米】
　　右麄捣筛每服五钱水盏半煎至一盏去滓温服吐痰即瘥如热盛加大黄一两
　　乌头汤【出圣济总録】　治痰疟吐不出
　　乌头【炒制去皮脐】半夏【汤洗去滑焙】桂【去麄皮】芫花【醋炒】
　　常山【各半两】豉【炒一合】
　　右剉如麻豆每服三钱酒一盏煎至七分去滓发前温服相次再服取吐为度
　　防葵饮【出圣济总録】　治痰疟寒热温疫
　　防葵　鼈甲【醋炙去裙襴】松萝　甘草【生各半两】常山【三分】
　　右麄捣筛每服五钱水一盏半煎至八分去滓未发前徐徐温服
　　豉心丸【出圣惠方】　治痰寒热心膈烦壅不利
　　豉【防炒一合】大黄【生用一两半】常山【三分】升麻【半两一作蜀漆】
　　附子【小者炮裂去皮一枚】
　　右为细末炼蜜为丸如梧桐子大每服七丸发前米饮下吐后更干咽七丸或加甘草半两
　　二陈汤【出直指方】　治伤食发疟痰多
　　陈皮　半夏【制各五两】白茯苓【三两】甘草【炙一两】
　　右剉散每服三钱姜五片乌梅一枚煎服寒多者加草菓热多加前胡青皮防榔缩砂白豆蔲之类随意加减
　　蒜丹丸【出直指方】　治截疟消痰
　　虢丹【煆】穿山甲【熬灰中炮焦各一两】土硃【半两】
　　右为末以独头蒜煨去皮研膏丸如梧桐子大每服十丸生姜乌梅紫苏煎汤送下
　　胡粉丸【出圣济总録】　治一切疟及吐一切痰疾
　　胡粉【研】砒霜【研】寒水石【焙研各一两】
　　右合研匀滴水丸如鸡头子大发前新汲水吞下一丸即大吐至日困睡为验
　　常山酒【出圣惠方】　治痰实疟发渇不止久不瘥
　　常山【三分】乌梅肉【生用】甘草【生用各半两】
　　右细剉以酒二盏浸一宿早晨去滓煎服一盏良久以筯入喉中引之吐痰即瘥一方用水生姜煎服
　　升麻常山汤【出圣惠方】　治痰疟发作无时寒热不下食
　　升麻【一两】常山【二两】蜀漆叶【一两半】
　　右麄捣筛每服四钱以井华水一盏半煎至一盏空心头服瘥又即吐吐定食浆水粥和之
　　半夏丸【出危氏方】　治疟咳痰盛痞满烦闷咽膈不利呕吐恶心神思昏愦心忪靣热并皆治之
　　半夏【十六两汤洗去滑姜汁淹一宿】白矾【八两枯过】
　　右为末生姜自然汁为丸梧桐子大每服三十丸食后临卧淡姜汤呑下
　　治温疟痰盛寒热【出圣恵方】
　　常山【一两】香防【二合炒干】
　　右为末粟饭为丸如梧桐子大每服二十丸熟水下
　　又方【出仁存方】
　　青蒿【二两】黄丹【半两】
　　右为末每服二钱寒多酒调热多汤调青蒿以童子小便浸焙干尤健
　　冷附汤【一名七枣汤】　治疟疾无过是痰实痞塞不通脾胃弱虚热在上停于胷膈不得入于脏腑所以五更冷服乃使药下达肚脾胃去痰实除虚热降心气屡用屡効【方见本门痎疟类】
　　松萝丸【出圣惠方】　治痰实疟发渇不止
　　松萝　常山【剉各半两】阿魏　蜀漆　大青　硃砂【研】麝香【细研各一分】
　　右为末研匀取端午日午时于净室内用七家粽子尖和丸如梧桐子大当修合时不得妇人鸡犬见如发时以温汤下五丸夜发时桃符汤下兼取绯帛三二寸系五丸男左女右臂上疾愈即去之如再发时取臂上系五丸服之
　　治痰实疟久不瘥【出圣惠方】
　　木香【一两】恒山【三分剉】松萝【半两】赤小豆【半合】
　　砒霜【一分细研以醋五合煎令稠】
　　右为末以砒霜煎和丸如梧桐子大空心以温浆水下三丸以吐为度如未定晩再服之
　　松萝汤【出圣惠方】　治痰实疟每夜不定时节或朝或暮渐不能食
　　松萝　人参【去芦头】常山　川升麻【各半两】竹叶【一百片】
　　右为细剉以水二大盏煎取一盏去滓分为二服平旦时一服如人行五里当吐不吐更一服良久得吐即瘥
