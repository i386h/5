<!-- { "loadSidebar": true } -->
　　乌梅汤【出圣惠方】　治痰实疟盛攻作寒热
　　乌梅肉【微炒】常山【各半两】松萝【三分】鼈甲【生用】川升麻【各一两】
　　右细剉以水三大盏煎取一盏半下茶末二钱更煎三两沸去滓空腹分为二服如人行五里当吐如未吐再一服以吐恶痰为度
　　恒山散【出圣惠方】　治痰实疟发渇寒热不定
　　恒山【半两】硃砂【半两细研】乌梅肉【半两生用】
　　右细为散入硃砂研匀每于发前以醋汤下一盏以吐为度
　　治痰疟【出本草】
　　以生熟汤熬盐投中饮之令吐出痰及宿食痎疟【附论】
　　夫痎疟者夏伤于暑其病秋则寒甚冬则寒轻春则恶风夏则多汗者然其搐作有时以疟之始发先起于毫毛呻欠乃作寒栗鼓领腰脊疼痛寒去则内外皆热头痛如破渇欲饮冷者此乃阴阳上下交争虚实更作阴阳相移也阳并阴则阴实阳虚阳明虚则寒栗鼓颔巨阳虚则腰背头项痛三阳俱虚阴气胜阳则骨寒而痛寒生于内故中外皆寒阳盛则外热阴虚则内热外内皆热则喘渇欲饮此得之夏伤于暑热气盛藏之于皮肤之内肠胃之外此荣气之所舎则令汗出肉腠理开因得秋汗出遇风乃得之及以浴水气舎于皮肤之间与卫气并居荣气者昼行阳分此气得阳则出得阴则内是以隔日作也痰疟者以疟发该时或间日廼作也入卫气流行合于昼夜阴阳邪气内舎于荣随卫气以出入而应于风府其作早晏皆以时发也寒温瘅疟动皆该时故内经统谓之痎疟
　　方
　　虎头骨丸【出圣惠方】　治痎疟久不瘥
　　虎头骨【二两涂醋炙微黄】硃砂【半两细研】恒山【半两剉】
　　甘草【一两半生剉】牡蛎【二两微炒】桂心【一两】知母【二两】香防【一两炒干】乌梅【二两】附子【一两炮裂去皮脐】枳殻【半两麸炒微黄去穰】木香【一两】川大黄【二两剉微炒】桃仁【三七枚双仁去皮尖皆汤浸去麸炒微黄】
　　右为末研入硃砂令匀链蜜和捣三二百杵丸如梧桐子大每于发前以桃符汤下十丸
　　知母饮子【出圣惠方】　治痎疟积年不瘥者
　　知母【半两】鼈甲【涂醋炙令黄去裙襴】恒山【剉各一两】乌梅肉【七枚微炒】豉心【一百粒】粳米【一百粒】甘草【炙微赤剉】川大黄【各半两】
　　右细剉和匀每服半两以童子小便一中盏浸一宿五更初煎至六分去滓温服临发前再服以利为度每日发与不发皆得服之待过发后即得吃食
　　恒山丸【一名麻黄丸　出千一名袪邪丸　金方】　治痎疟
　　恒山　知母　甘草　大黄【各十八铢】麻黄【一两】
　　右为末蜜和丸如梧桐子大未食服五丸日二不知渐増以瘥为度肘后无大黄靣东清水下　袪邪丸治疟疾脉浮大寒热徃来用此吐之卫州书云疟寒多热少痰多也然寒多热少而脉浮则痰无疑矣可吐之若脉迟微者恶寒疟耳宜柴胡桂姜也
　　鼈甲渍酒【出千金方】　治痎疟以时发
　　鼈甲【醋炙半两】乌贼鱼骨【去甲】常山【各二两】附子【炮裂去皮脐】甘草【剉各一两】
　　右剉如麻豆大每服五钱以酒一盏半渍药一宿明日以酒先涂五心过发时疟断若不断可饮药酒一二盏即瘥
　　乌梅丸【出圣惠方】　治痎疟或发或歇久不瘥
　　乌梅肉【二七枚】恒山【三两末】香防【二两】
　　桃仁【汤浸去皮尖双仁四十九枚】
　　右捣如泥以少许蜜和捣二三百杵丸梧桐子大每服以粥饮下三十丸日三服
　　常山酒【出圣济总録】　治痎疟先寒战动寒解壮热日发及间日发
　　常山　淡竹叶【切洗一两】鼈甲【去裙襴酥炙一分】甘草【炙剉三分】
　　右麄捣筛每服五钱以酒半盏浸药覆安露地一宿明旦以水一盏煎至七分去滓未发前温服尽当吐既効不必尽剂过发时良久方可食
　　霜墨丸【出圣济总録】　治痎疟
　　砒霜【一钱】墨　蓐草灰【各五分】菉豆粉【一分】
　　右一处细研为末用糯米粥和丸如小豆大每服两丸未发前一时辰醋汤下端午日未出时靣东修合不得言语勿令妇人鸡犬见
　　丹砂丸【一名硃砂丸】　治痰疟寒疟温疟瘅疟悉治之【方见本门诸疟类】
　　振虎膏【出圣济总録】　治痎疟
　　胭脂　阿魏【各一大豆许同研】
　　右同研以大蒜肉研和为膏用桃大核一枚劈开去仁取一片以药膏子填在核疟发时用药桃核覆在手虎口上男左女右令药着肉以绯帛系定经宿
　　七枣汤【一名冷附散出医方大成】　治五脏气虚隂阳相胜作痎疟不间寒热先后与夫独作叠作间日及痰痞塞不通发作无时或寒多热少或单寒者悉治之
　　附子【一枚炮裂以盐水泡再泡如此七次不浸去皮脐　一方以水调陈壁土为糊泡浸七次】
　　右防咀分作二服水半盏生姜七片枣七枚煎至八分盏当发日去滓空心温服川乌亦可一方名冷附汤去枣煎熟露一宿五更初冷服凡患疟疾无过是痰实痞塞不通脾气弱虚热在上停于胸膈不得入于臓腑所以五更冷服乃使药下达肚脾胃去痰实降虚热降心气屡试騐治疟虚寒久不瘥者空心服仍食枣三枚一方以葱白七寸同煎
　　治痎疟及邪热
　　用冬葵子阴干为末服之午日取花挼手赤去疟
　　又方【出圣惠方】
　　恒山【半两剉】甘草【二两生用】川大黄【半两】桂心【半两】
　　右件药捣筛为散每服五钱以水一中盏煎至六分去滓空心温服欲发时再服






　　普济方卷一百九十九
<子部,医家类,普济方>
　　钦定四库全书
　　普济方卷二百　　　　明　周王朱橚　撰诸疟门
　　久疟【附论】
　　久疟者疟久不瘥发汗吐下过甚真气虚邪气深沉以内薄卫气不应故积嵗月而难治也虽有虚痞不可攻治当先其发时动汤液以发汗盖浸渍薰蒸而邪气方出出则微汗小便利者表里俱和久疟自瘥矣
　　方
　　龙骨丹【出圣惠方】　治疟久不瘥或止或发继月连年诸药无効者
　　狗头骨　防头骨　牛头骨　虎头骨
　　兎头骨　狸头骨　龙角　猢狲头骨
　　天灵盖　鼈甲　甲　阿魏【细研】麝香【细研各半两】蛇头骨【一枚】雄黄【一两细研】硃砂【一两细研】
　　右为末入研了药更研令匀以软饭和丸如鸡头大以青绢褁男左女右中指上系一丸未定即以醋茶下一丸
　　乌梅丸【出圣济总録】　治诸疟久不瘥发动无节日渐虚困羸痩
　　乌梅肉【防炒一两半】鼈甲【酒浸去裙襴炙令黄色一两】
　　天灵盖【涂酥炙令黄色一两】虎头骨【酒浸炙黄一两】常山【细剉一两】柴胡【去苗一两】蜀漆叶【三分】肉苁蓉【去皱皮酒浸炙干一两】
　　知母【焙干剉三分】甘草【炙三分】升麻【三分】大黄【剉半两】
　　防【炒令黄半两】桃仁【二十九枚汤浸皮尖双仁生用】
　　右除桃仁外为细末与桃仁相和炼蜜丸如梧桐子大每日空腹未发前以枳殻桑根白皮汤下二十丸渐加至三十丸四十丸后觉虚冷损惫即加生地黄防风黄耆桂各一两香防减半日一服
　　鼈甲丸【出圣济总録】　治疟不瘥
　　鼈甲【酒浸炙令黄色去裙襴一两】虎头骨【酒浸炙令黄色三分】
　　乌梅肉【炒令干三分】麦门冬【去心焙一两】石膏【研碎三分】
　　常山【细剉一两】白薇【半两】萎蕤【半两】升麻【三分】人参【一两】
　　知母【剉焙干三分】地骨皮【半两】
　　右为末炼蜜丸如梧桐子大未发前米饮服二十丸明日早晨再服三十丸如人行十里即食一碗白粥至临发时又服三十丸不吐不利瘥后三日内将息如常法
　　驱疟汤【出圣惠方】　治诸疟乆疟不瘥
　　草菓仁　青皮　陈皮　人参　茯苓　半夏【制】厚朴【制】苍术【炒】鸡心防榔　白术　甘草【炙各半两】良姜【一分】
　　右剉散每服三钱姜五片枣二枚乌梅一枚空心煎服
　　常山饮【出圣济总録】　治一切疟疾经久不瘥
　　常山　鼈甲【去裙襴醋炙各一两】白头翁　知母【焙】甘草【炙剉】柴胡【去苗各三分】青蒿【一握】桃枝　柳枝【各一握】桂【去麄皮半两】
　　右麄捣筛每服四钱酒一盏半入葱白薤白各三寸切浸一宿煎取八分温服去滓欲发前再服
　　乌梅苁蓉丸【一名乌梅丸】　治疟久不瘥【方见本门足少阴肾疟类】肉苁蓉丸　治久疟不瘥羸痩无力寒热不能饮食乌梅肉【微炒】恒山【剉】附子【炮裂去皮脐】桂心【各一两】
　　虎头骨【一两半涂酥炙令黄】桃仁【半两汤浸去尖双仁麸炒微黄】香豉【一合炒干】麝香【细研】肉苁蓉【一两酒浸一宿刮去皱皮炙干】
　　右为末炼蜜和捣三五百杵丸如梧桐子大每日空心以粥饮下三十丸晩食前再服
　　鲮鲤甲酒【出圣济总録】　治疟乆不瘥
　　鲮鲤甲【酒浸炙令黄色半两】常山【三分】鼈甲【去裙襴醋炙黄半两】
　　乌贼鱼骨【去甲三分】乌梅肉【微炒一分】竹叶【一握】
　　桃仁【二十四枚汤浸去皮尖双仁】豉【一合】葱白【七茎细切】
　　右剉如豆大用生绢袋盛以酒三升浸经一宿每日空腹温服半盏良久取吐如不吐至巳午时再服三两服如不瘥隔日再依前服之
　　又方【出经验良方】
　　草菓【去皮膜七枚】肥枣　乌梅【各五枚】甘草【三寸】大半夏【汤炮】青皮【各四枚】生姜【四块如指大】
　　右为麄末用水一大碗入瓦瓶中湿纸密封煎至半碗每日天明服
　　乌梅丸【一名苁蓉丸】　疗疟无问年月逺近并瘥【方见本门足少阴肾疟类】
　　治久疟方【出圣惠方】
　　狐粪　雄黄　阿魏　黄丹　硃砂　丁香【末各一两】麝香【一分】
　　右同捣为细末醋煮面糊和丸如鸡头大以绯帛褁定一丸男左女右系在背上
　　又方【出圣惠方】
　　道人头【一两】雄黄【三分细研】砒霜【一分研】香豉【一合炒干】荷蒂【七枚】甘草【三分生用】
　　右为末研药令匀炼蜜和丸如梧桐子大发前冷醋汤下一丸忌食热物
　　鼈甲白术散【出杨氏家藏方】　治久疟寒热相等汗多腰脊重痛
　　鼈甲【醋炙】恒山【醋煮炙】白芍　柴胡【各一两】白术【二两】牡蛎【半两煆】
　　右防咀每服五钱水二中盏姜五片煎至一中盏去滓温服不拘时
　　六物汤　治久疟不已寒少热多
　　嫩常山【二钱半】柴胡　鸡心防榔　青皮【去白各三钱】草菓仁　甘草【炙各一钱半】
　　右剉分三服以大软乌梅三枚过夏好酒一啜许新水二盏煎半盏隔宿露空以纱盖之次早黎明服若寒热等加制厚朴二钱畧暖服是日饮食物皆用热
　　车前草汤　治久疟日多増寒壮热不止渇饮水车前草【半两】常山【细剉半两】升麻【半两】白粳米【半合】防【炒半两】甘草【生半两】
　　右麄捣筛每用三钱以水一盏半隔宿浸药置于星月下横一小刀子于药上五更煎取七分去滓分温二服空腹未发前一服相次再服良久得吐定即得食浆水粥
　　常山散　疗患疟经久者不过五六服
