<!-- { "loadSidebar": true } -->
　　常山【三分】干漆【三两熬烟尽】牡蛎【一两半熬】桂心【二两】橘皮【二两】杏仁【二两去皮尖熬】
　　右为散一服方寸匕先发热米饮服若先寒清酒和服之空腹未发前一服服药日唯须晩食七日内慎如前法忌生葱生菜
　　大効疟丹　治久疟疾
　　雄黄【另研】淡豆防【后研和】飞罗白面【各半两】乳香【二钱半另研】黄丹【一两炒黒色】桃仁【一百枚去皮尖】
　　右为细末用独颗蒜研如泥新布中绞过和药丸如鸡头肉大硃砂为衣须要五月五日午时靣东北方合药忌妇人鸡犬孝子僧道见每一丸当发日靣东北以温酒或无根井华水下孕妇不可服【此方活人多矣如君子以天地之心为心至日诚心修合广施于人其阴徳不浅盖药有神効故勉之今所载伤寒证治方皆法于仲景其録诸方新用得効故敢言之】
　　交加饮子　治久疟不已山岚瘴气及脾胃气弱阴阳胜伤发为痎疟【一名生熟饮】
　　肉荳蔲【七枚面褁烧】　草菓【二枚一生一热】
　　厚朴【二寸一半生一半熟用生姜制过用】生姜【二块如枣大煨半生半熟】
　　甘草【二寸半一半生用一半熟用】
　　右为末每服分一半水一碗银石器内煎至一大盏去滓温服发日空心服未愈再服一方无生姜名反解饮【忌荤腥未効用附子七枣汤或人参建中汤不用姜枣煎只作生料添枣大瓦铫多煎日饮数盏以敌诸疟奏効甚多又屈第五指下二节反绞侧外向绞曲尽处灸三壮男左女右儒门事亲当发日早灸】
　　地骨皮汤　治久疟不瘥发不一时或朝或夜肌瘦食少
　　地骨皮　升麻　犀角【镑】参【各三分】常山【一两细剉】
　　右麄捣筛每服三钱以水一钟煎至七分去滓空腹未发前温服欲吐须忍不能禁即吐如此吐可即瘥
　　黄耆散　治久疟四肢虚汗不止
　　黄耆【去苗细剉一两】牡蛎【烧研如粉一两】麻黄根【一两】知母【剉焙干一两】人参【一两】
　　右为极细末每服三钱用河水煎小麦汤未发前调下未瘥再服
　　松萝饮　治疟久不瘥发歇无时渐至黄黑憔瘁成劳松萝【三分】甘草【生半两】常山【细剉半两】竹叶【切半两】
　　鼈甲【去裙襴醋浸灸令黄二分】
　　右麄捣每服五钱以水一钟半煎至一钟去滓空腹未发前温服以吐为瘥
　　柴胡饮　治久疟不瘥将成骨蒸劳寒热无时
　　柴胡【去苖半两】常山【三分】甘草【生半两】附子【炮制去皮脐半两】干姜【炮制一分】
　　右剉如麻豆每用五钱酒一盏半煎至一盏去滓分二服空心未发时一服食后再服
　　神功丸　治久疟不瘥恶寒壮热百节疼痛靣色黄痩阿魏【研】丹砂【研】雄黄【研各一两】麝香【研一分】腊月狐肝【焙研二两】
　　右为末重午日未出时粽子丸如梧桐子大每病者以绯线系一丸男左女右中指上未瘥桃仁汤下一丸合时北靣勿令鸡犬妇人见
　　治久疟
　　半夏【汤泡七次】陈皮【旧者各半两】白茯苓【三钱】甘草【一钱半】旋覆花【半两】
　　右为麄末每服四钱水一盏半姜七片煎七分去滓细细啜服不拘时一日四服如是虚弱泄泻之人闲服菓附汤一二
　　常山散　治久疟连绵积年不瘥
　　常山　羚羊角【炙令黄】乌梅肉【炙令燥各二两】黄芩【二两】甘草【一两半】
　　右为散以竹叶煮饮取六七合饮及热用调常山散三方寸匕未发前一服若瘥停不瘥临欲发又进二寸匕老小以意量之忌海藻菘菜生葱菜等物
　　治逺年劳疟不瘥【出圣惠方】
　　恒山【剉】附子【炮制去皮脐】薄荷根【各半两】麝香【一分细研】阿魏【一分面褁煨麪熟为度】
　　右为末和阿魏麝香同研均炼蜜丸如梧桐子大每于食前温酒下十五丸
　　治疟久不瘥【出圣惠方】
　　蜘蛛【五枚大者去脚研如膏】蛇蜕皮【一条全者烧灰】蝙蝠【一枚炙微焦】麝香【半两细研】鼈甲【一枚涂醋炙黄去裙襴】
　　右为末入研药令匀五月五日午时以蜘蛛膏入药炼蜜同和丸如麻子大每服空心温酒下五丸小儿茶下二丸
　　又方【出圣惠方】　治疟乆不瘥或止或发继月连年诸药无効者
　　川大黄【末一两】砒霜　菉豆粉　阿魏　麝香【各半两】
　　右细研匀以软饭和丸如小豆大用醋茶下一丸当吐即瘥
　　又方【出圣惠方】　治久疟
　　砒霜【半两】阿魏【一分】川大黄【半两剉碎微炒】硃砂【一分细研】
　　菉豆【二十八粒】
　　右为末入研药令匀用醋饭为丸如梧桐子大临发前冷水下一丸忌食热物
　　栀子汤【出千金方】　治疟经数年不瘥者
　　栀子【十四枚】秫米【十四粒或作粳米】恒山【三两】车前叶【二七枚炙干】
　　右防咀以水九升煮取三升分三服未发一服发时一服发后一服以吐利四五行为度不止冷饭止之
　　龙骨丸　治疗久疟不断者
　　龙骨【一两】常山【三两】大黄【二两】附子【二分炮】
　　右为末以鸡子黄丸如梧桐子大先发前临发各饮服五丸常将服之疗三十年疟
　　治疟累年不瘥者【出圣惠方】
　　安息香　白芥子　道人头【各一两】桃仁【二七枚】
　　右为末炼蜜和捣百余杵丸如梧桐子大但于发时男左女右手把一丸
　　虎睛丸【出圣惠方】　治久疟
　　虎睛【一对生用】狗胆汁【一枚】天灵盖【一分生用】麝香【半分细研】
　　右为末入麝香同研匀以狗胆汁和丸如梧桐子大以绯帛褁一丸男左女右手中指系之如患多时生姜汤下一丸
　　熊胆丸【出圣惠方】　治久疟
　　熊胆　五灵脂　恒山【剉】野鸡粪【雄者各半两】
　　右为末以醋煮面糊和丸如黒豆大正发时冷水下一丸
　　南斗散
　　常山　白芷　南星【煨】
　　右等分每服三大钱水一盏酒半盏姜三片煎去滓发日五更服
　　雄黄散【出保命集】　治久疟不能食胷中郁郁欲吐而不吐此药吐之
　　雄黄　苽蔕　赤小豆【各一钱】
　　右为细末每服半钱温水调下以吐为度
　　治久疟方【出本事方】
　　粉霜　硃砂【各二钱重】菉豆粉【七钱重】
　　右为末米糊为丸如梧桐子大每服一丸冷水五更初时下忌生冷
　　久疟丸　治疟百方不瘥宜服
　　砒霜【一钱研】乳香【半两研】半夏【汤洗七遍焙干称一两】
　　右重午日合同为末正午时粽子尖和丸如皂子大发时以汤下一丸更不再服如非重午日合药须两服瘥
　　又方【出圣惠方】　治久疟
　　虾防【大者一枚生用】砒霜　黄丹【各一分】
　　右将二味内虾防腹中用盐泥固济烧令通赤取出研为末醋煮糊为丸如梧桐子大每服冷醋汤下三丸忌食热物
　　恒山丸【出圣惠方】　治疟疾积年者不过两服新者一服窦佥判自服有验
　　用恒山不拘多少鸡骨者为细末以鸡子一枚入蜜一匙许于饭甑上蒸或慢火熬热以搜和常山末丸如梧桐子大每服十五丸当日空心冷酒或粥饮或竹叶汤吞下忌热物一日不吐不泻一方无蜜【纯舍侄方同】
　　黄连酒【出肘后方】　治久疟宜服有热当吐冷当下三十年者可治
　　黄连【去须一两剉】常山【细剉一两】
　　右以酒一升半浸经宿将发前煎一盏分二服临发更一服
　　辰砂丸【出危氏方】　凡疟之为苦异于诸疾世人治之不过常山砒霜之类发吐取涎而已虽无所损伤气多矣宜服此药最为稳当
　　辰砂【有墙壁光明者】阿魏【真者各一两】
　　右研均和稀米糊丸如皂角子大空心浓煎人参汤下一丸一方加雄黄防州谭达病疟半年前人疟之为病虽在忌医之列但用之畧尽皆不能效邂逅故友窦藏叟先生口授此方遂愈疟之为病虽在忌医之列但体认得所因真的按方用药无不见効
　　又方
　　白茯苓　甘草【各三钱】
　　右防咀分二服水一钟煎临发时顿服
　　治多年疟
　　用牡蛎驴脂和乌梅为丸未发时下二三十丸
　　又方
　　取轴垢水洗和面为弹丸大作烧饼未发时食一枚发时又食一枚不问久近皆安又以驴皮覆身妙
　　治久病疟疾连年不瘥
　　用生人胆一个装糯米满入麝香少许阴干一半青者治疟一半黒色者治噎食病证为末每服一十五粒疟疾陈皮汤下噎食通草汤送下随收得装满烟头上阴干
　　断疟【出杨氏家藏】　治久疟不愈
　　以五月五日虾防晒干纸褁封绛囊盛之男左女右系背上勿令病者知
　　又法【出杨氏家藏】
　　花蜘蛛五月五日取晒干依上用之一方蜘蛛一枚着饮中合丸吞之又法于芦管中塞以管绾颈上过发时乃解去也
　　神屋散【出海上名方】
　　右殻烧灰研细酒调下服方寸匕
　　露姜饮【出澹疗方】　治脾胃聚痰发寒热
　　右生姜四两连皮捣烂上用自然汁约明日当发隔夜安绯将纱片遮盖露一宿五更初搅动澄清以上吞吃或有吐任之安或微利亦安医称疟为鬼疾论其倐去倐来也世不知察遂谓鬼物为祟盖寒涎以时而朝故寒热以时而作彭氏云防喜噉近嵗发疟以药得大吐而后止一日道中病作或者授此方至今不发盖姜能发散寒涎露气极寒以类导之故见効也经所谓以所喜者诱之以所恶者攻之也
　　治久疟痰疟
　　用猪膏草捣绞汁服得吐出痰也
　　袪疟神应丸【出徳生堂】　治久疟及诸疟疾
　　用三姓人家寒食日食用干面每一家取一匙为细末五月五日午时采青蒿擂取自然汁和前面为丸如菉豆大每服一丸当日发早晨取无根井水送下一方用黄丹一匙炒过与面一处碾和匀
　　莉芦散【出保命集】　治久疟不能饮食胸中郁郁如欲吐不能吐者宜吐则已
　　大莉芦【末半钱】温水调下以吐为度
　　苍术汤【出保命集】
　　苍术【四两】草鸟头【一钱】杏仁【三十枚】
　　右为麄末都作一服水三升煎至一半均作三服一日服尽迎发而服局方中七宣丸治疟之圣药也
　　生熟饮子【出卫生家寳方】　治久患疟一二服瘥
　　半夏【半炒半姜制】乌梅【半炮半生】厚朴【半生半姜制】草菓子【半炮半生】甘草【半炙半生】陈皮【半生半炒】
　　右等分剉碎每服五大钱生姜七片枣子五枚水二盏煎至八分去滓热服
　　立効散【出危氏方】　治久疟
　　硫黄　辰砂【各等分】
　　右为末每服一钱参汤下或加黄丹倍之大凡疟寒多易治热多难治燥甚者白虎汤加桂但寒不热者朴附汤但热不寒由伤寒而得者小柴胡汤冐湿而得者因浴而得者苓术汤余皆究原而治之
　　碧霞丹【出经验良方】　专治逺年日久疟疾
　　东方甲乙木巴豆【取肉去油】南方丙丁火官桂【去皮】西方庚辛金白矾　北方壬癸水青黛
　　中央戊已土硫黄【拣去炒各半两五味各研为细末】
