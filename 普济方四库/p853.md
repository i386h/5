<!-- { "loadSidebar": true } -->
　　桂【去麄皮一两】肉苁蓉【酒浸切焙半两】豉【防炒一合】麝香【研一钱】桃仁【酒浸去皮尖别研】乌梅肉【炒】常山【剉】人参【各三分】
　　右为末炼蜜丸如梧桐子大每服空腹米饮下十丸未发时再服渐加至三十丸
　　芎归鼈甲散【出直指方】　治表里俱虚真元未复疾虽暂止小劳复发
　　当归　川芎　白茯苓【去皮】青皮【去白】陈皮【去白】
　　半夏【汤浸七次】鼈甲【去裙襴炙黄】芍药【各二钱】
　　右剉散每服三钱姜五片枣三枚乌梅一枚水煎不拘时服热多加柴胡寒多加草菓少许
　　蜀漆汤【出圣惠方】　治劳疟发歇不常日渐羸瘦
　　蜀漆　甘草【各半两】天灵盖【一两涂酥炙令黄】生黒豆【一分】桃仁【酒浸去皮尖别研】乌梅肉【微炒七枚】竹叶【一握】
　　右细剉以水三大盏煎取一盏半去滓分为三服空心服未发一服发时一服
　　秦芁酒【出圣济总録】　治劳疟
　　秦芁【去苗土】柴胡【去苗】甘草【炙】鼈甲【去裙襴醋炙各半两】常山葱白【各二两】防【一分】
　　右剉如麻豆大用无灰酒三升浸一宿于近火处动常令微灰每服一盏未发时不拘时服既服又添酒一盏于药中再添至三升即止
　　柴胡枳殻汤【出圣济总録】　治劳疟久不瘥熻熻发热骨节痛不下食小便赤渐瘦弱
　　柴胡【去苗】枳殻【去穰麸炒】升麻　麦门冬【去心焙】甘草【炙剉】鼈甲【醋浸炙令黄去裙襴】桃仁【汤浸去皮尖双仁别研各三分】
　　右麄捣筛每服三钱水煎至七分去滓未发前不拘时温服
　　知母汤【出圣济总録】　治劳疟热多寒少
　　知母【切焙】常山【细切】桔梗【去芦头切炒】松萝　柴胡【去苗】鼈甲【醋浸炙令黄去裙襴】橘叶【各二分】
　　右麄捣筛每服五钱水一盏柳枝心七枝童子小便半盏煎至七分去滓未发前温服
　　鼈甲酒　疗劳疟
　　鼈甲【二两炙令黄】常山【三两】蜀漆【二两】附子【一两】乌贼鱼骨【一两】知母【二两】椒【一两微炒去汁】
　　右切以酒三斗渍一宿平旦服一合稍稍加至二合日三四服忌苋菜生葱生菜猪肉
　　常山饮【出三因方】　治劳疟虚人老人皆可服
　　常山　川山甲【醋炙】木通　秦芁【各一分】辰砂【半字别研】
　　右为剉散作一剂水三盏乌梅枣子各七枚煎半盏再入酒一盏煎至八分去滓入辰砂温服发日更早先刮沉底辰砂食次剥吃枣子数枚却服丸药用常服无如此一方屡投屡効
　　柴胡汤【出圣济总録】　治劳疟
　　柴胡【去苗一两】人参　括萎根　黄芩【去黒心】甘草【炙剉】黄耆【剉各半两】
　　右麄捣筛每服五钱水盏半生姜半分切枣两枚去核煎至一盏去滓温服空腹欲发前各一服
　　又方
　　甘草【炙三分】蜀漆叶【半两】天灵盖【酥炙一两】黒豆【生】
　　桃仁【汤浸研去皮尖】乌梅肉【炒各一分】
　　右麄捣筛每服三钱水一盏入竹叶三片煎至七分去滓空腹未发前一服临发时再服
　　豆桂丸【出圣济总録】　治劳疟
　　巴豆【去皮生研】桂【去麄皮】淀花【研】阿魏【醋花面糊作饼炙】
　　安息香【入胡桃仁研各一分】
　　右除研药外为末再研匀用面糊丸如梧桐子大每用绵褁一丸香烟上度七遍安耳内男左女右又带之
　　五劳丸【出直指方】　治劳疟瘴疟久病
　　嫩黄常山【三两半】桃仁【去皮尖炒一两二钱】辣桂【去麄皮七钱半】淡豉【三两】乌梅肉【三两半】
　　右晒干为末炼蜜丸如梧桐子大每服三十四十丸空心温酒下不饮酒者熟水入些少酒下
　　治久患劳疟【出本事方】
　　柴胡　恒山【各一两】秦芁　甘草【各半两】
　　右防咀每服五钱酒水各一小盏童便半盏同煎至五分当发日五更初靣北服
　　又方【出圣惠方】
　　砒霜　阿魏　天灵盖【炙微黄各一钱】
　　右为末以粳米饭和丸如梧桐子大发前以温水下五丸忌食热物
　　百草霜散【出海上名方】　治劳疟
　　百草霜　黄丹【等分煆研细】
　　右每服二钱用米饮调发日空心服一方温酒调小儿半钱
　　胜金丸【一名灵应丹出广南卫生方】　治久患劳疟瘴疟等病
　　寒水石【三分细研】砒霜【一两细研】
　　右以厚纸两重糊黏于铫子底将砒安下次寒水石盖上以匙按将盏子盖又以糊纸数重黏四围令缝不得通气以竹柴火烧令下靣纸黄焦为侯待冷再研于地上出火毒一周时以粟米饮为丸如大麻实大发日以冷醋汤下五丸如年深者先以五丸将热茶下吐却痰后再以冷醋汤下三丸兼治积年心痛发时冷姜醋汤下七丸立瘥一法更别丸小者一等俟小儿服之以飞过辰砂为衣干入磁合中盛于发日早冷臈茶清下一丸日内不得吃热物合时须五月五日午时先洒扫一净室中合时不得见猫犬妇人鸡防等服时亦然如妇人患冷男左手放在口中服
　　牛膝汤【出千金方】　治劳疟积久不断众治无効者
　　用生长大牛膝二握切以水六升煮取二升分再服第一服取未发前顿服之第二服取临发时
　　鼈甲散　治久患劳疟瘴等疾【方见本门寒疟类】
　　又方【出圣惠方】
　　用白狗粪烧为灰研令极细于发前以水调二钱服之
　　又方【出圣惠方】
　　用野狐肝一具阴干于重五日更初徃北斗下受气捣罗为末以粳米饮和丸如菉豆大用绯帛子褁一丸男左女右手中指上系之
　　大柴胡鼈甲散【出王氏博济方】　治劳疟及五劳
　　柴胡【去芦】秦芁　常山　贝母　甘草　乌梅山栀　防心　鼈甲【醋炙】黄芩【各一两】桃枝　柳枝葱白　薤白　糯米【半合】生姜　大黄【各半两】
　　右剉散分作大贴每贴水一升酒一盏同煎至八分分作三服早午晩各一服
　　治久患劳疟瘴劳方【出本草】
　　用鼈甲三两【涂酥炙令黄去裙襴】为末临发时温酒调下二钱匕
　　瘴劳疟劣弱【出本草】
　　乌梅【十四枚】豆防【二合】桃柳枝【各一虎口】甘草【三寸长生】生姜【一块】
　　右以童子小便二升煎七合温服
　　鬼疟【附论】
　　夫鬼疟者外邪之所入也人真气内虚神守不固则鬼邪投间而入故恍惚喜怒其发作无时或一日三两度或两日一度寒则颤掉下体热燥渇不止或差而复作或减而更増经久不瘥连绵嵗月若有所持也法宜禳去之而兼以袪邪安神之剂
　　方
　　神効手把丸【出圣惠方】　治鬼疟
　　猢狲骨头　虎骨头　猫儿骨头【各半两】砒霜【细研】恒山【剉】硃砂【细研】乳香【细研】麝香【细研】白芥子
　　阿魏【各半两】蜈蚣【一枚】
　　右为末研匀取五月五日午时炼蜜和捣三五百杵丸如皂角子大以绯绢褁一丸男左女右臂上系之发时于净室内焚香恭信解下男左女右以手把之时时就鼻嗅之四五度効一丸可治百人
　　治鬼疟神効方【出圣惠方】
　　砒霜　硃砂　乳香【细研各半两】麝香　阿魏【细研】安息香　菉豆末　猢狲头骨　虎粪中骨【各分】
　　右为末研匀以蒸饼和丸如梧桐子大未发前男左女右手把一丸便卧一炊久便瘥
　　治鬼疟内药鼻中立效方【出圣惠方】
　　天灵盖　猢狲头骨　臰黄【研细】阿魏　乳香藜芦【去芦头】黄丹【各七分】麝香【一钱研】
　　右为末研令匀以醋煮面糊和丸如豇豆大欲发前先以绵褁一丸内鼻中
　　麝香丸【出圣惠方】　治鬼疟发动无时寒热不定
　　麝香【细研】硃砂【细研各三分】砒霜【细研】恒山【剉】
　　鼈甲【涂醋炙令黄去裙襴】虎头骨【涂醋炙微黄】甘草【生用】
　　川大黄【生用各半两】
　　右为末研入前三味令匀五月五日以粽子和丸如梧桐子大临发时以温酒下三丸得吐泻为度
　　辅正丸【出圣济总録】　治鬼疟
　　天灵盖【酥炙】砒霜【研】丹砂【研】麝香【研】虎头骨【酒炙】猢狲头骨【酒炙】菉豆粉【各半两】
　　右为细末用粟米饮和丸如梧桐子大每服一丸未发前新汲水下或以手握之有孕妇人不得服小儿只可半丸以菉豆汁下其药以五月五日合靣东捣之
　　虎睛丸【出圣济总録】　治鬼疟
　　虎睛【一对酒浸炙】丹砂【研】麝香【研】雄黄【研】砒霜【研】安息香【入胡桃仁和丸】阿魏【研】天灵盖【酥炙各一两】
　　右为细末用烧饼和丸如小豆大每用一丸未发前男左女右把之一丸可治十人
　　丹雄丸【出圣济总録】　治鬼疟
　　丹砂【研一钱】腻粉【三钱】巴豆【七粒去皮心捶去油】乳香【研】麝香【研】雄黄【研】砒霜【研各半钱】
　　右为细末水浸炊饼心和丸如梧桐子大每服一丸发前新汲水下
　　万安丸【出圣济总録】　治鬼疟
　　虎头骨【酒炙三两】藜芦【六两】雄黄【研】鬼臼　天雄【炮裂去皮剉】芜荑【炒】皂角荚【酥炙去皮子各一两】
　　右除雄黄外为末入研者雄黄和匀炼蜜丸如弹子大令患者头上戴一丸立瘥若除伏尸于房四角烧四粒除疫气于床前烧一粒或渡江海男左女右臂上带一粒得渡不溺
　　鬼臼丸【出圣济总録】　治鬼疟
　　鬼臼　常山　甘草【炙剉】菉豆粉【各一两】砒霜【半两生】鼈甲【醋炙去裙襴三分】雄黒豆【二百五十粒汤浸去皮焙】
　　右为细末醋煮面糊丸如梧桐子大丹砂为衣每服一丸日未出靣东用桃心七枝同新汲水下
　　又方【出圣惠方】
　　雄黄【细研】丹砂【细研】虎头骨【涂酥炙令黄末各半两】砒霜【细研】麝香【细研】阿魏【各一分】
　　右研令细用菉豆面糊和丸如豇豆大未发前先以冷醋汤下一丸忌食热物
　　治鬼疟或发或止经久不瘥【出圣惠方】
　　野猫肝【一具用甆瓶盛内热猪血浸封口悬放别处待血干取肝用之】
　　猢狲头骨　狗头骨　虎头骨【各一两】麝香【一分细研】
　　右为末入麝香研令匀以醋煮糊和丸如鸡头实大男左女右以绯帛于中指上系一丸即瘥如未瘥即以醋茶任下一丸甚妙
　　经効疟丹方【一名神妙疟丹出三因方】
　　柳枝【各长一尺七茎】雄黄【通明好者半两别研】辰砂【一钱别研留一半】
　　右为末重午日以五家粽用为丸如梧桐子大辰砂所留一半为衣遇发时用净器水磨一丸涂鼻中尖并人中未退以冷水服一丸合时须用五月五日一方无柳枝用稀面糊为丸人参煎汤冷空心服瘴疟桃枝煎汤冷服临发磨一丸傅鼻头口畔
　　阿魏丸【出圣济总録】　治鬼疟
　　阿魏【研】砒霜【研】丹砂【研合皂角子大】画钟馗纸烧灰【二钱】
　　右为细末用寒食面丸如小豆大每服一丸发时冷水下宜用正月十五日五月五日合
　　丹砂丸【出圣济总録】　治鬼疟
　　丹砂【研】阿魏【研各半钱】砒霜【研一钱】豉【四十九粒汤浸去皮研】
　　右再同研为末滴水丸分作四十九丸每服一丸如脾寒取东南树上桃心柳心各七枝煎汤放冷靣南吞之寻常疟发时靣北新汲水下
