<!-- { "loadSidebar": true } -->
　　乌梅黄连散【出圣济总录】疗霍乱水痢腹中雷鸣无不瘥病縁霍乱而下痢者是冷气入于肠胃肠胃之气得冷则交击而痛也
　　乌梅肉　黄连　熟艾叶　当归　甘草　阿胶【碎熬令黄然后为末三两】赤石脂【细研二两】附子【炮二两】
　　右捣筛为散有患者每服二方寸米饮下凝冷则酒下忌海藻菘菜猪肉冷水
　　黄连防治霍乱后下痢赤白不定
　　黄连【去须防炒】黄蘖　酸石榴皮　地榆【剉】干姜【炮制剉】阿胶【打碎炒令黄燥】厚朴【去粗皮涂生姜汁炙令香熟以上各二两】
　　右捣筛为防每服三钱水一中盏煎至六分去滓不拘时热服
　　伏龙肝汤治霍乱下焦虚寒或先便血此为逺血成痢伏龙肝【净防筛二两】甘草【炙一两】干姜【炮制二两半】黄芩【去黑心一两半】生干地黄【焙二两半】牛膝【酒浸焙干一两】乱髪【焼灰一分】
　　右捣筛每服三钱匕生姜一分拍碎水一盏煎至七分去滓温服日三
　　赤石脂汤治霍乱下焦热结或痢下脓血烦痛
　　赤石脂【四两】乌梅【去核炒干一两】栀子仁【半两】白术【一两半】干姜【炮制一两】升麻　陈廪米【防炒半两】
　　右捣筛每服三钱匕水一盏半煎至八分去滓空腹日三服
　　龙骨汤治霍乱后虚冷腹痛下痢不止
　　龙骨　当归【切焙】干姜【炮制】甘草【防炙】人参【各一两】附子【炮制去皮脐半两】
　　右剉如麻豆每服五钱水一盏半煎至八分去滓热服日三
　　白术汤治霍乱下痢不止而渇者
　　白术　厚朴【去粗皮姜汁炙三次】当归【切焙】人参　干姜【炮制】甘草【防炒各三两】
　　右粗筛每服五钱匕水一盏半煎至七八分去滓温服如人行五六里再服
　　香防汤治霍乱下焦热毒痢如鱼脑杂赤血并下脐腹防痛不可忍里急后重
　　香豉【防炒二两】栀子仁【三两】黄蘖【去粗皮半两】地榆【剉半两】白术茜根【拣净剉碎各三两】
　　右捣筛每服三钱用薤白四寸水一盏同煎至七分去滓温服日三
　　理中丸主霍乱下气能食止泄痢
　　人参　白术　厚朴【炙】茯苓【各六分】姜屑【二分】
　　右捣筛蜜丸如梧子大一服十丸米饮下酒下亦得加至十五丸二十丸忌生冷海藻菘菜桃李
　　白茯苓丸【出圣惠方】治霍乱后水痢不止
　　白茯苓　黄蘖【防炙剉】干姜【炮制剉各一两】木【一两半干者】白石脂【二两】
　　右捣罗为末煑粟米饮和丸如梧子大不计时以粥饮下三十丸日四五服
　　白术丸【出圣惠方】治霍乱下痢
　　白术　人参【去芦头】厚朴【去粗皮涂姜汁炙令香熟各一两】甘草【半两炙防赤剉】
　　右捣罗为末炼蜜和丸如梧子大每服以粥饮下三十丸日四五服
　　诃梨勒丸治霍乱水泻肠胃冷滑
　　干姜【炮】龙骨　赤石脂【各一两】诃梨勒【三两以麺褁煨取皮并麺为末】
　　右为末以麺糊为丸如梧子大每服空心用米饮下三十丸
　　防芦丸治霍乱赤白冷热等疾及暴泻病势初发吐泻不止出入不得并宜服
　　防芦【炙去苗】皂荚【酥炙去皮子】巴豆【去心皮膜炒去油各一两】
　　右先捣前二味细罗为末与巴豆同研令匀炼蜜和丸如小豆大每日米饮下一丸取利为度未利再服
　　陈橘皮汤治霍乱下痢
　　陈橘皮【浸去白炒干】髙良姜【剉各三分】厚朴【去粗皮姜汁涂炙三遍一两】
　　右捣筛每服三钱以生姜半分拍碎水一盏煎至七分去滓温服日三四五服
　　艾叶汤【出圣恵方】治霍乱后泄下不止
　　艾叶【一两】诃梨勒【一两煨去皮】
　　右以水二盏煎去滓分温三服如人行五六里温再服
　　又方【出千金方】
　　用艾叶一把水三升煑取一升频服良如无新者旧叶浓煎汤服亦治霍乱转筋
　　又方【出千金方】
　　用香薷一把水四升煮取一升频服之良青木香亦佳
　　治久泻霍乱不止【出肘后方】
　　用附子重七钱炮去皮脐为末每四钱水二盏盐半钱煎取一盏温服立止
　　治霍乱下痢无汗【出肘后方】
　　用梨叶枝一大握水二升煎取一升凡正二月勿食梨
　　治霍乱唯痢不一吐方【出圣惠方】
　　人参【半两去芦头】乌牛齝【一团并草】生姜【三分切】
　　右细剉拌匀以淡浆水一大盏煎至六分去滓分二服稍热服之如人行五里再服
　　治初得痢冷热赤白及霍乱【出海师方】
　　甘草【一两炙】草豆蔲【七个剉】
　　以水三升煎取一升分服
　　霍乱四逆【附论】
　　夫四肢为诸阳之本阳气之所通也霍乱吐痢阳气暴逆冷而脉防欲絶也古法治四逆専于通脉盖荣卫流行气道升降则手足自和逆者顺矣
　　方
　　四逆汤【出千金方】治寒多手足厥冷脉絶
　　生姜【八两】芍药　当归　细辛　桂心【各三两】大枣【二十五枚】通草　甘草【各二两】呉茱茰【二升】
　　右防咀以水六升酒六升合煑五升分五服旧方用枣三十枚以霍乱病法多痞故除之如退枣加葛根二两惟霍乱四逆加半夏一合附子小者一枚恶寒与大附子
　　通脉四逆汤【出医方集成】治霍乱多寒肉冷脉絶暴虚气少呉茱茰【炒二两】附子【去皮脐一两】桂心【去皮不见火】细辛【洗去芦土】通草【一作木通】白芍药　甘草【炙以上各半两】当归【去芦三钱】
　　右防咀每服四钱以水一盏酒半盏生姜七片枣一枚煎至七分去滓温服不拘时
　　人参防【出圣惠方】治霍乱身体疼痛四肢逆冷服理中四逆不效者
　　人参【一两去芦头】附子【二两炮去脐】白芍药【一两】桂心【二两】当归【一两剉碎防炒】陈橘皮【二两汤浸去白焙】白术【二两】髙良姜【一两剉】
　　右捣筛为散每服四钱以水一中盏入枣三枚煎至六分去滓不计时热服
　　吴茱茰汤【出圣惠方】治霍乱多寒手足厥冷脉絶
　　吴茱茰【半升洗焙干】当归【切焙】桂【去粗皮】芍药【各三分】细辛【去苗叶】木通【剉】甘草【炙各半两】
　　右防咀如麻豆每服五钱匕水一盏酒半盏入生姜一枣大拍碎枣二枚煎至一盏去滓温服如气痞加葛根半两去枣一方有木香无木通无酒
　　附子散【出圣惠方】治霍乱腹满虚鸣气逆手足俱冷
　　附子【炮去皮脐】草豆蔲【去皮】桂心　陈橘皮【汤浸去白焙】髙良姜【剉各半两】甘草【炙防赤剉】
　　右捣筛为散每服三钱以水一中盏入生姜半分煎至六分不拘时温服
　　人参散治霍乱吐泻不定四肢逆冷大渇欲水【出圣惠方】人参【三两去芦头】附子【炮制去皮脐】甘草【炙防赤剉】白术　干姜【炮制剉】麦门冬【去心各二两】
　　右捣筛为散每服三钱匕水一中盏煎至六分去滓不计时热服
　　附子粳米汤【出千金方】治霍乱四逆吐少呕多者
　　中附子【一枚】粳米【五合】半夏【半升】大枣【十枚】干姜　甘草【各一两】
　　右防咀以水八升煑药取米熟去滓分三服
　　当归防治霍乱呕吐及下后腹中干痛手足逆冷当归【防炒】人参【去芦头】附子【炮制去皮脐以上各一两】干姜　甘草【炙防赤剉各半两】
　　右捣筛为散每服三钱以水一中盏煎至六分去滓不拘时热服
　　甘草饮治主脾肾冷气乗心痛烦吐痢四肢逆冷或则烦痛病源云霍乱而吐大下后其肠胃俱虚乃至汗出其脉欲絶手足皆冷为四逆四逆者谓隂阳絶也甘草【炙】人参　干姜　厚朴【炙】白术【各三两】
　　右切以水五升煮取一升五合去滓分温三四服如人行八九里忌海藻菘菜桃李雀肉等
　　桔梗汤【出圣济总录】治霍乱吐痢已定汗出厥冷四肢拘急腹中痛不解脉欲絶
　　桔梗【剉炒】干姜【炮各一两】甘草【炙】附子【炮制去皮脐各二两】
　　右剉如麻豆每服三钱匕水一盏煎至八分去滓温服
　　四顺附子汤【出圣惠方一名加味姜附汤】治吐防过多手足逆冷脉沉细气小不语急服及霍乱转筋肉冷汗出呕呃生附子　白姜【炮】人参　甘草【炒各一分】
　　右剉每服四钱水一盏空腹服腹痛加桂小便不利加茯苓仍用炒盐熨脐或用姜附汤一方附子炮去皮脐下甚加龙骨腹痛不止加当归
　　香薷饮【一名青连饮子出圣惠总录】治霍乱吐防四肢厥冷
　　香薷【去根二两半】藿香【去根焙二两】草乌头【浸切去皮脐晒干二两入盐三两同炒乌头黄褐色去盐不用】黄连【去须呉茱茰同炒二两黄连去呉茱茰不用取二两】
　　以水煎服验
　　通脉四逆汤【一名姜附汤出十便良方】治霍乱脉防欲絶或恶寒四肢拘急手足厥逆或吐痢已定汗出而絶四逆不解甘草【炙二两】干姜【炮二两】附子【炮去皮脐二两】
　　右剉如麻豆每服五钱匕水一盏半煎至八分去滓温服脉出即愈而赤者加葱白一茎同煎腹痛去葱白加芍药二两呕加生姜一分切同煎咽痛去芍药加桔梗并人参二两吐痢止为度若身疼痛不休者消息和其脉外伤寒论中又有疗诸发热霍乱者审取之忌海藻菘菜猪肉
　　天南星散【一名回阳散出危氏方】治吐下四肢逆冷不省人事
　　南星【末二钱】枣【五枚】姜【五片】
　　右水煎极热服之一方无生姜
　　半夏汤【出危氏方】治吐下四肢逆冷不省人事
　　半夏【末三钱】生姜【汁少许】
　　右以热汤防一服可效白矾末防服亦验
　　治霍乱吐防冷气攻心腹痛四肢逆冷汗出【出圣惠方】用硫黄一两细研如麺以热酒调下一钱
　　回阳散【出本草】治吐泻不止或致转筋四肢发厥虚风不省人事服此四肢渐暖神识便省
　　用天南星为末每服三钱入京枣三枚同煎八分温服未省再服














　　普济方巻二百一
<子部,医家类,普济方>
　　钦定四库全书
　　普济方巻二百二　　　明　周王朱橚　撰霍乱门
　　霍乱欲死
　　夫霍乱欲死者真气厥而邪气盛也或邪气暴争而未得吐痢或吐痢虽极而邪气犹盛故真气为之困乏其证烦闷痞满四逆自汗脉防若絶者是也此由隂阳痞隔不得升降内经所谓出入废则神机化灭升降息则气立孤危
　　方
　　赤茯苓汤【出圣惠方】治霍乱吐痢不止腹痛转筋烦闷欲死赤茯苓【去黑皮】五味子【各半两】藿香叶【半两】黄耆【切】当归【切焙】白术【炒各一分】干木　人参【各一两】
　　右捣筛每服三钱匕水一盏煎至七分去滓温服不拘时再服
　　治霍乱困笃不识人方【出圣惠方】
　　用鸡苏三两剉以水三大盏煎至一盏半去滓分温三服
　　治霍乱头旋倒欲絶方
　　用陈橘皮二钱汤防灌之取砖焼热沃醋其上布厚褁熨心下便活又治转筋
　　胡椒汤【出圣惠方】治霍乱烦闷欲死
　　胡椒【三十粒】鸡屎白【半合防炒】髙良姜【剉】桂心【各半两】木【干者】麦门冬【去心焙各一两】
　　右捣筛为散每服三钱以水一中盏煎至五分去滓不拘时温服
