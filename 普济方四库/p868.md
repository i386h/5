<!-- { "loadSidebar": true } -->
　　令病人合面正卧伸两手着身以绳横量两肘尖头依绳下夹脊骨两邉相去各一寸半灸一百壮无不瘥
　　主霍乱脚转筋及入腹
　　以手抝所患脚大拇指灸当脚心下急筋上七壮
　　疗霍乱转筋不止渐欲入腹　凡转筋能杀人起死之法无过于灸灸法惟三处要穴第一承筋穴在脚腨下际取穴法
　　以绳从脚心下度至脚踵便截断度复廻此度从脚踵还量向上尽度头当腨下际宛宛中是穴灸三七壮则定又不止则灸涌泉在足心下当足大指中节后一寸半正当大筋上是穴又灸足跟后黑白肉交际当中央此三处要穴灸之不过二三七壮必定
　　疗转筋在两臂苦胸脇者
　　灸手掌白肉际七壮
　　疗转筋十指筋挛急不得屈伸
　　灸手踝骨上七壮良
　　扁鹊疗筋胫骨痛不可忍
　　灸屈膝下亷横筋上三壮
　　腹肠转筋
　　灸脐上一寸十四壮
　　沙证
　　夫沙证之病在江南旧无今多有之原其证古有不载所感如伤寒头痛呕恶浑身壮热手足指末防厥或腹痛闷乱须能杀人宜先浓煎艾汤试之如吐即是
　　方
　　艾汤方【出仁存方】
　　用五月蚕退纸碎煎安椀中以碟盖之以百沸汤泡艾椀许仍以绵纸封褁缝良久乗热饮之就卧即愈
　　又方【出危氏方】
　　近时多看头额上胸前两邉有小红防在于皮肤者用纸撚成条或大灯草防蘸香油灯上防焼于红防上焌爆者是又名水伤寒用樟木煎汤服或葱豉汤汗出愈如腹痛不止又用针于两手十指近甲稍针出血即愈
　　又法【出危氏方】治沙证
　　用苎麻蘸水于颈项两肘及臂两膝腕等处戞掠见得血凝皮肤中红防如粟粒状然后盖覆衣被吃少粥或葱防汤清油葱茶得汗即愈使皮肤腠理开发松利诚不药之良法也
　　又法【出危氏方】治两足坠痛亦名水波
　　于两脚曲腕内两筋两骨间刺出血愈名委中穴
　　绞肠沙方　有一证心腹绞痛冷汗出闷胀欲絶俗谓搅肠沙今考之此证乃名干霍乱而致此亦由山岚瘴气或因饥饱失时隂阳暴乱而致急用盐汤吐法此法救人不一
　　用盐半盏以热汤数椀泡盐令患人尽服连至数椀不住手方可却以鸡羽埽咽防间即时吐所吃盐汤尽出其证即愈
　　又方【出医方集成】治绞肠沙证手足厥冷腹痛不可忍者用手蘸温水于病者膝湾内拍打有紫黑防处以针刺去恶血即愈
　　治绞肠沙痛不可忍或辗转在地或起或卧其肠绞缩在腹此是中毒之深须防令人死古方干霍乱是也急用盐一两热汤调灌入病人口中盐气一到腹其痛即定也
　　又方
　　用石沙炒令赤色冷水淬之良一二合服之愈
　　又方【出经验良方】
　　陈樟木　陈艾　陈壁土【各等分】
　　右为细末水浓煎去滓连进三四服即安
　　又方【出经验良方】治心痛绞肠沙腹痛呕吐泻及霍乱中暑烦渇不省人事
　　用马粪研同蜜擂滤过新汲水下随手即愈
　　治绞肠沙痛欲死者可活
　　用蚕生子连纸用手掌一片剪如钱大按于椀内上用一盏覆之然后将热滚水一盏沿盏缝浇入去待少刻热服立效
　　又方
　　用饮艾汤亦可
　　治绞肠沙其病身热肚腹疼痛咽防刺刺澁疼是也用矿灰一小块为细末半盏服之立效
　　治沙子绞肠病危急之甚用黑神散
　　用童子小便调服如不止再调服立愈


　　普济方巻二百三
<子部,医家类,普济方>
　　钦定四库全书
　　普济方卷二百四　　　明　周王朱橚　撰膈噎门
　　总论
　　夫膈噎者胸中气结津液不通饮食不下羸痩短气命曰忧膈中脘实满噫则醋心饮食不消大便不利名曰思膈【一名恚膈】胸脇逆满噎塞不通呕则筋急恶闻食臭名曰食膈【一名气膈】五心烦热口舌生疮四肢倦重身常发热胸痹引背不能多食名曰喜膈【一名热膈】心腹胀满欬嗽气逆腹下苦冷雷鸣绕脐痛不能食名曰怒膈【一名寒膈】此皆五情失度动气伤神致隂阳不和结于胸膈之间病在膻中之下故名五膈【圣惠方云夫五膈气者谓忧膈恚膈气膈寒膈热膈也忧膈之为病胸气结烦闷津液不通饮食不消羸痩全无力气恚膈之为病心下苦实满噫輙醋心食不消心下痞澁积结在于胃中大小便不利气膈之为病胸脇逆满咽塞不通恶闻食气寒膈之病心腹胀满欬逆膈上苦冷脐腹雷鸣食不生肌热膈之为病藏有热气五心中热口烂生疮骨烦四肢重唇口干燥身体头靣手足或热腰背疼痛胸痹引背水糓不消不能多食羸痩少气此是五膈形证也经云阳脉结谓之膈言忧恚寒热动气伤神而气之与神并为阳也伤动阳气致隂阳不和而脏腑生病结于胸膈之间故称为膈气众方説五膈亦有不同但阳动之由有五故云五膈气也】五噎者即气噎忧噎劳噎思噎食噎虽五种不同皆以气为主所谓气噎者心悸上下不通噫哕不彻胸背痛忧噎者遇天隂寒手足厥冷不能自温劳噎者气上冲膈脇下满胸中填塞攻背疼痛思噎者心怔悸善忘目视食噎者食无多少觉胸中苦寒疼痛不得喘息此由喜怒不常忧思过度恐虑无时郁而生涎与气相搏升而不降逆害饮食与五膈同但此在咽嗌故名五噎　素问云阳脉结谓之膈盖气之与神并为阳也逸则气神安劳则气神耗倘或寒温失宜饮食乖度七情伤感气神俱扰使阳气先结隂气后乱隂阳不和脏腑生病结于胸膈则成五膈留于咽嗌则成五噎五膈者忧恚寒热气也五噎者忧思劳食气也其为病也令人胸膈痞闷呕逆噎塞妨碍饮食胸痛彻背或脇下支满或心忡善忘咽噎气不舒治疗之法调顺隂阳化痰下气隂阳平匀气顺痰下膈噎之疾无由作矣又有下虚气上空膈令人心下坚满痞急胸中苦痹缓急如刺不得俛仰名曰胸痞噎病不在外不在内不属冷不属热不是实不是虚所以药难取効此病縁忧思恚怒动气伤神积于内气动则诸症悉见静则疾候稍平扪之不得疾之所在视之不知色之所因听之不知音之所发故针炙服药皆难効此乃神异之病也
　　膈噎方
　　嘉禾散【一名糓神嘉禾散出徳生堂】　治中满下虚五噎五膈脾胃不和胸膈痞闷脇肋胀满心腹刺痛不思饮食或多痰逆口苦吞酸胸满短气肢体怠惰面色萎黄如中焦虚痞不任攻击藏气受寒不受峻补或因病气衰食不复常禀受怯弱不能多食尤宜服之常服畜神养气和补脾胃进美饮食
　　枇杷叶【去毛尽涂姜汁炙令香热为度】　人参【去芦】　白茯苓【去皮】缩砂【去皮各一两】　白术【炒二两】　大腹子【微炒】　陈皮【去白各三分】　白豆防【防炒去皮】　桑皮【防炒各半两】　梹榔【炒】五味子【防炒】　青皮【去穰】　薏苡仁　神麯【防炒】　沉香石斛【细剉酒拌微炒】　藿香叶　随风子【如无】
　　丁香　杜仲　糓蘖【微炒】　半夏【汤洗七遍生姜一分切作片子与半夏同捣烂作饼炙黄一两】　木香　甘草【各一两半】
　　右为末每服三钱水一盏入生姜三片肥三枚同煎至七分温服不拘时候又疗四时伤寒能调治隂阳使无变动刻日得安如疗五噎入干柿一枚同煎七分服见効如疗膈气吐逆羸困入薤白三寸五枚同煎妇人亦可服一方无木香
　　沉香开膈散【出仁济直指方】　治五膈五噎痞满呕吐心刺腹痛脇肋胀拒
　　沉香　荆三棱　莪术　白豆防仁　人参丁香　缩砂仁　荜澄茄　草菓仁　益智仁丁皮　川白姜【各半两】　木香　白茯苓　香附【炒】青皮　藿香叶　半夏麯　陈皮【各一两】　甘草【炒一两一分】
　　右为麄末每服三钱水一盏半生姜五片二枚煎至一盏食前服
　　沉香散【出永类钤方】　治五膈五噎胸中乆寒诸气结聚呕逆噎塞饮食不化结气不消常服寛气通噎寛中进食
　　白术　茯苓【各半两】　木通　当归　橘皮　青皮大腹子【一作梹榔】　大腹皮　木香　芍药【各二两】甘草【炙一两半】　白芷【三两】　紫苏叶　枳殻【麸炒去穰三两】
　　右为末每服二钱水一盏姜三片枣一枚煎至七分空心温服一方无木香
　　夺命回生散【出永类钤方】　治五膈五噎翻胃呕吐不进饮食此药多有神効不可轻视
　　丁香【拣净】　川芎【去土】　白姜【洗净炮】　南木香【不见火】肉桂【去皮不见火】　新罗参　神【各半两】　诃子【七枚取肉】大草菓【二枚炮取仁】　缩砂仁【二十一粒】　莪术【炮】　粉草【炙各七分半】　巴豆【一十四粒去壳心膜不去油冷水浸一宿别研为膏留乳鉢中】
　　右日干为末入乳鉢内和匀巴豆膏再筛过入瓦盒内以油纸盖合口却用黄蜡和松脂溶如法封固合缝每以十二月上辰日或初八日黄道生炁天月二徳日至诚修合如地髙爽处埋土中三尺深至次年六月中伏节择吉日晴明取出向当风处摊去湿气以不漏瓦瓶収贮宻封壮实人每服半钱临睡百沸汤调半盏防服仰卧片时徐以温白粥压下若羸弱只服一匙二三服即能进食止呕吐续以寛中散丁沉透膈汤橘皮煎丸厚朴煎丸等兼进佐助胃气忌生冷鱼腥粘腻并硬物一两月则全愈矣孕妇不可服
　　神仙更生散　治男子妇人隂阳不和因气滞生病结于胸膈则成膈气留于咽嗌则成五噎五膈者忧思劳食气也令人胸膈痞闷呕逆吞酸噎塞妨闷饮食不平作痛脇下支满饮食减少四肢无力不升降此药顺隂阳化痰寛胃止呕吐美饮食
　　丁香【二钱半】　术【二钱半】　木香【一钱】　官桂【一钱半】干姜【一钱一分炮】　缩砂【十个】　草菓【一个】　诃子肉【四个】甘草【四钱】　川芎【一钱】　神麯【一钱一分】　巴豆【七粒捣成膏】
　　右为末和巴豆令匀每服一匙沸汤下
　　缓气丸【出圣济总録】　治隂阳不升降痞气膈气心痛腹痛咽喉噎闷气道不匀呕吐痰沫饮食不下大便秘利不定或里急后重大腹痛不可忍此药养气消痰温中散滞
　　人参【二两】　桂【去麄皮半两】　阿魏【研半两】　吴茱茰【炒二两】木香【半两】　白术【二两】　诃棃勒皮【二两】　厚朴【去麄皮涂姜汁炙令香二两】　附子【炮裂去脐皮一两半】
　　右为末炼蜜为丸如梧桐子大每服三十丸温熟水下不计时大便结澁加大黄黒牵牛各一两
　　半夏丸　治胸痛达背膈中烦满结气忧愁饮食不下药悉主之
　　半夏【一分削去皮熬】　甘草【炙】　逺志【去心各四分】　干姜桂心　细辛　椒【去目炒出汗】　附子【炮各二分】
　　右捣筛以蜜为丸先饮酒用粳米饮服如梧桐子大五丸日三稍增至十丸忌海藻菘菜羊肉猪肉冷水生葱生菜
　　夺命丹　治五膈食噎
　　马草节【半两炒干再用蜜炙黄色】　拣丁香　广木香　梹榔藿香叶【各五钱】
　　右为末每服三分煎柿蒂汤调下
　　合丸　治脾胃虚冷干呕恶心呕吐涎沫全不思食五膈五噎并皆治之
　　丁香【半两】　半夏麯【一两】　干姜【炮】　胡椒
　　木香【各二钱】
　　右为末生姜汁浸蒸饼为丸一两作十五丸每服一丸大枣二枚去核入药在内湿纸褁煨令香熟去纸细嚼温生姜汤送下空心食前服
　　半夏通气散【一名通气汤】　治膈噎气咽喉气堵烦闷呕哕痰涎不利欬嗽脇肋痞满减食
