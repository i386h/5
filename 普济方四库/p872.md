<!-- { "loadSidebar": true } -->
　　青橘皮　黄橘皮　藿香　桔梗　木香　沉香蓬莪荗　官桂【去皮】　川芎　羗活【各二钱】　甘草【四铢】桑寄生【半两】
　　右细杵罗为末每服一钱水一钟煎两沸空心和滓服
　　治热膈其状胸前膈塞饮食减少大腑秘热忽时不调吃醎即心燥吃辛酸即喉干痰实头目昏晕两足无力载身不起或舌上生疮唇皮焦裂或时口中涎流冲肺发为干嗽忽时急饥见食即吐食不住腹如此等候皆是热膈
　　木香　麻黄　当归　大黄【各一分】　干蝎【三铢】羗活　连翘　芍药　荆芥穗　防风　牡丹皮僵蚕　山栀子【各半两】
　　右细杵罗为末食后热酒调下
　　治膈下冷气及酒食饱满
　　用青橘皮四两汤浸一宿漉出去穰入盐七钱半一处拌匀候良乆铫子内炒微焦为末每服一钱半入末茶半钱水一盏煎至七分放温常服沸汤防服亦妙
　　膈气咽喉噎塞【附论】
　　夫膈气噎塞者由忧思过甚气结不通肺胃虚弱气留肓膜则结滞于胸膈故升降痞塞盖喉咙者气之所以上下气塞不通则咽喉噎塞闷状若梅核咽纳有妨故谓之膈气咽喉噎塞也况肺气上通于喉咙胃脉外连于咽嗌若使上下升降肺胃平和则隂阳调顺膈气自散矣
　　安息香煎丸【出圣济总録】　治膈气咽喉噎塞烦闷呕吐胸下痞满腹脇膨胀不思饮食
　　安息香【另研半两】　木香　沉香【各一钱】　诃棃勒【炮二两】桂【去粗皮】　白茯苓【去黒皮】　肉豆防仁　缩砂仁芍药　荜澄茄　蘹香子【微炒】　益智【去皮炒】　芎防五味子【微炒】　白豆防仁　当归【切焙】　莪荗【炮剉】丁香【剉皮】　京三棱【炮剉】　莎草根【去毛】　防榔【剉各一两半】硇砂【另研半两】　阿魏【一分细研用白麺少许】
　　右除另研外捣罗为末再同研匀用蜜三十两炼蜜熟为丸如鸡头子大每服一丸细嚼温酒或生姜盐汤下不拘时
　　人参汤【出御药院方】　治膈气咽塞忧结不散
　　人参　赤茯苓【去黒皮】　白术　桂【去粗皮】　甘草【炙剉】诃棃勒皮【炒】　京三棱【炮剉】　枳殻【去穰麸炒】　陈橘皮【汤浸去白炒】　防榔【剉各一两】　木香【半两】　草豆防【去皮半两】
　　右捣筛每服五钱水一盏煎至七分去滓温服日二夜一
　　京三棱丸【出圣济总録】　治膈气噎塞脾胃虚冷痩劣不下食
　　京三棱【炮剉】　诃棃皮【炮去核】　木瓜【焙去穰】　鳖甲【醋炙去裙襴】　瑇瑁【镑各三分】　枳实【去穰麸炒】　干姜【炮】　桃仁【汤浸去皮尖防仁炒】　白术　昆布【汤浸去醎焙】　赤茯苓【去黒皮】木香【各半两】
　　右为末陈麯糊和丸如梧桐子大每服二十丸煨生姜盐汤下
　　昆布丸【出圣惠方】　治膈气咽喉噎塞全不思食肩背气壅四肢烦疼
　　昆布【三两洗去醎味】　羚羊角屑【一两】　木香【一两】　射干【一两】前胡【二两去芦头】　川升麻【一两】　旋复花【一两】　陈橘皮【一两汤浸去白】　郁李仁【一两去皮汤浸微炒】　桔梗【二两去芦头】紫苑【一两去苗土】　赤茯苓【一两】
　　右件药为末炼蜜和捣二三百杵如梧桐子大每服不计时候温酒下二十丸
　　陈橘皮散【出圣惠方】　治膈气因食即噎塞如有肉脔在咽中不下
　　陈橘皮【一两汤浸去白穰焙】　防榔【一两】　桔梗【一两去芦头】木通【三分剉】　赤茯苓【一两】　百合【三分】　马蔺子【一两微炒】羚羊角屑【一两半】　紫苑【一两去苖土】　枳殻【三分麸炒微黄去穰】射干【三分】　甘草【半两炙微赤剉】
　　右为散每服三钱水一中盏入生姜半分煎至六分去滓不拘时候稍热服
　　万灵木香丸【出圣济録】　治膈气咽喉噎塞
　　木香【一分】　防榔【一两剉】　缩砂【去皮】　干姜【炮】　附子【炮裂去皮脐一枚】　桂【去粗皮】　陈橘皮【汤浸去白焙】　肉豆防【去殻】　蘹香子【炒各半两】
　　右为末醋煑糊丸如梧桐子大每服二十丸生姜汤下茶酒亦得不计时
　　羚羊角散【出圣惠方】　治膈气不顺上攻咽喉噎塞或加烦热四肢疼痛
　　羚羊角屑【一两】　柴胡【一两去苖头】　半夏【三分汤洗七遍去滑】赤芍药【一两】　诃棃勒皮【一两】　桑白皮【一两剉】　枳实【三分麸炒微黄】　大腹皮【一两剉】　川大黄【一两剉碎微炒】
　　右件为散每服三钱水一中盏入生姜半分煎六分去滓不计时候稍热服之
　　射干散【出圣惠方】　治膈气咽喉噎塞全不食
　　射干【一两】　半夏【三分汤洗七遍去滑】　甘草【半两炙微赤剉】　木通【三分剉】　诃棃勒皮【三分】　枳实【三分麸炒微黄】　鸡舌香【三分】桂心【三分】　紫苏子【三分】
　　右为散每服三钱水一中盏入生姜半分煎六分去滓不计时候稍热服之
　　赤茯苓散【出圣惠方】　治膈气咽喉噎塞心胸满闷不下饮食
　　赤茯苓【一两半】　桑根白皮【一两半】　枳实【一两麸炒微黄】陈橘皮【一两汤浸去白穰炒】　大腹皮【一两剉】　人参【一两去芦头】甘草【三分炙微赤剉】　木通【三分】　射干【三分】
　　右为散每服三钱水一中盏入生姜半分煎六分去滓不计时候稍热服之
　　丁香丸【出圣济总録】　治膈气咽喉噎塞不下饮食
　　丁香　木香【各一钱】　防榔【剉】　京三棱【剉炮】　青橘皮【去穰醋浸半日晒干炒令黄色各一分】　五灵脂【一两】　芫花【醋浸一宿烘半干令黄色各一两】　香墨【烧令香烟尽放冷秤一两】
　　右为末再罗过肥大巴豆去皮心膜细研如膏涂新瓦上出油令尽细研前味药末同研拌令极匀用水煑白麺糊和剂硬软得所丸如麻子大令干每服五丸至七丸生姜汤下不计时候
　　人参散　治膈气咽喉噎塞心神虚烦难下饮食陈橘皮【三分汤浸去白】　甘草【半两炙微赤剉】　射干【一两】　桂心【半两】　羚羊角【三分】　乌梅【一两去核炒】　诃棃勒皮【一两半】
　　右为散每服三钱水一中盏入生姜半分煎六分去滓不计时候稍热服之
　　柴胡散【出圣惠方】　治膈气全不思食或食即欲呕咽中噎塞食难稍下宜服
　　柴胡【一两半去苖】　桔梗【三分去芦头】　防榔【三分】　桂心【半两】半夏【三分汤浸七遍去滑】　诃棃勒皮【三分】　赤茯苓【三分去黒皮】陈橘皮【半两汤浸麸炒去白穰焙】
　　右为散每服三钱水一中盏入生姜半分煎六分去滓不计时候稍热服之
　　撞气丸【出圣济总録】　治膈气噎塞不下饮食
　　雄黄【研】　附子【炮制去皮脐】　丹砂【研】　木香【各半两】寒水石【研】　人中白【研各半两】　麝香【研一钱】
　　右先以雄黄入铫子内寒水石盖雄黄用油纸烛十二个烧尽为度次将药为末和令匀以粟米饭和丸鸡头大每服一丸用生葱一二寸同嚼温酒下妇人当归菉豆酒下
　　干咽妙功丸【出圣济总録】　治膈气咽喉噎塞咳嗽上气痰盛喘满气道否滞不得升降
　　硼砂【炒研末三钱】　丹砂【炒研末四钱】　硇砂【炒研末飞一钱】巴豆霜【炒末三钱】　桂末　益智仁末【各半两】
　　右拌和令匀用糯米粥和丸如麻子大每服一丸或两丸食后临寝干咽
　　人参丸　治膈气咽喉噎塞心烦呕逆不进饮食人参　厚朴【去粗皮生姜汁炙】　枇杷叶【去毛炙】　防榔【剉各一两】　半夏【淡姜汁煮三四沸切碎半两】
　　右为末麺糊为丸如梧桐子大每服二十丸生姜汤下不计时候
　　导气散【一名荜拨散圣济总録】　治膈气噎塞不入饮食
　　虎头王字骨【醋炙额骨是也】　荜拨【微炒】　羚羊角屑人参　厚朴【去粗皮生姜汁炙剉各等分】
　　右为散每服二钱温水调临卧食后服
　　通气汤　治膈气咽喉噎塞胸膈填满不思饮食【方见膈噎类】
　　半夏散【出圣惠方】　治膈气咽喉噎塞饮食不下
　　半夏【一两汤洗七遍去滑】　干姜【一两炮制剉】　昆布【二两洗去醎味】
　　右为散每服三钱水一中盏入生姜半分煎六分去滓不拘时候稍热服之
　　附子丸【出圣济总録】　治膈气噎塞不思饮食
　　附子【大者生去皮脐切破姜汁煑透焙一两】　丁香【半两】
　　右为细末研硇砂少许糁枣内蒸熟去皮核和药丸如梧桐子大每服十五丸温米饮下食前服
　　昆布丸【出圣济总録】　治膈气噎食物不下
　　昆布【洗去醎焙末一两】　舂杵头细糠【一合】
　　右用老牛涎一合生百合汁一合二味慢火煎入蜜搅成膏搜前药和丸如鸡头大含化咽津
　　治膈气咽喉噎塞饮食不下
　　右用舂杵头并礶嘴上细糠蜜丸如弹子大不时含一丸咽汁或牛涎和丸如弹子大含咽津亦可或煎汤呷之或干含之即下神验
　　木香利膈丸【出试効方】　治寒在膈上噎塞咽喉不通吴茱茰【一钱二分】　草豆防【一钱二分】　益智【八分】　橘皮【八分】人参【八分】　白僵蚕【四分】　黄耆【八分】　升麻【八分】　麦蘖【一钱半】　当归【四分】　半夏【一钱】　木香【二分】　甘草【炙六分】泽防【四分】　青皮【二分】　柴胡【四分】　姜黄【四分】
　　右为细末汤浸蒸饼为丸如菉豆大每服二十丸温水少许送下勿多饮汤恐速下细嚼亦得
　　膈气呕逆不下食【附论】
　　夫膈气呕逆不下饮食者由胃气不足风冷乘之或忧患气结不得宣通故令膈脘否满气塞胸中纵能食而卒不下或入胃中多致不消与留饮相击则变为呕逆也
　　方
　　枳殻丸【出圣惠方】　治膈气脾胃乆冷气滞呕逆不能下食枳殻【三分麸炒黄去瓤】　木香【半两】　赤茯苓【三分】　荜拨【一两】草豆防【三分去皮】　当归【三分剉微炒】　桂心【三分】　莳萝【一两】人参【三分去芦头】　胡椒【半两】　白术【三分】　诃棃勒皮【一两】桔梗【三分去芦头】　干姜【半两炮制剉】　防榔【三分】　甘草【一分炙微赤剉】
　　右为末以酒煑麺糊和丸如梧桐子大每服不计时候生姜汤下二十丸
　　木香丸【出圣惠方】　治膈气食饮不下呕逆不定日渐羸痩木香【半两】　人参【半两去芦头】　赤茯苓【半两】　桂心【一两】甘草【半两炙微赤剉】　汉椒【半两去闭口者微出汗】　细辛【半两】陈橘皮【一两汤浸去白焙】　川大黄【一两剉碎微炒】　附子【半两炮制去皮脐】　干姜【半两炮制剉】　郁李仁【一两汤浸去心微炒】　厚朴【一两去粗皮涂生姜汁炙令香熟】　诃棃勒皮【一两半】　赤芍药【半两】
　　右为末炼蜜和捣二三百杵丸如梧桐子大每服不计时候姜汤下二十丸
　　分气丸【出圣济总録】　治膈气呕逆不下食
