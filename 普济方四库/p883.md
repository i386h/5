<!-- { "loadSidebar": true } -->
　　陈橘皮散【出圣惠方】　治胸满气逆食不消化呕吐一方五膈气胃中宿冷食不消化呕吐酸水
　　白术【二两】　人参【一两去芦头】　胡椒【半两】　肉豆防【一两】甘草【炙半两】　陈橘皮【一两汤浸去白焙】
　　右为散每服四钱水一盏生姜五片煎至六分去滓稍热服
　　藿香厚朴汤　治脾胃气虚弱呕吐不可食
　　藿香叶　厚朴【去粗皮用生姜二两切片枣一枚擘破同煎半日取出去姜枣剉焙】甘草【生剉】　半夏【浆水浸一宿切汤浸七次入粟米一合同炒黄去米】　人参白茯苓【去黒皮】　陈橘皮【汤浸去白焙各一两】
　　右粗捣筛每服三钱水一盏入生姜三片大二枚擘破同煎至七分去滓温服不拘时候
　　藿香正气散　治气呕大効【方见本门寒呕类】
　　麦门冬饮　主风邪热气冲心心闷短气吐不下食麦门冬【二两去心】　人参　橘皮【各一两剉】　生姜【三两切片】羚羊角【一两屑】
　　右切以水五升煮取一升五合去滓分温三服
　　平胃丸　治脾胃气虚弱呕吐不下食常服进食消痰半夏麯　沉香【各一两】　肉豆防【去皮】　防榔【剉各二个】青皮【汤浸去白焙】　木香　丁香【各半两】　麝香【半钱细研】
　　右为细末肉与糯米粥和丸如梧桐子大每服三五丸生姜汤嚼下
　　痰呕【附论】
　　夫病者素盛今痩腹中歴歴有声食入即吐食与饮并出名曰痰呕或因气郁涎结于胃中或因饮酒食甜冷聚饮之所为也
　　方
　　旋覆花汤【出济生方】　治中脘伏痰吐逆晕
　　旋覆花【去梗】　半夏【汤泡七次】　橘红【泡各一两】　干姜防榔　人参　甘草【炙】　白术【各半两】
　　右防咀每服四钱水一盏半生姜七片煎至七分去滓温服不拘时候
　　白术汤【出济生拔粹方】　治胃中虚损及痰吐者
　　半夏麯【半两】　白术【一钱】　防榔【二钱半】　木香　甘草【炙各一钱】　茯苓【二钱】
　　右为细末每服二钱生姜汤调食前服
　　大半夏汤【出如宜方】　治胃气不行故生涎饮聚结不散心下痞鞕肠中歴歴有声食入即吐或因酒食甜冷聚饮之所为也
　　半夏【二两汤洗十次去滑】　人参【二钱】
　　右分四服每服水三盏蜜二钱重和水扬令匀入药煎至六分去滓温服一法有生姜七片治法曰呕家先渇今反不渇者以心下有支饮故也此属支饮
　　白香丸【出危氏方】　治气不顺痰涎壅盛呕吐不止
　　右用青州白丸合和青木香丸各三十丸生姜汤吞下
　　治呕吐痰饮不纳饮食状如翻胃投香燥脾胃等药疾愈增剧意欲饮水此谓胃中冷而胃口有热也【出澹寮方】人参　干姜【炮】　白术【去芦炒】　甘草
　　右防咀每服四钱重水一盏半煎至七分滤清汁浸令极冷顿服之即不吐
　　干呕【附论】
　　夫呕而欲吐吐而无所出故曰干呕此由隂阳不和胃中虚气逆上行不能下故有干呕之证
　　方
　　小丁沉丸　治干呕和调胃气
　　丁香【半两】　沉香　甘草【炙】　缩砂仁　白芷【炒黄各一两】　生姜　阿魏　益智　木香　蘹香子【炒各半两】陈橘皮【汤浸去白焙一两】
　　右除阿魏外捣罗为末入阿魏膏拌匀醋煮面糊丸如鸡头实大研丹砂麝香各少许同为衣空心姜盐汤嚼下一丸
　　人参汤　治胃腑虚寒其气上逆干呕不止
　　人参　陈橘皮【汤浸去白焙】　附子【炮去皮脐】　豆防【去皮各一两】　白术【炒】　半夏【汤洗去滑姜汁制】　甘草【炙剉】　前胡【去芦各三分】　干姜【炮】　桂【去粗皮各半两】
　　右剉麻豆大每服三钱水一盏半生姜五片煎八分去滓温服
　　厚朴汤【出三因方】　治干呕呕而不逆热少冷多好唾白沫清涎噫气吞酸此由上焦闭塞
　　厚朴【姜制】　白茯苓　川芎　白术　参【去芦头】吴茱茰【汤洗各半两】　桔梗　人参　附子【炮制去皮脐】橘皮【各三钱】
　　右剉为散每服四大钱水一盏半姜五片煎七分去滓温服
　　木香散　治干呕和胃下气
　　木香　丁香　檀香【各半两剉】　人参【去芦】　沉香【剉】白茯苓【去黒皮各一两】　甘草　防榔【剉各一分】
　　右约水多少慢火熬尽焙干捣罗为细末每服一钱匕入盐沸汤防
　　草豆蔲汤　治干呕和胃下气
　　草豆蔲【去皮】　藿香叶【各半两】　丁香【一分】　白术【半两】陈橘皮【汤浸去白焙各半两】　桂【去粗皮一分】　枳殻【去穣麸炒微黄】山芋
　　右粗捣筛每服三钱水一盏枣二枚擘破粟米少许同煎六分去滓食前温服
　　桂参汤　治干呕烦闷不入饮食
　　桂【去粗皮半两】　人参【半两】　缩砂仁【一两】　厚朴【去粗皮姜汁炙一两】　干姜【炮半两】　甘草【炙剉三分】　陈橘皮【汤浸去白焙一分】
　　右粗捣筛每服一钱水一盏入粟米并枣同煎七分去滓温服
　　生姜汤　治吐逆干呕
　　生姜【四两】　泽防【三两】　桂心【二两】　橘皮【三两】　甘草【二两】茯苓【四两】　人参【一两】　大黄【四两】
　　右切以水三升煮取三升服五合日三忌海藻菘菜酢物生葱
　　生姜丸　治干呕恶心益津液和胃气
　　生姜【三斤和皮切作片子以盐三两淹一宿慢火焙干】　甘草【炙剉四两】陈橘皮【汤浸焙干去白四两】　香白芷　缩砂仁【去皮各一两】蓬莪荗【炮二两】　胡椒【一两】
　　右为末以面糊和丸如小弹子大细研丹砂为衣每服细嚼一丸酒下食前服之
　　参苓散方　治胃气逆干呕恶心
　　人参　白茯苓【去黒皮】　藿香叶【各一两】　丁香枝杖【半两】　甘草【炙剉半两】　葛根【剉一两】
　　右为散每服二钱匕沸汤防服不拘时候
　　青橘散　治干呕和胃气
　　青橘皮【汤浸去白】　甘草【剉各一两】　木香【半两】　白芷【一分】桂【去粗皮】　枳殻【去穣麸炒各半两】
　　右先将甘草炒微黄色后入药同炒褐色捣罗为末每服二钱匕入盐沸汤防服
　　开胃丸　治干呕气逆不止
　　半夏麯【微炒三两】　白豆蔲【去皮】　白术【各二两】　人参【一两半】　陈橘皮【去白焙一两】
　　右为末生姜汁煮肉和丸如梧桐子大每服二十丸不拘时候粥饮下加至三十丸
　　平气汤　治干呕气逆饮食不下
　　甘草【剉】　厚朴【去粗皮各四两】　干姜【刮净剉四两】　大枣【百枚】生姜【去皮切半斤】
　　右用水七升入银石器内煮候熟去皮核再煮候水尽焙干粗捣筛每服三钱水一盏同煎至七分去滓稍热服
　　四倍散　治胃气不和干呕恶心大补虚损进饮食诃梨勒【煨去核一两】　白茯苓【去黒皮四两】　人参【二两去芦】白术【半斤】
　　右为散每服二钱匕盐少许沸汤防服如欲煎每服三钱匕水一盏生姜五片枣两枚擘破同煎至七分空心食前温服
　　安中散　治干呕除邪热和胃进食
　　小麦【炒黄四两】　干姜【剉炒一两】　甘草【炙】　陈麯【炒各半两】
　　右为散每服二钱匕枣汤调下
　　厚朴散　治干呕和胃顺气
　　厚朴【去粗皮一斤】　大枣【一升去核焙】　甘草【四两】　生姜【半斤去粗皮切焙】
　　右用水一斗三升煑尽水为度烂捣揑作饼子焙干再捣为散每服一钱沸汤防服
　　参粟汤　治干呕不下食
　　人参【一两】　陈粟米【一两半】　生姜【切碎五两】　半夏【汤洗去滑七次四两与生姜同杵碎暴干】
　　右同入银石锅中慢火炒令焦黄粗捣筛每服三钱匕水一盏入生姜三片大枣二枚去核同煎至七分去滓微热服空心食前
　　顺气汤　治胃中不和气逆不止干呕饮食不下白术【二两】　白茯苓【去黒皮一两半】　人参【一两】　甘草【微炒三分】
　　右防咀如麻豆大每服三钱水一盏入枣姜同煎至七分去滓温服不拘时
　　陈橘皮饮　治胃冷干呕手足厥逆
　　陈橘皮【汤浸去白焙四两】　甘草【炙】　缩砂仁　白芷【各二两】
　　右粗捣筛每服四钱水一大盏入生姜半分去滓不拘时候温服
　　青竹茹汤　治伤寒后哕干呕不下食方
　　生芦根【切一升】　青竹茹【一升】　粟米【三合】　生姜【二两】
　　右防咀以水五升煮取二升分三服不止服三剂一方用旧草鞋底一只洗净水煮汁澄清煎服有大枣无粳米
　　又方
　　通草　橘皮【各二两】　生芦根【切一升】　粳米【三合】
　　右防咀以水四升煮取一升半分三服
　　内应散　治胃气虚弱臓腑不和干呕不思饮食青皮　陈皮【并去白】　甘草【各一两】　干姜【二钱】
　　右为细末每服三钱水一盏姜五片五枚同煎至七分去滓空心稍热服
　　生姜汤　治干呕和胃气养津液一方治胃有寒气逆呕哕
　　生姜【细切丝十二两】　草豆蔲【去皮四两】　甘草【生剉半斤】
　　右先捣草豆防甘草为末同姜丝研匀揑作饼子焙干再捣罗为末每服一大钱盐汤防服空心食前
　　和安汤　治胃气逆干呕不止
　　甘草【炙剉二两】　干姜【炮半两】　陈橘皮【汤浸去白焙一斤】
　　右粗捣筛每服三钱水一盏煎至六分去滓温服
　　半夏丸　治干呕气逆不下饮食【方见膈噎门膈气痰结类】
　　治卒干呕
　　用香苏浓煑汁顿服三升良
　　治干逆
　　用白扁豆炒为末每服一钱生姜汤调下
　　陈橘皮汤　治干呕不止
　　陈橘皮【汤浸去白焙】　甘草【炙各二两】　草豆防【去皮五枚】
　　右防咀每服四钱匕水一盏入生姜半分切煎至七分去滓温服不拘时候
　　橘皮汤　治干呕哕手足厥冷者【一名生姜橘皮汤】
　　橘皮【四两】　生姜【半斤】
　　右防咀以水七升煮取三升分三服不止更合服之
　　治干呕吐逆涎沫出者方
　　半夏　生姜【各等分】
　　右防咀水一升半煮取七合顿服之日三
　　治卒干呕不息
　　甘草　人参【各半两】
　　右用生姜四两水六升煮取二升分为三服
　　治干呕
　　干姜【六分】　附子【四分炮捣】
　　右用苦酒丸如梧桐子大服三丸日三效
　　治病人干呕方
　　右取羊乳汁饮一杯
　　治干呕方
　　右酒浸马屎一宿取汁服之
　　治卒干呕不息
　　右捣葛根汁服一升差一方用鸡子破布滤去白吞黄数枚差
　　治干呕头痛食不下
　　右用生鸡子一颗开头去白取黄着米醋拌煻火顿服醋尽热饮未定更服不过三度差
　　治呕吐哕若手足厥冷
　　右芦根三斤浓煑汁饮之
　　呕哕【附论】
