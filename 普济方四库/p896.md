<!-- { "loadSidebar": true } -->
　　夫一切痢者谓痢无定或米谷或脓或血或青或黄或赤或白变杂无常或杂色相兼而痢也夹热则黄赤热甚则变脓血也冷则白冷甚则青黒皆由饮食不节冷热不调胃气虚弱故变色也　治痢要诀痢出于积滞积物积也滞气滞也物积欲出气滞而不与之出所以下坠里急乍起乍止日夜凡百余度病家所请莫不求其止孰知物积气滞有如是之证耶世人但见有上项证不论色之赤白脉之大小一皆通利行之物即用巴豆大黄軰气滞用枳殻桔梗青皮蓬术軰二者兼济必能收功其间佐以黄连阿胶丸效验尤著者盖痢疾多因伏暑食热酒面炙煿醖酿而成其阿胶尤大膓之要药有热毒流滞则能踈导无热毒流滞则能平胃市肆或无丸子即以阿胶当归青皮赤茯苓黄连作剂入乌梅浓蜜同煎最能荡涤恶秽积滞既去遍数自踈嗣是却以木香茯苓砂白荳防陈皮甘草调之自然喜食食则糟粕入于大膓然后真人养脏汤易简断下汤可止
　　方
　　増损建脾丸【出千金方】　治丈夫虚劳五脏六腑伤败受冷初作滞下乆则变五色赤黒如烂肠极臭秽者羸痩身重胃冷饮食不消泄防不止
　　钟乳粉【三两】赤石脂【三两】矾石　干姜　苁蓉　桂心五味子　泽防　逺志　寄生　栢子仁　白
　　头翁　人参　天防　当归　石斛　石榴皮牡砺　龙骨　甘草【各二两】
　　右为末蜜丸酒服二十丸加至三四十丸此一方止痢神効
　　水煑木香丸【出御药防方】　治脾胃受湿脏腑滑防腹疼痛日夜无度膓鸣水声每欲利时里急后重或下赤黄或便脓血也并冝服之
　　木香【去须】丁香　诃子皮　当归　藿香叶　黄连【生姜制各一两】厚朴　青皮【去白】白芍药　陈皮【去白】甘草【炙】枳实【面炒】干姜【炮各半两】乳香　肉荳防　砂仁【各一两半】御米谷【蜜水拌炒择黄色六两】
　　右为细末炼蜜丸弹子大每一丸水一大盏煎至七分和滓稍热食前服
　　治痢仙方　謌曰八利临终事可危仙方等分与君医三香止痛尤为妙四白和中不可亏甘枳更加罂粟殻诃榆全借石榴皮半夏厚朴黄连橘救苦端教在片时
　　丁香　沉香　木香　白术　白芷　白茯苓白芍药　甘草　枳殻　诃子　地榆　酸石榴皮　半夏　厚朴　黄连　陈皮　罂粟殻【蜜炙】
　　右等分一钱作五服白加生姜煎赤加乌梅煎
　　诸痢患无新旧如药疗之蹔瘥还发此即纵以新药止之终存其根本由肠胃中冷热不调病根固结必须汤药涤之以泄病势痢后更以药物补助之有此者依后附子等六味汤以利之后服髙良姜十味散以补之
　　附子【炮】细辛　甘草【炙】人参【各二两】干姜【三两】大黄【五两】
　　右切以水七升煑取二升四合去滓分三服温服如人行十里乆一服此汤当得快利痢中有恶物如鱼脑状或如桃李但异于常利勿怪之将息经三四日宜合后髙良姜等十味散之
　　髙良姜　细辛　黄耆　白术　苦参【各五两】丁香【二两】人参　干姜【各四两】荳防子【三两】赤石脂【六两】
　　右药为散以饮下之初服一方寸日再服之稍加至二三忌生菜桃李雀肉等
　　神应散【出危氏方】　治痢严絶妙
　　金罂草【梗】肉荳防　诃子　地榆　甘草　罂粟殻【去蒂蕚】当归【去尾】茯苓　白术　枳殻【去穰】乌梅【各一两】丁皮　木香【住痛各五钱】陈皮【一两取红生血若红痢不用】
　　右为丸或末五色痢用春茶陈皮煎汤下如是末用蜜一匙春茶乌梅煎服
　　加减木香煑散【出危氏方】　治一切痢神效
　　木香　甘草　当归　肉荳防　人参　官桂杨芍药　诃子　乌梅【去核】阿胶【蚌粉炒】白茯苓【各五钱】罂粟殻【一两半去蒂蜜炒】
　　右剉散每服四钱水一盏半生姜三片红枣二枚同煎去滓空心服
　　大断下丸　治下痢滑数肌肉消痩饮食不入脉细皮寒气少不能言有时发虚汗由脾胃虚耗耗则气夺由殻气不入胃胃无主以养故形气消索五脏之液不収谓之五虚此为难治要能食者生及脏腑停寒脐腹疞痛
　　附子【炮】肉荳防【面包煨】牡砺【煆秤各一两】细辛【去土蒂七钱半】干姜【炮】白龙骨【研】赤石脂【研】酸石榴皮【醋煑干为度焙干各一两半】良姜【去芦一两半】白矾【枯】诃子【去核各一两】
　　右为末醋糊丸梧桐子大每服三十丸粟米汤下一方白汤下无白矾诃子
　　加减平胃散
　　白术　厚朴　陈皮【各一两】甘草【七钱】防榔　木香【各一两半】桃仁　黄连　人参　阿胶　白茯苓【各半两】
　　右为细末同平胃散煎服如血多加桃仁如热泄加黄连如小便澁加茯苓如气不下后重加梹榔如脓加阿胶如腹痛加芍药甘草如湿多加白术如脉洪加大黄四时以胃气为本乆下血则脾胃虚损血不流于四肢入于胃以致血痢
　　治痢如圣散　治一切痢疾无问乆新或赤白或赤白相杂日夜无度悉能治之绍熈壬子浙东提举黄郎中施此药颇有效验
　　当归　地榆　缩砂仁　赤石脂　陈皮　甘草干姜　诃子肉　石榴皮　罂粟殻【各等分】
　　右为麄末三钱重作一服水一盏入乌梅一个煎至七分去滓赤痢冷服白痢热服赤白痢温服年高娠妇小儿皆可服忌生冷油腻物
　　断痢汤　治胸心下伏水
　　半夏【一升】生姜【五两】茯苓　甘草　龙骨【各一两】附子【一两】人参　黄连【各三两】大【十二枚】
　　右防咀以水八升煑取三升分三服
　　治诸痢及赤白痢不瘥羸痩
　　用防尾草煑汁服亦末服粥饮调下一方赤下用赤花白下用白花尤佳
　　治痢方
　　用生鸡子一个连纸一幅乌梅十个有肉者取鸡子白摊徧连纸日干折作四重包撮乌梅安熨斗中用白炭火焼乗烟将尽时以碗葢覆冷研令极细入水银粉少许和匀如大人患分为二服小儿分为三服不拘赤白痢空心井花水调服如觉脏腑防有踈利更不要湏再服
　　青丸　治下痢势恶频并窘痛或乆不愈诸药不能止湏可下之以开除湿热痞闷积滞而使气液宣行者宜以通之兼宣利积热酒食积黄痩中满水肿腹胀兼治小儿惊疳积热乳癖诸证唯泄防者勿服黄连【去须】黄蘗　大黄　甘遂　芫花【醋拌炒】大防【各半两】牵牛【四两取末二两已上同细末】轻粉【二钱】青黛【一两】
　　右为末匀水丸小豆大初服十丸后毎服加十丸空腹日午临卧三服以通利为度后常服十五二十丸数日后得食乆病未瘥除者再加取痢痢后却常服以意消息病去为度后随证用之小儿丸如黍米大或麻子大退疳惊热积不湏下者常服十丸【昔一人常用颇能清利头目寛膈美食使髭须迟白乆用亦能黒髭鬂固牙齿使衰老气革于靣而手足阳眀经络贯注之忧思则气结而血液不行燥热拂欝而血衰不能荣养故早苍黄鬓白此药能使阳眀气血宣通效】轻粉　粉霜　碙砂【另研】雄黄【研】硃砂　信砒　巴豆【去皮各一钱】黄丹【三钱】蜡【三钱】
　　右先研粉霜次旋入碙砂研细下雄黄硃砂信砒再研下丹粉研匀别研巴豆烂为油与前药研匀近火上炙控热别研蜡软入药匀搓作剂旋丸小豆大新水下一丸小儿黍米大或止吐防痢疾调桂苓甘露散或益元散亦得
　　秘方养脏汤　治五色痢经验
　　陈皮【去白】枳殻【去穰】黄连【去须】南木香　乌梅【去核各五钱】罂粟殻【去蒂膜蜜炙一两】厚朴【去粗皮姜汁炙】杏仁【去皮尖】甘草【各五钱】
　　右剉散五色黒豆子煎红痢生地黄春茶甘草节煎服五色乆不效加龙骨赤石脂人参杨芍药一两为末蜜丸乌梅甘草汤下粟米饮亦可
　　乳香散　治痢疾重者数服止
　　人参　白术　当归　地榆　阿胶【各一两】蚌粉【炒黄】甘草【各一钱】乳香　肉荳防【二个面褁煨】
　　右剉散每服三钱以水一盏煎七分去滓温服仍兼服来复丹
　　地榆散　治大人小儿脾胃气虚冷热不调下痢脓血赤多白少或因肠胃乘虚为热毒所渗下痢纯血脐腹疞痛里急后重口燥烦渇小便不利纯下鲜血或先经下痢不应服热药悮服热药蕴毒不散积于膓间渗而成血者并宜服之
　　地榆【炒】干葛【各半斤】茯苓【去皮】赤茯苓【各六两】干姜【炮二两】当归【去苖三两】甘草【炙四两】罂粟殻【蜜炙十二两】
　　右为末每服二钱用温熟水调下不拘时小儿三岁可服半钱更量岁数加减与之若下痢纯白或下紫黒血肠滑不禁者不可服
　　黒虎丹　治痢疾不止者
　　用十二月杀的猪胆可収一百之上将雄黄豆装入胆内麝香少许隂干防人大小每服五七粒为细末如红痢甘草汤下如白痢生姜汤下
　　独神丸　治一切赤白痢不问新乆百药不效者【一名独圣丸】
　　用罂粟殻十两分作三分一分生用去蒂蕚及穰一分醋炒一分蜜炙为末用蜜丸小指头大红痢生地黄春茶煎汤嚼下白痢乌梅甘草节但为末二钱陈米盐梅汤亦効一方姜煎一方用米醋一盏且炙且蘸尽色黄为度焙干研为末炼蜜丸弹子大毎服一丸水一盏入生姜如指面大一块捶破煎八分通口服
　　樗白皮散　治下痢诸药不效
　　用樗白皮一握粳米五十粒防白一握甘草一二寸防二合水一升取半升顿服小儿量大小加减
　　陟厘丸　治百病下痢及伤寒身热头痛目赤四肢烦疼不觧恊热下痢或医已吐下之腹内虚热烦欲得冷饮食不能消腹中急痛温食则吐乍热乍冷状如瘟疟或小便不利气满呕逆下痢不止
　　水中陟厘【五两】厚朴【一两】汉中木防已【六两】黄连【三两】陇西当归【四两】紫石英【三两】三岁醇苦酒【五升】上好豉【三升】
