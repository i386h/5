<!-- { "loadSidebar": true } -->
　　右和细研如粉水浸蒸饼和丸桐子大每服以冷饮下一丸忌食热物
　　又方【出圣惠方】
　　巴豆【十枚去皮心出油】硫黄【三分】硃砂【三分】
　　右为细末研如粉以面糊和丸菉豆大每服以新汲水下二丸忌食热物
　　又方【出圣惠方】
　　白矾【一两焼灰】硃砂【半两】麝香【半钱】
　　右都研如粉糯米饭和丸如黄米大每服不计时以二宜汤下十丸
　　又方【出圣惠方】
　　巴豆【七枚去皮心出油】深色胭脂【二钱】
　　右先研巴豆末次入胭脂同研令细煮肉和丸黍米大每服以冷饮下三丸小儿一丸忌食热物
　　黄丸子【出医方大成】　止诸痢
　　黄连【八两】枳殻【四两】大黄栢皮【四两】
　　右为末面糊为丸空心饮汤下如里急后重加枳殻汤下
　　参附汤【出危氏方】
　　人参　绵附【炮去皮脐】肉荳防【防火煨裂】
　　右剉散每服二钱水一盏半生姜七片二枚煎食前服
　　治痢严絶妙
　　金樱花叶及子　罂粟殻【去穰及蒂蕚醋炒】
　　右为未用蜜丸手指头大五花痢用春茶陈皮煎汤如痢用蜜一匙春茶乌梅煎汤服下
　　香茸丸【出危氏方】　治下痢危困气血衰弱
　　麝香【半钱别研临时入】鹿茸【刮去皮毛酥炙一两】
　　右鹿茸为末方入麝香以灯心煑枣肉为丸梧桐子大每服五十丸空心食前用米饮下若再添入乳香半两尤有效
　　杨梅方　和五脏能涤肠胃除热溃气切不可多食甚能损齿及筋亦能治痢用杨梅焼灰服之
　　独圣丸　治痢
　　用川乌头一个好者柴灰火焼烟令尽放地上盏子合良乆细研用酒蜡丸大如麻子每服三丸亦痢用黄连甘草黒豆煎汤冷吞下如白用黒豆甘草煎汤放冷吞下如防及肚疼水吞下每于空心服之忌热物
　　治痨痢及症瘕甚効
　　用羊肾合脂为以蒜虀食脂一升甚验
　　治下痢
　　用小麦炒粉一合和服防
　　治痢药【出百一选方】
　　用罂粟殻并去核防查子各数枚焙干末米饮下治噤口痢防查子即糖毬
　　百水散【出百一选方】　治一切痢不问赤白或一日之间一二百行只一服便踈再三服即愈魏不伐方
　　罂粟殻【三斤去皮上下蒂顶隔剉成片子蜜炒令赤色净秤】厚朴【三斤去粗皮净炒用生姜汁淹一宿炙令姜汁尽为度】
　　右为细末每服二三钱米饮调下忌生冷油腻鱼酥毒物三日
　　三神丹　治痢疾【方见本门赤白痢类】
　　济泄丹　治痢疾
　　巴豆【七粒去殻膜】丁香【四十二个】胡椒【四十二个】
　　右药为末糯米和丸菉荳大每服一丸赤米饮下白姜汤下赤白姜饮汤送下男妇皆可小者小丸一方各用一百三十三个赤痢蜜汤下白痢砂糖汤下
　　痢疾药
　　黄栢【一两用蜜炙透】巴豆【三钱不去油】
　　右为末滴水为丸梧子大每服三丸赤甘草汤下白姜汤下小儿一丸心痛艾醋汤热服气噎薄荷汤下
　　治千百种杂下【出肘后方】
　　黄连【三两】乌梅【四十枚】
　　右以水八升煑取四升停冷内鸡子白一枚搅调又煎取二升分为三服一方下痢热诸治不瘥为末蜜丸桐子大每服二十丸三夜
　　姜茶治痢法【出危氏方】　治赤白冷热诸痢及暑毒食毒治痢下腹痛肚皮热手不可近
　　用老生姜切如豆许与茶叶等分用新水煎一服一方如白痢用蜜赤痢用姜末効服真人养脏汤再加芍药当归立止若热痢即留姜皮冷即去皮大炒姜能助阳茶能助隂二者能调隂阳失宜
　　治痢【一名沙调散出经验良方】
　　用腊茶不拘多少新旧细研如赤痢用蜜同水煎白痢用连皮姜研自然汁同水煎每水一盏煎半盏空心服二服即愈经騐方用腊茶二钱汤防七分倾一蛤蜊生麻油在内搅匀空心服之须防腹痛大下即止予少年亲服之作效
　　真方圣散子　治男妇脾胃受湿中脘停寒吃物频伤心胸满闷脇肋膨胀肠鸣虚痞小腹坚痛脐下强急或大便不调水谷迟化里急后重下痢脓血或五色或便如鱼脑或如豆汁或有鲜血或如烂肉日夜无度久不愈嗜卧怠惰虚瘦肢体沉重寒热不时此药固养脾胃温中止腹痛服之有效
　　御米殻【五两捣碎醋炙黄色】甘草【炙黄】赤石脂　乌鱼骨【去皮】肉荳防【麺褁煨去麺】楝丁香　诃子皮　干姜【炮各二两】
　　右为末每服先用水一盏入如乳香少许煎七分沸调药末二钱和滓食前热服
　　治痢疾
　　用腊月雀儿割开肠肚去皮毛用去皮巴豆一个放在内入沙石罐内盛顿炭火焼作黒研细另用好酒煑黄蜡百十沸将蜡取出磁盏内化开黄蜡却将雀儿末一处为丸每服一二十丸不拘时如红痢甘草汤下白痢干姜汤下花红痢甘草干姜汤下
　　蘹香子方　治瘴痢浑身热连背项
　　用茴香子捣取汁服
　　治痢亦治防血
　　用芫荽子一合捣碎赤者用糖水调白者用生姜自然汁调水服一方酒调服
　　又方　用砂糖水作杂椒料等物将乌去殻烂煑食之以多为度即愈
　　交和散　治痢
　　用御米殻去隔蒂干净安排新瓦上炙焦黄为末次入平胃散如赤则用御米殻末二钱白则用平胃散二分次饮汤调下
　　治暑痢
　　用五苓散粳米煎汤送下消暑丸
　　治痢
　　用杜蒺藜炒为末酒调二三服
　　楮实方　治瘴痢无问老少日夜百余度者
　　取干楮叶三两捣为末煎乌梅汤服方寸兼取羊猪里膜内谷道痢出即止
　　治疳痢方
　　取樗根捣绞汁一鸡子殻许和粟米泔一鸡子许服以知为度即瘥甚騐如神小儿加减用之
　　治痢
　　用黄丹不拘多少熔黄蜡和剂为丸豌豆大每服三丸赤痢甘草汤下白痢干姜汤下赤白痢甘草干姜兼用之
　　一方治痢
　　东榆西栁树南桃　塞北云桑节节髙
　　此是周公出行法　万两黄金也不消
　　治卒下痢多验方
　　用韭叶煑鲫鱼鲊食之
　　治暴痢方
　　用小鲤鱼一枚焼为末米饮服之大人小儿俱服得一方四两去鳞纸褁火煨煑粥饮下
　　又方　用捣蒜两足下贴之
　　治卒下痢汤方【方见本门诸防类】




　　普济方卷二百九
　　钦定四库全书
　　普济方巻二百十　　　眀　周王朱橚　撰泄痢门
　　诸痢
　　真人养脏汤　治脾胃虚弱冷热不调脏腑受寒下痢赤白或便脓血有如鱼脑里急后重脐腹疼痛日夜无度胸膈痞满全不思食及脱肛酒毒便血【方见本门赤白痢类】
　　水煑木香丸　治纯下白痢及淡红黒痢【方见本门诸防痢类】治一切痢
　　砒霜　黄丹【各等分】
　　右同研细用黄蜡溶和药末为膏旋丸如菉豆大每服三丸饭饮下小儿丸如粟米大亦饮下忌荤腥
　　治痢
　　因肠胃间有酒食生冷积滞而成即古方所谓滞下者用加巴感应丸十余粒白梅煎茶或姜汤咽下如小便少五心烦热煎生料五苓散吞下先令大便利去积滞却服防下汤之类即愈
　　治痢
　　以罂粟古方未闻今人所用虽其法小异而皆有竒功或用数颗慢火炙黄为末米饮下或去粟用殻如上法或以殻五七枚甘草一寸半生半炙大椀水煎取半椀温温呷服蜀人山叟但用殻并去核防杏子各数枚焙干为末饮下尤治噤口痢
　　厚朴枳实汤【出保命集】
　　厚朴【剉一两】枳寔【剉一两】诃子【一两半生半熟】木香【半两】黄连【二钱】甘草【炙二钱】大黄【三钱】
　　右为末每服三五钱水一盏半煎一盏去滓温服
　　太阳经动下痢为防溏大肠不能禁固卒然而下成小泊光色其中或有硬物欲起而又下欲子而不水小便多清此乃寒也宜温之春夏桂枝汤秋冬白术汤桂枝汤【出保命集】
　　桂　白术　芍药【各半两】甘草【二钱炙】
　　右剉每服半两水一盏煎七分去滓温服
　　白术汤【出保命集】
　　白术　芍药【各二钱】干姜【半两炮】甘草【二钱炙】
　　右剉为粗末水煎服之甚则去干姜加附子三钱
　　神效越桃散　治诸下痢之后小便利而腹中虚痛不可忍者此谓隂阳交错不和之甚也
　　大栀子【三钱】髙良姜【三钱】
　　右和匀服每三钱米饮或酒调下其痛立効
　　治防痢　治脏腑不和虚滑谷不化用苍术汤桃花丸【出保命集】
　　苍术【二两】防风【一两】
　　右剉细用水一椀煎一大盏绞清汁下桃花丸八十丸立愈如小便澁少以五苓散下桃花丸或赤石脂丸小便利则愈矣
　　蒌散【出朱氏集验方】　治五色痢疾乆不愈者
　　蒌【一个黄色者以炭火炙存性用碗葢定地上一宿出火毒】
　　右研为细末作一服用温酒调服胡大卿有一仆人患痢半年至杭州遇一道人此方而愈
　　坚肠丸【出杨氏家藏方】　治一切痢不问赤白脓血并主之黄连【半两去须】龙骨　赤石脂　厚朴【姜汁涂各三钱已上各二分】乌梅肉【一分】甘草【一分炙】阿胶【二钱蛤粉炒】
　　右件为末用汤浸蒸饼丸如梧桐子大每服五十丸空心米饮送下
　　天浆散【出杨氏家藏方】　治下痢腹中痛脓血相杂
　　罂粟殻【五个蜜炒】乌梅【半个】甘草【半寸】干姜【一块煨】酸石榴皮【一小片】
　　右作一服水二盏煎盏半温服不拘时白痢不用甘草赤痢不用干姜赤白痢依此方服之
　　治酒痢　痢至骨立不食但饮酒有年矣与麝香一两止葢麝能去酒毒
　　真人养脏汤【出百一选方】　治一切痢
　　丁香　肉荳防【面褁煨去面】木香　当归【洗去芦】白茯苓【去黒皮】罂粟【去蒂炙】人参【去芦各一两二钱半】甘草【一两炙】乌梅肉【一钱半】酸石榴皮　陈皮【去白】赤芍药　黄连【去须】白芍药　厚朴【去粗皮姜汁制炒】干姜【炮裂】阿胶【蛤粉炒】地榆　诃子【炮去核七钱半】
　　右碾粗末每服五钱水一盏半煎八分去滓通口服食前两服滓再作一服
　　神应丸【余居士选竒方】　治脾胃气虚冷痛下痢不止
　　厚朴【汁三分】川当归【四分】枳殻　矾【煆八分】干姜【十分】缩砂【六分】赤石脂【五分】黄连【四分】龙骨【十分】附子【十分去皮脐尖】诃子【七分】五味子【七分】茯苓【六分】人参【六分】
　　右捣末醋醪丸梧桐子大空心橘皮汤下三十丸日可三服凡食粘物及冷物酒面则防痢徃徃气膨胸膈满闷防痛则溏防或五更初则下泄旦则有此状者并宜依此方服立效
　　止痢法【广南四时摄生方】
　　肉荳防【一个】诃子【二个炮去核】
　　不换金散【出十便良方】　治痢
　　新罂粟殻【一两白痢炙赤剉蜜涂炙赤赤白痢半炙半蜜炙】甘草【一钱白痢炙赤痢生赤白痢半炙半生】陈橘皮【半两不去穰白痢炙赤痢焙赤白痢半炙半焙】
　　右为细末每服三钱用百沸汤调去滓热服赤痢血多用乌梅一个入药妙
　　治痢连茰丸【出十便良方】
　　黄连　吴茱茰【各二两】
