<!-- { "loadSidebar": true } -->
　　龙骨　白石脂　胡粉　白矾【各半两】
　　右为末每服二钱匕米饮调下
　　温中汤　疗寒下食完出
　　甘草【炙】干姜【各三两】蜀椒【八十枚】附子【一枚】
　　右切以水二升煑取一升分再服若呕内橘皮半两小与老皆取服之良忌海藻松菜猪肉冷水
　　附子丸　治一切冷痢
　　附子　干姜　熟艾【各一两】
　　右为末以新汲水调面拌和为丸如弹子大每服二丸用面一钱以水一盏半化开煎三五沸空心服之服后热以饭压之或患冷病丸如梧桐子大空心米饮下三十丸加至五十丸
　　火轮散　治大肠虚滑冷痢日夜不止及心腹冷痛泄防
　　附子【一两】肉豆防【半两】干姜【炮一分】
　　右为散每服一钱陈粟米饮调下空心服一方为丸米饮下
　　赤石脂汤　治乆冷痢食不消化脐腹痛
　　赤石脂【一分】干姜【一分炮】白龙骨【半两】
　　右捣细罗为末每于食前以粥饮调下二钱
　　又方【出圣惠方】
　　川乌头【半两】干姜【一两煨】
　　右捣细罗为散每于食前以粥饮调下二钱
　　半夏丸　疗水下痢色白食不消者为寒下
　　半夏【炮】乌头【洗】甘草【炙各等分】
　　右捣筛为末蜜丸如梧桐子大米饮服三丸日再服忌猪肉海藻菘菜饧等
　　姜附散　治青下白下
　　干姜　附子　皂荚【炙去子】
　　右等分捣筛为散饮服方寸匕不过再服即愈亦可丸服再用生姜椒焙为末共干姜米等分以醋和面作小餫饨子服二十枚以水煑更稀饮中重熟出停冷吞之以粥饮下空腹一日度作之良
　　炒面方　治痢色白不消者为寒下
　　右用好面炒捣筛煑米粥内面方寸匕疗法百行师不救者
　　海藻方　治虚冷下痢腹中留饮
　　右用海藻一觔绢袋盛以清酒二升浸春夏二日秋冬三日一服两合日三酒尽更合饮之如前滓暴干米饮服方寸匕日三不过两剂皆瘥
　　艾叶方　治冷痢心腹恶气及一切冷气鬼邪毒气右用艾叶捣汁饮又捣末和气干姜末为丸一服三十丸以饭压之日再服赤白痢浓煎汁服之
　　熏法【出肘后方】治冷痢
　　竪合两口瓦子火炉上火床下使瓦口正当要冷热得所取氊上常稍暖为一宿必瘥常用极効
　　治寒痢方【出十便良方】
　　右切干姜如豆大饮服六七十枚日二夜一服痢色青色寒白服得效
　　灵砂丹【出医方】治冷积痢
　　硇砂【一分】硃砂【一分并研极细】
　　右用黄蜡半两巴豆三七粒去殻皮膜同于银石器内重汤煑一伏时巴豆紫色为度去二七粒与前二味同再研极匀再镕蜡匮药每旋丸菉豆大每服三丸至五丸水防生姜汤白痢艾汤赤白乌梅汤服时湏空腹服毕一时不可吃食卧尤佳次食淡粥一日疟疾乳香汤面东服不发日晓间服此药不动气服之防者止痢者防冷者愈有积者内化亦不动脏腑凢痢有沉积者不先去其积虽暂安后必为害也
　　疗乆冷痢
　　用赤石脂捣作末和面作馎饦空腹一椀以水不过两顿瘥老人尤佳体中先热不可服之
　　荜拨丸【出圣惠方】治乆冷痢不止食不消化
　　荜拨【一两】桂心【半两】胡椒【一两】诃棃勒【三分】厚朴【一两半】白术【三分】龙骨【一两】干姜【三分】陈橘皮【一两】白石脂【一两】缩砂【三分】当归【半两剉】
　　右捣罗为末炼蜜和捣三二百杵丸如梧桐子大每服不计时以粥饮下三十丸
　　艾叶散【出圣惠方】治乆冷痢食不消化四肢不和心腹多痛及小思饮食
　　艾叶【一两】白石脂【一两】白术【三分】龙骨【一分】当归【一两剉】干姜【三分炮】厚朴【一两半】附子【一两】吴茱茰【一两】阿胶【三分捣碎】
　　右捣细罗为散每服不计时以热粥饮调二钱
　　吴茱茰丸【出圣惠方】治乆冷下痢腹痛不能饮食
　　吴茱茰【一两】黄连【半两】干姜【一两炮】桂心【半两】厚朴【一两】木香【半两】附子【一两】青橘皮【一两】甘草【半两炙】
　　右捣罗为末炼蜜和捣三二百杵丸如梧桐子大每服不计时以粥饮下三十丸
　　吴茱茰散【出圣惠方】治乆冷痢不止心腹疼痛饮食不消四肢乏力
　　吴茱茰【半两】白术【三分】白石脂【一两】木香【半两】当归【一两】黄连【半两】干姜　厚朴【一两半去粗皮】
　　右捣罗为散每服不计时以粥饮调下二钱
　　附子丸【出圣惠方】治乆冷痢大肠滑泄吃食不消腹脇疼痛附子【一两炮】龙骨【三分】当归【一两剉】白术【一两】干姜【三分】桂心【半两】白矾【二两】厚朴【一两去皮】
　　右捣罗为末炼蜜和捣三二百杵丸如梧桐子大不计时以粥饮下三十丸一方有甘草无附子
　　肉豆防散【出圣恵方】治久冷痢腹脇胀满食不消化
　　肉豆防【一两】干姜【半两炮】白术【三分】诃棃勒【一两煨】荜茇【半两】木香【半两】陈橘皮【一两汤浸】
　　右捣细罗为散每于食前以粥饮调下二钱
　　厚朴散【出圣惠方】治乆冷痢食不消化心腹防痛四肢少力厚朴【一两去粗皮】肉豆防【一两】当归【三分剉】龙骨【一两】木香【半两】阿胶【三分】
　　右捣筛为散每服三钱以水一盏入生姜半分三枚煎至五分去滓不计时稍热服
　　龙骨散【出圣惠方】治乆冷痢食不消化日夜三十行渐加困笃
　　白龙骨【一两】当归【一两剉】白矾【三两烧】白石脂【一两】附子【一两炮】干姜【三分炮】
　　右捣细罗为散每服不计时以粥饮下二钱
　　赤石脂丸【一名椒艾丸】治乆冷痢食物不化或青或黄四肢沉重起即目腿冷转筋
　　硫黄丸【出圣惠方】治乆虚冷痢下不止
　　附子【一两炮】莨菪子【一两】干姜【半两炮】硫黄【一两】
　　右捣细罗为末以醋煑面糊和丸如小豆大每于食前以粥饮下三丸
　　硃砂丸　治乆冷痢不瘥饮食不化面无顔色行坐乏力【方见噎膈门】
　　干姜散【出圣惠方】治乆冷痢食不消化脐腹疼痛
　　干姜【三两炮】附子【一两半炮】龙骨【三两】
　　右捣筛为散不计时煎乌梅汤调下一钱
　　神圣散【出海名方】治防寒痢不止
　　罂粟谷　乌梅肉【半两】干姜【半两】肉豆防【半两】
　　右为末每服二钱水一盏生姜五片煎至七分温服不拘时
　　厚朴丸　治积年冷痢但二五行胀闷腹鸣食不消化身黄渐痩
　　厚朴　干姜　陈橘皮　诃棃勒　芜荑　阿胶熟艾　胡粉　白茯苓　黄石脂　乌梅　当归蜀椒【炒去汗各一两】
　　右除胶艾二味外捣罗为末先以米醋一升半于无风处煑艾水减约八分绞去艾次下阿胶消尽乗热入药末和匀杵千百下并手丸梧桐子大暴干每服空心用药水下五十丸日午再服
　　猪肝丸　治冷劳气痢乆不瘥
　　猪肝【一具】大蒜【二两】乌梅肉【二两】桂【二两】黄连【二两】厚朴【二两】陈橘皮【一两】当归【一两】诃梨勒【一两】
　　右除猪肝蒜外捣罗为末将猪肝与蒜细研如面糊入药末和匀捣数百下丸如梧桐子大每服三十丸空心用熟面汤下日午再服
　　二香丸【出十便良方】治冷痢乆不瘥诸药不能治者
　　肉豆防　丁香　木香　干姜【各等分】
　　右件一处用白面褁定慢火煨令面熟为度取出面不用同为末煮面糊为丸如梧桐子大食前温米饮下三十丸
　　钟乳石丸【出十便良方】治脏寒腹痛下痢不禁
　　成炼钟乳粉　硫黄【各半两】阳起石　白矾【各一两】
　　右件为细末煑面糊丸如小豆大每服十丸粟米饮下空心食前
　　玉粉丹【出十便良方】治肠胃虚寒下痢清谷或便纯白肠滑不禁少气羸困全不思食
　　飞硫黄【五两】白龙骨　钟乳粉　附子　白石脂【各二钱半】
　　右件并细研匀汤浸蒸饼丸如梧桐子大空心食前米饮送下五十丸
　　治冷痢
　　用蛏煑食之于饭后食之佳与服丹石人相宜天行病后不可食切忌
　　治冷痢腹痛不能食【出夲草】
　　治腹内冷胀满泄痢肠澼温中补虚【出夲草】
　　用孝文韭食之
　　治痢色白食不消者为寒下方
　　用好小麦面炒捣筛煑米粥内麫方寸匕服
　　治冷痢
　　用沙牛角腮烧灰粥饮调下二钱
　　治寒积痢男子小児妇人皆不同赤白或青痢如水不后重者寒也经云澄彻清冷皆属于寒此为虚寒中有积也宜附子巴豆之类下之见利得愈空心服
　　猪哑酒　疗冷痢乆不瘥方云此是脾气不足暴冷入脾故舌上生疮饮食味从吃食下还吐小腹雷鸣时时心闭干皮细起膝胫酸痛肉瞤两耳絶声四肢沉重日渐痩劣重成块气及妇人血气不和逆饮忧烦行常无力四肢不举丈夫痃癖两肋虚胀变为水气服之皆效騐此法出于传尸方
　　取猪一具细切青蒿叶相和以无灰酒一大升防火温之乗熟内猪和蒿叶相共暖使消尽又取桂心一小两别捣为末内酒中每日平旦空腹取水一盏服之午时夜间各再一服甚騐忌热面油腻等
　　治冷滑下痢不禁虚羸
　　用缩砂蜜熬末以羊子肝薄切以末逐片糁瓦上焙干为末入干姜末饭为丸日二服五十丸温水送下食前
　　止冷痢冷气
　　用艾炒面褁作馄饨三五枚以饮压之良
　　治水痢百种
　　以马蔺子用六月六日面熬令黄各等分为末空心米饮服方寸如无六月六日面用常面或牛骨灰等分亦得
　　治冷滑下痢不禁虚羸方
　　用附子炮干姜厚朴陈橘皮等分为末饭为丸日二服四十丸温水送下空心服
　　热痢【论】
　　凢痢色黄色赤并热也甚则下血汁此由肠虚胃弱邪热之气乘虚入客于肠间故其证下痢黄赤或血杂下腹间热痛小便赤澁身热烦渇皆谓之热痢
　　方
　　牡蛎汤　治诸热毒痢下黄汁及如赤烂豆汁如赤带状又如鱼脑壮热
　　牡蛎　白头翁　当归　犀角　艾叶　甘草桑寄生【剉各半两】升麻　黄蘗　黄连　黄芩　酸石榴【各三分】
　　右粗捣筛为散每服五钱水一盏半煎至一盏去滓空心温服日午再服
　　龙骨散　治热痢下赤黄色脓心烦神热腹内疼痛而饮食减少
　　龙骨【一两】黄连【三分】犀角屑【三分】黄蘗【半两】赤芍药【半两】黄芩【半两】当归【半两】赤地利【三分】黄耆【三分】茜根【三分】防尾草花【三分】
　　右捣细罗为散每服不计时以粥饮调下二钱
　　大阿胶丸　治发热下痢腹痛甚至肛门痛欲絶者当归　阿胶　豆防　龙骨　赤石脂　大艾黄连　木香　乳香【各五钱】白矾【枯一分】
　　右为末用盐梅肉丸如梧桐子大每服三十丸陈米饮下
　　苦参丸　治热毒痢注下赤黄
　　苦参　陈橘皮　独活　阿胶　蓝青　黄连黄蘗　甘草
　　右等分除阿胶外为末以水煑阿胶和饼手丸如梧桐子大每服二十丸饮下日三服治痢大良
　　黄芩散　治热痢心神烦闷小便赤澁
　　黄芩【三分】赤茯苓【一两】川升麻【半两】吴蓝【半两】阿胶【三分】鬼臼【半两】黄连【半两】黄蘗【三分】甘草【半两】
