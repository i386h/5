<!-- { "loadSidebar": true } -->
　　右捣筛为散每服三钱以水一盏煎至六分去滓不计时温服
　　结肠散　治热毒不断不问乆新悉疗之
　　苦参　橘皮　独活　阿胶　芍药　干姜　黄蘗　甘草　鬼臼【各四分】
　　右捣筛为末用蜜与胶共拌匀和丸并手捻作丸如梧桐子大暴燥以饮服十丸日三不知稍加此方以疗诸疰下及卒下悉効忌海藻菘菜等
　　黄耆散【出圣惠方】治热痢下赤黄脓腹疼心烦
　　黄耆【三分】黄连【一两】黄蘗【半两】生干地黄【二分】黄芩　犀角屑【半两】龙骨【三分】地榆【半两】当归【三分】
　　右捣细罗为散每服不计时以粥饮调下二钱
　　黄连丸　治热痢腹内疼痛日夜日行气欲絶【见前冷热痢门】木香丸【出圣惠方】治冷痢腹疼痛烦闷不食
　　木香【半两】地榆【半两】当归【半两】甘草【半两】黄耆【三分】犀角屑【三分】枳殻【三分】黄连【三分】
　　右捣罗为散炼蜜和捣三二百杵丸如梧桐子大每服不计时以粥饮下三十丸
　　犀角散【出圣惠方】治热痢下赤黄脓血腹痛心烦困闷犀角屑【一两】黄连【一两】木香【三分】当归【半两】黄耆【一两】地榆【一两剉】
　　当归散【出圣惠方】治热痢下赤黄脓腹痛烦热
　　当归【三分】黄芩【三分】地榆【一两剉】黄连【一两】甘草【半两】犀角屑【一两】
　　右捣筛为散每服三钱以水一盏煎至五分去滓不计时温服
　　犀角煎　疗热毒下血及豆汁
　　犀角屑【三两】人参　当归【各三两】黄连【四两】蜜【一分】
　　右切以水五升煑取一升去滓内蜜煎三沸分为三服日三忌猪肉冷水
　　犀角散　治热毒痢并痢血
　　生犀角【二两】石榴皮【三两】黄连【三两】干姜【二两】地榆【三两】
　　右为散以米饮服三寸匕日二服
　　黄连散　治热痢烦渇腹痛
　　黄连【一两】黄芩【一两】当归【一两】赤石脂【一两】
　　右捣细罗为散每服不计时以粥饮下调二钱
　　黄连丸【一名羊角】治一切冷痢及休息痢日夜频并兼治下血黒如鸡肝色或蛊痢腹中痛有脓血下者
　　黄连【二两半】羚羊角　黄蘗【一两半】赤茯苓【半两】
　　右捣罗为末蜜丸如梧桐子大每服二十丸姜蜜汤下暑月下痢用之尤騐一方用白茯苓蜡茶送下
　　芍药蘗皮丸　治一切温热恶痢频并抢痛无问脓血并宜服之
　　芍药　黄蘗【各一两】当归　黄连【各半两】
　　右为末水丸小豆大温水下三四十丸无时兼夜五六服忌油腻脂肥发热诸物等防萃方不用当归黄连二味以醋糊为丸
　　四味阿胶汤　治胁热下痢其色黄烦燥多渇脐腹疼小便不利
　　黄连【四两】茯苓【二两】赤芍药【三两】阿胶【一两】
　　右为细末用醋糊丸如梧桐子大毎服五十丸空心食前米饮送下
　　乌梅丸　治热留肠胃下痢纯血脐腹防痛或先经下痢未断服热药蕴毒伏热渗成血痢皆治之
　　乌梅肉【二两】黄连【四两】当归　枳殻【各一两】
　　右为细末醋糊为丸如梧桐子大每服七十丸空心食前米饮送下
　　升麻汤【出直指方】治伤暑下痢纒痛
　　升麻　白芍药　甘草【炙各十两】白干葛【十五两】
　　右为粗末毎服三钱姜三片同煎吞感应丸
　　二黄熟艾汤【出危氏方】治伤寒四五日大下热痢诸药不止冝服此除热痢亦作丸子熟水吞下四五十丸治时行毒痢良騐【方见本门】
　　黄连丸　治一切热毒血痢大人小儿另丸
　　黄连　黄蘗　槐花　枯白矾【各一两】
　　右为细末软粟米饮丸如梧桐子大每服三十丸米饮下食前日三服
　　香连丸　治热痢
　　木香　黄连　甘草　肉豆防
　　右等分捣罗为末沙糖为丸如梧桐子大每服十五丸空腹米饮下更以意加减
　　生地黄汤　治热痢不止
　　生地黄【半两】甘草【炙一分】地榆【三分】
　　右防咀如麻豆大水二盏煎至一盏去滓分温二服空心日服空心晩再服
　　甘草汤　治夏月暴下热痢
　　甘草【半两】生姜【一分切】生蜜【一合】
　　右同浆水五合煎至四合去滓空心温分二服
　　秘传香连丸【出济生方】治赤痢大人小儿通用良方痢初作先服解散药便先服此
　　木香【二两】黄连【四两】生姜【四两】
　　右先铺生姜在锅底次铺黄连在姜上次又铺木香于黄连上用新汲井水三碗煎干不要搅动煎干取去三味焙干碾为细末以醋调陈仓米饮打糊丸梧桐子大每服七十丸空心米饮汤下
　　郁金散　治一切下毒痢下血不止
　　川郁金　甘草【炒】槐花
　　右为细末每服三钱豆豉汤调下食前服
　　犀角散　治热毒痢血其痢下数甚数痢出不多腹中刺痛此是热痢
　　生犀角　酸石榴皮　枳实【各三两】
　　右各异捣筛为末米饮服二方寸匕日再瘥停忌热食物
　　黄连散　治热痢无度【方见本门】
　　黄连乌梅丸【出圣惠方】治诸热痢不瘥
　　乌梅肉　黄连【各四两】
　　右为细末炼蜜和丸如梧桐子大每服二十丸食前温米饮下日二服
　　黄连散　治热挟痢多　赤脓杂血
　　黄连　灶突中黒尘【各一两】
　　右为细末每服二钱温酒调下空心日再服
　　粟殻散　治热痢便血无度
　　罂粟殻【一两】陈皮【半两】
　　右为细末每服三钱水一盏乌梅一个煎至七分温服
　　蒲根汤　治热痢
　　蒲根【剉二两】粟米【淘二合】
　　右用水三盏半去滓分二服空心日午服
　　鲫鱼方　治夏月热痢
　　右用鲫鱼食之多益冬月则不治也
　　治热痢不止方【出圣惠方】
　　用捣车前叶绞取汁一盏入蜜一合煎温分二服
　　治热毒痢
　　用菾菜研作粥善解热毒
　　除烦热下气调胃止泄痢治热毒痢
　　用陈仓米作饭食之一方以白粳米汁亦主心痛止渇
　　龙骨方【出肘后方】治热痢病不解而下痢欲死及治休息痢饮下痢
　　用龙骨半觔捣研水一斗煑取五升及冷稍饮得即愈一方为末米饮和丸服十丸
　　治痢下色黄色恊热毒也【出肘后方】
　　栀子【十四枚去皮】
　　右捣筛为末蜜和丸如梧桐子大每服三丸日再服
　　治诸热痢血痢及痛后大肠里痛方
　　用萝卜截碎研细滤清汁一小盏蜜水相拌一盏同煎早午食前服日晡以米饮下黄连阿胶丸百粒无萝卜以萝卜子代之
　　治热痢方
　　用旧年白梅并好茶蜜水各半煎服冷痢生姜汁蜜水各半煎服仍兼木香生肉豆防为佐蜜最治痢
　　小品桅子汤【出肘后方】疗温热为毒及肠寒外热内虚热攻肠胃下黄赤汁及赤白帯下及如烂肉汁壮热腹痛并诸热毒
　　用栀子十四枚防一升薤一虎口以水四升煑栀子并薤白菜内防煑取二升分为三服良
　　玉粉丸　治胁热下痢燥渇
　　蛤粉　硫黄【等分】
　　右为细末面糊丸如梧桐子大每服十五丸用米饮下
　　禹余粮丸【出指南方】
　　禹余粮　赤石脂　干姜【各一两】
　　右为末面糊丸如梧桐子大米饮下三十丸
　　败毒散　治下痢发或口禁
　　用生姜子陈米煎服痢后手足疼痛败毒散加防榔木煎服此即所谓痢后风水
　　治热痢【出夲草】
　　用好井水及土石间新出泉水饮之
　　治大热毒纯血痢【出千金方】
　　用宣连六两以水七升煑取二升半夜露星月下平旦空心服
　　治暴热热痢止渇【出夲草】
　　用马屎捣绞汁服之
　　治热痢【出夲草】
　　用紫苋煑服之
　　治烦热止泄痢并渇
　　用丹黍米饭食之
　　治热毒痢及血痢【出夲草】
　　用羚羊角屑作末研和少蜜服
　　又方
　　用赤小豆杵末水调下方寸匕
　　下赤痢白痢【附论】
　　夫赤白痢者由肠胃虚弱冷热相乗客于肠间变而为痢也盖热乘于血流渗肠内则赤冷气入抟津液凝滞则白其里急后重数至圊而不能便冷热相交故脓白相杂谓之赤白痢者状其脓涕而杂血之轻者白脓上有赤脉薄血状如鱼脂脑世谓之鱼脑痢也
　　方
　　赤石脂丸　治赤白痢
　　赤石脂　桑根白皮　桔梗　诃棃勒皮　天雄龙骨【各一两半】白芷　黄连　地榆　当归　桂【去粗皮】厚朴　木香【各一两】黄芩　干姜【各半两】肉豆防【一枚】
　　右捣罗为末面糊和丸如梧桐子大毎服三十丸米饮下
　　如圣汤　治下痢赤白甚重者
　　人参　当归【各三寸】滴乳【一块】罂粟殻【一个】甘草【二寸】白豆防　缩砂仁　大丁香【各二十一个】大北【七个】乌梅【七个】陈生姜【二块】
　　右为末分三服水一盏半煎七分去滓服不用罂粟殻亦可
　　白术丸【出圣惠方】治赤白痢及水谷冷热气痢
　　白术【三分】赤石脂【三分】犀角屑【三分】干姜【半两】龙骨【三分】厚朴【一两】黄连　当归【三分】乌梅肉【三分】甘草【半两】
　　右捣罗为末炼蜜和捣五百杵丸如梧桐子大每扵食前粥饮三十丸
　　固肠汤　治肠虚下痢赤白频并日乆无度老防产妇俱可服之
　　罂粟殻【三两】枳殻　白芍药【各二两】橘红　当归【炙各一两】甘草【炙一两】诃子　木香　人参　白姜【各半两】
　　右剉为散每服四钱水一盏半煎至七分去滓食前服
　　阿胶丸　治赤白痢
　　阿胶【半两】枳殻【半两】诃棃勒　甘草　干姜　黄连木香【各一两】芍药　地榆【各一两半】当归
　　右为末用陈苦酒和丸如梧桐子大每服二十丸以米饮下食前服
　　赤石脂散【出圣惠方】治赤白痢日夜不絶
　　赤石脂【一两】龙骨【一两】阿胶【一两】地榆【一两】厚朴【一两半】诃棃勒【一两】当归【一两】干姜【一两】黄连【一两】
　　右为细末每服二钱以粥饮调下不计时日二
　　赤地利丸　治一切赤白冷热下痢腹内疼痛
　　赤地利　阿胶　赤石脂【各二两】当归　干姜【各一两半】地榆　桔梗【各一两】黄连【炒三两】木香【半两】
　　右捣罗为末以米醋二升入药末一两同熬成膏丸
　　当归汤　治赤白痢疼痛不止
　　当归　厚朴　阿胶　芍药【各一两】甘草【半两】黒豆【一合】干姜【三分】乌梅【三分】赤茯苓【三分】
　　右细剉每服三钱水一盏煎取七分去滓温服
　　黄连散【出圣惠方】治赤白痢腹中痛口干或作寒热
　　黄连【三分】白术【半两】黄芩【半两】当归【炒三分】乌梅肉　干姜【各半两】阿胶【一两】甘草【半两】
　　右为散每服三钱水一中盏煎至五分去滓不计时稍热服之
　　乌梅散　治赤白痢乆不止腹中疼痛及下血脱肛乌梅肉　樗根皮　赤石脂　当归　地榆【炙各三两】黄连　干姜【炮各三分】甘草【一分】
　　右为散每服三钱温水饮调下空心食前服
　　輭红丸　治赤白痢乆不瘥取虚积冷
　　丹研【半两】粉霜【一钱】砒霜【半两】硫黄　硇砂　硝石【各一钱】轻粉【二钱】龙脑【研半钱】
