<!-- { "loadSidebar": true } -->
　　右件药并生用同研令细以水浸蒸饼和丸如菉豆大每服以冷水下三丸
　　安和饮子　治赤白痢不问老弱并治之
　　罂粟殻【二钱半】木香【二钱半】甘草【二钱】地榆【二钱】
　　右为末每服二钱米饮调下
　　黄连阿胶丸　治肠胃气虚冷热不调下痢赤白状如鱼脑里急后重脐腹疼痛口燥烦渇小便不利阿胶【一两】黄连【三两】茯苓【二两】
　　右黄连茯苓阿胶为细末水调阿胶末搜和丸如梧桐子大每服二十丸温米饮下食前服
　　三圣丸　治下痢赤白日夜无度及泄防注下
　　蘗皮　大蒜　罂粟殻【各等分】
　　右捣筛过粗者更捣同淹一宿次日慢火炒香熟亦旋筛取细者余更炒不尔则细者焦碾为末粟米饭糊丸如梧桐子大每服五十丸米汤下
　　三黄汤　治赤白痢赤多白少一名黄连丸【方见前冷热痢门】赤芍药散　治赤白痢
　　赤芍药　香附子　地榆【各等分】
　　右为细末留心认记赤痢用赤芍药末一钱香附子末半钱地榆末一钱蜜一匕水一盏煎五七沸空心温服白痢者附子末一钱芍药末半钱地榆一钱蜜一匕水一盏煎七分空心温服日二服小儿加减与之
　　百草霜丸　治心腹痛及白痢一名针头丸
　　百草霜【半两】巴豆【一分】杏仁【一分】
　　右用巴豆杏仁二味各于麻油灯防上烧灰存性同三味和匀用酒蜡二钱镕开和成剂旋丸如菉豆大每服三丸血痢甘草汤下白痢干姜汤下如要定转用子七枚衞生家方内不用酒丸如芥子大每服三丸水防井水送下黒痢乌梅汤送下
　　艾连汤　治痢不问赤白
　　右法煎令有味温冷任下数服即愈
　　夺命丹　治逺年乆日赤白一切痢
　　丁香【四十九粒】巴豆【四十九粒】杏子【四十九粒】
　　右捣为泥用净黄蜡化开作一块收之如用时每服三七丸每丸如梧桐子大赤痢甘草汤下白痢干姜汤下赤白者甘草姜汤下空心服忌一切荤腥油物
　　吴茱茰汤　治冷热赤白痢一名戊巳丸【方见前冷痢门】三神丹　治赤白痢疾
　　巴豆【七个】乌梅【一个】肉豆防【一个】
　　右用黄黍米酒浆浸二宿饭上蒸米熟同药丸梧桐子大每服一丸红痢黒豆汤下赤白痢甘草汤下白痢米汤下露过一宿面东立服之不过妇人手
　　橡实散　治赤白痢日夜不止
　　橡实【一两】酸石榴皮【一两】黄牛角腮【一两】
　　右为细末粥饮调下二钱日三
　　肉豆防散　治赤白痢
　　诃子【四个】木香【一钱】肉豆防【六个】
　　右为细末每服二钱陈米饮调下空心日进三服
　　石榴皮散　治赤白痢日夜行数不减
　　酸石榴皮【一两】龙骨【一两】诃梨勒【一两】
　　右细罗为散每服不计时以粥饮调下二钱
　　粉霜丸　治赤白痢诸药不効
　　粉霜【二钱】腻粉【一钱】砒霜【一钱】
　　右同研以烧饭和丸如黍米大空心以冷水下三丸
　　黄丹丸　治赤白痢
　　黄丹【一两】白面【半两】巴豆【九枝】
　　右以水一大盏调搅澄清倾却上面者用底下稠者丸如菉豆大每服以冷水下三十丸
　　二霜丸　治赤白痢服药过度未得全减宜服此方
　　砒霜【半两】粉霜【半两】巴豆【一分】
　　右药同研令细以糯米和丸如粟米大空心冷粥饮下一丸
　　猪膏煎　治赤白滞下
　　清酒【三合】成煎猪膏【三合】
　　右缓火煎汁沸适寒温顿服之取瘥止
　　变化丸　治赤白痢腹脐痛日夜无度脓血相杂里急及治肠风下血亦量脏气冷热用之
　　吴茱茰　黄连【等分】
　　右各拣净共用酒浸透却择出各自焙干各自研为末各自为丸如梧桐子大赤痢用黄连丸甘草汤下白痢用茱茰丸干姜汤下每服三十丸赤白痢相杂各十五丸用甘草干姜汤下一方为末米饮调下加当归此方浙西何山纯老以传苏韬光云数十年救人无数人多求方不敢轻授恐以其药品之微而忽之韬光每以救人甚効洪氏方亦有修制汤使少异
　　治白痢
　　罂粟汤　加白术【半两】
　　右将白术分作二分罂粟汤全贴只作一服煎入白术一半服毕再将滓加白术一半甘草三寸木三钱同煎服立効
　　治心肚痛血刺腹痛下痢赤白
　　右用生姜和皮切十片好蜡茶二钱水二盏煎至一盏去滓热服一方赤痢用蜜同煎食前服名姜茶散
　　粟殻丸　治赤白痢并脏腑等疾减将仕之女复之有騐
　　罂粟殻
　　右为细末炼蜜丸如小鸡头大每服十丸十五丸赤痢甘草汤白痢干姜汤防米饮下小者丸如粟米大量大小加减服
　　姜墨丸　治赤白痢下数十行老人病弥佳
　　右用干姜好墨各五两筛以好醋浆和丸如梧桐子大每服三十丸加至四十丸米饮下日夜可六七服如无醋浆以醋入水觧之令其味如醋浆和之七十病痢垂死服之愈徐云但嚼姜墨一丸瘥
　　加减姜黄丸　治冷热赤白痢防血
　　姜黄　黄连
　　右等分各捣罗为末各用水煑面糊和丸如梧桐子大隂干两处收贮白痢冷防每服干姜三十丸黄连十五丸同用温米饮下赤痢防血黄连三十丸干姜十五丸亦用米饮下赤白相杂黄连干姜各二十丸共服同用米饮下空心食前服未愈加丸数取瘥为度一方用白酒一升半合煎令可丸服三十丸一方治卒下痢用黄连生姜防咀顿服
　　妙功散　治赤白痢脐腹疼痛肠滑后重
　　大黄【半两】茛菪子
　　右捣罗为散每服一钱米饮调下食前
　　姜灵汤　治赤白泻痢腹脏疼痛里急后重并治疝气
　　罂粟殻【半觔】甘草【一两】
　　右捣筛每服五钱水一盏半煎至八分去滓临卧空腹温服
　　乌金丸　治赤白痢止防
　　巴豆【二十一枚】大枣【二十一枚】
　　右每一枚枣入巴豆一枚烧令烟出絶以器覆之后捣研为细末更入轻粉二钱黄连末三钱烧陈粟米饮和丸如菉豆大每服五丸煎独蒜汤下
　　矾石丸　治赤白痢
　　白矾【四两】硝石【一两半】
　　右为末以米醋半和入罐内砖头搁起礶底将瓦片葢口慢火烧熟置冷地上出火毒一夜研细用米醋浸炊饼心丸如梧桐子大每服十丸空心米饮下夜起频盐酒下
　　主赤白痢
　　黄连【二两】阿胶【四片】
　　右以好酒二大升合黄连煎十五沸漉出滓然后内胶全烊温分三服
　　薤白散【出肘后方】治赤白痢
　　右用薤白一握切如泥橘皮一两好乳一升先以少乳薤熟后下余乳及橘皮末匀搅煎十余沸空腹分两服之如啜茶不止更作之
　　蒲黄汤　治赤白下痢
　　干姜【半两】雀粪【半两】
　　右捣罗为末用软饭和丸如梧桐子大每服不计时以粥饮下十丸
　　治赤白痢
　　川乌头【六枝】巴豆【十四枝】
　　右以巴豆于熟油内煠黄焦去心皮又乌头末相和为末用米醋一升于铫子内以慢火煨成膏用寒食面衬手丸如菉豆大每服以二宜汤下三丸
　　又方
　　定粉【一两】砒霜【一分】
　　右都研如粉以饭和丸如黍米大每服以新汲水下二丸忌食热物
　　治赤白痢
　　川乌头末【一两】黒豆末【一两】
　　右为细末用新汲水和丸如菉豆大硃砂末内滚过每服以冷水下七丸
　　又方
　　黄丹【一两炒】黄连【一两】
　　右为末以面糊和丸如麻子大每服煎生姜甘草汤下五丸
　　附子丸　治赤白痢所下不多遍多不减
　　黄丹【一两炒】附子【一两炮】
　　右为末煑枣肉和丸如梧桐子大毎服不计时以粥饮下十丸
　　干姜散　治赤白痢无问遍数老小并宜服
　　干姜【三两】栀子仁【十四个】
　　右捣筛为散每服三钱以水一中盏入薤白七茎破半合煎至五分去滓不计时稍热服
　　治赤白痢
　　右用连翘丸赤痢用黄连汤下白痢用姜汤下
　　又方
　　右用水牛黄牛角防及在粪土中烂白者烧为黒灰末服亦治冷痢血痢
　　又方
　　右用萞麻子一两炒令香熟为末以蜜浆下一钱不过再服
　　又方
　　右用地肤子捣绞取汁苖灰治痢亦善
　　又方
　　右用甘草一尺炙擘破以淡浆水煎三二度又以慢火炙之后用生姜去皮半两二味煎浆水一升半煎取八合服之立効一方无生姜
　　治初得痢冷热赤白霍乱
　　右用龙牙草春夏采之洗净拣择去芦头焙干不计分内捣罗为末用米饮调服一钱
　　治心肚痛血刺腹痛
　　用生捣地黄汁和石蜜服之
　　治赤白痢
　　用赤石脂为末以饭饮调下
　　治赤白痢积不瘥一名云母散
　　用云母石为末方寸匕米饮下
　　又方
　　用槿花炒煎服
　　又方
　　用地锦草为末米饮下
　　治下痢赤白转为白脓
　　用诃子三个二炮一生取皮为末浆水沸热调服淡水亦得若水痢加甘草末一钱有脓血加二钱血多加三钱立效
　　治痢无问赤白
　　用老酸石榴皮防炙为末以栗米饭丸如梧桐子大空心服滑则加附子赤石脂一倍
　　治赤白乆热痢
　　取蚯蚓粪土无沙者研末一升炒令烟尽水沃取半大升漉出细末去麄滓空肚服之
　　治下痢赤白五六年者
　　右烧大荆如臂取沥服五六合即得瘥
　　治赤白痢极効方
　　用荠根叶烧灰米饮调下
　　治赤白痢下水谷食不消
　　用面粟米粥服方寸匕日四五止
　　茗叶方　治赤白痢及热毒痢
　　用茶一觔炙浓煎一二盏吃瘥如乆患痢亦宜服之
　　治赤白痢乆下谷道疼痛不可忍
　　用食盐汤温熨之又炙枳实熨之妙
　　治脏毒赤白痢【出肘后方】
　　用香椿净洗别剥取樗白皮日干为末米饮下一钱立効一方用地榆
　　蜜陀僧方【出圣惠方】治赤白痢所下不多遍数不减
　　用蜜陀僧三两烧令黄色研如粉每服醋茶调下一钱匕日三服
　　治赤白及五脏痔防血
　　用艾叶煎牡狗又方下痢脐下切痛狗肝一具洗细切米一升稀调煑粥空心防三两合吃椒葱盐醤任性着之
　　治小儿及大人赤白痢【出肘后方】
　　用新槲皮细切以水一斗煎去五升去滓再煎如膏温酒服立瘥
　　治赤白痢食不下咽
　　用雌鸡一只治如常法细研为臛作面馄饨空心食之一方以醋煑
　　治乆卒赤白下痢【出肘后方】
　　用烧马屎一丸作灰分配酒水随意服
　　疗赤白痢无问新旧入口即断方
　　香豉心
　　右先取豉令香干捣为末大升豉心为四服别以酒一大升小升豉心还依剂为四服和之即止下小儿量气力与之用酒四升煑煎四十文取二升分三服
　　又方【出千金方】
　　用乱头髪如鸡子大烧末水调不过三服
　　神效散　治赤白痢新旧疾
　　用霜盐梅三个用黄泥褁以慢火煨干研末米饮汤调下效
　　治赤白痢腹痛不能食亦治冷痢
　　用肉豆防四五个每一个擂碎不犯铜鐡用湿面一小块包豆防煨服
　　治赤白痢下寒冷谷下一日百行疗所不疗【出肘后方】真丹附子炮等分蜜和捣五十杵服一丸日三夜再多赤倍朱多白加附子老少特加
　　主赤白痢【出肘后方】
　　用葱一握切细和米煑粥空心食之
　　治赤白痢所下不多遍数不减【出圣惠方】
　　定粉【一钱细研】
