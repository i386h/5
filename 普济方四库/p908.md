<!-- { "loadSidebar": true } -->
　　用鸡子清和作饼子用糠灰火烧熟研为末空心冷水调下半钱
　　纯阳真人飬脏汤　治大人小儿肠胃虚弱冷热不调脏腑受寒下痢赤白或便脓血有如鱼脑里急后重脐腹疼痛日夜胸膈痞闷胁肋胀满全不思食及治脱肛坠下酒毒便血诸药不効者并皆治之
　　人参　当归　白术【各六钱】肉桂　甘草【各八钱】肉豆防【半两】白芍药【一两六钱】木香【一两四钱】诃子【一两二钱】罂粟殻【三两六钱】
　　右剉每服二大钱水一盏半煎至八分去滓食前温服老人孕妇小儿暴泻急宜服之止愈忌酒面生冷鱼腥油腻如脏腑滑泄液起乆不瘥者可加炮了附子四片煎服此药的有神効不可具述一方无肉豆防用姜煎服先用缩砂煎汤下感应丸其积消然后服此
　　御爱丸　治荣衞气虚风邪进袭脏腑之间值肠胃虚弱糟粕不聚便痢赤白或作脓血脐腹疼痛心胸痞满里急后重烦满渇逆胁肋胀腹内虚鸣四肢倦乏不进饮食并宜服之
　　御米【四两以蜜炒】干蒸饼
　　右为末炼蜜为丸如鸡子大每服一粒水一盏煎至化为度热服不计时
　　治脾胃有积脏腑不宁冷热相抟遂成赤白痢疾不思饮食腹痛不可忍并皆治之
　　罂粟殻　当归【半两】赤芍药　白芍药　桂　诃子白垩土【以上各半两】
　　右为细末每服五钱沸汤防服空心或用生姜二片子二枚同煎至七分空心服尤妙
　　神効参香散　治大人小儿脏气虚怯冷热不调积在脏腑作成疾或下鲜血或如豆汁或如鱼脑或下瘀血或下紫黒或下赤白相杂或成五色里急后重日夜频并脐腹绞痛甚不可忍及禁口干蛊时诸痢无问新旧并皆治之
　　白扁豆　人参　木香【各二两】茯苓【四两】陈皮【二两】肉豆防【四两】罂粟殻【二两】
　　右为末每服三大钱用温米饮不拘时立神効
　　治脾胃有积脏腑不宁冷热相搏遂成赤白痢疾不思饮食腹痛不可忍并皆治之【出夲事方】
　　茱茰　黄连　阿胶　白芍药【等分】
　　右为细末面糊为丸如梧桐子大每服三十丸陈米饮下小儿十丸
　　又方【出夲事方】
　　黒豆【十五粒】陈皮【半两】罂粟殻【十四个】甘草【三寸】
　　右半生半炒用水一碗药四钱煎至七分空心温服尽此一剂无不効者
　　治大人小儿小痢赤白及滓并血
　　罂粟殻【二两】乌梅肉【半两】赤石脂【半两】黄连【半两】
　　右为细末每服三钱水一盏生姜三片乌梅二十一个同煎至七分
　　橘皮散　治赤白痢
　　陈橘皮【浸一两】冬汁【一合】生姜汁【一合】
　　右匀调每服一匙如赤多増汁白多増姜汁和匀白汤调下服
　　巴豆丹砂丸　治赤白等痢
　　巴豆【五粒】杏仁【七粒】丹砂【一钱】
　　右同研极细少蒸饼为丸菉豆大每服一丸空心陈米饮下
　　荆芥汤【出危氏方】治白痢血痢或妇人血崩
　　荆芥　楮树皮
　　右等分剉散治血崩每服二钱水一盏煎至七分去滓放温服如血痢则为末冷醋调徐徐呷服白痢热醋调下神効不可具述
　　肉豆防散【出圣惠方】治赤白痢不止亦治水防
　　肉豆防【一分】诃梨勒【二分】
　　右为散每服二钱米饮调下未効再用一两服一方用草豆防水煎服
　　单方【出危氏方】治痢无问赤白
　　用胡索不以多少新瓦上炒
　　鲫鱼方　治赤白痢又治野鸡病
　　用鲫鱼作脍食之止暴下痢和蒜食之有少热和姜醤食之有少冷
　　栀子仁汤　治赤白痢并血痢
　　用山栀子仁四七枚剉以浆水一升煎至五合去滓空食前分温一服
　　治卒肠痛下痢白赤数月不絶【出肘后方】
　　用鸡卵一枝取出黄去白用胡粉令满殻烧成灰以酒服一钱効
　　玉胞肚【出仁存方】治一切虚寒下痢赤白或时腹痛肠滑不禁心腹冷极
　　针砂【四两】矾　桂【一两】
　　右件和匀只作一包冷水调摊在皮纸上贴脐上下以帛系之如觉大热即以纸衬之药干再以水湿其热如初可用四五次
　　硫黄熨法【出仁存方】治一切虚寒下痢赤白或时腹痛肠滑不禁心腹极冷
　　硫黄【半两】萞麻子【七粒】
　　右为末每服二钱塡入脐中上下以衣服葢定熨斗盛火熨之立止
　　温脾汤【出肘后方】治脾胃中冷结实头痛壮热但若不痢或冷滞赤白如鱼脑脾气不足虚弱不痢止上下出人参　干姜　附子【各二两】大黄【三两】
　　右切以水六升煑取一升半为三服忌猪肉冷水一方有甘草
　　厚朴汤　治脾胃冷复温腹防不瘥乃服此药
　　厚朴【四两】桂心【二两】枳实【三两】生姜【五两】
　　右切以水五升煑取二升分为三服相去五里乆不过五剂忌生葱
　　驻车丸　治赤白痢腹痛【方见夲门】
　　香连丸　治赤白痢【方见夲门】
　　治赤白痢三将军方
　　甘草　黒豆【一合半】米殻【十四个】姜【二块】
　　右四味同水二升煎至一升温服去滓再以水一升煎滓至半升如服尽未効别用煎药加大枣五个诃子二个生纸褁煨煎服切忌菘菜鱼腥一切毒物食淡为止
　　如圣饮子【出千金方】治隂阳不和冷热相干腹痛泄防米谷不化荣卫虚弱寒气内袭下痢赤白后重里急并宜服之
　　茯苓汤　治因胃伤寒气误食冷饭水防五六日一夜走十行白痢次日变作赤白痢腹中疼痛减食热燥四肢沉困无力
　　豆防丸　治脾胃虚弱脏腹频滑下痢赤白
　　木香　赤石脂　干姜　砂仁　厚朴　肉豆防【以上各等分】
　　右为末醋糊为丸如梧桐子大每服六十丸空心米汤下
　　神仙断下丸　治三色痢
　　浄黄连【一觔】楠木香【五觔】
　　右二味剉用水一斗五升银石器内煑干分作三处○赤痢用黄连为末神麯打糊丸如梧子大名黄连断下丸○白痢用木香为末神麯糊丸名木香断下丸○赤白痢木香黄连末神麯糊丸○各件每七十丸米饮空心下小儿丸如黍米大加减服
　　必効饮子　治乆新赤白痢浙东帅赵侍郎子和任子年施此药
　　白术　甘草　罂粟殻【各等分】
　　右为粗末每服三大钱水一盏半生姜三片枣一个煎至七分去滓温服白痢加白术赤痢加甘草不拘时服忌油腻之物
　　治赤白痢及水泻最効庐州合肥唐主簿锜方
　　破故纸　罂粟殻【四两】
　　右二味为细末炼蜜为丸如弹子大每服一丸水一盏化开姜一片枣一个煎取七分如小儿分作四服
　　软红丸　消虚积治冷热不调下痢赤白脓血相杂乳香　硇砂【二味各　一两七钱】续随子【四十九枚】蝎【三枚】硃砂【一钱】巴豆【二十粒】粉霜　腻粉　黄丹　黄蜡【四味各半两】
　　右为细末于甆器内镕蜡成汁入麻油半茶脚许后入余药和丸如菉豆大每服二丸乳香汤下小儿如黄米大每服一丸乳香汤下食前
　　万应丸　治乆挟积滞因伤生冷遂作痢疾或赤或白经乆不瘥
　　内炙丸　治肠滑胃虚里急后重痢下赤白脐腹防痛髙良姜【四两】肉桂　当归　茴香　干姜　肉豆防【各二两】半夏【一两】附子【一两】
　　右为细末炼蜜和丸如梧桐子大每服五十丸温酒送下空心食前
　　十金散　治赤白痢昼夜无度服之立瘥
　　黒豆【五文】菉豆【五文】人参【十五文】甘草【五文】陈橘皮【五文】糯米【三文】紫苏【三文】灯心【五文】良姜【五文】罂粟殻【二十文】
　　右二豆捶破水一大碗同诸药煎一盏半入熟蜜少许去滓通口服不拘时禁口如肠溃者只两服传于临汀学正頼简敬仲頼得于赵守兼善兼善得之余丞相神効难言
　　百灵汤　治赤白痢
　　罂粟殻　陈皮　木通　乌梅　甘草　黄连
　　右六味各等分剉如录豆大每服三大钱水二盏生姜三片子二个擘破砂礶内慢火煎至八分去滓放温如热水旋吃礶口用湿纸两重葢覆不可令灰入服药后且忌口温人郑元鼎云近日撄病血痢之间数十次窘不可言有客惠药两服而止医者云全是木通作効而夲草却不云治泻痢只云通利九窍血脉闗节葢人患防痢只縁水谷不分若水道利则谷道燥矣其理甚明
　　三灵散　治赤白杂痢困重
　　益母草　陈盐梅
　　右等分为末每服三钱白痢干姜汤下赤痢甘草汤下连服
　　木散　治赤白痢
　　木　车前子　罂粟殻【各等分】
　　右为细末每服二钱米饮调下
　　延寿饮子　治逺年近日赤白泻痢
　　木香【一两】黄耆【四两】御米殻【八两】甘草【二两】当归【二两】青皮【二两】诃子【四两】
　　右各为粗末每服三钱水一盏半煎至一盏去滓忌生冷鸡鸭油腻等物
　　神功饮　治泻痢赤多白少者
　　罂粟殻【十四个】甘草【三寸】生姜【一块】橘皮【一两】黑豆【一百二十粒】
　　右用水二碗煎至一碗去滓分作二服空心食前又次日五更将滓以水一碗重煎至七分服
　　香参散　治荣卫俱虚脏腑不调泄泻不止痢赤白日无度腹内疼痛饮食不进
　　陈皮【一两】木香　人参　当归【半两】诃子皮　乌梅地榆　香薷【三分】甘草【一分炙】
　　右为末每服二大钱水一盏煎至五分空心温服白痢加生姜四片同煎
　　如神散　治肠胃气虚冷热不调下痢赤白状如鱼脑里急后重立有神効
　　白芍药　川当归　吴茱茰　黄连【炒赤色】
　　右等分为末每服二钱空心食前米饮下日三服立瘥
　　圣饼子　治防痢赤白脐腹撮痛乆不愈者
　　黄丹【三钱】定粉【三钱】蜜陀僧【三钱】舶上硫黄　轻粉【少许】
　　右为末如白面四钱匕滳水和丸如指尖大捻作饼子隂干食前温浆水磨下大便黒色为効
　　赤粉丹【出指南方】治痢脓赤白
　　巴豆霜　硇砂　硃砂【各一两】砒【半两】
　　右同研细镕黄聚成块子每服一丸如麻子大冷面汤下临卧服如人稍觉有伤大便异于常作脓状脐腹防痛即便服之更无所害
　　阿胶丸　治赤白痢
　　干姜【一分】当归　白芍药　白茯苓　木香【各半两】
　　右为细末醋打阿胶糊为丸如梧桐子大每服三十粒浓煎黄连艾叶粳米作汤并服数服立効
　　至圣保命丹　治血痢昼夜无度
　　萞麻【三两】巴豆【四十九粒】黄丹【二两】黄蜡【四两】
　　右件先将麻油同巴豆用银锅慢火熬成色如桴炭黒色去巴豆不用次黄丹煎数沸再入黄蜡熬令色黒滴入水中成膏为度每服一挺重半钱旋丸如菉豆大空心赤痢甘草汤下白痢干姜甘草煎汤下
　　一圣散　治下痢赤白或小便不利淋澁痛
　　罂粟殻　车前子【炒】
　　右件分为细末每服二钱米饮下
　　乳香散　治一切赤白痢或杂色等疾及水泻
　　乳香【二钱】甘草【四钱】草菓子【四个炮】罂粟殻【三十个】
　　右为研细末将乳香入乳鉢内匀一二味每服二钱水一盏分饭四五十粒煎至六分无时服立有神効
　　肉果散　治赤白痢
　　木皮　肉果　木香　陈皮　甘草【各三】
　　右为细末分八服白者米汤赤者白汤下
　　治下痢赤白心中烦躁潮热
　　用小柴胡汤加赤芍药地榆煎服
