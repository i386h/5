<!-- { "loadSidebar": true } -->
　　右为细末炼蜜为丸每两作十丸每丸食前沸汤化服嚼食亦可或作小丸如梧桐子大熟水送下　未病方云肺寒作加五味子阿胶等分脾肺俱受邪寒作嗽不止加胡椒八分之一名胡理中丸二方理脾温胃散寒止功効特异脾属土肺属金土能生金脾为肺母母能令子实肺受寒而湿理脾气者此其意也　治心腹绕痛霍乱转筋一切沉寒痼冷加附子等分每一丸水煎化服名附子理中汤
　　黒散子　补益脾胃
　　青州枣【一斤】生姜【一斤】厚朴【一两】甘草【一两五钱】
　　右剉碎同淹三日慢火炒黒焦置地上出火毒三日为末每服二钱水一盏煎至七分空心服
　　延年草　邢和璞真人常服安神顺气消酒食益脾胃老人小儿皆可服昭陵每食后嚼数片神安体健赐吕申公刘斯立秘之名延年草
　　上等白盐花【五两再淋煎方用须要雪白】新舶上茴香【四两】甘草【六两炙剉碎】青皮【一斤汤浸三日换水浸苦味去尽然后去穰切作指靣大方片子】
　　右用甜水一斗同药入银锅熬不住手搅勿令着底置宻器中收不得走气候水尽取出慢火炒令干不得有焦气选勤谨者一人専一掌之去甘草茴香不用只取贮青皮如伤寒生冷及菓实蔬菜之类即嚼数片气通即无恙常服一二片极佳以其尤宜老人邢和璞所以名万年草斯立又以延年目之也
　　加减平胃散　治脾胃不和不思饮食心腹脇肋胀满刺痛口苦无味胷满短气呕哕恶心噫气吞酸靣色萎黄肌体瘦弱怠惰嗜卧体重节痛常多自痢或发霍乱及五噎八痞膈气反胃并宜服之常服暖胃消痰除山岚瘴气
　　苍术【捒坚实者剉为两叚以米泔浸一日一换一宿后以竹刀刮去皮再浸至湿透尽去油为度不可致烂再洗浄焙干五两五钱】厚朴【厚者去粗皮剉如小豆大生姜自然汁浸至浸过三日人换一畨浸五六日炒令去油嚼之不粘牙为度亦不可焦三两五钱】粉草【劈片慢火炙令香熟不可伤火一两】橘皮【拣真橘皮旋浸旋以瓦磨去白令尽不可久浸去味焙干三两五钱】
　　右为细末每服二钱水一盏入姜二片干枣二枚同煎至七分去滓温服或去姜枣热服空心食前入盐一捻沸汤防服亦可一方以枣肉为丸如小豆大每服五十丸温生姜汤下空心食前常服调气暖胃化宿食消痰饮辟风寒冷湿四时非节之气一方加人参茯苓如小便赤色加白茯苓泽泻如水谷不化饮食多伤加枳实如胸中气不快心下痞气加枳实木香如脾困弱不思饮食加黄耆人参如心下痞闷腹胀者加厚朴甘草减半如遇夏则加炒黄芩如遇水湿润时加茯苓泽泻如遇有痰涎加半夏陈皮凡加时除苍术厚朴外依例加之每一服五钱有痰用半夏五分如饮食减少脉弦细加当归黄耆用服如脉洪大缓加黄芩黄连如大便硬加大黄三钱芒硝二钱先嚼麸炒桃仁烂以药送下一方名天下受拜平胃散一方加草菓名草菓平胃散一名枣肉平胃散治脾胃不和呕吐痰水气刺气闷脇肋虚胀膓痛肠鸣胸膈痞滞不进饮食常服温养脾元平和胃气寛中进食并皆治之又选竒方厚朴去皮陈皮汤浸去白生姜和皮甘草剉各三两茅山苍术去皮米泔浸一宿剉五两南京小枣二百枚去核用水五升煮干捣作饼子晒干再焙研为末每服二钱盐汤防服泄泻姜五片乌梅两个盐少许水盏半煎服若泻脾湿加茯苓丁香白术为调胃散一法加藿香半夏若加干姜为厚朴汤若温疫时气二毒伤寒头痛壮热加连根葱白五寸豆防三十粒煎二三服防出汗即愈若五劳七伤手脚心热烦燥不安百节酸疼加柴胡若痰嗽疟疾加姜制半夏若本臓气痛加茴香若水气肿满加桑白皮若妇人赤白带下加黄耆若酒伤加丁香若饮冷伤食加髙良姜若滑肠泄泻加肉豆防若风痰四肢沉困加荆芥若腿膝冷痛浑身虚壅拘急加地骨皮若腿膝湿痹加兎丝子若白痢加吴茱萸若赤痢加黄连若头风加藁本若转霍乱加南木香若七邪六极耳鸣梦泄盗汗四肢沉重膝腿酸痛及妇人宫藏久冷月脉不调者加桂若胃寒呕吐加生姜一法加茯苓丁香各三两共成六味若气不舒快中脘痞塞加缩砂仁香附子各三两生姜煎服若与五苓散相拌为对金饮子若六一散相合为调胃散若欲进食加神麯麦蘖吴茱萸蜀椒干姜为茱萸汤若加藁本为和气散治伤寒吐痢加半夏霍香为不换金正气散若疟疾寒热者加柴胡若小肠气痛加茴香苦梗一方老人饮食輙噎及痼冷加吴茱萸生姜煎心怔忪小便不通加木通生姜煎气虚胃寒痼冷加附子生姜煎若风热头痛加活生姜煎有风头痛加细辛生姜白痢加干姜肉豆防生姜煎脾虚发寒热作疟加防风草豆防煎小儿脾虚吐泻发惊加天麻川芎【如禀气弱入少附子气实可不用】妇人小便白浊【为心胸寒热不分加茯苓石葛蒲煎】胃虚咳嗽加五味子生姜胃虚诡言如见鬼状身无大热加防风逺志煎夜梦见鬼交加龙骨煎肺虚咳嗽加五味子生姜煎有邪热发热吐血加紫苑黄耆煎胃寒大呕吐加吴茱萸半夏生姜煎食伤肚胀痛揉之益痛加枳殻一指大生姜煎有热甚则欲上髙而歌弃衣而走数日不大便加大黄一钱煎以取利一行【若便自利只用防风逺志】若隂闻木音则惕然而惊心欲动独闭户而处脉细气弱不下饮食忽尔振寒皆胃虚寒所致加附子厚朴各一指头大【小儿不用附子用缩砂生姜煎】久痢不愈者有二一瘦瘠腹脇满此为积毒加神麯木香煎其胃虚肠滑瘦瘠不思饮食脐腹按必有痛加赤石脂肉豆防煎人经云按之有益则为内虚按之无益则为内实一凡腹痛按之遂止此为有益是虚加赤石脂豆防煎一凡腹痛按之愈痛为无益是内实加神麯木香煎内选一竒方云诸药人常服独此方者透滋味相和而美与众方不同故佳
　　大养脾丸【百一选方】
　　丁香皮　良姜【各一两】藿香叶　甘草【各一两五钱】
　　右并生用碾为细末炼蜜为丸如弹子大随意服之
　　扶老强中丸【出百一选方】　温暖五臓大健脾胃充肌壮体通和血脉消食除痰破症散积寛膨进食化水谷补中
　　神麯【炒二十两】吴茱萸【拣净炒】干姜【炮各四两】
　　右为细末炼蜜丸如桐子大每服四五十丸不拘时米饮热水任下又方加陈皮青皮各二两面糊为丸常服邢医云加白茯苓四两尤佳又一方加乌头剉炒五两一方姜汤下一百丸
　　益中丸【出简易方】　健脾暖胃消化冷痰治中满胀闷噫气吞酸心腹时痛不进饮食
　　神麯【炒】麦蘖【炒】良姜【炒】陈皮【各一两】枳殻【去穰麸炒】肉豆防【麸裹煨】丁香【各五钱】
　　右为细末面糊丸如梧桐子大每服五十丸温米饮热水任下不拘时候
　　四倍散【和剂方】　治大人小儿脾气不顺补虚进食定吐白茯苓【去皮二两】人参【去芦一两】诃子【煨去核五钱】白术【四两】
　　右为末每服一钱水一盏姜三片枣二枚煎至六分空心温服如早辰常服大妙
　　厚朴丸【出御药院方】　和脾暖胃补虚益气治心腹疼痛胸膈虚痞腹胀肠鸣口苦吞酸肢体倦怠饮食减少痰逆恶心时发呕吐大便不调或即泄泻
　　川厚朴【生姜汁制去皮四两】干姜【炮】川椒【去闭口及目防炒】桂【去粗皮各二两】
　　右为细末水煮面糊为丸如梧桐子大每服三十丸至五十丸食前温米饮送下
　　草豆防散【出和剂方】　治脾胃不调胸膈满闷饮食不化呕逆恶心或霍乱呕吐心腹刺痛肠鸣泄痢水谷不化草豆防【去皮一斤】生姜【切竹片二斤】甘草【剉八两】
　　右件拌匀入于银器内水浸过三指许以慢火熬令水尽焙令干杵为细末每服一钱用沸汤服不计时候夏月煎作热水常服调中吐逆除冷气消冷食
　　寛中丸　治气滞不快饮食不消胸膈痞塞凝痰聚饮状如伤寒头疼胷痞用
　　大附子【炮去皮剂】青皮　大黄【湿纸裹煨各等分】
　　右为细末醋糊丸如梧桐子大每服十丸姜汤送下
　　三炒丹【出百一选方】　治脾肾
　　吴茱萸【一两去枝梗洗浄以破故纸一两慢火炒候香熟去破故纸】草菓仁【二两以舶上茴香一两炒候香熟去茴香】葫芦芭【一两以山茱萸一两炒候香熟去山茱萸】
　　右为细末酒煮面糊丸如桐子大每服六十丸盐汤下
　　白术散【出济生防萃方】　治四肢懒倦小便不利大便易走沉困饮食减少
　　白术　芍药　茯苓【各等分】
　　右为末水煎如发热或恶热或腹下痛而脉疾黄连为主如未见脓而恶寒乃太隂而少隂加黄连为主桂枝佐之如腹痛甚者加当归倍芍药如见白脓为主如见血黄连为主桂枝当归佐之
　　茴香丸【出肘后方】　治脾胃进饮食
　　茴香【二两味辛平】生姜【二两味辛防温恶黄芩黄连天鼠粪】
　　右同捣令匀入浄器用湿纸盖一宿次入银石器中文武火炒令黄焦为末酒丸如梧桐子大每服十丸至十五丸茶酒下
　　食药三棱丸【出百一选方】　治脾胃因饥饱不时生病陈仓米【四两拣净以新好色巴豆二十一粒刮去皮慢火同炒候仓米香黄巴豆黒色为度不令米焦拣去巴豆不用只用陈仓米】橘皮【去白焙干与仓术等分称】
　　右为细末白面糊丸如黍米大每服三四十丸姜汤下少入甘草亦可一方治诸般积聚百物所伤陈米一升数年者巴豆一两去殻同炒令紫色为度去巴豆不用秤炒米四两入陈皮一两麝香少许神麯丸如菉豆大每服二十丸姜汤下食后服小儿慢皮风只五丸甚妙一云食药用巴豆者春冬可服夏秋不可服易动臓腑一方无巴豆制米以姜汁糊为丸米饮下名太仓丸
　　指迷寛中丸【出简易方】　治脾胃不和冷气客于中则气收聚而壅遏不通是为胀满
　　橘皮【四两】白术【二两】
　　右为细末酒糊丸如桐子大食前木香汤下三十丸
　　治脾强胃弱
　　用升麻汤加黄连厚朴
　　二橘散　养脾胃进饮食
　　青橘皮【汤浸去白焙】陈橘皮【汤浸去白焙各二两】益智【去皮防炒】蘹香子【炒】荆三棱【煨研碎】木香　肉豆防仁【各三分】缩砂仁【去皮】人参【各一两】姜黄　甘草【各五钱炙剉】
　　右捣罗为散每服二钱入盐少许沸汤防服空心食前
　　夺命抽刀散【出仁存方】　治男子妇人脾胃积冷中焦不和心下虚痞腹中疼痛胸膈逆满噎塞不通呕吐冷痰饮食不下噫气吞酸口苦无味不思饮食妇人久病血气刺痛不可忍者男子或当空露外或受风露之邪得心痛积年大効
　　干姜【剉入巴豆五钱同炒至黑色即去巴豆】良姜【入斑毛一百个同炒即去斑毛各二十两】糯米【二十五两炒】石菖蒲【不见火二十二两】
　　右为细末每服二钱用盐少许沸汤防服不拘时常服醒脾胃进饮食此药大解酒毒空心食前服或温酒调尤佳一方以去殻巴豆炒蛤粉去巴豆入内煎服若寻常气痛不用巴豆炒只加炒蛤粉亦得或甚而心腹痛大便秘者巴豆同粉研烂同油刀散醋糊丸服二三粒大腑通为度
　　守中金丸【出和剂方】　理中焦不和脾胃积冷心下虚痞腹中疼痛或饮酒过多胸脇逆满噎塞不思饮食又治伤寒时气里寒外热霍乱吐痢心腹绕痛手足不和身热不渇肠鸣自利米谷不化及咳无时呕吐冷痰饮食不下噫醋吞酸口苦无味怠惰嗜卧
　　干姜【炮】甘草【炙】苍术【米泔浸】桔梗【去芦】
