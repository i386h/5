<!-- { "loadSidebar": true } -->
　　用黄连二两去须防炒为末以鸡子白和作饼子如二分厚令干炒细研为散每服不计时以粥饮调下一钱一方剉用无灰酒煎服
　　又方
　　用湿白纸二张褁盐一匙于猛火中烧作灰研细分为三服食前以粥饮服之
　　又方
　　右用没石子一两细研以软饮和丸如小豆大每服于食前以粥饮下十丸
　　又方
　　右捣马齿叶汁三合和蜜一匙同暖服之
　　又方
　　用乳腐一两切以浆水一中盏煎至半盏去滓温服之
　　又方
　　用扁竹汁四合蜜一合和顿服之
　　又方
　　用醋石榴一枚和皮捣绞取汁用蜜一合和暖服之
　　治男子妇人小儿大腹下黒血茶脚色或脓血如淀色所谓防痢者治之殊効
　　一方又能杀五脏防名柏连散
　　用侧柏叶焙干为末与川黄连二味同煎为汁服之或每服二钱熟水调亦可
　　治野鸡病下血不止肠疼痛
　　用鲤鱼一头如食法作鲙加蒜虀食之
　　治酒毒便血一名苦散子
　　用黄连焙干为末每服二钱温酒调下
　　专治肠风酒痢乆血不止
　　用川黄连一觔用无灰酒浸一宿晒干用枳殻一觔配合巴豆随枳殻数每一合用巴豆一粒以线缚之用好米醋砂锅内煑干取出只用枳殻不用巴豆却将枳殻黄连为细末麫糊为丸空心服三十丸姜汤送下
　　阿胶丸　治乆血痢腹内疼痛四肢羸弱面色萎黄阿胶【三分】地榆【一两半】诃梨勒皮【三分】熟干地黄【一两】干姜【半两】赤芍药【半两】黄连【一两】白术【半两】艾叶【三分】枳殻【半两】木香【半两】当归【一两】
　　右捣罗为末炼蜜和捣三二百杵丸如梧桐子大每服不拘时以粥饮下
　　犀角散　治乆血痢腹内疼痛心神烦热不思饮食犀角屑【三分】赤芍药【三分】伏龙肝【三分】川升麻【半两】地榆【三分】青橘皮【半两】当归【三分】黄连【三分】甘草【半两】木香【半两】
　　右捣筛为散每服四钱以水一中盏入生姜半分煎至六分去滓不计时温服
　　黄连散　治血痢甚经月不差
　　黄连　黄蘗　栀子仁　地榆　马蔺子　当归黄芩　茜根　栢叶【已上各一两】
　　右捣筛为散每服五钱水一中盏煎至六分去滓不计时温服
　　木香散　治乆血痢不差四肢黄痩腹内疼痛
　　木香【半两】樗树皮【一两】茜根【一两】地榆【一两】甘草【半两】犀角屑【二分】当归【一两】黄连【一两】
　　右捣粗罗为散每服三钱以水一中盏煎至六分去滓不计时温服
　　当归散　治乆血痢不止腹中防痛面黄羸痩
　　当归【一两】樗树皮【一两】黄连【一两】地榆【一两】艾叶【一两】阿胶【三分】酸石榴皮【三分】
　　右捣细罗为散每服不计时以粥饮调下二钱
　　桑黄散　治乆血痢不止腹痛心烦
　　桑黄【一两】黄连【三分】地榆【三分】黄芩【半两】当归【一两】甘草【半两炙】
　　右捣筛为散每服三钱以水一中盏煎至六分去滓不计时温服
　　艾叶散　治乆血痢小腹结痛不可忍
　　艾叶【一两】黄芩【一两】赤芍药【一两】地榆【半两】当归【一两剉】
　　右捣筛为散每服三钱以水一中盏煎至五分去滓不计时温服
　　樗树皮散【出圣惠方】治乆血痢日夜不止宜服
　　樗树皮　橡实　地榆　黄连【各一两】甘草【半两炙】
　　右捣细罗为散每服不计时以粥饮调下二钱
　　地榆散　治乆血痢不差
　　地榆　臭椿树皮　狼牙　黄芩【已上各半两】
　　右捣筛为散每服半两以水一大盏煎至七分去滓不计时温二服
　　治血痢乆不効【出圣惠方】
　　构叶【一两】橡斗子【半两】缩砂【半两】
　　右药都为末捣罗为散每于食前以粥饮调下二钱
　　栢叶散　治乆血痢小肠结痛不可忍
　　栢叶【二两】地榆【一两剉】
　　右捣筛为散每服三钱以水一中盏煎至六分去滓不计时温服
　　乆血痢日夜不止【出圣惠方】
　　香墨【二两】木香【半两】
　　右捣细罗为散每服不计时以粥饮调下二钱
　　治血痢乆不効
　　右用牡蛎二两烧为粉细研以枣肉和为丸用文火烧令黄色细研每于食前以粥饮调下二钱
　　又方【出圣惠方】
　　右以当归一两细剉防炒水一大盏入生姜半分去滓食前稍热分为二服
　　赤小豆散　治下痢先见血此为近血宜服此药
　　赤小豆【三升】当归【三两】
　　右治下筛每服方寸匕日三如或先见便后见血此为逺血宜服黄土汤方见仲景伤寒门
　　防风散　治因食热物过度风气方盛销铄大肠膏脂以致荣衞之血渗流而下
　　羗活　荆芥　防风　枳殻　僵蚕　薄荷【各等分】
　　右剉散白水煎空心温服忌再吃热物
　　麦门冬汤　治凢下血虚极
　　麦门冬　白术【各四两】甘草【二两】牡蛎【三两】芍药　阿胶【各三两】大【二十枚】
　　右防咀以水八升煮取二升分再服
　　治热毒血痢水痢
　　用忍冬藤浓煎服之
　　治卒下血不止
　　赤小豆一升捣碎以水三升绞汁饮之
　　又方
　　用草龙胆满一虎口切以水五升煮取二升半分为五服如不瘥更服
　　又方
　　灶突中尘【一升】黄连【五两】地榆【三两】
　　右为散粥饮服方寸日再服重者夜一
　　蒲黄散　疗卒下血
　　蒲黄【三合】当归【二两】鹿茸【一枚】
　　右为散饮服方寸日三
　　黄连【半两】黄蘗【二两】栀子【二十枚】
　　右切以酒二升浸一宿去滓煮二沸顿服之忌猪肉冷水
　　牛角腮灰散【出圣惠方】治卒下血不问丈夫妇人立効用黄牛角腮一具烧赤色出火即青黒为细散食前浓煮防汁和二钱重者日三方用白矾填满烧为灰细研食前粥饮调下
　　胃风汤　治风冷客入肠胃泄下血及肠胃湿毒下如豆汁或下瘀血
　　枳殻散　治血痢不止【方见本门赤痢类】
　　贯众散　治血痢不止或如鸡鸭肝或如小豆者并能治之
　　贯众【二钱半】黄连【半两】
　　右件同炒令变色地下出火毒研为末每服三钱米饮调下空心服
　　敛红丸　治伏热下血里急后重
　　蜡茶【不拘多少】
　　右为细末以上等酽醋和丸每两作十五丸每服一丸浓煎乌梅汤下
　　犀角丸　治下痢其色瘀黒或如猪肝五内切痛此或因素服五石汤元攻伤五脏隂气将絶如蛊毒之状犀角屑【半两】茜根　青黛　黄连【各一两】
　　右为末麫糊丸如桐子大每服十五丸米饮下一方有桔梗
　　治酒痢下血
　　槐花　白矾【等分】
　　右为细末每服二钱食前食后温水调下
　　洗心散　治血痢
　　洗心
　　右一试官入院偶感血痢间有赤白极危一医人用此药数服而愈
　　黄连散　治血痢
　　胡黄连　乌梅肉　灶下土
　　右等分为末蜡茶清调下空心温服
　　聚珍丸　治血痢酒痢尤妙
　　川百药煎【半两】薄荷煎【两贴】陈槐花【半两】感应丸【一贴】麝香【少许】
　　右件拌匀添蜜为丸男子龙牙草煎汤妇人生地黄煎汤下
　　又方
　　黄连【一两】白附子【半两】刺猬皮【一个】厚朴【三钱】白矾　枳殻五棓子【各半两】
　　右件为细末艾醋汤为丸男子败防灰调酒下女人绵子灰调酒下
　　止血痢
　　用黒豆捣筛和水温服之
　　治血痢
　　用掘藕食之
　　治血痢
　　用狼把草二觔捣绞取汁一小升内白麫半鸡子许和之令匀空腹顿服之极重者不过三服若无生者但防取苖隂干捣为散患痢者取散一方寸匕和蜜水半钱服之疗丈夫血痢不疗妇人
　　治血痢
　　用小蓟捣绞取汁温服
　　治血痢
　　用荷叶蒂水煮服之
　　治下水止血痢
　　用合明草捣绞汁服
　　治血痢
　　用赤苋根茎糟藏食之甚羙
　　治泻血
　　用罂粟殻煑汁服之瘥
　　又方
　　用榼藤子一枚以刀剜内穣熬研为散空腹热酒调下二钱不过三日必効
　　治下血痢如刺者
　　用豉一升水渍才令相淹煎一两沸绞取汁顿服立瘥
　　治肠风血痢
　　用鲫鱼醸白烧灰服
　　滞下脓血【论附】
　　夫脓血痢者为春时阳气主表人运动劳役腠理则开血气虚者则伤于风至夏又热气乘之血性得热则流散其遇大肠虚血渗入焉与肠间津液相搏积热蕴结血化为脓肠虚则泄故成脓血痢也所以夏多脓血痢者由肠胃虚也秋冬诊其脾脉防濇为因溃多下脓血又脉悬絶则死滑大则生脉防小者生实急者死脉沉细虚迟者生数疾大而热者死大人小儿泄痢无已其后变作白脓防滴而下或于粪尾见之为之温脾不愈法当温肾盖肾主骨髓白脓者骨髓之异名也要之始作白痢其气腥臭已经转下而且淹延日乆无所谓痢今之白痢全无腥臭面色防黒骨刀羸弱的见肾虚合用炒故纸当归木香干姜官桂主之嗣是少与震灵丹或玉华白丹为佐又有妇人一证似痢非痢泄下白脓心腹暴痛吼不忍闻此当为之通血投通血之剂却以养正丹辅之
　　方
　　赤石脂汤　治脓血痢后重里急日夜频并
　　赤石脂　白芷　天雄　龙骨【各一两半】当归【一两半】肉豆防　黄连　地榆　厚朴　白术　桂　诃梨勒　木香【各一两】人参【半两】吴茱茰【一两】
　　右剉如麻豆每服五钱水一盏半生姜五片煎至八分去滓温服空心食前
　　茯苓汤　治困下空竭欲死滞下脓血日数十行羸弱垂死老少并宜服
　　茯苓　黄蘗　黄连　龙骨　人参　干姜　黄芩　桂心　芍药　当归　栀子仁　甘草【各一两半】赤石脂【一两】大枣【十二枚】
　　右防咀以水五升煮取二升分再服不瘥满三剂此方亦主风虚冷痢
　　香连丸　治脏气止便泄下痢脓血脐腹防痛虚气痞满肠鸣里急
　　黄连【三两】地榆　赤石脂【各二两】龙骨　阿胶　木香赤芍药　艾叶　黄芩【各一两】无食子【三分】肉豆防【两半】
　　右捣罗为末煮麫糊丸如梧桐子大每服三十丸米饮下不拘时
　　黄连丸　治下痢脓血羸痩
　　黄连　龙骨　苦参　厚朴【各一两】熟艾　白矾甘草　陈麯【各半两】赤石脂　干姜【各半两】
　　右捣罗为末炼蜜为丸如梧桐子大每服三十丸空心米饮送下
　　人参丸　治冷热不调痢脓水
　　人参　干姜　枳实【各四分】龙骨　赤石脂　黄连苦参【各六分】厚朴　黄芩【五分】
　　右捣筛蜜丸空腹以饮服如豆大十五丸日二服渐加服之亦得
　　黄连散【出圣惠方】治脓血痢腹内防痛行数不常饮食不下黄连【一两】黄蘗【一两炙】艾叶【一两】附子【一两】甘草【一两】乌梅肉【一两】干姜【一两】赤石脂【二两】厚朴【一两】
　　右捣罗为散每服不计时以粥饮调下二钱
　　当归散【出圣惠方】治脓血痢腹痛心烦口干不欲饮食当归【一两】地榆【一两】甘草【半两】赤石脂【二两】乌梅肉【一两】栀子仁【半两】白术【一两】黄芩【一两】干姜【一两】
