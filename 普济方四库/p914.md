<!-- { "loadSidebar": true } -->
　　地榆芍药汤　治泻痢脓血及至脱肛
　　苍术【八两】地榆　巻栢　芍药【各三两】
　　右防咀每服一两水一大盏半煎至一半温服之病退药止
　　止脓便
　　用白石脂和厚朴为末用米汁饮止之
　　治下痢脓血【出本草】
　　用蜡和松脂杏仁肉茯苓等分合成丸食后服五十丸如梧桐子大
　　乆痢【附论】
　　夫乆痢不瘥则谷气日耗肠胃损伤湿气散溢肌肉浮肿以胃土至虚故也虫因虚动止蚀于膈则呕逆烦闷下蚀肠则肛门疮烂乆而不瘥变成疳防或下赤汁水血相半腥不可近是谓五脏俱损而五液杂下此为难治
　　方
　　龙骨汤　治新乆泻痢
　　龙骨　桑白皮　赤石脂　天雄　厚朴　麻黄【各一两半】白芷　黄芩　黄连　地榆　桂【去粗皮】当归木香　白术　诃梨勒　肉豆防【二枚】
　　右剉如麻豆大每服三钱匕水一盏入生姜一枣大切煎至六分去滓温服
　　茯苓丸　治乆痢不止脾胃虚弱食饮不消化腹鸣防痛
　　白茯苓【三分】陈麴【一两】赤石脂【三分】黄连【一两】人参【半两】附子【半两】黄蘗　干姜　当归　龙骨【各三分】甘草【半两炙】
　　右捣罗为末炼蜜和丸如桐子大每服二十丸以米饮下不拘时
　　附子汤　治暴下积日不注及乆痢
　　附子【一枝】石榴皮【一具】阿胶【二两】龙骨　甘草　芍药干姜　黄连【各一两】黄芩【半两】粳米【三合】
　　右防咀以水八升煮取三升分三服
　　下痢丸　治数十年痢下气消谷令人能食夏月长将服之不霍乱
　　大麦蘗　法麴【各一升】乌梅【二升半】附子　干姜　黄连　黄蘗　桂心【各三两】蜀椒【半两】呉茱茰【四两】
　　右为末和丸如梧子大食后服十丸日三加至二十丸三食三服亦至四十丸一方用当归无黄蘗名麴蘗丸
　　乌梅丸　治诸痢乆下
　　乌梅【三百枚】干姜　黄连【各十两】当归　蜀椒【各四两】细辛　附子　桂心　人参　黄蘗【各六两】
　　右为末以苦酒渍乌梅一宿去核蒸五升米下别捣如泥盘中搅令匀相得蜜和捣二千杵丸如梧子大食前服十丸日三服稍増至二十丸米饮下
　　麴蘗丸　治下痢数年不止消谷下气补虚羸
　　桂【去粗皮】附子　黄连　当归　陈麴　干姜　麦蘗【各一两】呉茱茰　蜀椒　乌梅肉【各一两半】
　　右捣罗为末炼蜜和丸如梧桐子大每服二十丸米饮下加至四十丸一方粟米糊丸
　　马蔺子散　疗赤白痢腹内疼痛并乆水谷痢色白如甘淀悉主之极重者不过三四日即瘥
　　马蔺子【一升】地榆根皮【八分】厚朴【炙八分】熟艾　赤石脂【一升】龙骨　茯苓【十分】当归【十三分】
　　右捣筛为散一服方寸匕加至四五匕日再夜一白饮服
　　乌梅丸　治乆痢诸药不瘥数十年者消谷下气补虚乌梅肉　黄连　干姜　呉茱茰【各四两】桂心【二两】当归【二两】蜀椒【一两半】
　　右为末蜜丸如梧子大食后服十丸日三米饮下
　　七味散　治乆痢日乆不瘥
　　黄连【八分】龙骨【二分】赤石脂【三分】厚朴【二分】甘草【一分】乌梅肉【二分】阿胶【三分】
　　右治下筛浆水服二方寸匕日再小儿一钱
　　羊脂煎　治诸乆痢不瘥
　　羊脂　白蜡　黄连【末一升】酢【七合】蜜【七合】乌梅肉【二两】乱髪【末一升】
　　右内铜器中火上煎之搅可丸如梧桐子大饮服三十丸
　　利圣散子　治丈夫妇人逺年近日赤白休息等痢当归【去芦】干姜【各二两】黄栢皮　甘草　枳殻　御米殻【各四两】
　　右捣粗散每服三钱水一盏薤白一条擘碎煎至八分去滓食前稍温服老人小儿加减服之忌生冷油腻之物
　　地榆丸　治乆痢不止
　　地榆【一两】龙骨　赤石脂　无食子　熟艾【各半两】黄蘗【三分】橡实殻【炒半两】
　　右捣罗为末炼蜜和丸如梧桐子大每服三十丸米饮下不拘时
　　加味四君子汤　治乆患痢疾服药已多而疾不愈治痢多是攻击脏腑之药转觉难安宜用轻清和气之药即愈
　　人参　白术　白茯苓　川芎　黄耆　甘草罂粟殻
　　右各等分剉散每服三钱水一盏半生姜三片二枚乌梅一个煎温服
　　厚朴汤　治三十年乆痢不止
　　厚朴　干姜　阿胶【各二两】黄连【五两】艾叶　石榴皮【各三两】
　　右防咀以水七升煮取二升分再服
　　御米汤　治乆患痢疾或赤或白脐腹防痛里急后重发渇无时日夕无度及下血不已
　　厚朴【十两】罂粟殻　白茯苓　甘草【各五分】人参　干姜【各三分半】
　　右防咀每服三钱水一盏半生姜三片大淮三枚乌梅一个煎至一盏去滓空心食前通口服如年老及七十八十嵗每服二大盏小儿每服一钱半为率量儿加减腹痛加木香赤多加黑豆
　　狗头骨丸　治乆患下痢脐腹防痛所下杂色昼夜不止或其人乆虚顿下肠垢胃之恶痢其脉微弱赤石脂　败　干姜【各半两】肉豆防　附子【各一两】狗头骨【一两】
　　右为末醋糊丸如梧桐子大每服五七十丸米饮空心下一方脓出甚者去附子
　　蜜陀僧丸　治乆痢
　　蜜陀僧　白矾　阳起石　伏火砒　伏龙肝赤石脂【各半两】
　　右捣令细入瓶中盐泥固济以文火养三日后煆令通赤冷重研极细水浸蒸饼和丸如梧桐子大每服三丸煨生姜汤下空心日午夜卧服
　　治一切冷气积年气痢
　　茛菪　附子　干姜　陈橘皮　桂心　厚朴
　　右各等分为末以白麫糊丸温汤送下食前药性气甚温热发用解之
　　温脾汤　治痢乆赤白连年不止及霍乱脾胃冷食不消积热
　　大黄【四两】人参　甘草　干姜【各二两】附子【一枚】
　　右防咀以水八升煮取二升半分三服临熟下大黄湏大转泻者当用此方一方用桂心无甘草
　　云母散　治三十年注痢骨立痿黄肠滑不瘥
　　云实【五合】龙骨【三两】附子　女萎【各二两】白术【二两半】
　　右为末以蜡煎熬用丸药如梧桐子大每服五丸日三不过五六服瘥一方无白术用肉为丸粥饮下
　　椒艾丸　治三十年下痢所食之物皆不消化或青或黄四肢沉重起即倒骨肉消痩两足逆冷痛中热苦筋转起上湏扶隂
　　无食子　蜀椒【三百粒】乌梅【二百枚】熟艾【一升】干姜【三两】赤石脂【二两】
　　右椒姜艾下筛一斗米上蒸令饭熟去核内姜椒末合捣二千杵蜜和丸如梧桐子大服十丸日三服不瘥加至二十丸加黄连一升温水下
　　木香散　治隔年痢不止
　　木香【半两】黄连【炒半两】罂粟殻【半两】生姜【半两】甘草【一两炙】
　　右为细末入麝香少许研匀陈米饮下二钱治血痢尤竒
　　四续散　治乆下痢赤白不止
　　呉茱茰　干姜　阿梨勒皮　白矾灰【各半两】
　　右捣罗为末醋煮麫糊为丸如梧桐子大每服十丸粟米饮下食前服一方有当归无矾石每服五钱水煎服名茱茰汤治脓血痢
　　天仙散　治肠虚乆痢
　　天仙子　铅丹【各二两】大【三十枚】诃梨勒皮【一两】赤石脂【半两】
　　诃梨勒散　治乆痢不止沉困怠惰
　　诃梨勒　木香　黄连　地榆【各半两】呉茱茰【炒一分】
　　右捣罗为细散每服三钱匕沸汤调下食前服
　　虚积丸　治乆痢不瘥将变防
　　硫黄　水银【二两】巴豆【各一两】礞石　硇砂【各半两】
　　右药同研细以好醋和令匀得所先作一地坑如茶盏大深四指烈火煆通赤去灰火去醋纸衬摊药在内碗盖上焙一宿取出干麫糊为丸如小豆大每服二丸或三丸生姜汤送下
　　治诸乆痢不瘥
　　羊脂　阿胶　蜡【各二两】黍米【二升】
　　右合煮作粥一服令尽即瘥
　　干姜汤　治积年痢因毒肠极滑医所难药
　　干姜　黄蘗　阿胶　酸石榴皮【炒各一两】
　　右粗捣筛每服三钱匕水一盏煎至七分去滓不拘时服不差更作老小亦良羸者稍稍服之一方无黄蘗用黄连
　　秦皮丸　治下赤连年
　　秦皮　防尾草　蔷薇根
　　右等分防咀以水潦煎去滓铜器重釡煎成丸如梧桐子大每服五六丸日二稍増瘥止亦可浓汁服半升
　　辰砂丹　治冷热不调赤白毒痢乆不瘥者
　　朱辰砂　信明砒　粉霜【各半两】
　　右研极细镕蜡七钱油七防为剂油纸褁旋丸如小豆大小儿如菉豆大每服一丸甘草水冷下食前
　　金星鳝散　治乆痢
　　金星鳝　白矾　铅丹【各半两】
　　右捣罗为散每服二钱匕米饮调下食前
　　龙骨丸　治乆患滑泄下痢
　　龙骨【一两】白矾灰【半两】铅丹【一分】
　　右捣罗为末麫糊丸梧桐子大每服十丸蜡茶清送下
　　茯苓散　疗下痢三十年
　　茯苓　干姜　黄连【等分】
　　右捣筛为散和丸如梧桐子大饮服之一日渐増至百丸苦痢剧者加龙骨附子炮仍令等分一服十丸渐増之以知为度
　　当归汤　疗三十年下痢止诸痛方
　　当归【一两】生姜【八两】大枣【二十枚】
　　右以水四升煮取二升半分三服不瘥复作之
　　治下赤连年方
　　地榆　防尾草【各一两】
　　右防咀以水二升煮取一升分二服如不止取屋尘水清去滓一升分二服疗下血二十年若不止重服即愈一方为末粥饮调下二钱
　　干姜散　治一切赤白痢乆不瘥
　　干姜　榆白皮【各一两】
　　右捣罗为散每服二钱空心食前温米饮调下
　　抵圣丸　治诸般痢多年不瘥日夜百十行不止治泄痢乆不止
　　生姜　砂糖【各一分】
　　右以三重湿纸褁煨五更初都作一服以蜡茶嚼下
　　姜苋方　治乆痢不止或赤或白
　　马齿苋　生姜【二两】
　　右和匀用湿纸褁煨熟不拘多少细嚼米饮咽下痢止腹痛不可忍者
　　良姜　芍药
　　右等分为末姜盐饮汤调下
　　三灵散　治乆痢肠胃俱虚肛门自下
　　龙骨【半两】木贼【二钱半】
　　右为末每服半钱干掺少时以手托上
　　黒豆汤　治赤白痢服诸药不瘥
　　黒豆【半升】甘草【一两半】
　　右绵褁以浆水三升煎至一升去滓温二服
　　治七八十老人患疾痢不断兼不能饮食
　　治积乆二十年常下痢
　　用赤松皮切一斗为散麫粥和一升服之日三服即効服一斗永瘥三十年痢
　　麴末酒　治乆冷痢不纯白者由积卧冷处经乆病发遂令脾胃俱冷日夜五六十行大小腹痛不可忍凢白痢属冷赤痢属热用好麴末五升微熬令香温清醇酒冷热和麴末一升空腹顿服之日三服若至食时捣蒜一升令至熟下姜椒末调和如常食之法惟湏稠勿加盐以水和麴二升作蒸饼极烂煮之干漉热内蒸蒜虀臼中相和一顿食之少与余良至饥时仍准前食麴末酒比至瘥来少食余食以此法治不过两日无有不瘥
　　治乆痢赤白
　　水杨柳嫩叶
　　右捣搅取汁一升日二服大効作防咀煎服亦可
　　黒神散　治肠滑乆痢神妙无比
　　酸石榴【一枚】
