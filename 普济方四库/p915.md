<!-- { "loadSidebar": true } -->
　　右捣为散每服用酸石榴皮一瓣以水一盏煎汤调下二钱匕乆泻亦治之又疗冷热不调或滞或水赤白清黄者捣汁服之亦佳
　　豆防散　治脾虚肠鸣乆痢不止腹痛不能食
　　大豆防【一枚入乳香三十块在内以麫裹煨熟】
　　右为末每服一钱米饮调下
　　草蒿方　治冷热乆痢
　　右草蒿秋冬用子春夏用苖捣绞汁服
　　治乆赤白痢
　　用黄雌鸡子醋煮熟空腹食之
　　黄连膏　治乆痢累医不瘥
　　用黄连一两为末以鸡子白和为饼炙令如紫肝色杵为末以浆水三升慢火煎成膏白痢加酒半盏同煎每服半合温米饮调下食前服一方治赤痢为丸每服三十丸米饮服之
　　治乆痢劳痢
　　用干姜茛菪焦炒见烟麫糊为丸白饮空心下十丸极効
　　治乆下痢经时不止者此休息痢
　　用牡狗骨炙令黄焦捣饮服方寸日三
　　治痢乆不瘥
　　用干和丸光粉烧服
　　治乆痢及疳痢困重方
　　用樗白皮不限多少取土际不用见根及风细切捣如泥捻作馄饨如大勿令过热煮吞七枚重者不过七服皆空肚忌油腻熟麫等物
　　神授散　治乆痢不瘥
　　用陈石榴焙干为细末米汤调下三四钱人患二三十年或三两月不等者百药不効此药一服便住不可以草方轻视
　　治痢疾乆病诸药不効
　　用猪脏熟煮薄切空心吃又调平胃散服之即愈忌热物
　　蚺蛇胆方　治诸痢乆不断体痩神昏多睡坐则闭目食不下
　　用大蛇胆大如豆二枚煮通草汁研胆以意多少饮之五心并下部
　　治诸痢日乆者二服効
　　干姜【一两】地榆【二两】甘草【一两】熟黒豆【一两】
　　右为细末每服三钱食前水煎和滓服
　　异香散　治忧郁气滞不散腹中膨满刺痛下痢不止蓬莪茂　益智仁　甘草　京三棱【各六两】青皮陈皮【各三两】石莲肉【一两】厚朴【二两】
　　右剉散每服二钱水一盏姜三片枣一枚盐一捻煎七分通口服
　　硃砂丸　治赤白痢不瘥
　　硃砂【一分】蛤粉【半两】巴豆【一分】硫黄【一分】乌头末【半分】麝香【半钱】砒礵【半分】
　　右都细研令匀用煮肉和丸如黍米大每服不计时以饮下三十丸
　　白矾丸　治赤白痢不止
　　白矾　铅丹【各二两】
　　右研令极细用粟米饮和为丸如梧桐子大每服三丸空心米饮下
　　白术散　治乆赤白痢不止腹中疼痛
　　白术【一两】附子【一两】龙骨【二两】黄连【一两】阿胶【二两】赤石脂【三两】亁姜【一两】地榆【二两】当归【一两】
　　右捣细罗为散每服不计时以粥饮调下二钱
　　龙骨丸　治久赤白痢不止腹痛不食
　　当归【三分】芎防【半两】龙骨【三分】地榆【一两】赤石脂【三分】艾叶【三分】没石子【三分】黄蘗【三分】橡实【半两】
　　右捣罗为末炼和捣三二百杵丸如梧桐子大每服不计时以粥饮下二十丸
　　乌贼鱼骨丸　治乆赤白痢日夜无数痛不可忍乌贼鱼骨【三两】樗根皮【三两】乱髪【三两】雀儿粪【一两】代赭【二两】龙骨【二两】白石脂【二两】
　　右捣罗为末醋煮麫糊和丸如梧桐子大每服不计时以粥饮下二十丸
　　代赭丸　治乆赤白痢日夜无数腹痛不可忍
　　代赭【一两】黄蘗【一两】黄耆【一两半】龙骨【一两】赤石脂【一两】艾灰【一两】狗头骨灰【一两】
　　右捣罗为末炼和丸如梧桐子每服不计时以粥饮下二十丸
　　木香散　治乆赤白痢脐腹防痛
　　木香【三分】附子【一两半】黄连【一两】当归【一两】吴茱茰【半两】厚朴【三两】
　　右捣筛为散每服三钱以水一盏煎至五分去滓不计时稍热服
　　附子散　治乆赤白痢腹痛不止
　　附子【一两】黄连【一两】诃梨勒【一两】干姜【一两】甘草【一两】宻陀僧【一两】
　　右捣细罗为散每服不计时以粥饮调下三四钱
　　厚朴散　治乆赤白痢腹内冷痛白多赤少宜服厚朴【一两】木香【三分】黄连【一两】吴茱茰【半两】干姜【半两】当归【三分】
　　右捣罗为散每服不计时以粥饮调下二钱
　　神効硃砂丸　治乆赤白痢不瘥日夜度数无恒
　　硃砂　定粉　粉霜　巴豆【各一分】
　　右药同研如麫用水浸蒸饼和丸如菉豆大空心以冷水调二宜汤下二丸
　　抵黄丸　治乆患赤白痢
　　硫黄【半两】陀僧【一分】白矾灰【半两】寒水石【二两】
　　右都研为末以麫糊和丸如菉豆大每服以冷水下五丸
　　黄连龙骨丸　治乆赤白痢不瘥羸困
　　黄连【三分】龙骨【三分】白矾【一两】胡粉【三分】
　　右捣罗为末炼和丸如梧桐子大每服不计时以粥饮下二十丸
　　樗树皮散　治乆赤白痢不止
　　樗树皮【一两】甘草【一分】川椒【五十粒】
　　右以水一盏浸一宿煎去滓中盏内七分食前宜温服
　　姜附丸　治乆赤白痢不瘥
　　赤乌脚【四两】附子【一两】干姜【一分】
　　右捣罗为末用醋煮麫糊和丸如菉豆大每服以粥饮送下十五丸
　　紫笋茶散　治乆赤白痢不差
　　紫笋茶【一两】蜡月狗头骨【一两半】
　　右药同细研令匀每服不计时以粥饮调下二钱
　　橡实散　治乆赤白痢日夜不止
　　橡实【一两】干姜【一两】
　　右捣筛罗为散每服不计时以粥饮下二钱
　　椒麴粥　治乆冷痢或痢或不痢间但腰腹患苦冷用上等新蜀椒三升用醋经宿渍之以麫三升和椒一升拌煮作粥空腹顿服之加豉葱豉盐任性调和不瘥更作以瘥为度不过三升椒即愈北方不但治冷大治诸虚损劳极有所益乆当自知耳
　　又方
　　用黄蘗三两防炙剉捣罗为末煨独头蒜仁熟捣丸如梧桐子大每服不计时以粥饮下二十丸
　　又方
　　右用防尾草花捣末每服不计时以粥饮调下一钱
　　治乆赤白痢及水泻方
　　川乌头【一枚】
　　右以黒豆半合入水同煮黒豆熟为度取黑豆同研烂丸每服五丸米饮下
　　干潦丸　治一切痢乆医不瘥
　　干漆　砒霜　硃砂【已上各一分】麝香【半分】巴豆【十枚】
　　右都研如麴以软饮和丸如麻子大每服不计时以新汲水下一丸
　　丁香丸　治一切年乆下痢立効
　　母丁香【三分】麝香【一分】砒霜【一分】巴豆【四十九枚】
　　右都研为末以粟米饭和丸如菉豆大空心以冷水下一丸忌食热物
　　又方
　　雄黄　胡粉　硝石　陀僧【各半两】
　　右细研如粉以软饮和丸如梧桐子大每服食前以粥饮下十丸
　　治赤痢逺年不瘥
　　防尾草　秦皮　蔷薇根　槲树皮【已上各一两】
　　右捣罗为散每服食前以粥饮调下二钱
　　黄连丸　治诸痢不瘥
　　黄连【一两】乌梅肉【一两半】乱髪【三两】
　　右捣罗为末用二两半炼熟入蜡一两醋二合半脂一两煎令蜡化入前药末于铜器中重汤熬令可丸即丸如梧桐子大每服三十丸空心米饮下
　　茛菪丸　治痢疾时乆不瘥变种种痢兼脱肛
　　酽醋【二升】茛菪子【一升】青州【一升】
　　右以醋煮二味为膏可丸如梧桐子大每服二十丸粥饮食前下
　　芜荑丸　治乆痢不瘥有虫兼下部脱肛
　　芜荑　黄连【炒二两】蚺蛇胆【半两】
　　右为末炼丸如梧桐子大每服三十丸杏仁汤下日再服
　　香粟散　治乆新痢疾
　　罂粟殻【二两】地榆　木香　陈皮　干姜　甘草【各半两】
　　右件为粗末每服三钱水一盏一枚同煎至一盏去滓食前通口服
　　粟煎散　治乆痢不瘥或赤或白瘀血作片后重疼痛日夜无度
　　罂粟殻【十个炒】甘草【三寸手擘破炙黄】
　　右件为粗末每服三钱用水一盏半入粟米一撮同煎至一盏去滓空服
　　断下散　治乆新血痢日夜无度
　　干姜　地黄　当归　赤芍药　川芎　罂粟殻黄连　槐花
　　右各等分为粗末每服三钱水一盏半入粟米一撮同煎至一盏去滓温服
　　五竒汤　治久患痢疾不问赤白并皆治之
　　诃子【二个生用】木香【一块】肉豆防【二个】甘草【一寸】草豆【二枚】
　　右五味同捣罗为细末每服二钱米饮调下不拘时
　　白术散　若其人久下痢之后卒然身体足胫面目浮肿小便反快切其脉而虚此为脾肺虚则不能渐运诸气脾虚则肌肉空踈气无所归
　　橘皮　大腹皮　茯苓　生姜皮【各半两】白术【一两】
　　右为细末米饮调下三钱
　　香茸丸　治日乆冷泻
　　乳香【三钱】鹿茸【半两】肉豆防【一个】
　　右为细末陈米饮丸每服五十丸空心米饮下
　　治下痢乆不瘥肠垢已出
　　用乌梅二十个水一盏煎取六分去滓食前服
　　治疗乆痢脱肛不止
　　用女萎切一升烧薫之
　　治乆痢或疳
　　用葎草干蔓捣筛量多少管吹谷道中不过三四次瘥若神
　　治丈夫乆痢
　　用淡菜煮食之任意
　　治乆痢不瘥
　　单用醋林子捣为末酒调下一钱服之甚効
　　治乆患下部冷乆痢肠腹下白脓
　　用烧塼令温取熨及坐之并瘥但取坚石烧暖用之非别温石也一方用古塼热烧之以物褁上坐之入秋小腹多冷者亦用此
　　治患痢不问赤白脓血腹痛
　　用悬钩根皮浓煮服之
　　治乆痢
　　用枯蝉烧灰服之
　　治乆痢劳痢
　　用狗头骨烧灰用干姜茛菪焦炒见烟麫糊为丸如梧桐子大白饮空心下数丸极効
　　治水殻痢乆不瘥
　　用厚朴三两黄连二两剉水三升煎取一升空心服
　　治乆痢不瘥腹内常恶者
　　用薤但多煮食之
　　治白痢经年不愈者
　　右用烂煮好羊肉入盐食之或用碎米作糁食之亦瘥羊肉不可大肥













　　普济方卷二百十二
<子部,医家类,普济方>
　　钦定四库全书
　　普济方卷二百十三　　明　周王朱橚　撰泄痢门
　　肠滑下肠垢【附论】
　　夫脉经谓大肠有热便肠垢者肠间津汁垢腻也葢传化之府热气积而为痢痢乆不已肠间虚滑津垢方出是邪热气实致脏气虚故有此证
　　方
　　陟厘丸　治乆痢下肠垢
　　陟厘　緑矾　石灰【各三两】铅丹　赤石脂　石脂胡粉【各一两半】
　　右为末入饼子内烧一伏时取出研极细麫糊丸如梧桐子大每服二十丸空心粥饮下一方用吴矾三两白矾一两半
　　附子散　治乆痢不瘥肠垢出
　　附子　赤石脂　桂【去粗皮】干姜【各等分】
　　右为末炼丸如梧桐子大每服二十丸空心米饮下食前日三服
　　麝香丸　治乆患冷痢及休息痢脾胃虚极大肠滑泄肠垢不絶
　　麝香【半两】鹿茸【炙二两】
　　右为末醋煮麫糊丸梧桐子大每服三十丸粥饮下不拘时日三服一方煮枣瓤和丸
　　乌梅汤　治乆痢不瘥或肠垢
　　用乌梅二十个捶研水一升煎四合去滓空心服未愈日晩再煎服
　　石榴汁方　治乆痢不瘥肠垢出
