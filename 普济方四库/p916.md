<!-- { "loadSidebar": true } -->
　　用酸石榴皮大者一枚捣研绞取汁空心服之一方酸石榴皮一枚和皮取汁
　　茛菪丸　治乆痢肠滑下垢不止羸困劳痢
　　茛菪子　干姜　白矾【各二两】
　　右为末醋煮麫糊丸如梧桐子大每服三十丸粥饮下
　　赤石脂丸　治水谷痢积乆不瘥下肠垢
　　赤石脂【一两】桂心【一两】白矾【一两】干姜【一两】附子【一两炮】
　　右捣罗为末炼和捣百余杵如梧桐子大每服不计时以粥饮下
　　休息痢【附论】
　　夫休息痢者由胃脘有停饮因痢积乆或冷气或热气乘之气动于饮而肠虚受之故为痢也冷热气调其饮则浄而痢亦休也肠胃虚弱易为冷热所伤气或动或静则其痢亦乍发乍止故谓之休息痢也治法当先退其寒热再投止痢之剂则愈也
　　方
　　麦蘗丸　治休息痢不能饮食及羸痩
　　大麦蘗　附子　陈麴　肉桂　乌梅肉　人参白茯苓【各一两】
　　右捣罗为末炼为丸如梧桐子大每服三十丸煮粥饮不拘时
　　没石子散　治休息痢脾胃气虚冷大肠转泄或发或止
　　没石子　肉豆防　桂心【各半两】诃梨勒【一两】龙骨【一两】麝香【一分】厚朴【一两半】
　　右捣罗为末每服一钱粥饮半盏调下食前服之
　　丹粉丸　治下痢乍瘥乍发病名休息
　　丹砂【半两】粉霜【三钱】腻粉　铅丹【各四两】硝石【研二钱】砒霜【研二钱】白矾灰【三钱】
　　右同研匀用水浸炊饼心为丸如菀豆大每服三丸冷麫汤下防虚实加减
　　缩砂丸　治冷气腹痛止休息气痢劳损消化水谷温暖脾胃及治冷滑下痢
　　缩砂仁　附子　干姜　厚朴　陈橘皮　肉豆防【各半两】
　　右捣罗为末炼和丸如梧桐子大每服三十丸米饮下食前服
　　吴茱茰煎丸　治休息痢肌羸无力腰冷脐下痛吴茱茰【一两】陈橘皮【三两】生姜【一觔】无灰酒【一升】附子【二两】当归【一两】
　　右捣罗为散先将姜汁并酒入铛子内慢火煎不住手搅次入药末煎成膏可丸即丸如桐子大每于食前以粥饮下三十丸
　　阿胶汤　治休息痢
　　阿胶　黄连　龙骨【各一两】艾叶【半两】仓米【二合】
　　右粗捣筛每服五钱以水一盏半煎至五分去滓空心温服日午再服
　　肉豆防丸　治休息痢乆不瘥呕吐腹内疼痛
　　肉豆防　诃梨勒　乌梅肉【各一两】黄连【一两半】白矾【半两】
　　右捣罗为末炼为丸如梧桐子大每服二十丸空心用粥饮下
　　紫金散　治休息痢
　　定粉　铅丹【各一两】大枣【二两】茛菪子【一两半】诃梨勒【一两】
　　右同和捣成一团以麫重褁于火中烧令烟尽取出去灰土令浄捣罗为散每服空心米饮调下
　　四霜丸　治休息痢乆不瘥
　　巴豆霜【半钱】百草霜【二钱】粉霜【一钱】砒霜【半钱】乳香末【一钱】
　　右研细令匀用黄蜡半两镕汁和为丸如菉豆大每服一丸食前服
　　安息香散子　治休息痢发歇不恒羸痩少力
　　安息香【半两】阿胶【半两】黄连【一两】桃白皮【一两】汉椒【一分】
　　右捣细罗为散每于食前以粥饮调下一钱
　　治休息痢发歇不定经乆不瘥
　　黄牛角腮　木贼　草豆防【各一两】麝香【一分】楮叶【一两】
　　右捣细罗为散每于食前以粥饮调下一钱
　　白头翁丸　治休息痢日夜不止腹内冷痛
　　白头翁【一两】黄丹【三两】干姜【一两】茛菪子【半升】白矾【二两】
　　右捣罗为末以醋煮麫糊和丸如梧桐子大每于食前以粥饮下十丸
　　黄丹散　治休息痢诸药无効
　　黄丹【三两】肉【三十枚】枳殻【半两】黄连【半两】
　　右捣罗为末每服一钱空心粥饮调下忌油腻冷物亦治赤痢
　　白茯苓丸　治休息痢日夜频并
　　黄连汤　治休息痢多时不瘥
　　黄连　龙骨【各半两】艾叶【一握】阿胶【半两】
　　右细剉以水三盏先煎黄连等三味至一盏半去滓次下阿胶再煎至一盏分为二服空心一服如人行十里再一服每服药后浓煎干艾叶汤饮之一方煮忍冬米和饮之
　　硫黄丸　治休息痢发歇不定经乆不瘥
　　硫黄　砒黄　何首乌　白矾【各一两】
　　右相和匀入磁瓶子中五月五日取不食井水和盐泥固济封头干安瓶中烧令通赤冷取药细研以麫糊和丸如菉豆大患近者黄连汤下乆老橘皮汤下一丸
　　黄芩丸　治一切休息痢日痢不止四体倦怠
　　黄芩【半两】砒霜　乌梅肉　黄蘗【各一分】
　　右捣罗为末炼和丸如菉豆大每服五丸冷水下
　　四神丸　治多年休息痢疾
　　当归【半两】乌梅【七枚】黄连【一两】龙骨【半两】
　　右捣筛为细末以薤白细研和丸如梧桐子大每日空心以温浆下十五丸至二十丸
　　精丸【出圣惠方】治休息痢乆不瘥面色青黄四肢逆冷不思饮食
　　太隂精　白矾　黄丹　青盐
　　右件药细研入生鐡铫内烧矾汁尽为度后以不蛀皂荚三梃存性烧熟都研为末用糯米饭和丸如梧桐子大每于食前以粥饮下十丸
　　硫黄散　治休息痢不止腹内冷痛不思饮食
　　硫黄　肉豆防　梭闾皮　阿胶
　　右捣罗为散每于食前以粥饮调下一钱
　　缩砂丸　治休息痢
　　缩砂仁　肉豆防　羊肝
　　右拌和令匀用麫和作饼子褁又以湿纸三重褁于溏灰内火煨令香熟去焦麫纸研细为丸如梧桐子大每服三十丸空心用米饮下日服
　　玉液丹　治休息痢
　　白矾　硫黄　硝石
　　右于乳鉢内相和研作末却入沙瓶子内以炭火镕成汁取出冷更研令细用麫糊为丸如菉豆大每服十丸空心米饮下兼治腹风痔漏诸疾
　　金石散　治休息痢
　　石灰　铅丹　糯米
　　右将前二味慢火烧一炊夕入糯米同研令细每服二钱空心陈米饮调下
　　当归丸　治休息痢脓血痢不止疼痛困弱烦渇
　　当归　黄连　乌梅
　　右捣罗为细末以生葱汁和众手丸如梧桐子大焙干每服三十丸空心煎厚朴汤下加至五十丸一方加阿胶一方炼蜜丸甚者镕蜡丸一名神効散
　　诃梨勒丸　治休息痢昼夜无度腥臭不可近脐腹撮痛诸药不効
　　椿根白皮　阿子　母丁香
　　右为细末醋研和丸如梧桐子大每服五十丸陈皮饮汤入醋
　　神麴丸　治休息痢日夜不止腹内疼痛
　　神麴　芜荑　吴茱茰
　　右等分熬生姜汁自然汁和丸如桐子大食前粥饮下三十丸
　　括蒌散　治休息痢神効
　　括蒌　白矾　白石英
　　右将二味入括蒌中以湿纸褁烧赤为度冷捣细杵为散每服一钱粥饮调下
　　又方　治休息痢
　　乌贼鱼骨　蜜陀僧　白龙骨
　　右捣细罗为散每于食前以粥饮下一钱
　　阿胶丸　治休息气痢神効
　　阿胶　乌梅肉　黄连
　　右捣罗为末用蒜煨研和丸如梧桐子大
　　治休息痢羸痩
　　黄连　定粉　
　　右捣如泥铺于纸上安二味药褁之烧令通赤取出冷细研为散每服使好精羊肉半觔切作片子用散药三钱掺肉上使湿纸褁烧熟放冷食之不过三两服効
　　附子丸　治休息痢赤白痢
　　附子　鸡子
　　右先将附子为末以鸡子丸如梧子大一时倾沸汤内煮数沸漉出分作两服米饮下空心日午各一服
　　缚虎丸
　　砒　黄蜡
　　右将黄蜡镕开下砒以桞条七个搅头焦即换成膏取起旋丸如梧桐子大每服一丸痢冷水下脾疼亦然腰痛冷酒下并食前小儿丸如麻子大
　　姜茶汤　止休息痢
　　干姜　建茶【各一两】
　　右以乌梅取肉丸如梧桐子大每服三十丸食前米饮下
　　疗休息痢
　　干地榆【一觔】附子【一两】
　　右以酒一斗渍五宿饮一升日三服尽更作忌猪肉冷水
　　治休息痢
　　牛脂【一觔】黄蘗【八两】
　　右切以水八升去滓食后服一升暮一服服下止煮糜食之
　　治休息痢羸痩宜服
　　杏仁【一两去皮】獖猪肝【一具】
　　右件肝以水洗去血漉出后于浄铛中一重肝一重杏仁入尽后用童子小便二升入铛中以物葢慢火煎令小便尽肝熟放冷任意食之
　　又方
　　缩砂【一两】肉豆蔲【半两】
　　右捣罗为末用羊肝半具细切拌药以湿纸褁三五重更以麫褁用慢火烧令热去焦麫并纸入软饭研丸如桐子大每于食前以粥饮下
　　诃梨勒散　治休息痢肠滑
　　诃梨勒皮【三两】粟【三合】
　　右相和以慢火炒以粟黄为度捣细罗为散不计时以粥饮下
　　治主休息痢大小便频数
　　用山鱼苏干末米饮调下
　　治痢乆下经时不愈者此名休息
　　用大虫骨炙令黄焦捣末饮服
　　患休息痢者
　　以醋煎白豆腐食之即愈
　　治休息痢肠滑
　　用藤罗二两捣细为散每于食前以粥饮调下二钱
　　四物汤　治休息痢
　　热汤下驻车丸每服百粒痢初服而愈
　　治休息痢
　　用梅根叶煎浓汤服之
　　治乆下痢经时不止者此成休息痢
　　用虎骨炙令黄捣酒服方寸匕日三服愈
　　痢兼渇【附论】
　　夫痢不瘥则肠胃虚弱津液减耗不能上润于咽嗌故口舌焦干而内烦使人引饮饮多则湿气淫溢肌肉虚浮而痢亦不瘥
　　又方
　　人参汤　治泄痢上膈虚热烦渇引饮口疮不下食困劣
　　人参　白茯苓　木香　麦门冬　葛根　前胡栀子仁　黄耆　陈橘皮　诃梨勒【各一两】半夏【二两】甘草【半两】
　　右粗捣筛每服四钱水一盏半生姜三片陈米一合同煎至七分去滓空心温服
　　黄芩汤　治泄痢脏腑虚燥烦渇不止
　　黄芩　石膏　甘草　枳殻　黄蘗　女萎　括楼根【各半两】榉皮【三分】白茯苓【半两】淡竹叶【三分】
　　右捣筛为粗末每服五钱水一盏半煎至一盏去滓空心温服未止再服
　　石膏汤　治痢后渇不止
　　石膏　麦门冬　括楼根　茯苓　知母　黄连枸杞根皮　白茯苓【各一两】胡粉【半两】
　　右捣研为末炼蜜丸如梧桐子大每服三十丸空心米饮下晩食前再服或作散冷热水温服二钱
　　乌梅汤　治乆痢食即呕吐烦渇不可忍
　　乌梅肉【半两】黄连【三分】白茯苓　黄芩　龙骨【各半两】诃梨勒【三分】厚朴【一两】阿胶【半两】
　　右捣筛粗每服五钱浆水一盏生姜三片同煎至七分去滓空心温服日午再服
　　泻心汤　治卒然下痢热唇干口燥呕逆引饮
　　人参　甘草　黄芩　栝楼根　橘皮【各一两】
　　右防咀以水六升煮取二升分三服治老小痢水谷不化腹中雷鸣心下痞满干呕不安无橘皮栝楼若寒加附子一枚渇加栝楼一两呕加橘皮一两痛加当归一两仲景用大枣十二枚
　　黄连丸　治下痢烦渇
　　括蒌根汤　治下痢冷热相冲脏腑气不和顺本来下虚津液耗少口干咽燥常思饮水人初不许饮水毒气更増烦燥转甚宜急与汤饮救之不得令至过度止渇
　　括蒌根　甘草　白茯苓【各半两】
