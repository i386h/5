<!-- { "loadSidebar": true } -->
　　右粗捣筛每服五钱以水一盏半麦门冬一分去心枣一枚擘破同煎至七分去滓不计时温服
　　黄连丸　治热痢黄脓发渇四肢烦闷
　　麦门冬汤　治痢兼渇
　　麦门冬【一两半】乌梅【七枚】
　　右剉以水二盏煎取一盏去滓分温二服空心晩食前服
　　陈米汤　治吐痢后大渇饮水不止
　　右用陈廪米水淘浄二合水二盏煎至一盏去滓空心温服
　　治痢后渇
　　用糯米二合以水一盏半同研绞取汁空心顿服之
　　痢兼肿【附论】
　　夫下痢身体浮肿者乆痢所致也痢乆则胃气弱而肠虚胃者土也所以化水谷而充肌肉若胃土气衰不能胜湿则水气妄行流溢皮肤故痢而兼肿也得小便利者即愈
　　方
　　泽漆汤　治夏月暴冷忽壮热泄痢引饮变通身浮肿脉沉细小
　　泽漆【一两半】吴茱茰　赤茯苓　白术　桔梗　当归　青木香　犀角　芍药　海藻　大黄【各二两】
　　右剉如麻豆大每服以水二盏煎药五钱匕取分去滓温服
　　防己汤　治痢后四肢浮肿喘息促急防卧不安小便不利
　　防己　猪苓　桑根白皮　赤茯苓【各三分】青橘皮海蛤　防榔　紫苏　木通【各一两】木香　白术【各半两】
　　右粗捣筛每服三钱以水一盏生姜三片煎七分去滓温服不拘时
　　木香汤　治下痢后虚损脐下痛四肢浮肿
　　木香　五加皮　桑根白皮　防榔　仁【三分】郁李仁【各一两】松节【二两】薏苡仁　陈橘仁【各三分】
　　右粗捣筛每服三钱水一盏煎六分去滓不拘时稍热服
　　泽漆汤　治痢后肿满气急喘小便如血
　　泽漆叶【五两】桑根白皮　郁李仁【三两】杏仁　人参【各一两半】陈橘皮　白术【各一两】
　　右粗捣筛每服五钱水二盏入生姜三片煎取八分去滓温服后半时辰再服取下黄水数升或小便利为度
　　茯苓汤　治痢后遍身浮肿
　　赤茯苓　白术【各一两】防己　黄芩【各三两】射干　泽泻　桑白皮【各三两】泽漆叶【一两】
　　右粗捣筛每服五钱先以水三盏煮大豆一合取二盏去滓内药煎取一盏分为二服未瘥频服两料
　　女麴散　治痢后虚肿水肿者服此药小便利得止肿亦消
　　女麴【一升】干姜　细辛　椒目　附子　桂心【各一两】
　　右治下筛酒服方寸不知加至二三日三服产后虚满者大良効
　　桑白皮汤　治下痢后脾胃虚弱不能制输水气以致身肿胀闷
　　桑白皮　赤茯苓　郁李仁　陈橘皮【各一两】
　　右剉如麻豆大每服五钱水一盏半入赤小豆一百粒同煎至八分去滓食前服
　　消痞丸　治痢后肚腹满闷
　　苍术【四两】陈皮【一两】青皮【一两】木香【二钱】
　　右为末醋糊丸如梧桐子大每服二十丸空心温酒送下
　　治痢后手脚皆肿不可行歩
　　川乌　赤芍药　苍术　土硃
　　右等分为末丸如梧桐子大以木汤下食前
　　香菽散　治下痢体肿
　　右大豆炒熟去黒豆用一合捣罗为散用粥清调一钱日三
　　治痢后日乆津液枯竭四肢浮肿口干
　　用冬一枚以黄土泥厚褁五寸煨令烂熟绞汁服之
　　下痢不能饮食【附论】
　　夫痢后不能饮食者内脾胃虚弱气逆胷间之所为也风邪入于肠胃而痢痢则水谷减耗脾胃虚弱痢断之后脾胃常虚不胜于食邪抟于气逆上则胃弱不能食也○下痢禁口不能饮食虽曰脾胃葢膈热气闭膈心闷所致也俗用木香则失之温用山药则失之闭惟真料参苓白术散加石菖蒲及以道地粳米饮乗热调下或用人参茯苓石莲子肉入些石菖蒲与之胸次一开自然思食
　　方
　　诃梨勒丸　治痢后虚羸不下饮食
　　诃梨勒【一两】木香【半两】肉豆防　当归　干姜　白术白芍药　厚朴【各一两】缩砂【三分】陈橘皮【三分】桂心【半两】丁香【半两】
　　右细罗为末煮瓤和捣三二百丸梧桐子大每服不计时
　　治猪肝丸　治痢后脾胃虚弱不思饮食四肢乏力猪肝一犬叶　乌梅肉【一两】甘草【一分】草豆防　当归荜拨　阿梨勒　肉豆防　桂心　厚朴　干姜【各一两】
　　右捣罗为末用猪肝和捣三二百杵丸梧桐子大每服不计时以粥饮下
　　人参散　治痢后脾胃虚乏不能饮食四肢羸痩宜服人参　髙良姜　白术　白茯苓　干姜　厚朴当归　肉豆防【各一两】甘草【半两】
　　右捣细罗为散每服不拘时煮粥下二钱
　　白术散　治乆冷下痢后胃尚虚不能饮食四肢少力白术　干姜　木香　甘草　厚朴　阿胶　诃梨勒　当归　陈麴【各一两】
　　右捣细罗为散每服不计时煮枣粥调下二钱
　　白术散　治痢后四肢羸弱不能饮食
　　白术【二两】陈麴【一两】肉豆防【一两】干姜　当归　人参【各一两】桂心【半两】木香【半两】附子【二两炮】
　　右捣罗为末炼蜜和捣三二百杵丸如梧桐子大每服不计时煮枣粥下三十丸
　　木香丸　治痢后脾胃气虚弱不能饮食四肢乏力木香【半两】阿梨勒　缩砂　丁香　肉豆防　人参甘草　干姜　厚朴
　　右捣罗为末醋煮麫和为丸如梧桐子大每服不计时煮粥饮下
　　麦蘗丸　治痢不能食气虚羸痩
　　麦蘗　麴【半个炒令黄色】附子　桂心　乌梅肉　人参白茯苓
　　右捣罗为末炼蜜和捣三二百杵丸如梧桐子大不计时煮枣粥饮下三十丸一方七月七日麴
　　治老小下痢柴立不能食食不能化入口卽出命在旦夕
　　黄连末【半子殻许】乱头髪灰　醇苦酒　蜜　鸡子黄白蜡
　　右于铜器炭中火上先内苦酒蜜蜡鸡子黄搅调乃内黄连末髪灰又搅煎视可出为丸乆困者一日一夜尽之或二日尽之瘥
　　白术神麴丸　疗痹胃气微不能下食五内中冷反徴下痢
　　白术　神麴末　甘草　干姜　枳实
　　右捣筛蜜和丸空腹以温酒服如梧桐子大二十九二服渐加至三十丸腹中痛者加当归忌麫海藻松菜桃仁李雀肉等
　　治禁口痢
　　生姜　芥菜子
　　右药捣碎绢帛包之贴于脐上立効
　　治禁口痢
　　用真山药一两半生为末米饮调服神効
　　治禁口痢
　　用鲫鱼一枚不去鳞腮去肠入白矾一栗子大纸褁煨令香熟取出任意盐醋食之一方烧存性为末米饮调下
　　治禁口痢甚妙
　　用石连不以多少不炒剥去殻将肉并心研为末每服二钱陈米饮调下便觉思食此疾葢是毒气上衡华葢心气不通所以不食服此药后心气通利痢当顿下而愈未愈自服痢药一方仍以日照东方壁土炒真橘皮为末姜畧煎佐之○疗云痢疾不纳饮食者俗谓之禁口今人多以四注散理中汤参苓散加肉豆防木香或咽震灵丹等药调之恐非其治当以脉证辨之始脾胃脉不弱问而知其头疼心烦手足温热未尝多服凉药者此乃毒气上冲心肝所以呕而不食宜用败毒散每服四钱重陈仓米一百粒姜三片枣一枚水一盏半煎八分温服若其脉微弱或心腹虚膨手足厥冷初病则不呕因服罂粟为乌梅澁药服凉剂大过以致闻食先呕此乃脾胃虚弱一方用山药一味剉如小豆大一半银瓦铫内炒一半生用同为末饭饮调下陈庆长知县云项守官南康其守年十许嵗患禁口痢水浆不入者数日惟能进同官一方书载一治法试用之一服而痢稍踈三服遂索粥食顿饮半盏许自是痢止而安此用山药一味神効
　　禁口痢
　　用罗卜片不以新旧用好蜜擦于片上令患人口噙觉味淡再换令噙渐觉思食却用肉煮粥令患人闻香与食再用平胃散为妙
　　下痢湿中汤
　　用芍药半两生姜一两桂心半两吴茱茰一百五十枚切以水三升煮取一升分再服极騐
　　又方
　　用附子中者一枚炮干姜中者三块切以水三升煮取二升强人尽服弱人半不过三四日下
　　又方
　　用木鳖子去殻捶烂安脐中纸贴绢帛防之若能饮食取去之
　　治痢疾　不进饮食投以痢药则不能疗俗名禁口痢十有九死此乃疫气传入脏腑经络所致
　　用人参败毒散加陈糯米一百五十余粒如常法煎服立愈此方活人多矣凢卒暴注下皆因饮食不节脾胃伤谷湿热水谷不分洞然下行夏月饮食冷嗜水尤多有之不可便服止泻药及湿热之剂服之恐成里急后重而为积痢也得効方法如后
　　肉豆防方　治痢腹痛不能食用豆防一两去皮以醋麫褁煨以麫熟为度捣为散非时粥饮下一钱
　　败毒散加石莲肉治下痢热毒冲心不进饮食
　　仓廪散　治禁口痢有热乃毒气冲心食即吐
　　人参　茯苓　甘草　前胡　川芎　羗活　独活　桔梗　柴胡　枳殻　陈米【各等分】
　　右防咀姜薄荷煎热服
　　参苓白术散　治胃虚口禁
　　白扁豆【姜汁浸炒去皮】茯苓　山药　人参　甘草　莲肉　砂仁　桔梗　薏苡仁【炒各二两】
　　右为石菖蒲煎汤下又宜山药半炒为末米饮下宜食生韮菜
　　下痢里急后重【附论】
　　夫下痢里急后重者有瘕聚也经所谓大瘕泄者里急后重数至圊而不能便茎中痛是矣法当和冷而祛蕴渫则脾胃和平饮食腐化其脓血自消大肠自和也
　　方
　　木散　治下痢腹胀里急后重
　　木　白歮　白术【剉炒】厚朴【去粗皮生姜汁炙】木香【各一两】桂【去粗皮】黄连【去须】当归【炙剉】龙骨　缩砂仁【去皮】诃梨勒【煨各一两半】赤石脂【三两】杏仁【去皮尖双仁炒十五枚】陈橘皮【去白焙三分】
　　右粗捣筛每服五钱匕以水一盏半煎取八分去滓温服
　　胜金丸　治脏寒下痢脐腹撮痛肠鸣胀满里急后重不思饮食日渐羸痩宜服之
　　黄连【去须五两】龙骨【四两】草豆防【去皮】赤芍药　当归　干姜【炮】地榆　橡实【各一两】干桑叶　木香【各三两】赤石脂　代赭【煆赤研各四两】
　　右捣罗为细末醋煮麫糊丸如梧桐子大每服二十丸至三十丸煎艾醋汤空心服
　　芍药汤　下血调气溲而便脓血和气止血血止则便自愈调气则后重除
　　芍药【一两】当归　黄连　黄芩【各半两】桂【二钱半】防榔【三钱】大黄【三钱】甘草【炙】木香【各二钱】
　　右防咀每服半两水煎如痢不减渐加大黄如污后脏毒加黄蘖半两依前服
　　白术黄芩汤　服前药痢疾虽除更宜调和
　　白术【一两】黄芩【七钱】甘草【三钱】
　　右防咀匀作三服水煎
　　九圣丸　治下痢赤白日夜无度里急后重痛服之特効
　　罂粟殻【去蒂膜米醋炒一两重】川乌【炮去皮】黄连【去须】南木香北赤石脂　枯矾　肉豆防　白茯苓【去皮】干姜【各三钱】
　　右为末醋煮陈米粉糊为丸如梧桐子大每服五十丸空心米饮下肠痛不止当归乳香汤下
　　换肠丸　治大人小儿泻痢脓血腹中防痛困倦减食里急后重日夜无度服之有効
　　当归【切焙半两】青皮【去白】木香【各一分】甘草【炒】豆防【各四钱】陈皮【去白】诃子皮【各七钱】御米谷【蜜浴焙二两】
　　右捣细末蜜炼和丸如弹子大小儿樱桃大姜汤化下一丸
