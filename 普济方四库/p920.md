<!-- { "loadSidebar": true } -->
　　夫热结中焦则为坚下焦则为溺血令人淋闭不通此多是虚损人服大散下焦客热所为亦有自然下焦热者且自小可善之○凢气淋之为病溺虽澁常有余沥石淋之为病茎中痛溺不得卒出膏淋之为病尿似膏自出劳淋之为病劳倦即发痛引气冲下血淋之为病热即发甚则尿血治之皆与血淋同凢人鼻头色黄小便难也○医经曰膀胱不利为癃不约为遗尿又云膀胱者州都之官津液藏焉气化则能出矣人之有生将理失宜役用过度劳伤肾经藏热热留膀胱流入脬藏遂成淋病肾藏有寒寒积膀胱注于脬藏小便频数或遗尿而不禁遂成淋病治之宜辨其寒热热者清利之寒者温补之○诸淋所发皆肾虚而膀胱生热也水火不交心肾气鬰遂使阴阳乖舛清浊相干蓄在下焦故膀胱里急膏血沙石从小便道出焉于是有欲出淋沥不断之状甚者积寒其间则令人闷絶矣大凢小肠有气则小便澁小肠有热则小便痛痛者为血淋不痛者为尿血败精结者为砂精结败者为膏金石结为石揣本揆原各从其数也热剂之法并用流行滞气疎利小便清解邪热其余调平心火此三者之纲领心清则小便自利心平则血不妄行最不可姑息用难气得补而愈胀血得补而愈澁热得补而愈盛水窦不行加之糓道闭遏未见其有能生者也虽然肾热虚弱囊中受寒亦有挟冷而小便淋澁者其状先寒战而后泄便盖冷气与正气交争冷气胜则寒战而成淋正气胜则寒战解而得便溺也有胞系转戾证脐下急痛小便不通凢强忍小便或尿急疾走或饱食忍尿饱食走马忍尿入房使水气上逆气廹于胞故屈戾而得舒张也胞落即殂○肾主水膀胱为之府水储于膀胱而泄于小肠实相通也然小肠独应于心者盖阴不可以无阳水不可以无火水火旣济上下相交此荣卫所以流行而水窦闲阖所以不失其司耳惟夫心肾不济阴阳不调故内外关格而水道澁传送失度而水道滑热则不通冷则不禁其热甚者小便闭而絶无其热微者小便难而仅有肾与膀胱俱虚客热乗之故不能制水水挟热而行澁焉是以数起而溺有余沥肾与膀胱俱冷内气不充故胞中自滑所出多而色白遇夜而盛愈多若夫下焦蓄血其与虚劳内损则便溺自遗而不知下焦虚寒不能温制水液则便溺欲出而不禁是皆心不与肾交通故或冷或热而滑澁随之矣尝以清利行之如赤茯苓麦门冬灯心车前子之类是也心气虚小便滑利以温和益之如乳香益智巴防人参之类是也○医学发明云三难曰脉有太过有不及有阴阳相乗有覆有溢有关有格何谓也语曰关则不得小便格则吐逆关者甚热之气格者甚寒之气是关无出之由故曰关也格无入之理故曰格也虽然关以前者阳之动也脉当见九分而浮【天九也】过者法曰太过减者法曰不及遂上无为溢为外关内格此阴盛之脉也关以后者阴之动也【天也】脉当见一寸而沉【地十也】过者法曰太过减者法曰不及遂入无为覆为外关内格此阳乗之脉故曰覆溢是其真藏之脉人不病而死也注曰寒在胸中遏絶不入热在下焦壅塞不便内经云人迎大四倍于气口名曰关关则不得小便格则吐逆夫小便者是太阳膀胱所主长生于申申者西也西者金也故金能生水金者肺也肺中伏热水不能生是絶小便之源也人辅相天地膀胱之源自头项下至于足故曰阳中之阳如渇而小便不通者不得降是也圣人立法皆用清燥金之正化气薄之药茯苓猪苓泽防琥珀灯心通草车前子瞿麦扁蓄之类皆为淡渗之药能泄肺火而清肺金滋水之化源也若热在下焦是絶其流而溺不泄也须用气味俱厚阴中之阴药治之昔者长安有大贾王善小便不通渐成中满腹大坚硬如石壅塞之及复脚坚胀破裂出黄水双睛凸出昼夜不得眠飮食不下痛苦不可名状赵亷甫萧文尉辈诸子求治随徃病家果病人之苦平昔未曽见问因受病之源始病不渇近添呕哕唾以大盘药缄示之遍示名题治中满利小便渗泄之药悉偹平生不经见者亦多急难措手乃辞归从夜至旦耿耿不寐穷究其意理忽记素问有云无阳则阴无以生无阴则阳无以化又云膀胱者州都之官津液藏焉气化则能出矣至病小便癃闭是无阴而阳气不化者也凢谓小便之药皆淡味渗泄为阳是气药阳中之阴非地方之寒水阴之中阴所化者也此乃奉养太过高粱积热损北方之阴肾水不足膀胱肾之室久而亁涸小便不化火又逆上而为呕哕非隔上所生也独为关非格病也盖此老人日热在下焦损塞不便须治关格之法今病内关外格之病悉具死在旦夕且下焦未易愈随先治其北方寒水兼进大苦寒气味厚药黄栢知母桂为引用丸如桐子大滚汤下二百丸少时来报须臾如刀刺前阴火烧之痛溺出如暴泉涌出卧具皆湿床复沉流顾盻之间肿胀消散凢大人小儿病沙石淋及五种淋澁癃闭并脐腹痛益元散主之以长流水调下盖因热在膀胱燥其津液故俗谓冷淋者天下之通弊也五花散减桂加益元散名淡渗散
　　方
　　琥珀茯苓丸　治膀胱经积热以致小便沥闭淋澁琥珀【另研细】滑石【用桂府者研细】知母【去皮头】黄栢【去粗皮】蛤粉赤茯苓【去皮】川木通【去皮】当归　泽防【去头各二両】人参山栀子仁　赤芍药　白术　猪苓【去皮】黄连
　　大黄　黄苓　瞿麦　扁蓄　木香
　　右为末同琥珀滑石蛤粉和均滳水和丸如桐子大每服四钱早辰空心用温白汤送下
　　引水散　治小水秘澁不快或不通
　　石燕　海马　海蛤　滑石　琥珀　赤茯苓川木通　通草　泽防　猪苓　车前子【微炒】茴香瞿麦穗　扁蓄　忘忧根　木香　白丁香
　　越桃【炒系山栀子仁】苦葶苈【纸衬炒】鬼棘针【各一両】
　　右除石燕海马外各一両同为麄散每服五钱水一盏半灯心三十茎同煎取清汁八分入麝香一匙拌匀放温食前服麝香少许亦可
　　地肤子汤【出三因方】能治下焦热结小便赤黄不利数起出少茎痛或血出瘟病后飮热及霍乱后当风取凉过度飮酒房劳及行路冐热冷飮逐热热结下焦及药石热动关格小腹坚脬胀如斗诸如此淋悉皆治之地肤子【三両一作草】知母【五钱研】黄芩【五钱切】猪苓【五钱切】瞿麦【五钱炒】枳实【五钱研】升麻【五钱】通草【五钱切】葵子【五钱研】海藻【洗净五钱】
　　右防咀以水一斗煮取三升分三服大小便皆闭者加大黄三両女人房劳肾中有热小便难不利小肠痛脉沉细加猪肾一具若加肾可用水一斗半先煮肾取一斗汁然后纳药煎一方不用枳实一方用生姜煎忌食甘草
　　通草汤【出危氏方】専治诸淋
　　通草【二両切】王不留行【五钱切】葵子【二両研】茅根【二両切】桃胶【二両】瞿麦【二両炒】当归身【一両切】蒲黄【一両研】滑石【一両研】甘草【炙半夂】
　　右防咀每服四钱水一盏半姜五片煎八分去滓温服不拘时
　　石韦散　治肾气不足膀胱有热水道不通淋沥不宣出少起数脐腹急痛蓄作有时劳倦即发或尿如豆汁或便出沙石
　　当归身　瞿麦麺　葵子　脂石韦　木通稍白芍药　生白术　飞滑石　王不留行　炙甘草【各等分】
　　右为末每服二钱煎小麦汤调下食前日二三服一方治百种淋宻淋热淋劳淋小便澁脬中满小腹急痛当归水煎服
　　十味滑石汤【出圣恵方】専治患淋来积年比医治不能得痊或治十日一发即有可时今年因病更频数至二十日来不止
　　滑石　冬葵子　瞿麦　脂石韦【各五分】蒲黄　陈橘皮　芍药　白茯苓【一方用赤茯苓】芒硝　子芩
　　右捣筛为散空腹煮飮子服方寸日二服渐加至一大钟忌热面炙肉醋蒜等一方粥饮服
　　飮子方
　　桑白皮　白通草　百合　白茅根【十枝新者】
　　右调剉以水四升煮取二升去滓温下散药口亁渇含服之亦得
　　潦淋散
　　石韦　大防魄　滑石　茯苓　全当归　芍药黄芩　冬葵子　乱髪【三团】瞿麦
　　右为散服方寸匕日二服忌酒面炙肉油腻蒜鲙酢及忌热物
　　沉香琥珀散　治诸淋澁不通皆可服
　　琥珀屑　忘忧根　白通草　小茴香　大扁蓄木通梢　血竭　滑石　海金沙　木香【各半両】
　　右为麄末每服一両水二盏半灯心一把竹叶十片连根葱白三枝同煎七分去滓温服空心食前如便块加大黄五钱水道澁痛加山栀子五钱淋血加生地黄一両暴流水更加极验
　　海金沙散　治五淋澁痛
　　泽防【五钱研】滑石【研水飞】猪苓【五钱切】海金沙【五钱研】脂石韦　净桂肉【一钱去皮】白术　甘草　赤茯苓　芍药
　　右为末每服三钱水一盏灯心同煎七分空心温服
　　参耆汤　治心虚客热乗之小便澁数而沥
　　赤茯苓【三分半】生亁地黄【二分半】绵黄耆【二分半】桑螵蛸【二分半】地骨皮【二分半】人参【二分半】北五味子【二分半】甘草【炙二分半】
　　右剉散每服三钱井水一盏煎临热入灯心二十一茎去滓温服
　　疗淋方
　　茯苓【打碎切】地骨皮　生甘草【切去稍】黄芩　前胡【各二両】生姜【切去皮】麦门冬　青竹叶【五十片】蒲黄【各等分】
　　右切以水九升煮取二升六合去滓分为三服服别相去如人行七八里忌热面油腻海藻菘菜酢物
　　疗治诸种淋
　　榆皮【打碎】车前子【各二両】冬子【一升】鲤鱼齿【二十个】桃胶白通草【去稍切】地麦【各二両】瞿麦【一両】
　　右防咀以水一斗煮取三升分三服日三
　　疗治五劳七伤八风十二痹劳结为血淋热结为肉淋小便不通茎中及小腹痛不可忍者
　　滑石【研水飞】桂心木　冬葵子【炒研细】王不留行　通草【一方作木通】车前子【各二分】甘遂　石韦
　　右为散以蔴子飮五合和服方寸匕日三尿沙石出効一方加白榆皮三分
　　五淋散　治膀胱有热水道不通淋沥不宣脐腹急痛或尿如豆汁便如沙石淋膏尿血并宜服
　　山茵蔯【二両去根】淡竹叶【洗去泥】木通稍　赤茯苓　飞滑石　炙甘草　赤芍药　山栀子【各等分】
　　右防咀每服三钱水一盏煎服一方加当归除木通滑石曽有人淋而至血片痛甚空心盐汤吞鸡苏丸及观其方用药有理
　　八正散　治小便赤澁或癃闭不通及热淋血并宜服之
　　大黄面　瞿麦穗　木通　飞滑石　大扁蓄【各等分】车前子【微炒研】山栀子【酒焙研】甘草
　　右为末入灯心同前小儿少少与之
　　疗治黄胆后小便淋沥方
　　猪肾　白茯苓　瞿麦穗　车前子【微炒研】黄芥【各等分】椒目　川泽防　地肤子
　　右防咀水二斗煮车前取一斗六升去滓下猪肾煮取一斗三升去肾下药煮取三升分三服
　　石韦汤　治气壅关格不通小便淋结脐下闷
　　石韦【研细末】徐长卿【切研细】茅根节　木通稍　冬葵子【炒研细】滑石【研水飞】瞿麦穗　生槟榔
　　右防咀如蔴豆大每服五钱七分水一盏半煎七分去滓下防硝末一钱煎温服空心食前日二
　　疗治诸种淋方
　　葵根【去泥洗净】茅根节　石首鱼头夹　炙甘草【切去稍】通草稍　贝子　大麻根
　　右防咀以水一斗二升煮取五升分五服日三夜二亦治石淋病
　　琥珀散　治五淋
