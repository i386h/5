<!-- { "loadSidebar": true } -->
　　滑石【研水飞】琥珀屑　木通　全当归　广木香鬰金　大扁竹【各一両】
　　右为末每服三五钱用芦苇叶同煎食后日三服
　　导赤丸　治心肾气鬰膀胱有热小便淋痛及诸热壅滞
　　生亁地黄【切研细】木通稍　山栀子【炒研细】赤茯苓赤芍药　飞滑石　生大黄【各一両】
　　右为末炼蜜丸桐子大每服二十丸食后前导赤散送下热水亦得
　　榆皮汤　治疗淋
　　瞿麦【二両炒】防葵【一両切】榆白皮【一両研】葵子【一両研】滑石【二両一方四両】甘草【一両一方二両炙】黄芩【一両一方二両】
　　右切以水一斗煮取三升分二服忌海藻菘菜一方无防葵
　　海金沙散　治小便淋沥及下焦湿热气不施化或五种淋疾癃闭不通
　　木通稍　瞿麦穗【炒研细】滑石【细研】白通草【各両半】杏仁【酒浸去皮麸炒黄一両】
　　右为末每服五钱水一盏半灯心二十茎同煎七分去滓食前温服
　　又治痛方
　　滑石【研水飞】白术【切研细】贝母　白茯苓　川通草【各一两】
　　右为散酒服日二服十日瘥
　　治淋疾
　　用石燕子七个捣黍米粒大新桑根白皮三両剉如豆粒同拌匀分作七贴用水一盏煎一贴取半去滓温服空心午前至夜各一服
　　五淋散　治肾气不足膀胱有热水道不通淋沥不宣出少起多脐腹急痛蓄作有时劳倦即发或尿如豆汁或沙石或淋如膏或热淋便血并皆治之
　　山栀仁　赤芍药　甘草【生用】全当归【五両】赤茯苓【六両】
　　右为末每服二钱水一盏煎八分空心食前服或以五苓散和之用竹园安门冬草葱头灯心煎汤调下一方有黄芩
　　葵子散　疗淋利小便
　　葵子【半斤】滑石【二両】石南叶【一両】地榆【三両】石韦【一両】通草【二両】
　　右为散飮服方寸日三服良
　　六味汤　治小便淋沥此病有数种有石淋有热淋有气淋气淋者气壅塞小便不通遂成淋此病自须依前治气水气法石淋者縁先服石石气不散壅浊生热故成石淋热淋者体气生热更縁石飮将息伤热热气灼灼遂成热淋更无余但若体气热小便澁出处酸洒宜服
　　瞿麦穗【微炒研】冬葵子【一升炒】榆白皮【切一升】白茅根【切一升】石韦【四両切】桑白皮【六両切】
　　右切以水一斗煮取三升去滓温分三服如人行十里久服三五剂后宜合大防魄五味散服佳
　　五味散
　　大防魄【六両研】石韦【三両研】瞿麦穗【四両炒】冬葵子【三両研】茯苓【六両切】
　　右为末煮桑根白皮作飮子初服一升寸匕日再服稍加至三七忌酢物
　　赤葵汤　治小便微痛渐难欲出不出痛不可忍者赤茯苓　冬葵子　脂石韦　川泽防　大白术【各等分】
　　右为细末每服三钱水一盏煎七分温服
　　车前子散　治诸淋小便痛不可忍
　　车前子【半両生】淡竹叶【去泥洗】荆芥穗　赤茯苓　灯心
　　右分作二剂多用新汲水煎任意服
　　猪苓汤　治五淋伤风感寒脉浮发热渇欲飮水小便不利
　　猪苓【一両切】赤茯苓【一両】真阿胶【五钱】川泽防【五钱切】白滑石【一両】
　　右剉散每服五钱水一盏半煎温服不拘时
　　瞑膏　治诸淋痛不可忍受及沙石淋
　　用大罗卜切一指厚四五片好白蜜淹一时安净铁铲上慢火炙干则又蘸蜜取尽二两蜜畨覆炙令香软不可焦俟温细嚼以盐汤一盏送下立効
　　滑石汤　疗淋
　　滑石【研水飞】榆白皮【炒微研】地肤草　冬葵子　脂石韦【各二両】
　　右切以水一斗煮取四升分四服日再服甚良
　　诸般淋病
　　用桃胶水浸一宿天明只服其水
　　治五淋皆肾虚所致虽病久服之必愈
　　琥珀【一分】泽防【一分】石鷰子【半両生研】海金沙【半両】葵菜子【一分】
　　右为末每服三钱用新取桑白皮浓煎汤调下食前空心日进三服如淋退可便服八味丸补之忌炙煿房事热酒酸物等应下膏血沙石淋胀闷者服之如神每疾作飮食呕吐者服之妙
　　琥珀散　治五淋澁痛小便有浓血出
　　琥珀屑　海金沙【研极细】没药【研极细】蒲黄【各一両】
　　右为末每服三钱食前浓煎蕈草根汤调下日二服
　　治淋痛方
　　葵子【炒研细】茯苓　大白术　全当归【各二両】
　　右防咀以水七升煮取二升分三服日三
　　利水散　治各证随用后汤下
　　山栀子【微炒研】白药子　飞滑石　川木通【各半分】
　　右为末每服一钱血淋酸浆甘草煎汤下石淋灯心汤下沙石淋木通汤下冷淋新汲水下
　　治淋澁
　　黄连【呉茱萸炒】赤芍药　广陈皮【黄酒炒】地骨皮【各等分】
　　右为粗末水煎四钱温服量人大小服
　　秋石丸　治浊气干清精散而成膏淋黄赤白黯如汁肥膏油【蜜之状】白茯苓【一両研】桑螵蛸【蜜炙】秋石【五钱研】鹿角胶【捣碎炒黄焦米粒大各半両】
　　右为末研和糕糊丸梧桐子大每服五十丸人参煎汤下
　　葵花散【出卫生实鉴方】専治小便淋沥
　　用葵花根洗净剉水煎三五沸服立愈
　　治诸种淋方
　　用白沙三升熬令极热以酒三升淋取汁服立愈
　　疗五淋方　夫五淋者石淋气膏淋劳淋热淋血淋也石淋之为病小便茎中痛尿不得卒出时时出痛引小腹膀胱里急气淋之为病小便难常有余沥膏淋之为病尿似膏自出小腹膀胱里急劳淋之为病倦即发痛引气冲小便不利热淋之为病热即发其尿血后如豆汁状蓄作有时五淋各异疗方用杂故不载也
　　防虫【五分熬一方作虫虫】班蝥【一分研】地胆【四分研】猪苓【一钱】
　　右为散每服四分日进三服夜二服但小腹有热者去猪苓服药二日后以器盛小便当有所下肉淋者卒下肉血淋者下如脉如绳若如脓肉气淋者下如羮上肥石淋下石或下沙剧者十日即愈禁食羮猪肉生冷鱼葱盐醋以少小麦汁服之良
　　治淋
　　酸枣仁【二両半】金樱【二両半】杜仲【二両半】兎丝子【二両】
　　右用山药四両为糊丸硃砂为衣空心盐汤酒任下
　　滑石散【方见本门热淋类】能治百种淋寒淋热劳淋小便淋澁脬中渫胀急痛者宜服之
　　锈刀散　治一切淋澁服药未効
　　用锈刀一口多年者最佳用一石块磨以盆内碗盛水磨之澄清毎服半盏或一盏不拘时服一方磨剪刀水交股水一盏服即通
　　治五淋【出海上方】
　　川续断【一両切】贝齿【半両研】茴香【二分研】甘草【一両研】
　　右为末每服三钱水一盏煎七分温服
　　治尿淋痛【出儒门事亲】
　　益元散【二钱】茴香【二分研】
　　右为末水煎服之
　　火府丹　治心经蕴热小便赤少五淋澁痛【方见本门】朴硝散　治五淋
　　朴硝【五分研】海金沙【一钱研】皂角【三分】
　　右为末沙糖井花水调下
　　榆白皮散　治诸淋水道澁痛
　　榆白皮　瞿麦　甘草
　　右为末热水调下半钱如血淋加蒲黄热汤服
　　治小便淋澁痛
　　羊角葱　小童尿　黄土
　　右一处捣为泥作饼子先以盐不拘多少炒过放在脐窝内揉出汗后用前三味饼子盖了绯绢捻定须臾小便出如赤水効
　　分清飮【出简易方】専治五淋如神
　　苎麻根　白茯苓　赤藤
　　右为末每服一大钱百沸汤调下
　　导赤散　治心虚蕴热小便赤澁或成淋沥
　　生亁地黄　木通　甘草【各等分】
　　右剉散每服三钱竹叶十片煎不拘时服
　　治淋疾数年不愈者【出危氏方】
　　用四君子汤去甘草每服三钱水一盏煎服
　　滑石散　治小儿淋澁疼痛不通
　　滑石【碎】海金沙　木通【剉各等分】
　　右为散每服二钱浓煎灯心汤调下空心服
　　近効疗淋方
　　人参【六分】厚朴【三分炙】粟米【二合】
　　右切以水三升煮取汁七分新布绞去滓分三服温服别相去如行七八里久忌食生冷等物
　　治小便淋澁或有血
　　以赤根楼葱近根截三寸许安脐中以炙七壮
　　神保丸【出永类铃方】大凢水道不行其本在肾合用牵牛及泽防其本在肺合用葶苈桑皮二者兼行必治中病其间更以木通滑石佐之又能透达虽然大便小便脉络相贯也人有多曰小便不通但用神保丸比葶丸軰大防数行小肠自利
　　抵圣散【一名信効散】専治五淋
　　槟榔【面煨三钱或五钱】赤芍药【一両】
　　右为末每服三钱水一大盏煎至七分去滓热服一方加灯心五茎煎空心服
　　倒换散　治无问新久癃闭不通小腹急痛
　　大黄　荆芥
　　右各另为末每服一二钱温水调下临时加减
　　治结成肿实未溃小便不通者
　　用葱白不拘多少碎切入麻油内煎令黑色去葱不用只收油起微热通手逐旋涂上自消
　　车前子散【出经验良方】治诸淋闭澁不通者大抵诸淋肾与膀胱热也肾与膀胱为表里俱属于隂水水入小脬中行于阴为小便也肾气不通于阴水液之道路膀胱为津液之府津液内溢流于肾水道不通停积于脬肾热而气澁故水道不利小便澁故谓之淋其状小便数而出少小腹引脐急痛又有石淋气淋血淋行证殊异主疗不同今以治之
　　车前子　滑石【各一両】
　　右为末米飮调下半钱食前日三服一方涂脐四畔约四寸水和调妙服亦可
　　二神散【出直指方】専治诸淋急痛
　　黄色海金沙【七钱半】滑石【半両】
　　右为细末每服二钱半多用灯心木通麦门冬草新水煎入蜜调下
　　白薇散【出危氏方】専治血淋热淋
　　白薇【择良者】芍药【各等分】
　　右为末每服二钱酒调下立効或加槟榔
　　治五淋
　　真定器【火烧存性研为细末一両】生熟地黄末【各一両】
　　右每抄定器末一钱地黄各半钱煎木通汤调下不拘时服神効
　　治五淋
　　用石决明去麄殻研细如有硬如石者即添杉木节为末用热水调七钱七分
　　治小便淋沥或有或无
　　用大蒜一个纸包煨过露一夜来日空心用新水送下
　　苦杕散　治沙淋诸淋毎溺时器中剥有声痛楚不堪用杜牛膝净洗碎之凢一合用水五盏煎耗其四而留其一去滓以麝香乳香少许研调服又用单酒浓煎下亦可
　　乳石散　治血淋及五淋等韩安伯叅议名元脩尊人冐患此疾数日痛楚不可言服之遂愈
　　右炼乳香中夹石者研细以米饮下或麦门冬汤调下毎服以饥饱适中时服空心亦可
　　治淋
　　用生续断绞取汁服之是马前根
　　治气肿关格不通小便淋结脐下妨闷无痛
　　用滑石八分研水面以水五大合和搅顿服又虾蟇小者有毒人小便秘澁脐下疼痛至死者以生防一合投新水半碗浸令水浓顿饮之愈
　　理淋方
　　用赤小豆三合慢火炒肉为末煨葱一茎细剉暖酒调二钱温服男女人热淋并疗
　　治疥淋
　　用石灰汁洗之自好
　　治五淋
　　用鷰尿取末以冷水服五钱旦服至食时当尿尿石出
　　治淋疾
　　以云母温水和服三钱
　　治淋渇
　　用石钟乳节筛白练里之合诸药草渍酒服
