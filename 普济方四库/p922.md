<!-- { "loadSidebar": true } -->
　　透格散　治五种淋疾劳淋血淋气淋热淋石淋及小便不通至甚者一名消石方
　　用消石一両不夹泥土雪白者生研为细末每服二钱诸淋各依汤便如后劳倦虚损则发小便不出小腹急痛葵子末煎汤下痛后便须服补虚丸散血淋小便不出时时下血疼痛满急热淋小便赤色淋沥不快脐下急痛并用冷水调下气淋小腹满急尿后常有余沥木通煎汤温调下石淋茎内痛尿不能出内引小腹急胀疼痛尿下沙石令人闷絶将药末先入锅子内隔纸炒至纸焦为度再研令细用温水调下小便不通瞿麦汤下诸淋并只以冷水调下并空心下先调使药消散即服之更以汤送下服调药末効者服此立愈一方血淋山栀子仁煎汤调下热淋小便赤黄芩煎汤调下气淋滑石汤下沙淋桑白皮煎汤下
　　利五淋治不眠疗齁
　　用榆白皮阴干后焙杵为末每日朝夜用水五合末二钱煎如胶服瘥
　　又方
　　用乌石丸煎汁冷服之并止小便
　　治五淋小便赤少茎中疼痛
　　用冬麻子一升杵研滤汁二升和米三合煮粥着葱椒及热煮空心服之
　　治诸淋
　　用马苋饮汁服之
　　治淋
　　用繁缕草满両手握水煮服之
　　又方
　　取牛耳中毛烧取半盏水服瘥一方用尾烧灰服
　　又方
　　取石首鱼脑中枕骨烧为末饮下水服亦可
　　治小便不利膀胱胀水气流肿及胞转方
　　用水上浮萍曝亁为末服方寸日三
　　地髓汤　治五淋小便不利茎中痛欲絶
　　用牛膝浓煎汁饮极効酒煎亦可一方以根煮服之一方槌破每両用水二盏煎至一盏去滓一日五服○有叶朝议亲人患血淋流下小便盆内凝如狗溺久而有变如防但无足耳百治不瘥遇一村医言服此药虽未愈而血色渐淡久乃复旧后十年其病再作又服此药瘥矣经验方陈氏云予在临汀妻党方守夷吾以其编类集要方见示遂刋于郡齐后卾渚得九江守王南强书云老人久苦此淋疾百药不効偶见临汀禁要方中用牛膝者服之而愈乃致谢云常闻郡邸有苦此者再试亦验因检本草自载牛膝治小便不利茎中痛欲死却用酒煮取饮今再拈出表其神効
　　治五种淋及淋下血二升者
　　用苎麻根両茎切碎以水一碗半煎取半碗频服即通大妙一方用砂石水调下
　　发灰散　治白淋大小便不通
　　以乱髪烧灰水服之
　　又方　治咳嗽五淋大小便不通小儿惊癎止血鼻衂以发烧灰吹内立已
　　治乳右发动小便淋沥不通心神闷乱兼治气淋用船底青苔如半鸡子大以水一大盏煎五分去滓温服日三四服
　　酸浆酒方　治小便不通气满闷及治卒患诸淋遗淋沥不止小便赤澁疼痛
　　用酸浆草一握研取自然汁与醇酒相拌和服立通不饮酒用甘草三寸生姜一枣大剉同研用井花水五分盏滤取汁和服亦得
　　疗茎中淋有石方
　　取鸡屎白半觔曝亁熬令香筛为末散酒服酩酊日三服到一二日当下石便当于器中尿石下为验
　　又疗淋澁所不能疗者神方
　　取葛上亭长折断腹腹中有白子如小米长二三分取着白板子上阴亁燥一二日药成若有人患十年淋服三板八九年以还服二板服时以水着小杯中如枣许纳药杯中半食顷以甲研当令扁扁见如水中仰头令人防入咽喉中勿令近牙近则着牙齿间不尽得入咽之也药虽微小下喉自至下焦淋所有顷药作大烦急不可堪者饮麦亁饭汁药性即止也若无麦亁饭汁但水亦可耳老小服三分一曰药当下淋疾如脓血连连尔石去者或如指头或青或黄男女服之皆水道去并疗妇人产生后余疾积聚或成帯下服之皆愈此防正月二月为莞青三月为王不留行四月五月六月为葛上亭长七月为班猫九月十月为地胆随时变耳亭长时头当赤身黒若药不攻淋不下以意节度更増服之
　　治淋漓
　　用水芹菜白根者去叶捣汁井水调下
　　理气热淋疾小便数急痛小腹虚满
　　用通草煎汤并葱食之効
　　治尿不出方
　　用白盐以湿纸裹烧成白花吹入之効
　　八味丸【方见本门小便难类】治热淋血淋
　　用八味丸加灯心车前子煎不拘时服
　　木香灯草丸　治小便澁滞或浓溺不通及阴茎中痛
　　木香　红花　灯草【各三両】
　　右为末糯米酒打糊丸梧桐子大每服七十丸温酒下食前日进三服
　　瞿麦散【一名石韦散】治五淋【方见本门】
　　治诸淋痛方
　　取猪脂酒三合日三小儿服一合腊月者
　　石韦散　治诸淋及小便不利阴中痛日数十度起此皆劳损虚所致
　　石韦【去皮】滑石　瞿麦　王不留行　葵子【各二両】
　　右为散每服方寸每日三服一方加滑石五両无王不留行一方治劳淋茎中疼痛日夜数起用葱白汤调下
　　姜黄散　治五般淋
　　姜黄　滑石【各二十八両】木通【十八両】
　　右件为细末每服一钱水一盏煎七分温下日三服
　　通草散　治肾气不足膀胱有热水道不通淋沥沙石痛不可忍或出鲜血并皆治之
　　通草【二両】白芍【一両】王不留行【半両】甘遂【三钱】石韦【一両】葵子【一両半】滑石【半両】蒲黄【一両】桂心【一両】
　　右件为末每服三钱沸汤调下
　　治五淋通利琥珀散
　　真琥珀　薄荷　生姜　生地黄　车前子【各二两】藕节【五叚】
　　右研为末取汁调服一服愈甚者再服皂角酒下
　　治淋方
　　皂角刺　破故纸【等分】
　　右件为细末以无灰酒调下
　　香白芷散　治五淋经验
　　白芷　鬰金　滑石【各一両】
　　右为末每服一钱沙石血淋用竹叶灰温酒调下甚者二服瘥
　　参苓琥珀汤　治小便淋沥茎中痛不可忍相引脇下痛
　　川楝子　生甘草　人参　胡索　茯苓　泽防　琥珀　当归稍　柴胡
　　右件防咀作一服长流水三盏煎至一盏去滓温服空心食前数服大效中统三年六月中黄明之小便淋沥茎中痛不可忍相引脇下痛制以参苓琥珀汤治之中书右丞相合剰合孙病小便数而欠昼夜二十余行脐腹胀满腰脚沉疰不得安卧至元癸未季春下旬一日奉勅治之遂徃诊视脉得沉缓时时帯数尝记小便不利有三不可一槪而论津液偏渗于肠胃大便泄防而小便澁少者一也宜分利而已热抟下焦随湿而不行者二也必渗泄乃愈脾胃气澁不能通调水调下输膀胱化者三也可顺气令施化而出右丞公平日膏梁湿热内蓄不得施化膀胱窍澁是以起数而见少也非渗泄分利则不能快利遂治一方名曰茯苓琥珀汤内经曰甘缓而淡渗热而津液内蓄脐腹胀满当须缓之泄之必以亁淡为主是以茯苓为君滑石甘寒以利窍澁猪苓琥珀之淡以渗泄利水道故以三味为臣脾恶湿气内蓄则脾气不治益俾胜湿必以甘为助故以甘草白术为佐咸入肾咸味下泄为阴泽防之咸以防伏水肾恶燥急食辛以润之津液不行以辛散之桂枝味辛散湿以润燥此为因用故以二味为使煎长流甘烂水使不助其肾气大作汤剂令直达于下而急速也両服减半旬日自愈
　　茯苓琥珀汤
　　茯苓　琥珀　泽防　猪苓　滑石　白术　甘草　桂心
　　右为末每服五钱煎长流甘烂水一盏调下空心食前待少时以羙膳压之
　　治诸般淋
　　以熬盐热熨小腹
　　青麻汤　治淋瘀血及下血不止
　　用青麻根一十七根洗去土以水五升煮取三升冷服分六服
　　治五淋【出本草】
　　用虎杖不计多少为末每服二钱用饭饮下不拘时服
　　治淋沥疾【出本草】
　　以白蒿烧淋灰煎服
　　下五淋
　　以紫荆木浓煮汁服之
　　主五淋【出本草】
　　取灯心草根及苖生煮服之或以败席煮服之更良
　　治淋【出本草】
　　以黄芩四両袋贮之水五升煮三升分三服
　　下淋【出本草】
　　以霹雳碪磨服之亦煮服
　　除淋【出本草】
　　以菩萨石用水磨之服
　　治脬肿小便澁少精【出本草】
　　以肥狗肉五觔熟蒸空腹吃之
　　治小便不利脐下结气【出本草】
　　以石莼煮汁饮之
　　治卒小便淋沥痛【出本草】
　　用紫草両握罗为散每服于食前以井水调下二钱治淋澁产后同
　　主气喘促脬肿小便澁【出本草】
　　以杏仁一両去尖皮熬研和煮粥极热空心吃二合効
　　治腹内热结目黄不食大小便澁【出本草】
　　用苦耽苖子煮汁服亦可生捣绞汁服
　　疗淋疾【出本草】
　　用小儿裙并左纒草二味洗净焙亁等分捣罗为末每服一钱温酒调下无忌左纒草乃旋花根也
　　驻景丸　治小便淋澁
　　用车前莵丝二物蜜丸每服三十丸温水送下不拘时服
　　治淋【出本草】
　　用石鷰以水煮汁饮之有効
　　治五淋【出本草】
　　以古文钱煮汁服
　　治五淋
　　以风延母煎服之
　　治五种淋
　　用莵葵捣汁饮之
　　导引法
　　养生方云偃卧令両足布膝头斜踵置鸠口内气振腹鼻出气去淋数又去石淋茎中痛又蹲踞高一尺许以両手从外屈膝内乂至足跌上急手握五指极力一通令内曲以利腰脚疗淋也
　　气淋【附论】
　　夫肾虚则不能制小便膀胱挟热则水道澁肾虚则膀胱热胞内气胀小腹坚满而生淋澁之病也其后出少频数尿有余沥是也亦曰气癃诊其脉少阴脉数者为气淋
　　方
　　瞿麦汤　治气淋澁滞
　　瞿麦穗　黄连　大黄　枳殻　当归　桔梗牵牛子　大腹皮　木通　羌活　延胡索　射干桂心【去粗皮一両】
　　右捣筛每服四钱水盏半入生姜七片煎八分去滓温服不拘时
　　白芷散　治气淋结澁小便不通
　　用白芷醋浸焙亁二両捣为细散煎木通酒调二钱连进二服
　　治急气淋阴肾肿
　　用泥葱半觔煨过烂捣贴脐
　　芍药汤　治气淋小便不通
　　赤芍药　大黄　当归　芎防【各二両】桂【去粗皮】人参细辛　桃白皮　真珠末【半両】雄黄【研三分】
　　右捣筛每服三钱水一盏煎至七分去滓温服不拘时
　　十味滑石汤　治气淋脐腹满结小便不利【方见本门】呉茱萸散【出圣惠方】治气淋腹胀不通
　　呉茱萸　亁姜　赤芍药　桂心　当归　桃白皮　人参　细辛　真珠末　雄黄【各一分】
　　右为散每服五钱水一大盏煎五分去滓入真珠末雄黄末各一匙搅令匀更入酒半小盏煎三両沸于温食前服
　　沉香散【出三因方】治气淋多因五内鬰结气不得舒阴滞于阳而至壅闭小腹胀满使溺不通大便分泄小便方利
　　当归　沉香　石韦　滑石　王不留行【各半両】葵子　白芍药【各三分】甘草　橘皮
　　右为散每服二钱煎大麦饮调亦得食前服
　　木香散【出圣惠方】治气淋小肠疼痛
　　木香　鸡苏　槟榔【各一両】木通　细辛　赤茯苓【各三分】人参　当归　桃仁【各半両】
　　右为细末散每服三钱水一盏煎六分去滓食前温服
　　石韦散　治气壅不通小便淋结脐下妨闷疼痛石韦　赤芍药【各半両】白茅根　木通　瞿麦　滑石【各一両】葵子　川芒硝　木香【各一両】
　　右为散每服四钱水一盏煎六分去滓食前温服
　　木通汤　治气淋结澁不通
