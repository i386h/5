<!-- { "loadSidebar": true } -->
　　右以米水三升煎取一升二合分二服热加黄芩一両加滑石二両末血者加苖根二両痛者加芍药二両加药亦加水也
　　石韦汤　治心经蕴积热传于小腹小腹热则传于脬中屈擗而系转诊心脉大而洪
　　石韦【去毛】车前子
　　右等分浓煎汁饮之其人腹胀此忍溺好屈卧曲膝则阴缩肿此厥阴之证加赤茯苓黄耆等分尤好一方每服五钱水二盏煎一盏去滓俟温服
　　治热淋小腹胀满急痛【出圣惠方】
　　麻皮【一両】甘草【三分炙微赤】
　　右为散以水二大盏煎取一盏三分去滓食前分三服
　　治热淋小肠不利茎中急痛【出圣惠方】
　　乌麻子　蔓菁子【各五合】
　　右为药同炒黄色研用绢袋盛以井花水三升慢火煎一盏服之
　　车前子散【出十便良方】治热淋小便不利茎中急痛
　　车前子【一合】葵根【一両半剉】
　　右为散水一盏半煎一盏去滓食前分二服
　　治热淋【出经验良方】
　　用大田螺十五个以净水养待螺口中出泥澄去上面清水以底下浓泥入腻粉半钱调涂脐上尿立通将所养田螺便放长江去留螺或杀其病不效
　　近効治淋日夜数十度吃药不瘥者
　　空腹服井花水三升必瘥若方吃水后行六七百歩甚良
　　朴硝散【方见本门小便不通类】治热淋小便赤澁热痛
　　葱白汤　治热淋小便澁痛
　　用葱白一握细切用淡浆水一升煎取七分去滓放温服一盏不拘时
　　笔头灰散【出肘后方】治热淋小便赤澁热痛
　　用故笔头五十枝烧灰研细末每二钱一服温水调下不拘时一方治小便不通数微肿水和服之兎毫笔头尤佳兼治中恶脱肛
　　麻根汤　治热淋小便淋澁赤
　　用麻根剉五十茎麄捣筛每服五钱以水一盏半煎取一盏去滓温服不拘时服
　　车前子汤　治热淋
　　用车前子半升麄捣筛每服三钱水一盏煎至七分去滓放温服不拘时服一方治沙石淋血淋绢袋盛煎
　　滑石散　治热淋小便赤澁热痛
　　用滑石四両捣罗为散每服二钱煎木通汤调下不拘时侯温服头夜勿食
　　治热淋方
　　用白茅根切四觔以水一斗五升煮取服一升日三夜二服一方用泉水饮之
　　又方
　　常煮冬葵子根作饮服之
　　治发热口亁小便澁
　　取甘蔗去皮尽令吃之若口痛捣取汁服之
　　治热淋如血极验【出卫生家宝方】
　　蚕种烧灰入麝香少许
　　灯心汤　治热淋疼痛
　　灯心　亁柿
　　右二味等分剉碎水煎服
　　治暴热淋小便赤澁
　　用合明草捣绞汁服
　　主发热口亁小便澁
　　用萎蕤五両煮汁饮之






　　普济方卷二百十四
<子部,医家类,普济方>
　　钦定四库全书
　　普济方卷二百十五　　明　周王朱橚　撰小便淋秘门
　　血淋【附论】
　　夫心主气通小腹与膀胱行于水道下焦受热则气不宣通故溲便癃闭而成淋也热则于血抟则流行入于胞中与溲便俱下故为血淋也○血淋者是热淋之甚也然尿血谓之血淋心主血之行身通遍经络循环腑脏劳热甚者则散失则其常经溢渗入胞而成血淋也
　　方
　　亁地黄丸　补神益脾气散客热则自然调和小便色即变白如常切不得忧愁在心并勿食热食及冷水等物
　　亁地黄　黄耆【各六分】防风　逺志皮　茯神　括　子芩　鹿茸　龙骨　人参　滑石　石韦当归　芍药　蒲黄　甘草　戎盐　车前子
　　右为末以蜜及枣膏各半相和煎令消散和药为丸如梧桐子大食后少时以粥汤下十丸日二三稍加至二十丸以知为度禁热食及冷水海藻菘菜芜荑酢等物
　　瞿麦汤　治血淋尿血通用
　　烂滑石　赤芍药　瞿麦穗　车前子　赤茯苓石韦　桑白皮　阿胶　黄芩　生地黄　甘
　　草　白茅根
　　右为末每服二钱入生髪烧灰一钱沸汤调下如无茅根用茅花
　　石韦汤　治血淋小腹内结痛
　　石韦　大黄　滑石　甘遂　木通　冬葵子赤芍药　当归　车前子　蒲黄
　　右捣筛每服三钱水一盏煎七分不拘时去滓温服
　　小苏饮子【出危氏方】治下焦结热血淋
　　生地黄【洗四両】小苏根　滑石　通草　蒲黄【炒】淡竹叶　藕节　当归【去芦酒浸】山栀子仁　甘草【炙各半両】
　　右防咀每服四钱水一盏半煎七分去滓温服空心食前服
　　王不留行散【出圣惠方】治血淋疼痛不止
　　王不留行【一両】甘遂【煨微黄】赤芍药　桂心　蒲黄当归【剉微炒各半両】葵子　滑石【各一両半】车前子　木通【剉各一両】
　　右为细散每服一钱食前粥饮调下
　　当归汤【出百一选方】治血淋及五淋等疾
　　当归【去芦】淡竹叶　灯心　红枣　竹葳蕤　麦门冬【并根苖用】乌梅　甘草　木龙【又名野葡萄藤】
　　右等分或多少不妨煎汤作热水患此疾者多渇随意饮之
　　石韦汤　治血淋小肠澁痛烦闷
　　石韦【去毛】滑石【碎各三分】葛根　桑根白皮　甘草　独活【去芦头】防风【去皮各半両】木通【剉各半両】
　　右捣筛每服三钱水一盏煎七分去滓温服不拘时
　　龙脑散【出圣惠方】治血淋心神烦躁水道澁痛不得眠卧龙脑【细研】腻粉【各一钱】寒水石　白茅根【剉】黄连【去须】马牙硝　滑石　木通【剉】伏龙肝【细研各半両】
　　右为细散每服煎竹叶汤调下一钱如人行十里再服
　　増味导赤散【出直指方】治血淋尿血通用
　　生地黄亁【洗】木通　黄芩　生甘草　车前子山栀子仁　川芎　赤芍药【以上等分】
　　右为末每服三钱入竹叶十片姜三片煎服
　　白茅根汤【出圣惠方】治血淋小便出血疼痛不可忍
　　白茅根　芍药　木通　车前子【各二両】乱髪【烧灰半両】冬葵子【微炒半両】滑石【碎】黄芩【去黑心各一両】
　　右捣筛每服三钱水一盏煎七分去滓温服日三
　　鸡苏汤　治血淋
　　鸡苏【一両半】滑石膏【碎】淡竹叶　木通　甘草　滑石　小苏根　生地黄【半觔剉焙】
　　右捣筛每服六钱水二盏煎一盏去滓空心温服
　　羚羊角饮　治血淋小便出血热结澁痛
　　羚羊角屑　山栀子仁　冬葵子【炒各一両】青箱子红蓝花　麦门冬　大青　大黄　荆芥穗　鸡苏　甘草　芍药
　　右为末水煮面糊丸梧桐子大每服二十丸温水下不拘时服
　　瞿麦散　治血淋及尿血尿水道中澁痛徧络腑脏热甚则血散失其常经而成血淋
　　瞿麦　滑石　生亁地黄　鬰金
　　右捣筛每服三钱水一盏煎七分去滓温服不拘时服
　　镇心丸　镇保心气宁养神志宣畅气血解诸邪壅黄疸鼻衂小尿淋痛目赤暴肿或作飞血证
　　川大黄　车前子　乱髪灰
　　右为细末每服二钱食前葱汤调下
　　淡竹叶汤　治沙血淋
　　淡竹叶　甘草　灯心　枣子　乌豆　车前子
　　右不拘多少以水浓煎汤代热水服甚妙一方无车前子
　　榆皮汤　治血淋热痛
　　榆白皮　滑石　石韦　瞿麦穗　笔头灰
　　右麄捣筛每服二钱水一盏煎七分去滓温服不拘时一方有生地黄一両
　　鸡苏饮　治血淋不絶小便渗痛
　　鸡苏苖　竹叶　滑石　木通　小苏根　生地黄
　　右防咀如麻豆大每服五钱以水一盏半煎至八分去滓温服不拘时以利为度一方加石膏五両碎
　　瞿麦汤　治血淋热结不通利者及尿血者水道中澁痛
　　瞿麦穗　亁地黄　车前子叶　滑石　鬰金芒硝
　　右捣筛每服三钱水一盏煎七分去滓温服不拘时
　　黄芩散　治血淋小便疼痛不可忍
　　黄芩　鸡苏　滑石　小苏根　生亁地黄　木通【各一両】
　　右为散每服三钱水一盏煎至六分去滓食前服温下
　　地龙散　治血淋烦热澁痛眠卧不安
　　地龙【微炒】滑石【各一両】腻粉　麝香【研细各一钱】自然铜【半両】菉豆粉【三分】
　　右为细散研令匀不计时煎甘草汤调下
　　鸡苏饮　治血淋不絶
　　鸡苏【一握切】石膏【八分碎】竹叶　生地黄【一升切】蜀鬼子【四分】
　　右先将四味水五升煮取二升去滓汤成下葵子末四分分温二服如人行四五里乆进一服不利忌芜荑蒜面炙肉等物余无忌
　　阿胶汤　治血淋
　　阿胶【二両】木猪苓【去皮】赤茯苓　滑石　泽防　车前子【各一両】
　　右防咀每服三钱水一盏煎七分五更时服至大晩小便清滢其血不知去处
　　木通汤　治血淋疼痛
　　木通【剉三両半】鸡苏叶　石膏【碎各二両】刺蓟根　生亁地黄【切焙三両】
　　右捣筛每服三钱水一大盏煎七分去滓温服不拘时
　　金黄散　治小便血淋疼痛
　　大黄【煨剉】人参　蛤粉　黄蜀　葵花【切焙】
　　右等分捣罗为散每服一钱煎灯心汤调下日三服
　　葵根汤　治血淋
　　葵子根　胡荽　淡竹叶【各一握】滑石末【二钱】
　　右将前三味剉细末作分三分每服水一盏半滑石末一钱七煎八分温服
　　车前子草方　治小肠有热血淋急痛
　　用生车前草洗净臼内捣细每服惟一盏许井水调滤清汁食前服若沙石淋则以煆寒水石为末和之新水调下一方用蜜调服
　　豆叶饮【出千金方】治血淋
　　以水四升煮大豆叶一把二升顿服
　　又方【出千金方】
　　以水三升煮葵子一升取自然汁日三服亦治虚劳尿血
　　石韦散　治血淋心烦水道中澁痛
　　石韦　当归　蒲黄　芍药
　　右为散酒服方寸日三
　　解毒散　治男子妇人血淋
　　百药煎　车前子　黄连　滑石　木香
　　右为细末灯草汤调下空心服重者日进二服
　　治血淋心烦水道中澁痛
　　石鷰　赤小豆　商陆子　红蓝花
　　右为细散每服一钱煎葱白汤调下食前服
　　立効散　治血淋多因下焦结热小便黄赤淋闭疼痛所出如血或外挟风冷热或内伤劳神或房室过度丹石发动便解赤者为风热伤心瘀血者为风冷伤肾及大小便俱出血
　　瞿麦穗　耳草　山栀子
　　右为末每五钱至七钱水一碗入连须葱根七个灯心五十根生姜五片同煎至七分时时温服不拘时○既云血寒则瘀此药卫心匀治宜煎木通汤下麝香鹿茸丸兎丝子丸等所以养生方云不可専以血得热则淖溢为说于理甚明不复详解鹿茸丸兎丝子丸方见虚损门
　　桃胶散　治血淋
　　木通　石膏　桃胶
　　右为细末每服二钱水一盏煎七分通口食后服
　　神効方　治血淋
　　海螵蛸　生亁地黄　赤茯苓
　　右为末每服一钱煎栢叶车前草汤调下
　　通秘散　治血淋痛不可忍
　　陈皮　香附子　赤茯苓
　　右剉散每服二钱水一盏煎至六分去滓空心服
　　鬰金散　治血淋心头烦水道中澁痛及治小肠积热尿血出者
　　生亁地黄　鬰金　蒲黄
　　右为细末每于食前煎车前子叶汤调下一钱汤调下亦得
　　大黄散　治血淋热痛不可忍
　　大黄　乱髪
　　右为散每服二钱温热水调下日一服
