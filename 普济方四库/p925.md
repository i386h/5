<!-- { "loadSidebar": true } -->
　　旱莲子汤　治血淋心烦水道中澁痛
　　旱莲子　芭蕉根
　　右捣筛每服五钱水一盏半煎八分去滓温服日二服
　　桑黄汤　治小便淋沥出血疼痛及脐腹阴根澁痛
　　桑黄　榆白皮
　　右捣筛每服三钱水一盏煎七分去滓温服
　　治血淋
　　车前子　生亁地黄
　　右相和煎三分沸食前服
　　治血淋脐腹及阴根澁痛
　　金灯花　地蘖花【各一両】
　　右药阴亁为散每服三钱水一盏煎六分去滓食前温服
　　又方【出圣惠方】
　　薜之藤【一握】甘草【一分炙】
　　右为散水大一盏煎七分去滓食前分二服
　　治血淋
　　用蜜一瓶熬熟入生姜汁一钟同煎四五沸将瓦器盛之旋取白汤调服或只挑服之亦得
　　髪灰散【出危氏方】治血淋若单小便出血如尿此为茎中衂此主之
　　用乳髪不拘多少烧灰入麝香少许每服用米酢泡汤调下
　　治淋
　　以葵子末等分用米饮调下最治妇人胞转不尿
　　治男子血淋【出经验良方】
　　用莲房烧存性入麝香少许每服二钱空心米饮调下
　　又方【出经验良方】
　　以茄蔕火烟上薫亁为细末每服二钱温酒或盐汤调下隔年者尤佳又治肠风脏毒茄蒂烧灰存性为末米饮汤调下二钱小儿服半钱
　　抵圣散　治男子妇人血淋便澁水道疼痛
　　治血淋及五淋等疾【出百一选方】
　　用多年煮酒瓶头蒻叶惟福建过夏酒有之三五年至十年者为佳每七个作一服烧灰存性入麝香少许研极细陈米饮煮浓汤调下空心临卧服有人乆患三服而愈
　　治血淋【出经验良方】
　　用山栀子不见火为细末加滑石葱汤调下一方温酒调下
　　治血淋因虚损得之【出经验良方】
　　用生料平胃散每服五钱重加龙骨一钱同煎空心服之数服而愈
　　黄芩一物汤【出直指方】治血淋热痛亦治热淋
　　用黄芩细剉新水煎通口服
　　海金散【出直指方】治血淋小便澁痛
　　用黄烂浮石于草阴地为末每服二钱生甘草煎汤调下亦治小肠气根缩囊肿用木通灯心赤茯苓麦门冬煎汤调下
　　独连丸　治男子妇人血淋下血
　　用黄连末四両或五両于猪脏头内煮熟去脏将药末用糕并米饮汤和丸空心米汤送下丸如梧桐子大
　　麻根汤【出圣惠方】治淋下血
　　用麻根十枝水五升一服血止神効
　　治血淋脐腹及根澁痛【出圣惠方】
　　用乌鱼骨捣细罗为散每于食前地黄汁调下一钱
　　又方【用出圣惠方】
　　用天灵盖炙令黄色捣细罗为散每食前以新汲水调下一钱
　　又方
　　用晩蚕蛾研为末每食前热酒送下二钱
　　柿灰方【出危氏方】
　　用亁柿烧灰存性为末米饮调下二钱盖柿性寒也
　　治血淋
　　以酸草酒煎五苓散酸草名醋唎唎炉田家谓之田字草
　　清泉汤　治血淋不止
　　右用防榈皮不拘多少分为両处一半生炒为末一半烧灰为末每服生熟各半钱空心温酒调下立効
　　发灰煎【出十便良方】治五劳七伤溺血淋沥胸腹撑闷
　　兎丝子【四両】鹿茸　山药【各一両】髪灰【一分】
　　右为细末酒浸煮面和丸如梧桐子大服五十丸空心白汤下
　　茯苓散【出十便良方】治血淋不可进凉药者
　　五味子　阿胶　茯苓【各半両】黄蓍【一両】
　　右为细末每服二钱米饮调下不拘时服
　　伏龙肝饮【出十便良方】解血淋
　　甘草　川芎　伏龙肝　黄苓【各一両】赤芍药【一両】
　　右为麄末用水一升药半両煎至七分去滓分作三服温服之
　　鹿草地黄煎【出十便良方】治血淋
　　鹿茸　熟地黄　当归　蒲黄【各半両】龙骨　髪灰【各一分】
　　右为末炼蜜丸如弹子大每服一粒以水一盏入青盐一揑煎化食前空心服之
　　一方【出鲍氏方】
　　用推车客即粪鸠去足翅研水下
　　一方【出鲍氏方】
　　刘君玉大帅苦淋人献土狗五苓散効
　　七圣散【出卫生家宝方】治因酒色太过眼赤腹胀脓血淋沥腹痛
　　五淋散【半両】杏仁【一分去皮】桃仁【一分去皮】
　　右为细末每服三钱温水调下
　　一方【出鲍氏方】治夏月劳淋血淋
　　用洗心散入木通灯心一贴分二服
　　治血淋
　　用鲟鱼木耳水煮汁饮之
　　沙石淋【附论】
　　夫石淋者淋病而有沙石从小便道出也盖由肾气虚损则饮液停聚不得宣通膀胱客热则水道痛澁胞内壅积故令结成沙石随小便而下其大者留凝水道之间痛引小腹膀胱里急令人闷痛絶
　　方
　　王不留行散【出圣惠方】治石淋及血淋下沙石兼碎血片小腹结痛闷絶
　　王不留行　石韦【去毛】滑石　蒲黄　桂心【各一両】甘遂【三分】葵子　赤芍药　当归【各一両半】木通【二両】车前子
　　右为散每服三钱以水一盏煎六分去滓不计时温服以利为度
　　石韦散　治石淋疼痛淋沥昼夜不利
　　石韦　当归　木通　地胆　钟乳粉　车前子瞿麦穗　蛇床子　细心　露蜂房【各半両】
　　右为散煎冬葵子汤调三钱以食前服一方加滑石
　　神効琥珀散【出圣惠方】治石淋水道澁痛频下沙石
　　琥珀　磁器【烧酒淬七遍细研水飞过】桂心　滑石　葵子川大黄　腻粉　木通　木香
　　右为散每服于食前葱白灯心调下二钱
　　如圣散【出经验良方】治沙淋
　　马蔺花　麦门冬　苦葶苈　白茅根　车前子檀香　连翘　甜葶苈【各等分炒】
　　右为末每服四钱水煎服如渇加黄苓煎临热入烧酒少许
　　滑石膏【出圣惠方】治膀胱虚热下沙石澁痛利水道
　　滑石【二両】木通【一両】灯心　大麦小麦　桑根白皮【各半両】酥【半觔】葱白【二七茎】
　　右以酥和诸药慢火煎葱白黄色绵滤去滓次入滑石末更煎五沸收于瓷盒中每于食前以温水调下半匙
　　木通散　治沙石淋疼痛不可忍
　　木通　亁地黄　黄蜀葵花【各半両】鲮鲤甲炙【一分】芫青【去头足翅】班猫【各一分】糯米
　　右为散每服一钱煎蜀葵根汤于冷时调下空心食前
　　乳香丸　治沙石淋痛不可忍
　　乳香　班猫　海金沙　硇砂【各一分】麝香【各一钱】鲮鲤甲【半両】葵菜子【一合】
　　右除乳香麝香硇砂外捣罗为末合研匀米酢煮面糊丸如菉豆大每服十丸煎木通汤下第二服用续随子二丸烂研水酒各半盏同煎沸放温并服三服沙石即下小儿量减丸散
　　七宝散【出指南方】治乆患沙石淋痛不可忍此药亲试累验百部【拣净】琥珀　没药　郁李仁【汤浸去皮研如面油入面少许搜成亁时消水为丸】明乳香　蒲黄　桃胶
　　右等分各研为末如粉面别以胡桃一个烧存性细研为末每服时先炒胡桃灰一钱空心温酒调服约一时辰乆却炒前药一钱亦温酒调下夜卧再一服永除根一方用石韦无百部
　　木通散【出圣惠方】治石淋澁痛
　　木通【三両】葵根【一握】葳防【二両】大青【一両】桔梗【二両】山栀子仁【半両】白茅根【一握剉】
　　右为散每服三钱以水一盏煎六分去滓不计时温服以利为度
　　瞿麦散　治沙石淋澁痛
　　瞿麦穗【半両】沙草根【去毛炒】木通【各一両】甘遂【炒】青盐【各一分】槟榔【二枚】
　　右为散每服一钱以温热水调下不拘时服
　　海金沙散　治石淋澁疼痛不可忍
　　海金沙　滑石【碎】木通　甘草【炙剉】石膏【碎】井泉石【各等分】
　　右捣研为散煎灯心汤调下
　　滑石散　治沙石淋如割痛
　　烂滑石　烂石膏【各半両】石韦【去毛】瞿麦穗　木通【去节】蜀葵子【各一両】
　　右为末每服二钱半用葱头二茎灯心一握新水一大盏蜜二匙煎汤调下
　　六味汤　治男子澁滞疼痛沙淋或小便出血
　　破故纸【水浸半日焙亁四両】川练子【四両】南木香　舶上茴香【酒浸半日】沉香　麝香【二匙别研】
　　右为末每服三钱青盐沸汤调空心服其沙即下
　　人参散　治沙石淋
　　人参　木通　青盐　海金沙【各一分】莎草根【炒去毛半両】
　　右除海金沙青盐外为散合研令匀每服二钱以空心米饮汤调下
　　硼沙散【出直指方】治沙石淋急痛
　　硼沙【细研】琥珀　赤茯苓　蜀葵子　陈橘皮【不去白各等分】
　　右为末每服二钱半用葱头二个去心麦门冬二十一粒蜜二匙新水煎取汁调下或菉豆水浸和皮研清汁调下
　　石鷰丸　治石淋多因忧鬰气主下焦所结咸气而成令人小便渗痛不可忍出沙石而后小便通
　　石鷰子【烧令通赤水中淬一両次捣研水飞焙亁】石韦子　滑石　瞿麦穗【各一両】
　　右为末糊丸梧桐子大煎瞿麦灯心汤下十丸食前服日二三服甚即以石韦去毛瞿麦穗木通各四钱陈皮茯苓各三钱为末每服三钱以水一盏煎七分去滓服
　　治石淋小便澁下如沙石者【出圣惠方】
　　桑根白皮【一両半】陈橘皮【一両】葱白【二七寸】川芒硝【三分】
　　右为散以水二大盏煎一盏三分去滓食前分温三服宜吃葱葵羮及煮冬等食之
　　治石淋小便澁痛不可忍【出圣惠方】
　　瞿麦　葳蕤【各一両】车前子　滑石【各一両半】
　　右为散每服四钱水一盏煎六分去滓每于食前温服
　　通神散　治沙石淋
　　粟米【炒一合】故笔头【烧灰二枝】马蔺花【烧灰七枝】
　　右为散温酒调下二钱痛不可忍者并三服
　　海金沙散　治沙石淋
　　海金沙【碎各一分】滑石【碎各一分】腻粉【一钱】
　　右为散再研匀每服一钱以温酒调下
　　胜金散　治沙石淋
　　甘草【炙剉】石滑【碎】鬰金【各半両】
　　右为散每服一钱以温水调下日三一方治卒小便淋沥不通甘草生用
　　茅根汤【出圣惠方】治沙石淋及脐下妨闷
　　茅根【细剉一升】葛花【为末一両】露蜂房【炙为末二両】
　　右为分作三服每服以水三盏煎一盏去滓空心温服当下沙石
　　木通汤【出圣惠方】治沙石淋
　　木通　滑石【碎各一両】冬葵子【二両】
　　右捣筛每服五钱以水一盏半同煎至八分去滓温服一方治小便不利赤澁疼痛以米饮葱白汤调下一钱以利为度
　　疗石淋方
　　栢子仁　芥子　滑石【各等分】
　　右为散以麦汁饮服方寸匕日三服効
　　车前子草散【出圣惠方】治石淋水道澁痛频下沙石
　　车前子草【二両】榆白皮【一両剉】乱髪【如鸡子大烧灰】
　　右细剉以水二大钟煮取一盏半去滓入乱髪灰更煎三二沸食前为三服服
　　车前子散　治沙石淋
　　车前子　槟榔【剉各一両】
　　右为散每服二钱煎木汤调下
　　二栁汤　治小肠淋沙石难出疼痛
　　胡椒　扑硝【各一両】
　　右为散温汤调下二钱并二服
　　葵子散【一名滑石散出直指方】治肾为热所乗热结则成名淋水茎中中痛尿不能出引膀胱里急痛甚则闷絶也小便中出沙石
　　治沙石淋方
