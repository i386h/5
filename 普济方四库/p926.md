<!-- { "loadSidebar": true } -->
　　黒豆　粉草
　　右以新水煎乗热入滑石末一钱调和空心服
　　疗石淋及诸淋方
　　石首鱼头骨　当归
　　右为散以水二升煮煎一升顿服立愈单用鱼头骨亦佳
　　石韦散　治石淋水道澁痛频下沙石
　　石韦　滑石【各三分】
　　右为散用米汁若蜜服一刀圭日二服调下一方食前粥饮下
　　治石淋水道澁痛频下沙石【出圣惠方】
　　赤栁根【半両】滑石【二両】
　　右为散以水三大盏煎取一盏半食前分为三服
　　鸡白散【出十便良方】治膀胱虚热下沙石澁痛水道
　　鸡粪白【一両微炒】雄鸡胆【半両】
　　右同研令细每于食前以温酒调下一盏以利为度
　　菝葜散　治沙石淋重者取出根
　　用菝葜二両捣为细末每服一钱以米饮调下服毕用地椒煎汤浴连腰浸须臾即通
　　独圣散　治沙石淋
　　用黄蜀葵花炒一両捣为细末每服一钱食前米饮调下
　　治石淋方【出传信通用方】
　　取浮石使满一手许去下节以水三升酢一升煮取二升澄清服一升不过三服沙石下亦治嗽醇酒热服之一方治沙石淋极疼痛者为末每服一钱热酒调下
　　又方
　　用桃胶枣许大夏以冷水三合和服日三当下石子如豆卵石尽止亦治小便出血
　　灵苖汤【出经验良方】治沙淋
　　用瓦松即屋上无根种草是也捣细浓煎汤乗热薰洗小腹约両时辰即通
　　治沙石淋痛不可忍【出圣惠方】
　　用九肋鼈甲一个酥炙令脆研为细末酒调服一匙当下沙石出以効为度一方无酥炙
　　治沙淋【出圣惠方】
　　用萱草根捣汁饮之亦取嫩苖煮汁服之如酒疸黄色如金遍身立効如无处取苗蓿根汁亦得
　　治茎中淋石
　　取尿白暴之半亁熬令香末以露饭饮服方寸匕亦用鸡尿白
　　治石淋
　　用瞿麦子捣为末酒服方寸匕日三三日当下石
　　又方【出圣惠方】
　　用古文钱按钱青者是大钱煮汁服之主五淋磨入目主盲障肿赤和薏苡根煮服主心腹痛煮此钱以新汲水投服
　　治石淋便中有石子者
　　用胡桃肉一升细米煮浆粥一升相和顿服即瘥
　　治石淋
　　用雄鹊烧灰淋取汁饮之石即下若烧作灰以作散鲜者是雄鹊也又烧毛作屑入水中沉者是雄也又其翼右覆是雄也其雄鹊一名飞升駮鸟也
　　疗淋方
　　取人家篱墙上莲蔓葎阔掘出见其根挽断以杯于坎中承其汁服之一升石自当出若不出更服一升
　　又方
　　取牛角烧灰服方寸匕日五六服任意饮酒
　　治石淋方
　　用鲤鱼齿一升捣筛以三岁苦酒和分为三服经宿不食日初服一分日中服一分日暮服一分
　　疗石淋方
　　取鸡子陈者一枚用醇苦酒一升以鸡子合黄酒置器中以油纸三四重宻封头不令透水沉井中一宿平旦取出剥去皮呑其黄石消去也
　　又方
　　用生笔叶捣绞取汁三升为三服苦毒石自出
　　治膀胱虚热下沙又澁痛利水道
　　取故甑箆烧灰细研每于食前以温酒调下一钱
　　又方
　　用滑石以水一小盏浓磨服之
　　又方
　　用鸡粪炒细研为末每服以冷水调下一钱旦服至食时当下石出
　　又方【一名下石散】
　　用鷰粪细研为末每服以冷水调下二钱旦服至晩当下石出
　　金葵散　治石淋
　　用五月五日葵子微炒为末每于食前以温酒调下一钱当下石出收取淋石遇有人患石淋以水研淋石吃更佳
　　来复丹
　　淋凝脂而易散石淋结块而难消攻疗石淋専用枳殻散空心食前呑来复丹为妙但恐大阴精石不得其真维得真料而长服关格开通而大便洞防石块自小便出
　　定磁散　治沙石淋
　　真定磁　赤芍药
　　右等分为细末浓煎灯心汤空心调服
　　治石淋取石下了当吃此両方以除病根
　　紫花　杏仁　桔梗　羌活　芍药　麻黄　蔓荆子　前胡　荆芥穗【各等分】
　　右细杵罗为煮散每服二钱以水一盏生姜一片同煎取八分食后去滓热服体气若进凉药不得不吃此药却吃后方也
　　续断　龞甲　鸡内金　川芎　茯苓　石槲牛膝　莵丝子【各半両】枳殻　南彬　木通草【各一両】
　　右为细末将硇砂三铢化熟汤些小对炼蜜丸如梧桐子大空心盐汤下三十丸若上焦热骨槽热甚吃前方少吃此方若气虚下部虚而上焦不热甚吃此方少吃前方也病者自量脏腑进服免有误失
　　治石淋小便时沙石下血塞其水道疼痛不可忍经及时日水道不通其气上攻头痛面目浮肿则四枝八节俱肿其石大者如核坚硬而有棱角其石小者惟碎石相结通下即碎宜服此取石方若体气健大腑热者先吃后方数盏方吃此取石方
　　滑石　射干　知母　冬葵子【各一分】通草【三分】
　　右为细末每服二钱半水一盏半苦竹叶十片同煎取一盏煎食后去滓热服若大腑脏热头痛者此因体气壮健先进后方药二三盏然后吃取石方
　　治石淋水道不通却头痛眼昏先宜吃此方
　　麻黄【去根】荆芥穗　蔓荆子　羌活　射干　知母防风　紫莞【去沙】牵牛　半夏【二铢】
　　右杵罗为细末每服二钱水一盏煎取九分食后去滓热吃
　　琥珀汤　治石淋
　　琥珀　当归末【半両】淋石【一分研】
　　右为细末每服二钱米饮调下不瘥服后药
　　治石淋发烦闷
　　取滑石十二分研粉分両服水和搅令散顿服之烦热积停淋沥未尽服此必瘥
　　治石淋破血
　　以石栏杆磨服亦煮汁服亦火烧投酒中服之
　　下石淋
　　用磨石烧赤热投酒中饮之
　　治石淋
　　取鲤鱼齿一升筛末以三岁苦酒和分三服宿不食旦服一分日中服一分暮服一分瘥
　　治石淋【出本草】
　　以晕石磨服之亦烧令赤投水或酒中服
　　下石淋【出本草】
　　取狝猴桃捣汁和生姜汁服之佳
　　治石淋【出本草】
　　用淋石【出是患石淋人或于溺中出者出即收之以小石】水磨服之当得碎石随溺出即愈
　　治石淋【出本草】
　　用蛇黄以水煮沙汁服一方烧赤二次醋淬以水煮研取汁服之
　　利小便出石淋【出本草】
　　取榆叶煮食之时复食顿食尤食
　　破石淋血结
　　用石鷰磨服之当下碎石
　　下石淋【出本草】
　　以鸟芋捣汁服一升
　　治石淋【出本草】
　　以地胆去子为末服一刀圭即下
　　治石淋导水【出本草】
　　用蝼蛄七枚盐二両同于新瓦上铺盖焙亁研末酒温调一钱贴之即愈
　　治石淋
　　用石首鱼取头中石如碁子者水磨服之或烧过为末米饮调服
　　膏淋【附论】
　　夫膀胱为渗防之府肾气均平则溲便清阴阳不调劳役所复则肾气虚而不能制其肥液故与小便俱出色若脂膏故谓之膏淋又曰肉淋
　　方
　　沉香散【出圣惠方】治膏淋脐下妨闷不得快利
　　沉香　黄蓍【剉】陈橘皮【汤浸去白】滑石　榆白皮【剉】韮子【微炒各一両】瞿麦【三分】黄芩　甘草【炙剉各半両】
　　右为细末食前以清粥饮调下三钱
　　榆白皮汤　治膏淋
　　榆皮【洗切焙】黄芩【去黑心】瞿麦穗　甘草【炙剉】滑石【碎】泽防【剉】赤茯苓【各一両】
　　右捣筛每服三钱以水一盏煎七分去滓温服不拘时
　　滑石汤　治膏淋小便肥浊
　　滑石　白茯苓　白术　木通　赤芍药　五味子　熟亁地黄【焙各一両】
　　右捣筛每服三钱以水一盏煎七分去滓温服不拘时
　　沉香丸　治膏淋
　　沉香　肉苁蓉　黄蓍　磁石【火煨三七遍】瞿麦穗滑石【各一両】
　　右为末炼蜜丸如梧桐子大每服三十丸温酒下不拘时
　　车前子散【出圣惠方】治膏淋而有而肥状似膏与小便俱出车前子　具齿【烧赤】赤茯苓　白术　木通【剉】赤芍药【各一両】
　　右为细末每服食前以温酒调下二钱
　　治渇膏淋【出经验良方】
　　宣连　麦门冬【去皮各一両】根
　　右为末别以麦门冬去心一両重熬成膏和匀前药丸如梧桐子大服三十丸煎小麦汤下空心日四服
　　鹿角霜丸【出危氏方】治膏淋多因忧思失忘意含不宁浊气干清小便淋闭或复黄赤白黯如脂膏状疲剧筋力或伤风湿致有此证
　　鹿角霜　白茯苓　秋石【各等分】
　　右为末糊丸梧桐子大每服五十丸米汤下
　　磁石丸　治膏淋小便肥如膏
　　磁石【火煨酢淬三七遍】肉苁蓉【酒浸】泽防　滑石【各一両】
　　右为末炼蜜丸如梧桐子大每服三十丸温酒下不拘时
　　海金沙散【出仁存方】
　　滑石末【各一両】甘草末【一分】
　　右研匀每末二钱用麦门冬汤调下灯心汤调服亦可
　　治膏淋脐下妨闷不得快利【出圣惠方】
　　榆白皮【三両】犡粉　肉苁蓉【末各一両】
　　右二味相和令匀以水三大盏煎榆白皮取二大盏去滓每于食前调下散二钱
　　又方【出圣惠方】
　　以羊骨烧灰捣细罗为散每于食前以榆白皮汤调下二钱
　　治膏淋尿血及产妇大喜汗出出汚衣赤色【出圣惠方】以捣葎草汁二升醋二合和空腹顿服之当尿如小豆汁也又浓煮汁饮亦治淋沥尿血
　　治膏淋小便不通上膈多壅昏闷不快宜先吃此方両三盏后方吃前面知母散若上膈无热不吃此方【出防命方】
　　柴胡【去毛】知母【去心】贝母【去心】桔梗　升麻　麻黄【去根】紫菀【去土】杏仁【去尖并双仁者】荆芥穗　独活【各等分】
　　右细杵罗为末每服二钱水一盏生姜一片煎取八分食后去滓徐徐热吃
　　治膏淋谓肺热肾虚元气失守遗精聚结成条塞定水道小便不通痛不可胜忍宜吃此方若大腑热上膈昏先宜吃后方両三盏方进此方出防命方
　　知母　射干【去土】柴胡【去毛】葶苈【隔纸炒】通草　滑石升麻【各等分】
　　右细杵罗为末每服二钱水一盏煎取八分食后去滓吃若上膈气昏先进后方両三盏方进此药
　　丝子丸【出指南方】治膏淋
　　丝子【去尘土水淘酒浸控亁洗捣粗末焙】桑螵蛸【炙焦各半両】泽防【一分】
　　右为细末炼蜜为丸如梧桐子大每服二十九丸米饮下
　　劳淋【附论】
　　夫人因劳伤肾经肾虚膀胱有热气不传化小便淋沥水澁痛劳即发故谓之劳淋小腹尿留于茎内数起不出引痛者是其也
　　方
　　地黄丸　治肾虚劳膀胱结淋澁
　　生亁地黄【剉焙】黄蓍【各一両半】防风【去义】逺志　括子茯神　黄芩　鹿茸【各一両】人参【一両】石韦【去毛】当归【各半両】赤芍药　甘草【炙】蒲黄　戎盐　车前子　滑石【各二両】
　　右为末炼蜜丸如梧桐子大每服二十丸食前温酒送下或盐汤下
　　木通汤【出圣惠方】治劳淋澁小便澁滞小腹引痛
　　木通　石韦　王不留行　滑石　白术　瞿麦穗　鸡苏　冬葵子　赤茯苓　木香　当归赤芍药【各等分】
　　右捣筛每服三钱水一盏煎七分食前去滓温服
　　人参饮　治劳淋水道不利腰脚无力虚烦
