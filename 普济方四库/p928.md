<!-- { "loadSidebar": true } -->
　　右为散每服半両水一大盏煎五分去滓食前温服
　　治小肠壅热小便如红花汁
　　木通　滑石【各二両】葵子　石韦【去毛】子芩　甘草【炙微黄剉各一両】
　　右为散每服四钱水一盏煎六分去滓每于食前温服
　　石韦汤　治心与膀胱俱热小便赤澁不利
　　石韦【去毛】瞿麦穗　虎杖　海金沙【各半両】滑石【一両】
　　右捣筛每服二钱以水一盏灯心半握煎七分去滓温服
　　石鷰子散　治心热小便赤澁不利
　　石鷰子【一个】滑石【一分】冬葵子　续随子【去皮别研】海金沙【别研各一両】
　　右为散与别研者和匀每服二钱煎木通汤冷调下
　　透泉散　通利小腹治小便赤沥
　　滑石末　甜硝　琥珀
　　右研细每服二钱煎葱白汤调下早晩食前夜卧一
　　槟榔汤　治头浮虚心胸膨胀小便赤澁欲作水
　　槟榔　枳殻　桔梗　木香
　　右捣筛每服二钱水一盏半姜三片枣二枚擘煎七分去滓温服不拘时
　　通滑散　治热极小便赤澁不通水道中痛即尿号啼滑石【一両】木通草【七分半】冬葵子　赤茯苓　车前子黄芩【各半両】
　　右为细末食前温热水调一钱或半钱
　　滑石散【方见本门沙石淋类】治小便不利赤澁疼痛一名木通汤蚕蜕散【方见本门小便不通类】治小便赤澁疼痛一名蚕散灰酸浆饮【方见本门小便淋秘类】治小便赤澁疼痛一名酸浆酒茅根饮子　治胞胳中虚便如血色
　　茅根【一升】茯苓【三両】人参　亁地黄【各二両】
　　右切以水五升煮取一升五合去滓分温五六服中间任食一日令尽忌大蒜芜荑大酢五辛热面等物
　　通草饮子　治热气淋澁小便赤如红花汁色者通草【三両一作木通】葵子【一升】滑石【四両碎】石韦【二両】
　　右切以水六升煎取二升去滓分温三服如人行八九里又进一服忌食五辛热面炙煿等物
　　治心经留热小便赤澁
　　以山栀子去皮及火炮大连翘甘草炙等分末之水煎三二分服之无不効
　　小便出血【附论】
　　夫内经失调衰太甚胞络絶阳气动中数溲血又曰胞移热于膀胱为癊溺血二者皆由虚热妄行而溢故令血溲不止也治法宜去邪热调心气○病小便出血多因心览气结所致或因忧劳房室过度而然此乃得之于虚寒也故养生方书云不可专以血得热为淖溢为说二者皆能致尿血也尿血与淋不痛以其不同故属尿血痛则当属血淋之症夫心生血与小肠合若心脏有热积蓄不散留溢于小肠故小便血也下部脉急强者风邪入于少阴则小便出血尺服微而芤亦尿血也
　　方
　　茯苓调血汤　治酒面过度房劳后小便下血
　　赤茯苓【一両】赤芍药　川芎　半夏面【各半両】前胡柴胡　青皮　枳梗　北梗　桑白皮【炒】白芽灯心　甘草【各二钱半】
　　右剉细末每服三钱姜五片蜜三匙新水煎服
　　地黄丸【出危氏方】治小便出血
　　白芷　生亁地黄　牡荆实【去蕊】冬瞿子　丝子【酒浸一宿曝亁别捣】当归　芎防　赤茯苓【去皮】败酱　蒲黄【各一両】
　　右为末每服炼蜜丸梧桐子大每服二十丸煎粟米饮下日三
　　治尿血
　　淡竹叶　麦门冬【去心】天门冬【去心】白茅花　车前子灯心　陈栁枝　香附子　地榆　鬰金【各等分】
　　右以水二碗煎八分去滓调五苓散空心服
　　人参汤　治小便出血
　　人参　生亁地黄　芍药　枳梗　当归【切焙】甘草【炙剉】桂【去麄皮】芎防【剉各一両】淡竹茹【二両】
　　右防筛每服四钱以水二盏煎一盏去滓温服不拘时
　　蒲黄丸【出圣惠方】治虚损膀胱有热尿血不止
　　蒲黄　葵子　黄蓍　赤茯苓【各一両】生亁地黄麦门冬【去心焙各二両】荆实　当归　车前子【各三分】
　　右为细末炼蜜和捣三二百杵丸如桐子大每食前服粥饮下三十丸
　　滑石丸　治小便出血疼痛
　　滑石　车前子　海蛤【各一両】瞿麦穗　牡蛎【烧】海金沙　木通　甘草【炙半両】
　　右为末炼蜜丸梧桐子大每服二十丸小苏汤下不拘时服
　　生亁地黄散【出圣惠方】治小便出血皆由心脏积邪毒流于小肠
　　生亁地黄　芎防　葵子【各二両】赤芍药　茅根车前子　人参　甘草【各一両】
　　右为散每服五钱水一大盏入青竹茹一鸡子大煎至五分去滓温空心服之
　　阿胶汤　治肾客热连心小便出血疼痛
　　阿胶【炒燥】黄芩【各三両】甘草【半両】生地黄【绞取汁四合】车前子【叶生者绞取汁四合】生蜜【一盏】藕节【绞取汁四合】
　　右将三味麄捣筛同后四味搅匀每服一大盏同水煎七分去滓温服不拘时
　　车前子散　治小便赤色或小便鲜血
　　车前子　木通　泽防　当归　桑螵蛸　桂【去粗皮】滑石【各等分】
　　右为散每服二钱煎冬葵子根汤下
　　治小便出血方
　　戎盐【六钱】甘草　蒲黄　鹿角胶　芍药【各三両】矾石【三両】大枣
　　右防咀以水九升煮取二升分三服
　　茅根散【出圣惠方】治尿血水道中痛不可忍
　　白茅根【三両】赤芍药【一両】滑石　木通【二両】葵子【二合】子芩乱髪灰【各両半】
　　右为麄散每服四钱水一盏煎六分去滓每于食前温服
　　榆白皮汤【出圣惠方】治小便出血水道中澁痛
　　榆白皮【三両】冬葵子【一合】滑石【二両】石韦　瞿麦穗　生亁地黄【一両】
　　右捣筛每服五钱以水一盏半煎六分去滓入笔头灰半钱搅匀食前温服
　　车前子汤　治小便出血
　　车前子【亁者】茜根　黄芩【去黑皮】阿胶　地骨皮【洗】红蓝花【各一両】
　　右捣筛每服三钱水一盏煎七分去滓温服不拘时
　　栢叶散【出余居土选竒方】治因损小便出血
　　栢叶　黄芩　桂心　阿胶【捣碎炒金黄色各一両】甘草【半両剉生用】熟亁地黄【一両】
　　右为散每服五钱水一大盏煎五分去滓温服一方用茅根一握
　　牡蛎散　治劳损伤中尿血
　　牡蛎【烧为粉】车前子　桂心　黄芩　熟亁地黄白龙骨【烧令赤各一両】
　　右为细散每于食前粥饮调下二钱
　　金黄汤【一名瞿麦汤】治小便出血道中澁痛
　　治小便下血不止或不通
　　用醎酸草自然汁调五苓散服之即痊如小便不通加川木通麦门冬灯心煎汤调药送下一方单研酸草自然汁服
　　如神散　治小脏有热如血渗小肠故尿血也
　　阿胶　山栀子　车前子　黄芩　甘草
　　右为末井花水调下半钱加至一钱日三服
　　栢叶散　治小便出血心神烦热口亁眠卧不安栢叶【微炙】黄芩　车前子　甘草【炙】阿胶【捣碎炒令黄燥各二両】
　　右为麄散每服四钱以水一盏入生地黄半両竹叶二十七片煎至六分去滓每于食前温服一方无车前子
　　黄芩汤　治小便出血皆因膀胱有虚热所致
　　黄芩　阿胶　甘草【各二両】栢叶【一把】
　　右捣筛每服五钱以水一盏半入生地黄一分拍碎同煎八分去滓食前温服一方为末烧地黄汁调下一方无甘草
　　鹿茸散　治小便血日夜不止
　　鹿茸　当归【剉炒】生地黄【各二両】冬葵子【炒四両半】蒲黄【一合】
　　右为散极细每服三钱空心酒调服日二一方治下元虚尿血蜜为丸桐子大每服二十丸食前炒盐汤下
　　治房劳伤中尿血方
　　牡蛎　桂心　黄芩　车前子【各等分】
　　右为散饮服方寸稍加至上上日二三服
　　归血散　治男子妇人老防小便溺血
　　荆芥【剉一合】大麦【一合】黑豆【一合】甘草【二钱】
　　右件和水一盏半煎一盏去滓作二次食前服或食后卧温服
　　木通饮【一名通草饮方见本门小便赤澁类】治小便出血
　　木通汤　治小便出血面色萎黄饮食不进
　　木通【剉】冬葵子【各半両】灯心【切一握】
　　右捣筛每服五钱水二盏煎一盏去滓温服不拘时
　　木通散　治小便出血
　　木通【一方剉作通草】白茯苓【各一両】葶苈【隔纸炒一分】
　　右为散每服二钱煎粟米饮调下不拘时服一方治热淋小便不利茎中疼痛小腹急痛用酒服葱白汤亦可调服
　　鸡苏汤　治小便出血不絶
　　鸡苏【去土】石膏【各二両】竹叶【剉一両】
　　右捣筛每服四钱水二盏煎一盏去滓温服不拘时
　　鹿角胶丸　治房劳损伤中小便尿血
　　鹿角胶【半両】油头髪灰　没药【别研各三分】
　　右捣筛为末用茆根汁打糊丸如梧桐子大每服五十丸空心盐汤送下
　　姜蜜汤　治小便出血不止
　　姜【七片】蜜【半盏】白茅根【一握】
　　右用水调同煎服神効
　　防榈汤　治下血小便
　　用防榈灰米饮下一法防榈同葵子等分米饮下二钱又治转胞妙血以灰吹入鼻中
　　治因劳损尿血不止
　　生亁地黄汁　车前子汁【各五合】鹿角胶【三両】
　　右药将二味汁相和每服食前暖一大盏调下胶末二钱
　　治虚损膀胱有热尿血不止
　　生地黄汁　生藕汁【各五合】蜜【一合】
　　右为末细和暖令温食前分为三服
　　槐金散　治小便出血
　　槐花【炒】鬰金【剉各一両】
　　右为散每服二钱煎木通汤调下不拘时
　　蒲黄散【出圣惠方】治膀胱热小便下血不止亦治血淋
　　蒲黄【微炒二両】鬰金【剉三両】
　　右为散每服一钱粟米饮调下空心晩食前服
　　地黄饮【出危氏方】治小便出血
　　地黄汁　生姜【一合】
　　右并取自然汁相和分作三服每服煎一沸温服自早至日中服
　　治小肠尿血方
　　指甲【半分】头髪【一分】
　　右烧灰研匀空心酒调一钱顿服
　　玉屑膏【出三因方】治尿血并淋沙石疼痛不可忍受者
　　黄茋　人参【各等分】
　　右为末用萝卜大者切一指厚三指大四五片蜜淹少时蘸蜜煮亁复蘸尽蜜二両为度勿令焦炙熟防黄茋人参末吃不以时仍盐汤送下一方无萝卜蜜
　　治小便出血【出危氏方】
　　当归　川白芷【各等分】
　　右为末每服二钱温米饮调下
　　治卒伤热行来尿方【出圣惠方】
　　大黄末　芒硝末【各半両】
　　右以水冷和顿服之立止服后三日禁如药方
　　二圣散　治男女人小儿小便出血
　　芍药　黄栢【各等分】
　　右为末每服三钱温浆水调下食前服
　　治虚损膀胱有热尿血不止【出圣惠方】
　　大麻子根【三両剉】乱髪灰【研合细】
　　右以水二大盏煎麻根取一盏三分去滓每于食前暖一小盏调下髪灰一钱
　　治尿血不出止【出时后方】
　　用鬰金一両为末葱白调和水煎温服
　　又方
　　用黄麻根煎服一服即止神验亦作麻布麻子更治茎中痛
　　治小便出血方
　　用胡麻三升捣细末以东流水二升渍一宿平旦绞去滓煮両沸频服
　　又方【出时后方】
　　用龙骨为末温水服方寸日五六服一方酒调服
　　又方
