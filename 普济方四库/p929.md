<!-- { "loadSidebar": true } -->
　　用捣荆叶取汁酒服二合
　　又方【出圣惠方】
　　用车前根叶子煮汁多饮佳一方取车前叶捣绞取汁每服三合每于食前服之
　　又方
　　用酒服葵茎灰方寸日二
　　又方【出时后方】
　　以刮滑石末水和敷绕小便及阴际佳一方治小便不通
　　髪灰散【出十便良方】治小便尿血或先尿而后血或先血而后尿亦逺近之谓也
　　用髪灰每服二钱以酸醋二合汤少许服之井花水温水调亦得兼治肺疸血衂内崩吐血一両口或舌上血水如针孔若鼻衂吹内立止一法防榈烧灰米饮调下又治大小便出血又一方同葵子等分为末米饮服二钱又治转胞及小便不通一方再用乱髪灰温汤调服一方恐难吃用蜜丸此方通瘀利水道一方用自己髪灰酒调下
　　治血出不止【出百一选方】
　　以热艾裹之燃再以绢裹立定昔绍兴王小八者卖馔为业不知何处得此方治人甚验遂弃业行医
　　琥珀散【出直指方】治尿血
　　用琥珀为细末每服二钱灯心一握龙脑薄荷少许煎汤调下一方治诸般沙石淋用葱白浓煎汤下
　　治大人小儿尿血【出经验良方】
　　以升麻一両半剉用水一升煎五合接续服
　　治小便出血【出经验良方】
　　用鷰窝草抖撇去泥烧草存性为细末白汤调下
　　又方【出经验良方】治血淋小便秘昔有妇人患此十年服之神効
　　用牡牛膝净洗一握水五盏煎一盏入乳香麝香少许研细服
　　又方【出经验良方】
　　用牵牛子二両半为末每服二服一钱一服姜汤调下良乆热茶服之又一方大槟榔一枚麦门冬热酒研磨一盏热汤下
　　又方【出经验良方】
　　用乌豆白柿盐煎汤调京墨末服
　　治溺血如注水小腹气痛【出经验良方】
　　用茶笼内□叶烧灰入麝香少许米饮调下
　　治小便出血【出圣惠方】
　　用当归四両细剉酒三升煮取二升频服亦治遗尿小便澁
　　又方【出圣惠方】
　　用荆棘刺三升水五升煮取三升分三服【棘刺乃枣针也】
　　白胶方【出时后方】治尿血
　　用白胶三両炙水二升煮取一升四合分再服一名黄明胶
　　治小便出血疗五淋方【出圣惠方】
　　用茅根一把切以水一碗煮半碗服二次愈
　　治无故遗血溺【出本草】
　　用船中故竹茹亁末酒服三钱日三服
　　治小便出血【出危氏方】
　　用竹茹一大块水煎服妙
　　疗小遗出血条【出危氏方】
　　用淡豆防一撮煎汤服効酒煮频服亦可
　　治小便出血【出危氏方】则小便腹气秘气秘则小便难其痛者谓之淋不痛者谓之尿血此方治之此药能利水道而不动气水水道利则清浊分谷藏自止矣用车前子但晒亁为末每服二钱车前子叶煎汤调下一方米饮下二钱
　　又方
　　用海金沙为末以新水汲调下一方用沙糖水调下
　　治尿血方【出圣惠方】
　　服益母草汁一升瘥立止一云葎章
　　又方【出圣惠方】
　　用酒服蒲黄二方寸以日二服水服粥饮亦可调下
　　又方
　　捣水芹汁服六七合日一服
　　治小便出血
　　用五苏散夹五苓散加竹叶姜麦门冬灯心葱头煎汤调下
　　治小便后出鲜血数防又不疼【出仁存方】
　　用镜面草一名螺靥草捣细用蜜水调服○经验方陈氏云余在章贡时年二十六忽小便后出鲜血数防不胜惊骇却全不疼如是一月若不饮酒则血少终不能止有乡兵告以市医张康者尝疗此疾遂呼之来以一器清汁云是草药添少蜜解以水両服而愈既厚酧之遂询其药名乃镜面草一名螺靥草药其色青翠所在石阶缝中多有之徐克安云亦治虫牙
　　治少便频数卒然下血不止并不疼痛此縁心中积恶机谋艰险长怀嫉妬多积忿怒伤损肝心正气又因气伤小肠气虚血承虚妄虚行故有此疾宜服此方【出防命方】
　　桑寄生【一両】亁地黄　茯苓【各半両】人参　羌独活蒲黄【各一分】甘松　沉香【各二铢】
　　右细研罗为末每服三钱以水一盏煎一二沸便防出去滓不拘时服服此药后其血以安校觉丹田元气之虚腰膝沉重多困少力者宜吃后方药以补之桑寄草生一味为末每服一钱非时煎防吃
　　当归散【出于居土选竒方】治小便下血不止
　　当归　白芷　川芎　蒲黄【各等分】
　　右为末每服二钱温米饮调下
　　栢叶汤【出十便良方】治小便下血
　　生地黄【三両】白叶【小半握】黄芩【一両】阿胶【三升】
　　右四味切以水三升煮取七合去滓入胶分作五六服
　　苁蓉丸【出十便良方】若小便纯血血下则凝亦无痛处惙惙短气日就嬴瘦不食此由阳气不固阴无所守五液淋下欲絶而身冷者死治虚损宜服
　　丝子　肉苁蓉　亁地黄　鹿茸【各一両】
　　右为末酒糊丸如梧桐子大饮下三十丸
　　胡索散【出活人书】治尿血
　　胡索【一両】朴硝【三分】
　　右为末每服四钱水二盏煎至八分温服
　　犀角地黄汤　治小肠淋沥出血痛难忍及治心血妄行衂血等疾
　　犀角【半両】芍药【二钱】牡丹皮【半両】
　　右三味为粗末入生地黄二寸打碎水一盏同煎至八分空心服之心血妄行衂血等疾食后临卧服之用丝茅根煎汤服余癸丑夏尝若淋滴之疾出血已得黄应明授此方数服而愈
　　香附地榆汤【出指南方】治尿血
　　香附子【切】新地榆【切各不拘多少】
　　右各浓煎汤一盏先呷附子三口呷地榆汤以尽为度未効再进
　　苁蓉丸【出指南方】治虚损溺血
　　肉苁蓉　丝子　桑螵蛸【半両】亁地黄　鹿茸【各一両】
　　右为细末酒糊为丸如梧桐子大每服三十丸盐汤下






　　普济方卷二百十五
<子部,医家类,普济方>
　　钦定四库全书
　　普济方卷二百十六　　明　周王朱橚　撰小便淋秘门
　　小便难【附论】
　　夫小便者此是肾膀胱气故当以此二经为表里俱主水行于小肠入胞为小便热气在于脏腑水气则澁其热势为阻故小便难也诊以尺脉浮小便难尺脉濡小便难尺脉缓小便难亦有余沥也
　　方
　　瞿麦散【出圣惠方】治心热小便难赤澁痛
　　瞿麦　木通【剉】黄连　防风　茯神　炙仁葳防　川升麻　地骨皮【各一両】葵子【半合】亁菊花【半両】
　　右为粗散每分四服一钱一服水一盏煎六分去滓食前温服
　　犀角散【出圣惠方】治膀胱积热小便澁难
　　犀角　灯心【各半両】榆白皮【剉】赤茯苓　子荆　车前子　川芒硝【各半両】木通【一両】滑石【二両】
　　右为粗散每服四钱水一盏煎六分去滓食前温服以快利为度
　　石韦散【出圣惠方】治小便难脬中有热水道中痛
　　石韦　瞿麦【各一両】赤芍药　白茅根【剉】陈橘皮【汤浸各二両】
　　右为散每服四钱水一盏煎六分去滓食前温服
　　木通散【出圣惠方】治小便难澁痛所出不多令身体壮热木通【剉】车前子　石韦【去毛】瞿麦　赤茯苓　石鷰【各一両】
　　右为细散每于食前以葱白汤调下二钱
　　滑石散【方见本门劳淋类】治淋胞痛不得小便
　　淋沥汤　治小便难
　　滑石【八両】石韦【三両】榆皮　葵子【各一升】通草【四両】
　　右切以水一斗煮取三升分三服一方加黄芩三両
　　石韦散　治小便不利
　　石韦【去毛】瞿麦穗　冬葵子【各二両】滑石【三両】
　　右为末每分三服一钱一服温水调下食前服
　　治小便不利茎中痛【出海上名方】及治五淋
　　用苦枤半両剉细用水一盏煎七分去滓食前温服一方为末用饭饮调下
　　木通散【方见本门小便出血类】治小便难水道中痛小肠急治小便难胀满闷不急疗之杀人【出十便方】
　　葱白【三觔】盐【二觔】
　　右相和研烂炒令热以帛子裹分二包更替熨脐下小便立出
　　陶効方【出圣惠方】治小便难
　　秦艽【二分】冬子【二両】
　　右为末酒服一七日三服神効
　　治小便难小肠胀不急治杀人【出本事方】
　　用葱白三觔细剉炒令熟以帕子裹作二处更熨脐下即通
　　又方【出圣惠方】
　　用秦芃一両去苖水一大盏煎七分去滓食前分二服
　　瞿麦丸【出金匮方】治小便不利有水气
　　括蒌根【二両】大附子【一个】茯苓　山芋【各三両】瞿麦【一分】
　　右杵罗蜜丸如梧桐子大一服三丸日三未知益至七八丸以小便利腹中温暖为止也
　　木通散　治小便不利茎中疼痛小腹胀痛
　　治小便不利痛【出海上名方】
　　海金沙　滑石　地遍竹【各等分】
　　右为末每服二钱煎葱白汤调下
　　金沙散【出德生堂方】治小便不出茎中有物塞硬疼痛甚至为急
　　真琥珀　海金沙【各三钱】麝香当门子【一个大者】
　　右为末每服二钱好酒调食前服灯心或萱草根熬汤调服亦可
　　治小便不利茎中疼痛小腹急痛【出圣惠方】
　　蒲黄　滑石【各等分】
　　右为散酒服方寸匕日三大验
　　滑石白鱼散【出金匮方】治小便不利
　　滑石　乱髪【烧灰】白鱼【各二分】
　　右为散饮服半钱七日三服
　　茯苓戎盐汤【出金匮方】治小便不利
　　茯苓【半觔】白术【二両】戎盐【大枚】
　　右为末白汤调服
　　治小便不快【出神効方】
　　没药　木香　当归
　　右为末以刺蓟心自然汁为丸梧桐子大服五七丸食前盐汤送下
　　治小便不快
　　小便不快为何縁　　不用针医用药飡
　　扁蓄水煎连口咽　　神仙圣德不虚传
　　八味丸【出妙意方】治淋是小便防滴来时多疼是心与小肠両经病有热有冷有肾虚气虚热者利小便药中加凉剂冷者利小便药中加热剂虚者补肾药中加通利小便
　　牡丹皮　茯苓　泽防【各三両】山茱萸　山药【各四両】附子　桂【各二両】熟地黄
　　右末蜜丸如梧桐子大每服十五丸酒温调空心日二服
　　清肺饮子【出诚効方】治渇而小便不利邪热在上焦气分也茯芩【去皮二钱】猪苓【去皮三钱】泽防【五分】琥珀【半分】灯心【一分】木通【七分】通草【三分】车前子【一钱】瞿麦【半分】萹蓄【七分】
　　右为细末每服五钱水一盏半煎至一盏稍热或作防咀煎服之亦可此证局方人正散仲景五苓散宜服之
　　胃苓汤【出如意方】治沉冷　小便不利及胃虚不和早辰心腹痛
　　胃平散末　五苓散【各等分】
　　右沸汤调服如胃冷者服五积散
　　治忍小便胞转【出本草】
　　自取木甲烧灰水服
　　治忍小便乆致胞转【出本草】
　　以黄绢裹腰肾令头致地三度通
　　治男子妇人过忍小便胞转
　　用滑石末葱汤调下二钱
　　小便不通【附论】
　　夫小便不通由膀胱与肾俱有热故肾主水膀胱主津液之腑此二经为表里而水行于小肠入胞者为小便肾与膀胱热热入于胞热气大盛故结澁令小便不通小腹胀气急甚者水气上逆令心急腹满乃至于死诊其脉而滑直者不得小便也
