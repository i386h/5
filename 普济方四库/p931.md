<!-- { "loadSidebar": true } -->
　　海金沙散　治小便不通脐下满闷
　　海金沙【一両】腊茶【半両】
　　右为散每服三钱煎生姜甘草汤调下不拘时未通再服
　　桑螵蛸汤　治小便不通
　　桑螵硝【炙三十枚】黄芩【去黑心二両】
　　右细剉用水三盏煎二盏去滓分温二服相次顿服
　　葵石汤　治小便不通
　　葵菜根【剉半升】滑石末【半両】
　　右除滑石外粗捣筛用水三盏煎二盏去滓入滑石末分温二服
　　秦艽散　治小便出血不通
　　秦艽【去苖一分】冬葵子【一両】
　　右为散每服三钱温酒调下未通再服
　　治尿哽大小便哽
　　用沿阶草同茅根一小束水二碗煎一碗服之立解
　　治小便不通
　　用黄芦枝煎汤调乳香末三钱空心服
　　又方
　　用葵子茎切一升许以水四升煮取二升内书中白鱼一枚研之服一合日数服并疗小儿卒不得尿至効
　　治小便不通方
　　取印成盐七颗捣筛作末用青葱叶尖盛盐未开便孔内叶小头于中呚之令盐末入孔即通非常之効一方以盐内茎孔中即通
　　又方
　　取嫩殻木梢浓汁可饮半升以来即愈
　　琥珀散【一名忘忧散】治小便不通久即成淋及治淋澁诸般似石者一法治心虚畜热小便赤澁不通淋澁作痛用琥珀不拘多少为末每服二钱用萱草根煎汤灯心汤葱汤亦可一方治老人心气虚闭小便不通煎人参汤下
　　治小便不通
　　用益元散加木通灯草水煎服
　　治小便闭不通者三日小腹胀几死百药无効
　　用甘遂以大蒜捣细和成饼子安脐令实以艾灸二七壮随通后用此法救人无数
　　苽蒌散　治小便腹胀不通
　　用苽蒌不拘多少焙亁碾为细末每服三钱热酒调下不能饮者米饮调下顿进数服以通为度绍兴刘驻泊汝翼云印知明州时宝库之妻患此疾埀殆随行脚医治此药食服遂愈之
　　治小便不通
　　用老防屎三五粒或七粒为细末用浆水调下白矾麝香少许研细末水调成膏子贴在脐内用膏药封
　　治天行疾小腹满不得小便【方见时气门小便不通类】
　　治小便不通
　　用印黄一枝服之不过三
　　疗小便不通及胞转
　　用桑螵蛸捣末米饮服方寸匕日三
　　利小便方
　　以木及用苦酒渎之拭面上防极効
　　治小便不通及关格
　　用生黄根捣取汁以少许入筒中吹下部取通
　　治小便不通方
　　以水四升浇甑取汁煮葵子二升半分三服
　　又方
　　用胡燕屎豉各一合和捣丸如梧桐子大服三丸日三
　　又方
　　用石槽塞灰土井花水服之日三
　　又方
　　用鲤鱼齿烧灰酒服方寸匕日三亦治卒淋
　　又方
　　用车前子末方寸匕日三服米饮调根叶亦可
　　治卒不得小便方【出时后方】
　　用吞鸡子白瘥
　　下小便
　　以黍和小豆煮汁服之
　　治小便不通
　　用象牙生煎服之或烧灰小便调下
　　治小腹痛满不得小便及疗天行病
　　治小便不通
　　用猪胆大如鸡子者内热酒中服又云亦疗大便不通一方和炼蜜中熬稠如枣内下部
　　治小便不通
　　用蚯蚓杵以冷水漉过浓服半碗立通兼大解热疾不知人事欲死者服之立効
　　治淋及小便卒不通
　　用石龙菊煮汁服之
　　治小便不通
　　用江浙末茶赤小豆等分为末水调下
　　草蜜汤　治心肾有热小便不通
　　用车前草捣取自然汁半盏入蜜一匙调服一方用车前子草一觔以水二升煎取一升半分三服
　　朴硝散　治小便不通膀胱热
　　用朴硝不拘多少细研每服二钱酒服或温蘹香酒调下不拘时服如热燥以蜜水调服一方冷水调下茴香汤调下
　　蝼蛄麝香散　治小便不通诸药无効
　　用蝼蛄活者一枚生研入麝香少许以新汲水调下立通
　　茯苓散　治饮水过多心闷着热小便不通
　　用茯苓去黑皮三両捣罗为散冷水调下二钱如男子小便中有饮沥浊漏梦泄等用温酒调下空心服妙
　　蜀葵子汤　治小便不通
　　取黄蜀葵子三十四粒细研以汤冲绞取汁一小盏顿服効
　　蚕灰散　治小便淋痛不通
　　用蚕退纸不拘多少烧灰入麝香研细少许和匀每服二钱米汤调下
　　通脐法　治小便不通
　　用白瓷瓶满盛水以有字纸七重宻封瓶口于患人脐内有盐一捻倒瓶口覆在脐上卧如觉脚大既冷小便通
　　杏仁散　治卒不得小便亦治妇人不得产熬汁服之立下
　　用杏仁去尖皮双人二七枚炒细研米饮调下立効
　　治膀胱积滞风毒气服小便不通方
　　取葱津一蛤蜊殻许入腻粉调和如泥封脐内以裹肚系定热手熨须臾即通
　　盐熨方【出时后方】治小便不通脐下急痛胀闷欲絶亦治气小便淋出血
　　用盐二升铛中炒令极热布绵裹熨脐下以小便通快为度或脐中着盐火灸三壮
　　疗淋方
　　取丝子以水煮服之可常作饮勿歇也
　　又方
　　取露房烧灰饮服之取碗大者妙
　　又方
　　取鸡子二枚去白黄以盐内殻中使满以水三升渎一升绞取汁其殻中盐投汁中搅令调尽服之
　　疗淋不通方
　　取地麦草一名地肤草一把以水二升煎之亦可常服一法但渍防汁饮之良
　　琥珀丸
　　以神祐丸加琥珀一両是也
　　治小便不通
　　以五苓散加滑石末木通灯草煎汤调下
　　八正散　治心经邪热小便赤澁不通
　　用八正散加灯心枳殻车前子地肤草煎服并加半钱
　　五苓散　治小便不通壅上心满
　　用五苓散加灯心十根车前子二両煎汤调下
　　通心散　治心经有热唇焦面赤发热小便不通用通心散每服四钱水一盏半灯心十根滑石末一钱麦冬二十粒桑白皮七寸煎去滓再入生车前子汁合搅匀
　　八味丸【出危氏方】治肾虚小便秘澁不通或过服凉药者用八味丸每服五十丸温盐汤下立効【八味丸方见本门小便难类】
　　尊气除燥汤【出东坦先生兰室秘藏方】治小便闭塞不通及血澁盖气不通而窍澁也
　　知母【细剉酒洗二钱】黄栢【去皮酒洗四両】滑石【三钱炒黄细末】泽防【三钱细末】茯苓【去皮二钱细末】
　　右件和匀服秤半両水三盏煎一盏去滓稍热服空心如小便闭急不拘时服
　　通关散【出东坦先生兰室秘藏方】治不渇而小便闭热在血方
　　知母【二両】黄栢【酒洗二両】桂【二钱为引用】
　　右件为细末煎热水为丸如鸡头大每服百余丸或二百丸热百沸汤下空心宿食消尽服之药易下行故也如利时前隂中如刀刺之痛有恶物下为効亦或有无时神品药也
　　红秫散【出朱氏急验方】治小便不通上喘
　　红秫黍根【二両】萹蓄【一両半】灯草【一百根】
　　右防咀每服五钱用河水二盏煎至七分去滓温服空心食前
　　琥珀散【出朱氏急验方】治老小便不通
　　琥珀【研如粉不拘多少】
　　右蜜为丸如梧桐子大每服十丸煎赤茯苓汤下甚者加丸数立通如小便纯血只以末二钱煎灯心汤下
　　治小老人小便不通【出朱氏急验方】
　　茴香　白颈地龙
　　右杵汁倾脑肠中即愈
　　车前散【杨氏家藏方】除下焦留热小便不通淋澁作痛已下小便
　　槟榔　木通　陈橘皮　赤芍药　滑石　车前子　赤茯苓　当归　石韦【炙去毛丸味各一両】
　　右件防咀每服五钱水二盏煎至一盏去滓食前服以利为度未利再服
　　圣饼子【出杨氏家藏方】治小便不通
　　黄连　巴豆【半両去殻不去汁】
　　右件同捣为膏捻作饼子大人厚薄如钱先以葱汁拌盐滴在脐内次以饼子盖之上用大艾炷于饼上灸二七壮再换饼子重灸以利为度
　　矾石散【出圣氏家藏方】治小便不通脐腹急胀
　　白矾【不用炙少研细】
　　右用水和面捻作圏子围脐腹高一寸许内安矾末以冷水逐渐滳矾末上令湿透更以水滴觉内冷透即小便通
　　葵子方【出鲍氏方】治小便不通小腹胀不治害人
　　葵子　车前子　白术　木通　赤芍药【各等分】
　　右末米饮下二钱以葱白细剉炒热両帕包更熨小腹立便
　　葵子散【出宣明论方】治小便不通
　　葵子　茯苓【去皮各半両】
　　右为末每服四钱水一盏煎三沸食前服
　　蒻叶散【出指南方】治小便先澁后不通
　　亁蒻叶【烧灰】滑石【半両】
　　右为细末每服三钱七米饮调下空心
　　黄芩清肺汤【出卫生寳鉴】治因肺燥而得之小便不通
　　黄芩　山栀子仁【击破】
　　右都作一服水一盏半煎至一盏去滓温服食后如不利再一服之又不利加盐防二十粒
　　治小便不利脐下满硬语言塞渫腰痛脚重不能立足也宜用后方【出叶陀中藏经方】
　　瞿麦头子【一両】官桂【一分】甘遂【三分】车前子【一両炒】
　　右为末獖猪肝一个去筋膜薄批开入药末二钱匀装湿纸包煨熟空心嚼服酒送下以大便为度小便未利脐腹未软更服后方
　　用葱白一寸去心入硇砂一钱安葱心中両头以绵纸湿包煨熟冷醇酒送下空心服以効为度
　　疗关膈大小便不通胀满欲死三日则杀人
　　用芒硝二両纸裹三四重炭火烧之令内一升汤中尽服当先饮汤一升已吐出乃服之
　　疗小便不通【出本草】
　　用滑石末一升以车前汁和涂脐四畔方四寸热即易之冬月水和亦得
　　治淋及小便卒不通【出本草】
　　以龙须草席弥败有垢者佳取方寸尺煮汁服之
　　治小便不通及忍小便乆致胞转【出本草】
　　取梁上尘三指撮以水服之
　　治小便不通【出本草】
　　用苦煮汁渍阴
　　括薮瞿麦丸【方见本门小便难类】治小便不利者有水气
　　紫草散【出保生方】治小便澁淋不通
　　用紫草三分捣为散和井花水一盏半顿服
　　治小便澁少
　　用马齿苋和少粳米酱汁煮食立瘥
　　治小便溺不通
　　右用皂角烧灰水调下一钱二钱立愈
　　治秘澁不通
　　右用葱一根略去须剜一小孔子入不蛀皂角末一匙内之腹鸣三両次立随通大妙
　　小便利多【附论】
　　夫肾者主水膀胱为府令肾气伤不足膀胱有寒不能约制水液合津滑气虚故小便利多久不差者则肾气伤亏真阳耗损腰脊痠疼身体寒颤羸乏病生○小便频数者膀胱与肾俱虚而有客热乗之故也肾与膀膀为表里俱主水肾气不通于阴此经既虚致受于客热虚则不能制水故令数小便热则水行澁澁则小便不快故令数起也诊其脉趺阳脉数胃中有热即消谷引食大便必鞭小便则数
　　方
　　覆盆子丸　治元藏虚弱脐腹病痛膝胫少力百节痠疼昏倦多睡小便频浊头旋痰延背脊拘急饮食无味温顺藏气补益下元
　　覆盆子　肉苁蓉【酒浸切焙】黄蓍　五味子　补骨脂乌药　石斛【去根】泽泻　筚澄茄　沉香【剉】巴防
　　尖【一両】熟地黄【一両半】芎防　当归　赤芍药　山茱根【三分】菟丝子【酒浸三日捣焙二両】
　　右为末炼蜜和丸如梧桐子大每服二十丸食前温酒下米饮盐汤亦得
　　山茱萸丸　治肾藏虚惫腰膝无力小便利多
