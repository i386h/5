<!-- { "loadSidebar": true } -->
　　鸡肶胵【二両】黄蓍　龙骨　黄连【去须】麦门冬【去心】熟亁地黄【各一両】土根【半両】
　　右为末炼蜜和捣二三百下丸如梧桐子大每于食前以粥饮下三十丸
　　地骨皮饮子【出圣惠方】治肾中虚热虽能食小便数多渐加瘦弱
　　地骨皮【三両】生亁地黄　人参　白龙骨　黄蓍【各一両】麦门冬【去心二両】
　　右细研和匀每服半両以水一大盏入生姜半分小麦半合煎治五分去滓每食前温服
　　黄连丸【出圣惠方】治小便数而多亦治热淋
　　黄连　苦参　麦门冬　土根　龙胆
　　右捣筛以蜜丸如梧桐子大每服十丸加至二十丸熟水下良一方无苦参有黄芩
　　又方
　　瞿麦　葵子　滑石　黄苓　甘草
　　右切以水六升煮取三升去滓一服六合
　　川方五子丸　治小便夜多脚弱老人虚人有此证令人卒死大能耗人精液头昏不爽
　　莬丝子　家韮子　益知子　茴香　蛇床子
　　右等分为末酒糊丸如梧桐子大每服五十七丸糯米饮盐汤任下
　　龙骨散　治小便数而多
　　龙骨　桑螵蛸　根　黄连
　　右为散每服于食前以粥饮调二钱
　　鸡肶胵丸【出圣藏经验方】治小便多及遗尿
　　鸡肶胵【一両烧灰存性】益知子【一両】石菖蒲【一両】鸡肠【一副焙亁】
　　右为末酒糊为丸如梧桐子大每服五十丸酒吞下食前服经验方陈氏云昔先公晩年小水多呉兴医者钟将任献此方用之有効
　　治小便多滑数不禁方【出儒门事亲书】
　　白茯苓【去黒皮】亁山药【去皮白矾水内湛过慢火焙亁各等分】
　　右为末稀米饮调下服之
　　治小便数而多方
　　括【一钱】黄连【五分】
　　右为散每服方寸日三良米饮调服
　　治小便频滑数不禁方【出神効方】
　　知母　黄蘖【各等分】
　　右剉碎酒浸透炒微黄为末水丸桐子大如服药前一日休吃夜饮来日空心立服米饮汤下一百丸只服効后吃淡白粥一倾
　　缩泉丸【出危氏方】治脬气不足小便频数
　　天台乌药　益智仁【各等分】
　　右为末酒煮山药末糊丸如梧桐子大每服七十丸临卧用盐酒送下
　　治小便多数
　　用半夏生姜煎为熟水时呷之盖半夏益脾土克水故也
　　治小便利
　　用鸡肠草一觔于防汁中煮调和作食之粥亦得
　　治膏瘅其人饮少小便多
　　用秦椒一分出汁蒂二分末水服方寸匕日三服
　　治小便多滑数不禁【出儒门事亲书】
　　用金刚骨末以好酒下调三钱服之
　　益智丸【出存仁方】治心肾不足夜多小便眼见黑花极有神効
　　用益智仁四両以盐二両同炒为末糊丸如梧桐子大每服三十丸用白茯苓甘草煎汤吞服煎服亦得空心食前服
　　萆薢丸【出危氏方】治小便频数日夜无时
　　川萆薢洗不拘多少为末酒和丸如梧桐子大每服七十丸空心食前用盐汤盐酒任下
　　治小便数气少走防
　　用香附子为末汤酒任下
　　治小便数多或热痛酸楚手足烦疼
　　用地肤子三両水四升煎取二升半分作三服
　　治小便数多
　　用胡桃肉一升细米煮粥一升和匀顿服即瘥一方便火炮熟温酒同嚼卧下
　　治小肠虚冷【出圣惠方】
　　用鸡肠一具治如常法作臛暖酒和饮之一方浆水向北斗服之
　　治尿数而多者方
　　用羊肺一具作内少羊肉和盐豉如食法任性食之不过三具効
　　治小便数而多方
　　以桃仁一味防咀酒一升煮三沸去滓分为三服强人一服尽之
　　疗小便卒大数作淋令人瘦【葛洪后方】
　　用石膏半觔捣碎水一斗煮取五升稍饮五合
　　治日夜小便频数【出郑氏家传渇酒方】
　　鹿茸【一对酥炙】
　　右为末每服二钱空心温酒下日三服
　　萆薢丸　大益肾气能治小便频数
　　萆薢　莬丝子　白茯苓　鹿茸　肉苁蓉　黄蓍　川巴防　杜仲　金毛狗　益智仁
　　右为末酒糊丸如梧桐子大每服四十丸盐水饮之
　　人参鹿茸丸　治劳心过度心肾不足所以小便顿数津液随下虚损食少虚烦攻下
　　人参　白子仁　赤石脂　川续断　鹿茸　大当归　白茯苓　酸枣仁　伐赭　萆薢　亁连肉　山药　天麻仁　桑寄生
　　右为末炼蜜丸如梧桐子大每服硃砂为衣莲肉去皮心煎汤早晩进三十四丸
　　水芝丸　治下焦真气虚弱小便顿多日夜无度
　　连实
　　右为细末醋糊为丸如鸡头大每服五十丸酒温送下食前得之
　　鹿角散【出十便良方】肾消夜尿七八升
　　用鹿角一具炙令焦捣筛酒服方寸渐加至一半
　　缩泉丸【出朱氏集验方】治丈夫小便频数
　　乌药　益智　川椒【去目合口者出汗】呉茱萸【九蒸九煨】
　　右等分酒糊丸梧桐子大每服五十丸临卧汤下
　　双白丸【出朱氏集验方】
　　白茯苓【去皮】鹿角霜
　　右等分细末酒糊丸梧桐子大每服三十丸空心盐汤下此二方梁氏总要本
　　又方
　　右防一升内于盐中绵裹之以白矾好者半觔致绵上令蒸之一防米许时即下白矾得逍入防中出暴干捣末每服方寸
　　一方【出鲍氏方】
　　以真龙骨白术酒下二钱末
　　利小便【出本草】
　　以乌犍牛尿半觔空心饮之
　　止小便滑数【出本草】
　　以乌药叶及根嫩时采作茶片炙碾煎服之
　　治腹冷夜起【出本草】
　　以白荆子一升炒熟勿令焦细研以汤浸蒸饼丸如赤小豆大姜汤吞七丸甚効
　　缩小便【出本草】
　　以颗块雄黄一两半研如粉干姜半两切碎入盐四大钱同炒令亁姜色黄同为末蒸饼入水为丸如菉豆大每服十九至二十丸空心盐汤送下
　　治小便数【出本草】
　　以羊肥肚作羮食三五度瘥
　　治下气利小便
　　用麻子炒令香捣碎以小便浸取汁服之【今人续布者麻子也】
　　治腹冷夜起
　　用象牙末烧灰米饮之
　　治小便白数阳道乏者
　　用牛领藤煮汁酒服之
　　导引法
　　养生方导引法云以両踵布膝除数尿
　　小便遗失【附论】
　　夫人之遗尿为心肾二气之所传送盖心与小肠为表里肾与膀胱为表里若心肾气亏阳气衰冷传送失度则必有遗尿失禁之患故经云膀胱不利为癃不约为遗是也治之宜补暖下元清心寡欲又有产蓐不顺致伤膀胱及小儿胞冷俱能令人遗尿失禁又当随证施治○诊其脉来过寸口入鱼遗尿肝脉微滑遗亦尿左手关上脉沉为阴絶者无肝脉也若遗尿尺脉实少腹牢痛小便不禁尺中虚小便不楚肾病小便不禁肾病脉当沈滑而反浮大其色当黒反黄此土之克水为逆不治○内经言膀胱不约为遗縁其肾虚不能约束水液故小便多甚则下焦伤竭真气不固而小便不禁也○夫人有于眠睡不觉尿出者是其禀质阴气偏甚阳气偏虚则膀胱肾气俱冷不能温制于水则小便多或不禁而遗尿膀胱足太阳也为肾之府肾为足少阴为脏与膀胱合俱水主凢人之隂阳日入而阳气尽则隂气受至夜半阴阳大会气交则睡卧小便者水液之余也从膀胱入于脬为小便夜卧则阳气衰伏不能制于阴所以阴气独盛水下不禁故于眠卧而不觉尿出也
　　方
　　家韮子丸【出三因方】治小肠遗尿及男子虚剧阳气衰败小便白浊夜梦泄精此药补元养气进美饮食
　　家韮子【六两】鹿茸【四两】苁蓉【酒浸】牛膝【酒浸】熟地黄　当归【各二两】巴防【去心】莵丝子【酒浸各一两半】杜仲【去皮】石斛【去苗】桂心亁姜【炮各一両】
　　右为末酒糊丸桐子大每服五十丸加至百丸空心食前盐汤酒下小儿遗尿多因服寒亦禀受阳气不足别作小服丸
　　泽防散【出圣惠方】治遗尿小便澁
　　泽防　牡丹　牡蛎【烧为粉】鹿茸【去鹿茸毛】桑螵蛸【微炒】
　　右为散每于食前以酒调下二钱
　　治小便遗失【出圣惠方】
　　阿胶【炒珠子】牡蛎【煆】桑螵蛸【酒炙】鹿茸【酒炙各等分】
　　右为末糯米糊丸梧桐子大每服五十粒空心盐酒下一方治遗尿小便澁无桑螵蛸有桑耳以水七升煮取二升分二服作散以饮送之一方以粥饮调下
　　治遗尿小便澁方【出圣惠方】
　　桑耳
　　右为散酒服方寸日三服
　　又方【出圣惠方】
　　汉防己　葵子【各二両】防风【三両】
　　右切以水五升煎取二升米分温三服作散亦佳
　　阿胶饮【出圣惠方】治小便遗失不禁
　　阿胶【三両炒】牡蛎【煆取粉】鹿茸【各四両】
　　右剉散每服四钱水一盏煎七分空心服或作细末饮调亦妙
　　秘元丹【出危氏方】治内虚里寒自汗时出小便不禁
　　白龙骨【三両】诃子【十个】缩砂【一両】
　　右为末糯米粥丸如梧桐子大每服五十丸空心盐酒下一方有灵砂二両
　　治失禁出不自觉方
　　用豆酱汁和电突墨如豆大内尿孔中又治胞转亦治小儿
　　治小便失禁方
　　以水三升煮鸡肠取一升分三服一方雄鸡肠烧灰为末用三脂一撮温浆水调下一钱向北斗服更良
　　鸡内金散【出十便良方】治溺床失禁
　　用鸡肶胵一具并肠净洗烧为灰男用雌者女用雄者研细每服方寸酒饮调服一方煮之
　　又方【出危氏方】
　　用猪胞洗净铁铲上炙香熟嚼细温酒下
　　治睡中遗不觉方
　　用蔷薇根随多少剉以酒饮之煮汁去滓一方用野白蔷薇根
　　戎盐散【出圣惠方】治遗尿恒澁
　　戎盐　白矾【各三分】甘草【半両】蒲黄　龙骨【各一両】鹿角胶【二両】
　　右为散每于食前枣汤调下二钱
　　治遗尿小便澁方
　　桑耳　龙骨【各三等】矾石　阿胶【各二分炙】
　　右为散空服米饮方寸日三
　　疗少小睡中遗尿不自觉方
　　用鹊巢中蓐烧水服一钱即瘥
　　鹿角霜丸　治上热下焦寒小便不禁
　　用鹿角帯顶骨者不拘多少锯作铤子长三寸洗了用水桶内浸夏三冬五昼夜用清水同入□内煮之觉汤少添温汤日夜不絶角苏麋为度轻漉出用力削去皮如雪白放在筛子上白亁微火焙之其汁慢火熬为胶角极亁为细末酒糊为丸如梧桐子大每服三十粒至四十粒空心温酒盐汤下
　　白薇散【出圣惠方】治小便失禁
　　白薇　白敛　白芍药【各一両】
　　右为散每于食前以粥饮调下二钱
　　栢皮汤【出圣惠方】治小便不禁
　　栢白皮【焙亁二升】酸石榴枝【一握烧灰细研】
　　右洗捣栢皮为粗末每服四钱水一盏半煎一盏去滓下石榴枝灰一钱半更煎八分空心服至晩再服
　　疗小便卒大数作淋令人瘦【出肘后方】
　　用不中水猪肪如鸡子炙之下取肥汁尽服之为妙此方并疗遗尿一方治大便俱不通猪脂水一升煮三沸饮汁立通
　　鹊巢散【出圣惠方】治小便不禁
　　重鹊巢中草【一觔烧作灰细灰如粉】蔷薇根皮【五両】
　　右先捣蔷薇根为麄末每服三钱水一盏煎七分去滓调鹊巢灰両钱空心服
　　牡蛎丸　治小便不禁
　　牡蛎【白者三両】赤石脂【三両捣碎】
