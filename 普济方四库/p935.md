<!-- { "loadSidebar": true } -->
　　夫人禀中和之气以生若能保守真元则何由而病不善卫者由思虑役其智嗜欲乱其真而荣卫一虚积微成损积损成衰及其病也既不能御气以全身又不能为之补饵不亦殆哉葢人之一身肾之液谓之精意有所存谓之志故经曰肾藏精与志也生性之本元气之根精神之所舎名曰精神故灵枢经曰积精全神者是也人之精而后有神也今人之虚损皆出于心肾其盗汗其白浊之类奚可容乎且心之液自梦中出觉来则汗如雨未防便干此则为盗汗肾之液泄自小便中出停久浊如泔或上有脂油或为梦遗则气体弱神情倦怠眼目昏花精神脱已焉得而有神哉且心者神藏之肾者精藏之今心既受病则神不守舎日则有怔忡健忘恍惚失志之证夜则有登高涉险火发追捕之梦肾既受于病则髓海枯竭遂有脚气膝软精神倦怠体弱梦泄便浊消渇瘦瘁诸虚百损莫不自心肾而言然病既至此尚有不能守节或孳孳于财利或恋恋于色欲伤动坎离渐至沉羸去生逺矣养生之士闻此自当恻然有感于私谨起居节饮食静室有处勿贪富贵勿怨贫贱勿嗜酒色专心服药治法当以宁心凝神为先次则澁精补肾则疾无不愈矣又有心经有热心火烁肾水而为赤浊白浊梦泄此又可温补惟当精心学者更宜审焉○难经云论损从皮毛至筋骨者此乃辨气脉浅深次第也原其所由属不内外或大病未复便合隂阳或疲极筋力饥饱失节尽神度量呌呼走气所以诸症蠭起百疴交作吐血衂血便血泄血遗血白浊冷滑洞防白汗黄汗呕吐咯啘涎沫痰饮遂使荣卫奔走虚羸损伤皆自此始葢由背于人身常理而致然也况妇人产蓐过于大病虚损尤多不可不知列而论之症非一当攷脉寻理推其元气胃气资始资成扶助隂阳辨别根本盖不可随证冷热交行施治也○夫人禀隂阳五行运气荣卫而保全其身凡一身中或有毫厘疾患无因脏腑虚冷则荣卫不调荣卫不调则疾生矣又况虚冷之疾极又其生其虚阳或手足腰肾眼目口齿三焦六腑值病之亟则各能死人且如左右手三隂三阳十二经脉皆用有胃气或加之有疾而无胃气者不问病之轻重断然不救何谓顿用有胃气然胃受谷气生则能生气血气血壮则荣卫不衰荣卫不衰则病自去矣如五脏六腑表里之间皆出自糓气而相传授生血气而灌防五脏或气不足则五臓六腑防无所自况加之如忧愁思虑喜怒不常起居劳役饮食不节房事过多冲雪冐霜伏暑触热损失耗散则病生焉且如季春季夏季秋季冬一十八日之间脾土于此时王极肾水受克故当补肾所以心肺肝脾肾各有衰王各有相生相克如心克肺肺克肝肝克脾脾克肾肾克心遇王则以克之愈甚凢受克处故冝补然春补脾夏补肺秋补肝冬补心古之贒人平居无病易常用药法度调防脾胃使进饮食而全糓气凢百皆得其宜如今之庸医用意皆错如举一二而为证然且如肾经衰败则以天雄附子之类而言补肾且肾属北方土癸水喜温恶燥返用天雄附子至燥之药岂能补乎肾邪况肾经虚则乃五脏六腑衰极而渐至于肾则诸病生焉凢下部肾经虚者不必补之至妙之法有二一则补脾防胃使进饮食而全糓气令生气血所谓者何每日夜子时于北方正当此之时肾水王极则摄血化精精气全则丹田自实肾经不虚病自去矣男子则摄血化精女子盈为月事若糓气不全则气血不生气血不生则当夜半子时肾水虽王则血不能偿其肾所摄无精所化而丹由不固肾自虚矣以此观之凢肾经并五臓虚败医者罔识源流枉用其法初不能损于病要当先补肾胃后调气血耳○虚损之疾寒热因虚而感也寒感则损阳阳虚则隂盛故损则自上而下治之宜以辛甘淡过于胃则不可治也感热则损隂隂虚则阳盛故损则自下而上治之宜以苦甘酸咸过于脾则不可治也自上而损者一损损于脾故皮聚而毛落二损损于脾故血脉虚热不能荣于五脏六腑妇人则月水不通而三损损于胃故饮食不为肌肤也自下而损者一损损于肾故骨痿不能起于床二损损于肝故筋骨缓不能自收持三损损于脾故饮食不能消克也故心肺损则血肝肾损则形痿脾胃损则谷不化也○损其肺者益其气损其心者调其荣卫损其脾者调其饮食适其寒温损其肺者缓其中损其肾者益其精此补益之大法也夫人之气血与天地同流不能无盈虚矣不能无损益矣治疗之宜损者益之不足者补之随其缓急而已是故有平补有峻补或益其气或益其精或益其血脉或壮其筋骨至以益髭发驻顔色其治不一要之随宜适可无不及之患斯为善矣○损其肾者益其精四十难曰损其肾者益其精辨云肾有两枚右为命门相火左为肾水同质而异性也夫损者当审损何脏而治之隂阳应象论曰形不足者温之以气精不足者补之以味乂云气化精生味和形长无阳则隂无以化当以味补肾真隂之虚隂本既固阳气自生化成精髓若相火阳精不足宜用辛温之剂世之用辛热之药治寒甚之病非补肾经之药又知肾之恶燥也○凢人年四十以上日乆多言以致虚损面色黧黑饮食无味心胸痞满四肢倦怠肌体余热大小便不利治之奈何内经云不可热补之夫男子肾卢水不足也凢补虚之剂多用乌附天雄之类岂知肾恶燥也女子隂虚血不足也几补虚多以阳剂是以知阳盛而隂亏也不可用性热之药也补之虚心可服加减八物汤丸当归饮子减桂五苓散烦渇加益原名曰淡渗散更服通解丸显仁丸亦可服之大有神効凢病人虚劳多日无力别无热症者宜服之可用无比山药九则愈矣○劳倦之疾百脉空虚非滋润粘腻之物而以养之不能实也又用鹿角胶阿胶牛乳饴糖酥酪煎蜜人参杏仁当归熟地黄之类正此意也或者妄施伏火金石附子燥热等辈以致血气干涸心肾不交故火炎于上为痰嗽为咯血为口干为五心烦热水走于下为脚弱为遗精为赤白浊为小便滑数误矣哉虚劳之脉大抵多或浮大或数皆虚劳之也大者易治血气未定可敛而正也者难治血气已耗未易调补之若帯防则贼邪侵脾此尤难治加数则殆矣
　　补虚固精【附论】
　　夫肾主水授五脏六腑之精而藏之所谓天一生水在脏为肾本其始也若肾臓衰精气不固或因溲而出或因闻见而溢或因虚劳漏泄精气或因邪气乘虚客于隂为梦皆肾虚也宜补以固之故法宜以澁去脱
　　方
　　沉香保生丸【出徳生堂】治男子精气不固余澁常流小便血浊梦频数泄出口干耳鸣腰膝痛隂囊湿痒阳事痿及治妇人血海乆冷胎气不胜赤白帯漏下男子小便如泔能固精气益精髓驻顔色安魂定魄延年不老壮阳事妇人暖子宫下元有益
　　沉香　母丁香　巴防【去心酒浸】莲蕊　木香　莲心兎丝子【酒浸】葫芦巴【酒浸】八角茴香【塩炒】肉苁蓉【酒浸】韮子【酒浸】红花【各一两】雄蚕蛾【一两二钱】川椒【一两净】仙灵皮【一两醋炒】川山甲【炮二両二钱半】水蛭【糯米炒五钱】青盐【五钱】细墨【五钱烧去油】益智仁【七钱半】牛膝【酒浸一両】麝香【酒浸一両】蛤蚧【一对别研去虫生用】川栋子【一両炒】
　　以上二十四味为末
　　川楝子【四両捶碎】知母【一両二钱】破故纸【一両二钱】甘草【二両】五味子【二钱】
　　右五味为末用水一斗熬成浓膏和前药末面糊为丸如梧桐子大每服五十丸空心酒或盐汤送下干物压之
　　韮子丸【出圣惠方】治下元虚惫惊□梦泄腰膝无力肌体羸顔色痿弱饮食减
　　韮子【微炒令香】鹿茸【去毛涂酥炙令黄色】楮实【水淘去浮皮亁微炒】泽泻肉苁蓉【酒浸一宿去皱皮炙亁】附子【炮制去皮脐各一両】石斛　逺志【去心】栢子仁　桂心【去皮】牛膝【去苗】巴防　川椒【去目及闭口者微炒去汗】白术　薯蓣　覆盆子【各三分】杜仲【去粗皮炙防黄色】黄耆【剉】狗脊【去毛】枳殻【去穰麸炒】蛇床子　芎防　五味子　亁姜【剉制各半両】
　　右为末炼蜜为丸和捣三五百杵如梧桐子大每服空心以温酒下三十丸加四十丸为度
　　又方治遗精
　　车前子　石菖蒲　天门冬　枸杞子　山茱萸【酒浸】熟地黄　巴防　兎丝子　肉苁蓉【各二両】生地黄　泽泻　人参　白茯苓　覆盆子　赤石脂栢子仁　牛膝　花椒【各二両】地骨皮【一両半】杜仲【三両】熟山药【二両】
　　右为末炼蜜丸如桐子大每服五十丸盐汤食前送下
　　大补丸【一名大神丸出三因方】治元脏虚惫血气不足白浊遗泄自汗自利口苦舌亁四肢羸痩妇人诸虚皆治之木香【炮】附子【炮去皮脐】茴香【炒】苁蓉【酒浸】川椒【炒去汗各十両】桃仁【去皮炙炒】胡芦巴　牛膝【酒浸】巴防　五味子　　黄茋　白蒺藜【炒去刺】泽泻【各五両】羌活　梹榔　天麻川芎　桂心【各二両】
　　右为末炼蜜丸如桐子大盐酒任下三十丸或五十丸空心服
　　葫芦巴丸【出瑞竹堂方】治虚损之疾不可医极能闗锁精气升降隂阳功效如神
　　附子【炮去皮脐】川乌【炮去黒皮】沉香　酸枣仁　当归【去芦】川芎　栢子仁【去殻】葫芦巴　巴防　破故纸【微炒】龙骨牡蛎【煨】天雄【炮】赤石脂　鹿茸【酥炙】茴香【各二両】泽泻【半両】生硫黄【一両半用明者佳】
　　右为末酒糊丸如桐子大每服五十丸空心盐汤米饮下日一二
　　凝真丹【出仁存方】治丈夫三丹不凝结致真气不固精清滑饮食不美四支怠隋昬因嗜卧
　　上丹不凝结则常多感冐鼻流清涕头目昬疼右用益智仁二両饼□药搜面裹煨令面焦去麫为细末少许搐鼻中乆用清涕自止
　　中丹不凝结则发热自汗悸惊恍惚徤忘不能饮食右用益智仁二両酸醋三宿焙亁为细末醋煮面糊为丸如桐子大每服三十丸至五十丸盐汤吞下下丹不凝结则真气不固梦遗白浊胸中短气面黄体虚形瘦瘁情思不乐饮食减少惊悸恍惚
　　右用益智仁四両以盐水浸三宿焙亁为细末盐煮面糊为丸如桐子大每服三十丸至五十丸空心盐汤吞下不可用酒服恐散真气
　　玉关丸【出医方大成】治诸虚不足膀胱肾经痼败隂阳不交致多病水欲升而沃心火欲降而温肾是则坎离既济隂阳协和火不炎而神自清水不渗而精自固能闭精补益永无膏淋白浊遗精之患功効不能尽述辰砂【一両】鹿茸【二両作片酥炙】附子【七钱重者四个去皮脐各切下预剜空心中安辰砂在内以前顶子盖定用绵扎之】木【大者二个去皮穰切开顶入硃砂附子四个在内以木顶子盖之绵札定烂蒸讫取出附子切片焙亁为末硃砂细研水飞木研如膏宣为妙】栢子仁【炒别研】当归【酒浸焙】沉香【别研】巴防【去心】黄茋【去芦蜜浸炙】茯神【去木】川牛膝【去芦酒浸】石斛【去根酒浸各一両】兎丝子【水淘净酒浸焙另研】苁蓉【酒浸】杜仲【去粗皮酒浸】五味子【各一両】逺志【去心炒二両】
　　右为细末用膏杵和少入酒糊丸如桐子大每服七十丸空心米饮温酒盐汤任下一方无当归
　　锁精丸【出瑞竹堂】治精滑不禁
　　川独活　川续断　谷精草　石莲肉【去谷】亁菱米生鸡头【去殻】莲心　川拣子【酥炙】金樱子　龙骨白茯苓　水猪苓　小茴香　藕节【各等分】
