<!-- { "loadSidebar": true } -->
　　治遗精白浊方
　　赤芍药　猪苓【各一両】
　　右用黄腊二両溶汁和药丸如桐子大每服五六十丸空心盐汤下
　　神仙补益固真丸【一名固真丹】治元脏虚损日乆及小肠肾膀胱疝气五般淋病精滑精漏小便白浊并妇人赤白带漏下血崩子宫乆冷血海虚冷等症宜服【出百一选方】
　　用苍术洗去泥土干米泔水浸遂日易泔春五日夏三日秋七日冬十日切作片子焙亁称一片分作四处○四両用小茴香青盐五分同炒黄色为度一方只用茴香炒○四両用川乌头切作片子重五钱川拣子一両重去皮并核炒黄色为度一方只用川川拣子炒○四両用酒半斤升醋半斤煮三十来次一方用青盐炒○四両用川掓一両重去核破故纸一両同炒黄色为度一方只用川掓炒共一处为细末用酒醋打糊为丸如桐子大每服二十丸空心盐汤或酒送下妇人醋汤下此药性温无毒小便频数为効
　　韭子丸【出圣济録】治肾脏虚冷腰胯酸疼脮冷痹夜多小便及梦泄日渐羸瘦面无顔色兼治女人恶露赤白带下
　　用韭子七升浄拣以醋汤煑千百沸取出焙亁旋炒令作油麻香捣罗为末炼蜜丸如桐子大每服空心温酒下二十丸加至三十丸
　　治虚极尿精及男子女梦交精便泄出此内虚邪气感发热
　　用韭子新者二升十月霜后采以好酒八合浸一宿明日一日色黄童子向南捣万杵平旦温酒服方寸日再服立瘥
　　治梦夫精
　　用苏子一升熟捣为末酒服方寸匕日再服
　　疗虚极尿精
　　用亁胶三両炙捣为末酒二升和酒服
　　乌金散　疗虚梦泄精滑不禁
　　用九肋鳖甲不以多少去裙襴浄洗遇烧存性研为细末每服一字用清油小半盏童便小牛盏陈葱白七寸同煎至七分去葱白和渣日西时服之须臾得得粘臭汗为度次日进粟米粥忌食他物
　　秘真丹【出三因方】治作劳用意思梦泄腰背酸疼不能屈伸食不生肌两脚无力不能行步
　　川乌【一両】五味子【半両】牡蛎粉【同炒乌头令焦去粉不用】
　　右各为末用糯米糊为丸如桐子大每服三十九盐汤食前下
　　莲子丹【出三因方】治真气虚惫口苦舌亁心常惨慽夜多异梦昼倦怠或梦交通脱白浊小便遗目暗耳鸣面色黧黑
　　新莲肉【四両去皮心】白龙骨【一両醋炙】甘草【一分】
　　右为末用车前子汁入少麫煑糊为丸如菉豆大每服三十丸用盐汤或酒送下
　　鹿角散　治男子妇人梦交
　　用鹿角三指一撮和酒服之即出鬼精
　　茯苓散　治肾气不能摄精心不能摄念或梦而泄者或不梦而泄者
　　用白茯苓去皮五両为细末每服五钱用温酒调下空心食前五度方书言梦泄皆縁肾虚但补肾涩精然未尝有验予尝论之肾疾三症一者至肾虚不能摄精心不能念梦而泄或不梦而泄此皆重须大服补药然人病此者甚少其余皆心虚忽心热因心有所感梦故而泄此差轻人之患者多是此候但服茯苓散自瘥予累以拯人皆良验又有少年气盛或鳏夫道人强制情欲因念而泄此为无医凡摄生家多言梦泄甚于房劳此殆不然予尝验之人之病天行未复而房劳者死至于梦寐则未尝至此因此决然之理但梦寐亦有轻重
　　葛真人百补交精丸【出华陀中藏经方】
　　熟地黄【四両酒浸一宿切焙干称】山药【二両】五味子【六両去梗】杜仲【三両削去粗皮刀剉碎火炒丝】肉苁蓉【三両酒洗切焙亁称】牛膝【二両去芦剉寸酒浸一宿焙亁称】山茱萸【酒浸】泽防　茯苓　逺志【去心】巴防　赤石脂栢子仁【防炒另研】石膏【各一両火烧令赤出火毒用】
　　右蜜丸桐子大空心酒下二十丸男子服之
　　固精丸【出孟氏诜诜方】治男子精气不固梦遗白浊精气自流逺志【洗净去心焙亁一両】石莲肉【一両】晋矾【枯过一両】桑螵蛸【一両炒】益智【湘水浸三宿焙亁一両】真韭子【一両微炒】兎丝子【二両酒浸三日亁用】舶上茴香【一両用盐炒去盐不用】
　　右八味为细末以青盐半両打糊为丸如桐子大每服五十丸空心用茯苓汤黄蜡煎汤或盐汤下
　　秘真丹【出孟氏诜诜方】治梦遗白浊真气不固等症
　　白龙骨【一両】绵黄茋【生切焙干】白茯苓　大硃砂【另研】桑螵蛸【炒一両】白霜梅肉【五钱】家韭子【三両旧酒浸一宿捣碎焙亁】
　　右为末酒煑麫糊为丸如桐子大空心盐汤下四十丸
　　兎丝子丸【出孟氏诜诜方】治丈夫真气不固随尿走失不能饮食筋骨痿弱
　　白茯苓　熟地黄　真龙齿　石莲肉　逺志【洗取肉各三両】兎丝子【四両如前制】
　　右为末用山药打糊为丸如桐子大每服五十九温酒盐汤下
　　仙茅丸【出朱氏集验方】固精暖水脏
　　仙茅【糯米泔浸三宿一日一换绞取汁赤日干四両研为细末】白茯苓【去皮】半夏【汤泡七次各二両】茴香【盐炒去盐各一両半】
　　右为末酒糊为丸如桐子大任意温酒盐汤下
　　煑附丸【出朱氏集验方】
　　附子【八钱重者両只去皮脐切作片子酒二升煑熟为度】茴香【炒】木香【各五钱】葫芦巴【一両炒】
　　右为末酒糊为丸空心温酒盐汤下腹痛良姜汤下泄泻米饮下四十丸
　　养心丹【出朱氏集验方】服之能寛神清思全志通神明不老硃砂　乳香【各二钱半】酸仁　茯苓【各五钱】
　　右为末肉为丸如桐子大空心清浄水吞下十丸出鸡蜂刀用果验効
　　众妙方【出朱氏集验方】蜀医殿机何同顔方佳甚
　　川呉茱萸　破故纸　人参　火砂【炒各一両】北五味子　大附子【炮】钟乳粉　肉豆蔲【麫包焙各二両】白茯苓【一両二钱】鹿茸【炙二両半】兎丝子【捣去拣不碎者真酒浸蒸捣三両】
　　右为细末大鉢内滚一二日令匀糯米糊丸桐子大焙亁磁缾收常存暖处可与八味丸轻服
　　沉香固丸散【出朱氏集验方】常服为妙
　　沉香　木香　茴香　丁香　乌药　川芎　巴防【各者去心各半両】陈皮【三钱】葫芦巴【四钱】
　　右为末盐汤调下【此方得之蜀土用之果验】
　　聚寳丹【出卫生家寳方】治诸虚男子遗精白浊淋病妇人赤白带下血崩
　　牡蛎【一両】硫黄【二钱】白石膏【五钱】白矾【三钱另研】
　　右为末入锅子内将白矾盖四味药止二斤火煆无烟为度乳细酒糊丸鸡头大空心服每一粒盐子汤下妇人赤白帯下血崩淡竹叶葱汤下一丸血海泠艾醋汤下一丸
　　无名丹【出卫生家寳方】保气守神涩精固阳女人服之有产功效不能具説述其作用非神人不能处之无名以称其妙因为此名
　　白术【一両洗浄】补骨脂【二両微炒】川乌【二両泡去皮脐】川拣子【三両剉碎微炒】白龙骨【杵碎细末后入】茴香【南京舶上者用二殷各両半炒】
　　右为细末酒糊为丸桐子大硃砂为衣每服三十丸或五十丸温酒盐汤任下空心日午晩服
　　交泰丸【出卫生家寳方】宁心养气定魄安魂疗诸虚不足生元气补精枯髓竭去夜梦鬼邪治男子下元虚救妇人血海冷使人百病不侵四时安泰乆服明目耳明夜视如昼
　　石菖蒲【一觔去须切无灰好酒浸冬三宿夏而宿】乳香【一両另研】逺志【半觔志心浸作上法】
　　右为细末用浸药酒煑糊为丸如桐子大每日空心温酒下三五十丸
　　王荆公妙香散【出卫生家寳方】安神秘精定心气
　　白茯苓　茯神　逺志【去心各五钱】人参　益智【去皮】五色龙骨【各一両】硃砂【一分研】甘草【一分炙】
　　右为末每服二钱空心温酒糊下
　　既济丹【出卫生家寳方】治水火不济心有所感白浊遗精虚败肾气虚不摄精髓入而不治若多服热药遂致日増其病腿脚无力日渐羸弱
　　天门冬【去心】麦门冬【去心焙干】泽泻　桑螵蛸【蜜炙】黄连【去须】海螵蛸【蜜炙】牡蛎【煆】龙骨　逺志【去心】鸡膍胵【炒以上各一両】
　　右为末炼蜜为丸桐子大硃砂为衣服三十丸灯心汤吞下食前空心日三服
　　桃仁丸【出衞生家寳方】治心肾脾俱虚水火不相济少饮多惊遗溺失精日渐羸瘦
　　桃仁【麫炒去皮尖并双仁】石菖蒲　茴香　苍术【米泔浸一宿去皮】葫芦巴【炒】陈皮【去白以上各一両】
　　右为末酒糊为丸如桐子大每服四十丸空心温酒盐汤下
　　固真丹【去济生防萃方】
　　沉香　丁香　木香　茴香【炒】人参　当归【防炒】滑石【各五钱】乳香【叧研五钱】没药【叧研五钱】亁胭脂【另研一半为衣】琥珀【另研各半両】川山甲【焙粉炒半両】代赭石【飞水五钱】亁莲肉【微炒三钱半】木通【头末五钱】全蝎【微炒五钱】灯草【三钱】桑螵蛸【炒二钱半】麝香【另研二钱半】血竭【另研以上同川山甲捣半両】腽肭脐【一对酒酥炙】蛤蚧【一对去头足酥炙】火枚草【酒蜜炮】晩蚕蛾
　　蜻蜓
　　右为末于辰日修合浸蒸饭为丸樱桃大每服二三丸温酒送下空心忌猪羊肉蒜羇马服讫干压之呪曰【三遍然后服之】北海泠泠雪浪如银三江四海尽入药中能实骨髓能养精神诛杀鬼魅永保遐龄急急如律令奉勅摄
　　右呪如左
　　固阳丹【出御医院方】养气守神固精壮阳大补益真气服有非常効验
　　黑附子【三両炮】白龙骨【一両】川鸟头【二両炮】补骨脂川楝子　舶上茴香【各一両七钱】
　　右件六味各修制毕碾为细末酒糊为丸如桐子大每服五寸丸空心食前湿酒下
　　神功七寳丹【出御医院方】补益真元固精实髓通畅百脉泽顔色可延年益寿强力壮神
　　腽肭脐　黑附子【炮】鹿茸【去毛酥炙各三両】钟乳粉　龙骨【各二両】沉香【一両】麝香【五钱】阳起石【火烧通赤研二両】
　　右八味同碾为末再入麝香研匀酒煑糊为丸桐子大每服五十丸空心温酒下
　　西川石刻安肾丸【出永类铃方】治真气虚惫脚膝缓弱夜梦遗精小便频数
　　青盐【水飞四両】鹿茸【去皮酥炙一両】栢子仁【擂水澄粉一両】附子【炮】川乌【炮】巴防肉【盐浸】肉桂　兎丝子【淘净酒蒸】苁蓉【酒浸焙】韭子【防炒】葫芦巴【酒炒】杜仲【姜汁炒去丝】破故纸【酒炒】石【去核酒蒸】苍术【制】川楝子【肉酒蒸】川椒【出汗】茴香【酒炒各二両】甘草【炙二両】
　　右为末山药四両洗浄同酒煑糊丸桐子大每服八十丸空心盐汤下
　　黄犬肉丸【出永类铃方】治真阳衰惫脐腹冷疼小便频数夜梦遗精足酸疼腰背俱疼肌体羸弱饮食无味磁石【二両煆水飞】川乌【炮】附子【炮】桑寄生　鹿茸　麋茸【酒蒸】仙茆【酒浸】苁蓉【酒浸焙】葫芦巴【炒各二両】沉香【另研】青盐【另研】阳起石【煆另研】龙骨【生用】虎胫骨【酥炙】覆盆子【酒浸各一両】
　　右为细末用黄犬肉二觔以酒葱茴香煑烂杵和丸桐子大每服七十丸空心盐汤下
