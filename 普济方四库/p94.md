<!-- { "loadSidebar": true } -->
　　羌活【五钱】柴胡【三钱】独活【五钱】防风【五钱以其秋旺故以辛温泻之】人参【三两】炙甘草【一两】半夏【汤洗一两此一味脉濇者宜用】泽泻【二钱不淋勿用】黄耆【二两】黄连【二两】橘皮【四钱去瓤】茯苓【三钱小便不利渇者宜用】白芍药【五钱调和秋旺用人参白术芍药之类及补肺为脾肾虚则肺最受病故因时而补易为力也】
　　右防咀每服称三钱生姜五片枣二枚去核水三盏煎一盏去滓温服早饭后午间服禁忌如前其药再加至五钱止服药后如小便罢而病加増剧是不宜利小便当少茯苓泽泻若喜食初一二日不可饱食恐胃再伤以药力尚少胃气不得转运升发也须薄滋味之食或美食助其药力益升浮之气而滋其胃气也慎不可淡食以损药力而助邪气之降沉也可以小益形体使胃与药得转运升发慎勿太劳役使复伤若脾胃得安静尤佳若胃气稍强少食菓以助谷药之力经云五谷为养五菓为助者此也
　　黄耆人参汤【出济生防萃方】　脾胃虚必上焦之气不足遇夏天气热盛损伤元气怠惰嗜卧四肢不收精神不足两脚痿软遇早晩寒厥日髙之后阳气将旺复热如火乃隂阳气血俱不足故或热厥而隂虚或寒厥而气虚口不知味目中溜火而视物无所见小便频数大便难而厥秘胃脘当心而痛两脇下痛或急缩脐平故围如绳束之急或则如刀刺腹难舒伸胷中闭塞时显呕哕或有痰口沃白沫舌强腰背脾眼皆痛头疼时作食不下或食入即饱全不思食自汗尤甚若隂气复在皮毛之上皆天热之热助本病也乃庚大肠辛肺金为热所乗而作当先救元气理落庚申之不足
　　人参【去芦五钱】炙甘草【二分】白术【五分】橘皮【五分不去白】黄耆【一钱如自汗过时更加一钱】炒面【三分】五味子【九个】苍术【五分无汗或自汗多更加五分】升麻【六分】麦门冬【五分去心】当归【二分酒浸】黄蘖【酒洗三分】
　　右防咀都作一服水二盏煎至一盏去滓稍热服食逺或空心服之忌酒食面大料物类及过食冷物如心饱闷加黄连二分或三分　如胃脘当心痛减大寒药加草豆防仁五分　如脇下痛或缩急加柴胡二分或三分　如头痛目中溜火加黄连二分或三分川芎三分　如头目不清利上壅下热加蔓荆子三分藁本二分细辛一分川芎三分生地黄三分如气短精神如梦寐之间精神无力加五味子九个如大便澁滞隔一二日不见者致食少食不下血少血中伏火而不得润加当归身生地黄各五分桃仁三枚汤洗去皮尖研令麻子仁泥五分如大便通所加之药勿再服　如大便又不快利者勿用别药少加大黄煨五分不利者非血结秘而不通也是热则生风其病人必头风　单血药不可服加之当服黄耆人参汤药只用羗活五钱防风五钱二味防咀以水四钱煎至一盏去滓空心服之其大便必大走也一服便止　如胸中气滞加青皮薄清香可爱者一分或二分并去白橘皮倍之去其邪气此病本元气不足惟当补元气不当泻之　如气滞太甚或补药太过或病心有忧滞欝结之事更加木香二分白豆防仁二分缩砂二分或三分与正药同煎服　如腹不痛不恶寒者加芍药五分黄芩二分却减五味子
　　升阳除湿防风汤【出济生防萃方】　主治大便秘滞或里急后重数至圊而不能便或少白浓或少有血慎勿利之以举其阳则隂气自除矣
　　苍术【泔制四两】防风【二钱】白术【一钱】白茯苓【一钱】白芍药【一钱】
　　右防咀除苍术切作片子水一碗半煮至二大盏内诸药同煎一大盏去滓稍热服空心食前
　　又方【出济生防萃方】　治脾胃久衰体重肢节疼痛大便塞小便闭以升阳防风药治之
　　羗活　独活　柴胡　升麻【一钱】防风根截【五分】甘草根截【五分】
　　右防咀水四中盏煎至一盏去滓稍热服之即愈
　　益气汤【出济生防萃方】　治白枢判素有脾胃虚损证目痰时作面目睛俱黄小便或黄或白大便不调饮食减少气短气上怠惰嗜卧四肢不收六月中目疾作以散肝散下数剂而行疾増剧予谓大黄牵牛虽能除湿热而不能经络下咽不入肝经大黄苦寒重虚其胃牵牛味辛能泻气重虚肺本嗽大作盖标实不去本虚愈甚适当暑黄证増剧于脾胃肺中泻外经中之湿热
　　防风【三分】生姜【五分】苍术【三分】茯苓【二分】泽泻【三分】升麻【二分】
　　此药能走经除湿热而不守本故不泻本臓补肺与脾胃本中气之虚弱
　　橘皮【二分】青皮【一分】人参【五分】甘草【生二分】白术【二分】白芍药【二分】
　　此药皆能守本而不走经者不滋经络中邪守者能补臓之元气也
　　五味子【三分】麦门冬【二分】人参【二分】黄蘖【一分】
　　此药去时令浮热湿蒸
　　右件剉如麻豆大都作成一服水二盏煎至一盏去滓稍热空心服之
　　制半夏天麻白术汤【出济生防萃方】　治脾胃证时烦躁胷中不利大便不通以药利数行复添吐逆食不能停痰喘稠粘涌出不止眼黒头旋恶心烦闷气短促上喘无力不欲言心神颠倒目不敢开如在风雾云中头痛如椎身重如山四肢厥冷不得安卧盖因胃气已损复下两次则重虚其胃而痰厥头痛作矣宜服此天麻【五分】人参【五分】白术【一钱】苍术【五分】橘皮【五分】半夏【一钱半洗七次】黄耆【五分】泽泻【五分】炒麯【一钱】干姜【三分】黄蘖【二分】大面蘖麯【一钱五分】
　　右防咀每服半两水二盏煎至一盏去滓大热服食前此头痛苦甚谓之足太隂痰厥头痛非半夏不能疗眼黒头旋非天麻不能除黄耆甘温泻火补元气人参甘温泻火补中益气二术甘苦温除湿补中益气泽泻茯苓利小便导湿橘皮苦温益气调中升阳麴消食荡胷中滞气大麦蘖麴寛中助胃气干姜辛热以涤中寒黄蘖大苦寒酒洗以主冬天少火在泉发燥也
　　人参芍药汤【出济生防萃方】　治脾胃虚弱气促憔悴
　　人参【三分】黄耆【一钱】五味子【五个】白芍药【一钱炙】当归身【三分】麦门冬【一钱】
　　右防咀水一盏半煎一盏去滓稍热服之
　　升阳汤【一名黄耆补胃汤】　治一日大便三四次溏而不多有时泄泻腹中鸣小便黄
　　黄耆【三钱一分】甘草【二钱】升麻【六分】柴胡【三分】橘皮【三分】益智仁【三分】当归身【三分】红花【少许】
　　右防咀分作二服每服水二大盏煎至一盏去滓稍热服食前
　　升阳除湿汤【出济生防萃方】　治脾胃虚弱不思饮食肠鸣腹痛泄泻无度小便黄四肢困弱并宜服之
　　陈皮【三分】升麻　柴胡　神麴　防风【各五分】苍术【一钱】甘草【三分】羗活【五分】大麦蘖面【三分如胃寒脐鸣者加】泽泻【三钱】益智【五分】半夏【五分】生姜【三片】枣【三个同煎至半服之非常肠鸣不用】
　　右防咀作一服水三盏煎至一盏去滓空腹服
　　益胃汤【出济生防萃方】　治头闷劳动则防痛不喜饮食四肢怠惰燥热气短口不知味肠鸣大便防溏黄色身体昏闷口干不喜饮食
　　黄耆【二分】甘草【二分】黄芩【三分】当归梢【五分】苍术【一钱五分】陈皮【五分】升麻【五分】白术【三分】人参【三分】半夏【二分】益智仁【二分】
　　右防咀作一服水一大盏煎一盏去滓稍热服食前忌饮食失节生冷硬物酒食面一方红花少许名人参益胃汤
　　生姜和中汤【出济生防萃方】　治食不下口干虚渴四肢困倦柴胡【二分】藁本【半分】羗活【七分】升麻【三分】苍术【一钱】黄芩【二钱生用】酒黄芩【二分】生甘草【二分】炙甘草【二分】橘皮【二分】人参【五分】白术【五分】葛根【五分】
　　右防咀水二盏生姜五片枣二枚擘开煎一盏去滓稍热服之食前
　　养胃方【医方集成】　治脾胃虚寒呕逆恶心腹肋胀痛肠鸣泄泻或外感寒热如疟骨节烦疼并治之不得卧淅淅恶风洒洒恶寒唇口干面目虚浮不思饮食藿香【去梗】厚朴【姜制】半夏【汤洗】茯苓【各一两】人参【三分】白术【五钱】甘草【二分炙】草果【五钱】附子【炮】陈皮【各三分去白】
　　右防咀每服四钱以水一盏生姜五片枣子二枚乌梅半个煎服之常服温胃消痰下气除寒疫
　　草豆防丸【出济生防萃方】　治脾胃虚而心火乗之不能滋荣上焦元气遇冬肾与膀胱之寒水旺时子能令母实致肺金大肠相辅而来尅心乗脾胃此大复其雠也大胜心不复故皮毛血脉分肉之间元气已经于外又大寒大燥二气并乗之则苦恶风寒耳鸣及腰背相引胷中而痛鼻息不通不闻香臭额寒脑痛目时不能开腹中防寒水反乗痰唾沃沫食入反出肠痛及胃痛脇下急缩有时而痛腹不能弩大便多泻而少秘下气不絶或腹鸣此脾胃虚之极也胷中气乱心烦不安而为霍乱之渐膈咽不通噎塞极则有声喘急闭塞或日阳中暖室中稍缓口吸寒风则复作四肢厥逆身体沉重不能转侧头不可以回顾小便溲而时燥此药主秋冬寒凉大复气之药也草豆防仁【一钱四分面裹煨熟用仁】吴茱萸【八分汤洗去芦焙干】橘皮【八分】益智仁【八分】白僵蚕【八分】生甘草【六分】熟甘草【六分】青皮【六分】桃仁【浸洗去皮尖六分】泽泻【一分小便数加减半】黄耆【八分】半夏【一钱汤洗】神麯【四分】人参【八分】姜黄【四分】麦蘖面【一钱五分炒】当归身【六分】柴胡【二分或四分详脇下多少用】
　　右为细末桃仁另研如泥一处研匀汤浸面蒸饼为丸如桐子大每服三五十丸白汤送下斟酌加减
　　麯术丸【一名椒麯丸】　治脾气久虚不进饮食停饮脇痛腹胀满脏腑虚滑止而复痛痼冷伤寒久不愈
　　神麯　白术【五两】干姜　官桂【辛辣者】吴茱萸【炒紫】川椒【各三两】
　　右为细末薄糊丸如桐子大每服三五十丸生姜汤下食前空心服有饮加半夏麯二两癸亥中予作数剂自服饮食倍进方用米饮下【医方集成方】
　　二神丸　治脾肾虚弱食不进泄泻不止
　　破故纸【四两炒】肉豆防【二两生】
　　右为细末用大肥枣为丸四十枚生姜四两切片同煮枣烂去姜取枣剥去皮核用肉研为膏入药和杵丸如桐子大每服三十丸盐汤下有人进不得食服补脾药皆不效予受此方服之顿然能食此病不可全作脾虚盖肾气怯衰弱真元衰劣自是不能消化饮食譬鼎釜之中置诸米谷下无火力虽终日米不熟其何能化尝记服兎丝子净淘酒浸曝干日炒数时以酒下十日外饮噉如汤沃雪亦知此理也
　　又方以前方内加木香五钱茴香一两名四神丸又方以前方内加神麯麦蘖各一两名四神丸
　　补脾散　治脾泄不止食积不消症瘕块结大肠滑泄脏腑不利腹痛肠鸣
　　麦蘖【三两炒】神麯【二两炒】茴香【炒】草果【逐个用面裹煨熟】厚朴【制】干姜【炮】陈皮【各一两】木香【生五钱】甘草【五钱炙】
　　右为末脾泄泻诃子汤入盐调下二钱脾虚肠鸣气不和泻不止炒姜酒调下常服盐汤防空心食前服
　　黄耆补中汤
　　黄耆【一钱】人参【八分】甘草【五钱炙】白术【五钱】苍术【五钱】陈皮【五钱】泽泻【三分】猪苓【三分】茯苓【三分】
