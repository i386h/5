<!-- { "loadSidebar": true } -->
　　硇砂煎丸【岀圣济总録】治脾肾风劳补益元脏和一切气硇砂【研了水飞半両】附子【一半泡去皮脐一半生用】沉香【另为末】天雄【如附子粉制】木香　巴防天【去心】肉苁蓉【切焙酒浸】牛膝【酒浸切焙】蘹香子【炒】桂【去粗皮】防榔【剉】当归【切焙酒浸】补骨脂【炒】亁姜【炮一半生一半】楝实【三両为末】阿魏【各三両用米水醋一升滤滓留醋用】
　　右除硇砂楝实沉香阿魏外余药捣罗为末先以沉香楝实二味末用好酒一升入银石铫内煎沸入硇砂慢火熬欲尽又添酒一升再熬又欲尽下阿魏醋并酒二升或三升照前熬前药末分作五分将二分入酒醋内慢火又熬徐徐添酒一二升成膏为度倾入浄器内前三分末药拌匀杵一千下丸如桐子大毎服二十丸空心盐汤或酒下妇人无孕当归酒下
　　三仁五子丸【岀医方集成】治血气耗虚五脏不足梦中惊盗汗怔忡梦遗失精四肢倦怠肌肤瘦弱或发寒热饮食少常服养心益肝生血补气润泽肌肤倍进饮食兎丝子【酒浸一宿另研末】五味子　枸杞子　覆盆子车前子　栢子仁　酸仁【炒】薏苡仁【炒】沉香肉苁蓉【酒浸切焙】鹿茸【酥炙】巴防天【去心】当归【洗焙】白茯苓【去皮】乳香【另研】熟亁地黄【焙各一両】
　　右为末次入研药和匀炼蜜丸桐子大毎服五十丸温酒盐汤空心任下妇人亦宜服之
　　鹿茸大补汤【岀危氏方】治男子诸虚不足产后血气耗伤一切虚损
　　鹿茸【制】黄芪【蜜炙】当归【酒浸】白茯苓【去皮】肉苁蓉【酒浸】杜仲【炒去丝各三両】人参　白芍药　肉桂　石斛【酒浸蒸焙】附子【炮】五味子　半夏　白术【煨各一両半】甘草【半两】熟亁地黄
　　右防咀每服四钱姜三片二枚水一盏煎七分空心热服
　　参香散【岀三因方】治心气不宁诸虚百损肌体沉重情思不宁多异梦盗汗失精恐怖烦悸喜怒无时口亁咽燥
　　渴欲饮水饮食减少肌肉瘦瘁渐成劳瘵常服补精血调气进食安神守中功効不可尽述
　　人参　黄芪　白茯苓　白术　山药　莲肉【去心各一両】乌药　缩砂仁　橘红　亁姜【炮各半両】甘草【炙三分】丁香　南木香　檀香【各一分】沉香【二钱】
　　右剉散每服三钱姜三片二枚煎食前服一法有炮熟附子半両或为末一匕或蘓盐汤调亦可
　　正元散【岀危氏方】治下元气虚脏腑滑泄脐腹胀满心脇刺疼呕吐自汗阳气渐防手足厥冷及伤寒隂证霍乱转筋乆下冷痢少气羸困一切虚寒病宜服常服助阳消隂正元气温脾胃进饮食
　　人参　白茯苓　白术【各二両】黄耆【一両半】甘草　乌药　山药【姜汁浸炒】附子【泡去皮脐】川芎　亁葛【各一両】桂心【半両】乌头【泡去皮脐半両】红豆【炒】亁姜【炮】橘皮【各三分】
　　右剉散每服三钱水一盏半生姜三片二枚盐少许煎食前冷服自汗加浮麦一方无山药
　　黄耆丸【岀圣惠方】补虚养气益精壮血乆服安神定志长肌肉美顔色
　　黄耆【剉】覆盆子　牛膝【去毛】薯蓣　五味子　天门冬【去心】人参【去芦】白茯苓　牡丹皮　泽防　附子【炮制去皮脐】鹿角胶【捣碎炒令黄】山茱萸　亁熟地黄　肉苁蓉【酒浸一宿削去皱皮炙干】
　　右药各一両捣罗为末炼蜜为和捣二三百杵丸桐子大每日空心温酒下三四十丸
　　蘹香乌药丸【一名金钗石斛丸岀圣济总録】治脏眞衰耗气羸力乏脇肋胀痞满喘急肠鸣腹痛头目多倦膝胫痠疼肢体怠惰食无味宜服【方见本门补益诸疾类】
　　桂朴当归散　治诸虚和气血肠痛泄防胃口停寒妇人血海虚冷脐腹防痛月不匀赤白崩漏一切脾肾虚寒之证并皆服之
　　桂　川芎　当归【焙】芍药　桔梗　蘹香　五灵脂【炒】良姜【炒各三両】厚朴【三両半】甘草【炙】亁姜【三両二味同捣炒】加黄芪　白茯苓　橘皮【去白各四両】
　　右为细末每服二钱浓煎生汤调下食前服
　　天眞丸【岀儒门事亲书】补虚损
　　威灵仙【一両】当归【五钱】缩砂仁【一両】莲子肉【三両炒熟】广茂【半両】亁地黄【一両酒浸】甘草【二両】牡丹皮【一両】牛膝【酒浸一両】木香【半両】白茯苓【一両】佛袈裟【男用女女用男以新水二担洗浄血水酒浸烂为泥】
　　右为细末同捣罗为丸酒浸蒸饼为丸如桐子大每服五十丸日三服
　　大补气【岀千金方】
　　亁地黄【五両】甘草　秦艽【各一両】亁姜　昆布　地骨皮【各四両】白术　桂心　人参　厚朴　海藻【各三両】羊肾【一具去膏四枚】羊肚【一具治去膏蒸】
　　右治下筛内羊肚中合肾缝塞肚口蒸极熟为度及熟木臼合捣肚肾与药为一家曝亁更捣为散酒服方寸匕日进二服
　　巴防天丸【岀医方大成】治肾肝俱冷虚收敛精气补眞戢阳充悦肌肤进饮食
　　五味子　川巴防　肉苁蓉　兎丝子　人参白术　熟地黄　覆盆子　茴香　牡蛎【煆】白龙骨　骨碎补【去皮毛】益智仁
　　右为末炼蜜丸如桐子大每服三十丸空心食前米饮下日二三服补精止汗
　　正元丹【岀圣济总録】治下经积冷补虚损益气血壮筋骨附子【炮制去皮脐】阿魏【醋化麫和作饼慢火炙各一分】硫黄【研】逺志【去心】沉香【各五钱】槟榔【炮剉二枚】木香【一分】青皮【汤泡去白焙】蜀椒【去目并合口焙去汗】亁姜【炮】蘹香子【炒】桃仁【去皮尖双仁不用炒各半両】
　　右为末酒煑糊丸桐子大以丹为衣毎服十五丸至二十丸食前温酒或盐汤下
　　黄耆丸【岀圣济总録】治下脏积冷补虚益气泽润肌肤黄耆【剉】肉苁蓉【酒浸切焙】人参　防风　桂【去粗皮】天雄【炒】桔梗【炒】牛膝【酒浸切焙】白术　芍药　白茯苓【去皮】附子【炮制去皮脐各一両】
　　右为末炼蜜丸桐子大毎服二十丸温酒或盐汤下空心服
　　黄耆益损汤【岀直指方】治诸劳倦
　　肉桂　熟地黄　半夏　甘草【炙各三钱】石斛【酒炒】当归【酒炒】川芎　黄茋【炙】白术【各一両】白芍药【一両半】木香【三钱】北五味子【半両】
　　右剉细毎服三钱姜五片二枚食前煎服有热加柴胡
　　益荣丹【岀瑞竹堂方】治心脉结而散肺脉浮而软余脉如经原所自思虑伤心忧虑伤肺盖心乃诸血之防肺为诸气母心虚则血少脉弱则气虚遂至目涩口苦唇燥舌干甚则齿痛鼻为之不利怔忡白浊腠理不宻易感寒邪今以补气汤补气以养肺益荣丹滋血以助心荣卫充心肺职治诸疾自愈
　　当归【二両去芦酒浸切焙】紫石英【火煆醋淬次研细一両】栢子仁【炒另研】酸仁【去殻】小草　木香【不见火】茯苓【去木】桑寄生卷栢叶　熟地黄【洗浄酒蒸焙】龙骨【各一両另研】辰砂【半両另研】
　　右为细末炼蜜丸如桐子大辰砂为衣毎服七十丸食前麦门冬汤送下
　　万安丸【名与山药丸岀危氏方】补下经起阴发阳能令阳气入胸安魂魄开三焦破积聚消五谷益子宫安脏腑除胸中热强筋骨轻身明目去冷除风无所不治补益极多服最妙七十老人服之常有非常力【方见虚劳门虚劳羸疲类】
　　人参养荣汤【岀医方集成】治积虚损四肢骨肉痠痛吁吸少气行动喘小腹拘急腰背强痛心虚惊悸咽亁唇燥饮食无味阳衰弱恐忧惨慽多卧少起乆者积年急者百日渐瘦削面少顔色五脏气竭俱可煎服又治肺大肠俱虚咳嗽下痢喘乏少气呕吐痰涎
　　白芍药【一両】当归　陈皮　黄芪　桂心【去粗皮】人参　白术【防】甘草【各一両】熟地黄【制】五味子　茯苓【各七钱】逺志【炒去心半両】
　　右剉散每服四钱水半盏姜三片枣三枚煎七分去渣温服便精遗泄极加龙骨一両咳嗽加阿胶尤妙
　　钟乳散　治气极虚寒阴畏阳气昼寐暮甚气短息寒亦治百病令人力强能饮去风冷
　　钟乳　亁姜　桔梗　茯苓　细辛　桂心　附子　人参【各一両六钱】白术【一両】防风　括根　牡蛎【各二両半】
　　右治下筛酒服方寸匕日三渐加至二七五十以上可数服得力乃止千金翼云有冷加椒有热加黄芩各三両
　　枸杞还童丸【岀徳生堂】治肝肾俱冷眼目昏花饮食少进此药制炼取日精月华之气于苍术之中有通僊之妙可益气延年宜服之
　　茅山苍术【一斤四両酒浸四両米泔浸四両盐水浸四両醋浸各浸巳日将苍术和合各一处自初伏一日为始早辰朝东晒日午南晒至晚西晒夜则露天明放至伏尽日收起不晒如遇天隂下雨收藏至晴明日再晒】西枸杞子【一斤晒干另研细用】
　　右为末和匀酒糊丸如桐子大乘空心盐汤或酒下五七十丸或米饮汤下古杭陈鉴以此常服年近九十亲笔传神不减少年余人服之咸有神効
　　太乙守中丹【岀御医院方】治阴气不足虚热内生阴痿不振天门冬【去心】白茯苓【去皮】楮实子　逺志【去心】萆薢　熟亁地黄　木香【各一両】人参　地骨皮　牛膝【焙】地肤子【炒香各二両】
　　右为细末炼蜜丸桐子大毎服五十丸温酒或温水空心服下亦得加至八十丸
　　五补汤【岀千金方】治五脏内虚竭短气咳逆伤损欝悒不足下气通津
　　五味子　桂心　甘草　人参【各一両】麦门冬　小麦【各一升】生姜【半片】粳米【三合】薤白　枸杞根　白皮【各一斤】
　　右防咀水一斗二升煑取三升每服一升日三懆者先煑竹叶一把水减一升去叶内诸药煑之
　　杜仲丸【岀瑞竹堂方】补心肾益气血暖元脏缩小便壮力莲肉【去心四両】龙骨【七钱半新瓦上煆另研细】益智仁　破故纸【炒】蘹香【各一両防炒】牛膝【去苖一両酒浸洗】白茯苓【去皮一両】兎丝子【四両】杜仲【去皮剉酒拌炒断丝一両】桃仁【汤泡去皮尖浄炒一両】
　　右为细末用山药四両炙为末打糊丸如桐子大每服五十丸汤下空心食前溶溶暖火藏减去莲肉龙骨白茯苓加好醅酒兼糟四両连须葱白四両苍术四両米泔水浸一夕切片连葱糟捣淹一宿成饼晒亁炒令热入前药同研
　　瓜蒌散　治盛壮之时不自谨惜恣情纵欲年长肾气虚弱不能房多服丹石真气旣尽石气孤立唇口干精液自泄小便赤黄大便干实小便昼夜百日行当除热补虚
　　白茯苓　天花粉　宣连　白扁豆　人参【去芦】石羔　甘草【节】寒水石　白术【去芦】猪苓【各等分】
　　右为末毎服二钱热汤调服
　　附子仓米汤【岀百选方】补诸虚生胃气逐冷痰和五脏快胸膈进食止防泄
　　附子【一个泡去皮脐八钱】人参　甘草　黄芪　半夏【泡去七次切作片子姜制】白术【各半両】川姜【炮二钱】南木香【一钱半】
　　右防咀每服二钱水盏半入陈仓米半合同煎至八分去渣空心食前温服
　　萆丸
　　萆薢　杜仲【炒】兎丝子【酒浸】葫芦巴【炒】破故纸【炒】川楝子　蘹香【盐炒】莲子肉【各一両】沉香【一両半】广木香【五钱】
　　右为末麴糊为丸桐子大每服五十丸空心温酒送下盐汤亦得忌冷硬之物
