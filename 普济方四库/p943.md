<!-- { "loadSidebar": true } -->
　　交感丹　夫世人中年精耗神衰盖縁心血少而火不能下降肾气惫而水不能上升至心中膈絶荣卫不和所苦上则心多惊怖中则寒痞饮食减少下则虚寒遗泄至阴痿不兴脏气滑泄愚医徒知峻补下田非惟不生水滋心而健伪失真立见衰悴夭折之由当由此此方安心志服之半年渐屛去一切暖药不可恃以驰嗜欲然后力习秘固泝流之术其神効难殚述俞通奉遗训予年五十一嵗遇铁瓮申先生授此术酷志行持服大补而饮食嗜好不减壮嵗乃此药之内功大矣今年八十五享天然之夀瞑目无憾由此耳普示群生同登夀域后有汤及白牙药可同用【牙药方见牙齿门齿痛类】
　　茯神【四両】白附子【一斤碎去皮新水浸一宿炒黄色】
　　降气汤　益气清神
　　香附子【半斤修制前法】茯神【二両】甘草【一両半炙】
　　右为末热汤防二钱送下交感丹
　　地黄散　主气益气调中补絶令人嗜食除热
　　用生地黄三十斤细切暴干取生者三十斤捣汁渍之令相得岀暴干复如是丸反暴捣末食后酒服方寸勿令絶
　　肉苁蓉丸　治下部虚损腹中疼痛不喜饭食平补用苁肉二斤酒浸三日细切焙干为末分一半醇酒煑作膏和一半入臼中捣五六百下丸如桐子大每服二十丸温酒或米饮下空心食前
　　五味子丸　明目下气除烦止渴养血活经络无所不治
　　用北五味子一裹约二斤拣浄用酒一斗浸一伏时取岀或晒或焙碾为细末右将所浸药酒熬成膏搜前件药丸如桐子大每服二三十丸盐汤温酒任下空心食前临卧并无所忌浸药酒不用菉豆麴恐解药力
　　补虚止渴健脾胃气去留血补中
　　以饴糖白者蔓青汁煑顿服之
　　四物汤　治体气虚
　　当归　白芍药　熟地黄　川芎【各等分】
　　右防咀水煎又去熟地黄加干姜人参名增损四物汤如体气虚加侧栢叶又宜水调麫酱服
　　二阳丹　补中益气安心主惊止心脾不足五脏虚弱腰膝疼痛
　　硃砂【二両】人参【一両】白术　茯苓【各一両】
　　右研折为细末用附子数个切盖作瓮子入药在内将旋下者附子末同白麫用醋和作饼子先裹附子后以精羊肉一大片再裹甑内蒸熟一处杵烂用木臼乘热捣丸如桐子大每服五七十丸空心食前温酒下
　　团参散　补虚气生津
　　人参　五味子　白术【各半両】甘草【一分】
　　右作药捣罗为粗散每服二钱以水一盏生姜三片同煎至六分去滓温服不拘时
　　一字散　治气虚头痛
　　右用大附子一个剜去心全蝎一个入在内以附子末同钟乳粉一分麫少许和水裹炮熟都碾为末以黄色为度葱茶下一钱
　　又方半钱散
　　大川椒芎【二个剉作四块】大附子【一个和皮生捣为细末】
　　右以水和附子末如麫剂裹芎作四处如附子末少入麫裹毕以针穿数孔子用真脑射薰有穴处内香在揑合穴子如未觉内有香即再薰一炷细罗灰用钒子内热灰炮熟末之每服半钱葱茶调下不拘时四医惕吉老二方神良
　　保真丸　补虚羸接真气充实骨髓益夀延年
　　肉苁蓉【酒浸一宿切焙】兎丝子【酒浸一宿焙】蘹香【炒】川楝子肉【剉】葳灵仙【去土浄剉】菖蒲【九节者剉】五味子　破故纸【炒香】葫芦巴【炒】苍术【米泔浸一宿焙干】白龙骨【生】独活　木香【以上十二味各一両】牛膝【酒浸一宿焙】覆盆子【拣浄】天仙子【炒】杜仲【去粗皮细切炒去】干熟地黄【洗焙】白姜【炮】狗杞子　川椒【炒去汗】萆　赤石脂　巴防天【去心】青盐　麝香【另研以上十三味各一両】
　　右件为细末将别研者再同研匀用好酒煑麫糊为丸如桐子大每服五七十丸温酒或盐汤下空心食前
　　沉香鹿茸丸【岀杨氏家藏方】补虚益真气暖下元助老扶弱乆服强健
　　鹿茸【二両醋炙】附子【炮去皮脐半両】沉香【半両】麝香【一钱一字另研】
　　右四味为细末将肉苁蓉一両半酒煑烂研细另入酒熬成膏和丸如桐子大每服五十丸温酒盐汤任下空心食前
　　青盐椒附丸【岀杨氏家藏方】治元脏气虚脐腹刺痛饮食减少臓气不调兼嗜卧及妇人血海乆冷帯下赤白崩漏不止
　　青盐【研】香附子【炒】川椒【拣去闭口并子炒】附子【炮去皮脐】蘹香【炒】陈橘皮【去白】胡索　苍术【泔浸一宿剉炒】
　　右件各等分为细末糊丸桐子大每服五十丸温酒或米饮下空心食前
　　茯苓丸【杨氏家藏方】治真元气弱荣卫俱虚精滑不固神气耗乆服滋养血气蠲除风冷使诸疾不至
　　白茯苓【去皮三両】兎丝子【五両酒浸一宿另研焙干】龙齿　益智【去殻】破故纸【炒】逺志【去心】人参【去芦头】石菖蒲【各三両】
　　右件为细末炼蜜为丸如桐子大每服一百丸灯心汤下空心食前
　　补阴丹【岀王氏愽济方】治男子本脏气妇人血气一切气积及产后诸血脏病患并宜服此
　　硃砂　硇砂【各去石】延胡索　半夏【汤炮】芫花【醋浸炒黄】木香　斑猫【去翅足酒炒焦黑半両】海蛤　荆三棱　大附子【炮去皮脐】上蘹香　蓬莪茂　川苦楝子【醋浸炒】青橘皮【各十両】肉豆防【三个】槟榔【三个】
　　右件药杵罗为细末酒煑麫糊为丸桐子大每服五七十丸女人用醋汤下丈夫温酒或盐汤下空心临卧各一服大健元气能疗肠气膀胱气刺痛及妇人产后恶露不尽变作血瘕者并宜服之
　　琥珀丸【岀卫生家寳方】养心肾滋益气血大人室女皆可服之琥珀【三分】乳香【三分】干熟地黄【三両】逺志【一両一分去心】白茯苓【一両半】附子【一両炮】桂【一両一分】人参【一両一分】麦门冬【一両去心】当归【一両】硃砂【一両研】麝香【一分研】酸仁【一両用汤浸去皮】石菖蒲【一両一分】
　　右为末和匀炼蜜丸如桐子大每服三十丸人参汤下日中夜卧服如孕妇去砂麝
　　驻精丸【岀卫生家寳方】镇心安防涩肠胃益气力止泄防及夜梦遗小便白浊常服养神益力轻身耐老除百病白龙骨　石莲肉【捶碎和殻用各等分】
　　右焙为末酒糊丸如桐子大每服三十丸米饮温酒盐汤任下空心日午晩服
　　十补丸【岀朱氏集验方】治诸虚不足补元阳益真气
　　蘹香【炒二両】葫芦巴【炒】破故纸【炒】苍术【米泔浸一宿】兎丝子【各一両酒浸一宿炒】
　　以上五味用煑酒浸三宿
　　大川乌【一个一両者醋浸三宿炒】青盐【五钱】丁香【二钱】木通【五钱用盐二钱酒一碗煑干】麝香【五分】
　　右为细末用前浸药酒煑糊为丸如桐子大每服四五十丸空心温酒送下
　　益中丹【岀米氏集验方】治益真气补虚惫下焦伤竭脐腹绞痛两脇胀饮食减少肢节烦疼手足麻痹腰腿沉重行步难目视茫茫夜梦鬼交遗泄失精神气不爽阳事痿小便滑数虚肠鸣大便自利虚烦盗汗津液内燥并宜服之
　　鹿茸【蜜炙】丁香　木香　蘹香【炒】山药　黄芪【蜜炙】木通【麴炒】官桂【去皮】干姜【炮】青盐　石斛　天雄【炮】附子【炮】鵞管石【火煆酒碎】阳起石　肉豆防　川牛膝【酒焙】破故纸　葫芦巴　兎丝子【酒焙】金铃子【去核】覆盆子【去核】熟地黄　荜澄茄　马蔺花　肉苁蓉　韭子沉香　人参【各一钱一字】麝香【三字】
　　右为细末酒煑糊为丸如桐子大每服三十丸加至五十丸空心温酒服　宋孝宗赐新安郡王吴珍传吴武穆【挺】传逆羲有提辖兼修合药局官用礼被罪放罢押赴兴元府中军入队使换吴彦是时任中军统制年三十七患冷惫冷病为饮食过多食牛冻所伤服此药三十五嵗间服养气丹令髭鬓不白此药之力也
　　续断煎　治下经虚冷真气不足经脉风寒气血凝滞腰腿痛转侧不得
　　续断　杜仲　牛膝　萆　活　木　白术【各四両】狗脊　青盐　熟地　芎　薏苡仁【各二两】附子【八両】
　　右为细末以白麫酒煑糊丸如桐子大每服三十丸一方加生茱萸五味子各一両空心食前
　　抱婆丸　治男子诸虚不足女人头风男子气虚弱吐痰脚气腰疼下元冷惫并皆治之
　　大附子【一両一只炮去皮脐】苍术【三両米泔浸一宿】南木香【不见火】大川乌【去皮火炮】天麻【酒浸炙五钱】
　　右为细末酒煑麫糊丸如桐子大每服四十五丸温酒盐汤下头风食后葱酒下
　　参归汤　补血气俱不足
　　黄芪【七分】人参【二分】甘草【五分】柴胡【四分】升麻【四分】益智【少许】草豆防【四分】熟地黄【二分】生地黄【五分】当归身【三分】红花【少许】
　　右剉麻豆大都作一服煎法如常食逺
　　杜仲散　益气补虚治男子羸瘦短气五脏搂倦腰疼不能房室
　　杜仲　蛇床子　五味子　熟地黄【六两】苁蓉　逺志【去心各八分】木防己【五分】巴防天【七分】兎丝子【一钱】
　　右治下筛食前酒服方寸匕日二常服不絶佳
　　温中益气　以鸡喉菜作羮食之
　　益气轻身乆服不饥坚筋骨能行歩　以东廧子为饭食之
　　主通神益智健气驻顔　以荔枝食之
　　补中益力气　以乌药叶及根嫩时采作茶片又碾煎服
　　主不饥益气轻身　取薏苡子蒸令气馏暴干磨取炊作饭及麫食之
　　主益气安身遗泄温肠　以都角子食之久服无所损也
　　补虚益气力久服不饥厚肠胃以萍蓬草根食之年当谷也
　　益气力寛肠令人不饥健行　以榛子食之军行食之亦可当粮
　　益气安神养血生肌　以摩厨食之久服健人也鹿血酒　服之令人血气充盛
　　以生鹿血和酒服之昔云有人服鹿血酒云得于射生者因采捕入山失道数日饥渴将委顿惟获一生鹿刺血数升饮之饥渴顿除遂觉血气充盛异常人有効其服饵刺鹿角间血酒饮之更佳
　　益气力　以白鹤血饮之
　　益气力　取胡燕屎二十枚投酒二升中渍之三日后取令夜服一二盏随性多少甚益气力
　　补中益气和五脏调经络续气脉　用小麦作粉食之补中益气续絶伤止泄痢消渴　取牛骨髓和酒服之温中益气补下元　以米稻舂米食之即不发病耳益中空膈　取薏苡叶为饮服甚胜
　　补肠胃肥中益气　以枣蒸煑食之
　　治补益虚羸之损　以桄榔面食之
　　白蒿葅方　以白蒿叶挼醋淹之为葅食之甚益人治益精气强志意以利耳目
　　以鸡头实三合煑令熟去壳研如膏入粳米一合煑粥空心食之
　　利肠胃益气力去热益人　以□米为饭食之久服不饥
　　治气虚　以诃梨勒绥煨热少服
　　补虚羸之损温肠胃之呕逆　以师草实食之久食健人主开胃益气　以石首鱼和莼茱作羮食之
　　益气调中耐饥强志　以葡萄酿酒服取藤汁酿酒亦佳狗肉汁酿酒大补
　　调中益气止泄除痰压时气去热嗽　用防麴草杂米粉作粮食甜美　荆楚嵗时记云三月三日麴草汁和蜜为粉谓之龙舌防以压时气
　　益气力安中补不足利胃宜脾　用稷作饭食之良不可乆食多热令人烦闷












　　普济方卷二百十八
　　钦定四库全书
