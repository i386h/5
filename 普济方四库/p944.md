<!-- { "loadSidebar": true } -->
　　普济方卷二百十九　　明　周王朱橚　撰诸虚门
　　补虚益血【附论】
　　夫气为阳血为隂隂阳和平诸疾不生或衰弱则有偏隂偏阳之疾虚损之疾荣血不足津液涸少不能充养肌肉枯槁髭发黄瘁手足多寒面色黧黒治法当加以益血之剂
　　方
　　薯蓣丸　补虚益血调荣卫进食除五劳七伤手足疼痛肢体倦怠润肌肤去风冷兼治虚损不足冷热不调减饮食羸弱等症
　　薯蓣【二两】石龙芮【一两】覆盆子【一两】熟地黄【二两】五味子【一两】萆薢【剉一两】蛇床子【一两】肉苁蓉【一两酒浸焙】兎丝子【二两酒浸焙干】石斛【一两去根剉】桂心【一两】山茱萸【一两】杜仲【一两半去皮炙炒黄】人参【一两去芦头】防风【去芦一两】五加皮【三分】狗脊【一两】天雄【一两炮治去皮脐】黄茋【一两剉】蓁艽【一两去苗】白术【一两】石楠【一两】麦门冬【一两半去心焙】巴防【一两】
　　右为末炼蜜为丸如桐子大每服三十丸空心温酒下
　　灵宿丹　治腰脚通九窍利三焦及治五劳七伤诸风气安和五脏益血补虚【方见本门补益诸病类】
　　地金丸　补益血脉乌髭发调肌肤去风冷诸证生地黄【十七斤竹刀切木臼捣烂】木香　兎丝子【酒浸一日蒸捣末】牛膝【酒浸焙各二两】陈麴【一斤捣末】何首乌【黒豆蒸一伏时炮干臼捣末】杏仁【去皮犬双仁研纸压去油各四两已上七味俱用新油单盖伏防定以白盐一两和灰泥固脐勿令透气掘深二尺坑用慢火蛲热方安药礶子在内用糠火细细烧三昼夜开验药如豆汁色即住如未更烧一日烧药及开药勿令妇人鸡犬犯之取出研细入后药】鹿茸【酥涂炙】五味子【焙】肉苁蓉【酒浸一宿焙】白茯苓【去黒皮】覆盆子【焙】山茱萸　巴防天【去心各二两半同用木臼捣末】
　　右和作饼子捣干山芋一斤半于盆内表里按掩过安在竹棚子上用铺盖隂干用新瓦器中盛贮旋取用木臼捣末细罗用白蜜稠更捣一千杵丸桐子大空心温酒下三十丸食后更一服经一百日后日一服其黏礶子药用酒洗以瓶子贮可每日饮一杯
　　白术石斛汤　补虚益血调营卫进饮食手足疼痛肌体倦怠皆治之
　　白术　石斛【去根剉酒焙各半两】荆芥穗【三钱】桔梗【剉炒】秦艽【去苗土各一分】白芷　白芍药【各三钱】黄芪【剉炒】当归【切焙】
　　右为粗末散每服四钱水一盏入生姜五片三枚煎八分去滓食前温服日三
　　补骨脂煎丸　补虚益血气
　　补骨脂【微炒另捣二两】附子【炮制去皮脐】胡芦巴【微炒】巴防天【去心】白防榔【炮治各一两】沉香【五钱】桃仁【一两去皮尖双仁以酒一升另研如酪于银石器内五七沸次入蜜二两又煎五七沸入安息香五钱以酒半盏研细滤入煎内次入补骨脂末成膏】
　　右五味为末以煎膏为丸桐子大每服三十丸生姜汤或盐汤下
　　茸珠丸　补精益血
　　辰砂【另研半钱】当归【去芦尾】地黄【九蒸九焙各八钱】肉苁容　鹿茸【去皮毛切片酥炙无酥用酒炙】鹿角胶【炒珠子】鹿角霜　大附子【去皮脐炮】栢子仁【去殻同仁研】黄茋【蜜炙】阳起石【煆酒淬】酸枣仁【去殻捣成膏各一两】
　　右为末酒煑面糊丸桐子大每服五十丸空心温酒盐汤任下用干物压之为妙西蜀药市中常有黒髪朱顔道人每酒后髙歌厉声曰尾闾不禁沧海竭九转仙丹都谩説惟有斑龙顶上珠能补玉堂闗下血即货此药朝野徧传一名斑龙丸
　　鹿茸丸　治精血虚惫补益肾水
　　嫰鹿茸【蜜炙】兎丝子【酒浸蒸数次研如泥蒻叶上焙各一两】沈香　附子【去皮脐】当归　茴香【炒】胡芦巴【熟炒】破故纸【炒各半两】
　　右用酒煑糊为丸如桐子大每服七十丸空心盐酒盐汤任下
　　楮实丸　补精血
　　楮实【半斤淘】山芋【四两】桑螵蛸【剉炒】枸杞子【各二两】
　　右为末炼蜜和丸如桐子大每服三十丸空心日午盐汤下
　　苁蓉丸　治虚损大补益精血
　　苁蓉【酒浸一宿刮去皱皮炙干】兎丝子【酒浸一宿曝干另捣罗为末】天雄【炮去皮脐】麋角屑【酥拌微炒】枸杞子【微炒各二两】石斛【去根】逺志【去心】续断　干姜【炮制剉各一两】干熟地黄【三两】
　　右为末炼蜜和捣三二百杵丸如桐子大每服空心及晩食前以温酒或炒盐汤下三十丸
　　乐令健中汤　治血气劳伤五脏六腑虚损肠鸣神倦荣卫不和退虚热除百病
　　黄茋【蜜炙】人参【去芦】橘皮【去白】当归【去土洗】桂心　细辛【去土】前胡　白芍药　甘草　茯苓【去皮】麦门冬【去心各一两】半夏【七钱半汤泡洗七次切】
　　右防咀每服四钱生姜四片二枚水一盏半熬七分去滓微热服滓再煎服
　　天地煎　治血燥口干咽燥心烦喜冷怔忡恍惚小便黄赤或生疮痬
　　天门冬【去心二两】熟地黄【九蒸暴一两】
　　右为末炼蜜丸如桐子大每服百丸熟汤人参汤任下不拘时候
　　金锁丹
　　凡人中年之后急务建助秘真之术以补残年不衰矣若每旦服至髦无痿之理其治不可具陈
　　桑螵蛸【微炙黄色】蚕蛾【是雄者微炒】紫稍花　蛇床子【微炒】逺志【去心】鹿茸【酥炙黄】川茴香【炒以上各半两】穿山甲【五片炙焦】海马【二对炙黄】续断【三钱】木茴【二钱半】麝香【一钱半】南乳香【研二钱半】黒丑【一两微炒取头末三钱】石燕子【一对炭火烧赤醋淬七次研】
　　右件一十五味捣罗为细末用酒煑薄糊和丸如桐子大每服五十丸温酒下空心及晚食前各一服其功不可言也如不及作丸只作散服尤妙
　　黄茋健中汤　治男子妇人诸虚不足羸乏少力此药生血气补益荣卫
　　黄蓍【去芦】肉桂【去皮各三两】甘草【炙二两】白芍药【六两】
　　右防咀每服三钱水一盏半姜三片枣二枚同煎一法用炒小麦同煎去滓入饧少许再煎令溶稍热服虚者加熟附子
　　四真丸　内补脏腑外充百脉资血平气调筋强力进食养精宜常服有効
　　当归【焙干称】干地黄【焙干称各二两】北五味子【一两】人参【一两】
　　右件为细末炼蜜丸如桐子大每服三十丸食前米饮吞下
　　补精血鹿茸丸
　　血茸【半两】五味子　山药【各一两以上三件为末】青盐【二钱研入】
　　右件药炼蜜丸如桐子大每服三十丸食前温酒下以蜜和作一块收瓷合中临服时丸
　　交感丹　升降水火令气血不偏胜
　　兎丝子【四两】茯神【四两苓亦可用】
　　右为末以好酒煑面作稀糊丸桐子大不拘时以酒或汤下五十丸
　　兎丝子丸　治精血不足筋骨无力怔忡盗汗梦遗失精
　　鹿角霜　兎丝子【酒浸一宿另捣焙干】熟地黄【洗焙】栢子仁【另研各五两】
　　右件为细末炼蜜为丸如桐子大每服五十丸温酒下空心如元气虚冷久服此药觉小便少以车前子五钱炒为末加入每服二钱水一盏煎至七分温服小便即如常久服身轻驻顔益寿其功不可具述
　　麦门冬汤　治凡下血虚极方
　　麦门冬　白术【各四两】甘草【一两】牡蛎　芍药　阿胶【各三两】大枣【二十枚】
　　右防咀以水八升煑取二升分再服
　　洞阳丹　补真气去风冷通血脉
　　附子　天雄　乌头【各一两】
　　右三味同为细末入钟乳粉一分同研匀酒糊丸如桐子大硃砂为衣每服三二丸空心温酒下
　　茴香丸　补气血治腰疼久服明目有効验
　　苍术【水浸三日去皮剉焙】杜仲【制】破故纸　川椒【各二两】茴香【一两一钱】厚朴【一两】
　　右六件修治外以青盐三分入在瓶内约量入水文武火煑水尽为度焙干为末酒糊丸空心酒下五十丸
　　金樱丸　补血
　　金樱子【一名山石榴晒干以新草鞋于筛内擦刺令净捶碎去子切焙】缩砂【一半】
　　右蜜丸空心酒或盐汤下五十丸
　　大养脾丸　补气血虚
　　缩砂仁【半两】麦芽　人参【各半两】神麯【三钱】木香【三钱】沉香【三钱】肉豆防【肉包煨三钱】扁豆【二钱】青皮【二钱】白豆防仁　石莲肉　陈皮　红豆　草菓子　丁香　厚朴【治各二钱】
　　右为末炼蜜为丸粟米汤嚼下空心一日三服
　　陞朝汤　治脉涩精血少神气昏倦背防疼痛
　　鹿茸【二两】当归【二两】川乌【一两】白姜【一两】肉桂【一两】甘草【半两】
　　右防咀每服半两姜同煎空心服
　　又方　主精血虚惫
　　嫰鹿茸【盐酒炙】附子【炮去皮各一两】干姜【炮半两】当归【炒一两】沈香【镑半两】
　　右酒糊为丸桐子大麝末为衣每服三十丸盐酒吞下空心服
　　秋石丸　益精生血补养心肾
　　秋石【一两】白茯苓【半两】南参【半两】山药【半两】川当归【酒浸半两】血茸【蜜炙二两】龙骨【煆半两】大附子【炮一只】沈香【一钱半】辰砂【二钱半叧研一半为衣一半入药】
　　右为细末鹿角胶煑酒为丸如桐子大每服三四十丸温酒盐汤下
　　茸附煎丸　生精补血益诸虚百损
　　鹿茸【火燎去毛酒浸三宿蒸熟焙干】苁蓉　牛膝【洗】熟地黄　当归【洗】巴防【去心】川续断【各四两】
　　右以酒同浸二宿晒干蜜丸桐子大每服三四十丸兎丝子【半斤洗去沙酒浸五日焙干】大附子【炮】破故纸【炒】茯神【去木】茴香【炒各四两】川楝子【去核四两】五味子　沈香　官桂【去皮各二两】台椒红【炒】木香【各一两】杜仲【去皮细剉生姜汁拌干炒】苍术【半斤来泔浸一宿洗去沙土剉片用葱白半斤切片罨五宿日干炒黄色】
　　右为细末酒糊为丸如桐子大每服五十丸盐汤送下
　　补壮元阳【附论】
　　夫隂阳气血之在人初无余欠及劳动妄作嗜欲过度戕真太甚致隂阳伤惫之疾气血虚损之证法宜补之
　　方
　　麋角鹿茸丸【出百一选方】治真阳不足脾肾虚下焦惫伤脐腹疼痛两脇胀满手足麻痹目视茫茫遗泄失精精神不爽阳事不举小便滑数气虚肠鸣大便自利耳内常聋久服益脾元壮肾气助真阳补虚损散寒湿养血气留形住世此方大补元气
　　鹿角饼子　鹿角霜【各五钱】菖蒲　钟乳　覆盆子石斛　蛇床子【酒煑炒香】当归　肉桂【去皮】金铃子【去核】
　　【酒浸】山药　泽防　栢子仁【研细另入】续断　山茱萸【去核】附子【炮去皮以地黄汁煑焙干】萆薢【去须蜜水涂炙各二两】杜仲【三两炮炒去丝】天雄【去皮】白茯苓　五味子【净洗】人参【去芦】槟榔　胡芦巴【酒浸焙】麝香【另研】细辛【各一两】破故纸【酒浸炒】逺志【去心】天门冬【去心】牛膝【酒浸】胡桃【去皮研另入】巴防【酒浸炒】苁容　茴香【炒】熟地黄【净洗焙】防风【去芦一两】兎丝子【酒浸蒸三次研各四两】
　　右件如法修治捣罗为末用酒煑面糊丸如桐子大每服三四十丸渐加至五六十丸空心温酒或盐汤任下
　　苁蓉丸【出御医院方】壮元气养精神
