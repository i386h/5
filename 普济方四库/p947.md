<!-- { "loadSidebar": true } -->
　　右为末入麝香拌匀酒煑糊丸如桐子大每服一百粒或五十粒温酒或盐汤下
　　兴阳丹【出本草】
　　以栗当二斤一名列当捣筛毕以酒一斗浸经宿遂性饮之
　　大固阳汤【出危氏方】治脱阳证或因吐防之后四肢逆冷元气不接不醒人事或伤寒新瘥误行房小腹急痛外肾搐缩靣黒气喘冷汗自出亦是脱阳证须臾不救附子【一两炮切八片】白术　干姜【各半斤】木香【一分】
　　右剉用水二碗煎至八分去滓冷灌服须臾更进滓并煎
　　五精丸【出医方】治肾气羸弱大补元气
　　秋石【刚健者人精】鹿角霜【兽精】茯苓【去皮木精】阳起石【石精】山药【草精各等分】
　　右为末酒糊丸桐子大每空心服五十丸须要常近火边使干燥庶几服之无变膈之患
　　虾米起阳补肾
　　虾米【一斤去皮殻用青盐酒炒干香熟为度】真蛤蚧【青盐酒炙脆为度一对】茴香【青盐酒炒四两】净川椒【四两同上制不可过】
　　右酒须用浑浊煑酒二升带浮蛆酽酒最佳搅入青盐制用先制蛤蚧椒皮茴香干却制虾米以酒浸为度已熟取前三味同和匀用南木香粗末二两同和乗热收入磁器内四围封固冷取用每一勺空心盐酒细嚼下
　　麋角霜丸【出王氏博济方】补暖元脏驻顔
　　麋角【一副水浸七日刮去皱皮镑为屑盛在银瓶内以牛乳浸一日如乳耗更添直不耗于麋角屑上乳深二寸用油单数重密封瓶口别用大麦一斗安在瓶内约厚三寸上安瓶更用大麦固围填实露瓶口不住火蒸一伏时如锅内水耗即旋添熟汤须频取角屑看烂如面相似即住先取出用细筛子漉出乳焙干每料用干角屑八两】附子【炮制去皮脐】山芋【各三两】
　　右为末以肉和丸桐子大每服空心温盐汤下十五丸至二十丸一方蜜丸
　　兎丝子丸【出圣济总录】补虚益气壮元
　　兎丝子【淘去浮者以酒浸七日烂研焙干三十两】蘹香子【微炒半斤】青盐【三两】
　　右为末用浸药酒煑糊为丸如桐子大每服空心温酒下二十丸至三十丸
　　神应参丹【出简易方】治丈夫妇人童男室女心肾亏盈神气欲脱咳嗽痰喘咯血气急寒热往来形容痩弱风痰潮厥肠滑泄利一切诸证并主之
　　炼硃砂末【半斤】灵砂末　代赭石末【各二两】
　　右研极细无声为度用糯米末半两人参末半两拌匀用熟白汤和作饼二个于汤内煑令浮热取出斟酌搜和令稀稠得如小麻子大顿在桑柴炭灰盘内三日去灰用新麻布袋打令光色每服五粒人参北枣汤下病重者可服二十粒炼硃砂法辰广二州硃砂块伙如黒豆大者八两分为三处人参三十两亦分为三处却用银锅或年深古铁锅注溪水或湖水令满安顿蒸笼于上笼内用细密竹筛为磹先将人参在内次入硃砂三重间之然后用炭一百五十斤分作三处每日夜用炭五十斤水五桶水干渐添至天明取人参硃砂出拣其硃砂每粒用木捶撃为三二片再用人参十两仍旧如前安顿蒸自午至天明如此三日满足取出用水澄洗砂令净却用硫黄一两草茶一两各为细末先用硫黄末顿在熟铁锅内用炭火慢慢熔成汁次以蒸子硃砂撺在汁内炒停硫黄为烟却用草茶末分三次掺在硃砂内炒令停存硫黄性为度去茶焦末净拣硃砂为末其所择烂人参日中晒干了再火焙别为细末枣汤调下大治一切渴疾及伤寒过经无汗炼代赭石法钉头大赭石末三两先用硫黄二钱为末米醋调涂赭石上次用盐泥固济炭火三斤煆硫黄化为烟却去泥取出赭石再用米醋浸一时久有火煆醋淬凡三次别研为末
　　回阳丸【出圣济方】补益元阳恱泽肌体开心明目
　　牡蛎【煆通赤】干姜【炮各半斤】
　　右为细末姜汁煑半日丸如桐子大空心温酒下二十丸
　　补骨脂煎　治因感卑湿致疾久之阳气衰絶乳石补药不効服此收功常服延年益气悦心明目补筋骨【方见本门补虚壮筋骨类补骨脂丸方内】
　　参附汤【出危氏方】治真火不足气喘息自汗短气头晕凡虚弱之证并皆服之
　　人参【半两】附子【泡去皮脐一两】
　　右剉散分作三服水二盏姜十片煎食前温服
　　法炼灵砂丹【出危氏方】灵砂者非常丹也禀隂阳气聚日月精水火既济脱谷炼成上益津液中通荣卫下却强隂固精补髓保夀轻身男子妇人童男室女真元虚惫脏腑亏损寒热往来骨蒸盗汗心神不宁恍惚时惊咳嗽喘满呕吐寒延食减少味小便滑数时有白浊形容羸瘦中风痰厥久病脾泄诸虚百损服之竒効好硫黄【三两】水银【九两】
　　右择天医黄道火日午时先研硫黄为末用人家常使铁铫盛以麸炭火慢慢镕成汁却离火渐渐以水银入铫内使铁炒二品同一处凡三次慢慢炼成膏青黒沙候冷干燥取出研为细末然后入有耳锅内次用中建盏一只曽经火煆者妙安顿耳锅上使铁线十字防令牢固却用醋调赤石脂末蜜固济盏缝又单用醋调赤石脂膏涂耳锅口缝日中晒干候盏缝干再以赤石脂膏竹箆子挑涂数次又择黄道天医日午时先用麸炭一斤端正顿在炉内却用安耳锅定了于建盏内盛水九分如干旋添水煆至未时用炭一斤顿耳锅侧约一寸申时添炭火二斤在耳锅侧约二寸至亥时添炭一斤在耳锅侧约三寸至子时炉下退火盏内去汤添井水九分至寅时取出多砂研为末糯米末为饼子丸如小麻子大或粟米大丸毕顿在纸灰盘内二日取出用布袋打或碗盏盖合打令光色每服五丸至十丸加至二三十丸人参枣汤下○常服温酒盐汤下○诸虚不足气不升降膀胱疝气淋沥遗精白浊炒茴香青盐入酒煎候温下○元气伤惫羸弱无力不思饮食温酒盐汤下○虚劳喘嗽不安罂粟乌梅子苏姜汤下以物压之○热劳口干无时发热痩弱不食贝母柴胡汤下○冷劳虚颤手足痿弱姜附麝香酒下○盗汗隂汗小便频数白浊牡蛎煆多生硫黄少盐共三味细研温酒下○童男幼女劳气泄漏精血日见枯羸色黄厌食怯弱危困人参柴胡多半夏少汤下○妇人室老童一切虚证皆可服但随证轻重年齿大小加减○男子中邪麝香酒或酒井花水化下外以七粒桃枝七寸入缝袋悬于患人心前辟之○男女邪气所侵痎疟不已桃栁汤下○寒热虚疾草果姜汤下○中满腹胀体痛腰疼莪术汤下○脾胃大虚气不升降呕逆畨胃腹痛甚者丁香二粒胡椒五粒甘草半寸同嚼以热汤下十丸及木香煎汤下脾胃大虚津液耗竭不思饮食人参汤米汤下○心腹冷胀绞刺上下腹痛茴香汤下○冷气攻注引腹疼痛木香汤下○心疼干良姜汤下○男女心烦不宁心绪不定妄见如祟状沈香灯心汤下○梦泄白茯苓汤下○冷泄干姜米饮汤下○赤痢甘草汤下○白痢干姜汤下○腰虚肠滑泄痢砂仁粟殻陈皮陈米姜北枣汤下○如病重不食者亦用前药煎服送下可全愈复食能起死回生○肠风防血槐花栢叶汤下○男女一切风疾身体酸疼松节酒下○瘫痪手足不举人参附子汤下○遍身疼痛走注风嚼生葱酒下○中风痰厥面青霍乱转筋畨冐吐逆丁香汤下及研青木香汤灌之○男女腰腿痛木盐汤盐酒任下○腰脚痛木胡桃汤下○干湿脚气疼痛不能行木酒下○木肾偏坠吊气疼痛及肿炒茴香及三棱子煎汤下○气滞腰痛姜陈皮汤下○妇人血气防刺延胡索五零脂酒醋各半盏煎汤下○血蛊血崩血刺一切血疾当归芍药汤下○产后中风角弓反张不省人事荆芥煎汤酒先服省再以此酒服○产后热入血室神昏语乱若祟生地黄酒下○小儿惊风金银薄荷汤下○小儿慢惊人参附子及丁香汤下○小儿脾胃虚弱神昏欲脱危困者沈香丁香附子汤下○小儿冷热腹痛肚大筋青厌乳痩弱史君子汤下○小儿虚热时潮手足抽掣临睡惊狂金银簿荷汤下○一法用硫黄二两结砂水银八两法用耳锅盏制度并依前法止用汤炉一个生炭火二斤自午时未时煆至申时出来日早开为末煑半饼丸此炼法乃二八多砂也服饵可依常法非此前多砂者水火之子午法也竒効两端神验各异○本事方理霍乱吐防不止及转筋吐诸药不効者一粒治之一人用生硫黄一两研水银八钱二味铫子内栁木箆子不住手搅停更以栁枝蘸冷醋频洒如铁色结成青金块方成取下再研如粉留小半为散以粽子尖三枚醋约半盏研稀稠得以成膏和丸如芡实大硃砂为衣毎服一丸丁香汤磨化下如服散子丁香汤调下一钱○伤寒隂阳乗伏用龙骨冷水磨下日三服名青金丹○一方用药与青金丹同理一切吐逆不问虚实冷热霍乱翻胃名的竒丹○钱氏理小儿虚实冷热霍乱吐逆用硫黄水银【各一分研】如黒煤色不见星为度每一字至半钱生姜水调下不以时量大小加减此末浮泛难调仍前稍稍用净水以指缓缓研之稍稍増汤调开服兼治大小男女一切吐逆诸药不効者名二气散○卫生方理小儿因惊饮食失节致隂阳不和脏腑生病中满气急噎塞不通饮食咽即吐用生硫黄水银等分同研不见水银为度蒸枣肉为丸如粟米大每一嵗服七丸温米饮下名交泰丸丹○明理论膈气翻胃诸药难瘥朝食暮吐食已輙出其効神速用硫黄半两水银黒锡各三钱同于锅内用栁木捶研微上火细研取后入丁香末二钱桂末一钱生姜末三钱同研停每三钱黄米粥饮调下一服効甚则再服名桂香散
　　鹿茸酒　治虚弱阳事不举面色不明小便频数饮食不思
　　好鹿茸【五钱多用一两去皮切作片】干山药【一两为末】
　　右以生薄绢裹用好酒一瓶浸七日后开瓶饮酒日三盏为度酒尽再将酒一瓶浸吃了却将鹿茸焙干留为补药用之
　　水陆二仙丹　补元阳【方见肾脏门肾虚漏泄遗精类】
　　桂枝酒【出危氏方】治脱阳证
　　用桂枝二两好酒二升煎至一升温分作二服灌之
　　又方【出危氏方】治脱阳
　　用葱白连须三茎细剉砂盆内细研用好酒五升煑至二升分作三服灌之阳气即回生姜二寸切碎研酒煎服亦効仍炒葱白或盐熨脐下气海勿用气冷
　　治益丈夫兴阳理腰膝冷
　　用淫羊霍一斤以酒一斗浸经三日饮之佳
　　金液丹【出简易方】固真气暖丹田强筋骨壮阳道除多寒痼冷补虚损劳伤男子腰肾久冷心腹积聚脇下冷癖腹中诸虫失精遗尿形羸力劣腰膝疼弱冷风顽痹止气衂血欬逆寒热霍乱转筋虚滑下利伤寒隂证身冷脉微手足厥逆或吐或利或自汗不止小便不禁不拘丸数并服身热脉出为度痔漏湿热生疮下血不止妇人血结寒热阴蚀疽痔并可治之
　　用硫黄十两先飞炼去砂石研为细末用磁合盛水和赤石脂封盐泥固济曝干地内先埋一小礶子盛水满却安合子在上再用泥固济干以慢火养七日七夜足加顶火一通煅火尽灰冷却取研为末每药末一两对蒸饼一两汤浸掘去水脉搜和丸如桐子大每服三十丸至一百丸米饮空心服此药诸丹之祖众阳之宗独体硫黄养炼以火纯一不杂至刚象干壮阳铄隂秘真固本
　　茴香丸【出经効济世方】壮下元
　　用茴香一斤去枝梗以生姜二斤细擦淹茴香一宿晒焙干杵罗为末另研青盐末一两半拌匀温水泡蒸饼微□干研入药末再捣千余下丸如桐子大空心温盐汤下五十丸
　　四柱散　治丈夫元脏虚空真阳耗败两耳常鸣脐腹冷疼头旋目晕四肢怠倦小便滑数泄汚不止凡脏气虚弱者悉宜服之【方见本门补虚益气类】
