<!-- { "loadSidebar": true } -->
　　一法又治伤寒隂证身冷脉急手足厥逆或利自汗不止小便不禁不拘时并服得身热脉出为度一方用赤石脂
　　三建丹【和济方】壮元阳补真气治劳伤虚损下经衰竭肾气不固精溺遗失脏腑自利手足厥冷或脉理如縁形肉消脱或恶闻食气声嘶失音
　　阳起石【煆通赤】附子【炮去皮脐】钟乳粉【各等分】
　　右为细末和匀用糯米糊为丸如桐子大每服二十丸至三十丸米饮下食前服忌豉汁羊血
　　八寳丹【出瑞竹堂方】壮益元阳行气生血
　　广木香　母丁香　红花【各二两】牡蛎【五钱】地龙【去土五钱】灯草【二钱糊糨晒干研】干胭脂【二两半】穿山甲【十五片炮】
　　右为末甘草三两碾末成膏子丸如弹子大每服一丸细嚼空心酒下以干物压之用糊丸桐子大每服五十丸温酒送下亦可
　　沈香既济丸【出徳生堂】滋补下元调顺诸气能令阳事壮健饮食加进功効异乎诸药其方桑哥丞相家人所传用之无不见効
　　枳殻【去穰酒浸麸炒】川楝子【干用青盐炒】巴防【去心酒浸】韮子【酒浸炒焦各三两】八角茴香【以青盐少许炒小茴亦可】白茯苓【各三两】木香【一两】沈香【一两】麝香【二钱】青盐【一两】白马胫【一条微炒晒干切作片另研为末如无马胫用獾狗茎十三个切焙干若有狐胫止用九个切焙干另研末】
　　右为细末却将别药末和匀酒糊为丸如桐子大每服五六十丸早晨空心好酒下干物压之大有神効服药后忌食生葱萝卜豆粉猪血恐泄其真气也
　　金液丹　治元阳气虚补暖
　　硫黄【甘草水浸栁木椎研水飞过】阳起石【煆研】石膏【煆研各四两】
　　右研如粉煎甘草汤煑糊丸如桐子大每服二十丸温酒或盐汤下
　　黒锡丹【出朱氏集验方】治丈夫元脏虚冷真火不固三焦不和上热下冷耳内虚鸣腰背疼痛心气虚乏饮食无味膀胱冷夜多小便妇人月水愆期血海久冷恶露不止赤白带下隂毒伤寒四肢厥冷不省人事急用枣汤吞二百粒即便阳回此药大能调治荣卫升降隂阳补损益虚回阳返隂
　　黒锡【先熔了去滓称】硫黄【透明者结砂子】附子【各三两】破故纸【酒浸炒】肉豆防【面裹煨】茴香　金铃子【蒸熟去皮核各一两半】木香沈香【各一两】
　　右用新铁铫内如常法结黒锡硫黄砂子地上出火毒自辰至暮研令极细余药并杵罗为末一处和停入研酒糊为丸如桐子大隂干入布袋内擦令光茔每服五七十丸空心姜盐汤或枣汤下妇女艾醋汤下如一切冷疾盐酒盐汤空心下三四十丸此方得之丹阳普照寺乃东京药方本人服多効淳祐丁未胡都承守丹阳遂得真传
　　紫稍花散【出圣济总录】壮阳气
　　紫稍花　桂【去粗皮】附子【炮制去皮脐】马蔺花　牡蛎粉地骨皮　蛇床子　五加皮　防风【去义】白矾灰
　　【各等分】蜀椒【去目炒热去汗一两】
　　右为末每用一水一升半煎至七分合乗熟先熏通手浴之
　　加味青娥丸　补诸虚不足兴阳道补隂气美顔容杜仲【三两炒去丝姜汁制一两】破故纸【盐炒四两】胡芦巴【四两】小茴香【四两盐炒】莲花蘂【半两】穿山甲【六钱酥炙】胡桃【二十五个去皮】青盐【少许】
　　右为末煑糊为丸如桐子大每服三十丸空心温酒吞下干物压之
　　补中安五脏壮阳气【出本草】
　　以鹿肾作酒及煑糊服
　　下丹石【出本草】
　　以鳬茨作粉食之
　　附子鹿角霜丸【出杨氏家藏方】啬精养神益隂助阳治小便频数遗精诸疾
　　鹿角霜【三十两为末】杜仲【去皮细剉用生姜汁制炒去丝为末】青盐【研】山药【研取末】附子【炮去皮脐为末】鹿角胶　阳起石【火煆醋淬七次为末已上六味各末三两】
　　右件用好酒二升慢火熬先下鹿角胶次逐味下不住手搅可丸如桐子大每服五十丸温酒盐汤任下空心食前
　　还童散【出御药院方】固壮阳气
　　丁香　麝香叶　官桂【去粗皮】霜降蜂房牡蛎【煅】川椒【去目炒】吴茱萸【炒】零陵香　木鳖子【去皮】马蔺花麞脑【另研】白矾灰【各一两】紫稍花　蛇床子【各二两】
　　右件为粗末每用药三匕水一碗半煎至一碗滤去滓乗热薰汤通手时自少腹以下淋浴临睡用
　　百花散【出御药院方】补元阳通血脉
　　百花窠【烧烟尽为度】蛇床子【炒令焦黄各三两】零陵香　麝香【各一两用叶】
　　右为粗末每用药两大水三碗煎三五沸乗热淋洗临卧用避风寒
　　长生丹【出十便良方】秘精壮阳有人服之寿至百嵗传者亲见之
　　大附子【半两以上完好不伤风者取四两东流水浸早晚换之冬三春秋五夏三日去皮尖铜刀切用绒裹童男懐中暖干亦用日晒干】青水半夏【一两亦浸同前法日足捣碎晒干之】
　　右二味石臼中捣为末用生面二两生姜自然汁和得丸如芡大隂干日日转动不使粘四五日后晩空心茶酒任下三丸至九丸此药神効服者自知
　　仙茅丸【出十便良方】大补益壮元阳久服延年益寿
　　仙茅【是山背有山人识之】茯苓　山药　菖蒲【九节者各一两】
　　右仙茅一件不犯铁器并剉以法酒浸拌匀于饭上蒸以饭熟为度晒干为末以枣肉和丸如桐子大每服五十丸汤酒任下空心食前
　　二味香茸丸【出十便良方】补虚益阳
　　鹿茸【十两】麝香【一两】
　　右先将鹿茸为细末后入麝香同拌匀以山药二两酒煑为糊丸如桐子大每服三十丸空心米饮下
　　沈香鹿茸丸【出十便良方】常服补暖下元助益真气
　　麝香【一两】附子　沈香　茴香　巴防　牛膝　当归　苁容　山茱萸　茯苓　龙骨【各一两】
　　右件为末以酒煑山药糊为丸如桐子大每服四十丸空心食前温酒或盐汤送下
　　乙曲大帝训安中归气汤　治男子妇人元阳虚惫一切气疾上攻头目及喘息虚浮肿满下注腿腰腹膝浮满气噎心惊十种水气五种疟疾三十六种风二十四般气咳嗽呕逆逺近泄利元阳脏不安十二经络有疾痛气血所伤并宜服之
　　当归　羌活　独活　厚朴　半夏麯　麦芽苍术　陈皮　米殻　甘草　续断　桔梗　茴香　川芎　南星　防榔　芍药　熟地黄　春加阿胶　夏加甘草　秋加官桂　冬加干姜
　　右为细末每服三钱姜枣煎服咳嗽加杏仁阿胶此药神速効不可具述
　　神仙固真丹　治男子元阳虚妇人七伤日渐瘦弱饮食无味小肠膀胱清精寒湿小便并多妇人胎前产后诸般冷疾赤白带下血崩子宫久冷面色痿黄四肢倦怠能皆治之
　　苍术【一斤切作片子米泔水浸】川乌【一两泡去皮尖切作片子】青盐【一两】川楝子【去核】当归　枸杞子【一两】茴香【炒】破故纸【同术炒黄】兎丝子【酒浸】地黄【以上各一两切细焙干】
　　右件为末同术一斤细末酒糊为丸如桐子大每服三十丸【男子以酒下女子醋汤下】
　　茴香丸　治男子妇人脐腹疼痛下元久冷
　　茴香　良姜　官桂　苍术【去粗皮米泔浸】
　　右为细末煑面糊为丸每服二三十丸温酒姜汤下
　　固心丹【出朱氏集验方】益心志壮心肾除恍惚惊悸
　　通明硃砂【三两用生绢袋盛无灰酒二碗半浸七日后用银石器内慢火煑令九分干井水浸一宿研成膏】乳香【以人参汤研如粉入在硃砂内】茯苓　人参【各一两半并人参硃砂乳香膏内研】
　　右和令匀入猪羊心血和成丸如鸡头子大每服三二丸煎人参炒酸仁汤服食后临卧下
　　老龙丸【又名苍龙丸】成都府崔某无子娶妾禇氏得
　　此方修合未服家有老奴年巳七十之上腰脚疼痛曲背而行崔妻恐妾有子以此药付老奴服之良久老奴语崔某曰此方甚有灵验奴自服此药诸疾悉痊房事如少壮人崔某依言复合药服之未几妾褚氏有孕妻究得其实是故名曰苍龙丸
　　母丁香　紫稍花　肉苁蓉【酒浸】兎丝子【酒浸】蛇床子巴防　仙灵脾　白茯苓【去皮】逺志【去心炒】八角茴
　　香【以上各二两】灯草【二钱】荜澄茄　胡桃肉　车前子萆薢　马蔺花【酒浸】牡蛎【火烧炒六次】韮子种　木通【酒浸以上一两】干漆【炒去烟三两】山茱萸　破故纸【酒浸】全蝎　桑螵蛸【酒浸】龙骨【以上一两半】熟地黄【五两】当归　沈香【五钱】木香【五钱】大蜘蛛【七个】
　　右为细末炼蜜为丸如桐子大每服三十丸空心温酒送下七日见効无妇人者勿服此药转起阳事如欲解者饮凉水三口年髙气衰虚耗风湿脚疼痛疾并宜服之此药最灵验添精补肾强去冷除风湿扶衰更起阳老年如修合秘宻慎传兼之保元气延夀得安康一方无螵蛸当归换乳香
　　人参养胃汤　治虚损血衰手足软行步无力口苦干宜服之
　　人参【三钱】茯苓【去皮四钱】北五味子【五钱】黄茋【三钱】白扁豆【三钱】逺志【三钱】石莲肉【去皮五钱】生地黄【五钱】益智仁【三钱】川当归【三钱半】川芎【二钱半】麦门冬【去心三钱】甘草【二钱】大枣【六枚】
　　右细剉分作六服每服用水二钟大枣各一枚煎至八分去滓食前服滓再煎服无忌
　　人参养荣汤
　　人参【二钱】生地黄【四钱】麦门冬【去心三钱】石莲肉【去心五钱】茯神【去木四钱】五味子【三钱】山药【二钱半】甘草【二钱】逺志肉【去木三钱】
　　右作四服水二钟大枣各一个煎至八分去滓食前服二滓并煎
　　沈香羊肉丹【出东垣秘藏方】升降隂阳调理三焦通经络气血壮元阳补脏腑常服百邪不侵至老清健
　　羊肾躯肉【一斤去节膜】葱白【一握】陈皮【一两】青盐【五钱】破故纸【炒】逺志　生地黄　花椒【五钱去目合口者用好酒煑糊入葱白等再煑羊肉】牛膝　干地黄　木香　韭子　菖蒲　沈香覆盆子　木　北五味【各一两】麝香【一钱】胡桃肉
　　【二两】鹿茸【酥炙四两】苁容【一两】枸杞子　山药【各一两】茴香【一两】
　　右为细末炼蜜为丸每服三十丸空心盐汤下
　　固脬丸【出卫生家藏方】治元脏气弱虚荣卫不调肢体倦怠常服接真气益元阳润肌肤健筋骨固脬寒明目养心肾鹿茸【二两半去毛酥炙】当归【洗焙】牛膝【焙】补骨脂【炒各一两半】附子【炮去皮脐】巴防【去心】逺志【去心】白茯苓【焙】栢子仁【研】鹿角胶【面炒各一两】桑螵蛸【一两一分酒蒸一宿焙】肉苁蓉【洗焙】兎丝子【酒浸一宿焙各四两】泽防【半两炒】
　　右为细末炼蜜为丸如桐子大每服五十丸用温酒盐汤下空心如要秘精加龙骨石莲肉鸡头肉各一两取金樱子汁膏同蜜为丸服如梦寐遗精泄气精寒滑下虚损气厥晕闷小便频数加白茯苓神一两醋煑韮子一两炒用钟乳粉七钱阳起石煆半两桑薜茄二两
　　治脏腑虚冷元阳正气虚弱阳事不起小便余沥冒风雨忽吃些冷物即胸中隔塞如有物在喉中饮食无味四肢痿弱两足无力不可逺行宜服此更有一般风隔在治痰方中杨子建有防命方
