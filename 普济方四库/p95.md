<!-- { "loadSidebar": true } -->
　　右防咀用水二钟煎至七分去滓大温服下
　　和中丸【御药院方】　治脾胃怯弱隂阳不和三焦气澁心腹痞闷呕逆痰甚头目不清困倦少力饮食减少肌体憔悴肢节烦疼常服中和顺气升降隂阳消痰止呕长肌起困进美饮食
　　藿香叶【去土】人参　陈皮【用巴豆二钱五分炒焦不用巴豆各一两】丁香【五钱】白术　白茯苓【去皮】半夏【汤洗生姜汁浸各二两】
　　右为细末水煮面糊为丸如桐子大每服五十丸食前煎生姜汤下方用生姜自然汁打糊为丸食后米饮汤下
　　烧胃丸【一名八味厚朴丸】治脾胃虚冷疼痛泄泻【方见本门脾胃虚冷水谷不化类】
　　八味理中丸【百一选方】　治脾胃虚弱胸膈痞胀腹满时痛身重四肢不举呕吐痰水肠鸣泄泻饮食不化白术【四两】川姜　缩砂仁　麦蘖【各二两】人参　神麯白茯苓【各一两】甘草【各一两五钱】
　　右为细末炼蜜丸每服分作十丸姜汤空心嚼下或加半夏麯一两入盐防服亦得名八味理中丸养生要药缓急便得箧中常贮不可无之其丸者得蜜而润入脾为快温补为宜若以荡涤寒邪袪逐冷积则汤为健且免蜜之殢脾也
　　治腹胀善噫食则欲呕泄澼溏下口干四肢重好怒不欲闻人声忘误喉痹补之【出千金方】
　　黄连【一两】禹余粮【二两】白术　干姜【各三两】大麻子【五两】桑白皮【八两】大枣【二十枚】
　　右防咀以水一斗煮取三升分四服
　　苏橘丸
　　人参【一两五钱】橘红【一两】砂仁【一两】紫苏叶【二两五钱】干生姜【七钱】甘草【七钱五分】茯苓【一两五钱】
　　右为细末炼蜜为丸每两分五丸细嚼热水下一丸
　　治中汤【出和剂方】　治脾胃不和饮食减少短气虚羸而复呕逆霍乱吐泻胸脾心痛逆气短气中满虚膈塞不通或大病瘥后胸中有寒时加咳嗽并宜服之又治大隂伤寒手足温自利不渴腹满时痛咽干其脉尺寸俱沉细
　　人参【去芦】甘草【炒】干姜【炮】白术【剉】青皮【炒】陈皮【洗去白各二两】
　　右为细末每服三钱水一盏半煎至中盏去滓稍热入盐服空心或霍乱气未禁热药者尤宜服之一方若胃脘有寒痰浮于上呕吐不已者半夏等分丁香减半名丁香温中汤
　　木香消谷丸【御药院方】　治脾胃俱虚不能消化水谷胷膈痞闷肠脇时胀连年累月食减嗜卧口苦无味虚羸少气又治胸中有寒饮食不下翻胃恶心霍乱呕吐及病后心虚不胜谷气或因病气衰食不复常并宜服之
　　木香【五钱】青皮【洗净焙干】陈皮【洗浄焙干各四两】桂【去粗皮】干姜【炮各二两】牵牛【八两半生半熟】
　　右为细末水煮面糊为丸如小豆大每服五十丸加至七十丸米饮日进二服不拘时候
　　加减思食丸【御药院方】　治脾胃俱虚不消化水谷胸膈痞闷腹脇时胀连年累月食减嗜卧口苦无味虚羸少气又治胸中有寒饮食不下反胃翻心霍乱呕吐及病后心虚不胜谷气或因病气衰食不复常并宜服之
　　神麯【炒黄】大麦蘖【各五钱炒黄】乌梅【四两】干木【五钱切】白茯苓【去皮】拣甘草【细剉炒各二两五钱】
　　右为细末炼蜜为丸如樱桃大每服一丸细嚼白汤下不拘时候如渴时含化一丸生津液进饮食
　　治脾胃虚热
　　猪皮　陈橘皮红　生姜　人参　防白
　　右切擘之合陈米水煮如羮去橘皮空腹服之
　　消食丸【和剂方】　治脾胃俱虚不能消化水谷胸膈痞闷腹脇膨胀连年累月食减嗜卧口苦无味虚羸少力又治胸中有寒饮食不下反胃翻心霍乱呕吐及病后心虚不胜谷气或因病气衰食不复常并宜服之乌梅【去核焙干】干姜【各四两炮】小麦蘖【三两炒黄】神麯【六两二钱捣末炒】
　　右为末蜜和为丸如桐子大每服十五丸加至二十丸米饮下日进二服不计时一方不用蜜以蒸粟米饭为丸
　　四炒丸【瑞竹堂方】　治脾胃虚弱脾土不能化痰成窠斗停于胸臆饮食既少复迟当以实脾土痰下气顺肉豆防【一两用盐酒浸破故纸同炒干燥不用故纸】山药【一两酒浸北五味子同炒五味子干燥不用五味子】厚朴【二两去粗皮靑盐一两同炒青盐以出烟为度不用盐】大半夏【一两每个切二块木猪苓亦作片水浸炒燥不用猪苓】
　　右为细末酒糊丸如梧桐子大辰砂一分沉香一分作二次上为衣隂干每服五七十丸空心盐汤下或米汤盐酒汤下
　　藿香安胃散【出卫生寳鉴】　治脾胃虚弱不进饮食呕吐不待腐熟
　　藿香　丁香　人参【各二钱五分】陈皮【五钱】
　　右为细末每服二钱水一盏半姜三片煎至七分去滓冷服食前
　　白术六乙汤【出和剂方】　治脾胃不和心腹痞闷脇肋防胀口苦无味呕哕恶心不思饮食靣色痿黄肠虚自痢肌体瘦弱膈气翻胃
　　白术【去芦六两】甘草【一两炙】
　　右为细末每服二钱水一盏煎至八分空心食前服或沸汤防服育神温胃逐湿消痰不以四时并宜服之
　　荜澄茄丸【出济生方】　治脾胃虚弱胸膈不快不进饮食用荜澄茄不拘多少为细末姜汁煮神麯末糊为丸如桐子大每服七十丸食后淡生姜汤下
　　治脾胃气虚食即汗出
　　用猪肝一觔薄片于瓦上曝令熟干捣筛为末煮白粥布绞取汁和众手丸如梧桐子大空心米饮五十丸日五服又主脾胃气冷吃食呕逆下赤白痢如面糊
　　一方　治心腹虚膨手足厥冷或饮过苦澁凉剂晨朝未食先呕或闻食即吐不思饮思此乃脾胃虚弱用山药一味剉如小豆大一半银石器内炒熟一半生用为末米饮调下自获其功
　　八味汤【出医方集成】　治脾胃虚寒气不升降心腹刺痛脏腑虚滑
　　吴茱萸【汤洗七次】干姜【各二两炮】陈皮　木香【去皮】肉桂　丁香　人参【去芦】当归【各一两洗焙】
　　右防咀每服四钱水一盏煎至七分温服不拘时
　　厚朴汤【出济生防萃方】　治脾胃虚心腹满及秋冬客寒犯胃时作疼痛
　　厚朴【一两姜制】橘皮【一两去白】甘草【炙】干姜【各五两】茯苓【一两去皮】
　　右粗散每服五钱水二盏生姜三片煎至一盏去滓温服食前忌一切生冷之物戊火已衰不能运化又加客寒聚为满痛散以辛热佐以苦平甘温以淡泄之持扶胃气以期平也
　　白术散【出宣论】　治伤寒下后余热以药下之太过胃中虚热饮水无力也当生胃中津液多服此
　　人参　白术　木香　白茯苓　甘草【剉炙】藿香叶【各一两】干葛【二两剉】
　　右为末每服三钱至五钱水一盏煎至五分温服如饮者多煎与之无时也如能食而渴白虎汤加人参以服之一方用干姜
　　和中丸　治腹寒若脾胃虚弱宜服补胃进食
　　橘红【一钱】人参【一钱】干木【二钱】干生姜【一钱】炙甘草【三钱】
　　右为末蒸饼为丸如桐子大每服三五十丸温水送下食前
　　朴附丸　治脾胃久虚肠滑泄脐腹绞痛肠鸣泄泻肢体无力此药补益
　　厚朴【五两去粗皮剉散块】附子【一两剉大块去皮脐】生姜【不去皮浄洗切片子】
　　青州枣一百个先将四味用水五升一处煮候水尽拣出枣子外将其余三味焙干与后药同为末人参【一两】干姜【一两炮去皮】诃子【一两炮】肉豆防【一两】
　　右七味为末将枣去皮核和药为丸如梧桐子大每服三十丸早晩食前用陈米饮下
　　法制姜附丸　治脾胃虚弱
　　香附子【炒去皮毛秤一斤米泔水浸秋冬三日春夏一日疾滤出新水洗浸入银器中水三碗令香附子上有水寸余次取大蒜二十头去皮膜取仁铺在香附子上慢火煮候蒜如糊即用银匙不住手搅二三百转以蒜不见而汁干为度取出候冷每香附子一个横切作四五叚慢火焙干冷入后药】
　　神麯【六两炒黄】干姜【四两炒】荜拨　丁香　胡椒　缩砂仁【各二两炒】
　　右为极细末汤浸一宿蒸饼为丸如梧桐子大每服五十丸沸汤亦可下不拘时候浸蒸饼待汤以入蒸饼子稍冷用新布裹包裂去水方可用药如搅难丸少入面糊为丸不妨更加浄陈皮二两用盐水浸焙干尤妙如寒多加附子二两桂一两周马帅之祖承奉因靖康初自泗州逃难山阳夜行坠古塜中已先有人在矣至晩各散出于塜外得幅纸裹太平钱八十四文纸上有此药方云江南土下人弱疾当作于脾外脾元壮实则欲啖美健自然无病壮脾有药曰法制姜附丸先祖甫弛担即合此药无日不服一生无病夀八十四祖母安人服之夀九十六母永国夫人服之夀九十八婆妇仆老皆饮食不减壮年甚妙
　　麴蘖汤【出十便良方】　治脾胃虚弱中脘不健饮食迟化麦蘖【一斤】神麴【四两】半夏【一两】甘草　茯苓【二两】陈皮【二两】生姜【一斤】盐【半斤炒】
　　右为细末干浄以瓶盛三五日令气味调和方用沸汤防服不拘时此方妙处全在陈皮制令浑无药味方可
　　辟寒汤【出十便良方】　治脾胃弱呕逆恶心腹脇胀痛茴香【三两】髙良姜【二两】丁香【一分】甘草【二两剉】白盐【三两同甘草炒】胡椒【五钱】
　　右为细末每服一钱沸汤服不拘时候
　　六君子汤【出朱集验方】　治脾胃虚弱生风多困
　　人参　白术　茯苓　甘草　半夏麴　没石子
　　右等分为末水七分盏入冬子少许同煎
　　胶饴丸【出十便良方】　治脾胃虚弱饮食减少易伤难化无力肌瘦
　　干姜【为细末】
　　右以白饧剉如樱桃大以新水浴过入鐡铫子灰火中煨令镕和姜末如桐子大每服三十粒空心米饮下
　　水沃雪汤【出十便良方】　治脾胃虚腹胀减食甚者成水气作水治则愈
　　附子【四两去皮脐切作片子小豆四升水一斗煮令收汁拣出附子末之】
　　右以生姜自然汁煮糊为丸如梧桐子大每服三五十丸陈皮汤下
　　团参散【出卫生寳方】　治脾胃虚弱冷气作痛妇人心痛白术【切焙】缩砂【去殻】官桂【不见火】髙良姜【沸汤炮三次切焙以上各二两】人参【一两】甘草【四两炙】草果【去皮】诃子【炮槌取肉去核】舶上茴香【炒】桔梗【切细面炒各一两】神麯【一两五钱】陈橘皮【四两去穰】
　　右为细末每服一钱盐少许乌梅一个沸汤防服
　　苏脾散【出卫生寳鉴方】　治脾胃虚弱冷食所伤胸膈不快良姜【三钱】缩砂【一两去殻】陈皮【八钱去生白】白术【五钱】甘草【一两】草菓【五钱去殻】
　　右为细末每服二钱盐汤防服如加枣姜煎亦佳
　　进食丸【出卫生寳鉴方】　治脾胃久虚饮食减少肠滑或痢肢体乏力精神痿劣并宜服之
　　肉豆防仁【一分】厚朴【五钱去粗皮】丁香【一分】木香【一分】荜澄茄【一分】良姜【五钱防炒】五味子【一分】生姜【三两去皮切作小块子】
　　右件以前药味碾为粗末入切生姜同再拌碾或杵成膏取出入宻器内淹一宿次日取出焙干碾为细末煮粟稠粥为丸如梧桐子大每服三五十丸煎生姜橘皮汤或米饮下早晚食前服之日进三服
　　草菓厚朴丸【出卫生寳鉴方】　治脾胃虚弱全不思饮食腹痛滑泄膓胃怯薄闗节不通此药去湿厚肠胃固元脏大进饮食充肌肤去酒毒
