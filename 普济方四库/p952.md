<!-- { "loadSidebar": true } -->
　　川乌头【一斤以川中者无即草者先以黒豆一斗用水与乌头同煑水干旋添汤煑豆烂为度出豆不用乌头去皮脐以竹刀切作片用盐四两汤化为水将乌头同煎烂研成膏子乃用后药】肉豆防【四个】沈香【一两半】破故纸【一两微炒】巴防天【一两去心】海桐皮【二两】牛膝【二两半】茴香【二两微炒】甘草【半两】天麻【一两半】虎胫骨【一两】防榔【一两】
　　右为散入乌头煎捜和入臼杵内捣临时看硬软少许入蒸饼丸如桐子大每日空心盐汤或温酒下二十丸煎乌头或用青盐更妙
　　金粉丸【出王氏博济方】治风冷气流注腰脚疼痛行步艰难久患不瘥
　　川乌【一两每个劈开作片子】牛膝【一两去毛酒浸洗切之】何首乌【一两劈破】
　　右用大豆一斗淘净先入一半甑内次下三味更用余豆盖蒸半日只取药隂干为末别入地黄金粉一两拌匀以酒糊丸桐子大空心木酒下三十丸或二十丸
　　济危上丹【出卫生家寳方】治虚极生气产后尤好妙
　　乳香【研】五灵脂【研】硫黄【研】陈皮【去白】太隂精石【研以上四味用石器内微火炒】桑寄生　真阿胶【炒】
　　右等分为末同和用生地黄汁糊丸如桐子大温酒下二十丸
　　救阳汤【出十便良方】治阳微隂胜风寒侵袭真气暴衰形寒脉结神识不明心脑痰满呕逆清涎头目昏频倦卧自汗不止饮食不入下利频数脐腹疼痛肢体困倦并主之
　　川乌头　干姜【各四两捣碎同炒转色】
　　右为粗末毎服三钱以水三盏煎一盏去滓食前温服寒多加良姜二两汗出多加牡蛎一两痰加附子二两风加防风一两肢节痛加桂一两
　　火轮丹【即稀莶丸出鲍氏方】补虚损益真元除诸风等症
　　用稀莶草叶【如芥菜而狭长长髙三尺秋乃花实苗色赤秆色紫为上青色次之节叶对生其根白枝杆方花小而黄向上开下有金丝纹是也其根枝圆花黄而大向下开如杓叶深绿下无金丝叶不相对者鹤虱也稀莶草略似苍茸牛膝髙于鹤虱成节便张忠定公表言仲】
　　一诸般风气痢桑株上木耳汤下　冷气干姜汤下软风顽麻风姜蚕汤下　诸般劳风温酒盐汤下奔豚风膈气肾俞风乳香汤下　筋骨风炒皂角
　　子汤下　血风血气芸薹子汤下　久血痢荆芥汤下蛔防米饮下　一切风参汤下　小儿肾肿陈米饮下　痃癖气防榔汤下
　　除风血补益【出本草】
　　以陈恩岌浸酒服之
　　治风血去诸冷益老起阳【出本草】
　　用鹿茸浸酒服之
　　主一切风血补益并诸疾【出本草】
　　以羊不吃草煑服之亦浸酒服
　　补虚消痰【附论】
　　夫脾胃者仓廪之官播万物气泽以埤诸脏腑者也脾土也土能制水则水不溢虚损之人脾胃气弱故于水谷不能尅消土气不能胜水津液停积结聚上膈是为痰也令补虚兼以助脾之药则痰自消矣
　　方
　　天麻煎丸【出圣济总录】治肝肾久积风冷痰滞气攻眼目肿涩疼肌肉瞤动心神倦痰去涎少壮筋骨补元气益心利肺
　　天麻【半斤净洗焙干捣末】牛膝【酒浸切焙一斤捣为末】杏仁【汤浸去皮尖双仁细研四两】生地黄【五斤好者净洗于臼内杵取汁三升】
　　右同于银器内以新水三斗煎至七升以布绞取汁却将药渣于木臼内捣令极细后以水三五升浸取汁同于银器内更用无灰酒五升安息香三两慢火煎成膏后入
　　葫芦巴【二两】天雄【炮制去皮脐】石斛【去根】沈香【剉】桂【去皮】巴防天【去心】瑇瑁【醋炙为末】防榔　白花蛇【酒浸炙去皮骨各一两】当归【切焙一两】酸枣仁【炒一两】芎防【一两】逺志【去心三分】大腹【和皮剉一两】独活【去芦头三分】干姜【炮制一两】益智【去皮三分】木香【一两】
　　右除前四味作外捣罗为末入前膏内和为丸于木臼内杵一二千下丸如桐子大每服以酒下二十五丸加至三十丸若常服空心一服有疾早晩一服
　　枇杷前胡汤【一名枇杷叶汤出圣济总录】补益五脏去痰饮三焦虚热风劳毒气攻手足寒热烦躁【方见虚劳痰饮类】
　　附子汤【出圣济总录】体劳倦四肢拘急腹内刺痛体弱并头痛肾脏伤惫胸臆噎塞乆疾冷气妇人血海冷滞补足附子【炮制去皮浄】乌头【炮制去皮脐】柴胡【去土】前胡【去芦】黄蓍芎防　白术　人参　木香　当归【切焙】羌活【去芦头】甘草【炙】桔梗【炒】白芷　地榆　桂【去皮各一两】
　　右剉如麻豆大每服三钱水一盏生姜二片枣二枚葱白一寸同煎七分空心服
　　五味子【出圣济总录】治痰盛利胸膈和脾胃肺气止嗽思食心经虚热咽喉舌干涩壅闷口内生疮
　　五味子　人参　诃梨勒皮【炒】白术　白茯苓【去皮】桔梗【炒】枳殻【去穰麸炒】前胡【去苗土】贝母【去心炒】甘草【炙】陈橘皮【汤泡去白】麦门冬【去心焙】半夏【生姜汁制和作麯焙干各一两】干姜【炮】桂【去皮各半两】
　　右粗捣筛毎服三钱水一盏入生姜一片大切煎七分去滓温服
　　茱萸丸【出圣济总録】补虚下气去痰
　　吴茱萸【汤浸洗七次焙一两半】硇砂【半两用醋浆水淹搅五七百度用纸滤过瓷器内慢火逼令干】木香【一两】京三棱【三两炮熟捣】青橘皮【泡去白一两半】附子【炮制去皮脐一两半】蘹香子　半夏　干姜【炮制一两半】巴防天【去心酒浸一宿一两】硫黄【一两甘草水浸七日研】
　　右各捣为末先用硫黄末以精羊肉十五两细切拌和令匀淹一宿便用好醋一升半煎至醋尽刮去在臼内后将药末并硇砂同入臼内杵一千下丸如桐子大每日空心盐汤下一十丸
　　五味子丸【出易简方】平肺气补虚消饮
　　五味子【三两】人参　桂　防榔【煨】青皮　杏仁【泡去皮尖】细辛【去苗各一两】附子【炮去皮脐】干姜【炮各半两】
　　右为末蜜丸如桐子大每服三四十丸用酒或盐汤下空心食前日三服
　　理中汤【出圣济总录】补虚治痰
　　木香【一两】干姜【一两炮】白附子【一两炮】附子【二枚炮制去皮脐】蘹香子【一两微炒】天南星【一两切生姜十片同水煑过】半夏【一两切生姜十片同水煑过焙干】
　　右为末用羯羊肾一对和前药一处入臼内杵二千下丸如桐子大每服十丸炒盐汤下早晚二服
　　瑞连丸【出危氏方】治湿定心消痰暖肾水匀血去黒痣苍术　莲肉【去心皮一斤酒浸软入猪肚内煑烂取出焙干研猪肚为膏毎莲肉一斤约肚二个】五味子【主肺去梗】破故纸【主肾微炒】熟地黄【主血各一两酒蒸】
　　右为细末猪肚膏酒煑飞罗面为丸如桐子大每服三四十丸空心温酒盐汤下
　　雄硃丸【出易简方】治丈夫妇人因惊忧失心或多思虑气结不散积成痰涎留灌心包久而不去窒塞心窍遂心气不宁狂言乱语呌呼奔走
　　颗块硃砂【一分研】雄黄【有墙壁明净者一分研碎】白附子【一钱为末】
　　右拌和匀猪心血和丸如桐子大更别用硃砂为衣每服三粒用人参菖蒲浓煎汤吞下病去常服一粒能安魂定魄补心气定神灵化痰利膈
　　补虚调腹脏
　　夫脾者仓廪之官也胃为水谷之海其气和平布散精微上注于心肺下流于肾肝虚损之人仓廪不足谷气衰弱腹脏不调法治宜以调和脾胃
　　方
　　沈香汤【出圣济总录】补虚治气调顺三焦安和脏腹进饮食沈香【一两】肉豆防仁　桂【去皮】厚朴【去皮生姜汁炙】木香　防榔　青橘皮【汤泡去白毛焙】诃防勒皮　白术　当归【焙】人参　枇杷叶【炙刷去毛】芎防　干姜【炮】莪术【煨剉】黄茋附子【炮制去皮脐】白茯苓【去皮】石斛【去根酒浸微炒】前胡【去芦头】
　　枳壳【去穰麸炒】郁李仁【浸去皮并双仁】京三棱【醋浸一宿煨剉】甘草【炙各半两】
　　右剉如麻豆大每服五钱水一盏半入生姜三片大枣三枚劈破煎至八分去渣稍热食前服
　　木香和中丸　和脾气益肾水消肠胃积滞调三焦气脉开胸膈痞满上攻心腹闷痛筋脉拘急肢体困倦润大便小便进饮食
　　木香【去腐】沈香　白豆防　枳实【去穰】防榔　蓬术【去皮】青皮【去穰】陈皮【去白】当归【酒浸】黄芩【去腐】木通【去皮】黄连【去须】砂仁　三棱【去皮各一两】黄栢【去腐皮】香附子【去皮毛各三两】大黄【蒸熟四两】牵牛【头末二两】猪牙皂角【去皮并子蜜炙干用一两】
　　右为细末水糊丸如桐子大每服二钱半食后温茶清下或姜汤亦可渐至三钱重如肾水隂虚火热内余五脏客热遂用黄连黄芩黄栢治之如肠胃积热生湿于内燥甚于肠胃之外则燥湿不相和济用大黄黄连以流湿润燥如三焦脏腑血气血结滞作痛不能消化饮食香附子木香防榔青皮白豆防砂仁沈香蓬术三棱通流结滞之气如大肠气滞胀闷作痛大便燥澁艰难用枳殻郁李仁牵牛末以通利湿润之如胸膈脇肋胀满痞闷作痛枳实木香开通之如大肠中风燥下血生痔用皂角并子枳实枳殻郁李仁当归以治之如胸心膀胱气血郁结不通脐腹腰胯脊背痛加牵牛头末取快利之如禀受气血壮实之人常服不减去牵牛年老之人血虚气衰肠胃湿甚大便防软减去牵牛
　　茴香煎丸　治脾胃弱肾气虚饮食不美噫醋吞酸脐腹痛小肠气痛及中酒恶心常服大益脾肾病后气体痩弱尤宜服
　　川椒【半两去子及合者】老生姜【二两细研】厚朴【去粗皮】青盐【海盐亦得以上五味入磁礶内汤浸得所慢火煑干各一两】茴香　附子【二味去皮脐尖剉骰大炒黄】川楝子肉　大川乌　益智仁　陈皮【去白】苍术【米泔浸一宿各一两】桂【去皮】破故纸【炒】
　　右为细末醋糊丸如桐子大毎服三十丸温酒盐汤下空心服
　　蜜补固真丹【刘先生直格方】治脾肾真元虚损泄利痰嗽哕痞水谷酸臭恶饮食脐腹冷疼肢体麻痹下虚痿厥上壅滞肾虚耳鸣脾虚困弊肺肾虚证常服补养通气血进饮食
　　天南星【半两】半夏【制】神麯　麦芽　茴香【炒】京三棱【各一两炮】白附子　干生姜　川乌【各一两生】巴豆【七枚】牵牛【三两】代赭石【二两】官桂【一分】
　　右为末水和丸如小豆大每服十丸至五十丸温水下除泄痢外并加大黄一两
　　木瓜丸【出圣惠方】治脾胃积冷腹肋疼痛宿食不消两脚转筋时复防痢
　　木瓜【七枚大者切头上一片为盖子割去穰并皮子入硫黄青盐在内】硫黄【二两细研
　　水飞过】青盐【二两细研】木香【一两】防榔　　　　　　　　　　　　　　　　　【两】肉豆防【一两去壳】诃梨勒皮【一两】桂心【一两】白芍药【半两】当归【半两微炒】胡椒【半两】荜茇【半两】草豆防【半两去皮】
　　右为末入木瓜中令尽以盖子盖之用竹签子劄定以三五重纸裹木瓜于饭甑内蒸令烂熟研如膏候可丸如桐子大每服空心以温酒下二十丸
　　石斛黄茋丸【出圣济总录】治真脏元气弱洞泄寒中腹内雷鸣多便泄饮食减少多困嗜卧
