<!-- { "loadSidebar": true } -->
　　右将砂子细研余药末研匀入碾自朝至夕以黒光色为度酒糊丸如桐子大隂干布袋内绞令光莹如丈夫元脏虚冷真阳不固三焦不和上热下冷夜梦鬼交觉来时汗流满面肌体燥澁耳内虚鸣腰背疼痛心气虚乏精神不宁饮食无味日渐羸痩并膀胱久冷夜多小便妇人月事愆期血海久冷恶露不止赤白带下及隂毒伤寒面青舌卷隂缩难言四肢厥冷不省人事急用枣汤吞一二百粒即便回阳命无不活但是一切冷疾盐酒汤下空心吞下三四十丸妇人艾醋汤下此药大能调治荣卫升降隂阳安和五脏洒陈六腑补益虚损回阳反隂功効神圣
　　麋角丸【出圣恵方】治久积虚冷补暖下元温中治气
　　麋角【屑三两酥拌炒微黄】苁蓉【二两酒浸一宿去皮炙干】补骨脂【二两微炒】附子【炮制去皮脐】巴防【各二两】木香　桂心　龙骨　蘹香子【一两】硫黄【一两细研水飞过】
　　右为末入硫黄同研令匀炼蜜和捣三二百杵丸如桐子大每日空心以盐汤下三十丸
　　附子丸　治元气虚冷妇人赤白带下血海诸冷
　　附子【一两炮制去皮脐】硇砂
　　右捣研为末酒煑糊为丸桐子大每服三十丸男子盐汤妇人醋汤下空心服
　　附子丸【出十便良方】补暖下元
　　附子【半斤生用】硫黄【二两细研水飞过】
　　右以新汲水浸附子七伏时每一伏时换水一遍并不令见日气日数足隂干去皮脐捣罗为末入硫黄搅令匀以羊肾三对去筋膜研以酒三升煑令稠和末看硬软得所三五百杵丸如桐子大每日空心以盐汤下二十丸
　　附子煎方【出传信适用方】治虚冷
　　用生附一个重九钱以上者生去皮脐切片捶碎亦得用水三大盏入晋枣十枚生姜切二两以炭火银石器煎别用水一盏遇沸即以水旋防之防尽水煎至一大盏为度取滓再用水二盏煎至一盏并用沈香磨一钱青盐一钱再煎沸即止放温分作二服毕以蒸饼压之再温第二服用重汤不可再煎也
　　补真丹【出宣明论】治男子元脏虚冷兴阳助肾不燥
　　黒附子【一两炮】阳起石【酒蘸烧灰三钱】海马【二对】乳香　雌黄【为衣】血竭【各三钱】石连子【半两擗去心皮】黒锡【炒去沙子半两】石燕子【一对入锅内烧红用盐泥固济】麝香【一分】
　　右为末面糊丸每服二十丸用五香汤下
　　五香汤【出宣明论】
　　沈香　笺香　乳香　麝香　檀香【各等分】
　　右为末每服半钱煎汤下
　　十补丸【出杨氏家藏方】治元脏虚冷脐腹刺痛脇肋胀满泄痢肠鸣困倦力竭小肠气痛等疾并皆治之
　　延胡索【炒】葫芦巴【炒】荜澄茄　茴香　木香　补骨脂【炒】巴防【去心】苁蓉【酒浸一宿切焙】川楝子【炒以上各一两九味】附子【炮去皮脐半两】
　　右件并为细末面糊为丸如桐子大每服五十丸以硃砂为衣温酒盐汤任下空心食前
　　白泽丸　治脏腑虚冷真元不固肠鸣泄痢心腹撮疼气逆呕吐自汗无时
　　阳起石【一两半撮令通赤研】附子【炮去皮脐取末一两半】钟乳粉【炼成好者二两】白檀香　滴乳粉　麝香【一钱另研】
　　右件和匀滴水成剂分作六十丸每服一丸一盏水化开生姜三片煎至七分通口温服空心食前
　　黒锡丹　治上实下虚真元衰惫阳气耗损隂气独盛气喘促泄防呕逆自汗心忡小便频数一切虚寒并皆治之
　　黒锡【四两新铫中以火熔开用香拨去锡滓入硫黄半两用炒过取出煨为细末秤二两别入硫黄末二两二味和入铫中炼成汁取下铫冷再见火如此三次令研为末】舶上茴香【畧炒】附子【炮去皮脐】川楝子【肉炒】破故纸【炒】肉豆防【面裹煨】木香【略炒以上六味各一两】
　　右为细末却将黒锡末一处和匀酒煑糊为丸如桐子大每服五十丸病势重加一百丸空心食前米饮送下服毕少干物压之
　　钟乳石丸　治脏寒腹痛下痢不禁
　　钟乳粉【炼成者半两】硫黄【半两另研】白矾【一分火飞】阳起石【一分另研】
　　右为细末煑糊丸如小豆大每服十丸粟米饮下空心食前下
　　固本丹　治男子一切虚损衰弱夜梦颠倒遗精并小便白浊妇人血海久冷崩中带下久无子息皆可治之
　　牡蛎【白者生为细末别用好醋和为丸子入火烧令通赤放冷秤四两】白石脂【二两】硫黄【一两半】阳起石【一两】
　　右件同研为末丹煑汤和丸如桐子大隂干入合子内以赤石脂封口外用盐泥固济干煆令鬼烟絶埋黄土内出火毒参时辰取出每服五十丸温酒或米饮空心送下
　　艾硫丸　去邪养正补真益脾治髓冷血虚腰痛脚弱伤冷心腹疼痛霍乱吐利自汗气急下元久虚小便数妇人冲任不足月水愆期腹肋刺痛崩漏带下不思食兼治伤寒隂证手足厥冷脉微自汗
　　熟艾【十两用水一升煎成膏子将膏子涂艾上令匀日中晒干】干姜【十两炮】生硫黄【别研细生二两】附子【炮去皮脐】
　　右件为末面糊和丸如桐子大每服三十丸至五十丸温米饮下食前服
　　硫黄熨法　治脏腑虚冷吐利不止及阳虚隂盛真气脱弱
　　欲炙不能胜火力者冝用此法
　　硫黄　萆麻子【七枚去皮细研】
　　右件同研令细每用药二三钱填在心脐用令满以衣被盖定用熨斗入文武火慢慢熨之白日须是熨半日夜间熨半夜尽多时为妙
　　茴香丸　补下元虚惫面色黧黒能除一切寒冷及小肠尿白脬寒
　　附子【二个重六钱如法炮制去皮脐】葫芦巴【洗淘净】白茯苓【去皮】安息香【酒洗化下滓酒浸作糊丸药如无安息香以鹿茸代茸以酒洗浸炙黄】桃仁【麸炒去皮】苁蓉【酒浸切焙】木香【以上各二两】麝香【一钱入麝与茸谓之香茸丸去麝与茸及安息香谓之安息丸】
　　右为细末酒糊为丸如桐子大每服三十丸空心食前盐汤送下
　　腽肭脐丸　治五劳七伤真阳衰惫脐腹冷疼肢体痠疼腰背拘急脚膝缓弱面色黧黒肌肉消瘦目耳鸣口苦舌干饮食无味腹中虚鸣肋下刺痛心腹惨慽夜多异梦日少精神小便滑数大便溏泄时有遗沥阳事不举但是风冷湿气皆可服之
　　腽肭脐【一对用酒蒸熟打和后药】天雄【炮去皮】附子【炮去皮脐】川乌【炮去皮脐】阳起石【煆】钟乳粉【各二两】人参　硃砂【研极细】沈香【不见火别研】鹿茸【酒浸各一两】
　　右为细末用肭脐膏子入少酒糊入臼内杵和为丸桐子大每服七十丸空心用温酒盐汤任下
　　魏将仕青蛾丸方序云舶上故纸人呼为补骨脂亦名姿固脂也温精髓补劳伤夜白泄腹冷洞防却令腰疼饮食少味行步无力能补五脏去百病益肌肤壮筋骨活血驻顔黒髭乌发予年过八十出宦南海忽忽不乐况越俗卑湿寒燥不常痛伤内外阳道痿絶钟乳硫黄一二十方皆不効有舟人李摩阿来受予此方服之七日强气壮阳道微动半月以来意充力足目明心悦神効不可具述故录以传元和十三年二月十日岭南节度使郑佃诗云晩年持节向番禺人事兼加并劣疎收得风光归掌内青蛾不笑白髭须破故纸六两淘洗净者焙干隔纸炒香为末用胡桃穰四两汤浸去膜研如泥右件和炼蜜丸如桐子大每服三十丸温酒盐汤下空心临卧渐加至五十丸食猪羊腰子以助药力似觉水甜食美有効禁食芸薹菜羊血恶甘草或研如泥和蜜甆器内以熟水或酒调服便以饭压之为妙一方加杜仲四两剉如骰子大麸炒黄色治肾虚腰疼秘精益阳老者服之还童少年服之行步如飞一方入生姜十两炒【风科集验方】
　　正气丹【出十便良方】治隂寒内盛元脏不足阳气衰下元伤竭手足厥逆战栗背寒膝冷脐腹疼痛大便滑泄小便数行步思短色泽枯瘁呕逆喘急咳逆自汗霍乱转筋寒疝伤寒隂盛脉微欲絶温固精气大益脾胃硫黄　附子　干姜　桂【各等分】
　　右为细末水煑面糊和丸如桐子大每服三十丸食前温米饮下
　　山茱萸汤【出十便方】东莎刘先生溉固足经益阳火玉抱肚法
　　茱萸　吴茱萸【各四两】胡椒【二两】蛇床子【生二两】大川乌头【一两】高良姜【一两生】
　　以上六味为粗末以好酒拌匀不可大湿裹一伏时慢火炒令干不得有烟取出放冷
　　牡蛎【十两】干姜　香白芷　浮萍草【隂干各二两】
　　右十味为粗末每服水二盏以来秤药一两煎五七沸去滓盛盆内以气薫足通手淋洗如冷再暖亦得凡淋浴了着袜卧为佳若小浴尤佳若浴坐汤中须用水五斗药末二两半煎十余沸通手及可坐之如冷再暖之以手淋肾腧愈妙淋了便须热寝勿得见风五七日一淋效不可具述若卧觉腰微出汗尤竒须饱食可浴
　　补虚冷消食【出本草】
　　以莎木皮中面作饼食之或作饭饵之
　　朝真丹【出本草】治风虚伤寒冷暴作水防日夜数十行腹痛不止夏月路行惫急
　　硫黄【二两】牛角【研令极细】枯白矾【半两研细末】
　　右匀水浸蒸饼去水脉了和丸如桐子大硃砂为衣每服十五丸至二十丸温米饮下盐汤亦可
　　治虚冷短气
　　右用川椒三两去目合口者以生绢袋盛用无灰酒五升浸经三日后随性饮之


　　普济方卷二百二十
<子部,医家类,普济方>
　　钦定四库全书
　　普济方卷二百二十二　明　周王朱橚　撰诸虚门
　　补虚治下小肠【附论】
　　夫肾与膀胱俱虚其气盛有余则病小肠痼二经俱虚则寒邪乗之久而不愈传为小肠之疾补虚之法去肾间寒邪尝须温暖盖为此也故令补虚又参以治小肠之药
　　方
　　蘹香子丸【出圣济总録】治小肠虚寒撮痛
　　蘹香子【炒】蜀椒【去目合口者炒取红】附子【炮制去皮脐】巴防【去心】木香　青橘皮【汤浸去白焙】青盐【别研】楝实【剉炒】苁蓉【酒浸切焙】阿魏【醋化麸和作饼炙】干蝎【去土炒】荜澄茄　补骨脂【炒】葫芦巴　大防【各一两】肉豆防【去壳三枚】硫黄【舶上者研一两】
　　右为末用白羊肾四对去筋膜砂盆内研如面将药一处木臼中更入炼蜜杵千百下丸如桐子大每服温酒下二十丸元气虚寒煨葱白热酒下三十丸空心食前服
　　葫芦巴【出圣济总录一名补骨脂丸】治肾脏虚惫腰膝疼小肠膀胱等气攻冲【方见本门补虚益精髓类】
　　内固丸【出圣济总录】治下元虚冷脐撮痛及小肠气疼丹砂【研一钱】硇砂【水飞研一分】蘹香子【炒】芫花【醋化煑炒焦黄色】胡索【研】海蛤　楝实【取肉麸炒】半夏【汤洗七次】葫芦巴芸蒿子【研】海桐皮【剉各半两】没药【研】乳香【研】红娘子【糯米别研炒各一两】良姜
　　右为末酒煑糊和丸如桐子大每服十五丸炒姜汤盐酒温下食前
　　楝实散　治小肠撮痛
　　楝实【剉炒】莪术【煨剉】三棱【煨剉】芎防　补骨脂【炒】兎丝子【酒浸另捣各半两】木香　葫芦巴　桂【去皮】蘹香子【炒】荜澄茄　陈皮　丁香【各一分】
　　右为散每服二钱热酒或生姜汤调下食前服
　　蘹香附子丸　治积年伤惫小肠久冷及痃气
