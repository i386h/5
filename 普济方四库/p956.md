<!-- { "loadSidebar": true } -->
　　附子【炮去皮脐】桂【去皮】葫芦巴　马蔺花【炒】蘹香子【炒】青皮【去白焙】楝实【取肉炒】干姜【炮】巴防【去心】补骨脂【炒各半两】
　　右为末酒煑糊和丸如桐子大每服空心盐汤酒下二十丸
　　木香丸　治下元虚冷脐腹撮疼及膀胱小肠气痛木香【半两】干蝎【去土炒】阿魏【醋化面作饼炙各一两】蘹香子【炒】天麻【酒浸切焙】海蛤　牛膝　葫芦巴【炒】银矿【醋末细研各半两】
　　右为末粟米饮丸如芡实大每服一丸炒姜盐酒化下食前服
　　玉蘂丸　治元阳虚惫脐腹冷疼面黄肌瘦多困少力腰膝痠疼饮食减少膀胱小肠气疼脾虚滑泄
　　木香【三分】蘹香子【炒】蝎稍【各半两】附子【炮去皮脐一两】白矾【烧令汁枯一分】阳起石【煆】硫黄【研各半两】硇砂【飞研一分】
　　右为末酒煑糊为丸如桐子大每服二十丸温酒下小膓膀胱焼绵灰热酒下隂阳二毒伤寒甘草汤下泄痢虚滑不止腹内撮痛煎艾汤下妇人赤白带下没药酒下脾胃虚弱米谷不化温酒送下并食前服
　　吴茱萸散　治小肠虚冷气痞腹如刀刺或绕脐结痛冷汗宜服
　　吴茱萸【一分汤泡焙干微炒】厚朴【半两去皮涂姜汁炙】芎防【半两】干姜【半两炮剉】附子【三分炮制去皮脐】甘草【半两炙微赤剉】
　　右为散每服三钱水一盏煎至八分去滓不拘时稍热服
　　鹿茸丸　治小肠虚冷小便数多
　　鹿茸【一两去毛酥炙微黄】白龙骨【一两烧过】桑螵蛸【三分微炒】附子【一两半炮去皮脐】椒红【一两炒】山茱萸
　　右为末炼蜜捣一二百杵丸如桐子大每服空心盐汤下二十丸
　　芍药汤　治小肠虚冷时发搐痛不思饮食或时干哕补虚脏腑
　　芍药　牡丹皮　莎草根【炒去皮】高良姜【各一两】木香附子【炮去皮脐各半两】
　　右剉如麻豆每服三钱水一盏生姜三片枣二枚擗煎七分去滓温服
　　青盐丸　治下元积冷伤惫筋骨无力小肠气痛并肾脏风毒腰膝乏力沈重
　　青盐【研一两】天雄【炮去皮脐】蘹香子【炒】青皮【汤泡去白炒】附子【炮去皮脐各一两】牡蛎【研三两同青盐入小甆合内以盐泥固济令干烧通赤出冷再研匀】
　　右除前二味外捣罗为末再同研匀酒煑糊和丸如桐子大每服二十丸温酒盐汤任下不拘时服
　　腽肭脐散　治下元久冷虚气攻刺心脾小肠冷疼不可忍
　　腽肭脐【切焙】吴茱萸【洗焙炒】甘松【洗焙】陈皮【浸去白】良姜【各一分】
　　右为末先用猪白一个去脂膏入葱白三茎椒十四粒盐一捻同细剉银石器中炒入无灰酒三盏煑令干去滓每服七分盏调药二钱日三
　　正元煑散　补虚治小肠气
　　楝实【取肉炒】木香　桂【去皮各半两】甘草【炙一两】蘹香子【炒一分】
　　右为散每服三钱水一盏煎七分临熟入盐少许温服温酒调服亦得
　　巴防煎丸　治小肠积冷饮食减少面多虚黄手足常冷
　　巴防【一两另研末去心】舶上茴香【二两炒】川楝子【二两麸炒】马蔺【二两醋炒紫色】牛膝【二两酒浸三日去苗焙干】黒附子【一两炮去皮脐】苁蓉【二两去土酒浸三日焙干】破故纸【一两】葫芦巴【一两】芸台子【二两炒】
　　右件十味捣罗为末再将巴防末以好酒二升入白麸少许同熬成膏拌众药匀再杵三五百下丸如桐子大每服十五丸至二十丸空心盐汤下
　　补虚益髭发【附论】
　　夫手阳明经其支络主髭足少阳经其荣在鬓足少隂经其华在发三者经络所属虽不同然所禀血气则一也故血气内充则能上荣于发须若本脏虚损则督衰弱精血不荣骨髓枯竭则髭须颁白甚者堕落治宜补精益血之剂则可变白反黒间有揩齿以乌髭须者盖齿者骨之余髓之养也
　　复老还童丸【出徳生堂】补下元乌髭须
　　苁蓉【酒浸】兎丝子【酒浸】巴防【酒浸去心】牛膝【去芦酒浸各一两】山药川楝子【盐炒】蛇床子【炒】茯神　八角茴香　黄芩五味子　续断　人参　枳实　防榔　干姜
　　【各一两】丁香【母者佳】乳香　木香　沈香　白檀【各半两】
　　右为细末炼蜜为丸先入井花水一盏和药杵一千余下方丸如桐子大每服三十五丸空心温酒下
　　地黄煎丸【出圣济总录】治诸虚损调顺荣卫补填骨髓续筋脉助真元滑肌肉驻顔色益气乌髭发
　　地黄【二十斤沈者净洗隂干令水干尽木臼杵绞汁余滓更入法酒五升重杵再与前汁相和于银石器内慢火煎栁木箆子搅膏放冷入乌鸡子青十一枚大麻油五合搅匀次入诸药】山芋【四两】鹿角胶【久燥三两】山茱萸【焙一两】牛膝【酒浸切焙】苁蓉【去皮酒浸切焙】兎丝子【酒浸一宿捣烂拍作饼子】巴防【去心】茯苓【去皮】虎骨【酥炙】附子　干漆【炒】牡丹皮【剉焙】泽防【炮】续断【各二两】生地黄【焙木臼内捣】熟地黄【焙木臼内捣】甘草【炙剉各四两】
　　右除地黄外捣罗为末入煎和木臼捣千数丸如桐子大早辰日午空心温酒或盐汤下四十丸加至六十丸初服择日斋洁服药后忌房事百日甚有神効忌葱萝卜蒜并辛热者
　　养寿丹【出御药院方】补五脏散麻痛驻容顔黒髭发壮筋骨久服不老
　　逺志【去心】菖蒲　巴防【去心】白术　茯苓　地骨皮续断　枸杞子　菊花　细辛　地黄　车前子何首乌　牛膝　苁蓉　兎丝子【三味酒浸】覆盆子
　　【各半两】
　　右为细末炼蜜和丸就复臼千杵丸如桐子大每日服二十丸空心酒下
　　地金丸【出圣济总录】治气血虚损补益乌髭髪【方见本门补虚益血类】神仙六子丸【出御药方】治男子血气衰败未及年五十之上髭髪颁白或年少人髭发苍黄若服此药百日内变黄白色如黒漆
　　兔丝子【酒浸一宿焙】金铃子　枸杞子　覆盆子　五味子【焙】蛇床子【炒】何首乌【酒浸一宿切焙各一两】地骨皮牛膝【酒浸一宿焙各三两】熟地黄【三两焙】舶上茴香【盐炒二两】
　　右为末用前项药酒浸兎丝子酒澄清作面糊为丸如桐子大每服五十丸空心食前温酒送下日进一服如要疾黒前件药内加人参茯苓菖蒲各一两若服此药大忌葱白韮薤蒜之物常服养精神气血壮筋骨补肾水滑肌肤驻容顔黒髭发此药甚効騐
　　乌金丸【一名巨胜丸】治滋血气壮元阳髭发反黒【方见本门补益诸疾类】
　　真人换白丸【出御药院方】治血气不荣髭发衰白
　　白芷　甘菊花　桂【去皮】苣胜子　茯苓【去皮各三分】牛膝【酒浸切焙】荜澄茄【各半两】覆盆子【一分】连子草【一两】
　　右为末炼蜜和丸如桐子大每服空心温酒下三十丸晩食前再服二十丸饮少酒行药力兼治风疾一名乌金丸用温面糊为丸
　　太乙防命丸　治元脏虚损兼实脏腑变白返黒满骨髓令风邪不能侵久服除百病益精血延年却老甘菊花　麦门冬【去心焙】枸杞子【焙】白术　人参白茯苓　逺志　菖蒲【石上者】桂【去皮各六两】熟地黄【焙】
　　右择开成日捣罗为粗末取春采生地黄五十斤绞取汁同药末于银石器内逐旋入地黄汁微炒入尽汁焙干再捣为末炼蜜和丸更入酥少许同捣三千下丸如桐子大每服空心食前清酒下二十丸渐加至五十丸复渐减至二十丸周而复始
　　覆盆子丸【出御药方】壮筋骨益精明目黒髭发
　　覆盆子【去萼】逺志【去心】杜仲【炒□丝】地肤子【炒香各一两】枸杞子【焙干】破故纸【盐炒】山茱萸【取肉】山药【另取末】栢子仁【炒香另研各二两】胡桃肉【去皮一两另研】
　　右为细末将山药末同白面酒糊丸如桐子大每服四五十丸空心酒下
　　加减仙茅丸【出御药院方】强筋骨益精神明目黒须鬓仙茅【二斤米泔浸五日去赤水用铜刀子去皮用铜刀剉碎夏月止浸三日隂干不见日秤一斤】苍术【二斤米泔浸五日或二日亦得去皮焙干一斤】车前子【十二两】枸杞子【一斤】栢子仁【微炒黄捣】茯苓【去皮】茴香【炒香各八两】生地黄【焙干】熟地黄【焙干各四两】
　　右为末酒煑糊和丸如桐子大每服五六十丸食前温酒下日二服渐加至七八十丸
　　木香丸　滋隂养正补肾秘真坚固骨髓调荣卫悦顔色黒髭发
　　山茱萸【不去核】莲花蘂【各一两】白茯苓　木香【各二两】破故纸　兎丝子【酒浸三日焙干各五两】胡桃仁【半斤微去油研烂】
　　右为末炼蜜和丸如桐子大每服七十丸温酒送下空心每日一服
　　仙茅丸【出御药方】治男子真气不足常服强筋骨益精神明目黒髭发
　　仙茅【二斤糯米泔浸五日去赤水用铜刀去皮铜刀剉取一斤夏日止浸三日隂干不见日】舶上茴香【半两】苍术【二斤米泔浸五日或三日去皮焙干取一斤】马蔺花栢子仁【各半两】椒红【二斤醋炒取红一斤】熟地黄【一斤焙干半斤】
　　右为细末醋煑糊为丸如桐子大酒亦得每服三十丸至四十丸或五十丸食前温酒下日二服渐加至七八十丸
　　草还丹【出圣济总录】治气血虚瘁髭发变白
　　牛膝【酒浸切焙】熟地黄【焙】枳殻【去穰麸炒】地骨皮【各一两】兎丝子【二两酒浸一宿时研烂入诸药】
　　右为末炼蜜和木臼再杵千下丸如桐子大如菉豆大每服三十丸温酒下空心食前一方盐汤下
　　草还丹【出圣济总录】治气血虚瘁髭发变白
　　生地【浄洗】石菖蒲【节宻细者】牛膝【酒浸切焙】地骨　兎丝子【入盐少许乗热取末】肉苁蓉【酒浸一宿细研切焙各等分】
　　右为末炼蜜和丸如桐子大每服以丹砂为衣空心温酒下四十丸日午再服二十丸一月内百疾俱退一年白发俱黒身体有力顔色如童睡少欲薄十年之后预知前事
　　延寿丸【一名平补干地黄丸出圣济总录】治诸虚及虚风乌髭发牛膝【酒浸切焙】干地黄【焙】枳殻【去穰麸炒】地骨皮【各一两】兎丝子【二两酒浸一宿研烂入诸药末】
　　右为末炼蜜和木臼中再杵千下丸如菉豆大每服三十丸温酒下空心食前一方盐汤下
　　五精酒　治万病发白返黒齿去更生
　　黄精【四两】天门冬【三斤去心】松叶【六斤】白术【四斤】枸杞子【五斤洗】
　　右皆用生者内釡中以水三石煑之一日去滓取汁渍麴如家酿法酒熟取清任性饮之一剂常年补养忌鲤鱼桃李雀肉等
　　青蛾丸【一名杜仲丸出御药院方】治黒发去风长年及肝肾虚腰脚腿重痛脚气常服壮筋骨补虚损益精髓返老还童【方见本门补虚痼冷类魏将使蛾丸】
　　益发令黒【出本草】
　　以椰子浆涂头
　　南烛煎【出本草】益髪髭及容顔兼补暖方
　　以三月三日采南烛叶并蘂子入大净瓶中干盛以童子小便浸满瓶固济其口直闭处经一周年取开每日一二次温酒服之每酒一盏调煎一极有神効
　　灵芝丸【出圣济总录】治气血不荣变白返黒
　　三叶酸【一斤隂干】黒桑椹【一斤暴干】
　　右为末炼蜜和丸如弹子大每服温酒化下一丸日再
