<!-- { "loadSidebar": true } -->
　　枸杞酒【出圣惠总录】治精血虚损变白轻身
　　枸杞子【三斤】生地黄【汁三升】
　　右每以十月壬癸日面东采枸杞子先以好酒二升于瓷瓶内浸二十日了开封再入地黄汁不犯生水者同浸勿搅之却以纸三重封头至立春前三十日开瓶空心暖饮一杯至立春后髭发黒勿食芜荑葱
　　何首乌丸【一名二多丹】补暖脏腑袪逐风冷利腰膝强筋骨黒鬓髪驻容顔【方见本门补益轻身延年类】
　　白术酒　治万病黒髭发
　　以白术二十五斤防咀以东流水二石五斗于不津器中积之二十日去滓内汁于大盆中夜流星过时抄己姓名置盆内如是五夜汁当变如血取以渍麴如家醖法造酒熟取清任性饮之十日万病除百日白发返黒齿去更生面有光泽久服长年忌李桃雀肉等此酒至诚有灵风病服之百神卫人
　　何首乌丸　治男子元脏虚损发白再黒填精补髓
　　首乌【半斤】苁蓉【六两】牛膝【四两】
　　右将首乌半斤用枣拌首乌甑内蒸枣软用刀切焙同为末枣肉和丸如桐子大每服五七丸嚼马蔺子下酒服食前一服加一丸日三服四十丸数即止却加至数効如神妙
　　神仙一井金丹　补虚真元大壮腰脚久服髭发不白齿牙牢固进饮食明目聪耳行步轻快
　　牛膝【三两酒浸三日】乌药【二两】羌活【一两炒】川椒【三两去子炒秤】金毛狗脊【一两炒去毛】白附子【三两】南星【一两炮】木鳖子舶上茴香【一两】萆薢【一两黒豆煑】黒附子【三两泡去皮秤】地龙【一两瓦上炒去土秤】防风【一两去芦】首乌【三两黒豆半碗水三碗煑去皮】赤小豆【一两】骨碎补【一两去毛炙】白蒺防【一两去刺炒】绵黄芪【一两去芦蜜炙】五味子【一两炒】全蝎【一两】覆盆子【一两炒】青矾【一两炮青】　苁蓉【三两酒浸三日】
　　右件为末无灰酒煑糊和丸如桐子大每服五十丸浸五味子汤下空心日午服此药大有神効兼进饮食服至百日逢火日摘去白为黒
　　【余在淳安主簿李渊云乃祖通判公少服一井金丹至老发不白后在都城访杨五倅闻先和王晩年髪不白所服何药荅曰某未尝知遂向老药童叩之云先和王常服一井金丹后卢陵见前栁守赵鼎六十余年髭发皆不白众以为润泽者仆子细视之非是染者渠云自然如此继过豫章其子非作酒官托丘幸叔献询叩渠云大人平生只服一井金丹方知此药之妙皆得其方但其间有小不同今并载之一方减川椒一两白附子一两木鳖子黒附子首乌合一两每服二十丸五味用泡汤下其他方五味煎酒下一方黒豆半碗水二碗同羌活萆薢首乌一处煑豆熟为度去豆不用只用三味药一方萆薢黑豆同首乌一处煑】
　　枸杞子丸　滋补真元通流血脉润泽顔色久服乌髭髪延年耐老
　　枸杞子　苣胜子　兎丝子　覆盆子　当归【洗焙】干地黄【洗焙】白茯苓　白芍药　白芷　山药　蒺防　牛膝【酒浸一宿】胡索　荜澄茄　白术【以上十五味各一两】破故纸【三两炒】
　　右件为细末用无灰酒煑糊和丸如桐子大干以苍耳叶罨一宿每服三十丸至五十丸温酒盐汤任下空心发黒不老
　　一方取石莲食之经秋正黒者良
　　补虚明耳目【附论】
　　内经谓智者有余有余则耳目聪明身体轻强老者复壮壮者益智盖肾开窍于耳肝开窍于目肾脏二水木之相生者也若肾精不足肝元自虚水木不能相生其窍俱不和故耳聴不聪目视不明当补下经以益之
　　方
　　夜光丸　治虚肾弱风毒上攻眼目视物昏花不明久渐变内障常服降心火益肾水明目除昏夜可读细字
　　天门冬【去心焙】麦门冬【去心焙】生地黄【懐州者】熟地黄【懐州者】新罗参【去芦】白茯苓【去皮】干山药【各一两】枸杞子【拣净】牛膝【酒浸另捣】杏仁【去皮尖炒】金钗石斛【酒浸焙干另捣】草决明【炒】甘菊花【拣净】兎丝子【酒浸焙干另研】羚羊角【镑各七钱半】苁蓉【酒浸焙干另研】五味子【炒】防风【去芦】甘草【炙赤色剉】沙苑蒺防【炒】黄连【去须炒】枳壳【去白麸炒】抚芎　生乌犀【镑】青葙子【各半两】
　　右除另捣外同为细末炼蜜和丸桐子大每服三五十丸空心温酒送下盐汤下亦可
　　苁蓉木煎丸【出圣济方】治肝肾气虚耳目不聪明及一切冷气腹脇疼痛久服延年轻身爽神益气补壮筋骨苁蓉【一斤以酒浸净刮去皮及沙石细细切焙干捣罗为末秤】牛膝【八两去苗酒浸剉焙干捣罗为末秤】兎丝子【尝甜骨者以水淘去浮者四两半酒浸三五日入盆内研如泥又用法酒二斗五升匀调同煎四味入银器内重汤慢火成膏不住手搅勿令焦仍相度后药末多少或鞕更入炼蜜些须不可过软所贵滋润易为丸也】木瓜【尝甜者以水淘去浮者四两半酒浸三五日以面烂为末沙盆内研如泥用】附子【六枚炮制去皮脐剉以青盐末三两拌和匀炒黄色同用】鹿茸【去毛酥炙】红椒【四两】麋角【镑末五两用酥拌和炒黄色】肉豆防【二两】补骨脂【净三两焙炒香】木香【二两】楮实【红熟者用三两半掏去浮者焙秤】巴防【二两去心炒黄】桂【去皮三两】防榔【二两剉】干姜【三两炮制】蛇床子【拣净二两】
　　右捣罗十三味为细末将前和成剂再入臼内捣三二千下入真酥少许丸如桐子大每服三十丸空心温酒盐汤任下亦得加至五十丸晩食前再服
　　五补丸【出圣济方】治男子元脏虚惫目昏耳聋阳道衰弱多小便膀胱积滞脐下疼痛疝气攻疰夜梦鬼交多恍惚腰重胯痛脚膝痠疼筋力困乏并妇人血海或子宫虚冷久冷面黄顔色心腹疼痛四肢羸瘦丈夫久服乌发须驻顔色进饮食壮气女人久服除风气诸症巴防【去心】牛膝【酒浸焙】山芋　蜀椒【去目并合口者】苁蓉【酒浸令干切焙四两】附子【炮制去皮脐】黄茋【剉】桃仁【水浸令干去皮尖二仁炒】补骨脂【酒浸】蘹香子【舶上茴者各三两炒】木香　人参　白茯苓山茱萸　五味子　桂【去皮】羌活【去芦头各二两】
　　右为末酒煑面糊和丸桐子大每服三十丸盐汤温汤下空心食前
　　通经丸【出御院方】益血明目通经络壮筋骨
　　生地黄　白茯神【去皮木】白芍药　当归【去芦】巴防【油炒焙干用】楮实子　五味子　逺志【去心各一两】覆盆子地肤子　枳殻【去穰麸炒】川芎　苁蓉【酒浸焙干】木香【以上各二两】山茱萸【三两】川楝子【半两】
　　右为细末酒面糊为丸如桐子大每服五十丸温酒送下空心米饮下晩食前亦得
　　山芋丸【出圣济方】补益十二经脉安魂定魄还精补脑开三焦破积聚消五谷调脏腑除心中伏热令耳目聪明强骨轻身去诸风冷
　　山芋【二两半】苁蓉【去皮酒浸切焙四两】五味子【二两半】杜仲【去皮丝剉三两】牛膝【酒浸四两】兎丝子【酒捣研烂焙干】茯苓【去皮】赤石脂　泽防　干地黄【焙】山茱萸　巴防【去心各二两】逺志【去心】石膏【一两】
　　右为末炼蜜和丸如桐子大每日空心酒下三十丸服七日后四肢体光泽唇口赤色手足暖面有光消食体轻舌厚通中脑鼻心酸勿疑秋夏蜜丸冬即为散酒调服
　　茴香丸　治丈夫元脏久虚冷气攻冲脐腹绞痛腰背拘急靣色痿黄饮食减少及膀胱小肠气痛并肾气风毒面虚浮目暗耳鸣脚膝少力肿疼生疮妇人血脏虚冷食减少力肢体痛并宜服之久服补虚损除风壮筋骨明目
　　葳灵仙【洗去土】川乌【炮去皮脐】陈皮【去白】防风【去芦】川楝子【麸炒】萆薢【各三两】乌药【去土五两】赤小豆　茴香【炒各八两】川椒【去目合口者炒出汗二两】地龙【去土炒七两】
　　右为细末以酒煑糊和丸如桐子大每服空心及晩食前温酒下三二十丸盐汤亦得小肠气痛炒生姜茴香酒下脚转筋木瓜汤下妇人血海虚冷温醋汤下腰脐绞痛滑泄冷痢浓煎艾汤下
　　羌活丸【出圣济总録方】治元脏诸虚壮气去风聪明耳目疗筋骨疼痛
　　羌活【去芦】独活【去芦】青皮【去白焙】附子【炮制去皮脐各二两】虎骨【涂酥炙黄】牛膝【酒浸切焙各三两】当归【去芦切焙二两】桂【去皮】没药【研各一两】木香【一分】
　　右捣罗九味为细末入没药再拌研匀用宣木瓜二枚切开头剜去穰子各满填熟细艾在内以竹劄元盖了盖了入甑内蒸烂取出入臼捣如膏入诸药和更杵为剂如药末多更入酒面糊少许为丸如桐子大每日空心温酒下二十丸男子女人并宜服之
　　乌头煎丸【出圣惠方】壮筋骨明耳目补虚爽神益气
　　乌头【一斤大者刮去黒皮剜作小片子用雪水三升浸一宿入盐六两同煑干炒黄秤】巴防【去心】牛膝【三两酒浸一宿切焙干】大枣【半斤汤浸去皮核焙】苁蓉【切细用法酒一升浸一宿焙干四两】桃仁【浸去皮尖双仁麸炒五两】陈皮【浸去白焙半斤】蜀椒【去目并合口者二两去汗】厚朴【去皮姜汁炙二两】
　　右为末以酒煑糊和丸如桐子大每服三十丸盐汤空心服之
　　云母丸【出圣惠方】补益脏腑轻身耐老便白明目强力益精泽顔色壮筋骨精神明爽不复有病
　　云母粉【五两】茯苓【四两】钟乳粉【三两】栢子仁【三两】人参【三两去芦】续断【三两】桂心【二两】甘菊花【五两】生地黄【四两】
　　右为捣筛为散取天门冬七斤捣绞汁探诸药用大米五斗下蒸之令米熟取药暴干捣罗为末炼蜜和丸更捣三五百杵丸如桐子大每服空心温酒下三十丸
　　覆盆子丸【出圣惠方】补肝益肾平养心气聪明耳目
　　盆子【三两半拣去梗萼秤】巴防【去心用紫者佳】苁蓉【酒浸去皮切片焙干】逺志【去心】牛膝【酒浸一宿焙干】五味子【洗净焙干】续断【各二两】山茱萸【去核焙干一两】
　　右为末炼蜜丸如桐子大每服五十丸空心温酒下加至百丸久服益効
　　杜仲酒【出圣济方】益精神通血脉除风湿明耳目悦顔色年髙者服之五十日力倍气充至百日神明如三十嵗时力能引弩疾在腰膝者此酒悉治
　　天雄【去生皮脐】白敛【三两】茵芋【去尘茎二两】蜀椒【去目合口者去汗炒】羊踯躅【半两】乌头【去生皮脐】附子【去生皮脐】姜【二两】
　　右并细剉以酒三斗渍之春夏五日秋冬七日去滓初服半合稍加至三合曝滓为散服方寸日三以知为度夏日恐酒酸以油单覆下悬井中
　　地仙丸【出圣济方】治劳伤头目昏安神延年乌须黒发身体轻健耳目聪明寛膈进食除寒弱调荣卫
　　枸杞子　陈麴【炒】甘菊　熟地黄【干者炒】桂【去皮各二两】苁蓉【酒浸一宿切焙干一两半】
　　右为末炼蜜和丸如桐子大每服三十丸酒饮任意下空心食前用此药常服补劳伤清头目轻身延年乌须鬓悦顔色
　　丹砂椒方【出圣济方】明耳目暖水脏驻顔色
　　丹砂【细研三日水飞过用二两】白茯苓【去皮取末一两】人参【末一两】蜀椒【去目合口者半两】
　　右用好酒三升于新瓦瓮器内向阳三伏热时一处用竹杖搅令酒浸干为度每日早晨服二七粒冷水或温酒下
