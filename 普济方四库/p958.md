<!-- { "loadSidebar": true } -->
　　大効四神丸【出圣济方】治丈夫妇人元气血气交冷腰膝重行步无力手足痠疼下元虚惫小便夜多服之壮神气添精髓倍气力令耳目聪明
　　草乌　蜀椒　苍术　干姜
　　右用盐半斤先着锅内炒欲干先将草乌炒赤色次入苍术次入干姜再入椒炒香熟为度都倾出纸衬地上出火毒夏月俱筛去盐冬月三分存一分在药内同为末用法醋捣熟为丸如桐子大如难丸入少薄糊和之每服三十丸空心温酒下盐汤亦得如久服夜卧再服亦可
　　延年丸【出圣济方】去风邪补不足明耳目耐寒暑
　　白术　白茯苓【去皮】甘菊花【三两】耐冬叶【一名忍冬二两】
　　右为末用生地黄捣取汁银石器内熬如膏以药末和匀如干更入蜜和捣三二千下丸如桐子大每日空心清酒下三十丸
　　草还丹【出圣济方】补虚冷调元气壮筋骨明耳目进饮食和脾胃延年固丹田
　　菊花【去萼】巴防【去心】枸杞子【拣去土及蔕各二两】苁蓉【酒浸四两焙干】
　　右为末炼蜜为丸如桐子大以硃砂为衣空心温酒或盐汤下三十丸一方不用硃砂为衣名益寿地仙丸
　　小还丹【出圣济方】补益元气壮精华明耳目及治五劳七伤
　　苁蓉【酒浸一宿切焙五两】肉豆防【四枚去殻】山芋【三两】
　　右为末炼蜜为丸如桐子大丹砂为衣每服三十丸温酒下空心食前
　　椒红丸【出圣济方】治元脏伤惫耳聋目暗
　　蜀椒【去目合口者暴干捣罗取红秤一斤再捣为末】生地黄【七斤肥嫰者】
　　右将地黄捣绞自然汁铜器中煎至一升许住火稀稠得所即和前椒末为丸如桐子大每日空心温酒下三十丸合药时勿令妇人鸡犬见服百日觉身轻少睡足心力是药効也服及三年心智爽悟记忆不倦目明倍常面色红悦须鬓光黒
　　四神丸【一名菊花膏出瑞竹堂】治肾经虚损眼目昏花补虚益损及两眼云膜遮精
　　枸杞子【一斤甘州者择去枝梗青者四两分作四分先用好酒一盏润过不然空炒过药性也○四两用川椒一两炒去椒○四两用青盐一两炒去盐○四两用小茴香一两炒去茴香○四两用芝麻一合炒去芝麻止用杞子】
　　右炒过将花椒等四味筛去不用止用杞子加地黄白术白茯苓各一两同杞子为末炼蜜和丸如桐子大每服五七十丸空心温酒送下加甘菊花一两炒
　　治虚劳眼暗
　　用蔓青花三月采隂干为末以井花水调每服二钱空心下久服长生可夜读书
　　益智明目补中聪明强志
　　用莲实半两去皮心细研先煑令熟次以粳米三合作粥熟入莲实搅匀食之
　　轻身益气明目【出本草】
　　用芜菁子一升水九升煑令汁尽日干如此三度水捣末水服寸日三
　　补心虚治健忘令耳目聪明【出本草】
　　用戊子日取东引桃枝二寸枕之
　　补虚理腰膝【附论】
　　内经谓腰者肾之腑转揺不能腹急引卵肾将惫矣膝者筋之腑屈伸不能行则偻俯筋将惫矣葢肾主腰肝主筋筋聚于膝若肾脏虚损肝元伤惫则筋骨受病故腰膝为之不利
　　方
　　腽肭脐丸　治元脏虚冷腰膝无力疼痛滋润肌肤泽顔色进饮食
　　腽肭脐【酒浸炒】鹿茸【去毛酥炙】苁蓉【酒浸切焙】牛膝【酒浸切焙】人参木香　独活【去芦】天麻　白术　防风【去义】巴防【去心】
　　麝香【研】铁粉研五味子【各一两】石斛【去心】沈香【剉】白茯苓【去皮】逺志【去心】菖蒲【去根】山芋　荜澄茄　丁香　肉豆防【去壳】诃梨勒皮【各三分】防榔【剉】干地黄【焙】萆薢松花【各一两半】丹砂【研】赤石脂【研各二两】
　　右为细末同罗令匀炼蜜和捣丸如桐子大每服二十丸至三十丸空心食前温酒下栗米饮亦得
　　石斛丸【出圣惠方】治肝肾久虚腰膝不利肌肤羸弱憔悴成劳疾服此强筋骨悦顔色耐寒暑倍力补精益髓石斛【去根】牛膝【酒浸切焙】山茱萸　续断　沈香【剉】苁蓉【酒浸一宿切焙】钟乳粉【研】熟地黄【焙】桂【去皮】茯苓【去皮】泽防黄芪【剉】兎丝子【酒浸三日另捣暴干】蛇床子　山芋　附子【炮制去皮脐】鹿茸【去毛酥炙】巴防【去心】杜仲【去皮】补骨脂【炒各一两】
　　右用为细末炼蜜和丸如桐子大每服二十丸至三十丸空心温酒盐汤下
　　木瓜煎丸　治肾肝虚损腰膝无力疼痛及妇人虚冷赤白带下壮筋骨
　　木瓜【宣州者三枚开项去穰作窊子入硇砂末用新礶子盛蒸烂研】菊花【蒸】地骨皮　骨碎补　牛膝【酒浸切焙】吴茱萸【汤浸焙炒各三两】胡椒荜澄茄【各一两】
　　倍力丸【出圣惠方】治元气虚损腰膝筋骨疼痛
　　补骨脂【二两炒】桂心【二两】缩砂【一两去皮】附子【二两炮制去皮脐】木香【二两】安息香【二两以酒成膏】鹿角胶【二两捣碎炒令黄燥】
　　右为末炼蜜并安息香膏相和捣三二百杵丸如桐子大每日空心以温酒下三十丸
　　萆薢丸　治元脏虚损下注腰脚行步艰难胫膝少力补虚
　　萆薢【六两】杜仲【去皮炙二两半】牛膝【酒浸三日切焙】续断　木瓜【焙三两】桂【去皮半两】
　　右为细末炼蜜丸如小弹大研丹砂为衣每服一丸食前温酒嚼下木瓜汤下亦得
　　酸枣仁散　治骨极肾虚脚膝骨髓疼痛宜服补益酸枣仁【八两防炒】虎胫骨【八两涂酥炙令黄】干地黄【八两】杜仲【二两去粗皮炒黄】桂心【三两】牛膝【三两去苗】
　　右为散每服二钱胡桃酒调下葱茶调亦得空心日午夜各一服
　　牛膝木瓜丸　补益壮筋骨驻顔理腰膝
　　牛膝【二两酒浸一宿切焙】木香【各一两】巴防【去心炒】蘹香子【炒】木瓜【去顶穰一枚入艾一两】桂【去皮半两】
　　右将五味为末入熟木瓜并艾同捣千杵丸如桐子大每服二十丸空心盐汤下
　　蘹香子丸【出圣惠方】治下元虚冷腰膝疼痛肌肉消瘦渐加无力
　　蘹香子【一两】桂心【一两】巴防【一两】附子【一两炮制去皮脐】补骨脂【一两微炒】干姜【二两炮剉】
　　右为末用羊肾二对切去筋膜以酒二升煑令酒沸烂研和诸药末更杵三二百杵丸如桐子大每日空心姜酒下三十丸晩食前服
　　巴防丸　补虚冷壮腰脚明耳目暖下元
　　巴防【去心】羌活【去芦】独活【去芦】蘹香子【炒】人参　茯苓【去皮】枳殻【去白麸炒】木香　桂【去皮】防榔【生剉】牛膝【去苗酒浸焙】当归【切焙】半夏【汤泡七次焙】厚朴【去皮姜汁涂炙】草豆防【去皮】附子【炮去脐皮】沈香【剉】白附子【炮】天麻　苁蓉【酒浸二宿焙】荜茇　蜀椒【去目合口者炒去汗】白豆防【去皮】甘草【炙】陈皮【去白】荆三棱【炮剉一两】
　　右为末炼蜜丸如桐子大每日空心温酒及盐汤下三十丸
　　鹿茸丸【一名石斛九】治肾脏虚损脚腰无力腰背拘急口苦舌干补益
　　鹿茸【去毛酥炙】泽防【一两】石斛【去根剉各一两】附子【炮去皮脐】熟地黄【焙各二两】牡丹皮　山芋　桂【去皮】杜仲【去皮炙】萆薢【剉】山茱萸　白茯苓【去皮】五味子【各一两】逺志【去心】防风【去义】黄茋【剉各一两】苁蓉【酒浸一宿切焙】补骨脂【炒各二两】
　　右为细末炼蜜和丸捣三五百杵丸如桐子大每服三十丸空心晩食前
　　安息香丸【出圣惠方】治腰膝暖下元
　　安息香【五两黄明者细剉入蜜十两煎成膏】牛膝【去苗三两】鹿茸【二两去毛涂酥炙黄】桂心【二两】附子【二两炮制去皮脐】补骨脂【二两炒】
　　右为末以安息香膏和丸如桐子大每服空心温酒下三十丸
　　沈香丸　治下脏冷气腰膝无力
　　沈香【剉一两】白芷【一两】乌药【剉四两】丁香　蘹香子【炒各半两】
　　右为末炼蜜和丸如小芡实大每服一丸食前温酒嚼下
　　吴茱萸丸【出王氏博济方】治腰膝无力行步艰难虚惫冷积面黄体肿饮食进退
　　吴茱萸【汤泡焙炒】青皮【去白焙】干姜【炮各等分】
　　右为末用无灰酒和成剂别用无灰酒和面作饼子厚一指每一饼内安药一鸭子大用秆草一束一半烧成草灰一半旋添同烧仍安药饼子于火内煨令香熟放冷去面取药酒和成剂丸如桐子大每服三十丸空心日午夜卧盐汤送下其饼子麫不用如药硬少入无灰酒和之其药麫亦暖可食也
　　地黄散　治腰膝补下元壮筋骨
　　生地黄【五斤】五加皮【五两】牛膝【去苗半斤】
　　右各细剉先以酒浸地黄一宿后九蒸九暴同捣罗为散每服二钱匕空心温酒调下粳米粥调亦得
　　地仙煎　治腰膝疼痛及腹内一切冷病令人顔色泽骨髓坚固行及奔马
　　山芋末【一斤】杏仁【浸去皮尖双仁一升】生牛乳【一升】
　　右先研杏仁极细入生牛乳绞去汁次取山芋末相拌入新瓦器密封安于釜中重汤煑一日煎成每服一空心用温酒调下
　　天雄丸【出圣惠方】补水脏壮腰膝去风冷暖下元
　　天雄【一两炮】鹿角屑【一两酥拌炒令匀黄】硫黄【一两细研水飞过】
　　右为末入硫黄研匀以酒浸蒸饼和丸如小豆大每日空心以盐酒或汤送下
　　兎丝子丸【一名二妙丸出十便良方】治腰膝积冷痰痛或麻无力壮真元
　　兎丝子　牛膝【寸截各一两】
　　右于银器内好酒浸之令酒过药一寸经五日控干焙燥捣罗为末将原浸酒煑糊和丸如桐子大每服三十丸空心食前酒下
　　何首乌丸　治脚膝壮筋骨乌须鬓理风虚悦泽顔色【方见本门补虚壮筋骨类】
　　四倍丸　补益壮腰脚
　　蜀椒【去目合口者炒出汗一两】兎丝子【酒浸三日别捣二两】萆薢【酒浸三宿另捣四两】牛膝【洗焙八两】
　　右同为末炼蜜和丸捣五百杵丸如桐子大每服三十丸至五十丸早晩盐汤或酒任下服之一年行如奔马
　　香茸丸　治精耗血少阳气衰调荣利腰脚
　　鹿茸　麝香　沈香　山茱萸【各等分】
　　右为末入麝香研匀炼蜜和丸如桐子大每服空心温酒盐汤任下三十丸
　　杜仲丸【一名青蛾丸】补下元乌须壮脚膝进食悦色治腰疼【方见本门补虚益髭发类】
　　羊肾丸　治下焦虚冷脚膝无力虚弱并能补益以羊肾一个煑熟和炼成乳粉半大两空腹食之
　　鹿角丸【出王氏传济方】治风冷补暖壮腰膝明耳目驻顔容近老
　　用煑成角一斤【取麋角或鹿角须是杀者不用自死者角每对须要重十斤以上者去脑角寸寸截每五斤以东流水浸四十九日或三七日刷去水积令净入一大锅内研大丹大五升取汁黄腊半斤青盐四两并碎剉以甜水满锅匀沸煑两伏时如汤耗续添温汤不得入冷水却须常另煎一锅汤添只角软如薯蓣取出却刷洗令净却着绢袋子盛扭干杵为末取煑角汁滤去滓慢火成膏充和药末】附子【二两炮去皮脐】川巴防【一两去心用糯米炒】牛膝【二两酒浸切焙】海桐皮【二两炒】破故纸【一两净淘去浮者炒】官桂【一两去皮】白僵蚕【一两炒】天麻【一两】
