<!-- { "loadSidebar": true } -->
　　右件八味同为末入一斤角霜同拌更入青盐二两研令匀用白砂蜜一斤半角膏一斤同烂匀令蜜熟和为丸再入臼杵二千下仍以半两真酥涂杵臼熟众手丸如桐子大每日空心温酒下五十丸日午再服
　　乌头煎丸【出王氏传济方】补元脏虚冷腰膝无力行步难食少筋骨拘急疼痛驻顔益气
　　川乌头【一斤以大豆煑二伏时以竹刀子切作片子焙干去大豆不用杵为末青盐四两化用成水相和淋成片成膏次入下项药】沈香【一两半】破故纸【一两】虎骨【一两醋炙】天麻【一两】牛膝【一两炙】海桐皮【一两】肉豆防【四枚去殻】木香【半两】羌活　巴防【二两炒令黄】
　　右件十味杵罗为末入膏搅和丸如桐子大每日空心温酒下二十丸妙　又一方不用木香羌活却入舶上茴香炒防榔各一两甘草半两仍更加桐皮牛膝各添一两天麻加半两即同前煎法则更佳也
　　硇砂丸【出王氏博济方】补元脏虚冷脚膝无力生疮肿壮筋骨进食
　　硇砂【一合去石以好酒一合拌浸去滓用】大附子【半分炮】牛膝【半两】干姜【二分炮】苦参【下生】吴茱萸【生半两】桃仁【一两去皮尖双仁】木香【半两】川楝子【一分炒】
　　右件九味并杵为末将硇砂膏并桃仁同拌和别以烂蒸木瓜去皮研为糊搅成剂为丸如桐子大每日空心酒下三十丸要行气疾去附子牛膝却入郁李仁牵牛各半两生为末如要补即依原法用之
　　神仙方【出本草】治腰膝去风久服延年
　　以兎丝子一斗酒一斗浸良久漉出暴干再浸以酒浸尽为度每服二钱温酒下日二服后吃三五水饭压之至三七日加至三钱服之令人光泽三年老变为少
　　主一切风虚理腰脚轻身变白不老【出本草】
　　用放杖木浸酒服之老人服之一月放杖故以为名也
　　补腰脚令健【出本草】
　　取女真皮以浸酒服
　　补虚强腰脚益肾【出本草】
　　以零余子食之【出本草】
　　虎骨酒　养肝肾调顺血气补虚排邪理腰膝风痹皮肤不仁下注步履艰难久服去健忘益心气清头目定神魂
　　虎胫骨【一两酥炙】黄茋【剉】桔梗【炒】酸枣仁【炒】茯神【去木】羌活【去芦】石菖蒲　逺志【去心】芎防　牛膝【酒浸一宿切焙】熟地黄【焙】萆薢　苁蓉【酒浸一宿切焙】附子【生去皮脐以新汲水浸半日又破作二片换水浸一日焙干】石斛【去根各一两】防风【去义】羚羊角【镑各半两】
　　右剉细以生绢袋盛入醇酒一斗浸之密封瓶口春夏三日秋冬七日每服温饮一盏日二如服尽添酒五升浸之又服尽取滓焙干为末每服一钱酒调下或以蜜丸如桐子大每服三十丸空心温酒下
　　萆薢丸　治风冷壮腰膝暖脏腑利血气补脾肾益气力
　　萆薢【剉】牛膝【去苗】杜仲【去皮炒微黄剉】酸枣仁【炒】栢子仁防风【去义芦】天麻　肉苁蓉【酒浸一宿去皮炙干】桂心　补骨脂【炒】附子【炮去皮脐】五味子　磁石【烧醋淬七次捣碎细研水飞过】鹿茸　熟地黄　石斛【去根剉】巴防【各一两】
　　右为末入磁石研令匀炼蜜和捣三二百杵丸如桐子大每日空心以温酒下三十丸
　　木瓜丸　治腰膝无力四肢倦困腹肋冷疼壮筋力和气血补暖
　　木瓜【宣州者二枚去穰剜作顶子】硇砂【半两上绢袋贮在木瓜内】羊肾【一对研以上用好酒四升银器内硇砂尽去袋子成膏】雄雀【一对去毛嘴爪肠肚骨研】苁蓉【酒浸一宿切焙二两】附子　沈香【剉】木香　蘹香子【炒】楝实【剉炒】椒红　青皮【去白焙】巴防天　葫芦巴　防榔【剉】桂【去皮各一两】
　　右捣罗一十二味为末以前四味膏和丸如桐子大每三十丸空心盐酒下
　　熟干地黄丸　治下元虚冷腰脚无力益顔色黒髭鬓补虚损
　　干地黄【二两】牛膝【去苗】逺志【去心】巴防　石斛【去根剉】桂心车前子　覆盆子　兎丝子【酒浸二日暴另捣为末】天门
　　冬【去心焙】何首乌　白茯苓　黄茋【剉】鹿茸【去毛涂酥炙黄】附子【炮制去皮脐】
　　右为末炼蜜和捣三五百杵丸如桐子大每日空心温酒下五十丸
　　乌头煎丸　治下元风冷流注腰膝行步不能状似软风补益阳气【一名牛膝煎丸】
　　乌头【五两水洗令透软去皮脐细切用好酒三升烂更细研成膏】木瓜【三枚下面剜去穰核将艾捣末入在内填实蒸令熟烂研】牛膝【去苗酒浸切焙干】羌活　巴防【去心】苁蓉【酒浸切焙各一两半】青盐【研】青皮【去白焙】蘹香子【炒】狗脊【去毛】萆薢【各二两】
　　右捣罗十味为末入前二味膏中和匀丸如桐子大每服三十丸空心温酒盐汤任下
　　巴防丸　治骨髓虚惫腰膝无力
　　巴防【去心三分】黄茋【剉一两】逺志【去心】牛膝【去根酒浸焙】干地黄【焙】山芋【各三分】桂【去皮】五味子　附子【炮去皮脐各半两】猪肾【一对去脂膜破开入椒四十九粒盐花少许拌匀湿纸裹煨去核细切如糊穰诸药】
　　右捣罗九味为末以猪肾和丸如桐子大每服二十丸温酒下
　　肾附丸　治水脏风冷滞气耐寒暑暖腰膝
　　羊肾【五对】附子【五两炮去皮脐】钟乳粉【二两】桂心【二两】诃梨勒皮【二两】赤箭【二两】山茱萸【二两】薯蓣【二两】肉苁蓉【二两酒浸一宿去皮焙干】兎丝子【二两酒浸三日炮干另研为末】
　　右件为末取羊肾去筋膜批作片子每一片上铺药末一重如此重重相隔以尽为度用湿纸裹数重了更用盐泥重裹入煻灰火煨三炊后久候火气通透亦不得令焦出药看作紫黒色即住如肾未熟即重封更煨候得所即捣三五百杵入少水浸蒸饼更捣可丸即丸如桐子大每日空心服以温酒下三十丸晩食前再服三日后已觉水脏温暖
　　麋角丸　补暖下元壮腰膝治虚冷气
　　麋角屑【一斤入乳拌匀用银石器内盛封以大麦六斗盖各蒸一服时】肉苁蓉【二两酒浸一宿去皮炙干】蘹香子【二两】桂心【二两】荜茇【二两】木香【二两】附子【二两炮去皮脐】栢子仁【二两】肉豆防【二两去殻】防榔【三两】
　　右为末炼蜜为丸如桐子大每服空心以温酒下三十丸
　　羊肾煎丸　治下注伤惫腰膝无力四肢无力筋骨疼痛行步艰难
　　羊脊骨【一条去筋】附子【炮去皮脐】防榔【剉】黄芪　枳殻【去白炒各一两】沈香【剉】蜀椒【去目合口者炒去汗】桂【去皮】木香
　　右捣罗为末用硇砂二两飞过法酒米醋各一升同羊脊骨入银器内文武火熬令酒醋焙燥杵罗为末别用酒作面糊同前八味药末和捣丸如桐子大每服二十丸至三十丸空心夜卧温酒或盐汤下
　　八神散　治四肢体沈重脚膝无力骨髓冷疼壮筋骨明耳目
　　附子【去皮脐一两】乌头【去皮脐】草乌【各二两并每个剉作三叚同盐二两慢火煑一日焙干用】防风【半斤以上四味并剉令块子相似】蛇床子　莨宕子马蔺子　吴茱萸【各二两】
　　右同用慢火炒令烟出急倾在净地上拣取附子防风乌头等四味杵罗为末散以磁合盛每服一钱空心取井花水面东调下日后渐加三钱
　　补五脏理腰膝脚气益阳事能消食除腹中冷气消痃癖【出本草】
　　以淡菜烧令汁沸出食之多令烦闷目闇可微利即止
　　兎丝子丸【出十便良方】治腰膝无力壮气祛风黄鲁直説服此药若觉小壅当以少菊末和汤防服之但兎丝子久服易思欲事切宜戒慎
　　右兎丝子拣去净不拘多少先入臼如舂殷然后簸去尘稗净用水淘五次去浮者并底沙石控干酒浸之夏五日冬十余日控子焙干
　　右于大碾中碾罗为末取生山药去皮磨为膏酒煑成糊搅和为丸如豌豆大焙干每一服空心酒下一百丸无所忌李周侍郎服之年七十六如四五十嵗人朝中最强健屡见服兎丝子人得力有功也





　　普济方卷二百二十一
<子部,医家类,普济方>
　　钦定四库全书
　　普济方卷二百二十二　明　周王朱橚　撰诸虚门
　　四季补益【论】
　　黄帝问素女曰男子受气隂阳俱等男子行阳常先病耳目本其所好隂痿不起是气力衰弱不能强徤敢问疗之之道素女曰帝之所问众人同有隂阳为身边各皆有妇女人夭年损夀男性急躁故不能制専心贪女色犯之竭力七伤之情不可不思常能审慎长生之道也其为疾病宜以药疗之今所犯者七第一之忌日月晦朔上下望六丁之日以合隂阳伤人之精令人临敌不战时时独起小便赤黄精空自出夭寿丧身第二之忌雷电风雨隂阳晦暝振动天地日月无精光以合隂阳生子令狂癫或有聋盲瘖痖失神或多忘误心意不安或常喜惊恐悲忧不乐第三之忌新饱饮食而谷力未行大仓内实五脏反覆以合隂阳六腑损伤小便常赤或白或黄腰脊疼痛头项急彊或身体浮肿心腹胀满毁形夭寿天道之常第四之忌新小便精气微弱荣衞不固衞气未散以合隂阳令人虚乏隂阳气闭絶食无味腹胀满结怫欝不安防误或喜怒无常状如癫发第五之忌作事歩行身体劳乏荣气不足衞气未散以合隂阳脏气相干令人气乏喘息为难唇口干燥身体流汗糓不消化心腹胀满百处酸疼起卧不安第六之忌新从沐浴通身热湿举重作事流汗如雨以合隂阳必伤风冷小腹急痛腰脊疼彊四肢酸疼五脏防响上攻头靣或生漏沥第七之忌共女语话玉茎盛彊以合隂阳不将礼防气腠理开茎中痛伤外动肌体内损腑脏结发塞耳目视心中怵惕恍惚喜忘如杵舂膈咳逆气上伤中女色痿弱身体不可不防犯此七篇形证也彰天生神药疗之有方○黄帝问高阳负曰吾知素女明知经脉脏腑虚盈男子五劳七伤妇人隂阳闭隔漏下赤白或絶产无子男子受气隂阳同等其病縁由因何而起故问之请为具说对曰深哉问也男子五劳六极七伤病皆有元本由状帝曰善哉七伤之病幸愿悉说对曰一曰隂汗二曰隂衰三曰精气四曰精少五曰隂下湿痒六曰小便数少七曰隂痿病形如是皆谓七伤黄帝曰七伤如是疗之奈何对曰有四时神药名四茯苓春秋冬夏疗随病形冷加热药温以冷浆风药色脉诊评随加药悉如本来经春三月冝以更生丸更生茯苓也黄帝问曰夏三月以何方药幸得具闻对曰宜以补肾茯苓丸黄帝问曰春夏之疗已闻良验秋三月以何方药对曰宜以埀命茯苓丸黄帝问曰四时之药具已闻之此药四时通服得否对曰有四时之散名茯苓散不避寒暑但能久服长生延年老而更壮高阳负曰凢经方神仙所造服之疗病具已论讫如是所拟议从开辟以来无病不治无生不救也
　　方
　　更生丸【出圣惠方】能疗男子五劳七伤隂衰消小囊下生疮腰脊背疼痛不得俛仰两冰冷时时热痒或时时浮肿难以行歩目风泪出逺视茫茫欬逆上气身体痿黄绕脐急痛及膀胱小便尿血茎痛损伤时有遗沥汗衣赤黄或梦惊恐口干舌彊渇欲饮水得食不常或气力不足时时气逆坐犯七忌以成劳伤此药主之甚验方三月宜服之
