<!-- { "loadSidebar": true } -->
　　麞骨丸【出圣惠方】専治男子水脏虚冷诸有不足填精补髓麞骨【四两涂酥炙微黄】桑螵蛸【二两微炒】钟乳粉【二两】石斛【去根剉】肉苁蓉【以酒浸一宿刮去皱皮炙干】鹿茸【去毛涂酥炙微黄】丝子【酒浸曝干三日别捣为末】龙骨　黄耆【剉】五味子　牡蛎粉　巴防　防风【去芦】诃梨勒皮　附子【炮制去皮脐】桂心　羚羊角屑【以上各一两】
　　右为末入研了药令匀炼蜜和捣三百杵丸如桐子大每日空心温酒下三十丸加至四十丸
　　地黄煎丸【出圣济总録】补虚续絶益精髓治百病
　　生地黄【七斤洗五遍取汁余滓更入酒二升同研更捩汁银石噐内慢火熬成膏】熟干地黄【焙】生干地黄【焙各五两】山芋【二两】黄耆【剉】逺志【去心】五味子　牛膝【酒浸焙】栢子仁　干枣肉【焙】巴防天【去心各一两】干漆【三钱酒炒烟尽用末】枸杞子【去蔕】石菖蒲【九节者各二两】桂【去粗皮五钱】
　　右除前膏外捣为末膏和丸如梧桐子大每服三十丸空心温酒下或盐汤下加至五十丸
　　补骨脂丸【一名葫芦巴丸出王氏博济方】能补益精髓温中下气安五脏利腰脚除膀胱防疝脐脇冷气刺痛及治脾肾虚冷小肠气攻冲大补益进饮食
　　补骨脂【炒】葫芦巴　蘹香子　槟榔　楝实【去核麸炒】巴防天【去心】京三棱【湿纸裹煨令熟椎末】青橘皮【汤洗去白各一两】枳殻【去瓤麸炒】荜拨　附子【炮制去皮脐】荜澄茄　木香　丁香　桂【去粗皮各三分】
　　右除桂外焙干捣为末炼蜜和丸如梧桐子大每服五十丸空心温酒下一方用煑麺糊丸盐汤下女人吃得如为末每服二钱水一半酒一半共一小盏同煎三五沸温酒服之
　　地黄石斛丸【出圣济总録】専补益精髓
　　生地黄【五斤研取汁银石器中熬去半入白蜜四两慢火熬成膏】石斛【去根】巴防天【去心】牛膝【去苖切酒浸焙】肉苁蓉【酒浸去皱皮切焙】桂【去粗皮】补骨脂【炒】鹿角胶【炒令燥】兎丝子【酒浸别捣末】木香　附子【炮制去皮脐】枸杞子【焙】鹿茸【去毛酥炙各一两】
　　右除膏外捣为末入膏和丸如梧桐子大每服二十丸至三十丸空心临睡温酒下或盐汤下
　　固真丹【出碑药院方】能养真气补不足治下元衰惫精神减少常服令人益精髓
　　南乳香【五钱】　代赭石【丁头者】丁香【拣】广木香　没药【研】桂府滑石　船上茴香　沉香　木通　甘草【炙】硃砂【为衣各一两】莲子心【三分】
　　右为细末醋浸宿饼丸如鸡头子大选神火日合比午时前要毕合时忌鸡犬妇人隂干盛在竹筒子内再选双火日服一丸假令初一日初服一丸初二日服二丸一日遇丙丁火日之类是也
　　覆盆子丸【出圣济总録】専治五劳七伤骨髓虚惫
　　覆盆子【去梗】巴防天【去心】五味子　桂【去粗皮】山芋　鹿茸【去毛酥炙各五钱】石斛【去根】肉苁蓉【酒浸去皱皮切焙干各三钱】熟干地黄【焙一两】逺志【去心一分】黄耆【剉】牛膝【酒浸切焙】
　　右为末炼蜜和丸如梧桐子大空心温酒下三十丸
　　青塜丸　治男子下元虚冷肾囊隂湿行歩艰辛饮食不进常服添精髓壮筋骨每饮食后服令人有子广木香【二两青者佳】全蝎【六个焙】狐肾【五个去筋肉净酥炙】犬肾【十个肉净去筋酥炙】兎丝子【六两酒浸取头末三两】小茴香【三两盐炒】白茯苓【二两白者佳】破故纸【五两酒浸取头末二两】山茱萸【一两去心】穿山甲【一两二钱醋炙】胡桃仁【六两汤洗去黄皮另研】
　　右为细末用炼过白沙蜜同胡桃膏子和前药入石臼杵千余下丸如梧桐子大每服三丸空心温酒下干物压之忌饮酒及房室等事
　　天雄石斛丸【出圣济总録】能壮元气去风冷益精髓长肌肉天雄【炮制去皮脐】石斛【去根】牛膝【酒浸焙切】肉苁蓉【酒浸去皱皮切焙】独活【去芦头】巴防天【去心各一两】桂【去粗皮】补骨脂【炒各二两五钱】生干地黄【焙三两五钱】
　　右为末腽肭脐三两细剉以酒二升浸两宿去筋膜研取肉布绞滤去滓文武火煎膏和前药末捣千百下丸如梧桐子大空心温酒下或盐汤下二十丸如药稠更入熟蜜
　　九仁丸【出圣济总録】専补不足填精髓除风变白
　　生地黄【二十斤捣取汁】生牛【十斤捣取汁】巨胜子【日内曝干浸九遍炒熟去皮砂研】生姜【三斤取汁】丝子【酒浸三日水洗去浮者焙另取末】杏仁【汤浸去皮尖双仁炒细研】桃仁【汤煑去尖炒细研】蒺藜子【炒一两】白蜜【一斤】
　　右先将地黄汁量三升入银石器中浸到处时候再次入余地黄汁慢火煎至到处次下牛膝又煎至到处次下生姜汁又煎至到处其火常令如鱼眼沸次下杏仁桃仁末次下巨胜子末次下蒺藜末次下兎丝子末次下白蜜搅勿住手候可丸即捣三千下丸如梧桐子大每服空心温酒下三十丸加至四十丸晩再服百日后白发变黄二百日后从黄变黑诸风悉除尤甚补腰肾益气明目
　　肉苁蓉丸【出圣恵方】専治虚损暖下元益精髓利腰膝肉苁蓉【酒浸一宿刮去皱皮炙干】蛇床子　逺志【去心】五味子防风【去芦头】巴防天　兎丝子【酒浸三日曝干别捣为末】杜仲【去粗皮炙微黄剉】
　　右各一两为末炼蜜和丸如梧桐子大每日空心温酒下三十丸盐汤下亦得渐加至四十丸为度
　　巴防天丸【出圣济总録】専暖下元益精髓壮阳益气
　　巴防天【去心微炒】山茱萸　龙骨【研入粉】肉苁蓉【酒浸研入膏】韭子【微炒】附子【炮制去皮脐各一两】补骨脂【炒】蘹香子【炒各二两】
　　右除膏外捣为末渐次入苁蓉膏内研匀次肉丸如梧桐子大空心盐汤下或温酒下十五丸至二十丸
　　金锁丸【出圣济总録】能壮元气益精髓补益虚损
　　龙骨【一两茅香汤浴三遍】鸡头粉【三两】沉香【剉】桂【去麄皮】附子【炮制去皮脐】山茱萸【酒浸焙】肉苁蓉【酒浸去皱皮切用】莲花蕊【七八月采干各二两】
　　右为末以金樱煎膏炼蜜为丸如梧桐子大每日空心酒下二十丸至三十丸
　　八仙丹【出本事方】専治虚损补精髓壮筋骨益心智安魂魄令人恱泽驻顔轻身延年益寿闭固天癸
　　伏火硃砂　真磁石　赤石脂　代赭石　石中黄【四味并用醋炙】乳香　禹余粮【醋炙】没药【各一两】
　　右为细末匀研极细糯米浓饮丸如梧桐子大或如豆大每服一粒空心盐汤下有人年几七旬梦漏羸弱气掇掇然虚损得此方服之顿尔强壮精气闭固饮食如故予常制自服良验
　　地黄丸【出圣恵方】大补骨髓益顔色充肌肤耐寒暑久服强志力延年却老
　　生地黄【五两】川椒【去目闭口者微炒出汗】附子【炮制去皮脐】牛膝【去苖】鹿角胶【捣碎炒令黄燥】兎丝子【酒浸三日曝干另捣为末各二两】杏仁【汤浸去皮尖双仁童子便浸三日麸炒微黄】肉苁蓉【酒浸一宿去皱皮炙干各三两】
　　右为末炼蜜和捣三五百杵丸如梧桐子大每日空心温酒下四十丸
　　保寿大阳丹【出圣济总録】専补下元益精髓去一切风冷硫黄【光明者研复时取十一两】青盐【四两五钱研】阳起石【另研如粉】牛膝【酒浸切焙】附子【炮制去皮脐】楮实　桂【去麄皮各三两】
　　右将四味草药捣为末与前三味研药同搅再匀另取干姜六两细末姜麺糊为丸如梧桐子大每服空心酒下二十丸加至三十丸
　　五补丸　补诸虚安五脏坚骨髄养精神并宜服之【方见本门平补类】
　　加减太乙金鎻丹【出瑞竹堂】能秘精益髓治夣遗不禁小便白浊日渐嬴痩
　　莲花蕊【四两末开者隂干秤】五色龙骨【细研】覆盆子【各五两】鼓子花【二两五月五日采】鸡豆【一百颗生取肉作饼子晒干】
　　右为细末取金樱子二百枚去毛子木臼内捣烂外水七升煎取浓汁一升去滓和药再入内杵一千杵丸如梧桐子大每服三十丸空心盐汤下服百日永不泄如要通即以冷水调车前子末半合服之如欲秘再服忌葵菜
　　鹿角霜丸【出圣济总録】専治肾寒羸痩阳气虚弱补精益髓鹿角霜　肉苁蓉【酒浸去皱皮切焙】附子【炮制去皮脐】巴防天【去心】蜀椒【去目及闭口炒出汗各一两】
　　右为末酒煑麺糊和丸如梧桐子大每服二十丸空心温酒下
　　延寿丹【出御药院方】専治肾经不足补精髓益气壮元阳久服轻身耐老
　　松脂【三十两洗煮白】茯苓　甘菊花　栢子仁【各十两】
　　右为末炼蜜和丸如梧桐子大每服二十丸空心温酒或盐汤下日三服能愈诸疾
　　麝香鹿茸丸【出三因方】能治精气耗散血少不进阳道不兴服此调荣衞利腰脚精血治诸虚百病
　　鹿茸【酥炙一两五钱】熟地黄【二两】沉香【三分】麝香【一两另研】
　　右为末入麝香研匀炼蜜和丸如梧桐子大每服三十丸空心温酒盐汤下
　　补骨丹【出直指方】能升神水于百防降神火于涌泉还淳反朴体合自然骨正节柔益寿延年补益心肾强筋壮骨
　　杜仲【去麄皮十两炒黑色】没药【一两另研】鹿茸【二两燎去毛酒炙】补骨脂【十两用芝蔴五两炒候芝蔴黑色无声为度即去芝蔴】
　　右将杜仲补骨脂鹿茸一处为末入没药和匀再用胡桃肉三十个汤浸去皮为膏入麺少许酒煑糊为丸如梧桐子大每服一百粒米饮下温酒盐汤亦得日进三服食前浙东提刑陈才甫任郎官日甞苦臂痛医者孙宫干令服此药非独臂痛即安而平日腰痛之疾自此遂不复作
　　鹿茸散【出圣济总录】用治肾久虚精气耗惫腰脚酸重神色昏暗耳鸣焦枯阳道萎弱此由精少欲事过度鹿茸【去毛酥炙】
　　右捣罗为细散每服一钱渐至二钱空心浓煎苁蓉酒七分一盏放温入少盐调下如欲为丸即加后药鹿茸【去毛酥炙一两】肉苁蓉【酒浸一宿焙干】蛇床子【洗焙干各一两】
　　右为末炼蜜和捣丸如梧桐子大每服二十丸至三十丸温酒或盐汤下
　　青娥丸【出徳生堂】能治肝肾虚腰腿重痛并治风湿脚气常服壮筋补虚填精益髓【方见本门补骨虚益髭髪类】
　　黑丸子【瑞竹堂】能治精血耗竭靣色黧黑耳聋目昏口干多渇腰痛脚弱小便白浊上燥下寒不受峻补者宜服此药
　　鹿茸【酒蒸】当归【去芦酒浸】
　　右各等分为末煑乌梅膏子为丸如梧桐子大每服五十丸空心用米饮下
　　补真丸【出圣济总録】能壮元气补精髓润髭髪久服无暴性肉苁蓉【八两酒浸一宿去皱皮切焙为末】兎丝子【酒浸一宿净洗焙捣末】
　　右同捣匀取生地黄汁二升于银石器内慢火熬成膏另取青竹沥一盏时时洒膏内候稠黏放冷和前药丸如梧桐子大空心温酒盐汤下三十丸至五十丸日中再服
　　云母丸【出圣恵方】専治肾脏冷极补元精髓
　　云母【四两用盐花同捣如麦皮止】白矾【四两和前药一处捣令匀细】
