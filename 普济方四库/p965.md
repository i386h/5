<!-- { "loadSidebar": true } -->
　　用薯蓣于沙盆中细研然后下于铫中先以酥一大匙熬令香次旋添酒一盏煎搅令匀空心饮之
　　除百病好容色【一云益顔色】
　　用三月三日采桃花以酒清饮之又桃仁服之长生
　　枸杞子酒方【出肘后方】专治补虚长肌肉益顔色肥健人能去劳热
　　用生枸杞子五升酒二斗研捣令碎浸七日漉去滓饮之初以三合为始后即任性饮之
　　补益方
　　用天门冬细切隂干捣下筛酒调三钱日五六进之二百日后可以强筋髓驻顔色与炼成松脂同蜜丸佳
　　硃砂丸【出圣惠方】主治百病利五脏安魂定魄养心益气悦泽顔色久服轻身不老延年长肌肉补丹田聪耳目功力甚多
　　炼辰砂【十两】
　　右用白沙蜜十斤炼令净去白沫用长项瓷瓮子一枚贮上件蜜其硃砂用夹生绢袋盛以线系悬于蜜瓮子内去底二寸以来用三五重油单子封系瓮子口后于静室泥灶一所灶上安一深大釡又用新砖一方安在釜内以衬瓮子底更用新砖一方压瓮子口须用东流河水以火昼夜不停煑七复时傍边另泥一口小锅子另煎水亦不住火常令水热药釜内水耗则渐渐添此热水常令瓮子水及七八分以来煎之煑七复时讫候灶自冷将此朱砂净洗令干研三复时用糯米饭和丸如黄豆大每日空心温酒下五丸或三丸不论老小并宜服之煑炼药时忌妇人鸡犬见之此药神功神效不可量也忌盐水羊血
　　雄黄丸【出圣惠方】能补益筋血延年驻顔益壮志气久服可以无疾身轻骨徤耳目聪明其功难以备载
　　雄黄　磁石　硃砂　硫黄【各二两】牛黄【一两细研】麝香【五钱细研】
　　右件药前四味各于乳鉢内细研水飞过于净瓷器中贮之欲修合时须五月五日收青艾嫩者约一担以来择取用水净洗木臼中烂捣于净布中搅取汁可五升以来先泥一炉置银锅以慢火煎令成膏斟酌稀稠得所即先下磁石搅令匀次下硃砂又搅令匀次下雄黄又搅令匀良久去锅下火即下硫黄又搅令匀次下牛黄又搅令匀次下麝香须细意熟搅要药味匀可丸如菉豆大每日空心温酒下五丸忌羊血
　　苍术丸【出经验良方】主乌髭须驻顔壮筋骨明耳目除风润肌肤久服令人轻徤
　　右以苍术不拘多少用米泔水浸三日逐日换水候满日取出刮去黑皮切作片子曝干用慢火炒令黄色细捣末每一斤末用蒸过茯苓八两炼蜜为丸如梧桐子大每日空心或临卧温热水下十五丸另用苍术六两甘草末一两拌和匀作汤防水下术丸妙忌桃李雀肉蛤及三白
　　育真丹【出杨氏家藏方】用暖脏腑逐风寒利腰脚黑髭鬓驻顔色
　　苍术【四两】川乌头　栋肉【各二两】破故纸　龙骨　茴香【各五钱】
　　右为细末以酒糊丸如梧桐子大每服五十丸温酒任下食前服
　　滋养丸【出衞生家宝方】大能心气益顔色
　　逺志【二两去心】人参【一两去芦】白茯苓【三两】山药【五两】栢子仁【二两】石菖蒲【五钱】熟地黄【四两】天门冬【三两】麦门冬【三两】龙骨【一两另姸】
　　右为细末炼蜜为丸如梧桐子大每服三十丸温酒盐汤下食前服
　　大黄耆散【出衞生家宝方】主治劳倦补虚益顔色填骨髓黄耆【生细剉】欵冬花【焙】牛膝【去头酒浸一宿焙】柴胡【去芦洗】秦芁【生】青橘皮【去白炒】茴香【舶上者炒】木香【水调面裹炮忌伤火以上炼净各五钱】贝母【大者七个汤炮七次】杜仲【酒浸一宿劈开渗尽炙色黄】肉桂【去皮不见火】穿心巴防【有心者生用】甘草【炙黄】荜薢石斛【以上各一分】附子【大者重七钱炮制去皮脐】
　　右十六味精细洗焙为末每服二钱水一盏生姜三片一枚同煎至七分倾向盏内以碗盖出汁去滓温服日进三服忌生冷油面炙煿空心食前服
　　茸附丸【出朱氏集验方】専治下元补惫驻顔悦色壮筋力去百病
　　黄狗脊【一条去两头截五叚带骨用】碙砂【一两研以浆水二升调匀方下脊骨在汁中三日炭火炙干以汁尽令黄色捣细后入药】肉桂【去皮】附子【炮】兎丝子【酒浸二日蒸焙干】杜仲【姜制】干姜【炮】鹿角胶【炒】肉苁蓉【酒浸焙各一两】蛇床子【炒】胡芦巴【炒】阳起石【酒煑一日研各五钱】鹿茸【蜜炙一两五钱】黄狗内外肾【一两煑酒烧干用】
　　右为细末用枣肉五两酥一两相和杵千余下丸如菉荳大曝干每日盐汤下二十丸
　　增益八味丸【出朱氏集验方】能滋养肝肾益心血利足膝实肌肤悦顔色真男子卫生之良药也此方専理肝心肾之血泽防则引诸药以归肾
　　熟干地黄【舂九蒸曝干秤】鹿茸【去毛去皮】五味子【各四两】山药【大块者酒浸一日】山茱茰【去殻】大附子【一两炮】牛膝【酒浸一宿各二两】白茯苓　牡丹皮【去滑】泽防【酒浸一宿各一两五钱】
　　右为细末用真鹿角胶八两剉细用银石器内法酒丸如梧桐子大每服五十丸空心温酒盐汤下
　　治中益心悦顔色安神益气令人肥徤其功甚验【出本草】取新麦门冬去心捣熟绞取汁和白蜜银器中重汤煑搅不停手候如饴乃陈酒化温服之
　　除风补衰久服不老令人好顔色肥徤益阳道温中去痼疾【出本草】
　　用菊花水饮之荆州记云郦县菊水大尉胡广久患风羸常汲饮此水后疾遂瘳
　　令人好顔色【出本草】
　　以百花上露饮之
　　令人肥美顔色
　　以麋骨煑作汁酿酒饮之
　　补虚损益顔色
　　用薯蓣于沙盆中细研然后下铫中先大一匙熬令香次旋添酒一盏搅令匀空心饮之
　　治腹内虚冷久服驻顔
　　用生椒择去不拆者除黑子用四十粒以浆水浸经一宿尽令口合空心新汲水下去积年冷脏腑久服能驻顔黑发明目令人思饮食妙
　　悦顔色
　　以桃蠧食之令人肌泽肤润
　　益顔色
　　用小麦苖作虀吃
　　井花水　令人好顔色
　　用井花水和硃砂服之
　　补益轻身延年【附论】
　　夫人禀中和气生两仪间得寒暑四时之仪法隂阳五行之度莫不精气内朗形神外融保合其根则表里丰盈戕贼其本则邪慝侵荡是则万灵之要所全者形一身之先所存者气形全则羣动莫能犯气存则众妙由是臻乃知人之于身若能清虚静泰少思寡欲外不劳形内无损志恬澹是务动静随宜保气全神根深蒂固悟厚味之损性知一过之害生爱憎不惑于情忧喜不留于意泊然无憾而体气和平故使形神相亲表里俱济也茍或背其至理狥彼嚣情耳聆繁溃之声目乱黄之色思虑役其心嗜欲乱其志既不能御气以全身又不能饵药而延寿欲其胶固长世绵歴永年不可得也是以善摄生者兴寝有度则夭阏莫得时逢昧养命者丁壮是恃谓修短必以分定斯乃惑反观之理而不明固本之言自取其亡良可为叹设使齿髪云髦体力渐衰始能固性命之基饵补益之药即何异江河欲竭引别以还流灯烛将残假他油而更朗固有益矣诚宜勉欤今所纂诸方补其众疾莫不品药之性去病之源续筋骨之褒盈治血脉之枯朽君臣合度功效可慿傥防志以服勤则上寿而可必
　　方
　　应验打老丹　补丹田安魂魄壮筋骨暖下元添精髓健身体益寿延年除百病长不老驻顔色不问男子妇人并服无忌
　　白茯苓【去皮】甘菊花　川芎　干山药　乌药　金铃子　覆盆子　钟乳粉【研】山茱茰　云母石【火煆过研】续断【去芦头】肉苁蓉【酒浸一宿焙】附子【炮制去皮脐】蛇床子桂心　天雄【炮如无附子代之】巴防【水浸去心】鹿茸【去毛】逺志【去心】白术　麦门冬【去心】牡蛎【煆】生地黄　参【去芦】独活【去芦】栢子仁　五味子　干姜【炮】泽防　丹参【去芦】紫苑【去芦】黄耆【去芦】蔓荆子【去蕊】枸杞子　牡丹皮　蜜防花　芍药　甘艸【炙】苦参【去皮】　石斛【去根】　熟地黄【去芦】杜仲【炒】人参【去芦】牛膝　荜拨　赤石脂【研】天门冬【去心】沙参　兎丝子【酒浸一宿】茴香　藳本【去毛拣净以上各等分】
　　右为细末炼蜜和捣一千下丸如梧桐子大每服三十丸温酒送下日进三服不拘时候服至六十日见效按方云薛侍郎使经泥川见一女子将老人捶之因诘其故女子曰乃妾之子也薛问汝年几何荅曰一百六十七岁昔有伯父隠居于华山一日归见妾夫妇年老无子手足不遂令服此药至一百日身轻体徤气力加倍手足顿愈变为童顔经年乃有此子薛曰愿闻此方女子遂以授之
　　鹿马宝元丹　扶阳抑隂有益无损此方得之异人所传
　　珍珠　琥珀　硃砂　金箔　银箔　真玉屑瑚屑　犀角屑【取以上八味各等分随意细研】沉香　木香丁香　乳香　檀香　人参　茯苓　白术　芍药　缩砂　桂花　当归　川芎　白芷　甘艸【生】白荳蔲【各等分五香十一药随意多少研为细末】早籼米　晚粳米【炒】好糯米　大粟米　造面麦【五谷美种各随意多少匀均炒熟为末】
　　右以雌白马雄鹿宰者煑肉节次剔取鹿马全体之骨槌碎熬髓收攅下待骨体全有却用大锅总熬去骨将髓汁换沙锅或银器内更熬鹿马肾肉茎肉另锅熬至麋烂同熬下髓汁擂和成膏先用前项宝药末拌合随意用五糓炒碾末肉汁尽用拌和干少用好酒搜和为丸如弹子大不拘时随意细嚼盐酒汤饭水咽下丸药仍以麝香为衣盖此方富贵巨家可用虽不效亦可见其平生所积金玉诸香药鹿马宝物为药服之受用在腹中岂不胜留于不肖子孙之用古人留此方不过以警防钱愚夫耳
　　神仙巨胜子丸【出德生堂】用此药安魂定魄改易容顔通神仙延寿命生骨髓扶虚弱展筋骨润肤补益丹田接养真气活血荣顔百病除根本坚固水火既济昔有一老人耳聋目昏年至七十无子服此药后齿落更生髪白再黑二妻生十三子寿至百余岁岁常服身体轻徤气力倍加行走如飞
　　生地黄　熟地黄　何首乌【各四两】巨胜子【蒸九曝二两】人参　肉苁蓉【酒浸】牛膝【酒浸】丝子【酒浸】天门冬【去心酒浸】破故纸【酒浸炒】巴防【去心酒浸】干山药　五味子　楮实【炙】覆盆子【净】鹿茸【嫩红色者生用】栢子仁【去殻另研】酸仁【去殻另研】白茯苓　西枸杞【各一两】桃仁【十斤去殻取仁另研烂后入药内再研匀】
　　右为细末用枣一升去皮核煑熟研烂与药末和匀杵千余下再揉得所为丸如梧桐子大每服五七十丸空心温酒下盐汤亦可丸数任意加减服后干物压之
　　玉霜丸【出和剂方】主治真气虚惫下焦伤竭脐腹急腰脚软痛精神困倦靣色枯槁或亡血盗汗遗沥大便自利小便滑数肌肉消痩阳事不举久服续骨聨髓秘精坚筋延年保命却老还童安魂定魄换肌秘气轻身壮阳益寿延年
