<!-- { "loadSidebar": true } -->
　　天雄【十两长者以酒浸七日掘一地坑以半秤炭火烧坑通赤即去灰火令净以醋二升泼在坑内候干乘热便入天雄在内以盆合上拥之经宿取出去皮脐】磁石【醋淬七次更多为妙】苁蓉【去皮酒浸一宿炙】石斛【去根炙】硃砂【飞】泽防【洗酒浸二宿炙】牛膝【去苖酒浸焙干】巴防【穿心者各二两】茴香【炒】肉桂【去麄皮各一两】家韭子【微炒】丝子【酒浸一伏时蒸过一日干杵为末去轻浮者各五两】紫稍花【如无以木贼代之三两】牡蛎【火煆捣为粉】鹿茸【用麻茸连须骨者先燎去毛冷洗净约三寸以来截叚酒浸一伏时慢火炙令干五钱】白龙骨【一斤粘活细研如粉水飞三度日中晒干用黑豆一斗蒸一伏时以夹绢袋盛日晒干】
　　右为细末炼酒蜜各半和丸如梧桐子大每服三十丸空心晚食前温酒下常服补真气壮阳又云临卧冷酒下三十丸相次更饮酒一杯接之
　　既济丹【出百一选方】主升降水火育神益血久服延年令人不老
　　嫰鹿茸【三两酥炙】牛膝【酒浸一宿】肉苁蓉【酒浸一宿】熟干地黄【酒浸蒸】当归【去芦酒浸一宿】枸杞子【酒浸一宿】酸仁【微炒另研入】沉香【另研】山药【炒】远志【用甘草五钱炙去甘草不用】茯神【各一两五钱】附子【二两五钱炮去皮脐】栢子仁【另研入一两五钱】
　　右焙干为末肉丸如梧桐子大每服五六十丸空心食前温酒盐汤送下
　　草还丹【出瑞竹堂】今夫草还丹者不用金石不加燥热不伤五脏只以草药为用全在制度之妙得水火既济之术夺丹砂烧炼之功大壮脾胃能进饮食且脾属中央之土乃五脏之主一失调养则五脏俱虚百病由此而生此药益精髓补肾经固元阳轻腰脚安五脏通九窍令人耳目聪明有老人七十以上常服此药悦顔色乌髭发固牙齿能夜书细字延年益寿乃仙家之良剂平补大效有验
　　苍术【四两酒浸一两醋浸二两盐水浸一两各一宿】葫芦巴【一两酒浸一宿】破故纸【一两酒浸一宿】覆盆子【二钱拣净】茴香【一钱肥新者】川楝子【一两】木香【五钱坚实者】山药【坚白者】穿山甲【酥炙黄】地龙【去土净】茯苓【坚固者】枸杞子　牛膝【各三钱酒浸一宿】
　　右晒干为末无灰酒糊为丸如梧桐子大每服三十五丸温酒送下或汤亦可干物压之空心服毕须行歩使药力行日进二服瑞竹堂方云此方得刑部令吏王国宝字渠人事时有一僧窝藏强盗部拟死罪渠人出之后僧以此方谢嘱之惟西平章有此方不可乱传当珍藏之后渠人估西平章地方再得此方药味分两制度相同乃平章常服药
　　巴防丸【出御药院方】主治男子虚弱长命身轻
　　巴防【酒浸去心】益智　杜仲　丝子【酒浸】茯苓　逺志肉　蛇床子　干山药　牛膝【酒浸去苖】续断【以上各一两】山茱茰　五味子【各一两二钱】肉苁蓉【酒浸七日二两】
　　右为细末炼蜜为丸如梧桐子大每服二十丸空心温酒下服五日筋骨轻徤百日靣如童子手心如噀血明白肌体眼目清爽若要秘精加栢子仁三钱精虚加五味子一两五钱阳道不兴加续断一两五钱
　　逺志丸　明目益精长志倍力久服长生耐老
　　逺志　茯苓　细辛　丝子　木兰　续断人参　菖蒲　龙骨　当归　芎防　茯神【各等分】
　　右为末蜜丸如梧桐子大每服七丸至十丸日二夜一满三年益智延年
　　麋角丸　聪耳明目补心神安脏腑填骨髓理腰脚能久立髪白更黑耄者还少诸麋角丸方凢有一百一十方此特出众方之外容成子羔服而羽化麋角取当年新角连脑顶者为上再防角根有砍防处亦堪用退角根下平者是不堪用造此药取角五具或四具三具为一剂先去尖一寸即各长七八寸取势截断量把镑得即于常流水中以竹器盛悬浸可十宿如无长流水处即于净盆中满着水浸每夜易换即将出削去皱皮以利镑镑取白处至心即止以清粟米泔浸一宿初红二宿即干倾出旧水置新纸上曝干择净去恶物麄骨皮及镑不匀者即以无灰姜酒于大白瓷器内浸经两宿其酒及器物随药多少其药及酒俱入净釜中初用武火煑一食久后即又防火微煎如蟹目沸以柳木棍长四尺濶三指徐搅不得住手困则易人时更时添酒煎以成胶为度煎之皆须平旦下手不得经两宿仍防屑似稀胶即以牛乳五大升酥一升以次渐下后药仍以麋角一条炙令黄为散与诸药同制之
　　槟榔　通草　秦芁　人参　甘草　肉苁蓉丝子【酒浸两宿另捣各一两】
　　右捣为散如不要补即不须此药共煎火一食时候药似稠粥即止火少时歇热气即投诸药散相和搅令相得仍待少时渐稠粘堪作丸即以新器盛贮以众手一时丸就如梧桐子大若不能众手丸就旋暖渐丸亦得如粘手着少酥涂手其服饵之法空腹取果浆以下之如无鲜果浆酒下亦得初服三十丸日加一丸至五十丸为度日二服初服一百日内忌房室服经一月腹内诸疾自相驱逐有微利勿怪渐后多泄气能食患气者加枳实青木香如前各一两若先曽服丹石等药即以三黄丸食上压之令宣泄能饮酒麺口干鼻中气麄眼澁即以蜜浆饮之即止如不止加三黄丸使微利诸如此一度发动以后方始调畅服三百日靣皱自展光泽一年齿落更生强记身轻若风日行数百里二年常令人肥饱少食七十以上却成后生三年肠作筋髓预见未明四年常饱不食自见仙人三十以下服之不辍顔一定而不变其修合时须净室中勿令鸡犬女人孝子见妇人服之佳昔道士戴宁古于城市中遇一醉人召饮遗一诗曰尾间不禁沧溟竭九转灵丹都漫说惟有班龙顶上珠可补玉堂闗下血若九月九日于峨睂山相见宁古如期而往果于太虚岩下见之授以修养之术曰子血气动荡虚且竭矣宜先服麋角丸使血气益补筋骨壮盛乃可用此术宁古始悟班龙之句服之逾年体轻色润寿至一百七十岁留方以遗后人
　　苁蓉散　轻身益气补髓不足能使隂气强盛方肉苁蓉　五味子　逺志　甘草【各一斤】慎火草楮子　干漆【各二升】生地黄【三十斤取汁】
　　右以地黄汁浸出曝干复浸令汁尽为散空腹酒服方寸匕日三服三十日力倍常虽御十女无损
　　秃鸡散　有房室人常服勿絶方
　　蛇床子　丝子　逺志　防风　五味子　巴防　杜仲　苁蓉【各等分】
　　右治下筛酒服方寸日二无室勿服
　　长生不老丹
　　苍术【一斤四两醋浸四两酒浸四两盐汤浸四两米泔水浸】莲肉【一斤用雄猪肚一只入煑肚不用】五味子【四两】茯苓【四两】枸杞子【四两】熟地黄【四两】
　　右为细末酒丸如梧桐子大每服三十五丸酒或盐汤下
　　万年延寿丹
　　川乌【一两】苍术【竹刀刮去皮用二两】好花椒【二两炒出汗】小茴香【二两微炒】白茯苓【二两】南木香【一两】
　　右为细末酒糊为丸如梧桐子大每服八十丸温酒盐汤下空心服以干物压之
　　茯苓丹　延年益寿黑髭髪大有补益
　　白茯苓【去麄皮淘净隂干为细末四两】头面【十二两】人参【末三钱】
　　右入青盐少许用滚水和成剂如大指以文武火烧熟炼数作十日服一月服三料夏加干莲子肉一两余月加干山药一两
　　琼玉膏
　　新罗人参【二十四两舂一千下为末】生地黄【十六斤浄洗捣取汁】白沙蜜【十斤】白茯苓【四十九两木杵舂捣末】
　　右以人参茯苓为细末用宻生绢滤过地黄取自然汁捣时不用鐡器取汁尽去滓用药一处拌匀入银石器内封如器物小分两处盛用浄纸二三十重封闭入汤内以桑柴火煑六日如连夜火即三日夜取出用蜡纸数重包瓶口入井内去火毒一伏时取出再入旧汤内煑一日出水气取出开封取三匙作三钱祭天地百神焚香设拜至诚端心每朝以二匙温酒化服不饮者白汤化下此膏填精补髓肠化为筋万神具足五脏盈益髓实血满髪白变黑反老还童行歩如奔马日进数服终日不食亦不饥开通心志日诵万言神识高迈夜无梦想人生二十七岁以前服此一料可寿三百六十岁四十五十岁以前服者可寿二百四十岁六十三岁以前服者可寿一百一十岁六十四岁服者可寿至百岁服此剂絶其欲脩隂功成地仙以一料分五处可救五人痈疾分十处可救十人劳瘵脩合之时沐浴诚心勿轻示人每服二匙温酒化下空心服之
　　五子丸【出王氏博济方】主通流五脏润泽血脉反老成少心胸积热气闷及诸劳气补助元阳
　　余甘子　覆盆子【酒浸焙】丝子【去浮者酒浸蒸熟焙】五味子【炒】车前子【酒浸焙各五两】
　　右为末取二三月间枸杞嫰叶杵研取汁二大升和药末令汁尽为度又取杏仁一升去皮尖与无灰酒研取汁五升于银石器中煎令杏仁无苦味然后下地黄汁半升真酥五两鹿角胶末五两同于煎汁中略煎过次下五味子末以柳枝急搅之慢火熬可丸即并丸如梧桐子大每日空心温酒下三十丸如热任意加减此药又治金石药毒
　　胡桃丸【出御药院方】主益精补髓强筋骨延年益寿悦心明目滋润肌肤治年高脏腑不燥结久服百病除之破故纸　杜仲　荜薢　胡桃仁【各四两】
　　右将三味捣罗为细末次入胡桃膏子拌匀再捣千余下丸如梧桐子大每服三十丸至五十丸空心温酒盐汤下一方有柴胡无杜仲忌羊血
　　软硃砂延寿水仙丹【出经效济世方】主治男子元气虚损壮筋骨延年益寿能治百病兼治酒色损惫上头靣下驻腰脚靣色黄痩多睡少力精神恍惚胸膈不利多倦怠夜多小便兼治妇人血气血风等疾及瘴疾硃砂【有墙壁者不拘多少细研水飞过】清蔴油【三两】白芨【一两剉如皂子】木通【一两剉】
　　右于器内煎油下药二味熬令焦黑色去药不用更煎油如黑饧似以箸防油置水中成小花子不散为度倾在中盏渐滴油和硃砂硬輭得所如面剂用皂角数挺揉浓水一盏洗硃砂令油去尽再以新水揉洗使油尽净后以水浸之旋丸如梧桐子大空心以新水下七丸忌葵菜若治小児慢惊风以薄荷水下一丸不可常服宰臣丁谓奏广西转运使李睦进到软硃砂延寿水仙丹先乞下翰林医官院详验讫曰金石药服者皆有毒不可服臣闻此药无毒服之能体肤滋润神采悦泽奏请修合遍赐大臣皆有功效
　　三僊丸【又名长寿丸出杨氏家藏方】有诗曰一乌二术三茴香久服令人寿命长善治耳聋并眼暗理脾徤胃及膀胱顺气搜风轻腰膝驻顔活血鬓难苍空心温酒盐汤下谁知凢世有仙方
　　川乌【一两去皮尖剉如骰子大用盐半两炒黄去盐】茴香【三两炒香】苍术【二两米泔浸竹刀刮去黑皮用葱白一握炒黄去葱】
　　右各为细末酒糊为丸如梧桐子大每服五十丸空心食前盐汤下一日进二服忌猪羊血有人年八十须发皆黑云自三十以前后日进此药一服自不变白
