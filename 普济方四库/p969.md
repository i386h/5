<!-- { "loadSidebar": true } -->
　　三至丸【出永类钤方】主补虚损生精血去风湿壮筋骨明目聪耳强健腰脚悦隂阳既济水火久服百疾不生鹿角【镑细以真酥一两无灰酒一升煑干慢火炒干】苍耳【酒浸一宿焙干】山药沉香【镑细以真酥二两米醋一升煑干慢火炒干四味各半斤】当归【五两酒浸一宿焙干】黄耆【蜜炙各四两】白茯苓【去皮】人参【去芦】木香　逺志【去心】沙苑蒺藜【去土洗炒】附子【炮去皮脐各一两】肉苁蓉【酒浸一宿焙干二两】
　　右为细末用酒三升糯米三合煑烂和杵丸如梧桐子大每服五十丸至一百丸温酒盐汤空心送下
　　五味子丸【出本事方】主治肝肾俱虚收敛精气补真壮阳充肌肤进美饮食
　　五味子　川巴防　肉苁蓉　人参　丝子熟地黄　覆盆子　白术　益智仁【炒】土茴香骨碎补【洗去毛】白龙骨　牡砺【以上各等分】
　　右为细末炼蜜杵丸如梧桐子大焙干每服三十丸空心食前米饮下日二三服此药补气止汗
　　増减敛阳丹【出经验良方】主治虚损不足心肾不交安神益志顺气调荣衞甚妙
　　川楝子【去核皮取净肉一两微炒】木香【不见火】茴香【去枝梗浄炒】旧附子【炮制去皮脐各一两】钟乳粉【二帖】破故纸【去皮炒各一两五钱】肉荳蔲【面裹煨令赤去面一两】厚朴【去皮不见火一两】葫芦巴【酒炒干净一两二分】嫩鹿茸【酒炙不令伤火二两】当归头【去芦酒炙净一两五钱】灵砂【拣墙壁多者研细四两】
　　右为细末用无灰好酒煑糯米糊为丸如梧桐子大晒干不可焙每服至五十六十丸空心盐汤或酒下
　　上丹【出和剂方】主养五脏补不足秘固真元均调二气和畅荣衞保神守中久服轻身耐老徤力能食明目降心火交肾水益精气若男子絶阳房事不堪女子絶隂乃不能姙娠腰膝重痛筋骨衰败靣色黧黑心劳志昏寤寐恍惚烦愦多倦余沥梦遗膀胱邪热五劳七伤肌肉羸瘁上热下冷难任补药服之半月隂阳自和容色肌肉光润悦泽开意安魂魄消饮食养胃气五味子【八两】百部【酒浸一宿焙】兎丝子【酒浸另研】肉苁蓉【酒浸】杜仲【炒断丝】巴防【去心】逺志【去心】枸杞子　防风【去芦】白茯苓【去皮】蛇床子　山药　栢子仁【另研各三两】
　　右为末蜜丸如梧桐子大食前温酒盐汤任下三十九春煎干汤夏加五味子四两四季月加苁蓉六两秋加枸杞子六两冬加逺志六两食后兼服衞生汤方载补虚益气类王啓传耘苖丹序曰张长沙戒人妄服燥烈之药谓药势偏有所助胜尅流变则真病生焉犹苖不长而揠之者也若禀气受血不强舍此药而不服反忽畧之是不耘苖者也或加官桂白芍药或更加附子
　　平补枸杞子丸
　　枸杞子【汤洗】菊花【拣净】肉苁蓉【酒浸一宿切焙】桂【去麄皮】黄耆【涂酥炙剉】牛膝【酒浸一宿焙】逺志【去心】生干地黄【酒浸一宿焙】山芋【各二两】栢子仁【酒浸焙炒】人参　白茯苓【去黑皮一两五钱】
　　右为末以浸药酒煑面糊丸如梧桐子大每服空心温酒下三十丸盐汤亦得
　　苁蓉丸【出永类钤方】主治丈夫禀受气血有偏胜者则阳盛隂微精气不流经云阳强不能宻隂气乃消亡服此助隂和阳一方无黄耆
　　熟地黄【酒浸洗蒸二次焙干二两】丝子【去沙土蒸二次研焙燥一两五钱】黄耆【蜜炙一两】川当归【焙洗干燥一两五钱】穿心紫巴防　肉苁蓉【洗焙各一两】莲肉　北五味　人参【去芦】嫰鹿茸【酥炙】白茯苓　龙齿【各一两】
　　右为末炼蜜和丸如梧桐子大每服五十丸温酒盐汤米饮任下
　　补益归茸丸【出危氏方】能滋养肝肾益心血利足膝实肌肤悦顔色真男子衞生之良药也此方专理肝心肾之血泽防则引诸药入肾
　　地黄【酒浸九蒸】鹿茸【去毛酥涂炙】五味子【各四两】山药【酒浸】山茱茰【去核】大附子【炮去皮脐】官桂【去麄皮】川牛膝【酒浸一宿各二两】白茯苓　牡丹皮【去滑】泽防【酒浸一宿各一两五钱】大当归【四两去芦】
　　右为末用真鹿角胶半斤剉细入银器中煑酒丸如桐子大每服五十丸空心温酒盐汤下
　　鹿茸丸【出圣惠方】主补虚劳倍筋力安脾胃祛冷气润肌肤悦顔色
　　鹿茸【去毛涂酥炙微黄】肉苁蓉【酒浸一宿刮去皱皮炙干】熟干地黄丝子【酒浸三日曝干另捣为末各二两】薯蓣　石斛【去根剉】桂心【研】巴防　牛膝【去苖】山茱茰　枸杞子　五味子人参【去芦头】赤石脂　栢子仁　泽防　白茯苓逺志【去心各一两】
　　右为末炼蜜和捣三五百杵丸如梧桐子大每日空心酒下四十丸
　　香茸丸【出本事方】
　　鹿茸【二两】沉香　人参　白芍药　熟干地黄　生干地黄　苁蓉　牛膝　泽防　大附子　当归【各一两】麝香【一钱】
　　右为细末酒糊为丸如桐子大每服五十丸盐酒汤下
　　神仙不老丸【出经验方】主养荣衞润三焦悦肌肤去邪气恶虫等疾选竒方云子幼即勤瘁衰不待年方三十而白髪生三十五而白须生自是时时衰去四十九则不胜衰矣乃听其自然未几遭丧天之惨复罹哭子之忧心志凋耗其白益多余者益黄久之忽遇金花山张先生谓予曰子今半百容貌衰甚可不为门户计进补治气血以强色身之药乎慨然传一方云效得之异人予拜而受之敬合服逾百日觉前时之白者黄者皆反黑矣见者莫不以为异予遂名曰神仙不老丸以其药品概括为謌
　　不老仙方功效殊　驻顔全不费功夫
　　人参牛膝川巴防　蜀地当归杜仲俱
　　一味地黄生熟用　丝柏子石菖蒲
　　更添枸杞皮兼子　细末蜜丸桐子如
　　早午临眠三次服　盐汤温酒任君须
　　忌飡三白并诸血　能使须乌发亦乌
　　川牛膝【长靣润者去芦洗净酒浸一宿焙燥秤一两五钱】地黄皮【色黄者去浮皮一两】川巴防【用黑色紫泥重大穿心】川当归【大者去芦二两】地黄【以水浸沉重者用以浮者捣取汁浸沉令透蒸焙干如是者三次色黑者味甘熟秤一两又用生沉者一两酒浸各用刀切忌鐡器】栢子仁【用色红者去殻取仁一两细研临和时入】石菖蒲【一两去毛节米泔浸一宿节宻者用】丝子【以水去浮者用沉者酒蒸焙干二两】枸杞子【色红者用去蒂净洗酒浸一宿一两】人参【二两新者须是团者结重实滋润去芦头刷洗净焙干薄切焙燥秤】杜仲【去麄皮姜皮炒去丝一两五钱】
　　右件拣选之贵精制之如法不可晒只用慢火焙若太燥则又失药气只可八分干复于风前畧吹令冷热相激便十分燥取净秤分两磨为细散炼白蜜以火日搜和入木石臼内捣数百杵丸如梧桐子大每日空心午间临睡三次服每七十粒盐汤酒任下忌食葱白薤白芦荟豆粉及藕诸般血使觧药力若三白误食亦无他止令人须发反白耳合时切忌秽触并妇人孝子鸡犬等见此方非特乌髪须而已且大能安养荣衞补益五脏和调六腑滋充百脉润泽三焦活血取气添精实髓最要节色欲使药力功效之验速也
　　归神丹【出孟氏诜诜方】専治丈夫思虑过多役损心气致神不守舍不能管摄精气之失无常故精滑冷遗白浊皆由心虚不能摄致宜服此药引神归舍
　　辰硃砂【二两捶作小粒不可成麄粉】猪心【大者一枚去筋膜畧批开朱砂布于内再合】
　　右猪心用灯心遍纒合用宻以麻线缚定入银石铛内用酒及好醋二味各一升同煑令干取出去灯心缓缓收下硃砂微炒干乳鉢内研令极细将所煑余酒醋打清面糊为丸如梧桐子大每服九丸用大煎汤吞下半空心服数服之后便觉心志安宁无异夣神既守舍则心火下交肾水阳事渐兴切不可轻泄须后服他药补得真气浓实方可施泄一法加白茯苓二两为丸每服十八丸
　　鹿茸丸【出圣济总録】能平补诸虚益气血壮筋骨
　　鹿茸【去毛酥炙】附子【炮制去皮脐】续断　侧栢叶　厚朴【去麄皮生姜汁炙】黄耆【剉各一两】阿胶【炙燥】当归【切焙】熟干地黄【焙】麝香【各五钱】
　　右为细末炼蜜和丸如梧桐子大空心米饮下三十丸温酒盐汤皆可服
　　山芋丸【出圣济总録】主平补诸虚百损
　　山芋　牛膝【酒浸切焙】丝子【酒浸另捣】白茯苓【去黑皮】巴防天【去心】泽防　赤石脂【各二两】五味子【炒】杜仲【去麄皮酥炙剉】山茱茰【各一两】
　　右为末炼蜜为丸如梧桐子大每服三十丸空心温酒下
　　参耆散【出御药院方】専治虚寒自汗调荣衞补不足
　　人参　黄耆　当归　芍药　白术　五味子官桂　甘草　前胡　秦芁
　　右各等分为细末每服五钱水一盏入生姜五片二枚同煎服
　　大五补丸【出圣济总録】
　　天门冬　麦门冬　菖蒲　茯神　人参　益智【炒】枸杞子　地骨皮　逺志　熟地黄【以上各等分】
　　右为末炼蜜为丸如梧桐子大空心酒下三十丸本方数服以七宣丸泄之
　　壮气丸【出百一选方】
　　茴香【炒】巴防　破故纸　葫芦巴　胡索　山芋　附子【炒】金铃子　桂【以上各三两】木香【一两五钱】
　　右为细末酒糊为丸每服五十丸温酒盐汤下
　　十精丸【出经验良方】主升降隂阳既济水火平补心肾及治下虚上盛
　　破故纸【炒】逺志【去心】白茯苓　益智仁【炒】青盐【炒另研各一两】丝子【酒浸】牛膝　川当归【酒浸一宿各二两】石菖蒲【九节者】山茱茰【各五钱】
　　右为细末用豮猪腰子一只去膜和酒研细煑面作糊丸如梧桐子大每服四五十丸食前盐汤或温酒下如小便赤而少煎车前子汤下如心虚精神不定用茯苓汤下如夜间烦躁不得睡用酸仁末调汤下如心气盛塞煎麦门冬汤下日二服一方去菖蒲加熟干地黄二两用羊腰子丸
　　十宝丸【出瑞竹堂】能专益肝脾胃三经其功不可具述破故纸【酒浸一宿焙干】附子【炮制去皮脐秤】苍术【剉泔水浸一宿焙干】当归【去芦头各一两】大【去核五钱】枸杞子【焙五钱】丝子【酒浸焙干】苁蓉【酒浸焙干】白茯苓【去皮各五钱】地黄【去芦拣肥壮酒浸蒸焙干以透黑为度仔细裂全在此一味焙干二两】
　　右为细末醋糊为丸如梧桐子大每服三十五丸空心用酒或盐汤送下干物压之
　　神仙三黄丸【出圣济总録】能平补换骨驻色延年
　　生地黄【三十斤木臼捣取自然汁】生干地黄【焙】熟干地黄【焙各一斤为末】鹿角胶【炙燥为末】大麻仁【研】干漆【捣末防醋炒烟尽为度各四两】甘草【炙剉】杏仁【去皮尖双仁研炒】蜜【各半斤】
　　右各修制捣研七味为末先以无灰酒一斗与生地黄汁并蜜于银器内用慢火煎以桞枝搅将欲成膏便入诸药同熬可丸即丸如梧桐子大每服三十丸空心食前靣东温酒下加至五十丸
　　九子丸【出圣济总録】能补隂血补阳气壮精神倍力强阳补肾益精气壮筋骨
