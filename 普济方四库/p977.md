<!-- { "loadSidebar": true } -->
　　黄耆【三分】人参【三分】防风【二分】茯神【二分】甘草【八分】
　　右捣筛为散纳煎蜜中更炼为丸服之大效忌海藻菘菜酢物
　　补益方　昔禇氏患腰脚服之瘥顔色如三十岁时苁蓉【三两】桂心【五两】丝子【酒浸三两】干漆【熬三两】蛇床子【三两另捣为末】生地黄【一斤切以上好酒一斗渍之昼曝夜渍酒尽则止曝干捣筛以和前药】
　　右蜜和丸如弹子大酒饮任下一丸嚼破日三常服髓满骨健忌生葱芜荑
　　石斛散　治男子隂衰腰背疼痛小便余沥囊下湿痒虚乏【方见肾脏门白滛类】
　　伏火二气丹【出和剂方】主治真元虚损精髓伤败肾气不足靣黑耳焦下虚上盛头目晕腹胀刺痛翻胃吐逆虚劳盗汗水气喘满全不入食妇人血气久冷崩中漏下症瘕块癖此药夺隂阳造化之功济心肾交养之妙大补诸虚
　　硫黄【四两】黑锡　水银　丁香【不见火】干姜【各五钱】
　　右先用锡后下水银结砂子与硫黄一处再研成黑灰色次入余药研匀用生姜自然汁煑糊为丸如梧桐子大每服十粒至十五粒浓煎生姜汤空心食前下
　　助神丸　治隂气不能运用滋隂助阳益气血黑髭鬓润泽皮肤荣养肌肉明目壮筋骨益精补髓
　　何首乌【用千里水淘米泔浸软用竹刀去皮曝干雌雄各五钱秤三十两赤者为雄白者为雌】生地黄【投水中浸沉底于桞木甑内铺匀瓦釜中用千里水于釜内桑柴火蒸熟待通透曝用地黄汁洒匀再曝干如此蒸曝九遍干秤十两】当归【洗净去芦头焙干七两五钱】穿心巴防【七两酒浸焙干】五味子【去核炒焙干七两】
　　右同于木臼杵捣罗为细末用地黄自然汁银石器熬成膏为丸如梧桐子大用磁器中贮放每服七十丸食前各进一服用温酒与地黄煎各半相和送下畏芜荑忌猪羊血至如悮食亦无大恶只是觧当日药力无效如小便浑浊加泽防七两如大便秘澁加栢子仁七两气不顺加木香七两
　　楮实丸【出圣惠方】能治积冷气冲胸背及心痛有蛔虫痔漏痃癖气块积聚心腹胀满两脇气急食不消化急行气奔心肋并疝气下坠饮食不下吐水呕逆上气咳嗽眼花少力心虚徤忘冷风偏风等坐则思睡起则头旋男子冷气腰疼膝痛冷痹风顽隂汗盗汗夜多小便泄痢阳道衰弱妇人月水不通小腹冷痛赤白帯下一切冷气无问大小服之能明目益力轻身补暖
　　楮实【一升水淘去浮者微炒捣为泥】桂心【四两】牛膝【半斤去苖】干姜【三两炮制剉】
　　右为末煑枣肉和丸捣五七百杵丸如梧桐子大每日空心以温酒下五十丸
　　大补丸【出宣明论】専治男子脾肾不足不问久新者
　　陈萝卜　陈韭子【并炒】蕤仁【去皮各五钱】麝香【少许】穿山甲【七片酒浸】
　　右为细末蜜和丸如樱桃大每服一丸温酒送下食前空心服
　　人参固本丸【一名地黄固本丸出如宜方】夫人心生血血生气气生精精盛则髭发不白顔貌不衰延年益寿其夭阏者多由服性热之药不能滋生精血也而药之滋补者无出生熟二地黄天麦二门冬人徒知服二地黄不知服二门冬为引也盖生地黄能生精血天门冬引入所生之地熟地黄能补精血用麦门冬引入所补之地四味互相资助本草又以人参为通心气之主五味并归于心而药之滋补诚无过也
　　生地黄【洗】熟地黄【洗又蒸】天门冬【去皮】麦门冬【去心各一两】人参【五钱】
　　右为细末炼蜜丸如梧桐子大每服五十丸空心温酒盐汤送下十日明目二十日不渴自此可致长生也
　　生地黄煎补虚损填骨髓长肌肉去客热
　　生地黄汁【五升】枣【六枚】白蜜【一升】犛牛酥【三合】好酒【三合】
　　右先煎生地黄汁如稠糖搅不停手次入枣膏蜜炼如糖煎成可丸如弹丸日以酒服一日一服渐至二服食讫以酒送含咽并得无所忌唯禁芜荑
　　秘元丹【一名秘精丸出御药院方】能助阳消隂正气温中治内虚里寒冷气攻心脇肋胀满脐腹刺痛呕逆泄防自汗时出小便不禁阳气衰微手足厥逆久虚下冷真气不足一切虚冷并宜服之【方见本门补虚固精类】
　　磁石酒【出千金方】善疗丈夫虚劳冷气骨中疼痛阳气不足隂气下疥一作痛热方
　　磁石　石斛　泽防　防风【各五两】杜仲　桂心【各四两】天雄　桑寄生　天门冬　黄耆【各二两】石南【二两】狗脊【八两】
　　右防咀以酒四斗浸渍服三合渐加至五合日再服亦可单渍磁石服之
　　鸡清丸【出瑞竹堂】能治男子妇人精滑下元虚冷及疝气症妇人经脉不调大人小児皆可服【方见本门内补虚固精类】
　　金液丹【出圣济緫録】
　　硫黄【十两精莹者研碎入罐子及八分为度】黄土【一掬同捣为泥只用益母草根泥捣亦可】水鉴草【两握稲田中生一茎四花如田字亦名水田草独茎佳】石龙苪【两握又名狗蹄草】
　　右固济药罐子均厚半寸置地以瓦覆罐口四靣炭五斤堆定以熟火一斤自上燃之候药罐瓦通赤口缝有碧熖急退火以微火三斗覆至冷剖罐取药削去沉底滓浊如前再煆通以五煆为足药熟如鸡卵气急可用三煆止取出罐埋润地一宿又以水煑半日取药桞木椎研频滴水候之无滓更研令干每药一角用蒸饼一两汤浸同杵丸之曝干金液丹旧方治病甚多大体治气羸凡久疾虚困久吐痢不瘥老人脏秘伤寒脉微隂厥之类皆气羸所生服此多瘥大人数十丸至百丸小儿以意裁度多少皆粥饮下羸甚者化开灌之小児凡吐痢垂困药乳皆不入者并与数十丸往往自死得生一每遇患者觉腑脏稍秘及饮食或少似有乍寒壮热立便取温米饮服药五十丸早晨一服日午一服晩更一服如此频服一二百丸其疾当时减退必逐下腹中积滞次日又更一两服小便清便是效也差了日只可一服一无患逐日早服二十丸至三十丸诸疾永不生一旦遇有患更不问疾之冷热但取药服之以效为度自然见神效别药更不宜杂服亦不得着别药吐防此药自然防与常不同不问丈夫妇人老少有患并服无忌一生子留末细研以米饮调以匙子灌之夜啼心惊弥月有疾涎者并速研药一分已来令服之日二服自然便效逐下积物多多与服并无忌若三五岁患者无论防痢并服得一患防痢不止以黄连贝母二味煎汤下药恐嫌苦杵罗入等分蒸饼丸如梧桐子大米饮下一若患肠风痔漏用前末等分依前法丸服亦米饮下
　　四柱散　治丈夫元脏气虚真阳耗散两耳常鸣脐腹冷痛头旋目晕四肢倦怠小便滑数泄防不止凡脏气虚弱者悉宜服之【方见本门补虚益气驻顔】
　　补益人【出本草】
　　以麋角刮取屑熬香酒服之
　　巨胜丸【一名乌银丸出御药院方】　治男子筋痿小腹不利小便频数腰背疼痛不能久立立则腿膝麻冷难以屈伸思意多忘耳内蝉鸣久服不阙滋血气壮元阳髭鬓反黑令人不老添精补髓益寿延年妇人服之亦可巨胜子　甘菊花【去心】旋复花【去萼】吴白芷【切】白茯苓【去皮】肉桂【去麄皮】荜澄茄【去枝】牛膝【去苖酒浸】覆盆子【去枝】逺志【去苖心】熟干地黄【焙各一两】旱连【去茎叶七钱五分】
　　右各修治毕除野芝蔴外共为末再与野芝蔴同碾罗匀细酒煑面糊丸如梧桐子大每服四五十丸空心温酒下日进二服忌羊血生葱萝卜等
　　碙砂丸【出圣济緫録】能补诸虚
　　碙砂【飞研五钱】硫黄【研三分】白矾【研】附子【炮制去皮脐各一两】木香【一分】白附子【炮】蘹香子【炒】干姜【炮】荜澄茄　干葛【去土炒】芎防　青橘皮【汤浸去皮焙各一两】
　　右为末水浸炊饼和丸如鸡头实大空心盐汤或温酒嚼下一两服
　　甘草丸　安养五脏长肌肉调经脉下气补脾胃益精神令人能食强徤倍力
　　甘草【四两炙】人参【二两】白术【二两】芍药【二两】黄耆【二两】逺志【二两去心】大麦蘖【二两】
　　右为散以枣膏和蜜搅调和药令成丸食后少时以酒或饮任下五十丸如桐子大渐加至七十丸日再长服勿絶尽即更合非止一剂即停多分两恐难尽又壊分两少服尽更合常得新药服忌海藻生菜桃李雀肉
　　阳液方　治诸虚百损气血劳伤因病久深变生膈腹脇肋刺痛噎痞心胸食结不消哕逆呕水翻胃吐食大便硬秘形痩体枯以致难救者
　　黄米【二升醋煑粥】麯细末【三升】糯米【二升醋煑粥】
　　右量寒温和器内停贮候其沉澄之时又入稀六斤等候成糟粕讫自然上清下沉以成汤液昼夜十二时辰分三度一度一服俟药气澄沉后停待一时温服汤液一盏液后又候一时更吃白数块日夜长短匀服三饮液食均九度饮食阳液造作如前食药相应顺生养气诸虚劳损百日获安如故
　　三建汤【出和剂方】能治真气不足元阳久虚寒邪攻冲肢节烦疼腰背酸楚自汗厥冷大便滑泄小便白浊及中风潮涎不省人事伤寒隂症厥逆脉微皆可服之天雄　附子　大川乌【各炮去皮脐净秤一两】
　　右剉散每服四钱水二盏姜十片煎不计时服气不顺加木香沉香胃冷加丁香胡椒名丁胡三建汤自汗加肉桂小麦
　　补虚损【出本草】
　　取山药以乳作水煑服之
　　治虚损【出本草】
　　以牡蛎肉煑食之
　　服附子法【出十便良方】
　　虚人合服附子欲其不湿不燥以沉香乌药磨水令浓厚以附子切片约重三钱和生姜三钱重用此水一盏半煎至七分空心食前温服乌药沉香须各磨欲得其浓方可无乌药不可无沉香
　　苍术丸【出瑞竹堂】主治腰腿疼痛明目暖水脏并小肠疝气大有补益
　　苍术【一斤用泔浸去皮切作片用生葱白一斤加盐二两同炒苍木黄色为度拣去葱不用】川椒【微炒】白茯苓【去皮】小茴香【各四两微炒】
　　右为末酒糊丸如梧桐子大每服五七十丸空心酒送下
　　坎离丸　滋肾水益元气补下元不足去膀胱积热
　　知母【一两】黄栢　黄连【各二两】
　　右为末水丸如梧桐子大食前服
　　又方【出东垣兰寳方】
　　苦葶苈【酒洗炒】石膏【五钱觉肚冷勿用】姜黄【一钱五分】苦参【二钱】黄栢【酒炒各五钱】知母【酒炒】黄连【净一钱】肉桂【三分】
　　右为极细末打薄糊为丸如梧桐子大每服一百丸空心下用食压之
　　灵砂丹【一名灵砂丸出和剂方】药性温无毒主五脏百病益精养神补气明目安魂魄通血脉止烦热欝满杀邪魅善治荣卫不交及隂阳不升降上盛下虚头旋气促心腹疼痛翻胃吐逆霍乱转筋脏腑滑泄赤白下痢久服通神轻身不老令人心灵此丹按仙经服饵之法防五行符合之妙体性轻清不随烟防飞走男女老防皆可服【方见本门补壮元阳类】
　　茸附汤【出危氏方】能治精血俱虚荣衞耗损潮热自汗怔忡惊悸肢体倦乏凡是一切虚弱之症皆宜服之鹿茸【去毛酒蒸一宿】附子【炮去皮脐一两】
　　右防咀分作四处服水二盏生姜十片煎至八分去滓食前温服
　　椒附散【出直指方】専治肾气上攻项背不能转侧冷痹不仁
　　熟附子【末】好川椒
　　右每服附子末二大钱川椒二十一粒用白面塞满水盏半姜七片煎半盏去椒入盐少许通口空心服
　　疗性热虚羸补益
