<!-- { "loadSidebar": true } -->
　　用生地黄一石细切蒸之极熟以好酒一斗洒之于筛子上曝干捣并手丸每食前含一丸如胡桃大咽令尽日三五度
　　坎离丸
　　黄栢【酒炒】知母【酒炒各等分】
　　右为细末滴水为丸如桐子大每服一百丸至一百五十丸
　　又方【出本事方】専治下部冷极脐下及小腹痛不可忍者一服取效
　　赤石脂　干姜【各十两】
　　右二味为末面糊为丸如豆大每服十丸至二十丸空心饭饮下日进三服
　　主聦明调血气令人强壮及主五脏益精去三虫轻身不老变白润肌肤暖腰脚【出本草】
　　取萎防根花叶隂干和漆叶服有热不可服晋绍有胸中寒疼每酒后苦唾服之得愈昔华陀入山见仙人所服以告服之寿百岁也
　　治男女伤中隂气不足利血脉益精气
　　用羊髓和酒服之
　　集验鹿茸丸【出直指方】能治诸虚劳倦补养心肾滋养血气鹿茸【酥炙】熟地黄　当归【酒浸焙】枸杞子　附子【炮】酸枣仁【慢火炒去皮】逺志【姜汁腌取肉炒】沉香　牛【酒浸焙】山药【炮】苁蓉【酒浸焙各一两】麝香【五钱】
　　右为末炼蜜丸如桐子大每服五十丸空心盐汤下
　　薯蓣散【出千金方】能补丈夫一切病不能具述也
　　续断【一方用逺志】茯苓【一方用茯神】薯蓣　荆实【一方用枸杞子】牛膝　兎丝子　巴防天　杜仲【各一两】苁蓉【二两】五味子　山茱茰【一用防风】蛇床仁【二分】
　　右为末筛酒服方寸日二夜一惟禁醋蒜外无忌腹疼加逺志茯苓体澁加栢子仁服三两剂益肌肉亦可为丸每服三十丸日二夜一以头靣身体暖为度其药和平不热调五脏久服健力不可当妇人服之靣生彩色
　　人参丸【一名青春丸出本事方】能治后生丈夫妇人房事不节渐至虚损行歩如踏空夜梦从髙坠下及梦大水溺水诸般水梦并皆治之常服永无虚病虽十歳亦可服人参　白茯苓　地骨皮【真者】川牛膝【去苖酒浸一宿】川当归【去芦酒浸一宿】熟地黄【各等分】
　　右为末炼蜜丸如梧桐子大每服三十丸酒下或盐汤空心下常服只二十丸用三五匙干饭压下服三五日后饱饭后及临睡时服局中鸡苏丸五十粒不嚼破熟水吞下须如此相间服前药百病皆去虽百岁髭发不白
　　牡蛎散【一名黄耆散出徳生堂】専治诸虚不足及新病暴虚津液不固体常自汗夜卧即甚久而不止羸脊枯痩心忪惊悸短气烦倦
　　黄耆【去苖土】麻黄根【洗各一两】牡蛎【米泔浸刷去土火烧通赤】
　　右为麄末散每服三钱水一盏半小麦十余粒同煎至八分去滓热服日一服不拘时候一方入葱白三寸煎治虚劳盗汗一方酒煎服治梦遗精淋澁一方有知母
　　碙砂丸【出圣惠方】専治元气虚冷脐腹疼痛
　　碙砂【一两细研】硫黄【一两细研水飞过】自然铜【一两细研】桃仁【一两汤浸去皮尖双仁麸炒微黄】干蝎【一两炙黄】木香【一两】阿魏【一两面裹煨令熟为度】
　　右研为末诸药令匀烧粟米饭和丸如小豆大每日空心以盐汤下十五丸
　　陆杭膏【出千金方】専治虚冷枯痩身无精光虚损诸不足牛髓　羊脂【二升】酥【经心録用猪油】生姜汁　白蜜【各三升】
　　右先煎酥令熟次入姜汁次入蜜次入羊脂牛髓微火煎三五沸令姜汁水气尽即膏成搅令凝温酒随人量饮不限多少服之令人肥健去热一云治百病劳损风湿补益神效男女通服之
　　小鹿骨煎【出千金方】能治一切虚羸
　　鹿骨【一具碎一云鹿茸骨】枸杞子【切二升】
　　右各以水一斗别器各煎汁五升去滓澄清乃合一器共煎取五升日二服皆用大斗
　　麋角丸【出圣惠方】能治五脏虚损腰脚疼痛久服益肌填骨髓好顔色耐寒暑祛风破气髭发润黑
　　麋角屑【一斤以酥拌炒微黄】熟干地黄　巴防　黄耆　牛膝　人参【去芦头】独活　萆　白茯苓　桂心附子　泽防　肉苁蓉【酒浸一宿刮去皱皮炙干】续断　芎防【制】槟榔　当归　防风　鹿角胶【捣碎炒令黄色】白蒺藜【微炒去刺以上各一两】
　　右为末以生地黄汁一大盏酒一大盏相和入酥半合煎成膏和诸药末若硬即用炼蜜同和捣五七百杵丸如梧桐子大每日空心以温酒下三十丸加至四十丸
　　鹿血丸　治诸虚百损精血俱耗血少不能养筋精虚不能实骨筋骨痿弱靣色黧黑耳鸣气短目暗昏花腰脊疼痛足膝酸弱歩履艰难小便频数但是一切虚损之症悉能治妇人虚弱亦宜服
　　桑寄生【二两】鹿角【镑】川续断【剉酒润】鹿茸　麋茸【去毛酒蒸】麋角【煆】附子【炮去皮】川乌【炮去皮】钟乳粉　阳起石【煆】川巴防【捶碎】沉香　川牛膝【去芦酒浸】川萆【各一两】五味子　丝子【淘酒蒸擂焙二两】宣木瓜【二枚去皮穰蒸烂】椒红【去目及闭口者微炒出汗取红五钱】
　　右为细末刺鹿血乘热搜和捣千百下丸如桐子大每服一百丸空心食前用盐汤温酒任下妇人用淡醋汤下
　　补益还少丸【出简易方】服此药大补虚损气血凝滞目暗耳聋恍惚精神困倦脾胃怯弱饮食无味肌痩体倦山药　牛膝【各一两酒浸】白茯苓【去皮】枳实　五味子杜仲【去皮姜汁拌酒炙香熟】山茱茰　巴防　逺志【去心】熟地黄　肉苁蓉【酒浸一宿切焙】石菖蒲　枸杞子【各五钱】苍术【八两】莲肉【四两】
　　此药并为末入枣饼肉为丸如梧桐子大每服五十丸空心食前温酒盐汤任下日进三服若一服加一丸数服五日眼头有力十日眼明半月筋骨盛二十日精神爽一月夜思饮食此药无毒平补性温百年无忌久服牢牙明目壮髓百病俱除永无肿痢行歩轻徤防时加减若热加山栀子心气不宁加麦门冬精神恍惚加五味子阳气不举加续断常服牢牙去风顔色光泽功效非常
　　大薯蓣丸【出千金方】能治男子妇人虚损伤絶目晕头骨节烦痛饮食微少羸痩百病
　　薯蓣　附子　人参　泽防【各八分】天门冬　干地黄　黄芩　当归【各十分】干漆　杏仁　阿胶【各三分】白术　白敛【古今録作防风】芍药　石膏　前胡　桔梗【各四分】干姜　桂心【各五分】大黄【六钱】五味子【一钱六分】甘草【二钱】大枣【一百枚】大豆卷【五分古今録作黄耆】
　　右为末蜜和枣膏捣三千杵丸如梧桐子大酒服五丸日三渐增至十丸
　　麋茸丸【出圣恵方】能治虚损益下元暖水脏治风冷气调三焦利腰脚
　　麋茸【二两去毛涂酥炙各一两】腽肭脐【酒洗微炙】巴防　附子【炮制去皮脐】肉苁蓉【酒浸一宿刮去皱皮炙干各一两】石斛【一两去根剉】泽防逺志【去心】　山茱茰　续断　天麻　五味子　酸枣仁【微炒】蘹香子【微炒】栢子仁【各一两】桂心　白茯苓蛇床子　丝子【一两酒浸一宿曝干】杜仲【去皮炙微黄剉】枳殻【麸炒微黄去穣各三分】芎防　当归　萆【剉各五钱】牛【一两五钱去苖】汉椒【五钱去目及闭口者微炒去汗拣净】
　　右为末炼蜜和捣五七百杵丸如梧桐子大每服空腹及晚食前以温酒下四十丸
　　椒附丸【出和剂方】能补气温和五脏治下经不足内臓积冷脐腹强急痛引腰背四肢倦怠靣色黧黑唇口干燥目暗耳鸣心忪短气夜多异梦话少精神时有盗汗小便滑数夣遗白浊脚膝缓弱举动乏力心腹胀满不进饮食并宜服之
　　附子【炮制去皮脐】川椒【去子炒出汗】槟榔【各五钱】陈皮　牵牛【微炒】五味子　石菖蒲　干姜【炮各一两】
　　右剉碎以好米醋于磁器内用文武火煑令干焙为细末醋煑面糊为丸如梧桐子大每服三十丸温熟酒或盐汤下或空心食前吞下妇人血海冷当归酒下泄防饭饮下冷痢姜汤下赤痢甘草汤下极暖下元治肾气亏乏兼疗腰疼
　　正元丹　开三焦破积聚消五谷益精髓祛冷除风能令阳气入脑补益极多不可尽述
　　黄精【拣净二斤剉】苍术【去皮】北枣【各一斤】
　　右三味煑烂为度漉出曝干拣去枣子将二味入青盐一两小茴香二两同炒香熟为末却将枣肉为丸如梧桐子大每服三十丸温酒盐汤任下
　　碙砂丸【出圣惠方】能治肾脏虚惫腰间疼痛小便滑数冷气攻逐虚损不足【方见本门补虚固冷类】
　　补虚乏【出本草】
　　以肉苁蓉作羊肉羮服之极佳亦可生噉
　　益人【出本草】
　　取初生嫰色皂荚叶芽作蔬茹食之
　　通灵玉粉方【一名扁鹊玉壶丸出圣惠方】能治腰膝暖水脏益顔色其功不可具载
　　用硫黄半斤以桑柴灰五斗淋取汁煑三伏时时以铁匙抄于火上试之候伏火即止候干以火煆之如未伏更煑以伏为度细研为散又穿地作坑深一尺二寸投水于中待水清取和硫黄末于磁锅内煎之候欲干即用铁子一个仰着入细砂砂上布纸下着微火令熬热即于磁锅内抄硫黄于纸上滴之自然如玉色光彩射人此号通灵玉粉细研以饭和丸如蔴子大毎日空心以盐汤下十丸作散服亦以盐汤调两匙极有功效余乡人王昭遂合服之年九十顔貌如童子夜视细字力倍常人
　　彭祖丸【一名神仙丹】无所不疗延年益夀通脏腑安神魄宁心意固荣卫开益智慧寒暑风湿气不能伤人又疗劳虚风冷百病【方见本门平补类】
　　益夀地仙丸【一名草还丹】能补五脏填骨髓续絶伤黒髭发和血脉轻身徤体延年益夀补益丹田治头风聪耳目【方见本门补虚明耳目类】
　　蜜煑硃砂煎丸【出十便良方】有大效固中下益脾胃
　　光明成颗粒硃砂【每一两用蜜四两先将硃砂用绵裹定将蜜置银器内或磁器中下硃砂于蜜内于重汤煑三昼夜取出用新井水洗净又用温熟水再洗蜜尽微火焙干研令细极】
　　右用蒸熟软烂枣肉去核研烂绢帛裹硃砂取出同和丸如梧桐子大每服五七十丸米汤下忌羊血空心食前日进二服
　　紫金丹【出卫生藏家宝方】治一切虚惫消腹中痞块恶心泄防不食
　　鹿脊【一具带骨肉全者剉作小块】舶上硫黄【五钱】好碙砂【二钱以上各研细入无灰酒三升同浸鹿骨一日取焙干再浸再焙酒尽为度末另用】破故纸【三两】禹余粮【四两火煆醋淬三次】舶上茴香【三两炒用】川乌头【三两炮】巴防【一两去心】石中黄【一两醋淬】太隂精石【一两】
　　右件同为末入前鹿脊骨末拌和极匀酒煑糯米糊为丸如鸡头大硃砂为衣每服一丸空心温酒下腊月合之可久收若无鹿脊骨以羊脊骨代之亦得
　　覆盆子丸【出衞生藏家宝方】
　　熟干地黄【二两】兎丝子　五味子　枸杞子　覆盆子　牛膝　葫芦巴　绵黄耆【以上各一两】
　　右为末炼蜜丸如桐子大每服三十五十丸食前以生地黄汁熬成膏每服半匙用酒调送下
