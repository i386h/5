<!-- { "loadSidebar": true } -->
　　神禹疏凿丸【出衞生藏家宝方】治元气衰少膀胱津液虽藏而不化又遇上焦有寒不能引导隂阳开通闭塞决渎之官自失所司水道无从而出与气相壅停留膈间久而为痰饮渐渍脾土脾既得湿而化欝蒸滛于肢腹上浮于肺肾尤虚者则独乘于下部是以人素盛而令衰痩膈间常有水声脇肋胀满上气喘急四肢沉重遍身浮肿或偏注腰脚小便减少饮食不思此药壮元气补脾肾逐痰饮除湿肿非若破故纸軰以反收水液甘遂类以虚经气老幼虚皆可服饵久之大有效
　　吴茱茰【六两剉】茴香【拣】苍术【剉】陈橘皮【剉】青盐【以上各四两】川椒【去子闭目者】厚朴【剉去皮】干姜【剉以上各三两】
　　右以水一斛同于磁器内煑水尽为度取出焙干附子【炮去皮脐】枳实【去瓤麸炒焦黄各六两】木瓜【四两干者】川乌【炮】赤茯苓【各三两】木香【一两五钱】天雄【如无以大附子代之】椒目【炒】木通【炮】好硫黄【舶上者去沙石另研以上各三两】阳起石【二两五钱真者酒煑半日另研极细】
　　右同为细末然后入阳起石硫黄二味拌匀生姜自然汁打面糊为丸如梧桐子大每服五十丸温酒或米饮下
　　固真丹【出秘方】
　　木香【二钱】母丁香【二钱】沉香【二钱】麝香【五分】头红花【三钱】川楝子【三钱】细墨【二钱】韭子【三钱酒浸一宿】丝子【三钱酒浸一宿擂细成饼曝干为末】牛膝【三钱酒浸一宿】破故纸【三钱同前制】巴防【三钱同前】肉苁蓉【三钱同前】莲肉【三钱】青盐【三钱】莲心【五钱】茴香【三钱】穿山甲【三钱酥炙黄】益智【三钱】地龙【去土三钱】川木通【三钱】葫芦巴【三钱】硃砂【三钱】
　　右二十三味青盐莲心细墨另研共为末酒糊为丸如桐子大每服三十丸温酒送下空心服讫干物压之
　　羊肉汤【出杨氏家藏方】能治男子妇人一切虚损不足肌体羸弱不思饮食
　　生羊肉【半斤精者分作八服】生姜【半斤切片子】当归【洗焙】川芎　人参【去芦头】白术　肉豆蔲【面裹煨】附子【炮去皮脐以上各二两】
　　右件防咀每一料分作八服水三盏煎至一盏热服
　　韩魏王自养丸【出衞生藏家寳方】治真气逐风冷填骨髓治肌体羸痩精神昏倦减食痞满呕吐心腹常痛腰重腿痛泄防无时
　　川乌头【四两切作小块蛤粉炒黄】红椒【一两酒浸去目】川楝子【取肉三两】舶上茴香【四两炒】牛膝【一两去苗酒浸】破故纸【四两酒浸炒】巴防【一两半酒浸】葫芦巴【一两半酒浸】丝子【二两酒浸蒸熟研焙入众药】附子【一两炮去皮脐】山药【四两】
　　右为细末醋糊为丸如梧桐子大空心盐汤或酒下三十丸
　　枣附丸【出太医局方】能治诸虚不足脏腑不调常服资血气进饮食
　　大附子【三个】
　　右用贡枣五十个煑附子五分去皮脐另用留枣五十个再煑附子软片切干捣为细末以枣肉为丸如桐子大每服二三十丸空心米饮下
　　黄耆建中汤【出太医局方】治男女人诸不足小腹急疼痛脇肋肿胀脐下虚满胸中烦躁靣色萎黄唇口干燥少力身重胸满短气腰背强痛骨肉痠疼行动喘乏不能饮食或因劳伤过度或因病后不复并宜服之【方见本门前补虚益血气】
　　延寿丹【出刘先生直指方】用治元脏虚冷筋骨缓弱肝肾不足精神困乏久服清心益志和血驻顔延年益寿牛膝【去芦酒浸一宿】丝子【酒浸一宿】逺志【去心】地骨皮　石菖蒲　甘菊花　熟干地黄
　　右七味各等分同为细末用浸药酒熬面糊为丸如梧桐子大每服十五丸空心临卧日进三服温酒下百无所忌
　　大金液丹【出澹疗方】
　　硫黄【三斤取火鼎炼取一斤半】鹿茸【真蜀地者十二两炮去皮毛】鹿角霜【如上】大天雄　大川乌　大附子【并真蜀地者各十二两炮去皮脐】肉苁蓉【四斤真佳者】川牛膝【真地道者】
　　右用鹿角胶为丸原方无苁蓉牛膝愚恐其燥虽添之亦非常服之剂然大防大吐大虚脱证得之极妙此丹燥甚本难以许人服饵然卒暴虚脱孤隂絶阳救急之际又不可废古人之法也且人之脏腑不同有宜于丹者有不宜于丹者尝闻有一赵知府虽平生酒色作防然其服药亦甚有不可晓处每日早晨煎干姜熟附汤吞此丹百粒方能健痰否则身体倦弱不能支持遂与此丹相依为命寿至九十他人进一粒半粒恐为害此老服之犹家常茶饭頼之以夀其身脏腑之不同如此真不可晓也
　　灵乳丹【出澹疗方】
　　灵砂【一两另研】钟乳【五钱另研】沉香【五钱镑末】乳香【五钱桑叶上炙细研】没药【五钱研】
　　右为末乳鉢内捣令无声为度却用半夏为末煑糊为丸如菉荳大另用好硃砂细研为衣建盏内出光磨沉香汤下
　　茸附养气丹【出澹疗方】専治诸虚不足壮真气敛元阳代赭石　紫石英　禹余粮石　赤石脂【各二两】
　　右四味用醋淬煆七八次以酥为度共研为末入瓦瓶内盐泥固济炭火煆养一日一夜后移埋别地三昼夜出火毒同后药修合
　　天雄【一个去皮脐】附子【一个炮去皮脐】干姜【炮】鹿茸【煆去血毛盐酒炙】当归【去苖酒浸】沉香　丁香　肉桂【去麄皮】阳起石　肉苁蓉　磁石　石燕　葫芦巴【炮炒】破故纸【炒】肉豆蔲【煨】舶上茴香【炒】胡椒　荜澄茄【去蒂】牡蛎【虾】乳香【另研】血竭【另研】硃砂【另研】没药【另研】钟乳粉【各一两】
　　右二十八味共为细末糯米糊丸如桐子大每服五粒七粒或九粒早晨枣汤吞下或参汤盐汤下妙在诸丸之上
　　大阳丹【出鲍氏方】治诸虚百损妙庐山谭先生服此百四十余岁
　　硃砂　雄黄　雌黄【五钱末】乳汁【半斤生男者】
　　右以酒一升同熬干三次丸如麻子每一丸至三丸米饮下空心服兼服地仙酒老仙酒更妙
　　又方
　　老硫黄【不换】川椒【季一换四两】诃子【七十二个七十二日一换】
　　各用绢袋盛酒浸七日入半杯酒饮下不必多杯也
　　衞真汤【出本事方】能治丈夫妇人元气衰惫荣衞怯弱真阳不固三焦不和上盛下虚夜梦鬼交觉来盗汗靣无精光唇口干燥耳内蝉鸣腰背倦痛心气虚乏精神不宁惊悸徤忘饮食无味日渐痩悴外肾湿痒夜多小便腰重冷痛牵引小腹足膝缓弱行歩艰难妇人血海久冷经后不调或过期不至或一月两来赤白帯下漏分五色子宫感寒久不成孕并皆治之此药大生气血遇夜半子时肾水旺极之际仗药力收摄血化精实丹田填五脏诸病未萌之前皆能制治便不复为梗是此药也每服多寡具列在后
　　川当归【三两酒浸一宿】人参【一两五钱】金钗石斛【五两】白茯苓木香　肉豆蔲　山药【以上各三两】生地黄【三两五钱】丁香【一两】熟地黄【温水洗三两】青皮【一两去白】川牛膝【二两童子小便酒各半浸一宿】
　　右为细末每服三钱温酒调盐汤亦得空心食前一服妇人诸疾用童子小便同温旧酒调空心下
　　砂丹【出朱氏集验方】能治男子妇人诸虚不足心气不宁梦寐不安手足疼痛腰膝拘挛歩履艰难及妇人脚气冲心呕吐药不能下咽者并皆治之蜀医何殿机傅方
　　硃砂【四两以木十数个每木开盖去瓤底以下根铺药末少许中以纱片塞硃砂一两蜜拌湿坐于其间仍盖药末令满以木盖子盖定篾筌定纱片塞木全个不令散失之如此者二三十个酌以银盒大小坐于其中银盒上下仍铺末药封盖定于银锅甑中勿用铁器以桑柴烧文武火蒸七昼夜再换木药末一次又蒸七昼夜乃止取出硃砂一味摊干研细以薏苡粉煑稀糊为丸如梧桐子大每服二三十丸茶酒任下诸药在后】黄耆【炙】当归　逺志【去心】栢子仁　川乌【炮】木香　茯神【去木】益智仁　人参　乳香　龙齿　五味子　石斛　川椒　熟地黄　麦门冬　白芍药　仙灵脾【各一两】鹿茸【炙】酸枣仁　附子【炮去皮】钟乳粉【各二两】加砂【二两】
　　磁石丸【出朱氏集验方】専治心肾诸虚不足
　　磁石【醋煆】黄耆【蜜炙】覆盆子　赤茯苓【去皮各五钱】干姜巴防【去心】桂心　鹿茸【蜜炙各三钱】苁蓉【酒浸焙干】牛膝【酒浸焙干】川椒【炒各四钱】栢子仁【另研】防风　地骨皮　逺志【去心各三钱五分】大附子【一个炮去皮】大川乌【一个去皮】紫稍花【去蒂各一两】
　　右为细末酒煑糊为丸如梧桐子大每服三十丸汤酒任下妇人白帯下及男子泄精加龙骨五钱海螵蛸一两牡蛎五钱盐泥固济火煆
　　巴防丸【出朱氏集验方】能治诸虚不足真气衰惫服之有效川楝子【去核】葫芦巴【炒】白姜【炮】川椒【炒】茴香　川牛膝【酒浸焙】破故纸【炒】山药　木通　肉桂【去皮】牡蛎【煆】附子【炮去皮脐】赤石脂
　　右等分为末酒糊为丸如梧桐子大毎服五十丸空心温酒盐汤下随症加味子后肾虚头疼加川芎肺虚咳嗽加五味子欵冬花背劳倦加沉香脾胃不和加荜澄茄虚疟寒热加蜀漆叶心神不宁加龙齿酸枣仁炮去皮殻
　　玉女砂【出朱氏集验方】能治男子妇人诸虚百损暖下元固阳暖子宫产后诸虚尤宜服之又専治虚病寒热自汗尤神此乃潼州许德修名医遇仙人得此方极验好辰砂【八两或六两或十两绢袋盛若块打令稍小惟红者为上再入后药】金毛狗脊【去毛】熟地黄　吴茱茰　丝子　杜仲　瓦松【古屋瓦上青毛焙干去土】五味子　人参　肉荳蔲【面包煨研细】桑寄生　川萆薢　芍药　巴防【去心】黄耆　牡丹皮【去心】肉苁蓉　当归　茯神【去木】茴香【洗】逺志　山茱茰
　　右各一两装在一斗瓶内着童子小便五七升将砂袋悬挂瓶中如煑酒法于锅内着水亦悬药瓶于锅中桑柴或间松柴煑五日夜火不要急小便不住增添煑令干日足取出将砂袋以温水涤十余次又换温水浸半日弃药不用将辰砂又洗三两次糯米团子和丸空心枣汤下五粒至十粒
　　加味大建中汤【出朱氏集验方】大补诸虚
　　白芍药　官桂　黄耆【蜜炙】附子【炮】五味子　干姜【炮】人参　鹿茸【酒蒸】白茯苓【去皮】川芎　半夏　当归【酒浸】陈皮【各一两】甘草【五钱】
　　右为麄末每服四钱水一盏半姜七片枣一枚煎六分去滓空心服
　　大防风汤【出如宜方】能治诸虚损兼治风冷腰膝筋骨疼痛熟地黄　防风　白术　当归　杜仲【制】黄茋【炙】白芍药【以上各二两】羗活　牛膝【制】人参　甘草【各一两】
　　右防咀每服四钱姜七片枣一枚煎服一方有附子炮川芎各一两五钱
　　青春丸【一名人参丸出如宜方】専治少年梦髙坠下水溺行似踏空【方见本类前人参丸】
　　诜诜丝子丸【出如宜方】
　　熟地黄　逺志　龙齿【各二两】兎丝子【三两】
　　右为细末用山药糊和为丸如梧桐子大每服五十丸温酒或盐汤下空心服
　　沉附汤【出如宜方】能治上盛下虚气不升降胸痞气急附子【炮】干姜【各五钱】沉香　白术【各一两】甘草【一两五钱】
