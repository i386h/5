<!-- { "loadSidebar": true } -->
　　右防咀每服五钱水一盏半煎至一盏去滓磁器盛加热水调和随意服之
　　大温脾汤　治脾胃中冷不得食水谷不消腹响胀满时苦下痢
　　黄芩　人参　芍药　附子【各一两炮】甘草【炙】干姜大黄　厚朴【各二两炙】
　　右切以水八升煮取二升八合分为三服亦可四服得下注不下须臾复服甚良忌猪肉海藻菘菜
　　人参汤　治脾胃虚冷呕逆醋心冷辟翻胃中满酒后不得食靣色痿黄
　　人参　白茯苓【去黒皮】白术　陈橘皮【汤洗去白】桂【去粗皮各一两】厚朴【二两去粗皮生姜汁炙】半夏【二两五钱汤洗去滑炒】甘草【三分炙剉】
　　右粗捣筛每服三钱水一盏入生姜五片煎至七分去滓空心温服
　　白豆防丸　治脾胃虚冷胸膈不寛吐逆霍乱臓腑不利水谷不消胀满肠鸣
　　白豆防　木香　干姜【炮】枳实【各一两去穰麸炒】半夏【一两五钱汤洗去滑七次焙】桂【去粗皮】白术　细辛【各三分去苗叶】当归【五钱切焙】诃黎勒皮【一两一分】
　　右为细末酒煮面糊为丸如梧桐子大每服二十丸以米饮盐汤下空心食前服
　　鸡舌香散【出和剂方】　治男子女人隂阳不和臓腑虚弱中脘气滞宿寒留饮停积不消胸膈胀满心脾引痛攻刺腹脇有妨饮食又治中酒吐酒停饮漫浸呕逆恶心噫气吞酸并皆治之
　　香附子【炒去皮】赤芍药　天台　乌药【去木】良姜【去芦用麻子油炒】肉桂【各四两去粗皮】甘草【五钱炙】
　　右为细末每服二钱入盐少许用沸汤服不拘时候
　　养脾丸【出仁存方】　治脾胃虚冷心腹绞痛胸膈痞闷脇肋虚胀呕逆恶心噫气吞酸泄泻肠鸣水谷不化肢体怠惰不思饮食
　　大麦蘖【炒】白茯苓【去皮】人参【去芦各一斤】干姜【炮】缩砂仁【去皮各二斤】白术【半斤】甘草【剉烂一斤半】
　　右为末炼蜜和丸每服一两每两作十丸细嚼生姜汤下食前服此药养胃进食
　　七枣汤【出卫生寳鉴方】　治脾胃虚冷脐腹疼痛吐泻不定里急后重肠中虚鸣水谷不消不下饮食
　　厚朴【去粗皮生姜汁炙透焙干半斤】干姜【三两炮】乌头【炮制去皮脐】蘹香子【炒】益智【去皮】缩砂【各四两去皮】甘草【三两炙】
　　右剉如麻豆大每服二钱水一盏入枣七枚擘开同煎至七分去滓空心温服一方用生姜五片同煎去干姜
　　蛤蚧散　治脾胃气攻心痛者
　　蛤蚧【一对酒炙】乳香　木香　白茯苓　丁香　茴香川山甲【二钱】
　　右为细末每服一钱好温酒调空心服
　　丹砂丸【出王氏博济方】　治宿食不消及治厌食遍身黄肿多年不瘥及一切块积
　　丹砂　硇砂　麝香【各二分】雄黄　铅丹【各五钱】腻粉【二钱研】巴豆【二十粒去皮心膜出油用醋半盏熬成膏】
　　右将六味细研以巴豆和匀入白面滴水丸如菉豆大每服三丸至五丸用水半盏煮一服取出临卧酒下至晩但防泻一二行是验并不瘦损人臓腑
　　木香枳实丸　治心气胀满食不消化
　　木香【五分】枳实【二两去穣麸炒】赤茯苓【二两去黒皮】诃黎勒皮【一两五钱炮】人参【三分】大黄【三两剉炒】郁李仁【二两研】
　　右为细末炼蜜丸如桐子大每服三十丸空心温水下
　　小麝香丸　治脾胃不和胸膈痞闷饮食迟化
　　麝香【五分研】丁香皮【剉】木香　益胃【去皮】甘菘　莎草根【去毛】蓬莪荗【各二两炮制】
　　右除麝香外捣为细末入麝香拌匀以水浸炊饼心和丸小豆大每服七丸至十丸嚼破温热水下食后服
　　木香饼子【出和剂方】　治脾经虚冷胃脘寒疾胸膈噎痞口淡舌澁心腹撮痛呕逆宿水脇下疼闷喘满气急倦怠少力不思饮食常服寛胸膈散滞气消痰美饮食缩砂仁【一十二两】檀香【四两】甘菘【五两洗】丁香【四两】蓬莪荗【十两】木香【二两五钱】
　　右为细末别用甘草熬膏为丸每两作二百五十丸捻作饼每服三五饼细嚼生姜汤下温酒亦可不拘时
　　殻神丸　治脾胃虚冷气久不顺中脘痞闷全不思食停痰呕逆水谷不化
　　小麦蘖【炒】陈麴【各一两五钱炒】乌梅【一两炒】陈橘皮【去白焙】生姜【切焙】枳实【各五钱去穣麸炒】
　　右为末炼蜜丸如桐子大每服三十丸食后米饮下
　　附子温中丸　治脾胃顺气化痰呕吐噎膈留饮肠鸣食冷泄注辟寒养正气
　　附子　干姜　白术【各一两】肉桂　甘草【各五钱炙】良姜【七钱】
　　右为细末炼蜜为丸一两作十丸每服一丸细嚼生姜橘皮汤下米饮亦可食前
　　豆防汤　治脾胃虚冷水谷不化腹内防刺撮痛臓腑不调及因冷物伤脾吐泻不止
　　草豆防【薄面裹烧香熟并面用二两】桂【去粗皮】陈橘皮【四两汤洗去白】甘草【四两炙】髙良姜【四两】陈粟米【二两炒焦研末】
　　右六味捣罗五味为末入粟米末拌匀再罗过每服三钱淘米清泔一盏半生姜三片枣五枚擘破同煎至八分去滓热服空心食前
　　磨滞丸　治脾胃气不和宿食不消食已腹痛呕哕恶心胸膈痞闷大便秘利不定
　　木香　青橘皮【汤浸去白焙】桂【各一两去粗皮】吴茱萸【三两汤洗焙干炒】巴豆霜【炒五分】硇砂【醋熬成霜研末一钱】
　　右捣罗四味为末与硇砂巴豆霜拌匀醋煮面糊丸菉豆大每服三丸加至五丸早晚食后临寝服大便溏痢即减丸数
　　磨脾丸　治三焦气不升降脾臓衰弱胃气虚满不思饮食旧谷未消新谷又入脾胃气弱不能磨化谷气减耗肌肉瘦痒面目痿黄寒湿结瘀饮气下流渍伤肝肾足胫虚浮怠惰嗜卧四肢不收此药服之并不耗气可以剖判清浊交通上下使脾气和实而能磨化水谷
　　补骨脂【六两炒令黄焦】京三棱【一斤大者炮细碾罗取粉四两用】荜澄茄【六两】防榔【四两】木香【四两】黒豆【一斤汤洗去皮焙干炒令黄熟细碾罗取粉四两】
　　右为末水煮面糊丸小豆大每服二十丸温米饮下不计时候
　　健脾散　治脾胃虚冷水谷迟化不能饮食
　　人参　白茯苓【去黒皮】黄耆【剉】麦蘖【各一两炒黄】甘草【炙剉】面麯【各五钱炒令黄】
　　右为末每服二钱匕入盐沸汤服不拘时候
　　茴香理中丸　治中焦不和脾胃宿冷心下虚痞肠中疼痛呕吐冷痰饮食不下噫气吞酸怠惰嗜卧全不思食霍乱吐痢肠鸣不歇手足不和米谷迟化白术　人参【去芦】干姜【炮】甘草【各二两半】茴香【二两一方无茴香】
　　右为细末炼蜜为丸每两分作十丸食前用白汤化下嚼服亦可或丸如桐子大服亦可大病新产吐唾不止及新产内虚皆可服亦温脾胃消痞满留饮顺三焦饮食辟风寒邪气
　　新法半夏汤【出和剂方】　治脾胃不和中脘气滞宿寒留饮停积不消心腹刺痛脇肋膨胀呕吐痰水噫气吞酸中酒吐酒哕逆恶心头痛烦渴倦怠嗜卧不思饮食陈皮【去白】神麯【四两炒】草果【煨去皮】半夏麯【各二两四钱炒】干姜【四两炮】丁香皮　木香　白茯苓【各七钱五分】甘草【四钱五分】
　　右为细末每服一钱盐汤服不拘时常服温中破痰开胃健脾消酒进食
　　大应丸　治脾胃虚寒宿食不消壮热憎寒头目重痛巴豆【十五粒去皮浆水一盏煮干为皮】大黄【蒸熟一分】五灵脂【炒】青橘皮【各五钱汤浸去白焙】
　　右为细末面糊丸如菉豆大每服七丸食后临卧用生姜汤下
　　枣肉丸【出医方集成】　治脾胃虚寒腹鸣泄泻胸膈不快饮食不化
　　破故纸【四两炒】木香【一两不见火】肉豆防【二两面裹煨】
　　右为细末灯心煮枣肉丸如桐子大每服七十丸姜汤盐汤下
　　半夏饮　治脾胃虚弱不能饮食干哕恶心水谷不化半夏【为末生姜汁制作饼炮干】厚朴【各二两去粗皮姜炙】人参　陈橘皮【汤浸去白焙】白术【各一两】
　　右粗捣筛每服三钱匕水一盏生姜五片枣二枚擘破同煎至八分去滓温服
　　木香丸　治脾胃虚寒宿食不消留滞成块心腹疼痛木香　丹砂【各三钱研】蓬莪荗【煨剉】京三棱【各一两煨剉】巴豆【二十粒去皮心膜出油】
　　右为细末醋煮面糊和丸如豌豆大每服二丸至三丸食后临卧生姜橘皮汤下
　　丁香丸　治脾胃虚寒宿食不消两脇满痛
　　丁香　丁香皮　干姜【炮】陈橘皮【各一两汤浸去白】巴豆霜【五分】
　　右捣罗四味为末入巴豆霜拌匀再罗用好酒煮面糊丸如菉豆大每服五丸至七丸食后温生姜汤下
　　阿魏丸　治脾胃虚寒宿食不消腹胀腹鸣通和五臓阿魏【五钱研】蝎稍【炒捣】麝香【各一分研】硇砂【半分研】桃仁【四十九枚去皮尖防仁生研】
　　右研令匀酒煮面糊丸如梧桐子大每服二十丸温酒下不嚼早辰日中临卧各一服
　　温白丸　治脾胃虚冷一切病
　　半夏【二两汤浸切作片生姜汁浸焙】白术【一分】丁香【一分】
　　右为末生姜汁煮面糊丸如梧桐子大每服十丸浓煎生姜汤下食前空心服如腹痛呕逆食后服
　　丁附丸【出杨氏家藏方】　治脾胃受寒虚冷者呕吐不止
　　丁香【一两】附子【炮】豆防【面裹煨】胡椒【各五钱】
　　右为末蜜丸每服十五丸细嚼橘皮汤下
　　木香干姜枳术丸【出兰室秘藏方】　破除寒滞气消寒进饮食木香【三钱】干姜【五钱炮】枳实【一两炒】白术【一两五钱】
　　右为细末荷叶烧饭丸如桐子大每服三五十丸温水下食前
　　半夏汤　治脾胃虚冷饮食不化呕逆多痰
　　半夏【白水煮焙】白扁豆【各一两】人参　枳殻【各五钱去穰麸炒】
　　右粗捣筛每服二钱水一盏生姜三片枣一枚擘破同煎至七分去滓温服不拘时候
　　胡椒丸【一名干姜丸】　治脾胃虚冷大肠泄泻饮食不化胡椒【一两】乌头【炮制去皮脐】干姜【炮】赤石脂【各五钱】
　　右为末面糊丸如梧桐子大每服十五丸至二十丸空心食前米饮下
　　胡丸【出徳生堂】　理中焦不和脾胃积冷心下虚痞肠腹中疼痛或饮食过多胸脇逆满噻噎不通咳嗽无时冷吐冷痰妇人血气肚腹疼痛症瘕气结虫烦不安胡　当归　青皮　蓬术　防榔　雄黄【另研】木香【各一两】三棱【二两】
　　右为末水糊为丸如桐子大每服三十丸生姜汤下不拘时
　　小三棱煎丸　治宿食不消心腹胀满吐逆吞酸
　　京三棱　蓬莪荗【各四两】芫花【一两】
　　右同入磁瓶内用米醋五升浸满封瓶口慢火煨干取出前二味杵碎仍用余醋炒芫花防焦并焙干为末醋煮面糊丸如桐子大每服三丸至五丸生姜汤下妇人醋汤下一方橘皮汤下
　　厚朴汤　治脾胃虚冷气逆呕吐不能下食
　　厚朴【去粗皮涂生姜汁炙熟三两】人参　陈橘皮【各一两去白炒】
　　右粗捣筛每服五钱水一盏半煎至八分去滓温服
　　治脾胃冷弱腹中积冷胀满刺痛【肘后方】
　　右以肥狗肉半斤米盐豉等煮熟顿吃一两顿愈
　　治食生冷杂物或寒时衣薄当风或夜食便卧不即消心腹烦痛胀急连日不化方
　　右烧地令极热即敷薄荐若莞席向卧覆取汗即立愈也

