<!-- { "loadSidebar": true } -->
　　右细末炼蜜为丸梧子大毎服五七十丸空心盐汤下是斋方用熟地黄半觔补血兎丝子半觔补精细末酒糊丸人参汤下平补精血不燥不热理下部弱肾水冷气不顺沉香汤下心气虚茯苓汤下心气烦躁不睡酸仁汤下肾气动茴香汤下小便少车前子汤下小便多益智汤下
　　黄耆益损汤【出危氏方】治男子妇人童男室女诸虚不足荣衞俱弱五劳七伤骨蒸潮热腰背拘急百节酸疼夜多盗汗心常惊惕咽燥唇焦嗜卧少力肌肤瘦瘁咳多痰咯唾血丝寒热往来烦热神昏全不用食服热药则烦躁冲满上焦进凉药则膈满而腹痛宜服此药最有神效兼治大病后荣卫不调妇人产后血气未复
　　人参【去芦】石斛【去根】甘草　黄耆【去芦】木香　白术　当归　肉桂　茯苓　芍药　半夏　川芎　熟地黄【九蒸酒炒】山药　五味子　牡丹皮　麦门冬【去心各等分】
　　右剉散每服三钱水一盏半生姜五片二枚小麦五十粒乌梅一枚煎空心食前服
　　薯蓣丸　疗丈夫五劳七伤头痛目手足逆冷或烦热有时或冷痹骨疼腰臗不随食虽多不生肌肉或少食而胀满体涩无光泽阳气衰絶隂气不行此药能补十二经脉起发隂阳通内制外安魂定魄开三焦破积聚厚肠胃消五脏廓气除心内伏热彊筋壮骨轻身明目除风去冷
　　干薯蓣【二两】苁蓉【四两】牛膝　兎丝子【酒渍】杜仲　赤石脂　泽防　干地黄　山茱萸　茯苓　巴防天【去心各二两】五味子【一两五钱】石膏【三两研】逺志【一两去心】栢子仁【二两】白马茎筋【一条炙】
　　右捣筛蜜和丸如梧桐子大以酒空腹服二十丸至三十丸日再忌大酢芜荑蒜陈臭物
　　三仁九子丸【出千金方】治五劳七伤补益
　　酸仁　栢子仁　薏苡仁　兎丝子　菊花子枸杞子　蛇床子　五味子　蕃闾子　地肤
　　子　乌麻子　牡荆子　干地黄　薯蓣　桂心苁蓉【各一两】
　　右为末蜜丸如梧桐子大酒服二十丸日二夜一服一方有韭子覆盆子各一两无牡荆子菊花子
　　覆盆子丸【出千金方】治五劳七伤羸瘦补益
　　覆盆子　兎丝子【各二分】苁蓉　鹿茸　巴防天白龙骨　茯苓　天雄　白石英　五味子　续断　薯蓣【各一钱】干地黄【八分】蛇床子　逺志【六分】干姜【六分】
　　右为末蜜丸如梧子大酒服十五丸日再渐渐加至三十丸慎性冷陈臭张文仲方无龙骨鹿茸天雄续断石英有石斛白术桂心枸杞子人参栢子仁泽防各六分牛膝四分山茱萸五分赤石脂甘草各二分细辛四分
　　大山芋丸【出和剂方】治诸虚百损五劳七伤肢体沉重骨节酸疼心中烦悸唇口干燥面体少色情思不乐咳喘乏伤血动气夜多异梦盗汗失精腰背强痛脐腹急嗜卧少起喜惊多忘饮食减少肌肉瘦瘁又治风虚头目晕心神不宁及病后气不复常渐成劳损久服补诸不足愈风气百疾又名薯蓣丸
　　白术　麦门冬【去心】白芍药　杏仁【去皮尖麸炒黄】防风【去芦】芎防【各一两五钱】大豆黄卷【炒】熟干地黄　肉桂【去粗皮】麹【炒】当归【酒浸各二两五钱】桔梗　白茯苓【去皮】柴胡【各一两二钱五分】干姜【炮七钱五分】甘草【炙七两】大【一百枚蒸熟去皮】白敛【五钱】阿胶【炒】人参【各一两七钱五分】山芋【七两五钱】
　　右为末炼蜜与蒸同和丸如弹子大每服一丸温酒或米饮化下嚼服亦得食前常服养真气益精补髓活血驻顔一方加琥珀一两逺志去心炒二两茯苓三两五钱即是养心丹虚遗减白术加龙骨二两
　　四味丸　治五劳七伤补益精髓
　　熟干地黄【焙】天门冬【去心焙】白茯苓【去黒皮】逺志【去心各三两】
　　右为末炼蜜和丸如梧子大每服三十丸温酒下
　　沉麝香茸丸【出瑞竹堂方】治五劳百损诸虚怯精元气不固沉香【二钱】麝香【一钱】南木香【三钱】乳香【三钱】小茴香【四钱炒】八角茴香【四钱炒】鹿茸【酥炙】莲肉【各五钱炒】茯苓【炒】苁蓉　兎丝子　牛膝　川栋子【各五钱酒浸炒】地龙【去土净】陈皮【去白各五钱】仙灵脾【三钱酥炙】
　　右依分两制和为末糊入麝香为丸如桐子大每朝不见红日面东用温酒下三十丸忌食猪羊血豆粉之类
　　五洛散　主五劳六极七伤八不足里急胸脇胀满背痛头四肢重腰脊彊环脐腹痛小便或难或数剧者大便失血翕翕少气手足烦热卧不能卒起起行不能久立名内极或忧愁恐怖或饱食生肉饮酒入房自竭阳气虚竭耳鸣乌乌甚则手足浮肿逆害饮食名曰内消
　　大黄【六分】麦门冬　白薇　当归　干地黄　山茱萸　桑螵蛸【炙各七分】栝蒌　甘草【炙】茯苓【各五分】石斛【九分六安者】桂心　鐡屑【研】厚朴【炙各三分】吴茱萸【二分】
　　右各捣筛白蜜一觔膏一觔当蒸温汤浸之和叜【踈有切】前药令如干饭状药悉成又别取牛膝五两肉苁蓉六两附子三两炮三物各捣下筛内诸药和令相得以酒服之方寸日三不知稍増之长肌肉补不足乆服益气力若少气力加石斛消渴加栝蒌止痛结烦里急加芍药腹中痛下脓血加厚朴四两炙四肢酸疼加当归翕翕少气加天门冬白薇一名五若散忌海藻菘菜生葱芜荑酢物鲤鱼等
　　钟乳丸【出圣恵方】治五劳六极七伤腰疼膝痛小便余沥心虚健忘荣卫不调宜服
　　钟乳【三两】石斛　兎丝子【酒浸一宿曝干别捣为末各二两】甘草【炙微赤剉】牛膝【去苗】蛇床子【各一两】细辛　山茱萸　防风【去芦头】杜仲【去粗皮炙微黄剉】枳殻【麸炒微黄去穰各三分】五味子　熟干地黄【各一两】川椒【五钱去目及闭口微炒去汗】
　　右为末炼蜜和捣五七百杵如梧桐子大毎服空心及晚食前温酒下三十丸
　　内补散【出千金方】治男子五劳六絶其心伤者善惊妄怒无常脾伤者令人腹满言噫食即欲卧面目痿黄肺伤者令人少精腰背痛四肢厥逆其肝伤者令人少血面黒肾伤者有积聚小腹腰背痛痹欬唾小便难六絶为病皆起于火劳脉虚外受风邪内受寒热令手足疼痛膝以下冷腹中雷鸣时时泄痢或闭或利面目肿心愤愤不欲语恶闻人声
　　干地黄　兎丝子　山茱萸　【阙　各五分】逺志巴防天【各五钱】麦门冬　五味子　甘草　人参苁蓉　石斛　桂心　茯苓　附子【各一两五钱】
　　右治下筛酒服方寸匕日三加至三无所禁
　　赤石脂丸【出千金方】治五劳七伤男子诸疾
　　逺志　栝蒌根　赤石脂　山茱萸【各七分】防风石韦【各三分】肉苁蓉【三分】牛膝　杜仲　薯蓣【各四分】天雄　栢子仁【各五分】蛇床子【六分】菖蒲　续断【各三分】
　　右为末炼蜜膏和丸如梧桐子大空腹服五丸日三服十日知乆服不老加兎丝子四分佳
　　人参汤【出千金方】治男子五劳七伤胸中逆满害食乏气呕逆两脇胀小腹急痛宛转欲死调中平脏絶伤人参　当归　芍药　甘草　生姜　麦门冬白糖　桂心【各二两】前胡　茯苓　五味子　蜀椒橘皮【各一两】枳实【半两】大枣【十五枚】
　　右防咀流水一斗半除浸药半日用三年陈芦稍煎取四升内糖复上火煎令十数沸年二十以上六十以下一服一升二十以下六十以上一服七八合虽年盛而又羸者亦服七八合日三夜一不尔药力不接则不能救病要用捞水陈芦不则水强火盛猛则药力不能出也
　　黄耆丸【出千金方】疗虚劳
　　黄耆　鹿茸　茯苓　乌头　干姜【各三分】干地黄当归　桂心　芎防【各四分】枸杞　桑皮　兎丝
　　子　五味子　栢子仁　白术【各五分】大【二十枚】
　　右为末蜜丸如梧桐子大平旦酒服二十丸夜十丸以知为度
　　人参五味子散治男子老稚诸虚百损气血劳伤涎喘咳哝或咯血寒热往来夜有盗汗羸痩困乏一切虚损
　　人参　五味子　桔梗　白术　白茯苓　甘草【炙】熟地黄　当归【焙各五钱】地骨皮　前胡【去苗】桑白皮【切炒】枳殻【去穰炒】黄耆　陈皮　柴胡【去苗各三分】
　　右为麤末每服三钱水一盏半生姜三片同煎至五分去滓温服食后日三服烦渴加乌梅青蒿同煎咳脓血加知母阿胶同煎尤妙
　　肾沥汤　疗五劳六极八风十二痹补诸虚不足猪肾【一个去脂膜】附子【炮】芎防　丹皮　桂心　人参当归【各四分】茯苓　桑螵蛸【炙】磁石【研如粉】牡荆子黄耆　菖蒲【各八分】干地黄【六分】
　　右切以水一斗七升煑肾取一斗一升去肾内药煎取四升分四服忌羊肉冷水酢生葱芜荑胡荽
　　干地黄丸【出千金方】治五劳七伤六极脏腑虚弱饮食不下顔色黧黯八风所伤益血气进食资顔色长阳五味子【四分】阿胶　肉【各八分】干地黄　茯苓　天雄【各七分】蛇床子【六分】桂心　麦门冬【各五分】逺志　苁蓉　杜仲　甘草【各一钱】
　　右为末蜜丸如梧桐子大酒下二十丸日加至三十丸常服弥佳
　　羊肝散　治诸虚百损五劳七伤年深泄痢乆作滑肠心腹痞闷块症疼痛硬下虚上热口疮燥渇一切隂盛阳虚之证
　　缩砂仁　白芍药　良姜【切炒】厚朴【姜制】橘皮　胡椒【各五钱】破故纸　丁香　白术　木香　肉豆防吴茱萸【汤洗七次焙】官桂【各三钱】
　　右为末羊肝三两薄批开掺药二钱五分铺葱丝一重卷定麻扎积火炙熟分三五次细嚼米饮下日均一剂食前






　　普济方卷二百二十七
<子部,医家类,普济方>
　　钦定四库全书
　　普济方卷二百二十八　明　周王朱橚　撰虚劳门
　　虚劳
　　五龙软金丹　治男女子诸虚百损五劳七伤下元冷腰腿膝疼痛妇人赤白带下添精补髓活血驻顔沉香【二钱】檀香【一钱】八角茴香【一钱五分】乳香【一钱】安息香【一钱五分】麝香　莲子心　犀角　丁香　硃砂　穿山甲　仙灵脾【酥炙各一钱】益智仁【一钱五分】
　　右为末炼蜜为丸如梧桐子大毎服十丸空心温酒干物压之
　　麋茸丸【出圣惠方】治下元虚冷五劳七伤阳气衰弱脚腰无力虚劳羸损
　　麋茸【三两去毛涂酥炙防黄】雄蚕蛾【隔纸微炒】桂心　桑螵蛸【微炒】逺志【去心】兎丝子【酒浸三日曝干别捣为末】钟乳粉　阳起石【酒煑半日细研水飞过】山茱萸　肉苁蓉【酒浸一宿刮去皱皮炙干】附子【炮裂去皮剂】蛇牀子　黄耆【剉各一两】
　　右捣罗为末入阳起石等都研令匀炼蜜和捣三五百杵如梧桐子大每日空心及晚食前以温酒下三十丸
　　沈中丸　疗五劳六极七伤胃气不和发于五脏虚劳小便或难数令人多思脾气不和宿食所为流入百脉饮食不进沈滞着中膈或食不消
　　芎防　附子【炮】桂心　甘草【炙】黄芩　芍药　干姜　蜀椒【汁各二两】杏仁【去皮炒四两】白术【五两】当归　大黄【一两】
　　右捣筛蜜丸如梧桐子大以酒服五丸夜三丸忌海藻菘生葱猪肉冷水桃李雀肉等
