<!-- { "loadSidebar": true } -->
　　黄耆丸　治五劳六极七伤骨髓虚惫四肢无力黄耆【剉】牛膝【去苗】熟干地黄【各二两】桂心　薯蓣　覆盆子　巴防　五味子　逺志【五钱去心】鹿茸【去毛酥涂炙防黄一两】石斛【去根剉】肉苁蓉【酒浸一宿削去皱皮炙干各一两半】
　　右为末炼蜜和捣三二百杵丸如梧桐子大每服空心及晚食前温酒下三十丸
　　薯蓣散　治五劳六极七伤脐下膨脝两脇胀满腰脊引痛鼻中干燥目暗防防愤愤不乐胸中气逆少饮食小便赤黄余沥梦与鬼交失精惊恐虚乏
　　薯蓣　白茯苓　黄耆【剉各二两】逺志【五钱去心】泽防　人参【去芦头】白芍药　五味子　山茱萸　沉香【各一两】龙骨【一两五钱】枳殻【三分麸炒微黄去皮】
　　右为散每服四钱以水半盏入姜半分枣三枚煎至六分去滓内白沙糖如栗大更煎一两沸食前温服
　　巴防丸　治五劳六极七伤骨髓虚惫四肢无力巴防　牛膝【去苗】肉苁蓉【酒浸削去皱皮炙干】补骨脂【各二两】栢子仁　逺志　五味子　桂心　干漆【捣碎炒令烟出各一两】熟干地黄【三两】鹿茸【去毛酥涂炙微黄】兎丝子【酒浸三日】
　　右为末炼蜜和捣三二百杵丸如梧桐子大每服空心及晚食前以温酒下三十丸
　　通明丸　治五劳七伤六极强力行步负重病后骨髓未满所食不消胃气不平
　　麦门冬【三觔】干地黄　石韦【各一觔】紫苑　五味子肉苁蓉　甘草　阿胶　杜仲　逺志　茯苓天雄【各半觔】
　　右为末蜜丸如梧桐子大食前苦酒服十丸日再加至二十丸
　　建中汤　治五劳七伤小腹急痛膀胱虚满手足冷饮食苦吐酸痰呕逆泄下少气目耳聋口焦小便自利
　　胶饴【半觔】黄耆　干姜　当归【各三两】人参　半夏橘皮　芍药　甘草【各二两】附子【一两】大【十五枚】
　　右防咀以水一斗煮取三升半汤成下胶饴烊沸分四服日二服
　　治五劳七伤小腹急脐下膨脝两脇胀满腰脊引痛鼻口干燥目暗防防愤愤不乐胸中气逆少饮食心中防防痛小便黄赤尿有余沥去精惊恐虚乏【出千金方】饴糖【半觔】黄耆　逺志　当归【千金翼无】泽防【各三两】芍药人参　龙骨　甘草【各三两】生姜【八两】大【二十枚】
　　右防咀以水一斗煑取二升半汤成内糖令烊一服八合少停又一服【深师无饴糖逺志泽防龙骨有桂心六两半夏一升附子一枚】
　　干漆散　治丈夫五劳七伤
　　逺志皮　续断　兎丝子【各五两】天雄【炮】桂心【各三两】干漆【炒令断烟】苁蓉【各八两】石斛【八两】枸杞子【一升】干地黄【十两】
　　右为散每日一服一匕暮一匕酒饮皆得忌猪肉冷水生葱芜荑
　　十全大补汤　治男子妇人诸虚百损五劳七伤少饮食久病虚损时发潮热气攻骨脊拘急疼痛梦遗精靣色痿黄脚膝无力一切病后气不如旧忧愁思虑伤动血气喘中满脾肾气弱五心烦闷并治之此药性温不热平补有効养气育神醒脾止渴顺正辟邪温暖脾肾【见诸虚门补益诸疾类】
　　金锁正元丹　治男子五劳七伤沉寒痼冷四肢厥逆隂盛身寒脐腹久痛脏腑软弱困倦少力饮食迟化涩精补气久服强健驻顔
　　白僵蚕【炒】破故纸【炒】白龙骨　山茱萸【汤浸去核】桑螵蛸【炒】黒栀子【炮】肉苁蓉【酒浸】牛膝【酒浸】兎丝子【酒浸各五钱】韭子【二两炒】
　　右为细末炼蜜为丸如梧桐子大每服二十三十丸空心温酒下日进二服常服有益妇人亦可服
　　正元丹　治元气虚冷靣色黒黄饮食减少皮肉枯燥并宜服之【此见诸虚门补虚进饮食类】
　　萆薢丸【出圣惠方】治一切劳气五缓六极久服长筋骨养血脉益顔色变白袪风逐气充肌
　　萆薢【三两剉】牛膝【去苗】桂心　白术　熟干地黄　附子【炮裂去皮脐】川乌头【炮裂去皮脐各二两】枳实【麸炒微黄】丹参【各一两】肉苁蓉【酒浸一宿刮去皱皮炙干二两】
　　右为末炼蜜和捣二三百杵丸如梧桐子大每服空心以温酒下三十丸渐加至四十丸
　　钟乳丸【出圣惠方】治五劳六极七伤痩损虚冷令人肥白钟乳粉　肉苁蓉【酒浸一宿去皱皮炙干】熟干地黄　兎丝子【酒浸一宿曝别捣各二两】干漆【捣碎炒令烟出】栢子仁　酸枣仁【防炒各一两】甘草【五钱炙微赤剉】
　　右为末炼蜜和捣三二百杵丸如梧桐子大每服空心及晚食前以温酒下三十丸
　　治五劳七伤衰损【出医方集成】
　　枸杞子【一斤】天雄【三两】苁蓉　石斛　干姜【各八两】兎丝子【一觔】逺志　续断【各五两】干地黄【十两】
　　右治下筛酒服方寸匕日二
　　补益鹿茸丸　治五劳六极七伤衰损【方见本门虚劳小便白浊类】地黄丸　治男子妇人劳损虚羸伤寒冷热病无所不治
　　干地黄　茯苓　参【各五两】泽防　薯蓣　山茱茰　桂心　芍药【各四两】附子【三两】
　　右为末蜜丸如梧桐子大酒服二十丸加至三十丸以知为度此方胜胡公肾气丸及五石丸
　　丸延生丹【出御药院方】治丈夫妇人虚损五劳七伤腹内一切痛大便滑小便不通男子小腹膀胱气病妇人经闭赤白带下酒食多伤大人小儿吐逆不定诸积聚寒疝气疰亦治中恶鬼疰传尸劳疾乆水种疟痢脚气
　　辰砂【别研三两】木香　没药　硼砂【别研】白术　人参沉香【各五钱】附子【炮裂去皮脐】葫芦巴【各一两五钱】
　　右并为极细末同研匀用大萝卜去顶用银匙剜作罐子将剜出萝卜绞取汁在碗内入药末一重旋以银匙撩萝卜汁在上再一层如上法若汁不透用银筋匙投之令入药及八分萝卜顶盖之用竹签签定一个萝卜盛药不了即用三两个分盛之先用纸封闭次用盐泥固济周囬约一指许用栗炭火煆令赤开药有香方出火药罐子不动只于烧处存放至次日去泥开罐子以银匙取药在磁器调和令可为丸如干再入萝卜汁和令得所丸如小豆大每服十丸细嚼三丸吞七丸空心温酒或米饮下日二临时量力加减服
　　神应丸【出经騐方】治男子五劳七伤
　　大黄【六两去皮净】黄连【四两浄】血竭【三两】犀角末【二两】牛黄【三钱】天灵盖【一个醋炙黄色】九筋鼈甲【一个】　灵矾【二两】
　　右为细末用好醋一斗砂锅内同药用文武火熬无醋焙干再为极细末酒糊为丸朱砂为衣如弹子大每服一丸服药须要除破日面东男子用酒将药化开空心温服妇人服用头红花好酒一盏半煎至七分去红花滓将药化开面东空心服之服后十日忌生冷酒肉麺等物
　　鹿茸丸【出杨氏家蔵方】治真元虚惫五劳七伤面色黒唇口燥目暗耳鸣心忪气短精神昏倦喜怒无常饮食无味四肢酸疼举动乏力小腹拘急小便滑数或时出血熟地黄【五两洗】山药【三两】杜仲【炒断丝一两五钱】鹿茸【烧去毛酒浸炙】五味子　附子【五两炮】肉苁蓉【酒浸一宿】牛膝【酒浸一宿各一两】
　　右为末麫糊丸如梧桐子大每服三十丸温酒盐汤下
　　和剂方用药同但炼蜜为丸每一剂一觔以麝香一钱为衣名鹿茸麝香丸
　　三因方主诸虚百病精气耗散血少阳痿服此调荣卫利腰脚补精血熟地黄三两鹿茸酥炙一两五钱麝香一钱别研沉香三分细末入麝香研和蜜丸如梧桐子大空心温酒盐汤下三十丸亦名麝香鹿茸丸
　　补虚益真气暖下焦肋老扶弱久服强健用鹿茸二两酒炙附子炮去皮剂沉香各五钱麝香一钱一字别研细末将肉苁蓉一两五钱酒煑火烂研细别入酒熬成膏和丸如梧桐子大每服五十丸温酒盐汤下空心食前服名沉香鹿茸丸
　　七味干漆散
　　干漆【三两炒断烟】干地黄【八两】芍药　苁蓉　五味子【各二两】吴茱萸　枸杞子【各四两】
　　右为散酒服方寸渐加至二日二服以知为度忌芜荑
　　调中汤　疗虚劳补益气力
　　麦门冬【五钱】干【一两】茯苓　甘草【炙】桂心　当归芍药【各五钱】
　　右切以水八升煑取三升去滓分服一升日三忌生葱海藻菘菜醋物
　　人参汤　治五劳七伤气虚羸疲骨节疼痛
　　人参　白茯苓【去黑皮】附子【各五钱炮裂】柴胡【去苗】枳殻【去穣麸炒】白术　秦芁【去苗土各一两】
　　右剉如麻豆每服水三盏一枚猪肾一个去脂膜切作薄片煮熟入药末二钱葱白一寸乌梅半个生姜二片同煎数沸去滓温服不拘时
　　双和汤【出和剂方】治男子妇人五劳六极心肾俱虚精血少遂成虚劳百骸枯瘁四肢倦怠寒热往来咳口干并喘乏靣色痿黄畧有所触易成他疾或伤冷则宿食不消腹疼痛防痢吐逆或伤热则头旋眼晕痰涎气促五心烦热或因饥饱动作喜怒惊恐病随而至或虚胀而不思或多食而不生饥肉心烦则虚汗盗汗一切虚劳不敢服燥药者并宜服常服调中养气益血育神和胃进食补虚损
　　白芍药【七两五钱】当归【洗酒浸焙】黄茋【蜜炙】川乌【各三两】甘草【炙】熟地黄【浄洗酒蒸二两】肉桂【去皮不见火二两去滓】
　　右为细末每服二钱水一盏半生姜三片子一枚煎至六分空心食前服忌生冷菓子等物或入二陈汤同煎一方白芍药二两五钱当归等六味各一两名双和散沉寒痼冷加附子末一方有人参三钱治大病后虚劳气促服温而有补不热不冷
　　治男女积劳虚损或病后不复四体沉滞骨肉疼呼吸促行动喘息或小腹拘急腰背强痛心中虚悸咽干唇燥面少色或饮食无味隂阳废时悲戚多卧少起乆者积年轻者百日渐至痩削五脏气竭则可复振治之【出肘后方】
　　甘草【二两】桂【三两】芍药【四两】大【二十枚】生姜【五两无生亦可用干姜】
　　右以水九升煑取三升去滓内饴八两分三服间日后作一剂加黄茋人参各二两佳若腹满及便溏不用饴
　　又方【出肘后方】
　　黄茋　枸杞根　白皮生姜【各三两】甘草　麦门冬桂【各二两】生米【三合】
　　右以水九升煑取三升分四服
　　又方【出肘后方】治下血虚极
　　甘草【一两】白术　麦门冬【各四两】桂【二两】大【二十枚】胶【三两】
　　右以水八升煑取二升服一方有芍药名麦门冬汤
　　又方【出肘后方】
　　羊肾【一枚切】白术
　　右以水一斗煑取九升每服一升日二三服一日冬月分二日
　　又方【肘后方】
　　用乌雌鸡一只治如食法以生地黄一觔切饴糖二觔内腹急贮铜器罐中蒸五升米乆须臾取出食肉饮汁勿放盐三月三度作之神良可止盗汗
　　钟乳散　治补虚劳益气力消食彊腰脚
　　钟乳粉【二分】防风　人参【各一两】细辛【半分】桂心【二钱】干姜【一铢】
　　右为散分作三服每日食时温酒调一服进食不用过饱亦不得饥日一服常饮酒令体中醺醺若热烦以冷水洗手当即定不用热食亦不得过冷忌生葱生菜一方钟乳粉五钱
　　鹿角胶煎【出圣恵方】治五劳七伤四肢沉重百事不任怯怯无力昏昏欲睡身无润泽腰疼顽痹脚弱不便难久立胸脇胀满肠中雷鸣春夏手足烦热秋冬腰膝冷疼健忘肾气不理五脏风虚悉疗之
