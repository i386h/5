<!-- { "loadSidebar": true } -->
　　虾蟆　龙骨　丁香　叶　鳗鳢　木香　猪牙皂角【各等分】麝香【少许别研令细】
　　右件药杵罗为末用羊肠大者盛之纒定两头于饭甑上蒸熟为度取出冷以竹刃割开刮下同肠表里尽研细便入麝香一处同研令匀为丸如梧桐子大毎服一百丸服药时须辰巳间用清香熟水吞下一百丸更看病人状劣旋旋服之须得一度吃尽一百丸后以衣被葢出汗病甚者略露面其虫从汗出尸虫如麦麸大余者皆微细俟出尽汗后其病人身便轻快汗干后即换却元着衣服卧物等初服药觉当时药便尽吐出并不住即难疗或一百丸存六七十丸犹可医别以初药补数如药不吐疾无不退服药忌一切发劳物甚者服两服至三服即永除根本一服后吃物无触忌若作散服三五服为妙初汗频换手帕揩之约两炊久肠劳随药防下一度用盆盛之其虫微细在上面动服药后如不吐甚妙也一生永忌触犯诸药苦参人参空青麦门冬乌头等切忌服之
　　烧肝散　治丈夫妇人五劳七伤胸膈满闷饮食少脚无力大肠虚滑或即口内生疮牙齿宣露及疗妇人血气块者并服此
　　肉豆防【三个和皮】官桂【三分去皮】香白芷【五钱】破故纸　当归人参　茯苓【去皮】桔梗【各五钱】
　　右件八味为末每服四钱羊肝四两批作片子掺药在上令匀以刀背防捶以南粉涂湿纸裹文武火烧令香熟为度放冷用米饮嚼下
　　鬼哭饮子　治一切劳
　　青蒿【一大握如用其子只一两五钱】甘草【大者三寸捶碎】防榔【一两为末】葱白【三寸并根用】阿魏【一分童子便磨细另安一处】东引桃枝【小者一大握捶碎】
　　右用童子小便二升浸桃枝青蒿甘草葱白四味一宿来晨煎取六合去滓入阿魏更煎两沸分为二服每服时入防榔末五钱同服如吐后更进第二服如一服后心头安穏即须臾进第二服必转下恶物服时不可令人与患者面相向恐恶虫飞入口鼻如女人患须男面北煎药男患即女人面北煎药忌猫犬见患者春服二服秋服三服每年五服劳虫并尽去除根本矣
　　固元丹　治男子女人一切五劳七伤元气亏弱血气虚损一切虚冷百般劳证宜服此
　　兎丝子　益智子【去皮】牛膝　石斛　黄芪　干地黄　桑寄生　萆薢　茯苓　芎防　五味子山茱萸　活　木香　虎骨【酥炙黄黑色】肉豆防【各一分】厚朴【去皮姜制】青橘皮【各三铢】鼈甲【醋炙五钱】阿魏【三铢】肉苁蓉【一分】
　　右为细末以好酒少许化阿魏与蜜相对炼丸如梧桐子大早服盐汤四十丸
　　治一切男子妇人患虚劳本元虚损气乏血虚吃食减少身体羸弱冷气非时攻刺心痛两脇下胀满脉气防弱
　　牛膝【五钱】官桂【去皮三铢】当归　五味子　蓬莪茂　人参　桑寄生　活　芎防　京三棱　木香防榔　巴防【去心各一分】呉茱萸【二铢】
　　右为细末炼蜜丸如梧桐子大空心汤下四十丸
　　虚劳论曰古人称五劳六极七伤其病谓之虚劳寻其证状或支离蔓衍或但取一边为论据且如説肺劳者短气靣目浮肿鼻不闻香臭便为虚劳之病则此证何待虚劳而见也尝究谓劳者有劳役之劳劳伤之劳为所用者太过一脏一腑之气失其常度所以致疾也且以肺脏论之因其劳动风客气壅肺气伤令人面浮肿肺管不通鼻不闻香臭肺中诸气不能运行令人短气如此参之恐非虚劳所谓虚劳者虚则已有所亏劳则因其有损若论其证非一证所能其积之有渐其成之有日非一朝一夕之故而卒见也至于巢氏论虚劳体痛而不能食少气无力各引以为一证此皆不通今原其所得之由指其一者他皆不言可知也若腹脇有块大小成形按之不动推之不移乆之令人寒热虚咳逆面浮肿輙防喘日羸此由暴怒惊气上不得而下动伤于肝气聚而不行结而不散始得之在肝脉劳大而结不传可治宜沉香煎若其人顿羸瘦短气乏力腰背牵急膝酸痿小便或赤或白或浊精泄不禁夣与鬼交噏噏如热骨肉烦疼此由房劳过度精气竭疾得之于肾服宜大建中汤后服五味子丸若脉细促欲絶大筋枯槁者不治脉弱者可治其不能食者死若胸中气满但嗜卧饮食不减肌肤虚弱滑泄此由思虑太甚饮食劳倦或因他病大槩得之于脾脉太甚者不治缓弱者治大肉防者死宜炙肝散白术丸若咳喘急唾如浓涕背寒洒洒皮肤热燥脇不时痛动则咳极此由形寒饮冷伤于肺经久咳不已肺气枯燥渐渐羸弱者令人先寒后热脉弱者可治或或亦可治宜紫苑丸活鳖煎若观劳赤色大如钱日晡发脉数大者难治加促者死若潮热有时五心烦热口干时渴夜多盗汗及气力劣少渐渐加咳此由大病之后邪热不去客乗于心心虚受邪热抟于荣卫不咳者易治此为不传脉滑大者易治细啬者难治宜青蒿散柴胡芍药散
　　沉香煎【出指南方】治虚劳腹脇有块大小成形不动寒热如疟
　　石斛【五钱】沉香　附子　秦芁　黄茋　鼈甲　木香　槟榔　柴胡　川椒【各二两】
　　右为细末先将枸杞子十觔河水洗浄略捶碎用法酒二斗同煎七升取出枸杞根别研用法酒三升洗枸杞令浄将酒一处入蜜四两同熬成膏和前药末丸如梧桐子大每服二十丸米饮下
　　五味子丸【出指南方】治房劳过度精泄不禁羸瘦短气【方见本门虚劳羸痩类】
　　炙肝散【出指南方】治虚劳太过虚弱滑泄
　　牡丹皮　芍药　柴胡【各一两】白术【三两】
　　右为细末每服三钱以猪肝一片薄切开掺药在内慢火炙嚼米饮下
　　柴胡芍药散【出指南方】治五心烦热口干时渴夜多盗汗
　　柴胡　芍药　地骨皮　石膏【各五钱】
　　右为麄末每服五钱水二钟小麦五十粒煎一盏去滓服
　　活鳖煎【出指南方】治虚劳咳喘急唾如浓涕渐渐瘦弱附子【去皮脐】白术　当归　人参　枳殻　桃仁杏仁【各五钱】三棱　陈橘皮　白芷　茯苓　甘草秦芁　柴胡　桑白皮　阿胶　麻黄　官桂
　　【各五钱】防榔　豆防【各一个】
　　右细剉用大鳖一枚汤中爁过折去头尾肠肚却入药在腹内将甲合定以麻皮纒湿纸裹七重盐泥同济令四面厚薄匀用瓮一口入砻糖三斗在瓮内放鳖在中间再用砻糖三斗葢之四畔烧一伏时次日取出气冷取出打破开鳖并肉及药作三处焙燥再捣为细末每服二钱温酒调下如咳甚饮酒不得者以酒糊丸如梧桐子大每服三十丸米饮下空心服忌雀鸽苋菜鱼腥海味等
　　紫苑丸【出指南方】治虚劳咳喘急唾如浓涕渐渐瘦弱
　　紫苑　官桂　五味子【等分】
　　右为细末炼蜜丸如梧桐子大每服二十丸米饮下
　　青蒿煎【出指南方】治五心烦热口干时渴夜多盗汗
　　青蒿【一觔】人参　麦门冬【各一两】
　　右将二味为细末用青蒿汁一处慢火熬成膏可丸即丸如梧桐子大每服二十丸食后米饮下
　　补虚劳益髓悦顔色长肌令人肥徤【出本草】
　　以鹿角胶捣为末以酒服方寸日三服
　　治风劳虚热【出本草】以白花藤酒渍服之
　　荜拨丸【出圣恵方】治五劳七伤肾虚脾弱上焦烦热下元虚腹内雷鸣胸膈气滞羸廋无力宜服【方见本门后虚劳不思食类】
　　解劳生肌进食活血养心地黄煎圆【出华陀藏中经方】
　　生地黄【汁五升】杏仁【汁五升】姜【汁五升】藕【汁五升】薄荷【汁一升】鹅梨【汁一升】法酒【二升】沙蜜【四两】
　　右慢火熬成膏入后药
　　柴胡【三两洗去芦】木香　人参　茯苓　山药　栢子仁【防炒另研】逺志【去心】白术　枳殻【各一两汤浸去穰切麸炒黄】秦芁【二两洗去芦】桔梗【一两】熟地黄【好酒浸一宿切焙】麝【五钱细研】
　　右丸如梧桐子大每日食后甘草汤下二十丸
　　人参补虚汤　治四肢懒倦
　　黄茋【一钱五分】人参【七分】甘草【炙二分】生地黄【五分】防风【七分】当归身【七分】丁香末【二分】全蝎【一枚】生甘草稍【三分】知母【七分】白芍药【五分】五味子【半觔】升麻【七分】柴胡【一钱】活【七分】熟地黄【六分】黄栢【七分】
　　右剉如麻豆大都作一服水六盏煎至一盏去滓稍热服空心服之
　　人参五补散　治五劳七伤肌痩体热皮毛干槁四肢倦不思饮食气虚耳鸣便旋类并痰盗汗并皆治此药疗百病大有神効
　　人参【二两】黄茋　当归【一两酒浸】木香【一两生】川芎【一两】生干地黄【二两酒焙】桑白皮【一两】秦芁【一两去芦】白术【一两】白芍药【二两】沉香【五钱】紫苑【一两去土】柴胡【一两去芦】天门冬【一两去心】甘草【一两炙】白芷【一两】半夏【一两汤洗十四遍为末姜汁作饼炙】
　　右件为末每服二钱水一盏姜三片一枚煎至八分温服不拘时候
　　鼈甲散　治五劳七伤四时伤寒壮热骨节烦疼痰岚瘴心腹积气一切风疰妇人血风产前产后诸疾并治
　　川芎　白芷　鳖甲【醋浸炙令赤】肉桂　紫苑　干姜陈皮【各四两】秦芁　羌活　当归　柴胡【各七两】苍
　　术【六两】乌药　五味子　芍药　川乌【四十个炮】桔梗【二觔半防浄】
　　右为细末每二钱姜二片乌梅半个煎服伤寒加葱白劳损加酒
　　参苓饮子　治脾弱虚发热心神不宁
　　人参　莲肉　甘草【各一两】白茯苓　茯神　白术【各五钱】香附子【一两炒去毛】
　　右为饮子毎服三钱水一盏姜三片一枚同煎至七分去滓服不拘时最治小儿量大小加减服
　　钟乳丸　补暖水藏虚冷治五劳七伤腰脚疼痛并面色痿黄肌肤消瘦
　　钟乳粉【三两】鹿茸【二两去毛涂酥炙令防黄】附子【二两炮裂去皮脐】石斛【三两去根剉】蛇床子【二两】兎丝子【酒浸三宿暴干别捣为末二两】桂心【二两】干漆【二两捣炒令烟出】
　　右件药捣罗为末入钟乳粉研令匀炼蜜和捣三五百杵丸如梧桐子大每日空心以温酒下三十丸
　　固阳汤　治虗劳増寒壮热下痢咳自汗等证白茯苓【去皮】白芍药　附子【各三两炒】白术【炒三分】
　　右防咀每服四钱生姜五片水一盏半煎至六分去滓食前温服小便利者去茯芩大便利者去芍药加干姜二分者加五味子细辛干姜泄防者兼服四逆汤震灵丹当应手而愈今人见寒热证者多用当归鹿茸不知药味甘而濡脾恋膈以伤胃气所谓精气血气皆由谷气而生孙兆谓补肾不如补脾故莫若固阳汤以调寒其热不能致伤脾若饮食不减气血自能充实也
　　解热汤　治饮酒虚劳生热
　　柴胡　白术　枳殻　白茯芩【各一钱剉】
　　右件药分作二剂每剂用童子小便水酒共一升煎至半升去滓分二服温服可尽以効为度
　　有肾气大丸法诸散方
　　白术【一觔】肉桂　干地黄　泽防　茯芩【各四两】
　　右捣筛饮服方寸日三两服佳
　　又方
　　生地黄【二觔】面【一觔】
　　右捣炒干筛酒服方寸日三服
　　治大病后不足病虚劳补虚
　　取七岁以下五岁以上黄牛乳一升水一升煎取一升如人饥稍稍饮不得多十日服不住佳
　　补肝散【出本草方】治男子五劳七伤明目
