<!-- { "loadSidebar": true } -->
　　知母【三分】桔梗【五钱去芦头】紫苑【洗去苗土】桑根白皮【各三分剉】柴胡【一两去苗】人参【五钱去芦头】赤芍药【剉】甘草【炙微赤剉】半夏【各三分汤洗七遍去滑】秦芁【去苗】地骨皮　生干地黄【各一两】天门冬【一两五钱去心焙】赤茯苓【一两】黄芩【三分】鼈甲【一两五钱醋炙令黄去裙烂】丹参　茯神　茯苓【各五钱】
　　右为散毎服四钱以水一盏煎至六分去滓不计时候温服忌菜酢物
　　蛤蚧丸　治热劳烦躁面赤口干骨节痠痛夜多盗汗咳痰壅力乏气促
　　蛤蚧【酥炙一对】胡黄连　知母【切焙】鼈甲【去裙襴醋炙】黄耆【剉】桑根白皮【剉】麦门冬【去心焙】人参　甘草　紫苑柴胡【去苗】地骨皮　生干地黄【焙各五钱】杏仁【汤浸去皮尖双仁炒】细辛【各一分去苗叶】
　　右为末炼蜜和丸如梧桐子大每服二十丸生姜汤下食后卧时服
　　柴胡散　治热劳体热心烦不食四肢无力
　　柴胡【二两去苗】秦芁【一两去苗】犀角屑　知母　桔梗【去芦头】人参【各三分去芦头】杏仁【二两汤浸去皮尖麸炒令黄】鼈甲【一两五钱涂醋炙令黄去裙襴】葳防【三分】生干地黄【一两】甘草【五钱炙微赤剉】赤茯苓【一两】桑根白皮【三分剉】栀子仁【五钱】紫苑【去苗土】
　　右为散每服四钱以水一盏煎至六分去滓不计时候温服忌猪肉菘菜苋菜酢物
　　胡黄连丸　治热劳骨节烦疼心膈躁闷亦治虚劳骨热
　　胡黄连【一两】犀角【镑一两】鼈甲【醋炙去讫裙襴一两】诃梨勒皮【半生半熟】桔梗【剉炒】升麻【剉】地骨皮　知母【焙】黄芩【去黒心各一两一分】甘草【炙剉】白茯苓【去黒皮一方用赤茯苓】人参【各二分】【一枚大者】柴胡【去苗一两五钱】
　　右为末用猪胆二十枚取汁及蜜四两搅和匀慢火煎成膏拌和匀丸如梧桐子大食后以乌梅煎童子小便下二十丸如腹痛用糯米饮下忌苋菜
　　柴胡丸　治热劳利心肺除烦热利大肠
　　柴胡【去苗】鼈甲【各一两涂醋炙令黄去裙襴】麦门冬【一两五钱去心焙】葳防【三分】枳殻【麸炒微黄去穰】人参【各一两去芦头】天门冬【一两五钱去心焙】地骨皮【三分】川大黄【剉碎微炒】黄连【去须】知母　羚羊角屑【各一两】大麻仁【别研如膏】生干地黄【各一两五钱】
　　右为末入大麻仁膏都研令匀炼蜜和捣三二百杵丸如梧桐子大每服不计时候以温水下二十丸忌苋菜鲤鱼猪肉
　　柴胡汤　治劳热烦躁不进饮食
　　柴胡　杏仁【各三两】秦芁　青蒿子【各二两】犀角　知母　桔梗　人参　桑根白皮　葳防　甘草鼈甲【蜜炙各一两】山栀子仁【五钱】赤茯苓【二两】
　　右为散水一盏煎七分去滓不拘时服
　　犀角汤　治暴成热劳心膈烦闷骨节壮热唇干烦渇小便赤色头痛嗽并热毒风攻击等
　　犀角【镑】防风【去叉】柴胡【去苗】知母　桔梗　人参　黄芩【去黒心】木通【剉】半夏【汤洗七遍去滑焙】参　石膏【各一两】麦门冬【去心焙】旋覆花【各一两五钱】
　　右为散毎服五钱水一盏半入生姜五片同煎至七分去滓温服不拘时一方治急劳无旋覆花
　　柴胡栀子饮　治劳热等证
　　柴胡　山栀子　桔梗【各一两】生地黄　地骨皮人参　茯苓　白术　甘草　当归【各一两五钱】薄荷【五钱】滑石【一两五钱】丹参【二钱五分】
　　右为末生姜汤煎服
　　犀角汤　治热劳头痛四肢烦疼浑身壮热夜多虚汗躁渇昏闷眼涩无力
　　犀角【镑】胡黄连【各五钱】柴胡【去苗】人参　赤茯苓【去黒皮】羌活【去芦头】桔梗【炒】芎防　前胡【去芦头】鼈甲【去裙襴醋炙黄】甘草【炙各一两】
　　右为散每服三钱水一盏半生姜竹叶各少许煎至八分去滓食后温服大段躁热频服如是风气发动入生姜荆芥煎温服此药治骨热劳气大騐
　　人参常山汤　治热气饮食渐少潮热频发咳不止渐加羸瘦盗汗心忪
　　人参　常山　干漆【炒令烟尽】大黄【剉炒】黄耆【剉焙】石膏【研飞过】鼈甲【去裙襴醋炙黄】生干地黄【焙】地骨皮【各五钱】柴胡【去苗】白茯苓【去黒皮】甘草【炙各一两】
　　右为散毎服三钱水一大盏青蒿少许同煎至七分去滓温服不拘时候
　　黄芩汤　治热劳心忪肌热夜有盗汗面黄肌瘦饮食减少骨节疼痛
　　黄芩【去黒心】柴胡【去苗】地骨皮　人参　鼈甲【去裙襴醋炙黄】甘草【炙】葛根　半夏【汤洗七遍同生姜捣作饼子暴干】干青蒿白茯苓【去黒皮各五钱】麦门冬【去心焙一分】
　　右为散每服五钱先用水二盏小麦乌梅生姜各少许煎七分沸去小麦等入药末煎至一盏去滓不拘时候温服
　　鼈甲地黄汤　治劳热手足烦热心怔悸妇人血室有干血体羸瘦饮食不为肌肉
　　柴胡【去芦】当归【去芦酒浸】麦门冬【去心】鼈甲【醋炙】石斛【去根】白术熟地黄【酒浸焙】茯苓【去皮】秦芁【去芦各一两】人参　肉桂
　　【不见火】甘草【炙焙五钱】
　　右防咀每服四钱水一盏半姜五片乌梅少许煎七分去滓温服不拘时候此药専治热劳其性差寒脾胃快者方可服饵虚甚而多汗者不宜服此
　　胡黄连散　治热劳心神烦热食少无力
　　柴胡【去苗】栀子仁　胡黄连　人参【去芦头】赤茯苓青橘皮【二分汤浸去白穣焙】麦门冬【去心】犀角屑【各一两】梹榔【五钱】桔梗【一两去芦头】鼈甲【二两涂醋炙令黄去裙襴】
　　右为散每服四钱以童子小便一中盏煎至六分去滓不计时候温服忌猪肉苋菜醋物
　　紫菀丸【出圣恵方】治热劳咳四肢无力不能饮食
　　紫苑【三两洗去苗土浄】前胡【三分去芦头】麦门冬【一两五钱去心焙】桔梗【三分去芦头】知母【五钱】百合【三分】甘草【炙微赤剉】赤茯苓【各五钱】鼈甲【涂醋炙令黄去裙襴】柴胡【各一两去苗】杏仁【五钱汤浸去皮尖双仁麸炒微黄】
　　右为末炼蜜和捣三二百杵丸如梧桐子大每于食后良久以粥饮下三十丸忌猪肉苋菜湿麺醋物
　　大腹皮汤　治热劳肌瘦盗汗潮热咳
　　大腹皮【剉炒三分】黄芩【去黒心一两】柴胡【去芦头二两】桂【去麤皮】山栀子【去皮】白术　半夏【汤浸去滑生姜汁同炒干】桔梗【炒各一两】白茯苓【去黒皮】青蒿【童子小便浸一日暴干一两】
　　右为散每服五钱水一盏童子小便半盏煎至一盏去滓温服如妇人服加虎杖当归各少许
　　人参汤　治热劳心神烦躁肢体痠痛不能饮食人参　赤芍药　根　白薇　枳实【去瓤麸焙】知母【焙】茯神【去木】酸枣仁【炒】甘草【炙剉】生干地黄【焙各一两】
　　右为散每服三钱水一盏煎至七分去滓食后服
　　牛黄丸　治男子妇人热劳内伏身体羸痩
　　牛黄　麝香【研】人参　沉香【剉】丁香【各一两】胡黄连前胡【去芦头各二两】木香　生犀角【各一两五钱】枳殻【去瓤麸炒】
　　【一两五钱】
　　右为末炼蜜为丸如桐子大每服二十丸米饮下不拘时
　　地黄煎丸　治热劳
　　生地黄汁　青蒿汁　薄荷汁　童子小便　好酒【各二升同煎成膏】柴胡【去苗一两】鼈甲【去裙襴醋炙】秦芁【去苗土各一两】丹砂　麝香【各半分研】
　　右捣研五味为末入前煎和丸如梧桐子大每服十五丸至二十丸酒下
　　犀角屑【一两】乌梅肉【三两微炒】黄连【一两去须】秦芁【二两去苗】贝母【三分煨令微黄】柴胡【一两五钱去苗】川升麻【三分】枳殻【一两麸炒微黄去瓤】龙胆【三分去芦头】鼈甲【一两涂醋炙令黄去裙襴】
　　右为末入猪胆汁二合拌次入炼成蜜和捣三二百杵丸如梧桐子大每服不计时候以清粥饮下二十丸忌猪肉苋菜
　　人参散【出医方集成】治补劳气解劳倦治邪热客于经络肌热痰嗽五心烦热头目昏痛夜多盗汗妇人血热虚劳骨蒸
　　子芩【五钱一作黄芩】人参　白术　茯苓　赤芍药　柴胡　甘草　当归　半夏麴　干葛【各一两】
　　右为散毎服三钱水一盏姜四片二枚煎至八分不拘时应是劳热皆可服热退即止一方无柴胡有杜仲
　　柴胡丸　治热劳宁心志止咳除肌热
　　柴胡【去苗】紫苑【去土各一两】白茯苓【去黒皮】雄黄【研】人参黄芩【去黒心各一分】牛膝【生】丹砂【研】马兠铃【各一两】
　　右为末酒煑面糊为丸如弹子大毎服一丸烧绵灰温酒化下不拘时服日三
　　青蒿煎丸【出圣恵方】治热劳烦心口干皮肤枯燥渐渐羸瘦青蒿汁　薄荷汁　生地黄汁【各二升】童子小便【五升】朱砂【一两细研水飞过】麝香【五钱细研】桃仁　柴胡【三两去苗为末】鼈甲【五两涂醋炙令黄去裙襴为末】
　　右取青蒿汁等及小便相和一处先煎令稠然后下桃仁已下诸药更熬令稀稠得所候可丸即丸如梧桐子大每服以麦门冬汤下二十丸不计时候服忌生血
　　柴胡汤　治热劳潮躁盗汗羸瘦减食
　　柴胡【去苗】白术　牡蛎【焼令透各二两】桑根白皮【炙黄】知母【剉焙】木通【剉】甘草【炙各五钱】鼈甲【去裙襴醋炙黄一两五钱】
　　右为散毎服三钱水一盏生姜半分拍碎竹叶三片煎至六分去滓空心温服夜卧再服
　　犀角散　治热劳心神烦躁羸瘦发渇
　　犀角　胡黄连【各五钱】人参　逺志【去心各一两】石韦【去毛五钱】酸仁　秦芁【各一两】杏仁【汤浸去皮尖双仁麸炒五钱研】
　　右捣研极细每服二钱煎莲子心汤调下不拘时服
　　青蒿饮　治暴急热劳四肢烦疼手脚心热咽干虚损饮食减少宜退热
　　青蒿　甘草【炙】柴胡【去苗】知母　龙骨　麦门冬【去心各一两】桃枝　桞枝【各一握】
　　右为散每服四钱以童子小便一盏半浸经宿入葱白薤白各三寸切同煎至八分去滓温服食后
　　鼈甲散【出圣恵方】治热劳四肢疼痛发渇寒热
　　鼈甲【涂醋炙令黄去裙襴】柴胡【各二两去苗】赤芍药　甘草【炙微赤剉】赤茯苓　枳殻【麸炒微黄去瓤】人参【各一两去芦头】地骨皮【三分】
　　右为散每服四钱以水一中盏煎至六分去滓不计时候温服忌苋菜菘菜醋物
　　牡蛎散【出圣恵方】治热劳百节烦疼渐渐羸瘦不能饮食日晩恶寒兼盗汗
　　牡蛎【焼为粉】知母【各一两五钱】犀角屑　前胡【去芦头】柴胡【各二两去苗】甘草【五钱炙微赤剉】虎骨头【一两五钱涂酥炙令黄】鼈甲【二两涂醋炙令黄去裙襴】
　　右为散毎服四钱以水一中盏煎至六分去滓不计时候温服忌生菓苋菜
　　桃仁丸【出圣恵方】治热劳肌体羸瘦
　　桃仁【汤浸去皮尖双仁麦炒微黄】鼈甲【涂醋炙令黄去裙襴】柴胡【各一两去苗】甘草【五钱炙微黄去剉】天灵葢【一两涂醋炙微黄】麝香【一分剉研】龙胆【一两去芦头】青蒿子【二两】
