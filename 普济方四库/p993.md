<!-- { "loadSidebar": true } -->
　　右为末炼蜜和捣三二百杵丸如梧桐子大每服空心及晚食前以暖酒下三十丸
　　橘皮煎丸【出王氏博济方】治冷劳羸瘦手足挛急目暗耳聋腹胀泄痢不能纳食食物无味面黄力弱积年肠风痔疾癖积气块一切劳病妇人血赤白下子宫冷五种膈冷膈热膈气膈思膈忧膈无力多肿此药大能通痢五脏明目去冷
　　陈橘皮【汤浸去白焙一觔】桂【去麤皮】干姜【炮】当归【剉炒四味别捣罗】附子【去皮脐炮裂】京三棱【炮剉】萆薢【三味别捣罗】陈麴【炒各六两】木香【一两】大麦糵【四两】乌头【炮水煑三五沸去皮脐焙】蜀椒【去目及闭口炒出汗各一两】厚朴【去麤皮生姜汁炙六味别捣为末】
　　右用无灰酒四升于银石器内先煎上四味如人行十里更下次三味如人行十里次入下六味又添酒两碗煎成膏取出杵一千下丸如梧桐子大每服空心日午茶酒任下二十丸至三十丸生葱盐豉合此药煎时用银器锅如无须浄洗无滑腻铛内除真酥次下酒及下药慢火煎以银匙搅候如膏倾浄盘内摊候得所众手丸之久服补气壮元驻顔进食
　　桂心散　治冷劳脏腑虚弱心腹胀满四肢羸瘦困乏无力不思饮食
　　桂【去麤皮五两】柴胡【去苗六两】青橘皮【去白焙一两】桃仁【汤浸去皮尖双仁炒五两】紫葛【去心微炙】山茱萸　益智【去皮】知母【剉焙】芎防当归【炙剉】五味子【各三两】獖猪肚【一具切焙】
　　右为散每服三钱空心用陈米饮调下
　　补骨脂散【出圣恵方】治冷劳羸瘦四肢无力不思饮食或时泄痢
　　补骨脂【二两微炒】诃梨勒【一两五钱煨用皮】枳殻【三分麸炒微黄炙穰】肉苁蓉【二两汤浸一宿刮去皱皮炙令干】厚朴【一两去麤皮涂生姜汁炙令香熟】鹿茸【一两去毛酒洗】缩砂【二两去皮】当归【五钱】
　　右为散每服食前粥饮调下二钱忌生冷油腻
　　炙肝散【出圣恵方】治冷劳心腹虚胀饮食全少四肢无力大肠不调
　　苍术【五钱微炒】芎防　青橘皮【各五钱汤浸去白穰焙】白芍药紫苑　桔梗【各一两去芦头】木香【二两】肉豆防【去皮】梹榔【各五钱】厚朴【一两去麤皮涂生姜汁炙令香熟】
　　右为散每服用猪肝一具去脂膜薄切如肉片入散一两半葱韭白一握细切盐末相拌令有味以竹串子穿慢火炙令熟毎服空心食之饮暖酒两盏为妙
　　猪肝丸　治男子妇人冷热劳疾寒热时作
　　猪肝【一具去皮膜切以童子小便二升煑烂】秦芁【去苗土】黄连【去须炒】木香　芜荑【炒】青蒿　蜀椒【去目并闭口者炒出汗】当归【焙各一两】
　　右除肝外捣罗为末将猪肝于沙盆内细研入药末以余小便和捣为丸如梧桐子大每服空心酒下三十丸加至四十丸
　　荜拨丸　治冷劳呕哕不能下食心腹胀满面色萎黄荜拨　干姜【炮裂】白茯苓【去黒皮】胡椒【炒】桂【去麤皮各一两】梹榔【三两煨剉】人参【一两一分】诃梨勒【煨去核一两五钱】
　　右为末炼蜜和丸如梧桐子大每服空腹清粥饮下十丸甚者加至二十丸一方有陈橘皮
　　鼈甲丸　治冷劳心腹气痛食少羸瘦
　　鼈甲【一枚大者以盐泥固济殻上用前后药】木香　桂心【各一两】诃梨勒皮　附子【各二两去皮脐】肉豆防【去殻】桃仁【各一两汤浸去皮尖双仁】
　　右药细剉用酒二升于龞甲内煑令酒尽捻下火取出诸药其龞甲去泥用之并焙干捣罗为末炼蜜和捣三百杵丸如菉豆大每服空心及晩食前以生姜汤下十五丸忌苋菜
　　又方
　　附子【三分炮裂去皮脐】吴茱萸【一分汤浸七遍焙干微炒】牛膝【一两去苗】硫黄【五钱研细】白术【三分】
　　右为末入硫黄更研令匀醋炙面糊和丸如梧桐子大毎服食前以温酒下二十丸
　　硫黄丸　治冷劳痃癖气
　　硫黄【二两细研水飞过】木香末　川大黄【末各一两】桃仁【四十九粒汤浸去皮尖双仁研如膏】
　　右先取大黄末以少热水洒取润于新竹筒中盛炊饭甑中蒸饭熟为度后取诸药末及桃仁膏以大黄和之如稍硬以新炊饭少许研和丸如梧桐子大每服空腹以粥饮下二十丸
　　附子汤　治冷劳肌瘦盗汗少力时发寒热不思饮食附子【炮裂去皮脐】柴胡【去苗一两】秦芁【去苗土一两五钱】
　　右剉如麻豆每服二钱用猪子一两切令细酒半盏水三分薤白三寸同煎令猪熟去滓温服毎日五更初服之
　　漏芦丸　治冷劳泄痢及妇人产后帯下诸疾
　　漏芦【去芦头一两】艾叶【去梗炒四两】
　　右为末用米醋三升入药末一半先熬成膏后入饮药和丸如梧桐子大每服三十丸温米饮下食前服
　　羊肝丸【出圣恵方】治冷劳久不瘥食少泄痢诸药不効
　　羊肝【一具去脂膜切作片子】白矾【三两焼令汁尽】
　　右以酽醋三升煑羊肝令烂入砂盆内研后入白矾和丸如梧桐子大每服空心及晩食前以粥饮下二十丸渐加至三十丸
　　桃仁方【出圣恵方】治冷劳气不能饮食渐加羸瘦
　　桃仁【五百颗大者】吴茱萸【三两】
　　右药相和入浄鐡铛中煑微火炒经一炊又取桃仁一颗撚去皮看似微黄色即渐加火令极热铛中微烟出即已熟取出于新瓮瓶子盛厚着纸封瓶口勿令泄气毎日空心只取桃仁二十颗撚去皮烂嚼以温酒下至重者服五百颗即瘥
　　神効太一丹【出圣恵方】治冷劳大肠转泄不止
　　禹余粮【四两火烧令赤于半醋内淬如七遍后捣研如麫】乌头【一两冷水浸一宿去皮脐】
　　右药相和用醋煑面糊和丸如菉豆大毎服食前以温酒下五丸
　　茒香花丸【出圣恵方】治冷劳久不瘥
　　茒香花　艾叶【并焼茅灰各一两】
　　右药细研以粟米饮和丸如梧桐子大初以蛇床子汤下二十丸至三十丸微吐不妨吐了却用汤下立有大効
　　金髓丹【出圣恵方】治冷劳及冷气诸疾
　　用吴茱萸三觔以新汲水淘一百遍日中晒干以醲酒五升煑茱萸以酒尽为度以炭烧火地令赤以酒二升淋地上将茱萸摊在地上以盆子合之以灰四面培之勿令泄气一宿取出以文火炒令干捣罗为末以醋煑肉和研丸如菉豆大每服空心及晚食前以生姜汤下二十丸加至三十丸
　　治一切男子女人虚冷劳证大肠滑泄面色青黄吃食少行歩无力元脏虚损小便频数肢节沉重精源不固常多困倦【出获命方】
　　巴防【去心】五味子　牛膝　石斛　芎防　萆薢杜仲　山茱萸【各五钱】吴茱萸【二铢】白术　藿香【各三钱】肉豆防　羌活　官桂　茯苓　人参　木香【各一分】
　　右为细末以好酒少许化阿魏二铢对炼蜜丸梧桐子大朝早盐汤下四十丸
　　治诸风劳
　　用野猕猴肉酿酒服之【人家养者不治病不可用】
　　急劳【附论】
　　夫急劳之病其证与热劳相似而得之差暴也葢血气俱盛积热内干心肺脏腑壅滞毒热不除而致之缘禀受不足忧思气细荣卫俱虚心肺壅热金火相形藏气传尅或应外邪故烦躁体热颊赤心忪头痛盗汗咳咽干骨节痠疼萎黄羸瘦久则肌肤消燥咯涎唾血者皆其候也
　　方
　　前胡饮　暴急成劳痰盛喘
　　前胡【去芦】人参　白茯苓【去皮】桂【去皮】柴胡【去苗】桔梗【炒】生干地黄【焙】黄芩【去黒心】参　旋覆花　甘草【炙剉各一两】麦门冬【去心焙一两五钱】厚朴【去麤皮生姜汁炙剉二两】半夏【洗七遍炙焙】白术【各一两五钱】
　　右为散每服四钱水一盏半生姜七片煎至七分温服不拘时
　　黄耆汤　治暴急劳疾痰喘满
　　黄耆【剉炙】欵冬花　贝母【去心焙一两五钱】麻黄【去节】柴胡【去苗】甘草【炙剉】桂【去麤皮】麦门冬【去心焙】人参　生地黄【焙】桑白皮【剉】紫苑【去苗土】白茯苓【去黒皮】杏仁【去皮尖双仁焙各一两】
　　右为散每服五钱水一盏半生姜七片煎至八分去滓温服食后
　　柴胡汤　治男子妇人急劳咳上气饮食减少痰涎壅滞手足痠疼唇口干燥心虚惊悸气乏羸瘦少力等症
　　柴胡【去苗】当归【切焙】麦门冬【去心焙】半夏【洗去滑焙各一两五钱】人参　白茯苓【去皮】防风【去叉】细辛【去苗叶】陈皮【焙】厚朴【去麤皮生姜汁炙剉】杏仁【去皮尖双仁炒】大腹皮【剉作各一两】
　　右为散毎服五钱水一盏半生姜五片煎至七分去滓温服不拘时
　　胡黄连散　治急劳发热羸瘦颊赤口干心神烦躁胡黄连　黄连【去须】龙胆【各二两】桑螵蛸　知母　秦艽【去苗土】柴胡　枳殻【去穰】人参　桔梗　甘草　白术【各一两】
　　右洗剉炒黄为散毎服三钱以葱薤白槐桞心乌梅肉浸童便调下或用槐桞小麦煎亦得空心日午夜卧各一
　　犀角汤　治急劳心膈烦满骨节壮热唇干心烦小便赤头痛痰并热每受风湿注【方见本门热劳类】
　　青蒿煎丸　治急劳心肺积热鼻口焦干饮食少神昏欲睡心胸胀满两目多涩四肢无力足胫痠疼腰脚拘急
　　青蒿　生地黄　薄荷【各取汁一升】童便【三升半】麝香【一分研】鼈甲【去裙襴炙五两】柴胡【去苗】甘草【炙剉各二两】地骨皮【一两四味为末】桃仁【去皮尖双仁研四两】
　　右取青蒿等汁并童便先煎令稠下诸药捣研以文武火熬令可丸如梧桐子大毎服二十丸麦门汤下不拘时
　　天灵葢散【出圣恵方】治急劳四肢烦热百节痠疼口干心躁小便黄赤不欲饮食
　　天灵葢【涂酥炙令微黄】柴胡【去苗】鼈甲【涂酥炙令黄去裙襴】桑根白皮【剉】知母　干青蒿　桃枝【剉】桞枝【剉各一两】甘草【三分炙微赤剉】阿魏【五钱麫裹煨令麫熟为度】
　　右为散毎服五钱以童子小便一大盏入葱白三茎宿浸煎取四分去滓空心温服忌苋菜
　　天灵葢汤　治急劳发热肌体羸瘦
　　天灵葢【酥炙黄】柴胡【去苗】鼈甲【去裙醋炙】桑白皮【细剉】知母【切焙】青蒿【干者各一两】甘草【炙剉】阿魏【炒研各二两】
　　右捣筛七味与阿魏和匀毎五钱童便一盏半豉心四十粒桃李心各七枚葱薤白各二茎细切同浸一宿平明煎取一盏去滓空腹频服微利为効
　　乌梅散【出圣恵方】治急劳烦热不得睡卧
　　乌梅肉【五钱微炒】柴胡【一两五钱去苗】秦芁【一两去苗】甘草【五钱炙微赤剉】陈橘皮【汤浸去白穰焙】桔梗【各一两去芦头】黄连【五钱去须】杏仁【一两汤浸去皮尖双仁麸炒微黄】
　　右为散毎服煎生姜童子小便放温食前调下二钱
　　薄荷煎丸【出圣恵方】治急劳骨蒸等
　　薄荷汁【一升】生地黄汁【一升】童子小便【二升】桃仁【三两汤浸去皮尖双仁炒微黄别研为膏】麝香【二钱细研】朱砂【一两细研】秦芁【二两去苗罗为末】青蒿汁【一升】
　　右用薄荷等汁并小便同煎然后下桃仁膏及朱砂等以慢火熬可丸即丸如梧桐子大毎日空腹以清粥饮下三十丸及晩食前再服
　　退热汤　治急劳四肢烦疼手足心热憎寒饮食不得口干心躁
