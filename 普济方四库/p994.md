<!-- { "loadSidebar": true } -->
　　柴胡【去苗】青蒿【干者】甘草【炙剉】知母【焙】龙胆【去苗】麦门冬【去心焙各一两】
　　右为散每服五钱童便一盏半葱白三寸薤白三茎桃桞心各五枚同浸经一宿平旦煎至一盏去滓空心顿服之至夜再服
　　鼈甲饮　治急劳肌瘦壮热心怔颤掉
　　鼈甲【去裙醋炙五钱】豉【去皮一分】甘草【量病人中指长】青蒿【干者一钱】葱【并须二茎切】桃仁【七粒浸去皮尖双仁者焙研】
　　右细剉毎服五钱以童子便二盏煎至一盏空心温服避风取汗
　　青蒿饮【出圣恵方】治急劳烦躁壮热四肢无力痠痛亦治热劳
　　青蒿【干者三两】地骨皮【一两】嫩桞枝【一两五钱】栀子仁　甘草【炙剉各五钱】
　　猪肝丸【出圣恵方】治急劳瘦病
　　猪肝【四两】柴胡【去苗】黄连【各二两去须】诃梨勒皮【二两五钱】甘草【一两炙微赤剉】鼈甲【二两涂醋炙令黄去裙襴】
　　右将肝用童子小便五升煑以小便尽为度取出薄切焙干与诸药同捣罗为末用猪胆和捣三二百杵丸如梧桐子大毎日空腹及晚食前以粥饮下三十丸
　　赤参莲散　治急劳寒热潮发肌热不定心烦
　　人参　胡黄连　黄连【去须各五钱】丹砂【研】雄黄【研各一两】
　　右为散用猪胆一枚取汁和药却入胆中挂于风道一月取去胆皮再研极细每服一钱以人参汤下不拘时
　　葱白饮　治急劳潮热盗汗肌肉消瘦
　　葱白【切】薤白【切】甘草【炙剉各七寸】青蒿心【七枚切】杏仁【去皮尖双仁七粒】
　　右用童便量多少浸之每服一盏空心温服
　　麻黄汤　治急热劳
　　麻黄【去根节半觔】甘草【剉】杏仁【去皮尖双仁各一两】蛤粉【二两五钱青粉色为上如无青色者白色者亦可】
　　右捣筛作二服毎服以水二盏入于银石器内熬成膏绞汁盐不拘多少临卧温服睡至二更汗出次日无力可思饮食为効亦治产后血风搐去腰脚肿腰脚不疼即不治
　　虾蟆散【出圣恵方】治急劳烦热干瘦
　　虾蟆【干者一枚炙微黄研末】胡黄连【三分末】麝香【一钱细研】龙脑【一钱细研】
　　右为散每服取羊头一枚煑烂了取脑髓调散二钱用温酒空心调下以皮肤润为騐其羊头髓须逐日煑新者用之
　　桃仁丸【出圣恵方】治急劳
　　桃仁【一觔于新瓦器内童子小便一斗煑候小尽取出去皮尖研如膏】乌梅肉【三两微炒】芜荑　黄连【去须各三两】
　　右捣罗三味为末桃仁膏和丸如梧桐子大每服空心以水下十五丸晩食前再服
　　金花丸【又名三黄丸】治急劳烦躁羸瘦面色萎黄头痛眼涩多困少力【方见虚劳门虚劳类】
　　三安散　治急劳骨节手足烦热身体痠疼饮食不得
　　柴胡【去苗】秦芁【去苗土各二两】甘草【五钱】
　　右为散每服三钱熟水调下不拘时
　　青蒿饮【出十便良方】治急劳骨蒸烦热
　　青蒿【一握细研】猪胆【一枚取水】杏仁【二七粒大者汤浸去皮尖双仁麸炒微黄】
　　右以童子小便大盏盛之煎至五分去滓空心温服
　　治急劳咳烦热【出圣恵方】
　　桃仁【三两汤浸去皮尖双仁】童子小便【五升】猪肺【一枚】
　　右先取桃仁于砂盆内研入童子小便猪肺以慢火煎桃仁烂小便尽为度用木杵臼捣入蒸饼同和丸如梧桐子大每服不计时以温水下三十丸
　　三皂丸【出圣恵方】治急劳烦热体瘦
　　皂荚【一觔】皂荚树皮【一觔】皂荚刺【一觔】
　　右都焼为灰以水三升淋取汁更于灰上淋如此三五度即煎之稍凝入研了麝香一分用童子小便浸蒸饼和丸如小豆大每日空心以温水下七丸
　　皂荚丸　治急劳烦热四肢疼痛
　　猪牙皂荚【去皮子一两】麝香【研一钱】虾蟆【一枚要青黄色脇畔有班文如金色者去肚肠隂干炙为末】
　　右为末拌匀用大羊肠盛药末令尽两头系定于碗内用大麦麸衬安饭甑内蒸一炊久取出研细为丸分作二百余粒每服一丸至二丸空心熟水下服讫葢衣被良久防出血并汗出瘥即去衣被将息合此药时不得令人见之一方有天灵葢一枚涂酥炙令微黄
　　猪肝丸　治急劳瘦瘁日晩即寒热惊悸不寕常若烦渇
　　獖猪肝【二具细切如桞叶】甘草【汁五两生捣末】
　　右于铛中布猪肝一重即糁甘草末一重以葢葢定取童便五升文武火煑小便尽即细研众手丸如梧桐子大毎服二十丸空心米饮下渐加至三十丸
　　黄蘖饮　治急劳寒热进退渐将羸弱
　　黄蘖【去麤皮三两】乌梅【二十一枚焙干】
　　右为散毎服五钱水一盏半煎至一盏去滓露一宿平旦空心服
　　治一切男子女人急劳面色枯瘁形体消瘦遽然如鬼眼无光小便烦数忽黄忽赤五心烦躁行歩无力精神不守夜多盗汗脉气弦数口中非时吐血病久发不可吃【出获命方】
　　鼈甲【醋炙五钱】紫苑　杏仁　麻黄【去根】荆芥穂　柴胡【去苗】前胡【去苗】独活　牡丹皮【去心】黄芩　黄连　知母麦门冬【去心】天灵葢【酥炙黒色】狸骨【酥炙黄】蔓荆子　木
　　香　参【各一分】
　　右并拣择剉为煑散头内有天灵葢鼈甲狸骨三件杵为细末罗如飞尘却与煑散相滚每服一两以童子小便一碗半葱五枝生姜二片于磁器内同煎每服半碗吃了闭卧片时候药行遍了更连进一服
　　治一切男子女人卒中急劳骤热咯血吐血不数日间肌肉形貌清瘦如鬼眼无光彩一切劳候百般病证无所不具并及一切男子女人久患劳疾心肺受邪发为喘因而咯血当合三方药以主疗之先吃心药次吃肺药后仍吃肾药以清其源流而复其真气如此然后可以图其全功第一方下心药取其火毒者也第二方下肺药保安金气而去其病者也第三方下肾药仍欲清其病之源流而复其真气也日午中饭后吃心药一盏至晚食后便吃肺药两方每日各一服若肺脉偏大吃肺药心脉偏大吃心药斟量脉气病候服饵如此服经数日病势衰减即须是吃肾药以去病之根而复其真气后之服饵者果有如此病证即不可单服一方以图其全功也
　　第一方【出获命方】治心火盛来烁金精金得火邪喘不安血气逆行上为咯衂宜先服收火毒方
　　甘松　沉香　麦门冬【去心】柴胡【去苗】人参　麻黄【去根】木香　黄芩　犀角　贝母【去心】参【各一分】天灵葢【酥炙】鼈甲【醋炙各半铢】
　　右为细末每二钱五分水一盏煎一两沸便防出和捣去滓任意服食后逍遥片时方吃或日午饭后服若还大腑虚热再服后方
　　第二方顺气化血咯血方【出获命方】
　　黄连【四铢】鼈甲【去裙襴】麻黄【去根各半铢】贝母【去心】黄芩　前胡【去苗】柴胡【去苗】黄耆　牡丹皮【去心】人参　桔梗　杏仁　防风【各一分】蛤蚧【酥炙五钱】
　　右为细末每服二钱水一盏姜一片同煎一二沸急防出和滓温服
　　第三方清其病之源流以复其真气宜解肾邪复真气固元丹若还大腑秘热即吃前靣两方药腑脏调和方进此药【出获命方】
　　萆薢　续断　巴防【去心】茯苓　杜仲　木香　活　天灵葢【酥炙焦黒色】甘草　鼈甲【酥炙各等分】
　　右为细末炒熟面与药末相滚滴熟水丸如桐子大早朝空心入盐少许煎茯苓汤下三十丸
　　虚劳寒热【附论】
　　夫虚劳寒热者以腑脏久虚隂阳交争荣卫不足所致阳气胜则热隂气胜则寒隂阳相胜故寒热互作柴胡丸　治虚劳寒热羸瘦食减肢体困倦
　　柴胡【去苗】鼈甲【去裙襴醋炙二两】厚朴【去麤皮生姜汁炙焙】山栀子仁知母【切焙】秦芁【去苗土】黄芩【去黒心】白术　梹榔【剉】桔
　　梗【炒】芍药　枳殻【去穰麸炒】白茯苓【去黒皮】贝母【去心】人参熟干地黄【焙】前胡【去芦头】常山　防风【去叉】紫苑【去苗】
　　【土】麻黄【去根节】黄茋【剉】陈橘皮【去白麸炒】桂【去麤皮各一两】京三棱【炮剉三两】
　　右为细末炼蜜丸如桐子大每服三十丸温酒下空心日午夜卧服
　　黄耆汤　治虚劳寒热周身疼痛喘痰壅
　　黄耆【细剉】柴胡【去苗】鼈甲【去裙襴醋炙】肉豆防【炮去殻】白芷秦芁【去苗土】桂【去麤皮】桔梗【炒各一两】麦门冬【去心焙】当归【切焙】白茯苓【去黒皮】人参　枳殻【去瓤麸炒】熟干地黄【焙】海桐皮【剉】芍药　木香　酸仁　沉香　荆芥穂甘草【炙剉】梹榔【剉各五钱】
　　右麤捣筛每服三钱水一盏生姜三片同煎至七分去滓温服空心日午近夜各一
　　柴胡当归汤　治虚劳寒热日渐羸瘦行歩艰难饮食不进状如疟疾
　　柴胡【去苗】当归【切焙】防风【去叉】白芷　白术　附子【炮裂去皮脐】牡丹皮　桂【去麤皮】天仙藤　秦芁【去苗土】桔梗芍药　人参　麻黄【去麤节】木香【各一两】知母【切焙五钱】甘草【炙剉五钱】
　　右剉如麻豆每服三钱水一盏生姜三片一枚擘同煎至七分去滓空心温服
　　鼈甲丸　治虚劳寒热困劣浑身疼痛无力
　　鼈甲【去裙襴醋炙三分】柴胡【去苗】肉苁蓉【酒浸切焙】活【去芦头各二两】知母【焙】虎骨【醋炙】常山　牛膝【切酒浸焙】芍药　秦芁【去苗土】附子【炮裂去皮脐】豉【炒】黄连【去须各一两】乌梅肉【焙】青蒿白术【各一两五钱】桃仁【去皮尖双仁炒黄二两】
　　右为末炼蜜和丸如梧桐子大每服二十丸空心临卧温米饮下
　　木香鼈甲汤　治虚劳寒热往来不思饮食口舌生疮四肢劳倦五心烦躁肌肤不泽
　　木香【一分】鼈甲【九肋去裙襴酥炙黄一两】柴胡【去苗一两】秦芁【去苗土三分】黄耆【一两】知母　白茯苓【各三分】人参【一两】桔梗【炒三两】白术　甘草【炙各一两】防风【去　三分】肉豆【去殻一分】半夏【五钱生姜三两取汁令汁尽焙】枳殻【去瓤麸炒】芍药【各二分】
　　右细剉每服五钱生姜一分切碎三枚水三盏煎取二盏去滓温分二服早辰日晩各一
　　天门冬散【出圣恵方】治虚劳寒热四肢疼痛黄瘦无力天门冬【一两五钱去心焙】黄耆【一两剉】桑根白皮【三分剉】柴胡【一两去苗】鼈甲【五钱涂醋炙令黄去裙襴】人参【去芦头】白术【各一两】木香【三分剉】白芍药【五钱】当归【一两】地骨皮　甘草【炙微赤剉】熟干地黄　桂心【各五钱】白茯苓【一两】
　　右为散毎服四钱以水一中盏入生姜半分枣三枚煎至六分去滓不计时候温服忌苋菜
　　柴胡散【出圣恵方】治虚劳寒热夜卧盗汗四肢无力吃食口苦上气咳
　　柴胡【一两五钱去苗】五味子　桔梗【去芦头】熟干地黄　白茯苓　麦门冬【去心】紫苑【洗去苗土】人参【去芦头】地骨皮黄耆【各一两剉】
　　共十味药
　　甘草【炙微赤剉三分】桂心　牡蛎粉　白术【各一两】半夏【汤洗七遍去滑三分】
　　右为散毎服四钱以水一中盏入生姜半分枣三枚煎至六分去滓不计时候温服
