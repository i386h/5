<!-- { "loadSidebar": true } -->
　　黄耆饮子【出医方大成】治诸虚劳气四肢倦怠骨节痠疼潮热乏力自汗怔忡日渐黄瘦胸膈痞塞不思饮食咳痰多甚则唾血
　　黄耆【蜜炙一两五钱】当归【去芦酒浸】紫苑【洗去土】石斛【去根】地骨皮人参　桑白皮【去赤】附子【炮去皮脐】鹿茸【酒蒸】欵冬花【各一】
　　【两】半夏　甘草【炙各五钱】
　　右剉散毎服三钱生姜七片一枚煎不拘时服此药温补荣卫枯燥者不宜服唾血不止加阿胶蒲黄各五钱
　　人参黄耆散【出济生防粹方】治虚劳客热肌肉消瘦四肢倦怠五心烦热咽干颊赤心忪潮热盗汗减食咳浓血人参【去芦头一两】秦芁　茯苓【各二两】知母【二两五钱】桑白皮紫苑【各一两五钱】桔梗【一两】柴胡【二两五钱】黄耆【三两五钱】生地
　　黄【二两】半夏【汤浸七次一两五钱】鼈甲【酥炙黄去襴】天门冬【去心各二两】
　　右为麤末毎服三钱水煎去滓服一方用地骨皮赤芍药不用生地黄
　　人参柴胡散【出济生防粹方】治邪热客于经络肌热痰五心烦躁头目昏痛夜有盗汗此药补和真气解劳倦妇人虚劳骨蒸
　　白茯苓　人参　白术　柴胡　当归　半夏麴干葛　甘草【炙】赤芍药【各一两】
　　右为细末毎服三钱姜四片二枚水煎帯热服但是有劳证皆服退即止大抵透肌解热干渇为柴胡次之升麻葛根汤为解肌之冠也
　　治虚劳下焦虚骨节烦疼肌肉急小便不利大便数少吸吸口躁少气淋石热
　　用大麻仁五合研以水二升煑去半分服四五剂差
　　小鼈甲散【出王氏博济方】治五心烦热吃食减少状似劳气小鼈甲【一两五钱醋炙】常山【炙一两】大黄【炮一两】甘草【三分半生半熟】石膏【一两】柴胡【一两去芦醋焙干】
　　右六味杵罗为末毎服二钱水一盏小麦一把同煎至七分去滓温服却将二服滓再煎作一服神効
　　黄耆散【出杨氏家藏方】治荣卫气虚蒸热致卫气消铄四肢羸弱无力饮食不美五心烦躁久而不治因证劳成产后烦热俱治
　　黄耆【一两五钱】吴术　苍术　人参　阿胶　麦门冬干地黄　桑寄生　甘草【各一两】
　　右为散每服二钱如茶法煎日二服食前
　　人参饮子【出杨氏家藏方】
　　黄耆　五味子【各一两】人参　白术　当归　白芍药　茯苓　白芷【各五钱】
　　右为饮子毎服二钱姜链非时服
　　小建中汤【出指南方】治劳弱胃虚
　　芍药【六两】官桂　甘草【各三两】
　　右为麤末毎服五钱水二盏姜三片一枚饧少许煎一盏去滓服
　　小品汤【出卫生家宝方】治血虚潮热往来呕逆自汗浑身痠痛咳背脾拘急
　　黄耆【去芦二两】人参【去芦一两】白芍药【微炒二两】白茯苓【去皮一两】半夏【一两汤浸洗七次去滑切焙】肉桂【去皮一两】甘草【微炙一两】当归【一两洗去芦】
　　右为麤末毎服三钱水一盏半姜三片大一枚去核同煎七分去滓温服食前
　　虚劳烦热【附论】
　　夫虚烦之疾非止一端究其大槩多时体虚者摄养有乖荣卫不调使隂阳二气有所偏胜或隂虚而阳盛或隂盛而阳虚素问曰阳虚则外寒隂虚则内热阳盛则外热隂盛则内寒此固不易之论而今虚烦之上病多是隂虚生内热所致如虚烦之人肾水有亏心火内蒸其烦必躁吐防之后津液枯渇烦而有渇惟伤寒及大病后虚烦之证却无霍乱临病之际又宜审之治法以平和之药清心实下未可峻用补药又若妇人产后去血过多虚烦发热又当各以类求
　　方
　　柴胡散【出圣恵方】治虚劳烦热四肢疼痛不欲饮食
　　柴胡【去苗一两】黄耆【一两剉】枳殻【五钱麸焙微黄去瓤】麦门冬【一两五钱去心焙】龞甲【一两涂醋炙令黄去裙襴】地骨皮　生干地黄【各三分】人参【一两去芦头】葳防【三分】赤茯苓【一两】赤芍药【三分】甘草【五钱炙微赤剉】
　　右为散毎服四钱以水一中盏煎至六分去滓不计时候温服忌苋菜
　　半夏散【出圣恵方】治虚劳胸中烦热心下痞满不欲饮食半夏【汤浸七遍去滑】五味子【各五钱】前胡【一两去芦头】木香【三分】桂心【五钱】陈橘皮【一两汤浸去白瓤焙】甘草【五钱炙微赤剉】赤茯苓【一两】桔梗【去芦头】麦门冬【各三分去心】人参【去芦头】枳殻【各一两麸炒微赤去瓤】
　　右为散毎服三钱水一中盏入生姜半分煎至六分去滓不计时候温服
　　地黄散【出圣恵方】治虚劳烦热口热颊赤多渇
　　生干地黄【一两】茯神　葳防　知母【各三分】根黄耆【剉】地骨皮　石膏　人参【去芦头】麦门冬【各一两去心】甘草【五钱炙微赤剉】
　　右为散毎服三钱以水一中盏煎至六分去滓不计时候温服
　　犀角散【出圣恵方】治虚劳烦热心神不安四肢疼痛吃食全少
　　犀角屑【十两】茯神【一两】赤芍药　人参【去芦头各三分】黄耆【一两剉】地骨皮【五钱】生干地黄【一两】甘草【炙微赤剉五钱】麦门冬【三分去心】
　　右为散毎服三钱以水一中盏煎至六分去滓不计时温服
　　治虚劳烦热心胸壅闷不思饮食四肢少力宜服此方【出圣惠方】
　　黄耆【一两剉】前胡【三分去芦头】赤茯苓【一两】枳殻【三分麸炒微黄去瓤】人参【一两去芦头】麦门冬【去心】陈橘皮【汤浸去白瓤焙】桂心【各三分】甘草【炙微赤剉五钱】
　　右为散毎服三钱以水一中盏入生姜半分煎至六分去滓不计时候温服
　　枳实散【出圣恵方】治虚劳烦热不欲饮食四肢少力
　　枳实【麸炒微黄】黄耆【剉】青箱子　白前【各一两】黄芩【五钱】根【一两】麦门冬【一两五钱去心焙】柴胡【去苗】地骨皮【各二两】
　　右为散毎服四钱以水一中盏入生姜半分煎至六分去滓不计时温服
　　麦门冬散【出圣恵方】治虚劳烦热体瘦无力不思饮食麦门冬【一两去心】人参【去芦头】白术【各三分】黄耆【一两剉】诃梨勒皮【三分】白茯苓【一两】甘草【五钱炙微赤剉】陈橘皮【三分汤浸去白瓤焙】
　　右为散毎服四钱以水一中盏煎至六分去滓不计时温服
　　地骨皮散【出圣恵方】治虚劳烦热食少无力
　　地骨皮　参【各三两】黄耆【二两剉】泽防【一两】麦门冬【三分去心】生干地黄【一两】葳防【五钱】人参【一两去芦头】
　　右为散毎服四钱以水一中盏煎至六分去滓不计时温服
　　泽防汤　疗大虚烦躁上汗治气
　　泽防　茯苓【各二两】牡蛎【煅】白术【各一两】生姜【半觔】
　　右切以水八升煑取二升分服一升日再忌桃李雀肉酢物等
　　治虚劳客热
　　用枸杞根为末调服有痼疾不得吃
　　柴胡龞甲丸　治虚劳客热荣卫不和全不思食寒热相间咳痰涎肢体倦怠及伤寒汗后余热不解潮作寒热日渐消瘦并宜服之
　　柴胡【去苗】鼈甲　地骨皮　人参【去芦头】枸杞子　白茯苓　白芍药　知母　贝母【去心】麦门冬【去心】黄耆【蜜炙】山栀子【炒各等分】
　　右件一十二味捣罗为末炼蜜为丸如梧桐子大毎服三十丸煎乌梅青蒿小麦汤送下不拘时
　　解烦热补虚劳
　　以葱豉酒服之
　　虚劳骨热【附论】
　　夫虚劳骨热者是五劳七伤之中隂虚阳盛热毒上攻心肺流于骨髓致成壮热盖男子肾脏虚弱精气不足下元冷惫上焦虚热因兹而得也女子月事不通产后劳损频发寒热之所致也其人肌体消瘦四肢无力颊赤口干心躁盗汗乍发乍歇精神不守者是其也
　　方
　　胡黄连丸　治虚劳骨热四肢羸瘦少力不思饮食胡黄连　天灵葢【涂醋炙令微黄】赤茯苓　川升麻　川大黄【剉碎微炒】地骨皮　知母　犀角屑　人参【去芦头】麦门冬【去心焙各一两】鼈甲【三两涂醋炙令黄去裙襴】黄芩　柴胡【去苗二两】前胡【去芦头】桔梗【去芦头】赤芍药　当归【剉微炒】木通【剉】防风【去芦头各三分】甘草【五钱炙微赤剉】
　　右为末炼蜜和捣三二百杵丸如梧桐子大每服不计时以温水下三十丸忌苋菜
　　丹砂丸　治虚劳骨热四肢烦闷及心躁虚汗
　　朱砂【细研水飞过】薯蓣　犀角屑　肉苁蓉【酒浸一宿刮去皱皮炙令干】川升麻　牡蛎【烧为粉】梹榔　牛黄【细研】麝香【各一钱】麦门冬【去心焙】龞甲【涂醋炙微黄去裙襴】防心【各三分】
　　右捣罗为末入研药令匀炼蜜和捣三二百杵丸如梧桐子大每服不计时以粥饮下三十丸忌苋菜
　　犀角丸　治虚劳骨热四肢烦疼小便赤黄肌涩少睡犀角屑　胡黄连　知母　赤芍药　贝母【煨令微黄】地骨皮　黄芩　梹榔　紫苑【洗去苗土】木香　欵冬花　乌梅肉【微炒】柴胡【去苗各五钱】大熟黄瓜【去穰一枚】
　　右为末入黄内蒸熟烂研入少许蜜和丸如梧桐子大每服不计时以温水下三十丸
　　胡黄连散　治虚劳骨热四肢烦疼口干心躁
　　胡黄连【一两】人参【三分去芦头】赤茯苓　柴胡【去苗】鼈甲【涂醋炙微黄去裙襴各一两五钱】栀子仁【三分】麦门冬【一两五钱去心焙】赤芍药【三分】甘草【五钱炙微赤剉】桔梗【一两去芦头】防榔【五钱】
　　右为散毎服四钱以童子小便一中盏入生姜半分煎至六分去滓不计时温服忌苋菜
　　川大黄丸　治虚劳骨热心神烦躁大小便难四肢疼痛
　　青橘皮【去白焙】草豆防【去皮各五钱】
　　右为散毎服用猪肝四两薄批片子糁药五钱入葱盐各少许湿纸裹慢火内煨令香熟去纸细嚼米饮下
　　烧肝散　治冷劳补五脏通气脉和脾胃止泄痢山茵蔯　石斛【去根】当归【切焙各一两五钱】木香　桂【去麤皮】人参　紫苑【去苗土】桔梗【炒】赤芍药　防风【去芦】白芜荑　犀角【镑】吴茱萸【汤洗焙干炒各一两】白术【一两一分】
　　右为散毎服猪肝一具细切入药末一两五钱葱白五茎细切入盐三钱与肝拌和令匀分作三服毎服用荷叶包更以湿纸三五重裹慢火烧肝令过熟空心食前吃用米饮下如患冷劳面色萎黄不过吃十服愈
　　沉香丸【出圣恵方】治冷劳四肢疼痛体瘦力少不思饮食沉香【一两】白术【三分】柴胡【二两去苗】桂心　干姜【各三分炮裂剉】诃梨勒【煨用皮】附子【炮裂去皮脐】木香　人参【去芦头】白茯苓【各一两】当归　防榔【各三分】鼈甲【一两五钱醋炙微黄焦去裙襴】陈橘皮【汤浸去白瓤焙】肉豆防【各一两去殻】
　　右为末炼蜜和捣三五百杵丸如梧桐子大毎服食前以粥饮下三十丸忌苋菜
　　木香丸　治冷劳便利不调腹胀呕逆羸困少力木香　肉豆防【去殻】陈橘皮【汤浸去白焙】干姜【炮裂】附子【炮裂去皮脐】郁李仁【去皮尖炒别研】麦门冬【去心焙各一两】艾叶【炒】鼈甲【醋浸炙去裙襴】陈麴【炒】柴胡【去苗各二两】厚朴【去麤皮涂生姜汁炙三两】钟乳【炼成粉】桂【去麤皮各五钱】
