<!-- { "loadSidebar": true } -->
　　陈橘皮丸【出圣惠方】治虚劳咳嗽腹脇妨闷大肠气滞肢节烦疼
　　陈橘皮【二两汤浸去白穰焙】防榔【一两】柴胡【一两五钱去苖】诃梨勒皮白芍药　紫苑【各一两去苗土】川大黄【二两剉微炒】杏仁【一两】
　　【汤浸去皮尖防仁麸炒微黄】木香【五分】
　　右为炼蜜和捣三二百杵丸如梧桐子大每服食前粥汤下三十丸
　　蜡煎散【杨氏家藏方】治虚劳久嗽痰多气喘或咯脓血杏仁【去皮尖防仁者炒黄另研】人参【去芦】干山药　贝母【去心】麦门冬【去心】白茯苓【去皮】甘草【炙】百合【去苗】黄明鹿角胶【炙如无以阿胶代各等分】
　　右防咀将杏仁别研拌匀每服三钱水一盏入黄腊皂角子同煎至七分食后温
　　秦芁饮【一名秦芁散出王氏愽济方】治虚劳咳嗽不止时发寒热涕唾稠浊
　　秦芁【去苗土】柴胡【去苗】贝母【去心焙】桔梗【炒各一两】甘草【炙剉三分】诃梨勒【煨用核一两五钱】陈橘皮【汤浸去白焙】麻黄【去根节各一两】
　　右麄捣筛每服三钱用童子小便一盏入乌梅一个同煎至七分去滓温服空心食前服
　　温金散【出三因方】治积劳咳嗽喘闷咯痰中有血
　　甘草　黄芩　桑白皮　防风【各一两】杏仁【二十七粒制】人参　茯神【各五钱】麦门冬【二钱五分】
　　右以前五味用米泔浸一宿晒干次入人参茯神麦门冬三味同为细末每服三钱蜡一豆大水煎食后服一方无人参
　　松花膏【出宣明论方】治三二十年劳嗽预于九月间宣利一切痰涎肺积喘嗽不利
　　防风　干生姜　野菊花　芫花　拘杞子　甘草　苍术　黄精
　　右为末取黄精根熬成膏子和药末丸如弹子大每服细嚼一丸冷水化下临卧不吃夜饭服药一粒
　　紫菀汤　治虚劳咳嗽肠鸣滑泄
　　紫菀【去土五钱】柴胡【去苗一两】附子【炮制去皮脐五钱】苍术【米泔浸一宿切片焙干】赤芍药【各一两】肉豆蔲【去殻】人参【各五钱】
　　右剉如麻豆每服三钱水一盏煎至六分去滓不拘时温服
　　柴胡饮　治虚劳咳嗽气喘颊赤心忪烦躁两脇胀闷肌瘦少力不思饮食
　　柴胡【去苗五钱】白术　赤茯苓【去黒皮】枳殻【去穰麸炒】鼈甲【去裙襴醋炙各五钱】知母【切焙】犀角屑【各一分】
　　右麄捣筛每三钱水一盏煎至半盏去滓温服早晨日午夜卧各一服
　　七味汤　治虚劳发热咳嗽
　　柴胡【去苗】厚朴【去麄皮姜汁炙各二两】甘草【炙】桂【去麄皮】麻黄【去根节】陈橘皮【汤浸去白焙】半夏【为末姜汁和作饼焙干各一两】
　　右麄捣筛每服三钱水一盏入生姜三片枣二枚同煎至七分去滓温服
　　蛤蚧丸【出圣恵方】治虚劳咳嗽及肺壅上气
　　蛤蚧【一对头尾全者涂醋炙令黄】贝母【煨微黄】紫苑【去苗土】杏仁【各一两汤浸去皮尖防仁麸炒微黄】鼈甲【三两涂醋炙令黄去裙襴】皂荚仁【炒令焦黄】桑白皮【各一两剉】
　　右为末炼蜜和捣三二百杵丸如梧桐子大每服以枣汤下二十丸日三四服忌苋菜
　　蛤蚧丸【出三囙方】治积劳久嗽失音
　　蛤蚧【一对去口足温水浸去膜刮去血脉用好醋炙】诃子【煨去核】阿胶【炒】熟地黄　麦门冬　细辛　甘草【炙各五钱】
　　右为末炼蜜丸皂子大每服一丸含化不拘时候服
　　欵冬丸　治虚劳喘嗽靣目浮肿
　　葶苈　马兠铃　南星　半夏　枯矾　欵冬花佛耳草【各等分】
　　右为细末水糊为丸如梧桐子大每服二十丸生姜胡桃汤下食后日进二服
　　蛤蚧汤　治虚劳咳嗽痰唾不利喘急胷满呀呷有声饮食不进
　　蛤蚧【酥炙去爪一对】人参【一两】杏仁【汤浸去皮尖研五两】白茯苓　甘草【炙剉四两】桑白皮【米泔浸一宿剉焙一两】
　　右麄捣筛每服三钱水一盏入生姜同煎至六分去滓温服空心夜卧各一
　　鹿髓煎【出圣惠方】治虚劳伤中脉絶筋急肺痿咳嗽
　　鹿髓【半升】生蜜　酥【各二两】生地黄汁【四合】杏仁【二合汤浸去皮尖防仁以酒一中盏浸研取汁】桃仁
　　右先以桃仁杏仁生地黄等汁于银锅内慢火煎令减半次下鹿髓酥蜜同煎如饧每于食后含化一茶匙
　　补肺散【出夲事方】治劳嗽
　　桑白皮　熟地黄【各二两】人参　紫花　黄耆　五味子【各一两】
　　右为末每服三钱水煎入蜜少许食后四君子汤加秦芁黄蜡煎服
　　二黄丸　治劳嗽
　　青黛【二钱】辰砂　雌黄　雄黄　白矾　信石【各一钱并生用】
　　右并为末淡豉百粒汤浸去皮研成膏为丸如菉豆大每服三丸至五丸临卧茶清下
　　秦芁汤　治虚劳喘嗽寒热盗汗
　　秦芁【去苗土】甘草【炙剉各一两】桂【去麄皮】柴胡【去麄皮】当归【切各五钱】
　　右麄捣筛每服三钱水一盏入生姜三片乌梅并枣各一枚劈破同煎至七分去滓温服
　　紫艽散【出圣惠方】治虚劳上气咳嗽不止
　　紫芁【去苗土】白茯苓【各一两】五味子　百合【各三分】甘草【五钱炙微赤剉】
　　右为末每服三钱以水一中盏煎至五分去滓温服日三四服
　　诃梨散【永类钤方】治劳嗽上气
　　白矾　赤茯苓【二两】诃梨勒皮【三两】木香【五钱】防榔【一两】当归【一两炒】大黄【一两炒】呉茱茰【汤泡七次炒五钱】
　　右防咀每服三钱生姜三片水一盏煎至六分温服水邱先生方论止此
　　人参官桂饮　治咳嗽五劳七伤
　　人参　官桂　佛耳草　欵冬花【蕋】寒水石
　　右各等分两聨干碾为细末每服一大钱重用芦筒干吹之若吐呕用生姜嚼之温水洗嗽食后服忌鸡面
　　地黄丸【出经验良方】治劳嗽声不出药润肺出声
　　生干地黄　杏仁　贝母　麻黄【去节】
　　右等分为细末用蜜为丸如梧桐子大每服十丸噙化
　　白茯苓汤　治虚劳咳嗽
　　白茯苓【去黒皮】五灵脂　白蕋【微炒各一两】黄明胶【两片重者若炙令烁】
　　右麄捣筛每服三钱水一盏煎至六分去滓入蜜少许更煎两沸放温细呷服不计时
　　焚香透膈散【出宣明论】治一切劳嗽壅滞胷膈痞满
　　雄黄　佛耳草　鹅管石　欵冬花【各等分】
　　右为末每服用药一钱放在香炉子上焚着开口吸烟入喉上效
　　人参木香散【出万选方】治劳嗽屡服有效
　　人参【一两】破故纸【炒不可燋各一两】木香【一钱】罂粟【半个去叶蒂取水洗蜜炙为饼不可燋】
　　右为细末炼蜜为饼子半两重每服一饼水一盏半生姜三片枣二个慢火煎至一盏去滓温服张子泗方蒋佥判传屡见人服有效
　　艾叶汤　治男女虚劳咳嗽痰涎不止
　　茯道艾叶　生姜【等分】杏仁【生去皮尖】松节明子木
　　右先将明子木剉碎水一盏煎数沸次下艾生姜煎至七分去滓先嚼杏仁烂后汤送临卧服此药若便血去杏仁
　　人参饮子【出海上明方】治劳嗽喘急
　　粟谷【二两去顶蔕蜜炙】人参【去芦头】杏仁【汤浸去皮尖各一两】甘草【炙一两】
　　右碾为末每服三钱水一盏乌梅一个枣三个煎至七分去滓温服食后或临卧时服
　　防风汤【出经验良方】治劳嗽虚喘气麄喉中涎响寒却喉不可睡卧如死者此縁正气不足至令此疾感寒而作如此重冝服此
　　防风　川芎【各二钱五分】甘草【一钱】枇杷叶【去毛一两】
　　右为末每服二钱水一盏煎至九分下硫黄丸五十丸空心服
　　胡散　治虚劳咳嗽咽脓血肌热盗汗困弱
　　胡索　知母　贝母　欵冬花【各一两】
　　右为细末每服二钱猪肉一两薄批渗药卷定精火炙热细嚼生姜汤下食后日进三服
　　治劳嗽乃虚证及鼻流清涕耳作蝉鸣眼见黒花一切虚证丈夫妇人皆可服少年服亦可不妨
　　北五味子　鼈甲【厚者】地骨皮【各三两】
　　右为末炼蜜和丸如梧桐子大空心食前温酒或塩汤任意服三十五十丸妇人醋汤下此曲江人秘方人服之大有功效盖处方有理
　　慈鸦方　治病咳喘骨蒸羸弱助气
　　右用慈鸦即寒鸦可和五味子淹炙食之良其大鸦则不中食肉澁只能治病不宜常食也以目精汁注在眼中则夜见神鬼
　　治肺劳咳嗽
　　右用雌黄一两入瓦盒内上固挤坐盒子于地上用干灰焙之周匝令实可厚二寸以炭一斤簇定顶以炭火煆之三分去一退火待冷出研如麺用蟾酥为小丸如粟大每日空心杏仁汤下三丸瘥
　　小百劳散【出冝明论】治劳喘嗽不已自汗者
　　右用御米殻不以多少炒为末每服二钱入乌梅同此煎水一盏煎服食后有汗加小麦三十粒同煎温服
　　紫苑散【出宜明论】治劳体热心寒脉滑短气妇人多有此疾口干眼澁骨痿短气皆因肠胃燥滞荣卫不能开发府闭塞热欝内余可以开发隂阳宣通澁滞和荣卫顺三焦兼服人参白术汤
　　紫苑　桑白皮　桔梗　续断　甘草【各一两】赤小豆【一合】
　　右为末水一盏药末五钱青竹茹弹子大同煎至七分去滓温服
　　加减建中汤【出卫生家寳方】治虚劳咳痰盛渐成劳疾黄茋【二两或三两】白芍药【六两】桂【二两】甘草【二两】加半夏【五两】
　　右为麄末水一盏半药末四钱生姜五片枣子二枚同煎至七分去滓入饧少许煎饧镕食前温服腹胀者去枣加茯苓三两心忡悸者加栢子仁三两潮热者柴胡三两喘者加五味子三两自汗加小麦同煎服
　　治一切男子女人劳嗽喘急气促坐卧不安喉中气鸣脉气洪数病势浓盛宜吃此方重手无脉不要吃黄芩　麻黄【去根】柴胡【去毛芦】桑白皮　桔梗　独活人参　贝母　蛤蚧【酥炙黄色】羌活【各一分】天灵盖【酥炙】
　　【焦黄色一分】黄连【四铢】
　　右为末每服七钱童子小便一碗生葱五根用新瓶一副盛之封盖瓶口四靣用糠头火烧之取一盏早已来半食后顿已将食
　　硃砂丹【出十便良方】治劳嗽
　　右以天门冬四两碎剉取一白垍小盒子将天门冬入在一香炉内三块二块烧之上以物阁住盒子令烟薫内子内拾分光黑仍以物遮烟只就一处令出令烟厚子取砂二两入在盒子内上以川椒葢头令满以葢子盒定蜜调茶土固封土内仍着少盐外以铁线系纒定放地上仍以一瓦子衬底上以醋为灰塜下三斤火消得一半来更下二斤火冷取出埋在湿地一宿出火毒了拣砂冷净研细糯米糊为丸如梧桐子大不拘时以人参汤下三五粒妙
　　治劳痩咳【出草木】
　　用萝卜和羊肉鲫鱼煑食之
　　虚劳吐血【附论】
　　夫虚劳吐血者是劳伤于脏腑内崩之内病也血之与气相随而行荣养身体外周养于肌肉内则荣于脏腑脏腑伤损血则妄行若上胷膈气逆则吐血衂血若流于肠胃肠虚则下血若肠虚而气复逆上者则吐血若表里俱虚者则汗血此皆由伤损极虚所致也
　　方
　　茜根散【出圣惠方】治虚劳少力吐血心闷头旋目晕
