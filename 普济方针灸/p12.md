<!-- { "loadSidebar": true } -->
　　所生病。咳嗽上气。喘。喝。烦心。胸满。 臂内前廉痛。掌中热。气盛有余。则肩背痛风寒。汗出。中风。小便数而欠。气虚则肩背痛。少气不足以息。溺色变。卒遗失无度。
　　
　　手太阳小肠经
　　是动病。嗌痛。颔肿。不可回顾。肩似拔。 似折。主液。
　　所生病。耳聋。目黄。颊颔肿。颈肩 肘臂外后廉痛。
　　
　　手阳明大肠经
　　是动病。齿痛 肿。主津。
　　所生病。目黄口干。鼽衄。喉痹。肩前 痛。大指次指痛不用。气有余。则当脉所过者热肿。虚则寒栗不复。
　　
　　足厥阴肝之经
　　是动病。腰痛不可以俯仰。丈夫 疝。妇人少腹肿。甚则嗌干。面粗脱色。主肝。
　　所生病。胸满。呕逆。洞泄。狐疝。遗溺。闭癃。
　　
　　足少阳胆之经
　　是动病。口苦。善太息。心胁痛。不能转侧。甚则面微尘。体无膏泽。足外反热。是为阳厥。主骨。
　　所生病。头痛。角颔肿痛。目锐 痛。缺盆中肿痛。腋卒肿。马刀挟瘿。汗出。振寒疟胸胁肋髀膝外。至胫绝骨外踝前。及诸节皆痛。小指次指不用。
　　
　　足少阴肾之经
　　是动病。饥不欲食。面黑如炭色。咳唾则有血。喝喝而喘。坐而欲起。目KT KT 无所见。
　　心悬若饥状。气不足则善恐。心惕惕若人将捕之。是谓骨厥。主肾。
　　所生病。口热舌干。咽肿上气。嗌干及痛。烦心。心痛。黄胆肠 。脊股内后廉痛。痿厥嗜卧。足下热而痛。
　　
　　手少阴心之经
　　是动病。嗌干心痛。渴而欲饮。是谓臂厥。主心。
　　所生病。目黄胁痛。 臂内后廉痛。厥掌中热。
　　
　　手厥阴心包络经
　　是动病。手心热。肘臂挛急。腋肿。甚则胸胁肢满。心中 大动。面赤目黄。喜笑不休。主脉。
　　所生病。烦心。心痛。掌中热。
　　
　　足太阳膀胱经
　　是动病。头痛。目似脱。项似拔。脊痛。腰似折。髀不可以曲。 似结。 似裂。是谓踝厥。主筋。
　　所生病。痔。疟。狂癫疾。头囟顶痛。目黄泪出。鼽衄。项背腰尻 脚皆痛。小指不用。
　　
　　足阳明胃之经
　　是动病。凄凄然振寒。善呻数欠。颜黑。病至则恶人与火。闻木音则惕然而惊。心欲动独闭户塞牖而处。甚则上高而歌。弃衣而走。贲响腹胀。是谓 厥。主血。
　　所生病。狂疟温淫。汗出鼽衄。口 唇胗。颈项肿。喉痹。大腹水肿。膝膑肿痛。循膺乳气街。股伏免 外廉。足跗上皆痛。中指不用。气盛。则身已前皆热。其有余于胃。则消谷善肌。溺色黄。气不足。则身已前皆寒栗。胃中寒。则胀满。
　　
　　手少阳三焦经
　　是动病。耳聋。浑浑 。嗌肿喉痹。主气。
　　所生病。汗出。目锐 痛。颊肿。耳后肩 肘臂外皆痛。小指次指不用。
　　
　　足太阴脾之经
　　是动病。舌本强。食则呕。胃脘痛。腹胀。善噫。得后与气。则快然如衰。身体皆重。
　　主脾。
　　所生病。舌本痛。体不能动摇。食不下。烦心。心下急痛。寒疟。溏。瘕泄。水闭。黄疸。不能卧。强立。股膝内肿。厥足大趾不用。
　　
　　卷三　针灸门
　　云岐子论经络迎随补泻法
　　能知迎随。可令调之。调气之方。必别阴阳。阴阳者。知荣卫之流行逆顺。经脉往来终始。
　　凡用针。顺经而刺之。为之补。迎经而夺之。为之泻。故迎而夺之。安得无虚。随而取之。
　　安得无实。此谓迎随补泻之法。
　　
　　卷三　针灸门
　　古法流注
　　经云。其气始从中焦注手太阴阳明。注足阳明太阴。太阴注手少阴太阳。太阳注足太阳少阴少阴注手心主少阳。少阳注足少阳厥阴。厥阴注还于手太阴。如环无端。周流不息。昼夜行流。与天同度。此法如气血所生之经络。于一经中井荣 经合。迎随补泻之法。亦用东方实而西方虚。泻南方补北方是也。
　　
　　卷三　针灸门
　　四季人神不宜灸
　　春在左胁。秋在右胁。夏在脐。冬在腰。
　　
　　卷三　针灸门
　　逐日人神歌诀
　　一足大趾鼻小指。二踝发际外踝中。三股牙齿肝及足。四腰胃脘手阳明。五口遍身还在手。
　　六手指间又在胸。七踝气冲并在膝。八脘股内及阴中。九尻在足胫膝经。十腰在背足趺中。
　　
　　卷三　针灸门
　　十二支人神所在诸法
　　子日（在目孙氏云在肩口）。丑日（在耳及腰）。寅日（在胸又云在口）。卯日（在脾孙氏云在鼻）辰日（在腰）。巳日（在头口孙氏云在手）。午日（在心腹）。未日（在两足心孙云在足）。申日（在肩及额又云头腰）。酉日（在胫孙氏云在背）。戌日（在咽喉孙氏云在头一作项）。亥日（在背颈又在两膝孙氏云在项）。
　　
　　又法
　　甲乙日（忌寅时不灸头）。丙丁日（忌辰时不灸耳）。戌巳日（忌午时不灸发顶。一云不灸膝膑）。壬癸日（忌酉时。不灸足）。
　　
　　又法
　　每月六日。十五日。十八日。二十二日。二十四日。小尽日。甲辰庚寅乙卯丙辰辛巳。
　　五辰五酉。五未八节日。前后各一日。若遇以上日并凶。不宜灸之。
　　
　　又法
　　正月丑。二月戌。三月未。四月辰。五月丑。六月戌。七月未。八月辰。九月丑。十月戌。十一月未。十二月辰。
　　
　　又法
　　男忌 壬辰。甲辰。己巳。丙午。丁未。
　　女忌 甲寅。乙卯。乙酉。乙巳。丁巳。
　　
　　又法
　　男忌戌（又云忌阴日）。女忌（孙氏云忌巳又云忌破日）。
　　
　　又法
　　丙子日天子会。壬子日百王会。甲子日太子会。丁丑日三公会。丙辰日诸侯会。辛卯日大夫会。癸卯日人臣会。乙亥日以上都会。
　　
　　又法
　　木命人行年在木不宜针及服青药。
　　火命人行年在火不宜针及服赤药。
　　土命人行年在土不宜吐及服黄药。
　　金命人行年在金不宜灸及服白药。
　　水命人行年在水不宜下利及服黑药。
　　凡医者不知此法下药。若遇命厄会深者。下手即死。
　　
　　又法
　　立春春分脾。立夏夏至肺。立秋秋分肝。立冬冬至心。四季十八日肾。
　　
　　卷三　针灸门
　　每月血支
　　正月丑。二月寅。三月卯。四月辰。五月巳。六月午。七月未。八月申。九月酉。十月戌。十一月亥。十二月子。
　　
　　卷三　针灸门
　　避人神等法
　　千金云。欲行针灸。先知行年宜忌。及人神所在。不与禁忌相应即可。故男忌除。女忌破。
　　男忌戊。女忌巳。酉日神忌。有每月忌。有十二时忌。有四季忌。人神有十二部。又有九部旁通人神。有杂忌。旁通又有所谓血支。血忌之类。凡医者不能不知此。
　　
　　卷三　针灸门
　　旁通十二经络流注孔穴
　　　r旁通十二经络流注孔穴　p06-d7a1.bmp　r
　　卷三　针灸门
　　人神所在不宜针灸
　　一日在足大趾。二日在外踝。三日在股内。四日在腰间。五日在口舌。六日在两手。七日在内踝。八日在足腕。九日在尻。十日在腰背。十一日在鼻柱。十二日在发际。十三日在牙齿十四日在胃脘。十五日在遍身。十六日在胃。十七日在气冲。十八日在股内。十九日在足二十日在踝。二十一日在小指。二十二日在内踝。二十三日肝及足。二十四日手阳明二十五日足阳明。二十六日在胸。二十七日在膝。二十八日在阴。二十九日在膝胫。三十日在足趺。
　　
　　卷三　针灸门
　　十二部人神不宜灸
　　建日在足禁晡时。除日在眼禁日入。满日在腹禁黄昏。平日在背禁人定。定日在心禁夜半。
　　执日在手禁鸡鸣。破日在口噤平旦。危日在鼻禁日出。成日在唇禁食时。收日在头禁禺中。
　　开日在耳禁午时。闭日在目禁日 。
　　
　　卷三　针灸门
　　十二时忌不宜灸
　　子时在踝。丑时在头。寅时在耳。卯时在面。辰时在项。巳时在乳。午时在胸。未时在腹。申时在心。酉时在背。戌时在腰。亥时在股。
　　
　　卷三　针灸门
　　每月忌日不宜针灸出血
　　正月丑日。二月未日。三月寅日。四月申日。五月卯日。六月酉日。七月辰日。八月戌日。九月巳日。十月亥日。十一月午日。十二月子日。
　　
　　卷三　针灸门
　　十二部年人神不宜灸
　　一岁。十三。二十五。三十七。四十九。六十一。七十三。八十五。人神在心（一云头）二岁。十四。二十六。三十八。五十。六十二。七十四。八十六。人神在喉。
　　三岁。十五。二十七。三十九。五十一。六十三。七十五。八十七。人神在头。
　　四岁。十六。二十八。四十。五十二。六十四。七十六。八十八。人神在肩。
　　五岁。十七。二十九。四十一。五十三。六十五。七十七。八十九。人神在背。
　　六岁。十八。三十。四十二。五十四。六十六。七十八。九十。人神在腰。
　　七岁。十九。三十一。四十三。五十五。六十七。七十九。九十一。人神在腹。
　　八岁。二十。三十二。四十四。五十六。六十八。八十。九十二。人神在项。
　　九岁。二十一。三十三。四十五。五十七。六十九。八十一。九十三。人神在足。
　　十岁。二十二。三十四。四十六。五十八。七十。八十二。九十四。人神在膝。
　　十一岁。二十三。三十五。四十七。五十九。七十一。八十三。九十五。人神在阴。
　　十二岁。二十四。三十六。四十八。六十。七十二。八十四。九十六。人神在股。
　　
　　卷三　针灸门
　　九部旁通人神不宜灸
　　　r九部旁通人神不宜灸　p06-d7a2.bmp　r
　　卷三　针灸门
　　新忌旁通不宜灸
　　　r新忌旁通不宜灸　p06-d7a3.bmp　r忌若逢病患厄会。男女气怯。下手至困。通人达士。岂拘此哉。若遇急卒暴患。不拘此法。
　　许希亦云。若人病卒暴。宜急疗。亦不拘此。故后之医者。亦云卒暴之疾。须速灸疗。一日之间。止忌一时是也。
　　
　　卷三　针灸门
　　针禁忌法
　　大寒无刺。月生无泻。月满无补。月空无治。新内无刺。已刺无内。大怒无刺。已刺无怒。
　　大劳无刺。已刺无劳。大醉无刺。已刺无醉。大饱无刺。已刺无饱。大饥无刺。已刺无饥。
　　大渴无刺。已刺无渴。
