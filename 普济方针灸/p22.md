<!-- { "loadSidebar": true } -->
　　脾为井（隐白）。肺为荣（鱼际）。肾为俞（太溪）。肝为经（中封）。心为合（少海）。
　　脾引血行己日己巳时脾为井（木）。辛未时肺为荣（火）。癸酉时肾为俞（土）。乙亥时肝为经（金）。
　　丁丑时心为合（水）。
　　己卯时血纳包络。
　　脾。隐白为井足太阴。腹胀喘满吐交横。鼻衄滑肠食不化。月经不止血山崩。
　　肺。鱼际为荣热汗风。咳嗽头痛痹主胸。目眩少气咽干噪。呕吐同针有大功。
　　肾。太溪肾俞内踝下。足厥心疼呕吐涎。咳嗽上气并脉短。神针到后病伏潜。
　　肝。中封为经内踝前。振寒 疟色苍苍。脐腹痛时兼足冷。寒疝相缠针下康。
　　心。少海心合曲节间。齿痛呕逆满胸心。头项痛时涕与笑。用针一刺管惊人。
　　
　　卷五　针灸门
　　五藏六府井荣俞经合
　　庚日 庚与乙合
　　大肠。
　　大肠为井（商阳）。膀胱为荣（通谷）。胆为俞（临泣）。所过本原（合谷）。小肠为经（阳谷）。胃为合（三里）。
　　大肠引气引 金原在申庚日庚辰时大肠为井（金）。壬午时膀胱为荣（水）。甲申时胆为俞（木）。并过本原合谷穴金原在申也。丙戌时小肠为经（火）。戊子时胃为合（土）。
　　庚辰时气纳三焦。
　　大肠。商阳为井大肠中。次指指上气主胸。喘逆热病并牙痛。耳聋寒热目赤红。
　　膀胱。通谷为荣本节游。头痛鼻衄项筋收。两目KT KT 胸胀满。饮食不化实时休。
　　胆。临泣胆俞节后边。中满缺盆肿项咽。月事不调根据此用。气噎如疟当时安。
　　大肠（原）。合谷为原岐骨中。痹痿漏下热生风。目视不明并齿痛。牙关口噤一针功。
　　小肠，阳谷为经侧腕中。癫疾狂走妄言惊。热病过时汗不出。耳聋齿痛目眩瞑。
　　胃。三里胃合膝下分。诸般疾病一般针。须去日上加时下。方知世上有名人。
　　
　　卷五　针灸门
　　五藏六府井荣俞经合
　　辛日 丙与辛合
　　肺。
　　肺为井（少商）。肾为荣（然谷）。肝为俞（太冲）。心为经（灵道）。脾为合（阴陵泉）。化本包络。
　　肺引血行辛日辛卯时肺为井（木）。癸巳时肾为荣（火）。乙未时肝为俞（土）。丁酉时心为经（金）。
　　巳亥时脾为合（水）。
　　辛丑时血纳包络。
　　肺。少商肺井注心中。寒热咳逆喘胀冲。饮食不下咽喉痛。三棱针刺血为功。
　　肾。然谷肾荥内踝寻。喘呼少气足难行。小儿脐风并口噤。神针并灸得安宁。
　　肝。太冲肝俞本节后。腰引少腹小便脓。淋沥足寒并呕血。漏下女子体中痛。
　　心。灵道为经掌后真。心痛肘挛悲恐惊。暴喑即便难言语。建时到后即宜针。
　　脾。阴陵泉穴脾之合。腹肾喘逆身难卧。霍乱疝瘕及腰疼。小便不利针时过。
　　
　　卷五　针灸门
　　五藏六府井荣俞经合
　　壬日 丁与壬合
　　膀胱。
　　膀胱为井（至阴）。胆为荣（侠溪）。小肠为俞（后溪）。所过本原（京骨）。胃为经（解溪）。大肠为合（曲池）。
　　膀胱引气行。水原在午。水入火乡。
　　壬日壬寅时膀胱为井（金）。甲辰时胆为荣（木）。丙午时小肠为俞（木）。并过本原京骨穴水原在午。水入火乡。故壬。子午相交也。戊申时胃为经（火）。庚戌时大肠为合（土）。
　　壬子时气纳三焦。还原化本。
　　膀胱。至阴为井是膀胱。目生翳膜头风狂。胸胁痛时根据法用。小便不利热中伤。
　　胆。侠溪胆荣小节中。胸胁胀满足难行。寒热目赤颈项痛。耳聋一刺便闻聋。
　　小肠。后溪为俞节陷中。寒热气疟目生筋。耳聋鼻衄并喉痹。肘臂筋挛同用针。
　　膀胱（原）。京骨为原肉际间。 酸膝痛屈伸难。目 内赤头颈强。寒热腰疼针下安。
　　胃。解溪穴是胃之经。腹胀 肿脚转筋。头痛霍乱面浮肿。大便下重也同针。
　　大肠。曲池为合肘外边。半身不遂语难言。肘中痛急身无力。喉痹针下也痊然。
　　
　　卷五　针灸门
　　五藏六府井荣俞经合
　　（三焦者。是十二经之根本。生气之原。主宣通荣卫。经历五脏六腑）三焦与包络合为表里
　　三焦。
　　所出为井（关冲）。所流为荣（液门）。所注为俞（中渚）。所过为原（阳池）。
　　所行为经（支沟）。所入为合（天井）。
　　壬子时三焦关冲为井（金）。甲寅时为荣（水）。丙辰时为俞（木）。并过本原阳池。戊午时为经（火）。庚申时为合（土）。
　　壬戌时气入行。
　　金。三焦之井号关冲。目生翳膜注头疼。臂肘痛攻不能举。喉痹针刺取其灵。
　　水。液门为荥刺陷中。惊悸痫热共头疼。目赤齿血出不定。三棱针刺实时灵。
　　木。中渚为俞节后寻。热病头疼耳不闻。目生翳膜咽喉痛。及时应下三分针。
　　三焦（原）。阳池为原腕表中。寒热如疟积心胸。臂痛身沉难举步。一针当面有神功。
　　火。支沟为经腕后真。热病臂肘肿廉疼。霍乱吐时并口噤。下针得气便醒醒。
　　土。天井为合肘外寻。风痹筋挛入骨深。咳嗽不食并惊悸。心胸气上实时针。
　　
　　卷五　针灸门
　　五藏六府井荣俞经合
　　心主与三焦为表里
　　包络。
　　所出为井（中冲）。所流为荣（荣宫）。所注为俞（大陵）。所行为经（间使）。
　　所入为合（曲泽）。
　　癸丑时包络中冲为井（木）。乙卯时为荣（火）。丁巳时为俞（土）。己未时为经（金）。辛酉时为合（水。）木。中冲为井厥阴心。掌中烦热及头疼。热病烦闷汗不出。舌强针时得自平。
　　火。劳宫心荥手掌中。中气挛痹口中腥。狂笑头疼同日用。气粗喘逆也须宁。
　　土。大陵心俞腕后寻。喜笑悲哀气上冲。目赤小便如赤色。狂言头痛建中行。
　　金。间使心经掌后间。心痛呕逆恶风寒。热时咽痛并惊悸。神针邪忤也须安。
　　水。曲泽为合肘里存。心疼烦闷口干频。肘臂筋挛多呕血。呼吸阴阳去病根。
　　
　　卷五　针灸门
　　五藏六府井荣俞经合
　　癸日 戊与癸合
　　肾。
　　为井（涌泉）。肝为荣（行间）。心为俞（神门）。脾为经（商丘）。肺为合（尺泽）化本包络。
　　肾引血行癸日癸亥时肾为井（木）。乙丑时肝为荣（火）。丁卯时心为俞（土）。己巳时脾为经（金）。
　　辛未时肺为合（水）。
　　癸酉时血纳包络。
　　肾。涌泉为井肾中寻。大便秘结与心疼。身热喘时同日刺。足寒逆冷也安平。
　　肝。行间肝荣大指间。咳逆呕血更咽干。腰痛心疼如死状。溺难寒疝下针安。
　　心。神门心俞掌后寻。恶寒心痛不食中。身热呕血多痫病。下针得刺有神功。
　　脾。商丘脾经踝下寻。腹胀肠鸣痛作声。身寒逆气并绝子。血气轮流此处存。
　　肺。尺泽肺合在肘中。手挛风痹气冲胸。咳嗽口舌干喉痛。五子建元法中寻。
　　
　　卷五　针灸门
　　十二经流注五脏六腑明堂
　　肺者。藏也。两旁一十八穴。出甲乙经。
　　肺出于少商。少商者木也（在手大指端内侧。出手甲角。如韭叶。手太阴脉之所出也。
　　为井冬。三月宜灸之）。流于鱼际。鱼际者。火也（在手大指本节后内侧。散脉中。手太阴脉之所流也。为荣春。三月宜灸之）。注于太渊。太渊者上也（在掌后陷者中。手太阴脉之所注也。
　　为俞。夏三月宜灸之）。行于经渠。经渠者。金也（在寸口陷者中。手太阴脉之所行也。为经不可灸。伤人神明）。入于尺泽。尺泽者。水也（在肘中约上动脉手。太阴脉之所入也。为合。秋三月宜灸之）。
　　
　　少商
　　（在手大指端内侧。去爪甲如韭叶。灸一壮。主疟寒厥。及热烦心。善哕。
　　心满而汗出。寒濯濯热烦。手臂不仁。唾沫唇干。及热烦心。引饮手HT 。挛指支痛。肺胀上气。耳中生风。咳喘逆。痹臂痛。呕吐食饮不下。彭彭然。热病象疟。振栗鼓颔。腹胀俾倪。喉中喘。耳前痛。甄权云。在手大拇指甲骨外畔当角一韭叶。白肉际宛宛中是也。此脉脾肺之候论藏凑不宜灸之。忌生冷热食）。
　　
　　鱼际
　　（在手大指本节后内侧。散脉中。灸三壮。主虚极洒洒毛起恶风寒。舌上黄身热。咳嗽。喘病走胸背不得息。头痛甚。汗不出。寒厥。及烦热。心少气不足以息。阴湿痒腹痛不下饮食。肘挛支满。喉中焦干。竭 上气。热病。振栗鼓颔。腹满阴痿。咳引尻漏出。虚也。膈中虚。饮食呕。身热。汗不出。数唾涎。呕吐血下。肩背寒热。脱色。目泣出皆虚也。色不变者。肺心痛也。短气心痹。悲怒逆气恐狂易霍乱。胃气逆）。
　　
　　太渊
　　（在手掌后陷者中。灸三壮。主痹逆气寒。厥逆。烦心。善唾哕噫。胸满HT呼。
　　胃气上逆。心痛咳逆。烦闷不得卧。胸中满喘。背痛肺胀满彭彭。臂厥。肩膺胸满痛。目中白翳。眼青转筋。掌中热。乍寒乍热。缺盆中相引痛。数欠喘不得息。臂内廉痛。膈饮烦满病温身热。五日以上。汗不出。厥心痛卧若从居心间痛。动作。痛益甚色。不变者。肺心痛也。如乳噫胃气上逆心痛。唾血。振寒。嗌干。狂言口僻肘中痛。皆疟痹也）。
　　
　　经渠
　　（在寸口陷者中。不可灸。伤人神明。主疟寒热。胸背急。胸中彭彭然。甚即交两手如瞀。为暴痹。喘逆喉痹。掌中热。咳逆上气。喘息数欠。热病汗不出。心痛欲呕也）。
　　
　　列缺
　　（手太阴络。去腕上一寸半。灸五壮。甄权云。腕后臂侧二寸。手交叉食指两筋骨罅宛宛中是也。主偏风口 。半身不遂。腕劳。灸三壮。主疟甚热。惊痫如有见者。咳喘掌中热。虚则肩背寒栗。少气不足以息。寒厥。交两手如瞀。为口沫出。实则肩背热痛。
　　汗出。四肢肿。身温。睡时热。饥则烦。饱则面色变。口噤不开。恶风泣血出。喉痹咳嗽上气。数欠。四肢厥逆。喜笑弱白。热病。先手臂痛。身热螈 。喜笑纵唇口。咽干鼻张。呕吐汗出如连珠。小便白。热痛。两乳下三寸坚。胁下满。心悸善忘。口中沫出）。
　　
　　孔最
　　（手太阴 。去腕上五寸。灸五壮。主热病汗不出。此穴可灸五壮。汗即出并主臂厥头痛）。
　　
　　尺泽
