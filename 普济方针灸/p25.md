<!-- { "loadSidebar": true } -->
　　（在胁堂下二骨间陷者中。举腋取之。灸三壮。主卒暴中飞尸遁。及胸胁支满。时上攻抢心。呕吐喘逆。咽干胁痛）。
　　
　　始素
　　（在腋胁下廉下二寸骨陷者中。主胁下支满。腰痛引腹。筋挛难伸。阴气上缩。举臂取之。）
　　卷五　针灸门
　　十二经流注五脏六腑明堂
　　脾者。藏也。两旁四十八穴。出甲乙经。
　　脾出于隐白。隐白者。木也（在足大指端内侧。去爪甲角如韭叶。足太阴脉之所出也。
　　为井冬三月宜灸之）。流于大都。大都者。火也（在足大指本节后陷者中。足太阴脉之所溜也。
　　为荥。春三月宜灸之）。注于太白。太白者。土也（在足内侧核骨下陷者中。足太阴脉之所注也。为俞。夏三月宜灸之）。行于商丘。商丘者。金也（在足内踝上微前陷者中。足太阴脉之所行也。为经）。入于阴陵泉。阴陵泉者。水也（在膝下内侧辅骨下陷者中。伸足乃得之。足太阴脉之所入也。为合。秋三月宜灸之）。
　　
　　隐白
　　（在足大指端内侧。去爪甲角如韭叶。灸三壮。主腹中有寒气。起则气喘。
　　热病衄血不止。烦心喜悲。腹胀逆息。热气足胫中寒。不得卧。气满胸中。肠热暴泄。仰息足下寒。膈中闷。呕吐不欲食饮。尸厥死不知人。脉动如故。饮渴。身体痛。多唾）。
　　
　　大都
　　（在足大指本节后陷者中。灸三壮。主热病汗不出。厥。手足清。暴泄。厥心痛腹胀满。心久痛甚者。胃心痛也。疟不知所苦。大风逆气暴泄。四肢肿。湿则唏然寒。饥则心烦。饱则头目眩）。
　　
　　太白
　　（在足内侧核骨下陷者中。灸三壮。主病先头重颊痛。烦冤身热。腰痛不可以俯仰。腹满两颔痛甚。暴泄若饥而不欲食。善噫热中。足清腹胀。食不化。若呕泄有脓血若呕无所出。先取三里。后取太白章门。厥心痛腹胀满。心尤痛甚者。胃心痛也。胸胁支满。腹中切痛。霍乱逆气。大便难。身重骨痿。若不相知。热病满闷不得卧。脾胀）。
　　
　　公孙
　　（在大指本节之后一寸。别走阳明。太阴络也。灸三壮。主疟不嗜食。多寒热汗出。实则腹中切痛。厥。头面肿起。烦心狂饮不嗜卧。虚则鼓胀。腹中气大满。热痛不嗜饮霍乱）。
　　
　　商丘
　　（在内踝微前下陷者中。灸三壮。主癫疾狂饮多食。喜笑不休。发于外。心中烦渴。疟寒。肠中痛。汗出腹满。向向不便。心下有寒痛。阴股内痛。气痈狐疝。走上下。
　　腹痛脾虚。令人病寒。不乐好太息。喉痹。寒热善呕。骨痹。烦满痫 。手足扰。癫疾。目昏口噤。溺黄。筋挛痛。病善厌梦者。绝子。厥。头面肿起。咳而泄。不欲食。痔疾。骨蚀管疽）。
　　
　　漏谷
　　（在足内踝上六寸骨下陷者中。亦足太阴络。灸三壮。主腹中热。苦寒。肠鸣。
　　强欠。时内痛。心悲气逆。腹满腹胀。而气怏然引肘胁下。皆主之少腹胀急。小便不利。厥气上头癫）。
　　
　　三阴交
　　（在内踝上三寸骨下陷者中。足太阴厥阴少阴之会。灸三壮。主足下热。
　　胫疼不能久立。湿痹不能行。腹中热。若寒膝内痛。心悲气逆腹满。小便不利。厥气上及巅。痹病者身重若饥。足厥不欲行。善掣脚下痛。虚则腹胀腹鸣溏泄。食饮不化。脾胃肌肉痛。出素问）。
　　
　　地机
　　（一名脾舍。足太阴 。别走上一寸空。在膝下五寸。灸五壮。主 疝疮瘕腹中痛。藏痹）。
　　
　　阴陵泉
　　（在膝下内侧辅骨下陷者中。伸足得之。灸三壮。主溏泄。谷不化。腹中气胀嗌。胁下满。腹中气嗌腹胀。喘逆不得卧。肾腰痛。不可俯仰。气癃尿黄。寒热不节。女子疝瘕。按之如以汤沃其股。内至膝。飧泄。妇人阴痛。少腹坚急痛重。不嗜食。心下满。寒中。小便不利。霍乱。痹痛）。
　　
　　血海
　　（在膝下膑上内廉。白肉际二寸中。足太阴脉气所发。灸五壮。主妇人漏下苦血闭不通。气逆腹胀）。
　　
　　箕门
　　（在鱼腹上越筋间。动脉应手。阴市内。足太阴脉气所发。一云在股上起筋间。灸三壮。主淋。遗溺。鼠鼷痛。小便难）。
　　
　　期门
　　（肝募也。在第二肋端。不容傍一寸五分。上直两乳。足太阴厥阴阴维之会举臂取之。灸五壮。主妇人产余疾。食饮不下。胸胁支满。目眩足寒。小便难。心切痛。善噫恶闻酸臭。酸痹腹满。少腹尤痛。太息。贲豚。胁下气上下。胸中有热。目青而呕。霍乱泄痢。 。腹大坚不得息。咳嗽。胁下积聚。喘逆卧不安席。时寒热。心大坚。贲豚上下。
　　癃遗溺。鼠鼷痛。小便难而白。喑不能言）。
　　
　　日月
　　肝募也。在期门下五分。灸五壮。主太息善悲。少腹有热。欲走多唾。言语不正。四支不收）。
　　
　　腹哀
　　（在日月下一寸半。足太阴阴维之会。灸五壮。主便脓血。寒中不化。腹中痛）。
　　
　　大横
　　（在腹哀下三寸。直脐傍足太阴阴维之会。灸五壮。主大风逆气。多寒善悲）
　　腹结
　　（一名肠窟。在大横下一寸三分。灸五壮。主绕脐痛抢心。膝寒泄痢）。
　　
　　府舍
　　（在腹结下三寸。足太阴阴维之会。灸五壮。主疝瘕。髀中急痛循胁上下抢心。腹满积聚。厥逆霍乱）。
　　
　　冲门
　　（一名慈宫。去大横五寸。在府舍横骨两端约中动脉。足太阴阴维之会。灸五壮。主寒气腹满。癃淫泺。身热。腹中积痛。阴疝。乳难。子上冲心）。
　　
　　云门
　　（在巨骨下气户傍。各二寸陷者中。动脉应手。足太阴脉气所发。举臂取之灸五壮。主喉痹。胸中暴逆。先取冲脉。后取三里云门。皆泻之。咳喘不得息。不得卧。呼吸短气。索咽不得。胸中热。暴心腹痛。疝积。时发上冲心。肩痛不可举。引缺盆。脉代不至寸口。四逆脉鼓不能通）。
　　
　　中府
　　（肺募也。一名膺中俞。在云门下一寸。一云一寸六分。乳上三肋间。动脉应手陷者中。足太阴之会。灸五壮。主肺系急。胸中痛。面青胸满。悒悒然呕胆。胸中热喘。逆气相追逐。多浊唾。不得息。肩背风汗出。面腹肿。膈中食噎不下食。喉痹。肩息肺胀。皮肤骨痛。寒热烦满）。
　　
　　周荣
　　（在中府下一寸六分陷者中。足太阴脉气所发。仰而取之。灸五壮。主胸胁支满。不得俯仰。饮食不下咳喘唾脓血）。
　　
　　胸乡
　　（在周荣下一寸六分陷者中。足太阴脉气所发。仰而取之。灸五壮。主胸胁支满。却引背痛卧不得转侧）。
　　
　　天溪
　　（在胸乡下一寸六分陷者中。足太阴脉气所发。仰而取之。灸五壮。主胸中满痛。乳肿贲膺。咳逆上气。喉鸣有声）。
　　
　　食窦
　　（在天溪下一寸六分陷者中。足太阴脉气所发。举臂取之。灸五壮。主胸胁满。膈间雷鸣 陆。常有水声）。
　　
　　卷五　针灸门
　　十二经流注五脏六腑明堂
　　胃者。脾之腑也。两旁九十穴（并下一单穴。共九十一穴）。出甲乙经。
　　胃出于厉兑。厉兑者。金也（在足大指次指之端。去爪甲如韭叶。足阳明脉之所出也。
　　为井冬三月宜灸之）。流于内庭。内庭者。水也（在足大指次指外间陷者中。足阳明脉之所留也为荣。春三月宜灸之）。注于陷谷。陷谷者。木也（在足大指次指之间。本节后陷者中。去内庭二寸。足阳明脉之所注也。为俞。夏三月宜灸之）。过于冲阳（一名会骨。在足趺上五寸骨间动脉上。去陷谷三寸。足阳明脉之所过也。为原。春三月宜灸之）。行于解溪。解溪者火也（在冲阳后一寸半腕上陷者中。足阳明脉之所行也。为经）。入于三里。三里者。土也（在膝下三寸。 外廉足阳明脉之所入也。为合。秋三月宜灸之）。
　　
　　厉兑
　　（在足大指次指之端。去爪甲如韭叶。灸一壮。主尸厥。口噤气绝。脉动如故。
　　其形无知。如中恶状。疟不嗜食。腹寒胀满。热病汗不出。鼽衄目眩前仆。面浮肿。足胫寒恶人与木音。喉痹龋齿恶风。鼻不利。多卧善惊）。
　　
　　内庭
　　（在足大指次指外间陷者中。灸三壮。主四肢厥。手足闷者。使人久持之。
　　逆冷胫痛。腹胀满。皮肤痛。善伸数欠。恶人与木音。振寒。嗌中引痛。热病汗不出。下齿痛。
　　恶寒目急喘。恶寒栗。断口噤。僻不嗜食）。
　　
　　陷谷
　　（在足大指次指之间。本节后陷者中。去内庭二寸。灸三壮。主热痢面目痈肿。龋齿。裂唇。善噫。腹痛胀满肠鸣。热病汗不出。水肿留饮。胸胁支满）。
　　
　　冲阳
　　（一名会原。在足跗上五寸骨间动脉上。去陷谷二寸。灸三壮。主皮先寒。
　　热病汗不出。口热痛胃脘痛。时寒热皆主之。齿龋痛。腹大不嗜食。振寒而欠。狂妄而行。登高而歌。弃衣而走。足下缓失。履不收。面浮肿）。
　　
　　解溪
　　（在足冲阳后一寸半腕上陷者中。灸三壮。主热病汗不出。善噫。腹胀满。
　　胃热论言风水面浮肿。颜黑。厥气上冲。腹胀大。下重。疟螈 惊。股膝 肿。转筋。头眩痛。
　　癫疾。厥寒热欠。烦满悲泣出。狂易见鬼与火。霍乱。风从头至足。面目赤。口痛啮舌。足大指转伤。下车桎地适臂。指端伤为筋痹）。
　　
　　丰隆
　　（足阳明络也。在外踝上八寸。下廉 外廉陷者中。灸三壮。主厥逆胸痛如刺。
　　腹中切痛。大小便涩难。厥头痛。面浮肿烦心。狂见鬼。善笑不休。发于外有所大喜。喉痹不能言）。
　　
　　巨虚下廉
　　（足阳明与小肠合。在上廉下三寸。灸三壮。主少腹痛。飧泄出糜。次指间热。若脉陷寒热。身痛唇干。不得汗出。毛发焦。脱肉少气。内有热不欲动摇。泄脓血。腰引少腹痛。暴惊。狂言非常。女子乳痈。惊痹。胫肿。足跗不收。跟疼痛）。
　　
　　条口
　　（在下廉上一寸。足阳明脉气所发。灸五壮。主胫寒不得卧。胫痛疼。足缓失履。湿痹。足下热。不能久立）。
　　
　　巨虚上廉
　　（足阳明与大肠合。在三里下三寸。灸三壮。主飧泄。大肠痛。狂妄善走。
　　大肠有热。肠鸣腹满。侠脐痛。食不化。喘不能行立。胸胁支满。恶闻人木音。风水面肿甄权云。主大气不足。偏风香港脚。腿脚不随）。
　　
　　三里
