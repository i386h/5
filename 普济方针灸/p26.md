<!-- { "loadSidebar": true } -->
　　（在膝下三寸 外廉。灸三壮。主阳厥。凄凄而寒。少腹坚。头痛。胫股酸腹痛消中。小便不利。善哕 中有寒。腹中寒。胀满。善噫恶。闻食臭。胃气不足。肠鸣腹痛泄利食不化。心下胀。热病汗不出。喜呕吐。苦癃 。身反折。口噤喉痹。不能言。寒热阴气不足。热中。消谷善饥。腹热身烦。狂言。胸中瘀血。胸胁支满。膈痛不能久立。膝痿寒水。腹胀皮肿。乳痈有热。五脏六腑。胀。狂歌妄言怒恐。恶人与火。骂詈。霍乱。遗矢失气）。
　　
　　犊鼻
　　（在膝膑下 上骨侠解大筋中。足阳明脉气所发。灸三壮。主犊鼻肿。先熨去之。其赤坚勿攻。攻者死。膝中痛不仁。难跪起。诸肿节溃者。死。不溃可疗也）。
　　
　　梁邱
　　（足阳明 。在膝上二寸两筋间。灸三壮。主大惊乳痛。胫苦膝痹。不能曲伸。不可以行）。
　　
　　阴市
　　（一名阴鼎。在膝上三寸。伏兔下。若拜而取之。足阳明脉气所发。不可灸）。
　　
　　伏兔
　　（在膝上六寸。起肉。足阳明脉气所发也。禁不宜灸）。
　　
　　髀关
　　（在膝上伏兔后交分中。灸三壮。主膝寒痹不仁。痿痹。不得屈伸）。
　　
　　承泣
　　（一名溪穴。一名面 。在目下七分。直目瞳子、跷脉任脉足阳明之会。甄权云在眼下八分。禁不宜灸。无问多少。三日以后。眼下大如拳。息肉长桃许大。至三十日即定。百日都不见物。或如升大。目不明。泪出。目眩瞢瞳子痒。远视KT KT 。昏夜无所见。目动。与项口参相引 僻。口不能语言）。
　　
　　四白
　　（在目下一寸。足阳明脉气所发。灸七壮。主目痛口僻。泪出目不明）。
　　
　　迎香
　　（一名冲阳。在禾 上鼻下孔傍。手足阳明之会。主鼻鼽不利。窒洞。气寒僻多涕。鼻衄有痈。不宜灸）。
　　
　　巨 
　　（在侠鼻傍八分。直瞳子。跷脉足阳明脉之会。主面目恶风寒 肿。痈痛招摇视瞻。螈 口僻。青盲无所见。远视KT KT 。目中淫肤白膜。翳障覆瞳子）。
　　
　　地仓
　　（一名胃维。侠口傍四分如近下有脉微动。跷脉手足阳明之会。灸三壮。主口缓不收。不能言语。手足痿 不能行）。
　　
　　承浆
　　（一名天池在颐前下唇之下。足阳明任脉之会。开口取之。灸三壮。主寒热凄厥鼓颔。癫疾呕沫。寒热 互引口干。小便赤黄。或时不禁。消渴。嗜饮。目瞑身汗出。衄血不止。上齿龋）。
　　
　　颊车
　　（在耳下曲颊端陷者中。足阳明脉气所发。灸三壮。开口有空。主颊肿口急颊车骨痛。齿不可用口嚼）。
　　
　　大迎
　　（一名髓孔。在曲颔前一寸二分骨陷者中动脉。足阳明脉气所发。灸三壮。
　　主寒热项瘰 。癫疾口 。喘悸。 口噤。噤厥。口僻失欠。下牙痛。颊肿。恶寒口不收舌不能言。不能嚼）。
　　
　　上关
　　（一名客主人。在耳前上廉起骨。开口有空。灸三壮。主唇吻强。上齿龋痛口僻噤不开。耳痛聋 。螈 口沫出。寒热 青盲。髓目。恶风寒）。
　　
　　下关
　　（在客主人下。耳前动脉下空下廉。合口有空。张口而闭。灸三壮。主失欠下齿龋。下牙痛。 肿。耳聋鸣。 。口僻。耳中有干底。 耳有脓。不可灸之）。
　　
　　耳门
　　（在耳前起肉。当耳中缺者。灸三壮。主耳中有脓。及底耳 耳。皆不灸。
　　主耳痛鸣聋。头颔痛。上齿龋）。
　　
　　人迎
　　（一名天五会。在颈大脉脉动应手侠结喉傍。以候五脏之气。足阳明脉气所发。
　　禁不可灸。灸之不幸。杀人。一云。有病可灸三壮。主阳逆霍乱。阳逆头痛。胸满不得息。
　　胸满呼吸喘喝。气闷。饮食不下。刺入四分。不幸杀人）。
　　
　　水突
　　（一名水门。在颈大筋前。直人迎下气舍上。足阳明脉气所发。灸三壮。主咳逆上气。咽喉痈肿。呼吸短气。喘息不通）。
　　
　　气舍
　　（在颈直人迎侠天突陷者中。足阳明脉气所发。灸三壮。主咳逆上气。瘤瘿咽肿。颈项强不得回顾。喉痹）。
　　
　　气户
　　（在巨骨下俞府两旁。各二寸陷者中。足阳明脉气所发。仰而取之。灸五壮主胸胁支满。喘逆上气。呼吸肩息。不知食味）。
　　
　　库房
　　（在气户下一寸六分。陷者之中。足阳明脉气所发。仰而取之。灸五壮。主胸胁支满。咳逆上气。呼吸多唾浊沫脓血）。
　　
　　屋翳
　　（在库房下一寸六分陷者中。足阳明脉气所发。仰而取之。灸五壮。主胸胁支满。咳逆上气。呼吸多唾浊沫脓血。身体肿。皮肤痛不可近衣淫泺螈 久则不仁）。
　　
　　膺窗
　　（在屋翳下一寸六分。灸五壮。主胸满。痈肿。乳痈。寒热。短气。卧不安）
　　乳中
　　（禁不可灸。灸之生疮。疮中有脓血。清汁者可疗。疮中有息肉。若蚀疮者死）。
　　
　　乳根
　　（在乳下一寸六分陷者中。足阳明脉气所发。仰而取之。灸五壮。主胸下满痛。膺肿乳痈。凄索寒热。痛不可按）。
　　
　　不容
　　（在幽门傍各一寸半。去任脉二寸。直两筋端相去四寸。足阳明脉气所发。
　　灸五壮。主呕血。肩息。胁下痛。口干心痛。与背相引。不可咳。引肾痛）。
　　
　　承满
　　（在不容下一寸。足阳明脉气所发。灸五壮。主肠鸣相逐。不可倾侧。肩息唾血）。
　　
　　梁门
　　（在承满下一寸。足阳明脉气所发。灸五壮。主胁下积气结痛）。
　　
　　关门
　　（在梁门下五分。一云一寸。太一上。足阳明脉气所发。灸五壮。主遗溺腹胀。上满积气。身肿肠鸣也）。
　　
　　太一
　　（在关门下一寸。足阳明脉气所发。灸五壮。主狂癫疾。吐舌）。
　　
　　滑肉门
　　（在太一下一寸。足阳明脉气所发。灸五壮。主狂癫疾。吐舌）。
　　
　　天枢
　　（一名长溪。一名谷门。去肓俞一寸半。在夹脐二寸陷者中。足阳明脉气所发。
　　灸三壮。主脐疝。绕脐而痛。时上冲心。女子胞络中痛。月水不以时。腹胀肠鸣。气上肿胸不能久立。肠中濯濯。冬日重感于寒则泄。当脐而痛。肠胃间游气切痛。食不化。不嗜食身重体急。疟振寒。热盛狂言。脾胀四肢重。不能衣。阴疝气疝。烦呕面肿。大肠胀）。
　　
　　外陵
　　（在长溪下五分。大巨上。足阳明脉气所发。灸五壮。主腹中疼痛）。
　　
　　大巨
　　（一名液门。在长溪下二寸。足阳明脉气所发。灸五壮。主腹满痛。善烦。
　　颓疝。偏枯。四支不用。善惊）。
　　
　　水道
　　（在大巨下三寸。足阳明脉气所发。灸五壮。主小腹胀满。痛引阴中。信水至。则腰背中痛。胞中瘕。子门有寒。引髌髀三焦结热。小便不通）。
　　
　　归来
　　（一名溪穴。在水道下三寸。灸五壮。主少腹痛贲豚。卵缩入。痛引茎中。
　　女子阴中寒）。
　　
　　气冲
　　（在归来下一寸。鼠鼷下一寸动脉应手。足阳明脉气所发。灸三壮。主腹中大热不安。腹有大气。女子月水不利。或闭塞。暴肠胀满。癃淫泺。身热腹中绞痛颓疝。阴肿。
　　乳难子上抢心。若胞不出。众气尽乱。腹满不得反息。腰痛控睾少腹及股卒俯不得仰脱。大气石水。无子少。阴痛。阴疝茎中痛。两丸骞痛。不可仰卧）。
　　
　　卷五　针灸门
　　十二经流注五脏六腑明堂
　　心者。藏也。两旁一十六穴。出甲乙经。
　　心出于少冲。少冲者。木也（一名经始。在手小指内廉之端。去爪甲如韭叶。手少阴脉之所出也。为井。冬三月宜灸之）。流于少府。少府者。火也（在手小指本节后陷者中。直劳宫。
　　手少阴脉之所留也。为荣。春三月宜灸之）。注于神门。神门者。土也（一名锐中。一名中都在掌后锐骨之端陷者中。手少阴脉之所注也。为 。夏三月宜灸之）。过于通里（手少阴络在腕后一寸）。行于灵道。灵道者。金也（在掌后一寸半。或一寸。手少阴脉之所行也。为经）。入于少海。少海者。水也（一名曲节。在肘内廉节后。手少阴脉之所入也。为合。秋三月宜灸之）。
　　
　　少冲
　　（一名经始。在手小指内廉之端。去爪甲如韭叶。灸三壮。主热病烦心。上气心痛而冷。烦满少气。悲恐善惊。掌中热。肘腋胸中痛。口中热。咽喉中酸。乍寒乍热。手卷不伸。掌痛引肘腋）。
　　
　　少府
　　（在手小指本节后陷者中。直劳宫。灸三壮。主烦满少气。悲恐思人。臂酸掌中热。手卷不伸）。
　　
　　神门
　　（一名锐中。一名中都。在掌后锐骨之端陷者中。灸三壮。主疟心烦。甚欲得冷水。寒则欲处热。热中喉干不嗜食。心痛数噫。恐悸气不足。喘逆身热。狂悲哭泣。呕血上气遗溺。手及臂寒）。
　　
　　少阴 
　　（在掌后脉中。去腕半寸。灸三壮。主十二痫。失喑不能言。凄凄寒咳。
　　吐血。气惊心痛）。
　　
　　通里
　　（手少阴络。在腕后一寸。灸三壮。主热病。先不乐数日。热则卒心中懊数欠频伸。悲恐。头眩痛。面赤而热。无汗。反癫。心下悸。臂 肘痛。实则支满。虚则不能言。善呕。喉痹。少气。遗溺）。
　　
　　灵道
　　（在掌后一寸半。或云一寸。灸三壮。主心痛悲恐。相引螈 。臂肘挛。暴喑不能言）。
　　
　　少海
　　（一名曲节。在肘内廉节后陷者中。动脉应手。灸五壮。主寒热。齿龋痛。
　　狂易疟。背振寒。引肘腋痛。甄权云。穴在臂侧曲下肘内廉横文头。当屈手向头而取之陷者中。
　　主腋下瘰 。不宜针）。
　　
　　极泉
　　（在腋下筋间。动脉入胸。手少阴脉气所发。灸五壮。主心腹痛。干呕哕。
　　是动则病嗌干心痛。渴而欲饮。为臂厥。是主心所生病者。目黄胁痛。 臂内后廉痛。掌中热痛黄帝问曰。手少阴之脉。独无俞何也。岐伯对之曰。少阴者。心脉也。是五脏六腑之大主也。精神之舍也。其脏坚固。邪不能害。害之则心伤。心伤则神去。神去则死矣。故诸邪之在于心者。皆在心之包络。包络者。心主之脉也。故独无俞焉。曰。少阴无俞者。不病乎。
　　对曰。其外经脉病。而脏不病。故独取其经于掌后兑骨之端）。
　　
　　卷五　针灸门
　　十二经流注五脏六腑明堂
　　小肠者。心之腑也。两旁二十六穴。出甲乙经。
　　小肠出于少泽。少泽者。金也（一名少吉。在小指之端。去爪甲一分。手太阳脉之所出也。
