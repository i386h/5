<!-- { "loadSidebar": true } -->
　　（足少阴 。去太溪下一寸。在内踝下。灸五壮。主月经不来而多闭。心下痛。目KT KT 不可远视）。
　　
　　复溜
　　（一名伏白。一名昌阳。在足内踝上二寸陷者中。灸五壮。主腰痛引脊内廉嗌干。腹 痛。坐而欲起。目KT KT 善忘。多言。疟热。少气。足 寒。不能自温。腹 切痛引心。心如悬。阴厥。脚 后廉急不可前却。血淋肠 。便脓血。足趺上痛。舌卷不能言。喜笑足痿不收履。溺青赤白黄黑。青取井。赤取荣。黄取俞。白取经。黑取合。血痔泄后重。
　　腹痛如淋状。在仆必有所扶持。及大气涎出。鼻孔中痛。腹中雷鸣。骨寒热无所安。汗出不休。心风四肢肿。气在横骨。风逆四肢肿。乳难）。
　　
　　交信
　　（穴在内踝上二寸。少阴前太阴后廉筋骨间。足阴跷之 。灸三壮。主气癃颓疝。阴急。股枢 内廉痛）。
　　
　　筑宾
　　（在足内踝上 分中。灸五壮。主大疝。绝子。狂癫疾。呕吐）。
　　
　　阴谷
　　（在膝内辅骨之后。大筋之下。小筋之上。按之应手。屈膝而得之。灸三壮主舌纵涎下。烦闷狂痹。脊内廉痛。溺难。阴痿不用。少腹急。引阴及脚内廉痛。妇人漏血。
　　腹胀满不得息。小便黄。男子如蛊。女子如阻。寒热。腹偏肿）。
　　
　　俞府
　　（在巨骨下去璇玑旁各二寸陷者中。足少阴脉气所发。仰卧而取之。灸五壮主咳逆上气。喘不得息。呕吐胸满。不得饮食）。
　　
　　 中
　　（在俞府下一寸六分陷者中。足少阴脉气所发。仰卧而取之。灸五壮。主咳逆上气。涎出多唾。呼吸喘悸。坐不得安）。
　　
　　神藏
　　（在 中下一寸六分陷者中。足少阴脉气所发。仰而取之。灸五壮。主胸满咳逆。喘不得息。呕吐烦满。不得饮食）。
　　
　　灵墟
　　（在神藏下一寸六分陷者中。足少阴脉气所发。仰而取之。灸五壮。主胸胁支满痛。引膺不得息。闷乱烦满。不得饮食）。
　　
　　神封
　　（在灵墟下一寸六分陷者中。灸五壮。主胸胁支满。不得息。咳逆。乳痈。
　　洒淅恶寒）。
　　
　　步郎
　　（在神封下一寸六分陷者中。足少阴脉气所发。仰而取之。灸五壮。主胸胁支满。膈逆不通。呼吸少气。喘息不得举臂）。
　　
　　幽门
　　（一名上门。在巨阙傍半寸陷者中。冲脉足少阴之会。灸五壮。主胸胁背相引痛心下溷溷。呕吐多唾。饮食不下。善哕支满。积不能食。数咳善忘。泄有脓血。呕沫吐涎少腹坚喜睡。女子心痛。逆气善吐。食饮不下）。
　　
　　通谷
　　（在幽门下一寸陷者中。冲脉足少阴之会。灸五壮。主失欠口 僻不端。食饮善呕不得言。一云舌下肿。难以言。舌纵 唳不端）。
　　
　　阴都
　　（一名食宫。在通谷下一寸。冲脉足少阴之会。灸五壮。主身寒热 疟。心满气逆）。
　　
　　石关
　　（在阴都下一寸。冲脉足少阴之会。灸五壮。主 。脊强。口不能开。多唾大便难。妇人子藏中有恶血。内逆满痛）。
　　
　　商曲
　　（在石关下一寸。冲脉足少阴之会。灸五壮。主腹中积聚。时切痛）。
　　
　　肓俞
　　（在商曲下一寸、直胫傍五分。冲脉足少阴之会。灸五壮。主心大坚。大肠寒中。大便干。腹中切痛）。
　　
　　中注
　　（在肓俞下五分。冲脉足少阴之会。灸五壮。主小腹有热。大便难）。
　　
　　四满
　　（一名髓府。在中注下一寸。冲脉足少阴之会。灸五壮。主脐下积。疝瘕。
　　胞中有血。肠 泄切痛。振寒。大腹石水。肾痛）。
　　
　　气穴
　　（一名胞门。一名子户。在四满下一寸。冲脉足少阴之会。灸三壮。主月水不通。奔气上下。引腰脊痛）。
　　
　　大赫
　　（一名阴维。一名阴关。在气穴下一寸。冲脉足少阴之会。灸五壮。主女子赤淫。男子精溢。阴上缩）。
　　
　　横骨
　　（一名下极。在大赫下一寸。冲脉足少阴之会。灸五壮。主少腹满。小便难阴下纵。身中痛）。
　　
　　鸠尾
　　（一名尾翳。一名 。在胸前蔽骨下五分。任脉之别。不可灸刺。一云灸五壮主心中寒。胀满不得息。息贲时唾血。血瘀。热病胸中痛。不得卧。心痛不可按。善哕。
　　心疝太息。面赤心背相引而痛。数噫喘息。胸满咳呕。腹痛皮瘙痒。喉痹食不下。甄权云。
　　宜针不宜灸）。
　　
　　巨阙
　　（在鸠尾下一寸。任脉气所发。灸五壮。主心痛不可按。烦心。热病胸中澹澹。
　　腹满暴痛。恍惚不知人。手清少腹满。螈 。病心疝满。不得息。息贲时唾血。心腹胀满。
　　心噫烦热善呕。膈中不通利。霍乱。狂妄言怒恐。恶火善骂詈。狐疝惊悸少气。胸胁支满。
　　螈引少腹痛。短气烦乱。呕吐心胀）。
　　
　　上脘
　　（在巨阙下一寸五分。去蔽骨三寸。足阳明手太阴任脉之会。灸五壮。主寒中伤饱。食饮不化。腹 胀。心腹痛。胸胁支满。脉虚则生百病。甄权云。主心风。惊悸不能食心下有膈。呕血。目眩。头悬眩痛。身热汗不出。心痛有三虫。多涎。不得反侧。腹中满暴痛汗出）。
　　
　　中脘
　　（一名太仓。在上脘下一寸。手太阳足阳明所生。任脉之会。灸七壮。主腹胀不通。心痛。胃胀。霍乱吐泄不自知。先取太溪。后取太仓之原。溢饮。胁下坚痛。腹胀不通寒中伤饱。食饮不化。头热鼽血。目黄振寒。善噫。烦满膈呕。伤忧损思。气积。 。甄权云。主因读书得贲豚气。积聚。腹中胀暴满。心痛。身热。难以俯仰。冲疝。暴死不知人心腹痛发作。肿聚往来上下行。痛有休止。腹中热。喜涎出。是蛇咬也。鼻闻焦臭。大便难。小腹有热。尿赤黄。病温汗不出。有血溢水）。
　　
　　建里
　　（在中脘下一寸。灸五壮。主心痛上抢心。不欲食。支满。甄权云。主腹胀逆气上。并霍乱）。
　　
　　下脘
　　（在建里下一寸。足太阴任脉之会。灸五壮。主食饮不化。入腹还出。六府之气。谷食不转。甄权云。主小便赤。腹坚硬也）。
　　
　　水分
　　（在下脘下一寸。任脉气所发。灸五壮。主 。脊强里急。腹中拘急痛。甄权云。主水病腹肿）。
　　
　　脐中
　　（灸三壮。主水。腹大脐平。腹无理。不治。绝子。灸令人有子。脐疝绕脐痛。
　　胸肿不得息。甄权云。主水肿。鼓胀。肠鸣。状如雷声。时上冲心。日灸七壮。至四百壮罢）。
　　
　　阴交
　　（一名少关。一名横户。在脐下一寸。任脉阴冲之会。灸五壮。主水胀水气行皮中。甄权云。穴在阴茎下附底宛宛中。主惊不得眠。善断水气上下五藏游气也。阴疝引睾。
　　女子手脚拘挛。腹满疝。月水不下。乳余疾。绝子。阴痒。贲豚上 腹坚痛。引阴中不得小便。两丸骞）。
　　
　　气海
　　（一名脖 。一名下肓。在脐下一寸半。任脉气所发。灸五壮。主少腹疝。
　　卧善惊。甄权云。主下热。小便赤。气痛。状如刀搅）。
　　
　　石门
　　（一名利机。一名精露。一名丹田。一名命门。在脐下二寸。任脉气所发。
　　灸三壮。女子禁不可灸。主脐疝绕脐痛。三焦胀水。腹大及水气行皮中。心腹中卒痛。而汗不出气癃。小便黄。气满。虚则遗溺身寒。热吐逆。溺难。腹满疝积。乳余疾。绝子阴痒。贲豚上腹。腹痛口强。不能言。茎肿先引腰。后引少腹。腰 少腹坚痛。下引阴中不得小便。
　　两丸骞。甄权云。主妇人因产恶露不止）。
　　
　　关元
　　（一名次门。在脐下三寸。任脉足三阴之会。灸七壮。主寒热石水。痛引胁下。
　　腹胀头眩痛。身尽热。气癃。尿黄。甄权云。主小便处状如散灰色。转胞不得尿。少腹满。
　　引胁下胀。头眩痛。身尽热。贲豚寒热入少腹。时欲呕。伤中溺血。小便数。腰背脐痛。下引阴 中窘急。欲凑。后泄不止。癫暴痛。少腹大热。身所伤血出多。及中风寒。若有所堕坠。四肢解 不收。名曰体解。女子绝子。衄血。在内不下）。
　　
　　中极
　　（一名气原。一名玉泉。在脐下四寸。任脉足三阴之会。灸三壮。主女子禁中央腹热痛。妇人子门不端。少腹苦寒。阴痒及痛。经闭不痛。乳余疾。绝子。内不足。贲豚上抢心。甚则不能息。匆匆少气。尸厥。心烦痛。饥不能食。善寒中。腹胀引 而痛。少腹与脊相控暴痛。时窘之后。经闭不通。小腹不利。丈夫失精）。
　　
　　曲骨
　　（在横骨上中极下一寸。毛际陷者中。动脉应手。任脉足厥阴之会。灸三壮主膀胱小便难。脚曲。转胞不得尿。妇人赤白淫。阴中干痛。恶合阴阳。水胀满。尿涩。癫疝常呕沫）。
　　
　　会阴
　　（一名屏翳。在大便前小便后两阴间。任脉别络。侠督脉波脉之会。灸三壮主痹。小便难。窍中热。实则腹皮痛。虚则痒瘙。痔与阴相通者死。阴中诸病。前后相引痛。
　　不得大小便。女子血不通。男子阴端寒。上冲心中狠狠）。
　　
　　廉泉
　　（一名本池。在颔下结喉上舌。本阴维任脉之会。灸三壮。主舌下肿。难以言。舌纵涎出。咳逆少气。喘息呕沫。禁断上气窘屈胸满）。
　　
　　天突
　　（一名五户。在颈结喉下五寸中央宛宛中。阴维任脉之会。灸三壮。主咳逆上气喘。暴喑不能言。及舌下侠青绛脉气。颈有大气。喉痹。咽中干急。不能息。喉中鸣翕翕。
　　寒热颈肿。肩痛胸满。腹皮热衄。气哽心痛。陷疹。头痛面皮赤热。身肉尽不仁）。
　　
　　璇玑
　　（在天突下一寸中央陷者中。任脉气所发。仰头取之。灸五壮。主胸满痛。
　　喉痹咽痈。水浆不下）。
　　
　　华盖
　　（在璇玑下一寸陷者中。任脉气所发。仰而取之。灸五壮。主胸胁支满。痛引胸中。咳逆上气。喘不能言）。
　　
　　紫宫
　　（在华盖下六分陷者中。任脉所气发。仰而取之。灸五壮。主胸胁支满。痹痛骨疼。饮食不下。呕逆上气。烦心）。
　　
　　玉堂
　　（一名玉英。在紫宫下一寸六分陷者中。任脉气所发。灸五壮。主胸中满。
　　不得息。胁痛骨疼。喘逆上气。呕吐烦心）。
　　
　　膻中
　　（一名元儿。在玉堂下一寸六分。直两乳间陷者中。任脉气所发。仰而取之灸五壮。主胸痹。心痛烦满。咳逆唾脓。上气喘不得息。不能言）。
　　
　　中庭
　　（在膻中下一寸六分陷者中。任脉气所发。灸三壮。主胸胁支满。膈寒。饮食不下。呕吐食下还出）。
　　
　　卷五　针灸门
