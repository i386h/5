<!-- { "loadSidebar": true } -->
　　（在第三椎下两旁各一寸半。灸三壮。主肺寒热。呼吸不得。卧则咳逆上气呕沫。喘气相追逐。胸满背应急息难。振栗。脉鼓气膈。胸中有热。支满不嗜食。汗不出。腰背痛。肺胀癫疾憎风。时振寒。不能言。得寒益甚。身热狂欲自杀。目妄见。螈 泣出。死不知人）。
　　
　　心俞
　　（在第五椎下两旁各一寸半。灸二壮。主寒热。心痛循循然与背相引而痛。
　　胸中悒悒不得息。咳逆唾血多涎。烦中善噎。饮食不下。呕逆汗不出。如疟状。目KT KT 泪出悲伤。
　　疟心胀）。
　　
　　膈俞
　　（在第七椎下两旁各一寸半。灸三壮。主凄凄振寒。数欠伸。咳而呕膈寒。
　　饮食不下。寒热。皮肉骨痛少气。不得卧。胸支满两胁。膈上竞竞。胁痛腹胀。胃脘暴痛。上气肩背寒痛。汗不出。喉痹腹中痛积聚。嘿嘿然嗜卧。怠惰不欲动。身常湿。不能食。食则心痛。周痹身背痛。寒 大风。汗出癫狂）。
　　
　　肝俞
　　（在第九椎下两旁各一寸半。灸三壮。主咳而胁满急不得息。不可反侧。撅胁下与脊相引筋急而痛。反折目上视眩。中循循然眉头痛。惊狂衄血。少腹满。目KT KT 生白翳。
　　咳引胸痛。筋寒热。唾血短气。鼻酸。 筋痛急互相引。肝胀癫狂）。
　　
　　胆俞
　　（在第十椎下两旁各一寸半。足太阳脉气所发。正坐取之。灸三壮。主胸满呕无所出。口苦舌干咽痛。饮食不下）。
　　
　　脾俞
　　（在第十一椎下两旁各一寸五分。灸三壮。主腹中气胀。引脊痛。食饮倍多身羸瘦。名曰食晦。先取脾俞。后取季胁。黄瘅善欠。胁下满欲呕。身重不动。脾痛热 。
　　大肠转气。按之如覆杯。热引胃痛。脾气寒。四肢急烦不嗜食。脾胀痰 ）。
　　
　　胃俞
　　（在第十二椎下两旁各一寸半。灸三壮。主胃中寒胀。食多身羸瘦。腹中满而鸣。腹 胀风厥。胸胁支满。呕吐脊急痛。筋挛食不下）。
　　
　　三焦俞
　　（在第十三椎下两旁各一寸半。足太阳脉气所发。灸三壮。主头痛。饮食不下。腹鸣胪胀欲呕。时注痰）。
　　
　　肾俞
　　（在第十四椎下两旁各一寸半。灸三壮。主腰痛不可俯仰反侧。热 。寒热身多羸瘦。两胁引痛。心下腹痛。心如悬。下引脐。少腹急痛热。面黑目KT KT 。喘咳少气。溺赤骨寒热。溲难。肾胀。头风痛如破。足寒如冰。头重身热振栗。腰中四肢淫泺。欲吐腹鼓大寒中身。洞泄食不化。骨寒热。引背不得息）。
　　
　　大肠俞
　　（在第十六椎下两旁各一寸半。灸三壮。主大肠转气。按之如覆杯。食饮不下善噎肠中鸣。 胀面肿。暴泄。腰痛。是主津液所生病者。目黄口干。衄血喉痹。肩前痛。大指次指痛不用。气盛有余则热肿。虚则寒栗）。
　　
　　小肠俞
　　（在第十八椎下两旁各一寸半。灸三壮。主少腹热痛控睾引腰脊。疝痛上冲心。腰脊强。溺难黄赤。口干。大小便难。淋滞）。
　　
　　膀胱俞
　　（在第十九椎下两旁各一寸半。灸二壮。主热 互引。汗不出。反折。尻臀内痛。似瘅疟状。腰脊痛引背。少腹。俯仰难。不得仰息。体重尻不举。溺赤。腰以下至足清不仁。不可以坐起）。
　　
　　中膂俞
　　（在第二十椎下两旁各一寸半。侠脊腴起肉。灸三壮。主腰不可以俯仰。
　　寒热反折互引。腹胀。背中怏怏引胁痛。内引心。从项始。数脊椎侠胁里痛。按之应手。炙立已）。
　　
　　白环俞
　　（在第二十一椎下两旁各一寸半。足太阳脉气所发。不可灸。主腰脊不能俯仰。手足不仁。小便赤黄）。
　　
　　上 
　　（在第一空腰髁下一寸。侠脊陷者中。足太阳少阳之络。灸三壮。主腰脊痛而清。善呕。睾跳骞。寒热。热病汗不出。 疟。女子绝子。阴挺不出。禁白沥）。
　　
　　次 
　　（在第二空侠脊陷者中。灸三壮。主腰痛怏怏不可以俯仰。腰以下至足不仁脊腰背寒。先取缺盆。后取尾 与八 。女子赤白沥。心下积胀。同上法）。
　　
　　中 
　　（在第三空侠脊陷者中。灸三壮。主厥阴所结。腰痛。大便难。飧泄尻中寒女子赤淫时白。气疝。月事少。男子癃。小肠胀）。
　　
　　下 
　　（在第四空侠脊陷者中。灸五壮。主腰痛引少腹。女子下苍汁不禁。赤淫。
　　阴中痒痛。少腹控 。不可以俯仰。腹胀鸣。 泄）。
　　
　　会阳
　　（一名利机。在阴尾骨两旁。督脉气所发。灸五壮。主五脏腹中有寒。泄注肠便血）。
　　
　　素 
　　（一名面正。在鼻柱端。督脉气所发。主鼽衄 出。中有悬痈。宿肉窒洞不通。不知香臭）。
　　
　　神庭
　　（在发际直鼻上。督脉足太阳阳明之会。灸三壮。主头脑中寒。鼽衄。目泣出。癫疾呕沫。风眩善呕烦。 疟。寒热头痛喘喝。目不能视）。
　　
　　上星
　　（在颅上直鼻中央入发际一寸陷。容豆。督脉气所发。灸五壮。主风眩善呕烦满。颜青。 疟。鼻鼽衄。热病汗不出。目中痛。不能视。面腑肿。癫疾。素问上星主之。
　　皆先取 。后取天牖风池。甄权云。不宜多灸之）。
　　
　　囟会
　　（在上星后一寸陷者中。督脉气所发。灸五壮。主 风眩。善呕烦满。头痛颜青。癫疾呕沫。暂起僵仆。恶风寒。面赤肿）。
　　
　　前顶
　　（在囟会后一寸五分骨陷中。督脉气所发。灸五壮。主风痫目眩。恶风寒。
　　面赤肿。小儿惊痫。癫痴时发）。
　　
　　百会
　　（一名三阳五会。在前顶后一寸半。顶中央旋毛中。陷容指。督脉足太阳之会。灸五壮。主 疟。癫疾吐沫。耳鸣。 。项上痛风。头重目如脱。不可左右顾）。
　　
　　后顶
　　（一名交冲。在百会后一寸五分枕骨上。督脉气所发。灸五壮。主风眩目眩颅上痛。目KT KT 不明。恶风寒眩。偏头痛。癫疾螈 狂走。项强直。颈痛甚）。
　　
　　强间
　　（一名大羽。在后顶后一寸半。督脉气所发。灸五壮。主头痛如针刺。不可以动。项如拔。不可左右顾。癫疾狂走。螈 首摇。口 吐涎颈强）。
　　
　　脑户
　　（一名仰风。一名会颅。在枕骨上。强间后一寸半。督脉足太阳之会。不可灸。
　　主目赤痛。不能视。面肿头痛。项痛目不明。风则脑中寒。重衣不热。汗出头中恶风。癫疾骨酸。眩狂。螈 。口噤羊鸣。舌本出。喑不能言。 目不明。寒热）。
　　
　　风府
　　（一名舌本。入项发际一寸大筋内宛宛中。督脉阳维之会。不可灸之。主头痛项急不得倾侧。目眩。鼻不得喘息。舌急难言。狂易多言不休。狂走欲自杀。目反视暴喑不得言。喉嗌痛。足不仁）。
　　
　　哑门
　　（一名横舌。一名舌厌。在项发际宛宛中。入系舌本。督脉阳维之会。仰头取之不可灸。令人喑。主项强舌缓。喑不能言。脉傍去上星一寸五分。灸三壮。此以泻诸阳气热。衄善噫风。头痛汗不出。寒热 。脊强反折。螈 。癫头痛）。
　　
　　大椎
　　（在第一椎上陷者中。手足三阳督脉之会。灸九壮。主寒热。以年为壮数。
　　伤寒热盛。烦呕）。
　　
　　陶道
　　（在项大椎节下间。督脉足太阳之会。俯而取之。灸五壮。主头重目瞑。凄凄带热。项强难以反顾。汗不出）。
　　
　　身柱
　　（在第三椎节下间。督脉气所发。仰而取之。灸五壮。主癫疾。怒欲杀人。
　　热狂走。谰言见鬼。螈 ）。
　　
　　神道
　　（在第五椎节下间。督脉气所发。俯而取之。灸三壮。主身热头痛。进退往来疟。恍惚悲愁）。
　　
　　至阳
　　（在第七椎节下间。督脉气所发。俯而取之。灸三壮。主寒热解散淫泺胫酸四肢肿痛。少气难言）。
　　
　　筋缩
　　（在第九椎节下间。督脉气所发。俯而取之。灸三壮。主小儿惊痫。螈 。
　　狂走癫疾。脊急强。目转上插）。
　　
　　脊中
　　（在第十一椎节下间。督脉气所发。不可灸之。主腹满不能食。腰脊强不得俯仰。黄瘅）。
　　
　　悬枢
　　（在第十三椎节下间。督脉气所发。灸三壮。主腹中积气上下行）。
　　
　　命门
　　（一名属累。在第十四椎节下间。督脉气所发。伏而取之。灸三壮。主头痛如破。身热如火。汗不出。癫疾螈 。里急腰腹相引痛）。
　　
　　腰俞
　　（一名背解。一名髓孔。一名腰注。一名腰户。在第二十一椎节下间。灸三壮。
　　主腰痛引少腹控 不可俯仰。一日死生数发针。在左取右。右取左立已。腰以下至足清不仁不可以坐起。尻不举。寒热。女子闭溺。脊强互引反折。汗不出。乳子下赤白）。
　　
　　长强
　　（一名气之阴 。督脉络别。在脊 端。足少阴少阳所结。灸三壮。主腰脊痛。
　　实则脊急强。癫疾发如狂者。面皮敦敦浓者不疗。虚则头重洞泄。癃痔。大小便难。腰尻重难起居。寒热 反折。心痛。形气短。尻 涩。小便黄闭。小儿痫螈 。脊强互相引）。
　　
　　膏肓俞
　　（主无所不疗。诸羸弱瘦损。虚劳。梦中失精。上气咳逆。狂惑妄误。取穴之法先令病患正坐。曲脊伸两手。以臂着膝前。令正直。手大指与膝头齐。以物支肘。勿令臂得动也。从胛骨上角。摸索至胛骨下头。其间当有四肋三间。灸中间。根据胛骨之里去胛骨侧容指许。摩骨去表肋间空处。按之自觉牵引于肩中。灸两胛中各一壮。至六百壮。多至七百壮。觉下砻砻然流水状。亦当有所下出。若停痰宿疾。则无所不下也。若病患已困。不能正坐。当令侧卧挽上臂。令前取穴灸之。求穴大较以右手从左肩上住指头所不及者是也。左手亦然。乃以前不尔。甲骨覆穴不可得也。所以衣 当令大小有常定。不尔。则两甲前却。失其穴。此穴灸讫后。令人阳气盛。当消息以自补养。令得平复。其穴近第五椎。权相准望取之。论曰。昔和缓不救晋侯之疾。以其在膏之上。肓之下。针药所不能及。即此穴是也。人不能求得此穴。所以宿病难治。若能用心此方。便得应灸之穴。自无疾不愈矣）。
　　
　　卷五　针灸门
　　十二经流注五脏六腑明堂
　　三焦者。腑也。两旁五十六穴。出甲乙经。
