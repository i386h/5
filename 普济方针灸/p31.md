<!-- { "loadSidebar": true } -->
　　三焦出于关冲。关冲者。金也（在手小指次指这端。去爪甲如韭叶。手少阳脉之所出也为井冬三月宜灸之）。流于腋门。腋门者。水也（在手小指次指之间陷者中。手少阳脉之所溜也为荥。春三月宜灸之）。注于中渚。中渚者。木也（在手小指次指本节后间陷者中。手少阳脉之所注也。为俞。夏三月宜灸之）。过于阳池（一名别阳。在手表腕上陷者中。手少阳脉之所过也。为原）。行于支沟。支沟者。火也（在腕后三寸两骨之间陷者中。手少阳脉之所行也为经）。入于天井。天井者。土也（在肘外大骨之后肘后一寸两筋间陷者中。屈肘得之。手少阳脉之所入也。为合。秋三月宜灸之）。
　　
　　关冲
　　（在手小指次指之端。去爪甲如韭叶。灸三壮。主喉痹舌卷。口干烦心。臂表痛不可及头。在左取右。右取左。热病汗不出。肘痛不能自带衣起。头眩颔痛。面黑喘喝。风肩头痛不可顾。霍乱寒热。耳聋鸣。甄权云。不可灸也）。
　　
　　液门
　　（在手小指次指间陷者中。灸三壮。主热病汗不出。风寒热狂。疟疾头痛。
　　目涩暴变耳聋鸣。目眩。寒厥。手臂痛。下齿龋则上齿痛。谵语善惊妄言。面赤泣出）。
　　
　　中渚
　　（在手小指次指本节后间陷者中。灸三壮。主热病汗不出。狂互引。头痛。
　　耳鸣目痛。寒热。嗌外肿。肘臂痛。手不及头上。五指 不可屈伸。头眩。颔颅痛。耳聋。两颞痛。身面痒。疟项痛。目KT KT 无所见。喉痹）。
　　
　　阳池
　　（一名别阳。在手表腕上陷者中。灸三壮。主寒热 疟。肩痛不能自举。汗不出。颈痛）。
　　
　　外关
　　（手少阳络。在腕后二寸陷者中。灸三壮。主肘中濯濯臂内廉痛。不可及头耳中淳淳浑浑。聋无所闻。喉痹嗌肿）。
　　
　　支沟
　　（在腕后三寸两骨之间陷者中。灸三壮。主热病汗不出。互引颈嗌外肿。肩臂酸痛。胁腋急痛。四支不举。痂疥。项不可顾。霍乱。马刀。肿痿。目痛肩不举。心痛支满。
　　逆气汗出。口噤不可开。暴喑不能言。男子脊急目赤。咳嗽面赤热）。
　　
　　会宗
　　（手少阳 。在腕后三寸空中。灸三壮。主皮毛中肌肉痛。耳聋羊痫）。
　　
　　三阳络
　　（在臂上大交脉支沟上一寸。灸九壮。主嗜卧身体不能动摇。外湿内伤不足）。
　　
　　四渎
　　（在肘前五寸外廉陷者中。灸三壮。主卒气。聋。齿痛）。
　　
　　天井
　　（在肘后大骨之后一寸。两筋间陷者中。屈肘得之。灸三壮。主肘痛引肩不可屈伸。振寒热。颈项肩背痛。臂痿痹不仁。大风默默然不知所痛。嗜卧善惊。螈 。胸痹心痛肩肉麻木。疟食时发。心痛悲伤不乐。癫疾。吐舌沫出。声如羊鸣戾颈）。
　　
　　清冷渊
　　（在肘上三寸。伸肘举臂取之。灸至三壮。主头重颔痛。振寒。肩不举。
　　不得带衣）。
　　
　　消泺
　　（在肩下臂外间腋下斜肘分下行。灸三壮。主寒热痹。头痛项背急）。
　　
　　和 
　　（在耳前兑发下动脉。手足少阳之会。灸三壮。主头重颔痛。引耳中哝哝嘈嘈）。
　　
　　听会
　　（在耳门前陷者中。张口得之。动脉应手。手少阳脉气所发。灸三壮。主寒热喘喝。目不能视。目眩头痛。螈 。耳中鸣若 者。风齿龋齿痛）。
　　
　　听宫
　　（在耳中珠子。大如赤小豆。手足少阳手太阳之会。灸三壮。主耳聋填塞如无所闻。哝哝嘈嘈。若蝉鸣鸽鸣羊鸣。惊狂螈 。眩仆癫疾。喑不能言。沫出）。
　　
　　角孙
　　（在耳郭中间上。开口有空是也。灸三壮。主齿牙不可以嚼物。龋齿肿痛）。
　　
　　 脉
　　（一名资脉。在耳本鸡足青络。主小儿痫 。吐泄惊恐失精。视瞻不明。眵
　　翳风
　　（在耳后陷者中。按之引耳中痛。手足少阳太阳之会。灸三壮。主治聋僻。目不正。失欠。口不开。喑不能言）。
　　
　　天牖
　　（在颈大筋外缺盆上。天容后。天柱前。完骨下发际上。手少阳脉气所发。
　　壮。主肩痛寒热。气历适颈。大气暴聋。气啄瞀耳目不用。头颔痛泪出。洞鼻不知香臭。风眩喉痹。三焦病者。腹气满。少腹尤坚。不得小便。窘急。溢则为水。留则为胀。 疟）。
　　
　　天容
　　（在耳下曲颊后。手少阳脉气所发。灸三壮。主寒热。疝积气。胸痛不得息穷骨中痛。阳气大逆。上满于胸中。愤胀肩息。大气逆上。喘喝坐伏。病咽噎不得息。咳逆上气。唾沫。肩痛不可举。颈项痈肿不能言。耳聋嘈嘈无所闻。喉痹。瘿）。
　　
　　肩井
　　（在肩上陷者中。缺盆上大骨前。手足少阳阳维之会。灸五壮。主肩背痹痛臂不举。寒热凄索）。
　　
　　天 
　　（在肩缺盆中上毖骨之际。陷者中。足少阳阳维之会。灸三壮。主肩背中痛引顶寒热。缺盆痛。汗不出。胸中热痛）。
　　
　　肩贞
　　（在肩曲下两骨解间。肩 后陷者中。灸三壮。主寒热。项 适颈。耳鸣无所闻。引缺盆肩中热痛。手臂不举）。
　　
　　肩外俞
　　（在肩胛上廉去脊三寸陷者中。灸三壮。主肩胛中痛。热而寒至肘）。
　　
　　肩中俞
　　（在肩胛内廉。去脊二寸陷者中。灸三壮。主寒热厥。目不明。咳逆上气唾血之证候）。
　　
　　曲垣
　　（在肩中央。曲胛陷者中。按之痛应手。灸十壮。主治肩痛。周痹气）。
　　
　　缺盆
　　（一名天盖。肩上横骨陷者中。灸三壮。主寒热历适颈。胸中满。有大气。
　　缺盆中满。肿者死。外溃不死。肩引项臂不举。缺盆中痛。汗出喉痹。咳嗽）。
　　
　　颧 
　　（一名兑骨。在面鼽骨下廉陷者中。手少阳太阳之会。主口僻齿痛。面赤目赤目黄。口不能嚼。 肿唇痈）。
　　
　　卷六　针灸门
　　穴
　　（外神聪四穴。明堂一穴）
　　神庭一穴
　　 在鼻直入发际五分。灸二七壮。至七七壮止。岐伯曰。凡欲疗风。勿令灸面动风等物。明堂经云。举火之时。忌热食。不宜热衣。亦云灸三壮。铜人经云。在发际直鼻上。督脉。入发际五分。灸二七壮。至百壮。治肿气。风痫癫风。戴目上不识人。羊鸣吐舌。角弓反张。弃衣而走。披发而行。上歌下哭。多学人言语。惊悸不得安寝。头痛。喘渴目不可视。目泪出。鼻清涕不止。又云。足太阳阳明三脉之会。主头风目眩。
　　
　　上星一穴
　　 在鼻直上入发际一寸陷中（明堂经云容豆是）。以细三棱针刺之。即宣泄诸阳热气。无令上冲头目。可灸七壮。不宜多。若频灸。即拔气上。令目不明。忌如前。甲乙经、热穴论注。并刺三分。铜人经云。在额颅上。直鼻中央。入发际一寸。督脉气所发。治头风。面赤肿。皮虚肿。鼻塞不闻香臭。头痛目眩。痰疟。振寒。热病汗不出。目睛痛。不能远视。又云。针入二分。留十呼。泻五吸。针下气尽。更停针引之。得气即泻。灸亦得。
　　然不及针。日灸三壮至百五壮罢。须停十余日。然后更灸。故不用相续加灸满五十壮。即以细三棱针刺头上。以宣热气。忌酒面荞麦。
　　
　　囟会一穴
　　 在上星后（明堂经云。上星上）一寸陷中。可灸二七壮。至七七壮。初灸即不痛。病去即痛。亦云。灸五十壮。痛即罢灸。针二分。留三呼。得气即泻。若八岁以下。
　　不得针。缘囟门未合。刺之。不幸令人夭。素问注云。刺四分。铜人经云。在上星后一寸陷中可容豆。督脉气所发。治目眩面肿。鼻塞不闻香臭。惊痫。戴目上不识人。若是鼻塞。灸至四日渐退。七日顿愈。头风生白屑多睡。针之弥佳。针讫。以末盐生麻油相和。揩发根下头风即永除。忌热面猪鱼荞麦等物。明堂经云。主头皮肿面赤。资生经。王氏云。予少刻苦。年逾壮则脑冷。或饮酒过多。则脑疼如破。后因灸此穴。非特脑不复冷。他日酒醉。脑亦不疼矣。凡脑疼冷者。宜灸此。
　　
　　前顶一穴
　　 在囟会后寸半骨陷中。亦云。在囟会上。甄权云一寸。今根据素问寸半为定针一分。灸三壮。至七七壮止。素问注云。刺四分。铜人经云。督脉所发。疗头风热痛。
　　目眩。头面赤肿。小儿惊痫。风痫癫痴。发即无时。鼻多清涕。顶肿痛。又云。针入三分。
　　留七呼。泻五吸。大肿极。即以三棱针刺之。绕四方一寸以下。其头疼肿立瘥。复以盐末生麻油揩发际下。灸亦得。忌如前法。明堂经云。在囟会后一寸。直鼻中央陷者中。治头皮肿
　　百会一穴
　　 一名三阳五会。在前顶后一寸半顶中央旋毛中。可容豆。灸七壮。止七七壮。凡灸头顶。不得过七壮。缘头顶皮薄。灸不宜。多针二分。得气即泻。素问注云。刺四分。铜人经云。督脉足太阳交会于颠。上治大人小儿脱肛久不瘥。风痫中风角弓反张。羊鸣或多哭。言语不择。发即无时。发时即死。盛即吐沫。心烦惊悸健忘。心神恍惚。 疟耳鸣耳聋。鼻塞不闻香臭。又云。疗头风头疼。目眩多睡。无心力。吃食无味。头重。饮酒面赤。如灸数至百五即停。三五日讫。绕四畔。以三棱针刺令出血。以井花水淋之。令气宣通不得令向火灸。恐拔气上。令人眼暗。忌酒面猪鱼荞麦蒜齑等。资生经云。唐。秦鸣鹤针高宗头风。武后曰。岂有至尊头上。出血之理。己而刺之。微出血。头痛立止。后亟取金帛赐之。是知此穴。能治头风矣。明堂治中风言语謇涩。半身不遂。凡灸七处。亦先于百会。
　　北人始生子。则灸此穴。盖防他日惊风也。王氏云。予旧患心气。偶睹阴阳书有云。人身有四穴。最急应。四百四病皆能治之。百会。盖其一也。因灸此穴。而心气愈。后阅灸经。此穴果主心烦。惊悸健忘。身无力。自是间或灸之。百病皆主。不特治此数疾而已也（一名天蒲）。
　　
　　神聪四穴
　　 在百会四面。各相去同身寸一寸。理头风目眩。狂乱风痫。左主如花右主如果。针三分。明堂经有此四穴。而铜人经无之。其穴治头风目眩。狂乱风痫。亦所不可废者。故附入于此。
　　
　　明堂一穴
　　 在鼻直上入发际一寸。理头风。多鼻涕鼻塞。三日一报。针二分（铜人经云。针入三分）。按铜人明堂及诸家针灸经。鼻直上入发际一寸。皆云上星穴。明堂经于此复云明堂穴。不知何所据。且附入于此。所谓疑以传疑也（今以诸经校勘上星穴是）。
　　
　　后顶一穴
