<!-- { "loadSidebar": true } -->
　　 一名交冲。在百会后寸半。玉枕骨上陷者中。灸五壮。针二分。明堂经云四分。铜人经云针入四分。灸五壮。主风眩目KT KT 。额颅上痛。亦云。针入三分。又云。
　　督脉气所发。治颈顶恶风寒。头偏痛。明堂经云。灸三壮。主目不明。头目眩重。西方子云主诸阳之热。呕吐癫疾。
　　
　　强间一穴
　　 一名大羽。在后顶后寸半。灸七壮。针二分。亦云五壮。
　　铜人经云。督脉气所发。主头如针刺。不可以动。项如拔。不可左右顾视。又云。治脑旋目晕。头痛不可忍。烦心。呕吐涎沫。发即无时。颈项强。明堂经云。灸三壮。岐伯云。兼治风痫病。西方子云。主癫疾。痫发狂走不得卧。
　　
　　脑户一穴
　　 一名合颅。在枕骨上。强间后一寸半。禁针。针令人哑。可灸七壮。
　　亦不可妄灸。令人夭。明堂经云。灸令人失音。针三分。素问注云。针四分。甲乙经云。不可灸铜人经云。一名仰风。一名会颅。是督脉足太阳之会。主目睛痛。不能远视。面赤头肿。
　　目黄。又铜人经云。禁针。素问明堂经乃云。针入三分。四分。亦可疑矣。何如不针为稳。
　　素问盖云。刺脑户。入脑立死故也。
　　
　　风府一穴
　　 一名舌本。在项后发际上一寸。大箸内宛宛中。疾言其肉立起。言休立下禁灸。使人失音。针三分。铜人经云。一名舌本。督脉阳维之会。治头痛。颈急不得回顾目眩。鼻衄。喉咽痛。狂走目妄视。又云。主头项急不可倾侧。鼻不得息。嗌痛。足不仁明堂经云。主暴喑。不得言。多悲恐惊悸。欲自杀。目反视。又云。针四分。留三呼。又云。舌缓。针风府。资生经云。岐伯对黄帝伤寒之问曰。巨阳者。诸阳之属也。其脉连于风府诸穴。为诸阳主气也。然则风府者。因伤寒所自起也。北人皆以毛裹之。南人怯弱者。亦以帛护其项。俗谓三角是也。王氏云。予少怯弱。春冬须数次感风。自用物护后。无此患矣凡怯弱者。须护项后可也。
　　
　　哑门一穴
　　（一作喑门） 一名舌横。一名舌厌。在顶中央入发际五分宛宛中。督脉阳维之会。入系舌本。仰头取之。禁灸。令人哑。针三分。素问注云。在项后发际宛宛中。去风府一寸。明堂经云。舌急不言如何治。答曰。舌急针喑门。舌缓针风府。得气即泻。可小绕针入八分。留三呼。泻五吸。泻尽更留针取之得气即泻。铜人经云。治颈项强。舌缓不能言诸阳热气盛。鼻衄。血不止。头痛。头风汗不出。寒热风痉。脊强反折。螈 癫疾。头重针二分。
　　
　　卷六　针灸门
　　穴
　　（外眉冲二穴）
　　曲差二穴
　　 在神庭两旁寸半入发际。针三分。灸三壮。铜人经云。足太阳脉气所发。治心中烦满。汗不出。头项痛。身体烦热。目视不明。针入二分。灸三壮。
　　
　　五处二穴
　　 在上星两旁寸半。针三分。留七呼。灸三壮。明堂经云。灸五壮。铜人经云。足太阳脉气所发。治目不明。头风目眩螈 。目戴上不识人。西方子云。在头上去上星傍一寸。主脊强反折。癫疾。头痛。又云。在头督脉傍。去上星二寸半。主风痹闷。
　　
　　承光二穴
　　 在五处后寸半。针三分。禁灸。明堂经云。在五处后二寸。素问注云一寸。铜人经云。足太阳脉气所发。治鼻塞不闻香臭。口 。鼻多清涕。风眩。头痛欲呕吐。
　　心烦。目生白膜。忌如前法。
　　
　　通天二穴
　　 在承光后寸半。针三分。留七呼。灸三壮。铜人经云。足太阳脉气所发。
　　治颈项转侧难。鼻塞闷。偏风口 。鼻多清涕。衄血。头重。又云。主项痛。暂起仆僵。喘息不利。 衄。有疮。
　　
　　络却二穴
　　 一名强阳。又名脑盖。在通天后寸半。灸三壮。素问注云。刺三分。
　　留五呼。西方子云。主癫疾作。呕吐。狂走。螈 。恍惚不乐。腹胀满不得息。暂起僵仆。铜人经云。足太阳脉气所发。治青风内瘴。目无所见。头旋耳鸣。
　　
　　玉枕二穴
　　 在络却后寸半。明堂经云。在络却后七分半。侠脑户。脑户在强间后一寸半。傍一寸三分起肉枕骨。入发际上三寸。灸三壮。主头重如石。目痛如脱。不能远视。铜人经云。足太阳脉气所发。脑风疼痛。不可忍者。又云。主目内连系急痛。头寒多汗。耳聋鼻塞。西方子云。失枕。头重项痛。风眩头半寒痛。项如拔不可左右顾。目上插。卒起僵仆恶见风寒。汗不出。凄厥恶寒脑风。明堂经又云。针三分。素问注云。留三呼。甲乙经云。
　　针二分。资生经云。铜人经云。玉枕在络却后一寸半。明堂上下经皆云。七分半。若以铜人为误。则足太阳穴亦同。若以明堂为误。不应上下经皆误也。小本明堂亦同。王氏按素问注云。玉枕在络却后七分。则与明堂经之七分半相去不远矣。固当从素问为准。然而玉枕二穴既夹脑户矣。不应止七分则止于脑盖也。铜人之一寸半。盖有说焉。识者当有以辨之（今以诸经校勘在络却后寸半者是）。
　　
　　天柱二穴
　　 在夹项后发际大筋外廉陷中（一云在宛宛中）。针五分。得气即泻。明堂经云。二分。留三呼。泻五吸。灸不及针。日七壮。至百壮。下经云灸三壮。素问注云。刺二分。铜人经云。足太阳脉气所发。针二分。主头风。目如脱。项如拔。项疼急重。先泻而后补之。灸亦得。然不及针。忌如前法。明堂经云。主项痛急强。左右不可颜。头痛目不明。
　　目泪出。鼻不知香臭。风眩卒暴痫眩。狂言不休。目上视。烦满汗不出。足不仁。身肩背痛欲折。头旋脑痛。
　　
　　眉冲二穴
　　 一名小竹。当两眉头直上入发际是。疗目疾五般痫。头痛鼻塞不通。
　　针三分。明堂上经有眉冲穴。而铜人经云无之。理目五般痫。头痛鼻塞等。疾所不可废者。其穴与曲差相近。故附于此。
　　
　　卷六　针灸门
　　穴
　　（外当阳二穴）
　　临泣二穴
　　 在目上 直入发际五分陷中。针三分。留七呼。得气即泻。忌同。素问注云。灸五壮。铜人经云。足太阳少阳之会。主卒中风不识人。目眩鼻塞。目生白翳。多泪。
　　忌如前法。西方子云。主腋下肿。善惊。胸痹。心痛不得反侧。疟日夜发。胁下痛。资生经云。足少阳有临泣穴矣。此亦有之。盖此乃头临泣也。
　　
　　目窗二穴
　　 在临泣后一寸。针三分。灸五壮。今附三度刺目大明。铜人经云。足少阳阳维之会。治头面浮肿。痛引目外 赤痛。忽头眩。目KT KT 远视不明。西方子云。主诸阳之热。头痛寒热。汗出不恶寒。目眩瞑。唇吻强。上齿龋痛。
　　
　　正营二穴
　　 在目窗后一寸。针三分。灸五壮。铜人经云。足少阳阳维之会。治牙齿痛。唇吻急强。齿龋痛。头项偏痛。西方子云。主诸阳之热。
　　
　　承灵二穴
　　 在正营后一寸半。灸三壮。素问注云。刺三分。铜人经云足少阳阳维之会。治脑风。头疼。恶风寒。鼽鼻塞。息不利。西方子云。主鼻衄鼻窒。喘息不通。
　　
　　脑空二穴
　　 一名颞 。在承灵后一寸半。夹玉枕骨下陷中。针五分。得气即泻。
　　灸三壮。铜人经云。足少阳阳维之会。治脑风。头痛不可忍。目瞑心悸。发即为癫风。引目眇。
　　劳疾羸瘦。体热。颈项强不能回顾。魏公苦患头风。发即心闷乱。目眩。华佗当针而立愈。
　　西方子云。主鼻管疸发为厉。鼻劳衄不止。耳风鸣聋。素问注云。按脑空在枕骨后枕骨上。
　　甲乙经作玉枕骨中。忌如前法。明堂经云。灸七壮。主狂病。身寒热。
　　
　　风池二穴
　　 在脑空后发际陷中。针七分。留七呼。灸三壮。明堂经云。在项后发际陷中。甲乙经云。脑空后发际陷中。针一寸二分。大患风者。先补后泻。少可患者。以经取之留五呼。泻七吸。灸不及针。日七壮。至百五壮。艾炷不用大。忌同。西方子云。主鼻衄窒。喘息不通。癫仆。烦满。口癖。恶寒。铜人经云。足少阳阳维之会。治洒淅寒热。温病汗不出。目眩。苦头痛。 疟。颈项痛不得回顾。目泪出。欠气多。鼻鼽衄。目内 赤痛。
　　气发耳塞。目不明。腰伛偻引项。筋无力不收。针入七分。可灸七壮。又云。主肺风面赤。
　　目KT KT 。项强面肿。皮软脑头痛。灸亦良。然不及针。问曰。如后发际亦有项脚长者。其毛首至头骨。亦有无项脚者。毛齐至天牖穴。即无毛根。如何取穴也。答曰。其毛不可辄定。
　　大约如此。若的的定。风府正相当。即是侧相去各二寸。此法定穴。
　　
　　当阳二穴
　　 当童人直上入发际一寸。疗卒不识人。风眩鼻塞。针三分。资生经云铜人经无当阳穴。而明堂下经有之。理卒不识人。风眩鼻塞等疾。亦不可废者。其穴与临泣相近。故附于此。
　　
　　卷六　针灸门
　　穴
　　
　　颔厌二穴
　　 在曲周下（足少阳穴无下字。明堂同）。脑空上廉。灸三壮。针七分。
　　留七呼。忌同。明堂经云。二分。素问注云。在曲角下。脑空之上廉。刺七分。若深令人耳无所闻。铜人经云。手足少阳阳明之交会。治头风眩。目无所见。偏头痛。引目外 急。耳鸣多嚏。颈项痛。又云。二穴在曲 颞 上廉。
　　
　　悬颅二穴
　　 在曲周上（足少阳穴同。明堂无上字）。脑空中。灸三壮。针三分。留三呼明堂经云。二分。素问注云。在曲角上。脑空下廉。新校正云。按后手少阳中云。角上。
　　此云角下。必有一误（悬颅二穴。在曲角上是也）。铜人经云。足少阳脉气所发。治热痛。烦满。汗不出。头偏痛。引目外 赤。身热齿痛。面肤亦痛。西方子云。主热痛。引目内 。
　　忌如前。
　　
　　悬厘二穴
　　 在曲周上（足少阳穴无上字）。脑空下廉。针三分。灸三壮。铜人经云手足少阳阳明之交会。治热病汗不出。头偏痛。烦心。不欲食。目锐 赤痛。西方子云。二穴在曲周颞 下廉。主面皮赤痛。癫疾。互引善惊。羊鸣。
　　
　　天冲二穴
　　 在耳上如前三分（足少阳穴）。灸七壮。针三分。铜人经云。二穴在耳上如前三分。治头痛。癫疾。风痉。牙龈肿。善惊恐。可灸七壮。针三分。西方子云。亦作天衢
　　率谷二穴
　　 在耳上入发际寸半陷者宛宛中。灸三壮。针三分。明堂下经云。嚼而取之。
　　铜人经云。足太阳少阳之会。治膈胃寒痰。伤酒风热。发两目眩痛。脑两角弦痛。不能饮食烦满。呕吐不止。
　　
　　曲鬓二穴
