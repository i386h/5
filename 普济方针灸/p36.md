<!-- { "loadSidebar": true } -->
　　 在七椎下两旁。各寸半。针三分。留七呼。灸三壮。明堂下经云。五壮（难疏。血会鬲俞。血有病治此）。铜人经云。治咳而呕逆。膈胃寒痰。食饮不下。胸满支肿两胁痛。腹胀。胃脘暴痛。热病汗不出。喉痹。腹中积癖。默默嗜卧。四肢怠惰。不欲动身常湿不能食。食则心痛。周痹身皆痛。又云。治寒热骨痛。虚胀支满。痰疟。 癖气块膈上痛。西方子云。主胸胁相引。不得倾侧。肩背寒 。痰饮。吐逆。汗出。哽噎。咽肿不得消。食饮不下。主吐食。明堂经云。治胃弱食少。资生经云。八椎下两旁。铜人明堂。
　　并缺俞穴。
　　
　　肝俞二穴
　　 在九椎下两旁。各寸半陷者中。针三分。留六呼。灸三壮。明堂经下云。
　　七壮。素问云。刺中肝。五日死。又云。主咳逆。两胁满闷。肋中痛。目中白翳。气短唾血目上视。多怒狂衄。目KT KT 远视也。铜人经云。主咳引两胁急痛。不得息。转侧难。撅胁下与脊相引痛。而反折目上视。目眩循眉头痛。咳引胸中痛。寒疝少腹痛。又云。理口干。
　　中风。支满。短气。不食。食不消。吐血。目不明闭塞。腰痛肩寒。西方子云。主热病瘥后食五辛。多患眼暗如雀目。鼻中酸。吐血。呕血。筋急。手相引痛筋寒热 。
　　
　　胆俞二穴
　　 在十椎下两旁。各寸半。正坐取之。灸三壮。针五分。明堂经云。三分。
　　下经云。灸五壮。又素问云。刺中胆一日半死。铜人经云。治心腹胀满。呕则食无所出。口苦舌干。咽中痛。食饮不下。目黄。胸胁支满。不能转侧。头痛振寒。汗不出。腋下肿。又云。足太阳脉气所发。主理心胀满。吐逆。短气。痰寒闷。食难下不消。针入三分。
　　
　　脾俞二穴
　　 在十一椎下两旁。各寸半陷中。针三分。留七呼。灸三壮。明堂下经云。
　　五壮素问云。刺中脾。十日死。铜人经云。主腹胀引胸背痛。食饮倍多。身渐羸瘦。黄胆。
　　善欠。胁下满。泄利。体肿。四肢不收。痰喘。 癖。积聚腹痛。不嗜食。痰疟。寒热。又云。理腰身黄胀满邪气。西方子云。主腰脊强急。热 引骨痛。食不生肌肤。欲吐身重。不欲动。明堂经云。主饮食多咽。四肢烦热。嗜卧怠惰。
　　
　　胃俞二穴
　　 在十二椎下两旁。各一寸半。针三分。留七呼。灸随年为壮。明堂经云。
　　三壮。下经云。七壮。铜人经云。治胃中寒腹胀不嗜食。羸瘦。肠鸣腹痛。胸胁支满。脊痛筋挛急。又云。理烦满吐食。针二分。灸三壮。西方子云。主食多。呕吐食不下。
　　
　　三焦俞二穴
　　 在十三椎下两旁。各一寸半。针五分。留七呼。灸三壮。明堂经云针三分。下经云。灸五壮。铜人经云。治肠鸣腹胀。腰痛。水谷不化。腹中痛欲泻注。目眩头痛。吐逆饮食不下。肩背拘急。腰脊强。不得俯仰。又云。足太阳脉气所发。西方子云。主腹积聚如石。灸三壮。明堂经云。正坐取陷中。灸五壮。主背痛身热。
　　
　　肾俞二穴
　　 在十四椎下两旁。各寸半。与脐平。针三分。留七呼。灸以年为壮。
　　明堂经云。三壮。下经云。五壮。素问云刺中肾六日死。又云。主腰疼不可俯仰。转侧难。身寒热。饮食倍多。身羸瘦。面黄黑。目KT KT 然。主丈夫妇人久积冷气。变成劳疾。铜人经云。
　　治虚劳。耳聋。肾虚。水藏久冷。心腹 胀。两胁满引少腹急痛。少气溺血。小便浊出精。
　　阴中疼。五劳七伤虚惫。脚膝拘急。足寒如冰。头重身热振栗。腰中四支淫泺。洞泄食不化身肿如水。又云。主冷呕。好独卧。西方子云。主腰痛。小腹痛。呕吐。寒中洞泄。小便难。赤浊。骨寒热。两胁引满。目不明。恶风寒。面赤热。心痛如悬。慎如前法。
　　
　　气海俞二穴
　　 在十五椎下两旁。各寸半。通灸。铜人经云。理腰痛。痔病泻血。
　　灸三壮。资生经云。按明堂经有气海俞。而铜人经无之。恐铜人本不全。故根据明堂附入于此。
　　
　　大肠俞二穴
　　 在十六椎下两旁。各寸半。针三分。留六呼。灸三壮。铜人经云。
　　治腰痛肠鸣。腹胀满。绕脐切痛。大小便不利。或有洞泻。食不化。脊骨强。不得俯仰。针入三分。灸三壮。西方子云。主大小便不利。腹 肿。暴泻食不下。喜饮。忌生冷。酒面等物。
　　
　　关元俞二穴
　　 在十七椎下两旁。各寸半。针三分。铜人经云。理风劳。腰痛。泻利。
　　虚胀。小便难。妇人瘕聚诸疾。资生经云。按明堂经有关元俞。而铜人经无之。恐铜人本不全。故根据明堂附入于此。
　　
　　小肠俞二穴
　　 在十八椎下两旁。各寸半。针三分。留六呼。灸三壮。铜人经云。
　　治小便赤涩。淋沥烦热。少腹 痛。脚肿。短气不嗜食。大便脓血出。五痔疼痛。妇人带下。西方子云。主大小便难。淋沥。小便黄赤。泻痢脓血。五色重下肿痛。腰脊疝痛。及腰脊急强
　　膀胱俞二穴
　　 在十九椎下两旁。各寸半。针三分。留六呼。灸三壮。明堂下经云七壮。又云。主腰脊急强。腰下酸重。劳损不仁。腹中痛。大便难也。铜人经云。足太阳脉气所发。治风劳腰脊痛。泻利。大便难。小便赤涩。遗溺。阴生疮。少气。足 寒。拘急不得屈伸。女子瘕聚。脚膝无力。西方子云。主泻利肠痛。烦满汗不出。小便赤黄。坚结积聚。
　　足清不仁。主热 引骨痛。明堂经云。各二寸半陷中。
　　
　　中膂内俞二穴
　　 一名脊内俞。在二十椎下两旁。各寸半。侠脊起肉。针三分。留七呼灸三壮。明堂下经云。主腰痛。夹脊膂痛。上下按之应者。从项后至此穴。痛皆灸之。立愈。铜人经云。治肠冷赤白痢。肾虚。消渴。汗不出。腰脊不得俯仰。腹胀胁痛。西方子云主腰疝。寒热 反折。
　　
　　白环俞二穴
　　 在二十一椎下两旁。各一寸半。甲乙经云。针如腰俞法同。挺腹地端身两手相重支额。纵息令皮肤俱缓。乃取其穴。针八分。得气即泻。泻讫多补之。不宜灸。明堂下经云。灸三壮。又云。主腰脊急强痛。不能俯仰。起坐难。手足不仁。小便黄。
　　腰尻重。不举也。铜人经云。足太阳脉气所发。治大小便不利。及治腰髋疼痛。脚膝不遂。
　　温疟。腰脊冷疼。不得安卧。劳损。风虚。不宜灸。忌房劳。不得举重。
　　
　　上 二穴
　　 在第一空腰髁下侠脊陷中。针三分。灸七壮。千金云。腰髁下一寸。
　　铜人经云。足太阳少阳络。治腰膝冷痛。呕逆。鼻衄。寒热疟。妇人绝嗣。阴挺出不禁。白沥。
　　西方子云。在腰髁下一寸。侠脊两旁。灸三壮。主腰痛 反折。大小便不利。
　　
　　次 二穴
　　 一名次 。在第二空侠脊陷中。可灸七壮。针三分。铜人经云。治疝气下坠。腰脊疼痛。不得转摇。急引阴器痛不可忍。腰以下至足不仁。背腠寒。小便赤淋。心下坚胀。西方子云。灸三壮。主腰脊痛。恶寒。妇人赤白沥下。腰痛不可俯仰。足清不仁。大小便不利。
　　
　　中 二穴
　　 在第三空侠脊陷中。针二分。留十呼。灸三壮。铜人经云。足厥阴少阳所结。治丈夫五劳七伤六极。腰疼痛。大便难。腹胀。下利。小便淋涩。飧泄。妇人绝子。带下。月事不调。西方子云。主妇人赤淫时白气癃。月事少。大小便不利。
　　
　　下 二穴
　　 在第四空侠脊陷中。针二分。留十呼。灸三壮。铜人经云。足太阳厥阴所结。治腰痛不得转侧。女子下苍汁不禁。阴中痛引少腹急疼。大便下血。寒湿内伤。赤沥。
　　阴中痒痛引小腹控 不可俯仰。大小便不利。肠鸣腹胀欲泻注。
　　
　　会阳二穴
　　 一名利机。在阴尾骨两旁。针八分。灸五壮。铜人经云。督脉气所发治腹中冷气。泻利不止。久痔。阳气虚乏。阴汗湿。西方子云。主腹中有寒。泻注。肠 便血千金。八 在腰目下三寸。侠脊相去四寸（两边四穴。故名八 ）。其曰侠脊四寸。是除脊各寸半也。凡大杼下穴。皆当除脊各一寸半。
　　
　　卷七　针灸门
　　穴
　　
　　附分二穴
　　 在第二椎下附项内廉两旁。相去侠脊各三寸。灸五壮。针三分。铜人经云手足太阳之会。正坐取之。治肩背拘急。风冷客于腠。颈项强痛。不得回顾。风劳臂肘不仁。西方子云。主背痛引颔引颈。
　　
　　魄户二穴
　　 在三椎下两旁。各三寸。正坐取之。针五分。得气即泻。又宜灸。留针。
　　日灸七壮。止百壮。明堂经云。日七壮。至二百壮。下经云。魄户在三椎下两旁。各三寸。
　　灸三壮。又云。魄户在三椎下两旁。各三寸。灸五壮。明堂经云。主肩膊间急痛。背气不能引顾。咳逆上喘。素问注云。魄户上直附分。铜人经云。宛宛中正坐取之。足太阳脉气所发治背膊痛。咳逆上气。呕吐烦满。虚劳肺痿。五尸走疰。项强胸背连痛。不得回顾。西方子云。主肺寒热，呼吸不得卧。呕沫喘气相追逐。背胛闷无力。劳损萎黄。忌猪鱼酒面生冷等物。资生经云。铜人经有魄户穴。明堂上经亦同。而下经既有魄户穴又有魄户穴。皆云在三椎下。若谓误写魄字。则不应两出魄户穴也。考之下经。既有悬钟矣。后又有悬钟。既有天突矣。其治小儿又有天突。意者。魄户即鬼户。误作魄。而两出之。不然。何其穴皆在三椎旁欤。
　　
　　膏肓俞二穴
　　 在四椎下（明堂经云。近五椎）。两旁各三寸。无所不疗。羸瘦虚损梦中失精。上气咳逆。发狂健忘（明堂经云。狂感症误）。取穴之法。令人正坐。曲脊伸两手。
