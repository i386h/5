<!-- { "loadSidebar": true } -->
　　以臂着膝前。令正直手大指与膝头齐。以物支肘令臂勿得动摇也。从胛上角。摸索至骨下头其间当有四肋三间。灸中间。从胛骨之里去胛。容侧指许。摩 去表肋间空处。按之自觉牵引于肩中。灸两胛中一处。至百壮。多至五百（明堂经云六百壮。多至千壮）。当觉下砻砻然似流水之状。亦当有所下出。若得停痰宿疾。则无所不下也。如病患已困。不能正坐。当令侧卧。挽上臂。令取穴灸之。凡取。以右手从左肩上住。指头所不及者。是穴也。右取亦然。乃以前法灸之。若不能久坐。当伸两臂。令人挽两胛骨。使相离。不尔。即胛骨覆其穴灸之。无验（明堂经云。不尔。肘骨覆穴。不可得也。所伏衣 当令大小有常足。不尔。则失其穴也）。此穴灸讫后。令人阳气益盛。当消息以自补养。当取身体平复。论曰。昔在和缓。不救晋侯之疾。以其在膏之上。肓之下。针药所不能及。即此穴是也。时人拙。不能求得此穴。所以宿病难遣。若能用心方便。求之得穴。灸之无疾不愈（出千金外台）。西方子云其取穴法。有孙思邈王唯一石用之叶善琪僧仲之或用钩股。或抱栲栳。或坐或卧。或正坐或斜立。或起手曲肘。或坐而伸臂。或揣椎骨定高下。或量脐心。或量命门。或坐点坐灸。
　　各有所长。然而终未明大法。以予平昔用此数十。取十百取百一无瘥者。各各取之按其穴。
　　须得病患中指麻木。则灸无不取效。其要法。在第四椎下。第五椎上。各去脊三寸宛宛中。
　　资生经云。灸膏肓功效。诸经例能言之。而取穴则未也。千金等方之外。庄绰论之最详。然繁而无统。不能定于一。王氏云。予尝以意取之。令病患两手交在两膊上（灸时亦然）。胛骨遂开。其穴立见。以手指膜索第四椎下两旁。各三寸四肋三间之中间。按之酸疼是穴。灸之千百壮。少亦七七壮。当根据千金立点立灸。坐点坐灸。卧点卧灸云（若只合爪在两膝头中点穴。亦得）。
　　
　　神堂二穴
　　 在五椎下两旁。各三寸陷中。正坐取之。针三分。灸五壮。明堂下经云。
　　三壮。素问注云。上直魄户。铜人经云。足太阳脉气所发。治肩痛连胸背痛。不能俯仰。腹满。洒淅寒热。腰脊强急。明堂经云。主逆气上攻。时复噎也。
　　
　　 二穴
　　 在肩膊内廉。在六椎下两旁。各三寸陷中。正坐取之。以手痛按之。
　　病者言 。针三分。留三呼。泻五吸。灸二七壮。止百壮。明堂下经云。五壮。又云。主疟久不愈者。背气满闷。胸中气噎。劳损虚乏。不得睡也。铜人经云。足太阳脉气所发。治腋拘挛暴脉。急引胁痛。热病汗不出。温疟寒疟。肩背痛。目眩。鼻衄。喘逆。腹胀。肩膊内廉痛。不得俯仰。又云。其穴抱肘取之。主肩背寒 。风疟。西方子云。治小儿食晦头痛。及五心热疟久不愈。及咳逆上气。忌苋菜白酒。
　　
　　膈关二穴
　　 在七椎下两旁。各三寸陷中。正坐取之。针五分。灸五壮。铜人经云足太阳脉气所发。治背痛恶寒。脊强俯仰难。食饮不下。呕哕多涎唾。胸中噎闷。
　　
　　魄门二穴
　　 在九椎下两旁。各三寸陷中。正坐取之。灸三壮。针五分。铜人经云足太阳脉气所发。治食饮不下。腹中雷鸣。大便不节。小便赤黄。又治呕吐不住多涎。
　　
　　阳纲二穴
　　 在十椎下两旁。各三寸陷中。正坐阔肩取之（亦作微俯取之）。针五分灸三壮。明堂下经云。七壮。主饮食不下。腹中雷鸣。腹满虚胀。大便泻。消渴。身热目黄。
　　不嗜食怠惰也。铜人经云。足太阳脉气所发。治小便赤涩。西方子云。主大小便不节。黄水小便黄。肠鸣泻注面黄。
　　
　　意舍二穴
　　 在十一椎下两旁。各三寸陷中。正坐取之。针五分。灸五十壮。至百壮。
　　明堂经云。五十壮。至百二十壮。甲乙经云。三壮。针五分。下经云。灸七壮。明堂经云。
　　第九椎下两旁。各三寸。主胁胀满。背痛恶寒。食饮不下。呕吐不留住也。素问云。灸二壮铜人经云。足太阳脉气所发。治腹满虚胀。大便滑泻。消渴。面目黄赤。不嗜食。
　　
　　胃仓二穴
　　 在十二椎下两旁。各三寸。针五分。灸五十壮。明堂经云。五十壮。
　　甲乙经云。三壮。铜人经云。足太阳脉气所发。治腹内虚胀。水肿。食饮不下。恶寒。背脊不得俯仰。针三分。灸五壮。西方子云。治水肿虚胀。水食不消。
　　
　　肓门二穴
　　 在十三椎下两旁。各三寸叉肋间。异经云。与鸠尾相直。灸十壮。针五分。铜人经云。治心下肓大坚。妇人乳有瘀疾。
　　
　　志室二穴
　　 在十四椎下两旁。各三寸陷中。正坐取之。针五分。灸三壮。明堂下经云两旁各三寸半。灸七壮。又云。微俯而取之。主腰痛脊急。两胁胀满。大便难。食饮不下背气俯仰不得也。铜人经云。足太阳脉气所发。治腰脊强痛。食饮不消。腹中坚急。阴痛下肿。失精。小便淋沥。资生经云。明堂上经作两旁各三寸。与铜人经同。而下经乃作三寸半。必是分外半字也。
　　
　　胞肓二穴
　　 在十九椎下两旁。各三寸陷中。伏而取之。灸五七壮。针五分。明堂经云灸五七壮。至五十壮。甲乙经云。三壮。下经云。五壮。主腰痛不可忍。俯仰难。恶寒小便涩也。铜人经云。足太阳脉气所发。治腰痛恶寒。少腹坚急。癃闭下肿。不得小便。又云治腰背卒痛急。食不消。腹中坚急。阴痛下肿。疗恶气。
　　
　　秩边二穴
　　 在二十椎下两旁。各三寸陷中。伏而取之。灸三壮。针五分。忌同。
　　明堂经云。在二十椎下两旁。各三寸。灸三壮。针三分。铜人经云。足太阳脉气所发。治腰痛不能俯仰。小便黄赤涩。腰尻重。不能举。五痔发肿。慎如前法。资生经云。素问气府论注曰秩边在二十一椎下两旁。上直胞肓。与铜人经明堂经二十椎下不同。未知其孰是。姑两存之。以上二十八穴。当准千金方除脊三寸取穴。
　　
　　卷七　针灸门
　　穴
　　
　　天容二穴
　　 在耳下曲颊后。灸三壮。铜人经云。手太阳脉气所发。主颈项痈。不能言颈肿项痛。不可顾。耳嘈嘈若蝉鸣。咳逆呕沫。上气喘息。齿噤喉痹。寒热。咽如鲠。又云。针入一寸。西方子云。又名大容（小肠）。
　　
　　天牖二穴
　　 在颈筋缺盆上。天容后。天柱前。完骨下。发际上（明堂云。发际上一寸陷中）。针一寸。留七呼。不宜补。亦不宜灸。若灸面肿眼合。先取 。后针天牖风池即瘥。若不先针 即难疗。明堂经云。针五分。得气即泻。泻尽更留三呼。泻三吸。下经云。灸三壮。西方子云。发际上一寸不灸。又云。发际宛宛中。主瘰 寒热。颈有积气。暴聋。肩中痛。头风目眩。鼻塞不闻香臭。铜人经云。手少阳脉气所发。治头风面肿。项强不得回顾。夜梦颠倒。面青无颜色。
　　针入五分。不宜灸（三焦）。资生经云。铜人经明堂上经皆云。不宜灸。下经素问注乃云。灸三壮。恐凡禁穴许炙一壮至三壮也已。
　　
　　天窗二穴
　　 一名窗龙。在颈大筋前。曲颊下。扶突后。动脉应手陷中。灸三壮。
　　针三分。明堂经云。主耳鸣聋。无所闻。颊肿喉中痛。暴喑不能言。及肩痛引项不得顾。铜人经云。手太阳脉气所发。西方子云。治耳痛及痔漏颈痛（小肠）。
　　
　　天鼎
　　（一名天顶）
　　二穴
　　 在颈缺盆直扶突后一寸。灸三壮。针三分。忌同。
　　明堂下经云。在项缺盆直扶突气舍后一寸陷中。灸十壮。素问气府注云。在颈缺盆上。直扶突气舍同身寸之半。按甲乙经作寸半。铜人经云。手阳明脉气所发。治暴喑气哽。喉痹咽肿。不得息。饮食不下。喉中鸣。西方子云。在曲颊下一寸。人迎后（大肠）。
　　
　　扶突二穴
　　 一名水穴。在人迎后寸半。灸三壮。针三分。素问注云。在颈当曲颊一寸人迎后。仰而取之。铜人经云。在气舍后一寸半。灸三壮。主舌本出。咳逆上气。咽中鸣喘。多唾喘饮。喉中如水鸡鸣。又云。手阳明脉气所发（又）。
　　
　　缺盆二穴
　　 一名天盖。在肩下横骨陷中。灸三壮。针三分。素问云。针二分。不宜刺太深。使人逆息也。明堂经云。肩上横骨陷中（素问同）。肩上是穴。铜人经云。治寒热瘰缺盆中肿。外溃则生。胸中热满。腹大水气。缺盆中痛。汗出。喉痹咳嗽。西方子云。主哽噎。胸热息贲。胁下气上冲。铜人经云。在肩下横骨陷中。明堂乃云。在肩上横骨陷中。
　　又云。肩上是穴。恐铜人误下字也（胃）。
　　
　　人迎二穴
　　 一名五会。在颈大脉。动脉应手。侠结喉旁。仰而取之。以候五脏气足阳明脉气所发。禁灸。灸之不幸伤人。针四分。铜人经云。治吐逆霍乱。脑满。喘呼不得息项气闷肿。食不下（又）。
　　
　　水突二穴
　　 一名水门。在颈大筋前。直人迎下。气舍上。灸三壮。针三分。铜人经云。足阳明脉气所发。治咳逆上气。咽喉痈肿。呼吸短气。喘息不卧（又）。
　　
　　气舍二穴
　　 在颈直人迎侠天突陷中。针三分。灸三壮。铜人经云。足阳明脉气所发。
　　治咳逆上气。瘤瘿。喉痹咽肿。颈强不得回顾。西方子云。主肩肿。哽咽食不下也（又）。
　　
　　卷七　针灸门
　　穴
　　
　　天突一穴
　　 在结喉下一寸。宛宛中（一作陷者中）。针五分。留三呼。得气即泻。
　　灸亦得。但不及针。其下针宜直横下。不得低手。低手即伤五脏之气。伤人短寿。明堂下经云。
　　一穴在项结喉下五分。中央宛宛中。灸五壮。素问气穴注云。在颈结喉下四寸中央宛宛中。
　　刺一寸。灸三壮。甲乙经云。在结喉下五寸。明堂下经。灸小儿云。结喉下三寸两骨间。千金名天瞿。资生经校勘。在结喉下五寸是穴。明堂下经云。主咳逆气喘。暴喑不能言。身寒颈肿。喉中鸣翕翕。胸中气哽哽。西方子云。主颊舌缝脉青。暴吝气哽。喉痹咽干。咳逆喘息。肩背痛。及漏颈痛。铜人经云。阴维任脉气之会。治咳嗽上气。胸中气噎。喉中状如水鸡声。肺壅咯唾脓血。气壅不通。咽干。舌上急。喉中生热疮。不得下食。慎如药法。及辛酸等物（任）。
　　
　　璇玑一穴
　　 在天突下一寸陷中。仰头取之。灸五壮。针入三分。明堂经云。灸三壮。
　　主胸胁支满。咳逆上喘。喉中鸣也。铜人经云。任脉气所发。治胸支满痛。喉痹咽肿。水浆不下。又云。主喉痈。
　　
　　华盖一穴
