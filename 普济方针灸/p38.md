<!-- { "loadSidebar": true } -->
　　 在璇玑下一寸陷中。仰头取之。针三分。灸五壮。明堂下经云。三壮（本云五壮）。又云。主胸胁支满。咳逆上气。喘不能言也。铜人经云。任脉气所发。治胸胁支满。痛引胸中。
　　
　　紫宫一穴
　　 在华盖下一寸六分陷中。仰头取之。灸五壮。针三分。明堂下经云。
　　在华盖下一寸。灸七壮。铜人经云。任脉气所发。治胸胁支痛。胸膺骨疼。痹痛。痰饮食不下。
　　呕逆上气。烦心吐血。及唾如白胶。
　　
　　玉堂一穴
　　 一名玉英。在紫宫下一寸六分陷中。灸五壮。针三分。铜人经云。任脉气所发。主胸满不得喘息。痹痛。胸膺骨疼。呕逆上气。烦心及吐寒痰。又云。可灸三壮。
　　
　　膻中一穴
　　 一名元儿。在玉堂下一寸六分。横直两乳间陷中。仰卧取之。灸七七壮。
　　禁针。不幸令人夭。明堂经云。日灸七壮。止七七壮。禁针。不幸令人死。甲乙经云。针三分。明堂下经云。灸三壮。千金云。鸠尾上一寸。铜人经云。任脉气所发。治肺气咳嗽。上喘唾脓。不得下食。胸中气满如塞。可灸二七壮。及疗膈气呕逆吐涎沫。妇人乳汁少及乳不下。又云。主肺痈。明堂经云。主胸膈满闷。气短。喉中鸣。灸五壮立愈。岐伯曰。治积气干噎。慎猪鱼酒面等物。资生经云。灵兰秘典云。膻中者。臣使之官。喜乐出焉。说者曰。
　　膻中为气之海。然心主为君。以敷宣教令。膻中主气。以气有阴阳。气和志适。则喜乐由生分布阴阳。故官为臣使也。然则 中者。乃十二藏之一。臣使之官。为气之海。分布阴阳非其他穴比者。或患气噎膈气。肺气上喘。不得下食。胸中如塞等疾。宜灸此（难疏云。
　　气会三焦。外筋直两乳间。气痛治此）。
　　
　　中庭一穴
　　 在膻中下一寸六分陷中。灸五壮。针三分。明堂经云。针二分。下经云。
　　膻中下一寸。灸三壮。又云。膻中下一寸宛宛中。主食饮不下。呕逆食下还出也。铜人经云任脉气所发。治胸胁支满。噎塞心下满。
　　
　　卷七　针灸门
　　穴
　　
　　 府
　　（素问作前）
　　二穴
　　 在巨骨下。璇玑旁各二寸陷中。仰而取之（明堂经云。
　　仰卧取之）。针三分。灸五壮。明堂下经云。灸三壮。又云。主咳逆上气。喘急呕逆。不下饮食。胸中痛也。铜人经云。足太阳脉气所发（又云。足少阳脉气所发）。主喘逆呕吐。胸满不得食（肾）。
　　
　　 中二穴
　　 在 府下一寸六分陷中。仰面取之（明堂经云。仰卧取之）。针四分。
　　灸五壮。明堂下经云。 府下一寸。灸三壮。又云。主咳嗽上喘。不能食也。铜人经云。足少阳脉气所发。治胸胁支满。咳嗽喘逆不得息。呕吐。上气涎出多。胸满不得食。喘悸。坐不安席（又云。足少阴脉气所发）。
　　
　　灵墟二穴
　　 在神藏下一寸六分陷中。仰而取之。针三分。灸五壮。铜人经云。足少阴脉气所发。治胸胁支满。引胸不得息。咳逆呕吐。胸满不嗜食。又云。足少阳脉气所发。
　　
　　神封二穴
　　 在灵墟下一寸六分。仰而取之。灸五壮。针三分。铜人经云。足少阴脉气所发。治胸满不得食。咳逆乳痈。洒淅恶寒。西方子云。主胸满不得息。
　　
　　步廊二穴
　　 在神封下一寸六分陷中。仰而取之。针三分。灸五壮。铜人经云。足少阴脉气所发。治胸胁支满。鼻塞不通。呼吸少气。喘息。不得举臂。
　　
　　神藏二穴
　　 在 中下一寸六分陷中。仰而取之。灸五壮。针三分。铜人经云。足少阴脉气所发。治胸胁支满。咳嗽喘逆。不得息。呕吐胸满不得食（又云。足少阳脉气所发）。
　　
　　卷七　针灸门
　　穴
　　
　　气户二穴
　　 在巨骨下俞府两旁。各二寸陷中。仰而取之。针三分。灸五壮。铜人经云。足阳明脉气所发。治胸胁支满。喘逆上气。呼吸胸背急。不得息。食不知味（胃）。
　　
　　库房二穴
　　 在气户下一寸六分陷中。仰而取之。灸五壮。针三分。明堂经云。在陷者宛宛中。主胸胁支满。咳逆上气。呼吸不得息。及肺寒咳嗽。多唾脓血浊沫。铜人经云。足阳明脉气所发。
　　
　　屋翳二穴
　　 在库房下一寸六分陷中。仰而取之。灸五壮。针三分。铜人经云。足阳明脉气所发。治咳逆上气。呼吸多唾浊沫脓血。身体肿。皮肤痛不可近衣。淫泺螈 不仁。
　　
　　膺窗二穴
　　 在屋翳下一寸六分陷中。灸五壮。针四分。铜人经云。足阳明脉气所发。治胸满短气。唇肿乳痈。寒热睡卧不安。西方子云。主胸塞痈肿。及肠鸣泄注也。
　　
　　乳中二穴
　　 当乳是。足阳明脉气所发。禁灸。灸不幸生蚀疮。疮中有清汁脓血可治。疮中有 肉若蚀疮者死。微刺三分。西方子云。禁不灸。
　　
　　乳根二穴
　　 在乳下一寸六分陷中。仰而取之。灸五壮。针三分。明堂经云。主胸下满闷。痛膺臂肿。及乳痛也。明堂经云。主隔气不下食。噎病。铜人经云。足阳明脉气所发。
　　治胸下满痛。臂肿乳痈。凄惨寒痛。不可俯仰。西方子云。主胸中满痛。
　　以上十二穴。去膺中行各四寸。递相去一寸六分
　　卷七　针灸门
　　穴
　　
　　云门二穴
　　 在巨骨下。侠气户旁各二寸陷中。灸五壮。针三分。刺深使人气逆。
　　不宜深刺。明堂经云。云门在巨骨下。气户两旁各二寸陷中。动脉应手。举臂取之。山眺经云。
　　在人迎下第二骨间。相去二寸三分。通灸。禁针。甲乙经云。灸五壮。针七分。若深。令人气逆。西方子云。主呕逆上气。胸胁彻骨痛。主喉痹胸中烦满。咳喘不得息。不得举臂。胸胁短气。气上冲心。肩痛。铜人经云。手太阴脉气所发。针入二分。又云。足太阴脉气所发理肺同药疗之（肺）。
　　
　　中府二穴
　　 一名膺中。俞肺之募。在云门下一寸六分。乳上三肋间。针三分。留五呼灸五壮。素问注云。在胸中行两旁。相去六寸。云门下一寸。乳上三肋间。动脉应手陷中仰而取之。明堂经云。主肺急。胸中满。喘逆。唾浊善噎。皮肤痛也。铜人经云。主喉痹胸满。寒热胸中满。腹痛。面腹肿。及膈寒食不下。呕吐还出。及肺系急。咳辄胸痛。主上气咳唾浊涕。肩背痛。风汗出。腹胀食饮不下。悚悚胆热。又云。足太阴之会。主肤骨痛寒热（又）
　　周荣二穴
　　 在中府下一寸六分陷中。仰而取之。针四分。明堂经云。灸五壮。主胸胁支满。不得俯仰。咳唾稠脓也。铜人经云。足太阴脉气所发。主咳逆上气。呼吸多唾浊沫脓血。饮食不下（脾）。
　　
　　胸乡二穴
　　 在周荣下一寸六分陷者宛宛中。仰而取之。针四分。灸五壮。铜人经云。足太阴脉气所发。治胸胁支满。引胸背痛。卧不得转侧（又）。
　　
　　天溪二穴
　　 在胸乡下一寸六分陷中。仰而取之。针四分。灸五壮。铜人经云。足太阴脉气所发。治胸中满痛。咳逆上气。喉中作声。乳肿痈溃。贲膺（又）。
　　
　　食窦二穴
　　 在天溪下一寸六分陷中。举臂取之。针四分。灸五壮。铜人经云。足太阴脉气所发。治胸胁支满。膈间雷鸣。陆陆常有水声。以上十二穴去膺中行各六寸六分。
　　
　　卷七　针灸门
　　穴
　　
　　渊液二穴
　　 在腋下三寸宛宛中。举臂得之。禁灸。灸之不幸令人生肿蚀马疡。内溃者死寒热生马疡可治。针三分。铜人经云。治胸无力。臂不举。西方子云。又名泉液也（胆）。
　　
　　辄筋二穴
　　 在腋下三寸复前一寸胁首。灸三壮。针六分。铜人经云。足少阳脉气所发。治胸中暴满。不得卧喘息也（又）。
　　
　　天池二穴
　　 一名天会。在乳后一寸腋下三寸。着胁直腋撅肋间。灸三壮。针三分铜人经云。手心主足少阳脉之会。治寒热胸膈烦满。头痛。四支不举。腋下肿。上气咳嗽。
　　胸中有声。喉中鸣。明堂经云。主寒热 疟。热病汗不出（心）。
　　
　　大包二穴
　　 在渊液下三寸。脾之大络。布胸胁中。出九肋间。灸三壮。针三分。
　　铜人经云。治腹有大气。不得息。胸胁中痛。内实则其身尽寒。虚则百节皆纵（脾）。
　　
　　卷七　针灸门
　　穴
　　
　　鸠尾一穴
　　 一名尾翳。一名 。在胸前蔽骨下五分。不可灸。灸即令人毕世少心力此穴大难针。大好手方可下针。不然。取气多。令人夭。针三分。留三呼。泻五吸。肥人倍之。明堂经云。在蔽骨下五分陷者中。灸三壮。主心惊悸。神气耗散。癫痫病狂。不择言也。素问注云。不可灸刺。人无蔽骨者。从歧骨际下行一寸。铜人经云。治心风惊痫发癫。
　　状如鸟鸣。破心吐血。心中气闷。不喜闻人语。心腹胀满胸中满。咳逆数噫。喘息。喉痹咽壅。水浆不下。忌如前法。西方子云。禁灸（任）。
　　
　　巨关一穴
　　 心之募。在鸠尾下一寸。鸠尾巨者。少令强一寸中取穴。针六分。留七呼得气即泻。可灸七壮。止七七壮。明堂经云。在鸠尾下一寸陷者中。主心痛不可忍。呕血烦心。膈中不利。胸胁支满。霍乱吐痢不止。困顿不知人。铜人经云。任脉气所发。治心中烦满。热病。胸中痰饮。腹胀暴痛。恍惚不知人。息贲时唾血。蛔虫心痛。蛊毒霍乱。发狂不识人。惊悸少气。又云。主热风痫。西方子云。主风癫浪言。或作鸟鸣声。不能食。无心力。凡心痛有数种。冷痛。蛔虫心痛。蛊毒。霍乱不识人。及腹中满暴痛。汗出及手清臂不举。忌同。
　　
　　上脘
　　（一作管）
　　一穴
　　 在巨阙下一寸。当一寸五分去蔽骨一寸（明堂经云去巨骨三寸）。针入八分。先补后泻。神验。如风痫热病。宜先泻后补。立愈。日灸二七壮。至百壮。未愈。倍之。忌同。明堂下经云。灸三壮。铜人经云。任脉足阳明手太阳之会。治心中热烦。贲豚气胀满不能食。霍乱吐利。身热汗不出。三焦多涎。心常惊悸。心痛不可忍。伏梁气状如覆杯。林又云主霍乱心痛不可眠卧。心中闷发哕。西方子云。去鸠尾三寸。明堂经云。主呕吐食饮不下。胸胀气满。心忪惊悸。时吐呕血。腹内刺痛。
　　
　　中腕一穴
　　 一名太仓。胃之募。在上腕下一寸。上纪者。中腕也。针八分。留七呼。
