<!-- { "loadSidebar": true } -->
　　泻五吸。疾出针。灸二七壮。止百壮。忌同。明堂经云。日灸二七壮。止四百壮（千金。一名胃募。在心下四寸。胃管下一寸）。铜人经云。手太阳足阳明所发。任脉之会。治心下胀满。伤饱食不化。霍乱。吐泻。不自知。心痛。温疟。伤寒。饮水过多。腹胀气喘。因读书得贲豚气上攻。伏梁心下闷状如覆杯。寒癖结气。忌猪鱼生冷酒面等物。西方子云。主心匿不能食。反胃霍乱。心痛。热瘟。 疟。天行。伤寒。腹中热。喜渴涎出是蛔。以手聚而按之坚持。及腹胀不通。大便坚。忧思损伤。气积聚。及腹中痛甚作脓肿。往来上下。胁下坚痛鼻间焦臭头热。鼻 衄。伤寒伤饱。食饮不化。目黄振寒。及冲疝胃痛。死不知人。及治背与心相按而痛。资生经云。王氏云。按气穴论注云。中腕居心蔽骨与脐之中。刺入一寸二分。与铜人经稍异。宜从铜人为稳。其曰。胃之募。盖饮食蓄积于此也。予尝苦脾痛。尝灸此穴觉冷气从两胁下而上至灸处即散。此灸之功也。自后频灸此穴。亦每教人灸此。凡脾疼不可忍。饮食全不进者。皆宜灸之（难经疏。府会太仓。府病治此。在心下三寸）。
　　
　　建里一穴
　　 在中腕下一寸。针五分。留十呼。灸五壮。铜人经云。治心下痛。
　　不欲食呕逆上气。腹胀身肿。又云。治肠中疼痛。针入一寸二分。灸亦良。西方子云。在中脘下一寸二分。不可灸。
　　
　　下脘一穴
　　 在建里下一寸。针八分。留三呼。泻五吸。灸二七壮。止二百壮。铜人经云在足太阴任脉之会。治腹痛。六腑之气寒。谷食不转。不嗜食。小便赤。腹坚硬。癖块。
　　脐上脉厥气动。日渐羸瘦。针入八分。灸亦佳。又云。治腹胃不调。腹内痛不能食。肠坚腹胃胀。
　　
　　水分一穴
　　 在下脘下一寸。脐上一寸。针八分。留三呼。泻五吸。若水病。灸大良。
　　可灸七壮。止百壮。禁针。针水尽即毙（一云。陷者中）。明堂经云。水分穴若水病灸大良。
　　日灸七壮。止四百壮。针五分。留三呼（又云。水气难得针。针水分穴。水尽即死。又云可针。今莫若以不针为是）。又云。主水气浮肿。鼓胀。肠鸣如雷。鼓声时上冲心。日灸三壮四日止。铜人经云。任脉气之所发。治腹坚如鼓。水肿肠鸣。胃虚胀。不嗜食。绕脐痛冲胸不得息。又云。一名分水。主腹痛不能食。肠坚腹肿。胃管不调。坚硬。资生经云。明堂经云。若是水病。灸之大良。针入五分。而铜人经云。若是水病。灸之大良。禁不可针。针水尽即毙。是又不可针矣。恐人但知明堂经之可针。不知铜人经之不可针也。于是书之以示世医云。按水分穴。仍以不进针为是。
　　
　　神阙一穴
　　 一名气合。当脐中灸百壮。禁针。忌同。素问注云。禁刺。刺之使人脐中恶。肠溃矢出者死。不可治。灸三壮。铜人经云。治泻利不止。小儿奶利不绝。腹大绕脐痛水肿鼓胀。肠中鸣。状如流水声。久冷伤惫。可灸百壮。禁不可针。慎如常法。西方子云小儿灸五壮。止七壮。资生经云。脐中。千金等经不言禁灸。只言禁针。铜人经云。宜灸百壮。近世名医。遇人中风不省。急灸脐中皆效。徐 。卒中不省得桃源簿为灸脐中。百壮始苏。更数月。乃不起。郑纠云。有一亲。卒中风。医者为灸五百壮而苏。后年余八十。向使徐灸至三百壮。安知其不永年耶（论神阙穴多灸极是）。
　　
　　阴交一穴
　　 一名横户。素问云。在脐下一寸。针八分。得气即泻。灸百壮止。明堂经云。灸不及针。日三七壮。止百壮。西方子云。明堂经云。日灸三七壮。止七百壮。主脐下热小便赤。气痛。状如刀搅。作块状。如覆杯。妇人月脉断绝。月事不调。带下崩中。因产后恶露不止。绕脐冷痛。如脏腑游气。及脐下 痛。铜人经云。任脉气所发。治寒疝。引少腹痛。腰膝拘挛。腹满。女人月事不绝。针入八分。得气即泻。泻后宜补。灸亦得。然不及针。
　　
　　气海一穴
　　 一名脖 。一名下肓。在脐下一寸半宛宛中。针八分。得气即泻。泻后宜补之。灸百壮。今附气海者。是男子生气之海也。治脏气虚惫。贲气不足。一切气疾。久不瘥皆灸之。明堂经云。灸七壮。主冷病面黑。肌体羸瘦。四肢力弱。小腹气积聚贲豚。腹坚脱阳欲死。不知人。五脏气逆上攻也。西方子云。主少腹疝气。游行五脏。腹中切痛。及惊不得卧。主冷气冲心。妇人恶露不止。绕脐痛。气结成块。状如覆杯。小便赤涩。铜人经云。任脉气所发。治脐下冷痛。及妇人月事不调。带下崩中。慎如常法。资生经云。此经以气海为生气之海。难经疏。以为元气之海。则气海者。盖人之元气所生也。故柳公度曰。吾养生气无他术。但不使元气作喜怒。使气海常温尔。今人既不能不以元气作喜怒矣。若能时灸气海使温。亦其次也。王氏曰。余旧多病。常苦气短。医者教灸气海。气遂不促。自是每岁须一二次灸之。则以气怯故也。
　　
　　石门一穴
　　 一名利机。一名精露。在脐下二寸。灸亦良。可灸二七壮。止百壮。
　　妇人不可针。针之终身无子。甲乙经云。一名精露。一名丹田。一名命门。针八分。留三呼。得气即泻。下经云。灸七壮。千金云。灸绝孕。刺五分。明堂经云。在脐下二寸陷者中。主腹大坚。气淋小便黄。身寒热。咳逆上气。呕血。卒疝绕脐痛。贲豚气上冲。甄权云。主妇人因产恶露不止。西方子云。又名端田。女子不灸。主腹胀痛。坚硬。妇人恶露不止。遂成结块。崩中漏下。断续灸亦良。大便难。并大便闭塞。气结心坚满。及小腹坚痛。引阴中不得小便。并小腹中拘急。及腹中满。暴痛。汗出。并水胀水气行皮中。小腹皮敦敦然。小便黄。气满不欲食。谷入不化。及呕吐并贲豚上气。小腹疝气游行五脏。疝绕脐冲胸。不得息疝积及二丸骞痛。铜人经云。三焦之募。任脉气所发。治腹坚肢满。资生经云。脐下二寸名石门。明堂经载甲乙经云。一名丹田。千金素问注。亦谓丹田。在膝下二寸。世医因是遂以石门为丹田。误以丹田乃在脐下三寸。难经疏论之详而有据。当以难经疏为正。铜人经云针之绝子。千金云。灸之绝孕。要之。妇人不必针灸此穴（论丹田穴。当以脐下二寸为是也）。
　　
　　关元一穴
　　 一名次门。在脐下三寸。小肠之募。足太阴少阴厥阴三阴任脉之会。
　　下纪者。关元也。针八分。留三呼。泻五吸。灸百壮。止三百壮。明堂经云。若怀胎必不宜针。
　　若针而落胎。胎多不出。而针外昆仑立出。灸亦良。然不及针。灸三十壮。下经云。五壮。
　　岐伯云。但是积冷处。皆宜灸。明堂经云。在脐下三寸陷者中。主贲豚。寒气入小肠。时欲呕。溺血。小便黄。腹漏不止。卒疝小腹痛。转胞不得小便。西方子云。主脐下 痛。小便赤涩。不觉遗沥。小便处痛。状如疝。尿如血色。脐下结血状如覆杯。妇人带下。因产恶露不止。月脉断绝。产道冷。及胁下胀。小腹热而偏痛。寒气入腹。及石淋。脐下三十六疾。
　　不得小便。及肠中尿血。胞转气淋。又主小便数及泄痢不止。小腹满。石淋及贲豚气入小腹暴疝痛。身热头痛。进退往来。铜人经云。及治妇人带下瘕聚。月脉断绝。带下经冷。慎如常法。资生经云。关元乃丹田也。诸经不言。惟难经疏云。丹田在脐下三寸。方圆四寸。
　　着脊梁。两肾间中央赤是也。左青右白。上黄下黑。三寸法三光。四寸法四时。五色法五行皆从此说。多者千余壮。少者三二百壮。不知全活者几何人。然亦宜频灸。故曰若要安丹田三里不曾干。
　　
　　中极一穴
　　 一名玉泉。一名气原。在关元下一寸。针八分。留十呼。得气即泻。
　　灸百壮至三百壮。明堂经云。主妇人月事断绝。四度针（铜人经作一度针）。针即有子。故实时任针也。灸不及针日。三七壮。下经云。五壮。又云。在脐下四寸陷者中。灸五壮。至尸厥不知人。冷气积聚。时上冲心。饥不能食。小腹痛积聚。坚硬如石。小便不利。失精绝子。面也。西方子云。主淋。小便赤。尿道痛。脐下结块如覆杯。妇人因产后恶露不止。遂成疝瘕或因月事不调。血结成块。拘挛腹疝。月水不下。乳食疾绝子。阴痒。子门不端。小肠若寒。贲豚抢心。饥不能食。腹胀经闭。不通。小便不利。失精。及主恍惚尸厥。烦痛。铜人经云。膀胱之募。是三阴任脉之会。治五淋。及阳气虚惫。疝瘕水肿。贲豚抢心。甚则不得息。
　　
　　曲骨一穴
　　 在横骨上毛际陷中。灸七壮。至七七壮。针二寸。明堂下经云。横骨上中极下一寸毛际陷中。千金云。脐下五寸。明堂经云。主五淋小便黄。水病胀满。妇人带下赤白。恶合阴阳。小便闭涩不通。但是虚乏冷极者。皆宜灸之。西方子云。又名屈骨。主小便胀。血癃。小便难。主癫疝。小腹痛。妇人赤白带下。铜人经云。动脉应手。任脉足厥阴之会。治少腹胀满。小便淋沥不通。灸同。针一二寸。
　　
　　会阴一穴
　　 一名屏翳。在两阴间。任脉别络。夹督脉波脉之会灸三壮。西方子云在大便前。小便后。两阴间。主阴头寒。主痔与阴相通者死。阴中诸病。前后相引痛。不得大小便。女子经不通。男子阴端寒冲心。铜人经云。治小便难。窍中热。皮疼痛。谷道搔痒
　　卷七　针灸门
　　穴
　　
　　幽门二穴
　　 侠巨阙两旁各五分。灸五壮。针五分。明堂经云。在巨阙旁各一寸半陷中千金云。幽门侠巨阙各一寸。明堂经云。一名幽关。铜人经云。冲脉足少阴之会。治胸中引痛。心下烦闷逆。气里急支满。不嗜食。数咳。健忘。泻利脓血。少腹胀满。呕沫吐涎喜唾。女子心痛。逆气善吐。食饮不下。干哕。西方子云。在巨阙旁半寸陷中。资生经云。铜人经云。在幽门侠巨阙。肓俞夹脐傍各五寸。相去一寸。明堂乃云幽门在巨阙旁一寸半。通谷夹上脘旁相去三寸。按千金四满（第二行穴）。在丹田（今石门）。两边各一寸半。与明堂经合。始知铜人经误云（肾）。
　　
　　通谷二穴
　　 在幽门下一寸。针五分。灸五壮。明堂经云。夹上脘两旁。相去三寸下经云。灸三壮。又云。在幽关下一寸陷者中。灸三壮。主失欠口 。及呕。暴哑不能言也。
　　西方子云。主头痛寒热。汗出不恶寒。主项如拔不可左右顾。目KT KT 不明。风寒及鼻出清涕。
　　结积留饮。 癖。癖囊胸满支饮。主喜呕。及心中愤愤。数欠。癫痫。心下悸。咽中澹澹恐生食喜呕。铜人经云。冲脉足少阴之会。主干呕。又无所出。又治劳食。欲膈结。
