<!-- { "loadSidebar": true } -->
　　 火也。一名五里。在掌中央横文动脉中。屈无名指着处是。灸三壮。
　　明堂经云。针二分。得气即泻。只一度针。过两度令人虚。不得灸。灸令生息肉。日加忌同。素注云。灸三壮（一名掌中）。铜人经云。手厥阴脉之所流也。为荥。治中风喜怒。悲笑不休。
　　手痹。热病三日汗不出。怵惕。胸胁痛不可转侧。大小便血。衄血不止。气逆呕哕烦渴。食饮不下。大小人口中腥臭。胸胁支满。黄胆目黄。又云。主手掌后 痹手痹。白屑起。西方子云。主喉嗌痛。主呕吐。主风热。心中悲喜思慕 。喜笑不止。及口中烂。掌中热。主热痔。咳溺溺血。资生经云。赵岐释孟子云。无名之指第四指也。今日屈无名指着处是穴。
　　盖屈第四指也（无名指。当屈中指为是。今说屈第四指。非也）。
　　
　　大陵二穴
　　 土地。在掌后两筋间陷中。针五分。灸三壮。铜人经云。手厥阴脉之所注也。为 。治热病汗不出。臂挛腋肿。善笑不休。心悬若饥。喜悲泣惊恐。目赤。小便如血呕逆狂言不乐。喉痹口干。身热头痛。短气胸胁痛。西方子云。主心痛。咳逆寒热发。手掣手挛。及主风热善怒。心中悲喜。思慕 欷。喜笑不止。主心下澹澹。主掌中热。身热如火。浸淫烦满。舌本痛。主疟乍寒乍热。主咳喘。主呕血。主胸中痛。主痂疥。
　　
　　内关二穴
　　 在掌后去腕二寸。别走少阳。针五分。灸三壮。西方子云。主面赤热主目KT KT 。昏夜无所见。主目赤支满。中风肘挛。实则心暴痛。虚则心烦惕惕。
　　
　　间使二穴
　　 金也。在掌后三寸两筋间陷中。针三分。灸五壮。明堂下经云。七壮（千金云。腕后三寸。或云掌后陷中）。又云。主卒狂惊悸。臂中肿痛。屈伸难。岐伯云。主鬼神邪也。铜人经云。手厥阴脉之所行也为经。治心悬如饥。卒狂。胸中澹澹恶风寒。呕吐怵惕。寒中少气。掌中热。腋肿肘挛。卒心痛多惊。喑不得语。咽中如鲠。西方子云。灸七壮主心胸痹背相引。主嗌中如扼。主肘内廉痛。主热病烦心。喜哕喜动为热。
　　
　　 门二穴
　　 去腕五寸。手厥阴 。针三分。灸五壮。铜人经云。治心痛衄血。呕哕。惊恐畏人。神气不足。及呕血。西方子云。在掌后去腕五寸。
　　
　　曲泽二穴
　　 水也。在肘内廉陷中。屈肘取之。灸三壮。针三分。留七呼。素问注云。
　　内廉下。铜人经云。厥阴心主脉之所入也。为合。治心痛善惊。身热。烦渴口干。逆气呕血风胗。臂肘手腕善动摇。又云。主心下澹澹。时螈 喜摇头。颜清汗出不过肩。伤寒病温温身热。西方子云。主呕涎或血。掣痛手不可伸。
　　
　　天泉二穴
　　 一名天湿。在曲腋下二寸。举臂取之。针六分。灸三壮。铜人经云。
　　治心病胸胁支满。咳逆。膺背胛间臂内廉痛。
　　
　　卷八　针灸门
　　穴
　　
　　关冲二穴
　　 金也。在手小指次指端。去爪甲角如韭叶。针一分。灸一壮。忌同。
　　素问注云。三壮（一云。握拳取之）。铜人经云。手少阳脉之所出也。为井。治喉痹。舌卷口干。
　　头痛。霍乱。胸中气噎不嗜食。臂肘痛不可举。目生翳膜。视物不明。慎猪鱼酒面生冷之物西方子云。在手小指端。主风眩心烦。臂外廉痛。手不及头。左取左右取右。主肘疼不能自带衣。主肩臂酸重。面黑渴风。热病烦心。心闷而汗不出。掌中热。心痛。身热如火。浸淫烦满。舌本痛。寒热凄索。气上不得卧。霍乱肩中热。头不可以顾。
　　
　　液门二穴
　　 水也。在手小指次指间陷中。针二分。灸三壮（一云，握拳取之）。明堂经云。主肘痛不能上下。 疟寒热。目涩KT KT 。头痛泣出也（一作腋门）。铜人经云。手少阳脉之所流为荥。治惊悸妄言。咽外肿。寒厥手臂痛。不能自上下。 疟寒热。目眩头痛。暴得耳聋。目赤涩。齿龋痛。西方子云。主呼吸短气。咽如息肉状。面赤热。病先不乐。面热无汗。风寒热。耳痛鸣聋。
　　
　　中渚二穴
　　 木也。在手小指次指本节后间陷中。针三分。灸三壮。明堂经云。灸二壮主目KT KT 无所见。肘臂酸痛。手五指不握尽痛也。铜人经云。手少阳脉之所注也。为 。
　　治热病汗不出。目眩头痛。耳聋。目生翳膜。久疟咽肿。西方子云。主头目重额颅热痛。面赤目不明。恶风寒。嗌痛寒热。耳痛嘈嘈。手五指不得屈伸。
　　
　　阳池二穴
　　 一名别阳。在手表腕上陷中。针三分。留三呼。不可灸。忌同。素问注云灸三壮。铜人经云。手少阳脉之所过。为原。治寒热疟。或因折伤。手腕。捉物不得。肩臂痛不得举。慎生冷物等。西方子云。主热病汗不出。
　　
　　外关二穴
　　 手少阳络。在腕后二寸陷中。针三分。留七呼。灸二壮。明堂经云。
　　三壮又云。在腕后二寸陷者宛宛中。主肘腕酸重。屈伸难。手十指尽痛。不得握。兼主耳淳淳浑浑。聋无所闻也。铜人经云。手少阳络。西方子云。主臂痿不仁。臂不及头。
　　
　　支沟二穴
　　 火也。在腕后三寸。两骨间陷中。针二分。灸七壮。忌同。明堂经云五壮。素问注云。二壮。千金云。腕后臂外三寸。明堂经云。主热病汗不出。肩背酸重。胁腋急痛。四肢不举。口噤不开。暴哑不能言也。铜人经云。手少阳脉之所行也。为经。治霍乱呕吐。慎酒面生冷猪鱼物。西方子云。主心痛如锥刺。甚者手足寒至节不息者死。主咳。面赤而热。肘节痹。腋热马刀肿 。主漏。主痂疥。女人脊急。目赤嗌痛。
　　
　　会宗二穴
　　 在腕后三寸空中一寸。针三分。灸三壮。铜人经云。治肌肤痛。耳聋风痫。西方子云。主耳浑浑淳淳。聋无所闻。
　　
　　三阳络二穴
　　 在臂上大交脉（明堂云。肘前五寸外廉陷中）。支沟上一寸。禁针。
　　灸七壮。明堂经云。五壮。铜人经云。治嗜卧。身体不欲动摇。耳卒聋。齿龋。暴哑不能言。
　　
　　天井二穴
　　 土也。在肘外大骨后肘上（明堂作后）。一寸两筋间陷中。屈肘取之。
　　甄权云。曲肘后一寸。叉手按膝头取之两筋骨罅。针三分。灸三壮。忌同。明堂云。五壮。素问注。刺一寸。千金云。肘后两筋间。明堂经云。主肘痛引肩不可屈伸。颈项及肩背痛。臂痿不仁。惊悸悲伤。痫病羊鸣吐舌也。铜人经云。手少阳脉之所入也。为合。治心胸痛。咳嗽上气。唾脓。不嗜食。惊悸螈 。风痹。臂肘痛。捉物不得。慎如常法。西方子云。主大风默默不知所痛。悲伤不乐。悲愁恍惚。疟食时发心痛。主癫疾。惊掣羊痫戾颈。肩肉 木。
　　
　　四渎二穴
　　 在肘前五寸外廉陷中。灸三壮。针六分。留七呼。铜人经云。治暴气耳聋。齿龋痛。西方子云。主呼吸短气。咽中如息肉状。
　　
　　清冷渊二穴
　　 在肘上二寸。伸肘举臂取之。灸三壮。针三分。西方子云。一名清冷泉。在肘后三寸。又名青灵。主濡从肩不举。不能带衣。头痛振寒。目黄胁痛。
　　
　　消泺二穴
　　 在肩下臂外腋斜肘分下行。针一分。灸二壮。明堂云。在肩下臂外腋斜肘分下行。针六分。灸三壮。素问注云。肩下臂外关腋。铜人经云。治寒热风痹。项痛肩急。
　　西方子云。主头痛项如拔。不可左右顾。颈有大气。
　　
　　卷八　针灸门
　　穴
　　
　　大敦二穴
　　 木也。在足大指端。去爪甲如韭叶。及三毛中。灸三壮。针三分。留六呼千金云。足大指聚毛中。铜人经云。足厥阴脉之所出也。为井。治卒疝。小便数遗溺。阴头中痛。心痛汗出。阴跳上入腹。阴偏大。腹脐中痛。悒悒不乐。病左取右。右取左。腹胀肿满。少腹痛。中热喜寐。尸蹶状如死。及妇人血崩不止。西方子云。一名大训。主目不欲视。太息。五淋不得尿。哕噫。
　　
　　行间二穴
　　 火也。在足大指间动脉应手陷中。灸三壮。针六分。留十呼。铜人经云。
　　足厥阴脉之所流也。为荥。治溺难。又白浊寒疝。少腹肿。咳逆呕血。腰痛不可俯仰。腹中胀。心痛。面色苍苍如死状。终日不得息。口 。四肢逆冷。嗌干烦渴。瞑不欲视。目中泪出。太息癫疾。短气不闭。西方子云。主茎中痛。胸背痛。心悲不乐数欠。及主妇人月事不利。见赤白而有身反败。阴寒振寒溲白。尿难痛。
　　
　　太冲二穴
　　 土也。在足大指本节后二寸。或一寸半陷中。令附见诊太冲脉。可诀男子病死生。针三分。留十呼。灸三壮。明堂云。在足大指本节后二寸骨罅间陷中。灸五壮。素问注云。在足大指间本节后二寸。动脉应手。刺腰痛。又云。在大指本节后内间二寸。明堂经云。主卒疝小腹痛。小便不利。如淋状。及月水不通。铜人经云。足厥阴脉之所注也。为。治腰引少腹痛。小便不利。状如淋。 疝。小腹肿。溏泄遗溺。阴痛。面目苍色。胸胁支满。足寒大便难。呕血。女子漏血不止。小儿卒疝。呕逆。发寒。嗌干。肘肿内踝前痛。
　　淫泺 酸。腋下肿。马刀疡 唇肿。西方子云。主善渴喉中鸣不得尿。阴上痛。溏泄。泄血面陈黑。
　　
　　中封二穴
　　 金也。在足踝前一寸。仰足取之陷中。伸足乃得之。针四分。留七呼灸三壮。素问注云。内踝前一寸半。甲乙经云。一寸。又云。内踝前一寸斜行小脉。一名悬泉铜人经云。足厥阴脉之所行也。为经。治 疟。色苍苍振寒。少腹肿。食怏怏绕脐痛。足逆冷不嗜食。身体不仁。寒疝相引腰中痛。或身微热。西方子云。主小腹痛振寒。溲白。尿难痛。嗌干善渴。身黄有微热。少气身重湿。内踝前痛。膝肿 厥身体不仁。痛疝癃暴痛。
　　痿厥咽偏肿。不可以咽。
　　
　　蠡沟二穴
　　 在足内踝上五寸。别走少阳。针二分。留三呼。灸三壮（又云交仪在内踝上五寸陷者中。恐即蠡沟穴。但别出蠡沟。故不同晓。蠡沟亦名交仪）。铜人经云。足厥阴络。治卒疝少腹肿。时少腹暴痛。小便不利如癃闭。数噫恐悸。少气不足。腹中痛。悒悒不乐。咽中闷如有息肉壮。背拘急不可俯仰。西方子云。主女子赤白淫下。时多时少。腹暴刺痛。明堂云。治卒疝小腹痛。及妇人漏下赤白。月水不调。脐下积气如卵石。足寒胫酸。屈伸难也。又云。灸七壮。
　　
　　中都二穴
　　 一名中 。在内踝上七寸。 骨中与少阴相直。针三分。灸五壮。铜人经云。治肠 疝。少腹痛。妇人崩中。因产恶露不绝。西方子云。治足下热。胫寒不能久立湿痹不能行。
　　
　　膝关二穴
