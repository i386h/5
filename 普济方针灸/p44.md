<!-- { "loadSidebar": true } -->
　　 在犊鼻下二寸陷中。针四分。灸五壮（犊鼻在足阳明）。治风痹膝内痛引膑不可屈伸。咽中痛（铜人经）。
　　
　　曲泉二穴
　　 水也。在膝内辅骨下大筋上小筋下陷中。屈膝取之。又云。正膝屈内外两筋间宛宛中。又在膝曲横纹头。针六分。灸三壮。铜人经云。足厥阴脉之所入也。为合。治女子血瘕。按之如汤浸股内。少腹肿阴梃出。丈夫 疝。阴股痛。小便难。腹胁支满。癃闭少气泄利。四肢不举。实即身热目眩痛。汗不出目KT KT 。膝痛筋挛。不可屈伸。发狂衄血喘呼。少腹痛引喉咽。及治风劳失精。身体极痛。泄水下利脓血。阴肿 痛。针入六分。留十呼。
　　
　　阴包二穴
　　 在膝上四寸股内廉两筋间。足厥阴别走。治腰尻引少腹痛。遗溺不禁针六分。灸三壮。明堂云。七壮。主腰痛连小腹肿。小便不利。月水不调。
　　
　　五里二穴
　　 在气冲下三寸。阴股内动脉。灸五壮。针六分。治肠中满。热闭不得溺（气冲在腹部第三行。阴廉穴气冲同）。西方子云。主嗜卧。四肢不得动摇。王氏云。五里有二里。其一。在手阳明肘上三寸。其一在此当为足五里也。
　　
　　阴廉二穴
　　 在羊矢下。去气冲二寸动脉中。灸三壮。针八分。留七呼。铜人经云治妇人绝产。若未经生产者。灸即有子。
　　
　　卷八　针灸门
　　穴
　　
　　窍阴二穴
　　 金也。在足小指次指端。去爪甲如韭叶。灸三壮。针一分。铜人经云足少阳脉之所出也。为井。治胁痛。咳逆不得息。手足烦热。汗不出。转筋。痈疽。头痛心烦此当为足窍阴也。
　　
　　侠溪二穴
　　 水也。在足小指次指岐骨间。本节前陷中。灸三壮。针三分。明堂云临泣去侠溪一寸半。铜人经云。足少阳脉之所流也。为荥。治胸胁支满。寒热汗不出。目外赤。目眩烦额肿。耳聋胸中痛。不可转侧。痛无常处。西方子云。主目系急。目上插。背痛逆寒泣出。目痒颔痛。引耳嘈嘈无所闻。疟足痛。腋下肿。马刀 。
　　妇人小腹坚痛。月水不通。乳肿溃。胸中寒如风状。头眩两颊痛。明堂经云。主耳鸣聋。
　　
　　地五会二穴
　　 在足小指次指本节后陷中。去侠溪一寸。针一分。不可灸。灸使人羸瘦。不出三年卒。铜人经云。治伤内唾血。足外皮肤不泽。乳肿。针三分。
　　
　　临泣二穴
　　 木也。在足小指次指本节后间陷中。去侠溪一寸半。灸三壮。针二分明堂经云。主胸膈满闷。腋下肿。善自啮颊。并疟病。日西发者。铜人经云。足少阳脉之所注也为。治胸中满。缺盆中及腋下肿。马刀疡 。天牖中肿。淫泺 酸。目眩枕骨合颅痛。
　　洒淅振寒。妇人月事不利。季胁支满。乳痈心痛。周痹痛无常处。厥逆气喘不能行。西方子云。主枕骨颔厌悬足痛。大风目痛。髀中痛不得行。足外使痛。身痹洒淅振寒。及小儿惊痫反视。王氏云。偃伏第三行。既有临泣穴矣。此亦有临泣穴。盖足临泣也。
　　
　　丘墟二穴
　　 在外踝下如前陷中。去临泣三寸。灸三壮。针五分。留七呼。铜人经云。
　　足少阳脉之所过也。为原。治胸胁满痛不得息。久疟振寒。腋下肿。痿厥坐不能起。髀枢中痛。目生翳膜。腿 酸转筋。卒疝少腹坚。寒热颈肿。西方子云。主疟振寒。腕不收。目不明。明堂经云。主胸胁痛。善太息。胸满膨膨然。足胫偏细。
　　
　　悬钟二穴
　　 在足外踝上三寸动脉中。一名宛宛中。针六分。留七呼。灸五壮。千金云一名绝骨（外踝上三寸。又云四寸）。明堂经云。主心腹胀满。胃中热。不嗜食。膝 连胫痛。筋挛急。足收履坐不能起。铜人经云。足三阳之大络。按之阳明脉绝乃取之。西方子云主五淋。湿痹流肿。筋急螈 胫痛。小儿腹满不能食饮。四肢不举。风劳身重。明堂经云主腹满。中焦客热不嗜食。并腿胯连膝胫痹麻屈伸难也。
　　
　　阳辅二穴
　　 火也。在足外踝上四寸。辅骨前绝骨端如前三分。去丘墟七寸。灸三壮。
　　针五分。留七呼。千金云。外踝上 辅骨前。铜人经云。足少阳脉之所行也。为经。治腰溶溶如坐水中。膝下肤肿。筋挛。诸节尽痛。痛无常处。腋下肿 。马刀喉痹。膝 酸。风痹不仁。西方子云。主腰痛不可以顾。腰痛如锤居中。肿痛不可以咳。咳则筋缩急。诸节寒热胁痛。
　　
　　光明二穴
　　 在足踝上五寸陷中。针六分。留七呼。灸五壮。明堂下经云。七壮。
　　治疼不能久立。与阳辅疗病同。又云。在膝胫酸痹不仁。手足偏小。坐不能也。铜人经云。别走厥阴足少阳络。治身解寒。淫泺及热病汗不出。卒狂。虚则痿痹。坐不能起。实则足 热膝痛身体不仁。善啮颊。西方子云。主胫酸不能久立。腹足清寒。热膝痛胫热不能行。手足偏小。
　　
　　外丘二穴
　　 在足外踝上七寸。针三分。灸三壮。铜人经云。少阳所生。治肤痛痿痹。
　　胸胁胀满。颈项痛。恶风寒癫疾。今附 犬所伤。毒不出。发寒热。速以三壮。又可灸所啮之处。立愈。
　　
　　阳交二穴
　　 一名别阳。在外踝上七寸。斜属三阳分肉之间。灸三壮。针六分。留七呼千金云。一名足 。在外踝上七寸（一云三寸）。铜人经云。阳维 。治寒厥惊狂。喉痹胸满面肿。寒痹膝 不收。寒热。
　　
　　阳陵泉二穴
　　 土也。在膝下一寸外廉陷中。针六分。得气即泻。又宜久留针。灸七壮至七七壮即止。明堂下经云。一壮。素问注云。三壮。千金云。膝下外尖骨前。难疏。胫骨中微侧少许。筋会阳陵泉。筋病治此。铜人经云。足少阳脉之所入也为合。治膝伸不得屈冷痹脚不仁。偏风半身不遂。脚冷无血色。又以蹲坐取之。灸亦良。可灸七壮。至七七壮即止。西方子云。在外踝上七寸。主头痛寒热。口苦嗌仲介介。头面肿。胸胁柱满。心中怵惕惊。恐人将捕。明堂经云。主膝腹内外廉痛不仁。屈伸难。及喉中鸣。
　　
　　阳关二穴
　　 在阳陵泉上三寸。犊鼻外陷中。针五分。不可灸。千金云。阳关（一名关陵）。铜人经云。治膝外痛不可屈伸。身风痹不仁。
　　
　　中渎二穴
　　 在髀骨外膝上五寸。分肉间陷中。灸五壮。针五分。留七呼。铜人经云。足少阳络。治寒气入于分肉之间。痛攻上下。筋痹不仁。西方子云。不可灸。
　　
　　环跳二穴
　　 髀枢中侧。卧伸下足屈上足取之。灸五十壮。针一寸。留十呼。忌同明堂下经云。在砚子骨宛宛中。灸三壮。甲乙经云。五壮。明堂经云。主冷痹风湿。偏风半身不遂。腰胯疼痛。不得转侧。岐伯云。睡卧伸缩回转不得也。西方子云。治风湿痹。风胗。
　　及胸胁痛无常处。腰胁相引急痛。髀枢中痛不可伸屈。胫痹不仁。髀不仁。铜人经云。忌热面。猪鱼生冷物等。
　　
　　风市二穴
　　 在膝外两筋间。立舒下两手。着腿当中指头陷中。疗冷痹脚膝麻。腿酸痛腰尻重。起坐难。明堂经云。陷者宛宛中。灸三壮。王氏云。予冬月当风市处。多冷痹。
　　急擦热手温之。略止。日或两三痹。偶谬刺以温针遂愈。信乎能治冷痹也。亦屡灸此。不特治冷痹。亦治风之要穴。铜人乃不载。岂名或不同。将其本不全耶。
　　
　　卷八　针灸门
　　穴
　　
　　隐白二穴
　　 木也。在足大指端内侧。去爪甲角如韭叶宛宛中。针三分。今附妇人月事过时不止。刺立愈。明堂云。针一分。留三呼。灸三壮。铜人经云。足大阴脉之所出也。
　　为井治腹胀喘满。不得安卧。膈中呕吐食不下。暴泄衄血不止。足寒不能温。又云。治腹中胀逆气满。胸中热。身体疼痛。西方子云。主腹痛满。及腹中寒冷气。主饮渴。主胫中寒热。
　　主卒尸厥不知人。脉动如故。及胸中痛。
　　
　　大都二穴
　　 火也。在足大指本节后陷中。灸三壮。针三分。千金注云。本节内侧白肉际。明堂经云。主热病汗不出。手足逆冷。腹满善呕。目眩烦心。四肢肿病。铜人经云。足太阴脉之所流。为荥。治热闷吐逆。西方子云。主目眩。暴泄。心痛腹胀。热病汗不出。面清厥逆。霍乱目上插。
　　
　　太白二穴
　　 土也。在足内侧核骨下陷中。灸三壮。针三分。千金云。足大指内侧铜人经云。足太阴脉之所注也。为 。治身热烦满。腹胀食不化。气胀腹鸣呕吐泄有脓血腰痛大便难气逆霍乱腹中切痛西方子云。主头痛寒热。汗出不恶寒。胸胁满胀痛。腰痛不可俯仰热病头重。项痛烦闷。身热热争。
　　
　　公孙二穴
　　 在足大指本节后一寸。灸三壮。针四分。铜人经云。别走阳明太阴络治寒疟不嗜食。卒面肿。烦心狂言。腹虚胀如鼓。西方子云。主头面肿。腹内气大满。
　　
　　商丘二穴
　　 金也。在足内踝下微前陷中。灸三壮。针三分。铜人经云。足太阴脉之所行也。为经。治腹胀肠中鸣不便。脾虚冷人不乐。身寒善太息。心悲气逆。痔疾骨疽蚀。绝子魇梦。西方子云。主心下有寒痹疼。脾热脾虚。腹胀满不得息。善呕心烦满。骨痹。癫疾痫病。寒疟。腹中痛。 疟。主痔血泄后重。阴股内痛。气痈狐疝走上下。引小腹痛。不可俯仰。小腹坚痛。下引阴中。
　　
　　三阴交二穴
　　 在内踝上三寸骨下陷中。明堂云。内踝上八寸陷中。千金方云。内踝上八寸骨下。灸三壮。针三分。铜人经云。足太阴厥阴之交会。治 癖腹中寒。膝股内痛。气逆小便不利。脾病身重。四肢不举。腹胀肠鸣。溏泄食不化。女子漏下不止。西方子云。主膝内廉痛。足痿不能行。资生经云。昔宋太子善医术。出苑逢一妊妇。太子诊曰。女。令徐文伯诊。曰。一男一女。针之。泻三阴交。补合谷。应针而落。果如文伯言。故妊娠不可刺。
　　
　　漏谷二穴
　　 一名太阴络。在内踝上六寸骨下陷中。针三分。明堂云。灸三壮。又云。
　　在足外踝上六寸陷者中。主足热痛。腿冷疼不能久立也。铜人经云。治 癖冷气。心腹胀满食饮不为肌肤。湿痹。西方子云。主肠鸣强欠。心悲气逆。腹胀满急。小便不利。失精。
　　久湿痹不能行。麻痹不仁。
　　
　　地机二穴
　　 亦名脾舍。足太阴 。别走上一寸空在膝下五寸。灸三壮。针三分。
　　明堂云。膝内侧转骨下陷中。伸足取之。主腰痛不可俯仰。足痹病屈伸难也。铜人经云。治女子血瘕。按之如汤沃股内至膝皆痛。丈夫溏泄。腹胁气胀。水肿。腹坚不嗜食。小便不利。西方子云。治溏瘕腹中痛。脏痹 疝。精不足。
　　
　　阴陵泉二穴
