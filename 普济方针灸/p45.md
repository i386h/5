<!-- { "loadSidebar": true } -->
　　 水也。在膝下内侧辅骨下陷中。伸足取之。针五分。当屈膝取之。
　　铜人经云。足太阴脉之所入也。为合。治腹中寒。不嗜食。膈下满。水胀腹坚。喘逆不得卧。腰痛不得俯仰。霍乱疝瘕。小便不利。气淋。寒热不节。西方子云。灸三壮。主心下满。寒中胁下满。腹中盛。足痹痛。失禁遗尿。胸中热暴泄。胀满不得息。肾病气癃尿黄。妇人疝瘕按之如以汤沃股膝。飧飧阴痛。小腹坚急重下湿。不嗜食。腰痛。
　　
　　血海二穴
　　 在膝膑上内廉白肉际二寸中。一作一寸中。灸三壮。针五分。千金云白肉际二寸半。素问注云。一作三寸。铜人经云。治女子漏下恶血。月事不调。逆气腹胀。西方子云。灸五壮。主漏下若血闭不通。月水不调。
　　
　　箕门二穴
　　 在鱼腹上越筋间动脉应手。在阴股内。一云股上起筋间。灸三壮。铜人经云。治淋遗溺。鼠鼷肿痛。小便不通。西方子云。主阴跳。
　　
　　卷八　针灸门
　　穴
　　
　　厉兑二穴
　　 金也。在足大指次指端去爪甲如韭叶。针一分。灸一壮。明堂经云。
　　主尸厥如死。不知人。多睡善惊。西方子云。面上浮肿也。铜人经云。足阳明脉之所出也。为井治尸厥口噤。气绝状如中恶。心腹胀满。热病汗不出。寒热疟。不嗜食。面肿足 寒。喉痹齿龋。恶风鼻不利。西方子云。主鼻不利。涕黄哽咽不得卧。恶寒心痛。胀满不得息。吐舌戾颈。
　　
　　内庭二穴
　　 水也。足大指次指外间陷中。灸三壮。针三分。铜人经云。足阳明脉之所流也。为荥。治四肢厥逆。腹胀满数欠。恶闻人声。振寒咽中引痛。口 齿龋痛。疟不嗜食。西方子云。主厥逆僻禁。腹胀满不得食。喜频伸数欠。
　　
　　陷谷二穴
　　 木也。在足大指次指外间本节后陷中。去内庭二寸。针三分。留七呼灸三壮。明堂云。一名陷骨。主卒疝小腹痛。头面虚肿。及 疟发寒热也。铜人经云。足阳明脉之所注也。为 。治面目浮肿。及水病。善咽肠鸣腹痛。热病汗不出。振寒疟疾。西方子云。主胸胁支满。肠大满。善噫痈肿。
　　
　　冲阳二穴
　　 在足跗上去陷谷三寸。针五分。灸三壮。素问注。跗上五寸骨间动脉刺三分。千金云。跗上五寸骨间。去陷谷三寸（一云二寸）。铜人经云。足阳明脉之所过也。为原。治偏风口眼 斜。肘肿齿龋痛。发寒热。腹坚大不嗜食。振寒久狂。登高而歌。弃衣而走。足缓履不收。西方子云。穴在足跗上五寸骨间。去陷谷一寸。主面浮肿。足痿又主热病汗不出。振寒而战欠。先寒洗浙甚久。面热。热去。汗去之。痛从足起腹大。
　　
　　解溪二穴
　　 火也。在冲阳后寸半。腕上陷中。明堂下经云。在系鞋处。针五分。
　　灸三壮。素问注。在冲阳后二寸半。刺疟。注作三寸半。二注不同。当从甲乙经作寸半。明堂经云。主上气喘。嗽咳息急。腹中积气。上下不行及目生白翳也。铜人经云。足阳明脉之所行也。为经。治风面浮肿。颜黑。厥气上冲。腹胀大便下重。 惊。膝股 肿。转盼目眩头痛癫疾烦心。悲泣霍乱。头风面目赤。西方子云。治口齿痛。 酸。转筋湿痹。腹大下肿。
　　风水面 肿。刺疟。口痛啮舌。
　　
　　丰隆二穴
　　 在外踝上八寸下廉。 外廉陷中。针三分。灸三壮。明堂下经云。七壮。
　　明堂经云。主四肢不收。身体倦怠。膝腿酸痹。屈伸难。铜人经云。别走太阴。治厥逆胸痛如刺。腹中切痛。大小便难涩。厥头痛面浮肿。风逆。四肢肿。身热。喉痹不能言。西方子云。主头痛。寒热汗出不恶寒。大小便涩难。不能食。狂妄言。登高而歌。弃衣而走。厥逆手足青。痛如刺。烦心狂见鬼。好笑。
　　
　　下廉二穴
　　 一名下巨虚。在上廉下三寸。当举足取穴。针八分。灸三壮。明堂云上廉下三寸两筋两骨罅陷宛宛中。蹲地坐取之。针六分。得气即泻。甲乙云。针三分。灸三壮主小肠气不足。面无颜色。偏风热风。冷痹不遂。风湿痹。灸亦良。日七七壮。不及针。
　　灸疮瘥。冷痹则已。素问注云。足阳明与小肠合。在上廉下三寸。针三分。铜人经云。治少腹痛。飧泄。次指间痛。唇干涎出不觉。不得汗出。毛发焦脱。肉少气胃中热。不嗜饮食。
　　泄脓血。胸胁少腹痛。暴惊。狂言非常。女子乳痈喉痹。 肿痛。足跗不收。针入八分。可灸三壮。西方子云。治寒湿下注。小便难黄。资生经云。手阳明亦有下廉。此乃足下廉也。
　　
　　条口二穴
　　 在下廉上一寸。举足取之。针五分。明堂云。在上廉下一寸。针八分灸三壮。铜人经云。治膝 寒酸痛。足缓失履不收。湿痹。针五分。又云。阳明脉气所发。主胫寒不得卧。足下热。不能久立。
　　
　　上廉二穴
　　 一名上巨虚。在三里下三寸。当举足取之。灸三壮。针三分。甄权云治脏气不足。偏风 腿。手足不仁。灸随年为壮。明堂云。巨虚上廉。在三里下三寸。两筋两骨罅陷宛宛中。针八分。得气即泻。灸大良。日七壮。明堂下经云。灸三壮。素问注。在三里下三寸。又云在膝犊鼻下 外廉六寸。明堂云。三里穴下三寸。 骨外大筋内筋骨之间。
　　主脚胫酸痛。屈伸难。不能久立。铜人经云。治飧泄。腹胁支满。走侠脐腹痛食不化。喘息不能行。可灸三壮。针入三分。又云。足阳明与太阳合。主大肠气不足。偏风膝腿不随。
　　脚不得履地。香港脚刺风 风。脚冷寒疟。灸之大良。西方子云。主小便难。黄风水膝肿。资生经云。手阳明亦有上廉。此乃足上廉也。
　　
　　三里二穴
　　 土也。在膝下三寸。 外廉两筋间（一云 骨外大筋内骨之间。一云陷者宛宛中）。当举足取之。秦承祖云。诸病皆治。食气水气。蛊毒 癖。四肢肿满。膝 酸痛目不明。华佗云。疗五劳羸瘦七伤。虚乏。胸中瘀血。乳痈。大小人热。皆调三里。外台明堂云。人年三十以上。若不灸三里。令气上冲目。所以三里下气也（明同）。灸三壮。针五分。明堂经云。针腹背每须去三里穴。针八分。留十呼。泻七吸。日灸七壮。止百壮。素问注。刺一寸。在膝下三寸。 骨外廉两筋肉分间（指云。深则足扶阳脉不见。集云。按之太冲脉不动）。明堂云。主脏腹久积冷气。心腹胀满。胃气不足。闻食则肠鸣腹痛。灸三壮。
　　铜人经云。足阳明脉之所入也。为合。主胃中寒。腰满坚块。不能食。反胃。胸胁积气。脚弱。针入八分。灸亦良。又云。主胸中气不足。西方子云。灸三壮。主喉痹不能言。胸中暴逆不得息。咳嗽多唾。主肘痛。时寒。腰痛不可以顾。足痿失履不收。足下热不能久立。主疟少气肠鸣腹痛。胸腹中瘀血。水肿腹胀。阴气不足。小腹坚。热病汗不出。喜呕口苦壮热身反折。口噤鼓颔。腰痛。视而有所见。喜悲上下求之。口僻乳肿。目不明。久泻利食不化。胁下注满。膝痿寒热。中消谷苦饥。腹热身烦。狂言乳痈。狂歌妄笑。恐怒大骂。霍乱遗尿失气。阳厥。凄凄恶寒。头眩小便不利。凡此等疾。皆灸之多至五百壮。少至二三百壮。资生经云。手有三里。此亦曰三里。盖足三里也。铜人经云。在膝下三寸。明堂素问注皆同。人多不能求其穴。每以大拇指次指围其膝盖。以中指住处为穴。或以最小指住处为穴皆不得真穴所在也。予按明堂。有膝眼四穴。盖在膝头骨下两旁陷中也。又按铜人等经。
　　有犊鼻穴。盖在膝膑下 侠罅大筋中也。又按铜人有膝关二穴。盖在犊鼻下二寸陷中也。素问注。巨虚上廉云。三里在犊鼻下三寸。则是犊鼻之下三寸方是三里。不可便从膝头下去三寸为三里穴也。若如今人之取穴。恐失之太高矣（千金云。灸至五百壮。少至一二百壮）。
　　
　　犊鼻二穴
　　 在膝膑下 侠解（明堂作罅）大筋中。治膝中痛不仁。难跪起。盖膝膑肿溃者不可治。不溃者可疗。若犊鼻坚硬。勿便攻。先以洗熨。即微刺之愈。明堂云。针三分。
　　灸三壮。铜人经云。治膝下疼痛不仁。难跪起。膝膑痈肿溃者。不可治。不溃者可疗。若犊鼻坚硬。勿便攻先。以洗熨去之。即微刺之愈。又云。足阳明脉气所发。主犊鼻肿。洗熨去之。其久坚勿攻。攻者死。资生经云。按素问刺禁云。刺膝膑出液为跛。犊鼻在膝膑下 。
　　用针者。不可轻也。
　　
　　梁丘二穴
　　 在膝上二寸（明堂云三寸）。两筋间。灸三壮。针三分。明堂云。五分明堂作三寸。铜人千金皆作二寸。千金注谓。或云三寸。铜人经云。治大惊胫痛。寒痹膝不能屈伸。又云。足阳明却治胫膝痛。西方子云。灸三壮。主筋挛不得屈伸。不可以行。
　　
　　阴市二穴
　　 一名阴鼎。在膝上三寸伏兔下陷中（又云宛宛中）。拜而取之。针三分不可灸。明堂下经云。灸三壮。千金注。二十卷云。在膝上当伏兔下行二寸。临膝取之（又云膝内辅骨后大筋下小筋上。屈膝得之）。明堂经云。灸五壮。主卒疝。小腹痛。力痿气少伏兔中寒。腰如冷水。铜人经云。足阳明脉气之所发。主寒疝下至腰。脚冷如水。小肠诸疝。按之在膝上伏兔下。针入三分。灸三壮。西方子云。主腹中胀满。痿厥少气。腰痛不可以顾。主膝上伏兔中寒。资生经云。铜人经云。不可灸。明堂乃云。灸三壮。岂以禁穴许灸一壮至三壮耶。
　　
　　伏兔二穴
　　 在膝上六寸起肉。正跪坐取之。一云膝盖上七寸。针五分。不可灸。
　　明堂云。妇人八部诸病。通针三分。铜人经云。治劳气逆。膝冷不得温。针入五分。又云。足阳明脉气所发。治风劳痹逆狂邪。手节挛缩。身瘾疹腹胀。少气。妇人八部诸病。西方子云。
　　不灸。
　　
　　髀关二穴
　　 在膝上伏兔后交分中。针六分。明堂云。灸三壮。铜人经云。治膝寒不仁痿厥。股内筋络急不能屈伸。又云。针入三分。西方子云。主黄胆。
　　
　　膝眼四穴
　　 在膝头骨下两筋旁陷中。铜人经云。宛宛中。主膝冷疼痛不已。针五分。
　　留三呼。泻五吸。禁灸（有人膝肿甚。人为灸此穴。遂至不救。盖犯其所禁也）。资生经云。
　　铜人无此四穴。明堂有之。故附入于此。
　　
　　卷八　针灸门
　　穴
　　
　　涌泉二穴
　　 木也。一名地冲。在足心陷中。屈足卷指宛宛中。灸三壮。针五分。
　　无令出血。淳于意云。汉济北王阿母。患足下热喘满。谓曰热厥也。当刺足心。立刺足心立愈。
