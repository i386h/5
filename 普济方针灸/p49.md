<!-- { "loadSidebar": true } -->
　　鼻上入发际三分。灸三壮。炷如小麦大。治小儿身强。角弓反张。次灸大椎下节间三壮两乳前各一寸半。上两行三骨罅间（六处。灸各三壮。炷如小麦大。治小儿龟胸。缘肺热胀满攻胸膈所生。又缘乳母食热面。五辛。转更胸起高也。凡春夏从下灸上。秋冬从上灸下。
　　若不根据此法。则十患不愈一二也）。
　　合谷二穴（在手大指次指两骨间陷者中。各灸一壮。炷如小麦大。治小儿疳疮）。
　　脐下二寸三寸间（动脉中灸三壮。炷如小麦大。治小儿秋深冷痢不止）。
　　
　　卷八　针灸门
　　明堂应验小儿灸穴
　　鬼禄穴（在上唇内中央 上灸一壮。炷如小麦大。治小儿惊痫。用钢刀决断更佳）。
　　水分穴（在脐上一寸。灸三壮。炷如小麦大。治小儿水气尽肿及腹大）。
　　手中指本节头（名拳尖灸三壮。炷如小麦大。治小儿热毒风盛。眼里疼痛）。
　　肺俞二穴（在三椎下两旁各一寸半灸各三壮炷如小麦大治小儿龟背生时被客风拍着脊骨风达于髓也所致如是）。
　　心俞二穴（在五椎下两旁各一寸半灸各三壮炷如小麦大治同肺俞二穴）。
　　膈俞二穴（在七椎下两旁各一寸半灸各三壮炷如小麦大治同肺俞二穴）。
　　腰对脐骨节间（灸三壮。炷如小麦大。治小儿脐肿）。
　　
　　卷八　针灸门
　　明堂应验小儿灸穴
　　前顶一穴（在百会前一寸。灸三壮。炷如小麦大。治小儿急惊风。若不愈。须灸两肩头及鼻下人中一穴）。
　　率谷穴（在耳上入发际一寸五分。嚼而取之。灸小儿。但是风痫疾。诸般医治不瘥者）。
　　中庭一穴（在 中穴下一寸陷者中。灸一壮。炷如小麦大。治小儿呕吐奶汁）。
　　中渚二穴（在手小指次指本节后陷者中。灸各一壮。炷如小麦。治小儿目涩怕明。状如青盲）手大指甲后一寸。内廉横文头白肉际（灸各一壮。炷如小麦大。治小儿雀目。夜不见物）足大指次指端（去爪甲如韭叶。灸各一壮。炷如小麦大。治小儿睡中惊掣）。
　　
　　卷八　针灸门
　　明堂应验小儿灸穴
　　囟会一穴（在上星一寸。直鼻灸二壮。炷如小麦大。治小儿多涕。是脑门被风吹着及肺寒也）。
　　天突穴（在项结喉下三寸两骨间。灸一壮。炷如小麦大。治小儿急喉痹）。
　　鸠尾上五分（灸三壮。炷如小麦大。治小儿食痫者。先寒热洒淅乃发也）。
　　鸠尾一穴（在胸蔽骨下五分陷者中。灸三壮。炷如小麦大。治小儿牛痫。目胀直视。腹胀乃发也）。
　　仆参二穴（在足跟骨下。白肉际陷者中。拱足取之。灸各三壮。炷如小麦大。治小儿马痫。张口摇头。身反折马鸣也）。
　　内昆仑二穴（在内踝后五分。筋骨陷者中。灸各三壮。炷如小麦大。治小儿阴肿）。
　　
　　卷八　针灸门
　　明堂应验小儿灸穴
　　百会一穴（在头中心陷者是也。灸三壮。炷如小麦大。治小儿脱肛泻血。每厕脏腑摄痛不可忍者）。
　　承将一穴（在下唇棱下宛宛中是也。灸七壮。炷如雀屎大。治小儿初生三四日。二七日内者口噤不吮奶多啼者。是客风中于脐。循流至心脾二经。遂使舌强唇胫痉嗍。奶得斯疾。所使方药。不有十全。大抵以去风无过灸此穴次穴颊车）。
　　颊车二穴（在耳下曲颊骨后。灸各七壮。炷如雀屎大。治证同前）。
　　二穴（在第六椎下两旁各三寸宛宛中。灸各一壮。炷如小麦大。治小儿食HT 头痛。
　　及五心热者）。
　　九椎上（灸一壮。炷如小麦大。治小儿三五岁。两眼每至春秋忽生白翳遮瞳子。疼痛不可忍者）。
　　
　　卷八　针灸门
　　明堂应验小儿灸穴
　　心俞穴（在五椎下两旁各一寸半陷者中。灸三壮。炷如小麦大。治小儿五六岁不语者。
　　心气不足。舌本无力。发声转难）。
　　接脊穴（在十二椎下节间。灸一壮。炷如小麦大。治小儿痢下赤白。秋末脱肛。每厕肛疼不可忍者。圣惠方作腹痛）。
　　翠尾骨上三寸骨陷间（灸三壮。炷如小麦大。疗小儿疳痢脱肛。体瘦渴饮。形容瘦悴。
　　诸般医治不瘥者。岐伯云。兼三伏内。用桃柳水浴孩子。午正时当日灸之。后用清帛子拭。兼有似见疳虫子随汗出也。此法神效不可量）。
　　龟尾（即脊端穷骨也。灸一壮。炷如小麦大。治小儿脱肛泻血。秋深不愈）。
　　
　　卷八　针灸门
　　明堂应验小儿灸穴
　　大杼二穴（在项后第一椎下。两旁各一寸半陷者中。灸各一壮。炷如小麦大。治小儿斑疮入眼）。
　　肩中俞二穴（在肩甲内廉。去脊二寸陷者中。灸各一壮。炷如小麦大。治小儿奶癖目不明）。
　　第九椎下节间（灸三壮。炷如小麦大。治小儿羊痫。目瞪吐舌羊鸣也）。
　　阳刚二穴（在十四椎下两旁。各一寸陷者中。灸各一壮。炷如小麦大。治小儿饮水不歇，面目黄者）。
　　囊后缝十字文（当上灸三壮。炷如小麦大。治小儿胎产疝卵偏肿重者。春灸夏效。夏灸秋效。秋灸冬效。冬灸春效）。
　　胃俞二穴（在十二椎下两旁各一寸半陷者中。灸各一壮。炷如小麦大。治小儿羸瘦。食饮少。不生饥肤）。
　　
　　卷八　针灸门
　　全婴方灸法
　　凡点灸法。皆须平直四肢。无使倾倒。灸时。孔穴不正。无益于事。若卧点则卧灸。立点则立灸。坐点则坐灸。反此者。不得其穴矣。
　　凡灸。若遇冷雾风雪猛雨大暑雷电虹霓。临时且停。候清明再灸。灸时。不可大饥大饱见一切不祥之事。
　　凡新生男女。七日以上。周岁已还。不过七壮。如雀粪大。头面手足胸前诸穴。不可灸有疾不过七壮。背不过二七壮。又云。小儿艾炷如小麦大许。但三五壮而止。又云。
　　夫病至极。服药无效者。可以求疗尺寸之法。古者。以人中指第二节。内度两横文为一寸。其间有身长手短者。是以不可一概论也。今人不辨长短。
　　但以灸之。多不应效。通真子云。身手平等者。以中指第二节为一寸。身长手短者。大拇指第一节为一寸。宜根据此行。取患者男左女右手为一寸。即无疑碍矣。又云。大人小儿男左手女右手。比量中指第一节为一寸。千金翼云。灸节指根。
　　
　　卷九　针灸门
　　诸风
　　（附论）凡诸百邪之病。源起多涂。其有种种形相。示表癫邪之端。而见其病。或有默默而不声或复多言而HT 说。或歌或哭。或吟或笑。或眠坐沟渠。啖食粪秽。或裸形露体。或昼夜游走。
　　或嗔骂无度。或者蜚蛊向导。手乱目急。如斯种类。癫狂之人。今针灸与夫方药。并主治之凡占风之家。亦以风多鬼断之。扁鹊曰。百邪所病者。针有十三穴也。凡针之体。先从鬼宫起。次针鬼信。便至鬼垒。又至鬼心。未必须并针。止五六穴。即可知矣。若是邪蛊之精便自言说论其由来去。验有实。立得向导。未必须尽其命。求去与之。男从左起针。女从右起针。若数处不言。便遍穴针也。根据诀而行。针灸等处。并备主之。仍须根据掌诀捻目治之万不失一。黄帝掌诀。别是术家秘要。缚鬼禁劫。五岳四渎。山精鬼魅。并悉禁之。
　　有目在人两手中十指节间。第一针人中。名鬼宫。从左边下针。右边出。第二针手大指爪甲下。名鬼信。入肉三分。第三针足大趾爪甲下。名鬼垒。入肉二分。第四针掌后横文。名鬼心。入半寸。即太渊穴也。第五针外踝下白肉际。足太阳名鬼路。火针七 。 三下。即申脉穴也。第六针大椎。上入发际一寸。名鬼枕。火针七 。 三下。第七针耳前发际宛宛中耳垂下五分。名鬼床。火针七 。 三下。第八针承浆。名鬼市。从左出右。第九针手横文上三寸两筋间。名鬼路。即劳宫穴也。第十针直鼻上入发际一寸。名鬼堂。火针七 。
　　三下。即上星穴也。第十一针阴下缝。灸三壮。女人即玉门头。名鬼藏。第十二针尺泽横文外头。接白肉际。名鬼巨。火针七 。 三下。此即曲池穴。第十三针舌头一寸。当舌下缝刺贯出舌上。名鬼封。仍以一板横口吻安针头。令舌不得动。已前若是手足皆相对。针两穴若是孤穴。即单针之。
　　岐伯曰。中风大法有四。一曰偏枯。二曰风痱。三曰风懿。四曰风痹。夫诸急卒病。多是风初得轻微。人所不悟。宜速与续命汤。根据俞穴灸之。夫风者。百病之长。岐伯所言四者。
　　说其最重也。
　　经验方云。凡觉心中愦乱。神思不怡。或兼手足麻木。此是风将中之候。不问是风与气宜速灸百会风池大椎肩井曲池间使足三里七穴。两边根据次序自上及下灸之。如灸稍迟。气塞涎上。或失音将欲绝者。便可根据此次序灸之。艾炷如苍耳大。各灸三壮。足三里灸五壮。轮日以次灸之。至随年壮乃止。大凡每遇春秋二时。可于此七穴时复灸之。以泄风气。如体中素有风气者。尤须留意此灸法。可保无虞。此法可灸卒死。医书云。凡民风发强忍怕痛不肯灸忽然卒死者。是何病。谓入藏故也。有风病者不可不知此灸法。又云。先贤论曰。风中脉则口眼 邪。风中腑则肢体废。中脏。则性命危。凡治中风。古方虽用续命防风等汤。然此只可扶助疾病。若要救危急收全功。必须火艾灼灸为良。又云。凡 向左者。谓左边脉中风而缓也。宜灸左。凡 向右者。谓右边脉中风而缓也。宜灸右。其艾蛀大如麦粒。各灸二七壮。
　　宜频灸之。以取尽风气口眼正为度。又云。凡觉手足或痛或麻良久乃已者。是风将中腑之候宜灸百会等七穴。病在右即灸右病。在左即灸左病。如因循失灸。手足已废者。春较秋灸秋较春灸。以取尽风气手足轻安为度。
　　凡风多从背五脏俞入诸脏受病。肺病最急。肺主气息。又冒诸脏故也。
　　
　　卷九　针灸门
　　中风
　　治肺中风者。其人偃卧而胸满短气。冒闷。汗出者。肺风之证。视目下鼻上两边。下行至口。色白者。尚可治。
　　肺俞急灸百壮。服续命汤。小儿减之。
　　诗曰∶肺气喘促满胸堂。偃卧 燥异常。口鼻之间须要白。寻衣肺坏色忧黄。
　　资生经。王氏云。若急黄者。此为肺已伤。化为血。不可复治。若为急风邪所中。便迷漠恍惚。妄言狂语。或少气 。不能复言。若不求师即治。宿夕而死。即觉。便灸肺俞及膈俞肝俞数十壮。急服续命汤可救。若涎唾出不收者。即灸当立与汤也。诸阳受风亦恍惚妄言与肺病相似。然若缓。可经久而死。
　　治肝中风者。其人但踞坐。不得低头。绕两目。连额上色微有青者。肝风之证。若唇色青面黄尚可治。
　　肝俞急灸百壮。服续命汤。
　　诗曰∶肝家踞恕不低头。左胁偏疼筋急搜。额目唇青为可疗。目黄目白使人愁。
