<!-- { "loadSidebar": true } -->
　　姜汤下二十丸）。吾谓慢惊用来复丹。急惊三痫丸。食痫醒脾丸可也。
　　治癫疾马痫。穴金门 仆参治目五般痫。头痛鼻塞。穴眉冲治风痫。热病。心风。惊悸。霍乱吐痢。伏梁。气壮如覆杯。穴上脘（一穴） 三里（二穴）凡灸痫病。当先下使虚。乃乘虚而灸之。未尝有实而灸者。气逼前后不通杀人。若身体不甚热。心腹不胀满。便可灸之。若壮热满者。须先下后灸。
　　
　　卷九　针灸门
　　癫痫
　　治卒暴痫眩。足不任身。 穴天柱治痫发。螈 狂走不得卧。心中烦。穴攒竹 小海 后顶 强间治风癫痫疾。涎沫狂烦满。穴丝竹空 通谷治癫痫。阴囊下谷道正门当中门。灸随年壮。
　　治癫疾。羊痫吐舌。羊鸣戾颈。穴天井 小海治癫疾。互善惊羊鸣。穴悬厘 束骨治惊痫。狂走癫疾。穴筋缩 曲骨 阴谷 行间治热痫。惊而有所见。穴列缺治失笑无时。癫痫。语不识尊卑。乍喜乍哭。牙关不开。穴水沟治发痫悲泣。穴心俞治惊痫狂走。癫疾。脊急强。目转上垂。穴筋缩治癫痫。穴仆参 金门治风癫痫邪。穴脊中治大人小儿五痫。穴神门治风痫癫邪 穴脊俞治肿气风痫癫风。不识人。羊鸣。角弓反张。披发而上歌下哭。多学人语。惊悸不安寝穴神庭治癫痫。吐舌沫出。羊鸣。穴少海治癫痫。穴肺俞 仆参治狂痫风痫。吐舌。穴胃脘。灸百壮。不针。
　　治狂痫不识人。癫眩乱。穴百会。灸九壮。
　　难经疏云。狂病之后。不爱眠卧。不肯饮食。自言贤智。歌乐行走。此是阳气盛之所为故经言。重阳者狂。今世以此为癫病。谬矣。癫病发即僵仆倒地。故有癫蹶之言。阴气大盛。
　　故不得行立而倒也。今世以为痫病者。误也。其剖析癫狂之病。晓然如此。而人终不信。岂亦传习之误。难以改欤。
　　凡发狂则欲走。或自高贵称神圣。皆须备诸火灸之。乃得求差。悲泣呻吟。此则为邪。
　　非狂也。自根据邪方法治。
　　治惊风癫痫。 病发搐。神昏不语。穴百会。灸七壮。至七七壮。量轻重。加减艾壮数又两足外踝下赤白肉际陷中。金门穴。灸七壮。至七七壮。
　　
　　卷九　针灸门
　　癫疾
　　治癫疾。烦心悲泣。穴解溪治癫疾头重。穴哑门治癫疾。头面浮肿。齿龋。穴完骨治头痛癫疾。风痉。牙龈肿。善惊。穴天冲心癫疾。脊强。穴筋缩治癫疾。穴申脉 后溪 前谷治癫疾。呕逆吐舌。穴滑肉门治癫疾吐沫。穴本神 兑端治癫疾寒痛。穴飞扬治寒热癫疾。穴承山 昆仑治癫病。手不可向上手臂不得上头。穴尺泽治癫疾。穴解溪 阳跷治癫疾呕。穴神庭 上星 百会 听会 听宫 偏历 攒竹 本神 筑宾 阳溪 后项强间 脑户 络却 玉枕治癫疾呕沫。寒热痉互引。穴兑端 龈交 承浆 大迎 丝竹空 囟会 天柱 商丘治寒热凄厥。鼓颔癫痉口噤。穴承浆 大迎治癫疾膝气。穴 会 申脉治癫疾。手臂不得上头。穴尺泽 然谷治癫疾多言。耳鸣口僻。穴偏历治癫疾。大瘦头痛。穴脑腔 束骨治癫疾。互引善惊。羊鸣。穴悬厘 束骨治头痛癫疾。互参量惊。穴天冲治心中愦愦数欠癫。心下惧恐。咽中澹澹。穴通谷治寒热癫癫仆。穴风池 听会 复溜治癫疾。僵仆狂疟。穴完骨治癫疾。穴曲池治狂癫。穴灸胃脘。或灸巨阳王氏云。有人患痫疾。发则僵仆在地。久之方苏。予意其用心所致。为灸百会。又疑是痰厥致僵仆。为灸中脘。其疾稍减。未除根也。后阅脉诀后。通真子有爱养小儿。谨护风池之说人来觅灸痫疾。必为之按风池穴。皆应手酸疼。使灸之而愈（小儿痫悲。可加灸此）。
　　治卒癫疾。两乳头灸三壮。足大指本丛毛中。灸七壮。足小指本节。灸七壮。
　　治狂癫痫疾。穴足少阳。灸随年壮。
　　治癫。背第二椎及下穷骨两处。以绳度中折绳端一处。是脊骨上也。凡三处毕。复断绳作三折。令各等而参合。如某字以一角注中央。灸下二角。侠脊两边。凡五处。各一百壮。削竹皮为度。胜于绳。足大指上聚毛中。又灸七壮。阴囊下缝。又灸二七壮。两乳头。又灸三壮。督脉。又灸三十壮。三报。天窗又灸至三百壮。炷惟小作。百会又灸至三百壮。耳上发际。又灸各五壮。
　　
　　卷九　针灸门
　　惊痫
　　治惊痫戴目。上不识人。穴囟会治惊痫破心吐血。穴巨骨治心惊痫发。状如鸟鸣。破心吐血。中气闷不喜闻人语。心痛腹胀。穴鸠尾治惊痫吐舌沫出。穴少冲治惊痫癫狂。身寒热。头痛目眩。穴束骨治惊痫狂走。痫病多言。脊强两目转上。及目瞪。穴筋缩治狂邪惊痫。及惊狂走。穴承命。灸三十壮。
　　治狂癫惊风。厥逆心烦。穴巨阳。灸五十壮。
　　治惊痫。穴行间治惊风。穴完骨
　　卷九　针灸门
　　风癫狂
　　（附论）黄帝问曰。人生而病癫疾者。安所得之。岐伯对曰。此得之在腹中。时其母有所数大惊也。
　　气上而不下。精气并居。故令子发为癫疾。病在诸阳脉。且寒且热。诸分且寒且热名曰狂。
　　刺之虚脉视分尽热病已止。病癫初发。岁一发不治。月一发不治。四五日一发。名曰癫疾。
　　刺诸分。其脉尤寒者。以针补之。病已止。癫疾始生。先不乐。头重直视举目赤。其作极已而烦心候之于颜。取手太阳阳明。太阴血变而癫疾始发。而反强因而脊痛。候之足太阳阳明太阴手太阳血变而已。癫疾始作。而引口啼呼者候之手。阳明太阳右强者攻其左。左强者。
　　攻其右。血变而止。治癫疾者。常与之居。察其所当取。之处病至视之有过者。即泻之。置其血于瓠壶之中。至其发时。血独动矣。不动灸穷骨二十壮。穷骨者。尾 也。筋癫疾者。
　　身拳挛急脉大。刺项大经之本。呕多涎沫气下泄。不KT 癫疾者。暴仆。四肢脉皆胀。而从满脉尽刺之出血。不满。侠顶灸太阳。又灸带脉于腰相去三寸。诸分肉本 。呕多涎沫。气泄不KT 。
　　治癫狂吐舌。穴飞扬 太一 滑肉门治风狂。
　　先以钱五枚内头髻中。以器盛之水新布覆之。横大口于上。乃矜庄呼视其人。其人必欲起走慎勿听。因取水一喷之。一呵视。三次。乃熟拭去水。指弹额上。近发际间。欲愈乎。
　　其人必不肯答。如此三七弹。乃答。仗针刺鼻下人中。近孔内侧空。停针。刺两耳根前宛宛动脉中。停针。又刺鼻直上入发际一寸。横刺。又刺鼻直上醒悟乃止。
　　治狂易多言不休。穴风府 昆仑 束骨治风癫。两乳头灸各三壮。足大指甲后聚毛中。灸各七壮。
　　治狂仆。穴温溜 液门 京骨治笑若狂。穴神门 阳谷治风热善怒。心中悲喜。思慕 欷。喜笑不止。穴劳宫 大陵治癫疾。吐舌鼓颔。狂言见鬼。穴温溜 仆参治癫发如狂。面皮敦敦者不治。及疗癫狂。穴长强治狂走欲自杀。及目注视。穴风府 肺俞治惊痫。狂走癫疾。穴筋缩 曲骨 阴谷 行间治狂走螈 。恍惚不乐。穴络却 听会 身柱治痫发螈 。狂走不得卧。穴攒竹 小海 后顶 强间治狂妄行走。登高而歌。弃衣而走。穴冲阳 丰隆治狂易多言不休。目上反。穴天柱 临泣治狂言。穴支正 鱼际 合谷 少海 曲池 腕骨治狂言非常。穴下廉 丘墟治狂易妄言怒骂。穴巨阙 筑宾治吐舌戾颈妄言。穴阳溪 阳谷治惊狂善悲。面赤目黄。喑不言。穴间使治惊痫狂走。癫疾。脊急强。目转上垂。穴筋缩治癫疾强走。穴阳谷 身柱 脑空 京骨治狂走欲自杀。目反妄视。穴风府治癫狂。穴束骨治尸厥癫邪。神狂鬼魅。穴攒竹治久狂。登高而歌。弃衣而走。穴冲阳治卒狂。穴光明治卒狂。胸中澹澹。恶风寒。呕吐怵惕。寒中少气。掌热腋肿。肘挛。及疗卒狂惊悸。
　　穴间使治小腹热欲走。穴日月治发狂味吐涎沫。穴丝竹空治癫疾狂走。心烦吐舌。穴大杼治癫疾狂走。穴阳谷治心中风狂走发。痫语悲泣。心胸闷乱。烦满汗不出。结积寒热。呕吐不下食。咳唾血。穴心俞治狂易。穴完骨治发狂不识人。惊悸少气。穴巨阙治发狂。穴曲泉 膏肓治身热狂悲哭。穴神门治寒厥惊狂。穴阳交治目眩发狂。呕吐涎沫。烦不得顾。穴少海治风虚狂惕。穴支正治狂言不乐。穴大陵治妄言左右顾。螈 目眩。穴阳谷治狂言。喜笑见鬼。穴阳溪治癫痫狂言见鬼。穴仆参治癫疾多言。穴偏历治癫疾吐涎。狂言见鬼。又治癫痫吐舌。鼓颔狂言。穴温溜治狂言。穴下廉治癫疾狂言。又治小儿癫病吐舌。穴筑宾治卒面肿。烦心狂言。穴公孙治狂言口僻。穴太渊治惊悸妄言。穴液门治吐舌戾颈妄言。不得左右顾。螈 头痛目眩。穴阳谷治痫病多言。穴筋缩治癫痫狂歌不择言。穴鸩尾治鬼邪魅及癫狂。语不择尊卑。灸上唇里面中央肉 上一壮。炷如小麦。又用钢刀决断更佳。
　　治语不识尊卑。穴水沟治狂妄言。穴液门治狂言恍惚。穴天枢。灸百壮。
　　治狂邪发无常。披头大唤欲杀人。不避水火。及狂言妄语。惊恐歌哭。穴间使。灸三十壮。
　　治狂癫鬼语。穴足太阳。灸四十壮。
　　治狂癫惊走风恍惚。嗔喜骂笑歌哭鬼语。 穴脑户 风池 手阳 明太阳 太阴 足阳明阳跷 少阳 少阴 阴跷 足跟悉灸。皆随年壮。
　　治狂走刺人。或欲自死。骂詈不息。称神鬼语。 灸口吻头赤白际一壮。又两肘内屈中五壮。又背胛中间三壮报灸之。仓公法。神效。
　　治卒狂言鬼语。以甑带急合缚两手大指。便灸左右胁下。对屈肋头两处。火俱起各七壮须臾鬼自道姓名乞去。徐徐问之。乃解其手。
　　治卒狂鬼语。针其足大拇指爪甲下。入少许。即止。
　　治邪病语不止。及诸杂候。穴人中。凡人中恶。先掐鼻下是也。
　　治邪鬼妄言。穴悬命。灸十四壮。穴用口唇里中央弦。用钢刀决断佳。
　　治肺中风狂言狂邪鬼语 穴灸天窗 伏兔治悲泣鬼语。穴灸天府 慈门王氏云。有士人妄语异常。且欲打人。病数月矣。予意其是心疾。为灸百会。百会治心疾故也。又疑是鬼邪。用秦承祖灸鬼邪法。并两手大拇指。用软帛绳。急缚定当肉甲相接处。灸七壮。四处皆着火。而后愈。更有二贵人子。亦有此患。有医僧亦为灸此穴愈。
　　治狂走掣 。穴玉枕上三寸。灸百壮。一法项后一寸。灸百壮。
　　治狂走癫疾。穴项后二寸。灸百壮。
　　治狂走惊痫。穴河口。灸五十壮。
　　治狂走癫疾。穴大幽灸百壮。
　　治狂走癫痫。穴季肋端。灸三十壮。
　　治狂走喜怒悲泣。穴巨阙。灸随年壮。
　　治狂走惊恍惚。穴足阳明。灸三十壮。
　　治狂走易骂。穴百会。灸随年壮。
