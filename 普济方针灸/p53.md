<!-- { "loadSidebar": true } -->
　　治狂走。穴筋缩治邪病大唤骂走远。穴三里治狂走癫厥如死人。穴足大指聚毛中。灸九壮。
　　治狂走易气。穴灸绝骨凡鬼语狂走。当根据法灸之。若伤寒鬼语癫狂。惟宜用四物汤加黄 等。分七八钱重作一服。水一碗。煎七分。服滓即用水一碗。煎半碗。连服尝屡用之。神效。故附着于此。
　　治卒发癫狂病。阴茎上宛宛中。灸三壮。得小便通则愈。阴囊下缝。灸二七壮。
　　治风狂骂打人。名热阳风。灸口两吻边燕口处。赤白际各一壮。又阴囊缝二十壮。仍勿近前中卵核。恐害阳气也。
　　
　　卷九　针灸门
　　癫邪
　　治神邪鬼魅。穴灸间使。治神邪鬼魅。穴攒竹。
　　治狐魅神邪。及癫狂病。医治不瘥者。并两手大指。用软丝绳急缚。灸三壮。艾炷着四处。
　　半在甲上。半在肉上。四处尽烧。一处不烧。其疾必愈。神效。小儿胎痫。奶痫。根据此灸一壮。炷如麦。
　　治狂言见鬼。穴阳溪 仆参 温留治狂邪鬼语。穴天窗。灸九壮。或伏兔百壮。
　　治悲泣鬼语。穴天府。灸五十壮。
　　治悲泣邪语。鬼忙歌哭。穴囟门灸五十壮。
　　治卒中邪魅。恍惚振噤。灸鼻下人中。及两手足大指爪甲本节。令艾丸半在爪上。半在肉上。各七壮。不止。十四壮。炷如雀屎。
　　治风邪。穴间使。灸随年壮。承浆又灸七壮。心俞又灸七壮。三里又灸七壮。
　　治鬼魅。灸入发一寸百壮。间使手心。又各灸五十壮。
　　治狐魅。合手大指缚指。合灸。又间使三七壮。当狐鸣即瘥。
　　治邪病卧瞑瞑。不自知。穴风府治邪病鬼癫。四肢肿。穴囟门治邪病。四肢肿痛诸杂候。穴尺泽治狂痫哭泣。穴手逆。炷艾三十壮。
　　
　　卷九　针灸门
　　癫痫螈
　　治螈 。里急腰腹相引痛。穴命门治螈 气实胁满。穴大椎治螈 不仁。穴屋翳治螈 。穴阳谷治肘螈 。穴曲泽治螈 。穴少泽治螈 。脚酸。穴承筋治螈 癫疾。穴少泽 曲池治癫疾螈 。怒欲杀人。身热狂走。谵言见鬼。穴身柱治痫 。穴商丘治痫发螈 。狂走。穴攒行 小海 后顶 强间治痫 。口闭不开。穴昆仑 天井治惊 。穴阳溪 天井治螈 而惊。穴解溪治螈 沫出。寒热。痉引骨痛。穴上关治螈 。引脐腹短气。穴巨阙 照海治骨酸。眩狂。螈 。口噤喉鸣沫出。喑不能言。穴脑户 听会 听宫 风府 翳风治脊强反折螈 。癫疾头痛。穴五处 身柱 委中 委阳 昆仑治狂走螈 。恍惚不乐。 穴络却 听会 身柱治寒热风痉。脊强反折。螈 。癫疾头重。穴哑门治头风。目眩螈 。目戴上不识人。穴五处治螈 口 。穴巨治螈 口沫出。目眩。牙车不开。口噤。穴上关治臂痛螈 。咳嗽。颈项急不可顾。穴少泽治螈 。穴跗阳 天井治惊风螈 五指掣。穴腕骨治癫病螈 。身热目眩项急。卧不安。穴大椎治癫痫螈 。穴阳跷。昼发者灸二七壮。阴跷夜发者。灸二七壮。
　　
　　卷九　针灸门
　　风疹
　　治风疹臂肘腕善动摇。穴曲泽治热风瘾疹。及刺风风虚。穴肩治风瘾疹。举体痒如虫行。搔之成疮。穴曲池随年壮灸。
　　治风疹。穴涌泉 环跳治刺风疹热风冷痹。穴下昆仑治刺风疹疼痛。穴曲池治瘾疹。穴伏兔治大小人遍身风疹。穴合谷 曲池资生经云。人有风疹。多必眼暗。先攻其风。其暗自差。然则人之目暗。亦有因风疹多而得者。风疹可不先治乎。
　　治风热赤疹。痒搔之。逐手作疮。
　　以一条艾蒿长者。以两手极意寻之。着壁立。两手并蒿竿拓着壁。伸十指当中指头。以大艾炷灸蒿竿上。令蒿竿断即止灸。十壮。瘥。瘥后重发。更根据法灸。永瘥。
　　治瘾疹。穴曲池。灸随年壮。
　　治头痛瘾疹。穴天窗。灸七壮。
　　治大风癞病。穴曲池二穴。各灸随年壮。发即灸之。神良。又两手中指约文中左右。及手足指两虎口中。各灸随年壮。一云各灸三壮。
　　
　　卷九　针灸门
　　历节风
　　治历节汗出。穴后顶 飞扬 涌泉 颔厌治历节风足指不得屈伸。头目眩。逆气。穴飞扬资生经云。麝香丸尤治白虎历节诸风。疼痛游走无定。状如虫行。昼静夜剧。许叔微在歙川有一贵家妇人。遍身走注疼痛。至夜则发。如虫啮其肌。多作鬼邪治。许氏曰。此正历节病也。三服愈。
　　治体痛痒如虫啮。搔之皮便脱作疮。穴曲池。灸七壮。又随年壮。王氏云。良方服治癞药半月。两膝眼灸二七壮。丞相长安公。医人无数麻风恶疾。千金诸方药甚多。或效或不效。惟兼丝叶细末。地暴米糊丸。梧子大。日二三服。每服四五十丸。茶汤下。调药末服。尤效速只难服尔。病去后。亦宜服。屡施与人神效。若更灸曲池、合谷、三里、绝骨等穴。尤佳予与人按此等穴。皆酸疼故也。
　　治白虎病。凡丈夫妇人。皆有此病。妇人因产犯之。丈夫眠卧犯之。其病口噤而手拳。
　　气不出。灸脐中。七壮。
　　
　　卷十　针灸门
　　伤寒
　　治热病。先腰胫酸。喜渴数饮。身清。清则项痛而寒且酸。足热。不欲言。头痛颠颠然先取涌泉及太阳井荥。热中少气厥寒。灸之热也。灸涌泉三壮。烦心不嗜食。灸涌泉热去。四逆喘气。偏风身汗出而清。皆取侠溪。
　　治温病身热五日以上。汗不出。
　　刺大泉留针一时取针。若未满五日者。禁针。
　　凡好太息。不嗜食。多寒。热汗出。病至则喜呕。呕已乃衰。即取公孙井俞。实则肠中切痛厥头面肿。起烦心狂。多饮。不嗜卧。虚则鼓胀。腹中气大满。热痛不嗜食。霍乱。公孙主之。
　　治热病烦心。足寒清。多汗。
　　先取然谷后取太溪（皆先补之）资生经云。凡温病可针刺五十九穴。又身之穴六百五十有五。其三十六穴。灸之有害。
　　七十九穴。刺之为灾。
　　治温病。穴颞灸阴毒伤寒法。其状不躁。不渴。唇青。腰背重。咽喉及目睛痛。心腹烦疼。舌缩面青吃噫气喘。呕逆冷汗。向暗不语。
　　以生葱约十余茎。去根粗皮。颠倒纸卷。径阔二寸。勿令紧。欲通气。以快刀切。每一饼子高半寸。安在脐心。用熨斗火熨葱。软易之。不过十余次。患人即苏。后服正气药。
　　灸结胸伤寒法。其状胸满短气。按之即痛。或吐逆满闷。或大便不通。诸药不能救者。
　　以巴豆七粒和皮。肥黄连七寸。去须。同捣烂作一丸。安在脐心上。以手按之。稍实。
　　捻艾皂子大于药上灸。甚者。不过三五壮立愈。续用补药一二日。若病半月。微有气皆疗。
　　治气虚阳脱。体冷无脉。气息欲绝。不省人事。及伤寒阴厥。百药不效葱熨法。
　　以葱用索缠如盏许大。切去根及叶。惟存白。长二寸许。如大饼 。先以火 。一面令通热艾。勿令灼人。及以热处。搭病患脐连脐下。其上。以熨斗满贮火熨之。令葱饼中热气。熨入肌肉中。须预作三四饼。一饼坏不可熨。又易一饼。良久。病患当渐醒。手足温。有汗则瘥更服四逆汤辈。温其内。万万无忧。王氏云。予伯兄病伤寒。冥冥不知人八日。四体坚冷如石。药不复可入。用此遂瘥。集贤校理胡全夫。用此拯人之危。不可胜数。
　　初得病。或先头痛身寒热。或涩涩欲守火。或腰背强直。面目如饮酒状。此伤寒初得一二日。但烈火灸心下三处。穴巨阙 上脘 胃脘各灸五十壮。大人可五十壮。小儿可三壮。亦随其年灸之。大小以意酌量。
　　治伤寒若病者。三四日以上。
　　宜先灸胸上二十壮。又灸颞 二穴。又灸风池二穴。又灸太冲三十壮。神验。又灸肝愈百壮余处各二十壮。又以绳度鼻正。上尽发际。中屈绳断去半。便从发际入发中。灸绳头。名曰天聪。
　　资生经云。凡伤寒惟阴证可灸。余皆当针。故千金方惟云。刺取。而素问亦云病甚者。
　　为五十九刺。所以泻诸阳胸中胃中四肢五脏之热也。若温病身热五日以上。汗不出。可刺太泉。
　　未满五日。禁针。然而千金于头痛身寒热病。乃灸巨阙上中脘三处。岂亦是阴证耶。其状盖云。或涩涩欲守火是也。医者当辨之。
　　治热病。卒心中懊 。数欠频伸。悲恐。目眩头痛。面赤而热。心悸肘臂 痛。实则支肿。虚者不能言。若咽喉痹。少气遗溺。穴通里疗天行伤寒。 穴中脘治伤寒嗜卧。怠惰不欲动摇。身常湿。不能食。穴膈俞治热病烦满。上气心痛。痰冷少气。悲恐善（一作喜）惊及掌热。胸痛。口热咽酸。乍寒乍热。手挛不伸。引眼痛。穴少冲治伤寒余疾。皮肤干燥。穴曲池治热病先不乐数日。穴通里治热病。振栗。鼓颔。腹满。阴痿色不变。穴鱼际 阳谷治气膈善呕。鼓颔不得汗。穴尺泽治头身热赤。振栗。腰中四肢淫泺。欲呕。穴肾俞治气热身热。气喘寒热口干。身热喘息。目急痛。善惊。穴三间治热病。寒栗。鼓颔。腹满。阴痿色不变。穴鱼际治热病烦心。闷汗不出。掌中热。心痛。身热如火。舌本痛。穴中冲 少冲 关冲 劳宫大陵 阳溪 天 间使治热病。烦心喜哕。胸中澹澹。喜动而热。穴间使治烦心喜呕。穴巨阙治伤寒温病身热。烦心口干。穴曲泽治热病先腰胫酸。喜渴数饮食。身热项强痛。振寒。寒热。颈项肿。实则肘挛头眩痛。
　　虚则生疣。小者如疥。穴支正 少海治振寒颈项痛。穴天井治热病挟脊痛。穴委中治伤寒颈项强。目瞑多噎。鼻鼽出清涕。穴风门王氏云。阴毒沉困。药饵难为工。但灸脐中三百壮。艾如半枣。手足不暖。不可治也。
　　或心迷耳聋叫不应。因食冷得疾者。予以理中汤。救数人矣。若复渴。则煎五苓散与服。或煎人参汤。服皆效。又云。伤寒多从风寒得之。始表中风。寒入里。则不消矣。未有温服。而不消也。
　　治伤寒结胸。穴支沟 间使 行间治伤寒在表。发热恶寒。头项痛。腰脊强无汗。尺寸俱浮。穴合谷治伤寒饮水过多。腹胀气喘。心下痛不可忍。穴中脘 气海治伤寒小腹上有气冲者。穴天枢 气冲 三里 三阴交治伤寒手足逆冷。穴大都 内庭 太溪 行间治伤寒交汗不出。穴风池 侠溪 鱼际 经渠 内庭治伤寒胸中热不已。穴大杼 风门 中府 缺盆治伤寒胃中热不已。穴中脘 三里 上廉 下廉 气冲治伤寒四肢热不已。穴云门 肩委中 腰治急食不通。并伤寒水结。穴三间 合谷 承山治阴证伤寒。四肢厥冷。腹痛吐利。身强烦躁自汗。脉沉细。或面赤。
　　凡三阴中寒皆灸之。穴陷谷。灸三七壮。体温脉通汗出效。不尔。再灸加艾倍之。
　　治卒得食病似伤寒。其人但欲卧。七日不疗。杀人。又按其脊两边。当有陷处。正灸陷处两头各七壮。则愈。
　　治伤寒始得一二日。
