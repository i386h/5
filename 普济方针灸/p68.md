<!-- { "loadSidebar": true } -->
　　治腹胀胃脘暴痛。及腹积聚。肌肉痛（资生经）。穴膈俞 阴谷治腹中积聚。时切痛。穴商曲治寒气胀满。腹中积痛。癃。淫泺。穴冲门治腹癖切痛。穴四满治腹中尽痛。穴天枢 外陵治腹痛喘暴满。穴昆仑治腹厥痛。穴复留治腹中满。暴痛汗出。穴巨阙 上脘 石门 阴跷治腹中相引痛。穴太溪治胸痛如刺。腹若刀切痛。穴丰隆治腹皮痛搔痒。穴鸠尾治腹切痛。穴肓俞治身热腹痛。穴气冲治腹中热痛。穴中极治腹痛而热。上注心。心下胀满。穴行间治腹肿不能食。肠坚腹痛。胃胀不调。大便坚硬。穴水分治腹肿。穴大杼治寒热腹痛。雷鸣气逆。心痛。穴肾俞治腹强急不得食。腹痛如刀刺。两胁积气膨膨。穴不容治腹 刺痛。穴上脘治腹痛。穴太白 温溜 三里 陷谷治大便脓血。寒中。食不化。腹中痛。穴腹哀治腹痛。不下食。穴鱼际治大腹寒疝。大便燥。腹切痛。穴肓俞治腹胁气胀。穴地机治腹痛心如悬。下引脐腹痛。穴外陵治腹痛。六腑之气寒。谷不转。不嗜食。小便赤。腹坚硬。癖块。脐上厥气动。日渐瘦穴下脘治腹痛不嗜食。穴脾俞治腹痛欲泄。穴三焦俞治腹痛不嗜食。穴膀胱俞治腹痛。穴胃俞治腹中甚痛作脓。穴中脘治腹有逆气。上攻心腹胀满。上抢心痛。不得息。气冲腰痛不得俯仰。穴气冲。灸七壮炷如大麦。禁针。次针三里二穴而愈。
　　治小腹疝气游方行五脏。腹中切痛（资生经）。穴气海
　　卷十三　针灸门
　　小腹痛
　　治小腹偏痛。呕逆嗜卧（资生经）。穴阴跷治小腹痛。积聚坚如石。小便不利。失精绝子。面 。穴中极治小腹痛。穴肾俞 复溜 中封 承筋 承山 大敦 阴包治小腹坚痛。下引阴中。穴石门 商丘治小腹拘急痛。穴石门 水分治风入腹中小腹痛。穴涌泉治小腹热而偏痛。穴太溪治小腹痛。穴肝俞 小肠俞 蠡沟 照海 下廉 丘墟 中都治腰引小腹痛。穴太冲治小腹痛。穴五枢治小腹疝气痛。穴脐中治小腹痛。穴复留 中封 肾俞 承筋 大敦治小腹热而偏痛。穴关元 委中 照海 太溪治小腹疼痛不可忍者。穴刺任脉关元一穴。次针足阳明经三里二穴
　　卷十三　针灸门
　　脐痛
　　治脐下块如覆杯（资生经）。穴中极治脐下 痛。小便涩赤。不觉遗沥。小便处痛状如散火。溺血。暴疝痛。脐下结血。状如覆杯。转胞不得。穴关元治脐下 痛。穴阴交治绕脐痛。穴中封 水分 神阙治痛引脐中。穴曲泉王氏云。旧苦脐中痛。则欲溏泻。常以手中指按之少止。或正泻下。亦按之则不痛。他日灸脐中。遂不痛矣。后又尝溏痢不已。灸之则止。
　　治凡脐痛者。灸神阙治气游走夹脐急。穴关门治脐下厥气动。穴下脘治脐下冷气上冲心。血结成块状。如覆杯。小便赤涩。穴气海治绕脐腹痛。上抢心腹。寒热泄利。咳逆。穴腹结治夹脐切痛。时上冲心。烦满。呕吐霍乱。冷气脐痛。冬感寒脐痛。穴天枢治心如悬。下引脐腹痛。穴外陵治夹脐腹痛。穴上廉治脐下切痛。穴四满治水肿。绕脐腹痛。穴水分治绕脐搅痛。穴天枢灸百壮。
　　治脐下绞痛。穴关元。灸百壮。
　　治疝绕脐。穴脐中 石门治疝绕脐痛。穴脐中 石门 天枢治脐中积气。穴蠡沟治男子元脏发动。脐下痛不可忍。穴刺任脉气海一穴。次针足太阴经三阴交二穴立愈。
　　
　　卷十三　针灸门
　　膺痛
　　治胸胁满膺痛。穴玉堂治胸膺骨疼。穴玉堂 紫宫治乳肿贲膺。穴太溪
　　卷十三　针灸门
　　胸胁痛
　　治胸胁相引。不得倾侧（资生经）。穴本神 颅息治胸胁胀切痛。穴太白治胸胁痛。穴阳辅治胸胁痛无常处。腰胁相引急痛。穴环跳 至阴治胸胁中痛。穴大包治胸痛如刺。穴丰隆 丘墟治胸胁满心痛。穴期门。灸随年壮治胸下满痛。穴乳根 中灸百壮治胸痹心痛。穴天井治胸膺痛。穴太渊治胸中痛。穴肺俞 云门 中府 隐白 期门 魂门 大陵治胸痛口热。胸中痛引腰背。心下呕逆。面无滋润。穴期门灸随年壮。少冲。
　　治胸背急。胸中膨膨。穴经渠 丘墟治胸满痛。乳肿贲膺。咳逆上气。喉中作声。穴太溪治咳引胸痛。穴肝俞治胸痛。穴少冲 中府治胸胁支满。痛引胸中。咳逆上气。喉中作声。喘不能言。穴华盖治胸胁支满。胸膺骨疼。饮食不下。呕逆上气烦心。穴紫宫治胸满不得喘息。胸膺骨疼。呕吐寒痰。上气烦心。穴玉堂治胸中引痛。及心下烦闷。逆气里急。及支满不嗜食。并数咳健忘。穴幽门治厥逆。胸痛如刺。腹切痛。气刺不可忍。穴丰隆治胸痹逆气。寒厥善哕呕。饮水咳嗽。烦怒不得卧。穴太渊治胸痹引背时寒。穴间使治胸胁支满不得息。穴临泣治痹走背胸不得息。穴鱼际治胸满背痛。穴浮白治胸中痛。穴俞府治胸痹心痛不得息。痛无常处。穴临泣治胸痛。穴廉泉 中府治胸胁不能转侧。及胸胁满。穴胆俞治胸胁满痛不得息。穴丘墟治胸胁小腹痛。穴下廉治胸胁痛。穴大包治两胁急痛。穴肝俞 脾俞 志室治胁支急痛。穴支沟治胁下坚痛。穴中脘 承满治胁痛不得息。穴腕骨 阳谷治胁痛不得卧 胸满喘无所出。穴胆俞 章门治胁痛咳逆。穴窍阴治短气。胁痛心烦。穴尺泽 少泽治胁下胀。穴关元 期门 少商治胁下满痛。穴极泉治胁痛。穴膈俞 中膂俞 窍阴 阳谷 颅囟治两胁急痛。穴肝俞治胁下痛不得息。穴腕骨治胁满引小腹痛。穴肾俞治飧泄。腹胁痛满。狂走。夹脐腹痛。食不化。喘息不能行。穴上廉治腹胁痛连脊。手足厥冷。穴太溪疗胸胁彻背痛。穴云门治胁膈痛。穴三里治胸胁痛。穴华盖治胸中痰病。穴束骨。灸随年壮。
　　治胁卒痛如打（出肘后方）穴以绳横度两乳中间。屈绳从乳。横度以趋痛胁下。灸绳下屈处三十壮。便愈。
　　治两胁引痛。穴肾俞治胸痹。灸胸堂治胸下满痛。膺肿。穴乳根治胸胁痛不可忍。穴刺期门（针入四分可灸七壮）。次针章门（针入六分。可灸七壮。至七七壮）。行间。丘墟。涌泉。
　　
　　卷十三　针灸门
　　膈痛
　　疗膈气（资生经）。穴承满 乳根疗胸膈闷。咳嗽气短。喉鸣。穴 中疗膈痛。穴膈俞疗胸膈气满。穴商阳疗胸膈满闷。穴临泣（足临泣）疗胸中膈。气聚痛好吐。穴厥阴俞 灸随年壮。
　　治膈中不利。穴隐白 巨阙治腹中雷鸣。察察隐隐。常有水声。穴食窦治胸膈中气。穴阙俞 灸随年壮。
　　治胸膈烦满。穴天池治膈气呕吐涎沫。穴 中治膈胃寒痰。穴率谷 膈俞治气哽。穴扶突疗气鲠鲠。穴天突疗噎。穴章门治胸胁支满噎塞。穴中庭治食噎不下。胸喘息胀。穴大钟治胸中气噎。穴关冲 天突治胸中如塞。及聚气成干噎。穴 中治膈气不下食。噎病。穴乳根疗久疟。背气满闷。胸中气噎。穴疗善噎。穴神堂 中府治膈中不利。穴巨阙治五噎。
　　黄帝问岐伯曰。凡人患噎疾。百味珍馔不能食者。灸何穴而立得其愈。岐伯答曰。夫人噎病有五般。一曰气噎。二曰忧噎。三曰食噎。四曰劳噎。五曰思噎。此皆由阴阳不和。三焦膈绝。津液不利。故令气膈不调。成噎疾。
　　治气噎。灸 中治忧噎。灸心俞治食噎。灸乳根治劳噎。灸膈俞治思噎。灸天府治五噎。黄瘅。醋心多唾。呕吐不止。刺任脉天突一穴。在结喉下一寸宛宛中。阴维任脉之会。针入五分。留三呼。得气即泻。次针足少阴经通关二穴。在中脘穴两傍。同身寸之相去各五分。用长针针入八分。左捻针。能进饮食。右捻针。能和脾胃。许氏云。此穴一针四效。
　　凡下针后良久。先脾磨食。觉针动为一效。次针破病根。肠中作声为二效。次觉流入膀胱为三效。然后觉气流行入腰后肾堂间。为四效矣。
　　治五膈气喘息不止。刺任脉中脘一穴。一名太仓。胃之募也。经云。腑会太仓。在上脘穴下一寸。当脐上蔽骨下当中是也。手太阳足阳明所生。任脉之会。上纪者。中脘也。用毫针针入八分。次针足厥阴经期门二穴。凡刺腹部诸俞穴。气虚人内息大七八口。下入丹田。闭气刺之。
　　治结气胸中膈气。扁鹊曰。第四椎下两傍各一寸半。名厥阴俞。灸随年壮。
　　
　　卷十三　针灸门
　　背痛
　　治胸背急。及胸中膨膨（资生经）。穴经渠 丘墟治背痛引头。穴附分治脊强。背尻骨重。穴昆仑治背恶寒痛。脊强。难俯仰。穴膈关 秩边 京骨治背痛恶寒。脊强俯仰难。食饮不下。呕哕多涎唾胸噎闷。穴膈俞。
　　治胸背痛。恶风寒。食不下呕吐。及胸胁胀满。穴意舍治背膊痛。胸中瘀血。肩背不得屈伸而痛。穴巨骨治背膊痛。穴魄户治背脊强急。穴神堂治胸背急。穴气户治气注背膊拘急。穴大椎治胸背拘急。穴承筋治胸背相引痛。穴不容治胸背拘急。胸满膨膨。穴经渠治痹走胸背痛。穴鱼际治背痹闷。肩膊间急痛。背气不能引顾。咳逆上喘。穴魄户治背中气上下行。脊背腹痛。穴胃俞治背痛俯仰不得。穴志室治背痛。穴巨阙（灸） 胸堂（灸）治背偻如龟背。生时被客风拍着脊骨。达于髓所致。穴肺俞 心俞 膈俞（各灸三壮）治温疟寒疟。背闷气满。腹胀气眩。及胸中痛引腰背。穴治胸背寒栗。穴列缺治胸胁彻背痛。穴云门王氏云。背疼。因作劳所致。技艺之人。与士女刻苦者。多有此患（士之书学。女之针指。
　　皆刻苦而成背痛矣）。色劳者。亦患之。晋之景公是也。惟膏肓为要穴。予尝于膏肓之侧。
　　去脊骨四寸半。隐隐微痛。按之则痛甚。谩以小艾灸三壮即不疼。他日复连肩上疼。却灸肩疼处而愈。方知千金方之阿是穴犹信云（予每遇热膏肓穴。所多出冷汗数年矣。因灸而愈）。
　　治肩臂急痛手不上头。灸肩外头。近后以手按之宛宛凹处。灸七壮便愈（此是劳家病。
　　宜检风条中）。
　　
　　卷十三　针灸门
　　肩背酸痛
