<!-- { "loadSidebar": true } -->
　　治咳唾有血。穴然谷治唾血振寒。呕血上气。穴太渊 神门治唾血吐血。穴胸堂 手心主 间使 脾俞 胃脘 天枢 肝俞 鱼际 劳宫 肩俞太溪治咳唾血。穴心俞 肝俞 缺盆 巨阙 鸠尾治呕血。咳逆上气。呼吸多。唾浊沫脓血。穴库房 中府 周荣 尺泽治呕血。穴上脘 不容 太陵治呕血衄血。穴 门治短气呕血。胸背痛。穴行间治面唇色白。时时呕血。女子漏血。穴太冲治吐血。穴手少阴阴治胸中瘀血 满。胁膈痛不能久立。膝痿寒。穴三里治心膈下呕血。穴上脘治呕血肩胁痛。口干。心痛。与背相引。不可咳。咳引胁痛。穴不容治唾血。振寒。嗌干。穴太渊治呕血。穴大陵 门治呕血上气。穴神门治虚劳吐血。及治劳喘逆。少食即饱。多睡（一作多唾）。百病。穴胃脘。灸三百壮。
　　治吐血。穴胸堂灸百壮。不针。
　　治吐血。腹痛雷鸣。穴天枢灸百壮。
　　治吐血唾血。上气咳逆。穴肺俞。灸随年壮。
　　治吐血瘦削。穴肝俞灸百壮治吐血呕逆。穴手心主。灸五十壮（大陵是）。
　　治口鼻出血不止。名脑衄。穴上星。灸五十壮。
　　治唾脓。穴膻中治唾血。穴肝俞 承满 肩中俞治咳唾血。穴大钟 然谷 心俞治咳唾脓血。穴天突治多唾浊沫脓血。穴库房治多唾浊沫脓血。穴屋医治息贲时唾血。又呕血烦心。穴巨阙治呕血。穴太渊 神门 行间 太冲 鱼际治逆气呕血。穴曲泉治吐血。穴五里治咽肿唾血。及治衄血不止。穴太溪治惊痫破心吐血。穴巨骨治吐血唾血。穴鱼际治吐血。穴肝俞 紫宫 石门治唾血。穴肺俞治膈气吐血。穴承满治吐血失音。肿痛。穴孔最治心痛出血。呕血。穴曲泽治唾血。穴库房灸一七壮治呕血兼心痛出血。穴曲泽。灸七壮治吐血。穴巨阙。灸七壮。炷不必大。箸头为之。
　　治上气唾脓血。穴两乳下黑白际。灸各一百壮良。
　　
　　卷十四　针灸门
　　唾
　　治咳唾浊涕（资生经）。穴中府治多唾浊沫脓血。穴库房治咳唾稠脓。穴周荣治腹满唾沫。穴少商治唾沫。穴百会治多唾呕沫。穴石关治肺寒咳嗽唾脓。穴库房治呕沫吐涎喜唾 穴幽门治脊强不开多唾。穴石关治多唾。穴日月治心胸痛。咳嗽上气。唾脓。不嗜食。穴天井治吐血及唾如白胶。穴紫宫资生经云。积主脏病。聚主腑病。积者。是饮食包结不散。聚者。是伏痰结而不化。痰伏在上膈。主头目眩痛。多自涎唾。或致潮热。用平胃散。乌金丸治之。其论有理。故并载之（出名医贾 录云）。
　　
　　卷十四　针灸门
　　痰涎
　　治热病。胸中痰饮。腹胀暴痛。恍惚不知人（资生经）。穴巨阙治结积留饮。胸满。食不化。穴通谷治痰癖。穴不容治痰冷。穴少冲治痰沫胸中痛。不得喘息。穴浮白治鬲胃寒痰。伤酒。酒风发脑。两角强痛。不能饮食。烦满吐不止。穴率谷治癫疾吐涎沫。穴本神治涎沫。穴丝竹空治涎出。穴然谷 复溜治涎不止。穴阴谷治痰饮吐逆。汗出。寒热骨痛。虚胀支满。痰疟。穴膈俞治痰闷。穴胆俞治痰多吐涎。穴上脘治结积留饮。穴通谷。灸。
　　治涎出不觉。穴下廉治吐沫。穴少海 兑端 本神治呕沫。穴丝竹空 通谷 商丘治呕沫。穴兑端治吐涎。穴温溜治沫出。穴上关治涎出多唾。穴 中 云门治多唾浊沫。穴库房治呕沫喘息。穴廉泉王氏云。痰涎等证。不一而足。惟劳瘵有痰。为最难治。宜灸膏肓穴。壮数既多。当有所下肾食后吐水。可灸肺俞。又灸三阴交。期门。泻肺补肾也。各随年壮。然则痰涎有类此者。
　　又当以此法灸之。
　　治胸中痰饮。蛊毒。霍乱。惊悸。腹胀暴痛。恍惚不止。吐逆不食。刺巨阙。用毫针针入六分即止。此穴化气除涎大妙。次针足阳明经三里二穴。应时立愈。
　　治唾沫。穴天容治痰涎壅塞。声如牵锯。服药不效。灸关元。丹田。
　　
　　卷十四　针灸门
　　水饮不消
　　治溢饮胁下坚痛。穴中脘治溢饮水道不通。溺黄。少腹痛。里急后重。洞泄体痛。髀痛引背。穴京门治饮渴。身体痛多唾。穴隐白治水渍入胃。名曰溢饮。滑泄渴能饮水。水下复泄。泄而大渴。此无药证（出卫生宝鉴）穴大椎
　　卷十四　针灸门
　　霍乱吐泻
　　治霍乱遗矢。矢气（资生经）。穴三里治霍乱泄注。穴期门治呕泄上下出。胁下痛。穴尺泽治腹胀食不化。喜呕。泄利脓血。穴太白治霍乱。胸中气噎。不嗜食。臂肘痛不举。穴关冲治吐逆霍乱。胸满。喘呼不得息。穴人迎治胸中烦热。贲豚上下。目青而呕。霍乱泄利。腹坚硬大。喘不得卧。胁下积气。穴期门治霍乱吐痢。身热。汗不出。穴上脘治吐泄。穴隐白治霍乱吐泄不自知。穴中脘治呕吐霍乱。穴支沟 天枢治气逆。霍乱腹痛。又吐泄脓血。穴太白治心痛。霍乱胸满。穴阴治霍乱心痛不可卧。吐痢。穴上脘治胸胁满。霍乱。吐痢不止。困顿不知人。穴巨阙治吐逆。霍乱吐血。穴手心主。灸五十壮。
　　治霍乱先心痛及先吐。穴巨阙。灸七壮。
　　治先腹痛。穴太仓。灸二七壮（即中脘）。
　　治先下痢。穴灸大肠募（脐傍二寸）。男左女右。又灸谷门治吐下不禁。两手脉疾数。灸蔽骨下三寸。又脐下三寸。各灸七十壮。
　　治霍乱下不止。穴大都。灸七壮。
　　治泄利伤烦欲死。穴慈宫灸二七壮（即冲门穴）。
　　霍乱吐泻。尤当速治。宜服来复丹。镇灵丹等药。以多为贵。尤宜灸上脘。中脘。神阙关元等穴。若水分穴。尤不可缓。盖水谷不分。而后泄泻。此穴一名分水。以能分水谷故也。
　　或兼灸中脘穴。须先中脘。而后水分可也。
　　治霍乱干呕。穴间使。灸各七壮。不瘥。更灸如前数。
　　治霍乱而吐。若不止。而痢不止者。穴脐一大约中。灸七壮。又云脐下一寸灸二七壮。
　　治霍乱若死者。穴手腕第一约纹中。灸七壮。名心主。当中指。
　　治霍乱烦闷。穴心厌下三寸。灸七壮。又以盐纳脐中。盐上灸二七壮。
　　治霍乱绕脐痛。穴关元。灸三七壮。
　　治霍乱欲死者。以物横度病患人中。屈之从心鸠尾度以下灸。先灸中央毕。更横灸左右又灸脊上。以物围令正当心厌。又灸夹脊左右一寸。各七壮。是腹背各灸三处也。
　　治霍知危困。诸治不瘥者。捧病患腹卧之。伸臂相对。以绳度量两头肘尖。根据绳下夹背间脊大骨肉中。去脊各一寸。灸之百壮。如未愈者。可灸肘椎。灸毕即起。
　　凡灸霍乱。或虽未能立瘥。终无死忧。但不可逆灸。或但先腹痛。或先下后吐。当随病状灸之。
　　治霍乱泄出。不自知。穴先取太溪。后取太仓之原。
　　治呕泄。上下出。两胁下痛。穴尺泽治霍乱吐痢。穴灸两乳。连黑外。近腹白肉际。各七壮。亦可至二七壮。
　　治霍乱手足逆冷。穴三阴交。灸各七壮。不愈。加壮数。
　　
　　卷十四　针灸门
　　霍乱转筋
　　治霍乱头痛。胸满。呼吸喘气不得息。穴人迎治霍乱不识人。穴巨阙治霍乱。穴关冲 支沟 公孙 阴陵泉 巨阙治厥逆霍乱。穴足太阴 大都 金门 仆参治霍乱逆气。穴太白治胃逆霍乱。穴鱼际治霍乱胫不仁。穴承筋治霍乱。穴承筋 仆参 解溪 阴陵泉治转筋霍乱。穴金门 仆参 承山 承筋治霍乱转筋。大便难。穴承山治筋挛。穴曲泉 悬钟 阳辅 京骨 胃俞治转筋。穴仆参 窍阴 至阴 解溪 丘墟治筋络急。穴髀关治大小肠热。大肠结。股外经筋急。髀枢不仁。穴浮治筋缓。捉物不得。挽弓不开。屈伸难。偏风。臂肘细无力。穴曲池治眼青。转筋。乍寒乍热。缺盆中相引痛。穴大泉治寒气客于分肉间。痛攻上下。筋痹不仁。穴中渎治寒搏转筋。支肿。大便难。脚 酸重。引小腹痛。穴承筋治筋急。及治脚筋急。穴委中 辅阳 承山岐伯治香港脚转筋。发不可忍者。穴灸脚踝上一壮。肉筋急。灸内外筋。急灸外。
　　治膝肿。脚转筋。湿痹。穴解溪治四肢转筋。穴窍阴治脚急肿痛。战掉不能久立。附筋足挛。穴丘墟治筋急身热。穴委中 委阳治筋寒热痉。筋急。手相引。穴肝俞治筋急。手相引。转筋入腹痛欲死者。穴心俞。肝俞。又脐上一寸十四壮。使四人捉手足。灸脐左边二寸。十四壮。
　　治转筋。穴灸涌泉。六七壮。
　　治转筋四厥。穴乳根黑白际一壮。
　　治手足厥冷。穴三阴交。二七壮。
　　治霍乱已死。有暖气者。穴承筋七壮。能起死人。又盐纳脐中。灸二七壮。
　　治腰背不便。转筋急痹。筋挛。穴二十一椎。灸随年壮。
　　治转筋。在两臂及胸中。穴灸手掌白肉际。七壮。又灸膻中。中府。巨阙。胃脘。尺泽并治筋拘头足。皆愈。
　　治腹胀转筋。穴脐上一寸。灸二七壮。
　　治有人身屈不可。亦有膝上肿疼动不得。灸阳陵泉皆愈。
　　王氏云。已救百余人矣。神效无比。
　　治吐泻转筋者。穴水分。灸即止。
　　治转筋十指挛急。不得屈伸。穴灸脚外踝骨上七壮。
　　治转筋。胫骨痛不可忍。穴灸屈膝下廉。横筋三壮。
　　治转筋急。穴仆参二穴。各灸七壮。
　　治走哺转筋。穴踵踝白肉际。各灸三七壮。又灸小腹下横骨中央。随年壮。
　　治转筋不止。穴足踵聚筋上白肉际。灸七壮立愈。
　　治转筋入腹痛欲死。四人持手足。于脐上一寸灸十四壮。自不动。勿复持之。又灸股内大筋去阴一寸。
　　治霍乱转筋。穴灸大指爪甲际。七壮。
　　治霍乱转筋。令病患合面正卧。伸两手着身。以绳横量两肘尖头。根据绳下侠脊骨两边。
　　相去各一寸半。灸一百壮。无不瘥（肘后方云。此华佗法）。
　　治脚转筋。穴灸两大拇指。爪甲后连肉处。当中央三壮。
　　治转筋入腹痛。穴灸脚心下。当拇指上七壮。又灸足大拇指下。约中一壮。
　　
　　卷十四　针灸门
　　呕吐
