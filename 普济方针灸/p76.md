<!-- { "loadSidebar": true } -->
　　治腹寒泻利（资生经）。穴腹结治泻利不止。小儿奶利不绝。腹大绕脐痛。穴神阙治大便泻利。穴阳纲治大便滑泻。穴意舍治大便滑泻。水谷不化。穴梁门治泻利不欲食。穴关门治泻利食不化。穴天枢治水谷不化。穴三焦俞治水谷不化。穴悬枢治温病积聚不利。穴脊中治腹胀下利食泻。穴中治泻利。穴脾俞治泻利腹痛。穴膀胱俞治洞泻食不化。穴大肠俞 肾俞治腹中冷气。泻利不止。穴会阳治小腹急肿。肠鸣洞泻。 枢引痛。穴京门治腹满肠鸣洞泻。穴京门治腹泻不止。穴关元治洞泻不化。穴京门 然谷 阴陵泉治寒中。洞泻不化。穴肾俞 章门治洞泻体痛。穴昆仑 京门治头重。洞泻不禁。穴长强治胸中热暴泻。穴阴陵泉 隐白治肠鸣腹胀肿暴泻。穴大肠俞治胀鸣腹胀欲泻注。穴三焦俞 小肠俞下 意舍 章门治腹中有寒。泻注。腹 。便血。穴会阳治肠 泻。穴束骨治冬月重感于寒则泻。当脐痛肠胃间。游气切痛。穴天枢治心腹疼而后泻。此寒客于肠间。穴关元。灸百壮（服当归缩砂汤）。
　　治泄泻。先灸脐中。次灸关元。
　　治泻利四肢不举。穴曲泉
　　卷十五　针灸门
　　溏泄
　　治溏泄腹痛藏痹。穴地机治溏泄。穴太冲王氏云。尝患痹疼。既愈而溏利者。灸脐中遂不登洞。连三日灸之。三夕不登洞。若灸溏泄。脐中第一。三阴交等穴。乃其次也。
　　
　　卷十五　针灸门
　　飧泄
　　治腹胀飧泄（资生经）。穴中 。治小腹痛飧泄。次指间痛。唇干。涎出不觉。不得汗出毛发焦脱。肉少气。胃中热。不嗜食。
　　治飧泄。穴上廉素问云。春伤于风。夏必飧泄。苟知伤于风得之。则药自可治。虽不着艾。未为害也。
　　
　　卷十五　针灸门
　　痢
　　（附论）资生经云。素问言泄利有五种。一曰胃泄。饮食不化。而色黄。胃与脾合。故黄也。二曰脾泄。腹胀而注泄无休。又上逆呕。此为害热之患也。三曰大肠泄。食毕肠鸣切痛而利白色。
　　大肠与肺合。故白也。四曰小肠泄。身瘦而便脓血。小肠与心合。心主血也。五曰大瘕泄。
　　里急后重。数至丸而不能便。茎中痛。此肾泄也。诸家方有二十余种。此为言五种。盖举其纲也。而必用方中。亦有赤白疳蛊之别。其大概则脏腑寒也。廪邱公所谓。诸下悉寒是也。
　　故予治人痢。惟与以镇灵丹。无有不效。未效。更加丸数则效矣。若蛊利。则用百叶。黄连煎服。诸痢惟耆域方。用浓朴婴粟壳末最佳。后人又加木香黄连陈皮等分。甘草半之。黄壳叶数片。姜枣乌梅水煎。予尝用之验。故载于此。然痢本无恶证。而有误此而死者。或者世医以痢为热病。多服冷药故也。若其急难。亦当灼艾。不可专用药云。
　　法治肠 便脓血。泄痢后重。腹痛如 状（资生经）。穴复溜治泄痢赤白漏血。穴交信治溏泄痢注下血。穴大冲 曲泉治泄痢脓血。五色重下。肿痛。穴小肠俞治泄利不禁。小腹绞痛。食不化。穴丹田 脐中 关元治痢不止。穴关元 太溪治泄痢不食。食不生肌肤。穴脾俞治泄水痢脓血。穴曲泉治肠冷赤白痢。穴中膂俞治泄痢腹痛。穴膀胱俞治温病积聚下痢。穴脊俞治泄痢。穴关元治泄痢食不消。穴脾俞。灸随年壮。
　　治泄注五痢。便脓重下。腹痛。穴小肠俞灸百壮。
　　治泄痢不禁。小腹绞痛。穴石门。灸百壮。三报。
　　治久痢。百治不瘥。并治冷痢腹痛。灸足阳明下一寸。高骨上陷中。去大指岐三寸。随年壮。又灸脐中三二百壮。又灸关元三百壮（十日灸）。
　　治赤白下。穴穷骨。灸多为佳。
　　治四肢举多汗洞痢。穴大横。灸随年壮。
　　治泄痢不止。灸脐中。名神阙穴。五壮。或七壮。艾炷如小箸头大。及关元穴。三十壮治泄痢不嗜食。虽食不消。灸循股际。穴在侠脐相去五寸。又灸长强五十壮。
　　治痢久下。失气劳冷。灸下腰百壮。三报。穴在八魁正中央脊骨上。灸数多尤佳。三宗是骨（忌针）。
　　治泄痢赤白浊。灸足太阴五十壮。三报。
　　治久泄痢百治不瘥。屈肘量正当两胯脊上点讫。下量一寸。点两傍各一寸。复下量一寸当脊上合三处。一灸三十壮。灸百壮。以上一切痢皆断。亦治湿匿冷脊。上当胯点处不灸。
　　治大肠泄痢脓血。穴意舍灸一百壮（小儿减之）。又灸小肠俞七壮。
　　治下痢白如鼻涕者。灸脐下一寸。五十壮。良。即三阴交。
　　治脓血利不止。兼治小腹坚逆。灸幽门二穴。各三壮。
　　治水痢不止。食不化。刺足阳明经天枢二穴。大肠之募也。在脐两傍各二寸。针入五分留十呼。可灸百壮。
　　治痢暴下如水（资生经）。穴气海。灸百壮。
　　卫生宝鉴云。至元乙亥。廉台三千户。四十余驻兵涟水。卑湿之地。劳役过度。饮食失节。
　　至秋深。疟痢并作。月余不愈。饮食全减。形容羸瘦。乘马轿以归。时已仲冬求治于予。具陈其由。诊得脉弦细而微。如蛛丝。身体沉重。手足寒逆。时复麻痹。皮肤痂疥。如厉风之状。无力以动。腹痞满呕逆不止。皆寒湿为病久淹。真气衰弱。形气不足。病气亦不足。阴阳皆不足。针经曰。阴阳皆虚。针所不为。灸之所宜。内经曰。损者益之。劳者温之。十剂云。补可去弱。以理中丸加附子。温养脾胃。散寒湿。涩可去脱。服养脏肠加附子固肠胃。
　　止泻利。仍灸诸穴。以并除之。经曰。府会太仓。即中腕也。先灸五十壮。以温养胃气。进美饮。食次。灸气海百壮。生发元气。滋荣百脉。充实肌肉。复灸足三里胃之合穴。三十壮。
　　引阳气下交阴分。亦助气复。灸阳辅穴二七壮。接续阳气。令足胫温暖。散清温之气。追之月余后。病气皆去。渐至平复。精神不减壮年。
　　
　　卷十五　针灸门
　　肠鸣
　　治腹虚鸣（资生经）。穴不容治腹满肠鸣。穴胃俞治肠中常鸣。上冲于心。及治妇人。穴脐中治肠鸣。穴太白 公孙 大肠俞 三焦俞治腹胀肠鸣。气上冲胸。穴天枢治心满气逆肠鸣。穴阴都治肠鸣濯濯有如水声。穴阴交治肠鸣相追逐。穴上廉治肠鸣强欠。心悲气逆。穴漏谷治肠鸣泄注。穴膺窗治肠鸣而痛。穴陷谷 湿溜 漏谷 复溜 阳纲治胸胁胀鸣切痛。穴太白治肠鸣。穴三里 三间 京门 关门 三阴交 陷谷 水分 神阙 承满 温溜 三焦俞大肠俞 胃俞 天枢治肠鸣盈盈然。食不化。胁痛不得卧。烦热口干。不嗜食。胸胁支满。喘息心痛。腰痛不得转侧。穴章门治肠鸣气走疰痛。穴上廉治腹胀肠鸣不便痹虚。令人不乐。身寒善太息。心悲气逆。穴商丘治腹雷鸣。穴复溜治肠痛雷鸣。穴督俞治肠鸣腹胀。上气喘逆。穴承满治食饮不下。腹中雷鸣。相逐痢下。灸承满五十壮。三焦俞。
　　治腹胀肠鸣。气上冲胸。不能久立。腹痛濯濯。冬月重感于寒则泄。食不化。嗜食。身肿。夹脐急。穴天枢治腹中雷鸣。灸太冲。无限壮数。
　　治肠鸣泄注。刺下 入二寸。留七呼。灸三壮。
　　
　　卷十五　针灸门
　　脱肛
　　治大人小儿脱肛（资生经）。穴百会（针二分。灸七壮。至七七壮）中极治寒冷脱肛。历年不愈。灸翠尾骨七壮立愈。又脐中随年壮。横骨百壮。龟尾七壮。穷骨。
　　治卒大便脱肛。灸顶中回发中。百壮。
　　
　　卷十五　针灸门
　　肠风
　　治久冷五痔便血。及肠风泻血（资生经）。穴脊中。灸百壮。
　　资生经云。有人患此疾积年。一灸除根。因传此法。后观灸经。此穴疗小儿脱肛泻血。
　　盖岐伯灸小儿起也。后人因之。以灸大人肠风泻血尔。大人小儿之病。初不异故也。
　　治肠风下血。穴长强王氏云。肠风药多不效。何耶。本草衍义曰。肠风乃肠痔。苟知其为痔而治之。无不效矣。
　　若灸肠风。长强为要。血云。近李仓肠风。市医以杖量脐中。于脊骨当脐处灸即愈。因此予为人灸肠风。皆除根（陆氏方。治下血除根）。
　　治肠风泻血即愈（须颠倒身。方灸得）。穴脊端穷骨（脊骨尽处）。龟尾当灸中三壮。
　　
　　卷十五　针灸门
　　肠
　　治肠 疝。小腹痛（资生经）。穴中都治肠 。穴复溜 束骨 会阳治肠 切痛。穴四满治结积留饮。 囊胸饮。食不消。穴通谷。灸五十壮。
　　治风冷。腹中雷鸣。大肠灌沸。及腹 泄利。食不消化。小腹绞痛。腰脊强疼。大小便难。
　　不能饮食。穴大肠俞。灸百壮。三报之。
　　治诸结积留饮。 囊胸满。饮食不消。穴胃脘三百壮。三报之。治腹中疾腰痛。膀胱寒饮注下。穴下极俞。灸随年壮。
　　治腹中有寒。泄注。肠 便血。穴会阳治肠 泄。穴束骨治肠鸣泄注。穴膺窗治大便不节。小便赤黄。肠鸣泄注。穴阳纲治肠鸣腹胀。欲泄注。穴三焦俞 小肠俞 下 意舍 章门
　　卷十五　针灸门
　　痔漏
　　治肠风下血。五种痔。疳蚀下部。此痔根本是冷。谨冷食房劳。及疗久痔（资生经）。穴长强治谷道瘙扰。久痔相通者死。又云。主痔与阴相通者死。穴会阴治久痔。穴会阳治五痔疼。穴小肠俞治五痔发肿。穴秩边治血痔泄后肿。穴复溜治野鸡痔。穴飞扬治久痔肿痛。穴承山治久痔尻椎肿。大便难。阴胞有寒。及小便不利。并五种痔泻鲜血。穴扶承治痔病泻血。穴气海俞治痔篡伤痛。穴飞扬治痔泄血后重。穴商丘 复溜治热痔。穴劳宫治痔痛。腹下肿。穴承筋 承扶 委中 阳谷治痔骨蚀及骨疽蚀。穴商丘治漏。穴天突 章门 天池 支沟治漏颈痛。穴天突 天窗治下漏。穴长强治五痔便血失屎（出危氏方）。灸四百壮。穴在脊穷骨上。
　　治久冷五痔便血（出危氏方）。灸脊百壮。
　　灸痔（出百一选方）。
　　鸠尾骨尖少偃处即是穴。麦粒大艾炷。灸七壮。或十四壮。甚者止二一壮。疮发即安。
　　可除根也。
　　灸痔法疾若未深。尾闾骨下近谷道。灸一穴便可除去。如传信方。先以经年槐枝。煎汤洗。后灸其上七壮。大称有验。如本草只以马蓝菜根一握。水三碗煎碗半。乘热以小口器瓶瓦中熏洗。
　　令肿退。于元生鼠奶根上灸（却不可灸尖头。恐效迟）。如患深。用汤洗。未退再洗。令消。
　　俟灸觉大气通至胸乃效。病虽深。至二十余壮。永绝根本。以竹片护四边肉。仍于天色寒冷时灸。忌毒物。
　　治痔灸法（出仁存方）。以葶苈子二合。豉一升。捣令细。作饼如大钱浓二分许。取一板当疮孔上。作大艾炷如小指头大。灸饼上。三炷一易。三饼丸炷。隔二日复一灸之。外台灸瘰 。
　　资生经云。用葶苈子豉作饼灸漏。外台云。不可灸头疮。葶苈气入脑杀人。
