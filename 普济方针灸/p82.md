<!-- { "loadSidebar": true } -->
　　治赤白沃中。阴干痛。恶合阴阳。小腹 坚。小便闭。穴曲骨治女子赤沃。穴大赫资生经王氏云。有来觅赤白带药者。并以镇灵丹与之。镇灵丹。能活血温中故也。以其神效故书于此。但有孕不可服尔。若有灸带脉穴。尤奇于此丹也。有妇人患赤白带。林氏得予针灸经。初为灸气海穴未效。次日为灸带脉。有鬼附患身云。昨日灸亦好。只灸我未着。今灸着我。我今去矣。可为设酒食祭我。其家如其言祭之。其病立起。此实事也。予初怪其事因思晋景公膏肓之病。盖有二鬼焉。以其虚劳甚矣。鬼得乘虚而居之。今此妇人之疾。亦有鬼者。岂其用心虚损。故有此疾鬼乎。亦乘虚居之耳。灸既着穴。其鬼不得不去。虽不祭之可也。自此有来觅灸者。必为之。按此穴。莫不应手酸疼。予知是正穴也。灸之无有不愈其穴在两胁季肋之下一寸八分。有此疾者。速宜灸之。妇人患此疾。而丧生者甚多。切不可忽。若更灸百会尤佳。此疾多因用心使然故也。
　　治带下。穴间使。灸三壮。
　　治绝嗣不生。漏下赤白。穴泉门。十壮。三报。
　　治下血泄痢。赤白漏血。穴足太阴。五十壮（腹中生寒百壮）。
　　治漏下赤白。月水不利。穴阴交。灸三七壮（一作三十壮）。
　　治下血漏赤白。穴营池四穴。二十壮（一作三十壮。在内踝前后两边泡上脉）。
　　治漏下赤白。四肢酸削。穴漏阴。三十壮（在内踝上五分。微动脉上）。
　　治赤白漏泄注。阴阳穴灸随年壮。三报之（在足拇指下。屈里表头白肉际是）。
　　治崩中带下。因产恶露不止。妇人断绪最要穴。针中极四度。即有子。若未有。更针入八分。留十呼。得气即泻。灸亦佳。不及针。日灸三十至三百止。
　　治带下。穴小肠俞治女子疝。赤白淫下。时多时少。暴腹痛。穴蠡沟治女子下赤白。穴腰俞治女子漏下赤白及血。灸三阴交
　　卷十六　针灸门
　　难产
　　治难产。子上冲心。不得息。及阴疝。穴冲门治横产先出手。诸符药不捷。右脚小指头尖灸三壮。炷如小麦粒大。立产。
　　治小腹大。子难。嗌干。嗜饮，夹脐疝。穴中封治子难。若胞衣不出。泄风从头至足。穴上昆仑治胞不出。穴气冲治子上抢心。穴气冲治产生理不顺。或横或逆。胞死腹中。胞衣不下。穴太冲。针八分。补百会。次补合谷次泻三阴交。立时分解。决验如神。
　　治产难。针两肩井入一寸。泻之。须臾即分娩。
　　治产子上逼心。令病患正坐。用人抱头抱腰。微偃。以毫针刺任脉巨阙一穴。举手下针刺至即止。令人立苏不闷乱。次针补手阳明经合谷二穴。次泻足太阴经三阴交二次。应针而落如子手掬心。生下手心内有针痕。如子顶母心。向前。人中有针痕。向后。枕骨上有针痕是验。
　　
　　卷十六　针灸门
　　产后余疾
　　治产后余疾。及治食不下。贲豚上下。伤食腹满。胸胁满。心切痛（资生经）。穴期门。
　　治妇人产后浑身疼。针百劳穴。遇痛处。即针。避筋骨及禁穴。又云。产后未满百日。
　　不宜灸。
　　治产后小便不通。腹胀如鼓。闷乱不醒。缘未产之前。内积冷气。遂至产时。尿胞运动不顺（危氏方）。
　　用盐于产妇脐中填满。可与脐平。却用葱白。剥去粗皮。十余根作一束。切作一指浓。
　　按盐上。用大艾炷满葱饼子大小。以火灸之。觉热气直入腹内。实时便通。其神验不可细述。
　　治产后恶露不止。绞脐冷痛。穴阴交治产后阴下脱。灸脐下横纹二七壮。一云。因产脱出者。灸脐中。随年壮。
　　治妇人产后气血俱虚。灸脐下一寸至四寸。灸百壮。炷如小麦大。
　　治妇人产前产后乍伤风邪。头目昏重。及风头痛。穴囟会。灸七壮。真头疼者。其痛上穿风府。陷入泥丸宫。不可以药愈。夕发旦死。旦发夕死。盖头中人之根。根气先绝也。
　　治产妇血运。不省人事。穴支沟 三里 三阴交治堕胎后。手足厥逆。针肩井立愈。灸更胜针。可七壮。
　　治产后善噫。穴陷谷 期门
　　卷十六　针灸门
　　乳痈
　　治乳痈寒热卧不安（资生经）。穴膺窗治乳痈。穴临泣治乳洒淅恶寒。穴神封治乳痈凄惨寒热。痛不可按。及阴肿。穴乳根治乳痈有热肿痛。诸药不能止痛者。穴三里（针五分。其痛立止）。
　　治乳痈。惊痹胫重。喉痹 肿。足跗不收。跟痛。穴下廉治乳痈寒热。短气卧不安。穴神封 膺窗治乳痈肿溃。穴大溪 侠溪治妒乳 论曰。产后宜勤挤乳。不宜令汁蓄积。蓄积不去。便结不复出。恶汁于内。引热温壮结牵坚掣痛。大渴饮。引乳急痛。手不得近。成妒乳。非痈也。急灸两手鱼际二七壮。断痈脉也。不复恶手近乳。汁亦自出。便可手助迮捋之。则乳汁大出。皆如脓状。内服连翘汤外以小豆薄涂之便瘥。法以绳横度口。以度从。乳上行灸度头二七壮。资生经云。女人患乳痈。四十以下。治之多瘥。四十以上治之多死。不治自终天年。王氏云。有妇年七十。生乳痈。不信此论。令外科用刀抉开。时暂虽快。未几而殂。方知千金犹信也。有捣地黄汁敷有捣蔓荆叶或根敷。热即易之。有用白芷末温汤调敷。效。
　　治痈疽发于乳者。不可治之。自得终其天年。然无坐视之理。今录验方于后。
　　令患人敛足正立张两手。以小竹须要平直。量两中指尖尽处为则。却用薄篦。比如竹长截断兜从项下两头。垂向背心。会于一处。点定当中。不偏。又以小篦比患人右中指。自指根横文至指尖截断为则。安于点处。对中两头尽处是穴。左患灸右。右患灸左。或三壮。或五七壮。
　　
　　卷十六　针灸门
　　乳肿痛
　　治乳痛（资生经）。穴乳根治妇人乳有余疾。穴肓门治乳余疾。穴中极治乳汁少。一云。妊脉滞无汁。下火立愈。穴 中治厥气两乳。穴府舍治妒乳膺胸痛。穴水泉治乳肿贲膺。穴太溪治乳肿。穴梁丘 地五会治乳肿。缺盆中肿。穴天牖治乳肿。穴足临泣
　　卷十六　针灸门
　　阴挺出
　　治阴挺出（资生经）。穴大敦治阴挺长。穴少府治阴挺出。穴阴跷治妇人阴挺出不禁。穴上治妇人阴挺出。穴阴跷 照海 水泉 曲泉
　　卷十六　针灸门
　　绝孕
　　治妇人绝产。若未经产者（资生经）。穴阴廉。灸三壮。即有子。
　　治绝子带下。月事不调。穴中治绝子。穴次 漏泉 商丘治妇人断绪。及疗失精绝子。穴中极治绝子。脏有恶血。上冲腹。疼痛不可忍。及腹厥痛绞刺。穴石关治女子疝瘕。按之如以汤沃两股中。小腹肿。阴挺出。痛经。带下。阴肿或痒。漉青汁如菜羹。血闭。无子。不嗜食。穴曲泉治女子不子。阴暴出。淋漏。月水不来。多闷心痛。穴水泉 阴跷治不子。阴暴出。经痛。穴然谷治绝子。疟寒热。阴挺出。不禁白沥。痉脊反折。穴上治拘挛腹满疝。月水不下。乳余疾。绝子。阴痒。贲豚上 。腹坚痛。下引阴中。不得小便。穴阴交治绝子不血。血在内不下。胞转不得尿。小腹满石水痛。反治引胁下胀。头痛身背热。
　　贲豚寒。小便数泄不止。穴关元治妇人怀孕。不论月数。及生产之后。未满百日。不宜灸之。若绝子。灸脐下二寸五分间动脉中。三壮。
　　治子门不端。小腹苦寒。阴痒及痛。贲豚抢心。饥不能食。腹胀。经闭不通。小便不利。
　　乳余疾。绝子。及拘挛腹疝阴痒。穴中极治大疝绝子。穴华宾治女子无子。咳而短气。穴涌泉治无子小腹痛。穴气冲治绝产若未曾产。穴阴廉治妇人绝子。穴然谷。灸五十壮。
　　治妇人绝嗣不生胞门闭塞。穴关元。灸三十壮。报之。
　　治妇人妊子不成。若堕落。腹痛漏见赤。穴胞门。灸五十壮。
　　治妇人绝嗣不生。穴气门。灸百壮。
　　治妇人子脏闭塞。不受精。疼。穴胞门。灸五十壮。
　　治妇人绝嗣不生。漏赤白。穴泉门灸十壮。三报。
　　治月水不利。贲豚上下。并无子。穴四满。灸三十壮。
　　治妇人胞落颓。脐中灸三百壮。身交灸五十壮。三报（又脐下横纹中）。又脐对脊骨五十壮。又玉泉灸五十壮。三报。
　　治妇人下胞垂注。阴下脱。穴玉泉。灸五十壮。三寸。灸随年壮。三报。
　　治妇人阴冷肿痛。穴归来。灸三十壮。三报。
　　治妇人断绪。带下。穴中极。
　　治断绪。产道冷。穴关元。日灸百壮止。
　　治妊不成。数堕落。穴玉泉。灸五十壮。三报（玉泉。即中极）。又龙门三十壮。
　　治妇人无子。穴关元。灸七壮。
　　治妇人无子。及心痛不嗜食。五指端尽痛。足不得履地。穴涌泉。宜针灸。
　　治妇人欲断产。右踝上一寸。灸三壮即断。
　　治腹满疝积。乳余疾。绝子。阴痒。贲豚上 。小腹坚痛。下引阴中不得小便。穴石门资生经云。石门忌灸。绝孕。针之绝子。怀胎不下。针关元。若针而落胎。胎多不成。
　　出针外昆仑立出。阴交灸多绝孕。又云。石门关元。相去一寸。针关元。胎妇人无子。针石门。
　　则终身绝嗣。其道幽隐。岂可轻侮哉。
　　治妇人无子。咳嗽身热。穴涌泉治绝子。灸脐中。令人有子。
　　治妇人无子。及已经生子。久不任孕。及怀孕不成者。
　　以女人右手中指中节一寸。及指向上量之。用草一条。量九寸。舒足仰卧。以所量草。
　　自齐心直垂下至草尽处。以笔点定。此不是穴。却以原草平折处。横按前点处。其草两头是穴。
　　按之有动脉。各灸三壮。如筋杪大。神效。
　　治妇人足逆寒。绝产。带下无子。阴中寒。刺足太阴经。三阴交。
　　资生经云。凡妇人妊娠。不可刺。昔宋太子善医术。出苑逢一妊妇。太子诊曰。女。令徐文伯诊。曰。一男一女。针之。泻三阴交补合谷。应针而落。果如文伯言。故妊娠不可刺。
　　
　　卷十六　针灸门
　　初生诸疾
　　治小儿初生三四日。二七日内。着噤不吮奶多啼者。是客风中于脐。循流至心脾二经。
　　遂使舌强。唇痉。嗍得斯疾。所施方药。不能十全尔。大抵宜去风无过。灸承浆。次灸颊车二穴穴承浆。颊车。各七壮。炷如雀屎。
　　治小儿初生。脐风口噤。痿厥。洞泄。及脐风撮口。诸药不效者。灸然谷穴。在内踝前起大骨下陷中。可灸三壮。针入三分。不宜见血。立效。
　　治脐风目上插。刺丝竹空治小儿脐风。口不开。善惊。穴然谷治小儿脐肿。灸腰对脐骨节间。三壮。
　　治小儿中马客忤。而吐不止者。灸手心主。间使。大都。隐白。三阴交。各三壮。
　　治小儿中客忤恶气。灸脐上下左右半寸。及心鸠尾下一寸九。五处。三十壮。不在大。
　　此兼治小儿百病。
