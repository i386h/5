<!-- { "loadSidebar": true } -->
　　治小儿夜上灯啼。鸡鸣不止（全婴方）。灸中冲一壮。在中指甲后一分。
　　
　　卷十六　针灸门
　　惊风
　　治急慢惊风。色危极不可救者（危氏方）。右先当两乳头上。即乳中穴。男左女右。灸三壮。
　　次灸发际眉心囟会三壮。又手足大指当甲角。以物缚两手作一处。以艾绮缝灸。男近左边半甲半肉之间。灸三壮。先脚后手。亦可治阴阳诸痫病。艾炷如麦子大。
　　治小儿慢惊。脾危恶证候。药力不到者。但看两脚面中间陷处有大冲脉。灸百会穴。其穴直取前后发际折中。横取两耳尖折中。在头之中心。端正旋毛处是也。如有双旋。及旋毛不正者。非所。捏艾炷约如小麦许。但三五壮而止。灸后。仍与醒脾之剂。
　　治月内婴儿。胎风。惊风。慢风。潮搐涎堵。目直口噤。乳食不下。一切惊风皆治（卫生宝鉴）。灸顶中央百会穴一二七壮。鼻下人中穴三壮。又灸囟周四角各三壮。灸尺泽各一壮。鼻上天庭穴。三壮。
　　治小儿缓惊风。
　　王氏云。夫急慢惊风。非风也。古人谓之阴阳痫。犹伤寒之有阴阳证也。阳痫如阳证。
　　当以凉药。阴痫如阴证。当治以温药。庸医不知此例。以风药治之。风药多凉。或者慢惊。未有不罹其害者。戒之戒之。若灸惊风。惟灸慢惊风慢脾风为稳当云。
　　治小儿急惊风。及惊痫等。灸前顶三壮。若不愈。须灸两眉头。及鼻下人中。
　　治小儿睡中惊搐。目不合。灸屈肘横纹中上三分。各一壮。
　　治小儿惊恐。穴 脉治小儿睡中惊掣及惊痫（全婴方）。灸足大指次指端。去爪甲如薤叶。各一壮。
　　治惊不得卧。灸阴交。气海。大巨。
　　治卧惊视如见星。灸阴跷。
　　治惊恐畏人。神气不足。灸大钟。 门。
　　治心中悚惕。恐人将捕之。灸然谷。
　　治螈 而惊。灸解溪。
　　治太息烦满。少气悲惊。灸少冲。
　　治心下澹澹喜惊。灸曲泽。
　　治心痛数惊。心痛不乐。灸行间。
　　治风眩惊卷。灸阳谷。
　　治多卧好惊。灸厉兑。
　　治惊喜妄言。面赤。灸腋门。
　　治数噫。恐悸少气。灸神门。
　　治喜惊。喑不能言。灸间使。
　　治喜惊。灸三间 合谷。
　　治 惊。灸阳溪 天井。
　　治心下悸。灸通里。
　　治心中澹澹惊恐。灸大陵。
　　治气惊心痛。灸手少阳 阴 。
　　治泪出而惊。灸后溪。
　　治烦满惊。灸腕骨。
　　治小儿善惊。穴然谷治小儿惊恐失精。穴长强治小儿惊啼及多哭。穴百会治一切慢惊风。厥危病证。百会穴七壮。灸至七七壮。量轻重加减艾壮数。又两足外踝下。赤白肉际陷中金门穴。灸七壮。至七七壮。
　　
　　卷十六　针灸门
　　诸风
　　治小儿中风。角弓反张。多哭。言语不择。发无时节。盛则吐沫（济生拔粹）。灸百会七壮。
　　治卒中风毒。如口眼 斜。语言不得（全婴方）。灸合谷三壮。在手大拇指合足处。 左灸右 右灸左。
　　治角弓反张。灸神庭。在发际直鼻入及椎骨。并鼻上入发际三分。各三壮。
　　治风痉。角弓反张。口噤不语。四肢拘急（全婴方）。灸百会间使神庭各三壮。百会在发上五寸。间使在掌后二寸两筋中间。神庭在发际直鼻。
　　治小儿喘胀。俗谓之马脾风。又谓之风喉者（济生拔粹方）。以草茎等。量病儿手中指里近掌文至中指尖截断。如此三茎。自乳上微斜直上立两茎于稍尽头。横一茎两头尽点下。各灸三壮。此法多曾见效。
　　治小儿喜欠。穴上关治小儿身强。角弓反张。灸鼻上入发际三分。三壮。次大椎下节间。三壮。
　　治小儿大风癞病。灸曲池二穴。各随年壮。发即灸之。神良。
　　治小儿但是风病。诸般医治不瘥。灸率谷。
　　
　　卷十六　针灸门
　　痫病
　　（附论）凡小儿新生。无疾慎不可逆针灸之。如逆针灸。则忍痛动其五脉。因喜成痫。河洛关中土地多寒。儿喜病痉。其生儿三日。多逆灸以防之。又灸颊以防噤。有噤者。舌下脉急。牙车筋急。其土地寒。皆决舌下。去血灸颊。所以防噤也。吴蜀地温。无此疾也。方既传之今人。
　　不详南北之殊。便按方而用之。是以多害于小儿也。所以田舍小儿。任其自然。皆得无有天横。小儿惊啼。眠中四肢掣动。挛蒸未解。慎不可针灸。爪之动其百脉。仍因惊而成痫也。
　　惟阴痫噤痉。可针灸爪之。凡灸痫。当先下儿使虚。乃承虚灸之。未下有实而灸者。气逼前后不通。杀人。若身体不甚热。心腹下胀满。便可灸之。若壮热满者。先须下后灸。痫发平旦者。在足少阳。晨朝发者。在足厥阴。日中发者。在足太阴。黄昏发者。在足太阴。人定发者。在足阳明。夜半发者。在足少阴。右痫发时病所在。视其发早晚。灸其所也。
　　痫有五脏之痫。六畜之痫。或在四肢。或在腹内。当其候随病所在灸之。虽少必瘥。若失其要。则为害。
　　王氏云。小儿发逆上啼笑。面暗色不变。是痫候。或鼻口青时小惊。或巨闭青时小惊。
　　或身热头常汗出。或身热吐 而喘。或身热目时直视。或卧惕惕而惊。手足动摇。或卧梦笑。手足动摇。或意气下而妄怒。或咽乳不利。或目瞳子卒。大黑于常。或喜欠上视。或身热小便难。
　　或身热目视不清。或吐利不止。厥痛时起。或弄舌摇头诸候二十条。皆痫之初也。见其候。
　　使爪其阳脉所应灸。爪之皆重手。令儿骤啼。及遇绝脉。亦根据方与汤。又童子直视腹满啭鸣下血。身热口噤不得乳。反张脊汗出发热。为卧不寤。手足掣 喜惊。凡八条。痫之处者也如有此。非复汤爪所能救。当时而灸之。
　　
　　法
　　治肝痫病。面青目反视。手足摇。灸足少阳厥阴各三壮。
　　治心痫病面赤。心下有热。短气。息微数。灸心下第二肋端宛宛中。此为巨阙也。又灸手心主。及少阴各三壮。
　　治脾痫病。面黄腹大吐利。灸胃脘三壮。侠胃脘旁灸二壮。足阳明太阴各二壮。
　　治肺痫病。面目口沫出。灸肺俞三壮。又灸手阳明太阴各二壮。
　　治肾痫病。面黑。正直视不摇。如尸状。灸心下二寸二分。三壮。又灸肘中动脉各二壮又灸足太阴少阳各二壮。
　　治膈痫病目反。四肢不举。灸风府。又灸顶上鼻人中下唇承浆。皆随年壮灸之。
　　治阳痫病不动摇。灸两承山。又灸足心两手劳宫。又灸两耳后完骨各随年壮。又灸脐中五十壮。
　　治马痫病。张口摇头。马鸣欲反折。灸顶风府脐中三壮。病在腹中。烧马蹄末服之良。
　　又灸仆参。
　　治牛痫病。目正直视。腹胀乃发。灸鸠尾骨。及大椎各三壮。烧牛蹄末服之良。
　　治羊痫病。喜扬目吐舌羊鸣。灸大椎上三壮。又灸第九椎下节间三壮。
　　治猪痫病如尸厥。口哕。喜吐沫。灸完骨两傍各一寸七壮。又法。灸巨阙三壮。在鸠尾下一寸陷中。
　　治犬痫病。手屈拳挛。灸两手心一壮。灸足太阳一壮。肋户一壮。又法。灸足阳明脚头两空。各一壮。
　　治鸡痫病。摇头反折喜惊。自摇。灸足诸阳。各三壮。又法灸手少阴三壮。在掌后去腕半寸阴 穴陷者中。
　　治小儿暴痫。灸两乳头。女儿灸乳下二分。
　　治小儿暴痫者。身躯正直。如死人。及腹中雷鸣。灸太仓。及脐中上下两傍各一寸。
　　凡六处。又灸当复度取背。以绳绕颈。下至脐中。竭便转绳向背。顺脊下尽绳头。灸两傍各一寸五壮。若面白啼哭声色不变。灸足阳明太阴。若目反上视。眸子动。当灸囟中。取之法横度口尽两吻际。又横度鼻下亦尽两边。折去鼻度半。都合口尽为度。从颊上发际。上行度之。灸度头一处。正在囟上未合骨中。随手动者是。此最要处也。灸三壮。次灸当头上入发二分许。直望鼻为正。次灸其两边。目瞳子直上入发际二分许。次灸顶上回毛中 次灸客主人穴。在眉后际动脉是。次灸两耳门。当耳开口则骨节开动脉陷中是也。次灸两耳上卷取之。当卷上耳头是也。一法。大人当耳上横三指。小儿各自取其指也。次灸两耳后。完骨上青脉。亦可以针刺令血出。次灸玉枕。项后高骨是也。次灸两风池。在项后两辕动筋外。发际陷中是也。次灸风府。当项中央发际下。可与风池三处高下相等量取。次灸头两角。当回毛两边起是也。又灸鼻人中。口上灸。当令近鼻。次灸承浆。至此又有太极者。可灸两眉头是出（出婴孺方）。以上头部。凡十九处。儿生十日。可灸三壮。三十日可灸五壮。五十日可灸七壮。病重俱灸之。轻者只要灸囟中风池玉枕也。艾使熟炷。令平正着肉。火势乃至病所也。艾若生炷不平正。不着肉。徒灸多炷。故无益也。
　　若腹满短气转鸣。灸肺慕。在乳上第二肋间宛中。悬绳取之。当童子是。穴灸膻中。次灸胸堂次灸脐中。次灸薛息。薛息在两乳下第一肋间宛宛中是也。次灸巨阙。大人去鸠尾下一寸小儿去脐作六寸之分。去鸠毛下一寸是也。次灸胃脘。次灸金门。金门在谷道囊之后。当中央是也。从阴囊下度至大札前中分之。以上腹部十二处。胸堂巨阙胃管。十日儿只可灸二壮一月以上可灸五壮。阴下缝中可灸二壮（或云随年壮）。若脊强反张。灸大椎。并灸诸脏及督脊上当中。从大椎度至穷骨中屈。更从大椎度之。灸度下头。是督脊也。以上背部十二处。十日儿可灸三壮。一月以上。可灸五壮。若手足掣 惊者。灸尺泽。次灸阳明。次灸少商。次灸劳宫。次灸心主。次灸合谷。次灸三间。次灸少阳。以上手部十六处。其要者阳明少商。心主。尺泽。合谷。少阳也。壮数如上。又灸伏兔。次灸三里。次灸腓肠。次灸阳明。次灸少阳。次灸然谷。以上足部十四处。皆要可灸。壮数如上。手足阳明谓人四指。凡小儿惊痫皆灸之。若风病火动。手足掣 者。尽灸手足十指端。又灸本节后。
　　治小儿癫痫螈 。脊强低引项。灸长强穴三十壮。在脊底端。跗地取之乃得。
　　治小儿癫痫。惊风目眩。灸神庭穴七壮。在鼻直上入发际五分。
　　治小儿风痫者。先屈指手如数物。乃发也。灸鼻柱上发际宛宛中。三壮。
　　治小儿惊痫。先惊啼叫后乃发也。灸顶上旋毛中三壮。及耳后青络脉（旋毛中即百会穴也）。
　　治痫。头目眩痛。颈项强息。胸胁相引。不得倾侧。癫疾呕吐涎沫。灸本神。在曲差傍一寸半。在发际。又直耳上入发际四分。足少阳阳维之会。灸五壮。
　　治小儿惊痫。灸临泣。当目上直上入发际五分陷者中。足少阳太阳阳维之会。灸三壮。
　　主颊主目不得视。口沫泣出。两目眉头痛。小儿惊痫反视。甲乙经云。灸筋缩在第九椎节下间。
