<!-- { "loadSidebar": true } -->


　　普济本事方 南宋 许叔微

　　普济本事方序

　　医之道大矣。可以养生，可以全身，可以尽年，可以利天下与来世，是非浅识者所能为也。苟精此道者，通神明，夺造化，擅回生起死之功。则精神之运，必有默相于冥冥之中者，岂瘼，迨及后世。周有和缓，秦有扁鹊，汉有仓公，魏有华佗，宋有徐文伯，唐有孙思邈，又皆神奇出人意表，背望踵蹑，代不乏人，自兹以往，其妙不传。间有能者。仅可一二数，何古人精巧如是，而今人之不逮也。予尝思之。古人以此救人，故天畀其道，使普惠含灵。后人以此射利，故天啬其术，而不轻畀予，无足疑者。予年十一，连遭家祸，父以时疫，母以气中。百日之间，并失怙恃。痛念里无良医，束手待尽，及长成人，刻意方书，誓欲以救物为心。杳冥之中题为普济本事予既以救

　　卷第一　中风肝胆筋骨诸风

　　真珠丸

　　治肝经因虚，内受风邪，卧则魂散而不守，状若惊悸，真珠丸（真珠母大于常珠形状不一）。

　　真珠母（未钻真珠也三分，研如粉，同碾）

　　当归（洗去芦，薄切，焙干，后秤）

　　熟干地黄（酒洒，九蒸九曝，焙干，各一两半）

　　人参（去芦）

　　酸枣仁（微炒，去皮，研）

　　柏子仁（各一两，研）

　　犀角（镑为细末）

　　茯神（去木）

　　沉香 龙齿（各半两）

　　上为细末，炼蜜为丸，如梧子大，辰砂为衣。每服四五十丸，金银薄荷汤下，日午夜卧服。

　　卷第一　中风肝胆筋骨诸风

　　独活汤

　　独活（黄色如鬼眼者，去芦，洗，焙，秤） 羌活（去芦） 防风（去钗股） 人参（去芦）

　　前胡（去苗，净洗） 细辛（华阴者去叶） 五味子（拣） 沙参 白茯苓（去皮） 半夏曲酸枣仁（微炒，去皮，研） 甘草（各一两，炙）

　　上为粗末。每服四大钱，水一盏半，生姜三片，乌梅半个，同煎至八分去滓，不拘时候绍兴癸丑，予待次四明，有董生者，患神气不宁，每卧则魂飞扬，觉身在床而神魂离体惊悸多魇，通夕无寐，更数医而不效，予为诊视。询之，曰：医作何病治？董曰：众皆以心病。予曰：以脉言之，肝经受邪，非心病也。肝经因虚，邪气袭之，肝藏魂者也，游魂变。平人肝不受邪，故卧则魂归于肝，神静而得寐。今肝有邪，魂不得归，是以卧则魂扬若离体也。肝主怒，故小怒则剧。董欣然曰：前此未之闻，虽未服药，已觉沉 去体矣，愿求药法。予曰：公且持此说与众医议所治之方，而徐质之，阅旬日复至，云：医遍议古今方书，无与病相对者，故予处此二方以赠，服一月而病悉除。此方大抵以真珠母为君，龙齿佐之，真珠母入肝经为第一，龙齿与肝相类故也。龙齿虎睛，今人例作镇心药，殊不知龙齿安魂，虎睛定魄，各言类也。东方苍龙木也，属肝而藏魂，西方白虎金也，属肺而藏魄。龙能变化，故魂游而不定；虎能专静，故魄止而有守。予谓治魄不宁者，宜以虎睛，治魂飞扬者，宜以龙齿。万物有成理而不说亦在夫人达之而已。

　　卷第一　中风肝胆筋骨诸风

　　星附散

　　治中风虽能言，口不 斜，而手足 曳，脉虚浮而数，风中腑也。盖风中脉则口眼 斜风中腑则肢体废，风中脏则性命危。凡风中腑宜汗而解，星附散天南星（大者） 半夏（二味薄切，姜汁浸透） 黑附子（炮裂，去皮脐） 白附子（炮微黄）

　　参（去芦） 白茯苓（去皮，以上各等分）

　　上为粗末。每服二钱，水酒各一盏，同煎至八分去滓，热服，二三服汗出瘥。顷在桐有人患此症，三投此药得汗，手足能举。

　　卷第一　中风肝胆筋骨诸风

　　二生散

　　治体虚有风，外受寒湿，身如在空中，二生散。

　　生附子（去皮脐） 生天南星（各等分）

　　上二味， 咀。每服四大钱，水一盏半，生姜十片，漫火煎至八分去滓服。戊午年予在新安有此疾，张医博士发授此方，三服愈。（煎不熟有大毒，令人发肿增病）。

　　卷第一　中风肝胆筋骨诸风

　　救急稀涎散

　　治中风忽然昏若醉，形体昏闷，四肢不收，风涎潮于上膈，气闭不通。

　　猪牙皂角（四挺，肥实不蠹者，去黑皮） 晋矾（光明者，一两）

　　上细末研匀，轻者半钱，重者三字匕，温水调灌下，不大呕吐，但微微冷涎出一二升便得醒，醒次缓而调治，不可便大段，亦恐过伤人，孙兆方。

　　卷第一　中风肝胆筋骨诸风

　　胜金丸

　　治中风同前证。

　　猪牙皂角（二两，捶碎，水一升，同生薄荷一处捣取汁，漫火熬成膏） 生薄荷（半斤）

　　瓜蒂末（一两） 藜芦末（一两） 朱砂（半两）

　　上将朱砂末一分，与二味末研匀，用膏子搜和丸如龙眼大，以余朱为衣，温酒化一丸，甚者二丸，以吐为度，得吐即省，不省者不可治。

　　《必用方》论中风无吐法，引金虎碧霞为戒。且如卒暴涎生，声如引锯，牙关紧急，气闭不行，汤药不能入。命在须臾，执以无吐法，可乎，但不当用银粉药，恐损脾坏人四肢尔，予每用此二方，每每有验。

　　卷第一　中风肝胆筋骨诸风

　　拒风丹

　　治一切风。

　　川芎（四两） 防风（去钗股者，一两半） 天麻（去芦，一两） 甘草（一两，炙） 细辛（去叶，三钱半） 荜茇（半两）

　　上细末，炼蜜和杵，每两作一十丸，每服一粒，细嚼，荆芥汤或温酒下，寻常些小伤风，头痛鼻塞，项强筋急，皆可服，予家常合，老幼所须之药。

　　世言气中者，虽不见于方书，然暴喜伤阳，暴怒伤阴，忧愁不意，气多厥逆，往往多得此疾，便觉涎潮昏塞，牙关紧急，若概作中风候，用药非止不相当，多致杀人。元 庚午母氏亲遭此祸，至今饮恨，母氏平时食素，气血羸弱，因先子捐馆忧恼，忽一日气厥，牙噤涎潮，有一里医便作中风，以大通丸三粒下之，大下数行。一夕而去。予常痛恨，每见此症，急化苏合香丸四五粒，灌之便醒，然后随其虚实寒热而调治之，无不愈者。经云：无故而喑，脉不至，不治自已，谓气暴逆也，气复则已，审如是，虽不服药亦可。

　　卷第一　中风肝胆筋骨诸风

　　苏合香丸

　　疗传尸、骨蒸、 ，肺痿，疰忤、鬼气，卒心痛，霍乱吐利，时气鬼魅，瘴疟，赤白暴利，瘀血月闭， 癖下肿，惊痫，鬼忤中人，小儿吐乳，大人狐狸等病。

　　苏合香油（一两，入安息香膏内） 白术（二两） 丁香（二两） 朱砂（研水飞，二两） 木香（二两） 白檀（锉，二两） 薰陆香（别研，二两） 沉香（二两） 乌犀（镑屑，二两） 荜茇（二两） 安息香（二两，别为末，用无灰酒一斤熬膏） 香附（去毛，二两） 诃藜勒（煨去核，二两） 龙脑上为细末，入研药匀，用安息香膏并炼白蜜和剂。每服旋丸如梧桐子大，早朝取井华水温冷任意，化服四丸，老人小儿可服一丸，温酒化服亦得，并空心服之，用蜡纸裹一丸如弹子大，绯绢袋盛，当心带之，一切邪神不敢近。（去龙脑，名麝香苏合丸，治一切冷气胸膈噎塞，肠中虚鸣，宿饮不消，余证并同。）

　　范子默记崇宁中凡两中风，始则口眼 斜，次则涎潮闭塞，左右共灸十二穴得气通，十二穴者，谓听会、颊车、地仓、百会、肩 、曲池、风市、足三里、绝骨、发际、大椎、风池也，根据而用之，无不立效。

　　卷第一　中风肝胆筋骨诸风

　　灸中风十二穴

　　听会，二穴，在耳微前陷者中，张口有穴耳前陷中动脉宛宛中，侧卧张口取之。治耳聋，耳中状如蝉声，牙车脱臼，日可灸五壮至三七壮止，十日报灸即愈，忌动风、生冷、猪鱼等物。（《灸经》云：日灸五壮至七壮止，可经十日许，还根据前灸之。慎冷食）

　　颊车，二穴，在耳下曲颊端陷中，侧卧张口取之。治牙关不开，口噤不语，失音，牙车疼痛，颔颊肿，颈强不得回顾，日灸七壮至七七壮止，灸如大麦，忌如常法。

　　地仓，二穴，侠口吻傍四分外，如近下有脉微微动，跷脉手阳明之交。若久患风，其脉亦有不动者，治偏风口 ，目不得开，失音不语，饮食不收，水浆漏落，眼 动不止，病左治右，病右治左，日灸二七壮，重者七七壮，艾炷如粗叙脚大，若炷太大，口转 ，却灸承浆七七壮即愈。（面并热食、房事等忌如常）

　　百会穴，在头顶中宛宛陷中。治小儿脱肛久不瘥，风痫，中风角弓反张，口吐涎沫，可灸七壮至七七壮，头顶皮肤浅薄，凡灸不过七七壮。

　　肩 穴，在肩端两骨间陷者宛宛中，举臂取之。治偏风半身不遂，热风瘾疹，手臂挛急，捉物不得，挽弓不开，臂细无力，筋骨酸疼，可七壮至二七壮，若偏风不遂，可七七壮止曲池，二穴，臂相连处，以手拱胸取之，纹尽处是穴。治偏风半身不遂，刺风瘾疹，筋缓捉物不得，挽弓不开，屈伸难，可灸三壮。（《针灸经》云：日灸七壮至二百壮且停，十余日更下火，还至二百壮罢。云云）

　　风市即中渎，二穴，在髀骨外膝上五寸分肉间陷中。治寒气客于分肉之间，痛攻上下，筋痹不仁，可灸五壮。

　　足三里，二穴，在膝下三寸 外廉两筋间，举足取之。治胃中寒，心腹胀满，胃气不足，闻食臭肠鸣，腹痛食不化，此穴诸病皆治，及疗食气水气，蛊毒 癖，四肢肿满，膝 酸痛，目不明，五劳七伤，胸中瘀血，乳痈，可灸三壮，人年三十以上，皆宜灸此穴。（日灸七壮至一百壮止）

　　绝骨，一穴，在足外踝上四寸。治风痹不仁，膝 酸，可灸三壮。

　　发际，即神庭穴，在直鼻上额入发际五分。治癫疾风痫，戴目上下不识人，及头风目眩，鼻出清涕不止，惊悸不得安寝，可灸二壮至七七壮止，凡疗风灸多即伤，惟宜七壮至三七壮，针即发狂。

　　大椎，一穴，在项后第一椎上陷中。治五劳七伤，颈项强不得回顾，风劳食气，灸以年为壮。（或曰日灸七壮至七七壮）

　　风池，二穴，在脑后入发际陷中。治颈项痛不得回顾，腰佝偻引项，筋无力不收，可灸七壮。

