<!-- { "loadSidebar": true } -->
　　上一十八味， 咀，酒二斗渍之。冬七日，夏三日，春秋各五日，初服一合，渐增之，以知为度，令酒气相续。

　　卷第一　中风肝胆筋骨诸风

　　太一神精丹

　　治客忤霍乱，腹痛胀满，尸疰恶风，癫狂鬼语，蛊毒妖魅，症瘕积聚，温疟积久，百方不瘥，但是一切恶毒，无所不治，太一神精丹。

　　丹砂（元州、麻阳大块有墙壁者） 雌黄（柳州叶子者） 雄黄（武都水窟通明如鸡冠者，先器渍上六味，各捣罗如粉。以 醋拌，使干湿得所，内土釜中，六一泥固济勿令泄气，候干，用铁三脚子（用泥作三个柱子亦妙）随釜之大小，高不过一尺五寸，其下置炭约三斤，以渐益之，常及五斤，只在合底，不得过口，以五日火不绝为度。火尽，极冷水浸干泥令透，然后出之。药飞凝釜上，白如雪者为最，五色者佳，三色者次，下者一色。药飞不尽，与火如前。以雄鸡翼随多少扫取研匀，束膏丸如黍粒，平旦空腹浆饮下一丸，病甚加至二丸。口噤者以物斡开，不可开者，琢去两齿，药下即治。男左女右，绛囊带九刀圭，小儿系头上，辟瘴毒恶时气射工。小儿患，苦酒和之，涂方寸纸着儿心腹上。土釜，捣好甘土绢筛，水和纸筋作泥，随药多少为釜，阴三十日，曝三十日，日夕番转，内釜糠中，四向土栏拥之，令糠周遍釜上下各七寸，从下焚之五日夜，去灰待冷，取拭令净，醋和黄丹如稀粥，扫其中浓一分，如入药诸大丹，皆用此釜，一具数十回用不动。或用瓦盆两枚，随其大小，用六一泥涂之。六一泥用赤石脂、牡蛎、滑石、矾石、黄矾各二两，取 醋以足为度，先作甘土泥，各别裹五药作团，令勿泄气，火烧三日，出火破团各捣筛，然后与蚯蚓屎卤土各二两，以醋和如稠粥，涂瓦盆中，无卤土以盐代之，指迷方中六一泥法，亦可参用。

　　卷第一　中风肝胆筋骨诸风

　　铁弹丸

　　治一切瘫痪风。

　　乳香（以乳钵坐水盆中研） 没药（各一两） 五灵脂（拣如鼠屎者，四两）

　　上先将乳香、没药于阴凉处，当风细研，更用研了麝香一钱，将下一味为细末，然后同前二味再碾令匀，滴水为丸，如弹子大。瓷合收，每服一粒，薄荷酒磨下，日三服。

　　卷第一　中风肝胆筋骨诸风

　　黑神丸

　　草乌头（不去皮，生用） 五灵脂（拣如鼠屎，各等分）

　　上为末，六月六日滴水为丸，如弹子大。四十岁以下分六服，病甚一丸分二服，薄荷酒磨下，觉微麻为度。

　　卷第一　中风肝胆筋骨诸风

　　定风饼子

　　治风客阳经，邪伤腠理，背膂强直，口眼 斜，体热恶寒，痰厥头痛，肉 筋惕，辛鼻渊，及酒饮过多，呕吐涎沫，头目眩晕，如坐车船。常服解五邪伤寒，辟雾露瘴气，爽慧神志，诸风不生。

　　天麻 川乌（去皮尖） 南星 半夏 川姜 川芎 白茯苓 甘草（各等分，并生）

　　上细末，生姜汁为丸，如龙眼大作饼子，生朱为衣。每服一饼，细嚼，热生姜汤下，不拘时候，熙丰间王丞相常服，预防风疾神验。

　　卷第一　中风肝胆筋骨诸风

　　茯神散

　　治胆虚冷，目眩头疼，心神恐畏，不能独处，胸中满闷。

　　茯神（一两，去木） 远志（去心） 防风（去钗股） 细辛（去叶） 白术 前胡（去苗，洗）

　　曝，焙干，秤，各三分） 枳壳（半两，去穣，麸炒黄）

　　上为细末。每服三钱，水一盏，生姜三片，同煎至六分，温服，不拘老幼皆宜服。

　　卷第一　中风肝胆筋骨诸风

　　鳖甲丸

　　治胆虚不得眠，四肢无力。

　　鳖甲（淡醋煮，去裙膜，洗，酸醋炙黄，秤） 酸枣仁（微炒，去皮，研） 羌活（去芦）

　　黄（蜜水涂，炙） 牛膝（浸酒，水洗，焙干） 人参（去芦） 五味子（拣，各等分）

　　上为细末，炼蜜杵，丸如梧子大。每服三四十丸，温酒下。

　　卷第一　中风肝胆筋骨诸风

　　补胆防风汤

　　治胆虚目暗，喉痛唾数，眼目眩冒，五色所障，梦见被人讼，恐惧，面色变青。

　　茯神（去木） 独活（黄色如鬼眼者，去芦，洗，焙，秤） 前胡（各八分，去苗，净洗）

　　上为粗末。每服四大钱，水一盏半，枣二个，煎至八分去滓，食前服。

　　卷第一　中风肝胆筋骨诸风

　　人参散

　　治胆虚常多畏恐，不能独卧，如人捕状，头目不利。

　　人参（去芦） 枳壳（去穣，细切，麸炒黄） 五味子（拣） 桂心（不见火，各三分）

　　柏子仁（研） 熟干地黄（酒洒，九蒸九曝，焙干，各一两） 山茱萸（连核） 甘菊花（去萼梗） 茯神（去木） 枸杞子（各三分）

　　上为细末。每服二钱，温酒调服。

　　卷第一　中风肝胆筋骨诸风

　　醒后头虚晕发热方

　　治肝厥状如痫疾，不醒，呕吐。

　　麻黄（去根节） 钩藤（取皮） 石膏（雪白硬者，不 ） 干葛 半夏曲 柴胡（去苗，洗）

　　上为粗末。每服四钱，水一盏半，生姜三片，枣一个，同煎至八分，去滓温服。

　　卷外

　　灸中风口眼 斜不正者。（家藏方）

　　上于耳垂下麦粒大灸三壮，左引右灸，右引左灸。

　　防风散 治头目不清，神志不爽，常服去风明目。

　　防风（去芦头） 川芎 香白芷 甘菊花 甘草（炙）

　　上各等分，为细末。每服二钱，荆芥汤调下，食后。

　　乌香散 治阳虚上攻，头项俱痛不可忍者。

　　细辛（去叶土） 新茶芽（炒） 草乌头（大者，去皮尖，炮裂，切如麻豆大，碎，盐炒，各等分）

　　上件 咀。每服二钱，入麝香末半钱，水一盏半，煎至八分，去滓温服，不拘时候。（《海上方》茶芽四两，细辛、草乌各二两，或为细末，每服一大钱，茶清调下，临卧或食后

　　卷第二　心小肠脾胃病

　　远志丸

　　治因惊语言颠错，不能服温药。

　　远志（去心，洗，锉，炒令黄色） 南星 白附子（炮，微黄） 白茯苓（去皮） 人参（去芦） 酸枣仁（微炒，去皮研，各半两） 金箔（五片） 朱砂（水飞，半两，入麝香少许同研）

　　上为细末，炼蜜丸如梧子大，朱砂为衣。每服三十丸，薄荷汤下，食后临卧服。

　　卷第二　心小肠脾胃病

　　茯神散

　　茯神（去木） 熟干地黄（酒洒，九蒸九曝，焙干，秤） 白芍药 川芎 当归（洗去芦，薄切，焙干） 白茯苓（去皮） 桔梗（炒） 远志（去心，洗，锉，炒令黄色） 人参（去芦，以上各一两）

　　上为细末。每服二钱，水一盏，灯心枣同煎至七分，不拘时候。

　　宋明远教授之母，七十四岁。因戎马惊疾如上证，服此二方得力。

　　卷第二　心小肠脾胃病

　　宁志膏

　　人参（去芦，一两） 酸枣仁（微炒，去皮，研，一两） 辰砂（水飞，半两） 乳香（一分，以乳钵坐水盆中，研）

　　上为细末，炼蜜和杵，丸如弹子大。每服一粒，薄荷汤化下。

　　予族弟妇，缘兵火失心，制此方与之，服二十粒愈。亲识多传去，服之皆验。

　　卷第二　心小肠脾胃病

　　惊气丸

　　治惊忧积气，心受风邪，发则牙关紧急，涎潮昏塞，醒则精神若痴。

　　附子（炮，去皮脐） 南木香 白僵蚕（去丝嘴，炒） 花蛇（酒浸，去皮、骨，炙） 橘红南星（洗浸，薄切片，姜汁浸一夕，半两） 朱砂（水飞一分，留少许作衣）

　　上为末，入研脑麝少许，同研极匀，炼蜜杵，丸如龙眼大。每服一粒，金银薄荷汤化下，温酒亦得。

　　此予家秘方也。戊申年，军中一人犯法，褫衣将受刃，得释，神失如痴，予与一粒，服讫而寐，及觉，病已失矣。江东提辖张载扬，其妻因避寇，失心已数年，予授此方，不终剂而愈。又黄山沃巡检彦，其妻狂厥者逾年，更十余医而不验，予授此方，去附子加铁粉，亦不终剂而愈。铁粉非但化涎镇心，至如摧抑肝邪特异，若多恚怒，肝邪太盛，铁粉能制伏之。《素问》言：阳厥狂怒，治以铁落饮，金制木之意也，此亦前人未尝论及。

　　卷第二　心小肠脾胃病

　　辰砂远志丸

　　安神镇心，治惊悸，消风痰，止头眩。

　　石菖蒲（去须，洗） 远志（去心，洗，锉，炒令黄色） 人参（去芦） 茯神（去木）

　　川芎附子（生，各一两） 细辛（去叶） 辰砂（水飞，各半两）

　　上为细末，生姜五两，取汁，入水煮糊，丸如绿豆大，别以朱砂为衣，干之。每服三五十粒，夜卧生姜汤送下，小儿减丸服。

　　卷第二　心小肠脾胃病

　　茯苓丸

　　辰砂（水飞） 石菖蒲（去须，洗） 人参（去芦） 远志（去心，洗，锉，炒令黄色）

　　茯神（去木） 白茯苓（去木） 真铁粉 半夏曲 南星（羊胆制，各等分）

　　上为细末，生姜四两，取汁，和水煮糊，丸如梧子大，别用朱砂为衣，干之。每服十粒，加至三十粒，夜卧生姜汤下。上二方，医官都君，予常用以疗心疾，良验。

　　卷第二　心小肠脾胃病

　　火府丹

　　治心经热，小便涩，及治五淋。

　　生干地黄（二两） 木通（削去粗皮，锉，研细末，秤入） 黄芩（去皮，各一两）

　　上为细末，炼蜜杵，丸梧子大。每服三十粒，木通煎汤下。此药治淋涩脐下满痛。

　　壬戌年，一卒病渴，日饮斛水，不食者三月，心中烦闷，时已十月，予谓必心经有伏热，与此丹数服，五十粒，温水下。越二日，不觉来谢，云：当日三服渴止，又次日三服，饮食如故。此本治淋，用以治渴，信知用药要在变通也。

　　卷第二　心小肠脾胃病

　　七珍散

　　开胃养气进食。

　　人参（去芦） 白术 黄 （蜜水涂，炙） 山芋 白茯苓（去皮） 粟米（微炒） 甘草（各一两，炙）

　　上为细末。每服二钱，水一盏，姜枣同煎，至七分。如大故不思饮食，加白扁豆一两蒸用，名八珍散。

　　予制此方，温平不热，每有伤寒疟疾中暑，得瘥之后，用此以调脾胃，日三四服，十日外饮食倍常。

　　卷第二　心小肠脾胃病

　　曲术丸

　　治脾元久虚，不进饮食，停饮胁痛。

　　神曲（十两，微炒） 白术（五两） 干姜（炮） 官桂（去粗皮，不见火，各三两） 吴茱萸（汤浸七次，焙） 川椒（去目并合口，微炒，地上出汗，各二两）

