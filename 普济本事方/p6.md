<!-- { "loadSidebar": true } -->
　　此粥大治手足四肢不随，痛重不能举者，有此证预服防之。左氏云：风淫末疾。谓四肢为四末也，脾主四肢，风邪客于肝则淫脾，脾为肝克，故疾在末。谷气引风湿之药，径入脾经，故四肢得安，比阳剂极有力。予常制此方以授人，服者良验。

　　治湿伤肾，肾不养肝，肝自生风，遂成风湿，流注四肢筋骨，或入在肩 ，肌肉疾痛，渐入在指中，薏苡仁散。

　　薏苡仁（一两） 当归（洗去芦，薄切，焙干） 小川芎 干姜（炮） 甘草（炙） 官桂（去粗皮，不见火） 川乌（炮，去皮尖） 防风（去钗股） 茵芋（去梗，锉，炒用） 人参（去芦）

　　各半两）

　　上为细末。每服二钱，空心临卧酒调下，日三服。

　　卷第三　风寒湿痹白虎历节走注诸病

　　芎附散

　　治五种痹，腿并臂间发作不定，此脾胃虚，卫气不温分肉，为风寒湿所着。

　　小川芎 附子（炮，去皮脐） 黄 （蜜炙） 白术 防风（去钗股） 当归（洗去芦，薄切，焙干） 熟干地黄（酒洒，九蒸九曝，焙，秤） 桂心（不见火） 柴胡（去苗，净洗） 甘草（炙，各等分）

　　上为粗末。每服四钱，水一盏半，生姜三片，枣一个，同煎至七分，去滓，食前日三服。常服不生壅热，兼消积冷。

　　卷第三　风寒湿痹白虎历节走注诸病

　　麝香丸

　　治白虎历节，诸风疼痛，游走无定，状如虫啮，昼静夜剧，及一切手足不测疼痛。

　　川乌（大八角者三个，生） 全蝎（二十一个，生） 黑豆（二十一粒，生） 地龙（半两，生）

　　上为细末，入麝香半字，同研匀，糯米糊为丸，如绿豆大。每服七丸，甚者十丸，夜卧令膈空，温酒下，微出冷汗一身，便瘥。

　　予得此方，凡是历节及不测疼痛，一二服便瘥。在歙川日，有一贵家妇人，遍身走注疼痛，至夜则发，如虫啮其肌，多作鬼邪治。予曰：此正历节病也，三服愈。

　　卷第三　风寒湿痹白虎历节走注诸病

　　麻黄散

　　历节宜发汗。

　　麻黄（一两一分，去根节） 羌活（一两，去芦） 黄芩（三分，去皮） 细辛（真华阴者去叶） 黄 （各半两，蜜炙）

　　上为粗末。每服五钱，水二盏，煎至八分，去滓温服，接续三四服，有汗畏风。

　　卷第三　风寒湿痹白虎历节走注诸病

　　茵芋丸

　　治历节肿满疼痛。

　　茵芋（去梗，锉用） 朱砂（水飞） 薏苡仁（各一分） 牵牛子（一两半） 郁李仁（半两，去皮尖，微炒）

　　上为细末，炼蜜杵，丸如梧子大，轻粉衮为衣。每服十丸至十五丸至二十丸，五更初温水下，到晚未利，可再一二服，快利为度，白粥将息。

　　卷第三　风寒湿痹白虎历节走注诸病

　　牛蒡子散

　　治风热成历节，攻手指，作赤肿麻木，甚则攻肩背两膝，遇暑热或大便秘即作。

　　牛蒡子（三两，隔纸炒） 新豆豉（炒） 羌活（各一两，去芦） 干生地黄（二两半）

　　黄（一两半，蜜炙）

　　上为细末。汤调二钱服，空心食前，日三服。此病多胸膈生痰，久则赤肿，附着肢节，久而不退，遂成厉风，此孙真人所预戒也，宜早治之。（厉风，即怒厉贼风伤于五脏也。《千金方》第八卷贼风第三篇中载皆云五脏虚寒，厉风所损，随其病状，各有灸治甚详）

　　卷第三　风寒湿痹白虎历节走注诸病

　　蓖麻法

　　治厉风手指挛曲，节间疼不可忍，渐至断落。

　　蓖麻（去皮） 黄连（锉，如豆，各一两）

　　上以小瓶子入水一升同浸，春夏三日，秋冬五日，后取蓖麻子一粒，擘破，面东以浸药水吞下，平旦服，渐加至四五粒，微利不妨，水少更添，忌动风物，累用得效神良。

　　卷第三　风寒湿痹白虎历节走注诸病

　　柏叶散

　　治厉风。

　　柏叶 麻黄（去根节） 山栀子（去皮） 枳壳（去穣，锉，麸炒） 羌活（去芦） 羊肝石白蒺藜（炒，去角） 升麻 子芩（去皮） 防风（去钗股） 牛蒡子（隔纸炒） 荆芥穗 茺蔚子焙干）

　　上为细末。每服二钱，温水调下，日七八服。（庞老方）

　　卷第三　风寒湿痹白虎历节走注诸病

　　绿灵散

　　治肺毒疮，如大风疾。

　　用桑叶洗熟蒸日干为末。水调二钱服，日四五，无时。（出《经验方》。）

　　卷第三　风寒湿痹白虎历节走注诸病

　　趁痛丸

　　治走注历节，诸风软痛，卒中倒地，跌扑伤损。

　　草乌头（三两，不去皮尖） 熟地黄（酒洒，九蒸九曝，焙干） 南星（炮） 半夏曲 白僵蚕（去丝、嘴） 乌药（各半两，并日干）

　　上为细末，酒糊丸如梧子大，日干。每服五七粒，空心夜卧温酒下。如跌扑痛，用姜汁和酒研十数粒搽之；如卒中倒地，姜汁茶清研五六丸，灌下立醒。（大知禅师方。）

　　卷第三　风寒湿痹白虎历节走注诸病

　　乌头丸

　　治宿患风癣，遍身黑色，肌体如木，皮肤粗涩，及四肢麻痹，宜服乌头丸。

　　草乌头一斤，入竹箩子内以水浸，用瓦子于箩内，就水中泷洗，如打菱角法，直候泷洗去大皮及尖，控起令干，用麻油四两，盐四两，入铫内炒令深黄色，倾出油，只留盐并乌头，再炒令黑色，烟出为度，取一枚劈破，心内如米一点白恰好也，如白多再炒，趁热杵罗为末，用醋糊丸如梧子大，干之。每服三十丸，空心晚食前，温酒下。

　　真州资福文雅白老，元 间有此疾，服数年，肌体黑 顿除，脚力强健，视听不衰。

　　一宗人，遍身紫癜风，身如墨，服逾年，体悦泽，教予服之，亦得一年许，诸风疹疮皆除，然性差热，虽制去毒，要之五七日作乌豆粥啜之为佳。

　　乌豆粥。（载《豫章集》十九卷中）

　　卷第三　风寒湿痹白虎历节走注诸病

　　乌豆粥

　　大乌豆一升，隔宿洗净用七升水浸，明日入油一升，炭火 至晚，当糜烂，可煮三升米，极熟下豆，入白糖一斤和匀，入生姜棋子四两，啜之。

　　卷第三　风痰停饮痰癖咳嗽

　　化痰丸

　　治停痰宿饮。

　　半夏（汤洗七次，别末） 人参（去芦） 白茯苓（去皮） 白术 桔梗（切作小块，姜汁浸，各一两） 枳实（去穣，麸炒） 香附子（麸炒，舂去皮） 前胡（去苗，净洗） 甘草（炙，各半两）

　　上细末，用半夏姜汁煮糊丸如梧子大。每服三四十丸，姜汤下。

　　卷第三　风痰停饮痰癖咳嗽

　　三生丸

　　治中脘风涎痰饮，眩瞑呕吐酸水，头疼恶心。

　　半夏（二两） 南星 白附子（各一两）

　　上并生为末，滴水丸如梧子大，以生面衮衣，阴干。每服十丸至二十丸，生姜汤下。

　　卷第三　风痰停饮痰癖咳嗽

　　旋复花汤

　　治心腹中脘痰水冷气，心下汪洋嘈杂，肠鸣多唾，口中清水自出，胁肋急胀，痛不欲食，此胃气虚冷所致。其脉沉弦细迟。

　　旋复花（拣去梗） 细辛（去叶） 橘皮（去白） 桂心（不见火） 人参（去芦） 甘草（炙）

　　桔梗（炒） 白芍药 半夏（汤洗七次，各半两） 赤茯苓（三分，去皮）

　　上为粗末。每服四钱，水一盏半，生姜七片，煎至八分，去滓温服。

　　卷第三　风痰停饮痰癖咳嗽

　　槟榔丸

　　治心下停饮冷痰，头目晕眩，睡卧口中多涎。

　　槟榔（三分） 丁香（一分，不见火） 半夏（汤洗七次，一两） 细辛（去叶） 干姜（炮）

　　人参（各半两，去芦）

　　上为细末，姜汁煮糊丸如梧子大。每服二三十丸，姜汤下，日三服。

　　卷第三　风痰停饮痰癖咳嗽

　　干姜丸

　　治酒癖停饮吐酸水。（《圣惠方》）

　　干姜（炮） 葛根 枳壳（去穣，锉，麸炒） 橘红 前胡（去苗，净洗，各半两） 白术半夏曲（各一两） 甘草（炙） 吴茱萸（汤泡七次，焙，各一分）

　　上为细末，炼蜜丸如梧子大。每服三十丸，用饮下。甲寅年服上二方有验。

　　卷第三　风痰停饮痰癖咳嗽

　　芫花丸

　　治积聚停饮，痰水生虫，久则成反胃，及变为胃痈，其说在《灵枢》及《巢氏病源》。

　　芫花（醋制干，秤，一两） 干漆（炒令烟尽） 野狼牙根 桔梗（炒黄） 藜芦（炒） 槟榔（各半两） 巴豆（十个，炒微黑黄）

　　上为细末，醋糊丸如赤豆大。每服二三丸，加至五七丸，食前姜汤下。

　　第六卷《病能论》云：黄帝问曰：人病胃脘痈者，诊当何如？岐伯对曰：诊此者当得胃脉，其脉当沉细。沉细气逆，逆者人迎甚盛，甚盛则热。人迎者，胃脉也。逆而盛则热聚于胃口而不行，故胃脘为痈也。

　　此方常服化痰消坚杀虫。予患饮癖三十年，暮年多嘈杂，痰饮来潮即吐，有时急饮半杯即止，盖合此证也。因读《巢氏病源论》酒瘕云：饮酒多而食谷少，积久渐瘦，其病常思酒，不得酒则吐，多睡不复能食。是胃中有虫使然，名为酒瘕。此药治之，要之须禁酒即易治，不禁无益也。

　　《巢氏病源论》第十九卷论积聚 瘕中载：人之积聚 瘕，皆由饮食不节，脏腑虚弱而生，久则成形云。

　　昔曾有人共奴俱患鳖瘕，奴死后腹中得一白鳖，有人乘白马来看此鳖，白马遗尿，随鳖上，鳖即缩头及脚，寻以马尿灌之，即化为水。其主曰：吾将瘥矣。即服之，果得瘥。

