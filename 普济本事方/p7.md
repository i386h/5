<!-- { "loadSidebar": true } -->
　　予生平有二疾，一则脏腑下血，二则膈中停饮，下血有时而止，停饮则无时。始因年少时夜坐为文，左向伏几案，是以饮食多坠向左边，中夜以后稍困乏，必饮两三杯，既卧就枕，又向左边侧睡，气壮盛时，殊不觉。三五年后，觉酒止从左边下，漉漉有声，胁痛，饮食殊减，十数日必呕数升酸苦水，暑月只是右边身有汗， 常润，左边病处绝燥，遍访名医及海上方服之，少有验。间或中病，只得月余复作，其补则如天雄附子矾石，其利则如牵牛甘遂大戟，备尝之矣。予后揣度之，已成癖囊，如潦水之有科臼，不盈科不行，水盈科而行也，清者可行，浊者依然停 ，盖下无路以决之也，是以积之五七日必呕而去，稍宽数日复作。脾，土也，恶湿，而水则流湿，莫若燥脾以胜湿，崇土以填科臼，则疾当去矣。于是悉屏诸药，一味服苍术，三月而疾除。自此一向服数年，不吐不呕，胸膈宽，饮啖如故，暑月汗周身而身凉，饮亦当中下，前此饮渍其肝，目亦多昏眩，其后灯下能书细字，皆苍术之力也。其法苍术一斤，去皮切末之，用生油麻半两，水二盏，研滤取汁，大枣十五枚，烂煮去皮核研，以麻汁匀研成稀膏，搜和入臼熟杵，丸梧子大，干之。每日空腹用盐汤吞下五十丸，增至一百丸，二百丸，忌桃李雀鸽。初服时必膈微燥，且以茅术制之，觉燥甚，进山栀散一服，久之不燥矣。予服半年以后，只用燥烈味极辛者，削去皮不浸极有力，亦自然不燥也。山栀散用山栀子一味，干之为末，沸汤点服。故知久坐不可伏向一边，时或运动，亦消息之法。

　　卷第三　风痰停饮痰癖咳嗽

　　紫苏散

　　治肺感风寒作嗽。

　　紫苏叶 桑白皮（洗净，蜜涂，炙黄） 青皮（去白） 五味子（拣） 杏仁（去皮尖，炒） 麻黄（去节） 甘草（炙，各等分）

　　上细末。每服二钱，水一盏，煎至七分，温服。

　　卷第三　风痰停饮痰癖咳嗽

　　诃子饮

　　利膈去涎，思食止嗽。

　　诃子（煨去核） 青皮（去白） 麦门冬（水 去心，各半两） 槟榔（四个） 半夏（三分，汤浸七次） 甘草（一分，炙）

　　上为粗末。每服四钱，水二盏，生姜七片，同煎至七分，去滓温服，日二三服。

　　卷第三　风痰停饮痰癖咳嗽

　　贝母汤

　　治诸嗽久不瘥。

　　贝母（一两，去心，姜制半日，焙） 黄芩（生去皮） 干姜（生，各一两） 陈皮（去白）

　　五味子（各一两，拣） 桑白皮（洗净，蜜炙黄） 半夏（汤浸七次） 柴胡（去苗，净洗）

　　桂心（不见火，各半两） 木香（一分） 甘草（一分，炙）

　　上为粗末。每服五钱，水一盏半，杏仁七个，去皮尖碎之，生姜七片，同煎至七分，去滓热服。黄师文云：戊申冬有姓蒋者，其妻积年嗽，制此方授之，一服瘥。以此治诸嗽，悉皆愈。

　　卷第三

　　积聚凝滞五噎膈气

　　大抵治积，或以所恶者攻之，以所喜者诱之，则易愈。如 砂、水银治肉积；神曲麦 治酒积；水蛭、虻虫治血积；木香、槟榔治气积；牵牛、甘遂治水积；雄黄、腻粉治涎积；礞石、巴豆治食积，各从其类也。若用群队之药，分其势则难取效。许嗣宗所谓譬犹猎不知兔，广络原野，冀一人获之，术亦疏矣。须是认得分明，是何积聚，然后增加用药。

　　不尔，反有所损，嗣宗自谓不着书，在临时变通也。

　　卷第三　积聚凝滞五噎膈气

　　缠金丹

　　治五种积气及五噎，胸膈不快，停痰宿饮。

　　木香 丁香 沉香 槟榔 官桂（去粗皮，不见火） 胡椒 砂（研） 白丁香（各一钱）

　　去沙石，日干）

　　上为细末，入二味研药和匀，生姜汁煮糊丸如梧子大。每服三丸，生姜汤下，或干嚼萝卜下。

　　卷第三　积聚凝滞五噎膈气

　　枳壳散

　　治心下蓄积痞闷，或作痛，多噫，败卵气。

　　枳壳（去穣，锉，麸炒） 白术（各半两） 香附子（一两，麸炒，舂去皮） 槟榔（三钱）

　　上为细末，每服二钱，米饮调下，日三服，不拘时候。（庞老方）

　　卷第三　积聚凝滞五噎膈气

　　诃子丸

　　治伏积注气，发则喘闷。

　　诃子（去核） 白茯苓（去皮） 桃仁（去皮尖，炒） 枳壳（去穣，锉，麸炒） 桂心（不见火） 槟榔 桔梗（炒） 白芍药 川芎（洗） 川乌（炮，去皮尖） 人参（去芦） 橘红鳖甲（淡醋煮去裙膜，洗净，酸醋炙黄，各等分）

　　上为细末，炼蜜杵，丸如梧子大。酒下二十丸，熟水亦得。

　　卷第三　积聚凝滞五噎膈气

　　砂丸

　　治一切积聚，有饮心痛。

　　砂（研） 京三棱（锉末） 干姜（炮） 白芷（不见火） 巴豆（出油，各半两） 大黄（别末） 干漆（各一两，锉，炒令烟尽） 木香 青皮（去白） 胡椒（各一分） 槟榔 肉豆蔻（各一上为细末，酽醋二升，煎巴豆五七沸，后下三棱大黄末，同煎五七沸，入 砂同煎成稀膏，稠稀得所，便入诸药和匀杵，丸如绿豆大。年深气块，生姜汤下四五丸；食积熟水下；白痢干姜汤下；赤痢甘草汤；血痢当归汤，葱酒亦得。

　　卷第三　积聚凝滞五噎膈气

　　紫金丹

　　治男子、妇人患食劳、气劳，遍身黄肿，欲变成水肿，及久患 癖，小肠膀胱，面目悉黄。

　　胆矾（三两） 黄蜡（一两） 青州枣（五十个）

　　上于瓷合内用头醋五升，先下矾枣，漫火熬半日以来，取出枣去皮核，次下蜡一处，更煮半日如膏，入好腊茶末二两同和，丸如梧子大。每服二三十丸，茶酒任下，如久患肠风痔漏，陈米饮下。

　　宗室赵彦才下血，面如蜡，不进食，盖酒病也。授此方服之，终剂而血止，面色鲜润，食亦倍常。新安有一兵士亦如是，与三百粒，作十服，亦愈。

　　治沉积，感应丸。（此用丁香、木香，皆少于《官局方》一两，盖欲速于去积，若常服或老幼怯弱之疾，尚当审之）

　　丁香 木香（各半两） 干姜（一两，炮） 百草霜（二两，研） 肉豆蔻（二十个） 巴豆（六十个，取霜） 杏仁（一百四十个，去皮尖） 麻油（一两，秋冬增半两，减蜡半两） 煮酒蜡（四两）

　　上以二香姜蔻为细末，并三味研极匀，炼油蜡和成剂，油纸裹，旋丸如绿豆大，熟水下五七丸。此药近年盛行于世，有数方，惟此真高家，予得之于王景长，用之的有准。

　　卷第三　积聚凝滞五噎膈气

　　枳壳散

　　治五种积膈气，三焦痞塞，胸膈满闷，背膂引疼，心腹膨胀，胁肋刺痛，食饮不下，噎塞不通，呕吐痰逆，口苦吞酸，羸瘦少力，短气烦闷，常服顺气宽中，消 癖积聚，散惊忧恚气。

　　枳壳（去穣，锉，麸炒） 京三棱 橘皮（去白） 益智仁 蓬莪术 槟榔 肉桂（不见火，各一两或各六两一钱） 干姜（炮） 浓朴（去粗皮，姜汁炙） 甘草（炙） 青皮（去白） 肉豆蔻 木香（各半两或各三两）

　　上为细末。每服二钱重，水一盏，生姜五片，枣一个，同煎至七分，热服，盐点亦得，不拘时候。

　　卷第三　积聚凝滞五噎膈气

　　五噎膈气丸

　　治气食忧劳思虑。

　　半夏（汤浸七次，薄切，焙） 桔梗（各二两，炒） 肉桂（不见火） 枳壳（去穣，麸炒，各一两半）

　　上细末，姜汁糊丸如梧子大，姜汤下三十丸，食后临卧服。

　　卷第三　积聚凝滞五噎膈气

　　熏膈丸

　　治胸膈闷塞作噎。

　　麦门冬（去 去心） 甘草（炙，各半两） 人参（去芦） 桂心（不见火） 细辛（去叶） 川椒（去目并合口，微火炒，地上出汗） 远志（去心，炒） 附子（炮，去皮脐） 干姜（炮，各二钱）

　　上细末，炼蜜丸如鸡头大。绵裹一丸含化，食后日夜三服。

　　卷第三　膀胱疝气小肠精漏

　　念珠丸

　　治膀胱疝气，外肾肿胀，痛不可忍。

　　乳香（乳钵坐水盆中，研） 砂（各三钱，飞） 黄蜡（一两）

　　上乳香研细， 砂同研匀，熔蜡和丸，分作一百单八，以线穿之，露一夕，次日用蛤粉为衣，旋取一粒，用乳香汤吞下。

　　顷年有人货疝气药，肩上担人我二字，以为招目，日货数千，有一国医多金得之，用之良验。

　　卷第三　膀胱疝气小肠精漏

　　砂丸

　　木香 沉香 巴豆肉（全者，各一两） 铜青（半两，研） 青皮（二两，不去皮）

　　砂（一分，研）

　　上前二香、青皮三味细锉，同巴豆漫火炒，令紫色为度，去巴豆，为末，入青砂二味研匀，蒸饼和丸如梧子大。每服七丸至十丸，盐汤吞下，日二三服，空心食前服。

　　卷第三　膀胱疝气小肠精漏

　　金铃丸

　　治膀胱肿硬，牵引疼痛，及治小肠气阴囊肿，毛间水出。

　　金铃子（肉，五两） 茴香（炒） 马兰花（炒） 菟丝子（酒浸，曝干，用纸条子同碾） 海蛤破故纸（炒香） 海带（净洗，各三两） 木香 丁香（各一两）

　　上细末，糊丸如梧子大。每服二三十丸，温酒盐汤下，空心食前服。

　　治小便难，小肠胀，不急治杀人。

　　上用葱白三斤，细锉炒令热，以帕子裹，分作两处，更替熨脐下即通。

　　卷第三　膀胱疝气小肠精漏

　　茴香散

　　治膀胱气痛。

　　茴香（炒） 蓬莪术 金铃子肉 京三棱（各一两，二味炮熟锉） 甘草（半两，炙）

　　上细末。每服二钱，热酒调下，强幼安云，每发痛甚连日，只一二服立定。

　　顷在徽城日，歙尉宋荀甫，膀胱气作疼不可忍，医者以刚剂与之，疼愈甚，小便不通三日矣，脐下虚胀，心闷。予因候之，见其面赤黑，脉洪大。予曰：投热药太过，阴阳痞塞，气不得通。为之奈何？宋尉尚手持四神丹数粒，云：医者谓痛不止，更服之。予曰：若服此定毙。后无悔，渠恳求治。予适有五苓散一两许，分三服，易其名，用连须葱一茎，茴香一撮盐一钱，水一盏半，煎七分，令接续三服，中夜下小便如墨汁者一二升，脐下宽得睡。翌日诊之，脉已平矣，续用 砂丸与之，数日瘥。大抵此疾因虚得之，不可以虚而骤补药。《经》云：邪之所凑。其气必虚，留而不去，其病则实。故必先涤所蓄之邪，然后补之，是以诸方多借巴豆气者，谓此也。

　　治遗精梦漏，关锁不固，金锁丹。（亦名茴香丸）

　　卷第三　膀胱疝气小肠精漏

　　金锁丹

