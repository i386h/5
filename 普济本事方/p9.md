<!-- { "loadSidebar": true } -->
　　上细末。每服一钱，沸汤点服。如咽痛口疮甚者，加僵蚕一两。国医都君予方

　　卷第四　虚热风壅喉闭清利头目

　　川芎散

　　治风盛膈壅，鼻塞清涕，热气攻眼，下泪多眵，齿间紧急，作偏头疼。

　　川芎（洗） 柴胡（去苗，洗，各一两） 半夏曲 甘草（炙） 甘菊 细辛（去叶） 人参（去芦） 前胡（去苗，洗） 防风（去钗股，各半两）

　　上为粗末。每服四钱，水一盏，生姜四片，薄荷五叶，同煎至七分，去滓温服。

　　卷第四　虚热风壅喉闭清利头目

　　芎辛丸

　　治头痛面赤，烦闷咽干，上膈风痰，头目晕昏，百节疼痛，背项拘急。

　　川芎（洗） 防风（去钗股） 僵蚕（去丝、嘴，炒） 独活（黄色如鬼眼者，去芦，洗，焙，秤，各一两） 天麻（四两） 桔梗（炒，三两） 细辛（去叶） 白附子（炒） 羌活（洗，去芦）甘草（炙，各半两） 薄荷 荆芥穗（各一两半）

　　上细末，炼蜜丸如弹子大。每服一粒，清茶酒嚼下，食后。

　　卷第四　虚热风壅喉闭清利头目

　　通膈丸

　　治上焦虚热，肺脘咽膈有气如烟抢上。

　　黄连（去须） 茯苓（去皮） 人参（各三两，去芦） 朱砂（一分，水飞） 真脑子（少许）

　　上细末，研匀，炼蜜丸如梧子大。熟水下三五丸，日二三服。

　　卷第四　虚热风壅喉闭清利头目

　　门冬丸

　　治心经有热。

　　麦门冬（一两，水 去心） 川黄连（去须，半两）

　　上细末，炼蜜丸如梧子大。食后熟水下二三十丸。

　　卷第四　虚热风壅喉闭清利头目

　　《千金》地黄丸

　　治心热。

　　川黄连（去须，四两，粗末） 生地黄（半斤，研取汁，连滓，二味匀，日干）

　　上细末，炼蜜丸如梧子大。每服三十丸，食后麦门冬汤下。

　　卷第四　虚热风壅喉闭清利头目

　　人参散

　　治邪热客于经络，肌热痰嗽，五心烦躁，头目昏痛，夜多盗汗。此药补和真气，解劳倦，妇人血热虚劳骨蒸，并皆治。

　　人参（去芦） 白术 白茯苓（去皮） 柴胡（去苗，洗） 半夏曲 当归（洗，去芦，薄切，焙干，秤） 赤芍药 干葛 甘草（各一两，炙） 子芩（半两，去皮）

　　上为细末。每服三钱，水一盏，生姜四片，枣二个，煎至八分，不拘时候带热服。但是有劳热证，皆可服，热退即止。大抵透肌解热，干葛第一，柴胡次之，所以升麻葛根汤为解肌之冠也。

　　卷第四　虚热风壅喉闭清利头目

　　清气散

　　调荣卫，顺三焦，治风壅，消痰涎，退烦热。

　　前胡（去苗，洗） 柴胡（去苗，洗） 川芎（洗） 枳壳（去穣，锉，麸炒） 白术 青皮（去白） 羌活（去芦） 独活（黄色如鬼眼者，去芦，洗，焙，秤） 甘草（炙） 茯苓（去皮）

　　人参（去芦，各等分）

　　上为末。每服二钱，水一盏，荆芥一穗，煎七分服。此方败毒散中去桔梗，加白术、青皮，增损亦有理，用之良验。

　　卷第四　虚热风壅喉闭清利头目

　　柴胡散

　　治邪入经络，体瘦肌热，推陈致新，解利伤寒，时疾中 伏暑。

　　柴胡（四两，洗，去苗） 甘草（一两，炙）

　　上细末。每服二钱，水一盏，同煎至八分，食后热服。此药冬月可以润心肺，止咳嗽，除壅热；春夏可以御伤寒时气，解暑毒，居常不可缺，兼不以长幼，皆可服之，仓卒可以使得效。

　　卷第四　虚热风壅喉闭清利头目

　　地仙散

　　治骨蒸肌热，解一切虚烦躁，生津液。

　　地骨皮（洗，去心） 防风（去钗股，各一两） 甘草（炙，一分）《济生方》（地骨皮二两，防风一两，甘草炙半两。上 咀。每服四钱，水半盏，姜五片，同煎）

　　上细末。每服二钱，水一盏，生姜三片，竹叶七片，煎至七分，服信效。一方增人参半两，鸡苏一两，甘草添一分。

　　卷第四　肿满水气蛊胀

　　葶苈丸

　　治腹中有湿热气，目下作肿，如新卧起蚕之状，两足胫微肿。病在肾，肾者少阴也；标在肺，肺者太阴也。故中满气急咳嗽，喘息有音，每就卧则右胁有气上冲，肩腋与缺盆相牵引不快，少思饮食。

　　甜葶苈（半两，炒令香） 郁李仁（汤去皮尖，熬紫色，秤三分，二味别研如膏，令极匀） 白术（半两） 牵牛子（半两，一半生、一半熟用） 赤茯苓（去皮） 桑白皮（蜜炙，锉）

　　上细末，与上二味同研，炼蜜和入臼内治之，丸如梧子大。初服十丸，空心晚食前，日二服，生姜橘皮汤下，不知，加至二三十丸，以知为度。

　　卷第四　肿满水气蛊胀

　　实脾散

　　治脾元虚浮肿。

　　大附子（一个，炮，去皮脐） 草果子（去皮） 干姜（炮，各二两） 甘草（一两，炙） 大腹（连皮，六个） 木瓜（一个，去穣，切片）

　　上用水于砂器内同煮，一半以来，擘开干姜，心内不白为度，不得全令水干，恐近底焦，取出锉焙为末，每服空心日午，用沸汤点服。

　　卷第四　肿满水气蛊胀

　　羌活散

　　治水气。

　　羌活（洗去土） 萝卜子（各等分）

　　上同炒香熟，去萝卜子不用，末之，温酒调下二钱，一日一服，二日二服，三日三服，取效。嘉兴主簿张昌时传方。

　　卷第四　肿满水气蛊胀

　　大枣汤

　　治四肢肿满。

　　白术三两， 咀。每服半两，水一盏半，大枣三枚，拍破，同煎至九分，去滓温服，日三四服，不拘时候。

　　卷第四　肿满水气蛊胀

　　茯苓散

　　治肿满小便不利。

　　郁李仁（去皮尖，微炒，四钱） 槟榔（二个） 赤茯苓（去皮） 白术 甘遂（切片，炒，各二钱） 橘皮（一钱半，去白）

　　上细末。每服一钱，姜枣汤调下。

　　又方浓朴（去皮，姜汁制，炒，半两） 牵牛子（五两，炒取末二两）

　　上细末。每服二钱，煎姜枣汤调下。

　　卷第四　肿满水气蛊胀

　　知母汤

　　治游风攻头面，或四肢作肿块。

　　知母（一两） 麻黄（去根节） 黄 （蜜炙） 甘草（炙） 羌活（洗去土） 白术 枳壳（去穣，锉，麸炒，各半两）

　　上粗末。每服四钱，水一盏半，牛蒡子百粒，研碎，煎至七分温服，日三四，觉冷不用牛蒡子。

　　有一达官，其母年七十中风，手足拘挛，平日只是附子之类扶养。一日面浮肿，手背亦肿，寻常有一国医供药，诊云是水病，欲下大戟牵牛以导之，其家大惊忧惶，召予议之。予曰：《素问》称面肿曰风，足胫肿曰水。此服附子大过，正虚风生热之证，咽必噎塞，膈中不利。诚言，予乃进升麻牛蒡团参汤，继以知母汤，三日悉愈。

　　卷第四　肿满水气蛊胀

　　升麻牛蒡团参汤

　　升麻（一两，去芦） 牛蒡子（二两，炒） 人参（半两，去芦）

　　上为粗末。每服三钱，水一盏，煎七分，非时服。此药能消肿祛风，不动正气，一日可三服。

　　尝见一医书中论水蛊二病，脐腹四肢悉肿者为水，但腹胀四肢不甚肿者为蛊。有中表一妇人患蛊病，予谓不可下，当实脾。不然之，卒后入棺木，腹与棺盖平。治蛊宜石中黄丸。

　　（方在卷后）

　　卷第四　肾脏风及足膝腰腿香港脚

　　治肾脏风攻注脚膝方。

　　连珠甘遂（一两） 木鳖子（二个，一雌一雄，去壳，研）

　　上为末， 猪腰子二个破开，药末一钱掺匀，湿纸裹数重，漫火煨熟，放温。五更初细嚼米饮下，积水多则利多，少则少也，宜软饭将息。若患一脚，切看左右，如左脚用左边腰子，上用右边者，药末只一钱。

　　壬子年，在毗陵有姓马人鬻油，久不见，因询其亲，云：宿患肾脏风，今一足发肿如瓠，自腰以下，钜细通为一律，痛不可忍，卧欲转侧，则两人挟持方可动，或者欲以铍刀决之。予曰：未可，予有药。当合以赠，如上法服之。辰巳间下脓如水晶者数升，实时痛止肿退。一月后尚拄拐而行，予再以赤乌散令涂贴其膝方愈。后十年过毗陵，率其子列拜以谢。云：向脚疾至今不复作，虽积年肾脏风并已失，今健步不苦矣。

　　卷第四　肾脏风及足膝腰腿香港脚

　　乌头丸

　　治肾脏风上攻下疰，生疮并癣。

　　川乌（二两，去皮、尖） 草乌（一两，二味以黑豆半斤煮透软，去皮脐，片切，日干）

　　地龙（去土，秤） 白附子（炮） 天麻（各半两）

　　上为细末，酒糊丸如梧子大。每服二三十丸，空心食前盐汤盐酒吞下。

　　卷第四　肾脏风及足膝腰腿香港脚

　　虎骨酒

　　去风补血益气，壮筋骨，强脚力。

　　虎胫骨（真者，酒浸，酥炙） 萆 牛膝（洗净，锉，焙，酒浸一宿，再焙） 仙灵脾薏苡仁 熟干地黄（酒洒，九蒸九曝，焙干，秤，各二两）

　　上细锉，绢袋盛，浸酒二斗，饮可一盏，入酒一盏，

　　卷第四　肾脏风及足膝腰腿香港脚

　　槟榔汤

　　治香港脚。

　　槟榔（三钱） 生姜（三片） 紫苏（七叶） 陈皮（三枚）

　　上以水一大盏，煎七分，去滓，稍热服。

　　少府监韩正彦暴得疾，手足不举，诸医以为风，针灸臂腿不知痛，孙兆作香港脚，与此药乃愈。

　　卷第四　肾脏风及足膝腰腿香港脚

　　地黄丸

　　益气血，补肝肾，祛风湿，壮脚膝。

　　熟干地黄（酒洒，九蒸九曝，焙干，一两） 牛膝（洗，锉，焙，酒浸一宿，再焙） 石斛（洗去根，各三分） 肉苁蓉（水洗，酒浸，切片，焙） 茵芋（去梗，锉，炒） 防风（去钗股）

　　半两炒）

　　上为末，炼蜜丸如桐子大。每服三四十丸，酒吞下，空心食前。

　　卷第四　肾脏风及足膝腰腿香港脚

　　虎骨酒

　　治脚腰疼痛，挛急不得屈伸，及腿膝冷麻。

　　虎骨一具，及胫骨二茎，用酥涂炙黄、捶碎，同无灰酒三斗，密封七日，空心晚食前温之，随意饮。

　　卷第四　肾脏风及足膝腰腿香港脚

　　思仙续断丸

　　治肝肾风虚气弱，脚膝不可践地，腰脊疼痛，风毒流疰下经，行止艰难，小便余沥。此药补五脏内伤，调中益精凉血，坚强筋骨，益智轻身耐老。

