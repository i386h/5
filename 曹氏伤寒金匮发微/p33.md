<!-- { "loadSidebar": true } -->
　　特暴。不似消渴之由于积渐也。若夫水盛血寒。胃中凝积湿痰而胆火不炀。乃生尤虫。湿痰充实于胃。食入则上泛。用语饥不能食。胃中胆汁无消谷之力。因而纳减。尤以久饥难忍。上出于膈。故闻食臭而出于口。此厥阴证之病饥不能食即吐尤。实由胃中寒湿。胆火不能消谷。腐秽积而虫生也。语云流水不腐。动气存焉耳。污池积秽鳅鳟生焉有积秽为之窿宅也。故乌梅丸一方。干姜细辛以去痰而和胃。乌打梅以止吐。川椒以杀虫。黄连柏以降逆而去湿。当归以补血。人参以益气。附子桂枝以散寒而温里。故服后尤虫从大便挟湿痰而俱去。方中杀虫之药。仅有咱椒一味。余多除痰去湿温中散寒之药。可以识立方之旨矣（须知湿痰之生、由于胆汁不能消水、而胃中先寒、胃中即寒、尤虫乃得滋生、湿痰即尤虫之巢穴。）以上三证。大要厥阴从中见少阳之盛衰。致成燥热寒湿诸变。惟下之利遂不止。则承上饥不能食言之。盖此证水盛大血寒。饥不能食。原系胃中湿痰阻塞。若有宿食。便不当饥。倘凝为宿食而误之。利必不止。所以然者。以其人血分热度低弱。不能化水为气。泄出肌表。加以胃底胆汁为湿痰所遏。不能不消水。而肠胃中淋巴管。因亦被湿痰淤塞。失其排泄水液之权。故一经误下。水热乃直越小肠而不可止也。本条自消渴下。为胆炎太甚之证。饥不欲食下。为胆火不足之证。嗣人恐学者惑于俗工寒热错杂之谬论。故特分晰言之。
　　厥阴中风。脉微浮。为欲愈。不浮。为未愈。
　　凡藏之主血者。皆谓之阴。肝为之藏。故称厥阴。人之一身。水以寒而主泄。水之所以能泄者。血热为之蒸化也。血以温而主藏。血之所以常温者。水借血热而散为气。阴寒不加陵逼之病。与太阴少阴同。阳回则生。寒极则死。（血寒则死、故死后有口及遍身青黑者。）向者医家固称阴为风木。以肝主筋。当如木之条达而不当郁结也。此喻亦为近理。借如春风始生。草木萌芽。山谷启秀。郊野凡花。当是。时天气温和。厥阴之藏宜必无病。若夫寒风萧条。旷野寂寞素雪。晨飞率霜久飘。木始病矣。吾意厥阴之病中风。手足脉必沉弦。风入腠理。营血暴阴。脾阳阴曷。故脉沉而手足当寒。脉微浮为欲愈者。以血分之热度渐高。营气有外达之机。风将从肌腠解也。（此证宜桂枝加附子汤）张隐庵乃日。风为阳邪。脉主阴血。得阴血之微浮。而热病当愈岂知厥阴中风。原不为热病乎。若夫脉不脉不浮而见沉弦。在里而不能出表。风将何自而解。故曰不浮为未愈也。
　　厥阴病欲解时。从丑于卵上。
　　厥阴为病。不从标本。而从中见之少阳。故有胆火合胃中燥热而病消渴及心中热痛者。亦有湿痰在胃遏其相火水盛血寒而病吐尤者。然则厥阴之欲解。其为热证乎。其为寒证乎。舍此而不辨。何以知丑至卵上之欲解也。吾即据本篇通例释之。仲师言厥少热多。其病当愈。寒多热少。其病为进。热不除便脓血者不必死。不下利厥不止者必死。则本条所谓欲解。其为寒尽阳回之证。要无可疑。考镦上属黎明。为天光初发之候。每岁之中。惟夏至节令属卵正。冬至节令属末卵初。余则自杀谷雨至处暑。皆在卵之上半时。自白露至来岁清明。皆在卵之下半时。然则卵上固阴尽阳回之定候。而不可更变者也。然必日自丑至卵在夜半。当阳回半子之后。属阴中之阳。嗣是由寅而卵。虽日未见光。而阳气已动。设厥阴寒证。当此微阳渐转之时。手足之厥者渐和。脉之沉弦者渐浮。或有微热而渴其脉反弱。神色清湛。即去愈期不远。若独语如见鬼状。则犹为厥阴血热。而非正气之复。为其脑气昏也。惟神色渐清。乃真为向愈。若必待日中阳盛。阴寒略减。不愈时而厥逆恶寒如故矣。岂可恃为欲解乎。（按条大旨、与少阴略同。）
　　厥阴病。渴欲饮水者。少少与之。愈。
　　厥阴之病。最忌寒湿。寒湿太盛。则少阳阳热为水邪所遏。故常有下利不渴之证。惟其寒尽阳回胃中阳气。合胆汁而化燥。然后渴欲冷饮。但微阳初复。不能多饮。故曰少少与之。所以不用人参白虎汤者。则以厥阴之渴。若死灰复然。涓滴可减。不似阳明之渴。势燎原非一勺所能奏功。故厥阴之渴。无人参白虎证。又按此证必出于下利之后与太阳证汗后之渴略同。皆为胃中液虚生燥。故欲饮水者。皆当少少与之以和胃气。但使胃气一和。已无余病。惟厥阴一证。下利止后。三焦水邪尽泄。不似太阳汗后。尚有寒水留阻膈上。使津液不得上行。故厥阴之渴。亦必无五苓散证也。
　　诸四逆厥者。不可下之。虚家亦然。
　　张隐庵日。四逆而厥。温之犹难。岂有下之之理。今日不可下。所以申上交下之利不止之意。此说良是。然所以为是说者。正为后文当下者致辨。盖不可下者其常。可下者其变也。按后文云。厥深者热亦深。厥微者热亦微，厥应下之而反发汗。必口伤烂赤。盖四肢兼气于胃。胃中寒而见厥。固当用四逆以温之。若胃中有湿痰遏其中阳。不得达于四肢。或胃中有宿食。热邪内郁。则阳气亦不达于四肢而手足厥。此与太阳初病不发热数日后始见表热者正同。故先厥而后热。此厥之所以当下也。惟厥但手足冷。逆则冷过肘膝。冷过肘三合板者必无热证。故不第日厥。而日诸四逆厥。此即不可下之确证。但手足无措冷者。则固有热证也。设非手足见厥之证。实有当下者。何待促师之赘说乎。至如虚家之不可下。特连烦及之耳。
　　伤寒。先厥后发热而利者。必自止。见厥得利。
　　厥逆炽阳不达四肢。以为风起四末者。妄也。中阳不运。则淋巴斡中水液不得外泄（淋巴斡在胸中、为水液入胃气水外泄之总区。）脾湿内亭。因而下利。此本四逆汤证。不待再计者也。本节云先厥后发热而利者。必自止。此寒尽阳回之候。不烦顾虑者也。日见厥复利。此寒湿未尽。由阳入阴之候。所当急温者也。是故大汗大下。利而厥冷者。四逆汤主之。大汗而热不去。内拘急。四肢疼。又下利厥逆恶寒者。四逆汤主之。何常寒热错杂耳。若夫不可下条所云虚家亦然。则以亡血而厥。为血分热度愈低。故身热减而脉道虚也。
　　伤寒。始发热六日。厥反九日而利。凡厥利者。当不能食。今反能食者。恐为除中。食以素饼。发热者。知胃气尚在。必愈。恐暴热来而复去也。后三日脉之。其热续在者。期之旦日夜半愈。所以然者。本发热六日。厥反九日。后发热三日。并前六日亦为九日。与厥相应。故期之旦日夜半愈。后三日脉之而脉数。其热不罢者。此为热气有余。必发疤脓也。（此条订证）
　　厥阴之证。先厥后热者。其病当愈。厥不还者。其病必死。究其所以发热者。则与太阳伤寒略同。太阳伤寒。其始水液在皮毛。为表寒所遏。故无热。其继血热抗于肌理。水液由寒化温。故发热。厥阴之手足冷。亦由寒湿太甚。血中温度不得外达之故。惟其病由寒湿。故必兼下利。惟其血中热度与寒湿战胜。故先厥后热。盖先厥者。病也。后热者正气复也。明乎此。然后可以辨厥阴之生死。而本条传写变误。亦可藉以订证。不至为张隐庵注文所误。盖本条举病证。为先热后厥。厥为病气胜。始发热六日。六日之后。旋得见厥。延至九日未已。而加之以下利。此正属寒湿过重。急当回阳之证。但得发热即可不死。厥而利者。其脾阳本虚。当不能食。若反欲食。恐系寒湿下越太急。自胃以上。直达肛门。而绝然不守。故有久利之人。醒时思食。食已。稍稍思睡。即已遗矢。每食皆然。俗名肝肠直。凡下利见此证者。十不活一。名曰除中。（张隐庵注云、中土之气外除也、不可通、盖幽门无所阻也。）所以然者。为其胃气先绝也。惟食之以麦饼。食已发热。因知其胃气尚在。（金匮云、病人素不喜食者、忽暴思之、必发热也。）试观饥者身常恶寒。至饱食之后。手足忽然转热。此即胃气尚存之明证。故厥者食后发热。真可决其必愈。然犹恐浮阳之暴出旋减。夜间俟三日之后。诊其脉而见浮数。乃可决为寒尽阳回。而向愈之期。即在旦夜半。旦日为平旦。夜半者。天阳微动之时。正上所言丑至卵上也。惟血分热度。亦不可以太过。以六日之发热。九日之厥。续行三日之热。两两相较。为日适相当也。若更后三日。热仍未解。则为血热太过。血热太过者。必涠脓。非谓发生外证及一切内壅也。然则食以素饼下不发热之不字。实为衍文。否则下文恐暴热来出而复去云云。俱不可通矣。
　　伤寒脉迟。六七日。而反与黄芩汤彻其热。脉迟为寒。今与黄芩汤复其热。腹中应冷。当不能食。今反能食。此名除中。必死。
　　伤寒脉迟。为寒湿太甚血分虚耗之证。胃为生血之原。胃气虚寒。则谷气不能生血。脉道因迟。前于阳明篇食难用饱条已略见一班。盖脉迟者。胃必虚冷也。设遇此虚冷之脉证。不用理中以温之。反用黄芩汤以消其仅存之阳气。则向之食难用饱饱则微烦者。至此并不能食。常见有寒湿下利之证。服苓芍汤后。腹中痛而利益甚者。按太阳伤寒于栀子汤条内。尚有病人旧微溏者。不可与之之戒。而况黄芩之寒。甚于栀子。虚实寒者误服之。有不腹痛下利者乎。若下利之后。反能纳谷。说必上纳下泄。自胃中下十二指肠小肠直抵肛门者。中间绝无阻凝。一如关门之不守。故曰除中。盖不待完谷不化之变。而已知其必死矣。
　　伤寒。先厥后发热。下利必自止。而反汗出咽中痛者。其喉为痹。发热无汗。而利必自止。若不止。必便脓血。便脓血者。其喉不痹。
　　肺与太阳为表里。先厥后热。下利当止。原系厥阴顺证。盖寒湿将尽而阳气复也。惟血分热度太高。上迫胸中淋巴斡。水液外泄为汗。肺胃燥热。因致咽痹。所谓大移热于肺也。若先先厥后发热而无汗。利以当止而不止。血分之热直与肠中湿邪混杂而使脓血。大肠之热不移于肺。故其喉不痹予按咽痛为燥气上淫肺胃。厥阴之证。与少阴略同。要其便脓血。则大相远异。少阴之便脓血。为水寒血败。故方治宜桃花汤。厥阴之便脓血。为阳回血热。故独宜白头翁汤。不惟脉之微细滑数。大胆迳庭。而少阴之昏昏欲睡。厥阴之多言善怒。情形正自不同也。
　　伤寒一二日至四五日。厥者必发热。前热者后必厥。厥深者。热亦微者。厥应下之。而反发汗者。必口伤烂赤。
