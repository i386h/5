<!-- { "loadSidebar": true } -->
　　冬令暴寒。四五日必渐回阳。厥阴证一二日至四五日。厥者后必发热。寒尽阳回之理。宜亦与之相等。或始病发热者。后必见厥。但血热被寒湿郁伏者。久必反抗。夫所谓厥深热亦深厥微热亦微者。譬如冬令雨连绵坚冰凝互。阳气伏藏。天气转阳。其发益烈。此天时之可证者也。又如以手入冰雪中。冻僵之后。至于指不能屈。久而血热内发炽炭不敌其热。此人体之可证者也。须知厥阴之证。重寒则死。阳回则生。虽血热反抗太甚。有时便血及拥脓。以视一厥不还。则大有闲矣。夫厥阴寒湿之证。原不当下。上文下之利不止。诸四逆厥者。不可下之。言之已详。此又何烦赘说。惟寒郁于外。热伏于里。则其证当俟阳热渐回而下之。俾热邪从下部宣泄。而病已愈矣。若发其汗。则胃中液涸。胆火生燥。乃一转为阳明热证。为口伤烂赤所由来。此正与反汗出而咽痛痹者同例。由其发之太过而阳气上盛大也。此证向予在四明医院新亲见。及予往诊。已满口烂赤。检其前方。则为最轻分量之桂枝汤。案中则言恶寒。夫病在太阳而用桂枝。虽不能定其确当与否。然犹相去不远。既而病转阳明。连服白虎汤五剂。前医以为不治。老友周肖彭属予同诊。问其状。昼明了。暮则壮热。彻夜不得眠。夫营气夜行于阳。日暮发热属血分。昼明夜昏与妇人热入血室同。热入血室用桃核承气。则此证实以厥阴而兼阳明燥化。病者言经西医用泻药下大便一次。则中夜略能安睡。诊其脉。沉滑有力。予因大承气汤。日一剂。五日而热退。肖彭以酸枣仁汤善其后。七日而愈。
　　伤寒病。厥五日。热亦五日。设六日当复厥。不厥者自愈。厥终不过五日。以热五日。故知自愈。凡厥者。阴阳气不相顺接。便为厥者。手足逆冷者是也。
　　冬令暴寒。五日之后。天气必转温和。若转阳之后。严寒复作。必较前为甚。所以然者。以地中郁伏之阳气。不复能反抗故也。伤寒厥阴证之手足见厥。殆与冬令天时相等。仲师云伤寒病厥五日热亦五日。近世医家多以未经寓目。不能深信。然其理要可恁也。盖伤寒水分太多。血热不能相抗。则手足见厥。厥尽阳回。则血分热度渐高。水被蒸化为气。阴阳乃相顺接。而不复见独阴无阳之变。然犹恐浮阳之出而复去也。故必五日热后不见厥。乃可决为向愈。否则血分热度愈低。必将复厥。向愈之期。犹未可恃也。夫所谓阴阳气相顺者。血为阴。气为阳。血分热度。合华氏暑表九十五度。（今则病表九十八度半）太阳寒水被蒸成热。然后化气外泄。或含于皮毛之里而不大泄。阳之所以卫外为固者。实由营阴热度与之俱化。所谓相顺接也。若营热不及九十五度。则水分不受蒸化。譬之斧底薪火微细。斧中满贮寒水。焉能成沸汤而气上出哉。是不为水火既济而为火水之未济也。所谓不相顺接也。若营热以渐而减。则里阳不达四肢。而肘足逆矣。凡但手足冷者为厥。冷过肘膝者为逆。厥实赅冷过肘膝者言之。仲师恐人误会。故特举逆冷而申明之。而全篇言准此矣。
　　伤寒脉细而厥。至七八日。谑冷。其人燥。无暂安时者。此为藏厥。非尤厥也。尤厥者。其人吐尤。今病者静而复时烦者。此为藏寒。尤上入其膈。故故烦。须臾复止。得食而呕。又烦者。尤闻食臭出。其人自吐尤。尤厥者。乌梅丸主之。又主久利。乌梅汤方
　　乌梅（三百枚）细辛（六两）干姜（十两）黄连（一角）蜀椒（去汗）当归（各四两）桂枝、附子（炮）人参、黄药（各六两）
　　右十味。异捻。节合治之。以苦酒浸乌莓一宿。去核。蒸之五升米下。饭熟。捻成泥。和药令相得。内臼中。与密杵二千下。圆如梧桐子大。先食后服十圆。日二服。稍加至二十圆。禁生冷滑物臭食等。
　　及寒为病。血热盛则与表寒相拒而脉紧。更盛则表里皆热而脉大。脉微而厥。则血分热度低弱。不言可知。至七八日虐冷。则已愈一候而不见回阳。是为独阴无阳之的证。且其人燥急。坐卧不安。并无暂时之休息。则阴寒内据。孤阳外越。一出而不还矣。谓之藏厥。所谓藏厥者。别于尤厥言之也。然既名之日藏厥。其病究在何藏。此不可辨也。若第以肝脏言之。而脉固心所主也。四肢及虐。固脾所主也。燥又肾寒阳越之证也。既以厥阴证名之可乎。大抵藏厥一证。由于水胜血寒。血中热度太弱。则主血之心脏寒而脉道微。统血之脾藏寒。而四肢及虐冷。则一身阳热脱根外出。而燥无暂安之时。是宜白通猪胆汁汤。盖合三阴而俱病。不当专以厥阴论治。藏厥者。因寒而厥。不同尤厥之因痛而厥也。尤厥为病虫不动则安。静若无病之人。虫动则痛。则号叫反侧而见烦。此证因寒湿内拥。积为痰涎。尤即从此滋生。譬之。庇秽蕴湿。则生。鼠妇蜀水成淖乃生。孑孓藏寒而尤生。其情形适相等也。病尤之人。胃中为湿痰所据。纳谷常少。尤饥而上窜于膈则痛。痛即号叫。少定得食而呕。即又号叫不已。所以然者。尤争食而吐涎。（尤中多痰涎、其质略蜗牛。）咽中不能受。随时泛出。甚则尤随方呕之时。倾吐而出。因其病为寒湿痰涎。故特用温中散寒除痰去湿之乌梅丸。以破尤虫巢穴。尤乃无所容身。不得不从大便出矣。（多则五十余条、少亦二三十条）亦主久利者。正以能去寒湿故也。
　　伤寒。热少厥微。指头寒。默默不欲食。烦燥数日。小便利色白者。此热除也。欲得食。其病为愈。若厥而呕胸胁燥满面者。其后必便脓血。
　　阴寒与阳热相等。则其病当愈。所谓阴阳和者。必自愈也。此证热少厥微。指头尚见微寒。盖即上热微厥亦微之证。默默不欲食。则中气犹为未复。烦燥数日。则为浮阳上冒。若小便利而色白。则外有浮阳。里无余热。按少阴篇小便色白。为下焦虚寒。厥阴之小便色白。则为病后热除。厥阴所以贵热除者。盖阳回之后。太过恐有脓血之变证也。但必里热除而欲得食者。方是中气已复。为病愈之确证。能食则中气达于四肢。而手足当温。胃气和而不呕。所谓有胃则生也。若厥而呕。则胃气不和而中阳不达。胸中淋巴斡及腰下输尿管。重为湿邪所阻。阳气不通而见烦满。烦满面者。所机否塞。郁而不纾之象也。夫浮阳无所依附。则不伤血分惟湿与血热化合。乃致蕴蒸阴络。久久腐败。故其后必便脓血。此证与少阴便脓血者。寒热悬殊。治法异。一或差误。皆足杀人。说详先厥后发热条。兹不赘
　　病者手足厥冷。言我不结胸。小腹满面。按之痛者。此冷结有膀胱关也。
　　此承上节胸胁满言之。凡见厥者。中阳不能外达。胸中必见抑郁。若病者自言胸中舒泰如常。则手足之。不起于腹胃虚寒可知。但手足之厥冷。究属何因。此正不可以无辨。厥逆之原有二。不在中脘。即在下焦。但验其少腹满痛拒按。即可决为冷结膀胱关元。（关元在脐下一寸）而为寒伤血海。按少阴篇云。少阴开门见山八九日。一身手足尽热者。以热在膀胱必便血也。盖血得热则行。故知其必便血。得寒则凝。故可断为血结。正不难此例而得之也。
　　伤寒发热四日。热反三日。复厥五日。其病为进。寒多热少。阳气退。故为进也。厥阴之名义。原以阴寒过甚手足冷为标准。为其水寒血败。胆胃之阳热。有时而来续也。病愈之期。当以寒尽阳回为验。是故厥少热多。则为将愈。寒多热少。则为病进。师言伤寒发热四日厥反三日。复热四日。又言厥四日。热反三日。复厥五日。皆假设之辞耳。其实厥一日。复热二日。亦为当愈。厥反三日。亦为病进。原不必拘于日数也。惟七日热不余者。则为阳热太过。故必便脓血。说详热少厥微第。不赘。
　　伤寒六七日。脉微。手足厥冷。烦躁。灸厥阴。厥不还者。死。
　　厥阴为病。常例厥不过五日。至过一候之期。而脉微手足厥冷。血分热度之弱。已不可支。然使里阳伏而不出。尚有回阳之望。若夫心烦冤而不舒。手足燥动而不息。则为阴血寒于里。而微阳脱于外。法当灸足厥阴穴。若大敦太冲膝关五里等。引上出之浮阳。使之下行。则其厥当还。若其不还。则如夕阳欲没草际。微曛香炭成灰。炉余星火。虽日一息尚存。固已不可久恃矣。
　　伤寒发热。下利。厥逆。燥不得卧者。死。
　　伤寒厥阴证。以先厥后发热下利者为顺。以发热下利而并见厥逆者为逆。厥逆为水盛血寒。中阳不达于四肢。阴尽阳回乃见发热。虽下利未止。一见阳回发热。后必自愈。若发热下利。一时并见厥逆。固已阴寒内据。而孤阳不归其根。设其人暂得安静。夜中卧寝。尚有酣适之时。元气犹未散也。至于燥不得卧。则阴极似阳。柔和之气矣。少阴篇云。自利复烦躁。不得卧寝者死。脉不至。不烦而者死。厥阴之病。亦正同此例也。
　　伤寒发热。下利至甚。厥不止者。死。
　　此亦先见发热后见厥利之恶候也。此证如火著孟中汾酒。上火而下水。遇风即灭。虽标阳暂存一不能持久。又如灯盏之中膏油垂尽。火离其根。飘烟反出于烟气之末。盖阴阳离决之象也。耦意此证虽云必死。急用理中加生附以收外散之阳。加赤石脂禹余粮以因下脱之阴。尚能十活一二。或亦仁人之用心也。
　　伤寒六七日。下利便发热。其人汗出不止者。死。有阴列阳故也。（此条订证）
　　厥阴一证。虽日阳回则生。而阳气暴出者。亦在必死之例。六七日下利。在后节本系不治之证。盖本节不利之不为下字之误。而利两字。实为衍文。当云六七日下利。便发热。其人汗出不止者。死。以六七日之厥。七日后忽然下利。正在下利。便见发热汗出不止之阳脱证。故云必死。如此则便字方有著落。谓其与下利一时并见也。如此则与末句有阴无阳。亦为密合无间。发热在六七日后。则六七日之厥。不待言而可知。下利在六七日后。则六七日之不利。反为赘说。故知不字当为下字也。按少阴篇。下利厥逆无脉。服白通加猪胆汁汤。脉暴出者死。微续者生。汗出不止。与脉暴出同。正如。烟气上离薪之飘火。立见减熄。欲其复燃。岂可得乎。故曰有阴无阳也。
