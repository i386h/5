<!-- { "loadSidebar": true } -->
　　黄芪建中汤方，即小建中汤内加黄芪一两半，余依上法，若气短胸满者，加生姜，腹满者去枣加茯苓一两半，及疗肺虚损不足，补气加半夏三两。
　　虚劳一证，急者缓之以甘，不足者补之以温，上节小建中汤其主方也，但小建中汤于阳虚为宜，阴阳并虚者，恐不能收其全效，仲师因于本方外加黄芪以补阴液，而即以黄芪建中为主名，此外之加减不兴焉，气短胸满加生姜者，阳气上虚，故气短，阴于阳位，故胸满，因加生姜以散之腹满，所以去枣加茯苓者，腹满为太阴湿聚，防其雍阻脾气也，因去大枣加茯苓以泄之，湿去而脾精上行，然后肺肺得滋溉之益，故肺之虚损亦主之，补气所以加半夏者，肺为主气之藏，水湿在膈上，则气虚而喘促，故纳半夏以去水，水湿下降，则肺气自调，其理甚明。陈修园以为匪夷所思，不免自矜神秘，尽彼第见俗工以补为补而不知以泻为补，故自负读书得闻耳。
　　虚劳腰痛，少腹拘急，小便不利者，八味肾气丸主之（八味肾气丸见妇人杂病篇）
　　虚劳腰痛，少腹拘急，小便不利，此肾阳不充之证也，肾藏虚寒，则水湿不能化气，膨急于上则腰痛，膨急于下则少腹拘急，此证仲师主以崔氏八味丸，然予曾用之，绝然不应乃知陈修园易以天雄散为不刊之论也。原肾藏所以虚寒者，则以肾阳不藏之故，肾阳不藏，则三焦水道得温而气反升，水欲下泄，虚阳吸之，此水道所以不通也，方用龙骨天雄以收散亡之阳，白术补中以制逆行之水，桂枝通阳以破阴鬻之寒，于是天晴云散，水归其壑矣，虚劳诸不足，风气百疾，薯蓣丸主之。
　　薯蓣丸方
　　薯蓣三十分人参七分白术六分茯苓五分甘草二十八分当归十分干地黄十分芍药六分芎穹六分麦冬六分阿胶七分干姜三分大枣百枚为膏桔梗五分杏仁六分桂枝十分防风六分神曲十分豆黄卷十分柴胡五分白敛二分
　　上二十一味，末之炼蜜和丸，如弹子大，空腹酒服一丸，
　　百丸为剂，虚劳诸不足是为正虚，风气百疾是为邪实，正虚则不
　　胜表邪，散邪实则不应调补，此尽人之所知，若正虚而不妨达邪，
　　邪实而仍应补正，则非尽人所知也，仲师虚劳篇于黄芪建中、八
　　味肾气丸已举其例，后于气血两虚，外感风邪者，出薯蓣丸统治
　　之方，所用补虚凡十二味，舍薯蓣、麦冬、阿胶、大枣外，实为
　　后人八珍汤所自出，去风气百疾者凡九味，白敛能散结气，治壅
　　疽疮，欲疮口愈，冻疮出箭镞止痛，大率能通血络壅寒而排泄之
　　力为多，尽风之中人，肌腠外闭而脾阳内停，方中白敛，所以助
　　桂枝之解肌也，风中皮毛，则肺受之，肺气被阻，咳嗽乃作方中
　　用桔梗、杏仁所以开肺也，气血两虚，则血分热度愈低，因生里
　　寒，方中用干姜所以温里也，风气外解必须表汗，然其人血虚，
　　设用麻黄以发之，必致亡阳之变，故但用防风、柴胡、豆卷以泄
　　之，且风著肌肉，脾阳内停，胃中不无宿垢，胃纳日减，不胜大
　　黄、枳实，故但用神曲以导之，要之补虚用重药，惟不胜邪也，
　　开表和里用轻药，惟伤正也，可以识立方之旨矣。
　　虚劳、虚烦不得眠，酸枣仁汤主之
　　酸枣仁汤方
　　酸枣仁二升甘草一两知母、茯苓各二两川芎一两
　　上五味以水八升，煮酸枣仁得六升，内诸药煮取三升，分温三服。
　　酸枣仁汤之治虚烦不寐，予既屡试而亲验之矣，特共所以然，
　　正未易阴也，胃不和者，寐不安，故用甘草、知母以清胃热。
　　藏血之藏不足，肝有虚而属气不能归心，心阳为之不敛，故用酸枣仁以为君，夫少年血盛，则早眠而晏起，老年血气衰，则晚眠而晨兴，酸枣仁能养肝阴，即所以安魂神而使不外驰也，此其易知者也，惟茯苓、川芎二味，殊难解脱，尽虚劳之证，每兼失精亡血，失精者留湿，亡血者留瘀，湿不甚，故仅用茯苓（茯苓无真者，予每用猪苓、泽泻以代之，取其利湿也）瘀不甚，故仅用川芎，此病后调摄之方治也。
　　五劳虚极赢瘦，腹满不能饮食，食伤、夏伤、饮伤、房室伤、饥伤、劳伤、经络营卫气伤，内有干血，肌肩甲错两目黯黑，缓补虚，大黄蜇虫丸主之。
　　大黄蜇虫丸方
　　大黄十分蒸黄芩二两甘草三两桃仁一升杏仁一升芍药四两干地黄十两干漆一两烧令烟尽鏖虫一升去翅足熬水蛭百枚熬蛴螬百枚熬蜇虫半升熬
　　上十二味末之,炼蜜和丸，小豆大，酒服五丸，日三服。
　　大黄蛰虫丸主治为五劳虚极赢瘦腹满不能饮食，外证则因内有干血，肌腠甲错，两目黯黑，立方之意，则曰缓补虚，夫桃仁芍药干漆，所以破干血（芍药破血，人多不信，试问外科用京赤芍何愈）加以鏖虫、水蛭、蛴螬、蛰虫诸物之攻瘀，（鏖虫俗名地鳖虫，多生髓下垃圾中，伤药中用之，以攻瘀血，今药肆所用硬杀黑虫非是）有实也，大黄以泻之。有热也，杏仁、黄芩以清之，其中惟甘草缓中，干地黄滋养营血，统计全方，以攻邪者多而补正者少，仲师乃曰缓中补虚，是有说焉，营之强寇在境，不痛加剿除，则人民无安居之日，设漫为招抚，适足以养疽遗患是攻瘀，即所以缓中，缓中即所以补虚也，今有患阳明实热者，用大承气汤不死，用滋阴清热之药者，终不免于死，则本方作用可以比例而得之矣。
　　肺痿肺瘫咳嗽上气病脉证治第七
　　问曰：热在上焦者，因咳为肺痿，肺痿之病，从何得之，师曰，或从汗出，或从呕吐，或从消渴，小便利数，或从便难，又被快药下利，重亡津液故得之。
　　热在上焦二语，为仲师所常言（见下五藏风寒积聚篇）兹特借此发问，以研求肺痿所从来，夫既称热在上焦，便当知上焦在人体中居何部位，焦字究属何义，固不当如庸工所言三焦有名而无形也，尽上焦在胸中，即西医所谓淋巴斡，为发水成汗输出毛也作用，中焦在胃底即西医所指谇肉，中医即谓之脾阳，为吸收小肠水液，由上焦输入肺藏作用，散布未尽之水液，乃由肺下降，由肾藏注膀胱，是为下焦，合上中下三部观之，方显出焦字之义。譬之釜中煮饭蒸气上浮，其饭始干，蒸气化水，仍回于下，釜底之饭，久久而焦可见焦之为义，为排泄水液之统名，而排泄作用，实由于少阳胆火，师言热在上焦，因咳为肺痿，便可知病由燥热矣。故仲师历举燥热之病由经答之。曰或从汗出者，肺主皮毛，呼吸与之相应，太阳表汗，由肺外出皮毛，汗出太多，则肺藏燥，曰或从呕吐者，呕吐为胆胃上逆，胆胃气燥，则上灼肺藏，肺藏之液与之俱涸，曰或从消渴者，消则胆火逼水液而泄出肾膀，渴则胃中热而引水自救，随消随渴，则肺藏之液以涸，曰小便利数者，肺为水之上源，水从下焦一泄无余，则上源告竭，曰或从便难又被快药下利重亡津液者，大肠与肺为表里，大肠燥则肺藏与之俱燥，以视肺痈，但有虚实之别耳，故治此证者，火逆之麦门冬汤，肺痈之千金苇茎汤，并可借用。仲师固未出方治也。按内经云，肺热叶焦，则生痿壁，尽上源绝则下流涸，津液枯燥，不濡筋脉，而两足挛急，此因痿成擘之证，予于沉松寿亲见之，尽始则病后能食，继则便难，终则脚挛急，故治痿属取阳明也（章次公在红万字会治痿证，用大承气及鲜生地、玉竹、知母等味重剂，五剂而瘥，是时重证者为虚扶摇，痞者始则两足不能移动，继则自行走去，尽步膻如常矣）曰寸脉数，其人咳，口中反有浊唾涎沫者，何师曰，肺痿之病，若口中辟辟燥咳即胸中隐隐痛，脉反滑数，此为肺壅，咳吐脓血，脉数虚者为肺痿，数实者为肺壅。
　　上文但举肺痿病，由然犹未详，肺藏燥热之脉何如也，曰：寸口脉数，热在肺也，曰其人咳，气上逆也，脉数而气逆，病当口燥乃口中反有粘腻之司唾涎沫，可见肺藏之津液被燥气蒸逼，患化痰涎，故可决为肺痿，所以别于肺壅者，以其津液随热外泄而不内闭也，至于口中辟辟作声，燥咳无津，每咳则胸中隐隐作痛，便可决为肺痈者，壅也，尽此证肺络为外邪壅塞，变而生热，热伤血滞，因而成痈，风袭于肺故咳，血变成胀，故胸中隐隐作痛，血络壅则营分热度增高，故脉数，肺中热变血腐，故咳吐脓血，要之肺痿之与肺壅，皆出于热，不过为虚实之辨，故脉数相似，浮而虚者为痿，滑而实者为壅也。
　　问曰，病咳逆，脉之何以知其为肺壅，当有脓血，吐之则死，其脉何类，师曰寸口脉浮而数，浮则为风，数则为热，浮则汗出，数则恶寒，风中于卫，呼气不入，热过于营，吸而不出，风伤皮毛，热伤血脉，风舍于肺，其人则咳，口干喘满，咽燥不渴，多吐浊沫，时时振寒，热之所过，血为之凝滞，畜结壅脓，吐如米粥，始荫可救，脓成则死。
　　咳逆之证有痰饮，有风邪，有水气，所以决定为肺壅者，要有特异之脉证，肺壅之死证，固以吐脓血为最后一步，要其最初病因则甚轻，揆仲师所举脉证，特为中风之证。其脉浮，发热自汗恶寒，此宜桂枝汤以发之者也，今曰寸口脉浮而数，泛则为风，数则为热，则汗出，数则恶寒，风中于卫，呼气不入，热过于营，吸而不出其与太阳中风发热汗出鼻鸣干呕者何异。或早用桂枝汤以发其汗，宜必无肺壅之病，惟其失时不治，改风热内陷肺藏，久久寝成肺壅，究其所以然，风伤皮毛，则内含于肺，热伤肺络，则变为咳嗽，但初见口干喘满，咽燥不渴，多唾浊沫时时振寒，虽非若前此之桂枝汤证，苟能清燥极肺，其病犹易愈也，惟其热变肺藏，肺中血络凝阻，若疮疡然，其始以血络不通而痛，痛之不已，遂至蒸化成脓，吐如米粥，则内壅已成，始崩尚有方治，脓溃则万无一生，此肺壅之大略也。
　　上气面浮肿，肩息，其脉浮大，不治，又加利，尤甚。
　　上气喘而躁者，此为肺胀，欲作风水，发汗则愈。
　　肾不纳气，则气上冲，肺气壅塞，则气亦上冲，但面浮肿，则痿黄而不泽，肩息则气短而不伸，加以浮大之脉，则阳气将从上脱，故曰不治，又加下利，则阳脱于下也，此上气以肺肾两虚而不治者也，若夫喘逆而躁疾，则为肺实，而胀为风遏太阳寒水不能外达皮毛之证，欲作风水则为风水未成，尽风水既成必至一身尽肿，此证独无，故曰发其汗，即愈，麻黄加术汤、越婢汤、小青龙汤，俱可随证酌用此上气以肺实而易愈者也。
