<!-- { "loadSidebar": true } -->
　　奔豚之病，少腹有块贲起，发作从下上冲，或一块，或二三块，大小不等，或并而为一方其上冲，气促而痛，及共下行，其块仍留少腹，气平而痛亦定，但仲师言从惊恐得之，最为精确，与难以所云从季冬壬癸日得之者，奚啻郑昭宋龚之别，予当治平姓妇，其人新产，会有仇家至门寻事毁物漫骂，恶声达户外，妇大惊怖，嗣是少腹即有一块，数日后，大小二块，时上时下，腹中剧痛不可忍，日暮即有寒热，予初投以炮姜、熟附、当归、川芎、白芍，二剂稍愈，后投以奔豚汤二剂消，惟李根白皮，为药肆所无，其人于谢姓园中得之，意得痊可尽亦有天幸焉。
　　（发汗后）烧针令其汗，针处被寒，核起而赤者，必发奔豚，气从少腹上至心，炙其核上各一壮，与桂枝加桂汤主之（桂枝加桂汤方，桂枝五两、芍药、生姜各三两，甘草二两炙大枣十二枚，上五味，以水七升，微火煮取三升，去滓，服一升）
　　伤寒论此节发端，无发汗后三字，尽衍文也，烧针令发汗，本桂枝汤证，先服桂枝汤不解，刺风池风府，却与桂枝汤则愈之证，乃针后不用桂枝汤，风邪未能外泄，寒气乘虚而闭针孔，夫风池本少阳之穴，风府以营脉之穴而属少阴，二穴为寒邪所遏，则少阳抗热，挟少阴卫气，一时暴奔而上，此所以针处核起而赤，必发奔豚也，故仲师救逆之法先炙核上，与桂枝加桂汤，比即先刺风池风府，却与桂枝汤之成例，所以汗而泄之不令气机闭塞，吸而上冲也。
　　余详伤寒发微太阳篇兹不赘
　　发汗后，脐下悸者，欲作奔豚，茯苓桂枝甘草大枣汤主之（茯苓桂枝甘草大枣汤方茯苓半斤甘草二两大枣十五枚桂枝四两上四味，以甘澜水法，取水二斗，置大盆内，以杓揭之，上有珠子五六千颗相逐，取用之也）
　　发汗则伤阳，阳虚而水气上凌，则脐下悸，欲作奔豚者，不过水气为浮阳吸引，而非实有瘫瘕也，故仲师苓桂甘枣汤方治，用茯苓以抑水，桂枝以通阳，甘草、大枣培中气而厚提防，使水邪不得上越，后煎以甘澜水揭之至轻使不邪之上越，脐下之悸平，奔豚可以不作矣。余详伤寒太阳篇，兹不赘。
　　胸痹心痛短气病脉证治第九
　　师曰，夫脉当坂太过不及，阳微阴弦，即胸痹而痛，所以然者，责其极虚也，今阳虚知在上焦，所以胸痹，心痛者，以其阴弦故也。
　　诊病者之脉，阳有余，阴不足，则为发热自汗之中风，以阳有余而阴不足也。故其脉右浮而左弱。阳不足阴有余，则为胸膈引痛之胸痹，故其脉右微而左弦，营弱而卫强，故脉有太过不及，阳虚而阴盛，故脉亦有太过不及。胸痹之证，阳气虚于上，而阴寒乘之之证也，阳气主上，阳脉微，故知在上焦（上焦在胸中，西医谓之淋巴斡，为发抒水液之统机，微管中并有乳糜，乳糜停阻，则凝结而痛）心之部位在胸中，故曰胸痹心痛，与心中坚痞在心中，俱为仲师失辞，脉弦为有水，为阴寒，水气与寒并结胸中，故痛，是可于左脉沉弦决之。
　　平人无寒热，短气不足经息者实也。
　　其人素无他病，忽然肺窍气短，而呼吸不顺，非留饮阻于膈上即宿食留于中脘，与胸痹之阴寒上越者不同。法当蠲饮导滞，仲师以其与胸痹相似而举之，使人知虚实之辨也，胸痹之病，喘息咳唾，胸背痛，短气，寸口脉沉而迟，关上小紧数，栝蒌薤白白酒汤主之。
　　栝蒌实一枚捣薤白半升白酒七升
　　上三味同煮取二升,分温再服。
　　凡人劳力则伤阳，耐夜则寒袭，然而采芙蓉膏泽一榻明灯冒，城郭星霜五更寒，柝卒不病此者，尽以卧者，阳不散行者，阳独张也，惟劳国伛偻之人，往往病此，予身者，在同仁辅元堂亲见之，病者但言胸背痛，脉之沉而蔷尺，至关上紧，虽无喘息咳吐，其为胸痹，则确然无疑，问其业，则为缝工，问其病因，则为寒夜伛偻制裘，裘成稍觉胸闷，久乃作痛，予即书栝蒌薤白白酒汤授之。方用瓜蒌五钱，薤白三钱，高梁酒一小杯，二剂而痛止，翌日复有胸痛者，求诊，右脉沉迟，左脉弦急，气短问其业，则亦缝工，同其病同脉，则大同而小异，予授以前方，亦二剂而瘥，尽伛偻则胸膈气凝，用力则背毛汗泄阳所，虚而阴气从之也，惟本条所举喘息咳唾，所见二证皆无之，当移后节不得卧上为其兼有痰饮也。
　　胸痹不得卧，心痛澈背，栝蒌薤白半夏汤主之
　　栝蒌薤白半夏汤方
　　栝蒌实一枚捣薤白三两半夏半升白酒一升
　　上四味同煮取四升，温服一升，日三服。
　　咳而上所，时吐浊，但从不得眠，与此证不得卧相似，惟不见黄厚胶痰，则非皂荚丸证可知，咳逆倚息不得卧为风寒外阻，吸起痰饮。与此证不得卧同，而心痛澈背为独异，则非小青龙汤证可知，夫肺与皮毛，束于表寒，则寝成留饮，甚至倚息不得卧，惟胸背痛为胸痹的证，固当从本证诊论治，特于前方加生半夏以蠲饮，所以别于前证也。
　　胸痹，心中痞气，气结在胸，胸满胃下逆抢心，枳实薤白桂枝汤主之，人参汤亦主之
　　枳实薤白桂枝汤方
　　枳实四枚薤白半斤桂枝一两厚朴四两
　　上五味以水五升，先煮枳实、厚朴，取二升去滓，内诸药，数沸，分温三服。
　　人参汤方
　　人参、甘草、干姜、白术各三两
　　上四味以水八升，煮取三升，温服一升，日三服
　　寒缚于表，而肺气内停，清阳之位固已为阴霾所据，日久遂变痰涎，痰积于上，故胸中痞，气留积不散，胸中为上焦，发水行气之道路，下焦水道，由肾下接膀胱，肾膀并在胁下，胸中阻塞胁下，水气为阴霾所吸，乃从胁下逆行，冲迫心下，当见土润溽暑之时，云阴尽晦，地胁中水气，为在上蒸气吸引，暴奔于上，俗名挂龙，自非雷以动之，风以散之，雨以降之，安在于顷刻之间，俾天光下济，枳实栝蒌实运痰下行，譬之雨，薤白通阳，譬之雷，厚朴燥湿，譬之风，而胸中阴霾之气乃一泄无余矣，上无所引，则下无所吸，胆得胸满一去，而胁下逆抢自定，至于人参汤一方，乃服，汤后调摄之方，而非胸痹正治，明者辨之。
　　胸痹、胸中气寒，短气，茯苓杏仁甘草汤主之，橘枳生姜汤亦主之
　　茯苓杏仁甘草汤方
　　茯苓三两杏仁五十两甘草一两
　　上三味以水一斗，煮取五升，温服一升，日三服，不差更服。
　　橘枳生姜汤方
　　橘皮一斤枳实三两生姜半斤
　　上三味以水五升，煮取二升，分温再服
　　胸中气塞，其源不二，一由水停伤气，一由湿痰阻气，水停伤气，以利水为主，而用茯苓为君，佐杏仁以开肺，甘草以和中，而气自顺，湿痰阻气，以疏气为主，而君橘皮枳实以去痰，生姜以散寒，而气自畅，证固寻常，方亦平近，初无深意者也。
　　胸痹缓急者，薏苡附子散主之
　　薏苡附子散方
　　薏苡十五两大附子十枚炮
　　上二味，杵为散，服方寸匕，日三服
　　胸痹缓急，仲师以薏苡附子散为主治之方，薏苡去湿，附子散寒，此固尽人能言之，但缓急二字，毕竟当作何解，病状未知，而妄议方治，恐亦误人不浅也，尽胸为太阳出入之道路，湿痹则痛，平时痛缓，遇寒则痛急，故谓之缓急，方用薏苡以去湿，大附子以散寒，欲药力之厚，故散而服之，病不可以急攻，故缓而进之，方中薏苡用至十五两，大附子十枚，以今权量计，大附子每枚当得一两半，则十枚亦得十五两矣，谁谓古今权量之不同耶。
　　心中痞诸逆，心绞痛，桂枝生姜枳实汤主之
　　桂枝生姜枳实汤方
　　桂枝、生姜各三两枳实五两
　　上三味，以水六升，煮取三升，分温三服
　　湿痰阻于膈上，则心阳以不运而痞，心阳不运，则胸中之阳气虚，阳虚于上，肾邪凌之，卫气逆之，而心为之绞痛，治之者当伏其所主，扶心阳破湿痰，则痞去而痛止矣，此用桂枝枳实生姜之意也。
　　心痛澈背，背痛澈心，乌头赤石脂丸主之
　　乌头赤石脂丸方
　　乌头一分炮蜀椒、干姜各一两附子半两赤石脂一两
　　以五味末之，蜜丸如桐子大，先食服一丸，日三服，不知稍加服，前证心痛澈背，既出栝蒌薤白半夏汤方治矣，此并见背痛澈心之证，其不当以前方混治，固不待言，按五藏风寒积聚篇云，心中寒者，其人苦病，心如瞰蒜状，剧者心痛澈背，背痛澈心，譬如虫注，脉浮者，自吐乃愈，然心何以中寒，何以如瞰蒜状痛，何以如虫注，何以自吐乃愈，与乌头赤石脂丸证是一、是二，皆不可知也。尽此证与胸痹同，阳微于上，阴乘于下也，如瞰蒜者，形容无可奈何之状，谚所谓猢狲吃辣椒也，注之言窘，背方痛而已窘于心，心方痛而又窘于背，一似虫之窘于前后，故如虫注，心阳衰微，阴寒乘之，自生湿痰，心阳始不受困也，尽此即乌头赤石脂丸证，以肾邪之凌心也，故用止涩之赤石脂（邓桃花汤及赤石脂禹余粮汤，可见止水功用）。方中乌头炮用，附子生用，一以固表阳，一以去肾寒，其中皆有学意，独怪近日药肆，至于不仅生附子有书于方版者，反以为怪，则庸工之教也（脉浮者能吐，故无方治，此证脉必沉紧，故别出方治如此）
　　腹满寒疝宿食病脉证治第十
　　趺阳脉微弦，法当腹满，不满者必便难，两肢疼痛，此虚寒从下上也，当以温药服之。
　　趺阳脉在足背，为胃脉根，其脉当滑大而和，今以微弦之脉见于趺阳，是谓阴邪上逆，是生胀满，譬之裘水坚冰，沃以沸汤，犹恐不济，稍事迟疑，则若然崩裂矣。所以然者，寒之力百倍于热也，是故寒入太阴，则腹满，不满亦必痰涎壅阻，浸成痼瘕，而大便不通，寒水上逆，则水道不行而两肢疼痛，两肢为下焦水道从出之路，寒水膨则腰中痛，引两肢，所谓虚寒从下上者，为水邪将上干阳位也，仲师但言温药服之而未出方治，称意当用大黄附细辛汤，所以然者，以腹满兼有寒痰故也。（门人俞哲生腹满脉弦者无宿食，宜附子粳米汤，便难者有宿食，故宜温下，亦通）
　　病者腹满，按之不痛为虚，痛者为实，可下之，舌黄未下者下之，黄自去。
