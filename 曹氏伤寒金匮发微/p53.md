<!-- { "loadSidebar": true } -->
　　同一腹满，要有阴寒宿食之辨，宿食则按之而痛，不按亦痛，阴寒亦时而痛，按则痛止，然证情时有变化，不当有先入之见，予曾与丁济华治肉铺范姓一证，始病喜按，既服四逆汤而愈矣。翌日剧痛，按之益甚，济华决为大承气证，书方授之，明曰，问其蛭愈矣，又与陈中权黄彖鼎诊药姓女孩，始病腹满不食，渴饮不寐，既下而愈矣，翌日病者热甚，予乘夜往诊，脉虚弦而面戴阳，乃用附子理中汤，一剂而瘥，可见腹满一证，固有始病虚寒得温药而转实者，亦有本为实证，下后阴寒乘虚而上越者，倘轨而不化，正恐误人不浅也，至于舌苔黄厚或焦黑，大承气一下即愈，此庸工能知不具论。腹满时减，复如故此为寒，当与温药。
　　腹满不减，减不足言，仲师既出大承气方治矣，此却以时减时满为寒，知虚实之言辨，即在减与不减矣，尽宿食有形，阴寒无形，有形者不能减，无形者，能减，此人之所易知也，当视同乡章向青腹满证，病经半载，马泽人投以熟附子，则稍减，予改用生附子三钱，佐以干姜白术，五六剂减其太半，六月中至上海，以方示恽钱樵，以为不必再服，由恽处方服之，无效，后赴丹阳访贺医，乃用海参汤、韭菜子等味，曰及此湿令治愈，乃不复发，回江阴后，服至十余剂，病乃大痊，乃知去病方治，不可太过也。
　　病者痿黄，燥而不渴，胸中寒实，而利不止者死。
　　病者痿黄，寒湿之象也，燥而不渴，寒湿隔于中脘，胃中无热而津不上输也，胸中寒实而利下不止，是为上下俱寒，生阳俱绝，故仲师以为必死，然用大剂术附以回阳，用去湿之赤石脂，禹余粮以止涩下焦，或亦当挽救一二也。
　　寸口脉弦者，即胁下拘急而痛，其人啬啬恶寒也。
　　寸口脉弦者，即太阳病，浮紧之脉，太阳之脉，出脑下项夹背脊抵腰中，太阳本寒，入里，故齐下拘急而痛，啬啬恶寒，病在皮毛，此当用葛根汤，使下陷之寒邪循经上出而外运皮毛，便当一汗而愈，尽齐下之拘急，原待于项背强也，夫中寒家喜欠，其人清涕出，发热，色和者善嚏。
　　中寒，其人下利，以里虚也，欲嚏不能，此人肚中寒。
　　寒有微甚不同，轻者在肺，是为表寒，重者在肚，是为里寒，不日在肚者，以太阳寒水与太阴湿土混杂病，在脾而不在胃也，胃气郁而欲伸，故喜欠。肺窍之气，经寒化水，故清涕出，善嚏者，清寒入肺窍，肺中热气与之相冲激也，骨中之血与寒相抗，故发热，寒不入营，故色和，此证俗名伤风。以荆防姜苏煎薰头面而即愈者也，但失此不治，寒水陷入太阴，即病下利，寒入于里，不得外泄，故欲嚏不得，此时惟有重用五苓散，使水气从小便出，庶为近之，所谓因势利导也。
　　夫瘦人绕脐痛，必有风冷，杀气不行，而反下之，其气必冲，不冲者，心下则痞。
　　风邪挟寒，由肌腠入，则脾阳为之不运，表受风寒者，多不欲食，此杀气所由停也，杀气停则浊不行，故绕脐痛，此寒积也。治此者即宜四逆理中，否则亦当温下，若误用寒凉，则气必上冲，所以然者，宿食去而风寒不去也，按太阳篇下之后，气上冲者，可与桂枝汤，不上冲者，不得与之，所以然者，气上冲，则负邪不因下而陷，故仍宜村枝汤，若不上冲而心下痞，便当斟酌虚实，而用泻心汤矣。
　　病腹满，发热十日，脉浮而数，饮食如故，厚朴七物汤主之
　　厚朴七物汤方
　　厚朴半斤甘草、大黄各三两大枣十枚枳实五枚桂枝二两生姜五两
　　上七味以水一斗，煮取四升，温服八合，日三服，呕者加半夏五合，下利去大黄，寒多者加生姜至半斤
　　解外与攻里同治，此俗医所诃，系为厉禁者也，病见腹满发热是为表里同病，十日脉数，饮食如故，则里实未甚，而表邪未去，表邪为风，故用中风证之桂枝汤而去芍药，里实为大便硬，故用和燥气之小承气汤，此仲师参变方治，不从先表后里之例者也，辛未秋七月，予治虹雨庙弄，吴姓小儿，曾用此方，下后热退腹减，疑用补脾温中法，病家不信，后仍见虚肿，延至八月而死，可惜也（下后脾虚，则气易胀，虚而寒气乘之，则寒亦能胀，）腹中寒气，雷鸣切痛，胸胁逆满，呕吐，附子粳米汤主之
　　附子粳米汤方
　　附子一枚炮半夏、粳米各半升甘草一两大枣十枚
　　上五味，以水八升煮取，米熟汤成，去滓，温服一升，日三服。
　　此中阳将败，水寒上逆之证也，寒乘中气之虚，故曰寒气，水走肠间，故雷鸣，寒气结于太阴部分，故切痛，切痛者沉著而不浮也，胸胁逆满而呕吐者，阳虚于上而肾藏虚寒，乘中阳之虚而上越也，附子粳米汤用炮附子一枚以回肾阳，用粳米、甘草、大枣以扶中气，复加半夏以降卫逆，肾阳复则虚寒之上逆者息矣，中气实则雷鸣切痛止矣，卫逆降则胸胁逆满呕吐平矣。或谓腹中雷鸣为有水，故纳生半夏以去水，寒气在腹故切痛，故用附子以定痛，说殊有理，并存之。
　　痛而闭者，厚朴三物汤主之
　　厚朴三物汤方
　　厚朴八两大黄四两枳实五枚
　　上三味，以水一斗二升，先煮二味取五升，内大黄煮取三升，温池一升，以利为度。
　　病腹满发热，为表里同病，故参用桂枝汤以解外。若但见腹痛便闭而不发热，厚朴三物汤已足通大便之闭，一下而腹痛自止矣。按此方即小承气汤，惟厚朴较重耳。
　　按下心下满者，此为实也，当下之，宜大柴胡汤（大柴胡汤方，柴胡半斤，黄芩、芍药各三两，半夏半斤，枳实四枚，大黄二两，大枣十二枚，生姜五两，上八味，以水一斗二升，煮取六升，去滓再煎，温服一升，日三服）
　　今日之世家，莫不知大柴胡汤为少阳阳明合病方治，而仲师乃以治心下满痛，心下当胃之上口，满痛为胃家实，非心尽关少阳，此大可疑也，不知小柴胡汤本属太阳标阳下陷方治，按伤寒之例，太阳病汗下利小便亡其津液。则转属阳明，汗出不澈者，亦转属阳明，一为寒水发泄太尽，一为标热下陷，故心下支结，外证未去者，柴胡桂枝汤主之，发热汗出心下痞硬，呕吐下利者，大柴胡汤主之，可见太阳将传阳明，其病心见于心下矣，此心下满痛所以宜大柴胡汤，亦犹心下痞硬，呕吐下利者之宜大柴胡汤，皆为标热下陷而设，初不关于少阳也。
　　腹满不灭，灭不足言，当下之，宜大承气汤（大承气汤方见伤寒阳明篇，又见痉病）
　　说详腹满时灭，条并见伤寒阳明篇
　　心中大寒痛，呕不能饮食，腹中满，上冲皮起，出见有头足，上下痛而不可触近者，大建中汤主之。
　　大建中汤方
　　蜀椒二合炒去汁干姜四两人参一两
　　上三味，以水四升，煮取二升，去滓，内胶饴一升，微火煎取二升，分温再服，如一烦顷，可饮粥二升，后更服，当一日食糜粥，温覆之。
　　阳气痹于上，则阴寒乘于下，心胸本清阳气衰而寒气从之，因而作痛，寒入于胃，则呕而不能饮食，寒入太阴则腹中满，寒气结于少腹，一似天寒瓶水冻而欲裂，于是上冲皮起，见有头足，上下俱痛而不可触近，此病于脾胃特重用大建中汤，干姜经温脾，人参以滋胃，加饴糖以缓痛，饮热粥以和中，特君蜀椒以消下寒，不待附子乌头，便已如东风解冻矣。
　　胁下偏痛，发热，其脉紧弦，此寒也，以温药下之，宜大黄附子汤
　　大黄附子汤方
　　大黄三两附子三枚细辛二两
　　上三味，以水五升，煮取二升，分温三服，若强人煮取二升半，分温三服，服后如人行四五里进一服。
　　弦为阴脉，主肾虚而寒动于中，寒水上逆则为水气，为饮邪，阳虚于上，则为胸痹，为腹满，寒疝，本条云，胁下偏痛发热，其脉紧弦，此寒也，以温药下之，宜大黄附子汤，夫胁下偏痛，可以知为寒水凝结，发热似有表证，何以知其当下，诊病者要不可无定识也，胁下为肾，属中下二焦水道之关键（由中焦而上出胸中，上接肺阴，出皮毛为汗，肺气下行，津液还入胃中，滋溉大肠，余则由齐下肾藏走下焦，输泄膀胱为溺）
　　水道阻于关键，故胁下痛，伤寒误下成痞，足为旁证，卧者平时偏著之处，即为痛处，所以然者，则气凝也，阴寒内据，则浮阳外泄，阴寒不破，则孤阳无归，弦数者当下其寒也，方中附子细辛以去寒而降逆，行水而止痛，更得大黄以利之，则寒之凝瘀者，破而胁下水逆通矣，内经云，痛则不通，禀其然乎。
　　寒气厥逆，赤丸主之
　　赤丸方
　　乌头二两炮茯苓四两细辛一两半夏四两
　　上四味，末之，内真朱为色，炼蜜为丸，如麻子大，先食饮，酒下三丸，日再夜一服，不知，稍增之，以知为度。
　　寒气厥逆，此四逆汤证也，然则仲师何以不用四逆汤而用赤丸，知此意者，方可与论赤丸功用，尽汤剂过而不留，可治新病，不可以治痼疾，且同一厥逆，四逆汤证，脉必微细，赤丸证脉必沉弦，所以然者，伤寒太阴少阴，不必有水气，而寒气厥逆即从水气得之，肾虚于下，寒水迫于上，因病腹满，阳气不达四肢，乃一变而为厥逆，方用炮乌头二两，茯苓四两（茯苓无真者，惟浙苓为野山所产，但不出省，云南产更少）细辛一两，生半夏四两，朱砂为色，取其多，炼蜜成丸，但取其足用也，方治重在利水降逆，便可知厥逆由于水寒，即乌头细辛有回阳功用，实变足以行水而下痰，朱砂含有铁质，足以补血镇心，使水气不得上越，丸之分量不可知。如麻子大则甚小，每服三丸，日再服，夜一服者，欲其缓经留中，使得渐拔病根也，此则用丸之旨也。
　　腹满，脉弦而紧，弦则卫气不行，即恶寒，紧则不欲食，邪下相搏，即为寒疝，寒疝绕脐痛，若发则白津出，手足厥冷，其脉沉紧者，大乌头煎主之
　　大乌头煎方
　　乌头大者五枚熬去皮不必咀
　　上以水三升，煮取一升，去滓，内蜜二升，煎令水气尽，取二升，强人服七合，弱人五合，不差，明日更服，不可一日更服。
