<!-- { "loadSidebar": true } -->
　　首节先辨四饮之名，次节进求四饮之义，水与津液并居，则为痰饮，痰粘肠膈，水湿流入痰囊，倒悬肠间，则为悬饮，水溢四肢，则为溢饮，水痰为卫气上激支撑胸膈则为支饮，是为四饮定名，夫所谓痰饮者，太阳寒水，失于开泄，外不达于皮毛，内不行于下焦，于是留积成痰，人体水分与血分平均则盛，水气不达于皮毛肌腠，血肉中水分不充则瘦，故病痰饮者，往往系盛而今瘦，水痰下注大肠，则漉漉有声，此肺病延入大肠之证也，所谓悬饮者，水至中焦，阳气不足，不能直达下焦，于是结于胁下而病支满，咳则痛引胸胁，此下焦不通之证也，所谓溢饮者表汗不泄，与太阴之湿混杂，即身体为之疼重者，脾阳不运，肌肉为水气所痹也，水流四肢，则四肢肿，谓水从中道外溢也。所谓支饮者，卫气从下上逆，支撑无已，故咳逆倚息不得卧，表里水气壅塞，故形如肿，此则四饮之义也。
　　水在心，心下坚紧，硬短气，恶水不欲饮，水在肺，吐涎沫，欲饮水，水在脾，少气身重，水在肝，胁下支满，嚏而痛，水在肾，心下悸。
　　心为君主之官，居清阳之位，诸藏可以有水，而心藏不当有水，所谓水在心者，直以水气凌心言之，水气不能作汗外泄，内陷中脘，则心下坚硬而短气，恶水不欲饮者，心阳被遏而中气寒也，肺主皮毛，卫气充则太阳寒水，外泄皮毛而为汗，卫气虚，则太阳之气留于胸中为水，胸中阳气蒸化乃一变而成似痰非痰之涎沫，吐之不已，津液日耗，乃欲饮水，水入不化，涎沫益多，脾主一身肌肉，而为湿藏，水湿混杂，伤及中气，故少气而身重，肝脉布胁，胁水在胁下，故曰水在肝，太阳之脉夹脊抵腰中，与三焦水道并行，中焦水道瘀积，则胁下支满，胁下为寒水之藏，水道痞结，故嚏而痛，其实病不在肝也，肾水上泛，水气凌心，故心下悸，是谓五藏饮。
　　夫心下有留饮，其人背寒，冷如掌大，留饮者，胁下痛引缺盆，咳嗽则辄已，胸中留饮，其人短气而渴，四肢历节痛，脉沉者有留饮。留饮之来源不同，证情则往往相类，阳气痹于外，则水邪停于里，此其握要之区，不可不察也，大抵病之所由成，莫不起于形，寒饮冷，形寒者当发汗，汗出太过，内藏燥实，是病阳明，汗出不澈，即为留饮，饮冷者，中气先病，水陷于胃与大肠，转为濡泻，是病太阴，水气停蓄上膈，亦为留饮，以手入冷水浣濯，亦多病此，为其阳气痹也，以上二端，病根皆中于太阳，太阳阳气微，则汗溺俱少，始则水停心下，当胃之上口，久留不去，寒气遏其心阳，甚则为心痛澈背，背痛澈心之乌头赤石脂丸证，轻则背冷如掌大，而为小青龙汤证，夫饮入于胃之水液，由脾阳从小肠吸收（此脾藏，西医谓之淬，胰液所出）上输胸中是为中焦，由胸中散布皮毛是为上焦（二焦皆上行，散布不尽之水液，还入内藏，伤寒所谓津液还入胃中）由肾走膀胱，是为下焦，下焦不通，则留积胁下，水停腰部，而痛引缺盆（缺盆，俗名琵琶骨，在肩骨齐颈处）咳嗽则痛不可忍，故欲咳而辄，短气，水在胸中，津液不得上承，故渴（必喜热饮）水不循三焦，故道下行，乃流溢四肢，而历节痛，此为当发汗之溢饮证，于麻黄加术为宜，水寒不得阳热之化，其脉沉弦，故曰脉沉者，有留饮，若脉不见沉而浮，则犹为风湿证耳。
　　膈上病，痰满，喘咳吐发则寒热背痛，腰疼，目泣自出，其人振振身润剧，心有伏饮。
　　伏饮之证，以痰满喘咳为见端，一触外寒，即突然呕吐涎沫，寒热交作，背痛腰疼，呕吐剧时，目泪并出，全身润动，所以见寒热者，伏饮本起于太阳，加以新寒，则太阳标本同病，太阳之脉在背，夹脊抵腰，以呕吐牵动经脉，故疼痛，气并于头，故目泣自出，阳衰气弱，故全身振振润动，今之医家，动以润动为肝风，殆不然也（按此证仲师不出方治，似真武汤加五味干姜细辛，未知然否）
　　夫病人饮水多，必暴喘满，凡食少饮多，水停心下，甚者则悸，微者短气，脉双弦者，寒也，皆大下后，里虚，脉偏弦者，饮也，但中阳本虚，饮水过多，未易消解，于是停积心下，卒然而病喘满，此不惟病人为然，凡胃气素虚者，皆是水在心下，甚则目眩而心悸，譬之履危崖而俯百尺之深渊，即懔然，而怵惕其或未甚，肺中吸入之气，亦必因有所格而见促，譬之当炎暑而处无风之密室，必变然而不怡惟见象，如此尤当辨之于脉，脉双弦为寒，即为大下后里虚，附子理中汤证，偏弦为饮，为小青龙及苓甘五味姜辛半夏汤证，但此节特举崖略言之，当见纳杀少而饮酒多者，往往病此，尽酒标热而本寒，酒性一过，悉成寒水，故病停饮，又有身弱多眠者，亦往往病此，尽卧者，阳气停太阳之气内伏，必聚而为湿，久久成痰，亦病停饮，固知治病者当观其通，幸无泥仲师之言而不为隅反也。
　　肺饮不弦，但苦喘短气，支饮亦喘而不能卧加短气，其脉平也。
　　肺饮支饮，一在胸中，一在膈间，心下留饮在胸，未及中下二焦，故曰肺饮，上有湿痰之凝互，下有太阳标热之支撑，故曰支饮，惟仲师俱谓其脉不弦，所以不弦之故，前人未有议及之者，陈修圆黄坤载并谓金能制木，此术家之言，非必为仲师意也。尽肺为水之上源，水气积而不降，但见吸入气短，寒湿犹未甚也，肾藏虚寒，寒水上逆，乃见弦脉，肺饮在上而不在下，故其脉不弦，此苓桂术甘汤及肾气丸之证，但利小便而即愈者也，而支饮胸胁支满视此矣，凡支饮眩冒之宜，泽泻呕吐不渴之宜小半夏汤，卒呕吐，膈间有水，眩悸者，宜小半夏加茯苓汤，一切导水下行者视此矣，尽二证初起，皆在阳位，未涉阴寒，故其脉不弦者，特为始病而言，未可据为成例，若执此而求之，则后文咳家脉弦为有水，十枣汤矣，设谓支饮不涉阴寒，则后文之咳而胸满者，与冒而呕者，不当用苓甘五味姜辛汤及苓甘五味姜辛半夏汤矣，要知凡饮皆始于肺，以失治而寝成支饮，支饮失治，由胸下胁，转为悬饮，胁下固厥阴脉络所在，而实为少阴之藏，水道出焉，水结胁下，肾藏乃寒，下焦寒甚，生附子亦当加入，然后欢仲师温药和之之训，为大有深意也，独怪今日市医，遇当用姜辛之证不过五六分而止，曾亦念烧薰条之无以洁水而宣防之功不立乎。
　　病痰饮者，当以温药和之
　　近日市医，动以不凉不热为温药，是不然，仲师云，病痰饮者，当以温药和之，究为何等药味，此不可不辨也，据本篇云，加干姜细辛以治咳满，又云，细辛干姜为热药，服之当遂渴，渴反止者，支饮也，可知此节所谓温药，即后文所谓热药，又按太阳篇真武汤后所列加减法，咳者加五味细辛干姜，益可信温药之为细辛干姜矣。
　　心下有痰饮，胸胁支满，目眩，苓桂术甘汤主这（苓桂术甘汤方，茯苓、桂枝、白术各三两，甘草二两，上四味以水六升，煮取一三升，分温三服，小便则利）
　　夫短气有微饮，当从小便去之，苓桂术甘汤主之，肾气丸亦主之（肾气丸方见妇人杂病）
　　此二节为支饮，脉平，肺饮，不弦者，出其方治也，夫胸胁支满，属手少阳三焦，三焦水道不通，乃病支饮，目眩者，水饮上冒而眩晕不定也，起于心下由胸达胁，卫气上逆，喘不能卧，故曰支饮，下焦水道不通，肺藏吸入之气不能顺受而痛短气，故曰肺饮，仲师所出方治，皆用苓桂术甘汤者，则以饮邪初起，水气仅在三焦而不及水藏，故但扶脾藏以通阳气，使上焦气散，无吸水之力而水道自通，水道通而饮邪去矣，但苦短气之肺饮亦主以肾气丸者，或病在寒水之藏，不能纳气，如妇人杂病篇不得卧而反倚息之证，故同一利小便而方治固自不同也（按此二方，但可治痰饮之初病，若饮邪既盛，往往失效）
　　病者脉估，其人欲自利，利反快，虽利心下续坚满，此为留饮欲去故也，甘遂半夏汤主之
　　甘遂半夏汤方
　　甘遂(大者三枚，)半夏(十二枚以水一升煮取半升去滓，)芍药(五枚，)甘草(如指大一枚矣.)
　　上四味以水二升，煮取半升，去渣，以蜜半升，和药汁煎取八合，顿服之
　　卒病宿疾之不同，一辨于脉，一辨于证，如本条所云其人欲自利，利反快，此为留饮欲去，其与紧在太阴之暴烦下利，日十余行，脾家实，腐积当去者何异，然何以下利之太阴证，不治而自止。何以虽利而心下续坚满，且太阴自利之证，其脉浮缓，此证何以脉伏，要不可不辨也，尽湿本黏滞之物，太阳寒水与太阴寒湿并居，虽为痰饮所同，而太阳伤寒，内传太阴为日未久，其病根浅，故脉见浮缓，痰饮之病，以积日而后成，其病根深，故其脉见伏，伏之言沉也，病根浅者，但见下利，水湿已并入大肠，故不治而自愈，病根深者，当下利而水湿之留于膈上者，复僭心下，故心下续见坚满，而必待甘遂半夏汤以因势而利导之，方中甘遂三枚，半夏十二枚，炙甘草一枚，所以疏通血络而起沉伏之脉，尽脉浮者，水胜而血负也，药去滓而蜜者，欲其缓以留中，使药力无微不达，并取其润下之性，使内藏积垢易去也，此甘遂半夏汤之义也（陈修园谓甘遂与甘草相反，所以同用者，欲其交战于胃中，使病根剧除，未确）
　　脉浮而细滑，伤饮，脉弦数有寒饮，冬夏难治，脉沉而弦者，悬饮内痛，病悬饮者，十枣汤主之（十枣汤方，芫花熬，甘遂、大戟各等分，上三味，捣筛，以水一升五合，先煮肥大枣十枚，取八合，去滓，纳药末，强人服一钱匕，赢人服半钱匕，平旦温服之，不下者，明日更加半钱匕，得怏利后，糜粥自养）
　　此节发明悬饮之积，渐欲学者明辨而施治也，其始由太阳传入太阴，故脉浮而并见细滑，滑者湿象也，太阳失表，汗液不泄，水气乃内陷胸膈，与湿并居，即为伤饮，水邪不去，由胸及齐，乃见弦胀，是为寒饮，饮邪内陷，阳气蛰伏，脉转弦数。寒饮则须温药，伏热尤须凉剂，二者不可兼故，冬夏难治，若夫脉沉而弦，沉则为水，弦则为痛，故悬饮而内痛，悬饮者，痰囊系于内藏，水饮蓄焉，故非破囊抉水，病必不愈此芫花甘遂大戟所以为救死之方治也。
