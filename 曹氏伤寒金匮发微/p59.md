<!-- { "loadSidebar": true } -->
　　渴欲饮水，水入则吐者，名曰水逆，五苓散主之]
　　此条见太阳篇中风发热条下，夫渴欲饮水，固有阳明实热少，少与之而愈者，乃入口而即吐，则是水停心下，津液不生，而渴饮初非燥热，故名水逆，为下流之壅塞，此与宿食未消不能纳谷者同，故必壑其下流，津液乃得上承于喉舌，要非人参白虎竹叶石膏诸方治，所当混投也。
　　渴欲饮水不止者，文蛤散主之（文蛤散方，文蛤五两，上一味杵为散，以沸汤五合，和服方寸匕）
　　此条见太阳篇病在阳，节下而微有不同，彼以太阳标热及水气为冷水所遏，太阳寒水与标热停顿心下，意欲饮水而反不渴者出其方治，特用针寒之文蛤，标本同治，使热随水泄而渴当止，此为渴欲饮水，水入渴不止者言之，尽以水能去阳明实热，不能去太阳标热，加以屡渴，屡饮，其水必停，标热薰灼，蕴成湿痰，水更粘滞，文哈散用蛤壳杵细，开水和服，若今日砂漏，然隔其渣滓，使水清易利，又不独针寒，清热已也。
　　淋之为病，小便粟状，小腹弦急，痛引脐中
　　仲师于淋证未出方治，但以病情而论，则此证实为虚寒，发端便日小便如粟状者，阳气不达于宗筋而精道寒也，肝肾因虚生寒，则少腹为之弦急，肾虚而寒气上乘，故痛引脐中，虽以外证验之，未常非湿热之交阻，然有服龙胆草而加剧者，亦有服木通累斤而痿顿不起者，则以里阳不达，湿热无自而化也，吾谓治淋之法，病之初起，以疏达瘀滞为急，是犹湿热下利中有宿食而宜大承气者也，病之既久，宜温中通阳，佐以泄水，是犹下利虚寒而宜四逆理中者也，独怪近世庸工，一遇淋证务清肝热而败脾阳，吾见其冥路之日近矣。
　　趺阳脉数，胃中有热即消谷引饮，大便必坚，小便则数
　　淋之为病，或小溲肿痛，或败精瘀塞，变为癃闭，病此者多懊农欲死，坐立不安，要未见消谷引饮，大便坚而小便数者，仲师于此节即不言淋证，而其义则与趺阳脉浮而数大致略同，故予决其为衍文，若夫大肠燥，小溲赤痛，迫精外泄者，阳明证间亦有之，非淋病也。
　　淋家不可发汗，发汗则便血
　　此条见太阳篇与衄家不可发汗同，血与汗为同体，衄家发其汗，则阳气张于上而目直视，淋家发其汗则阴液损于下而便血，其不从小溲出者，经津道本塞，欲出不得故也。
　　小便不利者，有水气，其人若渴，栝蒌瞿麦丸主之
　　栝蒌瞿麦丸方
　　薯蓣三两，茯苓三两，栝蒌根二两，附子一枚炮，瞿麦一两
　　上五味，末之炼蜜丸如梧子大，饮服二丸，日三服，不知增至七八丸，以小便利腹中温为知。
　　天时，阳热则生湿，土膏发于地云气上于天，然后雷雨作而沟渠通，阴寒则生燥，风霜日紧，潦水不降，于是蒸气消而溪涧塞，人但知苦热易于生燥，而不知苦寒之尤易生燥也，知此意者，然后可与论栝蒌瞿麦丸方治，证曰小便不利，有水气而渴，此水胜血负，水寒不能化气之证也，三焦水道以水为关键，肾寒则水停蓄于下而阳气不升，阳气不升则肺阴亏于上，而津液不降，方用栝蒌根以润肺而止渴，瞿麦以导膀胱而利小便，薯蓣、茯苓以扶脾阳而抑心下水气，要惟以炮附子一枚为方中主要，观小便利腹中温为知八字，其义自见，尽未服药时，腹中必然冷痛也。
　　小便不利，蒲灰散主之，滑石白鱼散，茯苓戎盐汤并主之
　　
　　蒲灰散方
　　蒲灰半分，滑石三分
　　上二味，杵为散，饮服方寸匕，日三服
　　滑石白鱼散方
　　滑石、乱发（烧、）白鱼各二分
　　上三味杵为散，饮服方寸匕，日三服
　　茯苓戎盐汤方
　　茯苓半斤，白术三两，戎盐弹丸一枚
　　上三味先将茯苓、白术煎成，入戎盐再煎，分温三服
　　小便不利，证情不同，治法亦异，所谓蒲灰散主之者，湿胜热变之证也，肾藏当寒水下行之卫，水胜则肾阳被遏，由输尿管下结膀胱，而小便不利，用针寒泄水之蒲灰，合淡渗清热之滑石，则水去而热亦除矣，所谓滑石白鱼散，茯苓戎盐汤并主之者，滑石白鱼散为水与血并结膀胱之方治也，水以寒而易泄，故称太阳寒水，水蓄于下与胞中血海混杂，乃生里热，热变则水道不通，故渗之以滑石佐以善导血淋之发灰，白鱼俗名寿鱼，喜蚀书藉，窜伏破书中，不见阳光，虽性味不可知，大约与土龙子鼠妇相等，善于攻瘀而行血者，尽瘀与热俱去，而小便自通矣，茯苓戎盐汤为膏淋、血淋阻塞水道通治之方也，茯苓、白术以补中而抑水，戎盐以平血热泄瘀浊而小便乃无所窒疑矣，此又小便不利兼有淋证之治也。
　　渴欲饮水，口干燥者，白虎加人参汤主之（白虎加人参汤方见伤寒论阳明篇，又见喝病）
　　脉浮，发热，渴欲饮水，小便不利，猪苓汤主之（猪苓汤方，猪苓去皮，茯苓、阿胶、滑石、泽泻各一两，上五味，以水四升，先煮四味取二升，去滓，内胶烊消，温服七合，日三服）
　　此二条，并见伤寒阳明篇，为汗下温针救逆之方治，阳不外越，津液内伤，因病口干舌燥，浮热在表，水湿内蕴，因病渴欲饮水，小便不利，津液伤则以清热生津主治，方治宜白虎加人参者，为其热伤气血也，里水变故以导水邪清血热主治，方治宜猪苓汤，用阿胶者，为其湿伤血分也，此卫与营之辨也。
　　水气病，脉证并治第十四
　　师曰病有风水，有皮水，有正水，有石水，有黄汗
　　风水其脉自浮，外证骨节疼痛恶风，皮水其脉亦浮，外证跗肿，按之没指，不恶风，其腹如鼓，不渴当发其汗，正水其脉沉迟，外证自喘，石水其脉自沉，外证腹满不喘，黄汗其脉沉迟，身发热，胸满四肢头面肿，久不愈，必致痈脓。
　　水与气相为消长，水温则气生，水寒则气夺，夺则卫阳痹于外，营阴痹于里，水即顿滞而不行其病，凡四有风水，皮水，正水，石水之别，黄汗则似水非水，风水之病起于中风，中风不愈，波士顿液凝于肌理，乃病风湿，风湿不愈，水气因寒凝聚，乃病风水，故脉浮恶风，与中风同，外证骨节疼痛与风湿同，尽湿不甚者为湿，湿胜者即为水，表阳一日不达，即里气一日不和，此水气之病，由于脾阳顿滞者也，皮水之病，或起于中蝎，痉湿蝎篇所谓身热疼重，夏月伤冷水，水行皮中所致者是也，或起于伤寒，痉湿蝎篇所谓伤寒，八九日风湿相搏，身体疼烦，不能自转侧，大便坚，小便自利者，服桂枝附子汤去桂加术，尽三服，如冒状，术附并走皮中，逐水气未得除者是也，尽人身五气一日不绝，外来之水断不能渍入毛也，惟水饮入胃，挟胸中阳气外泄之汗液外著，冷水及寒气乃留滞于皮中，病起于太阳，故脉浮，太阳之府为膀胱，部位最下，膀胱不行水从旁溢，故其病为跗肿，皮毛外闭，故不恶风，水湿在皮里而不入大肠，故其腹如鼓，而无洞泄下利之变，水不在中脘，不能隔绝上承之液，故不渴，病在表分，故当开皮毛而发汗，此水气之病由于卫阳被遏而肺阴不达者也，正水之病起于寒水之府藏，其证为下焦虚寒，寒水停蓄，水气胜而血热微也，水气胜，故脉沉，血热微故脉迟，肾寒不能纳气，故喘，此水气之病，关于本藏，而绝无外因者也，石水之病亦出于肾寒，其脉沉绝，石谓如石之沉于水底，非如他物之足以上泛，似石水之名特以阴寒凝固不可动摇之（双按淋浊一证，有砂淋、石淋，谓水与膏液凝结，坚硬而不可攻也）不知石水一证，亦当有膏液凝结如石在回肠之外，无疑于呼吸，故腹满不喘，此水气之病异于正水，而攻之不动，温之不化者也，陈修园乃以后文属少阴者当之，岂正水不属少阴乎。（近人有治石淋方用针寒软坚之银硝合利水之滑石调服，似可借用）黄汗之病，变于营分，久而后发，此与水气之变在卫分者不同，沉迟似正水脉，则其病不在皮毛，尽邪在卫，主皮毛而恶寒，邪在营即主肌肉而发热，水寒而血热也，胸为阳位，四肢为诸阳本，三阳之络，皆上头面，胸满而四肢头面肿，则湿胜而阳痹，所以久不愈必致痈脓者，营变而生热也，此水气黄汗之别也。
　　脉浮而洪，浮则为风，洪则为气，风气相搏，风强则为瘾疹，身体为痒，痒者为泄，风久为痂癞，气强则为水，难以俯仰，风气相系，身体洪肿，汗出乃愈，恶风则虚，此为风水，不恶风者小便通利，上焦有寒，其哆涎，此为黄汗。
　　水气一证，惟风水为轻，大要为外风束缚而汗出不澈，轻则为风湿，重即为风水，覆杯水于坳堂，但觉其沾渍耳，累进而增益之，则泛而溢矣，病属太阳之表，故脉浮，骨节竣痛，恶风与风湿略相似，此积湿成水之明证，尽气与水相为变化，沔与湿相为虚实，水液由脾阳运输为胸中阳热蒸化，当由皮毛外泄成汗，故水之未成者为气，一受外邪，毛孔闭塞，其气即停阻不行，故气之渐寒者为水，但此证初起水气未甚，风薄于外，气抗于里，脉乃浮洪，风淫于外，毛孔之汗不泄，则结于皮外而成瘾诊，于是遍体痒不能忍，则搔以泄之，久而不愈遂成痂癞，与疥相类，此风甚湿轻之证，亦卫气微弱不能作水之证也，夫卫气微弱，中含水分不足，遇风气夺则为湿，卫气强盛，中含水分过多，遇风气夺则为水，湿则仅留表分为疹，为痒，水则流注皮中，内及胸腹肿胀喘满，难以免仰，风邪一日不解，则水气一日不去，故曰汗出乃愈，但仲师所言汗出乃愈者合前证言之，非专指已成水病者言之也，虽然风水之体肿实与黄汗相似，风水属卫，宜解表固当用麻黄以发汗，黄汗属营，宜解肌，即不当用麻黄，辨此者，要以恶风不恶风为标准，风水起于外感，病原与中风同，故恶风，黄汗不由外感，病原与中风异，故不恶风，加以小便通利，上焦有寒，其哆涎，所以小便利者外无风邪以吸之，内无粘滞之湿以阻之也，所以上焦有寒，其口多涎者，黄汗始病，营热为寒水所变，胸膈无阳热之化也，此黄汗别风水之大略也。
　　寸口脉沉滑者，中有水气，面目肿大，有热，名曰风水，视人之目窠上微肿，如暨新卧起状，其颈脉动，时时咳，按其手足上陷而不起者风水
