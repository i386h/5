<!-- { "loadSidebar": true } -->
　　风水之证，起于太阳，故其脉浮，洪为多，浮者风脉也，但风水所由成，积渐于太阴之湿，终成于少阴之寒，故其脉亦有时而沉滑，沉即为水，滑即为湿，水气留著皮毛之里，面目独见肿大者，风中于头也，所以有表热者，以病原之同于中风也，此证或目下有卧既形，鲜明光泽，气冲咽喉，颈脉动而微，咳易与正水混淆，但其手足俱肿，按之下陷不起者，乃为风水确证，所以然者，尽以风之中入肌腠先受，而脾为之应，故伤寒论太阳阳明二篇，并谓之系在太阴，不独太阴本篇为然，所以载于太阳篇者，以风之中入，先痹肌腠言也，故桂枝汤之作用，曰解肌，所以载于阳明篇者，以太阳寒水不得外泄流入肠胃言之也。所以棣于太阳本篇者，则以病起于风，成于水，水气不得外泄，合脾藏之湿下陷，将成寒湿之证也，脾主四肢，故风水必流溢四肢，是以阂虐由于脾寒者，手足先冷，外风系在太阴者，手足自温，发汗之其中阳，手足见厥者，服干姜甘草汤而其厥当还，病理固无不同也。
　　太阳病，脉浮而紧，法当骨节疼痛，反不疼，身体反重而竣，其人不渴，肝出即愈，此为风水，恶寒者，此为极虚，发汗得之，渴而不恶寒者，此为皮水，身肿而冷，状如周痹，胸中窒，不能食，反聚痛，暮躁不得眠，此为黄汗，痛在骨节，咳而喘，不渴者，此为肺胀，其状如肿，发汗则愈，然诸病此者，渴而下利，小便数者，皆不可发汗。
　　此一节举相类之下，出阴虚不可发汗之例，欲处方者，知所择也，风寒为病，起于太阳，故其脉当浮，但缓则为气，紧则为寒，为水，由风湿寝成，风水外证，当见骨节疼痛，今不疼而反见体肿而竣者，尽湿将成水，则痛，湿已成水，即重而竣，此湿流关节，水伤肌肉之辨也，水气尚在肌肉，不在心下，不能阻隔中脘阳气，故不渴，此风水之宜于发汗者也，又有本太阳病，因发汗而恶寒者，此为表阳虚，太阳篇所谓发汗病不解反恶寒者，芍药甘草附子汤主之，即此证也。此同一太阳病，而不宜更发汗者也，前云皮水脉浮，跗肿不恶风，不渴者当发其汗，此云渴而不恶寒，此为皮水，按寒字当为风字之误为其异于风水也，四肢肿，水在皮腠中为皮水，甚则肢冷，故后文又有厥而皮水方治，此可见皮水为里寒水聚之证，何以前条言皮水不渴，当发其汗，本条反以渴而不恶风为皮水，几令辨证者茫无定据，不知当其汗，特为不渴者言之耳，皮水之证要以渴为标准，水气入里，肿见于外，水寒不能化气，滋溉不及咽喉，乃引温水以自救，皮水不渴，不由燥而由湿，灼然无可疑者，水不去则肿不消，寒不去则渴不止，此当利小便之治，异于始病之可以发汗者也，皮毛外闭，故不恶风，惟下文身肿而冷二句当属黄汗言，陈修园指为皮水者误也。
　　尽黄汗之始病，四肢头目皆肿，故曰如周痹，一身之气痹也，营热为水邪所系，故身肿而冷，惟其湿胜阳痹，故胸中窒（此与胸相类，胸中淋巴斡，不能发水液与气，故气不通）湿停中脘，容积不多，故不能食，水寒营系，络脉不通，故反聚痛，营气夜行于阳，故血分温度特高，不惟烦躁，抑当热发汗出，所以然者，营气尽系，暮则反抗也，此黄汗病在肌腠系热，异于皮毛之寒，当解肌以发汗者也，太阳寒水为表寒所遏，则一身尽疼，脉见浮紧，此太阳伤寒之所同，皮毛不开，肺气内闭，里热与水气相搏，搏因喘咳而病肺胀，所以不渴者，水气未入中脘不能阻阳气之上承也，所以其脉如肿者，水气系于皮毛也，证属暴感，宜越婢加半夏汤以开表清理而其喘自定，所谓发汗即愈也，但病在皮毛者，可以发汗，若水渗肠胃而下利，水入下焦而小便数，阳虚于上，湿流于下，必见燥渴，若发其汗，非惟重伤阴液，抑且不能愈病，所以然者，为水气不在腰以上也。
　　里水者，一身面目黄肿，其脉沉，小便不利，故令病水，假令小便自利，此之津液故令渴，越婢加术汤主之（方见中风）
　　黄汗之始病，四肢面目皆肿，而其脉沉迟，里水则四肢面目皆肿，而其脉沉迟，里水则四肢面目黄肿，而其脉亦沉，所以别于黄汗者，特暮夜无盗汗耳，夫水气外泄为汗，下行为小便，今外既无汗，小便复不利，水乃系于皮毛之里而病黄肿，若小便自利，黄肿当减，乃黄肿如故，而反见渴者，以水湿隔寒于上，胃中津液不得上承也，此证胃中必有变热，观外证之黄肿自见，不见夫造酱面者乎，乘热而覆盖之水湿与热合并，蕴蒸不三日而发黄矣，仲师用越婢加术汤解表与清里同治，使水湿与热悉从汗解，则肿退而渴止矣。
　　趺阳脉当伏，今反紧，本自有寒疝瘕，腹中痛，医反下之，即胸满短气，趺阳脉当伏，今反数，本自有热，消杀，小便数，今反不利，此欲作水。
　　此节向无的解，陈修园以为水病人别有宿疾，当从趺阳脉与其旧疾而兼顾之，不可风肿治肿，黄坤载则谓脉伏有寒热不同，寒伏当脉紧，此当有寒疝瘕腹痛，医下之即胸满短气，热伏则脉数，此当有积热，消水杀而小便数，今反不利，此水杀水消，内原无热，欲作水也，二说俱非，尽水之将成，必有其因，水病多由肾阳虚寒，其脉本当沉伏，反见紧者，则以向有痰瘕，腹痛诸证，医反用寒下法，使外寒乘虚而入，肾气从之，因见胸满气短之象，此即后文以为留饮而大下之，又与葶苈丸下水之变也，趺阳之脉本因水病而沉伏，今反见数，设病者本自有热，当得消杀而小便数，今反不利，便可知客热不消水杀，结膀胱而蓄水也，此节后文数脉即止之义也（数为热结，止即水停蓄）
　　寸口脉浮而迟，浮脉则热，迟脉则潜，热潜相搏名曰沉，趺阳脉浮而数，浮脉即热，数脉即止，热止相搏，名曰伏，沉伏相搏，名曰水，沉则络脉虚，伏则小便难，虚难相搏，水走皮腠，即为水矣。
　　风水皮水，皆由肺气不达皮毛所致，故其诊多在手太阴动脉，而不及趺阳，惟正水则上下并见，而根原独成于下，故必兼诊趺阳，方能核实，但寸口脉明系浮迟，仲师乃名之曰沉，趺阳明系浮数，仲师反名之曰伏，后学殊难索解，虽徐忠可说量至为详尽，然可与中人以上言之，浅学者不能无疑也，吾直以为浮迟，浮数主脉象，言沉与伏主病情言两者，不当朦混沉伏相搏名曰水，即节专指病情之显著也，浮迟在寸口则营气下寒而不上应，营气下寒则水不化气，水就下，故名曰沉，浮数在趺阳则卫气下阻而不上行，卫气下阻则水道反为所吸而不得流通，故名曰伏，然则仲师言浮脉则热，迟脉则潜，热潜相搏者，以水气上闭，血寒不能蒸化为汗言之也，言池脉则热，数脉则止，热止相搏者，以热结膀胱小溲不利言之也，营气不上应，因见络脉之虚，络脉虚则身冷无汗，卫气不上行因见小便之难，小便难则瘀热苦水，于是一身上下阳气不通乃逆走皮腠而成水矣，此证仲师未有方治，陈修园消水圣愈汤，尚有古意附存之。
　　大乌头牡桂细辛，净麻黄，炙甘草，知母，防已，生姜，大枣，日夜三服，当汗出如虫行皮中即愈。
　　寸口脉弦紧，弦则卫气不行，即恶寒，水不沾流，走于肠间少阴脉紧而沉，紧则为痛，沉则为水，小便即难，正水前后，脉证不同，仲师虽不出方治，原其脉证所以不同者，而治法已存乎其中矣，正水已成，则水寒积于下，虚阳浮于上，故寸脉浮而迟，方在将成则阴寒锢其表阳，气停于内，故寸弦而紧，正水已成则水寒，无气阳变不通，故趺阳脉浮而数，方在初成阴寒内薄，气化不行，故寸口关后之脉沉而紧，水寒血凝故痛，卫气束于寒，不能作汗外散，则水不沾渍，下走肠（原作沾流，误也，尽水化气成汗，故沾渍，水寒重坠，故下陷也）营热息于内，则肾阳不通而小便不利，此时寒水暴遏，表里阳气绝然消歇，故但见弦紧，沉紧之脉，予谓此直麻黄细辛附子汤证，麻黄以达表寒，附子以温里寒，细辛由里达表，从下而上，扶肾阳而疏表里，则大气运行，汗液泄而小便亦通矣，近人漫用五苓五皮以治水，舍此别无良法，抑独何欢。
　　脉得诸沉，当责有水，身体肿重，水病脉出者死。
　　水病脉当沉，沉非重按始得之，谓乃脉道不利，而寸口浮迟也，水气沉于下，清阳不能化气上行，络脉不得滋溉，因病空虚，络脉虚，故寸口应之而迟，沉者必伏，伏者水气在下，足背趺阳之脉反见浮数，水气不得由膀胱下泄，故脉沉者小便必难，表里上下不得气化，故水留于肌肉而身体肿重，若浮迟之寸口，反见洪大而数，少阴趺阳之脉反见微弱则是阴盛于下，阳脱于上，谓之脉出譬之，油灯垂涸忽然大明，其能久而不灭乎。
　　夫水病人，目下有卧替，面目鲜泽，脉伏，其人消渴病水，腹大，小便不利，其脉沉绝者，有水可下之。
　　内经云，诸有水气者，微肿先见于目下，予诊痰饮病亦往往见之，尽水与饮因同源而异病也，水困脾阳必见于所主之部分，曰胞及腹，皆足太阴所主，故目下有卧替，而腹大目鲜泽者水之标，小便不利者水之本，消渴者，水外浮而内竭，且水寒不能化气故也，脉沉固当有水，至于沉绝，则肾中阳气将亡，便当急下以存阳，譬犹伤寒少阴证之急下存阴，仲师于此条不出方治，予意当与大黄附子细辛汤，是即寒疝之脉状如弓弦不移，阳中有阴可下之例也，若陈修园所云用真武汤加木通防已椒目以温肾阳而利小便，虽亦言之成理，不知水气清者外可以发汗，内可以利小便，若水与痰涎粪秽胶结成瘀，则舍温下更无良法也，奈何利小便乎。
　　问曰，病下利后，渴饮水，小便不利腹满，因肿者，何也，答曰，时法当病水，若小便自利及汗出者自当愈。
　　下利之后，阴阳并虚，阴虚则渴，阳虚则水饮不消，小便不利，腹因肿满，引为暴蓄之水，初无胶因不解之痰浊与之混合，故但得汗出，小便利即当自愈，惟下后里阴先伤，阳气复顿，虽腹满而肿，不当从利小便，当用妇人转胞肾气丸治，阴阳两补，而水道自通，或用渴饮水之文蛤散，尽蛤杀针寒，上能止渴，下通小便，杵为细者，譬之滤水之砂漏，格其渣滓，水道以澄清而易通也。
　　心水者其身重而少气，不得卧，烦而燥，其人阴肿肝水者，其腹大不能自转侧，胁下腹痛，时时津液微生，小便续通，肺水者，其身肿，水便难，肿时鸭溏，脾水者其腹大，四肢苦重，津液不生，但苦少气，小便难，肾水者，其腹大脐肿腰痛不得溺，阴下湿如牛鼻上汗，其足逆冷，面反瘦。
