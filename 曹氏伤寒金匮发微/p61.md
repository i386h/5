<!-- { "loadSidebar": true } -->
　　水道行于三焦而出于膀胱，故六府有水，五藏不当有水，以五藏为真有水者妄也，然则仲师何以言五藏水，曰此以部分言之，以以气之受病言之也，水气凌心，则心阳受困，脾肺不能承受心阳，故身重而少气，心气不能降，故心肾不交而不得卧寐，心火系于上，则烦而躁，阳不下达，水气独留，故阴肿，此心水不关本藏者也，水胜则肝胆被袭不得疏泄，肝病传脾，故腹大不能转侧，厥阴脉络，结于国下，故胁下痛，但肝胆虽袭，亦有时而疏泄，故津液微生而小便续通，此肝水不关本藏者也，肺主清降，肺气为水邪所阻，则水邪不降而身为之肿，肺气不达皮毛，太阳标热下陷，膀胱热结，小便困难，肺与大肠为表里，肺病延至大肠，故时鸭溏，此肺水不关本藏者也，脾在中脘，部分在腹而外主四肢，脾为水困，故腹大而四肢苦重，脾寒不能化生津液，故津液与气俱少，脾为湿藏，水湿相搏，则浊痰粘滞，水道不清，故小便难，此脾水不关本藏者也，若夫肾则本为寒水之藏，上承中焦，下及膀胱，以全其为决渎之官，肾寒则决渎失司，滥于腹则腹大而脐肿，壅阻中下之关键，则腰痛而不得溺，寒水浸灌于下，故阴下湿如牛鼻下汗，肾阳不行，阴寒随少阴之脉下注，故其足逆冷，头为诸阳之会，水气作于池阴，阴不过阳，故肿不及面部而反瘦，此肾水虽关本藏，而肾藏要无蓄水之余地也。
　　师曰，诸有水者，腰以下肿，当利小便，腰以上肿当发汗乃愈，利小便人但知为五苓散，发肝人但知为麻黄汤，此泥于成方，不知水病者也，利小便之剂详消渴篇，发汗之剂详痰饮风湿二证，学者酌剂轻生而用之，皆当应插奏效，然亦有当利小便之证，必先行发汗而小便始通者，尽大气不运，则里气不疏，肺气不开，则肾气不降，故常有屡进利水之药，小便终不利者，职是故也，并有发汗之证，必兼利小便而始愈者，尽发汗则表疏在里之水气不能尽去，势必由下焦决渎运输而始畅，非因势利导，则余邪不表也，变而通之，存乎其人，当记吴县门人陈道南于戊辰八月，偕闸北贾姓小儿来诊，手足并肿，腹大如鼓，予用麻黄五钱，熟附子五钱，细辛三钱，小便微通而胀如故，道南用麻黄六钱，原方中加杏仁桔梗，一夕而小便大行，明旦肿已全消，周身微汗而病愈矣，可见开肺表疏，则一身之水不为大气所吸，不待猪苓泽泻自能顺其就下之性也，若夫仲师所言，要为示初学辨证用药法程，尽腰以上有温度淬与脾，能吸收小肠水气津液，由胸中发抒水气之统机关以散出皮毛为汗，腰以下由两肾泄水输入下焦，直达膀胱为小便，一部分有一部分之作用，则固不当混同也。
　　师曰，寸口脉沉而迟，沉则为水，迟则为寒，寒水相搏，趺阳脉伏水杀不化，脾气衰则骛溏，胃气衰则身肿，少阳脉卑，少阴脉细，男子则小便不利，妇人则经水不通，经为血，血不利则为水，名曰血分。
　　水病所由成，起于阳衰阴盛，此固尽人知之矣，然不明水气消长之原，与水道通行之处，则仲师此节意旨，正未易明也。内经云，上焦如雾，中焦如沤，下焦如渎，所谓上焦如雾者，肺为主气之藏，水杀入胃，化蒸气而上达于肺，肺窍吸入之天气较凉与蒸气相触乃化为水，则肺为发水之原，可知，饮入于胃，胃中至热不能容涓滴之水，西人暴牛烈日中，饮以盆水，杀而验之，胃中固无水也，可见中焦固无水也，可风中焦如沤，正以所纳之水，悉受阳明燥化，散成水面国泡上出，则脾胃为行气之本，可知若肺肺化水下行，由肾藏出下焦，直达膀胱为小便，可见足少阴寒水之藏，为泄水之器，寸口为手太阴动脉，仲师言寸口沉而迟，寒水相搏者，谓肺塞而气不行于太阳之表，太阳寒水，相并而不陷也，言趺阳脉伏水杀不化者，为胃中原有之热，为寒水所夺而水将泛滥也，言少阳脉卑少阴脉细，男子则小便不利，妇人则经水不通者，谓手少阳三焦水道，与肾藏俱寒，水气遏于膀胱，胞中血海（在少腹两角）乃并为寒水所困，血凝成瘀，水道愈寒，故有水肿之病，无论何种利水猛药，水终不行者，职是故也，然则桃核承气、抵当汤防洪、大黄茧虫丸为万不可少矣（茧虫即地鳖虫，今药肆所用硬杀黑虫，非是丸亦无效）但病机所在，起于肺藏之寒，而太阳寒水不行于表里，继乃延至中脘，而阳明燥化无权，恐从事攻瘀，卒不行则麻黄附子细辛合干姜，甘草参用抵当丸尚矣，或曰此证阳虚血寒，正恐不胜重药，故但用泽兰，茺蔚已足，若施之后一证，犹为近是陈修园治蔡本谦水肿垂死用泽兰取效，其明验也，若此证阴寒太甚，概欲以轻剂取效得乎。
　　师曰，寸口脉沉而数，数则为出，沉则为入，出则为阳实，入则为阴结，趺阳脉微而弦，微则无胃气，弦则不得息，少阴脉沉而滑，沉则在里，滑则为实，沉滑相搏，血结胞门其瘕不泻，经络不通，名曰血分。
　　上节言寸口脉沉而迟，此节言沉而数，脉得诸沉当责有水，仲师则既言之矣，然何以有迟数之别，尽寸为肺脉，太阳虚寒，肺气不能外达，脉即见迟，太阳标阳外浮，吸水不得下行，故脉见数，数则为出者为标阳外浮言之也，沉则为入者为本寒下陷言之也，阳实者，标阳外实也，阴结者，里阴凝结也，外有所吸，里有所凝，则寒伤卫而更伤营矣，上节言趺阳脉伏，此节言微而弦，夫水气为病，趺阳脉当伏，仲师又明言之矣，若微而弦，则胃气虚寒，则纳减，寒则少气，尽即上文当伏反紧之脉，此正与血分虚寒，先见瘕疝腹痛，误下成水，胸满短气者，略相似也，尺部脉微，固属水胜血寒，当从少阳伤寒脉微细之例，若少阴沉滑，沉即为水，滑即为血，叔和脉经言滑为血有余，观妊娠停经之脉，每见滑象，足为旁证，此即血结胞中之大验，治法当以去瘕为急，瘕不去则水不利，然则寸脉沉而数，太阳标热，既吸于外而水不下行，趺阳脉微而弦，又于无阳之脉隐然见瘕疝之象，参之少阴之沉滑，水寒血凝之象，益复显然近人但见水治水，见寒治寒，于血妥每多疏忽，此不读经方之过也。
　　问曰，病有血分，水分何也，师曰，经水前断后病水名曰血分，此病难治，先病水后经水断名曰水分，此病易治，何以故，去水其经自下。
　　仲师言经水前断后病水，名曰血分，此病难治，先病水后经水断名曰水分，此病易治，究其所以然，尽谓经水之断，或由肝郁，或由血亏，大抵虚寒为多，虽亦有出于二阳燥热者，此证必不病水，因水停经病，正在水血分之病，不过因水气太甚阻其经隧，虚者难攻，实者易攻，妊娠有水气，用冬葵子茯苓散亦易治之明证也，设本非妊娠，则但去水而经自通矣。
　　问曰，病者苦水，面目身体四肢皆肿，小便不利，脉之不言水反言胸中痛，气上冲咽，状如炙肉，当微咳喘，审如师言，其脉何类。师曰，寸口脉沉而紧，沉为水，紧为寒，沉紧相搏，结在关元，始时尚微，年盛不觉，阳衰之后，营卫相干，阳损阴盛结寒微动，肾气上冲咽喉，塞噎胁下急痛，医以为留饮而大下之气紧不去，其病不除复重吐之，胃家虚烦，咽燥欲饮水小便不利，水谷不化，面目手足浮肿，又与葶苈丸下水，当时如小差，食饮过度，肿复如前，胸胁苦痛，象若奔豚，其水扬溢则咳喘逆，当先攻掣卫气令止，乃治咳，咳止其喘自差，先治新病，病当在后。治病之法，当辨虚实缓急，始之不慎，乃有误治之变，救逆之法则当从先治客病后治本病之例，学者不可不知也，即如病者，苦水面目身体四肢皆肿，小便不利，此水气泛滥，乃本证也，然病人不言苦水，而反苦胸中痛乃气上冲咽，状如炙肉，微喘咳，似非水气本病，而与痰饮之卫气上逆者略相似，仲师所谓脉沉而紧者，尽此证本属虚寒蓄水，沉紧为在里之象，故本病结在关元者，少阴之穴在脐下一寸，年盛不觉迨阳衰阴盛，水气漫延，先病卫分而后乃于营分，寒气溜于肾，则肾气上冲咽喉而胁下急痛，胁下本肾藏所居，为水道下通之门户，悬饮内痛，正在胁下，故医者误以为留饮用十枣汤大下之，水去而寒气独留，胁下之痛如故，又疑痰阻上隔，用瓜蒂散吐之，于是胃中虚热上浮，而咽燥渴饮矣，渴饮无度，肾寒不能制水，小便不利矣，脾阳吐后益虚而水杀不化矣，寒水泛滥逆行，而面目手中浮肿矣，医者至此尚不觉悟，泥于葶苈止胀之说，更用葶苈丸以下水，非不小差也，食饮过度，肿复如前，所以然者，胃阳虚而不能消杀，肾阳虚而不能消水也，所以胸胁苦痛，状若奔豚者，胸为上焦所自起（西医谓之淋巴斡）胁为中下二焦水道所从出（水道由肾走膀胱）屡经误治，阳气益虚，阴寒乃乘虚而上僭，水气冲激于肺，肺不能受，故咳而喘逆，然则治之之法奈何，曰此当先治卫气喘咳，为误治后之新病，痰饮篇治卫气之桂苓五味甘草汤，当可借用，卫气既抵，而咳如故，又当用苓甘五味姜辛汤以治咳而喘自止，由是治其本病，而防已茯苓汤，麻黄附子甘草汤，栝蒌瞿麦汤，茯苓戎盐汤，滑石白鱼散俱可随证酌用矣。
　　风水脉浮身重，汗出恶风者，防已黄芪汤主之，腹痛者加芍药（防已黄芪汤方风湿病）
　　按此条与风湿同脉浮为风，身重为湿，湿甚即为水，汗出恶风，表虚而汗泄不畅也，按此亦卫不与营和之证，防已以利水，黄芪固表而托汗外出，白术炙甘草补中以抑水，而风水可愈矣，所以腹痛加芍药者，芍药味甘微苦，其性疏泄，能通血分之瘀，伤寒桂枝汤用之以发脾藏之汗，而达肌理者也，脾为统血之藏，腹为足太阴部分，腹痛则其气变于脾之大络，故加芍药以泄之，妇人腹痛用当归芍药散，亦正以血分凝瘀而取其疏泄，若以为酸寒敛阴，则大误矣。
　　风水恶风一身悉肿，脉浮不渴，续自汗出，无大热越婢汤主之
　　越婢汤方
　　麻黄六两石膏半斤，生姜三两，甘草二两，大枣十二枚
　　上五味，以水六升，先煮麻黄，去上沫，内诸药，煮取三升，分温三服，恶风加附子一枚，风水加术四两
　　犹是风水之证，恶风脉浮与前证同，惟身重则病在肌肉，一身悉肿，则病在皮毛不渴，则胃中无热，续自汗出者，风主疏泄故也，但风为阳邪，当得发热，观中风证便知今病者无大热而但有微热，则皮毛不开，阳气不得发越之象，故用越婢汤，内扶脾阳，外开皮毛肌腠，使风随汗液外解，而其肿自消，所谓因势利导也。
　　皮水为病，四肢肿，水气在皮腠中，四肢聂聂动者，防已茯苓汤主之
　　防已茯苓汤方
　　防已，黄芪，桂枝各三两，茯苓六两，甘草二两
　　上五味，以水六升，煮取二升，分温三服
