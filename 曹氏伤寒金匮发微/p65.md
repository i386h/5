<!-- { "loadSidebar": true } -->
　　予治失血证，验其血热亏耗者，每以附子理中取效，真至言也（说解详伤寒太阳篇，并补方治）
　　病人胸满唇痿，舌青口燥，但欲漱水，不欲咽，无寒热，脉微大来迟，腹不满，其人言我满，为有瘀血。
　　病人胸满为气滞不通，其为有湿痰与否，尚未可定，血之色见于唇，亡血者唇白，血热重则唇黑，至于唇干黑而痿，其为瘀血无疑，舌青者死，血之色见于上也，血干则口燥，然燥而渴饮，犹恐为阳明之热，若但欲漱水不欲咽，则燥，气不在肠胃可知无寒热，则决非表病，脉微大来迟，血停于下而脉不应也，腹不满，无宿食也，病者自言满其为蓄血无疑，轻则桃核承气，重则抵当汤丸，视病之轻重而酌剂可也。
　　病者如有热，状烦满，口干燥而渴，其脉反无热，此为阴伏是瘀血也，当下之
　　病者如有热状，于何见之，一见于心烦胸满，一见于口干燥而渴，尽蓄血一证，原自有合阳明燥实者，内经二阳之病发心脾，女子不月是也，然按其脉有时与证情不同，此又何说，尽阴血内伏则脉不夺奋，与是当以桃核承气合抵当汤下之，瘀血行则烦满燥渴止矣。
　　火邪者，桂枝去芍药加蜀漆牡蛎龙骨救逆汤主之（桂枝去芍药加蜀漆牡蛎龙骨救逆汤方，桂枝三两去皮，甘草二两炙，龙骨四两，牡蛎五两，生姜三两，大枣十二枚，蜀漆三两洗去腥，上为末，以水一斗二升，先煮蜀漆，减二升，纳诸药，煮取三升，去滓，温服一升）
　　此条大旨，与火劫发汗同，火劫发汗或为惊狂，或囿血吐血，要以惊狂为最剧，故伤寒太阳篇于火劫亡阳一证，出救逆汤方治，方用龙牡以收上浮之阳，加蜀漆以去痰，按火邪之为病，因炎薰灼毛孔汗液外泄，卫气太强，肌肉之营气不与卫各，故用桂枝姜枣扶脾阳外达，使与在表之卫气融洽一片，外浮之阳气乃与里气相接，所以去芍药
　　心下悸者，半夏麻黄丸主之
　　半夏麻黄丸方
　　半夏，麻黄各等分
　　上二味，末之，炼蜜和丸，小豆大，饮服三丸，日三服
　　太阳寒水内陷，水气凌心，则心下悸，此非可漫以镇心之治治矣，皮毛不开，则水气之在表者不去浊，阴失降，则水气之在里者不除，半夏麻黄丸，用生半夏以去水，生麻黄以发汗，不治悸而悸当自定，所以用丸者，欲其缓以攻之，尽因水气日久化为粘滞之湿痰，非如暴感之证，水气尚清，易于达毛孔而为汗也。
　　吐血不止者，柏叶汤主之
　　柏叶汤方
　　柏叶，干姜各三两，艾三把
　　上三味，以水五升，取马通汁一升，合煮取一升，分温再服，千金加阿胶三两亦佳。
　　吐血无止法，强止之则积为瘀血，而病变不测，当见四明某患吐血，西医用止血针止之，遂至瘀结大肠，大便不通，后用猪胆汁导下其燥粪，投之水中，化为血色，又有用鲜生地，地骨皮止之者，其人腹中常痛，故虽吐而不止，断无强止之理，柏叶汤方治用苦啬微寒清血分之侧柏叶，以除肺藏之热，又恐其血之凝滞也，用温脾之干姜以和之，更用遂寒湿理气血之艾叶以调之，惟与通汁不易制，陈修园谓无马通汁可用童便代之，引上逆之血而导之下行，则不止血，而血自止矣
　　下血，先便后血，此速血也，黄土汤主之
　　黄土汤方（亦主吐衄）
　　甘草，干地黄、白术、附子各三两炮，阿胶三两，黄芩三两，窠中黄土半斤
　　上七味，以水八升，煮取三升，分温三服
　　脾寒不能统血，则下陷而便血，尤在泾谓脾去肛门远，故曰远血是也，黄土汤方法，温凉并进，以血之下泄，久久必生燥热也，故用地黄，黄芩，阿胶以润而清之，以脾藏之虚寒下陷也，故用甘草，白术以补虚，炮附子以散寒，更用窠中黄土以去湿而其血当止，辛未八月，曾治强姓饭作同事下利证，所下之血如水，昼夜不食，几死矣，方用窠中黄土四两，炮附子五钱，干姜四钱，五剂后利止，能食尽即黄土汤之意也
　　下血，先血后便，此近血也，赤豆当归散主之（赤豆当归散方见狐惑篇）
　　先血后便，此即西医所谓肠出血之证也，按本书百合狐惑篇丙者，脉数，节实为肠痈证，欲知有脓节脱文而赤小豆当归散，要为肠痈正治，语详本条下兹不赘述，赤小豆以去湿，当归以和血，欲使脓去而新血不伤也，由此观之。
　　本条之近血，证情必与肠壅为近，故方治同也
　　心气不足，吐血衄血，泻心汤主之
　　泻心汤方
　　大黄二两，黄莲、黄芩各一两
　　上三味，以水三升，煮取一升，顿服之
　　太阳标阳下陷，则心气以下不足而虚，气结成痞，与阳明燥气相合，则大便不行，燥气上迫于心。，是心气愈形不足，燥热上冲于脑，则病衄血，大肠燥热挟血海之血上出于口，则病吐血，方用芩莲大黄引热下泄，则心藏以不受薰灼而自舒矣，当见同乡韩筠谷治红木作吐血，证用此方，一下而吐血立止，尽亦釜底抽薪之旨也。
　　呕吐哕下利，病脉证治第十七
　　夫呕家痈脓，不可治呕，脓尽自愈。
　　此为热变伤络之证，与寻常呕吐不同，师但言呕家有壅脓，正不知其在肺在胃，伤寒太阳篇云，凡服桂枝汤吐者，其后必吐脓血也，按肺痈之为病。始萌可救，脓成则死，则此节所谓不可治呕，脓尽自愈者，必非肺痈可知，寓意凡遇此证，可意用外科犀黄丸以止痛而消毒，千金苇茎汤，桂梗甘草汤并可用之，当归赤小豆散排脓散，尤为主要，尽血腐成脓，利用抉排若外体之溃疡，然毒未尽者，不当急于生肌也（此条见伤寒厥阴篇）
　　先呕却渴者，此为欲解，先渴却呕者，为水停心下，此属饮家，呕家本渴，今不渴者，心下有支饮故也，此属支饮。
　　水气湿痰，阻于上隔，胆胃上逆，则一时倾吐而出，及水气湿痰既尽，独存胆胃之火，乃一转而为燥渴，此即欲饮水者少，少与之即愈之证也，故渴为欲解，若水停心下，津液不能上润喉舌而渴肪胃邪充溢，渗入胃之上口，渴底胆火不能相容，乃至冲激而呕，此饮家所以先渴却呕也，若夫呕而不渴，则心下支饮方盛，胃中胆火不炀，此在痰饮篇为小半夏汤证，说详呕家本渴条下不赘。
　　问曰，病人脉数，数为热当消谷，引饮，而反吐者何也，师曰，以发其汗，令阳微膈气虚，脉乃数，数为胃热，不能消谷，胃中虚冷故也，脉弦者虚也，胃气无余，朝食暮吐，变为胃反，寒在于上，医反下之，令脉反弦，故名曰虚。
　　此经医者误治伤及中气之病脉证也，风寒袭表，皮毛间水气凝互，则病形寒，中阳不振，不能旁达四肢，则亦病寒（忍饥之人，多恶积畏寒，可为明证）恶寒同而所以恶寒者不同，设于中阳不振之恶寒，误认为麻黄汤证而居发其汗，则胃中阳气益虚，而脉反见数，脉数者汗后阳气挟营阴而外张，内藏之阳气将一泄无余，尽其脉虽数，要与脉迟不胜谷食者，同为胃中虚冷，故饮食入胃而反吐，为其一去不还，故为客热，膈气因寒而虚，故其气上逆，吸入胃之饮食，倾吐而出也。此胃气因误汗而虚冷者也，此条见太阳篇，阳热之证，肠胃燥实则病不能食，寒湿阻滞。胃气不降，则亦病不能食，不能食同，所以不能食者不同，设于寒湿阻滞之不能食，误认为大承气汤证而居下之，则膈上之寒湿并入胃中，而消化之力益微，脉乃转弦，弦为阴脉故痰饮水气谑证多有之水饮入胃，胃底胆汁不能相容，则病呕逆（痰饮卫证多呕皆不湿痰，而其脉俱弦，可知弦为胃中湿痰所致）尽胃中胰液饶涎，皆能消食，自误下之后，膈上寒痰入胃，与胃中原不之津液化而为一，中气既寒，消化之力愈薄，故食入停贮胃中，历一周时胃中胆汁抗行，因至朝食暮吐，所以变为胃反者胃中阳气既虚。他种津液与胆汁不和故也，此胃气因误下而冷者也。
　　寸口脉微，微则无气，无气则营虚，营虚则血不足，血不足则胸中冷。
　　玩此节原文，首句言寸口脉微而数，后文但言脉微，则而数二字当为衍文，尽人一身之血热度合华氏寒暑表九十五度，为血之中数，其应于动脉者，即为平脉，若热度渐低，营气不能上应，则其脉当迟，当弱至于两手动脉见微，则营气不足以应，而脉管血少，心藏主脉与血，部位正在胸中，血不足而脉道微，故胸中冷，营虚而血少，则太阳寒水，不得阳热蒸化，而卫阳不达于皮毛，脾阳不达于四肢，少阴病脉必微细者，水胜而血负也，水寒则胃败，故趺阳负少阴为不顺近人以呕吐清水为胃寒，其说要非无据，尤在泾乃谓胸中冷非真冷，不可以热治之，然则少阴病之脉微细，何以用四逆汤耶，要知用药之法，无问寒热，补泻，只在以偏救偏，但中病即止，而不当太过耳，尤在泾持论如此，无怪其偏信丹溪，不能入仲景之室也。
　　趺阳脉浮而啬，浮则为虚，啬则伤脾，脾伤则不磨，朝食暮吐，暮食朝吐，宿杀不化，名曰胃反，脉紧而啬其病难治。
　　趺阳脉为胃脉之根，当以冲和为正脉，若轻取见浮，重按见啬，则胃气不降，宿食不下小肠，脾阳不升，不能吸收小肠津液上承心肺而为血，尽食入于胃，食气与脾气化合，上下相引乃掣制胃之全体，磨擦新食成浆，然后下渗十二指肠，无病之人所以知饥也，若脾阳顿滞，不能牵制胃之全体，上下磨擦则胃中所受之杀食不能消融成糜，以下渗十二指肠，胃底胆汁上抗遂至朝食暮吐，暮食朝吐，病名胃反（方治在后条）尽此证水饮入口即上泛，谷食入胃又以消化力薄，始则停蓄，继即倾吐，大肠宿垢积欠不行，一似阴干者，然大肠干涩不通，则胃浊愈加上泛，故脉紧而啬，急则治标，要惟有于他方治中加大黄利之之法较为近似，否则胃浊不降。加以肠中否塞，其病乃益不可治也（牛硫丸似亦可用）
　　病人欲吐者不可下之，湿痰阻于胸膈则上泛而欲吐，致太阳将传阳明，则上湿下燥，固有当用瓜蒂散吐之者，尽湿邪粘滞非一下所能尽，或恐留滞肠胃，转为他病，为其病在上膈也，当见病呕逆之人，自用吴茱萸以止之者，腹中胀满欲死寝成里热，以致匝月昏愦，几于不救，由此观之，病人欲吐者，不惟不可下，并不可止为胸中自有湿痰也，内经不云在高者引而越之乎。
　　哕而腹满，视其前后知何部不利，利之愈。
