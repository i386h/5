<!-- { "loadSidebar": true } -->
　　哕有寒热之别，哕而腹满，条及前条，已详言之矣，若但哕逆而别无兼证，在上无干呕，手足厥之变，在下无腹满之变，则但为中气之虚而微见胆火上逆，中气虚则阳气不能外散，而阻于膈上兼之胆火内变，于是吸入之清气与之相触，遂病呃逆，方以橘皮竹茹为名者，橘皮以疏膈上停阻之气，竹茹以疏久变之胆火，而呃逆可止矣，然呃逆之由起于上膈不散之气，胆火上冲，亦为此不散之气所变而气之所以不得外散者，实因中气之虚，故知皮方橘皮竹茹汤治标，大枣生姜甘草人参为治本，不然，但用橘皮竹茹亦足治呃矣，既愈之后得保其不得哕耶。
　　夫六腑气绝于外者，手足寒，上气肢缩，五藏气绝于内者，利不禁，下甚者，手足不仁。
　　气之行于六府者，水分之寒得血分之温，蒸化外出者为卫，血分温度不高，则水分不能化气达于皮毛之外而手足寒，水气留著上膈，里气阻而不出，外气吸而不纳，则为上气病，属太阳，肠胃燥热，大便不通薰灼阳明，支脉股下牵制右膝外兼屈而不伸，病属阳明，脾湿下陷，肾阳虚而不能泄水，溢入回肠，则利不禁是为阴气内绝，脾主四肢，脾湿下陷，阳气不达，故手足不仁，甚则逆冷，仲师不言者尽即在不仁之内也，病属三阴，沉自南说不精，以肢缩为阳虚生寒，尤谬。
　　下利脉沉弦者，下重，脉大者为未止，脉微弱数者为欲自止，虽发热不死
　　脉沉弦为有水，此伤寒金匮之通例也，水与湿并，乃病下利，水流动而湿粘滞，故利而下重，此为四逆汤证为其寒湿下陷也，予治此证见脓血者，或用附子理中汤加柴胡升麻，所以疏变而消毒也，痛甚则加乳香没药，所以止痛也，此厥阴下利，虽下重而不宜凉剂者也，若夫寒尽阳回，则阳明脉大，是其始病寒湿而利不止，继乃寒湿变为燥热而利仍未止，是即后文下乃愈之证，宜用大承气汤者也，惟邪尽正虚，脉乃微弱，邪尽则利欲自止，阴尽阳回，脉乃微弱而兼数，则尤可决其利将自止也，此证虽脉数而渴，甚至发热圊脓血，但用清热去湿之白头翁汤，一二剂可愈故曰虽发热不死，不似肢冷，脉伏治以湿药而厥不还者，为必无生理也（此条见伤寒论厥阴篇）
　　下利，手足厥冷，无脉者，炙之不温，若脉不还，反微喘者死。
　　脾主四肢，脾藏虚寒，则手足厥冷，心主脉与血，心房血虚则无脉，欲温脾藏，莫如干姜甘草，欲强心房，莫如附子，则四逆汤其主方也，此为有脉者言之也，若血分中热度消歇，以主脉伏不鼓则非药方所及，手足依然逆冷，脉之伏者仍然不还而反见微喘，则是血虚于里，气脱于外，危在旦夕矣。
　　少阴负趺阳者为顺也
　　此句与上不接，当为另一条，尽少阴为病，每患寒湿下陷，但得寒尽阳回，即是生机，少阴病虽三急下证，及时而治皆可不死，为其以少阴而兼阳明也，故谓之顺
　　下利有微热而渴，脉弱者令自愈。
　　下利脉缓，有微热汗出，令自愈，设脉紧为解
　　下利一证，起于脾阳不升，而寒湿下陷，其脉当见沉紧，身冷无汗不言可知，尽阳气外散则脉见浮缓，太阳中风发热有汗者，脉必浮缓，其明证也，阴寒内据则脉见沉紧，厥阴下利，脉沉弦为下重，其明证也，是故下利一证，以出阳为顺，以入阴为逆，微热而渴者当复也，故皆令自愈而沉紧有力，不见缓弱之脉则为未解，缓字旧讹作数，陈修园不知此证为寒尽回阳，望文生训，反以为热利，夫热利为白头翁汤证，岂不药自愈之证耶。
　　下利脉数而渴者，令自愈，设不差必圊脓血，以有热故也，
　　人体之强弱视血热之存亡为进退，血热之存亡不可知，要当验之于脉，下利见阴脉，则难愈，见阳脉则易愈，其大较也，是故下利脉沉弦则病下重，由血热为水气所压，相抗于下部也，此为初病者言之也，病者脉微而厥则为下利清谷，由血中温度消亡而水气独胜也，此为病甚者言也，按其外证为恶寒，为肢冷，其里证为不渴饮，小便色白，莫不以阳气退为病进，至如下利脉数则血热渐高，加之以渴，则水气渐减，此即死阴尽去，生阳来复之佳兆，固当不药自愈，间亦有不即差者，则一变而圊脓血，此为阳回太暴然究非死证，白头翁汤，桃核承气汤，俱可随证酌用，要不当泥于始病之阴寒，而漫用桃花汤也。
　　下利脉反弦，发热身汗者愈。
　　下利一证，其脉始于沉弦，由沉弦而沉迟，由沉迟而沉微，其人因已垂死矣，若迟微之脉一变而为浮弦，则太阳寒水之气已受血热蒸化，将从皮毛外泄，仲师所谓反弦者，反之言转，弦之言紧，谓沉微之脉一转而成太阳浮紧之脉也，由浮紧而发热，由发热而汗出，则内陷之寒湿已从太阳外解，病有不愈者乎。
　　下利气者，当利其小便
　　下利一证，决无小便，此尽人之所知也，但仲师所谓下利气者，当利其小便，究属何因，其与后文气利用诃黎勒散止涩者究竟是一是二，此不可以不辨也，尽本节所谓下利气者，为方在下利肛门辟辟作声，一似转矢气者，气与腹中殊不相接，此利实关下焦（太阳篇，理中者，理中焦，此利在下焦，可与赤石脂，愚馀溢汤，不差当利其小便，即此证）
　　下焦阳气不通水道，闭塞气乃并注于肛门，于五苓散中重桂枝以达阳，合四苓以泄水，但令水泄于前，即气还其故而利自愈矣，若夫气利用止涩之诃黎散者，实因久利而气虚下陷，意与近人治晨泄用四神丸略同，予昔寓白克路，治乡人陶姓曾用之，所用为诃子壳，取其味涩能止，彼以药末味涩，不能下咽各入粥中，强吞之，日进一服，三日而止，与当利小便之证，病原固自不同也。
　　下利，寸脉反浮数，尺中自啬者，必圊脓血
　　下利一证，其脉多见沉迟，而不应反见浮数为其寒湿下陷也，若浮数即为寒尽阳回而利将自止，但不应独见于寸而尺中自啬啬者，凝定不流之象，尽胞中血海凝啬不通，气机不达于卫任是为瘀血，此证必见腹痛下达少腹，热在上，瘀在下，故必圊脓血也，此证不必治脓血，尽下利自止当从呕痈脓者，脓尽自愈之例，说解说伤寒论厥阴篇（如病者必欲服药，略用丹皮桃仁地鳖虫等味均可）
　　下利清谷，不可攻其表，汗出必胀满
　　下利清谷为太阳寒水不能作汗下，并太阴寒湿，冲激肠胃之证，太阳为寒水之府，少阴为寒水之藏，故在伤寒论中太阳少阴二篇不可攻表之戒，按胀满原属太阴寒证，下利清谷中阳垂绝，若更误汗，一线微阳外散，阴寒乃独据中宫，譬之一雍寒水，冬令坚水势将暴裂，设遇此变，惟大剂生附子以回阳，或当挽救一二，慎勿误认肝变也（近代医家多有此矣）
　　下利脉沉而迟，其人面少赤，身有微热，必变冒汗出而解，下利清谷者，其人必微厥，所以然者，下虚故也。
　　下利一证，原属寒湿下陷而血热不能上抗，脉之所以沉迟也，若其面戴阳，而身有微热，即可知血分热度渐高，为寒尽阳回之渐，阳热内蕴，乃见变冒，变者身热而汗不居泄，冒者气上冲而呕之象也，此时心中极为懊农，逮肺与皮毛中含之水气，为阳热蒸逼乃澉，然汗出而愈矣，若夫下利清谷一证，其人必脉微肢厥，肠胃中阳气垂绝，所谓下虚者，久利而虚寒也，此为四逆汤证，学者不可不知。
　　下利后，脉绝手足厥冷，啐时脉还，手足温者，生脉不还者死，心主脉，下利脉绝，则心房血寒，脾主四肢，下利手足厥冷，则脾阳已绝，欲强心房，莫如生附子，欲温脾阳，莫如干姜，甘草，则四逆汤基主方也。假令服汤后一周时，心房得温而脉还，脾阳得温而手足热，则其病可以不死。尽此证不惟手足厥冷而肢体常有冷汗，粘腻如膏油，所下之物白如猪膏，又似冬月之肉炼，病者自觉脑中轰轰有声，久则魂飞账顶，身摇摇如坠万丈深潭，背有所著，则忽然惊觉，日数次，直待阳回之后，敛神魂始定，尽去死不远矣，予十五岁时，侍先严乘生公疾亲见之，尽始服高康泉芩莲汤而加剧，继服陈子雍外祖芩芍汤而病益不支，厥后，延赵云泉先生方用制附子五钱，吴萸三钱，干姜四钱，炙甘草三钱，五味子三钱，公丁香三钱，吉林参三钱，二剂后，手足始温，若服药后脉绝不还，则一身精血俱寒，虽有虏扁，无能为役矣，敬告同人，倪涵初疟利三方，慎毋轻用而杀人也。
　　下利后，腹胀满，身体疼痛者，先温其里，乃攻其表，温表宜四逆汤，攻表宜麻黄汤
　　下利而腹胀满为太阴寒湿内据，前于不可攻表条下，已详言之
　　身体疼痛则由太阳寒水，为表寒所变，不能化汗液而出皮毛，先温其里，后极其表，此为伤寒通例，温里固宜四逆，救表实用麻，伤寒论中太阳厥阴二条，此本条并为桂枝，不可盲从
　　下利，三部脉皆平，按之心下坚者，急下之，宜大承气汤
　　今之论治者，遇脉证不符之证，或从证不从脉，或从脉不从证，此意实本仲师即如本节下利三部，脉皆平，而无滑大坚实之象，但不在急下之例，然按之而心下坚，心下当胃之上口，今按之而坚，胃中必有宿食梗塞，致上下之气不通，设在上之梗塞一日不去，则下利一日不止，此其所以法在急下，而不当从脉者也
　　下利，脉迟而滑者，实也，利未欲止，急下之，宜大承气汤
　　下利，脉迟为寒湿在里，血分不敌水分之证，尽胃为生血之原，胃所以能生血者。实关于胃底消食之胆汁，胆火盛而纳谷多，则富其生血之原而脉数，胆火虚而纳谷少，生血之原不足，故脉迟，按伤寒阳明篇云，脉迟食难用饱，饱则微烦，头眩必小便难，汗出不恶寒，其身必重，短气，腹满而喘，有潮热者，此外已解，可攻里也，若汗多微发热恶寒者，外未解也，其热不潮，未可与承气汤，此太阴阳明同病，湿留肌腠表气不达，不当攻下之明证也。若脉迟而兼滑，则为内实，阳明篇又云，谵语发潮热，脉滑而疾者，小承气汤主之，此即脉滑当下之例，尽病者内藏有所停蓄，则其脉滑是故上膈有湿痰者滑，妇人任娠者滑，肠胃宿食不去则亦滑，按此证必兼腹痛，故必通肠胃窒塞，然后痛定利止，此所以当急下也。
　　下利脉反滑者，当有所去，下乃愈宜大承气汤
　　下利之脉多沉迟，为其寒湿下陷也，若沉迟之脉转为滑疾，则阴脉转阳，其病必腹痛拒按，反之言转也，谓脉之本不如是也，病固有前一日甫用附子理中汤，后一日即当用大承气汤者，予昔年治江阴街肉店范姓男子亲见之，尽湿以下利而日消，寒以湿药而顿，尽胃中宿食不能与之俱去，故前此之缓痛喜按者，一变而为急痛拒按，则舍大承气汤外，岂复有愈疾之方治乎。
