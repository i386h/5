<!-- { "loadSidebar": true } -->
　　上十味，以水一斗，煮取二升半，分温三服，覆使汗出颈项强，用大附子一枚，皮之如豆大，前药扬去沫，呕者加半夏半升洗
　　产后中风发热起于血去过多而营气虚寒，风本阳邪易于发热，不似寒邪外薄皮毛之内，水气生寒，必待营热内抗然后发热也，但发热而面色赤，则阳变于上，与恶寒时时有热者异，喘而头痛则与头微疼者亦异，夫面正赤为胃热上薰，痰饮篇可证也。然产后体虚，岂宜胃家未实，加大黄以利之，此一难也，中风表证未罢，固不应急攻其里，但在表之浮阳，吸阳明浮热上升，于清热一层，岂宜置之不论而本体又甚虚寒，此二难也。惟喘而头痛，究为风热相搏，竹叶汤方治，竹叶葛根以清胃热，防风，桔梗以散风而定喘，余则仍从阳旦汤意，去芍药而加入人参，所以去芍药加人参者，则以阴虚不任苦泄而急于营养之故，伤寒少阴下利，真武汤去芍药吐下后液亏，桂枝白虎二汤加人参，此其例也，予早年闻北京产妇三日后即服吉林参汤，一月后，产妇气体如未产时，此其明证，又按本方清太阳阳明风热，温脾藏之虚寒与桂枝加葛根汤，栝蒌桂枝汤用意略同，不使阳邪内陷经输，发为柔痉，倘亦上工治未病之旨乎。
　　妇人乳中虚，烦乱呕逆，安中益气竹皮大丸主之
　　竹皮大丸方
　　生竹茹，石膏各二分，桂枝，白薇各一分，甘草七分
　　上五味，末之，枣肉和丸，弹子大，饮服一丸日二夜三服，有热倍白薇，烦喘者加枳实一分
　　妇人乳汁为精血所脂，常见乳子之妇，终年月事不行，可为明证，乳中虚者，或产妇体本虚赢，纳杀减少，或因小吮乳过多，乳少不能为继，于是营阴不足，心中烦乱，胃纳既少，生血之原本自不足，加以无压之吸吮，引动胆胃之火，发为呕逆，仲师出竹皮大丸方治，竹茹，石膏以清胆胃之逆，三倍甘草以和中气，减半桂枝白薇以略扶中阳而清里热，更用枣和丸，以扶脾而建中，但令胃热除而杀食增，则生血之原既富，胆胃之上逆自平矣。
　　产后下利虚极，白头翁加甘草阿胶汤主之
　　白头翁加甘草阿胶汤方
　　白头翁，甘草，阿胶各二两，秦皮，黄连，柏皮各三两
　　上六味，以水七升，煮取二升半，内胶令消尽，分温三服
　　产后下利，寒热不同，今胆云下利虚极，白头翁加甘草阿胶汤主之，此仲师之失辞，不可为训者也。夫热利下重，则为白头翁汤证，加甘草以补中，阿胶以养血，亦第为热利虚极而设，夫产后血瘀不行，腐败而下利为热，血去过急因而受凉而下利为寒，予当于丙午六月治梁姓妇人，因产后纳凉下利腹痛，予用附桂炮姜，略加白头翁秦皮，一剂而利止，所以用白头翁秦皮者，以新产不无血热也，所以去黄连柏皮者，以暴受新凉不胜苦寒也，若必执成方以治病，与乡愚用单方何以异哉。
　　妇人杂病脉证治第二十二
　　妇人中风七八日，续来寒热，发作有时，经水适断者，此为热入血室，其血必结，使如疟状，发作有时，小柴胡汤主之
　　妇人中风，延至七八日，适当经水初断，热除身凉，既而续发寒热，发作有时，不似病中风时昼夜无间，虽在中工，亦当知其非桂枝汤证，究其所以然则以经水初断，标阳乘虚而陷血室，因是血结胞中，乘营气夜行于阳，发为寒热，旦即明了，一如疟之休作有时，但热邪甫陷胞中定无干血，故但需小柴胡汤，使标阳之陷而入者，升发而出之，其病当愈，更不须桃核承气也，此虚实之辨也。
　　妇人伤寒发热，经水适来，尽日明了，暮则谵语，如见鬼状者，此为热入血室，治之无犯胃气用上二焦，必自愈。
　　伤寒始病，有已发热未发热之别，妇当伤寒发热之期，经水适来，则胞中之血未虚，发热则周身血分热度高，以至高之血热合始行之经血热乃并入血室，卫气尽行于阳，水分无热，故明了。营气夜行于阳，血分有热，故暮即谵语，如见鬼状（俗称热昏）
　　此证血热在下，但需攻瘀。其病当已，所谓血自结下之愈也，断不可因谵语而妄用承气汤伤及胃气，亦不可发太阳之汗，损上中二焦水液，致血热益无控制，桃核承气汤，抵当汤丸，下瘀血汤，皆足以治之，陈修园乃以为无方之治深于治，尽未识仲师之旨也。
　　妇人中风，发热恶寒，经水适来，得之七八日，热除脉迟身凉和胸胁满，如结胸状，谵语者，此为热入血室也，当刺期门，随其实而取之。
　　中风当翕翕热之候，仍不免啬啬恶寒，此时病气全在肌表，在妇人虽经水适来，决无里证，乃得病七八日，脉迟身凉，则肌表邪热已解，似可无余病矣，乃一变为胸胁下满，如结胸状，设为太阳标热并水气结于胸胁，要惟有硬满而痛，不当谵语，谵语为阳明实证所常有，但此谵语当如上节之发于暮夜，不在旦尽，以七八日经水适来推之，便可知标阳内陷血室，所以然者，经后血室空虚，邪热易为入也，热陷在经后，必无干血为患，故但刺乳旁一寸之期门，以泻肝胆之热，诸恙自平，尽胸胁主上中二焦，肾下至膀胱属下焦，并为少阳部分，热变胸胁，则犹未及下焦，随少阳之热结于上中二焦者，先刺期门经泻之，不使下陷胞中，久成干血，所谓曲突从新也。
　　阳明病，下血谵语者，此为热入血室，但头汗出，当刺期门，随其实而泻之，识然汗出者愈。
　　阳明为病，往往血热炽盛，迫水液而外泄，血热炽而肠燥，故谵语，水液涸于自汗，故阙上痛，斯二证，虽不下血，亦在所必有。若妇人病此，但头汗出，而一身无汗，似不当见谵语，则谵语固不由肠燥也（非大承气证）太阳阳热随三含糊则陷胞中，则为蓄血，蓄血者不下血，今乃热血妄行，则此证又不同血结也（非抵当证）尽水液不外泄，与热并居，若沸汤，然随三焦而下陷胸中血海之血乃被灼而横溢，故惟泻期门以泄肝胆之变，使血分之热得以外达表皮，俾皮毛水分，受血热而蒸化成汗，则热退而病解矣。
　　妇人咽中如有炙肉，半夏厚朴汤主之
　　半夏厚朴汤方
　　半夏一升，厚朴三两，茯苓四两，生姜五两，苏叶二两
　　上五味，以水一斗，煮取四升，分温四服，日三夜一服
　　湿痰阻滞，咽中气机不利，如有物梗塞，吐之不出，咽之不下，仲师于无可形容中，名之曰有炙肉，即俗所称梅核气也，方用姜夏以去痰，厚朴以宽胸膈，苏叶以开肺，茯苓以泄湿，务令上膈气宽，湿浊下降，则咽中出纳无阻矣。此方癸酉二月于四明刘姓男子为小异耳，又按近世效方，有用半青半黄梅子，以食盐淹一昼夜，取出晒干，再淹再晒，以盐水干为度，每用青铜钱二枚夹二梅子麻札入磁瓶封固，埋地下百日取出，每用梅子枚含口中半刻，咽中梗塞即消，当附存之（曾记早年居乡时，见城隍庙道土宋左丞治咽喉痛胀闭塞，用青梅破开去核，中包明变烧灰研末，和皂角末少许吹入，吐出痰涎无算，咽喉即通，足见酸味之青梅当别具挥发性，不当如旧说之收敛矣。
　　妇人藏燥，悲伤欲哭，象如神灵所作，数欠喜伸，甘麦大枣汤主之
　　甘麦大枣汤方
　　甘草三两，小麦一升，大枣十枚
　　上三味，以水六升，煮取三升，分温三服亦补脾气
　　师但言妇人藏燥而不言何藏，然病情方治可知也，肺主悲，亦主哭，悲伤欲哭，病当在肺，凡人倦则欠伸，精神强固则否，所以数欠伸者，脾阳不振而中气怠也，凡人饮食入胃，由脾也散津上输于肺，脾精不能运输，则肺藏燥，肺阴虚则主气之藏窒塞，故悲伤欲哭，方后别出亦补脾气四字，可知病机专属肺藏矣。方用甘麦大枣，专取甘未之药，俾脾精上输于肺，肺阴既充，则下足以贯注百脉，外足以输精皮毛，内外调达，气机舒畅，略无抑变不和之气，悲伤欲哭之证，乃可不作，曰如有神灵者，甚言不能自主也。
　　妇人吐涎沫，医反下之，心下即痞，当先治其吐涎沫，小青汤主之，涎沫止，乃治痞泻心汤主之
　　膈间有寒饮，乃吐涎沫，此宜温药和之者也，乃不用温药而反下之，上膈水痰断不能一下而尽，加以卫气不行，水气变于皮毛之里，一经误下，在表水液乘虚入里，乃留积心下而成痞，正恐反被吸引，不得下达，尽先解表而后攻里，此固伤寒金匮之通例也。
　　妇人之病，因虚积冷结气，为诸经水断绝，至有历年血寒积结胞门，寒伤经络，凝坚在上，呕吐涎唾，久成肺痿（旧认作痈，今校正）形体损分，在中盘结，绕脐寒疝，或两胁疼痛，与藏相连，或结热中，痛在关元，脉数无疮，肌若鱼鳞，时著男子非止妇，身在下来多（来旧认作未，今校正）经候不匀，令阴制痛少腹恶寒，或引腰脊下根气街，气冲急痛，膝胫疼烦，奄忽眩冒，状如厥颠（旧认巅，今校正）或有夏惨，悲伤多嗔，此皆带下，虚实紧弦行其针药，治危得安，其虽同病，脉各异源子当辨记，勿谓不然。
