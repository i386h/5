<!-- { "loadSidebar": true } -->
　　此统述妇人经水之病也，人之一身，水分与血分平均，乃无有余不足之弊，若血分不足，水分不受血热蒸化，则寒凝气结而月事不行，血凝气结则痛，不及此时用附子汤以温子，至有历年寒伤胞门，瘢瘕凝涸而坚癖，虽用抵当汤合桂枝茯苓丸下之，犹恐其无济也，大抵水寒血变之证，久必生热，若冻家然，始则寒凝而痛，久乃热变而溃，故有寒在上焦者，始则呕吐涎唾，久变则成肺痿，肺痿肺痈篇云，肺痿或从呕吐，亡其津液，与此呕吐涎唾久成肺痿正同，尽液伤而燥，病在外不比血热壅阻，病在肺藏之里，外燥为痿，里实为痈，故肺痈但有辟辟燥咳，必无呕吐，此云痈者误也。内经云肺热叶焦，乃生痿襞，上痿下襞，故曰形体损分，或寒湿据于中部，出胃入肠，绕脐而痛，是名寒疝，此证脉必弦紧，寒在外则恶寒，在里则不欲食，发即白津出，手足厥冷，此大乌头煎证也，其痛连两胁，牵制肾藏，甚则痛及少腹，此血虚水寒之当归羊肉汤证也。所谓热结于中者，亦缘水寒血凝，积久生热所致，始则痛，痛久则腐烂，瘀血生热，则脉数，外无疮疡而血瘀在里，血不行于肌表，故肌表鱼鳞，此虚劳大黄庶虫丸证也。此证下后血必纯黑，下之不早必至虚极而死，癸酉正月，予于四明陈姓少年见之其证，肌腠甲错，腹部外皮焦黑，按之刺手，渴饮，澈夜不寐，大便累日不行，予因其内有干血也，用百合地黄合桃核承气轻剂，当晚下黑血算下后觉恶寒甚，天明肢厥脉伏，病家大惊，乃就近延四明某医士投以炮姜附子，脉出身和，后予以附子理中继之，已得安睡并能食，病家以为无患矣，后闻于六七日后，病例者一寐不醒，尽干血虽去而正气不支矣，然后欢时著男子非止女身之说，信而有微也，在下未多于义未通，当系来字之误，温经汤方后月水来过多，当即此证，否则上既有血结胞门一证，此更别出经候不匀一证，岂得谓之未多耶，间月再来或经行多日，以致前后参差不一，皆得以来多名之厥阴之络入于阴中，血亏而络燥，故令阴制痛，血海在少腹左右，血海不温，故少腹恶寒，腰为藏，后通督脉，水湿壅滞，阳气不通，则本藏及背脊瘦疼，气街为足阳明动脉，在腿腹之交，亦名气卫，此脉由髀关抵伏兔，下膝月实循经外廉，下至足跗，寒湿上阻，阳气被压，故气冲急痛，膝胫疼烦，此脉水藏不足，则燥而制痛，为阳明之大承气证，水湿太过，阳气内陷，乃见此证，肾藏寒水一日不泄，阳气一日不通，桂枝芍药知母汤，麻黄附子细辛汤，俱可参酌用之，血虚之人，往往猝然眩晕，颠仆道左，状如厥颠者，谓如暴厥而颠仆也。此证西医谓之脑贫血，治此者宜大补气血，近代所传防眩汤，大有成效，此证气血两虚，气虚则多悲，血虚则善怒，忽然颠仆，忽然悲哭，忽然嗔怒，状若神灵所作，其实非有鬼神，昔人谓之带下病（凡血虚阴亏痈瘕蓄血之类皆是，不专指淋涩）始病不觉，久乃赢瘦，此证多由血虚生寒，故但曰脉虚多寒，而无脉实多热之证。妇人有十二瘕九痛七害五伤三因，其三十六病，变端百出，皆当决之天脉，脉左为阴，属精与血，右为阳，属气与水，或水盛而血寒，或液枯而血燥，而论脉终以紧弦者，紧则以始病气结于外，在内之血热犹足与之相抗，至于沉眩，则水寒而血热消沮矣。治此者或针泻期门，或针引阳气，血结者，气实，药以泻之，水寒者阳虚，药以温之，所以针药异同者，谓验其脉而知病原不同也，此节或仲师自述师承，或门人述仲师之训，与全书文体不类，或亦因论列妇人杂病而附存之欢。
　　问曰，妇人年五十所病下利，数十日不止，暮即发热，少腹里急腹满，手掌烦热唇口干燥，何也，师曰，此病属带下，何以故，曾经半产瘀血在少腹不去，何以知之，其证唇口干燥，故知之，当以温经汤主之。
　　温经汤方
　　吴茱萸三两，当归，川芎，芍药，人参，桂枝，阿胶，丹皮，生姜，甘草各二两，半夏半升，大枣十二枚
　　上十二味，以水一斗，煮取三升，分温二服，亦主妇人少腹寒，久不受胎兼治崩中去血，或月水来过多，及至期不来。
　　据内经女子，七七四十九而天癸绝，则妇人年五十所而病下利，数十日不止，似与月事无关，但营气夜行于阳，今病者暮即发热，病在血分，可知，加以少腹里急，则瘀当在膀胱血海，腹满为脾湿下陷，手掌烦热唇口干燥，脾精不得上行之象也，以病原论，当用大黄庶虫丸，以现状论，当用附子理中丸，然则师何以指为带下证，所用者乃为温经汤，治远因而不据近因，不可不求其故也。尽带下之证，寒湿下注而浮阳上升，下寒故少腹急，上燥故唇口干，尽此妇旧有淋浊，少腹常急，究其远因则以曾经半产，少腹留积败血，久而腐化乃下白物，寒湿从之，历年不愈，津液下渗，故唇口燥，积瘀不尽，故少腹急，此二证，为未经下利时所愫有，今淋涩中止，而病下利，知其血寒湿胜，陷入大肠，瘀血业经腐烂，故不用大黄庶虫丸病不在中而在下，故不用附子理中汤，用温经汤者，推其原以为治也，方中芎归芍胶丹皮，以和血而通瘀，桂枝以达变而通阳，生姜半夏以去水，麦冬人参甘草以滋液而润上燥，吴茱萸疏肝燥脾，温中除湿，故不治利而利可止也，予按此为调经统治之方，凡久不受胎经来先期后期，或经行腹痛，或见紫黑，或淡如黄浊之水，施治无不愈者，曾记寓华废坊时，治浦东十余年不孕之妇，服此得子者六七家，江阴街四明范姓妇亦然，此其成效也。
　　带下，经水不利，少腹满痛，经一月再见者，土瓜根散主之
　　土瓜根散方，
　　土瓜根，芍药，桂枝，庶丸各三分
　　上四味，杵为散，酒服方寸匕，日三服
　　带下经水不利，少腹满痛，其为胞中蓄血，可知血瘀则生热，血分有热故经一月而再见，且行经之期，既以有所阻疑不得畅遂，余血停顿，遂与后月正期经水合并充筢，不及期而先事排泄，满者必溢，理固然也，土瓜即王瓜，味苦性寒，能驱热行瘀，黄瘅变黑，医所不能治，用根捣汁，平旦温服，午刻黄从小便出，即愈，此可证通瘀泄热之作用，芍药能通凝闭之血络，故疡科方书常用京赤芍庶虫即地别虫，生窠下乱柴尘土中，善攻积秽，不穴坚土，故大黄庶虫丸下瘀血汤用之。伤科亦用之，取其不伤新血也。用桂枝者，所以调达肝脾，变凝结为疏泄也，此土瓜根散之旨也。
　　寸口脉弦而大，则为减，大则为芤，减则为寒，芤则为虚，寒虚相搏，此名曰革，妇人则半产漏下，男子则亡血失精（原本无末句，当系浅人删去，特补出之，并删旋覆花汤主之及方治）此节一见于虚劳，一见于吐衄下血，二篇皆无方治，多男子则亡血失精七字。尽节末但有妇人句，语意近未举也，不知何时浅人将末句删去，又将肝著方治旋覆花汤入，药不对病，此又何足致辨，若钱乙所谓半产漏下，气已下陷，焉有用旋覆花下气之理，特为中下人说法耳。妊娠篇不云妇人漏下及半产后下血不绝，胶艾汤主之乎，然则无干姜者为胶艾汤加干姜即为胶姜汤，方治即在后一节，本条特为后一节补出脉象，原本固无方治也，说解详前。
　　妇人陷经漏下，黑不解，胶姜汤主之
　　胶姜汤方（即胶艾汤加干姜，见千金方）
　　此承上节虚寒相搏言之，以虚寒之故，因病漏下，病由出于寒湿下陷，故名陷经，因寒湿下陷而瘀血色黑者，日出不已，则法当温化，吾友丁甘仁云，凡吐血下血见黑色者，皆当用附子理中汤以温运脾阳，服凉药者多死，数十年来不爽，则陷经黑不解之当用温药，要可类推，胶姜汤方治，虽阙，其必为胶艾汤加干姜无疑也，方解门面胶艾汤下兹不赘。
　　妇人少腹如敦状（敦音对，古礼器，体圆而膨其外，旁有两环，俗音如得有瓦敦，锡敦诸器，形略同古器）小便微难而不渴，生后者此为水与血俱结在血室也，大黄甘遂汤主之
　　大黄甘遂汤方
　　大黄四两，甘遂，阿胶各二两
　　上三味，以水三升，煮取一升，顿服，其血当下
　　少腹满如敦状，谓如敦之膨其外也，少腹为血室所寄，膨在少腹则胞中有蓄血可知，设令小便自利，直抵当汤证耳，乃小便微难而不渴，水液略无亏损，此即为产后水与血俱结胞门之确证（未产时水与血俱供养胎，产后排泄未尽，乃见此证）而为平人之所无，尽养胎之血及水，混合不别，临产则送小儿及胞衣出产门，一时不能畅泄，余者遂积胞中，治此者便当水血同治，大黄甘遂汤，甘遂以泄水，阿胶入血分，以生新血而去瘀，大黄入大肠令水与血俱从大便出，少腹之满，可以立除，此与桃核际气汤，抵当汤，下瘀血汤之用大黄同意，尽取后阴容积较宽瘀血之排泄易尽也。
　　妇人经水不利下，抵当汤主之（抵当汤方，水蛭，鏖虫各三十个熬，桃仁三十枚，大黄三两，酒浸，上四味，水五升，煮取三升，温服一升）
　　妇人经水下利，有虚实寒热之分，虚者宜温经汤，兼有湿热则宜土瓜根散，产后水与血俱结胞中，则宜大黄甘遂汤，前数条已详言之，然则此条何以但言不利下，而主治乃为抵当汤，尽此条不举病状者，为其于伤寒太阳篇已借言之也。太阳篇云，热在下焦，下腹当硬满，小便利者，下血乃愈，抵当汤主之，又云脉沉结，少腹硬，小便自利，其人如狂者，血证谛也，抵当汤主之其明证也，按此证少腹必结痛，大便必黑，要以小便利为不易之标准，使但用寻常通经之药，岂有济乎，予昔在同仁辅元堂治周姓十七岁少女时经停五月矣，以善堂忌用猛药，每日令服大黄庶虫丸不应送诊期后，病者至江阴街寓所求诊，月事不行，已抵七月，予用鏖虫水蛭各一钱，大黄五钱，桃仁五十粒下之，下后以四物中参芪善后，凡二剂，十年来于江阴街遇之，始知其嫁于小古门朱姓，已生有二子矣。
　　妇人经水闭不利，藏坚癖不止，中有干血，下白物，樊石丸主之
　　樊石丸方
　　樊石三分烧，杏仁一分
　　上二味，末之，蜜丸枣核大，纳藏中，剧者再纳之
　　妇人经闭累月不至，犹未知其何证也，若子藏坚癖少腹硬满不消，干血久停，因湿热而腐烂时下白物，（俗名白带）其病固显然矣。尽始则因热结而成干血，其继因浊痰下注而留湿，湿热蒸化，干血乃成白带，当见妇人有痰病者，痰多则无淋，淋多即无痰，可为明证，故外治之法，要以去湿为主，而三倍樊石，佐杏仁以破下陷之湿痰，而湿浊可去矣。
　　妇六十二种风，腹中血气刺痛，红蓝花酒主之
　　红蓝花酒主
　　红蓝花二两
　　上一味，酒一大升，煎减半，顿服一半，未止再服
