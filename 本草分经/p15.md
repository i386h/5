<!-- { "loadSidebar": true } -->
　　即土瓜根，苦寒，泻热利水，行血滑肠，治天行热疾，主治略似栝蒌，惟实热壅滞者宜用之。

　　原例　　不循经络杂品

　　鱼荆草

　　辛微寒，泻热解毒，治疮断 疾。

　　原例　　不循经络杂品

　　蔓菁子

　　苦辛平，泻热利水明目，解毒敷疮疽。根解酒毒涂热毒。叶消食下气。

　　原例　　不循经络杂品

　　蕨

　　甘寒滑，去暴热利水，亦可澄粉食。

　　原例　　不循经络杂品

　　海粉

　　甘咸寒，润化坚顽热诸痰，消瘿瘤积块，治烦热养阴气。

　　原例　　不循经络杂品

　　酱

　　咸冷利，解药食汤火诸毒，宜用豆酱。

　　原例　　不循经络杂品

　　凝水石

　　辛咸大寒，能治时气热盛。

　　原例　　不循经络杂品

　　鹊

　　甘寒，消结热去风通淋，用雄者。

　　原例　　不循经络杂品

　　马肉

　　辛苦冷，有毒不宜食。白马溺辛寒，杀虫消症。

　　原例　　不循经络杂品

　　兔屎

　　辛平，杀虫明目解毒，治痨疳疮痔。肉凉血解热毒利肠。

　　原例　　不循经络杂品

　　五谷虫

　　寒，治热病毒痢，疗疳。

　　原例　　不循经络杂品

　　蜗牛

　　咸寒，清火解热，治喉痹痔漏小儿惊痫，解蜈蚣毒。蜒蚰治疮毒涂热毒痔漏，解蜈蚣毒尤良。

　　原例　　不循经络杂品

　　白颈蚯蚓

　　咸寒而性下行，泻热利水治大热，疗肾风香港脚。蚯蚓泥甘寒，泻热解毒，治久痢肿毒。

　　原例　　不循经络杂品

　　蚌粉

　　咸寒，解热燥湿，化痰消积，明目止痢止呕。肉咸冷，功用相仿，兼治崩带痔 。

　　原例　　不循经络杂品

　　蚬粉

　　与蚌粉同功。肉亦与蚌肉同。

　　原例　　不循经络杂品

　　蜊壳

　　咸大寒，洗鹤膝风，涂湿烂疮。

　　原例　　不循经络杂品

　　田螺

　　甘大寒，利湿清热，能引热下行，通二便，治毒痢目赤痔疮。

　　原例　　不循经络杂品

　　螺蛳

　　甘寒，泻热利二便，明目下水。壳泻湿热，治痰饮积胃脘痛及疮痔汤火伤，取泥中及墙上年久者。

　　原例　　不循经络杂品

　　海蛳

　　咸寒，泻热治瘰 结 宽胸。

　　原例　　不循经络杂品

　　蟹

　　咸寒，散血除热，通经续筋骨，伤血动风。蟹爪堕胎。

　　原例　　不循经络杂品

　　人中白

　　咸凉，降火散瘀，治劳热疮疳。

　　原例　　不循经络杂品

　　（热）草乌头

　　辛苦大热，搜风胜湿，开顽痰治顽疮，以毒攻毒颇胜川乌，然毒无所制，不可轻投，姜汁炒或豆腐煮。

　　原例　　不循经络杂品

　　胡椒

　　辛大热，温中快膈，下气消痰解毒，治胃寒吐水齿痛，最能僭上。

　　原例　　不循经络杂品

　　毕澄茄

　　即胡椒之大者，乃一类二种也，主治略同。

　　原例　　不循经络杂品

　　虎骨

　　辛温，属金而制水，追风健骨，定痛辟邪，治头风惊痫用头骨，手足风用胫骨。肉酸平，益气力止唾，辟精魅。肚治反胃。睛治小儿夜啼。瓜辟邪鬼。

　　原例　

　　附余

　　人参、丹参、沙参、苦参、元参、紫参、细辛、芍药皆与藜芦相反，大戟、芫花、甘遂、海藻皆与甘草相反，半夏、栝蒌、贝母、白蔹、白芨皆与乌头相反，石决明反云母，硫黄反芒硝，乌头反犀角，水银反砒霜，巴豆反牵牛，丁香反郁金，芒硝反三棱，肉桂反石脂，藜芦反酒黄，颡鱼反荆芥，葱韭与蜜俱相反，醋与蛤肉相反，牛乳与酸物、生鱼相反，人参畏五灵脂，野狼毒畏密陀僧， 皮与桔梗、麦冬相恶。之类大抵相反则彼我交仇，不宜合用，非比相畏相恶尚可制伏也。

　　按：人参畏五灵脂，恶皂荚，反藜芦，而东垣交 丸用人参、皂荚，是恶而不恶也。古方疗月闭四物汤，加人参、五灵脂，是畏而不畏也。又治痰在胸膈，人参、藜芦同用。而取其涌越，是激其怒性也。又甘草反大戟、芫花、甘遂、海藻，而胡洽治痰癖，十枣汤以芫花、大戟、甘遂煎枣汤入药末加甘草。东垣治结核，甘草与海藻同用。丹溪治劳瘵，甘草与芫花同用。又黄 畏防风，而玉屏风散防风与黄 同用。牛黄恶龙骨，而龙骨得牛黄反良。非洞奥达权不能知也。

　　凡药根升而梢降。

　　五味主用，苦泄甘缓，酸收咸软，淡渗泄，辛散，辛甘发散为阳，酸苦涌泄为阴。

　　苦药平升，微寒平亦升，甘辛药平降，甘寒泻火，苦寒泻湿热，苦甘寒泻血热。

　　味之薄者阴中之阳，酸苦咸平是也；味之浓者阴中之阴，酸苦咸寒是也；气之浓者阳中之阳，辛甘温热是也；气之薄者阳中之阴，辛甘淡平凉寒是也。

　　大毒治病十去其六，常毒治病十去其七，小毒治病十去其八，无毒治病十去其九，毋太过也

　　同名附考

　　草类

　　粉沙参即土参，出江浙。

　　救穷草即黄精似玉竹者，俗呼玉竹黄精，又一种似白芨，俗呼白芨黄精，又呼山生姜。

　　萎蕤即玉竹。

　　野白术俗呼天生术。

　　定风草即天麻茎，名赤箭。

　　甜桔梗即荠 ，一名空沙参，乃一类二种也。

　　仙灵脾一名淫羊藿。

　　胡王使者即羌活。

　　山漆亦作三七，略似人参，俗呼参三七。

　　野丈人即白头翁，亦名胡王使者。

　　枯芩黄芩之中空者，亦名片芩。

　　条芩黄芩之中实者，亦名子芩。

　　鹤虱即天名精子。

　　兰草亦名大泽兰，俗呼省头草、兰泽草香草，盖兰草泽兰一类二种也。

　　芎川产者佳，故称川芎。

　　蓬莪术即莪术，一名蓬术，亦作蓬莪术。

　　金盏银台即王不留行。

　　莎草根即香附。

　　青木香即广木香。

　　缩砂密即砂仁。

　　草果亦名草豆蔻。

　　肉豆蔻一名肉果。

　　荜茇茇一作拨假苏即荆芥。

　　补骨脂一名破故纸。

　　薄苛一作薄荷。

　　龙脑薄荷一名鸡苏，亦名水苏。

　　红豆蔻即良姜子。

　　草一名白米饭草，亦名糯米饭草红蓝花即红花。

　　扁竹一名 蓄。

　　瞿麦俗呼其花为洛阳花。

　　黄花果即佛耳草，一名鼠曲草。

　　鳢肠即旱莲草，一名金陵草。

　　女菀即紫菀之白者。

　　草决明一名青葙子，野鸡冠子也。

　　茺蔚即益母草。

　　棉花即木棉。

　　乌头即附子之母，附生者为附子，细长者为天雄，连生者为侧子，尖名乌附尖。

　　乌喙即草乌头。

　　虎掌即南星为末入牛胆，名胆星。

　　黑丑即牵牛子之黑者。

　　大力子即牛旁子，一名鼠粘子，又名恶实。

　　白鹤仙即玉簪。

　　地松即天名精，一名活鹿草，又名虾蟆蓝。

　　杜牛膝即天名精根。

　　乌一名射干，又名乌扇。

　　贯众一作管仲。

　　千金子即续随子重楼金线一名蚤休。

　　生军即大黄之生用者，如制熟名制军，大黄极寒，硫黄极热，故并号将军。

　　凌霄花即紫葳花。

　　蜀黍即常山茎叶。

　　急性子即凤仙子，其花亦名金凤花。

　　野天门冬即百部。

　　过山龙即茜草。

　　忍冬藤即银花藤叶。

　　金银花亦呼银花。

　　土青木香即马兜铃根。

　　栝楼俗作瓜蒌。

　　花粉即瓜蒌根。

　　交藤即何首乌赤者，外科称为疮帚。

　　木通古称通草。

　　通草古称通脱木。

　　番莱菔子即胡卢巴。

　　骨碎补即猴姜俗称申姜。

　　旋花即旋 ，亦名鼓子花，其花不作瓣状，如军中所吹鼓子故名，千叶者似牡丹，俗呼缠枝牡丹。

　　金沸草一名旋复花。

　　木斛即石斛之味苦者。

　　苡即车前子。

　　慎火草一名景天，俗呼火焰草。

　　血见愁一名地锦，俗称血竭，又名酱瓣草。

　　蜀葵子即冬葵子。

　　仙遗粮即土茯苓，俗呼冷饭团。

　　卷耳即苍耳子，一名 耳，又名羊负来。

　　千年一名万年青。

　　过冬青一名雪里青。

　　青木香藤一名天仙藤。

　　闹羊花子一名土连翘。

　　金灯笼即山慈姑，又名毛姑。

　　营实即蔷薇子。

　　月季花一名月月红。

　　凤尾草一名金星草，又名七星草。

　　相思草即烟。

　　同名附考

　　木类

　　沥青即松香，一名松脂。

　　木犀花即桂花。

　　夜合即合欢皮。

　　文武实即桑葚。

　　冬青女贞子与冬青古分二种，实一物也。

　　薰陆香即乳香。

　　龙脑香即冰片。

　　麒麟竭即血竭。

　　白胶香一名枫香脂。

　　鸡舌香即丁香之雌者，亦名母丁香，雄者名公丁香。

　　安息香安息国名也。

　　紫金藤即降香。

　　苏合香即苏合油。

　　槐角即槐实。

　　诃黎勒即诃子。

　　刚子即巴豆。

　　杉材即杉木。

　　凿子木即柞木。

　　无食子一名没石子。

　　木笔花即辛夷，一名迎春花。

　　皂荚即皂角。

　　苏方木即苏木。

　　天精草即地骨皮之叶。

　　谷实即楮实。

　　白即蕤仁。

　　猫儿刺即老鼠刺，一名八角茶，又名狗骨。

　　南天烛一名南烛，即杨桐也。

　　金铃子即川楝子。

　　赤柽柳一名西河柳。

　　黄松节即茯神心中木。

　　香椿根皮即椿皮。

　　臭椿皮即樗根皮。

　　臭橘叶一作枸橘。

　　同名附考

　　果类

　　益智即龙眼肉俗名桂圆。

　　棠球子即山楂。

　　橘皮即广皮橘之青者，名青皮广皮，去白名橘红，陈者名陈皮。

　　香栾即香团柚之属也，小者为蜜筒，大者为朱栾，最大者为香栾。

　　香椽即佛手柑，古作枸椽。

　　银杏即白果。

　　鸡头子一名芡实。

　　木蜜即枳 子，俗名鸡距子，亦名木饧。

　　藕实即莲子。

　　林檎即花红。

　　鹿葱即萱草，亦作谖草，又名宜男草，忘忧草。

　　瓜丁即甜瓜蒂，一名苦丁香，甜瓜即俗呼熟瓜者是。

　　乌芋即荸荠，亦名地栗。

　　芰实即菱，亦名菱角。

　　大腹槟榔即大腹皮子。

　　蜀椒即川椒，去壳名椒红。

　　秦椒俗称花椒。

　　毕澄茄即胡椒之大者，乃一类二种也。

