<!-- { "loadSidebar": true } -->
（采）不拘时取叶【收】曝干【用】叶子木上白皮【质】类奔草叶背有毛【色】青黄【味】
苦
【性】平泄【气】气薄味浓阴也【臭】香【主】肺气渴疾【制】（雷公云）凡使采得后秤湿
者
一叶重一两干者三叶重一两是气足堪用使粗布拭令毛尽用甘草汤洗一遍却用绵再拭令干每一
两以酥一分炙之酥尽为度锉碎或煮汁用【治】（疗）（药性论云）叶和胃气冷呕哕不止（日华
子
云）叶止产妇口干○实润五脏（别录云）叶消肺风疮胸面上疮（图经曰）木白皮止呕逆不
下食【合
治】叶合木通款冬花紫菀杏仁桑白皮等分大黄减半为末蜜丸含化疗肺热久嗽身如炙肌瘦将成
肺痨【禁】去毛不净射人肺令咳不已○实久食发痰热○子和热炙肉及热面食患热毒黄病
卷之三十三果部中品
果之木
无毒 植生
荔枝子主止渴益人颜色（名医所录）【苗】（图经曰）木高二三丈自径尺至于合抱颇类桂
木
冬青之属叶蓬蓬然四时荣茂不凋二三月开青白花状若冠之 缨三四月结实如松花之初生者壳
若罗文初青渐红肉淡白如肪玉味甘而多汁五六月成熟其木大者子至百斛白曝荔枝并蜜煎荔枝
肉俱为上方之珍果白曝者不失真味其市者多用杂色荔枝入盐梅曝之而皮深红味亦少酸殊失本
真又有焦核荔枝味更甜美或云是木生背阳结实不完就者白曝之尤佳又有绿色蜡色皆其品之奇
者本土亦自难得其蜀岭荔枝初生亦小酢肉薄不堪曝花及根亦入药此木以荔枝为名者以其结实
时枝弱而蒂牢不可摘取以刀斧蠡（音利）其枝故以为名耳蔡君谟荔枝谱其说甚详【地】（图
经
曰）生岭南及巴中今蜀渝涪州兴化军及二广川郡皆有之（道地）闽中者佳【时】（生）冬（采）
五
月六月取【收】曝干【用】实核花根【色】赤【味】甘【性】平缓【气】气浓于味阳中之阴
【臭】香【主】生津止渴益气驻颜【治】（疗）（别录云）消烦渴头重心躁背膊劳闷（图经曰）
花
并根喉痹肿痛水煮含瘥（补）（别录云）通神益智健气悦颜色【合治】核火 末合酒服止心
痛及
小肠气【禁】多食发热疮【解】食过多发热者以蜜浆解之
卷之三十三果部中品
果之木
无毒 植生
乳柑子主利肠胃中热毒止暴渴利小便（名医所录）【苗】（图经曰）树若橘树其实亦类橘
而
圆大皮色生青熟黄赤未经霜时尤酸霜后甚甜故名柑子又有沙柑青柑山柑体性相类惟山柑皮疗
咽痛余者不甚用（衍义曰）乳柑子今人多作橘皮售于人不可不择也柑皮不甚苦橘皮极苦至熟
亦
苦若以皮紧慢分别橘与柑又缘方宜各不同亦互有紧慢者也【地】（图经曰）生岭南及江南有
之
出西戎者佳【时】（生）四月叶脱复生（采）十月取实【收】曝干【用】皮【质】类橘而圆
大【色】
生青熟黄赤【味】甘【性】大寒缓【气】气之薄者阳中之阴【臭】香【主】清胃热止烦渴
【治】（疗）（图经曰）核作涂面药（日华子云）皮作汤消酒渴【合治】皮末合酒服疗产后肌
浮○皮末合盐水煎服治酒毒或醉昏闷烦渴【禁】多食令人脾冷发痼癖大肠泄多食令人肺躁冷
中发 癖脾肾冷人食其肉多致脏寒或泄利发阴汗【解】丹石毒
卷之三十三果部中品
果之草
无毒 丛生
甘蔗主下气和中助脾气利大肠（名医所录）【名】昆仑蔗 荻蔗 竹蔗【苗】（图经曰）
此
有二种一种似荻节疏而细短者谓荻蔗一种似竹粗长者谓之竹蔗又广州出一种数年生皆如大竹
长丈余今江泽闽广蜀川所生大者亦高丈许人取笮汁以为沙糖是也（陶隐居云）蔗有两种赤色
名
昆仑蔗白色名荻蔗出蜀及岭南为胜并煎为沙糖今江东甚多而劣于蜀者味亦甘美【地】（图经
曰）出江东为胜庐陵亦有好者今江浙闽广蜀川皆有之【时】（生）春生苗（采）八月九月取
茎【用】
茎【色】赤白【味】甘【性】平缓【气】气浓于味阳中之阴【臭】香【主】除热止渴【治】
（疗）（日华子云）利大小肠下气痢消痰除心烦热（别录云）捣汁服主发热口干小便涩（补）
（日华
子云）补脾益气【合治】捣汁七升合生姜汁一升相和为三服主胃反朝食暮吐暮食朝吐或旋旋
吐者【禁】不可共酒食令人发痰【解】酒毒
卷之三十三果部中品
果之草
无毒 煎炼成
石蜜主心腹热胀口干渴性冷利（名医所录）【名】捻糖乳糖【地】（图经曰）此即乳糖也
炼
沙糖和牛乳为之可作饼块（唐本注云）用水牛乳米粉乃得成块西戎来者佳江左亦有殆胜蜀人
云
用牛乳汁和沙糖煎之作饼坚重此与虫部石蜜同名而异类也（孟诜云）波斯国来者良东吴亦有
此
皆煎甘蔗汁及牛乳汁则易细白耳（衍义曰）川浙最佳其味浓其他次之煎炼成以 象物达远至
夏
月及久阴雨多自消化土人先以竹叶及纸裹外用锻石埋之仍不得见风遂免今人谓乳糖其作饼黄
白色者谓之捻糖易消化入药至少【收】包裹勿令见风【色】黄白【味】甘【性】寒缓【气】
气之薄者阳中之阴【臭】香【主】生津止渴【治】（疗）（孟诜云）目中热膜明目（陶隐居云）
去
热止渴【合治】合枣肉巨胜子末为丸含之润肺气助五脏津液
卷之三十三果部中品
果之草
无毒
沙糖主心腹热胀口干渴功体与石蜜同而冷利过之（名医所录）【地】（图经曰）出蜀地西
戎
江东并有之蔗有荻蔗 竹蔗于经霜后人取竹蔗笮其汁以为沙糖今泉福吉广州多作之荻蔗惟蜀
川煎作稀糖亦堪啖商人所货者其糖多以荻蔗为之而竹蔗者少也（衍义曰）沙糖次于石蜜蔗汁
清
故费煎炼致紫黑色今医家治暴热多以此物为先导小儿多食则损齿土制水也及生蛲虫裸虫属土
故因甘遂生【收】以瓷器贮之【色】紫黑【味】甘【性】寒缓【气】气之薄者阳中之阴【臭】
香【主】心热口渴【制】去叶用笮取汁煎炼成糖去滓用【治】（疗）（日华子云）润心肺杀虫
（衍
义曰）退心肺大肠热及暴热【合治】白糖合酒煮服治腹紧【禁】多食令人心痛生长虫消肌肉
损齿发疳 不宜与鲫鱼同食成疳虫与葵同食生流癖与笋同食使笋不消成症身重不能行履
【解】酒毒
卷之三十三果部中品
果之木
无毒 植生
（音卑）柿主压石药发热利水解酒热久食令人寒中去胃中热（名医所录）【苗】（图经
曰）
似柿而青黑闲居赋云梁侯乌 之柿是也但可生啖不堪干用诸柿食之皆美而益人惟 柿更压丹
石毒尔然其性冷复甚于柿故散石家热啖之亦无嫌不入药用惟可作漆甚妙【地】（图经曰）生
江
淮南及宣歙荆襄闽广诸州【时】（生）春生叶（采）十月取实【用】实【色】青黑【味】甘
【性】
寒缓【气】气之薄者阳中之阴【臭】朽【主】清胃热消酒毒【治】（疗）（日华子云）止渴润
心
肺除腹脏冷热【忌】不宜与蟹同食令人腹痛并大泻【解】压丹石毒
卷之三十三
四种陈藏器余
悬钩根皮味苦平无毒主子死腹中不下破血杀虫毒卒下血妇人赤带下久患痢不问赤白脓血
腹痛并浓煮服之子如梅酸美人食之醒酒止渴除痰唾去酒毒茎上有刺如钩生江淮林泽取茎烧为
末服之亦主喉中塞也○钩栗味甘平主不饥浓肠胃令人肥健子似栗而圆小生江南山谷树大数围
冬月不凋一名巢钩子又有雀子小圆黑味甘久食不饥生高山子小圆黑又有槠（音诸）子小于橡
子
味苦涩止泻痢破血食之不饥令健行木皮叶煮取汁与产妇饮之止血皮树如栗冬月不凋生江南子
能除恶血止渴也○石都念子味酸小温无毒主痰嗽哕气生岭南树高丈余叶如白杨花如蜀葵正赤
子如小枣蜜渍为粉甘美益人隋朝植于西苑也○摩厨子味甘香平无毒主益气润五脏久服令人肥
健生西域及南海子如瓜可为茹异物志云木有摩厨生自斯调厥汁肥润其泽如膏馨香 射可以煎
熬彼州之人仰以为储斯调国名也○海药云（谨按异物志云生西域三月开花四月五月结实如瓜
许益气安神养血生肌久服健人也）
卷之三十四果部下品
果之木
无毒 植生
桃核仁（出神农本经）主瘀血血闭症瘕邪气杀小虫○桃花杀疰恶鬼令人好颜色○桃凫微
温
主杀百鬼精物○桃毛主下血瘕寒热积聚无子○桃蠹杀鬼邪恶不祥（以上朱字神农本经）桃核
仁
止咳逆上气消心下坚除卒暴击血破症瘕通月水止痛○桃花味苦平无毒主除水气破石淋利大小
便下三虫悦泽人面○桃凫味苦疗中恶腹痛杀精魅五毒不祥○桃毛平带下诸疾破坚闭刮取毛用
之○桃蠹食桃树虫也○茎白皮味苦辛无毒除邪鬼中恶腹痛去胃中热○叶味苦辛平无毒主除尸
虫出疮中虫○胶炼之主保中不饥忍风寒（以上黑字名医所录）【名】昆仑桃 油桃 山桃 金
桃饼子桃（桃凫） 桃奴 枭景【用】（图经曰）木高丈余三月开红花有深浅二色渐敷青
叶如
柳叶而大花谢始结实渐大如杏六七月成熟圃人欲其肥美诡异多以他木接之殊失本性此种不宜
用也入药当以自然生成而不经接者则不失本性而治疗有功也其实已干着木上经冬不落此名桃
凫又名桃奴正月采之以中实者良（衍义曰）桃核仁桃品亦多京畿有油桃光小于众桃不益脾有
小
点斑而光如涂油山中一种正是月令中桃始华者但花多子少不堪啖惟堪取仁唐文选谓山桃发红
萼者是矣又太原有金桃色深黄西京有昆仑桃深紫红色此二种尤甘又饼子桃如今之香饼子如此
数种入药惟以山中自生者为正盖取走泄为用不取肥好者（雷公云）用鬼髑髅勿用干桃子其鬼
髑
髅只是千叶桃花结子在树上干不落者于十一月内采得可为神妙（东京赋云）上古有神荼与郁
垒
兄弟二人桃树下阅百鬼无道理者缚以苇索而饲虎今人作桃符板云左神荼右郁垒者是也【地】
（图经曰）生泰山川谷今处处有之（道地）东京及陕西出者佳【时】（生）三月开花（采）
正月取凫
三月三日取花秋取仁【收】阴干【用】仁花凫毛蠹茎叶胶实及白皮【质】类杏仁而大【色】
皮黄肉白【味】苦甘【性】平泄缓【气】味浓于气阴中之阳【臭】微香【主】破血杀虫【行】
手厥阴经足厥阴经【制】（雷公云）凡使须择去皮用白术乌豆二味和桃仁于 埚子中煮一伏
时
后漉出用手擘作两片其心黄如金色任用【治】（疗）（图经曰）桃花贴面上疮黄水出并眼疮○
桃
凫除中恶毒瓦斯蛊疰○实上毛刮取之治女子崩中（唐本注云）桃胶主下石淋破血中恶疰忤○花
主
下恶气消肿满利大小肠（药性论云）桃符主中恶（孟诜云）桃仁杀三虫止心痛○叶治女人阴
中生
疮如虫咬疼痛者可生捣绵裹内阴中日三四易瘥○花晒干杵末以水服二钱匕小儿半钱治心腹痛
○白毛及胶主恶鬼邪气○桃符及奴主精魅邪气（日华子云）树上自干桃实治肺气腰痛除鬼精
邪
