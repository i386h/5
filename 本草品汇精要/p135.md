<!-- { "loadSidebar": true } -->
而赤色其病多挛痹其治宜微针○中央地平湿其民杂而不劳其病多痿 其治宜导引按 （出素
问）九州殊题水泉各异风声气习刚柔不同○青州其音角羽其泉咸以酸其气舒迟其人声缓○荆
扬其音角征其泉酸以苦其气剽轻其人声急○梁州其音商征其泉苦以辛其气刚勇其人声塞○兖
豫其音宫征其泉甘以苦其气平静其人声端○雍冀其音商羽其泉辛以咸其气快烈其人声捷○徐
州其音角宫其泉酸以甘其气悍劲其人声雄（出河图括地象）
坚土之人刚弱土之人懦垆土之人细息土之人美耗土之人丑（出孔子家语）
山林之民毛而瘦得木气多也川泽之民黑而津得水气多也丘陵之民团而长得火气多也坟衍
之民晰而方得金气多也原隰之民丰而痹得土气多也（出宋太史集）
荆州一男二女扬州二男五女青州二男二女兖州二男三女幽州一男三女并州二男三女豫州
二男三女雍州三男二女冀州五男三女（出周礼）
土地生人各以类应故山气多男泽气多女水气多喑风气多聋林气多癃木气多伛石气多力下
气多 险气多瘿谷气多痹丘气多狂广气多仁陵气多贪暑气多夭寒气多寿轻土多利重土多迟清
水音小浊水音大湍水人重中土多圣贤（出淮南子鸿烈篇）
续集卷之四人部
人傀
人傀公回切怪异也本草纲目○（李时珍云）太初之时天地 一气生人乃有男女男女构
精
乃自化生如草木之始生子一气而后有根及子为种相继也人之变化有出常理之外者亦司命之师
所
易曰一阴一阳之谓道男女构精万物化生干道成男坤道成女此盖言男女生生之机亦惟造
化之良能焉耳齐司徒褚澄言血先至裹精则生男精先至裹血则生女阴阳均至非男非女之身精血
散分骈胎品胎之兆道藏经言月水止后一三五日成男二四六日成女东垣李杲言血海始净一二日
成男三四五日成女圣济经言因气而左动阳资之则成男因气而右动阴资之则成女丹溪朱震亨乃
非褚氏而是东垣主圣济左右之说而立论归于子宫左右之系诸说可谓悉矣时珍窃谓褚氏未可非
也东垣未尽是也盖褚氏以精血之先后言道藏以日数之奇偶言东垣以女血之盈亏言圣济丹溪以
子宫之左右言各执一见会而观之理自得矣夫独男独女之胎则可以日数论而骈胎品胎之感亦可
以日数论乎稽之诸史载一产三子四子者甚多其子有半男半女或男多女少男少女多西樵野记载
明天顺时扬州民家一产五男皆育成观此则一三五日为男二四六日为女之说岂其然哉有一日受
男而二日复受女之理乎此则圣济褚氏丹溪主精血子宫左右之论为有见而道藏东垣日数之论为
可疑矣王叔和脉经以脉之左右浮沉辨猥生之男女高阳生脉诀以脉之纵横逆顺别骈品之胎形恐
亦臆度非确见也王冰元珠密语言人生三子主太平人生三女国淫失政人生十子诸侯竞位人生肉
块天下饥荒此乃就人事而论则气化所感又别有所关也夫干为父坤为母常理也而有五种非男不
可为父五种非女不可为母何也岂非男得阳气之亏而女得阴气之塞耶五不男天犍漏怯变也天者
阳痿不用古云天宦是也犍者阳势阉去寺人是也漏者精寒不固常自遗泄也怯者举而不强或见敌
不兴也变者体兼男女俗名二形晋书以为乱气所生谓之人 其类有三有值男即女值女即男者有
半月阴半月阳者有可妻不可夫者此皆具体而无用者也五不女螺纹鼓角脉也螺者牝窍内旋有物
如螺也纹者窍小即实女也鼓者无窍如鼓也角者有物如角古名阴挺是也脉者一生经水不调及崩
带之类是也胎足十月而生常理也而有七月八月生者十二三月生者十四五月生者或云气虚也虞
抟医学正传言有十七八月至二十四五月而生刘敬叔异苑言太原温磐石孕孕三年乃生岂亦气虚
至于许久耶今有孕七月而生子者多可育八月而生者多难育七变而八不变也○（魏略云）黄牛
羌
人孕六月而生○（博物志云）獠人孕七月而生○（晋书云）苻坚母孕十二月生刘搠母孕十三
月生
○（汉书云）尧及昭帝皆以十四月生○（三十国春秋云）刘聪母孕十五月乃生○（搜神记云）
黄帝
母名附宝孕二十五月而生帝胞门子脏为奇恒之府所以为生人之户常理也而有自胁产自额产自
背产自髀产者何也岂子脏受气驳杂而其系有不同如宋史所记男阴生于脊女阴生于头之类耶
（史记云）陆终氏娶鬼方之女孕而左胁出三人右胁出三人子孙传国千年天将兴之必有尤物如
修
己背坼而生禹简狄胸坼而生契也○（魏志云）黄初六年魏郡太守孔羡表言汝南屈雍妻王氏以
去
年十月十二日生男儿从右腋下小腹上而出其母自若无他畏痛今疮已愈母子全安○（异苑云）
晋
时魏兴李宣妻樊氏义熙中怀孕不生而额上有疮儿从疮出长为军将名胡儿○（又云）晋时常山
赵
宣母妊身如常而髀上作痒搔之成疮儿从疮出母子平安○（野史云）莆田尉舍之左有市人妻生
男
从股髀间出疮合母子无恙可证屈雍之事浮屠氏言释迦生于摩耶之右胁亦此理也○（嵩山记
云）
阳翟有妇人妊三十月乃生子从母背上出五岁便入山学道○（琅琊钞云）明朝成化中宿州一妇
人
孕胁肿如痈及期儿从痈出疮 随合其子名佛记儿○（李时珍云）明朝隆庆五年二月唐山县民
妇
有孕左肿胁疼儿从胁生母子无恙阳生阴长孤阳不生独阴不长常理也而有思士不妻而感思女不
夫而孕妇女生须丈夫出潼男子产儿者何也岂其气脉时有变易如女国自孕雄鸡生卵之类耶（史
记云）姜源见巨人迹履之而生弃有 氏吞元鸟卵而生契皆不夫而孕也○（宣政录云）宋宣和
初
朱节妻年四十一夕颔痒至明须身长余○（草木子云）元至正间京师一达妇髭须长尺余○（汉
书
云）南阳朱元全家疫死止一孙初生数旬苍头李善自哺乳之乳为生潼○（唐书云）元德秀兄子
襁
褓丧亲德秀自乳之数日乳中潼流能食乃止○（宋史云）宣和六年都城有卖青果男子孕而生子
蓐
母不能收易七人始免而逃去○（西樵野记云）明嘉靖乙酉横泾佣农孔方忽患膨胀愦愦几数月
自
胁产一肉块剖视之一儿肢体毛发悉具也男生而覆女生而仰溺水亦然阴阳秉赋一定不移常理也
而有男化女女化男者何也岂乖气致妖而变乱反常耶京房易占云男化为女宫刑滥也女化为男妇
政行也春秋潜潭包云男化女贤人去位女化男贱人为王此但以人事言而其脏腑经络变易之微不
可测也（汉书云）哀帝建平中豫章男子化为女子嫁人生一子○（续汉书云）献帝建安二十年
越隽
男子化为女子○（李时珍云）明隆庆二年山西御史宋 疏言静乐县民李良雨娶妻张氏已四年
矣
后因贫出其妻自佣于人隆庆元年正月偶得腹痛时作时止二年二月初九日大痛不止至四月内肾
囊不觉退缩入腹变为女人阴户次月经水亦行始换女妆时年二十八矣○（洪范五行传云）魏襄
王
十三年有女子化为丈夫○（晋书云）惠帝元康中安丰女子周世宁以渐化为男子至十七八而性
气
成○又孝武皇帝宁康初南郡女子唐氏渐化为丈夫○（南史云）刘宋文帝元嘉二年燕有女子化
为
男人○（唐书云）僖宗光启二年春凤翔 县女子朱龀化为丈夫旬日而死人异于物常理也而有
人
化物物化人者何也岂人亦太虚中一物并囿于气交得其灵则物化人失其灵则人化物耶抑谭子所
谓至 者化为妇人至暴者化为猛虎心之所变不得不变孔子所谓物老则群精附之为五酉之怪者
耶（谭子化书云）老枫化为羽人自无情而之有情也贤妇化为贞石自有情而之无情也○（世说）
武
昌贞妇望夫化而为石○（宋史云）昆山石工采石陷入石穴三年掘出犹活见风遂化为石○（幽
冥
录云）阳羡小吏吴龛于溪中拾一五色浮石归置床头至夜化为女子○（左传云）尧殛鲧于羽山
其
神化为黄熊入于渊黄熊龙类也○（续汉书云）灵帝时江夏黄氏母浴水化为鼋入于渊○（搜神
记
云）魏文帝黄国中清河宋士宗母浴于室化为鳖入于水时复还家○（异苑云）宋文帝元嘉中高
平
黄秀入山经日遂化为熊○（淮南子云）牛哀病七日化而为虎搏杀其兄○（郡国志云）藤州夷
人往
往化 小虎也有五指○（博物志云）江汉有 人能化为虎○（唐书云）武后时郴州左史因
病化
虎擒之乃止而虎毛生矣○又宪宗元和二年商州役夫将化为虎众以水沃之乃不果○（顾微广州
记云）浈阳县俚民一儿年十五六牧牛牛日舐儿甚快舐处悉白俄儿病死杀此牛以供食食此牛者
男女二十余人悉化为虎○（隋书云）文帝七年相州一桑门化为蛇绕树自抽长二丈许○（抱朴
子
云）狐野狼猴 满三百岁皆能变人参同契云燕雀不生凤狐兔不字马常理也而有人产虫兽神鬼怪
形异物者何也岂其视听言动触于邪思随形感应而然耶又有人生于卵生于马者何也岂有神异凭
之或因有所感遘而然耶（博物志云）徐偃王之母产卵弃之孤独老母取伏之出一儿后继徐国○
（异说云）汉末有马生人名曰马异及长亡入胡地人具四肢七窍常理也而荒裔之外有三首比肩
飞
头垂尾之民此虽边徼余气所生同于鸟兽不可与吾同胞之民例论然亦异矣（山海经云）三首国
一
身三首在昆仑东○（尔雅云）北方有比肩民半体相合迭食而迭望○（异物志云）岭南溪峒中
有飞
头蛮项有赤痕至夜以耳为翼飞去食虫物将晓复还如故○（搜神记云）吴将军朱桓一婢头能夜
飞
即此种也○（永昌志云）西南徼外有濮人生尾如龟长三四寸欲坐则先穿地作孔若误折之便死
也
是故天地之造化无穷人物之变化亦无穷贾谊赋所谓天地为炉兮造化为工阴阳为炭兮万物为铜
合散消息兮安有常则千变万化兮未始有极忽然为人兮何足控抟化为异物兮又何足患此亦言变
化皆由于一气也肤学之士岂可恃一隅之见而概指古今六合无穷变化之事物为迂怪耶
续集卷之四人部
蚕茧
无毒
蚕茧主痈肿无头烧灰酒服次日即破又疗诸疳疮及下血血淋血崩煮汁饮止消渴反胃除蛔虫
（本草纲目）【名】茧瓮【地】处处有之【时】（生）于四五月（采）于五月取之【用】已出
蛾者
（陶弘景云）茧瓮入术用【质】状如蛋形中空如纸薄【色】白黄【味】甘【性】温【治】（李
时珍云）蚕茧方书多用而诸家本草并不言及诚缺文也近世用治痈疽代针用一枚即出一头二枚
即出二头神效无比煮汤治消渴古方甚称之（丹溪朱氏云）此物属火有阴之用能泻膀胱中相火
引
清气上朝于口故能止渴也缲丝汤及丝绵煮汁功并相同又黄丝绢能补脬锦灰止血并见本部虫鱼
部内【合治】（陈文中小儿方）治痘疮疳蚀脓水不绝用出了蚕蛾茧以生白矾末填满 枯为末
擦
之甚效○（一方）治口舌生疮用蚕茧五个包蓬砂瓦上焙焦为末抹之○（惠济方）治反胃吐蛔
吐食
