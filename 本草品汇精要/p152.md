<!-- { "loadSidebar": true } -->
脉有七诊曰浮中沉上下左右消息求寻又有九候举按轻重三部浮沉各候五动寸候胸上关候
膈下尺候于脐下至跟踝左脉候左右脉候右病随所在不病者否浮为心肺沉为肾肝脾胃中州浮沉
之间心脉之浮浮大而散肺脉之浮浮涩而短肝脉之沉沉而弦长肾脉之沉沉实而濡脾胃属土脉宜
和缓命为相火左寸同断此言脉有七诊九候之法也七诊者与皮毛相得曰浮按之至骨曰沉中则在
浮沉之间上下即寸与尺此概两手六部而言也左右左手右手也是谓七诊言能消息细求错综审别
则上下表里之病无遁情矣又（素问三部九候论云）独小者病独大者病独疾者病独迟者病独热
者
病独寒者病独陷下者病亦谓之七诊但与本文七诊之义不同当参看九候者言脉分三部三部中各
有浮中沉是谓九候九候之情形非举按轻重不能得也其候以五动为准寸候胸上至头之有疾
关候膈下至脐之有疾尺候脐下至足之有疾左脉候身之左右脉候身之右病随脉之所在而见不病
则脉不应也与前七诊大同小异心肺居上脉应浮肝肾居下脉应沉脾胃居心肺肝肾之间谓之中州
脉亦应在浮沉之间心肺同一浮也但浮大而散者象夏火故属心浮涩而短者象秋金故属肺肝肾同
一沉也但沉而弦长者象春木故属肝沉实而濡者象冬水故属肾脉和而缓自有一种舒徐冲融气象
土之性也脾胃宜之命门右肾固含相火然终不能离火位故与左寸同断
续集脉诀四言举要卷上
四时胃气第七
春弦夏洪秋毛冬石四季和缓是为平脉太过实强病生于外不及虚微病生于内春得秋脉死在
金日五脏准此推之不失四时百病胃气为本脉贵有神不可不审此言四时正脉百病皆以胃气为本
天地之气东升属木于时为春万物始生其气从伏藏中透出在人肝应之而见弦脉气转而南属火于
时为夏万物盛长其气从升后散大于外在人则心应之而见钩脉气转而西属金于时为秋万物收成
其气从散大之极自表初收在人则肺应之而见毛脉气转而北属水于时为冬万物合藏其气从收降
而敛实在人则肾应之而见石脉以上（内经）论四时正脉形状然因时变易其中总不外和柔平缓
气
象盖和缓为土即是胃气有胃气而合时便为平脉所谓太过不及者言弦钩毛石之脉与时相应俱宜
和缓而适中欲其微似不欲其太显欲其微见不欲其不见如春脉当微弦为平若太弦是为太过则气
实强而病生于外矣若不弦是为不及则气虚微而病生于内矣其弦钩毛石之太过不及病亦犹是不
但不见春弦之太过不及而反见浮毛之秋脉当升而反降当生而反杀气机大逆是谓克贼未有不病
而死者春木既为金克金日邪旺故死五脏皆以此理推之自无差失四时有四时之脉四时有四时之
病但土灌溉四旁虽病变百出必以之为本况胃气乃水谷之精诸脉有神乃水谷之力也岂不闻得谷
者昌乎诚不可不审也
续集脉诀四言举要卷上
平和迟数第八
调停自气呼吸定息四至五至平和之则三至为迟迟则为冷六至为数数即热症转迟转冷转数
转热迟数既明浮沉当别此言诊脉之法务要得其纲领医至病家宜静坐片时先调停自气令呼吸均
匀方诊其脉必以我之呼吸一息得彼脉四至五至为准则此为平和之脉断为无病虽病亦极微浅以
脉不为病变故也若一息三至不及四五是名迟脉迟则气寒而行慢故病主冷若一息六至过于四五
是名数脉数则气热而行 故病主热转迟则更迟在三至以下而冷者则愈冷矣转数则更数在六至
以上而热者愈热矣此迟数脉病之相应也迟数既明寒热乃定欲知寒热之所属又当别乎浮沉耳
续集脉诀四言举要卷上
内外因第九
浮沉迟数辨内外因外因于天内因于人天有阴阳风雨晦明人喜怒忧思悲恐惊外因之浮则为
表症沉里迟阴数则阳盛内因之浮虚风所为沉气迟冷数热何疑浮数表热沉数里热浮迟表虚沉迟
冷结表里阴阳风气冷热辨内外因脉证参别脉理浩繁总括于四既得提纲引申触类此统言浮沉迟
数四者脉之纲领以分内外所感之因在表则浮在里则沉迟则为寒数则为热固一定不易之理而因
则有二焉此内外之不可不辨也外感六淫因之于天内伤七情因之于人六淫者天之阴阳风雨晦明
也淫者淫溢偏胜久而不复之谓即（左传医和所谓）阴淫寒疾阳淫热疾风淫末疾雨淫腹疾晦淫
惑
疾明淫心疾是也七情者人之喜怒忧思悲恐惊也即所谓七气而（巢元方病源论）所谓喜则气缓
怒
则气上悲则气消恐则气下忧则气乱劳则气耗思则气结惊则气散是也外因之邪自表而入当在其
表正气应之其脉必浮若见沉脉邪已去表而入里矣若脉不及四至名曰迟迟则邪在阴分主冷过于
四至名曰数数则邪在阳分主热内因之邪自内而生如暴喜卒惊暴怒阳气浮越脉应之而浮其中必
虚如今之暴怒蹶仆卒惊晕倒大喜伛痛如中风状而非外来之风此即所谓虚风也若忧思悲恐久积
沉郁脉应之而沉以无虚浮风象故直指曰气耳迟则为冷若脉迟不论因于何气皆主冷也数则为热
若脉数不论因于何气皆主热也数皆主热若浮而得之不论何因其热在表沉而得之其热在里迟既
主冷若浮而得之不论何因其冷在表而虚沉而得之其冷在里而结外因之表里阴阳内因之风气冷
热非诊以脉则不能分别然而脉理浩繁能提括其纲自可条析其目但以浮沉迟数四者而触类焉则
引彼可以证此申此可以例彼而诊家之精义思过半矣
续集脉诀四言举要卷上
浮脉第十
浮脉法天轻手可得泛泛在上如水漂木有力洪大来盛去悠无力虚大迟而且柔虚甚则散涣漫
不收有边无中其名曰芤浮小为濡绵浮水面濡甚则微不任寻按此言浮脉之形兼诸脉之义天覆于
上阳也浮脉似之故曰法天其脉应于皮毛轻手可得按之且有泛泛欲上之势如水中漂木虽按之使
沉亦必随手而起脉经所谓举之有余按之不足者是也若浮脉中加以洪大来盛去悠是谓有力之浮
脉谓之浮大之脉亦可若浮脉中加以虚大迟而且柔是谓无力之浮脉谓之虚大之脉亦可若浮而虚
大之甚则涣散弥漫不敛不实名曰散脉（脉经）所谓气实血虚有表无里者是也若四边有而中则
无
名曰芤脉芤者中空之草其状如葱脉经所谓浮大而软按之中央空两边实者是也若浮而小名曰濡
脉如帛浮于水按之软薄全无力也若浮濡之甚则极虚极小名曰微脉不胜重为寻按脉经所谓若有
若无或欲绝者是也
续集脉诀四言举要卷上
沉脉第十一
沉脉法地近于筋骨深深在下沉极为伏有力为牢实大弦长牢甚则实 而强无力为弱柔小
如绵弱甚则细如蛛丝然此言沉脉之形兼诸脉之义地载于下阴也沉脉似之故曰法地其脉近在筋
骨非重按不可得更有深深下沉之势（脉经）所谓举之不足按之有余者是也若沉之极似附着于
筋
骨名曰伏脉（脉经）所谓重按之乃得者是也若沉而有力实大弦长弦则强急且大且实坚牢之义
自
可想见若牢之甚则内外皆实 而强如有根蒂也沉而无力既小且柔是名为弱脉（脉经）所谓
极
软而沉细按之欲绝指下者是也弱之甚则更柔更小若有若无萦萦如蜘蛛之丝名曰细与微脉固不
相远也
续集脉诀四言举要卷上
迟脉第十二
迟脉属阴一息三至小 于迟缓不及四二损一败病不可治两息夺精脉已无气浮大虚散或见
芤革浮小濡微沉小细弱迟细为涩往来极难易散一止止而复还结则来缓止而复来代则来缓止不
能回此言迟脉之形兼诸脉之义一呼一吸为一息脉应四至是其常也迟则一息三至气不振发行不
如度故曰属阴缓则小 于迟犹未及于四至若一息二至元气已损一息一至元气已败病则必不可
治两息一至真精夺去虽一见脉正气已无不过烬灯之余焰耳迟而浮大或为虚散或为芤革迟而浮
小不为濡则为微迟而沉小不为细则为弱迟而细则力不足于往来名曰涩往来艰涩则易于散而或
有一止然非脏绝之脉故止而复还也结则缓中时或一止止而复来盖气有结滞脉为阻碍暂一止而
复来与涩之易散一止者不相悬也代则缓中一止止不能回（脉经）所云不能自还因而复动正如
替
代之代有出无入有去无来之象
续集脉诀四言举要卷上
数脉第十三
数脉属阳六至一息七疾八极九至为脱浮大者洪沉大牢实往来流利是谓之滑有力为紧弹如
转索数见寸口有止为促数见关中动脉可候厥厥动摇状如小豆此言数脉之形兼诸脉之义脉以四
至为平闰以太息不出五至若一息六至是为数脉气行疾速逾于常度故曰属阳一息七至气更 速
故曰疾一息八至阳热已极一息九至则元神散脱而与迟之夺精无异也数而浮大其名曰洪数而沉
大不为牢即为实数而往来流利是名曰滑数而有力是名曰紧（脉经）所云如转索如切绳弹搏似
乎
数也若数中时见一止名曰促脉脉流数疾偶不相继故一止耳（张仲景）云阳盛则促故当于寸口
见
焉若数脉见于关上名曰动脉盖关为阴阳交互之处阴阳不和两相抗激而厥厥动摇也然上下无头
尾止在关上一分非圆实之小豆不足以形容其状也
续集脉诀四言举要卷上
长脉第十四
长则气治过于本位长而端直弦脉应指此言长脉之形脉有三部寸关尺也长则透出本位乃见
长象非气之充畅不能有此故曰气治若长而端直应于指下是为弦脉也
续集脉诀四言举要卷上
短脉第十五
短则气病不能满部不见于关惟尺寸候一脉一形各有主病数脉相兼则见诸症此言短脉之形
脉短气不充畅无论在寸在尺俱不能满部非气病而何惟尺寸见之若在关不能满部则与尺寸不相
接矣有一脉自有一形若脉数形兼见而病亦数种兼成矣
续集脉诀四言举要卷上
浮脉主病第十六
浮脉主表里必不足有力风热无力血弱浮迟风虚浮数风热浮紧风寒浮缓风湿浮虚伤暑浮芤
失血浮洪虚火浮微劳极浮濡阴虚浮散虚剧浮弦痰饮浮滑痰热此言浮脉兼诸脉主病之义浮脉主
表言在外也与皮毛相得表气应之故里不足浮脉主风浮而有力风热壅盛也无力则浮而虚矣血主
里气主表血弱不能谐气故反浮亦里不足之义脉浮而迟鼓动不及为之风虚脉浮而数鼓动太过为
之风热脉浮而紧紧则收敛寒之性也故为风寒脉浮而缓缓则行慢湿之性也故为风湿浮虚伤暑者
（内经云）脉虚身热得之伤暑又曰暑伤于气其脉必虚者是也浮芤失血者荣行脉中卫行脉外血
失
则荣损故脉空如芤草之状也脉浮而洪火之象也浮则有表无里故曰虚火浮微劳极寸关浮微阳气
欲绝尺部浮微精血将竭即（难经）十四难所谓自皮毛以及于骨之五损从上下者是也脉浮而濡
衰
惫之甚仅有其上若无其下故主阴虚若浮而散则更阴虚之极乃阳无所依浮越而散耳脉浮弦者痰
饮饮自何生乎由于阳气虚弱不能营运其饮故见此弦敛之脉耳水饮应沉而言浮者当在上焦若浮
而滑则非弦敛不鼓之脉寒当化热饮当成痰此必然之理也
续集脉诀四言举要卷上
沉脉主病第十七
沉脉主里主寒主积有力痰食无力气郁沉迟虚寒沉数热伏沉紧冷痛沉缓水畜沉牢痼冷沉实
