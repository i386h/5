<!-- { "loadSidebar": true } -->
热极沉弱阴虚沉细痹湿沉弦饮痛沉滑宿食沉伏吐利阴毒聚积此言沉脉兼诸脉主病之义脉按之
至骨曰沉故曰主里寒乃水寒积乃藏积皆见沉脉沉而有力有物在里非痰即食沉而无力里原非实
但气不伸畅沉为在里而复迟虚寒可必沉为在里而加数伏热何疑沉而紧则寒为敛实故冷痛也沉
而缓则阳不健行故水蓄焉沉而牢乃阴寒之滞着应当痼冷沉而实是阳气聚搏宜乎热深沉为阴弱
为虚沉弱必主阴虚沉为里细为湿沉细定成痹湿沉为阴弦为饮沉弦则饮停腹阴而时痛沉为里滑
为食沉滑则食宿肠里而难推沉已气沉于骨伏则至骨如无势甚笃危须分久暴暴则既吐且利而暴
脱温补可回久则阴毒聚积之久阻非峻攻莫愈
续集脉诀四言举要卷上
迟脉主病第十八
迟脉主脏阳气伏潜有力为痛无力虚寒此言迟脉之为病也迟为阴脉五脏为阴故主脏（难经
九难曰）迟者脏也又曰迟则为寒（伤寒论亦曰）迟为在脏以阳气伏潜不能健行故至数迟耳迟
而
有力有壅实不通利之意痛可想见迟云阳伏而又无力焉虚寒必矣
续集脉诀四言举要卷上
数脉主病第十九
数脉主腑主吐主狂有力为热无力为疮此言数脉之为病也数脉为阳六腑亦为阳故主腑（难
经九经曰）数者腑也又曰数则为热（伤寒论亦曰）数为在腑此以迟数分阴阳配脏腑耳数脉主
吐
者吐则胃气逆乱主狂者狂则神志昏迷（难经二十难曰）重阳者狂又（病能论曰）狂生于阳也
观此
则狂病之见数脉明矣数而有力聚热所鼓数而无力虽有热而虚散热散于外发疮之候也
续集脉诀四言举要卷上
滑脉主病第二十
滑脉主痰或伤于食下为畜血上为吐逆此言滑脉之为病也滑脉近于水象痰乃水饮所结薄则
稠粘老则 不腐不化之食象亦如之皆有物之脉也在下则见于尺主蓄血病若见于寸滑脉流利
势不安定自当为吐逆然所吐非痰即食设无痰食是为呕逆则脉又当见涩矣
续集脉诀四言举要卷上
涩脉主病第二十一
涩脉少血或中寒湿反胃结肠自汗厥逆此言涩脉之为病也血少则枯涩理势之必然者寒湿袭
人肌腠痹着气道不通脉亦滞涩反胃则朝食暮吐暮食朝吐胃无余液而大便秘结脉安得不涩自汗
者汗时时自出也汗出则血耗矣卫气散失四肢厥寒是谓亡阳阳亡血耗脉必见涩滞矣
续集脉诀四言举要卷上
弦脉主病第二十二
弦脉主饮病属胆肝弦数多热弦迟多寒浮弦支饮沉弦悬痛阳弦头痛阴弦腹痛此言弦脉之为
病也弦脉主饮夫饮入于胃必阳气为之游溢输布若阳气力薄不能游溢输布即见弦阴敛束之脉则
水饮停留于中矣盖胆为甲木肝为乙木停饮而见弦脉其病当在胆与肝耳数则为热弦而兼数者病
亦多热迟则为寒弦而兼迟者病亦多寒弦则为饮弦而浮则停饮在上名曰支饮不在胃而支流于心
胸间也弦而沉则饮停在下当为悬痛不在胃而悬留于腹胁间也弦脉主饮又主痛者以弦寒敛束气
不舒畅耳阳弦者寸弦也邪在三阳三阳走头上故头痛也阴弦者尺弦也邪在三阴三阴走腹里故腹
痛也
续集脉诀四言举要卷上
紧脉主病第二十三
紧脉主寒又主诸痛浮紧表寒沉紧里痛此言紧脉之为病也紧脉主寒紧与弦相似所谓如转索
者是也阳为寒束故紧又主诸痛耳浮以候表浮而兼紧寒在表也沉以候里沉而兼紧寒在里也里为
阴分寒袭阴分阳困阴凝故痛也
续集脉诀四言举要卷上
长短细大脉主病第二十四
长脉气平短脉气病细则气少大则病进此言长短细大脉之为病也长脉气畅故曰平短脉气促
故曰病细为正不足故气少也大为邪有余故病进也
续集脉诀四言举要卷上
长短虚实主病第二十五
浮长风痫沉短宿食血虚脉虚气实脉实此言长短虚实脉之为病也长类乎弦亦肝木之象也浮
则为风风木偏胜痫证作矣沉脉主里沉而兼短乃为宿食停留中气不运也脉为血府脉虚者血虚脉
由气行气实者脉实
续集脉诀四言举要卷上
洪细主病第二十六
洪脉为热其阴则虚细脉为湿其血则虚洪脉阳盛之象故当为热阳有余而阴不足故为阴虚细
为阴脉细小不振阴湿之候细又为血虚者盖脉以血为体耳
续集脉诀四言举要卷上
缓脉主病第二十七
缓大者风缓细者湿缓涩血少缓滑内热此言缓脉兼诸脉之为病也空疏缓大风所至也缓慢濡
细湿所侵也缓而涩滞血必少也缓而滑疾内有热也
续集脉诀四言举要卷上
濡脉主病第二十八
濡小阴虚弱小阳竭阳竭恶寒阴虚发热此言濡脉之为病也濡小之脉即所谓如帛浮水面有上
无下阴虚之候也弱小之脉体不充鼓阳竭之候也阳竭则阴乘阳故恶寒阴虚则阳乘阴故发热
续集脉诀四言举要卷上
微脉主病第二十九
阳微恶寒阴微发热男微虚损女微泻血此言微脉之为病也微脉按之如欲绝若有若无言其虚
极也寸微即阳虚而阴气上入于阳中故恶寒也尺微即阴虚而阳气下陷于阴中故发热也男人得此
不惟恶寒发热而且为虚损女人得此不惟恶寒发热而且为泻血
续集脉诀四言举要卷上
动脉主病第三十
阳动汗出阴动发热为痛与惊崩中失血此言动脉之为病也动乃数脉见于关上下无头尾如豆
大厥厥动摇故阳虚者为阳动外卫不密而汗自出矣阴虚者为阴动内守不宁而热自发矣为痛为惊
者阴阳不和卫守两失其职而崩中失血有自来矣
续集脉诀四言举要卷上
革脉主病第三十一
虚寒相搏其名为革男子失精女子失血此言革脉之为病也脉弦而芤此名为革弦则为寒芤则
为虚既虚且寒徒革于外而中则空在男则为亡血失精在女则为半产漏下是皆中空之验也
续集脉诀四言举要卷上
促结主病第三十二
阳盛则促肺痈阳毒阴盛则结疝瘕积郁此言促结二脉之为病也数脉时见一止名曰促数则为
热为阳盛主上焦热聚成毒或成肺痈脉气流行为其阻碍时一止也缓脉时见一止名曰结为阴盛主
阴分或腹中聚疝痼瘕久积郁气坚结不散脉气亦为所碍故一止也是又当审止歇之多寡而断病之
轻重耳
续集脉诀四言举要卷上
代脉主病第三十三
代则气衰或泄脓血伤寒心悸女胎三月此言代脉之为病也代亦有止之脉促结之止内有所碍
虽止无常数而脉不全断中有还意代则止而不还有常数如更代者非元气衰微之甚不至此也泄泻
脓血者则荣血耗竭故见此欲脱不续之状也伤寒心悸乃中气下陷汗后里虚故见此代脉也女胎十
月而产三月之时心包络用事胎赖血养若分气及胎脉必虚代矣
续集脉诀四言举要卷上
脉病顺逆第三十四
脉之主病有宜不宜阴阳顺逆凶吉可推此言脉之阴阳顺逆吉凶皆可类推也有是病则有是脉
如影之随形也脉病相宜则顺不相宜则逆逆之与顺何从区别是又在乎阴阳耳如表病见阳脉里病
见阴脉皆顺而相宜者也反此则逆而病之吉凶从可推矣
续集脉诀四言举要卷上
中风脉证第三十五
中风浮缓急实则忌浮滑中痰沉迟中气尸厥沉滑卒不知人入脏身冷入腑身温此言脉之主病
各有宜忌风中于表脉宜浮缓急强而实则主病重故忌若浮而滑此则中痰如中风者若沉而迟则不
在表而在里名曰中气尸厥亦类中风卒然僵仆昏不知人其邪入于脏者气陷从阴则身必冷其邪入
于腑者气出从阳则身必温也
续集脉诀四言举要卷上
风寒脉证第三十六
风伤于卫浮缓有汗伤寒于荣浮紧无汗此言风寒之邪而脉浮缓浮紧之不同也凡风邪之伤于
人也则卫气受之故脉浮而缓卫气受伤则腠理疏泄故有汗寒邪之伤于人也则荣血受之故脉浮而
紧荣血受伤则腠理固密故无汗
续集脉诀四言举要卷上
暑湿脉证第三十七
暑伤于气脉虚身热湿伤于血脉缓细涩此言暑湿之邪而脉虚涩之不同也暑乃阳邪性热而散
暑伤元气故脉虚身热湿为水湿血液相近湿伤血分故脉缓细涩
续集脉诀四言举要卷上
伤寒脉证第三十八
伤寒热病脉喜浮洪沉微涩小证反必凶汗后脉静身凉则安汗后脉躁热甚必难阳病见阴病必
危殆阴病见阳虽困无害上不至关阴气已绝下不至关阳气已竭代脉止歇脏绝倾危散脉无根形损
难医此言伤寒证之脉也（经云）人之伤于寒也则为病热热病火邪有余虽是阴寒之邪袭人生气
中
郁蒸而成热病故脉喜浮而洪大此脉症相应故喜焉若脉见沉微涩小即是阳病见阴脉故症反必凶
伤寒得汗邪解正复热退身凉而安矣若得汗后脉仍躁而热加甚是正气已衰必难乎其有生矣阳病
见阴者热病得沉微涩小之阴脉言证与脉反故亦危殆阴病见阳脉者是转寒凛而变温和病虽困笃
自当无害尺为阴尺脉上不至关是阴气已绝于下寸为阳寸脉下不至关是阳气已竭于上是阴阳离
异矣代脉止歇者乃脏真气不能接续其倾危可立见也散脉无根者谓脉外散而不敛内无根蒂之固
若形见损伤必难医治矣
续集脉诀四言举要卷上
饮食劳倦第三十九
饮食内伤气口急滑劳倦内伤脾脉大弱此言饮食劳倦内伤之为病也（内经曰）饮食自倍肠
胃
乃伤若饮食内伤则气口之脉必紧急而带滑若劳力之内伤则右关之脾脉必见大弱所谓饮食劳倦
则伤脾是也
续集脉诀四言举要卷上
气病脉证第四十
欲知是气下手脉沉沉极则伏涩弱久深此言七气之为病也七气为内因故脉沉沉之极虽按之
至骨犹不显露是为伏脉再或见涩之往来不利弱之无力衰微非七气内伤之久不如是也
续集脉诀四言举要卷上
六郁脉证第四十一
六郁多沉滑痰紧食气涩血芤数火细湿此言六郁证之脉也郁有六种亦为内因故脉多沉然不
尽沉也沉而滑停痰之郁也沉而紧食积之郁也沉而涩气虚不舒之郁也沉而芤血虚不濡之郁也沉
而数火伏之郁也沉而细湿着之郁也（内经曰）木郁则达之火郁则发之土郁则夺之金郁则泄之
水
郁则折之然调其气过者折之以其畏也所谓泻之（内经）五法为因五连之气所乘而致郁也（朱
震
亨曰）气血冲和百病不生一有怫郁诸病生焉又制为六郁之论立越鞠丸以治郁谓气郁而成湿滞
湿滞而成热热郁而成痰痰滞而血不行血不行而食不消此六者相因为病者也
续集脉诀四言举要卷上
痰病脉证第四十二
滑主多痰弦主留饮热则滑数寒则弦紧浮滑兼风沉滑兼气食伤短疾湿留濡细此言滑脉兼诸
脉病证也滑脉往来流利如珠之应指故主多痰弦为木盛脾必受制故主留饮留饮者背寒如掌大或
短气如渴四肢历节疼痛胁下满引缺盆咳嗽转盛谓之留饮若内有热则脉必滑数若里有寒则脉必
弦紧鼓动浮越故浮滑者兼风动疾沉下故沉滑者兼气停食于中则气为食碍脉为之短疾湿为阴邪
留必缓渗故脉亦濡细耳
续集脉诀四言举要卷上
疟疾脉证第四十三
疟脉自弦弦数者热弦迟者寒代散者折此言疟证之脉宜别也疟生于风疟多寒热往来系少阳
胆经之邪居多胆属甲木故脉自弦弦而兼数是知疟之多热也弦而兼迟是知疟之多寒也若代止而
又散乃正气虚脱邪盛正衰定主凶折
续集脉诀四言举要卷上
泄泻脉证第四十四
