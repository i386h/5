<!-- { "loadSidebar": true } -->
面青惨脉多沉此言阴阳之大概也香港脚总不出寒热风湿四者脉来三至为迟迟则为寒脉来六至为
数数即热证若为风邪所袭脉必浮滑湿气所侵脉必濡细是在圆机活法谨察脉证而分别之斯善矣
续集脉诀四言举要卷上
痿病脉证第六十七
痿病肺虚脉多微缓或涩或紧或细或濡此言痿病脉证之义也痿者委也足痿不用有委靡不振
之义（素问痿论岐伯曰）肺叶热焦则皮毛虚弱急薄着则生痿 是痿病多生于肺虚也其脉多微
缓
或涩或紧或细或濡者以微应皮毛缓应肌肉涩应血脉紧应筋膜细濡应骨髓耳故治痿者必兼视各
脏之荣俞察脉之盛衰宜补宜通而后逆顺可和虚实可调病良已矣
续集脉诀四言举要卷上
痹病脉证第六十八
风寒湿气合而为痹浮涩而紧三脉乃备此言痹病脉证之义也（岐伯曰）风寒湿三气杂至合
而
为痹也其风气胜者为行痹寒气胜者为痛痹湿气胜者为着痹也夫脉浮涩而紧者浮为风涩为湿紧
为寒乃一脉中见此三种始为三邪杂合若杂合中邪有偏胜则又当审脉之浮多涩多紧多以别之也
续集脉诀四言举要卷上
五疸脉证第六十九
五疸实热脉必洪数涩微属虚切忌发渴此言五疸脉证之义也疸者黄胆也黄胆有五曰湿疸谷
疸女劳疸酒疸及黄汗也其实脾胃为之总司湿热为之根始夫脾胃属土合肌肉而主四肢其化湿其
色黄其性滞着其脉迟缓所畏者风木而复喜风之燥能制者寒水而反恶水之湿若内无脾胃之郁外
无风湿之搏虽有外邪气机自利热不 蒸黄又何自而生乎五疸皆属湿热者以疸皆湿与热郁外不
得通内不得泄 蒸成黄虚松而有通泄处则不能成黄故曰实热若是则脉自应洪数涩微者自应为
虚黄也渴为里热黄为表蒸表里热亢阴何以堪又疸既湿郁汗溺不通可复加之饮乎渴则多饮故最
忌也
续集脉诀四言举要卷上
水病脉证第七十
脉得诸沉责其有水浮气与风沉实或里沉数为阳沉迟为阴浮大出厄虚小可惊此言水病脉证
之义也水气有四曰气水曰风水曰石水曰里水其水虽诸种不一而脉之见沉者在在皆兼即气水风
水之在表而脉应浮者亦必有沉沉欲下之势盖沉下者水之性也以状言浮则以位言耳若沉而数乃
为阳水证必兼阳而热多沉而迟乃为阴水证必兼阴而寒多水脉浮大水气涣散灾厄将出之象水脉
虚小则正衰邪存诚可惊也
续集脉诀四言举要卷上
胀满脉证第七十一
胀满脉弦土制于木湿热数洪阴寒迟弱浮为虚满紧则中实浮大可治虚小危极此言胀满脉证
之义也胀谓胀于外满谓满于中排脏腑而郭胸胁急皮肤而露筋脉脐凸腰圆鼓之如鼓胸腹之疾也
大抵起于饮食不节起居失宜房室过劳忧思无极致气壅滞留中而胀满之疾渐起矣故实者少虚者
多热者少寒者多皆成于脾胃者矣盖脾胃者土也居中而溉四脏若见弦脉知木来侮土更为不吉若
见数洪必湿热之郁若见迟弱乃阴寒所凝浮则气散外虽满而中必虚紧则气敛外固坚而中更实浮
而大者元气之振作与病形相宜故云可治虚而小者知元气衰微又与病形相反故云危极也
续集脉诀四言举要卷上
积聚脉证第七十二
五脏为积六腑为聚实强者生沉细者死此言积聚脉证生死之义也（难经五十五难曰）积者
阴
气也聚者阳气也阴沉而伏阳浮而动又曰积者五脏所生聚者六腑所成积凡有五肝之积名曰肥气
心之积名曰伏梁脾之积名曰痞气肺之积名曰息贲肾之积名曰奔豚其病各有五其痛有常处六腑
为聚其病奔向流行痛无常处越人以阴阳分脏腑故有五六之名耳所以论积聚分脏腑者亦不过以
沉伏留止不移者属阴阴则为脏浮动聚散不常者属阳阳则为腑耳其脉实强者阳脉也一以征邪正
之相搏一以征元本之壮实从腑从阳故曰生其脉沉细者阴脉也一以征邪气之深入一以征元本之
衰微从脏从阴故曰死
续集脉诀四言举要卷上
中恶脉证第七十三
中恶腹胀紧细者生脉若浮大邪气已深此言中恶脉证之义也不善之谓恶暗袭潜侵急然仆倒
或手足厥逆或语言错妄种种不一其证多得之涉水登山穿冢入庙即客忤卒厥鬼击飞尸之类卒中
外邪则正气不能达外则气机敛实腹安得不胀药力一助正气必张紧者仍舒细者仍充故知其生若
脉浮大则正气散越邪必深入而欲为之治不亦难乎
续集脉诀四言举要卷上
痈疽脉证第七十四
痈疽浮数恶寒发热若有痛处痈疽所发脉数发热而痛者阳不数不热不疼阴疮未溃痈疽不怕
洪大已溃痈疽洪大可怕痈者壅也疽者阻也营卫气血壅塞阻滞郁热成脓之所致痈大而浅疽小而
深浅则从腑从阳故易消易溃深则从脏从阴故难消难溃易溃者则毒从外泄难溃者则毒常内陷此
吉凶轻重之所由分也其脉浮数者以血泣而气复从之邪与正郁郁则化热故数也在表在阳故浮也
正与邪搏故复恶寒发热今痛止一处而脉数此处必化热为脓正痈疽所发之处也若脉浮数而发热
者蓄积有脓是也如此者乃为阳毒若脉不数身不热所患之处不疼是邪客阴分多致内陷然必兼有
烦懊呕逆等证否则不热不疼脉又不数热邪不能发越此是阴疮岂不反重于阳耶方痈疽之未溃也
热邪郁蓄外不疏通脉之鼓涌洪大是其宜也至于已溃则热泄邪解而洪大之脉宜衰矣溃而不衰一
邪热正从何复诚为大可惧者
续集脉诀四言举要卷上
肺痈脉证第七十五
肺痈已成寸数而实肺痿之形数而无力肺痈色白脉宜短涩不宜浮大唾糊呕血此言肺痈肺痿
脉证宜别也肺痈之病喘逆上气胸满隐痛咳吐脓血寸脉数实者是也肺痿之病时吐涎沫遗尿便数
或咳不渴寸脉虚数者是也大抵肺痈肺痿皆上焦郁热而成也夫肺痈已成寸数而实者即（金匮要
略）所谓脉数实者为肺痈肺痿之形数而无力者即（金匮要略）所谓脉数虚者为肺痿必候于寸
者
以肺居最上也肺痈色白脉宜短涩者言其面色白为肺色短涩为肺脉色脉与证相符故宜也若脉浮
大是为火上炎之象唾如米糊呕见脓血是火克金肺脏已伤真大不宜也
续集脉诀四言举要卷上
肠痈脉证第七十六
肠痈实热滑数可知数而不热关脉芤虚微涩而紧未脓当下紧数脓成切不可下此言肠痈脉证
宜别也肠痈者肠内生痈也大肠小肠皆有之大抵得之不节饮食不适寒温久郁化热久热腐脓而痈
斯成矣如小腹肿痞皮急按之则痛小便数如淋或发热恶寒皆肠痈之候也肠痈系实热之证其脉滑
数可知脉若数而不热关脉必见芤虚无力脉若带微涩而紧者其痈尚未成脓可用下法脉若紧而且
数其
续集脉诀四言举要卷上
胎产脉证第七十七
妇人之脉以血为本血旺易胎气旺难孕少阴动甚谓之有子尺脉滑利妊娠可喜滑疾不散胎必
三月但疾不散五月可别左疾为男右疾为女女腹如箕男腹如釜欲产之脉其至离经水下乃产未下
勿惊新产之脉缓滑为吉实大弦牢有证则逆此言妇人胎产脉证宜辨也男为阳女为阴阳主气阴主
血一定之理也故女人以血为本经脉调而血旺者易以成胎气脉旺必难成孕所以女人身肥胖者多
不生子以其脂肥而不能成孕故也少阴者肾脉也动甚者即阴搏阳则谓之有子若尺脉滑利者主有
妊故可喜即此滑利之脉应指疾而不散滑为血液敛结之象是为有胎三月矣若但疾而不散是从虚
渐实转为形体此妊娠五月之脉也其疾左胜于右是为男孕胎气钟于阳故左胜右胜于左是为女孕
胎气钟于阴故右胜更视其腹如箕者为女胎腹如釜者为男胎所谓女生外向男子负阴而抱阳其理
一也及其欲产之脉与平日忽异一旦欲落气血动荡胞胎迸裂自与经常离异而脉亦非平昔之状貌
矣然必有水先下俗谓之胞浆不尔犹未即下勿认为难产而惊讶也及其已产也气血两虚其脉宜缓
滑为吉兆也若脉实大弦牢非产后气血俱虚者所宜是皆相逆之脉设外有证又岂能顺乎
续集脉诀四言举要卷上
小儿脉证第七十八
小儿之脉七至为平更察色证与虎口纹此言小儿有病脉以七至为平小儿气血未定脉不足据
更当以色证参察若三岁以下者视其虎口三关之纹以测其病何谓虎口盖大人之脉皆以寸关尺三
部而诊之此一经之脉系手太阴肺经之一脉起自中府穴而出于手大指少商之穴肺属辛金而手阳
明大肠经起自次指云商阳穴其合谷之穴当在虎口之中大肠属庚金虎西方金也商属金故肺与大
肠一称少商一名商阳所以大指次指之间谓之虎口谓三关者以次指之纹初名风关次名气关末名
命关以男左女右为法其纹色紫者主内热红主伤寒青主惊风白主疳黑主危证若淡黄淡白则主无
病然纹尚在风关者轻见在气关者重见在命关者主危俗名虎口之隐义者此也
续集脉诀四言举要卷上
奇经八脉脉证第七十九
奇经八脉其诊又别直上直下浮则为督牢则为冲紧则任脉寸左右弹阳跷可决尺左右弹阴跷
可别关左右弹带脉当诀尺外斜上至寸阴维尺内斜上至寸阳维督脉为病脊强癫痫任脉为病七疝
瘕坚冲脉为病逆气里急带主带下脐痛精失阳维寒热目眩僵仆阴维心痛胸胁刺筑阳跷为病阴缓
阳急阴跷为病阳缓阴急癫痫螈 寒热恍惚八脉脉证各有所属此言奇经八脉之形兼八脉之为病
也八脉诊法又各不同若脉直上之于寸直下之于尺其脉之浮者则为督脉其脉之沉牢者则为冲脉
其脉紧急者则为任脉脉在寸口左右而弹指者则是阳跷之脉脉在尺部左右而弹指者则是阴跷之
脉脉在关部左右而弹指者则为带脉脉在尺外而斜上至于寸口则为阴维之脉脉在尺内而斜上至
于寸口则为阳维之脉此奇经八脉之形其义甚深非浅学所能窥造者修真之士能明八脉之升降其
道可成也夫八脉为病督脉在背之中央为阳脉之总督是病令人脊强不利又主癫痫任脉在腹之中
央为阴脉之统任任脉之为病男子则为七疝女子则为瘕聚冲为经脉之海其脉与任脉皆起于少腹
之内夹脐两旁而直冲于上其为病主逆气里急带脉在脐之周遭如束带然其为病也女主带下男主
失精阳维脉在身之外侧阳维为病苦发寒热又主目作眩运卒然僵仆阴维脉在身之内侧阴维为病
则主心痛而胸胁之间刺痛筑筑然作动阳跷脉在足踝之外侧阳跷为病则病在阳故阳结急而阴自
和缓阴跷脉在足踝之内侧阴跷为病则病在阴故阴结急而阳自和缓两跷脉之为病又主癫痫螈
寒热往来精神恍惚之证此八脉之为证各有分属也
续集脉诀四言举要卷上
反关脉第八十
平人无脉移于外络兄位弟乘阳溪列缺此言反关之脉平人无脉者非无脉也谓寸口脉不应指
而反从尺旁过肺之列缺大肠之阳溪刺斜出于外络其三部定位九候浅深俱与平常应见于寸口者
无异若兄固有之位弟窃而乘之此反常异众之脉千百中仅一二也
续集脉诀四言举要卷上
真脏脉第八十一
病脉既明吉凶当别经脉之外又有真脉肝绝之脉循刀责责心绝之脉转豆躁疾脾则雀啄如屋
之漏如水之流如杯之覆肺绝如毛无根萧索麻子动摇浮波之合肾脉将绝至如省客来如弹石去如
解索命脉将绝虾游鱼翔至如涌泉绝在膀胱真脉既形胃已无气参察色证断之以臆此言真脏之脉
