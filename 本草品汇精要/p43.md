<!-- { "loadSidebar": true } -->
五曰产晕凡五绝皆以半夏一两捣为末冷水和丸如大豆许内鼻中即愈及诸卒死如心温者以大豆
许末吹鼻可瘥【合治】以三升合人参三两白蜜一斤用水一斗二升和扬之一百四十遍煮取三升
半温服一升日再服治反胃呕吐及膈间支饮○以一升合生姜半斤茯苓三两切碎用水七升煎取一
升半温分服疗呕哕谷不得下及眩悸者○以半两汤浸洗七次去滑合生姜一两同锉用水一大盏煎
至六分去滓分二服治时气呕逆不下食○以四两净洗焙干捣罗为末合生姜自然汁和为饼子以湿
纸裹于慢火中煨令香熟用水两盏煎弹丸大饼子一块入盐半钱同煎取一盏温服治胸膈壅滞去痰
开胃及治酒食所伤其功极验○以末三钱合白面一两和水溲作棋子块用水煮以面熟为度加生姜
醋调和服之治久积不下食呕吐不止冷在胃中者愈○洗干作末合生姜汤服一钱匕治伤寒病 不
止○以少许洗捣末合酒和丸如粟米大每服二丸生姜汤吞下治小儿腹胀如未瘥加数丸服或以火
炮为末贴脐亦佳○不计多少酸浆浸一宿后用温汤洗五七遍去恶气晒干捣为末浆水搜作饼子仍
晒干再为末每五两合脑子一钱研匀以浓浆脚和丸如鸡头子大以纱袋盛挂通风处阴干每服一丸
茶汤或薄荷汤下治膈壅风痰【禁】妊娠不可服渴病患不可服【解】误食此中毒者以生姜汁解
之【忌】羊血羊肉海藻饴糖【赝】白傍 子为伪
卷之十三草部下品之上
草之草
有大毒 植生
虎掌（出神农本经）主心痛寒热结气积聚伏梁伤筋痿拘缓利水道（以上朱字神农本经）
除阴
下湿风眩（以上黑字名医所录）【苗】（图经曰）初生根如豆大渐长大似半夏而匾累年者其根
圆
及寸大者如鸡卵周匝生圆芽二三枚或五六枚三四月生苗高尺余独茎上有叶如爪叶五六出分布
尖而圆一窠生七八茎时出一茎作穗直上如鼠尾中生一叶如匙裹茎作房傍开一口上下尖中有花
微青褐色结实如麻子大熟即白色自落布地一子生一窠其苗九月凋残江州有一种草叶大如掌面
青背紫四畔有芽如虎掌生三四叶为一本冬月常青不结花实与此名同故附见之（唐本注云）此
药
是由跋宿者其苗一茎茎头一叶枝丫（音鸦） （古协切）茎根大者如拳小者如鸡卵都似匾柿
四畔
有圆芽如虎掌故有此名其跋是新根犹大于半夏二三倍但四畔无子牙尔【地】（图经曰）生汉
中
山谷及冤句今河北州郡亦有（道地）冀州江州【时】（生）三月四月生苗（采）二月八月九
月取根
【收】阴干【用】根【质】类半夏而匾大【色】白【味】苦【性】温微寒泄【气】气薄味浓
阴中之阳【臭】朽【主】疝瘕肠痛【助】蜀漆为之使【反】恶莽草【制】以汤清三七日汤冷
乃易日换三四遍洗去涎曝干用之【治】（疗）（药性论云）治风眩目转及伤寒时疾强阴
卷之十三草部下品之上
草之草
有毒 植生
由跋主毒肿结热（名医所录）【苗】（图经曰）春抽一茎苗高一二尺似苣 茎端直八九叶
根
如鸡卵大圆匾而肉白多生林下所谓由跋也【地】（陶隐居云）出始兴【时】（生）春生苗（采）
五
月八月取根【收】曝干【用】根【质】类半夏而大【色】白【味】辛【性】平散【气】气之
薄者阳中之阴【臭】朽【合治】合苦酒摩涂肿效【禁】不入汤药
卷之十三草部下品之上
草之草
有毒 丛生
鸢尾（出神农本经）主蛊毒邪气鬼疰诸毒破症瘕积聚去水下三蛊（以上朱字神农本经）
疗头
眩杀鬼魅（以上黑字名医所录）【名】乌园 （根）鸢头 鸢根【苗】（图经曰）叶似射干而
阔短
不抽长茎花紫碧色布地生黑根似高良姜而节大数个相连皮黄肉白鸢头即其根也【地】（图经
曰）生九疑山谷及人家亦种所在有之【时】（生）春生苗（采）五月九月十月取【收】晒干
【用】
茎叶【质】类射干叶而匾阔【色】青绿【味】苦【性】平泄【气】气之薄者阳中之阴【臭】
香【主】蛊毒邪气【制】锉碎用【治】（疗）（陈藏器云）飞尸游蛊着喉中气欲绝者以根削去
皮
内喉中摩病处令血出乃瘥
卷之十三草部下品之上
草之草
无毒 植生
大黄（出神农本经）主下瘀血血闭寒热破症瘕积聚留饮宿食荡涤肠胃推陈致新通利水谷
调
中化食安和五脏（以上朱字神农本经）平胃下气除痰实肠间结热心腹胀满女子寒血闭胀小腹
痛
诸老血留结（以上黑字名医所录）【名】将军黄良【苗】（图经曰）春生青叶似蓖麻其形如扇
根
如芋大者如碗长一二尺傍生细根如牛蒡小者亦如芋四月开黄花亦有青红似荞麦花者茎青紫色
形如竹江淮出者名土大黄二月开花结细实鼎州出者名羊蹄大黄初生苗叶似羊蹄累年长大叶似
商陆而狭尖四月内于押条上出穗五七茎相合花叶同色结实如荞麦而轻小五月熟即黄色亦呼为
金荞麦破之亦有锦纹干之亦呼为土大黄也【地】（图经曰）生河西山谷及陇西江淮鼎州河东
州
郡亦有之（陶隐居云）益州北部汶山西山（唐本注云）宕州西羌（道地）蜀州陕西凉州【时】
（生）
正月生苗（采）九月取根【收】晒干【用】根锦纹者为佳【质】类商陆【色】黄【味】苦【性】
大寒泄【气】味浓气薄阴也【臭】香【主】荡涤湿热推陈致新【行】手足阳明经酒浸入足太
阳经酒洗入手阳明经【助】黄芩为之使【反】恶干漆【制】锉碎或酒浸洗用【治】（疗）（药
性论云）消食安五脏通女子经候利水肿破留饮并痰实冷热结聚利大小肠贴热肿毒及蚀脓兼小
儿寒热时疾（日华子云）宣通一切气调血脉利关节泄壅滞水气四肢冷热不调温瘴热疾并敷一
切
疮疖痈毒（汤液本草云）泻诸实热不通荡涤肠胃间热（别录云）治发豌豆疮以半两微炒用水
一大
盏煎至七分去滓分为二服○小儿脑热常闭目以一分粗锉用水三合浸一宿一岁儿每日与半合服
余者涂顶上干即再涂愈【合治】合干姜巴豆各等分捣末蜜和更杵一千下丸如小豆大每服三丸
以暖水或酒服未瘥更加数九老小斟量与之疗心腹诸疾卒暴百病中恶客忤心腹胀满如刀锥刺卒
痛气急口噤停尸卒死者若不下扶头起灌令下喉须臾腹当雷鸣转即吐下便愈若口已噤亦须折齿
灌之即瘥○锦纹新实者丸两去苍皮捣末合米醋三升和置铜器内于大铛中浮汤上缓火蒸煮常以
竹篦搅药候堪丸易瓷器另贮丸如梧子大疗小儿无辜闪癖瘰 或头干黄耸或乍痢乍瘥诸状多者
服此药后当下青赤脓为度若不下脓或脓少者稍稍加丸服之若下脓多又须减少丸数量儿大小斟
酌用之此药惟下脓宿结不令儿利须禁食毒物食乳者乳母毒物亦宜忌之○用五两锉炒微赤捣末
合腊月雪水五升煎如膏每服半匙冷水调下不计时候疗热病狂语及诸发黄者愈○锦纹者一两杵
末合醋半斤同熬成膏丸如梧桐子大每以温醋七分盏化五丸服之治产后恶血冲心或胎衣不下腹
中血块良久即下赤治坠马内损者○以三两捣末合酒二升煮十沸顿服治妇人血癖痛○以四两合
牵牛子四两二味半生半熟捣末炼蜜为丸如梧子大每服十丸茶汤下解风热积热风壅消食化气导
血大解壅滞欲微动服十五丸冬月最宜解○以半两合生姜半两同切如小豆大铛内炒黄色投水两
碗至五更初顿服天明即下腰间恶血如鸡肝样疗腰痛即止○以末一钱合生地黄汁一合水半盏煎
三五沸无时服疗吐血即止○以四分合童子小便五六合煎取四合去滓空腹分为两服如人行四五
里再服治骨节热积渐黄瘦○切二两水三升半渍一宿平旦煎绞汁一升半合芒硝二两缓服须臾当
快利疗急黄病
卷之十三草部下品之上
草之草
无毒 植生
葶苈（出神农本经）主症瘕积聚结气饮食寒热破坚逐邪通利水道（以上朱字神农本经）
下膀
胱水伏留热气皮间邪水上出面目浮肿身暴中风热痱（音沸）痒利小腹久服令人虚（以上黑字
名
医所录）【名】丁苈 （音典）蒿 大室 大适 狗荠 靡草荠【苗】（图经曰）初春生苗
叶
高六七寸有似荠根白枝茎俱青三月开花微黄茎端结角子匾小如黍粒微长黄色又有一种苟芥草
叶近根下作奇生角细长取时必须分别也（衍义曰）葶苈用子子之味有甜苦两等其形则一也经
既
言味辛苦即甜者不复更入药也大概治体皆以行水走泄为用故曰久服令人虚盖取苦泄之义其理
甚明【地】（图经曰）生 城平泽及陕西河北州郡皆有之（道地）曹州彭城【时】（生）初春
生苗
（采）立夏后取【收】阴干【用】子苦者【质】类车前子【色】赤黄【味】辛苦【性】大寒
泄
【气】味浓于气阴也【臭】朽【主】消水肿定喘促【助】榆皮为之使【反】恶僵蚕石龙芮【制】
（雷公云）用糯米相合微焙待米熟去米单捣用【治】（疗）（陶隐居云）除肺壅上气咳嗽定喘
促及
胸中痰饮（药性论云）利小便泄肺气止喘息急（别录云）治一切毒入腹不可疗及马汗毒以一
两炒
研用水一升浸汤服取下恶血愈又治小儿白秃以一两捣末汤洗疮讫涂上愈又治小儿蛔虫以一分
生为末用水三合煎取一合一日服尽虫即下【合治】以三升微火熬捣为末合清酒五升渍之冬七
日夏三日服如桃许大日三服夜一服冬日二服夜二服取微利为度如患急困不得待日满亦可以绵
细绞即服疗上气咳嗽不得卧遍体气肿面肿足肿并治之○以四两炒捣末丸如弹丸大每服用大枣
二十枚水三升煎二升然后内丸煎取一升顿服之治肺痈喘急不得卧及支饮久不瘥者○曹州者一
两衬纸熬令黑合知母一两贝母一两同捣末以枣肉半两别销沙糖一两半同和为丸如弹子大每用
以绵裹一丸含之徐徐咽津疗嗽含之不过三丸○以三两杵六千下令如泥合汉防己末四两取绿头
鸭就药臼中截头沥血于臼中血尽和头更捣五千下丸如梧子大患甚者空腹白汤下十丸疗水肿及
暴肿○以半两微炒捣如泥合枣肉捣为丸如绿豆大每服五丸空心晚后枣汤下治小儿水气腹肿兼
下利脓血小便涩量儿大小加减服之【禁】久服令人虚【赝】赤鬓子苟芥草为伪
卷之十三草部下品之上
草之草
有小毒 植生
桔梗（出神农本经）主胸膈痛如刀刺腹满肠鸣幽幽惊恐悸气（以上朱字神农本经）利五
脏肠
胃补血气除寒热风痹温中消谷疗咽喉痛下蛊毒（以上黑字名医所录）【名】利如 房图 白
药
梗草 （叶）隐忍【苗】（图经曰）春生苗茎高尺余叶似杏叶而长隋四叶相对而生嫩时亦可
煮食
之夏开花紫碧色颇似牵牛花秋后结子其根有心如小指大黄白色无心者乃荠 也而荠 亦能
解毒二物颇相乱但荠 叶下光泽无毛为异关中桔梗根黄颇似蜀葵根茎细叶小俱青色叶似菊花
叶耳（唐本注云）荠 桔梗又有叶差互者亦有叶三四对者皆一茎直上叶既相乱惟以根有心无
心
