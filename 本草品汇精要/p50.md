<!-- { "loadSidebar": true } -->
根消气下膈止刺痛〔药性论云〕实主肺气上急坐息不得并咳逆连连不止〔日华子云〕根除痔
疮以药于瓶中烧熏患处〔别录云〕根三两为末分为三贴以水一盏煎五分去滓顿服治五种蛊
毒当吐蛊出未快再服以快为度○草蛊术在西凉之西方及岭南人若行此毒入人咽刺痛欲死者苗
一两为末以温水调下一钱匕即消化蛊出效○蛇蛊食饮中得之咽中如有物咽不下吐不出心闷热
服兜铃即吐出【合治】净取子二两酥半两入碗内拌匀慢火炒干合甘草一两炙二味为末每服一
钱水一盏煎六分温呷或为末含咽津亦得治肺气喘嗽
卷之十四草部下品之中
草之草
有毒 植生
仙茅主心腹冷气不能食腰脚风冷挛痹不能行丈夫虚劳老人失溺无子益阳道久服通神强记
助筋骨益肌肤长精神明目（名医所录）【名】独茅根 茅瓜子 婆罗门参〔梵云〕 阿轮干
陀
【苗】〔图经曰〕其叶如茅青色软而稍阔面有纵理又似棕榈至冬尽枯春初乃生三月有花如栀
子黄不结实其根独茎而直傍有短细根相附肉黄白外皮稍粗褐色其叶似茅故名仙茅也传云十斤
乳石不及一斤仙茅表其功力耳一种衡山出者花碧色五月结黑子与此小异【地】〔图经曰〕生
西域及大庾岭今蜀川江湖两浙诸州亦有之〔道地〕戎州江宁衡山【时】〔生〕春初生苗〔采〕
二
气之浓者阳也【臭】香【主】心腹冷气丈夫虚劳【制】〔雷公云〕凡采得后用清水洗令净刮
去皮于槐砧上用铜刀切豆许大却用生稀布袋盛于乌豆水中浸一宿取出用酒湿拌了蒸从巳至亥
取出曝干锉碎用彭祖单服法以米泔浸去赤汁出毒后无妨损【治】〔疗〕〔日华子云〕除一切
风气开胃下气〔海药云〕祛风消食〔补〕〔日华子云〕延年益寿补五劳七伤〔海药云〕补暖
腰膝清安五脏强筋骨明耳目久服轻身益颜色填骨髓益阳不倦【忌】犯铁器斑人须鬓若食牛乳
黑牛肉大减药力
卷之十四草部下品之中
草之走
有毒 蔓生
羊桃（出神农本经）主 热身暴赤色风水积聚恶疡除小儿热（以上朱字神农本经）去五
脏五
水大腹利小便益气可作浴汤（以上黑字名医所录）【名】鬼桃 羊肠 铫（音姚）弋苌楚 御
弋细子根【苗】〔蜀本图经曰〕花叶似桃子细如枣核苗长弱即蔓生不能为树多生溪涧傍南
人呼为细子根也〔尔雅云〕苌楚铫弋郭云今羊桃也叶似桃花白子如小麦亦似桃〔陆机云〕叶
长而狭华紫赤色其枝茎弱过一尺引蔓于草上诗所谓隰有苌楚是也【地】〔图经曰〕生山林川
谷及田野中〔唐本注云〕多生沟渠隍堑之间〔道地〕蜀川川谷【时】〔生〕春生苗〔采〕二
月取【收】阴干【用】根实【质】似桃而极小【色】赤【味】苦〔性〕寒泄【气】味浓于气
阴也【主】诸疮疡【治】〔疗〕〔唐本注云〕根煮汁以洗风痒及诸疮肿【合治】合酒浸服主风
热羸老○煮汁
卷之十四草部下品之中
草之草
无毒 植生
鼠尾草主鼠 寒热下痢脓血不止白花者主白下赤花者主赤下（名医所录）【名】 （音
）
陵翘 乌草 水青【苗】〔图经曰〕其苗夏生如蒿茎端作四五穗穗若车前花有赤白二色尔雅
谓鼠尾云可以染皂草也古治痢方多用之【地】〔图经曰〕旧不载所出州土云生平泽中今所
在有之〔道地〕黔州【时】〔生〕春生苗〔采〕四月取叶七月取花【收】阴干【用】叶花【色】
叶青花赤白【味】苦【性】微寒泄【气】味浓于气阴也【臭】香【主】下 诸痢【制】锉捣
为末或煮汁用
卷之十四草部下品之中
草之走
有毒 蔓生
女青主蛊毒逐邪恶气杀鬼温疟辟不祥（神农本经）【名】〔实〕雀瓢【苗】〔唐本注云〕
此
即雀瓢也叶似萝摩两叶相对子似瓢形大如枣许名雀瓢根似白薇生平泽茎叶并臭别录云叶嫩
时似萝摩圆端大茎实黑茎叶汁黄白亦与前说相似本经云蛇衔根非也若是蛇衔根何得苗生益
州根在朱崖相去万余里然蛇衔亦自有条信为二种明矣【地】〔图经曰〕生朱崖【时】〔生〕春
生苗〔采〕八月取【收】阴干【用】茎叶汁【质】类萝摩【色】绿【味】辛【性】平散【气
】气之薄者阳中之阴【臭】臭【主】温疟寒热【治】〔疗〕〔陶隐居云〕带此屑一两则疫疠
不犯【合治】末内口中酒服治大人小儿卒患腹皮青黑赤不能喘息并治吐痢卒死○以末一钱安
喉中合酒或水送下治卒死立活
卷之十四草部下品之中
草之走
故麻鞋底主霍乱吐下不止（名医所录○谨按此乃今人捆麻而成如足之方穿以伐履轻捷可
以致远故谓之千里马也坏则弃于道傍人取其鼻煎汤饮之以治难产亦取其轻捷之义尔未产欲先
验男女得左者生男得右者生女盖左阳右阴以为男女之先兆也偶得覆者其所产不免无虞矣
【名】千里马【用】鞋底 鞋网绳 鞋尖头鞋 鞋网带俱败腐者良【主】解毒消渴【制】
烧灰或煮汁用【治】〔疗〕〔陈藏器云〕底主消渴煮汁服之○鞋尖头二七为灰岁朝用井花水调
服之主遗溺〔别录云〕治蜈 蚣人用故麻鞋底炙以揩之即瘥○脱肛以麻履底炙热令频按即入
○烧麻鞋灰吹鼻中疗鼻塞立通○治鼻衄血鞋 烧作灰吹鼻孔中效【合治】取鞋网绳如枣大妇
人内衣有血者手大钩头棘针二七枚三物并烧作灰以猪脂调敷狐刺疮出虫○鞋底烧令赤投酒煮
粟壳汁中服之治霍乱转筋○破草鞋和人乱发烧作灰醋调敷小儿热毒游肿【解】煮汁服解紫石
英发毒及解食牛马肉毒腹胀吐痢不止者
卷之十四草部下品之中
草之草
无毒 植生
刘寄奴草主破血下胀（名医所录）【名】金寄奴【苗】〔图经曰〕春生苗茎似艾蒿上有四
棱高三二尺以来叶青似柳四月开碎小黄白花形如瓦松七月结实似黍而细一茎上有数穗互生根
淡紫色似莴苣其苗花子入药亦通用也【地】〔图经曰〕生江南今河中府孟州汉中及越州皆有
之〔道地〕滁州【时】〔生〕春生苗〔采〕六月七月取苗八月取实【收】日干【用】苗花子
【质】类艾蒿而有穗【色】青绿【味】苦【性】温泄【气】味浓于气阴中之阳【主】心腹痛
通经脉【制】〔雷公云〕凡使实先以布拭上薄壳皮令净拌酒蒸从巳至申出曝干用之【治】〔疗〕
〔日华子云〕除心腹痛下气水胀血气通妇人经脉症结止霍乱水泻〔别录云〕疗金疮止血产
后余疾下血止痛又为末治汤火疮先以糯米浆扫汤着处后掺末在上并不痛亦无痕大凡汤着处先
用盐末掺之护肉不坏然后用药敷之至妙【禁】多服令人痢
卷之十四草部下品之中
草之草
无毒 寄生
骨碎补主破血止血补伤折（名医所录）【名】胡孙姜 石 骨碎布 石毛姜 猴姜
【苗】〔图经曰〕春生叶其根生大木或石上多在背阴处引根成条上有黄毛及短叶附之又有大
叶成枝面青绿色有黄点背青白色有赤紫点无花实至冬干黄本名胡孙姜唐明皇以其主折伤有效
故名骨碎补〔衍义曰〕骨碎补苗不似姜姜苗如苇稍此物苗每一大叶两边小叶槎牙两相对叶长
有尖瓣余如经【地】〔图经曰〕生江南今淮浙陕西夔路州郡及岭南虔吉亦有之〔道地〕海州
舒州戎州秦州【时】〔生〕春生苗〔采〕无时取根【收】曝干【用】根【质】类姜而细长【色】
赤黑【味】苦【性】温泄【气】气浓于味阳中之阴【臭】香【主】折伤【制】〔雷公云〕凡
使采得后先用铜刀刮去上黄赤毛尽细切用蜜拌令润入柳甑蒸一日后出曝干用【治】〔疗〕〔图
经曰〕治耳聋削作条子火炮乘热塞耳中亦入妇人血气药用〔药性论云〕主骨中毒瓦斯风血疼痛
五劳六极口手不收上热下冷〔日华子云〕治恶疮蚀烂肉杀虫〔别录云〕治虚气攻牙齿痛血出
牙龈痒痛用二两细锉炒令黑色杵末如常盥漱后揩齿根下良久吐之或临卧用咽之无妨【合治】
取根捣筛煮黄米粥和之裹伤损闪折筋骨良○捣筛为末用炮猪肾同吃治耳聋亦能止诸杂痛
卷之十四草部下品之中
草之草
无毒 植生
连翘（出神农本经）主寒热鼠 瘰 痈肿恶疮瘿瘤结热蛊毒（以上朱字神农本经）去白
虫
（以上黑字名医所录）【名】异翘 兰华 折根 三廉 连苕 连草 轵【苗】〔图经曰〕翘
有大小二种生下湿地或山冈上叶青色而狭长如榆叶水苏辈茎赤色高三四尺许花黄可爱秋结实
似莲作房翘出众草以此得名根黄如蒿根其小翘生冈原之上叶花实皆似大翘而细南方生者叶狭
而小茎短才高一二尺花亦黄其房黄黑内含黑子如粟粒南中医家云连翘盖有两种一种似椿实之
未开者壳小坚而外完无跗萼剖之则中解气甚芬馥其实才干振之皆落不着茎也一种乃如菡萏壳
柔外有跗萼抱之无解脉亦无香气干之虽久着茎不脱此甚相异也今如菡萏者江南下泽间极多如
椿实者乃是蜀中来用之亦胜江南者据本草言则蜀中来者为胜然未见其茎叶如何也【地】〔图
经曰〕生泰山山谷及河中江宁府润淄兖鼎岳利州南康军皆有之〔道地〕泽州【时】〔生〕春
生苗〔采〕八月取子壳【收】阴干【用】子壳【色】黄褐【味】苦【性】平微寒【气】气味
俱轻阴中阳也【臭】香【主】心经客热瘰 恶疮【行】手足少阳经手足阳明经入手少阴经【治】
〔疗〕〔药性论云〕通利五淋小便不通〔日华子云〕排脓治疥疖止痛通月经〔汤液本草云〕
诸经客热非此不能除乃疮家圣药也〔丹溪云〕泻心火降脾胃湿热治血证为中使【合治】洗痔
以连翘煎汤洗讫次用刀上飞过绿矾入麝香少许贴痔疮上效○合鼠粘子治疮疡
卷之十四草部下品之中
草之草
有毒 植生
续随子主妇人血结月闭症瘕 癖瘀血蛊毒鬼疰心腹疼冷气胀满利大小肠除痰饮积聚下恶
滞物茎中白汁剥人面皮去 （名医所录）【名】拒冬 千金子 菩萨豆 联步 千两金【
苗】〔图经曰〕苗如大戟初生一茎茎端生叶复出数茎相续花亦类大戟实青有壳人家园亭中多
种以为饰秋种冬长春秀夏实【地】〔图经曰〕生蜀郡处处有之〔道地〕广州【时】〔生〕夏
结实〔采〕秋月取【收】曝干【用】子【色】苍褐【味】辛【性】温散【气】气之浓者阳也
【主】恶疮疥癣【制】凡使去壳研烂以纸裹用石压出油尽复研用之【治】〔疗〕〔日华子云
〕宣一切宿滞治肺气水气○叶汁敷白癜面 【合治】研碎合酒服之治积聚痰饮不下食呕吐及
腹内诸疾不过三颗当下恶物○取联步一两即续随子是也去壳研以纸裹用物压出油重研末分作
七服每治一人只用一服丈夫生饼子酒下妇人荆芥汤下凡五更服之至晚自止后以浓朴汤补之治
水气频吃益善仍不用吃盐醋一百日瘥○取七颗去皮合重台六分二物捣筛为散酒服方寸匕治蛇
咬肿毒闷欲死者兼唾和少许敷咬处立瘥【禁】虚损人不可多服【解】如服十粒泻多者以酸浆
并薄醋粥吃即止
卷之十四草部下品之中
草之草
无毒附编荐索
