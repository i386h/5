<!-- { "loadSidebar": true } -->
【苗】谨按萧柄云松有五鬣为一叶或有两鬣七鬣者岁久则实繁其脂盖由树枝荣盛时为炎热所
灼津液流出凝结于外制服之胜于凿树及煮用膏也亦有花上黄粉名松黄山人及时拂取点汤甚佳
烧其枝上下承取汁液名松 （音诣）能疗牛马疮疾皮上绿衣谓之艾 合和诸香用之夫松凌冬
不
凋理为佳物但人多轻忽近易之耳中原虽有然不及塞上者佳也【地】〔图经曰〕生泰山山谷今
处处有之【时】〔生〕四时不凋〔采〕六月取脂九月取实【收】阴干【用】通明如薰陆香成
颗者为好【质】类乳香【色】黄【味】苦甘【性】温泄缓【气】气浓味薄阳中之阴【臭】香
【主】诸疮肿除热疾【制】〔图经曰〕用大釜加水置甑用白茅藉甑底又加黄沙于茅上浓寸许
然后布松脂于上炊以桑薪汤减即添热水常令满候松脂尽入釜中乃出之投于冷水既凝又蒸如此
三过其白如玉然后入药【治】〔疗〕〔药性论云〕杀虫治耳聋牙有蛀孔以少许咬之不落虫自死
贴诸疮脓血煎膏生肌止痛抽风〔日华子云〕润心肺下气除邪煎膏治 烂排脓○叶炙 冻疮风
湿疮○节主脚软骨节风〔别录云〕节烧灰揩牙龈历虫齿根黑暗〔补〕〔日华子云〕根白皮补
五劳益气【合治】煮炼投冷水中五十遍合蜜丸服二两饥即服之日三疗恶风疾鼻柱断离者二百
日瘥断盐及房室○以三十斤炼五十遍或二十遍每三升合炼酥三升温和熟搅极稠空腹以酒服方
寸匕日三数食面粥为佳慎血腥生冷酢物果子疗历节诸风百节酸痛不可忍○以三两炼合巴豆一
两匀和熟捣丸通过以薄绵裹内耳孔中疗耳久聋日一易之瘥○又以三十斤合酒五斗渍三七日服
一合日五六服疗历节风四肢疼痛如解○叶合水面饮服之断谷并除患恶病○节酿酒疗苦脚弱人
○花合酒服轻身○花合川芎当归石膏蒲黄为末服二钱水二合红花二捻同煎七分粥后温服疗产
后壮热头痛颊赤口干唇焦烦燥渴昏闷不爽○实捣为膏合酒调下三钱日三则不饥渴饮水勿食他
物百日身轻日行五百里○实合柏子仁服疗虚秘
卷之十六木部上品之上
木之木
无毒 植生
槐实（出神农本经）主五内邪气热止涎唾补绝伤五痔火疮妇人乳瘕（以上朱字神农本经）
子
脏急痛以七月七日取之捣取汁铜器盛之日煎令可作丸大如鼠屎内窍中三易乃愈又堕胎久服明
目益气头不白延年○枝主洗疮及阴囊下湿痒○皮主烂疮○根主喉痹寒热可作神烛（以上黑字
名医所录）【苗】〔图经曰〕其木有极高硕者尔雅云槐有数种叶大而黑者名怀（古回切）槐昼
合
夜开者名守宫槐叶细而青绿色者但谓之槐五月六月开花七月八月结实其功用不言有别【地】
〔图经曰〕处处有之〔道地〕河南平泽【时】〔生〕春生叶〔采〕六月取花七月七日取嫩实
捣汁作煎十月取老实入药根皮取无时【收】日干【用】实及皮枝根【色】青黄【味】苦酸咸
【性】寒泄【气】气薄味浓阴也【臭】腥【主】五痔心痛【助】景天为之使【制】〔雷公云〕
凡使去单子并五子者只取两三子者以铜锤捣令破用乌牛乳浸一宿蒸过用【治】〔疗〕〔陶隐
居云〕十月巳日采之新盆盛合泥百日皮烂为水核如大豆服之令脑满发不白而长生〔药性论云
〕大热难产○皮煮汁淋阴囊坠肿气○白皮治口齿风疳 血以煎浆水含之及煎淋浴男子阴疝卵
肿〔日华子云〕疗丈夫女人阴疮湿痒及催生吞七粒效○皮主中风皮肤不仁喉痹浸洗五痔并一
切恶疮妇人产门痒痛及汤火疮煎膏止痛长肉生肌〔陈藏器云〕杀虫去风连荚折取阴干煮服味
一如茶明目除热泪头脑心胸间热风烦闷风眩欲倒心头吐涎如醉 如船车上者○木为灰擦之
长毛发〔图经曰〕春采嫩枝 为黑灰揩齿去 ○烧青枝取沥涂癣○白皮主汁疗口齿及下血○
水吞黑子变白发〔食疗云〕春初嫩叶食之除邪气产难绝伤及主瘾疹牙齿诸风疼【合治】断槐
大枝使生嫩 煮汁酿酒疗大风痿痹
卷之十六木部上品之上
木之木
附叶无毒 植生
槐花主五痔心痛眼赤杀腹脏虫及热治皮肤风并肠风泻血赤白痢○叶平无毒煎汤治小儿惊
痫壮热疥癣及疔肿皮茎同用（名医所录）【苗】〔衍义曰〕即今染家所用者收时折其未开花煮
一沸出之釜中有所澄下稠黄滓渗漉为饼染色更鲜明也【地】〔图经曰〕生河南平泽今所在有

之【时】〔生〕四月五月生叶〔采〕七月取花【收】日干【用】花未开者佳【色】青黄【味】
苦【性】平泄【气】味浓于气阴也【臭】腥【主】凉血【制】去枝梗炒用【治】〔疗〕〔图
经曰〕陈久者为末服止下血〔衍义曰〕止肠风热泻血【合治】槐花烧灰细研合酒调食前服二
钱匕疗妇人漏下血不绝
卷之十六木部上品之上
木之木
槐胶主一切风化涎治肝脏风筋脉抽掣及急风口噤或四肢不收顽痹或毒风周身如虫行或破
伤风口眼偏斜腰脊强硬任作汤散丸煎杂诸药用之亦可水煮和诸药为丸及作汤下药（名医所录
○谨按槐胶乃槐之液也其木因夏日酷烈肢液灼出凝结于外稠粘如胶故曰槐胶）【地】〔图经
曰〕处处有之【时】〔生〕无时〔采〕五月六月取胶【收】瓷器贮之【用】脂【色】苍褐【制】
水煮过研细用
卷之十六木部上品之上
木之木
无毒 丛生
枸杞（出神农本经）主五内邪气热中消渴周痹久服坚筋骨轻身不老（以上朱字神农本经）
风
湿下胸胁气客热头痛补内伤大劳嘘吸坚筋骨强阴利大小肠耐寒暑（以上黑字名医所录）【名】
枸忌 地辅 却暑 地仙苗 枸 苦杞 托卢 仙人杖 西王母杖 〔实〕羊乳 天精 却
老【苗】〔图经曰〕春生苗叶如石榴叶而软薄其茎干高三五尺作丛六七月生小红紫花随便结
实形微长如枣核沈存中云陕西枸杞长一二丈其围数寸无刺根皮如浓朴甘美异于诸处子如樱桃
全少核今人相传谓枸杞与枸棘相类其实形长而无刺者真枸杞圆而有刺者枸棘也〔衍义曰〕枸
杞当用梗皮地骨当用根皮枸杞子当用红实本一物而有三用实微寒梗皮寒根大寒亦三等孟子所
谓性犹杞柳之杞后人徒劳分别又谓之枸棘兹强生名耳凡杞未有无刺者虽大至有成架然亦有刺
但此物小则多刺大则少刺还如酸枣与棘其实皆一也【地】〔图经曰〕生常山平泽及丘陵阪岸
今处处有之〔道地〕实陕西甘州茂州【时】〔生〕春生苗〔采〕春取叶秋取茎实【收】阴干
【用】叶茎实【质】叶如石榴叶而软薄【色】青绿【味】苦〔实〕甘【性】寒〔实〕微寒【气
】气薄味浓阴也【臭】朽【反】恶乳酪【主】强阴益精【治】〔疗〕〔药性论云〕叶捣绞汁
点眼除风障赤膜昏痛〔日华子云〕苗除烦去皮肤骨节间风消热毒散疮肿〔食疗云〕叶子除风
去虚劳〔补〕〔陶隐居云〕补益精气强盛阴道〔药性论云〕子叶能益精及诸虚不足易颜色变
白明目安神令人长寿〔日华子云〕苗益志补五劳七伤壮心气〔食疗云〕叶子坚筋能老【合治
】叶合羊肉作羹甚益人及除风明目若渴可煮作饮以代茶○叶上虫窠子曝干为末入干地黄中为
丸益阳事助精气○子五升好酒二斗研搦破浸七日漉去滓饮之初二三合为始后即任性饮之补虚
长肌肉益颜色肥健人能去劳热名曰枸杞子酒○叶半斤切碎合粳米二合以豉汁中根和煮作粥
以五味末葱白等调和食之疗五劳七伤房事衰弱〔解〕发热诸毒烦闷煮汁解之及消热面毒
卷之十六木部上品之上
木之木
无毒 丛生
地骨皮解骨蒸肌热主风湿痹消渴坚筋骨去骨用根皮（名医所录）【名】杞根【苗】谨按
地骨皮即枸杞根皮也苗叶详具枸杞条下但其功用所载简略按汤液本草王海藏以地骨皮立条概
可见矣考其名以地为阴骨为里皮为表所以去骨蒸肌热之要药也亦如地笋泽兰根苗各立其条表
而出之庶不混于用也【地】〔图经曰〕生常山平泽及丘陵阪岸今处处有之〔道地〕陕西甘州
茂州【时】〔生〕春生苗〔采〕冬取根皮【收】阴干【用】根皮【质】类五加皮而轻细【色】
褐【味】苦【性】大寒泄【气】气薄味浓阴也【臭】朽【主】无定之风邪有汗之骨蒸【行】
手少阳经足少阴经【制】〔雷公云〕凡使根掘得后使东流水浸以物刷上土了然后待干破去心
用熟甘草汤浸一宿然后焙干用其根若似物命形状者上春食叶夏食子秋冬食根并子也【治】〔疗
〕〔食疗云〕去骨热消渴〔别录云〕除虚劳客热及疗痈疽恶疮血出不止以地骨皮不计多少净
洗先刮上面粗皮留之再刮取细白穣仍取粗皮同地骨一处煎汤淋洗疮令脓血净以细穣贴之次
日结痂遂愈【合治】细锉合面拌熟煮服之疗肾家风以三斤合水三升煮取二升绞去滓更内盐一
两煎二升敷目或加甘姜二两疗眼天行肿痒痛
卷之十六木部上品之上
木之飞
无毒附叶皮 植生
柏实（出神农本经）主惊悸安五脏益气除风湿痹久服令人润泽美色耳目聪明不饥不老轻
身
延年（以上朱字神农本经）疗恍惚虚损吸吸历节腰中重痛益血止汗柏叶尤良○柏叶味苦辛微
温
主吐血衄血痢血崩中赤白轻身益气令人耐寒暑去湿痹止饥○柏白皮主火灼烂疮长毛发（以上
黑字名医所录）【苗】〔图经曰〕柏有数种入药惟用叶皆侧向谓之侧柏者佳而他柏所不及三月
开花九月结子成熟是谓之柏实其木心赤而香人多采焚谓之柏香乃香之下品也〔别录云〕实叶
采食尤能益人后汉猎者见一人越涧如飞伺而得之云是秦时避难山中采柏充食遂至不畏饥寒而
本经轻身延年之说信矣若入药以得古柏尤良尝见孔明庙柏蜀时所植气味甘香胜常治病功必倍
之然图经以干州者为胜何也盖干州之柏叶皆茂盛而木有文理多肖山水形象乃灵气所钟宜其实
之最佳〔衍义曰〕尝官陕西每登高望之虽千万株皆一一西指盖此木乃至坚之木不畏霜雪得木
之正气而他木不逮也所以受金之气所制故一一向之陶云忌采冢上所产者盖有泥于方士之说而
别录谓干柏多出于乾陵殆干柏俱不可用也然物各有所宜岂可以乾陵而费柏乎亦岂干柏尽出于
乾陵乎盖干水土浓而产物气全是可尚耳地之所宜又何拘焉【地】〔图经曰〕生泰山山谷陕州
宜州益州终南山〔道地〕干州密州【时】〔生〕九月结实〔采〕冬月取实四时各随方向取叶
【收】〔实〕曝干〔叶〕阴干【用】实叶白皮【质】类小麦而圆【色】壳褐仁白【味】甘【性
】平缓【气】气浓于味阳中之阴【臭】香【主】养气血益容颜【助】牡蛎桂瓜子为之使【反
】畏菊花羊蹄草诸石面曲【制】〔别录云〕采蒸曝干舂 去壳取仁用【治】〔疗〕〔图经曰〕
叶湿捣令烂如泥冷水调作膏治大人小儿汤烫火烧涂伤处用帛系定三两日疮常 仍灭瘢〔药
性论云〕柏子仁除腰中冷膀胱冷脓宿水去头风及百邪鬼魅并小儿惊痫○叶治冷风历节疼痛〔
