<!-- { "loadSidebar": true } -->
日华子云〕柏子仁祛风润皮肤○叶炙 冻疮烧取汁涂头黑润须发〔唐本注云〕柏枝节煮以酿
酒除风痹历节风烧取 疗 疥及癞疮良〔别录云〕柏子仁为末温水调服二钱治小儿 啼惊痫
腹满不乳食大便青白色○社中西南柏树东南枝为末水调一钱匕日三四服治时气瘴疫○柏树木
细锉煮汤淋洗治霍乱转筋〔补〕〔药性论云〕兴阳道益寿【合治】侧柏叶合酒止尿血○青柏
叶一把合干姜三片阿胶一挺炙三味以水二升煮一升去滓别绞马通汁一升相和合煎取一升绵
滤一服尽之疗吐血不止者○又叶焙干为末合川黄连二味同煎为汁服疗男子妇人小儿大腹下黑
血如茶脚色或脓血如淀色所谓虫痢者服之有殊效及杀五脏虫○柏子仁合大麻子松子仁等分同
研溶白蜡丸如桐子大以少黄丹汤每以二三十丸食前服疗老人虚秘○柏叶捣为细末不计时候合
粥饮调下二钱匕疗忧恚呕血烦满少气胸中疼痛
卷之十六木部上品之上
木之木
无毒附茯神 寄生
茯苓（出神农本经）主胸胁逆气忧恚惊邪恐悸心下结痛寒热烦满咳逆口焦舌干利小便久
服安魂养神不饥延年（以上朱字神农本经）止消渴好唾大腹淋沥膈中痰水水肿淋结开胸腑调
脏气伐肾邪长阴益气力保神守中○茯神平主辟不祥疗风眩风虚五劳口干止惊悸多恚怒善忘开
心益智安魂魄养精神（以上黑字名医所录）【名】茯菟【苗】〔图经曰〕出大松下附根而生无
苗叶
花实作块如拳在土底大者至数斤似人形龟形者佳皮黑肉有赤白二种〔衍义曰〕茯苓乃樵斫讫
多年松根之气所生盖根之气抑郁未绝故为此物然亦由土地所宜与不宜其津气盛者发泄于外结
为茯苓故不抱根而成既离其本则有潜伏之义故曰茯苓其茯神虽有津气而不甚盛故止能伏结于
本根既不离其本则有藉松之灵故曰茯神或云松既樵矣而根尚能生物乎答曰如马勃菌五芝木耳
石耳之类皆生于枯木土石之上精英未沦安得不为物也传云上有菟丝下有茯苓及多年松脂入地
所化甚为轻信【地】〔图经曰〕生泰山山谷泰华嵩山郁州雍州南山〔道地〕严州者佳【时】〔生
〕无时〔采〕二月八月【收】阴干【用】坚实者为上【色】白赤【味】甘淡【性】平缓【气
】气之薄者阳中之阴【臭】朽【行】白者入手太阴经足太阳经少阳经赤者入足太阴经手太阳
经少阴经【主】利水除湿益气和中【助】马蔺为之使【反】恶白蔹畏牡蒙地榆雄黄秦艽龟甲
【制】〔雷公曰〕凡采得后去皮心捣令细于水盆中搅令浊浮去之是茯苓筋若误服之令人眼中
瞳子并黑睛点小兼盲目甚记之【治】〔疗〕〔陶隐居云〕白茯苓通神而致灵和魂而炼魄明窍
而益肌浓肠而开心调荣而理卫〔药性论云〕白茯苓开胃止呕逆安心神及肺痿痰壅并小儿惊痫
疗心腹胀满妇人热淋○赤茯苓破结气○茯神安神定志及惊痫心下急痛坚满人虚而小肠不利加
而用之○心名黄松节去中偏风口面 斜毒风筋挛不语心神惊掣虚而健忘〔日华子云〕白茯苓
安胎暖腰膝止健忘〔汤液本草云〕白茯苓除湿益燥和中益气利腰脐间血其淡能利窍甘以助阳
除湿之圣药所以补脾逐水湿淫所胜小便不利淡味渗泄阳也故治水缓脾生津导气○赤茯苓入丙
丁伐肾邪小便多能止之小便涩能利之〔补〕〔药性论云〕白茯苓补劳乏〔日华子云〕白茯苓
补五劳七伤开心益智【合治】白茯苓酒浸合光亮朱砂同用能秘真○白茯苓为末合蜜和敷面上
疗面 及产妇黑 如雀卵○白茯苓合甘草防风芍药紫石英麦门冬共疗五脏【禁】如小便利
或数服之则大损人目如汗多人服此损真气夭人寿阴虚人不宜服【忌】醋及酸物
卷之十六木部上品之上
木之木
无毒
琥珀主安五脏定魂魄杀精魅邪鬼消瘀血通五淋（名医所录）【名】石珀 水珀 花珀 物
象珀【苗】〔图经曰〕松脂入地千年所化而成也其产之地傍无草木入土浅者五六尺深者八九
尺大者如斛削去其皮初如桃胶久乃坚凝光彩甚丽是由松树枝节荣盛时为炎热所灼流脂出外日
渐浓大沦入土中津润岁久乃为土所渗泄而光莹之体独存中有蚊虫蜂蜾之形恐未入土之时粘着
物耶其类有水珀多无红色浅黄多粗皮皱石珀如石重色黄不堪用花珀文似新马尾松心文一路赤
一路黄物象珀其内自有物命动此使有神妙然琥珀其色如血盖生于阳而成于阴故也欲验其真以
手摩热能拾芥者是矣【地】〔图经曰〕生永昌益州〔陈藏器云〕出KT 宾国〔别录云〕出南
蛮海南林邑国秦象郡林邑县皆有之【时】〔生〕无时〔采〕无时【用】色红润而拾芥者为好
【质】类红玛瑙【色】红黄【味】甘【性】平缓【气】气浓于味阳也【主】安心利水明目磨
翳【制】〔雷公曰〕夫入药用水调侧柏子末安于瓷锅子中安琥珀于末中了下火煮从巳至申别
有异光别捣如粉重筛用【治】〔疗〕〔药性论云〕除百邪产后血枕痛〔日华子云〕消蛊毒壮心
明目磨翳止心痛及癫邪破症结【合治】以一两合鳖甲京三棱各一两延胡索没药各半两大黄二
钱五分熬捣为散空心温酒服三钱匕日再服能止血生肌镇心明目破症结气块产后血晕闷绝见枕
痛并效若产即减大黄○为末合童便调一钱匕疗金疮弓弩箭中闷绝无所识【赝】煮 （大乱切）
鸡子及青鱼枕作者为伪
卷之十六木部上品之上
木之木
无毒
（乌兮切）主补心安神破血尤善（名医所录）【名】木 珀【地】〔图经曰〕古来相
传
云松脂入地千年为茯苓又千年为琥珀又千年为 然二物烧之皆有松气为用与琥珀同状似玄玉
而轻是众珀之长故号曰 珀出西戎而有茯苓处无此物今西州南三百里碛中得者大则方尺黑润
而轻烧之腥臭高昌人名为木 谓玄玉为石 洪州土石间得者烧作松气破血生肌亦与琥珀同见
风折破不堪为器量此二种及琥珀或非松脂所为也有此差舛今略论也○谨按本经云 乃琥珀千
年所化衍义云琥珀谓千年茯苓所化则其间有粘着蜾裸蜂蚁宛然完具者是极不然也地里志云林
邑多琥珀实松脂所化耳此说为胜但土地有所宜不宜故有能化有不能化者观琥珀如是则 可知
为一物而成者也【时】〔生〕无时〔采〕无时【用】黑色光润者为好【质】类玄玉而轻【色】
黑
〕小儿带之辟恶磨滴目中除翳去赤障〔别录云〕为末服之攻妇人小肠症瘕诸疾
卷之十六木部上品之上
木之木
无毒 植生
榆皮（出神农本经）主大小便不通利水道除邪气久服轻身不饥其实尤良（以上朱字神农
本
经）肠胃邪热气消肿性滑利疗小儿头疮痂 ○花主小儿痫小便不利伤热（以上黑字名医所录）
【名】零榆 榆钱（荚也类钱故云）【苗】〔图经曰〕三月生荚其仁古人采以为糜羹今无复食
者惟用其实陈老者作酱尔然榆之类有十数种叶皆相似但皮及木理有异白榆先生叶却着荚皮白
色剥之刮去上粗皱中极滑白即尔雅所谓榆白粉也此皮入药今孕妇滑胎方中多用之刺榆有针刺
如柘古人茹之云美于白榆尔雅所谓枢 诗唐风云山有枢是也并勿令中湿榆皮荒岁农人食之以
当粮其荚过食则令人多睡嵇公所谓榆令人瞑是也【地】〔图经曰〕生 川山谷今处处有之【时】
〔生〕三月生荚〔采〕四月取实不拘时取皮【收】曝干【用】皮荚【质】类桑皮而浓【色】
白【味】甘【性】平缓【气】气之薄者阳中之阴【臭】腥【主】诸疮癣【治】〔疗〕〔药性论
云〕通利五淋治不眠疗 取白皮阴干后焙杵为末每日朝夜用水五合末二钱煎如胶服瘥〔日华
子云〕通经脉涎敷癣〔孟诜云〕服丹石人采叶生服一两顿佳○子酱食能助肺杀诸虫下气令人
能食消心腹间恶气卒心痛〔陈藏器云〕嫩叶作羹食之压丹石消水肿〔食疗云〕涂诸疮癣〔别
录云〕焙干为末妊娠临月日三服方寸匕令产极易产下儿身尚有之信其验也又火灼烂疮嚼烂白
皮敷之瘥【合治】为末合苦酒调涂疗小儿白秃发不生○榆荚合牛肉作羹食之疗妇人带下○生
皮三两捣末合三年醋滓封之疗暴患赤肿日六七易瘥亦疗女人如乳肿○白皮末合鸡子白调敷疗
五色丹俗名油肿若犯多致死不可轻之惟此可疗○皮捣屑随多少杂米作粥食疗身体暴肿满如小
便利即瘥○白皮炒令黄捣为散合好苦酒涂疗身体及头悉生疮又以绵裹覆上虫出即瘥○皮为屑
合檀皮服之令人不饥○白皮合菜菹食之令人能食及服丹石人食之取利关节故也【禁】皮实并
勿令中湿湿则伤人
卷之十六木部上品之上
木之木
无毒 植生
酸枣（出神农本经）主心腹寒热邪结气聚四肢酸疼湿痹久服安五脏轻身延年（以上朱字
神
农本经）烦心不得眠脐上下痛血转久泄虚汗烦渴补中益肝气坚筋骨助阴气令人肥健（以上黑
字
名医所录）【苗】〔图经曰〕似枣木而皮细其木心赤色茎叶俱青花似枣花八月结实紫红色似枣
而圆小尔雅辨枣之种类曰实小而酸曰 枣孟子曰养其 枣赵岐注所谓酸枣是也〔衍义曰〕酸
枣微热经不言取仁仍疗不得眠天下皆有之但以土产宜与不宜嵩阳子曰酸枣县即滑之属邑其木
高数丈味酸医之所重今市人卖者皆棘子此说未尽殊不知小则为棘大则为酸枣平地则易长居崖
不樵则成干人方呼为酸枣更不言棘徒以世人之意如此在物则曷若
是也其实一木以其不甚为世所须及碍塞行路故成大木者少多为人樵去然此物才及三尺便开花
结子但窠小者气味薄木大者气味浓又有此别今陕西临潼山野所出者亦好此土地所宜也并可取
仁后有白棘条乃是酸枣未长大时枝上刺也及至长成其刺亦少实亦大故枣取大木刺取小窠也亦
不必强分别尔○谨按本经惟用实疗不得眠而不言用仁者恐失于详也然酸枣肉味酸服之使不思
睡其核中仁补中益气服之疗不得眠正如麻黄发汗根节止汗之别用者当审之【地】〔图经曰〕
生河东川泽今近京及西北州郡皆有之野生多在坡 及城垒间【时】〔生〕四月生叶〔采〕八
月取实【收】阴干四十日【用】仁【质】类大枣仁圆匾而小【色】赤【味】酸【性】平收【气】
气之薄者阳中之阴【臭】香【主】熟治不眠生治多睡【反】恶防己【制】〔雷公云〕凡使采
得后晒干取叶重拌酸枣仁蒸半日了去皮尖任研用【治】〔疗〕〔陶隐居云〕酸枣啖之使人醒睡
〔药性论云〕酸枣仁主筋骨风炒为末作汤服○〔日华子曰〕酸枣仁止脐下满痛〔食疗云〕酸
枣主寒热结气安五脏〔别录云〕枣树棘针朽落地者以水二升煎取一升含之日四五度疗齿虫腐
烂【合治】酸枣仁二升合茯苓白术人参甘草各二两生姜六两六物切以水八升煮取二升分四服
疗振悸不得眠○酸枣仁二升合知母干姜茯苓芎 各二两甘草一两炙并切以水一升先煮枣减三
升后内五物煮取三升分服疗虚烦不得眠○酸枣仁一两炒令香熟捣细为散每用二钱不拘时合竹
