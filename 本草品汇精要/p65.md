<!-- { "loadSidebar": true } -->
甚薄一种名鼠矢叶如梅有刺毛二月花如杏四月实如酸枣而赤五月采实与此小异也〔陈藏器
云〕胡 子生平林间树高丈余叶背白冬不凋冬花春熟最早诸果其实酢涩小儿当果食之【地】
〔图经曰〕生汉中山谷及琅琊冤句东海承县今海州亦有之〔陶隐居云〕出近道诸山中〔道地〕
兖州海州【时】〔生〕春初生叶〔采〕九月十月取实【收】阴干【用】实【质】类酸枣赤而
尖小【色】赤【味】酸【性】平微温收【气】气浓于味阳中之阴【臭】朽【主】添精髓悦颜
色【行】足厥阴经少阴经【助】蓼实为之使【反】恶桔梗防风防己【制】〔雷公云〕汤润去
核用【治】〔疗〕〔药性论云〕去脑骨疼痛止月水疗耳鸣除面上疮能发汗止老人尿不节〔日华
子云〕除一切风逐一切气破症结及酒渣〔陈藏器云〕胡 子止水痢〔补〕〔药性论云〕兴阳
道添精髓〔日华子云〕暖腰膝助水脏〔雷公云〕壮元气秘精【禁】核不宜食食之滑精【赝】
其核八棱者名雀儿苏别是一物为伪
卷之十八木部中品之上
木之走
无毒 蔓生
紫葳（音威出神农本经）主妇人产乳余疾崩中症瘕血闭寒热羸瘦养胎（以上朱字神农本
经）
○茎叶味苦主痿蹶益气（以上黑字名医所录）【名】陵苕 茇华 凌霄花 女葳【苗】〔图经
曰〕此即凌霄花也种莳初作藤蔓生依大木岁久延引至巅而有花紫黄色夏中乃盛〔衍义曰〕紫
葳今蔓延而生谓之为草又有木身谓之为木又须物而上然干不逐冬毙亦得木之多也故居木部为
至当唐白乐天诗有木名凌霄擢秀非孤标由是益知非草矣木经又云茎叶味苦是与瞿麦别一种甚
明唐本注云且紫葳瞿麦皆本经所载若用瞿麦根为紫葳何得复用茎叶此说尽矣然其花赭黄色本
条虽不言其花又却言茎叶味苦则紫葳为花故可知矣○谨按紫葳人家植之嗅其花气致不能孕由
其性味能行经堕胎故也今诸方破血下胎用为要药而本经有养胎之说恐传写之误耳【地】〔图
经曰〕生西海川谷及山阳今处处人家园圃亦有之【时】〔生〕春生叶〔采〕夏取花【收】晒
干【用】花叶茎根【色】紫黄【味】酸【性】微寒收【气】气薄味浓阴也【臭】香【主】崩
中带下血闭寒热【反】畏卤咸【制】锉碎用【治】〔疗〕〔图经曰〕花主妇女血崩血热风毒四
肢皮肤瘾疹〔药性论云〕去热风风痫大小便不利肠中结实止产后奔血不定淋沥〔日华子云〕
疗酒渣刺风妇人血膈○根疗热风身痒游风风疹及瘀血带下花叶同功〔别录云〕叶治暴耳聋取
汁灌耳中效【合治】合酒调服二钱能行经脉【禁】妊娠不可服
卷之十八木部中品之上
木之木
无毒
胡桐泪主大毒热心腹烦满水和服之取吐又主牛马急黄黑汗水研三二两灌之立瘥又为金银
焊药（名医所录）【名】胡桐律【苗】〔图经曰〕其木甚高硕皮似白杨青桐辈其叶初生似柳渐
大则似桑桐辈其津液沦入地中与大石相着状如黄矾姜石而坚实得水便消如硝石也今口齿家为
最要之药又名胡桐律律泪声讹也有夹烂木者云是胡桐树滋沦入土石碱（音减）卤地作之又有
一
种木律极相类不堪入药【地】〔图经曰〕出肃州以西平泽及山谷中今西番亦有〔蜀本图经曰〕
凉州以西有之〔海药云〕出波斯国【时】〔生〕无时〔采〕冬月取【收】瓷器收贮【用】石
泪【质】类黄矾而坚实【色】土黄【味】咸苦【性】大寒软【气】气薄味浓阴也【臭】腥【
主】疳蚀齿痛【制】碾末用【治】〔疗〕〔日华子云〕止风 牙齿痛〔海药云〕除风疳 齿牙
疼痛骨槽风劳【禁】多服令人吐【解】杀火毒并面毒能软一切物
卷之十八木部中品之上
木之木
无毒 丛生
白棘（出神农本经）主心腹痛痈肿溃脓止痛（以上朱字神农本经）决刺结疗丈夫虚损阴
痿精
自出补肾气益精髓（以上黑字名医所录）【名】棘针 棘刺【苗】〔图经曰〕丛高三四尺花叶
茎
实都似枣而有赤白二种苏恭云白棘茎白如粉子叶与赤棘同赤棘中时复有之亦为难得然有钩直
二种直者宜入补药钩者入痈肿药而后条用花即白棘花也盖花棘功用不同故别立其条〔衍义
曰〕白棘乃是取其肥盛紫色枝上有皱薄白膜先剥起者故曰白棘取白之意不过如此其棘刺花乃
棘上所开花是也【地】〔图经曰〕生雍州川谷今近京道傍皆有之【时】〔生〕春生叶〔采〕无
时【
】锉碎或烧末用【治】〔疗〕〔别录云〕棘烧末水服一钱匕治小儿惊风口噤乳不下及诸恶肿失
治有脓服之经宿头出○棘三升以水五升煮取二升分三服治尿血含之治齿虫○根煮汁洗之治痈
疽痔漏疮并小儿丹
卷之十八木部中品之上
木之木
无毒附实枣针 丛生
棘刺花主金疮内漏○实主明目心腹痿痹除热利小便○又有枣针疗腰痛喉痹不通（名医所
录）【名】菥 马朐 刺原【苗】棘刺花即白棘花也苗叶花实详见前条故不重载【地】〔图
经曰〕生道傍田野间皆有之【时】〔生〕春生叶〔采〕冬至后百二十日取花四月取实【收】
曝干【用】花实针【色】黄白【味】苦【性】平泄【气】味浓于气阴中之阳【臭】香【主】
金疮【治】〔疗〕〔唐本注云〕刺有钩者消肿直者益人【合治】刺针合瓜蒂末吹鼻中治小儿一
切疳
卷之十八木部中品之上
木之木
无毒附刺猪苓 植生
猪苓主 （音皆）疟解毒蛊疰不祥利水道久服轻身耐老（神农本经）【名】地乌桃 苓
根豕
橐 猪屎【苗】〔图经曰〕旧说是枫木苓今则不必枫根下乃有生土底皮黑作块似猪粪故以
名之以肉白而实者佳今施州有一种刺猪苓味甘性凉无毒蔓生春夏采根彼土人削皮焙干用敷疮
毒殊效【地】〔图经曰〕生衡山山谷及济阴冤句今蜀州眉州亦有之〔道地〕龙州者良【时】
〔生〕春〔采〕二月八月取根【收】阴干【用】根坚实者为佳【质】类茯神小而皮黑【色
】外黑内白【味】甘苦【性】平缓【气】气之薄者阳中之阴【臭】朽【主】除湿利小便【行
】足太阳经少阴经【制】〔雷公云〕凡采得用铜刀削上粗皮一重薄切下东流水浸一夜至明漉
出细切以升麻叶对蒸一日出去升麻叶令净晒干用【治】〔疗〕〔图经曰〕治渴〔药性论云〕
解伤寒温疫大热发汗肿胀满腹急痛〔别录云〕去邪气妊娠患子淋及妊娠从脚上至腹肿小便不
利微渴引饮又消遍身肿【合治】合茯苓泽泻滑石阿胶疗伤寒诸病在脏而渴或呕而思水者○以
一两水煮合鸡屎白一钱调服治小儿大便不通【禁】久服损肾气昏人目
卷之十八木部中品之上
木之木
无毒
墨止血生肌肤合金疮主产后血晕崩中卒下血醋摩服之亦主眯目物芒入目摩点瞳子上又止
血痢及小儿客忤捣筛和水温服之（名医所录）【地】〔衍义曰〕墨松之烟也世有粟草灰伪为者
不可用须松烟墨方可入药然惟远烟为佳今高丽贡者不知用何物合和不宜入药此盖未达不敢尝
之义又 延界内有若油然之烟甚浓其煤可为墨黑光如漆松烟为不及也识文曰延川石液者是不
可入药○谨按烧松油之法先以砂埚窍其底取松之老节者斫碎竖于其中盎器覆之藉于瓷石盘上
其盘亦窍其底二寸许下以瓷器承之泥固其缝处勿令气泄外用文武火煨逼油自沥贮于所承之器
取油于瓷盏以布作捻然于灶其灶以铜铁锅腔为之上覆锅釜之类湿纸固封其缝或以砖 砌之其
内务令泥镘光净使烟不耗而易扫上覆瓷缶之器亦得一法用明净松香贮铁器上就以木片点入前
灶候圭烟尽发覆器扫出制墨其松香取烟与松油同理但为简易耳每烟一斤以秦皮诃梨勒酸石榴
皮黄柏各一两苏木四两汲新水浸一宿煎耗十去其三入锡罐内投洗净广胶七两阿胶三两二钱候
熔化已尽研入血竭一两龙脑减半竹匙搅匀滤滴烟内和之更以杏仁去皮取油润剂及擦模内成笏
置炭灰上渗干取出入药用尝自经试故详载之【味】辛【性】温散【气】气浓于味阳中之阴【臭】
香【主】止血敷肿毒【治】〔疗〕〔别录云〕治物落眼中不出以好墨清水研铜箸点之即出○治
客忤病于道间门外得之令人心腹绞痛胀满气冲心胸不即治亦杀人捣墨水和服一钱匕○疗崩中
漏下青黄赤白服好墨末一钱匕○治难产以墨一寸为末水服之立产○治鼻衄出血太多眩冒欲死
者浓香墨点入鼻孔中【合治】以好墨为末合鸡子白丸如桐子大用生地黄汁下一二十丸如人行
五里再服之治天行毒病鼻衄数升者○好墨合干姜各五两为末以醋浆和丸如桐子大每服三十丸
加至四五十丸米饮下日夜六七服治赤白痢及诸痢垂死者服之愈○以好墨细研不拘时合温酒调
下二钱匕○以好墨二寸为末合酒服治妊娠胎死腹中及胞衣不下上迫心者服之立效○以好墨为
细末二钱用白汤化阿胶清调稀稠得所顿服之治大吐血若热多者尤相宜
卷之十八
二十三种陈藏器余
必栗香味辛温无毒主鬼气煮服之并烧为香杀虫鱼叶捣碎置上流鱼悉暴鳃一名化木香詹香
也叶如椿生高山堪为书轴白鱼不损书也○海药云（主鬼疰心气断一切恶气叶落水中鱼当暴
死）○榈木味辛温无毒主破血血块冷嗽并煮汁及热服出安南及南海人作床几似紫檀而色赤为
枕令人头痛为热故也○海药云（谨按广志云生安南及南海山谷胡人用为床坐性坚好主产后恶
露冲
心症瘕结气赤白漏下并锉煎服之）○研药味苦温无毒主霍乱下痢中恶腹内不调者服之出南海
诸州根如乌药圆小树生也○海药云（叶如椒主赤白痢蛊毒中恶并锉煎服之）○黄龙眼味苦温
无毒主解金药银药毒以水研取半合空心少少服经二十许日差出岭南状如龙眼黄色也○海药云
（功力胜解毒子也）○箭KT 及镞主妇人产后腹中痒安所卧席下勿令妇人知○元慈勒味甘
无毒主心病流血合金疮去腹内恶血血利下血妇人带下明目去障翳风泪 肉生波斯国似龙脑香
○海药云（慈勒树中脂也味甘平消翳破血止痢腹中恶血今少有）○都咸子及皮叶味甘平无毒
主渴润肺去烦除痰火干作饮服之生南方树如李徐表南州记云都咸树子大如指取子及皮作饮极
香美○海药云（谨按徐表南州记云生广南山谷味甘平无毒主烦躁心闷痰鬲伤寒清涕咳逆上气
宜煎服子食之香大小如半夏）○凿孔中木主难产取入铁裹者烧末酒服下产也○栎木皮味苦平
无毒根皮主恶疮中风犯毒露者取煎汁洗疮当令脓血尽止亦治痢南北总有作柴亦云枥音同也○
别录云（治诸疮因风致肿以根皮三十斤锉以水三斛浓煮内盐一把溃疮当出脓血日日为之差
止）○省藤味苦平无毒主蛔虫煮汁服之又主齿痛打碎口中含之又取和米煮粥饲狗去 生南地
深山皮赤如指堪缚物片片自解也○松杨木皮味苦平无毒主水痢不问冷热取皮浓煎令黑服一升
生江南林落间大树叶如梨江西人呼为凉木松杨县以此树为名也○杨庐耳平无毒主老血结块破
血止血煮
