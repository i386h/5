<!-- { "loadSidebar": true } -->
曰〕生波斯国今广州有之【时】〔生〕无时〔采〕无时【收】以瓷器盛贮【用】脂以明亮者
为好【质】类黑饧而坚硬【色】黑【味】苦【性】寒泄【气】气薄味浓阴也【臭】香【主】
消疳杀虫【制】捣细用【治】〔疗〕〔药性论云〕杀小儿疳疣吹鼻杀脑疳除鼻痒〔别录云〕除
小儿诸热【合治】以一两合炙甘草半两各为末匀和治癣先以温浆水洗后绢帛拭干以敷之良○
以四分杵末先以盐揩齿令洗净然后敷少末于上治 齿
卷之十九木部中品之下
木之木
无毒
败天公主鬼疰精魅烧灰酒服之（名医所录）【名】竹笠【苗】〔陶隐居云〕败天公乃人所
戴旧竹笠也○谨按南人织篾而成衬以KT 叶冠首以避雨 名曰竹笠物虽小而加于众体之上
岁月既久雨淋日炙人气所蒸感受精华故能逼祟谓之败天公者所以重之也【用】篾【性】平【制】
烧灰酒服
卷之十九木部中品之下
木之走
无毒 蔓生
猪腰子敷一切肿毒（今补）【苗】谨按此种宿藤围可盈尺嫩时色青老则紫黑上有裂纹多
于
山溪涧旁缘木石而上每茎端着三叶青色断之有红汁出渔人取以染网三月开花色红紫如刀豆花
至夏作荚中有独实者或有二实者色紫而有白络形如猪肾故以名之经霜后落荚坼自露人亦啖之
【地】生广西西融县【时】〔生〕五月六月〔采〕八月九月【收】日干【用】仁【质】类猪
肾【色】皮紫肉黄白【味】酸甘【性】平【气】气之薄者阳中之阴【臭】香【制】去皮用【治】
〔疗〕咽喉疼痛含之咽津【合治】合山慈菇续随子大戟文蛤麝香雄黄朱砂作锭子敷一切恶疮
痈疽发背疔肿此方即加味神仙太乙金丹也
卷之十九
二十二种陈藏器余
牛领藤味甘温无毒主腹内冷腰膝疼弱小便白数阳道乏煮汁浸酒服之生岭南高山形褊如牛
领取之阴干也○枕材味辛小温无毒主咳嗽痰饮积聚胀满鬼气注忤煮汁服之亦可作浴汤浸香港脚
及小儿疮疥生南海山谷作KT 舡次于樟木无药处用之也○鬼膊藤味苦温无毒主痈肿捣茎叶
敷之藤堪浸酒去风血生江南林涧中叶如梨子如楂子山人亦名鬼薄者也○木戟味辛温无毒主
癖气在脏腑生山中叶如栀子也○奴柘味苦小温无毒主老血瘕男子 癖闪痞取刺和三棱草马鞭
草作煎如稠糖病在心食后在脐空心服当下恶物生江南山野似柘节有刺冬不凋○温藤味甘温无
毒主风血积冷浸酒服之生江南山谷不凋着树生也○鬼齿无毒主中恶注忤心腹痛此腐竹根先入
地者煮服之亦名鬼针为其贼恶隐其名尔○铁槌柄无毒主鬼打及强鬼排突人致恶者和桃奴鬼箭
等丸服之○古榇板无毒主鬼气注忤中恶心腹痛背急气喘恶梦悸常为鬼神所祟挠者水及酒和东
引桃枝煎服当得吐下古冢中棺木也弥古者佳杉材最良千岁者通神作琴底尔雅注云杉生江南作
棺埋之不腐○慈母无毒取枝叶炙黄香作饭下气止渴令人不睡主小儿痰痞生山林间叶如樱桃而
小树高丈余山人并识之○饭箩烧作灰无毒主时行病后食劳取方寸匕服南方人谓筐也又篮耳烧
作灰末敷狗咬疮篮竹器也○白马骨无毒主恶疮和黄连细辛白调牛膝鸡桑皮黄荆等烧为末淋汁
取治瘰 恶疮蚀息肉白癜风以物揩破涂之又单取茎叶煮汁服之止水痢生江东似石榴而短小对
节○紫衣味苦无毒主黄胆暴热目黄沉重下水 亦止热痢煮服之作灰淋取汁沐头长发此古木锦
花也石瓦皆有之堪染褐下水广济方云长发也○梳篦无毒主虱病者汁服虱病是活虱入腹为病如
症瘕者又梳篦垢主小儿恶气霍乱水和饮之○倒挂藤味苦无毒主一切老血及产后诸疾结痛血上
欲死煮汁服生深山如悬钩有逆刺倒挂于树叶尖而长也○故木砂一名百味无毒主人病后食劳复
取发当时来参病患行止脚下土如钱许男病左女病右和砧上垢及鼠头一枚无即以鼠屎三七煮服
之神效又卒心腹痛取砧上垢着人鞋履底悉穿又 几上屑烧敷吻上 疮○古厕木主鬼魅传尸温
疫魍魉神等取木以太岁所在日时当户烧熏之又熏之杖疮冷风不入以木于疮上熏之厕筹主难产
及霍乱身冷转筋于床下烧取热气彻上亦主中恶鬼气此物虽微其功可录○桃橛无毒主卒心腹痛
鬼疰破血恶气胀满煮服之三载者良桃性去恶撅更辟邪桃符与桃橛同功也○梭头主失音不语吃
病者刺手心令痛即语男左女右○救月杖主月蚀疮及月割耳烧为灰油和敷之杖即月蚀时救月击
物木也人亦取月桂子碎敷耳后月蚀耳疮今江东诸处每至四五月后晦多于衢路间得之大如狸豆
破之辛香古老相传是月中下也山桂犹堪为药况月桂乎正应不的识其功耳今江东处处有不知北
地何意独无为当非月路耶月感之矣余杭灵隐寺僧云种得一株近代诗人多所论述汉武洞冥记云
有远飞鸡朝往夕还常衔桂实归于南土所以北方无南方月路所以有也○地龙藤味苦无毒主风血
羸老腹内及腰脚诸冷食不作肌肤浸酒服之生天目山蟠屈如龙故号地龙藤绕树木生似龙所生与
此颇同小有异耳吴中亦有也○火槽头主蝎螫横井上立愈上立炭主金疮刮取敷疮上止血生肉带
之辟邪恶鬼带火内水底取得水银着出
卷之二十本部下品之上
木之木
大毒 植生
巴豆（出神农本经）主伤寒温疟寒热破症瘕结聚坚积留饮痰癖大腹水胀荡涤五脏六腑开
通
闭塞利水谷道去恶肉除鬼毒蛊疰邪物杀虫鱼（以上朱字神农本经）疗女子月闭烂胎金疮脓血
不
利丈夫阴 可练饵之益血脉令人色好变化与鬼神通（以上黑字名医所录）【名】巴椒 金线
巴
豆【苗】〔图经曰〕木高一二丈叶如樱桃而浓大初生青后渐黄赤至十二月叶渐凋二月叶渐生
至四月旧叶落尽新叶齐生即花发成穗微黄色五六月结实作房生青至八月熟而黄类白豆蔻渐渐
自落即收之一房有三瓣一瓣有实一粒同蒂各有壳裹一房共实三粒戎州出者壳上有纵文隐起如
线一道至两三道彼土人呼为金线巴豆最为上等它处亦稀有【地】〔图经曰〕生巴郡川谷〔道
地〕戎州眉州嘉州者良【时】〔生〕春生叶〔采〕八月十月取实【收】阴干【用】实【质】
类蓖麻子壳黄而有棱【色】壳微黄肉粒白【味】辛【性】生温熟寒【气】气之浓者阳也【臭】
焦【主】破症瘕利谷道【助】芫花为之使【反】畏大黄黄连藜芦恶 草【制】〔雷公云〕凡
修事须敲碎去壳以麻油并酒等可煮巴豆子研膏后用每修事一两以酒麻油各七合煮尽为度〔日
华子云〕凡合丸散炒不如去心膜水煮五度换水各一沸或捣碎以重纸压渗去油亦好【治】〔疗〕
〔药性论云〕破心腹积聚结气治十种水肿痿痹大腹〔日华子云〕通宣一切病泄壅滞除风补劳
健脾开胃消痰破血排脓消肿毒杀腹脏虫治蛊疗息肉及疥癞疔肿〔陈藏器云〕主症癖 气痞满
腹内积聚冷气血块宿食不消痰饮吐水取青黑大者每日空腹服一枚去壳勿令白膜破乃作两片并
四边不得有损缺吞之以饮压令下少间腹内热如火利出恶物虽利不虚若久服亦不利〔别录云〕
治喉闭缠喉风以巴豆两粒纸紧角可通得入鼻用刀切断两头壳子将针作孔子内鼻中良久即瘥【
合治】巴豆微熬合蜣螂同研涂箭镞入骨不可拔者涂之始则微痒待极痒不可忍便撼动即拔出○
巴豆一两去皮心熬细研取猪肝和丸空心米饮量力加减服之治气痢或牛肝丸之亦佳【禁】不宜
多服妊娠服之堕胎【忌】芦笋酱豉冷水【解】杀斑蝥蛇虺毒中巴豆毒以黄连汁大豆汁解之【
赝】〔雷公云〕凡使巴与豆及刚子须细认勿误用杀人巴颗小紧实色黄豆即颗有三棱黑色刚子
颗小似枣核两头尖巴与豆可用刚子不可入药
卷之二十本部下品之上
木之木
有毒附崖椒目叶 丛生
蜀椒（出神农本经）主邪气咳逆温中逐骨节皮肤死肌寒湿痹痛下气久服之头不白轻身增
年
（以上朱字神农本经）除六腑寒冷伤寒温疟大风汗不出心腹留饮宿食肠癖下痢泄精女子字乳
余
疾散风邪瘕结水肿黄胆鬼疰蛊毒杀虫鱼毒开腠理通血脉坚齿发调关节耐寒暑可作膏药多食令
人乏气（以上黑字名医所录）【名】巴椒 （音唐） （音毅） 崖椒 汉椒 南椒【苗】
〔图
经曰〕树高四五尺似茱萸而小有针刺叶坚而滑四月结子无花但生于叶间如小豆颗而圆皮紫赤
色此椒江淮及北土皆有之茎实都相类但不及蜀中者皮肉浓腹里白气味浓烈尔又有一种崖椒彼
土人四季采皮入药〔尔雅疏云〕 大椒之别名郭云今椒树丛生实大者名为 陆机云蜀人作茶
吴人作茗皆合煮其叶以为香今成皋诸山间有椒谓之竹叶椒其树亦如蜀椒小毒热不中合药也可
煮饮食中用蒸鸡豚最佳○谨按蜀椒由蜀地所产者故言蜀椒大率椒株皆相似但蜀椒皱纹高非比
他椒皱纹低而为别也以上云江淮北土成皋诸山所出者概类蜀椒故附于此【地】〔图经曰〕生
武都川谷及巴郡今归峡及陕洛间人家园圃多种之〔道地〕蜀川金州西域施州【时】〔生〕春
生叶〔采〕八月取实【收】阴干【用】实目叶皮【质】类小豆颗而圆开口有皱文【色】紫赤
【味】辛【性】温大热【气】气之浓者阳也【臭】香【主】腹内冷痛温中下气【助】杏仁为
之使【反】畏款冬花雄黄附子防风【制】〔雷公云〕凡使去目及闭口者先须酒拌令湿蒸从巳
至午放冷密盖除向下火四畔无气后取出便入瓷器中盛勿令伤风用或微炒出汗去梗用【治】〔疗
〕〔药性论云〕蜀椒治风顽头风下泪腰脚不遂留结破血下诸石水止嗽除齿痛○目主十二种水
气〔日华子云〕汉椒破症结开胃及天行时气温疫产后宿血及心腹气疗阴汗缩小便○目主膀胱
急〔补〕〔药性论云〕蜀椒补虚损〔日华子云〕汉椒壮阳暖腰膝【合治】目合巴豆菖蒲松脂
熔蜡为筒子内耳中疗肾气虚耳中如风水等声及卒暴耳聋○叶合葱艾研醋拌 治奔豚伏梁气及
内外肾钓霍乱转筋【禁】闭口者杀人六月十月食之损气伤心令人多忘【赝】竹叶椒为伪
卷之二十本部下品之上
木之木
有小毒附鬼皂荚 植生
皂荚（出神农本经）主风痹死肌邪气风头泪出利九窍杀精物（以上朱字神农本经）疗腹
胀满
消谷除咳嗽囊结妇人胞不落明目益精可为沐药不入汤（以上黑字名医所录）【苗】〔图经曰〕
木极高硕其叶嫩芽亦可为茹而更益人老干多生刺针夏作荚经霜后色黑则熟此有三种但枝叶相
似惟其荚有大小为异本经云形如猪牙者良陶注云长尺二者良唐注云长六七寸圆浓者大好今医
家入疏风药多用长者入齿及取积药多用小者所用虽殊大抵性味不远核中白肉亦入药用〔唐本
注云〕猪牙皂荚最下其形曲戾薄恶全无滋润洗垢不去其长尺二者粗大虚而无润不若长六七寸
圆浓节促而皮薄多肉味浓者最佳也〔陈藏器云〕又一种鬼皂荚生江南池泽如皂荚高一二尺作
浴汤去风疮疥癣沐发长头捋叶亦去衣垢【地】〔图经曰〕出雍州川谷及鲁邹县今处处有之〔道
地
