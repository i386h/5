<!-- { "loadSidebar": true } -->
枝叶与石榴无别但花异子细黑圆如牛李子一种皮白叶多刺者乃太常所贮名曰刺柏非小柏也陈
藏器云凡柏皆皮黄今既不黄而自然非柏矣其小柏如石榴皮黄子赤如枸杞子两头尖人锉枝以染
黄是也【地】〔图经曰〕生山石间所在皆有之〔道地〕襄阳岘山东者良【时】〔生〕春生叶〔采
〕无时【收】日干【用】皮枝【质】类槐皮而薄【色】黄【味】苦【性】大寒泄【气】味浓
于气阴也【臭】朽【主】口疮【制】锉碎用
卷之二十本部下品之上
木之木
无毒 植生
荚 （音迷）主三虫下气消谷（名医所录）【名】击迷羿先【苗】〔唐本注云〕叶似木槿
及
似榆作小树其子如溲疏两两相并四四相对而色赤不入方用陆机云盖檀榆之类也【地】〔唐本
注云〕生山谷及北土山林间所在有之【时】〔生〕春生叶〔采〕无时【收】日干【用】枝【质】
类木槿【色】青【味】甘苦【性】平泄【气】气浓于味阳中之阴【臭】朽【主】下气消谷
【制】锉碎用【治】〔疗〕〔唐本注云〕杀蛔虫
卷之二十
一十三种陈藏器余
榈木皮味苦涩平无毒烧作灰主破血止血初生子黄白色作房如鱼子有小毒破血但戟人喉
未可轻服皮作绳入土千岁不烂昔有人开冢得之索已生根此木类岭南有虎散桄榔冬叶蒲葵椰子
槟榔多罗等皆相似各有所用 榈一名棕榈即今川中棕榈○海药云（谨按徐表南州记云生岭南
山谷平温主金疮疥癣生肌止血并宜烧灰使用其实黄白色有大毒不堪服食也）○楸木皮味苦小
寒无毒主吐逆杀三虫及皮肤虫煎膏粘敷恶疮疽 痈肿疳野鸡病除脓血生肌肤长筋骨叶捣敷疮
肿亦煮汤洗脓血冬取干叶汤揉用之范汪方诸肿痈溃及内有刺不出者取楸叶十重贴之生山谷间
亦植园林以为材用与梓树本同末异若柏叶之有松身苏敬以二木为一误也其分析在解纷条中矣
○图经（文具梓白皮条下）○海药云（微温主消食涩肠下气及上气咳嗽并宜入面药）○圣惠
方（治头极痒不痛出疮用楸叶不拘多少捣绞汁涂之立效）○又方（治炙疮多时不瘥痒痛出黄
水用楸叶或根皮捣罗为末敷疮上即瘥）○外台秘要（疗痈肿烦困生楸叶十重贴之布帛裹缓急
得所日三易止痛消肿食脓血良无比胜于众药冬以先收干者临时盐汤沃润用之又主患痈破下脓
○着瓮
药塞疮孔疮痛烦闷困极○楸叶十重去瓮药下○之以布帛裹缓急得所日再三易之痛闷即止此法
大良无比胜于众法主痈疽溃后及冻疮有刺不出甚良冬无楸叶当早收之临时以盐汤沃之今择日
亦佳薄削楸白皮用之亦得）○又方（疗口吻疮楸枝皮白湿粘贴数易）○千金翼（治小儿头发
不生
取楸叶中心捣绞涂之）○肘后方（治 煎楸枝作煎净洗疮 孔中大效）○子母秘录（治小儿
头上
疮发不生楸叶捣汁涂疮上发即生兼白秃）○没离梨味辛平无毒主上气下食生西南诸国以毗梨
勒上有毛少许也○海药云（微温主消食涩肠下气及上气咳嗽并宜入面药）○柯树皮味辛平有
小
毒主大腹水病取白皮作煎令可丸如梧桐子大平旦三丸须臾又一丸一名木奴南人用作大舡者也
○海药云（谨按广志云生广南山谷临海志云是木奴树主乳气揉皮以水煮去滓复炼候凝结丸得
为度每朝空心饮下三丸浮气水肿并从小便出故波斯家用为舡舫也）○败扇主蚊子新造屋柱下
四隅埋之蚊永不入烧为末和粉粉身上主汗弥败者佳 根（去王切）一作 味辛平小毒主水荫
取根白皮煮汁服之一盏当下水如病已困取根捣碎坐其取气水自下又能烂人牙齿齿有虫者取片
子许大内孔中当自烂落生以南山谷高丈许直上无枝茎上有刺山人折取头茹食之亦治冷气一名
吻头○ 木灰（良刃切）味甘温小毒主卒心腹症瘕坚满 癖烧为白灰淋取汁以酿酒酒熟渐渐
半合温服增至一二盏即愈此灰入染家用生江南深山大树树有数种取叶浓大白花者入药自余
用染灰一名 （音潭）灰本经汗于病者床下灰之勿令病患知也○KT 桐皮（而郢切）味甘
温无毒主烂丝叶捣封蛇虫蜘蛛咬皮为末服之亦主蚕咬毒入肉者鸡犬食欲死煮汁灌之丝烂即差
树似青桐
叶有桠生山谷人取皮以沤丝也○竹肉味咸温有大毒主杀三虫毒邪气破老血灰汁煮三度炼讫然
后依常菜食之炼不熟者戟人喉出血手爪尽脱生苦竹枝上如鸡子似肉脔应别有功人未尽识之一
名竹实也○桃竹笋味苦有小毒主六畜疮中蛆捣碎内之蛆尽出亦如皂李叶能杀蛆虫南人谓之黄
笋灰汁煮可食不尔戟人喉其竹丛生丑类非一张鼎食疗云慈竹夏月逢雨滴汁着地生蓐似鹿角色
白取洗之和姜酱食之主一切赤白痢极验罂子桐子有大毒压为油毒鼠主死摩疥癣虫疮毒肿一名
虎子桐似梧桐生山中○马疡木根皮有小毒主恶疮疥癣有虫者为末和油涂之出江南山谷树如枥
也○木细辛味苦温有毒主腹内结积症瘕大便不利推陈去恶破冷气未可轻服令人利下至困生终
南山冬月不凋苗如大戟根似细辛
卷之二十一木部下品之下
木之木
无毒 植生
紫荆木主破宿血下五淋浓煮服之（名医所录）【名】紫荆树 紫珠【苗】〔图经曰〕木似
黄荆叶小无桠花深紫色或云田氏之荆也至秋子熟圆如小珠名紫珠其花皮功用亦同〔衍义曰〕
紫荆木春开紫花甚细碎共作朵生出无常处或生于木身之上或附根上枝下直出花花罢叶出光紧
微圆今人多植于庭院间花艳可爱【地】〔图经曰〕生江东林泽间今处处有之【时】〔生〕春生
叶〔采〕无时【收】日干【用】木皮花【质】类黄荆【色】苍【味】苦【性】平泄【气】味
浓于气阴中之阳【臭】朽【主】通小肠破宿血【制】锉碎用或煮汁用【治】〔疗〕〔陈藏器云
〕治痈肿喉痹飞尸蛊毒肿煮汁洗疮肿除血长肤【解】诸物毒及下 蛇虺虫蚕狂犬等毒
卷之二十一木部下品之下
木之木
无毒 植生
紫真檀主恶毒风毒（名医所录）【苗】〔唐本注云〕树如檀此物出昆仑盘盘国虽不生中华
人间遍有之【地】〔陈藏器云〕出南海【时】〔生〕春生叶〔采〕无时【收】阴干【用】木【质
】类降真香【色】紫赤【味】咸【性】微寒软【气】气薄味浓阴中之阳【臭】香【主】心腹
痛【制】锉碎用【治】〔疗〕〔陶隐居云〕治金疮止血淋及摩涂风毒诸肿〔陈藏器云〕治霍
乱中恶鬼气杀虫
卷之二十一木部下品之下
木之木
有毒附子无毒 植生
乌臼木根皮主暴水症结积聚（名医所录）【苗】〔唐本注云〕树高数仞叶似梨杏花黄白子
黑色其叶好染皂子多取压为油涂头令黑变白然灯极明〔衍义曰〕叶似小杏叶但微薄而绿色差
淡八九月子熟初青后黑分为三瓣者是也【地】〔图经曰〕生山南平泽【时】〔生〕春生叶〔采〕
不拘时取根皮【收】日干【用】木根皮【色】紫白【味】苦【性】微温泄〔子〕凉【气】气
浓于味阳中之阴【臭】朽【主】头风积聚【制】以慢火炙令脂汁尽黄干后用【治】〔疗〕〔
日华子云〕根皮除头风通大小便〔陈藏器云〕子去阴下水【禁】子令人下痢
卷之二十一木部下品之下
木之走
无毒 蔓生
南藤主风血补衰老起阳强腰脚除痹变白逐冷气排风邪亦煮汁服亦浸酒冬月用之（名医所
录）【名】丁公藤【苗】〔图经曰〕此藤依南木而生故名南藤茎如马鞭有节紫褐色叶如杏叶而
尖南史解叔谦雁门人母有疾夜于庭中稽颡祈告闻空中云得丁公藤治即瘥访医及本草皆无至宜
都山中见一翁伐木云是丁公藤疗风乃拜泣求得之及授渍酒法毕失翁所在持归制服之母疾遂愈
因名丁公藤也【地】〔图经曰〕生南山山谷今荣州蓝田有之〔道地〕泉州【时】〔生〕春生苗
〔采〕八月或不拘时取藤【收】日干【用】藤【质】类紫藤【色】紫褐【味】辛【性】温散
【气】气之浓者阳也【臭】朽【主】排风除痹【制】锉碎用【治】〔疗〕〔别录云〕除诸风
卷之二十一木部下品之下
木之木
无毒 植生
盐麸子主除痰饮瘴疟喉中热结喉痹止渴解酒毒黄胆飞尸蛊毒天行寒热痰嗽变白生毛发○
树白皮主破血止血蛊毒血痢杀蛔虫并煎服○根白皮主酒疸（名医所录）【名】叛奴盐【苗】〔图
经曰〕叶如椿其子秋熟作穗粒如小豆上有盐似雪食之酸咸止渴〔陈藏器云〕蜀人谓之酸桶博
物志云酸桶七月出穗上有盐着可为羹亦谓之酢桶吴人名为乌盐是也【地】〔图经曰〕生吴蜀
山谷【时】〔生〕春生叶〔采〕七八月取子【收】日干【用】子根皮【质】类小豆【色】白
【味】酸【性】微寒收【气】气薄味浓阴也【臭】朽【主】痰饮喉痹【制】干捣末用【治】
〔疗〕〔陈藏器云〕除头风白屑【合治】根白皮捣碎合米泔浸一宿平旦温服一二升治酒疸【解
】蛊毒药毒酒毒
卷之二十一木部下品之下
木之木
无毒 植生
杉材主疗漆疮（名医所录）【苗】〔图经曰〕木类松而劲直叶附枝生若刺针尔雅云 （音
彼）
（胡甘切与杉同）郭璞注云 似松生江南可以为船及棺材作柱埋之不腐也又杉菌味苦辛微
温
生积年杉木上若菌状〔衍义曰〕杉其干端直大抵如松冬不凋但叶阔成枝庐山有万杉寺即此杉
也【地】〔图经曰〕出宜州庐山今南中深山处处有之【时】〔生〕经冬不凋〔采〕无时【收】
日干【用】木有油者良【质】类松而劲直【色】紫【味】辛【性】微温散【气】气之浓者阳
也【臭】香【主】心腹胀痛【制】锉碎或煮汁用【治】〔疗〕〔唐本注云〕除心腹胀痛去恶
气水煮捋香港脚肿满〔日华子云〕治风毒贲豚霍乱上气煎服并淋洗
卷之二十一木部下品之下
木之草
无毒（陈藏器云）有小毒 植生
接骨木主折伤续筋骨除风痒龋齿可作浴汤（名医所录）【名】木蒴 【苗】〔图经曰〕木
高一二丈花叶都类陆英水芹辈但树高硕尔其木轻虚无心斫枝插土易活人家亦种之【地】〔图
经曰〕旧不着所出州土今近京皆有之【时】〔生〕春生叶〔采〕无时【收】日干【用】木叶
根皮【质】类陆英【色】青白【味】苦【性】平泄【气】味浓于气阴中之阳【臭】朽【主】
折伤续筋骨【制】锉碎用【治】〔疗〕〔陈藏器云〕根皮消痰饮下水肿及痰疟煮服当下及吐立
瘥
多服令人吐
卷之二十一木部下品之下
木之木
有毒 植生
枫柳皮主风龋齿痛（名医所录）【苗】〔唐本注云〕叶似槐茎赤根黄六月子熟绿色而细
【地】
〔图经曰〕出原州【时】〔生〕春生叶〔采〕无时【收】日干【用】茎皮【色】赤白【味】
辛【性】大热散【气】气之浓者阳也【臭】腥【主】止痢齿痛【制】锉碎用【治】〔疗〕〔
陈藏器云〕止水痢〔别录云〕治中热游及火烧外痛烧末敷兼治炙疮
卷之二十一木部下品之下
木之木
无毒 植生
