<!-- { "loadSidebar": true } -->
日三服○治鼻衄眩冒欲死烧乱发细研水服方寸匕须臾更吹少许入鼻中○治小儿童舌欲死以乱
发灰细研半钱敷舌下日不住用之○治食中误吞发绕喉不出取己头乱发烧灰水调服一钱匕○治
尸疰烧乱发如鸡子大为末水调服之○治小儿斑疮及豌豆疮烧发灰水服三钱匕【合治】发灰合
酒服方寸匕治小儿惊啼○乱发如鸡子大烧灰合盐汤服之治霍乱烦燥以吐为度不吐再服○乱发
合爪甲烧灰酒服方寸匕治无故遗血○乱发如鸡子大合猪脂半斤煎令尽分二服治女劳疸身目皆
黄发热恶寒小腹急满小便难内大热乃大劳交接后入水所致也○乱发一团如梨许大合鸡子黄煮
熟二物相和于铫子炭火熬初甚干少顷发焦遂有液出旋取置一瓷盏中以液尽为度取此液敷热疮
上即又以苦参末掺之○乱发烧灰合猪脂涂治小口燕口两角生疮○乱发合露蜂房蛇蜕皮各烧灰
酒调服方寸匕治口疮久不合神验○收自己乱发洗净晒干每一两合椒五十粒泥封固入炉大火
如黑糟细研酒调服一钱匕髭发黑长
卷之二十二人部
人乳
无毒
人乳汁主补五脏令人肥白悦泽（名医所录〔衍义曰〕人乳汁治目之功多何也人心生血肝
脏之肝受血则能视盖水入于经其血乃成又曰上则为乳汁下则为月水故知乳汁即血也用以点眼
岂有不相宜者血为阴故其性冷脏寒人如乳饼酪之类不可多食虽曰牛羊乳然亦不出乎阴阳造化
尔）【色】白【味】甘【性】冷平缓【气】气之薄者阳中之阴【臭】腥【主】明目止泪【治】
〔疗〕〔日华子云〕点眼止泪并疗赤目使之明润〔别录云〕首生男乳疗目赤痛多泪又疗月经
不通饮三合即通又误食啖蛇牛肉欲死饮乳汁一升立愈欲知啖蛇者毛发向后顺者是也〔补〕〔日
华子云〕益气治瘦悴悦皮肤润毛发【合治】合雀屎去目赤 肉○以五合合三年陈酱五合和研
用生布绞取汁不计时候少少与服疗卒中风不语舌根强硬良久当语
卷之二十二人部
头垢
无毒
头垢主淋闭不通（名医所录）【治】〔疗〕〔陶隐居云〕头垢为丸服之治噎及劳复用悦泽
人
者佳〔别录云〕头垢烧热水为丸如梧桐子大饮服一丸治伤寒病后欲令不劳复有验○头垢水调
服一小豆大治百邪鬼魅○头垢治紧唇敷之妙○头垢一分熟水调下治马肝杀人○头垢治竹木刺
在肉中不出者涂之即出○故腻头巾浸取汁暖服一升治天行劳复作渴○故头巾垢一钱匕热汤中
烊服之主食自死鸟兽肝中毒○头 三年者主卒心痛沸汤煮取汁饮之以头 于闲处碗覆之周时
开即愈【合治】头垢合酸浆煎膏服之治噎病立愈○头垢少许合热牛粪治犬咬人重发疮者效○
头垢合苦参末酒调敷治蜈蚣咬人痛不可忍者立效【解】蛊毒及蕈毒米饮或酒化下并以吐为度
卷之二十二人部
人牙齿
人牙齿除劳治疟蛊毒瓦斯（名医所录）【味】咸【性】平软【气】味浓气薄阴中之阳【制】
烧灰存性细研用【合治】齿 和黑虱研涂出箭头并恶刺破痈肿○人牙齿烧灰细研合酥调贴痈
疮
卷之二十二人部
耳塞
无毒
耳寒治颠狂鬼神及嗜酒（名医所录）【名】脑膏泥丸脂【性】温【气】气之浓者阳也
卷之二十二人部
人屎
无毒附坑中青泥

人屎寒主疗时行大热狂走解诸毒宜用绝干者捣末沸汤沃服之○东向圊（音
青）厕溺坑中青泥疗喉痹消痈肿若已有脓即溃（名医所录）【治】〔疗〕〔陶隐居云〕交广俚
（音
里）人同焦铜为箭镞射人才伤皮便死惟饮粪汁即瘥而射猪狗不死以其食粪故也时行大热饮粪
汁亦愈今近城寺别塞空罂口内粪仓中积年得汁甚黑而苦名为黄龙汤疗温病垂死皆瘥〔唐本注
云〕人屎主诸毒卒恶热黄闷欲死新者最效与水和服之其干者烧之烟绝水渍饮汁名破棺汤主伤
寒热毒水渍饮弥善破疔肿开以新者封之一日根烂〔衍义曰〕人屎用干陈者为末于阴地净黄土
中作五六寸小坑将末三两匙于坑中以新汲水调匀良久俟澄清与时行大热狂渴须水人饮之愈今
世俗谓之地清然饮之勿极意恐过多耳〔别录云〕治蛇咬以屎浓敷上后帛裹之即消○治小儿阴
疮屎烧灰敷之瘥【合治】粪清冷腊月截淡竹去青皮浸渗取汁治天行热狂热疾中毒并恶疮蕈毒
取汁服浸皂荚甘蔗治天行热疾○治产后阴下脱人屎炒令赤以酒服方寸匕日三○骨蒸热取屎干
烧令外黑内水中澄清每旦服一小升至晚合小童便服一小升以瘥为度
卷之二十二人部
人溺
无毒
人溺疗寒热头疼温气（名医所录）【用】童子者佳【味】咸【性】寒软【气】味浓于气
阴也【主】明目益声【治】〔疗〕〔唐本注云〕尿煎服之每服一升主卒血攻心被打内有瘀血及
治症积满腹诸药不瘥者服之皆下血片块亦治久嗽上气失音○尿坑中竹木主小儿齿不生正旦刮
涂之即生〔日华子云〕止劳渴润心肺疗血闷热狂扑损瘀血运绝及困乏揩洒皮肤治皲裂能润泽
人蛇犬等咬以热尿淋患处〔陈藏器云〕润肌肤利大肠推陈致新止咳嗽治肺痿鬼气 病弥久停
臭者佳恐性冷当以热物和温服之妙【合治】尿合葱豉作汤服之治人初患头痛○尿一升合姜葱
各一分煎三两沸乘热饮之治难产及胞衣不下立效
卷之二十二人部
溺白
溺白 疗鼻衄汤火灼疮（名医所录）【名】人中白【色】白【味】咸【性】凉软【气】
味浓于气阴也【臭】臊【主】传尸热劳膈热肺痿【制】研细如粉【治】〔疗〕〔唐本注云〕烧
研为细末敷紧唇疮妙〔日华子云〕止吐血鼻洪羸瘦渴疾【合治】人中白不限多少刮在新瓦上
用火 干研入麝香少许合酒调下三钱止血汗鼻衄五七日不止者立愈○秋石还元丹补暖悦色进
饮食益下元久服去百疾强骨髓补血开心益志炼人中白方男子小便十石更多不妨先 大锅灶一
副于空屋内锅上用深瓦甑接锅口令高用纸筋杵锻石泥却甑缝并锅口勿令通风候干下小便只可
于锅中及七八分以来灶下用焰火煮专令人看之若涌出即添冷小便些小勿令涌出熬久候干细研
入好盒子内如法固济入炭炉中 之旋取三二两再研如粉煮枣瓤为丸如绿豆大每服五七丸渐至
十五丸空心温酒盐汤下久服脐下常如火暖诸般冷疾皆愈久年冷劳虚惫甚者服之皆壮盛其药常
要近火或时复养火三五日功效大也
卷之二十二人部
妇人月水
妇人月水解毒箭并女劳复（名医所录）【治】〔疗〕〔陈藏器云〕经衣主金疮血涌出取衣
热
炙熨之又烧灰敷虎野狼伤疮〔别录云〕女人月经赤衣烧灰熟水调服方寸匕治丈夫热病瘥后交接
复发忽卵缩入肠肠中绞痛欲死立效○月水治剥马被骨刺破毒欲死敷疮口立效○妇人月经衣和
血烧灰水调方寸匕治阴阳易病【合治】童女月经衣和血烧灰合酒服方寸匕治霍乱困笃立愈○
妇人月经衣烧灰合酒服方寸匕治聚血兼箭镞在胸喉间效【解】月水同屎汁解交州夷人以焦铜
为镞毒药于镞锋上中人即沸烂须臾骨坏者效
卷之二十二人部
浣汁
浣 （音昆）汁解毒箭并女劳复亦善扶南国旧有奇术能令刀斫不入惟以月水涂刀便死此
是污秽坏神气也人合药所以忌触之此既一种物故从屎溺之例（名医所录）
卷之二十二人部
人精
人精和鹰屎亦灭瘢（名医所录）【治】〔疗〕〔别录云〕治金疮血不止以精涂之○治瘤以
精一合或半合亦得青竹筒盛火上烧炮之以器承取汁密置器中数敷之良【合治】人精合鹰屎白
去面上靥敷之二日愈合白蜜亦得及治汤火灼疮令不痛速愈
卷之二十二人部
怀妊妇人爪甲
怀妊妇人爪甲取细末置目中去翳障（名医所录）【治】〔疗〕〔唐本注云〕手指甲能催生
〔衍义曰〕人指甲治鼻衄细细刮取俟血稍定去瘀血于所衄鼻中搐之立愈独不可备则众人取之
甚善治衄药并法最多或效或不效故须博采以备道途田野中用可也〔别录云〕治忍小便胞转者
取自己爪甲烧灰水调服之并妇人淋及尿血并治之
卷之二十二人部
天灵盖
天灵盖主传尸尸疰鬼气伏连久瘴劳疟寒热无时者此死人顶骨十字解者烧令黑细研白饮和
服亦合诸药为散用之方家婉其名尔（名医所录）【味】咸【性】平软【气】气之薄者阳中之
阴【治】〔疗〕〔陈藏器云〕弥腐烂者入用有一片如三指阔此骨是天生天赐盖甲一身之骨未合
即未有只有囟门取得后用 灰火罨一夜待腥秽气出尽却用童儿溺于瓷锅子中煮一伏时满漉出
于屋下掘一坑深一尺置天灵盖于中一伏时其药魂归神效阳人使阴阴人使阳〔日华子云〕治肺
痿乏力羸瘦骨蒸劳及盗汗等入药酥炙用〔别录云〕治犬咬众治不瘥毒攻人烦乱唤已作犬声者
烧灰为末以水服方寸匕诸犬咬疮不瘥吐白沫者为毒入心叫唤似犬声以髑髅骨烧灰研以东流水
调方寸匕按天灵盖神农本经人部惟发 一物外余皆出后世医家或禁术之流奇怪之论殊非仁人
之用心世称孙真人有大功于世以杀命治命尚有阴责何况于是乎近数见医家用以治传尸病未有
一效者信本经不用未为害也残忍伤神又不急于取效苟有可见仁者宜尽心焉苟不以是说为然决
为庸人之所惑乱设云非此不可是不得已则宜以年深尘泥所渍朽者为良以其绝尸气也
卷之二十二人部
人髭
人髭唐李 尝疾医诊之云得须灰服之方止○太宗遂自剪髭烧灰赐服之复令敷痈疮立愈故
白乐天云剪须烧药赐功臣○仁宗皇帝赐吕夷简古人有语髭可治疾今朕剪髭与之合药表朕意
卷之二十二
一十种陈藏器余
人血主羸病患皮肉干枯身上麸片起又狂犬咬寒热欲发者并刺热血饮之○人肉治瘵疾○人
胞主血气羸瘦妇人劳损面皮 黑腹内诸病渐瘦悴者以五味和之如 （音饼甲也）法与食之
勿
令知妇人胞衣变成水味辛无毒主小儿丹毒诸热毒发寒热不歇狂言妄语头上无辜发竖虚痞等此
人产后时衣埋地下七八年化为水清澄如真水南方人以甘草升麻和诸药罐盛埋之三五年后拨去
取为药主天行热病立效○梅师方（治草蛊其状入咽刺痛欲死者取胞衣一具切曝干为末热水调
一钱匕最疗蛇蛊蜣螂草毒等）○妇人 裆主阴易病当阴上割取烧末服方寸匕童女 益佳若女
患阴易即须男子 也阴易病者人患时行病起后合阴阳便即相着甚于本病其候小便赤涩寒热甚
者是服此便通利不尔炙阴二七壮又妇人 主胞衣不出覆井口立下取本妇人者为佳○人胆主鬼
气尸疰伏连○男子阴毛主蛇咬口含二十条咽其汁蛇毒不入腹内也○死人枕及席患疣拭之二七
遍令烂去疣尝有妪人患滞冷积年不瘥徐嗣伯为诊曰此尸疰也当以死人枕煮服之乃愈于是往古
冢中取枕枕已一边腐缺妪服之即瘥张景年十五岁患腹胀面黄众药不能治以问徐嗣伯嗣伯曰此
石蝤耳极难疗当取死人枕煮服之得大蝤虫头坚如石者五六升病即瘥沈僧翼患眼痛又多见鬼物
嗣伯曰邪气入肝可觅死人枕煮服之竟可埋枕于故处如其言又愈王宴问曰三病不同皆用死人枕
