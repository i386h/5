<!-- { "loadSidebar": true } -->
聋内之亦治手足皴〔孟诜云〕脂可合面脂〔别录云〕鹅羽治误吞 若指 者烧数枝末饮服之
○白鹅屎治小儿鹅口不食乳者汁灌口中愈〔补〕〔日华子云〕子补中益气〔食疗云〕子补五
脏【合治】尾烧灰合酒服治噎【禁】苍鹅不宜多食发疮脓及令人易霍乱发痼疾子亦发痼疾【解
】肉解服丹石人毒
卷之二十六禽部上品
羽虫
无毒附白鸭屎肉 卵生
肪主风虚寒热○白鸭屎主杀石药毒解结缚散蓄热○肉补虚除热和脏腑利水道（名医所
录）【名】刀鸭（小鸭也）通（白鸭屎也）【地】〔衍义曰〕江湖间处处有之〔陶隐居云〕
即鸭
然有家鸭有野鸭〔陈藏器本草〕尸子云野鸭为凫家鸭为 〔尔雅云〕野凫 注云鸭也如此则
凫皆是鸭也又云本经用 肪即家鸭也如此所说各不同其意不定又按唐王勃滕王阁记云落霞
与孤 齐飞则明知 为野鸭也勃乃唐之名儒必有所据故知 为野鸭明矣【时】〔采〕九月后
【用】脂【色】黄【味】甘【性】大寒【气】气之薄者阳中之阴【臭】腥【治】〔疗〕〔唐本
注云〕鸭肪治水肿○鸭肉治小儿惊痫○鸭头治水肿通利小便〔日华子云〕野鸭消食及治热毒
风并恶疮疖杀腹脏一切虫○家鸭消热毒利小肠止惊痫及痢绿头者亦佳○卵治心腹胸膈热〔孟
诜云〕野鸭消十二种虫平胃气调中轻身及治身上小热疮多年不愈者食之瘥○白鸭肉治小儿头
生疮肿○粪治热毒毒痢〔食疗云〕屎可拓蚯蚓咬疮〔别录云〕青雄鸭治卒大腹水病以水五升
煮取一升饮尽浓盖之取汗瘥〔补〕〔日华子云〕家鸭补虚〔孟诜云〕野鸭补中益气【合治】
白鸭肉合葱豉作汁饮之治卒烦热○鸭粪和鸡子白调敷热毒疮及肿毒内消○青头鸭一只细切和
米并五味煮令极熟作粥空腹食之治十种水病不瘥垂死者○白鸭一只去毛肠汤洗 （甫云切半
蒸饮）饭半升以饭姜酿鸭腹中缝合蒸候熟食之治水气胀满浮肿小便涩少【禁】凡鸟自死口不
闭者食之杀人黑鸭食之能滑中发冷痢下香港脚鸭卵多食发气动冷疾令背膊闷小儿食之脚软不能
行【忌】鸭卵及肉不可合鳖肉同食能害人野鸭病患不可与木耳胡桃豉同食【解】鸭血解诸毒
及野葛毒饮之瘥家鸭肉解丹毒白鸭屎汁和水调服解服石药过剂者及金银铜铁毒
卷之二十六禽部上品
羽虫
无毒 卵生
鹧鸪主岭南野葛菌毒生金毒及温瘴久欲死不可瘥者合毛熬酒渍之生捣取汁服最良（名医
所录）【名】越雉随阳鸟【地】〔图经曰〕生江南今江西闽广蜀夔州郡皆有之其形似母鸡臆前
有白圆点背间有紫赤毛彼人呼为越雉南越志云鹧鸪虽东西回翔然开翅之始必先南翥故谓之随
阳鸟崔豹古今注云人言其名自呼此则不然其鸣若云钩 格KT 即郑谷所谓相呼相唤湘江曲
者是也【时】〔生〕无时〔采〕无时【用】毛肉【质】类母鸡【色】紫赤【味】甘【性】温
缓【气】气浓于味阳也【治】〔疗〕〔图经曰〕其脂膏手可以已瘅（徒用切）瘃（ 王切）令
不龟
裂〔衍义曰〕肉治瘴〔补〕〔孟诜云〕肉能补五脏益心力聪明【合治】肉合酒服治蛊气瘴疾
欲死者【禁】其自死者不可食【忌】与竹笋同食令人小腹胀【解】蛇菌等毒
卷之二十六禽部上品
羽虫
无毒 卵生
雁肪（出神农本经）主风挛拘急偏枯气不通利久服益气不饥轻身耐老（以上朱字神农本
经）
长毛发须眉（以上黑字名医所录）【地】〔图经曰〕生江南池泽〔陶隐居云〕大曰鸿小曰雁今
雁类亦有大小皆同一形然冬则南翔夏则北徂时当春夏则孳（音兹）育于北又别有野鹅大于雁
犹
似家苍鹅谓之 （音加）鹅雁肪自不多有食其肉亦好〔衍义曰〕雁人多不食者谓其知阴阳之
升
降分长少之行序世谓之天厌亦道家之一说尔雁为阳鸟其义未尽兹盖得中和之气热则即北寒则
即南以就和气所以为礼币者一以取其信二以取其和也【时】〔生〕无时〔采〕无时又云冬月
取者良【用】肪毛【色】白【味】甘【性】平【气】气之薄者阳中之阴【臭】腥【治】〔疗〕
〔唐本注云〕雁喉下白毛治小儿痫疾〔日华子云〕雁肪治风麻痹○其毛自落者小儿带之疗惊
痫〔衍义曰〕雁肪治诸风〔孟诜云〕雁膏可合生发膏及治耳聋〔补〕〔日华子云〕雁肪久食
助气壮筋骨【合治】骨灰和泔洗头长发○脂和豆黄作丸补劳瘦肥白人○雁屎白合人精和敷灸
疮肿痛○雁肪四两炼滤过每日空心合暖酒一杯肪一匙头饮之治风挛拘急偏枯血气不通利
【禁】六月七月食雁伤神【解】杀诸石药毒
卷之二十六禽部上品
羽虫
无毒 卵生
鱼狗主鲠及鱼骨入肉不可出痛甚者烧令黑为末顿服之煮取汁饮亦佳〔名医所录○谨按尔
雅云 （立及切）天狗也穴土为巢江东人呼为水狗埤雅云此鸟知天将雨之鸟也其形小不盈握
似
燕绀色而长喙短尾居溪曲以自藏匿犹雉分畿虽飞不越分域至春先高作巢及生子爱之恐堕稍下
作巢子生毛羽复益爱之又更下巢也亦自炫其毛羽日浴澄澜之间鲜缛可爱或谓之翡翠名前为翡
名后为翠又云雄赤曰翡雌青曰翠性善捕鱼故曰鱼师又谓之鱼虎其小者谓之翠碧今花工取以为
女人面饰者是也又虫部一种亦名鱼虎但不能翔而形质与此不侔也〕【名】鱼虎 鱼师 天狗
水狗 翠碧 鹬【地】出南海及江东今水泽处多有之【时】〔生〕春夏〔采〕无时【色】翠
【味】咸【性】平软【气】味浓于气阴中之阳【臭】腥【制】烧黑为末或煮汁用
卷之二十六
九种陈藏器余
鹬 注苏云如蚌鹬按鹬如鹑嘴长色苍在泥涂间作鹬鹬声人取食之如鹑无别余功苏恭云如
蚌鹬之相持也新注云取用补虚甚暖村民云田鸡所化亦鹌鹑同类也○ 蝉注陶云雀 蜩范按
是小鸟如鹑之类一名 郑注礼记以 为 又云 KT 母也庄子云赤 人食之无别功用也○
阳乌鹳注陶云阳乌是鹳按二物殊不似阳乌身黑颈长白殊小鹳嘴主恶虫咬作疮者烧为末酒下亦
名阳鸦出建州○凤凰台味辛平无毒主劳损积血利血脉安神异志云惊邪癫痫鸡痫发热狂走水磨
服之此凤凰脚下物如白石也凤虽灵鸟时或来仪候其栖止处掘土二三尺取之状如圆石白似卵然
凤鸟非梧桐不栖非竹实不食不知栖息那复近地得台入土正是物有自然之理不可识者今有凤处
未必有竹有竹处未必有凤恐是诸国麟凤洲有之如汉时所贡续弦胶即煎凤髓所造有亦曷足怪乎
今鸡亦有白台如卵硬中有白无黄云是牡鸡所生名为父公台本经鸡白橐橐字似台后人写之误耳
书记云诸天国食凤卵如此土人食鸡卵也○ 鸟主溪毒沙虱水弩射工蝈短狐虾须等病将鸟来
病患边则能 人身讫以物承之当有砂石出也其砂即是含沙射人砂是此虫之箭也亦可烧屎及毛
作灰服之亦可笼以近人令鸟气相吸山中水毒处即生此鸟当为食毒虫所致以前数病大略相似俱
是山水间虫含沙射影亦有无水处患者防之发夜卧常以手摩身体觉辣痛处熟视当有赤点如针头
急捻之以芋叶入肉刮却视有细沙石以蒜封疮头上不尔少即寒热疮渐深也其虾须疮桂岭独多着
者十活一二唯有早觉者当用芋草及大芋甘蔗等叶屈角入肉钩之深尽根蒜封可瘥须臾即根入至
骨其拔出如虾须疮号虾须疮有如疔肿最恶者人幽隐处自余六病或如疟及天行初着寒热亦有疮
出者亦有无疮者要当出得砂石迟缓易疗不比虾须 鸟如鸭而大眼赤嘴斑好生山溪中○巧妇
鸟主妇人巧吞其卵小于雀在林薮间为窠窠如小囊袋亦取其窠烧女人多以熏手令巧尔雅云桃虫
鹪注云桃雀也俗呼为巧妇鸟也○英鸡味甘温无毒主益阳道补虚损令人肥健悦泽能食不患冷常
有实气而不发也出泽州有石英处常食碎石英体热无毛飞翔不远人食之取其英之功也如雉尾短
腹下毛赤肠中常有碎石瑛凡鸟食之石入肠必致销烂终不出今人以末石瑛饲鸡取其卵而食则不
如英鸡○鸵鸟矢无毒主人中铁刀入肉食之立销鸟如驼生西夷好食铁永徽中吐火罗献鸟高七尺
如驼鼓翅行能食铁也○ 水鸟人家养之厌火灾似鸭绿衣驯优不去出南方池泽尔雅云 （
音坚也） 畜之厌火灾博物志云 巢于高树生子穴中衔其母翅飞下
卷之二十七禽部中品
羽虫
无毒附脑头血屎
雀卵主下气男子阴痿不起强之令热多精有子○脑平主耳聋○头血主雀盲○雄雀屎温疗目
痛决痈疖女子带下溺不利除疝瘕（名医所录）【名】青丹 白丁香（并雄雀粪也） 雀苏（黄
口
小雀粪也）【地】〔图经曰〕旧本不着所出州土今处处有之○谨按埤雅云雀头如颗蒜目如擘椒
物之至淫者也头紫颔嘴黑色腮白身尾苍褐有黑斑相杂其声啧啧不息其行轻捷跳跃不定盖其性
属阳故也正谓凡动属火所以功用能助阴道而益阳也【时】〔生〕春夏〔采〕五月取卵冬月取
肉腊月取屎【用】卵及头血雄雀屎脑【色】苍褐有斑【味】酸【性】温收【气】气浓于味阳
也【臭】腥【主】益精强阴【制】〔雷公云〕雀苏凡使勿用雀儿粪其雀儿口黄未经淫者粪是
苏若底作尖在上者是雄两头圆者是雌阴人使雄阳人使雌凡采之先去两畔有附子生者勿用然后
于钵中研如粉煎甘草汤浸一宿倾上清甘草水尽焙干任用【治】〔疗〕〔陶隐居云〕头血治黄昏
目无所见谓之雀盲○雄雀屎治龋齿痛有虫以绵裹塞孔中日二三易之〔日华子云〕肉缩小便治
血崩带下〔孟诜云〕脑涂冻疮〔别录云〕雄雀粪治咽喉闭塞口噤细研每服半钱匕温水调下及
治诸痈不消已成脓者取涂头上即破又治小儿中风口噤食乳不下以雀屎白水丸如麻子大服二丸
即愈〔补〕〔唐本注云〕肉起阳道食之令人有子〔日华子云〕肉益气暖腰膝〔孟诜云〕肉十
月以后正月以前食之续五脏不足助阴道益精髓【合治】卵白合天雄菟丝子末为丸空心酒下五
丸治男子阴痿不足女子带下便溺不利除疝瘕决痈肿续五脏气○屎合首生男儿乳研如薄泥点目
中肉赤脉贯瞳子者即消○合蜜和为丸饮服之治症瘕久痢冷病或和少干姜服之大肥悦人○腊
月收雀屎合干姜桂心艾等为丸治 癖诸块伏梁入腹能烂 癖患痈肿若不溃以一丸敷之立决及
治急黄欲死以二丸细研水温服之○白丁香半两捣罗为末每服一钱匕合温酒不拘时调下治妇人
吹奶【忌】雀肉不可与李子同食又妊妇合酱食之令子面上多生斑 同酒食之令子心淫乱
卷之二十七禽部中品
羽虫
有小毒
燕屎主蛊毒鬼疰逐不祥邪气破五癃利小便（神农本经）【名】〔燕〕 玄鸟【地】〔图经
曰〕
生高山平谷今处处有之〔陶隐居云〕燕有两种有胡有越紫胸轻小者是越燕不入药用胸斑黑声
大者是胡燕俗呼为夏侯者是也其作窠喜长人言有容一疋绢者令家富窠亦入药用与屎同惟抱子
处者为佳〔别录云〕一种石燕暖无毒在乳穴石洞中冬月采之堪食余不中食只可治病也【时】
