<!-- { "loadSidebar": true } -->
合脑大小搭头至额治头风掣疼即止○合蛤粉熔和得所成球每用二钱以猪肝二两批开装药在内
麻线扎定水一碗同入铫子内煮熟取出乘热熏治雀目至温冷并肝食之其效如神
卷之二十九虫鱼部上品
甲虫
无毒
牡蛎（出神农本经）主伤寒寒热温疟洒洒惊恚怒气除拘缓鼠痿女子带下赤白久服强骨节
杀
邪鬼延年（以上朱字神农本经）除留热在关节荣卫虚热去来不定烦满止汗心痛气结止渴除老
血
涩大小肠止大小便疗泄精喉痹咳嗽心胁下痞热（以上黑字名医所录）【名】蛎蛤 牡蛤 蛎
房
真海 牡蛎 山 莆 石牡蛎 石鱼蛎【地】〔图经曰〕生东海池泽今海傍皆有之而南
海闽中及通泰间尤多此物附石而生 相连如房故名蛎房初生海边才如拳石四面渐长有一二
丈崭岩如山每一房内有 肉一块肉之大小随房所生大房如马蹄小者如人指面每潮来则诸房皆
开有小虫入则合之以充腹海人取之皆凿房以烈火逼开之挑取其肉而其壳左顾者为雄右顾者则
牝蛎耳或曰以尖头为左顾大抵以大者为贵南人以其肉当食品其味甚美更有益兼令人细肌肤美
颜色海族之最可贵者也〔衍义曰〕牡蛎经中不言左顾止从陶隐居说其酉阳杂俎云牡蛎言牡非
为雄也且如牡丹岂可更有牝丹也今则合于地人面向午位以牡蛎顶向子视之口口在左者为左顾
此物本无目如此焉得更有顾盼也【时】〔生〕无时〔采〕无时【用】左顾者入药【色】青白
【味】咸【性】平微寒【气】气薄味浓阴中之阳【臭】腥【主】敛盗汗止泄精【行】足少阴
经【助】贝母为之使得甘草牛膝远志蛇床良【反】恶麻黄吴茱萸辛夷【制】〔雷公云〕凡修
事二十个用盐一两以东流水煮一伏时后入火中烧令通赤然后入钵中研如粉用【治】〔疗〕〔药
性论云〕除女子崩中止盗汗消风热定痛祛温疟〔陈藏器云〕捣为粉扑之治大人小儿盗汗〔海
药云〕去烦热并小儿惊痫〔汤液本草云〕能软积气之痞及泄水气〔别录云〕白者为末水调涂
疗一切痈肿未成脓者效【合治】以柴胡引之去胁下硬○以茶引之能消结核○以大黄引之能除
股间肿○合地黄为之使能益精收涩止小便久服强骨节杀邪鬼延年○合麻黄根蛇床子干姜为粉
去阴汗○肉于姜醋中生食之主丹毒酒后烦热渴○和杜仲服止盗汗蜜丸服三十丸令人面光白永
不值时气主鬼交精出加地黄小草○以十分合石膏五分捣末酒服方寸匕日三四服或蜜丸如梧子
大服疗大病瘥后小劳鼻衄○腊日端午日黄泥裹 通赤为末用活鲫鱼煎汤调下一钱匕小儿服半
钱匕治一切渴○以四两火 过出火毒合玄参三两捣罗为末糊丸梧子大食后临卧各三十丸酒下
治丈夫妇人瘰 最效○以二两火 过合炮干姜一两为细末冷水调涂治水 偏大小不定疼痛【
解】〔肉〕解丹毒
卷之二十九虫鱼部上品
甲虫
有毒 卵生
龟甲（出神农本经）主漏下赤白破症瘕 疟五痔阴蚀湿痹四肢重弱小儿囟不合久服轻身
不
饥（以上朱字神农本经）头疮难燥女子阴疮及惊恚气心腹痛不可久立骨中寒热伤寒劳复或肌
体
寒热欲死以作汤良益气资智亦使人能食（以上黑字名医所录）【名】神屋 神龟 灼过者
名败
龟败将 漏天机【地】〔图经曰〕龟甲乃水中神龟也生南海池泽及湖水中今江湖间皆有之
其龟骨白而浓色至分明所以供卜及入药用以长一尺二寸为善败龟乃钻灼之多者一名漏天机一
说入药须用神龟神龟底壳当心前有一处四方透明如琥珀色者是矣其头方壳圆脚短者为阳龟形
长头尖脚长者为阴龟阴人用阳阳人用阴今医家当如此分别而用之【时】〔生〕无时〔采〕无
时【用】壳【色】黄黑【味】咸甘【性】平缓【气】味浓于气阴中微阳【臭】腥【主】滋阴
【反】恶沙参蜚蠊畏狗胆【制】刮去皮酥涂炙黄研细入药【治】〔疗〕〔药性论云〕甲烧灰涂
疗小儿头疮不燥及脱肛○血亦主脱肛〔日华子云〕败龟板治麻痹入药酥炙用〔食疗云〕肉主
除温瘴气风痹身肿 折〔补〕〔陶隐居云〕肉作羹 火补人【合治】肉酿酒主大风缓急四肢
拘挛或久瘫缓不收摄者并效○壳末合酒服主风脚弱○败龟板末合酒服二钱疗风疾○败龟板米
醋炙捣为末米饮调下二钱匕疗产前后痢【禁】勿令中湿中湿则有毒十二月勿食龟肉食之杀人
卷之二十九虫鱼部上品
甲虫
无毒附龟尿龟筒 龟 龟 卵生
秦龟主除湿痹气身重四肢关节不可动摇（名医所录）【名】山龟【地】〔图经曰〕秦龟山
中龟不入水者是也生山之阴土中或云秦以地称云生山之阴者是秦地山阴也其形大小无定大者
有如碑趺食草根竹萌冬月藏土中至春而出游山谷中今市肆间人或畜养为玩至冬而埋土穴中然
药中稀用卜人亦取以占山泽揭取其甲亦堪饰器物又一种 龟小夹长尾腹下有横折见蛇则呷而
食之故肉寒有毒江东人谓之陵龟即夹蛇龟也尔雅所谓水龟又谓摄龟〔日华子云〕呷蛇龟是也
能疗蛇毒又有 平微毒大甲可以卜即尔雅所谓灵龟也按岭表录异云 俗谓之兹夷又名灵
盖山龟之大者人立背上可负而行潮循间甚多乡人取壳以生得全者为贵初用木楔出其肉龟被
楚毒鸣吼如牛声动山谷工人以其甲通明黄色者煮拍陷 玳为器今所谓龟筒者是也据此乃别是
一种山龟未必是此秦龟也其入药亦以生脱者为上凡龟之类甚多而时人罕复遍识盖近世货币所
不用而知卜术者亦稀又药中用龟尿最难得孙光宪北梦琐言载其说云龟之性妒而与蛇交或雌蛇
至有相趁斗噬力小者或至毙采时取雄龟于瓷碗中或小盘中置之于后以鉴照龟既见鉴中影往往
淫发而失尿急以物收取又以纸炷火上 热以点其尻亦致失尿然不及鉴照之 也〔衍义曰〕秦
龟生秦地山中多老龟极大而寿其大者为胜取龟筒治疗亦入众药以其灵于物医家故用补心然甚
有验【时】〔生〕无时〔采〕二月八月取【用】甲肉血溺【色】黄黑【味】苦【性】泄【气】
味浓于气阴也【臭】腥【主】壮筋骨除湿痹【制】甲酥炙令黄用肉血溺生用肉或熟用【治】
〔疗〕〔陶隐居云〕 血涂俚人毒箭伤○龟溺治久嗽亦断疟〔日华子云〕 血疗中刀箭
闷绝饮之即瘥皮甲名 皮治血疾若无生血煎汁代之○夹蛇龟肉生捣 敷蛇毒〔海药云〕山龟
壳治妇人赤白漏下破积症顽风冷痹关节气壅或经卜者更妙〔陈士良云〕 龟肉主筋脉凡扑损
生研浓涂之或取血作酒饮之立效〔陈藏器云〕溺滴耳中主耳聋〔抱朴子云〕 龟尾人带之以
辟蛇蛇中人刮此敷之其疮亦愈〔别录云〕溺治小儿龟背涂摩胸背上即瘥
卷之二十九虫鱼部上品
甲虫
无毒
真珠主手足皮肤逆胪镇心绵裹塞耳主聋敷面令人润泽好颜色粉点目中主肤翳障膜（名医
所录）【名】真珠子【地】〔图经曰〕出廉州北海生于珠牡俗谓之珠母珠牡蚌类也按岭表录异
廉州边海中有洲岛岛上有大池谓之珠池每岁刺史亲监珠户入池采老蚌割取珠以充贡池虽在海
上而人疑其底与海通池水乃淡此不可测也士人采小蚌肉作脯食之往往得细珠如米者乃知此池
之蚌随大小皆有珠矣而今取珠牡云得之海傍不必是珠池中也其北海珠蚌种类小别人取其肉或
有得珠者但不常有其珠亦不甚光莹药中不堪用又蚌属中有一种似江珧者其腹亦有珠皆不及南
海者奇而且多入药须用新完未经钻缀者为佳〔海药云〕生南海石决明产出也蜀中西路女瓜亦
出真珠是蚌蛤光白甚好不及舶上者彩耀欲穿透须得金刚钻也〔衍义曰〕河北塘泺中亦有围及
寸者色多微红珠母与廉州者不相类但清水急流处其色光白水浊及不流处其色暗也【时】〔生〕
无
腥【主】安心明目【制】〔雷公云〕须取新净者以绢袋盛之然后用地榆五花皮五方草三味各
四两细锉了又以牡蛎约重四五斤以来先置于平底铛中以物四向 令稳然后着真珠于上方下锉
了三件药笼之以浆水煮三日夜勿令火歇日满出之用甘草汤淘净于臼中捣细似绢罗重重筛过却
更研二万匝方可用如研不细伤人脏腑【治】〔疗〕〔药性论云〕退眼中翳障白膜亦能坠痰〔
日华子云〕驻颜色〔衍义曰〕小儿风热药中多用之〔海药云〕除面 止泄【合治】合知母疗
烦热消渴○合左缠根治小儿麸豆疮入眼○二两为末合酒服尽治妊妇子死腹中立出减半服之亦
主难产○末合鸡冠血和丸如小豆大以三四粒内口中疗卒忤停口不能言○末一两合苦酒服主胞
衣不出
卷之二十九虫鱼部上品
甲虫

无毒附 卵生
玳瑁主解岭南百药毒俚人刺其血饮以解诸药毒（名医所录）【名】玳瑁【地】〔图经曰〕
生岭南山水间今亦出广南盖龟类也惟腹背甲皆有红点斑文其大者如盘身似龟首嘴如鹦鹉者是
也入药须生者为灵带之亦可以辟蛊毒凡遇饮食有毒则必自摇动其自死及煮拍为器者则不能神
矣昔唐嗣薛王之镇南海海人有献生玳瑁者王令揭取上甲二小片系于左臂欲以辟毒玳瑁甚被楚
毒复养于使宅后池伺其揭处复生还遣逆旧处并无伤矣今人多用杂龟筒作器皿又有一种 亦
玳瑁之类也其形如笠四足缦胡无指其甲有黑珠文采亦好但薄而色浅不任作器惟堪贴饰耳今人
谓之 皮不堪入药用【时】〔生〕无时〔采〕无时【用】甲生取者佳【质】类龟而有斑【色】
黄黑【味】咸【性】寒【气】味浓于气阴也【臭】臭【主】消痈毒止惊痫【制】锉碎入药或
水磨服亦可【治】〔疗〕〔日华子云〕破症结止惊痫等疾〔陈士良云〕去诸风毒行气血去胸膈
中风痰镇心脾逐邪热利大小肠通妇人经脉○甲壳亦似肉同疗心风邪解风热〔衍义曰〕治心经
风热〔别录云〕水磨浓汁服一盏疗中蛊毒
卷之二十九虫鱼部上品
羽虫
无毒 卵生
桑螵蛸（出神农本经）主伤中疝瘕阴痿益精生子女子血闭腰痛通五淋利小便水道（以
上朱
字神农本经）又疗男子虚损五脏气微梦寐失精遗溺久服益气养神（以上黑字名医所录）【名】
蚀疣 螳螂子 螂蜱蛸 【地】〔图经曰〕本经不载所出州土今在处有之螳螂逢木便产
一枚出子百数多在小木荆棘间桑上者兼得桑皮之津气故以为佳而货者多非真须连枝折取为验
然伪者亦以胶着桑枝上者不堪入药今出蜀州者佳【时】〔生〕秋生〔采〕三月四月取【收】
焙干【用】桑枝上者佳【色】黄【味】咸甘【性】平【气】味浓气薄阴中之阳【臭】腥【主】
男子肾衰漏精妊娠小便不禁【反】畏旋复花戴椹【制】〔雷公云〕凡采诸杂树上生者不堪入
药须觅桑树东畔枝上采得去核子用沸浆水浸淘七遍令水遍沸于瓷锅中熬令干用勿乱别修事却
无效也凡用采蒸之当火炙不尔令人泄【治】〔疗〕〔图经曰〕消风药中多用〔药性论云〕火炮
令熟空心食之止小便利因虚而小便利者加用之〔补〕〔药性论云〕主男子患虚冷肾衰精滑自
