<!-- { "loadSidebar": true } -->
　　葛根生汶山川谷，今处处有之，江浙尤多。春生苗，引藤蔓，长一、二丈，紫色；叶颇似楸叶而青；七月着花，似豌豆花，不结实；根形如手臂，紫黑色。五月五日午时采根，曝干。似入土深者为佳。今人多以作粉食之，甚益人。下品有葛粉条，即谓此也。古方多用根。

　　张仲景治伤寒，有葛根及加半夏葛根黄芩黄连汤，以其主大热解肌，开腠理故也。葛洪治（古对切）腰痛，取生根嚼之，咽其汁，多益佳。叶主金刃疮，山行伤刺血出，卒不可得药，但叶敷之，甚效。《正元广利方》金创、中风、痉，欲死者，取生根四大两，切，以水三升，煮取一升，去滓，分温四服。口噤者，灌下，即瘥。

　　草部中品之上卷第六

　　葛粉

　　葛粉，文具葛根条下。

　　草部中品之上卷第六

　　前胡

　　前胡旧不着所出州土，今陕西、梁、汉、江、淮、荆、襄州郡及相州、孟州皆有之。春生苗，青白色，似斜蒿；初出时有白芽，长三、四寸，味甚香美，又似芸蒿。七月内开白花，与葱花相类；八月结实；根细青紫色。二月、八月采，曝干。今 延将来者，大与柴胡相似，但柴胡赤色而脆，前胡黄而柔软不同耳。一说：今诸方所用前胡，皆不同；京师北地者，色黄白，枯脆，绝无气味。江东乃有三、四种：一种类当归，皮斑黑，肌黄而脂润，气味浓烈。一种色理黄白，似人参而细短，香味都微。又有如草乌头，肤黑而坚，有两、三歧为一本者，食之亦戟人咽喉。中破以姜汁渍，捣服之，甚下膈，解痰实。然皆非前胡也。今最上者，出吴中。又寿春生者，皆类柴胡，而大，气芳烈，味亦浓苦，疗痰下气最要，都胜诸道者。

　　草部中品之上卷第六

　　知母

　　知母生河内川谷，今濒河诸郡及解州、滁州亦有之。根黄色，似菖蒲而柔润；叶至难死，掘出随生，须燥乃止；四月开青花如韭花；八月结实。二月、八月采根，暴干用。《尔雅》谓之 （徒南切），又谓之 （直林切）藩是也。《肘后方》用此一物，治溪毒大胜。其法连根叶捣作散服之，亦可投水捣绞汁，饮一、二升。夏月出行，多取此屑自随。欲入水，先取少许投水上流，便无畏。兼辟射工。亦可和水作汤浴之，甚佳。

　　草部中品之上卷第六

　　贝母

　　贝母生晋地，今河中、江陵府、郢、寿、随、郑、蔡、润、滁州皆有之。根有瓣子，黄白色，如聚贝子，故名贝母。二月生苗，茎细，青色；叶亦青，似荞麦叶，随苗出；七月开花，碧绿色，形如鼓子花。八月采根，晒干。又云：四月蒜熟时采之，良。此有数种。《 诗》：言采其 （音虻）。陆机疏云：贝母也。其叶如栝蒌而细小。其子在根下，如芋子，正白，四方连累相着，有分解。今近道出者正类此。郭璞注《尔雅》云：白花叶似韭，此种罕复见之。此药亦治恶疮。《唐人记其事》云：江左尝有商人，左膊上有疮，如人面，亦无它苦。

　　商人戏滴酒口中，其面亦赤色。以物食之，亦能食，食多则觉膊内肉胀起。或不食之，则一臂痹。有善医者，教其历试诸药，金石草木之类，悉试之无苦。至贝母，其疮乃聚眉闭口。

　　商人喜曰：此药可治也。因以小苇筒毁其口，灌之，数日成痂遂愈，然不知何疾也。谨按《本经》主金疮，此岂金疮之类欤？

　　草部中品之上卷第六

　　栝蒌

　　栝蒌生洪农山谷及山阴也，今所在有之。实名黄瓜，《诗》所谓果裸之实是也。根亦名白药，皮黄肉白；三、四月内生苗，引藤蔓。叶如甜瓜叶作义，有细毛；七月开花，似葫芦花，浅黄色；实在花下，大如拳，生青，至九月熟，赤黄色。二月、八月采根，刮去皮，曝干，三十日成。其实有正圆者，有锐而长者，功用皆同。其根惟岁久入土深者佳。卤地生者有毒。谨按栝蒌，主消渴。古方亦单用之。孙思邈作粉法：深掘大根，浓削皮至白处，寸切之，水浸，一日一易，水经五日，取出烂捣，研，以绢袋盛之，澄滤，令极细如粉，去水，服方寸匕，日三、四服，亦可作粉粥乳酪中食之。并宜卒患胸痹痛，取大实一枚，切，薤白半升，以白酒七升，煮取二升，分再服。一方加半夏四两，汤洗去滑，同煮服更善。又唐崔元亮疗箭镞不出，捣根敷疮，日三易，自出。又疗时疾发黄，心狂烦热闷，不认人者。

　　取大实一枚，黄者，以新汲水九合，浸淘，取汁，下蜜半大合，朴硝八分，合搅令消尽，分再服，便瘥。

　　草部中品之上卷第六

　　大青

　　大青旧不载所出州土，今江东州郡及荆南、眉、蜀、濠、淄诸州皆有之。春生青紫茎，似石竹苗叶；花红紫色，似马蓼，亦似芫花；根黄。三月、四月采茎叶，阴干用。古方治伤寒黄汗、黄胆等，有大青汤。又治伤寒头身强，腰脊痛。葛根汤，亦用大青。大抵时疾药多用之。

　　草部中品之上卷第六

　　玄参

　　玄参生河间及冤句，今处处有之。二月生苗，叶似脂麻，又如槐柳，细茎青紫色；七月开花青碧色；八月结子黑色。亦有白花，茎方大紫赤色而有细毛；有节若竹者，高五、六尺；叶如掌大而尖长如锯齿；其根尖长，生青白，干即紫黑，新者润腻，一根可生五、七枚。三月、八月、九月采，曝干，或云蒸过日干。陶隐居云：道家时用合香。今人有传其法：以玄参、甘松香各杵末，均秤分两，盛以大酒瓶中，投白蜜渍，令瓶七、八分，紧封系头，安釜中煮，不住火，一伏时止火，候冷，破瓶取出，再捣熟。如干，更用熟蜜和，瓷器盛，荫埋地中，旋取，使入龙脑搜。亦可以熏衣。

　　草部中品之上卷第六

　　苦参

　　苦参生汝南山谷及田野，今近道处处皆有之。其根黄色，长五、七寸许，两指粗细；三、五茎并生，苗高三、二尺以来；叶碎青色，极似槐叶，故有水槐名，春生冬凋；其花黄白，七月结实如小豆子。河北生者无花子。五月、六月、八月、十月采根，曝干用。古今方用治疮疹最多，亦可治癞疾。其法：用苦参五斤，切，以好酒三斗，渍三十日，每饮一合，日三。

　　常服不绝，若觉痹，即瘥。取根皮末服之，亦良。

　　草部中品之上卷第六

　　石龙芮

　　石龙芮生泰山川泽石边。陶隐居云：近道处处有之，今惟出兖州。

　　一丛数茎，茎青紫色；每茎三叶，其叶芮芮，短小多刻缺；子如葶苈而色黄。五月采子；二月、八月采皮，阴干用。能逐诸风，除心热燥。苏恭云：俗名水堇，苗如附子，实如桑椹，生下湿地，此乃水堇，非石龙芮也。今兖州所生者，正与本经、陶说相合，为得其真矣。

　　草部中品之上卷第六

　　石韦

　　石韦生华阴山谷石上，今晋、绛、滁、海、福州、江宁府皆有之。

　　丛生石上，叶如柳，背有毛，而斑点如皮，故以名之，以不闻水声者良。二月、七月采叶，阴干用。南中医人炒末，冷酒调服，疗发背甚效。石韦一名石皮。而福州自有一种石皮，三月有花，其月采叶煎浴汤，主风。又有生古瓦屋上者，名瓦韦，用治淋亦佳。

　　草部中品之上卷第六

　　瓦韦

　　瓦韦，文具石韦条下。

　　草部中品之上卷第六

　　狗脊

　　狗脊生常山川谷，今太行山、淄、温、眉州亦有。根黑色，长三、四寸，两指许大；苗尖细碎青色，高一尺以来，无花；其茎叶似贯众而细；其根长而多歧，似狗脊骨，故以名之。

　　其肉青绿。春秋采根，曝干用。今方亦用金毛者。

　　草部中品之上卷第六

　　萆

　　萆 生真定山谷，今河、陕京东、荆、蜀诸郡有之。根黄白色，多节，三指许大；苗叶俱青，作蔓生，叶作三义，似山芋，又似绿豆叶；花有黄、红、白数种，亦有无花结白子者。

　　春秋采根，曝干。旧说此药有二种：茎有刺者，根白实；无刺者，根虚软，以软者为胜。今成德军所产者，根亦如山芋体硬，其苗引蔓，叶似荞麦，子三棱；不拘时月采其根，用利刀切作片子，曝干用之。《正元广利方》疗丈夫腰脚痹缓急，行履不稳者。以萆 二十四分，合杜仲八分，捣筛，每旦温酒和服三钱匕，增至五匕。禁食牛肉。又有萆 丸大方，功用亦同。

　　草部中品之上卷第六

　　菝

　　菝 旧不载所出州土，但云生山野，今近京及江、浙州郡多有之。

　　苗茎成蔓，长二、三尺，有刺；其叶如冬青、乌药叶，又似菱叶差大；秋生黄花，结黑子，樱桃许大；其根作块，赤黄色。二月、八月采根，曝干用。江浙间人呼为金刚根。浸赤汁以煮粉，食云：啖之可以辟瘴。其叶以盐捣，傅风肿恶疮等，俗用有效。田舍贫家，亦取以酿酒，治风毒脚弱，痹满上气，殊佳。

　　草部中品之上卷第六

　　通草

　　通草生石城山谷及山阴，今泽、潞、汉中、江淮、湖南州郡亦有之。

　　生作藤蔓，大如指；其茎秆大者径三寸，每节有二、三枝；枝头出五叶，颇类石韦；又似芍药，三叶相对，夏秋开紫花，亦有白花者；结实如小木瓜，核黑，瓤白，食之甘美，南人谓之燕 ，亦云乌 。

　　正月、二月采枝，阴干用。或以为葡萄苗，非也。今人谓之木通。而俗间所谓通草，乃通脱木也。此木生山侧，叶如萆麻，心空，中有瓤，轻白可爱，女工取以饰物。《尔雅》云：离南，活 （音脱）。释云：离南，草也，一名活 。《山海经》又名寇脱，生江南，高丈许，大叶似荷而肥，茎中有瓤，正白者是也。又名倚商，主蛊毒。其花上粉，主诸虫 恶疮痔疾，取粉内疮中。正元广利方，疗瘰 ，及李绛兵部疗胸伏气攻胃咽不散方中，并用之。今京师园圃间亦有种莳者。又按张氏《燕吴行役记》：扬州大仪甘泉东院两廊前，有通草，其形如椿，少叶，子垂梢际，如苦楝。与今所说殊别，不知是木通邪？通脱邪？或别是一种也。

　　古方所用通草，皆今之木通。通脱稀有使者，近世医家多用利小便。南人或以蜜煎作果，食之甚美，兼解诸药毒。

　　草部中品之上卷第六

　　通脱木

　　通脱木文具通草条下。

　　草部中品之上卷第六

　　瞿麦

