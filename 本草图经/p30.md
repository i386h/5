<!-- { "loadSidebar": true } -->
　　巴豆出巴郡川谷，今嘉、眉、戎州皆有之。木高一、二丈；叶如樱桃而浓大，初生青，后渐黄赤，至十二月叶渐凋，二月复渐生，至四月旧叶落尽，新叶齐生，即花发成穗，微黄色五、六月结实作房，生青，至八月熟而黄白，类白豆蔻，渐渐自落，即收之；一房有三瓣，一瓣有实一粒，一房共实三粒也。戎州出者，壳上有纵纹，隐起如线，一道至两三道。彼土人呼为金线巴豆，最为上等，它处亦稀有。

　　木部下品卷第十二

　　蜀椒

　　蜀椒生武都川谷及巴郡，今归、峡及蜀川、陕洛间人家多作园圃种之。高四、五尺，似茱萸而小，有针刺；叶坚而滑，可煮饮，食甚辛香；四月结子无花，但生于枝叶间，如小豆颗而圆，皮紫赤色。八月采实，焙干。此椒江淮及北土皆有之，茎实都相类，但不及蜀中者，皮肉浓，腹里白，气味浓烈耳。服食方，单服椒红。补下宜用蜀椒也。韦宙《独行方》治诸疮中风者，生蜀椒一升，取少面合溲裹椒，勿令漏气，分作两裹于 灰火中烧熟，及热出之，刺头作孔，当疮上 着，使椒气射入疮中，冷则易之，须臾疮中出水，及遍体出汗，即瘥。

　　施州又有一种崖椒，彼土人四季采皮入药，云味辛，性热，无毒。主肺气上喘，兼咳嗽，并野姜筛末，酒服钱匕，甚效，忌盐。下又有蔓椒条，云生云中川谷及丘冢间，采茎根，煮酿酒。陶隐居云：俗呼为 ，似椒 （音党）小，不香耳。今亦无复分别，或云即金椒是也。 子，出闽中、江东。其木似樗茎，间有刺，子辛辣如椒。主游蛊、飞尸及腹冷，南人淹藏以作果品，或以寄远。《吴越春秋》云：越以甘蜜丸 （与党同）报吴，增封之礼，然则 之相赠尚矣

　　木部下品卷第十二

　　崖椒

　　崖椒文具蜀椒条下。

　　木部下品卷第十二

　　蔓椒

　　蔓椒，文具蜀椒条下。

　　木部下品卷第十二

　　子

　　子，文具蜀椒条下。

　　木部下品卷第十二

　　莽草

　　莽草亦曰 草。出上谷及冤句，今南中州郡及蜀州皆有之。木若石南而叶稀，无花实。五月、七月采叶，阴干。一说藤生，绕木石间。古方治风毒痹阙诸酒，皆用 草。今医家取其叶煎汤，热含少顷间吐之，以治牙齿风 甚效。此木也，而《尔雅释草》云： ，春草。

　　释曰：药草，莽草也。郭璞云：一名芒草，芒、 音近故尔。然谓之草者，乃蔓生者是也。

　　木部下品卷第十二

　　郁李仁

　　郁李仁《本经》不载所出州土，但云生高山川谷及丘陵上，今处处有之。木高五、六尽，枝条、花叶，皆若李，惟子小若樱桃，赤色，而味甘、酸，核随子熟，六月采根并实，取核中仁用。陆机《草木疏》云：唐棣，即奥李也，一名雀梅，亦曰车下李，所在山中皆有，其华或白或赤，六月中成实，如李子可食。今近京人家园圃植一种，枝茎作长条，花极繁密而多叶，亦谓之郁李，不堪入药用。韦宙《独行方》：疗香港脚浮肿，心腹满，大小便不通，气急喘息者。以郁李仁十二分，捣碎，水研，取汁。薏苡仁捣碎如粟米，取三合，以汁煮米作粥，空腹食之佳。《必效方》：疗癖。取车下李仁，微汤退去及并仁者，与干面相拌，捣之为饼。如犹干和淡水，如常搜面作饼，大小一如病患掌。为二饼，微炙使黄，勿令至熟。

　　空腹食一枚，当快利。如不利，更食一枚，或饮热粥汁，以利为度。若至午后痢不止，即以醋饭止之。利后当虚，病未尽者，量力一、二日更进一服，以病尽为限。小儿亦以意量之。

　　不得食酪及牛、马肉等。无不效。但病重者，李仁与面相半；轻者以意减之。病减之后，服者亦任量力，累试神验。

　　木部下品卷第十二

　　鼠李

　　鼠李即乌巢子也。《本经》不载所出州土，但云生田野，今蜀川多有之。枝叶如李子，实若五味子，色 黑，其汁紫色。味甘、苦，实熟时采，日干。九蒸酒渍服，能下血。其皮采无时，一名牛李。刘禹锡《传信方》：主大人口中疳疮，并发背，万不失一用山李子根，亦名牛李子，蔷薇根野外者佳，各细切五升，以水五大斗，煎至半日以来，汁浓，即于银、铜器中盛之，重汤煎至一、二升，看稍稠，即于瓷瓶子中盛，少少温含咽之，必瘥。忌酱、醋、油腻、热面，大约不宜食肉。如患发背，重汤煎令极稠，和如膏，以帛涂之疮上，神效。

　　襄州军事柳岸妻窦氏，患口疳十五年，齿尽落，龈亦断坏，不可近，用此方遂瘥。

　　木部下品卷第十二

　　栾华

　　栾华生汉中川谷，今南方及都下园圃中或有之。叶似木槿而薄细；花黄似槐而稍长大；子壳似酸浆，其中有实如熟豌豆，圆黑坚，堪为数珠者。五月采其花，亦可染黄。南人取以合黄连作煎，疗目赤烂甚效。

　　木部下品卷第十二

　　杉材

　　杉材旧不载所出州土，今南中深山中多有之。木类松而劲直，叶附枝生，若刺针。（《尔雅》云： （音彼）， （与杉同）。郭璞注云： 似松，生江南。可以为船及棺材，作柱埋之不腐也。又人家常用作桶板，甚耐水。医师取其节煮汁，浸捋香港脚殊效。唐柳柳州纂救三死方云：元和十二年二月得香港脚，夜半痞绝，胁有块，大如石，且死，因大寒不知人三日，家人号哭，荣阳郑洵美传杉木汤，服半食顷大下，三下气通魂散。杉木节一大升，橘叶切一大升，北地无叶可以皮代之，大腹槟榔七枚，合子碎之，童子小便三大升，共煮取一大升半，分两服。若一服得快利，即停后服。以前三死真死矣，会有教者，皆得不死，恐他人不幸有类余病，故传焉。又杉菌出宜州，生积年杉木上，若菌状。云味苦，性微温。主心脾气疼及暴心痛，采无时。

　　木部下品卷第十二

　　白杨

　　白杨旧不载所出州土，今处处有之，北土尤多。人种于墟墓间。株大，叶圆如梨，皮白，木似杨，故名白杨。采其皮，无时。此下又有水杨条，经云：叶圆阔而赤，枝条短梗，多生水岸旁，其形与杨柳相似，以生水岸，故名水杨。（《尔雅》所谓旄，泽柳。其云生水旁，形如杨柳，即今蒲杨是也。杨柳之类亦多。崔豹《古今注》曰：白杨叶圆，青杨叶长，柳叶亦长细， （时题切）杨圆叶弱蒂，微风则大摇，一名高飞，一曰独摇。蒲柳生水边，叶似青杨，亦曰蒲杨，亦曰 柳，亦曰蒲 焉。水杨即蒲杨也，枝茎劲韧（音刃），作矢用。又有赤杨，霜降叶赤，材理亦赤也，然令人鲜能分别之。余并见柳华条。《必效方》：疗腹满癖坚如石，积年不损者，取白杨木东南枝，去苍皮，护风细锉五升，熬令黄，以酒五升淋讫，即以绢袋盛滓还，内酒中，密封再宿，每服一合，日三。

　　木部下品卷第十二

　　水杨叶

　　水杨叶文具白杨条下。

　　木部下品卷第十二

　　栾荆

　　栾荆旧不着所出州郡，今生东海及淄州、汾州。性温，味苦，有小毒。苗叶主大风，头面手足诸风，癫狂痉，痹冷病。苏恭云：茎叶都似石南，干亦自反，经冬不凋，叶上有细黑点者真也。今诸郡所上者，枝茎白；叶小圆而青色，颇似榆叶而长，冬夏不枯；六月开花，花有紫、白二种；子似大麻。四月采苗叶，八月采子。与地沥青同熬，涂驼畜疮疥，或淋渫药中用之。亦名顽荆。

　　木部下品卷第十二

　　紫荆

　　紫荆旧不着所生州郡，今处处有之，人多于庭院间种植。木似黄荆，叶小无桠，花深紫可爱，或云田氏之荆也。至秋子熟如小珠。名紫珠。江东林泽间尤多。

　　木部下品卷第十二

　　钓藤

　　钓藤《本经》不载所出州土。苏恭云出梁州，今兴元府亦有之。叶细茎长，节间有刺，若钓钩，三月采，字或作吊。葛洪治小儿方多用之。其赤汤，治卒得痫，用吊藤、甘草炙各二分，水五合，煮取二合，服如小枣大，日五夜三，大良。又广济及崔氏方，疗小儿惊痫诸汤饮，皆用吊藤皮。

　　木部下品卷第十二

　　南藤

　　南藤即丁公藤也。生南山山谷，今出泉州、荣州。生依南木，故名南藤。苗如马鞭，有节紫褐色，叶如杏叶而尖。采无时。此下又有千金藤，云生北地者，根大如指，色黑似漆；生南土者，黄赤如细辛。又有 藤子，生广南山林间，木如通草藤，三年方熟，紫黑色，一名象豆。今医家并稀用，故但附于其类。

　　木部下品卷第十二

　　千金藤

　　千金藤，文具南藤条下。

　　木部下品卷第十二

　　藤子

　　藤子，文具南藤条下。

　　木部下品卷第十二

　　皂荚

　　皂荚出雍州川谷及鲁邹县，今所在有之，以怀、孟州者为胜。木极有高硕者。此有三种：《本经》云：形如猪牙者良。陶注云：长尺二者良。唐注云：长六寸，圆浓节促直者，皮薄多肉，味浓大好。今医家作疏风气丸、煎，多用长皂荚；治齿及取积药，多用猪牙皂荚。所用虽殊，大抵性味不相远。九月、十月采荚，阴干用。张仲景治杂病方：咳逆上气唾浊，但坐不得卧，皂荚丸主之。皂荚杵末一物，以蜜丸，大如梧子，以枣膏和汤，服一丸，日三夜一服。崔元亮《海上方》：疗腹胀满欲瘦病者，猪牙皂荚相续，量长一尺，微火煨去皮子，捣筛，蜜丸，大如梧子。欲服药，先吃煮羊肉两脔，呷汁三两口后，以肉汁下药十丸，以快利为度，觉得力更服，以利清水即停。瘥后一月以来，不得食肉及诸油腻。又治热劳，以皂荚长一尺续成者，亦可须无孔成实者，以土酥一大两，微微涂，于火上缓炙之，不得令酥下，待酥尽即捣筛，蜜丸如梧子大，每日空腹饮下十五丸，渐增至二十丸，重者不过两剂，瘥。

　　其初生嫩叶芽以为蔬茹，更益人，核中白肉，亦入治肺药。又炮核取中黄心嚼饵之，治膈痰吞酸。又米醋熬嫩刺针作浓煎，以傅疮癣有奇效。

　　木部下品卷第十二

　　楝实

　　楝实即金铃子也。生荆山山谷，今处处有之，以蜀川者为佳。木高丈余，叶密如槐而长；三、四月开花，红紫色，芬香满庭间；实如弹丸，生青熟黄，十二月采实；其根采无时。此种有雌雄：雄者根赤，无子，有大毒；雌者根白，有子，微毒。当用雌者。俗间谓之苦楝子。

　　韦宙《独行方》：主蛲虫攻心如刺，口吐清水，取根锉，水煮，令浓，赤黑色，以汁合米煮作糜，隔宿勿食，来旦从一匕为始，少时复食一匕半糜，便下蛲，验。

　　木部下品卷第十二

　　柳华

