<!-- { "loadSidebar": true } -->
　　石生汉中山谷及少室，今潞州亦有焉。性大热，置水中令水不冰，又坚而拒火，烧之一日夕，但解散而不夺其坚。市人多取洁白石当之，烧即为灰也。此药攻击积聚痼冷之病为良。用之须真者乃佳。又有特生 石，生西域。张华《博物志》云：鹳伏卵时，取 石周遭卵，以助暖气。方术家用之，取鹳巢中者为真，即此特生 石也。然此色难得，人多使汉中者，外形紫赤，内白如霜，中央有臼，形状如齿，其块小于白 石，而肌粒大数倍，乃如小豆许。白 石粒细，才若粟米耳。又有握雪 石，出徐州西宋里山，入土丈余，生于烂土石间，色白细软如面也。又下条苍石，生西域。苏恭云：特生 石，一名苍 石。而梁州特生，亦有青者。房陵、汉川与白 石同处，亦有青色者，多与特生同，但不入方用。今医家多只用 石，即白 石也。形类相近，如此尤宜详择之耳。古方治寒冷积聚，皆用 石。胡洽大露宿丸，主寒冷百病方： 石炼、干姜、桂心、皂荚、桔梗各三两，附子二两，六物捣筛，蜜丸，服如梧子五丸，日三，渐增，以知为度。又有匈奴露宿丸、硫黄丸，并主积聚，及饮食不下，心腹坚实，皆用 石。近世乃少用者。

　　玉石下品卷第三

　　特生石

　　特生 石，文具 石条下。

　　玉石下品卷第三

　　握雪石

　　握雪 石，文具 石条下。

　　玉石下品卷第三

　　苍石

　　苍石，文具 石条下。

　　玉石下品卷第三

　　代赭

　　代赭生齐国山谷，今河东京东山中亦有之。以赤红青色如鸡冠有泽，染爪甲不渝者良。古方紫丸治小儿用代赭，云无真者，以左顾牡蛎代使，乃知真者难得。今医家所用，多择取大块，其上纹头有如浮沤丁者为胜，谓之丁头代赭。采无时。次条又有白垩，生邯郸山谷，即画家所用者，多而且贱，一名白善土。胡居士云：始兴小桂县晋阳乡，有白善，俗方稀用。

　　今处处皆有，人家往往用以浣衣。《山海经西山经》：石 （音跪）之山，其阴灌水出焉，而北流于愚水，其中有流赭，以涂牛马无病。郭璞注云：赭，赤土也。今人以朱涂牛角，云以辟恶。又云：大次之山，其阳多垩。又北山经天池之山，其中多黄垩。又中山经葱聋之山，其中有大谷，多白、黑、青、黄垩。注云：言有杂色之垩也，然则赭以西土者为贵。垩有五色，入药惟白者耳。

　　玉石下品卷第三

　　白垩

　　白垩文具代赭条下。

　　玉石下品卷第三

　　铅

　　铅生蜀郡平泽。锡，生桂阳山谷。今有银坑处皆有之。而临贺出锡尤盛，亦谓之白 。铅丹，黄丹也。粉锡，胡粉也。二物并是化铅所作，故附于铅。镜虽铜，而皆用锡杂之，乃能明白，故镜鼻附于锡。谨按《字书》：为锡，为 ，铅为青金，虽相似，而入用殊别也。

　　又有铅霜，亦出于铅。其法从铅杂水银十五分之一，合炼作片，置醋瓮中密封，经久成霜，亦谓之铅白霜。性极冷，入治风痰，及婴孺惊滞药。今医家用之尤多。凡铸铜之物，多和以锡。

　　《考工记》：攻金之工。金有六齐是也。凡药用铜弩牙、古文钱之类，皆以有锡，故其用亦近之。又铅灰治瘰 。刘禹锡着其法云：取铅三两，铁器中熬之，久当有脚如黑灰，取此灰和脂涂 子上，仍以旧帛贴之，数数去帛，拭恶汁。又贴如此半月许，亦不痛、不破、不作疮，但内消之为水，瘥。虽流过项亦瘥。

　　玉石下品卷第三

　　铅丹

　　铅丹，文具铅条下。

　　玉石下品卷第三

　　铅霜

　　铅霜，文具铅锡条下。

　　玉石下品卷第三

　　粉锡

　　粉锡文具铅条下。

　　玉石下品卷第三

　　锡铜镜鼻

　　锡铜镜鼻，文具铅条下。

　　玉石下品卷第三

　　古文钱

　　古文钱，文具铅条下。

　　玉石下品卷第三

　　金牙

　　金牙生蜀郡，今雍州亦有之。《本经》以如金色者良，而此物出于溪谷，在蜀、汉江岸石间打出者，内即金色，岸摧入水年久者多黑。葛洪治风毒厥，有大、小金牙酒，但浸其汁而饮之。古方亦有烧淬去毒入药者。孙思邈治风毒及鬼疰、南方瘴气、传尸等，各有大、小金牙散之类是也。又有铜牙，亦相似，而外黑色，方书少见用者。小金牙酒，主风疰百病，虚劳湿冷缓不仁，不能行步，近人用之多效，故着其法云：金牙、细辛、地肤子、莽草、干地黄、蒴 根、防风、附子、茵芋、续断、蜀椒各四两，独活一斤，十二物，金牙捣末，别盛练囊，余皆薄切，并金牙共内大绢囊，以清酒四斗渍之，密泥器口，四宿酒成，温服二合，日三。渐增之。

　　玉石下品卷第三

　　石灰

　　锻石生中山川谷，今所在近山处皆有之。此烧青石为灰也，又名石锻。

　　有两种：风化、水化。风化者，取锻了石，置风中自解，此为有力。水化者，以水沃之，则热蒸而解，力差劣。古方多用合百草团末，治金创殊胜。今医家或以腊月黄牛胆，取汁搜和，却内胆中，挂之当风百日，研之更胜草叶者。又败般茹灰，刮取用亦同。又冬灰，生方谷川泽。浣衣黄灰，烧诸蒿藜积聚炼作之。今用灰，多杂薪蒸乃不善。惟桑薪灰，纯者入药绝奇。古方以诸灰杂锻石熬煎，以点疣、痣、黑子等，丹灶亦用之。又锻铁灶中灰，主坚积，古方二车丸用之。

　　灶中对釜月下黄土，名伏龙肝。灶额上墨，名百草霜，并主消化积滞，今人下食药中多用之。铛下墨、梁上尘，并主金创。屋尘煤，治齿断肿出血。东壁土，主下部疮、脱肛，皆医家常用，故并见此。伤寒黑奴丸，用釜底墨、灶突墨、梁上尘三物，同合诸药，盖其功用亦相近矣。

　　玉石下品卷第三

　　伏龙肝

　　伏龙肝，文具锻石条下。

　　玉石下品卷第三

　　铛墨

　　铛墨，文具锻石条下。

　　玉石下品卷第三

　　东壁土

　　东壁土，文具锻石条下。

　　玉石下品卷第三

　　梁上尘

　　梁上尘，文具锻石条下。

　　玉石下品卷第三

　　冬灰

　　冬灰，文具锻石条下。

　　玉石下品卷第三

　　灶灰

　　灶灰，文具锻石条下。

　　玉石下品卷第三

　　砂

　　砂出西戎，今西凉、夏国及河东、陕西近边州郡亦有之。然西戎来者，颗块光明，大者如拳，重三、五两，小者如指面，入药最紧。边界出者，杂碎如麻豆粒，又夹砂石，用之须飞，澄去土石讫，亦无力，彼人谓之气砂。此药近出唐世，而方书着古人单服一味伏火，作丸子，亦有兼硫黄、马牙硝辈合饵者，不知方出何时，殊非古法。此本攻积聚之物，热而有毒，多食腐坏人肠胃，生用又能化人心为血，固非平居可饵者，而西土人用淹肉，炙以当盐食之无害，盖积习之久。若魏武啖野葛不毒之义也。又名北庭砂，又名狄盐。《本经》云柔金银，可为焊药。今人作焊药，乃用鹏砂，鹏砂出于南海，性温、平。今医家治咽喉，最为要切，其状甚光莹，亦有极大块者，诸方亦稀用。

　　玉石下品卷第三

　　蓬砂

　　蓬砂文具 砂条下。

　　玉石下品卷第三

　　姜石

　　姜石生土石间，齐州历城来者良，所在亦有，今惟出齐州。其状如姜，有五种，用色白者，以烂而不碜者好。采无时。崔氏疗丁肿，单用白姜石末，和鸡子清敷之，丁自出。乳痈涂之亦善。大凡石类，多主痈疽，北齐马嗣明医杨遵彦背疮，取粗理黄石如鹅卵大，猛烈火烧令赤，内酽醋中，因有屑落醋里，频烧淬石，至尽，取屑曝干，捣筛和醋涂之，立愈。刘禹锡谓之炼石法：用之敷疮肿无不愈者。世人又传麦饭石，亦治发背疮。麦饭石者，粗黄白，类麦饭，曾作磨 者尤佳。中岳山人吕子华方云：取此石碎如棋子，炭火烧赤，投米醋中之，良久，又烧如此十遍，鹿角一具，连脑骨者，二、三寸截之，炭火烧令烟出即止，白蔹末与石末等分，鹿角倍之，三物同捣筛，令精细，取三年米醋，于铛中煎如鱼眼沸即下，前药调和，令如寒食饧，以篦敷于肿上，惟留肿头如指面，勿令有药，使热气得泄，如未有肿脓，即当内消，若已作头，即撮令小。其病久，得此膏，直至肌肉烂落出筋骨者，即于细布上涂之，贴于疮上，干即易之。但中隔不穴者，即无不瘥。其疮肿时，切禁手触，其效极神异。此方孙思邈《千金月令》已有之，与此大同小异，但此本论说稍备耳。又水中圆石，治背上忽肿，渐如 子，不识名者，以水中圆石一、两碗，烧令极热，泻入清水中，沸定后，洗肿处立瘥。

　　玉石下品卷第三

　　麦饭石

　　麦饭石，文具姜石条下。

　　玉石下品卷第三

　　自然铜

　　自然铜生邕州山岩中出铜处，今信州、火山军皆有之，于铜坑中及石间采之。方圆不定，其色青黄如铜，不从矿炼，故号自然铜。今信州出一种如乱铜丝状，云在铜矿中，山气熏蒸，自然流出，亦若生银如老翁须之类，入药最好。火山军者，颗块如铜，而坚重如石，医家谓之 石，用之力薄。采无时，今南方医者说：自然铜有两、三体：一体大如麻黍，或多方解，累累相缀，至如斗大者，色煌煌明烂如黄金、 石，最上；一体成块，大小不定，亦光明而赤；一体如姜、铁矢之类。又有如不冶而成者，形大小不定，皆出铜坑中，击之易碎，有黄赤，有青黑者，炼之乃成铜也。据如此说，虽分析颇精，而未见似乱丝者耳。又云：今市人多以 石为自然铜，烧之皆成青焰，如硫黄者是也。此亦有二、三种：一种有壳如禹余粮，击破其中光明如鉴，色黄类 石也；一种青黄而有墙壁，或纹如束针；一种碎理如团砂者，皆光明如铜，色多青白而赤少者，烧之皆成烟焰，顷刻都尽。今药家多误以此为自然铜，市中所货往往是此。自然铜用多须 ，此乃畏火，不必形色，只此可辨也。

　　玉石下品卷第三

　　石燕

　　石燕山零陵郡，今永州祁阳县江旁沙滩上有之，形似蚶而小，其实石也。或云：生山洞中，因雷雨则飞出，堕于沙上而化为石，未审的否？今人以催生令产妇两手各握一枚，须臾子则下。采无时。

　　玉石下品卷第三

　　砒霜

　　砒霜旧不着所出郡县，今近铜山处亦有之，惟信州者佳。其块甚有大者，色如鹅子黄，明澈不杂。此类本处自是难得之物，每一两大块真者，人竟珍之，市之不啻金价。古服食方中亦或用之，必得此类，乃可入药。其市肆所蓄片如细屑，亦夹土石，入药服之，为害不浅。

