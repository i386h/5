<!-- { "loadSidebar": true } -->
　　祛风湿，通络道。可舒筋，能理气。关节疼痛频作，腰膝屈伸欠利。

　　此藤亦能治跌仆损伤。

　　第二卷 形体用药及专科用药\四肢百骸

　　（二）搜逐风寒湿

　　味辛，性温，无毒。胫骨最良。酥炙。

　　壮筋骨，而痿软可起，搜毒风，而挛痛堪除。

　　风从虎，虎啸而风生。故骨可以入骨而搜风也。

　　第二卷 形体用药及专科用药\四肢百骸

　　（二）搜逐风寒湿

　　古名鲮鲤甲。味咸，性寒，有毒。炙黄。

　　搜风逐痰，破血开气。疗蚁 绝灵，截疟疾至妙。治肿毒，未成即消，已成即溃。理痛痹，在上则升，在下则降。

　　穴山而居，寓水而食，能走窜经络，无处不到，直达病所成功，患病在某处，即用某处之甲，此要诀也。性猛，不可过服。

　　第二卷 形体用药及专科用药\四肢百骸

　　（二）搜逐风寒湿

　　味咸，性温，有毒。去头尾，酒浸三宿。皮骨俱有大毒，应去尽。

　　主手足瘫痪，及肢节软疼，疗口眼歪斜，及筋脉挛急。厉风与破伤同宝，急惊与慢惊共珍。

　　透骨搜风，截惊定搐，为风家要药，内达脏腑，外彻皮肤，无处不到，服者大忌见风。

　　产蕲州者，最佳，然不可多得。龙头虎口，黑质白花，胁下有二十四方胜纹，腹有念珠斑，口有四长牙，尾有爪甲，长一二分，肠如连珠，眼光如生。产它处者，或两目俱闭，或一开一闭也。

　　白花蛇，性走窜有毒，惟真有风者宜之。若类中风属虚者大忌。乌稍蛇，大略相同。但无毒而力浅，色黑如漆，尾细有脊者良。

　　第二卷 形体用药及专科用药\四肢百骸

　　（二）搜逐风寒湿

　　（见外治）

　　第二卷 形体用药及专科用药\外科皮科骨伤科

　　蚤休

　　专理痈毒，兼疗惊痫。唇疔咽烂，蛇咬火丹。

　　一名重楼金线。歌云：七叶一枝花，深山是我家。痈疽如遇此，一似手拈拿。

　　此药是百合科植物，市售品种混乱。北方多以拳参充代，万不可混用。

　　蚤休，中病即止，不宜多服。

　　第二卷 形体用药及专科用药\外科皮科骨伤科

　　紫花地丁

　　味苦、辛，性寒。入心，肺、肝三经。

　　疔疮痈疖，无名肿毒。咽喉谷贼，嚼咽清肃。

　　此药清解热毒，内服多效，亦可捣烂外敷。

　　第二卷 形体用药及专科用药\外科皮科骨伤科

　　半枝莲

　　味微苦，性凉。

　　清解热毒，活血去瘀。治疔毒散黄，涂跌仆蛇伤。

　　此草亦治咽喉肿痛，兼溃烂者宜用之。

　　第二卷 形体用药及专科用药\外科皮科骨伤科

　　忍冬藤

　　味辛、甘、苦，性微寒，无毒。入心、肺二经。

　　散热解毒，除湿医疡。身肿发无定处，流火流注堪尝。风湿热痹，疔疮散黄。伍甘草与好酒，对口发背均治。上方制以为丸，消渴成痈可防。喉蛾 腮，口舌生疮。

　　此藤与花相同，亦能除胀治痢。

　　第二卷 形体用药及专科用药\外科皮科骨伤科

　　蒲公英

　　一名黄花地丁。味甘，性平，无毒。入脾、胃二经。

　　化热毒，解食毒，治 腮疔疮，消乳痈瘰 。

　　乳痈同银花煎，入酒服。茎中白汁，涂恶刺。

　　东垣曰：“苦寒入肾，肾经必用之药”。故本草载其有乌须发之功，何以世人罕用也。

　　第二卷 形体用药及专科用药\外科皮科骨伤科

　　山慈菇

　　味甘、辛，性平，有小毒。入胃经。

　　痈疽疔毒酒煎服。瘰 疮痍醋拌涂。治毒蛇狂犬之伤，傅粉滓斑点之面。

　　寒凉之品，不得过服。

　　第二卷 形体用药及专科用药\外科皮科骨伤科

　　土贝母

　　味苦，性微寒。

　　散结消肿，软坚解毒。乳房生块，颈部瘰 。鼻 难通少通多塞，苍耳芙蓉，同施有益。

　　土贝母与川贝之润肺，浙贝之止咳不同，旨在消肿，兼能解毒。鼻内肿窄，而气难通。并非息肉者，与芙蓉叶、苍耳子、白芷、菖蒲、路路通等同行有益。同时，可用冰片、白芷二药，共研吸之。

　　第二卷 形体用药及专科用药\外科皮科骨伤科

　　海藻

　　味苦、咸，性寒，无毒。入肾经。反甘草。

　　消瘰 瘿瘤，散症瘕痈肿。

　　苦能泄结，寒能涤热，咸能软坚，故主疗如上。

　　脾家有湿者勿服。

　　第二卷 形体用药及专科用药\外科皮科骨伤科

　　昆布

　　味咸，性寒，无毒。入肾经。洗净。

　　顽痰结气，积聚瘿瘤。

　　咸能软坚，噎证恒用之，取其祛老痰也。

　　昆布之性，雄于海藻，不可多服，令人瘦削。

　　第二卷 形体用药及专科用药\外科皮科骨伤科

　　马鞭草

　　味苦，性寒，无毒。入肝、肾二经。

　　清解热毒，治面颊肿。败杨梅恶气、理发背疮痈。血闭宜求、症瘕须用。

　　此草专以驱逐为长，疮症久而虚者，斟酌用之。咽肿连颊，饮汁甚效，盖其行血活血，消肿解毒之功也。

　　第二卷 形体用药及专科用药\外科皮科骨伤科

　　皂荚刺

　　性、味、归经、畏、恶详见治痰药皂荚条。

　　其性锐利，直达疮区。山甲相伍，穿透痈疽。

　　为痈疽、妒乳、丁肿未溃之神药。醋熬嫩刺，涂癣有效。痈疽已溃者勿服。孕妇忌用。

　　第二卷 形体用药及专科用药\外科皮科骨伤科

　　白胶香

　　味辛、苦，性平，无毒。入脾、肝二经。

　　活血凉血，解毒止痛，内可消疽，金疮痈肿。瘰 隐疹，吐衄皆用。外治牙疼、骨哽能通。

　　此香性粘腻，能去风燥。对外症内服外用均宜，故小金丹中用之。又藏书家除夕每用以熏书，谓可辟 鱼。

　　第二卷 形体用药及专科用药\外科皮科骨伤科

　　乳香

　　味辛，性温，无毒。入心经。若土烘去油，同灯心研之，则细。

　　定诸经之痛，解诸疮之毒。活血舒筋，和中治痢。香口辟臭，频用噙之。风虫牙痛，含而嚼之。

　　诸疮痛痒，皆属心火，乳香入心，内托护心，外宣毒瓦斯，有奇功也。但疽已溃勿服，脓多者勿敷。凡筋不伸者，加入熏洗药中有效。咽喉骨哽，水研下咽，往往滑利而下。

　　第二卷 形体用药及专科用药\外科皮科骨伤科

　　没药

　　味苦，性平，无毒。入肝经。制法同乳香。

　　宣血气之滞，医疮腐之疼。可攻目翳，堪堕胎儿。

　　血滞则气壅，故经络满急，发肿作痛。没药善通壅滞，和血去瘀，则血行而气畅痛止也。

　　骨节痛与胸腹筋痛，不由血瘀，而因于血虚；产后恶露去多，腹中虚痛；痈疽已溃，法咸禁之。

　　乳香偏于调气，没药偏于散血，二者每相兼而用。

　　第二卷 形体用药及专科用药\外科皮科骨伤科

　　松脂

　　味苦、甘，性温，无毒。入肺、胃二经。水煮百沸，白滑方可用。

　　祛肺金之风，清胃土之热，除邪下气，壮骨强筋。排脓止痛生肌，煎膏而用。牙疼恶痹崩中，研末而尝。咽干含化，耳聋丸吞。

　　松脂感太阳之气而生，燥可去湿，甘能除热，故外科取用极多也。

　　松脂性燥而温，血虚者勿服。

　　第二卷 形体用药及专科用药\外科皮科骨伤科

　　白藓皮

　　味苦，性寒，无毒。入脾经。恶桔梗、茯苓、萆 。

　　主筋挛死肌，化湿热毒疮。风痹要药，利窍称良。治黄胆咳逆淋沥、愈女子阴肿生疡。

　　地之湿气感，则害人皮肉筋脉，白藓皮善除湿热，故疗肌死筋挛疮毒。

　　下部虚寒之人，虽有湿证，弗敢饵也。

　　第二卷 形体用药及专科用药\外科皮科骨伤科

　　地肤子

　　味苦，性寒，无毒。入脾、膀胱二经。

　　利膀胱，散恶疮。皮肤风热，可作浴汤。

　　其主用多在皮肤。其入亦在土脏，盖脾主肌肤也。即其利水兼能祛湿者欤。

　　第二卷 形体用药及专科用药\外科皮科骨伤科

　　草

　　土名掳萝藤。味甘苦，性寒，无毒。入肺、脾、大小肠四经。

　　润三焦，益五脏，主瘀血，清两肠，退恙后虚热，洗遍体疥疮。

　　根能治瘰 ，花；治虚劳盗汗。

　　此草随处有之，惜药肆不备，医家亦少知利用，乃农村易得之良药也。

　　第二卷 形体用药及专科用药\外科皮科骨伤科

　　槐枝

　　（见外治）

　　第二卷 形体用药及专科用药\外科皮科骨伤科

　　刘寄奴

　　味苦、性温。入心、脾二经。

　　破血去瘀，通经止痛。跌仆损伤，症结亦用。

　　此药为破血之品，多服令人吐利。故血气虚弱、无瘀滞者忌用。

　　第二卷 形体用药及专科用药\外科皮科骨伤科

　　自然铜

　　味辛、性平，无毒。

　　续筋接骨，折伤者依然复旧。消瘀破滞，疼痛者倏尔消除。

　　自然铜，虽有接骨之功、颇多燥烈之性，宜慎用。

　　第二卷 形体用药及专科用药\女科

　　当归

　　味甘、辛，性温，无毒。入心、肝、脾三经。畏菖蒲、海藻、生姜。酒洗，去芦。

　　去瘀生新，舒筋润肠。温中止心腹之痛，养营疗肢节之疼。外科排脓止痛，女科沥血崩中。

　　心主血；脾统血；肝藏血，归为血药，故入三经，而主治如上。本经首言主咳逆上气，辛散之勋也。头止血；尾破血；身补血；全和血；能引诸血各归其所当归之经，故名当归。气血昏乱，服之即定。

　　当归，善滑肠，泄泻者禁用。入吐血剂中，须醋炒之。

　　第二卷 形体用药及专科用药\女科

　　白芍药

　　味苦、酸，性微寒，无毒。入肺、脾、肝三经。恶石斛、芒硝。畏鳖甲、小蓟，反藜芦。

　　煨熟，酒焙。

　　养血敛阴，柔肝定痛。通补奇经，女科必用。

　　敛肺而主胀逆喘咳，腠理不固；安脾而主中满腹痛、泻痢不和；制肝而主血热目疾，肋下作疼。

　　收敛下降，适合秋金，故气宁而汗止，专入脾经血分，能泻肝家火邪，故功能颇多，一言以蔽之，敛气凉血而已矣。

