<!-- { "loadSidebar": true } -->
　　散风解热，治感冒与干咳。清上平肝，疗眩晕与头疼。耳鸣重听，视弱目昏。桑菊往往偕行，表里均治着称。风湿日久，健筋骨配以乌麻。疫喉初起，清高热伍以葛根。痨热可用其止汗，肤痒能仗其安宁。嫩叶煎酒醴关节通利，蚕蚀之残络，喉患堪珍。沏茶止渴，沐发生新。作汤洗浴老年麻木遍于肢体，研汁涂小儿吻疮延及牙龈。经霜为上，气质尤纯。

　　《石室秘录》谓桑叶乃收汗之妙品。与乌麻（即黑芝麻）共为蜜丸，即桑麻丸，尚可却老驻颜。蚕蚀之残络，其上有蚕涎附着，故因痰热之咽喉疼痛，音哑声嘶者多效。因药肆不备，须预蓄之。

　　第一卷 通治部分\发散药、退热药

　　（二）清散风热

　　味甘，性微寒，无毒。入肺、肾二经。枸杞、桑白皮为使，去蒂。

　　散风清热，明目平肝。头痛眩晕，耳鸣心烦。血脉欠利，风阳上干。令发不白，耐老驻颜。

　　饮水益寿，郦有菊潭。野生苦薏，解毒凉肝。疗疮痈疖，用之咸安。

　　独禀金精，善制风木，高巅之上，惟风可到，故主用多在上部。目者，肝之窍也；泪者，肝之热也，宜其瘳矣。

　　第一卷 通治部分\发散药、退热药

　　（三）解暑利湿退热

　　味辛，性微温，无毒。入脾、胃二经。忌见火。

　　发汗解表，和中利湿。暑期感冒，无汗发热。腹痛吐利，阳为阴遏。

　　治乘凉饮冷，阳气为阴邪所遏，以致头疼、发热、烦躁、口渴。吐泻者宜用之；以发越阳气，散水和脾则愈。若劳役受热，反用香薷，是重虚其表，而又济之以温，则大误矣。

　　香薷乃夏月解表之剂，无表邪者戒之。

　　第一卷 通治部分\发散药、退热药

　　（三）解暑利湿退热

　　味辛，性微温，无毒。入脾，肺二经。

　　解暑辟浊，化湿快膈。温中开胃，行气止呕。

　　禀清和芳郁之气，为脾肺达气要药。若阴虚火旺，胃热作呕，法当戒用。

　　第一卷 通治部分\发散药、退热药

　　（三）解暑利湿退热

　　味甘，性平。入脾、胃二经。

　　利湿解热。袭受暑湿，脘闷蒸热。得汗不解，午后加炽，肢体酸沉，溲少便涩。

　　此物具通达宣利之能，故可分利湿热，清达表邪，缠绵之患，用之有益。

　　第一卷 通治部分\发散药、退热药

　　（四）解肌

　　味甘、性平，无毒。入肝经。

　　散郁火，解肌热。生津液，止消渴。头痛干呕，泄泻下痢。生用能堕胎，蒸熟化酒毒。

　　迹其治验，皆在阳明一经。止痢者，升举之功；散郁者，火郁则发之义也。东垣曰：葛根鼓午胃气上行，治虚泻之圣药。风药多燥，葛根独止渴者，以其升胃家下陷。上输肺金以生水耳。《圣惠方》治小儿热渴久不止，用葛根煎服。此法尤适用于夏季。

　　附：葛蔓，治喉痹，消痈肿。

　　第一卷 通治部分\发散药、退热药

　　（五）和解

　　味苦，性微寒，无毒。入肝、胆二经。恶皂荚，畏藜芦。忌见火。

　　少阳经药，性主升腾。理肝胆，善和解。祛时疾内外热不解，治邪气半表复半里。寒热往来，伤寒疟疾。胸胁满痛，热入血室。

　　柴胡，少阳经半表半里之药，病在太阳者，服之太早，则引贼入门。病在阴经者，复用柴胡，则重伤其表。世俗不知柴胡之用，每遇伤寒，传经未明，以柴胡为不汗、不吐、不下可以藏拙、辄混用之，致命不可胜数矣。劳证唯在肝经者，用之。若气虚者，不过些小助参耆，非用柴胡退热也。若遇劳证，便用柴胡，不死安待。惟此一味，贻祸极多，故特详言之。

　　《幼科铁镜》卷一，首列九恨，其第八恨云：恨必用柴胡退烧，……脾虚肾虚，气血两虚，诸烧热亦用柴胡。对予说出理来，予便不恨。

　　第一卷 通治部分\发散药、退热药

　　（六）治发作有时之寒热

　　味辛，性温。入胃经。

　　破瘴疠之疟，消痰食之愆。

　　气猛而浊，故前人以仲由未见孔子时气象比之。

　　疟不由于岚瘴，气不实，邪不盛者并忌。

　　第一卷 通治部分\发散药、退热药

　　（六）治发作有时之寒热

　　味辛、苦，性寒，有毒。入肝经。酒炒透。

　　疗痰饮有灵，截疟疾必效。

　　常山去老痰积饮，为疟家要药。必须好酒久炒令透，不尔使人吐也。

　　常山猛烈，施之强壮者多效。若稍稍挟虚，不可轻入。

　　第一卷 通治部分\清热药

　　（一）清热退温症高烧

　　味甘，性平，无毒。入脾经。

　　清热除瘟，消痈解毒。净咽喉，治龈舌。风温温毒，火丹疮疖。可宽膨胀，能疗痢血。

　　取用其藤，通经入络。饮用其叶，祛暑止渴。

　　禀春气以生，性极中和，故无禁忌。乃清解热毒之良药也。藤名忍冬、另有专条。

　　第一卷 通治部分\清热药

　　（一）清热退温症高烧

　　味苦，性寒，无毒。入心、胃、胆、肾、大肠五经。

　　清热解毒，消肿凉血。除胸中火焰，散诸经血结。

　　手少阴主药也。诸疮痛痒，皆属心火，故为疮家要药。

　　连翘苦寒，多服即减食，谨之。

　　第一卷 通治部分\清热药

　　（一）清热退温症高烧

　　味辛，性寒，无毒。入肺，大肠二经。山茱萸、龙骨为使。畏丹砂、牡丹、藜芦。酒浸蒸熟，曝之。

　　中枯而大者，清肺部而止嗽化痰，并理目赤疔痈。坚实而细者，泻大肠，而除湿治痢，兼可安胎利水。

　　苦能燥湿，苦能泄热，苦能下气，故治疗如下：经飘者上行，坚重者下降，不可不别也。

　　杨仁斋谓：柴胡退热，不及黄芩，不知柴胡苦以发之，出火之标，黄芩寒以胜热，折火之本。

　　又黄芩所清为腑热，柴胡所解为经热。

　　苦寒伤胃，证挟虚寒者均戒，女人虚胎亦不宜与。

　　第一卷 通治部分\清热药

　　（一）清热退温症高烧

　　味苦，性寒，无毒。入肺、三焦二经。炒透。

　　治胸中懊 ，而眠卧不宁。疏脐下血滞，而小便不利。清太阴肺，轻飘而上达。泻三焦火，屈曲而下行。

　　栀子本非吐药，仲景谓邪气在上，得吐则邪出，所谓高者因而越之也。亦非利小便药，盖肺清则化行，而膀胱津液之腑，奉气化而出矣。

　　大苦大寒，能损胃伐气，虚者忌之。心腹痛，不因火者，尤为大戒。世人每用治血，不知血寒则凝，反为败证。治实火之吐血，顺气为先，气行则血自归经。治虚火之吐血，养正为先，气壮则能摄血，此治疗之大法，不可少违者也。

　　栀子花：另有专条。见咽喉用药。

　　第一卷 通治部分\清热药

　　（一）清热退温症高烧

　　味苦，性寒，无毒。入肝、肾二经。童便浸一宿，曝。

　　清热、凉血。解暑热，退潮热，清虚热，治痨热。温疟瘅疟，早凉暮热，热自阴来，用之多捷。

　　苦寒之药，多与胃家不利。惟青蒿芬芳袭脾，宜于血虚有热之人，取其不犯冲和之气耳。

　　寒而泄泻者，仍当避之。

　　第一卷 通治部分\清热药

　　（一）清热退温症高烧

　　味苦，性寒，无毒。入肺、肾二经。忌铁器。肥白者佳。去毛，盐酒炒透。

　　清肺热而消痰捐咳，泻肾火而利水滑肠。肢体肿浮为上剂，伤寒烦热号神良。补寒水于不充，益五脏之阴气。

　　泻肾家有余之火，是其本功，至夫清金治肿诸效，良由相火不炎，自当驯致也。

　　知母阴寒，不宜多服，近世理痨，尊为上品，往往致泄泻而毙，故肾虚阳痿，脾虚溏泄，不思食，不化食者，皆不可用。

　　第一卷 通治部分\清热药

　　（二）清热凉血、退骨蒸

　　味甘，性寒，无毒。入肾经。

　　治在表无定之风邪，主传尸有汗之骨蒸。清血热，退低烧。

　　热淫于内，泻以甘寒，退热除蒸，目宜尔也。又去风邪者，肝肾同治也。肝有热则风自内生，热退则风息，此与外感之风不同耳。春日饮其汤，可防皮肤病。

　　地骨皮乃除热之剂，中寒者勿服。

　　第一卷 通治部分\清热药

　　（二）清热凉血、退骨蒸

　　味辛，性微寒，无毒。入心、心胞、肝、肾四经。畏贝母、大黄、菟丝子。忌蒜、胡荽与铁器。红花单瓣者佳。

　　酒拌蒸，晒用。

　　去血中之伏火，退无汗之骨蒸，消瘀通经，排脓生血，更散诸痛，能疗诸风。

　　洁古云：牡丹为群花之首，其色赤而其性寒，故能去血中之伏火，因入手厥阴与足少阴，故能退无汗之骨蒸。消瘀通经，乃其辛散之用，排脓生血，皆其去热之功，且能入厥阴风木，而善消瘀滞、又何诸风诸痛之患哉。李濒湖云：“血中伏火，即阴火也，阴火即相火也。古方以此治相火，故仲景肾气丸用之。后人乃专尚黄柏。不知牡丹皮之功更胜也。此乃千载秘奥，特为拈出。”

　　牡丹皮性寒而辛散，若久病血虚发热、及产妇虚热而无瘀者，宜斟酌用之。

　　红牡丹花瓣，另列专条，见咽喉用药。

　　第一卷 通治部分\清热药

　　（二）清热凉血、退骨蒸

　　味苦、咸，性寒，无毒。入肝、胃二经。

　　清热，凉血。阴虚发热，血虚昏厥，产后烦乱，冲任须协。低烧难退，断续不绝。丹皮、地骨、青蒿、竹叶。分别配伍、随症而设。用之得宜，收效尚捷。

　　白薇凉降，能清血热。既为女科药，又为温热证邪入血分之药，更为种种低烧如喉蛾、久咳、浮肿、腰酸、溲浑等之有效药，配伍得宜，颇有良效。因与白前易混淆，故处方多书“软白薇”、以之与“硬白前”相对比也。

　　第一卷 通治部分\清热药

　　（二）清热凉血、退骨蒸

　　味咸，性寒，有毒。入心、肾二经。恶沙参、蜚蠊。去肋，酥炙。

　　补肾退骨蒸，养心增智慧。固大肠而止泻痢，除崩漏而截 疟。小儿囟门不合， 疮腐臭难闻。治软弱之四肢，愈赤白之带下。

　　龟禀北方之气，故有补阴之功，若入丸散须研极细，恐着人肠胃，变为瘕也。（煎成胶良）龟鹿皆永年，龟首藏向腹，能通任脉，取下甲以补肾补血，皆阴也。鹿鼻反向尾，能通督脉，取上角以补火补气，皆阳也。

　　肾虚而无热者不用。

　　第一卷 通治部分\清热药

　　（二）清热凉血、退骨蒸

　　味咸，性寒，无毒。入肝经。恶矾。酒浸一宿，炙黄。

　　解骨间蒸热，消心腹症瘕。妇人漏下五色，小儿胁下坚疼。

