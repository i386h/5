<!-- { "loadSidebar": true } -->
　　鳖色青，主治皆肝证。龟色黑，主治皆肾证。同归补阴，实有分别。龟甲以自败者为佳。

　　鳖甲以不经汤煮者为佳。肝无热者忌之。鳖肉凉血补阴，亦治疟痢，唯冷而难消，脾虚者，大忌。

　　第一卷 通治部分\清热药

　　（三）清热泻火

　　味辛、性寒，无毒。入肺、胃二经。恶莽草、巴豆。畏铁。

　　营卫伤于风寒，青龙收佐使之勋。相付囚于火热，白虎定为君之剂。头疼齿痛肌肤热，入胃而搜逐。消渴阳狂逆气起，入肺以驱除。口干舌焦，可得效也。中暑自汗、又何患焉。

　　气味俱薄，体重而沉，少壮火热之人，功如反掌；老弱虚寒之人，祸不旋踵。极能寒胃、使人肠滑不能食，非有大热者，切勿轻投。

　　熟石膏： 熟，研极细末。外用可生皮，治疮口不敛。与少量赤石脂为伍，酌加冰片，掺之有良效。

　　第一卷 通治部分\清热药

　　（三）清热泻火

　　味辛、咸，性寒。入胃、肾二经。

　　降火，清热。治天行火症，止躁狂出血，口干齿衄，丹投紫雪。

　　此药与石膏相仿，但能入肾，故降火之力更着，能直达下焦。

　　第一卷 通治部分\清热药

　　（三）清热泻火

　　味咸，性寒，入脾、胃二经。

　　清热定惊，平喘通络。火症高烧，神昏抽搐。半身不遂，肢体麻木。风阳上扰、蒙蔽头目。

　　此物易霉易蛀，若已霉蛀者，万不可再用。

　　第一卷 通治部分\清热药

　　（四）清热燥湿

　　味苦，性寒，无毒。入心经。龙骨、连翘为使。恶菊花、玄参、芫花、白藓皮、白僵蚕。

　　畏款冬、牛膝。解巴豆、附子毒。忌猪肉。姜汁炒。

　　体阴质燥，清热除湿。泻心除痞满，明目理疮疡。痢疾腹疼，心痛惊烦。杀虫安蛔，利水浓肠。

　　禀清寒之气，直泻丙丁，痞满、目疾、疮疡、惊痛，南方亢上之象。泄痢、蛔虫，湿热之愆固宜痊也。韩 曰：“黄连与官桂同行，能使心肾交于顷刻。”时珍曰：“香连丸用黄连、木香。木火散用黄连、干姜。左金丸用黄连、吴茱萸。姜黄散用黄连、生姜。口疮方用黄连、细辛。皆一冷一热，寒因热用，热因寒用，阴阳相济，最得制方之妙”。

　　第一卷 通治部分\清热药

　　（四）清热燥湿

　　味苦，性寒，无毒。入肾经。恶干漆。盐酒炒。肥浓鲜黄者佳。

　　泻龙火而救水，利膀胱以燥湿。佐以苍术，理足膝之痹痛。渍以蜜水，漱口舌之生疮。

　　黄柏泻阴火，除湿热，故治疗如上。昔人谓其补阴者，非其性补益，热去则阴不受伤，虽谓之补亦宜。按苦寒之性利于实热，不利于虚热，凡脾虚食少，或泻或呕，或好热，或恶冷，或肾虚五更泄泻，小便不禁，少腹冷痛，阳虚发热，瘀血停止，产后血虚发热，金疮发热，痈疽溃后发热，伤寒发热，阴虚小水不利，痘后脾虚小水不利，血虚烦躁不眠等症，法咸忌之。

　　第一卷 通治部分\清热药

　　（四）清热燥湿

　　味苦，性寒，无毒。入肾经。玄参为使。恶贝母、菟丝、漏芦，反藜芦。泔浸一宿，蒸过曝干。

　　除热祛湿，利水固齿。痈肿疮疡，肠 下血。风疠疥癣，在所亟需。

　　味苦性寒，纯阴之品，故理湿热有功。疮毒肠 。皆湿蒸热阏之愆，宜其咸主。齿乃骨之余，清肾骨自固耳。

　　苦参，大苦大寒，不惟损胃，兼且寒精，向非大热，恶敢轻投。

　　第一卷 通治部分\清热药

　　（五）清热解毒

　　味苦、酸、咸，性寒，无毒。入心、胃、肝三经。升麻为使。恶乌头、乌喙。忌盐。

　　解烦热而心宁，惊悸狂邪都扫。散风毒而肝清，目昏痰壅偕消。吐衄崩淋，投之辄止。

　　痈疽发背，用以消除。解毒高于甘草，祛邪过于牛黄。

　　犀角虽有彻上彻下之功，不过凉血解毒，驱邪清热而已。

　　大寒之性，非大热者，不敢轻服。妊妇多服，能消胎气。

　　第一卷 通治部分\清热药

　　（五）清热解毒

　　味苦、甘，性平，无毒。入心、肝二经。人参为使。恶龙骨、龙胆、地黄、常山、蜚蠊。

　　畏牛膝、干漆。

　　清心主之烦，热狂邪祟俱消，摄肝脏之魂，惊痫健忘同疗。利痰气而无滞，入筋骨以搜风。

　　东垣曰：牛黄入肝治筋，中风入脏者，用以入骨追风。若中腑，中经者，误用之，反引风入骨，如油入面，莫之能出。

　　第一卷 通治部分\清热药

　　（五）清热解毒

　　味甘，性寒，无毒。入心、肝二经。

　　解毒清热，镇心平肝。热病传里，五内灼燔。神昏谵语，烦躁不安。能救客忤，可止惊痫。

　　局方至宝丹中用之，乃救急之良剂也。

　　第一卷 通治部分\清热药

　　（五）清热解毒

　　味苦，性寒，有毒。入肝经。去皮毛，锉，焙。

　　杀虫解毒，化哽破症。产后崩淋，金疮鼻血。

　　有毒而能解毒，去瘀而能生新，然古方中不恒用之，别名管仲，岂音相类耶，抑为其有杂霸之气耶？

　　第一卷 通治部分\清热药

　　（五）清热解毒

　　味酸，性寒，无毒。入心、大肠二经。

　　清利湿热，解毒散血。内服治痢，又疗疮疖，禳解疫疠，通利关节。外敷消肿，疔痈流火，蜂螫剧疼，涂之缓和。

　　唐宝经验方云：“六月六日采马齿苋晒干，元旦煮熟，同盐醋食之，可解疫疠气。”迄今，长江下游，春节尚食用马齿点心，名之曰安乐菜。盖此菜可以清肠，可防节日伤食所致诸疾也。一切红肿热痛之症，以之挤汁外涂，均有良效。

　　第一卷 通治部分\补益药

　　（一）补气

　　味甘，性微温，无毒。入肺、脾二经。茯苓为使。恶藜芦。畏五灵脂。去芦用。

　　补气安神，除邪益智。疗心腹寒痛，除胸胁逆满。止消渴，破坚积。气壮而胃自开，气和而食自化。

　　人参得阳和之气，能回元气于垂亡。气足则神安，正旺则邪去。益智者，心气强，则善思而多智也。真气虚者，中寒而痛，胸满而逆，阳春一至，寒转为温，否转为泰矣。破积消食者，脾得干健之运耳。

　　人参，亦有不宜用者：世之录其长者，遂忘其短，摘其瑕者，并弃其瑜。或当用而后时，或非宜而妄设。不蒙其利，只见其害，遂使良药见疑于世，粗工互腾其口，良可憾也。

　　参须：性专下行，宜于胃虚呕逆、咳血等。不宜于久痢、滑精、崩中、下血等。

　　参叶：能生津，可代茶饮。

　　第一卷 通治部分\补益药

　　（一）补气

　　味甘，性平，无毒。入脾、肺二经。

　　补中益气，脾肺均宜。健脾运而中宫不燥。滋胃阴而胸膈不泥。润肺而不犯寒凉、养血而不偏滋腻。中气微弱、气短心悸。食少便溏、体倦易疲。鼓午清阳，常服有济。

　　党参功同人参，而力量较薄，但能久服、可无大弊。

　　第一卷 通治部分\补益药

　　（一）补气

　　味甘，性微温，无毒。入肺、脾二经。茯苓为使。恶龟甲、白藓皮。嫩绿色者佳。蜜炙透。

　　补肺气，而实皮毛，敛汗托疮，解渴定喘。益胃气，而去肤热，止泻生肌，补虚治痨。

　　风癞急需，痘疡莫缺。

　　种种功勋，皆是补脾实肺之力。能理风癞者，经谓邪之所凑，其气必虚，气充于外，邪无所

　　黄 ，实表，有表邪者勿用。助气，气实者勿用。多怒则肝气不和，亦禁用也。

　　第一卷 通治部分\补益药

　　（一）补气

　　味苦、甘，性温，无毒。入脾、胃二经。防风为使。忌桃、李、青鱼。产于潜者佳。米泔水浸半日，土蒸，切片，蜜水拌匀，炒令褐色。

　　健脾进食，消谷补中。化胃经痰水，理心下急满。利腰脐血结，祛周身湿痹。君枳实以消痞，佐黄芩以安胎。

　　白术甘温，得土之冲气，补脾胃之良药也。脾胃健于转输，新谷善进，宿谷善消。土旺自能胜湿，痰水易化，急满易解。腰脐间血，周身之痹，皆湿停为害，湿去则安矣。消痞者，强脾胃之力。安胎者，化湿热之功。

　　阴虚燥渴，便闭滞下，肝肾有筑筑动气者勿服。又《百草镜》谓冬采者为冬术，汁归本根，滋润而不枯燥，却易油不能止泻。故处方称为冬术。

　　第一卷 通治部分\补益药

　　（一）补气

　　味甘，性平，无毒。入脾、肺二经。白术为使。反大戟、芫花、甘遂、海藻。恶远志。

　　忌猪肉，令人阳痿。

　　补脾以和中，润肺而疗痿，退热止泻，坚筋长肌，调和群品，普治百邪。解一切毒，和一切药。稍止茎中作痛，节医肿毒诸疮。

　　外赤内黄，备坤离之色，味甘气平，资戊己之功。益阴除热，有裨金宫，故咳嗽、咽痛、肺痿均治也。安中扶正，补益土脏，故泻痢、虚热、肌肉均赖也。诸毒遇土则化，甘草为九土之精，故百毒化。热药用之缓其热，寒药用之缓其寒，理中汤用之，恐其僭上，承气汤用之，恐其速下。

　　黄宫绣谓“《伤寒论》、《金匮要略》两书中，凡为方二百五十，用甘草者，至一百二十方，非甘草之主病多，乃诸方必合甘草，始能曲当病情也。”

　　甘能作胀，故中满者忌之。呕家忌甘，酒家亦忌甘。

　　第一卷 通治部分\补益药

　　（二）补阳

　　味甘、咸，性温，无毒。入肾经。形如茄子，色如玛瑙，红玉者良。烙去毛、酥炙。

　　益气而强志，健骨而生齿，去肢体酸疼，除腰脊软痛。虚痨圣剂，崩漏神丹。

　　角（茸生两月，即成角矣。）补肾生精髓，强骨壮腰膝。止崩中与吐血，除腹痛而安胎。

　　肉（甘温）补中强五脏，通脉益气力。

　　鹿禀纯阳之质，含生发之气，其性极淫。一牡常御百牝，肾气有余，足于精者也。故主用最多。专以壮阳道、补精髓为功。

　　茸：较佳于角。

　　肉：有益于脾。

　　上焦有痰热，胃家有火，吐血属阴衰火盛者，俱忌。

　　（生角，消肿毒，逐恶血，不及胶之用宏也。）

　　鹿，山兽属阳，夏至解角，阴生阳退之象也。麋泽兽属阴，冬至解角，阳生阴退之象也。主用相悬，不可不辨。

　　第一卷 通治部分\补益药

　　（二）补阳

　　味甘，性热，有毒。蛇床为使。恶牡丹、牡蒙。畏紫石英。忌羊血。反人参、白术。入银器、煮水，减即添煮，三日夜，色变黄白，换水再煮，色清不变，毒去尽矣。水飞过，再研半日。

