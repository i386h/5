<!-- { "loadSidebar": true } -->


　　本草撮要 清 陈其瑞

　　序一

　　陈君蕙亭。吾浙振奇士也。居乡试文本不得志。乃去而以末秩试吏于吴中。仍落落寡所合。自少尝读黄帝书。能尽百药之性。以之疗人病辄效。意不欲私其能也。需次多暇。乃辑为本草撮要一书。将传诸世。俾人人知药之所以中于病者。第不违其性。举一世可无疾痛 痒之患。官不足以济世。而托之医。其愿宏。其术精矣。余今年秋。始以吴中长吏之招。来襄理学堂事。君稔之 过访。袖出其书 余。余懵于医。愿读其书。百药之情状洞若观火。

　　弥爽心目。因 然有感于吾学堂之生徒。其贤者犹壮夫之不待药也。而世俗嚣张。狂诞之习方盛。譬如时行 厉。往往感人而易病。欲亟治之。而苦未得其药。君傥别有肘后之秘。能惠我以为生徒疗者乎。今学堂生徒。将储为他日疗国之医者也。生徒之病。必先疗而后可以言疗国。君果别有术焉。盖即视此书例亦一一条举。夫药之中于病者。而更有以 我乎。

　　光绪辛丑腊月之望鲜民张预谨书于吴门中西学堂之东书楼下

　　序二

　　医师之用药。犹大将之用兵。兵不得力。将罔克成功。药不得力。病罕有起色。行军辨主客要害。用药分君臣佐使。医门多疾。未有药性不明而能着手奏效者也。神农本草经尚已。李时珍纲目。粲然大备。而恒用之药不过数百味。不用则失传。存其名而无其物。近有本草备要。本草从新二书。盛行于世。而繁简失当。主治之法。与前贤不相吻合。识者讥焉。吾友平邑陈君蕙亭。儒而医者也。衙官屈宋与余需次吴门。朋簪宾榻。昕夕晤对者有年。省垣设官医局。蕙亭董其事。活人无算。临症疗治之暇。手辑本草撮要一书。其自序云。以药为经。以方为纬。视备要略增。视从新稍减。见者以为善本。劝付梓以广其传。余辞官养 。日坐经卷药炉之侧。略知医理。以视蕙亭之用药如用兵。学有专精益瞠乎后矣。

　　光绪十有三年丁亥暮春之月系姓愚弟翰芬撰

　　序三

　　本草曰古经以下。代有增订。惟考核精详简明切要之善本。卒不可 。予友陈君蕙亭。

　　浙东平湖之望族。文行藉藉。庠序间少年。因不得志于帖括。值 匪不靖。游幕雍梁。以笔墨办军务。为当道所器重。中年后以巡宰需次吴门。与予在医局。朝夕从事。十有二年。以手辑本草撮要两册见示。言简而明。药约而备。洵医林之捷径。后学之津梁也。倘付之手民。

　　公诸同好。俾习医者置之案头。便于检阅。即不习医者亦置一编。备为触寒冒雨之需。却病摄生之助。斯功正未可量。又岂仅在医局施诊而已哉。予于陈君有浓望焉。因缀数语于简端。

　　光绪十九年中秋后五日山右灵石李镜涵书

　　自序

　　余质愚鲁。明知学医非有记性悟性。断不能洞悉精微随机应变以疗人疾。无如嗜医之心已历三十余年。未尝或倦。因之博采古今各大家所着方药。删繁就简。注于每药之下。某药某味某性。入某经专治某病。与某药同用治某病。并将治某病。宜生用熟用。炙用炒用。研用独用。以及某药与某药。相佐相恶。相畏相反。相须相杀。逐一注明。不加臆说。现值医局从公之暇。次第录成。置之案头。以便查阅。聊资记性悟性之不足。若云借此已能洞悉精微随机应变以疗人疾。则吾岂敢。

　　光绪十二年六月既望当湖陈其瑞蕙亭识

　　是编之辑。亦犹杨氏之钩元约。刘氏之本草述。而剃其繁芜。但初不知有钩元之刻。迨辑成后。始得而读之。不意拙辑竟如复剃钩元繁芜者。抑亦奇矣。目次因水火土部。未能与草木等部一律。故附卷尾。药品比备要略增。较从新稍减。主治悉遵经旨。体裁无异钩元。以药为经。以方为纬。撮其大要。亦可举一反三。若欲必究其全。则自有诸家书在。（蕙亭又笔）

　　卷一草部

　　【黄】

　　味甘微温。入手足太阴经。功专益气。得当归、活血。得白术、补气。得防风其功益大。得滑石、白糖煎服。治洞泄完谷不化神效。合人参、甘草、生姜为保元汤。治痘虚不起。

　　或加芎 、官桂糯米助之。生凉炙温。生用或酒炒达表。蜜炙补中。盐水炒补肾。茯苓为使。恶龟甲、白藓皮。畏防风。气旺者禁用。阴虚者宜少用。

　　卷一草部

　　【甘草】

　　味甘平。入足阳明。通行十二经。功专解毒。生泻熟缓。甘和温补。得桔梗清咽喉。得大豆为甘豆汤。解百药毒奇验。炙用补中。生用泻火。用梢达茎中。止茎痛及淋症。白术、苦参、干漆为使。恶远志。反大戟、芫花、甘遂、海藻。然亦有并用者。中满者忌用。

　　惟得茯苓。则不资满而反泄满。若脾胃气有余。与痢疾初起。均忌用。

　　卷一草部

　　【人参】

　　味甘苦。入手太阴。通行十二经。功专补五脏之阳。得羊肉补形。古方寒热攻补剂中皆用之。以立正气。诚为上品。茯苓为使。畏五灵脂。恶皂荚、黑豆、紫石英、人溲、咸卤、反藜芦。忌铁。参芦能涌吐痰涎。体虚人用之。以代瓜蒂。

　　卷一草部

　　【北沙参】

　　味甘。入手足太阴经。功专补五脏之阴。止嗽除疝。得麦冬。清肺热。得糯米。

　　补脾阴。寒客肺中作嗽者勿服。产沙地者良。畏防己。反黎芦。一名羊乳。

　　卷一草部

　　【丹参】

　　味苦。入手少阴经。功专调妇人经脉。抵四物之功。得山查炭、益母草清产后瘀血发热。畏咸水。忌醋反藜芦。

　　卷一草部

　　【元参】

　　味咸。入足少阴经。功专清火滋阴。得甘草、桔梗止咽痛。得牡蛎、贝母治瘰 。

　　元参酒炒一钱。荆芥穗微炒一钱。泡汤频饮。治头晕目眩神效。脾虚泄泻者忌用。蒸焙勿犯铜器。恶黄 、山茱萸、姜、枣。反藜芦。

　　卷一草部

　　【白术】

　　味辛甘。入足太阴经。功专除湿益气。得枳实。能涤饮消痞。得条芩能安胎。无湿者禁用。溃疡亦忌。以能生脓作痛也。和脾糯米泔浸。助脾土炒。或蜜水炒人乳拌以制燥。

　　千金方齿长退场门。名曰髓溢。单用白术愈。

　　卷一草部

　　【苍术】

　　味苦辛温。入足阳明经。功专补脾燥湿。升阳散郁。得防风发汗。得黄柏胜湿。得香附快中下二焦之气。得山栀解术性之燥。二术皆防风地榆为使。糯米泔浸焙干。同芝麻炒以制其燥。

　　卷一草部

　　【葳蕤】

　　味甘。入手太阴经。功专补中益气。得石膏、干葛。治风温自汗身重。语言难出。

　　诸不足。可代参、 。然力薄鲜效。去皮节。或蜜水。或酒浸蒸用。畏盐卤。一名玉竹。一名地节。

　　卷一草部

　　【黄精】

　　味甘。入足太阴阳明经。功专补诸虚。安五脏。得枸杞补精益气。得蔓荆养肝明目。久服不饥。俗名山姜。九蒸九晒用。

　　卷一草部

　　【狗脊】

　　味苦甘。入足少阴经。功专强肝肾。健筋骨。得鹿茸、白蔹治带下。得川乌、萆治诸风。有黄毛如狗形。故曰金毛狗脊。去毛切。酒拌蒸。萆 焉使。

　　卷一草部

　　【石斛】

　　味甘咸。入足阳明太阴少阴经。功专清胃热。兼益肾精。得生姜治囊湿精清。小便余沥。同川芎为末搐鼻。治睫毛倒入。去头根酒浸用。恶巴豆。畏僵蚕。

　　卷一草部

　　【远志】

　　味苦辛。入足少阴经。功专治健忘。得茯苓入肾通阳。得枣仁通心安神。去心。甘草水浸一宿用。畏珍珠、藜芦。得茯苓、龙骨良。

　　卷一草部

　　【石菖蒲】

　　味辛。入手少阴足太阴经。功专开发心阳。得犀角、生地、连翘。治热邪入络神昏。去皮微炒用。秦艽为使。恶麻黄。忌饴糖、羊肉、铁器。

　　卷一草部

　　【牛膝】

　　味酸苦。入足厥阴经。功专下达。生用逐瘀。熟用强筋。得肉苁蓉益肾。得杜仲补肝。性下行滑窍。梦遗失精。及脾虚下陷。因而腿膝肿痛者禁用。下行生用。入滋补药酒浸蒸。恶龟甲。畏白前。忌羊肉。堕胎。

　　卷一草部

　　【甘菊花】

　　味兼甘苦。入手太阴经。功专清头目风火。得枸杞便能下行悦肾。术、杞、地骨皮为使。黄者入阴分。白者入阳分。紫者入血分。

　　卷一草部

　　【五味子】

　　味酸。兼咸苦甘辛。入手太阴足少阴经。功专敛肺经浮游之火。归肾藏散失之元。得半夏治痰。得阿胶定喘。得吴茱萸治五更肾泄。瞳子散大。咳嗽初起。脉数有实火者忌用。入滋补药蜜浸蒸。入劳嗽药生用槌碎核。若风寒在肺宜南产者。苁蓉为使。恶葳蕤。

　　卷一草部

　　【天门冬】

　　味甘苦。入手太阴经。功专清肺热。得熟地入肾。得人参、五味、枸杞。同为生脉之剂。性冷利。胃虚无热及泻者忌用。去心皮酒蒸。地黄、贝母为使。恶鲤鱼。

　　卷一草部

　　【麦门冬】

　　味甘。入手少阴太阴经。功专清心保肺。得地黄、阿胶、麻仁同为润经复脉之剂。得五味子能都摄肺肾之津液。但性寒而泄。气弱胃寒人禁用。去心用。入滋补药酒浸。地黄、车前为使。恶款冬花、苦参、青葙、木耳。

　　卷一草部

　　【款冬花】

　　味辛。入手太阴经。功专开痰止嗽。得白薇、贝母、百部。治肺实鼻塞。得黄连敷口中疳疮。拣净花。甘草水浸一宿暴用。得紫菀良。杏仁为使。恶皂荚、硝石、玄参。畏黄、贝母、连翘、麻黄、青葙、辛夷。虽畏贝母。得之反良。

　　卷一草部

　　【紫菀】

　　味苦辛。入手太阴经。功专疗咳逆上气。得款冬、百部、乌梅治久咳。得白前、半夏、大戟治水气喘逆。蜜水浸焙用。款冬为使。恶天雄、瞿麦、 本、远志。畏茵陈。白者名女菀。

　　卷一草部

　　【旋复花】

　　味咸甘温。入手太阴阳明经。功专散结气。得代赭石、半夏治噫气。得葱、新绛治半产漏下。大肠虚者慎用。根能续筋。筋断者捣汁滴伤处。滓敷其下。半月不开。筋自续。又名金沸草。

　　卷一草部

　　【百部】

　　味甘苦微温。入手太阴经。功专治咳嗽杀虫。得生姜治经年寒嗽。去心皮酒浸焙用。有小毒。洗衣去虱。

　　卷一草部

　　【桔梗】

　　味苦。入手太阴足少阴经。功专清喉利膈。得甘草能载引上行入肺。为舟楫之剂。

　　开提气血。表散寒邪。清利咽喉。下痢腹痛腹满腹鸣。去浮皮。泔浸微炒用。畏龙胆、白芨。忌猪肉。有甜苦二种。甜者名荠 。

　　卷一草部

　　【马兜铃】

