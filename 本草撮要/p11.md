<!-- { "loadSidebar": true } -->
　　味甘温。入手足太阴阳明经。功专开胃醒脾。下气和中。消食化积。炒用。得砂仁白术能使人进食。妇人食之断乳。

　　卷五五谷部

　　【饴糖】

　　味甘温。入手足太阴阳明经。功专补中益气。健脾化痰。润肺止嗽。中满吐逆。酒病牙疳咸忌。肾病尤不可服。误吞稻芒。频食饴即愈。按用之建中。得桂枝为良。

　　卷五五谷部

　　【米】

　　味甘温。入手足太阴经。功专益气补中。和脾养胃。除湿止泄。

　　卷五五谷部

　　【稷】

　　味甘平。入手足太阴阳明经。功专益气和中。宣脾利胃。即黍之不粘者。茎治通身水肿。煎汤浴效。

　　卷五五谷部

　　【黍】

　　味甘温。入手足阳明太阴经。功专益气补中。即稷之粘者。久食发热。根治心气疼痛。煎汤服良。

　　卷五五谷部

　　【粱】

　　味甘。入手足太阴阳明经。功专益气和中除烦渴。止霍乱下利。利大小便。惟黄粱平白粱青粱微凉。黄粱尤得土气之中和。较他谷最益脾胃。粟之大者为粱。手足生疣。白粱米粉铁铫炒赤研细。以众人唾和涂之。浓寸许。即消。

　　卷五五谷部

　　【粟】

　　味咸淡微寒。入手足太阴少阴经。功专补虚损。益丹田。开脾胃。利小便。治反胃热痢。粱之小者为粟。小儿重舌嚼哺之效。

　　卷五五谷部

　　【秫】

　　味甘微寒。入手太阴经。功专治肺疟。得半夏治不能寐。杂安胎药中。治妊娠下黄汁。粱米粟米之粘者为秫。即糯黄米也。以为粉炒熟。用沙糖拌食。治胃弱泄。

　　卷五五谷部

　　【子】

　　味甘涩。入手足太阴阳明经。功专补中益气。浓肠胃。济饥。一名龙爪粟。又名鸭爪稗。

　　卷五五谷部

　　【蜀黍】

　　味甘涩温。入手足太阴阳明经。功专温中涩肠胃。止霍乱。粘者与黍米同功。一名高粱。一名芦 。俗名蜀秫。又名芦粟。

　　卷五五谷部

　　【玉蜀黍】

　　味甘平。入手足阳明经。功专调中开胃。根叶治小便淋沥沙石痛不可忍。一名玉高粱。

　　卷五五谷部

　　【菰米】

　　味甘冷。入手足阳明经。功专止渴解烦热。调肠胃。可疗饥。一名茭米。

　　卷五五谷部

　　【东墙子】

　　味甘平。入手足太阴厥阴经。功专益气轻身。久服不饥。坚筋骨。能步行。可为饭食。

　　卷五五谷部

　　【蓬草子】

　　味酸涩平。入手足太阴阳明经。功专疗饥。作饭食不饥。无异粳米。

　　卷五五谷部

　　【草子】

　　味甘寒。入手足阳明经。功专去热。利肠胃。益气力。久食忘饥。一名守气生。

　　卷五五谷部

　　【草子】

　　味甘平。入手足太阴阳明经。功专补虚羸损乏。温肠胃。止呕逆。久食健人。轻身不饥。

　　卷五五谷部

　　【稗】

　　味甘苦微寒。入手足太阴阳明经。功专益气宣脾。曹植曾有芳菰精稗之称。金疮出血不已。捣敷或研末掺之即止。甚验。

　　卷五五谷部

　　【薏苡仁】

　　味甘淡。入足阳明经。功专去寒湿筋挛。得麻黄杏仁治风湿周痹。得郁李仁治水肿喘急。以猪肺蘸末服。治肺痿肺痈。咳吐脓血。多食薏仁。令人健饭。大便燥结。因寒筋急勿用。其力缓。必须倍于他药。炒研。

　　卷五五谷部

　　【御米壳】

　　味涩平酸。入足少阴经。功专止泻。得乌梅治久嗽不止。得陈皮乌梅治热痢便血。泻痢初起及风寒作嗽忌用。一名丽春花。凡使壳洗去蒂及筋膜。取薄皮醋炒或蜜炒。得醋乌梅陈皮良。

　　卷五五谷部

　　【阿芙蓉】

　　味酸涩。入手足太阴阳明少阴经。功专涩精固肠。得木香黄连。治久痢不止。此即婴粟花之浆。俗作鸦片烟。贻害无穷。御米即其子。甘寒润燥。煮粥食治反胃。加人参良。

　　卷五五谷部

　　【黑大豆】

　　味甘寒。色黑。入手足少阴厥阴经。功专补肾镇心明目。得牯牛胆治肝虚目暗。

　　得天花粉治肾虚消渴。得独活治产后中风。捣涂一切肿毒。煮食利大便。紧小者入药更佳。

　　盐水煮食。尤能补肾。畏五参龙胆猪肉。忌浓朴。得诸胆汁石蜜牡蛎杏仁前胡良。卒然中风不语。大豆煮汁煎稠如饴含之。并饮汁治喉痹。

　　卷五五谷部

　　【黄大豆】

　　味甘温。入手足太阴阳明经。功专宽中下气。利大肠。消水肿。凡痘毒生在要处。恐致生理残障。令其母嚼烂生黄豆浓敷之即消。另生他处。豆油辛甘热微毒。涂疮疥。解发。

　　卷五五谷部

　　【白豆】

　　味甘平。入手足太阴阳明经。功专补五脏。暖肠胃。调中。叶煮食。利五脏。下气。

　　卷五五谷部

　　【赤小豆】

　　味甘酸平。入手少阴太阳经。功专散血利水。得桑皮去湿肿。得通草能下气。得鸡子敷痈疡。同鲤鱼煮食消水肿。凡外疡溃烂。为末敷之立效。性极粘。入苎根末则不粘。

　　止渴解酒。通乳汁。下胞胎。久食令人瘦。半红半黑者名相思子。一名红豆。苦平有毒。吐心腹邪气。风痰瘴疟虫蛊毒。研二十七枚服。

　　卷五五谷部

　　【绿豆】

　　味甘寒。入足太阴阳明。通行十二经。功专解金石草木毒。得黑大豆黑小豆治天行痘疮。得白麻骨治不寐。功在绿皮。去皮即壅气。去浮风而润肤。利小便以治胀。浓肠胃以和脾。痘疮溃烂。以豆粉扑之良。手足折伤。以豆粉新铫炒紫色。井水调。浓敷纸上贴伤处。复用杉皮扎住。其效如神。惟胃寒者忌。

　　卷五五谷部

　　【豌豆】

　　味甘平。入足阳明经。功专治吐逆泄痢。消渴腹胀。研末涂痈肿痘疮。

　　卷五五谷部

　　【蚕豆】

　　味甘涩温。入手足太阴阳明经。功专补中益气。涩精实肠。发芽则全不闭涩。香甘可口。误吞针入腹。以蚕豆同韭菜多食之。莫食别物。其针自由大便出甚验。亦有胡桃肉同食者。取其速下也。

　　卷五五谷部

　　【豇豆】

　　味涩平。入手太阴经。功专散血消肿。清热解毒。治消渴吐逆泄痢便数。解鼠莽毒。

　　卷五五谷部

　　【白扁豆】

　　味甘。入手太阴经。功专下气消暑。得香薷治霍乱吐利。得天花粉消渴。炒研米汤调服。治赤白带。伤寒邪炽者勿服。用皮胜于用肉。以皮清暑而不壅气。若用之补脾。则皮肉全用为是。

　　卷五五谷部

　　【豆】

　　味苦涩温。入手足太阴阳明经。功专健脾胃。治贼风风痹。俗名马料豆。

　　卷五五谷部

　　【刀豆】

　　味甘温。入手足阳明经。功专温中下气。利肠胃。益肾归元。取子烧存性。白汤调下。治呃逆神效。

　　卷五五谷部

　　【黎豆】

　　味甘微苦温有小毒。入手足太阴经。功专温中益气。多食发闷。一名狸豆。以豆作狸首纹故名。

　　卷五五谷部

　　【淡豆豉】

　　味苦寒。入手太阴经。功专泄肺清热。下气调中。得葱则发汗。得山栀则吐。得盐亦吐。得酒治风。得薤治痢。得蒜止血。炒熟又能止汗。若伤寒直中三阴与传入阴经及热结胸烦闷。宜下不宜汗者。均须忌服。

　　卷五五谷部

　　【大豆卷】

　　味甘平。入足阳明经。功专除胃中积热。消水病胀满。破妇人恶血。疗湿痹筋挛膝痛。小儿撮口。初生豆芽。研烂绞汁。和乳灌少许即愈。

　　卷五五谷部

　　【豆腐】

　　味甘咸寒。入手足太阴阳明经。功专清热散血。和脾胃。消胀满。下大肠浊气。中其毒者。以莱菔子汤解之。

　　卷五五谷部

　　【蒸饼】

　　味甘平。入足太阴阳明经。功专消谷利水。得大蒜淡豆豉为丸。治久淋。

　　卷五五谷部

　　【小麦】

　　味甘微寒。入手少阴经。功专养心镇肝。得通草治老人五淋。得海藻消项下瘿气。

　　麸醋拌蒸。散血止痛。熨腰脚折伤风湿痹痛。寒湿香港脚。五易至汗出良。浮小麦味咸凉。止虚汗盗汗。劳热骨蒸。即水淘浮起者焙用。麦奴即麦将熟。穗上有黑霉。

　　其黑霉名麦奴。取之治阳毒温毒。渴热发狂。

　　以及温疟甚效。陈麦柴堆在露天者最好。用三五根洗净泥。剪寸许长。煎服。治难产神效。

　　卷五五谷部

　　【大麦】

　　味甘咸微寒。入手足太阴阳明经。功专补虚劳。壮血脉。益颜色。实五脏。益气调中。除热止泄。疗消渴。化谷食。石蜜为使。面平胃宽胸。下气消积。疗缠喉风作粥食良。

　　得针砂没石子能染须杆。得 豆荸荠煮食。治春夏受湿渐成胸闷肚大如鼓神效。

　　卷五五谷部

　　【麦芽】

　　味咸。入足太阴少阴厥阴经。功专消食下气。产后退乳。得川椒干姜治谷劳嗜卧。

　　得蜜能下胎乳胀欲成痈。单用一二两炒煎服立消。并消果食积。

　　卷五五谷部

　　【麦粉】

　　味甘凉。入手足太阴厥阴经。功专和五脏。调经络。醋熬成膏。消一切痈肿。汤火伤。俗名小粉。面筋味甘凉。性粘泞。食之难消。炒煎熏炙。助火伤阴。病患及小儿宜忌。

　　卷五五谷部

　　【麦】

　　味甘微寒。入手足太阴经。功专补中除热。久服力健。

　　卷五五谷部

　　【荞麦】

　　味甘寒。入手足太阴阳明经。功专降气宽肠。治肠胃沉积。泄痢带浊。敷痘疮溃烂汤火伤。虚寒者忌食。以荸荠汁同荞麦调敷脚鸡眼三日。鸡眼疔即拔出甚验。头风风眼荞麦粉作饼贴眼四角。以米大艾炷灸之神效。

　　卷五五谷部

　　【胡麻】

　　味甘辛。入足少阴手阳明经。功专润燥。得桑叶逐风湿。坚筋骨。得苦参蒺藜。治大疯疥癞屡验。皮肉俱黑者良。精气不固者宜忌。一名脂麻。一名巨胜子。又有所谓壁虱胡麻者。一名亚麻。治大疯疥癞。以此为最。

　　卷五五谷部

　　【大麻仁】

　　味甘。入手阳明足太阴经。功专缓脾润燥。得当归浓朴等辛药。乃能利大肠。卒被毒箭。捣烂煮汁饮。赤游丹以之涂敷均效。并能催生通乳。惟肠滑者忌服。畏牡蛎白薇茯苓。一名火麻。

　　卷五五谷部

　　【神曲】

　　味甘辛。入手足太阴阳明经。功专化水谷。运积滞。得麦芽杏仁。治胃虚不克。得苍术能壮脾进饮食。得茱萸治暴泄不止。得木香消糕粽积。脾阴虚。胃火盛。及有孕者忌服。

　　卷五五谷部

　　【红曲】

　　味甘温。入营而破血。燥胃消食。忌同神曲。陈者良。

　　卷五五谷部

　　【酱】

