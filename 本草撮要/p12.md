<!-- { "loadSidebar": true } -->
　　味咸冷利。入手足太阴阳明少阴经。功专杀百药及热汤火毒。并一切鱼肉菜蔬蕈毒。

　　入药当用豆酱。陈者佳。

　　卷五五谷部

　　【醋】

　　味酸苦温。入足厥阴经。功专散瘀。治产后血逆。得 芍桂枝。治黄汗。得麻黄清酒治黄胆。得木香治心痛。得黄柏治口疮。调荔枝核末涂瘰 结核。杀鱼肉毒。多食损筋骨。

　　米醋良。一名苦酒。衣沾药汁。以醋洗之即去。

　　卷五五谷部

　　【酒】

　　味甘苦淡。入手足太阴阳明厥阴经。功专升散。和药煎服。用为向导。可以通行一身之表。引药至极高之分。热饮伤肺。温饮和中。少饮和血。行气壮神御寒。辟邪逐秽。暖水脏。行药力。过饮伤神耗血。损胃烁精。动火生痰。发怒助欲。及生湿热诸症。烧酒之损人尤烈。醇而无灰陈久者佳。畏绿豆粉枳 子葛花咸卤。

　　卷六金石部

　　【金】

　　味辛平有毒。入手少阴太阴足厥阴经。功专镇心肝。安魂魄。专治惊痫风热肝胆之病。磨细屑挑开疔头抹入。能拔疔根。丸散用箔为衣。煎剂加入药煮。畏锡水银。五金遇水银皆碎。其相畏如此。银功用略同。食物有毒。以银箸插入即变黑色。

　　卷六金石部

　　【自然铜】

　　味辛。入足厥阴经。功专治折伤。续筋骨。去瘀止痛。得折伤必有瘀血凝滞经络。须审其虚实。佐以养血补气温经之品。产铜坑中。火 醋淬七次。细研。甘草水飞用。

　　卷六金石部

　　【铜青】

　　味酸平微毒。入手足太阴厥阴经。功专吐风痰。止疡血。理气痛。服之损血。杀虫有效。以醋制铜刮用。头上有虱。铜青明矾末掺之良。走马牙疳。用溺桶中白垢火 一钱。

　　入铜绿三分。麝香一分。敷之立愈。一名铜绿。

　　卷六金石部

　　【铅】

　　味甘寒辛。入手足太阴厥阴经。功专坠痰安神。明目杀虫。乌须疗恶疮。得当归接骨续筋。

　　得黍米治腹中鳖症。得猪脂疗误吞金银。单用煎汤服。解硫黄毒。性带阴毒。伤人心胃。一名胡粉。

　　卷六金石部

　　【铅丹】

　　味咸寒沉重。入手足太阴少阴经。功专坠痰止惊。单用涂黄水疮神效。得龙骨牡蛎。治心脏神惊。一名黄丹。

　　卷六金石部

　　【蜜陀僧】

　　味辛平有小毒。入手足太阴厥阴经。功专坠痰镇惊。止血散肿。以馒头劈开。将蜜陀僧为末放其中。夹腋下。治狐臭气。食之令人寒中。

　　卷六金石部

　　【古文钱】

　　味辛平有毒。入足厥阴经。功专治目中障瘀腐蚀坏肉。妇人生产横逆。心腹痛。

　　月膈五淋。或烧醋淬。或煮汁。若唇肿黑痛痒不可忍。以钱在石上磨汁。同猪脂涂之数遍即愈。目卒不见。石上磨汁注 中效。

　　卷六金石部

　　【铁】

　　味辛平有毒。入手少阴足太阴厥阴经。功专镇心平肝。定惊疗狂。消痈解毒。 时砧上打落者名铁落。即铁屑。治怒狂。研粉敷癣良。如尘飞起者名铁精。器物生衣者名铁锈。盐醋浸出者名铁华。畏磁石皂荚。以皂荚木烧锅即裂。相克可知。真钢砂功专破积平肝。得黄连苦参治热胀。腹泻。

　　卷六金石部

　　【针砂】

　　味辛平。入手太阴经。功专消水肿黄胆。散瘿瘤。乌发须。此是作针所磋之针屑。

　　卷六金石部

　　【云母石】

　　味甘平。入手足太阴厥阴经。功专除邪安脏。得蜀漆龙骨治牝疟。同黄丹熬膏贴痈疽金疮。以云母粉敷金疮出血最妙。泽泻为使。恶羊肉。

　　卷六金石部

　　【白石英】

　　味甘平。入手足少阴阳明经。功专治痿痹肺痈。实大肠。利小便。得朱砂治惊悸。得磁石治耳聋。白如水晶者良。

　　卷六金石部

　　【紫石英】

　　味甘辛温。入手少阴足厥阴经。功专治子宫寒不孕。镇心去怯。益肝去枯。火醋淬七次。研末。水飞。二英俱畏附子、黄连。痈肿毒瓦斯。以紫石英 淬为末。生姜米醋煎敷之良。

　　卷六金石部

　　【丹砂】

　　味甘凉。入手少阴经。功专镇心安魄。辟邪解毒。止渴下胎。得远志龙骨养心气。

　　得丹参当归养心血。得生地枸杞养肾阴。得浓朴川椒养脾。得南星川乌祛风。独用多服。令人呆闷。辰产名箭镞砂最良。畏盐米。恶磁石。忌一切血。

　　卷六金石部

　　【水银】

　　味辛寒阴毒。入手足太阴经。功专杀虫。治疮疥虮虱。解金银铜锡毒。堕胎绝孕。

　　从丹砂烧 而出。得铅则凝。得硫则结。并枣肉入唾研则碎。散失在地者。以花椒末茶末收之。畏磁石砒霜。

　　卷六金石部

　　【轻粉】

　　味辛冷燥有毒。入手足太阴经。功专杀虫治疮。劫痰消积。善入经络。螈 药有用之者。不可轻服。土茯苓黄连黑铅铁浆陈酱能制其毒。

　　卷六金石部

　　【银朱】

　　味辛温有毒。入手足太阴经。功专破积滞。劫痰涎。散结胸疗疥癣恶疮。杀。虫虱。性燥烈。功过同轻粉。

　　卷六金石部

　　【雄黄】

　　味辛。入足阳明厥阴经。功专解毒胜邪。得黑铅治结阴。得朱砂猪心血治癫痫。雌黄主治略同。血虚者大忌。阴肿如斗。雄黄矾石各二两。甘草一尺。水五升。煮二升浸之良。

　　卷六金石部

　　【石膏】

　　味甘辛。入足阳明手太阴少阳轻。功专解肌发汗。得桂枝治温疟。得苍术治中 。

　　得知母甘草粳米治胃腑大热。少壮火热者功效神速。老弱虚寒者祸不旋踵。病邪未入阳明者。切勿遽投。或因其性太寒。用火 则不甚伤胃。但少用则难见功。且须先煎。鸡子为使。

　　恶巴豆。畏铁。亦名寒水石。

　　卷六金石部

　　【滑石】

　　味甘寒。入足太阳经。功专发汗利小便。得甘草解暑止泻。加红曲治赤痢。加干姜治白痢。凡脾虚下陷。及精滑有孕。病当发表者均忌。石苇为使。宜甘草。

　　卷六金石部

　　【赤石脂】

　　味甘温酸涩。入手足阳明经。功专浓肠止利。得干姜粳米治下利脓血。得蜀椒附子治心痛彻背。得故纸等分为末。米饮下。治经水过多。研粉或 研。水飞用。畏芫花。恶大黄松脂。

　　卷六金石部

　　【禹余粮】

　　味甘平性涩。入手足阳明经。功专镇固下焦。得赤石脂治伤寒下利。得干姜治赤白带下。得牡蛎乌 骨桂心治崩中带下。是药既能固下。亦能催生。

　　卷六金石部

　　【炉甘石】

　　味甘温。入足阳明经。功专止血消肿。收湿祛痰。治烂腿。去赤翳。得海螵蛸硼砂各一两。朱砂五钱。研极细末。点目神效。以之 醋淬七次。与儿茶为末。麻油调敷下疳阴疮。今之黄铜皆炉甘石所点。

　　卷六金石部

　　【无名异】

　　味咸甘。入足厥阴经。功专和血。醋磨涂。治金疮折伤痈疽肿毒。止痛生肌。

　　卷六金石部

　　【钟乳】

　　味甘温。入足阳明经。功专强阴益阳。通百节。利九窍。补虚劳。下乳汁。肺虚喘急不息。以光明钟乳粉五钱。蜡三两化和。饭甑内蒸熟。研丸桐子大。温水下一丸。气甚剽悍。命门火衰者只可暂用。否则有害。蛇床为使。畏紫石英。恶牡丹。忌胡荽葱蒜羊血参术。一名鹅管。

　　卷六金石部

　　【煤】

　　味甘辛温有毒。入手太阴足厥阴经。功专治妇人血气痛。及诸毒疮金疮出血。中瓦斯毒者。饮冷水或白萝卜即愈。

　　卷六金石部

　　【锻石】

　　味辛温毒烈。入手足太阴厥阴经。功专坚物散血。定痛生肌。止金疮血。以黄牛胆汁和纳胆中阴干用甚效。风化者良。古矿灰名地龙骨。棺中者尤佳。痰核红肿寒热。状如瘰。锻石火 为末。以白果肉同捣贴之。如无白果。蜜亦可。奇效。

　　卷六金石部

　　【海浮石】

　　味咸寒。入手太阴足厥阴经。功专软坚润下。止嗽止渴。通淋。化上焦老痰。消瘿瘤结核。多服损人血气。头核脑痹。头枕后生核。正者为脑。侧者为痹。白浮石烧存性为末。入轻粉少许。麻油调涂。或加干牛粪尤妙。亦治头 。得香附姜汁。治疝气茎缩囊肿。

　　咳嗽不止末服良。

　　卷六金石部

　　【阳起石】

　　咸温。入足少阴经。功专补石肾命门。治阴痿精乏。子宫虚冷。腰膝冷痹。水肿瘕症。 淬研粉。新汲水调涂丹毒肿痒。桑螵蛸为使。恶泽泻菌桂。畏菟丝子。忌羊血。

　　卷六金石部

　　【磁石】

　　味辛。入足少阴经。功专温肾镇怯。得熟地山萸肉治耳聋。得朱砂神曲能交心肾。

　　色黑能吸铁者真。火 醋淬。研末水飞。或醋煮三日夜。柴胡为使。恶牡丹。一名吸铁石。

　　卷六金石部

　　【代赭石】

　　味苦寒。入足厥阴经。功专入血镇逆。得冬瓜仁治慢惊风。得旋复治心下痞硬噫气。 红醋淬水飞。干姜为使。畏雄附。

　　卷六金石部

　　【空青】

　　味甘酸寒。入足厥阴经。功专益肝明目。通窍利水。真者难得。

　　卷六金石部

　　【石胆】

　　味酸。入足少阳经。功专吐痰解毒。得醋治喉痹垂死。得乳香没药大枣敷杨梅毒神效。市人多以醋揉青矾伪之。畏桂白薇辛夷芫花。小儿鼻疳蚀烂。胆矾烧烟尽研末掺之效。

　　一名胆矾。

　　卷六金石部

　　【石】

　　味辛大热有毒。入手足太阴经。功专治坚癖痼冷。寒湿风痹。不炼服杀人。恶羊血。

　　卷六金石部

　　【砒石】

　　味辛苦酸。大热大毒。砒霜尤烈。入手足太阴明阳经。功专燥痰。作吐药疗痰在胸膈。除哮截疟。外用蚀败肉。杀虫枯痔。信州者良。衡州次之。生名砒黄。炼石砒霜。锡之苗也。故锡亦有毒。以大枣一个去核。将砒霜放入少许。用线扎紧。瓦上焙焦。研细末。瓷瓶收贮。专涂牙根痒烂神效。名砒枣散。畏羊血冷水绿豆。

　　卷六金石部

　　【青礞石】

　　味甘咸。入足厥阴经。功专利痰止惊。得硝石赤石脂治一切痰积痼疾。得焰硝治惊风危证。得焰硝大黄黄芩沉香名滚痰丸。气弱血虚者忌。

　　卷六金石部

　　【花蕊石】

　　味酸涩气平。入足厥阴经。功专化血为水。止金疮出血。下死胎胞衣。及胎产恶血血晕等症。有花蕊石散。多服损阴血。 研水飞用。一名花乳石。

　　卷六金石部

　　【石燕】

　　味甘凉。入手足太阴少阴阳明经。功专利窍行湿热。治诸般淋沥。月水淋浊。赤白带下。肠风痔 。眼目瘴翳。或煮汁。或磨汁。为末水飞亦可。

