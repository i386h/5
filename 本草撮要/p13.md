<!-- { "loadSidebar": true } -->
　　卷六金石部

　　【石蟹】

　　味咸寒。入足厥阴经。功专治青盲目翳。得羚羊角决明治 肉攀睛。若喉痹肿痛。

　　以石蟹磨汁饮。并涂喉外。醋磨敷痈肿。

　　卷六金石部

　　【食盐】

　　味咸甘辛寒。入手足少阴太阴阳明经。功专润下软坚。笑不休症。盐炒赤煎沸饮之即止。体如虫行。痒不可当。煎浴良。洗目去风。凡痰嗽哮证血病消渴及水胀俱大忌。

　　卷六金石部

　　【戎盐】

　　味咸寒。入手足少阴太阴阳明经。功专助水藏。益精气。得杜仲补骨脂补肝阳。得川椒明目。一名青盐。

　　卷六金石部

　　【凝水石】

　　味辛咸大寒。入手足少阴太阴阳明经。功专治时气热盛。口渴水肿。亦各寒水石。古方所用寒水石。是凝水石。唐宋诸方用寒水石即石膏。

　　卷六金石部

　　【元精石】

　　味咸寒而降。入手足太阴阳明经。功专治上盛下虚。救阴助阳。有扶危拯逆之功。正阳丹用治伤寒壮热。来复丹用治伏暑热泻。

　　卷六金石部

　　【朴硝】

　　味苦咸性降。入手足太阴阳明经。功专逐腑积聚。得大黄直入大肠。涤垢通经堕胎。芒硝经炼稍缓。能柔五金化七十二石为水。生于卤地刮取煎炼在底者为朴硝。在上者为芒硝。有牙者为马牙硝。置风日中消尽水气。轻白如粉为风化硝。大黄为使。

　　卷六金石部

　　【火硝】

　　味苦辛性升。入手太阴经。功专破积散坚。得僵蚕冰硼吹喉中治喉痹。

　　卷六金石部

　　【元明粉】

　　味辛甘咸冷。入足阳明经。功专去胃中实热。荡肠中宿垢。得大黄止泻痢。无实热而胃虚者禁用。忌苦参。

　　卷六金石部

　　【砂】

　　味咸苦辛热有毒。入手足太阴足阳明经。功专消食破瘀。治噎膈症瘕。去目翳 肉。若鼻中息肉点之即落。悬痈卒肿。 砂五钱。绵裹含之。咽津即安。但能烂五金而化心为血。不可轻用。出西域火焰山者佳。

　　卷六金石部

　　【硼砂】

　　味甘咸凉。色白质轻。入手足太阳阳明经。功专除上焦胸膈痰热。治喉痹口齿诸病。能柔五金。去垢腻。治噎膈积块结核 肉目翳骨哽。制汞哑铜。证非有余不可轻用。

　　卷六金石部

　　【硫黄】

　　味酸。入足太阴少阴厥阴经。功专驱寒燥湿。补火壮阳。得半夏治久年哮喘。得艾治阴毒伤寒。乌 五味合硫黄敷妇人阴脱。能化五金而干汞。畏细辛醋血。番舶者良。

　　卷六金石部

　　【白矾】

　　味酸寒。入手足太阴阳明经。功专吐痰解毒。得黄蜡解一切肿毒。暑天痧症。昏迷瞀乱。急含少许或冲服立愈。得川郁金治痴疾。多食损心肺伤骨。甘草为使。畏麻黄。恶牡蛎。

　　卷六金石部

　　【绿矾】

　　味酸凉。入手太阴阳明经。功专燥湿化痰。解毒杀虫。利小便。消食积。醋调咽汁散喉痹。苍术二斤米泔浸。黄酒面曲四两。炒绛矾一斤。醋拌。晒干入瓶。火 为末。醋和丸酒下。治木克土。心腹中满。或黄肿如土色。名伐木丸。 赤名绛矾。未 者亦名皂矾。

　　不可轻服。

　　卷七人部

　　【发】

　　味苦平。入足少阴厥阴经。功专止血通淋。得龟板芎归治交骨不开得猪膏治阴吹。小儿惊热。合鸡子黄煎为汁服。鼻衄吹鼻。皂荚水洗净。入罐固 存性。一名血余。

　　卷七人部

　　【牙齿】

　　味咸热有毒。入手足太阴经。功专治痘疮倒 。以 猪血调下一钱。若服凉药而血涩倒陷者。加麝香少许酒服。 退火毒。研细水飞用。

　　卷七人部

　　【人中黄】

　　味甘寒。入手足阳明经。功专清痰火。消食积。大解五脏实热。治阳毒热狂。痘疮血热黑陷不起。伤寒非阳明实热。痘疮非紫黑干枯。均禁。金汁主治同人中黄。一名粪清。

　　卷七人部

　　【人中白】

　　味咸凉。入手太阴经。功专降火散瘀。治肺瘀鼻衄。劳热消渴。痘疮倒陷。牙疳口疮。得麻仁阿胶治血虚便闭。得鸡矢治蜘蛛咬毒。阳虚无火。食不消。肠不实者忌之。又名溺白 用。

　　卷七人部

　　【童便】

　　味咸寒。入手太阴经。功专润肺清瘀。治肺痿失音。吐衄损伤。胞衣不下。产后血晕。败血入肺。阴虚火嗽。火热如燎者。惟此可治。当热饮。或入姜汁行痰。韭汁散瘀。冬月热汤温之。

　　卷七人部

　　【秋石】

　　味咸。入足少阴经。功专滋肾水。养丹田。得乳粉能固元阳。延年不老。得茯苓菟丝治遗浊。得茯苓莲肉芡实枣肉治色欲过度遗精。小便数。食物中用。肿胀代盐。

　　卷七人部

　　【乳汁】

　　味甘咸。入手足太阴阳明太阳经。功专润五脏。补血液。止消渴。泽皮肤。渍烦热。理噎膈。悦颜色。利肠。得黄连点赤眼。虚寒滑泄胃弱者禁服。乳与食同进。即成积滞发泻。人乳人参末等分蜜丸。名参乳丸。大补气血。乳须择无病妇人者。水顿取粉用。百虫入耳。以乳滴之即出。得梨汁能消痰补虚。得酒治卒不能语。

　　卷七人部

　　【天癸】

　　味咸。入足厥阴经。功专治热病劳复。得人乳童便滴入鼻内。治瞳神反背。

　　卷七人部

　　【紫河车】

　　味咸性温。入手足太阴厥阴经。功专大补气血。治一切虚劳损极。恍惚失志癫痫。以初胎无病妇人而色紫者良。洗净。酒蒸焙研。得熟地天冬牛膝杜仲补肾益精。坎气禀心肾之气。得当归麝香治脐汁不干。得乳汁朱砂解胎毒痘患。烧末煎服治疟。

　　卷八禽兽部

　　【燕窝】

　　味甘平淡。入手太阴经。功专养肺阴。化痰止嗽。补而能清。为调理虚损痨瘵之圣药。一切病之由于肺虚。不能清肃下行者。此皆可治。开胃气。已劳痢。益小儿痘疹。用陈久糙米色者佳。喉闭不能下咽。人已神昏。用燕巢泥雄黄高粱酒浸透。涂喉咽外两旁边。中留一线之缝。遂即喉能下咽。如牙关紧闭。先以乌梅擦牙根。再以燕巢泥等涂喉外方妙。燕窝脚名血燕。色红紫。功用相仿。性重达下。微咸润下。治噎膈妙。假燕窝无边无毛。或微有毛。色白如银丝。服之无益。

　　卷八禽兽部

　　【夜明砂】

　　味辛寒。入手足厥阴经血分。功专散血明目。得石决明猪肝治鸡盲。淘净焙。恶白薇白蔹。小儿 病。以红纱袋盛夜明砂佩之。 音奇小儿鬼也。一名天鼠矢。

　　卷八禽兽部

　　【五灵脂】

　　味甘温。气味俱浓。入足厥阴经功专散血止痛。得蒲黄治心腹疼痛。产后恶露刺痛。得雄黄酒调敷蛇咬伤。血虚无瘀者忌服。恶人参。研末酒飞去砂石用。行血宜生。止血宜炒。油调末涂风癞良。一名寒号虫。

　　卷八禽兽部

　　【雀】

　　味甘温。入手足少阴太阳经。功专壮阳起阳道。令人有子。益精髓。暖腰膝。缩小便。治血崩带下。得蛇床子熬膏。和药丸服补下。谓之驿马丸。得附子熬膏丸治虚寒。名雀附丸。凡阴虚火盛及服白术李并诸肝切忌。孕妇尤须避之。头血取点雀盲数十次即愈。雀卵酸温益精血。治男子阴痿不起。女子带下。便溺不利。和天雄服之。令茎不衰。

　　卷八禽兽部

　　【鸽】

　　味咸平。入手足太阳经。功专解诸药毒。治恶疮风癣白癜 疡风。唯色白者入药。卵解疮毒痘毒。屎名左盘龙。消腹中痞块瘰 诸疮。疗破伤风及阴毒垂死者。人马疥疮炒研敷之。驴马和草饲之。消肿杀虫。头疮白秃鸽粪研末敷之。先以醋泔洗净。

　　卷八禽兽部

　　【鸡】

　　味甘温。入手足太阴阳明经。功专补虚温中。以血涂面沥口吹鼻。治中恶惊忤。鸡子甘平益气补血。鸡子略敲损。浸尿缸中三日煮熟。姜汁竹沥汤送下。治年深哮喘风痰。醋煮鸡子治赤白痢。哺鸡子壳主治伤寒劳复。研敷下疳。麻油调搽痘毒神效。卵中白皮。治久嗽结气。鸡肫皮一名鸡内金。又名 。甘平性涩。鸡之脾也。消水谷。除烦热。通小肠膀胱。治泻痢便数遗溺。血崩溺血带下。肠风膈消反胃。小儿食疟。男用雌。女用雄。鸡屎白薇寒。下气消积。通利大小便。治蛊胀。合米炒。治米症。醋和涂蚯蚓蜈蚣咬毒。小儿紧唇以之研敷。有涎易去。牙痛以之烧末。绵裹咬患处效。鸡汁煮粥食固胎。然性升发。有宿疾者宜禁食。鸡屎一名鸡矢醴。

　　卷八禽兽部

　　【乌骨鸡】

　　味甘咸。入手太阴足厥阴少阴经。功专补劳伤。得凉血补精药。治劳瘵。鬼击卒死者。用乌鸡冠血沥口中令咽。仍破此鸡拓心下。冷乃弃之道边妙。骨肉俱黑者佳。男用雌。女用雄。女科有乌鸡丸。

　　卷八禽兽部

　　【雉】

　　味酸甘味寒。入足太阴经。功专补中益气力。止泄痢。治蚁 。动风。有宿疾者禁忌。即野鸡也。

　　卷八禽兽部

　　【鹅】

　　味甘温有毒。入足厥阴经。功专发风发疮。火熏者尤毒。卵甘温补中气。多食发痼疾。鹅血愈噎膈反胃。痔疮有核。白鹅胆二三枚。取汁入熊胆二分。片脑五厘。研匀。密封瓷器内勿泄气。用时以手指涂之立效。噎膈病白鹅尾毛烧灰米汤下。每服一钱。数次即愈。

　　卷八禽兽部

　　【鹈鹕油】

　　味咸温滑。入足少阴太阴经。功专涂痈肿。治风痹。透经络。通耳聋。引诸药透入病所。

　　卷八禽兽部

　　【】

　　味甘平微咸。入手太阴足少阴经。功专补阴除蒸。止嗽利水。治热痢。化虚痰。白毛而老者良。葛可久有白凤膏。治虚劳。热血解石砒毒及中恶溺死者。并涂蚯蚓咬疮。卵甘寒咸。除心腹膈热。多食发冷气。令人气短胸闷。小儿多食脚软。生疮者食之令恶肉突出。不可合鳖肉李子桑椹食。头利小便。治水肿。脑涂冻疮良。即鸭也。

　　卷八禽兽部

　　【凫】

　　味甘凉。入手太阴足少阴经。功专补中益气。平胃消食。治水肿及热毒风气恶疮。身上有诸小热疮。年久不愈者。但多食之即愈。并杀脏腑一切虫。忌与胡桃木耳豆豉同食。即野鸭也。

　　卷八禽兽部

　　【】

　　味甘平。入手太阴足少阴经。功专补中益气。一名刁鸭。又名油鸭。似鸭而小。苍白纹多脂。冬月取之。五味炙食甚美。膏滴耳中治耳聋。

　　卷八禽兽部

　　【鹭鸶】

　　味咸平。入手太阴经。功专益脾补气。治虚瘦。一名白鹭。

　　卷八禽兽部

　　【斑鸠】

　　味甘平。入手太阴足少阴经。功专益气。助阴阳。明目愈噎。血热饮治蛊。

　　卷八禽兽部

　　【鹊】

