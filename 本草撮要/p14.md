<!-- { "loadSidebar": true } -->
　　味甘寒。入手足太阴太阳经及阳明经。功专消结热。治消渴通淋去风。及大小肠涩。

　　并四肢烦热。胸膈痰结。入药用雄。烧毛作屑。纳水中浮者是雄。

　　卷八禽兽部

　　【猪】

　　味咸寒。入手足太阴少阴阳明经。功专疗肾气虚竭。润肠胃。生精液。丰肌体。泽皮肤。惟生痰招风。阳痿及伤风寒。病初起者均忌食。心血可作补心之向导。肝同夜明砂作丸。治雀目。肚入胃健脾。肺蘸薏仁末治肺虚咳嗽。肾咸冷。通肾治腰痛耳聋。肠得黄连。治肠风血痔。胆汁寒滑泻肝胆之火。明目疗疳。醋和灌谷道。治大便不通。脂膏润燥利肠。脊髓补虚劳之脊痛。蹄得通草通乳汁。尾血和龙脑治痘疮倒靥。均以母蹄为妙。猪肤即外浓皮。得白蜜米粉。治少阴下痢咽痛。猪脑毒不可食。猪肉反乌梅桔梗。猪脂得血余。治阴吹。

　　肝切片入阴户。治阴蚀虫皆入肝内。数易即愈。

　　卷八禽兽部

　　【狗】

　　味咸酸温。入手太阴足少阴经。功专暖脾益胃。补虚寒。助阳事。狗宝结成狗腹中者。专攻翻胃。善理疔疽。气壮多火。阳事易举。热病之后及孕妇均忌。反商陆。畏杏仁。恶蒜。

　　卷八禽兽部

　　【羊】

　　味甘热。入手足太阴经。功专补虚劳。益气力。仲景治虚羸蓐劳。有当归羊肉汤。胆苦。腊月入蜜胆中。纸套笼住。悬檐下。待霜出扫取点眼。又入蜜胆中蒸之。候干研为膏。

　　每含少许。或点之。名二百味草花膏。以羊食百草。蜂采百花也。肺通肺气。止咳嗽。利小便。肾益精助阳。 结成羊腹中者。除翻胃。角明目杀虫。血生饮。治产后血晕闷绝。及中金银丹石 硫毒。乳补肺肾。润胃脘大肠之燥。治反胃消渴口疮舌肿蜘蛛咬伤有浑身生丝者饮之良。误吞铜铁。以羊胫骨灰三钱。米饮下。反半夏菖蒲。忌铜器及醋。

　　卷八禽兽部

　　【牛】

　　味甘温。入手足太阴阳明经。功专补脾益气。止渴。乳味甘微寒。润肠胃。解热毒。

　　补虚劳。治反胃噎膈。得韭汁姜汁陈酒佳。用牡牛肉廿斤。洗净煮为糜。滤去滓。熬成琥珀色。前一日不食。下日空腹饮汁一钟。少时又饮。积数十钟。寒月温饮。如病在上则吐。在下则利。在中则吐利。利后必渴。渴则饮己溺以涤余垢。饥倦先与米饮二日。然后与淡粥。

　　次与浓粥软饭。沉 悉除矣。名倒仓法。白水牛喉。治反胃吐食。肠结不通。髓补中填髓。筋补肝强筋。老病及自死之牛。食之损人。霞天膏气味甘温。主治中风偏废。口眼歪斜。痰涎壅塞。五脏六腑留痰宿饮癖块。手足皮肤中痰核神效。得橘皮茯苓苏子蔻仁半夏苍术为面。治脾胃湿痰。得陈皮贝母苏子栝蒌根杏仁蓬砂为曲。治积热痰结。

　　卷八禽兽部

　　【牛黄】

　　味苦。入足厥阴经。功专清心化热。利痰凉惊。得灵羊角或犀角朱砂治小儿诸惊。

　　人参为使。恶常山地黄龙胆龙骨。得丹皮菖蒲良。

　　卷八禽兽部

　　【黄明胶】

　　味甘平。入手足少阴厥阴经。功专补阴。治诸血证及痈疽。润燥通大便。得穿山甲四片烧存性。用治痈疽初起。使毒不内攻神效。惟胶须以酒顿烊。如便毒初起。水胶溶化涂之即散。即牛皮胶也。

　　卷八禽兽部

　　【驴溺】

　　味辛寒。入足阳明经。功专杀虫。得四物治反胃噎膈。得姜汁洗白玷风。驴阴茎强阴壮筋。乳浸黄连。取汁点风火赤眼良。

　　卷八禽兽部

　　【阿胶】

　　味甘平。入手太阴足厥阴经。功专清肺养肝。滋肾补阴。止血去瘀。除风化痰。润燥定喘。利大小肠。治虚劳咳嗽。肺痿吐脓。吐血衄血。血淋血痔。肠风下痢。腰酸骨痛。

　　血痛血枯。经水不止。妊娠尿血下血。俱以酒冲服。炒焦胶末良。小儿惊风后。瞳神不正。

　　以胶倍人参服甚效。胃弱作呕吐。脾虚食不消。及风寒而嗽者。均忌。蛤粉炒化痰。蒲黄炒止血。酒化水化童便和用。得火良。山药为使。畏大黄。

　　卷八禽兽部

　　【白马溺】

　　味辛寒。入足阳明手太阴经。功专杀虫破症积。治反胃。化鳖为水。白马乳治青腿牙疳。其效如神。马肝有毒。白马通即屎也。得柏叶干姜艾。治吐血不止。

　　卷八禽兽部

　　【虎骨】

　　味辛平。入足厥阴经。功专追风定痛。得没药治历节痛风。得兔脑能止滑利。得木通治手足麻木。得乳香能催生下胎。睛得竹沥。小儿惊痫夜啼。服之即愈。虎肚弗洗。 存性。入平胃散一两和匀。每服三钱。治反胃吐食神效。

　　卷八禽兽部

　　【象皮】

　　味咸气平。入足太阳经。功专长肌肉。烧灰和油敷下疳。亦可熬膏。牙治诸刺入肉伤喉。服饮皆效。

　　卷八禽兽部

　　【犀角】

　　味苦咸。入手少阴足厥阴经。功专凉血解毒。得地榆治血痢。得生地连翘治热邪入络。凡中毒箭。以角刺疮中愈。饮食中有毒。以角搅之。便生白沫。入汤剂磨汁用。升麻为使。忌盐。以角纳入怀内。得人热气易碎。

　　卷八禽兽部

　　【熊胆】

　　味苦寒。入足厥阴经。功专凉心平肝。明目杀虫。治惊痫五痔。实热宜之。虚者忌。性善辟尘。扑尘水上。投胆米许即开。肉补虚羸。掌御风寒。益气力。美品也。

　　卷八禽兽部

　　【羚羊角】

　　味咸。入足厥阴经。功专散风清热。得钩藤息肝风。得生熟地茵陈芩枳枇杷石斛甘草二冬桂苓名甘露饮。治胃中湿热。然临症时宜酌。一角者胜。或研或磨用。能碎金钢石。

　　卷八禽兽部

　　【鹿茸】

　　味辛温。入足少阴厥阴经。功专补精益气。得菟丝羊肾茴香。治腰痛。得人参黄当归提痘浆。鹿属阳。夏至得阴气解角。麋属阴。冬至得阳气解角。鹿补阳气。麋补阴血。

　　卷八禽兽部

　　【麋茸】

　　味甘温。入足太阴少阴经。功专滋阴益肾。得附子雀卵壮阳不老。得附子山药补元驻颜。角与鹿角功同。而温性差减。以皮作靴袜。除香港脚。

　　卷八禽兽部

　　【鹿角】

　　味咸温。入足少阴厥阴经。功专补肾益肝。敛精止血。生用散热行血消肿辟邪。治梦与鬼交。熬膏炼霜。则专滋补。益肾生精血。强骨壮腰膝。鹿 大补虚劳。鹿筋主劳损续绝。鹿肉甘温补中。强五脏。通血脉。益气力。上焦有痰热。胃家有火。吐血属阴衰火盛者俱忌服。畏大黄。鹿名斑龙。

　　卷八禽兽部

　　【麝香】

　　味辛温。入足太阴经。功专开窍。得肉桂消瓜果诸积。得盐豉烧酒。为末淬酒服。

　　产妇败血裹子难产效。忌蒜。防虫入脑。慎勿近鼻。

　　卷八禽兽部

　　【猫胞】

　　味甘酸温。入手足太阴经。功专治反胃吐食。烧灰入朱砂末少许。压舌下甚效。

　　卷八禽兽部

　　【猪獾】

　　味甘酸平。入手足太阴经。功专长肌肉。野兽中 肉为最美。治上气虚乏。咳逆劳热。水胀久不瘥。得粳米葱豉作粥食神效。

　　卷八禽兽部

　　【狗獾】

　　味甘酸平。入手太阴经。功专补中益气。治小儿疳瘦。一名天狗。

　　卷八禽兽部

　　【兔屎】

　　味辛平。入手足太阴足厥阴经。功专杀虫明目。治劳瘵五疳。痘后生翳。肝明目。

　　肉凉血。解热毒。利大肠。妊娠忌之。脑涂冻疮。

　　卷八禽兽部

　　【鼠矢】

　　味甘微寒。入足厥阴经。功专治劳复。得韭根治男子阴阳易。亦治膀胱水结。通女子经闭。阴脱吹乳。误入食中。令人目黄成疸。两头尖者为雄鼠矢。胆汁滴耳中。治老聋。点眼亦良。以辰砂拌鼠睾丸。阴干研服。治小儿惊痫。肉治儿疳鼠 。

　　卷八禽兽部

　　【皮】

　　味苦。入手足太阴阳明经。功专开胃气。治五痔阴肿。烧灰研细末。陈菜油调涂。

　　治胃逆肠风泻血。烧灰存性研末酒冲服。肉治反胃。脂滴耳中。治耳聋。胆点痘后风眼均效。

　　卷九虫鱼鳞介部

　　【蝉蜕】

　　味辛气平。入手太阴经。功专发散。除风热。发痘疹。退目翳。中风失音。催生下胎。得朱砂治小儿夜啼。得薄荷治皮肤风痒。以羊肝汤送蝉蜕末一钱。治痘后目翳。洗净去翅足。浆水煮晒干。

　　卷九虫鱼鳞介部

　　【蝼蛄】

　　味咸寒有毒。入足太阳经。功专治水肿痈毒。得蜣螂治大小便闭。得穿山甲塞耳治聋。性甚急。虚人戒之。去翅足炒。

　　卷九虫鱼鳞介部

　　【蜣螂】

　　味咸寒。入足厥阴经。功专治寒热惊痫。用其白心治疔疮垂毙。

　　卷九虫鱼鳞介部

　　【萤火】

　　味辛。入手太阴经。功专治温疫。务成子有萤火丸。

　　卷九虫鱼鳞介部

　　【鼠妇】

　　味酸温。入足厥阴经。功专治寒热。葛洪用以截疟神效。即湿生虫。形如蠹鱼。

　　卷九虫鱼鳞介部

　　【虫】

　　味咸寒有毒。入足厥阴经。功专下血行伤。得桃仁大黄治产妇干血腹痛。得乳香没药龙骨自然铜能去伤接骨。虚人有瘀宜酌用。畏皂角菖蒲。一名地鳖虫。

　　卷九虫鱼鳞介部

　　【虻虫】

　　味甘寒有毒。入足厥阴经。功专攻血。遍行经络。堕胎只在须臾。非气足有畜血者勿服。去足翅炒。恶麻黄。一各蜚虫。

　　卷九虫鱼鳞介部

　　【蜂蜜】

　　味甘性温。入手足太阴厥阴阳明经。功专润脏腑。得薤白捣涂汤火伤痛立止。得生姜治大头癞疮。得升麻敷天口虏疮神效。纳谷道中通大便。同葱食害人。同葱捣涂痈疽痔疮良。同 鱼食令人暴亡。

　　卷九虫鱼鳞介部

　　【蜜蜡】

　　味淡。入手太阴足厥阴经。功专调气。得茯苓治阳虚遗浊带下。黄蜡得黄连阿胶治痢下腹痛。面青肢冷效。得当归阿胶黄连黄柏陈仓米。治产后下痢。

　　卷九虫鱼鳞介部

　　【露蜂房】

　　味甘平有毒。入手太阴足厥阴经。功专涂瘰 成 。炙研猪脂和涂良。取露天树上者佳。

　　卷九虫鱼鳞介部

　　【虫白蜡】

　　味甘温。入手太阴足厥阴经。功专生肌止血。定痛补虚。续筋接骨。为外科要药。与合欢皮同入长肌肉。以蜡频涂秃疮并生发。

　　卷九虫鱼鳞介部

　　【五倍子】

　　味酸气平。入手太阴阳明经。功专收肺除咳。敛肠止利。得茯苓龙骨治虚劳遗浊。得白矾治肠风下血。以自己嗽口水调五倍子末敷脐上。治盗汗如神。粪后下血。五倍末一钱。艾汤下良。妇人阴血伤者掺之效。一名文蛤。

　　卷九虫鱼鳞介部

　　【桑螵蛸】

