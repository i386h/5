<!-- { "loadSidebar": true } -->
　　味甘咸平。入足少阴太阳厥阴经。功专固涩。治小儿夜尿及惊风良。得龙骨疗泄精。得茯神远志菖蒲人参当归龙骨鳖甲治健忘心神不安。以螳螂一个。巴豆半粒。研敷箭簇伤处极痒。痒极乃撼拔之。以黄连贯众汤洗去。再以锻石敷之。其伤即瘥。炙黄或醋煮汤泡煨用。或蒸透再焙。畏旋复花。

　　卷九虫鱼鳞介部

　　【白僵蚕】

　　味辛咸。入手足厥阴阳明经。功专疗风痰。得白马通治症瘕。得冰片硼砂牙硝治诸喉风。煎汤浴治小儿肤如鳞甲。以蚕七个研细。姜汤调灌。吐一切风痰。无风寒客邪者勿服。恶萆 桔梗茯苓桑螵蛸。蚕蛹炒食。治风及劳瘦。蚕茧甘温。泻膀胱相火。引清气上升止渴。痈疽无头。烧灰酒服一枚即出头。黄丝绢得白芨能接断肠。得丹皮白芨治产妇脬损。

　　得棕榈贯仲京墨荷叶四灰。治妇人血崩。裤裆烧灰。治阴阳易。女用男。男用女。

　　卷九虫鱼鳞介部

　　【原蚕砂】

　　味辛甘温。炒黄浸酒。入手太阴足厥阴肝经。功专治风湿为病。肢节不随。皮肤顽痹。腰脚冷痛。冷血瘀血。炒热熨患处。并研末以麻油调敷烂眼弦。均良。原雄蚕蛾。气热性淫。固精强阳。蚕退纸。烧存性。入麝少许。蜜和敷走马牙疳。如加白矾尤妙。又以蚕纸烧灰。酒水任下。能治邪祟发狂悲泣。

　　卷九虫鱼鳞介部

　　【斑蝥】

　　味辛寒。入足厥阴经。功专入下窍利水去毒。得糯米治风狗咬伤。得滑石治便毒。

　　性毒。溃肉堕胎。去头足糯米炒熟。生用则吐泻。人亦有用米取气不足质者。畏丹参巴豆。

　　恶豆花甘草。一名斑蝥。

　　卷九虫鱼鳞介部

　　【蝎】

　　味甘辛有毒。入足厥阴经。功专穿筋透节。逐湿除风。得白附僵蚕。治口眼 斜。病虚者忌。去足焙。尾名蝎梢。被螫者以 牛涂之即解。

　　卷九虫鱼鳞介部

　　【水蛭】

　　味咸苦。入足厥阴经。功专破血行伤。得蜚 治畜血。得麝香治跌打伤。以水蛭研细末。龟尿调捻须梢自倒入根极效。误吞生者入腹生子。以田泥调水饮数杯必下。或以牛羊热血同猪脂饮之亦下。炒黄枯。畏锻石盐。一名马蟥。

　　卷九虫鱼鳞介部

　　【五谷虫】

　　味寒。入手足太阴少阴经。功专治热病谵语。毒痢作吐。小儿疳积疳疮。漂净晒干。或炒或 为末。

　　卷九虫鱼鳞介部

　　【蟾蜍】

　　味辛凉微毒。入足阳明经。功专退虚热。行湿气。杀虫 。疮疽发背未成者。用系疮上半日。再易一个。

　　三易则毒散。重者剖之合疮上。三易必愈。治单腹鼓胀。以蟾蜍一个。用砂仁填满腹中。外用盐水拌黄土泥。浓涂遍身。文火煨透。再去泥。阴阳瓦上炙炭存性研细。每用一钱。陈皮汤下。三四服即愈。蟾酥辛温有毒。治发背疔肿。小儿疳疾脑疳。一名虾蟆。

　　卷九虫鱼鳞介部

　　【田鸡】

　　味甘寒。入手足太阴经。功专解劳热热毒。利水消肿。馔食调疳瘦。补虚损。尤宜产妇。捣汁服。治虾蟆瘟。凡浑身水肿或单腹胀。以一二枚去皮炙食自消。烧灰并涂月蚀疮。治毒痢噤口。以田鸡一个捣烂。瓦上烘热。加麝香少许。作饼贴脐上。气通即能进食。一名水蛙。

　　卷九虫鱼鳞介部

　　【蜈蚣】

　　味辛温有毒。入足厥阴经。功专治尸疰恶气。若遇脐风撮口。以之去头足尾甲。以薄荷叶烧火炙末。猪乳调服甚效。畏蜘蛛蜒蚰鸡屎桑皮盐蒜。堕胎。

　　卷九虫鱼鳞介部

　　【蚯蚓】

　　味酸咸寒。入手少阴经。功专利水。除湿热。消肿毒。得乳香治惊风闷乱。和面作馄饨吃。治痴癫。若温病大热狂言。大腹黄胆。肾风香港脚。以为佐使。或晒干为末。或盐化为水。或微炙。或烧灰俱可。中其毒者。以盐水解。蚯蚓泥即蚯蚓屎。甘寒。泻热解毒。治赤

　　卷九虫鱼鳞介部

　　【鲤鱼】

　　味甘平。入手足太阴少阴经。功专下水气。利小便。治咳逆上气。香港脚黄胆。得白术当归白芍生姜。治妊娠水肿。名鲤鱼汤。作羹治崩漏痔 。骨炙灰。疗鱼骨哽。胆苦。明目。合青鱼胆治内障。

　　卷九虫鱼鳞介部

　　【鲢鱼】

　　味甘温。入手足太阴经。功专温中益气。多食热中发渴。发疮疥。一名 鱼。

　　卷九虫鱼鳞介部

　　【鲩鱼】

　　味甘温。入手足太阴经。功专暖胃和中。俗名草鱼。

　　卷九虫鱼鳞介部

　　【青鱼胆】

　　味苦寒。入足厥阴经。功专泻热。治目疾。点眼消赤肿障翳。治喉痹痰涎。涂热疮。疗骨哽。肉益气力。同韭白煮。治香港脚脚弱烦闷。

　　卷九虫鱼鳞介部

　　【勒鱼】

　　味甘平。入手足太阴经。功专开胃暖中。作 尤良。

　　卷九虫鱼鳞介部

　　【鲈鱼】

　　味甘平有小毒。入手足太阴阳明经。功专补五脏。益筋骨。和肠胃。作 尤良。曝干甚香美。一名四鳃。出吴中松江府城。食肝剥人面皮。同乳酪食。毒不可解。中其毒者。

　　芦汁可解。

　　卷九虫鱼鳞介部

　　【白鱼】

　　味甘平。入手足太阴阳明经。功专开胃下气。去水气。金匮有滑石白鱼散。令人肥健。经宿勿食。食之令人腹冷。多食生痰。与枣同食。患腰痛。一名 鱼。

　　卷九虫鱼鳞介部

　　【鳜鱼】

　　味甘平。入手足太阴阳明经。功专补虚劳。益脾胃。去瘀杀虫。

　　卷九虫鱼鳞介部

　　【鳏鱼】

　　味甘平。入足阳明经。功专已呕。暖中益胃。一名 鱼。又名 鱼。

　　卷九虫鱼鳞介部

　　【嘉鱼】

　　味甘温。入足少阴经。功专治肾虚消渴。劳瘦损伤。一名 鱼。又名丙穴鱼。

　　卷九虫鱼鳞介部

　　【鲻鱼】

　　味甘平。入足阳明经。功专开胃。百药无忌。

　　卷九虫鱼鳞介部

　　【石首鱼】

　　味甘平。入足阳明少阴经。功专开胃益气。白 主治中恶消宿食。炙食消瓜积腹胀下痢。以头中之石十个。与当归等分为末服。治石淋神效。鱼鳔暖精种子。又名黄花鱼。

　　以骨插甜瓜蒂上。一夜便熟。

　　卷九虫鱼鳞介部

　　【线鱼鳔】

　　味甘咸。入足阳明经。功专补益精气。烧灰治产难血晕。得甘蔗节治吐血不止。

　　卷九虫鱼鳞介部

　　【鲥鱼】

　　味甘平。入手足太阴经。功专补虚劳。以鳞不沾水。晒干研末。擦杨梅疮效。

　　卷九虫鱼鳞介部

　　【鲳鱼】

　　味甘平。入手太阴阳明经。功专益气力。子有毒。食之令人下痢。

　　卷九虫鱼鳞介部

　　【鲫鱼】

　　味甘温属土。入手足太阴阳明经。功专行水实肠胃。肠风下血。用活鲫鱼一个。去肠留鳞。入五倍子末填满。泥固 存性为末。酒服一钱神效。忌麦冬芥菜沙糖猪肝。子调中益肝气。去目中障翳。一名鲋鱼。

　　卷九虫鱼鳞介部

　　【鲂鱼】

　　味甘温。入足阳明经。功专调胃气。惟有疳痢者忌食。一名 鱼。

　　卷九虫鱼鳞介部

　　【金鱼】

　　味甘咸平。入手足阳明经。功专治久痢及噤口痢。

　　卷九虫鱼鳞介部

　　【纸鱼】

　　味甘平。宽中健胃。吴江者佳。一名 残鱼。

　　卷九虫鱼鳞介部

　　【七星鱼】

　　味甘寒。入手足太阴阳明经。功专祛风下水。疗五痔。治湿痹。利大小肠。治妊娠水气。凡胆皆苦。独是胆带甘。喉痹将死者。点入即瘥。病深者水调灌之。俗名乌鱼。本草名鳢鱼。

　　卷九虫鱼鳞介部

　　【鳗鲡】

　　味甘平。入手太阴经。功专去风杀虫。治骨蒸劳瘵。湿痹风瘙。阴户蚀痒。补虚损。其骨烧烟。蚊化为水。置衣箱中。辟诸蠹。血疮疹入眼。以少许点之良。

　　卷九虫鱼鳞介部

　　【鳝鱼】

　　味甘大温。入手足太阴厥阴经。功专补五脏。除风湿。尾血疗口眼 斜。少和麝。

　　左涂右。右 涂左。正则洗去。滴耳治耳痛。滴鼻治鼻衄。点目治痘后生翳。头治百虫入耳。

　　卷九虫鱼鳞介部

　　【鳅鱼】

　　味甘平。入手太阴经。功专暖中益气。醒酒解渴。同米粉煮羹食。调中收痔。煮食疗阳事不起。俗名泥鳅。

　　卷九虫鱼鳞介部

　　【海螵蛸】

　　味咸。入足厥阴经。功专疗血滞。得生地治血淋。得干姜治血瘕。得鹿茸阿胶治崩中带下。烧末酒服。治腹痛环脐。阴蚀肿痛。以生者为末。加麝香少许。点目治目翳泪出。

　　捻入耳治耳 出脓。肉酸平。益气强志。益人通经。以蒲黄等分为末。涂舌肿出血如泉。并敷跌破出血。一名乌贼骨。性温。和血祛寒湿。治血枯尤良。恶附子白芨白蔹。能淡盐。

　　卷九虫鱼鳞介部

　　【海蛇】

　　味咸平。入足厥阴经。功专治妇人劳损积血带下。小儿风疾。丹毒汤火伤。并治河鱼之疾。

　　卷九虫鱼鳞介部

　　【虾】

　　味甘温。入手足太阴少阴厥阴经。功专托痘疮。下乳汁。吐风痰。中风证以虾半斤。

　　入葱姜酱料水煮。先吃虾。次吃汁。以鹅翎探引吐出痰涎即愈。能壮阳道。动风发呛。

　　卷九虫鱼鳞介部

　　【海虾】

　　味甘咸平。入手足太阴少阴厥阴经。功专祛风杀虫。治疥癣风痒湿痒。以生虾壳晒干研末。加白糖拌涂秃疮神效。同猪肉食。令人多唾。

　　卷九虫鱼鳞介部

　　【海马】

　　味甘温。入足少阴厥阴经。功专暖水脏。壮阳道。消瘕块。治疔疮肿毒。妇人难产及气血痛。

　　卷九虫鱼鳞介部

　　【獭肝】

　　味甘温。入足厥阴经。功专治鬼疰传尸。得竹节中水。治心腹积聚。以肝阴干为末。水服二钱。每日三服。治尸疰神效。肉治骨蒸劳热。血脉不行。多食消阳气。

　　卷九虫鱼鳞介部

　　【海狗肾】

　　味咸热。入足少阴厥阴经。功专治阴痿精寒。鬼交尸疰。阳易举骨蒸劳嗽者忌。

　　以汉椒樟脑同收则不坏。同糯米法面酿酒服。治虚损。一名腽肭脐。

　　卷九虫鱼鳞介部

　　【河豚】

　　味甘温有毒。入足厥阴经。功专去湿气。肝子尤甚。惟以眼睛用轻粉拌放罐内。埋之数日。即化为水。取出涂脚上。拔鸡眼甚效。煮河豚稍沾灰尘。食之杀人。食之腹痛。多吃橄榄即解。

　　卷九虫鱼鳞介部

　　【带鱼】

　　味甘。入手太阴经。功专温补五脏。去风杀虫。作羹良。

　　卷九虫鱼鳞介部

　　【鲨鱼】

