<!-- { "loadSidebar": true } -->
　　流为溪涧者也。惟陆羽茶经云。凡瀑涌漱湍之水。饮之令人有颈疾。汪颖曰。昔在浔阳。忽一日城中马死数百匹。询之云。数日前。雨洗出山谷蛇虫之毒。马饮其水然也。以是观之。

　　山岩泉水。用之可不慎乎。

　　卷十水火土部

　　【海水】

　　咸微温。有小毒。煮浴去风瘙癣。饮一合。吐下宿食颅胀。

　　卷十水火土部

　　【地浆】

　　甘寒。治泄痢冷热赤白。腹内热毒绞痛。解一切鱼肉菜果药物诸菌毒。及虫蜞入腹。用此下之。中 卒死者。取道上热土围脐。令人尿其中。仍用热土大蒜等分。捣末去渣。

　　灌之即活。一名土浆。以新汲水沃黄土搅浊。再澄清用。

　　卷十水火土部

　　【百沸汤】

　　助阳行气。若半沸者。饮之反伤元气作胀。蛇绕不解。以热汤淋之即脱。忤恶卒死。铜瓦器盛热汤膈衣熨其腹。心腹卒痛欲死。以之渍手足。水冷则易之良。一名太和汤。

　　一名麻沸汤。

　　卷十水火土部

　　【生熟汤】

　　调中消食。治霍乱吐泻。邪在上焦则吐。邪在下焦则泻。邪在中焦则吐泻交作。

　　此湿霍乱犹易治也。惟心腹绞痛。不得吐泻。名干霍乱。俗名绞肠沙。其死甚速。古方用盐熬热童便调服极稳。勿与谷食。则米饮下咽亦死。以新汲水百沸汤合一盏和匀。（均用河水为要。）

　　卷十水火土部

　　【水】

　　酸咸。吐痰饮宿食。酸苦漏泄为阴也。此乃作黄 菜水。

　　卷十水火土部

　　【甑气水】

　　以器盛取。沐头长发令黑润。朝朝用梳摩小儿头久觉有益。小儿诸疳遍身。或面上生疮烂成孔。白如杨梅疮。百药不效。用蒸糯米甑气水扫疮上。不数日即愈。

　　卷十水火土部

　　【铜壶滴漏水】

　　性滑。上可至颠。下可至泉。宜煎四末之药。（说文曰漏以铜壶受水刻节昼夜百刻周礼周官曰挈壶氏掌壶以水火守之分以日夜及冬则以火爨鼎水而沸之而沃之郑康成曰冬水冻故以火炊水沸以沃之谓沃漏也。）

　　卷十水火土部

　　【桑柴火】

　　主治痈疽发背不起。瘀肉不腐。及阴疮瘰 流注 疮顽疮。然火吹灭。日炙二次。未溃拔毒止痛。已溃补接阳气。去腐生肌。凡一切补药诸膏。宜此火煎之。

　　卷十水火土部

　　【炭火】

　　栎炭火宜 炼一切金石药。 炭火宜烹煎炙焙百药丸散。

　　卷十水火土部

　　【芦火竹火】

　　宜煎一切滋补药。

　　卷十水火土部

　　【灯火】

　　阳络脉盛处。以灯心蘸麻油点灯淬之良。外痔肿痛者亦淬之。油能去风解毒。火能通经也。小儿初生。因冒寒气欲绝者。勿断脐。急烘絮包之。将胎衣烘热。用灯炷于脐下往来燎之。暖气入腹内。气回自苏。又烧铜匙柄熨烙眼弦内。去风退赤甚妙。惟灯用胡麻油苏子油然者。明目治病。其余之油灯。烟皆损目。亦不治病。

　　卷十水火土部

　　【灯花】

　　主治敷金疮。止血生肉。小儿邪热在心。夜啼不止。以二三颗灯花调抹乳头令吮之即止。得辰砂少许拌尤效。

　　卷十水火土部

　　【艾火】

　　灸百病。若灸风冷诸疾。入石硫黄末少许更妙。

　　卷十水火土部

　　【神针火】

　　治心腹冷痛。风寒湿痹。附骨阴疽。凡在筋骨隐痛者。针之火气直达痛所甚效。

　　神针火者。五月五日取东引桃枝削为木针。如鸡子长五六寸干之。干透。待用时以绵纸三五层衬于患处。将针醮麻油点着吹灭。乘热针之。

　　卷十水火土部

　　【雷火神针】

　　以熟蕲艾叶末二两。乳香没药穿山甲硫黄草乌头川乌头桃树皮末各一钱。麝香五分为末拌艾。以浓纸裁成条。铺药艾于内。紧卷如指大。长三四寸。收贮瓶内。地下埋七日取出。用时于灯上点着。吹灭。隔纸十层。乘热针于患处。热气直入。其效更捷。忌冷水。

　　卷十水火土部

　　【白垩】

　　味甘温。治男子水藏冷。女子子宫冷。卒暴咳嗽。风赤烂眼。反胃泻痢。为末敷痱子瘙痒。 研。生油调搽 疮良。（即白 土也）

　　卷十水火土部

　　【伏龙肝】

　　味辛温。调中止血。去湿消肿。治咳逆反胃。吐衄崩带。尿血遗精。醋调涂肠风痈肿。研末敷脐疮。腊月猪脂或鸡子白调敷丹毒。水调服催生下胎。即灶心黄土也。年久对釜脐下者良。无湿者勿服。（得生地黄芩白术阿胶炙草炮姜名黄土汤治妇人血崩及血衄诸血病得阿胶蚕砂治妇人血漏得附子黄芩阿胶治便后下血）

　　卷十水火土部

　　【东壁土】

　　甘温。治霍乱烦闷。泄痢温疟。疗下部疮脱肛。小儿脐风。摩干湿癣。此屋外向东之壁上土也。以新汲水搅化澄清服之。治霍乱吐泻。嗜污泥者。以土调服即愈。

　　卷十水火土部

　　【墨】

　　味辛温止血生肌。飞丝尘芒入目。浓磨点之。点塞鼻中。止鼻衄。猪胆汁或醋磨汁涂痈肿。酒磨服治胞胎不下。五月午日午时。以虾蟆嘴内填墨一块晒之。日西取出墨。将虾蟆放去。此墨治血症极效。

　　松烟墨良。

　　卷十水火土部

　　【釜脐墨】

　　味辛温。治中恶蛊毒。吐血血晕。以酒或水温服。亦涂金疮止血生肌。消食积。

　　舌肿喉痹。口疮。阳毒发狂。一名釜煤。

　　卷十水火土部

　　【百草霜】

　　味辛温。止血魇寐卒死。水化吹鼻效。即灶突上烟煤。

　　卷十水火土部

　　【梁上尘】

　　味辛苦微寒。治腹痛噎膈。中恶鼻衄。小儿软疮。消食积。止金疮血出。齿龈出血。凡用倒挂尘。烧令烟尽。筛取末入药。一名乌龙尾。

　　卷十水火土部

　　【碱】

　　味辛苦涩温。消食磨积。去垢除痰。治反胃噎膈。点痣靥疣赘。（以矿灰等分用小麦秆灰煎汁干为末针刺挑破水调点之一日三上即去须新合乃效）发面浣衣多用之。

　　卷十水火土部

　　【孩儿茶】

　　味苦涩微寒。清上膈热。化痰生津。止血收湿。定痛生肌。涂金疮口疮阴疳痔肿。硼砂或冰片少许调涂。龟头烂。合冰片涂之神效。

　　
