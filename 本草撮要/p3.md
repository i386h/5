<!-- { "loadSidebar": true } -->
　　忌诸血、无鳞鱼、莱菔、葱、蒜、铁器。

　　卷一草部

　　【丹皮】

　　味辛。入手足少阴厥阴经。功专治相火。胜于黄柏。得四物治无汗之骨蒸。酒拌蒸用。畏贝母、菟丝、大黄。忌蒜、胡荽、伏砒。

　　卷一草部

　　【续断】

　　味苦。入足厥阴经。功专治跌扑伤。续筋骨。得当归治劳伤腰痛。得平胃散治血痢胎漏。酒浸用。地黄为使。又名接骨草。

　　卷一草部

　　【骨碎补】

　　味苦。入足少阴经。功专疗闪折筋骨损伤。得猪肾治久泻不止。得独活、寄生、虎骨治痿痹。蜜拌蒸。

　　卷一草部

　　【益母草】

　　味苦辛。入足厥阴经。功专治络调经。功效甚捷。得炒黑山楂治产后恶露不行。

　　忌铁。子微炒用。又名茺蔚。吹乳成痈。以草为末。水调涂乳上一宿自消。生捣亦得。瞳子散大者忌用。

　　卷一草部

　　【佩兰】

　　味辛。入阳明太阴经。功专消渴。散结滞。清肺消痰。为妇科要药。产后水肿血虚浮肿。防己等分为末。每服二钱。醋酒下神效。防己为使。

　　卷一草部

　　【白薇】

　　味苦。入阳明经。功专治暴中风。身热肢满。忽忽不知人。狂惑邪气。寒热酸疼温疟。得桂枝、石膏、竹茹治胎前虚烦呕逆。得人参、当归、甘草治产后血厥昏冒。酒洗用。

　　恶大黄、大戟、山茱、姜枣。

　　卷一草部

　　【艾叶】

　　味苦。入足厥阴经。功专暖子宫。杀虫 。得香附治少腹痛。得阿胶治产后下血。

　　得雄黄治狐惑症。脑漏鼻出黄汁。以艾绒装在烟筒内吸食数日即愈。丹田气弱脐腹冷者。以熟艾装袋兜脐上效。寒湿香港脚夹入袜内佳。入茯苓数片同研则易细。香附为使。血热者忌。

　　卷一草部

　　【延胡索】

　　味辛。入足太阴厥阴经。功专破血行伤。得川楝子治热厥心痛。得茴香治小儿盘肠痛。独用力迅。宜兼补气血药。血热气虚者禁。酒炒行血。醋炒止血。生用破血。炒用调血。

　　卷一草部

　　【红花】

　　味辛。入手少阴经。功专活血消肿。得去风药治六十二种风。得补益药生新血。作胭脂活血解毒。痘疔挑破。以油胭脂敷之良。过服血行不止。

　　卷一草部

　　【茜草】

　　味苦。入手足厥阴经。功专通经脉。疗霉毒。得生地乌髭发。得阿胶、侧柏疗妇人败血。无瘀滞者忌投。一名茹 。一名血见愁。根可染绛。忌铁。

　　卷一草部

　　【紫草】

　　味苦。入手足厥阴经。功专凉血活血。利大小肠。得白术、木香治痘疮血热毒盛便秘。泻者忌。去头须酒洗。

　　卷一草部

　　【凌霄花】

　　味酸。入手足厥阴经。功专行血清火。得地龙、僵蚕、全蝎。治大风疠疾。肺痈有用为君药者。以是花为末。和蜜陀僧唾调敷酒 鼻甚验。孕妇忌之。一名紫葳。鼻闻伤脑。

　　卷一草部

　　【大小蓟】

　　味甘温。入足厥阴经。大蓟功专破血。小蓟专于消肿。冷气入阴囊肿满瘀痛。煎大蓟一服立瘥。崩漏不止。大小蓟根、白茅根酒煎服神效。

　　卷一草部

　　【三七】

　　味甘苦。入足阳明厥阴经。功专治上下血症。得生地、阿胶治吐血捷效。金疮要药。又名山漆。

　　卷一草部

　　【地榆】

　　味苦酸微寒。性沉涩。入足厥阴经。功专除血热。治吐衄崩中。肠风血痢。若虚寒泻痢初起并血虚者均忌。得发良。恶麦冬。炒黑用。

　　卷一草部

　　【蒲黄】

　　味甘。入足厥阴经。功专治血症。生破血。熟止血。得五灵脂治心腹诸痛。得青黛治重舌胀满。以干姜同蒲黄为末。搽舌胀尤效。

　　卷一草部

　　【卷柏】

　　味辛平。入足厥阴经。功专破血通经。治症瘕淋结。炙用辛温止血。治肠风脱肛。

　　俗名万年松。盐水煮半日。井水煮半日焙用。

　　卷一草部

　　【茹】

　　味辛寒。有小毒。入足厥阴经。功专蚀恶肉。排脓血。杀疥虫。除热痹。破症瘕。

　　内经云。同乌 鱼骨治妇人血枯。甘草为使。

　　卷一草部

　　【郁金】

　　味辛。入手少阴厥阴经。功专去恶血。破结聚。得明矾治失心癫狂。得甘草、片脑治痘毒入心经不下行。上为吐衄。及下为尿血。用郁金末、韭汁、姜汁、童便服。痰中带血加入竹沥。

　　卷一草部

　　【姜黄】

　　味苦辛。性寒。入足厥阴经。功专下气破血。得肉桂治寒厥胃痛。产后症瘕。血虚臂痛者忌。堕胎。川广产者佳。

　　卷一草部

　　【蓬莪术】

　　味苦辛。入足厥阴经。功专破气中之血。得木香疗冷气攻心。得阿魏治小儿盘肠痛。灰火煨透。乘热捣之。入气分。或醋磨酒磨或熟用入血分。堕胎。虚者忌服。

　　卷一草部

　　【京三棱】

　　味苦甘平。入足厥阴太阴经。功专疗症瘕。破血结。得蓬术治浑身燎泡。得大黄治癖。得丁香治反胃药食不下。堕胎。面裹煨用。按用棱 均须佐以补气健脾之品为要。

　　卷一草部

　　【茅根】

　　味甘气寒。入手少阴足太阴阳明经。功专除热止血。得猪肉治黄汗。得枇杷叶治呕逆。花治鼻衄。产淋。解酒毒。肺热喘急。茅针酒煮。一根服溃痈疖。

　　卷一草部

　　【芦根】

　　味甘寒。入手太阴足阳明经。功专消渴去呕逆。得麦冬治霍乱烦闷。得麦冬、骨皮、茯苓、陈皮、生姜治骨蒸肺痿。如独用止小便。并解鱼蟹河豚毒。

　　卷一草部

　　【苎根】

　　味甘。入手足太阴经。功专凉血。止漏胎。得建莲、糯米能固胎元。汁能化血为水。皮与产妇作枕止血晕。安腹上止产后腹痛。捣根贴赤游丹毒痈疽发背金疮折伤。加龙胆同捣治鸡骨鲠。鸡汤下。鱼鲠鱼汤下。同蛤粉各半两为末。每服二钱。治小便不通。或但用根研末。摊绢上。贴少腹连阴际。须臾即通。脱肛以之熏洗亦佳。

　　卷一草部

　　【蔷薇根】

　　味苦涩而冷。入手足阳明经。功专除风热湿热。生肌杀虫。治泄痢消渴。遗溺好眠。痈疽疮癣。牙痛口糜。煎汁含咽。子名营实。酸温。主治略同。用根烧灰。白汤送下。

　　治金疮肿痛。

　　卷一草部

　　【芭蕉根】

　　味甘大寒。入足太阴厥阴经。功专治一切肿毒发背欲死。赤游风 热头痛。捣烂涂之。产后血胀。捣汁温服二三合。渴热发狂。生捣汁。时饮一二合。得旱莲草治血淋涩痛。又方以汁涂疮口即结疤。

　　卷一草部

　　【大黄】

　　味苦。入手足阳明足太阴手足厥阴经。功专下瘀。得紫石英、桃仁疗女子血闭。得黄连治伤寒痞满。得杏仁疗伤损瘀血。若病在气分。胃虚弱者忌。生用更力峻。黄芩为使。

　　汤火伤。捣生者醋调敷。立即止痛无瘢。服大黄而泻。饮粥半盏即止。男患偏坠。以大黄末醋调涂亦效。

　　卷一草部

　　【黄芩】

　　味苦气寒。入手太阴少阴少阳太阳阳明经。功专泻火。得白术安胎。得柴胡退寒热。得芍药治痢。得浓朴、黄连止腹痛身热如火燎。

　　烦燥引饮而昼盛者。宜一味黄芩汤。以泻肺经气分之火。

　　黄芩一两煎服。本事方治崩中暴下。惟血虚中寒者禁用。泻大肠火用子芩。泻肺火用片芩。

　　上行酒炒。泻肝胆火猪胆汁炒。山茱、龙骨为使。畏丹皮、丹砂。

　　卷一草部

　　【黄连】

　　味苦大寒。入手少阴经。性燥。功专胜热。得枳实泻痞满。得乌梅、川椒安蛔。得木香治滞下。得吴茱名左金丸。

　　治肝胆郁火左胁作痛。得猪藏名藏连丸。治便血血痢。得羊肝名羊肝丸。

　　治目疾。得大蒜治下血。得肉桂能交心肾于片刻。腹大四肢瘦细如柴无力。大小便闭。名火鼓。得之烧火。为火所逼而成。以黄连、大黄、黄芩加木通、车前子神效。治心火生用。虚火醋炒。肝胆火猪胆汁炒。上焦火酒炒。中焦火姜汁炒。下焦火盐水或童便炒。食火黄土炒。湿热在气分吴茱汤炒。在血分干漆水炒。点赤眼乳浸。去胎毒合甘草末蜜涂乳头。令小儿吮之。黄芩、龙骨为使。恶菊花、元参、蚕、白藓皮。畏款冬、牛膝。忌猪肉。杀乌头、巴豆毒。热郁欲吐。服黄连数分神效。

　　卷一草部

　　【胡黄连】

　　味苦寒。入手少阳经。功专去心热。益肝胆。浓肠胃。治骨蒸劳热。五心烦热。

　　三消五痔。温疟渴痢。胎蒸果子积。小儿惊疳。初起可用。日久胃虚者均忌。合茶服之解吃烟毒。禁忌畏恶俱同黄连。

　　卷一草部

　　【苦参】

　　味苦气沉。入足少阴经。功专去风湿。杀疳虫。得枳壳治风癞热毒。肾虚无热者勿服。糯米泔浸蒸用。元参为使。恶贝母、菟丝子、漏芦。反藜芦。酒煎醋煎服之即吐。

　　卷一草部

　　【知母】

　　味苦。入手太阴足阳明经。功专治消渴烦热。得麦冬清肺止渴。得地黄滋肾润燥。

　　得人参治妊娠子烦。蓐劳骨蒸。久疟下痢。然苦寒伤胃滑肠。多服令人泻。得酒良。上行酒浸。下行盐水拌。忌铁。

　　卷一草部

　　【龙胆草】

　　味苦涩。入足厥阴少阳经。功专清热去湿。得柴胡治目疾。得苍耳治耳中诸实症。过服损胃。甘草水浸一宿曝用。小豆、贯众为使。忌地黄。

　　卷一草部

　　【青黛】

　　味咸寒。入足厥阴经。功专泻肝。散五脏郁火。解中下焦蓄蕴风热。治伤寒发斑。

　　得杏仁、柿饼治咯血。得硼砂、冰片名青黛散。吹喉痛。

　　卷一草部

　　【大小青】

　　味苦寒。入足厥阴少阳经。功专治瘟疫热毒。得犀角治阳毒发斑。得沙糖治中暑发昏。

　　卷一草部

　　【牵牛】

　　味甘气寒。入手足阳明太阳经。功专下气逐水。得茴香治水饮痛。得大黄治马脾风病。若湿热在血分。胃弱气虚人禁用。得木香、干姜良。堕胎。

　　卷一草部

　　【防己】

　　味苦辛寒。性燥而不淳。入足太阳经。功专下行。汉防己得黄柏知母。去下焦湿肿。木防己得防风、葵子通小便淋涩。足伤寒湿为香港脚。寒湿郁而为热。湿则肿。热则痛。防己为主。温加苡仁、苍术、木瓜、木通。热加芩、柏。风加羌活、萆 。痰加竹沥、南星。

　　痛加香附、木香。活血加四物。大便秘加桃仁、红花。小便秘加牛膝泽泻。痛连肩臂加桂枝、威灵仙。痛连胁加胆草。若因肾虚足跟痛者。不可同论。即湿热在上焦气分。亦所禁忌。

