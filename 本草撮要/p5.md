<!-- { "loadSidebar": true } -->
　　【沙菀蒺藜】

　　味辛甘。入足少阴经。功专补肾。得鱼鳔能聚精气。得菊花明目。若阳道数举。媾精难出者勿服。炒用。

　　卷一草部

　　【使君子】

　　味甘。入足太阴厥阴经。功专杀虫。疗五疳。得芦荟治小儿疳热忌饮热茶。

　　卷一草部

　　【益智仁】

　　味辛热。入足太阴经。功专止遗浊。缩小便。得乌药治小便频数。因热而崩浊者禁用。

　　卷一草部

　　【砂仁】

　　味辛。入手足阳明经。功专消食散滞。得白术、条芩能安胎。一名缩砂蜜。

　　卷一草部

　　【白豆蔻】

　　味辛热。入手太阴经。功专散滞破积。脾虚疟疾。感寒腹痛。白睛翳膜。目 红筋。得砂仁、甘草治小儿吐乳。得砂仁、丁香、陈皮治反胃。凡因热受病者均忌。胃冷恶心。食下即吐。以三枚研末酒冲服。

　　卷一草部

　　【肉豆蔻】

　　味辛温。入手足阳明经。功专暖脾胃。固大肠。得木香、附子治久泻不止。煨用。一名肉果。

　　卷一草部

　　【草豆蔻】

　　味辛。入足太阴阳明经。功专散滞气。消鬲上痰。得热附子治寒疟。得乌梅治久疟不止。含之去口臭。有内热者宜忌。一名草蔻。

　　卷一草部

　　【草果仁】

　　味辛酸。入足太阴经。功专散寒湿郁滞。得知母治瘴疟。得乌梅截疟。得木瓜、曲柏疗中虚。恶谷面。裹煨用。忌铁。一名草果。

　　卷一草部

　　【香附】

　　味苦辛。入足厥阴经。通行十二经。功专下气解郁。得木香则散滞和中。得山栀能降郁火。得茯苓能交心肾。得茴香、补骨脂能引气归元。得浓朴则决壅消胀。得艾叶能暖子宫。得高良姜治心脾冷痛。得乌药为青囊丸。得黄连名黄鹤丹。二者皆治百病。得乌苏安胎。青盐炒入肾。酒浸炒行经络。醋浸炒消积聚。姜汁炒化痰饮。炒黑止血。忌铁。

　　卷一草部

　　【木香】

　　味辛苦。入手太阳经。功专调气散滞。得黄连治滞下。得槟榔治下焦气滞。得橘皮、肉果、生姜治腹间滞塞冷气。功效捷速。煨熟实大肠。过服损气。畏火。

　　卷一草部

　　【藿香】

　　味辛甘。微温。入手足太阴经。功专快气和中。开胃止呕。以及霍乱吐泻。心腹绞痛。肺虚有寒。惟胃弱胃热而呕者忌。得滑石治暑月泄泻。

　　卷一草部

　　【茴香】

　　味辛。入足阳明少阴经。功专散膀胱冷气。干湿香港脚。得生姜盐治睾丸肿大。得川楝子治肾消饮水。得杏仁、葱白治膀胱疝痛。炒黄用。得酒良。得盐入肾。疝气入肾。茴香炒作二包。更换熨之。若阳道数举。得热则吐勿服。古名 香。产宁夏者佳。

　　卷一草部

　　【小茴香】

　　味辛温。入足阳明少阴经。功专理气开胃。寒疝食料宜之。治阴疝以大小茴香各一两为末。猪胞一个。连尿入药。酒煮烂为丸。每服五十丸。一名时莳萝。一名八角茴香。

　　一名舶茴香。功用略同。自番舶来实大如柏实。裂成八瓣。一瓣一核。黄褐色者佳。

　　卷一草部

　　【甘松香】

　　味甘温芳香。入足太阴经。功专理气开郁。治腹卒满痛。风疳齿 。膝香港脚浮。

　　煎洗良。肾虚齿痛。以甘松、硫黄等分为末。泡汤漱之神效。

　　卷一草部

　　【良姜】

　　味辛气温。入足太阴阳明经。功专温中下气。得茯苓治胃寒噫逆。得粳米治霍乱腹痛。并主治暖痢冷癖。肺胃热者忌之。子名红豆蔻。并用东壁土炒用。

　　卷一草部

　　【荜茇】

　　味辛热。入手足阳明经。功专除胃冷。温中下气。消食祛痰。得牛乳点服。治水泻气痢。得干姜、细辛治牙因寒痛。鼻流青涕。以末吹之甚效。

　　卷一草部

　　【烟草】

　　味辛温有毒。入手足太阴。通行十二经。功专去滞气停痰。辟山岚瘴雾。一名相思草。

　　卷一草部

　　【金银花】

　　味甘。入手太阴足厥阴经。功专散热解毒。得当归治热毒血利。得黄 名六一汤。治痈疽后发渴。以花烧存性研末。沙糖拌冲服。治腹痛下痢极效。藤名忍冬。

　　卷一草部

　　【蒲公英】

　　味甘平苦寒。入足阳明厥阴少阴经。功专化热毒。解食毒。治肿核通淋。

　　得忍冬与酒煎服。以渣捣涂乳痈良。掘其根大如拳。旁有人形拱抱者。取以捣汁酒服。治噎膈良。多年恶疮。以之捣烂贴涂均妙。一名黄花地丁。

　　卷一草部

　　【紫花地丁】

　　味辛苦。入足阳明经。功专治乳疖痘疔。与黄花地丁相同。

　　卷一草部

　　【天名精】

　　味甘寒微毒。入手足阳明厥阴经。功专破血。治砂淋血淋。得乳麝少许共为末。

　　吹治乳娥喉痹。若小儿急慢惊风。牙关紧闭。绞汁入好酒灌之即醒。以渣用醋拌敷项下神效。根名杜牛膝。男女吐血。晒干为末。茅花汤调服二钱。虫痛以肥肉汁调服。子名鹤虱。大肠虫出不断。断之复生。行坐不得。炒研为末。水调服半两许即愈。以之煎汤洗痔。渣敷患处。或捣敷蛇虫螫毒尤良。地黄为使。一名地松。一名活鹿草。一名虾蟆蓝。

　　卷一草部

　　【山豆根】

　　味苦寒。入手太阴经。功专泻心火。治喉痛喉肿。齿痛龈肿。喘满热咳。腹痛下利。五痔诸疮。解药毒。敷秃疮蛇狗蜘蛛伤。疗人马急黄。惟脾虚胃弱者忌。食少便溏受寒者尤忌。

　　卷一草部

　　【牛蒡子】

　　味辛。入手太阴经。功专消肺风。利咽膈。得荆芥治咽喉不利。得生草治悬痈喉痛。得甘桔治咽喉痘疹。得薄荷治风热瘾痧。捣和猪脂贴疮肿及反花疮。性冷而滑利。虚寒泄泻者忌服。一名鼠粘子。一名恶实。

　　卷一草部

　　【山慈菇】

　　味甘微辛有小毒。入足厥阴少阳经。功专清热散结消肿。以醋磨涂良。并吐风狂痰涎。

　　卷一草部

　　【漏芦】

　　味咸苦寒。入手足太阴经。功专散热解毒。通经下乳。排脓止血。生肌杀虫。治遗精尿血痈疽发背及痘疹毒。甘草拌蒸。连翘为使。

　　卷一草部

　　【贯众】

　　味苦微寒有毒。入手太阴足厥阴经。功专解邪热。治崩中带下。产后血气胀痛。破症瘕。发斑痘。化骨鲠。杀三虫。以之浸水中。去垢辟毒。

　　卷一草部

　　【射干】

　　味辛苦微凉有毒。入手少阴厥阴经。功专散结气。喉痹咽痛。不得稍息。并疗疟母。喉痹不通。以根捣汁咽之。大腑动即解。或醋研取汁噙之。引出涎亦妙。又方用紫蝴蝶根一钱。黄芩、生草、桔梗各五分为末。水调顿服立愈。伤寒咽闭肿痛。用生射干、猪脂各四两。合煎令焦。去渣。每噙枣许即瘥。乳痈初起。用射干、僵蚕、萱草根为末。蜜调敷之神效。

　　卷一草部

　　【千金子】

　　味辛温有毒。入手足阳明太阳经。功专破血行水。去壳。以色白者压去油。用十数枚煎服。治痰饮神效。一名续随子。

　　卷一草部

　　【马兰子】

　　味苦。入足厥阴经血分。功专治寒疝喉痹痈肿疮疖。妇人血气烦闷。血运崩带。

　　利大小肠。久服令人泻。治痢用醋拌。一名蠡实。

　　卷一草部

　　【蓖麻子】

　　味苦有毒。性善收亦善走。入手太阴足太阳经。功专开通诸窍经络。治偏风头痛。合乳香等分捣成饼。随左右贴太阳。解发出气即愈。治口眼 斜。只用蓖麻子一味捣烂。

　　左贴右。右 贴左即正。治鼻窒耳聋。以绵裹塞之。喉痹舌胀。取油作纸捻。烧烟熏之。

　　竹木刺入肉。捣敷伤处。频看刺出即去之。否则必 出好肉。竹木骨哽。以凝水石共研作一捻。置舌根噙咽。旋即不见。汤火灼伤。同蛤粉等分。汤伤以油调。火灼以水调涂之效。发黄。蓖麻仁以香油煎焦。去滓。三日后频覆即黑。香港脚作痛。以仁七粒研碎。同苏合香丸贴足心。痛即止。胞衣不下。以蓖麻一粒。巴豆一粒。麝香一分。贴脐中并足心。胎下即去。若子肠出而不收。以蓖麻仁数粒。捣贴头顶。俟一收进。遂即去之。切不可迟。

　　卷一草部

　　【白头翁】

　　味苦。入手足阳明经血分。功专治热毒下痢。得秦皮、黄连、黄柏治厥阴热痢。

　　若血分无热者忌。得酒良。

　　卷一草部

　　【王瓜】

　　味苦寒。入手足太阴经。功专泻热利水。治天行热疾。黄胆消渴。便数带下。月闭瘀血。利大小肠。排脓消肿。下乳。得伏龙肝捣汁调和服。治伤寒发斑。即土瓜根子。名赤雹子。治肺痿吐血。肠风泻血赤白痢。得枣肉平胃散酒服。治反胃。

　　卷一草部

　　【王不留行】

　　味甘苦。入足厥阴经。功专行而不住。又为阳明冲任之药。通经下乳催生。得穿山甲服之。下乳甚捷。浆水浸用。得黄柏治误吞铁石神效。

　　卷一草部

　　【冬葵子】

　　味甘气寒。入足太阳经。功专滑利。能通精下胎。得砂仁治乳汁蓄痈。得牛膝下胞衣。得榆皮治水肿。得滑石、木通、葱白治子淋。黄蜀葵子半合研烂。以酒滤去渣、温服催生。赤花治赤带。白花治白带。葵子为末。涂汤火伤。

　　卷一草部

　　【白藓皮】

　　味苦。入手太阴阳明经。功专除风湿痛痹鼠 。已破者服之最效。恶桑螵蛸、桔梗、茯苓、萆 。

　　卷一草部

　　【萆】

　　味苦。入足阳明厥阴经。功专去风湿。得杜仲治腰脚痹软。得石菖蒲、益智仁治白浊频数茎痛。薏苡为使。畏大黄、柴胡、前胡。忌茗醋。

　　卷一草部

　　【土茯苓】

　　味甘平淡。入手足阳明经。功专健脾胃。祛风湿。利小便。治筋骨拘挛。杨梅疮毒。忌茶。一名冷饭团。

　　卷一草部

　　【白蔹】

　　味苦。入足少阳厥阴经。功专清上逆之火。泄下郁之热。以及阴肿带下。得白芷治诸物哽咽。得附子治风痹筋急。同丹皮或半夏为末酒服。治箭镞不出。同白芨为末。敛疮口。汤火烂伤。以末敷之效。反乌头。

　　卷一草部

　　【旱莲草】

　　味甘酸。入足少阴厥阴经。功专乌髭发。益肾阴。得青盐固齿。得车前治溺血。

　　性寒。若不同姜汁椒红相兼修服。恐腹痛作泻。偏正头风。用汁滴鼻中良。独用焙研。每晨米饮下二钱。治肠风脏毒下血不止。用捣汁。冲极热黄酒饮之。治痔漏疮发。外即以渣敷患处。重者不过三服神效。一名鲤肠。一名金陵草。

　　卷一草部

　　【刘寄奴草】

