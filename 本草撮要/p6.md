<!-- { "loadSidebar": true } -->
　　味甘温。入足厥阴经。功专活血通经。除症下胀。金疮要药。得骨碎补延胡索。治折伤瘀血在腹内。大小便血。为末。茶调服即止。风入疮口肿痛。为末掺之即止。多服令人吐利。

　　卷一草部

　　【马鞭草】

　　味苦微寒。入足厥阴经。功专破血通经。杀虫消胀。治气血症瘕痈疮阴肿。

　　卷一草部

　　【谷精草】

　　味辛温。入足厥阴阳明经。轻浮上行。功专明目退翳。功胜菊花。亦治喉痹齿痛。阳明风热。羯羊肝一具不洗。竹刀割开。入谷精草煮熟食之。或作丸茶下。治小儿雀盲。

　　得决明子、木贼、甘菊、密蒙花、生地治障翳。得防风为末。米饮服之。治目中翳膜神效。

　　忌铁。

　　卷一草部

　　【决明子】

　　味甘苦咸平。入足厥阴经。功专除风热。治一切目疾。作枕治头风。明目胜于黑豆。俗呼马蹄决明。恶大麻仁。

　　卷一草部

　　【蓼实】

　　味辛温。

　　入手足太阴足厥阴经。功专温中明目。下水气。

　　卷一草部

　　【青葙子】

　　味苦微寒。

　　入厥阴经。功专祛风热。镇肝明目。治青盲障翳虫疥恶疮。瞳子散大者忌服。一名草决明。

　　卷一草部

　　【马勃】

　　味辛平轻虚。入手太阴经。功专清肺解热。散血止嗽。得马牙硝等分为末。砂糖和丸芡子大噙之。治失音。但用马勃吹喉。治喉痹喉肿。以蛇退一条烧灰。同马勃绵裹一钱含咽。治咽痛喉肿。立时即瘥。

　　卷一草部

　　【木鳖子】

　　味苦温微甘。有小毒。入足厥阴经。功专利大肠。追毒生肌除 。外科要药。能毒狗。番木鳖治喉癖。

　　卷一草部

　　【败酱】

　　味苦。入手足阳明厥阴经。功专破血排脓。得四物治恶露不止。得当归、川芎、桂心治产后腰痛。一名苦菜。用根苗。

　　卷二木部

　　【茯苓】

　　味甘淡。入手足太阴太阳经。功专补心益脾。得人参能下气。得半夏能涤饮。若虚寒遗溺泄精者。当用温补之品。不宜用此。皮肤治水肿肤胀。赤者利水尤捷。恶白蔹。畏地榆、秦艽、龟甲、雄黄。忌醋。

　　卷二木部

　　【茯神】

　　味甘淡。入手少阴经。功专开心益智。止惊悸。虚人小肠不利。得枣仁能安神。得乳香、木瓜酒治筋骨挛痛。

　　卷二木部

　　【琥珀】

　　味甘淡。入手少阴少阳足厥阴经血分。功专消瘀通淋。得黑 豆治产后神昏。得麝香治小便淋沥。用柏子仁末。入瓦锅同煮半日。捣末用。

　　卷二木部

　　【松节】

　　味苦温。入手太阴阳明少阴足厥阴经。功专驱骨中之风。燥血中之湿。化毒杀虫。

　　酿酒良。血分虚者忌服。松毛浸油涂头生发。并敷冻疮。治阴囊湿痒。松花为末止血。擦豆疮伤损。并湿烂不痂。松脂止痛生肌。熬膏贴崩中恶痹及牙痛。松子与柏子同功。

　　卷二木部

　　【侧柏叶】

　　味苦涩微寒。入手足太阴阳明经。功专养阴滋肺燥土。治吐衄崩淋。肠风尿血血痢。冷风湿痹。或炒或生用。桂、牡蛎为使。恶菊花。宜酒。

　　卷二木部

　　【柏子仁】

　　味甘。入足厥阴经。功专养心平肝润肾。得远志能交通心肾。得松子、麻仁治老人虚秘。炒研去油用。捣涂黄水疮甚效。畏菊花。

　　卷二木部

　　【肉桂】

　　味甘辛。入足厥阴经。功专疗沉寒痼冷。益火消阴。通经催生。得人参、麦冬、甘草能益中气。得紫石英治吐逆。得二苓、泽泻、白术行水。去粗皮用。得人参、甘草、麦冬良。忌生葱、石脂。足 筋急。桂末和白酒涂。外肾偏肿水调涂均效。产交趾者良。

　　卷二木部

　　【桂心】

　　味苦。入手少阴足太阴经。功专引血化汗。内托痈疽。同丁香治痘疮灰塌。消瘀生肌。补虚寒。宣气血。利关节。治风痹症瘕。噎膈腹满。心腹诸痛。桂枝去皮为桂心。

　　卷二木部

　　【桂枝】

　　味辛温。入足太阳经。功专温经通脉。去风止汗。得芍药、甘草能利营卫。得雄鸡肝治小儿遗尿。阴虚者忌服。

　　卷二木部

　　【木犀花】

　　辛温。同百药煎孩儿茶作膏饼噙咽。生津辟臭化痰。治风虫牙痛。同麻油蒸熟润发。及作面脂。以叶煎汤洗发去垢除风。嫩枝为桂枝。

　　卷二木部

　　【枸杞子】

　　味甘。入足厥阴少阴经。功专补精血。得杜仲、萆 治肾虚腰痛。得青盐、川椒治肝虚目暗。叶名天精草。苦甘而凉。清上焦心肺客热。代茶止消渴。子酒润捣用。得熟地良。便滑者宜避。

　　卷二木部

　　【地骨皮】

　　味甘淡。微苦。入手太阴经。功专退热除烦。得麦冬、小麦治劳渴。得青蒿子治虚热。得生地酒煮服治带下。若吐血尿血。捣鲜汁服效。妇人阴肿或生疮。以之煎水频洗良。中寒及便溏者忌。甘草水浸一宿用。有汗之骨蒸最宜。

　　卷二木部

　　【山茱萸】

　　味酸。入足厥阴少阴经。功专助阳固阴。得熟地补肾虚。得五味摄精气。强阳不痿。小便不利者忌用。核滑精。用尤宜去。陈者良。恶防己、防风、桔梗。

　　卷二木部

　　【酸枣仁】

　　味甘酸而润。入手少阴足少阳经。功专安神定志。得人参、茯苓治盗汗。得辰砂、乳香治胆虚不寐。炒用。恶防己。

　　卷二木部

　　【杜仲】

　　味苦辛。入足厥阴经。功专治肝虚。得羊肾治肾虚腰痛。得牡蛎治虚汗。得糯米、山药、枣肉治胎漏胎坠。得补骨脂、青盐、枸杞能壮肾阳。或酥酒炙。蜜炙盐酒炒。姜汁炒。炒断丝用。恶元参。

　　卷二木部

　　【女贞子】

　　味甘苦而平。入足少阴经。功专益肝肾。安五脏。强腰膝。明耳目。得旱莲草、桑椹治虚损百病。惟阴虚者宜之。否则腹痛作泻。冬至采佳。捣汁熬膏。净瓶收固。埋地中七日。以之点风火赤眼神效。即冬青子也。叶苦平。除风散血消肿。治头痛目昏诸恶疮肿。

　　以水煮叶。汤贴 疮溃烂神效。

　　卷二木部

　　【楮实】

　　味甘。入足太阴少阴经。功专软骨。得茯苓治水气臌胀。研末涂身面石疽。水浸取沉香。酒蒸用。皮治水肿气满尤捷。以汁和白芨飞面。调和接纸。永不解脱。叶甘凉。祛湿热。治老少下痢瘴痢。为末。白痢姜汤下。赤痢沙糖汤下。一名谷实。

　　卷二木部

　　【桑白皮】

　　味甘。入手太阴经。得地骨皮泻肺。得白茯苓利水。得糯米治咳嗽吐血。肺气虚及风寒作嗽者慎用。续断、桂心为使。忌铁。

　　卷二木部

　　【桑枝】

　　味甘苦。入手足太阴经。功专去风湿拘挛。得桂枝治肩臂痹痛。得槐枝、柳枝、桃枝洗遍身痒。

　　卷二木部

　　【桑椹】

　　味甘酸温。色紫黑。入足厥阴少阴经。功专补水利五脏关节。安魂镇神。聪耳明目。生津止渴。解金石药之燥。并利水消肿。醒酒乌须。多食致衄。晒干为末。蜜丸良。鲜者煎膏入蜜炼稠。点汤服。名文武膏。能治瘰 。入烧酒经年愈佳。

　　卷二木部

　　【桑叶】

　　味甘。入手足阳明经。功专清风热。得麦冬治劳热。得生地、阿胶、石膏、枇杷叶治肺燥咳血。得黑芝麻炼蜜为丸。除湿祛风明目。以之代茶。采取经霜者。常服治盗汗。洗眼去风泪。以木作面盆洗面。去面上游风。

　　卷二木部

　　【桑寄生】

　　味甘苦。入足少阴经。功专坚肾。助筋骨。固齿长发。益血止崩。下乳安胎。和血除痹。外科散疮疡。追风湿。得阿胶、艾叶治胎动腹痛。以之捣汁服。治膈气。忌火。

　　卷二木部

　　【山栀子】

　　味苦。入手太阴经。功专除烦泻火。得滑石治血淋溺闭。得川乌治冷热腹痛。得香豉治肾燥。并吐虚烦客热。得茵陈治五黄。生用泻火。炒黑止血。姜汁炒止烦呕。内热用仁。表热用皮。

　　卷二木部

　　【猪苓】

　　味苦甘。入足少阴太阳经。功专利水渗湿。得鸡矢白治小儿溺闭。四苓散五苓散多用之。用宜去皮。

　　卷二木部

　　【黄柏】

　　味苦。入足少阴经。功专去湿热。得肉桂治咽痛。得苍术治湿痿。加牛膝治湿热上行。得细辛泻膀胱火。得蛤粉治赤浊白淫。得参、术、草、姜、附、桂治中气不足。虚火上炎。致生口疮。引火归元。得知母滋阴降火。得竹沥浸涂小儿重舌。尺脉弱者忌服。生用降实火。蜜炙则不伤胃。炒黑止崩带。酒制治上。蜜制治中。盐制治下。恶干漆。得知母良。

　　卷二木部

　　【枳实】

　　味苦。入手太阴阳明经。功专破积下痰。得白术去痰饮。得栝蒌消痞结。得皂角通大便。得参、术、干姜则益气。得硝、黄、牵牛则破气。孕妇及气虚人忌。陈者良。麸炒用。

　　卷二木部

　　【枳壳】

　　即枳实之大者。其力稍缓。得枯梗治虚痞。得甘草治妇人体肥难产。

　　卷二木部

　　【浓朴】

　　味苦。入足太阴阳明经。功专宽胸导湿。得苍术治湿满。得黄连治滞下。得杏仁能下气定喘。孕妇及脾胃虚者忌服。姜汁炒用。干姜为使。恶泽泻、硝石。忌豆。

　　卷二木部

　　【槟榔】

　　味苦辛。入手足阳明经。功专宣利脏腑壅滞。得枳实治伤寒痞满。得木瓜治香港脚冲心。得橘皮治金疮恶心。得木香调气。得黄芩、枳壳宽肠。 耳出脓为末吹之。游丹从脐起者以醋调末涂之。阴毛生虱。煎水洗即效。气虚下陷者勿服。

　　卷二木部

　　【大腹皮】

　　味辛温。入足阳明太阴经。功专泄肺和脾。下气行水。通大小肠。主治水肿香港脚。痞胀痰膈。瘴疟霍乱。气虚者忌用。

　　卷二木部

　　【槐角】

　　味苦寒。入足厥阴经。功专杀虫。得牛胆明目通神。得地榆、当归、防风、黄芩、枳壳治五种肠风泻血。得苦参治内外痔。十月上巳。采槐角纳牛胆中。阴干百日。食后吞一枚。能白发还黑。肠风血痔尤宜。惟性纯阴。虚寒虚热而非实火及孕妇均忌。去单子及五子者。铜槌捶碎。牛乳拌蒸。

　　卷二木部

　　【槐花】

　　味苦凉。入手足阳明足厥阴经。功专治肠风肠热。得郁金治小便血。得荆芥穗治大便血。得山栀治酒毒下血。得条芩治血崩。得牡蛎治赤白带。舌上无故出血。名舌衄。炒槐花为末掺之效。含蕊而陈者良。微炒用。忌同槐实。槐枝洗疮痔核并阴囊湿痒良。烧灰揩牙去虫。

　　卷二木部

　　【苦楝子】

