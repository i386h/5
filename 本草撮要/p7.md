<!-- { "loadSidebar": true } -->
　　味苦。入手少阴足厥阴少阴经。功专治诸疝。得延胡索治热厥心痛。得吴茱萸治气痛囊肿。得补骨脂、小茴香、食盐治偏坠痛不可忍。有虫耗其津液者。取根皮浓煎。少加麝服之。下其虫而渴自止。脾胃虚寒者宜忌。酒蒸去皮。核肉不并用。用核捶碎。茴香为使。一名金铃子。

　　卷二木部

　　【蔓荆子】

　　味辛甘微凉。入足太阳厥阴经。功专凉诸经血。明目搜肝风。得皂荚、蒺藜治皮痹不仁。得羌活、防风治风热头痛。血虚有火者慎用。恶石膏、乌头。

　　卷二木部

　　【石南叶】

　　味辛苦平有毒。入足厥阴经。功专治风痹脚弱。得藜芦瓜丁共为末。吹入鼻少许。一日三度。内服牛黄平肝药。治小儿通睛。炙用。五加皮为使。恶小蓟。

　　卷二木部

　　【辛夷】

　　味辛。入手太阴足阳明经。功专去头风鼻病。得川芎、薄荷、细辛、石膏。治鼻塞流涕。不闻香臭。得南星、半夏、黄柏、牡蛎治鼻渊下如白脓。偶感风寒鼻塞及血虚火炽者均忌。去皮毛焙用。川芎为使。恶石脂。畏菖蒲、石膏、蒲黄、黄连。一名木笔花。一名迎春花。

　　卷二木部

　　【郁李仁】

　　味酸甘辛苦而平。入足太阴经。功专下气利水。治大肠燥涩。得醇酒能使人睡。

　　津液不足者勿服。浸去皮尖。蜜浸研。

　　卷二木部

　　【金樱子】

　　味酸涩温。入手太阴阳明经。功专治脾泄精滑。得芡实能固精。得缩砂能益精。

　　去刺核研。泄泻由于火热暴注。小便不禁。精滑因于虚火炽者不可用。

　　卷二木部

　　【诃子】

　　味苦温。入手太阴阳明经。功专下气涩肠。得乌梅五味则收敛。得橘皮、浓朴则泄气。得肉果治水泻下利。得人参治肺虚寒嗽。得陈皮、砂仁治冷气腹胀。佐白术、莲子治虚寒久泻。佐樗皮治肠 便血。同蛇床、五味、山茱、续断、杜仲治虚寒带下。嗽痢初起。气虚肺热。湿热。火冲气喘。均忌。用宜酒蒸。去核焙。生用清金行气。熟用温胃固肠。核止咳痢。一名诃黎勒。

　　卷二木部

　　【乌药】

　　味辛温。入足阳明少阴经。功专消风顺气。得沉香治胸腹冷气。得益智仁治小便频数。得茴香、青皮、良姜治五积切痛。得人参、沉香、槟榔各磨浓汁合煎。治诸喘。气血虚而有内热者勿单服。酒浸一宿。炒或 研用。并疗猫狗百病。

　　卷二木部

　　【五加皮】

　　味辛。入足厥阴少阴经。功专壮筋骨。除风湿。得地骨皮治虚劳。得丹皮、当归治妇人血风。下部无风寒湿邪而有火。及肝肾虚而有火者勿服。远志为使。恶元参。叶作蔬食。去皮肤风湿。

　　卷二木部

　　【椿樗】

　　味苦温。入足阳明经。功专杀虫止利。得诃子、母丁香醋治休息利。得苍术、枳壳治脾毒肠风。得干姜、白芍、黄柏治湿热白带。得参为末。每日空心温酒或米饮下二钱。治年久脏毒血痢神效。性似寒。虚寒阴虚以及痢疾积滞未尽者勿服。去粗皮。醋炙或蜜炙。忌猪肉热面。

　　卷二木部

　　【榆白皮】

　　味平滑利。入手太阳阳明经。功专通二便。利诸窍。行经脉。渗湿热。滑胎。下有形留滞之物。治五淋肿满。嗽喘不眠。以醋调涂妒乳效。火灼伤以末涂之良。去粗皮。取白用。

　　卷二木部

　　【秦皮】

　　味苦涩。入足厥阴少阳经。功专治风寒湿痹。得黄连、阿胶、白头翁治产后下痢。

　　以秦皮煎汤。日日温洗。治赤眼生翳效。细辛、大戟为使。恶吴茱萸。

　　卷二木部

　　【海桐皮】

　　味苦辛。入足太阴阳明经。功专祛风去湿杀虫。得苡仁、牛膝、川芎、羌活、地骨皮、五加皮、生地酒浸饮。治风 顽痹。腰膝疼痛。以蛇床子合为末。用腊猪脂调搽风癣良。

　　卷二木部

　　【蕤仁】

　　味甘微寒。入手少阴厥阴太阴经。功专消风散热。益水生光。治目赤肿痛 烂泪出。心腹邪热结气痰痞。得细辛、竹叶煎水洗。治飞血眼。

　　卷二木部

　　【密蒙花】

　　味甘微寒。入足厥阴经。功专润燥。治目疾。得黄柏为丸。治目翳良。拣净酒润焙用。

　　卷二木部

　　【芙蓉花】

　　味辛平。性滑涎粘。入手太阴经。功专清肺凉血。散热止痛。或花或叶。或皮或根。生捣或干研为末。蜜调涂一切痈疽。留头。干则换之再涂。初起则痛止肿消。已成则脓出易敛。所云清凉膏、清露散、铁箍散、皆此物。如加赤小豆末或苍耳烧存性为末亦妙。经水不止。以芙蓉花、莲蓬壳等分为末。米饮下二钱效。

　　卷二木部

　　【山茶花】

　　味甘辛寒。入足厥阴手阳明经。功专凉血。治吐衄肠风下血。汤火伤。麻油调涂。鼻衄以之烧灰塞鼻效。用红者良。

　　卷二木部

　　【杉木】

　　味辛温。入手太阴经。功专去恶气。散风毒。治香港脚肿痛。心腹胀满。洗毒疮。郑洵美以柳子浓得香港脚。半夜痞绝。胁块如石。昏困欲死。传用杉木节一升。橘叶一升。无叶以皮代。大腹槟榔七枚。连子捶碎。童便三升。煮分二服。服一服。少顷大下。块散气通。

　　名杉木汤。

　　卷二木部

　　【木槿】

　　味苦凉。入手足太阴厥阴经。功专活血润燥。治肠风泻血。痢后热渴。作饮服。令人得睡。以肥皂水浸。或浸汁磨拌雄黄擦顽癣及虫疮良。以槿皮二两。酒碗半。煎一碗。空心服。治带下。赤带用白酒。白带用红酒最妙。川产者佳。不宜多服。汤剂不入为是。

　　卷二木部

　　【乌臼木】

　　味苦凉。性沉降。入手阳明经。功专利水通肠。功胜大戟。疗疔肿。解砒毒。凡患肿毒中砒毒者。不拘根皮花叶。捣汁多饮。得大利即愈。虫疮以油涂之良。虚者忌服。子可作烛。

　　卷二木部

　　【水杨柳】

　　味苦平。入手太阴经。功专起痘疮顶陷。用枝煎汤浴之神效。

　　卷二木部

　　【西河柳】

　　味甘咸平。入手太阴经。功专消痞解酒。利小便。疗诸风。解诸毒。痧疹不出。

　　嗽喘闷乱。以叶为末。服四钱。疹后痢。以沙糖调服最效。一名观音柳。一名柽柳。

　　卷二木部

　　【皂角】

　　味辛咸。性燥。气浮而散。入手太阴阳明足厥阴经。功专搜风泄热。通关窍而吐痰涎。搐鼻立作喷嚏。治中风口噤。胸痹喉痹。除湿去垢。消痰破坚。杀虫下胎。并治风湿风癞。喘肿痰壅。坚症囊结。得白矾治中风不省人事。口噤。单服炙灰。治老人风秘。误吞铁物。研末服之神效。以皂角烧铁锅。锅遂碎如粉。其化铁可知。去皮子弦。或蜜炙酥炙。绞汁烧灰。柏实为使。恶麦冬。畏人参、苦参。皂刺味辛温。功同皂角。治肿毒妒乳。乳痈。

　　汁不出。内结成肿名妒乳。已溃勿服。肥皂荚。味辛温微毒。除风湿。去垢腻不拘奇疡恶毒。用生者子弦筋。捣烂醋和敷立愈。不愈再敷。奇验。忌铁。

　　卷二木部

　　【棕榈】

　　味苦。入足厥阴经。功专泄热收脱。得侧柏卷柏炙灰存性服之。止远年下血。以及吐衄下痢崩带。肠风下血。凡九窍流溢及金疮跌打诸血。烧灰涂之即止。惟用年久败棕良。

　　与发灰同用尤佳。

　　卷二木部

　　【茶叶】

　　味苦甘。入手足少阴太阴厥阴经。功专清心肺。涤肠胃。得甘菊治头痛。得生姜水滞下。酒后饮之。引入膀胱肾经。患瘕疝水肿空心亦忌之。陈细者良。

　　卷二木部

　　【吴茱萸】

　　味辛苦。入足太阴阳明厥阴经。功专温中下气。得干姜治吞酸。得黄连、白芍治赤白下利。得茯苓治痰饮。惟损气动火。昏目发疮。病非寒滞有湿者勿用。即有寒湿者亦宜少用。开口陈久者良。滚汤泡去苦汁。止呕黄连水炒。治疝盐水炒。治血醋炒。恶丹参、硝石。畏紫石英。

　　卷二木部

　　【蜀椒】

　　味辛。入足太阴阳明经。功专疗心腹冷痛。传尸劳疰。得地黄汁调养真元。得白茯苓补益心肾。得乌梅治蛔。阴虚火旺之人忌服。闭口者杀人宜去之。微炒去汗。捣去里面黄壳。取红用。名椒红。得盐良。杏仁为使。畏雄黄、附子、防风、款冬、凉水麻仁。中其毒者用凉水麻仁浆解之。一名川椒。秦产俗名花椒。实稍大。子名椒目。味辛有小毒。专行水道。不行谷道。消水蛊。除胀定喘。及肾虚耳鸣。根辛热。杀虫煎汤。洗香港脚及湿疮。

　　卷二木部

　　【毕澄茄】

　　味辛大热有毒。入足太阴阳明经。功专治膀胱冷气。得白豆蔻治噎食不纳。得高良姜治寒呃。得薄荷、荆芥治鼻塞不通。得荜茇为末。擦牙治齿浮热痛。若蜈蚣咬伤。毕澄茄嚼敷即愈。毕澄茄即胡椒之大者。一类二种。胡椒杀鱼肉鳖蕈毒。食料宜之。多食损肺发疮。

　　卷二木部

　　【苏木】

　　味甘咸辛平。入手足太阴少阴厥阴经。功专行血去瘀。宣表里之风。得乳香酒服治产后败血上冲。得人参治败血乘虚入肺。挟虚气喘垂危。若刀斧断指。以末敷之。外以蚕茧缚好即接。虚甚无瘀滞者忌服。

　　卷二木部

　　【沉香】

　　味辛苦性温。入手足太阴足阳明少阴经。功专治气淋精寒。得木香治胞转不通。得肉苁蓉治大肠虚闭。得紫苏、白蔻仁为末。以柿蒂汤服。治胃冷久呃。色黑沉水者良。入汤剂磨汁。入丸散纸裹置怀中。待燥碾之。忌火。

　　卷二木部

　　【檀香】

　　味辛温。入手太阴足少阴手足阳明经。功专调脾肺。利胸膈。去邪恶。能引胃气上升。进饮食。得丹参、砂仁治妇女心腹诸痛。

　　卷二木部

　　【降香】

　　味辛温。入手太阴经。功专疗折伤金疮。止血定痛。得牛膝、生地、治吐瘀血。为末敷金疮结痂无瘢。怒气伤肝。用代郁金神效。一名紫藤香。

　　卷二木部

　　【丁香】

　　味辛温。入足阳明经。功专去胃寒。得甘蔗、生姜治朝暮吐。得柿蒂治呃逆。得五味子治奔豚。得生姜治食蟹致伤。性热而燥。症非虚寒者忌用。雌者为母丁香。即鸡舌香也。畏郁金。忌火。

　　卷二木部

　　【乳香】

　　味苦辛。入足厥阴经。功专活血伸筋。得枳壳令胎滑易产。得辰砂一两。枣仁、乳香各五钱。酒下治颠狂。须恣饮沉醉。听睡一二日勿惊动。其疾方愈。否则难治。加人参名宁志膏。得葱白等分捣敷玉茎痛。性粘难研。用钵坐热水中。以灯心同研易细。水飞过用。

　　一名薰陆香。

　　卷二木部

　　【没药】

