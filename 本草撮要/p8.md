<!-- { "loadSidebar": true } -->
　　味苦。入足厥阴经。功专破血止痛。得乳香治跌扑损伤肿痛。得虎胫骨治历节风痛。孕妇忌。

　　卷二木部

　　【枫脂香】

　　味苦。入手太阴经。功专疗瘾疹疯痒。得蛤粉姜汁治吐血衄血。外科要品。一名白胶。

　　卷二木部

　　【龙脑香】

　　味辛苦。入手太阴足厥阴经。功专治骨节间风。得猪血令心经痘毒宣发于表。得朱砂治牙痛。得葱汁治内外痔。一名冰片。

　　卷二木部

　　【樟脑】

　　味辛热。能于水中发火。入足厥阴经。功专通关利滞。除湿杀虫。置鞋底去香港脚。

　　得花椒脂麻为末。先以退猪水洗过小儿秃疮。然后以末涂之效。

　　卷二木部

　　【苏合香】

　　味辛甘温。入手太阴足厥阴经。功专通神辟恶。得安息诸香荜茇、诃子、朱砂、犀角治传尸鬼疰。

　　卷二木部

　　【血竭】

　　味甘咸平有小毒。色赤入血分。入足厥阴经。功专散瘀生新。专除血痛。治金疮折跌疮口不合。止痛生肌。却能引脓。不可多用。无瘀积者忌之。嵌脚痛及血痔。俱以末敷之。鼻衄以末吹之均效。一名麒麟竭。

　　卷二木部

　　【阿魏】

　　味辛。入足太阴厥阴经。功专杀虫破症。辟瘟消瘴。得丹砂为丸能截疟。得灵脂黄狗胆治噎膈痞积。惟臭烈恐伤胃气。虚者须忌用。钵研细。热酒器上滤过入药。解蕈菜及自死牛马毒。

　　卷二木部

　　【芦荟】

　　味苦寒。入足厥阴经。功专凉膈热。得使君子治小儿脾疳。得朱砂治老人风秘。得甘草共为末。调敷湿癣良。胃虚者忌服。亦名象胆。

　　卷二木部

　　【胡桐泪】

　　味苦咸大寒。入足阳明经。功专杀虫。软坚除热。得地骨皮煎汤漱口。治牙疳宣露。脓血臭气。

　　卷二木部

　　【芜荑】

　　味辛苦。入足厥阴经。功专杀虫。得诃子治小儿冷痢。加豆蔻尤良。得槟榔能杀诸虫。陈久气膻者佳。

　　卷二木部

　　【没石子】

　　味苦温。入足少阴经。功专涩精固气。强阴助阳。止遗淋。除泄痢。收阴汗。乌须发。性偏不可轻用。一名无食子。

　　卷二木部

　　【鬼箭羽】

　　味苦寒酸涩。入足厥阴经。功专破血通经。堕胎杀虫祛祟。炙酥用。一名卫矛。

　　卷二木部

　　【漆】

　　味辛温有毒。入足厥阴经。功专消瘀破积。得白芜荑治小儿虫病。得牛膝、生地。治妇女经闭。得大麦 治产后血气凝肿水疾。得柏子、山萸、枣仁治七伤证。血见漆即化为水。虚人及惯生大疮者忌服。炒令烟尽为度。或烧存性。半夏为使。畏川椒、紫苏、鸡子蟹。

　　漆得蟹而成水。中漆毒者。服杉木汤紫苏汤蟹汤俱可解。生漆疮者煎汤洗之立愈。

　　卷二木部

　　【巴豆】

　　味辛。入手足阳明经。功专荡涤脏腑。得杏仁治飞尸鬼疰。得乱发灰治舌上出血。

　　得白矾疗天丝入咽。得雄黄郁金为丸。津咽下。名解毒丸。治缠喉急痹。然系厉剂。不可轻用。去油名巴豆霜。芫花为使。畏大黄、黄连凉水。中巴豆毒者以此解之。或黑豆绿豆均佳。得火良。巴豆一钱。锻石拌过。人信一钱。糯米五分炒研。点疣痣黑子。

　　卷二木部

　　【荆沥】

　　味甘平。入手足太阴足阳明经。功专除风热。化痰涎。开经络。行血气。治中风失音。惊痫痰迷。眩晕烦闷。消渴热痢。为去风化实痰之妙品。姜汁助送。则不凝滞。

　　卷二木部

　　【竹沥】

　　味甘。入手少阴足阳明经。功专豁痰下气。得姜汁治中风口噤。得葛根汁治小儿伤寒。和黄连、黄柏、黄丹数小儿吻疮效。得茯苓治子烦。姜汁为使。

　　卷二木部

　　【竹茹】

　　味甘。入足阳明经。功专清热利气。得栝蒌治伤寒劳复。得参、苓、芩、草治产后烦热。剖去青皮。用第二层。

　　卷二木部

　　【竹叶】

　　味甘寒辛淡。入手少阴足阳明经。功专清心消渴。得石膏治伤寒发热大渴。得陈皮治上气发热。得小麦、石膏治时行发黄。竹根同叶煎汤。洗妇人子宫下脱。

　　卷二木部

　　【淡竹叶】

　　味甘寒。入手少阴厥阴经。功专清心。得麦冬去烦热。利小便。

　　卷二木部

　　【天竹黄】

　　味甘微寒。入手厥阴经。功专凉心去风热。利窍豁痰。镇肝明目。功同竹沥而和缓。惟真者难得。即竹中黄粉。须出南海者。

　　卷二木部

　　【雷丸】

　　味苦寒有小毒。入手足阳明经功专消积杀虫。腹中得应声虫非此莫治。甘草水浸一宿。酒拌蒸或炮用。浓朴、芫花为使。恶葛根。又名竹芩。

　　卷三果部

　　【大枣】

　　味甘微苦辛酸咸。气香。入足太阴阳明经。功专和营。得生姜则和卫治疟疾。得小麦、甘草治脏燥悲伤。诸疮久坏不愈。以枣膏煎洗效。食枣闭气。食椒即解。中满及风疾痰热齿痛小儿疳病均忌。杀乌附毒。忌与葱鱼同食。

　　卷三果部

　　【杏仁】

　　味甘苦。入手太阴经气分。功专散结润燥。得门冬能润心肺。得柿饼治肺病咯血。

　　得童便能补肺劫劳。得陈皮治气闭昼便难。其性毒能杀虫。治疮。制锡狗毒。消狗肉积。因虚而咳嗽便闭者忌之。双仁者杀人。去皮尖炒研。发散连皮尖研。得火良。恶葛根。黄芩、黄。杏子肉酸热。孕妇忌食。

　　卷三果部

　　【巴旦杏仁】

　　味甘平。入手太阴经。功专降逆。有湿痰者勿服。得麻黄、甘草治诸忤。

　　卷三果部

　　【乌梅】

　　味酸涩温。入手足厥阴太阴经。功专敛肺固肠。解渴止吐。得建面干姜治休息痢。

　　得黄莲灶下土等分为末茶调服治血痢。若大便不通。气奔欲死。以乌梅数颗。汤浸去核。丸枣大。纳入下部。少时即通。疽愈后有肉突起。烧灰存性。研末敷之即平。若痰厥僵仆。牙关紧闭。取肉揩牙龈。涎出即开。若过食酸梅齿 者。嚼胡桃肉即解。衣生霉点者梅叶煎汤洗之即去。清水揉梅叶洗蕉葛衣。经夏不脆。

　　卷三果部

　　【桃仁】

　　味苦甘辛。入手足厥阴经血分。功专破瘀润肠。止心腹痛。得吴茱萸治冷劳减食。

　　得延胡索、川楝子治肝厥胃脘痛。妇人阴痒。杵桃仁绵裹塞之。阴肿敷之立效。疟疾寒热。

　　以桃仁一百枚。去皮尖。置钵内研成膏。不得犯生水。入黄丹三钱。丸梧子大。每服三丸。当发日面北温酒下。合此丸须端午午时。忌妇人鸡犬见。

　　卷三果部

　　【栗】

　　味甘咸温。入足太阴少阴经。功专浓肠胃。补肾气。多食闭气。小儿疳疮。生嚼敷之良。并止鼻衄。涂筋骨碎断。消肿痛。行瘀血。风干者佳。壳止便血。壳内薄皮治骨鲠。俱烧灰存性用。

　　卷三果部

　　【梨】

　　味甘微酸寒。入手太阴经。功专清热嗽止渴。润肺凉心。得黑 豆治痰喘气急。得丁香治反胃。切片贴汤火伤。脾虚而泻者忌。乳妇及金疮勿食。捣汁熬膏良。加姜汁蜜尤佳。

　　清痰止嗽。与莱菔相间收藏则不烂。取汁点眼消赤肿 肉神效。

　　卷三果部

　　【柿】

　　味甘冷。入手太阴少阴经。功专润肺止嗽。清胃理烦。干柿甘寒。涩肠止泄。消宿血。治热咳。反胃。以之烧灰。每服二钱。治下血。柿霜生津化痰。治咽喉口舌痛。柿性颇寒。肺经无火及寒咳冷痢滑泄者忌之。若与蟹同食。腹痛作泻。柿蒂得丁香、生姜。开郁散痰。治呃逆不止。从治之法则然。试之颇验。

　　卷三果部

　　【木瓜】

　　味酸。入足太阴厥阴经。功专去湿痹香港脚。霍乱转筋。腰足无力。多食损齿骨病癃闭。陈者良。木瓜切片铺席上。可辟治壁虱。为末以鳝鱼身上涎。调贴反花痔疮甚效。

　　卷三果部

　　【山楂】

　　味酸甘微温。入足太阴厥阴经。功专消食起痘。得茴香治偏坠疝气。得紫草治痘疹干黑。得沙糖去恶露。治少腹痛。脾虚恶食者忌服。凡用人参不宜者。服山楂即解。化肉积甚速。冻疮涂之即愈。治疝催生用核良。

　　卷三果部

　　【橘皮】

　　味苦辛。入足阳明太阴经。功专利气止呕。得白术补脾。得甘草补肺。得杏仁治大肠气闭。亦治香港脚冲心。得桃仁治大肠血闭。得生姜治呕哕厥冷。得神曲、生姜治经年气嗽。得麝香治妇人乳痈。得半夏治湿痰。童便浸治痰咳。姜汁炒治痰积寒痰。盐水炒入下焦。

　　蜜炙入中焦。

　　卷三果部

　　【橘核】

　　味苦。入足厥阴经。功专行肝气。消肿散毒。腰肾疼痛。得荔核治疝。酒炒良。叶散乳痈。

　　卷三果部

　　【橘络】

　　味淡微苦。入足少阴经。功专通经络滞气脉胀。驱皮里膜外积痰。

　　卷三果部

　　【青皮】

　　味辛苦温。色青气烈。入足厥阴经。功专疏肝泻肺。治肝气郁积。胁痛多怒。久疟结癖。疝痛乳肿。发汗。有汗及气虚人禁用。醋炒用。叶治胸膈气逆。消肿散毒。妇人妒乳内外吹乳岩乳痈用之皆效。

　　卷三果部

　　【佛手柑】

　　味苦酸温。入手足太阴经。功专理上焦气而止呕。进中州食而健脾。除心头痰水。治痰气咳嗽。心下气痛。独用损气。宜与参术并行。陈久者良。一名香橼。古名枸橼。

　　卷三果部

　　【香栾】

　　味甘酸辛平。入手足太阴阳明经。功专下气消食。快膈化痰。解酒毒。治饮酒人口气。去肠胃中恶气。散愤懑之气。能疗妊妇不思食。虚而无滞者禁。孕妇气虚勿与。

　　卷三果部

　　【花红】

　　味酸涩甘温。入手足太阴阳明经。功专生津。治消渴泄精水痢。小儿闪癖。为末和醋敷瘰 良。多吃发热。闭百脉。

　　卷三果部

　　【枇杷叶】

　　味苦。入手太阴经。功专下气止呕。得茅根治瘟病发呕。得山栀治赤鼻面疮。得丁香人参治反胃呕哕。得款冬、紫菀、杏仁、桑皮、木通、少加大黄蜜丸。治肺热久嗽。身如火燎。肌瘦将成劳。去毛用。治胃病姜汁涂炙黄。治肺病蜜水炙黄。

　　卷三果部

　　【枇杷】

　　味甘酸平。入手太阴经。功专止渴下气。利肺气。止吐逆。除上焦热。润五脏。多食发痰热伤脾。同肉及热面食。令人患热黄疾。

　　卷三果部

　　【杨梅】

　　味酸甘温。入手足太阴厥阴经。功专去痰止呕生津。烧灰服断下痢。多食发热衄血。忌与生葱同食。

　　卷三果部

　　【石榴皮】

