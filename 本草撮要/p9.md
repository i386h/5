<!-- { "loadSidebar": true } -->
　　味酸涩温。入手太阴足少阴经。功专涩肠止痢。便血崩中带下之病。合陈壁土少加明矾煎洗脱肛。再以五倍子研末敷而托上之良。点眼止泪。涂疮拔毒。

　　卷三果部

　　【银杏】

　　味甘苦。入手太阴经。功专收涩。熟食温肺益气。定痰哮。敛喘嗽。缩小便。止带浊。杀虫去虱。麻黄一钱。银杏十枚。治喘效。多食壅气。一名白果。叶辟诸虫。

　　卷三果部

　　【胡桃】

　　味甘。入足阳明手太阴经。功专补命门。暖丹田。得杏仁治喘嗽。得骨脂补下焦阳虚。与姜同嚼噙咽。治寒呛。同葱姜茶捣煎发汗散寒。肺热火炽者忌。润燥去皮。敛涩连皮。油者杀虫。以油调冰片少许滴耳中。治耳内生耳 。壳外青皮乌须。

　　卷三果部

　　【荔枝核】

　　味甘温涩。入足太阴厥阴经。功专散滞气。辟寒邪。得香附治胃脘痛。妇人血气痛。得茴香青皮治 疝卵肿。加酒服尤妙。无寒湿滞气者勿服。烧存性用。荔枝甘酸热。连皮核烧存性为末。白汤调下。治呃逆。壳发痘疮。并解荔枝热。荔核多吃损齿。有火者忌。

　　卷三果部

　　【龙眼肉】

　　味甘平润。入足太阴厥阴经。功专补心长智。悦胃培脾。疗健忘与怔忡。能安神而熟寐。一切思虑过度。劳伤心脾。血不归脾诸症。凡受风寒者忌。

　　卷三果部

　　【橄榄】

　　味甘涩平。入手太阴经。功专清肺开胃。下气除烦。生津解酒。利咽喉。解河豚毒。每日以核两个磨汁拌沙糖吃。两年之后。永不出痘奇验。磨核汁治鱼骨哽。仁研涂唇燥裂。

　　卷三果部

　　【榧子】

　　味甘涩平。入手足阳明经。功专杀虫消积。多食引火入肺。反绿豆。寇氏云多食润肠。

　　卷三果部

　　【海松子】

　　味甘温香。入手太阴阳明经。功专润肺开胃。散水气。除诸风。得胡桃加倍炼蜜为丸或同服。治肺燥咳嗽。得柏子仁、麻仁溶蜡为丸。名三仁丸。治虚秘。黄 汤下。有湿痰及便溏精滑者忌。

　　卷三果部

　　【枳】

　　味甘平。入手太阴经。功专止渴除烦。得麝香解酒毒。多食发蛔虫。一名木蜜。俗名鸡距。入酒酒化为水。

　　卷三果部

　　【落花生】

　　味辛甘香。入手太阴经。功专润肺补脾。和平可贵。多食生痰。

　　卷三果部

　　【甜瓜】

　　味甘寒。入足太阳阳明经。功专清烦止渴。解暑泄。胃滑肠泻者忌吃。

　　卷三果部

　　【瓜蒂】

　　味苦寒。有小毒。入足阳明经。功专引吐。得淡豆豉、赤小豆吐中有散。叶捣汁涂头生发。偏头痛以瓜蒂晒干生研末。纳鼻中出黄水即愈。甜瓜蒂也。

　　卷三果部

　　【西瓜】

　　味甘寒。入手太阴足阳明经。功专解暑除烦。利便醒酒。止渴清热。有寒湿者勿食。瓜子壳治吐血肠风下血。

　　卷三果部

　　【甘蔗】

　　味甘。入足太阴阳明经。功专润肺生津。得姜汁治反胃。得麦冬、生地治春温液涸。以皮晒干生研。麻油调涂秃疮良。中满滑泻者勿食。

　　卷三果部

　　【白沙糖】

　　味甘温。入足太阴经。功专补脾缓肝。润肺和中。消痰治嗽。坚白如冰者为冰糖。食韭口臭。糖汤可解。

　　卷三果部

　　【紫沙糖】

　　味甘温。入足太阴阳明经。功用与白相仿。惟白者炎上。紫者达下。产后同益母草膏和服。下恶露。

　　卷三果部

　　【莲子】

　　味甘平而涩。入足太阴少阴经。功专清心固肾。得乳香益智治遗精白浊。得炙草治赤浊。得陈仓米治噤口痢。大便燥者勿服。去心皮蒸熟焙干。得枸杞、白术、山药、茯苓良。

　　卷三果部

　　【石莲子】

　　味苦。入手少阴经。功专清心除烦。开胃进食。治噤口痢淋浊诸证。无湿热而虚寒者勿服。

　　卷三果部

　　【莲蕊须】

　　味甘平涩。入足少阴经。功专清心涩精。得黑牵牛、当归治久近痔漏。得黄柏治欲火梦遗。小便不利者勿服。

　　卷三果部

　　【藕衣节】

　　味涩平。入手少阴足阳明厥阴经。功专消瘀血。得发灰治血淋。得酒可解蟹毒。

　　和地黄捣汁。热酒童便饮。治产后血闷。得梨汁治上焦痰热。熟捣涂坼裂冻疮。莲花贴天泡湿疮神效。

　　卷三果部

　　【败莲房】

　　味涩。入足厥阴经。功专消瘀血。得厥阴经药治大便下血。

　　卷三果部

　　【荷叶】

　　味苦平。入足太阴阳明经。功专升少阳生气。得升麻、苍术治雷头风。得僵蚕、胡荽治痘疮倒陷。独用叶炙灰酒服治遗精。虚者禁用。紫背荷叶主治同上。而功益捷。

　　卷三果部

　　【菱角】

　　味甘寒。入足阳明经。功专安中消暑。止渴解酒。食菱伤者。服酒或姜汁即愈。

　　卷三果部

　　【芡实】

　　味甘涩。入手太阴足少阴经。功专暖元阳。得生地止血。得金樱子涩精。得菟丝子实大便。大小便不利者勿服。

　　卷三果部

　　【荸荠】

　　味甘寒滑。入足太阴阳明经。功专消食攻积。除胸中实热。治五种噎膈消渴。黄胆血症虫毒。能毁铜。得陈海蛰煎汤服。消胸中顽痰。通大便。小儿口疮。炙灰敷之良。性凉不可多吃。孕妇大忌。

　　卷三果部

　　【慈菇】

　　味苦甘微寒。入足太阴厥阴经。功专解百毒。产后血闷攻心欲死。产难胞衣不出。

　　捣汁服一升。并治石淋。多食发病。

　　卷四蔬部

　　【韭菜】

　　味辛温微酸。入足厥阴经。功专温脾益胃。止泻痢而散逆冷。助肾补阳。固精气而暖腰膝。散瘀血。逐停痰。入血分而行气。治吐衄损伤一切血病。以生蟹与韭菜捣烂。童便黄酒煎服。治跌打损伤神效。得姜汁、牛乳治反胃噎膈。得桔梗治死血留胃中作痛。得五芩散为丸。茴香汤下。治肾气上攻。致心腹作痛。多食昏目。忌蜜。百虫入耳。韭汁灌之即出。耳出水。韭汁日滴三次效。漆疮作痒。韭叶杵敷之立愈。

　　卷四蔬部

　　【韭子】

　　味辛甘温。入足少阴厥阴经。功专补肝肾。得龙骨、桑螵蛸。治遗尿泄精溺血白带白淫等症。下部有火。阴气不固者勿服。每日空心生吞廿粒。盐汤下。治梦遗溺白。烧熏虫牙痛良。韭花食之动风。

　　卷四蔬部

　　【葱白】

　　味辛散平。入手太阴足阳明经。功专发汗解肌。通上下阳气。得附子、干姜、人尿、猪胆汁治面赤格阳于上。热药不入。得香豉、阿胶治胎动。若患外痔。先用木鳖煎洗。以葱涎对蜜调敷。其凉如冰。数次即愈。葱管吹盐入玉茎中。治小便不通及转脬危急者极效。

　　以葱白安脐上。熨阴毒腹痛。并烧灰涂折伤止痛无般。以茎叶煎汤频洗水病足肿奇效。能解药毒鱼肉毒蚯蚓毒。涂 犬伤。同蜜食。毒如砒。同大枣犬雉食。令人病。

　　卷四蔬部

　　【薤白】

　　味苦辛温。入手太阴阳明经。功专散。滑利散结。得栝蒌、半夏治胸痹刺痛。若中恶猝死。即捣汁灌鼻中。奔豚气痛捣汁饮神效。忌牛肉。

　　卷四蔬部

　　【大蒜】

　　味辛温。入手足太阴阳明经。功专开胃健脾。通五脏。达诸窍。捣烂麻油调敷消痈肿。破症积。捣和地浆温服。治中暑不醒。捣贴足心。治鼻衄。捣纳肛门。治关格不通。敷脐消水利大小便。切片灼艾炙一切外疡邪痹肿毒。得黄丹止疟。然性热气臭。生痰动火。散气耗血。昏目。损神伐性。有热者。切勿沾唇。忌蜜。

　　卷四蔬部

　　【芸苔】

　　味辛温。入手足太阴经。功专散血消肿。捣贴游风丹肿乳痈难产神效。多食动疾发疮。子治妇人血刺。小腹痛不可忍。微炒加桂心一两良。姜半两为末。醋糊丸梧子大。每淡醋汤下五丸神效。油杀虫。一名油菜。

　　卷四蔬部

　　【白芥子】

　　味辛温。入手足太阴经。功专通行经络。发汗散寒。温中开胃。利气豁痰。研末酒服一钱。治反胃上气。与白芷等分为末。姜汁和涂香港脚肿痛神效。有疮疡痔疾便血者俱忌。芥菜子主治略同。

　　卷四蔬部

　　【莱菔子】

　　味辛温平。入手太阴经。功专长于利气。生用吐风痰。散风寒。发疮疹。炒熟定咳嗽痰喘。调下痢后重。止内痛。消食除膨。虚弱者忌服。得生姜捣汁入麝少许搐鼻内。治年久头风。

　　卷四蔬部

　　【莱菔】

　　味辛甘平。生食升气。熟食降气。入手太阴经。功专宽中消食。化痰瘀散。治吐衄咳嗽吞酸。利二便。解酒毒。制面毒。豆腐积。生捣涂跌打汤火伤。噤口痢及老人痰喘。瓦罐炖熟淡食良。反首乌、地黄。忌姜。以姜能制其毒。多食耗气渗血。同生地食。令人白须发。

　　卷四蔬部

　　【生姜】

　　味辛温。入手太阴足阳明经。功专散邪和中。得大枣和营卫。得附子温经散寒。得杏仁下胸膈冷气。得露水治暑疟。杀半夏南星菌蕈野禽毒。辟露雾山岚瘴气。叶捣汁饮。消食成症。

　　卷四蔬部

　　【姜汁】

　　味辛温润。入手太阴足阳明经。功专治噎膈反胃。得童便治痰中暴卒。合黄明胶熬膏。贴风湿痹痛。

　　卷四蔬部

　　【姜皮】

　　味辛凉。入足太阴经。功专和脾行水。治浮肿胀满。得茶治痢。热痢留皮。冷痢去皮大妙。

　　卷四蔬部

　　【煨姜】

　　味辛。入手少阴手足太阴阳明经。功专和营卫。不散不燥。与大枣并用。行脾胃之津液。

　　卷四蔬部

　　【干姜】

　　味辛热。入手少阴足太阴经。功专逐寒邪而发表温经。燥脾湿而定呕消痰。同五味利肺气而治寒嗽。开五脏六腑。通四肢关节。宣诸络脉。治冷痹寒痞反胃。下痢腹痛。症瘕积胀。开胃扶脾。消食去滞。母姜晒干。白净结实者良。

　　卷四蔬部

　　【黑姜】

　　味辛苦大热。入手足太阴阳明经。功专去恶生新。使阳生阴长。得芎归甘草红花名生化汤。为产后去瘀要药。惟性易僭上。凡以之治中。宜佐大枣。多服损阴伤目。孕妇尤忌。

　　卷四蔬部

　　【胡荽】

　　味辛温微毒。入足太阴阳明经。功专消谷。止头痛。通小腹气及心窍。利大小肠。

　　其香窜辟一切不正之气。痧疹痘疮不出。煎酒喷之。除头面勿喷。盖覆令暖即出。并取汁涂赤丹。煎汤洗面上黑子。久食损神。令人多忘。病患食之脚软。一名 荽。

　　卷四蔬部

　　【蔓荆子】

