<!-- { "loadSidebar": true } -->
　　台参 白术 云苓 炙草 陈皮治一切脾胃不和、吐泻霍乱虚损等，及小儿一切。（十五。）

　　人参白虎汤

　　又治三阳合病，腹满身重，谵语遗尿，不能转侧，引饮有汗，似风湿瘫痪者。（方见上第八。十六。）

　　本草易读卷三

　　沙参第四

　　恶防己，反藜芦。

　　甘，苦，微寒。入肝、脾、肺三经。清肺火，养肝气。治久嗽之肺痿，疗猝痛之疝气。

　　处处山原有之。叶如枸杞，而小有细齿。开紫白花，结实如冬青。生沙地者长尺余，大一虎口，生土地者短而小。根茎皆有白汁。秋月采者白而实，春月采者黄而虚。货者往往系蒸压实以乱人参，但体轻松，味淡而短耳。肺寒者忌用。

　　肺热咳嗽，水煎服。（验方第一。）

　　猝得疝气，痛引阴中如绞。为末酒冲服。（第二。）

　　白带，每米饮下二钱末。（第三。）

　　皮肤风痒，疥癣恶疮，内服外洗。（第四。）

　　本草易读卷三

　　桔梗第五

　　泔浸炒用。畏胆草、白芨，忌猪肉。

　　苦，辛，微温。入手太阴肺，足少阴肾。疗咽喉之疼痛，开胸膈之壅塞。排脓血，化凝郁，散结滞，消肿硬。治肺痈已溃，止胸痛如刺，行下气冲，最除鼻塞。口舌疮疡悉疗，目赤肿痛亦医。性轻飘上走，能引诸药至胸中至高之分，如铁石入江，非舟辑不载，诸药有此一味，不能下沉也。

　　在处有之。茎叶如小杏树，与荠 相似，但其根有心。若无心者为荠 也。八月采。

　　生 （一钱） 净花（三钱） 桔梗（三钱） 苡仁（五钱） 贝母（一钱五分） 甘草甜葶苈（各治肺痈未成即消，已成即溃，已溃即愈。

　　又方：元参（三钱） 天冬（二钱） 桔梗（二钱） 甘草（一钱） 公英（二钱） 净花（二钱）

　　效同上。

　　肺痈已溃，吐脓血，同甘草煎服。（验方第一。）

　　咽痛，同甘草煎服。（第二。）

　　口舌生疮。同上。（第三。）

　　牙根肿痛，为末，枣肉为丸，绵包咬之，荆芥汤漱。（第四。）

　　牙疳臭烂，同茴香烧，末敷之。（第五。）

　　目睛痛，为末，少加黑丑蜜丸服。（第六。）

　　鼻衄，末服之。（第七。）

　　吐血下血。同上。（第八。）

　　痰嗽喘急，童便煎服。（第九。）

　　胸满不痛，同枳实煎服。（第十。）

　　腹胀，同半夏、生姜、陈皮煎服。（十一。）

　　妊妇卒中，心腹疼痛，同生姜煎服。（十二。）

　　一切咽肿痛，甘草一两，桔梗二钱，元参二钱。有表加羌，防出汗。（十三。）

　　声哑，同乌梅肉、甘草、五味子、乌药煎服。（十四。）

　　桔梗汤

　　（与上验方第一同。）

　　治肺痈咳而胸满，振寒脉数，咽干不渴，时出浊唾腥臭，久而吐脓血者。（诸方第一。）

　　肺痈之症，宜细详审，有似胸痹者，有痿、痈同 者，有厥阴上冲，胃痈溃后均吐脓血者。

　　毫厘之差，千里之谬，此处一误，生死立判，非药方之不灵，审症之不清也。

　　白散

　　桔梗 贝母 巴豆为散，白饮和服。治寒实结胸。（第二。）

　　排脓汤

　　桔梗 甘草 生姜 大枣治痈疽肿硬。（第三。）

　　排脓散

　　桔梗 白芍 枳实共为末，鸡子黄一个，滚汤冲服。治痈疽脓成者。（第四。）

　　中和汤

　　桔梗 白芷 人参 黄 藿香 肉桂 甘草 白术 川芎 当归 白芍麦冬 姜 枣水酒煎服。治骨槽风初起。又托一切半阴半阳之疮痈。（第五。）

　　五苓散

　　茯苓 白术 猪苓 泽泻 桂枝治霍乱渴者。（第六。）

　　本草易读卷三

　　葳蕤第六

　　蜜水浸蒸焙用，畏碱。即玉竹，一名女萎。

　　味甘，气平，性缓无毒。疗虚劳寒热，治风温热汗。风淫四肢， 烂泪出，久服自效。

　　湿注腰痛，黑点面 ，浅尝无功。除风湿平剂，治虚疟缓药。

　　去面皱，和颜色，强筋骨，导气脉，兼治中风湿毒，用葳蕤根切碎，熬取汁，渣再焙末，丸弹大，每汤下一丸。（验方第一。）

　　目赤涩痛，同当归、赤芍、黄连煎洗。（第二。）

　　眼花赤痛，少佐薄荷、生姜煎服。（第三。）

　　发热口干、小便涩，水煎服。（第四。）

　　小便猝淋，同芭蕉根煎服。（第五。）

　　处处山中有之。茎叶如竹，亦如姜。亦可采根种之。

　　葳蕤汤

　　葳蕤 石膏 白薇 麻黄 独活 杏仁 大黄 甘草 青木香治风温脉尺寸俱浮，沉之涩，常自汗，身重多睡，鼻息鼾，语难出。（诸方第一。）

　　本草易读卷三

　　知母第七

　　酒炙上行，盐炙下润。忌铁。

　　味苦，气寒。入手太阴肺，足太阳膀胱。泻无根之肾火，疗有汗之骨蒸，止虚劳之热嗽，治久疟之寒热。止渴润燥，清金泄肺。败脾胃，泄大肠。大便不实者忌之。

　　生河内川谷，花叶如韭，二八月采。

　　嵌甲肿痛，烧研掺之。（验方第一。）

　　紫癜汗斑，醋合搽之。（第二。）

　　子烦不得卧，枣肉丸弹大，参汤下。（第三。）

　　妊娠腹痛如欲产，蜜丸豆大，粥饮下。（第四。）

　　久嗽气急，同杏仁煎服，继用莱菔子、杏仁丸服。（第五。）

　　白虎汤

　　石膏 知母 粳米 炙草治伤寒脉滑而厥，里有热者。脉洪加参。又治三阳合病，腹满身重，难以转侧，口痹面垢，谵语遗尿，有汗者。（诸方第一。）

　　桂枝白虎

　　白虎原方加桂枝。

　　治温疟脉如平，无寒但热，骨节烦痛，或呕者。（第二。）

　　枣仁汤

　　枣仁 甘草 知母 茯苓 川芎治虚劳虚烦不眠。（第三。）

　　大补阴丸

　　知母 黄柏 熟地 龟板蜜丸。治骨蒸盗汗，肺痿咳血。（第四。）

　　虎潜丸

　　龟板 黄柏 知母 熟地 牛膝 白芍 锁阳 虎骨 当归 陈皮 羊肉捣丸。治筋骨痿软，不能履步，肾阴不足也。（第五。）

　　滋肾丸

　　知母 黄柏 肉桂水丸服。治小便闭，不渴，热在下焦也。（第六。）

　　本草易读卷三

　　天麻第八

　　酒浸焙用，鲜明者良。

　　甘，平，微温，无毒。入厥阴肝。治诸风湿痹，四肢拘挛，疗风热麻痹，语言不遂。风痫惊悸良剂，眩晕头痛灵丹。血液衰少及类中风者忌用。

　　生平泽。茎似马鞭草，节节生紫花，花中有子如葙子。与御风草相似，只是茎叶不同。

　　根茎斑，叶背部有青点者，御风草也。

　　眼黑头旋，同川芎服。（验方第一。）

　　腰脚痛，同半夏、细辛，绢盛蒸热熨之。（第二。）

　　消风化痰，清头目，同川芎丸服。（第三。）

　　肝虚不足，同川芎服。（第四。）

　　本草易读卷三

　　白术第九

　　陈壁土炒用。

　　甘，温，苦，平，无毒。入脾胃二经。燥湿补脾，温中和胃，生津止渴，已呕住泻。进饮食，祛劳倦，消痰水，除肌热。君黄芩而安胎，佐枳实以消痞。血燥无湿者禁用，疮疡溃后忌之，以能生脓作痛也。

　　处处有之，以茅山、嵩山、蒋山、白山者为良。今生杭、越、舒、宣诸州山岗上。叶叶相对，上有毛。方茎，茎端有花，淡紫碧红数色，根作桠生。大块紫花，根如云头者佳。盖古方所用，皆白术也。又古方苍白不分是也。今市人多以米粉涂令白，非自然矣，宜刮去之。

　　齿牙日长，名髓溢。水煎漱服，用生的。（验方第一。）

　　妊娠束胎，同枳壳丸服。胎瘦易产也。（第二。）

　　肠风积年，同生地丸服。（第三。）

　　小儿久泻、不化食，同半夏、公丁、姜汁丸服。（第四。）

　　老人常泻，同苍术丸服。（第五。）

　　老少滑泻，同山药丸服。（第六。）

　　七。）

　　湿泻暑泻，同车前子共末，汤下二钱。（第八。）

　　脾虚胀满，同陈皮丸服。（第九。）

　　心下坚如盘，同枳实煎服。（第十。）

　　胸胁满闷，无火者，末服。（十一。）

　　心下有水，同泽泻煎服。（十二。）

　　四肢肿满，姜引，水煎频服。（十三。）

　　中风口噤，煎服二钱。（十四。）

　　产后冷直口噤，同泽泻、生姜煎服。（十五。）

　　头忽眩晕，食无味，术同曲丸服。（十六。）

　　中湿骨痛，酒煎服。（十七。）

　　妇人血虚肌热，同茯苓、白芍、甘草为末，姜枣下。（十八。）

　　小儿蒸热，瘦不食。方同上。（十九。）

　　风瘙瘾疹，为末，酒服。（二十。）

　　面多 ，苦酒渍之，频拭。（二十一。）

　　自汗不止，末服。（二十二。）

　　虚汗，同小麦煮干，去麦，末服。（二十三。）

　　产后但呕，同生姜，酒水温煎服。（二十四。）

　　桂附去桂加白汤

　　甘草 生姜 大枣 附子 白术治身体烦痛，大便坚，小便自利者。（诸方第一。）

　　越婢加术汤

　　麻黄 甘草 石膏 姜 枣 白术治一身黄肿，小便不利而渴者，里水也。（第二。）

　　麻黄加术汤

　　麻黄 杏仁 炙草 桂枝 白术治一身烦痛，或小水不利。（第三。）

　　理中丸

　　人参 白术 干姜 甘草治霍乱寒多不用水者。（第四。）

　　白术散

　　白术 川椒 川芎 牡蛎妊娠养胎。（第五。）

　　茯苓饮

　　茯苓 人参 陈皮 白术 枳实 生姜治心胸有痰饮宿水。（第六。）

　　桂苓甘术汤

　　桂枝 茯苓 白术 甘草治心下有痰饮，胸胁支满，有目眩。又治短气有微饮当从小便去之。（第七。）

　　台参 白术 当归 砂仁 山药 白芍 熟地 甘草 陈皮 大枣水煎。截疟愈后补养之剂。（第八。）

　　木香丸

　　木香 青皮 白术 姜黄 豆蔻 阿魏（等分）

　　醋丸豆大，每二十丸，姜汤下。治单腹胀。（第九。）

　　白术 台参 云苓 炙 麦冬 归身治子痫晕倒口噤，须臾而苏。（第十。）

　　本草易读卷三

　　苍术第十

　　米泔浸炒用。

　　甘，苦，辛，温，无毒。入脾胃二经。燥湿补土，升阳散郁，逐痰水留饮，止呕吐泄泻。

　　最辟恶气，兼攻饮囊。发汗解表最验，强胃疗痿良效。燥结者无用，以性燥也；汗多者无用，以性走也。

