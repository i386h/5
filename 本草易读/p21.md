<!-- { "loadSidebar": true } -->
　　处处山中有之，茅山者良。其叶抱茎而生，梢间叶似棠梨，其脚下叶有三、五，皆有锯齿。

　　秋月采者佳，春产者虚软。

　　胁下饮囊，或作痛或吐水，同麻油捣合丸服。（验方第一。）

　　乌发驻颜，壮筋明目，除风润肌，同茯苓蜜丸服。（第二。）

　　内外目障，酒、醋、糯泔、童尿各浸，同芝麻炒，酒丸服。（第三。）

　　遗精白浊，赤白崩漏，以川椒、故纸、茴香、食盐、楝肉各同炒几分，取净术同当归、茯苓丸服。（第四。）

　　眼昏涩，同木贼末服。（第五。）

　　青盲雀眼，为末，掺猪肝内煮熟，先熏后食。（第六。）

　　补虚明目，同熟地丸服。（第七。）

　　肠风下血，皂角汁浸，焙末丸服。（第八。）

　　湿气身痛，熬膏点服。每秋即发。（第九。）

　　暑月暴泻，同神曲丸服。（第十。）

　　水泻，水谷不化，腹痛甚，同白芍煎服。（十一。）

　　不能食、食不化，瘦弱，同神曲丸服。（十二。）

　　好食生米，丸服。（十三。）

　　小儿癖疾，为末，掺羊肝内煮服。（十四。）

　　面黄食少，佐以熟地、炮姜丸服。（十五。）

　　生精强骨，米泔漂，澄取底，芝麻研烂，同拌晒干，酒下三钱。真仙方也。（十六。）

　　添补精髓，通利耳目，米泔浸六七日，逐日换水，枣肉丸，服五钱。（十七。）

　　眼 热痒，有针灸指南正部一部，可频频观手，则一身风气郁结之病，可以悉除，永不再生。

　　风气之病过多，七窍中一切痔漏，与夫头、目、耳、齿诸甚痛，腰腿、心腹、胁肋诸甚痛，用药有效者风也；不效者气也；有小效者，风去而气犹留也。朱文公解终风诗云：风寒人气足也，凡有血气，畜牲亦有血气，只受风而无气也，以无人气故也。（十八。）

　　平胃散

　　苍术 陈皮 浓朴 炙草为散。治腹中满痞膈，或有积饮，食不消化。（诸方第一。）

　　越鞠汤、丸

　　苍术 香附 山栀 抚芎 神曲治一切湿痰食火气血诸郁。（第二。）

　　万灵丹

　　苍术（八两） 麻黄 羌活 荆芥 防风 细辛 川乌 草乌 川芎 石斛全蝎当归 甘草 天麻 首乌（各一两） 雄黄（六钱）

　　炼蜜丸弹大，朱砂为衣，酒下或葱汤下。治一切风寒痈疽，筋骨诸病。（第三。）

　　流精汤

　　苍术（二钱） 山药（五钱） 茱萸肉（二钱） 车前子（三钱） 云苓（三钱）

　　内无痛者加蛎粉。（第四。）

　　万应丸

　　（即痧药） 苍术（三两，焙） 丁香（六钱，公母俱可） 麝香（三分）

　　蟾酥（一两） 甘草（三两） 川军（六两，焙） 明天麻（三两） 麻黄（三两） 明雄黄（三两） 辰砂（三两。）

　　为末丸之，辰砂为衣。治一切痧气，腹内诸痛，呕泻感冒，急惊风等症。慢惊不可服。丸如秫粒大，每服十粒。（第五。）

　　本草易读卷三

　　狗脊十一

　　去净花，酒浸焙用。萆 为使，恶败酱。熬膏良

　　苦，平，甘，温，无毒。强腰脚，壮筋骨，除风虚，利关节。病后足肿，煎洗最宜，老辈腰而治膝痛，止失溺而补肾虚。

　　生常山川谷，二八月采。今太行、淄、温、眉州亦有之。有二种，有黑色如狗脊骨者，有金黄毛如狗形者。与荜茇、萆相似。其苗叶恰似贯众。

　　本草易读卷三

　　贯众十二

　　味苦，微寒，有毒。主诸血，杀三虫，解热毒，兼愈骨哽，止金疮，亦疗漆疮。

　　生玄山及冤句少室，多生山阴近水处。茎叶如凤尾，其根一本而众枝贯之。根同黑狗脊，故鼻血不止，末服立止。（验方第一。）

　　诸下血，焙熟，醋丸服。（第二。）

　　崩血，焙末半两，酒下立止。（第三。）

　　产后亡血，心腹痛，醋炙香，每米饮下三钱效。（第四。）

　　积年赤白带，诸药不瘳者，方同上。（第五。）

　　久咳脓血，同苏木、生姜煎服。（第六。）

　　痘出不快，同赤芍、升麻、甘草、竹叶煎服。（第七。）

　　漆疮作痒，为末，香油合敷。（第八。）

　　秃疮，同白芷、香油合敷。（第九。）

　　秃疮，烧末，油合敷。（第十。）

　　鸡鱼骨哽，同砂仁、甘草为末，绵包含咽汁，久随涎出。（十一。）

　　血痢不止，酒煎服。（十二。）

　　便毒肿痛，酒服二钱。（十三。）

　　解轻粉毒，牙缝出血，同黄连煎漱。（十四。）

　　本草易读卷三

　　远志十三

　　去心，用甘草水浸干。畏真珠、藜芦，得茯苓、冬葵、龙骨良。

　　苦、辛，微温，无毒。足少阴肾经药也。强志益肾，补精壮阳，除健忘，安魂魄，长肌肉，治奔豚。聪耳明目良剂，通肾安心灵丹。

　　生泰山及兖州济阴，状似麻黄而青，四月采。苗名小草，古方通用，今医但用远志，罕用小一切痈疽，为末，酒煎澄服，以渣敷之。（验方第一。）

　　吹乳肿痛。同上。（第二。）

　　脑风头痛不可忍，以末入鼻中。（第三。）

　　喉痹作痛，以末吹之出涎。（第四。）

　　心孔昏塞，多忘，丁酉日密自至市中买远志，着巾角中，末服，勿令人知。（第五。）

　　赤浊，同甘草、茯神、益智酒丸服。（第六。）

　　本草易读卷三

　　淫羊藿十四

　　羊脂拌炒，得酒良，山药为使。

　　甘，平，无毒。入手、足阳明、三焦、命门。强健筋骨，除关节拘挛之急，驱逐风寒，疗皮肤麻木之痹。阳痿不起，男宜久服，阴绝不产，女宜常用。

　　生上郡阳山山谷，今江东、陕西、泰山、汉中、湖湘皆有之。一根数茎，茎粗如线，一茎三桠，一桠三叶，如杏叶甚薄而细，齿有微刺。

　　皮肤麻木浸酒常服。（验方第一。）

　　阳痿，腰膝冷。同上。（第二。）

　　病后青盲，日近者，同豆豉服。（第三。）

　　痘疮入目，同灵仙末服。（第四。）

　　牙虚痛，粗末煎漱大效。（第五。）

　　三焦咳，腹满不食，气不顺，同覆盆、五味丸服。（第六。）

　　本草易读卷三

　　巴戟天十五

　　去心，酒浸焙用。盆子为使，恶雷丸、丹参。

　　辛，甘，微温，无毒。入足少阴肾。诸风悉疗，五劳并补。强筋骨而起阳痿，除疝气而止精生蜀川及下邳山谷。二八月采。今建平、宜都、江淮、河东亦有之，但不及蜀川者佳。

　　今方家多以紫色者为佳。蜀人云：并无紫色者，采时或用黑豆同煮，欲其色紫，殊失气味，尤宜辨之。又有一种山 根，正似巴戟而色白。土人采得，以醋煮之，乃以杂巴戟，莫能辨也。

　　但击破视之，中紫而鲜洁者伪也；中虽紫又有微白，糁有粉色，而理少暗者真也。

　　本草易读卷三

　　肉苁蓉十六

　　酒洗去咸蒸晒用。草苁蓉功同而劣。

　　甘，酸，咸，微温。足少阴药也。强益精髓，润滋脏腑。男子痿阴，妇女绝阴，腰膝冷痛皆疗，崩带遗精悉医。最滑大肠。便结者宜之。

　　生河西山谷及代郡雁门。春月采。一云乃野马精所生，或曰自有种类尔。今人多以金莲根用盐盆制而伪之，又以草苁蓉充之，用者详之。近时以嫩松梢盐润伪之，恰相似。盖肉苁蓉乃罕得之物也。

　　劳伤精败，面黑，为末，同羊肉，下五味煮食。（验方第一。）

　　老人虚人便秘，有汗，同麻仁丸服。（第二。）

　　中消易饥，同山茱萸、五味丸服。（第三。）

　　本草易读卷三

　　锁阳十七

　　酒洗用。功同肉苁蓉，而功力过之。

　　甘，温，无毒。润燥养筋，治痿弱，益精气。与苁蓉同功。大便滑者忌之。

　　出肃州。乃野马与蛟龙遗精所生，发起如笋，上丰下俭，鳞甲栉比，筋脉联系，绝类男阳。

　　里之淫妇，就而合之，一得阴气，勃然怒长。又曰此自有种类。

　　本草易读卷三

　　元参十八

　　蒸熟晒干用。忌铜器，恶黄 、干姜、大枣、山茱萸，反藜芦。

　　苦、咸，微寒。入足少阴肾。壮水泻火，益精明目，通利溲便，清润咽喉。同丹皮治温热，佐升麻除阳斑。懊 不遗，烦渴悉效。瘰 结核之毒，痈疽鼠 之 。大便滑者忌之。

　　生河间及兖州山谷，今近道处处有之。苗叶似芝麻对生，七月开花，八月结子黑色。花有紫白二种，根色黑而气腥。

　　鼻中疮，为末敷之，或水浸塞之。（验方第一。）

　　三焦积热，同大黄、黄连丸服。（第二。）

　　急喉痹，同大力子末服。（第三。）

　　发斑咽痛，同升麻、甘草煎服。（第四。）

　　赤脉贯睛，为末，以米泔煮猪肝蘸食。（第五。）

　　年久瘰 ，元参、蛎粉、贝母等分，蜜丸每三钱。（第六。）

　　神祟忽睛，痛莫忍，元参、知母、黄芩、炒栀、大黄、桔梗、元明粉。热甚加生地、归尾，汤散均可。（第七。）

　　鼠 ，酒渍常服。（第八。）

　　小肠疝气，丸服，酒下出汗效。（此方不妥。第九。）

　　烧香治劳，元参一斤，甘松六两，为末，炼蜜一斤和匀，入瓶中封闭，地中埋窨十日取出，更用炭末六两，炼蜜六两，同合入瓶，更窨五日取出。烧之，常令闻香，病自愈已。又甘松六两，元参一斤，每日焚之。（第十。）

　　肺痈，咳唾脓血，胸内痛，脉数实，元参、川贝、桔梗、甘草、葶苈、薏米、净花，服后更吐，继加白芨、阿胶、蒲黄。（十一。）

　　温热症，表俱饮水，元参、麦冬、丹皮、黄芩、酒芍、甘草。（十二。）

　　本草易读卷三

　　地榆十九

　　得发良，恶麦冬。

　　苦、酸，微寒。性涩而沉，下焦药也。疗一切失血，兼除血中之热。虚寒泻痢者忌。

　　处处有之。宿根三月生苗，初生布地，独茎直上，对分出叶。叶似榆叶而稍狭，细长似锯齿。七月开花紫黑色。根外黑里红似柳根。

　　吐血，醋煮三两服。（验方第一。）

　　漏下赤白。同上。（第二。）

　　赤白痢下，水煮半斤，去渣，再熬如饧，分服之效。血痢，加当归二两，壮人即愈。（第三。）

　　下血腹痛，同炙草、砂仁煎服。（第四。）

　　小儿疳痢，水煎如饴服。（第五。）

　　虎犬咬，内服外敷，忌酒。（第六。）

　　蛇伤，外敷内服。（第七。）

　　代指肿痛，煮汁渍之，半日愈。（第八。）

　　小儿湿疮，水煎洗。（第九。）

