<!-- { "loadSidebar": true } -->
　　小儿面疮、赤肿，煎洗。（第十。）

　　煮石法：七月七日取地榆阴干，百日烧灰。复取生者，与灰合捣万下。灰三分，生末一分，合之。

　　若石一、二斗，水浸没过三寸，以药入水搅之，煮至石烂，可食乃已。（十一。）

　　本草易读卷三

　　丹参二十

　　畏咸水，反藜芦。

　　微苦，气平而降。入手少阴心、手厥阴心包络。破宿血，生新血，安生胎，落死胎，调经脉，除烦热。止肠鸣腹痛，理崩带症瘕。功同四物，为女科要药。

　　生桐柏及泰山。五月采。今处处山中有之。一枝五叶，叶如野苏而尖，青色皱皮。小花成穗根皮丹而肉紫。

　　经调一切，一味丹参散，每酒下三钱。（验方第一。）

　　寒疝腹痛欲死，为末，酒下二钱。少腹有积。（第二。）

　　小儿惊痫发热，同雷丸、猪脂煎，摩身上。（第三。）

　　乳痈，同白芷、白芍，醋淹一宿，猪脂煎成膏，去渣敷之。（第四。）

　　本草易读卷三

　　紫参二十一

　　畏辛夷，火炙紫黑用。

　　味苦，微寒，无毒。入足厥阴，手太阴、阳明大肠。开心腹积聚，散腹胁坚胀。止唾衄，消痈肿，调血痢，破血瘀，通经脉，治金疮。利大小便，治赤白痢。消胸中之痞结，止肺家之疼痛。

　　生河西及兖州山谷，今所在有之。茎青而细，五月开白花似葱花，亦有红紫而似水荭者。

　　根淡紫黑色，肉带红白，状如小紫草。近时多以此伪蚤休，不可不知。

　　吐血不已，同甘草、阿胶为末，糯米汤下。（验方第一。）

　　面上酒刺，同人参、丹参、沙参、苦参、胡桃仁丸服。（第二。）

　　紫参汤

　　紫参 甘草水煎。治下痢腹痛。（诸方第一。）

　　本草易读卷三

　　紫草二十二

　　蜡水拌蒸，去须用。

　　甘、苦、咸，寒，无毒。足厥阴药也。凉血活血，发痘提疹，利小便，通大肠。治恶疮癣，除心腹邪气。大便滑者忌之。

　　生砀山及楚地。春社前后采之。今所在皆有。人家种之，三月逐垄下子，九月子熟时刈草，春社采根。苗似兰香，茎赤节青，染烛及染紫者多用之。古方惟用茸，取其初得阳气，以发痘疮。今人不达此理，一概用之，非矣。

　　小儿头上疖毒，同当归、黄蜡、香油熬膏敷。（验方第一。）

　　痘不出，赤色，便秘，用二两热汤渍之，泡封勿泄，温时取服。（第二。）

　　痘赤便秘，同陈皮、葱白服。（第三。）

　　痘疔，为末三钱，雄黄末一钱，胭脂取汁合，银针挑破点之。（第四。）

　　痈疽便毒，同栝蒌煎服。（第五。）

　　小儿白秃，煎汁敷之。（第六。）

　　小便猝淋，水煎末服。（第七。）

　　产后淋沥，便秘，方同上。（第八。）

　　本草易读卷三

　　白头翁二十三

　　得酒良。

　　甘，苦，辛，温，有小毒。治温疟，疗金疮，止鼻衄，除腹痛。散症瘕积聚，消瘿瘤瘰。

　　毒痢血痢要药，偏坠秃疮灵丹。热毒下痢，紫血黑血者最宜。

　　处处有之。春初作丛生。叶生茎头，如杏叶，上有细白毛而不滑泽。近根有白茸，根紫色，深如蔓荆。其苗有风则静，无风自摇，与赤箭、独活同也。

　　阴 偏肿，用根捣敷，当作疮，二十日愈。（验方第一。）

　　外痔肿痛，以根捣敷。（第二。）

　　小儿秃疮，以根捣敷，一宿作疮，半月愈。（第三。）

　　白头翁汤

　　白翁 黄连 黄柏 秦皮治热痢下重。（诸方第一。）

　　又治产后痢。虚极者加甘草阿胶。（第二。）

　　本草易读卷三

　　白芨二十四

　　紫石英为使，恶理石，畏李核、杏仁，反乌头。

　　苦，辛，微寒，性涩。止肺血，填肺损。治跌打折骨，汤火灼伤，恶疮痈肿，败疽死肌。

　　除头面 ，使皮黑反白， 手足皴裂，令涩肌变滑。去腐逐瘀甚速，生肌止痛良效。肺痈脓血未尽者勿用。

　　处处有之。茎叶如生姜、藜芦，但一科只抽一茎。开花长寸许，红紫色。

　　鼻血不止，为末津合，敷山根上，仍水服一钱立止。（验方第一。）

　　心气痛，同榴皮蜜丸豆大，醋汤下三丸。（第二。）

　　重舌鹅口，乳汁调末敷足心。（第三。）

　　疔肿，为末，水澄摊 。（第四。）

　　打跌骨折，酒调末服。（第五。）

　　刀斧伤，同 膏为末掺之。（第六。）

　　手足皴裂，水合末塞之。勿犯水。（第七。）

　　汤火伤，香油合敷。（第八。）

　　本草易读卷三

　　三七二十五

　　甘，苦，微温，无毒。散血止痛，去瘀消肿。治一切吐血衄血，血痢血崩。为金疮杖疮要药生广西南丹诸州番峒深山中。根黄黑色，团结者，略似白芨。长者如老干地黄，有节。

　　以末掺猪血中，血化为水者真也。近传一种草，苗高三四尺，叶似菊艾而劲浓，有歧尖。茎有赤棱，夏秋小花如金丝可爱。根大如牛蒡，与南中来者不类，治金疮与一切血症甚效，云是三七，未知何物。

　　吐衄，米汤下。（验方第一。）

　　血痢，为末，米泔下。（第二。）

　　大便血，为末，白酒下。（第三。）

　　血崩。同上。（第四。）

　　赤眼，磨汁涂眼四围。（第五。）

　　产后血多，为末，米汤下。（第六。）

　　无名痈肿，醋磨敷即散，已溃者干掺。（第七。）

　　虎蛇伤，为末，米饮下三钱，仍嚼敷之。（第八。）

　　本草易读卷三

　　黄连二十六

　　去净毛，浆水浸焙用。生用入心，醋炙入肝胆，酒炙上行。黄芩、龙骨、理石为使，

　　恶菊花、元参、鲜皮、芫花、僵蚕，畏冬花、牛膝，胜乌头，解巴豆毒。忌猪肉，恶冷

　　水。

　　大苦，大寒，无毒。手少阴心经药也。清心退热，泻火除烦，镇肝凉血，解渴止汗。浓肠胃而止泻痢，开伏梁而泻痞满，解痈疽疮疥之毒，退目痛及 伤之火。虚寒者勿用。舌苔红者急用之。产后忌之。

　　生巫阳川谷及蜀郡太山之阳。二八月采。苏颂《图经》曰：今江、湖、荆、夔州郡亦有，而以宣城九节坚重相击有声者为胜，施、黔者次之，东阳、歙州、处州者又次之。苗高尺许，叶似甘菊，四月开黄花，六月结实似芹子色黄。其苗经冬不凋。汉末本草，惟取蜀郡黄肥而坚者为胜，唐时以澧州者为胜，今则雅州、眉州者为良。药物之兴废不同若此。

　　小儿口疮，同干姜为末掺之。（验方第一。）

　　消渴尿多，蜜丸服。又同花粉丸服。又入猪肚白淫，脉数有热，同茯苓丸服。（第三。）

　　赤痢已久，为末，鸡子（第四。）

　　热毒血痢，水煎一两，露一宿，空腹服。（第五。）

　　热毒赤痢，同当归焙末，入元香少许，米汤下二钱。（第六。）

　　赤白痢久，并无寒热，同乌梅烧末，米汤下。（第七。）

　　赤白暴痢，如鹅鸭肝，痛甚，同黄芩各一两煎热服。（第八。）

　　一切诸痢，不问冷热赤白，谷滞休息。黄连两半，龙骨一两，真附子八钱，干姜一两，先以水两盅入铜器中，火沸取下着土上，沸止又入水两盅，如此九次；纳诸药入水内，再煎沸，辄取下，沸止又上火，如此九次，可得二三盅，顿服即止。（第九。）

　　下痢腹痛，赤白下重，酒煎两服。（第十。）

　　小儿久痢赤白有火，水煎，蜜合服五次。（十一。）

　　脏毒下血，净连半斤，入猪大肠内，砂釜煮烂，取连焙末，捣肠合丸，米汤下。（十二。）

　　赤白痢，日夜无度，同吴茱萸各二两，同炒香，各为末，以米饭合丸豆大，每服三十丸。

　　赤痢甘草汤下黄连丸，白痢生姜汤下吴茱萸丸，各十五丸。赤白痢并服，米汤下，甚效。（十三。）

　　肠风。同上。（十四。）

　　脾积食泻，捣蒜合丸豆大，白汤下五十丸。（十五。）

　　痢痔肠脱，为末，冷水合敷之。（十六。）

　　鸡冠痔疾，为末敷之。（十七。）

　　痔病秘结，同枳壳丸服。（十八。）

　　暴赤目痛，同干姜、杏仁为末，绵包浸汤，闭目乘热洗之。（十九。）

　　小儿赤目，水合敷足心。（二十。）

　　烂弦风眼，黄连十文，槐花、轻粉少许，为末，男儿乳合之，饭上蒸过，帛包之，熨目三四次。（二十一。）

　　目猝痒痛，乳汁浸点，诸目悉治。（二十二。）

　　泪出不止，水浸浓汁渍拭之。（二十三。）

　　口舌生疮，酒煎时含。（二十四。）

　　小儿鼻 ，鼻下两道赤色，有疳，以米泔洗之，黄连末敷之。（二十五。）

　　小儿月蚀生耳后，为末敷之。（二十六。）

　　小儿食土，取好黄土煎黄连渍之，晒干与食。（二十七。）

　　腹中儿哭，煎浓汁呷之。妇科胎哭是也。（二十八。）

　　子烦、口干不卧，为末，粥下一钱。（二十九。）

　　痈疽肿毒，已溃未溃皆可，同槟榔末、鸡子清合敷。（三十。）

　　中巴豆毒利不止，同干姜末水下。（三十一。）

　　心火实热，水煎服。（三十二。）

　　心猝热痛，水煎服。（三十三。）

　　阳毒狂奔，同石膏末，甘草水下。（三十四。）

　　骨节积热黄瘦，童尿浸，水煎服。（三十五。）

　　小儿疳热流注，通身疮蚀，或潮热，肚胀作渴，以黄连五两入猪肚中，铺糯米上蒸烂，捣千杵丸服。（三十六。）

　　呕烦心热，黄连五分，干姜三分。（三十七。）

　　中热邪毒，同巴豆吐之。（三十八。）

　　香连丸

　　黄连 木香蜜丸豆大，每白汤下三十。治赤白诸痢，里急腹痛。（诸方第一。）

　　赴筵散

　　黄连 干姜为末掺之。治口疮。（第二。）

　　黄连汤

　　黄连 桂枝 炙草 人参 半夏 姜 枣治腹痛欲呕，心热甚者。（第三。）

　　黄连阿胶汤

　　黄连 阿胶 黄芩 白芍 鸡子黄治心烦不眠。（第四。）

　　黄连粉

　　黄连为末。

　　水合敷。治浸淫疮。（第五。）

　　下痢赤白，黄苔，便赤，脉数。黄连（五分） 白芍（一钱五分） 苦参（一钱） 当归（一钱五分） 枳壳（一钱五分） 甘草（一钱） （第六）

　　本草易读卷三

　　胡连二十七

　　苦，寒，无毒。补肝胆，浓肠胃，除骨蒸，退心热。三消五痔悉疗，泻痢温疟亦治。

