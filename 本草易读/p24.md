<!-- { "loadSidebar": true } -->

　　升麻三十五

　　去须及头芦用。

　　甘，苦，辛，平，微寒，手足阳明、太阴药也。表散风邪，升发火郁。利咽喉而止疼痛，消肿毒而排脓血。解斑疹疮痘之毒，升脱泻崩带之陷。兼辟瘟疫瘴气，最解蛊精药毒。阴虚火动者忌之。

　　蜀汉、陕西、淮南皆有之，以蜀川出者为胜。叶似麻叶而青，四五月开花，似粟穗，白色。

　　六七月开实，黑色。根如蒿根，紫黑色，多须。二八月采。

　　天行斑毒：晋元帝时，此症自西流起，名虏疮，身面发斑，须臾周匝，状如火 ，皆戴白浆，随决随生，不治数日必死，瘥后斑点弥岁方减，此恶毒之气所致也。蜜煎升麻，时时食之，并用水煎升麻绵拭洗之。（验方第一。）

　　肿毒猝起，醋磨敷之。（第二。）

　　喉痹作痛，含咽汁。（第三。）

　　胃火牙痛，煎漱咽之。（第四。）

　　口舌疮，一两，黄连三分，末，绵包含咽。（第五。）

　　热痱瘙痒，内服外洗。（第六。）

　　小儿尿血，水煎服。（第七。）

　　恶露不尽，或经月或半年，酒煎三两服。当吐下恶物极良。（第八。）

　　解莨菪毒，水煎多服。（第九。）

　　射工溪毒，同射干煎服。（第十。）

　　升麻鳖甲汤

　　升麻 鳖甲 甘草 当归 雄黄 蜀椒水煎服。治面赤发斑如锦纹，咽喉痛，吐脓血，阳毒也。（诸方第一。）

　　又升麻、鳖甲、甘草、当归，治面青身痛如被杖，咽痛，阴毒也。（第二。）

　　本草易读卷三

　　苦参三十六

　　糯米泔浸，蒸晒用。元参为使，恶贝母、菟丝、漏芦，反藜芦，野槐根也。

　　苦，寒，无毒，性沉。足厥阴、太阳、少阴药也。补阴益精，明目止泪。治湿热血痢，住肠风血泻。兼疗大风疥癞，最除痈肿阴蚀。溺赤疸黄之疾，积聚症瘕之 。清乙木而杀虫，利壬水而泄热。肝肾虚无热者勿用。近道处处有之。叶与槐相似。

　　赤白带同蛎粉各两，猪肚煮烂，捣丸豆大，每酒下百丸。（验方第一。）

　　汤火伤，香油合末敷之。（第二。）

　　瘰 结核，四两末，牛膝汤丸豆大，每三十丸。（第三。）

　　下部漏疮，水煎日日洗之。（第四。）

　　热病狂奔，蜜丸服，薄荷汤下，水煎亦可。（第五。）

　　伤寒结胸，天行疾，胸满壮热，醋煎一两服，取吐且取汗。（第六。）

　　谷疸食劳，头旋心怫郁不安，由失饥大食，胃气冲熏所致，用二两，胆草一合，牛胆丸服十丸。（第七。）

　　小儿身热，煎洗之。（第八。）

　　热毒足肿，作痛欲脱，酒煎渍之。（第九。）

　　梦遗食减，苦参三两，白术五两，蛎粉四两，猪肚一个，沙釜煮烂，捣丸服。（第十。）

　　中恶心痛，苦酒煎服。（十一。）

　　饮食中毒，上方吐之。（十二。）

　　血痢不止，炒焦丸服。（十三。）

　　脱肛，同五倍子、陈壁土煎洗之，以木贼末敷之。（十四。）

　　齿缝血，苦参一两，枯矾一钱，为末揩之。（十五。）

　　鼻疮脓臭，有虫也。苦参、枯矾、生地煎汁滴之。（十六。）

　　遍身生疮，肺热也。米汤丸服。（十七。）

　　遍身风疹痒痛，为末一两，皂角二两，取汁熬膏丸服。（十八。）

　　热毒风疮疥癣，一斤，枳壳六两，丸服酒下。（二十。）

　　疥癞痛痒，黄水及大风手足烂，苦参二斤，芥穗一斤，丸服。（二十一。）

　　鼠 恶疮，苦参二斤，露蜂房二两，曲二斤，水三斗，渍之去渣，入黍米酿熟饮之。（二十二。）

　　本草易读卷三

　　白鲜皮三十七

　　恶桑螵蛸、桔梗、茯苓、萆 。

　　苦，寒，微咸，无毒，性燥。足太阴、阳明药也，兼入手太阴、阳明。除一切风痹，治诸般黄胆。女子阴肿，小儿惊痫，两足肌死，四肢筋弱。头痛目痛之时疾，风疮疥癞之旧 。

　　鼠已破，出脓血，煎服，当吐若鼠子也。（验方第一。）

　　产后中风，人虚不可服他药，一味白鲜皮，新水煎服。（第二。）

　　生上谷及兖州等处。二月采。今河中、江宁、滁州、润州皆有之，以蜀中者为良。苗高尺余，茎青，叶稍白，如槐，亦似茱萸。四月开花淡紫色。根似小蔓荆，皮黄白而心实。

　　本草易读卷三

　　元胡三十八

　　炒用。本名玄胡索，宋时避真宗讳，改玄为延。今后避庙讳，改玄为元也。

　　辛，温，甘，苦，无毒，性浮。入手足太阴、厥阴四经。兼疗气痛，最治血凝，腹中块结，脐疝痛。调妇人月经，经瘀经滞，除产后血积、血运、血冲。驱风治气，兼止腰膝之猝痛。活血止痛，兼利便溺之猝闭。操行血利气之权，兼通经坠胎之能。血热气虚者勿用。

　　生奚国。根如半夏，色黄。今二茅山西上龙洞种之。寒露后栽之，立春后生苗，叶如竹叶，起。

　　心痛欲死，每酒下三钱末。（验方第一。）

　　下痢腹痛，垂危，诸方不止，米饮下三钱末。（第二。）

　　偏身痛莫忍，同当归、桂心末，每酒下三钱。妇科宜之。（第三。）

　　鼻衄不止，为末，绵包塞耳，左右右左。（第四。）

　　尿血，末服。（第五。）

　　小便不通，同苦楝子末，白汤入香油少许下。（第六。）

　　膜外气痛及气块，为末，熟猪胰蘸食之。（第七。）

　　热厥心痛，时发止，同金铃子末酒下。（第八。）

　　经不调，腹刺痛，同当归、陈皮酒丸服。（第九。）

　　产后诸病，恶露未尽。一切，为末酒下。（第十。）

　　小儿盘肠气痛，同小茴末下。（十一。）

　　疝气危急，同全蝎末下。少腹积痛。（十二。）

　　冷气腰痛。同上第三。（十三。）

　　坠车落马，筋骨痛，为末豆淋酒下。（十四。）

　　本草易读卷三

　　贝母三十九

　　去心拌糯米炒用。白微为使，畏秦艽、莽草，反乌头。

　　苦、辛，微寒，无毒。散结泻热，润肺清心。治痰嗽热嗽，止吐血咯血。乳闭产难最良，喉痹目眩亦效。散心下郁满之气，疗腹中结实之 ，平瘿瘤而敛疮口，除淋沥而点目赤。为消痰止嗽之神剂，乃清热除痰之良药。虚嗽无火者勿用。

　　生晋地。叶似大蒜，四月蒜熟时采。出润州、荆州、襄州者最良，江南诸州亦有之。今河中、江陵府、郢、寿、随、郑、蔡、润、滁州皆有之，以川产者为良。贝母中有独颗团不作两片无皱者，号丹龙精，不可入药。

　　妊娠尿难，饮食如故，同苦参、当归蜜丸服。（验方第一。）

　　乳不下，同知母、蛎粉末，猪蹄汤下。（第二。）

　　目生 肉，同丁香末乳点之。（第三。）

　　吐血不已，炮研浆水下。（第四。）

　　小儿鹅口，为末，蜜水煎抹之。（第五。）

　　吹奶作痛，为末吹鼻大效。（第六。）

　　乳痈初起，为末酒下，令人吮之。（第七。）

　　便毒肿痛，同白芷末煎服，以渣敷之。（第八。）

　　紫白癜风，同南星为末，姜带汁拭之。（第九。）

　　蜘蛛咬伤，缚定咬处，酒服贝母末五钱至醉。酒化为水，自疮口出。（第十。）

　　蛇蝎伤。同上。（十一。）

　　本草易读卷三

　　山慈姑四十

　　去毛壳。

　　甘，微辛，有小毒。消痈肿疮 疔毒，兼疗瘰 结核，解诸毒蛊毒蛇毒，亦治狂狗咬伤。

　　擅剥人面皮之能，操退除面 之权。

　　处处有之。冬月生叶，如水仙而狭。二月中抽一茎如箭杆，茎端开花，有白、红、黄三色。

　　黄色者，上有黑点，其花乃众花簇成一朵。三月结子，三棱。四月初苗枯，即掘取其根，状如小蒜，有毛壳包裹。

　　粉滓面 ，杵粉夜涂旦洗。（验方第一。）

　　牙根肿痛，煎漱吐之。（第二。）

　　风痰痫疾，以清茶研如泥，日中时以茶调下，即卧日中，良久吐出，不吐以热茶投之。

　　（第三。）

　　紫金锭

　　净慈姑（二两，焙净） 五倍子（二两，焙） 千金子（去油，一两） 麝香（一钱）

　　端午七夕，或重阳，或天德月德黄道吉辰，斋戒盛服，焚香拜祷，以糯米浓饮合之，木臼杵千下，一丸一钱。病甚者连服，取利，用温粥补之。一切饮食药毒，蛊毒瘴气，河豚、土菌、死牛马等毒，并用凉水磨服一锭，或吐或利即愈。痈疽发背，疔肿杨梅，一切恶疮，风疹赤游，痔疮，并用凉水磨涂，日数次即愈。阴阳二毒伤寒，狂乱瘟疫，喉痹，并用凉水入薄荷汁化下。心气痛并诸气，淡酒下。泄利霍乱绞肠，薄荷汤下。中风中气，口噤目斜，五痫鬼邪鬼胎，筋挛骨痛，并酒下。自缢水溺，鬼迷，心头温者，冷水磨灌之。传尸痨瘵，凉水化下，取下恶物虫积为妙。久近疟疾发时，东流水煎桃枝汤下。经闭红花汤下。小儿五疳五痢，薄荷汤下。风虫牙痛，酒磨涂之。打扑损伤，松节煎酒下。汤火伤，毒蛇恶犬伤，并冷水磨涂，仍服之。

　　本草易读卷三

　　茅根四十一

　　甘，寒，无毒。止吐衄诸血，除淋沥客热。黄胆水肿皆疗，哕呕喘急悉医。利小便而止消渴处处有之。春生芽，布地如针。夏生白花至秋而枯。其根洁白，六月采之。诗云：露彼菅茅竹木入肉，烧末，猪油合涂。肿者亦效。（验方第一。）

　　鼻衄，为末，米泔下。（第二。）

　　吐血不已，水煎服。（第三。）

　　劳伤溺血，同干姜蜜水煎。（第四。）

　　小便出血，水煎服。（第五。）

　　小便热淋，水煎常服。（第六。）

　　解中酒毒，水煎服。（第七。）

　　诸般黄胆，同猪肉一斤，作羹食。（第八。）

　　虚后水肿，小便不利，同赤小豆水煎干，去茅根食豆，小便利则愈也。（第九。）

　　入山辟谷，取净茅石上晒干，为末，水下，终日不饥。（第十。）

　　温病热哕，胸满气逆，同葛根煎服。（十一。）

　　食入即吐，同芦根煎服。（十二。）

　　肺热气喘，水煎服。（十三。）

　　疮毒畏针，用茅针酒煎服，一针一孔。即初生苗也。（十四。）

　　本草易读卷三

　　龙胆草四十二

　　甘草汤浸晒干用。贯众、小豆为使，恶地黄、防葵。空腹服之令人溺。

