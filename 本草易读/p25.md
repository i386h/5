<!-- { "loadSidebar": true } -->
　　大苦，寒，无毒，性沉。足厥阴、少阳药也。退二木之火燥，除二水之湿热，解天行之热黄，疗时气之温热。骨间寒热之郁，肝家惊痫之邪，赤睛赤肉之突，热痢热狂之火。消痈疡而治疮疥，兼治香港脚肿痛，止咽痛而除盗汗，且除胃中烦热。过服损胃。

　　生齐朐山谷及兖州。二月、八月、十一月、十二月采。今出近道，以吴兴者为胜。抽根十余条，类牛膝而短。四月生叶如嫩蒜，细茎如小竹枝。七月开花如牵牛，青碧色。冬后结子苗枯。

　　猝下血，水煎服。（验方第一。）

　　蛔攻心刺痛，吐水，水煎服。（第二。）

　　目中漏脓，同当归末服。（第三。）

　　暑天目涩，合黄连汁点之。（第四。）

　　咽热痛，水煎服。（第五。）

　　小儿盗汗，身热，同防风末服。（第六。）

　　一切盗汗，为末，同胆汁、酒服。（第七。）

　　谷疸劳疸，一两，苦参三两，牛胆丸服。劳疸加山栀。（第八。）

　　伤寒发狂，为末，鸡子清蜜水服。（第九。）

　　本草易读卷三

　　细辛四十三

　　去头子、双叶，水浸干用。恶黄 、野狼毒、山茱萸，忌生菜、狸肉，畏硝石、滑

　　石，反藜芦。

　　辛，温，无毒，性升。入足厥阴、少阴。去头风而止嗽，疗齿痛而通气，驱寒湿而荡浊，消水饮而破痰。除癫痫之风疾，解痹痛之风湿，调百节之拘挛，且润大便之燥结。息风目泪淋，兼治睫倒，通 鼻气塞，亦解耳聋。不可过用。

　　凡使勿用杜衡。柔茎细根，直而色紫，味极辛者，细辛也。茎微粗，根曲而黄白色，味亦辛者，杜衡也。根同细辛，色如杜衡，味辛微苦者，鬼督邮也。处处有之，以华阴、高丽者为真，其根细而极辛，今多以杜衡伪之。细辛叶如葵，赤黑色，非此则杜衡也。

　　诸般耳聋，为末蜡丸，绵包塞之，戒怒气。（验方第一。）

　　鼻中息肉，为末常吹。（第二。）

　　暗风猝倒，为末吹鼻。（第三。）

　　虚寒呕哕，稍佐丁香，每柿蒂汤下末二钱。（第四。）

　　小儿客忤不语，同桂心末，少纳口中。（第五。）

　　小儿口疮，为末，醋合敷脐上。（第六。）

　　口舌生疮，细辛、黄连等分，为末掺之，漱涎甚效。（第七。）

　　口臭， 齿肿痛，煎漱吐之。（第八。）

　　本草易读卷三

　　白薇四十四

　　酒洗用。恶黄 、大黄、大戟、干姜、大枣、干漆、山茱萸。

　　苦，咸而寒，无毒。入手太阴肺，足太阳膀胱。治惊邪狂惑，疗寒热酸痛。利水泻热，清金除烦。退热淋而通鼻塞，解温疟而止遗溺。泯自汗灼热、多睡之风温，疗身热肢满、昏迷之暴风。

　　生平原川谷，今处处有之。二八月采，茎叶颇类柳叶。六七月开红花，八月结实。根黄白色妇人遗溺，同芍药末酒服。（验方第一。）

　　血淋热淋。同上。（第二。）

　　妇人血厥如风，平居无苦疾，忽如死人，目闭口噤，移时方省，亦名郁冒。白薇、当归各一两，人参五钱，甘草二钱，每五钱水煎服。（第三。）

　　金疮出血，为末帖之。（第四。）

　　鼻不知香臭，同贝母、冬花、百部末，每米汤下一钱。（第五。）

　　本草易读卷三

　　白前四十五

　　甘草水浸，去头须焙用。

　　甘，平，无毒。入手太阴肺。降冲逆而止咳，破壅塞而消痰。肺气壅实有痰者宜之，虚而长生州渚沙碛之上。其叶似柳，二八月采取。根似白薇、牛膝，不可不知。似牛膝粗长坚直易短小柔软能弯者，白薇也。近道俱有，形色颇同，以此别之，不致差误。

　　久咳唾血，同桔梗、双皮、炙草煎服，忌猪肉。（验方第一。）

　　久嗽上气，体肿短气，满胀不卧，作水鸡声，同紫菀、半夏、大戟，先渍后煎，忌羊肉。

　　（第二。）

　　本草易读卷三

　　当归四十六

　　酒洗用。李杲曰：头止血而上行，身养血而中守，尾破血而下流，全活血而不走。

　　甘，苦，辛，温，无毒。足厥阴肝，手少阴心药也。养血滋肝，润燥滑肠。补一切妇女虚损，止诸般脏腑疼痛。温疟癖痢之苦，痿痹症瘕之邪。排脓止痛，养血生肌。诸风诸气诸劳悉医，凡经凡产凡胎皆疗。起细脉之极细，四肢节之逆冷。暖里急而平逆气，温中焦而除寒疝。

　　生陇西川谷。二八月采取。今蜀川、陕西、江宁、滁州皆有之，以蜀中者为胜。春生苗，绿叶三瓣。七八月开花似莳萝，浅紫色。根黑黄，以肉浓不枯者为胜。时珍曰：今蜀、陕、秦州、汶州诸处人多栽莳为货。以秦归头圆尾多色紫气香肥润者，名马尾归，最胜他处。头大尾粗色白坚枯者，为 头归，只宜入发散药尔。

　　温疟不止，水煎一两服。（验方第一。）

　　大便不通，同白芷末服。（第二。）

　　妇人一切，当归四两，地黄二两，蜜丸服。（第三。）

　　一切失血眩晕，同芎煎服。（第四。）

　　鼻衄不已，末服。（第五。）

　　小便出血，酒煎四两服。（第六。）

　　头痛如破，酒煎二两。（第七。）

　　目暗，六两，附子一两，蜜丸用。（第八。）

　　心下刺痛，为末酒下。（第九。）

　　手臂痛，酒浸三两服。（第十。）

　　月经上行，先服香墨止之，次用归尾、红花水煎服。（十一。）

　　室女闭经，归尾、没药、红花酒浸，面北服之，日一。（十二。）

　　经脉不调，脐下气胀上攻。同干漆蜜丸酒下。（十三。）

　　坠胎下血，同葱白酒煎下。（十四。）

　　胎动或死，同川芎数两服，生安死落。（十五。）

　　催生一切。同上。（十六。）

　　倒生子死，为末，酒下。（十七。）

　　产后血胀，腹痛引胁，稍佐炮姜末服。（十八。）

　　产后自汗，壮热气短，腰脚痛，同黄 、白芍、生姜服。（十九。）

　　产后中风不省，吐沫，螈 ，同芥穗末酒下。（二十。）

　　小儿哭成痫，乳汁服末，日数服。（二十一。）

　　小儿脐湿或肿赤，出水，为末敷之。（二十二。）

　　汤火伤烂，当归、黄蜡、香油熬膏帖之。（二十三。）

　　吐血后困倦，同台参服。（二十四。）

　　黄白色枯舌缩恍惚，同白术，稍佐生地蜜水煎。（二十五。）

　　闪挫腰痛，当归三钱，杜仲三钱，酒煎出汗。（二十六。）

　　打头肿如卵，当归、香油熬焦去渣，入乳香、没药，再入黄蜡，成膏敷之。（二十七。）

　　产后腹痛，为末蜜水煎。（二十八。）

　　产后经闭，少腹痛，当归、川芎、元胡、红花、姜炭、丹皮、甘草，酒煎尿引。（二十九。）

　　当归四逆汤

　　当归 白芍 桂枝（各三钱） 细辛 通草 甘草（各二钱） 大枣治厥逆脉细欲绝。（诸方第一。）

　　当归生姜羊肉汤

　　当归（三两） 生姜（五两） 羊肉（一斤）

　　治寒疝腹痛，胁痛里急。（第二。）

　　当归芍药汤

　　当归（三） 白芍（斤） 川芎（三） 白术（四） 茯苓（四） 泽泻（半斤）

　　治妊娠杂病。（第三。）

　　当归贝母苦参丸

　　当归 贝母 苦参（等分）

　　治妊娠尿难，食如故。（第四。）

　　当归散

　　当归 白芍 川芎 黄芩 白术（等分）

　　为散。治胎前产后诸病。（第五。）

　　当归

　　白芍 枣仁（炒） 茯神 麦冬 辰砂 生地 甘草为丸或汤。治内伤惊悸。有痰火加半夏、枳实、黄连。（第六。）

　　镇心丸

　　辰砂（五钱） 琥珀（五钱） 天竺黄（五钱） 胆星（一两） 牛黄（三钱） 雄黄（二钱） 珍珠（二钱） 麝香心经有热者，加炒连（一两，） 当归（一两，） 生地（一两，） 炙草（五钱，） 台参（一两。）

　　去雄黄、胆星、麝香，蜜丸豆大，金箔为衣，薄荷汤下，每一丸。治一切惊悸。（第七。）

　　本草易读卷三

　　芎四十七

　　白芷为使，畏黄连。状如雀脑者谓雀脑芎；出关中者呼为西芎；出蜀中者为川芎；

　　出天台山者为台芎；出江南者为抚芎。

　　辛，温，无毒。入足厥阴经。去风除湿，补血清头，开郁润燥，止痛散瘀，湿泻血痢之疾，寒痹筋挛之 ，泪淋涕出之症，风攻气郁之邪。调经脉而破经结，疗诸疮而止诸血。平息头痛之妙剂，驱除面风之良药。虚火上炎，呕吐咳逆者勿用。

　　生武功、斜谷西岭。九月、十月采取。以蜀川者为胜。四五月生叶，如水芹、胡荽、蛇床辈，作丛而茎细。其叶倍香，名蘼芜是也。七八月间开碎白花。时珍曰：蜀地少寒，人多栽莳，深秋茎叶亦不萎也。

　　一切心痛，酒下末。（验方第一。）

　　诸般头痛和末煎丸俱可。（第二。）

　　头风旋晕，佐天麻丸之。（第三。）

　　验胎是否，为末艾汤下，腹微动者胎也。又醋煎艾叶，腹大动者胎也，不动者非胎。（第四。）

　　胎损子死，为末酒下立出。（第五。）

　　血崩不止，酒煎。（第六。）

　　酒癖胁胀，时呕，腹有声，同三棱末，葱汤下。（第七。）

　　小儿脑热，好闭目或太阳痛，或目赤肿，同薄荷、芒硝吹鼻。（第八。）

　　齿败口臭，水煎含之。（第九。）

　　两乳忽胀疼痛或过小腹名乳悬，当归、川芎各一斤，以半斤煎服，以半斤烧烟，令口鼻吸之，未愈再作，仍当归（一钱） 川芎（一钱） 酒芍（一钱） 生地（一钱） 香附（一钱） 丹皮（八分） 柴胡（八分） 黄柏（八分） 知母（八分） 黄芩（八分） 牛膝（八分） 焦术 桃仁 红花治虚人闭经，或兼咳嗽发热。室女去知、柏、膝、桃、红。有虚冷者不用，或加干姜亦可。

　　（宜用十服，诸方第一。）

　　见风泪出，不赤不痛：当归（二钱） 白芍（一钱） 防风（一钱） 蒺藜（一钱） 川芎（五分）

　　熟地（二钱） 木贼（一钱）

　　水煎（第二。）

　　一切头痛：川芎 乳香 没药 雄黄 白芷 火硝为细末吹鼻。并治牙痛赤眼耳鸣鼻塞，脑泻及蜈蚣所伤。口含凉水，以药吹鼻。（第三。）

　　本草易读卷三

　　蛇床子四十八

　　服食炒用，作汤浴生用。恶牡丹、贝母、巴豆，伏硫黄。

