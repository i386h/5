<!-- { "loadSidebar": true } -->
　　苦，平，微温，无毒。入脾、肝、肾三经。暖补命门，温养子宫。起丈夫玉茎痿弱，兼洗湿痒，除女子玉门寒冷，并治肿痛。腰膝痛酸，肢节顽痹，扑损瘀血，赤白带漏。洗疥癣痂癞之毒，熏痔漏顽恶之疮。一身尽痒，非此莫浴，小便自遗，用之立收。大益男子之阳事，尤治小儿之痫病。最漱牙痛，亦敛阴汗。

　　生临淄川谷及田野。五月采实。近田野墟落甚多。三月生苗，高二三尺，叶青碎，作丛似蒿枝。每枝上花头百余，结同一窠。盖其花实与当归、芎 、水芹、 本、莳萝、胡萝卜等也。在处有之，以扬州、襄州者为良。

　　阳事不起，同五味、菟丝蜜丸服，酒下。煎浴之尤佳。（验方第一。）

　　赤白带，同枯矾醋丸弹大，绵包纳阴中，热极再换，甚效。（第二。）

　　子宫冷。同上。（第三。）

　　妇人阴痒，稍佐白矾煎洗。（第四。）

　　产后阴脱，蒸热绢包熨之，稍少佐乌梅煎洗。（第五。）

　　妇人阴痛。同上。（第六。）

　　男子阴肿痛，为末，鸡子黄合敷。（第七。）

　　脱肛，为末敷之，又同甘草服。（第八。）

　　痔疮肿痛，煎熏洗之。（第九。）

　　小儿癣，为末，猪油合敷。（第十。）

　　耳内湿疮，同黄连、轻粉末吹之。（十一。）

　　风虫牙痛，煎漱。（十二。）

　　冬月喉痹，药不下，烧烟瓶中熏之，涎自出。（十三。）

　　本草易读卷三

　　本四十九

　　恶 茹，畏青葙子。

　　辛，苦，微温，无毒。疗妇人疝瘕，兼疗阴寒痛肿；除太阳风寒，并除巅顶牵痛。诸般恶风，一切风湿。粉刺酒 之疾，痈疽疥癣之毒。君木香除雾露之袭沿，同白芷去头面之垢屑。

　　头痛内热，阴虚头痛，春夏伤寒，皆忌之。

　　生崇山山谷。正、二月采根。今西川、河东、兖州、杭州、江南皆有之。叶似白芷，又似芎月结实，根紫色。

　　小儿疥癣，煎浴之。（验方第一。）

　　头上垢屑，同白芷末，夜搽旦梳，垢自去也。（第二。）

　　本草易读卷三

　　白芷五十

　　微焙用。当归为使，恶旋覆花，制雄黄、硫黄。

　　辛，温，无毒。手足阳明，手太阴药也。解三经风热之燥痒，除阳明头目之昏痛，调血崩血闭之大症，住鼻衄鼻渊之细 。痔漏疮痈最宜，瘰 疥癣亦医。目痒泪出，面 瘢生。活血排脓，止痛生肌。疗心腹之血刺，兼疗肠风肠秘，除眉棱之骨痛，并除牙痛目 ，刀斧金疮之伤，砒毒蛇咬之灾。性升散，气芬芳，血热有虚火忌之。

　　生河东山谷。二八月采。今所在有之，吴地尤多。春生叶，相对婆娑，紫色，阔三指许。

　　花白微黄。伏后结子，秋后苗枯，以黄泽者为佳。四条一处生者，名丧公藤，勿用。

　　小便出血，同当归末服。（验方第一。）

　　肠风下血，末服。（第二。）

　　痔漏出血。同上，又煎洗。（第三。）

　　衄不已，为末，以所出血合敷山根。（第四。）

　　肿毒热痛，为末，醋合敷之。（第五。）

　　乳痈初起，同贝母末酒下。（第六。）

　　疔疮初起，同生姜服，发汗。（第七。）

　　痈疽赤肿，同大黄末服。（第八。）

　　刀斧伤疮，嚼敷之。（第九。）

　　解信石毒，井水下末。（第十。）

　　诸骨哽咽，同半夏末水下，呕出。（十一。）

　　毒蛇伤：（一人被蛇）伤昏死，一臂如股，遍身皮胀，黄黑色。一道人以新水合白芷末一斤，灌之。觉脐中 然，黄水自口出，腥气逆人，良久而消。一人为蛇伤，一脚溃烂，百药不效。一僧以新水洗净败肉，内芷末，入胆矾、元香少许掺之，恶水涌出，日日如此，一月而平。（十二。）

　　一切伤寒，不论阴阳轻重，老少男女妊娠，皆可用之。白芷一两，甘草半两，葱、姜、枣，水煎取汗，不汗更服。更可卜人之好恶也。如煎黑色，或误打翻，即难愈；如煎药黄色，无不愈者。忌妇人、鸡犬见之。（十三。）

　　风寒流涕，同芥穗末茶下。（十四。）

　　小儿身热，煎水浴之，取汗忌风。（十五。）

　　头面诸痛，以莱菔汁浸透，晒干为末，白汤下或吹鼻。（十六。）

　　偏正头风，百药不效，一服更好，天下第一方也。白芷两半，川芎、甘草、乌头各一钱，俱炒，末，细茶、薄荷汤下之。（十七。）

　　眉棱骨痛，同羌活、香附。（十八。）

　　风热牙痛，同朱砂蜜丸搽牙。（十九。）

　　一切目疾，同雄黄蜜丸弹大，朱砂为衣，茶下一丸。还睛丸。（二十。）

　　口臭，为末，每水下一钱。（二十一。）

　　盗汗，一两，辰砂五分，每酒下二钱末。（二十二。）

　　血风反胃，为末，猪血七片，沸汤泡七次，蘸末食之。（二十三。）

　　香港脚肿痛，同芥子末，姜汁合敷。（二十四。）

　　白带，四两，锻石淹三宿，去灰为末，每酒下二钱。（二十五。）

　　难产，末下五钱。（二十六。）

　　胎前产后，虚损，经不调与横生逆产，同百草霜末，芎归汤下。（二十七。）

　　大便风秘，蜜水下末。（二十八。）

　　小便结涩，醋炙末，酒煎，木通、甘草汤下。（二十九。）

　　冲和膏

　　紫荆皮（五） 独活（三） 白芷（三） 赤芍（二） 菖蒲（二）

　　为末，葱水、热酒均可调敷。（诸方第一。）

　　牙根痛连腮颊肿痛，口难张，骨槽风也。白芷 桔梗 台参 黄 （少用） 藿香 肉桂（少用） 甘草 白术 川芎当归 白芍 麦冬 姜 枣（第二。）

　　本草易读卷三

　　白芍五十一

　　生用治痢，酒炒辟寒，醋炙入妇科血分。恶石斛、芒硝，畏硝石、鳖甲、小蓟，反

　　藜芦。

　　酸，寒，苦，平，无毒，性敛涩。入肝、胆、肺、脾诸经。补血泻肝，安脾宁肺，散瘀利水，除烦退热。固腠理而敛汗，和血脉而收气，解腹痛而平肝，除后重而止痢。心痞胁痛之疾，鼻衄目涩之 ，痈肿疝瘕之凝，痔漏疮疥之科。平肺胀之喘逆，伸足挛之拘急。妇科一切悉疗，产后诸症宜忌。按仲景产后诸症，不遗白芍，是产后不忌芍也。脉缓有汗者宜之。

　　生中岳山谷。二八月采。今处处有之，以淮南者为胜。春生红芽作丛，三枝五叶。夏初开花，有红白紫淡数种。

　　目珠突出，白芍、杏仁、柴胡、丹皮、首乌、甘草。（验方第一。）

　　本草易读卷三\白芍五十一

　　赤芍

　　苦，寒，无毒。泻肝火，散瘀血，疗腹痛，除积结。去肠风痈肿，调血痹疝瘕。利水有力，腹中虚痛，佐炙草服。脉缓者。（验方第一。）

　　香港脚肿痛，佐炙草末服。（第二。）

　　消渴，他药不效。同上。（第三。）

　　五淋，同槟榔末服，宜赤芍。（第四。）

　　鼻衄，赤芍末服。（第五。）

　　崩中小腹痛，佐柏叶煎服。（第六。）

　　经水不止，同香附、艾叶煎服。（第七。）

　　赤带，赤芍、香附末服。（第八。）

　　赤白带久，炒末酒下。（第九。）

　　金疮出血，熬黄为末，酒下，常服，以渣敷之。（第十。）

　　痘疮胀痛，为末酒下。（十一。）

　　木舌肿满，赤芍同甘草服。（十二。）

　　鱼骨哽，细嚼咽之。（十三。）

　　因气火内热发惊，白芍、陈皮、米壳、甘草水煎。（十四。）

　　桂枝加芍汤

　　桂枝原方倍白芍。

　　治下后腹满时痛，属太阴者。（诸方第一。）

　　芍药甘草汤

　　白芍 甘草治伤寒脉浮，有汗心烦，恶寒，小便数，脚挛急。（第二。）

　　芍药甘草附子汤

　　治伤寒发汗不解，反恶寒者。（第三。）

　　桂枝去芍汤

　　桂枝原方去白芍。

　　治伤寒下后，胸满脉促者。（第四。）

　　老人目赤暴痛：当归 川芎 白芍 生地 羌活 防风 胆草水酒煎服。（第五。）

　　本草易读卷三

　　丹皮五十二

　　酒蒸。畏贝母、大黄、菟丝，忌蒜、胡荽，伏砒。

　　苦，辛，微寒，无毒。手足少阴、厥阴药也。凉血退热，去瘀消症。中风五劳悉医，惊痫螈皆疗。破积血而通经脉，疗痈疮而下胞胎，治扑伤而续筋骨，止吐衄而断淋沥。能退无汗之骨蒸，最泄诸血之火伏。

　　生巴郡及汉中。二八月采。今丹、延、青、越、滁、和州山中皆有，以合州、和州、宣州者为胜。取红白色单瓣者入药，白者补，赤者利。

　　疝偏坠，气胀不能动者，同防风末酒下。（验方第一。）

　　损伤瘀血，二两，虻虫三七枚，熬过为末，每旦酒下，血化水下。（第二。）

　　下部生疮，已决洞者，煎服。（第三。）

　　本草易读卷三

　　木香五十三

　　生用理气，煨熟实肠。磨汁用。

　　辛、苦、微温，无毒，性沉。手少阳三焦药也。疗一切气滞，止诸般气逆。九种心痛，积年冷气。调后重之痢泄，除反胃之呕逆。 癖症块之结，癃淋胀痛之 。治霍乱而疗温疟，除毒物而杀鬼物。

　　青木香生永昌山谷，永昌不复贡，今皆从外国舶上来者，一株五根，一茎五枝，一枝五叶，叶间五节，故又名五香，烧之能上通九天也。古方治痈疽有五香连翘汤。今所谓青木香，则马兜铃根也。苏颂曰：今惟广州舶上来，他无所出。时珍曰：木香南方诸地皆有，即今胡广木香是也，形如枯骨，味苦粘牙者良。

　　一切走注气痛，磨汁酒下。（验方第一。）

　　中气不省，为末，冬瓜汤下。（第二。）

　　霍乱转筋腹痛，为末酒煎，木瓜汁下。（第三。）

　　肠风下血，同黄连为末，入猪大肠内，煮烂去药食肠。（第四。）

　　小便混浊如精，同没药、当归为末，荆棘心取汁丸服。（第五。）

　　小儿阴茎肿或痛，同枳壳、炙草服。（第六。）

　　乳中结核，久久不愈，轻则乳劳，重成乳岩。均宜：木香（五钱。） 生地（一两） 捣合饼帖之，或熨斗间日熨之，（诸方第一。）

　　本草易读卷三

　　甘松香五十四

　　甘，温，无毒，性芳香。开脾气之郁结，洗香港脚之浮肿。止心腹卒中之痛病，除皮肤黑黯之 。最治风疳，兼疗齿。

　　生川西松州。广志云：甘松出姑臧、凉州诸山，细叶，引蔓丛生。今黔、蜀及辽州亦有之。

　　八月采之，作汤浴令人身香。

　　肾虚牙痛，同硫黄末泡汤漱之。（验方第一。）

