<!-- { "loadSidebar": true } -->
　　风疳虫牙蚀肉至尽，同轻粉，倍芦荟，猪肾一对，炙末煎漱。（第二。）

　　本草易读卷三

　　山柰五十五

　　辛，温，无毒。暖中焦而辟恶，止霍乱而除寒，治心腹之冷痛，止风虫之牙痛。

　　生广中，人家栽之。根叶皆如生姜。

　　一切牙痛，面包煨熟，入元香少许，为末，随左右 鼻，口含温水漱去，神效。（验方第一。）

　　面上雀斑，同鹰屎、密陀僧、蓖麻子研匀乳合，夜敷旦洗。（第二。）

　　心腹冷痛，同丁香、当归、甘草醋丸服。常患疼痛则发冷。（第三。）

　　本草易读卷三

　　良姜五十六

　　炒用。子名红豆蔻。

　　辛，苦，大温，无毒，性浮。入足太阴、阳明经。消食醒酒，下气健脾。解心腹之冷痛，降胃脘之呕恶。治霍乱而疗泻痢，兼治转筋，破冷癖而除瘴疟，并宽噎膈。

　　出高良郡。春月采。今岭南、黔、蜀皆有之。茎叶如姜苗而大，高一二尺，红紫花。

　　本草易读卷三\良姜五十六

　　红豆蔻

　　炒用。

　　辛，温，无毒。主治略同。

　　忽然恶心，含咽之。（验方第一。）

　　霍乱腹痛，煎汁煮大米食之。（第二。）

　　霍乱呕甚，水煎枣引。（第三。）

　　头痛，生研吹鼻。（第四。）

　　心腹痛冷，同甘草水煎服。（第五。）

　　本草易读卷四

　　草豆蔻五十七

　　面包煨去皮用。

　　辛，温，无毒，性浮。入足太阴、阳明。下气开郁，燥湿驱寒，消食醒酒，化痰攻积。

　　解霍乱而止泻痢，辟瘴疠而退寒疟。除口气之臭，杀鱼肉之毒。

　　生南海，今岭南皆有之。苗似姜，二月开花作穗。时珍曰：今建宁所产草豆蔻，大如龙眼，形微长，皮黄白，薄而棱峭。其仁大如砂仁。滇广所生草果，长大如诃子，皮黑浓而棱秘，其子粗而辛臭。盖草蔻、草果虽是一物，而微有不同尔。南人复用一种大杨梅，伪充草果，其形圆而粗，气味辛猛而不和，不可不辨。

　　口气臭，同细辛末含之。（验方第一。）

　　心腹胀满，短气，为末，木瓜、生姜汤下。（第二。）

　　脾痛胀满，酒煎服。（第三。）

　　疟疾寒多，或单寒不热，同附子、姜、枣煎服。（第四。）

　　本草易读卷四

　　白豆蔻五十八

　　去皮炒用。

　　辛，温，无毒，性浮。入手太阴。行气温胃，消食解酒，止呕宽膨，补肺益脾。治噎膈而除寒疟，疗反胃而收脱气。退白睛之翳膜，除红筋于目 。

　　大实者名紫蔻，出伽古罗国，呼为多骨。其草形如芭蕉，长八九尺而光滑，冬夏不凋，花浅黄色，子作朵如葡萄，初出微青，熟则变白，七月采。今广州亦有之，不及番舶来者佳。

　　脾虚反胃，同拣砂、公丁、陈皮各米炒焦，姜汁丸服。（验方第一。）

　　小儿虚寒吐乳，同拣砂、甘草、炙草为末，撒口中。（第二。）

　　食即欲吐，酒末服或嚼服。（第三。）

　　恶心，嚼服。（第四。）

　　本草易读卷四

　　砂仁五十九

　　炒用。

　　辛，温，苦，涩，无毒，性浮。入手足太阴、阳明、太阳、足少阴七经。行气调中，消食醒酒，止痛安胎，除呕住泻。噎膈胀痞之疾，崩带喘痰之 。上气咳嗽之剂，霍乱转筋之药。

　　散咽喉口齿之热，化铜铁骨哽之坚。除腹痛而通结滞，治奔豚而疗惊痫。为温燥肝肾之良剂，乃补益脾胃之灵丹。

　　生西海及西戎波斯诸国，今惟岭南山泽间有之，苗茎似高良姜，高三四尺，三月、四月开花在根下。秋月采实，味辛香，食品家多用之。今市肆所货砂仁米，多用草蔻米充之，不可不知。

　　一切食毒，末服。（验方第一。）

　　误食铜钱金银，煎服。（第二。）

　　鱼骨哽咽，同甘草末绵包含咽。（第三。）

　　口吻生疮，砂仁壳 ，研末搽之。（第四。）

　　牙痛，常嚼。（第五。）

　　血崩，末服。（第六。）

　　胎损极痛，焙末酒下。（第七。）

　　子痫昏冒。同上。（第八。）

　　大便血，末服。（第九。）

　　身肿连阴，同土狗为末，酒下。（第十。）

　　气上咳逆，为末，同生姜捣烂酒服。（十一。）

　　本草易读卷四

　　益智仁六十

　　辛，温，无毒。益气安神，补脾和胃。理小便之频数，调遗精之虚滑。梦泄赤浊之疾，吐血崩中之 。遗尿因热者勿用。

　　出昆仑及交趾岭南。苗叶花根，与豆无异，惟子小尔。二月花，连着实，五六月熟，子如笔头，而两头尖长。今之益智子，形如枣核，而皮及仁皆似草豆蔻云。

　　小便数，同乌梅末，酒煎山药，丸服。（验方第一。）

　　赤白浊，同茯苓末服。（第二。）

　　腹胀忽泻，诸药不效，此气脱也。水煎服一两立已。（第三。）

　　崩中，为末，米汤下。（第四。）

　　香口，同甘草末舐之。（第五。）

　　漏胎下血，同砂仁末服。（第六。）

　　本草易读卷四

　　荜茇六十一

　　去挺用头，醋浸焙用。

　　辛，大温，无毒，性浮。入手足阳明经。温中下气，消食除冷。解虚冷之肠鸣，退逆冷之口酸，止风虫之牙痛，驱冷痰之恶心。水泻虚之疾，头痛鼻渊之 。定霍乱而暖阴疝，补腰脚而杀腥气。多用令人上气。

　　生波斯国。根名毕勃没，似柴胡而黑硬。今岭南亦有之。多生竹林中，正月发苗作丛，高三四尺。三月开花，白色在表。七月结子，如小指，长二寸许。九月采实，味辛烈如胡椒。

　　风虫牙痛，为末揩之，煎苍耳漱之。（验方第一。）

　　鼻流清涕，为末吹之。（第二。）

　　偏头风痛，为末，口含温水，随左右痛以左右鼻吸一字。（第三。）

　　冷痰恶心，米汤下末。（第四。）

　　暴泻身冷，自汗、尿清、脉弱，同肉桂、良姜、干姜丸服。（第五。）

　　本草易读卷四

　　肉豆蔻六十二

　　煨熟，去粉用。忌铁。

　　辛，温，无毒。入手足阳明经。温中消食，下气止泻，开胃醒酒，暖脾固肠。利老人之虚泻，驻小儿之乳霍。疗心腹之胀痛，兼疗虫痛，调赤白之下痢，兼调气痢。霍乱中恶之疾，痰饮吐沫之 。

　　生胡国，今岭南人家亦种之。春生苗，夏抽茎、开花。结实似草豆蔻，六七月采。最易生蛀，惟烘干密封，则稍可留。

　　霍乱吐利，煨末姜汤下。（验方第一。）

　　久泻不止，虚寒者，稍佐木香末，枣肉丸服。（第二。）

　　小儿泻，稍佐乳香，姜水丸服。（第三。）

　　冷痢腹痛，煨末服。（第四。）

　　本草易读卷四

　　破故纸六十三

　　酒浸蒸用，或盐同炒。恶甘草，忌芸薹及诸血，得胡桃、胡麻良。即补骨脂。

　　苦，辛，大温，无毒。治诸劳伤，逐诸冷痹。肾寒精流之疾，腰痛膝冷之 。通命门而暖丹田，兴阳事而敛精气。禁小便之频数，兼除囊湿；开两耳之聪听，并令目明。

　　生岭南及波斯，今四川合州亦有之。茎高三四尺，叶小似薄荷。花微黑色。实如麻子，圆扁而黑，九月采。

　　肾虚腰痛，酒炙故纸，炒末酒下。（验方第一。）

　　妊娠腰痛，酒下末，先嚼胡桃肉。（第二。）

　　精气不固，同青盐末服。（第三。）

　　小便无度，同茴香丸服。（第四。）

　　玉茎不倒，精滑，同韭子炒末服。（第五。）

　　水泻久痢，同蜜炙，米壳丸服。（第六。）

　　牙痛日久，肾虚也。稍佐青盐末敷之。（第七。）

　　风虫牙痛，连头脑，佐乳香末敷之。（第八。）

　　打坠腰痛，同茴香、肉桂末服。（第九。）

　　故纸丸

　　故纸（四两） 菟丝子（四两） 胡桃肉（一两） 乳香 没药（各钱）

　　沉香（一钱）蜜丸服。治因纵欲所致下元虚败，手脚沉重，夜多盗汗。（诸方第一。）

　　养血还精丸

　　故纸（二两） 茯苓（一两） 没药（五钱）

　　酒丸服。定心补肾，养血固精。（第二。）

　　本草易读卷四

　　姜黄六十四

　　辛，苦，无毒。下气破血，攻积消症，平痈退肿，祛邪辟恶。通月经之凝滞，逐产后之败血损之血瘀。

　　江、广、蜀川多有之。根叶却似郁金，其花春生于根，与苗并出，次方生叶，根盘曲黄色，类生姜。扁如干姜形者，为片子姜黄。圆如蝉腹形者，为蝉肚郁金。并可染色。与郁金、莪术三物，形状功用颇相同也。

　　产后血痛有块，同桂心末酒下。（验方第一。）

　　癣疮初起，为末掺之。（第二。）

　　心痛难忍

　　本草易读卷四

　　郁金六十五

　　辛，苦，寒，无毒。开结气，破恶血，驻血淋，已金疮。治癫狂之失心，止血气之刺痛。

　　疗妇人月经之逆行，除产后败血之上攻。最凉心热，亦散肝郁。

　　生蜀川及西戎。苗似姜黄。今广南江西亦有之，不及蜀川者佳。

　　产后心痛欲死，烧末醋下。（验方第一。）

　　吐衄血，为末井水下。（第二。）

　　自汗不止，为末，卧时敷乳上。（第三。）

　　尿血不定，葱白煎末服。（第四。）

　　中砒毒，蜜水下末。（第五。）

　　痔疮肿痛，水合敷之。（第六。）

　　耳内作痛，为末水合入耳，急出之。又炒盐布包熨之，良效。（第七。）

　　白金丸

　　郁金（七两） 白矾（三两）

　　水丸服。治失心癫狂。（诸方第一。）

　　本草易读卷四

　　莪术六十六

　　醋炒用。

　　辛，苦，气温，无毒。破血行气，消积去瘀，开胃化食，通经解毒。疗心腹诸痛，解气血诸结。奔豚 癖之疾，霍乱吐酸之 。

　　生西戎及广南诸州，今浙省或有之。三月生苗，在田野中。茎如钱大，高二三尺。叶青白，长一二尺，大五寸以来，颇类 荷。根如鸡鸭卵，大小不常。九月采。

　　一切冷气，抢心切痛，发即欲死。醋煮莪术二两，木香两，为末醋下。（验方第一。）

　　久患心腹痛，时发时止。同上。（第二。）

　　血气游走作痛及腰痛，同干漆末酒下。（第三。）

　　本草易读卷四

　　三棱六十七

　　醋炒用。

　　甘，平，温，苦，无毒。散一切血瘀，开诸般气结。有通经坠胎之能，擅止痛消肿之权。

　　积聚固结，非此莫疗；疮肿坚硬，少此无力。

