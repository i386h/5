<!-- { "loadSidebar": true } -->
　　荆襄、江淮、济南、河陕间皆有之，多生荒废陂泽湿地。春时丛生，夏秋抽茎，茎端复生数叶，花开六七枚，皆细碎成穗，黄紫色，中有细子。其茎叶花实俱有三棱，并与香附苗叶花实一样，但长大尔。其根多须，削去须皮，恰似鲫鱼。今举世所用，皆淮南红蒲根也，其体至坚，茎叶花实不复有三棱。刻削鱼形，因缘差失，不复辨别。

　　癖气块，同青皮、陈皮、木香、肉蔻、槟榔，少加 砂丸服。（验方第一。）

　　癖不瘥，胁下如石，同大黄为末，醋熬膏。生姜、陈皮汤下，以利为度。（第二。）

　　小儿气癖，煎汁作羹粥食。（第三。）

　　三棱煎

　　三棱（一斤）

　　水煮去渣，再熬如稠糖状，每旦酒下一匕。治症瘕腹胀。（诸方第一。）

　　本草易读卷四

　　香附六十八

　　去毛，醋、酒、童尿、盐水四制。

　　甘，苦，微寒，无毒。足厥阴、手少阴药也。理一切气血，止诸般疼痛。解情思之结郁，除胸腹之客热。霍乱吐泻之疾，痰饮痞满之 。消饮食而攻积聚，治崩漏而止带下，调月经而理胎产，平痈疽而解疮疡。

　　处处有之。叶如老韭而硬，有棱，可作雨衣。五六月抽一茎，三棱中空，茎端复出数叶，开青花成穗如黍，中有细子。其根有须，须下结子，转相延生。多生田野。二月、八月采取。

　　为妇科要药。

　　气虚浮肿，制末丸服。（验方第一。）

　　癖往来痛，同南星、姜汁丸。（第二。）

　　疝胀痛消渴积年，同茯苓末，陈皮水下。（第四。）

　　蜈蚣伤，嚼敷。（第五。）

　　诸般牙痛，同艾叶煎漱。（第六。）

　　耳猝聋，炒末，莱菔子汤下。（第七。）

　　睛痛冷泪羞明，同夏枯草末下。（第八。）

　　妇人头痛，为末，茶下。（第九。）

　　气郁头痛，同川芎末茶下。（第十。）

　　偏正头风，香附一斤，乌头一两，甘草二两，密丸弹大，茶下。（十一。）

　　脱肛，同荆芥末水煎洗。（十二。）

　　诸般下血，四制为末或丸。宜妇人。（十三。）

　　淋血痛甚，同陈皮、赤苓末下。（十四。）

　　尿血，先煎服香附，后服地榆。（十五。）

　　肺破咯血，米饮下末。（十六。）

　　气郁吐血，童尿下末。（十七。）

　　产后狂渴，姜枣下末。（十八。）

　　临产顺胎，同砂仁、炙草末服。（十九。）

　　妊娠恶阻，同藿香、甘草末服。（二十。）

　　安胎，苏梗汤下末。（二十一。）

　　赤白带，同赤芍末下。（二十二。）

　　下血血崩，酒下焦末。（二十三。）

　　妇人腹胀头晕，佐茯苓、甘草、橘红末下。（二十四。）

　　九气汤

　　香附 郁金 甘草 姜引 水治九种心痛，膈气、风气、寒气、忧气、惊气、喜气、怒气、山岚瘴气、积聚痞气。心腹刺

　　黄鹤丹

　　香附（一斤） 黄连（半斤）

　　丸服。内伤米饮下，气病木香汤下，血病酒下，痰病姜汤下，火病白汤下。（第二。）

　　青囊丸

　　香附（一斤） 乌药（五两）

　　醋丸。头痛茶下，痰气姜汤下，血病酒下。（第三。）

　　一品丸

　　香附（焙末）

　　蜜丸弹大，水下。治热气上攻，头目昏眩与偏正头痛。（第四。）

　　快气汤

　　香附（一斤） 砂仁（半斤） 炙草（四两）

　　每末服二钱。治一切气痰，心腹胀满，噎塞噫气，吞酸痰逆，呕恶酒醉。（第五。）

　　小乌沉汤

　　香附（二十两） 乌药（十两） 甘草（一两）

　　每末下二钱。治心腹刺痛。（第六。）

　　艾附丸

　　香附（三两） 艾叶（半两）

　　醋汤同煮，去艾，炒末丸服。治心腹血气诸痛。（第七。）

　　四制香附丸

　　酒、醋、童尿、盐水各制一分，为丸。治妇科一切，兼调经候。（第八。）

　　五香丸

　　灵脂（一斤） 香附（一斤） 黑丑（二两） 白丑（二两）

　　醋丸绿豆大，或黍粒大。消食消积，消痞消痰，消气消滞，消肿消水，消痛消血，消痢消蛊下一切郁滞。（第九。）

　　本草易读卷四

　　排草香六十九

　　辛，温，无毒。辟臭气，祛邪恶。芳烈如麝香，诸香药俱不及之。

　　出交趾。草根也，白色状如细柳根，芳烈如麝香，人多伪杂之。

　　本草易读卷四

　　藿香七十

　　辛，甘，微温，无毒。入手、足太阴经。除恶气，定霍乱。解心腹之疼痛，止脾胃之呕逆。

　　温中开气，开胃进食。

　　出海边国，今岭南多有之，亦多种者。二月生苗，方茎有节，中虚，叶似茄叶。洁古、东垣辈，惟用叶不用枝茎。

　　今人并梗枝用之，因叶多伪故耳。七月采。

　　霍乱欲死，同陈皮服。（验方第一。）

　　暑月吐泻，同滑石末，米泔下。（第二。）

　　胎前呕酸，同甘草末下。（第三。）

　　去口臭，煎漱。（第四。）

　　冷露疮烂，同细茶烧灰，香油合敷。（第五。）

　　藿香正气散

　　藿香 苏叶 云苓 白芷 槟榔 浓朴 陈皮 桔梗 半夏 炙草姜枣水煎。治四时不正之气，内停饮食，头痛寒热，霍乱吐泻，或作疟疾。（诸方第一。）

　　本草易读卷四

　　泽兰七十一

　　绢盛风千用。防己为使。

　　甘，苦，微温，无毒。入足太阴、厥阴。疗妇科百病，除产后诸症。利窍通关，养血补气，祛痰消症，长肉生肌。止吐衄而清头风，平痈肿而疗扑损。妇人劳瘦之疾，丈夫面黄之。

　　生汝南诸泽，今在处有之，多生下地水傍，叶如兰，二月生苗，赤节，四叶相植枝节间。

　　产后诸肿，同防己末，酒下。（验方第一。）

　　疮肿初起，捣敷。（第二。）

　　损伤瘀肿。同上。（第三。）

　　产后阴翻，煎四两，入枯矾熏洗。（第四。）

　　本草易读卷四

　　香薷七十二

　　勿犯火。

　　辛，温，无毒。止吐泻之腹痛，散气水之肿满，解皮肤之风热，开心腹之凝结，除香港脚之寒热，疗霍乱之转筋。降气逆而平呕吐，去口臭而止鼻衄。为清暑之主剂，乃利湿之良药。

　　在处有之，有野生，有家莳。中州人三月种之，呼为香菜，以充蔬品。朱震亨惟取大叶者为良，而细叶者香烈更甚，今人多用之。方茎尖叶，有刻缺，九月开紫花成穗。有细子细叶者佳，高数寸，叶如落帚叶，即石香薷也。

　　舌上出血有孔，水煎服。（验方第一。）

　　口臭，煎含。（第二。）

　　小儿发退，煎汁入猪脂，常涂之。（第三。）

　　白秃惨痛，上方用胡粉敷之。（第四。）

　　香薷饮

　　香薷（一斤） 浓朴（半斤） 白扁豆（半斤）

　　为末，每冷服五钱。治一切伤暑，或吐痢，或发热头痛身痛，或心腹痛，或转筋，或干呕肢第一。）

　　香薷煎

　　香薷（十斤）

　　水熬去渣，再熬成膏，丸豆大，每十丸，以尿利为度。治水病洪肿。（第二。）

　　薷术丸

　　薷叶（一斤）

　　水熬去渣，再熬成膏，入白术末七两，丸豆大，每十五丸。治通身水肿。（第三。）

　　本草易读卷四

　　荆芥茎穗七十三

　　炒用。反驴肉、无鳞鱼。陈久者良。一名假苏。

　　辛，温，无毒。入足厥阴肝经。祛风发表，理血散瘀，清头利咽，消毒散疮。治中风口噤项直、口面 斜，疗诸血吐衄肠风、崩漏血痢。除目中之黑花，息产后之血晕。疔瘰疥痔之毒，背脊筋骨之痛。

　　在处有之，原生田野，亦多栽莳。方茎细叶，似独帚叶而狭小。八月开小花，作穗成房，房葶苈状。

　　风热头痛，同石膏末，茶下。（验方第一。）

　　小儿一切惊痫，佐枯矾丸服，朱砂为衣，姜汤下。（第二。）

　　一切偏风口目斜，同薄荷熬膏丸服。（第三。）

　　中风口噤，酒下炒末，立愈。（第四。）

　　产后血晕昏倒，童尿下末。（第五。）

　　产后衄血，童尿下末。（第六。）

　　九窍出血，酒煎服。（第七。）

　　口鼻血涌，因酒色过者，烧末，陈皮汤下。（第八。）

　　吐血不止，末服。（第九。）

　　尿血，同砂仁末，糯米汤下。（第十。）

　　血崩，麻油灯上烧焦。末，童尿下。（十一。）

　　痔 肿痛，煎洗。（十二。）

　　大便血，米饮下末。（十三。）

　　小儿脱肛，同皂角煎洗。（十四。）

　　疝肿痛，酒下末。（十五。）

　　小儿脐肿，煎洗，以煨葱刮薄、出火毒，帖之。（十六。）

　　瘰 溃烂，用下段煎洗，樟脑、雄黄、香油扫之。（十七。）

　　疔肿诸毒，水煎服。（十八。）

　　一切疮疥，同地黄熬膏，丸服。（十九。）

　　脚桠湿烂，荆叶捣敷。（二十。）

　　缠脚生疮，烧灰葱汁合敷，先以甘草水洗之。（二十一。）

　　头目晕痛，酒下末。（二十二。）

　　癃闭不通，同大黄末，小便不通大黄减半，大便不通荆芥减半，水煎。（二十三。）

　　愈风散

　　芥穗焙末，每童尿下三钱。治产后中风，口噤螈 ，或产后血运，昏迷强直。（诸方第一。）

　　本草易读卷四

　　薄荷茎叶七十四

　　辛，平，无毒。入手太阴、足厥阴经。消风散热，清头利目。解瘾疹瘰 ，疮疥惊热；利咽膈口齿，痰嗽瘙痒。含漱去舌苔语涩， 叶塞鼻衄蛇伤。治中风之失音，祛心腹之膨胀。破血止痢亦疗，消食下气尤良。

　　处处有之，人家多栽莳之。二月宿根生苗，清明前后分之，方茎赤色，其叶对生，初莳形长产者良。

　　血痢不止，薄荷叶煎，常服。（验方第一。）

　　入水耳中，取浓汁滴入立效。（第二。）

　　清热化痰，蜜丸豆大，含之。（第三。）

　　皮肤瘙痒，同蝉蜕末酒下。（第四。）

　　眼弦赤烂，以姜汁浸一宿，晒干为末，沸汤泡洗。（第五。）

　　舌苔语蹇取汁合蜜、姜搽之。（第六。）

　　唇疮一切为细末，香油合敷。（第七。）

　　本草易读卷四

　　龙脑薄荷七十五

　　即水苏也。一名鸡苏。

　　辛，平，无毒。理气散热，平肺下气，消谷辟恶，清利头目。疗一切血症，吐衄咳唾之疾、淋痢崩带之 。

