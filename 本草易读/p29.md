<!-- { "loadSidebar": true } -->
　　处处有之，多生水边。三月生苗，方茎中虚，叶似紫苏而微长，背面不紫，密齿面皱，色青，对节生。气甚辛烈。六七月开花成穗，如苏穗，水红色，穗中有细子，状如荆芥子，可种，宿根亦自出。

　　一切吐衄咳唾血，或汤或末。（验方第一。）

　　香发，煎汁沐之。（第二。）

　　头生白屑。同上。（第三。）

　　中诸鱼毒，煎汁饮之。（第四。）

　　蛇虺毒，酒末下，并敷之。（第五。）

　　龙脑鸡苏丸

　　水苏（一斤） 生地（六两） 黄芩 蒲黄 麦冬 阿胶 台参 木通柴胡（各二两） 甘草 黄连（各一两）

　　炼蜜丸。治上焦热，除烦解劳，一切吐衄咳唾诸血，并治五淋血崩。（诸方第一。）

　　本草易读卷四

　　紫苏梗叶七十六

　　忌鲤鱼。

　　辛，温，无毒。发表散寒，下气去胀，消痰和血，驱风定喘。利大小肠，解鱼蟹毒。有通心利肺之能，擅开胃益脾之长。温中止痛亦效，安胎顺气最灵。发表宜叶，安胎用梗。

　　在处有之，或下种栽莳，或宿子自生。其茎方，叶圆而尖，四面锯齿，背面皆紫者良。

　　咳逆短气，同台参煎服。（验方第一。）

　　乳痈肿痛，煎汤服并捣敷。（第二。）

　　食蟹中毒，煎汁服之。（第三。）

　　蛇伤人，捣叶敷之。（第四。）

　　疯犬咬，嚼叶敷之。（第五。）

　　损伤血出，以叶蘸所出血， 烂敷之，愈后无瘢。甚妙。（第六。）

　　金疮出血，以嫩叶同桑叶捣贴。（第七。）

　　诸失血，熬膏入赤小豆，炒末丸服。（第八。）

　　霍乱未吐泻，胀满，水煎服。（第九。）

　　劳复食复欲死，煎服。（第十。）

　　伤寒气喘，水煎服。（十一。）

　　感寒上气，同陈皮服。（十二。）

　　本草易读卷四\紫苏梗叶七十六

　　苏子

　　炒用。

　　辛，温，无毒。与叶同功，降气开郁，消痰定喘。利二便而破症结，止霍乱而定呕吐。

　　气虚少者勿用。

　　梦中失精，熬杵酒下。（验方第一。）

　　痰喘咳逆短气，水研取汁煮粥服。（第二。）

　　顺气利肠，同麻仁滤引作粥食。（第三。）

　　苏子降气汤

　　苏子 陈皮 浓朴 前胡 肉桂 半夏 当归 甘草 姜 枣水煎服。治气不升降，上盛下虚，痰涎壅盛，喘促气满咳嗽。（诸方第一。）

　　本草易读卷四

　　甘菊七十七

　　二术、枸杞、双皮为使。色白者尤良。花小味苦者名苦薏，非真菊也。

　　甘，平，无毒。治头风眩晕，除游风湿痹。明目去翳，补肺益肾。

　　处处有之。以单叶味甘者入药。今市所货，皆野菊、山菊耳。

　　膝盖疼，同陈艾作护膝。（验方第一。）

　　女人阴肿，以梗捣烂，先熏后洗。（第二。）

　　疔肿垂死，以梗取汁，入口即活。（第三。）

　　风热头痛，同石膏、川芎末茶下。（第四。）

　　醒酒，末服。（第五。）

　　眼目昏花，真菊一斤，红椒去目六两，生地汁丸服。（第六。）

　　云翳兼痒，同菖蒲、白矾煎水，青布搽之。（第七。）

　　眼痒，防风、菊花、胆草、甘草、细辛等分，水煎熏洗。又翳而痒，菊花、菖蒲、白矾煎汤，浸青绢搽之。（第八。）

　　本草易读卷四

　　艾叶七十八

　　陈久者良。入丸散醋煮捣饼烘干用；火灸揉烂用。香附为使。

　　苦，温，无毒。入足太阴、厥阴、少阴。温中暖宫，调经安胎，理气止血，逐寒除湿。

　　治吐衄崩带血痢，疗腹痛霍乱筋转。用以火灸，通治百病。

　　处处有之，自明成化以来，则以蕲州者为胜。相传他处艾灸酒坛不能透，蕲艾一灸则直透为异耳。五月五日采之。

　　鼻衄不已，为灰吹之，或煎服。（验方第一。）

　　盗汗不已，同茯苓、乌梅煎服。（第二。）

　　火眼肿痛，烧烟碗覆之，碗上刮煤，温水调洗目。或加入黄连。（第三。）

　　面上 ，艾灰、桑叶灰淋水三遍，以五色布纳入，同煮如膏，每以少许敷之，自烂脱。

　　（第四。）

　　鹅掌风，手心斑点燥裂，用四两入大口瓶内火之，用麻布两层缚之，将手心放瓶口上熏之，如冷再小儿烂疮，烧末敷之。（第六。）

　　疮不敛，烧烟熏之。（第七。）

　　肿毒初起，以湿纸拓之，先干者是头，烧艾灸之。（第八。）

　　骨哽咽，水煎数两取服。（第九。）

　　吞铜钱，同上。（第十。）

　　诸虫蛇伤，团艾灸之。（十一。）

　　风虫牙痛，化蜡少许摊纸上，铺艾以箸卷成筒，烧烟熏鼻，吸烟令满口，呵气即疼止。

　　（十二。）

　　产后泻血，同生姜煎服，每半两。（十三。）

　　产后腹痛欲死，因寒，艾叶一斤，焙干铺脐，以熨斗熨之，口有艾气疼止矣。（十四。）

　　崩中不止，同阿胶佐干姜，水煎服。（十五。）

　　胎动迫心痛，醋煎服。（十六。）

　　胎动或腰痛抢心，酒煎服。（十七。）

　　倒产子死。同上。（十八。）

　　心腹冷痛，为末汤下。（十九。）

　　蛔心痛如刺，口吐清水，水煎数两服，当吐蛔。（二十。）

　　口吐清水，水煎服。（二十一。）

　　霍乱吐下不已，水煎服。（二十二。）

　　诸痢久下，同陈皮煎服。（二十三。）

　　暴泻不止，同生姜煎服。（二十四。）

　　粪后血，同上。（二十五。）

　　痔忽如胡瓜，先以槐柳枝汤洗过，次以艾灸五壮。（二十六。）

　　妊娠伤寒壮热，赤斑变黑，尿血，酒煎半两服。（二十七。）

　　妊娠猝中风寒不省，醋炒绢包熨脐下。（二十八。）

　　中风口噤，灸承浆一穴，颊车二穴，各五壮。（二十九。）

　　口斜欲正，以苇筒入耳，以面密封，用艾一头七壮。患左灸右，右灸左。（三十。）

　　癫痫诸风，于阴下谷道正门当中，随年岁灸之。（三十一。）

　　忽然胸腹痛甚，或即吐衄下血，乃鬼击病也。水煎半两服。（三十二。）

　　头风面疮痒，出水。醋熬取汁，薄纸贴之。（三十三。）

　　头风久痛，陈艾揉丸，时时嗅之，以鼻中出水为度。（三十四。）

　　胶艾汤

　　阿胶 艾叶 川芎 甘草 当归 地黄 白芍酒煎。治妊娠下血、漏下血、半产后下血不止。（诸方第一。）

　　艾姜丸

　　艾叶 干姜醋煮陈米汤为丸。治老少白痢。（第二。）

　　本草易读卷四

　　茵陈七十九

　　取叶用之。

　　苦，平，微寒，无毒。入太阴脾、太阳膀胱经。发汗利水，除湿退热。解黄胆之郁热，疗时疾之热狂。头旋头疼皆治，瘴疟疝瘕悉医。

　　生太山及丘陵，五月及立秋日采，今处处有之。二月生苗，其茎如艾，其叶如淡色青蒿，叶歧紧细而扁整。九月开细黄花，结子如艾子。昔人多莳为蔬，故入药用山茵陈，所以别家茵陈也。经冬不死，立春又生。

　　一身风痒疮疥，水煎洗之。（验方第一。）

　　痫黄好眠吐涎，同白鲜皮煎服。（第二。）

　　一身悉黄，同生姜捣烂，遍身日搽之。（第三。）

　　眼热赤肿，同车前子末，茶下。（第四。）

　　茵陈蒿汤

　　茵陈 山栀 大黄治身黄腹满，尿不利。（诸方第一。）

　　茵陈五苓散

　　五苓散（五分） 加茵陈（十分）

　　治黄胆。（第二。）

　　茵陈羹

　　以茵陈煮羹食之。除大热黄胆，风热瘴疟。（第三。）

　　本草易读卷四

　　青蒿八十

　　童尿浸，晒干用。雷 曰：凡使惟中为妙，到膝则仰，到腰则俯。使子无使叶，使

　　根无使茎。四件皆同使，翻然成痼疾。

　　苦，寒，无毒。退骨节之蒸热，除风毒之热黄，疗缠绵之痢疟，平顽恶之疮疥。

　　生华阴川泽，今处处有之。二月生苗，茎粗如指而肥软，其叶微似茵陈，而背面俱青，秋月麻子，中有细子。

　　本草易读卷四

　　益母草八十一

　　辛，苦，微寒，无毒。入手足厥阴经。消水行血，祛瘀生新。退疔肿而平乳痈，调经脉而通二便。血风血晕血痛血淋之苦，崩中带下胎疼难产之 。

　　生海滨池泽，今处处有之。五月采。春生苗如嫩蒿，夏长三四尺。茎方如麻，其叶如艾而背青，一茎三叶，叶有尖歧，寸许一节，节生穗丛簇抱茎。四五月开小花，红紫色，亦有微白色者。每萼内有细子四粒，如同蒿子。红花者入血分，白花者入气分。

　　本草易读卷四\益母草八十一

　　益母子

　　炒用。

　　甘，辛，无毒。明目益精，调经活血。一切胎产诸症。余治略同益母草。

　　本草易读卷四

　　夏枯草八十二

　　辛，苦，微寒，无毒。散瘿破症，平瘰治 。止目睛之夜疼，解香港脚之肿满。

　　生蜀郡川谷，五月便枯，四月采之，今处处原野有之。高一二尺，其茎微方，叶对节生，似旋覆叶而长大，有细齿。茎端作穗，长一二寸，一穗有子四粒。

　　目睛疼冷泪，同香附末服。（验方第一。）

　　赤白带，为末饮下。（第二。）

　　血崩不止。同上。（第三。）

　　扑伤金疮，嚼封之。（第四。）

　　汗瘢白癜，日日煎洗。（第五。）

　　瘰 马刀，已溃未溃或成漏，水煎服。（第六。）

　　夜间珠疼连梭骨，同香附、甘草，汤、散均可。（第七。）

　　本草易读卷四

　　寄奴草八十三

　　茎、叶、花、子同。宋祖刘裕小字寄奴。

　　苦，温，无毒。破血通经，除症消胀。金疮止血极效，产后余疾亦疗。忌多服。

　　生江南，今河中、孟州、汉中、滁州皆有之。一茎直上，叶似苍术。九月茎端分开数枝，一黄蕊，如小菊花，花罢有白絮，结子细长。

　　大小便血，为末茶下。（验方第一。）

　　折伤血瘀在腹，同骨碎补、元胡酒煎服。（第二。）

　　风入疮口肿疼，为末掺之。（第三。）

　　本草易读卷四

　　旋覆花八十四

　　去蕊并壳皮及蒂子，蒸之。入汤绢包用。即金沸草，俗名野烟花。

　　甘，寒，微温，无毒。入手太阴肺、足阳明胃经。下气行水，消痰软坚。解大腹之肿，去头面之风。除噫气而止呕逆，利大肠而通血脉。

　　所在水泽边有之。叶似柳，茎凹。六月开花如菊，而小如铜钱，深黄色。

　　中风壅滞，蜜丸服。（验方第一。）

　　金沸草汤

