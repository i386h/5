<!-- { "loadSidebar": true } -->
　　沸草（二两） 葱白（十四枚） 新绛（少许）

　　治妇人半产漏下。（诸方第一。）

　　旋覆代赭汤

　　旋覆（三两） 代赭石（一两） 甘草（三两） 参（二两） 姜 枣治心下之痞硬，噫气不除。（第二。）

　　本草易读卷四

　　青葙子八十五

　　味苦，微寒，无毒。入足厥阴肝。祛风退热，镇肝明目。治青盲，除障翳，疗唇口之青，解生田野间。嫩苗似苋可食，长则高三四尺。叶苗花实，如鸡冠花一样。但鸡冠花穗有大小，而扁或团者。此则梢间出花穗，尖长四五寸，状如兔尾，水红色，亦有黄白色者。子在穗中，与鸡冠花一样。

　　本草易读卷四

　　鸡冠八十六

　　甘，凉，无毒。赤白带痢皆医，痔漏崩中悉疗。子同治。

　　处处有之。苗高五六尺，矬者才数寸。六七月梢间开花，有红白黄三种。其穗圆长而尖小者，俨如青葙之穗；扁卷而平大者，俨如雄鸡之冠。花大有围一二尺者，层层卷出可爱，子在穗中，黑细光滑，如青葙子一样。

　　大便血，同椿根皮丸服。（验方第一。）

　　粪后血，用白者炒，煎服。（第二。）

　　下血脱肛，用白者同防风丸服。（第三。）

　　经水不止，红者炒末，酒下。（第四。）

　　产后血痛，白者酒煎。（第五。）

　　白带，白者炒末，酒下。（第六。）

　　赤白痢，炒，酒煎服，赤赤白白，赤白煎俱用。（第七。）

　　赤白带，用红花炒末，酒下。（第八。）

　　白带沙淋，白者同苦壶卢烧末，酒下。（第九。）

　　本草易读卷四

　　红花八十七

　　辛，甘，苦，温，无毒。足厥阴药也。除产后之恶露，通经脉之滞瘀。活血润燥悉灵，止痛散肿良效。

　　生梁汉及西域，今处处有之。二、八、十二月皆可下种，雨后布子。初生嫩叶，苗亦可食，花，如大蓟花而红花。清晨采花。

　　一切肿疾，绞汁服三次。（验方第一。）

　　喉痹壅塞。同上。（第二。）

　　热病胎死，酒煎服。（第三。）

　　胎衣不下。同上。（第四。）

　　产后血晕，心闷气绝，为末酒下。（第五。）

　　耳出黄水，同枯矾末吹之。（第六。）

　　红花酒

　　治六十二种风，兼治腹内血气疼者。

　　本草易读卷四

　　胭脂八十八

　　起自商纣，以红花汁凝作之。

　　甘，平，无毒。活血脉而解豆毒，涂鹅口而滴 耳。

　　乳头破裂，同蛤粉敷。（验方第一。）

　　小儿鹅口，白浓如纸。以乳汁合敷之。（第二。）

　　胭脂膏

　　同升麻煎汤去渣，于汤内揉出红汁，再加雄黄细末调匀，涂之。治毒痘锁眼，蒙 抱鼻，销口销唇，聚背燕窝叠钱。（诸方第一。）

　　本草易读卷四

　　大小蓟八十九

　　大者生山谷之中，小者生平泽。即俗所谓刺刺菜是也。

　　甘，平，无毒。大蓟根治吐衄崩漏，兼治女子赤白之沃；叶疗肠痈扑损，兼疗恶疮疥癣之。善消瘀血，尤能安胎。小蓟力微，破瘀生新，保精养血。又退热补虚，开胃下食。解胸膈之烦闷，止金疮之血出。捣汁除夏日之热烦，作菜疗一身之风热。

　　猝泻鲜血，小蓟叶取汁服。（验方第一。）

　　坠胎下血，小蓟根叶同益母草煎服。（第二。）

　　金疮血出，小蓟苗捣敷。（第三。）

　　鼻塞不通，水煎小蓟服。（第四。）

　　癣痒，小蓟叶取汁服。（第五。）

　　妇人阴痒，小蓟煎洗之。（第六。）

　　本草易读卷四

　　续断九十

　　酒浸焙用。地黄为使，恶雷丸。

　　辛，苦，微温，无毒。理筋骨折伤，治崩中漏下。破瘀血而止腰痛，暖子宫而缩小便。

　　漏胎遗精之疾，肠风血痢之 。为胎产要剂，亦外科良药。

　　所在山谷皆有。苗干四梭似苎麻，叶两两相对。四月开花似益母花，根如大蓟。自汉以后，皆以大蓟为续断，相承久矣。又曰色赤而瘦，折之有烟尘起者为良，川产者为胜。

　　血痢不愈，为末二钱，入平胃散两，水煎服。（验方第一。）

　　产后诸疾血运，心闷烦热，气欲绝，心头硬，乍寒热，水煎服。（第二。）

　　本草易读卷四

　　漏芦九十一

　　甘草拌蒸干用。连翘为使。苗根皆可。

　　咸，寒，无毒。入足阳明经。散热解毒，通经下乳，排脓止血，续筋长肉。疽痔疮瘰皆疗，生乔山山谷，曹，兖、汴东及秦、海诸州皆有之。苗类油麻，高六七尺，秋深黑枯如漆。

　　采时用苗，八月采根。

　　冷劳泻痢，一两，艾叶四两，醋熬膏丸之。（验方第一。）

　　产后带下。同上。（第二。）

　　白秃头疮，烧灰，猪油合敷。（第三。）

　　本草易读卷四

　　苎根九十二

　　甘寒而滑，无毒。泻热散瘀，补阴润燥。治天行热疾，大渴大狂；疗胎动下血，热淋血淋。

　　贴丹毒而愈骨哽，疗金疮而平折伤。

　　闽、蜀、江、浙、曹、兖诸州皆有之。

　　产后腹痛，以苎皮按腹上。（验方第一。）

　　痰哮咳嗽，苎根焙末，生豆腐蘸食良效。如未痊，可再以猪肉二三片蘸食甚效。（第二。）

　　小便不通，为末，同蛤粉新水下。（第三。）

　　血淋热淋，苎麻煎服，大妙。（第四。）

　　肛门肿痛，捣烂坐之良。（第五。）

　　痈疽肿痛初起者，捣敷之。（第六。）

　　五色丹毒，煎汁浴之。（第七。）

　　鸡鱼骨哽，取汁灌之。（第八。）

　　本草易读卷四

　　大青九十三

　　甘，咸，大寒，无毒。除时疾之大狂，消阳毒之发斑。疗血痢而息黄胆，平丹毒而解喉痹。

　　处处有之。高二三尺，茎圆，叶长三四寸，面青背淡，对节而生。八月开小红花成簇，结实

　　本草易读卷四

　　胡芦巴九十四

　　酒浸炒用。

　　味苦，大温，无毒。补命门，暖丹田。治冷气疝瘕，疗寒湿香港脚。腹胁胀满之寒，面色青黑之阴。

　　出广州，或云种出海南诸番，其国中萝卜子也。舶客将种莳于岭外亦生，然不及番中来者。

　　腿膝痛，行无力，同故纸、木瓜丸服。（验方第一。） 冷气疝瘕，酒制芦巴、荞麦炒研面各四两，小茴一两炒，丸服。大便下白则愈。少腹冷痛是也。（第二。）

　　沉香内消丸

　　沉香 木香 芦巴 小茴酒丸服。治偏坠痛或小肠疝气。（诸方第一。）

　　本草易读卷四

　　马蔺子九十五

　　炒用。治疝醋炒。即蠡实，北人呼为马楝是也。

　　甘，平，无毒。治寒疝，消水痢，平痈肿，愈疮疖。利大小肠，止吐衄血。除妇人血气烦闷，调妇科产后血运。经脉不止之疾，崩中带下之 。根叶略同。

　　生荒野中。就地丛生，一本二三十茎，苗高三四尺。叶中抽茎，叶似韭而长浓。三月开紫白喉痹肿痛，同升麻煎，入蜜少许。（验方第一。）

　　水痢一切，同白面各炒，米饮下。（第二。）

　　睡死不寤，用根取汁服之。（第三。）

　　喉痹肿痛，喘息欲死，用根叶煎服。（第四。）

　　小便不通，用花同茴香、葶苈炒末，酒下。（第五。）

　　本草易读卷四

　　牛蒡子九十六

　　酒蒸焙干，研粉用。大力子、恶实、鼠粘子。

　　辛，苦，无毒，性降。除瘾疹之风湿，解咽喉之风热，平疮疡之肿毒，开腰膝之凝滞。

　　处处有之。三月生苗，高三四尺，四月开花成丛，淡紫色，结实如枫 而小，萼上细刺百十攒簇之，一 有子数十颗。其根大者如臂，长者近尺，其色灰黔。七月采子，十月采根。

　　浮肿咽塞，酒下末。（验方第一。）

　　头痛连睛，同石膏末，茶下。（第二。）

　　头痛有痰，同旋花末，茶下。（第三。）

　　咽膈壅涎，同炙草、荆穗末，汤下缓之。（第四。）

　　喉痹肿痛，同马蔺子末服。（第五。）

　　咽中痘疹，同桔梗、甘草煎。（第六。）

　　风热瘾疹，同浮萍炒末，薄荷汤下。（第七。）

　　痘热狂，咽塞便秘，同荆穗、甘草煎。（第八。）

　　便痈肿痛，炒末，同芒硝蜜水下。（第九。）

　　蛇蝎虫毒，煎服。（第十。）

　　水肿腹大，炒末丸服。（十一。）

　　手脂肿疼麻木，或连肩膝，同羌活末服。（十二。）

　　本草易读卷四\牛蒡子九十六

　　牛蒡根叶

　　苦，寒，无毒。疗一切痈疽，恶疮、杖疮、金疮、反花，治诸般风疾，中风、弱风、劳风、燥热发狂，取根汁服。（验方第一。）

　　心烦热恍惚。同上。（第二。）

　　一切风疾，同生地、枸杞、牛膝浸酒服。（第三。）

　　筋牵骨痛，同地黄、黑豆浸酒服。（第四。）

　　面忽肿痛，用根酒煎膏，贴之，仍酒服。（第五。）

　　头风白屑，同叶熬稠，涂之，至明，皂角水洗下。（第六。）

　　咽热肿，用根煎服。（第七。）

　　项上瘿疾，用根或煎或丸。（第八。）

　　小便不通，脐腹急痛，同生地、滑石，蜜水煎下。（第九。）

　　疮疖，以叶贴之。（第十。）

　　诸疮肿毒，取汁入米煮粥服。（十一。）

　　积年恶疮，以根取汁，合猪脂油封之。（十二。）

　　漏疮。同上。（十三。）

　　本草易读卷四

　　苍耳九十七

　　炒去刺，或酒蒸。忌猪肉、马肉、米泔。

　　甘，苦，微温，无毒。发表汗，散风湿，通脑顶，达足膝。浴一身之瘙痒，止四肢之拘挛。

　　除头痛而去目暗，疗齿痛而止鼻渊。周痹喉肿之疾，瘰 疮疥之 。

　　处处有之，今多生豆田中。不见开花，秋后结子而多刺者是也。

　　赤目生疮，稍加乳香为末，纸卷烧烟， 鼻止痛。（验方第一。）

　　妇人积乳，苍耳七个，针扎着豆油灯上烧焦，为末，水冲服，发汗，神效。（第二。）

　　本草易读卷四\苍耳九十七

　　茎叶

　　苦，辛，微寒。除大热癫痫，去头风湿痹，追骨髓腰膝之风毒，解中风伤寒之表邪。烧灰合脂，封疔肿之顽恶；以根煮酒，治狂犬之咬伤。疔溪毒而息毒螫，杀虫疳而除湿 。

　　久疟，酒炙，酒丸服。（验方第一。）

　　水肿尿涩，烧灰，同葶苈末服。（第二。）

　　挛痹，炒末服。（第三。）

　　牙肿痛，水煎漱吐之。（第四。）

　　鼻渊，汤下，炒末。（第五。）

　　目昏暗，子、茎、叶为末，合米粥丸或食。（第六。）

