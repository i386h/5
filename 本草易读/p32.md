<!-- { "loadSidebar": true } -->
　　睛被物伤，珠胀痛肿。外敷，捣烂生地膏。内服川芎、生地、羚羊角、大黄、赤芍、枳壳、木香。（十五。）

　　肾气丸

　　干地黄 山茱萸肉 茯苓 泽泻 丹皮 肉桂 附子治虚腰痛，小腹拘急，小便不利。又治妇人转胞，不得小便，短气。又治男子消渴尿多。

　　（

　　琼玉膏

　　生地（十六分） 参末（一分） 茯苓末（三分）

　　入瓶内封固，安锅中煮三日，取出，浸井底一日，再煮。每用白汤下，或酒下。治虚劳干咳血症。（第二。）

　　六味地黄丸

　　熟地 山药 茱萸肉 泽泻 茯苓 丹皮治肾阴不足，发热作渴，小便淋闭，气壅痰嗽，头目眩晕，目花耳聋，咽干吞痛，齿牙不固血虚发热，失音等症。（第三。）

　　八味地黄丸

　　六味原方加桂、附。

　　蜜丸。治虚劳腰痛，少腹拘急，小便不利。又治妇人烦热不卧，转胞不溺。（第四。）

　　本草易读卷四

　　牛膝百零六

　　酒浸用。生用下行，焙用滋补。畏白前，忌牛肉。

　　酸，苦，无毒。入肾肝二经。补肝肾，益筋骨，逐恶血，破症结。强足补精，疗腰膝之实痛；祛湿解痹，伸筋骨之拘挛。淋痛尿血之剂，喉痹齿痛之药。痈肿恶疮悉疗，金疮折伤皆医。操通经落胎之权，擅补中续绝之能。同乳香止茎中之痛，引诸药至足膝之地。

　　处处有之，以川中人家栽莳者为良。方茎暴节，叶皆对生。秋月开花，作穗结子，如小鼠负虫，有涩毛，皆贴茎倒生。九月取根。宋时以怀庆者为良。

　　消渴不止，为末五两，生地汁浸，日晒夜浸，蜜丸服。（验方第一。）

　　下痢先赤后白，此肠蛊也。酒渍二两，每服一两。（第二。）

　　女人血块，酒煎服。（第三。）

　　女人阴痛，酒每煎一两服。（第四。）

　　胞衣不下，二两，冬葵一两，水煎服，三服下。（第五。）

　　产后尿血，水煎常服。（第六。）

　　口舌疮烂，酒渍含漱，或煎服。（第七。）

　　牙痛，煎末漱之。（第八。）

　　金疮痛，捣敷立止。（第九。）

　　猝得恶疮，人不识者，捣敷之。（第十。）

　　风瘙瘾疹及 ，为末酒下。（十一。）

　　万病丸

　　牛膝酒浸一宿，焙末 干膝炒令烟尽用生地汁熬，令可丸，豆大。每五丸。治经淋经闭。又治绕脐疝痛。又治产后症结。（诸方第一。）

　　本草易读卷四

　　紫苑百零七

　　蜜炙用。冬花为使，恶天雄、瞿麦、 本、雷丸、远志，畏茵陈。

　　苦，温，无毒。消痰止渴，润肺下气。为痰嗽血劳之圣药，及咳吐脓血之灵丹。惊痫喘悸之近道处处有之。春月采。三月布地生苗，其叶二四相连。五六月开黄白紫花，结黑子。

　　根如车前、旋覆根赤土染过伪之，不可不知。

　　久嗽不差，同冬花、百部末，生姜、乌梅下。（验方第一。）

　　肺伤咳嗽，水煎服。（第二。）

　　小儿咳嗽声不出，同杏仁蜜丸，五味汤下。（第三。）

　　产后下血，水下末。（第四。）

　　缠喉风痹不通，用紫菀一茎，纳入喉中，取涎出，瘥。更以马牙硝津咽之。（第五。）

　　妇人小便猝闭，为末，井水下三撮。（第六。）

　　妇人小便血。同上。（第七。）

　　本草易读卷四

　　麦冬百零八

　　汤泡去心，酒浸滋补。地黄、车前为使，恶款冬，畏苦参、青葙、木耳。

　　甘，平，微寒，无毒。入肺胃二经。润肺清心，泻热除烦，消痰止嗽，利水生津。定肺痿吐脓，解时疾热狂。呕吐痿痹之疾，经枯乳闭之 。

　　所在有之。叶如韭，冬夏长生，今多栽莳而成。其法：四月初采根栽之，每六月、九月、十一月三次上粪及耘灌。夏至前一日取根，晒收。其子亦可种，但成迟耳。浙中来者甚良。

　　血衄不已，同生地煎三钱，立已。（验方第一。）

　　齿缝出血，煎漱之。（第二。）

　　咽中生疮，佐黄连，蜜丸服。（第三。）

　　麦冬汤

　　麦冬 半夏 大米 人参 甘草 大枣治咳而火逆上气，喉不利。（诸方第一。）

　　麦冬煎

　　麦冬绞汁，合蜜重汤煮，搅不停手，如饴。温酒每日化下。补中益心，悦颜安神，令人肥健

　　本草易读卷四

　　淡竹叶百零九

　　甘，寒，无毒。入手太阴肺。利小便而清心，除寒热而凉肺。根主催生堕胎。

　　处处原野有之。苗高数寸，细茎绿叶。其根一窠数十须，须上结子，与麦冬一样，但坚硬耳茎，结小长穗。

　　竹叶汤

　　竹叶 桔梗 生姜 附子 葛根 桂枝 甘草 防风 人参 大枣治产后中风，发热面赤，喘而头痛。（诸方第一。）

　　石膏汤

　　竹叶 石膏 麦冬 大米 人参 半夏治大病瘥后，虚羸少气，气逆欲吐者。（第二。）

　　本草易读卷四

　　冬葵子百一十

　　甘，寒，淡滑，无毒。润燥利窍，下乳坠胎。通营卫而滋气脉，行津液而通关格。最利二便处处有之。有紫白二种，以白茎为胜。大叶小花，紫黄色。最小者名鸭脚葵。其实大如指，顶皮薄而扁，实内有子轻虚如榆荚仁。四五月种者可留子，六七月种者为秋葵，八九月种者为冬葵，经年收采。正月复种者为春葵，而宿根至春亦生。古人种为常食，而今人不复食，亦无种者矣。

　　本草易读卷四\冬葵子百一十

　　蜀葵花

　　赤者治赤带，白者治白带。蜀葵似冬葵，处处人家种植。初春布种，宿根亦生。嫩苗时亦可食。高五六尺，花似木槿而大，有紫、黑、红、白之异，惟红、白二色入药。

　　本草易读卷四\冬葵子百一十

　　天葵

　　治五淋症。天葵即菟葵，状如冬葵，叶大如钱而浓，面青被紫。

　　本草易读卷四

　　败酱百十一

　　俗名苦菜子。

　　辛，苦，微寒，无毒。入足厥阴肝。调产后之恶露，解带下之赤白，止吐衄之血逆，却心腹之瘀痛。兼排痈脓，最破瘀血。

　　处处原野有之。春生苗叶布地，夏秋茎高一二尺而柔弱。数寸一节，节间生叶四散。顶开白似柴胡。

　　产后腰疼，同芎、归、肉桂服。（验方第一。）

　　产后腹痛如刺，水煎四两服。（第二。）

　　本草易读卷四

　　迎春花叶百十二

　　苦，涩，无毒。为末酒下，最消肿毒恶疮。

　　处处人家皆插之。丛生，亦有栽植成小树。正月开小黄花，不结实，花后方出叶。

　　本草易读卷四

　　款冬花百十三

　　甘草水浸。杏仁为使，得紫菀良，恶皂角、硝石、元参，畏贝母、辛夷、麻黄、黄

　　、黄芩、黄连、青葙子。

　　辛，温，无毒。入手太阴肺。润肺泻热，消痰定喘。止咳逆上气烦渴，疗肺痈咳吐脓血。

　　惊之。

　　生常山及上党水旁。十二月采花，出高丽百济者，花大似菊。亦有生蜀北者，生雍州溪水及华山涧水者，叶似葵而大，丛生，花出根下。生关中者，根紫色，叶似萆 ，十二月开花，青黄紫萼，去土一二寸，初出如菊花。正月旦采。今有以枇杷蕊伪之者，不可不知。

　　久嗽不已，以三两烧烟，笔管吸入口，咽之，数作。（验方第一。）

　　痰嗽有血，同百合蒸焙，蜜丸弹大，卧时姜下。（第二。）

　　本草易读卷四

　　决明子百十四

　　捣碎用。恶火麻仁。石决明见三百八十五。

　　甘，苦，咸，平，无毒。入厥阴肝经。泻肝明目，退热除风。一切目疾皆疗，头风肿毒悉医有二种：一种马蹄决明，茎高三四尺，叶大如苜蓿，而本小末大，昼开夜合，两两相帖。

　　秋开淡黄花五出，结角如初生细豇豆，长五六寸，角中子数十粒，参差相连，状如马蹄，青绿色，入眼目药最良。一种茳芒决明，苗茎似马蹄决明，但叶之本小末尖，正似槐叶，夜亦不合。秋开黄花五出，结角如小指，长二寸许，角中子如黄葵子，《救荒本草》所谓山扁豆是也。

　　积年失明，为末，每食后粥下。（验方第一。）

　　青盲雀目，同地肤末，米饮丸服。（第二。）

　　补肝明目，同酒煮蔓荆子末服。（第三。）

　　目赤肿疼，（炒末茶合，）敷太阳穴，干则易之。（第四。）

　　头风热痛。同上。（第五。）

　　癣疮延蔓，为末一两，入水银、轻粉少许，研不见星，刮破上药。（第六。）

　　发背初起，佐甘草，大剂煎服。（第七。）

　　本草易读卷四

　　地肤子百十五

　　俗名扫帚是也。

　　甘，寒，无毒。益精强阴，聪耳明目。除膀胱之湿热，解皮肤之风热。利小便而通淋沥，治疝而洗疮疥。

　　处处有之。其嫩叶作菜茹，极甘美。

　　风热目赤，焙末，生地汁合饼。晒干为末，酒下。（验方第一。）

　　胁下疼，酒下末。（第二。）

　　狐疝阴 ，佐白术，稍加桂心，末，酒下。（第三。）

　　积年腰痛，酒下末。（第四。

　　血痢不止，佐地榆、黄 ，末，酒下。（第五。）

　　妊娠淋痛，水煎八两，分服。（第六。）

　　疣目，同白矾煎洗。（第七。）

　　本草易读卷四\地肤子百十五

　　地肤苗叶

　　苦，寒，无毒。捣汁服治赤白下痢，烧灰亦良。水煎服疗手足烦痛，诸淋亦通。洗目去热暗，亦洗雀盲涩痛。固肠止泻痢，并除恶疮疥痒。

　　本草易读卷四

　　瞿麦百十六

　　竹沥浸用。丹皮为使，恶螵蛸。即石竹子。

　　苦，寒，无毒。逐膀胱之邪热，热淋血淋；主月经之结闭，破血坠胎。降心火而利小肠，决痈肿而排脓疮。明目去翳亦能，开关利窍亦效。

　　处处有之。

　　热淋或血，同炙草、山栀末，葱头、灯草、生姜下。（验方第一。）

　　石淋，酒下末，当下石也。（第二。）

　　子死腹中，煎服。（第三。）

　　九窍出血，同山栀、生姜、炙草、大枣、灯草服。（第四。）

　　骨哽，水下末。（第五。）

　　竹木入肉，水煎末服。（第六。）

　　箭刀在肉，酒下末。（第七。）

　　本草易读卷四

　　王不留行百十七

　　蒸之，浆水浸，焙用。

　　苦，平，无毒。入厥阴肝。性行而不留。下乳催生，通经止衄，除风祛痹，行瘀调经。

　　平金疮而止血，利小便而除烦。解疮痈之毒，出竹木之刺。

