<!-- { "loadSidebar": true } -->
　　时珍曰：多生麦地中。高一二尺，三四月开小花如铎铃，红白色。结实如灯笼草子。壳有五棱，壳内抱实如豆大，实内细子，圆如细珠。

　　鼻血不止，连茎叶煎服。（验方第一。）

　　粪后下血，末服，每一钱。（第二。）

　　竹木入肉，末服，以根敷之。（第三。）

　　留行散

　　留行 蒴 双皮 浓朴 黄芩 白芍 干姜 甘草 川椒治金疮、刀斧伤亡血。大疮饮服，小疮粉之。（诸方第一。）

　　涌泉散

　　留行 穿山甲 龙骨 瞿麦穗等分为末，每酒下二钱。治因气无乳，仍以木梳梳之。（第二。）

　　本草易读卷四

　　葶苈百十八

　　拌糯米炒用。榆皮为使，得酒良，恶僵蚕。

　　辛，苦，大寒，无毒。入足太阳膀胱经。下气行水，消肿除痰，止咳定喘，通经利便。

　　破积聚症结，解风热痱痒。虚人忌之。

　　生田野间。春生苗叶，高六七寸，似荠。三月开花，色黄淡。结角粗且短，角中细子色黄。

　　一种狗芥，叶似芥，近根下作歧，生角细长，盖甜葶苈也。

　　通身肿满，苦葶苈，枣肉丸，双皮汤下。（验方第一。）

　　水肿喘满，面赤烦渴，小水不利，甜葶苈、汉防己、猪苓丸服，白汤下。（第二。）

　　水肿尿涩，先煮大枣，去渣，入葶苈末，再熬丸服。（第三。）

　　积聚腹胀，一升熬之，酒五升浸七日服。（第四。）

　　痰饮咳嗽，同知母、贝母炒末，枣肉、砂糖丸弹大，含咽之。脉弦紧者。（第五。）

　　痰喘，枣肉丸服。（第六。）

　　咳而上气不卧，或一身肿或面肿，或足肿。以微火熬研，绢盛浸酒中三日，每服两枣许，以利为度。（第七。）

　　月水不通，蜜丸绵包纳阴中，数易之。未生子者不可用。男不在家者不可用。（第八。）

　　头风疼，为末，以汤淋沐头三四度。（第九。）

　　白秃头疮，为末涂之。（第十。）

　　葶苈大枣汤

　　葶苈捣丸弹大。枣十二，水三盅，煎二盅，入葶苈丸一枚，煮取一盅，（诸方第一。） 顿服。

　　治不卧。

　　本草易读卷四

　　车前百十九

　　入汤炒用，入丸散酒煮，研烂作饼，晒干焙用。常山为使。

　　甘，寒，无毒。利小便而止泻，益阴精而明目。除障翳赤痛之眼疾，解烦热淋沥之热邪。

　　本草易读卷四\车前百十九

　　根茎

　　甘，寒，滑利，无毒。消瘀解衄，利水通淋。治金疮而止血，除烦热而下气。

　　处处有之。春初苗叶布地，中抽数茎作穗，长花甚细密，实如葶苈子，赤黑色。园圃所种者大，道边生者小短。

　　小便不通，车前草半斤煎服。（验方第一。）

　　鼻血不已，同上，叶亦可。（第二。）

　　金疮血出，捣敷之。（第三。）

　　热痢不止，叶取汁，入蜜煎服。（第四。）

　　产后血渗，入大小肠。车前草取汁，入蜜煎服。（第五。）

　　湿气腰痛，连根七科，连须葱七茎，大枣七枚，煮酒服。终身不发。（第六。）

　　目赤作疼，取汁，入芒硝末涂眼。（第七。）

　　小儿目疼，取汁合竹沥点之。（第八。）

　　目中微翳，车前叶、枸杞叶，手中揉汁，以桑叶两重包之，悬阴处一宿，取点目，五次愈也。（第九。）

　　石淋作痛，绢袋盛三两，水煮服，须臾石下。（第十。）

　　血淋作痛，每车前叶煎汤，下车前子末二钱。（十一。）

　　本草易读卷四

　　马鞭草百二十

　　辛，苦，微寒，无毒。破血通经，杀虫消胀。治气血症结，消痈毒阴肿。

　　村墟下地甚多，衡山、庐山、江淮皆有之。春生苗，方茎，叶似益母，对生。夏秋开细紫花男阴肿疼，人不能治者，捣敷之。（验方第一。）

　　鼓胀烦渴，身干黑瘦，水煎服。（第二。）

　　经闭瘕块，肋胀欲死，煎汁作膏，酒化下。（第三。）

　　酒积下血，为灰四分，白芷灰一分，丸服。（第四。）

　　鱼肉症结，在胸膈不化，取汁服。（第五。）

　　发背痈肿，取汁服，外敷

　　本草易读卷四

　　连翘百二十一

　　微苦，辛，凉，无毒。入手足少阳，手阳明、少阴、厥阴。排疮脓，消肿毒，通月经、治五淋。散诸经血结气聚，除心肺客热湿热。 瘿瘤之疾，蛊毒白虫之邪。为十二经疮家圣药。叶茎治心肺积热。

　　处处有之。有大小二种：大者生下湿或山冈，青叶狭长如榆叶，茎赤高三四尺，梢间开黄花，秋结实似莲，内作房瓣。小者生岗原之上，花叶实皆似大者而细小。

　　瘰 结核，同芝麻末，时时食之。（验方第一。）

　　痔疮肿疼，煎熏洗之。（第二。）

　　本草易读卷四

　　青黛百二十二

　　咸，寒，无毒。除小儿惊痫，疳热丹毒，疗伤寒发斑头痛，吐血咯血。敷痈疮蛇犬之毒，解波斯国蓝靛花也。既不可得，则中国靛花亦可。今所用皆自福建来者。

　　心口热痛，姜汁下一钱。（验方第一。）

　　内热吐血，新水下。（第二。）

　　小儿口疮，青黛、黄柏末掺之。（第三。）

　　小儿惊痫，水下。（第四。）

　　小儿夜啼。同上。（第五。）

　　小儿疳痢，小儿杂病变成疳。不问强弱男女，烦热毛焦，鼻口干燥，皮肤枯槁，四肢瘫痪，腹中白色，目赤面黄鼻孔赤，谷道开张。为末服之良效。（第六。）

　　耳疳出汁，同黄柏末掺之。（第七。）

　　烂眼皮，同黄连泡汤洗之。（第八。）

　　产后发狂，同四物汤煎服。（第九。）

　　伤寒赤斑，水研服。（第十。）

　　瘰 未破，同马齿苋，常捣敷之。（十一。）

　　诸毒虫伤，同雄黄新水下。（十二。）

　　大头瘟，青黛三钱，烧酒一盅，鸡子清一个，合匀服之。（十三。）

　　本草易读卷四\青黛百二十二

　　蓝靛

　　苦，寒，无毒。解诸毒热疮热肿，治膈噎止血杀虫。

　　小儿热丹，敷之。（验方第一。）

　　天行热毒烦躁，新水下。（第二。）

　　误吞水蛭，水下。（

　　本草易读卷四

　　蓼实百二十三

　　辛，温，无毒。明目温中。耐风寒而下水气，除 疡而止霍乱。解小儿之头疮，平面上之浮蓼类甚多，有青蓼、香蓼、水蓼、马蓼、紫蓼、赤蓼、木蓼。紫、赤二蓼，叶小狭而浓；青、香二蓼，叶亦相似而俱薄；马、水二蓼，叶俱阔大，上有黑点；木蓼一名天蓼，蔓生，叶似柘叶。六蓼花皆红白，子皆大如胡麻，赤黑而尖扁。惟木蓼花黄白，子皮青滑。诸蓼并冬死，惟香蓼宿根。

　　本草易读卷四

　　扁竹百二十四

　　甘，苦，无毒。利小便而通淋涩，治霍乱而除黄胆。疗女子之阴蚀，杀小儿之蛔虫。

　　生东莱山谷，今处处有之。春生布地，蔓延道旁。苗似瞿麦，叶细绿如竹，赤茎，节间花出恶疮痂痒痛，捣敷，痂落即愈。（验方第一。）

　　心头急痛，醋煎通口服。（第二。）

　　热淋涩痛，常煎服之。（第三。）

　　热黄胆疾，取汁服之。（第四。）

　　本草易读卷四

　　蒺藜百二十五

　　酒蒸炒去刺。乌头为使。

　　辛，苦，微温，无毒。补肾益精，祛风明目。治诸风 疡，身体瘙痒之疾，疗诸结症积，喉痹乳闭之 。止遗尿泄精，并止溺血带下，解头痛咳逆，并解肺痿奔豚。平痈肿而消阴 ，医痔漏而杀蛔虫，却吐脓而平燥热，去胸满而治腰痛。有催生坠胎之能，擅长肉生肌之功。

　　有二种：一种杜蒺藜，即今道旁布地而生者，开小黄花，结芒刺。一种白蒺藜，出同州沙苑牧马处，子无刺，今补肾药多用之。而风家惟用刺蒺藜也。

　　一切积聚，蜜丸酒下。（验方第一。）

　　心痛吐水，末服。（第二。）

　　牙动痛，或因打动，五钱为末，浆水半盅，入少盐温漱，甚效，或以根烧灰贴牙，即固也。（第三。）

　　齿牙出血动摇，为末常掺。（第四。）

　　打动牙痛。同上。（第五。）

　　面上瘢痕，同山栀末醋合，夜敷旦洗。（第六。）

　　白癜风，每末下二钱。（第七。）

　　催生下胞，同贝母末服，以下为度。（第八。）

　　月经不通，同当归末，每三钱。（第九。）

　　大便风秘，同皂角末服。（第十。）

　　通身浮肿，煎汤日洗。（十一。）

　　腰脊引痛，蜜丸酒下。（十二。）

　　补肝散

　　蒺藜（捣末）

　　每服一钱。治三十年失明。（诸方第一。）

　　不老丹

　　每末服一钱。发白变黑，绝谷长生。（第二。）

　　本草易读卷四

　　谷精草百二十六

　　辛，温，无毒。治目翳目盲，兼治喉痹疮疥。除头风头痛，并除齿牙风痛。

　　此草收谷后，荒田中生之，江湖南北多有之。一科丛生，叶似嫩谷秧，抽细茎，高四五寸，茎头有小白花，点点如乱星。九月采花。

　　目中翳膜，同防风末服。（验方第一。）

　　痘后目翳，为末，猪肝蘸食。（第二。）

　　雀目，为末，竹刀开羊肺，入煮食之。（第三。）

　　小儿中暑，吐泻烦渴，烧，末服。（第四。）

　　本草易读卷四\谷精草百二十六

　　海金沙

　　甘，寒，无毒。治诸淋茎痛，解湿热肿满。

　　江浙、湖湘、川陕、黔中皆有之，生山林下。茎细如线，引于竹木上，高尺许。叶细如芫荽而甚薄，背面皆青，上多皱纹，皱处有沙子，状如蒲黄。不开花，细根坚强。以沙抛灯火灼者真也。

　　伤寒狂热，同山栀、牙硝、硼砂服之。（验方第一。）

　　小便不通，为末，生姜、甘草汤下。（第二。）

　　膏淋如油，同南滑，佐甘草末，麦冬汤下。（第三。）

　　血淋痛涩，新水下末。（第四。）

　　海金沙散

　　金沙（二钱） 白术（四两） 甘草（半两） 黑丑头末（一两）

　　每服一钱，倒流水下。治腹胀如鼓，喘不卧。（诸方第一。）

　　本草易读卷四

　　紫花地丁百二十七

　　俗云苦丁茶是也。

　　苦，辛，寒，无毒。治一切痈疽瘰 恶疮。

　　处处有之。二三月生，多布麦田中。叶似柳而微细，开紫花，结小角。

　　疔疮肿毒，取汁内服，杵烂外敷。（验方第一。）

　　瘰 疮疔、发背诸肿，同蒺藜末，油合敷。（第二。）

　　一切恶疮，以罐盛，烧烟熏之，出黄水尽，愈。（第三。）

　　稻芒粘咽，嚼咽之。（第四。）

