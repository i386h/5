<!-- { "loadSidebar": true } -->
　　黄胆内热，酒下末。（第五。）

　　痈疽恶疮，同苍耳叶捣，酒下。（第六。）

　　本草易读卷四

　　大黄百二十八

　　得酒良。黄芩为使，无所畏，忌冷水，恶干漆。陈久者佳，有锦纹者胜。

　　味苦，大寒，无毒。入足阳明胃、太阴脾、厥阴肝。泻热行瘀，决壅开塞。除阳亢之谵语，解实结之满痛。下阳明之结燥，除太阴之湿蒸。通经脉而破症结，消痈疽而排脓血。乃荡涤肠胃之峻剂，通利二便之灵丹。

　　生河西山谷及陇西，今蜀川、河东、陕西皆有之。以蜀川锦纹者为佳。其次秦陇来者，谓之土番大黄。正月生青叶，似蓖麻，大者如扇。根如芋，大者如碗，长一二尺，其细根如牛蒡。四月黄花，亦有青红似荞麦花者。茎青紫色，形如竹。二八月采。江淮出者为土大黄，二月开花结细实。

　　痈肿热痛，醋合末敷之。（验方第一。）

　　肿毒初起，同五倍子、黄柏合末，新水调敷。（第二。）

　　火丹赤肿遍身，磨水刷之。（第三。）

　　汤火伤，蜜合末敷。（第四。）

　　冻疮破烂，水合末敷。（第五。）

　　损伤内瘀胀痛，同当归服。（第六。）

　　鼻中生疮，同杏仁捣匀，猪脂合敷。（第七。）

　　口疮烂糜，同枯矾末搽之，吐涎。（第八。）

　　牙痛龈血，崩落口臭。同生地各切片，合贴之。（第九。）

　　胃火牙痛，为末，口含凉水，以纸捻蘸大黄末，随左右吹鼻立止。（第十。）

　　目暴赤痛，同四物汤服。又吹鼻方，乳者五分，没药五分，雄黄三分，火硝一钱，黄丹五分，研细末吹鼻。（十一。）

　　妇人阴肿痛，酒煎一两服。（十二。）

　　产后血块，醋熬膏，丸服。（十三。）

　　食已即吐，同甘草煎服，每一两。（十四。）

　　热利急痛，脉实，酒煎一两服之。（十五。）

　　赤白浊淋，每末六分，以鸡子破顶，入药搅匀，蒸熟食，三服已也。（十六。）

　　骨蒸积热黄瘦，大黄四分，童尿煎服。（十七。）

　　小儿诸热煨熟，同黄芩蜜丸服。（十八。）

　　久患积聚，二便不利，上抢心腹，胀满，同白芍丸服。（十九。）

　　腹中痞块，醋、蜜丸服。（二十。）

　　妇人室女经脉不通，大黄三钱，烧存性，有实热者生地三钱，为末，空心酒下。又大黄三钱，藿香少许，斑蝥五六个去头足，共为末，每服五六分。先热水漱口令净，即食枣三枚，将药温酒调服，再食枣三枚。忌惊扰，待腹痛二三阵，经即行，不痛再服。后服平胃散以平胃。此二方必脉人壮强者可用。（二十一。）

　　大承气汤

　　大黄 芒硝 浓朴 枳实治脐腹满痛，大便燥结，脉实。（诸方第一。）

　　小承气汤

　　大黄 浓朴 枳实治同。（第二。）

　　大陷胸汤

　　大黄 芒硝 甘遂水煎。治结胸，心下石硬，不按亦痛，或硬至少腹，脉沉紧，或潮热。（第三。）

　　大陷胸丸

　　大黄 芒硝 葶苈 杏仁丸弹大，每一丸。症同上，兼项强者。（第四。）

　　大黄黄连泻心汤

　　大黄 黄连以麻沸汤渍之，须臾绞去渣服。治心下痞，按之自濡。（第五。）

　　桂枝大黄汤

　　桂枝 白芍 炙草 姜 枣 大黄治腹满实痛。（第六。）

　　大黄硝石汤

　　大黄 硝石 黄柏 山栀水煎。治黄胆腹满，自汗，小水不利而赤。（第七。）

　　大黄附子汤

　　治胁下痛，发热，脉弦紧。（第八。）

　　抵当汤

　　大黄 桃仁 水蛭 虻虫为末煎。治少腹结满，小水自利，发热，脉沉有力。（第九。）

　　大黄 虫丸

　　大黄 甘草 杏仁 白芍 地黄 桃仁 干漆 虻虫 水蛭 虫黄芩蜜丸服。治腹满而瘦，目暗肌错。（第十。）

　　下瘀血汤

　　大黄 桃仁 虫蜜丸弹大，酒下。治产后腹痛在脐下者，亦治经水不利。（十一。）

　　大黄甘遂汤

　　大黄 甘遂 阿胶煎服。治产后少腹满，小便微难。（十二。）

　　大黄丹皮汤

　　大黄 芒硝 桃仁 丹皮治肠痈少腹肿痛，小便不调，自汗，发热，脉迟紧者。（十三。）

　　泻心汤

　　大黄 黄连 黄芩水煎。治吐衄血。（十四。）

　　备急丸

　　大黄 干姜 巴霜蜜丸豆大，每三丸。治猝痛，心腹如锥刺。（十五。）

　　金黄散

　　大黄 甘草（等分）

　　为末，酒熬成膏。治一切肿毒，痈疖初起。内服酒下，外敷贴之。（十六。）

　　生军散

　　为末醋合敷。治一切肿毒，痈疖初起。（十七。）

　　己椒苈黄丸

　　生军（一两） 葶苈（一两） 椒目（一两） 防己（一两）

　　蜜丸豆大，每三丸，日三服，不知稍增之。治腹满，口舌干燥，此水在肠间，外症不必有水

　　本草易读卷四

　　商陆百二十九

　　黑豆同蒸用。忌犬肉。入汤宜用白花者。

　　辛，甘，有毒。入足太阳经。疗水肿，除痈肿，解腹满，涂喉痹。通二肠而坠胎孕，除蛊毒而杀鬼物。

　　生咸阳川谷，今所在有之，多生人家园圃中。春生苗，高三四尺。青叶如牛舌而长。茎青赤，至柔脆。夏秋红紫花作朵。根如萝卜而长，有赤白二种，白者入药，赤者有毒。八九月采一切肿毒，入盐少许，捣敷之。（验方第一。）

　　石痈如石，不作脓，捣敷。（第二。）

　　疮伤水毒，捣炙，布包熨之，数易之。（第三。）

　　水气肿毒，水煎去渣，入米煮服，以利为度。（第四。）

　　癖如石，熬取汁，同杏仁泥煎如饴，每服枣许，下恶物为度。（第五。）

　　腹中有物如石，痛刺呼啼，炙热，昼夜熨之。（第六。）

　　白圣散

　　樟柳根（三两） 大戟（两半） 甘遂（一两）

　　每末服二钱，热汤下。治产后腹大坚满，喘不能卧。（诸方第一。）

　　本草易读卷四

　　大戟百三十

　　水煮去骨用。小豆为使，恶山药反甘草，畏菖蒲、芦苇、鼠屎。

　　苦，寒，有毒。入足太阳经。解诸水之腹满，下恶血之癖症，散颈腋之痈肿，洗香港脚之肿痛。利二便而通月水，消疹风而坠胎孕。

　　生常山，十二月采。今平泽中多有之。直茎高二三尺，中空，折之有白浆。叶长狭如柳叶而不圆，其梢叶密攒而上。以杭州紫大戟为上，江南土大戟次之，北方色白者能伤人，服之或至吐血，不可不知。

　　水肿喘急，同干姜末服，以利为度。（验方第一。）

　　水肿，同当归、陈皮各一两服，以利为度。（第二。）

　　水肿腹大如鼓，或一身浮肿。用枣二斤，与大戟六两同煮，食枣尽，愈矣。（第三。）

　　牙摇痛，咬之。（第四。）

　　百祥膏

　　大戟煮熟去骨，为末，丸粟大。每二十丸，赤芝麻汤下。治咳而吐绿水者。又治痘疮紫黑，便秘不寒者。（诸方第一。）

　　本草易读卷四

　　泽漆百三十一

　　小豆为使，恶山药。猫儿眼睛草也。

　　辛，苦，微寒，无毒。入足太阳经。消痰退热，止嗽杀虫。解大腹而消肿满，利二便而行水江湖原泽平陆多有之。苗一科分枝成丛，柔茎绿叶，叶圆而黄绿，颇似猫眼。茎头凡五叶中分，中抽小茎五枝，每枝头细花青绿色，复有小叶承之，齐整如一。枝茎有白汁黏人。或以此为大戟苗者，误也。

　　心下伏瘕，如杯不得食者。同大黄、葶苈，蜜丸服。（验方第一。） 十种水气，熬膏服，酒下。（第二。）

　　泽漆汤

　　泽漆（十） 半夏（十） 白前（三） 黄芩（二） 人参（二） 甘草（二） 紫菀（二） 桂枝（二） 生姜（三）

　　治咳而脉沉者。（诸方第一。）

　　本草易读卷五

　　甘遂百三十二

　　旧面包煨用。瓜蒂为使，恶远志，反甘草。

　　苦，寒，有毒。入足太阳经。除大腹之肿满，消面目之浮肿，解阴囊之肿坠，敷香港脚之肿核。留饮宿食之滞，症瘕积聚之坚，痰迷癫痫之疾，隔噎痞塞之 。虚人忌之。

　　生中山，二八月采根，今陕西、江东亦有之。苗似泽漆，茎短小而叶有汁，根皮赤肉白，作连珠，亦有色白者。

　　水肿腹满，同黑丑为末，水煎时呷。（验方第一。）

　　身面洪肿，为末，入猪肾内，煨食，日三。（第二。）

　　四肢肿痛，腿膝挛急。上方加木香。（第三。）

　　水肿喘急，二便秘。同大戟、芫花为末，枣肉丸服。（第四。）

　　二便不通，为末，面合敷脐及丹田，再艾灸三壮，内服甘草汤，以通为度。（第五。）

　　偏坠，同茴香末酒下。（第六。）

　　麻木疼痛，甘遂二两，蓖麻子四两，樟脑一两，杵贴之。内服甘草水。（第七。）

　　耳猝聋，甘遂半两，绵包纳入耳内，口嚼甘草。（第八。）

　　甘遂半夏汤

　　甘遂 半夏 白芍 甘草蜜水煎。治心下坚满有水，脉伏沉，自利反快者。（诸方第一。）

　　遂心丹

　　甘遂末（二钱）

　　以猪心血和之，入猪心内煨熟，取末，入辰砂一钱，分作四丸，每一丸，猪心汤下。大便恶物为效，不下再用。（第二。）

　　本草易读卷五

　　续随子百三十三

　　纸包去油取霜用。千金子。

　　辛，温，有毒。行水气而破血结，消症结而除肿满，化痰饮而祛冷气，利二便而下恶物。

　　疮癣疥瘤之疾，蛊虫鬼疰之 。

　　生蜀郡，今南中多有。苗如大戟，初生一茎，茎端生叶，叶中复出叶。花亦类大戟，自叶中抽干而生。实青有壳。人家园田中多种植。茎中亦有白汁，可结水银。

　　本草易读卷五

　　蓖麻子百三十四

　　外壳无刺，内实红色者良。

　　辛，甘，有毒。通诸关，开诸窍。贴偏风 斜，疗水气浮肿。捣烂塞鼻窒耳聋，烧烟熏喉痹舌胀。下胞衣而收子肠，敷瘰 而平恶疮。拔针刺之入肉，下骨木之哽咽。追脓拔毒最灵，喘咳嗽悉效。

　　在处有之。其茎有赤有白，中空。叶如瓠叶，每叶凡五尖。夏秋桠间出花穗，累累黄紫。

　　每枝结实数十，壳如巴豆壳，内有子大如豆，有斑点，状如牛蜱。其外壳有刺者，内实不红；外壳无刺者，内实发红。

　　手臂一块肿痛，捣敷之，一夜愈。（验方第一。）

　　偏头气痛，同乳香、食盐捣敷太阳穴。（第二。）

　　子肠不收，捣敷丹田，一夜而上。（第三。）

