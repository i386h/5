<!-- { "loadSidebar": true } -->
　　手足偏枯，取油同羊脂、麝香、穿山甲煎膏，日摩数次，月余瘥。内服搜风化痰养血剂。

　　（第四。）

　　口目斜，杵膏，左贴右，右贴左。（第五。）

　　风气头痛，同乳香杵饼，敷太阳穴。（第六。）

　　鼻窒不闻香臭，三百粒，大枣一个，杵膏塞之，日易，一月愈。（第七。）

　　舌上血出，取油捻纸，烧烟熏鼻。（第八。）

　　舌胀满口，同上熏口。（第九。）

　　喉痹口噤。同上。（第十。）

　　小便不通，取油捻纸，插入茎中即愈。（十一。）

　　催生下胞，以七粒杵，敷足心，下即速去。（十二。）

　　子宫脱出，捣敷头顶。（十三。）

　　下生胎，一月一粒，酒吞下。（十四。）

　　一切肿毒，痛甚。捣敷之。（十五。）

　　耳猝聋，百粒，大枣十五，乳汁丸。绵包塞之，日易，耳热为度。二十日瘥。（十六。）

　　面上雀斑，同密陀僧、硫黄为末，羊髓合匀，每夜敷之。（十七。）

　　发黄不黑，净仁，香油煎焦，去渣，三日后频刷之。（十八。）

　　汤火伤，同蛤粉杵膏，汤伤油调，火伤水调，敷之。（十九。）

　　针刺入肉，净仁一粒杵膏，以帛衬伤处敷之。（二十。）

　　疠风鼻塌，手指挛曲，节间痛甚，净仁一两，黄连一两，以小瓶入水，同浸三日。后取净仁一粒劈开水吞之。渐加至四、五粒，微利不妨。瓶中水尽更添之。两月后吃大蒜、猪肉也。若再发再服之，直候不发乃止。（二十一。）

　　喘痰嗽，经霜蓖麻叶、霜桑叶、米壳，蜜丸豆大。每五丸，白汤下。（二十二。）

　　香港脚风肿木痹，蓖麻叶蒸，捣裹之，日三易。（二十三。）

　　鼻血，以香油涂蓖麻叶，炙热熨囟上。（二十四。）

　　铁针入肉，蓖麻肉、锻石、红秫谷米饭，捣膏贴之即出。（二十五。）

　　项侧结核如卵，同山药膏敷之。（二十六。）

　　本草易读卷五

　　常山百三十五

　　酒浸蒸熟用。忌葱菜。

　　辛，苦，微寒，有毒。专截诸疟，最吐老痰。

　　生益州川谷及汉中。二八月采根。今汴西、湖南、淮、浙亦有之。而海州出者，叶似楸叶，八月有花红白色。又茎圆有节，高者三四尺。叶似茗而狭长，两两相当。二月生白花，青萼。五月结实青圆。

　　本草易读卷五\常山百三十五

　　蜀漆

　　常山苗也，八九月采之。

　　辛，苦，微温，有毒。治与常山略同。生用大剂则吐，熟用小剂则否，得大黄则泻。

　　温疟热多，常山、小麦、竹叶，水煎，五更服。（验方第一。）

　　牝疟寒多，蜀漆、云母、龙骨为末。发日平旦一服，发前一服。（第二。）

　　肾疟，四肢冷，腰脊痛，大便难，凄凄而寒，常山、香豉、竹叶、乌梅、葱白，水煎，发前分服。（第三。）

　　肺疟，胸多痰，心寒，寒甚乃热，热间时惊。常山三钱，甘草五分，秫米三十五粒，水煎，发前分服。（第四。）

　　肝疟，少腹满，喘息如死，或小便如脓，寒多热少，常山一两，醋浸一宿，瓦器焙干。

　　每二钱，水煎，五更服。（第五。）

　　妊娠疟疾，常山、石膏、乌梅、甘草，酒浸一宿，平旦温服。（第六。）

　　积年久疟，常山、黄连每一两，酒浸一宿，发日早服，发前再服。热当吐，冷当利。（第七。）

　　截诸疟汤，常山三两，水渍一宿，发前服，辄吐。（第八。）

　　截诸疟酒，常山一两，酒渍三日，平旦一服，发时一服。（第九。）

　　间日疟，常山、大黄、炙草，水煎，五更服，发时又服。（第十。）

　　久疟不止，常山、槟榔、丁香、乌梅，酒浸一宿，五更服之。（十一。）

　　胸中痰饮，常山、甘草，每一两，蜜水煎，辄吐，不吐再服。（十二。）

　　截疟常山丸

　　常山（二两）

　　鸡子百合丸豆大，煮熟晒干收之，每二十丸，竹叶汤下。五更一服，天明一服，发时一服。

　　截疟黄丹丸

　　常山（二两） 黄丹（半两） 乌梅（一两）

　　糯米汤丸豆大，每三十丸，凉酒下。隔夜一服，平旦一服，午后方食。（第二。）

　　不二饮

　　常山（二钱） 槟榔（要一雄一雌大者） 贝母（二钱） 知母（二钱）

　　酒（一盅）

　　十分酒煎至剩八分，不可过熬，过则不效，露一宿。临发日五更温服。勿令妇人煎药。

　　治一切新久疟疾，一剂截住，神效。（第三。）

　　本草易读卷五

　　藜芦百三十六

　　去头。糯米泔浸之，晒干。即山葱也。

　　辛，苦，微寒，有毒。吐风痫痰涎，疔疥癣恶疮。

　　生泰山之谷，二八月采。今所在山谷皆有。苗叶似车前，茎似葱白，有黑皮裹茎，似棕皮。

　　有花肉红色。此有二种：一种水藜芦，茎叶大同，只是生在近水，根须百余茎，不中药用。

　　今用者葱白藜芦，根须甚少。

　　中风不省，牙急，每末服五分。以吐痰为度，不吐再服。（验方第一。）

　　诸风有痰。同上。（第二。）

　　久疟痰多。同上。（第三。）

　　头上生虱，为末掺之。（第四。）

　　反花恶疮，为末，猪脂合敷。（第五。）

　　误吞水蛭，为末水下，取吐。（第六。）

　　本草易读卷五

　　附子百三十七

　　生用去皮脐入药。熟用水泡，全拆去皮脐，乘热切片炒之。地胆为使，恶蜈蚣，畏

　　防风、黑豆、甘草、人参、黄 、绿豆。生用发散，熟用峻补。切片色光黑而润软。今

　　时一种附子，片色暗黑而干焦，全失附子气味，用者慎之。

　　辛，甘，大温，无毒。入足太阴脾、少阴肾。通行十二经。暖肾燥脾，除湿逐冷。退手足之厥逆，舒踝膝之拘挛，回将绝之元阳，降逆上之浊阴。破症瘕积聚，兼治寒疝，疗癫痫麻痹，并息慢惊。呕哕膈噎之疾，沉寒痼冷之 ，泻痢清谷之厄，霍乱转筋之症。通筋脉而坠胎孕，敛疮口而塞耳聋。

　　本草易读卷五\附子百三十七

　　乌头

　　制同附子。初种为乌头，象乌之头也。附乌头而生者为附子，如子附母也。乌头如

　　芋魁，附子如芋子，盖一物也。别有草乌、白附，故以黑附、川乌别之。

　　辛，甘，大温，有毒。除诸风风痹风邪，半身不遂之风，祛诸寒寒湿寒冷，坚痞老积之寒。

　　功同附子，助阳之力稍缓，祛风之力则盛。乌头尖吐风痰，治癫痫取其锋锐，无他意也。

　　生犍为山谷及广汉。冬采为附子，春采为乌头。今绵州乃广汉故地。绵州所属彰明所产尤多。盖十一月播种，春月生苗。茎类野艾而泽，叶类地麻而浓。其花紫瓣黄蕤，长苞而圆。其初种之小者为乌头，附乌头旁生者为附子，又左右附而偶生者为乌喙，附而长生者为天雄，附而上出者为侧子。春末生子，故曰春采为乌头。冬月生子已成，故冬采为附子。盖附子乃乌头所生之子也。

　　腰脚冷痹痛，生川乌为末，醋合敷之。（验方第一。）

　　香港脚肿痛久者，生附子为末，姜汁合涂。（第二。）

　　年久头痛，川乌、南星末、葱汁合敷太阳穴。（第三。）

　　头风斧劈，川乌末烧烟熏碗中，茶泡服之。（第四。）

　　耳鸣不已，生乌头烧末，菖蒲等分，绵包塞之，日易之。（第五。）

　　耳猝聋醋炙附子，削尖插入耳中。（第六。）

　　手足冻裂，附子为末，合面敷之。（第七。）

　　附子汤

　　附子 茯苓 白术 人参 白芍治身体骨节俱痛，手足寒，脉沉微。（诸方第一。）

　　桂枝加附子汤

　　桂枝 白芍 炙草 姜 枣 附子治因发汗成漏，小便难，四肢急，屈伸不便，恶风。（第二。）

　　附子泻心汤

　　附子 大黄 黄连 黄芩附子煎，三黄用水渍之。治心下痞，恶寒汗出者。（第三。）

　　桂枝附子汤

　　桂枝 附子 甘草 生姜 大枣治骨节痛，小水不利，不渴者。（第四。）

　　仙桃丸

　　生乌头 五灵脂 威灵仙酒丸豆大，每酒下七丸，忌茶。治手足麻痹疼痛，或瘫痪疼痛，或腰膝痹痛。（第五。）

　　姜附汤

　　附子 干姜治中寒困昏，脐腹冷痛，霍乱转筋。（第六。）

　　乌头煎

　　乌头煎去渣，纳蜜再煎。治绕脐寒疝痛，手足冷，自汗脉紧。（第七。）

　　再造散

　　乌头 当归 台参 桂枝 川断 乌蛇 甘草 茅术 川芎 羌活 松节牛膝防风治瘫痪。（第八。）

　　小活络丹

　　（舒筋最宜。） 天麻 白附子 牛膝 木鳖子 羌活（各五钱。） 乌头（一钱）

　　地龙（焙） 乳香 没药（各一钱） 朱砂（一钱） 南星（五钱）

　　酒丸豆大。治两脚无力，小儿不能行，成痿症者。（第九。）

　　本草易读卷五

　　草乌头百三十八

　　黑豆同煮用。莽草、远志为使。反半夏、瓜蒌、贝母、白蔹、白芨恶藜芦、畏饴

　　糖、冷水、黑豆。

　　辛，苦，大热，大毒。搜诸风，除诸湿，开顽痰，疗顽疮，坠胎孕。以汁熬膏名射罔，敷箭射物，见血立死。

　　出江左山南等处。今处处有之。其根苗花实并与川乌相似，但此系野生，又无酿造之法，其根外黑内白，皱而枯燥为异尔。所附生亦有天雄、乌喙。

　　遍身生疮，阴囊、两脚尤甚，草乌一两，盐水浸一宿，炒末。猪腰子一具，煨熟，竹刀切捣，醋合丸绿豆大，每三十丸。（验方第一。）

　　积年麻痹，或历节走风疼，以草乌半斤为末，以袋盛豆腐半袋，入乌末在内，再将豆腐填满压干，入釜中煮一宿，其药即坚，取出晒干为末，每五分，姜葱汤下。（第二。）

　　本草易读卷五

　　白附子百三十九

　　炮用。

　　辛，甘，大温，有小毒。阳明经药也。除头面游风，瘢痕 悉疗，解阴下湿痒，疥癣风疮亦医。止心痛而散血痹，疗足弱而补肝虚，中风失音之疾，风痰眩晕之 。

　　生蜀郡。三月采。又曰此物久绝，后无真者。时珍曰：根如草乌之小者，干者皱纹有节。

　　又曰：其根苗悉与附子同。按今所用白附，类川乌而内心色白，未知此何物也，而除风亦有效验。

　　中风口斜，同僵蚕、全虫，酒下末。（验方第一。）

　　偏坠疝气，为末，津合敷脐，艾灸三五壮。（第二。）

　　慢惊风，同南星、黑附子为末，姜水下。（第三。）

　　玉真散

