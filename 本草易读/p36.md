<!-- { "loadSidebar": true } -->
　　白附子（十两） 羌活 防风 南星 白芷（各一两）

　　细末收贮。治跌打损伤，已破或伤口溃烂进风，口目斜歪，内服外敷。（诸方第一。）

　　本草易读卷五

　　南星百四十

　　去皮脐，汤泡用，或湿纸包糖火煨用。蜀漆为使，恶莽草辛，苦，大温，有毒。入肝、脾、肾三经。治中风麻痹，除风痫痰涎。消痈肿而散血，攻坚积而坠胎。疗金疮折伤之瘀，除口噤目斜之疾。得防风不麻，得牛胆不燥，得火炮不毒。牛胆合匀入胆中，悬风处干之，为胆星。

　　生汉中及冤句。二八月采根。今河北州郡亦有之。初生根如豆大，渐长似半夏而扁，年久者根圆及寸，大者如鸡卵，周匝生圆牙。四月生苗，高尺余。独茎上有叶如爪，一窠生七八茎，时出一茎作穗。

　　一切金疮折伤，同防风为散，外敷内服。（验方第一。）

　　破伤中风。同上。（第二。）

　　诸风口噤，同生姜、苏叶，入胆少许，煎服。（第三。）

　　口噤不开，一枚煨之，用纸斜包，剪小孔透气入口，关自开也。（第四。）

　　小儿惊风，佐辰砂末，荆芥下。（第五。）

　　风痫痰迷，姜汁为丸，参汤下。（第六。）

　　小儿痫后不言，为末，猪胆合服。（第七。）

　　口目斜，为末，姜汁合贴之。左贴右，右贴左。（第八。）

　　妇人风气攻目作痛，醋炙南星，为末酒下。（第九。）

　　风痰头痛，同荆芥叶，姜汁丸服。（第十。）

　　头晕目眩，吐逆，同半夏、天麻，倍白面水丸豆大，每三十丸，将丸煮熟用。（十一。）

　　中风中气初起，稍佐木香，姜水煎服。（十二。）

　　右臂疼痛，痰湿，同生姜、苍术丸服。（十三。）

　　气痰咳嗽，同半夏、陈皮，姜水丸之。脉寸盛者宜之。（十四。）

　　解颐脱臼，为末，姜汁合敷两颊，一夜而上。（十五。）

　　小儿解颅，为末，淡醋敷帛上，贴囟门，炙手熨之立效。（十六。）

　　小儿口疮，白屑如鹅口，为末，醋合敷足心，男左女右。（十七。）

　　走马疳蚀透骨穿腮。生南星当心剜空，入雄黄一块，面包烧之，候雄黄作汁，以盏子合定，出火毒，为末，入麝香少许，扫疮，数日愈。（十八。）

　　本草易读卷五

　　黄精百四十一

　　蒸过晒干用。

　　甘，平，无毒。补中气而安五脏，益脾胃而润心肺，填精髓而助筋骨，除风湿而下三虫。

　　南北皆有，以茅山、嵩山者良。苗高一二尺。叶如竹而短，两两相对。茎梗柔脆，颇似桃枝，本黄末赤。四月开青白花，状如小豆花。结子白如黍粒，亦有无子者。根如嫩生姜而黄。

　　二八月采根。亦可劈根稀种之，一年后极稠，子亦可种。以所来多伪，近世稀用矣。

　　本草易读卷五

　　半夏百四十二

　　汤泡数日，姜汁制用。射干为使，恶皂角，畏雄黄、生姜、干姜、秦皮、龟甲，反

　　乌头，忌羊血、海藻、饴糖。陈久者良。

　　辛，温，有毒。入足阳明胃，手阳明、太阴、少阴诸经。降胃止呕，驱痰除湿。解伤寒之寒热，消心胸之结满。咳逆头眩之疾，痈肿咽痛之 。胎前勿用。

　　在处有之，以齐州者为良。二月生苗一茎，茎端三叶，浅绿色，颇似竹叶。生江南者似芍药叶。根下相重，上大下小，皮黄肉白。八月采根。

　　小儿吐泻，同生姜、陈粟米煎服。（验方第一。）

　　小儿腹胀，酒丸粟大，每十丸，姜水下。或姜汁合末，敷脐上。（第二。）

　　霍乱腹胀，同肉桂末服。（第三。）

　　白浊梦遗，与猪苓同炒，去猪苓，入蛎粉丸服。（第四。）

　　八般头风，为末，入百草霜少许，作纸捻烧烟，就鼻内 之。口中含水，有涎，吐去再含。（第五。）

　　喉痹肿塞，生末 鼻，涎出效。（第六。）

　　木舌胀大，醋煎含漱。（第七。）

　　面上黑气，焙末，米醋合敷。忌片连，敷三日，皂角汤洗，面如玉也。（第八。）

　　子肠不收，生末吹鼻。（第九。）

　　小儿惊风不省。同上。（第十。）

　　猝死不寤。同上。（十一。）

　　五绝急死。同上。（十二。）

　　痈疽发背，鸡子清合末敷之。（十三。）

　　吹奶肿痛，煨末，姜酒下立瘥。又取末入鼻。（十四。）

　　打扑瘢痕，为末，水调敷之，一宿即没。（十五。）

　　远行足趼。同上。（十六。）

　　飞虫入耳，生末，香油合敷耳门外。（十七。）

　　蝎虿螫人，水合末敷。（十八。）

　　骨哽咽中，同白芷末服，取呕。（十九。）

　　心痛正在心下，按之益痛，半夏、瓜蒌、黄连、干姜、白芍、甘草，偏左右者，加柴胡；无火者，去黄连；寸脉弱，加参。（二十。）

　　眉棱骨痛，半夏、羌活、酒芩、白芷。（二十一。）

　　子悬逆上捧心，半夏、枳壳、瓜蒌、香附、拣砂、白芍、苏梗、陈皮、生姜。去半夏，加丹参、青皮尤良。（二十二。）

　　半夏泻心汤

　　半夏 人参 甘草 干姜 黄芩 黄连 大枣治心下痞满不痛。又治呕而肠鸣，心下痞。（诸方第一。）

　　大半夏汤

　　半夏 人参 蜜取流水扬之二百四十遍。治反胃。（第二。）

　　姜半汤

　　半夏 生姜末服。治干呕吐涎。（第三。）

　　小半夏汤

　　半夏 生姜治呕而不渴。（第四。）

　　越婢加半夏汤

　　麻黄 石膏 甘草 生姜 大枣 半夏治肺胀喘咳上气，目如脱，脉浮大。（第五。）

　　半夏汤、散

　　半夏 甘草 桂枝汤散俱可。治少阴咽痛。（第六。）

　　半夏麻黄丸

　　半夏 麻黄 蜜治心下悸者。（第七。）

　　本草易读卷五

　　射干百四十三

　　米泔浸。乌扇。

　　味苦，微寒，有小毒。治咳逆上气，疗咽喉痹痛。祛瘀血而通经，破症结而消痰。涂痈肿而解疟母，降实火而利大肠。

　　在处有之。人家种之。今人所种，多是紫花者，呼为紫蝴蝶。叶如乌婴，故又名乌扇。

　　叶中抽茎，茎上分枝开花。秋月结实作房，中子黑色。三月采根。

　　咽肿痛，同豆根末，吹之如神。（验方第一。）

　　咽闭塞肿痛，同猪脂油合煎令焦，去渣，每服少许。（第二。）

　　咽闭不通，含之咽汁。（第三。）

　　二便不通，诸药不效者，水煎服。（第四。）

　　水肿腹大，动摇有水声，捣汁服。（第五。）

　　射干麻黄汤

　　射干 麻黄 紫菀 冬花 五味子 细辛 半夏 姜 枣治咳而上气，喉中有水鸡声。（诸方第一。）

　　本草易读卷五

　　玉簪百四十四

　　甘，寒，有小毒。

　　处处有之，人家栽为花草。二月生苗成丛，柔茎如白菘。叶大如掌，圆而有尖，叶上纹如车前叶。六七月抽茎，茎上有细叶，中有花朵，白色，下小末大，中吐黄蕊，颇香，不结子。

　　乳痈初起，取根擂酒服，以渣敷之。（验方第一。）

　　断产，同凤仙子、紫薇花、辰砂等分，蜜丸。每经见后服之，不可着牙。（第二。）

　　解斑蝥毒，以根擂水服之。（第三。）

　　刮骨取牙，用干根一钱，白砒三分，白 七分，硼砂二分，灵仙三分，乌头半分，为末，以少许点

　　本草易读卷五

　　凤仙子花百四十五

　　子炒用。甲指桃花。

　　苦，平，有小毒。透骨软坚，损齿通窍，催生落胎，攻积除噎。根苗主治略同。涂打扑肿痛齿牙欲去，为末，入砒少许，点疼根取之。（验方第一。）

　　咽中骨哽欲死者，研水，以竹筒灌入，其骨即软，勿着牙。又以末吹之。（第二。）

　　噎食不下，酒浸三宿，为末，酒丸绿豆大，每八丸酒下。（第三。）

　　催生，为末，水下二钱，勿近牙。再以蓖麻子敷足心。（第四。）

　　小儿痞积，凤仙子、水红花子、大黄、芒硝，为细末，白鸽一个，去毛、肠，剖腹，勿犯水，以布拭净，将药末入内，用绵扎定，沙锅煮干，将鸽焙黄。早晨食之，日西时疾软，三日便血而愈。（第五。）

　　打扑肿痛，取根叶捣敷。（第六。）

　　骨哽咽中，用根捣烂含咽后，以水漱之。（第七。）

　　误吞铜铁。同上。（第八。）

　　洗足令软，皮硝、凤仙子、石榴皮各五钱，茵陈四钱，煎水洗，不可用手洗，妇女洗之易裹。

　　又方凤仙花连根捣烂，煎洗亦佳。（第九。）

　　本草易读卷五

　　芫花百四十六

　　醋炒用。决明为使，反甘草。

　　辛，苦，有毒。入足太阳经。泄水破气，逐饮涤痰。疗咳嗽而除上气，平痈疮而消腹满。

　　荛花治同。

　　芫花生淮源川谷。春采花，秋采根。今在处有之。宿根旧枝茎紫，根白似榆根。苗叶似柳。

　　二月开紫花作穗，又似藤花而细。今绛州出者花黄，谓之黄芫花。或日黄色者即荛花，或曰生时色黄，干则白耳。

　　赘瘤焦法：甘草熬膏，笔妆瘤之四围，上数次。次用芫花、大戟、甘遂为末，醋合。另以笔妆其中，勿近甘草。次日缩小，又以甘草膏妆小晕三次如前，仍上此药，自然焦缩。（验方第一。）

　　便毒初起，用根捣出水煎服，以渣敷之，得下则消。（第二。）

　　瘰 初起，壮人，用芫根擂水服，大吐利则平。（第三。）

　　一点痛甚，背腿间，根末合醋敷，帛束之。（第四。）

　　鬼胎症瘕，经不通。以根炒末，桃仁汤下，下恶物为度。（第五。）

　　酒疸尿黄，同椒目烧末，每水下半钱。（第六。）

　　本草易读卷五

　　茵芋百四十七

　　用茎叶。

　　辛，苦，微温，有毒。治一切风湿，拘挛痹痛。疗诸般风冷，筋骨怯弱。

　　生泰山之谷。三月采叶。今雍、华、绛、杭诸州亦有之。苗高三四尺，茎赤，叶似石榴而短浓。四月开细白花，五月结实。

　　本草易读卷五

　　萆百四十八

　　薏仁为使，畏葵根、大黄、柴胡、前胡。

　　甘，苦，无毒。入足阳明、厥阴经。除腰脊之痛强，散骨节之风湿，疗痔 之坏疮，起腰脚之瘫痪。溺数茎疼之疾，白浊阴痿之 ；益精明目最良，中风失音亦效。

　　时珍曰：萆 蔓生，叶似菝 而大，其根长硬，大者如商陆而坚。今人皆以土茯苓为萆则腰脚痹软，佐杜仲末，每酒下二钱，忌牛肉。（验方第一。）

　　小便数，酒丸豆大，每酒下七

　　萆 厘清饮

　　萆 菖蒲 益智 乌药（等分）

