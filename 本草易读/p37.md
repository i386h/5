<!-- { "loadSidebar": true } -->
　　水煎。治白浊频数。（诸方第一。）

　　本草易读卷五\萆百四十八

　　菝

　　生山野中，茎似蔓而坚强，植生有刺。其叶团大，状如马蹄，光泽似柿叶。秋开黄花，结红子。其根甚硬，有硬须如刺。主治同萆 。

　　本草易读卷五

　　土茯苓百四十九

　　忌茶叶。

　　甘，淡，无毒。健脾理胃，祛风除湿。强筋骨而利关节，舒拘挛而止泄泻。解腻粉银朱之毒，平恶疮痈肿之邪。

　　生海畔山谷，楚蜀亦有之。蔓生，茎细有点，其叶不对，状类大竹叶而质浓滑，如瑞香叶而长五六寸。其根状如菝 而圆，其大若鸡鸭子，连缀而生，远者离尺许，近或数寸，其肉软，可生啖。有赤白二种，入药用白者良。

　　本草易读卷五

　　白蔹百五十

　　代赭石为使，反乌头。

　　甘，苦，辛，平，无毒。除热散结，止痛生肌。解痈疽疮肿，疗金疮折伤。治小儿惊痫，平女子阴肿。肠风痔漏之疾，面疮瘰 之 。

　　生衡山山谷。二八月采根。江淮、荆、襄、怀、孟、商、齐诸处皆有之。二月生苗，多在林中生蔓，赤茎，叶如小桑。五月开花，七月结实。根如鸡鸭卵而长，三五枚同一窠，皮黑肉白。一种赤蔹，花实功用皆同，但表里俱赤耳。

　　本草易读卷五

　　山豆根百五十一

　　苦，寒，无毒。泻热解毒，消肿止痛。治咽喉风痈，疗心腹胀痛。诸疮皆医，五痔并疗。

　　解人马之急黄，平蛇犬之暴伤。

　　生剑南及宜州、果州，广西忠州、万州诸处。苗蔓如豆，叶青，经冬不凋，八月采根。

　　赤白热痢，蜜丸服。（验方第一。）

　　喉风急痛，牙闭，同白药子煎含咽。（第二。）

　　五般急黄水下末。（第三。）

　　本草易读卷五

　　威灵仙百五十二

　　忌茶。

　　辛，咸，甘，平，无毒。入太阳经，通十二经络。祛风行气，宣通五脏。除腰膝之冷痛，却脏腑之滞积。破症瘕而退 癖，解宿脓而去恶水。黄胆浮肿之邪，皮肤大肠之风。

　　生商州上洛山及华山。今陕西、河东、河北、汴东、江湖皆有之。初生作蔓，状如钗股。

　　七月生花六出，浅紫或碧白色。作穗似蒲苔子，亦有似菊花头者。其根丛须数百条，初时黄黑色，干则深黑。此别有数种，根须一样，但色或黄或白，皆不可用。

　　腰脚诸痛，或末或丸酒下。（验方第一。）

　　腰脚膝沉重。同上，以利恶物为度。（第二。）

　　破伤风，半两，独头蒜一个，香油一钱，同捣烂，酒下汗出愈。（第三。）

　　手足麻痹痛，或瘫或打扑痛甚，同乌头、灵脂醋丸服。（第四。）

　　噎塞隔气，醋、蜜煎服，吐痰为度。（第五。）

　　停痰喘咳而呕，同半夏末、皂角，水丸姜下。（第六。）

　　大肠冷积，蜜丸姜水下。（第七。）

　　痔疮肿痛，水煎熏洗。（第八。）

　　诸骨哽咽，一两，砂仁一两，沙糖一两，水煎服。（第九。）

　　熏疥神方，威灵仙、白芥子、雄黄、山栀为末，卷纸烧熏之。（第十。）

　　本草易读卷五

　　防己百五十三

　　去皮，酒洗用。恶细辛，畏萆 、女菀、卤碱，伏消石。治风宜木防己，治水宜汉

　　防己。

　　辛，苦而寒，无毒。足太阴、太阳经药。通行十二经。解脏腑之水气，泄经络之湿邪。

　　除脚气之肿痛，退下焦之湿热。手足挛急之疾，关节肿痛之 。乃驱风逐水之要剂，为除湿解热之灵丹。

　　出汉中川谷及黔中。二八月采根。其茎如葛蔓延，其根外白内黄，如桔梗内有黑纹。但汉中出者，破之文作车辐解，黄实而香，茎梗甚嫩，苗叶小类牵牛。折其茎一头吹之，气从中贯如木通。他处者青白虚软，又有腥气，皮皱，上有丁足子，名木防己。或以木防己不任用，而张仲景、孙思邈皆用之，是木防己亦可甚弃也。

　　肺痿喘嗽，汉防己末，水煎细呷。（验方第一。）

　　肺痿咯血，汉防己。葶苈为末，糯米汤下。（第二。）

　　霍乱吐利，防己、白芷末，新水下。（第三。）

　　目睛猝痛，酒浸为末，酒下。（第四。）

　　解雄黄毒，水煎服。（第五。）

　　小便淋涩，木防己、防风、葵子，水煎服。（第六。）

　　木防己汤

　　防己 石膏 人参 桂枝治膈间支饮，喘满心下痞，面赤黎黑，脉沉紧者。（诸方第一。）

　　防己茯苓汤

　　防己 黄 桂枝 茯苓 甘草水煎服。治皮水 肿，按之没指。（第二。）

　　防己黄 汤

　　防己 黄 白术 炙草 姜 枣治风水皮肿，汗出脉浮。又治风湿相搏，关节沉痛，微肿恶风。（第三。）

　　本草易读卷五

　　木通百五十四

　　古名通草。古方所用，即今之木通；而俗间所谓甘，淡，无毒。入心、肝、膀胱诸经。利水通淋，止渴退热，安心除烦，通经下乳。耳聋鼻塞之滞，喉痹咽肿之疾。通草治同。

　　生石城山谷及阳城。正二月采干。泽、潞、汉中、江淮、湖南亦有之。藤生，蔓大如指，其茎干大者径三寸。一枝五叶，颇类石苇，又似芍药，三叶相对。夏秋紫花，亦有白花者。结实如木瓜，食之甘美。

　　导赤散

　　木通 生地 炙草 竹叶治心热尿赤。（诸方第一。）

　　本草易读卷五

　　钩藤百五十五

　　甘，苦，微寒，无毒。手足厥阴药也。除心热，平肝风。治大人头旋目眩，疗小儿惊痫寒热。发斑疹而止内钓，除客忤而息胎风。

　　出建平、秦中兴元等处。三月采。两湖两江山中皆有之。状如葡萄藤而有钩，紫色。古方多用皮，后者多用钩，取其力锐耳。

　　小儿惊热，同滑石、炙草末服。（验方第一。）

　　猝得痫疾，同炙草煎服，日五夜三。（第二。）

　　斑疹不快，同紫草末酒下。（第三。）

　　本草易读卷五

　　金银花百五十六

　　忍冬。俗名净花，叶名毛花。

　　辛，甘，微苦，无毒。退热解毒，养血止渴，疗风除湿，补虚祛胀。治热毒血痢肠癖，疗肿毒痈疽疥癣。

　　在处有之。附树延蔓，茎微紫色，对节生叶。叶似薜荔而青，有涩毛。三四月花开长寸许，一蒂两花二瓣，一大一小，俱色白，经二三日则色黄。新旧相参，黄白相映，故呼金银花。

　　四月采花，藤叶不拘时采。

　　一切肿毒，初起发热，已溃未溃，连茎叶煎服，以渣敷之。（验方第一。）

　　疔疮便毒。同上。（第二。）

　　喉痹乳蛾。同上。（第三。）

　　敷肿拔毒，同大黄焙末，酒水合敷四周。茎叶亦可。（第四。）

　　痈疽，内托一切，已成未成，同黄 、当归、甘草末服，以渣敷之。叶亦可。（第五。）

　　恶疮不愈，一两，雄黄五分，瓦器煎之，纸封七重，穿一孔熏疮，大出黄水，再用生肌药取效。（第六。）

　　轻粉毒痈。同上。（第七。）

　　疮久成漏，浸酒常服。（第八。）

　　热毒血痢，浓煎服。（第九。）

　　鬼打身青，水煎服。（第十。）

　　香港脚疼痛，或煎或末常服。（十一。）

　　忍冬膏

　　净花（四两） 磁石（三钱） 香油（一斤） 熬枯去渣，入黄丹八两，熬至滴水成珠，摊用。治诸般肿痛，金刀伤恶疮。（诸方第一。）

　　忍冬酒

　　净花（五两） 甘草（一两）

　　水煎成，再入酒稍煎，分服。治痈疽发背，一切恶疮初起。（第二。）

　　活命饮

　　穿山甲（一钱五分） 皂刺（五分） 甘草（一钱） 净花（三钱） 赤芍（一钱） 乳香（一钱） 没药（一钱） 花粉（二钱） 防风（一钱） 贝母（一钱五分） 白芷（一钱五分）

　　陈皮（二钱）

　　一切痈疽初起，未成即消，已成即溃。（第三。）

　　又：当归（五钱） 生 （五钱） 净花（五钱） 甘草（三钱）

　　治同上第三。尤宜于妇人。（第四。）

　　本草易读卷五

　　菟丝子百五十七

　　酒浸蒸晒数次，杵粉用。山药为使。

　　辛，甘，无毒。入足三阴经。强阴益精祛风明目。除腰膝之冷痛，息便溺之淋沥。助筋脉而益气力，解燥渴而止白浊。

　　消渴不已，任意煎饮，以止为度。（验方第一。）

　　小便淋沥。同上。（第二。）

　　益肾添精，同熟地酒丸服。（第三。）

　　白浊遗精，同茯苓、莲肉丸服。（第四。）

　　赤浊，口干烦热，同麦冬蜜丸。（第五。）

　　腰膝疼，同牛膝酒丸服。（第六。）

　　肝伤目暗，酒浸为末，鸡子白丸服。（第七。）

　　身面猝肿，洪大，酒浸常服。（第八。）

　　横生，酒下末。（第九。）

　　谷道赤痛，熬黑为末，鸡子白合敷。（第十。）

　　痔如虫咬。同上。（十一。）

　　本草易读卷五

　　五味子百五十八

　　生用止嗽，熟用入补。苁蓉为使，恶葳蕤，胜乌头。

　　味酸，微苦，微咸，无毒。入手太阴肺经。敛肺滋肾，益气生津；补虚明目，强阴涩精。

　　定喘嗽而止呕泻，除烦渴而消水肿。嗽初起脉数有火者勿用。

　　出齐山、代郡、辽东等处，河东、陕西、越杭亦有之。苗引赤蔓于高木，叶尖圆似杏叶。

　　三四月开黄白花，类莲花。七月成实，丛生茎端。今有二种，有南北之分，南产者色红，北产者色黑，用滋补必用北产者良。亦可取根种之，当年就旺；若二月种子，次年乃旺。

　　赤游风丹，渐渐肿大，为末服之。（验方第一。）

　　烂弦风眼，同荆子煎汤洗。（第二。）

　　女人阴冷，五味子四两为末，口中玉泉合丸，纳阴中。（第三。）

　　五更肾泻，五味子二两，吴茱萸半两，炒末，每旦陈米汤下。（第四。）

　　白浊，胁脊穿痛，醋丸服。（第五。）

　　遗精，为末，蜜煎膏服。（第六。）

　　阳事不起，每酒下一钱，用一斤。忌猪、鱼、蒜、醋。（第七。）

　　痰嗽且喘，同白矾末，每三钱，以猪肺尖熟蘸食之。（第八。）

　　久咳不止，佐甘草、五倍子、风化硝，末，干含咽。（第九。）

　　久咳肺胀，同粟壳蜜丸弹子大，每煎服一丸。（第十。）

　　酒蒸用。

　　甘，酸，微温，无毒。益肾脏而固精，补肝虚而明目，起阴痿而缩小便，润肌肤而乌须发。

　　处处有之。四五月红熟，状如覆盆。味酸甘，大如樱桃，软红可爱。又曰，色黑乌耳。

　　红者乃 田 也，不入药。

