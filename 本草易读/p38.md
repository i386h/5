<!-- { "loadSidebar": true } -->
　　男阳不起，酒浸焙末酒下。（验方第一。）

　　令女人多孕。同上。（第二。）

　　本草易读卷五

　　使君子百六十

　　甘，温，无毒。治小儿百病，五疳悉疗；解小便白浊，泻痢亦医。最杀诸虫，兼益脾胃。

　　原出海南、交趾。今闽之邵武，蜀之眉州，少栽莳之。其藤如葛，绕树而上。叶青如五加叶。五月花开，一簇一二十葩，红色轻盈如海棠。其实长寸许，五瓣合成有棱。

　　腹有虫病，每月上旬，清晨空腹食使君子仁数枚，或以壳煎汤送下，或七生七煨。（验方第一。）

　　小儿痞块，腹大肌瘦，同木鳖子丸三豆大。鸡子一个，孔破入内，蒸熟食之。（第二。）

　　虫牙痛，煎漱之。（第三。）

　　本草易读卷五

　　木鳖子百六十一

　　去油用。

　　味苦，微寒，有小毒。疗疮痈痔瘤瘰 ，治疳积痞块泻痢。

　　生朗州及南中。七八月采实。今湖、广、杭、越、全、岳诸州亦有之。藤生。叶有五桠，状如山药，青色面光。四月生黄花。六月结实如栝蒌而大，生青，熟红黄色。每一实有核三四十枚，其状扁而如鳖。

　　本草易读卷五

　　马钱子百六十二

　　番木鳖子。

　　苦，寒，无毒。疗咽喉痛痹，消痞块坚硬。

　　生回回国，今西土邛州诸处亦有之。蔓生，夏开花。七八月结实如栝蒌，生青熟赤，亦如木鳖，而核小色白。彼人言能治一百二十种病，每症各有汤引。或云以豆腐制过，用之良。

　　病欲去胎，杵膏纳阴中。（验方第一。）

　　本草易读卷五

　　马兜铃百六十三

　　去革膜，取仁焙用。肺虚寒者勿用。

　　苦，寒，无毒。手太阴肺药也。清肺热而降气，止痰咳而定喘。血痔 疮之疾，水肿心痛之生平泽丛林中，七八月采实。关中、河东、河北、江、淮、夔、浙皆有之。作蔓绕树而生。

　　叶如山蓣叶，而浓大背白。六月黄紫花，颇类枸杞。七月结实如大枣似铃，作四五瓣。

　　水肿腹大，喘急，水煎服。（验方第一。）

　　喘急，同炙草煎服。（第二。）

　　一切心痛，灯上烧末，酒下立止。（第三。）

　　痔 肿痛，瓶中烧烟熏之。（第四。）

　　本草易读卷五

　　牵牛子百六十四

　　研取头末用。得青木香、干姜良。或半生半炒。黑丑、白丑。

　　苦，寒，有小毒。专消水肿，最利二便。解一切气壅，逐诸般痰饮。消肿满而攻癖，落胎孕处处有之。蔓生，叶似扁豆而三尖，有黑白二种。

　　一切积气，宿食不化，头末四两，取莱菔剜孔，入药蒸熟，加白蔻末一钱，丸梧子大。

　　每服二十丸。（验方第一。）

　　大便不通，半生半熟为末，姜汤下。（第二。）

　　水肿猝胀，黑白各头末二钱，白面合饼烧食。因虚者不用。（第三。）

　　水肿尿涩，取头末，每五分，同上。（第四。）

　　小儿肿，头末丸服。二便不通者。（第五。）

　　面上雀斑，为末，鸡子白合敷，旦洗去。（第六。）

　　小儿夜啼，为末敷脐。（第七。）

　　小便血淋，为末，姜水下二钱。（第八。）

　　不拘气水腹鼓。同上第三。因虚者不用。（第九。）

　　夺命散

　　黑、白（各炒末） 大黄 槟榔（等分）

　　每蜜水下五分。治小儿马脾风、急惊，肺胀喘满，胸高气急，胁缩鼻胀，闷乱咳嗽，烦渴痰一。）

　　舟车丸

　　黑丑（四两） 生军（二两） 甘遂（一两 面包煨用） 橘红（一两）

　　大戟（一两，面花（一两） 青皮（一两） 木香（五钱） 槟榔（一钱） 轻粉（一钱）

　　丸豆大，每三钱，以大便利三次为度，不知加之，诸水肿形脉俱实者。（第二。）

　　本草易读卷五

　　凌霄花百六十五

　　畏碱卤。紫薇。

　　味咸，甘，寒，无毒。入厥阴肝。破血祛瘀，通秘落胎，甚止崩带，最攻症瘕。

　　生西海川谷及山阳，今处处有之。蔓生数尺，得木而上，即高数丈，年久者藤大如杯。

　　一枝数叶，叶尖有齿。自夏至秋开花，一枝十余朵，大如牵牛，而头开五瓣，赭黄色，有细点。

　　八月结荚如豆荚。

　　粪后下血，浸酒服。（验方第一。）

　　血崩，为末酒下，后服四物汤。（第二。）

　　消渴，水煎一两服。（第三。）

　　通身风痒，为末酒下。（第四。）

　　大麻风，同地龙、僵蚕、全蝎，炒末酒下。（第五。）

　　酒 鼻，同山栀末服。（第六。）

　　经脉不行，酒下末。（第七。）

　　本草易读卷五

　　蔷薇根百六十六

　　味苦，涩，冷，无毒。入手足阳明经。除风湿诸热，解赤白诸痢。息痈疽疥癣之毒，平金疮打扑之肿。杀疳虫而治肚痛，通血结而治牙痛。遗尿消渴之疾，头疮白秃之 。子名营实，治同。

　　生零陵及蜀郡。八九月采根。今在处有之。丛生似蔓，而茎硬多刺。小叶尖薄有细齿。

　　四五月开花，有红白诸色。

　　消渴尿多，水煎服。（验方第一。）

　　小便失禁。同上。（第二。）

　　尿床，酒煎服。（第三。）

　　小儿疳痢，煎服，以愈为度。（第四。）

　　口舌糜烂，水煎常漱。（第五。）

　　金疮肿痛，烧末白汤下。（第六。）

　　骨哽不出，为末水下。（第七。）

　　下疳疮，同叶焙末敷之。（第八。）

　　本草易读卷五

　　月季花百六十七

　　甘，温，无毒。活血消肿敷毒。

　　瘰 未破，用花二钱，沉香五钱，芫花炒三钱，入大鲫鱼腹中，以鱼肠封固，酒水煮熟食之。（验方第一。）

　　本草易读卷五

　　栝蒌子百六十八

　　古方用实，今惟取仁炒用。

　　甘，寒，无毒。入手太阴肺。下气定喘，止嗽消痰。泻火润肺，滑肠止血。平乳痈而通乳汁，疗胸痹而涤胸郁。解赤白热痢，通二便秘涩。泻者忌用。

　　所在有之。蔓生，叶如甜瓜而小薄。七月开花浅黄色。结实在花下如拳，秋月采实。

　　痰嗽不止，蒌仁一两为末，文蛤七分，姜汁澄浓丸弹大，含化之。（验方第一。）

　　干咳无痰，蒌实一枚，绞汁入蜜，加白矾一钱，熬膏常含咽之。（第二。）

　　咳而有痰，蒌实十个，白矾二两，同捣为饼，阴干为末，丸豆大，每五十丸。（第三。）

　　热咳不止，浓茶一盅，蜜一盅，蒌实去皮，将瓤入茶蜜中，去子，蒸熟常食之。（第四。）

　　痰咳胸满有热，心下塞者。用子同半夏丸服。姜下。（第五。）

　　肺痿嗽血，蒌实一个，乌梅肉十个，杏仁二十个，焙末，每用一撮，猪肺一片，掺末入内，炙熟食之。（第六。）

　　酒痰咳嗽，同青黛、姜汁丸，每含化之。（第七。）

　　饮酒发热，方同上。（第八。）

　　酒痞，胁胀时呕，同神曲末，每葱水下二钱。（第九。）

　　小儿痰喘咳，内热，蒌仁为末，白面合饼，炙黄为末，每汤下一钱，日三。蒸饼食亦可。

　　（第十。）

　　妇人犯热痰咳，经不调，蒌仁、青黛、香附为末，蜜合含化。（十一。）

　　痰咳胸满，气塞，蒌仁炒，丸豆大，每三十。（十二。）

　　小儿黄胆，蒌实为末水下，下黄水为度。（十三。）

　　酒疸。同上。（十四。）

　　吐血不止，蒌实泥固煨之，每末服三钱。（十五。）

　　下鲜血，蒌实烧末，同赤小豆末，每酒下一钱。（十六。）

　　面黑令白，蒌净瓤三两，杏仁一两，猪胰一具，杵如膏，每夜涂之。（十七。）

　　下胞衣，用仁为末，酒与童尿煎。（十八。）

　　乳痈初发蒌实大者一个，酒煎取汁。（十九。）

　　诸痈发背初起。同上。（二十。）

　　便毒初起，蒌实、黄连水煎服。（二十一。）

　　栝蒌薤白白酒汤

　　蒌实（一枚） 薤白（三两） 白酒（一斤。）

　　治胸痹气短，喘息咳唾，胸背痛，寸口脉沉而迟，关上小紧数者。（诸方第一。）

　　栝蒌半夏汤

　　前方加半夏半斤。

　　治胸痹不得卧，心痛彻背。（第二。）

　　小陷胸汤

　　蒌实（一枚） 半夏（半斤） 黄连（一两。）

　　治小结胸，疼痛只在心下，寸关浮滑。心不热者去黄连。（第三。）

　　本草易读卷五

　　天花粉百六十九

　　取粉用。枸杞为使。恶干姜，畏牛膝、干漆，反乌头。即栝蒌根也。秋月掘者有粉

　　，夏月掘者有筋无粉，不堪用。

　　甘，酸，微苦，寒，无毒。解消渴，除烦热，疗黄胆，治毒痈。排脓生肌，扑损血瘀。

　　发黄烦渴，蜜煎服之。（验方第一。）

　　一切烦渴水煎服。（第二。）

　　小儿发黄，同蜜服之。（第三。）

　　小儿壮热头痛，乳汁合末服。（第四。）

　　小儿囊肿，佐炙草水煎服。（第五。）

　　耳猝烘烘，削尖，以猪油煎三沸塞之。（第六。）

　　耳聋未久，用三十斤煮汁，如常酿酒服之。（第七。）

　　乳汁不下，酒水煎。（第八。）

　　痈肿初起，同赤小豆末醋合敷。（第九。）

　　折伤肿痛，热捣敷之。（第十。）

　　箭镞不出，捣敷日三易。（十一。）

　　针入肉中，方同上。（十二。）

　　痘后目障，同蝉蜕焙末，将羊肝批开，入药末，米泔煮熟食之。（十三。）

　　本草易读卷五

　　土瓜根百七十

　　即王瓜。月令：四月王瓜生。即此也。

　　味苦，微寒，无毒。入厥阴肝。通经瘀而破症结，利二便而消痈肿。

　　生鲁地平泽田野，及人家垣墙间。三月采根。三月生苗，其蔓多须，嫩时可茹。其叶圆如马蹄而有尖，面青背淡色而不光。六七月开五出小黄花成簇。结子，熟时有红黄二色。根如栝蒌根之小者，澄粉甚白。须深掘二三尺乃得正根。

　　本草易读卷五

　　葛根百七十一

　　辛，甘，无毒。入足阳明经。解肌退热升阳散火，止呕除泻，生津解渴。降冲逆而定喘，解酒毒而散郁。除眼眶项背之强痛，退胸膈心下之邪热。血痢温疟之疾，肠风疹痘之 。

　　在处有之。其根外紫内白，蔓生。其叶有三尖，面青背淡。其花成穗红紫色。其荚如小黄豆金疮中风，痉强欲死，水煎四两服。仍合竹沥服。（验方第一。）

　　服药过剂，水煎服。（第二。）

　　中服药毒，方同上。（第三。）

　　酒醉不醒。同上。（第四。）

