<!-- { "loadSidebar": true } -->
　　小儿吐血，水煎服。（第五。）

　　衄血。同上。（第六。）

　　热毒下血，与藕节合服。（第七。）

　　干呕不已，水煎服。（第八。）

　　伤寒头痛，发热脉洪，水煎汗之。（第九。）

　　疖子初起，葛蔓烧末，水合敷。（第十。）

　　消酒，葛花煎服，饮酒不醉。（十一。）

　　目眶痛，葛根煎服。（十二。）

　　葛根汤

　　桂枝 白芍 炙草 姜 枣 葛根 麻黄治项背强几几，无汗恶风。又治下痢兼太阳表症者。又治刚痉口噤，气冲项强，溺少无汗。

　　（诸方第一。）

　　桂枝加葛根汤

　　桂枝 白芍 炙草 姜 枣 葛根治项背强几几，有汗恶风。（第二。）

　　葛连芩甘汤

　　葛根 黄连 黄芩 甘草治下后下利脉促，喘而汗出者。（第三。）

　　本草易读卷五

　　天冬百七十二

　　去心蒸用。地黄、贝母为使。畏曾青，忌鲤鱼。误食鲤，浮萍可解之。

　　甘，寒，微苦，无毒。入手太阳，手足少阴经。滋肾润燥，止渴消痰。除阴火而疗骨蒸，润五脏而利二便。痰咳喘促之邪热，消渴嗌干之火热，肺痿肺痈之热毒，吐脓吐血之热郁。内无热者，与素渴者勿用。杀三虫而去伏尸，强骨髓而泽肌肤。

　　生奉高山谷。春秋采根。今处处有之。春生藤蔓，大如钗股，高丈余。叶如茴香，极尖细而疏滑，有逆刺，亦有涩而无刺者。夏生细白花，亦有黄、紫花者。根颇同百部根。

　　妇人骨蒸烦热，盗汗口干，同麦冬末，生地汁，煎熬丸服。（验方第一。）

　　口疮连年，上方去地黄加元参，蜜丸含化。（第二。）

　　诸般痈肿，取汁酒下。（第三。）

　　本草易读卷五

　　百部百七十三

　　酒浸焙用。

　　甘，苦，微温，无毒。温肺杀虫。除咳嗽上气，治传尸骨蒸，解疳疾最易，疗疥癣良效。

　　处处山野有之。春苗，作藤蔓。叶大而尖长，颇似竹叶，面青色而光。根下一撮十五六枚，黄白色。春秋采根。

　　暴咳嗽，渍酒服，日三。（验方第一。）

　　三十年嗽，同蜜熬服。（第二。）

　　熏衣去虱，同秦艽末，入筒烧熏。（第三。）

　　本草易读卷五

　　何首乌百七十四

　　米泔浸拌，黑豆同蒸。忌铁。茯苓为使，忌诸血、无鳞鱼、蒜、葱、莱菔。

　　苦，涩，微温，无毒。足厥阴、少阴药也。益肾补肝，养血祛风。黑髭发而悦颜色，长筋骨而益精髓，治瘰 而消痈肿，止崩带而除疟疾。

　　生顺州南河县，今在处有之，以西洛、嵩山、河南柏县者为胜。春生苗，蔓延竹木墙壁间，茎紫色。叶叶相对如山药而不光泽。夏秋开黄白花，如葛勒花。结子有棱，似荞麦而小。根如拳，有五棱瓣，似小甜瓜。有赤白二种。秋冬取根。

　　疥疮满身，不可治者，同艾叶煎熏之。（验方第一。）

　　大麻风，一斤，胡麻四两，九蒸九晒，为末，酒下二钱。（第二。）

　　伤破血出，为末敷，神效。（第三。）

　　瘰 结核，已破未破，嚼 ，日二。（第四。）

　　肠风下血，米饮下末二钱。（第五。）

　　皮里作痛，不问何处，为末，姜汁合膏敷之，帛包，炙热鞋底熨之。（第六。）

　　骨软腰膝痛，行步不得，遍身痒，酒制枣肉丸豆大，每三十丸酒下。（第七。）

　　紫白癜风，多起面项，初无痛痒，后渐微痒，延蔓成片，或游走遍身。纯紫斑者紫癜，粉红有白斑者为白癜，均有汗。初起以万灵丹汗之。首乌、荆芥、苍术、苦参、皂刺丸服，治白癜。

　　又附子、硫黄、姜汁调匀，茄蒂搽之，治紫白二癜。又硫黄一钱，密陀僧一钱，信石分，陈醋合敷之，良效。又密陀僧为末，醋敷之。（第八。）

　　七宝美髯丹

　　首乌（赤白各一斤，米泔浸三日，去皮铺黑豆上，砂釜蒸之，如此九次） 赤白茯苓（各半斤） 菟丝子（半斤，酒蒸） 当归身（半斤） 故脂（四两，酒浸，黑芝麻同炒） 牛膝（半斤。）

　　共为末，蜜丸龙眼大，每酒下二三丸。黑须发，壮筋骨，固精气，续嗣延年。（诸方第一。）

　　本草易读卷五

　　泽泻百七十五

　　酒浸干用。畏海蛤、文蛤。

　　甘，淡，微咸，微寒，无毒。入足太阳、少阴经。利水通淋，止呕除泻，渗湿解渴，治疝补阴。祛心下之水痞，逐膀胱之湿热。消肿胀而除香港脚，明耳目而舒筋骨。

　　生汝南池泽。九月采根。今山东、河、陕、江、淮亦有之，以汉中者为胜。春苗多在浅水中。叶似牛舌，独茎而长。秋开白花，作丛似谷精草。

　　冒暑霍乱，小便不利，同白术、茯苓、生姜、灯心煎。（验方第一。）

　　水肿，同白术为末或丸服。（第二。）

　　泽泻汤

　　泽泻（五两） 白术（四两）

　　水煎分服。治心下支饮，苦眩冒，脉沉弦。

　　本草易读卷五

　　菖蒲百七十六

　　去毛微炒。秦皮、秦艽为使。恶地胆、麻黄，忌饴糖、羊肉、铁器。石菖蒲良。

　　辛，温，苦，平，无毒。手少阳、足厥阴药也。开心孔，通耳窍。明目发音，祛湿逐风，除痰消积，开胃宽中。疗噤口毒痢，除风痹惊痫。崩带胎漏之疾，痈疮疥瘙之 。

　　生上洛池泽及蜀郡严道。一寸九节者良。今处处有之，而池州、戎州者佳。时珍曰：菖蒲凡五种：生于池泽，蒲叶肥，根高二三尺者，泥菖蒲也；生于溪涧，蒲叶瘦，根高二三尺者，水菖蒲也；生于石水之间，叶有剑脊，瘦根密节，高尺余者，石菖蒲也；人家以砂栽之，每春剪，愈剪愈细，高四五寸，叶如韭，根如匙柄粗者，亦石菖蒲也。

　　遍身生疮，痛而不痒，粘着衣被，晓夕不卧，以数斤为细末，布席上卧之，即不粘衣，又得安卧，五七日瘥，神效。（验方第一。）

　　飞丝入目，捶碎，左目塞右鼻，右塞左，神效。（第二。）

　　头疮不瘥，为末，香油合敷，日三。（第三。）

　　阴汗湿痒，同蛇床末搽之。（第四。）

　　病后耳聋，取汁滴之。（第五。）

　　耳猝聋，同蓖麻子捣丸，绵包塞耳，日易之，七日愈。（第六。）

　　产后崩中，酒煎服两半。（第七。）

　　赤白带下，同故纸炒末酒下。（第八。）

　　胎动不安，或痛或下血，取汁服。（第九。）

　　肺损吐血，同白面新水下。（第十。）

　　诸积鼓胀，半斤，斑蝥四两同炒，去蝥，醋丸，服三十丸。（十一。）

　　霍乱胀痛，四两，每服一两。（十二。）

　　尸厥如死脉如常，为末吹鼻，仍煎服。（十三。）

　　魇死不寤，勿以火照，但痛咬其踵，以菖蒲末吹鼻，且煎服。（十四。）

　　聪耳明目，益智不忘，为末，酒常服之。（十五。）

　　本草易读卷五

　　蒲黄百七十七

　　甘，平，无毒。手足厥阴药也。生用性滑，行血消瘀，通经脉而利小便，祛心腹膀胱寒热诸邪，疗打扑损伤疮疖诸肿。炒黑性涩，止一切吐衄崩带，便血痢血。煎止泄精。

　　处处有之，以泰州者为良。初生嫩叶出水时红白色。至夏抽茎于丛叶中，花抱茎端如槌，俗名蒲棒是也，蒲棒即花中蕊屑也。

　　心腹血气痛，同灵脂末服。（验方第一。）

　　舌胀满口，为末掺之。又同干姜末掺之。（第二。）

　　重舌生疮，以末敷之。（第三。）

　　衄血，同青黛新水下。（第四。）

　　吐血唾血，二两，每凉水下三钱。（第五。）

　　吐血不已，为末，生地汤下。（第六。）

　　小便血。同上。（第七。）

　　金疮出血，常服之。（第八。）

　　胎动欲产，井华水下。脉散者，急加参。（第九。）

　　胞衣不下。同上。（第十。）

　　产后血瘀，水煎三两。（十一。）

　　儿枕血瘕米汤下。（十二。）

　　产后烦闷，东流水下。（十三。）

　　坠伤扑损内瘀，酒下。（十四。）

　　阴处湿痒，为末敷之，四度良。（十五。）

　　耳出脓，掺之。（十六。）

　　耳中出血，炒黑掺之。（十七。）

　　口耳大血，急以帛缚两乳，同阿胶、生地煎服。（十八。）

　　本草易读卷五

　　浮萍百七十八

　　即水中小浮萍，非大苹也。

　　辛，酸，无毒。入手太阴经。除肤热而解表，消瘾疹而祛风，下水气而利小便，止瘙痒而解消渴，麻痹瘫痪之疾，打扑吐血之 。

　　处处池泽水中有之。春生，或云杨柳花所化。一叶经宿即生数叶，叶下有微须，即其根也。

　　一种背面皆绿者。一种面青背紫赤若血者，谓之紫背浮萍，入药为良。七月采之，取贮筛中，筛下坐大盆水，即易干也。

　　本草易读卷五

　　海藻百七十九

　　咸，寒，无毒。泻热行水，软坚化痰。消瘿瘤结核，解 疝症结。平水肿而利二便，治奔豚而疗香港脚。诸膈痰壅之疾，痈肿宿食之 。

　　本草易读卷五\海藻百七十九

　　海带

　　下气消瘿，功同海藻。

　　海藻生东海，七月采，今登莱诸州皆有之。黑色如乱发。

　　海藻酒

　　海藻（一斤）

　　绢袋盛，浸酒中数日，服尽再作。将渣丸服。治瘿气瘰 。

　　本草易读卷五

　　昆布百八十

　　煮去咸味，焙干用。

　　咸，寒，无毒。治水肿瘿瘤，阴 膈噎，功同海藻。

　　生东海。时珍曰：生登莱，搓如绳索之状。出闽浙者，大似菜。

　　瘿气结核，为散，每一钱，用绵包好，醋中浸过，含咽汁，味尽再易之。（验方第一。）

　　膈噎，含咽汁。（第二。）

　　本草易读卷五

　　石斛百八十一

　　去头与根，酒浸日晒酥蒸用。陆英为使，恶凝水石、巴豆，畏雷丸、僵蚕。

　　甘，淡，微咸，无毒。强阴益精，暖水补虚。平胃气而壮筋骨，疗风痹而治脚弱。梦遗滑精生六安山谷水旁石上。七八月采茎，色如金者佳。荆襄泽中、江左亦有之。丛生石上，其根纠结甚繁，干则自软。其茎叶皆生青色，干则黄色。红花。节上自生根须。人亦折下，以砂石栽之。短而中实者石斛也，长而中虚者木斛也。木斛不入散丸。

　　本草易读卷五

　　骨碎补百八十二

　　去净毛，蜜蒸用，焙亦可。忌铁。即毛姜，亦名申姜。

　　苦，温，无毒。入手少阴经及手足厥阴。专治折伤，最补肾虚。耳鸣牙痛悉疗，破血止血皆江南、淮、浙、陕西、夔路皆有之。其根扁长，略似姜形；其叶有桠缺，颇似贯仲。

