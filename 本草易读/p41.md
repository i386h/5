<!-- { "loadSidebar": true } -->
　　火燎成疮，同山栀、香油敷之。（十五。）

　　疮中恶肉，寒食麦面二两，巴豆五分，水合饼烧末敷之。（十六。）

　　小儿口疮，寒食麦面，硝石水合敷足心下，男左女右。（十七。）

　　妇人断产，一斤，酒煮沸去渣，分三服，经水至时前日夜、次日早、天明服之。（十八。）

　　一切漏疮，同盐合团，烧研敷之。（十九。）

　　疮累累如赤豆，生手足肩背瘭疽也。酒合敷之。（二十。）

　　一切疔肿，猪油合封。（二十一。）

　　伤米食积，同陈曲末常服。（二十二。）

　　伤肉积，同上，山楂汤下。（二十三。）

　　一切腹痛，麦秸草烧灰，淋汁服。（二十四。）

　　接骨外敷方：生栀一钱，飞白面三钱，姜汁调敷。损伤肿痛极者，水合敷之。（二十五。）

　　本草易读卷五

　　大麦百九十八

　　咸，微寒。止渴除热，益气调中，补虚养血，消食止泻，充实脏腑，滑肥肌肤。

　　本草易读卷五\大麦百九十八

　　大麦面

　　平胃止渴，消食除胀，宽胸下气，凉血进食。

　　食饱胀烦，大麦面炒香，白汤下，以愈为度。（验方第一。）

　　小儿胀烦欲睡，此伤乳也，用面微炒，水下一钱。（第二。）

　　麦芒入目，大麦煎洗即出。（第三。）

　　汤火伤，大麦炒黑为末，油合敷之。（第四。）

　　破伤肠出，大麦粥汤，洗肠纳入，但饮米糜，百日可愈。（第五。）

　　猝患淋痛，大麦三两煎汤，入姜汁、蜜代茶。（第六。）

　　小便不通，陈大麦秸煎汁服之。（第七。）

　　本草易读卷五\大麦百九十八

　　大麦芽

　　炒。

　　开胃补脾，和中宽肠，散气破血，通乳落胎。化一切米面果食，消诸般胀结痰气。

　　妇人乳胀，因丧子。水煎三钱，立效。（验方第一。）

　　胀饱，同莱菔子煎服。（第二。）

　　谷劳嗜卧，饱食便卧，四肢烦重，大麦芽三两、椒一两俱炒，干姜三两，为末，白汤下二钱。（第三。）

　　本草易读卷五

　　荞麦百九十九

　　甘，平，微寒，无毒。宽肠降气，磨积消痈。除白浊白带，治脾积泄泻。涂丹毒而消热肿，疗痢疾而止绞肠。

　　绞肠痧痛，用面炒焦，热水冲服。（验方第一。）

　　脾积痢疾，炒面，沙糖水合常服。（第二。）

　　赤肿热痛，醋合面敷之。（第三。）

　　嗽而上气，面四两，茶末二钱，蜜二两，水一碗，顺手搅千下，服之，良久气下不止，即愈也。（第四。）

　　十水肿喘，同大戟末作饼，炙熟为末，茶下，以利为度。（第五。）

　　男子白浊，炒末，鸡子清合，丸豆大，每五十，盐水下。（第六。）

　　赤白带下。同上。（第七。）

　　噤口痢疾，每沙糖水下面二钱。（第八。）

　　痈疽发背，麦面、硫黄各二两，井水合饼，晒干，每用一饼，磨水敷之。痛令不痛，不痛令痛。（第九。）

　　疮头黑凹，用面煮食即发起。（第十。）

　　痘疮溃烂，用面频敷。（十一。）

　　汤火伤，炒面水合敷，神效。（十二。）

　　男子败积，同大黄末酒下。（十三。）

　　女子败血。同上。（十四。）

　　头风畏冷，水调饼敷之，数作汗出愈。（十五。）

　　染发令黑（十六。）

　　噎食，荞麦秸烧灰淋汁，煎取白霜一钱，硼砂一钱，为末，每酒下五分。（十七。）

　　本草易读卷五

　　粳米二百

　　陈者下气，宜病患。

　　甘，平，微寒，无毒。补中和胃，益气除烦，清热止渴。壮筋骨而益肠胃，和五脏而好颜色。

　　霍乱吐泻，烦渴，入水研汁，合竹沥服之。（验方第一。）

　　赤痢热躁，入水研汁，入瓶中，贮井底一宿，平旦服之。（第二。）

　　自汗不止，杵粉绢包扑之。（第三。）

　　五种尸病，水煮一沸常服之。（第四。）

　　猝心气痛，水煎一沸即服。（第五。）

　　初生无皮，杵粉扑之。（第六。）

　　小儿面耳生疮，嚼敷之。（第七。）

　　胎动腹痛，下黄汁，脉欲散，同黄 煎服。（第八。）

　　本草易读卷五\粳米二百

　　淅二泔

　　即大米泔第二次也。

　　止烦渴而清热，利小便而凉血。

　　吐血不止，温服频频。（验方第一。）

　　鼻血。同上。（第二）

　　服药过剂饮之良。（第三。）

　　本草易读卷五

　　糯米二百零一

　　糯性粘滞，小儿病患忌之，痘病喜之。

　　甘，温，无毒。补脾益肺，益气止泻。坚大便而缩小便，收自汗而发痘疮。

　　自汗不止，杵粉入龙骨、牡蛎扑之。（验方第一。）

　　霍乱烦渴，蜜水研汁服之，大米尤良。（第二。）

　　消渴不止。同上。（第三。）

　　下痢噤口，糯谷三两，炒出白花去壳，姜汁拌湿，再炒为末，白汤下。（第四。）

　　久泄食减，糯米二两，水浸一宿，炒熟为末，入山药一两，每日平旦用半盏。入沙糖二匙，胡椒末少许，以滚汤调食，其味极佳，久服令人有子。神方也。（第五。）

　　鼻血不止，诸药不效，用糯米炒黄为末，每新水下二钱。仍吹鼻少许。（第六。）

　　自汗不止，同麸皮炒末，每米饮下二钱。（第七。）

　　女人白淫，同花椒醋丸服。（第八。）

　　风犬咬伤，糯米一合，斑蝥七枚，同炒黄去蝥，再入七枚，炒黄去蝥，又入七枚，待米出烟，去蝥为末，香油合敷，小便利佳。（第九。）

　　虚劳不足，入猪肚内，蒸干捣丸，日日食之。（第十。）

　　腰痛虚寒，炒熟袋盛，拴靠痛处。内研服八角茴，酒下。（十一。）

　　金疮痈肿，糯米不拘多少，端午前四十九日，以冷水浸之。一日再换水，轻淘转，勿搅碎。

　　至端午日取出阴干，绢袋盛，悬通风处。每用旋出，炒黑为末，冷水调如膏，随疮大小，裹定疮口，外以布包，勿令动，直候疮瘥。若肿毒初起，敷之一夜即消。（十二。）

　　喉痹 腮，用前膏贴之，干再易。（十三。）

　　竹木签刺，以前膏贴之，一夜刺出在药内也。（十四。）

　　烦渴不止，糯米泔水任意饮之。（十五。）

　　本草易读卷五

　　黍米二百零二

　　多食发故疾、闭气。

　　甘，温，无毒。益气补中。

　　杖疮肿痛，烧灰香油敷之。不作瘢。（验方第一。）

　　小儿鹅口，嚼汁敷之。（第二。）

　　心痛不瘥，四十年者，取泔汁温服。（第三。）

　　闪肭脱臼，赤黑肿痛，黍米粉、铁浆粉各半斤，葱一斤，同炒研末，酒服三次，再入少醋贴之。（第四。）

　　本草易读卷五\黍米二百零二

　　稷米

　　甘，寒。益气补中，凉血解毒。

　　辟除瘟疫，令不相染，稷米为末，顿服之。

　　本草易读卷五\黍米二百零二

　　丹黍米

　　止嗽下气，退热除渴。甚治霍乱，亦调泻痢。

　　令妇不妒，同薏仁丸服。（验方第一。）

　　男子阴易，酒煎三两发汗。（第二。）

　　本草易读卷五

　　蜀秫二百零三

　　甘，涩，温，无毒。温中涩肠。

　　本草易读卷五\蜀秫二百零三

　　蜀秫根

　　利小便止喘。烧灰酒服，治难产。

　　小便不通，蜀秫根三两，扁竹一两，灯草百茎，每流水煎半两。（验方第一。）

　　本草易读卷五\蜀秫二百零三

　　玉蜀秫

　　甘，平，调中开胃。

　　本草易读卷五\蜀秫二百零三

　　玉蜀根叶

　　治小便淋沙石痛甚，煎汤服。

　　本草易读卷五

　　粟米二百零四

　　甘，咸，微寒。养肾益气。治胃热而止渴，除霍乱而利小便。

　　反胃吐食，为粉，水丸豆大，煮七枚，纳醋中吞之。（验方第一。）

　　胃热消渴，陈粟米炊饭，干食之。（第二。）

　　鼻血，为粉，水煮服。（第三。）

　　本草易读卷五\粟米二百零四

　　粟米泔

　　饮服止霍乱烦渴，洗浴疗皮肤瘙疥。

　　本草易读卷五\粟米二百零四

　　谷芽

　　甘，温。开胃快脾，下气和中，消食化积。

　　本草易读卷五\粟米二百零四

　　杵头细糠

　　粟秫之糠也。

　　气膈噎塞，刮取含之，亦可煎呷之，亦可蜜丸含咽。（验方第一。）

　　咽中如有物，吞吐不利，杵头糠、台参、莲肉煎服。（第二。）

　　本草易读卷五

　　薏苡仁二百零五

　　糯米同炒用。

　　甘，微寒。入足太阴、足阳明经。利水泻湿，退热除淋。舒筋急拘挛，止咳唾脓血。治香港脚而除风，止消渴而杀虫。

　　水肿喘急，用郁李仁二两，水研取汁，煮薏苡饭食。（验方第一。）

　　咳唾脓血，用半斤，杵破，水煮，入酒少许服。（第二。）

　　薏苡附子散

　　苡仁（半斤） 附子（二两）

　　煎服。治胸中痹塞或隐痛。（诸方第一。）

　　薏附败酱散

　　上方加败酱。

　　为散煎服。治肠痈身甲错，腹皮急。按之濡如肿状，腹无积，身无热，脉数者。（第二。）

　　薏仁粥

　　治久风湿痹，水肿胸痹，筋挛等症。盖薏仁杵粉，同大米作粥食之是也。（第三。）

　　本草易读卷五

　　粟壳二百零六

　　去蒂筋膜，醋炒或蜜炙用。

　　酸，涩，微寒，无毒。敛肺涩肠。止泻痢而固脱肛，疗遗精而止久嗽。

　　泻痢赤白，蜜炙蜜丸服。（验方第一。）

　　热痢便血，醋炙，同陈皮末，乌梅汤下。（第二。）

　　久痢不已，蜜丸弹大，每姜水下一丸，病危者不用。（第三。）

　　水泻不止，同乌梅、大枣煎服。（第四。）

　　久嗽不止，谷气素壮者即效。蜜炙末，蜜水下。（第五。）

　　久嗽虚嗽，多年不愈，同乌梅为末，白汤下。（第六。）

　　壮人猝痢，同乌梅、灯心草引煎服。（第七。）

　　嗽而遗尿，同五味子服。（第八。）

　　本草易读卷五\粟壳二百零六

　　粟米

　　甘，平，无毒。行风气而逐邪热，治反胃而开胸疾。甚止泻痢，尤润燥枯。

　　本草易读卷五\粟壳二百零六

　　鸦片

　　酸，涩，温，有小毒。治泻痢脱肛，涩丈夫精气。

　　一粒金丹

　　真鸦片（一分）

