<!-- { "loadSidebar": true } -->
　　大米饭捣合三丸，每重钱许。每服一丸，未效再进，不可多服。忌醋。通治百病。风瘫，酒下；口目不正，羌活汤下。百节痛，独活汤下。正头风，羌活汤下。偏头风，川芎汤下。眩晕，防风汤下。阴毒，豆淋酒下。疟疾，桃、柳枝汤下。痰喘，葶苈汤下。久嗽，干姜、阿胶汤下。劳嗽，冬花汤下。吐泻，藿香汤下。赤痢，黄连汤下。白痢，干姜汤下。噤口痢，白术汤下。脐下痛，灯心汤下。诸气痛，木香酒下。热痛，栀子汤下。小肠气，小茴汤下。

　　血气痛，乳香汤下。脉痛，酒下。噎食，生姜、丁香汤下。血崩，灵脂汤下。慢脾风，砂仁汤下。其余诸症，审其所引可也。（诸方第一。）

　　本草易读卷五

　　黑豆二百零七

　　炒食极热，煮食则寒。紧小者良。

　　甘，平，微寒，无毒。补肾镇心，解毒散热，利水下气，活血去瘀。涂一切肿毒，解诸般风热。除心腹之痛满，散产后之滞瘀。

　　颈项强硬，不得回顾，蒸热，布包枕之。（验方第一。）

　　风毒攻心，烦躁恍惚，水煮服。（第二。）

　　猝风不语，煮汁服。（第三。）

　　喉痹不语。同上。（第四。）

　　目赤肿痛，蒸数包，五更时，更互熨之。（第五。）

　　胁痛如打，炒焦入酒煮沸，服之取醉。（第六。）

　　腰胁猝痛。同上。（第七。）

　　猝然腰痛，拌炒热熨之。（第八。）

　　香港脚冲心，水煮服。（第九。）

　　身面浮肿，水煮，再入酒煮服。（第十。）

　　新久水肿。同上。（十一。）

　　腹中痞硬，姜引水煎。（十二。）

　　水痢不止，炒末，每米饮下三钱。（十三。）

　　霍乱胀痛，微炒末，水下。（十四。）

　　男子便血，炒焦、热酒淋服。（十五。）

　　一切下血，皂角汤浸，炒熟，猪油丸服。（十六。）

　　小儿沙淋，百二十粒，生草一钱，南滑一钱，水煎服。（十七。）

　　肾虚消渴，难治者，炒，同花粉丸服。（十八。）

　　昼夜不眠，以新布火炙熨目。再蒸黑豆数包，更枕之。（十九。）

　　天行疫疠发肿，炒，同炙草煎服。（二十。）

　　一切菜石食物毒，同甘草服。（二十一。）

　　酒食毒，煮食得吐良。（二十二。）

　　信石毒，煎服。（二十三。）

　　诸鱼毒，煮服。（二十四。）

　　巴豆毒，利不止者，煮服。（二十五。）

　　汤火伤，煮食易愈。（二十六。）

　　打头青肿，炒末，水合敷。（二十七。）

　　堕跌内瘀，煮服。（二十八。）

　　痘疮湿烂，为末敷之。（二十九。）

　　小儿头疮，炒末，水合敷之。（三十。）

　　染发令黑，醋煮熬稠染之。（三十一。）

　　牙痛，煎漱。（三十二。）

　　月水不断，炒烟尽，入酒沃之服。或不见，心热者忌。（三十三。）

　　妊娠腰痛，酒煎服。（三十四。）

　　子死腹中，醋煎服。（三十五。）

　　胞衣不下，酒煎服。（三十六。）

　　菜中蛇毒，为末，酒浸绞汁服。（三十七。）

　　身如虫行，水浸绞汁，旦旦洗之。（三十八。）

　　脚 中痒，出黄水，风疽也。以青竹筒三尺，将黑豆入内，以马粪、糠火烧熏，以器承两头，取汁搽之。先以米泔合盐洗之。（三十九。）

　　小儿血淋，黑豆叶煮汁服。（四十。）

　　豆淋酒

　　黑豆（三升）

　　炒熟入瓶中，以热酒沃之，经一日。每取温服取汗。治产后百病，产后诸风，或背强口噤，或烦热螈 ，或身头皆肿，或身痒呕逆直视，或手足顽痹，头眩目昏，皆虚热中风也。中风口斜，头风头痛，破伤中风。（诸方第一。）

　　黑豆补虚丸

　　黑豆（五升）

　　煮烂去皮，捣末猪膏作丸豆大。每酒下百丸。长肌增颜，填髓益气，补虚能食。肥人不可服

　　荒年避谷神丹

　　黑豆（五斗，蒸三遍去皮） 大麻子（三升，浸一宿，蒸二遍，令口开）

　　取各捣为末，再合捣作团如拳大，入甑中蒸之，从戌至子，寅时出甑，午时晒干为末。

　　干服之，以饱为度，不得食一切他物。第一顿得七日不饥，第二顿四十九日不饥，第三顿三百日不饥，第四顿二千四百日不饥，更不必服，永不饥也。令人强壮，永不憔悴。口渴即研大麻子汤饮之，转更滋润脏腑。若要重食他物，用葵子三合，研末煎汤令服，取下药如金色，任食诸物，并无所损。真仙方也。（第三。）

　　本草易读卷五\黑豆二百零七

　　豆黄卷

　　炒用。黑豆生芽干之。

　　甘，平，无毒。益气宜肾，破血止痛。除胃中积热，消水病胀满。舒筋挛而止膝痛，润肌肤水肿喘急二便涩。同大黄为末，每葱白、陈皮汤下二钱，以利为度。（验方第一。）

　　头风筋挛，膝痛，便结，炒末水下，日二。（第二。）

　　本草易读卷五

　　黄豆二百零八

　　甘，温，无毒。宽中下气，利肠消水。

　　本草易读卷五\黄豆二百零八

　　豆油

　　辛，甘，热，微毒。

　　痘后生疮，烧豆为末，香油合敷。（验方第一。）

　　损伤肿痛烂，豆腐渣炒热熨之，良效。（

　　本草易读卷五

　　赤小豆二百零九

　　甘，酸，无毒。散血消肿，排脓清热，止渴解酒，通乳下胎。利小便而消水肿，治香港脚而疗泻痢。敷一切疮痈，涂诸般热毒。

　　水气肿胀，赤小豆五合，大蒜一颗、生姜五钱、商陆一条同捣，同水煮烂，去药，空心食豆，旋旋啜汁令尽，肿自消也。（验方第一。）

　　肿从脚起，入腹杀人。赤小豆三斤，煮烂取汁，温渍足膝。若已入腹，但食小豆，勿杂他食，亦愈。（第二。）

　　水肿腹大，入白茅根同煮食之，以消为度。（第三。）

　　下部卒痛，同黑豆蒸熟，作二包，更互坐熨之。（第四。）

　　水谷痢疾，一合，同黄蜡三两煎服之。（第五。）

　　热毒下痢，为末水煎。（第六。）

　　舌上出血如有孔，水研绞汁服。（第七。）

　　热淋血淋，炒末同煨葱捣烂酒下。（第八。）

　　重舌鹅口，为末醋合敷。（第九。）

　　小儿不语，为末，酒合敷舌下。（第十。）

　　牙痛，为末，搽之吐涎，及吹鼻。（十一。）

　　中风呕逆，水煎服。（十二。）

　　常患堕胎，为末酒服。（十三。）

　　妊娠行经。同上。（十四。）

　　难产研取汁，入黄明胶煎服。又生吞七枚。（十五。）

　　胞衣不下，男七枚，女二七枚，东流水吞下。（十六。）

　　乳汁不通，煮汁服。（十七。）

　　吹乳，酒研服，以渣敷之。（十八。）

　　痈肿初作，水合末敷之。（十九。）

　　痘后痈肿，鸡子清合末敷。（二十。）

　　腮颊热毒，为末蜜合敷。（二十一。）

　　丹毒如火，鸡子清合敷。（二十二。）

　　风瘙瘾疹，合荆穗末，鸡子清合敷。（二十三。）

　　中六畜肉毒，烧末水下。（二十四。）

　　赤小豆当归散

　　小豆 当归为末，浆水下。治狐惑病，脉数无热，微烦，默默欲卧，目赤 黄黑，若能食者，脓已成也。

　　又治先血后便。（诸方第一。）

　　本草易读卷六

　　绿豆二百一十

　　连皮用。

　　甘，寒，无毒。清热解毒，下气消肿。利小便而止渴，治泻痢而除胀。解一切菜物、草木、牛马、金石、砒霜等毒。

　　十种水气，绿豆半碗。黑附子一大枚，去皮脐，切作两半，同豆煮熟，空心卧食豆。次日将附子两半作四半，再入绿豆如前煮食。第三日另以绿豆、附子如前法。肿自消也，未消再作。忌生冷、盐、酒六十日。此方非近世宜用。（验方第一。）

　　消渴饮水，煮汁煎作粥服。（第二。）

　　心气痛，绿豆二十一粒，胡椒十四粒，同研，白汤服。（第三。）

　　老人淋痛，绿豆半碗，陈皮二两，同煮成粥，再下大麻仁汁二盅。空心食之，渐服其汁。

　　（第四。）

　　赤痢不已，以大麻仁取汁，煮绿豆食之，效。（第五。）

　　痘后痈毒，绿豆、赤小豆、黑豆为末，醋合敷。（第六。）

　　感冒风寒，绿豆大把，生姜、红糖水煎。（第七。）

　　三豆饮

　　绿豆 赤小豆 黑豆用甘草水煮烂熟食之，服汁七日乃止。治天行痘疮。预服此，可解痘毒，纵出亦轻。

　　本草易读卷六\绿豆二百一十

　　绿豆粉

　　甘，寒，无毒。解药物酒食诸毒，疗痈疽发背诸疮，扑痘疮湿烂不痂，治损伤汤火不痊。

　　疮气呕恶，同胭脂研匀，新水下立止。（验方第一。）

　　霍乱吐利，同白糖各一两，新水下。（第二。）

　　解鸠酒毒，水合服。（第三。）

　　烧酒毒。同上。（第四。）

　　砒霜毒，同寒水石服。（第五。）

　　诸药毒，水合服。（第六。）

　　折损臂足，新铫炒紫，新水合敷。杉木皮缚定，神效。（第七。）

　　杖疮肿痛，炒研，鸡子清合敷。（第八。）

　　外肾生疮，同蚯蚓粪合敷。（第九。）

　　一切肿毒初起，炒黄黑，同皂角末醋合敷。皮破者香油敷。（第十。）

　　小儿或吐或泻，同鸡子白合敷，呕敷足心，泻敷头心。（十一。）

　　护心散

　　豆粉（一两） 乳香（半两）

　　甘草煎汤下。诸痈疽服之，使毒瓦斯外出，防内攻也。（诸方第一。）

　　本草易读卷六

　　白扁豆二百十一

　　炒用。

　　甘，平，无毒。和中下气，调脾暖胃，消暑除湿，止渴住泻。疗霍乱吐利，除带下赤白。

　　霍乱吐泻，同香薷煎服。（验方第一。）

　　霍乱转筋，醋合末服之。（第二。）

　　消渴不止，同花粉蜜丸，花粉汤下。（第三。）

　　赤白带，炒为末，每米汤下。（第四。）

　　砒霜毒，生研入水绞汁服。（第五。）

　　诸鸟肉毒。同上。（第六。）

　　恶疮痂痒而痛，捣封之，痂落即愈。（第七。）

　　血崩不止，扁豆花焙末，炒米煮饮，入盐少许调下。（第八。）

　　赤白带。同上。（第九。）

　　霍乱吐下，扁豆叶，水煎服。（第十。）

　　本草易读卷六

　　淡豆豉二百十二

　　甘，苦，寒，无毒。调中下气，除烦止呕。发伤寒之表症，除时疾之肌热。

　　身热头痛，同葱白水煎服之。（验方第一） 血痢不止，同大蒜丸服。（第二。）

　　本草易读卷六

