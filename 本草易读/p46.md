<!-- { "loadSidebar": true } -->
　　痈疽不敛，捣取汁频涂之。（第二。）

　　肺热面疮，同皂角烧末，油合敷。（第三。）

　　玉茎疮溃，取汁同五倍子末搽之。（第四。）

　　手足冻疮，烧末同猪脂合敷。（第五。）

　　肠风下血，霜后干丝瓜，烧末酒服。（第六。）

　　下血危笃，烧，同槐花共末，每米饮下二钱。（第七。）

　　酒痢脓血，烧末酒下。（第八。）

　　崩血不止，同棕烧末，盐酒下。（第九。）

　　乳胀不通，烧末酒下出汗。（第十。）

　　腹痛，绕脐冲心，小肠气也。烧末酒下。（十一。）

　　腰痛不止，用子仁烧末酒下，以渣敷之。又取根烧末酒下。（十二。）

　　化痰止嗽，烧末，枣肉丸弹大，每酒下一丸。（十三。）

　　风虫牙痛，霜丝瓜烧末搽之。（十四。）

　　小儿浮肿，同灯草、葱白煎服，煎洗之。（十五。）

　　偏坠，丝瓜叶、鸡子壳共烧末酒下。（十六。）

　　刀疮神药，古锻石、新锻石、丝瓜根叶、韭菜根等分，捣千下作饼阴干，为末搽之。止血定痛生肌如神。（十七。）

　　鼻流臭黄，丝瓜藤烧末酒下。（十八。）

　　本草易读卷六

　　甘李根白皮二百四十

　　取东行者，去外皮，炙黄用。种类甚多。

　　大寒，无毒。入足厥阴肝经。下肝气之奔冲，清风木之郁热。止消渴而除烦逆，断痢疾而收奔豚汤 甘草 半夏 生姜 生葛 川芎 当归 白芍 李根白皮 黄芩治奔豚上冲，胸腹痛，往来寒热。（诸方第一。）

　　本草易读卷六

　　杏仁二百四十一

　　汤浸去皮尖炒黄，用去双仁者。恶黄芩、黄 、葛根。治风寒亦有连皮尖用者，取

　　其发散。

　　甘，苦，温，有小毒。入手太阴肺。止嗽下气，清肺除热，润肠散结，杀虫疗疮。去头面之风邪，利胸膈之气逆。止心下之痛烦，平肺逆之喘急。奔豚惊痫悉疗，金疮香港脚亦治。

　　咳逆上气，炒研入蜜熬膏，食前含化。（验方第一。）

　　咳嗽寒热，脉弦紧，用童尿浸数日，研膏，再入童尿，煎膏服。（第二。）

　　头面风肿，捣膏同鸡子黄敷帛上，浓裹之，干再上，七次愈。（第三。）

　　小儿冬日寒嗽，杏仁、苏叶水煎。（第四。）

　　本草易读卷六\杏仁二百四十一

　　巴旦杏仁

　　甘，平，无毒。止嗽下气。消心腹逆闷。

　　茯苓杏仁甘草汤

　　茯苓 杏仁 甘草治胸痹塞短气。诸方第一。

　　本草易读卷六

　　乌梅二百四十二

　　去核炒用。

　　酸，涩，微寒，无毒。入足厥阴肝。下气退热，除呕杀蛔。止燥渴而泄烦满，平久嗽而住渴痢，清痰涎而消肿痛，蚀恶肉而点黑痣。收二便之下血，除偏风之不仁；松霍乱之转筋，开痰厥之牙关。

　　生汉中川谷。五月采实。襄汉、川蜀、江湖、淮岭皆有之。树、叶皆似杏，采梅实半黄者，以烟熏之为乌梅。取青大者，以盐汁渍之，日晒夜渍，十日则成白梅，主治略同。

　　诸疮 肉，乌梅肉烧末敷之。（验方第一。）

　　渴痢，水煎代茶饮。（第二。）

　　痢脓血，净肉烧末，每米汤下二钱。（第三。）

　　久痢不止，净肉二十枚，水煎服。（第四。）

　　大便血，净肉三两，烧末醋煎，米汤丸服。（第五。）

　　小便尿血。同上。（第六。）

　　崩血不止，净肉烧末米饮下。（第七。）

　　蛔虫上行，退场门鼻，煎汤服且含之。（第八。）

　　心腹胀痛，短气欲绝，净肉二七枚煎沸，纳铜钱二七枚煎服。（第九。）

　　久嗽不已，净肉炒，蜜粟壳同炒末，蜜汤下。（第十。）

　　金疮折伤，烧末敷之，白者亦可。（十一。）

　　白梅同用。

　　乌梅丸

　　乌梅 人参 细辛 桂枝 附子 黄柏 当归 川椒 黄连 干姜治厥阴病，气上冲胸，心痛热，消渴，食即烦生而吐蛔。（诸方第一。）

　　本草易读卷六

　　桃仁二百四十三

　　去双仁者。行血祛瘀，宜连皮尖生用。活血润燥，甘，苦，辛，平，无毒。入厥阴肝。破血行瘀，除症消瘕，通经润燥，止咳下气。治心腹之疼痛，开心下之坚硬，疗阴中之肿痒，杀下部之虫 ，断妇人之崩漏，缩小儿之卵 。

　　产后百病，制桃仁一千二百粒，熬捣细入酒，研如粥，纳瓶中封固，入汤中煮一伏时，每酒下一两良。（验方第一。）

　　唇干裂痛，捣合猪脂敷。（第二。）

　　虫风牙痛，针刺一枚，灯上烧烟出吹灭，安疼上咬，五六次愈矣。（第三。）

　　妇人阴肿，烧末敷之。（第四。）

　　妇人阴痒，杵烂绵包塞之。（第五。）

　　男子阴肿且痒，炒末酒下，仍外敷之。（第六。）

　　小儿卵 。同上。（第七。）

　　人好魇寐，桃仁熬去皮尖，三七枚，以小便服之。（第八。）

　　桃仁承气汤

　　桃仁 甘草 桂枝 大黄 芒硝治少腹急结，其人如狂。（诸方第一。）

　　本草易读卷六\桃仁二百四十三

　　桃奴

　　桃子干者，悬在树不落者是也。

　　苦，微有小毒。

　　心下结气不散，此伏梁也。用二两为末，空心酒下二钱。（验方第一。）

　　鬼疟寒热，桃奴十四枚为末，水丸豆大，朱砂为衣，每平旦面东井水下一丸。（第二。）

　　五般疟疾，桃奴十四枚，巴豆七粒，黑豆一两，为末水丸豆大，朱砂为衣，发日五更念药王菩萨七遍，井水下一丸，立瘥。不过二次，妙。（第三。）

　　妊娠下血不止。烧末水下。（第四。）

　　食桃成病，同上取吐。（第五。）

　　大便难，桃花为末，水酒下立通。（第六。）

　　疟疾不已。同上。（第七。）

　　心腹结痛。同上。（第八。）

　　女人阴疮，如虫食痒痛，桃叶捣，绵包纳之，日三易。（第九。）

　　鼻中生疮，桃叶嫩心，杵烂塞之。无叶用枝。（第十。）

　　身面生癣，日午取桃叶，取汁搽之。（十一。）

　　猝得心痛，东引桃枝酒煎服，大效。或冲桃奴服尤良。（十二。）

　　喉痹塞痛，捣桃白皮服。（十三。）

　　石淋疼痛，桃胶每水下如枣大一角。（十四。）

　　血淋痛，桃胶同木香煎服。（十五。）

　　本草易读卷六

　　栗二百四十四

　　甘，温，无毒。益气浓肠，补肾耐饥。治腰脚不遂，疗筋骨断碎。嚼涂肿痛，兼敷血瘀。

　　小儿疳疮，生嚼敷之。（验方第一。）

　　苇刺入肉。同上。（第二。）

　　马咬成疮，烧研敷之。（第三。）

　　小儿口疮，煮熟常食。（第四。）

　　金刃斧伤，研敷或嚼敷。（第五。）

　　骨鲠在咽，栗内薄皮烧末吹入。（第六。）

　　本草易读卷六

　　大枣二百四十五

　　去核。

　　甘，平，微苦，酸，无毒。入脾胃二经。养脾开胃，生津润肺，补中益气，坚志强力。

　　和百药而通九窍，除烦闷而疗肠癖；滋血脉而治风燥，和阴阳而调荣卫。

　　反胃吐食，大者一枚去核，入斑蝥一个，去头翅，煨熟去斑蝥食之，白汤下。（验方第一。）

　　小肠气痛。同上。（第二。）

　　大枣汤

　　大枣 小麦 甘草治妇人悲伤欲哭，数欠伸，如有神灵。

　　本草易读卷六

　　大梨二百四十六

　　甘，微酸，寒，无毒。润肺凉心，消痰止嗽。除胸塞结热，解心烦气喘，疗疮毒酒毒，贴汤伤火伤。暗风不语之疾，二便不利之 。不可多食。

　　痰喘气急，大梨剜孔，入小黑豆煨熟，捣饼，日日食之。（验方第一。）

　　暗风不语，取汁服之。（第二。）

　　小儿风热昏闷，煎汤入大米作粥食。（第三。）

　　反胃吐食，药物不入，大者一个，丁香十五枚，刺入，煨熟食之。（第四。）

　　食梨过伤，梨叶煎服。（第五。）

　　胸满气促，气从脐左右上冲，郁冒而厥者，梨木灰、鸡卵壳中白皮、紫菀、麻黄，或丸或末或汤俱可。（第六。）

　　结气咳逆。同上。（第七。）

　　霍乱吐泻，梨叶煎服。（第八。）

　　小儿寒疝腹痛，梨叶煎服。（第九。）

　　本草易读卷六

　　木瓜二百四十七

　　酸，温，涩。无毒。入脾、肺、肝、肾。止转筋而平霍乱，退香港脚而消水肿，除呕泻而却冷气，治胀痛而强筋骨。助腰肾脚膝之无力，去湿痹烦痞之有余。

　　处处有之。

　　香港脚急痛，炙木瓜踏之。（验方第一。）

　　脚筋挛急，酒水煮烂，捣贴之，冷再易。（第二。）

　　脐下绞痛，同桑叶、大枣煎服。（第三。）

　　霍乱转筋，煎服、酒水皆可。（第四。）

　　霍乱腹痛，同桑叶、大枣煎服。（第五。）

　　虎骨丸

　　木瓜（一斤） 天麻（一斤） 苁蓉（一斤） 牛膝（一斤） 附子（一两） 虎骨（一两）

　　酒丸豆大。每五十丸，盐汤下。治两脚痿废不行。（诸方第一。）

　　本草易读卷六

　　楂肉二百四十八

　　酸，甘，无毒。健胃补脾，消食活血。除血块气块，滞血痛胀，解食积肉积，痰饮痞满。

　　洗头身之疮痒，解产后之儿枕，止小肠之疝痛，发小儿之痘疹。却水痢而疗吞酸，浴漆疮而治腰痛。

　　产后儿枕痛，恶露不尽也。同糖服之立效。（验方第一。）

　　偏坠，同茴香丸服。（第二。）

　　痘疹不快，水煎服，立出红活。（第三。）

　　痘疹干黑，为末酒下，紫草汤煎。（第四。）

　　食肉不化，四两煮食，煎饮汁。（第五。）

　　肠风下血，寒热攻补诸药不效，为末，艾叶汤下。（第六。）

　　泻痢脐上痛，楂肉一两焙末，白面一把炒熟，分数服。痢红用红糖水，痢白用白糖水。

　　（第七。）

　　本草易读卷六

　　柿饼二百四十九

　　甘，涩，平，无毒。涩肠开胃，消痰止渴，止血杀虫，退热解毒。消腹中宿血，吐血咯血，润心肺而疗肺痿，治反胃而解咳嗽。

　　本草易读卷六\柿饼二百四十九

　　柿霜

　　生津止渴，化痰宁嗽。清上焦心肺之邪热，治咽喉口舌之疮痛。

　　热呃热渴，脉数，半夏、麦冬、黄芩、炒栀、柴胡、小茴、柿蒂、木香、竹茹、拣砂、甘草，心热甚加黄连。（验方第一。）

　　冷呃，病久肢冷，柿蒂、公丁、半夏、小茴、陈皮、良姜、荔核。此症百死一生。（第二。）

　　肠风下血，柿饼为末、为丸俱可服之。（第三。）

