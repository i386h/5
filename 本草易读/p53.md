<!-- { "loadSidebar": true } -->
　　辛，平，无毒。明目坚齿，凉血搜风。解风寒头痛脑痛，除筋骨湿痹拘挛。长须发而利关窍虚头痛及胃虚者忌之。

　　汴京、秦、陇、明、越诸州多有之，茎蔓延长丈余。春园旧枝而生小叶，五月叶成，似李叶月有实，黑斑，大如梧子而虚轻。

　　头风作痛，渍酒七日服。（验方第一。）

　　乳痈初起，炒末酒服，以渣敷之。（第二。）

　　本草易读卷七

　　紫荆皮三百二十九

　　苦，平，无毒。入手、足厥阴经。破血通淋，消肿行经，活血长肤，通气解毒。消一切肿毒伤，蛇虺蚕犬。最通小肠，亦解飞尸。梗、花同。

　　处处有之。高树柔条，其花甚繁。以川中浓而紫色，味苦如胆者为胜。

　　妇人血气刺痛，为末醋丸服。（验方第一。）

　　鹤膝风挛，酒煎服。（第二。）

　　本草易读卷七

　　木槿皮三百三十

　　甘，滑，无毒。活血润燥。治赤白带下，止肠风泻血，洗目中昏暗，解痢后热渴。肿痛能温，无毒。止肠风泻血，疗赤白下痢。消疮肿而利小便，除湿热而治风虚。

　　南北皆有之，人家多种植之。花有紫、白二种，朝开暮敛，四月始开，延绵至秋。从川中来赤白带下，槿根皮二两，切，赤用白酒，白用黄酒，煎服。甚妙也。（验方第一。）

　　牛皮癣，槿皮一斤、大枫子仁十五个、半夏半斤，河水、井水浸七日，入轻粉一钱，入水中，秃笔脱肛，槿皮或用叶煎水熏洗，后用白矾、五倍子末敷。（第三。）

　　头面钱癣，槿皮为末，醋合，重汤煮如胶，敷之。（第四。）

　　下痢噤口，槿花红者为末，煎面饼醮末食之。（第五。）

　　痔疮肿痛，槿根皮煎水熏洗。（第六。）

　　反胃吐食，槿花为末，糯米汤下。（第七。）

　　风痰壅逆，槿花为末，沸汤下。（第八。）

　　本草易读卷七

　　芙蓉叶三百三十一

　　辛，平，无毒。清风凉血，散热解毒；消肿排脓，行瘀止痛。一切痈疽良剂，恶疮灵丹。

　　处处有之。插条即生小木也。其干丛生，高者丈许。叶大如桐。秋花似牡丹、芍药，有红、白、黄诸色。霜后取叶。

　　一切痈疽恶疮，已成未成，已穿未穿，俱可为末以蜜合敷之，神效。（验方第一。）

　　赤眼肿痛，为末，水合敷太阳穴。（第二。）

　　经血不止，同莲蓬壳为末，米饮下二钱。（第三。）

　　偏坠作痛，同黄柏为末，木鳖子仁醋磨合敷。（第四。）

　　杖疮肿痛，同皂角末、鸡子清合敷。（第五。）

　　本草易读卷七

　　密蒙花三百三十二

　　酒浸蜜蒸用。

　　甘，平，微寒，无毒。足厥阴药也。治一切目疾。疗青盲而去浮翳，退赤脉而息羞明。

　　消赤蜀中州郡皆有之。木高丈余，经冬不凋，花微紫色。春月采花。

　　目中障翳，（同黄柏丸服。）

　　本草易读卷七

　　柞木三百三十三

　　苦，平，无毒。催生利窍。治鼠 ，疗黄胆。

　　处处山中有之。高者丈余，叶小而有细齿，其木及叶丫皆有针刺，经冬不凋。五月开细白花色。

　　鼠 ，作木皮一斤，水煎分服。（验方第一。）

　　柞木饮

　　柞木叶 干荷叶心中蒂 萱草根 甘草 地榆（各四两）

　　每水煎半两服。治一切痈疽发背，已成未成俱效。（诸方第一。）

　　本草易读卷七

　　茯苓三百三十四

　　去皮、木用。马兰为使，恶白蔹，畏地榆、雄黄、秦艽、龟甘，平，无毒。入足阳明、太阴、少阴、膀胱经。开心益志，健胃暖脾，利水燥湿，泄饮消痰。善安惊悸，最解烦满。退胸胁之逆气；除心腹之结痛，消气水之肿胀，止水饮之燥渴。

　　淋癃泄利神品，呕吐遗带妙剂。治奔豚必用，安胎孕亦良。赤苓，破气结，利水道。茯苓皮，消水肿，利水道。

　　本草易读卷七

　　茯神三百三十五

　　甘，平，无毒。疗风眩风虚，止惊悸健忘，除心下痛坚，解小肠涩淋，辟一切不详，补五般精神。

　　生大山大松下，二八月采，所在大松处皆有之。出泰山者理小，不复采用。出华山者形极粗大。壅州南山亦有之，不如华山者。出大松下，附根而生，无苗、叶、花、实，作块，皮黑而皱，内坚而白。在土底下。大者数斤。有赤白二种。或云松脂变成，或云假松气而生。又曰茯苓皆自作块，不附着根，茯神块小，包根而生。此说为胜。盖假松气而生也，千年者有神。近世所用，皆自云南来者。又曰下有茯苓，则上有灵气，如丝之状，山人亦时见之，非菟丝子之丝也。

　　山间独汗，茯苓末，水下。（验方第一。）

　　胸胁气逆腹满，茯苓同参煎服。（第二。）

　　梦泄成白浊，茯苓末，米汤下。（第三。）

　　五苓散

　　茯苓 猪苓 泽泻 白术 桂枝治微热而渴，小便不利，脉浮数，此水停也。又治渴饮水，水入即吐，此水逆也。（诸方第一。）

　　半夏加茯苓汤

　　半夏 生姜 茯苓治呕而不渴者。（第二。）

　　茯苓甘草汤

　　茯苓 甘草 桂枝 生姜治汗出不渴者。（第三。）

　　茯苓饮

　　茯苓 人参 白术 枳实 陈皮 生姜治吐水后，胸满不食者。（第四。）

　　桂枝去桂加茯苓白术汤

　　桂枝汤原方，去桂枝，加茯苓、白术治头痛发热，无汗，心下满，小便不利者。（第五。）

　　茯苓泽泻汤

　　茯苓 泽泻 甘草 桂枝 生姜治呕而饮水者。（第六。）

　　本草易读卷七

　　琥珀三百三十六

　　以布拭热，或手心磨热，吸得芥草者，方为真也。

　　甘，平，无毒。安神散瘀，通淋破瘕，壮心明目，清肺利尿。治金疮止血生肌，定魄魂辟邪去蛊毒而平癫痫。

　　枫脂入地，千年变为琥珀，不独松脂变也。南海林邑多出之。松脂沦入地所化，有琥珀则旁而出茯苓处并无琥珀，不知出琥珀处复有茯苓否耶。

　　本草易读卷七\琥珀三百三十六

　　猪苓

　　生用忌铁

　　甘，平，无毒。入足太阴、太阳经。治肿胀腹痛，除湿热心烦，解淋肿香港脚，退妊娠子淋。

　　疟而解毒蛊；止浊带之遗沥，解寒温之大热。

　　生衡山、济阴、冤句、蜀州、习州等渚。是木之余气所结，如松之余气结茯苓之义。他木皆肉白而实者佳。

　　通身肿满，小便不利，猪苓五两为末，白水下三钱，日三服。（验方第一。）

　　妊娠肿渴，从脚至腹，小便不利。同上。（第二。）

　　妊娠子淋。同上。（第三。）

　　身肿如软绵，木通二钱、猪苓三钱、茯苓二钱、槟榔二钱、灯心少许、白术三钱，水煎服。（第四。）

　　猪苓汤

　　猪苓 茯苓 泽泻 滑石 阿胶治热渴便癃脉浮，又治呕渴心烦不眠。（诸方第一。）

　　猪苓散

　　猪苓 泽泻 白术为末。治呕后思水饮。（第二。）

　　本草易读卷七

　　雷丸三百三十七

　　（甘草水浸，酒蒸用。荔实、浓朴、蓄根、芫花为使，惟苦，寒，有小毒。杀诸虫蛊毒，逐癫狂风邪。久服令人阴痿。

　　出石城山谷及汉中土中。八月采。乃竹之苓也。大小如栗，状如猪苓而圆，皮黑肉白，并无苗蔓。

　　本草易读卷七

　　淡竹叶三百三十八

　　甘，寒，无毒。除新旧风邪之烦热，止喘促气胜之逆冲。止渴消痰，凉心益脾。治热狂烦闷出血，洗肛脱不收。失音不语之风，惊痫鬼疰之邪，头痛壮热之表，

　　本草易读卷七\淡竹叶三百三十八

　　淡竹茹

　　甘，微寒，无毒。除呕哕气逆，止吐衄血崩。妇人胎产，小儿痫热，伤寒劳复，肺痿唾血。

　　上气发热，竹叶同陈皮煎服，三日一剂。（验方第一。）

　　天行发黄，竹叶、小麦、石膏，水煎频服。（第二。）

　　女劳复病，腹痛，卵肿股肿，竹茹水煎。（第三。）

　　产后烦热短气，竹茹同参、苓、甘草煎服。（第四。）

　　月水不断，竹茹炒末，水下。（第五。）

　　牙根宣露，竹茹、归尾为末。煎，入盐合漱。（第六。）

　　头痛，竹茹煎水，煎鸡子三枚食之。（第七。）

　　本草易读卷七\淡竹叶三百三十八

　　淡竹沥

　　甘，寒，无毒。清热除烦，消痰止渴。治中风失音，解风痹胸热。

　　中风口噤，同姜汁服。（验方第一。）

　　子烦，频服。（第二。）

　　小儿重舌，同黄柏时时点之。（第三。）

　　小儿目赤，点之。（第四。）

　　本草易读卷七

　　天竹黄三百三十九

　　甘，寒，无毒。治小儿惊风天吊，客忤癫痫，疗中风风热痰壅，失音不语。制药毒热发，息明目亦良。

　　今天竺国，诸竹内往往有之。人多烧诸骨及葛粉伪之，不可不知。或曰是南海边竹内尘沙结镛竹中，此竹极大，又名天竹，其内有黄，可以疗疾，此说得之。小儿惊热，同雄黄、黑丑丸服，薄荷汤下。（验方第一。）

　　本草易读卷七

　　黄绢三百四十

　　乃蚕吐黄丝所织，非染丝也。

　　煎水洗痘疮溃烂，烧灰止血痢吐崩。解病患消渴，疗产妇脬损。

　　产妇脬损，不小便而淋涩不断，黄绢一尺，丹皮、白芨为末各一钱，煎至绢烂，服之，不宜作声。（验方第一。）

　　血崩，黄绢灰、棕子灰、京墨灰、荷叶灰，水酒合服即止。（第二。）

　　四十一

　　棉花 布，用蓝靛染者。

　　炙热熨目痛不瞑，亦熨目赤；烧灰敷积年恶疮，亦敷灸疮。渍水取饮，解一切物毒烦毒丹毒裂唇疮口臭。水浸贴阳热之烙胸，醋煮搽转筋之入腹。与蜜蜡同烧，熏恶疮，入水不烂，卷艾雄至炷，治 疮，流浆则愈。疮伤风水，熏取恶汁，嗽因风热，熏坠浊痰。

　　本草易读卷七\黄绢三百四十

　　木棉

　　即棉花也。丝绵尤良。

　　止一切血症。

　　霍乱转筋腹痛，醋煮熨之。（验方第一。）

　　吐衄诸血，好绵烧灰，入面打糊，酒调服之。（第二。）

　　血崩不止，好绵、头发共烧灰，入百草霜、酒下。入棕灰尤良。（第三。）

　　脐疮不干，烧灰敷之。（第四。）

　　耳中出汁，故绵灰，棉包塞之。（第五。）

　　本草易读卷七\黄绢三百四十

　　裤裆灰

　　即亵衣近裆处。

　　入足少阴、太阳经。治女劳疸、复，阴阳易疾。

　　烧裆散

