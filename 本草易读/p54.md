<!-- { "loadSidebar": true } -->
　　取妇人裤裆烧灰，水下。治伤寒阴阳易病，身重气少，少腹满，里急，或阴中筋挛，热上冲花，膝胫拘急者。女取男裆。（诸方第一。）

　　本草易读卷七

　　麻鞋底三百四十二

　　入药宜用旧者，即人所者之鞋也。

　　疟疾不止，去两头烧灰，井水服之。（验方第一。）

　　鼻塞不通，烧灰吹之，立通。（第二。）

　　血衄不止。同上。（第三。）

　　子死腹中，本妇麻鞋底，炙热熨肚脐上下，十次即下。（第四。）

　　胎衣不下。同上。（第五。）

　　常恶梦魇，卧时以鞋一仰一覆，着身旁。（第六。）

　　接骨断，市上乞儿破麻鞋一只，烧灰，白面等分，好醋调成打糊敷，以绢束之，杉木夹定，须臾止痛。（第七。）

　　本草易读卷七\麻鞋底三百四十二

　　皮鞋底

　　小儿头疮，故皮鞋底烧灰，入轻粉少许，香油合敷。（验方第一。）

　　牛皮癣，同上。（第二。）

　　瘰 已溃。同上。（第三。）

　　身项粉瘤，皮底洗净，煮烂成冻子，常食之，瘤自破如豆腐。（第四。）

　　肠风下血，与胡桃壳、红鸡冠花烧灰，酒下。（第五。）

　　本草易读卷七\麻鞋底三百四十二

　　故草鞋

　　浑身骨痛，烧灰，香油合敷。（验方第一。）

　　行路足肿，被石垫伤者，用尿浸之，烧砖令赤，置草鞋于上，以足踏之，令热入里即消。

　　（第二。）

　　疮溃烂，洗净烧灰，入轻粉末敷之。须先以盐水洗之。（第三。）

　　催生，烧灰酒下。（第四。）

　　霍乱，去两头，洗净，水煎服。（第五。）

　　本草易读卷七\麻鞋底三百四十二

　　毡

　　夜梦魇寐，红毡一尺，以枕之。（验方第一。）

　　本草易读卷七

　　故梳篦三百四十三

　　吃虱成症，梳篦各一，破两半，一半烧灰，一半水煎，合服。（验方第一。）

　　霍乱转筋，入腹，败小梳一件，烧灰酒下。（第二。）

　　噎膈不通，木梳一，烧灰，锁匙煎水，下二钱。（第三。）

　　小便淋痛，故木梳烧灰，冷水下。男用女，女用男者。（第四。）

　　发梗咽中，久梳烧灰，酒下。（第五。）

　　乳汁不行，内服通乳药，外周遭以梳梳百遍。（第六。）

　　犬咬伤，故梳同韭根煎服。（第七。）

　　本草易读卷七

　　败蒲席、扇三百四十四

　　五色游丹，烧灰，合鸡子白敷。（验方第一。）

　　痈疽不合，烧灰，蜡脂油合纳孔中。（第二。）

　　小便不利，烧灰同滑石末服之。（第三。）

　　盗汗，烧灰酒下，用蒲扇良。（第四。）

　　月水不断。同上。（第五。）

　　本草易读卷七

　　蜂蜜三百四十五

　　入水四分之一，炼熟用。

　　甘，平，无毒。入足阳明、太阴、手阳明经。养脾和胃，清热解毒；润燥止痛，除烦和中。

　　治赤白痢下，止心腹血刺。善和诸药，尤疗诸疮。

　　阴头生疮，蜜煎甘草，敷之。（验方第一。）

　　热油烧痛，涂之。（第二。）

　　产后口渴，炼蜜，水调服。（第三。）

　　难产横生，同香油各二两，煎服立下。（第四。）

　　痘疹作痒，以翎扫之。（第五。）

　　瘾疹瘙痒，好酒调服。（第六。）

　　误吞钱骨，频频服之。（第七。）

　　蜜煎导

　　蜜炼干作挺，纳谷道中。治津竭便硬，小便利而出汗。（诸方第一。）

　　本草易读卷七

　　黄蜡三百四十六

　　甘，微温，无毒。治下痢脓血，金疮 疮。生肌止痛，补中续绝，益气耐饥。

　　本草易读卷七\黄蜡三百四十六

　　白蜡

　　治脓痢后重，安胎产下血。能补绝伤，尤利小儿。

　　白蜡与蜜蜡之白者不同，乃小虫食树汁所作也。四川、湖广、滇南、闽岭、吴越皆有之。

　　蜡树枝叶似冬青，四时不凋，五月开白花成丛。其虫大如虮虱，芒种后则延缘树枝，食汁吐涎，粘于枝茎，化为白蜡。处暑后则剥取，炼化滤净，待凝成块，即为蜡矣。蜜蜡之白者，乃经水炼过，或悬于风日中所变化耳。

　　肝虚雀目，黄蜡熔汁取出，入蛤粉相合，每用刀子切下二钱，以猪肝二两，批开入药在内，扎定煮熟，急乘其热以熏眼，至温，并肝食之，日二次，以平安不发为度者也。（验方第一。）

　　代指疼痛，黄蜡、松香相合，火炙笼指即瘥。（第二。）

　　手足冻疮，煎黄蜡敷之。（第三。）

　　汤火疮烂，香油一两，当归三钱，煎焦去渣，入黄蜡三钱，贴之。（第四。）

　　妊娠胎漏，黄蜡一两，酒化服，立止。（第五。）

　　霍乱吐痢。同上。（第六。）

　　疮，黄蜡一两，香油二两，黄丹半两，同化开，顿冷。瓶收，以之摊贴可也。（第七。）

　　金疮。同上。（第八。）

　　汤火疮。同上。（第九。）

　　调气饮

　　黄蜡（三钱） 阿胶（三钱，同化）

　　入黄连末五钱，分三服。治赤白痢腹痛下重。（诸方第一。）

　　胶蜡汤

　　黄蜡（六钱） 阿胶（六钱，同化） 当归（二钱五） 黄连（三钱） 黄柏（一钱） 陈廪米（二两）

　　先煎米熟，去米入药，煎服。治热痢、产后痢。（第二。）

　　移疮方

　　地龙（一个）

　　入丝瓜内， 焦共为末，每用三钱，再入元香一钱，乳香五分，没药五分，雄黄一钱，蟾酥一分，黄蜡一两，为末，以蜡为丸，每服三分。治疮在紧要处，可移于闲散处。在上部宜用甘草二钱，桂枝二钱，麻黄二钱，黄酒煎送药下，可移于手而散。在脊上要处，用防风三钱，姜引水煎下，可移于背上。在下部用牛膝二钱，灵仙二钱，陈皮二钱，独活二钱，姜引水煎，可移于足上矣。（第三。）

　　本草易读卷七

　　露蜂房三百四十七

　　炒熟用。恶干姜、丹参、黄芩、芍药、牡蛎。树上大蜂房佳。

　　甘，平，有毒。手、足阳明药也。除惊痫螈 ，解癫狂蛊毒，杀鬼精邪恶，祛蜂毒肠痔。

　　附骨，并猪脂煎研作膏，涂瘰 成 。烧灰酒服，主玉茎痿弱，并下牙风虫，又洗乳痈。狐刺恶疮并疗，下痢遗尿亦禁。

　　风痒瘾疹，煎汁入芒硝敷之，日五次。又同蛇蜕炒末，酒服一钱。（验方第一。）

　　牙肿连头，烧末酒合。含漱。（第二。）

　　风虫牙痛，醋煎热漱。（第三。）

　　崩漏五色，炒末酒下，大效。（第四。）

　　阴痿不起，烧末，新水下二钱，大效。（第五。）

　　阴寒痿弱，烧灰敷上，即热而起。（第六。）

　　小儿重舌肿痛，烧灰酒合敷。（第七。）

　　本草易读卷七

　　虫白蜡三百四十八

　　甘，温，无毒。生肌止血，定痛补虚，续筋接骨。为外科要药。

　　非蜜蜡之白者，乃小虫伏蜡树食汁叶涎，化为白脂。当秋刮取，水煮溶滤，入冷水则块矣。

　　头上秃疮，蜡烛频敷。勿令日晒，久则发自生矣。（验方第一。）

　　本草易读卷七

　　五倍子三百四十九

　　一名川文蛤。宜 研用。

　　酸，涩，咸，寒，无毒。入手太阴、足太阳。敛肺降火，生津化痰，除咳止血，解渴敛汗。

　　子肠下坠，收诸般湿烂，脓水牙宣，痔 下血。住泄痢而止呕吐，乌须发而止肿毒。目赤喉痹最宜，口疳鼻蚀亦良。

　　在处有之，以蜀中者为胜。乃小虫伏盐肤子木，食汁结巢，渐渐长坚。山人霜降后采取，蒸矣。

　　虚劳遗浊，佐茯苓、龙骨丸服，盐水下。（验方第一。）

　　盗汗，同荞麦面作饼，煨熟，夜卧时干吃，勿饮水。又为末津合，敷脐上缚定。（第二。）

　　泻痢不止，半生半熟，丸服。赤痢烧酒下，白痢水酒下，水泻米汤下。又为末，每下一钱。（第三。）

　　肠风下血，同白矾丸服，忌酒。（第四。）

　　耳疮肿痛，为末，水合敷。湿则干掺。（第五。）

　　耳中出脓，为末吹之。（第六。）

　　牙缝出血，为末敷之。（第七。）

　　疮不收口，焙末。醋合，敷四围。（第八。）

　　一切肿毒初起，炒末，蜜合敷。（第九。）

　　一切诸疮，同黄柏末敷之。（第十。）

　　下部疳烂，同枯矾搽之。（十一。）

　　天行口疮，为末掺之，吐涎。（十二。）

　　阴户疳烂，同红褐子、黄茧、黄扣线焙末敷之。（十三。）

　　小儿脱肛，同苦参、壁土煎洗，次用木贼末搽之，或蛎粉末亦可。（十四。）

　　文蛤散

　　文蛤为散，沸汤下。治欲饮不渴，肉上粟起而烦者。又治渴欲饮者。（诸方第一。）

　　冲翳散

　　五倍子（五钱） 苦参（四钱） 升麻（二钱） 草决明（二钱） 薄荷（一钱） 防风（一钱） 荆芥（一钱） 白芷（一钱） 川芎（一钱） 羌活（一钱）

　　水煎。秋冬入大碗中，宜在屋内，日夕时；春夏在天井。向西偏南吹药，冲目去浓翳。

　　每日吹之，一日一服，或七八服，或十余服，或二十、三十、四十服。用苇筒。（第二。）

　　本草易读卷七\五倍子三百四十九

　　百药煎

　　酸，寒，微甘，无毒。清肺化痰，定嗽解热，生津止渴，收湿消酒。口鼻疳蚀，便溺血脱，一切风湿诸疮。

　　将五倍子十斤，水渍舂细，用瓷缸盛贮，稻草盖， 七日夜。取出再捣，入桔梗、甘草末每仍，满七次。取出捏饼晒干，即为百药煎。

　　本草易读卷七

　　桑螵蛸三百五十

　　炙黄用。货者多用桑枝胶伪之。

　　甘，咸，无毒。足少阴、太阳药也。止遗尿失精，疗疝瘕腰痛。起阴痿而通淋，益精气而固遗精白浊，同龙骨末服。（验方第一。）

　　一切遗尿，炙末水下。（第二。）

　　螵蛸散 桑螵蛸 远志 菖蒲 人参 茯神 当归 龟甲末服。治尿数如淋，或赤白浊淋。

　　本草易读卷七

　　白僵蚕三百五十一

　　炒净丝用。恶螵蛸、桔梗、茯苓、茯神、萆 诸味。

　　咸，辛，无毒。祛风化痰，散结行瘀。疗头风齿痛，止喉痹咽肿。瘰 结核，丹毒瘙痒，小儿惊疳，妇人崩带。治中风之失音，除久疟之结痰；退茎囊之痒痛，消皮肤之风疮。灭疮瘢而拔疔根，息金疮而疗风痔。

　　一切风痰，七个焙末，姜汁灌之。（验方第一。）

　　小儿惊风，同蝎梢、附子尖为末，姜汤灌之。（第二。）

　　酒后痰咳，焙末，茶下。（第三。）

