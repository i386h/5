<!-- { "loadSidebar": true } -->
　　急喉风痹，焙末，姜汤灌之。或加南星。（第四。）

　　金疮，焙末敷之，立愈。（第五。）

　　小儿鳞体，去嘴为末，水煎洗之。一加蛇皮。（第六。）

　　本草易读卷七\白僵蚕三百五十一

　　蚕茧

　　甘，温，无毒。治血淋血崩，止消渴反胃。疗诸疳疮，杀诸蛔虫。烧灰酒服，治痈肿无头，二枚出二头也。

　　痘疮疳蚀，脓水不止，用一枚，白矾末填满， 枯为末，搽之神效。（验方第一。）

　　口舌生疮，五枚，包硼砂瓦上焙焦，为末搽之，效验如神。（第二。）

　　反胃吐食，十枚，煎汁烹鸡子三个食之，酒下神效。（第三。）

　　妇人断产，蚕子故纸一尺，烧末酒下，终身不产。即蚕之运也。（第四。）

　　本草易读卷七\白僵蚕三百五十一

　　未连雄蚕蛾

　　固精强阳，交接不倦。焙末丸服。（验方第一。）

　　本草易读卷七

　　蚕沙三百五十二

　　原蚕者良。乃第二番蚕也。

　　甘，辛，温，无毒。祛风除湿，散瘀破症；止崩通经，解渴消疹。炒热熨偏风瘫痪，手足不痹。炒黄浸酒亦良。

　　半身不遂，作二袋蒸熟，更互熨患处。（验方第一。）

　　瘾疹作痒成疮，水煎洗浴，避风。（第二。）

　　头风白屑作痒，烧灰淋汁洗之。（第三。）

　　血崩，炒末，酒下三五钱。（第四。）

　　月经久闭，炒黄四两，酒煎沸去渣温服。（第五。）

　　扭伤闪出骨窍，炒黄四两，绿豆粉四两炒黄，枯矾二两为末，醋合敷之，绢包缚定，数易之。（第六。）

　　心痛莫忍，滚汤泡一两，去渣服清汤，即止。（第七。）

　　本草易读卷七

　　斑蝥三百五十三

　　糯米同炒，去翅足用。马刀为使，畏巴豆、丹参、空青，恶甘草、豆花。

　　辛，寒，有毒。外用蚀死肌，敷疥癣恶疮，内用破石淋，拔瘰 疔毒。利水道而坠胎，除疝下鬼疰蛊毒。靛汁、黄连、黑豆、糯米等能制其毒。芫青、亭长、地胆治略同。

　　壮妇经闭血干，斑蝥二十个，大黄五钱，桃仁四十九个，酒丸豆大，每酒下五七丸，用四物汤下。（验方第一。）

　　新旧经闭，斑蝥五个，乳香、没药、儿茶、巴豆、葱白各五分，为丸，绵包系放筒上缚住，送入阴户中，一炷香时，经当下。未生子者，不可用也。（第二。）

　　血疝便毒斑蝥三个，南滑三钱，同研分作三服，空心白汤下。如服后小便痛，以车前、木通、灯芯草、猪苓、泽泻等利之。（第三。）

　　疔疮拔根，斑蝥一个，捻破，以针划疮上作米字形，封之，即出根矣。（第四。）

　　痈疽拔脓，或破而肿硬无脓。斑蝥为末，以蒜捣膏合贴之，脓出去药。（第五。）

　　本草易读卷七

　　全蝎三百五十四

　　辛，甘，有毒。治诸风眩掉，惊痫抽掣；疗偏风不遂，目口斜歪。大人 疟耳聋，女子带下瘾疹疮痒之 。

　　小儿一切惊风，炙焦为末，薄荷汤下。（验方第一。）

　　妇人乳痈积乳，没药三钱，乳香二钱，蜈蚣半条，全蝎二个焙焦，为细末，黄酒冲服，发汗。（第二。）

　　本草易读卷七

　　水蛭三百五十五

　　锉细炒熟用之。畏锻石、食盐。

　　咸，苦，微寒，有毒。足厥阴药也。破积血而通经，化坚症而坠胎。

　　本草易读卷七

　　蜘蛛三百五十六

　　檐角悬网者是也。

　　微寒，无毒。足厥阴药也。能消偏坠，兼疗狐疝。

　　蜘蛛散

　　蜘蛛 桂枝为散。饮服。治狐疝偏坠，有大小，时时上下。（诸方第一。）

　　本草易读卷七

　　蛴螬三百五十七

　　焙干研粉用，糯米同炒尤良。畏附子。

　　咸，平，有毒。足厥阴药也。化瘀血而通月经，消症块而破胁血。

　　木竹入眼，捣涂之，立出。（验方第一。）

　　断酒不饮，焙末酒服，永不饮。（第二。）

　　本草易读卷七

　　蝉蜕三百五十八

　　浆水煮过，晒干用，去翅足。

　　咸，甘，寒，无毒。除风热，发痘疹，退目翳，治哑病。解小儿肺热惊痫，噤风天吊，夜啼肤痒头眩，久痢消渴。

　　本草易读卷七\蝉蜕三百五十八

　　蝉

　　性同。坠胎落胞，通乳杀虫。治小儿惊痫壮热，痫喑不言。

　　小儿阴茎头肿，用半两，水煎洗之，仍服五苓散即消。（验方第一。）

　　痘疮作痒，同炙草煎服。（第二。）

　　皮肤风痒，同薄荷叶为末，酒下，日三。（第三。）

　　小儿天吊，头目仰视，痰塞内热。洗净为末，冷水下。（第四。）

　　小儿惊啼，二七个为末，入辰砂末，蜜调与吮之。（第五。）

　　头风旋晕，一两为末，酒下，白汤亦可。（第六。）

　　痘后目翳，为末，每一钱，猪肝汤下。（第七。）

　　本草易读卷七

　　大蜣螂三百五十九

　　蒸熟收贮，临用去足火炙之。畏羊角、羊肉与石膏。

　　咸，寒，有毒。治小儿惊痫螈 ，腹胀寒热。治大人癫疾阳狂，腹满奔豚。塞下部引痔虫尽出，敷金疮令箭头自拔。利二便燥结，治泻痢赤白。涂一切恶疮疔毒，解诸般疳蚀 虫。除鼻下息肉，点舌下重舌。最坠胎孕，亦疗脱肛。

　　小儿疳疾，煨熟食之。（验方第一。）

　　急慢惊风，用一个，杵烂，以水一盅，于百沸汤中烫热，必去渣服之。（第二。）

　　赤白下痢，烧末，酒下五分，甚效。（第三。）

　　重舌，烧末，唾合敷舌上。（第四。）

　　一切恶疮，为末，香油合敷。（第五。）

　　灸疮出血，烧末，猪脂合敷。（第六。）

　　附骨疽漏，用七枚，用大麦捣敷。（第七。）

　　一切 疾，烧末醋合敷之。（第八。）

　　大小便秘，欲死者，烘一个，烘干，当中断，大便不通用上半，小便不通用下半，细末井水下。

　　二便俱不通，全用即愈。（第九。）

　　本草易读卷七

　　蝼蛄三百六十

　　去翅足炒用。

　　咸，凉，有小毒。溃痈肿而下哽噎，消水肿而通石淋；平瘰 而治恶疮，出肉刺而催难产。

　　水肿甚效。其性最急，虚人戒之。

　　一切水肿喘满，五枚，焙末，白汤下，小便利为效。（验方第一。）

　　气水面肿，焙末，同轻粉吹鼻，以黄水下为效。（第二。）

　　石淋疼痛，七个，食盐二两，新瓦上铺盖焙干，去盐，每服一钱，七日愈。（第三。）

　　小便不通，取下半截，焙末水下。（第四。）

　　胎衣不下。同上。（第五。）

　　针刺入肉，杵汁滴上，三五日自出。（第六。）

　　箭入肉。同上。（第七。）

　　竹木入肉，为末，白面合敷即出。（第八。）

　　本草易读卷七

　　虫三百六十一

　　炒枯存性研用。其极小者名鼠妇，即俗云湿生虫也。畏皂角、菖蒲。

　　酸，微咸，寒，无毒。足厥阴药也。消瘀破症，下乳通经。疗折伤而续筋骨，祛积血而治口

　　本草易读卷七\虫三百六十一

　　鼠妇

　　利水道而坠胎，破症结而通经。除久疟之寒热，解风虫之齿牙。治小儿之惊风，起痘疮之倒折伤接骨，土鳖焙末，每服三钱，神效。一方生者研汁酒服。一方同自然铜火 醋淬七次为末，每酒下二钱。又方土鳖一个，新瓦上焙干，巴豆一斤去壳，半夏一斤生用，乳香半分，没药半分，自然铜火 醋淬七次用，些须为细末，每服一厘，黄酒送下。不可多用，多则补得高起，其神效非常。用端午日制药，最忌妇女及鸡犬等物。（验方第一。）

　　大黄 虫丸

　　虫（二十枚，去足） 桃仁（二十枚） 大黄（二两）

　　炼蜜分四丸，每酒下一丸，当下干血。治产妇积血腹痛。（诸方第一。）

　　本草易读卷七

　　虻虫三百六十二

　　去翅足炒用。恶麻黄。此虫善吮牛血。

　　苦，微寒，有小毒。逐瘀破症，通经坠胎。

　　生胎欲去，用十枚烧末酒下。（验方第一。）

　　本草易读卷七

　　蟾蜍三百六十三

　　泥固 用。有癞者。

　　辛，凉，微毒，足阳明药也。疗诸般痈疽发背恶疮，治一切五疳八痢肿毒。杀疳虫而平鼠小儿疳积，腹大黄瘦，取大者一枚，去首、足、肠，清油涂之，用阴阳瓦焙熟，末食之。

　　连服五六枚。（验方第一。）

　　小儿疳泻，腹大黄瘦。取一枚烧末饮服。（第二。）

　　发背肿毒未成者，用活蟾蜍一枚，系于疮上，半日必昏愦，置水中救其性命；再易一枚，其蟾蜍如旧，则毒散矣。又势重者，破开可连肚合疮上。（第三。）

　　一切疳积，烧末醋敷。（第四。）

　　金蟾散

　　大蟾（一枚）

　　拣砂塞满腹，用黄泥固济，烧红去泥，为末酒下，分数服。治单腹胀。（诸方第一。）

　　本草易读卷七\蟾蜍三百六十三

　　蟾酥

　　辛，温，大毒。疗一切恶肿，发背疔疮，小儿劳瘦，疳疾脑疽。

　　蟾酥丸

　　蟾酥（三钱） 轻粉 铜绿 胆矾 枯矾 寒水石 乳香 没药 雄黄（各一钱） 麝香（七分） 朱砂（三钱） 蜗牛（二十一个）

　　先将蜗牛研烂，入各药末，丸绿豆大。每三丸，葱白嚼烂裹药，黄酒送下，出汗。治一切疔

　　本草易读卷七

　　蜈蚣三百六十四

　　去头足炙用。赤足者良。

　　辛，温，有毒。入足厥阴经。治脐风撮口，惊痫瘰 ；疗蛇症甲肉，症癖毒蛊。最坠胎孕，出南方，今西南处处有之。

　　趾甲肉突，焙末敷之，以南星末醋合敷四围。（验方第一。）

　　手上蛇头，烧烟熏之。或为末蛇症吐食常饥，食物即吐，焙末酒下一枚。（第三。）

　　本草易读卷七

　　白颈蚯蚓三百六十五

　　蛐 。

　　咸，寒，有小毒。除一切大热狂烦，除诸般风痫水肿。

　　赤游丹毒，蛐 粪水合敷。或者加皮硝。（验方第一。）

　　本草易读卷七

　　蜗牛三百六十六

　　俗名毒波落。每秋夏时雨后出。

　　咸，寒，有小毒。解热消毒。除风痫脐风撮口，消肿毒痔漏喉痹。

　　本草易读卷七

　　龙骨三百六十七

　　赤用。同人参、牛黄良。畏石膏。青白者良也。

　　甘，涩，微寒，无毒。入手、足少阴、手阳明、足厥阴经。固肠益肾，安魂镇惊，辟邪解毒痢，止吐衄崩带。止虚汗而定喘，生肌肉而敛疮。

　　出晋地山谷中，及太山岩水岸上穴中。采无时。

