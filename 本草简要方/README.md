<!-- { "loadSidebar": true } -->


　　本草简要方  张宗祥

　　本草简要方自叙

　　芦沟桥事变之后。予方旅居汉口。二十七年秋。入桂林。寇祸日深。武汉又陷。欧战未起。国步之危。甚于累卵。有数门人过桂。知予生活艰苦。问此后出处。予曰。如果国不幸而亡。亭林船山所不敢学。我其以青主先生为归乎。其实书画无法则。医药无宗派。此言亦欺世而已。三十二年秋。世事日有转机。予早托迹中国农民银行。衣食粗给。公余之暇。乃编此书。盖中国之医。向不专精于识病。而专重在用药。伤寒论一书所包之病多矣。而统名之曰伤寒。及其下药。乃各不同。小儿惊风。所包之病多矣。而统名之曰急慢惊风。及其下药。乃各不同。诸如此类。不一而足。可知识病虽未确。用药故不误也。故中国之药。中国用药之经验。皆有可取求中国医理。舍药物之功用及用药之经验不谈。而徒泛论五行生克虚无浮泛之理。宜乎中医之日以不振乎。予之辑述此书。故专主于药之功用。及处方之公式。

　　欲使览者知其精要所在也。青主先生地下有知。其一笑乎。

　　癸未冬海宁张宗祥记。

　　凡例

　　一本草以纲目为最备。然李濒湖先生距今四百年。药品已日增多。产地亦有更改。如术之推于潜野生。李氏所未详。今则于术亦不可必得。且乞灵于湖广珠矣。此因时代之变迁。

　　药品功用。因以不同。不可不知者也。

　　一纲目所收丸散之方过略。予意非历举药方。不足以证是药功用。如以麝香配天麻则去风痰。配雄黄则治疔肿。可知用麝之意。专取迅速。而根本治病。尚须他药。若即归功麝香。

　　未一中药功用皆由经验得来。处方如何。可求公式。如黄连之治痢疾。更重则加黄柏。此中可得二药杀菌之理。然中医处方。决不单纯。既攻其病。兼强其本。故痢症必多用健胃助脾清一本草向定药性。温热寒凉言之綦详。予意用药专在功效。性之寒温。无关于病。使果泥于寒温之说。大黄附子。何一药味甘苦。向亦详载其实于病亦无关涉。甘果和中。则熟地有时碍胃。苦如下降。则羌活岂能祛头面之风。故药味亦略而不载。

　　一痘症自牛痘盛行之后。穷乡僻壤。尽能施种。昔为儿科重症。今则可以不谈。故痘症诸方。悉皆从略。

　　一为医不知各药功用。徒读古书。误人不浅。虽知药之功用。不明处方公式。亦难临诊。

　　故一医家治病。重在证候。证现何状。即须注意。如果虚极。无论为疔肿为痢疾。为痧疹。

　　为一本书之意。在使读者有途辙可循。识药功用。主其分量。自当临时斟酌不可泥于古书。

　　一石部及诸动物。所收独少者。矿物抽提不精。恐含杂质。动物多杀生命。可不用者。

　　即为省去。故独简略。

　　一古方中多用 咀。今虽仍用其名。不必定泥其法。

　　海宁张宗祥辑述

　　卷之一　水部

　　温泉

　　主治。杀皮肤中虫。疗癣疥。祛风痛。助消化。盖源于硫黄故也。亦有源出锻石者。浴之伤目。

　　卷之一　水部

　　冰

　　主治。退热。消炎。救急颇效。非神志昏迷。炎肿过甚者。不必用。

　　按人身无论何处发炎发热。均属病菌侵入与血战争之故。体健毒甚。战争力强。热度愈高。高热有摧残心脏扰乱神经之虞。临时用冰。势非得已。其实冰既不能助血。亦复不能杀菌。但可使双方战

　　卷之一　火部

　　艾火

　　主治。风冷。风痛。干霍乱。（俗名KT 螺痧。）以雷公霹雳散加麝香少许。纳脐中。

　　上贴极薄姜片。以艾火炙之。内服杭州胡庆余堂辟瘟丹。四肢冷处。以榆皮或麦麸炒极热。薄绢裹。四人分擦。脉复始停。十可活九。

　　卷之一　火部

　　火罐

　　主治。风痛。风寒。用小竹筒或瓷筒。内烧净纸。乘火盛时。以筒口贴患处。吸牢不落。

　　能已表症。

　　卷之一　石部

　　紫石英

　　石英含锰质作紫色主治。温中。养肺。心腹痛。胃寒。咳逆上气。紫石英丸。紫石英（研细水飞） 川乌头（炮） 川杜仲（炒去丝） 禹余粮（火 醋淬） 远志肉泽泻桑寄生桂心龙骨（另研）当归人参肉苁蓉（酒浸）石斛干姜（炮）五味子甘草（炙）各一两。牡蛎（ ）川椒（去目及闭口者炒出汗）各五钱。研细末。蜜丸。梧子大。每服二十丸。治妇人经乍多乍少。时前时后。或腹痛。

　　卷之一　石部

　　丹砂

　　产贵州者良。为水银硫黄天然化合物。先取上好者研末。水飞三次或以绢袋盛砂。

　　用荞麦灰淋汁。煮三伏时取出。流水浸洗过。研粉飞晒。方入药主治。通血脉。定神志。治惊痫。涂疮疥。辟瘟疫。下死胎。亦能发汗。

　　更衣丸。朱砂五钱。芦荟七钱。（生用）研极细。好酒少许和丸。梧子大。每服一钱二分。

　　好酒或米汤下。治肠胃干燥。大便不通。按此药向以为久服通神不老。其实水银硫黄皆有毒。

　　修治得法。毒可幸免。否则必至毒发难治。

　　卷之一　石部

　　水银

　　主治。安神。堕胎。杀虫虱。疗恶疮。 制轻粉法。水银一两。白矾二两。食盐一两。

　　同研。不见星。铺铁器内。用小乌盆覆之。筛灶灰盐水和。封固盆口。炭打二炷香。取开。

　　粉升盆上。即成。又法。水银一两。皂矾七钱。白盐五钱。同研。如上升炼。

　　又法。先以皂矾四两。盐一两。焰硝五钱。共炒黄为曲。水银一两。又曲二两。白矾一钱。研匀。如上升炼。

　　轻粉丸。轻粉一钱。雄黄丹砂各二钱半。槐花（炒）龟板（炙）各一两。为末。丸梧子大。

　　每服一钱。冷茶下。日二服。七日愈。治梅毒。

　　又方。轻粉胡桃仁槐花（炒研）龟板（炙）红枣肉各二钱。研捣为丸。分三服。初日鸡汤下。

　　二日酒下。三日茶下。治梅毒。又方。水银一两。朱砂雄黄各二钱半。白矾绿矾各二两半。

　　研匀。罐盛。灯盏盖定。盐泥固济。文武火炼升罐口扫收。每以三钱入乳香没药各五分。洒太乙膏上贴之。绝效。治痈疽梅毒。

　　凡服食水银轻粉。虽易收效。然毒窜经络。或口齿肿烂。或筋骨疼痛挛缩。久则溃烂难愈。致成废疾。或用轻粉堕胎。或服之自尽。其面色必惨青。

　　治服食中毒溃烂者。内服红枣丸。外敷虾蟆散。（附）红枣丸。红枣三斤。杉木煮熟。

　　去皮核。多取杉木灰研细末。捣枣肉为丸。弹子大。每日任意服食。不可间断。又方土茯苓一两。苡米银花防风白藓皮各一钱。木瓜一钱半。皂荚子四分。水煎服。气虚加人参。血虚加当归。日三服。

　　虾蟆散。虾蟆大者一。（眼红腹无八字文者不用。）硫黄三钱。胡椒二钱。纳入口内。将口捆紧。外裹黄泥。入炭火中烧。泥团红透取出。用碗盖住。俟冷。去泥取虾蟆研末。麻油调。鸭翎或旧笔蘸敷患处。忌铁器。其他中毒者。用开口花椒。不拘多少。白汤吞下。能裹之从大便出。又方麻油黄蜜红砂糖搅匀服之。又方。捣萝卜汁饮。又方。取麻油饮之。又方。

　　多食生荸荠。

　　凡中毒齿缝出血臭肿者。用贯众三钱黄连二钱。水煎俟温。再加黄连末二分。漱口。 误入耳中。以黄金枕耳边即出。误入肉内。令筋挛。以金物熨之亦出。

　　卷之一　石部

　　雄黄

　　每三两以甘草紫背天葵地胆碧棱花各五两细锉。活水入坩锅中煮三伏时漉出。捣如粉。水飞。澄去黑者。晒干再研用。一法用米醋入萝卜汗煮干用。法制过。有毒不可用主治。伏暑泄痢。化腹中瘀血。治一切虫兽毒。制蛇虺尤特效。为治疮杀毒要药。

　　雄朱散。雄黄一分。（细研水飞过）乳香（细研）白矾（ ）各一钱。共研末。每服一字。二三岁儿五分。陈米汤下。日三次。治小儿下痢频仍。日夜痛不可忍。

　　雄黄丸。雄黄全蝎牙皂大黄郁金各一钱。巴豆十四粒。麝香少许。共研末。米糊丸。绿豆大。清茶下五七丸。治疔疮大便秘或心腹痛。取利止。

　　雄黄牡蛎散。雄黄二钱。牡蛎四钱研末。蜜调重汤炖温涂患处。日五六次。治天蛇毒初起红痛。

　　雄黄散雄黄丹乳香没药各五钱。粟米小粉（炒）三两。草乌南星络石百合各一两。白芨二两。研末。温水调敷。治痈疽发背。

　　又方。雄黄 砂苍耳草（烧灰）研末醋调。另用菊花捣烂。姜汁调合为一。再调清者服之。

　　浓者敷之。治疔疮。

　　红升丹。雄黄朱砂各五钱。水银二钱。火硝四两。白矾一两。皂矾六钱。先研矾硝入大铜杓内。火酒一小杯炖化。一干即起研细。汞朱黄各药亦研细。合并研匀。先以阳城罐用纸筋泥搪约一纸浓。阴干轻扑。不使生裂纹。裂则用泥补之。极干再晒无裂纹方入药。罐口以铁油盏盖定。加铁梁。盏上下用铁 、铁丝扎紧。棉纸捻条蘸蜜周遭塞罐口缝间。外用熟石膏细末醋调封固。盏上加炭火两块。使盏热。罐口封固易干。用大钉三。钉地下。罐安钉上。

　　底置坚大炭火一块。外砌百眼炉。升三炷香。第一炷用底火。（火大则汞先飞上。）第二炷用大半罐火。以笔蘸水擦盏。第三炷火平罐口。用扇扇之。频频擦盏勿令干。（干则汞先飞上。）三香完。去火。冷定开看。盏上约有六七钱。刮下研极细。瓷罐盛用。（须预以盐卤调制罐稀泥用笔蘸调罐口。勿令泄气。如罐上有绿烟起。即汞走也。更须多刷出烟处令固。）治一切疮疡溃后。疮口坚硬。肉紫黑。能拔毒。去腐生肌。

　　雄黄苍术白芷蒜头烧烟熏。辟蛇虺毒虫。

　　雄黄烧酒调涂。治一切毒虫咬。

　　按色红晶明者为雄精。红者雄黄。黄者雌黄。质有良窳。非产地分阴阳也。

　　卷之一　石部

　　石膏

　　含水硫酸钙。古多椎碎生用。今有用 者。然生者能表散。有解肌发汗之功。实胜者。

　　主治。胃肺各种高热。腹痛胀满。伤寒下血。浊伤火灼。（石膏末调水敷）石膏大青汤。石膏八钱。大青黄芩各三钱。葱白四茎。前胡知母栀子仁各四钱。煎服。

　　治妊娠伤寒。头疼壮热。肢节烦疼。

　　石膏牡蛎汤。石膏五钱。牡蛎一两。研末。每服方寸匕。温酒下。治衄血。石膏散。石膏不拘多少。研极细。每服方寸匕。日再。治骨蒸外寒内热。四肢微瘦。足趺肿大。热退为度。

　　按伤寒至十余日。热度高壮。发烦谵语。或下血者。当以此药为君。如心脏衰弱。更当佐以党参黄 之类。

　　卷之一　石部

　　滑石

