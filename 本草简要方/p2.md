<!-- { "loadSidebar": true } -->
　　先以刀刮净。研粉。以牡丹皮同煮一伏时。去丹皮。用水淘过晒干用。

　　主治。通利。泻热。利窍。逐凝血。解燥渴。疗黄胆。水肿。香港脚吐血。衄血。金创血出。诸疮肿毒。尤为石淋要药。

　　滑石散。滑石乱发灰车前子木通各一两。寒水石二两。冬葵子一合。锉散。水一斗煮五升。时时服。治转胞。

　　益元散。滑石（水飞） 六两。粉甘草一两。为末。每服三钱。中暑伤寒。下痢。实热皆可用。通乳。猪肉面汤下。催生，香油下。

　　卷之一　石部

　　磁石

　　主治。明目聪耳。养肾脏。强骨。

　　磁石丸。磁石辰砂神曲。先以磁石巨火 。醋淬七次。研细水飞晒干。取净二两。辰砂。

　　研细。水飞晒干。取净一两。用生神曲末和匀。更用神曲一两。水和作饼。煮浮为度。和入前药。蜜丸梧子大。每服十丸。加至三十丸。空腹米汤下。治瞳仁散大。视物昏昏如雾中。

　　或内外障。及耳鸣耳聋。

　　磁石酒。磁石（捣细。水淘去赤汁。）五两。天雄（炮去皮脐）山茱萸各二两。木通防风薯蓣菖蒲远志（去心）芎 细辛蔓荆子白茯苓干姜（炮）肉桂甘菊花各一两。熟地三两。锉细和匀。

　　生绢袋盛。酒二斗。浸七日。每日任性饮之。治风邪上干于脑。或入于耳。久而不散。经络痞塞。耳听不聪。

　　误吞针铁者。立以磁石枣核大。环孔线穿吞。拽之即出。

　　卷之一　石部

　　代赭石

　　赤。用醋淬三次。或七次。研。水飞过用主治定哮。安胎。止反胃。吐血。鼻衄月经不止。胞衣不下。

　　凡哮喘卧睡不得者。此药能平之。伤寒无汗者。用代赭石干姜等分为末。热醋调涂两手心。合掌握之。夹大腿内。侧卧温覆得汗。

　　卷之一　石部

　　砒石

　　近皆飞炼成霜。故名砒霜。化学名三氧化砷。亦称无水亚砷酸。以砷燃烧于氧气或空气中制成。或用砷化金属在空气中 制之。天然产生未飞炼者名砒黄。

　　主治。杀一切虫癣疥。梅毒。美皮肤。内服及一钱杀人。盖砒力催血急行。服过量则血脉愤张暴裂。故中砒毒死者。七窍流血。以酒下者。必死不救。

　　解砒毒方。鸡子十余打入碗搅匀。入明矾末三钱。灌吐。吐后再灌。吐尽愈。或用大黄明矾新汲水调灌取吐泻。或生鸭血趁热灌。或人尿人粪金汁灌。总以吐泻去毒为主。服毒之人。不宜仰卧。恐毒入四肢难愈。愈后忌烟酒姜椒百日。敷药中毒者。以湿泥频涂换。毒入内胸膈疼痛或作吐泻者。饮冷米醋一二杯即止。

　　又方。生草三两。煎浓汁。和羊血半碗饮立吐。不吐连用大黄二两。生草五钱。白矾一两。当

　　卷之一　石部

　　盐

　　有海盐池盐井盐三种。治疾功同。

　　主治。健骨。补肾。解毒凉血。杀虫明目。固齿。

　　脱阳虚症。四肢厥冷不省人事。小腹紧痛。冷汗气喘。炒盐熨脐下气海。取暖。干霍乱。

　　上不得吐。下不得利。冷汗涌出。气垂绝。盐一大匙熬黄。童便一升合和温服。得吐下即愈。

　　霍乱腹痛。炒盐两包。一熨心腹。一熨背。令气透。霍乱转筋欲死。气绝腹有暖气。以盐实脐中。艾灸盐上七壮苏。牙痛。每夜以盐末封龈上。有汁沥尽乃卧。数日愈。

　　痢疾。日以淡盐汤代饮。可益血中水分。兼洁肠胃。

　　服盐卤者。腹痛身蜷足缩肠结而死。急捣肥皂汁灌之。取吐。再用豆浆连灌。

　　卷之一　石部

　　朴硝

　　卤石产盐地未炼者。色杂红黄。有毒不可用。初炼名朴硝。再炼或成芒硝。或成马牙硝。内服宜用。芒硝马牙硝。若朴硝不用为宜。

　　主治。去肠胃积聚。攻坚化结。通经脉。利大小便。月经破。五淋。散恶血。壅热。疗黄胆。孕妇忌用。

　　碧雪方。朴硝芒硝马牙硝硝石石膏寒水石水飞各一斤。甘草一斤。水一斗。煎取五升。

　　入诸药同煎。不住手搅令消熔得所。入青黛一斤和匀。倾盆内。经宿结成雪。为末。或含咽。

　　或吹敷。或水调服二三钱。欲通利热水服一两。治一切积热。天行时疾。发狂。昏愦。咽喉肿塞。口舌生疮。大小便不通。腹中痞块。用朴硝一两。独蒜一个。大黄末八分。捣作饼。

　　贴患处。以消为度。

　　难产及胎死不下。芒硝末二钱。童便温服。奇效。 服乳石中毒。胸烦热结。芒硝一钱蜜水调。日三服。

　　小儿食积。用艾叶捣软。入朴硝搅匀。以布贴腹硬处。裹之使睡。明晨解之。

　　卷之一　石部

　　玄明粉

　　制法。用白净朴硝十斤。长流水一石。煎化去滓。露一夜。去水取硝。每一斗用萝卜一斤。切片同煮熟。滤净再露一夜。取出。每硝一斤。用甘草一两同煮。去滓再露一夜。

　　纳大沙罐中。盐泥固济。浓半寸。不盖口。置炉中。以炭火先文后武 之。待沸定。取瓦一片盖定。仍前固济。烈火 之。冷一伏时取出。隔纸安地上。盆覆三日出火气。研末。每斤入生炙甘草末各一两。和匀。瓶收用。

　　主治心热烦躁。五脏积滞。通大小便。按此药较芒硝少流弊。用以攻积最宜。

　　卷之一　石部

　　砂

　　成分为氯化钙。多产于火山旁及烧过之锻石圹中。

　　主治。荡积。破瘀止痛。疗积痢喉痹。反胃。

　　砂丸。 砂一钱。（研）木香沉香巴豆肉各一两。青皮二两。铜青五钱。（研）先以木香沉香青皮同巴豆慢火炒令紫色。去巴豆。研为细末。入 砂铜青研匀。蒸饼和丸梧子大。每服七至十丸。空心食前盐汤下。日二三次。能通气滞。泻症结。

　　又方。 砂芒硝各一两。当归雄黄桂心各五钱。大黄（炮）三棱各二两。研末。米醋一碗熬大黄末为膏。次入余药。和丸梧子大。每服十丸。空腹温酒下。渐加至二十丸。以利下恶物为度。治妇人疝瘕。及瘀血在脏。腹胁攻痛。

　　又方。 砂木香各三钱。黑附子二枚。各重五钱以上。正坐妥者。炮制去皮脐。剜作瓮子。破故纸（隔纸微炒）荜茇各一两。先以 砂研末。水一盏续续化开。纳瓮内。火上熬干。

　　研末。置附子瓮内。用剜出附子末填盖口上。复和成白面裹之。约半指浓。慢炭火烧至黄色。

　　去面。同木香等药研为细末。用原裹附子熟黄面为末。醋煮米糊和丸梧子大。每服十五至三十丸。生姜汤下。治积块 癖。一切凝滞。

　　砂膏。槐杏桃柳桑。嫩枝各三尺。浸麻油十斤中。三日再入栀子六百个。穿山甲六两。

　　童子发（盐水洗）四两。慢火煎枯去渣。纳飞黄丹一百两。收成膏。候微温。再入沉香（身上熨燥不见火）儿茶各二两。血竭三两。琥珀象皮（切片微炒）各一两。冰片麝香各五钱。

　　砂四两。共研极细末。和入膏内搅匀。用时热水炖化。忌火。功用去瘀软坚消肿止痛。治痈疽发背。对口。痰核瘰 乳疖。流注。无名肿毒。未成能消。已成能溃。

　　卷之一　石部

　　硫黄

　　用纯黄者。杂他色不可用主治。助消化。祛积聚。止血。杀疥虫。痢疾。壮阳。向为服食者所珍。然易中毒。不可信。中硫黄毒。白羊生热血一碗服之。神效。

　　硫艾汤。倭硫黄三钱。艾汤下。治阴证伤寒极冷厥逆烦躁腹痛无脉危极。服之得睡。汗出解。

　　硫黄不二散。硫黄一钱。靛花一分。研末凉水一杯调服。治梅毒发于咽喉。腐烂疼痛。

　　汤水难入者。

　　卷之一　石部

　　矾

　　生用 用。各随病证。

　　主治。燥湿。消痰。解渴。止血。定痛。性极收涩湿热方。炽。积滞正多。及阴虚咽痛阴冷腹痛者。均大忌之。

　　化痰丸。白矾一两。细茶五钱。为末。蜜丸梧子大。小儿十丸。大人五十丸。茶下。久服痰自大便中出。断根。

　　又方。白矾一两。牙皂角五钱。为末。每服一钱。温水调下。治中风痰厥。四肢不收。

　　气闭隔塞。

　　通关散。矾三钱。铁铫内溶化。入劈开巴豆三粒。煎干去豆。研矾用之。甚者以醋调涂。

　　治喉痈乳蛾又方。白矾盐花等分。搽口中。治牙关紧闭。涎出自开。

　　又方。白矾末盛入猪胆中风干。研末。每吹一钱入喉。取涎出。治喉肿痛。

　　又方。白矾硫黄各二两。铫内烧过。入朱砂一分。为末。面糊丸小豆大。姜汤下。十五丸。治反胃呕吐。

　　玉华丹。白矾 为末。醋糊丸梧子大。量人大小。用木瓜汤下。治伏暑泄泻。

　　推车丸。明矾二两。青矾一两。白面半斤。同炒赤。醋煮米糊为丸。梧子大。枣汤下三十丸。治黄肿水肿。

　　又方。白矾甘草等分为末。冷水服二钱。治蛇虫射工沙虱等伤。人口噤目黑手足直。毒气入腹。

　　壁镜伤人必死。白矾涂之。漆疮白矾汤拭。

　　刀斧金疮。白矾黄丹等分为末。敷之最妙。

　　矾二两。水一斗五升。煎三五沸。泡两足。治香港脚攻心。

　　卷之二　草部一

　　甘草

　　产热河绥远者最佳。老者黑色。名铁甘草。功力尤胜。

　　主治。生者益胃气。通小便。解百药毒。入汗剂解肌表寒热。入凉剂泻内外邪热。入峻剂能使姜附无僭上之患。硝黄无峻下之病。灸者宜入和剂。补益脏腑气血。安神志。

　　甘草泻心汤。甘草四两。黄芩三两。黄连一两。干姜三两。半夏（洗）一两。大枣十二枚。

　　水一斗煮六升。去滓再煮三升。温服一升。日三次。治伤寒误下。胸痞呕利。脾胃虚损。

　　按此药功用至多。大要以解毒和胃安神去热为主。凡治各疾。用海藻昆布者。尤宜佐以生草。使胃不滞。

　　卷之二　草部一

　　黄

　　主治补虚。壮气。强心。益胃。凡病呈衰弱之证。皆宜用之。即痈疽发背。防其内陷。

　　亦宜重用此药。生者能表能补。炙者补而不表。

　　黄 人参汤。黄 （炙）人参白术（炒）陈皮麦冬（去心）当归身（酒拌）甘草（炙）补曲（炒）五味子（杵）各一钱。黄柏（酒洗炒）升麻各四分。苍术（米泔浸炒）五分。水二钟。加生姜三片。

　　大枣二枚。煎至一钟。去滓空心温服。忌一切激刺饮食。治痈疽脓血大泄。或食少发热。或作痛少寐。服后痛减。大便不实者去 冬。心下痞闷加黄连三分。胃脘当心痛。减大寒药。

　　加草豆蔻仁五分。胁下痛或缩急。加柴胡二三分。头痛目中流火。加黄连二三分。川芎三分。

