<!-- { "loadSidebar": true } -->
　　温酒调下。治风走注疼痛。 桂心白术汤。桂心白术防风甘草川芎附子各等分。每服五钱。加生姜大枣水煎服。治伤寒阴痉。 桂枝人参汤。桂枝炙草各四两。人参白术干姜各三两。水九升先煎四味取五升。纳桂更煎取三升。温服一升。日二夜一次。治太阳病外证未除。数下后胁热而利。心下痞硬。表里不解。及胸痹之虚者。 桂枝大黄汤。桂枝白芍各二钱五分。

　　甘草五分。大黄一钱五分。锉碎。加生姜一片。水煎服治腹痛便闭。 桂枝川芎防风汤。桂枝芍药生姜各一两五钱。甘草川芎防风各一两。每服一两。加大枣六枚。水煎服。治柔痉。 桂附汤。桂枝芍药（酒洗）生姜各三两。炙草二两。大枣十二枚。附子（炮）一枚。水七升煎至三升。去滓服一升。治太阳病发汗遂漏不止。其人恶风。小便难。四肢微急。难以屈伸者。若一服汗止。停后服。 桂枝加黄 汤。桂枝白芍生姜各三两。甘草黄 各二两。大枣十二枚。

　　水八升煎取三升。服一升。治黄汗黄胆之脉浮者。服后取汗。不汗再服。 桂枝去芍加麻辛附子汤。桂枝生姜各三两。大枣十二枚。甘草麻黄细辛各二两。附子（炮）一枚。水三升先煎麻黄去沫。纳诸药煎取二升。分温三服。治气分心下坚大如盘。边如旋杯。服后汗出。如虫行皮中即愈。 桂枝去芍加皂荚汤。桂枝生姜各三两。甘草二两。大枣十二枚。皂荚一枚。

　　（去皮核酥炙焦）水七升。微火煮取三升。分温三服。治肺痈吐涎沫初起有表邪者。 桂枝去芍加蜀漆牡蛎龙骨救逆汤。桂枝三两。甘草二两。大枣十二枚。生姜蜀漆（洗去腥）各三两。

　　牡蛎（ ）五两龙骨四两。水一斗二升。先煎蜀漆减二升。纳诸药煎取三升。温服一升。治伤寒脉浮被火迫劫。亡阳惊狂起卧不安。及火邪。 桂姜枳实汤。桂枝生姜各三两。枳实五两。水六升煎取三升。分温三服治心中痞。诸逆。心悬痛。 桂枝芍药知母汤。桂枝白术知母防风各四两芍药三两。甘草麻黄附子（炮）各二两。生姜五两。水七升。先煎麻黄减二升去沫。纳诸药煎取二升。分温日三服。治肢节疼痛。身体 羸。脚肿如脱。头眩短气。温温欲吐。桂枝桃仁汤。桂枝二两。桃仁四十枚。白芍生地各二两。甘草一两研末。每服五钱。加生姜大枣。水煎服。治经前腹痛。 又方。桂枝槟榔各一钱五分。桃仁二十五枚。白芍生地枳壳各一钱。炙草五分。加生姜大枣。水煎服。治肠覃。 桂枝茯苓丸。桂枝茯苓丹皮桃仁赤芍各等分。研末蜜丸兔粪大。日服一丸。不知。加至三丸。治妇人宿有症疾。 桂枝解毒汤。桂枝麻黄（酒炒）赤芍防风荆芥羌活甘草桔梗人参川芎牛蒡子。加生姜。水煎服。治疹子。桂枝龙骨牡蛎汤。桂枝芍药生姜龙骨牡蛎（ ）各三两。甘草二两。大枣十二枚。水七升煎取三升。分服三次。治男子失精少腹弦急阴头寒。目眩发落。脉极虚芤迟。及女子梦交。

　　桂枝姜附汤。桂枝六钱。干姜熟附子生白术各三钱。水煎服。治寒湿伤阳。形寒脉缓。舌淡或白滑不渴。经络拘束。 桂花散。肉桂二分。川芎紫苏各五分。当归六分。细辛木香麻黄甘草木通南星白蒺藜各三分。菖蒲八分。白芷四分。水煎服。治虚聋。 桂附丸。桂二两。

　　黑附子（泡）川乌（泡）各三两。干姜（泡）赤石脂川椒（去目微炒）各二两。研末蜜丸梧子大。每服三十丸。治风冷入乘心络或脏腑暴感风寒。卒然心痛。或引脊膂乍缓乍甚久不瘥者。 桂附地黄丸。熟地八两。干山药山茱萸肉各四两。白茯苓丹皮泽泻各三两。肉桂附子各一两。

　　研末蜜丸梧子大。每服三十丸。分两次温酒下。治命门火衰。脾肾虚或小便秘涩。或胞转溺阻。或夜多漩溺。或香港脚入腹。少腹不仁。上气喘急。呕吐自汗。耳聩虚鸣。或便溏食少。

　　或流注鹤膝。游火等证。 桂苓甘露饮。肉桂五钱。茯苓白芷甘草泽泻葛根石膏寒水石各一两。滑石二两。藿香人参各五钱。木香二钱五分。为末。每服三钱。治脏腑寒热呕吐痰涎。

　　咳嗽。及水肿泄利。 桂香散。桂枝二钱。麝香当门子一个。同研暖酒调服。治死胎不下。

　　卷之五　木部一

　　沉香

　　主治。温中。调气。止痛。利五脏。助脾胃。益精壮阳。气逆喘急。霍乱转筋。吐泻麻痹。胃冷。久呃。心腹疼痛。症癖噤口痢。 沉香丸。沉香人参蝎胡黄连乳香各一分。龙骨甘草各五厘。研末枣肉丸麻子大。每服三丸。米饮下。日二次。治小儿急疳。疳痢。脱肛。

　　沉香化气丸。沉香（另研）四钱。大黄（酒蒸）黄芩各一两。人参白术各三钱。除沉香外。

　　余药锉碎。用姜汁竹沥七浸七晒。候干研末。和沉香末研匀。竹沥入姜汁少许。神曲煮糊丸绿豆大。朱砂衣。每服一二钱。小儿六分。淡姜汤下。治诸般积滞阻郁胸腹作痛。肠胃不畅疫气。

　　瘴气。中毒。恶气。疮疡肿毒。跌扑损伤。及中六畜等毒。 又方。沉香五钱。甘草制香附广木香陈皮缩砂仁各一两。莪术焦麦芽藿香神曲各二钱。研末水丸梧子大。每服三钱。熟汤下。治胸腹留饮。喘促吐酸。痞塞疼痛。 沉香化痰丸。沉香木香各一两。半夏曲（姜汁竹沥制）八两。黄连（姜汁炒）一两。研末。甘草汤丸梧子大。每服二钱。空腹姜汤下。治积年痰热。 沉香升降散。沉香槟榔各二钱五分。人参大腹皮（炒）诃子（煨去核）各五钱。白术乌药香附（炒）紫苏叶浓朴（姜制）神曲（炒）麦 （炒）各一两。三棱莪术（均煨）益智仁各二两。陈皮姜黄炙草红花各四两。研末。每服二钱。食前汤调下。治一切气不升降。胁肋刺痛。胸膈痞塞。 沉香天麻汤。沉香二钱。天麻三钱。益智仁川乌（泡）各二钱。防风半夏附子（泡）各三钱。羌活五钱。炙草当归姜屑各一钱五分。独活四钱。 咀。每服五钱。加生姜水煎服。

　　治小儿惊痫发搐痰壅目斜。项背强急。喉中有声。 沉香石斛汤。沉香石斛神曲（炒）各一两。

　　赤苓人参巴戟桂心五味子（微炒）白术川芎各七钱五分。木香肉豆蔻各五钱。 咀。每服三钱。

　　加生姜大枣水煎服。治肾脏积冷。奔豚气攻少腹疼痛。上冲胸胁。 沉香交泰丸。沉香橘红白术各三钱。浓朴五钱。吴茱萸（汤泡）枳实（麸炒）青皮木香白茯苓泽泻当归各二钱。大黄（酒浸）一两。研末。汤浸蒸饼和丸梧子大。每服五十丸。通利胸腹。 沉香牡丹丸。沉香七钱五分。丹皮赤芍吴萸（炒）当归桂心川芎炙 人参茯苓山药巴戟白术橘红木香干生姜白龙骨牛膝（酒洗）枳壳（麸炒）肉豆蔻浓朴各五钱。研末。蜜丸梧子大。每服二十丸。空腹温酒下。

　　治血虚经少。赤白带下。血气冲心多发刺痛。若心腹痛。白芷煎酒下。 沉香散。沉香木香各二钱五分枳壳（麸炒）莱菔子（炒）各三钱。加生姜水煎服。治腹胀气喘。 又方。沉香石苇王不留行当归各五钱。冬葵子芍药各七钱五分。炙草橘皮各二钱五分。研末。每服二钱。空腹大麦汤下。治气淋。 又方。沉香赤芍木通紫苏茎叶诃黎勒皮槟榔各一两。吴萸五钱。 咀。

　　每服五钱。加生姜。水煎服。治香港脚冲心。烦闷喘促。脚膝酸痛。神思昏愦。 又方。沉香柴胡黄 麦冬各一两。白术七钱五分。熟地二两黄 栝蒌根生草各五钱。锉散。每服四钱。

　　加竹叶十四片。小麦五十粒。水煎服。治溃疡有余热。 沉香汤。沉香防风木香各七钱五分。

　　麦冬当归枳壳（麸炒）独活羚羊角屑升麻玄参地骨皮赤芍生草各一两。大黄（锉炒）二两。

　　锉碎。

　　每服四钱。水煎服。治石疽肿毒结硬。口干烦热四肢拘急。不得安卧。 沉香琥珀丸。沉香（另研）一两五钱。琥珀（另研）杏仁紫苏子赤苓泽泻各五钱。苦葶苈（炒）郁李仁各一两五钱。

　　陈皮防己（酒洗）各七钱五分。研末。蜜丸梧子大。麝香一钱为衣。每服二十五丸。加至五十丸或百丸。空腹下。治水肿小便不通。及血结。小腹青紫筋绊。喘急胀满。小儿脾经湿热。

　　腰脐两足皆肿。虚者人参汤下。 沉香磁石丸。沉香（另研）蔓荆子青盐（另研）甘菊各五钱。

　　巴戟葫芦巴山药（炒）川椒（去目炒）磁石（ 醋淬研水飞）山茱萸阳起石（ ）附子（泡）各一两。

　　研末。酒煮米糊丸梧子大。每服五十丸。加至七十丸。空腹盐汤下。治上盛下虚。头晕目眩。

　　耳鸣耳聋。 沉香曲。沉香木香各二两。柴胡浓朴郁金白豆蔻缩砂仁各一两。枳壳麦芽青皮防风葛根乌药前胡广皮桔梗槟榔白芷谷芽各四两。藿香檀香降香羌活各三两。甘草一两五钱。

　　生晒研末。面糊作块重二三钱。每服一块。水煎服。治肝胃气滞。胸闷脘胀。腹痛呕吐吞酸。

　　能疏表化滞。舒肝和胃。 沉香鳖甲散。沉香三分。鳖甲一两五钱。炙草槟榔各三分。木香常山当归柴胡人参半夏桂心生地白茯苓青皮陈皮各一两。研末。每服二钱。加生姜。水煎空腹服。治室女经滞痰停。头昏心烦。 固齿散。沉香诃子皮青盐青黛各二钱。白檀母丁香各一钱五分。当归香附细辛苦楝子（破四片炒）各五钱。荷叶灰乳香各一钱。龙胆（另研）麝香（另研）各五分。酸石榴皮二两五钱。研末。每用五分刷牙。早晚

　　卷之五　木部一

　　丁香

