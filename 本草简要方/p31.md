<!-- { "loadSidebar": true } -->
　　治皮痹不仁。 蔓荆子散。生蔓荆子菊花苦参各四两。枸杞子天麻各二两。天南星（姜制）胡麻（炒熟）各一两。研末。每服二钱。荆芥煎汤调下。日二次。治肺脏壅热。风毒如癞。变成恶风者。 又方。蔓荆子甘菊花半夏羚羊角屑枳壳（麸炒）茯神川芎黄芩防风各七钱五分。麦冬（去心焙）石膏各一两。地骨皮赤箭细辛炙草各五钱。 咀。每服三钱。加生姜五厘。水煎服。治风邪头晕。起则欲倒。忌食热面饴糖羊肉。 又方。蔓荆子赤芍生地桑白皮甘菊花赤茯苓升麻麦冬木通前胡炙草各一钱。加生姜三片。大枣二枚。水煎。食前服。治内热耳内出脓。又方。蔓荆子荆叶（无则以荆芥代之）白芷细辛防风川芎桂皮丁香皮羌活各一两。 咀。

　　每服一两。加盐一匙。葱白五茎。水煎淋洗痛处。冷则易之。治打跌损伤瘀血结痛。

　　卷之六　木部二

　　芙蓉

　　叶花主治。清肺。凉血。散热。解毒。治一切大小痈疽肿毒。恶疮。消肿。排脓。止痛。

　　根专疗疮痈发背。妇人乳痈。 芙蓉散。芙蓉叶不论生干。研末蜜调敷疮痈周遭。留头不敷。

　　干即换。未成即消。已成即溃。惟疮色白者不用。 芙蓉菊叶散。芙蓉叶菊叶赤小豆香附白芨各四两。研末。加麝香五分。米醋调涂。围住痈疽根脚。 又方。芙蓉叶二两。紫金皮南星各一两。独活白芷赤芍各五钱。研末。生姜汁茶清调敷贴缚。治扑打伤损肿痛。如有紫黑色不退。加肉桂五钱。 又方。芙蓉叶黄荆子等分。研末。鸡子清调搽四围。治发背痈疽。 按乳痈发背诸疮。红肿 痛者。皆可用此药。

　　卷之六　木部二

　　鸡血藤胶

　　出云南。以鸡血藤熬成之胶也。取少许入滚汤中。有一线如鸡血走散者真。 主治益气。

　　助血。祛风冷。壮筋骨。治老人手足麻痹瘫痪。男子虚损胃病。妇女经水不调。及干血劳。

　　子宫虚冷。不孕等症。

　　卷之六　木部二

　　藤黄

　　产广东。黄藤熬汁即成。 主治。止血。杀虫。化毒。敛金疮。疗刀斧木石及汤火诸伤。

　　中藤黄毒者食海蜇即解。 一笔消。大黄二两。藤黄一两。明矾蟾酥各五钱。麝香乳香没药各二钱。研末。用蜗牛捣和作锭。遇小疖毒未出头。醋磨浓敷四围。数次即愈。又一方。藤黄雄黄胆矾硼砂铜绿皮硝草乌各一两。麝香二钱。研末。和蟾酥为条。笔管大。遇一切痈肿。

　　醋浓磨涂调四围。数次即愈凡一切无名肿毒。及对口发背初起无上药时。亦可用滴花烧酒藤黄敷。须不住手。半日即消。 又方。白芨白蔹三七五倍子皂角山慈菇藤黄各等分除藤黄外。

　　锉薄片入砂锅内浸一日。煎汁倾出。入水再煎数次。滤净熬膏。将藤黄用水蒸化加入搅匀。

　　再熬入碗晒干。用时鸡蛋清磨浓汁调涂。此药可以移毒。毒生肢节穴道险要处。恐成漏症废人者。用此药涂半圈。即能移过一边。或专用藤黄银朱等分和醋敷。亦可赶毒至他处若用树汁调。可治一切顽癣。无回丹。藤黄雄黄大黄碱各一两。蟾酥麝香各二钱。血竭甲片（炒）各五钱。醋磨。涂治一切疔痈脑疽。 黄提药藤黄雄黄郁金各二钱。牛黄蟾酥 砂冰麝各五分。巴豆肉八钱。蓖麻肉一两。共捣烂瓷瓶贮。遇用放膏药上贴之。治一切恶毒。未成可消。

　　已成化腐。疔肿尤妙。 五黄散藤黄雄黄姜黄硫黄鸡脚大黄各等分。研末。菜油调涂患处。

　　七日勿洗。痊愈。治一切顽癣。

　　卷之六　木部二

　　茯苓

　　主治。行水。逐湿。平火。滋阴。补脾胃。调中益气。安神止渴。除虚热。通关节。暖腰膝。利小便。泻膀胱热治五劳七伤。消咳逆。呕吐。惊悸膈中痰水。心下结痛。肺痿痰壅。

　　大腹水肿。淋沥奔豚。肾积泄泻。妇人热淋。小儿惊痫。补益心脾。白者为宜。清利湿热。

　　赤者为宜。安定神志。宜用带皮茯神。开腠理。去水肿。宜用皮。 茯苓丸。茯苓人参桂心（熬）干姜半夏橘皮各一两。白术葛根（煨）炙草枳实各二两。研末。蜜丸梧子大。每服二三十丸。日三次。治妊娠恶阻。心烦痰眩。 又方。茯苓一两。半夏二两。枳壳（麸炒）五钱。

　　风化硝二钱五分。研末。生姜汁煮神曲糊丸梧子大。空腹姜汤下三五十丸。治中脘痰饮脾弱。

　　致手臂牵掣。或战掉不能举动。或四肢不能移转。及妇人产后发喘。四肢浮肿。 又方。赤茯苓防风细辛白术泽泻官桂各五钱。栝蒌根紫菀茸附子（炮）黄 芍药炙草各七钱五分。生地牛膝（酒浸）山药独活半夏山茱萸肉各二钱五分。研末。蜜丸梧子大。每服十丸。食前米饮下。

　　临卧温酒下。治胞痹。 白茯苓丸。白茯苓覆盆子栝蒌根黄连萆 人参熟地玄参各一两。石斛蛇床子各七钱五分。鸡 三十具。（微炒）研末。蜜丸梧子大。每服三十丸。食前磁石汤下。治消肾。两腿渐细。腰脚无力。 又方。白茯苓熟地各一两。人参桂心远志石菖蒲柏子仁琥珀各五钱。研末。蜜丸梧子大。每服三十丸。治产后心虚惊悸。 茯苓川芎汤。赤茯苓一钱五分。川芎一钱二分。桑白皮防风苍术（炒）麻黄赤芍当归（酒洗）各一钱。官桂甘草各五分。水煎加大枣。食前服。治着痹麻木不仁及中湿。 茯苓半夏汤。赤茯苓半夏陈皮苍术浓朴水煎服。治痰饮。 茯苓四逆汤。茯苓四两。人参一两。炙草二两。干姜一两五钱。生附子一枚。水五升煎至三升。去滓温服七合。日三次。治伤寒太阳证厥。而心下悸。汗下后烦躁者。 茯苓白术散。茯苓白术人参桂枝各二钱五分。滑石一两。寒水石石膏泽泻甘草各五钱。研末。每服三钱。生姜汤下。治中暑霍乱烦渴。 茯苓戎盐汤。茯苓六两。戎盐如弹丸大一枚。白术二两。水煎药后下盐服。治胞中精枯血滞。小便不利。 茯苓茵陈栀子汤。茯苓五分。茵陈叶一钱。栀子仁苍术（炒）白术各三钱。生黄芩六分。黄连枳壳（麸炒）猪苓泽泻陈皮防己各二分。青皮一分。水煎服。治湿热内淫。心下痞满。肢倦身麻。面目俱黄。微见青黑。 茯苓散。茯苓麦冬各一两五钱。通草升麻各一两二钱五分。紫菀桂心各七钱五分。

　　知母一两。大枣十二枚。淡竹茹五钱。赤石脂一两七钱五分。研末。每服一两。水煎。治心经实热。神志恍惚。 又方。茯苓生地各三两。远志白薇龙齿各二两五钱。防风人参独活各二两。研末。水一斗五升。纳银一大片。煮取七升。入药再煮取三升。分温三服。治产后气虚。精神昏乱。或发狂语。 又方。白茯苓熟地各一两。当归川芎桂心白芍（炒）炙 各五钱。咀。每服五钱。水二盏。入猪肾一双。大枣三枚。生姜三片。煎至一盏。去三物。纳药煮至七分。食前温服。治蓐劳。 茯苓汤。茯苓研末。每服二钱。乌梅陈艾。煎汤调下。治虚汗盗汗。 又方。赤茯苓泽漆叶（微炒）白术（微炒）各一两。桑白皮（炙黄）黄芩射干防己泽泻各三两。 咀。每服五钱匕。先以大豆一合。水三大盏煮取二盏去豆纳药煎一盏。分二服。治痢后遍身浮肿。 又方。茯苓川芎苏叶前胡半夏桔梗枳壳干姜陈皮各八分。当归生地白芍各一钱。党参五分。桑白皮六分。甘草三分。加生姜。水煎空腹服。治经来咳嗽。 茯苓琥珀汤。茯苓琥珀白术各五钱。炙草桂心各三钱。泽泻一两。滑石七钱。猪苓五钱。研末。

　　每服五钱。水调下。治湿热内蓄不化。膀胱窍涩。脐腹胀满。腰脚沉重。 茯神汤。茯神茯苓人参各一两。菖蒲五钱。赤小豆四十粒。水煎。分三服。治心虚神乱烦热惊悸。

　　卷之六　木部二

　　琥珀

　　主治。行水。散瘀。清肺。安神。明目。去翳。止血。生肌。安五脏。利小肠。治蛊毒癫邪心痛结瘕。五淋便血。妇人产后血痛。跌打瘀血。琥珀人参丸。琥珀五钱。人参五灵脂各一两。肉桂生附子各五钱。川芎沉香穿山甲（ ）各三钱。研末。浓煎苏木汁丸梧子大。

　　每服二钱。温酒下。早晚二次。治血蛊。琥珀丸。琥珀当归木香川芎防风槟榔各一两。三棱干姜（均炮）桂心各一两二钱五分。白术柴胡人参各五钱。青皮吴萸（炒）全蝎（炒）附子（炮）草豆蔻赤芍柏叶白芷天麻各七钱五分。桃仁（炒）鳖甲（醋炙）各一两五钱。研末。蜜丸梧子大。

　　每服二十丸。空腹午前近晚各温酒下一次。治血风虚劳。上热下冷。心中烦躁。饮食不甘。

　　经水不调肌肉黄瘁。肠鸣腹痛。气块攻冲。时作寒热。头旋痰逆。手足麻痹。如觉暖近晚不服。如块积攻筑鳖甲桃仁槟榔三棱加一倍。忌生冷葱苋鱼虾。 又方。琥珀辰砂（均另研）阿胶（碎炒）五味子石斛附子（炮）肉桂沉香（勿见火）川芎各五钱。牛膝（酒浸）当归（炒）苁蓉（酒浸炒）人参续断没药（另研）熟地木香（勿见火）各一两。研末。蜜丸弹子大。每服一丸。

　　空腹温酒化下。午后食前再服。治胎前产后有病。及三十六种血冷。七疝。八瘕。八风。十二痹。

　　心腹刺痛。卒中瘫痪。半身不遂。手足酸痛。乳中毒结。胎动不安。死胎不下。胎衣不出。

　　腹胁疼痛绕脐如刀刺。及呕逆上气筑心。痰毒。姜汁少许和酒化下。诸痢。及赤白带血冷崩中下血漏胎下血。生姜陈艾炒后。入酒煎化下。泄泻不止。陈米饮化下。涩尿诸淋。通草灯芯煎汤化下。血晕不知人。当归煎汤下。上热下冷。人参汤下。遍身虚肿水气。赤小豆汤下。产内二毒伤寒。及中风角弓反张。麻黄汤下。月经不通或间杂五色。断续不止。少食肌瘦。面赤唇焦。食寒食热。四肢烦疼。心躁。黑 血斑。赤肿走注。及血风劳伤无力。童便姜汁下。 又方。琥珀三棱各五钱。黄芩（炒）香附各二两。当归川芎各一两。研末。黄米饮丸梧子大。每服二三十丸。空腹汤下。治老妇经水不止。 琥珀厘清泄浊丸。琥珀一两。大黄十两。研末。鸡蛋清丸梧子大。朱砂衣每服空腹三钱。治热淋管痛。及下疳火盛肿痛腐烂。

　　琥珀牛黄丸。琥珀一钱。犀牛黄三分。皂角木香各一钱。人中白（ ）轻粉雄黄朱砂乳香没药白芷各三钱。当归二钱。槐花（炒）一两。丁香春夏一钱五分。秋冬三钱。研末。酒糊丸萝卜子大。每服五丸。五日后七丸。又五日九丸。又五日仍服七丸。土茯苓甘草煎汤下。治梅疮破烂。及一切痈疽久溃。脓水不干。 琥珀地黄丸。琥珀（另研）二两。干生地八两。玄胡索（米炒）当归各一两。蒲黄（半生半炒）四两。生姜一斤。先以地黄酒浸。生姜切片捣取汁。

