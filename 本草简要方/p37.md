<!-- { "loadSidebar": true } -->
　　五灵脂（水淘净炒末）一两。米醋调稀。慢火熬膏。入蒲黄末和丸龙眼大。每服一丸。水与童便各半煎服。少顷再服。治产后恶露不快。腰痛少腹如刺。时作寒热头痛。及久有瘀血。月水不调。亦治心痛。 失笑散。五灵脂蒲黄各等分。研末。醋二杯调熬成膏。入水一盏。煎至七分。连药热服。未止再服。治男女老少心痛。腹痛少腹痛。小肠疝气。诸药不效者。妇人妊娠心痛。及产后心痛。少腹痛。血气痛尤妙。 五灵丸。五灵脂（水飞）一两。胡黄连五钱研末。雄猪胆汁和丸黍米大。每服一二十丸。治五疳潮热。腹胀发焦。 又方。五灵脂十两。研末。水五盏煎至三盏。去滓澄清。再煎为膏。入神曲末二两为丸。梧子大。每服二十丸。空腹温酒下。治血崩不止。 紫芝丸。五灵脂（水飞）半夏（汤泡）各等分。为末。姜汁浸蒸饼为丸梧子大。每服二十丸。治痰血凝结。 皱肺丸。五灵脂二两。胡桃仁八个。柏子仁五钱。研匀。滴水为丸。小豆大。甘草汤下二十丸。治咳嗽肺胀。五灵散。五灵脂白芨各一两。乳香没药各三钱。研末。熟水同香油调敷。治骨折肿痛。

　　卷之八　兽部

　　猪

　　肚主治。补中。益气健脾。 猪肚丸。柴胡赤苓人参黄 各一两。黄连三两。地骨皮木香各五钱。桃仁鳖甲各一两五钱。研末。入嫩猪肚内缝合蒸烂。于砂盆内研如膏。丸成梧子大。每服三十丸。清晨午前二次。治妇人热劳羸瘦。 又方。黄连粟米栝蒌根茯神各四两。

　　知母麦冬各二两。研末入大猪肚内缝合蒸烂。药另研。以猪肚为膏。再入炼蜜搜和前药拌匀为丸。梧子大。每服五十丸。人参汤下。治下元虚弱。湿热郁结强中消渴。小便频数。甚至梦遗白浊。赤白带下。 又方。牡蛎（ 透水飞）白术（饭上蒸炒）各四两。苦参（酒浸晒七次）三两。研末。猪肚一具煮烂。研膏和丸梧子大。每服三十丸。日三四次。治小便频数梦遗白浊。肌肉消瘦。妇人淋带。 又方。鳖甲（童便醋共一分热浸炙尽为度）一两。白术薯蓣各一两。胡黄连人参紫菀青皮桃仁木香炙草各五钱。柴胡一两一钱。研末入猪肚内煮烂。杵成丸。梧子大。每服二十丸。治小儿肌热消瘦。

　　卷之八　兽部

　　狗

　　肉主治补肾脏。利血脉。实下焦。暖腰膝。壮阳道。填精髓。治五劳七伤。虚寒疟疾。

　　狗宝生癞狗腹中。状如白石带青色。纹理层叠。主治噎食。反胃。痈疽。疔疡。 戊戌丸。黄童子狗一只。洗净。于砂锅内用酒醋八分。水二升。入地骨皮一斤。前胡黄 肉苁蓉各四两。煮一日。去药再煮一夜。去骨再煮肉如泥。入当归末四两。莲肉苍术末各一斤。浓朴橘皮末各十两。甘草末八两。和杵千下。丸梧子大。每空腹盐酒下五七十丸。治男女一应虚疾。骨蒸潮热诸证。 又方。五灵脂末以黄狗胆汁和丸。龙眼大。每服一丸。酒化下。治反胃。不拘老少久远。不过三服愈。 又方。五灵脂（炒烟尽）阿魏（去沙研）各等分。黄狗胆汁和丸。黍米大。每服空腹下。三十丸。治痞块疳积。狗脑丸。狗脑一个。五加皮炙草防风白术钟乳石干地黄各一分。牛黄二分。研末。以狗脑为丸。小豆大。一岁儿每服二丸。米饮下。

　　日二次。治小儿喜摇头解颅。不知酌加。 狗宝丸。狗宝一两。黑狗胆鲤鱼胆各一枚。蟾酥二钱。蜈蚣（炙）七条。 砂乳香没药轻粉雄黄乌金石各一钱。粉霜三钱。麝香一分。研末。

　　用首生男儿乳一合。黄蜡三枚。熬膏和丸绿豆大。每服一至三丸。白丁香七枚研调新汲水下。

　　腹卧取汗。治痈疽发背初起。壮热烦渴者。 又方。狗宝三钱。硫黄水银各一钱。先以硫黄水银同炒成金色。入狗宝为末。用鸡子去白。留黄。和药搅匀。纸封泥固 火煨半日。取出研末。每服五分。烧酒调下。治反胃膈气。狗皮无汗腺。不泄气。故膏药采用之。

　　卷之八　兽部

　　羊

　　肉补中。益气。壮阳。生血。治五劳七伤。羊肉生地汤。羊肉一斤。生地二两。人参当归芍药各一两。桂心川芎甘草各五钱。先煮羊肉去滓。煎药分四服。日三夜一次。治产后三日腹痛。补中益气消癃。有风热去人参地黄肉桂。加防风黄 生姜。咳嗽加紫菀款冬细辛五味。腰痛加杜仲黄 白术附子萆 。 又方。羊肉一脚。草果五枚。粳米二升。回回豆半升。木瓜二斤。煮取汁。入砂糖四两。盐少许。煮肉食。治腰膝痛。香港脚。 羊肝丸。白羯羊肝一片。（薄切新瓦上焙）菟丝子车前子麦冬决明子白茯苓五味子枸杞子茺蔚子苦葶苈蕤仁地肤子泽泻防风黄芩杏仁（炒）细辛桂心青葙子各一两。熟地一两五钱。研末。蜜丸梧子大。

　　每服三四十丸。日三次。治青盲。 又方。羯羊肝一具。（焙干）甘菊花羌活柏子仁细辛官桂白术五味子各五钱。黄连七钱五分。研末。蜜丸梧子大。空腹下。三四十丸。治眼昏花。能镇肝明目。 又方。缩砂仁一两。肉豆蔻五钱。研末。羊肝半具细切拌药。纸裹。更以面裹。

　　慢火烧令熟去纸面。入软饭捣丸。梧子大。食前粥饮下三十丸。治休息痢羸瘦。 又方。雄羊肝一具。白蒺藜（炒）菊花石决明生地各一两。川芎三钱。楮实子当归尾槐角（炒）甘草黄连五味子各五钱。荆芥穗二钱五分。蕤仁七钱。防风二钱。研末。取肝滚水沸过。和药捣丸。

　　梧子大。每服五六十丸。空腹薄荷汤下。治目昏及病后翳。

　　卷之八　兽部

　　牛

　　黄牛肉补中。益气健腰脚。 返本丸。黄犍牛肉去筋膜。切片洗数遍。仍浸一夜。次日再洗三次。水清为度。用无灰好酒同入坛内。重泥封固。桑柴文武火煮一昼夜。取出。如黄沙为佳。焦黑无用。焙干为末。山药莲肉（均盐炒）白茯苓小茴香（炒）各四两为末。每牛肉半斤。入药末一斤。蒸红枣去皮和捣丸梧子大。每空腹酒下五十丸。日三服。补诸虚百损。

　　牛脑饮。白芷川芎各三钱。研末。以黄牛脑搽末置瓷器内。加酒炖熟。乘热食。尽量一醉。

　　治偏正头风不论远近。诸药不效者。 牛黄生病牛胆中。状如鸡子黄。重叠可揭折。主治清心。安神。泻热。利痰。惊痫寒热。 牛黄八宝丹。牛黄冰片青黛各二钱。雄黄玄参各五钱。羌活（炒）川莲（土炒）羚羊角犀角贝母（炒）乳香没药各三钱。珍珠四分。朱砂五钱。

　　研末。

　　另用金银花紫花地丁甘菊各二两。甘草五钱。水五碗。砂锅内煎至半。取汁滓绞干。桑柴火熬膏。入炼蜜盏许。再熬。粘筋和丸。每丸重三分。每服二丸。蜜汤下。治痧证发斑发狂。

　　浑身赤紫。痧复恶疮毒疡。 牛黄丸。牛黄（另研）麝香（另研）各五钱。虎睛一对。蜣螂（去头足翅）犀角屑安息香独活茯神远志炙草各一两。防风一两五钱。人参铁粉（另研）朱砂（另研）龙齿（另研）各二两。研末。蜜丸梧子大。每服三十丸。荆芥汤下。治风痫虚乏。痰在胸膈。呕吐。烦闷。 又方。西牛黄三分。川连大黄（锉炒）各二两。麦冬（焙）一两五钱。朱砂五钱。（水飞）麝香少许。山栀仁马牙硝川芎黄芩炙草各一两。研末。蜜丸弹子大。每服一丸。

　　食后竹叶汤化下。治心脾壅热。口干烦渴。 又方。牛黄辰砂各三钱。生川乌一枚。（重五钱去皮脐）白花蛇（酒浸取肉）白附子全蝎天麻薄荷叶脑子（另研）各五钱。雄黄五两。麝香一钱。研末。另以麻黄一两。酒一升。煎至一盏。去麻黄。入蜜少许。熬药得所。勿至焦赤。

　　众手疾作丸。芡实大。金箔为衣。每服五分之一。金银花薄荷汤磨化。治惊风五痫天吊。 牛黄定心丸。牛黄冰片全蝎僵蚕附子牛膝南星各五钱。朱砂半夏各二两。雄黄天麻甘草乌蛇肉各一两。西珀七钱五分。麝香二钱五分。研末。蜜丸芡实大。每服一丸。人参薄荷汤下。治心脏中风昏迷。 牛黄抱龙丸。牛黄琥珀各二钱五分。西黄五分。胆星一两。赤苓五钱。全蝎辰砂各一钱五分。白僵蚕三钱。天竺黄三钱五分。麝香二分。研末。取胆星烊化为丸。每丸潮重四分。金箔为衣。每服一二丸。钩藤汤下。治痰迷心窍。神昏谵语。手足拘挛。癫狂疯乱。小儿急惊风。 牛黄清心丸。牛黄一两二钱。（另研）白术麦冬黄芩当归防风白芍各一两五钱。柴胡桔梗川芎白茯苓杏仁（炒）各一两二钱五分。神曲（炒）蒲黄（炒）吉林参各二两五钱。羚羊角麝香（另研）龙脑（另研）各一两。肉桂大豆黄卷（碎炒）阿胶（锉碎蛤粉炒）各一两七钱五分。白蔹干姜（炮）各七钱五分。犀角屑二两。雄黄（另研）八钱。干山药七两。甘草（锉炒）五两。金箔一千二百片。（内四百片为衣）大枣一百枚。（蒸熟去皮核研成膏）除枣杏仁金箔二角屑及二黄脑麝外。余研末。入余药和匀。以炼蜜及枣膏为丸。每两作十丸。金箔为衣。

　　每服一丸。食后温水化下。治诸风缓纵不随。言语謇涩。心悸痰涎。壅塞。及心神不足。喜怒无常。或发狂癫。小儿惊风角弓反张。时发时醒。 又方。牛黄轻粉各三分。胆星一两。

　　雄黄黄连各二钱。茯神玄参天竺黄五倍子荆芥防风桔梗犀角屑当归各一钱。冰片麝香珍珠各五分。研末。甘草熬膏和丸。龙眼大。朱砂为衣每服薄荷汤磨化一丸。治锁喉风。 牛黄搜风丸。牛黄木香各三钱。大枫肉五两。陈皮当归身山栀何首乌黄芩白芍黄柏五灵脂熟地白附子川芎皂角子青皮石菖蒲乌药地骨皮枳壳北细辛羌活萆 独活连翘前胡 本各一两。威灵仙苦参白僵蚕人参白术防风血竭牛膝各三两。白芷草乌各五钱。香蛇（去骨酒浸炙）一条。研末。

　　米饭和丸梧子大。每服七十丸。清茶下。治大麻风。若紫块血风。加桃仁苏木各二两。每服五六日。发汗一次。忌牛羊猪鸡鸭等物。及果品。远酒色。戒忧怒慎寒暑。 牛黄膏。牛黄二钱五分。朱砂郁金丹皮各三钱。冰片甘草各一钱。研末。蜜丸 子大。每服一丸。新汲水化下。治热入血室发狂。 牛黄散。牛黄朱砂蜗牛肉全蝎白僵蚕天麻白附子乳香麝香各一分。生龙脑一钱。螳螂翅五对。研末。每服一字。薄荷汤下。治小儿赤白丹毒流走四肢。初生儿用乳调少许涂口中。胎疾永除。 又方。牛黄防己各七钱五分。犀角二钱五分。羚羊角屑人参桂心牛蒡子（炒）生地炙草各五钱。研末。每服三钱。水煎连滓服。治舌本肿强。 黄明胶（用牛皮熬成之胶）主治。滋阴。活血。肺破出血。吐血。衄血。肾虚失精。妇人妊娠下血。胎动。 黄明胶散。黄明胶（炙干）花桑叶（阴干）各二两。研末。每服三钱。生地汁调下。

　　治吐血。

　　卷之八　兽部
