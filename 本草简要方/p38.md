<!-- { "loadSidebar": true } -->

　　马

　　蹄主治惊邪。癫痫 。衄血。内漏损伤瘀血。妇人乳难。血崩。 马蹄丸。白马蹄禹余粮各四两。龙骨三两。乌贼鱼骨白僵蚕赤石脂各二两。研末蜜丸梧子大。每服十丸。不效。加至三十丸。空腹温酒下。治白漏不绝。 马亦有宝。不易得。真者主治惊痫。邪气。反胃。

　　卷之八　兽部

　　驴

　　阿胶。阿井久涸。今能用纯黑驴皮。以名泉熬膏。已为上品。主治。清肺。养肝。滋肾补血。利大小肠。治瘫痪。偏风一切风痛。虚劳羸瘦。肺痿吐脓。咳嗽喘急。吐血。衄血。

　　心腹内崩。水气浮肿。腰痛。四肢骨节酸痛血淋。尿血。虚秘。肠风。下痢。妇人血痛。血枯。经水不调。或经行不止。崩中带下。妊娠尿血。胎动。及胎前产后诸疾。 阿胶丸。阿胶（锉碎炒燥）干姜（炮）木香黄连（炒）当归（炒）黄芩各一两。赤石脂（醋 水飞）龙骨（醋 水飞）各二两。浓朴一两五钱。研末。蜜丸梧子大。每服三十丸。日二夜一次。治冷热不调。

　　伤犯三阴。痢下脓血。腹痛不已。 又方。阿胶赤石脂各一两五钱。续断川芎当归甘草丹参各一两。龙骨鹿茸（酥炙）海螵蛸鳖甲（炙）各二两。研末。蜜丸梧子大。每空腹酒下二三十丸治产后崩血不止。虚羸无力。 阿胶梅连丸。阿胶（草灰炒透明白。研不细者再炒研。）三两。乌梅肉（炒枯）一两五钱。黄连三两。黄柏（炒黑）赤芍当归（炒）赤茯苓各一两五钱。

　　干姜（炮）一两。研末。醋煮阿胶为丸梧子大。每服十至三十丸。食前米饮下。治阴虚下痢。入夜发热。 阿胶蕲艾丸。阿胶蕲艾川芎当归白芍熟地甘草研末。水丸汤下。治妊娠跌扑闪挫。

　　胎动不安。 阿胶散。阿胶（麸炒成珠）一两五钱。牛蒡子（炒香）炙草各二钱五分。马兜铃（焙）五钱。杏仁（麸炒）七个糯米（炒）一两。生黄 五钱。研末。每服一两。小儿二三钱食后水煎服。治肺虚有火。嗽无津液。咳而哽气者。 又方。阿胶一两。熟地二两。白芍艾叶当归甘草黄 各一两。 咀。每服五钱。加姜枣。水煎服。治妊娠因颠扑胎动不安。 又方。

　　阿胶（碎炒黄）人参川芎各一两。白茯苓麦冬柴胡各七钱五分。炙草当归（锉炒）黄芩各五钱。

　　研末。每服四钱。加姜枣。水煎服。治胎动不安。心烦腹痛。 阿胶汤。阿胶（炙燥）熟干地（水煎服。

　　治怀孕数堕胎。小腹 痛不可忍。 又方。阿胶一两。蒲黄六合。生地三升。水五升。煎至三升。分服治吐血。 又方。阿胶（炒）三两。牡蛎（烧粉）鹿茸（酥炙）桑螵蛸（酒炙）各等分。

　　锉散。每服四钱。水煎空腹饮。治遗尿。

　　卷之八　兽部

　　虎

　　骨主治。去风。健骨。定痛。骨节风痹。挛急不得屈伸走疰疼痛。腰脚不随。小儿惊痫。虎骨丸。虎骨（醋炙）四两。五灵脂（炒）白僵蚕（炒）地龙（炒）白胶香（另研）威灵仙各一两。川乌（炮）二两五钱。研末。酒煮面糊丸梧子大。每服十至十五丸。空腹温酒下。日二次。

　　治皮肤走注疼痛。麻木困弱。妇人当归酒下。扑打损伤豆淋酒下。 又方。虎胫骨龟板（均酥炙）槟榔牛膝（酒浸）各一两。当归大黄（均炒）木香桃仁（炒）海桐皮各七钱五分。防风附子（炮）赤芍桂心血竭没药（另研）地龙（炒）各五钱。研末。蜜丸梧子大。每空腹食前温酒下。

　　各一次三十丸。治妇人血气血风。攻疰腰脚。骨节疼痛。 虎潜丸。龟板（酥炙）黄柏（盐酒炒）各四两。知母（盐酒炒）熟地各二两。牛膝（酒蒸）三两五钱。白芍（酒炒）一两五钱。锁阳（酒润）虎胫骨（酥炙）当归（酒洗）各一两。陈皮七钱五分。冬月加干姜五钱。研末。羯羊肉二斤。酒煮捣膏丸。梧子大。每服三钱。空腹盐汤下。治肾阴不足。筋骨痿软。不能步履。 疮筋骨痿弱。下元虚冷。精血亏损。及骨蒸劳热等证。痿而厥冷加附子半枚。 虎骨木瓜丸。

　　虎骨（酥炙）木瓜枫树叶龟版（炙）当归自然铜血竭桂心乳香没药毛姜安息香广木香甜瓜子地龙各一两。研末。酒糊丸。每服二三钱。空腹温酒下。忌火酒房事。治湿伤经络。或酒色过度。肝肾虚亏。腰脚疼痛。步履艰难。或热痛如火。或冷痛如冰。 又方。虎胫骨（酥炙）一两。木瓜天麻苁蓉（酒洗）牛膝各一斤。附子二两。先将木瓜天麻苁蓉牛膝用无灰酒五升浸。

　　春秋各五日夏三日冬十日取出焙干。切片晒燥。入附子虎骨研末。用浸药酒打糊为丸。梧子大。

　　每服五七十丸。食前盐汤下。临卧浸药酒下。酒完以陈酒代之。治肝肾虚寒。足膝疼痛。

　　虎骨木瓜酒。虎骨（酥炙）一两。木瓜三两。川芎牛膝天麻当归五加皮红花续断白茄根各一两。玉烛二两。秦艽防风各五钱。桑枝四两。研粗末。绢袋盛。高粱酒二十斤。浸七日滤清。

　　加冰糖二斤。任量饮。治风寒湿气流入经络。筋脉拘挛。骨节酸痛。四肢麻木。口眼歪斜山岚瘴气。历节风痛。能追风定痛。除湿驱寒。壮筋强骨。调和气血。 又方。虎胫骨（酥炙）石斛石楠叶防风当归茵芋叶杜仲（酒炒）牛膝（酒浸炒）川芎狗脊续断（酒浸炒）巴戟各一两。锉如豆大。绢袋盛高粱酒一斗。渍十日。每服一盏。治中风偏枯。四肢不随。诸风筋脉挛拳。 虎骨散。虎胫骨（酥炙）龟版（酥炙）当归萆 牛膝各二两。川芎桂心羌活各一两。

　　研末。每服二钱。或四钱。空腹温酒调下。治腰胯连脚膝痛。 又方。虎骨赤芍续断白术 本各一两。当归二两。乌蛇肉五钱。研末。每服二钱。食后温酒下。治半身不遂。肌肉干瘦。骨中烦疼。加生地一两。脏寒自利。加天雄五钱。 又方。虎胫骨（酥炙）一两五钱。麝香（另研）二钱五分。桂心川芎海桐皮当归牛膝（酒浸）天麻附子（炮）骨碎补没药（另研）琥珀（另研）各一两。羌活木香各五钱。研末。每服二钱。温酒调下。日二次。治妇人血风。身体骨节疼痛。 又方。虎胫骨败龟板（均酥炙）当归干蝎（均微炒）桃仁（麸炒）川芎各一两。黑豆五合。

　　松脂二两。桂心三分。先将松脂黑豆炒令熟。后和诸药研末。每服二钱。温酒调下。治金疮。

　　风痉。肢节筋脉拘急。 虎骨胶。主治。补益气血。壮健筋骨。 虎睛主治安神。定惊明目。去翳虎。 虎睛丸。虎睛一对。犀角屑远志栀子仁大黄各一两。研末。蜜丸绿豆大。每服二十丸。食后温酒下。治痫疾潮搐。恍惚烦乱口干谵语。 又方。虎睛（细研）远志（姜制焙）犀角（镑）大黄（湿纸裹煨）石菖蒲麦冬各二钱五分。蜣螂（去足翅炒）三枚研末。粟米粉和丸梧子大。每服五七丸。竹叶或银花汤磨化下。治小儿惊痫。邪热入心。 又方。虎睛一个。牛黄二钱。桔梗麝香胡黄连各一钱。研末。蜜丸麻子大。每服三丸。食前米饮下。日二次。治小儿脾疳。

　　卷之八　兽部

　　象

　　牙主治风痫。惊悸。热疾。骨蒸。（生屑入药）小便不通。（生煎服）小便过多（烧灰服）兽骨哽。痈肿。诸毒。（磨水服） 皮治下疳。疗金疮不合。（并烧研油敷） 胆明目。去口臭。疳疾。疗疮肿。（水化涂） 粪治瘟疹。同升麻水煎服。即刻透出。烧烟熏疗鹅掌风。

　　卷之八　兽部

　　犀

　　角（入药用生杀雄犀角尖最良）主治退热。祛风。消痰。明目。泻肝。清胃。安五脏化脓为水。治伤寒。瘟疫。头痛。寒热。热疾。风毒。中恶瘴疠。发狂谵语。中风失音。吐血。

　　衄血。发黄。发斑。心胸烦闷。烦毒入心。筋骨中风。赤痢下血。小儿风热惊痫。疗发背。

　　痈疽。疔肿。解饮食毒。药毒。蛊毒。水毒。溪毒。钩吻鸩蛇诸毒。 犀角丸。犀角（镑）黄连各十两。人参一斤四两。大黄五斤。黑牵牛（炒捣取粉）三斤十三两。研末。蜜丸梧子大。

　　每服十五至二十丸。临卧温汤下。治风盛痰实。头目昏重。肢节拘急。痰涎壅滞。肠胃燥涩。大小便艰难。 又方。犀角末五钱。赤石脂三两。朴硝二两。白僵蚕薄荷叶。各一两。研末。面糊丸梧子大。每服二三十丸。日三次。治风癫痫发作有时扬手掷足。口吐痰涎。不省人事。 又方。犀角屑羚羊角屑天麻防风羌活沙参远志茯神升麻天冬蕤仁玄参各七钱五分。

　　牛黄麝香（均另研）各二钱五分。龙齿铁粉（均另炒）朱砂（水飞）各一两。金箔银箔（均另研）各五十片。研末。蜜丸梧子大。每服五十丸。薄荷汤下。治心脏中风。言语颠倒。神思错乱。

