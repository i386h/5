<!-- { "loadSidebar": true } -->
　　芡实大。老人每服四丸。小儿一丸。空腹滚汤或温酒下。治胸膈寒噎。肠中虚鸣。霍乱吐泻。

　　卒暴心痛。赤白暴痢。传尸骨蒸。诸项痨瘵。妇人惊痫。小儿惊搐。 麝香蟾酥丸。麝香少许。蟾酥轻粉乳香各五分。砒雄黄各一钱。巴豆十个。（去皮油）寒水石三钱。研末。滴水搓作挺子。寒食面糊为丸。小麦粒大。如一切痈疽发背疔疮内毒。未溃者。以针刺破。捻一丸以膏药贴之。即溃。 麝香天麻丸。麝香（另研）二钱。天麻（酒浸）防风川芎各一两。甘菊花七钱五分。天南星一枚。（重一两者。先以白矾汤浸洗七次后以水煮软。切片焙干）研末。

　　蜜丸鸡头实大。每服一丸。不拘时细嚼。荆芥汤下。治风痰气厥。头痛目眩。 麝香丹砂丸。

　　麝香（另研）木香丁香犀角炙草各二钱五分。龙脑（另研）一钱。人参藿香牛胆南星防风黄各五钱。麦冬七钱五分。丹砂（另研）一两。研末。蜜丸鸡头实大。每服一丸。食后细嚼。荆芥汤下。治痰热咽膈不利。头目昏痛。 麝香丸。麝香瓜蒂龙脑牛黄各一钱。龙胆草黄连各五钱。木香蝉蜕各一钱。研末。猪胆汁丸梧子大。惊疳或 或泻。每服五七丸至一二十丸。清米饮下。眼疳零肝汤下。疳渴猪肉汤下。惊搐眼上窜薄荷汤下一丸。更水研一丸滴鼻中。牙疳口疮研贴患处。虫痛苦楝根或白芜荑汤下。百日内小儿二便不通。水研一丸封脐中。有虫用干漆麝香各少许。入生油一两。点温水化下一大丸。慢惊勿服。 又方。麝香（另研）五钱。阿魏二钱五分。（面裹煨令面熟）五灵脂桃仁三棱各七钱五分。芫花（醋炒）槟榔各一两。

　　蓬莪术桂心没药木香当归各五钱。研末。粳米饭丸梧子大。每服十丸。淡醋汤下。治妇人 癖冷气。及疰气心腹痛不可忍。 又方。生全蝎二十个。生黑豆二十粒。生地龙五钱。大八角川乌三枚。（生用）研末。入麝香一字同研。糯米糊丸绿豆大。每服七丸。甚者十丸。夜卧膈空温酒下。微出冷汗瘥。治白虎历节风痛游走不定。昼静夜剧。及一切手足卒痛。 又方。

　　麝香一钱。木香胡椒各一两。全蝎巴豆霜各四钱。研末。蒸饼丸麻子大。朱砂为衣。每服五七丸。熟汤下。治膀胱气痛。及胁痛癫疝。 麝香丹。黄连一两。半夏五钱。紫苏子（微炒）五味子各一分。干蟾一枚（酥炙）麝香芦荟朱砂（均另研）各一分。研末。枣肉和丸黍米大。

　　每服五至七丸。米饮下。治小儿肺疳。皮毛枯燥咳嗽上气。 麝香散。麝香一钱。青黛五钱。

　　黄柏一两。雄黄一分。研末先以绵缠箸。擦去齿上腐肉。拭去恶血。干掺。日夜五次。治小儿走马急疳。口臭齿损。攻蚀。唇鼻腮颊。血盛加定粉五钱。 又方。麝香雄黄芦荟白龙骨各一钱。密陀僧二钱。石胆五钱。干蟾一枚。（重五钱者。入瓶烧存性）研末。先以绵缠箸。

　　蘸盐矾水洗患处。然后敷之。治小儿唇口臭烂。齿龈宣露。 又方。麝香芦荟蛇蜕（烧灰）夜明砂（微炒）蜗牛壳黄连（微炒）没石子各一分。黄丹定粉（均微炒）各一两。诃黎勒皮（煨）五钱。研末。每服五分。米饮调下。早午各一次。治小儿内疳。下痢不止。肌体消瘦。 又方。

　　麝香少许。升麻一钱。黄连草豆蔻各一钱五分。熟地麻黄各一分。益智仁二分五厘。羊胫骨灰二钱。人参生地当归防己（酒洗）各三分。研末。每用少许擦患处。噙良久。有涎吐去。

　　治热盛牙露断脱。大作疼痛。 麝香膏。麝香牛黄白附子蚕蛾（微炒）僵蚕（微炒）各二钱五分。

　　全蝎二十一个。研末蜜和膏皂角子大。每服一个。人参荆芥汤化下。治胎痫不得安卧。 麝香轻粉散。麝香轻粉各五钱。白矾（飞过）乳香没药各一两。研末。干贴。治血疳疮。阴蚀疮耳疳疮。一切恶疮。

　　卷之八　兽部

　　腽肭脐

　　主治补中。益精助阳。暖腰膝。治五劳七伤。色劳瘦瘁。心腹痛。宿血结块。 癖症瘕。

　　肾虚精冷。 腽肭脐酒。以腽肭脐浸酒擂烂。和曲米酿酒。随意饮。助阳气。益精髓。破症结。大补益人。

　　卷之八

　　兽部

　　皮主治。凉血。目障鼻衄。鼻息。反胃。吐食。腹痛。疝积。肠风。泻血。赤白痢。蛊毒下血。阴肿痛引腰背。五痔阴蚀。解一切药力。 皮丸。刺 皮（烧存性）蚺蛇头（烧存性）魁蛤各一枚。蛴螬（焙干）红娘子虻虫（均去头足翅）水蛭（糯米炒熟）蜘蛛（焙）斑蝥（去头足翅）各三个。桂心大黄黄连龙骨（ 另研）麝香（另研）汞川椒（炒）各五钱。芒硝石膏（ ）各一两。穿山甲（炙）三片。枯白矾滑石（水飞）甘遂（以胡麻炒麻熟去麻）各二钱五分。蜈蚣（炙）一条半。附子（炮）二枚。巴豆（去皮膜心油）雷丸各十五粒。研末。蜜丸小豆大。每服一丸。

　　空腹临卧各一服。治乌癞如茎中痛。即有虫下。痛多减一丸。痛少加一丸。以瘥为度。 又方。皮一两（炙焦）槐花（微炒）艾叶（炒黄）白芍枳壳（炒）地榆川芎当归白矾（ ）黄贯众各五钱。头发（烧存性）三钱。猪后悬蹄垂甲（炙焦）十枚。盈尺皂角一挺。（去皮弦酥炙黄）研末。蜜丸梧子大。每服五十丸。食前米饮下。治诸痔出血。里急疼痛。 皮散。 皮一张。

　　（罐内烧存性）磁石（火 醋淬七次）五钱桂心三钱。鳖甲（炙焦黄）一枚。研末。每服二三钱。

　　食前米饮调下。仍用草鞋底炙热按入。治肛脱不收。忌房事。

　　卷之八　人部

　　乱发

　　主治。消瘀。止血。鼻衄（烧灰吹入）齿血（烧存性研擦）干霍乱。（烧灰盐汤和服取吐）恶。（烧研水服）肌衄。（烧灰敷）黄胆。尿赤。尿血。妇人漏血。胎产便血。 证。（均烧灰服） 发灰散。乱发烧灰。（或加麝香）米醋二合。汤少许。调服一二钱。治妇人小便下血。

　　脐下急痛。及肺疸。心衄。内崩。吐血。舌衄。鼻衄诸证。

　　卷之八　人部

　　人中黄

　　取大竹截断两头。留节。削去竹青。旁钻一孔。以甘草细末满之。竹木塞孔。冬至浸入大粪坑中。立春取出。悬风处晒干取用。或不入甘草。空竹浸粪坑中。取其汁应用。但不如甘草之能久藏。主治。解五脏实热。疗天行狂热。热毒。湿毒。骨蒸。劳复。食复。（烧灰酒服）鼻衄。（烧灰水服）呕血。吐痰。（为末茜根竹沥姜汁和服）心腹急痛。（同蜜擂匀水化下）产后阴脱。（炒赤为末酒服）小儿丹毒。（饮并涂）发背。（醋调敷）金疮肠出（干末掺）恶疮。蛇犬。咬伤（浓敷封之）解蛊毒。蕈毒野葛野芋诸毒 人中黄丸。人中黄苍术（麻油炒）桔梗滑石各二两。大黄（尿浸）三两。人参黄连（酒洗）黄芩（酒洗）各一两。防风五钱。香附（姜汁拌）一两五钱。研末。神曲糊丸。每服二三钱。清热解毒汤下。气虚者四君子汤下。血虚者四物汤下。痰盛者二陈汤下。热甚者童便下。治瘟疫诸热毒。（附）清热解毒汤。黄连黄芩白芍（均酒洗）生地人参各三钱。石膏一块。（鸡子大）羌活知母各二钱。甘草一钱五分。葛根升麻各一钱。生姜二两。水煎服。治瘟疫大热。 四君子汤。人参一钱至三钱。（呕逆者姜汁炒。

　　泻痢者土炒。吐血者青盐或秋石水炒。）白术一钱至二钱。（湿痰者生用姜汁拌。泄泻者蒸熟土炒焦。燥渴或便艰者。蜜水拌蒸。脾胃虚者。陈米饭上蒸数次。）茯苓一钱至一钱五分。（吐痰呕逆者。生姜汁拌。胃燥噎膈者人乳拌蒸。小便不通者。肉桂酒拌。）甘草六分至一钱。（呕吐生姜汁制。痞满砂仁汁制。小便不利用空虚者炙用。）研末。每服五钱。水煎。加生姜红枣服。治呕吐泄泻。气短面白。吐血便血。以及胎前产后诸病。凡属于脾胃虚弱者皆宜之。 二陈汤。陈皮（胁下引痛醋炒。干咳蜜制。）半夏（生姜汁制。热痰竹沥制。妊娠恶阻醋制。）茯苓（停饮心悸桂皮煎酒制。）各二钱。甘草一钱。（炙痞满砂仁汁制。）水煎服。治胃中寒湿痰浊等证。 人中黄散。人中黄一两。辰砂雄黄各一钱五分。研末。每服二钱。薄荷桔梗汤下。

　　日三夜二次。治大头疫疠。及疙 瘟。

　　卷之八　人部

　　人中白

　　（人溺沉淀之白质久干者）主治。降火。清瘀。大衄。久衄。诸窍出血。（并烧研温服）肤出汗血。（新瓦焙干。入麝香少许。温酒调服。）传尸热劳。消渴。肺痿。心膈热。水肿。（煮为丸日服）走马牙疳。

　　（入瓷瓶盐泥固济。 赤。加麝香少许贴之。）疗咽喉口齿生疮。疳 恶疮。 人中白丸。人中白生地当归阿胶白术白芍鳖甲熟地青蒿子羚羊角。研末。百部膏和丸。每服三四钱治血热。 人中白散。人中白（ 红）二钱。孩儿茶一两。冰片五分。黄柏白硼砂薄荷青黛各六钱。黄连五钱。研末。先用陈松萝茶洗净。日吹五六次。治小儿走马牙疳。口疳。牙龈腐黑。脓耳。手疮。痔疮。吹后毒涎宜使外流。痔疮用麻油调敷。 又方。人中白鸡内金挂金灯子青黛鹿角灰蒲黄薄荷白芷冰片甘草。研末吹。治重舌。喉蛾。喉菌。牙义。舌根痈。 又方。人中白一分。麝香五厘。虾蟆（涂酥炙焦）芦荟各五钱。研末。每服五分。空腹临卧熟汤调下。

　　治小儿疳气寒热积滞不化。肚腹胀痛。服后当下恶物。

　　卷之八　人部

　　秋石

　　用童便一缸。入石膏末七钱。桑枝搅澄。倾去清液。如此三次。以秋露水搅澄数次。

　　涤净滓秽。减除咸味。以重纸铺灰上晒干。刮去在下重浊。取清轻在上者用之。主治退骨蒸。润三焦。滋肾水。软坚块。虚劳。痰嗽。遗精白浊。 秋冰。以秋石抽提之霜也。功用同。秋石四精丸。秋石白茯苓各四两。莲肉芡实各二两。研末。蒸枣肉和丸梧子大。空腹盐汤下三十丸。治思虑色欲过度。损伤心肾。遗精小便数。 秋石五精丸。秋石一两。莲肉六两。川椒红五钱。小茴香五钱。白茯苓二两。研末。枣肉丸梧子大。空腹温酒或盐汤下三十丸。补肾益气。

　　卷之八　人部

　　紫河车

　　（即胞衣）主治。养血。止血。益气补精。治一切虚损劳极。妇人子宫诸病。经漏不止。大造丸。

　　紫河车一具。（男用女胎。女用男胎。头胎者。米泔洗净。新瓦焙干。研末。或以淡酒蒸熟捣烂晒干研。）败龟板（童便浸酥炙黄）二两。黄柏（盐酒浸炒）杜仲（酥炙）各一两五钱。

　　牛膝（酒浸晒）一两二钱。生地（砂仁六钱拌入）二两五钱。白茯苓二两。绢袋盛入瓦罐。酒煮七次。

