<!-- { "loadSidebar": true } -->
　　治小儿久痢。轻重无定。量大小加减。

　　又方。黄连缩砂仁（炒）川芎干姜（炮）阿胶（蛤粉炒）白术各一两。乳香（另研）三钱。枳壳（麸炒）五钱。研末。盐梅肉三个少入醋同杵。和丸梧子大。每服四十丸。白痢干姜汤下。

　　赤痢甘草汤下。赤白痢干姜甘草汤下。食前温服。治妊娠赤白痢。

　　又方。黄连二两五钱。羚羊角（镑）黄柏各一两五钱。赤茯苓五钱。研末。蜜丸梧子大。

　　每服二十丸。姜汤下。治热痢。休息痢。日夜频仍。或下血如猪肝者。 又方黄连芜荑仁各等分。研末。糯粟米相和煮稀粥为丸小绿豆大。空腹陈米汤下。每日三次。三岁七丸至十丸。

　　三岁以上十五丸至二十丸。治疳泻疳痢。黄连天花粉丸。黄连一两。天花粉黄芩栀子各四两。

　　菊花川芎薄荷各一两。连翘二两。黄柏六两。研末水丸梧子大。每服五十丸。渐加至一百丸。

　　食后临卧茶下。治眵多 。紧涩羞明。赤脉贯睛。脏腑秘结及风热诸病。

　　黄连消毒饮。黄连（酒制）黄芩黄柏（酒洗）人参独活防风 本甘草梢防己（酒洗）当归尾（酒制）苏木各五分。知母四分。羌活当归身（酒洗）连翘黄 生地。（酒洗）桔梗各一钱。泽泻七分。水三盏。煎至一半。去滓。加酒少许再煎。食后温服。治脑疽。百会疽背疽。及诸火症肿疼痛。或麻木。

　　黄连解毒汤。黄连（酒洗炒）七钱五分。黄柏（酒洗炒）栀子（炒）各五钱。黄芩（酒洗炒）一两。锉碎。每服五钱。水一盏半。煎至一盏。去滓。不拘时温服。未愈再服。治一切内外邪热之症。面赤口干。吐血衄血狂躁心烦。错语不眠。干呕。口渴口燥。热泄热痢。发斑暑痿。

　　妇人血崩。疗疮疡 痛斑毒。甚者加青黛一钱。调入汤服。大便实者加大黄。热盛谵语脉弦数者。合小柴胡汤用。内外热甚舌燥烦渴脉洪数者。合化斑汤用。

　　又方。黄连防风黄芩荆芥穗知母石膏黄柏（酒炒）栀子仁大青玄参甘草木通桔梗等分水煎服。功用同上。

　　黄连膏。黄连二钱五分。细锉以瓦盆盛鸡子清入黄连末和匀。一时后见黄色绢滤过成膏。

　　频点目内。治时行血眼赤肿羞痛。

　　按此药治痢及癣疥疮肿。皆有特效。足证杀菌之力。

　　卷之二　草部一

　　黄芩

　　主治。泻中焦火。除各种风热。痰热。黄胆。安胎。此药亦为肠胃要药。味轻色淡。

　　得酒上行。得猪胆汁除肝胆火。得桑白皮泻肺火。得柴胡退寒热。得浓朴黄连止腹痛。得芍药止痢。得五味子牡蒙牡蛎令人有子。得白术安胎。得黄 白薇赤小豆疗 。惟血虚肾虚。

　　及孕妇胎寒下坠。脉迟小弱者忌之。黄芩加半夏生姜汤。黄芩三两。炙草芍药各二两。大枣（擘）十二枚。半夏五合。生姜三两。水一斗煎三升。去滓温服一升日二次。夜一次。此为和脾胃之主剂。凡不下利而呕。或干呕而利。或胆火作咳。呕苦水如胆汁。及伏气发温。内挟痰饮。痞痛咳逆者。皆宜之。不呕者去半夏生姜。

　　黄芩利膈丸。黄芩（半生半炒）二两。白术枳壳陈皮南星各三钱。半夏黄连泽泻各五钱。

　　白矾五分。（或加薄荷叶一两玄明粉二钱）研末。水浸蒸饼为丸梧子大。每服三五十丸。食远熟汤下。除胸中热。利膈上痰。

　　黄芩合四君子汤。黄芩白芍人参茯苓白术甘草诃子等水煎服。清热安胎。

　　黄芩散。黄芩诃黎勒（煨用皮）樗根皮各五钱。栝蒌根黄连当归（锉微炒）各三分。乌梅肉（微炒）一分。研末。每服一钱。水一盏煎至五分。去滓不拘时服。量儿大小加减。治小儿痢渴不止。黄芩四物汤。黄芩一两。当归（酒洗）生干地黄赤芍川芎各五钱。何首乌草乌（炮去皮）玄参各二钱五分。甘草六钱。薄荷二钱。水一盏煎至七分。不拘时温服。治诸疮丹毒赤瘤燥痒。

　　黄芩汤。黄芩雄黄当归川芎大黄矾石各二分。黄连一分。水五升煎至四升。洗患处。日三度。治妇人阴中生疮。

　　卷之二　草部一

　　秦艽

　　主治。寒湿风痹。肢节痛。通经络荣筋骨。利大小便。疗酒疸黄胆。解酒毒。治头风。

　　秦艽丸。秦艽黄 苦参大黄（酒蒸）各二两。漏芦防风黄连各一两五钱。乌蛇肉五钱。

　　（酒浸焙干）研末蜜丸梧子大。每服三十丸。食后酒下。治遍身疥痒。搔之皮起。又方。秦艽桑根白皮枳壳（麸炒微黄去瓤）地骨皮黄 人参赤茯苓甘草（微炙）犀角龙胆草各一分。柴胡三分。研末蜜丸绿豆大。每服五丸。不拘时粥汤下。治小儿羸燥体热。心神烦闷。小便黄赤。

　　量儿大小加减。

　　秦艽升麻汤。秦艽三钱。升麻葛根炙草芍药人参各五钱。香白芷桂枝防风各三钱。每服一两。水二杯。加葱白三茎。煎至一杯。食后温服避风。得微汗良。治中风口眼 斜。四肢拘急。

　　秦艽白术汤。秦艽一两。白术五钱。桃仁（去皮尖另研）皂角仁（去皮烧存性）各一两。

　　当归梢（酒洗）泽泻枳实（麸炒黄）各五钱。地榆三钱。研末。和桃仁泥研匀。熟汤面糊为丸。

　　芡实大。每服五七十丸。空腹熟汤下。忌生冷辛辣水菜面食。治痔疮痔漏有脓血。大便燥硬作痛。

　　秦艽地黄汤。秦艽熟地当归各一钱。川芎芍药丹皮白术茯苓各一钱五分。钩藤一钱。柴胡炙草各三分。水煎服。治肩臂疼痛。或筋脉引急。或时牵痛。内证发热。或寒热晡热。妇人月经不调。或肢体酸痛。皆可用。 秦艽鳖甲散。秦艽五钱。鳖甲（醋炙）柴胡地骨皮各一两。知母当归各五钱。研粗末。每服五钱。水一盏。加乌梅一枚。青蒿五叶。煎至七分。去滓温服。临卧空腹各一次。治骨蒸壮热。肌肉消瘦。舌红颊赤。气粗盗汗者。

　　卷之二　草部一

　　柴胡

　　主治。发汗。解热。疟疾。妇人胎前产后诸热。

　　小柴胡汤。柴胡八两。黄芩人参炙草生姜各三两。制半夏五合。大枣十二枚。水一斗二升。煮取六升。去滓。再煮取三升。温服一升。日三次。治伤寒恶风。往来寒热。胸胁苦满。

　　嘿嘿不欲食。心烦喜呕。口苦耳聋脉弦而数。或胸中烦而不呕。或渴或不渴。身有微热。或腹中痛。或胁下痞硬。或心下悸。小便不利。或咳。若胸中烦而不呕。去半夏人参。加栝蒌实一枚。渴者去半夏。加人参。合前为四两五钱。栝蒌根四两。腹中痛者。去黄芩。加芍药三两。胁下痞硬去大枣。加牡蛎四两。心下悸小便不利者。去黄芩。加茯苓四两。不渴外有微热者。去人参。加桂枝三两。温覆取微汗愈。若咳者去人参大枣生姜。加五味子五合。干姜二两。肺热去人参。加麦冬知母。有痰不咳。加贝母白术茯苓姜皮。阴虚有热呕吐。去半夏生姜。声哑加竹茹橘皮白茯苓乌梅麦冬。头痛发热肢节疼痛者。四味升麻汤。大便不利者。

　　四顺饮。（附）四味升麻汤。升麻白芍（酒）炙草各二钱。生葛根三钱研粗末。水一钟。加生姜二片。葱白二茎。煎至半钟。去滓。不拘时温服。

　　四顺饮。大黄（蒸）甘草（炙）当归（酒洗）芍药各等分。每服五钱。井水一盏半。加薄荷十叶。煎至七分。去滓温服。

　　柴朴汤。柴胡浓朴独活前胡黄芩苍术陈皮半夏曲白茯苓藿香各一钱。甘草三分。水二钟。

　　生姜五片。煎至一钟。疟发日五更时服。气弱者加人参白术。胃纳减者加神曲麦芽山楂。治疟疾。

　　柴芍参苓饮。柴胡芍药人参茯苓白术陈皮当归各五分。丹皮 山栀（炒）炙草各三分。

　　每服二钱。加生姜大枣水煎服。治肝火血热。遍身瘙痒。或起赤晕。或筋挛结核。或生天泡。

　　或生瘰 。

　　柴胡丁香汤。柴胡丁香羌活全蝎当归身生地。水煎去滓食前温服。治妇人年三十岁临经脐腰腹中痛。过期二三日者。

　　柴胡升麻汤。柴胡升麻前胡赤芍桑白皮黄芩葛根荆芥石膏。水煎服。治春夏感冒。

　　柴胡防风汤。柴胡防风各一两。半夏六钱。人参黄芩各五钱。生姜甘草各六钱五分。大枣三枚。每服一两。水三盏。煎至一半。去滓温服。治少阳风痉汗后不解。乍静乍躁。目直视口噤。往来寒热而脉弦者。

　　柴胡加龙骨牡蛎汤。柴胡龙骨（熬）生姜人参茯苓铅丹（水飞）黄芩牡蛎（熬）桂枝各一两五钱。半夏二合。大枣六枚。大黄二两。水八升。煎取四升。纳大黄更煎一二沸。去滓温服一升。治伤寒八九日胸满烦惊谵语。小便不利。一身尽重。不能转侧。柴胡半夏汤。柴胡八钱。

　　半夏三两。人参甘草黄芩麦冬白术各二两。每服五钱。水一钟半。加生姜五片。大枣一枚。

　　煎至八分。去滓温服。治胸膈不利。心中烦闷。手足烦热。肢节拘倦身体疼痛。及五嗽痰癖。

　　柴胡四物汤。柴胡八钱。人参黄芩甘草半夏各三钱。川芎当归芍药熟地各一钱五分。研末。

　　加生姜大枣。水煎服。治虚劳日久。微有寒热。脉沉而数。妇人经行感冒。热入血室。

　　柴胡石膏汤。柴胡石膏各五钱。桑白皮黄芩各三钱五分。升麻二钱五分。前胡赤芍干葛各五钱。荆芥穗三钱。研末。每服一二钱。加生姜二片。淡豆豉十粒水煎服。治时行瘟疫壮热恶风头痛身疼。心胸烦懑。鼻塞咳嗽。柴胡知母汤。柴胡一钱五分。知母台党黄芩归身白术各一钱。甘草五分。加生姜大枣。水煎服。治妊娠疟。

　　柴胡桂干姜汤。柴胡八两。桂枝黄芩各三两。干姜牡蛎（熬）炙草各二两。栝蒌根四两。

　　水一斗二升。煎取六升。去滓。再煎取三升。温服一升。日三服。初服微烦。复服汗出便愈。

　　治伤寒发汗而复下之。胸胁满微结。小便不利。渴而不呕。头汗出。往来寒热心下烦。及疟寒多微有热。或但寒不热者。 柴胡退翳丸。柴胡丹皮羌活川芎各五钱。生地丹参熟地茺蔚子知母黄柏全当归寒水石制香附白芍各一两。防己三钱。研末蜜丸。每服四钱。熟汤调下。

　　治内障 青白翳。大 微显白翳。瞳子散大。脑痛恶寒恶热。大便艰涩。

　　柴胡参术汤。柴胡二分。人参白术（土炒）熟地白芍各一钱五分。甘草八分。川芎七分。

　　归身二钱。青皮四分。水二杯。煎至八分。食远服。治暴盲。 柴胡清肝散。柴胡黄芩当归生地丹皮各一钱。黄连（炒）山栀（炒）各七分。川芎六分。升麻八分。甘草三分。水煎服。

　　治风热怒火。憎寒发热。寒热往来。耳衄。头疮鬓疽。发胁阴纵。妇人阴痒等症。胃弱者去黄连黄芩。加白术茯苓。

