<!-- { "loadSidebar": true } -->
　　柴胡连翘汤。柴胡连翘知母（酒炒）黄芩（炒）各五钱。黄柏（酒炒）生地炙草各三钱。

　　当归尾一钱五分。肉桂三分。牛蒡子（炒研）三钱。瞿麦穗锉如豆大。每服三五钱。水二大钟。

　　煎至一钟。去滓温服。治热毒马刀瘰 妇人气寒血滞经闭。

　　按此药向为伤寒表解要品。亦治疟疾。至是否能杀疟菌如常山之有特效。尚待证明。惟头部各种热毒。非用此药不能速效。即骨槽风初起未化脓。重用柴胡。佐以苁蓉生地玄参黄芩。二三剂即可消去。实具神力。

　　卷之二　草部一

　　防风

　　主治。疏通经络。散内外诸风。骨节痛。疗金疮。疮疡。

　　防风丸。防风川芎天麻（酒浸一宿）炙草各二两。研末蜜丸。朱砂五钱水飞为衣。每丸一钱。不拘时荆芥汤或茶酒化下。治一切风及痰热上攻。头痛恶心。项背拘急。目眩心怔。手足无力。骨节疼痛。言语謇涩。口眼 动。神思恍惚。痰涎壅塞。昏愦健忘。虚烦少睡。

　　防风升麻汤。防风升麻山栀仁麦冬荆芥木通干葛薄荷玄参牛蒡子甘草各一钱。加灯芯十茎。水煎服。治小儿游风丹毒。大便闭者。加大黄枳壳各一钱。忌鱼腥鸡鹅。丹毒重者。攻入心脏难救。先服此药解内毒。次用磁针刺去恶血。则毒随血散。

　　防风天麻丸。防风天麻升麻白附子（炮）定风草川芎细辛人参丹参苦参玄参紫参蔓荆子威灵仙穿山甲（炒）何首乌（另捣末）各一两。蜈蚣一对。研末。与何首乌末拌匀。每药末二两。

　　胡麻一斤淘净晒干炒香熟。另研极细末。与药末拌匀。蜜丸。共作九十丸。不拘时细嚼。温浆水下。日三次。食淡白粥百二十日。大忌房事。须将息慎口。治疠风癞疾。防风牛蒡汤。

　　防风牛蒡子山栀石膏黄芩苍术木通。水煎服。治血热。

　　防风如神散。防风枳壳（麸炒）各等分。每服三钱。水煎服。治风热气滞粪后下血。

　　防风芍药汤。防风芍药（炒）黄芩（炒）各二钱。研粗末。水煎服。治飧泄身热。脉弦。

　　头痛腹痛。

　　防风羌活汤。防风羌活各一钱。连翘二钱。升麻七分。夏枯草二钱。牛蒡子（炒研）川芎黄芩（酒浸）昆布（酒炒洗）海藻（酒洗）薄荷各一钱。甘草五分。僵蚕（酒炒）二钱。水煎服。治风毒。瘰 。初发寒热者。虚加人参当归。实加大黄黄连。

　　防风秦艽汤。防风秦艽当归生地白芍（酒炒）赤茯苓。连翘川芎各一钱。生栀子（研）苍术（米泔浸炒）槐角白芷地榆枳壳（麸炒）槟榔生草各六分。水二钟煎至八分。食前温服。治肠风便血。大便秘加大黄。

　　防风通圣散。防风川芎当归芍药（焙）大黄（煨）薄荷叶麻黄连翘芒硝各五钱。石膏（ ）黄芩（焙）桔梗各一两。滑石（飞过）三两。生草二两。荆芥穗白术（土炒）栀子（炒）各二钱五分。

　　研粗末。每服二三钱。水一大盏。加生姜三片。煎至六分。食前温服。或白汤调下。治一切风湿暑湿。饥饱劳役。内外诸邪。气血怫郁。表里三焦俱实。憎寒壮热。头目昏晕。目赤睛痛。耳鸣鼻塞。口苦舌干。咽喉不利。唾涕稠粘。咳嗽上气。大便秘结。小便赤涩。疮疡肿毒。折跌损伤。瘀血便血。肠风痔漏。手足螈 惊狂谵妄。丹斑痈疹等证。解利四时。伤寒及一切内外伤者。每一两加益元散一两。葱白十茎。盐豉一合。生姜五钱。水一碗。煎一小时。温冷服一半。以筋投之即吐。吐后服一半。稍热服。汗出立解。头旋脑热。鼻塞浊涕时下者。每一两加黄连薄荷各二钱五分。如风伤于肺。咳嗽喘急者。每一两加半夏桔梗紫菀各二钱。气逆加木香末一钱。涎嗽加半夏五钱。诸风痫搐。大便秘结。筋转惊悸。肌肉蠕动。

　　及小儿惊风。每一两加大黄栀子茯苓末各二钱。如肌肉蠕动者。调羌活末一钱。饮酒中风身热头痛者加黄连须二钱。葱白十茎。水煎服。慎勿用麻黄桂枝汤。劳汗当风寒。薄为渣郁乃痤。去芒硝。倍加芍药当归。破伤风在表者。辛以散之。在里者苦以下之。兼散之。汗下后通利荣血。祛逐风邪。每一两加荆芥穗大黄各二钱。全蝎末羌活末各一钱。腰胁走注疼痛者。

　　每服加硝石当归甘草各二钱。调车前子末海金砂末各一钱。小便淋闭去麻黄。加滑石连翘。

　　又调木香末一钱匕。凡泻者去芒硝大黄。秃疮须将药醇酒浸焙研末。每服一二钱。食后滚汤调下。服至头上汗出为度。风刺瘾疹或赤或白者。去芒硝。倍麻黄。加盐豉葱白。水煎服。

　　发汗后根据方中加四物汤。黄连解毒汤三药合而饮之。每日两次。打扑损伤。肢节疼痛。腹中恶血不下者。每一两加大黄当归各三钱五分。调没药乳香末各二钱。

　　防风散。防风五加皮萆 薏仁海桐皮枳壳（麸炒）赤芍桂心熟地黄 杜仲（炒去丝）牛膝（酒浸）各一两。续断鼠粘子羚羊角（屑）各七钱五分研末。每服二钱。温酒下。日二三次。忌生冷油腻鱼腥。治风虚劳筋脉拘挛。腰膝疼痛者。防风黄芩丸。防风条芩（炒焦）各等分。研末。

　　酒煮米糊为丸。梧子大。每服三五十丸。治妇人肝经风热。致吐血。血崩。便血。尿血。

　　防风黄 汤。防风黄 各等分。水煎服。治中风不语。脉迟弱者。

　　防风当归汤。防风当归川芎生地各一两。每服一两。水三碗煎至二碗温服。治发汗过多。

　　发热头摇口噤。背反张。及破伤风发表太过。自汗不止。妇人产后血气大虚。及产后痉。

　　防风苍术汤。防风苍术桔梗陈皮桃仁白芷川芎当归枳壳浓朴。水煎服。治风痛。

　　卷之二　草部一

　　独活羌活

　　一类二种。出中国本土者为独活。出羌中者为羌活。今以形虚大有白如鬼眼。

　　节疏色黄者为独活。色紫节密气猛烈者为羌活。

　　主治。祛一切风。百节痛。不仁。酸痛。颈项难伸。散痈疽败血。

　　独活寄生汤。独活桑寄生杜仲（去皮切姜汁炒去丝）牛膝（酒浸）北细辛秦艽白茯苓桂心防风川芎（酒洗）人参各一钱五分。炙草当归（酒洗）白芍（酒炒）熟地各一钱。水二大盏。

　　生姜三片。煎至七分。食前温服。气虚下利去地黄。治肝肾虚弱。或冷卧湿地。或洗足当风。湿毒内攻。腰 拘急。筋骨挛痛。或当风取凉。风邪流入脚膝。为偏枯冷痹缓弱疼痛。或皮肉紫破或腰痛牵引脚重步艰。妇人妊娠腰腹背寒。产后腹痛不可转动。腰脚挛痛不得屈伸。痹弱脚风。

　　羌活冲和汤。羌活一钱五分。防风白芷生地苍术黄芩各一钱。细辛生草各五分。川芎二钱。加葱头三个。生姜一片。红枣二枚。水煎食远服。治春夏秋感冒诸证。如头痛由顶后起。

　　倍羌活。加 本。由耳后起。加柴胡。由太阳牵引头额两目。倍白芷。加葛根石膏。（ ）。

　　头痛兼腹痛身重。倍苍术。头痛兼足冷气逆。倍细辛。甚者加麻黄生附子。减黄芩。头痛兼呕涎沫。手足厥冷。加吴茱萸。头痛有火热渴倍黄芩。加生石膏。便秘加生大黄。头痛吐痰涎。四肢不冷者加半夏。

　　羌活退翳汤。羌活一钱五分。防风一钱。薄荷荆芥 本各七分。知母（酒制）五分。黄柏（酒制）四分。当归川芎各三分。麻黄生地（酒制）各二分。川椒细辛各一分。水煎服。治阴阳翳。按各种头痛风疾目痛眼翳。当以此为主药。

　　卷之二　草部一

　　升麻

　　主治轻宣升阳。发浮汗。行瘀血。目赤。齿痛。

　　升麻汤。升麻三钱。茯苓人参防风犀角（镑）羚羊角（镑）羌活各一钱。官桂三分。水二钟煎至八分。加竹沥半酒盏。不拘时服。治热痹。又方。升麻桔梗薏仁地榆条芩（炒）丹皮芍药（炒）甘草各等分。每服二三钱。水煎服。治肺痈脓血臭秽。胸乳皆痛。

　　升麻葛根汤。升麻葛根山栀白芍柴胡黄芩各一钱。黄连木通甘草各五分。水二钟煎至八分。不拘时服。治酒毒。疗心痈。

　　升麻膏。升麻白蔹漏芦芒硝各一分。连翘栀子仁各五钱。细锉猪脂八两。慢火同煮诸药令赤色。去滓放冷。涂患处。治赤丹。升麻鳖甲汤。升麻二两。鳖甲手指大一片。（炙或作一两五钱）当归生草蜀椒各一两。雄黄（研）五钱。水四升。煎取一升顿服。老少再服取汗。

　　治阳毒面赤如锦纹。咽喉痛。吐脓血。倘为阴毒面青身痛如被杖咽喉痛者。照前方去蜀椒雄黄。

　　卷之二　草部一

　　延胡索

　　本名玄胡索。避宋真宗讳改。

　　主治。破血。散气血痛。调经症瘕。去跌扑瘀血。暖腰膝。利小便。性走而不守。经事先期体虚崩漏。产后血虚者忌之。延胡索散。延胡索当归（酒制）赤芍蒲黄（炒）官桂（忌火）各五钱。黄连（姜汁炒）木香（忌火）乳香没药各三钱。炙草二钱五分。为粗末。每服四钱。

　　加生姜五片。水煎食前服。治妇女七情六郁心腹作痛。或连腰胁背膂。上下攻刺。甚作搐搦。经候不调。及一切血气疼痛。吐逆者加半夏陈皮各五钱。

　　延胡索汤。延胡索当归白芍浓朴川楝子蓬术京三棱木香槟榔各一钱。桔梗一钱二分。黄芩八分。甘草七分。水煎服。治妇人产后瘀血攻心。

　　卷之二　草部一

　　土连翘

　　即闹羊花或名黄杜鹃。子名山芝麻。根名巴山虎。

　　主治止痛去风湿。透骨丹。闹羊花子一两。（火酒浸炒三次。童便浸炒二次焙干）乳香没药血竭各三钱。研末。加麝香一分同研。瓷瓶收封。每服三分。壮者五六分。空腹即睡。睡好方服。尽量饮酒取微汗。治跌扑损伤。深入骨髓或隐隐疼痛。或天阴即痛。或年远四肢无力。弱者间五日一服。壮者三日一服。忌房事酸寒茶醋等。

　　七厘散。龙骨硼砂血竭（酒洗）儿茶土连翘各五分。为细末。每服七厘。治金刃伤。止痛如神。

　　十全丸。麝香三钱。穿山甲（土炒）广木香血竭（另研）雄黄（水飞）山芝麻（酒炒）番木鳖（黄土炒焦黄）自然铜（醋 淬九次）僵蚕（去头足炒去丝）各一两。蜈蚣（去足尾炙）二十一条。研末蜜丸梧子大。朱砂衣。金箔裹。蜡丸封。每用一丸。至重者再用一丸。羌活紫苏酒煎化服。

　　取汗避风。否则发战伤人。治风痹。跌扑。痈疽初起。虚弱者须先服补药。（一方去番木鳖。

　　加风茄花五钱。山芝麻减为五钱。）五虎丹。草乌（去皮姜汁拌晒隔纸炒）山芝麻（烧酒拌晒炒）雄黄（水飞）血竭（箬叶上烘烊）穿山甲（砂炒）各一两。研末丸芥子大。酒下二三分。不可多。功与十全丸同。神妙草头痧药。

