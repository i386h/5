<!-- { "loadSidebar": true } -->
　　时珍曰：白蒿处处有之，有水、陆二种。本草所用，盖取水生者，故曰生中山川泽，不曰山谷平地也。二种形状相似，但陆生辛熏，不及水生者香美尔。《诗》云：呦呦鹿鸣，食野之苹。苹，即陆生皤蒿，俗呼艾蒿是矣。鹿食九种解毒之草，白蒿其一也。《诗》云：于以采蘩，于沼于 。《左传》云：苹蘩蕴藻之菜，可以荐于鬼神，羞于王公。并指水生白蒿而言，则本草白蒿之为蒌蒿无疑矣。郑樵《通志》谓苹为蒌蒿，非矣。鹿乃山兽，蒌乃水蒿。陆玑《诗疏》谓苹为牛尾蒿，亦非矣。牛尾蒿色青不白，细叶直上，状如牛尾也。蒌蒿生陂泽中，二月发苗，叶似嫩艾而歧细，面青背白。其茎或赤或白，其根白脆。采其根茎，生熟菹曝皆可食，盖嘉蔬也。《景差大招》云：吴酸蒿蒌不沾薄。谓吴人善调酸，瀹蒌蒿为齑，不沾不薄而甘美，此正指水生者也。

　　苗根

　　【气味】甘，平，无毒。思邈曰：辛、平。

　　时珍曰：发疮疥。

　　【主治】五脏邪气，风寒湿痹，补中益气，长毛发令黑，疗心悬，少食常饥。久服轻身，耳目聪明不老（《本经》）。生 ，醋淹为菹食，甚益人；捣汁服，去热黄及心痛；曝为末，米饮空心服一匙，治夏月暴水痢；烧灰淋汁煎，治淋沥疾（孟诜）。利膈开胃，杀河豚鱼毒【发明】弘景曰：服食家七禽散云：白兔食白蒿仙，与庵 同法耳。

　　时珍曰：《本经》列白蒿于上品，有功无毒，而古今方家不知用，岂不得服之之诀欤？【附方】旧一。

　　恶疮癞疾，但是恶疾遍体，面目有疮者，皆可服之：用白艾蒿十束如升大，煮取汁，以曲及米一如酿酒法，候熟稍服之。（《深师方》）

　　子

　　【气味】缺【主治】鬼气。为末，酒服之，良（孟诜）。

　　草部第十五卷　草之四

　　角蒿

　　（《唐本草》）【集解】恭曰：角蒿叶似白蒿，花如瞿麦，红赤可爱，子似王不留行，黑色作角。七月、八月采。

　　保升曰：叶似蛇床、青蒿，子角似蔓荆，实黑而细，秋熟。所在皆有之。

　　宗 曰：茎叶如青蒿，开淡红紫花，大约径三、四分。花罢结角，长二寸许，微弯。

　　曰：凡使，勿用红蒿并邪蒿，二味真似角蒿，只是此香而角短尔。采得，于槐砧上细锉用之。

　　【气味】辛、苦，平，有小毒。

　　【主治】干湿 ，诸恶疮有虫者（《唐本》）。治口齿疮，绝胜（宗 ）。

　　【附方】旧二，新一。

　　齿龈宣露，多是疳也。角蒿烧灰，夜涂上。切忌油腻、沙糖、干枣。（《外台秘要》）口疮不瘥，入胸中并生者。不拘大人、小儿，以角蒿灰涂之，有汁吐去，一宿效。（《千金方》）月蚀耳疮用蒿灰掺之，良。（《集简方》）

　　草部第十五卷　草之四

　　KT蒿

　　（《拾遗》）【释名】莪蒿（《尔雅》）、萝蒿（同上）、抱娘蒿。

　　时珍曰：陆农师云：KT 之为言高也。莪，亦峨也，莪科高也。可以覆蚕，故谓之萝。

　　抱根丛生，故曰抱娘。

　　【集解】时珍曰：KT 蒿生高岗，似小蓟，宿根先于百草。《尔雅》云：莪，萝是也。

　　《诗　小雅》云：菁菁者，莪。陆玑注云：即莪蒿也。生泽国渐洳处。叶似斜蒿而细科，三月生。茎、叶可生食，又可蒸食，香美颇似蒌蒿。但味带麻，不似蒌蒿甘香。

　　【气味】辛，温，无毒。

　　【主治】破血下气，煮食之（藏器）。

　　草部第十五卷　草之四

　　马先蒿

　　（《本经》中品）【释名】马新蒿（《唐本》）、马矢蒿（《本经》）、练石草（《别录》）、烂石草（同上）、虎麻。

　　时珍曰：蒿气如马矢，故名。马先，乃马矢字讹也。马新，又马先之讹也。

　　弘景曰：练石草，一名烂石草，即马矢蒿。今方药不复用之。

　　【集解】《别录》曰：马先蒿、练石草，并生南阳川泽。

　　恭曰：叶大如茺蔚，花红白色。二月、八月采茎叶，阴干用。八月、九月实熟，俗谓之虎麻是也。一名马新蒿，所在有之。茺蔚苗短小，其子夏中熟。二物初生，极相似也。

　　禹锡曰：按《尔雅》云：蔚，牡 。注云，即蒿之无子者。《诗》云：匪莪伊芳蔚。陆玑云：牡蒿也。三月始生，七月开花，似胡麻花而紫赤。八月生角，似小豆角，锐而长。一名马新蒿，是也。

　　颂曰：郭璞以牡 为无子，而陆玑云有子，二说小异。今当用有子者为正。

　　时珍曰：《别录》牡蒿、马先蒿，原是二条。陆玑所谓有子者，乃马先蒿，而复引无子之牡蒿释之，误矣。牡蒿详见本条。

　　【气味】苦，平，无毒。《别录》曰：练石草：寒。

　　【主治】寒热鬼疰，中风湿痹，女子带下病，无子（《本经》）。练石草：治五癃，破石淋，膀胱中结气，利水道小便（《别录》）。恶疮（弘景）。

　　【附方】旧一。

　　大疯癞疾，骨肉疽败，眉须堕落，身体痒痛：以马先蒿（一名马矢蒿，一名烂石草），炒捣末。每服方寸匕，食前温酒下，一日三服，一年都瘥。（《肘后方》）

　　草部第十五卷　草之四

　　阴地厥

　　（宋《图经》）【集解】颂曰：生邓州顺阳县内乡山谷。叶似青蒿，茎青紫色，花作小穗，微黄，根似细辛。七月采根苗用。

　　时珍曰：江浙亦有之。外家采制丹砂、硫黄。

　　根苗

　　【气味】甘、苦，微寒，无毒。

　　【主治】肿毒风热（苏颂）。

　　【附方】新一。

　　男妇吐血后，胸膈虚热：阴地厥、紫河车、贯众、甘草各半两。每服三钱，水煎服。（《圣济总录》）

　　草部第十五卷　草之四

　　牡蒿

　　（《别录》下品）【释名】齐头蒿。

　　时珍曰：《尔雅》：蔚，牡 ，蒿之无子者。则牡之名以此也。诸蒿叶皆尖，此蒿叶独而秃，故有齐头之名。

　　【集解】《别录》曰：牡蒿，生田野。五月、八月采。

　　弘景曰：方药不复用。

　　恭曰：齐头蒿也，所在有之。叶似防风，细薄而无光泽。

　　生苗，其叶扁而本狭，末 有秃歧。嫩时可茹。鹿食九草，其一也。秋开细黄花，结实大如车前实，而内子微细不可见，故人以为无子也。

　　苗

　　【气味】苦、微甘，温，无毒。

　　【主治】充肌肤，益气，令人暴肥。不可久服，血脉满盛（《别录》）。擂汁服，治阴肿（时珍）。

　　【附方】新一。

　　疟疾寒热：齐头蒿根、滴滴金根各一把。擂生酒一钟，未发前服。以滓敷寸口，男左女右

　　草部第十五卷　草之四

　　九牛草

　　（宋《图经》）【集解】颂曰：生筠州山冈上。二月生苗，独茎，高一尺。叶似艾叶，圆而长，背有白毛，面青。五月采苗用。

　　时珍曰：陈嘉谟《本草蒙筌》以此为蕲艾，谬矣。

　　苗

　　【气味】微苦，有小毒。

　　【主治】解风劳，治身体痛。与甘草同煎服，不入众药用（苏颂）。

　　草部第十五卷　草之四

　　茺蔚

　　（《本经》上品）【释名】益母（《本经》）、益明（《本经》）、贞蔚（《别录》）、 （《尔雅》。音推）、野天麻（《会编》）、猪麻（《纲目》）、火 （《本经》）、郁臭草（《图经》）、苦低草（《图经》）、夏枯草（《外台》）、土质汗（《外台》）。

　　时珍曰：此草及子皆充盛密蔚，故名茺蔚。其功宜于妇人及明目益精，故有益母、益明之称。其茎方类麻，故谓之野天麻。俗呼为猪麻，猪喜食之也。夏至后即枯，故亦有夏枯之名。《近效方》谓之土质汗。林亿云：质汗出西番，乃热血合诸药煎成，治金疮折伤。益母亦可作煎，治折伤，故名为土质汗也。

　　禹锡曰：《尔雅》：萑， 。注云：今茺蔚也。又名益母。刘歆云： ，臭秽也。臭秽，即茺蔚也。陆玑云： ，益母也。故曾子见之感思。

　　【集解】《别录》曰：茺蔚生海滨池泽，五月采。

　　弘景曰：今处处有之。叶如荏，方茎，子形细长，有三棱。方用亦稀。

　　颂曰：今园圃及田野极多。郭璞注《尔雅》云：叶似荏，方茎白华，华生节间。节节生花，实似鸡冠子，黑色，茎作四方棱，五月采。又云九月采实，医方稀有用实者。

　　宗 曰：茺蔚初春生时，亦可浸洗，淘去苦水，煮作菜食。凌冬不凋悴也。

　　时珍曰：茺蔚近水湿处甚繁。春初生苗如嫩蒿，入夏长三、四尺，茎方如黄麻茎。其叶如艾叶而背青，一梗三叶，叶有尖歧。寸许一节，节节生穗，丛簇抱茎。四、五月间，穗内开小花，红紫色，亦有微白色者。每萼内有细子四粒，粒大如同蒿子，有三棱，褐色，药肆往往以作巨胜子货之。其草生时有臭气，夏至后即枯，其根白色。苏颂《图经》谓其叶似荏，其子黑色，似鸡冠子，九月采实，寇宗 《衍义》谓其凌冬不凋者，皆误传也。此草有白花、紫花二种，茎、叶、子、穗皆一样。但白者能入气分，红者能入血分，别而用之可也。

　　按《闺阁事宜》云：白花者为益母；紫花者为野天麻。《返魂丹注》云：紫花者为益母，花者不是。陈藏器《本草》云：茺蔚生田野间，人呼为郁臭草。天麻生平泽，似马鞭草，节节生紫花，花中有子，如青葙子。孙思邈《千金方》云：天麻草，茎如火麻，冬生苗，夏着赤花，如鼠尾花。此皆似以茺蔚、天麻为二物，盖不知其是一物二种。凡物花皆有赤白，如牡丹、芍药、菊花之类是矣。又按：郭璞《尔雅注》云： ，音推，即茺蔚，又名益母。叶似荏，白华，华生节间。又云：KT ，音推，方茎，叶长而锐，有穗，穗间有花紫缥色，可以为饮，江东呼为牛 。据此则是 、KT 名本相同，但以花色分别之，其为一物无疑矣。宋人重修本草，以天麻草误注天麻，尤为谬失。陈藏器《本草》又有錾菜，云生江南阴地，似益母，方茎对节白花，主产后血病。此即茺蔚之白花者，故其功主血病亦相同。

　　子

　　【修治】时珍曰：凡用，微炒香，亦或蒸熟，烈日曝燥，舂簸去壳，取仁用。

　　【气味】辛、甘，微温，无毒。《别录》曰：甘，微寒。

　　时珍曰：甘、辛，温。灰制硫黄。

