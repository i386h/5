<!-- { "loadSidebar": true } -->
　　风中六腑（手足不遂，先发其表，羌活、防风为君，随证加药。然后行经养血，当归、秦艽、独活之类，随经用之。） 风中五脏（耳聋目瞀，先疏其里，三化汤。然后行经，独活、防风、柴胡、白芷、川芎随经用之。） 破伤中风（脉浮在表，汗之；脉沉在里，下之。背搐，羌活、防风；前搐，升麻、白芷；两旁搐，柴胡、防风；右搐，加白芷。） 伤风恶风（防风为君，麻黄、甘草佐之。） 伤寒恶寒（麻黄为君，防风、甘草佐之。） 六经头痛（须用川芎。加引经药：太阳，蔓荆；阳明，白芷；太阴，半夏；少阴，细辛；厥阴，吴茱萸；巅顶， 本。）风湿身痛（羌活。） 嗌痛颔肿（黄芩、鼠粘子、甘草、桔梗。） 肢节肿痛（羌活。）眼暴赤肿（防风、芩、连泻火，当归佐。酒煎服。） 眼久昏暗（熟地、当归为君，羌、防为臣，甘草、甘菊之类佐之。） 风热牙疼（喜冷恶热，生地、当归、升麻、黄连、牡丹皮、防风。）肾虚牙疼（桔梗、升麻、细辛、吴茱萸。） 风湿诸病（须用羌活、白术。） 风冷诸病（须用川乌。） 一切痰饮（须用半夏。风加南星，热加黄芩，湿加白术、陈皮，寒，加干姜。） 风热诸病（须用荆芥、薄荷。） 诸咳嗽病（五味为君。痰，用半夏；喘，加阿胶佐之；不拘有热无热，少加黄芩；春，加川芎、芍药；夏，加栀子、知母；秋，加防风；冬，加麻黄、桂枝之类。） 诸嗽有痰（半夏、白术、五味、防风、枳壳、甘草。） 咳嗽无痰（五味、杏仁、贝母、生姜、防风。） 有声有痰（半夏、白术、五味、防风。） 寒喘痰急（麻黄、杏仁。） 热喘咳嗽（桑白皮、黄芩、诃子。） 水饮湿喘（白矾、皂荚、葶苈。） 热喘燥喘（阿胶、五味、麦门冬。） 气短虚喘（人参、黄 、五味。） 诸疟寒热（柴胡为君。） 脾胃困倦（参、 、苍术。） 不思饮食（木香、藿香。） 脾胃有湿（嗜卧有痰。白术、苍术、茯苓、猪苓、半夏、防风。） 上焦湿热（黄芩泻肺火。）中焦湿热（黄连泻心火。） 下焦湿热（酒洗黄柏、知母、防己。） 下焦湿肿（酒洗汉防己、龙胆草为君，甘草、黄柏为佐。）腹中胀满（须用姜制浓朴、木香。） 腹中窄狭（须用苍术。）腹中实热（大黄、芒硝。） 过伤饮食热物（大黄为君。冷物，巴豆为丸散。） 宿食不消（须用黄连、枳实。） 胸中烦热（须用栀子仁、茯苓。） 胸中痞塞（实用浓朴、枳实；虚用芍药、陈皮；痰热用黄连、半夏；寒用附子、干姜。） 六郁痞满（香附、抚芎。湿加苍术；痰加陈皮；热加栀子；食加神曲；血加桃仁。） 诸气刺痛（枳壳、香附，加引经药。）诸血刺痛（须加当归，详上下，用根梢。） 胁痛寒热（须用柴胡。） 胃脘寒痛（须加草豆蔻、吴茱萸。） 少腹疝痛（须加青皮、川楝子。） 脐腹疼痛（加熟地、乌药。） 诸痢腹痛（下后白芍、甘草为君，当归、白术佐之；先痢后便，黄柏为君，地榆佐之；先便后痢，黄芩为君，当归佐之；里急，硝、黄下之；后重，加木香、藿香、槟榔和之；腹痛用芍药；恶寒加桂；恶热加黄芩；不痛芍药减半。） 水泻不止（须用白术、茯苓为君，芍药、甘草佐之。谷不化，加防风。） 小便黄涩（黄柏、泽泻。） 小便不利（黄柏、知母为君，茯苓、泽泻为使。） 心烦口渴（干姜、茯苓、天花粉、乌梅。禁半夏、葛根。） 小便余沥（黄柏、杜仲。） 茎中刺痛（生甘草梢。） 肌热有痰（须用黄芩。） 虚热有汗（须用黄 、地骨皮、知母。） 虚热无汗（用牡丹皮、地骨皮。）潮热有时（黄芩。午加黄连；未加石膏；申加柴胡；酉加升麻；辰、戌加羌活；夜加当归。）自汗盗汗（须用黄 、麻黄根。） 惊悸恍惚（须用茯神。） 一切气痛（调胃，香附、木香；破滞气，青皮、枳壳；泄气，牵牛、萝卜子；助气，木香、藿香；补气，人参、黄 ；冷气，草蔻、丁香。一切血痛 活血补血，当归、阿胶、川芎、甘草；凉血，生地黄；破血，桃仁、红花、苏木、茜根、延胡索、郁李仁；止血，发灰，棕灰。） 上部见血（须用防风、牡丹皮、剪草、天麦门冬为使。） 中部见血（须用黄连、芍药为使。） 下部见血（须用地榆为之使。） 新血红色（生地黄、炒栀子。） 陈血瘀色（熟地黄。） 诸疮痛甚（苦寒为君，黄芩、黄连；佐以甘草，详上下用根梢及引经药。十二经皆用连翘；知母、生地黄酒洗为用；参、 、甘草、当归，泻心火，助元气，止痛；解结，用连翘、当归、 本；活血去血，用苏木、红花、牡丹皮；脉沉病在里，宜加大黄利之；脉浮为表，宜行经，芩、连、当归、人参、木香、槟榔、黄柏、泽泻；自腰以上至头者，加枳壳引至疮所；加鼠粘子，出毒消肿；加肉桂，入心引血化脓；坚不溃者，加王瓜根、黄药子、三棱、莪术、昆布。） 上身有疮（须用黄芩、防风、羌活、桔梗；上截黄连；下体黄柏、知母、防风，用酒水各半煎。引药入疮，用皂角针。） 下部痔漏（苍术、防风为君，甘草、芍药佐之，详证加减。妇人胎前有病，以黄芩、白术安胎，然后用治病药；发热及肌热者，芩、连、参、 。腹痛者，白芍、甘草。） 产后诸病（忌柴胡、黄连、芍药。渴去半夏加白茯苓；喘嗽去人参；腹胀去甘草；血痛加当归、桃仁。） 小儿惊搐（与破伤风同。） 心热（摇头切牙额黄，黄连、甘草、导赤散。） 肝热（目眩，柴胡、防风、甘草、泻青丸。） 脾热（鼻上红，泻黄散。） 肺热（右腮红，泻白散。） 肾热（额上红，知母、黄柏、甘草。）

　　序例第二卷　序例

　　陈藏器诸虚用药凡例

　　夫众病积聚，皆起于虚也，虚生百病。积者五脏之所积；聚者六腑之所聚。如斯等疾，多从旧方，不假增损。虚而劳者，其弊万端，宜应随病增减。古之善为医者，皆自采药，审其体性所主，取其时节早晚，早则药势未成，晚则盛势已歇。今之为医，不自采药，且不委节气早晚，又不知冷热消息分两多少，徒有疗病之名，永无必愈之效，此实浮惑。聊更审其冷热，记增损之主尔。

　　虚劳头痛复热，加（枸杞、葳蕤。） 虚而欲吐，加（人参。） 虚而不安，亦加（人参。） 虚而多梦纷纭，加（龙骨。） 虚而多热，加（地黄、牡蛎、地肤子、甘草。） 虚而冷，加（当归、芎 、干姜。） 虚而损，加（钟乳、棘刺、苁蓉、巴戟天。） 虚而大热，加（黄芩、天门冬。） 虚而多忘，加（茯神、远志。） 虚而口干，加（麦门冬、知母。） 虚而吸吸，加（胡麻、覆盆子、柏子仁。） 虚而多气兼微咳，加（五味子、大枣。）虚而惊悸不安，加（龙齿、沙参、紫石英、小草。若冷，则用紫石英、小草；若客热，即用沙参、龙齿；不冷不热，皆用之。） 虚而身强，腰中不利，加（磁石、杜仲。） 虚而多冷，加（桂心、吴茱萸、附子、乌头。） 虚而劳，小便赤，加（黄芩。） 虚而客热，加（地骨皮、白水黄 。白水，地名。） 虚而冷，加（陇西黄 。） 虚而痰，复有气，加（生姜、半夏、枳实。） 虚而小肠利，加（桑螵蛸、龙骨、鸡 。） 虚而小肠不利，加（茯苓、泽泻。） 虚而损，溺白，加（浓朴。） 髓竭不足，加（生地黄、当归。）气不足，加（天麻、川芎。） 脾气不足，加（白术、白芍药、益智。） 肾气不足，加（熟地黄、远志、牡丹皮。） 胆气不足，加（细辛、酸枣仁、地榆。） 神昏不足，加（朱砂、预知子、茯神。）

　　序例第二卷　序例

　　张子和汗吐下三法

　　人身不过表里，气血不过虚实。良工先治其实，后治其虚。粗工或治实，或治虚。谬工则实实、虚虚。惟庸工能补其虚，不敢治其实。举世不省其误，此余所以着三法也。夫病非人身素有之物，或自外入，或自内生，皆邪气也。邪气中人，去之，可也；揽而留之可乎？留之轻则久而自尽；甚则久而不已；更甚则暴死矣。若不去邪而先以补剂，是盗未出门而先修室宇，真气未胜而邪已横骛矣。惟脉脱下虚、无邪无积之人，始可议补尔。他病惟先用三法，攻去邪气，而元气自复也。《素问》一书，言辛甘发散、淡渗泄为阳，酸、苦、咸涌泄为阴。发散归于汗，涌归于吐，泄归于下。渗为解表同于汗；泄为利小便同于下，殊不言补。

　　所谓补者，辛补肝，咸补心，甘补肾，酸补脾，苦补肺，更相君臣佐使，皆以发腠理、致津液、通气血而已，非今人所用温燥邪僻之补也。盖草木皆以治病，病去则五谷、果、菜、肉皆补物也，犹当辨其五脏所宜，毋使偏倾可也。若以药为补，虽甘草、苦参，久服必有偏胜增气而夭之虑，况大毒有毒乎？是故三法犹刑罚也；粱肉犹德教也。治乱用刑，治治用德，理也。余用三法，常兼众法，有按有跷，有 有导，有减增，有续止。医者不得余法而反诬之，哀哉！如引涎漉涎、取嚏追泪，凡上行者，皆吐法也。熏蒸、渫洗、熨烙、针刺、砭射、导引、按摩，凡解表者，皆汗法也。催生、下乳、磨积、逐水、破经、泄气，凡下行者，皆下法也。天之六气，风、寒、暑、湿、燥、火，发病多在上；地之六气，雾、露、雨、雪、水、泥，发病多在乎下；人之六味，酸、苦、甘、辛、咸、淡，发病多在乎中。发病者三，出病者亦三。风寒之邪，结搏于皮肤之间，滞于经络之内，留而不去，或发痛注麻痹、肿痒拘挛，皆可汗而出之。痰饮宿食在胸膈为诸病，皆可涌而出之。寒湿固冷火热客下焦发为诸病，皆可泄而出之。吐中有汗，下中有补。《经》云：知其要者，一言而终，是之谓也。

　　吐法（凡病在胸膈中脘以上者，皆宜吐之。考之本草：吐药之苦寒者，瓜蒂、栀子、茶末、豆豉、黄连、苦参、大黄、黄芩。辛苦而寒者，常山、藜芦、郁金；甘而寒者，桐油。

　　甘而温者，牛肉。甘苦而寒者，地黄、人参芦。苦而温者，青木香、桔梗芦、远志、浓朴。

