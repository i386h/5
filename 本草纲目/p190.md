<!-- { "loadSidebar": true } -->
　　（《本经》下品）【释名】草蒿（《本经》）、萋蒿（《本经》）、昆仑草（《唐本》）、野鸡冠（《纲目》）、鸡冠苋（《纲目》）、子名草决明（《时珍曰：青葙名义未详。胡麻叶亦名青 ，此草又多生于胡麻地中，与之同名，岂以其相似而然耶？青蒿，亦名草蒿，其功相似，而名亦相同，何哉？其子明目，与决明子同功，故有草决明之名。其花、叶似鸡冠，嫩苗似苋，故谓之鸡冠苋。郑樵《通志》言俗名牛尾蒿者，误矣。

　　【集解】《别录》曰：青葙生平谷道旁。三月采茎叶，阴干。五月、六月采子。

　　弘景曰：处处有之。似麦闸极花，其子甚细。别有草蒿，或作草 ，主疗殊相类，形名又相似可疑，而实两种也。

　　恭曰：此草苗高尺余，叶细软，花紫白色，实作角，子黑而扁光，似苋实而大，生下湿地，四月、五月采，荆襄人名为昆仑草。

　　颂曰：今江淮州郡近道亦有之。二月生青苗，长三、四尺。叶阔似柳而软。茎似蒿，青红色。六月、七月内生花，上红下白。子黑光而扁，似莨菪。根亦似蒿根而白，直下独茎生根。六月、八月采子。

　　时珍曰：青葙生田野间，嫩苗似苋可食，长则高三四尺。苗、叶、花、实与鸡冠花一样无别。但鸡冠花穗或有大而扁、或团者。此则梢间出花穗，尖长四、五寸，状如兔尾，水红色，亦有黄白色者。子在穗中，与鸡冠子及苋子一样难辨。苏恭言其结角，误矣。萧炳言黄花者名陶朱术，与陈藏器所说不同。又有天灵草，亦此类也，并附于下。

　　茎叶

　　【修治】 曰：凡用先烧铁杵臼，乃捣用之。

　　【气味】苦，微寒，无毒。

　　【主治】邪气，皮肤中热，风瘙身痒，杀三虫（《本经》）。恶疮疥虱痔蚀，下部 疮（《别录》）。捣汁服，大疗温疠（苏恭）。止金疮血（大明）。

　　子

　　【气味】苦，微寒，无毒。权曰：苦，平。

　　【主治】唇口青（《本经》）。治五脏邪气，益脑髓，镇肝，明耳目，坚筋骨，去风寒湿痹（大明）。治肝脏热毒冲眼，赤障青盲翳肿，恶【发明】炳曰：理眼，有青葙子丸。

　　宗 曰：青葙子，《经》中不言治眼，惟《药性论》、《日华子》始言治肝明目。今人多用治眼，殊与《经》意不相当。

　　时珍曰：青葙子治眼，与决明子、苋实同功。《本经》虽不言治眼，而云一名草决明，主唇口青，则其明目之功可知矣。目者肝之窍，唇口青者足厥阴经之证，古方除热亦多用之，青葙子之为厥阴药，又可知矣。况用之治目，往往有验，尤可征。据《魏略》云：初平中有青牛先生，常服青葙子丸，年百余岁，如五、六十者。

　　【附方】旧一。

　　鼻衄不止，眩冒欲死：青葙子汁三合，灌入鼻中。（《贞元广利方》）【附录】桃朱术炳曰：青箱，一种花黄者，名陶朱术，苗相似。

　　藏器曰：桃朱术生园中，细如芹，花紫，子作角。以镜向旁敲之，则子自发。五月五日乃收子，带之令妇人为夫所爱。

　　草部第十五卷　草之四

　　雁来红

　　时珍曰：茎、叶、穗、子并与鸡冠同。其叶九月鲜红，望之如花，故名，吴人呼为老少年。一种六月叶红者，名十样锦。

　　草部第十五卷　草之四

　　天灵草

　　时珍曰：按《土宿真君本草》云：状如鸡冠花，叶亦如之，折之有液如乳，生江、湖、荆南陂池间。五月取汁，可制雄、硫，煮雌炼砂。

　　草部第十五卷　草之四

　　思子

　　曰：思莫子、鼠细子，二件真似青葙子，只是味不同。思 子味粗，煎之有涎。

　　草部第十五卷　草之四

　　鸡冠

　　（宋《嘉 》）【释名】时珍曰：以花状命名。

　　【集解】时珍曰：鸡冠处处有之。三月生苗，入夏高者五、六尺；矬者，才数寸。其叶青柔，颇似白苋菜而窄，梢有赤脉。其茎赤色，或圆、或扁，有筋起。六、七月梢间开花，有红、白、黄三色。其穗圆长而尖者，俨如青葙之穗；扁卷而平者，俨如雄鸡之冠。花大有围一、二尺者，层层卷出可爱。子在穗中，黑细光滑，与苋实一样。其穗如秕麦状。花最耐久，霜后始蔫。

　　苗

　　【气味】甘，凉，无毒。

　　【主治】疮痔及血病（时珍）。

　　子

　　【气味】甘，凉，无毒。

　　【主治】止肠风泻血，赤白痢（藏器）。崩中带下，入药炒用

　　花

　　【气味】同上。

　　【主治】痔漏下血，赤白下痢，崩中赤白带下，分赤白用（时珍）。

　　【附方】新十一。

　　吐血不止：白鸡冠花，醋浸煮七次，为末。每服二钱，热酒下。（《经验方》）结阴便血：鸡冠花、椿根白皮等分，为末，炼蜜丸梧子大。每服三十丸，黄 汤下，日二服。（《圣济总录》）粪后下血：白鸡冠花并子（炒），煎服。（《圣惠方》）五痔肛肿久不愈，变成 疮：用鸡冠花、凤眼草各一两。水二碗，煎汤频洗。（《卫生宝鉴》）下血脱肛：白鸡冠花、防风等分，为末，糊丸梧子大，空心米饮每服七十丸。一方：白鸡冠花（炒）、棕榈灰、羌活一两。为末。每服二钱，米饮下。（《永类钤方》）经水不止：红鸡冠花一味，晒干为末。每服二钱，空心酒调下。忌鱼腥、猪肉。（孙氏《集效方》）产后血痛：白鸡冠花，酒煎服之。（《李楼奇方》）妇人白带：白鸡冠花晒干，为末。每旦空心酒服三钱。赤带，用红者。（孙氏《集效方》）白带沙淋：白鸡冠花、苦壶卢等分，烧存性，空心火酒服之。（《摘玄》）赤白下痢：鸡冠花，煎酒服。赤，用红；白，用白。（《集简方》）

　　草部第十五卷　草之四

　　红蓝花

　　（宋《开宝》）【释名】红花（《开宝》）、黄蓝颂曰：其花红色，叶颇似蓝，故有蓝名。

　　【集解】志曰：红蓝花，即红花也，生梁汉及西域。《博物志》云：张骞得种于西域。

　　今魏地亦种之。

　　花下作 多刺，花出大。其花曝干，以染真红，又作胭脂。

　　时珍曰：红花，二月、八月、十二月皆可以下种，雨后布子，如种麻法。初生嫩叶、苗，亦可食。其叶如小蓟叶。至五月开花，如大蓟花而红色。侵晨采花捣熟，以水淘，布袋绞去黄汁又捣，以酸粟米泔清又淘，又绞袋去汁，以青蒿覆一宿，晒干。或捏成薄饼，阴干收之。

　　入药搓碎用。其子五月收采，淘净捣碎煎汁，入醋，拌蔬食，极肥美。又可为车脂及烛。

　　花

　　【气味】辛，温，无毒。

　　元素曰：入心养血，谓其苦温，阴中之阳，故入心。佐当归，生新血。

　　好古曰：辛而甘苦温，肝经血分药也。入酒，良。

　　【主治】产后血晕口噤，腹内恶血不尽绞痛，胎死腹中，并酒煮服。亦主蛊毒（《开宝》）。

　　多用破留血，少用养血（震亨）。活血润燥，止痛散肿，通经（时【发明】时珍曰：血生于心包，藏于肝，属于冲任。红花汁与之同类，故能行男子血脉，通女子经水。多则行血，少则养血。按《养 漫笔》云：新昌徐氏妇，病产晕已死，但胸膈微热。有名医陆氏曰：血闷也。得红花数十斤，乃可活。遂亟购得，以大锅煮汤，盛三桶于窗格之下，舁妇寝其上熏之，汤冷再加。有顷指动，半日乃苏。按此亦得唐许胤宗，以黄汤熏柳太后风病之法也。

　　【附方】旧四，新四。

　　六十二种风，张仲景治六十二种风，兼腹内血气刺痛：用红花一大两，分为四分。以酒一大升，煎钟半，顿服之。不止再服。（《图经本草》）一切肿疾：红花，熟，捣，取汁，服。不过三服，便瘥。（《外台秘要》）喉痹壅塞不通者：红蓝花捣，绞取汁一小升服之，以瘥为度。如冬月无生花，以干者浸湿绞汁，煎热病胎死：红花，酒煮汁，饮二、三盏。（《熊氏补遗》）胎衣不下：方同上。（《杨氏产乳》）产后血晕，心闷气绝：红花一两，为末，分作二服，酒二盏，煎一盏，连服。如口噤，斡开灌之，或入小便尤妙。（《子母秘录》）耳出水 红蓝花三钱半，枯矾五钱。为方去矾。（《圣惠方》）噎膈拒食：端午采头次红花（无灰酒拌，焙干）、血竭（瓜子样者）等分为末。无灰酒一盏，隔汤顿热，徐咽。初服二分；次日，四分；三日，五分。（杨起《简便方》）

　　子

　　【主治】天行疮痘，水吞数颗（《开宝》）。

　　功与花同（苏颂）。

　　【附方】旧二，新一。

　　血气刺痛：红蓝子一升。捣碎，以无灰酒一大升拌子，曝干，重捣筛，蜜丸梧子大，空心酒下四十丸。（张仲景方）疮疽不出：红花子、紫草茸各半两，蝉蜕二钱半，水酒钟半，煎减半，量大小加减服。

　　（庞安常《伤寒论》）女子中风，血热烦渴：以红蓝子五合。熬捣，旦日取半大匙，以水一升渣，细细咽之。（《贞元广利方》）

　　苗

　　【主治】生捣，涂游肿（《开宝》）。

　　草部第十五卷　草之四

　　番红花

　　（《纲目》）【释名】洎夫蓝（《纲目》）、撒法郎。

　　【集解】时珍曰：番红花，出西番回回地面及天方国，即彼地红蓝花也。

　　元时，以入食馔用。按：张华《博物志》言：张骞得红蓝花种于西域，则此即一种，或方域地气稍有异耳。

　　【气味】甘，平，无毒。

　　【主治】心忧郁积，气闷不散，活血。久服令人心喜。又治惊悸（时珍）。

　　【附方】新一。

　　人所传。（王玺《医

　　草部第十五卷　草之四

　　燕脂

　　（《纲目》）【释名】 赦。

　　时珍曰：按伏候《中华古今注》云：燕脂起自纣，以红蓝花汁凝作之。调脂饰女面，产于燕地，故曰燕脂。或作 赦。匈奴人名妻为阏氏，音同燕脂，谓其颜色可爱如燕脂也。俗作胭肢、胭支者，并谬也。

　　【集解】时珍曰：燕脂有四种：一种以红蓝花汁染胡粉而成，乃《苏鹗演义》所谓燕脂叶似蓟，花似蒲，出西方，中国谓之红蓝，以染粉为妇人面色者也。一种以山燕脂花汁染粉而成，乃《段公路北户录》所谓端州山间有花丛生，叶类蓝，正月开花似蓼，土人采含苞者为燕脂粉，亦可染帛，如红蓝者也。一种以山榴花汁作成者，郑虔《胡本草》中载之。

　　一种以紫矿染绵而成者，谓之胡燕脂，李 《南海药紫梗是也。大抵皆可入血病药用。又落葵子亦可取汁和粉饰面，亦谓之胡燕脂，见菜部。

　　【气味】甘，平，无毒。

　　【主治】小儿 耳，浸汁滴之（《开宝》）。活血，解痘毒（时珍）。

