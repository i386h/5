<!-- { "loadSidebar": true } -->
　　【附方】新五。

　　婴孩鹅口，白浓如纸：用坯子燕脂，以乳汁调涂之，一宿效。男用女乳，女用男乳。（《集简方》）漏疮肿痛：猪胆七个，绵燕脂十个洗水，和匀，搽七次即可。（《救急方》）防痘入目：燕脂嚼汁点之。（《集简方》）痘疮倒陷：干燕脂三钱，胡桃（烧存性）一个，研末，用胡荽煎酒服一钱，再服取效。

　　（《救急方》）

　　草部第十五卷　草之四

　　大蓟、小蓟

　　（《别录》中品）【释名】虎蓟（弘景）、马蓟（《范华》）、鸡项草（《图经》）、小蓟是猫蓟，叶并多刺，相似。田野甚多，方药少用。

　　虎、曰猫，因其苗状狰狞也。曰马者，大也。牛蒡，因其根似牛蒡根也。鸡项，因其茎似鸡之项也。千针、红花，皆其花状也。郑樵《通志》谓《尔雅》之KT ，曰狗毒者即此，未知是否？【集解】《别录》曰：大小蓟，五月采。

　　恭曰：大小蓟，叶虽相似，功力有殊。大蓟生山谷，根疗痈肿；小蓟生平泽，不能消肿，而俱能破血。

　　颂曰：小蓟处处有之，俗名青刺蓟。二月生苗，二、三寸时，并根作菜，茹食甚美。四月高尺余，多刺，心中出花，头如红蓝花而青紫色，北人呼为千针草。四月采苗，九月采根，并阴干用。大蓟苗根与此相似，但肥大尔。

　　宗 曰：大、小蓟皆相似，花如髻。但大蓟高三四尺，叶皱；小蓟高一尺许，叶不皱，以此为异。作菜虽有微芒，不害人。

　　大蓟根叶

　　（同）【气味】甘，温，无毒。弘景曰：有毒。权曰：苦，平。

　　大明曰：叶凉。

　　【主治】女子赤白沃，安胎，止吐血鼻衄，令人肥健（《别录》）。

　　捣根绞汁服半升，主崩中血下立瘥（甄权）。叶：治肠痈，腹脏瘀血，作晕扑损，生研，酒并小便任服。又恶疮疥癣，同盐研 之（大明）。

　　小蓟根（苗同）【气味】甘，温，无毒。大明曰：凉。

　　【主治】养精保血（《别录》）。破宿血，生新血，暴下血血崩，金疮出血，呕血等，绞取汁温服。作煎和糖，合金疮，及蜘蛛蛇蝎毒，服之亦佳（藏器）。治热毒风，并胸膈烦闷，苗：去烦热，生研汁服（并大明）。作菜食，除风热。夏月热烦瘥（孟诜）。

　　【发明】大明曰：小蓟力微，只可退热，不似大蓟能健养下气也。

　　恭曰：大小蓟皆能破血。但大蓟兼疗痈肿，而小蓟专主血，不能消肿也。

　　【附方】旧六，新九。

　　心热吐血口干：用刺蓟叶及根，捣绞取汁，每顿服二小盏。（《圣惠方》）舌硬出血不止：刺蓟捣汁，和酒服。干者为末，冷水服。（《普济方》）九窍出血：方同上。（《简要济众》）卒泻鲜血：小蓟叶捣汁，温服一升。（《梅师方》）崩中下血：大、小蓟根一升，酒一斗，渍五宿，任饮。亦可酒煎服，或生捣汁。温服。

　　又方：小蓟茎叶洗切，研汁一盏，入生地黄汁一盏，白术半两，煎减半，温服。（《千金方》）堕胎下血：小蓟根叶、益母草五两。水二大碗，煮汁一碗，再煎至一盏，分二服，一日服尽。（《圣济总录》）金疮出血不止：小蓟苗捣烂涂之。（孟诜《食疗本草》）小便热淋：马蓟根，捣汁服。（《圣惠方》）鼻塞不通：小蓟一把，水二升，煮取一升，分服。（《外台秘要》方）小儿浸淫，疮痛不可忍，发寒热者：刺蓟叶新水调敷疮上，干即易之。（《简要济众方》）癣疮作痒：刺蓟叶，捣汁服之。（《千金方》）妇人阴痒：小蓟煮汤，日洗三次。（《普济方》）诸 不合：虎蓟根、猫蓟根、酸枣根、枳根、杜衡各一把，斑蝥三分。炒为末，蜜丸枣大。

　　疔疮恶肿：千针草四两，乳香一两，明矾五钱，为末。酒服二钱，出汗为度。（《普济方》）

　　草部第十五卷　草之四

　　续断

　　（《本经》上品）【释名】属折（《本经》）、接骨（《别录》）、龙豆（《本经》）、南草（《别录》）。

　　时珍曰：续断、属折、接骨，皆以功命名也。

　　【集解】《别录》曰：续断生常山山谷，七月、八月采，阴干。

　　日采。

　　弘景曰：按《桐君药录》云：续断生蔓延，叶细茎如荏，大根本，黄白有汁，七月、八月采根。今皆用茎叶节节断，皮黄皱，状如鸡脚者，又呼为桑上寄生。时人又有接骨树，高丈余许，叶似蒴 ，皮主金疮。广州又有续断藤，一名诺藤，断其茎，以器承取汁饮，疗虚损绝伤，用沐头，长发，折枝插地即生。恐皆非真。李当之云是虎蓟，与此大乖，但虎蓟亦疗血。

　　恭曰：所在山谷皆有。今俗用者，叶似苎而茎方，根如大蓟，黄白色。陶说非也。

　　颂曰：今陕西、河中、兴元、舒、越、晋、绛诸州亦有之。三月以后生苗，干四棱，似苎麻，叶两两相对而生。四月开花，红白色，似益母花。根如大蓟，赤黄色。谨按：《范汪方》云：续断即是马蓟，与小蓟叶相似，但大于小蓟尔。叶似旁翁菜而小浓，两边有刺，刺人，其花紫色，与今越州所图者相类。而市之货者，亦有数种，少能辨其粗良。医人但以节节断、皮黄皱者为真。

　　曰：凡使勿用草茅根，缘真相似，若误服令人筋软。

　　时珍曰：续断之说不一。桐君言是蔓生，叶似荏。李当之、范汪并言是虎蓟。《日华子》言是大蓟，一名山牛蓟条，颇难依据。但自汉以来，皆以大蓟为续断，相承久矣。究其实，则二苏所云，似与桐君相符，当以为正。今人所用，以川中来，色赤而瘦，折之有烟尘起者为良焉。郑樵《通志》谓范汪所说者乃南续断，不知何据？盖以别川续断耳。

　　根

　　【修治】 曰：凡采得根，横切锉之，又去向里硬筋，以酒浸一伏时，焙干，入药用。

　　【气味】苦，微温，无毒。《别录》曰：辛。普曰：神农、雷公、李当之：苦，无毒；扁鹊：辛，无毒。

　　之才曰：地黄为之使，恶雷丸。

　　【主治】伤寒，补不足，金疮痈疡折跌，续筋骨，妇人乳难。久服益气力妇人崩中漏血，金疮血内漏，止痛生肌肉，及 伤恶血腰痛毒，通宣血脉（甄权）。助气，补五劳七伤，破症结瘀妇人产前后一切病，胎漏，子宫冷，面黄虚肿，缩小便，止泄精尿血（大明）。

　　【发明】时珍曰：宋张叔潜秘书，知剑州时，其阁下病血痢。一医用平胃散一两，入川续断末二钱半。每服二钱，水煎服即愈。绍兴壬子，会稽时行痢疾。叔潜之子以方传人，往往有验。小儿痢服之效。

　　【附方】旧二，新二。

　　小便淋沥：生续断捣绞汁服。即马蓟根也。（《古今录验》）妊娠胎动，两、三月堕，预宜服此：川续断（酒浸）、杜仲（姜汁炒去丝）各二两。为末，枣肉煮烂杵和丸梧子大。每服三十丸，米饮下。产后诸疾血晕，心闷烦热，厌厌气欲绝，心头硬，乍寒乍热：续断皮一握。

　　水三升，煎二升，分三服。如人行一里，再服，无所忌。此药救产后垂死。（《子母秘录》）打扑伤损，闪肭骨节：用接骨草叶捣烂罨之，立效。（《卫生易简方

　　草部第十五卷　草之四

　　苦

　　（音袄。《别录》下品）【释名】钩、 （《尔雅》）、苦板。

　　时珍曰：凡物稚曰 ，此物嫩时可食，故以名之。

　　【集解】弘景曰：苦处处有之，伧人取茎生食之。

　　保升曰：所在下湿地有之，茎圆无刺，可生啖，子若猫蓟。五月五日采苗，曝干。

　　恭曰：今人以为漏芦，非也。

　　时珍曰：《尔雅》钩、 。即此苦 也。 大如拇指，中空，茎头有苔似蓟，初生可食。许慎《说文》言：江南人食之下气。今浙东人清明节采其嫩苗食之，云一年不生疮疖。亦捣汁和米为食，其色清，久留不败。《造化指南》云：苦板大者名苦藉，叶如地其无花实者，名地胆草，汁苦如胆也。处处湿地有之。入炉火家用。

　　苗

　　【气味】苦，微寒，无毒。

　　【主治】面目通身漆疮。烧灰敷之，亦可生食（《别录》）。烧灰疗金治丹毒（大明）。煎汤洗痔，

　　草部第十五卷　草之四

　　漏芦

　　（《本经》上品）【释名】野兰（《本经》）、荚蒿（苏恭）、时珍曰：屋之西北黑处谓之漏；凡物黑色谓之芦。此草秋后即黑，异于众草，故有漏芦之称。《唐韵》作KT ，其荚如麻，故俗呼为鬼油麻云。

　　【集解】《别录》曰：漏芦生乔山山谷。八月采根，阴干。

　　弘景曰：乔山应是黄帝所葬处，乃在上郡。今出近道。市人取苗用之。俗中取根名鹿骊根，苦酒摩以疗疮疥。

　　恭曰：此药俗名荚蒿，茎叶似白蒿，花黄，生荚，长似细麻之荚，大如箸许，有四五瓣，七、八月后皆黑，异于众草，蒿之类也。常用其茎叶及子，未见用根。其鹿骊，山南谓之木藜芦，有毒，非漏芦也。今人以马蓟似苦 者为漏芦，亦非也。

　　志曰：别本注言漏芦茎大如箸，高四五尺，子房似油麻房而小。江东人取其苗用，胜于根。江宁及上党者佳。陶云鹿骊，苏云木藜芦，皆非也。漏芦自别。

　　藏器曰：南人用苗，北土用根，乃树生，如茱萸树，高二三尺，有毒杀蛊，山人以洗疮疥。

　　保升曰：叶似角蒿，今曹、兖州下湿处最多。六月、七月采茎，日干，黑于众草。

　　大明曰：花苗并可用。形并气味似干牛蒡，头上有白花子。

　　颂曰：今汴东州郡及秦、海州皆有之。旧说茎叶似白蒿，花黄有荚，茎若箸大，房类油麻而小。今诸郡所图上，惟单州者差相类；沂州者花叶颇似牡丹；秦州者花似单叶寒菊，紫色，五、七枝同一干；海州者，花紫碧，如单叶莲花，花萼下及根旁有白茸裹之，根如蔓荆而细，又类葱本，黑色，淮甸人呼为老翁花。三州所生花虽别，而叶颇相类，但秦、海州者叶更作锯齿状。一物而殊类如此，医家何所适从？当依旧说，以单州出者为胜。又本草飞廉一名漏芦，云与苦 相类，其根生则肉白皮黑，干则黑如玄参。七、八月采花，阴干用。

　　所说与秦州、海州所图漏芦花、叶及根颇相近，然彼人但名漏芦，不曰飞廉也。

　　曰：一种真似漏芦，只是味苦、酸，误服令人吐不止。

　　时珍曰：按沈存中《笔谈》云：今方家所用漏芦乃飞廉也。飞廉一名漏芦，苗似苦，根如牛蒡绵头者是也。采时用根。今闽中所谓漏芦，茎如油麻，高六七寸，秋深枯黑如漆，采时用苗，乃真漏芦也。余见飞廉下。

　　根苗

　　【修治】 曰：凡采得漏芦，细锉，以生甘草相对拌蒸之，从巳至申，拣出晒干用。

