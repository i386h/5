<!-- { "loadSidebar": true } -->
　　（《别录》下品）【释名】芭蕉（《衍义》）、天苴（《史记注》）、芭苴。

　　时珍曰：按陆佃《埤雅》云：蕉不落叶，一叶舒则一叶焦，故谓之焦。俗谓干物为巴，巴亦蕉意也。《稽圣赋》云：竹布实而根苦，蕉舒花而株槁。芭苴乃蕉之音转也。蜀人谓之天苴。曹叔雅《异物志》云：芭蕉结实，其皮赤如火，其肉甜如蜜，四、五枚可饱人，而滋味常在牙齿间，故名甘蕉。

　　【集解】弘景曰：甘蕉本出广州。今江东并有，根叶无异，惟子不堪食耳。

　　恭曰：甘蕉出岭南者，子大味甘；北间者，但有花无实。

　　颂曰：今二广、闽中、川蜀皆有，而闽广者实极甘美可啖，他处虽多，而作花者亦少，近时中州种之甚盛，皆芭蕉也。其类亦多，有子者名甘蕉，卷心中抽干作花。初生大萼，似倒垂菡萏，有十数层，层皆作瓣，渐大则花出瓣中，极繁盛。红者如火炬，谓之红蕉。白者如蜡色，谓之水蕉。其花大类象牙，故谓之牙蕉。其实亦有青黄之别，品类亦多，最甘美，曝干可寄远，北土得之以为珍果。其茎解散如丝，闽人以灰汤练治，纺绩为布，谓之蕉葛。

　　宗 曰：芭蕉三年以上即有花，自心中抽出，一茎止一花，全如莲花，瓣亦相似，但色微黄绿，中心无蕊，悉是花叶也。花头常下垂，每一朵自中夏开，直至中秋后方尽，凡三叶开则三叶脱落也。

　　时珍曰：按万震《南州异物志》云：甘蕉即芭蕉，乃草类也。望之如树株，大者一围余。叶长丈许，广尺余至二尺。其茎虚软如芋，皆重皮相裹。根如芋魁，青色，大者如车毂。花着茎末，大如酒杯，形色如莲花。子各为房，实随花长，每花一阖，各有六子，先后相次，子不俱生，花不俱落也。蕉子凡三种，未熟时皆苦涩，熟时皆甜而脆，味如葡萄，可以疗饥。一种子大如拇指，长六、七寸，锐似羊角，两两相抱者，名羊角蕉，剥其皮黄白色，味最甘美。一种子大如鸡卵，有类牛乳者，名牛乳蕉，味微减。一种子大如莲子，长四、五寸，形正方者，味最弱也。并可蜜藏为果。又顾 《海槎录》云：海南芭蕉常年开花结实，有二种：板蕉大而味淡；佛手蕉小而味甜。通呼《虞衡志》云：南中芭蕉有数种：极大者凌冬不凋，中抽一干，长数尺，节节有花，花褪叶根有实，去皮取肉，软烂如绿柿，味极甘冷，四季恒实。土人以饲小儿，云性凉，去客热，谓之蕉子，又名牛蕉子。以梅汁渍，曝干压扁，味甘酸有微霜，名芭蕉干。一种鸡蕉子，小于牛蕉，亦四季实。一种芽蕉子，小于鸡蕉，尤香嫩甘美，惟秋初结子。一种红蕉花，叶瘦，类芦箬，花色正红，如榴花，日拆一两叶，其端各有一点鲜绿尤可爱，春开至秋尽犹芳，俗名美人蕉。一种胆瓶蕉，根出土处特肥饱，状如胆瓶也。

　　鲁诸地，无米谷，惟种芭蕉、椰子，取实代粮也。

　　【气味】甘，大寒，无毒。

　　恭曰：性冷，不益人。多食动冷气。

　　【主治】生食，止渴润肺。蒸熟晒裂，舂取仁食，通血脉，填骨髓（孟诜）。生食，破血，合金疮，解酒毒。干者，解肌热烦渴（吴瑞）。除小儿客热，压丹石毒（时珍）。

　　根

　　【气味】甘，大寒，无毒。恭曰：寒。

　　颂曰：甘蕉、芭蕉，性相同也。

　　【主治】痈肿结热（《别录》）。捣烂敷肿，去热毒。捣汁服，治产后血胀闷（苏恭）。主黄胆（孟诜）头风游风（大明）。

　　【附方】旧四，新六。

　　发背欲死：芭蕉根捣烂涂之。（《肘后方》）一切肿毒：方同上。

　　赤游风疹：方同上。

　　风热头痛：方同上。

　　风虫牙痛：芭蕉自然汁一碗，煎热含嗽。（《普济方》）天行热狂：芭蕉根捣汁饮之。（《日华子本草》）消渴饮水，骨节烦热：用生芭蕉根捣汁，时饮一、二合。（《圣惠方》）血淋涩痛：芭蕉根、旱莲草各等分。水煎服，日二。（《圣惠方》）产后血胀：捣芭蕉根绞汁，温服二、三合。

　　疮口不合：芭蕉根取汁，抹之良。（《直指方》）【气味】甘，冷，无毒。

　　【主治】头风热，止烦渴，及汤火伤。梳头，止女人发落，令长而黑（大明）病，涎作晕闷欲倒者，饮之取吐，极有奇效（苏颂）。

　　【附方】新一。

　　小儿截惊：以芭蕉汁、薄荷汁煎匀，涂头顶，留囟门，涂四肢，留手足心勿涂，甚效。

　　（《邓笔峰杂兴》）

　　叶

　　【主治】肿毒初发，研末，和生姜汁涂之（时珍，《圣惠方》）。

　　【附方】新一。

　　消或破，皆无痕也。（《仁斋直指方》）

　　花

　　【主治】心痹痛。烧存性研，盐汤点服二钱（《日华》）。

　　草部第十五卷　草之四

　　荷

　　（《别录》中品）【校正】自菜部移入此，并入有名未用 草为一。

　　【释名】覆菹（《别录》）、 草弘景曰：本草白 荷，而今人呼赤者为 荷，白者为覆菹。盖食以赤者为胜；入药以白者为良，叶同一种尔。

　　时珍曰：覆菹，许氏《说文》作 苴，司马相如《上林赋》作 且，与芭蕉音相近。

　　骚　大招》云：醢豚若狗脍苴 。王逸注云：苴 （音博）， 荷也。见本草。而今之本草无之，则脱漏亦多矣。

　　【集解】《别录》曰： 草生淮南山谷。

　　颂曰： 荷，荆襄江湖间多种之，北地亦有。春初生，叶似甘蕉，根似姜芽而肥，其叶冬枯，根堪为菹。其性好阴，在木下生者尤美。潘岳《闲居赋》云： 荷依阴，时藿向阳，是也。宗懔《荆楚岁时记》云：仲冬以盐藏 荷，用备冬储，又以防虫。史游《急就篇》云：荷冬日藏，其来远矣。然有赤白二种：白者入药，赤者堪啖，及作梅果多用之。

　　宗 曰： 荷，八、九月间腌贮，以备冬月作蔬果。治病止用白者。

　　时珍曰：苏颂《图经》言：荆襄江湖多种，今访之无复识者。惟杨慎《丹铅录》云：就章》注： 荷即今甘露。考之本草形性相同。甘露即芭蕉也。崔豹《古今注》云： 荷，似芭蕉而白色，其子花生根中，花未败时可食，久则消烂矣。根似姜。宜阴翳地，依荫而生。

　　又按王 《山居录》云： 荷宜树阴下，二月种之。一种永生，不须锄耘，但加粪耳。八月初踏其苗令死，则根滋茂。九月初取其傍生根为菹，亦可酱藏。十月中以糠覆其根下，则过冬不冻死也。

　　【修治】 曰：凡使勿用革牛草，真相似，其革牛草腥涩。凡使白 荷，以铜刀刮去粗皮一重，细切，入砂盆中研如膏，取自然汁炼作煎，新器摊冷，如干胶状，刮取用之。

　　根

　　【气味】辛，温，有小毒。思邈曰：辛，微温，涩，无毒。

　　【主治】中蛊及疟，捣汁服（《别录》）。溪毒，沙虱，蛇毒诸恶疮。根心：主稻麦芒入目中不出，以汁注目即出（苏恭）。

　　赤眼涩痛，捣汁点之（时珍）。

　　草

　　【气味】苦、甘，寒，无毒。大明曰：平。

　　【主治】温疟寒热，酸嘶邪气，辟不祥（《别录》）。

　　【发明】弘景曰：中蛊者服 荷汁，并卧其叶，即呼蛊主姓名。多食损药力，又不利脚。

　　人家种之，亦云辟蛇。

　　颂曰：按干宝《搜神记》云：外姊夫蒋士先，得疾下血，言中蛊。其家密以 荷置于席下。忽大笑曰：蛊我者，张小小也。乃收小小，小小亡走。自此解蛊药多用之，往往验也。

　　《周礼》庶氏以嘉草除蛊毒，宗懔谓嘉草即 荷是也。陈藏器云： 荷、茜根为主蛊之最，谓此。

　　时珍曰：《别录》菜部 荷，谓根也；草部 草，谓叶也。其主治亦颇相近，今并为一云。

　　【附方】旧八，新一。

　　密置病患席下，勿令知之，必自呼蛊主姓名也。（《梅师方》）取白 荷根捣汁服，蛊立出也。（《梅师方》）喉舌疮烂：酒渍 荷根半日，含漱其汁，瘥乃止。（《外台秘要》方）吐血痔血：向东 荷根一把，捣汁三升服之。（《肘后方》）妇人腰痛：方同上。

　　月信涩滞： 荷根细切，水煎取二升，空心入酒和服。（《经验方》）风冷失声，咽喉不利： 荷根二两，捣绞汁，入酒一大盏，和匀，细细服，取瘥。（《肘后方》）伤寒时气，温病初得，头痛壮热，脉盛者：用生 荷根、叶合捣，绞汁服三、四升。

　　（《肘

　　草部第十五卷　草之四

　　麻黄

　　（《本经》中品）【释名】龙沙（《本经》）、卑相（《别录》）、卑盐（《别录》）。

　　时珍曰：诸名殊不可解。或云其味麻，其色黄，未审然否？张揖《广雅》云：龙沙，麻黄也。狗骨，麻黄根也。不知何以分别如此？【集解】《别录》曰：麻黄生晋地及河东，立秋采茎，阴干令青。

　　弘景曰：今出青州、彭城、荥阳、中牟者为胜，色青而多沫。蜀中亦有，不好。

　　恭曰：郑州鹿台及关中沙苑河旁沙洲上最多，同州沙苑既多，其青、徐者亦不复用。

　　禹锡曰：按段成式《酉阳杂俎》云：麻黄茎头开花，花小而黄，丛生。子如覆盆子，可食。

　　颂曰：今近汴京多有之，以荥阳、中牟者为胜。春生苗，至夏五月则长及一尺以来。梢上有黄花，结实如百合瓣而小，又似皂荚子，味甜，微有麻黄气，外皮红，里仁子黑。根紫赤色。俗说有雌雄二种：雌者于三月、四月内开花，六月结子。雄者无花，不结子。至立秋后收茎阴干。

　　时珍曰：其根皮色黄赤，长者近尺。

　　茎

　　【修治】弘景曰：用之折去节根，水煮十余沸，以竹片掠去上沫，沫令人烦，根节能止汗故也。

　　【气味】苦，温，无毒。《别录》曰：微温。普曰：神农、雷公：苦，无毒；扁鹊：酸；李当之：平。权曰：甘，平。

　　元素曰：性温，味苦而甘辛，气味俱薄，轻清而浮，阳也，升也。手太阴之药，入足太阳经，兼走手少阴、阳明。

　　时珍曰：麻黄微苦而辛，性热而轻扬。僧继洪云：中牟有麻黄之地，冬不积雪，为泄内阳也。故过用则泄真气。观此则性热可知矣。服麻黄自汗不止者，以冷水浸头发，仍用扑法即止。凡服麻黄药，须避风一日，不尔病复作也。凡用须佐以黄芩，之才曰：浓朴、白薇为之使。恶辛夷、石苇。

　　【主治】中风伤寒头痛，温疟，发表出汗，去邪热气，止咳逆上气，除寒热，破症坚积聚赤黑斑毒。不可多服，令人虚（《别录》）。治身上毒风 痹，皮肉不仁，主壮热温疫，山岚瘴气（甄权）。通九窍，调血脉，开毛孔皮肤（大明）。去营中寒邪，泄卫中风热（元素）。

