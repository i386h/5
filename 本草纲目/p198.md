<!-- { "loadSidebar": true } -->
　　散赤目肿痛，水肿风肿，产后血滞（时珍）。

　　【发明】弘景曰：麻黄疗伤寒，解肌第一药。

　　颂曰：张仲景治伤寒，有麻黄汤及葛根汤、大小青龙汤，皆用麻黄。治肺痿上气，有射干麻黄汤、浓朴麻黄汤，皆大方也。

　　杲曰：轻可去实，麻黄、葛根之属是也。六淫有余之邪，客于阳分皮毛之间，腠理闭拒，营卫气血不行，故谓之实。二药轻清成象，故可去之。麻黄微苦，其形中空，阴中之阳，入足太阳寒水之经。其经循背下行，本寒而又受外寒，故宜发汗，去皮毛气分寒邪，以泄表实。

　　若过发则汗多亡阳，或饮食劳倦及杂病自汗表虚之证用之，则脱人元气，不可不禁。

　　好古曰：麻黄治卫实之药，桂枝治卫虚之药，二物虽为太阳证药，其实营卫药也。心主营为血，肺主卫为气。故麻黄为手太阴肺之剂，桂枝为手少阴心之剂。伤寒伤风而咳嗽，用麻黄、桂枝，即汤液之源也。

　　时珍曰：麻黄乃肺经专药，故治肺病多用之。张仲景治伤寒无汗用麻黄，有汗用桂枝。

　　历代明医解释，皆随文傅会，未有究其精微者。时珍常绎思之，似有一得，与昔人所解不同云。津液为汗，汗即血也。在营则为血，在卫则为汗。夫寒伤营，营血内涩，不能外通于卫，卫气闭固，津液不行，故无汗发热而憎寒。夫风伤卫，卫气外泄，不能内护于营，营气虚弱，津液不固，故有汗发热而恶风。然风寒之邪，皆由皮毛而入。皮毛者，肺之合也。肺主卫气，包罗一身，天之象也。是证虽属乎太阳，而肺实受邪气。其证时兼面赤怫郁，咳嗽有痰，喘而胸满诸证者，非肺病乎？盖皮毛外闭，则邪热内攻，而肺气 郁。故用麻黄、甘引出营分之邪，达之肌表，佐以杏仁泄肺而利气。汗后无大热而喘者，加以石膏。朱肱《活人书》，夏至后加石膏、知母，皆是泄肺火之药。是则麻黄汤虽太阳发汗重剂，实为发散肺经火郁之药也。腠理不密，则津液外泄，而肺气自虚。虚则补其母。故用桂枝同甘草，外散风邪以救表，内伐肝木以防脾。佐以芍药，泄木而固脾，泄东所以补西也。使以姜枣，行脾之津液而和营卫也。下后微喘者加浓朴、杏仁，以利肺气也。汗后脉沉迟者加人参，以益肺气也。朱肱加黄芩为阳旦汤，以泻肺热也。皆是脾肺之药。是则桂枝虽太阳解肌轻剂，实为理脾救肺之药也。此千古未发之秘旨，愚因表而出之。又少阴病发热脉沉，有麻黄附子细辛汤、麻黄附子甘草汤。少阴与太阳为表里，乃赵嗣真所谓熟附配麻黄，补中有发也。一锦衣夏月饮酒达旦，病水泄，数日不止，水谷直出。服分利消导升提诸药则反剧。时珍诊之，脉浮而缓，大肠下弩，复发痔血。此因肉食生冷茶水过杂，抑遏阳气在下，木盛土衰，《素问》所谓久风成飧泄也。法当升之扬之。遂以小续命汤投之，一服而愈。昔仲景治伤寒六七日，大下后，脉沉迟，手足厥逆，咽喉不利，唾脓血，泄利不止者，用麻黄汤平其肝肺，兼升发之，即斯理也。神而明之，此类是矣。

　　【附方】旧五，新七。

　　天行热病，初起一二日者：麻黄一大两（去节）。以水四升煮，去沫，取二升，去滓，着米一匙及豉，为稀粥。先以汤浴后，乃食粥，浓覆取汗，即愈。（孟诜《必效方》）麻黄十斤（去节），杏仁四升（去皮，熬），大黄一斤十三两。先以雪水五石四斗，渍麻黄于东向灶釜中。三宿后，纳大黄搅匀，桑薪煮至二石，去滓。纳杏仁同煮至六七斗，绞去滓，置铜器中。更以雪水三斗，合煎令得二斗四升，药成，丸如弹子大。有病者以沸白汤五合，研一丸服之，立汗出。不愈，再服一丸。封药勿令泄气。（《千金方》）黄醇酒汤主之：麻黄一把（去节绵裹）。美酒五升，煮取半升，顿服取小汗。春月用水煮。（《千金方》）里水黄肿：张仲景云：一身面目黄肿，其脉沉，小便不利，甘草麻黄汤主之。麻黄四两（水五升，煮去沫），入甘草二两，煮取三升。每服一升，重复汗出。不汗再服。慎风寒。《千金》云：有患气虚久不瘥，变成水病，从腰以上肿者，宜此发其汗。水肿脉沉属少阴，其脉浮者为风，虚胀者为气，皆非水也。

　　麻黄附子汤汗之：麻黄三两（水七升，煮去沫），入甘草二两，附子（炮）一枚。煮取二升半，每服八分，日三服，取汗。（张仲景《金匮要略》）风痹冷痛：麻黄（去根）五两，桂心二两，为末，酒二升，慢火熬如饧。每服一匙，热酒调下，至汗出为度。避风。（《圣惠方》）小儿慢脾风，因吐泄后而成：麻黄（长五寸）十个（去节），白术（指面大）二块，全蝎二个（生薄荷叶包煨）。为末。二岁以下一字，三岁以上半钱，薄荷汤下。（《圣惠方》）尸咽痛痹，语声不出：麻黄以青布裹，烧烟筒中熏之。（《圣惠方》）产后腹痛及血下不尽：麻黄去节，为末。酒服方寸匕，一日二、三服，血下尽，即止。

　　（《子母秘录》）心下悸病：半夏麻黄丸：用半夏、麻黄等分，末之，炼蜜丸小豆大。每饮服三丸，日三服。（《金匮要略》）痘疮倒 ：寇宗 曰：郑州麻黄（去节）半两，以蜜一匙同炒良久，以水半升煎数沸，去沫再煎去三分之一，去滓乘热服之。避风，其疮复出也。一法：用无灰酒煎，其效更速。仙源县笔工李用之子，病斑疮风寒倒 已困，用此一服便出，如神。

　　中风诸病：麻黄一秤（去根），以王相日、乙卯日，取东流水三石三斗，以净铛盛五、七斗，先煮五沸，掠去沫，逐旋添水，尽至三、五斗，漉去麻黄，澄定，滤去滓，取清再熬至一斗，再澄再滤，取汁再熬，至升半为度，密封收之，一、二年不妨。每服一、二匙，热汤化下取汗。熬时要勤搅，勿令着底，恐焦了。仍忌鸡犬阴人见之。此刘守真秘方也。（《宣明方

　　根节

　　【气味】甘，平，无毒。

　　【主治】止汗，夏月杂粉扑之（弘景）。

　　【发明】权曰：麻黄根节止汗，以故竹扇杵末同扑之。又牡蛎粉、粟粉并麻黄根等分，为末，生绢袋盛贮。盗汗出，即扑，手摩之。

　　时珍曰：麻黄发汗之气驶不能御，而根节止汗效如影响，物理之妙，不可测度如此。自汗有风湿、伤风、风温、气虚、血虚、脾虚、阴虚、胃热、痰饮、中暑、亡阳、柔 诸证，皆可随证加而用之。当归六黄汤加麻黄根，治盗汗尤捷。盖其性能行周身肌表，故能引诸药外至卫分而固腠理也。本草但知扑之之法，而不知服饵之功尤良也。

　　【附方】新入。

　　盗汗阴汗：麻黄根、牡蛎粉为末，扑之。

　　盗汁不止：麻黄根、椒目等分，为末。每服一钱，无灰酒下。外以麻黄根、故蒲扇为末，扑小儿盗汗：麻黄根三分，故蒲扇灰一分，为末。以乳服三分，日三服。仍以干姜三分同为末，三分扑之。（《古今录验》）诸虚自汗，夜卧即甚，久则枯瘦：黄 、麻黄根各一两，牡蛎米泔浸洗 过，为散。每服五钱，水二盏，小麦百粒，煎服。（《和济局方》）虚汗无度：麻黄根、黄 等分，为末，飞面糊作丸梧子大。每用浮麦汤下百丸，以止为度。（《谈野翁试验方》）产后虚汗：黄 、当归各一两，麻黄根二两。每服一两，煎汤下。

　　劳热：麻黄根、石硫黄各一两，米粉一合。为末。敷之。（《千金方》）内外障翳：麻黄根一两，当归身一钱。同炒黑色，入麝香少许，为末。搐鼻，频用。此南京相国寺东黑孩儿方也。（《普济》）【附录】云花草时珍曰：按葛洪《肘后方》治马疥，有云花草，云状如麻黄，而中坚

　　草部第十五卷　草之四

　　木贼

　　（宋《嘉 》）【释名】时珍曰：此草有节，面糙涩。治木骨者，用之磋擦则光净，犹云木之贼也。

　　【集解】禹锡曰：木贼，出秦、陇、华、成诸郡近水地。苗长尺许，丛生。每根一干，无花叶，寸寸有节，色青，凌冬不凋。四月采之。

　　颂曰：所在近水地有之，采无时，今用甚多。

　　时珍曰：丛丛直上，长者二、三尺，状似凫茈苗及粽心草，而中空有节，又似麻黄茎而稍粗，无枝叶。

　　茎

　　【气味】甘、微苦，无毒。时珍曰：温。

　　【主治】目疾，退翳膜，消积块，益肝胆，疗肠风，止痢，及妇人月水不断，崩中赤白（嘉 ）。解肌，止泪止血，去风湿，疝痛，大肠脱肛【发明】禹锡曰：木贼得牛角 、麝香，治休息久痢。得禹余粮、当归、芎 ，治崩中赤白。得槐蛾、桑耳，治肠风下血。得槐子、枳实，治痔疾出血。

　　震亨曰：木贼去节烘过，发汗至易，本草不曾言及。

　　时珍曰：木贼气温，味微甘苦，中空而轻，阳中之阴，升也，浮也。与麻黄同形同性，故亦能发汗解肌，升散火郁风湿，治眼目诸血疾也。

　　【附方】旧三，新九。

　　目昏多泪：木贼（去节）、苍术（泔浸）各一两。为末。每服二钱，茶调下。或蜜丸亦可。

　　急喉痹塞：木贼以牛粪火烧存性，每冷水服一钱，血出即安也。（《圣惠方》）舌硬出血：木贼煎水漱之，即止。（《圣惠方》）血痢不止：木贼五钱，水煎温服，一日一服。（《圣惠方》）泻血不止：方同上，日二服。（《广利方》）肠痔下血，多年不止：用木贼、枳壳各二两，干姜一两，大黄二钱半，并于铫内炒黑存性，为末。每粟米饮服二钱，甚效也。（苏颂《图经本草》）大肠脱肛：木贼烧存性，为末掺之，按入即止。一加龙骨。（《三因方》）妇人血崩，血气痛不可忍，远年近日不瘥者，雷氏木贼散主之：木贼一两，香附子一两，朴硝半两，为末。

　　每服三钱，色黑者，酒一盏煎，红赤者，水一盏煎，和滓服，日二服。脐下痛者，加乳香、没药、当归各一钱，同煎。忌生冷硬物猪鱼油腻酒面。（《医垒元戎》）月水不断：木贼（炒）三钱，水一盏，煎七分，温服，日一服。（《圣惠方》）胎动不安：木贼（去节）、川芎等分，为末。每服三钱，水一盏，入金银一钱，煎服。（《圣济总录》）小肠疝气：木贼细锉，微炒为末，沸汤点服二钱，缓服取效。一方：用热酒下。（寇氏《本草衍义》）误吞铜钱：木贼为末，鸡子白调服一钱。（《圣惠方》）【附录】问荆 藏器曰：味苦，平，无毒。主结气瘤洲渚间，苗如木贼，节节相接，一名接续草。

　　草部第十五卷　草之四

　　石龙刍

　　（《本经》上品）【释名】龙须（《本经》）、龙修（《山海经莞（《别录》）、草续断（《本经》）、缙云草（《纲目》）、方宾（《别录》）、 西王母簪。

