<!-- { "loadSidebar": true } -->
　　时珍曰：刈草包束曰刍。此草生水石之处，可以刈束养马，故谓之龙刍。

　　《述异记》：周穆王东海岛中养八骏处，有草名龙刍，是矣。故古语云：一束龙刍，化为龙驹。亦孟子刍豢之义。龙须、王母簪，因形也。缙云，县名，属今处州，仙都山产此草，因以名之。崔豹《古今注》云：世言黄帝乘龙上天，群臣攀龙须坠地生草，名曰龙须者，谬也。

　　江东以草织席，名西王母席，亦岂西王母骑虎而堕其须乎？【集解】《别录》曰：石龙刍生梁州山谷湿地，五月、七月采茎曝干。以九节多珠者良。

　　弘景曰：茎青细相连，实赤，今出近道水石处，似东阳龙须以作席者，但多节尔。

　　藏器曰：今出汾州、沁州、石州，亦处处有之。

　　保升曰：丛生，茎如 ，所在有之，俗名龙须草，可为席，八月、九月采根曝干。

　　时珍曰：龙须丛生，状如粽心草及凫茈，苗直上，夏月茎端开小穗花，结细实，并无枝叶。今吴人多栽莳织席，他处自生者不多也。《本经》明言龙刍一名龙须，而陶弘景言龙刍似龙须但多节，似以为二物者，非矣。

　　茎

　　【气味】苦，微寒，无毒。《别录》曰：微温。

　　【主治】心腹邪气，小便不利淋闭，风湿鬼疰恶毒。久服补虚羸，轻身，耳目聪明，延年（《本经》）。补内虚不足，痞满，身无润泽，出汗，除茎中热痛，疗蛔虫及不消食（《别录》）。

　　败席

　　【主治】淋及小便卒不通，弥败有垢者方尺，煮汁服之（藏器）。

　　草部第十五卷　草之四

　　龙常草

　　（《别录》有名未用）【释名】粽心草。

　　时珍曰：俚俗五月采，系角黍之心，呼为粽心草是也。

　　【集解】《别录》曰：生河水旁，状如龙刍，冬夏生。

　　时珍曰：按《尔雅》云：KT ，鼠莞也。郑樵解为龙刍。郭璞云：纤细似龙须，可为席，蜀中出者好。恐即此龙常也。盖是龙须之小者尔。故其功用亦相近云。

　　茎

　　【气味】咸，温，无毒。

　　【主治】轻身，益阴气，疗痹寒湿（《别录》）。

　　草部第十五卷　草之四

　　灯心草

　　（宋《开宝》）【释名】虎须草（《纲目》）、碧玉草（《纲目》）。

　　【集解】志曰：灯心草生江南泽地，丛生，茎圆细而长直，人将为席。

　　宗 曰：陕西亦有之。蒸熟待干，折取中心白穣燃灯者，是谓熟草。又有不蒸者，但生干剥取为生草。入药宜用生草。

　　时珍曰：此即龙须之类，但龙须紧小而瓤实，此草稍粗而瓤虚白。吴人栽莳之，取瓤为灯炷，以草织席及蓑。他处野生者不多。外丹家以之伏硫、砂。《雷公炮炙论》序云： 遇赤须，永留金鼎。注云：赤须亦呼虎须草，煮 能住火。不知即此虎须否也？

　　茎及根

　　【修治】时珍曰：灯心难研，以粳米粉浆染过，晒干研末，入水澄之，浮者是灯心也，晒干用。

　　【气味】甘，寒，无毒。元素曰：辛、甘，阳也。吴绶曰：淡，平。

　　【主治】五淋，生煮服之。败席煮服，更良（《开宝》）。

　　除水肿癃闭（元素）。治急喉痹，烧灰吹之甚捷。烧灰涂乳上，饲小儿，止夜啼（震亨）。降心火，止血通气，散肿止渴。烧灰入轻粉、麝香，治阴疳（时珍）。

　　【附方】旧一，新九。

　　破伤出血：灯心草，嚼烂敷之，立止。（《胜金方》）衄血不止：灯心一两，为末，入丹砂一钱，米饮每服二钱。（《圣济总录》）喉风痹塞：《瑞竹堂方》：用灯心一握（阴阳瓦烧存性），又炒盐一匙，每吹一捻，数次立愈。一方：用灯心灰二钱，蓬砂末一钱。吹之。一方：灯心、箬叶（烧灰）等分。吹之。

　　《惠济方》：用灯心草、红花烧灰，酒服一钱，即消。

　　痘疮烦喘，小便不利者：灯心一把，鳖甲二两，水一升半，煎六合，分二服。（庞安常《伤寒论》）夜不合眼难睡：灯草煎汤代茶饮，即得睡。（《集简方》）通利水道：白飞霞自制天一丸：用灯心（十斤，米粉浆染，晒干研末，入水澄去粉，取浮者晒干）二两五钱，赤白茯苓（去皮）共五两，滑石（水飞）五两，猪苓二两，泽泻三两，人参一斤（切片熬膏）。和药丸如龙眼大，朱砂为衣。每用一丸，任病换引。大段小儿生理向上，本天一生水之妙，诸病以水道通利为捷径也。（《韩氏医通》）湿热黄胆：灯草根四两，酒、水各半，入瓶内煮半日，露一夜，温服。（《集玄方》）

　　草部第十五卷　草之四

　　灯花烬

　　见火部。

　　草部第十六卷

　　草之五

　　隰草类下

　　草部第十六卷　草之五

　　地黄

　　（《本经》上品）【释名】 （音户）、芑大明曰：生者以水浸验之。浮者名天黄；半浮半沉者名人黄；沉者名地黄。入药沉者为佳，半沉者次之，浮者不堪。

　　时珍曰：《尔雅》云： ，地黄。郭璞云：江东呼为 。罗愿云： 以沉下者为贵，故字从下。

　　【集解】《别录》曰：地黄生咸阳川泽黄土地者佳，二月、八月采根阴干。

　　弘景曰：咸阳即长安也。生渭城者乃有子实如小麦。今以彭城干地黄最好，次历阳，近用江宁板桥者为胜。作干者有法，捣汁和蒸，殊用工意，而此云阴干，恐以蒸作为失乎？人亦以牛膝、葳蕤作之，人不能别。

　　颂曰：今处处有之，以同州者为上。二月生叶，布地便出似车前，叶上有皱纹而不光。

　　高者及尺余，低者三、四寸。其花似油麻花而红紫色，亦有黄花者。其实作房如连翘，中子甚细而沙褐色。根如人手指，通黄色，粗细长短不常。种之甚易，根入土即生。一说：古称种地黄宜黄土。今不然，大宜肥壤虚地，则根大而多汁。其法以苇席围编如车轮，径丈余，以壤土实苇席中为坛。坛上又以苇席实土为一级，比下坛径减一尺。如此数级，如浮屠。乃以地黄根节多者寸断之，莳坛上，层层令满，逐日水灌，令茂盛。至春秋分时，自上层取之，根皆长大而不断折，不被宗 曰：地黄叶如甘露子，花如脂麻花，但有细斑点，北人谓之牛奶子花，茎有微细短白毛。

　　时珍曰：今人惟以怀庆地黄为上，亦各处随时兴废不同尔。其苗初生塌地，叶如山白菜而毛涩，叶面深青色，又似小芥叶而颇浓，不叉丫。叶中撺茎，上有细毛。茎梢开小筒子花，红黄色。结实如小麦粒。根长四五寸，细如手指，皮赤黄色，如羊蹄根及胡萝卜根，曝干乃黑，生食作土气。俗呼其苗为婆婆奶。

　　摘其旁叶作菜，甚未尽归根。二月新苗已生，根中精气已滋于叶。不如正月、九月采者殊好，又与蒸曝相宜。

　　《礼记》云：羊 豕嘉谟曰：江浙壤地种者，受南方阳气，质虽光润而力微；怀庆山产者，禀北方纯阴，皮有疙瘩而力大。

　　干地黄

　　【修治】藏器曰：干地黄，《本经》不言生干及蒸干方家所用二物各别，蒸干即温补；生干即平宣，当依此法用。

　　时珍曰：《本经》所谓干地黄者，即生地黄之干者也。其法取地黄一百斤，择肥者六十斤洗净，晒令微皱。以拣下者洗净，木臼中捣绞汁尽，投酒更捣，取汁拌前地黄，日中晒干，或火焙干用。

　　【气味】甘，寒，无毒。《别录》曰：苦。权曰：甘，平。

　　好古曰：甘、苦，寒，气薄味浓，沉而降，阴也。入手足少阴厥阴及手太阳之经。酒浸，上行外行；日干者平；火干者温，功用相同。

　　元素曰：生地黄大寒，胃弱者斟酌用之，恐损胃气。

　　之才曰：得清酒、麦门冬良。恶贝母，畏芜荑。

　　权曰：忌葱、蒜、萝卜、诸血，令人营卫涩，须发白。

　　曰：忌铜、铁器，令人肾消并发白，男损营，女损卫。

　　时珍曰：姜汁浸则不泥膈；酒制则不妨胃。鲜用则寒；干用则凉。

　　【主治】伤中，逐血痹，填骨髓，长肌肉。作汤除寒热积聚，除痹，疗折跌绝筋。久服轻身不老，生者尤良（《本经》）。主男子五劳七伤，女子伤中胞漏下血，破恶血，溺血，利大小肠，去胃中宿食，饱力断绝，补五脏内伤不足，通血脉，益气力，利耳目（《别录》）。

　　助心胆气，强筋骨长志，安魂定魄，治惊悸劳劣，心肺损，吐血鼻衄，妇人崩中血晕（大明）。

　　产后腹痛。久服变白延年（甄权）。凉血生血，补肾水真阴，除皮肤燥，去诸湿热主心病掌中热痛，脾气痿蹶嗜卧，足下热而痛（好古）

　　草部第十六卷　草之五

　　生地黄

　　【气味】大寒。

　　【主治】妇人崩中血不止，及产后血上薄心闷绝。伤身胎动下血，胎不落，堕坠 折，瘀血留血，鼻衄吐血，皆捣饮之（《血（甄权）。

　　【发明】好古曰：生地黄入手少阴，又为手太阳之剂，故钱仲阳泻丙火与木通同用以导赤也。诸经之血热，与他药相随，亦能治之。溺血、便血皆同。

　　权曰：病患虚而多热者，宜加用之。

　　戴原礼曰：阴微阳盛，相火炽强，来乘阴位，日渐煎熬，为虚火之证者，宜地黄之属，以滋阴退阳。

　　宗 曰：《本经》只言干、生二种，不言熟者。如血虚劳热，产后虚热，老人中虚燥热者，若与生干，当虑太寒，故后世改用蒸曝熟者。生熟之功殊别，不可不详。

　　时珍曰：《本经》所谓干地黄者，乃阴干、日干、火干者，故又云生者尤良。《别录》复云生地黄者，乃新掘鲜者，故其性大寒。其熟地黄乃后人复蒸晒者。诸家本草皆指干地黄为熟地黄，虽主治证同，而凉血、补血之功稍异，故今别出熟地黄一条于下。

　　熟地黄

　　【修治】颂曰：作熟地黄法：取肥地黄三二十斤净洗，别以拣下瘦短者三二十斤捣绞取汁，投石器中，浸漉令浃，甑上浸三、四过，时时浸滤转蒸讫，又曝如漆，味甘如饴。须瓷器收之，以其脂柔喜润也。

　　曰：采生地黄去皮，瓷锅上柳木甑蒸之，摊令气歇，拌酒再蒸，又出令干。勿犯铜铁器，令人肾消并发白，男损营，女损卫也。

　　时珍曰：近时造法：拣取沉水肥大者，以好酒入缩砂仁末在内，拌匀，柳木甑于瓦锅内蒸令气透，晾干。再以砂仁酒拌蒸晾。如此九蒸九晾乃止。盖地黄性泥，得砂仁之香而窜，合和五脏冲和之气，归宿丹田故也。今市中惟以酒煮熟售者，不可用。

　　【气味】甘、微苦，微温，无毒。

　　元素曰：甘、微苦，寒。假酒力洒蒸，则微温而大补。味浓气薄，阴中之阳，沉也。入手足少阴厥阴之经。治外治上血凉血，滋阴补髓。

