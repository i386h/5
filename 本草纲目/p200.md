<!-- { "loadSidebar": true } -->
　　【主治】填骨髓，长肌肉，生精血，补五脏内伤不足，通血脉，利耳目，黑须发，男子五劳七伤，女子伤中胞漏，经候不调，胎产百病（时珍）。补血气，滋肾水，益真阴，去脐腹急痛，病后胫股酸痛（元素）。坐而欲起，目【发明】元素曰：地黄生则大寒而凉血，血热者须用之；熟则微温而补肾，血衰者须用之。又脐下痛属肾经，非熟地黄不能除，乃通肾之药也。

　　好古曰：生地黄治心热、手足心热，入手足少阴厥阴，能益肾水，凉心血，其脉洪实者宜之。若脉虚者，则宜熟地黄，假火力蒸九数，故能补肾中元气。仲景八味丸以之为诸药之首，天一所生之源也。汤液四物汤治藏血之脏，以之为君者，癸乙同归一治也。

　　时珍曰：按王硕《易简方》云：男子多阴虚，宜用熟地黄；女子多血热，宜用生地黄。

　　又云：生地黄能生精血，天门冬引入所生之处；熟地黄能补精血，用麦门冬引入所补之处。

　　虞搏《医学正传》云：生地黄生血，而胃气弱者服之，恐妨食；熟地黄补血，而痰饮多者服之，恐泥膈。或云：生地黄酒炒则不妨胃，熟地黄姜汁炒则不泥膈。此皆得用地黄之精微者也。

　　颂曰：崔元亮《海上方》：治一切心痛，无问新久。以生地黄一味，随人所食多少，捣绞取汁，搜面作患此病二年，深以为恨，临终戒其家人，吾死后当剖去病本。从其言果得虫，置于竹节中，每所食皆饲之。因食地黄 亦与之，随即坏烂。由此得方。刘禹锡《传信方》亦纪其事云：贞元十年，通事舍人崔抗女，患心痛垂绝，遂作地黄冷淘食，便吐一物，可方寸匕，状如蛤蟆，无足目，似有口，遂愈。冷淘勿着【附方】旧十二，新五十三。

　　可丸，丸如梧子大。每晨温酒送下三十丸，日三服。亦可以青州枣和丸。或别以干地黄末入膏，丸服亦可。百日面如桃花，三年身轻不老。《抱朴子》云：楚文子服地黄八年，夜视有光。（《神仙方》）三捣三压，取汁令尽，以瓦器盛之，密盖勿泄气，汤上煮减半，绞去滓，再煎如饧，丸弹子大。每温酒服一丸，日二服。（《千金》）斤半，生姜半斤（绞取汁），蜜二升，酒四升。文武火煮地黄汁数沸，即以酒研紫苏子四两，取汁入煎一二十沸，下胶；胶化，下姜汁、蜜再煎；候稠，瓦器盛之。每空心酒化一匕服，大补益。（同上）地黄粥：大能利血生精。地黄（切）二合，与米同入罐中煮之，候熟，以酥二合，蜜一合，同炒香入内，再煮熟食。（《 仙神隐》）地黄酒：见谷部酒下。

　　疽劳瘵，咳嗽唾血等病，乃铁瓮城申先生方也：生地黄汁十六斤（取汁），人参末一斤半，白茯苓末三斤，白沙蜜十斤，滤净拌匀，入瓶内，箬封，安砂锅中，桑柴火煮三日夜。再换蜡纸重封，浸井底一夜，取起，再煮一伏时。每以白汤或酒点服一匙。

　　丹溪云：好色虚人，咳嗽唾血者，服之甚捷。国朝太医院进御服食，议加天门冬、麦门冬、枸杞子末各一斤，赐名益寿永真。《 仙方》：明目补肾：生 、熟 各二两，川椒红一两，为末，蜜丸梧桐子大，每空心盐汤下三十丸。（《普济方》）固齿乌须，一治齿痛，二生津液，三变白须，其功极妙。地黄五斤，柳木甑内，以土盖上，蒸熟晒干。如此三次，捣为小饼。每噙咽一枚。（《御药院方》）男女虚损，或大病后，或积劳后，四体沉滞，骨肉酸痛，吸吸少气，或小腹拘急，腰背强痛，咽干唇燥，或饮食无味，多卧少起，久者积年，轻者百日，渐至瘦削：用生地黄二斤，面一斤。捣烂，炒干为末。每空心酒服方寸匕，日三服。忌如法。（《肘后方》）。

　　虚劳困乏：地黄一石，取汁，酒三斗，搅匀煎收。日服。（《必效方》）口干心躁：熟地黄五两，水三盏，煎一盏半，分三服，一日尽。（《圣惠方》）骨蒸劳热：张文仲方：用生地黄一斤，捣三度，绞取汁尽，分再服。若利即减之，以身轻凉为度。（《外台秘要》）妇人发热，欲成劳病，肌瘦食减，经候不调：地髓煎：用干地黄一斤，为末，炼蜜丸梧子大，每酒服五十丸。（《保庆集》）妇人劳热心忪：地黄煎：用生，干地黄、熟干地黄等分，为末，生姜自然汁，入水相和，打糊丸梧子大。每服三十丸，用地黄汤下，或酒醋茶汤下亦可，日二服。觉脏腑虚冷，则晨服八味丸，地黄性冷坏脾。阴虚则发热，地黄补阴血故也。（《妇人良方》）咳嗽唾血劳瘦骨蒸，日晚寒热：生地黄汁三合，煮白粥临熟，入地黄汁搅匀，空心食之。

　　（《食医心镜》）吐血咳嗽：熟地黄末，酒服一钱，日三。（《圣惠方》）吐血不止：生地黄汁一升二合，白胶香二两，以瓷器盛，入甑蒸，令胶消，服之。（《梅师》）肺损吐血，或舌上有孔出血。生地黄八两（取汁），童便五合（同煎热），入鹿角胶（炒研）一两，分三服。心热吐衄，脉洪数者。生 汁半升，熬至一合，入大黄末一两，待成膏，丸梧子大，每熟水下五丸至十丸。（并《圣惠方》）鼻出衄血：干地黄、龙脑薄荷等分，为末，冷水调下。（孙兆《秘宝方》） 吐血便血：地黄汁六合，铜器煎沸，入牛皮胶一两，待化入姜汁半杯，分三服，便止。或微转一行，不妨。（《圣惠方》）肠风下血 生地黄、熟地黄（并酒浸）、五味子等分，为末，以炼蜜丸梧子大，每酒下七十丸。（《百一选方》）初生便血，小儿初生七、八日，大小便血出，乃热传心肺：不可服凉药，只以生地黄汁五七匙，酒半匙，蜜半匙，和服之。（《全幼心鉴》）小便尿血吐血，及耳鼻出血：生地黄汁半升，生姜汁半合，蜜一合，和服。（《圣惠方》）小便血淋：生地黄汁、车前叶汁各三合，和煎服。（《圣惠方》）小儿蛊痢：生 汁一升二合，分三、四服，立效。（《子母秘录》）月水不止：生地黄汁，每服一盏，酒一盏，煎服，日二次。（《千金方》）而无子，乃冲任伏热也：熟地黄半斤，当归二两，黄连一两，并酒浸一夜，焙研为末，炼蜜丸梧子大。每服七十丸，米饮温酒任下。（禹讲师方）妊娠漏胎，下血不止：《百一方》：用生地黄汁一升，渍酒四合，煮三、五沸服之。不止又服。

　　崔氏方：用生地黄为末，酒服方寸匕，日一夜一。《经心录》：加干姜为末。《保命集》：二黄丸：用生地黄、熟地黄等分，为末。每服半两，白术、枳壳煎汤，空心调下，日二服。

　　胎寒腹痛，妊妇冲任脉虚，惟宜抑阳助阴：内补丸：用熟地黄二两，当归一两，微炒为末，蜜丸梧子大，每温酒下三十丸。（许学士《本事方》）妊娠胎动：生地黄捣汁，煎沸，入鸡子白一枚，搅服。（《圣惠方》）产后血痛有块，并经脉行后，腹痛不调：黑神散：用熟地黄一斤，陈生姜半斤，同炒干为末。每服二钱，温酒调下。（《妇人良方》）产后恶血不止：干地黄捣末，每食前热酒服一钱，连进三服。（《瑞竹堂方》）产后中风，胁不得转：交加散：用生地黄五两（研汁），生姜五两（取汁）。交互相浸一夕，次日各炒黄，浸汁干，乃焙为末。每酒服一方寸匕。（《济生方》）产后烦闷，乃血气上冲：生地黄汁、清酒各一升，相和煎沸，分二服。（《集验方》）产后百病：地黄酒：用地黄汁渍曲二升，净秫米二斗，令发，如常酿之。至熟，封七日，取清，常服令相接。忌生冷、酢、滑蒜、鸡、猪、鱼一切毒物。未产先一月酿成。夏月不可造。（《千金方》）胞衣不出：生地黄汁一升，苦酒三合，相和暖服。

　　寒疝绞痛来去：用乌鸡一只（治如常法），生地黄七斤（锉细）。甑中同蒸，下以铜器承取汁。清旦服，至日晡令尽。其间当下诸寒 讫，作白粥食之。久疝者作三剂。（《肘后方》）小儿阴肿：以葱椒汤暖处洗之，唾调地黄末敷之。外肾热者，鸡子清调。或加牡蛎少许。

　　（危氏方）小儿热病，壮热烦渴，头痛：生地黄汁三合，蜜半合，和匀，时时与服。（《普济方》）热 昏沉：地黄汁一盏服之。

