<!-- { "loadSidebar": true } -->
　　时珍曰：按陈自明云：紫菀以牢山所出根如北细辛者为良，沂兖以东皆有之。今人多车前、旋复根赤土染过伪之。紫菀肺病要药，肺本自亡津液，又服走津液药，为害滋甚，可不慎。

　　根

　　【修治】 曰：凡使，先去须。有白如练色者，号曰羊须草，自然不同。去头及土，用东流水洗净，以蜜浸一宿，至明于火上焙干用。一两用蜜二分。

　　【气味】苦，温，无毒。《别录》曰：辛。权曰：苦，平。

　　之才曰：款冬为之使。恶天雄、瞿麦、 本、雷丸、远志，畏茵陈。

　　【主治】咳逆上气，胸中寒热结气，去蛊毒痿蹶，安五脏（《本经》）。

　　喘悸，五劳体虚，补不足，小儿惊痫（《别录》）。治尸疰，补虚下气，劳气虚热，百邪鬼魅（甄权）。调中，消痰止渴，润肌肤，添骨髓（大明）。益肺气，生息贲（好古）。

　　【附方】旧三，新四。

　　肺伤咳嗽：紫菀五钱，水一盏，煎七分，温服，日三次。（《卫生易简方》）久嗽不瘥：紫菀、款冬花各一两，百部半两，捣罗为末。每服三钱，姜三片，乌梅一个，煎汤调下，日二，甚佳。（《图经本草》）小儿咳嗽，声不出者：紫菀末、杏仁等分，入蜜同研，丸芡子大。每服一丸，五味子汤化下。（《全幼心鉴》）吐血咳嗽，吐血后咳者：紫菀、五味（炒）为末，蜜丸芡子大，每含化一丸。（《指南方》）产后下血：紫菀末，水服五撮。（《圣惠方》）缠喉风痹，不通欲死者：用返魂草根一茎，洗净纳入喉中，待取恶涎出即瘥，神效。更以马牙硝津咽之，即绝根本。一名紫菀，南人呼为夜牵牛。（《斗门方》）妇人小便，卒不得出者：紫菀为末，井华水服三撮，即通。小便血者，服五撮立止。（《

　　草部第十六卷　草之五

　　女菀

　　（《本经》中品）【释名】白菀（《别录》）、织女菀时珍曰：其根似女体柔婉，故名。

　　【集解】《别录》曰：女宛生汉中山谷或山阳。正月、二月采，阴干。

　　弘景曰：比来医方无复用之。复有白菀似紫菀，恐非此也。

　　恭曰：白菀即女菀，有名未用重出一条，故陶说疑之。功与紫菀相似。

　　宗 曰：女宛即白菀，非二物也。《唐修本草》删去白菀，甚合宜。

　　时珍曰：白菀，即紫菀之色白者也。雷 言：紫菀白如练色者，名羊须草，恐即此物也。

　　根

　　【气味】辛，温，无毒。之才曰：畏卤碱。

　　【主治】风寒洗洗，霍乱泄痢，肠鸣上下无常处，惊痫寒热百疾（《本经》）。疗肺伤咳逆出汗，久寒在膀胱支满，饮酒夜食发病【发明】时珍曰：按：葛洪《肘后方》载：治人面黑令白方：用真女菀为末。醋浆服一刀圭，日三服。十日大便黑；十八日如漆；二十一日全白便止，过此太白矣。

　　年三十后不可服。忌五辛。孙思邈《千金方》用酒服，男十日，女二十日，黑色皆从大便出也。又《名医录》云：宋兴国时，有女任氏色美，聘进士王公辅，不遂意，郁久面色渐黑。

　　母家求医。一道人用女真散，酒下二钱，一日二服。数日面貌微白，一月如故。恳求其方，则用黄丹、女菀二物等分尔。据此，则葛氏之方，已试有验者矣。然则紫菀治手太阴血分，白菀手太阴气分药也。肺热则面紫黑，肺清则面白。三十岁以后则肺气渐减，不可复泄，故云不可服之也。

　　草部第十六卷　草之五

　　麦门冬

　　（《本经》上品）【释名】 冬（音门），韭（《吴普》）阶前草时珍曰：麦须曰 ，此草根似麦而有须，其叶如韭，凌冬不凋，故谓之麦 冬，及有诸韭、忍冬诸名。俗作门冬，便于字也。可以服食断谷，一名仆垒，一名随脂。

　　【集解】《别录》曰：麦门冬叶如韭，冬夏长生。生函谷川谷及堤 肥土石间久废处。

　　二月、三月、八月、十月采根，阴干。

　　普曰：生山谷肥地，丛生，叶如韭，实青黄。采无时。

　　弘景曰：函谷即秦关。处处有之，冬月作实如青珠，以四月采根，肥大者为好。

　　藏器曰：出江宁者小润；出新安者大白。其苗大者如鹿葱；小者如韭叶，大小有三、四种，功用相似，其子圆碧。

　　颂曰：所在有之。叶青似莎草，长及尺余，四季不凋。根黄白色有须，根如连珠形。四月开淡红花，如红蓼花。实碧而圆如珠。江南出者叶大，或时珍曰：古人惟用野生者。后世所用多是种莳而成。其法：四月初采根，于黑壤肥沙地栽之。每年六月、九月、十一月三次上粪及耘灌。夏至前一日取根，洗晒收之。其子亦可种，但成迟尔。浙中来者甚良，其叶似韭而多纵纹且坚韧为异。

　　根

　　【修治】弘景曰：凡用，取肥大者，汤浸，抽去心，不尔令人烦。大抵一斤须减去四五两也。

　　时珍曰：凡入汤液，以滚水润湿，少顷抽去心，或以瓦焙软，乘热去心。若入丸散，须瓦焙热，即于风中吹冷，如此三四次，即易燥，且不损药力。或以汤浸捣膏和药，亦可。滋补药，则以酒浸擂之。

　　【气味】甘，平，无毒。《别录》曰：微寒。普曰：神农、岐伯：甘，平；黄帝、桐君、雷公：甘，无毒；李当之：甘，小温。杲曰：甘、微苦，微寒，阳中微阴，降也。入手太阴经气分。

　　之才曰：地黄、车前为之使。恶款冬、苦瓠、苦 。畏苦参、青 、木耳。伏石钟乳。

　　【主治】心腹结气，伤中伤饱，胃络脉绝，羸瘦短气。久服轻身不老不饥（《本经》）。

　　疗身重目黄，心下支满，虚劳客热，口干燥渴，止呕吐，愈痿蹶，强阴益精，消谷调中保神，定肺气，安五脏，令人肥健，美颜色，有子（《别录》）。去心热，止烦热，寒热体劳，下痰饮（藏器）。治五劳七伤，安魂定魄，止嗽，治肺痿吐脓，时疾热狂头痛（大明）。治热毒大水，面目肢节浮肿，下水，主泄精（甄权）。治肺中伏火，补心气不足，主血妄行，及经水枯，乳汁不下（元素）。久服轻身明目。和车前、地黄丸服，去温瘴，变白，夜视有光（藏器）。

　　断谷为要药【发明】宗 曰：麦门冬治肺热之功为多，其味苦，但专泄而不专收，寒多人禁服。治心肺虚热及虚劳。与地黄、阿胶、麻仁，同为润经益血、复脉通心之剂；与五味子、枸杞子，同为生脉之剂。

　　元素曰：麦门冬治肺中伏火、脉气欲绝者，加五味子、人参二味为生脉散，补肺中元气不足。

　　杲曰：六七月间湿热方旺，人病骨乏无力，身重气短，头旋眼黑，甚则痿软。故孙真人以生脉散补其天元真气。脉者，人之元气也。人参之甘寒，泻热火而益元气。麦门冬之苦寒，滋燥金而清水源。五味子之酸温，泻丙火而补庚金，兼益五脏之气也。

　　时珍曰：按：赵继宗《儒医精要》云：麦门冬以地黄为使，服之令人头不白，补髓，通肾气，定喘促，令人肌体滑泽，除身上一切恶气不洁之疾，盖有君而有使也。若有君无使，是独行无功矣。此方惟火盛气壮之人服之相宜。若气弱胃寒者，必不可饵也。

　　【附方】旧三，新九。麦门冬煎，补中益心，悦颜色，安神益气，令人肥健，其力甚快：取新麦门冬根去心，捣熟绞汁，和白蜜，银器中重汤煮，搅不停手，候如饴乃成。温酒日日化服之。（《图经本草》）消渴饮水：用上元板桥麦门冬（鲜肥者）二大两。宣州黄连（九节者）二大两，去两头尖三、五节，小刀子调理去皮毛了，吹去尘，更以生布摩拭秤之，捣末。以肥大苦瓠汁浸麦门冬，经宿然后去心，即于臼中捣烂，纳黄连末和捣，并手丸如梧子大。食后饮下五十丸，日再。但服两日，其渴必定。若重者，即初服一百五十丸，二日服一百二十丸，三日一百丸，四日八十丸，五日五十丸。合药要天气晴明之夜，方浸药。须净处，禁妇人鸡犬见之。如觉可时，每日只服二十五丸。服讫觉虚，即取白羊头一枚治净，以水三大斗煮烂，取汁一斗以来，细细饮之。勿食肉，勿入盐。不过三剂平复也。（崔元亮《海上集验方》）劳气欲绝：麦门冬一两，甘草（炙）二两，粳米半合，枣二枚，竹叶十五片，水二升，煎一升，分三服。（《南阳活人书》）虚劳客热：麦门冬煎汤频饮。（《本草衍义》）不效者：麦门冬（去心）一斤，捣取自然汁，入蜜二合，分作二服，即止。（《活人心统》）衄血不止：麦门冬（去心）、生地黄各五钱。水煎服，立止。（《保命集》）齿缝出血：麦门冬煎汤漱之。（《兰室宝鉴》）咽喉生疮，脾肺虚热上攻也：麦门冬一两，黄连半两，为末，炼蜜丸梧子大。每服二十丸，麦门冬汤下。（《普济方》）乳汁不下：麦门冬（去心），焙为末。每用三钱，酒磨犀角约一钱许，温热调下，不过二服便下。（《熊氏补遗》）下痢口渴，引饮无度：麦门冬（去心）三两，乌梅肉二十个，细锉，以水一升，煮取七合，细细呷之。（《必效》）金石药发：麦门冬六两，人参四两，甘草（炙）二两，为末，蜜丸梧子大。每服五十丸，饮下，日再服。（《本草图经》）男女血虚：麦门冬三斤（取汁熬成膏）、生地黄三斤（取汁熬成膏）等分。一处滤过，入蜜四之一，再熬成，瓶收。每日白汤点服。忌铁器。（《医方摘要》）

　　草部第十六卷　草之五

　　萱草

　　（宋《嘉 》）【释名】忘忧（《说文》）、疗愁剑（《土宿》）、妓女（《吴普》）宜男。

　　时珍曰：萱本作谖。谖，忘也。《诗》云：焉得谖草？言树之背。谓忧思不能自遣，故欲树此草，玩味以忘忧也。吴人谓之疗愁。《董子》云故也。其苗烹食，气味如葱，而鹿食九种解毒之草，萱乃其一，故又名鹿葱。《周处风土记》云：怀妊妇人佩其花，则生男。故名宜男。李九华《延寿书》云：嫩苗为蔬，食之动风，令人昏然如醉，因名忘忧。此亦一说也。嵇康《养生论》：《神农萱草忘忧。亦谓食之也。郑樵《通志》乃言萱草一名合欢者，误矣。合欢见木部。

　　【集解】颂曰：萱草处处田野有之，俗名鹿葱。五月采花，八月采根。今人多采其嫩苗及花跗作菹食。

