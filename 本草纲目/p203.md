<!-- { "loadSidebar": true } -->
　　时珍曰：萱宜下湿地，冬月丛生。叶如蒲、蒜辈而柔弱，新旧相代，四时青翠。五月抽茎开花，六出四垂，朝开暮蔫，至秋深乃尽，其花有红黄紫三色。结实三角，内有子大如梧子，黑而光泽。其根与麦门冬相似，最易繁衍。《南方草木状》言：广中一种水葱，状如鹿葱，其花或紫或黄，盖亦此类也。或言鹿葱花有斑纹，与萱花不同时者，谬也。肥土所生，则花浓色深，有斑纹，起重台，开有数月；瘠土所生，则花薄而色淡，开亦不久。嵇含《宜男花序》亦云：荆楚之土号为鹿葱，可以荐菹，尤可凭据。今东人采其花跗干而货之，名为黄花菜。

　　苗花

　　【气味】甘，凉，无毒。

　　【主治】煮食，治小便赤涩，身体烦热，除酒疸（大明）。消食，利湿热（时珍）。作菹，利胸膈，安五脏，令人好欢乐，无忧，轻身明目（苏颂）。

　　根

　　【主治】沙淋，下水气。酒疸黄色遍身者，捣汁服（藏器）。大热衄血，研汁一大盏，和生姜汁半盏，细呷之（宗 ）。吹乳、乳痈肿痛，擂酒服，以滓封之（时珍）。

　　【发明】震亨曰：萱属木，性下走阴分，一名宜男，宁无微意存焉？【附方】新四。

　　通身水肿：鹿葱根叶，晒干为末。每服二钱，入席下尘半钱，食前米饮小便不通：萱草根煎水频饮。（《杏林摘要》）大便后血：萱草根和生姜，油炒，酒冲服。（《圣济总录》）食丹药毒：萱草根，研汁服之。（《事林广记》）

　　草部第十六卷　草之五

　　捶胡根

　　（《拾遗》）【集解】藏器曰：生江南川谷荫地，苗如萱草，其根似天门冬。凡用抽去心。

　　【气味】甘，寒，无毒。

　　【主治】润五脏，止消渴，除烦去热，明目，功如麦门冬

　　草部第十六卷　草之五

　　淡竹叶

　　（《纲目》）【释名】根名碎骨子。

　　时珍曰：竹叶象形。碎骨言其下胎也。

　　【集解】时珍曰：处处原野有之。春生苗，高数寸，细茎绿叶，俨如竹米落地所生细竹之茎叶。其根一窠数十须，须上结子，与麦门冬一样，但坚硬尔，随时采之。八九月抽茎，结小长穗。俚人采其根苗，捣汁和米作酒曲，甚芳烈。

　　【气味】甘，寒，无毒。

　　【主治】叶：去烦热，利小便，清心。根：能堕胎催生

　　草部第十六卷　草之五

　　鸭跖草

　　（跖音只。宋《嘉 》补）【释名】鸡舌草（《拾遗》）、碧竹子（同上）淡竹叶（同上）、耳环草（同上）、藏器曰：鸭跖生江东、淮南平地。叶如竹，高一二尺，花深碧，好为色，有角如鸟嘴。

　　时珍曰：竹叶菜处处平地有之。三四月出苗，紫茎竹叶，嫩时可食。四、五月开花，如蛾形，两叶如翅，碧色可爱。结角尖曲如鸟喙，实在角中，大如小豆。豆中有细子，灰黑而皱，状如蚕屎。巧匠采其花，取汁作画色及彩羊皮灯，青碧如黛也。

　　苗

　　【气味】苦，大寒，无毒。

　　【主治】寒热瘴疟，痰饮疔肿，肉症涩滞，小儿丹毒，发热狂痫，大腹痞满，身面气肿，热痢，蛇犬咬、痈疽等毒（藏器）。和赤小豆煮食，下水气湿痹，利小便（大明）。消喉痹（时珍）。

　　【附方】新四。

　　小便不通：竹鸡草一两，车前草一两，捣汁入蜜少许，空心服之。（《集简方》）下痢赤白：蓝姑草（即淡竹叶菜），煎汤日服之。（《活幼全书》）喉痹肿痛：鸭跖草汁点之。（《袖珍方》）五痔肿痛：耳环草（一名碧蝉儿花）， 软纳患处，即效。（危亦林《得效方》）

　　草部第十六卷　草之五

　　葵

　　（《本经》上品）【校正】自菜部移入此。

　　【释名】露葵（《纲目》）、滑菜。

　　时珍曰：按《尔雅翼》云：葵者，揆也。葵叶倾日，不使照其根，乃智以揆之也。古人采葵必待露解，故曰露葵。今人呼为滑菜，言其性也。古者葵为五菜之主，今不复食之，故移入此。

　　【集解】《别录》曰：冬葵子生少室山。

　　弘景曰：以秋种葵，覆养经冬，至春作子者，谓之冬葵，入药性至滑利。春葵子亦滑，不堪药用，故是常葵耳。术家取葵子微炒，令烨生，远不过宿。

　　恭曰：此即常食之葵也。有数种，多不入药用。

　　颂曰：葵处处有之。苗叶作菜茹，更甘美。冬葵子古方入药最多。葵有蜀葵、锦葵、黄葵、终葵、菟葵，皆有功用。

　　时珍曰：葵菜古人种为常食，今之种者颇鲜。有紫茎、白茎二种，以白茎为胜。大叶小花，花紫黄色，其最小者名鸭脚葵。其实大如指顶，皮薄而扁，实内子轻虚如榆荚仁。四、五月种者可留子。六、七月种者为秋葵；八、九月种者为冬葵，经年收采；正月复种者为春葵。然宿根至春亦生。按王祯《农书》云：葵，阳草也。其菜易生，郊野甚多，不拘肥瘠地皆有之。为百菜之主，备四时之馔。本丰而耐旱，味甘而无毒。可防荒俭，可以菹腊，其枯可为榜簇，根子亦无种者。

　　【气味】甘，寒，滑，无毒。为百菜主，其心伤人（《别录》）。

　　弘景曰：葵叶尤冷利，不可多食。

　　颂曰：苗叶作菜茹甚甘美，但性滑利，不益人。

　　诜曰：其性虽冷，若热食之，令人热闷动风气。四季月食之，发宿疾。天行病后食之，令人失明。霜葵生食，动五种留饮，吐水。凡服百药，忌食其心，心有毒也。黄背紫茎者，勿食之。不可合鲤鱼黍米 食，害人。

　　时珍曰：凡被狂犬咬者，永不可食，食之即发。食葵须用蒜，无蒜勿食之。又伏硫黄。

　　【主治】脾之菜也。宜脾，利胃气，滑大肠（苏颂）。

　　治恶疮，散脓血，女人带下，小儿热毒下痢丹毒，并宜食之（汪颖）。服丹石人宜食（孟诜）。

　　润燥利窍，功与子同（同上）。

　　【发明】张从正曰：凡久病大便涩滞者，宜食葵菜，自然通利，乃滑以养窍也。时珍曰：按：唐王焘《外台秘要》云：天行斑疮，须臾通身，皆戴白浆，此恶毒瓦斯也。高宗永徽四年，此疮自西域东流于海内。但煮葵菜叶以蒜齑啖之，则止。又《圣惠方》亦云：小儿发斑，用生葵菜叶绞汁，少少与服，散恶毒瓦斯。按：此即今痘疮也。今之治者，惟恐其大、小二便频数，泄其元气，痘不起发。葵菜滑窍，能利二便，似不相宜，而昔人赖之。岂古今运气不同，故治法亦随时变易欤？【附方】旧三，新四。

　　天行斑疮：方见上。

　　肉锥怪疾：有人手足甲忽长，倒生刺肉，如锥痛不可忍者，但食葵菜即愈。（夏子益《奇疾方》）诸 不合：先以泔清温洗，拭净，取葵菜微火烘暖贴之。不过二三百叶，引脓尽，即肉生也。忌诸鱼、蒜、房事。（《必效方》）汤火伤疮：葵菜为末敷之。（《食物本草》）蛇蝎螫伤：葵菜捣汁服之。（《千金方》）误吞铜钱：葵菜捣汁冷冻饮料。（《普济方》）丹石发动，口干咳嗽者：每食后饮冬月葵齑汁一盏，便卧少时。（《食疗本草》）

　　根

　　【气味】甘，寒，无毒。

　　【主治】恶疮，疗淋，利小便，解蜀椒毒（《别录》）。小儿吞钱不出，煮汁饮之，神妙（甄权）。治疳疮出黄汁（孟诜）。利窍滑胎，止消渴，散恶毒瓦斯（时珍）。

　　【附方】旧五，新七。二便不通胀急者：生冬葵根二斤（捣汁三合），生姜四两（取汁一合）。和匀，分二服。连用即通也。消渴引饮，小便不利：葵根五两，水三大盏，煮汁，平旦服，日一服。（并《圣惠方》）每日平旦服二升。（《外台秘要》）漏胎下血，血尽子死：葵根茎烧灰。酒服方寸匕，日三。（《千金方》）瘭疽恶毒，肉中忽生一 子，大如豆粟，或如梅李，或赤或黑，或白或青，其 有核，核有深根，应心，能烂筋骨，毒入脏腑即杀人：但饮葵根汁，可折其热毒。（姚僧坦《集验方》）。

　　妒乳乳痈：葵茎及子为末。酒服方寸匕，日二。（昝殷《产宝》）身面疳疮，出黄汁者：葵根烧灰，和猪脂涂之。

　　（《食疗本草》）小儿蓐疮：葵根烧末敷之。（《子母秘录》）小儿紧唇：葵根烧灰，酥调涂之。（《圣惠方》）口吻生疮：用经年葵根，烧灰敷之。（《外台秘要》）蛇虺螫伤：葵根捣涂之。（《古今录验》）解防葵毒：葵根捣汁饮之。（《千金方》）

　　冬葵子

　　《别录》曰：十二月采之。

　　机曰：子乃春生，不应十二月可采也。

　　【气味】甘，寒，滑，无毒。黄芩为之使。

　　【主治】五脏六腑，寒热羸瘦，五癃，利小便。久服坚骨长肌肉，轻身延年（《本经》）。

　　疗妇人乳难内闭，肿痛（《别录》）。出痈疽头（孟诜）。下丹石毒滑胎治痢（时珍）。

　　【发明】时珍曰：葵气味俱薄，淡滑为阳，故能利窍通乳，消肿滑胎也。其根、叶与子功用相同。按：陈留蓄作痈毒者。

　　行津液，极验。乃上蔡张不愚方也。

　　【附方】旧九，新一十四。

　　煮取一升服。不瘥更作。

　　《圣惠》：用葵子（末）、人乳汁等分。和服立通。

　　《肘后方》：用葵子二升。水四升，煮取一升，纳猪脂一丸如鸡子，顿服。《千金》：用葵子为末，猪脂和丸梧子小便血淋：葵子一升，水三升，煮汁，日三服。（《千金方》）妊娠患淋：冬葵子一升，水三升，煮二升，分服。（《千金方》）妊娠下血：方同上。

　　产后淋沥不通：用葵子一合，朴硝八分，水二升，煎八合，下硝服之。（《集验方》）妊娠水肿身重，小便不利，洒淅恶寒，起即头眩：用葵子、茯苓各三两。为散。饮服方寸匕，日三服，小便利则愈。若转胞者，加发灰，神效。（《金匮要略》）生产困闷：冬葵子一合，捣破。水二升，煮汁半升，顿服，少时便产。昔有人如此服之，登倒生口噤：冬葵子炒黄为末。酒服二钱匕，效。（《产书》）乳汁不通：方见发明。

　　胎死腹中：葵子为末，酒服方寸匕。若口噤不开者，灌之，药下即苏。（《千金方》）胞衣不下：冬葵子一合，牛膝一两，水二升，煎一升服。（《千金方》）血痢产痢：冬葵子为末。每服二钱，入蜡茶一钱，沸汤调服，日三。（《圣惠方》）疟邪热：冬葵子阴干为末，酒服二钱。午日取花 手，亦去疟。（《圣惠方》）痈肿无头：孟诜曰：三日后，取葵子二百粒，水吞之，当日即开也。《经验后方》云：只吞一粒即破。如吞两粒，则有两头也。

