<!-- { "loadSidebar": true } -->
　　便毒初起：冬葵子末，酒服二钱。（《儒门事亲》）面上 疮：冬葵子、柏子仁、茯苓、瓜瓣各一两。为末。食后酒服方寸匕，日三服。（陶隐解蜀椒毒：冬葵子煮汁饮之。（《千金方》）伤寒劳复：葵子二升，粱米一升，煮粥食，取汗立安。（《圣惠》）

　　草部第十六卷　草之五

　　蜀葵

　　（宋《嘉 》）【校正】自菜部移入此。并入有名未用《别录》吴葵华。

　　【释名】戎葵（《尔雅》）、吴葵。

　　藏器曰：《尔雅》云： （音坚），戎葵也。郭璞注云：今蜀葵也。叶似葵，花如木槿花。

　　戎蜀其所自来，因以名之。

　　时珍曰：罗愿《尔雅翼》：吴葵作胡葵，云胡，戎也。《夏小正》云：四月小满后五日，吴葵华，《别录》吴葵，即此也。而唐人不知，退入有名未用。《嘉 本草》重于菜部出蜀葵条。盖未读《尔雅注》及《千金方》，吴葵一名蜀葵之文故也。今并为一。

　　【集解】颂曰：蜀葵似葵，花如木槿花，有五色。小花者名锦葵，功用更强。

　　时珍曰：蜀葵处处人家植之。春初种子，冬月宿根亦自生苗，嫩时亦可茹食。叶似葵菜而大，亦似丝瓜叶，有岐叉。过小满后长茎，高五、六尺。花似木槿而大，有深红浅红紫黑白色、单叶千叶之异。昔人谓其疏茎密叶、翠萼艳花、金粉檀心者，颇善状之。惟红、白二色入药。其实大如指头，皮薄而扁，内仁如马兜铃仁及芜荑仁，轻虚易种。

　　其秸剥皮，可缉布作绳。一种小者名锦葵，即荆葵也。《尔雅》谓之 （音乔）。其铢钱，粉红色，有紫缕纹。掌禹锡《补注本草》，谓此即戎葵，非矣。然功用亦相似。

　　苗

　　【气味】甘，微寒，滑，无毒。

　　思邈曰：不可久食，钝人志性。若被狗啮者食之，永不瘥也。

　　李廷飞曰：合猪肉食，人无颜色。

　　【主治】除客热，利肠胃（思邈）。煮食，治丹石发，热结，（藏器）。作蔬食，滑窍治淋，润燥易产（时珍）。捣烂涂火疮，烧研敷金疮（大明）。

　　根茎

　　【主治】客热，利小便，散脓血恶汁（藏器）。

　　【发明】宗 曰：蜀葵，四时取红色、单叶者根，阴干，治带下，排脓血恶物，【附方】新七。

　　小便淋痛：葵花根洗锉，水煎五七沸，服之如神。（《卫生宝鉴》）小便血淋：葵花根二钱，车前子一钱，水煮，日服之。（《简便单方》）小便尿血：葵茎，无灰酒服方寸匕，日三。（《千金》）肠胃生痈：怀忠丹：治内痈有败血，腥秽殊甚，脐腹冷痛，用此排脓下血：单叶红蜀葵根、白芷各一两，白枯矾、白芍药各五钱。为末，黄蜡溶化，和丸梧子大，每空心米饮下二十丸。待脓血出尽，服十宣散补之。（《坦仙皆效方》）不可忍者：葵花根（去黑皮），捣烂，入井华水调稠贴之。（《普济方》）。

　　小儿吻疮，经年欲腐：葵根烧研敷之。（《圣惠方》）小儿口疮：赤葵茎（炙干）为末，蜜和含之。（《圣惠方》）吴葵华（《别录》）【气味】咸，寒，无毒。

　　《禹锡》曰：蜀葵华：甘，冷，无毒。

　　【主治】理心气不足（《别录》）。小儿风疹 疟（《嘉 》）。治带下，目中溜火，和血润燥，通窍，利大小肠（时珍）。

　　【发明】张元素曰：蜀葵花，阴中之阳也。赤者治赤带；白者治白带；赤者治血燥；白者治气燥，皆取其寒滑润利之功也。又紫葵花，入染髭发方中用。

　　【附方】旧三，新四。

　　二、三日则杀人：蜀葵花一两（捣烂），麝香半钱。水一大盏，煎服。根亦可用。

　　疟邪热：蜀葵花白者，阴干为末，服之。午日取花 手，亦能去疟。（苏颂《图经本草》）妇人带下，脐腹冷痛，面色痿黄，日渐虚困：用葵花一两，阴干为末，每空心温酒服二钱匕。赤带用赤葵，白带用白葵。（《圣惠方》）横生倒产：葵花为末，酒服方寸匕。（《千金方》）酒渣赤鼻：蜀葵花研末，腊猪脂和匀，夜敷旦洗。（《仁存方》）误吞针钱：葵花煮汁服之。（《普济方》）蜂蝎螫毒：五月五日午时，收蜀葵花、石榴花、艾心等分，阴干为末，水调涂之。（《肘后

　　子

　　【气味】甘，冷，无毒。

　　【主治】淋涩，通小肠，催生落胎，疗水肿，治一切疮疥并瘢疵赤靥（大明）。

　　【发明】时珍曰：按：杨士瀛《直指方》云：蜀葵子炒，入宣毒药中最验。又催生方：用子二钱，滑石三钱，为末。顺流水服五钱，即下。

　　【附方】旧一，新二。

　　大小便闭不通者：用白花胡葵子为末，煮浓汁服之。（《千金方》）石淋破血：五月五日，收葵子炒研，食前温酒下一钱，当下石出。（《圣惠方》）痈肿无头：蜀葵子为末，水调敷之。（《经验后方》）

　　草部第十六卷　草之五

　　菟葵

　　（《唐本草》）【释名】天葵（《图经》）、【集解】恭曰：菟葵苗如石龙芮，而叶光泽，花白似梅，其茎紫黑，煮啖极滑。所在下泽田间皆有，人多识之。六月、七月采茎叶，曝干入药。

　　禹锡曰：郭璞注《尔雅》云：菟葵似葵而小，叶状如藜，有毛， 之可食而滑。

　　宗 曰：菟葵，绿叶如黄蜀葵，其花似拒霜，甚雅，其形至小，如初开单叶蜀葵。有檀心，色如牡丹姚黄蕊，则蜀葵也。唐刘梦得所谓菟葵燕麦动摇春时珍曰：按：郑樵《通志》云：菟葵，天葵也。状如葵菜，叶大如钱而浓，面青背微紫，生于崖石。凡丹石之类，得此而后能神。所以《雷公炮炙论》云：如要形坚，岂忘紫背，谓其能坚铅也。此说得于天台一僧。又按：南宫从《灵草也。生于水际。取自然汁煮汞则坚，亦能煮八石拒火也。又按：初虞世《古今录验》云：五月五前斋戒以手摩桑阴一遍，口啮菟葵及五叶草嚼熟，以唾涂手，熟揩令遍。再斋七日，不得洗手。后有蛇虫蝎虿咬伤者，以此手摩之，即愈也。时珍窃谓：古有咒由一科，此亦其类，但不知必用菟葵，取何义也？

　　苗

　　【气味】甘，寒，无毒。

　　【主治】下诸石五淋，止虎蛇毒。诸疮捣汁饮之。涂疮能解毒止痛（《唐本》）。

　　草部第十六卷　草之五

　　黄蜀葵

　　（宋《嘉 》）【校正】自菜部移入此。

　　【释名】时珍曰：黄蜀葵别是一种，宜入草部，而《嘉 本草》定入菜部，为其与蜀葵同名，而气味主治亦同故也。今移于此。

　　【集解】禹锡曰：黄蜀葵花，近道处处有之。春生苗叶，颇似蜀葵，而叶尖狭多刻缺，夏末开花浅黄色，六、七月采，阴干之。

　　宗 曰：黄蜀葵与蜀葵别种，非是蜀葵中黄者也。叶心下有紫檀色，摘下剔散，日干之。

　　不尔，即 烂也。

　　时珍曰：黄葵二月下种，或宿子在土自生，至夏始长。叶大如蓖麻叶，深绿色，开岐丫，有人亦呼为侧金盏花。随即结角，大如拇指，长二寸许，本大末尖，六棱有毛，老则黑色。其棱自绽，内有六房，如脂麻房。其子累累在房内，状如 麻子，色黑。其茎长者六七尺，剥皮可作绳索。

　　花

　　【气味】甘，寒，滑，无毒。

　　【主治】小便淋及催生。治诸恶疮脓水久不瘥者，作末敷之即愈，为疮家要药（《嘉 》）。

　　消痈肿。浸油，【附方】新八。

　　沙石淋痛：黄蜀葵花一两，炒为末，每米饮服一钱，名独圣散。（《普济方》）难产催生：如圣散：治胎脏干涩难产，剧者并进三服，良久腹中气宽，胎滑即下也。用黄葵花焙研末，熟汤调服二钱。无花，用子半合研末，酒淘去滓，服之。（《产宝鉴》）胎死不下：即上方，用红花酒下。

　　痈疽肿毒：黄蜀葵花，用盐掺，收瓷器中，密封，经年不坏。每用敷之，自平自溃。无花，用根叶亦可。（《直指方》）小儿口疮：黄葵花，烧末敷之。（《肘后方》）小儿木舌：黄蜀葵花（为末）一钱，黄丹五分。敷之。（《直指方》）汤火灼伤：用瓶盛麻油，以箸就树夹取黄葵花，收入瓶内，勿犯人手，密封收之。遇有伤者，以油涂之甚妙。（《经验方》）小儿秃疮：黄蜀葵花、大黄、黄芩等分，为末。米泔净洗，香油调搽。（《普济方》）

　　子及根

　　【气味】甘，寒，滑，无毒。

　　【主治】痈肿，利小便，五淋水肿，产难，通乳汁（时珍）。

　　【发明】颂曰：冬葵、黄葵、蜀葵，形状虽各不同，而性俱寒滑，故所主疗不甚相远。

　　时珍曰：黄葵子古方少用，今为催生及利小便要药。或单用，或入汤散皆宜，盖其性滑，与冬葵子同功故也。花、子与根，性功相同，可以互用。无花用子，无子用根。

　　【附方】旧二，新三。

　　临产催生：宗 曰：临产时以四十九粒研烂，温水服之，良久即产。《经验后方》：用子焙研三钱，井华水服。无子用根，煎汁服。

　　便痈初起：淮人用黄蜀葵子十七粒，皂角半梃，为末，以锻石同醋调涂之。（《永类钤方》）痈肿不破：黄葵子研，酒服，一粒则一头，神效。（《卫生易简方》）打扑伤损：黄葵子研，酒服二钱。（《海上方》）

　　草部第十六卷　草之五

　　龙葵

　　（《唐本草》）【校正】并入《图经》、老鸦眼睛草。

　　【释名】苦葵（《图经》）、苦菜（《唐本》）、天泡草（《纲目》）、老鸦酸浆草（《纲目时珍曰：龙葵，言其性滑如葵也。苦以菜味名，茄以叶形名；天泡、老鸦眼睛皆以子形名也。与酸浆相类，故加老鸦以物异也。

　　【集解】弘景曰：益州有苦菜，乃是苦 。恭曰：苦 ，即龙葵也，俗亦名苦菜，非荼也。龙葵所在有之，关河间谓之苦菜，叶圆花白，子若牛李子，生青熟黑，但堪煮食，不任生啖。

　　颂曰：龙葵近处亦稀，惟北方有之，北人谓之苦葵。叶圆似排风而无毛，花白色，子亦似排风子，生青熟黑，其赤者名赤珠，亦可入药。又曰：老鸦眼睛草，生江湖间。叶如茄子叶，故名天茄子。或云：即漆姑草也。漆姑即蜀羊泉，已见《本经》草部。人亦不能决识之。

　　时珍曰：龙葵、龙珠，一类二种也，皆处处有之。四月生苗，嫩时可食，柔滑。渐高二、三尺，茎大如箸，似灯笼草而无毛。叶似茄叶而小。五月以后，开小白花，五出黄蕊。

