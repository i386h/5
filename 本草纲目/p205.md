<!-- { "loadSidebar": true } -->
　　结子正圆，大如五味子，上有小蒂，数颗同缀，其味酸。中有细子，亦如茄子之子。但生青熟黑者为龙葵；生青熟赤者为龙珠，功用亦相仿佛，不甚辽远。苏颂《图经》菜部既注龙葵，复于外类重出老鸦眼睛草，盖不知其即一物也。又谓老鸦眼睛是蜀羊泉，误矣。蜀羊泉叶似菊，开紫花，子类枸杞，详见草部本条。杨慎《丹铅录》，谓龙葵即吴葵，反指本草为误，引《素问》、《千金》四月吴葵华为证。盖不知《千金方》言吴葵即蜀葵，已自明白矣。

　　今并正之。

　　苗

　　【气味】苦、微甘，滑，寒，无毒。

　　【主治】食之解劳少睡，去虚热肿（《唐本》）。治风，补益男子元气，妇人败血（苏颂）。

　　消热散血，压丹石毒宜食之（时珍）。

　　【附方】旧一。

　　去热少睡：龙葵菜同米，煮作羹粥食之。（《食医心镜》）

　　茎、叶、根

　　【气味】同苗。

　　【主治】捣烂和土，敷疔肿火丹疮，良（孟诜）。疗痈疽肿毒，跌扑伤损，消肿散血（时珍）。根与木通、胡荽煎汤服，通利小便（苏颂）。

　　【附方】旧四，新九。

　　通利小便：方见上。

　　从高坠下欲死者：取老鸦眼睛草茎叶捣汁服，以渣敷患处。（《唐瑶经验方》）火焰丹肿：老鸦眼睛草叶，入醋细研敷之，能消赤肿。（苏颂《图经本草》）痈肿无头：龙葵茎叶捣敷。（《经验方》）发背痈疽成疮者：苏颂《图经》云：用龙葵一两（为末），麝香一分。研匀，涂之甚善。

　　《诸疮恶肿：老鸦眼睛草擂酒服，以渣敷之。（《普济方》）疔肿毒疮，黑色 肿者，乃服丹石毒也；赤色者，肉面毒也：用龙葵根一握（洗切），乳香末、黄连三两，杏仁六十枚，和捣作饼，浓如三钱，依疮大小敷之，觉痒即换去。痒不可忍，切勿搔动。候炊久，疮中似石榴子戢戢然，乃去药。时时以甘草汤温洗，洗后以蜡贴之。

　　终身不得食羊血。如无龙葵，以蔓荆根代之。（《圣济总录》）天泡湿疮：龙葵苗叶捣敷之。

　　吐血不止：天茄子苗半两，人参二钱半，为末。每服二钱，新汲水下。（《圣济总录》）辟除蚤虱：天茄叶铺于席下，次日尽死。

　　多年恶疮：天茄叶贴之，或为末贴。（《救急良方》）产后肠出不收：老鸦酸浆草一把，水煎，先熏后洗，收乃止。（《救急方》）子（七月采之）【主治】疔肿（《唐本》）。明目轻身甚良（甄权）。治风，益男子元气，妇人败血（苏颂）。

　　草部第十六卷　草之五

　　龙珠

　　（《拾遗》）【释名】赤珠。

　　颂曰：龙葵子赤者名赤珠，象形也。

　　【集解】甄权曰：龙葵，赤珠者，名龙珠，藏器曰：龙珠生道旁，子圆似龙葵，但熟时正赤耳。

　　时珍曰：龙珠、龙葵，虽以子之黑赤分别，其实一物二色，强分为二也。

　　苗

　　【气味】苦，寒，无毒。

　　【主治】能变白发，令人不睡。主诸热毒，石气发动，调中解烦（藏器）。

　　【发明】权曰：龙珠，服之变白令黑，耐老。若能生食得苦者，不食他菜，十日后即有灵异也。不与葱、薤同啖。根亦入药用。

　　子

　　【气味】同菜。

　　【主治】疔肿（藏器）。

　　草部第十六卷　草之五

　　酸浆

　　（《本经》中品）【校正】菜部苦耽，草部酸浆、灯笼草，俱并为一。

　　【释名】醋浆（《本经》）、苦 （音针）、苦耽（《嘉 》）、灯笼草（《唐本》）草（《食疗》）、天泡草（《纲目》）、王母珠（《嘉 》）、洛神珠（同上），也。郭璞注云：即今酸浆，江东人呼为苦 。小者为苦 ，亦呼为小苦耽弁，其子圆如珠。时珍曰：酸浆，以子之味名也。苦 、苦耽，以苗之味名也。灯笼、皮弁，以角之形名也。

　　王母、洛神珠，以子之形名也。按：杨慎《卮言》云：本草灯笼草、苦耽、酸浆，皆一物也。修本草者非一时一人，故重复耳。燕京野果名红姑娘，外垂绛囊，中含赤子如珠，酸甘可食，盈盈绕砌，与翠草同芳，亦自可爱。盖姑娘乃瓜囊之讹，古者瓜姑同音，娘囊之音亦相近耳。此说得之，故今以《本经》酸浆，《唐本草》灯笼草、宋《嘉 本草》苦耽，俱并为一焉。

　　【集解】《别录》曰：酸浆，生荆楚川泽及人家田园中，五月采，阴干。

　　弘景曰：酸浆处处多有，苗似水茄而小，叶亦可食。子作房，房中有子如梅李大，皆黄赤色，小儿食之。

　　保升曰：酸浆即苦 也，根如菹芹，白色绝苦。

　　禹锡曰：苦耽生故墟垣堑间，高二、三尺，子作角，如撮口袋，中有子如珠，熟则赤色。关中人谓之洛神珠，一名王母珠，一名皮弁草。一种小者名苦 。《尔恭曰：灯笼草所在有之，枝干高三、四尺，有红花状若灯笼，内有红子可爱，根、茎、花、实并入药用。

　　宗 曰：酸浆即苦耽也，《嘉 》重出苦耽条。天下有之，苗如天茄子，开小白花，结青壳，熟则深红，壳中子大如樱，亦红色，樱中复有细子，如落苏之子，食之有青草气也。

　　时珍曰：龙葵、酸浆，一类二种也。酸浆、苦 ，一种二物也。但大者苦，以此为别。败酱亦名苦 ，与此不同。其龙葵、酸浆苗叶一样。但月入秋开小白花，五出黄蕊，结子无壳，累累数颗同枝，子有蒂盖，生青熟紫黑。其酸浆同时开小花黄白色，紫心白蕊，其花如杯状，无瓣，但有五尖，结一铃壳，凡五棱，一枝一颗，下悬如灯笼之状，壳中一子，状如龙葵子，生青熟赤。以此分别，便自明白。按《庚辛玉册》云：灯笼草四方皆有，惟川陕者最大。叶似龙葵，嫩时可食。四、五月开花结实，有四叶盛之三叶酸草附于酸浆之后，盖不知其名同物异也。其草见草之九，酢浆下。

　　苗、叶、茎、根

　　【气味】苦，寒，无毒。禹锡曰：有小毒。

　　恭曰：苦，大寒，无毒。

　　时珍曰：方士取汁煮丹砂，伏白矾，煮三黄，炼硝、硫。

　　【主治】酸浆：治热烦满，定志益气，利水道（《本经》）。捣汁服，治黄病，多效（弘景）。灯笼草：治上气咳嗽风热，明目，根茎花、实并宜（《唐本》）。苦耽苗子：治传尸伏连，鬼气疰忤邪气，腹内热结癖痞满，小儿无辜 子，寒热大腹，杀虫落胎，去蛊毒，并煮汁饮，亦生捣汁服。研膏，敷小儿闪癖（《嘉【发明】震亨曰：灯笼草，苦能除湿热，轻能治上焦，故主热咳咽痛。此草治热痰咳嗽，佛耳草治寒痰咳嗽也。与片芩清金丸同用，更效。

　　时珍曰：酸浆利湿除热。除热故清肺治咳；利湿故能化痰治疽。一人病虚乏咳嗽有痰，愚以此加入汤中用之，有效。

　　【附方】新三。

　　热咳咽痛 灯笼草为末，白汤服，名清心丸。仍以醋调敷喉外。（《丹溪纂要》）痛：灯笼草，炒焦研末，酒调呷之。（《医学正传》）灸疮不发：酸浆叶贴之。

　　子

　　【气味】酸，平，无毒。《别录》曰：寒。

　　【主治】热烦满，定志益气，利水道，产难吞之立产（《本经》）。食之，除热，治黄病，尤益小儿（苏颂）。治骨蒸劳热，尸疰疳瘦，痰癖热结，与苗茎同功（《嘉 》）。

　　【附方】新二。

　　马蔺子（炒）、大盐梧子大。每服三十丸，木香汤下。（《圣济总录》）天泡湿疮：天泡草铃儿生捣敷之。亦可为末，油调敷。（《邓才杂兴方》）

　　草部第十六卷　草之五

　　蜀羊泉

　　（《本经》中品）【释名】羊泉（《别录》）、羊饴时珍曰：诸名莫解。能治漆疮，故曰漆姑。

　　【集解】《别录》曰：蜀羊泉生蜀郡山谷。

　　弘景曰：方不复用，人无识者。

　　恭曰：此草俗名漆姑，叶似菊，花紫色，子类枸杞子，根如远志，无心有糁。所在平泽有之，生阴湿地，三月、四月采苗叶，阴干。

　　藏器曰：陶注杉材云：漆姑叶细细，多生石边，能疗漆疮。苏云漆姑是羊泉。按：羊泉乃大草。漆姑草如鼠迹大，生阶墀间阴处，气辛烈， 敷漆疮，亦主溪毒，乃同名也。

　　颂曰：或言老鸦眼睛草即漆姑草，漆姑乃蜀羊泉，人不能决识。

　　时珍曰：漆姑有二种：苏恭所说是羊泉，陶、陈所说是小草。苏颂所说老鸦眼睛草，乃龙葵也。又黄蜂作窠，衔漆姑草汁为蒂，即此草也。

　　【气味】苦，微寒，无毒。

　　【主治】头秃恶疮热气，疥瘙痂癣虫（《本经》）。

　　疗龋齿，女子阴中内伤，皮间实积（《别录》）。主小儿惊，生毛发，捣涂漆疮（苏恭）。

　　蚯蚓气呵者，捣烂入黄丹 之（【附方】新一。

　　黄胆疾：漆草一把，捣汁和酒服。不过三、五次，即愈。（《摘玄方》）。

　　草部第十六卷　草之五

　　鹿蹄草

　　（《纲目》）【释名】小秦王草（《纲目》）、秦王试剑草。

　　时珍曰：鹿蹄象叶形。能合金疮，故名试剑草。又山慈姑亦名鹿蹄，与此不同。

　　【集解】时珍曰：按轩辕述《宝藏论》云：鹿蹄多生江广平陆及寺院荒处，淮北绝少，川陕亦有。苗似堇菜，而叶颇大，背紫色。春生紫花。结青实，如天茄子。可制雌黄、丹砂。

　　【气味】缺。

　　【主治】金疮出血，捣涂即止。又涂一切蛇虫犬咬毒（时珍）。

　　草部第十六卷　草之五

　　败酱

　　（《本经》中品）【释名】苦菜（《纲目》）、苦（《别录》）、马草（《别录》）。

　　弘景曰：根作陈败豆酱气，故以为名。

　　时珍曰：南人采嫩者，曝蒸作菜食，味微苦而有陈酱气，故又名苦菜，与苦 、龙葵同名。亦名苦 ，【集解】《别录》曰：败酱生江夏川谷，八月采根，曝干。

　　弘景曰：出近道。叶似 ，根形如柴胡。

　　恭曰：此药不出近道，多生冈岭间，叶似水莨及薇衔，丛生，花黄根紫，作陈酱色，其叶殊不似 也。

　　颂曰：江东亦有之，状如苏恭所说。

　　时珍曰：处处原野有之，俗名苦菜，野人食之，江东人每采收储焉。春初生苗，深冬始凋。

　　初时叶布地生，似菘菜叶而狭长，有锯齿，绿色，面深背浅。夏秋茎高二、三尺而柔弱，数寸一节。节间生叶，四散如伞。颠顶开白花成簇，如芹花、蛇床子花状。结小实成簇。其根白

　　根

　　（苗同）【修治】 曰：凡收得便粗杵，入甘草叶相拌对蒸，从巳至未，去甘草叶，焙干用。

　　【气味】苦，平，无毒。《别录》曰：咸，微寒。权曰：辛、苦，微寒。大明曰：酸。

