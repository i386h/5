<!-- { "loadSidebar": true } -->
　　时珍曰：微苦、带甘。

　　【主治】暴热火疮赤气，疥瘙疽痔，马鞍热气（《本经》）。

　　产后腹痛（《别录》）。治毒风 痹，破多渴（甄权）。治血气心腹痛，破症【发明】时珍曰：败酱，乃手足阳明、厥阴药也。善排脓破血，故仲科皆用之。乃易得之物，而后人不知用，盖未遇识者耳。

　　【附方】旧二，新三。

　　肠痈有脓：薏苡仁附子败酱散：用薏苡仁十分，附子二分，败酱五分。捣为末。每以方寸匕，水二升，煎一升，顿服。小盒饭下，即愈。（张仲景《金匮玉函》）产后恶露七、八日不止：败酱、当归各六分，续断、芍药各八分，芎 、竹茹各四分，生地黄（炒）十二分，水二升，煮取八合，空心服。（《外台秘要》）产后腰痛，乃血气流入腰腿，痛不可转者：败酱、当归各八分，芎 、芍药、桂心各六分，水二升，煮八合，分二服。忌葱。（《广济方》）产后腹痛如锥刺者：败酱草五两，水四升，煮二升。每服二合，日三服，良。（《卫生易简方》）蠼 尿疮绕腰者：败酱煎汁涂之，良。（《杨氏产乳》）

　　草部第十六卷　草之五

　　迎春花

　　（《纲目》）【集解】时珍曰：处处人家栽插之，丛生，高者二三尺，方茎浓叶。

　　叶如初生小椒叶而无齿，面青背淡。对节生小枝，一枝三叶。正月初开小花，状如瑞香，花黄色，不结实。

　　叶

　　【气味】苦、涩，平，无毒。

　　【主治】肿毒恶疮，阴干研末，酒服二三钱，出汗便瘥（《卫生易简方》）。

　　草部第十六卷　草之五

　　款冬花

　　（《本经》中品）【释名】款冻（郭璞）、颗冻（《尔雅》）、氐冬（《别录》）、钻冻（《衍义》）、菟奚（《尔雅》）、橐吾（《本经》）、虎须（《本经》）。

　　时珍曰：按《述征记》云：洛水至岁末凝厉时，款冬生于草冰之中，则颗冻之，名以此而得。后人讹为款冬，乃款冻尔。款者至也，至冬而花也。

　　宗 曰：百草中，惟此罔顾冰雪，最先春也，故世谓之钻冻。虽在冰雪之下，至时亦生芽，春时人采以代蔬。入药须微见花者良。如已芬芳，则都无气力。今人多使如箸头者，恐未有花也。

　　【集解】《别录》曰：款冬生常山山谷及上党水旁，十一月采花，阴干。

　　弘景曰：第一出河北，其形如宿 未舒者佳，其腹里有丝。次出高丽百济，其花乃似大菊花。次亦出蜀北部宕昌，而并不如。其冬月在冰下生，十二月、正月旦取之。

　　恭曰：今出雍州南山溪水，及华州山谷涧间。叶似葵而大，丛生，花出根下。

　　颂曰：今关中亦有之。根紫色，叶似萆 ，十二月开黄花，青紫萼，去土一二寸，初出如菊花萼，通直而肥实无子。则陶氏所谓出高丽百济者，近此类也。又有红花者，叶如荷而斗直，大者容一升，小者容数合，俗呼为蜂斗叶，又名水斗叶。则苏氏所谓大如葵而丛生者，是也。敷咸《款冬赋》序云：予曾逐禽，登于北山，于时仲冬之月，冰凌盈谷，积雪被崖，顾见款冬炜然，始敷华艳，是也。

　　【修治】 曰：凡采得，须去向里裹花蕊壳，并向里实如栗零壳者。并枝叶，以甘草水浸一宿，却取款冬叶相拌 一夜，晒干去叶用。

　　【气味】辛，温，无毒。《别录》曰：甘。

　　好古曰：纯阳，入手太阴经。

　　之才曰：杏仁为之使，得紫菀良，恶皂荚、硝石、玄参，畏贝母、辛夷、麻黄、黄 、黄芩、黄连、青葙。

　　【主治】咳逆上气善喘，喉痹，诸惊痫寒热邪气。（《本经》）消渴，喘息呼吸（《别录》）。疗肺气心促急，热乏劳咳，连连不绝，涕唾稠粘，肺痿肺痈，吐脓血（甄权）。润心肺，益五脏，除烦消痰，洗肝明目，及中风等疾（大明）。

　　【发明】颂曰：《本经》主咳逆，古今方用为温肺治嗽之最。崔知悌疗久咳熏法：每旦取款冬花如鸡子许，少蜜拌花使润，纳一升铁铛中。又用一瓦碗钻一孔，孔内安一小笔管，以面泥缝，勿令漏气。铛下着炭火，少时烟从筒出，以口含吸，咽之。如胸中少闷，须举头，即将指头按住筒口，勿使漏。至烟尽乃止。如是五日一为之。待至六日，饱食羊肉 一顿，永瘥。

　　宗 曰：有人病嗽多日，或教然款冬花三两，于无风处以笔管吸其烟，满口则咽之，数日果效。

　　【附方】新二。

　　痰嗽带血：款冬花、百合（蒸焙）等分为末，蜜丸龙眼大。每卧时嚼一丸，姜汤下。（《济生方》）口中疳疮：款冬花、黄连等分，为细末，用唾津调成饼子。先以蛇床子煎汤漱口，乃以饼子敷之，少顷确住，其疮立消也。（杨诚《经验方》）

　　草部第十六卷　草之五

　　鼠曲草

　　（《日华》）【校正】并入有名未用鼠耳，及东垣《药类法象》佛耳草。

　　【释名】米曲（《纲目》）、鼠耳（《别录》）、佛耳草（《法象》）、无心草（《别录》）、香茅（《拾遗》）、黄蒿（《会编》）、茸母。

　　时珍曰：曲，言其花黄如曲色，又可和米粉食也。鼠耳言其叶形如鼠耳，又有白毛蒙茸似之，故北人呼为茸母。佛耳，则鼠耳之讹也。今淮人呼为毛耳朵，则香茅之茅，似当作毛。按：段成式《杂俎》云：蚍蜉酒草，鼠耳也，一心草。岂蚍蜉食此，故有是名耶？【集解】《别录》曰：鼠耳，一名无心，生田中下地，浓叶肥茎。

　　藏器曰：鼠曲草，生平岗熟地，高尺余叶有白毛，黄花。《荆楚岁时记》云：三月三日，取鼠曲汁，蜜和为粉，谓之龙舌 ，以压时气。（ ，音板，米饼也）。山南人呼为香茅。取花杂榉皮染褐，至破犹鲜。江西人呼为鼠耳草也。

　　汪机曰：佛耳草，徽人谓之黄蒿。二三月苗长尺许，叶似马齿苋而细，有微白毛，花黄。土人采茎叶和米粉，捣作粑果食。

　　时珍曰：《日华本草》鼠曲，即《别录》鼠耳也。唐宋诸家不知，乃退鼠耳入有名未用中。李杲《药类法象》用佛耳草，亦不知其即鼠耳也。原野间甚多。二月生苗，茎叶柔软。

　　叶长寸许，白茸如鼠耳之毛。开小黄花成穗，结细子。楚人呼为米曲，北人呼为茸母。故邵桂子《瓮天语》云：北方寒食，采茸母草和粉【气味】甘，平，无毒。《别录》曰：鼠耳：酸，无毒。

　　杲曰：佛耳草：酸，性热。款冬花为之使。宜少食之，过则损目。

　　【主治】鼠耳：主痹寒寒热，止咳（《别录》）。鼠曲：调中益气，止泄除痰，压时气，去热嗽。杂米粉作糗食，甜美（《日华》）。佛耳：治寒嗽及痰，除肺中寒，大升肺气（李杲）。

　　【发明】震亨曰：治寒痰嗽，宜用佛耳草；热痰嗽，宜用灯笼草。

　　时珍曰：《别录》云治寒热止咳，东垣云治寒嗽，言其标也；《日华》云治热嗽，言其本也。大抵寒嗽，多是火郁于内而寒覆于外也。按陈氏《经验方》云：三奇散：治一切咳嗽，不问久近昼夜无时。用佛耳草五十文，款冬花二百文，熟地黄二两，焙研末。每用二钱，于炉中烧之，以筒吸烟咽下，有涎吐去。予家一获久病此，医治不效。偶在沅州得一婢，用此法，两服而愈也。

　　草部第十六卷　草之五

　　决明

　　（《本经》上品）【释名】时珍曰：此马蹄决明也，以明目之功而名。又有草决明、石决明，皆同功者。

　　草决明即青葙子，陶氏所谓萋蒿是也。

　　【集解】《别录》曰：决明子生龙门川泽，十月十日采，阴干百日。

　　弘景曰：龙门在长安北。今处处有之。叶如茳芒。子形似马蹄，呼为马蹄决明，用之当捣碎。又别有草决明，是萋蒿子，在下品中。

　　颂曰：今处处人家园圃所莳。夏初生苗，高三四尺许。根带紫色。叶似苜蓿而大。七月开黄花，结角。其子如青绿豆而锐，十月采之。按《尔雅》： ，决光。郭璞释云：药草决，赤华，实如山茱萸。或曰也。关西谓之 （音皆苟）。其说与此种颇不类。又有一种马蹄决明，叶如江豆，子形似马蹄。

　　宗 曰：决明，苗高四五尺，春亦为蔬。秋深结角，其子生角中如羊肾。今湖南北人家所种甚多，或在村野成段。蜀本《图经》言叶似苜蓿而阔大者，甚为允当。

　　时珍曰：决明有二种：一种马蹄决明，茎高三、四尺，叶大于苜蓿，而本小末 ，昼开夜合，两两相结角如初生细豇豆，长五、六寸。

　　角中子数十粒，参差相连，状如马蹄，青绿色，入眼目药最良。一种茳芒决明，《救荒本草》所谓山扁豆是也。苗茎似马蹄决明，但叶之本小末尖，正似槐叶，夜亦不合。秋开深黄花五出，结角大如小指，长二寸许。角中子成数列，状如黄葵子而扁，其色褐，味甘滑。二种苗叶皆可作酒曲，俗呼为独占缸。但茳芒嫩苗及花与角子，皆可瀹茹及点茶食，而马蹄决明苗角皆韧苦，不可食也。苏颂言 即决明，殊不类，恐别一物也。

　　子

　　【气味】咸，平，无毒。《别录》曰：苦、甘，微寒。

　　之才曰：蓍实为之使，恶大麻子。

　　【主治】青盲，目淫肤，赤白膜，眼赤痛泪出。久服益精光，轻身（《本经》）。疗唇口青（《别录》）。助肝气，益精。以水调末涂，消肿毒。 太阳穴，治头痛。又贴脑心，止鼻洪。作枕，治头风明目，胜于黑豆（《日华》）。治肝热风眼赤泪。每旦取一匙 净，空心吞之，百日后夜见物光（甄权）。益肾，解蛇毒（震亨）。叶作菜食，利五脏明目，甚良（甄权）。

　　【发明】时珍曰：《相感志》言：圃中种决明，蛇不敢入。丹溪朱氏言：决明解蛇毒，本于此也。王 《山居录》言：春月种决明，叶生采食，其亦可食。切忌泡茶，多食无不患风。按：马蹄决明苗角皆韧而苦，不宜于食。纵食之，有利五脏明目之功，何遂至于患风耶？又刘绩《霏雪录》言：人家不可种决明，生子多跛。此迂儒误听之说也，不可信。

　　【附方】旧一，新七。

　　积年失明：决明子二升为末，每食后粥饮服方寸匕。（《外台秘要》）青盲雀目：决明一升，地肤子五两，为末，米饮丸梧子大，每米饮下二三十丸。（《普济方》）补肝明目：决明子一升，蔓荆子二升，以酒五升煮，曝干为末。每饮服二钱，温水下，日二服。（《圣惠方》）目赤肿痛：决明子炒研，茶调敷两太阳穴，干则易之，一夜即愈。（《医方摘玄》）头风热痛：方同上。

　　鼻衄不止：方见主治。

　　癣疮延蔓：决明子一两为末，入水银、轻粉少许，研不见星，擦破上药，立瘥。

