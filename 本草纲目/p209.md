<!-- { "loadSidebar": true } -->
　　颂曰：今江湖、淮甸、近汴、北地处处有之。春初生苗，叶布地如匙面，累年者长及尺余。中抽数茎，作长穗如鼠尾。花甚细密，青色微赤。结实如葶苈，赤黑色。今人五月采苗，七月、八月采实。人家园圃或种之，蜀中尤尚。北人取根日干，作紫菀卖之，甚误所用。陆玑言嫩苗作茹大滑，今人不复啖之。

　　时珍曰：王 《山居录》，有种车前剪苗食法，则昔人常以为蔬矣。今野人犹采食之。

　　子

　　【修治】时珍曰：凡用须以水淘洗去泥沙，晒干。入汤液，炒过用；入丸散，则以酒浸一夜，蒸熟研烂，作饼晒干，焙研。

　　【气味】甘，寒，无毒。 《别录》曰：咸。权曰：甘，平。

　　大明曰：常山为之使。

　　【主治】气癃止痛，利水道小便，除湿痹。久服轻身耐老（《本经》）。

　　淋沥，不欲食，养肺强阴益精，令人有子，明目疗赤痛（《别录》）。去风毒，肝中风热，毒风冲眼，赤痛障翳，脑痛泪出，压丹石毒，去心胸烦热（陆玑）。导小肠热，止暑湿泻痢（时珍）。

　　【发明】弘景曰：车前子性冷利，仙经亦服饵之，云令人身轻，能跳越岸谷，不老长生也。

　　颂曰：车前子入药最多。驻景丸用车前、菟丝二物，蜜丸食下服，古今以为奇方也。

　　好古曰：车前子，能利小便而不走气，与茯苓同功。

　　时珍曰：按《神仙服食经》云：车前一名地衣，雷之精也，服之形化，八月采之。今车前五月子已老，而云七八月者，地气有不同尔。唐《张籍诗》云：开州午月皆道有神。惭愧文君怜病眼，三千里外寄闲人。观此亦以五月采开州者为良，又可见其治目之功。大抵入服食，须佐他药，如六味地黄丸之用泽泻可也。若单用则泄太过，恐非久服之物。欧阳公常得暴下病，国医不能治。夫人买市人药一帖，进之而愈。力叩其方，则车前子一味为末，米饮服二钱匕。云此药利水道而不动气，水道利则清浊分，而谷藏自止矣。

　　【附方】旧六，新六。

　　小便血淋作痛：车前子晒干为末，每服二钱，车前叶煎汤下。（《普济方》）石淋作痛：车前子二升，以绢袋盛，水八升，煮取三升，服之，须臾石下。（《肘后方》）。

　　老人淋病，身体热甚：车前子五合，绵裹煮汁，入青粱米四合，煮粥食。常亲养老书》）孕妇热淋：车前子五两，葵根（切）一升，以水五升，煎取一升半，分三服，以利为度。

　　（《梅师方》）滑胎易产：车前子为末。酒服方寸匕。不饮酒者，水调服。《诗》云：采采 苡，能令妇人乐有子也。陆玑注云：治妇人产难横产不出：车前子末，酒服二钱。（《子母秘录》）阴冷闷疼，渐入囊内，肿满杀人：车前子末，饮服方寸匕，日二服。《千金方》）隐疹入腹，体肿舌强：车前子末粉之，良。（《千金方》）阴下痒痛：车前子煮汁频洗。（《外台秘要》）久患内障：车前子、干地黄、麦门冬等分，为末，蜜丸如梧子大。服之。累试有效。（《圣惠方》）补虚明目：驻景丸：治肝肾俱虚，眼昏黑花，或生障翳，迎风有泪，久服补肝肾，增目力：车前子、熟地黄（酒蒸焙）各三两，菟丝子（酒浸）五两，为末，炼蜜丸梧子大。每温酒下三十丸，日二服。（《和剂局方》）风热目暗涩痛：车前子、宣州黄连各一两，为末。食后温酒服一钱，日二服。（《圣惠

　　草及根

　　【修治】 曰：凡使须一窠有九叶，内有蕊，茎可长一尺二寸者。和蕊叶根，去土了，称一镒者，力全。使叶勿使蕊茎，锉细，于新瓦上摊干用。

　　【气味】甘，寒，无毒。

　　土宿真君曰：可伏硫黄，结草砂，伏五矾、粉霜。

　　【主治】金疮，止血衄鼻，瘀血血瘕，下血，小便赤，止烦下气，除小虫（《别录》）。

　　主阴 （之才）。叶：主泄精病，治尿血，能补五脏，明目，利小便，通五淋（甄权）。

　　【发明】弘景曰：其叶捣汁服，疗泄精甚验。

　　宗 曰：陶说大误矣。此药甘滑，利小便，泄精气。有人作菜频食，小便不禁，几为所误也。

　　【附方】旧四，新七。

　　小便不通：车前草一斤，水三升，煎取一升半，分三服。一方：入冬瓜汁。一方：入桑叶汁。

　　（《百一方》）初生尿涩不通：车前捣汁，入蜜少许，灌之。（《全幼心鉴》）小便尿血：车前草（捣汁）五合，空心服。（《外台秘要》）鼻衄不止：生车前叶，捣汁饮之甚善。（《图经本草》）金疮血出：车前叶捣敷之。（《千金方》）热痢不止：车前叶捣汁一盏，入蜜一合，煎温服。（《圣惠方》）产后血渗，入大小肠：车前草（汁）一升，入蜜一合，和煎一沸，分二服。（崔氏方）湿气腰痛：蛤蟆草（连根）七科，葱白（连须）七科，枣七枚，煮酒一瓶，常服，终身不发。（《简便方》）喉痹乳蛾：蛤蟆衣、凤尾草擂烂，入霜梅肉、煮酒各少许，再研绞汁，以鹅翎刷患处，随手目赤作痛：车前草自然汁，调朴硝末，卧时涂眼胞上，次早洗去。小儿目痛，车前草汁，和竹沥点之。（《圣济总录》）目中微翳：车前叶、枸杞叶等分，手中揉汁出，以桑叶两重裹之，悬阴处一夜，破桑叶取点，不过三、五度。（《十便良方》）

　　草部第十六卷　草之五

　　狗舌草

　　（《唐本草》）【集解】恭曰：狗舌生渠堑湿地，丛生，叶似车前而无纹理，抽茎开花，黄白色。四月、五月采茎，曝干。

　　【气味】苦，寒，有小毒。

　　【主治】蛊疥瘙疮，杀小虫。为末和涂之，即瘥（苏恭）。

　　草部第十六卷　草之五

　　马鞭草

　　（《别录》下品）【校正】并入《图经》龙牙草。

　　【释名】龙牙草（《图经》）、凤颈草。

　　恭曰：穗类鞭鞘，故名马鞭。

　　藏器曰：此说未近，乃其节生紫花如马鞭节耳。

　　时珍曰：龙牙、凤颈，皆因穗取名。苏颂《图经》外类重出龙牙，今并为一。又今方士谬立诸草为各色龙牙之名，甚为淆乱，不足凭信。

　　【集解】弘景曰：村墟陌甚多。茎似细辛，花紫色，叶微似蓬蒿也。

　　恭曰：苗似野狼牙及茺蔚，抽三、四穗，紫花，似车前，穗类鞭鞘，都不似蓬蒿也。

　　保升曰：花白色，七月、八月采苗叶，日干用。

　　颂曰：今衡山、庐山、江淮州郡皆有之。苗类益母而茎圆，高二、三尺。又曰：龙牙草生施州，高二尺以来。春夏有苗叶，至秋冬而枯。采根洗净用。

　　时珍曰：马鞭下地甚多。春月生苗，方茎，叶似益母，对生，夏秋开细紫花，作穗如车前穗，其子如蓬蒿子而细，根白而小。陶言叶似蓬蒿，韩言花色白，苏言茎圆，皆误矣。

　　苗叶

　　【气味】苦，微寒，无毒（保升）。大明曰：辛，凉，无毒。

　　权曰：苦，有毒。伏丹砂、硫黄。

　　【主治】下部 疮（《别录》）。症癖血瘕，久疟，破血杀虫。捣烂煎取空亨）。捣涂痈肿及蠼 尿疮【附方】旧六，新九。

　　疟痰寒热：马鞭草捣汁五合，酒二合，分二服。（《千金方》）鼓胀烦渴，身干黑瘦：马鞭草细锉，曝干，勿见火。以酒或水同煮，至味出，去滓温服。

　　以六月中旬，雷鸣时采者有效。

　　大腹水肿：马鞭草、鼠尾草各十斤，水一石，煮取五斗，去滓，再煎令稠，以粉和丸大豆大。每服二、三丸，加至四、五丸，神效。（《肘后方》）男子阴肿大如升，核痛，人所不能治者：马鞭草捣涂之。（《集验方妇人疝痛，名小肠气：马鞭草一两，酒煎滚服，以汤浴身，取汗甚妙。（《纂要奇方》）妇人经闭，结成瘕块，肋胀大欲死者：马鞭草（根苗）五斤（锉细）。水五斗，煎至一斗，去滓，熬成膏。每服半匙，食前温酒化下，日二服。（《圣惠方》）酒积下血：马鞭草（灰）四钱，白芷（灰）一钱，蒸饼丸梧子大，每米饮下五十玄方》）金方》）马喉痹风，深肿连颊，吐气数者：马鞭草一握，勿见风，截去两头，捣汁饮之，良。

　　（《千金方》）乳痈肿痛：马鞭草一握，酒一碗，生姜一块，擂汁服，渣敷之。（《卫生易简方》）白癞风疮：马鞭草为末，每服一钱，食前荆芥、薄荷汤下，日三服。忌铁器。（《太平圣惠方》）人疥马疥：马鞭草不犯铁器，捣自然汁半盏，饮尽，十日内愈，神效。

　　赤白下痢：龙牙草五钱，陈茶一撮，水煎服，神效。（《医方摘要》）发背痈毒，痛不可忍：龙牙草捣汁饮之，以滓敷患处。（《集简方》）杨梅恶疮：马鞭草煎汤，先熏后洗，气到便爽，痛肿随减。（陈嘉谟《本草蒙筌》）

　　根

　　【气味】辛、涩，温，无毒。

　　【主治】赤白下痢初起，焙捣罗末，每米饮服一钱匕，无所忌。（苏颂）。

　　草部第十六卷　草之五

　　蛇含

　　（《本经》下品）【校正】并入《图经》紫背龙牙。

　　【释名】蛇衔（《本经》）、威蛇（大明）、小龙牙恭曰：陶氏本草作蛇合，合乃含字之误也。含衔义同。见古本草。

　　时珍曰：按刘敬叔《异苑》云：有田父见一蛇被伤，一蛇衔一草着疮上，经日伤蛇乃去。

　　田父因取草治蛇疮皆验，遂名曰蛇衔草也。其叶似龙牙而小，背紫色，故俗名小龙牙，又名紫背龙牙。苏颂《图经》重出紫背龙牙，今并为一。

　　【集解】《别录》曰：蛇含出益州山谷，八月采，阴干。

　　弘景曰：蛇衔处处有之。有两种，并生石上，亦生黄土地。当用细叶有黄花者。

　　颂曰：出益州，今近处亦有。生土石上，或下湿地。蜀中人家亦种之，辟蛇。一茎五叶或七叶。有两种。八月采根阴干。

　　《日华子》云：茎叶俱用。五月采之。又曰：紫背龙牙，生蜀中，春夏生叶，采无时。

　　时珍曰：此二种：细叶者名蛇衔；大叶者名龙衔。龙衔亦入疮膏用。

　　曰：蛇衔只用叶晒干，勿犯火。根茎不用。勿误用有 尖叶者，号竟命草，其味酸涩。

　　误服令人吐血不止，速服知时子解。

　　【气味】苦，微寒，无毒。权曰：有毒。颂曰：紫背龙牙：辛，寒，无毒。

　　【主治】惊痫。寒热邪气，除热，金疮疽痔，鼠 恶疮头疡（《本经》）。疗心腹邪气，腹痛湿痹，养胎，利小儿（《别录》）。

　　敷蛇虺蜂毒（大明）。

　　紫背龙牙：解一切蛇毒。治咽喉中痛，含咽之便效（苏颂）。

