<!-- { "loadSidebar": true } -->
　　【发明】藏器曰：蛇含治蛇咬。今以草纳蛇口中，纵伤人亦不能有毒也。种之，亦令无蛇。颂曰：古今治丹毒疮肿方通用之。《古今录验》治赤疹，用蛇衔草，捣极烂敷之即瘥。

　　赤疹由冷湿搏于肌中，甚即为热，乃成赤疹。天热则剧，冷则减是也。

　　时珍曰：按：葛洪《抱朴子》云：蛇衔膏连已断之指。今考葛洪《肘后方》载蛇衔膏云：治痈肿瘀血，产后积血，耳目诸病，牛领马鞍疮。用蛇衔、大黄、附子、芍药、大戟、细辛、独活、黄芩、当归、莽草、蜀椒各一两，薤白十四枚。上为末，以苦酒淹一宿，以猪膏二斤，七星火上煎沸，成膏收之。每温酒服一弹丸，日再服。病在外，摩之敷之；在耳，绵裹塞之；在目，点之。若入龙衔藤一两，则名龙衔膏也。所谓连断指者，不知即此膏否？【附方】旧三，新一。

　　产后泻痢：小龙牙根一握，浓煎服之甚效，即蛇含是也。（《斗门方》）金疮出血：蛇含草捣敷之。（《肘后方》）身面恶癣：紫背草，入生矾研。敷二、三次断根。（《直指方》）蜈蚣蝎伤：蛇衔， 敷之。（《古今录验》）

　　草部第十六卷　草之五

　　女青

　　（《本经》下品）【释名】雀瓢（《本经》）。

　　【集解】《别录》曰：女青，蛇衔根也。生朱崖，八月采，阴干。

　　弘景曰：若是蛇衔根，不应独生朱崖。俗用者是草叶，别是一物，未详孰是？术云：带此屑一两，则疫疠不犯，弥宜识真者。又云：今市人用一种根，形状如续断，茎恭曰：此草即雀瓢也。生平泽。叶似萝摩，两叶相对。子似瓢形，大如枣许，故名雀瓢。

　　根似白薇。茎叶并臭。其蛇衔都非其类。又《别录》云：叶嫩时似萝摩，圆端大茎，实黑，茎叶汁黄白。亦与前说相似。若是蛇衔根，何得苗生益州，根在朱崖，相去万里余也？萝摩叶似女青，故亦名雀瓢。

　　藏器曰：萝摩是白环藤，雀瓢是女青，二物相似，不能分别，终非一物也。

　　机曰：萝摩以子言，女青以根言，蛇衔以苗言，三者气味功用大有不同。诸注因其同名雀瓢，而疑为一物；又因其各出州郡，而复疑为二物。本草明言女青是蛇衔根，岂可以根苗异地而致疑？如靡芜、芎 所产不同，亦将分为二物乎？如赤箭、徐长卿同名鬼督邮，亦将合为一物耶？时珍曰：女青有二：一是藤生，乃苏恭所说似萝摩者；一种草生，则蛇衔根也。蛇衔有大、小二种：叶细者蛇衔，用苗茎叶；大者为龙衔，用根。故王焘《外台秘要》龙衔膏，用龙衔根煎膏治痈肿金疮者，即此女青也。陈藏器言女青、萝摩不能分别，张揖《广雅》言女青是葛类，皆指藤生女青，非此女青也。《别录其生朱崖致疑，非矣。方土各有相传不有男青似女青。此则不知是草生藤生者也。

　　根

　　【气味】辛，平，有毒。

　　权曰：苦，无毒。蛇衔为使。

　　【主治】蛊毒，逐邪恶气，杀鬼温疟，辟不祥（《本经》）。

　　【附方】旧三。

　　人卒暴死：捣女青屑一钱，安咽中，以水或酒送下，立活也。（《南岳魏夫人内传》）吐利卒死，及大人小儿，卒腹皮青黑赤，不能喘息：即急用女青末纳口中，酒送下。（《子母秘录》）辟禳瘟疫：正月上寅日，捣女青末，三角绛囊盛，系帐中，大吉。（《肘后方》）

　　草部第十六卷　草之五

　　鼠尾草

　　（《别录》下品）【释名】 （音 ）、山陵时珍曰：鼠尾以穗形命名。《尔雅》云： ，鼠尾也。可以染皂，故名乌草，又曰水青。

　　苏颂《图经》谓鼠尾一名陵时者，乃陵翘之误也。

　　【集解】《别录》曰：鼠尾生平泽中，四月采叶，七月采花，阴干。

　　弘景曰：田野甚多，人采作滋染皂。

　　保升曰：所在下湿地有之，惟黔中人采为药。叶如蒿，茎端夏生四五穗，穗若车前，花有赤、白二种。

　　藏器曰：紫花，茎叶俱可染皂用。

　　花、叶

　　【气味】苦，微寒，无毒。藏器曰：平。

　　【主治】鼠 寒热，下痢脓血不止。白花者主白下；赤花者主赤下水蛊（时珍）。

　　【发明】弘景曰：古方疗痢多用之。当浓煮令可丸服之，或煎如饴服。今人亦用作饮，或末服亦得，日三服。

　　【附方】旧一，新二。

　　大腹水蛊：方见马鞭草下。久痢休息，时止时作：鼠尾草花捣末。饮服一钱。（《圣惠方》）下血连年：鼠尾草、地榆各二两。水二升，煮一升，顿服。二十年者，不过再服。亦可为末，饮服之。（《千金方》）反花恶疮，内生恶肉，如饭粒，破之血出，随生反出于外。鼠尾草根切，同猪脂捣敷。

　　（《圣济总录》）

　　草部第十六卷　草之五

　　野狼把草

　　（宋《开宝》）【校正】并入《拾遗》郎耶草。

　　【释名】郎耶草。

　　时珍曰：此即陈藏器《本草》郎耶草也。闽人呼爷为郎罢，则野狼把当作郎罢乃通。又方士言此草即鼠尾草，功用亦近之，但无的据耳。

　　【集解】藏器曰：野狼把草生山道旁，与秋穗子并可染皂。又曰：郎耶草生山泽间，高三、四尺，叶似雁齿，如鬼针苗。鬼针，即鬼钗也。其叶有丫，如钗脚状。

　　禹锡曰：野狼把草出近世，古方未见用者，惟陈藏器言之而不详。太宗皇帝御书记其主疗血痢，甚为精至。谨用书于《本草图经》外类篇首。

　　【气味】苦，平，无毒。

　　【主治】黑人发，令人不老。又云：郎耶草：主赤白久痢，小儿大腹痞满，丹毒寒热。取根茎煮汁服（藏器）。野狼把草：主丈夫血痢，不疗妇人。根：治积年疳痢。取草二斤，捣绞取汁一小升，纳白面半鸡子许，和匀，空腹顿服。极重者，不过三服。或收苗阴干，捣末，蜜水半盏，服一方寸匕（《图经》）。可染须发，治积年癣，天阴即痒，搔出黄水者，捣末掺之（时珍）。

　　草部第十六卷　草之五

　　狗尾草

　　（《纲目》）【释名】莠（音酉）、光明草（《纲目》）、时珍曰：莠草秀而不实，故字从秀。穗形象狗尾，故俗名狗尾。其茎治目痛，故方士称为光明草、阿罗汉草。

　　【集解】时珍曰：原野垣墙多生之。苗叶似粟而小，其穗亦似粟，黄白色而无实。采茎筒盛，以治目病。恶莠之乱苗，即此也。

　　茎

　　【主治】疣目，贯发穿之，即干灭也。凡赤眼拳毛倒睫者，翻转目睑，以一二茎蘸水戛去恶血，甚良（时珍）。

　　草部第十六卷　草之五

　　鳢肠

　　（《唐本草》）【释名】莲子草（《唐本》）、旱莲草（《图经）、墨头草（《纲目》）、墨菜（《纲目》）、猢孙头（《必用》）、猪牙草。

　　时珍曰：鳢，乌鱼也，其肠亦乌。此草柔茎，断之有墨汁出，故名，俗呼墨菜是也。细实颇如莲房状，故得莲名。

　　【集解】恭曰：鳢肠生下湿地，所在坑渠间多有。苗似旋复。二月、八月采，阴干。

　　颂曰：处处有之，南方尤多。此有二种，一种叶似柳而光泽，茎似马齿苋，高一、二尺，开花细而白，其实若小莲房，苏恭谓似旋复者是也，一种苗梗枯瘦，颇似莲花而黄色，实亦作房而圆，南人谓之连翘者。二种折其苗皆有汁出，须臾而黑，俗谓之旱莲子，亦谓之金陵草。

　　时珍曰：旱莲有二种：一种苗似旋复而花白细者，是鳢肠；一种花黄紫而结房如莲房者，乃是小莲翘也，炉火家亦用之，见连翘条。

　　草

　　【气味】甘、酸，平，无毒。

　　【主治】血痢。针灸疮发，洪血不可止者，敷之立已。汁涂眉发，生速而繁（《唐本》）。

　　乌髭发，益肾阴（时珍）。止血排脓，通小肠，敷一切疮并蚕 （大明）。膏点鼻中，添脑（萧炳）。

　　【附方】旧一，新十一。

　　金陵煎，益髭发，变白为黑：金陵草一秤，六月以后收采，拣青嫩无泥土者。不用洗，摘去黄叶，烂捣，新布绞取汁，以纱绢滤过，入通油器钵盛之，日中煎五日。又取生姜一斤绞汁，白蜜一斤合和，日中煎，以柳本篦搅勿停手，待如稀饧，药乃成矣。每旦日及午后各服一匙，以温酒一盏化下。如欲作丸，日中再煎，令可丸，大如梧子，每服三十丸。及时多合为佳，其效甚速。（孙真人《千金月令方》）乌须固齿：《摄生妙用方》：七月取旱莲草（连根）一斤（用无灰酒洗净），青盐四两（腌三宿）。同汁入油锅中，炒存性，研末。日用擦牙，连津咽之。又法：旱莲取汁，同盐炼干，研末擦牙。《寿亲养老新书》旱莲散：乌髭固牙。温尉云：纳合相公用此方，年七十须发不白，恳求始得。后遇张经历朝请，始传分两也。旱莲草一两半，麻枯饼三两，升麻、青盐各三两半，诃子（连核）二十个，皂角三梃，月蚕砂二两。为末，薄醋面糊丸弹子大，晒干入泥瓶中，火煨令烟出存性，取出研末。日用揩牙。

　　偏正头痛：鳢肠草汁滴鼻中。（《圣济总录》）一切眼疾，翳膜遮障，凉脑，治头痛，能生发。五月五日平旦合之：莲子草一握，蓝叶一握，油一斤。同浸，密封四十九日。每卧时，以铁匙点药摩顶上，四十九遍，久久甚佳。（《圣济总录》）系臂截疟：旱莲草捶烂，男左女右，置寸口上，以古文钱压定，帛系住，良久起小泡，谓之天灸。其疟即止，甚效。（王执中《资生经》）小便溺血：金陵草（一名墨头草）、车前草各等分，杵取自然汁，每空心服三杯，愈乃止。（《医学正传》）肠风脏毒，下血不止：旱莲子草，瓦上焙，研末。每服二钱，米饮下。（《家藏经验方》）痔漏疮发：旱莲草一把，连根须洗净，用石臼擂如泥，以极热酒一盏冲入，取汁饮之，滓敷患处，重者不过三服即安。太仆少卿王鸣凤患此，策杖方能移步，服之得瘥。累治有验。（刘松石《保寿堂方》）疔疮恶肿：五月五日收旱莲草阴干，仍露一夜收。遇疾时嚼一叶粘贴，外以消毒膏护之，二三日疔脱。（《圣济总录》）风牙疼痛：猢孙头草，入盐少许，于掌心揉擦即止。（《集玄方》）

　　草部第十六卷　草之五

　　连翘

　　（《本经》下品）【校正】并入有名未用《本经》翘根。

　　【释名】连（《尔雅》）、异翘（《尔雅》）、旱莲子（《药性》）、兰华（《本经》）、经》），根名连轺（仲景）、折根恭曰：其实似莲作房，翘出众草，故名。

　　宗 曰：连翘亦不翘出众草。太山山谷间甚多。其子折之，片片相比如翘，应以此得名耳。

