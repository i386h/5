<!-- { "loadSidebar": true } -->
　　时珍曰：按《尔雅》云：连，异翘。则是本名连，又名异翘，人因合称为连翘矣。连轺亦作连苕，即《本经》下品翘根是也。唐苏恭《修本草》退入有名未用中，今并为一。旱莲乃小翘，人以为鳢肠者，故同名。

　　【集解】《别录》曰：连翘生太山山谷，八月采，阴干。

　　弘景曰：处处有之。今用茎连花实。

　　恭曰：此物有两种：大翘，小翘。大翘生下湿地，叶狭长如水苏，花黄可爱，着子似椿实之未开者，作房翘出众草。其小翘生冈原之上，叶花实皆似大翘而小细。山南人并用之，今长安惟用大翘子，不用茎花也。

　　颂曰：今近汴京及河中、江宁、润、淄、泽、兖、鼎、岳、利诸州，南康军皆有之。有大、小二种：大翘生下湿地或山冈上，青叶狭长，如榆叶、水苏辈，茎赤色，高三、四尺，独茎，梢间开花黄色，秋结实似莲，花叶实皆似大翘而细。南方生者，叶狭而小，茎短，才高一、二尺，花亦黄，实房黄黑，内含黑子如粟粒，亦名旱莲，南人用花叶。今南方医家说云：连翘有两种：一种似椿实之未开者，壳小坚而外完，无跗萼，剖之则中解，气甚芳馥，其实才干，振之皆落，不着茎也；一种乃如菡萏，壳柔，外有跗萼抱之，而无解脉，亦无香气，干之虽久，着茎不脱，此甚相异，此种江南下泽间极多。如椿实者，乃自蜀中来，入用胜似江南者。据本草则亦当蜀中者为胜，然未见其茎叶也。

　　【气味】苦，平，无毒。

　　元素曰：性凉味苦，气味俱薄，轻清而浮，升也阳也。手搓用之。

　　好古曰：阴中阳也。入手足少阳手阳明经，又入手少阴经。

　　时珍曰：微苦、辛。

　　【主治】寒热鼠 瘰 ，痈肿恶疮瘿瘤，结热蛊毒（《本经》）。去白虫（《别录》）。通利五淋，小便不通，除心家客热（甄权散诸经血结气聚，消肿（李杲）。泻心火，除脾胃湿热，治中部血证，以为使（震亨浑浑【发明】元素曰：连翘之用有三：泻心经客热，一也；去上焦诸热，二也；为疮家圣药，三也。

　　杲曰：十二经疮药中不可无此，乃结者散之之义。

　　好古曰：手足少阳之药，治疮疡瘤瘿结核有神，与柴胡同功，但分气血之异尔。与鼠粘子同用治疮疡，别有神功。

　　时珍曰：连翘状似人心，两片合成，其中有仁甚香，乃少阴心经、厥阴包络气分主药也。

　　诸痛痒疮疡皆属心火，故为十二经疮家圣药，而兼治手足少阳手阳明三经气分之热也。

　　【附方】旧一，新二。

　　瘰 结核：连翘、脂麻等分，为末，时时食之。（《简便方》）项边马刀，属少阳经：用连翘二斤，瞿麦一斤，大黄三两，甘草半两。每用一两，以水一碗半，煎七分，食后热服。十余日后，灸临泣穴二七壮，六十日决效。（张洁古《活法机要》）痔疮肿痛：连翘煎汤熏洗，后以刀上飞过绿矾入麝香贴之。（《集验方》）

　　茎叶

　　【主治】心肺积热（时珍）。

　　翘根

　　【气味】甘，寒、平，有小毒。普曰：神农、雷公：甘，有毒。李当之：苦。好古曰：苦，寒。

　　【主治】下热气，益阴精，令人面悦好，明目。久服轻身耐老（《本经》）。以作蒸饮酒病患（《别录》）。治伤寒瘀热欲发黄（时珍）。

　　【发明】《本经》曰：翘根生嵩高平泽，二月、八月采。

　　弘景曰：方药不用，人无识者。

　　好古曰：此即连翘根也。能下热气，故张仲景治伤寒瘀热在里，麻黄连轺赤小豆汤用之。

　　注云：即连翘根也。

　　【附方】新一。

　　痈疽肿毒：连翘草及根各一升，水一斗六升，煮汁三升服取汗。（《外台秘要》）

　　草部第十六卷　草之五

　　陆英

　　（《本经》下品）【释名】解见下文。

　　【集解】《别录》曰：陆英生熊耳川谷及冤句，立秋采。

　　恭曰：此即蒴 也。古方无蒴 ，惟言陆英。后人不识，浪出蒴 条。此叶似芹及接骨花，志曰：苏恭以陆英、蒴 为一物。今详陆英味苦寒无毒，蒴 味酸温有毒，既此不同，难谓一种，盖其类尔。

　　宗 曰：蒴 与陆英性味及出产皆不同，治疗又别，自是二物，断无颂曰：本草陆英生熊耳川谷及冤句。蒴 不载所出州土，但云生田野，今所在有之春抽苗，茎有节，节间生枝，叶大似水芹。春夏采叶，秋冬采根茎。陶苏皆以为一物。马志以性味不同，疑非一种，亦不能细别。但《尔雅》：木谓之华，草谓之荣，不荣而实谓之秀；荣而不实时珍曰：陶、苏本草、甄权《药性论》，皆言陆英即蒴 ，必有所据。马志、寇宗 虽破其说，而无的【气味】苦，寒，无毒。

　　权曰：陆英，一名蒴 ，味苦、辛，有小毒。

　　【主治】骨间诸痹，四肢拘挛疼酸，膝寒痛，阴痿，短气不足，脚肿风毒，香港脚上冲，心烦闷绝，水气虚肿。风瘙皮肌恶痒，煎汤入少酒浴之，妙（甄权）。

　　草部第十六卷　草之五

　　蒴

　　（音朔吊。《别【释名】堇草（《别录》）、芨（《别录》）、【集解】《别录》曰：蒴 生田野。春夏采叶，弘景曰：田野墟村甚多。

　　恭曰：此陆英也，剩出此条。《尔雅》云：芨，堇草。郭璞注云：乌头苗也。

　　检三堇别名亦无此者。《别录》言此一名堇草，不知所出处。

　　宗 曰：蒴 花白，子初青如绿豆颗，每朵如盏面大，又平生，有一、二百子，十月方熟红。

　　时珍曰：每枝五叶。说见陆英下。

　　【气味】酸，温，有毒。大明曰：苦，凉，有毒。

　　【主治】风瘙隐疹，身痒湿痹，可作浴汤（《别录》）。

　　【附方】旧十二，新七。

　　手足偏风：蒴 叶，火燎，浓铺床上，趁热眠于上，冷复易之。冬月取根，舂碎熬热用。

　　（《外台秘要》）风湿冷痹：方同上。

　　寒湿腰痛：方同上。

　　香港脚胫肿骨疼：蒴 根研碎，和酒糟三分，根一分，合蒸热，封裹肿上，日二即消。亦治不仁。（《千金方》）浑身水肿，坐卧不得：取蒴 根去皮，捣汁一合，和酒一合，暖服，当微吐利。（《梅师方》）头风作痛：蒴 根二升，酒二升，煮服，汗出止。（《千金方》）头风旋晕，起倒无定：蒴 、独活、白石膏各一两，枳实（炒）七钱半。每服三钱，酒一盏，煎六分服。（《圣惠方》）煎半升，分二服。或小便产后恶露不除：续骨木二十两（锉）。水一斗，煮三升，分三服，即下。（《千金方》）疟疾不止：蒴 一大握，炙令黄色，以水浓煎一盏，欲发前服。（《斗门方》）卒暴症块坚如石，作痛欲死：取蒴 根一小束，洗净细擘，以酒二升，渍三宿，温服五合至一升，日三服。若欲速用，于热灰中温出药味服之。此方无毒，已愈十六人矣，神验。药尽再作之。（《古今录验》）鳖瘕坚硬，肿起如盆，眠卧不得：蒴 根白皮一握。捣汁和水服。（《千金方下部闭塞：蒴 根一把。捣汁水和，绞去滓。强人每服一升。（《外台秘一切风疹：蒴 煮汤，和少酒涂之，无不瘥。（《梅师方》）小儿赤游，上下游行，至心即死：蒴 ，煎汁洗之。（《子母秘录》）五色丹毒：蒴 叶，捣敷之。（《千金方》）痈肿恶肉不消者：蒴 灰、锻石各淋取汁，合煎如膏。敷之，能蚀恶肉，亦去痣疵。此药过十日即不中用也。（《千金方》）手足疣目：蒴 赤子，揉烂，涂目上。（《圣惠方》）熊罴伤人：蒴 一大把。以水一升渍，须臾，取汁饮，以滓封之。（张文仲《备急方》）

　　草部第十六卷　草之五

　　水英

　　（宋《图经》）【释名】鱼津草。

　　颂曰：唐《天宝单方图》言：此草原生永阳池泽及河海边。临汝人呼为牛荭草，河北信都人名水节，河内连内黄呼为水棘，剑南、遂宁等郡名龙移草，淮南诸郡名海荏。岭南亦有，土地尤宜，茎叶肥大，名海精木，亦名鱼津草。

　　时珍曰：此草不着形状气味，无以考证。芹菜亦名水英，不知是此否也？【气味】苦，寒，无毒。

　　【主治】骨风（苏颂）。

　　【发明】颂曰：蜀人采其花合面药。凡丈夫、妇人无故两脚肿满连膝胫中痛，屈申急强者，名骨风。其疾不宜针灸及服药，惟每日取此草五斤，以水一石，煮三斗，及热浸脚，并淋膝上，日夜三、四度。不经，五日即瘥，数用神验。其药春取苗，夏采叶及花，秋冬用根。

　　肿甚者，加生椒目三升，水二斗。用毕，即摩粉避风。忌油腻、生菜、猪、鱼

　　草部第十六卷　草之五

　　蓝

　　（《本经》上品）【释名】时珍曰：按陆佃《埤雅》云：《月令》：仲夏令民无刈蓝以郑玄言：恐伤长养之气也。然则刈蓝先王有禁，制字从监，以此故也。

　　【集解】《别录》曰：蓝实生河内平泽，其茎叶可以染青。

　　弘景曰：此即今染 碧所用者，以尖叶者为胜。

　　恭曰：蓝有三种：一种叶围径二寸许，浓三、四分者，堪染青，出岭南，太常名为木蓝子；陶氏所说不堪为淀，惟作碧色尔。

　　颂曰：蓝处处有之，人家蔬圃作畦种。至三月、四月生苗，高三、二尺许，叶似水蓼，花红白色，实亦若蓼子而大，黑色。五月、六月采实。但可染碧，不堪作淀，此名蓼蓝，即医方所用者也。别有木蓝，出岭南，不入药。有菘蓝，可为淀，亦名马蓝，《尔雅》所谓“，马蓝”是也。又福州一种马蓝，四时俱有，叶类苦 菜，土人连根采服，治败血。江宁一种吴蓝，二月内生，如蒿，叶青花白，亦解热毒。此二种虽不类，而俱有蓝名，且古方多用吴蓝，或恐是此，故并附之。

　　宗 曰：蓝实即大蓝实也。谓之蓼蓝者，非是。乃《尔雅》所谓马蓝者。解诸药毒不可阙也。实与叶两用。注不解实，只解叶，为未尽。

　　时珍曰：蓝凡五种，各有主治，惟蓝实专取蓼蓝者。蓼蓝：叶如蓼，五、六月开花，成穗细小，浅红色，子亦如蓼，岁可三刈，故先王禁之。菘蓝：叶如白菘。马蓝：叶如苦 ，即郭璞所谓大叶冬蓝，俗中所谓板蓝者。二蓝花子并如蓼蓝。吴蓝：长茎如蒿而花白，吴人种之。木蓝：长茎如决明，高者三四尺，分枝布叶，叶如槐叶，七月开淡红花，结角长寸许，累累如小豆角，其子亦如马蹄决明子而微小，迥与诸蓝不同，而作淀则一也。别有甘蓝，可食，见本条。苏恭以马蓝为木蓝，苏颂以菘蓝为马蓝，宗 以蓝实为大叶蓝之实，皆非矣。今并开列于下。

　　蓝实

　　【气味】苦，寒，无毒。权曰：甘。

