<!-- { "loadSidebar": true } -->
　　伤寒劳复，因交后卵肿，或缩入腹痛：蓼子一把。水 汁，饮一升。（《肘后方》）霍乱烦渴：蓼子一两，香薷二两。每服二钱，水煎服。（《圣济录》）小儿头疮：蓼子为末，蜜和鸡子白同涂之，虫出不作痕。（《药性论》）蜗牛咬毒，毒行遍身者：蓼子煎水浸之，立愈。不可近阴，令弱也。（陈藏器《本草》）

　　苗叶

　　【气味】辛，温，无毒。

　　思邈曰：黄帝云：食蓼过多，有毒，发心痛。和生鱼食，令人脱气，阴核痛求死。二月食蓼，伤人肾。扁鹊云：久食令人寒热，损髓减气少精。妇人月事来时食蓼、蒜，喜为淋。

　　与大麦面相宜。

　　【主治】归舌，除大小肠邪气，利中益志（《别录》）。干之酿酒，主风冷，大良（弘景）。

　　作生菜食，能入腰脚。煮汤捋脚暴软，赤蓼烧灰淋汁浸之，以桑叶蒸 ，立愈（大明）。杀虫伏砒（时珍）【附方】旧四，新三。

　　蓼汁酒，治胃脘冷，不能饮食，耳目不聪明，四肢有气，冬卧足冷：八月三日取蓼日干，如五升大，六十把，水六石，煮取一石，去滓，拌米饭，如造酒法，待熟，日饮之。十日后，目明气壮也。（《千金方》）肝虚转筋吐泻：赤蓼茎叶（切）三合。水一盏，酒三合，煎至四合，分二服。（《圣惠方》）霍乱转筋：蓼叶一升。水三升，煮取汁二升，入香豉一升，更煮一升半，分三服。（《药性论》）夏月 死：浓煮蓼汁一盏服。（《外台》）小儿冷痢：蓼叶，捣汁服。（《千金》）血气攻心，痛不可忍：蓼根洗锉，浸酒饮。（《斗门》）恶犬咬伤：蓼叶，捣泥敷。（《肘后》）

　　水蓼

　　（《唐本草》）【释名】虞蓼（《尔雅》）、泽蓼。

　　志曰：生于浅水泽中，故名水蓼。

　　时珍曰：按《尔雅》云：蔷，虞蓼也。山夹水曰虞。

　　【集解】恭曰：水蓼生下湿水旁。叶似马蓼，大于家蓼，茎赤色，水 食之，胜于蓼子。

　　宗 曰：水蓼，大概与水荭相似，但枝低耳。今造酒取叶，以水浸汁，和面作曲，亦取其辛耳。

　　时珍曰：此乃水际所生之蓼，叶长五六寸，比水荭叶稍狭，比家蓼叶稍大，而功用仿佛。

　　故寇氏谓蓼实即水蓼之子者，以此故。

　　茎叶

　　【气味】辛，无毒。大明曰：冷。

　　【主治】蛇伤，捣敷之。绞汁服之，止蛇毒入腹心闷。又治香港脚肿痛成疮，水煮汁渍捋之（《唐本》）。

　　马蓼

　　（《纲目》）【释名】大蓼（《纲目》）、墨记草。

　　时珍曰：凡物大者，皆以马名之，俗呼大蓼是也。高四五尺，有大、小二种。但每叶中间有黑迹，如墨点记，故方士呼为墨记草。

　　【集解】弘景曰：马蓼生下湿地，茎斑，叶大有黑点。亦有二、三种，其最大者名茏 ，即水荭也。

　　茎叶

　　【气味】辛，温，无毒。

　　时珍曰：伏丹砂、雌黄。

　　【主治】去肠中蛭虫，轻身（《本经》）。

　　草部第十六卷　草之五

　　荭草

　　（《别录》中品）【校正】并入有名未用《别录》天蓼。

　　【释名】鸿 （音缬）、茏古（一作鼓）、游龙（《诗经》）、石龙（《别录》）、录》）、大蓼。

　　时珍曰：此蓼甚大而花亦繁红，故曰荭，曰鸿。鸿亦大也。《别录》有名未用，草部中有天蓼，云一名石龙，生水中。陈藏器解云：天蓼即水荭，一名游龙，一名大蓼。据此，则二条乃一指其实，一指茎叶而言也。今并为一。

　　【集解】《别录》曰：荭生水旁，如马蓼而大，五月采实。

　　弘景曰：今生下湿地甚多，极似马蓼而甚长大。《诗》称隰有游龙，郭璞云：即茏古也。

　　颂曰：荭即水荭也，似蓼而叶大，赤白色，高丈余。《尔雅》云：荭，茏古。其大者（音诡）时珍曰：其茎粗如拇指，有毛。其叶大如商陆。花色浅红，成穗。秋深子成，扁如酸枣仁而小，其色赤黑而肉白，不甚辛，炊炒可食。

　　实

　　【气味】咸，微寒，无毒。

　　【主治】消渴，去热明目益气（《别录》）。

　　【附方】旧一，新一。

　　瘰 ：水荭子不以多少，一半微炒，一半生用，同研末。食后好酒调服二钱，日三服。

　　已破癖痞腹胀及坚硬如杯碗者：用水荭花子一升，另研独颗蒜三十个（去皮），新狗脑一个，皮硝再贴二、三次。倘有脓溃，勿怪。仍看虚实，日逐间服钱氏白饼子、紫霜丸、塌气丸、消积丸，利之磨之。服至半月，甚者一月，无不瘥矣。以喘满者，为实；不喘者，为虚。（《蔺氏经验方》）

　　花

　　【主治】散血，消积，止痛（时珍）。

　　【附方】新三。

　　胃脘血气作痛：水荭花一大撮。水二钟，煎一钟服。百户毛菊庄屡验方也。（董炳避《水集验方》）心气 痛：水荭花为末。热酒服二钱。又法：男，用酒水各半煎服；女，用醋水各半煎服。一妇年三十病此，一服立效。（《摘玄方》）腹中痞积：水荭花或子一碗。以水三碗，用桑柴文武火煎成膏，量痞大小摊贴，仍以酒调膏服。忌腥荤油腻之物。（刘松石《保寿堂方》）

　　草部第十六卷　草之五

　　天蓼

　　（《别录》）时珍曰：此指茎叶也。

　　【气味】辛，有毒。

　　【主治】恶疮，去痹气（《别录》）。根茎：除恶疮肿，水气香港脚，煮浓汁渍之（苏颂）。

　　【附方】新一。

　　生肌肉 水荭花根，煎汤淋洗，仍以其叶晒干研末，撒疮上，每日一次。（《谈野翁试验方》）

　　草部第十六卷　草之五

　　毛蓼

　　（《拾遗》）【集解】藏器曰：毛蓼生山足，似马蓼，叶上有毛，冬根不死。

　　时珍曰：此即蓼之生于山麓者，非泽隰之蓼也。

　　茎叶

　　【气味】辛，温，有毒。

　　【主治】痈肿疽 瘰 ，杵碎纳疮中，引脓血，生肌。亦作汤，洗疮，兼濯足，治香港脚（藏器）。

　　草部第十六卷　草之五

　　海根

　　（《拾遗》）【集解】藏器曰：生会稽海畔山谷，茎赤，叶似马蓼，根似菝 而小，胡人蒸而用之也。

　　根

　　【气味】苦，小温，无毒。

　　【主治】霍乱中恶心腹痛，鬼气疰忤飞尸，喉痹蛊毒，痈疽恶肿，赤白游疹，蛇咬犬毒。

　　酒及水磨服，并敷之（藏器）。

　　草部第十六卷　草之五

　　火炭母草

　　（宋《图经》）【集解】颂曰：生南恩州原野中。茎赤而柔，似细蓼。叶端尖，近梗形方。夏有白花。

　　秋实如菽，青黑色，叶甘可食。

　　叶

　　【气味】酸，平，有毒。

　　【主治】去皮肤风热，流注骨节，痈肿疼痛。不拘时采，于 器中捣烂，以盐酒炒，敷肿痛处，经宿一易之（苏颂）。

　　草部第十六卷　草之五

　　三白草

　　（《唐本草》）【释名】弘景曰：叶上有三白点，俗因以名。又见下。

　　【集解】恭曰：三白草生池泽畔，高尺许。叶似水荭，亦似蕺，又似菝 。

　　叶上有三黑点，非白也。古人秘之，隐黑为白尔。根如芹根，黄白色而粗大。

　　藏器曰：此草初生无白，入夏叶端半白如粉。农人候之莳田，三叶白则草便秀，故谓之三白。若云三黑点，苏未识矣。其叶如薯蓣，亦不似水荭。

　　保升曰：今出襄州，二月、八月采根用。

　　时珍曰：三白草生田泽畔，三月生苗，高二、三尺。茎如蓼，叶如商陆及青葙。四月其颠三叶面上，三次变作白色，余叶仍青不变。俗云：一叶白，食小麦；二叶白，食梅杏；三叶白，食黍子。五月开花成穗，如蓼花状，而色白微香。结细实。根长白虚软，有节须，状如泥菖蒲根。《造化指南》云：五月采花及根，可制雄黄。苏恭言似水荭，有三黑点者，乃马蓼，非三白也。藏器所说虽是，但叶亦不似薯蓣。

　　【气味】甘、辛，寒，有小毒。

　　【主治】水肿香港脚，利大小便，消痰破癖，除积聚，消疔肿（《唐本》）。

　　捣绞汁服，令人吐逆，除疟及胸膈热痰，小儿痞满（藏器）。根：疗香港脚风毒胫肿，捣酒服，亦甚有验。又煎汤，洗癣疮（时珍）。

　　草部第十六卷　草之五

　　蚕网草

　　（《拾遗》）【集解】藏器曰：生湿地，如蓼大，茎赤花白。东土亦有之。

　　【气味】辛，平，无毒。

　　【主治】诸虫如蚕类咬人，恐毒入腹，煮服之。亦捣敷诸疮（藏器）。

　　草部第十六卷　草之五

　　蛇网草

　　（《拾遗》）【集解】藏器曰：生平地，叶似苦杖而小，节赤，高一、二尺，种之辟蛇。又一种草，茎圆似苎，亦敷蛇毒。

　　慎微曰：按《百一方》云：东关有草状如苎，茎方节赤， 敷蛇毒，如摘却然，名蛇网草。又有鼠网草，即后莽草。

　　【气味】缺。

　　【主治】蛇虺毒虫等螫。取根叶捣敷咬处，当下黄水（藏器）。

　　草部第十六卷　草之五

　　虎杖

　　（《别录》中品）【释名】苦杖（《拾遗》）、大虫杖（《药性》）、斑杖（《日华》）、酸杖。时珍曰：杖言其茎，虎言其斑也。或云一名杜牛膝者，非也。一种斑杖似 头者，与此同名异物。

　　【集解】弘景曰：田野甚多，状如大马蓼，茎斑而叶圆。保升曰：所在有之。生下湿地，作树高丈余，其茎赤根黄。二月、八月采根，日干。

　　颂曰：今出汾州、越州、滁州，处处有之。三月生苗，茎如竹笋状，上有赤斑点，初生便分枝丫。叶似小杏叶。七月开花，九月结实。南中出者，无花。根皮黑色，破开即黄，似柳根。

　　亦有高丈余者。《尔雅》云： ，虎杖。郭璞注云：似荭草而粗大，有细刺，可以染赤。是也。

　　宗 曰：此草药也。《蜀本》言作木高丈余者，非矣。大率皆似寒菊，然花、叶、茎、蕊差大为异。仍茎叶有淡黑斑。六、七月旋旋开花，至九月中方已，花片四出，其色如桃花，差大而外微深。陕西山麓水次甚多。

　　曰：凡使勿误用天蓝及斑袖根，二味根形味皆相似也。

　　机曰：诸注或云似荭、似杏、似寒菊，各不相侔，岂所产有不同耶？时珍曰：其茎似荭蓼，其叶圆似杏，其枝黄似柳，其花状似菊，色似桃花。合而观之，未尝不同也。

　　根

　　【修治】 曰：采得细锉，却用叶包一夜，晒干用。

　　【气味】微温。权曰：甘，平，无毒。

