<!-- { "loadSidebar": true } -->
　　分作四分：一分用童尿一碗，食盐二钱，浸一日，切晒；一分用醇酒一碗，浸一日，切晒，再以巴豆仁三十五粒同炒，豆黄，去豆不用；一分用红花四两，泡水一碗，浸一日，切晒；一分用当归四两，入淡醋一碗，同浸一日，去归，切晒。为末，炼蜜丸梧子大。每服五十丸，空心温酒下。取下恶物为验；未下再服。此武当高士孙碧云方也。（《医林集要》）心腹诸疾：三物备急丸：治心腹诸疾，卒暴百病：用大黄、巴豆、干姜各一两。捣筛，蜜和捣一千杵，丸小豆大，每服三丸。凡中恶客忤，心腹胀满，痛如者，以暖水或酒服之，或灌之。未知更服三丸，腹中鸣转，当吐下便愈。若口已噤者，折齿灌之，入喉即瘥。此乃仲景方，司空裴秀改为散用，不及丸也。（《图经本草》）腹中痞块：大黄十两为散，醋三升，蜜两匙和煎，丸梧子大。每服三十丸，生姜汤下，吐利为度。（《外台秘要》）腹胁积块：风化石（灰末）半斤，瓦器炒极热，稍冷，入大黄（末）一两炒热，入桂心（末）半两略炒，下米醋搅成膏，摊布贴之。又方：大黄二两，朴硝一两，为末，以大蒜同捣膏和贴之。或加阿魏一两，尤妙。（《丹溪心法》）久患积聚，二便不利，气上抢心，腹中胀满，害食：大黄、白芍各二两。为末，水丸梧子大。每汤下四十丸，日三，以知为度。（《千金方》）脾癖疳积，不拘大人小儿：锦纹大黄三两为末，醋一盏，沙锅内容武火熬成膏，倾瓦上，日晒夜露三日，再研。用舶上硫黄一两（形如琥珀者），官粉一两，同研匀。十岁以下小儿半钱，大人一钱半，米饮下。忌一切生冷、鱼肉，只食白粥半月。如一服不愈，半月之后再服。若不忌口，不如勿服。（《圣济总录》）小儿无辜闪癖瘰 ，或头干黄耸，或乍痢乍瘥，诸状多者，大黄煎主之：大黄九两（锦纹新实者，若微朽即不中用），削去皮，捣筛为散。以好米醋三升，和置瓦碗中，于大铛内浮汤上，炭火慢煮，候至成膏，可丸，乃贮器中。三岁儿一服七丸，梧子大，日再服，以下出青赤脓为度。若不下，或下少，稍稍加丸。若下多，又须减之。病重者七、八剂方尽根。大人亦可用之。此药惟下宿脓，不令儿利也。须禁食毒物，乳母亦禁之。一加木香一两半。（崔知悌方）小儿诸热：大黄（煨熟）、黄芩各一两，为末，炼蜜丸麻子大。每服五丸至十丸，蜜汤下。加黄连，名三黄丸。（《钱氏小儿方》）骨蒸积热，渐渐黄瘦：大黄四分，以童子小便五、六合，煎取四合，去滓。空腹分为二服，如人行五里，再服。（《广利方》）赤白浊淋：好大黄为末。每服六分，以鸡子一个，破顶入药，搅匀蒸熟，空心食之。不过三服愈。（《简便方》）相火秘结：大黄（末）一两，牵牛头（末）半两，每服三钱。

　　有厥冷者，酒服；无厥冷，五心烦，蜜汤服。（刘河间《保命集》）诸痢初起：大黄（煨熟）、当归各二、三钱（壮人各一两）。水煎服，取利。或加槟榔。

　　（《集热痢里急：大黄一两。浸酒半日，煎服取利。（《集简方》）忽喘闷绝，不能语言，涎流吐逆，牙齿动摇，气出转大，绝而复苏，名伤寒并热霍乱：大黄食已即吐，胸中有火也：大黄一两，甘草二钱半，水一升，煮半升，温服。（仲景《金匮玉函方》）妇人血癖作痛：大黄一两，酒二升，煮十沸，顿服取利。（《千金翼》）产后血块：大黄末一两，头醋半升，熬膏，丸梧子大。每服五丸，温醋化下，良久当下。

　　（《千金方》）干血气痛：绵纹大黄（酒浸晒干）四两，为末，好醋一升，熬成膏，丸芡子大。卧时酒化一丸服，大便利一、二行，红漏自下，乃调经仙药也。或加香附妇人嫁痛，小户肿痛也：大黄一两，酒一升，煮一沸，顿服。（《千金方》）男子偏坠作痛：大黄末和醋涂之，干则易。（《梅师方》）湿热眩晕不可当者：酒炒大黄为末，茶清服二钱，急则治其标也。（《丹溪纂要》）小儿脑热，常欲闭目：大黄一分。水三合，浸一夜。一岁儿每日服半合，余者涂顶上，干即再上。《姚和众《至宝方》）暴赤目痛：四物汤加熟大黄，酒煎服之。（《传信适用方》）胃火牙痛：口含冰水一口，以纸捻蘸大黄末，随左右搐鼻，立止。（《儒门事亲》）风热牙痛：紫金散：治风热积壅，一切牙痛，去口气，大有奇效：好大黄瓶内烧存性，为末，早晚揩牙，漱去。都下一家专货此药，两宫常以数千赎之，其门如市也。（《千金家藏方》）风虫牙痛，龈常出血，渐至崩落，口臭，极效：大黄（米泔浸软）、生地黄各旋切一片，合定粘贴，一夜即愈，未愈再贴。忌说话，恐引入风。（《本事方》）口疮糜烂：大黄、枯矾等分，为末，擦之吐涎。（《圣惠方》）鼻中生疮：生大黄、杏仁捣匀，猪脂和涂。又方：生大黄、黄连各一钱，麝香少许，为末，生油调搽。（《圣惠方》）伤损瘀血：《三因方》鸡鸣散：治从高坠下，木石压伤，及一切伤损，血瘀凝积，痛不可忍，并以此药推陈致新。

　　鸡鸣时服。至晚取下瘀血，即愈。《和剂方》：治跌压瘀血在内胀满。大黄、当归等分，炒研，每服四钱，温酒服，取下恶物愈。打扑伤痕，瘀血滚注，或作潮热者：大黄末，姜汁调涂。一夜，黑者紫；二夜，紫者白也。（《濒湖集简方》）杖疮肿痛：大黄末，醋调涂之。童尿亦可调。（《医方摘玄》）金疮烦痛，大便不利：大黄、黄芩等分，为末，蜜丸。先食水下十丸，日三服。（《千金方》）冻疮破烂：大黄末，水调涂之。（《卫生宝鉴》）汤火伤灼：庄浪大黄生研，蜜调涂之。不惟止痛，又且灭瘢。此乃金山寺神人所传方。

　　（洪迈《夷坚志》）灸疮飞蝶，因艾灸讫，火痂便退，疮内鲜肉片飞如蝶形而去，痛不可忍，是火毒也：大黄、朴硝各半两，为末，水服取利即愈。（张杲《医说》）蠼 咬疮：大黄末涂之。（《医说》）火丹赤肿遍身者：大黄磨水，频刷之。（《急救方》）肿毒初起：大黄、五倍子、黄柏等分，为末。新汲水调涂，日四、五次。（《简便方》）痈肿 热作痛：大黄末，醋调涂之。燥即易，不过数易即退，甚验神方也。（《肘后方》）乳痈肿毒：金黄散：用川大黄、粉草各一两。为末，好酒熬成膏收之。以绢摊贴疮上，仰卧。仍先以温酒服一大匙，明日取下恶物。（《妇人经验方》）大风癞疮：大黄（煨）一两，皂荚刺一两，为末。每服方寸匕，空心温酒下，取出恶毒物如鱼脑状。未下再服，即取下如乱发之虫。取尽，乃服雄黄花蛇药。名通天再造散。（《十便良方》）

　　叶

　　【气味】酸，寒，无毒。

　　【主治】置荐下，辟虱虫（《相感志》）。

　　草部第十七卷　草之六

　　商陆

　　（《本经》下品）【释名】 （音逐汤）、当陆（《开宝》）、章柳（《图经》）、白昌（《开宝》）、马尾（《广雅》）、夜呼（《本经》）。

　　时珍曰：此物能逐荡水气，故曰 。讹为商陆，又讹为当陆，北音讹为章柳。或云枝枝相值，叶叶相当，故曰当陆。或云多当陆路而生也。

　　【集解】《别录》曰：商陆生咸阳山谷。如人形者有神。

　　恭曰：此有赤白二种：白者入药用；赤者见鬼神，甚有毒。

　　保升曰：所在有之。叶大如牛舌而浓脆，赤花者，根赤；白花者，根白。二月、八月采根，日干。颂曰：俗名章柳根，多生于人家园圃中。春生苗，高三、四尺，青叶如牛舌而长。茎青赤，至柔脆。夏秋开红紫花，作朵。根如萝卜而长，八、九月采之。《尔雅》谓之 ，《广雅曰：一种赤昌，苗叶绝相类，不可服之，有伤筋骨消肾之毒。惟章陆花白年多者，仙人采之作脯，可下酒也。

　　时珍曰：商陆昔人亦种之为蔬，取白根及紫色者擘破，作畦栽之，亦可种子。根、苗、茎并可洗蒸食，或用灰汁煮过亦良，服丹砂、乳石人食之尤利。其赤与黄色者有毒，不可食。按：周定王《救荒本草》云：章柳干粗似鸡冠花干，微有线楞，色微紫赤，极易生植

　　根

　　【修治】 曰：取花白者根，铜刀刮去皮，薄切，以东流水浸两宿，漉出，架甑蒸，以黑豆叶一重，商陆一重，如此蒸之，从午至亥，取出去豆叶，曝干锉用。无豆叶，以豆代之。

　　【气味】辛，平，有毒。《别录》曰：酸。

　　权曰：甘，有大毒。忌犬肉。

　　大明曰：白者苦冷，得大蒜良。赤者有毒，能伏 砂、砒石、雌黄，拔锡。

　　恭曰：赤者但可贴肿，服之伤人，痢血不已杀人，令人见鬼神。

　　张仲景曰：商陆以水服，杀人。

　　杲曰：商陆有毒，阳中之阴。其味酸辛，其形类人。其用疗水，其效如神。

　　【主治】水肿疝瘕痹，熨除痈肿，杀鬼精物（《本经》）。疗胸中邪气，水肿痿痹，腹满洪直，疏五脏，散水气（《别录》）。泻十种水病。喉痹不通，薄切醋炒，涂喉外，良（甄权）。

　　通大小肠，泻蛊毒，堕胎， 肿毒，敷恶疮（大明）。

　　【发明】弘景曰：方家不甚干用，惟疗水肿，切生根，杂生鲤鱼煮作汤服。道家乃散用之，及煎酿服，皆能去尸虫，见鬼神。其实子亦入神药。花名 花，尤良。

　　颂曰：古方术家多用之，亦可单服。五月五日采根，竹 盛，挂屋东北角阴干百日，捣筛，井华水调服，云神仙所秘法也。

　　时珍曰：商陆苦寒，沉也，降也，阴也。其性下行，专于行水，与大戟、甘遂，盖异性而同功，胃气虚弱者不可用。方家治肿满、小便不利者，以赤根捣烂，入麝香三分，贴于脐心，以帛束之，得小便利即肿消。又治湿水，以指画肉上，随散不成纹者。用白商陆、香附子炒干，出火毒，以酒浸一夜，日干为末。每服二钱，米饮下。或以大蒜同商陆煮汁服亦可。

　　其茎叶作蔬食，亦治肿疾。

　　嘉谟曰：古赞云：其味酸辛，其形类人。疗水贴肿，其效如神。斯言尽之矣。

　　【附方】旧九，新六。

　　湿气脚软：章柳根切小豆大，煮熟，更以绿豆同煮为饭。每日食之，以瘥为度，最效。

　　（《斗门方》）水气肿满：《外台秘要》：用白商陆根去皮，切如豆大，一大盏，以水三升，煮一升，更以粟米一大盏，同煮成粥。每日空心服之，取微利，不得杂食。千金髓：用白商陆六两，取汁半合，和酒半升，看人与服。当利下水，取效。《梅师方》：用白商陆一升，羊肉六两。水一斗，煮取六升，去滓，和葱、豉作 食之。

