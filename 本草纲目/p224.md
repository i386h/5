<!-- { "loadSidebar": true } -->
　　（宋《图经》）颂曰：苦、辛，寒，有毒。主蛊除风。叶：疗疮疥。生秦州。叶似桑。三月采叶，五月、六月采根。

　　草部第十七卷　草之六

　　木藜芦

　　（《拾遗》）【释名】黄藜芦（《纲目》）、鹿骊。

　　【集解】藏器曰：陶弘景注漏芦云：一名鹿骊。南人用苗，北人用根。按：鹿骊乃木藜芦，非漏芦也。乃树生，如茱萸树，高二、三尺，有毒。

　　时珍曰：鹿骊，俚人呼为黄藜芦，小树也。叶如樱桃叶，狭而长，多皱纹。四月开细黄花。五月结小长子，如小豆大。

　　【气味】苦、辛，温，有毒。

　　【主治】疥癣、杀虫（藏器）。

　　草部第十七卷　草之六

　　附子

　　（《本经》下品）【释名】其母名乌头。

　　时珍曰：初种为乌头，象乌之头也。附乌头而生者为附子，如子附母也。乌头如芋魁，附子如芋子，盖一物也。别有草乌头、白附子，故俗呼此为黑附子，川乌头以别之。诸家不分乌头有川、草两种，皆混杂注解，今悉正之。

　　【集解】《别录》曰：附子生犍为山谷及广汉。冬月采为附子，春月采为乌头。

　　弘景曰：乌头与附子同根。附子八月采，八角者良。乌头四月采。春时茎初生有脑头，如乌鸟之头，故谓之乌头。有两歧共蒂，状如牛角者，名乌喙。取汁煎为射罔。天雄似附子，细而长，乃至三、四寸。侧子即附子边角之大者。并是同根，而《本经》附子出犍为，天雄出少室，乌头出朗陵，分生三处，当各有所宜也，今则无别矣。

　　恭曰：天雄、附子、乌头，并以蜀道绵州、龙州者佳，俱以八月采造。余处虽有造得者，力弱，都不相似。江南来者，全不堪用。大明曰：天雄大而长，少角刺而虚；附子大而短，有角平稳而实。乌喙似天雄，乌头次于附子，侧子小于乌头，连聚生者名为虎掌，并是天雄一裔，子母之类，气力乃有殊等，即宿根与嫩者尔。

　　曰：乌头少有茎苗，身长而乌黑，少有旁尖。乌喙皮上苍色，有尖头，大者孕八、九个，周遭底陷，黑如乌铁。天雄身全矮，无尖，周匝四面有附子，孕十一个，皮苍色。侧子只是附子旁，有小颗如枣核者。木鳖子是喙、附、乌、雄、侧中毗患者，不入药用。

　　保升曰：正者为乌头；两歧者为乌喙；细长三、四寸者为天雄；根旁如芋散生者，为附子；旁连生者为侧子，五物同出而异名。苗高二尺许，叶似石龙芮及艾。

　　宗 曰：五者皆一物，但按大小长短以象而名之尔。

　　颂曰：五者今并出蜀土，都是一种所产，其种出于龙州。冬至前，先将陆田耕五、七遍，以猪粪粪之，然后布种，逐月耘耔，至次年八月后方成。其苗高三、四尺，茎作四棱，叶如艾，其花紫碧色作穗，其实细小如桑椹状，黑色。本只种附子一物，至成熟后乃有四物。以长二、三寸者为天雄；割削附子旁尖角为侧子，附子之绝小者亦名侧子；元种者为乌头；其余大小者，皆为附子，以八角者为上。绵州彰明县多种之，惟赤水一乡者最佳。然收采时月与本草不同。谨按：本草冬采为附子，春采为乌头。《博物志》言：附子、乌头、天雄一物也，春秋冬夏采之各异。而《广雅》云：奚毒，附子也。一岁为侧子，二年为乌喙，三年为附子，四年为乌头，五年为天雄。今一年种之，便有此五物。岂今人种莳之法，用力倍至，故尔繁盛乎？时珍曰：乌头有两种：出彰明者即附子之母，今人谓之川乌头是也。春末生子，故曰春采为乌头。冬则生子已成，故曰冬采为附子。其天雄、乌喙、侧子，皆是生子多者，因象命名；若生子少及独头者，即无此数物也。其产江左、山南等处者，乃《本经》所列乌头，今人谓之草乌头者是也。故曰其汁煎为射罔。陶弘景不知乌头有二，以附子之乌头、注射罔之乌头，遂致诸家疑贰，而雷 之说尤不近理。宋人杨天惠着《附子记》甚悉，今撮其要，读之可不辩而明矣。其说云：绵州乃故广汉地，领县八，惟彰明出附子。彰明领乡二十，惟赤水、廉水、昌明、会昌四乡产附子，而赤水为多。每岁以上田熟在农地工作垄。取种于龙安、龙州、齐归、木门、青堆其花紫瓣黄蕤，长苞而圆。七月采者，谓之早水，拳缩而小，盖未长成也。九月采者乃佳。

　　其品凡七，本同而末异。其初种之小者为乌头；附乌头而旁生者为附子；又左右附而偶生者为鬲子；附而长者为天雄；附而尖者为天锥；附而上出者为侧子；附而散生者，为漏篮子，皆脉络连贯，如子附母，而附子以贵，故专附名也。凡种一而子六、七以上，则皆小；种一而子二、三，则稍大；种一而子特生，则特大。附子之形，以蹲坐正节角少者为上，有节多鼠乳者次之，形不正而伤缺风皱者为下。本草言附子八角者为良，其角为侧子之说，甚谬矣。

　　附子之色，以花白者为上，铁色者次之，青绿者为下。天雄、乌头、天锥，皆以丰实盈握者为胜。漏篮、侧子，则园人以乞役夫，不足数也。谨按：此记所载漏篮，即雷 所谓木鳖子，大明所谓虎掌者也。其鬲子，即乌喙也。天锥，即天雄之类，医方亦无此名，功用当相同尔。

　　【修治】保升曰：附子、乌头、天雄、侧子、乌喙，采得，以生熟汤浸半日，勿令灭气，出以白灰 之，数易使干。又法：以米粥及糟曲等颂曰：五物收时，一处造酿。其法：先于六月内，造大小面曲。未采前半月，用大麦煮成粥，以曲造醋，候熟去糟。其醋不用太酸，酸则以水解之。将附子去根须，于新瓮内淹七日，日搅一遍，捞出以疏筛摊之，令生白衣。乃向慢风日中晒之百十日，以透干为度。若猛日，则皱而皮不附肉。

　　时珍曰：按《附子记》云：此物畏恶最多，不能常熟。或种美而苗不茂，或苗秀而根不充，或以酿而腐，或以曝而挛，若有神物阴为之者。故园人常祷于神，目为药妖。其酿法：用醋醅安密室中，淹覆弥月，乃发出晾干。方出酿时，其大有如拳者，已定辄不盈握，故及一两者极难得。土人云：但得半两以上者皆良。蜀人饵者少，惟秦陕闽浙人宜之。然秦人才市其下者，闽浙才得其中者，其上品则皆贵人得之矣。

　　弘景曰：凡用附子、乌头、天雄，皆热灰微炮令拆，勿过焦。惟姜附汤生用之。俗方每用附子，须甘草、人参、生姜相配者，正制其毒故也。

　　曰：凡使乌头，宜文武火中炮令皴拆，擘破用。若用附子，须底平有九角如铁色，一个重一两者，即是气全。勿用杂木火，只以柳木灰火中炮令皴拆，以刀刮去上孕子，并去底尖，擘破，于屋下平地上掘一土坑安之，一宿取出，焙干用。若阴制者，生去皮尖底，薄切，以东流水并黑豆浸五日夜，漉出，日中晒干用。

　　震亨曰：凡乌、附、天雄，须用童子小便浸透煮过，以杀其毒，并助下行之力，入盐少许尤好。或以小便浸二、七日，拣去坏者，以竹刀每个切作四片，井水淘净，逐日换水，再浸七日，晒干用。

　　时珍曰：附子生用则发散，熟用则峻补。生用者，须如阴制之法，去皮脐入药。熟用者，以水浸过，炮令发拆，去皮脐，乘热切片再炒，令内外俱黄，去火毒入药。又法：每一个，用甘草二钱，盐水、姜汁、童尿各半盏，同煮熟，出火毒一夜用之，则毒去也。

　　【气味】辛，温，有大毒。《别录》曰：甘，大热。普曰：神农：辛；岐伯、雷公：甘，有毒；李当之：苦，大温，有大毒。

　　元素曰：大辛大热，气浓味薄，可升可降，阳中之阴，浮中沉，无所不至，为诸经引用之药。

　　好古曰：入手少阳三焦命门之剂，其性走而不守，非若干姜止而不行。

　　赵嗣真曰：熟附配麻黄，发中有补，仲景麻黄附子细辛汤、麻黄附子甘草汤是也。生附配干姜，补中有发，仲景干姜附子汤、通脉四逆汤是也。

　　戴原礼曰：附子无干姜不热，得甘草则性缓，得桂则补命门。

　　李焘曰：附子得生姜则能发散，以热攻热，又导虚热下行，以除冷病。

　　之才曰：地胆为之使。恶蜈蚣。畏防风、黑豆、甘草、人参、黄 。

　　时珍曰：畏绿豆、乌韭、童溲、犀角。忌豉汁。得蜀椒、食盐，下达命门。

　　【主治】风寒咳逆邪气，温中，寒湿 ，拘挛膝痛，不能行步，破症坚积聚血瘕，金疮（《本经》）。腰脊风寒，脚疼冷弱，心腹冷痛，霍乱转筋，下痢赤白，强阴，坚肌骨，又堕胎，为百药长（《别录》）。温暖脾胃，除脾湿肾寒，补下焦之阳虚（元素）。除脏腑沉寒，三阳厥逆，湿淫腹痛，胃寒蛔动，治经闭，补虚散壅（李杲）。督脉为病，脊强而厥（好古）。

　　治三阴伤寒，阴毒寒疝，中寒中风，痰厥气厥，柔 癫痫，小儿慢惊，风湿麻痹，肿满香港脚，头风，肾厥头痛，暴泻脱阳，久痢脾泄，寒疟瘴气，久病呕哕，反胃噎膈，痈疽不敛，久漏冷疮。合葱涕，塞耳治聋（时珍）。

　　草部第十七卷　草之六

　　乌头

　　（即附子母）【主治】诸风，风痹血痹，半身素）。除寒湿，行经，散风邪，破诸积冷毒（李杲）。补命门不足，肝风虚（好古）。助阳退阴，功同附子而稍缓（时珍）。

　　【发明】宗 曰：补虚寒须用附子，风家即多用天雄，大略如此。其乌头、乌喙、附子，则量其材而用之。时珍曰：按王氏《究原方》云：附子性重滞，温脾逐寒。川乌头性轻疏，温脾去风。若是寒疾即用附子；风疾即用川乌头。一云：凡人中风，不可先用风药及乌附。

　　若先用气药，后用乌附乃宜也。又凡用乌、附药，并宜冷服者，热因寒用也。盖阴寒在下，虚阳上浮。治之以寒，则阴气益甚而病增；治之以热，则拒格而不纳。热药冷冻饮料，下嗌之后，冷体既消，热性便发，而病气随愈。不违其情，而致大益，此反治之妙也。昔张仲景治寒疝内结，用蜜煎乌头。《近效方》治喉痹，用蜜炙附子，含之咽汁。朱丹溪治疝气，用乌头、栀子。并热因寒用也。李东垣治冯翰林侄阴盛格阳伤寒，面赤目赤，烦渴引饮，脉来七、八至，但按之则散。用姜附汤加人参，投半斤服之，得汗而愈。此则神圣之妙也。

