<!-- { "loadSidebar": true } -->
　　吴绶曰：附子乃阴证要药。凡伤寒传变三阴，及中寒夹阴，虽身大热而脉沉者，必用之。或厥冷腹痛，脉沉细，甚则唇青囊缩者，急须用之，有退阴回阳之力，起死回生之功。近世阴证伤寒，往往疑似，不敢用附子，直待阴极阳竭而用之，已迟矣。且夹阴伤寒，内外皆阴，阳气顿衰。必须急用人参，健脉以益其原；佐以附子，温经散寒。舍此不用，将何以救之？刘完素曰：俗方治麻痹多用乌附，其气暴能冲开道路，故气愈麻；及药气尽而正气行，则麻病愈矣。

　　张元素曰：附子以白术为佐，乃除寒湿之圣药。湿药宜少加之引经。又益火之原，以消阴翳，则便溺有节，乌、附是也。

　　虞抟曰：附子禀雄壮之质，有斩关夺将之气。能引补气药行十二经，以追复散失之元阳；引补血药入血分，以滋养不足之真阴；引发散药开腠理，以驱逐在表之风寒；引温暖药达下焦，以祛除在里之冷湿。

　　震亨曰：气虚热甚者，宜少用附子，以行参 。肥人多湿，亦宜少加乌、附行经。仲景八味丸，用为少阴响导，其补自是地黄，后世因以附子为补药，误矣。附子走而不守，取其健悍走下之性，以行地黄之滞，可致远尔。乌头、天雄皆气壮形伟，可为下部药之佐；无人表其害人之祸，相习用为治风之药及补药，杀人多矣。

　　王履曰：仲景八味丸，盖兼阴火不足者设。钱仲阳六味地黄丸，为阴虚者设。附子乃补阳之药，非为行滞也。

　　好古曰：乌、附，非身凉而四肢厥者，不可僭用。服附子以补火，必妨涸水。

　　时珍曰：乌、附毒药，非危病不用，而补药中少加引导，其功甚捷。有人才服钱匕，即发燥不堪，而昔人补剂用为常药，岂古今运气不同耶？荆府都昌王，体瘦而冷，无他病。日以附子煎汤饮，兼嚼硫黄，如此数岁。蕲州卫张百户，平生服鹿茸、附子药，至八十余，康健倍常。宋张杲《医说》载：赵知府耽酒色，每日煎干姜熟附汤，吞硫黄金液丹百粒，乃能健啖，否则倦弱不支，寿至九十。他人服一粒即为害。若此数人，皆其脏腑禀赋之偏，服之有益无害，不可以常理概论也。又《琐碎录》言：滑台风土极寒，民啖附子如啖芋栗。此则地气使然尔。

　　【附方】旧二十七，新九十二。少阴伤寒，初得二、三日，脉微细，但欲寐，小便色白者，麻黄附子甘草汤微发其汗：麻黄（去节）二两，甘草（炙）二两，附子（炮去皮）一枚，水七升，先煮麻黄去沫，纳二味，煮取三升，分作三服，取微汗。（张仲景《伤寒论》）少阴发热，少阴病始得，反发热脉沉者，麻黄附子细辛汤发其汗：麻黄（去节）二两，附子（炮去皮）一枚，细辛二两，水一斗，先煮麻黄去沫，乃纳二味，同煮三升，分三服。

　　（同上）人面赤色，或腹痛，或干呕，或咽痛，或利止脉不出者：通脉四逆汤：用大附子一个（去皮生破八片），甘草（炙）二两，干姜三两，水三升，煮一升二合，分温再服，其脉即出者愈。

　　面赤加葱九茎；腹痛，加芍药二两；呕，加生姜二两；咽痛，加桔梗一两；利止脉不出，加人参二两。（同上）阴病恶寒，伤寒已发汗不解，反恶寒者，虚也，芍药甘草附子汤补之：芍药三两，甘草（炙）三两，附子（炮去皮）一枚，水五升，煮取一升五合，分服。（同上）伤寒发躁，伤寒下后，又发其汗，昼日烦躁不得眠，夜而安静，不呕不渴，无表证，脉沉微，身无大热者，干姜附子汤温之：干姜一阴盛格阳，伤寒阴盛格阳，其人必躁热而不欲饮水，脉沉手足厥逆者，是此证也：霹雳散：用大附子一枚。烧存性，为末。蜜水调服。逼散寒气，然后热气上行而汗出，乃愈。（孙兆《口诀》）热病吐下及下利，身冷脉微，发躁不止者：附子（炮）一枚（去皮脐，分作八片）。入盐一钱，阴毒伤寒：孙兆《口诀》云：房后受寒，少腹疼痛，头疼腰重，手足厥逆，脉息沉细，或作呃逆，并宜退阴散：用川乌头、干姜等分，切炒，放冷为散。每服一钱，水一盏，盐一撮，煎取半盏，温服，得汗解。《本事方》玉女散：治阴毒心腹痛厥逆恶候。川乌头去皮脐，冷水浸七日，切晒，纸裹收之。遇有患者，取为末一钱，入盐八分，水一盏，煎八分服，压下阴毒，如猪血相似，再进一服。《济生》回阳散：治阴毒伤寒，面青，四肢厥逆，腹痛身冷，一切冷气。大附子三枚，炮裂去皮脐为末。每服三钱，姜汁半盏，冷酒半盏，调服。良久，脐下如火暖为度。

　　《续传信方》：治阴毒伤寒，烦躁迷闷，急者。用半两重附子一个（生破作四片），生姜一大块（作三片），糯米一撮，以水一升，煎六合，温服。暖卧，或汗出，或不出。候心定，则以水解散之类解之，不得与冷水。如渴，更煎滓服。屡用多效。中风痰厥，昏不知人，口眼斜，并体虚之人患疟疾寒多者：三生饮：用生川乌头、生附子（并去皮脐）各半两，生南星一两，生木香二钱五分。每服五钱，生姜十片，水二盏，煎一盏，温服。（《和剂局方》）中风气厥痰壅，昏不知人，六脉沉伏：生附子（去皮）、生南星（去皮）、生木香半两。每服四钱，姜九片，水二盏，煎七分，温服之。（《济生方》）中风偏废：羌活汤：用生附子一个（去皮脐），羌活、乌药各一两。每服四钱，生姜三片，水一盏，煎七分服。（王氏《简易方》）半身不遂，遂令癖疰：用生附子一两，以无灰酒一升，浸一七日，隔日饮一合。（《延年秘录》）风病瘫缓：手足 曳，口眼 斜，语音蹇涩，步履不正，宜神验乌龙丹主之：川乌头（去皮脐）、五灵脂各五两，为末。入龙脑、麝香五分，滴水为丸，如弹子大。每服一丸，先以生姜汁研化，暖酒调服，一日二服。至五、七丸，便觉抬得手、移得步，十丸可以梳头也。

　　（《梅师方》）风寒湿痹，麻木不仁，或手足不遂：生川乌头末，每以香白米煮粥一碗，入末四钱，慢熬得所，下姜汁一匙，蜜三大匙，空腹啜之。或入薏苡末二钱。《左传》云：风淫末疾，谓四末也。脾主四肢，风淫客肝，则侵脾而四肢病也。此汤极有力，予每授人良验。

　　（许学士《本事方》）体虚有风，外受寒湿，身如在空中：生附子、生天南星各二钱，生姜十片，水一盏半，慢火煎服。予曾病此，医博士张发授此方，三服愈。（《本事方》）口眼 斜：生乌头、青矾各等分。为末。每用一字，搐入鼻内，取涕吐涎，立效无比，名通产后中风，身如角弓反张，口噤不语：川乌头五两（锉块），黑大豆半升，同炒半黑，以酒三升，倾锅内急搅，以绢滤取酒，微温服一小盏，取汗。若口不开，拗开灌之。未效，加乌鸡粪一合炒，纳酒中服，以瘥为度。（《圣惠方》）诸风血风：乌荆丸：治诸风纵缓，言语蹇涩，遍身麻痛，皮肤瘙痒，及妇人血风，头痛目眩，肠风脏毒，下血不止者，服之尤效。有痛风挛搐，颐颔不收者，服六、七服即瘥也：川乌头（炮去皮脐）一两，荆芥穗二两，为末，醋面糊丸梧子大。温酒或熟水，每服二十丸。（《和剂方》）妇人血风虚冷，月候不匀，或手脚心烦热，或头面浮肿顽麻：用川乌头一斤（清油四两，盐四两，铛内同熬，令裂如桑椹色为度，去皮脐），五灵脂四两，为末，捣匀，蒸饼丸如梧子大。空心温酒、盐汤下二十丸。亦治丈夫风疾。（《梅师方》）诸风痫疾：生川乌头（去皮）二钱半，五灵脂半两，为末，猪心血丸梧子大。每姜汤化服一丸小儿慢惊搐搦，涎壅厥逆：川乌头（生去皮脐）一两，全蝎十个（去尾），分作三服，水一盏，姜七片，煎服。（汤氏《婴孩宝鉴》）小儿项软，乃肝肾虚，风邪袭入：用附子（去皮脐）、天南星各二钱，为末，姜汁调摊，贴天小儿囟陷：绵乌头、附子（并生去皮脐）二钱，雄黄八分，为末，葱根捣和作饼，贴陷处。（《全幼心鉴》）麻痹疼痛：仙桃丸：治手足麻痹，或瘫痪疼痛，腰膝痹痛，或打扑伤损闪肭，痛不可忍：生川乌（不去皮）、五灵脂各四两，威灵仙五两。洗焙为末，酒糊丸梧子大。每服七丸至十丸，盐汤下，忌茶。此药常服，其效如神。（《普济方》）风痹肢痛，营卫不行：川乌头二两（炮去皮，以大豆同炒，至豆汁出为度，去豆焙干），全蝎半两（焙）。为末，酽醋熬稠，丸绿豆大。每温酒下七丸，日一服。（《圣惠方》）腰脚冷痹疼痛，有风：川乌头三个生，去皮脐，为散。醋调涂帛上，贴之。须臾痛止。

　　（《大风诸痹，痰 胀满：大附子（半两者）二枚，炮拆，酒渍之，春冬五日，夏秋三日。

　　每服一香港脚腿肿，久不瘥者：黑附子一个（生，去皮脐）。为散。生姜汁调如膏，涂之。药干再涂，十指疼痛，麻木不仁：生附子（去皮脐）、木香各等分，生姜五片，水煎温服。（王氏《易简搜风顺气：乌附丸：用川乌头二十个，香附子半斤，姜汁淹一宿，炒焙为末，酒糊丸梧子大头风头痛：《外台秘要》：用腊月乌头一升，炒令黄，末之，以绢袋盛，浸三斗酒中。逐日温服。孙兆《口诀》：用附子（炮）、石膏（ ）等分，为末，入脑、麝少许。每服半钱，茶酒任下。《修真秘旨》：用附子一枚（生，去皮脐），绿豆一合，同入铫子内煮，豆熟为度，去附子，食绿豆，立瘥。每个可煮五次，后为末服之。

　　风毒头痛：《圣惠方》：治风毒攻注头目，痛不可忍：大附子一枚（炮去皮为末）。以生姜一两，大黑豆一合，炒熟，同酒盏，煎七分，调附末一钱，温服。又方：治二三十年头风不愈者，用大川乌头（生去皮）四两，天南星（炮）一两。为末，每服二钱，细茶三钱，薄荷七叶，盐梅一个，水一盏，煎七分，临卧温服。《朱氏集验方》：治头痛连睛者。生乌头一钱，白芷四钱。为末。茶服一字。仍以末搐鼻。有人用之得效。

　　风寒头痛：《十便良方》：治风寒客于头中，清涕，项筋急硬，胸中寒痰，呕吐清水：用大附子或大川乌头二枚（去皮蒸过），芎 、生姜各一两，焙研，以茶汤调服一钱。或锉片，每用五钱，水煎服。隔三、四日一服。或加防风一两。《三因方》必效散：治风寒流注，偏正头痛，年久不愈，最有神效。用大附子一个（生切四片，以姜汁一盏浸炙，再浸再炙，汁尽乃止），高良姜等分，为末。每服一钱，腊茶清调下，忌热物少时。

