<!-- { "loadSidebar": true } -->
　　每服半钱，薄荷汤冷服。更随左右搐鼻。（《指南方》）风痰头痛，体虚伤风，停聚痰饮，上厥头痛，或偏或正：草乌头（炮去皮尖）半两，川乌头（（陈言阳及额上，勿过眼。避风。（《济生方》）脑泄臭秽：草乌（去皮）半两，苍术一两，川芎二两，并生研末，面糊丸绿豆大。每服十丸，茶下。忌一切热物。（《圣济总录》）耳鸣耳痒，如流水及风声，不治成聋：用生乌头掘得，乘湿削如枣核大，塞之。日易二次，不过三日愈。（《千金方》）喉痹口噤不开，欲死：草乌头、皂荚等分，为末，入麝香少许。擦牙并搐鼻内，牙关自开也。《济生方》：用草乌尖、石胆等分，为末。每用一钱，醋煮皂荚汁，调稀扫入肿上，流涎数次，其毒即破也。

　　以醋调涂手心、足心。或以草乌头、吴茱萸等分，为末。蜜调涂足心。（《本事方》）头（烧灰）、入麝香等分，为末贴之。风虫牙痛：草乌（炒黑）一两，细辛一钱，为末揩之，吐出涎。一方：草乌、食盐同炒黑，掺之。（《海上方》）寒气心疝，三十年者：射罔、食茱萸等分，为末，蜜丸麻子大。每酒下二丸，日三服。刘国英所秘之方。（《范汪东阳方》）寒疟积疟：巴豆一枚（去心皮），射罔如巴豆大，大枣（去皮）一枚，捣成丸梧子大。

　　清旦、先发时，各服一丸，白汤下。（《肘后方》）脾寒厥疟，先寒后热，名寒疟；但寒不热，面色黑者，名厥疟；寒多热少，面黄腹痛，名脾疟，三者并宜服此。贾耘老用之二十年，累试有效：不蛀草乌头削去皮，沸汤泡二七度，以盏盖良久，切焙研，稀糊丸梧子大。每服三十丸，姜十片，枣三枚，葱三根，煎汤清早服，以枣压之。如人行十里许，再一服。绝勿饮汤，便不发也。（苏东坡《良方》）腹中症结，害妨饮食，羸瘦：射罔二两，椒三百粒，捣末，鸡子白和丸麻子大。每服一丸，水泄寒痢：大草乌一两，以一半生研，一半烧灰，醋糊和丸绿豆大。每服七丸，井华水下。

　　忌生、冷、鱼、肉。（《十便良方》）泄痢注下：三神丸：治清浊不分，泄泻注下，或赤或白，腹脐刺痛，里急后重：用草乌头三个（去皮尖）。以一个火炮，一个醋煮，一个烧灰，为末，醋糊丸绿豆大。每服二十丸，水泻流水下；赤痢，甘草汤下；白痢姜汤下。忌鱼腥、生、冷。

　　（《和剂局方》）结阴下血腹痛：草乌头（蛤粉炒，去皮脐切）一两，茴香（炒）三两。每用三钱，水一盏，入盐少许，煎八分，去滓，露一夜，五更冷服。（《圣济录》）。草乌头一两，童便浸七日，去皮，同盐炒为末，酒糊丸绿豆大。每服二十丸，盐汤下。

　　（《普济》）内痔不出：草乌为末，津调点肛门内，痔即反出，乃用枯痔药点之。（《外科集验方》）疔毒初起：草乌头七个，川乌头三个，杏仁九个，飞罗面一两，为末。无根水调搽，留口以纸盖之，干则以水润之。（唐瑶《经验方》）疔毒恶肿：生乌头切片，醋熬成膏，摊贴。次日根出。又方：两头尖一两，巴豆四个捣贴。疔自拔出。（《普济方》）疔疮发背：草乌头（去皮）为末，用葱白连须和捣，丸豌豆大，以雄黄为衣。每服一丸，先将葱一根细嚼，以热酒送下。或有恶心呕三、四口，用冷水一口止之。即卧，以被浓盖，汗出为度。亦治头风。（《乾坤秘韫》）恶毒诸疮，及发背、疔疮、便毒等证：二乌膏：用草乌头、川乌头，于瓦上以井华水磨汁涂之。如有口，即涂四边。干再上。亦可单用草乌磨醋涂之。

　　（《永类方》）大风癣疮，遍身黑色，肌体麻木，痹痛不常：草乌头一斤，刮洗去皮极净，摊干。以清油四两，盐四两，同入铫内，炒令深黄色。倾出剩油，只留盐并药再炒，令黑烟出为度。取一枚擘破，心内如米一点白者始好，白多再炒。乘热杵罗为末，醋面糊丸梧子大。

　　每服三十丸，空心温酒下。草乌性毒难制，五七日间，以黑豆煮粥食解其毒。（继洪《澹寮方》）遍身生疮，阴囊两脚尤甚者：草乌一两（盐一两，化水浸一夜，炒赤为末），猪腰子一具（去膜煨熟，竹刀切捣）。醋糊丸绿豆大。每服三十丸，空心盐汤下。（《澹寮方》）一切诸疮，未破者：草乌头为末，入轻粉少许，腊猪油和搽。（《普济方》）瘰 初作未破，作寒热：草乌头半两，木鳖子二个，以米醋磨细，入捣烂葱头、蚯蚓粪少许，调匀敷上，以纸条贴，令通气孔，妙。（《医林正宗》）马汗入疮肿痛，急疗之，迟则毒深：以生乌头末敷疮口，良久有黄水出，即愈。（《灵苑方蛇蝎螫人：射罔敷之，频易，血出愈。（《梅师方》）中沙虱毒：射罔敷之佳。（《千金》）

　　草部第十七卷　草之六

　　白附子

　　（《别录》下品）【释名】见后发明下。

　　【集解】《别录》曰：白附子生蜀郡。三月采。

　　弘景曰：此物久绝，无复真者。

　　恭曰：本出高丽，今出凉州以西，蜀郡不复有。生砂碛下湿地，独茎似鼠尾草，细叶周匝，生于穗间，根形似天雄。

　　曰：徐表《南州异物记》云：生东海、新罗国及辽东。苗与附子相似。

　　时珍曰：根正如草乌头之小者，长寸许，干者皱纹有节。

　　【气味】辛、甘，大温，有小毒。保升曰：甘、辛，温。大明曰：无毒。 曰：小毒。

　　入药炮用。杲曰：纯阳。引药势上行。

　　【主治】心痛血痹，面上百病，行药势（《别录》）。中风失音，一切冷风气，面 瘢疵（大明）。诸风冷气，足弱无力，疥癣风疮，阴下湿痒，头面痕，入面脂用（李 ）。补肝风虚（好古）。风痰【发明】时珍曰：白附子乃阳明经药，因与附子相似，故得此名，实非附子类也。按：《楚国先贤传》云：孔休伤颊有瘢，王莽赐玉屑白附子香，与之消瘢。

　　【附方】新十二。

　　中风口 ，半身不遂：牵正散：用白附子、白僵蚕、全蝎并等分，生研为末。每服二钱，热酒调下。（《杨氏家藏方》）小儿暑风，暑毒入心，痰塞心孔，昏迷搐搦，此乃危急之证，非此丸生料瞑眩之剂不能伐之：三生丸：用白附子、天南星、半夏（并去皮）等分。生研，猪胆汁和丸黍米大。量儿大小，以薄荷汤下。令儿侧卧，呕出痰水即苏。（《全幼心鉴》）风痰眩晕，头痛气郁，胸膈不利：白附子（炮去皮脐）半斤，石膏（ 红）半斤，朱砂二两二钱偏正头风：白附子、白芷、猪牙皂角（去皮）等分，为末。每服二钱，食后茶清调下。

　　右痛右痰厥头痛：白附子、天南星、半夏等分，生研为末，生姜自然汁浸，蒸饼丸绿豆大。每服四十丸，食后姜汤下。（《济生方》）赤白汗斑：白附子、硫黄等分，为末，姜汁调稀，茄蒂蘸擦，日数次。（《简便方》）面上 ：白附子为末，卧时浆水洗面，以白蜜和涂纸上，贴之。久久自落。（《卫生易简耳出脓水：白附子（炮）、羌活各一两，为末。猪羊肾各一个，每个入末半钱，湿纸包煨熟，喉痹肿痛：白附子末、枯矾等分，研末，涂舌上，有涎吐出。（《圣惠方》）偏坠疝气：白附子一个，为末，津调填脐上，以艾灸三壮或五壮，即愈。（杨起《简便方》）慢脾惊风：白附子半两，天南星半两，黑附子一钱，并炮去皮，为末。每服二钱，生姜五片陈侍

　　草部第十七卷　草之六

　　虎掌

　　（《本经》下品）天南星【释名】虎膏（《纲目》）、鬼 （《日华》）。

　　恭曰：其根四畔有圆牙，看如虎掌，故有此名。

　　颂曰：天南星即本草虎掌也，小者名由跋。古方多用虎掌，不言天南星。南星近出唐人中风痰毒方中用之，乃后人采用，别立此名尔。

　　时珍曰：虎掌因叶形似之，非根也。南星因根圆白，形如老人星状，故名南星，即虎掌也。苏颂说甚明白。宋《开宝》不当重出南星条，今并入。

　　【集解】《别录》曰：虎掌生汉中山谷及冤句。二月、八月采，阴干。

　　弘景曰：近道亦有。形似半夏，但大而四边有子如虎掌。今用多破作三四片。方药不甚用也。

　　恭曰：此是由跋宿根。其苗一茎，茎头一叶，枝丫挟茎。根大者如拳，小者如鸡卵，都似扁柿。四畔有圆牙，看如虎掌。由跋是新根，大如半夏二三倍，四畔无子牙。陶说似半夏乃由跋也。

　　保升曰：茎头有八、九叶，花生茎间。

　　藏器曰：天南星生安东山谷，叶如荷，独茎，用根。

　　颂曰：虎掌今河北州郡有之。初生根如豆大，渐长大似半夏而扁，年久者根圆及寸，大者如鸡卵。周匝生圆牙三四枚或五、六枚。三、四月生苗，布，尖而圆。一窠生七八茎，时出一茎作穗，直上如鼠尾。中生一叶如匙，裹茎作房，旁开一口，上下尖。中有花，微青褐色。结实如麻子大，熟即白色，自落布地，一子生一窠。九月苗残取根。今冀州人菜圃中种之，呼为天南星。又曰：天南星，处处平泽有之。二月生苗，似荷梗，其茎高一尺以来。叶如 ，两枝相抱。五月开花似蛇头，黄色。七月结子作穗似石榴子，红色。二月、八月采根，似芋而圆扁，与 相类，人多误采，了不可辨。但茎斑花紫，南星根小，柔腻肌细，炮之易裂，为可辨尔。南星即《本经》虎掌也。大者四边皆有牙子，采时削去之。江州一种草，叶大如掌，面青背紫，四畔有牙如虎掌，生三四叶为一本，冬青，不结花实，治心疼寒热积气，亦与虎掌时珍曰：大者为虎掌、南星，小者为由跋，乃一种也。今俗又言大者为鬼臼，小者为南星，殊为谬误。

　　【修治】颂曰：九月采虎掌根，去皮脐，入器中汤浸五七日，日换三四遍，洗去涎，曝干用。或再火炮裂用。

　　时珍曰：凡天南星须用一两以上者佳。治风痰，有生用者，须以温汤洗净，仍以白矾汤，或入皂角汁，浸三日夜，日日换水，曝干用。若熟用者，须于黄土地掘一小坑，深五、六寸，以炭火烧赤，以好酒沃之。安南星于内，瓦盆覆定，灰泥固济，一夜取出用。急用，即以湿纸包，于 灰火中炮裂也。一法：治风热痰，以酒浸一宿，桑柴火蒸之，常洒酒入甑内，令气猛。一伏时取出，竹刀切开，味不麻舌为熟。未熟再蒸，至不麻乃止。脾虚多痰，则以生姜渣和黄泥包南星煨熟，去泥焙用。

　　造南星曲法：以姜汁、矾汤，和南星末作小饼子，安篮内，楮叶包盖，待上黄衣，乃取晒收之。造胆星法：以南星生研末，腊月取黄牯牛胆汁和剂，纳入胆中，系悬风处干之。年久者弥佳。

