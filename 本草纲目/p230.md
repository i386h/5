<!-- { "loadSidebar": true } -->
　　【气味】苦，温，有大毒。《别录》曰：微寒。普曰：虎掌神农、雷公：苦，有毒；岐伯、桐君：辛，有毒。大明曰：辛烈，平。杲曰：苦、辛，有毒。阴中之阳，可升可降，乃肺经之本药。震亨曰：欲其下行，以黄柏引之。之才曰：蜀漆为之使。恶莽草。大明曰：畏附子、干姜、生姜。

　　时珍曰：得防风则不麻，得牛胆则不燥，得火炮则不毒。生能伏雄黄、丹砂、焰硝。

　　【主治】心痛，寒热结气，积聚伏梁，伤筋痿拘缓，利水道（《本经》）。

　　除阴下湿，风眩（《别录》）。主疝瘕肠痛，伤寒时疾，强阴除痰下气，利胸膈，攻坚积，消痈肿，散蛇虫咬，疥癣恶疮（大明）。去上焦痰及眩晕（元素）。主破伤风，口噤身强（李杲）。补肝风虚，治痰功同半夏（好古）。治惊痫，口眼 斜，喉痹，口舌疮糜，结核，解颅（时珍）。

　　【发明】时珍曰：虎掌、天南星，乃手足太阴脾肺之药。味辛而麻，故能治风散血；气温而燥，故能胜湿除涎；性紧而毒，故能攻积拔肿而治口 舌糜。杨士瀛《直指方》云：诸风口噤，宜用南星，更以人参、石菖蒲佐之。

　　【附方】旧八，新三十二。

　　中风口噤目瞑，无门下药者：开关散：用天南星为末，入白龙脑等分，五月五日午时合之。每用中指点末，揩齿诸风口噤：天南星（炮锉）大人三钱、小儿三字，生姜五片，苏叶一钱，水煎减半，入雄猪胆汁少许，温服。（《仁斋直指方》）纸裹斜包，剪一小孔，透气于口中，牙关自开也。一方：用生南星，同姜汁擦之，自开。小儿惊风：坠涎散：用天南星（一两重）一个，（换酒浸七伏时，取出安新瓦上，周回炭火炙裂，合湿地出火毒，为末），入朱砂一分。每服半钱，荆芥汤调下。每日空心一服，午时一服。（《经验方》）吐泻慢惊：天王散：治小儿吐泻，或误服冷药，脾虚生风痰慢惊：天南星（一个）重八九钱者，去脐。黄土坑深三寸，炭火五斤， 赤，入好酒半盏。安南星在内，仍架炭三条在上，候发裂取锉，再炒熟为末，用五钱。天麻（煨熟研末）一钱，麝香一字，和匀。三岁小儿用半钱，以生姜、防风煎汤调下。亦治久嗽恶心。（钱乙小儿方）风痫痰迷：坠痰丸：用天南星九蒸九晒，为末，姜汁面糊丸梧子大。

　　每服二十丸，人参汤下。石菖蒲、麦门冬汤亦可。（《卫生宝鉴》）小儿痫喑，痫后喑不能言：以天南星湿纸包煨，为末。雄猪胆汁调服二字。（《全幼心鉴》）治痫利痰：天南星（煨香）一两，朱砂一钱，为末，猪心血丸梧子大。每防风汤化下一丸。（《普济方》）口眼 斜：天南星生研末，自然姜汁调之，左贴右，右贴左。（《仁存方》）角弓反张：南星、半夏等分，为末。姜汁、竹沥灌下一钱。仍灸印堂。（《摘玄方》）破伤中风：胡氏夺命散，又名玉真散：治打扑金刃伤，及破伤风伤湿，发病强直如痫状者：天南星、防风等分，为末。水调敷疮，出水为妙。仍以温酒调服一钱。已死心尚温者，热童便调灌二钱。斗殴内伤坠压者，酒和童便连灌三服，即苏。亦可煎服。（《三因方》）破伤风疮：生南星末，水调涂疮四围，水出有效。（《普济方》）妇人头风，攻目作痛：天南星一个，掘地坑烧赤，安药于中，以醋一盏沃之，盖定勿令透气，候冷研末。每服一字，以酒调下。重者半钱。（《经验方》）风痰头痛，不可忍：天南星一两，荆芥叶一两，为末，姜汁糊丸梧子大。每食后姜汤下二十丸。又上清丸：用天南星、茴香等分，生研末，盐醋煮面糊丸。如上法服。（并出《经效济世方》）风痰头晕目眩，吐逆烦懑，饮食不下：玉壶丸：用生南星、生半夏各一两，天麻半两，白面三两。为末，水丸梧子大。每服三十丸，以水先煎沸，入药煮五七沸，漉出放温，以姜汤吞之。（《惠民和剂局方》）脑风流涕，邪风入脑，鼻内结硬，遂流髓涕：大白南星切片，沸汤泡二次，焙干。每用二钱，枣七个，甘草五分，同煎服。三、四服，其硬物自出，脑气流转，髓涕自收。以大蒜、荜茇末作饼，隔纱贴卤前，熨斗熨之。或以香附、荜茇末频吹鼻中。（《直指方》）毒壅滞，凉心压惊：抱龙丸：用牛胆南星一两，入金钱薄荷十片，丹砂一钱半，龙脑、麝香各一字，研末，炼蜜丸芡子大。每服一丸，竹叶汤化下。（《全幼心鉴》）壮人风痰及中风，中气初起：星香饮：用南星四钱，木香一钱。水二盏，生姜十四片，煎六分，温服。（王硕《易简方》）痰迷心窍：寿星丸：治心胆被惊，神不守舍，或痰迷心窍，恍惚健忘，妄言妄见：天南星一斤（先掘土坑一尺，以炭火三十斤烧赤，入酒五升，渗干。乃安南星在内，盆覆定，以灰塞之，勿令走气。次日取出为末）。琥珀一两，朱砂二两，为末。生姜汁打面糊丸梧子大。每服三十丸至五十丸，煎人参、石菖蒲汤下。一日三服。（《和剂局方》）风痰注痛：方见羊踯躅下。

　　痰湿臂痛，右边者：南星制、苍术等分，生姜三片，水煎服之。（《摘玄方》）风痰咳嗽：大天南星一枚，炮裂研末。每服一钱，水一盏，姜三片，煎五分，温服。每日早、午、晚各一服。（《十全博救》）气痰咳嗽：玉粉丸：南星曲、半夏曲、陈橘皮各一两，为末，自然姜汁打糊丸如梧子大。

　　每服四十丸，姜汤下。寒痰，去橘皮，加官桂。（东垣《兰室秘藏》）清气化痰：三仙丸：治中脘气滞，痰涎烦闷，头目不清：生南星（去皮）、半夏各五两（并汤泡七次，为末，自然姜汁和作饼，铺竹筛内，以楮叶包覆，待生黄成曲，晒干）。每用二两，入香附末一两，糊丸梧子大。每服四十丸，食后姜汤下。（王 《百一选方》）温中散滞，消导饮食：天南星（炮）、高良姜（炮）各一两，砂仁二钱半，为末，姜汁糊丸梧子大。每姜汤下五十丸。（《和剂方》）酒积酒毒，服此即解：天南星丸：用正端天南星一斤。土坑烧赤，沃酒一斗入坑，放南星，盆覆，泥固济，一夜取出，酒和水洗净，切片，焙干为末，入朱砂末一两，姜汁面糊丸梧子大。每服五十丸，姜汤下。蔡丞相、吕丞相尝用有验。（《杨氏家藏方》）吐泄不止：《集效方》：四肢厥逆，虚风不省人事。服此则阳回，名回阳散：天南星为末，每服三钱，京枣三枚，水二钟，煎八分，温服。未省再服。又方：醋调南星末，贴足心。（《普济方》）肠风泻血，诸药不效：天南星（锻石炒焦黄色），为末，酒糊丸梧子大。每酒下二十丸。

　　（《普济方》）以自然铜磨酒调下。（《胜金方》）初生贴囟：头热鼻塞者。天南星炮为末，水调贴囟上，炙手熨之。（危氏《得效方》）小儿解颅，囟开不合，鼻塞不通：天南星炮去皮，为末，淡醋调绯帛上，贴囟门，炙手频熨之，立效。（钱乙《小儿直诀》）解颐脱臼，不能收上：用南星末，姜汁调涂两颊，一夜即上。（《医说》）小儿口疮，白屑如鹅口，不须服药：以生天南星去皮脐，研末。醋调涂足心，男左女右。

　　（走马疳蚀，透骨穿腮：生南星一个，当心剜空，入雄黄一块，面裹烧，候雄黄作汁，以盏子合定，出火毒，去面为末，入麝香少许，拂疮数日，甚效。（《经验方》）风虫牙痛：南星末塞孔，以霜梅 住，去涎。（《摘玄方》）喉风喉痹：天南星一个，剜心，入白僵蚕七枚，纸包煨熟，研末。姜汁调服一钱，甚者灌之痰瘤结核：南星膏：治人皮肌头面上生瘤及结核，大者如拳，小者如栗，或软或硬，不疼不痒，宜用此药，不可辄用针灸：生天南星大者一枚，研烂，滴好醋五七点。如无生者，以干者为末，醋调。先用针刺令气透，乃贴之。觉痒则频贴，取效。（严子礼《济生方》）身面疣子：醋调南星末涂之。（《简易方》）

　　草部第十七卷　草之六

　　由跋

　　（《别录》下品）【释名】【集解】恭曰：由跋是虎掌新根，大于半夏一二倍，四畔未有子牙，其宿根即虎掌也。

　　藏器曰：由跋生林下，苗高一、二尺，似 ，根如鸡卵。

　　保升曰：春抽一茎，茎端有八、九叶，根圆扁而肉白。

　　时珍曰：此即天南星之小者，其气未足，不堪服食，故医方罕用，惟重八、九钱至一两余者，气足乃佳。正如附子之侧子，不如附子之义也。

　　【正误】弘景曰：由跋本出始兴，今人亦种之。状如乌 而布地，花紫色，根似附子。

　　苦酒摩涂肿，亦效。

　　恭曰：陶氏所说，乃鸢尾根，即鸢头也。又言虎掌似半夏，是以鸢尾为由跋，以由跋为半夏，非惟不识半夏，亦不识鸢尾与由跋也。今南人犹以由跋为半夏。

　　时珍曰：陈延之《短剧方》，亦以东海鸢头为由跋，则其讹误久矣。

　　【气味】辛、苦，温，有毒。

　　【主治】毒肿结热（《别录》）。

　　草部第十七卷

　　草之六

　　（宋《开宝》）【释名】 头（《开宝》）、鬼芋（《图经》）、鬼头。

　　【集解】志曰： 头出吴、蜀。叶似由跋、半夏，根大如碗，生阴地，雨滴叶下生子。

　　又有斑杖，苗相似，至秋有花直出，生赤子，根如 头，毒猛不堪食。虎杖亦名斑杖，与此不同。

　　颂曰：江南吴中出白 ，亦曰鬼芋，生平泽极多。人采以为天南星，了不可辨，市中所收往往是此。但南星肌细腻，而 茎斑花紫，南星茎无斑，花黄，为异尔。

　　时珍曰： 出蜀中，施州亦有之，呼为鬼头，闽中人亦种之。宜树阴下掘坑积粪，春时生苗，至五月移之。长一、二尺，与南星苗相似，但多斑点，宿根亦自生苗。

　　其滴露之说，盖不然。经二年者，根大如碗及芋魁，其外理白，味亦麻人。秋后采根，须净擦，或捣成片段，以酽灰汁煮十余沸，以水淘洗，换水更煮五六遍，即成冻子，切片，以苦酒五味淹食，不以灰汁则不成也。切作细丝，沸汤苗似半夏，杨慎《丹铅录》言 酱即此者，皆误也。王祯《农书》云：救荒之法，山有粉葛、、橡栗之利，则此物亦有益于民者也。其斑杖，即天南星之类有斑者。

　　根

　　【气味】辛，寒，有毒。

　　李廷飞曰：性冷，甚不益人，冷气人少食之。生则戟人喉出血。

　　【主治】痈肿风毒，摩敷肿上。捣碎，以灰汁煮成饼，五味调食，主消渴【发明】机曰：按《三元延寿书》云：有人患瘵，百物不忌，见邻家修 ，求食之美，遂【附录】菩萨草（宋《图经》） 颂曰：生江浙州郡。凌冬不凋，秋冬有花直出，赤子如头。冬月采根用，味苦，无毒。主中诸毒食毒，酒研服之。又诸虫伤，捣汁饮，并敷之。

