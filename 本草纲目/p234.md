<!-- { "loadSidebar": true } -->
　　时珍曰：并以形命名。乌园当作乌鸢。

　　【集解】《别录》曰：鸢尾，生九嶷山谷。五月采。

　　弘景曰：方家言是射干苗，而主疗亦异，当别是一种。方用鸢头，当是其根，疗体相似，而本草不题。

　　恭曰：此草所在有之，人家亦种。叶似射干而阔短，不抽长茎，花紫碧色。根似高良姜，皮保升曰：此草叶名鸢尾，根名鸢头，亦谓之鸢根。叶似射干，布地生。黑根似高良姜而节大，数个相连。九月、十月采根，日干。

　　时珍曰：此即射干之苗，非别一种也。肥地者茎长根粗；瘠地者茎短根瘦。其花自有数色。诸家皆是强分。陈延之《短剧方》，言东海鸢头即由跋者，亦讹也。东海【气味】苦，平，有毒。恭曰：有小毒。

　　【主治】蛊毒邪气，鬼疰诸毒，破症瘕积聚大水，下三虫（《本经》）。杀鬼魅，疗头眩（《别录》）。

　　【附方】旧一，新一。

　　飞尸游蛊着喉中，气欲绝者：鸢尾根削去皮，纳喉中，摩病处，令血出为佳。（陈藏器《本草拾遗》）鬼魅邪气：四物鸢头散：东海鸢头、黄牙（即金牙）、莨菪子、防葵各一分，为末。酒服方寸《短剧方》）

　　草部第十七卷　草之六

　　玉簪

　　（《纲目》）【释名】白鹤仙。

　　时珍曰：并以花象命名。

　　【集解】时珍曰：玉簪处处人家栽为花草。二月生苗成丛，高尺许，柔茎如白菘。其叶大如掌，团而有尖，叶上纹如车前叶，青白色，颇娇莹。六、七月抽茎，茎上有细叶。中出花朵十数枚，长二、三寸，本小末大。未开时，正如白玉搔头簪形，又如羊肚蘑菇之状，开时微绽四出，中吐黄蕊，颇香，不结子。其根连生，如鬼臼、射干、生姜辈，有须毛。旧茎死则根有一臼，新根生则旧根腐。亦有紫花者，叶微狭。皆鬼臼、射干之属。

　　根

　　【气味】甘、辛，寒，有毒。

　　【主治】捣汁服，解一切毒，下骨哽，涂痈肿（时珍）。

　　【附方】新五。

　　乳痈初起：内消花（即玉簪花），取根擂酒服，以渣敷之。（《海上方》）妇人断产：白鹤仙根、白凤仙子各一钱半，紫葳二钱半，辰砂二钱，捣末，蜜和丸梧子大。产内三十日，以酒半盏服之。不可着牙齿，能损牙齿也。（《摘玄方》）解斑蝥毒：玉簪根擂水服之，即解。（赵真人《济急方》）下鱼骨哽：玉簪花根、山里红果根，同捣自然汁，以竹筒灌入咽中，其骨自下。不可着牙齿。（刮骨取牙：玉簪根（干者）一钱，白砒三分，白 七分，蓬砂二分，威灵仙三分，草乌头一分半，为末。以少许点疼处，即自落也。（余居士《选奇方》）

　　叶

　　【气味】同根。

　　【主治】蛇虺螫伤，捣汁和酒服，以渣敷之，中心留孔泄气（时珍）。

　　草部第十七卷　草之六

　　凤仙

　　（《纲目》）【释名】急性子（《救荒》）、旱珍珠（《纲目、夹竹桃（《救荒》）、海 （《音纳》）、时珍曰：其花头翅尾足，俱翘翘然如凤状，故以名之。女人采其花及叶包染指甲，其实状如小桃，老则迸裂，故有指甲、急性、小桃诸名。宋光宗李后讳凤，宫中呼为好女儿花。

　　张宛丘呼为菊婢。韦君呼为羽客。

　　【集解】时珍曰：凤仙人家多种之，极易生。二月下子，五月可再种。苗高二、三尺，茎有红、白二色，其大如指，中空而脆。叶长而尖，似桃柳叶而有锯齿。丫间开花，或黄或白，或红或紫，或碧或杂色，亦自变易，状如飞禽，自夏初至秋尽，开谢相续。结实累然，大如樱桃，其形微长，色如毛桃，生青熟黄，犯之即自裂，皮卷如拳，苞中有子似萝卜子而小，褐色。人采其肥茎 KT ，以充莴笋。嫩华酒，浸一宿，亦可食。但此草不生虫蠹，蜂蝶亦不近，恐亦不能无毒也。

　　子

　　【气味】微苦，温，有小毒。

　　【主治】产难，积块噎膈，下骨哽，透骨通窍（时珍）。

　　【发明】时珍曰：凤仙子其性急速，故能透骨软坚。庖人烹鱼肉硬者，投数粒即易软烂，是【附方】新五。

　　产难催生：凤仙子二钱，研末。水服，勿近牙。外以蓖麻子，随年数捣涂足心。（《集简方》）噎食不下：凤仙花子酒浸三宿，晒干为末，酒丸绿豆大。每服八粒，温酒下。不可多用，即急性子也。（《摘玄方》）咽中骨哽，欲死者：白凤仙子研水一大呷，以竹筒灌入咽，其物即软。不可近牙。或为末吹之。（《普济方》）牙齿欲取：金凤花子研末，入砒少许，点疼牙根，取之。（《摘玄方》）小儿痞积：急性子、水荭花子、大黄各一两，俱生研末。每味取五钱，外用皮硝一两拌匀。将白鹁鸽一个，或白鸭亦可，去毛屎，剖腹，勿犯水，以布拭净，将末装入内，用绵扎定，沙锅内入水三碗，重重纸封，以小火煮干，将鸽鸭翻调焙黄色，冷定。早辰食之，日西时疾软，三日大便下血，病去矣。忌冷物百日。（孙天仁《集效方》）

　　花

　　【气味】甘、滑，温，无毒。

　　【主治】蛇伤，擂酒服即解。又治腰胁引痛不可忍者，研饼晒干为末，空心每酒服三钱，活血消积（时珍）。

　　【附方】新一。

　　风湿卧床不起：用金凤花、柏子仁、朴硝、木瓜煎汤洗浴，每日二、三次。内服独活寄生汤。（吴 《扶寿精方》）

　　根、叶

　　【气味】苦、甘、辛，有小毒。

　　【主治】鸡鱼骨哽，误吞铜铁，杖扑肿痛，散血通经，软坚透骨（时珍）。

　　【附方】新三。

　　咽喉物哽：金凤花根嚼烂噙咽，骨自下，鸡骨尤效。即以温水漱口，免损齿也。亦治误吞铜铁。（危氏《得效方》）打杖肿痛：风仙花叶捣如泥，涂肿破处，干则又上，一夜血散，即愈。冬月收取干者研末，水和涂之。（叶廷器《通变要法》）马患诸病：白凤仙花连根叶熬膏。遇马有病，抹其眼四角上，即汗出而愈。（《卫生易简方》）

　　草部第十七卷　草之六

　　坐拿草

　　（宋《图经》）【集解】颂曰：生江西及滁州。六月开紫花结实。采其苗入药，甚易得。后因人用有效，今颇贵重。

　　时珍曰：按《一统志》云：出吉安永丰县。

　　【气味】辛，热，有毒。

　　【主治】风痹，壮筋骨，兼治打扑伤损（苏颂）。

　　【发明】颂曰：《神医普救方》：治风药中已有用者。

　　时珍曰：危氏《得效方》：麻药煮酒方中用之。《圣济录》：治膈上虚热，咽喉噎塞，小便赤涩，神困多睡，有坐拿丸。用坐拿草、大黄、赤芍药、木香、升麻、麦门冬、黄 、木通、酸枣仁、薏苡仁、枳壳等分，为末，蜜丸梧子大。每服二十丸，麦门冬汤下。

　　【附录】押不芦时珍曰：按周密《癸辛杂志》云：漠北回回地方有草名押不芦。土人以少许磨酒饮，即通身麻痹而死，加以刀斧亦不知。至三日，则以少药投之即活。

　　御药院中亦储之。贪官污吏罪甚者，则服百日丹，皆用此也。昔华陀能刳肠涤胃，岂不有此等药耶？

　　草部第十七卷　草之六

　　曼陀罗花

　　（《纲目》）【释名】风茄儿（《纲目》）、山茄子。

　　时珍曰：《法华经》言：佛说法时，天雨曼陀罗花。又道家北斗有陀罗星使者，手执此花。故后人因以名花。曼陀罗，梵言杂色也。茄乃因叶形尔。姚伯声《花品》呼为恶客。

　　【集解】时珍曰：曼陀罗生北土，人家亦栽之。春生夏长，独茎直上，高四五尺，生不旁引，绿茎碧叶，叶如茄叶。八月开白花，凡六瓣，状如牵牛花而大。

　　攒花中坼，骈叶外包，而朝开夜合。结实圆而有丁拐，中有小子。八月采花，九月采实。

　　花、子

　　【气味】辛，温，有毒。

　　【主治】诸风及寒湿香港脚，煎汤洗之。又主惊痫及脱肛，并入麻药【发明】时珍曰：相传此花笑采酿酒饮，令人笑；舞采酿酒饮，令人舞。予尝试之，饮须半酣，更令一人或笑或舞引之，乃验也。八月采此花，七月采火麻子花，阴干，等分为末。

　　热酒调服三钱，少顷昏昏如醉。割疮灸火，宜先服此，则不觉苦也。

　　【附方】新三。

　　面上生疮：曼陀罗花，晒干研末。少许贴之。（《卫生易简方》）小儿慢惊：曼陀罗花七朵（重一字），天麻二钱半，全蝎（炒）十枚，天南星（炮）、丹砂、乳香各二钱半，为末。

　　每服半钱，薄荷汤调下。（《御药院方》）大肠脱肛：曼陀罗子（连壳）一对，橡斗十六个，同锉，水煎三五沸，入朴硝少许，洗之。（《儒门事亲》）

　　草部第十七卷　草之六

　　羊踯躅

　　（《本经》下品）【释名】黄踯躅（《纲目》）、黄杜鹃（《蒙筌》）、羊不食草（《拾遗》）、闹羊花（《纲目》弘景曰：羊食其叶，踯躅而死，故名。闹当作恼。恼，乱也。

　　【集解】《别录》曰：羊踯躅生太行山川谷及淮南山。三月采花，阴干。

　　弘景曰：近道诸山皆有之。花、苗似鹿葱，不可近眼。

　　恭曰：花亦不似鹿葱，正似旋花色黄者也。

　　保升曰：小树高二尺，叶似桃叶，花黄似瓜花。三月、四月采花，日干。

　　颂曰：所在有之。春生苗似鹿葱，叶似红花，茎高三四尺。夏开花似凌霄花、山石榴辈，正黄色，羊食之则死。今岭南、蜀道山谷遍生，皆深红色如锦绣。然或云此种不入药。

　　时珍曰：韩保升所说似桃叶者最的。其花五出，蕊瓣皆黄，气味皆恶。苏颂所谓深红色者，即山石榴名红踯躅者，无毒，与此别类。张揖《广雅》谓踯躅一名决光者，误矣。决光，决明也。按唐《李绅文集》言：骆谷多山枇杷，毒能杀人，其花明艳，与杜鹃花相似，樵者识之。其说似羊踯躅，未知是否？要亦其类耳。

　　花

　　【气味】辛，温，有大毒。

　　权曰：恶诸石及面，不入汤使，伏丹砂、 砂、雌黄，畏栀子。

　　【主治】贼风在皮肤中淫淫痛，温疟恶毒诸痹（《本经》）。

　　【发明】颂曰：古之大方多用踯躅。如胡洽治时行赤散，及治五嗽四满丸之类，并治风诸酒方皆杂用之。又治百病风湿等，鲁王酒中亦用踯躅花。今医方捋脚汤中多用之。南方治蛊毒下血，有踯躅花散，云甚胜。

　　时珍曰：此物有大毒，曾有人以其根入酒饮，遂至于毙也。《和剂局方》治中风瘫痪伏虎丹中亦用之，不多服耳。

　　【附方】新四。

