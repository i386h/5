<!-- { "loadSidebar": true } -->
　　风痰注痛：踯躅花、天南星，并生时同捣作饼，甑上蒸四五遍，以稀葛囊盛之。临时取焙为末，蒸饼丸梧子大。每服三丸，温酒下。腰脚骨痛，空心服；手臂痛，食后服，大良。

　　（《续传信方》）痛风走注：黄踯躅根一把，糯米一盏，黑豆半盏，酒、水各一碗，徐徐服。大吐大泄，一服风湿痹痛，手足身体收摄不遂，肢节疼痛，言语蹇涩：踯躅花酒拌蒸一炊久，晒干为末。

　　每以牛乳一合，酒二合，调服五分。（《圣惠方》）风虫牙痛：踯躅一钱，草乌头二钱半，为末，化腊丸豆大。绵包一丸，咬之，追涎。（《海上仙方》）【附录】山踯躅时珍曰：处处山谷有之。高者四五尺，低者一、二尺。

　　春生苗叶，浅绿色。枝少而花繁，一枝数萼。二月始开花如羊踯躅，而蒂如石榴花，有红者、紫者、五出者、千叶者。小儿食其花，味酸无毒。一名红踯躅，一名山石榴，一名映山红，一名杜鹃花。其黄色者，即有毒羊踯躅也。

　　草部第十七卷　草之六

　　羊不吃草

　　（《拾遗》）藏器曰：生蜀川山谷，叶细长，在诸草中羊不吃者，是也。味苦、辛，温，无毒。主一切风血补益，攻诸病。煮之，亦浸酒服。

　　时珍曰：此草似羊踯躅而云无毒，盖别有此也。

　　草部第十七卷　草之六

　　芫花

　　（《本经》下品）【校正】自木部移入此。

　　【释名】杜芫（《别录》）、赤芫（《吴普》）、去水（《本经》）、毒鱼（《别录》）、头痛花（《纲时珍曰：芫或作 ，其义未详。去水言其功，毒鱼言其性，大戟言其似也。俗人因其气恶，呼为头痛花。《山海经》云：首山其草多芫，是也。

　　【集解】《别录》曰：芫花生淮源川谷。三月三日采花，阴干。

　　普曰：芫根生邯郸。二月生叶，青色，加浓则黑。华有紫、赤、白者。三月实落尽，叶乃生。三月采花，五月采叶，八月、九月采根，阴干。

　　保升曰：近道处处有之。苗高二、三尺，叶似白前及柳叶，根皮黄似桑根。正月、二月花发，紫碧色，叶未生时收采日干。叶生花落，即不堪用也。

　　颂曰：在处有之。宿根旧枝茎紫，长一二尺。根入土深三、五寸，白色，似榆根。春生苗叶，小而尖，似杨柳枝叶。二月开紫花，颇似紫荆而作穗，又似藤花而细。今绛州出者花黄，谓之黄芫花。

　　时珍曰：顾野王《玉篇》云： 木出豫章，煎汁藏果及卵不坏。洪迈《容斋随笔》云：今饶州处处有之。茎干不纯是木。小人争斗者，取叶 擦皮肤，辄作赤肿如被伤，以诬人。

　　至和盐擦卵，则又染其外若赭色也。

　　【修治】弘景曰：用当微熬。不可近眼。

　　时珍曰：芫花留数年陈久者良。用时以好醋煮十数沸，去醋，以水浸一宿，晒干用，则毒【气味】根同。辛，温，有小毒。《别录》曰：苦，微温。

　　普曰：神农、黄帝、雷公：苦，有毒；扁鹊、岐伯：苦；李当之：有大毒，多服令人泄。

　　之才曰：决明为之使。反甘草。

　　【主治】咳逆上气，喉鸣喘，咽肿短气，蛊毒鬼疟，疝瘕痈肿。杀虫鱼（《本经》）。消胸中痰水，喜唾，水肿，五水在五脏皮肤及腰痛，下寒毒肉毒。根：疗疥疮。可用毒鱼（《别录》）。治心腹胀满，去水气寒痰，涕唾如胶，通利血脉，治恶疮风痹湿，一切毒风，四肢挛急，不能行步（甄权）。疗咳嗽瘴疟（大明）。治水饮痰 ，胁下痛（时珍）。

　　【发明】时珍曰：张仲景治伤寒太阳证，表不解，心下有水气，干呕发热而咳，或喘或利者，小青龙汤主之。若表已解，有时头痛出汗、不恶寒，心下有水气，干呕，痛引两胁，或喘或咳者，十枣汤主之。盖小青龙治未发散表邪，使水气自毛窍而出，乃《内经》所谓开鬼门法也。十枣汤驱逐里邪，使水气自大小便而泄，乃《内经》所谓洁净府、去陈。夫饮有五，皆由内啜水浆，外受湿气，郁蓄而为留饮。流于肺则为支饮，令人喘咳寒热，吐沫背寒；流于胁吐，寒热眩晕；流于肠胃，则为痰饮，令人腹鸣吐水，胸胁支满，或作泄泻，忽肥忽瘦；流于经络，则为溢饮，令人沉重注痛，或作水气 肿。芫花、大戟、甘直达水饮窠囊隐僻之处。但可徐徐用之，取效甚捷。不可过剂，泄人真元也。陈言《三因方》，以十枣汤药为末，用枣肉和丸，以治水气喘急浮肿之证，盖善变通者也。

　　杨士瀛《直指方》云：破癖须用芫花，行水后便养胃可也。

　　好古曰：水者，肺、肾、脾三经所主，有五脏六腑十二经之部分。上而头，中而四肢，下而腰脚，外而皮毛，中而肌肉，内而筋骨。脉有尺寸之殊，浮沉之别。不可轻泻药。当知病在何经何脏，方可用之。若误投之，则害深矣。芫花与甘草相反，而胡洽居士方，治痰癖饮癖，以甘遂、大戟、芫花、大黄、甘草同用。盖欲其大吐以泄湿，因相反而相激也。

　　【正误】慎微曰：《三国志》云：魏初平中，有青牛先生，常服芫花，年百余岁，常如五、六十人。

　　时珍曰：芫花乃下品毒物，岂堪久服？此方外迂怪之言，不足信也。

　　【附方】旧五，新二十一。

　　卒得咳嗽：芫花一升。水三升，煮汁一升，以枣十四枚，煮汁干。日食五枚，必愈。（《肘后》）卒嗽有痰：芫花一两（炒）。水一升，煮四沸，去滓，白糖入半斤。每服枣许。勿食酸咸物。（张文仲《备急方》）喘嗽失音，暴伤寒冷，喘嗽失音：取芫花连根一虎口，切曝干。令病患以荐自裹。舂令灰飞扬，入其七孔中。当眼泪出，口鼻皆辣，待芫根尽乃止。病即愈。（《古今录验》）干呕胁痛，伤寒有时头痛，心下痞满，痛引两胁，干呕短气，汗出不恶寒者，表解里未和也，十枣汤主之：芫花（熬）、甘遂、大戟各等分，为散。以大枣十枚，水一升半，煮取八合，去滓纳药。强人服一钱，羸人半钱，平旦服之，当下利病除。如不除，明旦更服。（仲景《伤寒论》）水肿支饮，及 饮：用十枣汤加大黄、甘草，五物各一两，大枣十枚同煮，如法服。一方：加芒硝一两。（胡洽《百病方天行烦乱：凝雪汤：治天行毒病七八日，热积胸中，烦乱欲死。用芫花一斤。水三升，煮取一升半，渍故布薄胸上。不过再三薄，热则除。当温四肢，护厥逆也。（《千金方》）久疟结癖，在腹胁坚痛者：芫花（炒）二两，朱砂五钱，为末，蜜丸梧子大。每服十丸，枣汤下。（《直指》）水蛊胀满：芫花、枳壳等分，以醋煮芫花至烂，乃下枳壳煮烂，捣丸梧子大。每服三十丸，白汤下。（《普济方》）酒疸尿黄发黄，心懊痛，足胫满：芫花、椒目等分，烧末。水服半钱，日二服。（《肘后》）背腿间痛，一点痛，不可忍者：芫花根末，米醋调敷之。如不住，以帛束之。妇人产后有此，尤宜。（《袖珍》）诸般气痛：芫花（醋煮）半两，玄胡索（炒）一两半，为末。每服一钱。男子元脏痛，葱酒下。

　　疟疾，乌梅汤下。妇人血气痛，当归酒下。诸气痛，香附汤下；小肠气痛，茴香汤下。（《仁存》）鬼胎症瘕，经候不通：芫花根三两（锉）。炒黄为末。每服一钱，桃仁煎汤调下，当利恶物而催生去胎：芫花根剥皮，以绵裹，点麝香，套入阴穴三寸，即下。（《摄生妙用方》）产后恶物不下：芫花、当归等分，炒为末。调一钱服。（《保命集》）心痛有虫：芫花一两（醋炒），雄黄一钱，为末。每服一字，温醋汤下。（《乾坤生意》）牙痛难忍，诸药不效：芫花末擦之，令热痛定，以温水漱之。（《永类方》）白秃头疮：芫花末，猪脂和敷之。（《集效方》）痈肿初起：芫花末，和胶涂之。（《千金》）痈疖已溃：芫花根皮搓作捻，插入，则不生合，令脓易竭也。（《集简方》）痔疮乳核：芫根一握，洗净，入木臼捣烂，入少水绞汁，于石器中慢火煎成膏。将丝线于膏内度过，以线系痔，当微痛。候痔干落，以纸捻蘸膏纳窍内，去根，当永除根也。一方：只捣汁浸线一夜用。不得使水。（《经验》）瘰 初起气壮人：用芫根擂水一盏服，大吐利，即平。黄州陈大用所传。（《濒湖集简方》）便毒初起：芫根擂水服，以渣敷之，得下即消。黄州熊珍所传。（《濒湖集简方》）赘瘤焦法：甘草煎膏，笔妆瘤之四围，上三次。乃用芫花、大戟、甘遂等分，为末，醋调。别以笔妆其中，勿近甘草。次日缩小，又以甘草膏妆小晕三次如前，仍上此药，自然焦缩。（危氏《得效方》）利为度。（危氏《得效方》）。

　　草部第十七卷　草之六

　　荛花

　　（音饶。《本经》下品）【释名】时珍曰：荛者，饶也。其花繁饶也。

　　【集解】《别录》曰：荛花生咸阳川谷及河南中牟。六月采花，阴干。

　　弘景曰：中牟者，时从河上来，形似芫花而极细，白色。

　　恭曰：苗似胡荽，茎无刺。花细，黄色，四月、五月收，与芫花全不相似也。

　　保升曰：所在有之，以雍州者为好。生冈原上，苗高二尺许。

　　宗 曰：今京洛间甚多。

　　时珍曰：按苏颂《图经》言：绛州所出芫花黄色，谓之黄芫花。其图小株，花成簇生，恐即此荛花也。生时色黄，干则如白，故陶氏言细白也。或言无荛花，以桃花代之，取其利耳。

　　【气味】苦，寒，有毒。《别录》》曰：辛，微寒，有毒。

　　【主治】伤寒温疟，下十二水，破积聚大坚症瘕，荡涤肠胃中留癖，饮食、寒热邪气，利水道（《本经》）。疗痰饮咳嗽（《别录》）。治咳逆上气，喉中肿满，疰气蛊毒， 癖气块（【发明】宗 曰：张仲景《伤寒论》以荛花治利者，取其行水也。水去则利止，其意如此。今用之当斟酌，不可过使与不及也。须有是证乃用之。

　　好古曰：仲景小青龙汤云：若微利，去麻黄，加荛花如鸡子大，熬令赤色。用之盖利水也。

　　时珍曰：荛花，盖亦芫花之类，气味主治大略相近。

　　草部第十七卷　草之六

　　醉鱼草

　　（《纲目》）【释名】闹鱼花（《纲目》）、鱼尾草（《纲目【集解】时珍曰：醉鱼草南方处处有之。多在堑岸边，作小株生，高者三、四尺。根状如八月开花成穗，红紫色，俨如芫花一样。结细子。渔人采花及叶以毒鱼，尽圉圉而死，呼为醉鱼儿草。池沼边不可种之。此花色状、气味并如芫花，毒鱼亦同。但花开不同时为异尔。按《中山经》云：熊耳山有草焉，其状如苏而赤华，名曰葶苎，可以毒鱼。其此草之类欤？

　　花、叶

　　【气味】辛、苦，温，有小毒。

