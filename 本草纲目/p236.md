<!-- { "loadSidebar": true } -->
　　【主治】痰饮成 ，遇寒便发，取花研末，和米粉作果，炙熟食之，即效。又治误食石斑鱼子中毒，吐不止，及诸鱼骨鲠者，捣汁，和冷水少许咽之，吐即止，骨即化也。久疟成癖者，以花填鲫鱼腹中，湿纸裹煨熟，空心食之，仍以花和海粉捣贴，便消（时珍）。

　　草部第十七卷　草之六

　　莽草

　　（《本经》下品）【校正】自木部移入此。

　　【释名】 草（音罔）、芒草（《山海经》）、鼠莽。

　　弘景曰：莽本作 字，俗讹呼尔。

　　时珍曰：此物有毒，食之令人迷罔，故名。山人以毒鼠，谓之鼠莽。

　　【正误】《别录》曰：一名 ，一名春草。

　　禹锡曰：按《尔雅》云： ，春草。孙炎注云：药草也，俗呼为 草。郭璞注云：一名芒草。所见异也。

　　时珍曰： ，音尾，白薇也。薇、 字音相近尔。《别录》白薇下云：一名春草，而此又以为 草，盖因【集解】《别录》曰：莽草生上谷山谷及冤句。五月采叶，阴干。

　　弘景曰：今东间处处皆有，叶青辛烈者良。人用捣以和陈粟米粉，纳水中，鱼吞即死浮出，人取食之无妨。

　　颂曰：今南中州郡及蜀川皆有之。木若石南而叶稀，无花实。五月、七月采叶，阴干。

　　一说：藤生，绕木石间。既谓之草，乃蔓生者是也。

　　宗 曰：莽草诸家皆谓之草，而本草居木部。今世所用，皆木叶如石南叶，枝梗干则皱，揉之其臭如椒。

　　曰：凡用叶，勿用尖及挛生者。

　　时珍曰：《范子计然》云：莽草出三辅，青色者善。

　　叶

　　【修治】 曰：凡使，取叶细锉，以生甘草、水蓼二味同盛入生稀绢袋中，甑中蒸一日，去二件，晒干用。

　　【气味】辛，温，有毒。普曰：神农：辛；雷公、桐君：苦，有毒。

　　时珍曰：莽草制雌黄、雄黄而有毒，误食害人。惟紫河车磨水服，及黑豆煮汁服，可解。豆汁浇其根即烂，性相制也。

　　【主治】风头痈肿，乳痈疝瘕，除结气疥瘙。杀虫鱼（《本经》）。

　　疗喉痹不通，乳难。头风痒，可用沐，勿令入眼（《别录》）。治风疽，疝气肿坠凝血，治瘰 ，除湿风，不入汤服。主头疮白秃杀虫。与白蔹、赤小豆为末，鸡子白调如糊， 毒肿，干更易上（甄权）。治皮肤麻痹，煎浓汤淋。风虫牙痛（大明）。

　　【发明】颂曰：古方治风毒痹厥诸酒，皆用 草。今医家取叶煎汤，热含少顷吐之，治牙齿风虫及喉痹甚效。

　　宗 曰：浓煎汤，淋渫皮肤麻痹。《周礼》翦氏掌除蠹物，以莽草熏之则死。

　　时珍曰：古方治小儿伤寒，有莽草汤。又《琐碎录》云：思村王氏之子，生七日而两肾缩入。二医云：此受寒气而然也。以硫黄、茱萸、大蒜研涂其腹，以 草、蛇床子烧烟，熏其下部而愈也。

　　【附方】旧四，新十。

　　贼风肿痹，风入五藏恍惚，宜莽草膏主之：莽草一斤，乌头、附子、踯躅各二两，切，以水和醋一升，渍一宿。猪脂一斤，煎三上三下，绞去滓。向火，以手摩病上三百度，应手即瘥。

　　若耳鼻疾，可以绵裹塞之。疥癣杂疮，并宜摩之。（《肘后》）小儿风痫，掣 戴眼，极者日数十发，又治大人贼风：莽草、雷丸各一鸡子黄大，化猪脂一斤，煎七沸，去滓，摩痛处，勿近目及阴，日凡三、四次。（《外台秘要》）头风久痛：莽草煎汤沐之，勿令入目。（《圣惠方》）风虫牙痛：《肘后方》：用莽草煎汤，热漱冷吐。一加山椒师方》）；一加芫花； 一加川椒、细辛各等分。煎汤热漱冷吐。《圣惠》：用莽草半两，皂角三挺（去皮子），汉椒七粒。为末，枣肉丸芥子大。每以一丸塞孔中，吐涎取效。

　　瘰 结核： 草一两为末鸡子白调涂帛上，贴之，日二易，取效止。（《圣惠方》）痈疮未溃：方同上，得痛为良。（《肘后方》）乳肿不消：莽草、小豆等分。为末。苦酒和，敷之。（《卫生易简》）狗咬昏闷：浸椒水，调莽草末敷之。（《便民图纂》）

　　草部第十七卷　草之六

　　茵芋

　　（《本经》下品）【释名】莞草（《别录》）、卑共（《别录》）。

　　时珍曰：茵芋本作因预，未详其义。莞草与莆莞名同。

　　【集解】《别录》曰：茵芋生太山川谷。三月三日采叶，阴干。

　　弘景曰：好者出彭城，今近道亦有。茎叶状似莽草而细软，连细茎采之。方用甚稀，惟合疗风酒。

　　大明曰：出自海盐。形似石南，树生，叶浓，五、六、七月采。

　　颂曰：今雍州、绛州、华州、杭州亦有之。春生苗，高三、四尺，茎赤。叶似石榴而短浓，又似石南叶。四月开细白花，五月结实。三月、四月、七月采茎叶，日干。

　　茎、叶

　　【气味】苦，温，有毒。《别录》曰：微温，有毒。

　　权曰：苦、辛，有小毒。

　　【主治】五脏邪气，心腹寒热，羸瘦，如疟状，发作有时，诸关节风湿痹痛（《本经》）。

　　疗久风湿，走四肢，脚弱（《别录》）。

　　治男子女人软脚毒风，拘急挛痛（甄权）。一切冷风，筋骨怯弱羸颤。入药炙用【发明】时珍曰：《千金》、《外台》诸古方，治风痫有茵芋丸；治风痹有茵芋酒；治妇人产后中风有茵芋膏，风湿诸方多用之。茵芋、石南、莽草皆古人治风妙品，而近世罕知，亦医家疏缺也。

　　【附方】旧一，新二。

　　茵芋酒，治贼风，手足枯痹拘挛：用茵芋、附子、天雄、乌头、秦艽、女萎、防风、防己、石南叶、踯躅花、细辛、桂心各一两，十二味切，以绢袋盛，清酒一斗渍之。冬七、夏三、春秋五日，药成。每服一合，日二服，以微痹为度。（方出胡洽居士《百病方》、《图经本草》）茵芋丸，治风气积滞成香港脚，发则痛者：茵芋叶、炒薏苡仁各半两，郁李仁一两，牵牛子三两，朱砂末半两，上为末，炼蜜丸如梧子大。每服二十丸，五更，姜枣汤下，取利。

　　未利再服，取快。（《本事方》）产后中风：茵芋五两，木防己半斤，苦酒九升，渍一宿。猪脂四斤，煎三上三下，膏成。

　　炙手热摩千遍。（《千金方》）

　　草部第十七卷　草之六

　　石龙芮

　　（《本经》中品）【校正】并入菜部水堇。

　　【释名】地椹（《本经》）、天豆（《别录》）、石能（《别录》）、鲁果能（《本经》）、水堇（《吴普》。音谨，又音芹）、苦堇（《尔雅》）、堇葵（郭璞）、胡椒菜录》）。

　　弘景曰：生于石上，其叶芮芮短小，故名。

　　恭曰：实如桑椹，故名地椹。

　　禹锡曰：《尔雅》云：啮，苦堇也。郭璞云：即堇葵也。本草言味甘，而此云苦者，古人语倒，犹甘草谓之大苦也。

　　时珍曰：芮芮，细貌。其椹之子细芮，故名。地椹以下，皆子名也。水堇以下，皆苗名也。苗作蔬食，味辛而滑，故有椒、葵之名。《唐本草》菜部堇系重出，今依《吴普本草》合并为一。

　　【集解】《别录》曰：石龙芮，生太山川泽石边。五月五日采子，二月、八月采皮，阴干。

　　弘景曰：今出近道。子形粗，似蛇床子而扁，非真好者，人言是蓄菜子也。东山石上所生者，其叶芮芮短小，其子状如葶苈，黄色而味小辛，此乃是真也。

　　恭曰：今用者，俗名水堇。苗似附子，实如桑椹，生下湿地，五月熟，叶、子皆味辛。山南者粒大如葵堇菜野生藏器曰：《尔雅》云：芨，堇草。注云：乌头苗也。苏恭注天雄亦云：石龙芮叶似堇草，故名水堇。据此，则堇草是乌头苗，水堇定是石龙芮，更非别颂曰：今惟出兖州。一丛数茎，茎青紫色，每茎三叶，其叶短小多刻缺，子如葶苈而色黄。苏恭所说乃水堇，非石龙芮也。兖州所生者，正与《本经》及陶氏说宗 曰：石龙芮有两种：水中生者叶光而末圆，陆地生者叶毛而末锐。入药须水生者。

　　陆生者，又谓之天灸，而补阴不足，茎冷失精。

　　时珍曰：苏恭言水堇即石龙芮，苏颂非之，非矣。

　　按：魏《吴普本草》石龙芮一名水堇，其说甚明。《唐本草》菜部所出水堇，言其苗也。

　　《本经》石龙芮，言其子也。寇宗 所言陆生者，乃是毛堇，有大毒，不可食。水堇，即俗称胡椒菜者，处一枝三叶。叶青而光滑，有三尖，多细缺。江淮人三、四月采苗，瀹过，晒蒸黑色为蔬。四、五月开细黄花，结小实，大如豆，状如初生桑椹，青绿色。搓散则子甚细，如葶苈子，即石龙芮也。宜半老时采之。《范子计然》云：石龙芮出三辅，色黄者善。

　　子

　　（根皮同）【气味】苦，平，无毒。普曰：神农：苦，平；岐伯：酸；扁鹊：大寒；雷公：咸，无毒。

　　之才曰：大戟为之使，畏吴茱萸、蛇蜕皮。

　　【主治】风寒湿痹，心腹邪气，利关节，止烦满。久服轻身明目不老（《本经》）。平肾胃气，补阴气不足，失精茎冷。令人皮肤光泽有子（《别录》）。逐诸风，除心热躁（大明）。

　　【发明】时珍曰：石龙芮，乃平补之药，古方多用之。其功与枸杞、复盆子相埒，而世人不知用，何哉？

　　水堇

　　【气味】甘，寒，无毒。时珍曰：微辛、苦、涩。

　　【主治】捣汁，洗马毒疮，并服之。又涂蛇蝎毒及痈肿（《唐本》）。

　　久食除心下烦热。主寒热鼠 ，瘰 生疮，结核聚气，下瘀血，止霍乱。又生捣汁半升服，【发明】诜曰：堇叶止霍乱，与香 同功。香 即香薷也。

　　【附方】旧二，新一。

　　结核气：堇菜日干为末，油煎成膏。摩之，日三、五度，便瘥。（孟诜《食疗》）蛇咬伤疮：生堇杵汁涂之。（《万毕术》）血疝初起：胡椒菜叶， ，按揉之。（《集简方》）

　　草部第十七卷　草之六

　　毛茛

　　（音艮，《拾遗》）【校正】并入毛建草。

　　【释名】毛建草（《拾遗》）、水茛自灸（《纲目》）、猴蒜。

　　时珍曰：茛，乃草乌头之苗，此草形状及毒皆似之，故名。《肘后方》谓之水茛。

　　又名毛建，亦茛字音讹也。俗名毛堇，似水堇而有毛也。山人截疟，采叶 贴寸口，一夜作泡如火燎，故呼为天灸、自灸。

