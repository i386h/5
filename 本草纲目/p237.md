<!-- { "loadSidebar": true } -->
　　【集解】藏器曰：陶注钩吻云：或者毛茛。苏恭云：毛茛，是有毛石龙芮也。有毒，与钩吻无干。葛洪《百一方》云：菜中有水茛，叶圆而光，生水旁，有毒，蟹多食之。人误食之，狂乱如中风状，或吐血，以甘草汁解之。又曰：毛建草，生江东地，田野泽畔。叶如芥而大，上有毛。花黄色。子如蒺藜。

　　时珍曰：毛建、毛茛即今毛堇也，下湿处即多。春生苗，高者尺余，一枝三叶，叶有三尖及细缺。与石龙芮茎叶一样，但有细毛为别。四、五月开小黄花，五出，甚光艳。结实状如欲绽青桑椹，如有尖峭，与石龙芮子不同。人以为鹅不食草者，大误也。方士取汁煮砂伏硫。沈存中《笔谈》所谓石龙芮有两种：水生者叶光而末圆；陆生者叶毛而末锐。此即叶毛者，宜辨之。

　　叶及子

　　【气味】辛，温，有毒。

　　【主治】恶疮痈肿，疼痛未溃，捣叶敷之，不得入疮令肉烂。又患疟人，以一握微碎，缚于臂上，男左女右，勿令近肉，即便成疮。和姜捣涂腹，破冷气（藏器）。

　　【附录】海姜、阴命藏器曰：陶注钩吻云：海姜生海中，赤色，状如石龙芮，有大毒。又曰：阴命生海中，赤色，着木悬其子，有大毒。今无的识者。

　　草部第十七卷　草之六

　　牛扁

　　（《本经》下品）【释名】扁特（《唐本》）、扁毒（《唐本》）【集解】《别录》曰：牛扁生桂阳川谷。

　　弘景曰：今人不复识此。

　　恭曰：此药似堇草、石龙芮辈，根如秦艽而细，生平泽下湿地。田野人名为牛扁，疗牛虱甚效。太常名扁特，或名扁毒。

　　保升曰：今出宁州。叶似石龙芮、附子等。二月、八月采根，日干。

　　颂曰：今潞州一种名便特。六月有花，八月结实。采其根苗，捣末油调，杀虮虱。主疗大都相似，疑即扁特也，但声近而字讹耳。

　　【气味】苦，微寒，无毒。

　　【主治】身皮疮热气，可作浴汤。杀牛虱小虫，又疗牛病（《本经》）。

　　【附录】虱建草（《拾遗》）藏器曰：苦，无毒。主虮虱， 汁沐头，虱尽死。人有误吞虱成病者，捣汁服一小合。亦主诸虫疮。生山足湿地。发叶似山丹，微赤，高一、二尺。又有水竹叶，生水中。叶如竹叶而短小，可生食，亦去虮虱。

　　草部第十七卷　草之六

　　麻

　　（ ，音寻。宋《图经》）【释名】毛KT 。

　　时珍曰： 字，本作KT 。杜子美有除KT 草诗，是也。

　　【集解】颂曰： 麻生江宁府山野中。

　　时珍曰：川黔诸处甚多。其茎有刺，高二、三尺。叶似花桑，或青或紫。背紫者入药。

　　上有毛芒可畏，触人如蜂虿螫 ，以人溺濯之即解。有花无实，冒冬不凋。 投水中，能毒鱼。

　　【气味】辛、苦，寒，有大毒。吐利人不止。

　　【主治】蛇毒，捣涂之（苏颂）。风疹初起，以此点之，一夜皆失（时珍）。

　　草部第十七卷　草之六

　　格注草

　　（《唐本草》）【集解】恭曰：出齐鲁山泽间。叶似蕨。根紫色，若紫草根，一株有二寸许。二月、八月采根，五月、六月采苗，日干用。

　　【气味】辛、苦，温，有大毒。

　　【主治】蛊疰诸毒疼痛等（《唐本》）。

　　草部第十七卷　草之六

　　海芋

　　（《纲目》）【释名】观音莲（《纲目》）、羞天草（《玉册》）、天荷（《纲目》）、隔河仙（见下）。

　　【集解】时珍曰：海芋生蜀中，今亦处处有之。春生苗，高四、五大叶如芋叶而有干。夏秋间，抽茎开花，如一瓣莲花，碧色。花中有蕊，长作穗，如观音像在圆光之状，故俗呼为观音莲。方士号为隔河仙，云可变金。其根似芋魁，大者如升碗，长六、七寸，盖野芋之类也。《庚辛玉册》云：羞天草，阴草也。生江广深谷涧边。其叶极大，可以御雨，叶背紫色。花如莲花。根叶皆有大毒，可 粉霜、朱砂。小者名野芋。宋祁《海芋赞》云：木干芋叶，拥肿盘戾。《农经》弗载，可以治疠。

　　【气味】辛，有大毒。

　　【主治】疟瘴毒肿风癞。伏 砂（时珍）。

　　【附录】透山根时珍曰：按《 嵝神书》云：透山根，生蜀中山谷。草类蘼芜，可以点铁成金。昔有人采药，误斫此草，刀忽黄软成金也。又《庚辛玉册》云：透山根出武都。取汁点铁，立成黄金。有大毒，人误食之，化为紫水。又有金英草，亦生蜀中。状如马齿苋而色红，模铁成金。亦有大毒，入口杀人，须臾为紫水也。又何远《春渚纪闻》云：刘均父吏部罢官归成都。

　　有水银一箧，过峡箧漏，急取中割马草归，镰皆成金。以草燃釜，亦成黄金。又临安僧法坚言：有客过于潜山中，见一蛇腹胀，啮一草以腹磨之而消。念此草必能消胀，取置箧中。夜宿旅馆，闻邻房有人病腹胀呻吟，以釜煎药一杯与服。顷之不复闻声，念已安矣。至旦视之，其人血肉俱化为水，独骸骨在床尔。视其釜，则通体成金矣。观何氏所载，即是透山根及金英草之类。如此毒草，不可不知，故备载之耳。

　　草部第十七卷　草之六

　　钩吻

　　（《本经》下品）【释名】野葛（《本经》）、毒根（《吴普》）、胡蔓草（《图经》）、断肠草（《纲目》）、黄藤（《弘景曰：言其入口则钩人喉吻也。或言：吻当作挽字，牵挽人肠而绝之也。

　　时珍曰：此草虽名野葛，非葛根之野者也。或作冶葛。王充《论衡》云：冶，地名也，在东南。其说甚通。广人谓之胡蔓草，亦曰断肠草。入人畜腹内，即粘肠上，半日则黑烂，又名烂肠草。滇人谓之火把花，因其花红而性热如火也。岳州谓之黄藤。

　　【集解】《别录》曰：钩吻生敷高山谷及会稽东野。折之青烟出者，名固活。二月、八月采。

　　普曰：秦钩吻一名除辛，生南越山及寒石山，或益州。叶如葛，赤茎大如箭而方，根黄色，正月采之。

　　恭曰：野葛，生桂州以南，村墟闾巷间皆有。彼人通名钩吻，亦谓苗为钩吻，根名野葛。

　　蔓生。其叶如柿。其根新采者，皮白骨黄。宿根似地骨，嫩根如汉防己，皮节断者良。正与白花藤相类。不深别者，颇亦惑之。新者折之无尘气。经年以后则有尘起，从骨之细孔中出。

　　今折枸杞根亦然。《本草》言折之青烟起者名固活为良，亦不达之言也。人误食其叶者致死，而羊食其苗大肥，物有相伏如此。《博物志》云：钩吻蔓生，叶似凫葵，是也。

　　时珍曰：嵇含《南方草木状》云：野葛蔓生，叶如罗勒，光而浓，一名胡蔓草。人以杂生蔬中毒人，半日辄死。段成式《酉阳杂俎》云：胡蔓草生邕州、容州之间。丛生。花扁如栀子而稍大，不成朵，色黄白。其叶稍黑。又按《岭南卫生方》云：胡蔓草叶如茶，其花黄而小。一叶入口，百窍溃血，人无复生也。时珍又访之南人云：钩吻即胡蔓草，今人谓之断肠草是也。蔓生，叶圆而光。春夏嫩苗毒甚，秋冬枯老稍缓。五、六月开花似榉柳花，数十朵作穗。生岭南者花黄；生滇南者花红，呼为火把花。此数说皆与吴普、苏恭说相合。陶弘景等别生分辨，并正于下。

　　【正误】弘景曰：《五符经》亦言钩吻是野葛。核事而言，似是两物。野葛是根，状如牡丹，所生处亦有毒，飞鸟不得集，今人用合膏服之无嫌。钩吻别是一物，叶似黄精而茎紫，当心抽花，黄色，初生极类黄精，故人采多惑之，遂致死生之反。或云钩吻是毛茛，参错不同，未详云何？曰：凡使黄精勿用钩吻，真似黄精，只是叶有毛钩子二个。黄精，叶似竹叶。又曰：凡使钩吻，勿用地精，茎苗相同。钩吻治人身上恶毒疮，其地精杀人也。

　　恭曰：钩吻蔓生，叶如柿。陶言飞鸟不集者，妄也。黄精直生，叶似柳及龙胆草，殊非比类。毛茛，乃有毛石龙芮，与钩吻何干？颂曰：江南人说黄精茎苗稍类钩吻。但钩吻叶头极尖而根细，与苏恭所说不同，恐南北之产异也。

　　禹锡曰：陶说钩吻似黄精者，当是。苏说似柿叶者，别是一物也。又言苗名钩吻，根名野葛者，亦非通论。

　　时珍曰：《神农本草》钩吻，一名野葛，一句已明。《草木状》又名胡蔓草，显是藤生。

　　吴普、苏恭所说说。诸家遂无定见，不辨其蔓生、小草，相去远也。然陶、雷所说亦是一种有毒小草，但不得指为钩吻尔。昔天姥对黄帝言：黄精益寿，钩吻杀人。乃是以二草善恶匹配而言。陶氏不审，疑是相似，遂有此说也。余见黄精下。

　　【气味】辛，温，大有毒。普曰：神农：辛；雷公：有毒杀人。

　　时珍曰：其性大热。本草毒药止云有大毒，此独变文曰大有毒，可见其毒之异常也。之才曰：半夏为之使，恶黄芩。

　　【主治】金疮乳 ，中恶风，咳逆上气，水肿，杀鬼疰蛊毒（《本经》）。

　　膝痹痛，四肢拘挛，恶疮疥虫，杀鸟兽。捣汁入膏中，不声音变（保升）。

　　【发明】藏器曰：钩吻食叶，饮冷水即死，冷水发其毒也。彼土毒死人悬尸树上，汁滴地上生菌子，收之名菌药，烈于野葛也。蕹菜捣汁，解野葛毒。取汁先食蕹菜，后食野葛，二物相伏，自然无苦。魏武帝啖野葛至尺，先食时珍曰：按李石《续博物志》云：胡蔓草出二广。广人负债急，每食此草而死，以诬人。以急水吞即死急，慢水吞死稍缓。或取毒蛇杀之，覆以此草，浇水生菌，为毒药害人。葛洪《肘后方》云：凡中野葛毒口不可开者。取大竹筒洞节，以头拄其两胁及脐中。灌冷水入筒中，数易水。须臾口开，乃可下药解之。惟多饮甘草汁、人屎汁；白鸭或白鹅断头沥血，入口中；或羊血灌之。《岭南卫生方》云：即时取鸡卵抱未成雏者，研烂和麻油灌之。吐出毒物乃生，稍迟即死也。

　　草部第十八卷

　　草之七

　　蔓草类七十三种，附一十九种

　　草部第十八卷　草之七

　　菟丝子

　　（《本经》上品）【释名】菟缕（《别录》）、菟累（《别录》）、菟芦（《本经》）、菟丘（《广雅》）、赤网（《别录》）、玉女（《尔雅》）、唐蒙（《尔雅》）、火焰草（《纲目》）、野狐丝（《纲目》）、金禹锡曰：按《吕氏春秋》云：或谓菟丝无根也。其根不属地，茯苓是也。《抱朴子》云：菟丝之草，下有伏菟之根。无此菟，则丝不得生于上，然实不属也。伏菟抽则菟丝死。又云：菟丝初生之根，其形似兔。掘取割其血以和丹服，立能变化。则菟丝之名因此也。

　　弘景曰：旧言下有茯苓，上有菟丝，不必尔也。

