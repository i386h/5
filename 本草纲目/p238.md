<!-- { "loadSidebar": true } -->
　　颂曰：《抱朴》所说今未见，岂别一类乎？孙炎释《尔雅》云：唐也，蒙也，女萝也，菟丝也，一物四名，而本草唐蒙为一名。《诗》云：茑与女萝。毛苌云：女萝，菟丝也。而本草菟丝无女萝之名，惟松萝一名女萝。岂二物皆是寄生同名，而本草脱漏乎？震亨曰：菟丝未尝与茯苓共类，女萝附松而生，不相关涉，皆承讹而言也。

　　时珍曰：《毛诗》注女萝即菟丝。《吴普本草》菟丝一名松萝。陆佃言：在木为女萝，在草为菟丝，二物殊别，皆由《尔雅》释《诗》误以为一物故也。张揖《广雅》云：菟丘，菟丝也。女萝，松萝也。陆玑《诗疏》言：菟丝蔓草上，黄赤如金；松萝蔓松上，生枝正青，无杂蔓者，皆得之。详见木部松萝下。又菟丝茯苓说，见茯苓下。

　　【集解】《别录》曰：菟丝子生朝鲜川泽田野，蔓延草木之上。九月采实，曝干。色黄而细者为赤网，色浅而大者为菟累。功用并同。

　　弘景曰：田野墟落中甚多，皆浮生蓝、 、麻、蒿上。其实，仙经俗方并以为补药，须酒浸一宿用，宜丸不宜煮。

　　大明曰：苗茎似黄丝，无根株，多附田中，草被缠死，或生一丛如席阔。开花结子不分明，子如碎黍米粒，八月、九月以前采之。

　　颂曰：今近道亦有之，以冤句者为胜。夏生苗，初如细丝，遍地不能自起。得他草梗则缠绕而生，其根渐绝于地而寄空中。或云无根，假气而生，信然。

　　时珍曰：按：宁献王《庚辛玉册》云：火焰草即菟丝子，阳草也，多生荒园古道。其子入地，初生有根，及长延草物，其根自断。无叶有花，白色微红，香亦袭人。结实如秕豆而细，色黄，生于梗上尤佳，惟怀孟林中多有之，入药更良。

　　子

　　【修治】 曰：凡使，勿用天碧草子，真相似，只是味酸涩并粘也。菟丝采得，去壳了，用苦酒浸二日。漉出，以黄精自然汁相对，浸一宿。至明，用微火煎至干。入臼中，烧热铁杵，一去三千余杵，成粉用之。

　　时珍曰：凡用，以温水淘去沙泥，酒浸一宿，曝干捣之。不尽者，再浸曝捣，须臾悉细。

　　又法：酒浸四五日，蒸曝四、五次，即刻成粉，且省力也。

　　【气味】辛、甘，平，无毒。

　　之才曰：得酒良。薯蓣、松脂为之使。恶 菌。

　　【主治】续绝伤，补不足，益气力，肥健人（《本经》）。养肌强阴，坚筋骨，主茎中寒，精自出，溺有余沥，口苦燥渴，寒血为积。久服明目轻身延年精益髓，去腰疼膝冷，消渴热中。久服去面 ，悦颜色（甄权）。补五劳七伤，治鬼交泄精，尿血，润心肺（大明）。补肝脏风虚（好古）。

　　【发明】 曰：菟丝子禀中和凝正阳气，一茎从树感枝而成，从中春上阳结实，故偏补人卫气，助人筋脉。

　　颂曰：《抱朴子》仙方单服法：取实一斗，酒一斗浸，曝干再浸又曝，令酒尽乃止，捣筛。每酒服二钱，日二服。此药治腰膝去风，兼能明目。久服令人光泽，老变为少。十日外，饮啖如汤沃雪也。

　　【附方】旧六，新七。

　　消渴不止：菟丝子煎汁，任意饮之，以止为度。（《事林广记》）阳气虚损：《简便方》：用菟丝子、熟地黄等分，为末，酒糊丸梧子大。每服五十丸。气虚，人参汤下；气逆沉香汤下。《经验后方》：用菟丝子二两（酒浸十日，水淘）、杜仲（焙研蜜炙）一两。以薯蓣末酒煮糊丸梧子大。每空心酒下五十丸。

　　白浊遗精：茯菟丸：治思虑太过，心肾虚损，真阳不固，渐有遗沥，小便白浊，梦寐频泄：菟丝子五两，白茯苓三两，石莲肉二两，为末，酒糊丸梧子大。每服三五十丸，空心盐汤下。（《和剂局方》）小便淋沥：菟丝子，煮汁饮。（《范汪方》）小便赤浊，心肾不足，精少血燥，口干烦热，头晕怔仲：菟丝子、麦门冬等分，为末，蜜丸梧子大。盐汤每下七十丸。

　　腰膝疼痛，或顽麻无力：菟丝子（洗）一两，牛膝一两，同入银器内，酒浸过一寸，五日，曝干为末，将原酒煮糊丸梧子大。每空心酒服三、二十丸。

　　（《经验后方》）肝伤目暗：菟丝子三两。酒浸三日，曝干为末，鸡子白和丸梧子大。空心温酒下二十丸。（《圣惠方》）身面卒肿洪大：用菟丝子一升。酒五升，渍二、三宿。每饮一升，日三服。不消再造。（《肘后方》）妇人横生：菟丝子末，酒服二钱。一加车前子等分。（《圣惠方》）眉炼癣疮：菟丝子炒研，油调敷之。（《山居四要》）谷道赤痛：菟丝子熬黄黑，为末，鸡子白和涂之。（《肘后方》）痔如虫咬：方同上。

　　苗

　　【气味】甘，平，无毒。

　　【主治】研汁涂面，去面 （《本经》）。 碎煎汤，浴小儿，【附方】旧二，新一。

　　小儿头疮：菟丝苗，煮汤频洗之。（《子母秘录》）目中赤痛：野狐浆草，捣汁点之。（《圣惠方》）【附录】难火兰（《拾遗》）藏器曰：味酸，温，无毒。主冷气风痹，开胃下食，去腹胀。久服明目。生巴西胡国。

　　状似菟丝子而微长。

　　草部第十八卷　草之七

　　五味子

　　（《本经》上品）【释名】 （《尔雅》，音恭曰：五味，皮、肉甘、酸，核中辛、苦，都有咸味，此则五味具也。《本经》但云味酸，当以木为五行之先也。

　　【集解】《别录》曰：五味子，生齐山山谷及代郡。八月采实，阴干弘景曰：今第一出高丽，多肉而酸甜；次出青州、冀州，味过酸，其核并似猪肾。又有建平者，少肉，核形不相似，味苦，亦良。此药多膏润，烈日曝之，乃可捣筛。

　　恭曰：蔓生木上。其叶似杏而大。子作房如落葵，大如 子。出蒲州及蓝田山中，今河中府岁贡之。

　　保升曰：蔓生。茎赤色，花黄、白，子生青熟紫，亦具五色。味甘者佳。

　　颂曰：今河东、陕西州郡尤多，杭越间亦有之。春初生苗，引赤蔓于高木，其长六、七尺。叶尖圆似杏叶。三、四月开黄白花，类莲花状。七月成实，丛生茎端，如豌豆许大，生青熟红紫，入药生曝不去子。今有数种，大抵相近。雷 言：小颗皮皱泡者，有白扑盐霜一重，其味酸咸苦辛甘皆全者，为真也。

　　时珍曰：五味，今有南北之分，南产者，色红；北产者，色黑，入滋补药必用北产者乃良。亦可取根种之，当年就旺；若二月种子，次年乃旺，须以架引之。

　　【修治】 曰：凡用以铜刀劈作两片，用蜜浸蒸，从巳至申，却以浆浸一宿，焙干用。

　　时珍曰：入补药熟用，入嗽药生用。

　　【气味】酸，温，无毒。

　　好古曰：味酸、微苦、咸。味浓气轻，阴中微阳，入手太阴血分、足少阴气分。

　　时珍曰：酸咸入肝而补肾，辛苦入心而补肺，甘入之才曰：苁蓉为之使。恶葳蕤，胜乌头。

　　【主治】益气，咳逆上气，劳伤羸瘦，补不足，强阴，益男子精（《本经》）。

　　养五脏，除热，生阴中肌（《别录》）。治中下气，止呕逆，补虚劳，令人体悦泽（甄权）。

　　明目，暖水脏，壮筋骨，治风消食，反胃霍乱转筋 癖奔豚冷气，消水肿心腹气胀，止渴，除烦热，解酒毒（大明）。

　　治喘咳燥嗽，壮水镇阳（好古）。

　　【发明】成无己曰：肺欲收，急食酸以收之，以酸补之。芍药、五味之酸，以收逆气而安肺。

　　杲曰：收肺气，补气不足，升也。酸以收逆气，肺寒气逆，则宜此与干姜同治之。又五味子收肺气，乃火热必用之药，故治嗽以之为君。但有外邪者不可骤用，恐闭其邪气，必先发散而后用之乃良。有痰者，以半夏为佐；喘者，阿胶为佐，但分两少不同耳。

　　宗 曰：今华州以西至秦州多产之。方红熟时，彼人采得，蒸烂，研滤汁，熬成稀膏，量酸甘入蜜炼匀，待冷收器中。肺虚寒人，作汤时时饮之。作果可以寄远。《本经》言其性温，今食之多致虚热，小儿益甚。《药性论》谓其除热气，《日华子》谓其暖水脏、除烦热，后学至此多惑。今既用治肺虚寒，则更不取其除热之说。

　　震亨曰：五味大能收肺气，宜其有补肾之功。收肺气，非除热乎？补肾，非暖水脏乎？乃火热嗽必用之药。寇氏所谓食之多致虚热者，盖收补之骤也，何惑之有？又黄昏嗽乃火气浮入肺中，不宜用凉药，宜五味子、五倍子敛而降之。

　　思邈曰：五、六月宜常服五味子汤，以益肺金之气，在上则滋源，在下则补肾。其法：以五味子一大合，木臼捣细，瓷瓶中，以百沸汤投之，入少蜜，封置火边良久，汤成任饮。

　　元素曰：孙真人《千金月令》言：五月常服五味，以补五脏之气。遇夏月季夏之间，困乏无力，无气以动。与黄 、人参、麦门冬，少加黄柏，煎汤服之。使人精神顿加，两足筋力涌出也。盖五味子之酸，辅人参，能泻丙火而补庚金，收敛耗散之气。

　　好古曰：张仲景八味丸，用此补肾，亦兼述类象形也。

　　机曰：五味治喘嗽，须分南北。生津止渴，润肺补肾，劳嗽，宜用北者；风寒在肺，宜用南者。

　　慎微曰：《抱朴子》云：五味者，五行之精，其子有五味。淮南公羡门子服之十六年，面色如玉女，入水不沾，入火不灼。

　　【附方】新一十一。

　　久咳肺胀：五味二两，粟壳（白饧炒过）半两，为末，白饧丸弹子大。每服一丸，水煎服。（《卫生家宝方》）久咳不止：丹溪方：用五味子五钱，甘草一钱半，五倍子、风化硝各二钱，为末，干噙。

　　《摄生方》：用五味子一两，真茶四钱。晒研为末。以甘草五钱煎膏，丸绿豆大。每服三痰嗽并喘：五味子、白矾等分，为末。每服三钱，以生猪肺炙熟，蘸末细嚼，白汤下。

