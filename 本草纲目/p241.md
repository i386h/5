<!-- { "loadSidebar": true } -->
　　【气味】苦，寒，无毒。权曰：平。时珍曰：微苦、辛。

　　杲曰：味浓气薄，阴中微阳，入手太阴经。

　　【主治】肺热咳嗽，痰结喘促，血痔 疮（《开宝》）。肺气上急，坐息不得，咳逆连连不止（甄权）。清肺气，补肺，去肺中湿热【发明】时珍曰：马兜铃体轻而虚，熟则悬而四开，有肺之象，故能入肺。气寒味苦微辛，寒能清肺热，苦辛能降肺气。钱乙补肺阿胶散用之，非取其补肺，乃取其清热降气也，邪去则肺安矣。其中所用阿胶、糯米，则正补肺之药也。汤剂中用多亦作吐，故崔氏方用以吐蛊。其不能补肺，又可推矣。

　　【附方】旧三，新二。

　　肺气喘急：马兜铃二两（去壳及膜），酥半两（入碗内拌匀，慢火炒干），甘草（炙）一两，为末。

　　每服一钱，水一盏，煎六分，温呷或噙之。（《简要济众》）一切心痛，不拘大小男女：大马兜铃一个，灯上烧存性，为末。温酒服，立效。（《摘玄方》）咽中如有物，咽不下，吐不出，心下热闷：兜铃一两，煎水服，即吐出。（崔行功《纂要方》）痔 肿痛：以马兜铃于瓶中烧烟，熏病处良。（《日华本草》）

　　独行根

　　【气味】辛、苦，冷，有毒。大明曰：无毒。

　　志曰：有毒。不可多服，吐利不止。

　　【主治】鬼疰积聚，诸毒热肿，蛇毒。水磨为泥封之，日三、四次，立瘥。水煮一、二两，取汁服，吐蛊毒。又捣末水调，涂疔肿，大效（《唐本》）。治血气（大明）。利大肠，治头风瘙痒秃疮（时珍，出《精义》）。

　　【附方】旧一，新五。

　　五种蛊毒：《肘后方》云：席辨刺史言：岭南俚人，多于食中毒，人渐不能食，胸背渐胀，先寒似瘴：用都淋藤十两，水一斗，酒二升，煮三升，分三服。毒逐小便出。十日慎食毒物。

　　不瘥更服。土人呼为三百两银药。又支太医云：兜铃根一两为末，水煎顿服，当吐蛊出，未尽再服。或为末，水调服，亦验。中草蛊毒，此术在西凉之西及岭南。人中此毒，入咽欲死者：用兜铃苗一两，为末。温水调服一钱，即消化蛊出，神效。（《圣惠方》）肠风漏血：马兜铃藤、谷精草、荆三棱（用乌头炒过），三味各等分。煎水，先熏后疔肿复发：马兜铃根捣烂，用蜘蛛网裹敷，少时根出。（《肘后方》）恶蛇所伤：青木香半两，煎汤饮之。（《袖珍方》）

　　草部第十八卷　草之七

　　藤子

　　（宋【校正】自木部移入此。

　　【释名】象豆（《开宝》）、时珍曰：其子象 形，故名之。

　　【集解】藏器曰：按《广州记》云： 藤子生广南山林间。作藤着树，如通草藤。其实三年方熟，角如弓袋，子若鸡卵，其外紫黑色。其壳用贮丹药，经年不坏。取其中仁入药，炙用。

　　时珍曰：子紫黑色，微光，大一、二寸，圆而扁。人多剔去肉作药瓢，垂于腰间也。

　　仁

　　【气味】涩、甘，平，无毒。

　　【主治】五痔蛊毒，飞尸喉痹。以仁为粉，微熬，水服一、二匕。亦和大豆澡面，去（藏器）。治小儿脱肛血痢泻血，并烧灰服。或以一枚割瓤熬研，空腹热酒服二钱。不过三服，必效（《开宝》）。解诸药毒（时珍，《草木状》）。

　　【附方】旧一，新三。

　　喉痹肿痛： 藤子烧研，酒服一钱。（《圣惠方》）五痔下血： 藤子烧存性。米饮服二钱，有功。（寇氏《衍义》）肠风下血：华陀《中藏经》：用 藤子二个，不蛀皂荚子四十九个。烧存性为末。每服二钱，温酒下，少顷再饮酒一盏，趁口服，极效。

　　《圣惠方》：用 藤子三枚，浓重者，湿纸七重包，煨熟去壳，取肉为末。每服一钱，食前黄 汤下，日一服。

　　【附录】合子草（《拾遗》）藏器曰：子及叶有小毒。主蛊毒及蛇咬，捣敷疮上。蔓生岸旁，叶尖花白，子中有两片如合子。

　　草部第十八卷　草之七

　　预知子

　　（宋《开宝》）【释名】圣知子（《日华》）、圣先子（志曰：相传取子二枚缀衣领上，遇有蛊毒，则闻其有声，当预知之，故有诸名。

　　时珍曰：仙沼，疑是仙枣之讹。

　　【集解】志曰：预知子有皮壳，其实如皂荚子。

　　颂曰：旧不着所出州土，今淮、蜀、汉、黔、壁诸州皆有之。作蔓生，依大木上。叶绿，有三角，面深背浅。七月、八月有实作房，生青，熟深红色。每房有子五七枚，如皂荚子，斑褐色，光润如飞其功胜于子也。山民目为圣无忧。

　　子仁

　　【气味】苦，寒，无毒。大明曰：温。双仁者可带。

　　【主治】杀虫疗蛊，治诸毒。去皮研服，有效（《开宝》）。治一切风，补五劳七伤，其功不可备述。治 癖气块，消宿食，止烦闷，利小便，催生，中恶失音，发落，天行温疾，涂一切蛇虫蚕咬，治一切病，每日吞二、七粒，不过三千粒，永瘥（大明）。

　　【附方】新三。预知子丸，治心气不足，精神恍惚，语言错妄，忪悸烦郁，忧愁惨戚，喜怒多恐，健忘少睡，夜多异梦，寤即惊魇，或发狂眩暴不知人，并宜服此：预知子（去皮）、白茯苓、枸杞子、石菖蒲、茯神、柏子仁、人参、地骨皮、远志、山药、黄精（蒸熟）、朱砂（水飞）等分。为末，炼蜜丸芡子大。每嚼一丸，人参汤下。（《和剂局方》）耳卒聋闭：八、九月取石榴开一孔，留盖，入米醋满中，盖定，面裹 火中煨熟取出，入少仙沼子、黑李子眉落声变：预知子膏：用预知子、雄黄各二两，为末。以乳香三两，同水一斗，银锅煮至五升。入二末熬成膏，瓶盛之。每服一匙，温酒调下。有虫如马尾，随大便而出。（《圣惠方》）

　　根

　　【气味】苦，冷，无毒。

　　【主治】解蛊毒。石臼捣筛，每用三钱，温水服，立已（苏颂）。

　　草部第十八卷　草之七

　　牵牛子

　　（《别录》下品）【释名】黑丑（《纲目》）、草金铃（《炮炙论弘景曰：此药始出田野人牵牛谢药，故以名之。

　　时珍曰：近人隐其名为黑丑，白者为白丑，盖以丑属牛也。金铃象子形，盆甑、狗耳象叶形。段成式《酉阳杂俎》云：盆甑草蔓如薯蓣，结实后断之，状如盆甑是矣。

　　【集解】弘景曰：牵牛作藤生花，状如扁豆，黄色。子作小房，实黑色，形如 子核。

　　恭曰：此花似旋花，作碧色，不黄，亦不似扁豆。

　　颂曰：处处有之。二月种子，三月生苗，作藤蔓绕篱墙，高者或二、三丈。其叶青，有三尖角。七月生花，微红带碧色，似鼓子花而大。八月结实，外有白皮裹作球。每球内有子四、五枚，大如荞麦，有三棱，有黑白二种，九月后收宗 曰：花朵如鼓子花，但碧色，日出开，日西萎。其核如木猴梨子而色黑，谓子似荞麦非也。

　　时珍曰：牵牛有黑、白二种：黑者处处野生尤多。其蔓有白毛，断之有白汁。叶有三尖，如枫叶。花不作瓣，如旋花而大。其实有蒂裹之，生青枯白。其核与棠 子核一样，但色深霍尔。白者人多种之。其蔓微红，无毛有柔刺，断之有浓汁，叶团有斜尖，并如山药茎叶。

　　其花小于黑牵牛花，浅碧带红色。其实蒂长寸许，生青枯白。其核白色，稍粗。人亦采嫩实蜜煎为果食，呼为天茄，因其蒂似茄也。

　　子

　　【修治】 曰：凡采得子，晒干，水淘去浮者，再晒，拌酒蒸，从巳至未，晒干收之。

　　临用舂去黑皮。

　　时珍曰：今多只碾取头末，去皮麸不用。亦有半生半熟用者。

　　【气味】苦，寒，有毒。权曰：甘，有小毒。

　　诜曰：多食稍冷。

　　杲曰：辛热雄烈，泄人元气。

　　大明曰：味 。得青木香、干姜良。

　　【主治】下气，疗脚满水肿，除风毒，利小便（《别录》）。治 癖气块，利大小便，除虚肿，落胎（甄权）。取腰痛，下冷脓，泻蛊毒药，并一切气壅滞（大明）。和山茱萸服，去水病（孟诜）。

　　珍）。

　　【发明】宗 曰：牵牛丸服，治大肠风秘壅结。不可久服，亦行脾肾气故也。

　　好古曰：牵牛以气药引则入气；以大黄引则入血。利大肠，下水积。色白者，泻气分湿热上攻喘满，破血中之气。

　　震亨曰：牵牛属火善走，黑者属水，白者属金。若非病形与证俱实，不胀满、不大便秘者，不可轻用。驱逐致虚，先哲深戒。

　　杲曰：牵牛非神农药也。《名医续注》云：味苦寒，能除湿气，利小便，治下注香港脚。

　　此说气味主治俱误矣辣，久嚼猛烈雄壮，所谓苦寒安在哉？夫湿者水之别称，有形者也。若肺先受湿，湿气不得施化，致大小便不通，则宜用之。盖牵牛感南方热火之化所生，火能平金而泄肺，湿去则气得周流。所谓五脏有邪，更相平也。今不问有湿无湿，但伤食或有热证，俱用牵牛克化之药，岂不误哉？况牵牛止能泄气中之湿热，不能除血中之湿热。湿从下受之，下焦主血，血中之湿，宜苦寒之味，反以辛药泄之，伤人元气。且牵牛辛烈，比之诸辛药，泄气尤甚，其伤人必矣。《经》云：辛泄气，辛走气，辛泄肺，气病者无多食辛。况饮食失节，劳役所伤，是胃气不行，心火乘之。肠胃受火邪，名曰热中。脾胃主血，当血中泄火。以黄芩之苦寒泄火，当归身之辛温和血，生地黄之苦寒凉血益血，少加红花之辛温以泄血络，桃仁之辛温除燥润肠。仍不可专用，须于补中益气泄阴火之药内加而用之。何则？上焦元气已自虚弱，若反用牵牛大辛热，气味俱阳之药轻则夭人。故张文懿云：牵快一时。药过仍痞，随服随效，效后复痞。以致久服脱人元气，犹不知悔也。张仲景治七种湿热，小便不利，无一药犯牵牛者。仲景岂不知牵牛能泄湿利小便乎？为湿病之根在下焦，是血分中气病。不可用辛辣之药，泄上焦太阴之气。是血病泻气，使气血俱损也。《经》云：毋盛盛，毋虚虚，毋绝人长命，此之谓也，用者戒之。白牵牛亦同。

