<!-- { "loadSidebar": true } -->
　　时珍曰：牵牛自宋以后，北人常用取快。及刘守真、张子和出，又倡为通用下药。李明之目击其事，故着此说极力辟之。然东汉时此药未入本草，故仲景不知。假使知之，必有用法，不应捐弃。况仲景未用之药亦多矣。执此而论，盖矫枉过中矣。牵牛治水气在肺，喘满肿胀，下焦郁遏，腰背胀肿，及大肠风秘气秘，卓有殊功。但病在血分，及脾胃虚弱而痞满者，则不可取快一时，及常服暗伤元气也。一宗室夫人，年几六十。平生苦肠结病，旬日一行，甚于生产。服养血润燥药则泥膈不快，服硝黄通利药则若罔知，如此三十余年矣。时珍诊其人体肥膏粱而多忧郁，日吐酸痰碗许乃宽，又多火病。此乃三焦之气壅滞，有升无降，津液皆化为痰饮，不能下滋肠腑，非血燥比也。润剂留滞，硝黄徒入血分，不能通气，俱为痰阻，故无效也。乃用牵牛末皂荚膏丸与服，即便通食，且复精爽。盖牵牛能走气分，通三焦。气顺则痰逐饮消，上下通快矣。外甥柳乔，素多酒色。病下极胀痛，二便不通，不能坐卧，立哭呻吟者七昼夜。医用通利药不效。遣人叩予。

　　予思此乃湿热之邪在精道，壅胀隧路，病在二阴之间，故前阻小便，后阻大便，病不在大肠、膀胱也。乃用楝实、茴香、穿山甲诸药，入牵牛加倍，水煎服。一服而减，三服而平。牵牛能达右肾命门，走精隧。人所不知，惟东垣李明之知之。故明之治下焦阳虚天真丹，用牵牛以盐水炒黑，入佐沉香、杜仲、破故纸、官桂诸药，深得补泻兼施之妙。方见《医学发明》。

　　又东垣治脾湿太过，通身浮肿，喘不得卧，腹如鼓，海金沙散，亦以牵牛为君。则东垣未尽弃牵牛不用，但贵施之得道耳。

　　【附方】旧八，新三十三。搜风通滞，风气所攻，脏腑积滞：用牵牛子以童尿浸一宿，长流水上洗半日，生绢袋盛，挂当风处令干。每日盐汤下三十粒。极能搜风，亦消虚肿。久服令人体清瘦。（《斗门方》）丸：用牵牛子四两（半生半炒），不蛀皂荚（酥炙）二两，为末，生姜自然汁煮糊，丸梧子大。每服二十丸，荆芥汤下。（王衮《博济方》）一切积气，宿食不消：黑牵牛（头为末）四两，用萝卜剜空，安末盖定，纸入白豆蔻末一钱，捣丸梧子大。每服一、二十丸，白汤下。名顺气丸。（《普济方》）男妇五积，五般积气成聚：用黑牵牛一斤，生捣末八两，余滓以新瓦炒香，再捣取四两，炼蜜丸梧子大。至重者三、五十丸，陈橘皮、生姜煎汤，卧时服。半夜未动，再服三十丸，当下积聚之物。寻常行气，每服十丸甚妙。（《经验方》）胸膈食积：伤物汤下。（《儒门事亲》）气筑奔冲，不可忍：牛郎丸：用黑牵牛半两（炒），槟榔二钱半。为末。每服一钱，紫苏汤下。（《普济方》）追虫取积：方同上，用酒下。亦消水肿。

　　肾气作痛：黑、白牵牛等分，炒为末。每服三钱，用猪腰子切，缝入茴香百粒，川椒五十粒，掺牵牛末入内扎定，纸包煨熟。空心食之，酒下。取出恶物效。（杨仁斋《直指方》）伤寒结胸，心腹硬痛：用牵牛头末一钱，白糖化汤调下。（郑氏《家传方》）《简要济众方》：用牵牛子半生半熟，为末。每服二钱，姜汤下。未通，再以茶服。一方：加大黄等分。一方：加生槟榔等分。

　　大肠风秘结涩：牵牛子（微炒，捣头末）一两，桃仁（去皮尖，麸炒）半两。为末蜜丸梧子大。每汤服三十丸。（寇氏《衍义》）水蛊胀满：白牵牛、黑牵牛（各取头末）二钱，大麦面四两，和作烧饼，卧时烙熟食之，以茶诸水饮病，张子和云：病水之人，如长川泛溢，非杯杓可取，必以神禹决水之法治之，故名禹功散。用黑牵牛（头末）四两，茴香一两（炒）。为末。每服一、二钱，以生姜自然汁调下，当转下气也。（《儒门事亲》）阴水阳水：黑牵牛头末三两，大黄末三两，陈米饭锅糕一两。为末。糊丸梧子大。每服五十水肿尿涩：牵牛末，每服方寸匕，以小便利为度。（《千金方》）小便不利，气急咳嗽：黑牵牛末一两，浓朴（制）半两。为末。每服二钱，姜汤下。或临时水丸，每枣汤下三十丸。（《普济方》）牛尿一升浸一宿，平旦入葱白一握，煎十余沸。空心分二服，水从小便中出。（《圣惠方》）脾湿肿满：方见海金沙下。风毒香港脚，捻之没指者：牵牛子捣末，蜜丸小豆大。每服五丸，生姜汤下，取小便利乃止。亦可吞之。其子黑色，正如 子核。（《肘后方》）小儿肿病，大小便不利：黑牵牛、白牵牛各二两，炒取头末，井华水和丸绿豆大。每服二十丸，萝卜子煎汤下。（《圣济总录》）小儿腹胀，水气流肿，膀胱实热，小便赤涩：牵牛（生研）一钱，青皮汤空心下。一加木香减半，丸服。（《郑氏小儿方》）疳气浮肿，常服自消：黑牵牛、白牵牛（各半生半炒，取末）、陈皮、青皮等分，为末，糊丸绿豆大。每服，三岁儿服二十丸，米汤下。（《郑氏小儿方》）疳气耳聋，疳气攻肾，耳聋阴肿：牵牛末一钱，猪腰子半个，去膜薄切，掺入内，加少盐，湿纸包煨。空心服。（《郑氏方》）小儿雀目：牵牛子末，每以一钱用羊肝一片，同面作角子二个，炙熟食，米饮下。（《普济方》）风热赤眼：白牵牛末，以葱白煮研丸绿豆大。每服五丸，葱汤下。服讫睡半时。（《卫生家宝方》）面上风刺：黑牵牛酒浸三宿，为末。先以姜汁擦面，后用药涂之。（《摘玄方》）面上粉刺： 子如米粉。黑牵牛末对入面脂药中，日日洗之。（《圣惠方》）面上雀斑：黑牵牛末，鸡子清调，夜敷日洗。（《摘玄方》）马脾风病，小儿急惊，肺胀喘满，胸高气急，肾缩鼻张，闷乱咳嗽，烦渴，痰潮声嗄，俗名马脾风，不急治，死在旦夕：白牵牛（半生半炒）、黑牵牛（半生半炒）、大黄（煨）、槟榔，各取末一钱。每用五分，蜜汤调下。痰盛加轻粉一字。名牛黄夺命散。（小儿夜啼：黑牵牛末一钱。水调，敷脐上，即止。（《生生编》）临月滑胎：牵牛子一两，赤土少许，研末。觉胎转痛时，白榆皮煎汤下一钱。（王衮《博济方》）小便血淋：牵牛子二两（半生半炒）。为末。每服二钱，姜汤下。良久，热茶服之。（《经验良方》）肠风泻血：牵牛五两，牙皂三两，水浸三日，去皂，以酒一升煮干，焙研末，蜜丸梧子大。

　　每服七丸，空心酒下，日三服。下出黄物，不妨。病减后，日服五丸，米饮下。（《本事方》）痔漏有虫：黑、白牵牛各一两。炒为末，以猪肉四两，切碎炒熟，蘸末食尽，以白米饭三匙压之。取下白虫为效。又方：白牵牛（头末）四两，没药一钱，为细末。欲服药时，先日勿夜饭。次早空心，将猪肉四两炙切片，蘸末细细嚼食。取下脓血为效。量人加减用。忌酒色油腻三日。（《儒门事漏疮水溢，乃肾虚也：牵牛末二钱半，入切开猪肾中，竹叶包定煨熟。空心食，温酒送下。借肾入肾，一纵一横，两得其便。恶水既泄，不复淋沥。（《直指方》）一切痈疽发背，无名肿毒，年少气壮者：用黑、白牵牛各一合，布包捶碎，以好醋一碗，熬至八分，露一夜，次日五更温服。以大便出脓血为妙。名济世散。（《张三丰仙方》）湿热头痛：黑牵牛七粒，砂仁一粒，研末，井华水调汁，仰灌鼻中，待涎出即愈。（《圣济录》）气滞腰痛：牵牛不拘多少，以新瓦一两，入硫黄末二钱半，同研匀，分作三分。每分用白面三匙，水和KT 开，切作棋子。

　　五更初以水一盏煮熟，连汤温下，痛即已。未住，隔日再作。予常有此疾，每发一服，痛即止。（许学士《本事方》）

　　草部第十八卷　草之七

　　旋花

　　（《本经》上品）【释名】旋 （苏恭）、筋根（《本经》）、续筋根（《图经》）、鼓子花（《图经》）、豚肠草（《图经》恭曰：旋花即平泽旋 也。其根似筋，故一名筋根。

　　炳曰：旋 ，当作 旋，音福旋，用根入药。别有旋复，音璇伏，用花入药。今云旋 ，误矣。

　　颂曰：《别录》言其根主续筋，故南人呼为续筋根。一名豚肠草，象形也。

　　宗 曰：世俗谓之鼓子花，言其花形肖也。

　　时珍曰：其花不作瓣状，如军中所吹鼓子，故有旋花、鼓子之名。一种千叶者，色似粉红牡丹，俗呼为缠枝牡丹。

　　【集解】《别录》曰：旋花生豫州平泽。五月采，阴干。

　　保升曰：此旋 花也。所在川泽皆有。蔓生，叶似薯蓣而狭长，花红白色。根无毛节，蒸煮堪啖，味甘美，名筋根。二月、八月采根，日干。

　　宗 曰：今河北、汴西、关陕田野中甚多，最难锄艾，治之又生。四、五月开花。其根寸截，置土灌溉，涉旬苗生。韩保升说是时珍曰：旋花田野塍堑皆生，逐节延蔓。叶如波菜叶而小。至秋开花，如白牵牛花，粉红色，亦有千叶者。其根白色，大如筋。不结子。

　　颂曰：黔南施州出一种旋花，粗茎大叶无花，不作蔓，恐别是一物也。

　　【正误】《本经》曰：花，一名金沸。

　　弘景曰：旋花东人呼为山姜，南人呼为美草。根似杜若，亦似高良姜。腹中冷痛，煮服甚效。作丸散服，辟谷止饥。近有人从江南还，用此术与人断谷，皆得半年百日不饥不瘦。

　　但志浅嗜深，不能久服尔。其叶似姜，花赤色，味辛美，子状如豆蔻，此旋花即其花也。今山东甚多。又注旋复花曰：别有旋 根，出河南，来北国亦有，形似芎 ，惟合旋 膏用之，余无所入。

　　恭曰：旋花乃旋 花也，陶说乃山姜尔。山姜味辛，都非此类。又因旋复花名金沸，遂作此花别名，皆误矣。又云：从北国来者根似芎 ，芎 与高良姜全无仿佛，亦误也。

　　【气味】花：甘。根：辛，温，无毒。

　　时珍曰：花、根、茎、叶并甘滑微苦，能制雄黄。

　　【主治】去面 黑色，媚好益气。根续筋骨，合金疮。捣汁服，主丹毒、小儿毒热（藏器）。补劳损，益精气（时珍）。

　　【发明】时珍曰：凡藤蔓之属，象人之筋，所以多治筋病。旋花根细如筋可啖，故《本经》言其久服不饥。时珍自京师还，见北土车夫每载之，云暮归煎汤饮，可补损伤。则益气续筋之说，尤可征矣。

　　【附方】旧一，新一。

