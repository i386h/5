<!-- { "loadSidebar": true } -->
　　【主治】中热伤暑（《别录》）。

　　草部第十八卷　草之七

　　王瓜

　　（《本经》中品）【释名】土瓜（《本经》）、钩KT （郭璞）、老鸦瓜（《图经》）、马 瓜（ ，音雹）、赤雹子（《衍义》）、颂曰：《月令》：四月王瓜生。即此也。均、房间人呼为老鸦瓜，亦曰菟瓜。按《尔雅》云： ，菟瓜。郭璞注云：似土瓜。而土瓜自谓之KT 姑，又名钩KT ，则菟瓜别是一物也。

　　又曰：芴，菲。亦谓之土瓜。别是一物，非此土瓜也。异类同名甚多，不可不辨。

　　时珍曰：土瓜，其根作土气，其实似瓜也。或云根味如瓜，故名土瓜。王字不知何义？瓜似雹子，熟则色赤，鸦喜食之，故俗名赤雹、老鸦瓜。一叶之下一须，故俚人呼为公公须。

　　与地黄苗名婆婆奶，可为属对。

　　【集解】《别录》曰：生鲁地平泽田野，及人家垣墙间。三月采根，阴干。

　　弘景曰：今土瓜生篱院间。子熟时赤如弹丸。其根不入大方，正单行小小尔。郑玄注《月令》：四月王瓜生，以为菝 ，殊谬矣。

　　恭曰：四月生苗延蔓，叶似栝蒌叶，圆无叉缺，有毛刺。五月开黄花。花下结子如弹丸，生青熟赤。根似葛，细而多糁，谓之土瓜根。北间者，其实累累相连，大如枣，皮黄肉白。

　　苗子相似，根状不同。若疗黄胆破血，南者大胜也。

　　宗 曰：王瓜，其壳径寸，长二寸许，上微圆，下尖长，七、八月熟，红赤色。壳中子如螳螂头者，今人又谓之赤雹子。其根即土瓜根也。于细根上又生淡黄根，三、五相连，如大指许。根与子两用。

　　时珍曰：王瓜三月生苗，其蔓多须，嫩时可茹。其叶圆如马蹄而有尖，面青背淡，涩而不光。六、七月开，五出小黄花成簇。结子累累，熟时有红、黄二色，皮亦粗涩。

　　但如栝蒌根之小者，澄粉甚白腻，须深掘二、三尺乃得正根。江西人栽之沃土，取根作蔬食，味如山药。

　　根

　　【气味】苦，寒，无毒。权曰：平。

　　藏器曰：有小毒，能吐下人。取汁制雄、汞。

　　【主治】消渴内痹，瘀血月闭，寒热酸疼，益气愈聋（《本经》）。疗诸邪气，热结鼠 ，散痈肿留血，妇人带下不通，下乳汁，止小便数不禁，逐四肢骨节中水，治马骨刺人疮（《别录》）。天行热疾，酒黄病，壮热心烦闷，热劳，排脓，消扑损瘀血，破症癖，落胎（大明）。

　　主蛊毒，小儿闪癖，痞满痰疟。并取根及叶捣汁，少少服，当吐下（藏器）。利大小便，治面黑面疮（时珍）。

　　【附方】旧五，新七。

　　黄胆变黑，医所不能治：用土瓜根汁，平旦温服一小升。午刻黄水当从小便出，不出再服。

　　（《肘后方》）浸）二两，桂心一两，牡蛎粉二两。为末。每服二钱，大麦粥饮下。（《卫生宝鉴》）小便不通：土瓜根捣汁，入少水解之，筒吹入下部。（《肘后方》）大便不通：上方吹入肛门内。二便不通，前后吹之，取通。（《肘后方》）乳汁不下：土瓜根为末。酒服一钱，一日二服。（杨氏《产乳方》）经水不利，带下，少腹满，或经一月再见者，土瓜根散主之：土瓜根、芍药、桂枝、虫各三两，为末。酒服方寸匕，日三服。（仲景《金匮方》）妇人阴 ：方同上。

　　中诸蛊毒：土瓜根大如指，长三寸，切，以酒半升，渍一宿。服当吐下。（《外台秘要》）面上痱磊：土瓜根捣末，浆水和匀。入夜别以浆水洗面涂药，旦复洗之。百日光彩射人，夫妻不相识也。曾用有效。（《肘后方》）耳聋灸法：湿土瓜根，削半寸塞耳内，以艾灸七壮，每旬一灸，愈乃止。（《圣济录》）

　　子

　　【气味】酸、苦，平，无毒。

　　【主治】生用：润心肺，治黄病。炒用：治肺痿吐血，肠风泻血，赤白痢（大明）。主蛊毒（甄权）。反胃吐食（时珍）。

　　【附方】新八。

　　消渴饮水：雹瓜去皮。每食后嚼二、三两，五、七度瘥。（《圣惠方》）传尸劳瘵：赤雹儿（俗名王瓜），焙为末。每酒服一钱。（《十药神书》）。

　　反胃吐食：马雹儿（灯上烧存性）一钱，入好枣肉，平胃散末二钱，酒服，食即可下。

　　即野甜瓜，北方多有之。（《丹溪纂要》）痰热头风：悬栝蒌一个，赤雹儿七个（焙），大力子（即牛蒡子，焙）四两。为末。每食后茶或酒服三钱。忌动风发热之物。

　　筋骨痛挛：马雹儿子炒开口，为末。酒服一钱，日二服。（《集简方》）赤目痛涩，不可忍：小圆瓜KT （篱上大如弹丸、红色、皮上有刺者，九月、十月采，日干）、槐花（炒）、赤芍药等分。为末。每服二钱，临卧温酒下。（《卫生家宝方》）瘀血作痛：赤雹儿烧存性，研末。无灰酒空心服二钱。（《集简方》）大肠下血：王瓜一两（烧存性），地黄二两，黄连半两，为末，蜜丸梧子大。米饮下三十丸。（《指南方》）

　　草部第十八卷　草之七

　　葛

　　（《本经》中品）【校正】并入《开宝》葛粉。

　　【释名】鸡齐（《本经》）、鹿藿（《别录》）、黄斤（《别录》）。时珍曰：葛从曷，谐声也。鹿食九草，此其一种，故曰鹿藿。黄斤未详。

　　【集解】《别录》曰：葛根生汶山川谷，五月采根，曝干。

　　弘景曰：即今之葛根，人皆蒸食之。当取入土深大者，破而日干之。南康、庐陵间最胜，多恭曰：葛虽除毒，其根入土五六寸以上者，名葛 。 者颈也。服之令人吐，以有微毒也。《本经》葛谷，即是其实也。

　　颂曰：今处处有之，江浙尤多。春生苗，引藤蔓，长一、二丈，紫色。叶颇似楸叶而小，色青。七月着花，粉紫色，似豌豆花，不结实。根形大如手臂，紫黑色，五月五日午时采根，曝干，以入土深者为佳，今人多作粉食。

　　宗 曰：澧、鼎之间，冬月取生葛，捣烂入水中，揉出粉，澄成垛，入沸汤中良久，色如胶，其体甚韧，以蜜拌食，擦入生姜少许尤妙。又切入茶中待宾，虽甘而无益。又将生葛根煮熟，作果实卖，虔、吉州、南安军亦然。

　　时珍曰：葛有野生，有家种。其蔓延长。取治可作 。其根外紫内白，长者七、八尺。

　　其叶有三尖，如枫叶而长，面青背淡。其花成穗，累累相缀，红紫色。其荚如小黄豆荚，亦有毛。其子绿色，扁扁如盐梅子核，生嚼腥气，八、九月采之，《本经》所谓葛谷是也。唐苏恭亦言葛谷是实，而宋苏颂谓葛花不结实，误矣。其花晒干亦可炸食。

　　葛根

　　【气味】甘、辛，平，无毒。《别录》曰：生根汁，大寒。

　　好古曰：气平味甘，升也，阳也。阳明经行经的药也。

　　【主治】消渴，身大热，呕吐，诸痹，起阴气，解诸毒。（《本经》）。疗伤寒中风头痛，解肌发表出汗，开腠理，疗金疮，止胁风痛（《别录》）。治天行上气呕逆，开胃下食，解酒毒（甄权）。治胸膈烦热发狂，止血痢，通小肠，排脓破血。敷蛇虫啮， 毒箭伤（大明）。

　　杀野葛、巴豆、百药毒（之才）。

　　生者：堕胎。蒸食：消酒毒，可断谷不饥。作粉尤妙（藏器）。作粉：止渴，利大小便，解酒，去烦热，压丹石，敷小儿热疮。捣汁饮：治小儿热痞（《开宝》）。

　　饮，并末敷之（苏恭）。

　　【发明】弘景曰：生葛捣汁饮，解温病发热。五月五日日中时，取根为为要药，亦疗疟及疮，至良。

　　颂曰：张仲景治伤寒有葛根汤，以其主大热、解肌、发腠理故也。

　　元素曰：升阳生津。脾虚作渴者，非此不除。勿多用，恐伤胃气。张仲景治太阳阳明合病，桂枝汤内加麻黄、葛根，又有葛根黄芩黄连解肌汤，是用此以断太阳入阳明之路，非即太阳药也。头颅痛如破，乃阳明中风，可用葛根葱白汤，为阳明仙药。若太阳初病，未入阳明而头痛者，不可便服升麻、葛根发之，是反引邪气入阳明，为引贼破家也。

　　震亨曰：凡 痘已见红点，不可用葛根升麻汤，恐表虚反增斑烂也。

　　杲曰：干葛其气轻浮，鼓舞胃气上行，生津液，又解肌热，治脾胃虚弱泄泻圣药也。

　　徐用诚曰：葛根气味俱薄，轻而上行，浮而微降，阳中阴也。其用有四：止渴，一也；解酒，二也；发散表邪，三也；发疮疹难出，四也。

　　时珍曰：本草十剂云：轻可去实，麻黄、葛根之属。盖麻黄乃太阳经药，兼入肺经，肺主皮毛；葛根乃阳明经药，兼入脾经，脾主肌肉。所以二味药皆轻扬发散，而所入迥然不同也。

　　【附方】旧十七，新四。

　　痛，内热脉洪者：葛根四两。水二升，入豉一升，煮取半升服。捣生根汁尤佳。（《伤寒类要》）时气头痛壮热：生葛根洗净，捣汁一大盏，豉一合，煎六分，去滓分服，汗出即瘥。未汗再服。若心热，加栀子仁十枚。（《圣惠方》）伤寒头痛二、三日发热者：葛根五两，香豉一升，以童子小便八升，煎取二升，分三服。

