<!-- { "loadSidebar": true } -->
　　食葱豉粥取汗。（《梅师方》）妊娠热病：葛根汁二升，分三服。（《伤寒类要》）预防热病，急黄贼风：葛粉二升，生地黄一升，香豉半升。为散。每食后米饮服方寸匕，日三服。有病五服。（庞安常《伤寒论》）辟瘴不染：生葛捣汁一小盏服，去热毒瓦斯也。（《圣惠方》）烦躁热渴：葛粉四两，先以水浸粟米半升，一夜漉出，拌匀，煮粥食之。（《圣惠方》）小儿热渴久不止：葛根半两，水煎服。（《圣惠方》）干呕不息：葛根捣汁，服一升，瘥。（《肘后方》）小儿呕吐，壮热食痫：葛粉二钱。水二合，调匀，倾入锡锣中，重汤烫熟，以糜饮和食。（昝殷《食医心镜》）心热吐血不止：生葛捣汁半升，顿服，立瘥。（《广利方》）衄血不止：生葛根捣汁，服一小盏。三服即止。（《圣惠方》）热毒下血，因食热物发者：生葛根二斤，捣汁一升，入藕汁一升，和服。（《梅师方》）伤筋出血：葛根，捣汁饮。干者，煎服。仍熬屑敷之。（《外台秘要》）腰疼痛：生葛根嚼之咽汁，取效乃止。（《肘后方》）金创中风，痉强欲死：生葛根四大两，以水三升，煮取一升，去滓，分温四服。口噤者灌之。若干者，捣末调三指撮。仍以此及竹沥多服，取效。（《贞元广服药过剂苦烦：生葛汁饮之。干者煎汁服。（《肘后方》）酒醉不醒：生葛根汁，饮二升，便愈。（《千金方》）诸菜中毒，发狂烦闷，吐下欲死：葛根，煮汁服。（《肘后方》）解中鸩毒，气欲绝者：葛粉三合，水三盏，调服。口噤者灌之。（《圣惠方》）虎伤人疮：生葛根，煮浓汁洗之。仍捣末，水服方寸匕，日夜五、六服。（《梅师方》）

　　葛谷

　　【气味】甘，平，无毒。

　　【主治】下痢十岁以上（《本经》）。解酒毒（时珍）。

　　葛花

　　【气味】同谷。

　　【主治】消酒（《别录》。

　　弘景曰：同小豆花，干末，酒服，饮酒不醉也）。肠风下血（时珍）。

　　叶

　　【主治】金疮止血， 敷之

　　蔓

　　【主治】卒喉痹。烧研，水服方寸匕（苏恭）。消痈【附方】新三。

　　妇人吹乳：葛蔓烧灰。酒服二钱。三服效。（《卫生易简方》）疖子初起：葛蔓烧灰。水调敷之，即消。（《千金方》）小儿口噤，病在咽中，如麻豆许，令儿吐沫，不能乳食：葛蔓（烧灰）一字，和乳汁点之，即瘥。（《圣惠方》）【附录】铁葛（《拾遗》）藏器曰：根：味甘，温，无毒。主一切风，血气羸弱，令人壮健。久服，治风缓偏风。

　　生山南峡中。叶似枸杞，根如葛，黑色。

　　草部第十八卷　草之七

　　黄环

　　（《本经》下品）

　　野狼跋子

　　（《别录》下品）【释名】凌泉（《本经》）、大就（《本经》）、（《吴时珍曰：此物叶黄而圆，故名黄环，如萝 呼白环之义。亦是葛类，故名就葛。跋乃野狼足名，其荚似之，故曰野狼跋子。

　　【集解】《别录》曰：黄环生蜀郡山谷。三月采根，阴干。

　　普曰：蜀黄环，一名生刍。二月生苗，正赤，高二尺。叶黄圆端大，经日叶有汁黄白。

　　五月实圆。三月采根，黄色从理，如车辐解。

　　弘景曰：似防己，亦作车辐理解。《蜀都赋》云：青珠黄环，即此。或云是大戟花，定非矣。用甚稀，市人鲜有识者。又曰：野狼跋子出交广，形扁扁。制捣以杂米投水中，鱼无大小皆浮出而死。

　　恭曰：黄环惟襄阳大有，余处虽有亦稀，巴西人谓之就葛，今园庭亦种之。作藤生，大者茎径六、七寸，根亦葛类，陶云似防己者，近之。取葛根误食之，吐利不止，土浆解之，此真黄环也。今太常收剑南来者，乃鸡屎葛根，非黄环也。其花紫色，其子名野狼跋子，角生似皂荚。交广送入太常者，正是黄环子也。花实与葛同时。

　　时珍曰：吴普所说甚详，而唐宋本草不收何也？《范子计然》云：黄环出魏郡，以黄色者为善。

　　【气味】苦，平，有毒。普曰：神农、黄帝：有毒；桐君、扁鹊：苦。权曰：大寒，有小毒。

　　之才曰：鸢尾为之使。恶茯苓、防己、干姜。

　　【主治】蛊毒鬼疰鬼魅，邪气在脏中，除咳逆寒热治痰嗽，消水肿，利小便（时珍）。

　　【附方】新一。

　　野狼跋子

　　【气味】苦，寒，有小毒。

　　【主治】恶疮蜗疥。杀虫鱼（《别录》）。苦酒摩，涂疮疥效（弘景）。

　　草部第十八卷　草之七

　　天门冬

　　（《本经》上品）【释名】 冬（音门）、颠勒禹锡曰：按：《尔雅》云：蔷蘼， 冬。注云：门冬也，一名满冬。《抱朴子》云：一名颠棘，或名地门冬，或名筵门冬。在东岳名淫羊藿；在中岳名天门冬；在西岳名管松；在北岳，名无不愈；在南岳名百部；在京陆山阜名颠棘；在越人，名浣草。虽处处有之，其名不同，其实一也。别有百部草，其根有百许如一，而苗小异，其苗似菝 ，惟可治咳，不中服食，须分别之。

　　时珍曰：草之茂者为 ，俗作门。此草蔓茂，而功同麦门冬，故曰天门冬，或曰天棘。

　　《尔雅》云：髦，颠棘也。因其细叶如髦，有细棘也。颠、天，音相近也。按：《救荒本草》云：俗名万岁藤，又名娑萝树。其形与治肺之功颇同百部，故亦名百部也。蔷蘼乃营实苗，而《尔雅》指为 冬，盖古书错【集解】《别录》曰：天门冬，生奉高山谷。二月、三月、七月、八月采根，曝干。

　　弘景曰：奉高，泰山下县名也。今处处有之，以高地大根味甘者为好。《桐君药录：蔓生，叶有刺，五月花白，十月实黑，根连数十枚。张华《博物志》云：天门冬茎间有逆刺。若叶滑者，名 体，一名颠棘。 根入汤，可以浣缣，素白如KT ， 类也。今越人名为浣草，胜于用灰。此非门冬，乃相似尔。按：此说与桐君之说相乱。今人所采皆是有刺者，本名颠勒，亦粗相似，用此浣衣则净，不复更有门冬。恐门冬自一种，或即是浣草耶？又有百部，根亦相类，但苗异尔。

　　恭曰：此有二种：一种苗有刺而涩，一种无刺而滑，皆是门冬。俗云颠棘、浣草者，形貌之。虽作数名，终是一物。二根浣垢俱净。门冬、浣草，互名也。 ，音命，目之也。

　　颂曰：处处有之。春生藤蔓，大如钗股，高至丈余。叶如茴香，极尖细而疏滑，有逆刺；亦有涩而无刺者，其叶如丝杉而细散，皆名天门冬。夏生细白花，亦有黄色及紫色者。秋结黑子，在其根枝旁。入伏后无花，暗结子。其根白或黄紫色，大如手指，圆实而长二、三寸，大者为胜，一科一二十枚同撮，颇与百部根相类。

　　洛中出者，大叶粗干，殊不相类。岭南者无花，余无他异。

　　禹锡曰：《抱朴子》言：生高地，根短味甜气香者为上；生水侧下地，叶细似蕴而微黄，根长而味多苦、气臭者，次之。若以服食，令人下气，为益又迟也。入山便可蒸煮，啖之断谷。或为散，仍取汁作酒以服散尤佳。

　　时珍曰：生苗时，亦可以沃地栽种。子亦堪种，但晚成。

　　根

　　【修治】弘景曰：门冬采得蒸，剥去皮食之，甚甘美，止饥。虽曝干，尤脂润难捣，必须曝于日中或火烘之。今人呼苗为棘刺，煮作饮宜人，而终非真棘刺也。

　　颂曰：二、三、七、八月采根，蒸剥去皮，四破去心，曝干用。

　　曰：采得去皮、心，用柳木甑及柳木柴蒸一伏时，洒酒令遍，更添火蒸。作小架去地二尺，摊于上，曝干用。

　　【气味】苦，平，无毒。《别录》曰：甘，大寒。

　　好古曰：气寒，味微苦而辛。气薄味浓，阳中之阴。入手太阴、足少阴经气分之药。

　　之才曰：垣衣、地黄、贝母为之使。畏曾青。

　　损之曰：服天门冬，禁食鲤鱼。误食中毒者，浮萍汁解之。捣汁，制雄黄、 砂。

　　【主治】诸暴风湿偏痹，强骨髓，杀三虫，去伏尸。久服轻身益气延年，不饥（《本经》）。

　　保定肺气，去寒热，养肌肤，利小便，冷而能补（《别录》）。肺气咳逆，喘息促急，肺痿生痈吐脓，除热，通肾气，止消渴，去热中风，治湿疥，宜久服。煮食之，令人肌体滑泽白净，除身上一切恶气不洁之疾（甄权）。镇心，润五脏，补五劳七伤，吐血，治嗽消痰，去风热烦闷（大明）。主心病，嗌干心痛，渴而欲饮，痿蹶嗜卧，足下热而痛（好古）。润燥滋阴，清金降火（时珍）。阳事不起，宜常服之（思邈）。

　　【发明】权曰：天门冬冷而能补，患人体虚而热者，宜加用之。和地黄为使，服之耐老头不白。

　　宗 曰：治肺热之功为多。其味苦，专泄而不专收，寒多人禁服之。

　　元素曰：苦以泄滞血，甘以助元气，及治血妄行，此天门冬之功也。保定肺气，治血热侵肺，上气喘促，宜加人参、黄 为主，用之神效。

　　嘉谟曰：天、麦门冬并入手太阴，祛烦解渴，止咳消痰。而麦门冬兼行手少阴，清心降火，使肺不犯邪，故止咳立效。天门冬复走足少阴，滋肾助元，全其母气，故消痰殊功。盖肾主津液，燥则凝而为痰，得润剂则化，所谓治痰之本也。

　　好古曰：入手太阴、足少阴经。营卫枯涸，宜以湿剂润之。二门冬、人参、五味、枸杞子同为生脉之剂，此上焦独取寸口之意。

　　赵继宗曰：五药虽为生脉之剂，然生地黄、贝母为天门冬之使；地黄、车前，为麦门冬之使；茯苓，为人参之使。若有君无使，是独行无功也。故张三丰与胡KT 尚书长生不方，用天门冬三斤，地黄一斤， 乃有君而有使也。

　　禹锡曰：《抱朴子》言：入山便可以天门冬蒸煮，啖之，取足以断谷。若有力可饵之，或作散、酒服，或捣汁作液、膏服。至百日丁壮兼倍，快于术及黄精也。二百日强筋髓，驻颜色。与炼成松脂同蜜丸服，尤善。杜紫微服之，御八十外家，一百四十岁，日行三百里。

　　慎微曰：《列仙传》云：赤须子食天门冬，齿落更生，细发复出。太原甘始服天门冬，在人间三百余年。《圣化经》云：以天门冬、茯苓等分，为末，日服方寸匕。则不畏寒，大寒时单衣汗出也。

　　时珍曰：天门冬清金降火，益水之上源，故能下通肾气，入滋补方，合群药用之有效。

　　若脾胃虚寒人，单饵既久，必病肠滑，反成痼疾。此物性寒而润，能利大肠故也。

　　【附方】旧三，新十五。

