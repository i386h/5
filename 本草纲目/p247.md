<!-- { "loadSidebar": true } -->
　　末。每服方寸匕，日三服。无问山中人间，久服补中益气，治虚劳绝伤，年老衰损，偏枯不随，风湿不仁，冷痹恶疮，痈疽癞疾。鼻柱败烂者，服之皮脱虫出。酿酒服，去症瘕积聚，风痰颠狂，三虫伏尸，除湿痹，轻身益气，则香美，诸酒不及也。忌鲤鱼。

　　每服方寸匕。名仙人粮。

　　辟谷不饥：天门冬二斤，熟地黄一斤，为末，炼蜜丸弹子大。每温酒化三丸，日三服。

　　居山远行，辟谷良。服至十日，身轻目明；二十日，百病愈，颜色如花；三十日，发白更黑，齿落重生；五十日，行及奔马；百日，延年。又法：天门冬捣汁，微火煎取五斗，入白蜜一斗，胡麻（炒末）二升，合煎至可丸，即止火。下大豆黄末，和作饼，径三寸，浓半寸。一服一饼，一日三服，百日以上有益。又法：天门冬末一升，松脂末一升，蜡、蜜一升和煎，丸如梧子大。每日早、午、晚各服三十丸。天门冬酒，补五脏，调六腑，令人无病：天门冬三十斤，去心捣碎，以水二石，煮汁一石，糯米一斗，细曲十斤，如常炊酿，酒熟，日饮三杯。

　　天门冬膏，去积聚风痰，补肺，疗咳嗽失血，润五脏，杀三虫伏尸，除瘟疫，轻身益气，令人不饥：以天门冬流水泡过，去皮心，捣烂取汁，砂锅文武炭火煮，勿令大沸。以十斤为率，熬至三斤，却入蜜四两，熬至滴水不散，瓶盛埋土中一七，去火毒。每日早、晚白汤调服一匙。若动大便，以酒服之。（《医方摘要》）肺痿咳嗽吐涎沫，心中温温，咽燥而不渴：生天门冬（捣汁）一斗，酒一斗，饴一升，紫菀四合，铜器煎至可丸。每服杏仁大一丸，日三服。（《肘后方》）阴虚火动有痰，不堪用燥剂者：天门冬一斤（水浸洗去心，取肉十二两，石臼捣烂），五味子（水洗去核，取肉四两，晒干，不见火）。共捣丸梧子大。每服二十丸，茶下，日三服。（《简便方》）酒洒之，九蒸九晒，待干秤之）。人参一两为末，蒸枣肉捣和，丸梧子大。每服三十丸，食前温酒下，日三服。（洁古《活法机要》）虚劳体痛：天门冬末，酒服方寸匕，日三。忌鲤鱼。（《千金方》）天门冬去皮心，煮食。或曝干为末，蜜丸服，尤佳。亦可洗面。（孟诜《食疗》）热寝汗，口干引饮，气喘：天门冬十两，麦门冬八两（并去心为末）。以生地黄三斤，取汁熬膏，和丸梧子大。每服五十丸，以逍遥散去甘草，煎汤下。（《活法机要》）耳如蝉鸣，引胁牵痛：天门冬去心皮，曝捣为末。酒服方寸匕，日三服，久服良。（《外台秘要》）面黑令白：天门冬曝干，同蜜捣作丸。日用洗面。（《圣济总录》）门冬、麦门冬（并去心）、玄参等分。为末，炼蜜丸弹子大。每噙一丸，乃僧居寮所传方也。（齐德之《外科精义》）未效，再服必愈。此祖传经验方也。（虞抟《医学正传》）

　　草部第十八卷　草之七

　　百部

　　（《别录》中品）【释名】婆妇草（《日华》）、野天门冬（《纲时珍曰：其根多者百十连属，如部伍然，故以名之。

　　【集解】弘景曰：山野处处有之。其根数十相连，似天门冬而苦强，但苗异尔。《博物志》云：九真一种草似百部，但长大尔。悬火上令干，夜取四、五寸切短，含咽汁，主暴嗽甚良，名为嗽药。疑此即百部也。其土肥润，是以长大也。

　　藏器曰：天门冬根有十余茎，根圆短，实润味甘；百部，多者五、六十茎，根长尖内虚，味苦不同，苗蔓亦别。今人以门冬当百部，说不明也。

　　颂曰：今江、湖、淮、陕、齐、鲁州郡皆有之。春生苗，作藤蔓。叶大而尖长，颇似竹叶，面青色而光。根下一撮十五、六枚，黄白色，二、三、八月采，曝干用。

　　时珍曰：百部亦有细叶如茴香者，其茎青，肥嫩时亦可煮食。其根长者近尺，新时亦肥实，但干则虚瘦无脂润尔。生时擘开去心曝之。郑樵《通志》言叶如薯蓣者，谬矣。

　　根

　　【修治】 曰：凡采得以竹刀劈，去心皮花，作数十条，悬檐下风干。却用酒浸一宿，漉出焙干，锉用。或一窠八十三条者，号曰地仙苗。若修事饵之，可千【气味】甘，微温，无毒。权曰：甘，无毒。大明曰：苦，无毒。恭曰：微寒，有小毒。

　　时珍曰：苦、微甘，无毒。

　　【主治】咳嗽上气。火炙酒渍饮之（《别录》）。治肺热，润肺（甄权）。治传尸骨蒸劳，治疳，杀蛔虫、寸白、蛲虫，及一切树木蛀虫，烬之即死。杀虱及蝇蠓（大明。弘景曰：作汤洗牛犬，去虱）。火炙酒浸空腹饮，治疥癣，去虫蚕咬毒（藏器）。

　　【发明】时珍曰：百部亦天门冬之类，故皆治肺病杀虫。但百部气温而不寒，寒嗽宜之；天门冬性寒而不热，热嗽宜之。此为异耳。

　　【附方】旧五，新五。

　　暴咳嗽：张文仲方：用百部根渍酒。每温服一升，日三服。葛洪方：用百部、生姜各捣汁等分，煎服二合。《续十全方》：用百部藤根捣自然汁，和蜜等分，沸汤煎膏噙咽。《普济方》：治卒咳不止。用百部根悬火上炙干，每含咽汁，勿令人知。

　　小儿寒嗽：百部丸：用百部（炒）、麻黄（去节）各七钱半（为末），杏仁（去皮尖炒，仍以水略煮三五沸，研泥）。入熟蜜和丸皂子大。每服二、三丸，温水下。（钱乙《小儿》方）嗽：百部根二十斤，捣取汁，煎如饴。服方寸匕，日三服。深师加蜜二斤。《外台》加饴一斤。（《千金方》）遍身黄肿：掘新鲜百条根，洗捣，罨脐上。以糯米饭半升，拌水酒半合，揉软盖在药上以帛包住。待一、二日后，口内作酒气，则水从小便中出，肿自消也。百条根，一名野天门冬，一名百奶，状如葱头，其苗叶柔细，一根下有百余个数。（《杨氏经验方》）误吞铜钱：百部根四两，酒一升，渍一宿。温服一升，日再服。（《外台秘要》）百虫入耳：百部炒研，生油调一字于耳门上。（《圣济录》）熏衣去虱：百部、秦艽，为末。入竹笼烧烟熏之，自落。亦可煮汤洗衣。（《经验方》）【附录】白并 《别录》曰：味苦，无毒。主肺咳上气，行五藏，令百病不起。一名玉箫，一名箭杆。生山陵，叶如小竹，根黄皮白。三月、四月采根，曝干。

　　时珍曰：此物气味、主治俱近百部，故附之。

　　草部第十八卷　草之七

　　何首乌

　　（宋《开宝》）【释名】交藤（《本传》）、夜合（《本传》）、肝石（《纲红内消。

　　大明曰：其药本草无名，因何首乌见藤夜交，便即采食有功，因以采人为名尔。

　　时珍曰：汉武时，有马肝石能乌人发，故后人隐此名，亦曰马肝石。赤者能消肿毒，外科呼为疮帚、红内消。《斗门方》云：取根若获九数者，服之乃仙。故名九真藤。

　　【集解】颂曰：何首乌，本出顺州南河县，今在处有之，岭外、江南诸州皆有，以西洛、嵩山及河南柘城县者为胜。春生苗，蔓延竹木墙壁间，茎紫色。叶叶相对如薯蓣，而不光泽。

　　夏秋开黄白花，如葛勒花。结子有棱，似荞麦而细小，才如粟大。秋冬取根，大者如拳，各有五棱瓣，似小甜瓜。有赤、白二种：赤者雄，白者雌。一云：春采根，秋采花。九蒸九曝，乃可服。此药本名交藤，因何首乌服而得名也。唐元和七年，僧文象遇茅山老人，遂传此事。

　　李翱乃着《何首乌传》云：何首乌者，顺州南河县人。祖名能嗣，父名延秀。能嗣本名田儿，生而阉弱，年五十八，无妻子，常慕道术，随师在山。一日醉卧山野，忽见有藤二株，相去三尺余，苗蔓相交，久而方解，解了又交。田儿惊讶其异，至旦遂掘其根归。问诸人，无识者。后有山老忽来。示之。答曰：子既无嗣，其藤乃异，此恐是神仙之药，何不服之？遂杵为末，空心酒服一钱。七日而思人道，数月似强健，因此常服，又加至二钱。经年旧疾皆痊，发乌容少。十年之内，即生数男，乃改名能嗣。又与其子延秀服，皆寿百六十岁。延秀生首乌。首乌服药，亦生数子，年百三十岁，发犹黑。有李安期者，与首乌乡里亲善，窃得方服，其寿亦长，遂叙其事传之云。何首乌，味甘性温无毒，茯苓为使。治五痔腰膝之病，冷气心痛，积年劳瘦痰癖，风虚败劣，长筋力，益精髓，壮气驻颜，黑发延年，妇人恶血痿黄，产后诸疾，赤白带下，毒瓦斯入腹，久痢不止，其功不可具述。一名野苗，二名交藤，三名夜合，四名地精，五名何首乌。本出虔州，江南诸道皆有。苗如木 ，叶有光泽，形如桃柳，其背偏，皆单生不相对。有雌雄：雄者苗色黄白，雌者黄赤。根远不过三尺，夜则苗蔓相交，或隐化不见。春末、夏中、秋初三时，候晴明日兼雌雄采之。乘润以布帛拭去泥土，勿损皮，烈日曝干，密器贮之，每月再曝。用时去皮为末，酒下最良。遇有疾，即用茯苓汤下为使。

　　凡服用偶日二、四、六、八日，服讫，以衣覆汗出，导引尤良。忌猪肉血、羊血、无鳞鱼，触药无力。其根形大如拳连珠，其有形如鸟兽山岳之状者，珍也。掘得去皮生吃，得味甘甜，可休粮。

　　曰：神效助道，着在仙书。雌雄相交，夜合昼疏。服之去谷，日居月诸。返老还少，变安病躯。有缘者遇，最尔自如。明州刺史李远附录云：何首乌以出南河县及岭南恩州、韶州、潮州、贺州、广州四会县、潘州者为上，邕州晋兴县、桂州、康州、春州、高州、勤州、循州出者次之，真仙草也。五十年者如拳大，号山奴，服之一年，发髭青黑；一百年者，如碗大，号山哥，服之一年，颜色红悦；一百五十年者，如盆大，号山伯，服之一年，齿落更生；二百年者，如斗栲栳大，号山翁，服之一年，颜如童子，行及奔马；三百年者，如三斗栲栳大，号山精，纯阳之体，久服成地仙也。

　　时珍曰：凡诸名山、深山产者，即大而佳也。

　　根

　　【修治】志曰：春、夏、秋采其根，雌雄共用。乘湿以布拭去土，曝干。临时以苦竹刀切，米泔浸经宿，曝干，木杵臼捣之。忌铁器。

　　慎微曰：方用新采者，去皮，铜刀切薄片，入甑内，以瓷锅蒸之。旋以热水从上淋下，勿令满溢，直候无气味，乃取出曝干用。

　　时珍曰：近时治法：用何首乌、赤白各一斤，竹刀刮去粗皮，米泔浸一夜，切片。用黑豆三斗，每次用三升三合三勺，以水泡过。砂锅内铺豆一层，首乌一层，重重铺尽，蒸之。

　　豆熟，取出去豆，将何首乌晒干，再以豆蒸。如此九蒸九晒，乃用。

　　【气味】苦、涩，微温，无毒。

