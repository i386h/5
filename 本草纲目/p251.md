<!-- { "loadSidebar": true } -->
　　时珍曰：按：刘恂《岭表录》异云：陈家白药善解毒，诸药皆不及之，救人甚多。封州、康州有种之者。广府每岁充土贡。按：此药当时充贡，今无复有。或有之，古今名谓不同耳。

　　甘家白药（《拾遗》）藏器曰：味苦，大寒，有小毒。解诸药毒，水研服，即吐出。未尽再吐。与陈家白药功相似。二物性冷，与霍乱下利人相反。出龚州以南，生阴处，叶似车前，根如半夏，其汁饮之如蜜。甘家亦因人而名。岭南多毒物，亦多解毒物，岂天资之乎？

　　草部第十八卷　草之七

　　会州白药

　　（《拾遗》）藏器曰：主金疮，生肤止血，碎末敷之。出会州，叶如白蔹。

　　草部第十八卷　草之七

　　冲洞根

　　（《拾遗》）藏器曰：味苦，平，无毒。主热毒，蛇、犬、虫、痈疮等毒。出岭南恩州。取根阴干。

　　功用同陈家白药，而苗蔓不相似。

　　曰：苗蔓如土瓜，根亦相似。味辛，温。主一切毒瓦斯及蛇伤。取根磨水服之，诸毒悉皆吐出也。

　　藏器曰：味苦。主金疮，生肉止血，补腰续筋。出突厥。色白如灰，乃云锻石共诸药合成者。

　　志曰：今所用者，出潞州。其根黄白色，状似茯苓而虚软。苗高三、四尺，春夏叶如薄荷，花似牵牛而紫，上有白棱。二月、八月采根，曝干。

　　草部第十八卷　草之七

　　威灵仙

　　（宋《开宝》）【释名】时珍曰：威，言其性猛也。灵仙，言其功神也。

　　【集解】志曰：出商州上洛山及华山并平泽，以不闻水声者良。生先于众草，方茎，数叶相对。冬月丙、丁、戊、己日采根用。

　　保升曰：九月末至十二月，采根阴干。余月并不堪采。

　　颂曰：今陕西及河东、河北、汴东、江湖州郡皆有之。初生作蔓，茎如钗股，四棱。叶似柳叶，作层，每层六、七叶，如车轮，有六层至七层者。七月内生花六出，浅紫或碧白色。

　　作穗似莆台子，亦有似菊花头者。实青色。根稠密多须似谷，每年朽败，九月采根。

　　时珍曰：其根每年旁引，年深转茂。一根丛须数百条，长者二尺许。初时黄黑色，干则深黑，俗称铁脚威灵仙以此。别有数种，根须一样，但色或黄或白，皆不可用。

　　根

　　【气味】苦，温，无毒。

　　元素曰：味甘纯阳，入太阳经。

　　杲曰：可升可降，阴中阳也。

　　时珍曰：味微辛、咸，不苦。忌茗、面汤。

　　【主治】诸风，宣通五脏，去腹内冷滞，心膈痰水，久积症胱宿脓恶水，腰膝冷疼，疗折伤。久服无有温疫疟（《开宝》）。推新旧积滞，消胸中痰唾，散皮肤大肠风邪（李杲）。

　　【发明】颂曰：唐贞元中，嵩阳子周君巢作《威灵仙传》云：威灵仙去众风，通十二经脉，朝服暮效。疏宣五脏冷脓宿水变病，微利，不泻人。服此四肢轻健，手足微暖，并得清凉。先时，商州有人病手足不遂，不履地者数十年。良医殚技莫能疗。所亲置之道旁，以求救者。遇一新罗僧见之，告曰：此疾一药可活，但不知此土有否？因为之入山求索，果得，乃威灵仙也。使服之，数日能步履。其后山人邓思齐知之，遂传其事。此药治丈夫、妇人中风不语，手足不遂，口眼 斜，言语蹇滞，筋骨节风，绕脐风，胎风头风，暗大风，皮肤风痒，白癜风，热毒风疮，头旋目眩，手足顽痹，腰膝疼痛，久立不得，曾经损坠， 腰痛，肾脏风壅，伤寒瘴气，憎寒壮热，头痛流涕，黄胆黑疸，头面浮肿，腹内宿滞，心头痰水，膀胱宿脓，口中涎水，冷热气壅，肚腹胀满，好吃茶滓，心痛，注气膈气，冷气攻冲，脾肺诸气，痰热咳嗽气急，坐卧不安，气冲眼赤，攻耳成脓，阴汗盗汗，大小肠秘，服此立通，气痢痔疾，瘰 疥癣，妇人月水不来，动经多日，气血冲心，产后秘涩，孩子无辜，并皆治之。其法：采得根，阴干月余，捣末。温酒调一钱匕，空腹服之。如人本性杀药，可加及六钱。利过两行则减之，病除乃停服。其性甚善，不触诸药，但恶茶及面汤，以甘草、栀子代饮可也。又以一味洗焙为末，以好酒和令微湿，入在竹筒内紧塞，九蒸九曝。如干，添酒洒之。以白蜜和丸梧子大。每服二十至三十丸，温酒下。崔元亮《海上集验方》着其详如此。

　　恭曰：腰肾脚膝积聚，肠内诸冷病，积年不瘥者，服之无不立效。

　　宗 曰：其性快，多服疏人五脏真气。

　　震亨曰：威灵仙属木，治痛风之要药也，在上下者皆宜，服之尤效。其性好走，亦可横行，故崔元亮言其去众风，通十二经脉，朝服暮效。凡采得闻流水声者，知其性好走也，须不闻水声者乃佳。

　　时珍曰：威灵仙气温，味微辛、咸。辛泄气，咸泄水。故风湿痰饮之病，气壮者服之有捷效。其性大抵疏利，久服恐损真气，气弱者亦不可服之。

　　【附方】旧四，新一十五。香港脚入腹，胀闷喘急：用威灵仙末，每服二钱，酒下。痛减一分，则药亦减一腰脚诸痛：《千金方》：用威灵仙末，空心温酒服一钱。逐日以微利为度。《经验方》：用威灵仙一斤。洗干，好酒浸七日，为末，面糊丸梧子大。以浸药酒，每服二十丸。

　　肾脏风壅，腰膝沉重：威灵仙末，蜜丸梧子大。温酒服八十丸。平明微利恶物，如青脓胶，即是风毒积滞。如未利，夜再服一百丸。取下后，放杖丸。（《集验》）十瓶，封煮一炷香。出火毒。逐日饮之，以愈为度。（《集简方》）破伤风病：威灵仙半两，独头蒜一个，香油一钱。同捣烂，热酒冲服。汗出即愈。（《卫生易简方》）生川乌头、五灵脂各四两。为末，醋糊丸梧子大。每服七丸，用盐汤下。忌茶。（《普济方》）男妇气痛，不拘久近：威灵仙五两，生韭根二钱半，乌药五分。好酒一盏，鸡子一个，灰火煨一宿，五更视鸡子壳软为度。去渣温服，以干物压之，侧睡向块边。渣再煎，次日服，觉块刺痛，是其验也。（《摘玄方》）噎塞膈气：威灵仙一把，醋、蜜各半碗，煎五分，服之。

　　吐出宿痰，愈。（唐瑶《经验方》）停痰宿饮，喘咳呕逆，全不入食：威灵仙（焙）、半夏（姜汁浸焙）。为末，用皂角水熬膏，丸绿豆大。每服七丸至十丸，姜汤下，一日三服，一月为验。忌茶、面。

　　腹中痞积：威灵仙、楮桃儿各一两，为末。每温酒服三钱。名化铁丸。（《普济》）大肠冷积：威灵仙末，蜜丸梧子大。一更时，生姜汤下十丸至二十丸。（《经验良方》）肠风泻血久者：威灵仙、鸡冠花各二两。米醋二升，煮干，炒为末，以鸡子白和作小饼，炙干再研。每服二钱，陈米饮下，日二服。（《圣济》）痔疮肿痛：威灵仙三两，水一斗，煎汤。先熏后洗，冷再温之。（《外科精义》）诸骨哽咽：威灵仙一两二钱，砂仁一两，沙糖一盏，水二钟，煎一钟。温服。《乾坤生意》：用威灵仙米醋浸二日，晒研末，醋糊丸梧子大。每服二、三丸，半茶半汤下。如欲吐，以铜青末半匙，入油一、二点，茶服，探吐。《圣煎服，即软如绵吞下也，甚效。

　　飞丝缠阴，肿痛欲断：以威灵仙捣汁，浸洗。一人病此得效。（李楼《怪证方》）痘疮黑陷：铁脚威灵仙（炒研）一钱，脑子一分。温水调服，取下疮痂为效。意同百祥丸。（《儒门事亲》）

　　草部第十八卷　草之七

　　茜草

　　（《本经》上品）【校正】并入有名未用《别录》苗根。

　　【释名】 （音茜）、茅 （音搜）、茹 （音如闾）、地血（《别录》）、染绯草（《蜀本》）、血见愁（《土宿》）、风车草（《土宿》）、过山龙（《补遗》）、牛蔓。

　　《本草》言东方有而少，不如西方多，则西草为茜，又以此也。陆玑云：齐人谓之茜，徐人谓之牛蔓。又草之盛者为 ，牵引为茹，连覆为 ，则所化之说，恐亦俗传耳。《土宿真君本草》云：四补草，其根茜草也。一名西天王草，一名四藏器曰：有名未用，苗根，即茜根也。茜、苗二字相似，传写之误尔。宜并之。

　　【集解】《别录》曰：茜根生乔山川谷。二月、三月采根曝干。

　　又曰：苗根生山阴谷中。蔓草木上。茎有刺，实如椒。

　　弘景曰：此即今染绛茜草也。东间诸处乃有而少，不如西多。《诗》云茹 在阪者是也。

　　保升曰：染绯草，叶似枣叶，头尖下阔，茎叶俱涩，四、五叶对生节间，蔓延草木上。

　　根紫赤色，所在皆有，八月采。

　　颂曰：今圃人亦作畦种莳。故《史记》云：千亩栀、茜，其人与千户侯等，言其利浓也。

　　时珍曰：茜草，十二月生苗，蔓延数尺。方茎中空有筋，外有细刺，数寸一节。每节五叶，叶如乌药叶而糙涩，面青背绿。七、八月开花，结实如小椒大，中有细子。

　　根

　　【修治】 曰：凡使，用铜刀于槐砧上锉，日干，勿犯铅铁器。勿用赤柳草根，真相似，只是味酸涩。误服令人患内障眼，速服甘草水解之，即毒瓦斯散。

　　【气味】苦，寒，无毒。权曰：甘。大明曰：酸。入药炒用。震亨曰：热。

　　元素曰：微酸、咸，温。阴中之阴。

　　《别录》曰：苗根：咸，平，无毒。

　　之才曰：畏鼠姑。汁，制雄黄。

　　【主治】寒湿风痹，黄胆，补中（《本经》）。止血，内崩下血，膀胱不足， 跌蛊毒。

　　久服益精气，轻身。可血泻血（甄权）。

　　脓。

　　酒煎服（大明）。通经脉，治骨节风痛，活血行血（时珍）。

　　【发明】藏器曰：茜草主蛊毒，煮汁服。《周礼》：庶氏掌除蛊毒，以嘉草攻之。嘉草者，荷与茜也，主蛊为最。

　　震亨曰：俗人治痛风，用草药取速效。如石丝为君，过山龙等佐之。皆性热而燥，不能养阴，却能燥湿病之浅者。湿痰得燥而开，瘀血得热而行，故亦暂效。若病深而血少者，则愈劫愈虚而病愈深矣。

　　时珍曰：茜根赤色而气温，味微酸而带咸。色赤入营，气温行滞，味酸入肝而咸走血，手足厥阴血分之药也，专于行血活血。俗方用治女子经水不通，以一两煎酒服之，一日即通，甚效。《名医别录》言其久服益精气轻身，《日华子》言其泄精，殊不相合，恐未可凭。

　　【附方】旧三，新八。

　　吐血不定：茜根一两，捣末。每服二钱，水煎冷服。亦可水和二钱服。（周应《简要济众方》）吐血燥渴及解毒：用茜根、雄黑豆（去皮）、甘草（炙）等分。为末，井水丸弹子大。

　　每温水化鼻血不止：茜根、艾叶各一两，乌梅肉二钱半。为末，炼蜜丸梧子大。每乌梅汤下五十丸。

