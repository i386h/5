<!-- { "loadSidebar": true } -->
　　时珍曰：木通手厥阴心包络、手足太阳小肠、膀胱之药也。故上能通心清肺，治头痛，利九窍；下能泄湿热，利小便，通大肠，治遍身拘痛。《本经》及《别录》皆不言及利小便治淋之功，甄权、日华子辈始发扬之。盖其能泄丙丁之火，则肺不受邪，能通水道。水源既清，则津液自化，而诸经之湿与热，皆由小便泄去。故古方导赤散用之，亦泻南补北、扶西抑东之意。杨仁斋《直指方》言：人遍身胸腹隐热，疼痛拘急，足冷，皆是伏热伤血。

　　血属于心，宜木通以通心窍，则经络流行也。

　　【附方】旧三，新一。心热尿赤，面赤唇干，切牙口渴：导赤散：用木通、生地黄、炙甘草等分，为末。每服三钱，入竹叶七片，水煎服。

　　（钱氏方）金疮 折：通草，煮汁酿酒，日饮。

　　鼠 不消：方同上。

　　根

　　【主治】项下瘿瘤（甄权）。

　　子

　　【气味】甘，寒，无毒。

　　诜曰：平，南人多食之，北人不知其功。

　　【主治】浓肠胃，令人能食，下三焦恶气，续五脏断绝气，使语声足气，通十二经脉。

　　和核食之（孟诜）。除三焦客热，胃口热闭，反胃不下食（士良）。止渴，利小便（时珍）。

　　草部第十八卷　草之七

　　通脱木

　　（《法象》）【释名】通草（《纲目》）、活 （音夺）、离南。

　　颂曰：《尔雅》：离南、活 ，即通脱也。《山海经》名寇脱。又名倚商。

　　杲曰：阴窍涩而不利，水肿闭而不行，用之立通，因有通草之名。与木通同功。

　　嘉谟曰：白瓤中藏，脱木得之，故名通脱。

　　【集解】藏器曰：通脱木生山侧。叶似蓖麻。其茎空心，中有白瓤，轻白可爱，女人取以饰物，俗名通草。

　　颂曰：郭璞言：生江南，高丈许，大叶似荷而肥，茎中瓤正白。今园圃亦有种莳者，或作蜜煎充果，食之甘美。

　　时珍曰：蔓生山中。茎大者围数寸。

　　【气味】甘、淡，寒，无毒。

　　杲曰：甘，平。降也。阳中阴也。

　　【主治】利阴窍，治五淋，除水肿癃闭，泻肺（李杲）。

　　解诸毒虫痛（苏颂）。明目退热，下乳催生（汪机）。

　　【发明】杲曰：通草泻肺利小便，甘平以缓阴血也。与灯草同功。宜生用之。

　　时珍曰：通草色白而气寒，味淡而体轻，故入太阴肺经，引热下降而利小便；入阳明胃经，通气上达而下乳汁。其气寒，降也；其味淡，升也。

　　【附方】新一。

　　洗头风痛：新通草瓦上烧存性，研末二钱，热酒下。牙关紧者，斡口灌之。（王 《百一

　　花上粉

　　【主治】诸虫 恶疮痔疾，纳之（藏器）。

　　【附录】天寿根（《图经》）颂曰：出台州，每岁土贡。其性凉，治胸膈烦热，土人常用有效。

　　草部第十八卷　草之七

　　钓藤

　　（《别录》下品）【校正】自木部移入此。

　　【释名】弘景曰：出建平。亦作吊藤。疗小儿，不入余方。

　　时珍曰：其刺曲如钓钩，故名。或作吊，从简耳。

　　【集解】恭曰：钓藤出梁州。叶细长，其茎间有刺，若钓钩。

　　颂曰：今秦中兴元府有之。三月采。

　　宗 曰：湖南、湖北、江南、江西山中皆有之。藤长八九尺或一、二丈，大如拇指，其中空。小人用致酒瓮中，盗取酒，以气吸之，涓涓不断。

　　时珍曰：状如葡萄藤而有钩，紫色。古方多用皮，后世多用钩，取其力锐尔。

　　【气味】甘，微寒，无毒。保升曰：苦。权曰：甘，平。时珍曰：【主治】小儿寒热，十二惊痫（《别录》）。小儿惊啼，螈 热拥，客忤胎风（甄权）。大人头旋目眩，平肝风，除心热，小儿内钓腹痛，发斑疹（时珍）。

　　【发明】时珍曰：钓藤，手足厥阴药也。足厥阴主风，手厥阴主火。

　　惊痫眩晕，皆肝风相火之病。钓藤通心包于肝木，风静火息，则诸证自除。或云：入数寸【附方】新三。

　　小儿惊热：钓藤一两，硝石半两，甘草（炙）一分。为散。每服半钱，温水服，日三服。

　　名延龄散。（《圣济录》）卒得痫疾：钓藤、甘草（炙）各二钱。水五合，煎二合。每服枣许，日五、夜三度。（《圣惠斑疹不快：钓藤钩子、紫草茸等分。为末。每服一字或半钱，温酒服。（钱氏方）【附录】倒挂藤（《拾遗》）藏器曰：味苦，无毒。主一切老血，及产后诸疾，结痛，血上欲死，煮汁服之。生深山，有逆刺如悬钩，倒挂于树，叶尖而长。

　　草部第十八卷　草之七

　　黄藤

　　（《纲目》）【集解】时珍曰：黄藤生岭南，状若防己。俚人常服此藤，纵饮食有毒，亦自然不发。

　　席辩刺史云：甚有效。

　　【气味】甘、苦，平，无毒。

　　【主治】饮食中毒，利小便，煮汁频服即解（时珍）。

　　草部第十八卷　草之七

　　白兔藿

　　（《本经》上品）【释名】白葛（《本经》）。

　　【集解】《别录》曰：生交州山谷。

　　弘景曰：此药解毒，莫之与敌，而人不复用，不闻识者。

　　恭曰：荆襄山谷大有之。蔓生，山南人谓之白葛。苗似萝 ，叶圆浓，茎有白毛，与众草异，用藿疗毒有效。而交广又有白花藤，亦解毒，用根不用苗。

　　保升曰：蔓生，叶圆若 。今襄州北、汝州南冈上有。五月、六月采苗，日干。

　　【气味】苦，平，无毒。

　　【主治】蛇虺蜂虿 狗、菜除之。又去血，可末着痛上，立捣末，敷诸毒，妙（李 ）。

　　草部第十八卷　草之七

　　白花藤

　　（《唐本草》）【集解】恭曰：生岭南、交州、广州平泽。苗似野葛。叶似女贞，茎叶俱无毛而白花。

　　其根似葛而骨柔，皮浓肉白，大疗毒，用根不用苗。

　　保升曰：蔓生白花，叶有细毛，根似牡丹，骨柔皮白而浓，凌冬不凋。

　　曰：凡使勿用菜花藤，真相似，只是味酸涩。白花藤味甘香，采得去根细锉，阴干用。

　　【气味】苦，寒，无毒。

　　【主治】解诸药、菜、肉中毒。渍酒，主虚劳风热（《唐本》）。

　　【发明】时珍曰：苏言用根，雷言用苗，都可用尔。按：葛洪《肘后云：席辨刺史在岭南日久，言俚人皆因饮食入毒，多不即觉，渐不能食，或心中渐胀，先寒似瘴。急含白银，一宿变色者即是也。银青是蓝药，银黄赤是KT 药。KT ，音混也。但取白花藤四两，出 州者为上，不得取近野葛生者，洗切，同干蓝实四两，水七升，煮取半，空腹顿服。少闷勿怪，其毒即解。

　　草部第十八卷　草之七

　　白英

　　（《本经》上品）【校正】并入《别录》鬼目。

　　【释名】 菜（《本经》）、白草（别录）、时珍曰：白英，谓其花色； 菜，象其叶文；排风，言其功用；鬼目，象其子形。《别录》有名未用，复出鬼目，虽苗子不同，实一物也。故并之。

　　【集解】《别录》曰：白英生益州山谷。春采叶，夏采茎，秋采花，冬采根。又曰：鬼目，一名来甘。实赤如五味，十月采。

　　弘景曰：鬼目，俗人呼为白草子，是矣。又曰：白英，方药不复用。此有斛菜，生水中，可蒸食，非是此类。有白草，作羹饮，甚疗劳，而不用根花。益州乃有苦菜，土人专食之，充健无病，疑或者此。

　　恭曰：白英，鬼目草也。蔓生，叶似王瓜，小长而五丫。实圆，若龙葵子，生青，熟紫黑。东人谓之白草。陶云白草，似识之，而不的辨。

　　藏器曰：白英，鬼目菜也。蔓生，三月延长。《尔雅》名苻。郭璞云：似葛，叶有毛，子赤色如耳 珠。若云子熟黑，误矣。江东夏月取其茎叶，煮粥食，极解热毒。

　　时珍曰：此俗名排风子是也。正月生苗，白色，可食。秋开小白花。子如龙葵子，熟时紫赤色。《吴志》云：孙皓时有鬼目菜，缘枣树，长丈余，叶广四寸，浓三分，人皆异之。即此物也。又羊蹄草一名鬼目。岭南有木果，亦名鬼目，叶似楮，子大如鸭子，七、八

　　根、苗

　　【气味】甘，寒，无毒。

　　【主治】寒热八疸，消渴，补中益气。久服轻身延年（《本经》）。叶：作羹饮，甚疗劳（弘景）。烦热，风疹丹毒，瘴疟寒热，小儿结热，煮汁饮之（藏器）。

　　鬼目

　　（子也）【气味】酸，平，无毒。

　　【主治】明目（《别录》）。

　　【附方】新一。目赤头旋，眼花面肿，风热上攻：用排风子（焙）、甘草（炙）、菊花（焙）各一两。为末。每服二钱，卧时温水下。（《圣济录》）

　　草部第十八卷　草之七

　　萝

　　（《唐本草》）【校正】【释名】 （音贯）、芄兰（（《拾遗》）、羊婆奶（《纲目》）、婆婆针线包。

　　藏器曰：汉高帝用子敷军士金疮，故名斫合子。

　　时珍曰：白环，即芄字之讹也。其实嫩时有浆，裂时如瓢，故有雀瓢、羊婆奶之称。其中一子有一条白绒，长二寸许，故俗呼婆婆针线包，又名婆婆针袋儿也。

　　【集解】弘景曰：萝 作藤生，摘之有白乳汁，人家多种之，叶浓而大，可生啖，亦蒸煮食之。谚云：去家千里，勿食萝 、枸杞。言其补益精气，强盛阴道，与枸杞叶同也。

　　恭曰：按：陆玑《诗疏》云：萝 ，一名芄兰，幽州谓之雀瓢。然雀瓢，是女青别名也。萝 叶似女青，故亦名雀瓢。女青叶似萝 ，两叶相对。子似瓢形，大如枣许，故名雀瓢。根似白薇，茎叶并臭，生平泽。《别录》云：叶嫩时似萝 ，圆端，大茎，实黑。

　　藏器曰：萝 ，东人呼为白环，藤生篱落间，折之有白汁，一名雀瓢。其女青终非白环，二物相似，不能分别。

　　又曰：斫合子作藤生，蔓延篱落间。至秋霜，子如柳絮。一名鸡肠，一名薰桑。

