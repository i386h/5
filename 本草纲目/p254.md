<!-- { "loadSidebar": true } -->
　　时珍曰：斫合子，即萝 子也。三月生苗，蔓延篱垣，极易繁衍。其根白软。其叶长而后大前尖。根与茎叶，断之皆有白乳如构汁。六、七月开小长花，如铃状，紫白色。结实长二、三寸，大如马兜铃，一头尖。其壳青软，中有白绒及浆。霜后枯裂则子飞，其子轻薄，亦如兜铃子。商人取其绒作坐褥代绵，云甚轻暖。《诗》云：芄兰之支，童子佩叶，童子佩KT 。 ，音畦，解结角锥也。此物实尖，垂于支间似之。 ，音涉，张弓指也。此叶后弯似之。故以比兴也。一种茎叶及花皆似萝 ，但气臭根紫，结子圆大如豆，生青熟赤为异。此则苏恭所谓女青似萝 ，陈藏器所谓二物相似者也。苏恭言其根似白薇，子似瓢形，则误矣。当从陈说。此乃藤生女青，与蛇衔根之女青，名同物异，宜互考之。

　　子

　　（叶同）【气味】甘、辛，温，无毒。

　　时珍曰：甘、微辛。

　　【主治】虚劳，补益精气，强阴道。叶，煮食，功同子（《唐本》）。

　　捣子，敷金疮，生肤止血。捣叶，敷肿毒（藏器）。取汁，敷丹毒赤肿，及蛇虫毒，即消。蜘蛛伤，频治不愈者，捣封二、三度，能烂丝毒，即化作脓也（时【附方】新二。

　　补益虚损，极益房劳：用萝 四两，枸杞根皮、五味子、柏子仁、酸枣仁、干地黄各三两。

　　为末。每服方寸匕，酒下，日三服。（《千金方》）损伤血出，痛不可忍：用篱上婆婆针袋儿，擂水服，渣罨疮口，立效。（《袖珍》）

　　草部第十八卷　草之七

　　赤地利

　　（《唐本草》）【校正】并入《拾遗》五毒草。

　　【释名】赤薜荔（《纲目》）、五毒草（《拾遗麦（《图经》）。

　　时珍曰：并未详。

　　【集解】恭曰：所在山谷有之。蔓生，叶似萝 。根皮赤黑，肉黄赤。二月、八月采根，日干。

　　颂曰：云所在皆有，今惟华山有之。春夏生苗，作蔓绕草木上，茎赤。叶青，似荞麦叶。

　　七月开白花，亦如荞麦。结子青色。根若菝 ，皮紫赤，肉黄赤，八月采根，晒干收。

　　藏器曰：五毒草生江东平地。花叶并如荞麦。根紧硬似狗脊。亦名蛇 ，名同物异。

　　时珍曰：五毒草，即赤地利，今并为一。

　　根

　　【修治】 曰：凡采得细锉，用蓝叶并根，同入生绢袋盛之，蒸一伏时，去蓝，晒用。

　　【气味】苦，平，无毒。

　　藏器曰：酸，平。伏丹砂。

　　【主治】赤白冷热诸痢，断血破血，带下赤白，生肌肉（《唐本》）。主痈疽恶疮毒肿，赤白游疹，虫蚕蛇犬咬，并醋摩敷之，亦捣茎叶敷之。恐毒入腹，煮汁饮（藏器）。

　　【发明】时珍曰：唐张文仲《备急方》，治青赤黄白等痢，鹿茸丸方中用之。则其功长于凉血解毒，可知矣。

　　【附方】旧二。小儿热疮，身面皆有，如火烧者：赤地利末，粉之。（外台）火疮灭瘢：赤地利末，油调涂。（《圣惠》）

　　草部第十八卷　草之七

　　紫葛

　　（《唐本草》）【集解】恭曰：生山谷中。苗似葡萄，长丈许。根紫色，大者径二、三寸。

　　保升曰：所在皆有，今出雍州。叶似 。其根、皮、肉月采根皮，日干。

　　大明曰：紫葛有二种，此是藤生者。

　　颂曰：今惟江宁府及台州有之。春生冬枯，似葡萄而紫色。

　　根皮

　　【气味】甘、苦，寒，无毒。

　　大明曰：苦、滑，冷。烧灰，制硝石。

　　【主治】痈肿恶疮，捣末醋和封之（苏恭）。主瘫缓挛急，并热毒风，通小肠（大明）。

　　生肌散血（时珍）。

　　【附方】旧二。

　　产后烦渴，血气上冲也：紫葛三两。水二升，煎一升，去滓呷之。

　　金疮伤损，生肌破血：用紫葛二两。顺流水三盏，煎一盏半，分三服。酒煎亦妙。（并《经验方》）

　　草部第十八卷　草之七

　　乌蔹莓

　　（《唐本草》）【释名】五叶莓（弘景）、茏草（保升）、拔（《尔雅》）、茏葛（同）、赤葛（《纲目》）、五爪龙（同）、赤泼藤。

　　时珍曰：五叶如白蔹，故曰乌蔹，俗名五爪龙。江东呼龙尾，亦曰虎葛。曰龙、曰葛，并取蔓形。赤泼与赤葛及拔音相近。

　　【集解】弘景曰：五叶莓生篱墙间，作藤。捣根敷痈疖有效。

　　恭曰：蔓生平泽，叶似白蔹，四月、五月采之。

　　保升曰：茎端五叶，开花青白色，所在有之，夏采苗用。

　　时珍曰：塍堑间甚多。其藤柔而有棱，一枝一须，凡五叶。叶长而光，有疏齿，面青背淡。七、八月结苞成簇，青白色。花大如粟，黄色四出。结实大如龙葵子，生青熟紫，内有细子。其根白色，大者如指，长一、二尺，捣之多涎滑。傅滋《医学集成》谓即紫葛，杨起《简便方》谓即老鸦眼睛草，《斗门方》谓即何首乌，并误矣。

　　【气味】酸、苦，寒，无毒。

　　【主治】痈疖疮肿虫咬，捣根敷之（弘景）。风毒热肿游丹，捣敷并饮汁（恭）。凉血解毒，利小便。根擂酒服，消疖肿，【附方】新五。

　　小便尿血：五叶藤阴干为末。每服二钱，白汤下。（《卫生易简方》）喉痹肿痛：五爪龙草、车前草、马兰菊各一握。捣汁，徐咽。祖传方也。（《医学正传》）项下热肿，俗名虾蟆瘟。五叶藤捣，敷之。（《丹溪纂要》）一切肿毒，发背乳痈，便毒恶疮，初起者：并用五叶藤（或根）一握，生姜一块。捣烂，入好酒一碗绞汁。热服取汗，以渣敷之，即散。一用大蒜代姜，亦可。（《寿域神方》）跌扑损伤：五爪龙捣汁，和童尿、热酒服之，取汗。（《简便方》）

　　草部第十八卷　草之七

　　草

　　（《唐本草》）【校正】【释名】勒草（《别录》）、葛勒蔓（《蜀图经时珍曰：此草茎有细刺，善勒人肤，故名勒草。讹为 草，又讹为来莓，皆方音也。《别录》勒草即此，今并为一。

　　【集解】恭曰： 草生故墟道旁。叶似蓖麻而小且薄，蔓生，有细刺。亦名葛 蔓。古方亦时用之。

　　保升曰：野处多有之。叶似大麻，花黄白色，子若大麻子。俗名葛勒蔓。夏采茎叶，曝干用。

　　《别录》曰：勒草生山谷，如栝蒌。

　　时珍曰：二月生苗，茎有细刺。叶对节生，一叶五尖，微似蓖麻而有细齿。八、九月开细紫花成簇。结子状如黄麻子。

　　【气味】甘、苦，寒，无毒。

　　【主治】勒草：主瘀血，止精溢盛气（《别录》）。 草：主五淋，利小便，止水痢，除疟虚热渴。煮汁或生捣汁服（恭）。生汁一合服，治伤寒汗后虚热（宗 ）。疗膏淋，久痢，疥癞（颂）。润三焦，消五谷，益五脏，除九虫，辟温疫，敷蛇蝎伤（时珍）。

　　【附方】旧三，新六。

　　小便石淋：葛 掘出根，挽断，以杯于坎中承取汁。服一升，石当出。不出更服。（《范汪方》）小便膏淋： 草，捣生汁三升，酢二合，合和顿服，当尿下白汁。

　　尿血淋沥：同上。产妇汗血，污衣赤色：方同上。

　　久痢成疳：葛勒蔓末，以管吹入肛门中，不过数次，如神。

　　新久疟疾：用葛 草一握（一名勒蔓，去两头，秋冬用干者）、恒山末等分。以淡浆水二大盏，浸药，星月下露一宿，遍体癞疮： 草一担。以水二石，煮取一石，渍之。不过三作愈。（并韦宙《独行方》）乌癞风疮：葛 草三秤（切洗），益母草一秤（切）。以水二石五斗，煮取一石五斗，去滓入瓮中，浸浴一时方出，坐密室中，又暖汤浴一时，乃出，暖卧取汗，勿令见风。明日又浴。如浴时瘙痒不可忍，切勿搔动，少顷渐定。后隔三日一作，以愈为度。（《圣济录》）

　　草部第十八卷　草之七

　　羊桃

　　（《本经》下品）【释名】鬼桃（《本经》）、羊肠（同）、细子（并未详）。

　　【集解】《别录》曰：羊桃生山林川谷及田野。二月采，阴干。

　　弘景曰：山野多有。甚似家桃，又非山桃。花甚赤。子小细而苦，不堪食。《诗》云：隰有苌楚，即此。方药不复用。

　　保升曰：生平泽中，处处有之。苗长而弱，不能为树。叶花皆似桃，子细如枣核，今人呼为细子，其根似牡丹。郭璞云：羊桃，叶似桃，其花白色，子如小麦，亦似桃形。陆玑《诗疏》云：叶长而狭，花紫赤色。其枝茎弱，过一尺引蔓于草上。今人以为汲灌，重而善没，不如杨柳也。近下根，刀切其皮，着热灰中脱之，可韬笔管也。

　　时珍曰：羊桃，茎大如指，似树而弱如蔓，春长嫩条柔软。叶大如掌，上绿下白，有毛，状似苎麻而团。其条浸水有涎滑。

　　茎根

　　【气味】苦，寒，有毒。藏器曰：甘，无毒。

　　【主治】 热，身暴赤色，除小儿热，风水积聚，恶疡（《本经》）。去五脏五水，大腹，利小便，益气，可作浴汤（《别录》）。煮汁，洗风痒及诸疮肿，极效（恭）。

　　根：浸酒服，治风热羸老（藏器）。

　　【附方】旧一，新三。

　　伤寒变 ，四肢烦疼，不食多睡：羊桃十斤捣熟，浸热汤三斗，日正午时，入坐一炊久。不过三次愈。（《千金》）伤寒毒攻，手足肿痛：羊桃煮汁，入少盐豉渍之。（《肘后》）水气鼓胀，大小便涩：羊桃根、桑白皮、木通、大戟（炒）各半斤（锉）。水一斗，煮五升，熬如稀饧。每空心茶服一匙。二便利，食粥补之。（《圣惠方》）蜘蛛咬毒：羊桃叶捣敷之，立愈。（《备急方》）

　　草部第十八卷　草之七

　　络石

　　（《本经》上品）【释名】石鲮（《本经》吴普作鲮石）、石龙藤（《别录》）、悬石（同）、耐冬（恭）、云花（《普》）、云英（《普》）、云丹（《普》）、石血（恭）、云珠（《普》。别录又名略石、领石、明石、石磋）。恭曰：俗名耐冬。以其包络石木而生，故名络石。山南人谓之石血，疗产后血结，大良【集解】《别录》曰：络石生太山川谷，或石山之阴，或高山岩石上，或生人间。五月采。

　　弘景曰：不识此药，方法无用者。或云是石类，既生人间，则非石，犹如石斛等系石为名恭曰：此物生阴湿处，冬夏常青，实黑而圆，其茎蔓延绕树石侧。若在石间者，叶细浓而圆短；绕树生者，叶大而薄。人家亦种之为饰。

　　保升曰：所在有之，生木石间，凌冬不凋，叶似细橘叶。茎节着处，即生根须，包络石旁。花白子黑。六月、七月采茎叶，日干。

