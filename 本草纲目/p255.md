<!-- { "loadSidebar": true } -->
　　藏器曰：在石者良，在木者随木性有功，与薜荔相似。更有石血、地锦等十余种藤，并是其类。大略皆主风血，暖腰脚，变白不老。苏恭言石血即络石，殊误矣。络石叶圆正青；石血叶尖，一头赤色。

　　时珍曰：络石贴石而生。其蔓折之有白汁。其叶小于指头，浓实木强，面青背淡，涩而不光。有尖叶、圆叶二种，功用相同，盖一物也。苏恭所说不误，但欠详耳。

　　茎叶

　　【修治】雷曰：凡采得，用粗布揩去毛了，以熟甘草水浸一伏时，切晒用。

　　【气味】苦，温，无毒。《别录》曰：微寒。普曰：神农：苦，小温；雷公：苦，平，无毒；扁鹊、桐君：甘，无毒。

　　当之曰：大寒。药中君也。采无时。

　　时珍曰：味甘、微酸、不苦。

　　之才曰：杜仲、牡丹为之使。恶铁落，畏贝母、菖蒲。杀殷 毒。

　　【主治】风热死肌痈伤，口干舌焦，痈肿不消，喉舌肿闭，水浆不下（《本经》）。大惊入腹，除邪气，养肾，主腰髋痛，坚筋骨，利关节。久服轻身明目，润泽好颜色，不老延年。通神（《别录》）。主一切风，变白宜老（藏器）。蝮蛇疮毒，心闷，服汁并洗之。刀斧伤疮，敷之立瘥（恭）。

　　【发明】时珍曰：络石性质耐久，气味平和。神农列之上品，李当之称为药中之君。其功主筋骨关节风热痈肿，变白耐老。即医家鲜知用者，岂以其近贱而忽之耶？服之当浸酒耳。《仁存堂方》云：小便白浊，缘心肾不济，或由酒色，遂至已甚，谓之上淫。盖有虚热而肾不足，故土邪干水。史载之言：夏则土燥水浊，冬则土坚水清，即此理也。医者往往峻补，其疾反甚。惟服博金散，则水火既济，源洁而流清矣。用络石、人参、茯苓各二两，龙骨（）一两。为末。每服二钱，空心米饮下，日二服。

　　【附方】旧一，新二。

　　小便白浊：方同上。

　　喉痹肿塞，喘息不通，须臾欲绝，神验：方：用络石草一两。水一升，煎一大盏。细细呷之，少顷即通。（《外台秘要》）痈疽 痛，止痛：灵宝散：用鬼系腰（生竹篱阴湿石岸间，络石而生者，好；络木者，无用。其藤柔细，两叶相对，形生三角，用茎叶）一两（洗晒，勿见火），皂荚刺一两（新瓦炒黄），甘草节半两，大栝蒌一个（取仁炒香），乳香、没药各三钱。每服二钱，水一盏，酒半盏，慢火煎至一盏，温服。（《外科精要》）

　　草部第十八卷　草之七

　　木莲

　　（《拾遗》）【释名】薜荔（《拾遗》）、木馒头（《纲目》）、鬼馒头。

　　时珍曰：木莲、馒头，象其实形也。薜荔（音壁利），未详。《山海经》作草荔。

　　【集解】藏器曰：薜荔夤缘树木，三、五十年渐大，枝叶繁茂。叶圆，长二、三寸，浓若石苇。生子似莲房，打破有白汁，停久如漆。中有细子，一年一熟，子亦入药，采无时。

　　颂曰：薜荔、络石极相类，茎叶粗大如藤状。木莲更大于络石，其实若莲房。

　　时珍曰：木莲，延树木垣墙而生，四时不凋，浓叶茎强，大于络石。不花而实，实大如杯，微似莲蓬而稍长，正如无花果之生者。六、七月，实内空而红；八月后，则满腹细子，大如稗子，一子一须。其味微涩，其壳虚轻，乌、鸟、童儿皆食之。

　　叶

　　【气味】酸，平，无毒。

　　【主治】背痈，干末服之，下利即愈（颂）。主风血，暖腰脚，变白不衰（藏器）。治血淋痛涩。藤叶一握，甘草（炙）一分，日煎服之（时珍）。

　　【发明】艾晟曰：《图经》言薜荔治背疮。近见宜兴县一老举人，年七十余，患发背。

　　村中无医药，急取薜荔叶烂研绞汁，和蜜饮数升，以滓敷之，后用他药敷贴遂愈。其功实在薜荔，乃知《图经》之言不妄。

　　藤汁

　　【主治】白癜风， 疡风，恶疮疥癣，涂之（大明）。

　　木莲

　　【气味】甘，平，涩，无毒。

　　时珍曰：岭南人言：食之发瘴。

　　【主治】壮阳道，尤胜（颂）。固精消肿，散毒止血，下乳，治久痢肠痔，心痛阴 （时珍）。

　　【附方】新八。

　　惊悸遗精：木馒头（炒）、白牵牛等分，为末。每服二钱，用米饮调下。 （《乾坤秘韫》）阴 囊肿：木莲（即木馒头），烧研，酒服二钱。又方：木馒头子、小茴香等分。为末。

　　每空心酒服二钱，取效。（《集简》）酒痢肠风：黑散子：治风入脏，或食毒积热，大便鲜血，疼痛肛出，或久患酒痢：木馒头（烧存性）、棕榈皮（烧存性）、乌梅（去核）、粉草（炙）等分。为末。每服二钱，水一盏，煎服肠风下血，大便更涩：木馒头（烧）、枳壳（炒）等分。为末。每服二钱，槐花酒下。（杨《家藏方》）。

　　大肠脱下：木馒头（连皮子切炒）、茯苓、猪苓等分，为末。每服二钱，米饮下。亦治梦遗，名锁阳丹。（《普济方》）一切痈疽初起，不问发于何处：用木莲四十九个。揩去毛，研细，酒解开，温服。功与忍冬草相上下。（陈自明《外科精要》）乳汁不通：木莲二个，猪前蹄一个。烂煮食之，并饮汁尽，一日即通。无子妇人食之，亦【附录】地锦（《拾遗》）藏器曰：味甘，温，无毒。主破老血，产后血结，妇人瘦损，不能饮食，腹中有块，淋沥不尽，赤白带下，天行心闷。并煎服之，亦浸酒。生淮南林下，叶如鸭掌，藤蔓着地，节处有根，亦缘树石，冬月不死。山人产后用之。一名地噤。

　　时珍曰：别有地锦草，与此不同，见草之六。

　　草部第十八卷　草之七

　　扶芳藤

　　（《拾遗》）【释名】滂藤。

　　【集解】藏器曰：生吴郡。藤苗小时如络石，蔓延树木。山人取枫树上者用，亦如桑上寄生之意。忌采冢墓间者。隋朝稠禅师作青饮进炀帝止渴者，即此。

　　茎、叶

　　【气味】苦，小温，无毒。

　　【主治】一切血，一切气，一切冷，大主风血腰脚，去百病。久服延年，变白不老。锉细，浸酒饮（藏器）。

　　草部第十八卷　草之七

　　常春藤

　　（《拾遗》）【释名】土鼓藤（《拾遗》）、龙鳞薜荔（《日华》）。

　　藏器曰：小儿取其藤，于地打作鼓声，故名土鼓。李邕改为常春藤。

　　【集解】藏器曰：生林薄间，作蔓绕草木上。其叶头尖。结子正圆，熟时如珠，碧色。

　　【气味】茎叶：苦；子：甘，温，无毒。

　　【主治】风血羸老，腹内诸冷血闭，强腰脚，变白。煮服、浸酒皆宜（藏器）。凡一切痈疽肿毒初起，取茎叶一握，研汁和酒温服，利下恶物，去其根本（时珍。《外科精要》）。

　　【附方】新二。

　　疔疮黑凹：用发绳扎住，将尖叶薜荔捣汁，和蜜一盏服之。外以葱、蜜捣敷四围。（《圣惠方》）衄血不止：龙鳞薜荔，研水饮之。（《圣济录》）

　　草部第十八卷　草之七

　　千岁

　　（《别录》上品）【校正】并入有名未用《别录》 根。

　　【释名】 芜（《别录》）、苣瓜（《拾遗》）。

　　藏器曰：此藤冬只凋叶，大者盘薄，故曰千岁 。

　　【集解】《别录》曰：千岁 生太山川谷。

　　弘景曰：藤生如葡萄，叶似鬼桃，蔓延木上，汁白。今俗人方药都不识用，《仙经》数处须之。

　　藏器曰：蔓似葛，叶下白，其子赤，条中有白汁。陆玑《草木疏》云：一名苣瓜。边蔓而生，蔓白，子赤可食，酢而不美。幽州人谓之推 。《毛诗》云葛 ，注云似葛之草。苏恭谓为 ，深是妄言。

　　颂曰：处处有之。藤生，蔓延木上，叶如葡萄而小。四月摘其茎，汁白而味甘。五月开花。七月结实。八月采子，青黑微赤。冬惟凋叶。春夏间取汁用。陶、陈二氏所说得之。

　　宗 曰：唐开元末，访隐民姜抚，年几百岁。召至集贤院，言服常春藤使白发还黑，长生可致。藤生太湖、终南。帝遣使多取，以赐老臣。诏天下使自求之。擢抚银青光禄大夫，号冲和先生。又言终南山有旱藕，饵之延年，状类葛粉。帝取之作汤饼，赐大臣。右骁骑将军甘守诚云：常春藤乃千岁 也。旱藕乃牡蒙也。方家久不用，故抚易名以神之。民以酒渍藤饮之，多暴死，乃止。抚内惭，乃请求药牢山，遂逃去。今书此以备世疑。

　　时珍曰：按：千岁 ，原无常春之名。惟陈藏器《本草》土鼓藤下言李邕名为常春藤，浸酒服，羸老变白。则抚所用乃土鼓藤也。其叶与千岁 不同，或名同耳。

　　【正误】见果部 下。

　　【气味】甘，平，无毒。

　　【主治】补五脏，益气，续筋骨，长肌肉，去诸痹。久服，轻身不饥耐老，通神明（《录》）。

　　根

　　【主治】缓筋，令不痛（《别录》）。

　　草部第十八卷　草之七

　　忍冬

　　（《别录》上品）【释名】金银藤（《纲目》）、鸳鸯藤（《纲目》）、鹭鸶藤（《纲目》）、老翁须（《纲目》）、左缠藤（《纲目》）、金钗股（《纲目》）、通灵草（《土宿》）、蜜桶藤。

　　弘景曰：处处有之。藤生，凌冬不凋，故名忍冬。

　　时珍曰：其花长瓣垂须，黄白相半，而藤左缠，故有金银、鸳鸯以下诸名。金钗股，贵其功也。土宿真君云：蜜桶藤，阴草也。取汁能伏硫制汞，故有通灵之称。

　　【集解】《别录》曰：忍冬，十二月采，阴干。

　　恭曰：藤生，绕覆草木上。茎苗紫赤色，宿蔓有薄皮膜之，其嫩蔓有毛。叶似胡豆，亦上下有毛。花白蕊紫。今人或以络石当之，非矣。

　　时珍曰：忍冬在处有之。附树延蔓，茎微紫色，对节生叶。叶似薜荔而青，有涩毛。

　　三、四月开花，长寸许，一蒂两花二瓣，一大一小，如半边状。长蕊。花初开者，蕊瓣俱色白；经二、三日，则色变黄。新旧相参，黄白相映，故呼金银花，气甚芬芳。四月采花，阴干，藤叶不拘时采，阴干。

　　【气味】甘，温，无毒。权曰：辛。藏器曰：小寒。云温者，非也。

　　【主治】寒热身肿。久服轻身长年益寿（《别录》）。治腹胀满，能止气下 （甄权）。热毒血痢水痢，浓煎服（藏器）。治飞尸遁尸，风尸沉尸，尸注鬼击，一切风湿气，及诸肿毒。

　　痈疽疥癣，杨梅诸恶疮，散热解毒（时珍）。

　　【发明】弘景曰：忍冬，煮汁酿酒饮，补虚疗风。此既长年益寿，可常采服，而《仙经》少用。凡易得之草，人多不肯为之，更求难得者，贵远贱近，庸人之情也。

