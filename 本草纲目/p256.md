<!-- { "loadSidebar": true } -->
　　时珍曰：忍冬，茎叶及花，功用皆同。昔人称其治风除胀，解痢逐尸为要药，而后世不复知用，后世称其消肿散毒治疮为要药，而昔人并未言及。乃知古今之理，万变不同，未可一辙论也。按：陈自明《外科精要》云：忍冬酒，治痈疽发背，初发盒饭服此，其效甚奇，胜于红内消。洪内翰迈、沈内翰括诸方，所载甚详。如疡医丹阳僧、江西僧鉴清、金陵王琪、王尉子骏、海州刘秀才纯臣等，所载疗痈疽发背经效奇方，皆是此物。故张相公云：谁知至贱之中，乃有殊常之效，正此类也。

　　【附方】旧一，新十七。

　　忍冬酒：治痈疽发背，不问发在何处，发眉发颐，或头或项，或背或腰，或胁或乳，或手足，皆有奇效。乡落之间，僻陋之所，贫乏之中，药材难得，但虔心服之，俟其疽破，仍以神异膏贴之，其效甚妙：用忍冬藤（生取）一把，以叶入砂盆研烂，入生饼子酒少许，稀稠得所，涂于四围，中留一口泄气。其藤只用五两（木槌槌损，不可犯铁），大甘草节（生用）一两。同入沙瓶内，以水二碗，文武火慢煎至一碗，入无灰好酒一大碗，再煎十数沸，去滓分为三服，一日一夜吃尽。病势重者，一日二剂。服至大小肠通利，则药力到。沈内翰云：如无生者，只用干者，然力终不及生者效速。（陈自明《外科精要》）忍冬圆：治消渴愈后，预防发痈疽，先宜服此：用忍冬草根、茎、花、叶皆可，不拘多少。入瓶内，以无灰好酒浸，以糠火煨一宿，取出晒干，入甘草少许，碾为细末，以浸药酒打面糊，丸梧子大。每服五十丸至百丸，汤酒任下。此药不特治痈疽，大能止渴。（《外科精要》）五痔诸 ：方同上。

　　一切肿毒，不问已溃未溃，或初起发热：用金银花（俗名甜藤，采花连茎叶）自然汁半碗。煎八分，服之，以滓敷上。败毒托里，散气和血，其功独胜。（万表《积善堂方》）疔疮便毒：方同上。

　　喉痹乳蛾：方同上。

　　敷肿拔毒：金银藤（大者，烧存性）、叶（焙干为末）各三钱，大黄（焙为末）四钱。

　　凡肿毒初发，以水酒调搽四围，留心泄气。（杨诚《经验方》）痈疽托里，治痈疽发背，肠痈奶痈，无名肿毒， 痛寒热，状类伤寒，不问老幼虚实服之，未成者内消，已成者即溃：忍冬叶、黄 各五两，当归一两，甘草八钱。为细末。每服二钱，酒一盏半，煎一盏，随病上下服，日再服，以渣敷之。（《和剂局方》）恶疮不愈：左缠藤一把（捣烂），入雄黄五分。水二升，瓦罐煎之，以纸封七重，穿一孔，轻粉毒痈：方同上。

　　疮久成漏：忍冬草浸酒，日日常饮之。（戴原礼《要诀》）热毒血痢：忍冬藤浓煎饮。（《圣惠方》）五种尸注：飞尸者，游走皮肤，洞穿脏腑，每发刺痛，变动不常也。遁尸者，附骨入肉，攻凿血脉，每发不可见死尸，闻哀哭便作也。风尸者，淫跃四末，不知痛之所在，每发恍惚，得风雪便作也。沉尸者，缠结脏腑，冲引心胁，每发绞切，遇寒冷便作也。尸注者，举身沉重，精神错杂，常觉昏废，每节气至则大作也。并是身中尸鬼，引接外邪：宜用忍冬（茎叶，锉）数斛，煮取浓汁煎稠。每服鸡子大许，温酒化下，一日二、三服。（《肘后方》）鬼击身青作痛：用金银花一两。水煎饮之。（李楼《怪病奇方》）香港脚作痛，筋骨引痛：鹭鸶藤（即金银花）为末。每服二钱，热酒调下。（《卫生易简方》）中野菌毒：急采鸳鸯藤啖之，即今忍冬草也。（洪迈《夷坚志》）口舌生疮：赤梗蜜桶藤、高脚地铜盘、马蹄香等分，以酒捣汁，鸡毛刷上，取涎出即愈。

　　（《普济方》）忍冬膏，治诸般肿痛，金刃伤疮恶疮：用金银藤四两，吸铁石三钱。香油一斤，熬枯去滓

　　草部第十八卷　草之七

　　甘藤

　　（宋《嘉 》）【校正】自木部移入此。

　　【释名】甜藤（《嘉 》）、感藤。

　　时珍曰：甘、感音相近也。又有甜藤、甘露藤，皆此类，并附之。忍冬一名甜藤，与此不同。

　　【集解】藏器曰：生江南山谷。其藤大如鸡卵，状如木防己。斫断吹之，气出一头。其汁甘美如蜜。

　　汁

　　【气味】甘，平，无毒。

　　【主治】调中益气，通血气，解诸热，止渴（藏器）。除烦闷，利五脏，治肾钓气。其叶研敷蛇虫咬（大明）。解热痢及膝肿（时珍）。

　　【附录】甘露藤（《嘉 》）藏器曰：生岭南。藤蔓如箸。人服之得肥，一名肥藤。味甘，温，无毒。主风血气诸病。久服，调中温补，令人肥健，好颜色。

　　大明曰：止消渴，润五脏，除腹内诸冷。

　　草部第十八卷　草之七

　　甜藤

　　（《拾遗》）藏器曰：生江南山林下，蔓如葛。味甘，寒，无毒。主去热烦解毒，调中气，令人肥健。捣汁和米粉，作糗饵食，甜美，止泄。又治剥马血毒入肉，及狂犬、牛、马热黄。敷蛇咬疮。又有小叶尖长，气辛臭者，捣敷小儿腹，除痞满闪癖。

　　草部第十八卷　草之七

　　含水藤

　　（《海药》）【校正】自木部移入此。并入《拾遗》大瓠藤。

　　【释名】大瓠藤【集解】 曰：按：刘欣期《交州记》云：含水藤生岭南及诸海边山谷。状若葛，叶似枸杞。多在路旁，行人乏水处便吃此藤，故以为名。

　　藏器曰：越南、朱 、儋耳无水处，皆种大瓠藤，取汁用之。藤状如瓠，断之水出，饮之清美。

　　时珍曰：顾微《广州记》云：水藤，去地一丈，断之更生，根至地水不绝。山行口渴，断取汁饮之。陈氏所谓大瓠藤，盖即此物也。

　　藤中水

　　【气味】甘，平，无毒。藏器曰：寒。

　　【主治】解烦渴心燥，瘴疠丹石发动，亦宜服之（李 ）。止渴，润五脏，去湿痹，天行时气，利小便。其叶捣，敷中水烂疮皮皲（藏器）。治人体有损痛，沐发令长（时珍。《广州记》）。

　　【附录】鼠藤（《拾遗》）曰：顾微《广州记》云：鼠爱食此藤，故名。其咬处人取为药。

　　藏器曰：生南海海畔山谷。作藤绕树，茎叶滑净似枸杞，花白，有节心虚，苗头有毛。彼人食之如甘蔗。味甘，温，无毒。主丈夫五劳七伤，阴痿，益阳道，小便数白，腰脚痛冷，除风气，壮筋骨，补衰老，好颜色。浓煮服之，取微汗。亦浸酒服。性温，稍令人闷，无苦也。

　　草部第十八卷　草之七

　　天仙藤

　　（宋《图经》）【集解】颂曰：生江淮及浙东山中。春生苗蔓，延作藤。叶似葛叶，圆而小，有白毛，四【气味】苦，温，无毒。

　　【主治】解风劳。同麻黄，治伤寒，发汗。同大黄，堕胎气（苏颂）。流气活血，治心腹【附方】新六。

　　疝气作痛：天仙藤一两，好酒一碗，煮至半碗，服之神效。（孙天仁《集效方》）痰注臂痛：天仙藤、白术、羌活、白芷梢各三钱，片子姜黄六钱，半夏（制）五钱。每服五钱，姜五片，水煎服。仍间服千金五套丸。（杨仁斋《直指方》）妊娠水肿，始自两足，渐至喘闷，似水，足趾出水，谓之子气。乃妇人素有风气，或冲任甘草、乌药等分，为末。每服三钱，水一大盏，姜三片，木瓜三片，紫苏三叶，煎至七分，空心服，一日三服。小便利，气脉通，肿渐消，不须多服。此乃淮南名医陈景初秘方也，得于李伯时家。（陈自明《妇人良方》）产后腹痛儿枕痛：天仙藤五两，炒焦为末。每服二钱，炒生姜汁、童子小便和细酒调服。

　　（《经验妇人方》）一切血气腹痛：即上方，用温酒调服。

　　肺热鼻渣

　　桐油入黄连末，用天仙藤烧热油敷之。（《摘玄方》）

　　草部第十八卷　草之七

　　紫金藤

　　（宋《图经》）【释名】山甘草【集解】颂曰：生福州山中。春初单生叶青色，至冬凋落。其藤似枯条，采皮晒干。

　　【气味】缺【主治】丈夫肾气（苏颂）。消损伤瘀血。捣敷恶疮肿毒（时珍）。

　　【附方】新二。

　　紫金藤丸，补肾脏，暖丹田，兴阳道，减小便，填精髓，驻颜色，润肌肉，治元气虚惫，面目黧黑，口干舌涩，梦想虚惊，耳鸣目泪，腰胯沉重，百节酸疼，项筋紧急，背胛劳倦，阴汗盗汗，及妇人子宫久冷，月水不调，或多或少，赤白带下，并宜服之：用紫金藤十六两、巴戟天（去心）三两，吴茱萸、高良姜、肉桂、青盐各二两。为末，酒糊丸梧子大。每温酒下二十丸，日三服。（《和剂方》）死胎不下：紫金藤、葵根各七钱，土牛膝三两，土当归四钱，肉桂二钱，麝香三分。为末，米糊丸梧子大，朱砂为衣。每服五十丸，乳香汤下，极验。（葛静观方）

　　草部第十八卷　草之七

　　南藤

　　（宋《开宝》）【校正】自木部移入此。并入有名未用《别录》丁公寄、《图经》石南藤。

　　【释名】石南藤（《图经》）、丁公藤（《开宝》）、丁公寄（《别录》）、丁父（《别录》）、风藤。

　　志曰：生依南树，故号南藤。

　　藏器曰：丁公寄，即丁公藤也。始因丁公用有效，因以得名。

　　【集解】《别录》曰：丁公寄生石间，蔓延木上。叶细，大枝赤茎，母大如碛黄有汁。七月七日采。

　　颂曰：南藤，即丁公藤也。生南山山谷，今泉州、荣州有之。生依南木，茎如马鞭，有节紫褐色，叶如杏叶而尖。采无时。又曰：天台石南藤，四时不凋。土人采叶，治腰痛。

　　时珍曰：今江南、湖南诸大山有之。细藤圆腻，紫绿色，一节一叶。叶深绿色，似杏叶而微短浓。其茎贴树处，有小紫瘤疣，中有小孔。四时不凋，茎叶皆臭而极辣。白花蛇食其叶。

　　【气味】辛，温，无毒。《别录》曰：甘。

　　【主治】金疮痛。延年（《别录》）。主风血，补衰老，起阳，强腰脚，除痹，变白，逐冷气，排风邪。煮汁服，冬月浸酒服（藏器）。煮汁服，治上气咳嗽（时珍）。

　　【发明】志曰：按：《南史》云：解叔谦，雁门人。母有疾，夜祷，闻空中语云：得丁公藤治之即瘥。访医及本草皆无此药。至宜都山中，见一翁伐木，云是丁公藤，疗风。乃拜泣求。翁并示以渍酒法。受毕，失翁所在。母服之遂愈也。

　　时珍曰：近俗医治诸风，以南藤和诸药熬膏市之，号南藤膏。白花蛇喜食其叶，故治诸风尤捷。

