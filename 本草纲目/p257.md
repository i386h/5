<!-- { "loadSidebar": true } -->
　　【附录】烈节（宋《图经》）颂曰：生荣州，多在林箐中。春生蔓苗，茎叶俱似丁公藤，而纤细无花实。九月采茎，晒干。味辛，温，无毒。主肢节风冷，筋脉急痛。作汤浴之佳时珍曰：杨 《家藏经验方》有烈节酒，治历节风痛。用烈节、松节、牛膝、熟地黄、当归各一两。为粗末，绢袋盛之，以无灰酒二百盏，浸三日。每用一盏，入生酒一盏，温服。表弟武东叔，年二十余，患此痛不可忍。涪城马东之，以此治之而安。

　　草部第十八卷　草之七

　　清风藤

　　（宋《图经》）【释名】青藤（《纲目》）、寻风藤（《纲目》）。

　　【集解】颂曰：生台州天台山中。其苗蔓延木上，四时常青。土人采茎用。

　　【气味】缺【主治】风疾（苏颂）。治风湿流注，历节鹤膝，麻痹瘙痒，损伤疮肿。入酒药中用（时珍）。

　　【附方】新二。

　　风湿痹痛：青藤根三两，防己一两， 咀。入酒一瓶煮饮。（《普济方》）一切诸风：青藤膏：用青藤，出太平荻港上者，二、三月采之，不拘多少，入釜内，微火熬七日夜成膏，收入瓷器内。用时先备梳三、五把，量人虚实，以酒服一茶匙毕，将患人身上拍一掌，其后遍身发痒，不可当，急以梳梳之。要痒止，即饮冷水一口便解，风病皆愈也。避风数日良。（《集简方》）

　　草部第十八卷　草之七

　　百棱藤

　　（宋《图经》）【释名】百灵藤（《纲目》）【集解】颂曰：生台州山中。春生苗蔓，延木上，无花叶。冬采皮入药，土人用。

　　【气味】缺【主治】盗汗（苏颂）。治一切风痛风疮。以五斤锉，水三斗，煮汁五升，熬膏。每酒服【附方】新三。

　　头风脑痛：百灵藤十斤，水一石，煎汁三斗，入糯米三斗作饭。候冷，拌神曲炒末九两，同入瓮中，如常酿酒。经三、五日，看沫尽，更炊一斗糯米饭冷投之，待熟澄清。每温饮一小盏，服后浑身汗出为效。（《圣惠方》）一切风痹，不拘久近：百灵藤五斤，水三斗，煎一斗，滤汁再煎至三升，入牛膝、附子、仙灵脾、赤箭、何首乌、乳香、鹿角胶各二两，为末，同煎，别入白蜜五合，熬如饧状，瓷瓶收之。每服一匙，温酒下，一日二服。忌毒物、滑物。（《圣惠方》）大风疮疾：百灵藤四两。水一斗，煮三升，去滓，入粳米四合煮粥。于密室中浴毕乃食，暧卧取汗。汗后，皮肤起如麸片。每隔日一作，五、六十日后渐愈，毛发即生。（《圣惠方

　　草部第十八卷　草之七

　　省藤

　　（《拾遗》）【校正】自木部移入此。

　　【释名】赤藤（《纲目》）、红藤（《纲目》）【集解】藏器曰：生南地深山。皮赤，大如指，堪缚物，片片自解也。

　　【气味】苦，平，无毒。

　　【主治】蛔虫，煮汁服之。齿痛，打碎含之。煮粥饲狗，去 （藏器）。治诸风，通五淋【发明】时珍曰：赤藤，善杀虫，利小便。洪迈《夷坚志》云：赵子山苦寸白虫病。医令戒酒，而素性耽之。一日寓居邵武天王寺，夜半醉归，口渴甚。见庑间瓮水，映月莹然，即连酌饮之，其甘如饴。迨晓虫出盈席，心腹顿宽，宿疾遂愈。皆惊异之，视所饮水，乃寺仆织草履，浸红藤根水也。

　　【附方】新一。

　　五淋涩痛：赤藤（即做草鞋者）、白茯苓、苎麻根等分，为末。百沸汤下，每服一钱，如神

　　草部第十八卷　草之七

　　紫藤

　　（宋《开宝》）【集解】藏器曰：藤皮着树，从心重重有皮。四月生紫花可爱，长安人亦种之以饰庭池，江东呼为招豆藤。其子作角，角中仁，熬香着酒中，令酒不败。败酒中用之，亦正。其花碎，拭酒醋白腐坏。

　　【气味】甘，微温，有小毒。

　　【主治】作煎如糖服，下水。主水 病（藏器）。

　　草部第十八卷　草之七

　　落雁木

　　（《海药》）【校正】自木部移入此。

　　【释名】 曰：藤萝高丈余，雁过皆缀其中，或云雁衔至代州雁门而生，以此为名。

　　【集解】 曰：按：徐表《南州记》云：落雁木生南海山野中。蔓生，四边如刀削。

　　代州雁门亦有之，蜀中雅州亦有。

　　颂曰：雅州出者，苗作蔓缠绕大木，苗叶形色大都似茶，无花实。彼人四月采苗，入药用。

　　茎叶

　　【气味】甘，平、温，无毒。

　　【主治】风痛伤折，香港脚肿，腹满虚胀。以 木皮同煮汁洗之，立效。又妇人阴疮浮泡，以椿木皮同煮汁洗之（李 ）。产后血气痛，并折伤内损诸疾，煮汁服（苏颂）。

　　【附录】折伤木（《唐本草》）恭曰：生资州山谷。藤绕树木上，叶似莽草叶而光浓。

　　八月、九月采茎，日干。味甘、咸，平，无毒。主伤折，筋骨疼痛，散血补血，产后血闷，止痛。酒水各半，煮浓汁饮。

　　每始王木（《唐本草》）恭曰：生资州。藤绕树木上，叶似萝 叶。二月、八月采茎，阴干。味苦，平，无毒。主伤折跌筋骨，生肌破血止痛。以酒水各半，煮浓汁饮之。

　　草部第十八卷　草之七

　　风延母

　　（《拾遗》）藏器曰：生南海山野中，他处无有也。蔓绕草木上，细叶。《南都赋》云“风衍蔓延于衡皋”是也。味苦，寒，无毒。主小儿发热发强，惊痫寒热，热淋，利小便，解烦明目，并煮服之。

　　曰：主三消五淋，下痰，小儿赤白毒痢，蛇毒瘴溪毒，一切疮肿，并宜煎服。

　　千里及（《拾遗》）【校正】并入《图经》千里光。

　　【集解】藏器曰：千里及，藤生道旁篱落间，叶细而浓。宣湖间有之。

　　颂曰：千里急，生天台山中。春生苗，秋有花。土人采花叶入眼药。又筠州有千里光，生浅山及路旁。叶似菊叶而长，背有毛。枝干圆而青。春生苗，秋有黄花，不结实。采茎叶入眼药，名黄花演。盖一物也。

　　【气味】苦，平，有小毒。颂曰：苦、甘，寒，无毒。

　　【主治】天下疫气结黄，瘴疟蛊毒，煮汁服，取吐下。亦捣敷蛇犬咬（藏器）。同甘草煮汁饮，退热明目，不入众药（苏颂）。同小青煎服，治赤痢腹痛（时珍）。

　　【附方】新一。

　　烂弦风眼：千里光草，以笋壳叶包煨熟，捻汁滴入目中。（《经验良方》）

　　草部第十八卷　草之七

　　藤黄

　　（《海药》）【校正】自木部移入此。

　　【释名】树名海藤。

　　曰：按：郭义恭《广志》云：出岳、鄂等州诸山崖。树名海藤。花有蕊，散落石上，彼人收之，谓之沙黄。就树采者轻妙，谓之腊黄。今人讹为铜黄，铜、藤音谬也。此与石泪采之无异。画家及丹灶家时用之。

　　时珍曰：今画家所用藤黄，皆经煎炼成者，舐之麻人。按：周达观《真腊记》云：国有画黄，乃树脂。番人以刀斫树枝滴下，次年收之。似与郭氏说微不同，不知即一物否也？【气味】酸、涩，有毒。

　　【主治】 牙蛀齿，点之便落（李 ）。

　　草部第十八卷　草之七

　　附录诸藤一十九种

　　地龙藤

　　（《拾遗》）藏器曰：生天目山。绕树蟠屈如龙，故名。吴中亦有，而小异。味苦，无毒。主风血羸老，腹内腰脚诸冷，食不调，不作肌肤。浸酒服之。

　　龙手藤

　　藏器曰：出安荔浦石上向阳者。叶如龙手。采无时。味甘。温，无毒。主偏风口，手足瘫缓，补虚益阳，去冷气风痹。以醇酒浸，近火令温，空心服之，取微汗。

　　牛领藤

　　藏器曰：生岭南高山。形褊如牛领。取之阴干。味甘，温，无毒。主腹内冷，腰膝痛弱，小便白数，阳道乏。煮汁或浸酒服。

　　牛奶藤

　　藏器曰：生深山，大如树，牛好食之，其中有粉。味甘，温，无毒。主救荒，令人不饥。其根食之，令人发落。

　　鬼膊藤

　　藏器曰：生江南林涧边。叶如梨叶，子如楂子。藤：味苦，温，无毒。浸酒服，去风血。同叶捣，敷痈肿。

　　斑珠藤

　　藏器曰：生山谷中，不凋。子如珠而斑，冬月取之。味甘，温，无毒。浸酒服，主风血羸瘦，妇人诸疾。

　　息王藤

　　藏器曰：生岭南山谷。冬月不凋。味苦，温，无毒。主产后腹痛，血露不尽。

　　浓煮汁服。

　　万一藤

　　藏器曰：生岭南。蔓如小豆。一名万吉。主蛇咬，杵末，水和敷之。

　　曼游藤

　　藏器曰：生犍为牙门山谷。状如寄生，着大树。叶如柳，春花色紫。蜀人谓之沉花藤。味甘，温，无毒。久服长生延年，去久嗽，治癣。

　　百丈青

　　藏器曰：生江南林泽。藤蔓紧硬。叶如薯蓣，对生。味苦，寒，平，无毒。解诸毒物，天行瘴疟疫毒。并煮汁服，亦生捣汁服。其根令人下痢。

　　温藤

　　藏器曰：生江南山谷。着树不凋。茎叶：味甘，温，无毒。浸酒服，主风血积冷

　　蓝藤

　　藏器曰：生新罗国。根如细辛。味辛，温，无毒。主冷气咳嗽。煮汁服。

　　瓜藤（宋《图经》）颂曰：生施州。四时有叶无花。采皮无时。味甘，凉，无毒。主诸热毒恶疮。同刺猪苓（洗，去粗皮，焙干）等分。捣罗。用甘草水调贴之。

　　金棱藤

　　颂曰：生施州。四时有叶无花。采无时。味辛，温，无毒。主筋骨疼痛。与续筋根、马接脚（同洗，去粗皮，焙干）等分为末。酒服二钱。无所忌。

　　含春藤

　　颂曰：生台州。其苗延木，冬夏常青。采叶，治诸风有效。

　　独用藤

　　颂曰：生施州。四时有叶无花，叶上有倒刺。采皮无时。味苦、辛，热，无毒。主心气痛。和小赤药头（焙）等分。研末。酒服一钱。

　　祁婆藤

　　颂曰：生天台山中。蔓延木上。四时常有。土人采叶，治诸风有效。

　　野猪尾

　　颂曰：生施州。藤缠大木，四时有叶无花。味苦、涩，凉，无毒。主心气痛，解热毒。

　　同白药头等分，焙研为末。每酒服二钱。

　　石合草

　　颂曰：生施州。藤缠木上，四时有叶无花。土人采叶。味甘，凉，无毒。主一切恶疮，敛疮口。焙研，温水调贴。

　　草部第十九卷　草之八（水草类二十三种）

　　泽泻

　　（《本经》上品）【释名】水泻（《本经》）、鹄泻（《本经》）、及泻（《别录》）、 （音俞）、芒芋（《本经》）、禹孙。时珍曰：去水曰泻，如泽水之泻也。禹能治水，故曰禹孙。余未详。

