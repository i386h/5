<!-- { "loadSidebar": true } -->
　　（呃，音噫，不平也。有寒有热，有虚有实。其气自脐下冲上，作呃呃声，乃冲脉之病。世亦呼为咳逆，与古之咳嗽气急之咳逆不同。朱肱以哕为咳逆，王履以咳嗽为咳逆，皆非也）【虚寒】〔草谷菜部〕半夏（伤寒呃逆，危证也，以一两，同生姜煎服。） 紫苏（咳逆短气，同人参煎服。） 乌头（阴毒咳逆，同干姜等分，研炒色变，煎服。） 缩砂（同姜皮冲酒服。） 麻黄（烧烟嗅之立止。） 细辛（卒客忤逆，口不能言，同桂安口中。） 旋复花（心痞噫不息，同代赭石服。） 高良姜 酱 苏子 荏子 紫菀 女菀 肉豆蔻 刀豆（病后呃逆，连壳烧服。） 姜汁（久患咳噫，连至四五十声，以汁和蜜煎服，三次立效。亦擦背。） 兰香叶（咳噫，以二两同生姜四两捣，入面四两，椒、盐作烧饼，煨熟食。） 〔果木〕橘皮（呃逆，二两，去白煎服，或加丁香。） 荔枝（呃噫，七个烧末，汤下，立止。） 胡椒（伤寒咳逆，日夜不止，寒气攻胃也，入麝煎酒服。） 毕澄茄（治上证，同高良姜末煎，入少醋服。） 吴茱萸（止咳逆。肾气上筑于咽喉，逆气连属不能出，或至数十声，上下不得喘息，乃寒伤胃脘，肾虚气逆，上乘于胃，与气相并也，同橘皮、附子丸服。） 蜀椒（呃噫，炒研糊丸，醋汤下。） 犁木灰（三十年结气咳逆，气从脐旁起上冲，胸满气促郁冒，同麻黄诸药丸服。） 石莲子（胃虚呃逆，炒末水服。一加丁香、茯苓。） 子 丁香（伤寒呃逆及哕逆，同柿蒂末，人参汤下。） 沉香（胃冷久呃，同紫苏、白豆蔻末，汤服。） 乳香（阴证呃逆，同硫黄烧烟熏之，或煎酒嗅。） 桂心 〔土石〕伏龙肝（产后咳逆，同丁香、白豆蔻末，桃仁、茱萸煎汤下。） 代赭石（心痞噫逆。） 硫黄之。）【湿热】〔草果〕大黄（伤寒阳证呃逆，便闭者下之，或蜜兑导之。） 人参芦（因气昏瞀呃噫者，吐之。） 人参（吐利后，胃虚膈热而咳逆者，同甘草、陈皮、竹茹煎服。） 干柿（产后咳逆心烦，水煮呷。） 柿蒂（煮服，止咳逆哕气。） 青橘皮（伤寒呃逆，末服。） 〔木石〕枳壳（伤寒呃噫，同木香末，白汤服。） 淡竹叶 竹茹 牡荆子 滑石（病后呃噫，参、术煎服益元散。）

　　主治第三卷　百病主治药

　　霍乱

