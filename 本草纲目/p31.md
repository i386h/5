<!-- { "loadSidebar": true } -->
　　（有积滞、湿热、暑毒、虚滑、冷积、蛊毒）【积滞】〔草木菜谷〕大黄（诸痢初起，浸酒服，或同当归煎服。） 巴豆（治积痢，同杏仁丸服。小儿用百草霜，同化蜡丸服。） 巴豆皮（同楮叶，烧丸服，治一切泻痢。） 藜芦（主泄痢。） 紫苋 马苋（和蜜食，主产后痢。） 莱菔（汁和蜜服；干者嚼之，止噤口痢。）莱菔子（下痢后重。） 青木香（下痢腹痛，气滞里急，实大肠。） 山楂（煮服，止痢。） 曲（消谷止痢。一日百起，同马蔺子为散服。） 蒸饼 捻头（汤调地榆末服，止血痢。） 槟榔（消食下气，治下痢后重如神。） 枳实 枳壳（止痢顺气。） 荞麦粉（消积垢。鸡子白丸服，主噤口痢。）〔土石〕百草霜（消食积。同黄连末服，止热痢。） 腻粉（消积滞。同定粉丸服，止血痢。） 定粉（止久积痢，鸡子白和，炙研服。）密陀僧（ 研，醋汤服。） 砂（一切积痢，同巴豆、朱砂，蜡丸服。） 砒霜（积痢休息，同黄丹末，蜡丸服。）【湿热】〔草部〕黄连（热毒赤痢，水煎露一夜，热服；小儿入蜜，或炒焦，同当归末、麝香，米汤服；下痢腹痛，酒煎服；伤寒痢，同艾水煎服；暴痢，同黄芩煎服；气痢后重，同干姜末服；赤白日久，同盐梅烧末服；鸡子白丸服；诸痢脾泄，入猪肠煮丸；湿痢，同吴茱萸炒丸服；香连丸加减，通治诸痢；四治黄连丸，治五疳八痢。）胡黄连（热痢，饭丸服；血痢，同乌梅、灶下土末，茶服。） 白头翁（一切毒痢，水煎服；赤痢咽肿，同黄连、木香，煎服；赤痢下重，同黄连、黄柏、秦皮煎服。） 柴胡（积热痢，同黄芩半水半酒煎服。） 大青（热病下痢困笃者，同甘草、胶、豉、赤石脂煎服。） 龙牙草（热痢，同陈茶煎服。根为末，（夏月暴水痢，为末服。） 地榆（冷热痢，煮汁熬服，止久痢、疳痢。） 青黛（疳痢，末服。） 益母草（同米煮粥，止疳痢；同盐梅烧服，止杂痢。） 耳（熬膏。） 荆芥（烧末。

