<!-- { "loadSidebar": true } -->
　　（有湿热，寒湿，气积，食积，血积）【湿热】术（除湿热，益气和中。脾胃不和，冷气客之为胀满，同陈皮丸服。） 黄连（去心火及中焦湿热。） 黄芩（脾经诸湿，利胸中热。） 柴胡（宣畅气血，引清气上行。） 桔梗（腹满肠鸣，伤寒腹胀，同半夏、橘皮煎服。） 射干（主胸胁满，腹胀气喘。） 薄荷 防风车前 泽泻 木通 白芍药（去脏腑壅气，利小便，于土中泻木而补脾。） 大黄（主肠结热，心腹胀满。） 半夏（消心腹痰热满结，除腹胀。小儿腹胀，以酒和丸，姜姜汁调，贴脐中。） 牵牛（除气分湿热，三焦壅结。湿气中满，足胫微肿，小便不利，气急咳嗽，同浓朴末服。水蛊胀满，白、黑牵牛末各二钱，大麦面四两，作饼食。小儿腹胀，水气流肿，小便赤少，生研一钱，青皮汤下。） 忍冬（治腹胀满。） 泽泻豆（治热，利小便，下腹胀满，散气。） 豌豆（利小便，腹胀满。） 荠菜（子，治腹胀。根，主胀满腹大，四肢枯瘦，尿涩，以根同甜葶苈丸服。） 木瓜（治腹胀善噫。） 浓朴（消痰下气，除胀满，破宿血，化水谷，治积年冷气雷鸣。腹胀脉数，同枳实、大黄煎服。腹痛胀满，加甘草、桂、姜、枣。男女气胀，冷热相攻，久不愈，姜汁炙研，米饮日服。） 皂荚（主腹胀满。胸腹胀满，煨研丸服，取利甚妙。） 枳实（消食破积，去胃中湿热。） 枳壳（逐水消胀满，下气破结。老幼气胀，气血凝滞，四制丸服。） 茯苓（主心腹胀满，渗湿热。） 猪苓鸬消积。鸡屎醴：治鼓胀，旦食不能暮食，以袋盛半升渍酒，日饮三次，或为末酒服。欲下，则煮酒顿服。） 野鸡（心腹胀满，同茴香、马芹诸料，入蒸饼作馄饨食。） 豪猪肚及屎（主热风鼓胀，烧研酒服。） 猪血（中满腹胀，旦食不能暮食，晒研酒服，取利。） 牛溺（主腹胀，利小便气胀，空心温服一升。症瘕鼓胀，煎如饴，服枣许，取利。） 蛤蟆（鼓气，研酒服。青蛙，入【寒湿】草豆蔻（除寒燥湿，开郁破气。） 缩砂 （治脾胃结滞不散，补肺醒脾。） 益智子（主客寒犯胃。腹胀忽泻，日夜不止，二两煎汤服，即止。） 胡芦巴（治肾冷，腹胁胀满，面色青黑。） 胡椒（虚胀腹大，同全蝎丸服。） 附子（胃寒气满，不能传化，饥不能食，同人参、生姜末，煎服。） 丁香（小儿腹胀，同鸡屎白，丸服。） 诃黎勒（主冷气，心腹胀满，下气。） 禹余粮【气虚】甘草（除腹胀满，下气。） 人参（治心腹鼓痛，泻心肺脾中火邪。） 萎蕤（主心腹结气。） 青木香（主心腹一切气，散滞气，调诸气。） 香附子（治诸气胀满，同缩砂、甘草为末服。） 紫苏（治一切冷气，心腹胀满。） 莱菔子（气胀、气蛊，取汁浸缩砂，炒七次，为末服。） 生姜（下气，消痰喘胀满，亦纳下部导之。） 姜皮（消胀痞，性凉。） 马芹子（主心腹胀满，开胃下气。） 山药（心腹虚胀，手足厥逆，或过服苦寒者，半生半炒为末，米饮服。） 百合（除浮肿，胪胀痞满。） 败瓢（酒炙三、五次，烧研服，治中满鼓胀。）槟榔（治腹胀，生捣末服。） 沉香（升降诸气。） 全蝎（病转下后，腹胀如鼓，烧灰，入麝【积滞】蓬莪术（治积聚诸气胀。） 京三棱（治为末，酒服三钱，乃破血下胀仙药也。） 马鞭草（行血活血。鼓胀烦渴，身干黑瘦，锉曝，水煮服。） 神曲（补虚消食。三焦滞气，同莱菔子煎服。少腹坚大如盘，胸满，食不消化，汤服方寸匕。） 米（消食下气，去心腹胀满。产后腹胀，不得转气，坐卧不得，酒服一合，气转即愈。） 葫蒜（下气，消谷化肉。） 山楂（化积消食，行结气。） 橘皮（下气破癖，除痰水滞气。） 胡椒（腹中虚胀，同蝎尾、莱菔子丸服。） 车脂（少小腹胀，和轮下土服。）胡粉（化积消胀。小儿腹胀，盐炒摩服。） 古文钱（心腹烦满，及胸胁痛欲死，水煮汁服。） 钢铁（主胸膈气塞，不化食。） 水银（治积滞鼓胀。） 黑盐（腹胀气满，酒服六铢。酒肉过多，胀满不快，用盐擦牙，温水漱下，二、三次即消。） 芒硝（治腹胀，大小便不通。） 绿矾（消积滞，燥脾湿，除胀满，平肝，同苍术丸服，名伐木丸。） 猪项肉（酒积，面黄腹胀，同甘遂捣丸服。取下酒布袋也。）

　　主治第三卷　百病主治药

　　诸肿

　　（有风肿，热肿，水肿，湿肿，气肿，虚肿，积肿，血肿）【开鬼门】〔草部〕麻黄（主风肿、水肿，一身面目浮肿，脉浮，小便不利，同甘草，煮汤服，取汗。水肿脉沉，浮者为风，虚肿者为气，皆非水也，麻黄、甘草、附子煮汤服。） 羌活（疗风用独活，疗水用羌活。风水浮肿，及妊娠浮肿，以萝卜子炒过研末，酒服二钱，日二。） 防风（治风行周身，及经络中留湿，治风去湿之仙药也。） 柴胡（主大肠停积水胀。）浮萍（去风湿，下水气，治肿，利小便，为末，酒服方寸匕。） 鼠粘子（除肤风，利小便。

　　风水身肿欲裂，炒末，每服二钱，日三。风热浮肿，半炒研末酒服。水蛊腹大，面糊丸服。

　　根、茎亦主风肿，逐水，效。） 天仙藤（妊娠浮肿，谓之子气，乃素有风气，勿作水治，同香附、陈皮、甘草、乌药、紫苏煎服。） 忍冬（去寒热身肿，风湿气。） 蒺藜（洗浮肿。）陆英（洗水气虚肿。） 狗脊 〔谷菜〕黍穣 葱白根 〔果木〕杏叶（并洗足肿。） 楠材（肿自足起，同桐木煎洗，并少饮之。） 桐叶（手足浮肿，同小豆煮汁渍洗，并少饮之。） 柳枝及根皮（洗风肿。）【洁净府】泽泻（逐三焦停水，去旧水，养新水，消肿胀，渗湿热。水湿肿胀，同白术末服。） 鸭跖草（和小豆煮食，下水。） 苍耳子（大腹水肿，烧灰，同葶苈末服。） 苏子（消渴变水，同莱菔子服，水从小便出。） 木通（利大小便，水肿，除诸经湿热。） 通脱木（利小便，除水肿。） 香薷（散水肿，利小便。大叶者，浓煎汁，熬丸服，治水甚捷，肺金清而热自降也。暴水、风水、气水，加白术末丸，至小便利为效。） 灯心草（除水肿癃闭。） 冬葵子（利小便，消水气。妊娠水肿，同茯苓末服，小便利则愈。） 蜀葵子（利小便，消水肿。） 葶苈（利水道，下膀胱水，皮间邪水上出，面目浮肿，大降气，与辛酸同用，以导肿气。通身肿满，为末，枣肉丸服，神验。或用雄鸡头捣丸。阳水暴肿，喘渴尿涩，同防己末，以绿头鸭血，和丸服之，效。） 马鞭草（大腹水肿，同鼠尾草煮汁，熬稠丸服，神效。） 马兰（水肿尿涩，同黑豆、小麦，酒、水煎服。） 益母草（服汁，主浮肿，下水。） 旋复花（除水肿大腹，下气。） 萱草根、叶（通身水肿，晒研，二钱，入席下尘，米饮服。） 蓼子（下水气，面浮肿。） 海金沙（脾胃肿满，腹胀如鼓，喘不得卧，同白术、甘草、牵牛为末服。） 汉防己（利大小便，主水肿，通行十二经，去下焦湿肿，泄膀胱火，必用之药。皮水， 肿在皮肤中，不恶风，按之不没指，同黄 、桂枝、茯苓、甘草煎服。）水苹（主暴热，下气，利小便。） 海藻（下十二水肿，利小便。） 海带 昆布（利水道，去面肿。） 越王余算（去水肿浮气。） 天蓼（主水气。） 茅根（虚病后，饮水多，小便不利作肿，同赤小豆煮食，水随小便下。） 蒲公英（煮服，消水肿。） 薇（利大小便，下浮肿。） 〔谷部〕薏苡仁（水肿喘急，以郁李仁绞汁煮粥食。） 黑大豆（逐水去肿。桑柴灰煮食，下水鼓。《范汪方》：煮汁入酒，再煮服，水从小便出。《肘后方》：煮干为末服。）赤小豆（下水肿，利小便。桑灰汁煮食代饭，冬灰亦可。同姜、蒜煮食。水蛊，腹大有声，皮黑者，同白茅根煮食。足肿，煮汁渍洗。） 腐婢（下水气。） 绿豆（煮食，消肿下气。

　　十种水气，同附子逐日煮食。）〔菜部〕葫蒜（同蛤粉丸服，消水肿。同田螺、车前，贴脐，通小便。） 胡葱（浮肿，同小豆、硝石煮食。） 罗勒（消水气。） 百合（除浮肿胪胀。） 冬瓜（小腹水胀，利小便。酿赤小豆煨熟，丸服。瓜瓤淡煮汁饮，止水肿烦渴。） 胡瓜（水病，肚胀肢浮，以醋煮食，须臾水下。）〔果部〕李核仁（下水气，除浮肿。） 杏核仁（浮肿喘急，小便少，炒研入粥食。头面风肿，同鸡子黄，涂帛上贴之，七八次愈。） 乌梅（水气满急，同大枣煮汁，入蜜咽之。） 桃白皮（水肿，同秫米酿酒服。） 椒目（治十二种水气胀满，行水渗湿。炒研，酒服方寸匕。） 败荷叶（阳水浮肿，烧研水服。足肿，同 本煎洗。） 〔木部〕木兰皮（主水肿。） 柳叶（下水气。） 榉皮（通身水肿，煮汁日饮。） 榆皮、叶（消水肿，利小便。皮末，同米煮粥，食之。） 柯树皮（大腹水病，煮汁熬丸服，病从小便出也。） 桑白皮（去肺中水气，水肿腹满胪胀，利水道也。） 桑椹（利水气，消肿。水肿胀满，以桑白皮煎水煮椹，同糯米酿酒饮。）桑叶（煎饮代茶，除水肿，利大小肠。）桑枝（同上。） 桑柴灰（淋汁煮小豆食，下水胀。）楮实（水气蛊胀，用洁净釜熬膏，和茯苓、白丁香丸服，效。） 楮叶（通身水肿，煎汁如饴，日服。虚肥积年气上，面肿如水病，煎汁煮粥食。） 楮白皮（逐水肿气满，利小便。煮汁酿酒，治水肿入腹，短气咳嗽，及妇人新产，风入脏内，肿胀短气。风水肿浮，同木通、猪苓、桑白皮、陈皮煎服。膀胱石水，肢削，小腹胀，取根皮同桑白皮、白术，黑大豆煎汁，入酒服之效。） 楮汁（天行病后，脐下如水肿，日服一杯，小便利即消。） 栀子（热水肿疾，炒研饮服。妇人胎肿，属湿，丸服有验。） 茯苓及皮（主水肿，利水道。皮，同椒目煎水，日饮。） 猪苓（利水发汗，主肿胀满急，消胎肿。） 皂荚（身面卒肿，炙渍酒饮。或加黑锡。）五加皮（风湿肿。） 枳茹（水胀暴风。）〔石部〕滑石（利水，燥湿，除热。） 白石英（石水，腹坚胀满，煮酒服。） 凝水石（除胃中热，水肿，小腹痹，泻肾。） 矾石（却水。水肿，同青矾、白面丸服。） 青矾（水肿黄病，作丸服。） 〔虫部〕蝼蛄（利大小便，治肿甚效。

