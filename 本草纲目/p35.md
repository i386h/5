<!-- { "loadSidebar": true } -->
　　十种水病，腹满喘促，五枚焙研，汤服。《肘后方》：每日炙食十枚。《普济方》：左右用，同大戟、芫花、甘遂服。同轻粉 鼻，消水病。） 青蛙（消水肿，同胡黄连末，入猪肚内，煮食。水蛊，腹大有声，皮黑，酥炙，同蝼蛄、苦瓠，末服。） 〔介鳞〕海蛤（治十二种水气浮肿，利大小肠。水 肿病，同杏仁、防己、葶苈，枣肉丸服。水肿发热，同木通、猪苓、泽泻、滑石、葵子、桑皮煎服。石水肢瘦，腹独大者，同防己、葶苈、茯苓、桑皮、橘皮、郁李丸服。气肿，同昆布、凫茈、海螵蛸、荔枝壳，煎饮服。） 蛤粉（清热利湿，消浮肿，利小便。气虚浮肿，同大蒜丸服。） 贝子（下水气浮肿。） 田螺（利大小便，消手足浮肿，下水气。同大蒜、车前贴脐，水从小便出。） 鲤鱼（煮食，下水气，利小便。用醋煮食。

　　赤小豆煮食。酿白矾，泥包煨，为粥食，随上下用。） 白鱼（开胃下气，去水气。） 鲫鱼（合小豆、商陆煮食，消水肿。） 鲈鱼（治水气。） 鳢鱼（合小豆煮食，下大水、面目浮肿及妊娠水气。入冬瓜、葱白，主十种水垂死。） 鱼（疗水肿，利小便。） 黄颡鱼（合大蒜、商陆煮食，消水，利小便。绿豆同煮亦可。） 〔禽兽〕青头鸭（大腹水肿垂死，煮汁服取汗，亦作粥食。） 雄鸭头（治水肿，利小便。捣，和甜葶苈膏汉防己末，丸服。） 凫肉（治热毒水肿。） 鸬 （利水道。） 鸡子（身面肿满，涂之频易。） 猪脂（主水肿。） 猪肾（包甘遂煨食，下水。） 羊肺（水肿，尿短喘嗽，同莨菪子、醋，蜜丸服。） 豪猪肚及屎（水病，热风鼓胀，烧研酒服。） 牛溺（水肿腹胀，利小便，空腹饮之。喘促者，入诃子皮，末熬丸服，当下水。） 水牛角 〔人部〕人中白（水气肿满，煎令可丸，每服一豆。） 秋石（拌食代盐。）【逐陈 】〔草部〕三白草（水肿，服汁取吐。） 蒴 根（浑身水肿，酒和汁服，取吐利。） 蓖麻子仁（水症肿满，研水服，取吐利。） 商陆（主水肿胀满，疏五脏水气，泻十种水病，利大小肠。切根，同赤小豆、粳米煮饭，日食，甚效。或同粟米煮粥食。或取汁，和酒饮，利水为妙。或同羊肉煮食。） 大戟（主十二水，腹满痛，发汗，利大小便。水肿喘急及水蛊，同干姜末服。或同当归、橘皮煎服。或同木香末，酒服。或同木香、牵牛末，猪肾煨食。或煮枣食。并取利水，为神效。） 泽漆（去大腹水气，四肢面目浮肿。十肿水气，取汁熬膏，酒服。） 甘遂（主面目浮肿，下五水，泄十二水疾，泻肾经及隧道水湿、痰饮，直达水气所结之处，乃泄水之圣药。水肿腹满，同牵牛煎呷。膜外水气，同荞麦面作饼食，取利。身面浮肿，以末二钱，入猪肾煨食，取利。正水胀急，大小便不利欲死，半生半炒为末，和面作棋子，煮食，取利。小儿疳水，同青橘皮末服。水蛊喘胀，同大戟煎呷，不过十服。妊娠肿满，白蜜丸服。） 续随子（治肺中水气，日服十粒，下水最速，不可多服。一两去油，分作七服，治七人，用酒下。阳水肿胀，同大黄丸服。） 芫花（主五水，在五脏皮肤及饮 。水蛊胀满，同枳壳醋煮丸服。） 荛花（主十二水，肠中留。） 莨菪子 野狼毒（破水癖。） 防葵（肿满洪大，为末酒服。） 牵牛（利大小便，除虚肿水病，气分湿热。阴水阳水，俱同大黄末，锅焦饭丸服。诸水饮病，同茴香末服。水肿气促，坐卧不得，用二两炒，取末，乌牛尿浸一夜，入葱白一握，平旦煎，分二服，水从小便出。小儿肿病，二便不利，白、黑牵牛等分，水丸服。水蛊胀满，同大麦面作饼烧食，降气。） 马兜铃（去肺中湿气，水肿腹大喘急，煎汤服。） 羊桃根（去五脏五水，大腹，利小便，可作紫藤（煎汁熬服，下水 病。） 大豆黄卷（除胃中热，消水病胀满。同大黄醋炒，为末服。） 荞麦（水肿喘急，同大戟末作饼食，取利。） 米醋（散水气。） 葱白（水 病，煮汁服，当下水。病已困者，烂捣坐之，取气，水自下。） 老丝瓜（巴豆炒过，入陈仓米同炒，取米去豆，丸服。） 巴豆（十种水病。水蛊大腹有声，同杏仁丸服。煮汁，拭身肿。） 郁李仁（大腹水肿，面目皆浮，酒服七七粒，能泻结气，利小便。肿满气急，和面作饼食，大便通即愈。） 乌 木（暴水症结，利大小便。水气虚肿，小便少，同木通、槟榔末服。） 鼠李（下水肿腹胀。） 接骨木根（下水肿。） 木（煮服，下水。） 针砂（消积平肝。水肿尿短，同猪苓、地龙、葱涎贴脐。） 轻粉 粉霜（消积，下水。）银朱（主水病，大便利者，同硫黄丸服。）【调脾胃】〔草部〕白术（逐皮间风水结肿，脾胃湿热。四肢肿满，每用半两，同枣煎服。） 苍术（除湿发汗，消痰饮，治水肿胀满。） 黄连（湿热水病，蜜丸，每服四、五丸，日三服。） 黄 （风肿自汗。） 香附子（利三焦，解六郁，消 肿。酒肿虚肿，醋煮丸服。气虚浮肿，童尿浸焙丸服。） 藿香（风水毒肿。） 砂仁（遍身肿满，阴肿，同土狗一个，等分研，和老酒服。） 葳蕤（小儿痫后，气血尚虚，热在皮肤，身面俱肿，同葵子、龙胆、茯苓、前胡煎服。） 使君子（小儿虚肿，上下皆浮，蜜炙末服。） 附子（脾虚湿肿，同小豆煮焙丸服。男女肿因积得，积去肿再作，喘满，小便不利，医者到此多束手须数十枚乃效。） 乌头（阴水肿满，同桑白皮煮汁，熬膏服。） 〔菜果〕姜皮（消浮肿腹胀。） 萝卜（酒肿及脾虚足肿，同皂荚煮熟，去皂荚，入蒸饼，捣丸服。） 柑皮（产后虚浮，四肢肿，为末酒服。） 槟榔（逐水消胀。） 椰子浆（消水。） 沙棠果（食之却水病。） 吴茱萸（燥脾行水。） 苏合香（下水肿，同水银、白粉服。） 〔禽兽〕白雄鸡 黄雌鸡（并同小豆煮食，消肿。） 猪肝（肝虚浮肿，同葱、豉、蒜、醋炙食。

　　脊肉亦可。） 狗肉（气水鼓胀，尿少，蒸食。） 羊肉（身面浮肿，同商陆煮 食。） 水牛肉（消水除湿，头尾皆宜。） 牛 （热气水气。） 肉（水胀垂死，作羹下水大效。）【血肿】〔草部〕红蓝花（捣汁服，不过三服。） 刘寄奴（下气，治水胀。） 泽兰（产后血虚浮肿，同防己末，醋汤服。）

　　主治第三卷　百病主治药

　　黄疸

