<!-- { "loadSidebar": true } -->
　　诜曰：诸鸟、猿猴取得不食，藏之石室内，人得三百年者，食之永不老也。又雁食之，粪于田野山岩之中，不逢阴雨，经久不坏。人得之，每旦空腹食十枚，身轻能登高涉远也。

　　【附方】旧四，新十。

　　服食不饥：诜曰：石莲肉蒸熟去心，为末，炼蜜丸梧桐子大。日服三十丸。此仙家方也。

　　清心宁神：宗 曰：用莲蓬中干石莲子肉，于砂盆中擦去赤皮，留心，同为末，入龙脑，点补中强志，益耳目聪明：用莲实半两去皮心，研末，水煮熟，以粳米三合作粥，入末搅匀食。（《圣惠方》）补虚益损：水芝丹：用莲实半升。酒浸二宿，以牙猪肚一个洗净，入莲在内，缝定煮熟，取出晒干为末，酒煮米糊丸梧桐子大。每服五十小便频数，下焦真气虚弱者：用上方，醋糊丸，服。

　　白浊遗精：石莲肉、龙骨、益智仁等分。为末。每服二钱，空心米饮下。《普济》：用莲肉、白茯苓等分，为末。白汤调服。

　　心虚赤浊：莲子六一汤：用石莲肉六两，炙甘草一两，为末。每服一钱，灯心汤下。（《直指方》）久痢禁口：石莲肉炒为末。每服二钱，陈仓米汤调下，便觉思食，甚妙。加入香连丸，尤妙。（《丹溪心法》）脾泄肠滑：方同上。

　　哕逆不止：石莲肉六枚，炒赤黄色，研末。冷熟水半盏和服，便止。（苏颂《图经》）产后咳逆、呕吐，心忡目晕：用石莲子两半，白茯苓一两，丁香五钱。为末。每米饮服二钱。（《良方补遗》）眼赤作痛：莲实（去皮研末）一盏，粳米半升，以水煮粥，常食。（《普济方》）小儿热渴：莲实二十枚（炒），浮萍二钱半，生姜少许，水煎，分三服。（《圣济总录》）反胃吐食：石莲肉为末，入少肉豆寇末，米汤调服之。（《直指方》）

　　藕

　　【气味】甘，平，无毒。大明曰：温。

　　时珍曰：《相感志》云：藕以盐水共食，则不损口；同油炸面米果食，则无渣。煮忌铁器。

　　【主治】热渴，散留血，生肌。久服令人心欢（《别录》）。止怒止泄，消食解酒毒，及病后干渴（藏器）。捣汁服，止闷除烦开胃，治霍乱，破产后血闷，捣膏， 金疮并伤折，止暴痛。蒸煮食之，大能开胃（大明）。生食，治霍乱后虚渴。蒸食，甚补五脏，实下焦。

　　同蜜食，令人腹脏肥，不生诸虫，亦可休粮（孟诜）。汁：解射罔毒、蟹毒（徐之才）。捣浸澄粉服食【发明】弘景曰：根入神仙家。宋时太官作血KT （音勘），庖人削藕皮误落血中，遂散涣不凝。故医家用以破血多效也。KT 者，血羹也。

　　诜曰：产后忌生冷物，独藕不同生冷者，为能破血也。

　　时珍曰：白花藕大而孔扁者，生食味甘，煮食不美；红花及野藕，生食味涩，煮蒸则佳。

　　夫藕生于卑污，而洁白自若。质柔而穿坚，居下而有节。孔窍玲珑，丝纶内隐。生于嫩 ，而发为茎、叶、花、实，又复生芽，以续生生之脉。四时可食，令人心欢，可谓灵根矣。故其所主者，皆心脾血分之疾，与莲之功稍不同云。

　　【附方】旧四，新八。

　　时气烦渴：生藕汁一盏，生蜜一合，和匀，细服。（《圣惠》）伤寒口干：生藕汁、生地黄汁、童子小便各半盏霍乱烦渴：藕汁一钟，姜汁半钟。和匀饮。（《圣济总录》）霍乱吐利：生藕，捣汁服。（《圣惠》）上焦痰热：藕汁、梨汁各半盏。和服。（《简便》）产后闷乱，血气上冲，口干腹痛：《梅师方》：用生藕汁三升，饮之。庞安时：用藕汁、生地黄汁、童子小便等分，煎服。

　　小便热淋：生藕汁、生地黄汁、葡萄汁各等分。每服 盏，入蜜温服。

　　坠马血瘀，积在胸腹，唾血无数者：干藕根为末。酒服方寸匕，日二次。（《千金方》）食蟹中毒：生藕汁饮之。（《圣惠》）冻脚裂坼：蒸熟藕，捣烂涂之。

　　尘芒入目：大藕洗捣，绵裹，滴汁入目中，即出也。（《普济方》）

　　藕

　　【释名】藕丝菜（五、六月嫩时，采为蔬【气味】甘，平，无毒。

　　【主治】生食，主霍乱后虚渴烦闷不能食，解酒食毒（苏颂）。

　　功与藕同（时珍）。解烦毒，下瘀血（汪颖）。

　　藕节

　　【气味】涩，平，无毒。

　　大明曰：冷。伏硫黄。

　　【主治】捣汁饮，主吐血不止，及口鼻出血（甄权）。消瘀血，解热毒。产后血闷，和地黄研汁【发明】时珍曰：一男子病血淋，痛胀祈死。予以藕汁调发灰，每服二钱，服三日而血止痛除。按：赵 《养 漫笔》云：宋孝宗患痢，众医不效。高宗偶见一小药肆，召而问之。

　　其人问得病之由，乃食湖蟹所致。遂诊脉，曰：此冷痢也。乃用新采藕节捣烂，热酒调下，数服即愈。高宗大喜，就以捣药金杵臼赐之，人遂称为金杵臼严防御家，可谓不世之遇也。

　　大抵藕能消瘀血，解热开胃，而又解蟹毒故也。

　　【附方】新五。

　　鼻衄不止：藕节捣汁饮，并滴鼻中。

　　猝暴吐血：双荷散：用藕节、荷蒂各七个，以蜜少许擂烂，用水二钟，煎八分，去滓，温服。或为末丸服亦可。（《圣惠》）大便下血：藕节晒干研末，人参、白蜜煎汤，调服二钱，日二服。（《全幼心鉴》）遗精白浊，心虚不宁：金锁玉关丸：用藕节、莲花须、莲子肉、芡实肉、山药、白茯苓、白茯神各二两，为末。用金樱子二斤捶碎，以水一斗，熬八分，去滓，再熬成膏，入少面和药，丸梧桐子大。每服七十丸，米饮下。

　　鼻渊脑泻：藕节、芎 ，焙研为末。每服二钱，米饮下。（《普济》）

　　莲薏

　　（即莲子中青心也）【释名】苦薏。

　　【气味】苦，寒，无毒。

　　藏器曰：食莲子不去心，令人作吐。

　　【主治】血渴，产后渴，生研末，米饮服二钱，立愈（士良）。止霍乱（大明）。清心去热（时珍。出《统旨》）。

　　【附方】新二。

　　劳心吐血：莲子心七个，糯米二十一粒，为末，酒服。此临安张上舍方也。（《是斋百一方小便遗精：莲子心一撮。为末，入辰砂一分。每服一钱，白汤下，日二。（《医林集要》）

　　莲蕊须

　　【释名】佛座须（花开时采取，阴干，亦可充果食）。

　　【气味】甘，涩，温，无毒。

　　大明曰：忌地黄、葱、蒜。

　　【主治】清心通肾，固精气，乌须发，悦颜色，益血，止血崩、吐血（时珍）。

　　【发明】时珍曰：莲须本草不收，而《三因》诸方、固真丸、巨胜子丸各补益方中，往往用之。其功大抵与莲子同也。

　　【附方】新一。

　　久近痔漏三十年者，三服除根。用莲花蕊、黑牵牛头末各一两半，当归五钱，为末。每空心酒服二钱。忌热物。五日见效。（孙氏《集效方》）

　　莲花

　　【释名】芙蓉（《古今注》）、芙蕖（同【气味】苦、甘，温，无毒。忌地黄、葱、蒜。

　　【主治】镇心益色。驻颜轻身（大明）。

　　弘景曰：花入神仙家用，入香尤妙。

　　【附方】旧二，新二。

　　服食驻颜：七月七日采莲花七分，八月八日采根八分，九月九日采实九分，阴干捣筛。

　　每服方寸匕，温酒调服。（《太清草木方》）天 湿疮：荷花贴之。（《简便方》）难产催生：莲花一瓣，书人字，吞之，即易产。（《肘后方》）坠损呕血：坠跌积血心胃，呕血不止。用干荷花为末，每酒服方寸匕，其效如神。（杨拱《医方摘要》）

　　莲房

　　【释名】莲蓬壳（陈久者良）。

　　【气味】苦，涩，温，无毒。

　　【主治】破血（孟诜）。治血胀腹痛，及产后胎衣不下，酒煮服之。水煮服之，解野菌毒【发明】时珍曰：莲房入厥阴血分，消瘀散血，与荷叶同功，亦急则治标之意也。

　　【附方】新六。

　　经血不止：瑞莲散：用陈莲蓬壳烧存性，研末。每服二钱，热酒下。（《妇人经验方》）血崩不止，不拘冷热：用莲蓬壳、荆芥穗各（烧存性）等分为末。每服二钱，米饮下。（《圣惠方》）产后血崩：莲蓬壳五个，香附二两，各烧存性，为末。每服二钱，米饮下，日二。（《妇人良方》）漏胎下血：莲房烧研，面糊丸梧桐子大。每服百丸，汤、酒任下，日二。（《朱氏集验方》）小便血淋：莲房烧存性，为末，入麝香少许。每服二钱半，米饮调下，日二。（《经验方》）天 湿疮：莲蓬壳烧存性，研末，井泥调涂，神效。（《海上方》）

　　荷叶

　　【释名】嫩者荷钱（象形）。贴水者藕荷（生藕者）。出水者芰荷（生花者）。蒂名荷鼻。

　　【修治】大明曰：入药并炙用。

　　【气味】苦，平，无毒。

　　时珍曰：畏桐油。伏白银，伏硫黄。

　　【主治】止渴，落胞破血，治产后口干，心肺躁烦（大明）。治血胀腹痛，产后胎衣不下，酒煮服之。荷鼻：安胎，去恶血，留好血，止血痢，杀菌蕈毒，并煮水服（藏器）。生发元气，裨助脾胃，涩精滑，散瘀血，消水肿痈肿，发痘疮，治吐血咯血衄血，下血溺血血淋，崩中产后恶血，损伤败血（时珍）。

　　【发明】杲曰：洁古张先生口授枳术丸方，用荷叶烧饭为丸。当时未悟其理，老年味之始得。夫震者动也，人感之生足少阳甲胆，是属风木，为生化万物之根蒂。人之饮食入胃，营气上行，即少阳甲胆之气，与手少阳三焦元气，同为生发之气。《素问》云：履端于始，序则不愆。

　　荷叶生于水土之下，污秽之中，挺然独立。其色青，其形仰，其中空，象震卦之体。食药感此气之化，胃气何由不升乎？用此为引，可谓远识合道矣。更以烧饭和药，与白术协力滋养，补令胃浓，不致内伤，其时珍曰：烧饭见谷部饭下。按：《东垣试效方》云：雷头风症，头面疙瘩肿痛，憎寒发热，状如伤寒，病在三阳，不可过用寒药重剂，诛伐无过。一人病此，诸药不效，余处清震汤治之而愈。用荷叶一枚，升麻五钱，苍术五钱，水煎温服。盖震为雷，而荷叶之形象震体，其色又青，乃涉类象形之义也。又案：闻人规《痘疹八十一论》云：痘疮已出，复为风寒外袭，则窍闭血凝，其点不长，或变黑色，此为倒 ，必身痛，四肢微厥。但温肌散邪，则热气复行，而斑自出也。宜紫背荷叶散治之。盖荷叶能升发阳气，散瘀血，留好血，僵蚕能解结滞之气故也。此药易得，而活人甚多，胜于人牙、龙脑也。又戴原礼《证治要诀》云：荷叶服之，令人瘦劣，故单服可以消阳水浮肿之气。

　　【附方】旧四，新二十三。

