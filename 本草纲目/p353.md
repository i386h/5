<!-- { "loadSidebar": true } -->
　　阳水浮肿：败荷叶，烧存性，研末。每服二钱，米饮调下，日三服。（《证治要诀》）脚膝浮肿：荷叶心、 本等分，煎汤，淋洗之。（《永类方》）痘疮倒 ：紫背荷叶散，又名南金散：治风寒外袭倒 势危者，万无一失。用霜后荷叶（贴水紫背者，炙干）、白僵蚕直者炒去丝等分为末。每服半钱，用胡荽汤或温酒调下。（闻人规《痘疹论》）诸般痈肿，拔毒止痛：荷叶中心蒂如钱者，不拘多少，煎汤淋洗，拭干，以飞过寒水石，同腊猪脂涂之。又治痈肿，柞木饮方中亦用之。（《本事方》）打扑损伤，恶血攻心，闷乱疼痛者：以干荷叶五片，烧存性，为末。每服三钱，童子热尿一盏，食前调下，日三服，利下恶物为度。（《圣惠方》）产后心痛，恶血不尽也：荷叶炒香为末。每服方寸匕，沸汤或童子小便调下。或烧灰、或煎汁皆可。（《救急胎衣不下：方同上。伤寒产后，血晕欲死：用荷叶、红花、姜黄等分，炒研末。童子小便调服二钱。（庞安常《伤寒论》）孕妇伤寒：大热烦渴，恐伤胎气。用嫩卷荷叶（焙）半两，蚌粉二钱半。

　　为末。每服三钱，新汲水入蜜调服，并涂腹上。名罩胎散。（郑氏方）妊娠胎动，已见黄水者：干荷蒂一枚炙，研为末。糯米淘汁一钟，调服即安。（唐氏《经吐血不止：嫩荷叶七个，擂水服之，甚佳。又方：干荷叶、生蒲黄等分，为末。每服三钱，桑白皮煎汤调下。《吐血咯血：《经验后方》：荷叶焙干，为末。米汤调服二钱，一日二服，以知为度。《圣济总录》：用败荷叶、蒲黄各一两，为末。每服二吐血衄血：阳乘于阴，血热妄行，宜服四生丸。陈日华云：屡用得效。用生荷叶、生艾叶、生柏叶、生地黄等分，捣烂，丸鸡子大。每服一丸，水三盏，煎一盏，去滓服。（《济生方》）崩中下血：荷叶（烧研）半两，蒲黄、黄芩各一两，为末。每空心酒服三钱。

　　血痢不止：荷叶蒂，水煮汁，服之。（《普济方》）下痢赤白：荷叶烧研。每服二钱，红痢蜜；白痢沙糖汤下。

　　脱肛不收：贴水荷叶焙研，酒服二钱，仍以荷叶盛末坐之。（《经验良方》）牙齿疼痛：青荷叶剪取钱蒂七个，以浓米醋一盏，煎半盏，去滓，熬成膏，时时抹之妙。（唐氏《经验方》）赤游火丹：新生荷叶，捣烂，入盐涂之。（《摘玄方》）漆疮作痒：干荷叶，煎汤，洗之，良。（《集验方》）遍身风疠：荷叶三十枚，锻石一斗。淋汁合煮，渍之，半日乃出。数日一作，良。（《圣惠方》）偏头风痛：升麻、苍术各一两，荷叶一个，水二钟，煎一钟，食后温服。或烧荷叶一个，为末，以煎汁调服。（《简便方》）刀斧伤疮：荷叶烧研，搽之。（《集简方》）阴肿痛痒：荷叶、浮萍、蛇床等分。煎水，日洗之。（《医垒元戎》）

　　果部第三十三卷　果之六

　　红白莲花

　　（《拾遗》）【校正】自草部移入此。

　　【集解】藏器曰：红莲花、白莲花，生西国，胡人将来也。

　　时珍曰：此不知即莲花否？而功与莲同，以类相从，姑移入此。

　　【气味】甘，平，无毒。

　　【主治】久服，令人好颜色，变白却老（藏器）。

　　果部第三十三卷　果之六

　　芰实

　　（音妓。《别录》上品）【释名】菱（《别录》）、水栗（风俗通）时珍曰：其叶支散，故字从支。其角棱峭，故谓之菱，而俗呼为菱角也。昔人多不分别，惟伍安贫《武陵记》以三角、四角者为芰，两角者为菱。《左传》屈到嗜芰，即此物也。《尔雅》谓之厥 （音眉）。又许慎《说文》云：菱，楚谓之芰，秦谓之 。杨氏《丹铅录》以芰为鸡头，引《离骚》缉芰荷以为衣，言菱叶不可缉衣，皆误矣。案：《尔雅》 乃决明之名，非厥 也。又《埤雅》芰荷乃藕上出水生花之茎，非鸡头也。与菱同名异物。许、杨二氏失于详考【集解】弘景曰：芰实，庐、江间最多，皆取火燔以为米充粮，颂曰：菱，处处有之。叶浮水上，花黄白色，花落而实生，渐向水中乃熟。实有二种：一种四角，一种两角。两角中又有嫩皮而紫色者，谓之浮菱，食之尤美。江淮及山东人曝其实以为米，代粮。

　　时珍曰：芰菱有湖泺处则有之。菱落泥中，最易生发。有野菱、家菱，皆三月生蔓延引。

　　叶浮水上，扁而有尖，光面如镜。叶下之茎有股如虾股，一茎一叶，两两相差，如蝶翅状。

　　五、六月开小白花，背日而生，昼合宵炕，随月转移。其实有数种：或三角、四角，或两角、无角。野菱自生湖中，叶、实俱小。其角硬直刺人，其色嫩青老黑。嫩时剥食甘美，老则蒸煮食之。野人曝干，剁米为饭为粥，为糕为果，皆可代粮。其茎亦可曝收，和米作饭，以度荒歉，盖泽农有利之物也。家菱种于陂塘，叶、实俱大，角软而脆，亦有两角弯卷如弓形者，其色有青、有红、有紫，嫩时剥食，皮脆肉美，盖佳果也。老则壳黑而硬，坠入江中，谓之乌菱。冬月取之，风干为果，生、熟皆佳。夏月以粪水浇其叶，则实更肥美。按段成式《酉阳杂俎》云：苏州折腰菱，多两角。荆州郢城菱，三角无刺，可以按莎。汉武帝昆明池有浮根菱，亦曰青水菱，叶没水下，根出水上。或云：玄都有鸡翔菱，碧色，状如鸡飞，仙人凫伯子常食之。

　　【气味】甘，平，无毒。

　　诜曰：生食，性冷利。多食，伤人脏腑，损阳气，痿茎，生蛲虫。水族中此物最不治病。

　　若过食腹胀者，可暖姜酒服之即消，亦可含吴茱萸咽津。

　　时珍曰：《仇池笔记》言：菱花开背日，芡花开向日，故菱寒而芡暖。《别录》言芰实性平，岂【主治】安中补五脏，不饥轻身（《别录》）。蒸曝，和蜜饵之，断谷长生（弘景）。解丹石毒（苏颂）。鲜者，捣烂澄粉食，补中延年（ 仙）。

　　芰花

　　【气味】涩。

　　【主治】入染须发方（时珍）。

　　乌菱壳

　　【主治】入染须发方，亦止泄痢（时珍）。

　　果部第三十三卷　果之六

　　芡实

　　（音俭。《本经》上品）【释名】鸡头（《本经》）、雁喙（同）、雁头（《古今注》）、鸿头（韩退之）、鸡雍（《庄子》）、卯菱（《管子》）、 子（音唯）、水流黄。

　　弘景曰：此即今 子也。茎上花似鸡冠，故名鸡头。

　　颂曰：其苞形类鸡、雁头，故有诸名。

　　时珍曰：芡可济俭歉，故谓之芡。鸡雍见《庄子　徐无鬼篇》。卯菱见《管子　五行篇》。

　　扬雄《方言》云：南楚谓之鸡头，幽燕谓之雁头，徐、青、淮、泗谓之芡子。其茎谓之 ，亦曰 。郑樵《通志》以钩 为芡，误矣。钩 ，陆生草也，其茎可食。水流黄见下。

　　【集解】《别录》曰：鸡头实生雷泽池泽。八月采之。

　　保升曰：苗生水中，叶大如荷，皱而有刺。花子若拳大，形似鸡头。实若石榴，其皮青黑，肉白如菱米也。

　　颂曰：处处有之，生水泽中。其叶俗名鸡头盘，花下结实。其茎嫩者名 ，亦名 菜，人采为蔬茹。

　　宗 曰：天下皆有之。临水居人，采子去皮，捣仁为粉，蒸炸作饼，可以代粮。

　　时珍曰：芡茎三月生叶贴水，大于荷叶，皱纹如 ，蹙衄如沸，面青背紫，茎、叶皆有刺。其茎长至丈余，中亦有孔有丝，嫩者剥皮可食。五六月生紫花，花开向日结苞，外有青刺，如 刺及栗球之形。花在苞顶，亦如鸡喙及 喙。剥开内有斑驳软肉裹子，累累如珠玑。

　　壳内白米，状如鱼目。深秋老时，泽农广收，烂取芡子，藏至 石，以备歉荒。其根状如三棱，煮食如芋。

　　【修治】诜曰：凡用蒸熟，烈日晒裂取仁，亦可舂取粉用。

　　时珍曰：新者煮食良。入涩精药，连壳用亦可。案：刘 《暇日记》云：芡实一斗，以防风四两煎汤浸过用，且经久不坏。

　　【气味】甘，平，涩，无毒。

　　弘景曰：小儿多食，令不长。

　　诜曰：生食多，动风冷气。

　　宗 曰：食多，不益脾胃，兼难消化。

　　【主治】湿痹，腰脊膝痛，补中，除暴疾，益精气，强志，令耳目聪明。久服，轻身不饥，耐老神仙（《本经》）。开胃助气（《日华》）。止渴益肾，治小便不禁，遗精白浊带下（时珍）。

　　【发明】弘景曰：《仙方》取此合莲实饵之，甚益人。

　　恭曰：作粉食，益人胜于菱也。

　　颂曰：取其实及中子，捣烂曝干，再捣筛末，熬金樱子煎和丸服之，云补下益人，谓之水陆丹。

　　时珍曰：案孙升《谈圃》云：芡本不益人，而俗谓之水流黄何也？盖人之食芡，必咀之，终日嗫嗫。而芡味甘平，腴而不腻。食之者能使华液流通，转相灌溉，其功胜于乳石也。《淮南子》云：狸头愈 ，鸡头已 。注者云：即芡实也。

　　【附方】旧一，新三。

　　鸡头粥：益精气，强志意，利耳目。鸡头实三合（煮熟去壳），粳米一合煮粥，日日空心食。（《经验后方》）玉锁丹：治精气虚滑。用芡实、莲茎（方见藕节下）。

　　四精丸：治思虑、色欲过度，损伤心气，小便数，遗精。用秋石、白茯苓、芡实、莲肉各二两，为末，蒸枣和丸梧桐子大。每服三十丸，空心盐汤送下。（《永类方》）厘清丸：治浊病。用芡实粉、白茯苓粉，黄蜡化蜜和，丸梧桐子大。每服百丸，盐汤下。

　　（《摘玄方

　　鸡头菜即 菜

　　（芡茎也）【【主治】止烦渴，除虚热，生熟皆宜（时珍）。

　　根

　　【气味】同茎。

　　【主治】小腹结气痛，煮食之（士良）。

　　【附方】新一。

　　偏坠气块：鸡头根切片煮熟，盐、醋食之。（《法天生意》）

　　果部第三十三卷　果之六

　　乌芋

　　（《别录》中品）【释名】凫茈（音疵）、凫茨（音瓷）、荸荠（《衍义》）、黑三棱（《博济方》）、芍（音晓）。

　　地栗（郑樵《通志》）。

　　时珍曰：乌芋，其根如芋而色乌也。凫喜食之，故《尔雅》名凫茈，后遂讹为凫茨，又讹为荸荠。盖切韵凫、荸同一字母，音相近也。三棱、地栗，皆形似也。

　　瑞曰：小者名凫茈，大者名地栗。

　　【集解】颂曰：乌芋，今凫茨也。苗似龙须而细，色正青。根如指头大，黑色，皮浓有毛。又有一种皮薄无毛者，亦同。田中人并食之。

