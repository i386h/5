<!-- { "loadSidebar": true } -->
　　故汉张仲景桂枝汤治伤寒表虚，皆须此药，正合辛甘发散之意。本草三种之桂，不用牡桂、菌桂者，此二种性只于温，不可以治风寒之病也。然《本经》只言桂，仲景又言桂枝者，取枝上皮也。好古曰：或问：本草言桂能止烦出汗，而张仲景治伤寒有当发汗，凡数处，皆用桂枝汤。又云无汗不得服桂枝。汗家不得重发汗，若用桂枝是重发其汗。汗多者用桂枝甘草汤，此又用桂枝闭汗也。一药二用，与本草之义相通否乎？曰：本草言桂辛甘大热，能宣导百药，通血脉，止烦出汗，是调其血而汗自出也。仲景云：太阳中风，阴弱者，汗自出。

　　卫实营虚，故发热汗出。又云太阳病发热汗出者，此为营弱卫强，阴虚阳必凑之，故皆用桂枝发其汗。此乃调其营气，则卫气自和，风邪无所容，遂自汗而解。非桂枝能开腠理，发出其汗也。汗多用桂枝者，以之调和营卫，则邪从汗出而汗自止，非桂枝能闭汗孔也。昧者不知出汗、闭汗之意，遇伤寒无汗者亦用桂枝，误之甚矣。桂枝汤下发汗字，当认作出字，汗自然发出，非若麻黄能开腠理，发出其汗也。其治虚汗，亦当逆察其意可也。成无己曰：桂枝本为解肌。若太阳中风，腠理致密，营卫邪实，津液禁固，其脉浮紧，发热汗不出者，不可与此必也。皮肤疏泄，自汗，脉浮缓，风邪干于卫气者，乃可投之。发散以辛甘为主，桂枝辛热，故以为君。而以芍药为臣、甘草为佐者，风淫所胜，平以辛苦，以甘缓之，以酸收之也。以姜、枣为使者，辛甘能发散，而又用其行脾胃之津液而和营卫，不专于发散也。故麻黄汤不用姜、枣，专于发汗，不待行其津液也。承曰：凡桂之浓实气味重者，宜入治水脏及下焦药；轻薄气味淡者，宜入治头目发散药。故《本经》以菌桂养精神，牡桂利关节。仲景发汗用桂枝，乃枝条，非身干也，取其轻薄能发散。又有一种柳桂，乃桂之嫩小枝条，尤宜入上焦药用。时珍曰：麻黄遍彻皮毛，故专于发汗而寒邪散，肺主皮毛，辛走肺也。桂枝透达营卫，故能解肌而风邪去，脾主营，肺主卫，甘走脾，辛走肺也。肉桂下行，益火之原，此东垣所谓肾苦燥，急食辛以润之，开腠理，致津液，通其气者也。《圣惠方》言：桂心入心，引血化汗化脓。盖手少阴君火、厥阴相火，与命门同气者也。《别录》云桂通血脉是矣。

　　曾世荣言：小儿惊风及泄泻，并宜用五苓散以泻丙火，渗土湿。内有桂，能抑肝风而扶脾土。

　　又《医余录》云：有人患赤眼肿痛，脾虚不能饮食，肝脉盛，脾脉弱。用凉药治肝则脾愈虚，用暖药治脾则肝愈盛。但于温平药中倍加肉桂，杀肝而益脾，故一治两得之。传云木得桂而枯是也。此皆与《别录》桂利肝肺气，牡桂治胁痛胁风之义相符。人所不知者，今为拈出。

　　又桂性辛散，能通子宫而破血，故《别录》言其堕胎，庞安时乃云炒过则不损胎也。又丁香、官桂治痘疮灰塌，能【附方】旧二十，新十三。

　　阴痹熨法：寒痹者，留而不去，时痛而皮不仁。刺布衣者，以火 之；刺大人者，以药熨之。熨法：用醇酒二十斤，蜀椒一斤，干姜一斤，桂心一斤。凡四物， 咀渍酒中。用棉絮一斤，细白布四丈，并纳酒中，置马矢 中，封涂勿使泄气。五日五夜，出布、絮曝干，复渍以尽其汁；每渍必 其日，乃出干之。并用滓与絮复布为复巾，长六、七尺，为六、七巾。每用一巾，生桑炭火炙巾，以熨寒痹所刺之处，令热入至病所。寒则复炙巾以熨之，三十遍而止。汗出以巾拭身，亦三十遍而止。起步内中，无见风。每刺必熨，如此病已矣。（《灵枢经》）足 筋急：桂末，白酒和涂之，一日一上。（皇甫谧《甲乙经》）中风口 ，面目相引，偏僻颊急，舌不可转：桂心酒煮取汁，故布蘸拓病上，症即止。左 拓右，右 拓左。

　　常用大效。（《千金方》）中风逆冷，吐清水，宛转啼呼。桂一两，水一升半，煎半升，冷服。

　　（《肘后方》）中风失音：桂着舌下，咽汁。又方：桂末三钱，水二盏，煎一盏服，取汗。（《千金方》）。喉痹不语：方同上。偏正头风，天阴风雨即发：桂心末一两，酒调如膏，涂敷额角及顶上。（《圣惠方》）。暑月解毒：桂苓丸：用肉桂（去粗皮，不见火）、茯苓（去皮）等分，为细末，炼蜜丸龙眼大。每新汲水化服一丸。（《和剂方》）。桂浆渴水：夏月饮之，解烦渴，益气消痰。桂末一大两，白蜜一升，以水二斗，先煎取一斗，待冷，入新瓷瓶中，乃下二物，搅二、三百转。先以油纸一重复上，加七重封之。每日去纸一重，七日开之，气香味美，格韵绝高盏半，煎半盏饮，立效。《外台秘要》：桂末，酒服方寸匕，须臾六、七次。心腹胀痛，气短欲绝：桂二两。水一升二合，煮八合，顿服之。（《肘后方》）寒疝心痛：四肢逆冷，全不饮食。桂心研末一钱，热酒调下取效。（《圣惠方》）产后心痛：恶血冲心，气闷欲绝。桂心三两为末，狗胆汁丸芡子大。每热酒服一丸。（《圣惠》）产后瘕痛：桂末，酒服方寸匕，取效。（《肘后》）死胎不下：桂末二钱，待痛紧时，童子小便温热调下。名观音救生散，亦治难产横生。加麝香少许，酒下，比之水银等药，不损人。（何氏方）血崩不止：桂心不拘多少，砂锅内 存性，为末。每米饮空腹服一、二钱。名神应散。

　　（《妇人良方》）反腰血痛：桂末，和苦酒涂之，干再上。（《肘后方》）吐血下血：《肘后》：用桂心为末，水服方寸匕。王 曰：此阴乘阳之症也，不可服凉药。南阳赵宣德暴吐血，服二次而止。其甥亦以二服而安。小儿久痢赤白：用桂（去皮，以姜汁炙紫）、黄连（以茱萸炒过）等分，为末。紫苏、木瓜煎汤服之。名金锁散。（《全幼心鉴》）小儿遗尿：桂末、雄鸡肝等分。

　　捣丸小豆大。温水调下，日二服。（《外台》）婴儿脐肿：多因伤湿。桂心炙热熨之，日四、五次。（姚和众方）外肾偏肿：桂末，水调方寸匕，涂之。（《梅师方》）食果腹胀，不拘老小：用桂末，饭和丸绿豆大。吞五、六丸，白汤下。未消再服。（《经验方》）打扑伤损，瘀血溷闷，身体疼痛：辣桂为末，酒服二钱。（《直指方》）乳痈肿痛：桂心、甘草各二分，乌头一分（炮）。为末，和苦酒涂之，纸覆住。脓化为水，神效。（《肘后方》）重舌鹅口：桂末，和姜汁涂之。（汤氏《宝书》）诸蛇伤毒：桂心、栝蒌等分。为末，竹筒密塞。遇毒蛇伤，即敷之。塞不密，即不中用也。闭口椒毒：气欲绝，或出白沫，身体冷。急煎桂汁服之，多饮新汲水一、二升。（《梅师方》）

　　叶

　　【主治】捣碎浸水，洗发，去垢除风（时珍）。

　　木部第三十四卷　木之一

　　菌桂

　　（音窘。《本经》上品）【释名】筒桂（《唐本》）、小桂。

　　恭曰： 者，竹名。此桂嫩而易卷如筒，即古所用筒桂也。筒似 字，后人误书为 ，习而成俗，时珍曰：今本草又作从草之菌，愈误矣。牡桂为大桂，故此称小桂。

　　【集解】《别录》曰： 桂生交趾、桂林山谷岩崖间。无骨，正圆如竹，立秋采之。

　　弘景曰：交趾属交州，桂林属广州。《蜀都赋》云“ 桂临岩”是矣。

　　俗中不见正圆如竹者，惟嫩枝破卷成圆，犹依桂用，非真 桂也。《仙经》用 桂，云三重者良，则明非今时珍曰： 桂，叶似柿叶者是。详前桂下。《别录》所谓正圆如竹者，谓皮卷如竹筒。

　　陶氏误疑是木形如竹，反谓卷成圆者非真也。今人所栽岩桂，亦是 桂之类似柿叶，亦有锯齿如枇杷叶而粗涩者，有无锯齿如栀子叶而光洁者。丛生岩岭间，谓之岩桂，俗呼为木犀。其花有白者名银桂，黄者名金桂，红者名丹桂。有秋花者，春花者，四季花者，逐月花者。其皮薄而不辣，不堪入药。惟花可收茗、浸酒、盐渍，及作香搽、发泽之类耳。

　　【发明】见前桂下。

　　时珍曰： 桂主治，与桂心、牡桂迥然不同。昔人所服食者，盖此类耳。

　　【正误】弘景曰：《仙经》服食桂，以葱涕合和云母蒸化为水服之。

　　慎微曰：《抱朴子》云：桂可合竹沥饵之，亦可以龟脑和服之。七年能步行水上，长生不死。赵佗子服桂二十年，足下生毛，日行五百里，力举千斤。《列仙传》云：范蠡好食桂，饮水卖时珍曰：方士谬言，类多如此，唐氏收入本草，恐误后人，故详记。

　　皮

　　（三月、七月采）【气味】辛，温，无毒。

　　【主治】百病，养精神，和颜色，为诸药先聘通使。久服轻身不老，面生光华，媚好常如童子（《本经》）。

　　木犀花

　　【气味】辛，温，无毒。

　　【主治】同百药煎、孩儿茶作膏饼噙，生津辟臭化痰，治风虫牙痛。同麻油蒸熟，润发，及作面脂（时珍）。

　　木部第三十四卷　木之一

　　天竺桂

　　（《海药》）【集解】 曰：天宗 曰：皮与牡桂相同，但薄耳。

　　时珍曰：此即今闽、粤、浙中山桂也，而台州天竺最多，故名。大树繁花，结实如莲子状。天竺僧人称为月桂是矣。详月桂下。

　　皮

　　【气味】辛，温，无毒。

　　【主治】腹内诸冷，血气胀痛（藏器）。破产后恶血，治血痢肠风，补心同，方家少用（ ）。

　　木部第三十四卷　木之一

　　月桂

