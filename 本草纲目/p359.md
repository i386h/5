<!-- { "loadSidebar": true } -->
　　（《拾遗》）【集解】藏器曰：今江东诸处，每至四、五月后晦，多于衢路间得月桂子，大于狸豆，破之辛香，古者相传是月中下也。余杭灵隐寺僧种得一株，近代诗人多所论述。《洞冥记》云：有远飞鸡，朝往夕还，常衔桂实归于南土。南土月路也，故北方无之。山桂犹堪为药，况时珍曰：吴刚伐月桂之说，起于隋唐小说。月桂落子之说，起于武后之时。相传有梵僧自天竺鹫岭飞来，故八月常有桂子落于天竺。《唐书》亦云：垂拱四年三月，有月桂子降于台州，十余日乃止。宋仁宗天圣丁卯八月十五日夜，月明天净，杭州灵隐寺月桂子降，其繁如雨，其大如豆，其圆如珠，其色有白者、黄者、黑者，壳如芡实，味辛。拾以进呈，寺僧种之，得二十五株，慈云式公有序记之。张君房宿钱塘月轮寺，亦见桂子纷如烟雾，回旋成穗，坠如牵牛子，黄白相间，咀之无味。据此，则月中真若有树矣。窃谓月乃阴魄，其中婆娑者，山河之影尔。月既无桂，则空中所坠者何物耶？泛观群史，有雨尘沙土石，雨金铅钱汞，雨絮帛谷粟，雨草木花药，雨毛血鱼肉之类甚众。则桂子之雨，亦妖怪所致，非月中有桂也。桂生南方，故惟南方有之。《宋史》云：元丰三年六月，饶州雨木子数亩，状类山芋子，味辛而香，

　　子

　　【气味】辛，温，无毒。

　　【主治】小儿耳后月蚀疮，研碎敷之（藏器）。

　　木部第三十四卷　木之一

　　木兰

　　（《本经》上品）【释名】杜兰（《别录》）、林兰（《本经》）时珍曰：其香如兰，其花如莲，故名。其木心黄，故曰黄心。

　　【集解】《别录》曰：木兰生零陵山谷及太山。皮似桂而香。十二弘景曰：零陵诸处皆有之。状如楠树，皮甚薄而味辛香。今益州者皮浓，状如浓朴，而气味为胜。今东人皆以山桂皮当之，亦相类。道家用合香亦好。

　　保升曰：所在皆有。树高数仞。叶似菌桂叶，有三道纵纹，其叶辛香不及桂也。皮如板桂，有纵横纹。三月、四月采皮，阴干。

　　颂曰：今湖、岭、蜀川诸州皆有之。此与桂全别，而韶州所上，乃云与桂同是一种。取外皮为木兰，中肉为桂心。盖是桂中之一种尔。十一月、十二月采，阴干。任 《述异记》云：木兰川，在浔阳江中，多木兰。又七里洲中有鲁班刻木兰舟，至今在洲中。今诗家云木兰舟，出于此。时珍曰：木兰枝叶俱疏。其花内白外紫，亦有四季开者。深山生者尤大，可以为舟。按：《白乐天集》云：木莲生巴峡山谷间，民呼为黄心树。大者高五、六丈，涉冬不凋。身如青杨，有白纹。叶如桂而浓大，无脊。花如莲花，香色艳腻皆同，独房蕊有异。

　　四月初始开，二十日即谢，不结实。此说乃真木兰也。其花有红、黄、白数色。其木肌细而心黄，梓人所重。苏颂所言韶州者，是牡桂，非木兰也。或云木兰树虽去皮，亦不死。罗愿言其冬花、实如小柿甘美者，恐不然也。

　　皮

　　【气味】苦，寒，无毒。

　　【主治】身大热在皮肤中，去面热赤 酒渣，恶风癫疾，阴下痒湿，明耳目（《本经》）。

　　疗中风伤寒，及痈疽水肿，去臭气【附方】旧二，新二。

　　小儿重舌：木兰皮一尺，广四寸，削去粗皮，入醋一升，渍汁噙之。（《子母秘录》）面上 ：用木兰皮一斤细切，以三年酢浆渍之百日，晒干捣末。每浆水服方寸匕，日三服。《肘后》用酒渍之，栀子仁一斤。（《古今录验》方）皮一两，黄 二两，为末。酒服方寸匕，日三服。（《肘后方

　　花

　　【主治】鱼哽骨哽，化铁丹用之（时珍）。

　　木部第三十四卷　木之一

　　辛夷

　　（《本经》上品）【释名】辛雉（《本经》）、侯桃（同）、时珍曰：夷者荑也。其苞初生如荑而味辛也。扬雄《甘泉赋》云：列辛雉于林薄。服虔注云：即辛夷。雉、夷声相近也。今藏器曰：辛夷花未发时，苞如小桃子，有毛，故名侯桃。初发如笔头，北人呼为木笔。

　　其花最早，南人呼为迎春。

　　【集解】《别录》曰：辛夷生汉中、魏兴、梁州川谷。其树似杜仲，高丈余。子似冬桃而小。九月采实，曝干，去心及外毛。毛射人肺，令人咳。

　　弘景曰：今出丹阳近道。形如桃子，小时气味辛香。

　　恭曰：此是树，花未开时收之。正月、二月好采。云九月采实者，恐误也。

　　保升曰：其树大连合抱，高数仞。叶似柿叶而狭长。正月、二月花，似有毛小桃，色白而带紫。花落而无子。夏杪复着花，如小笔。又有一种，花、叶皆同，但三月花开，四月花落，子赤似相思子。二种所在山谷皆有。

　　禹锡曰：今苑中有树，高三、四丈，其枝繁茂。正、二月花开，紫白色。花落乃生叶，夏初复生花。经秋历冬，叶花渐大，如有毛小桃，至来年正、二月始开。初是兴元府进来，树才三、四尺，有花无子，经二十余年方结实。盖年浅者无子，非有二种也。其花开早晚，各随方土节气尔。宗 曰：辛夷，处处有之，人家园亭亦多种植。先花后叶，即木笔花也。

　　其花未开时，苞上有毛，尖长如笔，故取象而名。花有桃红、紫色二种，入药当用紫者，须未开时收之，已开者不佳。时珍曰：辛夷花，初出枝头，苞长半寸，而尖锐俨如笔头，重重有青黄茸毛顺铺，长半分许。及开则似莲花而小如盏，紫苞红焰，作莲及兰花香。亦有白色者，人呼为玉兰。又有千叶者。诸家言苞似小桃者，比类欠当。

　　苞

　　【修治】 曰：凡用辛夷，拭去赤肉毛了，以芭蕉水浸一宿，用浆水煮之，从巳至未，取出焙干用。若治眼目中患，即一时去皮，用向里实者。

　　大明曰：入药微炙。

　　【气味】辛，温，无毒。

　　时珍曰：气味俱薄，浮而散，阳也。入手太阴、足阳明经。

　　之才曰：芎 为之使。恶五石脂，畏菖蒲、蒲黄、黄连、石膏、黄环。

　　【主治】五脏身体寒热，风头脑痛面 。久服下气，轻身明目，增年耐老（《本经》）。

　　温中解肌，利九窍，通鼻塞涕出，治面肿引齿痛，眩冒身兀兀如在车船之上者，生须发，去白虫（《别录》）。通关脉，治头痛憎寒，体噤瘙痒。入面脂，生光泽（大明）。鼻渊鼻鼽，鼻窒鼻疮，及痘后鼻疮，并用研末，入麝香少许，葱白蘸入数次，甚良【发明】时珍曰：鼻气通于天。天者，头也、肺也。肺开窍于鼻，而阳明胃脉环鼻而上行。

　　脑为元神之府，而鼻为命门之窍。人之中气不足，清阳不升，则头为之倾，九窍为之不利。辛夷之辛温走气而入肺，其体轻浮，能助胃中清阳上行通于天。所以能温中，治头面目鼻

　　木部第三十四卷　木之一

　　沉香

　　（《别录》上品）【释名】沉水香（《纲目》）、蜜香。

　　时珍曰：木之心节置水则沉，故名沉水，亦曰水沉。半沉者为栈香，不沉者为黄熟香。

　　《南越志》言：交州人称为蜜香，谓其气如蜜脾也。梵书名阿迦 香。

　　【集解】恭曰：沉香、青桂、鸡骨、马蹄、煎香，同是一树，出天竺诸国。木似榉柳，树皮青色。叶似橘叶，经冬不凋。夏生花，白而圆。秋结实似槟榔，大如桑椹，紫而味辛。

　　藏器曰：沉香，枝、叶并似椿。云似橘者，恐未是也。其枝节不朽，沉水者为沉香；其肌理有黑脉，浮者为煎香。鸡骨、马蹄皆是煎香，并无别功，止可熏衣去臭。

　　颂曰：沉香、青桂等香，出海南诸国及交、广、崖州。沈怀远《南越志》云：交趾蜜香树，彼人取之，先断其积年老木根，经年其外皮干俱朽烂，木心与枝节不坏，坚黑沉水者，即沉香也。半浮半沉与水面平者，为鸡骨香。细枝紧实未烂者，为青桂香。其干为栈香。其根为黄熟香。其根节轻而大者，为马蹄香。此六物同出一树，有精粗之异尔，并采无时。刘恂《岭表录异》云：广管罗州多栈香树，身似柜柳，其花白而繁，其叶如橘。其皮堪作纸，名香皮纸，灰白色，有纹如鱼子，沾水即烂，不及楮纸，亦无香气。沉香、鸡骨、黄熟、栈香虽是一树，而根、干、枝、节，各有分别也。又丁谓《天香传》云：此香奇品最多。四香凡四名十二状，出于一本。木体如白杨，叶如冬青而小。海北窦、化、高、雷皆出香之地，比海南者优劣不侔。既所禀不同，复售者多而取者速，其香不待稍成，乃趋利戕贼之深也。

　　非同琼管黎人，非时不妄剪伐，故木无夭札之患，得必异香焉。宗 曰：岭南诸郡悉有，傍海处尤多。交干连枝，冈岭相接，千里不绝。叶如冬青，大者数抱，木性虚柔。山民以构茅庐，或为桥梁，为饭甑，为狗槽，有香者百无一、二。盖木得水方结，多在折枝枯干中，或为沉，或为煎，或为黄熟。自枯死者，谓之水盘香。南恩、高、窦等州，惟产生结香。盖山民入山，以刀斫曲干斜枝成坎，经年得雨水浸渍，遂结成香。乃锯取之，刮去白木，其香结为斑点，名鹧鸪斑，燔之极清烈。香之良者，惟在琼、崖等州，俗谓之角沉、黄沉，乃枯木得者，宜入药用。依木皮而结者，谓之青桂，气尤清。在土中岁久，不待 剔而成薄片者，谓之龙鳞。削之自卷，咀之柔韧者，谓之黄蜡沉，尤难得也。承曰：诸品之外，又有龙鳞、麻叶、竹叶之类，不止一、二十品。要之入药惟取中实沉水者。或沉水而有中心空者，则是鸡骨。谓中有朽路，如鸡骨中血眼也。时珍曰：沉香品类，诸说颇详。今考杨亿《谈苑》、蔡绦《丛谈》、范成大《桂海志》、张师正《倦游录》、洪驹父《香谱》、叶廷 《香录》诸书，撮其未尽者补之云。香之等凡三：曰沉，曰栈，曰黄熟是也。沉香入水即沉，其品凡四：曰熟结，乃膏脉凝结自朽出者；曰生结，乃刀斧伐仆，膏脉结聚者；曰脱落，乃因水朽而结者；曰虫漏，乃因蠹隙而结者。生结为上，熟脱次之。坚黑为上，黄色次之。角沉黑润，黄沉黄润，蜡沉柔韧，革沉纹横，皆上品也。海岛所出，有如石杵，如肘如拳，如凤雀龟蛇，云气人物。及海南马蹄、牛头、燕口、茧栗、竹叶、芝菌、梭子、附子等香，皆因形命名尔。其栈香入水半浮半沉，即沉香之半结连木者，或作煎香，番名婆木香，亦曰弄水香。其类有刺香、鸡骨香、叶子香，皆因形而名。有大如笠者，为蓬莱香。有如山石枯槎者，为光香。

