<!-- { "loadSidebar": true } -->
　　木部第三十五卷　木之二

　　梧桐

　　（《纲目》）【释名】榇。

　　时珍曰：梧桐名义未详。《尔雅》谓之榇，因其可为棺，《左传》所谓“桐棺三寸”是矣。

　　旧附桐下，今别出条。

　　【集解】弘景曰：梧桐皮白，叶似青桐，而子肥可食。颂曰：陶氏谓白桐一名椅桐。陆机谓梓实桐皮为椅，即今梧桐。是二种俱有椅名也。《遁甲书》云：梧桐可知日月正闰。生十二叶，一边有六叶，从下数一叶为一月，至上十二叶。有闰十三叶，小余者。视之，则知闰何月也。故曰梧桐不生则九州异。宗 曰：梧桐四月开嫩黄小花，一如枣花。枝头出丝，堕地成油，沾渍衣履。五、六月结子，人收炒食，味如菱、芡。此是《月令》“清明桐始华”者。时珍曰：梧桐处处有之。树似桐而皮青不 ，其木无节直生，理细而性紧。叶似桐而稍小，光滑有尖。其花细蕊，坠下如醭。其荚长三寸许，五片合成，老则裂开如箕，谓之 鄂。

　　其子缀于 鄂上，多者五、六，少或二、三。子大如胡椒，其皮皱。罗愿《尔雅翼》云：梧桐多阴，青皮白骨，似青桐而多子。其木易生，鸟衔子堕辄生。但晚春生叶，早秋即凋。古称凤凰非梧桐不栖，岂亦食其实乎？《诗》云：梧桐生矣，于彼朝阳。《齐民要术》云：梧桐生山石间者，为乐器更鸣响也。

　　木白皮

　　【气味】缺。

　　【主治】烧研，和乳汁涂须发，变黄赤（时珍）。治肠痔（苏颂。《删繁方》治痔，青龙五生膏

　　叶

　　【主治】发背，炙焦研末，蜜调敷，干即易（《肘后》）。

　　子

　　【气味】甘，平，无毒。

　　【主治】捣汁涂，拔去白发，根下必生黑者。又治小儿口疮，和鸡子烧存性，研掺（时珍）。

　　木部第三十五卷　木之二

　　罂子桐

　　（《拾遗》）【释名】虎子桐（《拾遗》）、荏桐（《衍义》）时珍曰：罂子，因实状似罂也。虎子，以其毒也。荏者，言其油似荏油也。

　　【集解】藏器曰：罂子桐生山中。树似梧桐。

　　颂曰：南人作油者，乃冈桐也。有子大于梧子。

　　宗 曰：荏桐，早春先开淡红花，状如鼓子花，成筒子。子可作桐油。

　　时珍曰：冈桐即白桐之紫花者。油桐枝、干、花、叶并类冈桐而小，树长亦迟，花亦微红。

　　但其实大而圆，每实中有二子或四子，大如大风子。其肉白色，味甘而吐人。亦或谓之紫花桐。人多种莳收子，货之为油，入漆家及 船用，为时所须。人多伪之，惟以篾圈蘸起如鼓面者为真。

　　桐子油

　　【气味】甘、微辛，寒，有大毒。

　　大明曰：冷，微毒。时珍曰：桐油吐人，得酒即解。

　　【主治】摩疥癣虫疮毒肿。毒鼠至死（藏器）。敷恶疮，及宣水肿，涂鼠咬处。能辟鼠（大明）。涂胫疮、汤火伤疮。吐风痰喉痹，及一切诸疾，以水和油，扫入喉中探吐；或以子研末，吹入喉中取吐。又点灯烧铜箸头，烙风热烂眼，亦妙（时珍）。

　　【附方】新七。

　　痈肿初起：桐油点灯，入竹筒内熏之，得出黄水即消。（《医林正宗》）。

　　血风 疮：胡粉 过研，桐油调作隔纸膏，贴之。又方：用船上陈桐油锻石 过，又以人发拌桐油炙干为末，仍以桐油调作膏，涂纸上，刺孔贴之。（杨起《简便方》）。

　　脚肚风疮如癞：桐油、人乳等分，扫之。数次即愈。（《集简方》）。

　　酒渣赤鼻：桐油入黄丹、雄黄，敷之。（《摘玄方》）。

　　冻疮皲裂：桐油一碗，发一握。熬化瓶收。每解砒石毒：桐油二升，灌之。吐即毒解。（华佗危病方）【附录】KT 桐（音而郢切）藏器曰：生山谷间。状似青桐，叶有丫。人取皮以沤丝。木皮味甘，温，无毒。治蚕咬毒瓦斯入腹，末服之。鸡犬食蚕欲死者，煎汁灌之，丝烂即愈。叶：主蛇、虫、蜘蛛咬毒，捣烂封之。

　　木部第三十五卷　木之二

　　海桐

　　（宋《开宝》）【释名】刺桐。

　　曰：生南海山谷中，树似桐而皮黄白色，有刺，故以名之。

　　【集解】颂曰：海桐生南海及雷州，近海州郡亦有之。叶大如手，作三花尖。皮若梓白皮，而坚韧可作绳，入水不烂。不拘时月采之。又云：岭南有刺桐，叶如梧桐。其花附干而生，侧敷如掌，形若金凤，枝干有刺，花色深红。江南有时珍曰：海桐皮有巨刺，如鼋甲之刺，或云即刺桐皮也。按：嵇含《南方草木状》云：九真有刺桐，布叶繁密。三月开花，赤色照映，三、五房凋，则三、五复发。陈翥《桐谱》云：刺桐生山谷中。

　　纹理细紧，而性喜拆裂。体有巨刺，如 树。其叶如枫。 桐身青，叶圆大而长。高三、四尺，便有花成

　　木皮

　　【气味】苦，平，无毒。大明曰：温。

　　【主治】霍乱中恶，赤白久痢，除疳 疥癣，牙齿虫痛，并煮服及含之。水浸洗目，除肤赤（《开宝》）。主腰脚不遂，血脉顽痹，腿膝疼洗赤目（时珍）。

　　【发明】颂曰：古方多用浸酒治风蹶。

　　南唐筠州刺史王绍颜撰《续传信方》云：顷年予在姑孰，得腰膝痛不可忍。医以肾脏风毒攻刺诸药莫疗。因览刘禹锡《传信方》备有此验。修服一剂，便减五分。其方用海桐皮二两，牛净洗焙干晚各一次，长令醺醺。此方不得添减，禁毒食。

　　分，及去风杀虫。

　　【附方】新三。

　　风癣有虫：海桐皮、蛇床子等分，为末。以腊猪脂调，搽之。（艾元英《如宜方》）风虫牙痛：海桐皮煎水，漱之。（《圣惠方》）。

　　中恶霍乱：海桐皮，煮汁服之。（《圣济总录》）

　　刺桐花

　　【主治】止金疮血，殊效（苏颂）。

　　【附录】鸡桐 时珍曰：生岭南山间。其叶如楝。用叶煮汤，洗渫足

　　木部第三十五卷　木之二

　　楝

　　（《本经》下品）【释名】苦楝（《图经》），实名金铃子。

　　时珍曰：按：罗愿《尔雅翼》云：楝叶可以练物，故谓之楝。其子如小铃，熟则黄色。

　　名金铃，象形也。

　　【集解】《别录》曰：楝实生荆山山谷。

　　弘景曰：处处有之。俗人五月五日取叶佩之，云辟恶也。

　　恭曰：此有雌雄两种：雄者无子，根赤有毒，服之使人吐，不能止，时有至死者；雌者有子，根白微毒。入药当用雌者。

　　颂曰：楝实以蜀川者为佳。木高丈余，叶密如槐而长。三、四月开花，红紫色，芬香满庭。实如弹丸，生青熟黄，十二月采之。根采无时。

　　时珍曰：楝长甚速，三、五年即可作椽。其子正如圆枣，以川中者为良。王祯《农书》言 食其实。应劭《风俗通》言獬豸食其叶。宗懔《岁时记》言蛟龙畏楝，故端午以叶包粽，投江中祭屈原。

　　实

　　【修治】 曰：凡采得晒干，酒拌令透，蒸待皮软，刮去皮，取肉去核用。凡使肉不使核，使核不使肉。如使核，捶碎，用浆水煮一伏时，晒干。其花落子，谓之石茱萸，不入药用。

　　【气味】苦，寒，有小毒。

　　元素曰：酸、苦，平。阴中之阳。

　　时珍曰：得酒煮，乃寒因热用也。茴香为之使。

　　【主治】温疾伤寒，大热烦狂，杀三虫，疥疡，利小便水道（《本经》）。主中大热狂，失心躁闷，作汤浴，不入汤使（甄权）。入心及小肠，止上下部腹痛（李杲）。泻膀胱（好古）。

　　治诸疝虫痔（时珍）。

　　【发明】元素曰：热厥暴痛，非此不能除。

　　时珍曰：楝实，导小肠、膀胱之热，因引心包相火下行，故心腹痛及疝气为要药。甄权乃言不入汤使，则《本经》何以有治热狂、利小便之文耶？近方治疝，有四治、五治、七治诸法，盖亦配合之巧耳。

　　【附方】旧三，新八。

　　热厥心痛或发或止，身热足寒，久不愈者：先灸太溪、昆仑，引热下行。内服金铃散：用金铃子、玄胡索各一两，为末。每服三钱，温酒调下。（洁古《活法机要》）。小儿冷疝气痛，肤囊浮肿：金铃子（去核）五钱，吴茱萸二钱半，为末，酒糊丸黍米大。每盐汤下二、三十丸。（《全幼心鉴》）皮），巴豆二百个（微打破），以面二升，同于铜铛内炒至金铃子赤为度末，巴、面不用。每服三钱，热酒或醋汤调服。一方：入盐炒茴香半两。（《经验方》）。

　　疝肿痛：《澹寮方》楝实丸：治钓肾偏坠，痛不可忍。用川楝子肉五两，分作五分：一两用破故纸二钱炒黄，一两用小茴香三钱、食盐半钱同炒，一两用莱菔子一钱同炒，一两用牵牛子三钱同炒，一两用斑蝥七枚（去头、足）同炒。拣去食盐、莱菔、牵牛、斑蝥，只留故纸、茴香，同研为末，以酒打面糊丸梧桐子大。每空心酒下五十丸。《得效方》楝实丸：治一切疝气肿痛，大有神效。用川楝子（酒润取肉）一斤，分作四分：四两用小麦一合，斑蝥四十九个，同炒熟，去蝥；四两用小麦一合，巴豆四十九枚，同炒熟，去豆；四两用小麦一合，巴戟肉一两，同炒熟，去戟；四两用小茴香一合，食盐一两，同炒熟，去盐。加破故纸（酒炒）一两，广木香（不见火）一两，为末，酒煮面糊丸梧桐子大。每服五十丸，盐汤空心下，日三服。《直指方》楝实丸：治外肾胀大，麻木痛破，及奔豚疝气。用川楝子四十九个，分七处切取肉：七个用小茴香五钱同炒，七个用破故纸二钱半同炒，七个用黑牵牛二钱半同炒，七个用食盐二钱同炒，七个用萝卜子二钱半同炒，七个用巴豆十四个同炒，七个用斑蝥十四个（去头、足）同炒。拣去萝卜子、巴豆、斑蝥三味不用。入青木香五钱，南木香、官桂各二钱半，为末，酒煮面糊丸梧桐子大。每服三十丸，食前用盐汤下，一日三服。脏毒下血：苦楝子炒黄为末，蜜丸梧桐子大。米饮每吞十丸至二十丸。（《经验方》）。腹中长虫：楝实以淳苦酒渍一宿，绵裹，塞入谷道中三寸许，日二易之。（《外台秘要》）。

　　合，捣为末。每温酒服一钱。（《圣惠方》）。

　　米饮下。（《摘玄方》）。

　　根及木皮

　　【气味】苦，微寒，微毒。

　　大明曰：雄者根赤有毒，吐泻杀人，不可误服。雌者入服食，每一两可入糯米五十粒同煎，杀毒。若泻者，以冷粥止之。不泻者，以热葱粥发之。

　　【主治】蛔虫，利大肠（《别录》）。苦酒和，涂疥癣甚良（弘景）。治游风热毒，风疹恶疮疥癞，小儿壮热，并煎汤浸洗（大明）。

　　【附方】旧四，新六。

