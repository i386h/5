<!-- { "loadSidebar": true } -->
　　下宿物，止肠 久泄，赤白痢（萧炳）。消痰下气，化食开胃，除烦治水，调中，止呕吐霍乱，心腹虚痛，奔豚肾气，肺气喘急，五膈气，肠风泻血，崩中带下，怀孕漏胎，及胎动欲生，胀闷气喘。并患痢人肛门急痛，产妇阴痛，和蜡烧烟熏之，及煎汤熏洗（大明）。

　　治痰嗽咽喉不利，含三数枚殊胜（苏颂）。实大肠，敛肺【发明】宗 曰：诃黎勒，气虚人亦宜缓缓煨熟少服。此物虽涩肠而又泄气，其味苦涩故尔。

　　药气实者降火之功也。

　　时珍曰：诃子同乌梅、五倍子用则收敛，同橘皮、浓朴用则下气，同人参用则能补肺治咳嗽。

　　东垣言嗽药不用者，非矣。但咳嗽未久者，不可骤用尔。嵇含《草木状》言作饮久服，令髭曰：诃黎皮主嗽，肉主眼涩痛。波斯人将诃黎勒、大腹等在舶上，用防不虞。或遇大鱼放涎滑水中数里，船不能通，乃煮此洗其涎滑，寻化为水，则其治气消痰功力可知矣。

　　慎微曰：《金光明经》。流水长者子除病品云：热病下药，服诃黎勒。又《广异记》云：高仙芝在大食国得诃黎勒，长五寸，置抹肚中，便觉腹中痛，因大利十余行，疑诃黎勒为祟。

　　后问大食长老。云：此物人带一切病消，利者乃出恶物尔。仙芝宝之，后被诛，失所在。

　　颂曰：诃黎主痢，《唐本草》不载。张仲景治气痢有方。唐　刘禹锡《传信方》云：予赤白下，诸药服遍久不瘥，转为白脓。令狐将军传此方：用诃黎勒三枚，两炮一生，并取皮末之，以沸浆水一合服之。若只水痢，加一钱匕甘草末；若微有脓血，加二匕；血多，加三匕。

　　【附方】旧十，新五。

　　下气消食：诃黎一枚为末，瓦器中水一大升，煎三、两沸，下药更煎三、五沸，如曲尘色，入少盐，饮之。（《食医心镜》）。

　　一切气疾、宿食不消：诃黎一枚，入夜含之，至明嚼咽。又方：诃黎三枚，湿纸包，煨熟去核，细嚼，以牛乳下。（《千金方》）。

　　气嗽日久：生诃黎一枚，含之咽汁。瘥后口爽，不知食味，却煎槟榔汤一碗服，立便有味。此知连州呕逆不食：诃黎勒皮二两。炒研，糊丸梧桐子大。空心汤服二十丸，日三服。（《广济方》）。

　　风痰霍乱，食不消，大便涩：诃黎三枚，取皮为末。和酒顿服，三、五次妙。（《外台秘要》）。

　　小儿霍乱：诃黎一枚，为末。沸汤服一半，未止再服。（《子母小儿风痰壅闭，语音不出，气促喘闷，手足动摇：诃子（半生半炮，去核）、大腹皮等分，水煎服。名二圣散。（《全幼心鉴》）。

　　风热冲顶、热闷：诃黎二枚（为末），芒硝一钱。同入醋中，搅令消，摩涂热处。（《外台秘要》）。

　　气痢水泻：诃黎勒十枚面裹， 火煨熟，去核研末，粥饮顿服。亦可饭丸服。一加木香。

　　又长服方：诃黎勒、陈橘皮、浓朴各三两，捣筛，蜜丸大如梧子。每服二、三十丸，白汤下。

　　（《图经本草》）。

　　水泻下痢：诃黎勒（炮）二分，肉豆蔻一分，为末。米饮每服二钱。（《圣惠方》）。

　　下痢转白：诃子三个，二炮一生，为末，沸汤调服。

　　水痢，加甘草末一钱。（《普济方》）。

　　赤白下痢：诃子十二个，六生六煨，去核，焙为末。赤痢，生甘草汤下；白痢，炙甘草汤下。不过再服。（赵原阳《济急方》）。

　　妒精下疳：大诃子烧灰，入麝香少许，先以米泔水洗，后搽之。或以荆芥、黄柏、甘草、马鞭草、葱白煎汤洗亦可。昔方士周守真医唐靖烂茎一、二寸，用此取效也。（洪迈《夷坚志》）

　　核

　　【主治】磨白蜜注目，去风赤涩痛，神良（苏颂）。

　　止咳及痢（时珍）。

　　叶

　　【主治】下气消痰，止渴及泄痢，煎饮服，功同诃黎（时珍。唐　包佶有“病中谢李吏部惠诃黎勒叶”诗）。

　　木部第三十五卷　木之二

　　婆罗得

　　（宋《开宝》）【释名】婆罗勒。

　　时珍曰：婆罗得，梵言重生果也。

　　【集解】 曰：婆罗得时珍曰：按：王焘《外台秘要》：婆罗勒似蓖麻子，但以指甲爪之，即有汁出。即此物也。

　　子

　　【气味】辛，温，无毒。

　　【主治】冷气块，温中，补腰肾，破 癖，可染髭发令黑（藏器）。

　　【附方】新一。

　　拔白生黑：婆罗勒十颗（去皮，取汁），熊脂二两，白马 膏（炼过）一两，生姜（炒）一两，母丁香半两，二味为末，和匀。每拔白点之，揩令入肉，即生黑者。此严中丞所用方也。（孟诜《近效方》）

　　木部第三十五卷　木之二

　　榉

　　（《别录》下品）【释名】榉柳（《衍义》）、鬼柳。

　　时珍曰：其树高举，其木如柳，故名。山人讹为鬼柳。郭璞注《尔雅》作柜柳，云似柳，皮可煮饮也。

　　【集解】弘景曰：榉树山中处处有之。皮似檀、槐，叶如栎、槲。

　　人多识之。

　　恭曰：所在皆有，多生溪涧水侧。叶似樗而狭长。树大者连抱，高数仞，皮极粗浓，殊不似檀。

　　宗 曰：榉木，今人呼为榉柳。其叶谓柳非柳，谓槐非槐。最大者，木高五、六丈，合二、三人抱。湖南北甚多，然亦不材也，不堪为器，嫩皮取以缘栲栳及箕唇。

　　时珍曰：榉材红紫，作箱、案之类甚佳。郑樵《通志》云：榉乃榆类而 烈，其实亦如榆钱之状。乡人采其叶为甜茶。

　　木皮

　　【修治】 曰：凡使勿用三、四年者无力，用二十年以来生者良。剥下去粗皮，细锉蒸之，从巳至未，出焙干用。

　　【气味】苦，大寒，无毒。

　　【主治】时行头痛，热结在肠胃（《别录》）。夏日煎饮，去热（弘景）。俗用煮汁服，疗水气，断痢（苏恭）。安胎，止【附方】旧一，新四。

　　通身水肿：榉树皮煮汁，日饮。（《圣惠方》）。

　　毒瓦斯攻腹，手足肿痛：榉树皮，和槲皮煮汁，煎如饴糖，以桦皮煮浓汁化饮。（《肘后方》）。

　　蛊毒下血：榉皮一尺，芦根五寸，水二升，煮一升，顿服。当下蛊出。（《千金方》）。

　　小儿痢血：梁州榉皮二十分（炙），犀角十二分，水三升，煮取一升，分三服取瘥。（《古今录验》方）。

　　飞血赤眼：榉皮（去粗皮，切）二两，古钱七文，水一升半，煎七合，去滓热洗，日二次。（《圣济总录》）。

　　叶

　　【气味】苦，冷，无毒。

　　【主治】 贴火烂疮，有效（苏恭）。治肿烂恶疮，盐捣 之

　　木部第三十五卷　木之二

　　柳

　　（《本经》下品）【释名】小杨（《说文》）、杨柳。

　　弘景曰：柳，即今水杨柳也。

　　恭曰：柳与水杨全不相似。水杨叶圆阔而尖，枝条短硬。柳叶狭长而青绿，枝条长软。

　　陶以柳为水杨，非也。

　　藏器曰：江东人通名杨柳，北人都不言杨。杨树枝叶短，柳树枝叶长。

　　时珍曰：杨枝硬而扬起，故谓之杨；柳枝弱而垂流，故谓之柳，盖一类二种也。苏恭所说为是。按：《说文》云：杨，蒲柳也。从木， 声。柳，小杨也。从木， 声音酉。又《尔雅》云：杨，蒲柳也。旄，泽柳也。柽，河柳也可称杨，故今南人犹并称杨柳。俞宗本《种树书》言：顺插为柳，倒插为杨。其说牵强，且失扬起之意。

　　【集解】《别录》曰：柳华生琅邪川泽。

　　颂曰：今处处有之，俗所谓杨柳者也。其类非一：蒲柳即水杨也，枝劲韧可为箭 ，多生河北。杞柳生水旁，叶粗而白，木理微赤，可为车毂。今人取其细条，火逼令柔，屈作箱箧，《孟子》所谓杞柳为插之皆生。春初生柔荑，即开黄蕊花。至春晚叶长成后，花中绒，因风而飞。子着衣物能生虫，入池沼即化为浮萍。古者春取榆、柳之火。陶朱公言种柳千树，可足柴炭。其嫩芽可作饮汤。

　　柳华

　　【释名】柳絮（《本经》）。

　　【正误】见下。

　　【气味】苦，寒，无毒。

　　【主治】风水黄胆，面热黑（《本经》）。痂疥恶疮金疮。柳实：主溃痈，逐脓血。

　　子汁：疗渴（《别录》）。华：主止血，治湿痹，四肢挛急，膝痛（甄权）。

　　【发明】弘景曰：柳华熟时，随风状如飞雪，当用其未舒时者。子亦随花飞止，应水渍汁尔。

　　藏器曰：《本经》以柳絮为花，其误甚矣。花即初发时黄蕊，其子乃飞絮也。

　　承曰：柳絮可以捍毡，代羊毛为茵褥，柔软性凉，宜与小儿卧尤佳。

　　宗 曰：柳花黄蕊干时絮方出，收之贴灸疮良。絮之下连小黑子，因风而起，得水湿便生，如苦 、地丁之花落结子成絮。古人以絮为花，谓花如雪者，皆误矣。藏器之说为是。

　　又有实及子汁之文，诸家不解，今人亦不见用。

　　时珍曰：《本经》主治风水黄胆者，柳花也。《别录》主治恶疮金疮、溃痈逐脓血，《药性论》止血疗痹者，柳絮及实也。花乃嫩蕊，可捣汁服。子与絮连，难以分别，惟可贴疮止血裹痹之用。所谓子汁疗渴者，则连絮浸渍，研汁服之尔。又崔实《四民月令》言：三月【附方】新六。

　　吐血咯血：柳絮焙研，米饮服一钱。（《经验方》）。

　　金疮血出：柳絮封之。即止。（《外台秘要》）。

　　面上脓疮：柳絮、腻粉等分。以灯盏油调涂。（《普济方》）。

　　走马牙疳：杨花，烧存性，入麝香少许，搽。（《保幼大全》）。

　　大风疠疮：杨花（四两，捣成饼，贴壁上，待干取下，米泔水浸一时取起，瓦焙研末）二两，白花蛇、乌蛇各一条（去头尾，酒浸取肉），全蝎、蜈蚣、蟾酥、雄黄各五钱，苦参、天麻各一两，为末，水煎麻黄取汁熬膏，和丸梧桐子大，朱砂为衣。每服五十丸，温酒下。

　　一日三服，以愈为度。（孙氏《集效良方》）。

　　叶

　　【气味】同华。

　　【主治】恶疥痂疮马疥，煎煮洗之，立愈。又疗心腹内血，止痛（《别录》）。煎水，洗漆疮（弘景）。天行热病，传尸骨蒸劳，下水气。煎膏，续筋骨，长肉止痛。主服金石人发大热闷，汤火疮毒入腹热闷，及疔疮（《日华》）。疗白【附方】旧一，新五。

　　小便白浊：清明柳叶煎汤代茶，以愈为度。（《集简方》）。

　　小儿丹烦：柳叶一斤。水一斗，煮取汁三升，拓洗赤处，日七、八度。（《子母秘录》）。

　　眉毛脱落：垂柳叶阴干为末，每姜汁于铁器中调，夜夜摩之。（《圣惠方》）。

