<!-- { "loadSidebar": true } -->
　　猝得恶疮不可名识者：柳叶或皮，水煮汁，入少盐，频洗之。（《肘后方》）。

　　面上恶疮：方同上。

　　痘烂生蛆：嫩柳叶铺席上卧之，蛆尽出而愈也。（李楼《奇方》）

　　枝及根白皮

　　【气味】同华。

　　【主治】痰热淋疾。可为浴汤，洗风肿瘙痒。煮酒，漱齿痛（苏恭）。小儿一日、五日寒热，煎枝浴之（藏器）。

　　煎服，治黄胆白浊。酒煮，熨诸痛肿，去风止痛消肿（时珍）。

　　【发明】颂曰：柳枝、皮及根亦入药。

　　葛洪《肘后方》：治痈疽、肿毒、妒乳等多用之。韦宙《独行方》：主疔疮及反花疮，并煎柳枝、叶作膏涂之。今人作浴汤、时珍曰：柳枝去风消肿止痛。其嫩枝削为牙杖，涤齿甚妙。

　　【附方】旧十，新十。

　　黄胆初起：柳枝，煮浓汁半升，顿服。（《外台秘要》）脾胃虚弱，不思饮食，食下不化，病似翻胃噎膈：清明日取柳枝一大把熬汤，煮小米作饭，洒面滚成珠子，晒干，袋悬风处。每用烧滚水随意下米，米沉住火，少时米浮，取看无硬心则熟，可顿食之。久则面散不粘矣，名曰络索米。（杨起《简便方》）。

　　走注气痛：气痛之病，忽有一处如打扑之状，不可忍，走注不定，静时，其处冷如霜雪，此皆暴寒伤之也。以白酒煮杨柳白皮，暖熨之。有赤点处， 去血妙。凡诸猝肿急痛，熨之皆即止。（姚增坦《集验方》）。

　　风毒猝肿：方同上。

　　阴猝肿痛：柳枝（三尺长）二十枚，细锉，水煮极热，以故帛裹包肿处，仍以热汤洗之。

　　（《集验方》）。

　　项下瘿气：水涯露出柳根三十斤，水一斛，煮取五升，以糯米三斗，如常酿酒，日饮。

　　（《范汪方》）。

　　齿龈肿痛：垂柳枝、槐白皮、桑白皮、白杨皮等分，煎水，热含冷吐。又方：柳枝、槐枝、桑枝煎水熬膏，入姜汁风虫牙痛：杨柳白皮卷如指大，含咀，以汁渍齿根，数过即愈。又方：柳枝一握锉，入少盐花，浆水煎，含甚验。又方：柳枝（锉）一升，大豆一升，合炒，豆熟，瓷器盛之，清酒三升，渍三日。频含漱涎，三日愈。（《古今录验》）。

　　耳痛有脓：柳根，细切，熟捣封之，燥即易之。（《斗门方》）。

　　漏疮肿痛：柳根红须，煎水日洗。《摘玄方》：用杨柳条罐内烧烟熏之，出水即效。

　　乳痈妒乳，初起坚紫，众疗不瘥：柳根皮熟捣火温，帛裹熨之。冷更易，一宿消。（《肘后方》）。

　　反花恶疮，肉出如饭粒，根深脓溃：柳枝叶三斤，水五升，煎汁二升，熬如饧。日三涂之。（《圣惠方》）。

　　天灶丹毒，赤从背起：柳木灰，水调涂之。（《外台秘要》）。

　　汤火灼疮：柳皮烧灰，涂之。亦可以根白皮煎猪脂，频敷之。（《肘后方》）。

　　痔疮如瓜，肿痛如火：柳枝煎浓汤洗之，艾灸三、五壮。王及郎中病此，驿吏用此方灸之，觉热气入肠，大下血秽至痛，一顷遂消，驰马而去。（《本事方》）

　　柳胶

　　【主治】恶疮，及结砂子（时珍）。

　　柳寄生

　　见后寓木类。

　　柳耳

　　见菜部木耳。

　　柳蠹

　　见虫部。

　　木部第三十五卷　木之二

　　柽柳

　　（音侦。宋《开宝》）【释名】赤柽（《日华》）、赤杨（《古今注》）垂丝柳《纲目》、人柳（《纲目》）、三眠柳（《衍义》）、观音柳。

　　时珍曰：按：罗愿《尔雅翼》云：天之将雨，柽先知之，起气以应，又负霜雪不乃木之圣者也。故字从圣，又名雨师。或曰：得雨则垂垂如丝，当作雨丝。又《三辅故事》云：汉武帝苑中有柳，状如人，号曰人柳，一日三起三眠。则柽柳之圣，又不独知雨、负雪而已。今俗称长寿仙人柳，亦曰观音柳，谓观音用此洒水也。宗 曰：今人谓之三春柳，以其一年三秀故名。

　　【集解】志曰：赤柽木生河西沙地。皮赤色，细叶。

　　禹锡曰：《尔雅》：柽，河柳也。郭璞注云：今河旁赤茎小杨也。陆机《诗疏》云：生水旁，皮赤如绛，枝叶如松。

　　时珍曰：柽柳小干弱枝，插之易生。赤皮，细叶如丝，婀娜可爱。一年三次作花，花穗长三、四寸，水红色如蓼花色。南齐时，益州献蜀柳，条长，状若丝缕者，即此柳也。段成式《酉阳杂俎》言：凉州有赤白柽，大者为炭，其灰汁可以煮铜为银。故沈炯赋云：柽似柏而香。王祯《农书》云：山柳赤而脆，河柳白而明。则柽又有白色者也。宗 ：汴京甚多。

　　河西戎人取滑枝为鞭。

　　木

　　【气味】甘、咸，温，无毒。

　　【主治】剥驴马血入肉毒，取木片火炙熨之，并煮汁浸之。（《开宝》）。枝叶：消痞，解酒毒，利小便（时珍）。

　　【附方】新三。

　　腹中痞积：观音柳煎汤，露一夜，五更空心饮数次，痞自消。（《卫生易简方》）一切诸风，不问远近：柽叶半斤（切，枝亦可），荆芥半斤，水五升，煮二升，澄清，入白蜜五合，竹沥五合，新瓶盛之，油纸封，入重汤煮一伏时。每服一小盏，日三服。（《普济方》）

　　柽乳

　　（即脂汁）【主治】合质汗药，治金疮

　　木部第三十五卷　木之二

　　水杨

　　（《唐本草》）【释名】青杨（《纲目》）、蒲柳（《尔雅》）、蒲杨（《古今注》）、蒲 （音移）、 柳（《古今注》）、时珍曰：杨枝硬而扬起，故谓之杨。多宜水 蒲萑之地，故有水杨、蒲柳、萑苻之名。

　　【集解】恭曰：水杨叶圆阔而尖，枝条短硬，与柳全别。柳叶狭长，枝条长软。

　　颂曰：《尔雅》：杨，蒲柳也。其枝劲韧，可为箭 。《左传》所谓苻。今河北沙地多生之。杨柳之类亦多。崔豹《古今注》云：白杨叶圆，青杨叶长，柳叶长而细， 杨叶圆而弱。水理亦赤。然今人鲜能分别。

　　类。

　　尤多，花与柳同。

　　枝叶

　　【气味】苦，平，无毒。

　　【主治】久痢赤白，捣汁一升服，日二，大效（《唐本》）。

　　主痈肿痘毒（时珍）。

　　【发明】时珍曰：水杨根治痈肿，故近人用枝叶治痘疮。魏直《博爱心鉴》云：痘疮数日陷顶，浆滞不行，或风寒所阻者。宜用水杨枝叶（无叶用枝）五斤，流水一大釜，煎汤温浴之。如冷添汤，良久照见累起有晕丝者，浆行也。如不满，再浴之。力弱者，只洗头、面、手、足。如屡浴不起者，气血败矣，不可再浴。始出及痒塌者，皆不可浴。

　　痘不行浆，乃气涩血滞，腠理固密，或风寒外阻而然。浴令暖气透达，和畅郁蒸，气血通彻，每随暖气而发，行浆贯满，功非浅也。若内服助气血药，借此升之，其效更速，风寒亦不得而阻之矣。直见一妪在村中用此有验，叩得其方，行之百发百中，慎勿易之，诚有燮理之妙也。盖黄钟一动而蛰虫启户，东风一吹而坚冰解释，同一春也。群书皆无此法，故详着之。

　　木白皮及根

　　【气味】同华。

　　【主治】金疮痛楚，乳痈诸肿，痘疮（时珍）。

　　【发明】时珍曰：按：李仲南《永类钤方》云：有人治乳痈，持药一根，生擂贴疮，其热如火，再贴遂平。求其方，乃水杨柳根也。葛洪《肘后方》，治乳痈用柳根。则杨与柳性气不远，可通用也【附方】新一。

　　金疮苦痛：杨木白皮，熬燥碾末，水服方寸匕，仍敷之，日三次。（《千金方》）

　　木部第三十五卷　木之二

　　白杨

　　（《唐本草》）【释名】独摇。

　　宗 曰：木身似杨微白，故曰白杨，非如粉之白也。

　　时珍曰：郑樵《通志》言：白杨，一名高飞，与 杨同名。今俗通呼 杨为白杨，且白杨亦因风独摇，故得同名也。

　　【集解】恭曰：白杨取叶圆大、蒂小，无风自动者。

　　藏器曰：白杨，北土极多，人种墟墓间，树大皮白。其无风自动者，乃颂曰：今处处有之，北土尤多。株甚高硕，叶圆如梨叶，皮白色，木似杨，采无时。崔豹《古今注》云：“白杨叶圆，青杨叶长”，是也。

　　宗 曰：陕西甚多，永、耀间居人修盖，多此木也。其根易生，斫木时碎札入土即生根，故易繁植，土地所宜尔。风才至，叶如大雨声。谓无风自动，则无此事。但风微时，其叶孤绝处，则往往独摇，以其蒂细长，叶重大，势使然也。

　　时珍曰：白杨木高硕。叶圆似梨而肥大有尖，面青而光，背甚白色，有锯齿。木肌细白，性坚直，用为梁 ，终不挠曲。与 杨乃一类二种也，治病之功，大抵仿佛。嫩叶亦可救荒，老叶可作酒曲料。

　　木皮

　　【修治】 曰：凡使，铜刀刮去粗皮蒸之，从巳至未。以布袋盛，挂屋东角，待干用。

　　【气味】苦，寒，无毒。大明曰：酸，冷。

　　【主治】毒风香港脚肿，四肢缓弱不随，毒瓦斯游 在皮肤中，痰癖等，酒渍服之（《唐本》）。

　　去风痹宿血，折伤，血沥在骨肉间，痛不可忍，及皮肤风瘙肿，杂五木为汤，浸损处治扑损瘀血，并煎酒服。煎膏，可续筋骨（大明）。煎汤日饮，煎浆水入盐含漱，治口疮。煎水酿酒，消瘿气（时珍）。

　　【附方】旧一，新一。

　　妊娠下痢：白杨皮一斤，水一斗，煮取二升，分三服。（《千金方》）项下瘿气：秫米三斗炊熟，取圆叶白杨皮十两，勿令见风，切，水五升，煮取二升，渍曲末五两，如常酿酒。每旦一盏，日再服。

　　枝

　　【主治】消腹痛，治吻疮（时珍）。

　　【附方】旧二，新一。

　　口吻烂疮：白杨嫩枝，铁上烧灰，和脂敷之。（《外台秘要》）。

　　腹满癖坚如石，积年不损者：《必效方》：用白杨木东南枝（去粗皮，辟风细锉）五升。

　　熬黄，以酒五升淋讫，用绢袋盛滓，还纳酒中，密封再宿。每服一合，日三服。（《外台秘要》）。

　　面色不白：白杨皮十八两，桃花一两，白瓜子仁三两，为末。每服方寸匕，日三服。五十日，面及手足皆白。（《圣济总录》）

　　叶

　　【主治】龋齿，煎水含漱。又治骨疽久发，骨从中出，频捣敷之（时珍）。

　　木部第三十五卷

　　木之二

　　（音夫移。《拾遗》）【释名】 杨（《古今注》）、时珍曰： 乃白杨同类，故得杨名。按：《尔雅》：唐棣， 也。崔豹曰： 杨，江东呼为夫 。圆叶弱蒂，微风则大摇，故名高飞，又曰独摇。陆机以唐棣为郁李者，误矣。郁李乃常棣，非唐棣也。

