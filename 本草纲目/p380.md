<!-- { "loadSidebar": true } -->
　　风湿痰病：人坐密室中，左用滚水一盆，右用炭火一盆，前置一桌，书一册。先将无油新巴豆四十九粒研如泥，纸压去油，分作三饼。如病在左，令病患将右手仰置书上，安药于掌心，以碗安药上，倾热水入碗内。水凉即换，良久汗出，立见神效。病在右安左掌心。一云随左右安之。（《保寿堂经验方》）。

　　阴毒伤寒：心结，按之极痛，大小便闭，但出气稍暖者。急取巴豆十粒研，入面一钱，捻作饼，安脐内，以小艾炷灸五壮，气达即通。此太师陈北山方也。（《仁斋直指方》）解中药毒：巴豆（去皮，不去油）、马牙硝等分，研丸。冷水服一弹丸。（《初虞世方》）。

　　喉痹垂死，只有余气者：巴豆去皮，线穿，内入喉中，牵出即苏。（《千金》）。

　　缠喉风痹：巴豆两粒，纸卷作角，切断两头，以针穿作孔子，入鼻中，气透即通。（《胜金方》）。

　　伤寒舌出：巴豆一粒，去油取霜，以纸捻卷，内入鼻中。舌即收上。（《普济方》）。

　　舌上出血如簪孔：巴豆一枚，乱发鸡子大，烧研，酒服。（《圣惠》）。

　　中风口 ：巴豆七枚去皮，研，左 涂右手心，右 涂左手心，仍以暖水一盏安药上。

　　须臾即正，洗去。（《圣惠方》）。

　　小儿口疮不能食乳：刚子一枚，连油研，入黄丹少许，剃去囟上发，贴之。四边起粟泡，便用温水洗去，乃以菖蒲汤再洗，即不成疮，神效。（《瑞竹堂方风虫牙痛：《圣惠》：用巴豆一粒（煨黄去壳）。蒜一瓣，切一头，剜去中心，入豆在内盖定，绵裹，随左右塞耳中。《经验方》：用巴豆一粒研，绵裹咬之。又方：针刺巴豆，灯上烧令烟出，天丝入咽：凡露地饮食，有飞丝入上，食之令人咽喉生疮。急以白矾、巴豆烧灰，吹入即愈。（《琐碎录》）。

　　耳猝聋闭：巴豆一粒。蜡裹，针刺孔通气，塞之取效。（《经验》）。

　　风瘙隐疹，心下迷闷：巴豆五十粒（去心、皮）。水七升，煮三升，以帛染拭之，随手愈。（《千金翼》）。

　　疥疮搔痒：巴豆十粒。炮黄去皮、心，右顺手研，入酥少许，腻粉少许，抓破点上，不得近目并外肾上。如熏目着肾，则以黄丹涂之，甚妙。（《十全方》）。

　　荷钱癣疮：巴豆仁三个，连油杵泥，以生绢包擦，日一、二次，三日痊好。（碑以正《经验方》）。

　　一切恶疮：巴豆三十粒，麻油煎黑，去豆，以油调硫黄、轻粉末，频涂取效。（《普济》）。

　　痈疽恶肉：乌金膏：解一切疮毒，及腐化瘀肉，最能推陈致新。巴豆仁炒焦，研膏，点痛处则解毒，涂瘀肉上则自化。加乳香少许亦可。若毒深不能收敛者，宜作捻 之，不致成疮。（《外科理例》）。

　　疣痣黑子：巴豆一钱（锻石炒过），人言一钱，糯米五分（炒）。研点之。（《怪症方》）。

　　箭镞入肉不可拔出者：用新巴豆仁（略熬），与蜣螂同研涂之，斯须痛定，微痒忍之，待极痒不可忍，便撼拔动之，取出，速以生肌膏敷之而痊。亦治疮肿。夏侯郸在润州得此方，后至洪州，旅舍主人妻病背疮，呻吟不已，郸用此方试之，即痛止也。（《经验方》）。

　　小儿痰喘：巴豆一粒。杵烂，绵裹塞鼻，男左女右，痰即自下。（龚氏《医鉴》）。

　　牛疫动头：巴豆二粒（研），生麻油三两，浆水半升，和灌之。（贾相公《牛经》）。

　　油

　　【主治】中风痰厥气厥，中恶喉痹，一切急病，咽喉不通，牙关紧闭。以研烂巴豆绵纸包，压取油作捻点灯，吹灭熏鼻中，或用热烟刺入喉内，即时出涎或恶血便苏。又舌上无故出血，以熏舌之上下，自止（时珍）。

　　壳

　　【主治】消积滞，治泻痢（时珍）。

　　【附方】新二。

　　一切泻痢：脉浮洪者，多日难已；脉微小者，服之立止。名胜金膏。巴豆皮、楮叶同烧存性研，化蜡丸绿豆大。每甘草汤下五丸。（刘河间《宣明方》）。

　　痢频脱肛，黑色坚硬：用巴豆壳烧灰，芭蕉自然汁煮，入朴硝少许，洗软，用真麻油点火滴于上，以枯矾、龙骨少许为末，掺肛头上，以芭蕉叶托入。（

　　树根

　　【主治】痈疽发背，脑疽鬓疽大患。掘取洗捣，敷患处，留头，妙不可言。收根阴干，临时水捣亦可（时珍。出杨诚《经验方》）。

　　木部第三十五卷　木之二

　　大风子

　　（《补遗》）【释名】时珍曰：能治大风疾，故名。

　　【集解】时珍曰：大风子，今海南诸国皆有之。按：周达观《真腊记》云：大风乃大树之子，状如椰子而圆。其中有核数十枚，大如雷丸子。中有仁白色，久则黄而油，不堪入药。

　　仁

　　【修治】时珍曰：取大风子油法：用子三斤（去壳及黄油者），研极烂，瓷器盛之，封口入滚汤中，盖锅密封，勿令透气，文武火煎至黑色如膏，名大风油，可以和药。

　　【气味】辛，热，有毒。

　　【主治】风癣疥癞，杨梅诸疮，攻毒杀虫（时珍）。

　　【发明】震亨曰：粗工治大风病，佐以大风油。殊不知此物性热，有燥痰之功而伤血，至有病将愈而先失明者。

　　时珍曰：大风油治疮，有杀虫劫毒之功，盖不可多服。用之外涂，其功不可没也。

　　【附方】新五。

　　大风诸癞：大风子油一两，苦参末三两，入少酒，糊丸梧桐子大。每服五十丸，空心温酒下。仍以苦参汤洗之。（《普济方》）。

　　大风疮裂：大风子（烧存性，）和麻油、轻粉研涂。仍以壳煎汤洗之。（《岭南卫生方》）。

　　杨梅恶疮：方同上。

　　风刺赤鼻：大风子仁、木鳖子仁、轻粉、硫黄为末，夜夜唾调涂之。

　　手背皴裂：大风子捣泥，涂之。（《寿域》）。

　　木部第三十五卷　木之二

　　海红豆

　　（《海药》）【释名】【集解】 曰：按：徐表《南州记》云：生南海人家园圃中。大树而生，叶圆有荚。近时蜀中种之亦成。

　　时珍曰：树高二、三丈，叶似梨叶而圆。按：宋祁《益部方物图》云：红豆叶如冬青而圆泽，春开花白色，结荚枝间。其子累累如缀珠，若大红豆而扁，皮红肉白，以似得名，蜀人用为果 。

　　豆

　　【气味】微寒，有小毒。

　　【主治】人黑皮 花癣，头面游风。宜入面药及澡豆（李 ）。

　　木部第三十五卷　木之二

　　相思子

　　（《纲目》）【释名】红豆。

　　时珍曰：按：《古今诗话》云：相思子圆而红。故老言：昔有人殁于边，其妻思之，哭于树下而卒，因以名之。此与韩凭冢上相思树不同，彼乃连理梓木也。或云即海红豆之类，未审的否？【集解】时珍曰：相思子生岭南。树高丈余，白色。其叶似槐，其花似皂荚，其荚似扁豆。其子大如小豆，半截红色，半截黑色，彼人以嵌首饰。段公路《北户录》言：有蔓生，用子收龙脑香相宜，令香不耗也。

　　【气味】苦，平，有小毒，吐人。

　　【主治】通九窍，去心腹邪气，止热闷头痛，风痰瘴疟，杀腹脏及皮肤内一切虫，除蛊毒。取二七枚研服，即当吐出（时珍）。

　　【附方】新三。

　　瘴疟寒热：相思子十四枚，水研服，取吐立瘥。（《千金》）。

　　猫鬼野道：眼见猫鬼，及耳有所闻。用相思子、蓖麻子、巴豆各一枚，朱砂（末）、蜡各四铢，合捣丸如麻子大，含之。即以灰围患人，面前着一斗灰火，吐药入火中，沸即画十字于火上解中蛊毒：《必效方》：用未钻相思子十四枚，杵碎为末。温水半盏，和服。欲吐抑之勿吐，少顷当大吐。轻者但服七枚。非常神效。（《外台秘要》）。

　　木部第三十五卷　木之二

　　猪腰子

　　（《纲目》）【集解】时珍曰：猪腰子生柳州。蔓生结荚，内子大若猪之内肾，状酷似之，长三、四寸，色紫而肉坚。彼人以充土宜，馈送中土。

　　【气味】甘、微辛，无毒。

　　【主治】一切疮毒及毒箭伤，研细，酒服一、二钱，并涂之（时珍）。

　　木部第三十五卷　木之二

　　石瓜

　　（《纲目》）【集解】时珍曰：石瓜出四川峨眉山中及芒部地方。其树修干，树状似桑。其花浅黄色。结实如缀，长而不圆，壳裂则子见，其形似瓜，其坚如石，煮液黄色。

　　【气味】苦，平，微毒。

　　【主治】心痛。煎汁，洗风痹（时珍）。

　　木部第三十六卷

　　木之三

　　（灌木类五十一种）

　　木部第三十六卷　木之三

　　桑

　　（《本经》中品）【释名】子名椹。

　　时珍曰：徐锴《说文解字》云： ，音若，东方自然神木之名，其字象形。桑乃蚕所食，异于东方自然之神木，故加木于 下而别之。《典术》云：桑乃箕星之精。

　　【集解】颂曰：方书称桑之功最神，在人资用尤多。《尔雅》云：桑辨有葚者栀。又云：女桑， 桑。 桑，山桑。郭璞云：辨，半也。葚与椹同。一半有椹，一半无椹，名栀。俗间呼桑之小而条长者，皆为女桑。其山桑似桑，材中弓弩； 桑，丝中琴瑟，皆材之美者也，他木鲜及之。

　　桑，叶尖而长。以子种者，不若压条而分者。桑生黄衣，谓之金桑，其木必将槁矣。《种树书》云：桑以构接则桑大。桑根下埋龟甲，则茂盛不蛀。

　　桑根白皮

　　【修治】《别录》曰：采无时。出土上者杀人。

　　弘景曰：东行桑根乃易得，而江边多出土，不可轻信。

　　时珍曰：古本草言桑根见地上者名马领，有毒杀人。旁行出土者名伏蛇，亦有毒而治心痛。故吴淑《事类赋》云：伏蛇疗疾，马领杀人。

　　曰：凡使，采十年以上向东畔嫩根，铜刀刮去青黄薄皮一重，取里白皮切，焙干用。

　　其皮中涎勿去之，药力俱在其上也。忌铁及铅。或云：木之白皮亦可用。煮汁染褐色，久不落。

　　【气味】甘，寒，无毒。权曰：平。

　　大明曰：温。

　　元素曰：苦、酸。

　　杲曰：甘、辛，寒。可升可降，阳中阴也。

　　好古曰：甘浓而辛薄，入手太阴经。

　　之才曰：续断、桂心、麻子为之使。

