<!-- { "loadSidebar": true } -->
　　【主治】伤中，五劳六极，羸瘦，崩中绝脉，补虚益气（《本经》）。去肺中水气，唾血热渴，水肿腹满胪胀，利水道，去寸白，可以缝金疮（《别录》）。治肺气喘满，虚劳客热头痛，内补不足（甄权）。煮汁饮，利五脏。入散用，下一切风气水气（孟诜）。调中下气，消痰止渴，开胃下食，杀腹脏虫，止霍乱吐泻。研汁，治小儿天吊惊痫客忤，及敷鹅口疮，大验【发明】杲曰：桑白皮，甘以固元气之不足而补虚，辛以泻肺气之有余而止嗽。又云：桑白皮泻肺，然性不纯良，不宜多用。

　　时珍曰：桑白皮长于利小水，乃实则泻其子也，故肺中有水气及肺火有余者宜之。十剂云：燥可去湿，桑白皮、赤小豆之属是矣。宋医钱乙治肺气热盛，咳嗽而后喘，面肿身热，泻白散：用桑白皮（炒）一两，地骨皮（焙）一两，甘草（炒）半两。每服一、二钱，入粳米百粒，水煎，食后温服。桑白皮、地骨皮皆能泻火从小便去，甘草泻火而缓中，粳米清肺而养血，此乃泻肺诸方之准绳也。元医罗天益言其泻肺中伏火而补正气，泻邪所以补正也。若肺虚而小便利者，不宜用之。

　　颂曰：桑白皮作线缝金疮肠出，更以热鸡血涂之。唐　安金藏剖腹，用此法而愈。

　　【附方】旧九，新五。

　　咳嗽吐血，甚者殷鲜：桑根白皮一斤，米泔浸三宿，刮去黄皮，锉细，入糯米四两，焙干为末。每服一钱，米饮下。（《经验方》）。

　　消渴尿多：入地三尺桑根，剥取白皮，炙黄黑，锉。以水煮浓汁，随意饮之。亦可入少米，勿用盐。（《肘后方》）。

　　产后下血：炙桑白皮，煮水饮之。（《肘后方》）。

　　血露不绝：锯截桑根，取屑五指撮，以醇酒服之，日三服。（《肘后方》）。

　　坠马拗损：桑根白皮五斤为末，水一升煎膏，敷之便止。已后亦无宿血，终不发动。（《经验后方》）。

　　金刃伤疮：新桑白皮，烧灰，和马粪涂疮上，数易之。亦可煮汁服之。（《广利方》）。

　　杂物眯眼：新桑根白皮洗净捶烂，入眼，拨之自出。（《圣惠方发鬓堕落：桑白皮（锉）二升。以水淹浸，煮五、六沸，去滓，频频洗沐，自不落也。

　　（《千金方》）。

　　发槁不泽：桑根白皮、柏叶各一斤，煎汁沐之即润。（《圣惠方》）。

　　小儿重舌：桑根白皮煮汁，涂乳上饮之。（《子母秘录》）。

　　小儿流涎：脾热也，胸膈有痰。新桑根白皮，捣自然汁涂之，甚效。干者煎水。（《圣惠方》）小儿天吊，惊痫客忤：家桑东行根取研汁服。（《圣惠方》）。

　　小儿火丹：桑根白皮，煮汁浴之。或为末，羊膏和涂之。（《千金方》）。

　　石痈坚硬不作脓者：蜀桑白皮阴干为末，烊胶和酒调敷，以软为度。（《千金方》）。

　　皮中白汁

　　【主治】小儿口疮白漫漫，拭净涂之便愈。又涂金刃所伤燥痛，须臾血止，仍以白皮裹之，甚良（苏颂）。涂蛇、蜈蚣、蜘蛛伤，有验【附方】旧一，新三。

　　小儿鹅口：桑白皮汁，和胡粉涂之。（《子母秘录》）。

　　小儿唇肿：桑木汁涂之，即愈。（《圣惠方》）。

　　解百毒瓦斯：桑白汁一合，服之，须臾吐利自出。（《肘后方》）。

　　破伤中风：桑沥、好酒，对和温服，以醉为度。醒服消风散。（《

　　桑椹

　　（一名文武实）【主治】单食，止消渴（苏恭）。利五脏关节，通血气。久服不饥，安魂镇神，令人聪明，变白不老。多收曝干为末，蜜丸日服（藏器）。捣汁饮，解中酒毒。酿酒服，利水气消肿（时珍）。

　　【发明】宗 曰：《本经》言桑甚详，然独遗乌椹，桑之精英尽在于此。采摘微研，以布滤汁，石器熬成稀膏，量多少入蜜熬稠，贮瓷器中。每抄一、二钱，食后、夜卧，以沸汤点服。治服金石发热口渴，生精神及小肠热，其性微凉故也。《仙方》晒干为末，蜜和为丸，酒服亦良。

　　时珍曰：椹有乌、白二种。杨氏《产乳》云：孩子不得与桑椹，令儿心寒，而陆机《诗疏》云：鸠食桑椹多则醉伤其性，何耶？《四民月令》云：四月宜饮桑椹酒，能理百种风热。

　　其法用椹汁三斗，重汤煮至一斗半，入白蜜二合，酥油一两，生姜一合，煮令得所，瓶收。

　　每服一合，和酒饮之。亦可以汁熬烧酒，藏之经年，味力愈佳。史言魏武帝军乏食，得干椹以济饥。金【附方】旧一，新七。

　　水肿胀满：水不下则满溢，水下则虚竭还胀，十无一活，宜用桑椹酒治之。桑心皮切，以水二斗，煮汁一斗，入桑椹再煮，取五升，以糯饭五升，酿酒饮。（《瘰 结核：文武膏：用文武实（即桑葚子）二斗（黑熟者），以布取汁，银、石器熬成薄膏。每白汤调服一匙，日三服。（《保命集》）。

　　诸骨哽咽：红椹子细嚼，先咽汁，后咽滓，新水送下。干者亦可。（《圣惠方》）。

　　小儿赤秃：桑椹取汁，频服。（《千金方》）。

　　小儿白秃：黑葚入罂中曝三七日，化为水，洗之，三七日神效。（《圣济录》）。

　　拔白变黑：黑葚一斤，蝌蚪一斤，瓶盛封闭，悬屋东头一百日，尽化为黑泥，以染白发如漆。（陈藏器《本草》）。

　　发白不生：黑熟桑椹，水浸日晒，搽涂，令黑而复生也。（《千金方》）。

　　阴症腹痛：桑椹绢包风干，过伏天，为末。每服三钱，热酒下，取汗。（《集简方》）。

　　叶

　　【气味】苦、甘，寒，有小毒。

　　大明曰：家桑叶：暖，无毒。

　　【主治】除寒热，出汗（《本经》）。汁，解蜈蚣毒（《别录》）。煎浓汁服，能除香港脚水肿，利大小肠（苏恭）。炙熟煎饮，代茶止渴（孟诜）。煎饮，利五脏，通关节，下气。嫩叶煎酒服，治一切风。蒸熟捣， 风痛出汗，并扑损瘀血。 烂，涂蛇、虫伤（大明）。研汁，治金疮及小儿吻疮。煎汁服，止霍乱腹痛吐下，亦可以干叶煮之。鸡桑叶，煮汁熬膏服，去老风及宿血（藏器）。治劳热咳嗽，明目长发（时珍）。

　　【发明】颂曰：桑叶可常服。神仙服食方：以四月桑茂盛时采叶。又十月霜后三分，二分已落时，一分在者，名神仙叶，即采取，与前叶同阴干捣末，丸、散任服，或煎水代茶饮之。又霜后叶煮汤，淋渫手足，去风痹殊胜。又微炙和桑衣煎服，治痢及金疮诸损伤，止血。

　　震亨曰：经霜桑叶研末，米饮服，止盗汗。

　　时珍曰：桑叶乃手、足阳明之药，汁煎代茗，能止消渴。

　　【附方】旧二，新十一。

　　青盲洗法：昔武胜军宋仲孚患此二十年，用此法，二年目明如故。新采青桑叶阴干，月按日就地上烧存性。每以一合，于瓷器内煎减二分，倾出澄清，温热洗目，至百度，屡试有验。正月初八，二月初八，三月初六，四月初四，五月初五，六月初二，七月初七，八月二十，九月十二，十月十七，十一月初二，十二月三十。（《普济方》）。

　　风眼下泪：腊月不落桑叶煎汤，日日温洗。或入芒硝。（《集简方》）。

　　赤眼涩痛：桑叶为末，纸卷烧烟熏鼻取效，《海上方》也。（《普济方》）。

　　头发不长：桑叶、麻叶煮泔水沐之，七次可长数尺。（《千金方》）。

　　吐血不止：晚桑叶焙研，凉茶服三钱。只一服止，后用补肝肺药。（《圣济总录》）。

　　小儿渴疾：桑叶不拘多少，逐片染生蜜，线系蒂上，绷，阴干。细切，煎汁日饮代茶。

　　（霍乱转筋，入腹烦闷：桑叶一握，煎饮，一、二服立定。（《圣惠方》）。

　　大肠脱肛：黄皮桑树叶三升，水煎过，带温罨纳之。（《仁斋直指方》）。

　　肺毒风疮，状如大风：绿云散：用好桑叶。净洗，蒸熟（一宿候），晒干，为末。水调二钱匕服。（《经验后方》）。

　　痈口不敛：经霜黄桑叶，为末。敷之。（《直指方》）。

　　穿掌肿毒：新桑叶研烂， 之即愈。（《通玄论》）。

　　汤火伤疮：经霜桑叶（烧存性，）为末，油和敷之。三日愈。（《医学正传》）。

　　手足麻木不知痛痒：霜降后桑叶煎汤，频洗。（《救急方》）

　　枝

　　【气味】苦，平。

　　【主治】遍体风痒干燥，水气、香港脚、风气，四肢拘挛，上气眼晕，肺气咳嗽，消食利小便。久服轻身，聪明耳目，令人光泽。疗口干及痈疽后渴，用嫩条细切一升，熬香煎饮，亦无禁忌。久服，终身不患偏风（苏颂。出《近效方》，名桑枝煎。一法：用花桑枝寸锉，炒香，瓦器煮减一半，再入银器，重汤熬减一半。或入少蜜亦可）。

　　【发明】颂曰：桑枝不冷不热，可以常服。《抱朴子》言：《仙经》云：一切仙药，不得桑煎不服。

　　时珍曰：煎药用桑者，取其能利关节，除风寒湿痹诸痛也。观《灵枢经》治寒痹内热，用桂酒法，以桑炭炙布巾，熨痹处；治口僻用马膏法，以桑钩钩其口，及坐桑灰上，皆取此意也。又痈疽发背不起发，或瘀肉不腐溃，及阴疮、瘰 、流注、 疮、顽疮、恶疮久不愈者，用桑木炙法，未溃则拔毒止痛，已溃则补接阳气，亦取桑通关节，去风寒，火性畅达，出郁毒之意。其法以干桑木劈成细片，扎作小把，然火吹息，炙患处。每吹炙片时，以瘀肉腐动为度，内服补托药，诚良方也。又按：赵 《养 漫笔》云：越州一学录少年苦嗽，百药不效。或令用南向柔桑条一束，每条寸折纳锅中，以水五碗，煎至一碗，盛瓦器中，渴即饮之，服一月而愈。此亦桑枝煎变法尔。

　　【附方】旧二，新四。

　　服食变白，久服通血气，利五脏：鸡桑嫩枝，阴干为末，蜜和作丸。每日酒服六十丸。

　　（《圣惠方》）。

　　水气香港脚：桑条二两，炒香，以水一升，煎二合。每日空心服之，亦无禁忌。（《圣济总录》）。

　　风热臂痛：桑枝一小升切炒。水三升，煎二升，一日服尽。许叔微云：尝病臂痛，诸药不效，服此数剂寻愈。观《本草切用》及《图经》言其不冷不热，可以常服；《抱朴子》言：一解中蛊毒：令人腹内坚痛，面黄青色，淋露骨立，病变不常。桑木心（锉）一斛，着釜中，以水淹令上有三寸，煮取二斗，澄清，微火煎得五升。空心服五合，则吐蛊毒出也。（《肘后方》）。

　　刺伤手足，犯露水肿痛，多杀人：以桑枝三条， 火炮热，断之，以头熨疮上令热，冷即易之，尽三条则疮自紫白癜风：桑枝十斤，益母草三斤。水五斗，慢火煮至五斤，去滓再煎成膏。每卧时温酒调服半合，以愈为度。

　　桑柴灰
