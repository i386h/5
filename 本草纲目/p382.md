<!-- { "loadSidebar": true } -->

　　【气味】辛，寒，有小毒。

　　【主治】蒸淋取汁为煎，与冬灰等分，同灭痣疵黑子，蚀恶肉。煮小豆食，大下水胀。

　　敷金疮，止血生肌（苏恭）。桑霜，治噎食积块（时珍）。

　　【附方】旧五，新六。

　　目赤肿痛：桑灰一两。黄连半两，为末。每以一钱泡汤，澄清洗之。（《圣济总录》）。

　　洗青盲眼：正月八，二月八，三月六，四月四，五月五，六月二，七月七，八月二十，九月十二，十月十七，十一月二十六，十二月三十日。每遇上件神日，用桑柴灰一合，煎汤沃之，于瓷器中，澄取极清，稍热洗之。如冷即重汤顿温，不住手洗。久久视物如鹰鹘也。

　　一法以桑灰、童子小便和作丸。每用一丸，泡汤澄洗。（《经验方》）。

　　尸疰鬼疰：其病变动，乃有三十六种至九十九种，使人寒热淋沥，恍惚默默，不得知所苦，累年积月，以至于死，复传亲人，宜急治之。用桑树白皮曝干，烧灰二斗，着甑中蒸透，以釜中汤三、四斗，淋之又淋，凡三度极浓，澄清只取二斗，以渍赤小豆二斗，一宿，曝干复渍，灰汁尽乃止，以豆蒸熟。以羊肉或鹿肉作羹，进此豆饭，初食一升至二升，取饱。微者，三、四斗愈；极者七、八斗愈。病去时，体中自觉疼痒淫淫。若根本不尽，再为之。神效方也。（《肘后方》）。

　　腹中症瘕：方见介部鳖下。

　　身面水肿，坐卧不得：取东引花桑枝，烧灰淋汁，煮赤小豆。每饥即饱食之，不得吃汤饮面上痣疵：寒食前后，取桑条，烧灰，淋汁，入锻石熬膏，以自己唾调点之，自落也。

　　（《皆效方》）。

　　白癜驳风：桑柴灰二斗，甑内蒸之，取釜内热汤洗。不过五、六度，瘥。（《圣惠方》）。

　　大风恶疾，眉发脱落：以桑柴灰热汤淋取汁，洗头面（以大豆水研浆，解释灰味，弥佳）。

　　次用熟水，入绿豆面濯之。三日狐尿刺人，肿痛欲死：热桑灰汁渍之，冷即易。（《肘后方》）。

　　金疮作痛：桑柴灰筛细，敷之。（《梅师方》）。

　　疮伤风水，肿痛入腹，则杀人：多以桑灰淋汁渍之，冷复易。（《梅师方》）。

　　头风白屑：桑灰淋汁沐之，神良。（《圣惠方》）。

　　桑耳、桑黄 见菜部木耳。

　　桑花 见草部苔类。

　　桑寄生 见后寓木类。

　　桑柴火 见火部。

　　桑螵蛸 见虫部。

　　桑蠹 见虫部。

　　木部第三十六卷　木之三

　　柘

　　（宋《嘉 》）【释名】时珍曰：按：陆佃《埤雅》云：柘宜山石，柞宜山阜。柘之【集解】宗 曰：柘木里有纹，亦可旋为器。其叶可饲蚕，曰柘蚕，然叶硬，不及桑叶。

　　入药以无刺者良。

　　时珍曰：处处山中有之。喜丛生。干疏而直。叶丰而浓，团而有尖。其叶饲蚕，取丝作琴瑟，清响胜常。《尔雅》所谓棘茧，即此蚕也。《考工记》云：弓人取材以柘为上。其实状如桑子，而圆粒如椒，名隹子（隹音锥）。其木染黄赤色，谓之柘黄，天子所服。《相感志》云：柘木以酒醋调矿灰涂之，一宿则作间道乌木纹。物性相伏也。

　　木白皮、东行根白皮【气味】甘，温，无毒。

　　【主治】妇人崩中、血结，疟疾（大明）。煮汁酿酒服，主风虚耳聋，补劳损虚羸，腰肾冷，梦与人交接泄精者（藏器）。

　　【发明】时珍曰：柘能通肾气，故《圣惠方》治耳鸣耳聋一、二十年者，有柘根酒。用柘根二十斤，菖蒲五斗，各以水一石，煮取汁五斗。故铁二十斤， 赤，以水五斗，浸取清，合水一石五斗；用米二石，曲二斗，如常酿酒成。用真磁石三斤为末，浸酒中三宿。日夜饮之，取小醉而眠。闻人声乃止。

　　【附方】新二。

　　飞丝入目：柘浆点之，以绵蘸水拭去。（《医学纲目》）。

　　洗目令明：柘木煎汤，按日温洗，自寅至亥乃止，无不效者。正月初二，二月初二，三月不洗，四月初五，五月十五，六月十一，七月初七，八月初二，九月初二，十月十九，十一月不洗，十二月十四日。徐神翁方也。（《海上方》）。

　　小儿鹅口重舌：柘根五斤（锉），水五升，煮二升，去滓，煎取五合，频涂之。无根，弓材亦可。（《千金方》）柘黄 见菜部木耳。

　　奴柘

　　（《拾遗》）【集解】藏器曰：生江南山野。似柘，节有刺，冬不凋。

　　时珍曰：此树似柘而小，有刺。叶亦如柞叶而小，可饲蚕。

　　刺

　　【气味】苦，小温，无毒。

　　【主治】老妇血瘕，男子 癖闷痞。取刺和三棱草、马鞭草作煎如稠糖。病在心，食后；在脐，空心服。当下恶物（藏器）。

　　木部第三十六卷　木之三

　　楮

　　（《别录上品》）【释名】 （音媾。亦作构）、 桑。

　　颂曰：陆机《诗疏》云：构，幽州谓之 桑，或曰楮桑。荆扬、交广谓之 。

　　之。陆佃《埤雅》作谷米之谷，训为善者，误矣。或以楮、构为二物者，亦误矣。详【集解】《别录》曰：楮实生少室山，所在有之。八月、九月采实弘景曰：此即今构树也。南人呼 纸亦为楮纸。武陵人作 皮衣，甚坚好。

　　颂曰：此有二种：一种皮有斑花纹，谓之斑 ，今人用皮为冠者；一种皮白无花，枝叶大相类。但取其叶似葡萄叶作瓣而有子者为佳。其实初夏生，大如弹丸，青绿色，至六、七月渐深红色，乃成熟。八、九月采，水浸去皮、穣，取中子。段成式《酉阳杂俎》云：谷田久废必生构。叶有瓣曰楮，无曰构。陆氏《诗疏》云：江南人绩其皮以为布。又捣以为纸，长数丈，光泽甚好。又食其嫩芽，以当菜茹。今楮纸用之最博，楮布不见有之。医方但贵楮实，余亦稀用。

　　大明曰：皮斑者是楮，皮白者是 。

　　时珍曰：按：许慎《说文》言楮、 乃一种也，不必分别，惟辨雌雄耳。雄者皮斑而叶无丫叉，三月开花成长穗，如柳花状，不结实，歉年人采花食之。雌者皮白而叶有丫叉，亦开碎花，结实如杨梅，半熟时水澡去子，蜜煎作果食。二种树并易生，叶多涩毛。南人剥皮捣煮造纸，亦缉练为布，不坚易朽。裴渊《广州记》言：蛮夷取 皮熟捶为揭里 布，以拟毡，甚暖也。其木腐后生菌耳，味甚佳好。

　　楮实 亦名 实（《别录》）、楮桃【修治】 曰：采得后，水浸三日，搅旋投水，浮者去之。晒干，以酒浸一伏时了，蒸之，从巳至亥，焙干用。《经验后方》：煎法：六月六日，采取 子五升，以水一斗，煮取五升，去滓，微火煎如饧用。

　　【气味】甘，寒，无毒。

　　【主治】阴痿水肿，益气充肌明目。久服，不饥不老，轻身（《别录》）。壮筋骨，助阳气，补虚劳，健腰膝，益颜色（大明）。

　　【发明】弘景曰：仙方采捣取汁和丹用，亦干服，使人通神见鬼。

　　颂曰：仙方单服，其实正赤时，收子阴干，筛末，水服二钱匕，益久乃佳。《抱朴子》十岁，能行及走马。

　　时珍曰：《别录》载楮实功用大补益，而《修真秘旨书》言久服令人成骨软之痿。《济生秘览》治骨哽，用楮实煎汤服之，岂非软骨之征乎？按：《南唐书》云：烈祖食饴喉中噎，国医莫能愈。吴廷绍独请进楮实汤，一服疾失去。群医他日取用皆不验，扣廷绍。答云：噎因甘起，故以此治之。愚谓此乃治骨鲠软坚之义尔，群医用治他噎，故不验也。

　　【附方】新六。

　　水气蛊胀：楮实子丸，以洁净府。用楮实子一斗（水二斗，熬成膏）。茯苓三两，白丁香一两半，为末，以膏和，丸梧桐子大。从少至多，服至小便清利，胀减为度。后服治中汤养之。忌甘苦峻补及发动之物。（洁古《活法机要》）。

　　肝热生翳：楮实子研细，食后蜜汤服一钱，日再服。（《直指方》）喉痹喉风：五月五日（或六月六日、七月七日），采楮桃阴干。每用一个为末，井华水服之。重者以两个。（《集简方》）。

　　身面石疽，状如痤疖而皮浓： 子捣，敷之。（《外台秘要》）。

　　金疮出血： 子捣，敷之。（《外台秘要》）。

　　目昏难视：楮桃、荆芥穗各五百枚。为末，炼蜜丸弹子大。食后嚼一丸，薄荷汤送下，一日三服。（《卫生易简方》）。

　　叶

　　【气味】甘，凉，无毒。

　　【主治】小儿身热，食不生肌。可作浴汤。又主恶疮生肉（《别录》）。治刺风身痒（大明）。治鼻衄数升不断者，捣汁三升，再三服之，良久即止。嫩芽茹之，去四肢风痹，赤白下痢（苏颂）。炒研搜面作 食之，主水痢（甄权）。利小便，去风湿肿胀，白浊、疝气、癣疮（时珍）。

　　【附方】旧六，新十。

　　水谷下痢：见果部橡实下。

　　老少瘴痢，日夜百余度者：取干楮叶三两（熬），捣为末。每服方寸匕，乌梅汤下，日再服。取羊肉裹末，纳肛中，利出即止。（杨炎《南行方》）。

　　小儿下痢赤白，作渴，得水又呕逆者：构叶炙香，以饮浆半升浸至水绿，去叶。以木瓜一个，切，纳汁中，煮二、三沸，去木瓜，细细饮之。

　　脱肛不收：五花构叶阴干为末。每服二钱，米饮调下。兼涂肠头。（《圣惠方》）。

　　小便白浊：构叶为末，蒸饼丸梧桐子大。每服三十丸，白汤下。（《经验良方》）。

　　通身水肿：楮枝叶煎汁如饧。空腹服一匕，日三服。（《圣惠方》）。

　　虚肥面肿，积年气上如水病，但脚不肿：用 楮叶八两，以水一斗，煮取六升，去滓，纳米煮粥，常食勿绝。（《外台秘要》）。

　　猝风不语： 枝叶，锉细，酒煮沫出，随多少，日匕饮之。（《肘后方》）。

　　人耽睡卧：花 叶晒，研末。汤服一、二钱，取瘥止。（杨尧辅方）。

　　吐血鼻血：楮叶捣汁一、二升，旋旋温饮之。（《圣惠方》）。

　　一切眼翳：三月收 木软叶，晒干为末，入麝香少许。每以黍米大，注 内，其翳自落。

　　（《圣惠方》）。

　　木肾疝气：楮叶、雄黄等分，为末，酒糊丸梧桐子大。每盐酒下五十丸。（《医学集成》）。

　　疝气入囊：五月五日采 树叶，阴干为末。每服一、二匙，空心温酒下。（《简便方》）。

　　癣疮湿痒：楮叶，捣敷。（《圣惠方》）。

　　痔 肿痛：楮叶半斤，捣烂封之。（《集简方》）。

　　蝮蛇螫伤：楮叶、麻叶合捣，取汁渍之。（《千金方》）。

　　鱼骨哽咽：楮叶，捣汁啜之。（《十便良方》）

　　枝茎

