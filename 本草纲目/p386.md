<!-- { "loadSidebar": true } -->
　　颓即卢都子也。其树高六、七尺，其枝柔软如蔓。其叶微似棠梨，长狭而尖，面青背白，俱有细点如星，老则星起如麸，经冬不凋。春前生花朵如丁香，蒂极细，倒垂，正月乃敷白花。

　　结实小长，俨如山茱萸，上亦有细星斑点，生青熟红，立夏前采食，酸涩。核亦如山茱萸，但有八棱，软而不坚。核内白绵如丝，中有小仁。其木半夏，树、叶、花、实及星斑气味，并与卢都同；但枝强硬，叶微团而有尖，其实圆如樱桃而不长为异耳。立夏后始熟，故吴楚人呼为四月子，亦曰野樱桃。其核亦八棱，大抵是一类二种也。

　　子

　　【气味】酸，平，无毒。

　　弘景曰：寒热病不可用。

　　【主治】止水痢（藏器）。

　　根

　　【气味】同子。

　　【主治】煎汤，洗恶疮疥并犬马 疮（藏器）。吐血不止，煎水饮之；喉痹痛塞，煎酒灌之，皆效（时珍）

　　叶

　　【气味】同子。

　　【主治】肺虚短气喘咳剧者，取叶焙研，米饮服二钱（时珍）。

　　【发明】时珍曰：蒲颓叶治喘咳方，出《中藏经》，云甚者亦效如神。云有人患喘三十年，服之顿愈。甚者服药后，胸上生小瘾疹作痒，则瘥也。虚甚，加人参等分，名清肺散。

　　大抵皆取其酸涩，收敛肺气耗散之功耳。

　　木部第三十六卷　木之三

　　金樱子

　　（《蜀本草》）【释名】刺梨子（《开宝》）、山石榴（《纲目时珍曰：金樱当作金罂，谓其子形如黄罂也。石榴、鸡头皆象形。又杜鹃花、小檗并名山石榴，非一物也。

　　曰：林檎、向里子亦曰金樱子，与此同名而异物。

　　【集解】韩保升曰：金樱子在处有之。花白。子形似颂曰：今南中州郡多有，而以江西、剑南、岭外者为胜。丛生郊野中，大类蔷薇，有刺。

　　四月开白花。夏秋结实，亦有刺，黄赤色，形似小石榴，十一月、十二月采。江南、蜀中人熬作煎，酒服，云补治有殊效。宜州所供，云本草谓之营实。今校之，与营实殊别也。

　　时珍曰：山林间甚多。花最白腻。其实大如指头，状如石榴而长。其核细碎而有白毛，如营实之核而味甚涩。

　　子

　　【气味】酸，涩，平，无毒。

　　【主治】脾泄下痢，止小便利，涩精气。久服，令人耐寒轻身（《蜀本》）。

　　【发明】颂曰：洪州、昌州皆煮其子作煎，寄馈人。服食家用煎和鸡头实粉为丸服，名水陆丹，益气补真最佳。

　　慎微曰：沈存中《笔谈》云：金樱子止遗泄，取其温且涩也。世人待红熟时取汁熬膏，味甘，全断涩味，都全失本性，大误也。惟当取半黄者，干捣末用之。

　　宗 曰：九月、十月霜熟时采用。不尔，反令人利。

　　震亨曰：经络隧道，以通畅为平和。而昧者取涩性为快，熬金樱为煎食之。自不作靖，咎将谁执？时珍曰：无故而服之，以取快欲则不可。若精气不固者服之，何咎之有？【附方】旧一，新二。

　　金樱子煎：霜后用竹夹子摘取，入木臼中杵去刺，擘去核。以水淘洗过，捣烂。入大锅，水煎，不得绝火。煎减半，滤过，仍煎似稀饧。每服一匙，用暖酒一功不可备述。（《孙真人食忌》）。

　　补血益精：金樱子（即山石榴，去刺及子，焙）四两，缩砂二两。为末，炼蜜和丸梧桐子大。每服五十丸，空心温酒服。（《奇效良方》）。

　　久痢不止：严紧绝妙。方：罂粟壳（醋炒）、金樱（花、叶及子）等分。为末，蜜丸芡子大。每服五、七丸，陈皮煎汤化下。（《普济方》）

　　花

　　【气味】同子。

　　【主治】止冷热痢，杀寸白、蛔虫等。和铁粉研匀，拔白发涂之，即生黑者。亦可染须（大明）

　　叶

　　【主治】痈肿，嫩叶研烂，入少盐涂之，留头泄气。又金疮出血，五月五日采，同桑叶、苎叶等分，阴干研末敷之，血止口合，名军中一捻金（时珍）。

　　东行根

　　【气味】同子。

　　【主治】寸白虫，锉二两，入糯米三十粒，水二升，煎五合，空心服，须臾泻下，神验。

　　其皮炒用，止泻血及崩中带下（大明）。

　　止滑痢，煎醋服，化骨鲠（时珍）。

　　木部第三十六卷　木之三

　　郁李

　　（《本经》下品）【释名】 李（《诗疏》）、郁李、车下李（《别录》）、爵李（《本经》）、雀梅（《诗疏》）、常棣。时珍曰：郁，《山海经》作 ，馥郁也。花、实俱香，故以名之。陆机《诗疏》作字，非也。《尔雅》常棣即此。或以为【集解】《别录》曰：郁李生高山川谷及丘陵上。五月、六月采根。

　　弘景曰：山野处处有之。子熟赤色，亦可啖。

　　保升曰：树高五、六尺，叶、花及树并似大李；惟子小若樱桃，甘酸而香，有少涩味也。

　　禹锡曰：按：郭璞云：棣树生山中，子如樱桃，可食。《诗　小雅》云：常棣之华，鄂不。陆机注云：白棣树也，如李而小，正白，今官园种之，一名 李。又有赤棣树，亦似白棣，叶如刺榆叶而微圆，子正赤如郁李而小，五月始熟，关西、天水、陇西多有之。宗 曰：郁李子如御李子，红熟堪啖，微涩，亦可蜜煎，陕西甚多。

　　颂曰：今汴洛人家园圃植一种，枝茎作长条，花极繁密而多叶者，亦谓之郁李，不堪入药。

　　核仁

　　【修治】 曰：先以汤浸，去皮、尖，用生蜜浸一宿，漉出阴干，研如膏用之。

　　【气味】酸，平，无毒。

　　权曰：苦、辛。元素曰：辛、苦，阴中之阳，脾经气分药也。

　　【主治】大腹水肿，面目四肢浮肿，利小便水道（《本经》）。

　　肠中结气，关格不通（甄权）。通泄五脏膀胱急痛，宣腰胯冷脓，消宿食下气（大明）。

　　破癖气，下四肢水。

　　酒服四十九粒，能泻结气（孟诜）。破血润燥（元素专治大肠气滞，燥涩不通（李杲）。研和龙脑，点赤眼（宗 ）。

　　【发明】时珍曰：郁李仁甘苦而润，其性降，故能下气利水。按：《宋史　钱乙传》云：一乳妇因悸而病，既愈，目张不得瞑。乙曰：煮郁李酒饮之使醉，即愈。所以然者，目系内连肝胆，恐则气结，胆横不下。郁李能去结，随酒入胆，结去胆下，则目能瞑矣。此盖得肯KT之妙者也。颂曰：《必效方》：疗癖。取车下李仁，汤润去皮及并仁者，与干面相拌，捣如饼。若干，入水少许，作面饼，大小一如病患掌。为二饼，微炙使黄，勿令至熟。空腹食一饼，当快利。如不利，更食一饼，或饮热米汤，以利为度。利不止，以醋饭止之。利后当虚。若病未尽，一、二日量力更进一服，以病尽为限。不得食酪及牛、马肉等。累试神验，但须量病轻重，以意加减，小儿亦可用。

　　【附方】旧三，新二。

　　小儿多热：熟汤研郁李仁如杏酪，一日服二合。（姚和众《至宝方》）。

　　小儿闭结：襁褓小儿，大小便不通，并惊热痰实，欲得溏动者。大黄（酒浸，炒）、郁李仁（去皮，研）各一钱，滑石末一两，捣和丸黍米大。二岁小儿三丸，量人加减，白汤下。

　　（钱乙《直诀》）。

　　肿满气急不得卧：用郁李仁一大合。捣末，和面作饼。吃入口即大便通，泄气便愈。

　　氏《产乳》）。

　　香港脚浮肿，心腹满，大小便不通，气急喘息者：郁李仁十二分（捣烂，水研绞汁），薏苡（猝心痛刺：郁李仁三七枚嚼烂，以新汲水或温汤下。须臾痛止，却热呷薄盐汤。（姚和众《至宝方》）。

　　皮肤血汗：郁李仁（去皮，研）一钱，鹅梨捣汁调下。（《圣济总录》）。

　　根

　　【气味】酸，凉，无毒。

　　【主治】齿龈肿，龋齿，坚齿（《本经》）。去白虫（《别录》）。

　　治风虫牙痛，浓煎含漱。治小儿身热，作汤浴之（大明）。

　　宣结气，破积聚（甄权）。

　　木部第三十六卷　木之三

　　鼠李

　　（《本经》下品）【释名】楮李（钱氏）、鼠梓（《别录》）、山李子（《图经》）、牛李（《别录》）、皂李（苏恭）、赵李（苏恭）、牛皂子（《纲目》）时珍曰：鼠李，方音亦作楮李，未详名义。可以染绿，故俗称皂李及乌巢。巢、槎、赵，皆皂子之音讹也。一种苦楸，亦名鼠梓，与此不同。见梓下。

　　【集解】《别录》曰：鼠李生田野，采无时。

　　颂曰：即乌巢子也。今蜀川多有之。枝叶如李。其实若五味子，色 黑，其汁紫色，熟时采，晒干用。皮采无宗 曰：即牛李也。

　　木高七、八尺。叶如李，但狭而不泽。子于条上四边生，生时青，熟则紫黑色。至秋叶落，子尚在枝。是处皆有，今关陕及湖南、江南北甚多。

　　人采其嫩者，取汁刷染绿色。

　　子

　　【气味】苦，凉，微毒。

　　【主治】寒热瘰 疮（《本经》）。水肿腹胀满（大明）。下血及碎肉，除疝瘕积冷，九蒸酒渍，服三合，日再服。又捣敷牛马六畜疮中生虫（苏恭）。痘疮黑陷及疥癣有虫（时珍）。

　　【发明】时珍曰：牛李，治痘疮黑陷及出不快，或触秽气黑陷。古昔无知之者，惟钱乙《小儿直诀》必胜膏用之。云牛李子即鼠用银、石器熬成膏，瓷瓶收贮，常令透风。每服一皂子大，煎桃胶汤化下。如人行二十里，再进一服，其疮自然红活。入麝香少许尤妙。如无生者，以干者为末，水熬成膏。又《九卫生方》亦云：痘疮黑陷者，用牛李子一两（炒研分，温服。

　　【附方】新二。

　　诸疮寒热毒痹，及六畜虫疮：鼠李生捣敷之。（《圣惠方》）齿 肿痛：牛李煮汁，空腹饮一盏，仍频含漱。（《圣济录》）。

　　皮

　　【气味】苦，微寒，无毒。

　　恭曰：皮、子俱有小毒。忌铁。

　　【主治】身皮热毒（《别录》）。风痹（大明）。诸疮寒热毒痹（苏恭）。口疳龋齿，及疳虫蚀人脊骨者，煮浓汁灌之，神良（孟诜）。

　　【发明】颂曰：刘禹锡《传信方》：名牛李子）、蔷薇根（野外者）各（细切）五升，水五大斗，煎半日，汁浓，即于银、铜器中盛之，重汤煎至一、二升，待稠，瓷瓶收贮。每稍稍含咽，必瘥。忌酱、醋、油腻、热面及肉。

　　如发背，以帛涂贴之，神效。襄州军事柳岸妻窦氏，患口疳十五年，齿尽落，龈亦断坏，不可近，用此而愈。

　　木部第三十六卷　木之三

　　女贞

