<!-- { "loadSidebar": true } -->
　　（《本经》上品）【释名】贞木（《山海经》）、冬青（《纲目》）时珍曰：此木凌冬青翠，有贞守之操，故以贞女状之。《琴操》载鲁有处女见女贞木而作歌者，即此也。晋　苏彦女贞颂序云：女贞之木，一名冬青。负霜葱翠，振柯凌风。故清士钦其质，而贞女慕其名。是矣。别有冬青与此同名。今方书所用冬青，皆此女贞也。近时以放蜡虫，故俗呼为蜡树。

　　【集解】《别录》曰：女贞实生武陵川谷。立冬采。

　　弘景曰：诸处时有。叶茂盛，凌冬不凋，皮青肉白，与秦皮为表里。其树以冬生可爱，仙方亦服食之。俗方不复用，人无识者。

　　恭曰：女贞叶似冬青树及枸骨。其实九月熟，黑似牛李子。陶言与秦皮为表里，误矣。

　　秦皮叶细冬枯，女贞叶大冬茂，殊非类也。

　　颂曰：女贞处处有之。《山海经》云“泰山多贞木”是也。其叶似枸骨及冬青木，凌冬不凋。五月开细花，青白色。九月实成，似牛李子。或云即今冬青树也。而冬青木理肌白，纹如象齿，实亦治病。岭南一种女贞，花极繁茂而深红色，与此殊异，不闻入药。

　　时珍曰：女贞、冬青、枸骨，三树也。女贞即今俗呼蜡树者，冬青即今俗呼冻青树者，枸骨即今俗呼猫儿刺者。东人因女贞茂盛，亦呼为冬青，与冬青同名异物，盖一类二种尔。

　　二种皆因子自生，最易长。其叶浓而柔长，绿色，面青背淡。女贞叶长者四、五寸，子黑色；冻青叶微团，子红色，为异。其花皆繁，子并累累满树，冬月 鹆喜食之，木肌皆白腻。今人不知女贞，但呼为蜡树。立夏前后取蜡虫之种子，裹置枝上。半月其虫化出，延缘枝上，造成白蜡，民间大获其利。详见虫部白蜡下。枸骨详本条。

　　实

　　【气味】苦，平，无毒。时珍曰：温。

　　【主治】补中，安五脏，养精神，除百病。久服，肥健轻身不老（《本经》）。强阴，健腰膝，【发明】时珍曰：女贞实乃上品无毒妙药，而古方罕知用者，何哉？《典术》云：女贞木乃少阴之精，故冬不落叶。观此，则其益肾之功，尤可推矣。世传女贞丹方云：女贞实（即冬青树子）去梗叶，酒浸一日夜，布袋擦去皮，晒干为末。待旱莲草出多，取数石捣汁熬浓，和丸梧桐子大。每夜酒送百丸。不旬日间，膂力加倍，老者即不夜起。又能变白发为黑色，强腰膝，起阴气。

　　【附方】新二。

　　虚损百病：久服发白再黑，返老还童。用女贞实（十月上巳日收，阴干，用时以酒浸一日，蒸透晒干）一斤四两，旱莲草（五月收，阴干）十两（为末），桑椹子（三月收，阴干）十两，为末，炼蜜丸如梧桐子大。每服七、八十丸，淡盐汤下。若四月莲捣汁和药，即不用蜜矣。（《简便方》）。

　　风热赤眼：冬青子不以多少，捣汁熬膏，净瓶收固，埋地中七日。每用点眼。（《济急仙方》）

　　叶

　　【气味】微苦，平，无毒。

　　【主治】除风散血，消肿定痛，治头目昏痛。诸恶疮肿， 疮溃烂久者，以水煮乘热贴之，频频换易，米醋煮亦可。口舌生疮，舌肿胀出，捣汁含浸吐涎（时珍）。

　　【附方】新三。

　　风热赤眼：《普济方》：用冬青叶五斗捣汁，浸新砖数片，五日掘坑，架砖于内盖之，日久生霜，刮熬成一切眼疾：冬青叶研烂，入朴硝贴之。《海上方》也。（《普济

　　木部第三十六卷　木之三

　　冬青

　　（《纲目》）【校正】原附女贞下，今分出。

　　【释名】冻青。

　　藏器曰：冬月青翠，故名冬青。江东人呼为冻青。

　　【集解】藏器曰：冬青木肌白，有纹作象齿笏。其叶堪染绯。李邕云：冬青出五台山，叶似椿，子赤如郁李，微酸性热。与此小异，当是两种冬青。

　　时珍曰：冻青亦女贞别种也，山中时有之。但以叶微团而子赤者为冻青，叶长而子黑者为女贞。按：《救荒本草》云：冻青树高丈许，树似枸骨子树而极茂盛。又叶似楂子树叶而小，亦似椿叶微窄而头颇圆，不尖。

　　五月开细白花，结子如豆大，红色。其嫩芽炸熟，水浸去苦味，淘洗，五味调之可食。

　　子及木皮

　　【气味】甘、苦，凉，无毒。

　　【主治】浸酒，去风虚，补益肌肤。皮之功同（藏器）。

　　【附方】新一。痔疮：冬至日取冻青树子，盐酒浸一夜，九蒸九晒，瓶收。每日空心酒吞七十粒，卧时再服。（《集简方》）。

　　叶

　　【主治】烧灰，入面膏，治皲瘃，灭瘢痕，殊效（苏颂）。

　　木部第三十六卷　木之三

　　枸骨

　　（《纲目》）【校正】原附女贞下，今分出。

　　【释名】猫儿刺。

　　藏器曰：此木肌白，如狗之骨。

　　时珍曰：叶有五刺，如猫之形，故名。又卫矛亦名枸骨，与此同名。

　　【集解】藏器曰：枸骨树如杜仲。《诗》云“南山有枸”是也。陆机《诗疏》云：山木也。

　　其状如栌，木理白滑，可为函板。有木虻在叶中，卷之如子，羽化为虻。

　　颂曰：多生江浙间。南人取以旋盒器甚佳。

　　时珍曰：狗骨树如女贞，肌理甚白。叶长二、三寸，青翠而浓硬，有五刺角，四时不凋。

　　五月开细白花。结实如女贞及菝 子，九月熟时，绯红色，皮薄味甘，核有四瓣。人采其木皮煎膏，以粘鸟雀，谓之粘 。

　　木皮

　　【气味】微苦，凉，无毒。

　　【主治】浸酒，补腰脚令健（藏器）。

　　枝叶

　　【气味】同皮。

　　【主治】烧灰淋汁或煎膏，涂白癜风（藏器）。

　　木部第三十六卷　木之三

　　卫矛

　　（《本经》中品）【释名】鬼箭（《别录》）、神箭。

　　时珍曰：刘熙《释名》言：齐人谓箭羽为卫。此物干有直羽，如箭羽、矛刃自卫之状，故名。张揖《广雅》谓之神箭，寇宗 《衍义》言人家多燔之遣【集解】《别录》曰：卫矛生霍山山谷。八月采，阴干。

　　普曰：叶如桃，箭如羽，正月、二月、七月采，阴干。或生田野。

　　弘景曰：山野处处有之。削取皮、羽入药，为用甚稀。

　　颂曰：今江淮州郡亦或有之。三月以后生茎，茎长四、五尺许。其干有三羽，状如箭翎羽。叶似山茶，青色。八月、十一月、十二月采条茎，阴干。其木亦名狗骨。

　　宗 曰：所在山谷皆有，平陆未尝见也。叶绝少。其茎黄褐色，若柏皮，三面如锋刃。

　　人家时珍曰：鬼箭生山石间，小株成丛。春长嫩条，条上四面有羽如箭羽，视之若三羽尔。

　　青叶状似野茶，对生，味酸涩。三、四月开碎花，黄绿色。结实大如冬青子。山人不识，惟樵采之。

　　曰：凡使勿用石茆，根头真相似，只是上叶不同，味各别耳。

　　【修治】 曰：采得只使箭头用，拭去赤毛，以酥拌缓炒。每一两，用酥二钱半。

　　【气味】苦，寒，无毒。普曰：神农、黄帝、桐君：苦，无毒。大明曰：甘，涩。权曰：有小毒。

　　【主治】女子崩中下血，腹满汗出，除邪，杀鬼毒蛊疰（《本经》）。中恶腹痛，去白虫，消皮肤风毒肿，令阴中解（《别录》）。疗妇人血气，大效（马志）。破陈血，能落胎，主百邪鬼魅（甄权）。通月经，破症结【发明】颂曰：古方崔氏疗恶疰在心，痛不可忍，有鬼箭羽汤暴心痛，或中恶气毒痛，大黄汤亦用之，并大方也。见《外台秘要》、《千金》诸书中。

　　曰：凡妇人产后血晕血结，血聚于胸中，或偏于少腹，或连于胁肋者。四物汤四两，倍当归，加鬼箭、红花、玄胡索各一两，为末，煎服。

　　【附方】新三。

　　产后败血，儿枕块硬，疼痛发歇，及新产乘虚，风寒内搏，恶露不快，脐腹坚胀：当归散：用当归（炒）、鬼箭（去中心木）、红蓝花各一两。每服三钱，酒一大盏，煎七分，食前温服。（《和剂局方》）鬼疟日发：鬼箭羽、鲮鲤甲（烧灰）各二钱半。为末。每以一字，发时 鼻。又法：鬼箭羽末一分，砒霜一钱，五灵脂一两，为末。发时冷水服一钱。（并《圣济总录》）。

　　木部第三十六卷　木之三

　　山矾

　　（《纲目》）【释名】芸香（音云）、 花（音七里香。

　　香馥，故名。

　　按：周必大云：柘音阵，出《南史》。荆俗讹柘为郑，呼为郑矾，而江南又讹郑为 也。黄庭坚云：江南野中碇花极多。野人采叶烧灰，以染紫为黝，不借矾而成。子因以易其名为山矾。

　　【集解】时珍曰：山矾生江、淮、湖、蜀野中。树之大者，株高丈生不对节，光泽坚强，略有齿，凌冬不凋。三月开花繁白，如雪六出，黄蕊甚芬香。结子大如椒，青黑色，熟则黄色，可食。其叶味涩，人取以染黄及收豆腐，或杂入茗中。按：沈括《笔谈》云：古人藏书辟蠹用芸香，谓之芸草，即今之七里香也。叶类豌豆，作小丛生，啜嗅之极芬香。秋间叶上微白如粉污，辟蠹殊验。又按：《苍颉解诂》云：芸香似邪蒿，可食，辟纸蠹。许慎《说文》云：芸，似苜蓿。成公绥《芸香赋》云：茎类秋竹，枝象青松。郭义恭《广志》有芸香胶。《杜阳编》云：芸香，草也，出于阗国。其香洁白如玉，入土不朽。

　　元载造芸晖堂，以此为屑涂壁也。据此数说，则芸香非一种。沈氏指为七里香者，不知何据？所云叶类豌豆，啜嗅芬香，秋间有粉者，亦与今之七里香不相类，状颇似乌药叶，恐沈氏亦自臆度尔。曾端伯以七里香为玉蕊花，未知的否？

　　叶

　　【气味】酸、涩、微甘，无毒。

　　【主治】久痢，止渴，杀蚤、蠹。用三十片，同老姜三片，浸水蒸热，洗烂弦风眼（时珍）。

　　木部第三十六卷　木之三

　　木

　　（《拾遗》）【集解】藏器曰： 木生江东林 间。树如石榴，叶细，高丈余。四月开花，白如雪。

　　时珍曰：此木今无识者，其状颇近山矾，恐古今称谓不同尔，姑附其后。

　　【气味】苦，平，无毒。

　　【主治】破产后血，煮汁服之。其叶煎汁洗疮癣，捣研封蛇伤（藏器）。

　　木部第三十六卷　木之三

　　南烛

　　（宋《开宝》）【释名】南天烛（《图经》）、南烛草木（《隐（同上）、草木之王（同上）、惟那木（《米作乌饭，食之健如牛筋，故曰牛筋。

　　【集解】藏器曰：南烛生高山，经冬不凋。

　　颂曰：今惟江东州郡有之。株高三、五尺，叶类苦楝而小，凌冬不凋，冬生红子作穗。

