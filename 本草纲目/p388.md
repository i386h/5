<!-- { "loadSidebar": true } -->
　　人家多植庭除间，俗谓之南天烛。不拘时采枝叶用。陶隐居《登真隐诀》载太极真人青精干石 饭法云：其种是木而似草，故号南烛草木。一名男续，一名猴药，一名后卓，一名惟那木，一名草木之王，凡有八名，各从其邦域所称，而正号是南烛也。生嵩高少室、抱犊、鸡头山，江左吴越至多。土人名曰猴菽，或曰染菽，粗与真名相仿佛也。此木至难长，初生三、四年，状若菘菜之属，亦颇似栀子，二、三十年乃成大株，故曰木而似草也。其子如茱萸，九月熟，酸美可食。叶不相对，似茗而圆浓，味小酢，冬夏常青。枝茎微紫，大者亦高四、五丈，而甚肥脆，易摧折也。作饭之法，见谷部青精干石 饭下。时珍曰：南烛，吴楚山中甚多。叶似山矾，光滑而味酸涩。七月开小白花，结实如朴树子成簇，生青，九月熟则紫色，内有细子，其味甘酸，小儿食之。按：《古今诗话》云：即杨桐也。叶似冬青而小，临水生者尤茂。寒食采其叶，渍水染饭，色青而光，能资阳气。又沈括《笔谈》云：南烛草木，本草及传记所说多端，人少识者。北人多误以乌臼为之，全非矣。今人所谓南天烛是矣。

　　茎如蒴 有节，高三、四尺，庐山有盈丈者。南方至多。叶

　　枝叶

　　【气味】苦，平，无毒。时珍曰：酸、涩。

　　【主治】止泄除睡，强筋益气力。久服，轻身长年，令人不饥，变白却老【发明】颂曰：孙思邈《千金月令方》：南烛煎：益髭发及容颜，兼补暖。三月三日采叶并蕊子，入大净瓶中，干盛，以童子小便浸满瓶，固济其口，置闲处，经一周年取开。每用一匙温酒调服，一日二次，极有效验。《上元宝经》曰：子服草木之王，气与神通；子食青烛之精，命不复殒。

　　【附方】旧二。

　　一切风疾：久服轻身明目，黑发驻颜。用南烛树（春夏取枝叶，秋冬取根皮，细锉）五斤，水五斗，慢火煎取二斗，去滓，净锅慢火煎如稀饴，瓷瓶盛之。每温酒服一匙，日三服。

　　一方：入童子小便同煎。（《圣惠方》）。误吞铜铁不下：用南烛根烧研，熟水调服一钱，即下。

　　（《圣惠方》）

　　子

　　【气味】酸、甘，平，无毒。

　　【主治】强筋骨，益气力，固精驻颜（时珍）。

　　青精饭 见谷部。

　　木部第三十六卷　木之三

　　五加

　　（《本经》上品）【释名】五佳（《纲目》）、五花（《炮炙论》）追风时珍曰：此药以五叶交加者良，故名五加，又名五花。杨慎《丹铅录》作五佳，云一枝五叶者佳故也。蜀人呼为白刺。谯周《巴蜀异物志》名文章草。有赞云：文章作酒，能成其味。

　　以金买草，不言其贵。是矣。本草豺漆、豺节之名，不知取何义也？颂曰：蕲州人呼为木骨，吴中俗名追风使。

　　【集解】《别录》曰：五加皮五叶者良，生汉中及冤句。五月、七月采茎，十月采根，阴干。弘景曰：近道处处有之，东间弥多。四叶者亦好。颂曰：今江淮、湖南州郡皆有之。

　　春生苗，茎、叶俱青，作丛。赤茎又似藤蔓，高三、五尺，上有黑刺。叶生五叉作簇者良。

　　四叶、三叶者最多，为次。每一叶下生一刺。三、四月开白花，结细青子，至六月渐黑色。

　　根若荆根，皮黄黑，肉白色，骨坚硬。一说今有数种：汴京、北地者，大片类秦皮、黄柏辈，平直如板而色白，绝无气味，疗风痛颇效，余无所用。吴中乃剥野椿根皮为五加，柔韧而无味，殊为乖失。今江淮所生者，根类地骨皮，轻脆芬香。其苗茎有刺类蔷薇，长者至丈余。

　　叶五出，香气如橄榄。春时结实，如豆粒而扁，青色，得霜乃紫黑。俗但名为追风使，以渍酒疗风，乃不知其为真五加皮也。今江淮、吴中往往以为藩蓠，正似蔷薇、金樱辈，而北间多不知用此种。 曰：五加皮树本是白楸树。其上有叶如蒲叶，三花者是雄，五花者是雌。

　　阳人使阴，阴人使阳，剥皮阴干。机曰：生南地者类草，故小；生北地者类木，故大。时珍曰：春月于旧枝上抽条叶，山人采为蔬茹。正如枸杞生北方沙地者皆木类，南方坚地者如草类也。唐时惟取峡州者充贡。雷氏言叶如蒲者，非也。

　　根皮（同茎）

　　【气味】辛，温，无毒。

　　之才曰：远志为之使。恶玄参、蛇皮。

　　【主治】心腹疝气腹痛，益气疗 ，小儿三岁不能行，疽，囊下湿，小便余沥，女人阴痒及腰脊痛，两脚疼痹风弱，五缓虚羸，补中益精，坚筋骨，强志意。久服，轻身耐老（《别录》）。破逐恶风血，四肢不遂，贼风年瘀血在皮肌，治痹湿内不足（甄权）。明目下气，治中风骨节挛急，补五劳七伤（大明）。

　　酿酒饮，治风痹四肢挛急（苏颂）。作末浸酒饮，治目僻眼KT （雷 ）。叶：作蔬食，去皮肤风湿【发明】弘景曰：煮根茎酿酒饮，益人。道家用此作灰煮石，与地榆并有秘法。慎微曰：东华真人《煮石经》云：昔有西域真人王屋山人王常云：何以得长久？何不食石蓄金盐，母何以得长寿？何不食石用玉豉。玉豉，地榆也。金盐，五加也。皆是煮石而饵得长生之药也。

　　昔孟绰子、董士固相与言云：宁得一把五加，不用金玉满车。宁得一斤地榆，不用明月宝珠。

　　又昔鲁定公母服五加酒，以致不死，尸解而去。张子声、杨建始、王叔才、于世彦等，皆服此酒而房室不绝，得寿三百年。亦可为散以代汤茶。王君云：五加者，五车星之精也。水应五湖，人应五德，位应五方，物应五车。故青精入茎，则有东方之液；白气入节，则有西方之津；赤气入华，则有南方之光；玄精入根，则有北方之饴；黄烟入皮，则有戊己之灵。五神镇生，相转育成。饵之者真仙，服之者反婴。时珍曰：五加治风湿痿痹，壮筋骨，其功良深。仙家所述，虽若过情，盖奖辞多溢，亦常理尔。造酒之方：用五加根皮洗净，去骨、茎、叶，亦可以水煎汁，和曲酿米酒成，时时饮之。亦可煮酒饮。加远志为使更良。一方：加木瓜煮酒服。谈野翁《试验方》云：神仙煮酒法：用五加皮、地榆（刮去粗皮）各一斤，袋盛，入无灰好酒二斗中，大坛封固，安大锅内，文武火煮之。坛上安米一合，米熟为度。取出火毒，以渣晒干为丸。每旦服五十丸，药酒送下，临卧再服。能去风湿，壮筋骨，顺气化痰，添精补髓。久服延年益老，功难尽述。王纶《医论》云：风病饮酒能生痰火，惟五加一味浸酒，日饮数杯，最有益。诸浸酒药，惟五加与酒相合，且味美也。

　　【附方】旧二，新六。

　　虚劳不足：五加皮、枸杞根白皮各一斗，水一石五斗，煮汁七斗，分取四斗，浸曲一斗，以三斗拌饭，如常酿酒法，待熟任饮。（《千金方》）。

　　男妇香港脚：骨节皮肤肿湿疼痛，服此进饮食，健气力，不忘事，名五加皮丸。五加皮四两（酒浸），远志（去心）四两（酒浸，并春秋三日，夏二日，冬四日），晒干为末，以浸酒为糊丸梧桐子大。每服四、五十丸，空心温酒下。药酒坏，别用酒为糊。（萨谦斋《瑞竹堂方》）。

　　小儿行迟：三岁不能行者，用此便走。五加皮五钱，牛膝、木瓜二钱半，为末。每服五分，米饮入酒二、三点调服。（《全幼心鉴》）。

　　妇人血劳：憔悴困倦，喘满虚烦，吸吸少气，发热多汗，口干舌涩，不思饮食，名血风劳。

　　油煎散：用五加皮、牡丹皮、赤芍药、当归各一两，为末。每用一钱，水一盏，用青钱一文，蘸油入药，煎七分，温服。常服能肥妇人。（《太平惠民和剂局方》）。

　　五劳七伤：五月五日采五加茎，七月七日采叶，九月九日取根，治下筛。每酒服方寸匕，日三服。久服去风劳。（《千金》）。

　　目中息肉：五加皮（不闻水声者，捣末）一升，和酒二升，浸七日。一日服二次，禁醋。

　　二七日，遍身生疮，是毒出。不出，以生熟汤浴之，取疮愈。（《千金方》）。

　　服石毒发或热不禁，多向冷地卧：五加皮二两，水四升，煮二升半，发时便服。（《外台秘要》）。

　　火灶丹毒从两脚起，赤如火烧：五加根、叶烧灰五两，取 铁家槽中水和，涂之。（杨氏《产乳》）。

　　木部第三十六卷　木之三

　　枸杞地骨皮

　　（《本经》上品）【释名】枸 （《尔雅》。音计。《本经》作枸忌）、枸棘（《衍义》）、苦杞（《诗疏》）、红菜头（《图经》）、天精（《抱朴》）、地骨（《本经》）、地辅（《本经》）、地仙（《日华》）、却暑（《别时珍曰：枸、杞二树名。此物棘如枸之刺，茎如杞之条，故兼名之。道书言：千载枸杞，其形如犬，故得枸名，未审然否？颂曰：仙人杖有三种：一是枸杞；一是菜类，叶似苦苣；一是枯死竹竿之色黑者也。

　　【集解】《别录》曰：枸杞生常山平泽，及诸丘陵阪岸。

　　颂曰：今处处有之。春生苗，叶如石榴叶而软薄堪食，俗呼为红菜头。其茎干高三、五尺，作丛。六月、七月生小红紫花。随便结红实，形微长如枣核。其根名地骨。《诗　小雅》云：集于苞杞。陆机《诗疏》云：一名苦杞。春生，作羹茹微苦。其茎似莓。其子秋熟，正赤。茎、叶及子服之，轻身益气。今人相传谓枸杞与枸棘二种相类。其实形长而枝无刺者，真枸杞也。圆而有刺者，枸棘也，不堪入药。马志注溲疏条云：溲疏有刺，枸杞无刺，以此为别。溲疏亦有巨骨之名，如枸杞之名地骨，当亦相类，用之宜辨。或云：溲疏以高硕者为别，是不然也。今枸杞极有高硕者，入药尤神良。宗 曰：枸杞、枸棘，徒劳分别。凡杞未有无刺者。虽大至于成架，尚亦有棘。但此物小则刺多，大则刺少，正如酸枣与棘，其实一物也。

　　而又以甘州者为绝品。今陕之兰州、灵州、九原以西枸杞，并是大树，其叶浓根粗。河西及甘州者，其子圆如樱桃，曝干紧小少核，干亦红润甘美，味如葡萄，可作果食，异于他处者。

　　沈存中《笔谈》亦言：陕西极边生者高丈余，大可作柱。叶长数寸，无刺。根皮如浓朴。则入药大抵以河西者为上也。《种树书》言：收子及掘根种于肥壤中，待苗生，剪为蔬食，甚佳。

　　【气味】枸杞：苦，寒，无毒。

　　《别录》曰：根：大寒。子：微寒，无毒。冬采根，春、夏采叶，秋采茎、实权曰：枸杞：甘，平。子、叶同。

　　宗 曰：枸杞当用梗皮，地骨当用根皮，子当用红实。其皮寒，根大寒，子微寒。今人多用其子为补肾药，是未曾考竟经意，当量其虚实冷热用之。

