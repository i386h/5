<!-- { "loadSidebar": true } -->
　　时珍曰：今考《本经》只云枸杞，不指是根、茎、叶、子。《别录》乃增根大寒、子微寒字，似以枸杞为苗。而甄氏《药性论》乃云枸杞甘、平，子、叶皆同，似以枸杞为根；寇氏《衍义》又以枸杞为梗皮，皆是臆说。按：陶弘景言枸杞根、实为服食家用。西河女子服枸杞法，根、茎、叶、花、实俱采用。则《本经》所列气味主治，盖通根、苗、花、实而言，初无分别也。后世以枸杞子为滋补药，地骨皮为退热药，始歧而二之。窃谓枸杞苗叶味苦甘而气凉，根味甘淡气寒，子味甘气平。气味既殊，则功用当别。此后人发前人未到之处者也。

　　【主治】枸杞：主五内邪气，热中消渴，周痹风湿。久服，坚筋骨，轻身不老，耐寒暑（《本经》）。下胸胁气，客热头痛，补内伤大劳嘘吸，强阴，利大小肠（《别录》）。补精气诸不足，易颜色，变白，明目安神【发明】时珍曰：此乃通指枸杞根、苗、花、实并用之功也。其单

　　苗

　　【气味】苦，寒。权曰：甘，平。

　　时珍曰：甘，凉。伏砒、砂。

　　【主治】除烦益志，补五劳七伤，壮心气，去皮肤骨节间风，消热毒，散疮肿（大明）。

　　和羊肉作羹，益人，除风明目。

　　作饮代茶，止渴，消热烦，益阳事，解面毒，与乳酪相恶。汁注目中，去风障赤膜昏痛（甄权）。

　　去上焦心肺客热（时珍）。

　　地骨皮

　　【修治】 曰：凡使根，掘得以东流水浸，刷去土，捶去心，以熟甘草汤浸一宿，焙干。

　　【气味】苦，寒。《别录》曰：大寒。权曰：甘，平。

　　时珍曰：甘、淡，寒。

　　杲曰：苦，平、寒。升也，阴也。

　　好古曰：入足少阴、手少阳经。制硫黄、丹砂。

　　【主治】细锉，拌面煮熟，吞之，去肾家风，益精气（甄权）。

　　去骨热消渴（孟诜）。

　　解骨蒸肌热消渴，风湿痹，坚筋骨，凉血（元素）。

　　治在表无定之风邪，传尸有汗之骨蒸（李杲）。泻肾火，降肺中伏火，去胞中火，退热，补正气煎汤嗽口，止齿血，治骨槽风（吴瑞）。治金疮神验（陈

　　枸杞子

　　【修治】时珍曰：凡用拣净枝梗，取鲜明者洗净，酒润一【气味】苦，寒。权曰：甘，平。

　　【主治】坚筋骨，耐老，除风，去虚劳，补精气（孟诜）。主心病嗌干心痛，渴而引饮；肾病消中【发明】弘景曰：枸杞叶作羹，小苦。俗谚云：去家千里，勿食萝摩、枸杞。此言二物补益精气，强盛阴道也。枸杞根、实为服食家用，其说甚美，名为仙人之杖，远有旨乎？颂曰：茎、叶及子，服之轻身益气。《淮南枕中记》载：西河女子服枸杞法：正月上寅采根，二月上卯治服之；三月上辰采茎，四月上巳治服之；五月上午采其叶，六月上未治服之；七月上申采花，八月上酉治服之；九月上戌采子，十月上亥治服之；十一月上子采根，十二月上丑治服之。又有花、实、根、茎、叶作煎，或单榨子汁煎膏服之者，其功并同。世传蓬莱县南丘村多枸杞，高者一、二丈，其根盘结甚固。其乡人多寿考，亦饮食其水土之气使然。又润州开元寺大井旁生枸杞，岁久。土人目为枸杞井，云饮其水甚益人也。

　　曰：其根似物形状者为上。

　　时珍曰：按：刘禹锡《枸杞井诗》云：僧房药树依寒井，井有清泉药有灵。翠黛叶生笼石，殷红子熟照铜瓶。枝繁本是仙人杖，根老能成瑞犬形。上品功能甘露味，还知一勺可延龄。又《续仙传》云：朱孺子见溪侧二花犬，逐入于枸杞丛下。掘之得根，形如二犬。烹而食之，忽觉身轻。周密《浩然斋日抄》云：宋徽宗时，顺州筑城，得枸杞于土中，其形如状，驰献阙下，乃仙家所谓千岁枸杞，其形如犬者。据前数说，则枸杞之滋益不独子，而根亦不止于退热而已。但根、苗、子之气味稍殊，而主治亦未必无别。盖其苗乃天精，苦甘而凉，上焦心肺客热者宜之；根乃地骨，甘淡而寒，下焦肝肾虚热者宜之。此皆三焦气分之药，所谓热淫于内、泻以甘寒也。至于子则甘平而润，性滋而补，不能退热，只能补肾润肺，生精益气。此乃平补之药，所谓精不足者、补之以味也。分而用之，则各有所主；兼而用之，则一举两得。世人但知用黄芩、黄连，苦寒以治上焦之火；黄柏、知母，苦寒以治下焦阴火。

　　谓之补阴降火，久服致伤元气。而不知枸杞、地骨甘寒平补，使精气充而邪火自退之妙，惜哉！予尝以青蒿佐地骨退热，屡有殊功，人所未喻者。兵部尚书刘松石，讳天和，麻城人。

　　所集《保寿堂方》载地仙丹云：昔有异人赤脚张，传此方于猗氏县一老人，服之寿百余，行走如飞，发白反黑，齿落更生，阳事强健。此药性平，常服能除邪热，明目轻身。春采枸杞叶，名天精草；夏采花，名长生草；秋采子，名枸杞子；冬采根，名地骨皮。并阴干，用无灰酒浸一夜，晒露四十九昼夜，取日精月华气，待干为末，炼蜜丸如弹子大。每早晚各用一丸细嚼，以隔夜百沸汤下。此药采无刺味甜者，其有刺者服之无益。

　　【附方】旧十，新二十三。

　　枸杞煎：治虚劳，退虚热，轻身益气，令一切痈疽永不发。用枸杞三十斤（春夏用茎、叶，秋冬用根、实），以水一石，煮取五斗，以滓再煮取五斗，澄清去滓，再煎取二斗，入锅煎如饧收之。每早酒服一合。（《千金方》）。

　　金髓煎：枸杞子逐日摘红熟者，不拘多少，以无灰酒浸之，蜡纸封固，勿令泄气。两月足，取入沙盆中擂烂，滤取汁，同浸酒入银锅内，慢火熬之不住手搅，恐粘住不匀。候成膏如饧，净瓶密收。每早温酒服二大匙，夜卧再服。百日身轻气壮，积年不辍，可以羽化也。

　　（《经验方枸杞酒：《外台秘要》云：补虚，去劳热，长肌肉，益颜色，肥健人，治肝虚冲感下泪。

　　用生枸杞子五升，捣破，绢袋盛，浸好酒二斗中，密封勿泄气，二七日。服之任性，勿醉。

　　《经验后方》：枸杞酒：变白，耐老轻身。用枸杞子二升（十月壬癸日，面东采之），以好酒二升，瓷瓶内浸三七日。乃添生地黄汁三升，搅匀密封。至立春前三十日，开瓶。每空心暖饮一盏，至立春后髭发却黑。勿食芜荑、葱、蒜。

　　四神丸：治肾经虚损，眼目昏花，或云翳遮睛。甘州枸杞子一斤（好酒润透，分作四分：四两用蜀椒一两炒，四两用小茴香一两炒，四两用芝麻一两炒，四两用川楝肉一两炒，拣出枸杞），加熟地黄、白术、白茯苓各一两，为末，炼蜜丸，日服。（《瑞竹堂方》）。

　　肝虚下泪：枸杞子二升，绢袋盛，浸一斗酒中（密封）三七日，饮之。（《千金方》）。

　　目赤生翳：枸杞子捣汁，日点三、五次，神验。（《肘后方》）。

　　面 ：枸杞子十斤，生地黄三斤。为末。每服方寸匕，温酒下，日三服。久则童颜。

　　（《圣惠方》）。

　　注夏虚病：枸杞子、五味子，研细，滚水泡，封三日，代茶饮效。（《摄生方》）。

　　地骨酒：壮筋骨，补精髓，延年耐老。枸杞根、生地黄、甘菊花各一斤，捣碎，以水一石，煮取汁五斗，炊糯米五斗，细曲拌匀，入瓮如常封酿。待熟澄清，日饮三盏。（《圣济总录》）。

　　虚劳客热：枸杞根，为末。白汤调服。有痼疾人勿服。（《千金方》）。

　　骨蒸烦热及一切虚劳烦热，大病后烦热，并用地仙散：地骨皮二两，防风一两，甘草（炙）半两。每用五钱，生姜五片，水煎服。（《济生方》）。

　　热劳如燎：地骨皮二两，柴胡一两，为末。每服二钱，麦门冬汤下。（《圣济总录》）。

　　虚劳苦渴，骨节烦热，或寒：用枸杞根白皮（切）五升，麦门冬三升，小麦二升，水二斗，煮至麦熟，去滓。每服一升，口渴即饮。（《千金方》）。

　　肾虚腰痛：枸杞根、杜仲、萆 各一斤，好酒三斗渍之，罂中密封，锅中煮一日。饮之任意。（《千金方》）。

　　吐血不止：枸杞根、子、皮为散，水煎。日日饮之。（《圣济总录》）。

　　小便出血：新地骨皮洗净，捣自然汁（无汁则以水煎汁）。每服一盏，入酒少许，食前温服。（《简便方》）。

　　带下脉数：枸杞根一斤，生地黄五斤，酒一斗，煮五升。日日服之。（《千金方》）。

　　天行赤目暴肿：地骨皮三斤，水三斗，煮三升，去滓，入盐一两，取二升。频频洗点。

　　（陇上谢道人《天竺经》）。

　　风虫牙痛：枸杞根白皮，煎醋漱之，虫即出。亦可煎水饮。（《肘后方》）。

　　口舌糜烂：地骨皮汤：治膀胱移热于小肠，上为口糜，生疮溃烂，心胃壅热，水谷不下。

　　用柴胡、地骨皮各三钱，水煎服之。（东垣《兰室秘藏》）。

　　小儿耳疳：生于耳后，肾疳也。地骨皮一味，煎汤洗之。仍以香油调末搽之。（高文虎《蓼花洲闲录》）。

　　气 疳疮多年不愈者：应效散（又名托里散）：用地骨皮（冬月者）为末。每用纸捻蘸入疮内。频用自然生肉。更以米饮服二钱，一日三服。（《外科精义》）。

　　男子下疳：先以浆水洗之，后搽地骨皮末。生肌止痛。（《卫生宝鉴》）。

　　妇人阴肿或生疮：枸杞根煎水，频洗。（《永类方》）。

　　十三种疔：春三月上建日采叶（名天精），夏三月上建日采枝（名枸杞），秋三月上建日采子（名却老），冬三月上建日采根（名地骨），并曝干为末（如不得依法采，但得一种亦可），用绯缯一片裹药。牛黄一梧桐子大，反钩棘针三七枚，赤小豆七粒，为末。先于缯上铺乱发一鸡子大，乃铺牛黄等末，卷作团，以发束定，熨斗中炒令沸，沸定，刮捣为末。以一方寸匕，合前枸杞末二匕，空心酒服二钱半，日再服。（《千金方》）。

　　痈疽恶疮，脓血不止：地骨皮不拘多少，洗净，刮去粗皮，取细白穣。以粗皮同骨煎汤洗，令脓血尽。以细穣贴之，立效。有一朝士，腹胁间病疽经岁。或以地骨皮煎汤淋洗，出血一、二升。家人惧，欲止之。病者曰：疽似少快。更淋之，用五升许，血渐淡乃止。以细穣贴之，次日结痂愈。（唐慎微《本草》）。

　　瘭疽出汁，着手、足、肩、背，累累如赤豆：用枸杞根、葵根叶煮汁，煎如饴，随意服之。（《千金方》）。

　　足趾鸡眼，作痛作疮：地骨皮同红花研细敷之，次日即愈。（《闺阁事宜》）。

　　火赫毒疮：此患急防毒瓦斯入心腹。枸杞叶捣汁服，立瘥。（《肘后方》）。

