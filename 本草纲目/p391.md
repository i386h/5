<!-- { "loadSidebar": true } -->
　　青盲内障：春初取黄荆嫩头（九蒸九曝）半斤，用乌鸡一只，以米饲五日，安净板上，饲以大麻子，二、三日，收粪曝干，入瓶内熬黄，和荆头为末，炼蜜丸梧桐子大。每服十五丸至二十丸，陈米饮下，日二。（《圣济总录》）

　　荆沥

　　【修治】时珍曰：取法：用新采荆茎，截尺五长，架于两砖上，中间烧火炙之，两头以器承取，热服，或入药中。又法：截三、四寸长，束入瓶中，仍以一瓶合住固，外以糠火煨烧，其汁沥入下瓶中，亦妙。

　　【气味】甘，平，无毒。

　　【主治】饮之，去心闷烦热，头风旋晕目眩，心头 欲吐，猝失音，小儿心热惊痫，止消渴，除痰唾，令人不睡（藏器）。除风热，开经络，导痰涎，行血气，解热【发明】时珍曰：荆沥气平味甘，化痰去风为妙药。故孙思邈《千金翼》云：凡患风人多热，常宜以竹沥、荆沥、姜汁各五合，和匀热服，以瘥为度。陶弘景亦云：牡荆汁治心风为第一。《延年秘录》云：热多用竹沥，寒多用荆沥。震亨曰：二汁同功，并以姜汁助送，则不凝滞。但气虚不能食者，用竹沥；气实能食者【附方】旧六，新一。

　　中风口噤：荆沥，每服一升。（《范汪方》）。

　　头风头痛：荆沥，日日服之。（《集验方》）。

　　喉痹疮肿：荆沥，细细咽之。或以荆一握，水煎服之。（《千金翼》）。

　　目中猝痛：烧荆木，取黄汁点之。

　　心虚惊悸羸瘦者：荆沥二升。火煎至一升六合，分作赤白下痢五、六年者：荆沥，每日服五合。（《外台秘要》）。

　　湿 疮癣：荆木，烧取汁，日涂之。（《深师方》）

　　木部第三十六卷　木之三

　　蔓荆

　　（《本经》上品）【释名】恭曰：蔓荆苗蔓生，故名。

　　【集解】恭曰：蔓荆生水滨。苗茎蔓延长丈余。春因旧枝而生小叶，五月叶成，似杏叶。六月有花，红白色，黄蕊。九月有实，黑斑，大如梧子而虚轻。冬则叶凋。今人误以小荆为蔓荆，遂将蔓荆为牡荆也。

　　大明曰：海盐亦有之。大如豌豆，蒂有轻软小盖子，六、七、八月采之。

　　颂曰：近汴京及秦、陇、明、越州多有之。苗茎高四、五尺，对节生枝。叶类小楝，至夏盛茂。有花作穗淡红色，蕊黄白色，花下有青萼，至秋结子。旧说蔓生，而今所有并非蔓也。

　　宗 曰：诸家所解，蔓荆、牡荆，纷 不一。《经》既言蔓荆明是蔓生，即非高木也；既言牡荆，则自木上生，又何疑焉？时珍曰：其枝小弱如蔓，故曰蔓生。

　　实

　　【修治】 曰：凡使，去蒂子下白膜一重，用酒浸一伏时，蒸时珍曰：寻常只去膜打碎用之。

　　【气味】苦，微寒，无毒。《别录》曰：辛，平、温。

　　元素曰：味辛，温，气清，阳中之阴，入太阳经。胃虚人不可服，恐生痰疾。

　　之才曰：恶乌头、石膏。

　　【主治】筋骨间寒热，湿痹拘挛，明目坚齿，利九窍，去白虫。久服，轻身耐老。小荆实亦等（《本经》）。风头痛，脑鸣，目泪出，益气。令人光髭发（甄权）。利关节，治痫疾、赤眼（大明）。

　　太阳头痛，头沉昏闷，除目暗，散风邪，凉诸经血，止目睛内痛（元素）。搜肝风古）。

　　【发明】恭曰：小荆实即牡荆子，其功与蔓荆同，故曰亦等也。

　　时珍曰：蔓荆气清味辛，体轻而浮，上行而散。故所主者，皆头面风虚之症。

　　【附方】新三。

　　令发长黑：蔓荆子、熊脂等分，醋调涂之。（《圣惠方》）。

　　头风作痛：蔓荆子一升。为末。绢袋盛，浸一斗酒中七日。温饮三合，日三次。（《千金方乳痈初起：蔓荆子，炒，为末。酒服方寸匕，渣敷之。（危氏《得效方》）

　　木部第三十六卷　木之三

　　栾荆

　　（《唐本草》）【释名】顽荆（《图经》）。

　　【集解】恭曰：栾荆茎、叶都似石南，干亦反卷，经冬不死，叶上有细黑点者，真也，今雍州所用者是。而洛州乃用石荆当之，非也。俗方大用，而本草不载，亦无别名。但有栾华，功用又别，非此物花也。

　　颂曰：栾荆今生东海及淄州、汾州。所生者皆枝茎白，叶小圆而青色，颇似榆叶而长，冬夏不凋。六月开花，花有紫、白二种。子似大麻。四月采苗叶，八月采子。

　　宗 曰：栾荆即牡荆也，子青色如茱萸，不合更立此条。苏恭又称石荆当之，转见穿凿时珍曰：按：许慎《说文》云：栾，似木兰。木兰叶似桂，与苏恭所说叶似石南者相近。苏颂所图者即今牡荆，与《唐本草》者不合。栾荆是苏恭收入本草，不应自误。盖后人不识

　　子

　　【气味】辛、苦，温，有小毒。

　　权曰：甘、辛，微热，无毒。决明为之使。恶石膏。

　　【主治】大风，头面手足诸风，癫痫狂痉，湿痹寒冷疼痛（《唐本》）。四肢不遂，通血脉，明目，益精光（甄权）。

　　合 油同熬，涂人畜疮疥

　　木部第三十六卷　木之三

　　石荆

　　（《拾遗》）【集解】藏器曰：石荆似荆而小，生水旁，《广济方》一名水荆是也。苏颂言洛人以当栾荆者，非也。

　　【主治】烧灰淋汁浴头，生发令长（藏器）。

　　木部第三十六卷　木之三

　　紫荆

　　（宋《开宝》）【校正】并入（《拾遗》）紫珠。

　　【释名】紫珠（《拾遗》），皮名肉红（《纲目》）、内消。时珍曰：其木似黄荆而色紫，故名。其皮色红而消肿，故疡科呼为肉红，又曰内消，与何首乌同名。

　　【集解】颂曰：紫荆处处有之，人多种于庭院间。木似黄荆，叶小无丫，花深紫可爱。

　　藏器曰：即田氏之荆也。至秋子熟，正紫，圆如小珠，名紫珠。江东林泽间尤多。

　　宗 曰：春开紫花甚细碎，共作朵生，出无常处，或生于木身之上，或附根上枝下，直出花。花罢叶出，光紧微圆。园圃多植之。

　　时珍曰：高树柔条，其花甚繁，岁二、三次。其皮入药，以川中浓而紫色、味苦如胆者为胜。

　　木并皮

　　【气味】苦，平，无毒。藏器曰：苦，寒。

　　大明曰：皮、梗及花，气味功用并同。

　　【主治】破宿血，下五淋，浓煮汁服（《开宝》）。通小肠（大明）。解诸毒物，痈疽喉痹，飞尸蛊毒，肿下 ，蛇、虺、虫、蚕、狂犬毒，并煮汁服。亦以汁洗疮肿，除血长肤（藏器）。

　　活血行气，消肿解毒，治妇人血气疼痛，经水凝涩【发明】时珍曰：紫荆气寒味苦，色紫性降，入手、足厥阴血分。

　　寒胜热，苦走骨，紫入营。故能活血消肿，利小便而解毒。杨清叟《仙传方》有冲和膏，以紫荆为君，盖亦得此意也。其方治一切痈疽发背流注诸肿毒，冷热不明者。紫荆皮（炒）三两，独活（去节，炒）三两，赤芍药（炒）二两，生白芷一两，木蜡（炒）一两，为末。用葱汤调，热敷。血得热则行，葱能散气也。疮不甚热者，酒调之。痛甚者，加乳香。筋不伸者，亦加乳香。大抵痈疽流注，皆是气血凝滞所成，遇温则散，遇凉则凝。此方温平，紫荆皮乃木之精，破血消肿。独活乃土之精，止风动血，引拔骨中毒，去痹湿气。芍药乃火之精，生血止痛。木蜡乃水之精，消肿散血，同独活能破石肿坚硬。白芷乃金之精，去风生肌止痛。盖血生则不死，血动则流通，肌生则不烂，痛止则不 ，风去则血自散，气破则硬可消，毒自除。

　　五者交治，病安有不愈者乎？【附方】新九。

　　妇人血气：紫荆皮为末，醋糊丸樱桃大。每酒化服一丸。（熊氏《补遗》）。

　　鹤膝风挛：紫荆皮三钱，老酒煎服，日二次。（《直指方》）。

　　伤眼青肿：紫荆皮，小便浸七日，晒研，用生地黄汁、姜汁调敷。不肿用葱汁。（《永类方》）。

　　犬咬伤：紫荆皮末，沙糖调涂，留口退肿。口中仍嚼咽杏仁去毒。（《仙传外科》）。

　　鼻中疳疮：紫荆花阴干为末，贴之。（《卫生易简方》）。

　　发背初生，一切痈疽皆治：单用紫荆皮为末，酒调箍住，自然撮小不开。内服柞木饮子。

　　乃救贫良剂也。（《仙痈疽未成：用白芷、紫荆皮等分。为末。酒调服。外用紫荆皮、木蜡、赤芍药等分。为末。酒调作箍药。（同上）。

　　痔疮肿痛：紫荆皮五钱。新水食前煎服。（《直指方》）。

　　产后诸淋：紫荆皮五钱。半酒半水煎，温服。（熊氏《补遗》）。

　　木部第三十六卷　木之三

　　木槿

　　（《日华》）【释名】椴（音徒乱切）、榇（音衬）、 （音舜）、日及（《纲目》）、朝开暮落花（《纲目》）、藩篱草（《纲目》）、花奴、王蒸。时珍曰：此花朝开暮落，故名日及。曰槿曰 ，犹仅荣一瞬之义也。《尔雅》云：椴，木槿。榇，木槿。郭璞注云：别二名也。或云：白曰椴，赤曰榇。齐鲁谓之王蒸，言其美而多也。《诗》云“颜如舜华”即此。

　　【集解】宗 曰：木槿花如小葵，淡红色，五叶成一花，朝开暮敛。湖南北人家多种植为篱障。花与枝两用。

　　花小而艳，或白或是也。结实轻虚，大叶可茹，作饮代茶。今疡医用皮治疮癣，多取川中来者，浓而色红。

　　皮并根

　　【气味】甘，平，滑，无毒。大明曰：凉。

　　【主治】止肠风泻血，痢后热渴，作饮服之，令人得睡，并炒用（藏器）。治赤白带下，肿痛疥癣，洗目令明，润燥活血（时珍）。

　　【发明】时珍曰：木槿皮及花，并滑如葵花，故能润燥。色如紫荆，故能活血。川中来者，气浓力优，故尤有效。

　　【附方】新六。

　　赤白带下：槿根皮二两（切），以白酒一碗半，煎一碗，空心服之。白带要奇方》）。

　　头面钱癣：槿树皮为末，醋调，重汤顿如胶，内敷之。（王仲勉《经效方》）。

　　牛皮风癣：川槿皮一两，大风子仁十五个，半夏五钱，锉，河水、井水各一碗，浸露七宿，入轻粉一钱，入水中，秃笔扫涂，覆以青衣，数日有臭涎出，妙。忌浴澡。夏月用尤妙。

　　（《扶寿方》）。

　　癣疮有虫：川槿皮煎，入肥皂浸水，频频擦之。或以槿皮浸汁磨雄黄，尤妙。（《简便方》）。

　　痔疮肿痛：藩蓠草根煎汤，先熏后洗。（《直指方》）。

　　大肠脱肛：槿皮或叶，煎汤熏洗，后以白矾、五倍末敷之。（《救急方》）。

　　花

　　【气味】同皮。

　　【主治】肠风泻血，赤白痢，并焙入药。作汤代茶，治风（大明）。消疮肿，利小便，除湿热（时珍）。

