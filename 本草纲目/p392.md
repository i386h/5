<!-- { "loadSidebar": true } -->
　　【附方】新三。

　　下痢噤口：红木槿花去蒂，阴干为末。先煎面饼二个，蘸末食之。（赵宜真《济急方》）。

　　风痰拥逆：木槿花晒干焙研。每服一、二匙，空心沸汤下。白花尤良。（《简便方》）。

　　反胃吐食：千叶白槿花，阴干为末。陈糯米汤调送三、五口。不转再服。（《袖珍方》）。

　　子

　　【气味】同皮。

　　【主治】偏正头风，烧烟熏患处。又治黄水脓疮，烧存性，猪骨髓调涂之（时珍）。

　　木部第三十六卷　木之三

　　扶桑

　　（《纲目》）【释名】佛桑（《霏雪录》）、朱槿（《草木状时珍曰：东海日出处有扶桑树。此花光艳照日，其叶似桑，因以比之。后人讹为佛桑，乃木槿别种，故日及诸名亦与之同。

　　【集解】时珍曰：扶桑产南方，乃木槿别种。其枝柯柔弱，叶深绿，微涩如桑。其花有红、黄、白三色，红者尤贵，呼为朱槿。嵇含《草木状》云：朱槿一名赤槿，一名日及，出高凉郡。花、茎、叶皆如桑。其叶光而浓。木高四、五尺，而枝叶婆娑。其花深红色，五出，大如蜀葵，重敷柔泽。有蕊一条，长于花叶，上缀金屑，日光所烁，疑若焰生。一丛之上，日开数百朵，朝开暮落。自二月始，至中冬乃歇。插枝即活。

　　叶及花

　　【气味】甘，平，无毒。

　　【主治】痈疽腮肿，取叶或花，同白芙蓉叶、牛蒡叶、白蜜研膏敷之，即散（时

　　木部第三十六卷　木之三

　　木芙蓉

　　（《纲目》）【校正】并入《图经》地芙蓉。

　　【释名】地芙蓉（《图经》）、木莲（《纲目》）时珍曰：此花艳如荷花，故有芙蓉、木莲之名。八、九月始开，故名拒霜。俗呼为 皮树。《相如赋》谓之华木。注云：皮可为索也。苏东坡诗云：唤作拒霜犹未称，看来却是最宜霜。苏颂《图经本草》有地芙蓉，云出鼎州，九月采叶，治疮【集解】时珍曰；木芙蓉处处有之，插条即生，小木也。其干丛生如荆，高者丈许。

　　其叶大如桐，有五尖及七尖者，冬凋夏茂。秋半始着花，花类牡丹、芍药，有红者、白者、黄者、千叶者，最耐寒而不落。不结实。山人取其皮为索。川、广有添色拒霜花，初开白色，次日稍红，又明日则深红，先后相间如数色。霜时采花，霜后采叶，阴干入药。

　　叶并花

　　【气味】微辛，平，无毒。

　　【主治】清肺凉血，散热解毒，治一切大小痈疽肿毒恶疮，消肿排脓止痛（时【发明】时珍曰：芙蓉花并叶，气平而不寒不热，味微辛而性滑涎粘，其治痈肿之功，殊有神效。近时疡医秘其名为清凉膏、清露散、铁箍散，皆此物也。其方治一切痈疽发背，乳痈恶疮，不拘已成未成，已穿未穿。并用芙蓉叶，或根皮，或花，或生研，或干研末，以蜜调涂于肿处四围，中间留头，干则频换。初起者，即觉清凉，痛止肿消。已成者，即脓聚毒出。已穿者，即脓出易敛。妙不可言。或加生赤小豆末，尤妙。

　　【附方】新十。

　　久咳羸弱：九尖拒霜叶为末，以鱼 蘸食，屡效。（危氏《得效方》）。

　　赤眼肿痛：芙蓉叶末，水和，贴太阳穴。名清凉膏。（《鸿飞集》）。

　　经血不止：拒霜花、莲蓬壳等分。为末。每用米饮下二钱。（《妇人良方》）。

　　偏坠作痛：芙蓉叶、黄柏各三钱，为末。以木鳖子仁一个磨醋，调涂阴囊，其痛自止（《简便方》）。

　　杖疮肿痛：芙蓉花叶研末，入痈疽肿毒：重阳前取芙蓉叶研末，端午前取苍耳烧存性研末，等分，蜜水调，涂四围，其毒自不走散。名铁井阑。（《简便方》）。

　　疔疮恶肿：九月九日采芙蓉叶阴干为末，每以井水调贴。次日用蚰蜒螺一个，捣涂之。

　　（《普济方》）。

　　头上癞疮：芙蓉根皮，为末。香油调敷。先以松毛、柳枝煎汤洗之。（傅滋《医学集成》）。

　　汤火灼疮：油调芙蓉末，敷之。（《奇效方》）。

　　灸疮不愈：芙蓉花研末，敷之。（《奇效方》）。

　　一切疮肿：木芙蓉叶、菊花叶，同煎水，频熏洗之。（《多能鄙事》）

　　木部第三十六卷　木之三

　　山茶

　　（《纲目》）【释名】时珍曰：其叶类茗，又可作饮，故得茶名。

　　【集解】时珍曰：山茶产南方。树生，高者丈许，枝干交加。叶颇似茶叶，而浓硬有棱，中阔头尖，面绿背淡。深冬开花，红瓣黄蕊。《格古论》云：花有数种：宝珠者，花簇如珠，最胜。海榴茶花蒂青，石榴茶中有碎花，踯躅茶花如杜鹃花，宫粉茶、串珠茶皆粉红色。又有一捻红、千叶红、千叶白等名，不可胜数，叶各小异。或云亦有黄色者。《虞衡志》广中有南山茶，花大倍中州者，色微淡，叶薄有毛。结实如梨，大如拳，中有数核，如肥皂子大。周定王《救荒本草》云：山茶嫩叶炸熟水淘可食，亦可蒸晒作饮。

　　花

　　【气味】缺。

　　【主治】吐血衄血，肠风下血，并用红者为末，入童溺、姜汁及酒调服，可代郁金（震亨）。汤火伤灼，研末，麻油调涂

　　子

　　【主治】妇人发 ，研

　　木部第三十六卷　木之三

　　蜡梅

　　（《纲目》）【释名】黄梅花。

　　时珍曰：此物本非梅类，因其与梅同时，香又相近，色似蜜蜡，故得此名。

　　【集解】时珍曰：蜡梅小树，丛枝尖叶。种凡三种：以子种出不经接者，腊月开小花而香淡，名狗蝇梅；经接而花疏，开时含口者，名磬口梅；花密而香浓，色深黄如紫檀者，名檀香梅，最佳。结实如垂铃，尖长寸余，子在其中。其树皮浸水磨墨，有光采。

　　花

　　【气味】辛，温，无毒。

　　【主治】解暑生津（时珍）。

　　木部第三十六卷　木之三

　　伏牛花

　　（宋《开宝》）【校正】并入《图经》虎刺。

　　【释名】隔虎刺花（未详）。

　　【集解】颂曰：伏牛花生蜀地，所在皆有，今惟益州蜀地有之，，似黄柏叶而不光。茎赤有刺。开花淡黄色作穗，似杏花而小，三月采，阴干。又睦州所生虎刺，云凌冬不凋，彼人无时采根、叶，治风肿疾。

　　花

　　【气味】苦、甘，平，无毒。

　　【主治】久风湿痹，四肢拘挛，骨肉疼痛。

　　作汤，治风眩头痛，五痔下血（《开宝》）。

　　【发明】时珍曰；伏牛花治风湿有名，而用者颇少。杨子建《护命方》有伏牛花散，治男女一切头风，发作有时，甚则大腑热秘。用伏牛花、山茵陈、桑寄生、白牵牛、川芎 、白僵蚕、蝎梢各二钱，荆芥穗四钱，为末。每服二钱，水煎一沸，连滓服。

　　根、叶、枝

　　【主治】一切肿痛风疾，细锉焙研，每服一钱匕，用温酒调下（颂）。

　　木部第三十六卷　木之三

　　密蒙花

　　（宋《开宝》）【校正】慎微曰：自草部移入木部。

　　【释名】水锦花（《炮炙论》）。

　　时珍曰：其花繁密蒙茸如簇锦，故名。

　　【集解】颂曰：密蒙花，蜀中州郡皆有之。树高丈余。叶似冬青叶而浓，背白有细毛，又似橘叶。花微紫色。二月、三月采花，曝干用。

　　宗 曰：利州甚多。叶冬不凋，亦不似冬青，柔而不光洁，不深绿。其花细碎，数十房成一朵，冬生春开。

　　花

　　【修治】 曰：凡使拣净，酒浸一宿，漉出候干，拌蜜令润，蒸之从卯至酉，晒干再拌蒸，如此三度，晒干用。每一两用酒八两，蜜半两。

　　【气味】甘，平、微寒，无毒。

　　【主治】青盲肤翳，赤涩多眵泪，消目中赤脉，小儿麸豆及疳气攻眼（《开宝羞明怕日（刘守真）。入肝经气、血分，润肝燥【附方】新一。

　　目中障翳：密蒙花、黄柏根各一两，为末，水丸梧桐子大。每卧时汤服十丸至十五丸。

　　（《圣济录》）

　　木部第三十六卷　木之三

　　木绵

　　（《纲目》）【释名】古贝（《纲目》）、古终。

　　时珍曰：木绵有二种：似木者名古贝，似草者名古终。

　　或作吉贝者，乃古贝之讹也。梵书谓之 婆，又曰迦罗婆劫。

　　【集解】时珍曰：木绵有草、木二种。交广木绵，树大如抱。其枝似桐。其叶大，如胡桃叶。入秋开花，红如山茶花，黄蕊，花片极浓，为房甚繁，逼侧相比。结实大如拳，实中有白绵，绵中有子。今人谓之斑枝花，讹为攀枝花。李延寿《南史》所谓林邑诸国出古贝花，中如鹅毳，抽其绪，纺为布；张勃《吴录》所谓交州、永昌木绵树高过屋，有十余年不换者，实大如杯，花中绵软白，可为 絮及毛布者，皆指似木之木绵也。江南、淮北所种木绵，四月下种，茎弱如蔓，高者四、五尺，叶有三尖如枫叶，入秋开花黄色，如葵花而小，亦有红紫者，结实大如桃，中有白绵，绵中有子，大如梧子，亦有紫绵者，八月采 ，谓之绵花；李延寿《南史》所谓高昌国有草，实如茧，中丝为细 ，名曰白叠，取以为帛，甚软白；沈怀远《南越志》所谓桂州出古终藤，结实如鹅毳，核如珠 ，治出其核，纺如丝绵，染为斑布者，皆指似草之木绵也。此种出南番，宋末始入江南，今则遍及江北与中州矣。不蚕而绵，不麻而布，利被天下，其益大哉。又《南越志》言：南诏诸蛮不养蚕，惟收娑罗木子中白絮，纫为丝，织为幅，名娑罗笼段。祝穆《方舆志》言：平缅出娑罗树，大者高三、五丈，结子有绵，纫绵织为白毡兜罗锦。此亦斑枝花之类，各方称呼不同耳。

　　白绵及布

　　【气味】甘，温，无毒。

　　【主治】血崩金疮，烧灰用（时珍）。

　　子油

　　（用两瓶合烧取沥。）【气味】辛，热，微毒。

　　【主治】恶疮疥癣。燃灯，损目（时珍）。

　　木部第三十六卷　木之三

　　柞木

　　（宋《嘉 》）【释名】凿子木。

　　时珍曰：此木坚韧，可为凿柄，故俗名凿子木。方书皆作柞木，盖昧此义也。柞乃橡栎之名，非此木也。

　　【集解】藏器曰：柞木生南方，细叶，今之作梳者是也。

　　时珍曰：此木处处山中有之，高者丈余。叶小而有细齿，光滑而韧。其木及叶丫皆有针刺，经冬不凋。五月开碎白花，不结子。其木心理皆白色。

　　木皮

　　【气味】苦，平，无毒。时珍曰：酸，涩。

　　【主治】黄胆病，烧末，水服方寸匕，日三（藏器）。治鼠 难产，催生利窍【附方】新二。

