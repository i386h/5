<!-- { "loadSidebar": true } -->
　　鼠 ：柞木皮五升，水一斗，煮汁二升服，当有宿肉出而愈。乃张子仁方也。（《外台秘要》）。

　　妇人难产：催生柞木饮：不拘横生倒产，胎死腹中，用此屡效，乃上蔡张不愚方也。用大柞木枝一大握（长一尺，洗净），大甘草五寸，并寸折。以新汲水三升半，同入新沙瓶内，以纸三重紧封，文武火煎至一升半。待腰腹重痛，欲坐草时，温饮一小盏，便觉心下开豁。

　　如渴，又饮一盏，至三、四盏，觉下重便生，更无诸苦。切不可坐草太早，及坐婆乱为也。

　　（《妇人良方》）

　　叶

　　【主治】肿毒痈疽（时珍）。

　　【附方】新一。

　　柞木饮：治诸般痈肿发背。用干柞木叶四两、干荷叶中心蒂、干萱草根、甘草节、地榆各一两，细锉。每用半两，水二碗，煎一碗，早晚各一服。已成者其脓血自渐干涸，未成者其毒自消散也。忌一切饮

　　木部第三十六卷　木之三

　　黄杨木

　　（《纲目》）【集解】时珍曰：黄杨生诸山野中，人家多栽种之。枝叶攒簇上耸，叶似初生槐芽而青浓，不花不实，四时不凋。其性难长，俗说岁长一寸，遇闰则退。今试之，但闰年不长耳。其木坚腻，作梳剜印最良。按：段成式《酉阳杂俎》云：世重黄杨，以其无火也。用水试之，沉则无火。凡取此木，必以阴晦，夜无一星，伐之则不裂。

　　叶

　　【气味】苦，平，无毒。

　　【主治】妇人难产，入达生散中用。又主暑月生疖，捣烂涂之（时珍）

　　木部第三十六卷　木之三

　　不凋木

　　（《拾遗》）【集解】藏器曰：生太白山岩谷。树高二、三尺，叶似槐，茎赤有毛如棠梨，四时不凋。

　　【气味】苦，温，无毒。

　　【主治】调中补衰，治腰脚，去风气，却老变白（藏器）。

　　木部第三十六卷　木之三

　　卖子木

　　（《唐本草》）【释名】买子木。

　　【集解】恭曰：卖子木出岭南、邛州山谷中。其叶似柿。

　　颂曰：今惟川西、渠州岁贡，作买子木。木高五、七尺，径寸许。春生嫩枝条，叶尖，长一、二寸，俱青绿色，枝梢淡紫色。四、五月开碎花，百十枝围攒作大朵，焦红色。随花便生子如椒目，在花瓣中黑而光洁，每株花裁三、五大朵尔。五月采其枝叶用。

　　时珍曰：《宋史》渠州贡买子木并子，则子亦当与枝叶同功，而本草缺载，无从考访。

　　木

　　【修治】 曰：凡采得粗捣，每一两用酥五钱，同炒干入药。

　　【气味】甘、微咸，平，无毒。

　　【主治】折伤血内溜，续绝补骨髓，止痛安胎（《唐本》）。

　　木部第三十六卷　木之三

　　木天蓼

　　（《唐本草》）【校正】并入《拾遗》小天蓼。

　　【释名】时珍曰：其树高而味辛如蓼，故名。又马蓼亦名天蓼而物异。

　　【集解】恭曰：木天蓼所在皆有，生山谷中。今安州、申州作藤蔓，叶似柘，花白，子如枣许，无定形，中瓤似茄子，味辛，啖之以当姜、蓼。

　　藏器曰：木蓼，今时所用出山南凤州。树高如冬青，不凋。不当以藤天蓼为注，既云木蓼，岂是藤生？自有藤蓼耳。藤蓼生江南、淮南山中，藤着树生，叶如梨，光而薄，子如枣，即苏恭以为木天蓼者。又有小天蓼，生天目山、四明山，树如栀子，冬月不凋，野兽食之。是有三天蓼，俱能逐风，而小者为胜。

　　颂曰：木天蓼今出信阳。木高二、三丈。三月、四月开花似柘花。五月采子，子作球形似麻，子可藏作果食。苏恭所说自是藤天蓼也。

　　时珍曰：天蓼虽有三种，而功用仿佛，盖一类也。其子可为烛，其芽可食。故陆机云：木蓼为烛，明如胡麻。薛田《咏蜀诗》有“地丁叶嫩和岚采，天蓼芽新入粉煎”之句。

　　枝叶

　　【气味】辛，温，有小毒。

　　【主治】症结积聚，风劳虚冷，细切酿酒饮（《唐本》）。

　　【附方】旧一，新三。

　　天蓼酒：治风，立有奇效。木天蓼一斤，去皮细锉，以生绢盛，入好酒三斗浸之，春夏一七，秋冬二七日。每空心、日午、下晚各温一盏饮。

　　若常服，只饮一次。老幼临时加减。（《圣惠方》）。

　　气痢不止：寒食一百五日，采木蓼曝干。用时为末，粥饮服一钱。（《圣惠方》）。

　　大风白癞：天蓼（刮去粗皮，锉）四两，水一斗，煎汁一升，煮糯米作粥，空心食之。

　　病在上吐出，在中汗出，在下泄出。避风。又方：天蓼三斤，天麻一斤半。生锉，以水三斗五升，煎一斗，去滓，石器慢煎如饧。每服半匙，荆芥、薄荷酒下，日二夜一，一月见效。（《圣惠方》）

　　小天蓼

　　【气味】甘，温，无毒。

　　【主治】一切风虚羸冷，手足疼痹，无论老幼轻重，浸酒及煮汁服之。十许日，觉皮肤间风出如虫行（藏器）。

　　【发明】藏器曰：木天蓼出深山中，人云久服损寿，以其逐风损气故也。藤天蓼、小天蓼三者，俱能逐风。

　　其中优劣，小者为胜。

　　子

　　【气味】苦、辛，微热，无毒。

　　【主治】贼风口面 斜，冷 癖气块，女子虚劳（甄权）。

　　根

　　【主治】风虫牙痛，捣丸塞之，连易四、五次，除根。勿咽汁（时珍，出《普济》）。

　　木部第三十六卷　木之三

　　放杖木

　　（《拾遗》）【释名】【集解】藏器曰：生温、括、睦、婺诸州山中。树如木天蓼。老人服之，一月放杖，故以为名。

　　【气味】甘，温，无毒。

　　【主治】一切风血，理腰脚，轻身变白不老，浸酒服之（藏器）。

　　木部第三十六卷　木之三

　　接骨木

　　（《唐本草》）【释名】续骨木（《纲目》）、木蒴 。

　　颂曰：接骨以功而名。花、叶都类蒴 、陆英、水芹辈，故一名木蒴 。

　　【集解】恭曰：所在皆有之。叶如陆英，花亦相似。但作树高一、二丈许，木体轻虚无心。斫枝插之便生，人家亦种之。

　　【气味】甘、苦，平，无毒。

　　藏器曰：捣汁亦吐人，有小毒。

　　【主治】折伤，续筋骨，除风痒龋齿，可作浴汤（《唐本》）。

　　根皮：主痰饮，下水肿及痰疟，煮汁服之，当利下及吐出。不可多服（藏器）。打伤瘀血【附方】旧一，新一。

　　折伤筋骨：接骨木半两，乳香半钱，芍药、当归、芎 、自然铜各一两，为末。化黄蜡四两，投药搅匀，众手丸如芡子大。若止伤损，酒化一丸。若碎折筋骨，先用此敷贴，乃服。

　　（《卫生易简》）。

　　产后血晕，五心烦热，气力欲绝，及寒热不禁：以接骨木（破如 子）一握，用水一升，煎取半升，分服。或小便频数，恶血不止，服之即瘥。此木煮之三次，其力一般。乃起死妙方。（《产书》）。

　　叶

　　【主治】痰疟，大人七叶，小儿三叶，生捣汁服，取吐（藏器）。

　　木部第三十六卷　木之三

　　灵寿木

　　（《拾遗》）【释名】扶老杖（孟康）、椐。

　　【集解】藏器曰：生剑南山谷。圆长皮紫。《汉书》：孔光年老，赐：木似竹有节，长不过八、九尺，围三、四寸，自然有合杖制，不须削理。作杖，令人延年益寿。

　　时珍曰：陆氏《诗疏》云：椐即 也。节中肿，似扶老，即今灵寿也。人以作杖及马鞭。

　　弘农郡共北山有之。

　　根皮

　　【气味】苦，平。

　　【主治】止水（藏器）。

　　木部第三十六卷　木之三

　　木

　　（音葱。《拾遗》）【集解】藏器曰：生江南山谷。高丈余，直上无枝，茎上有刺。山人折取头茹食，谓之吻头。

　　时珍曰：今山中亦有之。树顶丛生叶，山人采食，谓之鹊不踏，以其多刺而无枝故也。

　　白皮

　　【气味】辛，平，有小毒。

　　【主治】水 ，煮汁服一盏，当下水。如病已困，取根捣碎，坐之取气，水自下。又能烂人牙齿，有虫者取片许内孔中，当自烂落（藏器）。

　　木部第三十六卷　木之三

　　木麻

　　（《拾遗》）【集解】藏器曰：生江南山谷林泽。叶似胡麻相对，山人取以酿酒饮。

　　【气味】甘，温，无毒。

　　【主治】老血，妇人月闭，风气羸瘦症瘕。久服，令人有子

　　木部第三十六卷　木之三

　　大空

　　（《唐本草》）【集解】恭曰：大空生襄州，所在山谷中亦有之，秦陇人名独空。作小树，抽条高六、七尺。叶似楮，小圆浓。根皮赤色。

　　时珍曰：小树大叶，似桐叶而不尖，深绿而皱纹。根皮虚软，山人采杀虱极妙。捣叶筛蔬圃中，杀虫。

　　根皮

　　【气味】辛、苦，平，有小毒。

　　【主治】杀三虫。作末和油涂发，虮虱皆死（藏器）。

　　木部第三十七卷

　　木之四

　　（寓木类一十二种）

　　木部第三十七卷　木之四

　　茯苓

　　（《本经》上品）【释名】伏灵（《纲目》）、伏菟（《本经》）、松腴、不死面（《记事珠》），抱根者名伏神（《别录》）。

　　宗 曰：多年樵斫之松根之气味，抑郁未绝，精英未沦。其精气盛者，发泄于外，结为茯苓，故不抱根，离其本体，有零之义也。津气不盛，只能附结本根，既不离本，故曰伏神。

　　时珍曰：茯苓，《史记　龟策传》作伏灵。盖松之神灵之气，伏结而成，故谓之伏灵、伏神也。《仙经》言：伏灵大如拳者，佩之令百鬼消灭，则神灵之气，亦可征矣。俗作苓者，传下有伏灵，上有菟丝，故又名伏兔。或云“其形如兔，故名”，亦通。

　　【集解】《别录》曰：茯苓、茯神生太山山谷大松下。二月、八月弘景曰：今出郁州。大者如三、四升器，外皮黑而细皱，内坚白，形如鸟、兽、龟、鳖者良。

　　虚赤者不佳。性无朽蛀，埋地中三十年，犹色理无异也。

　　恭曰：今泰山亦有茯苓，白实而块小，不复采用。第一出华山，形极粗大。雍州南山亦有，不如华山。

