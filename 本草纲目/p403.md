<!-- { "loadSidebar": true } -->
　　（《纲目》）【主治】牙疳、阴疳，取黑垢，同鸡 黄皮灰、蚕茧灰、枯矾等分为末，米泔洗后频敷之（时珍）。

　　服器部第三十八卷　服器之一

　　饭箩

　　（《拾遗》）【释名】筐。

　　藏器曰：以竹为之，南方人谓之筐。

　　【主治】时行病后食、劳复，烧取方寸匕，水服（藏器）。

　　服器部第三十八卷　服器之一

　　蒸笼

　　（《纲目》）【主治】取年久竹片，同弊帚扎缚草、旧麻鞋底系及蛇蜕皮，烧灰，擦白癜风（时珍。

　　《圣惠方》）。

　　服器部第三十八卷　服器之一

　　炊单布

　　（《纲目》）【主治】坠马，及一切筋骨伤损，张仲景方中用之（时珍）。

　　【发明】时珍曰：按王 《百一选方》云：一人因开甑，热气蒸面，即浮肿眼闭。一医以意取久用炊布烧灰存性为末，随敷随消。盖此物受汤上之气多，故用此引出汤毒。亦犹盐水取咸味，以类相感也。

　　服器部第三十八卷　服器之一

　　故炊帚

　　（《拾遗》）【主治】人面生白驳，以月食夜。和诸药烧灰，苦酒调敷之（藏器）。

　　服器部第三十八卷　服器之一

　　弊帚

　　（《纲目》）【释名】彗。

　　时珍曰：许慎《说文》云：帚从手持巾，以扫除也。竹帚曰彗。凡竹枝、荆苕、黍秫、茭蒲、芒草、落帚之类，皆可为帚也。

　　【主治】白驳癞风，烧灰入药（时珍）。

　　【附方】新二。

　　白驳风：弊帚、弊帛、履底、甑带、脯腊、蝉颈、蛇皮等分，以月食时合烧为末。酒服方身面疣目：每月望子时，以秃帚扫疣目上，三七遍。（《圣惠方》）

　　服器部第三十八卷　服器之一

　　簸箕舌

　　（《纲目》）【释名】时珍曰：簸扬之箕也。南人用竹，北人用杞柳为之。

　　【主治】重舌出涎，烧研，酒服一钱。又主月水不断（时珍。《千金方》、《圣惠方》）。

　　【附方】新一。

　　催生：簸箕淋水一盏，饮数口。（《集玄方》）

　　服器部第三十八卷　服器之一

　　竹篮

　　（《拾遗》）【释名】藏器曰：竹器也。

　　【主治】取耳烧灰，敷狗咬疮（藏器）。

　　服器部第三十八卷　服器之一

　　鱼笱

　　（《纲目》）【释名】时珍曰：徐坚《初学记》云：取鱼之器曰笱（音苟），曰 （音留），曰 （孤），曰 （音罩），曰 （音抄）。

　　【主治】旧笱须：疗鱼骨哽，烧灰，粥饮服方寸匕（时珍。《肘后方》）。

　　服器部第三十八卷　服器之一

　　鱼网

　　（《拾遗》）【释名】罟。

　　时珍曰：《易》云：庖牺氏结绳而为网罟，以畋以渔，盖取诸离。

　　【主治】鱼骨哽者，以网覆颈，或煮汁饮之，当自下（藏器）。亦可烧灰，水服，或乳香

　　服器部第三十八卷　服器之一

　　草麻绳索

　　（《纲目》）【释名】时珍曰：小曰索，大曰绳。

　　【主治】大腹水病，取三十枚去皮，研水三合，旦服，日中当吐下水汁。结囊若不三日后再作。未尽更作。瘥后，禁水饮、咸物（时珍）。

　　【附方】新二。

　　断瘟不染：以绳度所住户中壁，屈绳结之，即不染也。（《肘后方》）消渴烦躁：取七家井索，近瓶口结处，烧灰。新汲水服二钱，不过三五服效。（《圣惠方》）

　　服器部第三十八卷　服器之一

　　马绊绳

　　（《纲目》）【主治】煎水，洗小儿痫（苏恭）。烧灰，掺鼻中疮（时珍）。

　　服器部第三十八卷　服器之一

　　缚猪绳

　　（《纲目》）【主治】小儿惊啼，发歇不定，用腊月者烧灰，水服少许（藏器）。

　　服器部第三十八卷　服器之一

　　牛鼻

　　（音卷。《纲目》）【释名】时珍曰：穿牛鼻绳木也。

　　【主治】木 ：主小儿痫。草 ：烧研，敷小儿鼻下疮（《别录》）。草 灰：吹喉风有效。

　　木 ：煮汁或烧灰酒服，治消渴（时珍）。

　　【附方】新二。

　　消渴饮水：牛鼻木二个（男用牝牛，女用牡牛者，洗锉），人参、甘草各半两，大白梅十个，水四碗，煎三碗，热服甚妙。（《普济方》）冬月皲裂：牛鼻绳末，和五倍子末，填入薄纸，贴之。（《救急方》）

　　服器部第三十八卷　服器之一

　　厕筹

　　（《拾遗》）【主治】难产，及霍乱身冷转筋，于床下烧取热气彻上。亦主中恶鬼气。此物最微，功可录（藏器）。

　　【附方】新二。

　　小儿惊窜，两眼看地不上者：皂角烧灰，以童尿浸刮屎柴竹用火烘干为末，贴其囟门即苏。（《王氏小儿方》）小儿齿迟：正旦。取尿坑中竹木刮涂之，即生。（《圣惠方》）

　　服器部第三十八卷　服器之一

　　尿桶

　　（《纲目》）

　　旧板

　　【主治】霍乱吐利，煎水服。山村宜之（时珍。《如宜方》）。

　　旧箍

　　【主治】脚缝搔痒，或疮有窍，出血不止，烧灰敷之。年久者佳（时珍）。

　　虫部第三十九卷

　　李时珍曰：虫乃生物之微者，其类甚繁，故字从三虫会意。按：《考工记》云：外骨、内骨、却行、仄行、连行、纡行，以 鸣、注（ 同）鸣、旁鸣、翼鸣、腹鸣、胸鸣者，谓之小虫之属。其物虽微，不可与麟、凤、龟、龙为伍；然有羽、毛、鳞、介、 之形，胎、卵、风、湿、化生之异，蠢动含灵，各具性气。录其功，明其毒，故圣人辨之。况蜩、 、蚁、，可供馈食者，见于《礼记》；蜈、蚕、蟾、蝎，可供匕剂者，载在方书。周官有庶氏除毒蛊，翦氏除蠹物，蝈氏去蛙黾，赤友氏除墙壁狸虫（蠼 之属），壶涿氏除水虫（狐蜮之属）。则圣人之于微琐，罔不致慎。学人可不究夫物理而察其良毒乎？于是集小虫之有功、有害百三十六种。

　　今析出鳞、介二部，并入六种，移八种入禽兽、服器部，自有名未用移入六种，木部移入二种。

　　《神农本草经》二十九种（梁陶弘景注） 《名医别录》一十七种（梁陶弘景注） 《唐本《开宝本草》二种（宋马志） 《图经本草》二种（宋苏颂） 《日华本草》一种（宋人大明） 《证类本草》二种（宋唐慎微） 《本草会编》一种（明汪机） 《本草纲目》二十六种（明李时珍）【附注】魏李当之《药录》 《吴普本草》 宋雷 《炮炙》 齐徐之才《药对》 唐甄权《药性》 唐孙思邈《千金》 唐杨损之《删繁》 孟诜《食疗》 南唐陈士良《食性杲《法象》 王好古《汤液》 朱震亨《补遗》 吴瑞《日用》 明汪颖《食物》

　　虫部第三十九卷

　　虫之一

　　（卵生类上二十三种）

　　虫部第三十九卷　虫之一

　　蜂蜜

　　（《本经》上品）【释名】蜂糖（俗名）生岩石者名石蜜（《本经》）、石饴（同上）、岩蜜。

　　时珍曰：蜜以密成，故谓之蜜。《本经》原作石蜜，盖以生岩石者为良耳，而诸家反致疑辩。今直题曰蜂蜜，正名也。

　　【正误】恭曰：上蜜出氐、羌中最胜。今关中白蜜，甘美耐久，全胜江南者。陶以未见，故以南土为胜耳。今以水牛乳煎沙糖作者，亦名石蜜。此蜜既蜂作，宜去石字。

　　宗 曰：《嘉 本草》石蜜有二：一见虫鱼，一见果部。乳糖既曰石蜜，则虫部石蜜，不当言石矣，石字乃白字误耳，故今人尚言白沙蜜。盖新蜜稀而黄，陈蜜白而沙也。

　　藏器曰：岩蜜出南方岩岭间，入药最胜，石蜜宜改为岩字。苏恭是荆襄间人，地无崖险，不知石蜜之胜故也。

　　时珍曰：按：《别录》云：石蜜生诸山石中，色白如膏者良。则是蜜取山石者为胜矣。

　　苏恭不考山石字，因乳糖同名而欲去石字；寇氏不知真蜜有白沙而伪蜜稀黄，但以新久立说，并误矣。凡试蜜以烧红火箸插入，提出起气是真，起烟是伪。

　　【集解】《别录》曰：石蜜生武都山谷、河源山谷及诸山石中。色白如膏者良。

　　弘景曰：石蜜即崖蜜也，在高山岩石间作之，色青赤，味小 ，食之心烦，其蜂黑色似虻。又木蜜悬树枝作之，色青白。土蜜在土中作之，色亦青白，味 。人家及树空作者亦白，而浓浓味美。今出晋安檀崖者多土蜜，云最胜。出东阳临海诸处，及江南向西者多木蜜。出于潜、怀安诸县者多崖蜜。亦有树木及人家养者。诸蜜例多添杂及煎煮，不可入药。必须亲自看取，乃无杂耳。凡蜂作蜜，皆须人小便以酿诸花，乃得和熟，状似作饴须 也。

　　藏器曰：寻常蜜亦有木中作者、土中作者。北方地燥，多在土中，南方地湿，多在木中。各随土地所宜，其蜜一也。崖蜜别是一蜂，如陶所说出南方崖岭间，房悬崖上，或土窟中。人不可到，但以长竿刺令蜜出，以物承取，多者至三、四石，味 色绿，入药胜于凡蜜。

　　张华《博物志》云：南方诸山，幽僻处出蜜蜡。蜜蜡所着，皆绝岩石壁，非攀缘所及。

　　惟于山顶以篮舆悬下，遂得采取。蜂去余蜡在石，有鸟如雀，群来啄之殆尽，名曰灵雀。至春蜂归如旧，人亦占护其处，谓之蜜塞。此即石蜜也。

　　颂曰：食蜜亦有两种：一在山林木上作房，一在人家作窠，槛收养之，蜜皆浓浓味美。

　　近世宣州有黄连蜜，色黄，味小苦，主目热。雍、洛间有梨花蜜，白如凝脂。亳州太清宫有桧花蜜，色小赤。柘城县有何首乌蜜，色更赤。并蜂采其花作之，各随花性之温凉也。

　　宗 曰：山蜜多在石中木上，有经一、二年者，气味醇浓。人家者，一岁二取，气味不足，故不及，且久收易酸也。

　　时珍曰：陈藏器所谓灵雀者，小鸟也。一名蜜母，黑色。正月则至岩石间寻求安处，群蜂随之也。南方有之。

　　【修治】 曰：凡炼蜜一斤，只得十二两半是数。若火少、火过，并用不得。

　　时珍曰：凡炼沙蜜，每斤入水四两，银石器内，以桑柴火慢炼，掠去浮沫，至滴水成珠不散乃用，谓之水火炼法。又法：以器盛，置重汤中煮一日，候滴水不散，取用亦佳，且不伤火也。

　　【气味】甘，平，无毒。《别录》曰：微温。

　　颖曰：诸蜜气味，当以花为主。冬、夏为上，秋次之，春则易变而酸。闽、广蜜极热，以南方少霜雪，诸花多热也。川蜜温，西蜜则凉矣。

　　刘完素曰：蜜成于蜂，蜂寒而蜜温，同质异性也。

