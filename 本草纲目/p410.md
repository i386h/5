<!-- { "loadSidebar": true } -->
　　止血生肌：蚕蛾散：治刀斧伤创，血出如箭。用晚蚕蛾炒为末，敷之即止，甚效。

　　（《胜金方》）刀斧金疮：端午午时，取晚蚕蛾、锻石、茅花，捣成团，草盖令发热过，收贮。每用，刮下末掺之。

　　竹刺入肉：五月五日，取晚蚕蛾生投竹筒中，令自干死，为末。取少许，津和涂之。（《便民图纂》）蛇虺咬伤：生蚕蛾研，敷之。（《必效方》）玉枕生疮：生枕骨上如痈，破后如箸头。用原蚕蛾（炒）、石苇等分，为末。干贴取瘥。

　　（《圣济总录》）

　　原蚕砂

　　颂曰：蚕砂、蚕蛾，皆用晚出者良。

　　时珍曰：蚕砂用晒干，淘净再晒，可久收不坏。

　　【气味】甘、辛，温，无毒。

　　时珍曰：伏 砂、焰硝、粉霜。

　　【主治】肠鸣，热中消渴，风痹瘾疹皮肤顽痹，腹内宿冷，脚软，皮肤顽痹（藏器）。治消渴症结，及妇人血崩，头风、风赤眼，去风除【发明】弘景曰：蚕砂多入诸方，不但熨风而已。

　　宗 曰：蚕屎饲牛，可以代谷。用三升醇酒，拌蚕砂五斗，甑蒸，于暖室中，铺油单上。令患风冷气痹及近感瘫风人，就以患处一边卧沙上，浓盖取汗。若虚人须防大热昏闷，令露头面。若未全愈，间日再作。

　　时珍曰：蚕属火，其性燥，燥能胜风去湿，故蚕砂主疗风湿之病。有人病风痹，用此熨法得效。按《陈氏经验方》：一抹膏：治烂弦风眼。以真麻油浸蚕沙二三宿，研细，以篦子涂此十余年，试用之，二、三次顿瘳，其功亦在去风收湿也。又同桑柴灰淋汁，煮鳖肉作丸，治腹中症结，见鳖条。李九华云：蚕砂煮酒，色味清美，又能疗疾。

　　【附方】旧四，新六。

　　半身不遂：蚕砂二硕，以二袋盛之，蒸熟，更互熨患处。仍以羊肚，粳米煮粥，日食一枚，十日即止。（《千金方》）风瘙瘾疹作痒成疮：用蚕砂一升，水二斗，煮取一斗二升，去滓，洗浴。避风。（《圣惠方》）头风白屑作痒：蚕砂烧灰淋汁，洗之。（《圣惠方》）眯目不出：蚕砂拣净，空心以新汲水吞下十枚。勿嚼破。（《圣惠》）消渴饮水：晚蚕砂焙干为末。每用冷水下二钱，不过数服。（《斗门方》）妇人血崩：蚕砂为末，酒服三、五钱。（《儒门事亲》）月经久闭：蚕砂四两，砂锅炒半黄色，入无灰酒一壶，煮沸，澄去沙。每温服一盏，即通。

　　转女为男：妇人始觉有孕，用原蚕屎一枚，井华水服之，日三。（《千金》）扭闪出骨窍等证。蚕砂四两（炒黄），绿豆粉四两（炒黄），枯矾二两四钱，为末。醋调敷之，绢包缚定。换三男妇心痛不可忍者：晚蚕砂一两，滚汤泡过，滤净，取清水服，即止。（《瑞竹堂方》）

　　虫部第三十九卷　虫之一

　　石蚕

　　（《本经》下品）【校正】并人有名未用石蠹虫。

　　【释名】沙虱（《本经》）、石蠹虫（《别录》弘景曰：沙虱乃东间水中细虫。人入水浴，着身略不可见，痛如针刺，挑亦得之。今此或名同而物异耳。

　　时珍曰：按《吴普本草》沙虱作沙蚌。

　　【集解】别录曰：石蚕生江汉池泽。

　　宗 曰：石蚕在处山河中多有之。附生水中石上，作丝茧如钗股，长寸许，以蔽其身。

　　其色如泥，蚕在其中，故谓之石蚕，亦水中虫耳。方家用者绝稀。

　　《别录》曰：石蠹虫生石中。

　　藏器曰：石蠹虫一名石下新妇，今伊芳洛间水底石下有之。状如蚕，解放丝连缀小石如茧。

　　春夏羽化作小蛾，水上飞。

　　时珍曰：《本经》石蚕，《别录》石蠹，今观陈、寇二说及主治功用，盖是一物无疑矣。又石类亦有石蚕，与此不同。

　　【正误】弘景曰：李当之云：石蚕江左不识，谓为草根。其实类虫，形如老蚕，生附石上。伧人得而食之，味咸微辛。所言有理，但江汉非伧地。大都是生气物，如海中蛤、蛎辈，附石生不动，皆活物也。今俗用草根，黑色，多角节，亦似蚕。恐未是实，方家不用。

　　恭曰：石蚕形似蚕，细小有角节，青黑色，生江汉侧石穴中。岐、陇间亦有，北人多不用，采者遂绝耳。

　　韩保升曰：李谓是草根，陶谓是生气物。苏恭之说，半似草，半似虫，皆妄矣。此虫所在水石间有之，取为钩饵。马湖石间最多，彼人啖之，云咸、微辛。

　　颂曰：石蚕，陶、苏都无定论，《蜀本》之说为是。今川、广中多有之。其草根之似蚕者，亦名石蚕，出福州。今信州山石上，四时常有之，亦采入药。详见菜部草石蚕下。

　　【气味】咸，寒，有毒。

　　保升曰：咸、微辛。

　　吴普曰：雷公：咸，无毒。

　　【主治】五癃，破石淋堕胎。其肉：解结气，利水道，除热（《本石蠹虫：主石癃，小便不利（《别录》）。

　　【发明】宗 曰：石蚕谓之草者，谬也。《经》言肉解结气，注中更时珍曰：石蚕连皮壳用也，肉则去皮壳也。

　　【附录】云师、雨虎时珍曰：按《遁甲开山图》云：霍山有云师、雨虎。荣氏注云：云师如蚕，长六寸，有毛似兔。雨虎如蚕，长七、八寸，似蛭。云雨则出在石上。肉甘，可炙食之。此亦石蚕之类也。

　　虫部第三十九卷　虫之一

　　九香虫

　　（《纲目》）【释名】黑兜虫。

　　【集解】时珍曰：九香虫，产于贵州永宁卫赤水河中。大如小指头，状如水黾，身青黑色。至冬伏于石下，土人多取之，以充人事。至惊蛰后即飞出，不可用矣。

　　【气味】咸，温，无毒。

　　【主治】膈脘滞气，脾肾亏损，壮元阳（时珍）。

　　【发明】时珍曰：《摄生方》：乌龙丸：治上证，久服益人，四川何方：用九香虫一两（半生、焙），车前子（微炒）、陈橘皮各四钱，白术（焙）五钱，杜仲（酥炙）八钱。上为末，炼蜜丸梧桐子大。每服一钱五分，以盐白汤或盐酒服，早晚各一服，此方妙在此虫。

　　虫部第三十九卷　虫之一

　　海蚕

　　（《海药》）【集解】李 曰：按：《南州记》云：海蚕生南海粉状。每有节，难得真者，彼人以水搜葛粉、锻石，以梳齿印成伪充之。纵服无益，反能损人，宜慎之。

　　沙

　　【气味】咸，大温，无毒。

　　【主治】虚劳冷气，诸风不遂。久服补虚羸，令人光泽，轻身延年不老

　　虫部第三十九卷　虫之一

　　雪蚕

　　（《纲目》）【释名】雪蛆。

　　【集解】时珍曰：按叶子奇《草木子》云：雪蚕生阴山以北，及峨嵋山北，人谓之雪蛆。二山积雪，历世不消。其中生此，大如瓠，味极甘美。又王子年《拾遗记》云：员峤之山有冰蚕，长六、七投火不燎。尧时海人献之，其质轻暖柔滑。按：此亦雪蚕之类也。

　　【气味】甘，寒，无毒。

　　【主治】解内热渴疾（时珍）。

　　虫部第三十九卷　虫之一

　　枸杞虫

　　（《拾遗》）【释名】 （《尔雅》）。

　　【集解】藏器曰：此虫生枸杞上，食枸杞叶，状如蚕，作茧。为蛹时取之，曝干收用。

　　时珍曰：此《尔雅》所谓“ ，乌子。诸草木上【气味】咸，温，无毒。

　　【主治】益阳道，令人悦泽有子。炙黄和地黄末为丸，服之，大起阳益精肾家风虚（时珍。《普济方》）。

　　虫部第三十九卷　虫之一

　　香虫

　　（《纲目》）【集解】时珍曰：生 香枝叶中。状如尺蠖，青色。

　　【主治】小肠疝气（时珍）。

　　虫部第四十卷

　　虫之二

　　（卵生类下二十二种）

　　虫部第四十卷　虫之二

　　青蚨

　　（《拾遗》）【释名】蚨蝉、 蜗（【集解】藏器曰：青蚨生南海。状如蝉，其子着木。取以涂钱，皆归本处。《搜神记》云：南方有虫名 ，形大如蝉，辛美可食取之，亦知其处。杀其母涂钱，以子涂贯，用钱去则自还。《淮南子　万毕术》云：青蚨还钱。

　　高诱注云：青蚨一名鱼父、鱼伯。以其子母各等置瓮中，埋东行阴垣下。三日开之，即相从。以母血涂八十一钱，子血涂八十一钱。留子用母，留母用子，皆自还也。

　　李 曰：按《异物志》言：末之，用涂钱，以货易于人，昼用夜归。又能秘精、缩小便，亦人间难得之物也。

　　时珍曰：按《异物志》云：青蚨形如蝉而长。其子如虾子，着草叶上。得其子则母飞来。煎食甚辛而美。《岣嵝神书》云：青蚨一名蒲虻，似小蝉多集蒲叶上。春生子于蒲上，八八为行，或九九为行，如涂钱，市物仍自还归，用之无穷，诚仙术也。其说俱仿佛。但藏器云子着木上，稍有不同。

　　而许氏《说文》亦曰：青蚨，水虫也。盖水虫而产子于草木尔。

　　【气味】辛，温，无毒。

　　【主治】补中，益阳道，去冷气，令人悦泽（藏器）。

　　【附录】庞降 时珍曰：按刘恂《岭表录异》云：庞降生于岭南，多蜩蝉，腹青而薄。其名自呼，但闻其声而鲜能得之。人以善价求为媚药。按此形状似蝉，可为媚药，与李 《海药》青蚨雌雄不舍，秘精之说相符。恐亦青蚨之类，在木上者也。

　　虫部第四十卷　虫之二

　　蛱蝶

　　（《纲目》）【释名】 蝶（ ，音叶）、时珍曰：蛱蝶轻薄，夹翅而飞， 然也。蝶美于须，蛾美于眉，故又名蝴蝶，俗谓须为胡也。

　　【集解】时珍曰：蝶，蛾类也。大曰蝶，小曰蛾。其种甚繁，皆四翅有粉，好嗅花香，以须代鼻，其交以鼻，交则粉退。《古今注》谓橘蠹化蝶，《尔雅翼》谓乌足之叶化蝶，《埤雅》谓菜蔬化蝶，《酉阳杂俎》谓百合花化蝶，《北户录》谓树叶化蝶如丹青，《野史》谓彩裙化蝶，皆各据其所见者而言尔。盖不知蠹 诸虫，至老俱各蜕而为蝶、为蛾，如蚕之必羽化也。朽衣物亦必生虫而化。草木花叶之化者，乃气化、风化也。

　　其色亦各随其虫所食花叶，及所化之物色而然。杨慎《丹铅录》云：有草蝶、水蝶在水中。

　　《岭南异物志》载：有人浮南海，见蛱蝶大如蒲帆，称肉得八十斤，啖之极肥美。

　　【气味】缺。

　　【主治】小儿脱肛。阴干为末，唾调半钱涂手心，以瘥为度（时珍）【发明】时珍曰：蝴蝶古方无用者，惟《普济方》载此方治脱肛，亦

　　虫部第四十卷　虫之二

　　蜻蛉

