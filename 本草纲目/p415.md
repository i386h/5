<!-- { "loadSidebar": true } -->
　　时珍曰：人物皆有虫，但形各不同。始由气化，而后乃遗卵出虮也。《草木子》言其六足，行必向北。《抱朴子》云：头虱黑，着身变白。身虱白，着头变黑，所渐然也。又有虱症人。用败篦败梳，各以一半烧末，一半煮汤调服，即从下部出也。徐铉《稽神录》云：浮梁李生背起如盂，惟痒出虱斗余，即日体轻。但小窍不合，时时虱出无数，竟死。《予记唐小说》载滑台一人病此。

　　贾魏公言：惟千年木梳瘤，痒不可忍，惟以火炙。

　　痕。此虱瘤也。又今人阴毛中多生阴虱，痒不可当，肉中挑出，皆八足而扁，或白或红。古方不载。医以银杏擦之，或银朱熏之皆愈也。

　　【气味】咸，平，微毒。畏水银、银朱、百部、菖蒲、虱建草、水中竹叶、赤龙水、大空。

　　【主治】人大发头热者，令脑缝裂开，取黑虱三五百捣敷之。又治疔肿，用荻箔绳作炷，灸虱上，即根出也。又治脚指间肉刺疮，以黑虱敷之，根亦出也（藏器）。

　　眼毛倒睫者（拔去毛，以虱血点上，数次即愈【附方】新一。

　　脚指鸡眼：先挑破。取黑、白虱各一枚置于上缚之，数用自愈也。（《便民图纂》）。

　　虫部第四十一卷

　　虫之三

　　（化生类三十一种）

　　虫部第四十一卷　虫之三

　　蛴螬

　　（《本经》中品）【释名】 蛴（音坟。《应条（《吴时珍曰：蛴螬，方言作 螬，象其蠹物，言【集解】《别录》曰：蛴螬生河内平泽，及人家积粪草中。取无时。

　　弘景曰：大者如足大趾。以背滚行，乃快于脚。杂猪蹄作羹于乳母，不能别之。

　　时珍曰：其状如蚕而大，身短节促，足长有毛。生树根及粪土中者，外黄内黑。生旧茅屋上者，外白内黯。皆湿热之气熏蒸而化，宋齐丘所谓“燥湿相育，不母而生”是矣。久则羽化而去。

　　【正误】弘景曰：《诗》云：领如蝤蛴。今以蛴字在上，恐倒尔。

　　恭曰：此虫一名蝤蛴，有在粪聚中，或在腐木中。其在腐柳中者，内外洁白；粪土中者，皮黄内黑黯。形色既异，土木又殊，当以木中者为胜。宜冬月采之。

　　宗 曰：诸腐木根下多有之。构木津甘，故根下尤多。亦有生于粪土中者，虽肥大而腹中黑；不若木中者，虽瘦而稍白，研汁可用。

　　曰：蛴螬须使桑树、柏树中者妙。

　　韩保升曰：按：《尔雅注》云： ，蛴螬，在粪土中。蝤蛴，蝎。蝎， 。又云：蝎，桑蠹。并木中蠹也。正与《本经》 蛴生积粪草中相合。苏恭言当以木中者为胜，则此外恐非也。切谓不然。今诸朽树中蠹虫，通谓之蝎，莫知其主疗；惟桑树中者，近方用之。

　　而有名未用、曾用未识类中，有桑蠹一条即此也。盖生产既殊，主疗亦别。虽有毒、无毒易见，而相使、相恶难知。且蝎不号蛴螬，藏器曰：蛴螬居粪土中，身短足长，背有毛筋。但从夏入秋，蜕而为蝉，飞空饮露，能鸣高洁。蝤蛴一名蝎，一名蠹，在朽木中食木心，穿木如锥刀。身长足短，口黑无毛，节慢。

　　至春雨后化为天牛，两角如水牛，色黑，背有白点，上下缘木，飞腾不遥。出处既殊，形质又别，陶、苏乃混注之，盖千虑一失也。惟郭璞注《尔雅》，谓：蛴螬在粪土中，蝤蛴（桑蠹）在木中，啮桑，似蜗牛长角，喜啮桑树者，为是也。

　　颂曰：今医家与蓐妇下乳药用粪土中者，其效殊速，乃知苏恭之说不可据也。

　　【修治】 曰：凡收得后阴干，与糯米同炒，至米焦黑取出，去米及身上、口畔肉毛并黑尘了，作三、四截，研粉用之。

　　时珍曰：诸方有干研及生取汁者，又不拘此例也。

　　【气味】咸，微温，有毒。《别录》曰：微寒。

　　之才曰：蜚蠊为之使，恶附子。

　　【主治】恶血血瘀，痹气破折，血在胁下坚满痛，月闭，目中淫肤、青翳、经》）。疗吐血在胸腹不去，破骨 折血结，金疮内塞，产后中寒，下乳汁（《别录》）。取汁滴目，去翳障。主血止痛（《药性》）。敷恶疮（《日华》）。汁主赤白游疹，疹擦破涂之（藏器）。取汁点喉痹，得下即开（苏主唇紧口疮、丹疹、破伤风疮、竹木入肉、芒物眯目（时珍）。

　　【发明】弘景曰：同猪蹄作羹食，甚下乳汁。

　　颂曰：张仲景治杂病，大 虫丸方中用之，取其去胁下坚满也。

　　时珍曰：许学士《本事方》：治筋急养血，地黄丸中用之，取其治血瘀痹也。按：《陈氏经验之，合。

　　神效方：用蛴螬、将驼脊背弟额上跌破，七日成风，依此治之，时间就愈。此又符疗 折、敷恶疮、金疮内塞、主血止痛之说也。盖此药能行血分，散结滞，故能治以上诸病。

　　【附方】旧五，新四。

　　小儿脐疮：蛴螬研末敷之，不过数次。（《千金方》）小儿唇紧：蛴螬研末，猪脂和，敷之。（《千金方》）赤白口疮：蛴螬研汁，频搽取效。（《政和本草》）丹毒浸淫：走串皮中，名火丹。以蛴螬捣烂，涂之。（《删繁方》）痈疽痔漏：蛴螬研末，敷之，日一上。（《子母秘录》）虎伤人疮：蛴螬捣烂，涂之，日上。（唐瑶《经验方》）竹木入肉：蛴螬捣涂之，立出。（《肘后》）麦芒入眼：以新布覆目上，持生蛴螬从布上摩之，芒着布上出也。（《千金方》）断酒不饮：蛴螬研末，酒服，永不饮。（《千金方》）

　　虫部第四十一卷　虫之三

　　乳虫

　　（《纲目》）【释名】土蛹。

　　【集解】时珍曰：按：《白獭髓》云：广中韶阳属邑乡中，有乳田。

　　其法：掘地成窖，以粳米粉铺入窖中，盖之以草，壅之以粪。候雨过气蒸则发开，而米粉皆化成蛹，如蛴螬状。取蛹作汁，和粳粉蒸成乳食，味甚甘美也。此亦蛴螬之类，出自人为者。

　　《淮服食用此代蛴螬，更觉有功无毒。

　　【气味】甘，温，无毒。

　　【主治】补虚羸，益胃气，温中明目（时珍）。

　　虫部第四十一卷　虫之三

　　木蠹虫

　　（《拾遗》）【释名】蝎（音曷）。蝤蛴（音囚齐）。

　　时珍曰：蠹，古又作 ，食木虫也璞云：凡木中 虫，通名为蝎。但所居各异耳。

　　【集解】藏器曰：木蠹一如蛴螬，节长足短，生腐木中，穿木如锥刀，至春雨化为天牛。

　　苏恭以为蛴螬，深误矣。详蛴螬下。

　　时珍曰：似蚕而在木中食木者，为蝎；似蚕而在树上食叶者，为 ；尾相就，屈而后伸者，为尺蠖；似尺蠖而青小者，为螟蛉。三虫皆不能穴木，至夏俱羽化为蛾。惟穴木之蠹，宜入药用。

　　【气味】辛，平，有小毒。

　　【主治】血瘀劳损，月闭不调，腰脊痛，有损血，及心腹间疾（藏【发明】时珍曰：各木性味，良毒不同。而蠹亦随所居、所食而异，未可一概用也。古方用蠹，多取桑、柳、构木者，亦各有义焉。

　　虫部第四十一卷　虫之三

　　桑蠹虫

　　（《别录》）【校正】自有名未用移入此。

　　【释名】桑蝎（音曷）。

　　【气味】甘，温，无毒。

　　【主治】心暴痛，金疮肉生不足（《别录》）。胸下坚满治眼得效（《蜀本》）。

　　漏【附方】新二。

　　崩中漏下赤白：用桑蝎烧灰，温酒服方寸匕，日二。（《千金》）堕胎下血不止：桑木中蝎虫，烧末。酒服方寸匕，日二。虫屎亦可。（《普济方》）

　　粪

　　【主治】肠风下血，妇人崩中产痢，小儿惊风胎癣，咽喉骨鲠（时珍）。

　　【附方】新四。

　　肠风下血：枯桑树下虫矢，烧存性，酒服一钱。（《圣惠》）产后下痢，日五十行：用桑木里蠹虫粪，炒黄，急以水沃之，稀稠得所，服之，以瘥为度。此独孤讷祭酒方也。（《小儿胎癣：小儿头生疮，手爬处即延生，谓之胎癣。先以葱盐汤洗净，用桑木蛀屑，烧存性，入轻粉等分，油和敷之。（《圣惠》）咽喉骨鲠：桑木上虫粪，米醋煎呷。（《永类钤方》）

　　虫部第四十一卷　虫之三

　　柳蠹虫

　　（《纲目》）【集解】时珍曰：柳蠹生柳木中甚多，内外洁白，至春夏化为天牛。

　　诸家注蛴螬多取之，亦误矣。

　　【气味】甘、辛，平，有小毒。

　　【主治】瘀血，腰脊沥血痛，心腹血痛，风疹风毒，目中肤翳，功同桑蠹

　　粪

　　【主治】肠风下血，产后下痢，口疮耳肿，齿龈风毒【附方】新三。

　　口疮风疳：小儿病此，用柳木蛀虫矢，烧存性为末，入麝香少许，搽之。杂木亦可。（《幼幼新书》）齿龈风肿：用柳蠹末半合，赤小豆（炒）、黑豆（炒）各一合，柳枝一握，地骨皮一两。

　　每用三钱，煎水热漱。（《御药院方》）耳肿风毒，肿起出血：取柳虫粪化水，取清汁，调白矾末少许，滴之。（《肘后》）。

　　虫部第四十一卷　虫之三

　　桃蠹虫

　　（《日华》）【校正】《本经》原附桃核仁下，今分入此。

　　【集解】《别录》曰：食桃树虫也。

　　藏器曰：桑蠹去气，桃蠹辟鬼，皆随所出而各有功也。

　　【气味】辛，温，无毒。

　　【主治】杀鬼，邪恶不祥（《本经》）。食之肥人，悦

　　粪

　　【主治】辟温疫，令不相染。为末，水服方寸匕（《伤寒类要》）。

　　虫部第四十一卷　虫之三

　　桂蠹虫

　　（《纲目》）【集解】藏器曰：此桂树中虫，辛美可啖。

　　时珍曰：按：《汉书　南奥王传》：南越尉佗献桂蠹一器。又《大业拾遗录》云：隋时始安献桂蠹四瓶，以蜜渍之，紫色，辛香有味，啖之去痰饮之疾。则此物自汉、隋以来，用充珍味矣。

　　【气味】辛，温，无毒。

　　【主治】去冷气（藏器）。除寒痰

　　粪

　　【主治】兽骨哽，煎醋漱咽（时珍）。

　　虫部第四十一卷　虫之三

　　柘蠹虫

　　（《拾遗》）【集解】藏器曰：陶注詹糖云：伪者以柘虫屎为之。此即柘蠹在木间食木之屎也。詹糖烧之香，而此屎不香。既不相似，亦难为之。

　　屎

　　【主治】破血（藏器）。

　　虫部第四十一卷　虫之三

　　枣蠹虫

　　（《纲目》）【集解】时珍曰：此即蝤蛴之在枣树中者。

　　屎

　　【主治】 耳出脓水。研

　　虫部第四十一卷　虫之三

　　竹蠹虫

　　（《纲目》）【集解】时珍曰：竹蠹生诸竹中，状如小蚕。老则羽化为硬翅之蛾。

　　【气味】缺。

　　【主治】小儿蜡梨头疮。取慈竹内者，捣和牛溺涂之（时珍）。

