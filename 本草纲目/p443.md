<!-- { "loadSidebar": true } -->
　　（《肘后方》）小便淋 ，服血药不效者：用牡蛎粉、黄柏（炒）等分为末。每服一钱，小茴香汤下，取效。（《医学集成》）小便数多：牡蛎五两。烧灰，小便三升，煎二升，分三服。神效。（《乾坤生意》）梦遗便溏：牡蛎粉，醋糊丸梧子大。每服三十丸，米饮下，日二服。（丹溪方）水病囊肿：牡蛎（ ）粉二两，干姜（炮）一两。研末，冷水调糊扫上。须臾囊热如火，干则再上。小便利即愈。一方，用葱汁、白面同调。小儿不用干姜。（初虞世《古今录验方》）月水不止：牡蛎 研，米醋搜成团，再 研末。以米醋调艾叶末熬膏，丸梧子大。每醋艾汤下四五十丸。（《普济方》）金疮出血：牡蛎粉敷之。（《肘后》）破伤湿气，口噤强直：用牡蛎粉，酒服二钱，仍外敷之，取效。（《三因方》）发背初起：古贲粉灰，以鸡子白和，涂四围，频上取效。（《千金方》）痈肿未成，用此拔毒：水调牡蛎粉末涂之。干更上。（姚僧坦《男女瘰 ：《经验》：用牡蛎（ ，研）末四两，玄参末三两，面糊丸梧子大。每服三十丸，酒下，日三服。服尽除根。初虞世云：瘰 不拘已破未破。用牡蛎四两，甘草一两，为末。每食后，用腊茶汤调服一钱。其效如神。

　　甲疽溃痛： 肉裹趾甲，脓血不瘥者。用牡蛎头浓处，生研为末。每服二钱，红花煎酒调下，日三服。仍用敷之，取效。（《胜金方》）面色黧黑：牡蛎粉研末，蜜丸梧子大。每服三十丸，白汤下，日一服。并炙其肉食之。

　　（《

　　肉

　　【气味】甘，温，无毒。

　　【主治】煮食，治虚损，调中，解丹毒，妇人血气。以姜、醋生食，治丹毒，酒后烦热，止渴（藏器）。炙食甚美，令人细肌

　　介部第四十六卷　介之二

　　蚌

　　（宋《嘉 》）【释名】时珍曰：蚌与蛤同类而异形。长者通曰蚌，圆者通曰蛤。故蚌从丰，蛤从合，皆象形也。后世混称蛤蚌者，非也。

　　【集解】弘景曰：雉入大水为蜃。蜃即蚌也。

　　藏器曰：生江汉渠渎间，老蚌含珠，壳堪为粉。非大蛤也。

　　时珍曰：蚌类甚繁，今处处江湖中有之，惟洞庭、汉沔独多。大者长七寸，状如牡蛎辈；小者长三、四寸，状如石决明辈。其肉可食，其壳可为粉。湖沔人皆印成锭市之，谓之蚌粉，亦曰蛤粉。古人谓之蜃灰，以饰墙壁， 墓圹，如今用锻石也。

　　肉

　　【气味】甘、咸，冷，无毒。

　　宗 曰：性微冷。多食，发风动冷气。

　　震亨曰：马刀、蚌、蛤、蛳、蚬，大同小异。寇氏止言冷，而不言湿。湿生热，热久则气上升而生痰生风，何冷之有？【主治】止渴除热，解酒毒，去眼赤（孟诜）。明目除湿，主妇人劳损下血烦，解热毒，血崩带下，痔 ，压丹石药毒。以黄连末纳入取汁，点赤眼、眼暗（《日华》）。

　　蚌粉

　　【气味】咸，寒，无毒《日华》曰：能制石亭脂。

　　《镜源》曰：能制硫黄。

　　【主治】诸疳，止痢并呕逆。醋调，涂痈肿（《日华》）。烂壳粉：治反胃，心胸痰饮，用疮痱痒（时珍）。

　　【发明】时珍曰：蚌粉与海蛤粉同功，皆水产也。治病之要，只在清热行湿而已。《日华》言其治疳。近有【附方】新六。

　　反胃吐食：用真正蚌粉，每服称过二钱，捣生姜汁一盏，再入米醋同调送下。（《急救良方》）痰饮咳嗽：用真蚌粉新瓦炒红，入青黛少许，用淡齑水滴麻油数点，调服二钱。《类编》云：徽宗时，李防御为入内医官时，有宠妃病痰嗽，终夕不寐，面浮如盘。徽宗呼李治之，诏令供状，三日不效当诛。李忧惶技穷，与妻泣别。忽闻外叫卖：咳嗽药一文一帖，吃了即得睡。李市十帖视之，其色浅碧。恐药性犷悍，并三服自试之，无他。乃取三帖为一，入内授妃服之。是夕嗽止，比晓面消。内侍走报，天颜大喜，赐金帛值万缗。李恐索方，乃寻访前卖药人，饮以酒，浓价求之，则此方也。云自少时从军，见主帅有此方，剽得以度余生耳。

　　痈疽赤肿：用米醋和蚌蛤灰涂之，待其干，即易之。（《千金》）雀目夜盲：遇夜不能视物。用建昌军螺儿蚌粉三钱，为末，水飞过，雄猪肝一叶，披开纳粉扎定，以第二米泔煮七分熟，仍别以蚌粉蘸食，以汁送下。一日一作。与夜明砂同功。

　　（《直指方》）脚指湿烂：用蚌蛤粉干搽之。（《寿域》）积聚痰涎：结于胸膈之间，心腹疼痛，日夜不止，或干呕哕食者，炒粉丸主之。用蚌粉一两，以巴豆七粒同炒赤，去豆不用，醋和粉丸梧子大。每服二十丸，姜酒下。丈夫脐腹痛，茴香汤下。女人血气痛，童便和酒下。（孙氏《仁存方》）

　　介部第四十六卷　介之二

　　马刀

　　（《本经》下品）【校正】并入《拾遗》齐蛤。

　　【释名】马蛤（《别录》）、齐蛤（《吴普》）出《周礼》）、 KT （音亭 ）、单姥（音善时珍曰：俗称大也。《说文刀即齐蛤，而唐、宋本草失收，陈藏器重出齐蛤，今并为一。

　　【集解】《别录》曰：马刀生江湖池泽及东海。取无时。

　　弘景曰：李当之言：生江汉，长六七寸，食其肉似蚌。今人多不识，大抵似今 KT而未见方用。

　　韩保升曰：生江湖中细长小蚌也。长三四寸，阔五六分。

　　颂曰：今处处有之，多在沙泥中。头小锐。人亦谓之蚌。

　　藏器曰：齐蛤生海中。状如蛤，两头尖小。海人食之，别无功用。

　　时珍曰：马刀似蚌而小，形狭而长。其类甚多，长短大小，浓薄斜正，虽有不同，而性味功用，大抵则一。

　　介部第四十六卷　介之二

　　壳

　　（炼粉用）【气味】辛，微寒，有毒。得水，烂人肠。又云：得水良。

　　恭曰：得火良。

　　时珍曰：按：吴普云：神农、岐伯、桐君：咸，有毒。扁鹊：小寒，大毒。

　　藏器曰：远志、蜡，皆畏齐蛤。

　　【主治】妇人漏下赤白，寒热，破石淋。杀禽兽，贼鼠（《本经》）。

　　中鼠鼷，止烦满，补中，去厥痹，利机关（《别录》）。

　　肉

　　同蚌。

　　介部第四十六卷

　　介之二

　　（音【释名】生 （《嘉 》）【集解】藏器曰：颂曰：似蛤而长，身扁。

　　宗 曰：顺安军界河中亦有之。与马刀相似。肉颇冷，人以作 食，不堪致远。

　　壳

　　【主治】烧末服，治痔病（藏器）。

　　肉

　　宗 曰：多食发风。

　　介部第四十六卷　介之二

　　蚬

　　（宋《嘉 》）【释名】扁螺。

　　时珍曰：蚬， 也。壳内光耀，如初出日采也。《隋书》云：刘臻父显嗜蚬，呼蚬为扁螺。

　　【集解】藏器曰：处处有之。小如蚌，黑色。能候风雨，以壳飞。

　　时珍曰：溪湖中多有之。其类亦多，大小浓薄不一。渔家多食之耳。

　　肉

　　【气味】甘、咸，冷，无毒。

　　藏器曰：微毒。多食发嗽，及冷气消肾。

　　【主治】治时气，开胃，压丹石药毒及疔疮，下湿气，通乳，糟煮食良。生浸取汁，洗疔疮（苏恭）。

　　华》）。

　　烂壳

　　【气味】咸，温，无毒。

　　【主治】止痢（弘景），治阴疮食，除心胸痰水（藏器）。化痰止呕，治吞酸心痛及暴珍）。

　　【附方】旧一，新二。

　　卒嗽不止：用白蚬壳捣为细末。以熟米饮调，每服一钱，日三服，甚效。（出《圣惠方》）痰喘咳嗽：用白蚬壳（多年陈者）烧过存性，为极细末。以米饮调服一钱，日三服。（《急救方》）反胃吐食：用黄蚬壳并田螺壳（并取久在泥中者）各炒成白灰。每田螺壳灰二两，黄蚬壳灰一两，入白梅肉四个，同搜拌令匀作团。再入砂盒子内，盖定泥固。 存性，研细末。每服二钱，用人参、缩砂汤调下。不然，用陈米饮调服亦可。凡觉心腹胀痛，将发反胃，即以此药治之。（《是斋百一选方》）

　　介部第四十六卷　介之二

　　真珠

　　（宋《开宝》）【释名】珍珠（《开宝》）、蚌珠（《南方志【集解】李 曰：真珠出南海，石决明产也。蜀中西路女瓜出者是蚌蛤产，光白甚好，不及舶上者采耀。欲穿须得金刚钻也。

　　颂曰：今出廉州，北海亦有之。生于珠牡亦曰珠母，蚌类也。按：《岭表录异》云：廉州边海中有洲岛，岛池虽在海上，而人疑其底与海通，池水乃淡，此不可测也。土人采小蚌肉作脯食，亦往往得细珠如米。乃知此池之蚌，大小皆有珠也。而今之取珠牡者，云得之海旁，不必是池中也。

　　其北海珠蚌种类小别。人取其肉，或有得珠者，不甚光莹，亦不常有，不堪入药。又蚌中一种似江珧者，腹亦有珠，皆不及南海者奇而且多。

　　宗 曰：河北溏泺中，亦有围及寸者，色多微红，珠母与廉州者不相类。但清水急流处，其色光白；浊水及不流处，其色暗也。

　　时珍曰：按：《廉州志》云：入水，拾蚌入篮即振绳，令集》云：禹贡言“淮夷各随方色也。予尝见 人入海，取得珠子树数担。其树状如柳枝，蚌生于树，生于石， 人凿石得树以求蚌，甚可异也。又《南越志九分者为大品，有光彩。一边小平似覆釜者，名 珠。次则走珠、滑珠等品也。《格古论》云：南番珠色白圆马价珠为上，色青如翠，其老色、夹石粉青、有油烟者下也。凡蚌闻雷则 瘦。其孕珠孕，故谓之珠胎。中秋无月，则蚌无胎。《左思赋》云：蚌蛤珠胎，与月亏全，是矣。陆佃云：蚌蛤无阴阳在眼，鲛珠在皮，鳖珠在足，蚌珠在腹。皆不及蚌珠也。

　　【修治】李 曰：凡用，以新完未经钻缀者研如粉，方堪服食。不细则伤人脏腑。

　　曰：凡用以新净者绢袋盛之。置牡蛎约重四五斤以来于平底铛中，以物四向支稳，然后着珠于上。乃下地榆、五花皮、五方草各（锉）四两，笼住，以浆水不住火煮三日夜。取出，用甘草汤淘净，于臼中捣细重筛，更研二万下，方可服食。

　　慎微曰：《抱朴子》云：真珠径寸以上，服食令人长生。以酪浆渍之，皆化如水银，以浮石、蜂巢、蛇黄等物合之，可引长三时珍曰：凡入药，不用首饰及见尸气者。以人乳浸三日，煮过如上捣研。一法，以绢袋盛，入豆腐腹中，煮一炷香，云不伤珠也。

　　【气味】咸、甘，寒，无毒。

