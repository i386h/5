<!-- { "loadSidebar": true } -->
　　【主治】镇心。点目，去肤翳障膜。涂面，令人润泽好颜色。涂手足，去裹塞耳，主聋（《开宝》）。磨翳坠痰（甄权）。除根，治小儿难产，下死胎胞衣（【发明】时珍曰：真珠入厥阴肝经，故能安魂定魄，明目治聋。

　　【附方】旧五，新六。

　　安魂定魄：真珠末豆大一粒，蜜一蚬壳，和服，日三。尤宜小儿。（《肘后》）卒忤不言：真珠末，用鸡冠血和，丸小豆大。以三四粒纳口中。（《肘后》）灰尘迷目：用大珠拭之则明也。（《格古论》）妇人难产：真珠末一两，酒服，立出。（《千金》）胞衣不下：真珠一两研末，苦酒服。（《千金》）子死腹中：真珠末二两，酒服，立出。（《外台》）痘不发：珠子七枚为末，新汲水调服。（《儒门事亲》）痘疮疔毒：方见谷部豌豆下。

　　肝虚目暗，茫茫不见：真珠末一两，白蜜二合，鲤鱼胆二枚，和合，铜器煎至一半，新绵滤过瓶盛。频点取瘥。（《圣惠方》）青盲不见：方同上。

　　小儿中风，手足拘急：真珠末（水飞）一两，石膏末一钱。每服一钱，水七分，煎四分，温服，日三。（《圣惠方》）目生顽翳：真珠一两，地榆二两，水二大碗煮干，取真珠以醋浸五日，热水淘去醋气，研细末用。每点少许，以愈为度。

　　介部第四十六卷　介之二

　　石决明

　　（《别录》上品）【释名】九孔螺（《日华》），壳名千里光。

　　时珍曰：决明、千里光，以功名也。九孔螺，以形名也。

　　【集解】弘景曰：俗云是紫贝。人皆水渍，熨眼颇明。又云是鳆鱼甲。附石生，大者如手，明耀五色，内亦含珠。

　　恭曰：此是鳆鱼甲也。附石生，状如蛤，唯一片无对，七孔者良。今俗用紫贝，全非。

　　颂曰：今岭南州郡及莱州海边皆有之，采无时，旧注或以为紫贝，或以为鳆鱼甲。按：紫贝即今砑螺，殊非此类。鳆鱼乃王莽所嗜者，一边着石，光明可爱，自是一种，与决明相近也。决明壳大如手，小者如三两指大，可以浸水洗眼，七孔、九孔者良，十人亦啖其肉。

　　宗 曰：登、莱海边甚多。人采肉供馔，及干充苞苴。肉与壳两可用。

　　时珍曰：石决明形长如小蚌而扁，外皮甚粗，细孔杂杂，内则光耀，背侧一行有孔如穿成者。生于石崖之上，海人泅水，乘其不意，即易得之。否则紧粘难脱也。陶氏以为紫贝，雷氏以为真珠母，杨 注《荀子》以为龟脚，皆非矣。惟鳆鱼是一种二类，故功用相同。吴越人以糟决明、酒蛤蜊为美品者，即此。

　　【修治】 曰：凡用以面裹煨熟，磨去粗皮，烂捣，再乳细如面，方堪入药。

　　曰：每五两用盐半分，同东流水入瓷器内煮一伏时，捣末研粉。再用五花皮、地榆、阿胶各十两，以东流水淘三度，日干，再研一万下，入药。服至十两，永不得食山桃，令人丧目。

　　时珍曰：今方家只以盐同东流水煮一伏时，研末水飞用。

　　壳

　　【气味】咸，平，无毒。保升曰：寒。宗 曰：肉与壳功同。

　　【主治】目障翳痛，青盲。久服，益精轻身（《别录》）。

　　热，青盲内障，骨蒸劳极（李 ）。

　　【附方】旧一，新五。

　　羞明怕日：用千里光、黄菊花、甘草各一钱，水煎。冷服。（《明目集验方》）痘后目翳：用石决明（火 ，研）、谷精草各等分，共为细末。以猪肝蘸食。（《鸿飞集》）小便五淋：用石决明去粗皮，研为末，飞过。熟水服二钱，每日二服。如淋中有软硬物，即加朽木末五分。（《胜金方》）肝虚目翳：凡气虚、血虚、肝虚，眼白俱赤，夜如鸡啄，生浮翳者。用海蚌壳（烧过成灰）、木贼（焙）各等分为末。每服三钱，用姜、枣同水煎，和渣通口服。每日验方》）青盲雀目：用石决明一两（烧过存性），外用苍术三两（去皮）。为末。每服三钱，以猪肝批开，入药末在内扎定，砂罐煮熟，以气熏目。待冷，食肝饮汁。（《龙木论》）解白酒酸：用石决明（不拘多少）数个，以火炼过，研为细末。将酒荡热，以决明末搅入酒内，盖住。一时取饮之，其味即不酸。

　　介部第四十六卷　介之二

　　海蛤

　　（《本经》上品）【释名】时珍曰：海蛤者，海中诸蛤烂壳之总称，不专指一蛤也。旧本云一名魁蛤，则又指是一物矣。系是误书，今削之。

　　【集解】《别录》曰：海蛤生东海。

　　保升曰：今登、莱、沧州海沙湍处皆有，四五月淘沙取之。南海亦有之。

　　恭曰：海蛤，细如巨胜子，光净莹滑者好。其粗如半杏仁者为 耳蛤，不堪入药。

　　时珍曰黄白色，多，不能分别其为何蛤，故通谓之海蛤也。余见下条。

　　【正误】吴普曰：海蛤头有纹，纹如磨齿。

　　时珍曰：此乃魁蛤，非海蛤也，盖误矣，今正之。

　　弘景曰：海蛤至滑泽，云从雁屎中得之，二、三十过方为良。今人多取相类者磨荡之。

　　《日华》曰：此是雁食鲜蛤粪出者，有文彩为文蛤，无文彩为海蛤。乡人又以海边烂蛤壳，风涛藏器曰：二说皆非也。海蛤是海中烂壳，久在沙泥，风波淘洗，自然圆净无纹。有大有小，以小者为佳，非一一从雁腹中出也。文蛤是未烂时壳犹有文者。二物蚬、蚌壳，所主亦与生者不同也。假如雁食蛤壳，岂择文与不文耶？宗 曰：海蛤、文蛤，陈说极是。今海中无雁，岂有粪耶？蛤有肉时，犹可食也。肉既无矣，安得更粪过二三十次耶？陶说谬矣。

　　时珍曰：海蛤是诸蛤烂壳，文蛤自是一种。陈氏言文蛤是未烂时壳，则亦泛指诸蛤未烂者矣，其说未稳。但海中蛤蚌名色虽殊，性味相类，功用亦同，无甚分别也。

　　【修治】 曰：凡使海蛤，勿用游波虫骨。真相似，只是面上无光。误饵之，令人狂走欲投水，如鬼祟，惟醋解之立愈。

　　其海蛤用浆水煮一伏时，每一两入地骨皮、柏叶各二两，同煮一伏时，东流水淘三次，捣粉用。

　　保升曰：取得，以半天河煮五十刻，以枸杞汁拌匀，入 竹筒内蒸一伏时，捣用。

　　【气味】苦、咸，平，无毒。吴普曰：神农：苦。岐伯：甘。扁鹊：咸。权曰：有小毒。

　　之才曰：蜀漆为之使。畏狗胆、甘遂、芫花。

　　【主治】咳逆上气，喘息烦满，胸痛寒热（《本经》）。

　　疗阴痿（《别录》）。主十二水满急痛，利膀胱大小肠（《唐注》）。治水气浮肿，下小便，治嗽逆上气，项下瘤瘿止消渴，润五脏，治服丹石结胸，伤寒反汗搐搦，中风瘫痪（时珍）。

　　【附方】旧二，新六。

　　水 肿满：藏器曰：用海蛤、杏仁、汉防己、枣肉各二两，葶苈六两，为末研，丸梧子大。一服十丸，服至利下水为妙。

　　水肿发热小便不通者：海蛤汤主之。海蛤、木通、猪苓、泽泻、滑石、黄葵子、桑白皮各一钱，灯心三分，水煎服，日二。（《石水肢瘦，其腹独大者：海蛤丸主之。海蛤（ 粉）、防己各七钱半，葶苈、赤茯苓、桑白皮各一两，陈橘皮、郁李仁各半两，为末，蜜丸如梧子大。每米饮下五十丸，日二次。

　　（《圣济总录》）气肿湿肿：用海蛤、海带、海藻、海螵蛸、海昆布、凫茨、荔枝壳等分，流水煎服，日二次。（何氏）血痢内热：海蛤末，蜜水调服二钱，日二。（《传信》）无方，宜海蛤散主之，并刺期门穴。用海蛤、滑石、甘草各一两，芒硝半两，为末。每服二钱，服此则小肠通，血流行而胸膈利矣。（朱肱《活人书》）伤寒搐搦：寇宗 曰：伤寒出汗不彻，手脚搐者。用海蛤、川乌头各一两，穿山甲二两，为末，酒丸如弹子大，捏扁，置所患足心下。别擘葱白盖药，以帛缠定。于暖室中热水浸脚至膝上，水冷又添，候遍身汗出为度。凡一二日一作，以知为度。

　　中风瘫痪：方同上。又具鲮鲤甲下。

　　衄血不止：蛤粉一两（罗七遍），槐花半两（炒焦），研匀。每服一钱，新汲水调下。（《杨氏

　　介部第四十六卷　介之二

　　文蛤

　　（《本经》上品）【释名】花蛤。

　　时珍曰：皆以形名也。

　　【集解】《别录》曰：文蛤生东海。表有文。取无时。

　　弘景曰：小大皆有紫斑。

　　保升曰：今出莱州海中。三月中旬采。背上有斑纹。

　　恭曰：大者圆三寸，小者圆五六分。

　　时珍曰：按沈存中《笔谈》云：文蛤即今吴人所食花蛤也。其形一头小，一头大，壳有花斑的便是。

　　【修治】同海蛤。

　　【气味】咸，平，无毒。

　　【主治】恶疮，蚀五痔（《本经》）。咳逆胸痹，腰痛胁下。（《别录》）。能止烦渴，利小便，化痰软坚，治【发明】时珍曰：按成无己云：文蛤之咸走肾，可以胜水气。

　　【附方】旧一，新一。

　　伤寒文蛤散：张仲景云：病在阳，当以汗解，反以冷水 之，或饮水，反不渴者，此散主之。文蛤五两为末，每服方寸匕，沸汤下，甚效。

　　疳蚀口鼻，数日欲尽：文蛤烧灰，以腊猪脂和，涂之。（《千金翼》）

　　介部第四十六卷　介之二

　　蛤蜊

　　（梨。宋《嘉 》）【释名】时珍曰：蛤类之利于人者，故名。

　　【集解】机曰：蛤蜊，生东南海中，白壳紫唇，大二三寸者。闽、亦作为酱醯。其壳火 作粉，名曰蛤蜊粉也。

　　肉

　　【气味】咸，冷，无毒。

　　藏器曰：此物性虽冷，乃与丹石相反，服丹石人食之，令腹结痛。

　　【主治】润五脏，止消渴，开胃，治老癖为寒热，妇人血块，宜煮食之醒酒（弘景）。

　　【发明】时珍曰：按高武《痘疹正宗》云：俗言蛤蜊海错能发疹，多致伤损脾胃，生痰作呕作泻，此皆嘻笑作罪也。又言痘毒入目者，以蛤蜊汁点之可代空青。夫空青得铜之精气而生，性寒可治赤目。若痘毒是脏腑毒瓦斯上冲，非空青可治。蛤蜊虽寒，而湿中有火，亦不可不知矣。

　　蛤蜊粉

　　【释名】海蛤粉。

　　时珍曰：海蛤粉者，海中诸蛤之粉，以别江湖之蛤粉、蚌粉也。今人指称，但曰海粉、蛤粉，寇氏所谓“众蛤之灰”是矣。近世独取蛤蜊粉入药，然货者亦多众蛤也。大抵海中蚌、蛤、蚶、蛎，性味咸寒，不甚相远，功能软散，小异大同。非若江湖蚌蛤，无咸水浸渍，但能清热利湿而已。今药肆有一种状如线粉者，谓之海粉，得水则易烂，盖后人因名售物也。

　　然出海中沙石间，故功亦能化痰软坚。

　　【修治】震亨曰：蛤粉，用蛤蜊烧 成粉，不入煎剂。

