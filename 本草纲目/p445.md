<!-- { "loadSidebar": true } -->
　　时珍曰：按吴球云：凡用蛤粉，取紫口蛤蜊壳，炭火 成，以熟栝蒌连子同捣，和成团，风干用，最妙。

　　【正误】机曰：丹溪有言：蛤粉即是海石，寇氏以海石注蛤粉，则二物可通用矣。海石即海蛤，蛤粉即蛤蜊壳烧成也。

　　时珍曰：海石乃海中浮石也，详见石部。汪氏诬引朱、寇之说为证，陈嘉谟《本草》又引为据。今考二公本书，并无前说，今正其误。

　　【气味】咸，寒，无毒。

　　【主治】热痰湿痰，老痰顽痰，疝气白浊带下。同香附末、姜汁调服，主心痛（震亨）。

　　清热利湿，化痰饮，定喘嗽，止呕逆，消浮肿，利小便，止遗精白浊，心脾疼痛，化积块，解结气，消瘿核，散肿毒，治妇人血病。油调，涂汤火伤（时珍）。

　　【发明】震亨曰：蛤粉能降能消，能软能燥。

　　时珍曰：寒制火而咸润下，故能降焉。寒散热而咸走血，故能消焉。坚者软之以咸，取其属水而性润也。湿者燥之以渗，取其经火化而利小便也。

　　好古曰：蛤粉乃肾经血分之药，故主湿嗽肾滑之疾。

　　【附方】新四。

　　气虚水肿：昔滁州酒库攒司陈通，患水肿垂死，诸医不治。一妪令以大蒜十个捣如泥，入蛤粉，丸梧子大。每食前，白汤下二十丸。服尽，小便下数桶而愈。（《普济方》）心气疼痛：真蛤粉沙过白，佐以香附末等分，白汤淬服。（《圣惠方》）白浊遗精：洁古云：阳盛阴虚，故精泄也，真珠粉丸主之。

　　用蛤粉（ ）一斤，黄柏（新瓦炒过）一斤，为细末，白水丸如梧子大。每服一百丸，空心用温酒下，日二次。蛤粉味咸而且能补肾阴，黄柏苦而降心火也。

　　雀目夜盲：真蛤粉炒黄为末，以油蜡化和，丸皂子大，内于猪腰子中，麻扎定，蒸食之。

　　一日一服。（《儒门事亲》）

　　介部第四十六卷　介之二

　　蛏

　　（丑真切。宋《嘉 》）【释名】【集解】藏器曰：蛏生海泥中。长二三寸，大如指，两头开。

　　时珍曰：蛏乃海中小蚌也。其形长短大小不一，与江湖中马刀、 、蚬相似，其类甚多。

　　闽、粤人以田种之，候潮泥壅沃，谓之蛏田。呼其肉为蛏肠。

　　肉

　　【气味】甘，温，无毒。

　　诜曰：天行病后不可食。

　　【主治】补虚，主冷痢，煮食之。去胸中邪热烦闷，饭后食之，与服丹石人相宜。治妇人产后虚损（嘉 ）。

　　介部第四十六卷　介之二

　　担罗

　　（《拾遗》）【集解】藏器曰：蛤类也。生新罗国，彼人食之。

　　【气味】甘，平，无毒。

　　【主治】热气消食。杂昆布作羹，主结气（藏器）。

　　介部第四十六卷　介之二

　　车螯

　　（宋《嘉 》）【释名】蜃（音肾）。

　　时珍曰：车螯俗讹为昌娥。蜃与蛟蜃之蜃，同名异物。《周礼》：鳖人掌互物，春献鳖蜃，秋献龟鱼。则蜃似为大蛤之通称，亦不专指车螯也。

　　【集解】藏器曰：车螯生海中，是大蛤，即蜃也。能吐气为楼台。春夏依约岛溆，常有此气。

　　颂曰：南海、北海皆有之，采无时。其肉，食之似蛤蜊，而坚硬不及。近世痈疽多用其壳时珍曰：其壳色紫，璀粲如玉，斑点如花。海人以火炙之则壳开，取肉食之。钟 云：车螯、蚶、蛎，眉目内缺，犷壳外缄。无香无臭，瓦砾何殊？宜充庖厨，永为口食。罗愿云：雀入淮为蛤，雉入海为蜃。比雀所化墙壁。又可为粉饰面，俗呼蛤粉，亦或生珠，其为用多矣。又《临海水土记》云：似车螯而角移不正者曰移角。似车螯而壳薄者曰姑劳。似车螯而小者曰羊蹄，出罗江。昔人皆谓雉化者，乃蛟蜃之蜃，而陈氏、罗氏以为蛤蜃之蜃，似误。详鳞部蛟龙下。

　　肉

　　【气味】甘、咸，冷，无毒。诜曰：不可多食。

　　【主治】解酒毒消渴，并痈肿（藏器）。

　　壳

　　【气味】同肉。

　　【主治】疮疖肿毒。烧赤，醋淬二度为末，同甘草等分酒服。并以醋调敷之（《日华》）。消积块，解酒毒，治痈疽发背 痛（时珍）。

　　【发明】时珍曰：车螯味咸，气寒而降，阴中之阴也。入血分，故宋人用治痈疽，取恶物下，云有奇功。亦须审其气血虚实老少如何可也。今外科鲜知用者。

　　【附方】新二。

　　车螯转毒散：治发背痈疽，不问浅深大小，利去病根，则免传变。用车螯（即昌娥，紫背光浓者，以盐泥固济， 赤出火毒）一两，生甘草（末）一钱半，轻粉五分，为末。每服四钱，用栝蒌一个，酒一碗，煎一盏，调服。五更转下恶物为度，未下再服。甚者不过二服。

　　（《外科精要》）。

　　六味车螯散：治症同上。用车螯四个（黄泥固济， 赤出毒，研末）。灯心三十茎，栝蒌一个（取仁炒香），甘草节（炒）二钱，通作一服。将三味入酒二碗，煎半碗，去滓，入蜂蜜一匙，调车螯末二钱，腻粉少许，空心温服。下恶涎毒为度。（《本事》）。

　　介部第四十六卷　介之二

　　魁蛤

　　（《别录》上品）【校正】时珍曰：宋《嘉 》别出蚶条，今据郭璞说合并为一。

　　【释名】魁陆（《别录》）、蚶（一作者羹斗之名，蛤形肖之故也。蚶味甘，故从甘。案《岭表录异》云：南人钧以其壳似瓦屋之垄，改为瓦屋、瓦垄也。广人重其肉，炙以荐酒，呼为天脔。广人谓之蜜丁。《名医别录》云：一名活东，误矣。活东，蝌蚪也。见《尔雅》）。

　　伏老颂曰：《说文》云：老伏翼化为魁蛤，故名伏老。

　　【集解】《别录》曰：魁蛤生东海。正圆，两头空，表有文。采无时。

　　弘景曰：形似纺 小狭长，外有纵横纹理，云是老蝠所化，方保升曰：今出莱州。形圆长，似大腹槟榔，两头有孔。

　　藏器曰：蚶生海中。壳如瓦屋。

　　时珍曰：按：郭璞《尔雅注》云：魁陆即今之蚶也。状如小蛤而圆浓。《临海异物志》云：蚶之

　　肉

　　【气味】甘，平，无毒。鼎曰：寒。

　　炳曰：温。凡食讫，以饭压之。否则令人口干。

　　时珍曰：按刘恂曰：炙食益人。过多即壅气。

　　【主治】痿痹，泄痢便脓血免生疮肿热毒（鼎）。心腹冷气，腰阳（萧炳）。

　　壳

　　【修治】《日华》曰：凡用，取陈久者炭火 赤，米醋淬三度，【气味】甘、咸，平，无毒。

　　【主治】烧过，醋淬，醋丸服，治一切血气、冷气、症癖（《日华》）。

　　（震亨）。连肉烧存性研，敷小儿走马牙疳有效（时珍）。

　　【发明】时珍曰：咸走血而软坚，故瓦垄子能消血块，散痰积。

　　介部第四十六卷　介之二

　　车渠

　　（《海药》）【校正】自玉石部移入此。

　　【释名】海扇。

　　时珍：按《韵会》云：车渠，海中大贝也。背上垄纹如车轮之渠，故名。车沟曰渠。刘绩《霏雪录》云：海扇，海中甲物也。其形如扇，背纹如瓦屋。三月三日潮尽乃出。《谓之牟婆洛揭拉婆。

　　【集解】李 曰：一也。

　　时珍曰：车渠，大蛤也。大者长二三尺，阔尺许，浓二三寸。壳外沟垄如蚶壳而深大，皆纵纹如瓦沟，无横纹也。壳内白皙如玉。亦不甚贵云玉中亦有车渠，而此蛤似之故也。沈存中《笔谈》以作器，致如白玉。杨慎《丹铅录》云：车渠作杯，注酒满过一分不溢。试之果然。

　　壳

　　【气味】甘、咸，大寒，无毒。

　　【主治】安神镇宅，解诸毒药及虫螫。同玳瑁等分，磨人乳服之，极验（ ）。

　　【发明】时珍曰：车渠，盖瓦垄之大者，故其功用亦相仿佛。

　　介部第四十六卷　介之二

　　贝子

　　（《本经》下品）【释名】贝齿（《别录》）、白贝（《日华》）时珍曰：贝字象形。其中二点，象其齿刻。其下二点，象其垂尾。古者货贝而宝龟，用为交易，以二为朋。今独云南用之，呼为海 。以一为庄，四庄为手，四手为苗，五苗为索。

　　颂曰：贝腹下洁白，有刻如鱼齿，故曰贝齿。

　　【集解】《别录》曰：贝子生东海池泽。采无时。

　　弘景曰：出南海。此是小小白贝子，人以饰军容服物者。

　　曰：云南极多，用为钱货交易。

　　颂曰：贝子，贝类之最小者。亦若蜗状，长寸许。色微白赤，有深紫黑者。今多穿与小儿戏弄，北人用缀衣及毡帽为饰，剃头家用以饰鉴，画家用以砑物。

　　时珍曰：贝子，小白贝也。大两开相向，有齿刻如鱼齿，其中肉如蝌蚪，而有首尾。故魏子才《六书精蕴》云：贝，介虫也。背穹而浑，以象天之阳。腹平而拆曰（音标），在水曰白纹曰余（音责）。又古有相贝经甚详。其文三代之贞瑞，灵奇之秘宝。其次则盈青地绿纹，谓之绶贝。黑纹黄画，谓虫。虽不能延龄增寿，其御害一也。复有下此者，鹰喙蝉脊，但逐湿去水，无奇功也。贝之大者如轮，可以明目。南海贝如珠砾白驳，性寒味甘，可止水毒。浮贝使人寡，勿近妇人，黑白各半是也。濯贝使人善惊，勿是也。 贝使人贝使童子愚，女人淫，有青唇赤鼻是也。碧贝使人盗，脊上有缕勾唇，雨则重，霁则轻是也。委贝使人志强夜行能伏鬼魅百兽，赤而中圆，雨则轻，霁则重，是也。

　　【修治】 曰：凡入药，烧过曰：凡使，勿用花虫壳，真相似，只是无效。贝子以清酒淘，研。

　　【气味】咸，平，有毒。

　　【主治】目翳，五癃，利水道，鬼疰蛊毒，腹痛下血（《本经》）。

　　温疰寒热，解肌，散结热（《别录》）。烧研，点目去翳（弘景），伤寒狂热下水气浮肿，小儿疳蚀吐乳（李 ）。治鼻渊出脓血，下痢，男子阴疮，解漏脯、面诸毒，射罔毒，药箭毒（时珍）。

　　【附方】旧三，新六。

　　目花翳痛：贝子一两，烧研如面，入龙脑少许点之。若有息肉，加真珠末等分。（《千金》）鼻渊脓血：贝子烧研。每生酒服二钱，日三服。

　　二便关格：不通闷胀，二三日则杀人。以贝齿三枚，甘遂二铢，为末，浆水和服，须臾即通也。（《肘后方》）小便不通：白海 一对，生一个，烧一个，下疳阴疮：白海 三个， 红研末，搽之。（《简便单方》）食物中毒：孙真人：贝子一枚，含之自吐。《圣惠方》：治漏脯毒，面 毒，及射罔在诸肉中射罔毒：方同上。

　　药箭镞毒：贝齿烧研，水服三钱，日三服。（《千金方》）

　　介部第四十六卷　介之二

　　紫贝

