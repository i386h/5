<!-- { "loadSidebar": true } -->
　　时珍曰：师，众多也。其形似蜗牛，其类众多，故有二名。烂壳名鬼眼睛。

　　【集解】《别录》曰：蜗螺生江夏溪水中。小于田螺，上有棱。

　　时珍曰：处处湖溪有之，江夏、汉沔尤多。大如指头，而壳浓于田螺，惟食泥水。春月，人采置锅中蒸之，其肉自出，酒烹糟煮食之。清明后其中有虫，不堪用矣。

　　藏器曰：此物难死，误泥入壁中，数年犹活也。

　　肉

　　【气味】甘，寒，无毒。

　　【主治】烛馆，明目下水（《别录》）。止渴（藏器）。醒酒解热，利大小便，消黄胆水肿，治反胃痢疾，脱肛痔漏（时珍。又曰：烛馆二字疑讹误）。

　　【附方】新六。

　　黄胆酒疸：小螺蛳养去泥土，日日煮食饮汁，有效。（《永类》）黄胆吐血：病后身面俱黄，吐血成盆，诸药不效。用螺十个，水漂去泥，捣烂露一夜，五更取清服。二五淋白浊：螺蛳一碗，连壳炒热，入白酒三碗，煮至一碗，挑肉食之。以此酒下，数次即效。（《扶寿精方》）小儿脱肛：螺蛳二三升，铺在桶内坐之，少顷即愈。（《简便》）痘疹目翳：水煮螺蛳，常食佳。（《济急仙方》）白游风肿：螺蛳肉，入盐少许，捣泥贴之，神效。（叶氏《摘玄方》）

　　烂壳

　　时珍曰：泥中及墙壁上年久者良。火 过用。

　　【气味】同。

　　【主治】痰饮积及胃脘痛（震亨）。反胃膈气，痰嗽鼻渊，脱肛痔疾，疮疖下疳，汤火伤【发明】时珍曰：螺乃蚌蛤之属，其壳大抵与蚌粉、蛤粉、蚶、蚬之类同功。合而观之，自可神悟。

　　【附方】新十。

　　卒得咳嗽：屋上白螺（或白蚬）壳，捣为末。酒服方寸匕。（《肘后方》）湿痰心痛：白螺蛳壳洗净，烧存性，研末。酒服方寸匕，立止。（《正传》）膈气疼痛：白玉散：用壁上陈白螺蛳烧研。每服一钱，酒下小儿软疖：用鬼眼睛（即墙上白螺蛳壳）烧灰，入倒挂尘等分，油调涂之。（《寿域》）阴头生疮：用溪港年久螺蛳烧灰，敷之。（《奇效》）汤火伤疮：用多年干白螺蛳壳 研，油调敷。（《澹寮》）杨梅疮烂：古墙上螺蛳壳、辰砂等分，片脑少许，为末，搽之。

　　小儿哮疾：向南墙上年久螺蛳为末，日晡时以水调成，日落时举手合掌皈依，吞之即效。

　　叶氏《摘玄方》）瘰 已破：土墙上白螺蛳壳为末，日日敷之。（谈野翁方）痘疮不收：墙上白螺蛳壳，洗净 研，掺之。（《医方摘要》）

　　介部第四十六卷　介之二

　　蓼螺

　　（《拾遗》）【集解】藏器曰：蓼螺生永嘉海中。味辛辣如蓼。

　　时珍曰：按：《韵会》云：蓼螺，紫色有斑文。今宁波出泥螺，状如蚕豆，可代充海错

　　肉

　　【气味】辛，平，无毒。

　　【主治】飞尸游蛊，生食之。浸以姜、醋，弥佳（藏器）

　　介部第四十六卷　介之二

　　寄居虫

　　（《拾遗》）【释名】寄生虫。

　　【集解】藏器曰：陶注蜗牛云：海边大有，似蜗牛，火炙壳便走出，食之益人。按：寄居在螺壳间，非螺也。候螺蛤开，即自出食。螺蛤欲合，已还壳中。海族多被其寄。又南海一种似蜘蛛，入螺壳中，负壳而走。触之即缩如螺，火炙乃出。一名时珍曰：按孙 云：寄居在龟壳中者名曰【气味】缺。

　　【主治】益颜色，美心志（弘景）。

　　介部第四十六卷　介之二

　　海月

　　（《拾遗》）【释名】玉珧（音姚）、江珧、马颊、马藏器曰：海月，蛤类也。似半月，故名。水沫所化，煮时犹变为水。

　　时珍曰：马甲、玉珧皆以形色名。万震赞云“厥甲美如珧玉”，是矣。

　　【集解】时珍曰：刘恂《岭表录异》云：海月大如镜，白色正圆，常死海旁。其柱如搔头尖，其甲美如玉。段成式《杂俎》云：玉珧形似蚌，长二三寸，广五寸，上大下小。壳中柱炙蚌稍大，肉腥韧不堪。惟四肉柱长寸许，白如珂雪，以鸡汁瀹食肥美。过火则味尽也。

　　【气味】甘、辛，平，无毒。

　　【主治】消渴下气，调中利五脏，止小便。消腹中宿物，令人易饥能食。生姜、酱同食之（藏器）。

　　【附录】海镜 时珍曰：一名镜鱼，一名琐 ，一名膏药盘，生南海。两片相合成形，壳圆如镜，中甚莹滑，映日光如云母。内有少肉如蚌胎。腹有寄居虫，大如豆，状如蟹。海镜饥则出食，入则镜亦饱矣。郭璞赋云“琐 腹蟹，水母目虾”，即此。

　　介部第四十六卷　介之二

　　海燕

　　（《纲目》）【集解】时珍曰：海燕出东海。大一寸，状扁面圆，背上青黑，腹下白脆，似海螵蛸，有纹如蕈茵。口在腹下，食细沙。口旁有五路正勾，即其足也。《临海水土记》云：阳遂足，生海中。背青黑，腹白，有五足，长短大小皆等，不知头尾所在。生时体软，死即干脆。

　　即此物也。《临海异物志》载：燕鱼长五寸，阴雨则飞起丈余，此或同名者也。

　　【气味】咸，温，无毒。

　　【主治】阴雨发损痛，煮汁服，取汗即解。亦入滋阴药

　　介部第四十六卷　介之二

　　郎君子

　　（《海药》）【集解】 曰：中，雌雄相逐，逡巡便合，即下卵如粟状者，真也。亦难得之物。

　　时珍曰：顾 《海槎录》云：相思子状如螺，中实如石，大如豆。藏箧笥积岁不坏。若置醋中，即盘旋不已。按此即郎君子也。

　　【气味】缺。

　　【主治】妇人难产，手把之便生，极验。

　　禽部第四十七卷

　　李时珍曰：二足而羽曰禽。师旷《禽经》云：羽虫三百六十，毛协四时，色合禽岩栖，原鸟地处。林鸟朝嘲，水鸟夜 。山禽 短而尾修，以尾 ，或以睛睨，或以声音，或合异类（雉、孔与蛇交之类）。其生也，或以翼孚卵，或以同气变（鹰化鸠之类）。或以异类化，（田鼠噫！物理万殊若此，学人其可不致知乎？五鸠九扈，少 取以名官。雄雉鸱 ，诗人得之观感。

　　厥旨微矣。不妖夭，不巢。

　　圣人之于物也，用舍仁杀之意，夫岂徒然哉？记曰：天产作阳。羽类则阳中之阳，大抵多养阳。于是集其可供庖药及毒恶当知者，为禽部，凡七十七种。分为四类：曰水，曰原，曰林，曰山。旧本禽部三品，共五十六种。今并入一种，自兽部移入一种，虫部移入一种，有名未用移入一种。

　　《神农本草经》四种（梁陶弘景注） 《名医别录》一草》二种（唐苏恭） 《本草张鼎） 《开宝本草》一种一种纲目》五种（明李时珍）附注：魏李当之《药录》 《吴普本草》 宋雷 《炮炙》 齐权《药性》 萧炳《四声》 唐李 《海药》 孙思邈《千金》 杨陈士良《食性》 蜀韩保升《重注》 宋寇宗 《衍义》 唐慎微张元素《珍珠囊》 元李杲《法象》 王好古《汤液》 吴瑞《日用》 朱震亨《补遗》 明徐用诚《发挥》 宁源《食鉴》

　　禽部第四十七卷

　　禽之一

　　（水禽类二十三种）

　　禽部第四十七卷　禽之一

　　鹤

　　（宋《嘉 》）【释名】仙禽（《纲目》）、胎禽。

　　时珍曰：鹤字，篆文象翘首短尾之形。一云白色 ，故名。

　　八公《相鹤经》云：鹤乃羽族之宗，仙人之骥，千六百年乃胎产。则胎、仙之称以此。

　　世谓鹤不卵生者，误矣。

　　【集解】禹锡曰：鹤有玄有黄，有白有苍。入药用白者，他色次之。

　　时珍曰：鹤大于鹄，长三尺，高三尺余，喙长四寸。丹顶赤目，赤颊青脚、修颈凋尾，粗膝纤指。白羽黑翎，亦有灰色、苍色者。尝以夜半鸣，声唳云霄。雄鸣上风，雌鸣下风，声交而孕。亦啖蛇虺，闻降真香烟则降，其粪能化石，皆物类相感也。按：《相鹤经》云：鹤，阳鸟也，而游于阴。

　　年羽翮具又七年飞薄云汉，又七年舞应节，又七年鸣中律，又七年大毛落， 毛生，或白如雪，或琰云：龟鹤能运任脉，故多寿。无死气于中也。鹤骨为笛，甚清越。

　　白鹤血

　　【气味】咸，平，无毒。

　　【主治】益气力，补虚乏，去风益肺（《嘉 》）。

　　【发明】禹锡曰：按《穆天子传》云：天子至巨 氏，巨 之人献白鹤之也。

　　脑

　　【主治】和天雄、葱实服之。令人目明，夜能书字（《抱朴》）

　　卵

　　【气味】甘、咸，平，无毒。

　　【主治】预解痘毒，多者令少，少者令不出。每用一枚煮，与小儿食之（时珍。出《活幼全书》）。

　　骨

　　【主治】酥炙，入滋补药（时珍）。

　　肫中砂石子

　　【主治】磨水服，解蛊毒邪（《嘉 》）。

　　禽部第四十七卷　禽之一

　　鹳

　　（《别录》下品）【释名】皂君（《诗疏》）、负釜时珍曰：鹳字，篆文象形。其背、尾色黑，故陆玑《诗疏》有皂君诸名。

　　【集解】弘景曰：鹳有两种：似鹄而巢树者为白鹳，黑色曲颈者为乌鹳。今宜用白者。

　　宗 曰：鹳身如鹤，但头无丹，项无乌带。兼不善唳，止以喙相击而鸣。多在楼殿吻上作窠。尝日夕观之，并无作池养鱼之说。

　　时珍曰：鹳似鹤而顶不丹，长颈赤喙，色灰白，翅尾俱黑。多巢于高木。其飞也，奋于层霄，旋绕如阵，仰天号鸣，必主有雨。其抱卵以影，或云以声聒之。《禽经》云：鹳生三子，一为鹤。巽极成震，极阴变阳也。震为鹤，巽为鹳也。

　　【正误】藏器曰：人探巢取鹳子，六十里旱，能群飞激散雨也。其巢中以泥为池，含水满中，养鱼、蛇以哺子。鹳之伏卵恐冷，取 石围之，以助暖气。

　　时珍曰：寥郭之大，阴阳升降，油然作云，沛然下雨。区区微鸟，岂能以私忿使天壤赤旱耶？况鹳乃水鸟，可以候雨乎？作池、取石之说，俱出自陆玑《诗疏》、张华《博物志》，可谓

　　骨

　　【气味】甘，大寒，无毒。藏器曰：有小毒。入沐汤浴头，令发尽脱，更不生也。又杀树木。

　　【主治】鬼蛊诸疰毒，五尸心腹痛（《别录》）。

　　甄权曰：亦可单炙黄研，空心暖酒服方寸匕。

　　时珍曰：《千金》治尸疰，有鹳骨丸。

　　脚骨及嘴

　　【主治】喉痹飞尸，蛇虺咬，及小儿闪癖，大腹痞满，并煮汁

　　卵

　　【主治】预解痘毒，水煮一枚，与小儿啖之，令不出痘，或出亦稀书》）。

　　屎

　　【主治】小儿天钓惊风，发歇不定。炒研半钱，入牛黄、麝香各半钱，炒蝎五枚，为末。

　　每服半钱，新汲水服（时珍）。

