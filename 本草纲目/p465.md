<!-- { "loadSidebar": true } -->
　　羊之问，宣父独知； 鼠之对，终军能究。地生之羊，彭侯之肉，非博雅君子，孰能别之？况物之性理万殊，人之用舍宜慎，盖不但多识其名而已也。于是集诸兽之可供膳食、药物、服器者为兽类，凡八十六种，分为五类：曰畜，曰兽，曰鼠，曰寓（《尔雅》释兽有鼠属、寓属。邢 注曰：猴类渐肖于人，寄寓山林，故曰寓属），曰怪（旧本兽部三品，共五十八种。今并入五种，移一种入鳞部，一种入禽部，自虫部移入三种）。《神农本草经》一十五种（梁陶弘景注） 《名医别录》一十一种（梁陶弘景注） 唐本草八种（唐苏恭） 《本草拾遗》一十六种（唐陈藏器） 《炮炙论》一种（刘宋雷 ） 《蜀本草》一种（蜀韩保升）《开宝本草》四种（宋马志） 《嘉 本草》一种（宋掌禹锡） 《图经本草》一种（宋苏颂） 《证类本草》一种（宋唐慎微） 《本草衍义》一种（宋寇宗 ） 《日用本草》一种（元吴瑞） 《食物本草》一种（明汪颖）二十三种（明李时珍）【附注】魏李当之《药录》 《吴普本草》 宋雷 《炮炙》 齐徐之才《药对》 唐甄权《药性》 孙思邈《千金》 唐李 《海药》 杨损之《删繁》 萧炳《四声》 唐孟诜《王好古《汤液》 元朱震亨《补遗》 明汪机《会编》 王纶《集要》 陈嘉谟《蒙诠》

　　兽部第五十卷

　　兽之一

　　（畜类二十八种）

　　兽部第五十卷　兽之一

　　豕

　　（《本经》下品）【释名】猪（《本经》）、豚（同上）、 （音加）、彘（音滞）、 （音坟）。

　　时珍曰：按许氏《说文》云：豕字象毛足而后有尾形。林氏《小说》云：豕食不洁，故谓之豕。坎为豕，水畜而性趋下喜秽也。牡曰 ，曰牙；牝曰彘，曰 （音巴），曰KT （音娄）。牡去势曰 。四蹄白曰 。猪高五尺曰 （音厄）。豕之子，曰猪，曰豚，曰 （音斛）。

　　一子曰特，二子曰师，三子曰 ，末子曰么。生三月曰 ，六月曰 。何承天纂文云：梁州曰颂曰：按：扬雄《方言》曰：燕朝鲜之间谓猪为 ，关东西谓之彘，或曰豕，南楚曰 ，吴扬之间曰猪子，其实一种也。《礼记》谓之刚鬣，崔豹《古今注》谓之参军。

　　【集解】颂曰：凡猪骨细，少筋多膏，大者有重百余斤。食物至寡，故人畜养之，甚易生息。时珍曰；猪天下畜之，而各有不同。生青兖徐淮者耳大，生燕冀者皮浓，生梁雍者足短，生辽东者头白，生豫州者 短，生江南者耳小（谓之江猪），生岭南者白而极肥。猪孕四月而生，在畜属水，在卦属坎，在禽应室星。

　　猪肉

　　【气味】酸，冷，无毒。 凡猪肉：苦，微寒，有小毒。

　　江猪肉：酸，平，有小毒。 豚肉：辛，平，有小毒。

　　《别录》曰： 猪肉治狂病。凡猪肉能闭血脉，弱筋骨，虚人肌，不可久食，病患金疮者尤甚。

　　思邈曰：凡猪肉久食，令人少子精，发宿病。豚肉久食，令人遍体筋肉碎痛乏气。鼎曰：江猪多食，令人体重；作脯，少有腥气。

　　诜曰：久食杀药，动风发疾。伤寒疟痢痰痼痔漏诸疾，食之必再发。

　　时珍曰：北猪味薄，煮之汁清；南猪味浓，煮之汁浓，毒尤甚。入药用纯黑 猪。凡白猪、花猪、 猪、牝猪、病猪；黄膘猪、米猪，并不可食。黄膘煮之汁黄，米猪肉中有米。

　　《说文》“豕食于星下则生息米”，《周礼》“豕盲视而交睫者星”，皆指此也。反乌梅、桔梗、黄连、胡黄连（犯之令人泻利）及苍耳（令人动风）。合生姜食，生面 发风；合荞麦食，落毛发，患风病；合葵菜食，少气；合百花菜、吴茱萸食，发痔疾；合胡荽食，烂人脐；合牛肉食，生虫；合羊肝、鸡子、鲫鱼、豆黄食，滞气；合龟、鳖肉食，伤人。凡煮猪肉，得皂荚子、桑白皮、高良姜、黄蜡，不发风气；得旧篱篾，易熟也。

　　【主治】疗狂病久不愈（《别录》）。压丹石，解热毒，补肾气虚竭（《千金》）。疗水银风，并中土坑恶气（《日华》）。

　　【发明】时珍曰：按钱乙治小儿疳病麝香丸，以猪胆和丸，猪肝汤服。疳渴者，以猪肉汤或弘景曰：猪为用最多，惟肉不宜多食，令人暴肥，盖虚肌所致也。

　　震亨曰：猪肉补气，世俗以为补阴误矣，惟补阳尔。今之虚损者，不在阳而在阴。以肉补阴，是以火济水。盖肉性入胃便作湿热，热生痰，痰生则气不降而诸证作矣。谚云：猪不姜，食之发大风，中年气血衰，面发黑 也。

　　韩 曰：凡肉有补，惟猪肉无补，人习之化也。

　　【附方】旧五，新十五。

　　噤口痢疾：腊肉脯，煨熟食之，妙。（李楼《奇方》）小儿刮肠痢疾，噤口闭目至重者：精猪肉一两，薄切炙香，以腻粉末半钱，铺上令食，或置鼻头闻香，自然要食也。（《活幼口议》）上气咳嗽烦满气喘：用猪肉切作 子，猪脂煎熟食之。（《心镜》）浮肿胀满不食心闷：用猪脊肉一双，切作生以蒜、薤食之。（《心镜》）身肿攻心：用生猪肉以浆水洗，压干切脍，蒜、薤啖之，一日二次，下气去风，乃外国方也。（张文仲方）破伤风肿：新杀猪肉，乘热割片，贴患处。连换三片，其肿立消。（《简便》）白虎风病：用猪肉三串，以大麻子一合，酒半盏相和，口含 上。将肉擘向病处，咒曰：相州张如意、张得兴，是汝白虎本师，急出。乃安肉于床下，瘥则送于路，神验。（《近效》）风狂歌笑，行走不休：用 猪肉一斤，煮熟切脍，和酱、醋食。或羹粥炒，任服之。（《食医心镜》）解丹石毒，发热困笃：用肥猪肉五斤，葱、薤各半斤，煮食或作 食。必腹鸣毒下，以水淘之得石，沙石尽则解钟乳毒，下利不止：食猪肉则愈。（《千金翼》）服石英法：白石英一大两，袋盛，水三斗，煎四升，去石，以猪肉一斤细切，椒葱盐豉煮食。十日一作。（《外台》）伤损不食：凡打扑伤损，三五日水食不入口。用生猪肉二大钱，打烂，温水洗去血水，再擂烂，以阴阳汤打和。以半钱用鸡毛送入咽内，却以阴阳汤灌下之。其食虫闻香拱开瘀血而上，胸中自然开解。此乃损血凝聚心间，虫食血饱，他物虫不来探故也。谓之骗通之法。

　　（邵氏）打伤青肿：炙猪肉热拓之。（《千金》）小儿重舌：取三家屠肉，切指大，摩舌上，儿立啼。（《千金方》）小儿痘疮：猪肉煮汁洗之。（谭氏方）小儿火丹：猪肉切片贴之。

　　漆疮作痒：宜啖猪肉，嚼 谷涂之。（《千金》）男女阴蚀：肥猪肉煮汁洗，不过二十斤瘥。（《千金方》）山行辟蛭：山水中，草木上，有石蛭，着人足，则穿肌入肉中，害人。但以腊猪膏和盐涂足胫趾，即不着人也。（《千金方》）竹刺入肉：多年熏肉，切片包裹之，即出。（《救急方》）猪头肉（以下并用 猪者良， 猪亦可）。

　　【气味】有毒。时珍曰：按：《生生编》云：猪肉毒惟在首，故有病【主治】寒热五癃鬼毒（《千金》）。同五味煮食，补虚乏气力，去惊痫五痔，下丹石，亦发风气（《食疗》）。

　　腊猪头：烧灰，治鱼脐疮。

　　【发明】时珍曰：按《名医录》云：学究任道病体疮肿黑，状狭而长。北医王通曰：此鱼脐疮也。一因风毒蕴结，二因气血凝滞，三因误食人汗而然。乃以一异散敷之，日数易而愈。恳求其方。曰：但雪玄一味耳。任遍访四方无知之者。有名医郝允曰：《圣惠方》治此，用腊猪头烧灰，鸡卵白调敷，即此也。又《图纂》云：五月戊辰日，以猪头祀灶，所求如意；以腊猪耳悬梁上，令人丰足，此亦厌禳之

　　项肉

　　俗名槽头肉，肥脆，能动风。

　　【主治】酒积，面黄腹胀。以一两切如泥，合甘遂末一钱作丸，纸裹煨香食之，酒下。

　　当利出酒布袋也（时珍。出《普济》）。

　　脂膏

　　【修治】时珍曰：凡凝者为肪为脂，释者为膏为油，腊月炼净收用。

　　恭曰：十二月上亥日，取入新瓶，埋亥地百日用之，名 脂。每升入鸡子白十四枚，更良。

　　【气味】甘，微寒，无毒。反乌梅、梅子。

　　【主治】煎膏药，解斑蝥、芫青毒（《别录》）。解地胆、亭长、野葛、硫黄毒、诸肝毒，利肠胃，通小便，除五疸水肿，生毛发（时珍）。破冷结，散宿血（孙思邈）。利血脉，散风热，润肺。入膏药，主诸疮（苏颂）。杀虫，治皮肤风，涂恶疮（《日华》）。治痈疽（苏恭）。

　　悦皮肤。作手膏，不皲裂（陶弘景）。胎产衣不下，以酒多服，佳（徐之才）。 膏：生发悦面（《别录》）。

　　【附方】旧八，新二十五。

　　伤寒时气：猪膏如弹丸，温水化服，日三次。（《肘后方》）五种疸疾：黄胆、谷疸、酒疸、黑疸、女劳疸，黄汗如黄柏汁。用猪脂一斤，温热服，日三，当利乃愈。（《肘后方》）赤白带下：炼猪脂三合，酒五合，煎沸顿服。（《千金方》）小便不通：猪脂一斤，水二升，煎三沸，饮之立通。（《千金方》）关格闭塞：猪脂、姜汁各二升，微火煎至二升，下酒五合，和煎分服。（《千金》）痘疮便秘四五日：用肥猪膘一块，水煮熟，切如豆大，与食。自然脏腑滋润，痂 易落，无损于儿。（陈文中方）卒中五尸：仲景用猪脂一鸡子，苦酒一升，煮沸灌之。（《肘后方》）中诸肝毒：猪膏顿服一升。（《千金方》）食发成症：心腹作痛，咽间如有虫上下，嗜食与油者是也。用猪脂二升，酒三升，煮三沸服，日三次。同上上气咳嗽猪肪四两，煮百沸以来，切，和酱、醋食之。（《心镜》）肺热暴喑：猪脂油一斤炼过，入白蜜一斤，再炼少顷，滤净冷定。不时挑服一匙，即愈。

　　无疾常服，亦润肺。（万氏方）小儿噤风：小儿百日内风噤，口中有物如蜗牛，或如黄头白虫者。薄猪肪擦之即消。（《圣惠方》）小儿蛔病羸瘦：猪膏服之。（《千金方》）产后虚汗：猪膏、姜汁、白蜜各一升，酒五合，煎五上五下。每服方寸匕。（《千金翼》）胞衣不下：猪脂一两，水一盏，煎五七沸，服之当下。（《圣惠方》）吹奶寒热：用猪肪冷水浸拓，热即易之，立效。（《子母秘录》）发落不生：以酢泔洗净，布揩令热。以腊猪脂，入细研铁上生衣，煮三沸，涂之，遍生。

