<!-- { "loadSidebar": true } -->
　　（《纲目》）【集解】时珍曰： 答生走兽及牛马诸畜肝胆之间，有肉囊裹之，多至升许，大者如鸡子，小者如栗如榛。其状白色，似石非石，似骨非骨，打破层叠。嘉靖庚子年，蕲州侯屠杀一黄牛得此物，人无识者。有番僧云：此至宝也，牛马猪畜皆有之。可以祈雨，西域有密咒，则霖雨立至；不知咒者，但以水浸搬弄，亦能致雨。后考陶九成《辍耕录》所载 答，即此物也。其言曰：蒙古人祷雨，惟以净水一盆，浸石子数枚，淘漉玩弄，密持咒语，良久辄雨。

　　石子名 答，大者如鸡卵，小者不等，乃走兽腹中所产，狗、牛、马者最妙，盖牛黄、狗宝之类也。又按《京房易占》云：兵强主武，则牛腹生石。据此则 答、狗宝同一类也。但生于狗腹者，为狗宝耳。

　　【气味】甘、咸，平，无毒。

　　【主治】惊痫毒疮（时珍）。

　　兽部第五十卷　兽之一

　　狗宝

　　（《纲目》）【集解】时珍曰：狗宝生癞狗腹中，状如白石，带青色，其理层叠，亦难得之物也。按贾似道《悦生随抄》云：任丘县民家一犬甚恶，后病衰，为众犬所噬而死。剖之，其心已化，似石非石，其重如石，而包膜络之如寒灰，观其脉理犹是心，不知何缘致此？尝闻人患石淋，有石块刀斧不能破。又尝见龙胫骨中髓皆是白石，虎目光落地亦成白石，星之光气也落则成石，松亦化石，蛇、蟹、蚕皆能成石。万物变化如此，不可一概断也。时珍尝静思之，牛之黄，狗之宝，马之墨，鹿之玉，犀之通天，兽之 答，皆物之病，而人以为宝。人灵于物，而犹不免此病，况物乎？人之病淋有沙石者，非兽之 答乎？人之病癖，有心似金石者，非狗之宝乎？此皆囿于物而不能化者，故禽鸟有生卵如石者焉。按《程氏遗书》载：有波斯人发闽中古冢，棺内俱尽，惟心坚如石。锯开观之，有山水青碧如画，傍有一女，靓妆凭栏。盖此女有爱山癖，朝夕注意，故融结如此。又宋潜《溪文集》载：临川浮屠法循，行般舟三昧法，示寂后火焚，惟心不化，出五色光，有佛像高三寸，非骨非石，百体具足。又徽水有优婆塞，行禅观之法，及死火葬，心内包观音像如刻成。此皆志局于物，用志不分，精灵气液，因感而凝形，正如孕女感异像而成鬼胎之类，非祥也，病也，有情之无情也。

　　【气味】甘、咸，平，有小毒。

　　【主治】噎食及痈疽疮疡（时珍）。

　　【附方】新四。

　　捣如泥，将水一钟搅匀，去滓调服，日二。不过三日愈，后服补剂。（《杏林摘要》）狗宝丸：治痈疽发背诸毒，初觉壮热烦渴者。用癞狗宝一两，腊月黑狗各一枚，蟾酥二钱，蜈蚣（炙）七条， 砂、乳香、没药、轻粉、雄黄、乌金石各一钱，粉霜三钱，麝香一分，同为末。用首生男儿乳一合，黄蜡三钱，熬膏和，丸绿豆大。每服一丸或三丸，以白丁香七枚，（研）调新汲水送下。暖卧，汗出为度。不过三服立效，后食白粥补之。

　　（《济生方》）赤疔疮狗宝丸：用狗宝八分，蟾酥二钱，龙脑二钱，麝香一钱，为末，好酒和，丸麻子大。每服三丸，以生葱三寸同嚼细，用热葱酒送下，暖卧，汗出为度。后服流气追毒药，贴拔毒膏，取愈。（《通玄论》）反胃膈气：丁丹崖祖传狗宝丸：用硫黄、水银各一钱，同炒成金色，入狗宝三钱，为末。以鸡卵一枚，去白留黄，和药搅匀，纸封泥固， 火煨半日，取出研细。每服五分，烧酒调服，不过三服见效

　　兽部第五十卷　兽之一

　　底野迦

　　（《唐本草》）【集解】恭曰：出西戎。彼人云：用诸胆作之。状似久坏丸药，赤黑色。胡人时将至此，甚珍重之。试用有效。

　　【气味】辛，苦，寒，无毒。

　　【主治】百病中恶，客忤邪气，心腹积聚（《唐本草》）。

　　兽部第五十卷　兽之一

　　诸血

　　（《拾遗》）【集解】时珍曰：兽畜有水陆之产，方土之殊，寒热温凉之不同，有毒无毒之各异。陈氏概以诸血立条，主病似欠分明，姑存其旧而已。其各血主治，俱见本条。

　　【气味】甘，平。

　　【主治】补人身血不足，或患血枯，皮上肤起，面无颜色者，皆不足也，并宜生饮。又解诸药毒、菌毒，止渴，除丹毒，去烦热（藏器）。

　　兽部第五十卷　兽之一

　　诸朽骨

　　（《拾遗》）【集解】时珍曰：朽骨不分何骨，然亦当取所知无毒之骨可也。

　　【主治】骨蒸。东墙腐骨：磨醋，涂痕令灭。又涂 疡风疮癣白烂者，东墙向阳也（藏器）。治风牙痛，止水痢（时珍）。

　　【附方】旧一，新三。骨蒸发热：多取诸朽骨，洗净土气，釜煮；入桃柳枝各五斗，煮枯；再入棘针三斗，煮减半；去滓，以酢浆水和之，煮三五沸。令患者正坐散发，以汤从顶淋之，唯热为佳。若心闷，可少进冷粥，当得大汗，出恶气。汗干乃粉身，食豉粥。（《拾遗》）水痢不止：朽骨灰、六月六日曲（炒）等分为末，饮服方寸匕。乃御传方也。（张文仲方）风牙作痛：东墙下朽骨，削之如疼牙齿许大， 灰中煨热，病处咬之，冷即易。（《外台秘要》）

　　兽部第五十卷　兽之一

　　震肉

　　（《拾遗》）【集解】藏器曰：此六畜为天雷所霹雳者，因其事而用之也。时珍曰：按：《雷书》云：雷震六畜肉，不可食，令人成大风疾。

　　【主治】小儿夜惊，大人因惊失心，作脯食之（藏器）。

　　兽部第五十卷　兽之一

　　败鼓皮

　　（《别录》下品）【校正】原在草部，宋本移入兽部。

　　【集解】宗 曰：此是穿败者，不言是何皮，马、驴皮皆可为之，当以黄牛皮者为胜。

　　唐韩退之所谓“牛溲马勃，败鼓之皮，医师收畜，待用无遗”者也。今用处绝少，尤好煎胶。

　　【气味】平，无毒。

　　【主治】中蛊毒（《别录》。弘景曰：烧作屑，水和服之。病患即唤蛊主姓名，往呼本主取蛊即瘥，与白 荷同功）。治小便【附方】旧二，新一。中蛊毒：《梅师方》云：凡中蛊毒，或下血如鹅肝，或吐血，或心腹切痛，如有物咬。不即治之，食人五脏即死。欲知是蛊，但令病患吐水，沉者是，浮者非也。用败鼓皮烧灰，酒服方寸匕。须臾，自呼蛊主姓名。《外台秘要》云：治蛊，取败鼓皮广五寸，长一尺，蔷薇根五寸，如拇指大，水一升，酒三升，煮二升，服之。当下蛊虫即愈。月蚀疮：《集验》：用救月蚀鼓皮，掌大一片，以苦酒三升渍一宿，涂之。或烧灰，猪脂调涂。（《外台》）。

　　兽部第五十卷　兽之一

　　毡

　　（《拾遗》）【集解】时珍曰：毡属甚多，出西北方，皆畜毛所作。其白、其黑者，本色也。其青、乌、黄、赤者，染色也。其毡毯、褐 、氍毹、氆氇等称者，因物命名也。

　　远。

　　乌毡

　　【气味】无毒。

　　【主治】火烧生疮，令不着风水，止血，除贼风。烧灰，酒服二钱匕，治产后血下不止。

　　久卧，吸人脂血，损颜色，上气（藏器）。

　　【附方】新四。

　　坠损疼痛：故马毡两段，酒五升，盐一抄，煮热裹之，冷即易，三五牙疳鼻疳： 褐（不拘红黑，烧存性）、白矾（烧枯）各一钱，尿桶白碱一钱半（烧过），同研搽，神效。（《简便》）夜梦魇寐：以赤 一尺，枕之即安。（《赤白崩漏：毡烧灰，酒服二钱。白崩用白毡，红崩用红毡。（《海上》）

　　兽部第五十卷　兽之一

　　六畜毛蹄甲

　　（《本经》下品）【集解】弘景曰：六畜，谓牛、羊、猪、马、鸡、疗，亦不必出此矣。

　　时珍曰：此系《本经》一品，姑存以见古迹。

　　【气味】咸，平，有毒。

　　【主治】鬼疰蛊毒，寒热惊痫，癫 狂走。骆驼毛尤良（《本经》）。

　　兽部第五十卷　兽之一

　　六畜心

　　（《纲目》）【集解】时珍曰：古方多用六畜心治心病，从其类也。而又有杀时惊气入心、怒气入肝，诸心损心、诸肝损肝之说，与之相反。

　　【主治】心昏多忘，心虚作痛，惊悸恐惑（时珍）。

　　【附方】新二。

　　健忘：心孔昏塞，多忘喜误。取牛、马、猪、鸡、羊、犬心，干之为末。向日酒服方寸匕，日三服，闻一知十。（《外台》）蛔虫心痛：用六畜心，生切作四脔，纵横割路，纳朱砂（或雄黄、麝香）于中，平旦吞之，虫死即愈。（《集

　　兽部第五十卷　兽之一

　　诸肉有毒

　　（《拾遗》）牛独肝 黑牛白头 牛马生疔死 羊独角 黑羊白头 猪羊心肝有孔 马生角 白羊黑头马鞍下黑肉 马肝 白马黑头 六畜自死首北向 马无夜眼 白马青蹄 六畜自死口不闭 犬肉 犬有赤足 诸畜肉中有米星 兽并头 禽兽肝青 诸兽中毒箭死 脯沾屋漏 米瓮中肉脯 六畜肉热血不断 祭肉自动 诸肉经宿未煮 六畜五脏着草自六畜肉得咸、酢不变色 肉煮不熟 肉煮熟不敛水 六畜肉堕地不沾尘 肉落水浮 肉汁器盛闭气 六畜肉与犬，犬不食者 乳酪煎脍诸心损心 诸脑损阳滑精 六畜脾一生不可食 诸肝损肝 诸血损血败阳 经夏臭脯，痿人阴，成水病 鱼馁肉败 诸脂燃灯损目 本生命肉，令人神魂不安 春不食肝 夏不食心秋不食肺 冬不食肾 四季不食脾

　　兽部第五十卷　兽之一

　　解诸肉毒

　　（《纲目》）中六畜肉毒 六畜干屎末，伏龙肝末，黄柏末，赤小豆烧末，东壁土末，白扁豆，并水服。饮人乳汁；头垢一钱，水服，起死人豆豉汁服马肉毒 芦根汁，甘草汁，嚼杏仁，饮美酒。

　　马肝毒 猪骨灰，狗屎灰，牡鼠屎，人头垢，豆豉，并水牛马生疔 泽兰根擂水，生菖蒲擂酒，甘菊根擂水，猪牙灰水服，甘草煎汤服，取汗。

　　牛肉毒 猪脂化汤饮，猪牙灰水服，甘草汤。

　　狗肉毒 杏仁研水服。

　　羊肉毒 甘草煎水服。

　　猪肉毒 杏仁研汁，朴硝煎汁，猪屎绞汁，猪骨灰调水，韭菜汁，大黄汤。

　　药箭肉毒 大豆煎汁，盐汤。

　　诸肉过伤 本畜骨灰水服，芫荽煎汁，生韭汁。

　　食肉不消 还饮本汁即消，食本兽脑亦消。

　　兽部第五十一卷

　　兽之二

　　（兽类三十八种）

　　兽部第五十一卷　兽之二

　　狮

　　（《纲目》）【释名】狻猊（音酸倪。《尔雅》作狻 ）、KT （许交切）。

