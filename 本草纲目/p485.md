<!-- { "loadSidebar": true } -->
　　颂曰：今秦、陇、龙、蜀、金、商州山中皆有之，戎人多捕得来货。其形似羊，青色而大。其角长一二尺，有节如人手指握痕，又最坚劲。郭璞注《尔雅》云： 似羊而大，其角细而圆锐，好在与《尔雅》之 羊，陶注之山羊，苏注之山驴，大都相似。今人相承用之，以为羚羊。其细角长四五寸如人指多节蹙蹙圆真羚羊角，而世多不用何也？又闽、广山中，出一种野羊，彼人亦谓之羚羊也。陈氏谓耳边听之鸣者良。今牛羊诸角，但杀之者，听之皆有声，不独羚角也。自死角则无声矣。

　　宗 曰：诸角附耳皆集集有声，不如有挂痕一说为尽之。然有伪作者，宜察焉。

　　时珍曰：羚羊似羊，而青色毛粗，两角短小； 羊似吴羊，两角长大；山驴，驴之身羚之角，但稍大而节疏慢耳。陶氏言羚羊有一角者，而陈氏非之。按《寰宇志》云：安石山出羚羊，一角极坚，能碎金刚石。则羚固有一角者矣。

　　金刚石出西域，状如紫石英，百炼不消，物莫能击；惟羚羊角扣之，则自然冰泮也。又貘骨伪充佛牙，物亦不能破，用此角击之即碎，皆相畏耳。羚羊皮，西人以作座褥。

　　羚羊角

　　【修治】 曰：凡用，有神羊角甚长，有二十四节，内有天生木胎。此角有神力，可抵千牛。凡使不可单用，须要不拆元对，绳缚，铁锉锉细，重重密裹，避风，以旋旋取用，捣筛极细，更研万匝入药，免刮人肠。

　　【气味】咸，寒，无毒。《别录》曰：苦，微寒。

　　甄权曰：甘，温。能缩银。

　　【主治】明目，益气起阴，去恶血注下，辟蛊毒恶鬼不祥，常不魇寐（《本经》）。除邪气惊梦，狂越僻谬，疗伤寒时气寒热，热在肌肤，温风注毒伏在骨间，及食噎不通。久服，强筋骨轻身，起阴益气，利丈夫及热毒痢散产后恶血冲心烦闷，烧末酒服之。治小儿惊痫，治山瘴及噎塞（《药性》）。治惊悸烦闷，心胸恶气，瘰 恶疮溪毒（藏器）。平肝舒筋，定风安魂，散血下气，辟恶解毒，治子痫痉疾（时珍）。

　　【发明】时珍曰：羊，火畜也，而羚羊则属木，故其角入厥阴肝经甚捷，同气相求也。

　　肝主木，开窍于目；其发病也，目暗障翳，而羚羊角能平之。肝主风，在合为筋；其发病也，小儿惊痫，妇人子痫，大人中风搐搦，及筋脉挛急，历节掣痛，而羚角能舒之。魂者，肝之神也；发病则惊骇不宁，狂越僻谬，魇寐卒死，而羚角能安之。血者，肝之藏也；发病则瘀滞下注，疝痛毒痢，疮肿 ，产后血气，而羚角能散之。相火寄于肝胆，在气为怒；病则烦懑气逆，噎塞不通，寒热及伤寒伏热，而羚角能降之。羚之性灵，而筋骨之精在角；故又能辟邪恶而解诸毒，碎佛牙而烧烟走蛇虺也。《本经》、《别录》甚着其功，而近俗罕能发扬，惜哉！【附方】旧七，新四。

　　噎塞不通：羚羊角屑为末，饮服方寸匕，并以角摩噎上。（《外台》）胸胁痛满：羚羊角烧末，水服方寸匕。（《子母秘录》）腹痛热满：方同上。

　　堕胎腹痛，血不出：羚羊角烧灰三钱，豆淋酒下。（《普济》）产后烦闷汗出，不识人：《千金》：用羚羊角烧末，东流水服方寸匕。未愈再服。又方：加芍药、枳实等分（炒），研末，汤服。

　　血气逆烦：羚羊角烧末，水服方寸匕。（《肘后方》）临产催生：羚羊角一枚，刮尖为末，酒服方寸匕。（《产宝》）小儿下痢：羚羊角中骨烧末，饮服方寸匕。（《秘录》）遍身赤丹：羚羊角烧灰，鸡子清和，涂之，神效。（《外台》）赤 如疮，瘙痒，甚则杀人：羚羊角磨水，摩之数百遍为妙。（《肘后方》）山岚瘴气：羚羊角末，水服一钱。（《集简方》）

　　肉

　　【气味】甘，平，无毒。

　　【主治】恶疮（藏器）。和五味炒熟，投酒中，经宿饮之，治筋骨急强，中风。北人恒食，南人食之，免蛇、虫伤（孟诜）。

　　肺

　　【气味】同肉。

　　【主治】水肿鼓胀，小便不利（时珍）。

　　【发明】时珍曰：羚羊肺本草不收。《千金翼》载太医山连治韦司业水肿莨菪丸用之，盖取其引药入肺，以通小便之上源也。其方用羚羊肺一具，沸汤微炸过，曝干为末。莨菪子一升，用三年醋浸一伏时，蒸熟捣烂和，丸梧桐子大。每用四丸，麦门冬汤食后服，候口中干、妄语为验。数日小便大利，即瘥。无羚羊，以青羊肺代之亦可。

　　胆

　　【气味】苦，寒，无毒。

　　【主治】面上 ，如雀卵色，以酒二升，同煮三沸，涂四五次良（时珍）。

　　【附方】新一。

　　面 ：羚羊胆、牛胆各一枚，醋二升，同煮三沸，频涂

　　鼻

　　【主治】炙研，治五尸遁尸邪气（时珍。《外台》方中用之）。

　　【附录】山驴 恭曰：见上文。

　　时珍曰：《南史》云：滑国出野驴，有角。《广志》云：驴羊似驴。《山海经》云：晋阳悬瓮之山、女几之山、荆山、纶山，并多闾。郭璞注云：闾即 也，似驴而歧蹄，马尾，角如羚羊，一名山驴。俗人亦用其角以代羚羊。又《北山经》云：太行之山，有兽状如羚羊，而四角马尾，有距善旋，其鸣自叫。此亦山驴之类也

　　兽部第五十一卷　兽之二

　　山羊

　　（《日用》）【释名】野羊（《图经》）、 羊。

　　时珍曰：羊之在原野者，故名。

　　【集解】弘景曰：山羊即《尔雅》 羊，出西夏，似吴羊而大角、角椭者。能陟峻 ，羌夷以为羚羊，角极长，唯一边有节，节亦疏大，不入药用。

　　恭曰：山羊大如牛，或名野羊，善斗至死，角堪为鞍桥。

　　颂曰：闽、广山中一种野羊，彼人谓之羚羊。其皮浓硬，不堪炙食，其肉颇肥软益人。

　　吴瑞曰：山羊似羚羊，色青。其角有挂痕者为羚羊，无者为山羊。

　　时珍曰：山羊有二种：一种大角盘环，肉至百斤者；一种角细者，《说文》谓之苋羊桓）。

　　陆氏云： 羊状如驴而群行，其角甚大，以时堕角，暑天尘露在上，生草戴行。故《代都赋》云： 羊养草以盘桓。

　　肉

　　【气味】甘，热，无毒。

　　颂曰：南方野羊，多啖石香薷，故肠藏颇热，不宜多食之。

　　【主治】南人食之，肥软益人，治冷劳山岚疟痢，妇人赤白带下（苏颂）。疗筋骨急强、虚劳，益气，利产妇，不利时疾人（吴瑞）。

　　兽部第五十一卷　兽之二

　　鹿

　　（《本经》中品）【校正】《本经》上品白胶，中品鹿茸，今并为一条。

　　【释名】斑龙。

　　时珍曰：鹿字篆文，象其头、角、身、足之形。《尔雅》云：鹿，牡曰 （（音攸），其子曰 （音迷），绝有力曰KT云：鹿与游龙相戏，必生异角。则鹿得称【集解】时珍曰：鹿，处处山林中有之。马身羊尾，头侧而长，高脚而行速。牡者有角，夏至则解。大如小马，黄质白斑，俗称马鹿。牝者无角，小而无斑，毛杂黄白色，俗称 鹿，孕六月而生子。鹿性淫，一牡常交数牝，谓之聚 。

　　同旅，居则环角外向以防害，卧则口朝尾闾，以通督记》云：鹿千岁为苍，又五百岁为白，又五百岁为玄。玄鹿骨亦黑，为脯食之，可长生也。

　　《埤雅》云：鹿乃仙兽，自能乐性，六十年必怀琼于角下，角有斑痕，紫色如点，行则有涎，不复急走。故曰：鹿戴玉而角斑，鱼怀珠而鳞紫。沈存中《笔谈》云：北狄有驼鹿，极大而色苍黄，无斑。角大而有文，坚莹如玉。茸亦可用。《名苑》云：鹿之大者曰麈，视其尾为准。其尾能辟尘，拂毡则不蠹，置茜帛中，岁久红色不黯也。

　　鹿茸

　　【修治】《别录》曰：四月、五月解角时取，阴干，使时燥。

　　恭曰：鹿茸，夏收之阴干，百不收一，且易臭，惟破之火干大好。

　　曰：凡使鹿茸，用黄精自然汁浸两日夜，漉出切焙捣用，免渴人也。又法：以鹿茸锯作片，每五两，用羊脂三两，拌天灵盖末涂之，慢火炙令内外黄脆，以鹿皮裹之，安室中一宿，则药魂归矣。乃慢火焙干，捣末用。

　　《日华》曰：只用酥炙炒研。

　　宗 曰：茸上毛，先以酥薄涂匀，于烈焰中灼之，候毛尽微炙。不以酥，则火焰伤茸矣。

　　时珍曰：《澹寮》、《济生》诸方，有用酥炙、酒炙，及酒蒸焙用者，当各随本方。

　　【发明】《抱朴子》曰：南山多鹿，每一雄游，牝百数至。春羸瘦，入夏惟食菖蒲即肥。

　　当角解之时，其茸甚痛。猎人得之，以索系住取茸，然后毙鹿，鹿之血未散也。

　　宗 曰：茸，最难得不破及不出却血者。盖其力尽在血中，猎时多有损伤故也。此以如紫茄四五寸，形如分歧不察。按沈存中《鹿茸作一种者疏矣。或刺麋、鹿血以代茸，云茸亦血，此大误矣。麋茸利补阳，鹿茸利补阴，须佐以他药则有功。凡含血之物，肉差易长，筋次之，骨最难长。故人自胚胎至成人，二十年骨髓方坚。惟麋、鹿角自生至坚，无两月之久，大者至二十余斤。计一日夜须生数两，凡骨之生无速于此。虽草木易生，亦不及之。此骨之至强者，所以能补骨血，坚阳道，益精髓也。头者诸阳之会，上钟于茸角，岂可与凡血为比哉。

　　时珍曰：按熊氏《礼记疏》云：鹿是山兽，属阳，情淫而游山，夏至得阴气解角，从阳退之象；麋是泽兽，属阴，情淫而游泽，冬至得阳气而解角，从阴退之象也。余见角下。

　　【气味】甘，温，无毒。《别录》曰：酸，微温。

　　甄权曰：苦，辛。麻勃为之使。

　　诜曰：鹿茸不可以鼻嗅之，中有小白虫，视之不见，入人鼻必为虫颡，药不及也。

　　【主治】漏下恶血，寒热惊痫，益气强志，生齿不老（《本经》）。疗虚劳，洒洒如疟，羸瘦，四肢酸疼，腰脊痛，小便数利，泄精溺血，破瘀血在腹，散石淋痈肿，骨中热疽，养骨安胎下气，杀鬼精物，久服耐老。不可近丈夫阴，令痿（《别录》）。补男子腰肾虚冷，脚膝无力，夜梦鬼交，精溢自出，女人崩中漏血，赤白带下，炙末，空心酒服方寸匕（甄权）壮筋骨（《日华》）。生精补髓，养血益阳，强筋健骨，治一切虚损，耳聋目暗，眩晕虚痢（时珍）。

　　【发明】时珍曰：按《澹寮方》云：昔西蜀药市中，尝有一道人货斑龙丸，一名茸珠丹。

