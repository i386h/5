<!-- { "loadSidebar": true } -->
　　弘景曰：野兽之中，獐、鹿可食生，则不膻腥。又非十二辰属，八卦无主，且温补，于人生死无尤，道家许听为脯。过其余，虽鸡、犬、牛、羊补益，于亡魂有愆责，并宗 曰：三祀皆以鹿腊，亦取此义，且味亦胜他肉。

　　时珍曰：邵氏言：鹿之一身皆益人，或煮，或蒸，或脯，同酒食之良。大抵鹿乃仙兽，纯阳多寿之物，能通督脉，又食良草，故其肉、角有益无损，陶说亦妄耳。

　　头肉

　　【气味】平。

　　【主治】消渴，夜梦鬼物，煎汁服，作胶弥善（苏恭。宗 曰：头可酿酒，须于作浆时，稍益葱、椒）。

　　【附方】新一。

　　老人消渴：鹿头一个，去毛煮烂，和五味。空心食，以汁咽之。（《鄙事》）

　　蹄肉

　　【气味】平。

　　【主治】诸风，脚膝骨中疼痛，不能践地，同豉汁、五味煮食（孙思邈）。

　　脂

　　【主治】痈肿死肌，温中，四肢不随，头风，通腠理。不可近阴《本经》麋脂正文，而苏氏以注鹿脂，二脂功或同耶？）。

　　【附方】新一。

　　面上 ：鹿脂涂之，日再。（《圣惠方》）

　　髓

　　（炼净入药）【气味】甘，温，无毒。

　　【主治】丈夫女子伤中绝脉，筋急痛，咳逆，以酒和，服之良（《别录》）。

　　壮阳道，令有子。同地黄汁煎膏服，填骨髓，壮筋骨，治呕吐（《日华》）。补阴强阳，生精益髓，润燥泽肌（时珍）。

　　【发明】颂曰：髓可作酒，唐方多有其法。

　　时珍曰：鹿髓，近方稀用者。《删繁方》治肺虚毛悴，酥髓汤用之。《御药院方》滋补药，用其脊髓和酒熬膏丸药，甚为有理。白飞霞《医通》云：取鹿脑及诸骨髓炼成膏，每一两，加炼蜜二两炼匀，瓷器密收，用和滋补丸药剂甚妙。凡腰痛属肾虚寒者，以和古方摩腰膏，姜汁化一粒擦肾俞，则暖气透入丹田如火，大补元阳。此法甚佳，人鲜知之。

　　【附方】新一。

　　鹿髓煎：治肺痿咳嗽，伤中脉绝。用鹿髓、生地黄汁各七合，酥、蜜各一两，杏仁、桃仁各三两（去皮炒，酒一升，同捣取汁），先煎杏仁、桃仁、地黄汁减半，入三味煎如稀饧。

　　每含一匙，徐徐咽下，日三。（《圣济》）

　　脑

　　【主治】入面脂，令人悦泽（苏颂）。刺入肉内不出（《深师》）。

　　精

　　【主治】补虚羸劳损（时珍）。

　　【发明】韩懋曰：王师授予鹿 丸方云之精也。医书称鹿茸、角、血、髓苑囿驯养。每日以人参燥则渐减，周而复始。大约三年之内，一旦毛不得，则精泄于外；或令其一交，即设法取其角霜一味为丸，空心盐酒下，大起胎时珍曰：按《老子》云：骨弱筋柔而握固，未知牝牡之合而 作者，精之至也。

　　催切，赤子阴也。今作鹿精之名，亦未为稳。

　　血

　　【主治】阴痿，补虚，止腰痛、鼻衄，折伤，狂犬伤（苏恭）。

　　及崩中带下（《日华》）。诸气痛欲危者，饮之立愈（汪颖）。大补虚损，益精血，解痘毒、药毒（时珍）。

　　【发明】颂曰：近世有服鹿血酒者。云得于射生者，因采捕入山失道，数日饥渴将委顿。

　　惟获一生鹿，刺血数升饮之，饥渴顿除。及归，遂觉血气充盛异人。有效而服之者，刺鹿头角间血，酒和饮之更佳。

　　时珍曰：近世韩飞霞补益方有斑龙宴法，孙氏解痘毒有阴阳二血丸，皆古所未知者。而沈存中又以刺血代茸为非，亦一说也。

　　【附方】新三。

　　斑龙宴：用驯养牡鹿一二只，每日以人参一两煎水与饮，将滓拌土产草料米豆，以时喂之，勿杂他水草。百日之外，露筋可用矣。宴法：夜前减食，次早空心低尾昂。令有力者抱定前足，有角者执定角，无角者以木囊头拘之，使头不动。用三棱针刺其眼之大 前毛孔，名天池穴。以银管长三寸许插向鼻梁，坐定，咂其血，饮药酒数杯。再咂再饮，以醉为度。鼻中流出者，亦可接和酒饮。饮毕避风，行升降工夫，为一宴也。用生肌药敷鹿穴，养之。月可一度，一鹿可用六七年。不拘男女老少，服之终身无疾而寿，乃仙家服食丹方二十四品之一也。药酒以八珍散加沉香、木香煮之。

　　未出者稀，已出者减。用鹿血、兔血（各以青纸盛，置灰上，晒干）、乳香、没药各一两，雄黄、黄连各五钱，朱砂、麝香各一钱。为末，炼蜜丸绿豆大。每服十丸，空心酒下。儿小者减鼻血时作：干鹿血炒枯，将酒浮熏二三次，仍用酒浮半杯和服之。

　　肾

　　【气味】甘，平，无毒。

　　【主治】补肾气（《别录》）。补中，安五脏，壮阳气，作酒及煮粥食之（《日华》）。

　　【附方】旧一。

　　肾虚耳聋：用鹿肾一对，去脂膜切，以豉汁入粳米二合煮粥食。亦可作羹。（《圣惠方》）

　　胆

　　【气味】苦，寒，无毒。

　　【主治】消肿散毒（时珍）。

　　筋

　　【主治】劳损续绝（苏恭）。尘沙眯目者，嚼烂 入目中，则粘出（时珍）。

　　【附方】旧一。

　　骨鲠：鹿筋渍软，搓索令紧，大如弹丸。持筋端吞至鲠处，徐徐引之，鲠着筋出。（《外台》）

　　靥

　　【主治】气瘿，以酒渍，炙干，再浸酒中，含咽汁，味尽更易，十具乃愈（《深师》）。

　　皮

　　【主治】一切漏疮，烧灰和猪脂纳之，日五六易，愈乃止（时

　　粪

　　【主治】经日不产，干、湿各三钱，研末，姜汤服，立效（《经

　　胎粪

　　【主治】解诸毒（时珍曰：按范晔《后汉书》云：冉粪，可疗毒也）。

　　兽部第五十一卷　兽之二

　　麋

　　（《本经》下品）【释名】时珍曰：陆佃云：麋喜音声。班固云：麋性淫迷。则麋之名义取乎此。《尔雅》云：牡曰 （音咎），牝曰 （音辰），其子曰 （音夭）。

　　【集解】《别录》曰：麋生南山山谷及淮海边。十月取之。

　　弘景曰：今海陵间最多。千百为群，多牝少牡。

　　时珍曰：麋，鹿属也。牡者有角。鹿喜山而属阳，故夏至解角；麋喜泽而属阴，故冬至解角。麋似鹿而色青黑，大如小牛，肉蹄，目下有二窍为夜目。故《淮南子》云：孕女见麋而子其鹿所息处，谓之鹿场也。今猎人多不分别，往往以麋为鹿，牡者犹可以角退为辨，牝者通目为 鹿矣。

　　麋脂 一名宫脂（《本经》） 时珍曰：《别录》言十月取脂，炼过收用；而《周礼》冬献野狼，夏献麋。注云：野狼膏聚，麋膏散。聚则温，散则凉，以顺时也。

　　【气味】辛，温，无毒。忌桃李，畏大黄。

　　【主治】痈肿，恶疮，死肌，寒风湿痹，四肢拘挛不收，风头肿气，通腠理（《本经》）。

　　柔皮肤。不可近阴，令痿（《别录》）。治少年气盛，面生疮 ，化脂涂之（时珍）。

　　【正误】弘景曰：人言麋一牡辄交十余牝，交毕即死。其脂堕地，经年，人得之名曰遁脂，酒服至良。夫麋性乃尔淫快，不应痿人阴。一方言不可近阴，令阴不痿，此乃有理。

　　恭曰：游牝毕即死者，虚传也。遍问山泽人，无此说。

　　肉

　　【气味】甘，温，无毒。

　　诜曰：多食令人弱房，发香港脚。妊妇食之，令子目病。

　　弘景曰：不可合猪肉，雉肉食，发痼疾。合虾及生菜、梅、李食，损男子精气。

　　【主治】益气补中，治腰脚（孟诜）。补五脏不足气（禹锡）。

　　【发明】时珍曰：按陆农师云：鹿以阳为体，其肉食之燠；麋以阴为体，其肉食之寒。

　　观此，则《别录》麋脂令人阴痿，孟诜言多食肉令人弱房，及角、肉不同功之说，亦此意也。

　　茸

　　【修治】与鹿茸同。

　　【气味】甘，温，无毒。

　　【主治】阴虚劳损，一切血病，筋骨腰膝酸痛，滋阴益肾（时珍）。

　　麋角

　　【修治】 曰：麋角，顶根上有黄毛若金线，兼旁生小尖也、色苍白者为上。

　　诜曰：凡用麋角，可五寸截之，中破，炙黄为末，入药。

　　时珍曰：麋鹿茸角，今人罕能分别。陈自明以小者为鹿茸，大者为麋茸，亦臆见也。不若亲视其采取时为有准也。造麋角胶、麋角霜，并与鹿角胶、鹿角霜同法。又《集灵方》云：用麋角一双，水浸七日，刮去皮，锉屑。以银瓶盛牛乳浸一日，乳耗再加，至不耗乃止。用油纸密封瓶口。别用大麦铺锅中三寸，上安瓶，再以麦四周填满。入水浸一伏时，水耗旋加，待屑软如面取出，焙研成霜用。

　　【气味】甘，热，无毒。

　　【主治】风痹，止血，益气力（《别录》）。刮屑熬香，酒服，大益人（弘景。出《彭祖传》中）。酒服，补虚劳，添精益髓，益血脉，暖腰华》）。作粉常服，治丈夫冷气及风，筋骨疼痛。若猝心痛，一服立瘥。浆水磨泥涂面，令人光华，赤白如玉可爱（孟诜）。滋阴养血，功与茸同【发明】诜曰：麋角常服，大益阳道，不知何因与肉功不同也。煎胶与鹿角胶同功，茸亦胜鹿茸，仙方甚重之。

　　恭曰：麋茸功力胜鹿茸，角煮胶亦胜白胶。详见鹿茸、鹿角下。

　　《日华》曰：麋角属阴，故治腰膝不仁，补一切血病也。

　　时珍曰：鹿之茸角补阳，右肾精气不足者宜之；麋之茸角补阴，左肾血液不足者宜之。

　　此乃千古之微秘，前人方法虽具，而理未发出，故论者纷纭。又《杨氏家藏方》，治虚损有二至丸，两角并用。但其药性过温，止宜于阳虚寒湿血痹者耳，于左肾无与焉。孙思邈《千金方》言：麋角丸凡一百一十方，惟容成子羔所服者，特出众方之外，子羔服之羽化。今观其方，比二至丸似可常服，并集于下。

　　【附方】新五。

　　麋角丸：补心神，安脏腑，填骨髓，理腰脚，能久立，聪耳明目，发白更黑，貌老还少。

