<!-- { "loadSidebar": true } -->
　　慎微曰：杨亿《谈苑》云：商汝山中多麝，遗粪常在一处不移，人以是获之。其性绝爱其脐，为人逐急，即投岩，举爪剔裂其香，就絷而死，犹拱四足保其脐。故李商隐诗云：投岩麝退香。许浑诗云时珍曰：麝居山，獐居泽，以此为别。麝出西北者香结实；出东南者谓之土麝，亦可用，而力次之。南中灵猫囊，其气如麝，人以杂之。见本条。

　　麝脐香

　　【修治】 曰：凡使麝香，用当门子尤妙。以子日开之，微研用，不必苦细也。

　　【气味】辛，温，无毒。甄权曰：苦、辛。忌大蒜。

　　李鹏飞曰：麝香不可近鼻，有白虫入脑，患癞。久带其香透关，令人成异疾。

　　【主治】辟恶气，杀鬼精物，去三虫蛊毒，温疟痫 。久服，除邪，不梦寤魇寐（《本经》）。疗诸凶邪鬼气，中恶，心腹暴痛，胀急痞满，风毒，去面 、目中肤翳，妇人产难堕胎。通神仙（《别录》）。佩服及置枕间，辟恶梦，及尸疰鬼气。又疗蛇毒（弘景。《抱朴子》云：入山辟蛇，以麝香丸着足爪中有效。因麝啖蛇，故以厌之也）。治蛇、蚕咬，沙虱溪瘴毒，辟蛊气，杀脏腑虫，治疟疾，吐风痰，疗一切虚损恶病。纳子宫，暖水脏，止冷带下（《日华》）。熟水研服一粒，治小儿惊痫客忤，镇心安神，止小便利。又能蚀一切痈疮脓水（《药性》。又云：入十香丸服，令人百毛九窍皆香）。除百病，治一切恶气及惊怖恍惚（孟诜）。

　　疗鼻窒，不闻香臭（好古）。通诸窍，开经络，透肌骨，解酒毒，消瓜果食积，治中风、中气、中恶，痰厥，积聚症瘕（时珍）。

　　【发明】李杲曰：麝香入脾治内病。凡风病在骨髓者宜用之，使风邪得出。若在肌肉用之，反引风入骨，如油入面之不能出也。

　　朱震亨曰：五脏之风，不可用麝香以泻卫气。口鼻出血，乃阴盛阳虚，有升无降，当补阳抑阴，不可用脑、麝轻扬飞窜之剂。妇人以血为主，凡血海虚而寒热盗汗者，宜补养之；不可用麝香之散，琥珀之燥。

　　严用和曰：中风不省者，以麝香、清油灌之，先通其关，则后免语蹇瘫痪之证，而他药亦有效也。

　　时珍曰：严氏言风病必先用麝香，而丹溪谓风病、血病必不可用，皆非通论。盖麝香走窜，能通诸窍之不利，开经络之壅遏。若诸风、诸气、诸血、诸痛、惊痫、症瘕诸病，经络壅闭，孔窍不利者，安得不用为引导以开之、通之耶？非不可用也，但不可过耳。《济生方》治食瓜果成积作胀者用之，治饮酒成消渴者用之，云果得麝则坏，酒得麝则败，此得用麝之理者也。

　　【附方】旧七，新十三。

　　中风不省：麝香二钱研末，入清油二两和匀，灌之，其人自苏也。（《济生方》）中恶客忤，项强欲死：麝香少许，乳汁调，涂儿口中取效。醋调亦可。（《广利方》）小儿惊啼，发歇不定：真麝香一字，清水调服，日三。（《广利》）小儿中水：单以麝香如大豆三枚，奶汁调，分三四服。（《杨氏产乳》）破伤风水，毒肿痛不可忍：麝香末一字纳疮中，出尽脓水，便效。（《普济方》）中恶霍乱：麝香一钱，醋半盏，调服。（《圣惠方》）小儿邪疟：以麝香研墨，书“去邪辟魔”四字于额上。（《经验后方》）诸果成积，伤脾作胀，气急。用麝香一钱，生桂末一两。饭和，丸绿豆大。大人十五丸，小儿七丸，白汤下。

　　盖“果得麝则落、木得桂即枯”故也。（《济消渴饮水，因饮酒或食果实过度，虽能食而口渴饮水，数尿。以麝香当门子，酒相和作十余丸，枳 子煎汤送下。盖麝香败酒坏果，枳 亦败酒也。（《济生》）偏正头痛久不除者：晴明时，将发分开，用麝香五分，皂角末一钱，薄纸裹置患处。以布包炒盐于上熨之，冷则易。如此数次，永不再发。（《简便单方》）五种蛊毒：麝香、雄黄等分为末，以生羊肝如指大，以刀割开，裹药吞之。（《卫生》）口内肉球有根如线五寸余，如钗股，吐出乃能食物，捻之则痛彻心者。麝香一钱研水服之，日三，自消。（夏子益《奇疾方》）催生易产：《续十全方》：麝香一钱，水研服，立下。《济生》：胜金散：治人弱难产。麝香一钱，盐豉一两，以旧青布裹之，烧红为末。以秤锤淬酒，服二钱即下。郭稽中云：妇人产难及横逆生者，乃儿枕破而败血裹子，服胜金散逐其败血，自生也。

　　死胎不下：麝香（当门子）一枚，桂心末二钱，温酒服，即下。（《本事方》）痔疮肿毒：麝香（当门子）、印城盐等分涂之。不过三次。（《外台》）鼠咬成疮：麝香封之，妙。（《经验后方》）蚕咬成疮：蜜调麝香敷之。（《广利方》）山岚瘴气：水服麝香三分解之。（《集简方》）虫牙作痛：香油抹箸头，蘸麝香末。绵裹炙热咬之。换二三次，其虫即死，断根甚妙。

　　（

　　肉

　　【气味】甘，温，无毒。

　　诜曰：蛮人常食之，似獐肉而腥气，云食之不畏蛇毒也。

　　【主治】腹中症病（时珍）。

　　【附方】新一。

　　小儿症病：麝肉二两，切焙，蜀椒三百枚，炒捣末，以鸡子白和，丸小豆大。每服二三丸，汤下，以知为度。（《范汪方》）

　　兽部第五十一卷　兽之二

　　灵猫

　　（《拾遗》）【释名】灵狸（作蛉者非）、香狸（《杂俎》）、神狸（《离骚注》）、类。

　　时珍曰：自为牝牡，又有香气，可谓灵而神矣。

　　【集解】藏器曰：灵猫生南海山谷。状如狸，自为牝牡。其阴如麝，功亦相似。按：《异物志》云：灵狸一体自为阴阳。刳其水道连囊，以酒洒阴干，其气如麝。若杂入麝香中，罕能分别，用之亦如麝焉。

　　颂曰：香狸出南方，人以作脍生，如北地狐生法，其气甚香，微有麝气。

　　时珍曰：按段成式言，香狸有四外肾，则自能牝牡者，或由此也。刘郁《西使记》云黑契丹出香狸，文似土豹，其肉可食，粪溺皆香如麝气。杨慎《丹铅录》云：予在大理府见香猫如狸，其文如金钱豹。此即《楚辞》所谓乘赤豹兮载文狸，王逸注为神狸者也。《南山经》所谓： 爰之山有兽焉，状如狸而有髦，其名曰类，自为牝牡，食者不妒。《列子》亦云： 爰之兽，自孕而生，曰类。疑即此物也。又《星禽真形图》，心月狐有牝牡两体，其神狸乎？珍按：刘、杨二说与《异物志》所说相合，则类即灵狸无疑矣，类、狸字音亦相近也。

　　肉

　　【气味】甘，温，无毒。

　　阴

　　【气味】辛，温，无毒。

　　【主治】中恶鬼气，飞尸蛊疰，心腹猝痛，狂邪鬼神，鬼疟疫气，梦寐邪魇，镇心安神（藏器）。

　　兽部第五十一卷　兽之二

　　猫

　　（《蜀本草》）【释名】家狸。

　　时珍曰：猫，苗、茅二音，其名自呼。陆佃云：鼠害苗而猫捕之，故字从苗。《礼记》所谓迎猫，为其食田鼠也，亦通。《格古论》云：一名乌圆。或谓蒙贵即猫，非矣。

　　【集解】时珍曰：猫，捕鼠小兽也，处处畜之。有黄、黑、白、驳数色，狸身而虎面，柔毛而利齿。以尾长腰短，目如金银，及上 多棱者为良。或云：其睛可定时：子、午、卯、酉如一线，寅、申、巳、亥如盈月，辰、戌、丑、未如枣核也。其鼻端常冷，惟夏至一日则暖。性畏寒而不畏暑，能画地卜食，随月旬上下啮鼠首尾，皆与虎同，阴类之相符如此。其孕也两月而生，一乳数子，恒有自食之者。俗传牝猫无牡，但以竹帚扫背数次则孕。或用斗覆猫于灶前，以刷帚头击斗，祝灶神而求之亦孕。此与以鸡子祝灶而抱雏者相同，俱理之不可推者也。猫有病，以乌药水灌之，甚良。世传薄荷醉猫，死猫引竹，物类相感然耳。

　　肉

　　【气味】甘、酸，温，无毒。

　　【主治】劳疰、鼠 、蛊毒。

　　【发明】时珍曰：本草以猫、狸为一类注解。然狸肉入食，猫肉不佳，亦不入食品，故用之者稀。胡KT 《易简方》云：凡预防蛊毒，自少食猫肉，则蛊不能害。此亦《隋书》所谓猫鬼野道之蛊乎？《肘后》治 核肿，或已溃出脓血者，取猫肉如常作羹，空心食之，云不传之法也。昔人皆以 子为鼠涎毒所致。此乃《淮南子》所谓狸头治鼠及鼠啮人疮。又云狐目狸脑，鼠去其穴。皆取其相制之义耳。

　　头骨

　　【气味】甘，温，无毒。

　　【主治】鬼疰蛊毒，心腹痛，杀虫治疳，及痘疮变黑，瘰 、 、恶疮（时珍）。

　　【发明】时珍曰：古方多用狸，今人多用猫，虽是二种，性气相同，故可通用。孙氏治痘疮倒 ，用人、猫、猪、犬四头骨，方见人类。

　　【附方】新九。

　　心下鳖瘕：用黑猫头一枚烧灰，酒服方寸匕，日三。（《寿域》）痰 发喘：猫头骨烧灰，酒服三钱，便止。（《医学正传》）猫鬼野道病，歌哭不自由：腊月死猫头烧灰，水服一钱匕，日二。（《千金方》）多年瘰 不愈：用猫头、蝙蝠各一个，俱撒上黑豆，同烧存性，为末掺之。干则油调。

　　内服五香连翘汤，取效。（《集要》）走马牙疳：黑猫头烧灰，酒服方寸匕。（《寿域方》）小儿阴疮：猫头骨烧灰，敷之即愈。

　　鼠咬疮痛：猫头烧灰，油调敷之，以瘥为度。（赵氏方）收敛痈疽：猫头一个 研，鸡子十个煮熟去白，以黄煎出油，入白蜡少许，调灰敷之，外以膏护住，神妙。（《医方摘要》）对口毒疮 猫头骨烧存性，研。每服三五钱，酒服。（吴球《便民食疗方》）

　　脑

　　（纸上阴干）【主治】瘰 鼠 溃烂，同莽草等分为末，纳孔中（时珍。出《千金》）。

　　眼睛

　　【主治】瘰 鼠 ，烧灰，井华水服方寸匕，日三（出《千金》）。

　　牙

　　【主治】小儿痘疮倒 欲死，同人牙、猪牙、犬牙烧炭，等分研末，蜜水服一字，即便发起（时珍）。

　　【发明】时珍曰：痘疮归肾则变黑。凡牙皆肾之标，能入肾发毒也。内有猫牙，又能解毒，而热证亦可用云。

　　舌

　　【主治】瘰 鼠 ，生晒研敷（《千金》）。

　　涎

　　【主治】瘰 ，刺破涂之（时珍）。

　　肝

　　【主治】劳瘵杀虫，取黑猫肝一具，生晒研末，每朔、望五更酒调服之（时珍。出《直指》）。

　　胞衣

　　【主治】反胃吐食，烧灰，入朱砂末少许，压舌下，甚效（

　　皮毛

　　【主治】瘰 诸 ，痈疽溃烂（时珍）。

　　【附方】新六。

