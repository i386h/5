<!-- { "loadSidebar": true } -->
　　（有蛔、白、蛲、伏、肉、肺、胃、弱、赤九种。又有尸虫、劳虫、疳虫、瘕虫）【杀虫】〔草部〕术（嗜生米有虫，蒸饼丸服。） 蓝叶（杀虫 。应声虫及鳖汁。）马蓼（去肠中蛭虫。） 鹤虱（杀蛔、蛲及五脏虫，肉汁服末；心痛，醋服。） 野狼毒 野狼牙 藜芦（并杀腹脏一切虫。） 草（杀九虫。） 龙胆（去肠中小虫及蛔痛，煎服。） 白芷（浴身。）黄精（并去三尸。） 杜衡 贯众 蘼芜 紫河车 云实 白菖 百部 天门冬 赭魁 石长生（并杀蛔、蛲、寸白诸虫。） 连翘 山豆根（下白虫。） 黄连 苦参 苍耳 飞廉 天名精蜀羊泉 蒺藜 干苔 酸草 骨碎补 羊蹄根 赤藤 牵牛 蛇含 营实根（并杀小虫、疳虫。） 艾叶（蛔痛，捣汁服，或煎水服，当吐下虫；虫食肛，烧熏之。） 蓄（小儿蛔痛，煮汁，煎醋，熬膏，皆有效。） 使君子（杀小儿蛔，生食煎饮，或为丸散，皆效。） 石龙刍 漏芦 肉豆蔻 酱 马鞭草（熬膏。） 瞿麦 灯笼草 地黄 白芨 〔谷菜〕小麦（炒，末服。并杀蛔虫。） 薏苡根（下三虫，止蛔痛，一升煎服，虫尽死。） 大麻子（同茱萸根浸水服，虫尽下。亦捣汁服。） 白米（米症嗜米，同鸡屎白炒服，取吐。） 秫米（食鸭成症瘕，研水服，吐出鸭雏。） 丹黍米泔（服，治鳖瘕。 寒食饧（吐蛟龙症。） 生姜（杀长虫。） 槐耳（烧末水服，蛔立出。） 萑菌（去三虫，为末，入 食。） 天花蕈 藜 灰马齿苋 苦瓠 败瓢 〔果部〕柿（并杀虫。） 橘皮（去寸白。） 华（去赤虫。） 桃仁桃叶（杀尸虫。） 槟榔（杀三虫、伏、尸，为末，大腹皮汤下。） 榧子（去三虫，食七日，虫化为水。） 阿勃勒 酸榴东行根 樱桃东行根 林檎东行根（并杀三虫，煎水服。） 吴茱萸东行根（杀三虫，酒、水煎服；肝劳生虫，同粳米、鸡子白，丸服。脾劳发热有虫，令人好呕，同橘皮、大麻子，浸酒服。） 醋林子（寸白、蛔痛，小儿疳蛔，皆为末，酒服。） 藕（同蜜食，令人腹脏肥，不生诸虫。） 杏仁（杀小虫。） 蜀椒（蛔痛，炒，淋酒服。） 乌梅（煎服，安蛔。） 盐麸树皮 〔木部〕乌药（并杀蛔。） 柏叶（杀五脏虫，益人，不生诸虫。） 相思子（杀腹脏皮肤一切虫。） 桑白皮 金樱根 郁李根 蔓荆（并杀寸白虫。） 阿魏芦荟 黄柏 樗白皮 合欢皮 皂荚及刺、木皮 大枫子 苦竹叶 石南（并杀小虫、疳虫。） 干漆（杀三虫。小儿虫痛，烧同芜荑末服，叶亦末服。） 楝白皮（杀蛔虫，煎水服，或为末，或入麝香，或煮鸡子食。实，杀三虫。醋浸，塞谷道中，杀长虫。花，杀蚕虱。） 芜荑（去三虫、恶虫，为末饮服。或同槟榔丸服。炒煎，日服，治气鳖、酒鳖。） 大空（去三虫。涂发，杀虮虱。） 荚 （煮粥食，杀三虫。） 雷丸 浓朴 梓白皮 楸白皮 桐木皮 山茱萸 丁香 檀香 苏合香 安息香 龙脑香 樟脑香（并杀三虫。）〔水石〕神水（和獭肝丸，杀虫积。） 浸蓝水（杀虫，下水蛭。） 黑锡灰（沙糖服，下寸白。） 黄丹 密陀僧 曾青（并下寸白。） 胡粉（葱汁丸服，治女人虫心疼，下寸白。） 硫黄（杀腹脏虫、诸疮虫。

　　气鳖、酒鳖，以酒常服。）雌黄 雄黄（虫疼吐水，煎醋服。又杀诸疮虫。） 食盐（杀一切虫。）霹雳砧（杀劳虫。） 锻石（杀蛲虫。） 砒石 理石 长石 白青（并杀三虫。） 梳篦（去虱症。） 死人枕席（杀尸疰、石蛔。） 〔虫鳞〕蜂子（小儿五虫，从口吐出。） 蜂窠灰（酒服，寸白、蛔虫皆死出。） 蚕茧及蛹（除蛔。） 白蜡 白僵蚕 蚺蛇胆及肉 蝮蛇（并杀三虫。） 鼍甲 鳜鱼 鲟鱼（并杀小虫。） 鳗鲡鱼（淡煮食，杀诸虫、劳虫。） 虾（鳖瘕，宜食。） 海虾 （杀虫。） 河豚 海豚 海螵蛸〔禽兽〕 头 竹鸡 百舌 乌鸦（并杀虫。）凫（杀三虫及腹脏一切虫。） 五灵脂（心脾虫痛，同槟榔末服；小儿虫痛，同灵矾丸服，取吐。） 鸡子白（蛔痛，打破，合醋服；入好漆在内吞之，虫即出。） 鸡屎白（鳖症、米瘕。）鸽屎（杀蛔，烧服。） 蜀水花（杀蛔。） 啄木鸟 鹰屎白 熊脂 獭肝 猫肝 虎牙（并杀劳虫。） 猪肚（杀劳虫。酿黄米，蒸丸服。治疳蛔瘦病。）猪血（嘈杂有虫，油炒食之。）猪肪（发瘕，煮食。） 猫头灰（酒服，治鳖瘕。） 獾肉 鼠肉 兔屎（并杀疳、劳、蛔虫。）羊脂牛胆 熊胆 麝香 皮及脂（并杀小虫。） 鼬鼠心肝（虫痛，同乳、没丸服。） 六畜心（包朱砂、雄黄煮食，杀虫。） 白马溺 驴溺 〔人部〕人尿（并杀症瘕有虫。） 胞衣水 天灵盖（杀劳虫。）

　　主治第三卷　百病主治药

　　肠鸣

　　（有虚气，水饮，虫积）〔草部〕丹参 桔梗 海藻（并主心腹邪气上下，雷鸣幽幽如走水。） 昆布 女菀 女萎（并主肠鸣游气，上下无常处。） 半夏 石香薷 荜茇 红豆蔻 越王余算 （并主虚冷肠鸣。） 大戟（痰饮，腹内雷鸣。） 黄芩（主水火击搏有声。） 麦 饴糖 〔果木〕橘皮 杏仁（并主肠鸣。） 浓朴（积年冷气，腹内雷鸣。） 栀子（热鸣。） 〔石部〕砂（血气不调，肠鸣宿食。） 石髓〔虫介〕原蚕砂（肠鸣热中。） 鳝鱼（冷气肠鸣。） 淡菜鸣。）

　　主治第三卷　百病主治药

　　心腹痛

　　（有寒气，热气，火郁，食积，死血，痰 ，虫物，虚劳，中恶，阴毒）【温中散郁】〔草部〕木香（心腹一切冷痛、气痛，九种心痛，妇人血气刺痛，并磨酒服；心气刺痛，同皂角末丸服；内钓腹痛，同乳、没丸服。） 香附子（一切气，心腹痛，利三焦，解六郁，同缩砂仁、甘草末点服；心脾气痛，同高良姜末服；血气痛，同荔枝烧研，酒服。）艾叶（心腹一切冷气、鬼气，捣汁饮，或末服；同香附，醋煮丸服，治心腹、小腹诸痛。）芎（开郁行气。诸冷痛中恶，为末，烧酒服。） 本（大实心痛，已用利药，同苍术煎服，彻其毒。） 苍术（心腹胀痛，解郁宽中。） 甘草（去腹中冷痛。） 高良姜（腹内暴冷久冷痛，煮饮。心脾痛，同干姜丸服。又四制丸服。） 苏子（一切冷气痛，同高良姜、橘皮等分，丸服。） 姜黄（冷气痛，同桂末，醋服；小儿胎寒，腹痛吐乳，同乳香、没药、木香丸服。）附子（心腹冷痛，胃寒蛔动，同炒栀子，酒糊丸服；寒厥心痛，同郁金、橘红，醋糊丸服。）香薷（暑月腹痛。） 石菖蒲 紫苏 藿香 甘松香 山柰 廉姜 山姜 白豆蔻 草豆蔻缩砂 酱 白茅香 蕙草 益智子 荜茇 〔谷部〕胡椒粥 茱萸粥 葱豉酒 姜酒茴香（并主一切冷气，心痛、腹痛、心腹痛。） 烧酒（冷痛，入盐服。阴毒腹痛，尤宜。） 黑大豆（肠痛如打，炒焦，投酒饮。） 神曲（食积心腹痛，烧红淬酒服。） 〔菜部〕葱白（主心腹冷气痛，虫痛，疝痛，大人阴毒，小儿盘肠内钓痛。卒心痛，牙关紧急欲死，捣膏，麻油送下，虫物皆化黄水出；阴毒痛，炒熨脐下，并擂酒灌之；盘肠痛，炒贴脐上，并浴腹，良久尿出，愈。） 葱花（心脾如刀刺，同茱萸一升，煎服。） 小蒜（十年五年心痛，醋煮，饱食即愈。） 葫（冷痛，同乳香丸服；醋浸煮，食之；鬼注心腹痛，同墨及酱汁服；吐血心痛，服汁。） 韭（腹中冷痛，煮食；胸痹痛如锥刺，服汁，吐去恶血。） 薤白（胸痹刺痛彻实，白酒煮服。） 生姜（心下急痛，同半夏煎服，或同杏仁煎。） 干姜（卒心痛，研末服。心脾冷痛，同高良姜丸服。） 芥子（酒服，止心腹冷痛；阴毒，贴脐。

　　）马芹子（卒心痛，炒末酒服。） 香 菜 菥 子 秦荻藜 蔓荆 芥 〔果部〕杏仁（并主心腹冷痛。） 乌梅（胀痛欲死，煮服。） 大枣（急心疼，同杏仁、乌梅丸服；陈枣核仁，止腹痛。） 胡桃（急心痛，同枣煨嚼，姜汤下。） 荔枝核（心痛、脾痛，烧研酒服。）椰子皮（卒心痛，烧研，水服。） 橘皮（途路心痛，煎服，甚良。） 木瓜 枸橼（并心气痛。）胡椒（心腹冷痛，酒吞三七粒。） 茱萸（心腹冷痛，及中恶心腹痛，擂酒服。叶亦可。）子（同上。） 〔木部〕桂（秋冬冷气腹痛，非此不除。九种心疼，及寒疝心痛，为末酒服；心腹胀痛，水煎服；产后心痛，狗胆丸服。） 乌药（冷痛，磨水入橘皮、苏叶煎服。） 松节（阴毒腹痛，炒焦，入酒服。） 乳香（冷心痛，同胡椒、姜、酒服。同茶末、鹿血丸服。）丁香（暴心痛，酒服。） 安息香（心痛频发，沸汤泡服。） 天竺桂 沉香 檀香 苏合香 必栗香 龙脑香 樟脑香 樟材 杉材 楠材 阿魏 皂荚 白棘 枸杞子 浓朴 〔金石〕铁华粉（并主冷气心腹痛。） 铜器（炙熨冷痛。） 灵砂（心腹冷痛，同五灵脂，醋糊丸服。）硫黄（一切冷气痛，黄蜡丸服。同硝石、青皮、陈皮丸服。） 硝石（同雄黄末点目 ，止诸心腹痛。） 砒石（积气冷痛，黄蜡丸服。） 砂（冷气，血气，积气，心腹痛诸疼。） 神针火〔鳞兽〕鲍鱼灰（妊娠感寒腹痛，酒服。） 猪心（急心痛经年，入胡椒十粒煮食。心血，蜀椒丸服。）【活血流气】〔草部〕当归（和血，行气，止疼。心下刺疼，酒服方寸匕；女人血气，同干漆丸服；产后痛，同白蜜煎服。） 芍药（止痛散血，治上中腹痛。腹中虚痛，以二钱同甘草一钱煎服。恶寒加桂；恶热加黄芩。） 延胡索（活血利气。心腹、少腹诸痛，酒服二钱，有神；热厥心痛，同川楝末二钱服；血气诸痛，同当归、橘红丸服。） 蓬莪术（破气，心腹痛，妇人血气，丈夫奔豚。一切冷气及小肠气，发即欲死，酒、醋和水煎服。一加木香末，醋汤服。女人血气，同干漆末服；小儿盘肠，同阿魏研末服。） 郁金（血气冷气，痛欲死，烧研醋服，即苏。） 姜黄（产后血痛，同桂末，酒服，血下即愈。） 刘寄奴（血气，为末酒服。） 红蓝花（血气，擂酒服。） 大黄（干血气，醋熬膏服；冷热不调，高良姜丸服。） 蒲黄（血气，心腹诸疼，同五灵脂煎，醋或酒服。）丹三棱 败仁汁煮粥食。） 红曲（女人血气，同香附、乳香末，酒服。） 丝瓜（女人干血气，炒研酒服。）桑耳（女人心腹痛，烧研酒服。） 杉菌 〔果木〕桃仁（卒心痛，疰心痛，研末水服。

