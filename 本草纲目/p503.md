<!-- { "loadSidebar": true } -->
　　故善行气者，可以避饥渴，可以延年命；可以行水上，可以居水中；可以治百病，可以入瘟疫。以气嘘水则水逆流，嘘火则火遥灭；嘘沸汤则手可探物，嘘金疮则血即自止；嘘兵刃则刺不能入，嘘箭矢则矢反自射；嘘犬则不吠，嘘虎野狼则伏退，嘘蛇蜂则不动。吴越有禁咒行气之法，遇有大疫，可与同床，不相传染。遇有精魅，或闻声，或现形，掷石放火，以气禁之，皆自绝。或毒蛇所伤，嘘之即愈。若在百里之外，遥以我手嘘咒，男左女右，亦即可安。

　　夫气出于无形，用之其效至此，而况绝谷延年乎？时珍按：此即吾内养浩然灵气也。符篆家取祖气即此，但彼徒皆气馁，庸人依仿，安得验哉？

　　人部第五十二卷　人之一

　　人魄

　　（《纲目》）【集解】时珍曰：此是缢死人，其下有物如麸炭，即时掘取便得，稍迟则深入矣。不掘则必有再缢之祸。盖人受阴阳二气，合成形体。魂魄聚则生，散则死。死则魂升于天，魄降于地。魄属阴，其精沉沦入地，化为此物；亦犹星陨为石，虎死目光坠地化为白石，人血入地为磷为碧之意也。

　　【主治】镇心，安神魄，定惊怖颠狂，磨水服之（时珍）。

　　人部第五十二卷　人之一

　　髭须

　　（《证类》）【集解】时珍曰：嘴上曰髭，颐下曰须，两颊曰髯。详见乱发下。

　　【主治】烧研，敷痈疮（慎微）。

　　【发明】慎微曰：唐　李 病。医云：得须灰服之，方止。太宗闻之，遂自剪髭烧灰赐服，复令敷痈立愈。故白乐天诗云：剪须烧药赐功臣。又宋　吕夷简疾。仁宗曰：古人言髭可治疾。今朕剪髭与之合药，表朕意也。

　　人部第五十二卷　人之一

　　阴毛

　　（《拾遗》）【主治】男子阴毛：主蛇咬，以口含二十条咽汁，令毒不入腹（藏器）。横生逆产，用夫阴毛二七茎烧研，猪膏和，丸大豆大，吞之（《千金方》）。妇人阴毛：主五淋及阴阳易病（时珍）。

　　【附方】新二。

　　服，仍以洗阴水饮之。（《普济方》）

　　人部第五十二卷　人之一

　　人骨

　　（《拾遗》）【释名】时珍曰：许慎云：骨者，肉之核也。《灵枢经》云：肾主骨。有《骨度篇》，论骨之大小、长短、广狭甚详，见本书。

　　【主治】骨病，接骨， 疮，并取焚弃者（藏器）。

　　【发明】时珍曰：古人以掩暴骨为仁德，每获阴报；而方伎之流，心乎利欲，乃收人骨为药饵，仁术固如此乎？且犬不食犬骨，而人食人骨可乎？父之白骨，惟亲生子刺血沥之即渗入。又《酉阳杂俎》云：荆州一军人损胫。张七政饮以药酒，破肉去碎骨一片，涂膏而愈。

　　二年余复痛。张曰：所取骨寒也。寻之尚在床下，以汤洗绵裹收之，其痛遂止。气之相应如此，孰谓枯骨无知乎？仁者当悟矣。

　　【附方】新四。

　　（《医林集要》）接骨：烧过童子骨一两，乳香二钱，喜红绢一方，烧灰为末，热酒调服。先以桐木片扎定，立效。（《医林集要》）折伤：死童子骨 过，香瓜子仁炒干，为末。好酒下，止痛极速。（《扶寿精方》）

　　人部第五十二卷　人之一

　　天灵盖

　　（宋《开宝》）【释名】脑盖骨（《纲目》）、仙人盖（《纲目》）、头颅骨。《志》曰：此乃死人顶骨十字解者，方家婉其名耳。

　　时珍曰：人之头圆如盖，穹窿象天，泥丸之宫，神灵所集。修炼家取坎补离，复其纯干，圣胎圆成，乃开颅囟而出入之，故有天灵盖诸名也。

　　【修治】藏器曰：凡用弥腐烂者乃佳。有一片如三指阔者，取得，用 灰火罨一夜。待腥秽气尽，却用童男溺，于瓷锅子中煮一伏时，漉出。于屋下掘一坑，深一尺，置骨于中一伏时，其药魂归神妙。阳人使阴，阴人使阳。好古曰：方家有用檀香汤洗过，酥炙用，或烧存性者。男骨色不赤，女骨色赤，以此别之也。

　　【气味】咸，平，无毒。时珍曰：有毒。

　　【主治】传尸尸疰，鬼气伏连，久瘴劳疟，寒热无时者，烧令黑，研细，白饮和服，亦合丸散用（《开宝》）。治肺痿，乏力羸瘦，骨蒸盗汗等，酥炙用（大明）。退心经蕴寒之气（《本草权度》）。

　　【发明】杨士瀛曰：天灵盖治尸疰。尸疰者，鬼气也。伏而未起，故令淹缠。得枯骸枕骨治之，则魂气飞越，不复附人，故得瘥也。陈承曰：《神农本经》人部，惟发 一物。其余皆出后世医家，或禁术之流，奇怪之论耳。近见医家用天灵盖治传尸病，未有一效。残忍伤神，殊非仁人之用心。苟有可易，仁者宜尽心焉。必不得已，则宜以年深渍朽、绝尸气者，可也。

　　【附方】新十一。天灵盖散：追取劳虫。天灵二指大（以檀香煎汤洗过，酥炙，一气咒七遍云：雷公神，电母圣；逢传尸，便须定；急急如律令），尖槟榔五枚，阿魏二分，麝香三分，辰砂一分，安息香三分，甘遂三分，为末，每服三钱。用童便四升，入银石器内，以葱白、薤白各二七茎，青蒿二握，甘草二茎（五寸长者），桃枝、柳枝、桑枝、酸榴枝各二握（七寸长），同煎至一升。分作三盏，五更初，调服前药一服；虫不下，约人行十里，又进一服；天明再进。取下虫物，名状不一，急擒入油铛煎之。其虫觜青赤黄色可治，黑白色难治，然亦可断传染之患。凡修合，先须斋戒，于远处净室，勿令病患闻药气，及鸡犬猫畜、孝子妇人、一切触秽之物见之。虫下后，以白粥补之。数日之后，梦人哭泣相别，是其验也。

　　（《上清紫庭仙方》）虚损骨蒸：《千金方》：用天灵盖如梳大，炙黄，以水五升，煮取二升，分三服，起死神方也。张文仲《备急方》：用人头骨（炙）三两，麝香十两，为末，和蜜捣千杵，丸梧桐子大。每服七丸，粥饮下，日再服。若胸前有青脉出者，以针刺看血色；未黑者，七日瘥。小儿骨蒸，体瘦心烦：天灵盖（酥炙）、黄连等分，研末。每服半钱，米饮下，日二服。（《圣惠方》）诸疟寒热：天灵盖 研末，水服一字，取效。（《普济方》）膈气不食：天灵盖七个，每个用黑豆四十九粒，层层隔封，水火升降，杨梅色，冷定取出，去豆不用，研末。每服一钱，温酒下。（孙氏《集效方》）青盲不见：天灵盖（酥炙）、龙胆各二两，白龙脑一钱，为末。取黑豆五升净淘，以水煮烂滤汁，却炼成煎拌药，丸梧桐子大。每服温水下二十丸，日三。频用新汲水洗头面。先令患人沐浴，及剃却顶心发。静一室，令安止，昼夜不得见明，令满百日。切忌羊血杂肉及动风壅滞热物、喜怒房室等。（《圣惠方》）痘疮陷伏：灰平不长，烦躁气急。用天灵盖烧研，酒服三分（一方入雄黄二分），其疮自然起发。（《痘疹经验方》）下部疳疮：天灵盖 研末，先以黄柏汤洗净，掺之神效。又一方入红褐小红枣等分，同烧研。（刘氏《经验方》） 疮湿烂：人顶骨（烧研）二钱，龙骨三钱，金丝硫黄一钱，为末。用冬萝卜芽阴干，熬水洗之，乃贴。（刘松石《保寿堂方》）小儿白秃：大豆、髑髅骨各烧灰等分，以腊猪脂和涂。（姚僧坦《集验方》）

　　人部第五十二卷　人之一

　　人胞

　　（《拾遗》）【释名】胞衣（《梅师》）、胎衣（《纲目》）混元母（《蒙筌》）、佛袈裟（《纲目》）、仙人衣。时珍曰：人胞，包人如衣，故曰胞衣。方家讳之，别立诸名焉。《丹书》云：天地之先，阴阳之祖，乾坤之橐龠，铅汞之匡廓，胚胎将兆，九九数足，我则乘而载之，故谓之河车。其色有红、有绿、有紫，以紫者为良。

　　【修治】吴球曰：紫河车，古方不分男女。近世男用男，女用女；一云男病用女，女病用男。初生者为佳，次则健壮无病妇人者亦可。取得，以清米泔摆净，竹器盛，于长流水中洗去筋膜，再以乳香酒洗过，篾笼盛之，烘干研末。亦有瓦焙研者，酒煮捣烂者，甑蒸捣晒者，以蒸者为佳。董炳云：今人皆酒煮火焙及去筋膜，大误矣。火焙水煮，其子多不育，惟蒸捣和药最良。筋膜乃初结真气，不可剔去也。

　　【气味】甘、咸，温，无毒。

　　【主治】血气羸瘦，妇人劳损，面 皮黑，腹内诸病渐瘦者，治净，以五味和之，如法与食之，勿令妇知（藏器。 ，音甲，饼也）。治男女一切虚损劳极，癫痫失志恍惚，安心养血，益气补精（吴球）。

　　【发明】震亨曰：紫河车治虚劳，当以骨蒸药佐之。气虚加补气药，血虚加补血药。以侧柏叶、乌药叶俱酒洒，九蒸九曝，同之为丸，大能补益，名补肾丸。时珍曰：人胞虽载于陈氏本草，昔人用者犹少。近因丹溪朱氏言其功，遂为时用。而括苍吴球始创大造丸一方，尤为世行。其方药味平补，虽无人胞，亦可服饵。其说详见本方下。按《隋书》云：琉球国妇人产乳，必食子衣。张师正《倦游录》云：八桂獠人产男，以五味煎调胞衣，会亲啖之。

　　此则诸兽生子、自食其衣之意，非人类也。崔行功《小儿方》云：凡胎衣宜藏于天德、月空吉方。深埋紧筑，令男长寿。若为猪狗食，令儿颠狂；虫蚁食，令儿疮癣；鸟鹊食，令儿恶死；弃于火中，令儿疮烂；近于社庙污水井灶街巷，皆有所禁。按此亦铜山西崩，洛钟东应，自然之理也。今复以之蒸煮炮炙，和药捣饵，虽曰以人补人，取其同类；然以人食人，独不犯崔氏之禁乎？其异于琉球、獠人者，亦几希矣。

