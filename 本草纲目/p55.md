<!-- { "loadSidebar": true } -->
　　）番木鳖（ 疮入目，同脑、麝吹耳。） 马勃（ 疮入目，同蛇皮、皂角子， 研服。）贝母（研末点翳；同胡椒末，止泪。同真丹点弩肉，或同丁香。） 麻黄根（内外障翳，同当归、麝香， 鼻。） 鳢肠（同蓝叶浸油，摩顶，生发去翳。） 牛膝叶（汁，点目生珠管。）青葙子（肝热赤障，翳肿青盲。） 败酱（赤目翳障弩肉。） 白豆蔻（白睛翳膜，利肺气。）木贼（退翳。） 荇根（同诸药点翳。） 鹅不食草（ 鼻，塞耳，贴目，为去翳神药。）景天花汁 仙人草汁 〔菜谷〕苦瓠汁（并点翳。）小壶卢（吸翳。） 荠根（明目去翳，卧时纳入 内，久久自落。荠实，主目痛青盲去翳，久服视物鲜明。） 菥 子（目痛泪出，益精光，去弩肉，为末，卧时点之。） 苋实（青盲目翳黑花，肝家客热。） 马齿苋（目中息肉淫肤，青盲白翳，取子为末，蒸熨。） 兰香子（安目中磨翳，亦煎服。） 黑豆皮（痘后翳。） 绿豆皮（痘后翳，同谷精、白菊花末、柿饼，粟米泔煮食，极效。） 〔果木〕杏仁（去油，入铜绿，点翳；入腻粉，点弩肉。） 李胶（治翳，消肿定痛。） 藤汁（点热翳，去白障。） 龙脑香（明目，去肤翳，内外障，日点数次，或加蓬砂，并 鼻。） 密蒙花（青盲肤翳，赤涩眵多，目中赤脉，及疳气攻眼，润肝燥。同黄柏丸服，去障翳。） 楮实（肝热生翳，研末日服；同荆芥丸服，治目昏；叶末及白皮灰，入麝，点一切翳。） 楸叶（煨，取汁熬，点小儿翳。） 枸杞汁（点风障，赤膜昏疼。榨油点灯，明目。） 蕤核（心腹邪热，目赤肿疼，泪出 烂。同黄连，点风眼翳膜；同蓬砂，或同青盐、猪胰，点膜翳。

　　）没药（目翳晕疼肤赤，肝血不足。） 乳香 琥珀（磨翳。） 〔水土〕井华水（洗肤翳。浸目睛突出。） 白瓷器（ 研。） 东壁土 〔金石〕锡吝脂 珊瑚 玛瑙 宝石 玻璃菩萨石（并点翳。） 古文钱（磨汁，点盲去翳，及目卒不见。） 丹砂（擦翳，点息肉；同贝母，点珠管。 轻粉（点翳。） 同黄丹（吹鼻，去痘后翳。） 粉霜（痘疹入目生翳，同朱砂水调，倾耳中。） 炉甘石（明目去翳，退赤收湿， 赤，童尿淬七次，入龙脑，点一切目疾。或黄连水煮过，亦良。同蓬砂、海螵蛸、朱砂，点目翳昏暗烂赤。） 空青（浆，点青盲内障翳膜。瞳仁破者，得再见物。一切目疾，同黄连、槐芽、片脑吹鼻；肤翳，同蕤仁点；黑翳，同矾石、贝子点。） 曾青（一切风热目病，同白姜、蔓荆子、防风末，鼻； 疮入目，同丹砂、蛴螬点。） 密陀僧（浮翳多泪。） 花乳石（多年翳障，同川芎、防风诸药点之。） 井泉石（小儿热疳，雀目青盲生翳，同石决明服。） 玄精石（赤目失明障翳，同石决明、蕤仁、黄连、羊肝丸服。） 越砥（磨汁点翳，去盲止痛。） 铅丹（一切目疾，同蜜熬点；同乌贼骨，点赤目生翳；同白矾，点翳；同鲤鱼胆，点目生珠管；同轻粉吹耳，去痘疹生翳。） 石燕（磨，点障翳，拳毛倒睫。） 石蟹（磨，点青盲，淫肤丁翳。） 矾石（点翳膜弩肉。） 砂（去膜翳弩肉，或入杏仁。） 蓬砂（点目翳弩肉瘀突，同片脑用。） 绿盐（点翳，去赤止痛。） 芒硝（点障翳，赤肿涩痛。或入黄丹、脑、麝。）硝石（同黄丹、片脑点翳。） 浮石 〔虫鳞介部〕蚕蜕（并去障翳。） 蝉蜕（目昏障翳，煎水服；产后翳，为末，羊肝汤服。） 芫青（去顽翳，同樗鸡、斑蝥、蓬砂、蕤仁点。）樗鸡 蛴螬汁（滴青翳白膜。） 蛇蜕（卒生翳膜，和面灸研汤服；痘后翳，同天花粉、羊肝煮食。） 蚺蛇胆（点翳。） 乌蛇胆（风毒瓦斯眼生翳。） 鲤鱼胆 青鱼胆（并点翳障。

　　或加黄连、海螵蛸。或加鲤鱼牛、羊、熊胆、麝香，合决明丸服。） 海螵蛸（点一切浮翳及热泪。伤寒热毒攻目生翳，入片脑；赤翳攀睛贯瞳人，加辰砂，黄蜡丸，纳之；小儿疳眼流泪，加牡蛎、猪肝煮食。） 鳗鲡血鳝血（并点痘疹入目生翳。） 鲛鱼皮（去翳，功同木贼。） 鱼子（入翳障弩肉药。） 石决明（明目磨翳。同甘草、菊花煎服，治羞明；海蚌、木贼水煎服，治肝虚生翳；同谷精草末，猪肝蘸食，治痘后翳。） 真珠（点目去翳。合左缠根，治麸豆入目；地榆煮过，醋浸研末，点顽翳。） 紫贝（生研，同猪肝煮食，治痘疹生翳。） 白贝（烧研，点目花翳痛。） 珂（点翳，或入片脑、枯矾。） 螺蛳（常食，去痘后翳。） 牡蛎 〔禽兽〕抱出鸡卵壳（点翳障，及 疹入目。） 雀（入内外障翳丸药。）雀屎（点弩肉，赤脉贯瞳子者即消，又去目热赤白膜。） 五灵脂（治血贯瞳人。同海螵蛸末，猪肝蘸食，治浮翳。） 夜明砂（目盲障翳，入猪肝煮食。） 胡燕屎 猪脂（并点翳。） 猪胆皮灰（点翳，不过三五度。） 猪血（点痘入目。） 猪胰（同蕤仁点翳。）猪鼻灰（目中风翳，水服。） 猪悬蹄（炒，同蝉蜕、羚羊角末服，治斑豆生翳；烧灰，浸汤洗。） 羊胆（点青盲赤障，白翳风眼髓（点赤翳。） 熊胆（明目除翳，清心平肝。水化点。） 象胆（功同熊胆。睛，和人乳滴之。

