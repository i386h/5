<!-- { "loadSidebar": true } -->
　　【内治】大黄（金疮烦痛，同黄芩丸服。） 甘草 三七 当归 芎 本 白芍药 羌活红蓝花 牛膝 郁金（并酒服，活血止痛。） 木通（煮汁酿酒。） 乌韭 垣衣（并渍酒服。） 紫葛 每始王木 桑寄生 故绵 黑大豆（并煎水服。） 赤小豆（醋浸炒研。） 炒盐（酒服，主血出多。） 童尿（热服，止血。） 所出血（和水服。） 没药（未透膜者，同乳香、童尿，酒煎服。） 牡丹皮（内漏血不出末服，立尿出血。） 葱汁（同麻子煮服，吐败血。）薤白（生肌。） 蕉子（生食，合口。） 五子实（宜食。） 槟榔（金疮恶心，同橘皮末服。）蔷薇根（为末日服，生肌止痛。） 金疮小草（捣服，破血生肌。） 杨白皮（水服，并涂，止痛。）棘刺花（金疮内漏。） 雄黄（金疮内漏，同童尿服五钱，血化为水也。） 花蕊石（童尿、酒服，并掺之，血化为水，不作脓。） 杏仁（金疮中风，蒸绞汁服，并涂之。） 大蒜（金疮中风，煮酒服，取汗。） 米醋（金疮昏晕。） 琥珀（金疮闷绝，尿服一钱。） 蝙蝠（烧末水服，当下血水。） 女人中衣带（金疮犯内，血出不止，五寸烧灰，水服。） 人势（下蚕室人，疮口不合，取本势烧存性，研末，水服。） 玳瑁（甲，煎汁。或刺血热饮。） 龟筒（煎汁。）贝子（烧研，水服。） 白鸭通（汁。） 人屎（汁。） 月经衣（烧灰，酒服。） 裆汁（并解药箭毒。） 牡鼠肉（箭镞入肉，烧研酒服，疮痒即出。） 生地黄（毒箭入肉，丸服，百日自出。）猪腰子（毒箭伤，磨酒服，并涂。） 半夏（金刃箭镞入骨肉，同白蔹末服。） 王不留行 瞿麦（并主竹木入肉，研末，水服并敷。） 酸枣仁（刺入肉中，烧末，水服，立出。）【外治】锻石（敷金疮吐血，定痛神品。或同大黄末，或同槐花末，或同苎麻叶捣收，或同麻叶、青蒿捣收，或同韭汁收，或同晚蚕蛾捣收，或同牡鼠捣收。） 松烟墨 釜底墨 百草霜 石炭 门臼灰 寒水石（同沥青。） 云母粉 香炉灰 无名异 石蚕 蜜栗子 乌叠泥黄丹（或入白矾。） 铜屑（或入松脂。） 铜青 石青 石胆 磁石 砂 白矾 皂矾蜜蜡 壁钱窠（贴。） 五倍子 紫矿 白僵蚕 牡蛎（粉。） 蜘蛛（网。） 鸡血（破生鸡拓之。） 牛血（伤重者，破牛腹纳入，食久即苏也。） 象皮（灰，合创口。） 犬胆 狗头骨白马通 马屎中粟 天鹅绒（灰。） 人精 人屎灰（敷金疮肠出。） 三七（内服外敷。） 白芨（同石膏。） 苎叶 金星草（消肿。） 紫参 白头翁 地榆 白芷 白薇 刘寄奴 马蔺子马兰 贯众 夏枯草 泽兰 大小蓟 苦 野狼牙草 艾叶 续断 天南星 地菘 马鞭草漏芦 车前草 青黛 天雄 鹿蹄草 钩吻 野葛叶 蛇衔 蜀葵花 白蔹 石苇 白药子地锦 萝摩子 冬葵 王不留行 金疮小草 葱白（炒封，或同蜜捣封，或煎汁洗之。） 糯米（浸七七日，炒研。） 稗根 生面 胡麻 干梅（烧。） 槟榔（同黄连末。） 独栗（嚼。）乌柿荷叶 藕节 乳香 没药 血竭 元慈勒 降真香（或入五倍子。） 柽乳 质汗 琥珀紫檀香 地骨皮（并止血神妙。） 刺桐花 桑白皮（灰，和马屎涂，亦煮汁服。缝金疮肠出。）桑叶（同苎叶、金樱叶，军中名一捻金。） 桑皮汁 桑柴（灰。） 杉皮（灰。） 棕皮（灰。）柳花楮实 钓樟 绯帛（灰。） 绵纸（灰。） 拨火杖（灰。） 败船茹（灰。） 甑带（灰。）灯花（并止血定痛。） 枫香（敷金疮筋断。） 旋花根（金疮筋断，杵汁滴入，并贴，日三易，半月愈。） 苏枋木（刀斧伤指，或断者，末敷，茧裹，数日如故。） 鸡子白皮（误割舌断，先以套之。） 牛蒡根、叶敷之，永不畏风。） 铁 （涂金疮，风水不入。） 朱鳖（佩之，刀剑不能伤。） 女人 裆（炙熨，止血。） 热汤（故帛染拓。） 冷水（浸之。并止血。） 人气（吹之，断血。） 栝蒌根（箭镞、针刺入肉，捣涂，日三易之。） 莨菪根（箭头不出，为丸，贴脐；恶刺伤人，煮汁滴之。） 巴豆（箭镞入肉，同蜣螂涂之，拔出。）獭屎（并敷药箭毒。） 蔷薇根 蓖麻子 双杏仁 独栗子 黑豆（并嚼涂镞、刃、针、刺入肉不出。） 桑灰汁 鳞蛇胆 羊屎（同猪脂。） 车脂 石油（并涂针、箭、竹刺入肉。） 松脂（针入肉中，敷裹，五日根出，不痛不痒。） 鼠脑（针、刺、竹、木入肉，捣涂即出；箭、镝、针、刀在咽喉、胸膈诸处，同肝捣涂之。） 象牙（诸铁及杂骨鱼刺入肉，刮末浓敷，其刺自软，箭物自出也。） 人爪（针折及竹、木刺入肉，并刮末，同酸枣仁涂之，次日出也。）齿垢（涂竹木入肉，令不烂。或加黑虱一枚。） 牛膝 白茅根 白梅（并嚼。） 铁华粉 晚蚕蛾 马肉蛆 鱼鳔（并捣。） 鸦（炙研，醋调。） 鸡毛（灰。） 乌雄鸡肉（捣。）陈熏肉（切片。） 鹿角 鹿脑 狐唇 狐屎

　　主治第四卷　百病主治药

　　跌仆折伤

　　（肠出 杖疮）【内治活血】大黄（同当归煎服。或同桃仁。） 延胡索（豆淋酒服。） 刘寄奴（同延胡索，骨碎补，水煎服。） 土当归（煎酒服。或同葱白、荆芥，水煎服。） 三七（磨酒。） 虎杖（煎酒。） 蒲黄（酒服。） 黄葵子（酒服。） 五爪龙（汁，和童尿、酒服。） 婆婆针袋儿（擂水服，并敷。即萝摩。） 何首乌（同黑豆、皂角等丸服，治损宽筋。） 黑大豆（煮汁频饮。）豆豉（水煎。） 寒食蒸饼（酒服。） 红曲（酒服。） 生姜（汁，同香油，入酒。） 补骨脂（同茴香、辣桂末，酒服。） 干藕（同茴香末，日服。） 荷叶（烧研，童尿服，利血甚效。） 白莴苣子（同乳香、乌梅、白术服，止痛。） 胡桃（擂酒。） 杏枝 松节 白杨皮（并煎酒服。

　　）甜瓜叶 琥珀 没药 桂（并调酒服。） 木皮（浸酒。） 夜合树皮（擂酒服，并封之，和血消肿。） 松杨（破恶血，养好血。） 当归 蓬莪术 三棱 赤芍药 牡丹皮 苏枋木 马兰泽兰 败蒲（灰。） 童尿（酒服。不拘有无瘀血，推陈致新，胜于他药。） 白马蹄（烧研酒服，化血为水。） 羊角（沙糖水炒焦，酒服，止痛。） 鹿角（恶血骨痛，酒服，日三。

