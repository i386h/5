<!-- { "loadSidebar": true } -->
　　时珍曰：按汪颖云：热汤须百沸者佳。若半沸者，饮之反伤元气，作胀。或云：热汤漱口损齿。病目人勿以热汤洗浴。冻僵人勿以热汤灌之，能脱指甲。铜瓶煎汤服，损人之声。

　　【主治】助阳气，行经络（宗 ）。熨霍乱转筋入腹及客忤死（《嘉 》）。

　　【发明】宗 曰：热汤能通经络，患风冷气痹人，以汤渫脚至膝上，浓覆取汗周身，然别有药，亦假汤气而行尔。四时暴泄痢，四肢冷，脐腹疼，深汤中坐，浸至腹上，频频作之，生阳佐药，无速于此。虚寒人始坐汤中必颤。仍常令人伺守之。

　　张从正曰：凡伤寒、伤风、伤食、伤酒，初起无药，便饮太和汤碗许，或酸齑汁亦可，以手揉肚，觉恍惚，再饮再揉，至无所容，探吐，汗出则已。

　　时珍曰：张仲景治心下痞，按之濡，关上脉浮，大黄黄连泻心汤，用麻沸汤煎之，取其气薄而泄虚热也。《朱真人灵验篇》云：有人患风疾数年，掘坑令坐坑内，解衣，以热汤淋之，良久，以簟盖之，汗出而愈，此亦通经络之法也。时珍常推此意，治寒湿，加艾煎汤；治风虚，加五枝或五加煎汤淋洗，觉效更速也。

　　【附方】旧四，新九。

　　伤寒初起：取热汤饮之，候吐则止。（陈藏器《本草》）初感风寒，头痛憎寒者。用水七碗，烧锅令赤，投水于内，取起再烧再投，如此七次，名沸汤，乘热饮一碗，以衣被覆头取汗，神效。（《伤寒蕴要》）忤恶卒死：铜器或瓦器盛热汤，隔衣熨其腹上，冷即易，立愈。（陈藏器《本草》）霍乱转筋：以器盛汤熨之，仍令蹋器，使足底热彻，冷则易。（《嘉 本草》）暑月 死：以热汤徐徐灌之，小举其头，令汤入腹，即苏。（《千金方》）火眼赤烂紧闭目：以热汤沃之，汤冷即止，频沃取安，妙在闭目。或加薄荷、防风、荆芥煎汤沃之，亦妙。（赵原阳《济急方》）金疮血出不止：以故布蘸热汤 之。（《延寿书》）代指肿痛：麻沸汤渍之，即安。（《千金方》）痈肿初起：以热汤频沃之，即散也。（《集简方》）冻疮不瘥：热汤洗之。（陈藏器）马汗入疮，肿痛欲死。沸汤温洗，即瘥。（《千金方》）蝎虿螫伤：温汤渍之，数易，至旦愈。（华佗治彭城夫人方）蛇绕不解：热汤淋之，即脱。（《千金方》）

　　水部第五卷　水之二

　　生熟汤

　　（《拾遗》）【释名】阴阳水。

　　时珍曰：以新汲水百沸汤合一盏和匀，故曰生熟，今人谓之阴阳水。

　　【气味】甘、咸，无毒。

　　【主治】调中消食。凡痰疟，及宿食毒恶之物，胪胀欲作霍乱者，即以盐投中，进一、二升，令吐尽痰食，便愈（藏器）。凡霍乱及呕吐，不能纳食及药，危甚者，先饮数口即定（时珍）。

　　【发明】时珍曰：上焦主纳，中焦腐化，下焦主出。三焦通利，阴阳调和，升降周流，则脏腑畅达。一失其道，二气淆乱，浊阴不降，清阳不升，故发为霍乱呕吐之病。饮此汤辄定者，分其阴阳，使得其平也。

　　藏器曰：凡人大醉，及食瓜果过度者，以生熟汤浸身，则汤皆为酒及瓜味。《博物志》云：浸至腰，食瓜可五十枚，至颈则无限也。未试。

　　水部第五卷　水之二

　　齑水

　　（《纲目》）【集解】时珍曰：此乃作黄齑菜水也。

　　【气味】酸、咸，无毒。

　　【主治】吐诸痰饮宿食，酸苦涌泄为阴也（时珍）。

　　水部第五卷　水之二

　　浆水

　　（宋《嘉 》）【释名】酸浆。

　　嘉谟曰：浆，酢也。炊粟米热，投冷水中，浸五、六日，味酢，生白花，色类浆，故名。若浸至败者，害人。

　　【气味】甘、酸，微温，无毒。

　　宗 曰：不可同李食，令人霍乱吐利。妊妇勿食，令儿骨瘦。水浆尤不可饮，令绝产。

　　醉后饮之，失音。

　　【主治】调中引气，宣和强力，通关开胃止渴，霍乱泄利，消宿食。宜作粥薄暮啜之，解烦去睡，调理腑脏。煎令酸，止呕哕，白人肤，体如缯帛（《嘉 》）。利小便（时珍）。

　　【发明】震亨曰：浆水性凉善走，故解烦渴而化滞物。

　　【附方】旧五，新一。

　　霍乱吐下：酸浆水，煎干姜屑，呷之。（《兵部手集》）过食脯腊：筋痛闷绝。浆水煮粥，入少鹰屎，和食。（孙真人方）滑胎易产：酸浆水和水少许，顿服。（《产宝》）手指肿痛：浆水入少盐，热渍之，冷即易之。（孙真人方）面上黑子：每夜以暖浆水洗面，以布揩赤，用白檀香磨汁涂之。（《外台秘要》）骨哽在咽：磁石（火 醋淬）、陈橘红（焙）、多年浆水脚（炒），等分为末，别以浆水脚和丸芡子大，每含咽一丸。（《圣济录》）

　　水部第五卷　水之二

　　甑气水

　　（《拾遗》）【主治】以器承取，沐头，长毛发，令黑润；朝朝用梳摩小儿头，久觉有益也（藏器）。

　　【附方】新一。

　　小儿诸疮，遍身或面上生疮，烂成孔臼，如大人杨梅疮，用蒸糯米时甑蓬四边滴下气水，以盘承取，扫疮上，不数日即效。百药不效者，用之神妙。（《集简方》）

　　水部第五卷　水之二

　　铜壶滴漏水

　　（《纲目》）【主治】性滑，上可至颠，下可至泉，宜煎四末之药（虞抟）。

　　水部第五卷　水之二

　　三家洗碗水

　　（《拾遗》）【主治】恶疮久不瘥，煎沸入盐洗之，不过三五度，立效（藏器）。

　　水部第五卷　水之二

　　磨刀水

　　（《纲目》）【气味】咸，寒，无毒。

　　时珍曰：洗手则生癣。

　　【主治】利小便，消热肿（时珍）。

　　【附方】新五。

　　小便不通：磨刀交股水一盏，服之效。（《集简方》）肛门肿痛，欲作痔疮：急取屠刀磨水服，甚效。（《集简方》）盘肠生产，肠干不上者：以磨刀水少润肠，煎好磁石二杯，温服，自然收上，乃扁鹊方也。

　　蛇咬毒攻入腹：以两刀于水中相摩，饮其汁。（《救急方》）耳中卒痛：磨刀铁浆，滴入即愈。（《活人心统》）

　　水部第五卷　水之二

　　浸蓝水

　　（《纲目》）【气味】辛、苦，寒，无毒。

　　【主治】除热，解毒，杀虫。治误吞水蛭成积，胀痛黄瘦，饮之，取下则愈（时珍）。

　　染布水，疗咽喉病及噎疾，温服一钟，良（时珍）。

　　【发明】时珍曰：蓝水、染布水，皆取蓝及锻石能杀虫解毒之义。昔有人因醉饮田中水，误吞水蛭，胸腹胀痛，面黄，遍医不效。因宿店中渴甚，误饮此水，大泻数行，平明视之，水蛭无数，其病顿愈也。

　　水部第五卷　水之二

　　猪槽中水

　　（《拾遗》）【气味】无毒。

　　【主治】蛊毒，服一盏。又疗蛇咬疮，浸之效（藏器）。

　　水部第五卷　水之二

　　市门溺坑水

　　（《拾遗》）【气味】无毒。

　　【主治】止消渴，重者服一小盏，勿令知之，三度瘥（藏器）。

　　水部第五卷　水之二

　　洗手足水

　　（《纲目》）【主治】病后劳复，或因梳头，或食物复发，取一合饮之，效（《圣惠》）。

　　水部第五卷　水之二

　　洗儿汤

　　（《纲目》）【主治】胎衣不下，服一盏，勿令知之（《延年秘录》）。

　　水部第五卷　水之二

　　诸水有毒

　　（《拾遗》）水府龙宫，不可触犯。藏器曰：水之怪魍魉，温峤然犀照水，为神所怒是也。

　　水中有赤脉，不可断之。井水沸溢，不可饮。时珍曰：但于三十步内取青石一块投之，即止。

　　古井眢井不可入，有毒杀人。时珍曰：夏月阴气在下，尤忌之。但以鸡毛投之，盘旋而舞不下者，必有毒也。以热醋数斗投之，则可入矣。古冢亦然。

　　古井不可塞，令人盲聋。

　　阴地流泉有毒，二、八月行人饮之，成瘴疟，损脚力。

　　泽中停水，五、六月有鱼鳖精，人饮之，成瘕病。

　　沙河中水，饮之，令人喑。

　　两山夹水，其人多瘿。

　　流水有声，其人多瘿。

　　花瓶水，饮之杀人。腊梅尤甚。

　　炊汤洗面，令人无颜色；洗体，令人成癣；洗脚，令人疼痛生疮。

　　铜器上汗入食中，令人生疽，发恶疮。

　　冷水沐头，热泔沐头，并成头风，女人尤忌之。

　　水经宿，面上有五色者，有毒，不可洗手。

　　时病后浴冷水，损心胞。盛暑浴冷水，成伤寒。

　　汗后入冷水，成骨痹。时珍曰：顾闵远行，汗后渡水，遂成骨痹痿蹶，数年而死也。

　　产后洗浴，成痉风，多死。

　　酒中饮冷水，成手颤。

　　酒后饮茶水，成酒癖。

　　饮水便睡，成水癖。小儿就瓢及瓶饮水，令语讷。

　　夏月远行，勿以冷水濯足。

　　冬月远行，勿以热汤濯足。

　　火部第六卷

　　李时珍曰：水火所以养民，而民赖以生者也。本草医方，皆知辨水而不知辨火，诚缺文哉。火者，南方之行，其文横则为三卦，直则为火字，炎上之象也。其气行于天，藏于地，而用于人。太古燧人氏上观下察，钻木取火，教民熟食，使无腹疾。周官司 氏以燧取明火于日，鉴取明水于月，以供祭祀。司 氏掌火之政令，四时变国火以救时疾。《曲礼》云：圣王用水火金木，饮食必时。则古先圣王之于火政，天人之间，用心亦切矣，而后世慢之何哉？今撰火之切于日用灸 者凡一十一种，为火部云。

　　《本草拾遗》一种（唐陈藏器） 《本草纲目》一十种（明李时珍）【附注】元朱震亨。

　　火部第六卷

　　火之一

　　凡一十一种

　　火部第六卷　火之一

　　阳火、阴火

