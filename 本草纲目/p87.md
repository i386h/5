<!-- { "loadSidebar": true } -->
　　小儿吃土：用干黄土一块，研末，浓煎黄连汤调下。《救急方》乌纱惊风：小儿惊风，遍身都乌者。急推向下，将黄土一碗，捣末，入久醋一钟，炒热包定熨之，引下至足，刺破为妙。（《小儿秘诀》）卒患心痛：画地作王字，撮取中央土，水和一升服，良。（陈藏器《本草》）目卒无见：黄土搅水中，澄清洗之。（《肘后方》）牛马肉毒及肝毒。取好土三升，水煮，清一升服，即愈。一方：入头发寸截和之，发皆贯肝而出也。（《肘后方》）内痔痛肿：朝阳黄土、黄连末、皮硝各一两。用猪胆汁同研如泥，每日旋丸枣大，纳入肛内，过一夜，随大便去之。内服乌梅、黄连二味丸药。（孙氏《集效方》）颠扑欲死，一切伤损，从高坠下，及木石所迮，落马扑车，淤血凝滞，气绝欲死者，亦活。用净土五升蒸热，以故布重裹作二包，更互熨之。勿大热，恐破肉，取痛止则已，神效之方。（孙真人《千金方》）杖疮未破：干黄土末，童尿入鸡子清调涂刷上，干即上，随以热水洗去，复刷复洗，数十次，以紫转红为度。仍刷两胯，以防血攻阴也。（《摄生方》）汤火伤灼：醋调黄土，涂之。（《谈野翁方》）蜈蚣螫伤：画地作王字，内取土掺之，即愈。（《集简方》）蜂蚁叮螫：反手取地上土敷之，或入醋调。（《千金方》）蠼 尿疮：画地作蠼 形，以刀细取腹中土，唾和涂之，再涂即愈。孙真人云：予得此疾，经五、六日不愈，或教此法，遂瘳。乃知万物相感，莫晓其由也。（《千金方》）

　　纲目第七卷　土之一

　　铸钟黄土

　　（《拾遗》）【主治】卒心痛，疰忤恶气，温酒服一钱（藏器）。

　　纲目第七卷　土之一

　　铸铧孔中黄土

　　（《拾遗》）【主治】丈夫阴囊湿痒，及阴汗，细末扑之（藏器）。

　　纲目第七卷　土之一

　　东壁土

　　（《别录》下品）【气味】甘，温，无毒。

　　【主治】下部疮，脱肛（《别录》）。止泄痢霍乱烦闷（藏器）。温疟，点目去翳。同蚬壳为末，敷豌豆疮（甄权）。疗小儿风脐（弘景）。摩干、湿二癣，极效（苏恭）。

　　【发明】弘景曰：此屋之东壁上土也，常先见日故尔。又可除油垢衣，胜锻石、滑石。

　　藏器曰：取其向阳久干也。

　　宗 曰：久干之说不然。盖东壁先得太阳真火烘炙，故治瘟疫。初出少火之气壮，及当午则壮火之气衰，故不用南壁而用东壁。

　　时珍曰：昔一女，忽嗜河中污泥，日食数碗。玉田隐者以壁间败土调水饮之，遂愈。又凡脾胃湿多，吐泻霍乱者，以东壁土，新汲水搅化，澄清服之，即止。盖脾主土，喜燥而恶湿，故取太阳真火所照之土，引真火生发之气，补土而胜湿，则吐泻自止也。《岭南方》治瘴疟香椿散内用南壁土，近方治反胃呕吐用西壁土者，或取太阳离火所照之气，或取西方收敛之气，然皆不过借气补脾胃也。

　　【附方】旧三，新九。

　　急心痛：五十年陈壁土、枯矾各二钱。为末，蜜丸，艾汤服。（《集玄方》）霍乱烦闷：向阳壁土，煮汁服。（《圣济录》）药毒烦闷欲死者。东壁土调水三升，顿饮之。（《肘后方》）解乌头毒：不拘川乌、草乌毒。用多年陈壁土，泡汤服之。冷水亦可。（《通变要法》）六畜肉毒：东壁土末，水服一钱，即安。（《集玄方》）目中翳膜：东壁土细末，日点之，泪出佳。（《肘后方》）肛门凸出：故屋东壁上土一升，研末，以长皂荚挹末粉之，仍炙皂荚，更互熨之。（《外台秘要》）痱子瘙痒：干壁土末敷之，随手愈。（《普济方》）耳疮唇疮：东壁土和胡粉敷之。（《救急方》）破经年，脓水不绝。用百年茅屋厨中壁土为末，入轻粉调敷，半月即干愈。（《永类方》）诸般恶疮：拔毒散：东墙上土、大黄等分。为末，用无根井华水调搽，干再上。（《瑞竹堂方》）发背痈疖多年：烟熏壁土、黄柏等分，为末。姜汁拌调摊贴之，更以茅香汤调服一钱匕。

　　（《经验方》）

　　纲目第七卷　土之一

　　太阳土

　　（《纲目》）【主治】人家动土犯禁，主小儿病气喘，但按九宫，看太阳在何宫，取其土煎汤饮之，喘即定（时珍。出《正传》）。

　　【附录】执日天星上土 藏器曰：取和薰草、柏叶以涂门户，方一尺，令盗贼不来。

　　执日六癸上土 时珍曰：《抱朴子》云：常以执日取六癸上土、市南门土、岁破土、月建土，合作人，着朱鸟地上，辟盗。

　　二月上壬日土 藏器曰：泥屋之四角，宜蚕。

　　清明日戌上土时珍曰：同狗毛作泥，涂房户内孔穴，蛇鼠诸虫永不入。

　　神后土时珍曰：逐月旦日取泥屋之四角，及塞鼠穴，一年鼠皆绝迹，此李处士禁鼠法也。神后，正月起申，顺行十二辰。

　　纲目第七卷　土之一

　　天子藉田三推犁下土

　　（《拾遗》）【释名】时珍曰：《月令》：天子以元日祈谷于上帝，亲载耒耜，率三公、九卿、诸侯、大夫躬耕。天子三推，三公五推，卿、诸侯九推。反执爵于太寝，命曰劳酒。

　　【气味】无毒。

　　【主治】水服，主惊悸癫邪，安神定魄强志。藏之，入官不惧，利见大官，宜婚市。王者封禅五色土次之（藏器）。

　　【附录】社稷坛土 藏器曰：牧宰临官，自取涂门户，令盗贼不入境也。

　　春牛土 藏器曰：收角上土置户上，令人宜田。

　　时珍曰：宋时立春日进春牛，御药院取牛睛以充眼药。今人鞭春时，庶民争取牛土，云宜蚕；取土撒檐下，云辟蚰蜒。

　　富家土 藏器曰：七月丑日，取中庭土泥灶，令人富。勿令人知。时珍曰：除日取富家田中土泥灶，招吉。

　　亭部中土 时珍曰：取作泥涂灶，水火盗贼不经；涂屋四角，鼠不食蚕；涂仓 ，鼠不食稻；塞穴百日，鼠皆绝去。出《阴阳杂书》云。

　　纲目第七卷　土之一

　　道中热土

　　（《拾遗》）【主治】夏月 死，以土积心口，少冷即易，气通则苏（藏器）。亦可以热土围脐旁，令人尿脐中；仍用热土、大蒜等分，捣水去滓灌之，即活（时珍）。

　　十字道上土【主治】主头面黄烂疮，同灶下土等分敷之（时珍）。

　　纲目第七卷　土之一

　　车辇土

　　（《拾遗》）【主治】恶疮出黄汁，取盐车边脂角上土涂之（藏器）。行人 死，取车轮土五钱，水调澄清服，一碗即苏。又小儿初生，无肤色赤，因受胎未得土气也。取车辇土碾敷之，三日后生肤（时珍）。

　　纲目第七卷　土之一

　　市门土

　　（《拾遗》）【释名】时珍曰：日中为市之处门闸极也。

　　【气味】无毒。

　　【主治】妇人易产，入月带之。产时，酒服一钱（藏器）。

　　纲目第七卷　土之一

　　户限下土

　　（《拾遗》）【释名】时珍曰：限，即门阈也。

　　【气味】无毒。

　　【主治】产后腹痛，热酒服一钱。又治吹奶，和雄雀粪，暖酒服方寸匕（藏器）。

　　纲目第七卷　土之一

　　千步峰

　　（《纲目》）【集解】时珍曰：此人家行步地上高起土也，乃人往来鞋履沾积而成者。技家言人宅有此，主兴旺。

　　【主治】便毒初发，用生姜蘸醋，磨泥涂之（时珍）。

　　纲目第七卷　土之一

　　鞋底下土

　　（《拾遗》）【主治】适他方不伏水土，刮下，和水服，即止（藏器）。

　　纲目第七卷　土之一

　　柱下土

　　（《拾遗》）【气味】无毒。

　　【主治】腹痛暴卒，水服方寸匕（藏器）。胎衣不下，取宅中柱下土，研末，鸡子清和服之（思邈）。

　　纲目第七卷　土之一

　　床脚下土

　　（《拾遗》）【主治】 犬咬，和水敷之，灸七壮（藏器）。

　　纲目第七卷　土之一

　　烧尸场上土

　　（《纲目》）【主治】邪疟，取带黑土同葱捣作丸，塞耳，或系膊上，即止。男左女右（时珍）。

　　【附方】新四。

　　好魇多梦：烧人灰，置枕中、履中，自止。（《本草拾遗》）尸厥猝死，不知人者。烧尸场土二、三钱，擂细，汤泡灌之，即活。如无，以灶心土代之。（何氏方）小儿夜啼：烧尸场土，置枕边。（《集简方》）脚底多汗：烧人场上土，铺于鞋底内蹉之。灰亦可。（《集玄方》）

　　纲目第七卷　土之一

　　冢上土

　　（《拾遗》）【主治】瘟疫。五月一日，取土或砖石，入瓦器中，埋着门外阶下，合家不患时气。又正旦取古冢砖，咒悬大门上，一年无疫疾（藏器）。

　　【附方】新一。

　　肠痈：死人冢上土，作泥涂之，良。《千金方》）

　　纲目第七卷　土之一

　　桑根下土

　　（《拾遗》）【主治】中恶风、恶水而肉肿者，水和敷上，灸二三十壮，热气透入，即平（藏器）。

　　纲目第七卷　土之一

　　胡燕窠土

　　（《拾遗》）【气味】无毒。

　　【主治】同屎。作汤，浴小儿，去惊邪（弘景）。主风瘙瘾疹，及恶刺疮，浸淫 疮绕身至心者死，并水和敷之，三两日瘥（藏器）。治口吻白秃诸疮（时珍）。

　　【附方】旧三，新八。

　　湿 疥疮：胡燕窠大者，用抱子处土，为末，以淡盐汤洗拭，干敷之，日一上。（《小品方》）黄水肥疮：燕窠土一分，麝香半分。研敷之。（《善济方》）浸淫湿疮发于心下者，不早治杀人。用胡燕窠中土，研末，水和敷。（葛氏）口角烂疮：燕窠泥敷之，良。（《救急方》）白秃头疮：百年屋下燕窠泥、 窠。研末，剃后麻油调搽。（《圣济录》）蠼 尿疮绕身汁出。以燕窠中土和猪脂、苦酒敷之。（《外台秘要》）瘭疽恶疮，着手足肩背，累累如赤豆，出汁。剥痂，以温醋、米泔洗净，用胡燕窠土和百日男儿屎，敷之。（《千金方》）皮肤中毒，名症疰。用醋和燕窠土敷之。（《千金方》）风瘙瘾疹：胡燕窠土，水和敷之。（《千金方》）小儿丹毒：向阳燕窠土，为末，鸡子白和敷。（《卫生易简方》）一切恶疮：燕窠内外泥粪，研细，油调搽。一加黄柏末。（《瑞竹堂方》）

　　纲目第七卷　土之一

　　百舌窠中土

　　（《拾遗》）【主治】蚯蚓及诸恶虫咬疮，醋调敷之（藏器）。

　　纲目第七卷　土之一

　　土蜂窠

　　（《拾遗》）【释名】 窠。

　　时珍曰：即细腰蜂也。

　　【气味】甘，平，无毒。

