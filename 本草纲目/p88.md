<!-- { "loadSidebar": true } -->
　　【主治】痈肿风头（《别录》）。小儿霍乱吐泻，炙研，乳汁服一钱（《圣惠》）。醋调涂肿毒，及蜘蛛咬（藏器）。

　　醋调涂蜂虿毒（宗 ）。治疔肿乳蛾，妇人难产（时珍）。

　　【附方】新六。女人难产：土蜂儿窠，水泡汤饮之。取时逢单是男，双是女，最验。（《妇人良方》）肿毒 痛：陈藏器《本草》：用醋和泥蜂窠，涂之。《直指》：加川乌头等分，云未结则散，已结则破也。疔疮肿痛：土蜂窠（ ）、蛇皮（烧）等分。酒服一钱。（《直指方》）咽喉乳蛾：土蜂窠一个。为末。先用楮叶擦破病患舌，令血出。

　　以醋和末，用翎点之。令痰涎出为效。后用扁竹根擂水服数口，取利。（《瑞竹堂方》）手足发指毒痛不可忍。用壁间泥蜂窠为末，入乳香少许研匀，以醋调涂，干即以醋润之。（《奇效方》）蠼 尿疮：螟蛉窠，水调敷之。（《集玄方》）

　　纲目第七卷　土之一

　　蜣螂转丸

　　（《拾遗》）【释名】土硝。

　　藏器曰：此蜣螂所推丸也。藏在土中，掘地得之，正圆如人捻作，弥久者佳。

　　【气味】咸、苦，大寒，无毒。

　　【主治】汤淋绞汁服，疗伤寒时气，黄胆烦热，及霍乱吐泻。烧存性酒服，治项瘿。涂一切 疮（藏器）。

　　纲目第七卷　土之一

　　鬼屎

　　（《拾遗》）【集解】藏器曰：生阴湿地，如屎，亦如地钱，黄白色。

　　【主治】人马反花疮，刮取，和油涂之（藏器）。

　　纲目第七卷　土之一

　　鼠壤土

　　（《拾遗》）【释名】时珍曰：柔而无块曰壤。

　　【主治】中风筋骨不随，冷痹骨节疼，手足拘急，风掣痛，偏枯死肌，多收曝干，蒸热袋盛，更互熨之（藏器）。小儿尿和，涂疔肿（思邈）。

　　纲目第七卷　土之一

　　鼢鼠壤土

　　（《拾遗》）【集解】藏器曰：此是田中尖嘴小鼠也。阴穿地中，不能见日。

　　【主治】鬼疰气痛，秫米泔汁和作饼，烧热绵裹熨之。又主肿毒，和醋敷之，极效（藏器）。孕妇腹内钟鸣，研末二钱，麝香汤下，立愈（时珍）。

　　纲目第七卷　土之一

　　屋内下虫尘土

　　（《拾遗》）【释名】时珍曰： 音软平声。河边地及垣下地，皆谓之 。

　　【主治】恶疮久不干，油调敷之（藏器）。

　　纲目第七卷　土之一

　　蚁垤土

　　（《拾遗》）【释名】蚁封。

　　时珍曰：垤，音迭，高起也。封，聚土也。

　　【主治】狐刺疮，取七粒和醋搽。又死胎在腹，及胞衣不下，炒三升，囊盛，拓心下，自出也（藏器）。

　　纲目第七卷　土之一

　　白蚁泥

　　（《纲目》）【主治】恶疮肿毒，用松木上者，同黄丹各炒黑，研和香油涂之，取愈乃止（时珍）。

　　纲目第七卷　土之一

　　蚯蚓泥

　　（《纲目》）【释名】蚓蝼（音娄）、六一泥。

　　【气味】甘、酸，寒，无毒。

　　【主治】赤白久热痢，取一升炒烟尽，沃汁半升，滤净饮之（藏器）。

　　小儿阴囊忽虚热肿痛，以生甘草汁入轻粉末调涂之。以盐研敷疮，去热毒，及蛇犬伤（《日华》）。敷狂犬伤，出犬毛，神效（苏恭）。

　　【附方】旧五，新十七。

　　断截热疟：邵氏《青囊方》：用五月五日午时取蚯蚓粪，以面和丸梧子大，朱砂为衣。

　　每服三丸，无根水下。忌生冷，即止。皆效。或加菖蒲末、独蒜头同丸。

　　伤寒谵语：蚯蚓屎，凉水调服。（《简便方》）小便不通：蚯蚓粪、朴硝等分。水和敷脐下，即通。（《皆效方》）小儿吐乳：取田中地龙粪一两，研末，空心以米汤服半钱，不过二、三服效。（《圣惠方》）小儿卵肿：地龙粪，以薄荷汁和涂之。（危氏《得效方》）妇人吹乳：用韭地中蚯蚓屎，研细筛过，米醋调，浓敷，干则换，三次即愈。凉水调亦可。（蔺氏《经验方》）时行腮肿：柏叶汁，调蚯蚓泥涂之。（丹溪方）一切丹毒：水和蛐 泥敷之。（《外台》）脚心肿痛，因久行久立致者。以水和蚯蚓粪浓敷，一夕即愈。（《永类钤方》）耳后月蚀：烧蚯蚓粪，猪脂和敷。（《子母秘录》）耳出水成疮：蚯蚓粪，为末敷之，并吹入。（《千金方》）齿 宣露：蚯蚓泥，水和成团， 赤，研末，腊猪脂调敷之，日三。（《千金方》）咽喉骨哽：五月五日午时韭畦中，面东勿语，取蚯蚓泥收之，每用少许，搽喉外，其骨自消，名六一泥。

　　蜈蚣螫伤：蚯蚓泥敷之，效。（《集效方》）金疮困顿：蚯蚓屎末，水服方寸匕，日三服。（《千金方》）解射罔毒：蚯蚓屎末，井水服二方寸匕。（《千金方》）吐血不止：石榴根下地龙粪，研末，新汲水服三钱。（《圣惠》）反胃转食：地龙粪一两，木香三钱，大黄七钱。为末。每服五钱，无根水调服。忌煎爆酒醋椒姜热物。一、二服，其效如神。（邵真人《经验方》）燕窝生疮：韭地蛐 屎，米泔水和， 过，入百草霜等分。研末，香油调涂之。（《摘玄方》）小儿头热，鼻塞不通：湿地龙粪研饼，贴囟上，日数易之。（《圣惠方》）足 烂疮：韭地蚯蚓泥，干研，入轻粉，清油调敷。（《便民图纂》）外肾生疮：蚯蚓屎二分，绿豆粉一分。水研涂之，干又上之。（《便民图纂》）

　　纲目第七卷　土之一

　　螺蛳泥

　　（《纲目》）【气味】性凉。

　　【主治】反胃吐食，取螺蛳一斗，水浸，取泥晒干，每服一钱，火酒调下（时珍）。

　　纲目第七卷　土之一

　　白鳝泥

　　（《纲目》）【主治】火带疮，水洗取泥炒研，香油调敷（时珍）。

　　纲目第七卷　土之一

　　猪槽上垢土

　　（《拾遗》）【主治】难产，取一合和面半升，乌豆二十颗，煮汁服（藏器）。

　　火焰丹毒，赤黑色，取槽下泥敷之，干又上（时珍）。

　　纲目第七卷　土之一

　　犬尿泥

　　（《纲目》）【主治】妊娠伤寒，令子不落，涂腹上，干即易（时珍）。

　　纲目第七卷　土之一

　　驴尿泥

　　（《拾遗》）【主治】蜘蛛咬敷之（藏器）。

　　纲目第七卷　土之一

　　尿坑泥

　　（《纲目》）【主治】主蜂蝎诸虫咬，取涂之（时珍）。

　　纲目第七卷　土之一

　　粪坑底泥

　　（《纲目》）【主治】发背诸恶疮，阴干为末，新水调敷，其痛立止（时珍）。

　　【附方】新一。

　　疔肿：粪下土、蝉蜕、全蝎等分。捣作钱大饼，香油煎滚，温服。以滓敷疮四围，疔自出也。（《圣济总录》）

　　纲目第七卷　土之一

　　檐溜下泥

　　（《纲目》）【主治】猪咬、蜂螫、蚁叮、蛇伤毒，并取涂之。又和羊脂，涂肿毒、丹毒（时珍）。

　　【附方】新一。

　　蝎虿螫叮：蝎有雌雄：雄者痛在一处，以井底泥封之，干则易；雌者痛牵诸处，以瓦沟下泥封之。若无雨，以新汲水，从屋上淋下取泥。（《肘后方》）

　　纲目第七卷　土之一

　　田中泥

　　（《纲目》）【主治】马蝗入人耳，取一盆枕耳边，闻气自出。人误吞马蝗入腹者，酒和一、二升服，当利出（时珍）。

　　纲目第七卷　土之一

　　井底泥

　　（《证类》）【气味】至冷。

　　【主治】涂汤火疮（《证类》）。疗妊娠热病，取敷心下及丹田，可护胎气（时珍）。

　　【附方】新五。

　　头风热痛：井底泥和大黄、芒硝末，敷之。（《千金方》）胎衣不下：井底泥，以鸡子大，井华水服，即下。（《集玄方》）卧忽不寤：勿以火照，但痛啮其踵及足拇趾甲际，而多唾其面，以井底泥涂其目，令人垂头入井中，呼其姓名，便苏也。（《肘后方》）小儿热疖：井底泥敷其四围。（《谈野翁方》）蜈蚣螫人：井底泥频敷之。（《千金方》）

　　纲目第七卷　土之一

　　乌爹泥

　　（《纲目》）【释名】乌叠泥（《纲目》）、孩儿茶。

　　时珍曰：乌爹，或作乌丁，皆番语，无正字。

　　【集解】时珍曰：乌爹泥，出南番爪哇、暹罗、老挝诸国，今云南等地造之。云是细茶末入竹筒中，坚塞两头，埋污泥沟中，日久取出，捣汁熬制而成。其块小而润泽者，为上；块大而焦枯者，次之。

　　【气味】苦、涩，平，无毒。

　　【主治】清上膈热，化痰生津。涂金疮、一切诸疮，生肌定痛，止血收湿（时珍）。

　　【附方】新八。

　　鼻渊流水：孩儿茶末，吹之，良。（《本草权度》）牙疳口疮：孩儿茶、硼砂等分。为末搽之。《积德堂方》：治走马牙疳，用孩儿茶、雄黄、贝母等分。为末，米泔漱净搽之。

　　下疳阴疮：外科用孩儿茶末，米泔洗净，敷之神效。或加胡黄连等分。《纂奇方》：孩儿茶一钱，珍珠一分，片脑半分，为末敷之。唐氏用孩儿茶一钱，轻粉一分，片脑一字。为末搽之。

　　痔疮肿痛：孩儿茶、麝香为末，唾津调敷。（孙氏《集效方》）脱肛气热：孩儿茶二分，熊胆五分，片脑一分。为末，人乳搽肛上，热汁自下而肛收也。

　　亦治痔疮。（董炳方）

　　纲目第七卷　土之一

　　弹丸土

　　（《拾遗》）【主治】妇人难产，热酒服一钱（藏器）。

　　纲目第七卷　土之一

　　自然灰

　　（《拾遗》）【集解】藏器曰：生南海畔，状如黄土，灰可浣衣。琉璃、玛瑙、玉石，以此灰埋之，即烂如泥，至易雕刻。

　　【主治】白癜风、 疡风，重淋取汁，和醋敷之。以布揩破乃敷之，为疮勿怪（藏器）。

　　纲目第七卷　土之一

　　伏龙肝

　　（《别录》下品）【释名】灶心土。

　　弘景曰：此灶中对釜月下黄土也。以灶有神，故号为伏龙肝，并以迂隐其名尔。今人又用广州盐城屑，以疗漏血瘀血，亦是近月之土，盖得火烧之义也。

　　曰：凡使，勿误用灶下土。其伏龙肝，是十年以来，灶额内火气积久自结，如赤色石，中黄，其形貌八棱，取得研细，以水飞过用。

　　时珍曰：按《广济历》作灶忌日云：伏龙在不可移作。则伏龙者，乃灶神也。《后汉书》言：阴子方腊日晨炊而灶神见形。注云：宜市买猪肝泥灶，令妇孝。则伏龙肝之名义，又取此也。临安陈舆言：砌灶时，纳猪肝一具于土，俟其日久，与土为一，乃用之，始与名符。

　　盖本于此。

