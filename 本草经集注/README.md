<!-- { "loadSidebar": true } -->


　　本草经集注 南朝梁 陶弘景

　　序录上

　　隐居先生，在乎茅山岩岭之上，以吐纳余暇，颇游意方技，览本草药性，以为尽圣人之心，故撰而论之。

　　旧说皆称《神农本草经》，余以为信然。昔神农氏之王天下也，画易卦以通鬼神之情；造耕种，以省煞害之弊；宣药疗疾，以拯夭伤之命。此三道者，历群圣而滋彰。文王、孔子，彖象繇辞，幽赞人天。后稷、伊芳尹，播厥百谷，惠被生民。岐、皇、彭、扁，振扬辅导，恩流含气。并岁逾三千，民到于今赖之。

　　但轩辕以前，文本未传，如六爻指垂，画象稼穑，即事成迹。至于药性所主，当以识识相因，不尔何由得闻。至乎桐、雷，乃着在篇简。此书应与《素问》同类，但后人多更修饰之耳。秦皇所焚，医方、卜术不预，故犹得全录。而遭汉献迁徙，晋怀奔迸，文籍焚靡，千不遗一。

　　今之所存，有此四卷，是其本经。所出郡县，乃后汉时制，疑仲景、元化等所记。又有《桐君采药录》，说其华叶形色。《药对》四卷，论其佐使相须。魏、晋以来，吴普、李当之等，更复损益。或五百九十五，或四百卅一，或三百一十九。或三品混糅。冷热舛错，草石不分，虫兽无辨，且所主治，互有多少。医家不能备见，则识智有浅深。今辄苞综诸经，研括烦省。以《神农本经》三品，合三百六十五为主，又进名医副品，亦三百六十五，合七百卅种。精粗皆取，无复遗落，分别科条，区KT 物类，兼注名世用，土地所出，及仙经道术所须，并此序录，合为三卷。虽未足追踵前良，盖亦一家撰制。吾去世之后，可贻诸知音尔。

　　《本草经》卷上序药性之本源，诠病名之形诊，题记品录，详览施用之。

　　《本草经》卷中玉石、草、木三品，合三百五十六种。

　　《本草经》卷下虫兽、果、菜、米食三品，合一百九十五种，有名无实三条，合一百七十九种。合三百七十四种上三卷，其中、下二卷，药合七百卅种，各别有目录，并朱、墨杂书并子注。大书分为七上药一百廿种为君，主养命以应天，无毒，多服久服不伤人。欲轻身益气，不老延年者，本上经。

　　中药一百廿种为臣，主养性以应人，无毒、有毒，斟酌其宜。欲遏病补虚羸者，本中经。

　　下药一百廿五种为佐、使，主治病以应地，多毒，不可久服。欲除寒热邪气，破积聚愈疾者，本下经。

　　三品合三百六十五种，法三百六十五度，一度应一日，以成一岁。倍其数，合七百卅名。

　　本说如此。今案上品药性，亦皆能遣疾，但其势力和浓，不为仓卒之效，然而岁月将服，必获大益，病既愈矣，命亦兼申。天道仁育，故云应天。独用百廿种者，当谓寅、卯、辰、巳之月，法万物生荣时也。中品药性，治病之辞渐深，轻身之说稍薄，于服之者，祛患当速，而延龄为缓，人怀性情，故云应人。百廿种者，当谓午、未、申、酉之月，法万物熟成。下品药性，专主攻击，毒烈之气，倾损中和，不可恒服，疾愈则止，地体收煞，故云应地。独用一百廿五种者，当谓戌、亥、子、丑之月，兼以闰之，盈数加之，法万物枯藏时也。

　　今合和之体，不必偏用，自随人患苦，参而共行。但君臣配隶，应依后所说，若单服之者，所不论耳。

　　药有君臣佐使，以相宣摄。合和者，宜用一君、二臣、五佐，又可一君、三臣、九佐也。

　　本说如此。案今用药犹如立人之制，若多君少臣，多臣少佐，则势力不周故也。而检世道诸方，亦不必皆尔。养命之药则多君；养性之药则多臣；治病之药则多佐。犹依本性所主，而兼复斟酌。详用此者，益当为善。又恐上品君中，复各有贵贱。譬如列国诸侯，虽并得称君制，而犹归宗周。臣佐之中，亦当如此。所以门冬、远志，别有君臣。甘草国老、大黄将军，明其优劣，不皆同秩。自非农岐之徒，孰敢诠正，正应领略轻重，为分剂也。

　　药有阴阳配合，子母兄弟，根叶华实，草石骨肉。有单行者，有相须者，有相使者，有相畏者，有相恶者，有相反者，有相杀者。凡此七情，合和当视之。相须、相使者良，勿用相恶、相反者。若有毒宜制，可用相畏、相杀，不尔，勿合用也。

　　本说如此。案其主治虽同，而性理不和，更以成患。今检旧方用药，并亦有相恶、相反者，服之不乃为忤。或能复有制持之者，犹如寇、贾辅汉，程、周佐吴，大体既正，不得以私情为害。虽尔，恐不如不用。今仙方甘草丸，有防己、细辛；世方五石散，有栝楼、干姜，略举大者如此，其余复有数十余条，别注在后。半夏有毒，用之必须生姜，此是取其所畏，以相制耳。其相须、相使，不必同类，犹如和羹，调食鱼肉，葱、豉各有所宜，共相宣发也。

　　药有酸、咸、甘、苦、辛五味，又有寒、热、温、凉四气，及有毒、无毒，阴干、曝干，采治时月生熟，土地所出，真伪陈新，并各有法。

　　本说如此。又有分剂秤两，轻重多少，皆须甄别。若用得其宜，与病相会，入口必愈，身安寿延。若冷热乖衷，真假非类，分两违舛，汤丸失度，当瘥反剧，以至殆命。医者意也，喻如宰夫，以 鳖为 羹，食之更足成病，岂充饥之可望乎？故仲景每云：如此死者，医杀之也。

　　药有宜丸者，宜散者，宜水煮者，宜酒渍者，宜膏煎者，亦有一物兼宜者，亦有不可入汤酒者，并随药性，不得违越。

　　本说如此。又疾有宜服丸者，宜服散者，宜服汤者，宜服酒者，宜服膏煎者，亦兼参用，察病之源，以为其制耳。

　　凡欲治病，先察其源，先候病机。五脏未虚，六腑未竭，血脉未乱，精神未散，食药必活本说如此。案今自非明医，听声察色，至乎诊脉，孰能知未病之病乎？且未病之人，亦无肯自治。故桓侯怠于皮肤之微，以致骨髓之痼。非但识悟之为难，亦信受之弗易。仓公有言：“病不肯服药，一死也；信巫不信医，二死也；轻身薄命，不能将慎，三死也。”夫病之所由来虽多，而皆关于邪。邪者不正之因，谓非人身之常理，风、寒、暑、湿，饥、饱、劳、佚，皆各是邪，非独鬼气疾厉者矣。人生气中，如鱼之在水，水浊则鱼瘦，气昏则人疾。邪气之伤人，最为深重。经络既受此气，传以入脏腑，脏腑随其虚实冷热，结以成病，病又相生，故流变遂广。精神者，本宅身为用。身既受邪，精神亦乱。神既乱矣，则鬼灵斯入，鬼力渐强，神守稍弱，岂得不至于死乎？古人譬之植杨，斯理当矣。但病亦别有先从鬼神来者，则宜以祈祷祛之，虽曰可祛，犹因药疗致益，李子豫赤丸之例是也。其药疗无益者，是则不可祛，晋景公膏肓之例是也。大都神鬼之害人多端，疾病之源唯一种，盖有轻重者尔。《真诰》言：“常不能慎事上者，自致百 ，而怨咎于神灵；当风卧湿，反责他于失福，皆是痴人也。”云慎事上者，谓举动之事，必皆慎思；饮食、男女，最为百 之本。致使虚损内起，风湿外侵，以共成其害，如此岂得关于神明乎？唯当勤药治为理耳。

　　若毒药治病，先起如黍粟，病去即止，不去倍之，不去什之，取去为度。

　　本说如此。案盖谓单行一两种毒物，如巴豆、甘遂辈，不可便令至剂耳，依如经言。一物一毒，服一丸如细麻；二物一毒，服二丸如大麻；三物一毒，服三丸如小豆；四物一毒，服以数为丸。而毒中又有轻重，如野狼毒、钩吻，岂同附子、芫花辈耶？凡此之类，皆须量宜。

　　治寒以热药，治热以寒药，饮食不消以吐下药，鬼注蛊毒以毒药，痈、肿、疮、瘤以疮药本说如此。案今药性，一物兼主十余病者，取其偏长为本，复应观人之虚实补泻，男女老少，苦乐荣悴，乡壤风俗，并各不同。褚澄治寡妇、尼僧，异乎妻外家，此是达其性怀之所致也。

　　病在胸膈以上者，先食后服药。病在心腹以下者，先服药后食。病在四肢血脉者，宜空腹而在旦；病在骨髓者，宜饱满而在夜。

　　本说如此。案其非但药性之多方，节适早晚，复须修理。今方家所云：先食、后食，盖此义也。先后二字，当作苏殿、胡豆之音，不得云苏田、胡苟音也。此正大反，多致疑或。

　　又有须酒服、饮服、温服、冷服、暖服。汤有疏、有数，煮汤有生、有熟，皆各有法，用者并应详宜之。

　　夫大病之主，有中风，伤寒，寒热，温疟，中恶，霍乱，大腹水肿，腹 ，下利，大小便不通，贲豚上气，咳逆，呕吐，黄胆，消渴，留饮，癖食，坚积，症瘕，惊邪，癫痫，鬼注，喉痹，齿痛，耳聋，目盲，金创， 折，痈肿，恶疮，痔 ，瘿瘤；男子五劳七伤，虚乏羸瘦；女子带下，崩中，血闭，阴蚀；虫蛇蛊毒所伤。此皆大略宗兆，其间变动枝叶，各依端绪以取之。

　　本说如此。案今药之所主，各只说病之一名。假今中风，中风乃数十种，伤寒证候，亦廿余条。更复就中求其例类，大体归其始终。以本性为根宗，然后配合诸证，以命药耳。病生之变，不可一概言之。所以医方千卷，犹未理尽。

　　春秋以前及和、缓之书蔑闻，道经略载扁鹊数法，其用药犹是本草家意。至汉淳于意及华佗等方，今之所存者，亦皆修药性。张仲景一部，最为众方之祖宗，又悉依本草。但其善诊脉，明气候，以意消息之耳。至于刳肠剖臆，刮骨续筋之法，乃别术所得，非神农家事。

　　自晋世以来，有张苗、宫泰、刘德、史脱、靳邵、赵泉、李子豫等，一代良医。其贵胜阮德如、张茂先、裴逸民、皇甫士安，及江左葛稚川、蔡谟、殷渊源诸名人等，并亦研精药术。

　　宋有凡此诸人，各有所撰用方，观其指趣，莫非本草者。或时用别药，亦修其性度，非相逾越。

　　《范汪方》百余卷，及葛洪《肘后》，其中有细碎单行经用者，所谓出于阿卷是。或田舍试验之法，殊域异识之术。如藕皮散血，起自庖人。牵牛逐水，近出野老。饼店蒜齑，乃下蛇之药。路边地松，为金疮所秘。此盖天地间物，莫不为天地间用，触遇则会，非其主对矣。

　　颜光禄亦云：诠三品药性，以本草为主。

