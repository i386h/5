<!-- { "loadSidebar": true } -->
　　今田野间亦多，皆取茎苗为扫帚。子微细，入补丸、散用，《仙经》不甚须。（《大观》卷七，《政和》一八七页）

　　草木上品

　　青

　　味甘，寒，无毒。主治五脏邪气，风寒湿痹，益气，补脑髓，坚筋骨。久服耳目聪明，不饥，不老，增寿。巨胜苗也。生中原川谷。

　　胡麻叶，甚肥滑，亦可以沐头，但不知云何服之。仙方并无用此法，正当阴干。捣为丸散耳。既服其实，故不复假苗。五符巨胜丸方亦云：叶名青 。本生大宛，度来千年尔。（《新修》二八九页，《大观》卷二十四，《政和》四八二页）

　　草木上品

　　忍冬

　　味甘，温，无毒。主治寒热身肿。久服轻身，长年益寿。十二月采，阴干。

　　今处处皆有，似藤生，凌冬不凋，故名忍冬。人惟取煮汁以酿酒，补虚治风。《仙经》少用。此既长年益寿，甚可常采服。凡易得之草，而人多不肯为之。更求难得者，是贵远贱近，庸人之情乎？（《大观》卷七，《政和》一八六页）

　　草木上品

　　蒺藜子

　　味苦、辛，温、微寒，无毒。主治恶血，破症结积聚，喉痹，乳难。身体风痒，头痛，咳逆，伤肺，肺痿，止烦，下气。小儿头疮，痈肿，阴溃，可作摩粉。其叶，主风痒，可煮以浴。久服长肌肉，明目，轻身。一名旁通，一名屈人，一名止行，一名豺羽，一名升推，一名即 ，一名茨。生冯翊平泽或道傍。七月、八月采实，曝干。（乌头为之使。）

　　多生道上，而叶布地，子有刺，状如菱而小。长安最饶，人行多着木屐。今军家乃铸铁作之，以布敌路，亦呼蒺藜。《易》云：据于蒺藜，言其凶伤。《诗》云：墙有茨，不可扫也。

　　以刺梗秽也。方用甚稀尔。（《大观》卷七，《政和》一七七页）

　　草木上品

　　肉苁蓉

　　味甘、酸、咸，微温，无毒。主治五劳七伤，补中，除茎中寒热痛，养五脏，强阴。

　　益精气，多子，治妇人症瘕，除膀胱邪气、腰痛，止痢。久服轻身。生河西山谷及代郡雁门。

　　五月五日采，阴干。

　　代郡雁门属并州，多马处便有，言是野马精落地所生。生时似肉，以作羊肉羹，补虚乏极佳，亦可生啖。芮芮河南间至多。今第一出陇西，形扁广，柔润，多花而味甘。次出北国者，形短而少花。巴东、建平间亦有，而不如也。（《大观》卷七，《政和》一七九页）

　　草木上品

　　白英

　　味甘，寒，无毒。主治寒热，八疸，消渴，补中益气。久服轻身，延年，一名谷菜，一名白草。生益州山谷。春采叶，夏采茎，秋采花，冬采根。

　　诸方药不用。此乃有 菜，生水中，人蒸食之。此乃生山谷，当非是。又有白草，叶作羹饮，甚治劳，而不用根、花。益州乃有苦菜，土人专食之，皆充健无病，疑或者此。（《大观》卷六，《政和》一六五页）

　　草木上品

　　白蒿

　　味甘，平，无毒。主治五脏邪气，风寒湿痹，补中益气，长毛发令黑，治心悬，少食常饥。久服轻身，耳目聪明，不老。生中山川泽。二月采。

　　蒿类甚多，而世中不闻呼白蒿者，方药家既不用，皆无复识之，所主治既殊佳。应更加研访。服食七禽散云：白兔食之，仙。与前 子同法尔。（《大观》卷六，《政和》一六六页）

　　草木上品

　　茵陈蒿

　　味苦，平、微寒，无毒。主治风湿寒热邪气，热结黄胆。通身发黄，小便不利，除头热，去伏瘕。久服轻身，益气，耐老，面白悦长年。白兔食之，仙。生太山及丘陵坡岸上。五月及立秋采，阴干。

　　今处处有，似蓬蒿而叶紧细。茎，冬不死，春又生。惟入治黄胆用。《仙经》云：白蒿，白兔食之，仙。而今茵陈乃云此，恐是误尔。（《大观》卷七，《政和》一八八页）

　　草木上品

　　漏芦

　　味苦、咸，寒、大寒，无毒。主治皮肤热，恶疮，疽痔，湿痹，下乳汁。止遗溺，热气疮痒如麻豆，可作浴汤。久服轻身，益气，耳目聪明，不老延年。一名野兰。生乔山山谷。八月采根，阴干。

　　乔山应是黄帝所葬处，乃在上郡。今出近道亦有，治诸 疥，此久服甚益人，而服食方罕用之。

　　今市人皆取苗用之。世中取根，名鹿骊根，苦酒摩，以治疮疥。（《大观》卷七，《政和》一八一页）

　　草木上品

　　茜根

　　味苦，寒，无毒。主治寒湿风痹，黄胆，补中。止血，内崩，下血，膀胱不足， 跌，蛊毒。久服益精气，轻身。可以染绛。一名地血，一名茹 ，一名茅搜，一名倩。生乔山川谷。二月、三月采根，曝干。（畏鼠姑。）

　　此则今染绛茜草也。东间诸处乃有而少，不如西多。今世道经方不甚服用。此当以其为治

　　草木上品

　　旋花

　　味甘，温，无毒。主益气，去面 黑色，媚好。其根：味辛，主治腹中寒热邪气，利小便。久服不饥，轻身。一名筋根花，一名金沸，一名美草。生豫州平泽。五月采，阴干。

　　东人呼为山姜，南人呼为美草，根似杜若，亦似高良姜。腹中冷痛，煮服甚效；作丸散服之，辟谷止饥。近有人从南还，遂用此术与人断谷，皆得半年百日不饥不瘦，但志浅嗜深，不能久服尔。其叶似姜，花赤色，殊辛美，子状如豆蔻。此旋花之名，即是其花也，今山东甚多。（《大观》卷七，《政和》一八五页）

　　草木上品

　　蓝实

　　味苦，寒，无毒。主解诸毒，杀蛊 疰鬼螫毒。久服头不白，轻身。其叶汁，杀百药毒，解野狼毒、射罔毒。其茎叶，可以染青。生河内平泽。

　　此即今染 碧所用者。至解毒，人卒不能得生蓝汁，乃浣 布汁以解之，亦善。以汁涂五

　　草木上品

　　景天

　　味苦、酸，平，无毒。主治大热，火疮，身热烦，邪恶气。诸蛊毒，痂 ，寒热风痹，诸不足。花：主治女人漏下赤白，轻身，明目。久服通神不老。一名戒火，一名火母，一名救火，一名据火，一名慎火。生太山川谷。四月四日、七月七日采，阴干。

　　今人皆盆盛养之于屋上，云以辟火。叶可治金疮，止血，以洗浴小儿，去烦热惊气。广州城外有一树，云大三、四围，呼为慎火树。江东者，甚细小。方用亦稀。其花入服食。众药之名，此最为丽。（《大观》卷七，《政和》一八七页）

　　草木上品

　　天名精

　　味甘，寒，无毒。主治瘀血，血瘕欲死，下血，止血，利小便，除小虫，去痹，除胸中结热，止烦渴。逐水，大吐下。久服轻身，耐老。一名麦句姜，一名虾蟆蓝，一名豕首，一名天门精，一名玉门精，一名彘颅，一名蟾蜍兰，一名觐，生平原川泽。五月采。（垣衣为之使。）

　　此即今人呼为 ，亦名 首。夏月捣汁服之，以除热病。味至苦，而云甘，恐或非是。

　　（《大观》卷七，《政和》一八二页）

　　草木上品

　　王不留行

　　味苦、甘，平，无毒。主治金疮，止血，逐痛，出刺，除风痹内寒。止心烦，鼻衄，痈疽，恶疮， 乳，妇人难产。久服轻身，耐老增寿。生太山山谷。二月、八月采。今处处有。

　　人言是蓼子，亦不尔。叶似酸浆，子似松子。而多入痈 方用之。（《大观》卷七，《政和》一九一页）

　　草木上品

　　蒲黄

　　味甘，平，无毒。主治心腹膀胱寒热，利小便，止血，消瘀血。久服轻身。益气力，延年，神仙。生河东池泽。四月采。

　　此即蒲厘花上黄粉也，伺其有，便拂取之，甚治血，《仙经》亦用此。（《大观》卷七，《政和》一八○页）

　　草木上品

　　香蒲

　　味甘，平，无毒。主治五脏心下邪气，口中烂臭，坚齿，明目，聪耳。久服轻身，耐老。

　　一名睢，一名醮。生南海池泽。

　　方药不复用，世人无采，彼土人亦不复识者。江南贡菁茅，一名香茅，以供宗庙缩酒，或

　　草木上品

　　兰草

　　味辛，平，无毒。主利水道，杀蛊毒，辟不祥。除胸中痰癖。久服益气，轻身。不老，通神明。一名水香。生大吴池泽，四月、五月采。

　　方药世人并不复识用。大吴即应是吴国尔，太伯所居，故呼大吴。今东间有煎泽草名兰香，亦或者此也，生湿地。李云：是今人所种，似都梁香草。（《大观》卷七，《政和》一八六

　　草木上品

　　蘼芜

　　味辛，温，无毒。主治咳逆，定惊气，辟邪恶，除蛊毒鬼疰，去三虫。久服通神。主身中老风，头中久风，风眩。一名薇芜，一名茳蓠，川芎苗也。生雍州川泽及宛朐。四月、五月采叶，曝干。

　　今出历阳，处处亦有，人家多种之，叶似蛇床而香。骚人借以为譬，方药用甚稀。（《大观》卷七，《政和》一七五页）

　　草木上品

　　云实

　　味辛、苦，温，无毒。主治泄痢肠 ，杀虫蛊毒，去邪恶结气，止痛，除寒热。消渴。

　　花：主见鬼精物，多食令人狂走。杀精物，下水，烧之致鬼。久服轻身，通神明，益寿。一名员实，一名云英，一名天豆。生河间川谷。十月采，曝干。

　　今处处有，子细如葶苈子而小黑，其实亦类莨菪。烧之致鬼，未见其法术。（《大观》卷七，《政和》一九○页）

　　草木上品

　　徐长卿

　　味辛，温，无毒。主治鬼物百精，蛊毒，疫疾，邪恶气，温疟。久服强悍，轻身。益气，延年。一名鬼督邮。生太山山谷及陇西，三月采。

　　鬼督邮之名甚多。今世用徐长卿者，其根正如细辛，小短扁扁尔，气亦相似。今狗脊散用一九○页）

　　草木上品

　　姑活

　　味甘，温，无毒。主治大风邪气，湿痹寒痛。久服轻身，益寿耐老。一名冬葵子。生河东川泽。

　　方药亦无用此者，乃有固活丸，即是野葛一名尔。此又名冬葵子，非葵菜之冬葵子，治体

　　草木上品

　　屈草

　　味苦，微寒，无毒。主治胸胁下痛，邪气，肠间寒热，阴痹。久服轻身，益气耐老。生汉中川泽。五月采。

　　方药不复用，世无识者也。（《新修》三六五页，《大观》卷三○，《政和》五四六页）

　　草木上品

　　翘根

　　味甘，寒、平，有小毒。主治下热气，益阴精，令人面悦好，明目。久服轻身，耐老。

　　以作蒸饮酒病患。生嵩高平泽。二月、八月采。

　　方药不复用，世无识者也。（《新修》三六三页，《大观》卷三○，《政和》五四六页）

　　草木上品

　　牡荆实

