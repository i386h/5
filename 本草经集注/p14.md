<!-- { "loadSidebar": true } -->
　　味苦，温，无毒。主治除骨间寒热，通利胃气，止咳逆，下气。生河间南阳冤句山谷，或平寿、都乡高堤岸上，牡荆生田野。八月、九月采实，阴干。（得术、柏实、青葙共治头风，防风为之使，恶石膏。）

　　河间、冤句、平寿并在北，南阳在西，论蔓荆，即应是今作杖棰之荆，而复非见。其子殊细，正如小麻子，色青黄。荆子实小大如此也。牡荆子乃出北方，如乌豆大，正圆黑，仙术多用牡荆，今人都无识之者。李当之《药录》乃注溲疏下云：溲疏一名阴栌，一名牡荆，一名空疏。皮白，中空，时有节。子似枸杞子，赤色，味甘、苦，冬月熟，世乃无识者。当此实是真，非人篱垣阳栌也。案如此说，溲疏主治与牡荆都不同，其形类乖异，恐乖实理。

　　而仙方用牡荆，云能通神见鬼，非唯其实，乃枝叶并好。又云有荆树，必枝枝相对，此是牡荆，有不对者，即非牡荆。即为父，则不应有子。如此，并莫详虚实，须更博访。乃详之尔。

　　（《新修》一○二页，《大观》卷十二，《政和》三○二页）

　　草木上品

　　秦椒

　　味辛，温、生温熟寒，有毒。主治风邪气，温中，除寒痹，坚齿长发，明目。治喉痹，吐逆，疝瘕，去老血，产后余疾，腹痛，出汗，利五脏。久服轻身，好颜色，耐老，增年，通神。生太山川谷及秦岭上，或琅琊。八月、九月采实。（恶栝蒌、防葵，畏雌黄。）

　　今从西来，形似椒而大，色黄黑，味亦颇有椒气，或呼为大椒。又云：即今 树子，而

　　草木上品

　　蔓荆实

　　味苦、辛，微寒，平、温，无毒。主治筋骨间寒热，湿痹，拘挛，明目，坚齿，利九窍。

　　去白虫、长虫。主风头痛，脑鸣，目泪出。益气，久服轻身，耐老。令人光泽，脂致，长须发。小荆实亦等。生益州。（恶乌头、石膏。）

　　小荆即应是牡荆，牡荆子大于蔓荆子而反呼为小荆，恐或以树形为言。复不知蔓荆树若高硕尔。（《新修》一○○页，《大观》卷十二，《政和》三○三页）

　　草木上品

　　女贞实

　　味苦、甘，平，无毒。主治补中，安五脏，养精神，除百疾，久服肥健，轻身，不老，生武陵川谷。立冬采。

　　叶茂盛，凌冬不凋，皮青肉白，与秦皮为表里，其树以冬生而可爱，诸处时有。《仙经》亦服食之，世方不复用，市人亦无识之者。（《新修》一○四页，《大观》卷十二，《政和》三○六页）

　　草木上品

　　桑上寄生

　　味苦、甘，平，无毒。主治腰痛，小儿背强，痈肿，安胎，充肌肤，坚发齿，长须眉。

　　主金创，去痹，女子崩中，内伤不足，产后余疾，下乳汁。其实：明目，轻身，通神。一名寄屑，一名寓木，一名宛童，一名茑，生弘农川谷桑树上。三月三日采茎、叶，阴干。

　　桑上者，名桑上寄生尔。诗人云：施于松上。方家亦有用杨上、枫上者，则各随其树名之，形类犹是一般，但根津所因处为异。法生树枝间，寄根在枝节之内，叶圆青赤，浓泽易折，傍自生枝节。冬夏生，四月花白，五月实赤，大如小豆。今处处皆有，以出彭城为胜。

　　世人呼皆为续断用之。案《本经》续断别在中品药，所主治不同，岂只是一物，市人使混乱无复能甄识之者。服食方云是桑 ，与此说又为不同尔。（《新修》一○四页，《大观》卷十二

　　草木上品

　　蕤核

　　味甘，温、微寒，无毒。主治心腹邪结气，明目，目痛赤伤泪出。治目肿 烂， 鼻，破心下结淡痞气。久服轻身，益气，不肌。生函谷川谷及巴西。七月采实。

　　今从北方来，云出彭城间，形如乌豆大，圆而扁，有文理，状似胡桃桃核，今人皆合壳用《大观》卷十二，《政和》三○六页）

　　草木上品

　　沉香、薰陆香、鸡舌香、藿香、詹糖香、枫香

　　并微温。悉治风水毒肿，去恶气。薰陆、詹糖去伏尸。鸡舌、藿香治霍乱、心痛。枫香治风瘾疹痒毒。

　　此六种香皆合香家要用，不正复入药，唯治恶核毒肿，道方颇有用处。詹糖出晋安岭州。

　　上真淳泽者难得，多以其皮及柘虫屎杂之，唯轻者为佳，其余无甚真伪，而有精粗尔。外国用波津香明目。白檀消风肿。其青木香别在上品。（《新修》一○八页，《大观》卷十二，《政和》三○七页）

　　草木上品

　　辛夷

　　味辛，温，无毒。主治五脏身体寒风，风头脑痛，面 。温中，解肌，利九窍。通鼻塞涕出。治面肿引齿痛，眩冒，身洋洋如在车船之上者。生须发，去白虫。久服下气，轻身，明目，增年耐老。可作膏药，用之去中心及外毛，毛射人肺，令人咳。一名辛矧，一名侯桃，一名房木。生汉中川谷。九月采实，曝干。（芎 为之使，恶五石脂，畏菖蒲、蒲黄、黄连、石膏、黄环。）

　　今出丹阳近道，形如桃子，小时气辛香，即《离骚》所呼辛夷者也。（《新修》一一一页，《大观》卷十二，《政和》三○三页）

　　草木上品

　　榆皮

　　味甘，平，无毒。主治大小便不通，利水道，除邪气。肠胃邪热气，消肿，性滑利。

　　久服轻身，不饥，其实尤良。治小儿头疮 。华：主小儿痫，小便不利，伤热。一名零榆。生 川山谷。二月采皮，取白曝干。八月采实，并勿令中湿，湿则伤人。

　　此即今榆树尔，剥取皮，刮除上赤皮，亦可临时用之。性至滑利，初生叶，人以作糜羹辈，令人睡眠。嵇公所谓：“榆，令人眠也”。断谷乃屑其皮，并檀皮服之，即所谓不饥者也。

　　（《新修》一一四页，《大观》卷十二，《政和》二九八页）

　　草木中品

　　当归

　　味甘、辛，温、大温，无毒。主治咳逆上气，温疟寒热洗洗在皮肤中，妇人漏下绝子，诸恶疮疡，金疮，煮饮之。温中止痛，除客血内塞，中风 ，汗不出，湿痹，中恶，客气虚冷，补五脏，生肌肉。一名干归。生陇西川谷。二月、八月采根，阴干。（恶 茹，畏菖蒲、海藻、牡蒙。）

　　今陇西叨阳、黑水当归，多肉少枝气香，名马尾当归，稍难得。西川北部当归，多根枝而细。历阳所出，色白而气味薄，不相似，呼为草当归，阙少时乃用之。方家有云真当归，正谓此，有好恶故也。世用甚多。道方时须尔。（《大观》卷八，《政和》一九九页）

　　草木中品

　　防风

　　味甘、辛，温，无毒。主治大风，头眩痛，恶风，风邪，目盲无所见，风行周身，骨节疼痹，烦满。胁痛胁风，头面去来，四肢挛急，字乳金疮内痉。久服轻身。叶：主中风热汗出。一名铜芸，一名茴草，一名百枝，一名屏风，一名 根，一名百蜚。生沙苑川泽及邯郸、琅琊、上蔡。二月、十月采根，曝干。（得泽泻、 本治风，得当归、芍药、阳起石、禹余粮治妇人子藏风，杀附子毒，恶干姜、藜芦、白蔹、芫花。）

　　郡县无名沙苑。今第一出彭城、兰陵，即近琅琊者。郁州互市亦得之。次出襄阳、义阳县界，亦可用，即近上蔡者。唯实而脂润，头节坚如蚯蚓头者为好。世用治风最要，道方时用。（《大观》卷七，《政和》一七九页）

　　草木中品

　　秦艽

　　味苦、辛，平、微温，无毒。主治寒热邪气，寒湿风痹，肢节痛，下水，利小便。治风无问久新，通身挛急。生飞乌山谷。二月、八月采根，曝干。（菖蒲为之使。）

　　飞乌或者地名，今出甘松、龙洞、蚕陵，长大黄白色为佳。根皆作罗文相交，中多衔土，用二○三）

　　草木中品

　　黄

　　味甘，微温，无毒。主治痈疽，久败疮，排脓止痛，大风癞疾，五痔鼠 ，补虚，小儿百病。妇人子藏风邪气，逐五脏间恶血，补丈夫虚损，五劳羸瘦，止渴，腹痛泄利，益气，利阴气。生白水者冷，补。其茎、叶治渴及筋挛，痈肿，疽疮。一名戴糁，一名戴椹，一名独椹，一名芰草，一名蜀脂，一名百本。生蜀郡山谷、白水、汉中。二月、十月采，阴干。

　　（恶龟甲。）

　　第一出陇西、洮阳，色黄白甜美，今亦难得。次用黑水宕昌者，色白肌肤粗，新者，亦甘温补：又有蚕陵、白水者，色理胜蜀中者而冷补；又有赤色者，可作膏贴用，消痈肿，世方多用，道家不须。（《大观》卷七，《政和》一七八页）

　　草木中品

　　吴茱萸

　　味辛，温、大热，有小毒。主温中下气，止痛，咳逆，寒热，除湿血痹，逐风邪，开腠理。去淡冷，腹内绞痛，诸冷、实不消，中恶，心腹痛，逆气，利五脏。根：杀三虫。

　　根白皮：杀蛲虫，治喉痹咳逆，止泄注，食不消，女子经产余血。治白癣。一名 。生上谷川谷及宛朐。九月九日采，阴干。（蓼实为之使，恶丹参、硝石、白垩，畏紫石英。）

　　此即今食茱萸。《礼记》亦名 ，而世中呼为 子，当是不识 字， 字似 字，仍以相其根南行、东行者为胜。道家去三尸方亦用之。（《新修》一三一页，《大观》卷十三，《政和》三一八页）

　　草木中品

　　黄芩

　　味苦，平、大寒，无毒。主治诸热，黄胆，肠 泄痢，逐水，下血闭，恶疮。疽蚀，火伤。治痰热，胃中热，小腹绞痛，消谷，利小肠，女子血闭、淋露、下血，小儿腹痛。一名腐肠，一名空肠，一名内虚，一名黄文，一名经芩，一名妒妇。其子：主肠 脓血。生秭归川谷及冤句。三月三日采根，阴干。（得浓朴、黄连止腹痛。得五味子、牡蒙、牡蛎，令人有子。得黄 、白蔹、赤小豆治鼠 。山茱萸、龙骨为之使，恶葱实，畏丹参、牡丹、藜芦。）

　　秭归属建平郡。今第一出彭城，郁州亦有之。圆者名子芩为胜。破者名宿芩，其腹中皆烂，故名腐肠，惟取深色坚实者为好。世方多用，道家不须。（《大观》卷八，《政和》二○七

　　草木中品

　　黄连

　　味苦，寒、微寒，无毒。主治热气，目痛， 伤泪出，明目，肠 ，腹痛。下痢，妇人阴中肿痛。五脏冷热，久下泄 脓血，止消渴，大惊，除水，利骨，调胃，浓肠，益胆，治口疮。久服令人不忘。一名王连。生巫阳川谷及蜀郡太山。二月、八月采。（黄芩、龙骨、理石为之使，恶菊花、芫花、玄参、白藓，畏款冬，胜乌头，解巴豆毒。）

　　巫阳在建平。今西间者色浅而虚，不及东阳、新安诸县最胜。临海诸县者不佳。用之当布裹 去毛，令如连珠。世方多治下痢及渴，道方服食长生。（《大观》卷七，《政和》一七五

　　草木中品

　　五味子

