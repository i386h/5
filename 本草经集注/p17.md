<!-- { "loadSidebar": true } -->
　　今处处有。叶似姜而有文理，根似高良姜而细，味辛香。又绝似旋复根，殆欲相乱，叶小异尔。《楚词》云：山中人兮芳杜若。此者一名杜蘅，今复别有杜蘅，不相似。（《大观》）

　　卷

　　草木中品

　　柏木

　　味苦，寒，无毒。主治五脏肠胃中结气热，黄胆，肠痔，止泄痢，女子漏下、赤白，阴阳蚀疮。治惊气在皮间，肌肤热赤起，目热赤痛，口疮。久服通神。一名檀桓。根，名檀桓，主心腹百病，安魂魄，不饥渴。久服轻身。延年通神。生汉中山谷及永昌。（恶干漆。）

　　今出邵陵者，轻薄色深为胜。出东山者，浓重而色浅。其根于道家入木芝品，今人不知取服之。又有一种小树，状如石榴。其皮黄而苦，世呼为子柏，亦主口疮。又一种小树，至多刺，皮亦黄，亦主口疮。（《新修》一一○页，《大观》卷十二，《政和》二九九页）

　　草木中品

　　木兰

　　味苦，寒，无毒。主治身有大热在皮肤中，去面热赤 、酒 ，恶风、癞疾，阴下痒湿明目。治中风伤寒，及痈疽水肿，去臭气。一名林兰，一名杜兰。皮似桂而香。生零陵山谷，生太山。十二月采皮，阴干。

　　零陵诸处皆有，状如楠树，皮甚薄而味辛香。今益州有，皮浓，状如浓朴，而气味为胜。

　　故新修》一一三页，《大观》卷十二，《政和》三○六页）

　　草木中品

　　白薇

　　味苦、咸，平、大寒，无毒。主治暴中风，身热肢满，忽忽不知人。狂惑邪气，寒热酸疼，温疟洗洗 发作有时。治伤中淋露，下水气，利阴气，益精。一名白幕，一名薇草，一名春草，一名骨美。久服利人。生平原川谷。三月三日采根，阴干。（恶黄 、干姜、干漆、山茱萸、大枣。）

　　近道处处有。根状似牛膝而短小尔。方家用，多治惊邪、风狂、疰病。（《大观》卷八，《政和》二一三页）

　　草木中品

　　耳实

　　味苦、甘，温。叶：味苦、辛，微寒，有小毒。主治风头寒痛，风湿周痹，四肢拘挛痛，恶肉死肌，膝痛，溪毒。久服益气，耳目聪明，强志，轻身。一名胡 ，一名地葵，一名 ，一名常思。生安陆川谷及六安田野，实熟时采。

　　此是常思菜，伧人皆食之。以叶覆麦作黄衣者，一名羊负来。昔中国无此，言从外国逐羊

　　草木中品

　　茅根

　　味甘，寒，无毒。主治劳伤虚羸，补中益气，除瘀血，血闭，寒热，利小便，下五淋，除客热在肠胃，止渴，坚筋，妇人崩中。久服利人。其苗：主下水。一名兰根，一名茹根，一名地菅，一名地筋，一名兼杜。生楚地山谷田野，六月采根。

　　此即今白茅菅。《诗》云：“露彼菅茅”。其根如如渣芹甜美。服食此断谷甚良。世方稀用，惟治淋及崩中尔。（《大观》卷八，《政和》二○八页）

　　草木中品

　　百合

　　味甘，平，无毒。主治邪气腹胀，心痛，利大小便，补中益气。除浮肿，胪胀，痞满，寒热，通身疼痛，及乳难喉痹肿，止涕泪。一名重箱，一名重迈，一名摩罗，一名中逢花，一名强瞿。生荆州川谷。二月、八月采根，曝干。

　　近道处处有，根如胡蒜，数十片相累，人亦蒸煮食之。乃言初是蚯蚓相缠结变作之，世人

　　草木中品

　　酸浆

　　味酸，平、寒，无毒。主治热烦满，定志，益气，利水道，产难吞其实，立产，一名醋浆。生荆楚川泽及人家田园中。五月采，阴干。

　　处处人家多有，叶亦可食。子作房，房中有子如梅李大，皆黄赤色。小儿食之，能除热，亦治黄病，多效。（《大观》卷八，《政和》二一一页）

　　草木中品

　　淫羊藿

　　味辛，寒，无毒。主治阴痿，绝伤，茎中痛，利小便，益气力，强志。坚筋骨，消瘰 ，赤痈，下部有疮洗出虫，丈夫久服，令人无子。一名刚前。生上郡阳山山谷。（薯蓣服此使人好为阴阳。西川北部有淫羊，一日百遍合，盖食藿所致，故名淫羊藿。（《大观》卷八，《政和》二○六页）

　　草木中品

　　蠡实

　　味甘，平、温，无毒。主治皮肤寒热，胃中热气，风寒湿痹，坚筋骨。令人嗜食。

　　止心烦满，利大小便，长肌肉肥大。久服轻身。花、叶：去白虫，治喉痹，多服令人溏泄。一名荔实，一名剧草，一名三坚，一名豕首。生河东川谷。五月采实，阴干。（方药不复用，世无识者，天名精亦名豕首也。）（《大观》卷八，《政和》二○二页）

　　草木中品

　　枝子

　　味苦，寒、大寒，无毒。主治五内邪气，胃中热气，面赤酒 鼻，白癞、赤癞。疮疡。

　　治目热赤痛，胸中心大小肠大热，心中烦闷，胃中热气。一名木丹，一名越桃。生南阳川谷。

　　九月采实，曝干。（解玉支毒。）

　　处处有，亦两三种小异，以七道者为良。经霜乃取之。今皆入染用，于药甚稀。玉支即羊

　　草木中品

　　槟榔

　　味辛，温，无毒。主治消谷，逐水，除痰 ，杀三虫，去伏尸，治寸白。生南海。

　　此有三、四种：出交州，形小而味甘；广州以南者，形大而味涩，核亦大；尤大者，名楮槟榔，作药皆用之。又小者，南人名 子，世人呼为槟榔孙，亦可食。（《新修》一三四页，《大观》卷十三，《政和》三一九页）

　　草木中品

　　合欢

　　味甘，平，无毒。主安五脏，和心志，令人欢乐无忧。久服轻身，明目，得所欲。生益州川谷。

　　嵇公《养生论》亦云：合欢蠲忿，萱草忘忧。诗人又有萱草，皆云即是今鹿葱，而不入药用。至于合欢举世无识之者。当以其非治病之功，稍见轻略，遂致永谢。犹如长生之法，人罕敦尚，亦为遗弃也。洛阳华林苑中，犹云合欢如丁林，唯不来江左尔。（《新修》一三四页，《大观》卷十三，《政和》三三二页）

　　草木中品

　　卫矛

　　味苦，寒，无毒。主治女子崩中，下血，腹满，汗出，除邪，杀鬼毒蛊疰，中恶，腹痛，去白虫，消皮肤风毒肿，令阴中解。一名鬼箭。生霍山山谷。八月采，阴干。

　　山野处处有。其茎有三羽，状如箭羽，世皆呼为鬼箭。而为用甚稀，用之削取皮及羽也。

　　（《新修》一三六页，《大观》卷十三，《政和》三三一页）

　　草木中品

　　紫葳

　　味酸，微寒，无毒。主治妇人产乳余疾，崩中，症瘕，血闭，寒热，羸瘦，养胎。茎叶：味苦，无毒。主痿蹶，益气。一名陵苕，一名茇华。生西海川谷及山阳。

　　李云是瞿麦根，今方用至少。《博物志》云：郝晦行华草于太行山北，得紫葳花。必当奇云有苕之华；郭云陵霄藤，亦恐非也。（《新修》一三七页，《大观》卷十三，《政和》三二七页）

　　草木中品

　　芜荑

　　味辛，平，无毒。主治五内邪气，散皮肤骨节中淫淫温行毒，去三虫，化食，逐寸白，散腹中 喘息。一名无姑，一名 。生晋山川谷。三月采实，阴干。

　　今唯出高丽，状如榆荚，气臭如 ，彼人皆以作酱食之。性杀虫，以置物中，亦辟蛀。

　　但患其臭尔。（《新修》一三八页，《大观》卷十三，《政和》三二二页）

　　草木中品

　　紫草

　　味苦，寒，无毒。主治心腹邪气，五疸，补中益气，利九窍，通水道。治腹肿胀满痛；以合膏，疗小儿疮及面 。一名紫丹，一名紫 。生砀山山谷及楚地。三月采根，阴干。

　　今出襄阳，多从南阳、新野来，彼人种之，即是今染紫者，方药家都不复用。《博物志》云，《政和》二○九页）

　　草木中品

　　紫菀

　　味苦、辛，温，无毒。主治咳逆上气，胸中寒热结气，去蛊毒、痿蹶，安五脏。治咳唾脓血，止喘悸，五劳体虚，补不足，小儿惊痫。一名紫 ，一名青菀。生房陵山谷及真定、邯郸，二月、三月采根，阴干。（款冬为之使，恶天雄、瞿麦、雷丸、远志，畏茵陈蒿。）近道处处有，生布地，花亦紫，本有白毛，根甚柔细。有白者名白菀，不复用。（《大观》卷八，《政和》二○九页）

　　草木中品

　　白藓

　　味苦、咸，寒，无毒。主治头风，黄胆，咳逆，淋沥，女子阴中肿痛，湿痹死肌。不可屈伸起止行步。治四肢不安，时行腹中大热，饮水，欲走，大呼，小儿惊痫，妇人产后余痛。

　　生上谷川谷及宛朐。四月、五月采根，阴干。（恶桑螵蛸、桔梗、茯苓、萆 。）近道处处有，以蜀中者为良。世呼为白羊鲜，气息正似羊膻，或名白膻。（《大观》卷八，《政和》二一○页）

　　草木中品

　　白兔藿

　　味苦，平，无毒。主治蛇、虺、蜂、虿、 狗、菜、肉、蛊毒，鬼疰，风疰，诸大毒不可入口者，皆消除之。又去血，可末着痛上，立消。毒入腹者，煮饮之即解。一名白葛。生交州山谷。

　　此药治毒，莫之与敌。而人不复用，殊不可解，都不闻有识之者，想当似葛尔，须别广访

　　草木中品

　　营实

　　味酸，温、微寒，无毒。主治痈疽，恶疮，结肉，跌筋，败疮，热气，阴蚀不瘳，利关节。久服轻身益气。根：止泄痢腹痛，五脏客热，除邪逆气，疽癞，诸恶疮，金疮伤挞，生肉复肌。一名蔷薇，一名蔷麻，一名牛棘，一名牛勒，一名蔷蘼，一名山棘。生零陵川谷及蜀郡。八月、九月采，阴干。

　　营实即是蔷薇子，以白花者为良。根亦可煮酿酒，茎、叶亦可煮作饮。（《大观》卷七，《

　　草木中品

　　薇衔

　　味苦，平、微寒，无毒。主治风湿痹，历节痛，惊痫吐舌，悸气，贼风，鼠 ，痈肿，暴症，逐水，治痿蹶。久服轻身明目。一名麋衔，一名承膏，一名承肌，一名无心，一名无颠。生汉中川泽及宛朐、邯郸。七月采茎、叶，阴干。（得秦皮良。）世用亦少。（《大观》卷七，《政和》一九○页）

　　草木中品

　　井中苔及萍

　　大寒。主治漆疮，热疮，水肿。井中蓝，杀野葛、巴豆诸毒。

　　废井中多生苔萍，及砖土间生杂草、莱蓝，既解毒，在井中者弥佳，不应复别是一种名井中蓝。井底泥至冷，亦治汤火灼疮，井华水又服炼法用之。（《大观》卷九，《政和》二三八

　　草木中品

　　王孙

　　味苦，平，无毒。主治五脏邪气，寒湿痹，四肢疼酸，膝冷痛。治百病，益气。吴名白功草，楚名王孙，齐名长孙，一名黄孙，一名黄昏，一名海孙，一名蔓延。生海西川谷及汝南城郭垣下。

