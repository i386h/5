<!-- { "loadSidebar": true } -->
　　今方家皆呼名黄昏，又云牡蒙，市人亦少识者。（《大观》卷九，《政和》二三七页）爵床，味咸，寒，无毒。主治腰脊痛，不得着床，俯仰艰难，除热，可作浴汤。生汉中川谷及田野。（《大观》卷九《政和》二三八页）

　　草木中品

　　白前

　　味甘，微温，无毒。主治胸胁逆气，咳嗽上气。

　　此药出近道，似细辛而大，色白易折。主气嗽方多用之。（《大观》卷九，《政和》二三三页）

　　草木中品

　　百部根

　　微温，有小毒。主治咳嗽上气。

　　山野处处有。根数十相连，似天门冬而苦强，亦有小毒。火炙酒渍饮之。治咳嗽，亦主去虱。煮作汤，洗牛犬虱即去。《博物志》云：九真有一种草似百部，但长大尔。悬火上令干，夜取四五寸短切，含咽汁，勿令人知，治暴嗽甚良，名为嗽药。疑此是百部，恐其土肥润处，是以长大尔。（《大观》卷九，《政和》二二五页）

　　草木中品

　　王瓜

　　味苦，寒，无毒。主治消渴，内痹，瘀血，月闭，寒热，酸疼，益气，愈聋。治诸邪气，热结，鼠 ，散痈肿留血，妇人带下不通，下乳汁，止小便数不禁，逐四肢骨节中水，治马骨刺人疮。一名土瓜。生鲁地平泽田野，及人家垣墙间。三月采根。阴干。

　　今土瓜生篱院间亦有，子熟时赤，如弹丸大。根，今多不预干，临用时乃掘取，不堪入大观》卷九，《政和》二一九页）

　　草木中品

　　荠

　　味甘，寒，无毒。主治解百药毒。

　　根茎都似人参，而叶小异，根味甜绝，能杀毒。以其与毒药共处，而毒皆自然歇，不正入

　　草木中品

　　高良姜

　　大温，无毒。主治暴冷，胃中冷逆，霍乱腹痛。

　　出高良郡。人腹痛不止，但嚼食亦效。形气与杜若相似，而叶如山姜。（《大观》卷九，《政和》二二四页）

　　草木中品

　　马先蒿

　　味苦，平，无毒。主治寒热鬼疰，中风，湿痹，女子带下病，无子。一名马屎蒿。生南阳川泽。方云一名烂石草，主恶疮，方药亦不复用。（《大观》卷九，《政和》二三○页）

　　蜀羊泉，味苦，微寒，无毒。主治头秃，恶疮，热气，疥瘙痂癣虫。治龋齿，女子阴中内伤，皮间实积。一名羊泉，一名羊饴。生蜀郡川谷。

　　方药亦不复用，彼土人时有采识者。（《大观》卷九，《政和》二三七页）

　　草木中品

　　积雪草

　　味苦，寒，无毒。主治大热，恶疮，痈疽，浸淫赤 ，皮肤赤，身热。生荆州川谷。

　　方药亦不用，想此草当寒冷尔。（《大观》卷八，《政和》二三三页）

　　草木中品

　　恶实

　　味辛，平，无毒。主明目，补中，除风伤。根茎：治伤寒寒热汗出，中风面肿。消渴热中，逐水。久服轻身耐老。生鲁山平泽。

　　方药不复用。（《大观》卷九，《政和》二一八页）

　　草木中品

　　莎草根

　　味甘，微寒，无毒。主除胸中热，充皮毛。久服利人，益气，长须眉。一名 ，一名侯莎，其实名缇。生田野，二月、八月采。

　　方药亦不复用，《离骚》云：青莎杂树，繁草霍靡。古人为诗多用之，而无识者，乃有鼠

　　草木中品

　　大、小蓟根

　　味甘，温。主养精保血。大蓟主治女子赤白沃，安胎，止吐血，衄鼻，令人肥健，五月采。

　　大蓟是虎蓟，小蓟是猫蓟，叶并多刺，相似。田野甚多，方药不复用，是贱之故，大蓟根甚治血，亦有毒。（《大观》卷九，《政和》二二一页）

　　草木中品

　　垣衣

　　味酸，无毒。主治黄胆，心烦，咳逆，血气，暴热在肠胃。金疮内塞。久服补中益气，长肌，好颜色。一名昔邪，一名乌韭，一名垣嬴，一名天韭，一名鼠韭。生古垣墙阴或屋上。

　　三月三日采，阴干。

　　方药不甚用，世中少见有者。《离骚》亦有昔邪，或云即是天蒜尔。（《大观》卷九，《政和》二三六页）

　　草木中品

　　艾叶

　　味苦，微温，无毒。主灸百病，可作煎，止下痢，吐血，下部 疮，妇人漏血，利阴气，生肌肉，辟风寒，使人有子。一名冰台，一名医草。生田野。三月三日采，曝干。作煎勿令见风。

　　捣叶以灸百病，亦止伤血。汁，又杀蛔虫。苦酒煎叶，治癣甚良。（《大观》卷九，《政和》二一七页）

　　草木中品

　　牡蒿

　　味苦，温，无毒。主充肌肤，益气，令人暴肥，血脉满盛，不可久服。生田野，五月、八月采。

　　方药不复用。（《新修》三六○页，《大观》卷三十，《政和》五四六页）

　　草木中品

　　假苏

　　味辛，温，无毒。主治寒热，鼠 ，瘰 ，生疮，结聚气破散之，下瘀血，除湿痹。一名鼠 ，一名姜芥。生汉中川泽。

　　方药亦不复用。（《新修》二七八页，《大观》卷二十八页，《政和》五一三页）

　　草木中品

　　水萍

　　味辛、酸，寒，无毒。主治暴热身痒，下水气，胜酒，长须发，止消渴，下气。以沐浴，生毛发。久服轻身。一名水花，一名水白，一名水苏。生雷泽池泽。三月采，曝干。

　　此是水中大萍尔，非今浮萍子。《药录》云：五月有花，白色，即非今沟渠所生者。楚王

　　草木中品

　　海藻

　　味苦、咸，寒，无毒。主治瘿瘤气，颈下核，破散结气、痈肿、症瘕，坚气，腹中上下鸣，下十二水肿。治皮间积聚暴溃，留气热结，利小便。一名落首，一名 。生东海池泽。

　　七月七日采，曝干。（反甘草。）

　　生海岛上，黑色如乱发而大少许，叶大都似藻叶。又有石帆，状如柏，治石淋。又有水松

　　草木中品

　　昆布

　　味咸，寒，无毒。主治十二种水肿，瘿瘤聚结气， 疮。生东海。

　　今惟出高丽。绳把索之如卷麻，作黄黑色，柔韧可食。《尔雅》云：纶似纶，组似组，东海有之。今青苔、紫菜皆似纶，此昆布亦似组，恐即是也。凡海中菜，皆治瘿瘤结气，青苔、紫菜辈亦然，干苔性热，柔苔甚冷也。（《大观》卷九，《政和》二二二页）

　　草木中品

　　荭草

　　味咸，微寒，无毒。主治消渴，去热，明目，益气。一名鸿 。如马蓼而大，生水傍，五月采实。

　　此类甚多，今生下湿地，极似马蓼，甚长大。《诗》称隰有游龙，注云荭草。郭景纯云：即笼古也。（《大观》卷九，《政和》二三四页）

　　草木中品

　　陟厘

　　味甘，大温，无毒。主治心腹大寒，温中消谷，强胃气，止泄痢。生江南池泽。

　　此即南人作纸者，方家惟合断下药用之。（《大观》卷九，《政和》二三七页）

　　草木中品

　　薰草

　　味甘，平，无毒。主明目，止泪，治泄精，去臭恶气，伤寒头痛，上气，腰痛，一名蕙草。生下湿地，三月采，阴干，脱节者良。

　　世人呼燕草，状如茅而香者为薰草，人家颇种之。《药录》云：叶如麻，两两相对。《山海非。今诗书家多用蕙语，而竟不知是何草。尚其名而迷其实，皆此类也。（《新修》三五九页，《大观》卷三○，《政和》五四五页）

　　草木中品

　　干姜

　　味辛，温、大热，无毒。主治胸满，咳逆上气，温中，止血，出汗，逐风湿痹，肠 下痢。寒冷腹痛，中恶，霍乱，胀满，风邪诸毒。皮肤间结气，止唾血，生者尤良。生姜：味辛，微温。主治伤寒头痛鼻塞，咳逆上气，止呕吐。久服去臭气，通神明。生犍为川谷及荆州、扬州，九月采。（秦椒为之使，杀半夏、莨菪毒，恶黄芩、黄连、天鼠屎。）

　　干姜今惟出临海、章安，两三村解作之。蜀汉姜旧美，荆州有好姜，而并不能作干者。

　　凡作干姜法，水淹三日毕，去皮置流水中六日，更去皮，然后晒干，置瓮缸中，谓之酿也。

　　（《

　　草木中品

　　五色符

　　味苦，微温。主治咳逆，五脏邪气，调中，益气，明目，杀虱。青符、白符、赤符、黑符、黄符，各随色补其脏。白符一名女木。生巴郡山谷。

　　方药皆不复用，今人并无识者。（《新修》三六三页，《大观》卷三○，《政和》五四六页）

　　草木下品

　　大黄将军

　　味苦，寒、大寒，无毒。主下瘀血，血闭，寒热，破症瘕积聚，留饮宿食，荡涤肠胃，推陈致新，通利水谷，调中化食，安和五脏。平胃下气，除痰实，肠间结热，心腹胀满，女子寒血闭胀，小腹痛，诸老血留结。一名黄良。生河西山谷及陇西。二月、八月采根，火干。

　　得芍药、黄芩、牡蛎、细辛、茯苓治惊恚怒，心下悸气。得硝石、紫石英、桃仁治女子血闭。

　　（黄芩为之使。无所畏。）

　　今采益州北部汶山及西山者，虽非河西、陇西，好者犹作紫地锦色，味甚苦涩，色至浓黑。西川阴干者胜。北部日干，亦有火干者，皮小焦不如，而耐蛀堪久。此药至劲利，粗者便不中服，最为世方所重。道家时用以去痰疾，非养性所须也。将军之号，当取其骏快矣。

　　（《

　　草木下品

　　蜀椒

　　味辛，温、大热，有毒。主治邪气咳逆，温中，逐骨节皮肤死肌，寒湿痹痛，下气。

　　除五脏六腑寒冷，伤寒，温疟，大风，汗不出，心腹留饮宿食，止肠 下痢，泄精，女子字乳余疾，散风邪瘕结，水肿，黄胆，鬼疰，蛊毒，杀虫鱼毒。久服之头不白，轻身，增年。开腠理，通血脉，坚齿发，调关节，耐寒暑，可作膏药。多食令人乏气，口闭者杀人。

　　一名巴椒，一名卢 。生武都川谷及巴郡。八月采实，阴干。（杏仁为之使，畏橐吾。）

　　出蜀郡北部，人家种之，皮肉浓，腹里白，气味浓。江阳晋原及建平间亦有而细赤，辛而不香，力势不如巴郡。巴椒，有毒不可服，而此为一名，恐不尔。又有秦椒，黑色，在上品中。凡用椒皆火微熬之，令汗出，谓为汗椒，令有力势。椒目冷利去水，则入药不得相杂尔。（《新修》一五四页，《大观》卷十三，《政和》三四○页）

　　草木下品

　　蔓椒

　　味苦，温，无毒。主治风寒湿痹，历节疼痛，除四肢厥气，膝痛。一名豕椒，一名猪椒，一名彘椒，一名狗椒。生云中山川谷及丘冢间。采茎、根，煮酿酒。

　　山野处处有，世呼为 ，似椒 ，小不香尔，一名 杀，可以蒸病出汗也。（《新修》一五九页，《大观》卷十四，《政和》三五八页）

　　草木下品

　　莽草

