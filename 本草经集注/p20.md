<!-- { "loadSidebar": true } -->
　　若是蛇衔根，不应独生朱崖。世用是草叶，别是一物，未详孰是。术云带此屑一两，则疫

　　草木下品

　　白附子

　　主治心痛血痹，面上百病，行药势。生蜀郡。三月采。

　　此物乃言出芮芮，久绝，世无复真者，今人乃作之献用。（《大观》卷十一，《政和》二七九页）

　　草木下品

　　天雄

　　味辛、甘，温、大温，有大毒。主治大风，寒湿痹，历节痛，拘挛缓急，破积聚，邪气，金创，强筋骨，轻身，健行。治头面风去来疼痛，心腹结积，关节重，不能行步，除骨间痛，长阴气，强志，令人武勇，力作不倦。又堕胎。一名白幕。生少室山谷。二月采根，今采用八月中旬。天雄似附子，细而长者便是，长者乃至三、四寸许，此与乌头、附子三种，本并出建平，谓为三建。今宜都 山最好，谓为西建。钱塘间者，谓为东建，气力劣弱，不相似，故曰西水，犹胜东白也。其用灰杀之时，有冰强者并不佳。（敦煌本《新修》卷十，《大观》卷十，《政和》二四四页）

　　草木下品

　　乌头

　　味辛、甘，温、大热，有大毒。主治中风，恶风洗洗，出汗，除寒湿痹，咳逆上气，破积聚，寒热。消胸上痰冷，食不下，心腹冷疾，脐间痛，肩胛痛不可俯仰，目中痛不可力视，又堕胎。其汁：煎之名射罔，杀禽兽。射罔，味苦，有大毒。治尸疰症坚，及头中风，痹痛。

　　一名奚毒，一名即子，一名乌喙。乌喙，味辛，微温，有大毒。主风湿，丈夫肾湿，阴囊痒，寒热历节，掣引腰痛，不能步行，痈肿脓结。又堕胎。生朗陵川谷。正月、二月采，阴干。

　　长三寸以上为天雄。（莽草为之使，反半夏、栝蒌、贝母、白蔹、白芨，恶藜芦。）

　　今采用四月乌头与附子同根，春时茎初生有脑形似乌鸟之头，故谓之乌头，有两岐共蒂，状如牛角，名乌喙，喙即鸟之口也。亦以八月采，捣榨茎取汁，日煎为射罔，猎人以傅箭射禽兽，中人亦死，宜速解之。（敦煌本《新修》卷十，《大观》卷十，《政和》二四三页）

　　草木下品

　　附子

　　味辛、甘，温、大热，有大毒。主治风寒咳逆，邪气，温中，金创，破症坚积聚，血瘕。

　　寒湿， ，拘挛，膝痛，不能行走。治脚疼冷弱，腰脊风寒，心腹冷痛，霍乱转筋，下痢赤白，坚肌骨，强阴。又堕胎，为百药长。

　　生犍为山谷及广汉。八月采为附子，春采为乌头。（地胆为之使，恶蜈蚣，畏防风、黑豆、甘草、黄 、人参、乌韭。）

　　附子以八月上旬采也，八角者良。凡用三建，皆热灰炮令折，勿过焦，惟姜附汤生用之。

　　世《大观》卷十，《政和》二四一页）

　　草木下品

　　侧子

　　味辛，大热，有大毒。主治痈肿，风痹历节，腰脚疼冷，寒热鼠 。又堕胎。此即附子边角之大者，脱取之，昔时不用，比来医家以治香港脚多验。凡此三建，世中乃是同根，而《本经》分生三处，当各有所宜故也。方云：少室天雄，朗陵乌头，皆称本土，今则无别矣。少室山连嵩高，朗陵县属豫州，汝南郡今在北国。（敦煌本《新修》卷十，《大观》卷十，《政和》二四四页）

　　草木下品

　　羊踯躅

　　味辛，温，有大毒。主治贼风在皮肤中淫淫痛，温疟、恶毒，诸痹。邪气，鬼疰，蛊毒，一名玉支。生太行山谷及淮南山。三月采花，阴干。

　　今近道诸山皆有之。花黄似鹿葱，羊误食其叶，踯躅而死，故以为名。不可近眼。（敦煌

　　草木下品

　　茵芋

　　味苦，温、微温，有毒。主治五脏邪气，心腹寒热，羸瘦，如疟状，发作有时，诸关节风湿痹痛。治久风湿走四肢，脚弱。一名芫草，一名卑共。生太山川谷。三月三日采叶，阴干。

　　好者出彭城，今近道亦有。茎叶状如莽草而细软，取用之皆连细茎。方用甚稀，惟以合治

　　草木下品

　　射干

　　味苦，平，微温，有毒。主治咳逆上气，喉痹咽痛，不得消息，散结气，腹中邪逆，食饮大热。治老血在心肝脾间，咳唾言语气臭，散胸中热气。久服令人虚。一名乌扇，一名乌蒲，一名乌 ，一名乌吹，一名草姜。生南阳川谷，生田野。三月三日采根，阴干。

　　此即是乌 根，庭坛多种之，黄色，亦治毒肿。方多作夜干字，今射亦作夜音。乃言其叶是鸢尾，而复有鸢头，此盖相似尔，恐非。乌 ，即其叶名矣。又别有射干，相似而花白茎长，似射人之执竿者。故阮公诗云：射干临层城。此不入药用，根亦无块，惟有其质。（敦煌

　　草木下品

　　鸢尾

　　味苦，平，有毒。主治蛊毒，邪气，鬼疰诸毒，破症瘕积聚，大水，下三虫。治头眩，杀鬼魅。一名乌园。生九嶷山谷，五月 。方家皆云，是夜干苗，无鸢尾之名，主治亦异，此当别一种物。方亦有用，鸢头者即应是其根，治体相似，而本草不显之。

　　（敦煌本《新修》卷十，《大观》卷十，《政和》二四六页）

　　草木下品

　　由跋根

　　主治毒肿结热。

　　本出始兴，今都下亦种之。状如乌 而布地，花紫色，根似附子，苦酒摩涂肿，亦效，不入余药。（《大观》卷十，《政和》二四六页）

　　草木下品

　　药实根

　　味辛，温，无毒。主治邪气，诸痹，疼酸，续绝伤，补骨髓。一名连木。生蜀郡山谷。采无时。（《新修》一六六页，《大观》卷十四，《政和》三五七页）

　　草木下品

　　皂荚

　　味辛、咸，温，有小毒。主治风痹，死肌，邪气，风头泪出，下水，利九窍，杀鬼、精物。治腹胀满，消谷，破咳嗽囊结，妇人胞不落，明目益精。可为沐药，不入汤。生雍州川谷及鲁邹县，如猪牙者良。九月、十月采荚，阴干。（青葙子为之使，恶麦门冬，畏空青、人参、苦参。）

　　今处处有，长尺二者良。世人见其皆有虫孔，而未尝见虫形，皆言不可近，令人恶病，殊不尔。其虫状如草菜上青虫，荚微欲黑，便出，所以难见尔。但取生者看，自知之也。（《新修》一六六页，《大观》卷十四，《政和》三四一页）

　　草木下品

　　楝实

　　味苦，寒，有小毒。主治温疾，伤寒大热烦狂，杀三虫，疥疡，利小便水道。根，微寒，治蛔虫，利大肠。生荆山山谷。

　　处处有，世人五月五日皆取花叶佩带之，云辟恶。其根以苦酒磨涂疥，甚良。煮汁作糜，食之去蛔虫。（《新修》一六七页，《大观》卷十四，《政和》三四四页）

　　草木下品

　　柳花

　　味苦，寒，无毒。主治风水，黄胆，面热黑。痂疥，恶疮，金创。一名柳絮。叶：主马疥痂疮。取煎煮，以洗马疥，立愈。又治心腹内血，止痛。实：主溃痈，逐脓血。子汁：治渴。生琅琊川泽。

　　柳即今水杨也，花熟随风起，状如飞雪。陈元正方以为譬者，当用其未舒时，子亦随花飞，正应水渍取汁尔。柳花亦宜贴灸疮，皮叶治漆疮尔。（《新修》一六八页，《大观》卷十四

　　草木下品

　　桐叶

　　味苦，寒，无毒。主治恶蚀疮着阴。皮：主五痔，杀三虫。治奔豚气病。花：敷猪疮，饲猪肥大三倍，生桐柏山谷。

　　桐树有四种：青桐，茎皮青，叶似梧桐而无子。梧桐，色白，叶似青桐有子，子肥亦可食。白桐与岗桐无异，惟有花子尔。花三月舒，黄紫色，《礼》云桐始花者也。岗桐无子，是作琴瑟者。今此云花，便应是白桐，白桐亦堪作琴瑟，一名椅桐，人家多植之。（《新修》一

　　草木下品

　　梓白皮

　　味苦，寒，无毒。主治热，去三虫，治目中患。花、叶：捣敷猪疮，饲猪肥大易养三倍，生河内山谷。

　　此即梓树之皮。梓亦有三种，当用朴素不腐者，方药不复用。叶治手脚水烂。桐叶及此以政和》三五一页）

　　草木下品

　　蜀漆

　　味辛，平、微温，有毒。主治疟及咳逆寒热，腹中症坚，痞结，积聚，邪气，蛊毒，鬼疰。治胸中邪结气吐出之。生江林山川谷，生蜀汉中，恒山苗也。五月采叶，阴干。栝蒌为之使，恶贯众。

　　犹是恒山苗，而所出又异者，江林山即益州江阳山名。故是同处尔。彼人采，仍萦结作丸

　　草木下品

　　半夏

　　味辛，平、生微寒、熟温，有毒。主治伤寒寒热，心下坚，下气，喉咽肿痛，头眩，胸胀，咳逆，肠鸣，止汗。消心腹胸中膈痰热满结，咳嗽上气，心下急痛坚痞，时气呕逆，消痈肿，胎堕，治痿黄，悦泽面目。生令人吐，熟令人下。用之汤洗，令滑尽。一名地文，一名水玉，一名守田，一名示姑。生槐里川谷。五月、八月采根，曝干。（射干为之使，恶皂荚，畏雄黄、生姜、干姜、秦皮、龟甲，反乌头。）

　　槐里属扶风，今第一出青州，吴中亦有，以肉白者为佳，不厌陈久，用之皆汤洗十许过，令滑尽，不尔戟人咽喉。方中有半夏，必须生姜者，亦以制其毒故也。（敦煌本《新修》卷十，《大观》卷十，《政和》二四五页）

　　草木下品

　　款冬

　　味辛、甘，温，无毒。主治咳逆上气善喘，喉痹，诸惊痫，寒热，邪气。消渴，喘息呼吸。一名橐吾，一名颗东，一名虎须，一名菟奚，一名氐冬。生常山山谷及上党水傍。十一月采花，阴干。（杏仁为之使，得紫菀良，恶皂荚、硝石、玄参，畏贝母、辛夷、麻黄、黄、黄芩、黄连、青葙。）

　　第一出河北，其形如宿 未舒者佳，其腹里有丝。次出高丽、百济，其花乃似大菊花。

　　次政和》二二六页）

　　草木下品

　　牡丹

　　味辛、苦，寒、微寒，无毒。主治寒热，中风，螈 ，痉，惊痫，邪气，除症坚，瘀血留舍肠胃，安五脏，治痈疮。除时气，头痛，客热，五劳，劳气，头腰痛，风噤，癫疾。一名鹿韭，一名鼠姑。生巴郡山谷及汉中，二月、八月采根，阴干。（畏菟丝子、贝母、大今东间亦有，色赤者为好，用之去心。按鼠妇亦名鼠姑，而此又同，殆非其类，恐字误。

　　（《大观》卷九，《政和》二二七页）

　　草木下品

　　防己

　　味辛、苦，平、温，无毒。主治风寒，温疟，热气，诸痫，除邪，利大小便。治水肿，风肿，去膀胱热，伤寒，寒热邪气，中风手脚挛急，止泄，散痈肿，恶结，诸蜗疥癣，虫疮，通腠理，利九窍。一名解离，文如车辐理解者良。生汉中川谷。二月、八月采根，阴干。（殷孽为之使，杀雄黄毒，恶细辛，畏萆 。）

