<!-- { "loadSidebar": true } -->
　　味苦、辛，平、微寒，无毒。主治痈肿，恶疮，败疽，伤阴，死肌，胃中邪气。贼风鬼击，痱缓不收。除白癣疥虫。一名甘根，一名连及草。生北山川谷及宛朐及越山。（紫石英为之使，恶理石，畏李核、杏仁。）

　　近道处处有之。叶似杜若，根形似菱米，节间有毛。方用亦稀，可以作糊。（《大观》卷十，《政和》二五五页）

　　草木下品

　　占斯

　　味苦，温，无毒。主治邪气湿痹，寒热疽疮，除水坚积血症，月闭无子，小儿 不能行，诸恶疮痈肿，止腹痛，令女人有子。一名炭皮。生太山山谷，采无时。解野狼毒毒。

　　李云是梓树上寄生，树大衔枝在肌肉，今人皆以胡桃皮当之，非是真也。案《桐君录》云纵横理，不知此复是何物，莫测真假，何者为是也。（《新修》三六六页，《大观》卷三○，《政和》五四六页）

　　草木下品

　　蜚廉

　　味苦，平，无毒。主治骨节热，胫重酸疼。头眩顶重，皮间邪风如蜂螫针刺，鱼子细起，热疮痈疽痔，湿痹，止风邪咳嗽，下乳汁。久服令人身轻，益气明目不老。可煮可干。一名漏芦，一名天荠，一名伏猪，一名飞轻，一名伏兔，一名飞雉，一名木禾。生河内川泽。正月采根，七月、八月采花，阴干。（得乌头良，恶麻黄。）处处有。极似苦 ，惟叶下附茎，茎有皮起似箭羽，叶又多刻缺，花紫色。世方殆无用，而道家服其枝茎，可得长生，又入神枕方。今既别有漏芦，则非此别名尔。（《大观》卷七，《政和》一八四页）

　　草木下品

　　虎掌

　　味苦，温、微寒，有大毒。主治心痛，寒热，结气，积聚，伏梁，伤筋痿拘缓，利水道。

　　除阴下湿，风眩。生汉中山谷及宛朐。二月、八月采，阴干。（蜀漆为之使，恶莽草。）

　　近道亦有，极似半夏，但皆大，四边有子如虎掌。今用多破之，或三、四片尔，方药亦不正用也。（敦煌本《新修》卷十，《大观》卷十，《政和》二四六页）

　　草木下品

　　莨菪子

　　味苦、甘，寒，有毒。主治齿痛，出虫，肉痹，拘急，使人健行，见鬼。治癫狂风痫，颠倒拘挛。多食令人狂走。久服轻身，走及奔马，强志，益力，通神。一名横唐，一名行唐。

　　生海滨川谷及雍州。五月采子。

　　今处处亦有。子形颇似五味核而极小。惟入治癫狂方用，寻此乃不可多食过剂尔。久服自卷十，《大观》卷十，《政和》二四九页）

　　草木下品

　　栾花

　　味苦，寒，无毒。主治目痛泣出，伤 ，消目肿。生汉中川谷，五月采。（决明为之使。）

　　（《新修》一五八页，《大观》卷十四，《政和》三五八页）

　　草木下品

　　杉材

　　微温，无毒。主治漆疮。

　　削作柿，煮以洗漆疮，无不即瘥。又有鼠查，生去地高尺余许，煮以洗漆多瘥。又有漆姑，叶细细，多生石边，亦治漆疮。其鸡子及蟹，并是旧方。（《新修》一五八页，《大观》）

　　卷

　　草木下品

　　楠材

　　微温。主治霍乱吐下不止。

　　削作柿，煮服之，穷无他药，用此。（《新修》一五九页，《大观》卷十四，《政和》三五九页）

　　草木下品

　　榧实

　　味甘。主治五痔，去三虫，蛊毒，鬼疰。生永昌。

　　今出东阳诸郡，食其子，乃言治寸白虫。不复有余用，不入药方，疑此与后虫品彼子治说符同。（《新修》一五九页，《大观》卷十四，《政和》三五六页）

　　草木下品

　　紫真檀木

　　味咸，微寒。主治恶毒，风毒。

　　世人磨以涂风毒、诸肿，亦效，然不及青木香。又主金创，止血，亦治淋用之。（《新修》一七四页，（《大观》卷十四，《政和》三五四页）

　　草木下品

　　淮木

　　味苦，平，无毒。主治久咳上气，伤中，虚羸，补中益气，女子阴蚀。漏下，赤白沃。

　　一名百岁城中木。生晋阳平泽。

　　方药亦不复用。（《新修》三六五页，《大观》卷三○，《政和》五四六页）

　　草木下品

　　别

　　味苦，微温，无毒。主治风寒，湿痹，身重，四肢疼酸，寒邪历节痛。一名别枝，一名别骑，一名鳖 。生蓝田川谷。二月、八月采。

　　方家时有用处，今世亦绝尔也。（《新修》三六○页，《大观》卷三十，《政和》五四五页）

　　草木下品

　　石下长卿

　　味咸，平，有毒。主治鬼疰，精物，邪恶气，杀百精，蛊毒，老魅注易，亡走，啼哭，悲伤，恍惚。一名徐长卿。生陇西池泽山谷。

　　此又名徐长卿，恐是尔，方家无用。此处世中皆不复识别也。（《新修》三六一页《大观》卷三十，《政和》五四六页）

　　草木下品

　　羊桃

　　味苦，寒，有毒。主治 热，身暴赤色，风水积聚，恶疡，除小儿热。去五脏五水，大腹，利小便，益气，可作浴汤。一名鬼桃，一名羊肠，一名苌楚，一名御戈，一名铫戈。生山林川谷及生田野，二月采，阴干。

　　山野多有，甚似家桃，又非山桃。子小细，苦不堪啖，花甚赤。《诗》云：“隰有苌楚”者，即此也。方药亦不复用。（《大观》卷十一，《政和》二七三页）

　　草木下品

　　羊蹄

　　味苦，寒，无毒。主治头秃疥瘙，除热，女子阴蚀。浸淫，疽痔，杀虫。一名东方宿，一名连虫陆，一名鬼目，一名蓄。生陈留川泽。

　　今人呼名秃菜，即是蓄音之讹。《诗》云：“言采其蓄”。又一种极相似而味酸，呼为酸模

　　草木下品

　　鹿藿

　　味苦，平，无毒。主治蛊毒，女子腰腹痛，不乐，肠痈，瘰 ，疡气。生汶山山谷。

　　方药不复用，人亦罕识。葛根之苗，又一名鹿藿。《大观》卷十一，《政和》二七九页）

　　草木下品

　　练石草

　　味苦，寒，无毒。主治五癃，破石淋，膀胱中结气，利水道小便。生南阳川泽。

　　一名烂石草，又云即马矢蒿。（《新修》三六二页，《大观》卷三○，《政和》五四六页）

　　草木下品

　　牛扁

　　味苦，微寒，无毒。主治身皮疮热气，可作浴汤。杀牛虱、小虫，又治牛病。生桂阳川谷。

　　今人不复识此，牛疫代代不无用之。既要牛医家应用，而亦无知者。（《大观》卷十一，《政和》二八二页）

　　草木下品

　　陆英

　　味苦，寒，无毒。主治骨间诸痹，四肢拘挛疼酸，膝寒痛，阴痿，短气不足，脚肿。生熊耳川谷及冤句，立秋采。（《大观》卷十一，《政和》二八○页）

　　草木下品

　　蕈草

　　味咸，平，无毒。主养心气，除心温温辛痛，浸淫身热。可作盐。生淮南平泽，七月采。

　　（矾石为之使。）（《新修》三六二页，《大观》卷三○，《政和》五四六页）

　　草木下品

　　荩草

　　味苦，平，无毒。主治久咳上气喘逆，久寒惊悸，痂疥白秃疡气，杀皮肤小虫。可以染黄作金色。生青衣川谷，九月、十月采。（畏鼠妇。）

　　青衣在益州西。（《大观》卷十一，《政和》二八一页）

　　草木下品

　　恒山

　　味苦、辛，寒、微寒，有毒。主治伤寒寒热，热发温疟，鬼毒，胸中痰结吐逆。治鬼蛊往来，水胀，洒洒恶寒，鼠 。一名互草。生益州川谷及汉中。八月采根，阴干。（畏玉札。）

　　出宜都、建平，细实黄者，呼为鸡骨恒山，用最胜。（敦煌本《新修》卷十，《大观》卷十，《政和》二五三页）

　　草木下品

　　夏枯草

　　味苦、辛，寒，无毒。主治寒热，瘰 ，鼠 ，头疮，破症，散瘿结气，脚肿湿痹。轻身。一名夕句，一名乃东，一名燕面。生蜀郡川谷，四月采。（土瓜为之使。）（《大观》卷十一，《政和》二八三页）

　　草木下品

　　草

　　味甘、苦，寒，无毒。主治温疟寒热，酸嘶邪气，辟不祥。生淮南山谷。（《新修》三六三页，《大观》卷三十，《政和》五四六页。）

　　草木下品

　　戈共

　　味苦，寒，无毒。主治惊气，伤寒，腹痛羸瘦，皮中有邪气，手足寒无色，生益州山谷。

　　（畏玉札、蜚蠊。）（《新修》三六二页，《大观》卷三○，《政和》五四六页）

　　草木下品

　　乌韭

　　味甘，寒，无毒。主治皮肤往来寒热，利小肠膀胱气。治黄胆。金疮内塞，补中益气，好颜色。生山谷石上。

　　垣衣亦名乌韭，而为治异，非是此种类也。（《大观》卷十一，《政和》二七八页）

　　草木下品

　　溲疏

　　味辛、苦，寒、微寒，无毒。主治身皮肤中热，除邪气，止遗溺。通利水道，除胃中热。

　　下气，可作浴汤。一名巨骨。生掘耳川谷及田野故丘墟地。四月采。（漏芦为之使。）李云溲疏一名杨栌，一名牡荆，一名空疏。皮白，中空，时时有节。子似枸杞子。冬月熟，色赤，味甘、苦。末代乃无识者，此实真也，非人篱援之杨栌也。李当之此说，于论牡荆，乃不为大乖，而滥引溲疏，恐斯误矣。又云：溲疏与空疏亦不同。掘耳，疑应作熊耳。熊耳，山名。

　　而都无掘耳之号也。（《新修》一六一页，《大观》卷十四，《政和》三五三页

　　草木下品

　　钓樟根皮

　　主治金创，止血。

　　出桂阳、邵陵诸处，亦呼作鸟樟，方家乃不用，而世人多识此。刮根皮屑，以治金创，断血易合甚验。又有一草似野狼牙，气辛臭，名地菘，人呼为刘 草，五月五日采，干作屑，亦主治金疮，言刘 昔采用之尔。（《新修》一六○页，《大观》卷十四，《政和》三四九页）

　　榉树皮 大寒。主治时行头痛，热结在肠胃。

　　山中处处有，皮似檀、槐，叶如栎、槲，人亦多识用之。削取里皮，去上甲，煎服之，夏

　　草木下品

　　钩藤

　　微寒，无毒。主治小儿寒热，十二惊痫。

　　出建平，亦作吊，藤字，惟治小儿，不入余方。（《新修》一六五页，《大观》卷十四，《政和》三五七页）

　　草木下品

　　苦

　　微寒。主治面目通身漆疮。

　　处处有之，伧人取茎生食之。五月五日采，曝干，烧作灰，以治金疮，甚验。（《大观》卷十一，《政和》二八二页）

　　草木下品

　　马鞭草

　　主治下部 疮。

　　村墟陌甚多。茎似细辛，花紫色，叶微似蓬蒿也。（《大观》卷十一，《政和》二六九页）

　　草木下品

　　马勃

