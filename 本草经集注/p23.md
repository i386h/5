<!-- { "loadSidebar": true } -->
　　味辛，平，无毒。主治恶疮马疥。一名马庀。生园中久腐处。

　　世人呼为马 勃，紫色虚软，状如狗肺，弹之粉出，敷诸疮用之，甚良也。（《大观》卷十一，《政和》二八五页）

　　草木下品

　　鸡肠草

　　主治毒肿，止小便利。

　　人家园庭亦有此草，小儿取 汁，以捋蜘蛛网，至粘，可掇蝉。治蠼 溺也。（《大观》卷二十九，《政和》五二一页）

　　草木下品

　　蛇莓汁

　　大寒。主治胸腹大热不止。

　　园野亦多。子赤色，极似莓，而不堪啖，人亦无服此为药者。治溪毒、射工，伤寒大热，甚良。（《大观》卷十一，《政和》二七六页）

　　草木下品

　　苎根

　　寒。主治小儿赤丹。其渍苎汁，治渴。

　　即今绩苎尔。又有山苎，亦相似，可入用也。（《大观》卷十一，《政和》二七○页）

　　草木下品

　　孤根

　　大寒。主治肠胃痼热，消渴，止小便利。

　　孤根亦如芦根，冷利复甚也。（《大观》卷十一，《政和》二六七页）

　　草木下品

　　野狼跋子

　　有小毒。主治恶疮、蜗疥，杀虫鱼。

　　出交广，形扁扁尔。捣以杂米，投水中，鱼无大小，皆浮出而死。人用苦酒摩，治疥亦效

　　草木下品

　　蒴

　　味酸，温，有毒。主治风瘙瘾疹，身痒，湿痹，可作浴汤。一名 草，一名芨，生田野。春夏采叶，秋冬采茎、根。

　　田野墟村中甚多，绝治风痹痒痛，多用薄洗，不堪入服，亦有酒渍根，稍饮之者。（《大观》卷十一，《政和》二六五页）

　　草木下品

　　船舡

　　味酸，无毒。主下气，止烦满。可作浴汤，药色黄，生蜀郡，立秋取。

　　方药不用，世人无识者也。（《大观》卷三十，《政和》五四六页）

　　草木下品

　　败船茹

　　平。主治妇人崩中，吐痢血不止。

　　此是大 步典切 他盍切刮竹茹，以捏直萌切漏处者，取干煮之，亦烧作屑服之。（《大观

　　草木下品

　　败蒲席

　　平。主治筋溢、恶疮。

　　烧之蒲席，惟舡家用，状如蒲帆尔。人家所用席，皆是莞草；而荐多是蒲。方家有用也。

　　（《大观》卷十一，《政和》二七五页）

　　草木下品

　　败天公

　　平。主治鬼疰精魅。

　　此是人所戴竹笠之败者也，取上竹烧，酒服之。（《大观》卷十一，《政和》二八六页）

　　草木下品

　　鼠姑

　　味苦，平、寒，无毒。主治咳逆上气，寒热，鼠 ，恶疮，邪气。一名 。生丹水。今人不识此鼠姑，乃牡丹又名鼠姑，罔知孰是。（《大观》卷三十，《政和》五四六页）

　　虫兽三品　上品

　　龙骨

　　味甘，平、微寒，无毒。主治心腹鬼疰，精物老魅，咳逆，泄痢脓血，女子漏下，症瘕坚结，小儿热气惊痫。治心腹烦满，四肢痿枯，汗出，夜卧自惊，恚怒，伏气在心下，不得喘息，肠痈内疽阴蚀，止汗，小便利，溺血，养精神，定魂魄，安五脏。白龙骨：治梦寤泄精，小便泄精。 龙齿：主治小儿大人惊痫，癫疾，狂走，心下结气，不能喘息，诸痉，杀精物。治小儿五惊，十二痫，身热不可近人，大人骨间寒热，又杀蛊毒。（得人参、牛黄，畏石膏。）角：主治惊痫，螈 ，身热如火，腹中坚及热泄。畏干漆、蜀椒、理石。久服轻身，通神明，延年。生晋地川谷，及太山岩水岸土穴石中死龙处，采无时。今多出益州、梁州间，巴中亦有骨，欲得脊脑，作白地锦文，舐之着舌者，良。齿小强，犹有齿形。角强而实。又有龙脑，肥软，亦断痢。云皆是龙蜕，非实死也。比来巴中数得龙胞，吾自亲见形体具存，云治产难，产后余疾，正当末服之。（《新修》一八一页，《大观》卷十六，《政和》三六八页）

　　虫兽三品　上品

　　牛黄

　　味苦，平，有小毒。主治惊痫，寒热，热盛狂痉，除邪逐鬼。治小儿百病。诸痫热，口不开，大人狂癫，又堕胎。久服轻身，增年，令人不忘。生晋地平泽，生于牛，得之即阴干百日，使时燥，无令见日月光。（人参为之使，得牡丹、菖蒲利耳目，恶龙骨、地黄、龙胆、蜚蠊，畏牛膝。）

　　旧云神牛出入鸣吼者有之，伺其出角上，以盆水承而吐之，即堕落水中。今人多皆就胆中得之尔。多出梁、益，一子如鸡子黄大相重叠，药中之贵，莫复过此。一子起二三分，好者直五六千至一万也。世人多假作，甚相似，唯以磨爪甲舐拭不脱者。是真之。（《新修》一八三页，《大观》卷十六，《政和》三七○页）

　　虫兽三品　上品

　　麝香

　　味辛，温，无毒。主辟恶气，杀鬼精物，温疟，蛊毒，痫 ，去三虫，治诸凶邪鬼气，中恶，心腹暴痛胀急，痞满，风毒，妇人产难，堕胎，去面 目中肤翳。久服除邪，不梦寤魇寐，通神仙。生中台川谷及益州、雍州山中。春分取之，生者益良。

　　麝形似獐，恒食柏叶，又啖蛇，五月得香往往有蛇皮骨，故麝香治蛇毒。今以蛇蜕皮裹麝香弥香，则是相使也。其香正在麝阴茎前皮内，别有膜裹之。今出随郡义阳晋熙诸蛮中者亚之。

　　今出其形貌直如粟 人。又云是卵，不然也。香多被破杂蛮，犹差于益州。益州香形扁，仍以皮膜裹之。一子真者，分糅作三、四子，刮取其血膜，亦杂以余物。大都亦有精粗，破看一片，有毛在裹中者为胜，彼人以为志。若于诸羌夷中得者，多真好。烧当门沸起良久亦好。今唯得活者，自看取之，必当全真尔。生香人云是其精溺凝作之，殊不尔麝夏月食蛇虫多，至寒香满，入春患急痛，自以脚剔出，着屎溺中覆之，皆有常处。人有遇得，乃至一斗五升也。用此香乃胜杀取者。带麝非但香，亦辟恶。以真者一子，置头间枕之，辟恶梦及尸疰鬼气。（《新修》一八四页，《大观》卷十六，《政和》三六九页）

　　虫兽三品　上品

　　人乳汁

　　主补五脏，令人肥白悦泽。

　　张仓恒服人乳，故年百岁余，肥白如瓠。（《新修》一八六页，《大观》卷十五，《政和》三六四页）

　　虫兽三品　上品

　　发

　　味苦，温、小寒，无毒。主治五癃，关格不得小便，利水道，治小儿痫，大人 。仍自还神化。合鸡子黄煎之，消为水，治小儿惊热，下痢。

　　李云是童男发。神化之事，未见别方。今世中妪母为小儿作鸡子煎，用发杂熬良久得汁，与儿服去痰热。治百病而用发，皆用其父梳头乱者尔。不知此发 审取是何物？且 字书记所无，或作算音，人今呼斑发为算发。书家亦呼乱发为 ，恐 即是 音也。童男之理，未或全明。（《新修》一八六页，《大观》卷十五，《政和》三六三页）

　　虫兽三品　上品

　　乱发

　　微温。主治咳嗽，五淋，大小便不通，小儿惊痫，止血，鼻衄，烧之吹内立已。

　　此常人头发尔，术家用已乱发及爪烧，山人饮之相亲爱。此与发 治体相似。（《新修》一八七页，《大观》卷十，《政和》三六三页）

　　虫兽三品　上品

　　头垢

　　主治淋闭不通。

　　术云头垢浮针，以肥腻故尔。今当用悦泽人者。其垢可丸，亦主噎，又治劳复也。（《新修》一八八页，《大观》卷十五，《政和》三六四页）

　　虫兽三品　上品

　　人屎

　　寒。主治时行大热狂走，解诸毒，宜用绝干者，捣末，沸汤沃服之。人溺，治寒热，头痛，温气，童男者尤良。溺白 ，治鼻衄，汤火灼疮。东向圊厕溺坑中青泥，治喉痹，消痈肿，若已有脓即溃。

　　交广俚人用焦铜为箭镞，射人才伤皮便死，惟饮粪汁即瘥。而射猪狗不死，以其食粪故也时行大热，饮粪汁亦愈。今近城寺，别塞空罂口，纳粪仓中，积年得汁甚黑而苦，名为黄龙汤，治温病垂死饮皆瘥。若人初得头痛，直饮溺数升，亦多愈，合葱豉作汤弥佳。溺及青泥为治并如所说。又妇人月水亦解毒箭并女劳复，浣 汁亦善。扶南国旧有奇术，能禁令刀斫人不入，惟以月水涂刀便死，此是污秽坏神气也；又人合药，所以忌触之。皮既一种物，故从屎溺之例，又人精和鹰屎，亦灭瘢。（《新修》一八八页，《大观》卷十五，《政和》三六四页）

　　虫兽三品　上品

　　马乳

　　止渴。

　　今人不甚服，当缘难得也。（《新修》一九○页，《大观》卷十六，《政和》三七三页）

　　虫兽三品　上品

　　牛乳

　　微寒。主补虚羸，止渴，下气。

　　牛为佳，不用新被饮竟者。（《新修》一九○页，《大观》卷十六，《政和》三七三页）

　　虫兽三品　上品

　　羊乳

　　温。补寒冷虚乏。

　　牛乳、羊乳实为补润，故北人皆多肥健。（《新修》一九○页，《大观》卷十六，《政和》三七二页）

　　虫兽三品　上品

　　酪酥

　　微寒。主补五脏，利大肠，主治口疮。

　　酥出外国，亦从益州来，本是牛羊乳所为，作之自有法。佛经称乳成酪，酪成酥。酥成醍醐。醍醐色黄白作饼甚甘肥，亦时至江南。（《新修》一九一页，《大观》卷十六，《政和》）

　　三七

　　虫兽三品　上品

　　熊脂

　　味甘，微寒、微温、无毒。主治风痹不仁，筋急，五脏腹中积聚，寒热，羸瘦。头疡白秃，面 食饮呕吐。久服强志，不饥，轻身，长年。生雍州山谷。十一月取。

　　此脂即是熊白，是背上膏，寒月则有，夏月则无。其腹中肪及身中膏，煎取可作药，而不新修》一九一页，《大观》卷十六，《政和》三七○页）

　　虫兽三品　上品

　　石蜜

　　味甘，平，微温，无毒。主治心腹邪气，诸惊痫 ，安五脏，诸不足，益气。补中，止痛，解毒，除众病，和百药。养脾气，除心烦，食饮不下，止肠 ，肌中疼痛，口疮，明耳目。久服强志，轻身，不饥，不老，延年神仙。一名石饴。生武都山谷、河源山谷及诸山石中，色白如膏者良。

　　石蜜即崖蜜也。高山岩石间作之，色青、赤，味小 ，食之心烦。其蜂黑色似虻。又木蜜，呼为食蜜，悬树枝作之，色青白，树空及人家养作之者，亦白而浓浓，味美。凡蜂作蜜，皆须人小便以酿诸花，乃得和熟，状似作饴须 也。又有土蜜，于土中作之，色青白，味 。

