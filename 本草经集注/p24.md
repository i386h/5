<!-- { "loadSidebar": true } -->
　　今出晋安檀崖者，多土蜜，云最胜。出东阳临海诸处多木蜜；出于潜、怀安诸县多崖蜜，亦有杂木蜜及人家养者，例皆被添，殆无淳者，必须亲自看取之，乃无杂尔，且又多被煎煮。

　　其江南向西诸蜜，皆是木蜜，添杂最多，不可为药用。道家丸饵，莫不须之。仙方亦单炼服之。致长生不老也。（《大观》卷二十，《政和》四一○页）

　　虫兽三品　上品

　　蜜蜡

　　味甘，微温，无毒。主治下痢脓血，补中，续绝伤，金疮，益气，不饥，耐老。白蜡，治久泄 ，后重，见白脓，补绝伤，利小儿。久服轻身，不饥。生武都山谷。生于蜜房木石间。恶芫花、齐蛤。

　　此蜜蜡尔，生于蜜中，故谓蜜蜡。蜂皆先以此为蜜 ，煎蜜亦得之。初时极香软，人更煮日许自然白；卒用之，亦可烊纳水中十余过亦白。世方惟以合治下丸，而《仙经》断谷最为要用，今人但嚼食方寸者，亦一日不饥也。（《大观》卷二十，《政和》四一二页）

　　虫兽三品　上品

　　蜂子

　　味甘，平、微寒，无毒。主治风头，除蛊毒，补虚羸，伤中。治心腹痛，大人小儿腹中五虫口吐出者，面目黄。久服令人光泽，好颜色，不老。轻身益气。大黄蜂子：主治心腹胀满痛，干呕，轻身益气。土蜂子：主治痈肿，嗌痛。一名蜚零。生武都山谷。（畏黄芩、芍药、牡蛎。）

　　前直云蜂子，即应是蜜蜂子也，取其未成头足时炒食之；又酒渍以敷面，令面悦白。黄蜂

　　虫兽三品　上品

　　白胶

　　味甘，平、温，无毒。主治伤中，劳绝，腰痛，羸瘦，补中益气，妇人血闭无子。止痛，安胎。治吐血，下血，崩中不止，四肢酸疼，多汗，淋露，折跌伤损。久服轻身，延年。

　　一名鹿角胶。生云中，煮鹿角作之。（得火良，畏大黄。）

　　今人少复煮作，惟合角弓，犹言用此胶尔。方药用亦稀，道家时又须之。作白胶法，先以米 汁，渍七日令软，然后煮煎之，如作阿胶法尔。又一法即细锉角，与一片干牛皮，角即消烂矣，不尔相厌，百年无一熟也。（《新修》一九二页，《大观》卷十六，《政和》三七一页）

　　虫兽三品　上品

　　阿胶

　　味甘，平、微温，无毒。主治心腹内崩，劳极洒洒如疟状，腰腹痛，四肢酸疼，女子下血，安胎。丈夫少腹痛，虚劳羸瘦，阴气不足，脚酸不能久立，养肝气。久服轻身，益气。

　　一名傅致胶。生东平郡，煮牛皮作之。（出东阿。恶大黄，得火良。）

　　出东阿，故曰阿胶。今都下能作之，用皮亦有老少，胶则有清浊。凡三种：清薄者，书画用；浓而清者，名为盆覆胶，作药用之，用之皆火炙，丸散须极燥，入汤微炙尔；浊黑者，可六，《政和》三七二页）

　　虫兽三品　上品

　　白鹅膏

　　主治耳猝聋，以灌之。毛：主射工、水毒。肉：平，利五脏。

　　东川多溪毒，养鹅以辟之，毛羽亦佳，中射工毒者，饮血又以涂身。鹅未必食射工，特以威相制尔，乃言鹅不食生虫，今鹅子亦啖蚯蚓辈。（《新修》二二九页，《大观》卷十九，《政和》三九九页）

　　虫兽三品　上品

　　雁肪

　　味甘，平，无毒。主治风击，拘急，偏枯，气不通利。久服长毛发须眉，益气，不饥，轻身，耐老。一名 肪。生江南池泽。取无时。

　　诗云：大曰鸿，小曰雁。今雁类亦有大小，皆同一形又别有野鹅大于雁，犹似家仓鹅，谓之驾鹅。雁肪自不多食，其肉应亦好。 作木音，云是野鸭。今此一名 肪，则雁、 皆相类尔。此后又有鸭事别注在后。夫雁乃住江湖，而夏应产伏皆往北，恐雁门北人不食此鸟故也，中原亦重之尔。虽采无时，以冬月为好。（《新修》二三○页，《大观》卷十九，《政和》四○○页）

　　虫兽三品　上品

　　丹雄鸡

　　味甘，微温、微寒，无毒。主治女人崩中漏下。赤白沃，补虚，温中，止血。不伤之疮，通神，杀毒，辟不祥。头：主杀鬼，东门上者弥良。白雄鸡肉：味酸，微温，主下气，治狂邪，安五脏，伤中，消渴。乌雄鸡肉：微温。主补中，止痛。胆：微寒，主治目不明，肌疮。

　　心：主治五邪。血：主 折，骨痛及痿痹。肪：主治耳聋。鸡肠：平，主治遗尿，小便数不禁。肝及左翅毛：主起阴。冠血：主治乳难。 里黄皮：微寒，主治泄痢，小便利，遗溺，除热，止烦。屎白：微寒。主消渴，伤寒，寒热，破石淋及转筋，利小便，止遗溺，灭瘢痕。

　　黑雌鸡：主治风寒湿痹，五缓六急，安胎。其血：无毒，平。主治中恶腹痛，及 折骨痛，乳难。翮羽：主下血闭。黄雌鸡：味酸、甘，平。主治伤中，消渴，小便数不禁，肠 泄痢，补益五脏，续绝伤，治虚劳，益气力。肋骨：主治小儿羸瘦，食不生肌。鸡子：主除热火疮，治痫 ，可作虎魄神物。卵白：微寒，治目热赤痛，除心下伏热，止烦满，咳逆，小儿下泄，妇人产难，胞衣不出。醯渍之一宿，治黄胆，破大烦热。卵中白皮：主久咳结气，得麻黄、紫菀和服之立已。鸡白蠹：能肥脂。生朝鲜平泽。

　　鸡此例又甚多，云鸡子作虎魄者，用欲 卵黄白，混杂煮作之，亦极相似，惟不拾芥尔。

　　又煮白合银，口含须臾，色如金。鸡子不可合葫、蒜及李子食之。乌鸡肉，不可合犬肝、肾食之。小儿食鸡肉，好生蛔虫。又鸡不可合芥叶蒸食之。朝鲜乃在玄兔乐浪，不应总是鸡所出。今云白蠹，不知是何物，恐此别一种尔。（《新修》二二五页，《大观》卷十九，《政和》三九七页）

　　虫兽三品　上品

　　肪

　　味甘，无毒。主治风虚，寒热。白鸭屎：名鸭通。主杀石药毒，解结缚，散蓄热。肉：补虚，除热，和脏腑，利水道。

　　即是鸭，鸭有家、有野，前《本经》云雁肪，一名 肪其治小异，此说则专是家鸭尔。

　　黄修》二三○页，《大观》卷十九，《政和》四○○页）

　　虫兽三品　上品

　　牡蛎

　　味咸，平、微寒，无毒。主治伤寒，寒热，温疟洒洒，惊恚怒气，除拘缓，鼠 ，女子带下赤白。除留热在关节、荣卫虚热去来不定，烦满，止汗，心痛气结，止渴，除老血，涩大小肠，止大小便，治泄精，喉痹，咳嗽，心胁下痞热。久服强骨节，杀邪鬼，延年。一名蛎蛤，一名牡蛤。生东海池泽。采无时。（贝母为之使，得甘草、牛膝、远志、蛇床良，恶麻黄、吴茱萸、辛夷。）

　　是百岁雕所化，以十一月采为好，去肉，二百日成。今出东海，永嘉、晋安皆好，道家方以左顾者是雄，故名牡蛎；右顾则牝蛎尔。生着石，皆以口在上，举以腹向南视之，口邪向东则是。或云以尖头为左顾者，未详孰是？例以大者为好。又出广州，南海亦如此，但多右顾不用尔。丹方以泥釜，皆除其甲口，止取 如粉处尔。世用亦如之，彼海人皆以泥煮盐釜，耐水火而不破漏。（《大观》卷二十，《政和》四一二页）

　　虫兽三品　上品

　　魁蛤

　　味甘，平，无毒。主治痿痹，泄痢，便脓血。一名魁陆，一名活东。生东海，正圆两头空，表有文，取无时。

　　形似纺 ，小狭长，外有纵横文理，云是老蝙蝠化为，用之至少。而《本经》海蛤，一名

　　虫兽三品　上品

　　石决明

　　味咸，平，无毒。主治目障翳痛，青盲。久服益精，轻身，生南海。

　　世云是紫贝，定小异，亦难得。又云是鳆鱼甲，附石生，大者如手，明耀五色，内亦含珠。人今皆水渍紫贝，以熨眼，颇能明。此一种，本亦附见在决明条，甲既是异类，今为副品也。（《大观》卷二十，《政和》四一五页）

　　虫兽三品　上品

　　秦龟

　　味苦，无毒。主除湿痹气，身重，四肢关节不可动摇。生山之阴土中，二月、八月取此即山中龟，不入水者，形大小无定，方药不甚用龟类虽多，入药只有两种尔，又有鸯龟，小狭长尾，乃言治蛇毒，以其食蛇故也，用以卜则吉凶正反。带秦龟前 骨，令人入山不迷。广州有 ，其血甚治俚人毒箭伤。（《大观》卷二十，《政和》四一三页）

　　虫兽三品　上品

　　鲍鱼

　　味辛、臭，温，无毒。主治坠堕， 蹶， 折，瘀血、血痹在四肢不散者，女子崩中血不止。勿令中咸。

　　所谓鲍鱼之肆，言其臭也，世人呼为 鱼，字似鲍，又言盐 之以成故也。作药当用少盐臭者，不知正何种鱼尔？乃言穿贯者亦入药，方家自少用之。今此鲍鱼乃是 鱼，长尺许。

　　合页）

　　虫兽三品　上品

　　鱼

　　味甘，无毒。主治百病。

　　此是 也，今人皆呼慈音，即是 鱼，作 食之云补；又有 鱼相似而大；又有 鱼亦相似，黄而美，益人，其合鹿肉及赤目赤须无鳃者，食之并杀人；又有人鱼，似 而有四足，声如小儿，食之治瘕疾，其膏燃之不消耗，始皇骊山冢中用之，谓之人膏也。荆州、临沮、青溪至多此鱼。（《大观》卷二十，《政和》四一七页）

　　虫兽三品　上品

　　鳝鱼

　　味甘，大温，无毒。主补中，益血，治沈唇。五月五日取头骨烧之，止痢。

　　鳝是荇芩根化作之，又云是人发所化，今其腹中自有子，不必尽是变化也。性热，作食之亦补。而时行病起，食之多复，又喜令人霍乱。凡此水族鱼 之类甚多，其有名者，已注在前条，虽皆可食，而甚损人，故不入药用。又有食之反能致病者，今条注如后说：凡鱼头有白色如连珠至脊上者，腹中无胆者，头中无鳃者，并杀人。鱼汁不可合鸬 肉食之。鲫鱼不可合猴、雉肉食之。鳅鳝不可合白犬血食之。鲤鱼子不可合猪肝食之，鲫鱼亦尔。青鱼不可合生胡荽及生葵并麦酱食之。 无须及腹下通黑，及煮之反白，皆不可食。生 不可合鸡肉食之，亦损人。又有 亦益人，尾有毒，治齿痛。又有 鱼，至能醒酒。

　　鱼有毒，不可食。（《大观》卷二十，《政和》四一八页）

　　虫兽三品　中品

　　羚羊角

　　味咸、苦，寒、微寒，无毒。主明目，益气，起阴，去恶血注下，辟蛊毒恶鬼不祥，安心气，常不魇寐。治伤寒，时气寒热，热在肌肤，温风注毒伏在骨间，除郁，惊梦，狂越，僻谬，及食噎不通。久服强筋骨，轻身，起阴，益气，利丈夫。生石城山川谷及华阴山，采无时。

