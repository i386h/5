<!-- { "loadSidebar": true } -->
　　今出建平宜都诸蛮中及西域，多两角者，一角者为胜。角甚多节，蹙蹙圆绕。别有山羊角极长，唯一边有节，节亦疏大，不入方用。而《尔雅》云名 羊，而羌夷云只此即名羚羊，甚政和》三八二页）

　　虫兽三品　中品

　　羊角

　　味咸、苦，温、微寒，无毒。主治青盲，明目，杀疥虫，止寒泄，辟恶鬼、虎、野狼，止惊悸。治百节中结气，风头痛及蛊毒，吐血，妇人产后余痛。烧之杀鬼魅，辟虎野狼。久服安心，益气力，轻身。生河西川谷。取无时，勿使中湿，湿有毒。（菟丝为之使。）

　　羊髓

　　：味甘，温，无毒。主治男女伤中、阴气不足，利血脉，益经气，以酒服之。

　　青羊胆

　　：主治青盲，明目。

　　羊肺

　　：补肺，主治咳嗽。

　　羊心

　　：主止忧恚膈气。

　　羊肾

　　：主补肾气，益精髓。

　　羊齿

　　：主治小儿羊痫，寒热。三月三日取之。

　　羊肉

　　：味甘，大热，无毒。主缓中，字乳余疾，及头脑大风汗出。虚劳寒冷，补中益气，安心止惊。

　　羊骨

　　：热，主治虚劳，寒中，羸瘦。

　　羊屎

　　：燔之，主治小儿泄痢，肠鸣惊痫。

　　羊角方药不甚用，余皆入汤煎。羊有三、四种，最以青色者为胜，次则乌羊尔，其羊及虏中无角羊，正可啖食之，为药不及都下者，其乳髓则肥好也。羊肝不可合猪肉及梅子、小豆食之，伤人心，大病患。（《新修》一九九页，《大观》卷十七，《政和》三七九页）

　　虫兽三品　中品

　　犀角

　　味苦、咸、酸，寒、微寒，无毒。主治百毒蛊疰，邪鬼，瘴气，杀钩吻、鸩羽、蛇毒，除邪，不迷惑魇寐。治伤寒，温疫，头痛，寒热，诸毒瓦斯。久服轻身骏健。生永昌川谷及益州（松脂为之使，恶 菌、雷丸。）

　　今出武陵、交州、宁州诸远山。犀有二角，以额上者为胜，又有通天犀，角上有一白缕，直上至端，此至神验。或云是水犀，角出水中。《汉书》所云：骇鸡犀者，以置米边，鸡皆惊骇不敢啄。又置屋中，乌鸟不敢集屋上。昔者有人以犀为纛，死于野中，有行人见有鸢飞翔其上，不敢下往者，疑犀为异，抽取便群鸟竞集。又云通天犀，夜露不濡，以此知之。凡犀见成物皆被蒸煮，不堪入药，惟生者为佳。虽曰屑片，亦是已煮炙，况用屑乎！又有光犀，其角甚长，文理亦似犀，不堪药用尔。（《新修》一九五页，《大观》卷十七，《政和》三八三页）

　　虫兽三品　中品

　　牛角

　　主下闭血，瘀血，疼痛，女人带下，下血。燔之，味苦，无毒。

　　水牛角

　　：主治时气寒热头痛。

　　髓

　　：补中，填骨髓，久服增年。髓：味甘，温，无毒。主安五脏。平三焦，温骨髓，补中，续绝伤，益气，止泄痢，消渴，以酒服之。

　　胆

　　：可丸药。胆：味苦，大寒。主此朱书牛角 、髓，其胆《本经》附出牛黄条中，此以类相从尔，非上品之药，今拨出随

　　心

　　：主治虚忘。

　　肝

　　：主明目。

　　肾

　　：主补肾气，益精。

　　齿

　　：主治小儿牛痫。

　　肉

　　：味甘，平，无毒。主治消渴，止吐泄，安中益气，养脾胃，自死者不良。

　　屎

　　：寒，主治水肿，恶气，用涂门户着壁者。燔之，主治鼠 ，恶疮。

　　黄犍牛、乌牯牛溺

　　：主治水肿腹胀脚满，利小便。

　　此牛亦以 牛为好，青牛最良，水牛为可充食尔。自死谓疫死，肉多毒。青牛肠不可共犬肉犬血食之，令人成病也。（《新修》二○二页，《大观》卷十七，《政和》三七七页）

　　虫兽三品　中品

　　白马茎

　　味咸、甘，平，无毒。主治伤中，脉绝，阴不起，强志益气，长肌肉肥健，生子。

　　小儿惊痫。阴干百日。

　　眼

　　：主治惊痫，腹满，疟疾。当杀用之。

　　悬蹄

　　：主治惊痫，螈 ，乳难，辟恶气，鬼毒，蛊注，不祥，止衄血，内漏，龋齿。生云中平泽。

　　白马蹄

　　：主治妇人漏下，白崩。

　　赤马蹄

　　：主治妇人赤崩，并温。

　　齿

　　：主治小儿马痫。

　　头膏

　　：主生发。

　　毛

　　：主治女子崩中赤白。

　　心

　　：主治喜忘。

　　肺

　　：主治寒热，小儿茎痿。

　　肉

　　：味辛、苦，冷。主除热下气，长筋，强腰脊，壮健，强意利志，轻身不饥。

　　脯

　　：主治寒热痿痹。

　　屎

　　：名马通，微温。主治妇人崩中，止渴利，吐下血，鼻衄金创，止血。

　　头骨

　　：主治喜眠，令人不睡。溺：味辛，微寒。主治消渴，破症坚积聚。男子伏梁积疝，妇人瘕疾。铜器承饮之。

　　东行白马蹄下土，作方术用，知女人外情。马色类甚多，以纯白者为良。其口、眼、蹄皆白，世中时有两三尔，小小用不必尔。马肝及鞍下肉，旧言杀人。食骏马肉，不饮酒亦杀人。白马青蹄亦不可食。《礼》云：马黑脊而斑臂漏脯，亦不复中食。骨，伤人有毒。人体有疮，马汗、马气、马毛亦并能为害人也。（《新修》二○四页，《大观》卷十七，《政和》三七

　　虫兽三品　中品

　　牡狗阴茎

　　味咸，平，无毒。主治伤中，阴痿不起，令强热，大生子，除女子带下十二疾。一名狗精。六月上伏取，阴干百日。

　　胆

　　：主明目，痂疡，恶疮。

　　心

　　：主治忧恚气，除邪。

　　脑

　　：主治头风痹痛，治下部 疮，鼻中息肉。

　　齿

　　：主治癫痫，寒热，猝风痱，伏日取之。

　　头骨

　　：主治金创，止血。四脚蹄：煮饮之，下乳汁。

　　白狗血

　　：味咸，无毒。主治癫疾发作。

　　肉：

　　味咸、酸，温。主安五脏，补绝伤，轻身益气。

　　屎中骨

　　：主治寒热，小儿惊痫。

　　白狗、乌狗入药用。白狗骨烧屑，治诸疮 及妒乳痈肿。黄狗肉，大补虚，牝不及牡，牡者父也。又呼为犬，言脚上别有一悬蹄者是也。白犬血合白鸡肉、白鹅肝、白羊肉、乌鸡肉、蒲子羹等皆病患，不可食。犬春月目赤鼻燥欲狂 ，不宜食。（《新修》二○八页，《大观

　　虫兽三品　中品

　　鹿茸

　　味甘、酸，温、微温，无毒。主治漏下恶血，寒热，惊痫，益气，强志，生齿，不老。

　　治虚劳洒洒如疟，羸瘦，四肢酸疼，腰脊痛，小便利，泄精溺血，破留血在腹，散石淋，痈肿，骨中热疽，养骨，安胎下气，杀鬼精物，不可近阴，令痿，久服耐老。四月、五月解角时取，阴干，使时燥。（麻勃为之使。）

　　角

　　：味咸，无毒。主治恶疮，痈肿，逐邪恶气，留血在阴中。除少腹血急痛，腰脊痛，折伤恶血，益气。七月取。（杜仲为之使。）

　　髓

　　：味甘，温。主治丈夫女子伤中脉绝，筋急痛，咳逆。以酒和服之，良肾：平，主补肾气。

　　肉

　　：温，主补中，强五脏，益气力，生者治口僻，锉薄之。

　　野肉之中，唯獐鹿可食，生则不膻腥，又非辰属，八卦无主而兼能温补于人，则生死无尤，故道家许听为脯过。其余肉，虽牛、羊、鸡、犬补益充肌肤，于亡魂皆为愆责，并不足啖。凡肉脯炙之不动，及见水而动，及曝之不燥，并杀人。又茅屋漏脯，即名漏脯，藏脯密器中名郁脯，并不可食之。（《新修》二一○页，《大观》卷十七，《政和》三七六页）

　　虫兽三品　中品

　　獐骨

　　微温。主治虚损，泄精。肉：温，主补益五脏。髓：益气力，悦泽人面。

　　世云白肉，正是獐，不纯于鹿，言其白胆，易惊怖也。又呼为麇，麇肉不可合鹄肉，食之

　　虫兽三品　中品

　　虎骨

　　主除邪恶气，杀鬼疰毒，止惊悸，治恶疮鼠 ，头骨尤良。

　　膏

　　：治狗啮疮。

　　爪

　　：主辟恶魅。

　　肉

　　：主治恶心欲呕，益气力。

　　世云热食虎肉，坏人齿，信自如此。虎头作枕，辟恶魇；以置户上，辟鬼。鼻，悬户上，令二页，《大观》卷十七，《政和》三八四页）

　　虫兽三品　中品

　　豹肉

　　味酸，平，无毒。主安五脏，补绝伤，轻身益气，久服利人。

　　豹至稀有，为用亦鲜，唯尾可贵。（《新修》二一三页，《大观》卷十七，《政和》三八六页）

　　虫兽三品　中品

　　狸骨

　　味甘，温，无毒。主治风疰、尸疰、鬼疰，毒瓦斯在皮中淫跃如针刺者，心腹痛。走无常处，及鼠 恶疮，头骨尤良。肉：亦治诸疰。阴茎：治月水不通，男子阴颓。烧之，以东流水服之。

　　狸类又甚多，今此用虎狸，无用猫者。猫狸亦好，其骨至难，别自取乃可信。又有 ，音信，色黄而臭，肉亦主鼠 ，及狸肉作羹如常法并佳。（《新修》二一四页，《大观》卷十七

　　虫兽三品　中品

　　兔头骨

　　平，无毒。主治头眩痛，癫疾。

　　骨

　　：主治热中消渴。

　　脑

　　：主治冻疮。

　　肝

　　：主治目暗。

　　肉

　　：味辛，平，无毒。主补中益气。兔肉乃大美，亦益人。妊身不可食。令子唇缺。其肉又不可合白鸡肉食之，令人面发黄；合獭肉食之，令人病遁尸。（《新修》二一五页，《大观》卷十七，《政和》三八五页）

　　虫兽三品　中品

　　雉肉

　　味酸，微寒，无毒。主补中，益气力，止泄利，除蚁 。

　　雉虽非辰属，而正是离禽。丙午日不可食者，明其王于火也。（《新修》二三二页，《大观》卷十九，《政和》四○三页）

　　虫兽三品　中品

　　鹰屎白

　　主治伤挞，灭瘢。

　　只单用白，亦不能灭瘢。复应合诸药，僵蚕、衣鱼之属以为膏也。（《新修》二三二页，《大观》卷十九，《政和》四○二页）

　　虫兽三品　中品

　　雀卵

　　味酸，温，无毒。主下气，男子阴痿不起，强之令热，多精有子。

　　脑：

　　主治耳聋。

　　头血：

　　主治雀盲。

　　雄雀屎：

　　主治目痛，决痈疖，女子带下，溺不利，除疝瘕。五月取之良。雀性利阴阳，故卵亦然。

