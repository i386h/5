<!-- { "loadSidebar": true } -->
　　牡荆实 防风为之使，恶石膏。

　　秦椒 恶栝蒌、防葵，畏雌黄。

　　蔓荆实 恶乌头、石膏。

　　辛夷 芎 为之使，恶五石脂，畏菖蒲、黄连、石膏、黄环。

　　序录下

　　草木中品

　　当归 恶 茹，畏菖蒲、海藻、牡蒙。

　　防风 恶干姜、藜芦、白蔹 芫花，杀附子毒。

　　秦艽 菖蒲为之使。

　　黄 恶龟甲。

　　吴茱萸 蓼实为之使，恶丹参、硝石、白垩，畏紫石英。

　　黄芩 山茱萸、龙骨为之使，恶葱实，畏丹参、牡丹、藜芦。

　　黄连 黄芩、龙骨、理石为之使，恶菊花、芫花、玄参、白藓，畏款冬，胜乌头，解巴豆毒五味子 苁蓉为之使，恶葳蕤，胜乌头。

　　决明子 着实为之使，恶大麻子。

　　芍药 须丸为之使，恶石斛、芒硝，畏硝石、鳖甲、小蓟，反藜芦。

　　桔梗 节皮为之使，畏白芨、龙眼、龙胆。

　　川芎 白芷为之使，恶黄连。

　　本 恶 茹。

　　麻黄 浓朴为之使，恶辛夷、石苇。

　　葛根 杀野葛、巴豆、百药毒。

　　前胡 半夏为之使，恶皂荚，畏藜芦。

　　贝母 浓朴、白薇为之使，恶桃花，畏秦艽、矾石、莽草，反乌头。

　　栝蒌根 枸杞为之使，恶干姜，畏牛膝、干漆，反乌头。

　　丹参 畏咸水，反藜芦。

　　浓朴 干姜为之使，恶泽泻、寒水石、硝石。

　　玄参 恶黄 、干姜、大枣、山茱萸，反藜芦。

　　沙参 恶防己，反藜芦。

　　苦参 玄参为之使，恶贝母、漏芦、菟丝子，反藜芦。

　　续断 地黄为之使，恶雷丸。

　　山茱萸 蓼实为之使，恶桔梗、防风、防己。

　　桑根白皮 续断、桂、麻子为之使。

　　狗脊 萆 为之使，恶败酱。

　　萆 薏苡为之使，畏葵根、大黄、茈胡、牡蛎、前胡。

　　石苇 杏仁为之使，得菖蒲良。

　　瞿麦 草、牡丹为之使，恶桑螵蛸。

　　秦皮 大戟为之使，恶茱萸。

　　白芷 当归为之使，恶旋复花。

　　杜若 得辛夷、细辛良，恶茈胡、前胡。

　　黄柏 恶干漆。

　　白薇 恶黄 、干姜、干漆、大枣、山茱萸。

　　栀子 解踯躅毒。

　　紫菀 款冬为之使，恶天雄、瞿麦、雷丸、远志，畏茵陈。

　　白藓 恶桑螵蛸、桔梗、茯苓、萆 。

　　薇衔 得秦皮良。

　　井水蓝 杀巴豆、野葛诸毒。

　　海藻 反甘草。

　　干姜 秦椒为之使，恶黄芩、天鼠屎，杀半夏、莨菪毒。

　　序录下

　　草木下品

　　大黄 黄芩为之使，无所畏。

　　蜀椒 杏仁为之使，畏橐吾。

　　巴豆 芫花为之使，恶 草，畏大黄、黄连、藜芦。

　　甘遂 瓜蒂为之使，恶远志，反甘草。

　　葶苈 榆皮为之使，得酒良，恶僵蚕、石龙芮。

　　大戟 反甘草。

　　泽漆 小豆为之使，恶薯蓣。

　　芫花 决明为之使，反甘草。

　　钩吻 半夏为之使，恶黄芩。

　　野狼毒 大豆为之使，恶麦句姜，畏天名精。

　　鬼臼 畏垣衣。

　　天雄 远志为之使，恶腐婢。

　　乌头、乌喙 莽草为之使，反半夏、栝蒌、贝母、白蔹、白芨，恶藜芦。

　　附子 地胆为之使，恶蜈蚣，畏防风、甘草、黄 、人参、乌韭、大豆。

　　皂荚 青葙子为之使，恶麦门冬，畏空青、人参、苦参。

　　蜀漆 栝蒌为之使，恶贯众。

　　半夏 射干为之使，恶皂荚，畏雄黄、生姜、干姜、秦皮、龟甲，反乌头。

　　款冬 杏仁为之使，得紫菀良，恶皂荚、硝石、玄参，畏贝母、辛夷、麻黄、黄芩、黄连、黄 、青葙。

　　牡丹 畏菟丝子。

　　防己 殷孽为之使，恶细辛，畏萆 ，杀雄黄毒。

　　黄环 鸢尾为之使，恶茯苓。

　　巴戟天 覆盆为之使，恶朝生、雷丸、丹参。

　　石南草 五加皮为之使。

　　女宛 畏卤咸。

　　地榆 得发良，恶麦门冬。

　　五加皮 远志为之使，畏蛇皮、玄参。

　　泽兰 防己为之使。

　　紫参 畏辛夷。

　　菌 得酒良，畏鸡子。

　　雷丸 荔实、浓朴为之使，恶葛根。

　　贯众 菌为之使。

　　野狼牙 芜荑为之使，恶地榆、枣肌。

　　藜芦 黄连为之使，反细辛、芍药、五参，恶大黄。

　　茹 甘草为之使，恶麦门冬。

　　白蔹 代赭为之使，反乌头。

　　白芨 紫石英为之使，恶理石、杏核仁、李子。

　　占斯 解野狼毒毒。

　　蜚蠊 得乌头良，恶麻黄。

　　淫羊藿 薯蓣为之使。

　　虎掌 蜀漆为之使，恶莽草。

　　栾花 决明为之使。

　　蕈草 矾石为之使。

　　荩草 畏鼠妇。

　　恒山 畏玉札。

　　夏枯草 土瓜为之使。

　　戈共 畏玉札、蜚蠊。

　　溲疏 漏芦为之使。

　　序录下

　　虫兽上品

　　龙骨 得人参、牛黄良，畏石膏。

　　龙角 畏干漆、蜀椒、理石。

　　牛黄 人参为之使，恶龙骨、地黄、龙胆、蜚蠊，畏牛膝。

　　蜡蜜 恶芫花、齐蛤。

　　蜂子 畏黄芩、芍药、牡蛎。

　　白胶 得火良，畏大黄。

　　阿胶 得火良，恶大黄。

　　牡蛎 贝母为之使，得甘草、牛膝、远志、蛇床良，恶麻黄、茱萸、辛夷。

　　序录下

　　虫兽中品

　　羊角 菟丝子为之使。

　　犀角 松脂为之使，恶 菌、雷丸。

　　鹿茸 马勃为之使。

　　鹿角 杜仲为之使。

　　伏翼 苋实、云实为之使。

　　皮 得酒良，畏桔梗、麦门冬。

　　蜥蜴 恶硫黄、斑蝥、芜荑。

　　露蜂房 恶干姜、丹参、黄芩、芍药、牡蛎。

　　桑螵蛸 得龙骨治泄精，畏旋复花。

　　虫 畏皂荚、菖蒲。

　　蛴螬 蜚虻为之使，恶附子。

　　海蛤 蜀漆为之使，畏狗胆、甘遂、芫花。

　　龟甲 恶沙参、蜚蠊。

　　鳖甲 恶矾石。

　　甲 蜀漆为之使，畏狗胆、甘遂、芫花。

　　乌贼鱼骨 恶白蔹、白芨。

　　蟹 杀莨菪毒。

　　白马茎 得火良。

　　序录下

　　虫兽下品

　　麋脂 畏大黄。

　　蛇蜕 畏磁石及酒，火熬之良。

　　蜣螂 畏羊角、石膏。

　　地胆 恶甘草。

　　马刀 得水良。

　　天鼠屎 恶白蔹、白薇。

　　斑蝥 马刀为之使，畏巴豆、丹参、空青，恶肤青，通草。

　　果上 大枣 杀乌头毒。

　　果下 杏核 得火良，恶黄 、黄芩、葛根、胡粉，畏 草，解锡毒。

　　菜上 冬葵子，黄芩为之使。

　　葵根 解蜀椒毒。

　　米食上 麻 麻子 畏牡蛎、白薇，恶茯苓。

　　米食中 大豆黄卷 恶五参、龙胆，得前胡、乌喙、杏仁、牡蛎良，杀乌头毒。

　　大麦 食蜜为之使。

　　豉 杀六畜胎子毒。

　　上一百四十一种，有相制使，其余皆无。

　　立冬之日，菊、卷柏先生时，为阳起石、桑螵蛸，凡十物使。主二百草为之长。

　　立春之日，木兰、夜干先生，为茈胡、半夏使。主头痛四十五节。

　　立夏之日，蜚蠊先生，为人参、茯苓使。主腹中七节，保神守中。

　　立至之日，豕首、茱萸先生，为牡蛎、乌喙使。主四肢三十二节。

　　立秋之日，白芷、防风先生，为细辛、蜀椒使。主胸背廿四节。

　　上此五条，出《药对》中，义旨渊深，非世所究，虽莫可遵用，而是主统领之本，故亦载之也。

　　玉石三品　上品

　　玉屑

　　味甘，平，无毒。主除胃中热、喘息、烦满，止渴，屑如麻豆服之。久服轻身长年。生蓝田，采无时。（恶鹿角。）

　　此云玉屑，亦是以玉为屑，非应别一种物也。《仙经》服珏玉，有捣如米粒，乃以苦酒辈，消令如泥，亦有合为浆者。凡服玉，皆不得用已成器物，及冢中玉璞也。好玉出蓝田，及南阳徐善亭部界中，日南、卢容水中，外国于阗、疏勒诸处皆善。《仙方》名玉为玄真，洁白如猪膏，叩之鸣者，是真也。其比类甚多相似，宜精别之。所以燕石入笥，卞氏长号也。

　　（《新修》三页，《大观》卷三，《政和》八一页）

　　玉石三品　上品

　　玉泉

　　味甘，平，无毒。主治五脏百病，柔筋强骨，安魂魄，长肌肉，益气，利血脉，治妇人带下十二病，除气癃，明耳目。久服耐寒暑，不饥渴，不老神仙，轻身长年。人临死服五斤，死三年色不变。一名玉札，生蓝田山谷，采无时。（畏款冬花。）

　　蓝田在长安东南，旧出美玉，此当是玉之精华，白者质色明澈，可消之为水，故名玉泉。

　　今人无复的识者，惟通呼为玉尔。张华又云：服玉用蓝田珏玉白色者，此物平常服之，则应神仙。有人临死服五斤，死经三年，其色不变。古来发冢见尸如生者，其身腹内外，无不大有金玉。汉制，王公葬，皆用珠襦玉匣，是使不朽故也。炼服之法，亦应依《仙经》服玉法，水屑随宜，虽曰性平，而服玉者亦多乃发热，如寒食散状。金玉既天地重宝，不比余石，若未深解节度，勿轻用之。（《新修》三页，《大观》卷三，《政和》八二页）

　　玉石三品　上品

　　丹砂

　　味甘，微寒，无毒。主治身体五脏百病，养精神，安魂魄，益气，明目，通血脉，止烦满，消渴，益精神，悦泽人面，杀精魅邪恶鬼，除中恶、腹痛、毒瓦斯、疥 、诸疮。久服通神明不老，轻身神仙，能化为汞，作末名真朱，光色如云母，可析者良。生涪陵山谷，采无时。（恶磁石，畏咸水。）

　　案此化为汞及名真朱者，即是今朱砂也。世医皆别取武都仇池雄黄夹雌黄者，名为丹砂。

　　方家亦往往俱用，此为谬矣。涪陵是涪州，接巴郡南，今无复采者。乃出武陵，西川诸蛮夷中，皆通属巴地，故谓之巴沙。《仙经》亦用越沙，即出广州临漳者，此二处并好，惟须光明莹澈为佳。如云母片者，谓云母沙。如樗蒲子、紫石英形者，谓马齿沙，亦好。如大小豆及大块圆滑者，谓豆沙。细末碎者，谓末沙。此二种粗，不入药用，但可画用尔。采沙皆凿坎入数丈许。虽同出一郡县，亦有好恶。地有水井，胜火井也。炼饵之法，备载《仙方》，最为长生之宝。（《新修》四页，《大观》卷三，《政和》七九页）

　　玉石三品　上品

　　水银

