<!-- { "loadSidebar": true } -->
　　味甘、辛，微温，无毒。主治消渴，阴痿不足，咳逆，胸膈间久寒，益气，除风湿痹，治肺痿，下气，利小便，补五脏，通日月光。久服轻身长年，耐寒热。生华阴山谷，及太山，大如指，长二、三寸，六面如削，白澈有光。其黄端白棱名黄石英，赤端名赤石英，青端名青石英，黑端名黑石英。二月采，亦无时。（恶马目毒公。）

　　今医家用新安所出，极细长白澈者；寿阳八公山多大者，不正用之。《仙经》大小并有用大观》卷三，《政和》九二页）

　　玉石三品　上品

　　青石、赤石、黄石、白石、黑石脂等

　　味甘，平。主治黄胆，泄痢，肠 脓血，阴蚀，下血赤白，邪气，痈肿，疽，痔，恶疮，头疡，疥瘙。久服补髓，益气，肥健，不饥，轻身，延年。五石脂各随五色补五脏。生南山之阳山谷中。

　　青石脂

　　味酸，平，无毒。主养肝胆气，明目，治黄胆，泄痢，肠 ，女子带下百病，及疽痔，恶疮。久服补髓，益气，不饥，延年。生齐区山及海崖，采无时。

　　赤石脂

　　味甘、酸、辛，大温，无毒。主养心气，明目，益精，治腹痛，泄 ，下痢赤白，小便利，及痈疽疮痔，女子崩中漏下，产难，胞衣不出。久服补髓，好颜色，益智，不饥，轻身，延年。生济南、射阳及太山之阴，采无时。（恶大黄，畏芫花。）

　　黄石脂

　　味苦，平，无毒。主养脾气，安五脏，调中，大人小儿泄痢肠 ，下脓血，去白虫，除黄胆、痈疽虫。久服轻身延年。生嵩山，色如莺雏，采无时。曾青为之使，恶细辛，畏蜚蠊。

　　白石脂

　　味甘、酸，平，无毒。主治养肺气，浓肠，补骨髓，治五脏惊悸不足，心下烦，止腹痛，下水，小肠 热溏，便脓血，女子崩中，漏下，赤白沃，排痈疽疮痔。久服安心，不饥，轻身，长年。生太山之阴，采无时。得浓朴并米汁饮，止便脓。燕屎为之使，恶松脂，畏黄芩。

　　黑石脂

　　味咸，平，无毒。主治养肾气，强阴，主阴蚀疮，止肠 泄痢，治口疮咽痛。久服益气，不饥，延年。一名石涅，一名石墨。出颖川阳城，采无时。

　　此五石脂如《本经》，治体亦相似。《别录》各条，所以具载，今世用赤石、白石二脂尔。《仙经》亦用白石脂，以涂丹釜。好者出吴郡，犹与赤石脂同源。赤石脂多赤而色好，惟可断下，不入五石散用。好者亦出武陵、建平、义阳。今五石散皆用义阳者，出KT 县界东八十里，状如豚脑，色鲜红可爱，随采随复而生，不能断痢，而不用之。余三色脂有，而无正用，黑石脂乃可画用尔。（《新修》二八、三○、三一页，《大观》卷三，《政和》九三、九

　　玉石三品　上品

　　太一禹余粮

　　味甘，平，无毒。主治咳逆上气，症瘕，血闭，漏下，除邪气。肢节不利，大饱绝力身重。久服耐寒暑，不饥，轻身，飞行千里，神仙。一名石脑。生太山山谷。九月采。（杜仲为之使，畏贝母、菖蒲、铁落。）

　　今人惟总呼为太一禹余粮，自专是禹余粮尔，无复识太一者，然治体亦相似，《仙经》多

　　玉石三品　上品

　　禹余粮

　　味甘，寒、平，无毒。主治咳逆，寒热，烦满，下利赤白，血闭，症瘕，大热。治小腹痛结烦疼。练饵服之，不饥，轻身，延年。一名白余粮。生东海池泽，及山岛中或池泽中。

　　今多出东阳，形如鹅鸭卵，外有壳重叠，中有黄细末如蒲黄，无沙者为佳。近年茅山凿地大得之，极精好。乃有紫华靡靡。《仙经》服食用之。南人又呼平泽中有一种藤，叶如菝，根作块有节，似菝 而色赤，根形似薯蓣，谓为禹余粮。言昔禹行山乏食，采此以充粮，而必有余粮，今庐江闲便是也。适有人于铜官采空青于石坎，大得黄赤色石，极似今之余粮，而色过赤好，疑此是太一也。彼人呼为雌黄，试涂物，正如雄黄色尔。（《新修》三四页，《大观》卷三，《政和》九一页）

　　玉石三品　中品

　　金屑

　　味辛，平，有毒。主镇精神，坚骨髓，通利五脏；除邪毒瓦斯，服之神仙。生益州，采无时。

　　金之所生，处处皆有，梁、益、宁三州及建晋多有，出水沙中，作屑，谓之生金。辟恶而有毒，不炼服之杀人。建、晋亦有金沙，出石中，烧熔鼓铸为 ，虽被火亦未熟，犹须更炼。又高丽、扶南及西域外国成器，金皆炼熟可服。《仙经》以醢、蜜及猪肪、牡荆、酒辈炼饵柔软，服之神仙。亦以合水银作丹砂外，医方都无用，当是犹虑其毒害故也。《仙方》名金为太真。（《新修》三八页，《大观》卷四，《政和》一○九页）

　　玉石三品　中品

　　银屑

　　味辛，平，有毒。主治安五脏，定心神，止惊悸，除邪气，久服轻身长年。生永昌。采无时。

　　银所出处，亦与金同，但皆是生石中耳。炼饵法亦相似。今医方合镇心丸用之，不可正服尔。为屑当以水银磨令消也。永昌本属益州。今属宁州，绝远不复宾附。《仙经》又有服炼法，此当无正主治，故不为《本草》所载。古者名金为黄金，银为白金，铜为赤金。今铜有生熟，炼熟者柔赤，而本草并无用。今铜青及大钱皆入方用，并是生铜，应在下品之例也。

　　（

　　玉石三品　中品

　　雄黄

　　味苦、甘，平，寒、大温，有毒。主治寒热，鼠 ，恶疮，疽，痔，死肌。治疥虫，疮，目痛，鼻中息肉，及绝筋，破骨，百节中大风，积聚，癖气，中恶，腹痛，鬼疰，杀精物，恶鬼，邪气，百虫，毒肿，胜五兵，杀诸蛇虺毒，解藜芦毒，悦泽人面。炼食之，轻身，神仙。饵服之，皆飞入人脑中，胜鬼神，延年益寿，保中不饥。得铜可作金。一名黄食炼服雄黄法，皆在《仙经》中，以铜为金，亦出《黄白术》中。晋末以来，氐羌中纷扰，此物绝不复通，人间时有三、五两，其价如金。合丸皆用石门、始兴石黄之好者尔。始以齐初梁州互市微有所得，将至都下，余最先见于使人陈典签处，捡获见十余片，伊芳辈不识此物是何等，见有挟雌黄，或谓是丹砂，吾示语并更属觅，于是渐渐而来，好者作鸡冠色，不臭而坚实。若黯黑及虚软者不好也。武都、氐羌是为仇池。宕昌亦有，与仇池正同而小劣。敦煌在凉州西数千里，所出者未尝得来，江东不知，当复云何？此药最要，无所不入也。（《新修》四一页，《大观》卷四，《政和》一○一页）

　　玉石三品　中品

　　雌黄

　　味辛、甘，平，大寒，有毒。主治恶疮，头秃，痂疥，杀毒虫虱，身痒，邪气，诸毒蚀鼻中息肉，下部 疮，身面白驳，散皮肤死肌，及恍惚邪气，杀蜂蛇毒。炼之。久服轻身，增年不老，令人脑满。生武都山谷，与雄黄同山生。其阴山有金，金精熏则生雌黄，采无时。

　　今雌黄出武都仇池者，谓为武都仇池黄，色小赤。出扶南林邑者，谓昆仑黄，色如金，而，用之既稀，又贱于昆仑。《仙经》无单服法，唯以合丹砂、雄黄共飞炼为丹耳。金精是雌黄，铜精是空青，而服空青反胜于雌黄，其意难了也。（《新修》四三页，《大观》卷四，《政和》一○三页）

　　玉石三品　中品

　　石钟乳

　　味甘，温，无毒。主治咳逆上气，明目，益精，安五脏，通百节，利九窍。下乳汁，益气，补虚损，治脚弱疼冷，下焦伤竭，强阴。久服延年益寿，好颜色，不老，令人有子。

　　不炼服之，令人淋。一名公乳，一名芦石，一名夏石。生少室山谷及太山，采无时。（蛇床为之使，恶牡丹、玄石、牡蒙，畏紫石英、 草。）

　　第一出始兴，而江陵及东境名山石洞，亦皆有之。惟通中轻薄如鹅翎管，碎之如爪甲，中无雁齿，光明者为善。长挺乃有一二尺者。色黄，以苦酒洗刷则白。《仙经》用之少。而世方所重，亦甚贵。（《新修》一五页，《大观》卷三，《政和》八三页）

　　玉石三品　中品

　　殷孽

　　味辛，温，无毒。主治烂伤，瘀血，泄痢，寒热，鼠 ，症瘕，结气，脚冷疼弱。一名姜石，钟乳根也。生赵国山谷，又梁山及南海，采无时。（恶术、防己。）

　　赵国属冀州，此即今人所呼孔公孽，大如牛羊角，长一、二尺左右，亦出始兴。（《新修》四四页，《大观》卷四，《政和》一一三页）

　　玉石三品　中品

　　孔公孽

　　味辛，温，无毒。主治伤食不化，邪结气，恶疮，疽， 痔，利九窍，下乳汁。治男子阴疮，女子阴蚀，及伤食病，恒欲眠睡。一名通石，殷孽根也，青黄色。生梁山山谷。（木兰为之使，恶细辛。）

　　梁山属冯翊郡，此即今钟乳床也，亦出始兴，皆大块折破之。凡钟乳之类，三种同一体，从石室上汁溜积久盘结者，为钟乳床，即此孔公孽也。其次长小 者，为殷孽，今人呼为孔公孽。殷孽复溜，轻好者为钟乳。虽同一类，而疗体为异，贵贱悬殊。此二孽不堪丸散，人皆捣末酒渍饮之，治脚弱。其前诸治，恐宜水煮为汤也。案今三种同根，而所生各异处，当是随其土地为胜尔。（《新修》四五页，《大观》卷四，《政和》一一三页）

　　玉石三品　中品

　　石脑

　　味甘，温，无毒。主治风寒虚损，腰脚疼痹，安五脏，益气。一名石饴饼。生名山土石中，采无时。

　　此石亦钟乳之类，形如曾青而白色黑斑，软脆易破，今茅山东及西平山并有，凿土堪取之。世方不见用，《仙经》有刘君导仙散用之。又《真诰》云：李整采服，治风痹虚损，而得长生也。（《新修》四六页，《大观》卷四，《政和》一一五页）

　　玉石三品　中品

　　石硫黄

　　味酸，温、大热，有毒。主治妇人阴蚀，疽，痔，恶血，坚筋骨，除头秃。治心腹积聚，邪气冷癖在胁，咳逆上气，脚冷疼弱无力，及鼻衄，恶疮，下部 疮，止血，杀疥虫。能化金、银、铜、铁奇物。生东海牧羊山谷中，及太山、河西山，矾石液也。

　　东海郡属北徐州，而箕山亦有。今第一出扶南林邑，色如鹅子初出壳，名昆仑黄。次出外国，从蜀中来，色深而煌煌。世方用之治脚弱及痼冷甚良。《仙经》颇用之。所化奇物，并是《黄白术》及合丹法。此云矾石液，今南方则无矾石，恐不必尔。（《新修》四七页，《大观》卷四，《政和》一○二页）

　　玉石三品　中品

　　磁石

