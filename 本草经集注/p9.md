<!-- { "loadSidebar": true } -->
　　一名苍 石，一名 石，一名鼠毒。生西城，采无时。（火炼之良，畏水。）

　　旧云鹳巢中者最佳，鹳恒入水冷，故取以壅卵令热。今不可得。唯用出汉中者，其外形紫赤色，内白如霜，中央有臼，形状如齿者佳。《大散方》云：出荆州新城郡防陵县，练白色为好。用之亦先以黄土包烧之一日，亦可内斧孔中烧之，合玉壶诸丸多用此。《仙经》不云特生，则止是前白 石耳。（《新修》六十八页，《大观》卷五，《政和》一三四页）

　　玉石三品　下品

　　白垩

　　味苦、辛，温，无毒。主治女子寒热，症瘕，月闭，积聚，阴肿痛，漏下。无子。止泄痢。不可久服，伤五脏，令人羸瘦。一名白善。生邯郸山谷，采无时。

　　此即今画用者，甚多而贱，世方亦希，《仙经》不须也。（《新修》七五页，《大观》卷五，《政和》一三二页）

　　玉石三品　下品

　　粉锡

　　味辛，寒，无毒。主治伏尸，毒螫，杀三虫。去鳖瘕，治恶疮，堕胎，止小便利。一名解锡。

　　即今化铅所作胡粉也。其有金色者，治尸虫弥良，而谓之粉锡，事与经乖。（《新修》七六页，《大观》卷五，《政和》一二七页）

　　玉石三品　下品

　　锡铜镜鼻

　　此物与胡粉异类，而今共条。当以其非正成具一药，故以附见锡品中也。古无纯以铜作镜者，皆用锡杂之。《别录》用铜镜鼻，即是今破古铜镜鼻尔，用之当烧令赤纳酒中饮之。

　　若置醯中出入百过，亦可捣也。铅与锡，《本经》云生桂阳。今乃出临贺，临贺犹是分桂阳所置。铅与锡虽相似，而入用大异。（《新修》七六页，《大观》卷五，《政和》一二八页）

　　玉石三品　下品

　　铜弩牙

　　此即今人所用射者耳，取烧赤纳酒中，饮汁，亦以添之，得古者弥胜，制镂多巧也。（《新修》七七页，《大观》卷五，《政和》一三三页）

　　玉石三品　下品

　　金牙

　　今出蜀汉，似粗金，而大小方皆如棋子。又有铜牙亦相似，但外色黑，内色小浅，不入药用。金牙唯以合酒、散及五疰丸，余方不甚须此也。（《新修》七七页，《大观》卷五，和》一三三页）

　　玉石三品　下品

　　锻石

　　味辛，温。主治疽疡，疥瘙，热气，恶疮，癞疾，死肌，堕眉，杀痔虫，去黑子息肉。

　　治髓骨疽。一名恶灰，一名希灰。生中山川谷。

　　中山属代郡。今近山生石，青白色，作灶烧竟，以水沃之，则热蒸而解末矣。性至烈，人以度酒饮之，则腹痛下痢，治金疮亦甚良。世名石垩。古今多以构冢，用捍水而辟虫。故古冢中水，以洗诸恶疮，皆即瘥也。（《新修》七八页，《大观》卷五，《政和》一二三页）

　　玉石三品　下品

　　冬灰

　　此即今浣衣黄灰耳，烧诸蒿藜积聚炼作之，性烈，又荻灰尤烈。欲消黑痣疣赘，取此三种一三二页）

　　玉石三品　下品

　　锻灶灰

　　此即今锻铁灶中灰尔，兼得铁力。以治暴症水有效。二车丸用之。（《新修》七九页，《大观》卷五，《政和》一三四页）

　　玉石三品　下品

　　伏龙肝

　　此灶中对釜月下黄土也，取捣筛合葫涂痈甚效。以灶有神，故号为伏龙肝，并亦迂隐其名九页，《大观》卷五，《政和》一二二页）

　　玉石三品　下品

　　东壁土

　　此屋之东壁上土耳，当取东壁之东边，谓恒先见日光，刮取用之。亦治小儿风脐，又可除

　　玉石三品　下品

　　半天河

　　此竹篱头水也，及空树中水皆可饮，并洗诸疮用之。（《大观》卷五，《政和》一三一页）

　　玉石三品　下品

　　地浆

　　此掘地作坎，以水沃其中，搅令浊，俄顷取之，以解中诸毒。山中有毒菌，人不识，煮食，《政和》一三一页）

　　草木上品

　　青芝

　　味酸，平。主明目，补肝气，安精魂，仁恕。久食轻身，不老延年，神仙。一名龙芝，生太山。（《大观》卷六，《政和》一六八页）

　　草木上品

　　赤芝

　　味苦，平。主治胸中结，益心气，补中，增智慧，不忘。久食轻身，不老延年，神仙。

　　一名丹芝。生霍山。

　　南岳本是衡山，汉武帝始以小霍山代之，非正也，此则应生衡山也。（《大观》卷六，《政和》一六八页）

　　草木上品

　　黄芝

　　味甘，平。主治心腹五邪，益脾气，安神，忠信和乐。久食轻身，不老延年，神仙。一名金芝。生嵩山。（《大观》卷六，《政和》一六八页）

　　草木上品

　　白芝

　　味辛，平。主治咳逆上气，益肺气，通利口鼻，强志意，勇悍，安魄。久食轻身，不老延年，神仙。一名玉芝，生华山。（《大观》卷六，《政和》一六八页）

　　草木上品

　　黑芝

　　味咸，平。主治癃，利水道，益肾气，通九窍，聪察。久食轻身，不老延年，神仙。

　　一名玄芝。生恒山。（《大观》卷六，《政和》一六八页）

　　草木上品

　　紫芝

　　味甘，温。主治耳聋，利关节，保神，益精气，坚筋骨，好颜色。久服轻身，不老延年，神仙。一名木芝。生高夏山谷。六芝皆无毒，六月、八月采。（薯蓣为之使，得发良，得麻子仁、白瓜子、牡桂共益人，恶恒山，畏扁青、茵陈蒿。）

　　案郡县无高夏名，恐是山名尔。此六芝皆仙草之类，世所稀见，族种甚多，形色环异，并载《芝草图》中。今世所用紫芝，此是朽树木株上所生，状如木 ，名为紫芝，盖止治痔，而不宜以合诸补丸药也。凡得芝草，便正尔食之，无余节度，故皆不云服法也。（《大观》卷六，《政和》一六八页）

　　草木上品

　　赤箭

　　味辛，温。主杀鬼精物，蛊毒，恶气，消痈肿，下肢满疝，下血。久服益气力，长肥健，轻身增年。一名离母，一名鬼督邮。生陈仓、川谷、雍州及太山少室。三月、四月、八月采根，曝干。

　　陈仓属雍州扶风郡。案此草亦是芝类。云茎赤如箭杆，叶生其端。根如人足，又云如芋，有十二子为卫。有风不动，无风自摇。如此，亦非世所见，而徐长卿亦名鬼督邮。又复有鬼箭，茎有羽，其治并相似，而益人乖异，恐并非此赤箭。（《大观》卷六，《政和》一六六

　　草木上品

　　龙眼

　　味甘，平，无毒。主治五脏邪气，安志厌食，除虫去毒。久服强魂魄，聪察，轻身，不老，通神明。一名益智。其大者似槟榔。生南海山谷。

　　广州别有龙眼，似荔枝而小，非益智，恐彼人别名，今者为益智耳。食之并利人。（《新修》一二四页，《大观》卷十三，《政和》三三○页）

　　草木上品

　　猪苓

　　味甘、苦，平，无毒。主治 疟，解毒，辟蛊疰不祥，利水道。久服轻身，耐老。

　　一名 猪屎。生衡山山谷，及济阴冤朐。二月、八月采，阴干。

　　今湘州、衡山无有，此道不通，皆从宁州来。旧云是枫树苓，其皮至黑，作块似猪屎，故观》卷十三，《政和》三二八页）

　　草木上品

　　茯苓

　　味甘，平，无毒。主治胸胁逆气，忧恚，惊邪恐悸，心下结痛，寒热，烦满，咳逆，止口焦舌干，利小便。止消渴唾，大腹淋沥，膈中痰水，水肿淋结，开胸腑，调脏气，伐肾邪，长阴，益气力，保神守中。久服安魂魄，养神，不饥，延年。一名茯菟。其有抱根者，名茯神。茯神，味甘，平。主辟不祥，治风眩、风虚，五劳、七伤，口干，止惊悸，多恚怒，善忘，开心益智，安魂魄，养精神。生太山山谷大松下。二月、八月采，阴干。（马间为之使。

　　案药名无马间，或者马茎，声相近故也。得甘草、防风、芍药、紫石英、麦门冬共治五脏。

　　恶白蔹。畏牡蒙、地榆、雄黄、秦胶、龟甲。）

　　今出郁州，彼土人乃故斫松作之，形多小，虚赤不佳。自然成者，大如三、四升器，外皮黑细皱，内坚白，形如鸟兽龟鳖者，良。又复时燥则不水。作丸散者，皆先煮之两三沸，乃切，曝干。白色者补，赤色者利，世用甚多。《仙经》服食，亦为至要。云其通神而致灵，和魂而练魄，明窍而益肌，浓肠而开心，调营而理胃，上品仙药也。善能断谷不肌。为药无朽蛀。吾尝掘地得昔人所埋一块，计应卅许年，而色理无异，明其贞全不朽矣。其有衔松根对度者，为茯神，是其次茯苓后结一块也。仙方唯云茯苓，而无茯神，为治既同，用之亦应无嫌。（《新修》八七页，《大观》卷十二，《政和》二九六页）

　　草木上品

　　琥珀

　　味甘，平，无毒。主安五脏，定魂魄，杀精魅邪鬼，消瘀血，通五淋。生永昌。

　　旧说云是松脂沦入地，千年所化，今烧之亦作松气。世有琥珀中有一蜂，形色如生。《博物志》又云烧蜂巢所作，恐非实。此或当蜂为松脂所粘，因坠地沦没耳。有煮 鸡子及青鱼枕作者，并非真，唯以拾芥为验。世中多带之辟恶。刮屑服，治瘀血至验。《仙经》无正用，惟曲晨丹所须，以赤者为胜。今并从外国来，而出茯苓处永无有。不知出琥珀处，复有茯苓以否？（《新修》八八页，《大观》卷十二，《政和》二九七页）

　　草木上品

　　松脂

　　味苦、甘，温，无毒。主治痈疽，恶疮，头疡，白秃，疥瘙，风气，安五脏，除热。

　　胃中伏热，咽干，消渴，及风痹死肌。炼之令白。其赤者主恶风痹。久服轻身，不老延年。一名松膏，一名松肪。生大山山谷，六月采。松实，味苦，无毒，温。主风痹，寒气，虚羸、少气，补不足。九月采，阴干。松叶，味苦，温。主风湿痹疮气，生毛发，安五脏，守中，不饥、延年。松节，温。主百节久风、风虚，脚痹、疼痛。松根白皮，主辟谷不饥。

　　采炼松脂法，并在服食方中，以桑灰汁若酒煮辄，纳寒水中数十过，白滑则可用。其有自出者，乃胜于凿树及煮膏也。其实不可多得，唯叶止是断谷所宜尔。细切如粟，以水及面饮服之。亦有阴干捣为屑、丸服者。人患恶病，服此无不瘥。比来苦脚弱人，酿松节酒，亦皆愈。松柏皆有脂润，又凌冬不凋，理为佳物，但人多轻忽近易之耳。（《新修》九○页，《大观》卷十二，《政和》二九一页）

　　草木上品

　　柏实

