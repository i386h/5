<!-- { "loadSidebar": true } -->
　　卷上   凝玄雍穴，贯一窟凉水，渐提至口洗齿。（《黄庭经》曰：玉池清水灌灵根。注曰：玉池者，口也。清水者，津液也。灵根者，舌也。）齿者，肾之标，骨之本也。齿又为手足阳明经所过。上齿隶坤土，足阳明胃脉贯络也，止而不动，喜寒恶热。下齿属手阳明大肠脉络也，嚼物动而不休，喜热恶寒。故为病不一，甚则动摇，龈断袒脱，作痛不已。虚则齿豁，活 焦而摇落矣。然而齿之为病，大约有七。一为风热痛，由外风与内热相搏，齿龈肿痛，有脓水流出，且臭秽是也，急以荆芥煎汤含漱，内服药（宜犀角升麻汤）。二为风冷痛，虽痛而龈不肿，亦不蛀，日渐动摇是也（宜温风散，并以开笑散含漱）。三为热痛，由肠胃间积热，故龈肿烂臭秽（宜凉膈散加酒大黄为君，知母、石膏、升麻为佐，噙咽效）。又内有湿热，被风冷所郁而作痛（宜当归龙荟丸）。又胃中有热而痛，喜冷恶热（宜清胃散、泻胃汤）。又酒家因酒热，常患牙痛（宜以冷水频频含漱）。久年齿痛，黑烂脱落，必吸凉稍止，乃膏粱湿热之火所蒸也，必下之（宜调胃承气汤加黄连）。此等是也。四为寒痛，由客寒犯脑，故齿连头而痛（宜羌活附子汤、细辛散）。此与厥逆头痛略同，当叁考。若寒热俱痛者，则为寒热痛（宜当归龙胆散）。五为痰毒痛，由素有热，热生痰，痰流毒，痰毒灌注经络，上攻牙齿而痛，更兼痰盛咳嗽（宜二陈加细辛、枳壳、乌、姜、枣煎服，再以姜黄、荜拨等分煎汤，候温，以舌浸汤内，涎自流出）。六为瘀血痛，由风热挟攻龈间，令血出瘀滞，故痛如针剌（宜加减甘露饮加升麻，或以五灵脂醋煎，含漱效）。若齿痛龋，数年不愈者，亦当作阳明畜血治之。凡好饮者多致此疾（宜桃仁承气汤料细末，蜜丸服之）。七为虫蚀痛，由饮食馀滓，积齿缝间，腐臭之气淹溃，致齿龈有孔，虫生其间，蚀一齿尽，又蚀一齿，至如疳剗，必杀虫而愈（宜一笑散、定痛散、蜂窝散）。古方书又有齿龋者，谓齿蠹也。即齿虫蚀而痛也。而此七者之外，又有牙龈红肿而颊俱肿，头面尽痛者，实热也（宜升麻石膏汤）。有牙龈肿痛，头面不肿，或头面肿，牙龈反不甚红肿者，皆虚火也（上一症宜滋阴抑火汤，下一症宜疏风散）。有本阳明受风，引烟熏之，烦热，反致颊车连唇口多肿痛盛者（宜犀角升麻汤）。有肾经虚而黑烂肿痛者（宜安肾丸）。有胃家实火，上攻牙缝出血（宜清胃散）。或胃虚火动，牙缝腐烂，以致淡血常流不已者（宜芦荟丸，人中白散掺之）。有阴亏体质，被温邪之气上冲，齿痛连头巅者（宜玉女煎）。有厥阴火郁，而巅顶属厥阴地位，因致上结核龈肿痛者（宜犀角、羚羊角、元叁、知母、生草、连翘、黑山栀、夏活 草、金银花）。有因服热药，上下齿痛不可忍，引脑痛，满面热，喜寒恶热者（宜清胃散）。有风痛者，遇风即痛，先发浮肿，随後作痛者（宜消风散）。有虚气攻牙痛，血出，或痒痛者（宜骨碎补二两，切，瓦锅缓火炒黑，为末擦牙，吐咽俱可，且不独治牙痛，牙动将落者，擦之不复动）。有风热积壅，一切牙痛，并口气者（宜紫金散）。有肿高而软者，内必有脓（宜针刺，脓出自愈）。有牙根腐烂，出血不止者（宜犀角地黄汤，外擦人中白散）。有牙宣露，痛而出血者（宜乾丝瓜藤  即止，并以地骨皮煎汤漱）。有齿缝中血渗出者（宜苦叁一两、活 矾一钱，研搽，日三，验）。有牙根出血不止者（宜含川芎，多瘥）。有出血不止，甚至动摇者（宜白蒺藜研末，旦旦擦之）。有牙齿挺长出一二分者（宜常咋生地，妙）。有齿日长，渐至难食，名髓溢病者（宜白术煎汤漱服效）。有牙根肿，极痛，微赤有白泡，舌尖粉碎者（宜儿茶散吹之）。有疳剗牙龈，臭烂多脓，唇颊穿破不愈者（宜胆矾散、血竭散、麝香散及秘方）。有牙痈，名附牙，由阳明热毒者，必先刺出恶血，後服药（宜清胃散、黄连消毒饮）。有牙痈後颊车穴闭，口不能张，由体属阴虚内热，脉细数上出，其病在络，药饵一时难效者（宜宣通络  方）。有骨槽风，又名穿腮毒者，由忧愁惊恐，悲伤思虑所致，初起生耳下及颈项，隐隐皮肤之内，有小核，渐大如胡桃，牙龈肿痛，寒热大作，腐烂不已，日增红肿，或左或右，或上或下，牙关紧急，不能进食，必用鹅翎探吐风痰，内速服药（宜黄连解毒汤，仙方活命饮加元叁、桔梗、柴胡、黄芩），忌刀针及点药。如破伤入风，虚火上升，呕吐血痰，臭秽不食，必至不可救矣。有肾元虚乏，牙龈宣露动摇者，必当大补（宜八味丸、还少丹）。小儿钻牙疳者，牙根尖穿出牙根外，内芒刺觜唇作痛，用针挑破牙面好肉，以手取去本牙，出血不止，以湿纸贴换二三次，其血自止，又戒厚味，牙可复生（宜犀角地黄汤，外以百药煎、五倍子、青盐  U钱半，铜绿一钱为末，日掺二三次神效，兼治一切牙龈疳蚀）。又小儿牙疳，并小儿口疮，其色通白，及为风疳蚀透（宜白姜蚕炒黄，拭去蚕上黄肉毛，研末，蜜和敷之，立效）。他如齿壅，乃龈间长出努肉也，由好食动风物之故（宜生地汁一杯，皂角数片，炙热淬汁内，再炙再淬，汁尽为度，晒为末，敷之愈）。又如斗齿，乃被打伤动摇也（宜蒺藜根灰敷之，动牙即牢）。又如齿折多年不生（宜雄鼠脊骨    翩 日日揩之，甚效）。又如齿  ，乃睡中上下齿相摩有声，由胃热故也（宜取本人卧席下尘一捻，纳口中，勿令知，即差）。又如齿喆癆由多食酸之故（宜嚼胡桃肉良）。又如齿黄，其由积垢者勿论，大约脾肾二经之热所致也（宜烧糯糠取白灰，日日揩擦）。以上种种，皆齿所生病，不容忽视者也。脉  法 《医鉴》曰：右关脉洪数，或弦而洪，肠胃中有风热而痛。尺脉洪大而虚者，肾家虚，主齿动疏豁，相火上炎而痛。《回春》曰：齿痛肾虚，尺濡而大，火炎尺洪，疏落豁坏。右寸关数，或洪而弦，此属肠胃，风热多涎。齿病原由症治 《灵枢》曰：胃恶热而喜清冷，大肠恶清冷而喜热。《入门》曰：胃络脉入齿上缝，其病喜寒饮而恶热饮；大肠络脉入齿下缝，其病喜热饮而恶寒饮。又曰：热牙痛怕冷水，冷牙疼怕热水，不怕冷热，乃风牙痛。东垣曰，胃有实热，上齿痛尤甚。《医鉴》曰：上爿牙痛，亦属肾经虚热，下爿牙痛，属手阳明虚热有风。又曰：齿龈宣露动摇者，肾元虚也。扁鹊曰：病人唇肿齿焦者死，脾肾绝也。又曰：病人齿疮忽变者十三日死，少阴绝也。又曰：病人阴阳俱竭，其齿如熟小豆者死。齿病修养法 《养性书》曰：齿宜朝暮叩以会神。一云：以集身神，若卒遇恶，当叩左齿三十六，名曰打天钟，若辟邪秽叩右齿，名曰击天磬。若存念至真，叩中央齿，名曰鸣天鼓。《千金方》曰：每晨起，以一捻盐纳口中，以温水含揩齿，及叩齿百遍，为之不绝，不过五日，齿即牢密。《类聚》曰：凡人患齿不能食果菜者，皆齿露也，为盐汤含漱，叩齿神效。上唇隶肾，下唇隶脾，两腮牙根隶胃。唇病因火居多，但不可过用凉药，必兼消散，所谓火郁则发之也。其症有唇口俽动，或生核者（宜苡仁汤）。有心脾受热，唇舌燥裂，口破生疮者（宜泻黄饮）。若兼大渴引饮，则热之极矣（宜和中清热汤、竹叶石膏汤）。有脾火盛而口唇生疮，或多食易饥者（宜芍药汤）。有唇黄泡肿者（宜乌头炒灰研墨，香油调涂）。然此皆唇病之常耳。更有@唇一症，又名紧唇，又名渖唇，其状口唇紧小，不能开合，不能饮食，大是奇病，不急治，则死，而其症有为肿为实之分（宜苡仁汤，外用黄柏散、白灰汤敷之良）。此皆唇病之属也。唇病症治 丹溪曰：唇疮久不差，八月蓝叶捣取汁洗，不过一二日愈。又白荷花瓣贴之神效，如开裂出血者，即止。缪仲淳：曰唇肿黑，痛痒不可忍，用四文大钱於石上靡猪脂涂之，不过数遍愈。又曰：口唇紧小，不能开合饮食，不治杀人，作大炷艾，安刀斧上烧令汗出，白布拭涂之，日五度，仍以青布烧灰酒服。又曰：渖唇紧裂，鳖甲及头烧研敷之。一法，屠几垢烧存性，香油或猪脂调敷之。《疡科选粹》曰：茧唇，用五倍子二钱，密陀僧、甘草各少部 ，各为细末，另用粗皮嫩黄柏一两，将三末水调涂黄柏上，炙乾又换，以药尽为度，将黄柏劈开片子，临卧时，贴唇上，天明即愈。一方，以青皮烧灰敷之。舌为心苗，舌本络於脾口，故舌病多属心。而其病之最重者有六：一为木舌，由心脾热壅，舌肿粗大，渐渐硬塞满口，气不得吐，如木之不和软者然，不急治，即塞杀人（宜黄连汤、清热如圣散、琥珀犀角膏）。外以针日砭八九次，令出血二三盏，自然肿消痛减。说 舌为心苗，心主血，故血出而愈，再用药敷之可也（宜龙脑破毒散五分，指蘸擦，又硼砂末以生姜片蘸揩，少时即消）。一为重舌，亦由心脾热盛，舌根下生形如小舌，口不能声，饮食不通，须急服药，先开关窍（宜如圣胜金锭），再泻心火（宜青黛散、一味黄连汤）。外以针刺出恶血，以竹沥调黄柏末涂之。其有着颊里及上  此者，名曰重  其着齿龈上如此者，名曰重龈。皆刺去恶血，内服药（宜青黛散）。一为舌长舌短。舌吐长不能收，名曰阳强。舌缩短不能言，名曰阴强。阳强之症，如仲景言伤寒热病後，犯房得病，为阴阳易，舌出数寸而死。又如《医说》言伤寒热病後，舌出寸馀，累日不收，必以片脑为末，掺舌上，应手而缩，须用五钱方效。又如《入门》言：一妇因产子，舌出不收，医以朱砂敷其舌，令作产子状，两女扶挟之，乃于壁外掷瓦盆於地作声，声闻而舌收是也。阴强之症，如《灵枢》言：足厥阴气绝，则舌

　　卷而短。厥阴者，肝也，肝主筋，聚於阴器，而络於舌本，故肝绝则舌

　　卷囊缩。又言：舌者，心之官，心病者，舌

