<!-- { "loadSidebar": true } -->
　　卷而短是也。一为舌上生苔，则由邪气传里，津液结搏之故。若邪在表者，舌无病也，方其邪初传里之时，胸中之寒与丹田热火相激，则苔生而滑。迨寒变为热，则舌苔不滑而涩，以热耗津液，滑者已乾也。若热聚於胃，则舌苔便黄。至热已极，则舌苔黑色，黑为肾色，病已传入少阴。故《灵枢》曰：热病口乾舌黑者死。《入门》曰：凡舌黑，俱系危症也。若舌色淡黑，如淡墨一般，乃肾虚火炎，为无根之火，与苔黑不同。一为舌生芒刺，皆由热结之故。或因心劳火盛，而生疮菌（宜琥珀犀角膏）。或因脾热，而舌苔乾涩如雪（宜冰柏丸）。或因畜热，而舌燥涩如杨梅刺（宜厚片生姜蘸蜜丸揩立消）。或因热结，而舌生红粟点（宜竹沥调寒水石末涂之）。一为自  舌头。《灵枢》曰：自  舌者，厥逆走上，脉气皆至也。少阴气至，则  舌。少阳气至，则  颊。阳明气至，则  唇。据此，则舌颊唇各从其所属经气，逆而上  也（俱宜神圣复气汤）。六者之外，又有舌心生疮，及破裂者（宜黄连泻心汤）。有舌头忽然肿硬如石，血出如涌泉者（宜蒲黄散）。有不硬，惟肿痛流血者（宜凉血清脾饮、犀角地黄汤）。有舌肿满口不能出声者（宜蒲黄散）。有舌卒肿大，如猪肝状，满口，不治则杀人者（宜醋调釜底墨涂舌下，脱则更傅，须臾即消）。有舌肿咽痛，咽生息肉者（宜秤锤烧红，淬醋一盏，饮之效）。有舌下忽高肿起核，名舌塾者（宜舌垫方）。有舌上无故出血者（宜犀角地黄汤、黄连泻心汤）。舌病之不一如此，夫安得不悉心求治哉。再由舌病推之，有因呵欠，颊车蹉跌，但开不能合者，令饮大醉，俟睡熟，以皂角末搐鼻令嚏，即自正。或以南星为末，姜汁调敷，以帛缚合，二宿当愈。有但合不能开者，速取盐梅二个，取肉擦牙，即当口开。若既开，又不能合，再用盐梅擦两牙，候能开合，即止不擦，服去风药（宜冰柏丸，薄荷、蜜）。如卒然牙关紧急，水不能入，亦同此治。又有颔骨脱离者，令伊坐稳，一人用手揉脸一二百下，令伊口张开，一人用两大拇指，入伊口内拿定牙，外用两指将下颔往上兜，即入口正矣。此皆前人妙法，故叁取之。脉  法 《脉诀》曰：右关洪数，为重舌木舌。《回春》曰：口舌生疮，脉洪疾速，若见脉虚，中气不足。舌病症治 《灵枢》曰：足太阴气绝，则唇反，唇反者死。唇者，舌之本，唇反者，肉先死也。《纲目》曰：舌

