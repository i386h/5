<!-- { "loadSidebar": true } -->
　　身形病源流人之生也，得天地之气化以成形，是故头圆象天，足方象地，四肢象四时，五脏六腑象五行六极，八节九窍象八风九星，十二经二十四哄 象十二时二十四气，三百六十五骨节象三百六十五度。推之眼目象日月，寤寐象昼夜，喜怒象雷电，涕泣象雨露，寒热象阴阳，血脉象水泉，毛发象草木，齿骨象金石。凡人所以备具於一身着，莫不与天地假合以成形，故前人屡中其旨，而人自不之察，故渺视其身，而不能与天地为昭也。惟其然，故天有阴阳寒暑之愆，人因有百疾之作，亦於是而相应。而百疾之作，由於气血之失常，其明者，能法阴阳，和术数，节饮食，慎起居，谨作劳，保精存液，以充其形，故能形与神俱，而百疾不作，否则一失其常，而或伤乎气，或伤乎血，气伤则馁，血伤则槁，种种病根，悉因乎此。又况风寒暑湿之感於外者，在可御不可御之间，饥饱劳役之伤於内者，在或知或不知之际，其来无端，其始无   又岂可以智计定哉。然而疾之未作，思有以预防之，疾之既作，必有以调治之，是故医者，可以通神明而扶造化。欲通神明而扶造化，则必先於身形大概，以知其故，而审其原。《灵枢》曰：人生十岁，五脏始定，血气始通，真气在下，故好走。二十岁，血气始盛，肌肉方长，故好趋。三十岁，五脏大盛，肌肉坚固，血脉充满，故好步。四十岁，五脏六腑十二经脉，皆大盛以平定，腠理始疏，荣华颓落，鬓发斑白，气血平盛而不摇，故好坐。五十岁，肝气始衰，肝叶始薄，胆汁始减，故目视不明。六十岁，心气始衰，善忧悲，血气解堕，故好卧。七十岁，脾气虚，故皮肤活   八十岁，肺气衰，魂离，故言善误。九十岁，肾气焦，四脏经脉空虚。百岁，五脏皆虚，神气乃去，形骸徒具而已。《素问》又曰：人生四十，阴气自半，起居衰矣。年五十，体重，耳目不听明矣。年六十，阴痿，气大衰，九窍不和，下虚上实，涕泣俱出矣。此人身气血盛衰之原也。  仙曰：精者身之本，气者神之主，形者神之宅，故神太用则歇，精太用则竭，气太劳则绝，是以人之生者神也，形之托者气也，若气衰则形耗，欲长生者未之闻也。《类纂》曰：谷气胜元气，其人肥而不寿；元气胜谷气，其人瘦而寿。《悟真篇》注曰：一身之中，以精气神为主，神生於气，气生於精，修真之士，不过炼治精气神三物而已，此人身形存灭之故也。夫  洞彻乎盛衰之原，以无戾乎生灭之故，则即身形之内，亦何至有疾病之乘，偶或乘之，亦何不可以治之哉。养生疗病要法 太乙真人七禁文曰：一者少言语，养内气；二者戒色欲，养精神；三者薄滋味，养血气；四者咽津液，养脏气；五者莫嗔怒，养肝气；六者美饮食，养胃气；七者少思虑，养心气。人由气生，气由神旺，养气全神，可得真道。凡在万形之中，所保者莫先於元气。又曰：欲治其疾，先治其心，必正其心，乃资其道，使病者尽去心中疑虑思想，一切妄念，一切不平，一切人我，悔悟平生所为过恶，便当放下身心，以我之天，而合於所事之天，久之遂凝於神，则自然心君泰宁，性地和平，知世间万事皆空虚，终日营为皆是妄想，知我身皆是虚幻，祸福皆是无有，生死皆是一梦，慨然领悟，顿然解释，则心地自然清净，疾病自然安痊，能如是，则药未到口，病已忘矣。此真人以道治心疗病之大法也。调养身形方二三精丸    苍术，天之精。地骨皮，地之精。各净末一升。黑桑椹，人之精，二十升，揉烂袋盛取汁。将二药末入汁中，调匀，入罐内密封口，置棚上，昼受日精，夜受月精，待自然煎乾，为末蜜丸，每十丸，酒汤任下。此方久服轻身延年，面如童子。延年益寿不老丹   何首乌赤白各四两米泔浸竹刀刮去皮切片黑豆煎汁浸透阴乾却用甘草汁拌晒乾捣末不部 蒸煮  地骨皮酒洗晒乾  白茯苓酒洗晒乾各五两  生地酒浸一宿晒乾  熟地酒洗晒乾  天冬酒浸三时晒乾麦冬酒浸三时晒乾 人叁各三两  蜜丸，酒下三五十丸。此方千益百补，久服央 难尽言。

