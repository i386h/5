<!-- { "loadSidebar": true } -->

　　卷柏三钱  上锉，绢袋盛，将清香油八两浸入，封过七日，取擦头上，日三次。巫灵散，治须发黄白不泽，此绿云油能生发。

　　头痛源流（眩晕  风头旋 头风 首风 脑风  脑疽）头痛，经气逆上，乾遏清道，不得运行病也。统天气六淫之邪，人气六贼之逆，皆有之。经曰：风气循风府而上，则为脑风。新沐中风，则为首风。此说 以太阳之脉达风府，太阳受风，则脑痛而为脑风。又以沐则腠开，风伤於卫故也。经又曰：头痛数岁不已，当犯大寒，内至骨髓，髓以脑为主，脑逆，故头痛齿亦痛，名曰厥逆。此说 以大寒入脑，则邪深，故数岁不已。髓者，骨之充，齿者，骨之馀，故头痛齿亦痛，是邪逆於上，故曰厥逆也（宜羌活附子汤）。经又曰：头痛巅疾，下虚上实，过在足少阴巨阳，甚则入肾。此说 以头痛本太阳病，太阳之脉交巅上，其直者从巅入络脑。下虚，少阴肾虚也。上实，太阳膀胱实也。肾虚不能摄太阳之气，故虚邪上行而头痛，其脉必举之弦，按之坚（宜玉真丸）。经又曰：头痛耳鸣，九窍不利，肠胃之所生。此说 以肠胃为卫门之道路，气之所以往来，气虚则不能上升於巅顶，故头痛（宜补中益气汤）。经又曰：头痛甚，则脑痛，手足寒至节，死不治。此说 以三阳受邪，伏而不去，则阳气败绝，故手足之寒，上至於节也。统而观之，经之论头痛，总不越风寒虚三者，其旨固了然也。虽然，各经所犯头痛，其为痛处，与其现症脉候，及应用之药，有不得不分辨者。太阳经痛在正巅，其症兼恶风寒，其脉必浮紧（宜川芎、麻黄、羌活、独活）。少阳经痛在耳前发际，其症兼寒热，其脉必细而弦（宜柴胡、黄芩）。阳明经痛在额间，其症兼自汗，发热恶寒，其脉必浮缓长实（宜升麻、葛根、石膏、白芷）。或发热，恶热而渴（宜白虎汤加白芷）。太阴经头痛，其症兼体重多痰，其脉必沉缓（宜南星、半夏、苍术）。或太阴痰厥，亦头痛（宜柴胡、黄芩、黄连、半夏）。少阴经头痛，其症足寒气逆，为寒厥，其脉必沉细（宜麻黄附子细辛汤）。厥阴经头痛，其症兼项痛，或吐痰沫冷厥，其脉必浮缓（宜吴萸、乾姜）。或肝风虚动头痛，而兼目眩耳聋（宜生熟地黄丸、钩藤散）。或怒气伤肝而亦头痛（宜沉香降气散）。肾与膀胱经挟寒湿而头痛，其症亦下虚上实，气上而不能下（宜玉真丸）。心与小肠经挟湿热而头痛，其症兼烦心厥逆（宜清空膏加麦冬、丹叁）。三阳经热郁头痛，不敢见日光，置水於顶上，汗吐下三法并行必愈。以上各经头痛之异如此，而尤紧要者，凡遇阴经为患，药必用辛温，如桂、附、乾姜、吴萸之属皆可。至实痛、虚痛，尤不可混。说 六腑清阳之气，五脏精华之血，皆朝会於头。而六淫五贼之邪，皆能犯上为逆。或与正气相搏，郁而成热，则脉满而痛（宜茶调散），或邪气留滞，亦脉满而痛（宜菊花散），是为实也。正气衰微，寒湿侵害，虽不与搏而成热，但邪外袭，则血凝涩而脉挛缩，收引小路而痛，得温则痛减（宜清空膏），是为虚也。夫虚实之辨既明，而气血风寒暑湿痰热之因自别。其因气虚痛者，遇劳更甚，耳鸣，九窍不利，两太阳穴痛甚，其脉大（宜补中益气汤）。如气上不下，厥而为痛，名气厥头痛（宜芎乌散）。因血虚痛者，善惊，眉尖後近发际名鱼尾，自鱼尾上攻头痛，其脉芤（宜四物汤加薄荷）。在气血俱虚痛者，兼有二症（宜加昧调中益气汤）。因风痛者，抽掣，恶风或汗自出（宜选奇汤）。因寒痛者，绌急恶寒（宜大川芎丸）。因暑痛者，有汗无汗，总皆恶热（香茹饮）。因湿痛者，或冒雨侵露，头必重，天阴尤甚（宜清空膏去黄芩、黄连，加苍术、茯苓）。因痰饮痛者，必昏重，愦愦欲吐，或痰厥痛，每发时，两颊青黄，懒於言语，而兼眼黑头旋，恶心烦乱，此厥阴、太阴合病（宜清空膏去羌活，加半夏、白术、天麻）。因热痛者，名热厥头痛，必烦热，虽严冬亦喜风寒，则痛暂止，略见温暖，其痛更甚（宜先服清上泻火汤，次服补气汤）。因风热痛者，必兼目昏鼻塞（宜石膏散、神芎散）。因风痰痛者，吐逆目眩，胸满吐涎（宜玉壶丸）。因湿热痛者，必兼心烦，病在膈中，用吐法大妙（宜清空膏）。因风湿热痛者，上壅损目（宜清空膏）。因郁热痛者，头旋眼黑（宜川芎散、安神散）。审是病因，更察兼症，宁有妄治之过哉。外此更有伤食头痛，必胸满恶食，吞酸嗳腐（宜红丸子，香砂枳术丸加山楂、神僸、麦芽、菜菔子）。有伤酒头痛，必口渴神昏（宜葛花解醒汤）。有臭毒头痛，必烦闷恶心（宜炒香附一味煎）。有发散太过头痛，必神散气怯（宜乳香落盏散）。有肾虚头痛，必下元虚弱（宜硫黄一两，胡粉一钱，饭丸，冷水服五钱，即止）。有元阳虚头痛如破，必眼睛如锥刺（宜川乌去皮炮，且蝎糯米炒，等分，韭根汁丸，每十五丸，薄荷汤下）。有头痛欲裂（宜当归二两煎，日再服）。有卒然头痛（宜姜蚕末，熟水下二钱）。有头痛连睛（宜牛蒡、石膏等分，为末，茶清调下）。有年久头痛（宜乌头、南星末等分，葱汁调涂太阳穴）。有产後头痛（宜川芎、乌药末，茶清下二钱）。有因头痛，胸中痛，食少，咽嗌不利，寒冷，左寸脉弦急（宜麻黄吴萸汤）。知乎此，而头痛之病，更无馀患矣。乃治之之法，古人多用风药者，以高巅之上，惟风可到，味之薄者，为阴中之阳，自地升天者也，故多以风药取效。然亦只大概言之，宜照前分六经治法，而加以风药方可。惟犯真头痛者，最为难治，乃天门真痛，上引泥丸，故旦发夕死，夕发旦死。以脑为髓海，真气所聚，本不受邪，受邪则不可治也。古法进黑锡丹，灸百会穴，猛用大剂叁、附，可救十中之一。然天柱折，或手足青至节者，必死，固不容忽视之也。脉  法 《脉诀》曰：头痛短涩应须死，浮滑风痰必易除。又曰：头痛阳弦，浮风紧寒，风热洪数，湿细而坚，气虚头痛，虽弦必涩，痰厥则滑，肾厥坚实。又曰：风寒暑湿，气郁生涎，下虚上实，皆晕而眩。风浮寒紧，湿细暑虚，涎弦而滑，虚脉则无。《纲目》曰：病若目痛，头痛，脉急短涩者死。《入门》曰：肝脉溢大，必眩晕，宜预防之。《正传》曰：寸口脉中短者，头痛也。《医鉴》曰：寸口紧急，或浮，或短，或弦，皆主头痛。丹溪曰：肾厥头痛，其脉举之则弦，按之则坚。又曰：头痛，左手脉数，热也，脉涩，有死血也；右手脉实，有痰积也，脉大，是久病。头痛症治 《内经》曰：头者，精明之府，头倾视深，精神将夺矣。《灵枢》曰：真头痛者，头痛甚，脑尽痛，手足寒至节，并不治。《入门》曰：伤寒头重不能举，有二症，太阳病及阴阳易，并皆头重不举，皆危症也。又曰：伤寒阳脉不和，则头摇。心藏绝，及倅病风盛，皆摇头，皆凶症也。有里痛而头摇者，亦重症也。又曰：头沉痛入泥丸，手足冷，爪甲青者，谓之真头痛。其连齿痛甚者，属少阴厥症，俱不治。《活人书》曰：三阳有头痛，三阴无矣，惟厥阴脉与督脉会於巅，故有头痛。少阴亦有头痛，但稀少耳。丹溪曰：头痛多主於痰，痛甚者，火多也，有可吐者，亦有可下者。诸经气滞，亦作头痛。又曰：头痛连目痛，此风痰上攻，须白芷开之。又曰：头痛必用川芎，如不愈，各加引经药，太阳羌活，阳明白芷，少阳柴胡，太阴苍术，少阴细辛，厥阴吴萸。东垣曰：风寒伤上部，入客於经络，令人振寒头痛；或风寒之邪，伏留阳经，为偏正头风。《得效》曰：真头痛者，其痛上穿风府，陷入泥丸宫，不可以药愈。说 头中人之根，根气先绝也。《医鉴》曰：头痛目痛，久视无所见者死，卒视无所见者亦死。头痛导引法 《保生秘要》曰：用手法百会穴掐六十四度，擦亦如之，寻用後央  运  央  《保生秘要》曰：左疼意想左乳下一大肋，扯过右乳下。右疼则扯过左乳，每行十二度。头重目花导引法 《保生秘要》曰：观空，坐定，闭气，以两手心掩耳击天鼓，次擦涌泉穴，次以手按膝端而坐，呵气九口，如法定神。运  央  《保生秘要》曰：意定玄雍，舌顶上   俟液徐生，频咽丹田，复想归脐，双睛运转，目无花矣。

