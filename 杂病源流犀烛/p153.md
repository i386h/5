<!-- { "loadSidebar": true } -->
　　眩晕肝风病也。《内经》曰：头痛巅疾，下虚上实，过在足少阴巨阳，甚则入肾。又曰：@蒙招尤，目眩耳聋，下实上虚，过在足少阳厥阴，甚则入肝。经言下虚，肾虚也，肾虚者头痛。经言上虚，肝虚也，肝虚者头晕。夫肾厥则巅疾，肝厥则目眩，此其所以异也。故 《内经》又曰：诸风眩掉，皆属於肝。夫肝为风，风，阳邪也，主动，凡人金衰不能制木，则风因木旺而扇动，且木又生火，火亦属阳而主动，风火相搏，风为火逼则风烈，火为风扇则火逸，头目因为旋转而眩晕，此则眩晕之本也。若病发之故，则有由外因者：曰伤风眩晕，必恶风自汗，或素有头风而发（宜芎蒡散）。曰火热上攻眩晕，必烦渴引饮，或暑月热甚而发（宜大黄散）。曰风痰闭壅眩晕，必胸膈痞塞，项急，肩背拘倦，神昏多睡，或心忪烦闷而发（宜天麻五钱，川芎二两，蜜丸芡子大，食後清茶嚼下一丸，名天麻丸）。曰风热上冲眩晕，必胸中不利，旋运欲倒，或感受时邪而发（宜川芎、槐子末等分，茶下三钱）。曰冒雨伤湿眩晕，必鼻塞声（宜芎术汤）。有由内因者：曰痰饮眩晕，眩而呕吐，头重不举，是痰（宜清晕化痰汤）。眩而心下悸，是饮（宜茯苓半夏汤）。曰气郁眩晕，必七情过伤，痰涎迷塞心窍，眉  骨痛，眼不可开（宜玉液汤）。曰虚衰眩晕（宜滋阴健脾汤）。或内伤气虚（宜补中益气汤）。或肾虚气不归元，气逆奔上（宜十全大补汤）。或脾胃虚弱，兼呕吐泄泻（宜归脾汤）。曰失血眩晕，或吐衄太甚，或便血过多，或由伤胎，或由产後，或由崩漏，或由金疮跌扑，拨牙，往往闷绝，不省人事（宜当归五钱，川芎二钱半，水、酒煎，日再服，名芎归汤）。曰老人阳虚，每早起便晕，须臾自定（宜黑锡丹）。此则眩晕之由也。然而内因外因之感发虽殊，总必由於痰盛。故有风热痰作眩者（宜玉壶丸、茶调散合用）。有寒湿痰作眩者（宜导痰汤加苍术、秦艽）。有痰火兼虚作眩，并遍身眩晕者（宜半夏、白术、天麻）。有气血虚，挟痰作眩者（气虚宜六君子汤，血虚宜二陈汤加芎、归）。故曰无痰不作眩也。而又有至於眩晕之甚，但头目不清利（宜川芎散、防风散）。或并耳鸣耳聋（宜清神养荣汤）。且精神不爽，咽乾鼻塞者（宜沃雪汤）。皆由风湿热痰涎郁於精明之府也。眩晕原由症治 《灵枢》曰：上虚则眩。又曰：上气不足，目为之眩（此言虚眩）。又曰：藏府筋骨血气之精，与脉并为目系，上属於脑後，宅於项中，故邪中於项，因逢其身之虚，其入深，则随眼系以入於脑。入於脑，则脑转。脑转则引目系急。目系急，则引眩以转矣（此言风入而眩）。《河间》：眩晕则呕吐，风热甚也。《医鉴》曰：眩晕者，痰因火动也。说 无痰不能作眩，虽因风者，亦必有痰。丹溪曰：痰在上，火在下，火炎上而动其痰，二陈汤加酒芩、山栀、黄连、苍术、羌活，可以治之（此言痰眩）。《入门》曰：眩晕或云眩冒，眩言其黑，晕言其转，冒言其昏，其义广也。又曰：眩晕皆称为上盛下虚。说 虚者，气与血也。实者，痰涎风火也。《正传》曰：眩晕者，中风之渐也。肥白人，四君子汤多加蜜黄儀，加陈皮、半夏，少加川芎、荆芥以清头目。黑瘦人，二陈汤合四物汤加黄芩、薄荷，入竹沥、姜汁、童便。又曰：凡眩晕语乱，汗多下利，时时自冒者，虚极难治。《回春》曰：泄泻多而眩晕，时时自冒者难治。头晕脑痛及痰滞导引法  《保生秘要》曰：单搭膝坐，二指点闭耳门，及口眼鼻七窍之处，躬身微力前努，使真气上升，脑邪自散矣。运  央  《保生秘要》曰：注脐念想头上痛处，分两边，运至心口开下，念脐轮斡旋，通关，紧行至滞痰处，着意多运，周流遍腹，顾念脐。神晕头晕导引法 《保生秘要》曰：此症情欲所伤，气衰血少，心火上攻，痰饮串肺为患，日久变成劳瘵，於肩井穴掐九九，擦九九，兼用後央 自愈。运  央  《保生秘要》曰：紧闭地户，安神伏气，按脑及耳，大晕要倚坐，足掘勿交，神气自回，得法，因津咽下，定神。

　　风头旋肝风病也。肝风盛则头自摇动，别无疾痛，不自觉知，治法与头风略同，总应以平肝为主也。风头旋症治 《纲目》曰：有一子，患七年摇头，三年下血，百方无效，予思之，乃肝家血液盛，外有风热乘之，肝木盛而劷  ，脾与肺是子母，俱为肝所胜，而血遂渍於大肠，故便血不止，遂处一方，但损肝驱风而益脾，用防风三两，花粉、蜜黄儀、羌活、白芍各五钱，犀角、甘草各二钱半，炙蛇壳、傂傑諦麻黄各一钱，枣肉丸，食後薄荷汤下五七十丸，只二服头摇即止，十馀服血止而下白，又二服乃愈。

　　头风风寒人脑髓病也。凡人素有痰火，风寒客之，则热郁而闷痛，故妇人多患此者，无巾栉故也。总之，新而暴者为头痛，深而久者为头风。头风不速治必害眼，其痛有正有偏。丹溪曰：凡偏头风，左为风虚，右为痰热。丹溪虽分言之，其实总属於肝虚有痰。治之者，虽左风必用荆、防、羌、薄，左虚必用芎、归，右痰必用苍、夏，右热必用芩、膏，其实补肝豁痰之品，必当兼用（补肝宜山药、木瓜、枣仁、羚羊角，豁痰宜南星、半夏、苍术、橘红），是所宜知者也。凡患偏正头风，有兼恶寒，头面多汗者（宜茶调散加生黄儀），搐鼻出涎法，大妙（宜透顶散）。有兼鼻流臭涕，他药不效者（宜芎犀丸）。有头风冷者（宜荞麦面二升作饼，更互合头上，微汗即愈）。有头风热痛者（宜山豆根末油调，涂两太阳）。有头风项强者（宜八月後取荆芥穗，作枕铺床下，立春日去之）。有头风旋运，痰逆恶心懒食者（宜零陵香、藿香叶、莎草根等分，每末二钱，茶下，日三服。有偏正头风，并夹头风，连两太阳穴痛者（宜姜蚕末，葱茶下七八分，及沈氏头风丸）。有偏正头风，气上攻不可忍者（宜全蝎散）。有偏正头风，痛不可忍者（宜龙香散）。有偏正头风，不拘远近，诸药不效者（宜牛脑丹）。有脑冷漏下者（宜白鸡冠子，酒煎服效）。有头脑鸣响，状如虫蛀，名曰天蚁者（宜茶子末吹鼻效）。有头风多白屑作痒者（宜零陵香、白芷煎汁，入鸡子白搅匀，傅数十次，终身不生）。各依症治之，自无不效。而半边头痛，另有仙方（宜乩仙方）及外治法（宜  麻子纸

　　卷），亦俱效。更有雷头风者，头痛而成核块，头面肿痛，憎寒壮热，状如伤寒，病在三阳，不可过用寒药诛伐（宜沈氏荷叶汤）。或头中如雷之鸣，为风邪所客故也，肿核宜刺出血（宜清震汤）。亦有因痰热者，痰热者，痰热生风也（宜祛痰丸）。更有夹脑风者，两太阳连脑痛是也（宜透顶散）。更有大头风者，头大如斗，俗名大头瘟，天行时疫病也，感天地不正之气，甚而溃裂出脓，由邪客上焦之故（宜普济消毒饮）。其相类而病轻者，名发颐，肿在耳前後（宜甘桔汤加薄荷、荆芥、连翘、黄芩、牛蒡子）。头风症治 《医鉴》曰：头风之症，索有痰饮，或栉沐取凉，或久卧当风，以致贼风入脑入项，自颈以上，耳目口鼻眉  之间，有麻  不仁之处，或头重，或头晕，或头皮顽厚，不自觉知，或口舌不仁，不知食味，或耳聋，或目痛，或眉  上下掣痛，或鼻闻香极香，闻臭极臭，或只呵欠而作眩冒之状，热者消风散，冷者追风散。头风发时闷痛，必欲棉裹者，热郁也，二陈汤加酒芩、荆芥、川芎、薄荷、石膏、细辛。妇人头风，宜养血祛风汤。叶天士曰：有气血皆虚，新凉上受，经脉不和，脑後筋掣牵痛，倏起倏静音，乃阳风之邪，宜荷叶边、苦丁茶、蔓荆子、甘菊、连翘。有内风头痛瓷 冷者，宜杞子、首鸟、茯神、柏子仁、菊花炭、橹豆皮。有痛在头左脑後，厥阴风木上触者，宜细生地、白芍、炒杞子、柏子仁、茯神、甘菊。有暑风湿热，混於上窍，津液无以运行，凝滞而成偏头痛，舌强乾涸者，宜连翘、石膏、滑石、甘草、荷梗、桑叶、羚羊角、蔓荆子。有失血过多，阴气太伤，阳气浮越，头痛筋惕，脉数虚而动，当用镇摄者，宜人叁、阿胶、牡蛎、生地、白芍、天冬、炙草。正头风痛 《灵枢》曰：凡手三阳从手走头，足三阳从头走足，是手足六阳脉，俱上於头面也。又曰：足太阳脉上额交巅，直入络脑别下项，其病冲头痛，目似脱，项似拨，即正头痛也。偏头风痛 《灵枢》曰：足少阳之脉，起目锐嘜，上抵头角，其病头角额痛。子和曰：头风之甚者，久则目昏。偏头风痛者，属少阳相火，久则目缩，小大便秘涩，皆宜出血而大下之。《入门》曰：偏头痛年久，大便燥，目赤眩晕者，此肺乘肝，气郁血壅而然，宜大承气汤大下之，外用大黄、芒硝为末，井泥调贴两太阳穴，乃能愈也。日行头风导引法 《保生秘要》曰：此症定宜先导引，次行右法，握固搭膝而坐，以手扪两耳塞兑，闭目，用意躬身前努，使七窍之气上攻，邪气自然退散矣。运  央  《保生秘要》曰：手脚屈拳，闭口，存想，自泥丸而起，渐想至涌泉，候汗出而自愈。说 从头汗上而下出，邪气净降矣。

　　首风风伤於卫病也，说 沐则腠理皆开，而风为阳邪，善行而易入，乘其腠之开，邪遂袭而入，则卫受之，故成首风，其症头面多汗，必恶风（宜大川芎丸）。或沐浴後眩晕头痛，亦首风类（宜白芷丸）。首风症 《医说》曰：不概入头风条例，而独立其名曰首风，见此症专由沐後而得，所以别於头风之由於六淫七情者也。古人就病定名，意深哉。

　　脑风风邪客脑病也。脑者，居於头，说 骨中百会穴分，即其部也。《灵枢》曰：脑为髓之海，髓海有馀，则轻劲多力，不足则脑转耳呜，胫酸眩冒，目无所见。经文此言，脑之本病也若风邪入於风府，由风府而上入於脑，则有脑风之症，其状项背怯寒，脑户穴冷（宜神圣散）。亦有风邪但攻於上焦，而邪气上熏，令人日夜头痛不止者，亦为脑风（宜太阳丹）。宜分别治之也。脑风原由 《内经》曰：髓者，骨之充也，髓伤则脑髓消烁，体解俴然不去也。注云：不去者，不能行去也。《入门》曰：脑者髓之海，诸髓皆属於脑，故上至脑，不至尾侱，皆精髓升降之道路。

