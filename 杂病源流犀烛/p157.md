<!-- { "loadSidebar": true } -->

　　颈项病源流颈项强痛，肝肾膀胱病也。三经感受风寒湿邪，则项强（风热胜宜加味小柴胡汤，湿胜宜加味逍遥散）。肝血虚，肝火旺，亦筋燥强急（宜首鸟汤）。而其所属诸病，有项下卒肿坚硬者，由於肝肾之病，昆布海藻海带必用。外则於风热湿三者叁之。有常惯项痛者（宜六味丸间服和气饮）。有感冒项强或痛者（宜驱邪汤）。有痰盛项痛者（宜治风豁痰汤）。有湿盛项痛者（宜加味胜湿汤）。有项筋急，不得转侧者（宜木瓜煎）。有肾气上攻，项筋连背痛不可转侧者（宜椒附散）。有腮项相连肿痛，发热便闭者（宜防风通圣散）。有项面肿，众人一般者，是疫疠（宜普济消毒饮）。有脑後肿者，恐是疽（宜黄连救苦汤）。若兼坚肿木硬，口燥舌乾，恶心，烦渴，便秘（宜石决明汤）。有颈项肿痛，寒热头眩者，是气毒（宜加味藿香散）。有颈项结核浮肿，先寒後热者，此风寒所搏（宜防风解毒汤）。有颈项结核坚肿，色红渐热者，是热毒（宜连翘消毒饮）。有项强不能回顾，动则脑痛，脉弦数实者，是痰热客太阳经（宜二陈汤加酒炒黄芩、羌活、红花）。有伤寒後，项前後肿硬，作痛身热者（宜柴胡葛根汤）。有伤寒後项肿痛，却不红，身不热者（宜牛蒡甘桔汤）。有项强卒口噤，背反张，成敢  病者（宜乌药顺气散加羌活、独活、木瓜）。以上皆项强之病。而又有项软者，天柱骨倒也（宜健骨散、生筋散）。小儿久患疳疾，体虚不食，及诸病後，往往患此，俗医谓之五软（宜天柱元、五加皮散）。颈项之为地虽小，其病亦如此之多，可忽视哉。颈项部位症治 《灵枢》曰：前曰颈，後曰项。又曰：缺盆之中，任脉也，名曰天突。一次任脉侧之动脉，足阳明也，名曰人迎。二次手阳明之脉，名曰扶突。三次手太阳之脉，名曰天窗。四次足少阳之脉，名曰天容。五次手少阳之脉，名曰天牖。六次足太阳之脉，名曰天柱。七次项中央督脉，名曰风府（风府，穴名也，在脑後）。《资生》曰：《内经》云，巨阳者，诸阳之属也，其脉连於风府，说 为诸阳主气也，然则固伤寒之所自起也。北人皆以毛裹之，南人怯弱者，亦以帛护其项，故风府宜护也。《本草单方》曰：风袭项强，不得顾视者，穿地作坑  炕 以水洒之，令湿，铺生桃叶於内，卧席上，以项着坑上，蒸至汗出，良久，即瘥。或以大豆一升蒸变色，囊裹枕之，亦愈也。

　　颈项疮疡颈项疮疡，最重者莫如对口疮，生颈後脑下，缘督脉阳盛，火毒上炎所致。若琚 赤肿痛者可治。如根脚大，精神愦，便属恶候，宜量其虚实。虚弱者汗之（宜胜金丹）。壮实者下之（宜一粒金丹）。或用内托内消法（宜托里消毒散、仙方活命饮）。气血虚者，尤宜补托（宜托里散）。外用围药围住，勿令毒走泄。如渐肿至肩上，或毒邪壅盛，鲜血瀑涌，或毒攻心腹，膨胀谵语，或溃後风入发搐，皆死不治。其次百脉疽，肿起环颈项，琚 赤作痛，身灼热，不能食，上气咳嗽，其发引耳，其原由有所大惊恐也，十五日可刺，导引见血，否则八十日死（宜神效托里散）。其次夭疽，生颈上，肿大而色赤黑，不急治，则热毒前伤任脉，下侵洲液，内入肝肺，十馀日死（宜仙方活命饮）。其次夹疽，生喉两旁，由心肝脾三经火热上攻也。若溃内者死不治（宜琥珀犀角膏、黄连消毒饮）。其次猛疽，生嗌中，又名喉痈，由任脉及心小肠积热，忧愤所致（宜琥珀犀角膏、黄连消毒饮）。壮实人先用下法以泄毒（宜一粒金丹）。若过时不治，穿烂咽喉者死，脓不泄而塞咽亦立死。其次颈痈，三焦郁火研发也（宜仙方活命饮加元叁、桔梗）。虚弱人或先汗之（宜夺命丹），壮实人或先下之（宜一粒金丹），老弱人必用补之（宜人叁养荣汤），神劳多怒者必当消解之（宜八珍汤加柴胡、香附），费心过度者急培补之（宜补中益气汤）。更有妇人郁怒恚愤，颈项肿後，月水不通，小便如淋，则又关於血分矣，宜先调之（宜椒红丸）。俟经行肿消，补之（宜六君子汤加柴胡、枳壳）。以上皆颈项疮疡发之於暂者也。

