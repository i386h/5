<!-- { "loadSidebar": true } -->
　　诸汗源流（涕目涎唾）    （睡则汗出，醒则倏收，名曰盗汗。不分寤寐，不因劳动，自然汗出，名曰自汗。）    诸汗，心虚病也。汗者，心之液，故其为病，虽有别因，其原总属於心。然肾又主五液；心阳虚不能嘕外而为固，则外伤而自汗。亦肾阴衰不能内菅而退藏，则内伤而盗汗。故汗之病专属心，汗之根未有不兼由心与肾。且肾阴既衰，心血必不足，以精即是血，心虚必本於肾虚，肾虚必至於心虚也。而自汗盗汗，二者又有冷热之分。寒气乘阳虚而发汗，必冷。热气乘阴虚而发汗，必热。又有热火过极，反兼胜己之化者，汗亦冷。此不可不细辨也。夫汗固为心与肾二经之虚，其实五脏虚衰，皆能致汗。其专由心虚而汗者，法当益其血脉（宜当归六黄汤。）其专由肾虚而汗者，法当助其封藏（宜五味子汤。）若由肺虚而汗，则必固其皮毛（宜黄  六一汤。）由脾虚而汗，则必壮其中气（宜补中益气汤。）由肝虚而汗，则必禁其疏泄（宜白芍汤。）五脏所致之汗，各有治法如此，然此皆五脏之气先虚，而後汗出，非汗之出，分属於五脏。经云：惊而夺精，汗出於心（宜远志、柏子仁。）持重远行，汗出於肾（宜人叁、肉桂。）疾走恐惧，汗出於肝（宜枣仁、山药。）摇休劳苦，汗出於脾（宜人叁、白  ）饮食过饱，汗出於胃（宜陈皮、白  ）则又当因乎汗之由，以分治其脏腑。至若肺主气，又主皮毛，肺虚则表不能嘕，而汗从肺自出（宜玉屏风散。）思虑太过，当心一片津津，而汗从心自出（宜天王补心丹，）名曰心汗。胃家虚，水谷气脱散，而汗从胃自出（宜补气运脾丸。）邪在内，玄府不闭，而汗从肾自出（宜无比山药丸。）邪在表，腠理不闭，而汗从肾自出（宜调荣活络饮。）又皆脏腑兼及之馀症也。而阴阳气血之际，尤不容不察。说阴虚者阳必凑，故发热自汗（宜当归六黄汤。）阳虚者阴必乘，故发厥自汗（宜黄  建中汤。）肌  涩而尺脉滑，荣血自涸者，必多汗（宜当归六黄汤。）气虚而阳弱者，必体倦自汗（宜  附汤。）气不顺者必多汗（宜小建中汤加白芍、肉桂、木香、甘草、姜、枣。）阴阳偏胜者必多汗（宜黄  汤。）阴火盛者必多汗（宜正气汤。）脏腑之阴，拒格嘕气，浮散於外无所依归者，必多汗（宜玉屏风散。）诸虚不足，羸瘠活瘦，心忪惊汤者，必多汗（宜牡蛎散。）病後气血俱虚者，必多汗（宜十全大补汤。）审乎此，而阴明阳气血，各得其理矣。他如津脱者汗大泄（宜调嘕汤。）痰盛者汗自流（宜理中降痰汤。）火气上蒸冒湿者，必作汗（宜凉膈散。）表虚者汗出溱溱（宜丹溪治汗汤。）湿胜者汗渗肌肉（宜调嘕汤。）胃热者，多於食後汗下如雨（宜二甘汤。）饮酒中风者，恶风少气，汗出如浴，《内经》谓之漏风，其状或多汗，常不可单衣，食则汗出，甚则身热喘息，衣常濡，口乾善渴，不能劳事者（宜白  瓷C）以上七症，悉自汗之患，所当治者也，惟汗出如珠如油如胶，淋漓而揩拭不逮者，皆不可治。人有汗出额上偏多者，以头为诸阳所会，故蒸热而汗，此就无病者言之也。又以左颊属肝，右颊属肺，鼻属脾，  属肾，额属心，三焦之火，涸其肾水，沟渠之水，迫而上属於心，故血虚而偏多汗，此就有病者言之也（宜额汗方。）若头汗出，齐颈而还，则为血症（宜四物汤加减。）湿邪搏阳，亦汗出头额（宜叁用胜湿汤、调嘕汤。）水结胸无大热亦汗出头额（宜小半夏汤加茯苓。）阳明胃实，亦汗出头额（宜调胃承气汤。而又有手足汗者，液自胃府旁达於外，则手足自汗。有热聚胃府，逼而出之者，此阳明病也，必当下（宜大柴胡汤。）有手足汗，用凉药补药俱不效者，此阴阳不和，经络不调也（宜八物汤加半夏、茯苓为君，川乌、白附子为佐使，即止。）有两腋汗，脚心汗，久不愈者，此湿热流注也（宜牡矾丹。）而又有阴囊汗者，则为肾虚阳衰（宜安肾丸、小安肾丸。）有阴囊汗出，久而生疮，其痒甚苦，搔之不足，後必自痛者，则为湿热流注（宜牡矾丹。）而又有血汗者，汗出污衣，甚如苏木水湔染，即《内经》之蔑症，刖由胆经受热，血遂妄行，又与手少阴气并，故成此症（宜定命散。）亦或由大喜伤心者，则以喜必气散，血随气行，故成此症（宜黄  建中汤，兼用小麦、麦门冬，金银器煎汤调下妙香散。）亦或有产妇血汗者，则以气血亏耗也（宜僊皮散。）而又有黄汗者，则以汗出时，入水澡浴，湿热内郁之故（宜  陈汤，）另详黄疸门。若乃汗多不止，其阳亡脱，名曰亡阳症，其身体必冷，多成  寒或四肢拘急（宜桂枝附子汤。）又阳虚亡阳，汗不得出，亦名曰亡阳症，必致头眩身栗（宜陶氏再造散。）以上总指自汗言。经曰：肾病也者，寝汗出，憎风。说肾伤则阳衰，阳衰则嘕虚，所虚之卫行於阴分，当目瞑之时，无气以固其表，则腠理开而盗汗出，醒则行阴之嘕气复於表，而盗汗止，法当益气补阴降火，则自愈（宜当归六黄汤、四制白  瓷 牡蛎散或盗汗良方，）此其大较也。或有缘阴火盛者（宜正气汤，）或有缘肝热甚者（宜龙胆散，）或有缘气血两虚者（宜当归地黄汤，）或有缘诸虚不足者（宜叁  汤，）其病虽同，而源则异。以上总揩盗汗言，然则自汗盗汗，乌容忽视之也哉。 

　　【脉  法】  《内经释》曰：尺肤涩而尺脉滑，此自汗而血涸津脱也。《脉诀》曰：汗浮虚，或涩或濡，软散洪大，渴饮无馀。又曰：肝脉浮虚，或濡或涩，自汗在寸，盗汗在尺。仲景曰：寸脉微尺脉紧，其人虚损，多汗，知阴常在，绝不见阳也。又曰：伤寒脉浮而迟，面热赤而战惕者，当汗出解也。脉迟者为无阳，不能作汗，其身必痒。《脉经》曰：男子平人虚微细者，喜盗汗出。 

　　【汗即津液】  《内经注》曰：腠理发泄，汗出溱溱，是为津。津渗於孔窍，留而不行者，是为液。《贸生》曰：津脱者，腠理开，汗大泄；液脱者，骨属屈伸不利，色夭，脑髓消，经瘦，耳数鸣。东垣曰：大肠主津，小肠主液，二肠受胃之荣气，乃能行津液於上焦，灌溉皮毛，充实腠理。若饮食不节，胃气不足，二肠无所禀受，故津液涸竭也。 

　　【汗因湿热】  《内经注》曰：阳气上搏，阴能固之，则蒸而为汗。《难经》曰：肾邪入心为汗。《正传》曰：心为君火，脾胃为湿土，此湿热相搏，而为汗明矣。《纲目》曰：嘕气虚则多汗，荣血虚则无汗矣。《丹溪》曰：风病多汗，风散气故也。痰症亦多汗，头眩逆也。火气上蒸，胃中之湿亦作汗。 

　　【诸汗症治】  《内经》曰：汗出偏沮，使人偏活。《正传》曰：盗汗者，阴虚荣血之所主也，宜补阴降火。《明理》曰：头者，於诸阳之会，邪搏诸阳，津液上凑，则汗见於头。《本事》曰：头者，二阳之会，说三阴之脉，至胸而远，凡有头汗出，自是阳虚，故曰汗出为阳微，是阴不得有汗也。《得效》曰：凡心腋汗，大人乃心血溢盛，而常发赤者是也，小儿因惊得之。有人患心腋盗汗久不止，用叁归腰子，以收敛心血，遂愈。其方，人叁、当归各五钱，猪心一个，破作数片，并心内血，以水二碗，先煮猪心至一碗半，乃入二药，同煎至八分，取清汁，即吃猪心，以汁送下令尽。《入门》曰：凡发汗过多，则阳虚不固，汗出多，则津液亡而小便难。四肢者，诸阳之本，液脱者，骨属屈伸不利，是以四肢拘急也。仲景曰：柔汗发黄为脾绝。释云：柔为阴柔，柔汗，即冷汗也。一云油汗，即黏汗也。《医鉴》曰：《内经》言绝汗，注谓汗出如珠不流，复旋转也。说以六阳气俱绝，绝汗乃出，朝占夕死，夕占朝死。东垣曰：凡内伤，及一切虚损之症，自汗不止者，总用补中益气汤，少加附子、麻黄根、浮小麦，其效如神。但升柴必用蜜水制炒，以杀其升发勇悍之性，又欲其引叁  等药至肌表也。又曰：仲景桂枝汤，治外感风邪自汗之圣药也；黄  建中汤，治外感气虚自汗之神剂也；补中益气汤，治内伤气虚自汗之妙方也。 

　　【汗出凶症】  《苴指》曰：份寒热病，汗出发润，一不治也；汗出如油，二不治；汗凝如珠，三不治。《入门》曰：伤寒热病，头汗如珠不流者，阳脱即死。《活人书》曰：伤寒阳病自汗有九症，皆有治法，阴病不得有汗，惟阴毒则额上手背有冷汗，甚者如水洗，此是阳虚阴盛，亡阳而将脱也，其死必矣。（鏊按：汗出凶症，一切病皆然，不特伤寒热病为忌也。因前人只於伤寒热病详言之，  故虽非言伤寒，亦借录其语於此，以为凡病有自汗凶症者，亦知所忌也。） 

