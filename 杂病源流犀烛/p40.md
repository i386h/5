<!-- { "loadSidebar": true } -->
　　【禁忌法】  《活人书》曰：冬月天地闭，血气藏，纵有病，亦不宜多出汗。（鏊按：不宜多出汗，言不宜用药使之多汗也。）丹溪曰：自汗，大忌生姜，以其开腠理故也。又曰：凡有汗一切辛辣之味，五辛之属，并忌食之。    涕瓷涎唾  五脏所出，或为病，或不为病也。《难经》曰：肾主五液，分化五脏，入肝为瓷，入心为汗，入脾为涎，入肺为涕，自入为唾，然则汗涕瓷涎唾五者，虽皆由肾灌施，而既灌施各脏，则即为各脏之液也。入心之汗，已详言之。若夫涕者，由肺所出，或清或浊，皆肺之病也。如肺伤风，则流清涕（宜川芎茶调散。）肺伤热，则流黄浊涕如脓状，甚或大如弹丸，从鼻中出，不出，损肺而死（宜黄连清肺散。）肺伤寒则流厚浊涕（宜叁苏饮。）肺兼伤风热，亦流浊涕（宜荆防泻白汤。）肺气冷亦流清涕（宜半夏温肺汤。）然而肺系上通於脑，故鼻渊一症，则为脑病，其原皆由肺经感受风寒，久而凝入脑户，太阳湿热又为蒸郁（宜辛夷消风散。）或好饮热炽，风邪相乘，而风与热交结不散（宜辛夷荆芥散。）皆能成此症，以致浊涕下不止。经又云：胆移热於脑，则辛  鼻渊，是病更兼属乎胆者也（宜奇授藿香散。）其款另详於鼻门。瓷者，由肝所出，其因悲哀愁哭，而瓷出不为病者，无论已。至如迎风瓷出（宜加味地黄丸，）隐涩瓷出（宜芎归明目丸，）羞明瓷出（宜羞明立胜散，）皆肝之病也。说肝发窍於目，《灵枢》谓目者肝之所聚，上液之道，则使宗脉有所感而成病，必液道开，液道开而瓷於是出矣。其缘乎迎风者，肝阴亏血，不能荣及乎睛，故为风邪所搏而瓷出也。其缘乎隐涩者，肝经热邪上壅於本窍，而乌珠正属肝，其热邪遂由本窍而攻击乎所属，故本经之气不胜而瓷出也。其缘乎羞明者，肝属木，木本生火，肝主风，风势更疾，今在内之风木为外来之风火所触，故反受其制而瓷出也。肝与胆相表里，故胆热者亦瓷出（宜汤泡散。）老人火盛水亏，胆汁悭者，哭则无瓷，笑反有瓷（宜养肝丸、明目四神丸，）是病亦兼属乎胆者也，其款另详於目门。涎者，由脾所出，从口角流溢而不禁者是也。涎与痰同为火盛所生，故曰痰涎。涎与沫同为水湿所聚，故曰涎沫。而痰也、沫也、涎也，同伏於脾，脾与胃相表里，故伏於脾者溢於胃，口为胃之门户，故溢於胃者流於口，由内出外，自相连属，其或时吐清水，冷涎自下涌上，脾热所致也（宜二陈加白   白芍土炒、升淋、岑、连、山栀神僸、麦芽、乾姜，或煎或丸服。）其或涎自两腮流出而不自知，睡则更甚，气弱不能管摄也（宜六君子汤倍茯苓、半夏，如瓜蒌霜。）其或涎流不已，脉洪大，甚兼喜笑舌喑，土病而反伤乎母也（宜沈氏止涎汤。）其或始而口角流涎，渐至口眼斜，木不能克土，致受脾热反伤，而肝风转助为灵也（宜用通天愈风汤送下清心导痰丸五十丸。）夫脾与胃相表里，如《灵枢》谓饮食人於胃，胃中有热则虫动，虫动则胃缓，胃缓则廉泉开而涎下（宜乌梅丸去人叁、附、桂，合平胃散服。）是病更兼乎胃也，而不得专取脾。唾者，由肾所出，凡人口曰华池，口中津唾曰玉泉，舌曰灵根。《黄庭经》谓玉朱清水灌灵根，审能修之可长存。修炼家以舌抵上   则津唾满口，咽之足以灭火，足以养心，此唾之无病，且可脚病者也。若胃中有寒则多唾（宜理中丸加益智仁。）阳明正府有积冷则多唾（宜理中丸加半夏。）胃家有湿滞刖多唾（宜胜湿汤。）胃中有宿食则多唾（宜平胃散加神僸、伏苓、半夏、麦芽。）大病新愈胃阳未复，则喜唾不休（宜理中丸加益智仁。）虫症往来痛，五更心嘈，牙关硬，面色青黄，则多唾，或吐清水（宜追虫取积散。）其或肚大青筋，时痛时止，人中鼻唇，一时青黑亦多唾（宜万应丸。）又或往来痛无休，腹中有块起，似手按之不见，钟聚痛则咬心，亦多唾（宜芜荑散，）另详虫门，  撮其略。以上皆病之兼乎胃者，以唾为肾液，而肾为胃关，故肾家之唾为病，必见於胃也。若乃肾寒则多唾（宜温肾丸，）肾虚亦多唾（宜虎潜丸，）则肾本经病。然则此五者，固即五脏之津液，而独不免於病焉，谨身之士，盍亦加之意也夫。 

