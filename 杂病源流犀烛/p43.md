<!-- { "loadSidebar": true } -->
　　膀胱病源流（膀胱气  转胞症）  （足太阳膀胱，起於目内嘜，上额交巅。其支者从巅至耳上角。其直者从巅入络脑，还出别下项，循肩膊内挟脊，抵腰中，入循膂，络肾，属膀胱。其支者从腰中挟脊贯臀，入  中，其支者从  内左右别下贯脾挟脊内，过髀枢，循髀外从後廉，下合  中，以下贯踹内，出外踝之後，循京骨至小指外侧，次注足少阴肾经。每日申时，周身气血俱注於膀胱。足太阳膀胱经，少气而多血。）    膀胱，本州都之官，藏津液。州都者，下邑也，远於京师，且津液必待气化而後能出，则其为器，有不得与诸阳并者，乃其经反纳太阳何也？以太阳起於少阴，今归之以阳，故藉纳於此也。其实太阳为三阳之主，膀胱乃必待气化而後能出，则太阳岂膀胱能为之耶，後人不明经旨，谓膀胱为太阳寒水，以主寒令，不知六气之寒水，惟肾能主之，人身太阳之经既非寒令，而膀胱之水亦非寒水，固不可混也，则膀胱之所以为腑，有可识矣。试进详之，人身太阳之经，起於足，上於巅脑及额颅内，下於膺中包心肺，皆太阳经所贯。太阳居六经之盛，故为巨阳，而为诸阳主气。然以同卫气起於少阴，乃以其阳藉纳膀胱，而膀胱虽居卑贱，所以得称太阳也。膺中为心肺所居，肺主皮毛。心主血脉，太阳之经，既下膺中则皆与太阳和，是以寒邪一犯太阳，遂伤肺及心，以犯皮毛血脉，为心肺之所合，如皮毛懔懔，鼻塞声童，罢寒无汗，以及心烦，皆太阳病，而师与心皆为之变也。仲景治太阳伤寒，设麻黄汤发汗以疏肺，设桂枝汤和表止烦以宁心，岂非治太阳即以治太阴少阴，且治太阴少阴正所以治太阳乎，是太阳一经，实兼摄手二阴矣。故其为病，实则鼻窒，头痛，目似脱，瓷出，项似拨，腰似折，髀不可以曲，  如结，侶如裂（是为踝厥，）痔疟狂，脐反出，下肿便脓血，肌肉痿，少腹胀痛，按之欲小便不得；若虚则鼽衄，小便不禁，遗尿，膀胱气。皆其候也。古人谓太阳病并有时连及阳明，经曰：肝胆同归津府。所以太阳厥阴，同为一治。又曰：膀胱肾合为津液。肾所以主二便之难，此膀胱所以连及诸经而为病也，故膀胱病，小便秘，不得任用热药。经又曰：胞移热於膀胱，则为遗溺闭癃。又曰：小腹膀胱，按之内痛，若沃以汤，涩於小便，上为清涕，则为胞痹。注云：胞内居之，则知胞居膀胱之内也。其胞痹之症，由风寒湿邪客於胞中，气不能化出，故胞满而水道不通，以致小腹膀胱俱痛，而涩於小便也（宜肾着汤、肾沥汤、巴戟丸。）而胞与膀胱，皆有上口，无下口。至胞之为患，有转胞症，另详於後。然转胞为胞本病，而患之所及，又能令目病。如能远视，不能近视，有其火无其水也，当补肾（宜地芝丸、六味地黄丸。）能近视，不能远视，有其水，无其火也，当补心（宜定志丸加茯苓。）通及心肾，而近视不能远视（宜空心服四物汤加泽泻、茯苓、牡蛎，临卧服远志丸加甘菊、密蒙花。）皆胞所致病也。总之，凡目病，血胜则痛，血胜则痒，又能致头风（宜川芎、瓜蒂，）又能致头汗，亦皆胞所致病也。 

　　【膀胱形质】  《内经》曰：水液自小肠沁，则汁渗入膀胱之中，胞气化之，而为尿以泄出也。东垣曰：膀胱虽为津液之府，至於受盛津液，则又有胞居膀胱之中。《类纂》云：膀胱者，胞之室也。《灵枢》曰：鼻孔在外，膀胱泄漏。又曰：肾应骨，密理厚皮者，三焦膀胱厚；粗理薄皮者，三焦膀胱薄；疏腠理者，三焦膀胱缓；皮急而无毫毛者，三焦膀胱急；毫毛多而粗者，三焦膀胱直；稀毫毛者，三焦膀胱结。 

　　【膀胱症治】  《内经》曰：膀胱不利为癃，不约为遗尿。《入门》曰：膀胱病者，热结下焦，小腹苦满，胞转，小便不利，令人发狂，冷则湿痰上溢，而为多唾，小便淋沥，故遗尿。（鳌按：小便不禁，由膀胱气虚，加减八味丸倍山萸，加乌药、益智、补骨指，是主药也；小便不通，由膀胱邪热，五苓散、益元散，是主药也。） 

　　【膀胱绝候】  《内经》曰：遗尿狂言目反视，此膀胱绝也。又曰：膀胱绝者，戴眼反瘛  ，其色白，绝汗乃出，绝汗出，则死矣。

　　膀胱气  膀胱经病也。其症小腹肿痛，必小便秘（宜五苓散加茴香、葱白、盐。）服药後，若下小便如墨汁，膀胱之邪去矣，邪去而便通痛止矣（宜随用硼砂丸。）《入门》以俋疝有四种，其一种水俋，外肾肿大如升如斗，不痛不痒，为即膀胱气，宜备叁究。而其为症，有由膀胱肾虚，结成肿痛者（宜茱萸内消丸。）有膀胱气连侸下痛者（宜杨氏麝香元。）有由蕴热，阴囊肿胀，大小便不通者（宜三白散。）有膀胱气痛不可忍者（宜蠲痛元、金铃散、三疝汤。）有症由新得者（宜橘核散。）有年久不愈者（宜橘核丸。） 

　　【膀胱气症治】  《纲目》曰：小腹痛者三：肝病，小腹引侸痛；小肠病，小腹引睾丸腰脊痛；膀胱病，小腹肿痛，不得小便。又曰：神保元治膀胱气侸下痛，最妙通用橘核丸、橘核散。 

　　【导  引】  《保生秘要》曰：用手紧鼎幽阙，纳气数口，而紧紧顶闭纳之，立效。 

　　【运  央】  《保生秘要》曰：因欲火积滞，外肾复感冷气，故作胀痛，不可胜言，注意从外肾提气至内肾，右运二七遍，即从内肾想一火，提至顶门，略凝，而後行吹吸之法。     转胞症  水逆气迫病也，亦作转脬症。《直指》曰：此症由强忍小便，或尿急疾走，或饱食走马，或忍尿入房，使水气上逆，气迫於脬，故屈戾而不得舒张也，脬落即殂。又曰：此症孕妇多有之，患在忍缩小便，或醉饱入房，使小肠之气逆而不通，大肠之气与之俱滞，外水不得入膀胱，内水不得出膀胱，淋沥急数，每欲尿时如不可言，大便亦里急频并，似痢非痢，必以手按脐下，庶可立出，小便甚者，因此腹胀浮肿。治法，用凉药疏利小肠中热，仍与通泄大肠，迨其腹中搅痛，大便大下，则尿脬随即归正，小便自然顺流。丹溪曰：胎妇转脬之症，禀受弱者，忧闷多者，性急躁者，食厚味者，大率有之，古方用滑利疏导无效，因思脬为胎所堕，展在一边，脬系了戾不通尔。胎若举起，悬在中央，脬系得疏，水导自行。一妇患此，诊之两手似涩，重取则弦，此得之忧患，涩为血少气多，弦为有饮，遂以叁术饮空心煎服，遂以指探喉中，吐出药汁，俟少项，又与一帖，次早亦然，如是与八帖而安。此法恐偶中，後历用数人皆验。据此二说，一用泻，一用吐，皆所以疏通其气，而使之流注也。至转脬之候，必脐下急痛，小便不通，此所以与寻常溺闭有异。若老人有脬转困笃欲死者，又与少年不同治（宜六味丸倍泽泻，）说少年不须补益，只与利导足矣（宜蒲黄散、滑石散。）又有惊忧暴怒，气乘膀胱郁闭，而脬系不正，遂至小便卒暴不通，小腹膨胀，气上冲心，闷绝欲死者，此其治法，必当兼气分（宜葱白汤。）即如孕妇转脬，治法虽不同，要必兼补气血（宜叁术饮、叁术汤。）此皆胞之为病，所当从胞而治者也。 

