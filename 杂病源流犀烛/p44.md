<!-- { "loadSidebar": true } -->
　　【胞为尿器】  东垣曰：膀胱虽为津液之府，至於受盛津液，则又有脬而居膀胱之中焉。故 《内经》云：脬移热於膀胱。《灵枢》云：膀胱之脬薄以濡。《类纂》云：膀胱者，脬之室。夫脬之居於膀胱也，有上口而无下口，津液既盛於脬，无由自出，必因乎气化，而後能渐渍浸润於胞外，积於胞下之空处，遂为尿以出於前阴。若使脬正无空处，则人尿急时，至厕安能即出乎，夫惟积满脬下之空处，而不可再容，故急，急则至厕即出矣。治膀胱病诸药要品及方十    膀胱实宜润渗（黄柏  知母  滑石  木通  瞿麦  车前子  旋覆花  茯苓  猪苓  泽泻）膀胱虚宜补气（人叁  山萸  天冬  麦冬  牛膝  益智仁  金樱子  五味  杞子  柏子仁  虚加牡蛎、鹿茸、桔梗、桑螵  、鸡肫皮）    既济丸    膀胱虚   菟丝子  益智仁  肉苁蓉  茯苓  韭子  当归  熟地各五钱  牡蛎  盐黄柏  盐知母  酒山萸去核各三钱  五味子一钱  面糊丸，空心盐汤下百丸，治小便不禁。    葵子丸    膀胱实热   冬葵子  赤苓  猪苓  枳实  瞿麦  滑石  木通  黄岑甘草  车前子各一钱  姜五片  治小便不通。  *巴戟丸    胞痹   巴戟两半  桑螵  麸炒  姜远志  酒生地  山药  附子  酒川断  酒苁蓉各一两  杜仲  金石斛  鹿茸  龙骨  菟丝子  五味子  山萸  官桂各三钱蜜丸，空心酒下五七十丸。  治胞痹小便涩而不通。    肾着汤    又   炒乾姜  茯苓  炙甘草  白术各二两  共为末，每服用四钱，水一钟，煎七分，空心温服。此方兼治肾虚伤湿，腰极重极冷而痛，不渴，小便自利，此名肾着症。    肾沥汤    又   麦冬去心  五加皮  犀角镑各一钱半  姜汁炒杜仲  桔梗  煨赤芍  木通各一钱  桑螵  一个  水二钟，入羊肾少部，煎八分，食前服。地芝丸    补肾   熟地  天冬各四两  枳壳  甘菊各二两  蜜丸。    六味地黄丸    又   熟地  山药  山萸  丹皮  茯苓  泽泻  蜜丸。    定志丸    补心   茯苓  茯神各三两  石菖蒲  远志各二两  朱砂一两内半为衣  蜜丸。    四物汤    近视   川芎  当归  白芍  生地    远志丸    又   麦冬  菖蒲  甘菊  远志各五钱  杞子  熟地各四钱  蜜丸。附载仲景分别标本方药标（麻黄  桂枝  黄    白术  防风 防己  制苍术  羌活）本（五苓散  白术  肉桂  茯苓  猪苓  泽泻  加滑石。）治膀胱气方十    五苓散    溺闭   肉桂  白术  茯苓  猪苓  泽泻    硼砂丸    药後   木香  沉香  巴霜  青皮  铜青  硼砂    茱萸内消丸    肾虚   山萸  吴萸  川楝子  马兰花  茴香  青皮  陈皮  山药  肉桂各二两  木香一两  酒糊丸。此方兼治膀胱肾虚，致成寒疝，偏坠引痛，及小肠奔豚、倂癖等症。    杨氏麝香元    侸痛   木香  胡椒各一两  全蝎  巴霜各四钱  麝香一钱  蒸饼丸，麻子大，朱砂为衣，汤下五七丸，能寻诸处痛。凡膀胱气、侸下痛，最难治，此方主之。神保元，即此方无麝香，亦是治膀胱气痛要药。    三白散    蕴热   白丑头末一两  桑白皮  白术  木通  陈皮各二钱半  共为末，每一钱，姜汤下。    蠲痛元    痛甚   延胡索一两  川楝肉  茴香各五钱  白丑头末  当归  高良姜  青皮  木香  乌药各二钱半  全蝎七个  姜汁浸蒸饼糊丸，烧绵灰调酒，送下三五十丸。    金铃散    又   金铃子三十枚，巴豆肉三十枚，各切片同炒焦色，去巴豆，以茴香炒，与金铃肉等分，并入木香一钱半，共为末，每二钱，水酒各半，煎葱白汤调下。    橘核丸    久病   橘核炒  盐酒炒  海藻  盐酒炒昆布  盐水洗海带  麸炒桃仁  炒川楝肉各一两  酒炒延胡索  厚朴  枳实  肉桂  木香  木通各五钱  酒糊丸，温酒或盐汤下。治转胞症方六    六味丸    老人   熟地  山萸  山药  丹皮  泽泻  茯苓    蒲黄散    总治   蒲黄  滑石  等分为末，每三钱，鸡子清调下。    滑石散    又   寒水石二两  滑石  乱发灰  车前  木通各一两  冬葵子一合    葱白汤    惊忧   陈皮三两  冬葵子一两  葱白三茎  水五升，煎三升，分三服。    叁术饮    孕妇   川芎  当归  白芍  地黄  人叁  白术  半夏  陈皮  甘草姜三  枣二  服後探吐。    叁术汤    又   人叁  白术  当归  白芍  半草  陈皮  甘草  服後探吐。

　　小便闭癃源流（小便黄赤  遗溺  饮後即便  交肠症）    小便闭癃，肝与三焦及督脉病也。言三经而不及膀胱者，以膀胱但主藏溺，而不主出溺也。经云：肝脉过阴器，病闭癃。又云：女子督脉入系廷孔（廷孔，正中直孔，即溺窍也，）男子循茎下至篡（阴茎之端也，）病不得前後。又云：三焦下腧并太阳正脉入络膀胱，约下焦，实则闭癃，虚则遗溺。据经观之，闭癃之症，舍三经何属哉。虽然，其致病之由，实各有异，膀胱藏溺，气化则出，而主气化者，肺也，若燥则不能生水，气化不及膀胱，法当清金润肺（宜紫菀、麦冬、车前、丹皮、茯苓。）如脾湿不运，水谷不精，不能上输於肺，使肺得行其液以生水，法当燥湿健胃（宜茯苓、半夏、白术、苍术。）如肾水燥热，以致膀胱不利，法当滋肾涤热（宜知母、黄柏、茯苓、通草、泽泻。）又或水液只渗大肠，小肠因而燥竭，宜以淡渗之品分利之（宜茯苓、猪苓、通草、泽泻。）又或气滞，不能通调水道，下输膀胱，必以顺气为急（宜枳壳、木通、橘红、苏子。）又或心火盛，以致小肠多热，急当清心（宜黄连、犀角、天冬、麦冬。）又或由乎大虚，须与温补以行其水（宜金匮肾气丸。）又或忿怒气结，闭遏不通，须开郁破气宜郁金、槟榔、桔梗、枳实。）至若三焦实热，则惟用纯阴之品，以化其阳而已（上焦热，宜山栀、黄岑；中焦热，宜黄连、黄岑；下焦热，宜知母、黄连。）此治闭癃之大法也。乃丹溪独以吐法通小便，说亦犹滴水之器，上窍通，下窍自出之意，其旨微妙，有可叁用。其法气虚者，先服药（宜补中益气汤，）後用吐；血虚者，亦先服药，後用吐宜芎归汤；）痰多者，亦先服药（宜二陈汤，）後吐；气闭者，用药为探吐（宜香附、木通；）血瘀小便闭者。则以牛膝、桃仁为要药。尝采其法，用之颇效。虽然，闭癃之异，究何如哉，新病为溺闭，点滴难通也，久病为溺癃，屡出而短少。《纲目》谓即癃病也。此二症之实也。若夫溺有馀沥，全由於肾气之虚，须当补益为要宜覆盆子、菟丝子、五味子、沙蒺藜、益智仁、莲须、山萸、牡蛎、龙骨、芡实。） 

　　【脉  法】  仲景曰：肾脉滑实为癃俋。《脉诀》曰：便血则芤，数则赤黄，实脉癃闭，热在膀胱。《医鉴》曰：少阴微者，气闭膀胱。《纲目》曰：癃病脉细，不治。 

　　【小便不利】  仲景曰：阴虚，则小便难。丹溪曰：小便涩者，血因火烁，下焦无血，气不得降，而渗泄之令不行也，宜补阴降火。《入门》曰：小便难者，出不快也。经曰：阳入阴分，则膀胱热而小便难。《直指》曰：肾虚，小便数而沥，如欲渗之状，宜温补。《纲目》曰：小便数而不利者有三：若大便泄泻。而津液涩少，一也，宜利而已；热搏下焦。津液不能行者，二也。必渗泻乃愈；若脾胃气涩，不能通调水道，下输膀胱而化者，三也，可咽气令施化而出，如茯苓琥珀散，用泽泻、滑石、赤苓、白术、猪苓、琥珀、肉桂、炙草者是也，不得混治。 

　　【小便不通】  《内经》曰：胞移热於膀胱则癃，尿血。元素曰：热在下焦，填塞不通，其症小便闭塞而不渴，时见躁者是也。东垣曰：小便不通，有气血之异，如渴而小便不通者，热在上焦气分，宜清肺；如不渴而小便不通者，热在下焦血分，宜滋肾。又曰：血涩致气不通而窍塞，宜导气除燥。《纲目》曰：小便不通脐下状如覆碗，痛闭难忍，治法有二：如气不能化而不通，则用陈皮茯苓汤调木香、沉香末二钱空心服，兼用吐法以提之；如血瘀於下而不通，则用桃仁承气汤之类。《回春》曰：呕哕而小便不通者，难治；中满鼓胀，病小便不通者，难治。《正传》，曰：老人气虚短，作小便不通，为下焦血气乾者死（鼻头色黄者，小便必难。） 

　　【闭癃宜吐泻】  丹溪曰：水道不通，属气虚、血虚，有实热，有痰气闭塞，皆宜吐之，以提其气，气升则水自降，说气承载其水也。又曰：实热癃闭，用八正散，说大便动，则小便自通矣。《直指》曰：水道不行，其本在肾，合用牵牛、泽泻，其末在肺，合用葶苈、桑皮，更以木通、滑石佐之，又能透达。虽然，大便小便，脉络相贯，人有多日小便不通，但使大泻数行，则小便自通。 

　　【尿  色】  《内经》曰：水液浑浊，皆属於热。《资生》曰：小便有五色，惟赤白色者多，赤色多因酒得之，白色乃下元虚冷。 

　　【导  引】  《保生秘要》曰：搓小纸拈入鼻中，俟打嚏喷，小水自通，此治闭塞。若迟塞，多搓掌心及涌泉穴，退火安静，或再行运央法，自效 

