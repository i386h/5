<!-- { "loadSidebar": true } -->
　　肾病源流（奔豚  肾痈  肾哄发  土龙疽）    （足少阴肾脉，起於足小指之下，斜趁足心，至然谷之下，循内踝之後，别入跟中以上踹内，又出  内廉，上股内後廉，贯脊，到肾，络膀胱。其支者从肾上贯肝膈，入肺中，循喉咙，挟舌本。其支者从肺出络心，注胸中，次注手蹶阴心包络经。每出酉时，周身气血俱注於肾。足少阴肾经，多气而少血。）    少阴者，阳代初转，阴气乍生之谓。太阳寒水司气，独归於肾，故肾为阳初转、阴乍生之少阴，说以肾之气，主蛰伏，衣归藏，天地敛藏之气，必归於此。是以肾得主寒水也，是以为先天根柢与心火相对待也。然肾虽主寒水，而与心火南北对待，而先天有真火亦涵於此，是火也，乃命门真阳之火，安身立命之主，即坎中一画乾阳，以运化生长收藏之原也。是肾固以寒为位，以水为体，以火为本，故其坚滑者，水之体也。其流行者，火之本也，所以诸脏各一，独肾有水火两具，而命门真火，与蛰藏真水两相并见。然坎中一阳，要即藏於两阴之中，故命门之火，即涵於真水之内，初非火是火，水是水，截分为二者，殆如天地之阴阳动静然，静极两动，阳生阴中，遂能升阴精以上奉心主，此升坎填离，水火既济，皆先天之神妙。不可思议者也。先辈云：肾之脏，水犹海，火犹龙，水暖则龙潜，水寒则龙起，是肾火炎炽为患，皆由肾水虚寒。而肾既虚寒，益为脾土所克，其病自日生矣。此言水火不能相济，因为致病之由也，而不但已也。肾家本有水火两病，火病者，龙火腾炽，上烁为害也，其症有口热咽乾，烦心，心如悬，喝喝而喘，面如漆柴，咳唾有血等类；水病者，寒湿之淫，所胜为灾也，其症有跗肿骨痛阴痹，时眩清噘，腹大胫肿，喘咳身重，寝汗，头项痛，饥不欲食，寒气自伤。意不乐等类，是则肾之病有可指数者。虽然，水由地中行，克水者固为土，而为水所藏者，亦即土也。试观江湖河海，未有不载於土上，行於土中者，故其水得土之中气，而足为蛟龙之所潜藏。若涧壑之水，非不清澈，要皆寒冷沁骨，故虽鱼虾之细，亦不能养，明乎此，亦可知肾之蛰藏。心藉土封之力。《内经》所以谓肾合精，其主脾，不曰克而反曰主也。罗淡生亦云：水藏土中，此前人补肾用六味，当知其入茯苓、山药之妙是已。但脾药甚多，而必用此二味者，实因补水故补土，水本湿土，又易生湿，故必须此二味，能渗土中之湿，则土既无湿淫之患。而水之藏土中者，亦自若其性，而不至湿与湿并，多溃溢之病矣，此六味不用其他脾药，而必用茯苓、山药者，其旨更自深微不可不知也。况乎先哲之言曰：肾家不足，勿扑其火，须滋阴之真源以配火；肾家火不足，勿伤其水，须益火之源以配水。果能知其所以然以治瘳之，肾家水火两病，吾知免矣。 

　　【脉  法】  《脉经》曰：男子脉，微弱而涩，为无子，肾经不足，精气清冷也。《脉诀》曰：遗精白浊，当验於尺，结芤动紧，二症之的。又曰：涩脉为精血不足之候，丈夫脉涩号伤精。 

　　【两肾同归一腑】  《入门》曰：小便清利，脉沉迟，是冷气归肾；小便赤涩，脉沉数，是热气归命门。是肾与命门脉同者，谓其所受之病，同归於膀胱一腑也。 

　　【肾病症治】  《灵枢》曰：有所用力举重，若入房过度，汗出浴水则伤肾。又曰：邪在肾，则病骨痛阴痹，阴痹者按之而不得，腹胀腰痛，大便难，肩背颈项痛，时眩。《内经》曰：脾传之肾，病名曰疝瘕，少腹冤热而痛，出白，一名曰虫。注云；出白，溲出白液也。又曰：肾热者，色黑而齿活。又曰：大骨活，大肉陷，肩髓内消，动作益衰，真脏见（肾脏也，）期一岁死。又曰：肾苦燥，急食辛以润之，开腠理，致津液，通气也；肾欲坚，急食苦以坚之，用苦补之，咸泻之。又曰：肾病禁碎倊，热食，温炙衣。《难经》曰：久坐湿地，强力入水，则伤於肾。又曰：外症善恐，数欠，面黑；内证脐下有动气，按之牢若痛，其病逆气，少腹急痛，泄痢下重，足胫寒而逆。 

　　【肾气间甚】  《内经》曰：肾病者，夜半慧，四季甚，下哺静。 

　　【肾绝侯】  《灵枢》曰：足少阴气绝，则骨活，。少阴者，冬脉也，伏行而濡骨髓者也。故骨不濡，则肉不能着也。骨肉不相亲，则肉软却。肉软却，故齿长而垢，发无泽。发无泽者，骨先死，戊日笃，己日死。《脉经》曰：肾绝四日死，何以知之？为暴活，面为正黑，目中黄色，腰中欲折，自汗如流水。一云：人中平，十日死。仲景曰：溲便遗矢，狂言，目反直视者，此为肾绝也；脉浮而洪，身汗如油，喘不休，水浆不下，形体不仁，乍静乍乱者，此为命门绝也。 

　　【肾气滞涩保养法】  《保生秘要》曰：凡人气旺，则血荣而润泽；气绝，则血活而灭形。故气虚弱，则滞涩而成病。如涩於肾，诸寒收引，皆属肾水气弱，或作腰疼，水活瞳人昏暗，两耳难察律音。冬月水旺，宜吐纳按节，吹气调和，会意掌心。所忌须避寒冷，最宜早卧迟升。大抵冬月敛藏气闭，至阴己极，宜节欲，养一阳之初生。说阴阳交精，子南合璧，万物气微，在下不可动摇，守此则保寿无疆。    肾之积曰奔豚，发小腹，上至心，如豚奔走状，上下无时，久则喘逆，骨痿，少气，脉沉而滑（宜奔豚丸、增损五积丸，）皆由肾虚，脾家间断邪下传客肾所致，治法宜补气健脾，辛温散结。 

　　【脉  法】  《脉诀》曰：五积属阴，沉伏附骨，肝弦心芤，肾沉急滑，脾实且长，肺浮喘卒。《医鉴》曰：腹中有积，脉忌虚弱。《纲目》曰：内有积不见脉，难治；见一脉相应，为易治。 

　　【肾积证治】  《永类钤方》曰：经云：治积聚，有化积、消积、挨积、磨积，而无下积之说，说不可直便取下，以伤胃气也《得效》曰：治积，有奔豚丸，又有奔豚汤。    肾痈  肾气衰败病也。其发处正与内肾相对。大抵突起皮赤者易安，陷入皮黑者难愈（宜加减八味元、加味十奇散、十六味流气饮，托里散加山栀、黄岑、杏仁、连翘，）说不可视为轻症也。而肾痈之外，又有肾哄发，亦为肾脏虚证。其疮起於脊骨十四椎肾哄穴，及肾哄下之腰哄穴，此两处，皆属至虚地位，不拘痈疽，但发此两处者，皆宜防毒气内攻，急当补益内气令实，方可开破，以内气实，则毒气不能内攻，且易得溃，此皆治於末成之前者也。若已成溃破，犹宜峻补（已未成补药俱宜叁、  、归、术，）勿使淹滞，久不收口，至成漏管，此则治於已成之後者也。大约补益之药，以补肾为主，补脾次之，补气、补血又次之。而尤不可犯者，是房欲，若犯，必至不救，男女皆然。又有一症名土龙疽，亦发肾哄及胃哄两处。其发也，必寒热大作十数日，大汗展颈，身热如火。陈文治云：九日可刺，脓青黑者死，血脓者不死，失而不刺，其上下亦黑，二十日死，亦言其症之重且急，医者所当详察而理之也（宜消毒散，防风通圣散去大黄、麻黄、芒硝。） 

