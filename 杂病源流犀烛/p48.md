<!-- { "loadSidebar": true } -->
　　虚损痨瘵源流（五痨六极七伤  煎厥症  解俴证  食俴证  二阳病）    虚损痨瘵，真元病也。虚者，气血之虚。损者，脏腑之损。虚久致损，五脏皆有。损肺伤气，毛槁皮焦，急宜养气（宜四君子汤。）损心伤神，血脉不荣，急调荣卫（宜八珍汤。）损肝伤筋，筋缓不收，急当缓中（宜牛膝丸、八味丸。）损肾伤精，骨髓消减，急须益精（宜金刚丸、煨肾丸。）损脾伤仓廪，饮食不为肌肤，急应时饮食，适寒温（宜十全大补汤。）五脏之气，有一损伤，积久成痨，甚而为瘵。痨者，劳也，劳困疲惫也。瘵者，败也，羸败凋敝也。虚损痨瘵，其病相因，其实由於五脏如此。然五脏虽分，而五脏所藏，无非精气，其所以致损者有四，曰气虚，曰血虚，曰阳虚，曰阴虚。阳气阴血，精又为血本，不离气血，不外水火，水火得其正则为精为气，水火失其和则为寒为热。此虚损之大概。而气血阴阳，各有专主，认得真确，方可施治。气虚者，脾肺二经虚也，或饮食，或劳倦，气衰火旺，四肢困热，无气以动，懒於言语，动作喘乏，自汗心烦，必温补中气（宜补中益气汤。）血虚者，心肝二经虚也，吐血泻血，女人产後，或崩漏，或诸血失道妄行，眼花头晕，渐至吐血不止，或乾血痨（宜四物汤、当归补血汤。）而阳虚阴虚，则又皆属肾。阳虚者，肾中真阳虚也，真阳即真火，审是火虚，右尺必弱，只宜大补元阳，亦不可伤阴气，忌凉润，恐补阴邪也，尤忌辛散，恐伤阴气也，惟喜甘温益火之品，补阳以配阴（宜八味丸，）沉阴自敛，阴从乎阳矣，所谓益火之原以消阴翳也。阴虚者，肾中真阴虚也，真阴肾水，审是水虚，脉必细数，只宜大补真阴，亦不可伐阳气，忌辛燥，恐助阳邪也，尤忌苦寒，恐伐元阳也，惟喜纯甘壮水之剂，补阴以配阳（宜六味丸加杞子、鱼鳔，）虚火自降，而阳归於阴矣，所谓壮水之主，以镇阳光也。而二者之为病亦各有异，阳虚所生病，为热痨，口乾咽痛，舌疮，涕唾稠粘，手足心热，大便燥，小便赤。然至咽疮失音，或  羸，阳不举，脉细无根，脉数不伦渐已成瘵而难救（宜逍遥散、坎离既济丹。）阴虚所生病，为虚痨，吐痰白色，胃逆不思饮食，恶食，食不化，遗浊，便溏泄。然至泄不已，神瘁肉削，渐已成瘵而难救（宜人叁养荣汤、三白广生汤。）二病之原，皆由劳心好色，以至真阳衰惫，邪火盛炽，真阴亏损，虚火炎烁，由是火蒸於上，则为咳血（宜五汁膏，）为潮热（宜清骨散，）火动於下，则为精浊（宜龙齿丸，）为泄泻（宜归脾汤、三白广生汤，）诸症蜂起矣。    然病之原，虽属阴阳之虚，而其症必积各见於一经，就其症之所见，以审知为何经，而因以辨乎阴阳之所属，然後可与疗治。何言之？如现患精浊，又兼胫酸腰背拘急，知其病在肾也（宜大菟丝子丸补中地黄丸。）现患喘咳嗽血，又兼皮活，鼻塞声重，知其病在肺也（宜保和汤。）现患咯血多汗又兼惊惕，口舌疮，知其病在心也（宜圣哄汤。）现患梦遗，又兼侸疼，善怒，项强，知其病在肝也（宜补肝汤、柴胡疏肝散，两方叁用。）现患溏泄，又兼腹痛痞块，饮食无味，四肢倦怠，知其病在脾也（宜调中益气汤。）此皆由阴阳之虚，以致病成於五脏者也。而犹不止此也，有杂病久不愈，病久必虚，虚久成痨者（宜调荣养卫丸。）有思虑过度，心气不舒，郁热  蒸胸中，因生内热，而成痨者（宜归脾汤。）有房劳精损困乏，虚火目晕，耳聋遗精，步履欹邪，而成痨者（宜鹿胎丸。）有饥饱伤脾，而成痨者（宜补中益气汤口柴胡、山药。）有积劳虚损，体瘦气短，好卧，寒热，而成痨者（宜十四味建中汤。）有负重受伤，而成痨者（宜补中益气汤，）如病久再为加减。有盛暑劳碌受伤，而成痨者（宜清暑益气汤。）有纵酒伤脾，而成痨者（宜葛花解酲汤。）有老人气血两亏，下体痿弱，不善食，而成痨者（宜嵩崖脾肾丸，常服神仙延寿酒。）有童男女禀受母胎之气，骨蒸黄瘦，口臭肌热，而成痨者（宜麦煎散。）有妇人女子经闭，或血热血活而成痨者（宜逍遥散、补血养阴丸。）有情窦初开，有其心而无其事，邪火煎耗真阴，而成痨者（宜清离滋坎丸。）种种病因，难更仆数，而治之之法，要不外温补滋补两端，以阳虚即宜温，阴虚即宜滋也。然即用温不得偏任辛香丁附之属，即用滋不得偏任苦寒知柏之属，此士材所必谆谆诰诫也。由是推之，阳为气，阴为血，即阴阳之须补，益可知气血之应补矣。然古人云阳生则阴长，又云血脱者补气，实以气药有行血之央，血药无益气之理也。又况血药滞腻，非痰多食少者所宜，血药清润，久用必多泄滑之患乎。夫虚痨之症，疑难不少，阴虚火动，内热烁金，必致损肺，寒热内炽，多服寒凉，必致伤脾，补脾必碍肺，须知燥热能食而不泄者，急当润肺，兼补脾（宜滋阴清化丸加白术、建莲。）若虚羸食少而肠滑者，虽喘嗽不宁，但当补脾，而清润宜戒（宜三白广生汤，）以土能生金，金不能培土，故补脾尤要也，古人谓痨病多死於泄泻，职是故耳。又如脾肾法宜兼补，但甘寒补肾不利於脾，辛温快脾益伤於肾，即两者而衡之，土能生金，金为水母，即肾虚宜补，当更扶脾，即欲壮脾，不忘养肾可耳（或滋肾，而佐以沉、术、砂、莲。或快脾，而佐以菟丝、五味。）故部学士有补肾不如补脾，孙真人有补脾不如补肾之说，两家虽似相反，要皆为虚痨家指示要法，医者当必辨症察脉，或补脾，或补肾，务当其施，庶无偏之弊。说以血之原在肾，气之原在脾，故肺气受伤，而土为金母，必求助於脾，肝血受伤，而水为木母，必借资於肾，此二脏乘，则百疾作，二脏安，则百脉调，而病自息也。    且夫虚痨之由，有寒有热，皆由虚而感，感乎寒者阳伤，伤则虚，阳虚必阴盛，故受损自上而下，由肺而心而胃，治宜辛甘淡（宜二术、当归、茯苓、茯神、桑皮、橘皮，）过於胃，则不可治也；感乎热者阴伤，伤则虚，阴虚必阳盛，故受损自下而上，由肾而肝而脾，治宜甘缓温（宜地黄、丹皮、白芍、知母、山萸、石斛、麦冬，）过於脾，则不可治也。经曰：阳虚生外寒，阴虚生内热，阳盛生外热，阴盛生内寒，而寒与热二者常相因，而热为甚，故治之者必以热为凭，而寒为验。说痨病必发热，其发热之由不一，有气虚热，必兼少气自汗，体倦心烦（宜八珍汤加减。）有血虚热，必兼燥渴，睡卧不安（宜圣愈汤、人中白丸，两方叁酌用。）有往来潮热，必兼自汗食少，膝软骨节疼（宜叁苓建中。）有骨蒸热必兼肌瘦，舌红颊赤（宜龟甲散、河车丸、二仙胶。）有五心热必兼体疼，口乾颊赤发热（宜逍遥散、十全大补汤。）有遍体发热，必兼瘦削神困（宜十四味建中汤。）有病久结痰成积，腹侸常热，惟头面手足於寅卯时乍凉（宜六君子汤送滚痰丸二钱，先以润肠丸分三次投之，使其徐化，六君子汤中加姜汁、竹沥尤妙。）此热之见於身体显而可验者也。若五脏之热，尤不可不审。大约肺热轻手即得，略重全无，肺主皮毛也，日西尤甚，必兼喘咳，洒淅，善嚏，善悲，缺盆痛，胸中及肩臂皆痛，脐右胀痛，小便数，皮肤痛及麻木（宜茯苓、麦冬、五味、山药、紫菀、百合以补之，桑皮、葶苈、枳壳、苏子以泻之，乾姜、豆莞、木香、款冬花以温之，二母、沙叁、元叁、山栀、黄岑、花粉、马兜铃以凉之。）心热微按之，皮毛之下，肌肉之上乃得，心主血脉也。日中尤甚，必兼烦心，掌热而呕，善笑，善忘，善惊不寐，筑筑然动，舌破，消渴，口苦，心胸间汗（宜丹叁、龙眼、茯神、归身、麦冬、山药以补之，黄连以泻之，菖蒲、益智以温之，竹叶、犀角、连翘、朱砂、牛黄、天冬以凉之。）脾热轻重按俱不得，热在不轻不重间，脾主肌肉也，夜尤甚，必兼怠惰嗜卧，四肢不收，无气以动，泄泻溺闭，面黄口甘，舌强痛，吐逆，不贪食，不化食，抢心，善味，善饥，善嘻，当脐痛，腹胀肠鸣，肉痛足肿（宜叁、芩、术、草、陈皮、扁豆、山药、苡仁以补之，姜、附、丁桂以温之，石膏、滑石、元明粉以凉之。）肝热按至肌肉之下，骨之上乃得，肝主筋也，寅卯时尤甚，必兼多怒多惊，便难，转筋挛急，四肢困热，满闷，筋痿不能起，头痛，耳聋，颊肿，面青，目肿痛，两侸小腹痛，呕逆作酸，睾疝，冒眩，多瘛（宜阿胶、山药、木瓜、枣仁以补之，青皮、青黛、柴胡、白芍、黄连、木通、龙胆草以泻之，木香、吴萸、肉桂以温之，甘菊、车前子、柴胡、山栀以凉之。）肾热极重按至骨乃得，肾主骨也，亥子时尤甚，必兼腰膝脊臂股後痛，耳鸣，遗泄，二便不调，骨痿不能起，眇中清，面黑，口乾，咯血，饥不欲食，腹大，胫肿，少腹气逆急痛，下肿，肠  ，阴下湿痒，手指青黑厥逆，足下热，嗜卧，坐而欲起，善怒，四肢不收（宜地黄、杞子、山药、桑螵  、龟板、牛膝、山萸、杜仲、五味子以补之，知母、泽泻以泻之，鹿茸、肉桂、附子、鹿角胶、补骨脂、沉香、肉苁蓉以温之，知母、黄柏、丹皮、地骨皮以凉之。）以上皆痨成於五脏，其热之发，因而各异者也。然五脏虽皆有痨，而心肾尤多，固有不可不知者。说心主血，肾主精，天下之人，大抵劳心好色者众，精伤血耗，劳自成也。诚察乎此，惟当温养滋补，调心益肾（宜还少丹、坎离既济丹，）一切热药凉药安可偏任哉。    痨病多吐血，吐血之原，未有不由五脏来者。咳嗽血出於肺，因悲忧所致也（宜二冬、二母、桔梗、黄岑。）痰涎血出於脾，因思虑所致也（宜生地、石斛、葛根、丹皮、甘草、茯苓、陈皮、黄  。）吐血出於心，因惊恐所致也（宜丹叁、山药、麦冬、茯神、当归、生地。）吐血多块出於肝，因恚怒所致也（宜柴胡、芍药、山栀、丹皮、枣仁、生地、沉香。）咯血出於肾，因房欲所致也（宜生地、丹皮、茯苓、远志、阿胶、知母、黄柏。）呕血出於胃，中气失调，邪热在中所致也（宜犀角、地黄、丹皮、甘草、元明粉。）其馀致血之由正多，而止血之法，又必各从其类。有由酒伤者，用解止之（宜葛根、蔻仁、侧柏、茅花。）有由食积者，用消止之（宜白术、陈皮、山查、神僸。）有由血热者，用凉止之（宜山栀炭、黄连炭。）有由血寒者，用温止之（宜血馀灰、乾姜炭。）有由血滑者，用涩止之（宜棕灰、荷叶灰。）有由血虚者，用补止之（宜发灰、地黄灰。）有由怒伤肝木，血菀於上者，必含人搏厥，用平止之（宜沉香、木瓜、青皮、丹皮、白芍。）有由血瘀在中者，必脉沉实，腹中满痛，用行止之（宜当归、降香、木查、蓬术、桃仁、延胡索、赤芍药。）有由血溢者，被触伤破，泉涌不止，用补止之（宜十全大补频频多服。）有由血脱者，九窍齐出，亦用补止之（宜急用发灰、大蓟汁，人叁汤调服。）此外有积劳吐血，久病後吐血，多而久不止者（并宜独叁汤。）或内多乾血，肌肤甲错，两目暗黑（宜大黄    Y。）皆当加意治之。是知血宜静宜下，七情妄动，形体疲劳，阳火相迫错行，必脉洪口渴便结，用凉药救之（宜黄岑、黄连、生地、竹叶、麦冬、丹皮。）若气虚挟寒，阴阳不相为守，血亦妄行，必有虚冷之状，说阳虚阴必走是也（宜八味丸，或理中汤加乌药、木香。）而古人谓血以下行为顺，上出为逆，吐血初起，宜食大黄下之，又谓亡血失血，虚家禁下，非两言之相背也，须知宜行者畜妄之初，禁下者亡失之後，固不可混视也。总之，治血之法，不外治肝，而治肝之馀，必兼补水顺气。说气有馀即是火，血随气上，补水则火自降，顺气则血不升也（补水宜熟地、牛膝、丹皮等，顺气宜苏子、沉香、橘红等。童便能使浊阴归下窍，兼能行瘀，藕汁能达血无滞，兼能止涩。）若《内经》云：凡风寒暑湿燥火，六气之变，皆能失血，若不察其所因，概与凉折，必生变，医者不可不知。古人治血，多以胃药收央，如乌药、沉香、炮姜、姜、枣，称为虚家神剂，医者又不可不知。以上治血之大凡也。痨病必咳嗽，或由阴伤阳浮，水涸金燥喉痒而咳，宜用甘润养肺，水旺气复而咳自已（宜麦冬、花粉、生地、杏仁、橘红、阿胶、桔梗。）或由脾胃先虚不能制水，水泛为痰，水冷金寒而咳（宜立效方加羌活、皮白、白术。）或由火烁肺金而咳（宜六味丸。）或由命门火衰，气不化水而咳（宜於治咳药中加附子、肉桂、人叁、羌活。）至痨嗽失音，肺气郁也（宜杏仁膏。）痰嗽兼喘，痰涎涌也（宜五汁膏。）痨嗽痰热渴汗，心脾伤也（宜滋阴清化丸。）以上治咳之大凡也，叁看咳嗽门更详。虚痨之属，有桃花疰，其症面色不衰，肌肤不瘦，外如无病，内实虚伤，须审现在何症，及伤在何脏以治之（大概宜用紫金锭、苏合丸、或回春避邪丹等方。）又有传尸痨，乃鬼作虫而为祟，其症沉沉默默，不知所苦，经时累月，渐渐羸顿，至於死亡，治法以固本为先，祛虫为次（固本宜人叁养荣汤、八味丸，祛虫宜十疰丸、桃奴丸、紫金锭。）嗟乎，虚劳为病，亦既甚矣，  非洞其源，彻其流，何以云治乎，故知治痨之法，不可偏热，不可偏凉，不可偏补，务在察其脉症，斟酌用药，庶乎有廖。丹溪云：一水既亏，不胜五火，虚症蜂起，先当和解微下，次用调补，若邪未除，便行补剂，邪入经络，深为可悲，惟无积人，脉举按无力者方可补之。此诚治虚损痨瘵之要道也。 
