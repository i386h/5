<!-- { "loadSidebar": true } -->

　　【脉  法】  《灵枢》曰：气虚则脉弦，阴虚则脉大。仲景曰：平人脉大为劳，脉极虚亦为劳。又曰：脉虚细弱者，劳也。又曰：脉弦而大，弦则为减，大则为芤，减则为寒，芤则为虚，虚寒相搏，此名为革，妇人则半虚漏下，男子则亡血失精。又曰：寸口脉微而涩，微者卫气衰，涩者荣气不足。卫气衰，面色黄。荣气不足，面色青。荣为根。卫为叶，荣卫俱微则根叶槁活，而寒栗，咳逆，唾胶，吐涎沫。《脉经》曰：脉来软者为虚，缓者为虚，微者为虚，弱者为虚，弦者为中虚，细而微者气血俱虚，小者气血俱少，大而芤者脱血，血虚脉大如葱管，脉沉者迟者脱气。《脉经》曰：平脉弦大，劳损而虚；大而无力，阳衰易扶；数而无力，阴火难除；寸弱上损，浮大里活；尺寸俱微，五劳之躯；血羸左濡，气惟右推；左右微小，气血无馀。丹溪曰：男子久病，气口脉弱则死，强则生；女子久病，人迎脉强则生，弱则死。《直指》曰：虚劳之脉，大抵多弦，或浮大，或数大者，易治；血气未定，可药而正也，弦者难治；血气已耗，未易调补也；若带双弦，则为贼邪侵脾，尤为难治；加数极，则殆。 

　　【虚劳原由症治】  《回春》曰：百病皆生於肾。说精伤则肾水空虚，不能平其心火，火炎伤其肺金，是绝水之源，金水衰弱，不能胜其肝木，木盛则克脾土，而反生火，火独旺而不生化，故阳有馀，阴不足，独热而不久矣。《纲目》曰：虚者皮毛、肌肉、筋脉、骨髓、气血、津液不足是也。《入门》曰：凡饮食减少，精神昏短，遗精梦泄，腰背胸侸筋骨引痛，潮热自汗，痰盛咳嗽，是虚痨常症也。又曰：虚损皆由水火不济，但以调和心肾为主，兼补脾胃，则饮食加，而精神气血自生矣。《直指》曰：皮虚则热，脉虚则惊，内虚则重，筋虚则急，骨虚则痛，髓虚则堕，肠虚则泄，三阳实三阴虚汗不出，三阴实三阳虚汗不止。又曰：虚劳之疾，百脉空虚，非滋润粘腻之物以养之，不能实也，切不可妄施金石燥热等药。东垣曰：肺损益其气，心损调其荣卫，脾损调其饮食，适其寒温，肾损益其精，肝损缓其中。缓中者，调血也，宜四物汤，以其中有白芍也。《得效》曰：虚损之症，峻补者，乌、附、天雄、姜桂等；润补者，鹿茸、当归、苁蓉等；清补者，二冬、人叁、地黄等。 

　　【阴阳气血虚辨】  《入门》曰：虚脉多弦，弦而濡大为气虚，沉微无力为气虚甚，弦而微为血虚，涩而微为血虚甚，形肥而面白者为阳虚，形瘦而面仓黑者为阴虚。又曰：房劳思虑伤心肾，则阴血虚；饥饱劳役伤胃气，则阳气虚。此伤症之至要也，海藏曰：呼吸少气，懒言语，动作无力，目无精光，面色     此兼气血虚也。《保命》曰：右脉浮而大，或大而弦，皆为虚劳，说阳盛阴虚之症，暮多见之；右脉虚微细弦为虚劳者，乃阴阳俱虚也，晨多见之。丹溪曰：人之一身，阳常有馀阴常不足，气常有馀血常不足，故滋阴补血之药，自幼至老，皆不可缺。 

　　【虚痨五败九死十绝侯】  《千金方》曰：手足肿无交纹，心败；唇反黑无纹，肺败；面黑有疮，肝败；阴肿囊缩，肾败；脐突肿满；脾败。又曰：九死候者，一手足青，二手足久肿，三脉活齿乾，四语声散鼻虚张，五唇寒冷宣露，六唇肿齿焦，七手循衣缝，八汗出不流，九舌

　　卷卵缩。又曰：气短，目视亭亭无精光，心绝；鼻虚张，气复短，肺绝；面青，眼视人不直，数出瓷，肝绝；面黑，眼晴黄。素汁流，肾绝；泄涎唾不觉，时时妄语，脾绝；爪甲青，恶骂不休，胆绝；背脊酸痛，腰重反覆难，骨绝；面无精光，头目自眩，血绝；舌

　　卷缩，如红丹，咽唾不得，足踝小肿，肉绝；发直如麻，汗出不止，肠绝。 

　　【虚痨脉代及生死症】  仲景曰：虚痨不足，汗出而闷，脉结代，心动悸，行动如常，不出百日死，急者十馀日死，宜用炙甘草汤救之。《正传》曰：《难经》言七传者死，间脏者生，何谓也？然七传者，传其所胜也；间脏者，传其子也。何以言之？假令心病传肺，肺病传肝，肝病传脾，脾病传肾，肾病传心，一脏不再传，故言七传者死也。间脏者，传其所生也，假令心传脾，脾传肺，肺传肾，肾传肝，肝传心，是子母相生，周而复始，如环无端，故言生也。今考之经文，所谓七传者，只六传而已，谓一脏不再传，按其数，乃有四脏不再受伤也，夫此条言虚痨之症也。其所谓七传者，心病上，必脱去肾病传心一句，其一脏不再伤，当作三脏不再伤，皆传写之误耳。说虚痨之症，必始於肾经，五脏从相克，而逆传已尽，又复传於肾与心，则水绝而火太旺，故死，而不复再传於彼之三脏矣。其有从相生而顺传者，有生生不息之义，故间脏者生也。《回春》曰：虚痨之疾，不受补者难治；喉中生疮，声音哑者不治；久卧生胝者不治；虚极之病，火炎面红，发喘痰多，身热如火，跗肿溏泄，脉紧不食者死不治。 

　　【虚痨导引】  《保生秘要》曰：掌心无事任擦搓，早晚摩两侸肾哄耳根涌泉；令人搓百四十回，固精多效。朝  H乳酒，饮清洁童便或服循环水，用姜枣以暖脾宫，或用秋石代盐，取其滋阴降火。若虚损无力服叁者，宜依方进气，取效天然。至危漏底，诸药难治者，用好脐带数条燥为末，每服二钱，好酒谅意调服，神验也。戒恼怒，绝思欲，忘言守静，能踵息，起死回生。 

　　【运  央】  《保生秘要》曰：一指归元，三提三咽，念四字咒，於分寸虚虚抱守，妄念返复，持一死字，世事尽归於空，抱守二七，痰涎稍清，运央周天，借督脉，按四时进退，有神央。呕红起念艮背，运行庭归元合用，百日央夫，勿使间断，骨蒸盗汗，痰嗽尽愈。五痨六极七伤  皆虚损之属病也。说虚损之病，由五脏之劳而生，其病既成，即生六极，渐至七伤，是五劳者虚损之原。而六极七伤，则皆虚损病之流极也，其患有相因，其势有必至，虽皆虚损之属，而其症状调治，实有不容混者，故复举而详之。《金匮》曰：五劳者，心劳神损，肝劳血损，脾劳食损，肺劳气损，肾劳精损也（心宜大五补丸，肝宜黑元，脾宜橘皮煎元，肺宜人叁黄  散，肾宜肾气丸。）然则知五劳之症治，即可以杜痨瘵之原。《入门》曰：数转筋十指爪甲皆痛，为筋极（宜并服滋补养荣丸、酒煮木爪粥。）牙痛，手足痛，不能久立为骨极（宜茸珠丸。）面无血色，头发堕落，为血极（宜补荣汤。）身上往往如鼠走，体上乾黑，为肉极（宜叁苓元。）气少无力，身无膏泽，翕翕羸瘦，目无精光，立不能久，身体若痒，搔之生疮，此为精极（宜巴戟元。）胸侸逆满，恒欲大怒，气少不能言，此为气极（宜益气丸。）然则知六极之症治，即可以拯痨瘵之深。《入门》曰：七伤，一阴寒，二阴痿，三里急，四精漏，五精少，六精清，七小便数也（总治宜锁阳丹、九龙丹。）然则知七伤之症治，即可以培痨瘵之根。 

　　【劳伤形症】  孙思邈曰：忽喜怒，大便苦难，口内生疮，此为心劳；短气面肿，鼻不闻香，咳嗽唾痰，两侸胀痛，喘息不定，此为肺劳；面目乾黑，精神恍惚，不能独卧，目视不明，频频瓷下，此为肝劳；口苦舌强，呕逆醋心，气胀唇焦，此为脾劳；小便黄赤，兼有馀沥，腰痛耳鸣，夜间多梦，此为肾劳。《入门》曰：曲运心机，为心之劳，其症血少，面无色，惊悸，盗汗，梦遗，极则心痛，咽肿；尽力谋虑，为肝之劳，其症筋骨拘挛，极则头目昏眩；意外过思，为脾之劳，其症胀满少食，极则吐泻肉削，四肢倦怠；预事而忧，为肺之劳，其症气乏，心腹冷痛，极则毛焦津活，咳嗽烘热；矜持志节，为肾之劳，其症腰脊痛，遗精白浊，极则面垢，脊如折。又曰：心劳则口舌生疮，语涩肌瘦；肝劳则侸痛，关格不通；脾劳则气急，肌瘦多汗；肺劳则气喘面肿，口燥咽乾；肾劳则尿赤阴疮，耳鸣面黑。《医鉴》曰：七伤者，一阴汗，二精寒，三精清，四精少，五囊下湿痒，六小便涩数，七夜梦阴人，其病皆小便赤热，或如针刺。煎厥症  阳虚病也。《内经》曰：阳气者，烦劳则张，精绝，辟积於夏，使人煎厥，目盲不可以视，耳闭不可以听，溃溃乎若坏都，    乎不可止。注曰：以煎迫而气逆，因以煎厥为名。厥，谓气逆也。说阳虚之人，其气本浮，为外热所迫，气遂逆而不止，甚至昏冒，故成此症也。然其原虽本阳虚，以由热邪煎迫而成，仍禁用辛热之品，医者固不可不知也（宜加味补阴丸、加减补阴丸。） 

　　【煎厥症治】  《入门》曰：煎厥而至目盲所视，耳闭厥听，大矣哉，房之为患也，治法宜与阴虚火动同。  解俴  肝肾虚病也。《内经》言：尺脉缓涩，谓之解俴。释云：尺为阴部，肝肾主之，缓为热中，涩为无血，故谓之解俴。解俴者，寒不寒，热不热，弱不弱，壮不壮，停不可名，谓之解俴也。据此则知解俴一症，洵由肝肾二经之虚。说肝主筋，肾主骨，肝虚则筋软缓，而无力以束，无力以束则周身之肌肉，皆涣而若解。肾虚则骨萎  ，而不能自强，不能自强则遍体之骨节，皆松懈而多俴，惟其然，故恹恹悒悒，闷闷。若有不可以为人，并不自知所以为人者，则肝肾二经之虚为已极矣（宜遐龄万寿丹、神仙既济丹。）此则《内经》之旨也。然而李氏梃则又兼内伤外感言之，细详其症，诚非混杂之论也。李云：解者肌肉解散，俴者筋不束骨，其症似寒非寒，似热非热，四肢骨节解散，怠惰烦疼，饮食不美，或因酒伤（宜葛花解酲汤，）或中湿（宜加味术附汤，）或感冒风寒（宜羌活冲和汤，）或房事过多（宜鹿胎丸，）或妇人月水不调（宜加味逍遥散，）以此得病，宜通其气血疏其腠理，以内伤兼外感药调之，则又医者所当详察。总之，《内经》之言解俴，本症也；李梃之言解俴，兼症也。由本症论为虚痨已极，由兼症论为虚痨派别，固不可一例视也。且由李氏之言推之，如大肠移热於胃，胃移热於胆，皆成食俴症，皆多饮食，皆食易饥，皆不生肌肉，应亦为解俴兼症之流派也（宜叁苓元。）病千变而不穷，治随机而难执，必审乎此，乃可与言医。 

