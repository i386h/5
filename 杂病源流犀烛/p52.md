<!-- { "loadSidebar": true } -->
　　五淋二浊源流（胞痹  尿血  白淫）    五淋二浊，皆肾病也。淋者，滴沥涩痛。浊者。小便混浊而不清。凡人肾有二窍，一出溺，一出精，淋病则由溺窍，浊病则由精窍，二者绝不可以相蒙。近医不能分辨，淋病以浊药治之，浊病以淋药治之，宜其难愈。古方书列五淋之名，曰热，曰气，曰虚，曰膏，曰沙石，以揭其概。宋元後，又分石、劳、血、气、膏、冷六症，至为详尽。而究其原，则皆由阴阳乖舛，清浊相乾，或膀胱畜热，由水道瘀塞，所以欲通不通，滴沥涩痛，为溺窍病也。丹溪以赤浊属血，白浊属气。或又以赤为心虚有热，由思虑而得，白为肾虚有寒，因嗜欲而得，皆非定论。说皆出於精窍，其白者为败精流溢，其赤则由虚滑，精化不及，赤末变白，此虚之极也。  分列而款举之：淋病之原，大约由肾虚，膀胱有湿热，说膀胱与肾为表里，俱主水，水入小肠与胞，行於阴为溲便，若肾虚而膀胱有湿热，则因肾虚致小便涩数，因膀胱湿热致小便涩，数而且涩，则淋沥不宣，小腹弦急，痛引於脐，此石劳、血气、膏冷所由成也。说石淋者，膀胱畜热积成，如汤在瓶中，日久结成白硷也，治须清积热，涤去沙石，则水道自利（宜如圣散、神效琥珀散。）劳淋者，多思虑，负重远行，劳於脾也（宜补中益气汤与五苓散分进。）专由思虑者亦伤脾（宜归脾汤。）若强力入房，施泄无庋，劳於肾也（宜生地黄丸、黄  汤。）亦有纵欲强留不泄，淫精渗下而作淋者（宜益元固真汤。）血淋者，小腹硬，茎中痛欲死，血瘀也，以一味牛膝煎膏，大妙，但虚人恐损胃耳（宜四物汤加桃仁、牛膝、通草、红花、丹皮。）而亦有因血虚者，应以养荣为主（宜六味丸加侧柏、车前，或八珍汤送益元散。）如血色鲜红，脉数而有力，心与小肠实热也（宜柿蒂汤。）血色黑黯，面色活白，尺脉沉迟，下元虚冷也（宜金匮肾气丸。）亦有血热过极，反兼水化而色黑者，非冷也（宜赤豆、绿豆、麻仁、乾柿、黄连、侧柏、竹叶、葛根、藕汁、黄柏、生地、丹皮。）当以脉症辨之。气淋者，气实则滞而不通，脐下妨闷而痛也（宜沉香散、瞿麦汤。）或由气虚，急须补益（宜八珍汤倍茯苓，加牛膝、杜仲。）膏淋者，似淋非淋，小便如米泔如鼻涕，此精溺俱出，精塞溺道，故意欲出不快而痛也（宜鹿角霜丸、沉香丸、大天沉香散、海金沙散。）冷淋者，必先寒战，小便涩数，窍中肿痛，说冷气与正气交争，冷气胜则寒战成淋，正气胜则寒战解而得便也，大约多由肾虚（宜金匮肾气丸、肉苁蓉丸。）沙淋者，茎中有沙涩痛，尿卒不易出，有细沙沉在缸底，膀胱阴火煎熬，津液凝结也，轻则为沙，重则为石（宜二补丸。）以上诸证治法，悉本古人，最为不易。此外又有过服金，入房太甚，败精强闭，流入胞中而成淋病者（宜海金沙散。）又有湿痰日久，汪渗而成淋病者（宜渗湿汤加减。）又有淋而小腹胀甚者（宜泻肾汤。）又有妇人产後成诸淋者（宜白茅汤，不论亭石淋皆治。）皆当分治。另有一症，名胞痹，风寒湿邪客胞中，气不能化出，故胞满而水道不通，小腹膀胱皆痛，且痛而涩於小便也，详在膀胱篇。浊病之原，大抵由精败而腐者居半，由湿热流注者居半，其症茎中皆如刀割火灼，而溺自清利。惟窍端时有秽物，如米泔，如粉糊，如疮脓，如目眵，淋沥不断，与便溺毫不相混，故曰是精病，非溺病也。而脏腑所主，则各有异，大约血虚而热甚者为赤浊，此属火，心与小肠主病。气虚而热微者为白浊，此属金，肺与大肠主病。其致浊之由，有因思虑过度，心虚有热者（宜地骨皮汤、金莲丸、辰砂妙香散。）有由心经伏暑者（宜四苓散加香茹、麦冬、人叁、莲肉。）以上皆赤浊症所由。有因嗜欲过度，肾虚有寒者（宜清心莲子饮饮。）有因脾精不敛者（宜苍术难名丹。）有因混痰流注者（苍术二陈汤。）有因肾虚下隐者（宜补中益气汤。）有小便如常，少顷即澄浊物，或如米泔色者（宜    分清饮。）有稠粘如膏，茎中涩痛，为精塞窍道，而非热淋者（宜加味清心饮。）有茎中不痛，脉来无力，为下元虚冷者（宜鹿茸补涩丸。）有茎中大痛，便赤口渴，脉来滑数者（宜二苓清利饮。）有挟寒者，小便必清白（宜    分清饮、内补鹿茸丸。）有挟热者，便必黄赤（宜清心莲子饮、香苓散。）以上皆白浊症所因。有赤白浊，小腹痛不可忍者，当作寒治（宜东垣酒煮当归丸。） 

　　【脉  法】  《脉诀》曰：遗精白浊，当验於尺，结芤动紧，二症之的。又曰：便血则芤，数则赤黄，实脉癃闭，热在膀胱。《正传》曰：两尺洪为数，必便浊遗精。《脉经》曰：淋脉盛大而实者生，虚细而涩者死。《医鉴》曰：淋病之脉，细数何妨，少阴微者。气闭膀胱，女人见之，阴中生疮，大实易愈，细涩则亡。 

　　【淋病原由症治】  丹溪曰：淋症所感不一，或由房劳，阴虚火动也；或由忿怒，气动火生也；或由醇酒厚味，酿成湿热也。积热既久，热结下焦，所以淋沥作痛，初则热淋血淋，久则煎熬水液稠浊，如膏如沙如石也。夫散热利小便，只治热淋血淋而已，其膏沙石淋。必须开郁行气，破血滋阴方可也。古方用琥珀、郁金开郁也，木香、青皮行气也，蒲黄、牛膝破血也。黄柏、生地滋阴也。东垣治小腹痛，用黄柏、青皮。夫青皮疏肝，黄柏滋肾，小腹乃肝肾部位也。 

　　【浊病原由症治】  《得效》曰：先正有言，夏则土燥而水浊，冬则土坚而水清，此其理也。水火既济，则土自坚，其流清矣。小便白浊，说脾有虚热而肾不足，土邪於水也。《入门》曰：赤白浊，皆因脾胃湿热，中焦不清，浊气渗入膀胱也。丹溪曰：小便浊主湿热，有痰有虚。赤属血，白属气，与痢疾带下同治。又曰：凡便浊治法。概宜燥湿降火，兼升举之。如陈汤加二术升柴白芍。《医旨》曰：赤白浊，肥人多混痰，瘦又多虚火。又曰：凡便浊，必兼服加减珍珠粉丸。《回春》曰：赤白浊，其状漩面如油，光彩不定，漩脚澄下，凝如膏糊，或如米泔赤脓，皆湿热所伤也。 

　　【淋浊导引】  《保生秘要》曰：於肾哄、照海、气海掐之九九，擦亦九九，兼用後央。 

　　【运  央】  《保生秘要》曰：用双手抱两膝，吹吸，念脐下，  拧[，升气降回，吸而咽之。    尿血  溺窍病也。其原由於肾虚，非若血淋之由於湿热，其分辨处，则以痛不痛为断，说痛则血淋，不痛则为尿血也，而以尿血亦为有火者非（宜太极丸、无比山药元。） 

　　【尿血分辨】  《直指》曰：大风小肠有气则小便胀。小肠有血则小便涩，小肠有热则小便痛，痛者血淋，不痛者尿血。    白淫  热郁病也。一名蛊。《内经》曰：脾传之肾，病名曰疝瘕，小腹冤热而痛，出白，一名曰蛊。注云：肾脉贯脊，属肾，络膀胱，故小腹冤热而痛，溲出白液也。据此，则脾受风邪而传於肾。风能煽热，故邪热内结，真精不守，而白物游淫而出，此所以名白淫。又邪热既结，则火能消烁脂肉，如蚕之蚀物然，此所以又名蛊病白淫也。经又曰：想无穷，所愿不得，意淫於外，入房太甚，宗筋弛纵，发为筋痿，及为白淫。据此，则为淫欲过度，肾伤所致，即子和所谓茎中作痛，痛极则痒或阴茎挺纵不收，或出白物如精，随溲而下，得之於房劳及邪术者是也，治以降心火为要（宜半苓丸、清心莲子饮。）此外又有精伤白浊，亦名白度，说由房失节，以致伤精流出，一似白浊（宜清心莲子饮，）甚且小便中推出髓条也（宜治小便白浊流出髓条方。）凡诸白淫总治（宜金箔丸、白龙丸，）非皆精窍病乎，故附於此。 

