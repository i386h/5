<!-- { "loadSidebar": true } -->

　　【脉  法】  《内经》曰：脾脉缓甚为痿厥。又曰：脉至如喘，名曰暴厥，暴厥者，不知与人言。又曰：厥逆连脏则死，连经则生。注云：连脏死者，神去故也。丹溪曰：痰病得涩脉，必费调理，说痰胶固，脉道阻塞，必至卒厥也。仲景曰：寸口脉沉大而滑，沉则为实，滑则为气，实气相搏，血气入脏即死，人腑即愈，此为卒厥不知人，何谓也？师曰：唇青身冷为入脏即死；身温和，汗自出，为入腑即愈。《脉经》曰：尸厥呼之不应，脉伏者死；脉大反小者死。又曰：卒厥腹大，四肢满，脉大而缓者生，紧而浮者死，紧细而微者亦生。    熬按：渚厥之脉，大约沉微不数是寒，沉伏而数是热，细是气虚，芤大是血虚，浮是风浮，数而滑是痰，脉至如喘是气，沉滑紧疾是食，浮涩而紧是痹，洪大而渭是蛔，察其脉，合其症，厥病虽繁，宁有遁形乎。 

　　【诸厥原由症治】  《内经》曰：肾虚则清厥，意不乐。又曰：下虚则厥。又曰：邪客於手足少阴、太阴、足阳明之络，此五络皆会於耳中，上络左角，五络俱竭，令人身脉皆动，而形无知也，其状若尸，名曰尸厥，以竹管吹其两耳即苏。《纲目》曰：厥论寒热，皆由肾之精气内竭而然也。又曰：王太仆云：厥者，气上逆也，世谬传为脚气。《内经》谓寒厥者，手足寒也，热厥者，手足热也。说阳衰於下则为寒厥，阴衰於下则为热厥，阴阳之气不相接续则为厥。仲景曰：尸厥者，脉动而无气，气闭不通，故静如死也，还魂汤主之。又曰：卒然不省人事，全如死尸，但气不绝，脉动如故，或脉无伦次，乍大乍小，或微细不见而心胸暖者是也。《入门》曰：厥症多以不胜乘其所胜，如肾移寒於脾则为寒厥，心移热於肾则为热厥，寒厥宜十全大补汤加附子或当归四逆汤，热厥宜升阳散火汤、火郁汤。又曰：尸厥之症，卒死，脉犹动，四肢逆冷，腹中气走如雷鸣，听其耳中如微语声者是也，急用硫黄散、朱犀散，如无，用姜汁半盏，酒一盏，煎百沸灌下。又曰：凡尸厥、郁冒、卒死、卒中之类，皆当发表。仲景所谓郁冒欲解，必大汗出是也。又曰：凡卒厥者，口张目开手撒遗尿为虚，宜补气；目闭口噤手拳为实，宜发表。《遗录》曰：风暴厥，不出一时可救之，虽气闭绝，四肢冷，若心腹温，鼻微温，目中神彩不转，口中无涎沫，卵不缩者，皆可活也，备急丸治之。《灵枢》曰：清气在阴，浊气在阳，荣气顺脉，卫气逆行，清蚀相干，乱於臂胫，则为四厥；乱於头，则为厥逆，头重眩仆。丹溪日：气上厥逆，属阳，无寒之理，觉恶寒者，乃火极似水也，急与退热清气汤。《医旨》曰：痰厥者，皆因内虚受寒，痰气阻塞，手足厥冷，麻痹，晕倒，脉沉细，宜服加味二陈汤、鹤顶丹。又曰：蛔厥者，胃寒所生，胃中冷则吐蛔，不可用冷药，宜理中汤加炒川椒、槟榔煎水，吞下乌梅丸。《得效》曰：经云：虫贯心则杀人，欲验之，心腹大痛不可忍，或吐青汁黄水，出涎沫，或吐虫，发有休止，宜芜荑散。《类聚》曰：风厥者，四肢  艉]，四肢       四肢动而不止也，似瘛  而无力，不得伸缩者也。《回春》曰：凡人卒然晕倒，口噤不能言，目不识人，四肢不举等症，多因饮食过度，变为异常之疾，必须审问，若果饮食之後，或着气恼，用姜盐汤多灌，探吐之，後服加味六君子汤即愈。治诸厥方四十一    理中汤    寒厥   人叁  白术  甘草  乾姜    附子理中汤    又   附子  人叁  白术  甘草  乾姜    十全大补汤    又   人叁  茯苓  白术  炙草  川芎  当归  白芍  生地  黄    肉桂  姜三  枣二    当归四逆汤    又       叁  益气汤    气虚   人叁  黄    白术  五味  麦冬  附子  陈皮  甘草    四逆汤    寒厥   附子  乾姜  甘草    升阳散火汤    热厥   升麻  葛根  羌活  独活  葛根  白芍  防风  生草  炙草    火郁汤    又   羌活  升麻  葛根  白芍  人叁  柴胡  甘草各一钱  防风五分  葱白三寸    大柴胡汤    便秘   柴胡  黄岑  半夏  白芍  大黄  枳实  姜  枣    白虎汤    谵语   石亭  知母  甘草  粳米    苏合丸    尸厥   犀角  白术  香附  朱砂  诃子  荜拨  木香  檀香  沉香麝香  丁香  安息香  熏陆香  龙脑  苏合  香油丸。    藿香正气散    又   藿香  白芷  茯苓  紫苏  厚朴  白术  陈皮  甘草  半夏  桔梗  大腹皮     返魂丹    又   朱砂  雄黄  玳瑁  麝香  白芥子  安息香熔为丸，黍米大，每服五分。     硫黄散    又   硫黄一两  焰硝半两  研极细，分三服，好酒一盏同煎，觉焰起，倾於盏内，说着，候温灌服之，如人行五里，又进一服，不过三服即苏。     朱犀散    又   犀角五钱  朱砂麝香各二钱半  每末二钱，新汲水调灌。     导痰汤    又   南星  半夏  枳 实  赤苓  陈皮  甘草  姜      加味二陈汤    又   半夏  陈皮  当归  茯苓  枳实  桔梗  杏仁各一钱  良姜  砂仁各五分  木香  肉桂  甘草各三分  姜五片      鹤顶丹    又   明矾一两  猩红五钱或黄丹亦可  每取末一匙，入磁器内熔化，乘热作丸，樱桃大，每一丸，薄荷汤下。    清气化痰丸    又   半夏、南星、白矾、皂角、乾姜各四两，先将白矾三味，水五碗，煎三碗，却入星夏浸两日，再煮至星夏无白点，晒乾，同橘红、青皮、苏子、菔子、山查、神僸、杏仁、葛根、麦芽、香附各二两，蒸饼丸。    此丸专治膏梁厚味人脑满痰盛之症。若脾胃虚者，必受害，切不可轻用。    苏子降气汤    气厥   苏子  半夏  前胡  炙草  当归  陈皮  沉香  虚加黄  ，冷加肉桂。    八味顺气汤    又   茯苓  白术  白芷  香附  青皮  陈皮  乌药  甘草    退热清气汤    又   柴胡  陈皮  赤苓各一钱  半夏  枳壳各八分  便香附七分  川芎五分  木香  炙草各三分  砂仁七粒  姜三片    蒲黄酒    暴厥   蒲黄一两，炒褐色，清酒十杯沃之，温服。    备急丸    又   大黄  乾姜  巴霜各二两  蜜和，捣千杵，丸小豆大。卒厥者，取三丸热酒吞下，口不开，酒化灌之，下咽即活。此方专治诸卒死、暴疾百病及中恶客  、鬼击鬼打、面青口噤、奄忽气绝。张易老名独行丸，乃急剂也。    还魂汤    尸厥   麻黄三钱  杏仁二十五粒  肉桂  甘草各一钱  水煎，灌服。噤口者斡开口灌之，药下立苏。    保和丸    食厥   山查  神僸  半夏  橘红  麦芽  茯苓  菔子  连翘  黄连    加味六君子汤    又   香附钱半  白术  茯苓  陈皮  半夏各一钱  人叁七分  木香  砂仁各五分  甘草三分  姜三片  枣二枚  苏叶十片     二陈汤    总治   茯苓  半夏  甘草  陈皮     补中益气汤    气虚   人叁  黄    当归  白术  升麻  柴胡  甘草  陈皮    芎归养荣汤    血虚   川芎  当归  熟地  白芍  麦冬  杞子  黄柏  知母  甘草。    小续命汤    风厥   麻黄  人叁  黄岑  白芍  甘草  川芎  杏仁  官桂  附子  防风  防己  姜    四七汤    骨厥   半夏曲  茯苓  苏叶  厚朴  姜  枣    羌活导滞汤    痹厥   羌活  独活  当归  防已  大黄  枳实    当归拈痛汤    又   当归  独活  炙草  黄岑  人叁  茵陈  升麻  葛根  苦叁  苍术  知母  泽泻  猪苓  防风  白术    安蛔散    蛔厥     乌梅丸    又   乌梅十五个  黄连七钱半  当归  川椒  细辛  附子  肉桂  人叁  黄柏各三钱  醋浸乌梅取肉，捣极烂，和匀作丸，每米饮下一二十丸，或二三十丸。    芫荑散    又   芜荑  雷丸各五钱  乾漆炒烟尽一钱  每末二钱，温水调服，小儿半钱。    五兽三匮丸    变痿   鹿茸  血竭  虎胫骨  酒牛膝  金毛狗脊燎去毛各一两即五兽也，如法为末。另用附子一个去皮，剜去中心，入朱砂细末一两填满，又用木瓜一枚去皮，剜去中心，入附子於内，以附子末说口，即三匮也。却以三匮坐於瓷器内，重汤蒸至极烂，取出，和五兽末打丸芡子大，木瓜酒下    养血壮筋健步丸    又   熟地四两  酒牛膝  姜杜仲  酒当归  盐黄柏  苍术各二两  酒白芍一两半  盐黄    盐补骨脂  山药  五味  杞子  人叁  菟丝子  白术  虎胫骨  龟板各一两  防风六钱  酒防已五钱  酒羌活三钱  猪脊髓七条，入炼蜜丸，盐汤下。    神龟滋阴丸    又   酥炙龟板四两  盐黄柏  盐知母各二两  杞子  五味子  锁阳各一两  乾姜五钱  酒糊丸，盐汤下。    滋肾丸    又   酒黄柏  酒知母各一两  肉桂半钱  水丸，空心白汤下。

