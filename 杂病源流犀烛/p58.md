<!-- { "loadSidebar": true } -->
　　大便秘结源流（大便不通  脾约症）    大便秘结，肾病也。经曰：北方黑水，入通於肾，开窍於二阴。说以肾主五液，津液盛则大便调和。若为饥饱劳役所损，或素嗜辛辣厚味，致火邪留滞血中，耗散真阴，津液亏少，故成便秘之症。此其原可按经而得之者也。若条分之，则有由胃实者，善饮食，小便赤（宜七宣丸。）有由胃虚者，不能饮食，小便清利（宜厚朴汤。）有由大肠实者，腹满，屎鞭（宜麻仁丸。）有由血虚者，液活发渴（宜益血润肠丸。）有由热秘者，面色赤，六脉数实，胀闷，口舌疮，时欲得冷（宜四顺清凉饮，叁用木香槟榔丸，重者承气汤。）有由冷秘者，面色白而黑，六脉沉迟，小便清白，时欲得热（宜藿香正气散加官桂、枳壳。）有由风秘者，风搏肺脏，而肺与大肠表里，因传大肠（宜润肠丸，小续命汤去附子，倍芍药，加竹沥。）有由气秘者，气不升降，谷气不行，善嘻（宜苏子降气汤加枳壳。）有由相火游走脏腑者（宜大黄牵牛散。）有由血热者（宜当归润燥汤。）有由风热郁滞者（宜疏风润肠丸。）有由血分活燥者（宜润麻丸。）有由津液亡失，或活竭者（宜苁沉丸、五仁丸。）有由幽门不通者（宜通幽汤）。有由三焦不和，气不升降，胸膈痞满者（宜搜风润肠丸。）有由气壅滞而兼有热者（宜四磨汤、六磨汤。）有由本有风病而大便秘者（宜皂角元。）有由病後血气末复，或产後去血过多，及发汗利小便者（宜八珍汤倍当归加肉苁蓉、苏子。）有妇人风秘者（宜大麻仁丸。）至老人便秘，亦各有故，不可概施方剂。如由肠胃积热；致二便燥涩（宜疏风顺气元。）如专由风秘（宜小皂角丸。）如由虚而兼风秘（宜二仁丸。）如由虚而兼气秘（宜橘杏丸。）如由虚而兼血秘（宜苏麻粥、三仁粥。）皆当分别。然总之老年气血虚津液往往不足，切不可轻用硝黄，恐重竭其溥液，致秘结更甚也（总治宜八珍汤倍当归加肉苁蓉、苏子、杏仁、陈皮。）倘或阴寒，脉却实，又微觉躁，宜於温暖药中略加苦寒，以去热躁，躁止勿加。如阴躁，刻欲就冷，两尺虚，或沉细而迟，不得用寒药（宜理中汤极冷服。）如或不效，则用外导之法（宜蜜煎，加盐、皂角各五分，冷秘宜酱瓜姜，热秘宜猪胆汁。） 

　　【脉  法】  《医鉴》曰：大便秘结，脾脉沉数，下连於尺，为阳结；二尺脉虚，或沉细而迟，为阴结；右尺脉浮为风结。又曰：老人虚人秘结，脉雀啄者难治。《回春》曰：燥结之脉，沉伏勿疑，热结沉数，虚结沉迟，若是风燥，右尺浮肥。 

　　【秘结症治】  仲景曰：脉浮而数，能食不大便，此为实，名曰阳结，期十七日当剧；脉沉而迟，不能食，身体重，大便反硬，名曰阴绪，期十四日当剧。《入门》曰：燥属少阴津液不足，以辛润之；结属太阴有燥屎，以苦泄之。易老曰：实秘者，物也；虚秘者，气也。丹溪曰：实秘宜涤荡肠胃，开结软坚，如硝、黄、枳实、厚朴、承气汤之类是也；虚秘宜滋养阴血。润燥散结，如归、地、桃仁、麻仁、黄岑、润燥汤之类是也。海藏曰：桃杏仁俱治大便秘，当以气血分之。昼则便难，行阳气也。宜杏仁；夜则便难，行阴血也，宜桃仁。老人虚人大便燥秘，脉浮在气，宜杏仁、陈皮；脉沉在血，宜桃仁、陈皮。所以俱用陈皮者，以手阳明大肠与太阴肺为表里也。东垣曰：血燥，以桃仁、酒大黄通之；气燥，以杏仁、枳实通之；风燥，以麻仁、大黄利之；气涩不通，以郁李仁、皂角仁润之；气壅便秘，以人叁、归身、麻仁、大黄开之。 

　　【秘结导引】  《保生秘要》曰：以舌顶上   守悬痈，静念而液自生，俟满口，赤龙搅动，频漱频吞，听降直下丹田，又守静，咽数回，大肠自润，行後央效。 

　　【运  央】  《保生秘要》曰：左手抚脐，用意推旋开五脏，向後落大肠，九曲行去，或升肾水洗润大肠，九曲而通泻之。    大便不通  亦肾病也。说秘结者，不过时常燥结，艰於下利而已。，若不通，则往往十日半月不便，闭塞阻隔，甚至胸腹胀满，代闷欲绝。而其原则各有由：大约热邪入里，则胃有燥屎；三焦伏阳，则泽液中乾。此固由大肠之挟热者也（宜润肠丸。）虚人阴冷而血乾活，老人阳衰而气道塞，此则由大肠之挟冷者也（宜润肠汤。）腹胀痛闷，胸痞咳呕，此又由宿食留滞者也（宜脾积元。）肠胃受风，乾燥涸涩，此又由风气燔灼者也（宜大麻仁丸。）肺气壅蔽不能下降大肠，而诸气之道路因以闭塞，噫逆泛满，此又由气失升降之常者也（宜桔梗枳壳汤。）然则大便之不通，夫岂可与秘结之症，同焉混视哉。 

　　【大便不通症治】  《正传》曰：久病腹中有实热，大便不通，润肠丸微利之，不可用峻利之药。《医鉴》曰：大便闭，服承气汤之类不通者，四物汤加槟榔、枳壳、桃仁、红花。又曰：大便不通，宜灵宝丹、大黄饮子；老人虚人，宜润肠丸、润肠汤；妇人宜通神散，产前後宜调导饮，外治宜宣积丸、提盆散。丹溪曰：古方通大便，皆用降气之剂。说肺气不降则大便难於传送，用杏仁、枳壳，沉香、诃子等是也。老人虚人风人，津夜少而秘者，宜以药滑之，用麻仁，脂麻、阿胶等是也，若妄以峻剂逐之，则津液走，气血耗，虽暂通而即复秘，或更生他病矣。    脾约  液活症也。仲景论阳明伤寒自汗出，小便数，则津液内竭，大便必难，其脾为约，脾约丸主之。说液者，肺金所布，肺受火烁，则津液自竭，而不能行清化之令，以输於脾，是肺先失传送之职，脾亦因爽转输之权，而大便有不燥结者乎。但仲景以脾约丸主之，恐只宜於古，而不尽宜於今，说古人壮实，开泄犹可，今人气血多有不充。此丸以大黄为君，当大病後，或东南人虚羸，恐虽热甚，而偶误服此，必脾愈弱而肠愈燥也。故本病只宜以滋养阴血，使阳火不炽为上（宜当归润燥汤、苁沉丸、润肠丸。）必审知其人强壮，或热结太甚，或西北充实之人，犹可以脾约丸投之，否则宜谨慎也。 

