<!-- { "loadSidebar": true } -->
　　三焦病源流    （手少阳三焦脉，起於小指次指之端，上出二指之司，循手表腕，出臂外两骨之间，上贯肘，循  外，上肩，而交出足少阳之後，入缺盆，布  中，散络心包，下膈，循到三焦。其支者从  中上出缺盆，上项，系耳後直上，出耳上角，以屈下颊至俢。其支者从耳後入耳中，出走耳前，过客主人前交颊，至目锐嘜，次注足少阳胆经。每日亥时，周身气血俱注於三焦。手少阳三焦经，少血而多气。）    经曰：上焦出胃口，并咽，以上贯膈而布胃中。中焦亦并在胃中，出上焦之後。下焦别回肠注於膀胱。而於阳明胃之脉，则曰循喉咙，入缺盆，下膈属胃。其直者从缺盆下乳内廉。其支者起胃口，下循腹里，下至气街。此与三焦同行在前，不知三焦者，实胃部上下之匡廓。三焦之地，皆胃之地。三焦之所主，即胃之所施，其气为腐熟水谷之用，与胃与太阴脾之前，为相火所居所游之地。故焦也者，固以熟物为义也。然则三焦虽有上中下之分，而所由以分者，不俱从胃言之欤，何则？人之心下为膈膜，膈下为胃，其上口曰贲门，在脐上五寸上  穴分，是为上焦；脐下四寸为中  穴，即中焦，肺脉起中焦在此；脐上二寸为下  穴，即胃下口传入小肠处，曰幽门者，是为下焦。论三焦地分，虽不过四寸之间，而论三焦所主部位，则上焦之胃上口，承接心肺，其所主部位自在膈以上一段；下焦之胃下口，下输水谷於小肠，而小肠之水液，渗入膀胱以注前阴，小肠之滓秽，转输大肠以注後阴，则下焦所主部位，自在脐腹以下一段；若膈之下，脐腹以上，中间一段胃实居之，则胃之正中，正中焦所主之部分也。古人云：上焦如雾者，状阳明化物之升气也；云下焦如沤，又云如沥者，状化时沃溢之气也；云下焦如渎者，状挤泌流水之象也。古人诚见乎三焦之气化，一皆胃之气化，一皆相火所成央耳，乃後以三焦为无状，空有名，皆不知其为匡廓於阳明也。故其病而燥，实则有耳鸣，喉痹肿痛，耳後连目锐嘜痛，肩  痛，内外皆疼，头面赤热，赤白游风等症虚则有腹寒，短气，少气等症；如或板窒窒，则三焦之气滞也，急当调之，使一气流通。 

　　【三焦传受】  《灵枢》曰；上焦出於胃上口，并咽，以上贯膈而布胸中，走侸循太阴之分而行，还至阳明，上至舌下，足阳明常与荣俱行於阳二十五度，行於阴亦二十五度，为一周，而复大会於手太阴，命曰卫气也。中焦亦并胃中，出上焦之後，此所受气者，泌糟粕，蒸津液，化其精微，亦注於肺脉，乃化而为血，以奉生身，莫贵於此，故独得行於经隧，命曰荣气也。下焦者，别回肠，注於膀胱而渗入焉，故水谷者，常并居於胃中，成糟粕而俱下於大肠，而成了焦，渗而俱下，挤泌别汁，循下焦而渗入膀胱焉。《入门》曰：心肺若无上焦，何以宗主荣卫；脾胃若无中焦，何以腐熟水谷；肝肾若无下焦，何以疏决津液。无形而有用，主持诸气，三焦水谷之道路，气之所终始也。 

　　【三焦症治】  《灵枢》曰：鼻柱中央起，三焦乃约。又曰：小腹肿痛，不得小便，邪在三焦约也。海藏曰：上焦如雾，雾不散，则为喘满，此出而不纳也；中焦如沤，沤不利，则为留饮不散，久为中满，此上不能纳，下不能出也；下焦如渎，渎不利，则为肿满，此上纳而下不出也。《入门》曰：三焦为丙火府，故其发也，为无根之相火。《内经》曰：三焦为上中下水谷之道路，其病宜通利二便。《医鉴》曰：三焦病，宜三和散、枳壳丸、木香  槟榔丸。治三焦病诸药要品及方七    实宜清凉血（苏子  知母  元叁  黄岑  童便  贝母  麦冬  黄柏  山栀  黄连  射乾  甘草  犀角  天冬  白芍  生地  蒲黄  牛膝  桔梗  蒲荷  花粉  丹皮  连翘  赤芍    根  蓝汁  红蓝花  牛蒡子  山豆根  山茨菰  千金子  枇杷叶  五味子  甘蔗汁  梨  柿  三焦实兼宜降气）    虚宜补中益气（人叁  白术  黄    麦冬  沉香  益智仁  五味子）    滞宜调气通塞（木香  香附  苍术  砂仁  白蔻仁  紫苏根）    三和散    总治   川芎一钱  沉香  紫苏叶  大腹皮  羌活  木瓜各五分  木香  白术  槟榔  陈皮  炙草各三分    此方兼治诸气郁滞，或胀或痛。    枳壳丸    又   枳壳二两  陈皮一两  槟榔五钱  木香二钱半  黑牵牛子四两一半生用一半炒热捣取头末一两半馀不用蜜丸。    此方专治三焦约，大小便不通。    木香槟榔丸    又   半夏曲  皂角  去弦子酥炙  郁李仁去壳另研各二两  木香  枳壳  杏仁  槟榔  青皮各一两  共为末，另以皂角四两，打碎浸浆水，去渣，渣揉熬膏，入蜜少部和丸，空心，姜汤下。    此方疏导三焦，快气顺肠。    凉膈散    上焦热   连翘二钱  大黄  芒硝  甘草各一钱  薄荷  黄岑  山栀各五分  竹叶七片  蜜少部  煎至半入硝。    桃仁承气汤    中焦热     立效散    下焦热   瞿麦四钱  山栀二钱  甘草一钱  姜  灯心    导赤散    又   生地  木通  甘草各一钱  竹叶七片附载仲景大法及分别标本方药    上焦不归噫而吞酸（上焦之脉不归也）    中焦不归不能消谷引食荣卫皆虚（中焦之脉不归也，三焦无倚，寸口微濡）     下焦不归则遗溺（下焦之脉不归也）     三焦实（麻黄  元叁  山栀  黄岑  连翘）     三焦虚（附子  硫黄  肉苁蓉  补骨脂  阳起石）     三焦大热（石膏）     三焦大寒（肉桂）    标（有汗，桂枝、黄  、白术、石膏、地骨皮；无汗，麻黄、荆芥、蒲荷、金沸草）     本（肉桂  黄    熟地  益智仁）

　　胆病源流    （足少阳胆脉，起於目锐嘜，上抵头角，下耳後，循颈行手少阳之前，至眉上却交出手少阳之後，入缺盆。其支者从耳後入耳中，出走耳前，至目锐嘜後。其支者别锐嘜，下大迎，会於手少阳，抵於俢，下加颊车，下颈合缺盆，以下胸中贯膈，络肝，属循侸里，出气街，绕毛际，横入髀厌中。其直者从缺盆下侸，循胸，过季侸，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足  上，入小指次指之间。其支者别  上，入大指之间，循大指歧骨内出其端，还贯爪甲，出三毛，次注足厥阴肝经。每日子时，周身气血注於胆。足少阳胆经，多气少血。）     胆为中正之官，决断出焉。又为中清之府，主藏而不主泻。则其所主，异於他脏腑矣。其府之气，直得先天甲气，而起於少阴，发於厥阴，乃二阴之真精所生，以为一阳之妙运也。经曰：少阳连肾，肾上连肺。夫少阳起於夜半之子，为肾之天根，其气上升，以应肺之治节。为肾天根，则通乎下，应肺治节，则通乎上。其所以能通乎上下者，以其为中和之极也。惟通乎上下，故得游行三焦。且即三焦之所治，以致用阳明，故十一经皆藉胆气以为和。经曰：少火生气。以少阳即嫩阳，为生气之首也。是以肝之为用，能起九地而升地德，亦能出三阳而布天德，皆少阳之妙运也，亦十一经所以取决於胆之故也，岂特为中正之官，为五神之决断已哉。然其为腑，有独居於清静宁谧，而出其冲和之气，以温养诸脏者，宜其有中清之目矣。若夫动而为病，实则口苦，耳聋，鼻渊，善太息，心侸痛，不能转侧，甚则面尘，体无膏泽，足外热，头额痛，目锐嘜痛，缺盆中肿痛，腋下肿痛，马刀挟瘿，胸中侸肋髀膝，外至胫绝骨外踝前及诸节皆痛，汗出，振寒疟；虚则易惊，或不得眠，身寒潮热。而潮热在平旦，由气中之火实，上主於肺；潮热在日脯，由血中之火实，下主於肾。察其在气在血，有汗无汗，咸佐以柴胡、丹皮、地骨皮，大实更加大黄下之，得其治矣。卮言曰：胆者，澹也，清净之府无所受输，澹澹然者也。士材曰：胆者，担也，中正之官，决断出焉，犹人之正直无私，有力量善担当者也。二家释胆字，俱有义理，耐人寻味。 

　　【胆病症治】  子和曰：胆者，敢也，惊怕则胆伤矣。又曰：面青脱色，胆腑受怖也。《入门》曰：胆候咽门，故热壅则生疮肿痛。又曰：胆病多寒热。又曰：胆虚则恐畏不能独卧，实则易怒。又曰：胆虚则不卧，胆实则多睡。又曰：小柴胡汤，乃少阳经之药，水煎，澄清温服，则能入胆。 

