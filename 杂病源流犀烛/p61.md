<!-- { "loadSidebar": true } -->
　　【胆绝侯】  《灵枢》曰：胆绝者，耳聋，百节皆纵，目直视如惊，绝系。绝系者，一日半日死。其死也，色先青，白乃死矣。《脉经》曰：胆绝七日死，何以知之？眉为之倾。治胆病诸药要品及方十    胆实宜用和解（柴胡  黄岑  半夏  生姜  甘草  陈皮  天冬  甘菊  生地  沙叁  元叁  薄荷  知母  山萸  白蒺藜  龙胆草  丹皮）    胆虚宜补胆气（人叁  当归  甘草  竹茹  竹叶  谷精草  决明子  白芍  枣仁  陈皮  木贼草  茯神）    半夏汤    胆实   生地  枣仁各五钱  半夏  生姜各三钱  远志  赤苓各二钱黄岑一钱  黍米二合  长流水煎，澄清服。    此方专治胆经实热烦闷。    十味导赤散    又   地骨皮  黄连  黄岑  麦冬  半夏  茯神  赤芍  木通  生地  甘草各五分  姜五片    此方能治胆热，兼治心藏实热烦渴，惊悸，口疮。    当归龙荟丸    又   龙胆草  当归  山栀  黄连  黄柏  黄岑各一两  大黄  芦荟  青黛各五钱  木香二钱半  麝香五分蜜丸。    此方专治肝胆实热侸痛。    泻青丸    又   龙胆草  当归  川芎  山栀  大黄包煨  羌活  防风等分  蜜丸，芡子大，每一丸，竹叶汤同砂糖温水化下。    此方治胆实。    清肝凉胆汤    又   白芍一钱半  川芎  当归各一钱  柴胡八分  山栀  丹皮  龙胆草各四分    此方专治肝血虚，胆汁少，有怒火，    仁熟散    胆虚   柏子仁  熟地各一钱  人叁  五味子  枳壳  山萸  肉桂  甘菊  茯神  杞子各七分半  煎服。或为末，酒下二钱。    此方专治胆虚恐畏，不能独卧。    加味温胆汤    又   香附二钱四分  橘红一钱二分  半夏  枳实  竹茹各八分人叁  茯苓  柴胡  麦冬  桔梗各六分  甘草四分  姜三  枣二  一名叁胡温胆汤。    此方专治心胆虚怯，触事易惊，涎与气搏，变生诸症。    加减温胆汤    又   茯神  半夏  枳实  陈皮  山栀  白术  黄连  麦冬各一钱  当归  枣仁  竹茹各八分  人叁六分  甘草三分  姜三  枣二  乌梅一个  水煎，和竹沥半盏，调朱砂末五分服。    此方专治胆虚惊疑，如人将捕，神不守舍。    琥珀定志丸    又   南星八两，先掘地作坑，置炭十八斤，烧红去灰净，好酒十馀斤倾坑内，瓦盆盛南星安其中，说覆，以炭火拥定，勿令泄气，次日取出为末，人乳粉姜制、人叁、茯苓、茯神各三两，块朱砂纳公猪心内，线扎，悬砂罐中，入好酒二碗煮，菖蒲猪胆汁炒远志肉猪胆汁拌炒，再用姜汁制，各二两，西珀一两，蜜丸，卧时服，姜汤下。    此方专能扶肝壮胆，管辖神魂，治一切惊战虚弱气乏之疾。    十四友丸    又   龙齿另研二两  熟地  枣仁  茯苓  茯神  人叁  肉桂  远志  阿胶  当归  黄    柏子仁  紫石英  研各一两  朱砂五钱  蜜丸，枣汤下。此方能补心肝虚，神志不宁。附载仲景分别标本方药标（柴胡）标之本（柴胡  葛根汤）本（花粉）本之本（大柴胡汤）

　　肝病源流（肥气    侸肋痛  腋臭、漏腋）    （足厥阴肝经脉，起於大指丛毛之际，上循足趺上廉，去内踝一寸。上踝八寸交出太阴之後，上  内廉，循股阴，入毛中，过阴器，抵小腹，挟  到肝络胆，上贯膈，布侸，循喉咙之後，上入颃颡，连目系，上出额，与督脉会於巅。其支者从目系下颊里，环唇内。其支者复从肝别贯膈，上注肺，次仍还注手太阴肺经。每日丑时，周身气血俱注於肝。足厥阴肝经，少气而多血。）    肝於五脏为独使，为将军之官，合少阳胆为游部，居脾之下，肾之前，微偏左。其位在少腹。其地在血海。其部在两侸两  。其经起於足指，通於巅顶。其脏为太少二阴之交尽处。其表为少阳胆，故一阳发生之气，起於厥阴，而一身上下，其气无所不乘。肝和则生气，发育万物，为诸脏之生化；若衰与亢，则能为诸脏之残贼。故又与胆同为少阳。而厥阴兼乎少阳之肝，与少阳根乎厥阴之胆，相为表里，是以其脏主春，其德属木，惟其地为血海，故其脏为血脏，其部为血部，而其职主藏血而摄血，其主又在筋，能任筋骨劳役之事，为罢极之本，其精上荣於目，而兼通於耳。惟其德属木，故其体本柔而刚，直而升，以应乎春。其性条达而不可郁，其气偏於急而激暴易怒，故其为病也多逆，逆则头痛耳聋，颊肿目满，两侸下痛引少腹，善怒善瘛，四肢满闷；虚则目无见，耳不聪，善恐，如人将捕之。经病则腰痛不可俯仰，丈夫疝俋，妇人少腹肿，甚则嗌乾，面尘，色脱，遗溺癃闭。其郁与胜，必侵及乎脾，脾受木邪，则胸满，呕逆，飧泄。总而计之，其为寒热虚实，邪气侵克，本经自病，与经气相加，种种诸症。其由肝之不足者，固可勿论，即属有馀，亦由肝之阴不足，故有郁胜所生病也。夫肝气之逆，因肝志之郁，然虽郁，不可用攻伐，经故曰：以辛散之，以辛补之也。肝火之实，因肝血之虚，然既虚，则不得废滋养，经故曰：以酸收之，以甘缓之也。然则肝无补法一语，不且遗千古之祸哉。至若阴邪犯入，必阴厥，阴厥宜温，是补肝之气也；阴虚不荣，必阳厥，阳厥宜清，是凉肝之血也。气则温补，血则清凉，尚何有肝木之病哉。薛  清肝火，补肝血两言，洵足为医林炯鉴。 

　　【肝病原由症治】  《灵枢》曰：有所附堕，恶血留内，有所大怒，气上不下，积於侸下则伤肝。又曰：邪在肝，则两腋中痛；寒中，恶血在内。又曰：肝藏血，血舍魂，肝气虚则恐，实则怒。《内经》曰：肝病者，两腋下痛引少腹，令人善怒。又曰：肺传之肝，病名肝痹，一名厥，侸痛，出食，肝热者，色苍而爪活。又曰：大骨活，大肉陷，胸中气满，腹内痛，心中不快，肩耸身热肉脱，目眶陷，真脏见，目不见人，立死；其见人者，至其所不胜之时死。注云：不胜之时，庚辛月也。又曰：肝藏血，血有馀则怒，不足则恐。又曰：肝病者，平旦慧，下哺甚，夜半静。又曰：肝苦急，急食甘以缓之。注云：肝苦急，是其气有馀也。又曰：肝欲散，急食辛以散之。又曰：肝病忌当风。《难经》曰：外症面紫而青，善怒；内症脐左有动气，按之牢若痛，其症四肢满闭，脉涩，便难，转筋。有是者肝也，无是者非也。《入门》曰：人动则血运於诸经，静则血归於肝脏，肝主血海故也。 

　　【肝绝侯】  《灵柩》曰：足厥阴气绝则筋绝。厥阴者，肝脉也。肝者，筋之合也。筋者，聚於阴器而络於舌本也。故脉不荣则筋急，筋急则引舌与卵，故唇青舌

　　卷卵缩，则筋先死，庚日笃，辛日死。又曰：厥阴绝者，中热嗌乾，心烦善尿，甚则舌

　　卷卵缩而终矣。仲景曰：唇吻反青，四肢伸缩，汗出者，肝绝也。脉经曰：脉绝八日死：何以知之？面青，但欲伏眠，目不见，汗如水不止。 

　　【肝气滞涩保养法】  《保生秘要》曰：凡人气旺则血荣而润泽，气绝则血活而灭形，故气虚弱滞涩而成病。如滞於肝，则肝气不顺，或搠侸而疼，或成疸症，或传目疾，或成疯患，诸风掉眩，皆属於肝也。春月木旺，宜常嘘吸为补泻之法，和其肝气，勿食诸肝，以免死气入肝，伤其魂也。宜烧苍术香，清晨饮屠苏酒、马齿苋，以祛一年不正之气。大抵阳春初升，景物融和，当眺览园林，寻春郊外，以畅春生之气。 

　　【肝脏修养法】  《养生书》曰：常以正二三月朔旦，东面平坐，叩齿三通，吸震宫青气入口，九吞之，闭气九十息。 

　　【导引法】  壒曰：可正坐，以两手相重按陛下，徐缓身左右各三五度，又可正坐，两手拽相叉，翻覆向胸三五度，此能去肝家积聚风邪毒气。    肝之积，曰肥气。在左侸下，状如覆杯，有足，似龟形，久则发咳呕逆，脉必弦而细，宜肥气丸、增损五积丸，皆肝家气血两虚，肝气不和，逆气与瘀血相并而成，治法宜和肝散结。 

