<!-- { "loadSidebar": true } -->
　　冲脉病源流    （冲脉起於会阴，夹脐而行，直冲於上，为诸脉之冲要，故曰十二经脉之海。此与任脉主身前之阴。）    经曰：冲脉为病，气逆而里急。又曰：上冲作躁热。又曰：咳唾，手足厥逆，气从少腹上冲胸咽，面翕然热如醉，下流阴股，小便难持。又曰：暑月病甚，则传肾肝为痿厥，四技如火，或如冰，心烦。仲景曰：寒气客脉不通，气因鸣动应手，起关元，随腹直上，疝瘕遗溺，侸支满烦。女子绝孕，动气在上下左右，不可发汗与下。合此数条观之，冲脉既为十二经之海，而下为血海，又与督脉为十二经之道路，及与任脉、阳明脉会於气街，则督任二脉皆可谓之冲，故古人不分冲任督，而总名曰太冲。如经云：广明之後，即为太冲是也。说太冲云者，以一身为精气上升言之，不止为血海言之也。然冲任督虽同起下极，毕竟三脉分行。故冲则独主血海，而其所以主血海，以其为先天精气之主，能上灌诸阳，下渗诸阴，以至足跗，故其治常在血海也。若阴阳和而精气足，则阳和之精，升运於一身之间，自然无病；稍有不调，必逆而上僭。而其为病，一曰寒逆，阳不足也，脉来中央实坚，径至关，尺寸俱牢，直上直下，症见胸中寒，少腹痛，中满暴胀，疝瘕，遗溺，侸支满烦，女子绝孕（宜理中汤去白术，或加肉桂。）一曰火逆，阴不足也，脉来阴阳俱盛，两手脉浮之俱有阳，沉之俱有阴，症见咳唾，躁热上抢心，眩仆，四肢如火，心烦，恍惚痴狂（宜加味补阴丸。）此等脉症，皆冲之病。仲景以动气在上下左右，俱不可发汗与下者，凡以冲气逆，则阴精虚，阴精虚，则阳气竭，故不可汗下也。况乎发汗与下，必右犯肺，左犯肝，上犯心，下犯肾，诸经皆受害矣。犯肺则奈何？汗之气躁而逆，故衄渴，苦烦，气隔，饮水即吐。下之津液内渴而不下，故咽燥鼻乾，头眩心悸。皆冲气犯肺，肺受其害所见之症也（宜五苓散。）犯肝则奈何？汗之伤血而引肝上逆，故头眩，汗不出，筋惕肉润。下之伤气，故腹内拘急，食下动气反剧，身虽有热，卧则欲  。皆冲气犯肝，肝受其害所见之症也（宜防风白术牡蛎汤。）犯心则奈何？汗之气逆上冲，正在心端。下之掌握热烦，身上浮冷，热汗自泄，欲得水自灌。皆冲气犯心，心受其害。且汗下则心液泄，故见如是等症也（宜甘李根汤。）犯肾则奈何？汗之必寒起，无汗，心中大烦，骨节苦疼，目晕恶寒，食则反吐，谷不能进。下之腹胀满，卒起头晕，食则清谷不化，心下痞。皆冲气犯肾，肾受其害。肾主五液，汗下则五液耗，故见如是等症也（宜大橘皮汤。）以是知冲不治则血海治，脐之上下左右皆无犯，而病自愈也。此则仲景之微旨，促景之良法也。然其气实起於少阴，发於厥阴，若三阴之开合失职，则本原之真水真火两虚，而为患种种，必犯於冲。经言冲病传肝肾而为痿厥者，三阴之患犯冲，则又不止於痿厥二症，为冲之自致矣。 

　　【奇经八脉总说】  濒湖曰：凡人身有经脉络脉，直行曰经，旁支曰络。经几十二，手三阳、三阴，足三阳、三阴是也。络凡十五，十二经各有别络，而脾又有大络，并任督二络为十五也。共二十七气。相随上下，如泉之流，不得休息，故阳脉营於五脏，阴脉营於六腑，阴阳相贯，莫知其纪，终而复始。其流溢之气，入於奇经，转相灌输，内温脏腑，外濡腠理。奇经凡八脉，不拘制於十二正经，无表里配合，故谓之奇。说正经犹沟渠，奇经犹湖泽，正经之脉隆盛，则溢於奇经。故秦越人比之天雨降下，沟渠溢，流湖泽。此发《灵素》末发之秘也。八脉散在群书者，可考而悉也。 

　　【冲脉经行诸穴】  《内经》曰：冲为经脉之海，又名血海。其脉与任脉皆起於少腹之内胞中，其浮而外者起於气冲（一名气街，在少腹毛中两旁各二寸，横骨两端动脉宛宛中，足阳明穴也，）并足阳明、少阴二经之间，循腹上行，到横骨（足明去中行二寸，少阴去腹中行五分，冲脉行於二经间，横骨在阴上横骨中，宛如半月，去腹中行一寸半，）夹脐左有，各五分，上行历太赫（横骨上一寸、）气穴（即胞门，太赫上一寸，少阴冲脉之会、）四满（气穴上一寸、）中注（四满上一寸、）肓哄（中注上一寸、）商曲（肓哄上一寸、）石关（商曲上一寸、）阴都（石关上一寸、）通谷（阴都上一寸、）幽门（通谷上一寸、）凡二十四穴。 

　　【脉法】  《脉经》曰：两手脉浮之俱有阳，沉之俱有阴，阴阳皆盛，此冲督之脉也。冲督之脉为十二经之道路也，冲督用事，则十二经不复朝於寸口，其人苦恍惚狂痴。又曰：脉来中央坚实，径至关者，冲脉也。又曰：尺寸俱牢，直上直下，此乃冲脉，胸中有寒疝也。 

　　【冲脉经行原委】  《灵枢》曰：冲任皆起胞中，上循背里，为经络之海。其浮而外者。循腹右上行，会於咽喉，别而络唇口。血气盛则充肤热肉，血独盛则渗灌皮肤，生毫毛。妇人有馀於气，不足於血月下，数脱血，任冲并伤，脉不荣其唇口，故髭须不生。宦者去其宗筋，伤其冲脉，血写不复，皮肤内结，唇口不荣，故须亦不生。天宦不脱於血，而任冲不盛，宗筋不强，有气无血，唇口不荣，故须亦不生。又曰：冲脉者，五脏六腑之海也。其上者出於颃颡，渗诸阳，灌诸精。其下者，注於少阴之大络，起於肾下，出於气街，循阴股内廉斜入  中，伏行肝骨内廉，并少阴之经，下入内踝之後，入足下。其别者，并於少阴，渗三阴，斜入踝，伏行出属跗，下循跗上入大指之间，渗诸络而温足胫肌肉，故其脉常动。别络结，则跗上不动，不动则厥，厥则寒矣。《内经》曰：三阴之所交结於脚也，踝上各一行者，此肾脉之下行也，名曰太冲。王启玄曰：肾脉与冲脉并下行，循足行而盛大，故曰太冲。一云：冲脉起於气街，街直而通，故谓之冲。又曰：心脏在南，故前曰广明。冲脉在北，故後曰太冲。足少阴肾与冲脉合而盛大，故曰太冲。两脉相合为表里也。冲脉在脾之下，故曰其冲在下，名曰太阴。 

　　【冲脉相通诸经】  王海藏曰：手少阴三焦相火为一腑，右肾命门为相火，心包主亦名相火，其脉同诊，肾为生气之门，出而治脐下，分三岐，上冲夹脐过天枢，上至  中两乳间，元气所系焉。又足三焦太阳之别，并足太阳正路入络膀胱约下焉。三焦者，从头至心，心至脐，脐至足，为上中下三焦，其实真元一气也，故曰，有脏无腑。《脉诀》云：三焦无状空有名，寄在胸中膈相应。一云：其腑在气街中，上焦在胃上口，治在  中；中焦在胃管，治在脐旁；下焦在脐下膀胱上口，治在脐。经曰：原气者，三焦之别使也。肾间动气者，真原一气，分为三路，人之生命也，十二经之根本也。（濒湖曰：三焦即命之用，与冲任督相通者。） 

　　【人身四海】  《内经》曰：海有东西南北，人亦有四海以应之。胃者水谷之海，其输上在气街，下至三里。冲脉者为十二经之海，其输上在於大杼，下出於巨虚之上下廉。  中者为气之海，其输上在於柱骨之上下，前在人迎。脑为髓之海，其输上在於说，下在风府。气海有馀，气满胸中，挽息面赤；气海不足，则气少不足以言。血海有馀，则常想其身大，怫然不知其所病；血海不足，常想其身小，狭然不知其所病。水谷之海有馀，则腹满；水谷之海不足，则饥不受食。髓海有馀，则轻劲多力，自过其度；髓海不足，则脑转耳鸣，胫酸眩冒，目无所见，懈怠安卧。 

