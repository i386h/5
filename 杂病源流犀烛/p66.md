<!-- { "loadSidebar": true } -->
　　七疝源流    七疝，任脉病也。经曰：任脉为病，男子内结七疝，女子带下瘕聚。七疝者，狐、冲、俉、厥、瘕、俋癃、俋是也。凡内外邪所感，皆能使阴阳不和，阴偏胜则寒气冲击，阳偏胜则热气内壅，皆致任脉为疝。而肝则佐任脉以生化者，故疝病原於任，必及於肝。若专主肝而不及任，背《内经》矣，非也。专主任而不及肝，昧乎病之源流矣，亦非也。说疝病在中极之中，少腹之间，总诸阴之会，而上於关元，无不由任脉为之，以任总诸阴之所聚也。乃其症或由於热，或由於寒，或由於劳，或由於虚，而犯阴伤筋则同，故其病皆在阴，其伤皆在筋，其动为风，其聚如山，所以有疝之名也。经又曰：少阴脉滑，病肺风疝；太阳脉滑，病肾风疝；少阳脉滑，病肝风癌。历观经旨，虽各经皆病，非俱从任脉起，然各经所受之邪，必与任脉相犯，故心肝脾肺肾五经，皆统系之曰疝。言风者，肝心阳气为风，任之阴气为疝，肝既佐任以生化，故病必相及，而以风与疝并称也。惟肝佐任，故其病曰少阳有馀病筋痹。肝风疝者。此少阳之相火，犯阴伤筋，而动肝木之风，因聚肝而为疝也。太阳与肾，风寒合邪，伤阴而聚於肾，故肾亦有疝。又厥阴位下焦，总诸筋，其气壅而不升，则亦病疝。故经有厥阴有馀，病阴痹，滑则病狐风疝之语。总之，内外邪所感，攻於脏腑则为腹中之疝，会於阴器则为睾丸之疝，正自有辨。士材云：疝之为病，受热则腹内牵引作痛，受湿则肿胀累垂，虚亦肿坠，血分不移，气分多动。睾丸有两，左属水，生肝木，木生心火，三者皆司血，统纳左之血者，肝也。右属火，火生脾土，土生肺金，三部皆司气，统纳右之气者，肺也。是故诸寒收引，则泣而归肝，下注於左丸，诸气愤郁，则湿聚而归肺，下注於右丸。且睾丸所络之筋，非尽为厥阴、太阴、阳明之筋，亦入络也。故患左丸者，痛多肿少，患右丸者，痛少肿多，其论甚确，可据而依也。    试详七疝之症。经曰：从少腹上冲心而痛，不得前後，为冲疝。说既上冲心，又二便不通，能上而不能下也（宜木香散。）经又曰：肝所生病为狐疝。说上抵少腹，下环阴器，皆肝部分，受疝之处。一切疝病，非肝木受邪，即肝自病，狐疝乃其自病，曰狐者，以出入不常也（宜二香丸，蜘蛛散。）经又曰：三阳为病，发寒热，其传为俉疝。说三阳者，小肠、膀胱、胆也。小肠、膀胱皆在下体，胆与肝为表里，故皆能致疝。曰俉者，丸肿大如升如斗，顽俉不仁也（宜蠲痛丸、杨氏麝香丸、茱萸内消丸、金铃散。）若木肾则不痛，另详前阴条。《内经》又曰：黄脉之至也，大而虚，积气在腹中，有厥气，名曰厥疝。说肝木乘脾，故大而虚，肝木主上升，怒则气上逆。曰厥者，脾受肝邪，气逆有积也（宜蟠  瓷 乌头桂枝汤、四神丸。）经又曰：脾传之肾，病名疝瘕，少腹冤热而痛，出白。说脾受肝邪，又传於肾，则脾失运化之常，入遇寒水之脏，则留而成形。曰瘕者，状如黄瓜是也，气不得申曰冤（宜二香丸、加味通心饮。）丹溪云：阳明受湿热，传入太阳，发热恶寒，小腹闷痛，此亦疝瘕之属（宜沈氏散瘕汤。）经又曰：足阳明之筋，病俋疝，腹筋急。又曰：肝脉滑甚为俋疝。说以肝木乘胃，故既曰阳明之病，又曰肝之病也。曰俋者，以必里脓血，甚则下脓血也（宜橘核丸、橘核散、荔枝橘核汤。）经又曰：脾脉微大为疝气，滑甚为俋癃。又曰：肾脉滑甚为俋癃。说以内里脓血，外小便秘，由脾邪传肾之故也（宜加味通心散、加味通心饮。）此《内经》七疝，有可考而得之者也。後张氏又立寒、筋、血、气、狐、水、俋七名。内惟狐疝一名与《内经》同，然其言症，则主寒湿下注囊中（宜丁香楝实丸、四炒川楝丸，）亦或由於痰饮下注（宜二陈汤加青皮、香附、苍术，）名虽同，而实与《内经》肝自为病之旨有异。至其曰寒疝，则囊冷结硬如石，阴茎不举，或控睾丸而痛，此说得之坐卧湿地，或寒月涉水，或值雨雪，或坐卧风冷也（宜青木香丸、当归四逆汤。）其曰水疝，则囊肿痛，或肿如水晶，或湿痒出黄水，或按小腹有水声，此说得之於饮水醉酒入内，适遇风寒之气，聚於囊中也（宜腰子散、秘传茱萸内消散。）其曰筋疝，则阴茎肿胀，或下脓，里急筋缩，或茎中痛，痛极则痒，或挺纵不收，或随溲下白物如精，此说得之次房劳及邪术所使也（宜加减柴苓汤、龙胆泻肝汤。）其曰血疝，则状如黄瓜，在小腹两旁，横骨两端，约纹中，俗名便痈者，此说得之盛暑入房，气血渗入脬囊，留而不去，结成痈肿，脓少血多，或情欲太浓，当泄不泄所致也（宜复元通气散、神圣代针散。）其曰气疝，则上连肾哄，下及阴囊，偏坠而痛，或不痛，此说得怒号哭，气郁而胀，号怒罢，气即散者是也（宜气疝饮，聚香饮子。）其曰俋疝，则阴囊如升斗，不痒不痛者是，此说得之地气脾湿，故江淮间多有之。女人阴户凸出，亦名俋疝。小儿亦有生成如此者，乃胎中宿疾。然而俋疝不一，有玉茎肿硬引脐绞痛，甚则阴缩肢冷，囊上生疮，名曰卵俋，出水不止者死。有素多湿热，因怒激火，昏眩，手搐，面黑，睾丸能左右相过，名曰气俋者。而膀胱气名曰水俋。小肠气名曰肠俋。此四者皆俋疝也，治之之法同（宜橘核丸、橘核散、天台乌药散。）总之，後世之人，嗜欲纷而病日多，即疝气一症，有不止於《内经》名目者，故张氏增立七疝，实足补《内经》之未备，兹因按其名而详叁症治，庶医者不至临时束手。若巢氏强分厥、  、寒、气、盘、  、狼，自附《内经》之七疝，则适见其支离矣，曾何益於经旨乎。    且经以疝症属肝任，理固然已。而犹有未尽者，必其人肾虚寒，湿邪乘虚客之，遂成疝病。丹溪谓与肾经绝无相干者，误也。设使精气充实，安得有疝。故有此病者，补气，通肾气，除湿（宜人叁、黄  、橘核、合欢子、荔枝核、川楝子、牛膝、木瓜、杜仲、    、巴戟。）若阴虚有热，兼宜清热（宜生地、石斛。）虚寒而痛，必温肾（宜小茴、仙茅、补骨脂。）虚热而痛，必清火（宜黄柏、车前子。）湿盛，必除湿（宜茯苓、苍术。）若夫先因湿邪为病，後成湿热者，用药亦宜分寒热先後二途。此疝由於肾，又所宜知也。丹溪又云：睾丸连小腹急痛，或有形或无形，或有声或无声，人皆以为经络得寒，收引而痛，不知八始於湿热壅遏，又因此感，湿热被郁故，作痛也，宜枳实、桃仁、山栀、吴萸、山查、生姜以治之，湿胜成俉疝加荔枝，痛甚加盐炒大茴香，痛处可按加桂枝。丹溪此言，更足备前人未备之旨。此外又有奔豚疝气，少腹控睾而痛，上冲心腹者，夫奔助，本肾之积也，今曰奔豚疝气，乃其入素有肾积，复因伤寒之邪，冲突下焦，致其发动，如江豚之奔冲，皆由真气内虚，水结不散，气与之搏，故发奔豚，虽有当表当攻之症，然切不可汗下。丹溪谓宜用理中汤加肉桂、赤茯苓，去白术主之。又谓桂能泄奔豚，茯苓能伐肾邪。若白术助土克水，燥肾闭气，是以去之，言诚是也（宜夺命丹、胡芦巴丸、一捏金散。）有受寒重，腹痛里急者（宜当归羊肉汤。）有因虚而成疝痛，按之少减者（宜乌头栀子汤加桂枝，姜糊丸，以川乌治外束之寒，山栀子治内郁之热也。）有疝气久不愈者（宜木香楝子散。）种种诸疝病，其由来既各不同，而其为症，亦自有异，能依法治之，曷引瘳欤。 

