<!-- { "loadSidebar": true } -->

　　督脉病源流  （督脉起於会阴，循背而行於身之後，为阳脉之总督，故曰阳脉之海。其别与厥阴脉同会於巅。此主身後之阳。）    人身阴阳原气，皆起於下。经曰：广明之後，即为太冲。太冲之地，属之少阴，少阴之前，乃为厥阴。其部有血海，尝与太冲腾精气而上，灌渗阴阳。可知元气固起於下，精气亦起於下矣。尝按精气之自下而上也，实分三道：其阳者，起胞中，从少阴之後，行太阳夹脊之中道上巅，历百会、都庭，以统宗诸阳，其名曰督。其阴者，起中极之下胞中，由前阴地道而上行阳明之表，中循关元，历承浆，上与督脉会，以统宗诸阴，其名曰任。其中央一道，起胞中，循血海，腾精气而上，上行伏脐，积於胸中，为宗气以司呼吸，会於咽喉，其名曰冲。是三脉者，同起於胞中，一源而三歧，故古人统三者而总名之曰太冲。且三者之气，与阳明胃气同住中州，亦与营俱行於十二经，故三者之气，能贯於一身也。而督之所以为督，从可识矣。杨氏曰：督之言邮也，是人阳脉之都纲。吕氏亦曰：阳脉之海下极者，长强也。长强乃督脉之别名。下极者，尾侱骨也。以其循脊上项散头，故实则脊强而厥，虚则头重。夫脊强者，五倅之总名，其症卒口噤，背反强而瘛  也。而督之所以为病，又从可识矣。    督脉经行诸穴 《内经》曰：督乃阳脉之海，其脉起於肾下胞中，至於少腹，乃下行於腰横骨围之中央，系溺孔之端，男子循茎下到篡，女子络阴器合篡间，俱绕篡後屏翳穴（前阴後阴之间也）别绕臀，至少阴与太阳中络者，合少阴上股内，由会阳（在阴尾尻骨两旁，凡二穴）贯脊，会於长强，穴在侱骨端，与少阴会，并脊里上行，历腰哄（二十一椎下）、阳关（十六椎下）、命门（十四椎下）、悬枢（十三椎下）、脊中（十一椎下）、中枢（十椎下）、筋缩（九椎下）、至阳（七椎下）、灵台（六椎下）、神道（五椎下）、身柱（三椎下）、陶道（大椎下）、大椎（一椎下），与手足三阳会合，上  门（项後入发际五分），会阳维，入系舌本，上至风府（项後入发际一寸，大筋内宛宛中），会足太阳、阳维，入脑中，循脑户（枕骨上）、强间（百会後三寸）、後顶（百会前一寸半），上巅，历百会（在头中央旋毛中）、前顶（百会前一寸半）、囟会（百会前三寸，即囟门）、上星（囟会前一寸），至神庭（囟会前二寸，直鼻上，入发际五分，为足太阳督脉之会，循额中，至鼻柱，经素侫（鼻准头也）、水沟（人中也），会手足陶明，至兑端（唇上端），入龈交（上齿缝中），与任脉足阳明交会而终，凡三十一穴。督脉别络，自长强走任脉者，由小腹直上贯脐中央，上贯心，入喉，上颐，环唇，上系两目之下中央，会太阳於目内嘜睛明穴（见阴  下），上额，与足厥阴同会於巅，入络於脑，又别自脑下项，循肩胛，与手足太阳、少阳会於大杼，第一椎下两旁，去脊中一寸五分隐中。内挟脊抵腰中，入循膂，络肾。    脉  法   《脉经》曰：尺寸俱浮，直上直下，此为督脉，腰脊强痛，不得俯仰，大人癫病，小儿风  。又曰：脉来中央浮，直上下动者，督脉也，动苦腰背膝寒。    督病原由症治   《灵枢》曰：头中央之脉，督脉也，名曰风府。《内经》曰：风气循风府而上，则为癫  。风入脑，则为风目眼寒。注云：脑乃督脉，足太阳之会故也。又曰：督脉生疾，从小腹上冲心而痛，不得前後，为冲疝，女子不孕，癃闭遗溺，嗌乾，治在骨上（谓横骨上毛际中，曲骨穴），甚者在脐下营（脐下一寸阴交穴）。注云：此乃任冲二脉之病，不知何以属之督脉。李厥明云：督脉虽行於背，而别络自长强走任脉者，则由小腹直上贯脐中，贯必入喉，上颐环唇，而入於目之内嘜，故显此诸症。王注说未深考尔。又曰：督脉实则脊强反折，虚则头重。《难经》曰：督脉为病，脊强而厥。海藏云：此病宜用羌活、独活、防风、荆芥、细辛、  说 黄连、大黄、乌头、附子、苍耳子之类。张洁古曰：督者，都也，为阳脉之都纲；任者，妊也，为阴脉之妊养。王海藏曰：阴  、阳  同起跟中，乃气并而相连；任脉、督脉同起中极之下，乃水沟而相接。滑伯仁曰：任督二脉，一原而二歧，一行於身之前，一行於身之後，人身之有任督，犹天地之有子午，可以分，可以合，分之见阴阳之不离，合之见浑沦之无间，一而二，二而一者也。李濒湖曰：任督二脉，人身之子午也，乃丹家阳火阴符升降之道，坎水离火交媾之乡。魏伯阳叁同契云：上闭则称有，下闭则称无，无者以奉上，上有神德居，此两孔穴法，金气亦相须。崔希范《天元入药镜》云：上鹊挢，下鹊挢，天应星，地应潮，归根窍，复命关，贯尾闾，通泥丸。大道三章直指云：修丹之士，身中一窍，名曰玄牝，正在乾之下，坤之上，震之西，兑之东，坎离交媾之地，在人身天地之正中，八脉九窍，十二经，十五络联辏，虚间一穴，空悬黍珠，医书谓之任督二脉，此元气之所由生，真息之所由起。修丹之士，不明此窍，则真息不生，神化无基也。哄琰注叁同契云：人身血气，往来循环，旦暮不停，  有任督二脉，人能通此二脉，则百脉皆通。《黄庭经》言：皆在心内运天经，昼夜存之自长生。天经，乃吾身之黄道，呼吸往来於此也。鹿运尾闾，能通督脉。龟纳鼻息，能通任脉。故二物皆长春。此数说，皆丹家河车妙旨也。治督脉病诸药要品及方四    总治（羌活  荆芥  秦艽  细辛  黄连  附子）    苏合丸  强厥   白术  犀角  香附  朱砂  诃子  荜拨  冰片  木香  檀香沉香  麝香  丁香  安息香  熏陆香  苏合香油  藿香正气散  又   大腹皮  茯苓白芷  紫苏  厚朴  白术  陈皮  藿香  桔梗  甘草    川芎茶调散  头重   薄荷  川芎荆芥  羌活  白芷  甘草  防风  细辛  每末二钱，食後，茶清下。    白芷丸  又   白芷二两，萝卜汁浸，晒乾为末，蜜丸，弹子大。每一丸，细嚼，茶清或荆芥汤下。

