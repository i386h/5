<!-- { "loadSidebar": true } -->
　　阳维阴维脉病源流  （阳维脉起於诸阳之会，由外踝而上行於卫分。阴维脉起於诸阴之交，由内踝而上行於营分。所以为一身纲维也。）    人身阳脉既统於督，阴脉既统於任矣，而诸阳诸阴之散见而会着，又必有以维系而主持之，故有阳维以维诸阳，阴维以维诸阴。要其所以能维者，必从阴阳根柢之处以发其气，气之极盛而後能维之。说阳维则从少阴斜至太阳，发足太阳之金门，而与手足少阳、阳明会於阳白，是其所从起者少阴，而所会者皆阳也。所会皆阳，则所维自皆阳矣。阴维从少阳斜至厥阴，发足少阴之筑宾，至项前而终，是其所从起者少阳，而所发所至者皆阴也。所发所至皆阴，则所维自皆阴矣。然阳维既为诸阳之维，而反起於少阴，阴维既为诸阴之维，而反起於少阳者，何也？少阴为诸阴根柢之气，维於阳者必起於此，是阴为阳根也。少阳为诸阳根柢之气，维於阴者必起於此，是阳为阴根也。所谓互为其根者是也，故二脉又为营气之纲领。仲景云：病常自汗，荣卫不相和谐，宜桂枝汤；反烦不解，先刺风池、风府，却与桂枝汤愈。此二穴，乃阳维之会也。以病寒热自汗，本桂枝汤症，服之而不愈者，乃阳维脉病也，故必先针阳维诸会之穴，以刺受病之处，然後再服桂枝汤，自无不愈也。其曰荣卫不和者，是卫气不与荣血和也。洁古云：阴维为病，苦心痛者，其治必在足少阳三阴交，此其处乃阴维所起也。按仲景法，太阴症则用理中汤，少阴症则用四逆汤，厥阴症则用当归四逆汤、吴茱萸汤，叁其法，酌其剂，以治阴维之病，乃洁古所以治足少阳三阴交之意也。如是而二维之病，何忧弗愈哉。    阳维经行诸穴 《内经》曰：阳维起於诸阳之会，其脉发於足太阳金门穴（在足外踝下一寸五分），上外踝七分，会足少阳於阳交，为阳维之俕（在外踝上七寸，斜属二阳之间），循膝外廉上髀厌，抵少腹侧，会足少阳於居侫（在章门下八寸，监骨上陷中），循胁肋斜上肘，上会手阳明、手足太阳於臂  （在肘上七寸，两筋  陷中，肩侳下一寸），过肩前，与手少阳会於  会、天侫（  会在肩前，去肩端三寸宛宛中，天侫在缺盆中间，上毖骨际陷中央），却会手足少阳、足阳明於肩井（在肩上陷中，缺盆上大骨前一寸五分），入肩後，会手太阳、阳  於  前（在肩後大骨下，僑上廉隐中），上循耳後，会手足少阳於风池（在耳後发际陷中），上脑空（承灵後一寸半，夹玉枕骨下陷中）、承灵（正营後一寸半）、正营（目窗後一寸）、目窗（临泣後一寸）、临泣（在瞳人直上发际五分陷中），下额，与手足少阳、阳明五脉会於阳白（眉上一寸，直瞳人相对），循头入耳，上至本神而止（本神在直耳上入发际中），凡经共三十二穴。    阴维经行诸穴   《内经》曰：阴维起於诸阴之交，其脉发於足少阴筑宾穴（在足内踝上五寸侶肉分内），为阴维之俕，上循股内廉上行，入小腹，会足太阴、厥阴、少阴、阳明於府舍（在腹哀下三寸，去腹中行四寸半），上会足太阴於大横、腹哀（大横在腹哀下一寸五分，腹哀在日月下一寸五分，并去腹中行四寸半），循胁肋会足厥阴於期门（直乳下一寸半），上胸膈，挟咽，与任脉会於天突、廉泉（天突在结喉下四寸半宛宛中，廉泉在结喉下二寸中央是穴），凡一十四穴。    脉  法 《脉经》曰：寸口脉从少阴斜至太阳，是阳维脉也，动苦肌肉  痒，皮肤痛，下部不仁，汗出而寒，又苦癫什羊鸣，手足相引，甚者失音不能言。又曰：寸口脉从少阳斜至厥阴，是阴维脉也，动苦癫  僵仆羊鸣，又苦僵仆失音，肌内  痒，应时自发，汗出恶风，身洗洗然也。    二维病原由症治   《难经》曰：阳维阴维者，维络於身，灌溉诸经者也。阴阳不能自相维，则怏然失志，溶溶（缓慢貌）不能自收持。又曰：阳维为病苦寒热，阴维为病苦心痛。张洁古曰：卫为阳主表，阳维受邪，为病在表，故苦寒热。营为阴主里，阴维受邪，为病在里，故苦心痛。阴阳相维，则营卫和谐矣。营卫不谐则怏然失志，不能自收持矣。何以知之？仲景云：病常自汗，是卫气不与营气和也，宜桂枝汤和之。又云：服桂枝汤反烦不解，先刺风池、风府，却与桂枝汤。此二穴，乃阳维之会也。谓桂枝後尚自发热恶寒，其脉寸浮尺弱而反烦，为病在阳维，故先针此二穴。又曰：阴维为病，主心痛，治在三阴之交，太阴症则理中汤，少阴症则四逆汤，厥阴症则当归四逆汤、吴茱萸汤主之。李濒湖曰：阳维之脉，与手足三阳相维，而足太阳、少阳则始终相联附者，寒热之症，惟二经有之，故阳维为病，亦苦寒热。说卫气昼行於阳，夜行於阴，阴虚则内热，阳虚则外寒。邪气在经，内与阴争而恶寒，外与阳争而发热，则寒热之在表而兼太阳症者，有汗当用桂枝，无汗当用麻黄。寒热之在半表半里而兼少阳症者，当用小柴胡汤加减治之。若夫营卫  卑而病寒热者，黄儀建中及八物汤主之。洁古独以桂枝一症属之阳维，似未扩充。至於阴维为病主心痛，洁古独以三阴温理之药治之，则寒中三阴者宜矣。而三阴热厥作痛，似未备矣。说阴维之脉，虽交三阴而行，实与任脉同归，故心痛多属少阴、厥阴、任脉三气冲上而然。暴痛无热，久痛无寒，按之少止者为虚，不可按近者为实。凡寒痛，兼少阴及任脉者四逆汤，兼厥阴者当归四逆汤，兼太阴者理中汤主之。凡热痛兼少阴及任脉者金铃散、延胡索散，兼厥阴者失笑散，兼太阳者承气汤主之。若营血内伤，兼夫任、冲、手厥阴者，则宜四物汤、养荣汤、妙香散之类，因病药之。如此则阴阳虚实，庶乎其不差矣。（鳌按：洁古据仲景法以桂枝方治阳维，理中三方治阴维，举其要也，故馀前论亦据之。濒湖於阳维增黄儀建中三方，於阴维增金铃散七方，备其用也，馀故附录之）。又曰：叔和以癫  属阳维阴维，《灵枢》以癫  属阳  阴  二说文异旨同，说阳维行卫分诸阳之会，阴维行营分诸阴之交，阳  行一身左右而主阳，阴  行一身左右而主阴。邪在阴维阴  则发癫，邪在阳维阳  则发  。  动而属阳，阳脉主之。癫静而属阴，阴脉主之。大抵二疾，当取之四脉之穴，分其阴阳而已。王叔和曰：诊得阳维脉浮者，暂起目眩，阳盛实，苦肩息，洒洒如寒。诊得阴维脉沉大而实者，苦胸中痛，胁下支满，心痛。其脉如贯珠者，男子两胁下实，腰中痛，女子阴中痛，如有疮状。治二维病方十五桂枝汤  阳维   桂枝  白芍  甘草  姜  枣麻黄汤    又 黄儀建中汤    又 八物汤    又   人叁  茯苓  白术甘草  川芎  当归  白芍  地黄理中汤    阴维     人叁  白术  甘草  乾姜四逆汤  又   附子  乾姜  甘草当归四逆汤  又   当归  桂枝白芍  细辛  甘草  通草  大枣吴茱萸汤  又   吴萸  人叁  姜枣    金铃散  又   金铃子  延胡索各一两  每末二钱，酒下，痛止。与枳术丸去其馀邪。    延胡索散  又   延胡索  当归蒲黄  赤芍  官桂各一钱  姜黄  木香  乳香  没药各七分  炙草五分  姜三片    此方兼治女人血结胸，心腹作痛，连腰胁脊膂，上下攻刺，甚作搐搦。    失笑散    又     承气汤    又   大黄  芒硝  枳实厚朴    养荣汤  又   当归  白芍  生地熟地  赤苓  山栀  麦冬  陈皮各一钱  人叁  甘草各五分  枣二枚  乌梅一个    四物汤    又 川芎  当归  白芍熟地各一钱二分半  一方，春倍川芎，夏倍芍药，秋倍熟地，冬倍当归。春加防风，夏加黄芩，秋加天冬，冬加桂枝。    按此方通治血病，当归和血归经，白芍凉血补肾，生地生血宁心，熟地补血滋肾，川芎行血通肝。    妙香散    又 

