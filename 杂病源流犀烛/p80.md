<!-- { "loadSidebar": true } -->

　　麻木源流    麻木，风虚病亦兼寒湿痰血病也。麻非痒非痛，肌肉之内，如千万小虫乱行，或遍身淫淫如虫行有声之状，按之不止，搔之愈甚，有如麻之状。木不痒不痛，自己肌肉如人肌肉，按之不知，掐之不觉，有如木之厚。麻木皆有久暂，暂时虽因气血不足，未足为病，若用重剂，反损真元，惟经年累月，无一日不麻，必内气甚虚，风痰凑之之故。夫痰本不能作麻，为风所吹，如波浪沸腾而起，  阴阳失运行之柄，安得不麻。仲景曰：身如虫行，汗多亡阳也。则知气虚是本，风痰是标，当先以生姜为向导，枳壳开气，半夏逐痰，防风、羌活散风，木通、牙皂通经络，姜蚕为治虫行之圣药。在手臂用桑条，在股足加牛膝，待病减，用补中益气汤，多加叁儀。若经年累月，无一日不木，乃死血凝滞於内，而外挟风寒，阳气虚败，不能运动，先用桂、附为向导，乌药、木香行气，当归、阿胶、桃仁、红花活血，木通、牙皂、穿山甲通经络，待病减，用八珍汤大补气血，无不验。此治麻木之大法也。而其变现於一身上下之间者，正非一端可尽，今条举之。有浑身麻木者（宜八仙汤、五积散）。有浑身麻木兼目缩，或昏或热者（宜神效黄儀汤）。有皮肤麻木者，是肺气不行也（宜芍药补气汤）。有暑天手麻木，是热伤元气也（宜人叁益气汤）。有左腿麻木沉重者（宜除湿补气汤）。有体倦麻木，食汗善饥，舌强声哑声重者（宜清阳补气汤）。有四肢肿，肌肉麻者（宜续断丸）。有  病甚而麻木不知者（宜黄儀酒）。有十指面目皆麻者（宜补中益气汤）。有十指尖着指甲肉麻者（宜沈氏桑尖汤）。有口舌麻木，吐痰涎或身麻有痰者（宜止麻消痰饮）。有因瘀血麻木者（宜四物汤加桃仁、甘草、红花）。有身麻木生疙瘩者（宜散滞汤）。有因气麻木者（宜开结舒筋汤）。有合目则麻，开目则不麻，四肢痿厥，目昏头眩者（宜冲和补气汤）。有湿痰死血相并作麻木者（宜双合汤）。有自头麻至心窝而死，或自足心麻至膝说而死者（宜麻骨方）。有妇人七情六郁气滞经络，手足麻痹者（宜开结舒筋汤）。种种形症，既各不同，而治之之法，总须以补助气血为培本之要，不可专用消散，切记切记。至人有大指、次指麻木不仁者，三年内须防中风，宜一切预防，常服十全大补汤，加羌活、秦艽。若如古法服愈风汤、天麻丸等，开其玄府，漏其真液，适以招风取中耳，预防云乎哉。    脉法   《正传》曰：脉浮而濡属气虚，关前得之，麻在上体；关後得之，麻在下体。又曰：脉浮而缓属湿，为麻  ；脉紧而浮属寒，为痛  ；脉涩而芤属死血，为木，不知痛痒。    麻木原由症治       《灵枢》曰：卫气不行，则为麻且木。《正传》曰：河间云着  者，留着不去，四肢麻木拘挛也。《内经》曰：病久入深，荣卫之气涩，经络时疏，故不痛。皮肤不荣，故为不仁。夫所谓不仁者，或周身或四肢唧唧然麻木，不知痛痒，如绳扎缚初解之状，古方名为麻  者是也。丹溪曰：麻是气虚，木是湿痰死血，然则曰麻、曰木，以不仁中而分为二也。《纲目》曰：如肌肉麻，必待泻荣气而愈。《医鉴》曰：手十指麻，是胃中有湿痰死血，痰用二陈汤加二术、桃仁、红花，少加附子行经，血用四物汤加二术、陈皮、茯苓、羌活、苏木、红花。《入门》曰：麻，气虚也。木，湿痰死血也。说麻犹之  ，虽不知痛痒，尚觉气微流行，在手多兼风湿，在足多兼寒湿，木则非惟不知痛痒，气亦不觉流行也。缪仲淳曰：手足冷麻，风冷气血闭。手足身体疼痛冷麻者，宜用五灵脂二两，没药一两，乳香五钱，川乌头两半，炮去皮，为末水丸，弹子大，每以生姜温酒磨服一丸。如腹皮麻  不仁，多煮葱白食之，即自愈。如风淫湿  ，手足麻木不举，筋节挛疼者，先与通关，次以全蝎七个瓦炒，入麝香一字研匀，酒三盏，空心调服，如觉已透则止，未透再服。如病未尽除，此後专以婆蒿根酒煎二日服。如面上麻木，牛皮胶化和桂末，厚涂一二分自愈。如年久麻  ，或历节走气疼痛不仁者，不拘男女，用草乌头半斤，去皮为末，以袋盛豆腐半袋，入乌末在内，再将豆腐填满压乾，煮一夜，其药即坚如石，取出晒乾为末，每服五分，冷风湿气姜汤下，麻木不仁葱白汤下。    导引法       《保生秘要》曰：将左足搭右膝上，以有手扳左脚尖，左手托脚跟扳向右，头即转左，右亦如之，兼法运动，气脉自朝。    运央       《保生秘要》曰：气血两虚之症，起於归元，会意运法，渐行患处，多旋百回，以还原位，行住坐卧，得间皆可运用。或时以指甲捻麻处，捻之觉疼，使血来朝之意。治麻木方十九    补中益气汤    治麻     黄儀  人叁陈皮  甘草  白术  归身  柴胡  升麻    八珍汤    治木     人叁  茯苓  白术  甘草  川芎  当归  白芍  地黄    八仙汤    身麻木     人叁  茯苓白术  甘草  川芎  当归身  白芍  地黄羌活  半夏  陈皮  秦艽  牛膝  柴胡  桂枝  防风    五积散    又       白芷  茯苓  当归半夏  川芎  炙草  肉桂  白芍  枳壳  麻黄  陈皮  桔梗  厚朴  乾姜  苍术  姜葱白  挟气加吴萸。    神效黄儀汤    昏热     人叁  黄儀白芍  炙草  陈皮  蔓荆子  六服可效。溲涩加泽泻。大热加丹皮，或多加黄儀。甚者加木通、白芍，目缩者去白芍。    芍药补气汤    皮肤     黄儀  白芍陈皮  炙甘草    人叁益气汤    暑天     黄儀二钱人叁  生草各钱半  白芍七分  柴胡六分升麻  炙草各五分  五味子三十粒    空腹服，於麻木处频按摩屈伸之。午前又一服，药料稍轻亦可。    第二曰：黄儀四钱  红花三分半  陈皮五分  泽泻二分半  亦是日二服。    第三曰：黄儀三钱  黄柏六分  陈皮一钱半  升麻一钱  泽泻钱二分  白芍二钱二分  生草二分  炙草五分  五味子三十五粒亦是日二服。    除湿补气汤    左腿     黄儀二钱青皮一钱  炙草钱半  五味子三十五粒  升麻钱半  当归  柴胡  泽泻各五分  红花六分  陈皮二分半    清阳补气汤    体倦     苍术一钱甘草  当归  蒿本  知母各五分  升麻钱半柴胡  黄柏  黄儀各八分  五味子四分  陈皮六分    续断丸    肌肉     川断  当归  防风  附子        天麻各五钱  乳香  没药各一钱  白芍二钱  蜜丸，酒下。    黄儀酒      甚   黄儀  防风  细辛  独活  川芎  牛膝各两半  附子  川椒炙草各一两  川乌  山萸  秦艽  葛根各七钱  浸酒，日、午、夜服三次，虚加肉苁蓉，下利加女萎，多忘加石斛、菖蒲。    沈氏桑尖汤      指尖     嫩桑枝尖五钱  汉防己三钱  归身酒炒二钱  黄儀  茯苓各钱半  威灵仙  秦艽各一钱  川芎  升麻各五分    此金鳖自制方也，用之屡效。加人叁亦可。    止麻消痰饮    口舌     黄连  黄芩茯苓  半夏  桔梗  枳壳  陈皮  天麻  南星  细辛  甘草  瓜蒌仁  血虚加当归，气虚加人叁。    四物汤    痰血     川芎  当归  白芍  地黄    散滞汤    疙瘩     防风  荆芥各四分  羌活  独活  归身  生地  苍术  连翘槟榔  元叁  牛蒡子  忍冬藤  升麻  防己各五分  木瓜六分  木香三分  黄连四分乌药  牛膝各七分  茯苓  白蒺藜各八分赤芍  陈皮      各一钱半  半夏二钱加姜二  葱白二  温服取汗。初服加麻黄一钱，二三服加当归一钱，四服加酒大黄钱半，五服即愈。    开结舒筋汤    因气     紫苏  陈皮香附  乌药  川芎  羌活  苍术  南星  半夏  当归各八分  桂枝  甘草各四分。    冲和补气汤    合目麻     黄儀二钱苍术  陈皮各钱半  人叁  白术  白芍  猪苓  泽泻各一钱  羌活七分  升麻  甘草各五分  当归  独活  黄柏各三分  柴胡神曲  木香  麻黄  草豆蔻  黄连各二分上锉，分作二贴，水煎服。    双合汤    痰血并     当归  川芎白芍  生地  白芥子  茯苓  半夏  陈皮各一钱  桃仁八分  酒红花  甘草各三分  入竹沥、姜汁。    麻骨方    头足麻     人粪烧灰，豆腐浆调服即止。又方，用楝子烧灰为末，每三五钱，酒调下。

