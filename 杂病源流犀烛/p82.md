<!-- { "loadSidebar": true } -->
　　痉倅    风寒湿热俱有病也。痉者，筋劲强直而不柔和。倅者，口噤而角弓反张。二者虽各有症状，其原则由血气内虚，痰涎壅盛，其症则寒热交作，绝似伤寒，但脉沉迟弦细，摇头，露眼，噤口，手足搐搦，项强，背反张，如发  ，终日不醒为异。其因则缘伤寒杂病，汗下过多，或大发湿家、疮家汗，产家亡血太甚，故作倅。仲景以太阳病发热无汗，反恶寒为刚倅。太阳病发热汗出，不恶寒为柔倅。海藏据之，亦以无汗为刚倅，有汗为柔倅。河间因以刚倅无汗为风，性劲；柔倅有汗为湿，性缓。亦可见刚柔所由分矣。刚柔既分，治法亦异。故但搐搦，强直反张而为柔倅者，不必汗（宜小续命汤去麻黄，有热桂枝减半，冬去黄芩）。若加胸满，脚挛急，卧不着席，  齿而为刚倅者，急须下（宜大承气汤）。刚柔不分者，概与解散（宜九味羌活汤，或小续命汤加生附子）。其风痰发倅（宜叁归养荣汤），痰火发倅（宜瓜蒌枳实汤），均与导痰。审乎此，而痉倅之病无难矣。夫痉倅病，凡伤寒杂症皆有之，不独破伤风湿也，特破伤风湿尤易发痉倅耳，故附於破伤风之後。    脉  法   仲景曰：倅脉，按之紧如弦，直上下行。《三因》曰：痉倅脉皆伏沉弦紧。《入门》曰：凡倅脉如雨溅，散出指外者立死。《回春》曰：凡倅脉弦，或沉细些，汗後欲解，脉至如蛇，弦紧尚可，伏坚伤嗟。    倅  相似 丹溪曰：倅与  相似而不同，  病身软时苏，倅病身强直反张，不时苏，甚有昏冒而遂亡者。又曰：倅  相似，但  病为虚，切不可作风治而纯用风药，须带补益，多是气虚有火兼痰，宜用叁、儀、芎、归、竹沥之类。    痉倅原由症治       《回春》曰：若眼牵嘴扯，手摇足战，伸缩者，是风痰痉，若身冷、手足冷，脉沉细，名为阴倅，俱宜叁归养荣汤。身热喘嗽生痰，脉洪数名痰火倅，用瓜蒌枳实汤，不可全用风药散气。《入门》曰：倅病戴眼反折，    ，汗出如珠，或反张离席一掌部，小儿离席二指部者，皆死。《直指》曰：太阳风倅之症，始则发热，腹鸣，喘息，脉浮，次则牙紧头摇，十指微摇，渐加项背强直，转侧不仁，甚者昏困失音，目暗直视，滑泄不禁，身腰反张，如此则十不救一。徐忠可曰：倅即痉，强直之谓也，倅病必有背项强直等的症，但治倅病，刚柔之辨，最为吃紧，故无汗为刚，有汗为柔，为辨症之要领。夫发热无汗恶寒，本伤寒家症，若倅而项强背直者见之，乃卫阳与肾中真阳气本相通，今太阳经寒湿相搏，而气侵少阴，真阳不达，故反恶寒也，寒性劲切故曰刚。发热有汗不恶寒，本伤风而并阳明症，若倅而项强背直者见之，是太阳、阳明伤湿而兼风，非寒邪内侵之比也。风性温和故曰柔，非止项强，而身体则软，为柔倅也。仲景以葛根汤为刚倅主方，所以杜太阳项强，渐成阳明胸满之势也。以瓜蒌桂枝汤为柔倅主方，所以大润太阳经既耗之液，使经气流通，风邪解，湿气行，而筋不燥而倅愈也。以大承气汤为由表入里主方，又因倅病内入而胸满，太阳之邪仍不解，而口噤，角弓反张，而卧不着席，於是邪入内必热，阳热内攻，而脚挛、齿  。说太阳之邪并於阳明，阳明脉起於脚而络於齿也，故直攻其胃，使太阳、阳明之邪，一并而散，此下其热，非下其食也。又曰：诸倅项强，皆属於湿，乃仲景论倅前後，未尝重湿，即方药亦不专主湿，仅寒湿相得一语，略露机倪，其立三方，仍治风寒，或内驱热，可知倅症之说，非湿流关节之比，彼乃浸淫为病，燥湿为主，此则风寒为微湿所搏，故仍以治本为急也。曰：然则倅症之湿，从何来乎？不知倅之根原，由亡血阴虚，其筋易强，而倅之湿，乃即汗馀之气，搏寒为病也，故产後血虚多汗则致之，太阳病汗太多则致之，风病原有汗，下之而并耗其内液则致之，疮家发汗则致之，此仲景明知有湿而不专治湿，谓风寒去而湿自行耳。治破伤风方二十一  玉真散    强直     防风  南星  等分，每末一钱，姜汁和酒调服，以渣敷疮口。口噤者，童便调下。南星为防风所制，服之不麻，可以开关定搐。一名定风散。    木调膏      邪传经络     杏仁泥  白面等分，新汲水调成膏，涂肿处，即消肿退热，神效。    全蝎散    身冷     蝎梢七个为末，热酒服，日三次。凡患破伤风，非此不除。  大蜈蚣散    又     大蜈蚣二条鱼镖炒，左蟠龙即野鸽粪炒烟尽，各五钱，共为末，每取二钱，防风汤下。服此不解，觉转入里，当服左龙丸。一方蜈蚣一条，鱼镖三钱，共为末，每取一钱，防风羌活汤调下。一方治口噤，身反张，不省人，蜈蚣一条，全蝎二个，炒为末，擦牙或吹鼻中，名小蜈蚣散。    左龙丸    入里搐     左蟠龙  鱼镖烧  姜蚕各五钱  天麻二钱  雄黄一钱  蜈蚣二条共为末，分三帖，先将二帖饭丸，梧子大，朱砂为衣，次将一帖加巴霜五分饭丸，梧子大，每周朱砂丸子二十丸，加巴豆丸子一丸。第二服加二丸，酒下，至便利为度。只服朱砂丸，病愈即止，若搐倅不已，宜服羌麻汤。一名江镖散。    羌麻汤    半表里     羌活  麻黄川芎  甘菊  蔓荆子  石膏  防风  前胡黄芩  细辛  枳壳  茯苓  甘草各七分  白芷  薄荷各五分  姜三片    乌蛇散    痰盛     乌蛇六钱  麻黄一两  川乌  白附子  附子  川芎  乾姜天麻各五钱  蝎梢二钱半  每末一钱，酒下，日三服。    朱砂指甲散    手足战     朱砂  姜南星  独活各二钱  人手足爪甲六钱烧存性为末，分三贴酒下。    乌鸦散    血凝     乌鸦翎烧灰，酒服一钱，服後饮酒一二杯，以助药力。    急风散    传变     麝香一字  朱砂一两  生黑丑二钱半  草乌三两半生半焙存性醋淬  每末五分，酒下。    防风当归散    汗多     防风  当归川芎  生地各钱半    当归地黄汤    亡血   当归  地黄白芍  川芎  防风    说@白芷各一钱  细辛五分    防风汤    无汗     防风  川芎  羌活  独活各钱二分半  水煎，调小蜈蚣散服之，大效。小蜈蚣散方，详在大蜈蚣散方後。    羌活防风汤    又     羌活  防风川芎  白芍  当归    说@甘草各一钱  地榆  细辛各五分    小续命汤    又   防风钱半  防己杏仁  肉桂  黄芩  白芍  人叁  川芎  麻黄甘草各一钱  附子五分  姜三  枣二一方无防己、附子，有当归、石膏。    白术汤    有汗       白芍三钱  白术葛根各二钱  升麻  黄芩各一钱  甘草三分    白术防风汤    又 防风四钱  白术  黄儀各二钱    小芎黄汤      阳明 川芎三钱  黄芩二钱  甘草五分            此方治破伤风入里，犹有表热，二三帖後，用大芎黄汤。    大芎黄汤    又     川芎二钱  大黄羌活  黄芩各一钱  此方专治破伤风入里，大便秘，小便赤，自汗不止，以微利为度。    防风通圣散    少阳     滑石钱七分甘草钱二分  石膏  黄芩  桔梗各七分  防风  川芎  当归  赤芍  大黄  麻黄  薄荷连翘  芒硝各四分半  荆芥  白术  山栀各三分  姜五片    此方治风、热、燥三者之总剂也。宣明云：能治诸风热，中风不语，暴喑。或洗头风，破伤风，诸般风搐，小儿惊风、积热。或疮疹黑陷将死。或伤寒疫疠，不能辨明。或风热疮疳。或头生白角。或面鼻生紫赤风刺瘾疹，肺风疮。或大疯癫疾。或风火郁甚，为腹满涩痛，烦渴喘闷。或热极生风，为舌强口噤，筋惕肉俽。或大小疮肿恶毒。或热结大小便不通，并解酒伤热毒。按此方治法甚广，姑即宣明之言附记於此，医者能神而明之，其所治并不止此也。    九味羌活汤    和解     羌活  防风各钱半  川芎  苍术  白芷  黄芩  生地各钱二分  细辛  甘草各五分  姜三  枣二葱白二    此解表神方也，能不犯三阳禁忌。《正传》曰：羌活治太阳肢节痛，乃拨乱反正之主；防风治一身尽痛，听将军命令而行；苍术雄壮上行之气，除湿气而下安太阴；甘草缓里急和诸药；川芎治厥阴头痛在脑；生地治少阴心热在内；黄芩治太阴肺热在胸；白芷治阳明头痛在额；细辛治少阴肾经头痛。故为解表散邪之妙方也。一名羌活冲和汤。治痉倅方七  小续命汤    治柔倅     防风钱半防己  肉桂  杏仁  黄芩  白芍  人叁  川芎  麻黄  甘草各一钱  附子五分  姜三枣二  一方无防己、附子，有当归、石膏。    大承气汤    刚倅     大黄  芒硝厚朴  枳实    五味羌活汤    刚柔不分     防风羌活各钱半  苍术  川芎  黄芩  白芷  生地各钱二分  细辛  甘草各五分  姜二  枣二  葱白一    叁归养荣汤    风痰     人叁  当归川芎  白芍  熟地  白术  茯苓  陈皮各一钱  甘草五分  姜三  枣二    瓜蒌枳实汤    痰火     瓜蒌仁  枳实  山栀子  川贝母  桔梗  黄芩  陈皮茯苓  麦冬  人叁  当归  苏子各八分  甘草三分  姜三片煎，冲竹沥姜汁服。    瓜蒌桂枝汤    柔倅     瓜蒌根  桂枝  炙甘草  白芍  生姜  大枣    葛根汤      刚倅     葛根  麻黄  桂枝  炙草  白芍  姜  枣1

　　卷十四

