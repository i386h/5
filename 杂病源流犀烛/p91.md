<!-- { "loadSidebar": true } -->
　　暑病源流（伏暑暑风暑泻  疰夏）      经曰：诸病喘呕，暴注下迫，霍乱转筋，  身热瞀郁，小便浊赤，皆属於热。经言热不  言暑者，固以热即是暑。而此数病皆伤暑之  见症，故前人言中暑，亦混言中热也。然而  暑与热，毕竟有辨，试观仲景特中夏月热病  之旨，谓本伏寒研发，而《金匮》复出中  之条，正恐人误认为热病之自内而发，不知  中  之自外来而入也。其皆治以白虎汤者，以  中暑之发热，大渴齿燥，汗出而喘，与热病  无异，故皆以甘寒去热，苦寒降火。甘温益  中，必加人叁，因津耗也。其不宜辛温表散  者，以夏月则人身内阴外阳，暑之中人，必  伤气分。昔人所谓风寒必显有馀，有馀为邪，  暑气必显不足，不足为正是也，所以香茹辛  散，止宜乘凉饮冷，遏抑阳气，或致霍乱者  可用，非强力作劳，内伤重而受暑者之所宜  也（宜以白虎汤为主，清暑益气汤为辅，甘露饮十天水散皆  可酌用）。说以凡暑病，多生於元虚气弱之人，气  本虚，暑复伤气，无气以动，故治暑急补气，惟肺虚有火者，乃忌叁术也。试先即仲景书  推阐之。仲景曰：太阳中  ，发热恶寒，身  热而疼痛，其脉弦细芤迟，小便已洒洒然毛  耸，手足逆冷，小有劳身即热，口开，前板齿燥，若发其汗，则恶寒甚，加温针，则发热甚，数下之，则淋甚。说以此属阴阳俱虚，  阳虚故脉弦细，阴虚故脉芤迟，若汗之不益伤阳，温针不益伤阴乎，甘寒之剂所宜用。仲景又曰：太阳中热者，  是也，汗出恶寒，身热而渴，白虎加人叁汤主之。说以此为火令烁金，肺伤而气虚，以致膀胱不足而表亦虚，说膀胱太阳经，主表也，宜以救肺为急，故用本汤也。仲景又曰：太阳中  ，身热疼痛，而脉微弱，此以夏月伤冷水，水行皮中所主也，一物瓜蒂汤主之。说以此因夏月暑热，以水盥洗，水邪郁遏，令火而成中  也，瓜蒂能使胸中邪气皆吐下之。喻嘉言云：《金匮》治热一以白虎治热，以夏热必犯上伤肺，耗津液，用以救肺，孙思邈之生脉散，李东垣之清暑益气汤，皆祖之矣。一以瓜蒂治湿，以湿淫上甚，亦先伤肺，故外渍之水，得以乘毛孔而聚皮间，皮者，肺之合也，用瓜蒂或吐或下，则肺气不壅，皮间之水得以下趋，何後如河间通苓散，子和桂苓甘露饮，但宗仲景五苓之例，以为导湿消暑，竟不能祖瓜蒂之制，以治上焦湿热，清肺金，而别制一方也。喻氏发明二方之妙如此，然亦止就中  之方治言之，於暑病则未尽也。且中  与暑，病固有异，欲以中  尽概暑病，不可也，说伤暑之脉必虚，中  之脉则微弱，故有异也。故夫暑病大端，先分两项，一曰伤暑，一曰中暑。伤暑者，静而得者也，阴症也。或纳凉广厦，起居不节，汗出烦躁，面垢，背微恶寒，手足微厥，甚则洒然毛耸，腠理开则洒洒然寒，闭则蒸蒸热闷，此心包之火不胜时火，故反微恶寒也，倘坐卧阴凉，表虚不任风寒，若误以外感作治，必害（宜清暑益气汤）。或凉亭水阁，密树浓阴，过受凉快，为寒所袭，头疼，恶寒发热，肢体拘急，是感寒之类，脉必弦紧（宜消暑十全散）。或脾气虚弱，汗多恶寒（宜十味香茹饮）。或过伤饮食生冷，泄泻呕吐霍乱者（宜六和汤、藿香正气散）。此概治伤暑之法也。而其所及之症，有吐利，腹痛气逆，发热，头疼烦渴，肢冷疼，前板齿寒，无汗，脉虚或迟或伏，昏闷者（宜香茹饮）。有身热小便不利者（宜益元散）。有吐泻寒热，喘咳痞满，体肿倦卧，便赤者（宜六和汤）。有发热呕血者（宜黄连二钱，酒煎服）。有暑天身热头疼燥渴者（宜麦冬汤）。有暑天发渴者（宜生津丸）。以上皆伤暑之属，所当分别而治之者也。中暑者，动而得者也，阳症也。或远行劳役，大热而渴，阳气内伏，热合於肾，为水不胜火，发热烦渴，气息喘促，日晡病减，此脾胃大虚也（宜补中益气汤去升麻，加五味子、麦冬、黄连、黄柏、泽泻）。或农夫田野，及惯於役力之人，过受燔灼，头角额痛，发热，大渴引饮，脉洪大（宜地浆水煎苍术白虎汤）。或年老及虚汗之人，不宜用寒凉，宜稍加温药行之（宜竹叶石膏汤少加熟附子）。或平昔阴虚多火，不可用温药（宜白虎加人叁竹叶汤）。凡以中暑皆太阳经分之症，甚或卒倒不省人事，切忌香茹等温散之品，说既中热，复以辛温伤其气，如火益热矣，故香茹只可治伤暑，不可治中暑，此概言中暑之法也。而其所及之症，有夏月劳苦，卒然昏晕，甚而苦死者，少与冷水即死，亦禁卧冷地、湿地，急移其人於阴处，再以热土放脐上，拨开作窍，令人尿其中，以生姜或蒜捣汁和童便或热汤送下，外用布蘸立苏，後徐用药（宜麦冬汤、人叁白虎汤），此急救法也。又有烦渴口燥闷乱者，先以布蘸热水熨脐中气海，或掬土放脐，令人更溺之，俟苏，以米汤徐灌之，然後随症调治（宜六和汤、清暑益气汤随症加减）。凡中暑者必伤气（宜清暑益气汤，伤暑亦可用）。以上皆中暑之症所当分别而治者也。    夫伤暑、中暑，皆暑病之重且大者，故伤暑则暑热之邪伤在肉分，中暑则暑热之邪伤及脏腑。而又有寻常感受暑气，致腹痛水泻者，乃胃与大肠感邪之故，或恶心呕吐者，乃胃口有痰饮，而又感邪之故，此皆名胃暑，是暑病之轻且小者（宜黄连香茹散、清暑十全饮、解暑三百汤治之），亦当分别而治。然则暑病亦有无汗脉弦细者，此虽是暑，亦必由过袭阴凉，身中阳气为其所遏，故心烦，肌肤火热，无汗，非暑邪也，不可全用表药（宜消暑十全饮）。暑月腠理易开，香茹热服，便能汗出，故不必用表也。倘人迎脉紧，而气口反大，咳嗽目疼，鼻流清涕，额与眉  骨痛，此又被风矣（宜选奇汤）。至有内伤夹暑者，暑月房劳，兼膏粱水果杂进，至周身阳气不伸，脉沉细，或弦紧，面垢，无汗恶寒，四肢厥逆拘急，霍乱呕吐（宜冷香饮子）。或吐利兼作，脉微欲绝，或虚浮而散，此为紧病，急当救之  缓（宜浆水散）。或胃暑伏热，引饮过多，及恣啖生冷，致脾胃受寒，必腹痛呕泄，水谷不分，脉沉而紧（宜大顺散）。又有夹水伤暑者，汗出当风，浴起当风，或冷水浸澡，或坐卧於地，以至水湿畜於身中，适又感受暑邪生病，非全由暑伤也（宜香茹饮），必温散之。又有暑瘵者，暑月火能烁金，不禁辛酒，脾火暴盛，劳热躁烦，火动心脾，以致喘咳，忽吐衄，头目不清，胸膈烦渴不宁，即老樨  亦有此病，昧者以为劳瘵，不知此由火载血上，非真阴亏损而为虚劳也（宜归身、生地、防风、黄连、知母、山栀、荆芥、黄芩、桔梗、木通、元叁、甘草、贝母、白茯苓、陈皮、薄荷、麦冬、五味等酌为一帖，煎服黄连香茹饮亦可）。又有暑痿者，暑天膏粱之人阳事顿痿，此不可全用热药，亦不可全用凉药（宜黄连解毒汤合生脉散）。又有搅肠痧者，暑月不头疼发热，但觉小腹痛或心腹俱痛，胀痞，不能屈伸，皆水火流注脏腑，故先小腹後及心腹俱痛，非阴症也（宜六和汤、藿香正气散），大抵此症以探吐痰涎为主（宜二陈汤加厚朴、山栀，或用炒盐汤探吐）。又有霍乱者，暑气入腹，恶心腹痛，上吐下泻，泻水如注，此暑火暴发，升降不利，清浊不分，所泻者皆五脏津液，宜速止之（宜胃苓汤，甚者桂苓甘露饮），此症有挟食积者，切不可下，总当立止为上，再商食积。若吐泻无物，或上下关闭竟不吐泻，但心腹绞痛，令人立毙，此为乾霍乱，亦即绞肠痧（宜急以盐汤探吐），或探吐得通可救，即定後，周时勿进米气，得食又发，戒之。又有暑疡者，夏月头面外项赤肿，或咽喉肿痛，或腿足掀肿，长至数寸，不能步履，而头痛内燥，日夜发热不止，与凡痈毒发热，哺甚旦止者不同（宜败毒散及石膏、黄连等），说热一解肿自消，全无脓血，非外科症也。又有暑疮者，周身发泡，如碗如杯，如桃如李，光亮脆薄，中有臭水，由湿热之水泛於皮肤也（宜黄连香茹饮、黄连解毒汤），甚者内实便闭，口疳臭秽，外以鲜荷花瓣贴之，中药周时可平（宜凉膈散或承气汤）。以上种种皆暑病之兼及者也，要之，暑病所由之经，固属太阳，亦有由阳明者。发热，汗大出，微恶寒，为太阳矣。面赤大汗，烦渴喘急，即阳明也。甚者脉洪大，昏不知人，有似热症，但忽轻忽重为异耳（太阳宜艽苓散去桂加香茹，阳明宜消暑丸）。故平人偶然被暑，必身热，背恶寒，汗出，口渴烦躁闷乱，痰逆恶心，或吐泻转筋，小便闭涩，指间微寒（宜五苓散去桂，合益元散用）。若脾胃素弱，上焦不足，暑湿郁蒸，肢体困倦，头重心烦，饱闷喘促，早晚寒，日午热，此气血俱虚也（宜清燥汤、清暑益气汤）。或夏月汗太多，风犯汗孔，身体重痛，肢节麻，或渴或不渴，或小便黄涩，此风郁汗，湿与暑相搏也（宜益元散加葱头）。故人当湿热盛时，如梅天夏雨，体倦神疲，胸满促，肢冷，或气高喘，身烦热，溺黄赤，大便溏，自汗不食，须预防暑病（宜清暑益气汤加渗湿药）。虚弱人当暑，体倦神疲，胃不和，食无味，须预防暑病。安乐人当暑，恶寒身重，昏眩寒热，呕吐腹痛，乃夏尸感寒，非暑病也（宜温辛散）。辛苫人劳甚暑病，须培其气（宜人叁白虎汤）。总当分别而治之者也。而治法大要，惟以清心利小便，解暑毒，补真气为主，即脉虚喘促，逆冷，卒昏晕，此热伤阴气，切不可用温药，以助阳而耗阴。    脉  法     仲景曰：伤暑脉虚。又曰：脉虚身热，得之伤暑。《脉诀》曰：暑伤於气，所以脉虚，弦细芤迟，体状无馀。《三因》曰：中暑之脉阳弱阴虚，微迟似芤。《本事》曰：暑脉弦细芤迟，何也？说寒伤形，热伤气，气伤则气消而脉虚弱，所以弦细芤迟，皆虚脉也。《正传》曰：暑脉虚而微弱，或浮大而散，或隐而不见，夫微弱隐伏，皆虚类也。《活人书》曰：中暑与热病相似，但热病脉盛，中暑脉虚，以此辨之。张凤逵曰《脉理论》：刘复真云，暑脉虚而微弱，按之无力，又脉来隐伏，弦细芤迟，皆暑脉也。脉虚身热，得之伤暑中  ，脉虚而微者是也。寒病传经，故脉日变，温热不传经，故不变。寒病浮洪有力易治，芤细无力准治，无脉不治。温热不然，温有一二部无脉者，暑热有三四部无脉者，被火所逼而伏，非绝无也，於病无妨，攻之亦易，照经用辛寒，火散脉起，病愈矣。说温热病发在一二经，始终在此，更不传递别经者，其一二经或洪数，则经弱且伏，依经络调之，伏者起，洪者平，乃愈征也。（鳌按：此篇言热病即指暑病而言，非谓伏寒夏发之热病也）。    暑病原由症治     节斋曰：夏至日後病热为暑。暑者，相火行令也。夏月人感之，自口齿而入，伤心包络经，其为症烦则喘渴，静则多言，身热而烦心，大渴引饮，头痛自汗，倦怠少气，或下血发黄，甚者火热制金，不能平木，搐搦不省人事。东垣曰：夏至阳尽阴生，气浮肌表，散於皮毛，腹中之阳虚矣。世言夏月伏阴在内，此阴字有虚之义，若作阴冷，误甚，火盛之时，流金烁石，何阴冷之有。孙真人制生脉散，令人夏月服之，非为虚而何。《真指》曰：伤暑之症，面垢自汗，身热背寒，烦闷大渴，倦怠少气，毛耸恶寒，或头疼，或霍乱，或四肢厥冷，或身体无痛。中暑之症，则六脉沉伏，冷汗自出，闷绝而昏，不知人矣。
