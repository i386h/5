<!-- { "loadSidebar": true } -->
　　上输于脾。脾气散精。上归于肺。与肾中生气而互根。得毋因其人水谷之真气衰弱。而以脂膏益血之品。从阴引阳。填补冲任。不使气陷于子宫。直走精门。未可知也。

　　阴吹一症。人但知气从下泄。而昧于出自何窍。拘泥长沙之文。未有畅发其因者。先生为之条分缕析。可振聋聩。非三折肱良手。安能搜此精义。

　　补中汤

　　（见暑症门）

　　归脾汤

　　（见中风门）

　　六味汤

　　（见审虚实门）

　　左归汤

　　（见失荣门）

　　八味汤

　　（见审虚实门）

　　逍遥散

　　（见眩晕门）

　　右归饮

　　熟地（二三钱加至一二两）　山药（二钱炒）　杜仲（二钱姜汁炒）　枸杞子（二钱）

　　肉桂（一二钱）　川附子（一二三钱）　山萸肉（一钱）　甘草（一二钱炙）

　　水二钟。煎八分。食远服。

　　
