<!-- { "loadSidebar": true } -->
　　治发背初起 金银花五两，生甘草节五钱，河水、井水各五碗，砂锅煎至五碗，入酒一碗，又方金墨（磨浓，于晕外画圈）、雄猪胆汁、姜汁等分，于圈内时时涂之，留顶出毒瓦斯，三日后出干脓而愈。

　　又方莲房（烧存性，盖土地一夜），桐油调敷。

　　治发背已成（冷陷者难治） 茅根一两 当归 连翘 白术 金银花各五钱 芭蕉根二钱皂刺 半夏 姜黄各二钱 黄 一钱五分 甘草（生）一钱水五碗，煎三碗，分三次服。

　　又方蛇头草（一名婆婆针线包，子内有似杨花者）水浓煎，入陈酒半盅服取汗。如有鲜者，渣敷尤妙。

　　又方铅粉三两 血竭 朱砂各一两 银朱五钱乳汁调敷，外用猪腰子（竹刀切片）粘贴，待粘贴待臭黑去之，如煎，敷贴至不臭不黑而止，并治疔疮恶毒。

　　又方蚓粪（ ） 白螺壳（ ） 蜂房（炒） 水龙骨（ ）蜜调敷。

　　又方治溃烂者用蚂蝗收毒，然而危矣。

　　治搭手 大蜂房，入香油点滴患处即愈。又方，独蒜、板艾灸之。

　　治疔 初起时用核桃壳半个，盛溏鸡屎合疮上，外用艾灸至痛效。

　　又方朱砂一两，雄黄五钱，麝香三分，并研，用火酒少许化蟾酥二钱和匀，入瓶临时水调，搽顶拨出紫血愈。又端午日收 草为末酒下。

　　又方槐花末酒下五七钱。

　　又方苍耳草、枸杞根、菊花叶捣汁白者佳，和汤服，渣敷。

　　又方荔枝肉十枚，霜梅十个，银朱五钱，溏鸡屎调敷，重者加蜒蚰十条。

　　又方蜒蝣一条，乌梅肉一个，捣敷留顶，如觉痛以冷水拭周遭，少时觉热而愈。

　　又方治面上水疔，浮麦烧存性，灯盘下油调搽。

　　又方治嘴上疔，雄黄一分，和露天铁绣、食盐各少许，用刀挑开，上药揉进，再掺在膏药上贴之。总之，菊花捣汁一升（春苗冬根）服之，虽危亦救，渣加蜗牛捣贴。

　　治手指生蛇头 雄猪胆套住，一日一换。又方，雄黄一钱，乳香五分，蜈蚣一条，为末，鸡又方酱茄去蒂套指。

　　治 心毒 桐油垢（久住瓶上刮下）作丸，清菜汤下十丸，吐出血块、血脓自愈，温糊粥调理治乳痈初起 蚶壳五个（烧），热酒冲服。

　　又方加皂角灰。

　　又方用莲房灰三钱。

　　又方用桦皮灰三钱。

　　又方用贝母、白芷等分研末，酒下三四钱。

　　又方瑞香脑头七个，男子头垢为丸，七粒，生白酒煮瑞花香送下（如无，以菊花代之）。

　　一方 菊花头捣敷。

　　治乳痈（治乳方多，惟此神效，并治一切痈疽瘰 ）栝蒌大者二个（捣） 当归（酒洗）

　　甘草各五钱 没药 乳香各一钱（研）分二剂，酒煎，分三次饮，以渣敷乳。

　　治乳痈溃烂 竹叶灰掺之。

　　又方猫毛（用头腹下者烧存性）、轻粉少许，香油调涂。

　　治河白 榆树根皮三斤（切），煎汤洗浴，随用香油一盅，麝香一分调涂。虚肿处以手挤之，治遍身结核 金银花藤、菖蒲根捣汁涂之。

　　又方生姜、白芥子（捣）和飞面敷。

　　治胁下毒 生地榆捣汁，和酒热服。

　　治阴子肿大如水晶，阴汗潮湿（内服治湿汤） 灶心土三升（研），砂锅炒极热，加川椒、茴香于面，置阴囊在上，冷则再炒，如此三次即愈。治男子阴头痈 皂角（不蛀者烧存性）酒下。

　　又方皂角（炒）、陈小粉（炒）等分，热醋调贴，干则以水润之。又方，鳖甲（炙脆研末），鸡治阴子烂出（先用紫苏汤洗） 杉木灰、紫苏叶等分为末敷，仍以紫苏包之。一方用野紫苏（又方凤仙花、甘草为末，下用艾揉熟托之。

　　治脱肛 五倍子八个，川椒二十粒，葱二根（用青），米泔煎洗。

　　又方治肠出者，姜汁和蜜润之即收。

　　治脏毒 百草霜一两 乌梅十个（去核），捣丸，米饮下二三钱。

　　又方用猪胰子半斤，好酒半碗炖熟，空心服之。

　　治偷粪鼠 槐角 枳壳各三钱 黄芩 生地各二钱 黄连一钱五分 穿山甲（炒） 蒲黄僵蚕各一钱作二帖煎服。如大便不通，加大黄二钱，煎一滚即服，忌口。

　　治鹤膝风（先用紫苏汤洗） 当归 白芍 熟地 陈皮 白术 茯苓 知母 牛膝 木瓜等分又方古铜钱（火 醋淬）、大枫子（肉）各五分，用核桃肉十二个，徐徐嚼咽两次效。

　　又方全蝎七个，核桃劈开，去肉入蝎，草纸裹之，苎麻密扎，炭火漫炙，候烟净取蝎为末，米酒送下，再尽量为度，三服效。

　　又方胆星、半夏、山栀仁，飞面滚酒调敷，至不黑不痛而止。

　　又方姜葱捣敷，以帛裹定，觉热即愈，重者二次。

　　又方用尿半桶，入瓮内烧滚，熏洗三四次即可走。

　　治重腿粗肿 豆腐渣一斤，板猪油四两，捣敷，有臭水出即消。

　　治诸漏 凤凰衣烧灰，生桐油调，塞入眼漏内。

　　治火丹 马齿苋、酱板草捣汁，酒下，其渣加盐少许敷之。

　　又方寒水石、飞丹，猪胆汁敷。

　　又方黄柏（去粗皮，胆汁浸晒）为末，地沥青调敷。

　　又方用头油绳扎住，新汲水加白矾频拭之。

　　黑丹 面上、身上生黑点如疥者，若遍身即难治。鹿角烧灰，猪油调搽。

　　游肿（又名五色丹） 败蒲席烧灰，鸡子清搽。一方用赤小豆。

　　治瘌痢 （详幼科） 先将米泔洗净，次用牛骨髓搽之。

　　又方苦楝根皮烧存性研，猪脂涂，并治诸疮。

　　又方鲫鱼一个，不去肠鳞，开孔塞入乱发，盐泥封 ，干则加猪油涂。

　　又方盐卤、香油各半钟，银耳捣调至如糊，剥去疮痂敷之，十日即愈。

　　又方葱椒末和面，猪油调做如僧帽覆之，以布扎住，待冷烘热再覆。

　　又方以饭汤洗去痂，捣蒜敷之，用和尚帽罩住。

　　治头面生疮（有水流到即成疮者） 松香四钱，飞丹二钱，银朱一钱，带根葱捣汁和药，煎干焙为末，菜油搽，并治热疖。

　　点痣方 糯米一撮，盐水浸七日如泥。用针微刺破点之，三四次即愈。

　　治面上紫块（大如钱，小如豆者） 穿山甲十片（炒），生姜、野大黄各四两（取汁），生绢包药，蘸汁擦患处，如干加醋三四次效。

　　治面上生肺风疮及皮肤痒 麦冬（去心）一斤，橘红四两，熬膏，入蜜二两再熬成珠，浸水中又方苦参五钱煎汤，入皮硝一两、牙硝五钱熏洗。

　　又方皂角去皮三片 白芨 白芷 天花粉各一两 甘松 山柰 藿香 白丁香（腊月收）各五钱 樟脑一钱 升麻半斤 楮实子五两 绿豆一两 砂仁五钱 糯米一升炼蜜丸如弹子，洗面最妙，或散用亦可。一方用牙皂一两（无升麻以下五味），加木泽、细辛、杏仁、密陀僧各五钱，白茯苓八钱，为末乳汁调敷，清晨洗去。

　　治雀斑 樱桃枝、霜梅肉、紫背萍、牙皂等分，为末，如常洗面。

　　治面上风癣（先用苦参汤洗） 白芷三钱 黄连 黄丹各二钱 白茯苓一钱五分 轻粉五分香油调搽。一方加竹节、白附子、治面风之游走。

　　治口疮（牙疳见幼科） 芩连栀柏加细辛干姜，等分为末，先用米泔水漱口，后搽，神效。

　　治口吻疮 槟榔烧灰敷之。

　　又方发灰、絮灰、黄连研末敷之。

　　又方治唇裂，橄榄去核烧存性，猪油调敷。

　　治羊须疮 小红枣烧灰，清油调敷。

　　治冻疮痒痛 蟹壳烧研，菜油敷。

　　又方酒化鹿角胶搽。

　　又方雀脑或兔脑搽。

　　治漆疮 死蟹水（置瓮内作烂）涂之。

　　又方贯众为末，香油调涂疮上。

　　治抓破面皮 姜汁调轻粉涂之，便无痕迹。

　　手搔伤成疮（先用花椒汤洗） 牙皂 枯矾 黄连 黄柏 轻粉等分研末敷之。又方，石膏、轻粉等分，痛加乳香、没药。

　　治瘰 疮（名益气养荣汤） 黄 （蜜炙） 人参 白术（炒）各一钱五分 当归（酒洗） 川芎 白芍（酒炒） 生地 陈皮 香附 贝母各二钱 柴胡 地骨皮 桔梗（炒） 甘草（炙）各五分吐痰加橘红，刺痛加青皮、木香。午后热头微眩加黄柏（酒炒），脓水清倍参归，女人有郁倍香附、贝母，月经不调加丹皮、当归，先服十剂，后用朱砂、血竭各一钱，斑蝥（去翅足）三分（生），每服一分，空心烧酒调下。外用金头蜈蚣一条研末，麻油一盏浸二日涂之。发初又方牡蛎、甘草各四两，玄参二两，糊丸茶酒任下。

　　又方茜草根煮鸡子，先煮一滚待凝，打一小孔，塞入茜草根煮极熟，饭后吃一二枚。

　　又方枇杷叶（去毛尖筋，炒研），沙糖调服。

　　又方海藻净研，酒浸饮之。

　　又方大蒜、白芥子，入桃壳合疮上，艾灸之。

　　又方艾灸脚胫三里穴七壮自愈。

　　又方细芽茶嚼烂敷之。

　　又方玄参捣敷。

　　又外贴方 未破者，地龙粪、雄黄、小麦面等分，为末醋调敷；已破者，银朱、铜青各一用槐皮一斤，以针密密剌孔置疮上，上掺药以炭火灸之，热痛为度，二三次愈。

　　肉痰瘤方 先将射香擦瘤上，以南星覆之，艾灸即愈。小者用蛛丝缠根则自落。

　　治竖肉 槿树叶频擦之。生脚底者，艾灸七壮。

　　治鹅掌风 醋煮艾再汤煎洗。

　　又方花椒、石菖蒲煎洗。

　　又方紫背浮萍洗。

　　又方官粉二钱 银朱一钱五分 麝香五分（并研） 牛油 地沥青 香油 黄蜡各一两（并化）

　　和药搅匀，随擦随烘。

　　又方白芍一两，硫黄三钱，人言二分，公猪胰油捣擦，又方猪蹄壳烧灰，麻油调擦。

　　又方北瓜藤嫩头摘断，有水就擦之。

　　治手心皮破（名鹅眼风） 侧柏叶和牛粪捣烂晒干，放炭上烧烟熏手，日三四次，以愈为度。

　　治体气脚臭 陀僧一两，官粉一钱，体气擦两腋，脚臭擦双足。一方加田螺、麝香。

　　又方以麝入螺取水搽。

　　又方以醋浸土木香（即马兜铃根）为末敷之。

　　治遍身风疹块痒 苦参一斤，甘草一两，河水煎汤，去渣入皮硝五钱洗，避风睡。

　　治汗斑 陀僧三钱 面粉 硫黄各二钱 信二分洗出汗，姜蘸擦之，待凉再擦。

　　又方硫黄二钱（研），面粉八分，汗出擦之。

　　又方醋入鸡子清浸三日擦之。

　　治白癜及紫癜风歌 白癜紫癜两般风，雄黄朱砂等分同；茄帝蘸来擦患处，不消三日有奇功又方白附子、雄黄、密陀僧等分为末，姜汁调，茄蒂擦。

　　又方治白癜风及白蛇丹。用鱼腥草捣搽。

