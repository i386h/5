<!-- { "loadSidebar": true } -->
　　滑石三两 当归 川芎各二两半 朱砂（飞过为衣） 甘草各二两 防风 芍药各一两五钱 白术一两三钱 独活 羌活 天麻 石膏 黄芩 熟地 人参 桔梗各一两 栀子六钱荆芥穗 全蝎（去毒） 细辛 连翘 薄荷 黄连 黄柏 麻黄 大黄 芒硝各五钱二十七味，炼蜜丸如弹子大。临卧细嚼一丸，茶酒下。热甚去参、术、川芎，加苦参、细茶，盐梅，薄荷汤下。痛甚倍苦参。

　　精神解语汤治中风痰迷心窍，舌强不能言，口眼歪斜，半身不遂。

　　四物二陈加麦冬 远志（去骨甘草水泡） 南星（同半夏、白芍俱用生姜、牙皂煎汤浸三日） 枳实（麸炒） 乌药 黄连（姜汁炒） 防风 羌活 石菖蒲 生姜 竹茹煎好再入姜汁、竹沥、童便服。头痛加蔓荆、细辛、白芷。

　　远志膏治中风不能言。远志三两，甘草（水泡不去骨）。为末，鸡子清调敷，天突、咽喉、心三处。

　　诃子清音汤治失音不语。诃子四十九粒（半生半泡），桔梗一两（半生半炒），甘草二钱（半生半炙）。

　　每服七钱，用煎热童便一大碗调服，三四服见效。

　　丹方治风瘫 用土茯苓四两（木捶碎） 五加皮八分 牛膝肉 皂角刺各六分水三碗，煎二碗，食远服。渣煎七分，临卧服。忌牛肉、茶、醋、烧酒、麻油。

　　治半身不遂歌曰：牛膝去芦藏鸭肚，重汤煮服病相宜，净除牛膝存汤鸭，每日常餐功效奇又方当归、五加皮各四两，黑料豆半斤。若加牛膝、木瓜、桑寄生更妙。头烧酒三十斤浸早晚服之。

　　又方番白草一味，煮酒饮之，效如神。治口眼歪斜方细说：合成妙药脸间贴，先捣蓖麻子仁，再调一味 鱼血，歪左之时贴右边，右边歪口左敷曳，胎斜扶正救民灾，何必私心藏诀。

　　又方用生南星研末，青布包，放在手心，以热酒壶底熨之。朝右熨左手，朝左熨右手。

　　治产后惊风及伤寒，角弓反张 歌曰：大麦田中麦梗灰，先烧存性取将来，滚水淋汤乘热服，重棉取汗立时回。

　　治失心风（乩授方） 莫说疯癫莫说狂，今朝留下草头方，香圆叶是驱痰药，桐树枝名降火汤。竹翠木瓜皆有益，金萱黄菊两无伤，撮来件件俱仙饵，一笑天然乐寿长。

　　又方不落水猪心一个，竹刀割开入辰砂（飞过，末）三钱半，用麻线扎定，外用面包煨熟，取朱砂乘热为丸。每服甘草汤下五分，七日服完。其猪心任意之，屡验。

　　余论《内经》曰：风善行而数变，或为热中，或为寒中，或为寒热，或为疠风，或为偏枯。

　　至于猝暴僵仆，四肢不举者，无所论，只有偏枯一语而已。千金引岐伯曰：中风大法有四，一曰偏枯（半身不遂，知与有常），二曰风痱（四肢不收，微有知觉），三曰风懿（不知人事），四曰风痹（麻痹不仁）。金匮中风篇曰：寸口脉浮而紧，紧为寒，浮为虚，寒虚相搏，邪在皮肤， 僻不遂，邪在于络，肌肤不仁；邪在于经，实时不胜；邪入于腑，即不识人；邪入于脏，舌即难言，口吐涎沫。故偏枯等证，每用大小续命排风等汤，以散之。河间曰：以火暴甚，肾水虚衰，不能制之，热气拂郁，心神昏冒，筋骨不用。又因喜、怒、思、悲、恐五志过极，而猝中，其主在热。东垣曰：中风者，非外来风邪，凡人年逾四旬，伤其气者，多有此疾。少而肥盛者，间有之，亦是形盛气衰之故，其主在气。彦修曰：西北气寒，为风所中，诚有之矣，东南气温，而多湿，其病者非风也。湿生痰，痰生热，热生风也，其主在湿。丹溪曰：有气虚，有血虚，有痰甚，皆以风为虚象，究而论之。古书所载，言其证也。

　　河间以下诸论，言其因也。所谓外中风邪者，必由元精虚弱，荣卫失调，而后感之。所谓因热，因气，因湿者，未必绝无外邪而作也。治之之法，急则治标，缓则治本。如初病暴仆，不省人事，痰涎壅盛，急用通关散，化风丹，以开之。舌强不语，两寸口脉浮大而实者，急吐之，以遏其势。或人迎紧盛，六脉浮弦，用小续命汤表之。其中于脏者，各随其经而理之，所谓急则治其标也。其或早觉于未发之前，与调治于稍平之后，则清其热，化其痰，补其血与气，各治其所，因《脉诀举要》曰：中风脉浮滑，兼痰气，其或沉滑，勿以风治。盖外有痹痿，气厥，脾虚，伤食，及吐太过，皆令人猝倒，四肢不举。而中气尤酷，似中风，当慎察脉理。浮弦紧洪，为中风，沉伏为中气，若中气而用风药，杀人矣。若辨别未清，宁先用顺气散，次用疏风药，盖治风，亦宜理气也。

　　治破头风 苍术（火烧）、草乌，共为末，温酒服之，汗出为度。

　　又方鱼胶，烧存性，研末，调热酒服之，愈。

　　治男妇气血衰弱，痰火上升，左瘫右痪，臂体手足疼痛等症 以人乳二酒盏，香甜白者为佳，以梨舂汁一酒盏，倾放银锡器，入汤内炖滚热，有黄沫起开青路为度。每日五更后一服，能消痰补虚，生血延寿，乃以人补人，其效无如。即半身不遂者，曾服此方亦效。

　　固本酒 生地黄二两 熟地黄二两 天门冬一两 麦门冬二两 白茯苓二两 人参二两用瓷瓶盛好酒十大壶，将前药切片入内浸三日，用文武火煮一二时，以酒黑色为度。如上热去人参五钱，如下虚寒，将韭子炒黄色，为细末，空心服三五盏，每盏用炒末一钱或五分，妙难尽述。忌萝卜要紧。

　　治痰 橘皮（用真洞庭陈者，温水浸，去秽白，取红一片），甘草四两，盐四两。用水五碗，慢火煮，焙干为末，白汤点服。世医但知用半夏、南星等类，何足语此。

　　治痰厥方（厥甚者，以吐为上）半夏八两，防风四两，甘草二两（炙）。共为细末，每服三钱，治中风失音 并一切风疾。用白僵蚕七枚为末，用酒调服，立效。

　　治中风 或吐泻，牙关噤，不能下药。用白杨末，不拘多少，揩牙立开，因酸能收敛，齿必开也。

　　治偏风 手足不遂。用仙灵脾一斤，细锉，绢袋兜浸酒，春夏三日，秋冬五日，重重封闭，勿使失气，逐渐开饮，常令熏熏，不得大醉，久之无不效验。合时切忌鸡犬见。

　　郁金丸 治癫狂数年不愈。郁金七两（真蜀地来者佳），明矾□两。为末，薄荷汤水送下。或治中风 通身冷，口噤不知人者。独活四两（去芦）、用好酒四大盏煎，分二三次，热服。史国公药酒方 专治风痰半身不遂，手足挛拘，不堪行步等症。

　　防风（去芦）二两 秦艽（去芦）二两 当归二两 羌活二两 白术二两 虎胫骨（碎炙）一对 萆 （碎炙）二两 鳖甲二两 川牛膝（去芦）二两 油松节（捶碎）二两 杜仲（姜汁炒） 晚蚕砂（炒黄色）二两 苍耳子（捶碎）四两 枸杞子五两 干茄根（饭上蒸熟）八两上以布袋盛大坛内，下好酒三十六斤，封口，浸十四日，将坛入锅，悬煮三炷香，埋土内三日，去火毒。

　　每日辰午晚，随量饮之。

　　都梁丸 治头风疼，甚效。用白芷洗净，炼蜜为丸，如弹子大。每服以荆芥煎汤调服。

　　若因虚头疼，以人参一两，川芎五钱，煎汤服，甚妙。

　　伤暑门

　　脉虚身热伤暑病，暑入口齿心主应，大渴倦怠背恶寒，自汗毛松心烦闷，四肢微冷吐泻兼，之。

　　加上柴胡因热身，元气不足共参 ，呕加半夏须姜炒，渴用天花此最宜。小水不利或短赤，泽泻山栀加入欤，或自汗兮或水泻，升麻白术总相宜。头痛川芎石膏好，痰闷栝蒌枳实随，俱可益元散常服，热渴虚烦效更奇。（古香茹散，惟茹朴豆。后加连，后又加合君子，名八味。加黄连、 、木瓜，名十味）

　　藿香正气散（见霍乱）

　　消暑丸 半夏（醋煮）一斤 甘草（生） 茯苓（去皮）各八两姜汁煮糊丸，如桐子大。

　　热汤五十丸，中暑药下即苏。伤暑发热头疼尤效。夏月常服止渴利小便，诸方概不及此，痰饮停积，并用姜汤下。

　　水葫芦治暑毒，解烦渴。

　　川百药煎三两 麦冬 乌梅肉 白梅肉 干葛 甘草各五钱 人参二钱面糊丸，如芡实大。夏月出行，一丸可度一日。

　　余论伤暑酷似伤寒，盖亦有头痛身热者，庸医以真伤治之，每致斑毒发黄，小便不通，闷乱而死紧者，用五积散主之（方见中寒）。若多食冷物，致伤脾胃，止用温脾消食，利小便药而已。

　　又调养法 夏月间居，恒用白术一钱五分，麦冬（去心）一钱。煎以代茶。或用人参、麦冬、五味子，名生脉散。或用辰砂六一散，可以永无伤暑之恙。

　　一方 用不蛀皂角，不拘多少，刮去黑皮，烧烟将尽，用盆合于地上，勿令透烟，每灰一两入甘草末六钱，和匀服一钱，新汲水调下。如气虚人，温浆水调下。昏迷不醒者，不过两服。

　　注夏阴虚不足元气亡，气虚血弱热因伤，脉无力者四肢倦，心烦食少脚郎当。好卧口干不长肉，治用补中益气汤，参 甘草固元本，白术陈皮五味尝。黄柏升麻归养血，柴苓知母麦门冬，盗汗须加浮小麦，便赤山栀与木通。头疼川芎并白芷，渴用天花粉乌梅。大便不实砂仁好，嗽加白虎杏仁随，倘然泄泻加苍术，根据斯调理病无危。

　　补中益气汤（详内伤）

　　余论注夏似无伤大体，不知因气虚而受病，因病而气益虚，忽而不治，身体由之伤矣。人人恐犯，岁岁有之，故吾友特为歌括，余嘉其意，因不忍略。

　　伤湿门

　　东南之地恒多湿，居民感受患非一，或受山岚露雨蒸，或过饮冷因雨得。小便短赤身体重，骨肉酸麻行不疾，渐加浮肿及身黄，加减渗湿汤可识。陈皮半夏茯苓甘，浓朴黄连苍白术，煎用灯心枣与姜，临服二匙盐可入。外湿寒热身肿痛，芩姜木通加有益，内湿食入必呕吐，中满喘胀是其则。黄连楂入炒卜子，小便不利猪苓泽，湿热发黄茵陈加，泽泻猪苓兼滑石，黄柏山栀与木通，随症加减为良策。

　　肾着汤治肾虚伤湿身重，腰冷如坐水中。即四君子汤，去人参，加干姜。

　　渗湿汤治肾虚伤湿，小便赤，大便溏。用姜、苓、木、草（肾着），加苍术、橘红、丁香。

　　单方治中湿通身疼痛。白术（去芦）二两，酒一碗半，煎至一碗，温服。

　　余论外湿由冒雨及坐湿，内湿由酒曲与生冷，外湿宜汗，内湿宜利，而皆以行风散湿健脾为主。湿生痰，故用二陈汤加风药。

　　一方治玉茎有时受湿瘠甚。以肥皂一个，烧存性，用香油调涂于上即愈。

　　一方治妇女下部湿痒。蛇床子煎汤洗愈。

　　治中湿，口噤不知人事 用白术一两切片，作一服，用酒三盏，煎一盏，顿服。不饮酒者，

