<!-- { "loadSidebar": true } -->
　　黄疸门

　　疸虽分五实归一，盖是脾虚胃不实，水谷湿热相郁蒸，发热腹痛便赤涩。欲除湿热去其黄，清利小便为第一。茵陈泽泻猪苓茯，肉桂山楂与滑石，山栀枳壳共陈皮，甘草木通并白术。

　　若还腹满大便难，药中须挟将军力，渴而热甚必难医，手足心黄治无益。

　　茵陈五苓散 术、泻、猪、茯、桂共二钱，合茵陈末四钱，日三服。

　　大茵陈汤治时行淤热在里，郁蒸不散，通身发黄。茵陈二两，大黄一两，栀子仁三钱。每必效散 五疸通治。

　　葶苈（隔纸炒） 龙胆草 山栀 茵陈 黄芩等分每服一两。

　　小温中汤治轻疸兼去食积。

　　苍术 川芎 香附 神曲 针砂（醋炒红）春加芎，夏加苦参或黄连，冬加吴茱萸或干姜。

　　大温中汤治黄胆并食积，又能制肝燥皮 脾虚者 以参术芍药甘草陈米汤下。

　　陈皮 苍术 浓朴 三棱 蓬术 青皮各五两 甘草 针砂（醋炒红）各二两 香附一斤醋糊丸，空心姜盐汤下。饭后酒下，忌犬肉及果菜。

　　单方地骨皮捣汁，和白酒饮之即愈。一云猪胆汁和白酒。

　　又方生白矾，于伏天晒开，大枣为丸，每服二三钱。服后多食肉以压之。

　　又方绿矾（炒至白色为度，或入瓶煨白尤佳），煮枣为丸，如樱桃大。每服五丸，日三服，俱冷黄酒下。忌生冷发物。若有虫，亦吐出，神效。

　　余论疸症有五，曰：黄汗、黄胆、酒疸、谷疸、女劳疸。而其实皆缘湿热郁蒸于脾，治法以利小便为主。然亦有伤寒后，解散未尽者，其证口淡耳鸣，怔忡脚软，微寒热，下白浊，此为虚证，不可专用凉药。脉诀曰：五疸实热，脉必洪数，其或微涩，证属虚弱。丹溪曰：轻者小温中丸，重者大温中丸，热甚加苓连。

　　火门

　　有余之气名为火，妄动须知烁至阴，实者泻之虚者补，重升轻降理诚深。阴虚发热阳旺盛，脉数无力属心肾，内伤发热乃阳虚，脉大无力肺脾分。气从左起肝之火，阴火还从脐下生，脚下热来侵腹者，斯人虚极药难平。泻火黄连解毒汤，补虚参术生草良，郁火随经宜发散，风寒外来散之良。心火黄连肺黄芩，肝胆之火柴连亲，芩连可泻三焦火，脏火偏宜青黛寻。芍药泻脾知母肾，石膏胃火 滋阴，若要泻却膀胱火，须加黄柏与细辛。木通专泻小肠火，郁火升麻与葛根，若治无根游行火，剂中何可失玄参。

　　黄连解毒汤（详）

　　余论非实火不可骤用凉药，必先温散。盖风寒外来者，宜散，郁火宜散。生甘草能缓火邪，山栀仁大能降火。

　　心痛门

　　原知心痛即非真，胃热须分久与新，新则胃家伤物冷，久成湿热必逡巡。热多左手脉必数，脉涩应知死血因，右脉实时痰积痛，脉洪久血作灾 。治法总施平胃散，干姜甘草蔻砂仁，枳实木香并桔梗，此医新者效如神。若还久病加胡索，桔梗黄连兼枳实，木香栀子一同煎，方信医家灵妙药。

　　辨证胃痛有九，曰饮、曰食、曰风、曰冷、曰气、曰悸、曰虫、曰疰、曰去来热痛。河间曰：暴痛非热，久痛无寒。有因气而食，卒然发痛，大便或秘，心胸高起，按之愈痛，不思饮食者，急以煮黄丸利之，利后用 本汤，去其余邪。有寒厥心痛者，手足逆而身有冷汗，便利溺清，气力微弱，非久病也，朝发夕死，急以术附汤温之。有热厥心痛者，身热足寒，痛甚，则烦躁而吐，额自汗，当灸太溪及昆仑，表里俱泻，通身汗出而愈。灸毕服金铃子散，痛止，服枳术丸，去其邪。又医鉴载：面上有白斑唇红，痛后能饮食，时作时止者，虫也，二陈汤加苦楝根皮煎服。肚大青筋，取虫丸主之。

　　煮黄丸（积聚）

　　治大实痛 雄黄一两 巴豆五钱（去皮生研，入雄黄末研细） 白面二两（同和再研）

　　滴水丸，如桐子。服时，先煎浆水，待沸下二十四丸，煮一二十沸，捞入冷浆水沉冷，先服一丸，逾一时，再二丸，再三丸，加至微利为度，用浸药水送下。兼治胁下 癖痛如神。

　　本汤（毒瓦斯）

　　治大实痛，已利，用此彻毒 本三钱，苍术六钱。水煎温服。

　　术附汤（寒痛）

　　治寒厥痛，又治风湿相搏，身重疼烦，大便坚实，及风虚头重目眩者。暖肌，补中，助阳气，止自汗。附子一两（炮去皮脐细切），白术四两，甘草一两（炒）。每服三钱服。

　　金铃散（久痛）

　　治热厥痛，或发或止，久不愈者。金铃子、玄胡索各一两。每服三钱，酒调下清郁散（痰痛）

　　治胃中有伏火，膈上有停痰，胃口作痛，及恶心呕吐清水或酸水。二陈汤加栀、连、苍、芎、干姜、香附。呕吐甚加藿香、砂仁。此方为丸服亦妙。

　　宣气散治心胃刺痛，牵引胸胁，脉数者。

　　栀子仁（盐炒） 大黄 滑石 木香（以下三味为末） 以生姜、栀子煎汤，和药温服。

　　在上必四圣丹治心痛并腹痛阴证，绞肠痧神效。

　　五灵脂（炒出烟） 桃仁（面炒黄色去皮尖） 草乌（水泡，一日一换，浸一七日，去皮尖，切片，用新瓦焙干）各一两 青黛（二钱入药，八钱为衣）酒糊丸，如桐子，每服十五丸，用艾七片（炒出烟），冲黄酒下。

　　追虫丸（虫痛）

　　治虫咬痛。

　　干漆五钱（炒尽烟） 雄黄二钱五分 巴霜一钱面糊丸，如黍米，有子、苦楝根皮煎汤下，十二三丸。

　　加味枳术丸治酒积、茶积、肉积、清痰在胃脘作痛，及痞满心嘈杂嗳气吞酸，脾胃等症。

　　白术三两 枳实（面炒） 苍术（米泔浸二宿，焙） 猪苓（去黑皮） 川芎 麦 面（炒黄） 神曲（炒） 半夏（汤泡透）各一两 泽泻（去毛） 白螺蛳壳（炒） 黄连（陈壁土炒） 赤茯苓各七钱 砂仁 草豆蔻 黄苓（土炒） 青皮（去白） 莱菔子（炒） 干姜各五钱 陈皮（去白） 栝蒌子 香附米（童便炒） 浓朴（姜汁炒） 槟榔各三钱 木香甘草各二钱 吞酸加吴茱萸（汤泡，寒月五钱，暑月二钱半）；久病挟虚，加人参、白扁豆、石莲肉各五钱；常吐清水，如梧子，清米饮下百丸。

　　单方山栀（炒黑），每服二三匙，心腹痛姜汤下，四肢肿米饮下，小便涩白汤下。一方加川芎二钱。

　　治心疼 口噤几死者。老葱白三五根（去皮须），捣膏灌入喉中，再以香油灌之。积滞虫物，皆化黄水，微利为佳。

　　治虫痛 每日空心嚼榧子肉二十七枚，三日虫下。

　　治大人、小儿，痞块癖积 全蝎（酒浸洗炙）三钱，鸡肫黄皮（酒炙）三钱 □砂糖，丸，五更酒下二钱半。

　　又方卒急无药，以盐置刀头烧红，淬入水中，乘热饮之，吐痰而安。此法并治绞肠痧。

　　余论痛则不通，通则不痛。心脾痛者，内有郁热，顽痰，死血，虫物，或因恼怒，或因风邪而作九种心痛 瓦楞子（即麻蛤蜊，醋火锻）三分 香附（童便浸）三分 樟树子三分三味焙干，共为末，或酒或姜汤送下立止。

　　又方香附（锻石炒）、良姜（麻油炒）、苍术（盐水炒）各一两。共为末，每服二分，或酒或姜又方广木香九钱三分，明矾七分。炼饭为丸，每服一钱，烧酒下。

　　又方用胡椒，一岁一粒，白滚汤下。

　　又方兔粪焙干，烧灰存性，为末，黄酒下三钱，效。

　　胃痛又方核桃肉七个，连皮捣烂，入好砂糖在内调和，用热大酒一碗冲吃，愈。

　　治一切心痛，不问新久 用生地黄捣绞取汁，搜面作馄饨，或冷淘食之，良久，即刻出虫，长一尺许，遂不复痛。昔有痛垂死，语其子剖视之，后以此汁饲之，虫乃死，因得此方，屡治人屡效。

　　又方治暴心痛不可忍 用荔枝核为末，每服一钱，酒醋各半盏，煎至七分，热服。

　　治绞肠痧痛不可忍 展转在地欲死者 用盐一两，热汤调灌病患口中，盐气到腹，其痛即止。

　　栀子汤（热病） 肥栀子十枚（打碎姜汁浸炒，连壳研），川芎、香附各一钱。煎数沸，入姜汁三匙，再滚，入百草霜二匙调服。

　　蒲脂散（血痛） 蒲黄（炒）、五灵脂（酒炒，淘去沙）各一钱。醋调如膏，加水煎服。

　　盏落汤（气痛） 陈皮 香附 良姜 吴茱萸 石菖蒲各等分。

　　煎好，另用碗入香油三五点，将小盏盖之，将药淋下，热服。

　　面肿门

　　升麻冒风汤 升麻冒风葛芷苍，柴 蔓归草蔻羌，甘柏麻黄姜枣煮，能消面肿与牙眶。

　　余论阴脉至颈胸而还，惟阳脉上头，故面独耐寒。而足阳明胃经，起鼻交额中，入齿挟口环唇，倚颊上耳前，胃中风热，乘之令人面肿。（肺风、斑靥，方见外科）

　　头痛门

　　头疼即非真头疼，气火虚风痰火盛，若是真疼手足青，旦发夕兮归幽冥。加味芎归治诸痛，治头痛妙方 土茯苓四两（忌铁器） 金银花三钱 蔓荆子一钱 玄参八分 防风一钱明天麻一钱 辛夷花五分 川芎五分 黑豆四十九粒 灯心三十根 牙茶五钱。

　　河水井水各一钟半，煎一钟服。

　　羌吴汤 羌吴汤 麻升 ，黄柏芩连芎与归，细蔓红花苍术半，头顶项痛实时移。

　　单方闹杨花、川芎各等分。为极细末，左痛吹左鼻，右痛吹右鼻，连打数嚏鼻清水，即愈又方头风偏正最堪怜，近日奇方治远年，可取黄牛脑一个，川芎白芷各三钱，共为细末擦于脑，瓷器盛末加酒煎，顿热食之酒尽量，醉目酒醒痛安然。（一方用猪脑）

　　余论王节斋云：久病头痛，略感风寒便发者，内郁热而标寒也。本有郁热，毛窍常疏，故风易入，寒束其热，故痛愈甚。世人用辛散之剂，虽能散其标之寒邪，然以热济本病益深，当泻火凉血，而佐以辛温，则痛可愈，而根可除。

　　头晕门

　　天麻半夏与黄芩，橘皮柴胡草茯苓，风痰内作胸膈闷，头晕目黑自安宁。

　　天麻半夏汤（治头晕）

　　治风痰内作，胸膈不利，头旋目黑，兀兀欲吐，上热下寒，不得安卧此皆虚风内外作，故以天麻为君。偏头痛，乃少阳也，非柴胡不能治。黄芩苦寒，酒制炒锉，柴胡治上热，又为引用，故以为臣。橘皮苦辛温，甘草炙甘温，以治风痰，白茯苓甘平利小便，导湿热，引而下行，故以为使。不数服而愈。

　　天麻一钱（为君） 黄芩（酒制）五分（为臣） 橘皮（去白）七分 柴胡七分 半夏一钱 甘草五分（炙，为佐） 白茯苓五分（为使）以上锉如麻豆大，都作一服，水二姜三，煎至一盏，去渣温服。

　　耳病门

