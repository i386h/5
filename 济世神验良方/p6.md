<!-- { "loadSidebar": true } -->
　　辨证忿怒动胆火，左耳聋，宜龙荟丸。色欲动相火，右耳聋，宜地黄丸。醇酒浓味动胃火，双耳聋，宜通圣散，滚痰丸。三者之中，由忿怒居多，色欲伤肾难治。丹溪曰：厥阴少阳热，当龙荟丸 聪耳泻火。

　　龙胆草（酒洗） 当归（酒洗） 栀子仁（炒） 青皮 黄芩各一两 芦荟 柴胡 大黄青黛各五钱 胆星三钱 木香二钱五分 麝香五分神曲糊丸如绿豆，姜汤下二十丸，日进三服，七日后用针砂、酒以通其气。

　　通圣散 通圣防风将军芍，薄荷芎归草朴硝，栀翘芩梗并白术，荆芥麻黄滑石膏。

　　地黄丸（见补损） 滚痰丸（见痰饮）针砂酒 善通耳气。穿山甲（为末）一钱，针砂一两，拌一昼夜，播去山甲，以酒一碗，浸三四日，口内噙酒，外用绵裹磁石一块塞耳，以通为度。戒怒，戒色。

　　一方用好磁石二块，锉如枣大，头略尖，上搽麝少许塞两耳，口噙生铁，一时两耳气通，飒飒有声，勤用五七次即愈。

　　通明利气汤方 治虚火上升，痰郁热，或闭或鸣。

　　苍术（盐水炒） 白术（瓦焙） 香附（童便炒） 生地（姜汁浸） 槟榔各五分 抚芎四分 木□二分半 甘草二分 贝母一钱半 陈皮一钱二分 栀子仁 黄柏 玄参各一钱黄连 黄芩（同用酒浸，猪胆汁拌，炙干）各七分竹沥，生姜煎，食后服。

　　单方治耳鸣、耳聋。黄柏（去皮）八两，人乳拌匀，晒干，再用盐水炒褐色，为末，丸如梧子。每服百丸，空心盐汤下。治耳脓，先以绵杖榐净，剪猫嗑毛，烧灰存性掺入。

　　又方明矾，发灰亦佳，治耳内忽大痛，或出血水，或如虫在内奔走，及干痛难忍 用蜕皮烧灰存性，以鹅管吹入耳内。

　　余论耳之重听，悉由于火，治之必用凉药，年少人不得不治，且能受凉剂，年高人苟非疼痛，便可以不治，倘过用凉剂，恐坏脾胃。余见一医，用巴豆、斑蝥、麝香、葱汁为丸，绵裹入耳，虽似暂开，旋又复重，而人之痛苦白受，若强用凉药，又岂止于痛苦已哉。谨识治耳臭，用干胭脂、海螵蛸，共为末，吹入耳中，愈。

　　又方用人发烧灰存性，每日分许，吹入耳愈。

　　治喉闭附方用荔枝草数茎，加牛腾草或艾叶少许，捣汁，以人乳点之，或口鼻内灌入，立可多用，用后，煎夏枯草汤饮之。

　　治耳肾虚耳中作风水声。

　　椒目 巴豆 菖蒲 松脂各一钱共为末，以纸薄卷作筒塞耳，一日一换。一方，同以蜡为丸，如枣核塞耳。一方，无松脂。

　　又方麝香五分，全蝎十四个。薄荷十四叶，裹上二样瓦上焙干，共为细末，滴水，捏作小塞耳内，极效。

　　又方松香五钱，入铁锅内溶化，巴豆二十粒，为末，入松香内，用葱汁为丸，如莲子，用绵裹塞过夜。左聋塞右，右聋塞左，左右俱聋，次第塞之，其效如神。

　　耳鸣风热上壅方 苍术一钱五分 防风一钱 荆芥一钱 蝉蜕一钱 川芎五分 僵蚕五分陈皮五分 白茯苓五分 栝蒌仁五分 黄芩五分 细辛三分水二钟，煎至七分，食前服。

　　治耳内红肿痛极 连翘 黄芩 玄参 桔梗 栀子（炒） 生甘草 牛蒡子 龙胆草炒）

　　板蓝根（即靛子）

　　如感恼，加香附，煎服。外用蛇蜕（烧灰存性）吹耳。

　　治耳脓 枯矾 龙骨 黄丹 胭脂（烧灰）各一钱 麝香少许先以棉杖榐净，日日掺之，以愈为度。

　　又方用猫下嗑毛灰吹之。一方用发灰，一方用枯矾。

　　治气聋熏方（不拘年久） 蕲艾一两 磁石七钱（ ） 当门子二粒 珍珠七粒（铁锅底上 ）以绵子铺热处，将黄蜡蜡之，分为数片，纸上摊艾，艾上掺药，卷作筒子，点火吹灭，侧耳熏之，既通，用艾塞耳，不见风。

　　目疾门

　　辨证左寸洪数心火炎也，关脉弦洪肝火盛也，右寸关俱弦洪，乃肝木乘相火侮所不胜之金制。

　　家传暴赤眼方 川芎一钱 白芍一钱 生地一钱 当归一钱 防风八分 荆芥穗八分本八分 甘菊一钱 泽泻八分 甘草五分 灯心二十段水二碗，煎一碗，临睡时服。

　　明目流气饮 明目荆防芎细芩，玄栀蔓子蒺藜真，菊花牛蒡薄荷使，或加大黄并决明。

　　速效散 黄连 黄芩 黄柏（酒炒） 栀子 柴胡 荆芥穗 连翘 薄荷 蔓荆子 牛蒡子白蒺藜 归尾 生地 草决明 石决明 枳壳 花粉 地骨皮 甘草水煎，食后服。大 红肉堆起，乃心经实热，倍黄连、生地，减菊花、牛蒡。小 红丝血胀，乃心经虚热，加茯苓、莲肉、荆芥、蔓荆。乌睛有翳瘴，乃肝经病，倍柴胡、连翘。白珠有死血，倍骨皮、花粉，减薄荷。白珠有红筋膜，乃肺热，加羚羊角为君。日夜疼痛，加防己、玄参。火眼后昏，加柴胡、陵游草。

　　洗心散 洗心散用麻大黄，白术当归芍药凉，荆芥穗同甘草等，姜薄加上水煎汤。

　　洗肝散 洗肝散用薄荷叶，当归羌活山栀仁，大黄防风甘草等，川芎治眼效如神。

　　羊肝丸五十丸，空心盐汤下。

　　单方香附、夏枯草各一两，粉草五钱。为末，临卧以松□茶送下。火眼痛甚者，三服见效。

　　又方黄泥包食盐，煨红冷定，取盐研细，清晨洗眼，永除一切目疾。

　　又方明矾 松茗各七分 黄豆七粒（打碎）

　　重汤煮洗，能散红肿，开翳膜。

　　又方归尾 黄连各四分 明矾 铜绿 皮硝各二分煮洗，同上又方吃乳婴孩，吐出蛔虫，分二片，榐干，入碾细硼砂二钱，新瓦焙为末，点眼去翳。

　　又方治雀目。夜明砂、蛤粉各一钱，入犍猪肝一片（三指大），麻线扎住，同陈米一合煮熟，空心吃肝。

　　余论目疾暴发，皆因内有积热，外感风寒，寒闭其热，上行走窍，不得外泄，故痛。初起之时，即用荆防散，其风寒则火热泻，而痛自止。若骤用凉药，轻则热邪内伏，重则脾胃受伤，皆致坏眼。亦不宜出血，盖目以血而能视，血少则昏矣，戒之戒之。洗眼药方 用桑白皮一撮，清水一碗，煎八分，照下开日期洗之，一年后，目明如童子目一般，愈洗愈亮，无效验。

　　正月初一，二月初七，三月初五，四月初一，五月初五，六月初七，七月初十，八月初二，九月初一，十月初十，十一月初一，十二月初十。

　　又方黄连一钱，生姜一块，切二段，用刀挖一孔，将黄连入内，仍合一处，纸包水湿，火取出黄连，用人乳半杯，熟水调好，擦数次，永不发。

　　眼皮烂 用红枣一枚，去核，入明矾二分，入枣肉，面包，慢火煨熟，搽眼皮，二日愈。

　　夜盲眼 夏枯草研细，将雄猪肝剖开，入药在内，煨熟食之。

　　偷针眼 初起时，看患人背上有红疤如蚊叮状，用指揩碎出血，即消。

　　治时行害眼，风眼有泪者 用皮硝六钱，水一瓯，煎七分，俟冷定洗眼，每日洗数次，眼如童子明，每日煎一遍洗。

　　又方即用朴硝。

　　治眼昏 肉，及肿痛神效方 黄丹（飞过）一两 官粉 砂 乳香各五钱 铜绿 硼砂没治偷针眼 初起时，看其人背上有红疤如蚊叮者，揩碎之。

　　一洗时眼 用明矾（研末）二钱 皂矾（研末）二钱 甘草二钱 生姜二钱 黑枣五枚古铜钱代之。

　　鼻病门

　　辨证左寸脉浮缓，为伤风鼻塞。右寸脉浮洪而数，为鼻衄，鼻 。一时鼻塞为伤风，时常不闻香臭为肺热。鼻流浊涕不止，曰鼻渊，是胆经移热于脑也。时流臭黄水而脑亦时痛者，有虫食脑。

　　通窍汤（治感冒） 羌防 本升麻兼，干葛芎苍各一钱，麻椒细辛三分用，惟有白芷五分添。

　　丽泽汤（治鼻不闻香臭） 黄 八分炙草四，羌独苍防椒葛升，白芷六分八味等，冬月麻黄留苍耳散 治鼻渊。

　　苍耳二钱五分（炒） 辛夷五钱 白芷一两 薄荷叶一钱 为末，葱茶汤调服二钱。

　　天竺黄丸 治鼻渊。

　　人参 当归 川芎 白芷 茯苓 麦冬 防风 荆芥 苍耳子 薄荷 香附 蔓荆子秦艽 甘草各一两 天竺黄三钱蜜丸，如梧子大，米汤下三四十丸。

　　洗肺散治鼻中生疮。

　　天冬 麦冬（并去心）一钱 黄芩 半夏各二钱 杏仁八分 五味子七分 甘草五分生姜煎服。

　　单方治鼻流黄水。丝瓜藤，近根三尺，烧灰存性，为末，酒调服。

　　又方治鼻渊 黄木香花，铺头顶，以帽笼之，一二日即愈。

　　余论鼻塞不闻香臭，或略寒便塞，多认作肺寒，用解表之药不效，或通而复塞，不知此是肺经火邪，郁甚而致，法当清金降火。而佐以通利之剂。（鼻衄见失血，鼻 见外科）赤鼻 硫黄、白矾等分为末。用茄汁敷之，愈。治鼻赤 薄荷一两五钱 山□花 黄芩 胡麻仁 山栀子 防风 葛花 苦参各一两 连翘 荆芥 芍药 甘草各五钱茶清调下三钱。

　　又方槐米、绿豆、糯米，等分，糊丸汤下。

　　又方山栀、槐米，并炒黑，蜜丸，汤下。

　　又方苦参四两，当归二两。酒糊丸，茶下。

　　又方枇杷叶（去毛），苦参、面、猪油，调做如僧帽，蒸热，下一钱五分，左赤早服，右赤晚服，外用白矾、水银、金墨各一钱，轻粉七分，杏仁、大枫子、五味子各四十九粒，白杨头，核桃各七个，鸡子清调搽。

　　又方槐花一两，青盐三钱，同炒黄研，卧时，用唾涂鼻，药末掺上，早晨以皂角洗去。

　　又方茄汁调硫矾末敷。

　　又方白矾末 唾搽半月，效。并治面赤。

　　治鼻中生臭肉（痛且臭者）

　　苦瓜蒂五钱 甘遂一钱 枯矾 草乌尖 白螺壳各五钱。

　　绵裹入鼻，坐半日即消。

　　又方白矾末加 砂少许吹之。或用猪油调，绵裹塞鼻。

　　又方甜瓜蒂、细辛等分为末，塞鼻。再与胜湿汤，泻白散各一帖。

　　治鼻痈 绿矾一钱 雄黄五分 丝瓜蒂二个 麝香少许。

　　为末，搐鼻。并治息肉。

　　咽喉门

　　与外科参看

　　辨证咽以咽物，接三脘以通胃，喉以候气，长九节以系肺，并行不悖，气谷分焉。其人胸膈，素有痰涎，因伤酒而动胃火，伤色而动肾气，忿怒而动肝火，火动痰升塞于会厌，两旁肿大，则为乳鹅，胀小则为喉闭，热结舌下为子舌，热结舌中为木舌，热胀于外，麻痒肿大为缠喉风，猝然肿痛，水浆不入，语言不通者，为走喉风，古人皆谓之喉痹。治法急则治其标，用丸散，吐痰散。热缓则治其本，用汤药降火滋阴。寸脉浮洪而溢者，痹也，微而伏者不治。

