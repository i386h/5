<!-- { "loadSidebar": true } -->
　　当归（酒洗） 白芍（酒洗） 白术（土炒） 柴胡（酒炒） 白茯苓以上各一钱 甘草（炙）五分 煨姜一片 薄荷少许共煎服。发热加地骨皮、知母；手颤抖，加防风、荆芥、薄荷；咳嗽，加五味子、紫菀；气恼、胸膈痞闷，加枳实、青皮、香附；吐痰，加半夏、贝母、栝蒌仁；饮食不消，加山楂、神曲；发渴，加麦门冬、天花粉；胸中发热，加黄连、栀子；心慌心跳，加酸枣仁，远志肉；久泻，加黑姜；遍身痛，加羌活、防风、川芎；吐血，加阿胶、生地、丹皮；自汗，加黄 、酸枣仁；左腹血块，加三棱、莪术、桃仁、红花；右腹气块，加木香、槟榔；怒气伤肝，眼目昏花，加龙胆草、黄连、栀子、白豆蔻；经闭，加桃仁、红花、苏木；小腹痛，加延胡索、香附米。

　　柴胡散 治妇人寒热往来，体疲肢节疼痛，心烦口干，不欲饮食。

　　北柴胡 白术 黄 赤茯苓各一两 人参 地骨皮 枳壳（制） 生地 桔梗 桑白皮赤每服一两，用生姜煎服。

　　小柴胡汤 治妇人伤风七八日后，寒热发作，其时经水适断，此为热入血室，其血结故如虐柴胡八钱 人参 甘草 黄芩 生地各三钱 半夏 麦冬各二钱。

　　每服八钱，姜枣煎服。

　　又方用柴、参、芩、草，合芍、地、芎、归，是为柴胡四物，治虚劳寒热。

　　乌金丸 妇人三十六病，思虑过度变生疾，不孕崩中带下，五心烦热，口渴苦咽干，饮食无味，身疼羸瘦，面目萎黄，手足酸软，经水不匀，脐腹胀痛，发黄落，喜卧倦起，产后恶血上行，心腹刺痛，败血不止及子宫一切恶疾。用：大艾叶 当归（醋煮） 茴香（炒） 熟地（醋炒） 南木香（不见火） 吴茱萸 三棱 莪术各□两 川芎（醋炒） 芍药（醋炒）

　　各三两 香附子六两 玄胡索一两 紫荆皮四两（醋炒）

　　上先将艾、香二味，（醋五升，浸一日夜，冬月三日夜，煮干炒，令赤色）入后十二味，同为末，米醋煮，元米糊丸，桐子大，每服七八十丸，空心盐酒汤任下，一日二服。

　　如崩中下血不止，加粽灰一两，绵灰五钱，蒲黄（炒）一两，百草霜七钱。

　　乌鸡丸 治妇人羸弱血虚有热，经水不调，崩漏带下，骨蒸等疾。用：白毛乌骨雄鸡一只（重二斤半许，闭死去毛肠，用艾叶四两，青蒿四两，锉碎，纳一半在鸡腹内，将酒坛盛鸡，并余蒿艾，瀣□便和水，没鸡二寸，煮绝干取出，去骨捣烂，如薄饼状，焙干研末） 南香附（去毛）一斤（分四分，用米泔、童便、酒、醋各浸之，春秋二日，夏一日，冬四日，取出晒干）熟地 生地各四两 芎 归 芍 参 术各三两 黄 川牛膝 黄连 丹皮（去心） 知母 贝母 地骨皮各二两 柴胡 秦艽各一两半 干姜 玄胡索各一两 白茯苓（去皮）二两五钱 鳖甲三两（醋浸炙黄色）

　　二十四味，共为细末，醋糊丸如梧子大。服五十丸，渐加至八十丸，酒下或米饮下。忌苋菜及煎炒辛辣之物。

　　经闭妇女经脉不行，或因多产伤血，或因堕胎，或因久患潮热伤血，其因脾胃伤损而致者甚多，血少不行，只宜缓治。以白术为君，茯苓芍药为臣，佐以黄 、甘草、陈皮、麦芽、柴胡、芎、归等药，补脾生血，经自行矣。亦有饮食积滞者，宜消积。若脾胃无病及无别证，果有血块凝结，方宜行血通经。

　　神应丹 治经不行有实热，五心烦热，口燥咽干，心忪额赤，胸膈不利，咳唾稠痰。

　　大黄八两（醋二碗，煮干晒） 血竭 桃仁 红花各五钱酒糊丸如桐子大，朱砂为衣，每服七十丸。

　　又医案 一妇人虚劳发热，盗汗咳嗽，面红经闭，脉数有力，以滋补药投之不效，用大黄（尽除痛加玄胡、枳壳、干膝；呕吐恶，加良姜、砂仁；手足麻痹恶寒，加肉桂；咳嗽，加杏仁、五味子、款冬花。

　　刘河间曰：心主血，心病则不流，先服降心火之剂，次用局方中五补丸，后以卫生汤理脾养卫生汤 黄 三两 当归 白芍各二两 甘草一两每服五钱。如虚者，加人参，空心温服。

　　又丹方 蚕砂四两（沙锅炒半黄色），就入无灰酒一壶于内，沸过，以瓷器盛之，去砂温饮一盏，即可通。

　　又方大船上多年灰条，用炭火烧红，淬入烧酒，取出待干为末，每服三钱。初用酒下，次红花酒下，次大黄酒下，三服见红，如神。

　　又方治鬼胎，经闭 用芫花三两，炒黄色，为末，每服一钱，桃仁汤下，取出恶物，神效崩漏 经已久止，忽而大下，腹痛身热，曰崩属阴，经行三十日，犹涌出不止，曰漏属阳。

　　按脉数洪而疾疾，漏下候也。崩之为痛血大下，岂可为寒，但血去后，其人必虚，当大补气虚阳搏。

　　崩漏丹溪论：血崩当分寒热，急则治其标，用白芷汤调百草霜末。甚者用陈棕灰，后用四物汤加芩。

　　崩过多者，先用五灵脂（半生半炒）为末，酒下一服。又方同生芝麻嚼下，每日六七次，其疾痊愈，盖五灵脂能行能止。紫色成块者热，以四物汤加黄连之类，血崩用香附，白芷丸服。

　　气虚血虚，以四物汤加参 。漏下乃热而虚，四物加黄连。崩中白带用椒□末，又用白芷（锻石炒，去灰为末）、茜草少许，粥丸服。一方用生狗头骨（烧灰存性），酒调下，或入药服升麻四物汤 崩漏不问虚实，用四物加升麻、防风，加荆芥穗（灯上烧）服之。如不止，加白术、蒲黄及诸止血药。

　　血崩屡验方 当归、白芍、棕棕、干姜各烧灰存性，为末，醋汤调。以有节红筋，左搅四十九当归龙骨丸 月事失常，经水过多，及带下淋沥，无问久新、赤白诸症，并产后恶物不止，用当归 黄连 槐子 艾叶（炒） 茯苓各五钱 龙骨 黄柏各五钱 木香二钱滴水为丸小豆大，每服五十丸，食前米汤送下。

　　固肠丸 椿根白皮（炒）为末，酒糊为丸，治湿气下利，便血及白带，去脾胃陈积之疾（用此苍术三钱 白芷二钱 黄连（炒）二钱 黄芩三钱 黄柏（炒）一钱五分 白芍二钱五分椿根白皮（炒）一钱五分 山茱萸二钱五分糊丸，空心酒下五十丸。

　　丹方 黄芩研细末，烧秤锤淬酒调下三钱，食前服。

　　又方甜杏仁上黄皮烧灰存性，空心热酒下三钱。

　　又方莲蓬烧灰存性，酒下二钱。

　　又方白矾（水飞过）面糊丸，如指头大，每服一丸，黄酒送下。

　　又方天灵盖烧灰，每服黄酒下二钱。

　　又方黑驴粪烧灰存性，面糊丸，空心酒下六七十丸。

　　又方乌梅烧灰，乌梅汤下。

　　余论凡血崩，乃经脉错乱。一二日不止，便有瘀血凝成窠柏，若骤用药住涩，必见增剧。宜以五之。

　　带下赤属血，白属气。原素有湿热，产育房劳伤于营卫，浊气渗入膀胱，故流秽物。世俗之方，多用燥热止涩，虽亦偶效，因此延绵。盖知下焦虚寒，不知中焦湿热也。治之之法，大约宜清上实下，理脾养血清心，薄滋味，带自除矣。丹溪以燥滋先为，用二陈汤加苍术、白术，甚者用吐以提其气。肥人多是湿痰，用海石、半夏、南星（炒）、黄柏、苍术、川芎、椿皮；瘦人白带少，如有者多热，以炒柏、滑石、椿皮、川芎、海石（如无海石，以蛤粉亦可，无椿皮以青黛）作丸子服。实者可下，虚者不可峻攻。如血虚者，加减四物汤；气虚者，参术陈皮间与之。湿胜者，用固肠丸；相火动者，于诸药中少加黄柏、滑石，加龙骨、赤石脂，滞者加葵花（白花治白带，赤花治赤带），性燥加黄连，痰气加苍术、香附、滑石、蛤粉、半夏、茯苓丸服。寒月少加干姜，临机应变，须断浓味。

　　清白散 治白带。

　　四物加黄柏 干姜 贝母 甘草 樗根白皮 生姜煎服。肥人多湿疾，加白术、半夏。

　　兼赤加条芩（酒炒）、荆芥。久下加熟地、牡蛎。气虚加参 。腰腿痛加鹿角胶，若用乌鸡丸更妙。

　　河间论：湿热不散，先以十枣汤下之，后服苦楝丸，带自除矣。苦楝（碎，酒浸）、茴香（炒）、当归各等分为末，酒糊丸如桐子大，每服三五十丸，空心酒下。如用大玄胡散调下更妙。

　　（十枣汤见《局方》）

　　鲍氏方 治赤白带。

　　红枣（煮熟去皮） 芝麻（微炒，二味杵如泥） 茅山苍术（米泔水洗炒研末）等分三味共捣丸如桐子大，三钱一次，滚汤携空心。此药宜常服，止带调营颇合宜。

　　单方治白带。白果肉四两，硫黄（研）一钱，二味同炒果熟，去黄，空心盐汤嚼下，数料即止。

　　又方白凤仙花为末，初服三钱，次服二钱，又次服一钱，三日即愈。至重者从五钱起，减一钱，五日痊愈。俱空心酒调服。

　　又方红带用红鸡冠花，白带用白鸡冠花，烧灰存性，研末，酒下二三钱。

　　又方用丝瓜根切片，大酒拌七次，研为细末，空心酒下。

　　又方用经霜桑叶研末，酒下三钱。

　　丹溪论：妇人经少过期，血少也，四物加参术。带痰加南星、半夏、陈皮。经少不及期而来淡色来者，痰多也，二陈加川芎、当归。过期而来是血虚，宜补血，四物加黄 、陈皮、升麻，未及期先来，是气血俱热，宜凉血调气，柴胡、黄芩、当归、白芍、生半夏、香附。经不调而血水淡白，宜补气血，参、 、芎、归、香附、白芍，兼腹痛加胶珠、艾叶、玄胡。

　　经过后而作痛，乃虚中有热，所以作痛。经水将来作痛，血实也，一云气滞，加桃仁、黄连，香附。临行时腰疼、腹痛，是郁滞有瘀血，四物加红花、桃仁、莪术、玄胡、香附、木香，如发热、加黄芩、柴胡。紫色成块者，热也，四物加黄连、柴胡。痰多占住血海地位，因而下多者，目必渐昏，肥人如此，用南星、苍术、川芎、香附作丸服之。肥人不及日数而多者，痰多血虚有热，亦用前丸药中，更加黄连、白术丸服。血枯经闭者，四物加桃仁、红花。躯脂满，经闭者，以导痰汤，加黄连、川芎，不可服地黄，泥膈故也，如用以姜汁炒。肥胖饮食过度之人，而经水不调者，是湿痰，宜苍术、半夏、滑石、茯苓、白术、香附、川芎、当归，如临经来时，肚痛者，四物加陈皮、玄胡、牡丹、甘草。若痛甚者，豆淋酒；痛缓者，童便，煮砂仁（炒）、条芩为丸。经水去多不能住者，以三补丸加莎根、龟版、金毛狗脊。

