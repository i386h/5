<!-- { "loadSidebar": true } -->
　　紫叶草　，形似薄荷，黄紫叶，无花；破心看之，枝如灯草绵软。味辛。

　　无毒。主治一切目疾，暴发火眼。采枝叶熬水洗眼，退内障、外障，一切云翳，洗之如神。

　　──务本卷一上

　　第三卷

　　紫背双叶草

　　紫背双叶草　，生江边有水处，或大海边亦有之。叶似梅花五瓣，根结二果，果上有须。气味甘、辛、苦，性寒、平。无毒。主治肌肤如柴，能生血和血，肥肌健脾理中，久服延年益寿，亦治噎食转食反胃，养脾生精润肺；小儿疳疾目盲，化痰、定喘，安神。亦治气瘿、食瘿，痰结成袋，或因水生瘿袋。噙之即散。

　　──模板卷六

　　第三卷

　　筋骨草

　　筋骨草　，生田野间。苗生于春，高尺余。茎圆，叶尖有齿。至夏抽三、四穗，开黄花，结实三棱，类篦麻子。味甘、辛。无毒。五月采取，治风湿，有暖骨祛风之功，故名筋骨草，又名暖骨草，亦名接骨草。民族地区用接骨敷伤，止血定痛；治一切风湿筋骨疼痛，拘挛寒湿，香港脚，遍身癣疮疥癞，泡酒服。治一切痿软痰气，五劳七伤，服之如神。入药，苗花并用。形与马鞭草大不相同。马鞭草叶如菊，紫花；暖骨草尖叶黄花，治疗亦异，用者宜审。

　　（普济方） 治反胃吐食，暖骨草独棵，民族地区经验，治一切肿毒初起，敷之即消。

　　接骨用酒服末五钱，三剂即愈。忌蛋蒜。

　　──务本卷一上

　　第三卷

　　蛤蟆芸香草

　　蛤蟆芸香草，味苦，性大寒。泻六经客热，退男妇诸般虚热劳热，治有汗骨蒸烦热，退子午潮热。

　　（单方） 治童男幼女虚热，诸药不退者，服之良效。产后数月发热，不退凉者效。

　　蛤蟆芸香草（三钱） 引用童便点服。

　　刘干云：一名倒提壶，治男妇奔豚疝气，量人之虚实，佐以消补中气药而用。

　　──丛本卷上

　　第三卷

　　缠瓜草

　　缠瓜草　，生南瓜地中，延蔓而生，细叶，白花，有心。气味甘、苦，性平。主治鱼皮癞、痘风疮、鱼风疮，一切风癞，洗之如神。

　　──模板卷十二

　　第三卷

　　蜜杂杂

　　蜜杂杂，一名醉仙草、一名救疾草。产滇中。味甘甜，性微温。入胃浓肠。止水泻日久，治赤白痢，用沙糖同煨服。

　　昔滇中传染肠瘟，个个痢疾，后有医士范文公用此草同糖炒服，救万民。

　　（又方） 跌打刀伤肉破，捣调糖敷口上。

　　──务本卷二

　　第三卷

　　白沙蚓

　　白沙蚓，生石峡内，形似蚯蚓，身上有白圈毛，细尾。宜良最多，人多不识。气味甘、辛。无毒。主治小儿三十六惊风，六淫风邪疫症，男妇老幼中风不语，或左瘫右痪，四肢不仁，捣烂火 ，酒下，神效。一治男子精寒阳缩，敷肚脐可兴也。

　　──模板卷七
