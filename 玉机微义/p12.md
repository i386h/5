<!-- { "loadSidebar": true } -->
　　宝鉴交解饮子治痰疟辟瘴气肉豆蔻 草豆蔻(各二个面裹煨熟一个生用) 浓朴(二寸半生半姜汁制) 大甘草(二寸生炒各半) 生姜(二块一生一湿纸煨熟)上等分银石器内水煎发日空心服未愈再服必效局方常山饮治疟疾发散不愈渐成劳瘵知母 川常山 草果(各二斤) 良姜(二十两) 甘草(炙一斤) 乌梅(去核一斤)上咀姜五片枣一枚水煎温服易简七宝饮治一切疟疾或先寒后热或先热后寒不问鬼疟食疟常山 浓朴 青皮 陈皮 甘草 槟榔 草果仁(等分)上咀每服半两于未发隔夜用水一碗酒一盏煎至一大盏滤出露一宿再将滓如前煎另放亦露一宿来日当发之早荡温面东先服头药少歇再服药渣大有神效人参养胃汤治外感风寒内伤生冷四时温疫或饮食伤脾发为 疟(方见局方)平胃散加人参茯苓半夏草果藿香生姜乌梅煎按此平胃散加减法也出太阴浓朴例以上诸方悉是温脾燥烈之药盖认此疾为脾寒故也然人用之亦或有效遂指为治疟之良方殊不知偶值病者阴阳相并脾气郁结暂得温散则气易行浊液凝痰中脘闭塞因得燥热亦以暂开所以气通而疾止内经所谓勇者气行则已是也此古人为病气浅而浓质者设也若中气虚弱之人内有郁火之证复用燥热愈劫愈虚咎将谁执严氏清脾汤治瘅疟脉来弦数但热不寒或热多寒少口苦咽干大小赤涩青皮 浓朴 白术 草果 柴胡 茯苓 半夏 黄芩 甘草(炙等分)上咀姜五片煎按此小柴胡汤加减也治口苦咽干大小赤涩则是内热之证用柴胡黄芩所以泻少阳之热乃前方温脾之一变也方名清脾其义可知然后以草果等药寒热兼用则是未能免俗也三因四兽饮治五脏气虚七情兼并结聚涎饮与卫气相搏发为疟疾兼治瘴疟半夏 茯苓 人参 草果 陈皮 甘草 乌梅肉 白术(各等分)上咀同枣姜等分以盐少许淹食须浓皮纸裹煨令香熟焙干每服半两水煎未发前并进三服按此四君子加减也出太阴药例七枣汤治五脏气虚阴阳相胜乍为 疟不问寒热先后并治附子(一枚炮以盐水浸再炮如此七次去皮脐)上锉水一碗姜七片枣七个煎至八分当发日空心温服按陈无择谓七情感动郁气成疟故此二方以治五脏气虚结聚涎饮等证未审孰为补虚孰为散结郁孰为导痰学人宜自详之

　　卷七　疟门

　　消疟之剂

　　仲景鳖甲煎丸治疟不瘥结为 瘕名曰疟母(方见金匮)严氏鳖甲饮子治疟久不愈腹中结块名曰疟母鳖甲(醋炙) 白术 黄 草果 槟榔 芎 橘红 白芍 甘草(炙) 浓朴(等分)上咀生姜七片枣一枚乌梅少许煎按 疟多成癖于左胁之下名曰疟母乃肝之积也疟属少阳病少阳东方之气故同归于肝又况久疟病在血分血亦属肝所主也当以鳖甲君佐使之药随证虚实用之不必泥此也

　　卷七　疟门

　　消食之剂

　　三因红丸子专治食疟蓬术 三棱(各二两醋煮一伏时) 胡椒(一两) 青皮(三两炒) 阿魏(一分醋化)上为末别研苍术末用阿魏醋米糊为丸桐子大炒土朱为衣每服五十至百丸按此出厥阴南星半夏例消积滞通郁气之温药也食疟既因饮食而得亦当随其所伤而治之

　　卷七　疟门

　　吐疟之剂

　　子和常山散吐疟常山(二两水煮晒干)上水煎空心服机要梨芦散 雄黄散(方并见吐剂)按疟因外感病属上焦又胸膈多结聚痰涎故用吐法以取效然常山砒霜之类发吐取涎纵使获安脾胃不能不损能用无毒之药以取效者为佳宝鉴温脾散治疟疾寒热发歇多时不瘥紫河车 绿豆(各一两) 甘草(半两) 生砒(一两半另研子和作钱半)上为末与砒一处研匀每服半钱新汲水少许调下须于发日隔夜夜深服药忌荤酒瓜果生冷鱼腥肉物三日孕妇勿服但至心合此药与人并不吐此虽有砒一味河车甘草绿豆三味性凉解得新水亦解得一剪金治疟疾乃是圣药也信豆硫黄各等分上作一处乳钵内杵为末用绯绢子捻药一捻在绢上裹如豆大细丝牢缠定讫剪切每服一丸星宿全用新汲水送下空心服毋令人知或先一日夜服之唇砂丹治疟朱砂(一两五钱入药中留五钱为衣) 信 雄黄(各五钱另研)上为末入白面六钱研匀滴水丸如绿豆大朱砂为衣星宿全时用无根水吞下宣明辟邪丹治岚瘴鬼疟食疟绿豆 雄黑豆(各四十九个) 信砒(半钱另研) 朱砂(二粒) 黄丹(一钱为衣)上为末同入乳钵内滴水为丸分作三十粒每服一粒用东南桃心取七枝研汁将井花水于发日早辰日欲出未出向日吞之醋汤亦得三因红散子黄丹(炒色变)上入建茶合和二钱七白汤调下或温酒调下一方用蒜不以多少杵黄丹丸鸡头大每服一丸临晨面东新水下按疟丹多用砒霜大毒之药本草主诸疟风痰在胸膈可作吐药盖以其性之至燥大能燥痰也黄丹本草能主惊痫癫疾除热下气亦是胜痰去积之药大抵疟丹虽有燥痰之功大伤胃气脾胃虚者切宜戒之谨按治疟之方风暑外伤者解表之药机要详矣 疟之治宜从丹溪所论陈无择论湿疟有术附汤此不详载又机要有中三阴经之论而治法用药虽有 疟入血之一方然亦失于详悉严氏谓疟生于痰三因疫疟食疟瘴疟七情感动等疟而诸方未有可取况亦多所缺略窃观其意盖以脾湿燥热之方可以兼治诸疟故不详述此缺略之所由也学人知其名识其意苟能思之则可得而施治矣又何必待其详也哉

　　卷八　咳嗽门

　　诸经叙咳

　　内经曰五脏六腑皆令人咳非独肺也皮毛者肺之合也皮毛先受邪气邪气以从其合也五脏之咳久乃移于六腑本文腑脏咳状见后汤液方下按咳论五脏六腑千金方又引心主咳然则十二经皆有咳证也千金方曰论云有风咳有寒咳有肝咳有心咳有脾咳有肺咳有肾咳有胆咳有厥阴咳有肢咳十咳之异欲语因咳言不得竟谓之风咳饮冷食寒因之而咳谓之寒咳心下坚满咳则支痛其脉反迟谓之肢咳咳则引胁下痛谓之肝咳咳而唾血引手少阴谓之心咳咳而涎出续续不止引少腹谓之脾咳咳引颈项而唾涎沫谓之肺咳咳则耳无所闻引腰并脐中谓之肾咳咳而引头痛口苦谓之胆咳咳而引舌本谓之厥阴咳风咳者不下之寒咳肢咳肝咳刺足太冲心咳刺手神门脾咳刺足太白肺咳刺手太泉肾咳刺足太溪胆咳刺足阳陵泉厥阴咳刺手太陵按此论五脏泊风寒肢胆厥阴经为十咳其引现证与经论脏腑咳证皆稍异详肢咳即气与支饮证也经有三焦咳而无心主此有心主而无三焦然已发其秘矣惜乎胃大小肠膀胱咳及针治皆略之不议

　　卷八　咳嗽门

　　脉法

　　脉经曰关上脉微为咳 肺脉微急为咳而唾血 咳而脉弦涩为少血 脉紧者肺寒双弦者寒浮紧者虚寒 脉浮而缓伤风 脉细伤湿 数则为热沉数者为实热 脉弦为水偏弦为饮脉沉为留饮洪滑多痰 咳脉浮直者生浮软者生

　　卷八　咳嗽门

　　咳证死脉

　　咳而脉紧者 小沉伏匿者 咳而羸瘦脉形坚大者 咳而脱形发热脉小坚急者 肌瘦下脱形热不去咳而呕腹胀且泄其脉弦急者皆死不治

　　卷八　咳嗽门

　　论咳与嗽本一证

　　子和曰内经阴阳应象论云秋伤于湿冬生咳嗽五脏生成篇云咳嗽上气诊要经终篇云春刺秋分环为咳嗽示从容篇云咳嗽烦冤者肾气之逆也此四篇中连言咳嗽其余篇中止言咳而不言嗽如生气通天论云秋伤于湿上逆而咳与大象论文义同而无嗽字乃知咳即嗽明矣谨按咳与嗽本两字义内经已作一证连言之愚详大抵咳者气动也阳也嗽者兼血也阴也况是证其本虽殊其标则一故世俗不以为疑唯洁古发内经微旨其义见下病机机要云咳谓无痰而有声肺气伤而不清也嗽谓无声而有痰脾湿动而为痰也咳嗽谓有声有痰也因伤肺气动于湿因咳而有嗽也夏月嗽而发热者谓之热痰嗽小柴胡四两加石膏一两知母半两用之冬月嗽而发寒热谓之寒嗽小青龙加杏仁服之蜜煎生姜汤蜜煎橘皮汤烧生姜胡桃皆治无痰而嗽者此乃大例更当随时随证加减之痰而能食者大承气微下之痰而不能食者浓朴汤主之

　　卷八　咳嗽门

　　论嗽分六气母拘于寒

　　子和曰素问言皮毛者肺之合也邪因而客之则为肺咳后人见是断嗽为寒更不参较他篇岂知六气皆能为嗽然可以辨其六者之状 风乘肺者日夜无度汗出头痛痰涎不利热乘肺者急喘而嗽面赤潮热手足寒乳子亦多有之寒乘肺者咳喘上壅涕唾出血甚者七窍血溢 燥乘肺者气壅不利百节内痛头面汗出寒热往来皮肤干燥细疮燥痒大便秘涩涕唾稠粘 寒乘肺者或因形寒饮冷冬月坐卧湿地或胃冷风寒秋冬水中感之嗽急而喘此非六气之云乎按此只述六气为病故其论中集司天胜复为咳之略但无湿乘肺式方治则又有之式盖脱简尔然丹溪先生论咳有因劳因痰因肺胀因食积作痰发热致嗽或嗽而声嘶者此因血虚受热所致皆内因病本之不同如伤寒小青龙汤治例为水饮与表寒相合而咳真武汤所主为水饮与里寒相合而咳伤寒中风往来寒热胸满心烦喜呕而咳加减小柴胡主之为阳邪传肺加味四逆散主阴邪传里而咳者此皆外因传变之例岂可枚举但咳证之标一人故不历求其本也观子和之论然亦启其微尔

　　卷八　咳嗽门

　　论咳分三因

　　陈无择云伤风咳者憎寒壮热自汗恶风口干烦燥伤寒咳者憎寒发热无汗恶寒烦躁不渴伤暑咳者烦热引饮口燥或吐涎沫声嘶咯血伤湿咳者骨节烦疼四肢重着洒淅此属外因五脏咳而不已则六腑受之者此属内因如咳而发作寒热引腰背痛或喘满此因房劳伤肾或中满腹胀抢心痛不欲食此因饥饱伤脾或咳而左胁偏疼引小腹并膝腕疼此因疲极伤肝或吐白涎口燥声嘶此因呼叫伤肺或咳而烦热自汗咽干咯血此因劳神伤心并属不内外因也假如尺脉浮涩而数则知伤肾右关脉濡则知饮食伤脾左关脉弦短则知疲极伤肝但不应人迎气口者即是不内外因也严氏云咳嗽始关于肺终则聚于胃使人多涕唾而面浮肿气逆也治法当审脉证三因若外因邪气止当发散又须原其虚实冷热若内因七情则随其部经在与气口脉相应浮紧为虚寒洪滑为多痰当以顺气为先下痰次之有停饮而咳又须消化之切不可用乌梅粟壳涩酸之药其寒邪未除亦不可使用补药尤忌忧思过度房室劳伤遂成瘵疾矣按此论咳证备三因可谓详悉但外因现证与前子和论六气异者此盖言邪气外感非乘客于肺之比也惜乎诸因方治未备所论脉证治法极闯其微至禁不可便用涩补甚得大法之要大抵此证其原实多故不可便用涩之补之也然不能忌忧思戒房室而性躁及脱营之人皆所难疗

　　卷八　咳嗽门

　　论湿痰主嗽

