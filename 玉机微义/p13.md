<!-- { "loadSidebar": true } -->
　　洁古曰嗽者秋伤于湿积于脾经曰秋伤于湿冬必咳嗽大抵素秋之气宜清而肃反动之则气必上冲而为咳嗽甚则动于湿而为痰也是知脾无留湿虽伤肺气不为痰也有痰者寒少热多各随五脏而治之假令湿在肝经谓之风痰湿在心经谓之热痰湿在脾经谓之湿痰湿在肺经谓之气痰湿在肾经谓之寒痰宜随证而治之咳而无痰者以辛甘润其肺咳而嗽者治痰为先故以南星半夏胜其痰而咳嗽自愈枳壳陈皮利其气而痰自下按此论咳因湿在于经致痰为咳五脏亦皆有之可谓发内经之秘矣然至气郁津液不降或停水饮所致或肾气虚弱火炎水涸津液涌而为痰涎于上此气饮及真脏为病非诸经之留湿致病也故易老云半夏止能泄痰之标而不能治痰之本是矣详以上所言枳壳等利气下痰恐非易老语也

　　卷八　咳嗽门

　　论嗽发早晏病本不同

　　丹溪曰上半日嗽者属胃中有火午后嗽者属阴虚五更嗽多者此胃中有食积至此时滞肺气不利诸邪或痰皆然春是春升之气或外感夏是火炎上最重秋是湿热伤肺冬是风寒外来也

　　卷八　咳嗽门

　　论干咳嗽治法

　　原病式曰人瘦者腠理疏通而多汗泄血液衰少而为燥热故多为劳嗽之疾也丹溪曰咳而无痰者此系火郁之证乃痰郁火邪在中同苦梗以开之下用补阴降火不已则成劳此证不得志者有之谨按咳无痰者本肺气伤而不清咳久则痰郁于中不能上出故当用药以开提之实者宣法亦可施也凡嗽久亦有痰中兼血有或带血丝者燥热血少者皆当取其化源故曰滋阴降火燥热劳嗽是宜合而论治

　　卷八　咳嗽门

　　论咳为肺痿

　　金匮方论曰热在上焦者因咳为肺痿得之或从汗出或从呕吐或从消渴小便利数或从便难又被快药下利重亡津液故寸口脉数其人咳口中反有浊唾涎沫者为肺痿之病若口中辟辟燥咳即胸中隐隐痛脉反滑数此为肺痈咳唾脓血脉数虚者为肺痿数实者为肺痈按此言肺痿属热如咳久肺瘪声哑声嘶咯血此属阴虚火热甚是也本论治肺痿吐涎沫而不咳者其人不渴必遗尿小便数以上虚不能制下故也此为肺中冷必眩多涎唾用炙甘草干姜此属寒也肺痿涎唾多心中温液温液者用炙甘草汤此补虚劳也亦与补阴虚火热不同是皆宜分治故肺痿又有寒热之异也

　　卷八　咳嗽治法

　　治风之剂

　　局方消风百解散治咳嗽声重身热头疼按此手太阴阳明药也金沸草散治咳因感风寒头痛声重(方并见伤风门)按此手足太阴药也败毒散治痰嗽身热鼻塞柴胡 前胡 羌活 独活 桔梗 枳壳 茯苓 甘草 人参 川芎(各等分)上咀水煎每一两或半两按此足太阳少阳手太阴药也

　　卷八　咳嗽治法

　　表里气血之剂

　　子和搜风丸(方见中风门)按此手足太阴阳明足太阳药也按以上诸方并出太阳解表例但此丸下湿热痰之剂也实亦汗下之异

　　卷八　咳嗽治法

　　治寒之剂

　　小青龙汤治感风寒表不解而咳心下有水气或喘(方见痰饮门)金匮方治咳而脉浮去芍加浓朴杏仁石膏小麦简易九宝汤治咳而身热发喘恶寒麻黄 薄荷 陈皮 桂心 紫苏 杏仁 甘草 桑白皮 大腹皮(各等分)上 咀入葱姜煎按此手太阴足太阳药也

　　卷八　咳嗽治法

　　散风寒下气之剂

　　人参杏子汤止嗽散风寒逐痰饮人参 半夏 茯苓 白芍 桂枝 干姜 细辛 甘草(各一钱) 五味子(半钱) 杏仁(一钱)上 咀入姜煎按此手足太阴足太阳少阴药也半夏温肺汤止嗽喘治虚寒(方见痰饮门)局方华盖散治感寒而嗽胸满声重苏子 陈皮 赤茯苓 桑白皮 麻黄(各一两) 甘草(十两)上 咀入姜煎按此手太阴之本药也

　　卷八　咳嗽治法

　　气分之剂

　　金匮射干麻黄汤治咳而上气喉中水鸡声射干 细辛 紫菀 款冬花(各一钱半) 麻黄 生姜(各二钱) 半夏(二钱半) 五味子(一钱) 大枣(二个)上 咀水煎作一服按此足太阳例药也按以上诸方并足太阳解表例兼逐饮降痰下气之法不同况寒证亦有轻重用者自宜取择

　　卷八　咳嗽治法

　　治暑之剂

　　人参白虎汤治咳而身热脉虚发渴东垣清暑益气汤治中暑身热自汗咳而脉虚局方黄连香薷饮治暑热乘肺咳而脉洪(方并见暑门)按暑嗽亦自病本不一姑录此三方可见治例轻重亦殊如消暑丸亦其法也(方见暑门)

　　卷八　咳嗽治法

　　治湿之剂

　　五苓散治咳而烦脉紧而细按此足太阳药解表之剂也桑白皮(各二两)上为末瓷器内盛每日热茶清点服按以上二方手太阴之的药也或曰咳之病本不同何用药往往必于肺然咳者因声名病也故多本于肺经云肺象金坚劲扣之有声邪击于肺故为咳也且肺为腑脏之华盖主于气生皮毛朝百脉布化精气者也或一脏一脉不利或九气所动或天之六气所感或水谷寒热内因所动则肺亦病矣故咳证虽曰病本不同是以治例往往相类但病有轻重所兼之殊方亦奇偶温凉之异尔宣明知母茯苓汤治咳嗽不已往来寒热自汗肺痿甘草 茯苓(各一两) 知母 五味子 人参 薄荷 半夏 柴胡 白术 款冬花 桔梗麦门冬 黄芩(各半两) 川芎(二钱) 阿胶(三钱)上 咀每一两入姜煎按此足少阳例药也

　　卷八　咳嗽治法

　　手足太阴之剂

　　东垣加减泻白散治阴气在下阳气在上咳嗽呕吐喘急桑白皮(一两) 地骨皮(七钱) 甘草 陈皮 青皮 五味子 人参(各五钱) 白茯苓(三钱)上 咀每服半两水煎入粳米二十粒宝鉴加减泻白散治咳而口干烦热胸膈不利气喘促桑白皮(一两) 地骨皮 知母 陈皮 桔梗(各五钱) 青皮 细黄芩 甘草(炙各三钱)上 咀每服五钱水煎食后温服按此一方手太阴气分药也宝鉴曰华陀云盛则为喘减则为枯活人云发喘者气有余也凡看文字须要会得本意盛而为喘者非肺气盛也喘为气有余者亦非肺气有余也气盛当认作气衰有余当认作不足肺气果盛为有余当清肃下行而不喘以其火入于肺衰与不足而为喘焉故言盛者非言肺气盛也言肺中之火盛也言有余者非言肺气有余也言肺中之火有余也故泻肺以苦寒之剂非泻肺也泻肺中之火实补肺也用者不可不知然以上一方略有加减不同故两存之局方款冬花散止嗽祛痰散风热知母 桑白皮 款冬花 麻黄 阿胶 贝母 杏仁 甘草 半夏上 咀入姜煎按此手太阴之药出足太阳麻黄例兼发表也然治风与寒皆宜解表但亦有可下者如伤风有下证同况咳证多兼痰饮宜后滚痰小胃选用金匮泽漆汤治咳而脉沉小柴胡内减柴胡加紫参白前(各五钱) 桂枝(三钱) 泽漆(三合另煮)上九味 咀内泽漆汁中煮取温服按此出太阳解肌例然未至为肺痿药也

　　卷八　咳嗽治法

　　理气之剂

　　三因参苏饮治咳嗽发热局方四七汤治咳而痰涎在喉嗌间不下二陈汤治咳而胸膈不利苏子降气汤治痰嗽喘促气不升降(方并见痰饮门)东垣加减三奇汤治咳嗽上气喘促胸膈不利桔梗 陈皮 甘草 青皮 人参 紫苏 桑白皮(各五钱) 半夏(七钱) 杏仁(三钱)五味子(四钱)上 咀每六七钱入姜煎济生橘苏饮前方减桔梗青皮人参加贝母白术宝鉴人参款花膏治肺胃虚寒久嗽不已咽膈满闷咳嗽痰涎劳嗽款冬花 人参 五味子(各八钱) 紫菀 桑白皮(各一两) 杏仁(八钱) 木香 槟榔苏叶 半夏(汤泡数次各五钱)上熬成膏入炼蜜丸如鸡头大每一丸食后细嚼淡姜汤下按以上三方理气导痰之剂也皆本手太阴例比之前四方此则兼有滋补之意又当随脏气而用之可也

　　卷八　咳嗽治法

　　收敛之剂

　　局方人参清肺汤治喘嗽胸满烦热声喑自汗地骨皮 知母 杏仁 人参 甘草 阿胶 桑白皮 乌梅 粟壳(各等分)上 咀水煎按此以甘寒降火兼酸收辛金之散凉而涩之也人参定喘汤治咳而上喘人参 麻黄 半夏 阿胶 甘草 桑白皮 五味子(各一两半) 粟壳(二两)上 咀入姜煎每半两或一两按此以辛散之甘缓之酸收之本于寒邪者可用宣明宁神散治咳嗽多年不已常自汗服药不效者粟壳(一两醋炒) 乌梅(半两)上为末每二三钱沸汤调下按此劫剂也非虚脱者勿用故上涩之药似难例使

　　卷八　咳嗽治法

　　滋阴之剂

　　金匮肾气丸治肾阴虚弱津液不降败浊为痰致咳逆者方见补虚门 按此论见痰饮门良方补肺汤治劳嗽桑白皮 熟地黄(各二两) 人参 紫菀 黄 川五味子(各一两)上为末每二钱水煎入蜜少许服按此二方少阴例药也然劳嗽诸方如前治热之剂皆可选用但因劳而嗽则非嗽为本也良方劫劳散例是矣故补剂不复具例

　　卷八　咳嗽治法

　　治邪注之剂

　　深师四满丸治五嗽一上气嗽二饮嗽三 嗽四冷嗽五邪嗽干姜 桂心 踯躅花 芎 紫菀 芫花根皮(各二分) 蜈蚣(一条去头足炙) 细辛甘草(炙) 鬼督邮 人参 半夏(各一分)上为末炼蜜丸如大豆许每五丸米饮下日三未效加至七八丸忌羊肉饧葱生菜按此太阳例药邪谓邪恶鬼注之疾故立是方如千金方谓梦与鬼交及饮食者用通气丸全以蜈蚣是也盖鲁有如是而治愈者矣姑存之以备其旨但今人罕能识矧治疗乎且云通疗五嗽恐未必然也如嗽以臭而名之病体岂无热与湿热乎

　　卷八　咳嗽治法

　　治痰诸方

