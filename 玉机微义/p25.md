<!-- { "loadSidebar": true } -->
　　王海藏云世之治伤寒有法疗杂病有方是则是矣然犹未也吾谓治杂病亦有法疗伤寒亦有方方即法也法即方也岂有异乎要当全识部分经络表里脏腑岂有二哉以其后世才智之不及古也所以分伤寒杂病为二门故有长于此而短于彼者亦有长于彼而短于此者逮夫国家取士分科为七宜乎愈学而愈陋愈专而愈粗也试以伤寒杂病二科论之伤寒从外而之内者法当先治外而后治内杂病从内而之外者法当先治内而后治外至于中外不相及则治主病其方法一也亦何必分之为二哉大抵杂病之外不离乎表伤寒之内不离乎里表则汗里则下中则和不易之法也剂之寒热温凉在其中矣余风产二条目疾疮肿小儿等科各自专门无怪其工之陋且粗也是以知证不知脉知药不知源是岂真知而全识哉耳熟目厌习坏多经涉久误合则病愈不契则疾甚所尝见所尝闻者粗有晓会其所未尝见未尝闻者则有所不知也此继述而不及创物者远矣呜呼天之所锡其智识有限量故耶哀哉庸夫以衣食迫以口舌争视学业如仇雠专妒忌为能干误人性命恬不知恤甘为忍人罔顾阴理其教之有所失耶时世之有所俾然耶抑疾者之不幸而有所自致耶谨按汉张仲景推充内经伤寒脉证论例立法虽因证传变而不离即病之伤寒也至宋之李有托时世之异乃别立方用参苏藿香正气之类而遗即病之伤寒使世俗因之往往失仲景意况与杂病分二科专伤寒者尚不能备晓其通变主杂病者而不能遍识其仿佛宜乎其教之乖误为疾之不幸使人不能无憾恨也噫仲景推充内经大法可谓无穷之惠人犹不知其例三百余法备即病伤寒之传变宋医所论为时气变法非真伤寒也故其方不多且病从外而之内者不离乎风寒暑湿其间传变者余伤寒皆轻从内而之外者不离乎内伤七情其间坏异者非伤寒之重故有轻重不同因分二科大抵学人要于诊候之际辨内外之感伤寒表里之轻重杂病伤寒脉证所异伤寒杂病治法不殊不殊者杂病之外不离乎表伤寒之内不离乎里所异者伤寒从外而之内杂病从内而之外外感法仲景内伤法东垣六气推充乎剂张杂病融会乎诸氏万法归吾一心一心贯乎万法不致得此而失彼为二科之分遗乎世之识诮也

　　卷十四　寒证治法

　　发表之剂

　　麻黄汤治伤寒恶风寒发热身疼无汗麻黄(六钱) 桂枝(四钱) 甘草(炙二钱) 杏仁(二十个)上 咀水煎如法服按此太阳经药也葛根汤治伤寒恶寒项背强几几无汗恶风或下利葛根(四钱) 麻黄 生姜(各三钱) 桂枝 芍药(各二钱) 甘草(炙二钱) 大枣(三枚)上 咀水煎如法服之按此出太阳例阳明药也柴胡桂枝汤治伤寒发热潮热脉弦自汗或渴或利桂枝(二钱) 黄芩 人参 白芍(各一钱半) 甘草(炙一钱) 半夏(一钱) 生姜(一钱)柴胡(四钱) 大枣(二枚)上 咀水煎服按此出太阳例少阳经药也桂枝汤治伤风寒发热自汗鼻鸣干呕者桂枝 白芍 生姜(各三钱) 甘草(炙二钱) 大枣(二枚)上 咀水煎如法服按此出太阳例太阴经药也麻黄附子细辛汤治感寒脉沉或微细反发热或但欲寐者麻黄 细辛(各四钱) 附子(炮二钱半)上 咀水煎按此少阴经药也当归四逆汤治感寒手足厥冷脉细欲绝者当归 桂枝 白芍 细辛(各三钱) 大枣(三枚) 甘草(炙) 通草(各二钱)上 咀水煎按此厥阴经药也以上六经治寒之例随脉证加减变法自有仲景论例兹不详录桂枝麻黄各半汤治伤寒见风脉发热自汗或无汗桂枝(二钱) 白芍 生姜 甘草(炙) 麻黄(各一钱半) 大枣(二枚) 杏仁(十二个)上 咀水煎按此足太阳手足太阴手少阴经药出太阳例治风寒之剂也夫仲景论以上六经药然其中有发表解肌温经不同盖风寒有浅深荣卫有虚实故也学人审此则用药汤液之源可得而悉又表里变误详见小儿门葛根升麻汤下谨按伤寒与夫时行寒疫皆宜从仲景以上法然立春以后立秋以前非有时行暴寒而致病者宜从韩祗和法较脉证治之元戎云韩氏十四药以经络求之各有部分轻重缓急自有所宜运气加临各极其当因时在其中矣不必分至之远近寒暑之盛衰而谓之因时也但方世俗罕用今附入湿门海藏云韩氏微旨可汗一篇有和解因时法言伤寒之脉头小尾大伤风之脉头大尾小李思训保命新书亦分寸尺与韩氏同非若前人总言尺寸脉俱浮而紧尺寸脉俱浮而缓紧则为伤寒无汗缓则为伤风自汗又有伤寒有汗者有伤风无汗者脉亦互差与证不同前人已尽之矣惟韩李所言头小尾大即为伤寒尾小头大即为伤风也人病间有脉证只显于尺寸者故韩李述为和解因时法也又恐后人疑其不与前圣合遂于本方药内又立加减数条亦不越前人之意何其当哉兼二公者当宋之盛时故又戒桂枝麻黄不可轻用改用石膏升麻葛根柴胡之平剂当时则可非百代常行时世迁移之活法也可汗一篇若从汤液随证应见自有定规虽明哲不可逾易简参苏饮治感冒风邪发热头疼痰咳方见热门局方十神汤治时气瘟疫两感风寒川芎 甘草 麻黄(各四钱) 干葛(一两四钱) 紫苏 升麻 白芍 白芷 陈皮 香附(各四钱)上 咀入姜煎每服半两或一两藿香正气散治伤寒头痛憎寒壮热大腹皮 白芷 茯苓 紫苏 藿香(各三钱) 浓朴(制) 白术 陈皮 苦梗 半夏(各二钱) 甘草(炙二钱半)上 咀每五钱入姜枣煎按以上三方今世俗多用之治伤寒故收入然伤寒之病表里六经仲景言在三阴则可汗传三阴则宜下此大略言之尔于阳明则又可下少阴则又可汗一经病则有一经表里药病居太阳所禁居多在少阳有三禁阳明有二禁三阴非胃实不可下之类并病用刺法是各有其故者盖恐反致逆而成坏证之戒也至宋之时治伤寒者有变仲景法制以上诸方缘其承平日久民食用之志乐形逸病居疑似之间本因气逸经滞乃用其法然其间岂全舍仲景之法哉金时刘守真制防风通圣散亦是变法义见中风例中当遇是证则必施是治可也然于伤寒不辨邪于某经深求仲景意例当汗之可设妄以此施治则先虚正气逆其经络得汗不解复不求经救逆乱投汤剂其致危殆也必矣是则宋医处方皆平人气而不平时气因于人用药而不先乎时因于时用药而不先乎人其理得于人事天和之中其意得于不传之妙离经取法固不离于经专方治病病固不可以专于方然亦未易可为格例也以待后之明者而正之

　　卷十四　寒证治法

　　温中之剂

　　真武汤治伤寒腹痛小便不利四肢沉重疼痛下痢茯苓 白芍 生姜(各三钱) 白术(二钱) 附子(一钱半)上 咀水煎附子汤治感寒身体痛手足寒骨节疼恶寒脉沉弱附子 人参(各二钱) 茯苓 白芍(各二钱) 白术(四钱)上 咀水煎按此二方少阴例药也治寒湿之剂理中汤人参 白术 干姜 甘草(炙各等分)上 咀水煎韩氏温中汤丁皮 浓朴(各一两) 干姜 白术 陈皮 丁香(各二钱)上为末每服二钱入葱白荆芥穗煎按韩祗和云凡病患两手脉沉迟或紧皆是胃中寒也若寸脉短小及力小于关尺者此阴盛阳虚也或胸膈满闷腹中胀满身体拘急手足逆冷急宜温之然寒盛体虚者宜从少阴例此止可作温中药姑存之海藏黄 汤人参 黄 茯苓 白术 白芍(各一两) 甘草(炙七钱半) 干姜 陈皮 藿香(各半两)上 咀入生姜煎按以上三方出理中例法也宝鉴铁刷汤治寒积上焦呕吐不止痰饮胸膈不快食不下半夏(四钱) 草豆蔻 丁香 干姜(炮) 诃子皮(各三钱) 生姜(一两)上散作三服水煎附子理中丸治中焦有寒腹痛或感寒头痛发热恶寒腹痛不饮水理中汤(三两) 附子(一枚)上为末蜜丸如鸡黄大每一丸温汤化下元戎苦楝丸治下焦有寒积小腹急痛奔豚等证川苦楝 茴香 附子(各一两三味酒煮干再焙) 玄胡(半两) 全蝎(十八个炒) 丁香(十八个)上为末酒糊丸梧子大每五十丸食前当归汤下按以上诸方治寒积或食寒物等致者虽分三焦等用则不离乎温中法也然寒冷之物停蓄于中则当温剂下之者又不必拘此如气分寒宜仲景桂枝附子汤选用血分寒宜当归四逆汤之类要在临时通变可也

　　卷十四　寒证治法

　　发表温中之剂

　　小青龙汤治感寒发热头疼脉沉细或呕或咳或利或噎或小便不利少腹满或喘麻黄 白芍 干姜 甘草(炙) 细辛 桂枝(各二钱) 五味子 半夏(各一钱半) 附子(炮二钱脉浮不用)上 咀水煎海藏肉桂散治伤寒服冷药过度心腹胀满四肢逆冷昏沉不识人变为阴毒恶证肉桂(三钱) 白芍 陈皮 前胡 当归 附子(炮) 人参(各一两) 白术 木香 浓朴(炒) 良姜(各三钱) 吴茱萸(半两)上为粗末每服五钱入枣三枚水煎天雄散治阴毒伤寒身重背强腹中 痛咽喉不利毒瓦斯攻心心下坚强短气呕逆唇青面黑四肢厥逆其脉沉细而厥天雄(一两炮去皮) 麻黄 当归 白术 半夏(各半两) 川椒(一钱) 肉桂 浓朴(各一两) 生姜 陈皮(各二钱)上为粗末每五钱入生姜枣煎取汁按以上二方表里气血药也出太阳例兼看后两感法

　　卷十四　寒证治法

　　发表攻下之剂

　　桂枝加大黄汤治寒邪传里为大满大实痛关脉实者桂枝 生姜(各三钱) 白芍(四钱) 甘草(二钱半炙) 大黄(一钱) 大枣(二枚)上 咀水煎按此太阳例药也邪虽已传寒未变热故用此攻下然既传之后邪已变热而用和解下热诸法则不用温剂矣故大柴胡等汤详见热门及本论例兹不备录

　　卷十四　寒证治法

　　和解之剂

　　柴胡姜桂汤治寒热自汗方见热门小柴胡汤治伤寒潮热而呕按此并少阳例药也黄连汤治伤寒胸中有热胃中有邪气腹痛欲呕吐者黄连 甘草(炙) 干姜 桂枝(各二钱) 人参 半夏(各一钱半) 大枣(二枚)上 咀水煎按此出太阳例药也与以上三方解表里中上阴阳交错之剂伤寒论此法甚多宜随证选用

　　卷十四　寒证治法

　　解两感之剂

　　海藏大羌活汤羌活 独活 防己 防风 黄芩 黄连 苍术 白术 甘草(炙) 川芎 细辛(各三钱)知母 生地黄(各一两)上 咀每半两水煎热服未解再服一二剂若有余证并根据仲景法按此出太阳例药也然伤寒两感亦有兼风兼湿不同或表里俱虚俱实之异保命集云两感可治者感异气也使表中于风内伤于寒可治者宜加味小青龙汤表热内寒宜和解之此方宜治表中于风内有热者则表湿里寒表寒里湿表里证俱见者宜扩充也大抵两感多表里俱虚是以易老曰当切脉逆从知其吉凶两感之邪三阴三阳皆有之脉从阳可治从阴难治阳生阴死之谓也

　　卷十四　寒证治法

　　阴毒外接法

