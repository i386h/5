<!-- { "loadSidebar": true } -->
　　子和曰且积之成也或因暴喜怒悲思恐之气或伤五味之食或停温凉寒热之饮或受六气之邪其初甚微可呼吸按导而去之不幸遇庸医强补而留之留而不去遂成五积夫肥气者不独气有余也其中亦有血矣盖肝藏血故也伏梁者火之郁也以热药散之则益甚以火炙之则弥聚况伏梁证有二名同而实异不可不详焉其一上下左右皆有根在肠胃之外有大脓血此伏梁义同肠痈其二身体髀股背肿环脐而痛是即风根不可动动则为水溺涩之病此二者内经虽言不可动止谓不可大下非谓全不可下恐病去而有害痞气者举世皆言寒则痞内经以为湿则痞虽因饮冷而得其阳气为湿所蓄以热攻之则不散以寒攻之则湿去而寒退矣息贲者喘息愤而上行也此旧说也余以谓贲者贲门也手太阴之筋结胸里故贯合贲下抵季胁其痛支转筋痛甚则成息贲手心主结于贲其病胸痛息贲又云肺下则居贲迫肝善胁下痛肝高则上支贲门胁悦为息贲若是言之是积气于贲而不散此灵枢说五脏处言此贲自是多故予发之贲豚者贲与奔同铜人言或因读书得之未必皆然也肾主骨此积最深难察大忌吐涌以其在下止宜下之故予尝以独圣散吐肥气 以木架必燠室中吐兼汗也肝之积便言风也吐出数升后必有血一二滴勿疑病当然也续以磨积之药调之尝治伏梁先以茶调散吐之兼汗以禹功导水夺之继之以降火之药调之又尝治痞气万举万全先以瓜蒂散吐其酸苦黄胶腥腐之物三二升次以导水禹功下二三十行末以五苓淡剂等药调之又尝治息贲用瓜蒂散不计四时置燠室中更以火一炉以助其汗吐汗下三法齐行此病不可逗留久则伤人又尝治贲豚以导水通经三日一下之一月十下前后百行次用治血化气磨积之药调之此积虽不伤人亦与人偕老若六聚之物在腑属阳而无形亦无定法仿此而行之何难之行按此论五积之异同可谓极备病情之要积为郁而用吐法更甚得古人之妙矣但每吐后继之以禹功导水之剂则不可为例矧古人施吐必本积因而用药如徐文伯以油为宫人吐发瘕楮澄以蒜为李道念吐鸡子积甄权以雄黄为人吐发瘕成蛇者盖所因不同而用药殊也大抵禹功五苓之剂十下百行等法用于湿热盛实及体浓者则可设有阴虚气痿积聚实而血气弱者岂可例用乎

　　卷二十　积聚门

　　论痰积饮积主于湿

　　详见痰饮门

　　卷二十　积聚门

　　论治积大法

　　许学士云大抵治积或以所恶者攻之或以所喜者诱之则易愈如 砂水银治肉积神曲麦 治酒积水蛭虻虫治血积木香槟榔治气积牵牛甘遂治水积雄黄腻粉治涎积礞石巴豆治食积各从其类也若用群队之药分其药势则难取效须要认得分明是何积聚兼见何证然后增减斟量使之不尔反有所损要在临时通变也谨按诸积有不因气动而成者如偶有所食或误吞钱物之类是也因气动而成者如七情所致或饮食劳倦或五脏传受之类是也故所积之物不一气血之聚有殊或成蛊瘤生瘕之类难测故须是认得分明是何积聚用药宜各从其类然亦要看元气虚实或攻取峻削或养正渐除可也不尔则岂但有损而已

　　卷二十　积聚门

　　论养正积自除

　　卫生宝鉴曰洁古云养正积自除譬如满座皆君子纵有一小人自无容地而出令其真气实胃气强积自消矣洁古之言岂欺我哉内经曰大积大聚衰其太半而止满实中有积气大毒之剂尚不可过况虚中有积者乎此乃治积之一端也邪正虚实宜详审焉按或云积非下之不可今言养正而后积除将以待正气而除乎将以待药力而除乎然人之有积则皆为身中之邪气若君子座中之有小人也惟其调正气则真气营运不失其常而积自除夫君子众而正直在位其小人自然退避矣不然则正气虚而真气乖致积增膜膈胃乱真正气绝而死矣亦若小人得志则政乱法坏而君子有所不能制焉且夫养正者非为饮食起居之间也盖积既成矣形渐悴矣必用调养使荣卫充实而积自除余有坚而不去者方可亟下之此先补后攻期于邪去正复而后已然除之不以渐则必有颠覆之害矣若昔之武氏斫丧唐宗几于改物尚赖狄张诸公匡扶之力渐除党与兴复丕祚惜乎中宗不鉴前辙之失而留三思至致韦氏之祸其犹积余之尚在者而不亟下之更不慎守禁戒遂纵口嗜欲病证复起而不可制其有不丧身者未之有也

　　卷二十

　　积聚治法

　　五脏积方东垣肥气丸治肝之积在左胁下如覆杯有头足久不愈令人发咳逆 疟连岁不已浓朴(半两) 黄连(七钱) 柴胡(二两) 椒(四钱) 巴豆霜(五分) 川乌头(炮去皮一钱二分) 干姜(炮半钱) 人参(二钱半) 白茯苓(一钱半) 昆布(二钱半) 甘草(炙三钱) 广术(炮二钱半) 皂角(去皮弦煨一钱半)上件除茯苓皂角豆霜另末外为极细末和匀炼蜜为丸如桐子大初服二丸一日加一丸二日加二丸渐渐加至大便微溏再从二丸加服周而复始积减太半勿服伏梁丸治心之积起脐上大如臂上至心下久不愈令人烦心黄连(一两半) 浓朴(制) 人参(各半两) 黄芩(三钱) 干姜 菖蒲 巴豆霜(各五分)桂(一钱) 红豆(二分) 川乌头(五分炮) 茯神 丹参(炒各一钱)上件除巴豆霜外为细末另研豆霜旋旋入末炼蜜为丸如桐子大服如上法淡黄连汤下痞气丸治脾之积在胃脘覆大如盘久不愈令人四肢不收发黄胆饮食不为肌肤浓朴(四钱半) 黄连(八钱) 吴茱萸(三钱) 黄芩(二钱) 白茯苓 泽泻 人参(各一钱)川乌头(炮) 川椒(炒各半钱) 白术(二分) 巴豆霜(四分) 桂(四分) 茵陈(酒炒) 干姜(泡) 砂仁(各一钱半)上件除豆霜另研茯苓另末旋入外同为细末炼蜜为丸如桐子大淡甘草汤下服如上法息贲丸治肺之积在右胁下覆大如杯久不已令人洒淅寒热喘咳发肺壅浓朴(制八钱) 黄连(炒一两三钱) 干姜(泡) 白茯苓 川椒(炒) 紫菀(各一钱半)桂川乌头(炮) 桔梗 白豆蔻 陈皮 京三棱 天门冬(各一钱) 巴豆霜(四分) 人参(二钱)青皮(五分)上件除茯苓巴豆霜旋入外为末炼蜜丸如桐子大以淡姜汤送下服如上法以上四方秋冬加浓朴减黄连四分之一奔豚丸治肾之积发于小腹上至心下若豚状或下或上无时久不已令人喘逆骨痿少气及治男子内结七疝女人瘕聚滞下浓朴(制七钱) 黄连(五钱) 白茯苓 泽泻 菖蒲(各二钱) 川乌头 丁香(半钱) 桂(二分) 巴豆霜(四分) 全蝎 附子 独活(各一钱) 玄胡索(一钱半) 苦楝(酒煮三钱)上除巴豆霜茯苓另为末旋入外为细末炼蜜丸如桐子大淡盐汤下服如上法按以上诸方宜随证加减用之所谓益元气泄阴火破滞气削其坚也吐剂瓜蒂散方见痰饮门按吐法意略具前宜兼看各门吐剂

　　卷二十　积聚治法

　　倒仓法

　　丹溪曰人之七情浓味停痰瘀血互相纠缠日积月深郁结成聚甚者如桃核之穣诸般奇形之虫成于中形于外发为瘫痪为劳瘵为蛊胀为癞疾为无名奇病宜行此法用黄牡牛肉择肥者买一二十斤长流水煮糜烂融入汤中为液以布滤出渣滓取净汁再入锅文武火熬成琥珀色则成矣每饮一钟少时又饮如此者积十数钟寒月则重汤温而饮之病在上者欲其吐多病在下者欲其利多病在中者欲其吐利俱多全在活法而为缓急多寡也须晴明日早于一室明快不通风处以安病患视所出之物可尽病根则止吐利后或渴不得与汤水其小便必长取以饮病者名曰轮回酒与一二碗非惟可以止渴抑且可涤灌余垢睡一二日觉饥甚乃与粥淡食之待三日后始与少菜羹自养半月觉精神涣发形体轻健沉 悉除其后须五年忌牛肉

　　卷二十　积聚治法

　　消导之剂

