<!-- { "loadSidebar": true } -->
　　病有风水有皮水有正水有石水 寸口脉沉滑者中有水气面目肿大有热或身体反重而酸或恶风一身悉肿脉浮不渴续自汗出而无大热者皆为风水 皮水其脉亦浮外证 肿按之汲指不恶风其腹如鼓不渴当发其汗皮水之为病四肢肿水气在皮肤中四肢聂聂动者防己茯苓汤主之 正水其脉沉迟外证自喘 石水其脉自沉外证腹满不喘 黄汗风水其脉自浮外证骨节疼痛恶风 心水者其身重而少气不得卧烦而燥其阴大肿 肝水者其腹大不能自转侧胁下腹中痛时时津液生小便续通 肺水者其身肿小便难时时鸭溏 脾水者其腹大四肢苦重津液不生但苦少气小便难肾水者其腹大脐肿腰痛不得溺阴下湿如牛鼻上汗其足逆冷面又瘦 里水者一身面目黄肿其脉沉小便不利故令病水也 诸有水者腰以下肿当利小便腰以上肿当发汗乃愈按以上论五脏所主见证与诸经论根本不同详见后神金散下宜并详审

　　卷二十二　水气门

　　论生死脉法

　　水病脉洪大者可治微细者不可治水病胀闭其脉浮大软者生沉细虚小者死水病腹大如鼓脉实者生虚者死

　　卷二十二　水气门

　　论水气生于湿热

　　原病式曰或云水肿者由脾虚而不能制其肾水则水气妄行而脾主四肢故水气游走四肢身面俱肿者似是而实非也夫治水肿腹胀以辛苦寒药为君而大利其大小便也经曰中满者治之于内然则岂为脾土之虚也此说正与素问相反经曰诸湿肿满皆属脾土又曰太阴所主 肿又曰湿胜则濡泄甚则水闭 肿皆所谓太阴脾土湿气之实甚也又经曰诸腹胀大皆属于热又云诸 肿疼酸皆属于火又曰热胜则 肿皆所谓心火实热而安得言脾虚不能制肾水之实甚乎故诸水肿者湿热之相兼也如六月湿热太甚而庶物隆盛水肿之象明可见矣故古人制以辛苦寒药治之益以辛散结而苦燥湿以寒除热而随其利湿去结散热退气和而已所以妄谓脾虚不能制其肾水者但谓数下致之又多水液故也岂知巴豆热毒耗损肾水阴气则心火及脾土自甚湿热相搏则怫郁痞膈小便不利而水肿也更宜下之者以其辛苦寒药能除湿热怫郁痞膈故也若夫世传银粉之药以治水肿而愈者以其善开怫郁痞膈故也慎不可过度而加害尔况银粉亦能伤牙齿者谓毒瓦斯感于肠胃而精神气血水谷能胜其毒故毒瓦斯循经上行而至齿龈嫩薄之分则为害也上下齿缝者手足阳明之经也凡用此药先当固济尔或云阴水遍身而又恶寒止是寒者非也丹溪曰诸气 郁皆属于肺者诸湿肿满皆属于脾诸腹胀大皆属于热盖湿者土之气土者火之子故湿病每生于热热气亦能自湿者子气感母湿之变也凡病肿皆以治肿为主所挟不同治法亦异卢砥镜治水胀辨以隶于肾肝胃三经而不及脾下文继以肺金盛生水水液妄行之说岂理也哉夫脾土受病肺为之子焉有自盛而生水者哉若为肿之水果生于肺金之清气则滋长肾阴奉行降令为生化之源何病肿之有今渗透经络注流溪谷皆浊腐之气窒碍津液久久灌入隧道血亦化水而欲藉脾土以制之导肾气以利之不思脾病则肝木来侮子气益衰木寡于畏脾欲不病不可得矣治法宜清心经之火补养脾土全运化之职肺气下降渗道开通败浊之气其稍清者复回而为气为血为津液其败浊之甚者在上为汗在下为溺以渐而分消矣卢不明言而更曰制水燥水得非白圭以邻国为壑乎谨按河间论水气主于脾土湿甚为病盖言有余证也但脾虚受湿或湿热自甚不足所致者为甚多故以丹溪之论并及之观者当自审察然脉经论热甚金衰金弃土母而归水水藏火神土亡其子其气衰微水为洋溢浸渍为池走击皮肤面目浮肿归于四肢愚医见水直往下之虚脾空胃水逐居之(云云见本文)此实诸脏之本病也夫水为物元土为物母然物元物母为病则真气危矣故不得妄下之也由是观之则水气之病治非气郁饮食湿热诸证所致者禁不得妄下盖恐真脏为病也是以丹溪宣明肺肾脾之意深备此理

　　卷二十二　水气门

　　论诸证似水气

　　发明曰夫香港脚之疾实水湿之所为也(云云见湿门)河间曰结阳病主四肢胫肿四肢热胜则肿(云云)

　　卷二十二　水气门

　　论湿证似水气

　　详见湿门谨按湿者水气之渐也故治有轻重所殊尔

　　卷二十二　水气门

　　论水气缪刺法

　　内经曰经脉满则络脉溢络脉溢则缪刺之以调其络脉使形容如旧而不肿故曰缪刺其处以复其形也谨按缪刺谓不分隧穴而刺之也故此水热穴论无刺水穴分大法水溢于表或腹胀或四肢虽肿而气稍实脉浮洪者宜行此至病气孤危脉微弱而四肢水气盛实者今人往往缪刺之祸不旋踵盖不审经言脉满络溢宜缪刺之理也

　　卷二十二　水气门

　　论水气证治大法

　　内经曰不从毫毛病生于内者阴气内盛阳气竭绝不得入于腹中故言五脏阳以竭也津液者水也充廓皮中阴蓄于内水气胀满上攻于肺肺气孤危魄者肺神肾为水害子不救母故云其魄独居也夫阴精损削于内阳气耗减于外则三焦闭溢水道不通水满皮肤身体痞肿故云形不可与衣相保也凡此之类皆四肢脉数急而内鼓动于肺中也肺动者谓气急而咳也如是者皆水气格拒于腹膜之内浮肿施张于身形之外欲穷标本其可得乎平治权衡谓察脉浮沉也脉浮为在表脉沉为在里在里者泄之在表者汗之故云开鬼门洁净府也去宛陈 谓去积久之水物犹如草 之不可久留于身中也谨按经论水气证治至为机密故云开鬼门洁净府然鬼门者犹幽玄之谓有毛窍而不见其开阖邪气感入邪与正相搏毛窍闭塞而寒热作为病客于表故宜发汗遣邪气以开鬼门也此亦发汗之别称泄诸病在表之通例也净府者谓膀胱内无入孔而外有出窍为清净津液之府冯肾气脏气化水谷之精而渗入脬中气约成溺出也夫肾主下焦司开阖关窍二阴肺脾之气通调水道下输膀胱气化水行而自清净否则便涩或浊或淋为水气溢于腠理为肤肿诸病若宛屈陈 壅滞于身中当泄去是物而净洁宜此二法在表者汗之在里者泄之权衡于治也虽然经云水病本之于肺肾二经而古今方论并不以治水独泻肾气为说者何盖肾阴奉行降令为生化之源而常不足至阴精损削于内生气不能运化至为 肿其气索矣况肺弱而母气孤危者故东垣曰若治以甘淡渗泄阳药独阳无阴其欲化得乎此深撷以上治例之妙也如积饮留饮伤脾若土之于雨中则为泥矣或因七情所致手足太阴俱病身面浮肿似水气者用燥脾导气之剂即愈一则若泥土之得和风暖日水湿去而阳化自然万物生长一则肺气开泄渗道通利水气不濡于脾矣此正诸湿肿满皆属脾土诸气 郁皆属于肺而与阴阳为病水气机之不同故亦不待开鬼门洁净府而已也

　　卷二十二　水气治法

　　发表之剂

　　金匮越脾汤治风水恶风一身悉肿脉浮不渴续自汗出无大热麻黄(四钱) 石膏(四钱半) 生姜(二钱) 大枣(二枚) 甘草(二钱)上 咀水煎作一服恶风加附子古今录验加白术防己伏苓汤治皮水为病四肢肿水气在皮肤中四肢聂聂动者防己 黄 桂枝(各三钱) 茯苓(六钱) 甘草(二钱)上 咀作一服水煎越脾加术汤治里水 前越脾汤加白术(四钱)甘草麻黄汤治里水济生云治水肿从腰以上俱肿宜此汗之甘草(半两) 麻黄(一两)上 咀水煎作一服麻黄附子汤治水之为病其脉沉小属少阴麻黄(三钱) 甘草 附子(各二钱)上 咀水煎黄 芍药桂枝苦酒汤治黄汗之为病身体肿发热汗出而渴状如风水脉自沉黄 (五钱) 芍药 桂枝(各三钱)上 咀水煎入苦酒相和作一服按以上诸方并足太阳例药也

　　卷二十二　水气治法

　　攻里之剂

　　仲景十枣汤治水气四肢浮肿上气喘急大小便不通三因方作丸三花神佑丸方并见痰饮门按此并少阴例药也义见痰饮例中局方神助散治十种水气面目四肢浮肿以手按之随手而起咳嗽喘急不得安卧小便赤涩大便不利椒目(一两半) 泽泻 黑牵牛末(各一两) 猪苓(二两) 葶苈(三两)上为末每服三钱葱白三茎水煎入酒调服按此太阴例药也宣明导水丸治湿热肿满方见湿门按此阳明例药也浚川散方见湿门大戟散治水肿腹大如鼓或遍身皆肿大戟 白牵牛末 木香(等分)上为细末每服三钱以猪腰子一对批开掺药在内烧熟空心食之如食左腰子左臂塌消右消右如肿不尽于腹绕涂甘遂末饮甘草水少许其肿尽去按此并出厥阴例药也葶苈丸治涌水证如溢囊裹里浆或遍身肿满按腹不坚疾行则濯濯有声或喘咳不定、葶苈(炒) 泽泻 椒目 桑白皮 杏仁(炒) 木猪苓(各半两)上为末炼蜜为丸如梧子大每二三十丸葱白汤下不拘时以利为度雄黄神金散雄黄 葶苈(一两糯米和炒熟去米不用) 泽泻 椒目(减半) 大戟 巴戟 茯苓 芫花(醋浸一日炒) 甘遂 桑白皮(各一两)上为末空心用井花水调下每一钱加至五钱以利为度忌盐醋生冷油腻之物从脚肿加葶苈肚肿加椒目 从阴肿加泽泻 面肿加桑白皮 从四肢肿加茯苓 从心肿根在肋加雄黄从肢肿根在脾加甘遂 从口肿根在小肠加巴戟 从腰肿根在肾加大戟 从膝肿根在肝加芫花按此并太阳例药也宣明论此类方甚多宜选用之东垣续随子丸治肺经有湿通身虚肿方见湿门按此手太阴药也出太阳例三因消肿丸治水肿喘满小便不利滑石 木通 白术 黑牵牛(炒) 通脱木 茯苓 茯神 半夏 陈皮(各一钱) 木香瞿麦穗 丁香(各半钱)上为末酒糊丸梧子大每五十丸灯芯麦门冬汤下按此太阳例药也以上诸方世俗多用之故收入然行者宜斟量其证轻重深浅寒热选使则不致少有差失也

　　卷二十二　水气治法

　　渗泄之剂

