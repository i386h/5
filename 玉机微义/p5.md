<!-- { "loadSidebar": true } -->
　　王隐君论云痰证古今未详方书虽有五饮痰诸饮之异而莫知其为病之源或头风眩目运耳鸣或口眼蠕动眉棱耳叶俱痒或痛或四支游风肿硬而似疼非疼或为齿颊痒痛牙齿浮而痛痒不一或噫气吞酸心下嘈杂或痛或哕或咽嗌不利咯之不出咽之不下其痰似墨有如破絮挑胶蚬肉之状或心下如停冰铁心气冷痛或梦寐奇怪之状或足腕酸软腰肾骨节卒痛或四支筋骨疼痛难名并无常所乃至手麻臂疼状若风湿或脊上每日一条如线之寒起者或浑身习习如卧芒刺者或眼粘湿痒口糜舌烂喉痹等证或绕项结核状若瘰 或胸腹间如有二气交纽噎塞烦闷有如烟火上冲头面烘热或为失志颠狂或中风瘫痪或劳瘵荏苒之疾或风毒香港脚或心下怔忡如畏人捕或喘嗽呕吐或呕冷涎绿水黑汁甚为肺瘫肠毒便脓挛跛盖内外为病百般皆痰所致其状不同难以尽述盖津液既凝为痰不复周润三焦故口燥咽干大便秘面如枯骨毛发焦槁妇人则因此月水不通若能逐去败痰自然服饵有效余尝用一药即衮痰丸以愈诸疾不可胜数矣今特相传于世云脉经云病患一臂不遂时复移在一臂其脉沉细非风也必有饮在上焦活人书云中脘有痰亦令人憎寒发热恶风自汗胸膈痞满有类伤寒但头不痛项不强为异按所叙病证患者十居八九足见痰之为病诚多也何则人血气流行无一息间断才有壅滞津液凝闭郁而成热痰逐生焉人于六淫七情饮食起居之际岂能一一中节而无所壅滞乎故余特叙脉经活人二条以证隐君之说有所本也但所制衮痰丸一方难以通治诸疾

　　卷四　痰饮门

　　论饮专主于湿

　　原病式曰积饮留饮积蓄而不散也水得于燥则消散得湿则不消以为积饮土湿主痞故也

　　卷四　痰饮门

　　论痰证有五

　　子和云凡人病痰者有五一曰风痰二曰热痰三曰湿痰四曰酒痰五曰食痰盖风痰者形寒饮冷热痰者火盛制金湿痰者停饮不散酒痰食痰者饮食过伤所致按痰乃积饮所化故原病式列于太阴湿土之条又子和有五痰之说盖其实一出于湿而所挟所因有五者之异故王隐君之方书论痰有五曰风痰寒痰热痰气痰味痰夫味痰者因饮食酒醪浓味而然也气痰者因事逆意而然也热痰者因饮食辛辣炙爆重 浓服而然也寒痰者因冒寒凉而然也风痰者因感风而发或风热拂郁而然也此皆素抱痰气因风寒气热味而作非别有此五种之痰也愚谓治法当以疾为本以所挟之气为标也

　　卷四　痰饮门

　　论痰清浊

　　王隐君云论痰清白者为寒黄而浊者为热殊不知始则清白久则黄浊清白稀薄渍于上黄浊稠粘凝于下嗽而易出者清而白也咳而不能出则黄浊结滞者也若咯唾日久湿热所郁上下凝结皆无清白者也甚至带血血败则黑痰为关格异病患所不识又清白者气味淡日久者渐成恶味酸辣腥臊焦苦不一按此以痰之新久厘清浊可谓得病机之情矣

　　卷四　痰饮门

　　饮当去水温补转剧论

　　子和云留饮一证也古人有四饮五饮之分皆观病之形状而定名也予论饮之所得其来有五有郁而得之者有因之而得之者有思虑而得之者有痛饮而得之者有热而伤冷得之者饮证虽多其因无出于此夫水阴物也但积水则生湿停酒则发燥久则成痰在左胁者同肥气在右胁者同息贲入肺则多嗽入大肠则为泻入肾则为涌水在太阳则为支饮皆由气逆而得之故在上则面浮在下则腑肿在中者支满痞膈痰逆在阳不去者久则化气在阴不去者久则成形今之用方者例以饮为寒积皆用温热之剂以补之燥之水湿未除反增心火况留饮无补法气方补则转增岂知内经所谓留者攻之也且白术参苓服之尚加闭塞况燔针艾火其痞可知前人处五饮丸用矾石巴豆乌附虽是下攻终同燥热今刘河间以十枣汤加大黄牵牛制三花神佑丸新得之疾服之气流饮去而愈昔有病数年不愈予诊之左手皆微小右手皆滑而大微小为寒滑大为燥以瓜蒂散涌其寒痰数升汗出如沃次以导水丸禹功散去肠中燥垢亦数升其人半愈然后以痰剂流湿降火开其胃口不逾月而瘥按此论饮乃水湿所为发为诸证不宜温补可谓详明但专以三花神佑丸为说则失之太峻也(详见总论中)论局方用热药治诸气痰饮呕吐膈噎之误丹溪曰夫气之初病也其端甚微或因饮食不谨或外触风雨寒暑或内感七情或食味过浓偏助阳气蕴为膈热或资禀充实表密无汗津液不行清浊相干气为之病或痞或痛或不思食或噫腐气或吞酸或嘈杂或膨满不求病原便认为寒遽以辛香燥热之剂投之数帖时暂得快以为神方浓味仍前不节七情又复相仍旧病被劫暂开浊液易于攒聚或半月或一月前证复作如此延曼自气成积自积成痰此为痰为饮为吞酸之由也良工未遇谬药又行痰挟瘀血遂成窠囊此为痞为痛为呕以为噎鬲反胃之次第也饮食汤液滞泥不行渗道蹇涩大便或秘或溏下失传化中焦愈停医者不察犹执为冷翻思前药随手得失至此宾主皆恨药欠燥热 俟久服可以温脾壮胃消积行气以异一旦豁然之效不思胃为水谷之海多血多气脾为消化之器气清和则健而营运不息今久得香热之味偏助气血沸腾其始也胃液凝聚其久也脾气耗散传化渐迟医者又曰虚而积寒非寻常草木可疗径以乌附助佐丹剂专意服之积而久也血液俱耗胃脘干槁遂成鬲噎亦曰反胃仲景论饮有六分别五脏诸证可表者汗之可下者利之滞者导之郁者扬之热者清之寒者温之偏热偏寒者反佐而行之挟湿者淡以渗之挟虚者补而养之治法至矣第恨医者不善处治病者不守禁忌遂使药助病邪展转深痼去生渐远深可哀悯按此论呕吐痞满噫腐吞酸噎鬲反胃致病之由皆以气之初病误服燥热结为痰饮所致故列于痰饮门中而于彼诸证内不详载宜于此通考焉谨按痰之为病仲景论四饮六证无择叙内外三因俱为切当盖四饮则叙因痰而显诸证者三因则论其因有所伤而生痰者也唯王隐君论人之诸疾者悉出于痰此发前人所未论可谓深识痰之情状而得其与者矣制衮痰丸一方总治斯疾固为简便较之仲景三因有表里内外而分汗下温利之法则疏阔矣况又有虚实寒热之不同者哉夫痰病之原有因热而生痰者亦有因痰而生热者有因风寒暑湿而得者有因惊而得者有因气而得者有因酒饮而得者有因食积而得者有脾虚不能运化而生者若热痰则多烦热风痰多成瘫痪奇证冷痰多成骨痹湿痰多倦怠软弱惊痰多成心痛癫疾饮痰多成胁痛臂痛食积痰多成癖块痞满其为病状种种难名王隐君论中颇为详尽学人但察其病形脉证则知所挟之邪随其表里上下虚实以治也若夫子和谓饮无补法必当去水故用吐汗下之三法治人常愈又论热药治痰之误固为精切亦有挟寒挟虚之证不可不论夫久痰凝结胶固不通状若寒凝不用温药引导必有拒格之患况有风寒外束痰气内郁者不用温散亦何以开郁行滞也又有血气亏乏之人痰客中焦闭塞清道以致四支百骸发为诸病理宜导去痰滞必当补接兼行又难拘于子和之三法也大凡病久淹延卒不便死者多因食积痰饮所致何以然盖胃气亦赖痰积所养饮食虽少胃气卒不便虚故也亦有治痰用峻利过多则脾气愈虚津液不运痰反又生而愈盛法当补脾胃清中气则痰自然运下此乃治本之法世谓医中之王道者正此类也论痰证有似邪祟(详见补虚门)

　　卷四　痰饮治法

　　解表之剂

　　仲景大青龙汤小青龙汤并治溢饮者当发其汗二方并见伤寒门按二方太阳经发散风寒之药辛温之剂也小青龙用干姜细辛半夏以治水气盖伤寒表未解心下有水饮水寒相搏乃为喘咳诸证故用此发汗散水金匮要略借为治饮之方也三因参苏饮治痰积停积胸膈中脘闭呕逆痰涎眩晕嘈烦或头痛发热状如伤寒(方见局方)按此出少阳柴胡例药治感冒异气挟痰饮之病本方云前胡葛根但能解肌枳壳橘红辈自能宽中快膈母以性凉为疑愚观药性非凉亦是辛平之剂局方金沸草散治风化痰除头项强寒热咳嗽旋复花 荆芥 麻黄(去节) 前胡(各一两) 甘草(炙) 赤芍 半夏(制各三钱)上咀姜枣煎 活人金沸草散去麻黄赤芍加茯苓细辛按此出阳明旋复花代赭石例解利治痰之药也局方气味辛平活人则辛温

　　卷四　痰饮治法

　　攻下之剂

