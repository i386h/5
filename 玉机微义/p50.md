<!-- { "loadSidebar": true } -->
　　金匮大半夏汤治胃反呕吐者千金云治反胃不受食食入即吐半夏(二升) 人参(三两) 白蜜(一升)千金有白术生姜上以水一斗二升和蜜扬之二百四十遍煮药取一升半温服一升后再服茯苓泽泻汤治胃反吐而渴欲饮水者茯苓(半斤) 泽泻(四两) 甘草 桂枝(各二两) 白术(三两) 生姜(四两)上水一斗煮取三升内泽泻再煮取二升半温服八合日三外台有小麦一升按以上二方兼出太阴呕吐哕例药也病机和中桔梗汤治上焦气热上冲食已暴吐脉浮而洪桔梗(一两半) 半夏曲(二两) 陈皮(去白) 枳实(炒) 白茯苓(各一两) 白术(一两半) 浓朴(一两姜制) 煮法如前上 咀每服一两取清温调木香散二钱隔夜空服三服之后气渐下吐渐止然后去木香等末每料中加芍药二两黄 一两半服之病愈即已如大便燥硬食不尽下以大承气汤去硝微下之少利为度再服前药补之木香散方槟榔木香各等分为末按此太阴阳明经药也

　　卷二十五　反胃治法

　　治风木之剂

　　病机青镇丸治上焦吐头发痛有汗脉弦柴胡(二两) 黄芩(七钱半) 甘草(半两) 青黛(二钱半) 人参(半钱)上为细末姜汁浸蒸饼为丸如桐子大每服五十丸生姜汤下食后服按此少阳经药也金花丸治吐食而脉弦者由肝乘于脾而吐宜治风安脾半夏(一两) 槟榔(二钱) 雄黄(二钱半)上细末如上法丸姜汤下从少至多渐次服之按此厥阴例药也青镇丸治肝火之药金花丸治风痰乘于脾胃之药故总入风木之剂

　　卷二十五　反胃治法

　　治热疏下之剂

　　金匮大黄甘草汤治食已即吐者大黄(四两) 甘草(一两)上水三升煮取一升分温再服按此出太阴呕吐哕例药也病机荆黄汤治暴吐者上焦热气所冲也脉浮而洪荆芥穗(一两) 人参(五钱) 甘草(二钱半) 大黄(三钱)上粗末都作一服水煎去滓调槟榔散二钱空心服槟榔散方槟榔二钱木香一钱半轻粉少许为丸亦可按此厥阴阳明太阳经药也发明人参利膈丸治胸中不利痰嗽喘满利脾胃壅滞治膈气圣药木香 槟榔(七钱半) 人参 当归 藿香(一两) 甘草 枳实(各一两) 大黄(酒浸)浓朴(制二两)上为末滴水丸桐子大温水送下按此太阴阳明经药也

　　卷二十五　反胃治法

　　治寒之剂

　　病机紫沉丸治中焦吐食由食积与寒气相假故吐而痛半夏曲 代赭石 砂仁(各五钱) 杏仁 沉香 木香 白术(各一钱) 乌梅肉 丁香槟榔(各二钱) 橘皮(二钱) 肉果 巴豆霜(各半钱另研)上为末入巴豆霜令匀醋糊为丸如黍米大每服五十丸食后柿霜汤下吐愈则止按此太阴阳明经药也浓朴丸主翻胃吐逆饮食噎塞气上冲心腹中结疾浓朴 黄连(二两半) 吴茱萸(汤洗七次) 紫菀 菖蒲 柴胡 桔梗 茯苓 皂角(炙)桂(刮) 干姜(炮) 巴豆霜(另研) 蜀椒(炒出汗) 人参(各半两) 川乌头(炮去皮脐二两半)上为细末入巴豆霜匀炼蜜为剂旋丸桐子大每服三丸渐次加之以利为度姜汤下春夏加黄连二两秋冬加浓朴二两按此太阴阳明厥阴经药也

　　卷二十五　反胃治法

　　理气之剂

　　严氏五噎散治五噎食不下呕 痰多咽喉噎塞人参 半夏 桔梗(炒) 白豆蔻 木香 杵头糠 白术 毕澄茄 沉香 枇杷叶 干生姜(各一两) 甘草(炙半两)上细末每服二钱入生姜七片煎服五膈散治五膈胸膈痞闷诸气结聚肋胁胀满痰逆恶心枳壳(炒) 木香 青皮 大腹子 白术 半夏曲(炒) 丁香 天南星 干姜(炒) 麦(炒) 草果仁(各一两) 甘草(炙半两)上细末每服二钱水煎入姜局方五膈宽中散治七情四气伤于脾胃以致胸膈痞满停痰气逆遂成五膈之病青皮 陈皮 丁香(各四两) 浓朴(制一斤) 甘草(炙五两) 白豆蔻(一两) 香附子(炒) 砂仁 木香(各三两)上为末每服二钱姜盐汤点服按以上三方并太阴阳明经药也谨按反胃诸方古方悉是香燥大热之药皆不足为法今姑存其一二至于丹溪所言补血益阴润燥和胃调中等药虽无其方自宜随证用之观其立论则思过半矣杂方烧针丸(方见小儿门)

　　卷二十六　胀满门

　　诸经叙胀所因

　　针经曰夫胀者皆在于脏腑之外排脏腑而廓胸胁胀皮肤故命曰胀或厥气在下荣卫留止寒气逆上真邪相攻两气相搏乃合为胀也按论中备五脏六腑发胀为诸证宜玩本文内经曰诸腹胀大皆属于热 腹满 胀支鬲 胁下厥上冒过在太阴阳明乃寒湿郁遏也原病式曰腹胀大鼓之如鼓气为阳阳为热气甚则如是也

　　卷二十六　胀满门

　　脉法

　　针经曰其脉大坚以涩者胀也脉经曰关上脉虚即胀内 迟而滑者胀 脉盛而紧者胀严氏曰胀脉浮者易治虚者为难

　　卷二十六　胀满门

　　论胀分三因

　　陈无择云脏气不平胜乘相因为病如怒伤肝肝克脾脾气不正必胀于胃名曰胜克怒乘肺肺气不传必胀于大肠名曰乘克忧思结聚本脏气郁皆内所因或冒寒暑风湿随经络传至阳明致胀者属外因饮食饥饱生冷甜腻聚结不散或作胚块膨胀满闷属不内外因也按此论肝木胜乘脾肺为胀满即东垣所谓脾胃之上不足火木大胜致胀也此不言火况怒伤肝者岂无火动耶所出大半夏汤以桂附中加参归以调血气言其脉弦迟恐非肝气克脾脏闭腑郁病也

　　卷二十六　胀满门

　　论腹胀属湿

　　内经云太阴所至为蓄满又云太阴所至为中满霍乱吐下又云诸湿肿满皆属脾土按发明辨云脾为阴中之太阴又云脾为阴中之极阴乃为坤元亘古不迁之土天为阳也火也地为阴也水也在人则为脾同阴水之化脾有余则腹胀食不化故无阳则不能化五谷脾盛乃大寒为胀满故脉经云胃中寒则胀满大抵此病皆水气寒湿为之也治宜大辛热之剂如土久于雨水中则为泥矣岂能生化万物必待和风暖日湿去阳生自然长生矣脾湿有余无阳则不能化五谷所以宜辛热治之必愈然亦有轻重

　　卷二十六　胀满门

　　论腹胀有热有寒属外感

　　东垣曰经云诸腹胀大属热此乃八益之邪有余之证自天外而入感风寒之邪传入于里寒变为热作胃实日晡潮热大渴引饮谵语是太阳阳明并病大实大满者大承气汤下之少阳阳明微满实者小承气汤下之五常正大论云下之则胀已是也假令 疟为胀满亦有寒胀热胀是天之邪气伤暑而得之不实时发至秋暑气衰绝而疟病作矣知其寒已局方交加饮子是也岂不闻素问及灵枢经中说内虚不足中寒湿令人中满及五脏六腑俱有胀满更以胀家寒热多少较之胃中寒则胀满阴阳应象论云浊气在上则生 胀针经云胀取三阳三阳者足太阳膀胱寒水为胀与通评虚实论中说腹暴满按之不下取太阳经络者胃之募正同五脏生成论云腹满 胀(云云见前)胃中寒湿菀遏故也脉经所谓胃中寒则胀满也又厥论云太阴之厥则腹满 胀后不利不欲食食则呕不得卧按所说寒胀多如此汤液醪醴论中说中满治法当开鬼门谓发汗也洁净府利小便也又云中满者泻之于内谓脾胃有病当今上下分消其气下焦如渎气血自然分化不待泄滓秽如或大实大满大小便不利从权以寒热药下之

　　卷二十六　胀满门

　　论腹胀属内伤所致

　　东垣曰或伤酒湿面及味浓之物膏粱之人或食已便卧使湿热之气不得施化致令腹胀满此亦是热胀调经篇云因饮食劳倦损伤脾胃始受热中末传寒中皆由脾胃之气虚弱不能运化精微而致水谷聚而不散而成胀满此寒湿郁遏而胀也醪醴论中治法谓先泻其血络后调其真经气血平阳布神清此治之正也或曰诸腹胀大皆属于热者何也此乃病机总辞假令外伤风寒有余之邪自表传里寒变为热而作胃实腹满仲景以承气汤治之亦有膏粱之人湿热郁于内而成胀满者此热胀之谓也大抵寒胀多而热胀少治之者宜详辩之

　　卷二十六　胀满门

　　论鼓胀属湿热

　　丹溪曰心肺阳也居上肾肝阴也居下脾居中亦阴也属土经曰饮食入胃游溢精气上输于脾脾气散精上归于肺通调水道下输膀胱水精四布五经并行是脾具坤静之德而有干健之运故能使心肺之阳降肾肝之阴升而成天地交之泰是为一平人今也七情内伤六淫外侵饮食不节房劳致虚脾土之阴受伤转运之官失职胃虽受谷不能运化故阳升阴降而成天地不交之否清浊相混隧道壅塞郁而为热热留为湿湿热相生遂成胀满经曰鼓胀是也以其外虽坚满中空无物有似于鼓胶固难治又名曰蛊若虫侵蚀之义理宜补脾又须养肺金以制木使脾无贼邪之患滋肾以制火使肺气得清却浓味断妄想远音乐无有不安医者不察急于作效病者苦于胀急喜行利药以求通快不知觉宽得一日半日其肿愈甚病邪甚矣真气伤矣古方惟禹余粮丸又名石中黄丸又名紫金丸制肝补脾殊为切当亦须随证加减用之予友俞仁叔连得家难年近五十得此疾自制禹余粮丸服之其脉弦涩而数予曰此丸新制 炼之火邪尚存温热之药太多宜自加减不可执方俞笑曰此方不可加减服之一月口鼻见血色黑骨立而死又杨兄年近五十性嗜酒病疟半年患胀诊其脉弦而涩重则大疟未愈手足瘦而腹大如蜘蛛状予教以参术为君当归川芎芍药为臣黄连陈皮茯苓浓朴为佐生甘草些小作浓汤饮之一日定三次彼亦严守戒忌一月后疟愈又半年小便长而胀愈中间须稍有加减大意只是补气行湿又陈氏年四十余性嗜酒大便时见血春间患胀色黑而腹大形如鬼状脉数而涩重似弱以四物汤加连芩木通白术陈皮浓朴生甘草作汤与之一月而安一补气一补血余药大率相出入皆获安或曰气无补法今何补气而获安予曰气无补法俗论也痞闷壅塞似难于补不思正气虚者不能自运经曰壮者气行则愈弱者则着而成病若不补气邪何由行或曰子之药审矣何效之迟也病者将厌子之迂而求速效矣予曰此病之起或三五年或十余年根深势笃难求速效知王道者能治此病或曰胀病将终不利耶予曰灼知其不虚病浅胃壮积滞不痼而又有可下之证矣按此论七情内伤六淫外侵致胀合东垣所谓八益之邪有余之证自外入也内伤劳倦虚损脾胃等致不足之证自内生也可见虚实之殊寒热病机互有则用药当有所据矣

　　卷二十六　胀满门

　　论胀为诸气所致

　　详见气证门

　　卷二十六　胀满门

　　论胀为诸积所致

