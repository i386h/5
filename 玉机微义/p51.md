<!-- { "loadSidebar": true } -->
　　陈无择云五积久而必心腹胀满但内所因不待成积即致也亦当随其脏气而平治之谨按胀满属寒或内伤或诸气或因病数服通利药脾胃虚而致者为甚多属湿热者少至积成者亦甚有之但古方多不分治如禹余粮丸类燥热气血之剂于内郁之火岂得不反有所助耶夫治是疾遇大实满燥实痞闭气滞或始由内伤脉洪实者非下之不可然有服下剂过多或泻痢后所至或素脾胃虚弱不能运化而成者皆宜补脾行湿盖此际正气已衰矣况积而胀乎故云平治之又如血蓄血瘀致者当从血药治之寒者热之热者寒之结者散之清浊混者分消之或升降其气或消导皆宜适事为故可也

　　卷二十六　胀满门

　　论浊气在上则生胀

　　内经云清气在下则生飧泄浊气在上则生 胀此阴阳反作病之逆从也发明曰夫 胀者以寒热温凉论之此何胀也曰此饮食失节为胀乃受病之始也湿热亦能为胀右关脉洪缓而沉弦脉浮于上是风湿热三气相合而为病也是脾胃之令不行阴火亢甚乘于脾胃盛则左迁而阳道不行是六腑之气已绝于外大盛能令母实风气外绝风气外绝者是谷气入胃清气营气不行便是风气也异呼同类即胃气者是也经云虚则兼其所胜土不胜者肝之邪也是脾胃之土不足火木大胜者也经云浊阴出下窍浊阴走五脏浊阴归六腑浊阴归地此平康不病之常道反此则为胀也经云饮食不节起居不时者阴受之阴受之则入五脏入五脏则 满闭塞调经论云下脘不通则胃气热热气熏胸中故内热下脘者幽门也人身之中上下有七冲门皆下冲上也幽门上冲吸门吸门者会厌也冲其吸入之气不得下归于肾肝为阴火动相拒故咽膈不通致浊阴之气不得下降而大便干燥不行胃之湿与客阴之火俱在其中则腹胀作矣治在幽门使幽门通利泄其阴火润其燥血生益新血幽门通利则大便不闭吸门亦不受邪其膈咽得通 胀腹满俱去矣是浊阴得下归地矣故经曰中满者泻之于内此法是也

　　卷二十六　胀满门

　　论下之则胀已

　　发明曰西北二方地形高寒经曰阴者其精奉于上其寒在外故曰寒则气浮知阴之寒凉西北二方之气为主用也异法方宜论云北方之人脏寒生满病亦谓适寒凉者胀皆秋冬之气也在人则为肺肾冬天之时寒凉在外六阳在于坤土之中坤土者人之脾胃也五脏之病外寒则必内热脉经所谓五脏脉小皆为消瘅之病消瘅者消谷善饥北方之地无不能食者此也阴胜阳虚下之则愈正谓此也病机云诸腹胀大皆属于热下之则胀已此理悉矣谨按胀主下之一法亦大略言尔故出方宜之论若泛用之多往往腹胀是失运化之职也然是证虽主于下盖病因寒热积湿气血机本不同于治可不为分例云

　　卷二十六　胀满治法

　　调理之剂

　　局方紫沉通气汤治三焦气涩不能宣通腹胀便涩(方见气证门)济生紫苏子汤治忧思多度致伤脾胃心腹胀满喘促烦闷肠鸣气走漉漉有声大小便不利脉虚紧而涩苏子(一两) 大腹皮 草果仁 半夏 浓朴(制) 木香 陈皮 木通 白术 枳实 人参甘草(各半两)上 咀每四钱入姜枣煎按此二方手足太阴之剂也三因大半夏汤治肝气不平胜克于脾脾郁不行结聚涎沫闭于脏气腑气不舒胃则胀满其脉弦迟故知中虚胃冷胀满服此可下气进食半夏(洗) 桂心(各五钱) 附子 人参 甘草(炙) 浓朴(制) 当归 茯苓 枳实(炒各三钱) 川椒(炒八十粒)上锉每四大钱入姜枣煎禹余粮丸治中满气胀喘满及水气胀蛇含石(三两 ) 真针砂(五两) 禹余粮(三两同上砂炒)以上三物为主其次量人虚实入下项药木香 牛膝 蓬术(炮) 白蒺藜 桂心 川芎 白豆蔻 茴香(炒) 三棱 羌活 茯苓干姜 青皮 陈皮 附子(炮) 当归(各半两)上为末拌匀以汤浸蒸饼去水捣匀丸如梧子大每五十丸空心温酒下按此治寒胀消积药也气血之剂阴阳之气下陷者可用故存之与前方并足太阴例东垣木香顺气汤治浊气在上则生 胀木香(三分) 浓朴(四分) 青皮 陈皮 益智仁 茯苓 泽泻 干生姜 半夏 吴茱萸(汤洗各二分) 当归(五分) 升麻 柴胡(各一分) 草豆蔻(煨三分) 苍术(三分)上 咀水煎按此足太阳阳明厥阴药也木香塌气丸治中焦腹胀萝卜子(炒) 陈皮(去白各五钱) 胡椒 草豆蔻(煨) 木香 青皮(各三钱) 蝎梢(去毒二钱半)上为细末水糊为丸梧子大每三十丸温米饮下忌服油腻白粥百日量人大小与服阴囊肿用青盐干姜白面为末水调贴之中满分消汤治中满寒胀寒疝大小便不通阴躁足不收四肢厥逆食入反出下虚中满腹中寒心下痞下焦躁寒沉厥奔豚不收并宜服之益智仁 半夏 茯苓 木香 升麻(各三分) 吴茱萸 草豆蔻 黄 (各五分) 川乌头泽泻人参 青皮 当归 生姜 麻黄 柴胡 干姜 黄连 毕澄茄 黄柏(各二分为热因寒用)上 咀只作一服水煎按此二方治寒胀之剂也广术溃坚汤治中满腹胀内有积块坚硬如石令人坐卧不安大小便涩滞上气喘促通身虚肿浓朴 黄芩 益智仁 草豆蔻 当归(各五钱) 黄连(六钱) 半夏(七钱) 广术 升麻红花吴茱萸(各二钱) 甘草(生) 柴胡 泽泻 神曲 青皮 陈皮(各三钱) 渴者加干葛(四钱)上 咀每七八钱水煎食前温服中满分消丸治中满鼓胀气胀水气胀大热胀黄芩 黄连 枳实(炒) 半夏(制各五钱) 姜黄 白术 人参 甘草(炙) 猪苓(各一钱) 生干姜 白茯苓 砂仁(各一钱) 浓朴(一两) 知母(四钱) 泽泻 陈皮(各三钱)上为细末水浸蒸饼为丸梧子大每百丸焙热白汤下食后寒因热用故焙服按此并治热胀之剂也又湿热之药

　　卷二十六　胀满治法

　　攻下之剂

　　三因七物浓朴汤治腹满发热脉浮数饮食如故胀满者为热胀浓朴(炒一两) 甘草(炙) 大黄(煨各三钱) 枳实(炒半两) 桂心(一分)上为末每四大钱入姜枣煎呕者加半夏按此治热之剂阳明例药也简易是斋推气丸治三焦痞塞气不升降腹胀槟榔 陈皮 黄芩 大黄 枳实 黑牵牛(等分)上为末炼蜜丸梧子大每五七十丸临睡汤下量虚实与服杨氏消胀丸木香 黑牵牛 萝卜子(炒) 槟榔上等分为末水糊丸梧子大每三十丸宣明肉豆蔻丸治食痼腹胀如鼓不食者病可下肉豆蔻 槟榔 轻粉(各一钱) 黑牵牛(一两半服头末)上为末糊为丸如绿豆大每服十丸二三十丸煎连翘汤下食后日三服按此并气分药也鸡屎醴散治心腹胀满旦食不能暮食致令胃逆鼓胀证大黄 桃仁 鸡屎糟(干者等分)上为末每一二钱水煎入姜食前服按此血分药也东垣沉香海金沙丸治一切积聚脾湿肿胀肚大青筋羸瘦海金沙(一钱半) 沉香(二钱) 牵牛末(一两) 轻粉(一钱)上为末独蒜如泥为丸如梧子大每三十丸煎白沸灯芯通草汤量虚实与服海金沙散治脾湿太过腹胀如鼓(方见湿门)按此二方治湿之剂也沉香交泰丸治浊气在上干扰清阳之气菀而不伸以为 胀沉香 白术 当归(各三钱) 浓朴(制五钱) 枳实(炒) 吴茱萸(洗) 白茯苓 泽泻陈皮 青皮 木香(各二钱) 大黄(酒浸一两)上为末汤浸蒸饼为丸梧子大每五十加至七十丸温汤送下按此分消之剂也气血之药三花神佑丸治一切肿病大腹实胀喘满(方见湿门)按此治湿热之药也

　　卷二十六　胀满治法

　　治积聚之剂

　　澹寮三棱煎丸治心腹坚胀胁下紧硬胸中痞塞喘满京三棱(半斤为末以酒三升银器内熬成膏) 青皮 萝卜子(炒) 神曲(炒各二两) 麦(炒三两) 砂(一两) 干漆(炒) 杏仁(炒各半两)上为末以膏子丸如梧子大每三十丸食后温米饮下导气丸治诸气痞塞关膈不通腹胀如鼓大便虚秘青皮(用水蛭炒) 莪术(虻虫炒) 三棱(干漆炒) 槟榔(斑蝥炒) 茱萸(牵牛炒) 干姜(KT 砂炒) 附子(盐炒) 赤芍(川椒炒) 胡椒(茴香炒) 石菖蒲(桃仁炒)上各锉与所同炒药熟去水蛭等不用只以青皮等十件为末酒糊为丸如梧子大每五丸至七丸空心紫苏汤下塌肿神应丸治诸蛊毒腹胀(方见积聚门)按此并治积聚导气散郁之剂也又能入血分谨按以上攻治诸方皆有轻重所宜之制宜对证选用不得少差致有实实虚虚之失也发明曰禁服论云约方犹约囊也囊满弗约则输泄方成弗约则神与气俱未满而知约之可以为工不可以为天下师此圣人所以退太过而进不及以平为期也大凡气味者有毒无毒固宜常制矣是以大毒治病十去其六常毒治病十去其七小毒治病十去其八无毒治病十去其九余以谷肉果菜食养尽之至如君一臣二奇之制也君二臣四耦之制也近而奇耦制小其服远而奇耦制大其服大则数少小则数多矣多则九之少则二之补上治上制以缓补下治下制以急急则气味浓缓则气味薄下不以耦汗不以奇随其邪之所在高下浅深轻重虚实影响无间万举万全是谓中行故可为师也假如病大而汤剂小则邪气少屈而药力已乏欲不复治其可得乎犹一杯之水救一车薪之火竟不能灭是谓不及故不可为师而可以为工矣小而汤剂大则邪服已尽而药有余力欲不伤正何所容哉犹火炎昆冈玉石俱焚莫之能止是谓太过此又不可以为工是乃粗医也三者之论惟中而已过与不及皆为偏废然而太过尤甚于不及何以明之盖失之于姑息邪复胜正者止于劳而无益犹可勉而适中或失于苛暴则正气被伤因而羸瘠者有之危殆者有之灭亡者有之非徒无益而又害之此所谓尤甚也可不戒哉尝见仲景之书于承气条下攻里则曰若更衣止后服于桂枝汤后发表乃云 微汗益佳不可令如水淋漓本乎轩岐之微旨有所得耳

　　卷二十七　喉痹门

　　论喉痹为火热所致

