<!-- { "loadSidebar": true } -->
　　陈无择云病者喜怒不节忧思兼并致脏气不平郁而生涎随气上厥逢脑之虚侵淫眼系荫注于目轻则昏涩重则障翳眵泪 肉白膜瞒睛皆内所因或数冒风寒不避暑湿邪中于项乘虚循系以入于脑故生外翳医论中所谓青风绿风紫风黑风赤风白风白翳黄翳等随八风所中变生诸证皆外所因或嗜欲不节饮食无时生食五辛热啖炙爆驰骋田猎冒涉烟尘劳动外情丧明之本皆不内外因治之按论中所言致证之因至为详悉惜乎其方多本于风热及水脏阳虚处治而未备学人当自为通变矣

　　卷二十九　眼目门

　　论偷针眼

　　巢氏曰凡眼内 头忽结成 三五日间便生浓汁世呼为偷针此由热气客在 间热搏于津液所成但其势轻者小小结聚汁溃热歇乃瘥谨按世传眼 初生小 视其背上即有细红点如疮以针刺破眼时即瘥故名偷针实解太阳经结热也人每试之有验然巢氏但具所因而不更分经络其诸名实所遇者多矣

　　卷二十九　眼目治法

　　治风之剂

　　局方密蒙花散治风气攻注两眼昏暗眵泪羞明并暴赤肿羌活 白蒺藜(炒) 木贼 密蒙花 石决明(各一两) 菊花(二两)上为末每服二钱茶清食后调下三因羌活散治风毒上攻眼目昏涩翳膜生疮及偏正头疼目小黑花累累者羌活 川芎 天麻 青皮 旋复花 南星(炮) 本(各一两)上为末每服二钱水煎入姜三片薄荷七叶按以上并足太阳厥阴药也东垣明目细辛汤治两目发赤微痛羞明畏日怯风寒怕火眼睫成纽眵糊多瘾涩而难开眉攒肿闷鼻塞涕唾稠粘大便秘涩麻黄 羌活(各三钱) 防风(二钱) 本 白茯苓 当归尾(各一钱) 川芎 细辛 蔓荆子(各半钱) 荆芥穗(一钱半) 生地黄(一钱酒制) 椒(八个) 桃仁(二十个) 红花(少许)上 咀分作四服每服水煎食后热服按此足太阳厥阴手少阴药也机要四物龙胆汤治目赤暴发云翳疼痛不可忍四物汤(各半两) 羌活 防风(各三钱) 防己 龙胆草(各二钱)上 咀作数服水煎按此足厥阴太阴太阳药也防风饮子治拳毛倒睫黄 甘草 人参(各一钱) 葛根(半钱) 防风 细辛叶 蔓荆子(各半钱) 当归(七分半)上 咀作一服水煎食后服按此足太阳阳明手足太阴药也

　　卷二十九　眼目治法

　　治热之剂

　　局方洗心散方见热门济生羊肝丸治肝经有热目赤睛疼视物昏涩羊肝(一具生用局方用白羊肝) 黄连(去须为末)上先将羊肝去筋膜于沙盆内捣烂入连末杵和丸如梧子大每五十丸用熟水送下按此手少阴足太阴厥阴药也东垣泻热黄连汤治眼暴发赤肿疼痛黄芩(酒制炒) 黄连(同上制) 草龙胆 生地黄(各一两) 升麻(半两) 柴胡(一两)上 咀每四钱水煎去滓于日午前饭后热服按此手少阴太阴足阳明少阳少阴药也

　　卷二十九　眼目治法

　　治风热之剂

　　局方明目流气饮治风热上攻眼目视物不明常见黑花当风多泪隐涩难开大黄(煨) 牛蒡子(炒) 川芎 菊花 白蒺藜(炒) 细辛 防风 玄参 山栀 黄芩甘草(炙) 蔓荆子 荆芥 木贼(各一两) 草决明(一两半) 苍术(泔浸炒二两)上为末每二钱临卧用温酒调下按此手足三阴足阳明太阴药也洗肝散治风毒上攻暴作赤目肿痛难开隐涩眵泪薄荷叶 当归 羌活 防风 山栀仁 甘草 大黄 川芎(各二两)上为末每二钱食后煎水调下按此足太阳厥阴手足太阴药也钱氏泻青丸治目暴发赤肿疼痛方见热门按此足太阳少阳太阴厥阴药也东垣连翘饮子治目中溜火恶日与火瘾涩小角紧久视昏花迎风有泪蔓荆子 生甘草 连翘(各三分) 柴胡(二分) 黄芩(酒制半钱) 生地黄 当归 红葵花人参(各三分) 黄 防风 羌活(各半钱) 升麻(一钱)上 咀作一服水煎食后热服按此足三阳少阴厥阴药也

　　卷二十九　眼目治法

　　治湿热之剂

　　神芎丸治湿热内甚目赤肿或白睛黄色方见火门按此足阳明厥阴药也东垣龙胆饮子治肝眼流脓生疳翳湿热为病黄芩(炒) 青蛤粉 羌活 草龙胆(各三钱) 麻黄(一钱半) 蛇蜕皮 谷精草 川郁金炙甘草(各半钱) 升麻(二钱)上细末每二钱食后茶调服按此足太阳阳明手足太阴药也以上六方宜随表里而轻重之亦不可例用

　　卷二十九　眼目治法

　　理血之剂

　　局方明目地黄丸治男女肝肾俱虚风邪所乘热气上攻目翳遮睛目涩多泪牛膝(酒浸三两) 石斛 枳壳(炒) 杏仁(去皮炒) 防风(各四两) 生熟地黄(各一斤)上为末炼蜜丸如梧子大每三十丸食前盐汤下按此出太阳例又气药也简易加减驻景丸治肝肾气虚两目昏暗视物不明车前子(炒二两) 熟地黄 当归(各五两) 楮实子 川椒(炒各一两) 五味子 枸杞子(各二两) 菟丝子(酒制半斤)上为末蜜和丸如梧子大每三十丸食前温酒下谨按肝为相火有泻无补况阴水虚而阳火实病目者多故此二方盖补肝之阴虚也颇有理故收入地芝丸治目不能远视能近视或亦妨近视生地黄(焙干) 天门冬(去心各四两) 枳壳(二两炒) 甘菊花(二两)上为细末炼蜜为丸如桐子大茶清送下百丸食后

　　卷二十九　眼目治法

　　理气之剂

　　局方定志丸治眼不能近视反能远视者白茯苓 人参(各三两) 远志(去心) 菖蒲(各二两)上为细末炼蜜丸如梧子大以朱砂为衣每服七丸至二三十丸温米饮下食后日三服按以上二方手太阴少阴药也济生桑白皮散治肺气壅塞毒瓦斯上攻眼目白睛肿胀日夜疼痛玄参 桑白皮 枳壳(炒) 升麻 杏仁(炒) 旋复花 防风 赤芍 黄芩 甘菊花 甘草(炙) 甜葶苈(炒各一两)上 咀每半两入姜三片煎按此又治风热之剂也出太阳例

　　卷二十九　眼目治法

　　养阳之剂

　　东垣神效黄 汤治浑身麻木不仁或头面或手或腿脚麻木不仁两目紧急缩小及羞明畏日或视物无力黄 (二两) 人参(八钱) 炙甘草(一两) 蔓荆子(三钱) 白芍(一两) 陈皮(半两)上 咀每五钱水煎临卧热服盖气聪明汤治饮食不节劳役形体脾胃不足得内障耳鸣或多年目昏暗视物不能此药能令人目广大久服无内外障耳鸣耳聋之患黄 甘草 人参(各半两) 升麻 葛根(各三钱) 蔓荆子(一钱半) 芍药 黄柏(酒炒各一钱)上 咀每服三钱水煎临睡热服近五更再服之得肿更妙如烦闷或有热渐加黄柏春夏加之盛暑夏月倍之若此一味多则不效人参补胃汤治劳役所伤饮食不节内障昏暗前黄 汤减陈皮 再减半加黄柏(一两酒拌透)上 咀每服三四钱水煎食远稍热服后两目广大视物如童时觉两脚踏地不知高下盖冬天多服升阳药故也病减住服按以上手足太阴少阴药也

　　卷二十九　眼目治法

　　滋阴之剂

　　东垣连柏益阴丸羌活 独活 甘草 当归尾(制) 防风 五味子(各半两) 石决明(烧三钱) 草决明细黄芩 黄柏 知母 黄连(酒拌炒各一两)上件为细末炼蜜为丸如绿豆大每服五十丸渐加至百丸食远茶清送下常多服补阳汤少服此丸滋阴肾气丸此壮水之主以镇阳光熟地黄(三两) 牡丹皮(半两) 生地黄(四两) 泽泻 茯苓(各二两半) 当归尾 山茱萸柴胡 五味子 干山药(各半两)上件于石臼中杵为细末炼蜜丸如桐子大每服五七十丸盐汤空心服按以上并少阴药也

　　卷二十九　眼目治法

　　养阳滋阴之剂

