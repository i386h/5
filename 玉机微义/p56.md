<!-- { "loadSidebar": true } -->
　　局方菊睛丸治肝肾不足眼目昏暗常见黑花多泪枸杞子(三两) 苁蓉(酒浸炒) 巴戟(去心各一两) 甘菊花(四两)上为末炼蜜丸如梧子大每五十丸温酒盐汤食远任下东垣滋阴地黄丸治眼目瞳子散大于黄睛视物无的或卒然见非常之处熟地黄(一两) 生地黄(一两半) 柴胡(八钱) 天门冬 炙甘草 枳壳(各三钱) 人参地骨皮(各二钱) 黄连 五味子(各三钱) 黄芩(半两) 当归身(半两酒拌焙)上件为细末炼蜜为丸如绿豆大每百丸温茶清送下日进二次忌辛辣生冷之物按此二方足少阴之剂也前方主右肾此方主左肾之药故亦异尔补阳汤治阳不胜其阴乃阴盛阳虚则九窍不通青白翳见于大 及足太阳少阴经中郁遏足厥阴肝经气不得上通于目故青白翳内阻也当于太阳少阴经中九原之下以盖肝中阳气冲天上行此乃先补其阳后于足太阳太阴标中(标者头也)泻足厥阴肝经火下伏于阳中乃次治也内经云阴盛阳虚则当先补其阳后泻其阴是也每日清晨服补阳汤临卧服益阴丸若天色变饮食不调俱不得服羌活 独活 甘草 人参 熟地黄 黄 白术(各一两) 泽泻 陈皮(各半两) 生地黄白茯苓 知母(炒各三钱) 柴胡(三两) 防风 白芍(各半两) 肉桂(一钱) 当归身(酒制三钱)上同为粗末每服半两水煎空心服之冲和养胃汤治内障眼得之脾胃元气衰弱心火与三焦俱盛饮食失节形体劳役心不得休息故上为此疾服之神效柴胡(七钱) 防风(半两) 羌活 炙甘草 黄 (各一两半) 当归(制) 白术 升麻人参葛根(各一两) 白芍(六钱) 白茯苓(三钱) 干姜(一钱) 五味子(二钱) 黄芩 黄连(各七钱)上 咀每五六钱水煎食远稍热服按以上足三阳手足太阴药也治障翳诸方龙木论还睛丸治眼内赤涩有花或黑或白或红皆因肝脏积热肺受风邪初患之时宜令针治诸穴内服此人参 桔梗 黄芩 熟地黄 防风 茺蔚子 车前子 知母(各二两) 细辛 五味子(各二两半) 玄参(半两)上为末炼蜜丸如梧子大空心茶下十丸按本论治内障诸方与此相类者甚多姑存此法局方蝉花无比散治大人小儿风毒伤肝或为气攻一切眼目昏暗渐生翳膜及久患头风牵搐两眼渐渐细小连眶赤烂茯苓 甘草(炙) 防风(各四两) 石决明(盐水煮研如粉) 川芎 羌活 当归(各三两)赤芍(十两炒) 蒺藜(炒半斤) 蝉蜕(二两) 苍术(十二两) 蛇蜕(一两)上为末每三钱食后米泔调茶清亦得按此足三阳太阴厥阴药也蝉花散治肝经蕴热毒瓦斯上攻眼目赤肿多泪羞明一切风热昏翳谷精草 菊花 蝉蜕 羌活 甘草(炙) 白蒺藜(炒) 草决明 防风 山栀 川芎 密蒙花 木贼 荆芥穗 黄芩 蔓荆子上为末每二钱食后茶清调下按此足太阳少阳厥阴手太阴药也本事方羊肝丸菟丝子 车前子 麦门冬 决明子 茯苓 五味子 枸杞子 茺蔚子 苦葶苈 蕤仁地肤子泽泻 防风 黄芩 杏仁(炒) 细辛 桂心 青葙子(各一两) 熟地黄(一两半) 白羯羊肝(只用子肝一片薄切新瓦上炒干)上为细末炼蜜为丸如梧子大每服三四十丸温水下日三次按此足太阳少阴手太阴少阴药也秘方拨云退翳丸 皇统年间医官刘昌祖传于世栝蒌根 枳实 甘草(炙) 蔓荆子(焙) 薄荷(各五钱) 川芎 木贼(浸一宿焙) 密蒙花荆芥穗 地骨皮 羌活 白蒺藜 甘菊花(各一两) 蛇蜕 黄连(各三钱) 川椒(七钱半炒去目) 当归(一两半酒浸焙干) 蝉蜕(三钱)上为细末炼蜜丸每两作十丸每服一丸食后临卧日进三服翳者米泔水下睛暗当归汤下内障木香汤下按此足太阳厥阴手少阴药也然翳膜之疾有气血虚实或夹痰热七情六淫或阴火动湿热致者种种不同皆宜求责但以上法不能以尽病情之变学人宜扩充焉点洗诸方局方汤泡散治肝经风热上壅眼目赤涩睛疼多泪赤芍 当归 黄连(等分)上为末每二钱汤顿调热洗日三五次御药院方加荆芥三因立胜散治风热攻眼隐涩羞明肿痛黄连 秦皮 防风 黄芩(等分)上 咀水煎热用新羊毫笔蘸刷洗眼金露膏除昏退翳截定疼蕤仁(槌碎) 黄丹(各一两) 黄连(半两) 蜜(六两)上先将黄丹炒令紫色入蜜搅匀下长流水四升以嫩柳枝五七茎一把定搅之次下蕤仁候滚十数沸又下黄连用柳枝不住手搅疑至升七八合罩蓠内倾药在纸上慢慢滴之勿令尘污如有瘀肉加 砂末一钱上火上慢开入前膏子内用龙木论云患伤寒热病后切不可点恐损眼也斯言可以为药禁云宝鉴春雪膏治风热上攻眼目昏暗痒痛瘾涩难开多眵泪羞明疼痛或生翳膜黄连(四两锉用童便二升浸一宿去连用淬甘石) 南炉甘石(十二两淬便汁浸) 好黄丹(六两水飞) 砂(一钱细研水调在盏内顿干为度) 乳香 乌鱼骨(烧存性) 当归(各三钱) 麝香轻粉(各少许) 白丁香(半钱)上各研另贮先用好蜜一斤四两炼去蜡却下甘石末不住手搅次下丹次下诸药末不住手搅至紫金色不粘手为度搓作铤子每用一粒新水磨化时时点之忌酒湿面荞麦之类拔萃方 药治偏头疼眼疾苍耳头 薄荷叶 盆硝 石膏(各一钱乱文者) 乳香 华细辛 贯芎(各半钱)上为极细末早午夕三时 鼻宝鉴方无苍耳乳香细辛有荆芥桔梗蟾光膏治远年病目不通道路退去云膜须用十二月开成日合白砂蜜(四两用隔年葱一根去须皮切短与蜜同煮去白膜要候葱熟为度以绵滤净纸取蜡面)黄丹 密陀僧(各水飞三钱生用) 炉甘石(火 五钱水飞)以上三味研极细倾入前蜜中桃柳无节者各一枝搅匀当归 赤芍 杏仁(汤泡去皮尖各五钱) 黄连(去芦净二两) 川芎(半两) 秦皮 诃子皮防风 石膏 玄精石 井泉石 无名异 玄参 代赭石 石决明以上十味各三钱 咀用雪水或长流水五升于银器内熬至二升滤去滓净再熬至一升倾入前药蜜内银器内慢火熬紫金色时再下后药勿令过火乳香 没药 琥珀 朱砂 蕤仁(各三钱)以上五味先干研极细入蕤仁研细水飞澄清极细才倾入前药一同复熬以箸点药于水中不散为度勿令过与不及取下于土中埋七日取出置于银器或瓷器中如法收贮便再添入后细药以桃柳枝搅匀南硼砂 珍珠 珊瑚枝 龙脑(各一钱) 麝香(半钱)上五味研极细入药中封定如有取不尽药用净水斟酌洗渲熬过另放洗眼或膏子稠了倾些小调解

　　卷二十九　眼目治法

　　灸雀目疳眼法

　　宝鉴云小儿雀目夜不见物灸手大指甲后一寸内 横大头白肉际灸一炷如小麦大小儿疳眼灸合谷二穴各一壮炷如小麦大在手大指次指两骨间陷者中按灸法详见资生等经兹不备录

　　卷三十　牙齿门

　　论牙齿诸痛所因

　　东垣曰夫齿者肾之标口者脾之窍诸经多有会于口者其牙齿是也手足阳明之所过上龈隶于坤土乃足阳明胃之脉贯络也止而不动下龈嚼物动而不休手阳明大肠之脉所贯络也手阳明恶寒饮而喜热足阳明喜寒饮而恶热其病不一牙者肾之标亦喜寒寒者坚牢为病不同热甚则齿动龈断袒脱作痛不已故所治疗不同也有恶寒作痛者有恶热而作痛者有恶寒又恶热而作痛者有恶寒饮少热饮多而作痛者有恶热饮少寒饮多而作痛者有牙齿动摇而作痛者有齿袒而为痛者有齿龈为疳所蚀缺少血出为痛者有齿龈肿起为痛者有脾胃中有风邪但觉风而作痛者又有牙上多为虫所蚀其齿缺少而色变为虫牙痛者有胃中气少不能于寒袒露其齿作痛者有牙齿疼痛而秽臭之气不可近者痛既不一岂可一药而尽之哉按此论齿恶寒热等作痛本手足阳明动摇龈脱本足少阴故此三经所主为多然齿袒虫疳湿热龈肿血出作痛痛而秽臭者皆胃热火盛所致亦有诸经错杂之邪与夫外因者故以上病机现证甚详学人宜究其机而处治焉

　　卷三十　牙齿门

　　论牙痛分三因

　　陈无择云齿为关门肾之荣骨之余也肾衰则齿豁精固则齿坚又大肠支脉在牙龈主灌注于牙大肠壅则齿为之浮大肠虚则齿露挟风则攻目头面疳 则龋脱为痔皆气郁而生诸证不同治之谨按头面外冒风寒或口吸寒冷致牙痛者皆外因也实热或阴虚火动骨蒸所致气郁血热虫疰皆内因也硬物所支打击等致皆不内外所因也故诸证不同治之陈止言经病而不具三因者恐傅梓时脱简尔

　　卷三十　牙齿门

　　论齿痛为风热湿热所致

　　东垣曰刘经历之内年三十余病齿痛不可忍须骑马外行口吸凉风则痛止至家则其痛复作家人以为祟神祷于巫师而不能愈病乃湿热为邪也足阳明多血多气加以膏粱之味助其湿热故为此病因立一方不须骑马常令风寒之气生于齿间以黄连胡桐泪之苦寒新薄荷叶荆芥穗之辛凉四味相合而作风寒之气治其湿热为主以新升麻之苦平行阳明经为使牙齿骨之余以羊 骨灰补之为佐麝香少许入肉为引用为细末擦之痛乃减半又以调胃承气汤去硝加黄连以治其本服之下三两行其痛良愈遂不复行按此论实热例而合辛凉风剂盖风能胜湿苦以泄热也今世俗有以大戟芫花小麦椒细辛苍耳熬汤热嗽而牙痛立止者正同此例大抵人之牙齿致病实多内则气郁血热骨蒸等因外则咀炙热受寒冰咸酸辛辣之味适口岂不渍搏耶且如以醋沃石则石为苏况人之骨余者乎然虽经络之喜寒热气不同所受病异者则岂全在标尔

　　卷三十　牙齿治法

　　治风之剂

　　局方细辛散治风蛀牙疼腮颔浮肿荆芥穗 细辛(各一两) 砂仁(半两) 白芷 红椒 草乌(各二两) 鹤虱 牙皂角 荜茇(各半两)上为末每少许频擦患处有涎吐之仍用水灌嗽按此手阳明足少阴厥阴药也三因玉池散治风蛀牙疼肿痒动摇牙龈溃烂宣露出血口气地骨皮 白芷 升麻 防风 细辛 川芎 槐花 当归 本 甘草(等分)上为末每用一字揩之痛甚取二钱水盏半黑豆半合姜三片煎嗽按此手足阳明厥阴药也百一选方治风牙疼白芷(一两) 朱砂(一分)上为末炼蜜丸樱桃大每一丸擦牙上按此手阳明之的药也御药院方独活散治风毒牙疼牙根肿痛川芎 独活 羌活 防风(各半两) 细辛 荆芥 薄荷 生地黄(各二钱)上 咀每三钱水煎漱咽按此足太阳厥阴少阴药也元戎立效散治牙疼小椒 露蜂房 青盐(等分)上为细末煎数沸热嗽即止按此足少阴药也东垣羌活散治风寒寒湿犯脑项筋急牙齿动摇肉龈袒脱疼痛苦楚麻黄(去节三两) 羌活(一钱半) 柴胡(半两) 升麻 苍术(各半两) 草豆蔻(一钱)防风(三分半) 本(三分) 细辛(少许) 当归身(六分) 白芷 桂(各三分) 羊胫骨灰(二钱半)上为末先以温水漱过擦之按此足三阳太阴药也

　　卷三十　牙齿治法

　　治寒之剂

