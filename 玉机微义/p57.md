<!-- { "loadSidebar": true } -->
　　御药院方丁香散治牙齿丁香 荜茇 蝎梢 大椒(等分)上为末每少许擦于患处按此足阳明太阴药也萆 散搐药萆 良姜 胡椒 细辛(等分)上为末每少许温水随痛处鼻内搐按此足少阴太阴药也东垣白芷散治大寒犯脑牙齿疼痛麻黄 草豆蔻(各一钱半) 黄 升麻(各二钱) 吴茱萸 白芷(各四分) 当归(一钱)本(三分) 熟地黄(一钱) 桂枝(二分半) 羌活(八分)上为末先用温水漱净以药擦之按此手足阳明太阳厥阴药也

　　卷三十　牙齿治法

　　治风热之剂

　　元戎胡桐泪散治足阳明经虚风热所袭流传牙齿攻注牙龈则致肿结妨闷甚者与龈间津液相搏化为浓汁宜用此药胡桐泪 石胆矾 黄矾 芦荟 升麻(各半两) 麝香 乱发灰(各一钱) 朱砂 细辛当归身 川芎 牛膝(各二钱半)上为末先以甘草汤漱口后用药少许敷之以常用少许擦牙去风热消肿化毒牢固永无牙宣疳血之病按此足阳明厥阴药也犀角升麻汤治阳明经受风热口唇颊车连牙肿痛犀角(七钱半) 升麻(五钱) 防风 羌活(各三钱半) 川芎 白芷 白附子 黄芩(各二钱半) 甘草(一钱半)上 咀水煎服按此手足阳明太阳药也

　　卷三十　牙齿治法

　　治寒热之剂

　　东垣当归龙胆散治寒热停牙痛麻黄 升麻 黄连 龙胆草 草豆蔻(各一钱) 白芷 当归尾 骨灰(各半两) 生地黄(五分)上件为末擦之按此太阳阳明少阴厥阴药也益智仁律散治寒热牙疼草豆蔻(二钱二分) 木律(二分) 熟地黄 益智仁 骨灰(各钱半) 升麻(一钱半) 黄连当归(各四分)上为末干擦之如寒多不用木律按此足阳明厥阴药也麝香散治热多寒少牙露根肉龈脱血出齿动欲落大作疼痛妨食凉少忤热多麻黄根(一分) 草豆蔻 黄连(各一钱半) 升麻(一钱) 益智仁(二分半) 当归 生地黄汉防己(酒制) 人参(各三分) 熟地黄(二分) 骨灰(二钱) 麝(少许)上为抹擦之按此足阳明太阴药也

　　卷三十　牙齿治法

　　攻下之剂

　　元戎调胃丸治齿痛血出不止上以谓胃承气汤为末蜜丸服升麻丸治阳有热攻注牙齿肿痛脉洪大而实细辛 升麻 防己 羌活 牵牛 大黄上等分炼蜜丸桐子大每二十丸温水临睡服按此二方阳明例药也论云病源有手阳明之支脉入于齿齿是骨之所终髓之所养若风冷客于经络伤于骨髓冷气入齿根则齿痛或胃与大肠俱热大便秘结经络壅滞而齿龈痛者治法不同也

　　卷三十　牙齿治法

　　清胃凉血之剂

　　东垣清胃散治因服热药使上下牙疼不可忍引头脑满面发热大痛喜寒恶热生地黄(二分酒制) 升麻(一钱) 牡丹皮(半钱) 当归(三分) 黄连(三分)上作末为一服水煎冷服神功丸治多食肉人口臭不可近牙齿疳蚀牙龈肉将脱齿落血不止黄连(酒制) 砂仁(各半两) 生地黄 甘草(各三钱) 藿香叶 木香 当归身 兰香叶(如无藿香叶代之各一钱) 升麻(二钱)上为末汤浸蒸饼丸如绿豆大每服百丸至二百丸白汤食远服按此二方并阳明例药也

　　卷三十　牙齿治法

　　治虫之剂

　　秘方马夜眼烧存性为末敷上立愈瑞竹堂方治虫牙疼天仙子不以多少烧烟用竹筒抵牙引烟熏之其虫即死谨按牙龈生虫乃阳胃土湿热甚而生也学人宜治其本补剂金匮八味丸治肾虚牙痛方见补虚门三因安肾丸治虚壅牙齿疼痛浮肿方见腰痛门按此二方并少阴例药也取牙药本事方取牙落不犯手草乌 荜茇(各两半) 川椒 细辛(各三两)上为末每少许揩在患处其牙自落谨按牙齿动摇多因阳明风热或湿热疳蚀牙龈坦露故久则动摇脱之渐也然亦宜求其本而治其内坚药擦其外庶或有可安之意否则一以动摇取之非也况此药太躁恐非所宜姑采之以备其例尔坚牙药圣济总录方治牙齿动摇黑锡半斤大锅内化成汁入桑条灰柳木槌研合成砂以熟绢罗为末每日早辰揩牙温水漱在盂内以水洗眼能明目黑须鬓食疗云治牙动及血 并瘥其齿坚牢皂角(二锭) 盐(半两)上烧令赤细研夜夜用擦牙齿一月西岳华峰方猪牙皂角及生姜 西国升麻熟地黄 木律旱莲槐角子 细辛荷叶要相当(荷叶取心) 青盐等分同烧 研细将来用最良 揩牙牢牙髭发黑 谁知世上有仙方元戎麝香间玉散酸石榴皮 诃子(各二两) 升麻 绿矾(枯) 何首乌 青盐 百药煎 五倍子 没石子(各两半) 白茯苓(一两) 石胆矾 细辛(各半两) 荷叶灰 白檀 川芎 白芷 甘松 茯苓茴香 藿香叶 猪牙皂角(灰) 木鳖子(各二钱) 荜茇 青黛(各一钱半) 麝香(一钱)脑子(半钱)上为末用药后茶清漱又方无脑子加沉香二钱瑞竹堂方蒺藜散治打动牙齿蒺藜根一味烧灰贴动处东垣白牙散升麻(一钱) 骨灰(二钱) 白芷(七分) 石膏(一钱半) 麝香(少许)上为末先以温水漱擦之按齿者骨之余精气所养然无病不可常擦盖精气肾气反有所恶耳昔人有以苦参揩牙久病腰者肾受伤也此其铿焉以上方宜随证选用严氏香盐散常用牢牙去风冷蛀龋宣露一切齿疾大香附子(炒令极黑三两) 青盐(半两另研)上为细末如常法擦用

　　卷三十一　腰痛门

　　内经叙诸经腰痛

　　经曰足太阳脉令人腰痛引项脊尻背如重状 少阳令人腰痛如以针刺其皮中循循然不可以俯仰不可以顾 阳明令人腰痛不可以顾顾如有见者善悲 足少阴令人腰痛痛引脊内廉 厥阴之脉令人腰痛腰中如张弓弩弦 太阴腰痛下如有横木居其中甚则遗溲按本论备言诸经及奇经同阴解脉等为痛并刺法甚详宜玩本文又曰太阳所至为腰痛巨阳虚则腰背头项痛是动则项如拔挟脊痛腰似折髀不可以曲 腰者肾之腑转摇不能肾将败矣脉经曰凡有所用力举重若入房过度汗出如浴水则伤肾肾胀者腹满引背央央然腰髀痛 肾着之为病从腰以下冷腰重如带五千钱按此云用力以下为内伤肾着是外困也

　　卷三十一　腰痛门

　　脉法

　　脉经曰尺脉沉腰背痛腰痛时时失精饮食减少其脉洪滑而迟此为可治刘三点曰腰痛之脉皆沉而弦沉弦而紧者为寒沉弦而浮者为风沉弦而濡细者为湿沉弦而实者为闪肭

　　卷三十一　腰痛门

　　论腰痛为虚宜补

　　东垣曰太阳气虚则邪客之痛病生矣夫邪者是风热寒湿燥皆能为病大抵寒湿多而风热少然有房室劳伤肾虚腰痛者是阳气虚弱不能运动故也阳之不足宜补阳如膏粱之人久服阳药醉以入房损其真阴肾气热则腰脊痛而不能举久则髓减骨枯骨枯发为骨痿阴之不足宜补阴

　　卷三十一　腰痛门

　　论腰痛宜刺

　　经云腰痛上寒不可顾取足太阳阳明 腰痛上热取足厥阴不可以俯仰取足少阳东垣云盖足之三阳从头走足足三阴从足入腹经所过处皆能为痛治之者当审其何经所过分野循其空穴而刺之审其寒热而药之假令足太阳令人腰痛引项脊尻背如重状刺其 中太阳二经出血余皆仿此按本篇论刺法甚详宜玩本文然太阳腰痛刺委中出血效速王注经中更言灸疑误灸者宜肾俞腰俞穴

　　卷三十一　腰痛门

　　论腰痛宜下

　　子和云腰者肾之腑为大关节血气不行则沉痛不能转侧世人多服补肾药鲜有效者惟用牵牛甘遂等药大泻其湿其痛自可按此论治只是谓气郁气挫经壅血瘀及湿热甚者宜行此法至于气血不足肾虚之类皆未宜轻举宜以脉体别之丹溪有曰腰痛脉大者肾虚脉涩者瘀血有湿热成痰者不可不辨

　　卷三十一　腰痛门

　　论腰痛分三因

　　陈无择云六经腰痛皆外因大抵太阳少阴多中寒少阳厥阴多中风热太阴阳明多燥湿以类推之失志伤肾郁怒伤肝忧思伤脾皆致腰痛者以肝肾同系脾胃表里脾滞胃闭最致腰痛其证虚羸不足面目黧黑远行久立力不能尽失志所为也腹急胁胀目视KT KT 所祈不得意淫于外宗筋弛纵及为白淫郁怒所为也肌肉濡渍痹而不仁饮食不化肠胃胀满闭坠腰胁忧思所为也此属内因肾着腰痛腰冷如水身重不渴小便自利饮食如故腰以下冷重如带五千钱因作劳汗出衣里冷湿久久得之肾腰伛偻肿重引季胁痛因于坠堕恶血流滞及房劳疲力耗竭精气致腰疼痛此属不内外因补泻施治按此所论病机甚详惜乎方治所略今聊具其例一二于下学人自宜推格

　　卷三十一　腰痛治法

　　治风之剂

　　小续命汤治因风腰痛(方见中风门三因方加槐仁炒)三因独活寄生汤治肾虚卧冷湿当风所得独活(三两) 桑寄生 杜仲(炒) 细辛 牛膝 秦艽 茯苓 白芍 桂心 川芎 防风甘草(炙) 人参 熟地黄 当归(各等分)上 咀每四钱水煎空心服按此足少阴厥阴药也牛膝酒治伤风毒腰痛牛膝 川芎 羌活 地骨皮 五加皮 薏苡仁(各一两) 生地黄 甘草(各十两) 海桐皮(二两) 杜仲(一两)上 咀帛裹入无灰酒浸各二七日夏三五日每服一杯日三五次按此足太阳少阴药也

　　卷三十一　腰痛治法

　　治寒湿之剂

　　济生术附汤治湿伤肾经腰重冷痛小便自利附子 白术(各一两) 杜仲(炒半两)上 咀每四钱入姜煎三因肾着汤治肾虚为病身重腰冷如水洗状不渴小便自利食如故腰以下冷痛如带五千钱茯苓 白术(各四两) 干姜 甘草(炙各二两)上 咀每四钱水煎空心冷服本方姜苓各四两按此二方足少阴药也

　　卷三十一　腰痛治法

　　治风寒湿之剂

　　局方五积散治感寒湿脾胃气闭腰痛(方见湿门三因方加桃仁)东垣川芎肉桂汤治冬月露卧感寒湿腰痛用此代针羌活(一钱半) 柴胡 肉桂 桃仁 当归尾 苍术 甘草(炙) 川芎(各一钱) 独活曲(炒各半钱) 汉防己(酒制) 防风(各三分)上 咀作一服好酒三盏煎至一盏食前暖处温服麻黄苍术汤治寒湿所客身体沉重腰痛面色痿黄麻黄 泽泻 白茯苓 炒曲 陈皮(各一钱) 苍术(二钱) 杏仁(十个) 桂枝 草豆蔻半夏 猪苓(各半钱) 黄 (三分) 甘草(炙二钱)上 咀作一服水煎食前温服按此足太阳少阴药也

　　卷三十一　腰痛治法

　　治湿热之剂

　　东垣独活汤治因劳役湿热自甚腰痛如折沉重如山羌活 防风 独活 桂 大黄(煨) 泽泻(各三钱) 甘草(炙二钱) 当归 连翘(各半两) 防己 黄柏(各酒制一两) 桃仁(三十个)上 咀每半两酒水各半盏煎空心热服按此足太阳少阴表里药也苍术汤治湿热腰腿疼痛苍术(三钱) 柴胡(二钱) 黄柏 防风(各一钱)上作一服水煎空心温服健步丸治下虚湿热腰腿疼痛(方见痿门)谨按腰痛亦有内因寒热致者详见妇人门师尼寡妇之治论中宜随证为治故其例不复具也

　　卷三十一　腰痛治法

