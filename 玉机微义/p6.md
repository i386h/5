<!-- { "loadSidebar": true } -->
　　金匮十枣汤治悬饮内痛芫花(熬) 甘遂 大戟(各等分)上捣筛以水一升半煮大枣十枚至八合去渣纳药末强人一钱匕羸人半钱平旦服之不下更加半钱快下后以糜粥自养按此出少阴水气例药芫花之辛以散饮二物之苦以泄水甘遂直达水气所结之处乃泄水之圣药性有毒不可轻用下同三因控涎丹凡人忽患胸背手足颈项腰胯隐痛不忍筋骨牵引钓痛时时走易不定乃是痰涎在心鬲上下变为此疾或手足冷痹气脉不通误认瘫痪非也甘遂(去心) 紫大戟(去皮) 真白芥子(各等分)上为末糊丸桐子大晒干食后临卧淡姜汤或熟水下五七丸至十丸痰猛加丸数一方妙应丸亦只上三味惊痰加朱砂 痛者加全蝎 酒痰加雄黄全蝎 臂痹加木鳖子(去油壳) 惊气成块者加穿山甲鳖甲玄胡索蓬术 热痰加盆硝 寒痰加丁香胡椒桂 宣明三花神佑丸十枣汤加牵牛大黄轻粉(详见下剂)按以上二方仍十枣汤加减法也并出少阴水气例前方去芫花加白芥子本草主上气发汗胸膈痰冷盖胸有痰非此不达此方加牵牛大黄大泻血气之湿热而轻粉又去涎积也虚家不可轻用金匮浓朴大黄汤治支饮胁满者浓朴(一尺) 大黄(六两) 枳实(四枚)上水五升煮二升温服按此即小承气汤阳明可下例药也王隐君衮痰丸括曰甑里翻身甲挂金于今头戴草堂深相逢二八求斤正硝 青礞倍若沉十七两中零半两水丸桐子意常斟千般怪证如神效水泻双身却不任按此以大黄黄芩为君大泻阳明湿热之药礞石以坠痰沉香则引诸气上而至天下而及泉为使也有实热者可用脾胃论蠲饮枳实丸逐饮消痰导滞清膈枳实 半夏 陈皮(去皮各二两) 黑牵牛(半斤取末二两)上末水煮面糊丸桐子大每五十丸姜汤下瑞竹堂方神仙坠痰丸皂角不蛀者(去皮弦酥炙黄色去子净一两六钱) 黑牵牛(一斤取头末四两) 生白矾(一两二钱)上为细末清水丸桐子大每五十丸空心温酒下宝鉴大利膈丸风痰实满喘嗽风气上攻黑牵牛(四两生用) 半夏 皂角 青皮(各二两) 槐角(一两炒) 木香(半两) 加槟榔大黄(各五钱)上为细末姜汁糊丸桐子大食后姜汤下五十丸涤痰丸治三焦气塞下痰饮酒食黑牵牛(二两炒取末) 木香 槟榔 青皮 陈皮 三棱 大黄(煨) 枳壳 半夏(各一两)上末糊丸桐子大每服五十丸食后姜汤下按以上四方所用牵牛皂角木香槟榔者并出厥阴例药也牵牛以大黄引之则入血以诸气药引之则入气本泻气中湿热之药大能脱人元气用者戒之透罗丹治痰实咳嗽胸膈不利皂角(酥炙去皮弦一两) 黑牵牛(微炒一两) 杏仁(面炒黄去皮尖一钱) 巴豆(去油另研一钱) 半夏(一两) 大黄(一两纸裹水浸慢火焙干)上为细末生姜自然汁为丸桐子大食后姜汤下三十丸按此仲景备急丸加减法也破坚积结聚寒热兼用之药也三因破饮丸治五饮停蓄结为癖支满胸胁抢心疼痛荜茇 丁香 胡椒 砂仁 青皮 乌梅肉 巴豆(去皮) 木香 蝎梢(各等分)上以青皮同巴豆浆水浸一宿次日漉出同炒橘皮焦去巴豆将所浸水淹乌梅肉炊一熟饭细研为膏如绿豆大每服五十丸临卧姜汤下津咽亦得按此破坚积寒癖大热之药也局方妙香丸治一切久远沉积巴豆 腻粉 砂 朱砂 牛黄 水银 脑 麝上分两修制见本方按此用巴豆 砂削坚破癖加以脑麝等辛香飞窜通达五脏入骨透肌之药也钱氏白饼子巴豆(二十四个去皮膜水一斗煮水尽为度) 半夏(汤浸七次焙为末) 轻粉 滑石 天南星(各一钱)上研匀巴豆后入众药以糯米饭为丸小豆大捻作饼子煎葱白汤下按此钱氏用治小儿风痰惊涎癫痫惊搐下痰之药也以上所用巴豆等方盖以痰饮癖积结聚坚固非此不能除故易老号斩关夺门之将然大宜详审不可轻用古方巴豆加减寒热温凉五色佐使之药甚多用之各随其宜(并见元戎)

　　卷四　痰饮治法

　　吐剂

　　仲景瓜蒂散子和三圣散(并见吐剂)稀涎散猪牙皂角 绿矾 晋矾 藜芦元戎胜金丸薄荷 瓜蒂 藜芦 朱砂 猪牙皂角按以上用瓜蒂药并出三阳可吐药例古今吐法以病在头或在胸中但在上焦者皆可用也在经络者亦可用吐法中就有发散之义焉诸亡血虚家不可用此

　　卷四　痰饮治法

　　分利之剂

　　仲景五苓散治瘦人脐下悸吐涎沫而癫眩者水也(方见湿门)

　　卷四　痰饮治法

　　治湿和中之剂

　　金匮苓桂术甘汤治心下有痰饮胸胁支满目眩茯苓(四两) 桂枝 白术(各二两) 甘草(二两)上水六升煮取三升三服小便即利按此太阳经药也茯苓汤治胸中有痰饮自吐出水后心胸间虚气满不能食消痰气令能食茯苓 人参 白术(各三两) 枳实(二两) 橘皮(二两半) 生姜(四两)上水六升煮取一升八合分温三服按此足太阴阳明经药也枳术汤治心中坚大如盘水饮所作(方见水气门)按此足太阴阳明经药也泽泻汤治心下有支饮其人苦眩冒泽泻(五两) 白术(二两)上以水二升煮取一升分温再服按此足太阴阳明太阳少阴经药也小半夏汤治心下水支饮呕吐不渴半夏(一升) 生姜(半斤)上以水七升煮取一升半分温再服按此足太阴阳明经药也小半夏加茯苓汤治卒呕吐心下痞隔间有水眩悸者三因名半夏汤半夏(一升) 生姜(半斤) 茯苓(三两)上同煎服如前按此足太阴阳明太阳手太阴经药也按以上诸方并出太阴痰饮例药也白术除湿益燥和中益气半夏治寒痰和胃胜湿茯苓泽泻逐水利小便上下分消其湿也局方橘皮半夏方(方见本方)局方二陈汤治痰饮为患呕吐恶心头眩心悸等证(方见本方)桔梗半夏汤治胸痞痰涎不利气逆呕哕桔梗 半夏 陈皮上等分细末生姜水煎姜糊丸亦可加枳实减半名桔梗汤严氏导痰汤治一切痰饮头目眩晕或痰饮留积不散(方见本方)上锉姜煎按以上所用橘半等乃足太阴阳明经药也出太阴呕哕例许学士神术丸治痰饮茅山苍术(一斤米泔浸一宿去皮切片焙干为末)生油麻(半两水二盏研细取浆) 大枣(十五个煮取肉研旋入麻浆拌和药)上末为丸桐子大日晒干每服五七十丸温酒空心下按此足阳明太阴经药治湿发散之药也仁斋加味二陈汤治痰攻眼肿痛并酒家手臂痛重成麻痹二陈汤中加苍术片子姜黄制枳壳各少许芎夏汤逐水利饮二陈汤加川芎白术青皮枳壳上锉姜五片煎盖川芎半夏能逐水也按此二方乃二陈汤加苍术川芎等药是亦治湿带表之药也

　　卷四　痰饮治法

　　治风痰之剂

　　局方青州白丸子(方见小儿门)按此足太阴经药出厥阴例治风痰行经通痹之热药也局方玉壶丸南星 半夏 天麻 白面辰砂化痰丸南星 半夏 辰砂 白矾上主治修制并见本方易老水煮金花丸治风痰脉弦咳嗽南星 半夏(各一两生用) 天麻(五钱) 白面(三两) 雄黄(一钱) 寒水石(一两烧存性)上为细末滴水为丸小豆大每服五七十丸至百丸煎浆水沸下药煮浮为度漉出淡浆水浸另用生姜汤下或通圣加半夏局方川芎丸防风丸皆可用也按以上三方并出太阴呕哕例治痰挟风之凉药也良方天南星丸治妇人风疾半夏曲(一两) 天南星(一两炮) 晋矾(半两枯) 白附子(炮) 皂角仁(炒黄各一两)按此足太阴厥阴经药也

　　卷四　痰饮治法

　　热痰之剂

　　仲景小陷胸汤半夏 黄连 栝蒌实上先以水二盏煎栝蒌实至一盏半下诸药煎八分温服未利再服严氏半夏丸治肺热痰嗽栝蒌仁(另研) 半夏(汤洗焙各一两)上件和匀姜汁打糊丸按此小陷胸加减法也机要小黄丸治热痰人参 黄芩 南星 半夏 生姜上姜汁糊为丸 一方南星半夏黄芩只三味宣明茯苓半夏汤治风热痰涎二陈汤中加黄芩按此手足太阴经药也人参半夏丸化痰治涎止咳定嗽诸痰不可尽述人参 茯苓 南星(各半两) 半夏 干生姜 生白矾 寒水石(各一两) 薄荷叶(半两)蛤粉(二两) 藿香叶(一分) 一法加黄连(半两) 黄柏(二两)上为末面糊丸如小豆姜汤下二三十丸食后

　　卷四　痰饮治法

　　治寒痰之剂

　　深师消饮丸治停饮胸满呕逆腹中水声不思饮食白术(二两) 枳实(炒) 干姜(各七钱) 茯苓(半两)上细末蜜丸桐子大温水下三十丸宝鉴温胃化痰丸治膈内有寒脾胃伤饮胸膈不快痰涎不已陈皮 干姜 白术(各一两) 半夏(三两)上为末姜汁糊丸桐子大姜汤下二十丸局方温中化痰丸治停痰留饮青皮 良姜 干姜 陈皮上主治修合见本方局方丁香五套丸治脾胃虚弱不能宣行水谷故为痰饮结聚胸膈呕吐不食(方见本方)按以上诸方乃温胃燥湿治寒痰温里之药也若久痰凝滞内蕴湿热误服燥热多成吞酸膈噎等病用者审之发明半夏温肺汤治中脘痰水冷气心下汪洋嘈杂多唾清水胁胀不食此胃虚冷所致其脉沉弦细迟旋复花 细辛 桂心 人参 甘草 陈皮 桔梗 芍药 半夏(各半两) 赤茯苓(三分)上咀四钱姜七片煎丁香半夏丸治心下停饮冷痰槟榔(三分) 丁香 半夏(各一两) 细辛 干姜 人参(各半两)上细末姜汁糊为丸每服三十丸姜汤下机要姜桂丸治寒痰南星 半夏 官桂(各一两)上细末糊丸桐子大每服五七十丸姜汤下按以上三方治寒燥痰温中散表寒之药也

　　卷四　痰饮治法

　　理气之剂

　　局方四七汤治七情气郁结聚痰涎状如破絮或如梅核在咽喉之间咯不出咽不下并治中脘痞满痰涎壅盛上气喘急紫苏叶(二两) 浓朴(三两) 茯苓(四两) 半夏(五两)上锉生姜枣煎服百一选方三仙丸治中脘气滞痰涎不利南星 半夏(各五两用姜汁作面) 香附(五两)上末糊丸桐子大每服四十丸姜汤下机要去香附加橘皮名玉粉丸治气痰指迷茯苓丸治中脘留伏痰饮臂痛难举半夏(二两) 茯苓(一两) 枳壳(炒半两) 风化硝(二钱半)上末姜汁糊丸姜汤下三十丸按以上三方用南星半夏所以胜痰而兼用诸气药即严氏顺气则痰自下之意然紫苏枳壳肺气药也浓朴脾胃气药也香附肝气药也随脏气而用不可不分

　　卷四　痰饮治法

　　降气坠痰温补之剂

