<!-- { "loadSidebar": true } -->
　　太阳头痛恶风寒川芎 少阳头痛往来寒热脉弦柴胡 阳明头痛自汗发热恶热白芷 太阴头痛体重痰实腹痛半夏 少阴头痛三阴三阳经不流行而足寒逆为寒厥头痛细辛 厥阴头痛项痛脉微浮缓欲入太阳其疾痊然亦当用川芎(宝鉴作 本一作吴茱萸)气虚头痛黄 血虚头痛当归(宝鉴作川芎下同)诸气血俱虚头痛黄 当归 伤寒太阳头痛麻黄汤桂枝汤 阳明头痛白虎汤少阳头痛柴胡汤 太阴头痛脉浮桂枝汤脉沉理中汤 少阴头痛脉沉微 热麻黄附子细辛汤厥阴头痛外伤本经桂枝麻黄各半汤 呕而微吐水吴茱萸汤按此与后论重出者众然中间药味略有不同故两存之东垣头痛论金匮真言论云东风生于春病在肝俞在头项故春气者病在头又诸阳会于头面如足太阳之脉病冲头痛足少阳之脉病头角颔痛夫风从上受之风寒伤上邪从外入客于经络令人振寒头痛身重恶寒治在风池风府调其阴阳不足则补有余则泻汗之则愈此伤寒头痛也头痛耳鸣九窍不利者肠胃之所生乃气虚头痛也心烦头痛者病在膈中过在手巨阳少阴乃湿热头痛也如气上不下头痛巅疾者下虚上实也过在足少阴巨阳甚则入肾寒湿头痛也如头半寒痛者先取手少阳阳明后取足少阳阳明此偏头痛也有真头痛甚则脑尽痛手足寒至节者死不治有厥逆头痛者所犯大寒内至骨髓髓者以脑为主脑逆故令头痛齿亦痛凡头痛者木也风则温也治以辛凉秋克春之意故头痛皆以风药治之者总其大体而言之高巅之上惟风可到故味之薄者阴中之阳乃自地升天者也然有三阴三阳之异故太阳头痛脉浮紧恶风寒川芎羌活独活麻黄之类为主少阳经头痛脉弦细往来寒热柴胡为主阳明头痛身热目疼鼻干恶寒发热恶热其脉浮缓而长升麻汤或石膏白芷为主太阴头痛必有痰体重或腹痛为痰癖其脉沉缓苍术半夏南星为主少阴经头痛三阴三阳经不流行而足寒气逆为寒厥其脉沉细麻黄附子细辛汤为主厥阴头痛项痛或痰吐涎沫厥冷其脉浮缓吴茱萸汤主之诸血虚头痛当归川芎为主诸气虚头痛人参黄 为主为主者主治也兼见何证以佐使药治之此立方之大法也气血俱虚头痛者于调中益气汤中少加川芎蔓荆子细辛其效如神半夏白术天麻汤治痰厥头痛药也青空膏乃风湿热头痛药也羌活附子汤厥逆头痛药也如湿气在头者以苦吐之不可执方而治按此论头痛至为详悉首言伤寒内伤头痛历引内经以明湿热寒湿偏头痛真头痛厥逆头痛等证细分六经用药之法后世无以加矣

　　卷三十四　头痛门

　　论三阳受病头痛

　　子和云头痛不止乃三阳受病也三阳分部分头与项痛者足太阳经也攒竹痛俗呼为眉虎骨痛者是也额角上痛俗呼为偏头痛者足少阳经也如痛久不已则令人丧目以三阳受病皆胸膈有宿疾之致然也先以茶调散吐之吐讫可服川芎薄荷辛凉清上之药叔和云寸脉急而头痛是也按此云头痛乃三阳受病皆胸膈有痰之致乃指病之壅郁于上而言也内经云春气者病在头盖天气在上知病气亦升于上也吐之所以宣达在上之邪仲景云大法春宜吐是也此亦治头痛之一法但不可专执于此

　　卷三十四　头痛门

　　论头痛属火热之病

　　子和云丹阳僧病头热痛不散见明以布圜其巅上置冰于其中日易数次戴人曰此三阳蓄热故也乃置炭火于暖室中出汗涌吐三法并行七日而愈一妇人偏头痛五七年大便结燥两目赤肿眩运世之头风药无不服其头上针艾数千百矣一日戴人诊其脉急数而有力风热之甚也此头角痛是三焦相火之经乃阳明燥金胜也燥金胜秉肝则肝气郁肝气郁则气血壅气血壅则上下不通故燥结于里寻至失明治以大承气汤令河水煎二两加芒硝一两煎成顿令分二五服下泄如汤二十余行次服七宣丸神功丸以润之菠棱葵菜猪羊血以滑之三剂之外目豁首轻燥泽结释而愈按此所治之疾既已多年不解岂非风湿热三气郁滞胶固而然哉故其所施之法虽峻而于中病之情则得也又论头风之甚者久则目昏偏头风者少阳相火也久则目束小大便秘涩皆宜出血而大下之出血之义是即开郁解表也谨按头痛之证其原甚多东垣之论可谓详矣然自外而致者有风寒暑湿之异若仲景之伤寒东垣分六经之类皆是也自内而致者有气血痰饮五脏气郁之异东垣论气虚血虚痰厥头痛之类皆是也大抵四淫皆外邪随其风寒湿热多少而治于外也气血痰饮五脏之证皆内邪亦宜随其血气痰饮七情内火分虚实寒热而调其内以治于外也然气血虚而用补宜东垣之论若三因等方用附子以治气虚此则从阳虚立意非人身平和之血气也若夫久年偏正头风者多因内挟痰涎风火郁遏经络气血壅滞之证然亦有血虚者须宜分别以治之

　　卷三十四　头痛治法

　　治风之剂

　　局方川芎茶调散治头风上攻偏正头痛方见伤风门秘藏彻清膏川芎 薄荷叶(各三分) 本(一钱) 甘草(生半钱) 炙甘草(半钱) 蔓荆子 细辛(各一分)上为末每二钱茶清下食后服按此手足少阳厥阴太阳少阴经药也元戎治三阳头痛羌活 防风 荆芥 升麻 葛根 白芷 石膏 柴胡 川芎 芍药 细辛 葱白(连须)若阴证头痛只用温中药足矣如理中姜附辈此则专治三阳头痛也

　　卷三十四　头痛治法

　　治风寒之剂

　　仲景麻黄汤治太阳伤寒头痛无汗桂枝汤治太阳伤风头痛有汗二方并见伤寒门局方如圣饼子治风寒伏留阳经气厥痰饮头痛防风 天麻(各半两) 南星 干姜 川芎 甘草(炙各一两) 半夏(半两) 川乌(去皮一两)上细末蒸饼糊丸捻作饼子每五饼同荆芥穗细嚼茶清下按此足三阳经药也秘藏羌活附子汤治冬月大寒犯脑令人脑痛齿亦痛名曰脑风麻黄(不去节) 黑附子 防风 白芷 白僵蚕 黄柏(各二分) 羌活 苍术(各半钱)升麻(二分) 黄 (一分) 甘草(二分) 佛耳草(三分无寒嗽去之)上 咀水煎服按此手足太阳阳明太阴经药也宝鉴川芎神功散治风热上攻偏正头痛川芎 川乌 白芷 南星 麻黄(各半两) 甘草(一分)上为末每服三钱姜水煎服按此手足少阳厥阴手阳明太阴经药也三因芎辛汤治伤风寒生冷及气虚痰厥头疼如破兼眩晕呕吐附子(去皮脐生用) 乌头(生) 天南星 干姜 甘草(炙) 川芎 细辛(各等分)上锉散每四钱姜五片茶芽少许煎服按此足少阳经药也严氏小芎辛汤治风寒在脑或感邪湿头重头疼眩晕呕吐川芎(一两) 细辛 白术 甘草(炙各半钱)上 咀每四钱生姜五片茶芽少许煎服局方加减三五七散治风寒入脑阳虚头痛山茱萸(去核三斤) 细辛(一斤半) 干姜(炮三斤) 防风(四斤) 附子(三十五只炮去皮脐) 茯苓(去皮三斤)上为末每二钱温酒调下按以上二方亦足少阴经药也

　　卷三十四　头痛治法

　　治风热之剂

　　秘藏青空膏治偏头疼年深不愈者及疗风湿热头痛上壅损目羌活 防风(各一两) 柴胡(七钱) 川芎(五钱) 甘草(炙一两半) 黄连(炒一两) 细挺子黄芩(三两一半酒洗一半炒)上为末每服二钱匕热茶调如膏抄在口内少用白汤送下如苦头痛加细辛二分如太阴脉缓有痰减去羌活防风川芎甘草加半夏(一两半)如偏头痛服之不愈减羌活防风川芎一半加柴胡一倍 如阳明头痛只与白虎汤中加白芷按此足三阳经药也川芎散治头目不清利川芎(三分) 羌活 防风 本 升麻 甘草(各一钱) 柴胡(七分) 黄芩(炒四钱半)黄连(四钱半酒洗) 生地黄(一钱)上为末每服一二钱茶清调下按此亦三阳经药也细辛散治偏正头疼细辛(二分) 川芎(七分) 柴胡(二钱) 黄芩(二钱一半酒洗一半炒) 瓦粉(二钱) 炙甘草(一钱半) 黄连(七分) 芍药(半钱)上 咀每服三钱煎服按此少阳少阴太阴经药也宝鉴石膏散治头疼川芎 石膏 白芷(等分)上为末每服四钱热茶清调下按此阳明少阳经药也以上东垣治风热头痛诸方多不同者以其有脏腑经络之异也今不详载其方然有用羌活防风川芎柴胡升麻 本细辛之异者行各经也有用黄芩黄连黄柏知母石膏生地黄之异者分各脏泻火也用泽泻茯苓者导湿也又使邪气自天而降也用黄 者补气行气也各随病而增损之意不可拘执也

　　卷三十四　头痛治法

　　治湿之剂

　　三因芎术汤治湿着头重眩晕痛极川芎 白术 附子(生去皮尖各半两) 桂心 甘草(各一分)上 咀每服四钱姜七片枣一枚同煎食前服按此足少阴经药也治寒湿之药有热者不治

　　卷三十四　头痛治法

　　痰厥头痛之剂

　　秘藏半夏白术天麻汤治素有脾胃之证时显烦躁大便不利又出入为寒气所郁闷乱大作火郁不伸故也医疑有热服疏风丸下之元证不减复添呕逆食不能停痰唾稠粘涌出不止眼涩头旋恶心烦闷气短促上喘无力目不敢开如在风云中头苦痛如裂身重如山四肢厥冷是胃气已损复下两次重虚脾胃病名曰痰厥头痛半夏(一钱半) 白术 炒曲(各一钱) 天麻 黄 人参 苍术 陈皮 泽泻 茯苓(各半钱) 大麦面(一钱半) 干姜(三分) 黄柏(二分)此头痛苦甚为足太阴痰厥头痛非半夏不能疗目黑头旋风虚内作非天麻不能除(详见试效方)家珍水煮金花丸治头痛每发时两颊青黄眩晕目不欲开懒欲言语身重兀兀欲吐数日方过此厥阴太阴合而为病名曰风痰服此药更灸侠溪二穴不旬日愈局方玉壶丸加雄黄白术以治风湿按此出太阴呕哕例治风痰之药也严氏三生丸治痰厥头痛半夏 白附子 南星(各一分)上为细末生姜自然汁浸蒸饼为丸绿豆大每服四十丸食后姜汤下按此药出厥阴南星半夏例亦治风痰之药也宝鉴茯苓半夏汤治风热痰逆呕吐头痛大半夏(三枚) 赤茯苓(一分) 黄芩 甘草 陈皮(各二分)上锉姜三片煎按此手足太阴经药治痰挟热之药也其治痰挟寒之药与治风寒之剂相类者采之

　　卷三十四　头痛治法

　　补气之剂

　　宝鉴顺气和中汤治年高气弱清气不能上升头面昏闷本无表邪因发汗数次清阳之气愈虚故苦头痛恶风不喜饮食气短脉弱弦细而微宜升阳气黄 (一钱半) 人参(一钱) 白术 陈皮 当归 白芍(五分) 甘草(七分) 升麻 柴胡(各三分) 川芎 细辛 蔓荆子(各二分)上锉作一服水煎食后服按此即补中益气汤加减法也内伤头痛本方加蔓荆子三分痛甚加川芎二分项痛脑痛加 本二分若苦头痛者加细辛二分诸头痛并用此四味足矣若头上有热则此不能治当以清空之剂

　　卷三十四　头痛治法

　　补血之剂

