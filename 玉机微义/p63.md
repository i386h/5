<!-- { "loadSidebar": true } -->
　　保命集云三阴三阳之标本治各不同有用寒药而为热痞大黄黄连之类也有用寒热药者阴与阳不和而痞大黄黄连加附子之类也有用辛热药多而寒药少者阴盛阳虚而痞半夏甘草生姜泻心三方之类泻心汤者非泻心火之热泻心下之痞也通而论之其药阳多而阴少盖病发于阴而得之有大黄黄连泻心汤独为阴心下痞而脉疾一证桂枝后用从太阳浮弱所变余皆阴阳杂用

　　卷三十七　心下痞满门

　　论痞为热证

　　直格云伤寒里之阴分已受热邪是病发于阴也或热微下证未全误下之早则里热除去表热乘虚入里而作痞也故仲景攻痞多用大黄黄连黄芩寒药尔后或加附子干姜之类者是以辛热佐其寒药欲令开发痞之怫热结滞也非攻寒耳按前保命集论泻心汤分阴阳寒热多少而用药可谓详切矣而此论则专主于热二者似乎不同要之各有所当盖直格是言其受病之本保命集是论其用药之标若以为痞有阴寒之证耶则仲景泻心五方何皆用黄芩黄连之药若以为痞无阴阳之异耶何泻心汤又有兼用干姜附子半夏生姜之类者也一言其本一论其标而已谨按痞之为病由阴伏阳蓄气与血不运而成处心下位中央 满痞塞皆土之病也与胀满有轻重之分痞则内觉痞闷而外无胀急之形胀满则外亦有形也前人所论皆指误下而致之盖误下则里气虚故伤寒之表邪乘虚入于心下杂病则所受之邪气亦蓄于心下因致痞也亦有不因误下而得之如中气虚弱不能运化精微为痞者有饮食痰积不能施化为痞者有湿热太甚土乘心下为痞者故古方治痞用黄连黄芩枳实之苦以泄之浓朴生姜半夏之辛以散之人参白术之甘苦温以补之茯苓泽泻之淡以渗之随其病之所在以调之也既痞同湿治惟宜上下分消其气如果有内实之证庶可略与疏导世人苦于痞塞喜行利药以求速效临时通快痞若再作益以滋甚是皆不察夫所谓下多亡阴之意也心下痞满治法

　　卷三十七　心下痞满门

　　治热之剂

　　仲景大黄黄连泻心汤治心下痞按之濡其脉关上浮者或寸沉关浮而有热者大黄(二两) 黄连(一两)上锉以麻沸汤二升渍之须臾绞去滓分温再服按此手少阴经药也出阳明例成无己云大黄黄连以导泻心下之虚热以麻沸汤渍服者取其气薄而泄虚热也又按活人云伊芳尹汤液论大黄黄连黄芩汤共三味今监本无黄芩脱落之也又保命集无黄芩却加甘草(一两)

　　卷三十七　心下痞满门

　　散寒泄热之剂

　　仲景附子泻心汤治心下痞而复恶寒汗出脉沉迟也大黄(二两) 黄连 黄芩(各一两) 附子(一枚炮去皮别煮)上锉以麻沸汤二升渍之须臾绞去滓内附子汁分温再服半夏泻心汤治汗下后身寒痞满而呕食饮不下脉微按之不痛非柴胡证半夏(半升洗) 黄芩 干姜 人参(各三两) 黄连(一两) 大枣(十二枚) 甘草(二两炙)上七味以水一斗煮取六升去滓再煮取二升温服一升日三服生姜泻心汤治汗下后胃中不利干噫食臭自利肠鸣胁下有水气而心下痞满比半夏泻心汤加生姜(四两) 减干姜作(一两)甘草泻心汤治下之后腹中雷鸣心下痞硬再下之痞益甚此非结热以胃中虚客气上逆也比半夏泻心汤无人参加甘草作(四两)按以上诸泻心汤元戎云手少阴药也以其心下痞故入阳明例况服栀子黄芩黄连黄柏大黄为上下通经之剂安得不例阳明乎秘藏大消痞丸治一切心下痞闷及积年久不愈者黄连(炒) 黄芩(各六钱) 姜黄 白术(各一钱) 炙甘草 砂仁 干生姜神曲(炒各一钱) 人参(二钱) 枳实(炒五钱) 橘皮(二钱) 泽泻(三钱) 浓朴(炒三钱) 猪苓(一钱半)半夏(四钱)上同为细末水浸蒸饼丸桐子大每五十丸至百丸白汤下枳实消痞丸治右关脉浮弦心下虚痞恶食懒倦开胃进食枳实 黄连(各五钱) 干生姜(二钱) 半夏曲(三钱) 浓朴(炙四钱) 人参(三钱) 白术(三钱) 炙甘草(二钱) 茯苓 大麦面(各二钱)上同为细末水浸蒸饼为丸每三五十丸温水下按以上二方并半夏泻心汤加减法也内有枳术汤四君子五苓平胃等利湿消痞补虚之药也

　　卷三十七　心下痞满门

　　温中散饮之剂

　　宝鉴枳实理中丸治中脘痞滞气不宣通积寒停饮食不化人参 干姜(炮) 白术 枳实 甘草(炙各一两)上为细末炼蜜为丸如鸡子黄大每服一丸细嚼白汤下或沸汤化服活人有茯苓深师消饮丸治停饮心下痞方见痰饮门按以上二方并出阳明饮痞例

　　卷三十七　心下痞满门

　　理气之剂

　　活人桔梗枳壳汤治伤寒痞气胸满欲纯桔梗 枳壳(去穣炒各三两)上锉水二盏煎至一盏去滓分作二服按此手太阴经药也出少阴枳壳例活人云审知是痞先用汤尤妙绿枳桔行气下膈先用之无不验也海藏云活人用此非治痞也审知错下必成痞是气将陷于胸中故先用此便不至于痞也若已成痞而用则失之晚胸中之气反痞矣先之一字预早之意也先用此若不应后当以仲景痞药治之若执此治痞其害深矣宣明槟榔散治伤寒阴证下后成痞满而不痛按之软虚槟榔 枳壳(等分)上为末每服三钱煎黄连汤调下宝鉴三脘痞气丸治三焦痞滞水饮停积胁下虚满木香 白豆蔻 青皮(炒) 京三棱(炮各一两) 槟榔(半两) 半夏(汤洗七次)大腹子 陈皮(各二两) 砂仁 沉香(各半两)上为末面糊为丸桐子大每服三十丸加至六十丸食后陈皮汤下按此出太阴调气例药也秘藏木香消痞丸治因忧气结中脘腹皮浓微痛心下痞满不思饮食木香(半两) 柴胡(四钱) 橘皮(三钱) 甘草(炙) 半夏(各一两) 干姜(半两) 当归尾(一钱) 红花(半钱)上为细末水浸蒸饼丸服之

　　卷三十七　心下痞满门

　　补虚之剂

　　加味补中益气汤治内伤心下痞方见内伤门脉缓有痰而痞加半夏黄连脉弦四肢满闭便难而心下痞加柴胡黄连甘草大便秘燥加黄连桃仁少加大黄归身心下痞夯闷者加白芍黄连心下痞腹胀加五味子白芍砂仁如天寒少加干姜或中桂心下痞中寒者加附子黄连心下痞呕逆者加黄连生姜陈皮如冬月加黄连少入丁香藿香叶能食而心下痞加黄连半钱枳实三钱如不能食心下痞者勿加止根据方服之食已心下痞别服橘皮枳术丸按难知云中满者勿食甘不满者当食之如自觉满而外无胀急之形乃痞也是不满也当以甘而撑柱之又太阳病下之腹满时痛为脾桂枝加芍药汤满木也为甘所主故用芍药之酸克其满酸凉除满急收能除甘所生甘温生满缓散能除酸所主也谨按痞证有气不运化及阴虚损血者前论已详故收入此补虚之剂但世俗不明此理往往例用峻快药下之复痞或致危笃者多矣

　　卷三十八　吐酸门(吞酸附)

　　论吐酸属热

　　内经云诸呕吐酸皆属于热又云少阳之胜呕酸原病式云酸者肝木之味也由火胜制金不能平木则肝木自甚故为酸也如饮食热则易于酸矣是以肝热则口酸也或言为寒者但谓伤生硬冷物而喜噫醋吞酸故俗医主于温和脾胃岂知人之伤于寒也则为病热盖寒伤皮毛则腠理闭密阳气怫郁而为热故伤寒热在表以麻黄汤热药发散使腠理开通汗泄热退而愈也凡内伤冷物者或即阴胜阳而为病寒或寒热相搏而致肠胃阳气怫郁而为热亦有内伤冷物而反病热得汗泄身凉而愈也或微而吐为中酸俗谓之醋心法宜温药散之亦犹解表之义若久喜酸不已则不宜温之宜以寒药下之后以凉药调之结散热去则气和也所以中酸不宜食粘滑油腻者谓能令气郁不通畅也宜食 食菜疏能令气通利也

　　卷三十八　吐酸门(吞酸附)

　　论杂病吐酸与病机外邪不同

　　发明云病机诸呕吐酸皆属于热此上焦受外来客邪也胃气不受外邪故呕仲景以生姜半夏治之以杂病论之呕吐酸水者甚则酸水浸其心不任其苦其次则吐出酸水令上下牙酸涩不能相对以大辛热药疗之必减吐酸水呕出也酸味者收气也西方肺金旺也寒水乃金之子子能令母实故用大咸热之剂泻其子以辛热为之佐而泻肺之实以病机作热攻之误矣盖杂病醋心浊气不降欲为中满寒药岂能治之乎按吐酸原病式为热而此作寒论治者盖东垣以内伤不足之病末传寒中浊气不降不宜用寒药治疗乃指为寒却以素问病机之说作外感客邪论与诸腹胀大论分寒热胀义相同以下文丹溪之论观之其说方备

　　卷三十八　吐酸门(吞酸附)

　　辩素问东垣论酸不同

　　丹溪云或曰吐酸素问明以为热东垣又言为寒何也子曰吐酸与吞酸不同吐酸是吐出酸水如醋平时津液随上升之气郁积而成郁积之久湿中生热故从火化遂作酸味非热而何其有郁积之久不能自涌而出伏于肺胃之间咯不得上咽不得下肌表得风寒则内热愈郁而酸味刺心肌表温暖腠理开发或得香热汤丸津液得行亦可暂解非寒而何素问言热者言其本也东垣言寒者言其末也但东垣不言外得风寒而作收气立说欲泻肺金之实又谓寒药不可治酸而用安胃汤加减二陈汤俱犯丁香且无治湿热郁结之法为未合经意予尝治吞酸用黄连茱萸各炒随时令迭其佐使苍术茯苓为辅佐汤浸炊饼为小丸吞之仍教以 食菜蔬自养则病易安谨按吐酸一证以病机言之则属于热以脏腑论之则脾胃受病以内邪言之则痰饮宿食之所为故治法热者寒之脾恶湿以苦燥之有痰饮者清之散之分利之有宿食者消之导之驱逐之局方不察斯故以噫醋吞酸醋心吐酸水之证并入于诸气门中率用温热之药岂吐酸专主于寒而无他证也故此一门以叙河间东垣丹溪之论其病源治法无余蕴矣吐酸治法

　　卷三十八　吐酸门(吞酸附)

　　治寒温胃之剂

　　发明藿香安胃散治脾胃虚弱不进饮食呕吐不待腐熟藿香 丁香 人参(各二钱半) 陈皮(五钱)上为细末每服二钱水煎入生姜按此手太阴足阳明太阴经药也加减二陈汤治痰饮为患呕吐头眩心悸或因食生冷脾胃不和丁香(一两) 半夏 陈皮(各五两) 茯苓(三两) 甘草(一两半)上 咀四钱水煎入生姜煎服按此出太阴呕哕例药也三因曲末丸治中脘宿食留饮酸蜇心痛口吐清水神曲(炒三两) 苍术(泔浸三宿洗净日干炒一两半) 陈皮(一两)上为末生姜汁别煮神曲糊为丸姜汤送下按此足阳明足太阴经药也谨按吐酸诸方前人作寒药治之甚多兹不详载至于治热之药前人既以斯证为寒所以绝无其方也若夫消痰去食解外寒治郁热之法又当随证用焉

　　卷三十九　门

　　论病属湿强直属风

