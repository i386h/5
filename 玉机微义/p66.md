<!-- { "loadSidebar": true } -->
　　难知云治洪长伏三脉风痫惊痫发狂恶人与火灸第三第九椎服局方妙香丸以针投眼子透冷水内浸少时服之如本方法治弦细缓三脉诸痫似狂李和南五生丸按此以脉之阴阳虚实分而用药可谓善矣但痫病出于风热痰之所致而其药有寒热之异者由其标本虚实传变之不同故也谨按痫病古方或云风痫或云惊痫或云癫痫由此疾与中风颠狂急慢惊相类故命名不同也原其所由或在母腹中受惊或因闻大惊而得盖小儿神气尚弱惊则神不守舍舍空则痰涎归之或饮食失节脾胃有伤积为痰饮以致痰迷心窍而作者治法必当寻火寻痰而论前人多用镇坠清心之药固可以治热可以清痰若有顽痰胶固者此药未易驱逐在上者必先用吐吐后方宜服此更有痰实在里者亦须下之随病轻重而用也或曰痫有阴阳何也予曰此与急慢惊者可同论也阳痫不因吐下由其有痰有热客于心胃之间因闻大惊而作若热盛虽不闻惊亦自作也宜用寒药以攻治之阴痫亦本于痰热所作医以寒凉攻下太过损伤脾胃变而成阴宜用温平补胃燥痰之药治之若曰不因坏证而有阴阳之分则是指痰热所客表里脏腑浅深而言痫病岂本自有阴寒者哉

　　卷四十一　风痫治法

　　清心安神之剂

　　宝鉴龙脑安神丸治男女五般癫痫无问远近发作无时茯神(三两) 人参 地骨皮 甘草 麦门冬 桑白皮(各二两) 马牙硝(二钱) 龙脑麝香(各三钱) 牛黄(半两) 朱砂(二钱) 乌犀(一两) 金箔(三十五片)上为细末炼蜜为丸如弹子大金箔为衣如风痫病冬月温水化下夏月凉水化下不以时二三岁者日进二服小儿一丸分二服虚劳发热咳嗽新汲水化下按此手少阴太阴经药也出厥阴例神应丹治诸痫辰砂(不以多少研)上以猪心血和之得所以蒸饼裹剂蒸熟取出就丸如桐子大每服一丸食后临卧煎人参汤下按此手少阴经药也出厥阴朱砂例

　　卷四十一　风痫治法

　　坠痰清神之剂

　　钱氏五色丸朱砂(半两研) 水银(一分) 雄黄(一两熬) 真珠末(一两研) 铅(三两同水银熬)上炼蜜丸如麻子大每服三四丸煎金银薄荷汤下三因六珍丹治风痫失性颠倒欲死或作五畜等声掣纵吐沫久而方苏雄黄 雌黄 未钻真珠(各一两) 铅(二两熬成屑) 丹砂(半两) 水银(一两半)上研令极匀蜜丸桐子大每服三丸至五丸姜枣汤下须捣二三万杵乃可丸矾丹治五癫五痫无问阴阳冷热虢丹 晋矾(各一两)上用砖凿一窠可容二两许先安丹在下次安矾在上以炭五斤 令炭尽取出细研以不经水猪心血为丸如绿豆大每服十丸至二十丸橘皮汤下元戎二白丸白矾(一块约一两)上用生蒸饼裹剂蒸熟去皮可丸入轻粉一字或半钱量虚实加减丸桐子大每服二三十丸生姜汤下小儿丸小些子和朱砂滚涎散治五痫朱砂 白矾(生用) 赤石脂 硝石(各等分)上为细末研蒜膏为丸如绿豆大每服三十丸食后荆芥汤下宝鉴琥珀寿星丸天南星(一斤掘坑用火 烧坑红出炭净入好酒一升泼火穴中放入南星盖穴勿令通气过一宿取出焙末入) 珠子(四两) 朱砂(二两半为衣)上以猪心血打姜糊丸如桐子大每服五十丸煎人参汤送下空心日三服按以上六方虽俱手少阴经药并出厥阴例

　　卷四十一　风痫治法

　　治痰温热之剂

　　李和南五生丸治痫有神治阴脉弦细缓者南星 半夏 川乌 白附子(各一两) 大豆(去皮一两)上为细末滴水为丸每服三丸至五丸不过七丸姜汤下元戎小灵宝丹附子(炮一两) 天麻 全蝎 白僵蚕(炒) 藿香叶 南星(炮) 白附子(炮各半两)上细末酒糊丸桐子大温酒下一十五丸按以上二方并出厥阴风痫例药也吐剂局方碧霞丹治痰涎壅塞牙关紧急心神迷闷目睛上视五种痫疾时作搐搦石碌(研丸度飞十两) 附子尖 乌头尖 蝎精(各七十个)上为末入石碌令匀面糊丸如鸡豆每服用薄荷汁半盏化下一丸更以酒半合温服之须臾吐出痰涎然后随证治之如口噤斡开灌之子和三圣散方见吐剂

　　卷四十一　风痫治法

　　治痰攻下之剂

　　严氏控涎丸治诸痫久不愈顽涎散聚无时川乌(生) 半夏(各半两) 铁粉(三钱) 甘遂(二钱半) 僵蚕(不炒生姜汁浸一宿半两)全蝎(去尖七个)上为细末生姜自然汁成薄糊丸如绿豆大朱砂为衣每服十五丸食后姜汤下忌甘草按此厥阴例药也三因控涎丹方见痰饮门钱氏白饼子方见痰饮门千金紫丸治食痫先寒后热方方见内伤门拔萃妙香丸治时疾伤寒解五毒潮热积热及小儿惊百病辰砂(研九两) 牛黄(半两) 金箔(九十片研) 龙脑 腻粉 麝香(研各七钱半) 巴豆(三百十五个去皮心研去油)上合研匀炼蜜去蜡净入沙蜜白者七钱半同炼匀为丸每两作三十丸米饮调下按海藏云此治脉洪长大有力内热者无力内寒五生丸主之治小儿每一丸分十五粒每服二丸蜜水下出厥阴风痫例药也以上五方有寒热温凉之异用者随证择焉

　　卷四十一　风痫治法

　　平肝泻火之剂

　　宣明当归龙胆丸治肾水阴虚风热蕴积时发惊悸筋脉搐搦暗风痫病方见诸火门千金龙胆汤治婴儿出腹血脉盛实寒热温壮四肢惊掣发热并诸惊痫方龙胆 钩藤皮 柴胡 黄芩 桂枝 芍药 茯苓(一作茯神) 甘草(各六铢) 螳螂(二枚)大黄(一两)上 咀以水一升煮取五合为剂服之按此少阳厥阴经药也钱氏泻青丸方见小儿门

　　卷四十一　风痫治法

　　通解风热之剂

　　宣明防风通圣散亦治风痫方见中风门

　　卷四十一　风痫治法

　　救坏证之剂

　　宝鉴沉香天麻汤治一小儿四岁因长老摩顶受记僧人念咒恐惧发搐痰涎有声目多白睛强项背一时许方醒后每见皂衣人即发多服犀朱脑麝镇坠之药已四年余此证尚在又添行步动作神思如痴诊其脉沉弦而急针经云心脉满大痫 筋挛病久气弱多服镇坠寒凉之剂复损正气致添动作如痴先灸两跷各二七壮次服此药又肝脉小急盖小儿神气尚弱因而被惊神思无根据又动于肝肝主筋故痫 筋挛沉香 益智仁 川乌(各二钱) 天麻 防风 半夏 附子(炮各三钱) 羌活(五钱) 独活(四钱) 甘草 当归 僵蚕(各一钱半)经云恐则气下精怯而上焦闭以羌活独活苦温引气上行又入太阳为引用故以为君天麻防风辛温以散之当归甘草辛甘温以补气血之不足又养胃气故以为臣附子川乌益智大辛温行阳退阴又治客寒伤胃肾主五液入脾为涎以生姜半夏燥湿化痰沉香辛温体重气清去怯安神故以为使上锉每服五钱水二盏生姜三片煎至一盏去滓温服食前三剂而愈按痫证本从热治然亦有坏证而成阴者如钱仲阳所治王氏子吐泻诸医药下之至虚变慢惊手足螈而身冷医复与八正散钱曰不能食而胃中虚若利大小便即死久则脾肾俱虚当身冷而闭目必用益黄散使君子丸补脾遂能饮食后又不语钱以地黄丸补肾一月而安皆此意也此方用大热之药乃从权以救前治之失非常治之道也

　　卷四十二　破伤风门

　　论破伤风表里中治法

　　病机云破伤风者同伤寒证治通于表里分别阴阳有在表有在里有在半表半里者在里宜下在表宜汗在表里之间宜和解不可过其治也故表脉浮而无力者太阳也脉长而有力者阳明也脉浮而弦小者少阳也若明此三法而施治不中病者鲜矣原病式云夫破伤中风之由者因疮热甚郁结而荣卫不得宣通怫热因之遍体故多白痂是时疮口闭塞气难通泄热甚则生风也不已则表传于里亦犹触冒伤寒怫热郁甚不解则表传于里者也但有风热微甚兼化故殊异矣大法破伤中风风热燥甚怫郁在表而里气尚平者善伸数欠筋脉拘急或时恶寒或筋惕而搐脉浮数而弦也宜以辛热治风之药开冲结滞而愈犹伤寒表热怫郁而以麻黄汤辛热发散者也凡用辛热开冲风热结滞宜以寒药佐之则良免致药中病而风热转甚也如治伤寒发热用麻黄桂枝加黄芩石膏知母之类是也若世以甘草滑石葱豉寒药发散甚妙若表不已渐伤入里里又未太甚而脉在肌肉者宜以退风热开结滞之寒药调之或微加治风辛热亦得犹伤寒在半表半里而以小柴胡和解之也若里热已甚而舌强口噤项背反张惊搐惕搦涎唾稠粘胸腹满塞而或便溺闭结或时汗出脉洪数而弦也然汗出者由风热郁甚于里而表热稍罢则腠理疏泄而心火热甚故汗出也法宜除风散结寒药下之后以退风热开结滞之寒药调之而热退结散则风自愈矣凡治此亦宜按摩导引及以药斡开牙关勿令口噤使粥药得下也按此论表里中脉病证治至为详尽前人所未论也

　　卷四十二　破伤风门

　　论破伤风所因不同

　　病机云破伤风者有因卒暴伤损风袭之间传搐经络至使寒热更作身体反张口噤不开甚者邪气入脏有因诸疮不瘥荣卫虚肌肉不生疮眼不合风邪亦能外入于疮为破伤风之候有诸疮不瘥举世皆言着灸为上是谓热疮而不知火热客毒逐经诸变不可胜数微则发热甚则生风而搐或角弓反张口噤目斜亦有破伤不灸而病此者因疮着白痂疮口闭塞气难通泄故阳热易为郁结热甚则生风也按此论所因有四二者因疮口入风似属外因一者因灸逐热似属不内外因一者因疮口闭塞内热生风似属内因也谨按破伤风证古方药论甚少岂非以此疾与中风同论故不另立条目也唯河间论伤寒表里中三法同治用药甚详其言病因有因外伤于风有因灸及内热所作者然与中风相似也但中风之人尚可淹延岁月而破伤风者犯之多致不救盖中风有在经在腑在脏之异独入脏者最难治破伤风或始而出血过多或疮早闭合瘀血停滞俱是血受病血属阴五脏之所主故此风所伤始虽在表随即必传入脏故多死也又此病或疮口坦露不避风寒而无所伤或疮口闭合密避风邪而反病此或病已十分安全而忽有此大抵皆由内气虚而有郁热者得之若内气壮实而无郁热者虽伤而无所害也破伤风治法

　　卷四十二　破伤风门

　　治表之剂

