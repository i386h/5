<!-- { "loadSidebar": true } -->
　　病机羌活防风汤治邪初在表羌活 防风 甘草 川芎 本 当归 芍药(各四两) 地榆 细辛(各二两)上 咀每五钱水煎热服无时热则加大黄黄芩(各二两)防风汤治破伤风同伤寒表证未传入里急宜服之防风 羌活 独活 川芎(等分)上 咀每五钱水煎服宜调蜈蚣散大效按以上二方并三阳经药也蜈蚣散蜈蚣(一对) 鳔(三钱)上为细末用防风汤调下如表解不已觉转入里常服左龙丸(即后江鳔丸四味是也)蜈蚣散治里和至愈可服蜈蚣(一对) 鳔(五钱) 左盘龙(五钱炒烟尽野鸽粪是也)上为细末每服一钱清酒调下治里至愈可服但有里证不可服次当下之用蜈蚣散四钱巴豆霜半钱烧饭为丸如绿豆大每服一丸加至六七丸清酒调蜈蚣散少许送下宣利为度发表雄黄散里和至愈可服雄黄(一钱) 防风(二钱) 草乌(一钱)上为细末每服一字温酒调下天麻雄黄散治表天南星(三钱) 半夏 天麻(各五钱) 雄黄(二钱半)上为细末每服一钱温酒调下如有涎加大黄为下药三因防风散治风入疮口项强牙关紧急欲死又名玉真散防风 天南星(炮各等分)上为末每服三钱童子小便一大盏煎七分热服香胶散治破伤风口噤直强鱼胶(烧七分存性)上研细入麝香少许每服二钱酒调下不饮米汤下一方以苏木煎汤下元戎治破伤风欲死者川乌 南星 半夏(并生) 天麻(去芦各等分)上为细末每服一钱豆淋酒调下稍温服次以酒一二盏投之治破伤风蝎梢七条为细末热酒调下按此以上八方并厥阴例药也

　　卷四十二　破伤风门

　　治半表半里之剂

　　病机羌活汤治半在表半在里羌活 菊花 麻黄 川芎 石膏 防风 前胡 黄芩 细辛 甘草 枳壳 白茯苓 蔓荆子(各一两) 薄荷 白芷(各半两)上 咀每服五钱水煎入生姜五片热服日二三次按此三阳经药也地榆防风散治破伤风半在表半在里头微汗身无汗不可发汗宜表里治之地丁草 马齿苋 地榆 防风(各等分)上为细末每服三钱温米汤调下

　　卷四十二　破伤风门

　　治里之剂

　　病机大芎黄汤治破伤风脏腑小便赤自汗不止者川芎 羌活 黄芩 大黄(各一两)上 咀五七钱水煎温服脏腑和为度按此三阳经药此自汗乃里实也如阳明病汗多急下之江鳔丸治破伤风惊而发搐脏腑秘涩知病在里可用此下之江鳔(锉烧半两) 野鸽粪(半两炒) 雄黄(一钱) 白僵蚕(半两) 蜈蚣(一对炙) 天麻(一两)只用前四味名左龙丸上为细末分作三分将二分烧饭为丸桐子大朱砂为衣将一分入巴豆霜一钱用和亦以烧饭为丸如桐子大不用朱砂为衣每服朱砂为衣二十丸入巴豆药一丸第二服二丸加至利为度再服朱砂为衣药病愈即止按此厥阴例药也

　　卷四十二　破伤风门

　　治汗之剂

　　病机白术防风汤治服发表药过有自汗者白术 黄 (各一两) 防风(二两)上 咀每服五七钱水煎温服无时脏腑和而自汗者可服此药若脏腑秘小便赤自汗者无寒也宜速下之用大芎黄汤按此手少阳足阳明太阴太阳经药也白术汤治破伤风大汗不止筋挛搐搦白术 葛根(各一两) 升麻 黄芩(各半两) 芍药(二两) 甘草(二钱半)上 咀每服一钱水煎温服无时按此阳明太阴经药也

　　卷四十二　破伤风门

　　理血之剂

　　养血当归地黄散治病日久气血渐虚邪气入胃养血为度当归 地黄 芍药 川芎 本 防风 白芷(各一两) 细辛上 咀水煎服按此厥阴四物例药也杂方如圣散方见中风门一方本药内加两头尖二两

　　卷四十三　损伤门

　　叙堕坠为病

　　内经云人有所堕坠恶血留内腹中胀满不得前后先饮利药此上伤厥阴之脉下伤少阴之络刺足内踝下然骨之前出血刺足肘上动脉不已刺三毛各一 见血立已左刺右右刺左灵枢云有所堕坠恶血留于内若有所大怒气上而不下积于胁下则伤肝又中风及有所击打若醉入房汗出当风则伤脾又头痛不可取于 者有所击堕恶血恶血在于内若内伤痛不已可侧刺不可远取之也按发明经云夫从高坠下恶血留于内不分十二经络圣人俱作风中肝经留于胁下以中风疗之血者皆肝之所主恶血必归于肝不问何经之伤必留于胁下盖肝主血故也痛甚则必有自汗但人汗出皆为风证诸痛皆属于肝木况败血凝涩从其所属入于肝也从高堕下逆其所行之血气非肝而何以破血行经药治之

　　卷四十三

　　伤损脉法

　　内经云肝脉搏坚而长色不青当病堕若搏因血在胁下令人呕逆金匮云寸口脉浮微而涩然当亡血若汗出设不汗出者当身有疮被刀斧所伤亡血故也脉经云金疮出血太多其脉虚细者生数实大者死金疮出血脉沉小者生浮大者死砍疮出血一二石脉来大者二十日死砍刺出血不止者其脉止脉来大者七日死滑细者生从高颠仆内有血腹胀满其脉坚强者生小弱者死按破伤有瘀血在内脉坚强实则生虚小弱者死若亡血过多脉虚细小者生浮大数实者死皆为脉病不相应故也

　　卷四十三　伤损脉法

　　论伤损宜下

　　子和云诸落马坠井打扑伤损闪肭损折杖疮肿发 痛不止者可峻下二三十行痛止肿消宜以通经散导水丸等药或加汤剂泻之后服和血消肿散毒之药按子和于堕车落马杖疮闪肭者俱用峻下其有心恙牙关禁急者云是惊涎堵塞于上俱用三圣散先吐后下其法虽峻然果有惊涎瘀血停留于内 痛肿胀发于外者亦奏捷功但于出血过多老弱之人脉虚大者亦当求责谨按打扑金刃损伤是不因气动而病生于外外受有形之物所伤乃血肉筋骨受病非如六淫七情为病有在气在血之分也所以损伤一证专从血论但须分其有瘀血停积而亡血过多之证盖打扑坠堕皮不破而内损者必有瘀血若金刃伤皮出血或致亡血过多二者不可同法而治有瘀血者宜攻利之若亡血者兼补而行之又察其所伤有上下轻重浅深之异经络气血多少之殊唯宜先逐瘀血通经络和血止痛然后调气养血补益胃气无不效也顷见围城中军士被伤不问头面手足胸背轻重医者例以大黄等药利之后大黄缺少甚者遂以巴豆代之以为不于初时泻去毒瓦斯后则多致危殆至于略伤手指亦悉以药利之殊不知大黄之药惟与有瘀血者相宜其有亡血过多元气胃气虚弱之人不可服也其巴豆大热有毒止能破坚逐积用于此疾尤非切当所以有服下药过后其脉愈见坚大医者不察又以为瘀血未尽而后下之因而夭折人命可不慎欤

　　卷四十三　损伤治法

　　攻下瘀血之剂

　　金匮治马坠及一切筋骨损方大黄(一两切浸成汤下) 绯帛(如手大烧灰) 乱发(如鸡子大烧灰) 炊单布(一尺烧灰)败蒲(一把三寸) 桃仁(四十九个去皮尖熬) 甘草(如中指节炙锉)上七味以童子小便量多少煎汤成纳酒一大盏次下大黄去滓分温三服先锉败蒲席半领煎汤浴衣被处斯须通利数行痛楚立瘥发明复元活血汤治从高堕下恶血留于胁下疼痛不可忍柴胡(五钱) 当归(六钱) 甘草(二钱) 穿山甲(炮二钱) 大黄(酒浸一两) 桃仁(去皮尖五十个) 红花 栝蒌根(各二钱)上件桃仁研烂余药锉如麻豆大每服一两水二盏半酒半盏煎至七分去滓食前大温服以利为度得利后痛或不尽服乳香神应散灵枢云坠堕恶血留于胁下则伤肝肝胆之经行于胁下属厥阴少阳宜以柴胡为引用为君以当归活血脉又急者痛也以甘草缓其急亦能生新血阳生阴长故也为臣穿山甲栝蒌根桃仁红花破血润血为之佐大黄酒制以荡涤败血为之使当归导气散治损伤瘀血大便不通红肿暗青疼痛昏闷蓄血内壅欲死大黄(一两) 当归(三钱) 麝香(少许)上三味除麝香另研外为极细末入麝香合匀每服三钱热酒一盏调下食前内瘀血去或骨节伤折疼痛接骨紫金丹治之三因鸡鸣散治从高坠下及木石所压凡是损伤瘀血凝滞疼痛欲死兼以此药推陈致新神效大黄(一两酒浸) 杏仁(三七粒去皮尖)上研细酒一碗煎至六分去滓鸡鸣时服至晚取下瘀血即愈若便觉气绝取药不及急掰开口以热小便灌之按以上四方虽皆荡逐恶血之药前三方所以治血在肝经血分者也后一方所以治血在肺经气分者也当以脉之浮沉表里别之又海藏云若登高坠下撞打及伤心腹胸中积血不散以上中下三焦部分分之以易老犀角地黄汤桃仁承气抵当汤丸之类下之亦有以小便同煎治之者更有内加生地黄当归煎服者亦有加大黄者惟智者能择之

　　卷四十三　损伤治法

　　破血止痛行经之剂

