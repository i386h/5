<!-- { "loadSidebar": true } -->
　　陈无择云古方叙五种黄者其实一病立名异耳如黄汗者以胃为脾表属阳明阳明蓄热喜自汗汗出因入水中热必郁故汗黄也其后身体肿发热不渴状如风水汗出染衣色正黄如柏汁黄胆者由暴热用冷水洗浴热留胃中所致其候身面眼悉黄如金色小便如煮柏汁谷疸者夫由肌发热大食伤胃气冲郁所致其候食则腹满眩晕谷气不消(云云见前)酒疸由大醉当风入水所致唯酒变证最多热毒流于清气道中则眼黄鼻痈女劳疸由大热交接竟入水水流湿入于脾因肾气虚甚以所胜克入致肾气上行故有额黑身黄之证其间兼渴与腹胀者并难治发于阴必呕发于阳则振寒面微热虽本于胃气郁发土色上行然发于脾则为内疸发于肾则为黑疸若所论因外则风寒暑湿内则喜怒忧惊酒食房劳三因悉备世医独严于伤寒论中不亦滥矣按以上五疸与前要略所具不同宜兼考之陈氏治例未能以尽其变推其病体究治大抵以上五疸形证已具无所隐兼证者黄汗黄胆谷疸诚以元气脾胃之气为主而治之形气谷气稍实者则可得而复矣酒疸则元气胃气殊已伤甚形气孤危谷气与药杂进能有断浓味而守药得复生者则几希矣女劳疸则阴阳之气虚竭甚者为难治陈云世医独严于伤寒而不及此此则亦非伤寒家法所可 施也

　　卷四十五　黄胆门

　　论伤寒阳证发黄

　　保命集云凡发黄有六有蓄血发黄邪热传于太阳之本小便先淋而黄其人暴狂内有血也为太阳发黄本病也湿热发黄太阴并阳明之本为小便不利风湿热发黄并少阳也寒湿发黄太阴并少阳也结胸发黄下之早附太阳也痞气发黄附太阴也凡六者各随脉证标本而治之大抵发黄从太阴阳明而论脾胃皆土也故见黄色当从其脾病色黄土气化湿非湿毒何能发黄也

　　卷四十五　黄胆门

　　论阴证发黄

　　韩 和云病患三五日服下药太过虚其脾胃亡其津液渴饮水浆脾土为阴湿加之与邪热相会发黄此阴黄也当以温药治之如两手脉沉细迟肢体逆冷皮肤有粟起或呕吐舌上有胎遍身发黄烦躁欲于泥水中卧小便赤少皆阴候也故阴黄多以热汤温之或汤渍布搭其胸腹或以汤盛瓢中坐于脐下熨之其病愈者曾治赵显宗病伤寒至六七日因服下药太过致发黄其脉沉细迟无力皮肤凉发躁欲于泥中卧喘呕小便赤涩先投茵陈橘皮汤喘呕止次服小茵陈汤半剂脉微出不欲于泥中卧次日又服茵陈附子汤半剂四肢发热小便二三升当日中大汗而愈似此治愈者不一一录凡伤寒病黄每遇太阳或太阴司天岁若下之太过往往变成阴黄盖辰戌太阳寒水司天水来犯土丑未太阴湿土司天土气不足即脾胃虚弱亦水来侵犯多变此证也按以上论伤寒阴阳二证发黄殆无余蕴大抵本形气虚实受证不同用药有汗下温之禁非若杂病之比也我丹溪先生谓发黄如 曲相似湿热有微甚及兼热兼寒瘀血所因不同故治例不可不分

　　卷四十五　黄胆门

　　论内伤发黄

　　略例云内感伤寒劳役形体饮食失节中州变寒之病生黄非伤寒坏之而得只用建中理中大建中足矣不必用茵陈也按此言内伤不足故宜补益惟其有余新病必须消导之久病从谷疸施治可也

　　卷四十五　黄胆门

　　论发黄治例

　　难知云色如熏黄乃湿病也一身尽痛 色如橘子黄乃黄病也一身不痛 干黄燥也小便自利四肢不沉重渴而引饮者栀子柏皮汤 湿黄脾也小便不利四肢沉重似渴不欲饮者大茵陈汤 若大便自利而黄者茵陈栀子黄连三物汤往来寒热一身尽黄者小柴胡加栀子汤按一身尽痛而黄者湿胜在表也不痛者病在里也干燥者热胜也故后证皆有表里之分殊东垣云伤寒当汗不汗即生黄邪在表者宜急汗之在表之里宜渗利之在半表里宜和解之在里者宜急下之若以上诸证及略例云男黄小便自利当与虚劳小建中汤若黄色不变欲自利腹满而喘不可除热除热必哕小半夏汤皆不必拘于茵陈也

　　卷四十五　黄胆治法

　　升散之剂

　　金匮桂枝加黄 汤治黄汗身肿汗出出已辄轻轻久必身 胸中痛腰以下无汗腰 弛痛如有物在皮中剧者不能食烦躁小便不利桂枝 芍药(各三钱) 甘草(二钱) 黄 (五钱)上水煎入姜枣服后仍饮热粥助药力麻黄连翘赤小豆汤治身热不去瘀热在里发黄小便微利麻黄 连翘(各一两) 赤小豆上 咀作一服水煎局方茵陈五苓散治伤寒或伏暑发黄小便不利烦渴本方五分加茵陈一分韩氏茵陈茯苓汤治发黄脉沉细数四肢冷小便涩烦躁而渴茯苓 桂枝 猪苓(各一两) 滑石(一两半) 茵陈(一两)上为末每服半两水煎服如脉未出加当归按以上方并太阳例药也

　　卷四十五　黄胆治法

　　攻下之剂

　　金匮栀子大黄汤治酒疸心中懊 或热痛栀子(十四枚) 大黄(一两) 枳实(五枚) 豉(一升)上水煎至二升分温三服大黄硝石汤治黄胆腹满小便不利而赤自汗此表和里实大黄 黄柏 硝石(各四两) 栀子(十五枚)上水煎服如前法硝石矾石散治女劳疸身黄额黑日晡发热恶寒膀胱急小腹满足下热因作黑疸其腹满如水状大便必黑时溏此女劳之病非水也硝石 矾石(各烧等分)上二味为散以大麦粥汁和服二钱日三重衣覆取汗随大小便去小便黄大便黑是其候也半夏汤治酒疸身黄无热言了了腹满欲呕心烦足热或 瘕心中懊 其脉沉弦或紧细半夏 茯苓 白术(各三两) 前胡 枳壳(炒) 甘草 大戟(炒各二两) 黄芩 茵陈当归(各一两)上 咀每服四钱水煎入姜三片空心服茵陈蒿汤治身热鼻干汗出阳上奔小便赤而不利湿热发黄茵陈蒿(六两) 栀子(十四个) 大黄(二两)上三味每服一两半水煎服难知茵陈大黄汤治伤寒大热发黄面目悉黄小便赤茵陈蒿 栀子 柴胡 柏皮 黄芩 升麻 大黄(炒各一两) 龙胆草(半两)上为粗末每服五钱水煎服抵当汤治太阳伤寒头痛身热法当汗解反利小便热瘀在内则身黄脉沉少腹硬小便自利其人如狂者下焦有血也宜此汤主之水蛭 虻虫(各十个) 大黄(一两) 桃仁(十二个)上锉作一服水煎食前服按以上并阳明经药也抵当汤厥阴药轻者桃仁承气汤主之

　　卷四十五　黄胆治法

　　和解之剂

　　小柴胡加栀子汤按此手太阴足少阳药也

　　卷四十五　黄胆治法

　　治热和中之剂

　　栀子柏皮汤治身热不去大便利而烦热身黄者栀子 柏皮 黄连(各等分)上 咀每服一两水煎服宝鉴茯苓渗湿汤治黄胆寒热呕吐而渴欲饮冷身体面目黄小便不利不得安卧不思食白茯苓(五分) 泽泻(三分) 茵陈(六分) 猪苓(二钱) 生黄芩 黄连 栀子 防己白术 苍术 陈皮 青皮 枳实(各二分)上 咀作一服水煎空心服酒疸兼作丸子服之按此并太阳例药

　　卷四十五　黄胆治法

　　温中之剂

　　金匮小半夏汤治黄胆小便色不异欲利腹满而喘半夏(汤泡七次)上 咀每服三五钱水煎入姜十片韩氏茵陈橘皮汤治身黄脉沉细数热而手足寒喘呕烦躁不渴者茵陈 橘皮 生姜(各一两) 白术(一分) 半夏 茯苓(各半两)上为末水四升煮取二升放温分作四服按此并足阳明太阴药也小茵陈汤治发黄脉沉细迟四肢及遍身冷附子(一个八片) 甘草(炙一两) 茵陈(二两)上为粗末用水二升煮一升温作三服茵陈四逆汤治发黄脉沉细迟肢体逆冷腰以上自汗甘草(炙一两) 干姜(炮一两半) 附子(一个作八片) 茵陈(二两)上为粗末分作四帖水煎服茵陈附子汤治服四逆汤身冷汗不止者附子(二个各作八片) 干姜(炮二两半) 茵陈(一两半)上为粗末水煎分作三服按以上并少阴经药也茵陈茱萸汤治服茵陈附子汤证未退及脉伏者吴茱萸(一两) 当归(三分) 附子(二个作八片) 木通(一两) 干姜(炮) 茵陈(各一两半)上为粗末分作二服水煎按此足少阴厥阴药也

　　卷四十五　黄胆治法

　　吐下之剂

　　三因苦参散治湿热内甚小便赤涩大便时秘食饮不妨服诸药不除因为久黄苦参 黄连 瓜蒂 黄柏 大黄(各一分) 葶苈(半两)上为末每服一大钱饮调下当吐利随时消息加减与之服按此出太阳阳明例药也

　　卷四十五　黄胆治法

　　调理之剂

　　当归白术汤治酒疸发黄结饮癖在心胸间坚满骨肉沉重逆害饮食小便赤黄此因内虚饮食生冷脾胃痰结所致其脉弦涩白术 茯苓(各三两) 当归 黄芩 茵陈(各一两) 前胡 枳实(炒) 甘草(炙) 杏仁(炒各二两) 半夏(一两半)上 咀每服四五钱入姜煎小建中汤养荣汤治五疸脚弱心忪口淡耳鸣微寒发热气急小便白浊当作虚劳治之方并见虚损门

　　卷四十五　黄胆治法

　　消食之剂

　　三因红丸子治谷疸发黄方见霍乱门用生姜甘草汤下宝鉴枣矾丸治食劳目黄身黄者皂矾(不以多少沙锅内木炭烧通红赤用米醋内点之)上为末枣肉丸桐子大每服二三十丸食后用生姜汤下取黄水法瓜蒂散瓜蒂(二钱) 母丁香(一钱) 黍米(四十九个) 赤小豆(半钱)上为极细末每夜于鼻内 之取下黄水内服凉剂三因如神散治酒毒不散发黄久久浸渍流入清气道中宜此内鼻中取黄水苦瓠子(去皮) 苦葫芦子(去皮三七个) 黄黍米(三百粒) 安息香(二皂子大)上为末以一字搐入鼻中滴出黄水一升忌勿吹吹或过多即以黍穣烧灰麝香末各少许吹鼻内立止

　　卷四十六　霍乱门

　　内经叙霍乱所因

　　经曰岁土不及风乃大行(云云)民病飧泄霍乱体重腹痛筋骨繇并按此言土运不及木乃太过木乘土而为病宜详玩本文

　　卷四十六　霍乱门

　　论霍乱脉证

　　内经曰脉伏者霍乱伤寒论曰病呕吐而利名曰霍乱或发热头痛身疼恶寒吐利或自吐下又利止复更发热也皆是霍乱证伤寒其脉微涩者本是霍乱今是伤寒却四五日至阴经上转入阴必利本呕下利者不可治也保命集云伤寒霍乱转筋身热脉长阳明本病也脾胃受湿热中焦气滞或因冷冻饮料或伤冷水或感湿气冷热不调水火相干阴阳相搏上下相离荣卫不能相维故转筋挛痛经络乱行暴热吐泻中焦胃气所主也谨按伤寒传变为霍乱者殊少惟夏秋之间暄热人腠理疏感风湿 之气而生此证多有阴阳虚实不同脉来浮洪者可治微而迟气少不语者为难治

　　卷四十六　霍乱门

　　论霍乱分三因

