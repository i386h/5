<!-- { "loadSidebar": true } -->
　　钱氏曰吐乳泻黄伤热乳也吐乳泻青伤冷乳也有初生三日内或至十一日吐泻壮热不思食大便乳不消或白色是停食当下之后和胃下用白饼子或食乳不消身温凉不思乳大便青白色此上实下虚也更有兼见证 吐泻因伤风得之身温乍凉乍热睡多气粗大便黄白色呕吐乳食不消时咳嗽更有五脏兼见证当煎入脏君臣药先大青膏后服益黄散如先曾下或无下证慎不可下也此乃脾肺受寒不能入食也 伤风吐泻身热多睡能食乳饮水不止吐痰大便黄水此为胃虚热渴吐泻也当生胃中津液以止其渴止后用发散药止渴多服白术散发散大青膏 伤风吐泻身凉吐沫泻青白色闷乱不渴哽气长出气睡露睛此伤风任冉轻怯因成吐泻当补脾后发散此二证多病于春冬也 吐泻于五月二十五日以后身壮热此热也小儿脏腑十分中九分热也或因伤热乳食吐乳不消泻深黄色玉露散主之 六月十五日以后吐泻身温似热脏腑六分热四分冷也吐呕乳食不消泻白黄色似渴或食乳或不食乳食前少服益黄散食后多服玉露散 七月七日以后吐泻身温凉三分热七分冷也不能食乳多似睡闷乱哽气长出气睡露睛唇白多哕欲大便不渴食前多服益黄散食后少服玉露散 八月十五日以后吐泻身冷无阳也不能食乳干哕泻青褐水当补脾益黄散主之不可下也虚羸脾胃不和不能食乳致肌瘦亦因大病或吐泻后脾胃尚弱不能传化谷气也有冷者时时下利唇口青白有热者温状身热肌肉微黄此冷热虚羸也冷者木香丸主之夏月不可服如有证则少服之热者胡黄连丸主之冬月不可服如有证则少服之洁古曰夏月心火用事治吐泻不可用温暖药秋用温药秋深用暖药更有五脏兼见证如有风泻防风羌活 有热泻黄芩大黄 有寒泻附子 有湿泻白术茯苓 有肺泻芍药HT 定喘荆芥人参如甚加槟榔木香大便不通则加大黄更详看病新旧新则止之久则肠风之患宜推陈致新法当宣风散导遏以用入脏君臣药调之益黄散凡大泻引饮者其病不以新久皆宜服白术散痢病亦同身热吐泻咳嗽是风木入于脾母虚其子亦弱法当煎槟榔豆蔻汤下大青膏后服益黄散 身热吐泻大渴大便必少是热入膀胱亡失津液此为大逆是阴阳相乘也五苓散主之 身凉吐泻不渴则知为寒泻当补之煎附子桂枝汤下大青膏 阴阳相乘肝入于胃故发热而呕当服白术散后煎槟榔木香汤下大青膏阎孝忠曰凡小儿吐泻当温补之子每用理中丸以温其中以五苓散导其逆连与数服兼用异功散等温药调理之往往便愈若已虚损当速生其胃气宜与其四味理中丸并研金液丹末煎生姜米饮调灌之惟多服乃效候胃气已生手足渐暖阴退阳回然犹螈 即减金液丹二分增青州白丸子一二分兼用异功散羌活膏温白丸钩藤饮子之类调理至安根据此治之仍频与粥虽至危者往往死中得生十救八九金液丹治小儿吐泻虚极最妙沈存中良方论金液丹云亲见小儿吐利剧气已绝服之复活者数人真不妄也须多服方验按此证钱论伤乳食所致分冷热伤风辨兼见证明寒热因而治可谓究其绪矣阎主温中兼用金液丹之类盖是治寒证湿证及升提下陷之法至洁古更分时令备兼见证而用药治法殆无余蕴但吐泻止作一证然有吐而不泻泻而不吐则当别议若吐而不泻伤冷者宜温胃泻而不吐伤冷而脉微者宜灸之亦不可不分盖病本之不一也

　　卷五十　小儿门

　　论疳证虚实

　　钱氏曰疳者皆脾胃病亡津液之所作也(云云)疳在内目肿腹胀利色无常或沫青白渐瘦弱此冷证也疳在外鼻不赤烂自揉鼻头上有疮不着痂渐绕耳生疮治鼻疮烂兰香散诸疮白粉散治之五脏疳筋疳骨疳(形证详见本论)洁古曰疳者小儿病癖或久吐泻医者妄投转过之药小儿易为虚实致之胃虚而亡失津液内发虚热外消肌肉一脏虚则诸脏皆弱其病目胞肿腹胀利色无常渐加瘦瘁久不痊可是肠胃有风积法当用宣风散导之后各根据本脏补其母大抵小儿疳病肌羸血气不足同大人痨瘵之疾按疳证惟钱氏论中最详(宜玩本文)

　　卷五十　小儿门

　　论腹痛所因

　　钱氏曰积痛口中气温面黄白目无精光或白睛多及多睡畏食或大便酸臭者当磨积宜消积丸甚者当白饼子下之后和胃 虫痛面 白心腹痛口中沫及清水出发痛有时安虫散主之小儿本怯者多此病积痛食痛虚痛大同小异惟虫痛当口淡而沫自出按小儿腹痛亦有伤冷食乳物及湿热欲作痢而痛或发痧疹痛者皆宜详悉

　　卷五十　小儿门

　　论小儿癖积

　　钱氏曰腹中有癖不食但饮乳是也当渐用白饼子下之小儿病癖由乳食不消伏在腹中乍凉乍热饮水或喘嗽与潮热相类不早治必成疳以其有癖则令儿不食致脾胃虚而发热故引饮水过多即荡涤脾胃亡失津液脾胃不能传化水谷其脉沉细益不食脾胃虚衰四肢不举诸邪遂生羸瘦而成疳矣

　　卷五十　小儿门

　　论痘疮轻重

　　钱氏曰凡疮疹一发便出尽者必重也疮夹疹者半轻半重也出稀者轻里外肥红者轻外黑里赤者微重也外白里黑者大重也疮端里黑点如针孔者势剧也青干紫陷睡昏汁出不止烦躁热渴腹胀啼喘大小便不通者困也凡疮疹当乳母慎口味凡饥及风寒归肾变黑难治也有大热当利小便有小热宜解毒若黑紫干陷者百祥丸下之不黑者慎勿下看时月轻重大抵疮疹属阳出则春夏为顺秋冬逆冬月肾旺又盛寒病多归肾变黑又当辨春脓 夏黑陷秋 冬疹亦不顺也黑者无问何时十难救一其候寒战噤牙或身黄肿紫宜急以百祥丸下之复恶寒不已身冷出汗耳 反热者死肾气大旺也下后身热饮水可治脾旺胜肾寒去而温热也 先发脓胞后发疹子者顺后发 子者逆 先发水 后发疹子者逆 先发脓 后发水泡多者顺少者逆 先水泡后 子多者逆少者顺 先疹子后 子者顺凡疮疹只出一般者善洁古曰一发便密如针头情势重者合轻其表而凉其内连翘升麻汤若 已发密重微喘饮水者有热证则去风药微下之若出不快清便自调知其在表不在里当微发散用升麻葛根汤若青干黑陷身不大热大小便涩则是热在内煎大黄汤下宣风散若身表大热表证未罢不可下若 疹已出见小热小便不利当利之已发后有余毒未散复有身热疮肿之类当用茶粉下解毒丸疮疹已出后有声音者乃形病气不病也疮疹未出先声音不出者乃形不病而气病也若疮疹出而声音不出者是形气俱病也当清其肺气当用八风汤并凉膈散去硝黄亦可

　　卷五十　小儿门

　　论痘疮用热药之误

　　丹溪曰读前人之书当知其立言之意苟不知其意求适于用不可得也痘疮之论钱氏为详历举源流明经络分表里虚实开其治法证以论辨深得着书垂教之体使后人如求方圆于规矩较平直于准绳引而伸之触类而长之可谓无穷之应用也今人不知致病之因不求立方之意仓卒一试设有不应并其书而弃之近因局方之学行素问之道不明类皆喜温而恶凉喜补而恶解利忽得陈氏方论遂以为钱氏不及也虽然陈氏亦可谓善求病情者大率归重于太阴一经盖以手太阴属肺主皮毛足太阴属脾主手足肺金恶寒而易于外感脾土恶湿而无物不受观其用丁香官桂所以治肺之寒用附木半夏所以治脾之湿也使脾与肺果有寒与湿而兼有虚也中病则已何伤之有今徒见其出迟者身热者泄利者惊悸者气急者渴思饮者例与木香散异功散者间有偶中之效不思一偏之祸若钱氏方固未尝废细辛丁香白术参 辈率有监制辅佐之药但有寒凉者多而补助一法略尔端绪痴人不可说梦钱氏之虑深矣亦将俟达者推充而用之夫渴者用温药痒塌者用补药自陈氏发之迥出前辈然其多用燥热或未适中恐其立方之际必有挟寒而痘者余尝会诸家之粹而用之聊陈一二从子六七岁时出痘身热微渴自利或欲用木香散加丁香十粒煎予观其出迟固因其自利而气弱察其所下皆臭滞因热蒸而下恐未必寒急止之已投一帖矣与黄连解毒汤加白术近十帖以解之利止痘出其后肌常微热手足生痈又与凉剂补一月安一人年七十岁发热而昏倦其脉大而似数与参 归术陈皮大料浓汤饮之二十帖痘出又二十帖脓胞成身无全肤或欲用陈氏本方与之予曰但虚无寒也又与前方至六十帖而安至正甲申春邑间痘疮不越一家率与陈氏方童幼死者百余虽曰天数吾恐人事亦或未之尽也谨按钱氏论痘疮形色轻重困剧而用药已具其端绪矣至洁古又辨所兼之证及候音声察形气为病而处治治法可谓详悉但世俗不深求其意反有疑似丹溪先生所以言之谍谍也大抵世俗喜温而恶凉将钱氏之法不去推充至多疑似如云不可妄下盖妄之一字戒慎之意当有可下之理也若疮疹初发有因里实而出不快渴而脉数便秘烦躁不下可乎有将恹之际里实而渴便秘身热不下可乎或云首尾俱不可下或指为上吐下泻不可下皆非也但自病体虚实不等时令中治法之异要当适中病情尔故钱氏云看时月此句关系甚妙如冬月盛寒便难例用凉剂且小儿痘疮本五脏之毒所发非止属诸痛痒疮皆出心火之比故陈氏方一出亦多获效今人用钱氏方亦有致误者盖不善用其法之过非制法者之过也宜求乎立方本旨矧岁气时临灾青浅深不同小儿体有虚实之异用药不可轻举详洁古以微下法中佐以风剂是兼升发之意亦慎之也何热剂与香窜之药岂可例用乎然有毒入关窍肌骨间邪气下陷用此而获生者或有之恐千百而一二也

　　卷五十　小儿门

　　论疹证治

　　王海藏云夫 之为病皆由子在母腹中时浸渍食母血秽蕴而成毒皆太阴湿土壅滞君相二火之所作也因小儿真气既盛正气又旺邪无所容或因天寒伤表或伤里 由是而生焉治当外者外治内者内治中外皆和其 自出至于恶寒者发之表大热者夺之渴者清之秘者通利之惊者安之泄者分之不可执一大抵伤寒同治随经用药最为高论假如五日以里诸病与 疹不能别辨者不可疑似必须发之但各从其所伤应见治之皆不妨 出若强发之其变不可胜数矣前人言首尾俱不可下者何也曰首不可下者为 未显于表下则邪气不得伸越此脉证有表而无里故禁首不可下也尾不可下者为毒已显于外内无根蒂大便不实无一切里证下之则 气逆陷故禁尾不可下也又言温暖不令通风 若已出身热天暄何必盖覆不使之通风乎后人执此二句不知天令人事通变致误者多大抵以脉为主浮中沉之诊平举按之候察其虚实定其中外则可以万全矣

　　卷五十　小儿门

　　论未显证所用之药

