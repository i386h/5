<!-- { "loadSidebar": true } -->
　　外伤升麻汤 内伤枳实丸 大便KT 者枳术丸 伤冷者温之神应丸 恶寒者发之防风苍术汤表大热者夺之此表者通言三阳也夫阳盛则气必上行言夺者治之不令上行也 大便秘结者下之桃仁承气四顺饮柴胡饮选用察其在气在血 渴者清之大渴者白虎汤小渴者凉膈散 小便不通者利之导赤散八正散之类当求上下三焦何经而用药惊者分轻重安之 泄者察寒热分之已显 证所用之药出不快化毒汤 出太多犀角地黄汤 地骨皮鼠粘子汤 咽不利桔梗甘草粘子汤 烦者桔梗甘草栀子汤肺不利紫草甘草枳壳汤太阳出不快荆芥甘草防风汤阳明出不快升麻加紫草汤少阳出不快速翘防风汤四肢出不快防风芍药甘草汤

　　卷五十　小儿治法

　　治风之剂

　　小续命汤(一名宽筋汤)治小儿吐泻之后因虚生风螈 神昏涎盛不利麻黄(去节半两) 防风(一分半) 芍药 附子 人参 川芎 白术 防己(各一两) 黄芩(一分) 桂枝 甘草(各半两)上为粗末每三岁一钱水煎入姜枣有汗者去麻黄钱氏大青膏治小儿热盛生风欲为惊搐血气未实不能胜邪故发搐也大小便根据度口中气热当发之天麻末(一钱) 白附子(一钱半) 蝎梢(半钱) 朱砂(一字) 麝(一字) 乌蛇肉(酒浸焙干半钱) 青黛(一钱) 天竺黄(一字)上同为末生蜜和成膏每服半皂子大月中儿粳米大天麻防风丸(见后)按以上三方风自内因者宜此汗之可见里之表证与外因不同矧有惊风痰热食热等类者临证并宜选择驱风膏泻青丸加辰砂蝎尾按此表里药也浴体法天麻末(二钱) 蝎尾 朱砂(各半钱) 乌蛇肉(酒浸为末) 白矾(各三钱) 麝(一字)青黛(三钱)上同研匀每三钱水煎入桃枝一握并叶五七枝温洗之勿浴背涂囟法麝(一字) 蝎尾(半钱) 薄荷叶(半钱) 蜈蚣末 牛黄末 青黛末(各一字)上研匀熟枣肉剂为膏新绵上涂匀贴囟上四方可出一指许火上灸手频熨百日里外儿用此法谨按世俗周岁上下小儿诸风搐证用浴体掐洗法得汗立效殊胜火灸盖艾有误加于风热阳痫也慎之局方败毒散治小儿伤风身热鼻塞(方见热门)拔萃防风苍术汤治小儿邪热在表恶风风寒所伤防风(半两) 苍术 石膏(各一两) 甘草(炙半两) 川芎 黄芩(各二钱半)上为粗末每二钱入姜薄荷叶煎升麻黄芩汤治小儿中风身热头项强自汗表不和也升麻 葛根 黄芩 芍药(各五钱半) 甘草(二钱半)上 咀每二钱水煎按此二方阳明经药也大羌活汤治风热(方见寒门)钱氏塌气丸治脾风腹胀胡椒(一两) 蝎尾(半两)上糊丸粟米大每五七丸至一二十丸按此宣风补脾药也羌活膏(见后惊剂)全婴方加减惺惺散治小儿伤风风热及伤寒鼻塞发热惊悸头痛咳嗽时行风热苍术 川芎 细辛 羌活 防风 白芷 天花粉 甘草 赤芍 桔梗 麻黄 荆芥 当归薄荷上等分水煎一钱入姜按此太阳例药也以上诸方宜随诸经轻重选用僵蚕散治小儿中风不语失音关鬲不通精神昏愦僵蚕(半两) 羌活(一两) 麝(半钱)上为末二岁半钱姜汁少许调和汤浸服又以菖蒲末于舌根上频用之桂菖散治小儿急中风失音不语桂心(一两) 石菖蒲(一分)上为末三岁一钱水煎服若大病后不语者用猪胆汁调下未语再服按此二方出太阳例可见中风伤风例不同故录之

　　卷五十　小儿治法

　　治寒之剂

　　仲景桂枝汤治感冒风寒身热恶寒自汗麻黄汤治胃风寒身热鼻塞寒栗无汗桂枝麻黄各半汤小青龙汤治感风寒脉缓发热腹痛或利理中汤治感寒腹痛(方并见寒门)谨按世俗治伤寒多不本仲景初法矧小儿乎惟近代郑友端集全婴方于伤寒多采其例言桂枝汤自西北二方居人四时行之无不验江淮间惟冬及春可行之自春末及夏以前桂枝证加黄芩一分谓之阳旦汤夏至以后有桂枝可加知母石膏各半两或加升麻一分若病患素虚寒者正用古方不在加减也可谓得其旨趣故兹寒例与夫变证法并见本论今不详录但以变法一二附于下葛根升麻汤(方见升麻汤)上 咀水煎按此方阳明药也世俗用治小儿伤风及发 疮疑似之间者皆用之故收入然亦须审谛而行之可也故王海藏云活人言伤寒头痛如破者连须葱白汤次又不已者葛根升麻汤恐太阳流入阳明用断其路故以此汤主之地黄汤内如无犀角以升麻代之是知阳明药非太阳药也人或初病太阳证便与此汤是遗太阳不惟遗经反引太阳邪气入阳明不能解也其变可胜言哉故不可不慎之况小儿乎麻黄黄芩汤治小儿伤寒头痛身壮热无汗鼻塞目涩小便清者知不在里可汗之麻黄(三钱) 赤芍 黄芩(各一钱半) 甘草(炙) 桂枝(各半钱)上为粗末水煎按此太阳例药也惺惺散治伤寒时气风热痰壅咳嗽气不和桔梗 细辛 人参 甘草(炙) 白茯苓 白术 栝蒌根(各一两)上为末每二钱水煎入薄荷五叶一方加防风川芎各一分按此少阴例药也东垣麻黄升麻汤治小儿寒郁而喘喉鸣脐中鸣腹满鼻流清涕脉沉急而数麻黄 草豆蔻(各一钱半) 益智仁(一分半) 浓朴 吴茱萸(各二分) 甘草(一分) 当归尾 升麻 曲末 苏木(各半分) 柴胡 黄芩(各一分) 红花(少许) 蝎(二个)上 咀作二服水煎稍热服按此太阳例药也然有所兼之证故用是变法随证加减之也

　　卷五十　小儿治法

　　治热之剂

　　钱氏泻青丸治肝热搐搦脉洪实当归 龙胆 山栀 川芎 大黄 羌活 防风上等分蜜丸鸡头大每服一丸按此泻乙木之阴火药也治风热表里之剂泻心汤治心经实热按此泻丁火药也泻黄散治脾热目黄口不能吮乳按以上治己土湿热之药风胜湿甘寒泻火也与以上并治实热之剂泻白散治肺热目黄口不能吮乳喘嗽按此泻肺邪之有余补辛金之不足也导赤散治内热小便赤黄心躁睡语按此治丙火药也安神丸治邪热惊悸面黄颊赤按此治心肺胃热气分药也清镇之剂以上方并见热门地黄丸治疳热肾虚泻血失音身瘦目翳生疥解囟不合长大不行可服取效(方见补虚门)按此治癸水不足药也地骨皮散治小儿肌热白虎汤治小儿发热而渴(方并见热门)生犀散治小儿肌热生犀 地骨皮 赤芍 柴胡 葛根 甘草上 咀水煎按此少阳阳明药也鳖甲饮治小儿骨热潮热盗汗鳖甲(炙) 地骨皮 秦艽 柴胡 枳壳(炒) 知母 当归(等分)上 咀三岁一钱水煎加桃柳枝各三寸乌梅一个按此少阳厥阴药也气血之剂镇心丸治内热生惊痰盛甜硝(一两) 人参(一两) 甘草(炙) 寒水石(烧一两半) 山药 茯苓(各二两) 朱砂(一两) 脑麝(各一钱)上为末蜜丸鸡头要红入胭脂 量儿大小与服按此手太阴少阴足阳明太阳药也化毒丹治心胃内热惊悸生熟地黄(各五两) 天门冬 麦门冬(去心焙各三两) 玄参(二两) 甘草(炙) 甜硝(各二两) 青黛(一两半)上为末入硝炼蜜丸如鸡头大每半丸或一丸水下按此手足太阴少阴药也甘露饮子治心胃热咽痛口苦生疮上攻牙龈肿(方见热门)大黄丸(方见伤风门)绛雪丹治小儿诸热阳盛发狂躁不安目赤烦渴芒硝(一两) 朱砂(一两)上为末浸蒸饼为丸鸡头大三岁儿一丸砂糖水化下无时按以上二方阳明例药也易老羌活黄芩苍术甘草汤治壮热体重而泻羌活 黄芩 苍术 甘草上等分 咀水煎服按此太阳阳明药也陈氏人参清膈散治小儿潮热自汗骨蒸人参 柴胡 当归 芍药 知母 桑白皮 白术 黄 紫菀 地骨皮 茯苓 甘草桔梗(各一两) 黄芩(半两) 石膏 滑石(各半两)上为粗末每三钱水煎入姜按此手足太阴足少阳厥阴阳明药也虚热烦热气血皆可用谨按以上诸方姑随轻重例因举其概至于食热痰热惊热等候宜于后方内选用

　　卷五十　小儿治法

　　治湿热攻下之剂

