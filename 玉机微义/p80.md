<!-- { "loadSidebar": true } -->
　　宝鉴云治小儿癖气久不瘥中脘一穴章门二穴在大横外直脐季胁端侧卧屈上足举臂取之各灸七壮脐后脊中灸二七壮治小儿胁下满泻利体重四肢不收 癖积聚腹痛不嗜食寒热取脾俞二穴在第一椎下两旁相去各一寸五分可灸七壮又治腹胀黄胆可灸三壮

　　卷五十　灸癖积法

　　治泻痢之剂

　　钱氏白术散藿香叶 白术 木香 白茯苓 甘草 人参(各一钱) 干葛(二钱)上为末每一钱至二钱水煎服异功散四君子汤加陈皮一方只用参术甘草三味名温中汤按此二方补脾汤加减法也益黄散陈皮(一两) 青皮 诃子肉 甘草(炙) 丁香(二钱)上为细末每二钱水煎服没石子丸木香 黄连(各二分) 没石子(一个) 豆蔻仁(二个) 诃子肉(三个)上为末饭丸麻子大米饮下十五丸量大小与之按此二方兼止涩药也五苓散治泻而渴(方见湿门)羌活膏治小儿泄泻发搐(方见前)温白丸治小儿脾气虚困泄泻瘦弱冷疳洞利或惊天麻(半两) 僵蚕(炒) 白附子 干蝎 南星(浸各一钱)上为末浸寒食面为丸如绿豆大每五七丸至二三十丸姜汤下仍于寒食面内养七日取出回生散治小儿吐泻大南星(八九钱以上者)上用地坑子一个深三寸烧赤入好酒半盏下南星却用炭火三两条盖候南星微裂取出锉再炒放冷为细末每半钱或一字浓煎生姜防风汤调下按此二方升肺脾之气药也金液丹治吐利日久脾胃虚损手足厥逆神昏睡多露睛口鼻气冷欲成慢惊或身冷脉微自汗小便不禁舶上硫黄十两去砂石为末砂合子盛八分满水和赤石脂封继盐泥固济晒干再入水罐内泥固济火过候冷上于乳钵内研为细末水浸蒸饼丸桐子大或如绿豆大每五十丸至百丸米饮下按此厥阴例药也玉露散治伤热吐泻黄色寒水石 石膏(坠白者各半两) 生甘草(一分)上同为细末每服半钱或一钱温汤调下按此阳明例药也豆蔻香连丸治泄泻腹痛肠鸣黄连(三分炒) 肉豆蔻 木香(各一分)上为细末粟米饭丸米粒大每服十丸至二三十丸日夜各四五服米饮下二圣丸治小儿脏腑或泻或好久不愈黄连 黄柏(去皮各一两)上为末入猪胆内煮熟丸如绿豆大每二三十丸米饮下按此解毒汤变法也与前方不同宜选用羌活黄芩苍术甘草汤治肚热体重而泻(方见前)茯苓半夏汤治风泻而呕(方见痰饮门)东垣升阳益胃汤方(见补虚门)汤氏助胃膏治小儿气虚乳食不进腹痛泄泻肠鸣陈皮 山药(各四两) 甘草(炙) 砂仁 白茯苓 藿香 桂(各二两) 肉果 人参 木香丁香 白豆蔻(各一两)上为末炼蜜丸和成膏每服鸡头大量大小与之按此出太阳例冬月时令中药局方水浸丹治伏暑伤冷冷热不调霍乱吐利烦渴巴豆(大者二十五个去皮研细去油尽) 黄丹(一两炒)上研匀用黄蜡熔汁为丸如梧子大每一丸以水浸少项别以新水吞之量大小与服按此足阳明药也小香连丸治热痢腹痛木香 诃子(各一分) 黄连(半两)上为末饭和丸绿豆大米饮下十丸至二三十丸频服之胃风汤(方见泄泻门)全婴方诃栀散治小儿纯下血痢腹痛诃子(半两烧去核) 栀子仁(一钱半)上为末三岁半钱米汤调下食前按此治热之剂也桃花丸治小儿赤白痢腹痛赤石脂 川干姜(炮等分)上为末糊丸如小豆大三岁三十丸米汤下按此治寒之剂也涩肠丸治小儿下痢赤白后重频并龙骨 海螵蛸 诃子(炮去核等分)上为末糊丸如小豆大三十丸米汤下按此止涩之剂也东垣浓肠丸治小儿乳食不能克化或生腹胀瘦弱痢泻无常色橘皮(三分) 大麦面(半钱) 半夏(三分) 枳实(半钱) 苍术(三分) 青皮(二分) 人参(三分) 浓朴(二分) 曲末(半钱)上为细末煮糊为丸如麻子大每二十丸温水下食前按此足阳明太阴药也按以上诸方姑备其例宜兼看泻痢二门而分治之

　　卷五十　灸癖积法

　　治咳嗽之剂

　　麻黄汤治伤风咳嗽喘急无汗(方见寒门)按此治风寒之剂也败毒散治时气咳嗽方见前按此治风温之剂也紫菀散治小儿咳嗽上气喉中水鸡之声射干 紫菀 款冬花(各三钱) 麻黄(四钱) 细辛(二钱) 半夏(一钱) 五味子(六钱)上 咀三岁儿一钱水煎入姜枣少许百部饮治小儿喘嗽日夜不得睡目鲜如突出之状百部 生姜(各八钱) 细辛 甘草(各三钱) 贝母 白术 五味子(各二钱) 桂心(四钱) 麻黄(二钱)上 咀三岁儿一钱水煎按此二方太阳例药宜分轻重选用紫苏子散治小儿咳逆上气因乳哺无度内挟风冷伤肺气或啼未定与乳乳与气相逆不得下苏子 诃子 萝卜子 杏仁(炒) 木香 人参(各二钱) 青皮 甘草(各一钱半)上为末每一钱水煎入姜量大小与服按此下气导痰药也葶苈丸治乳食冲肺咳嗽面赤痰喘甜葶苈(隔纸炒) 黑牵牛(炒) 汉防己 杏仁(炒各一钱)上为末入杏仁泥取蒸陈枣肉和再捣为丸如麻子大每五丸至七丸生姜汤下按此下湿之剂也全婴方雄朱丸治小儿咳嗽有痰潮热雄黄(一钱半) 巴豆(七粒) 半夏(半两)上为末糊丸小豆大一岁二丸姜汤下按此导风痰湿痰乳癖药也润肺散治小儿涎嗽不已气急烦渴麻黄(二钱) 甘草(一钱) 人参 知母(各二钱半) 陈皮(一分) 桔梗 阿胶(炒) 百部(各半钱)上为末三岁一钱水煎按此手太阴足太阳药也人参丸治小儿咳嗽有痰气急恶心人参 半夏 白术 川姜 南星(炮)上等分为末姜糊丸小豆大三十丸姜汤下按此手足太阴药也参杏膏治小儿久新咳嗽气急恶心有痰咯血人参 阿胶 杏仁(炒) 款冬花 五味子 甘草 诃子 贝母上等分为末炼蜜丸鸡头大三岁儿一丸白汤下补肺散治小儿久患咳嗽气急有痰阿胶 糯米(各一两) 马兜铃 甘草(各半两) 杏仁(七十粒) 大力子(一分)上 咀三岁儿一钱水煎服按此二方手太阴之的药也泻肺散治小儿肺气热盛而咳(方见热门泻白散)

　　卷五十　灸癖积法

　　治呕吐之剂

　　茯苓半夏汤(方见前泻剂)回生散治小儿吐泻(方见前)异功散(方见前泻剂)藿香散治脾胃虚有热面赤呕哕麦门冬 半夏 甘草(炙) 石膏(各半两) 藿香(一分)上为末每半钱至一钱水煎入姜全婴方消食丸治小儿生冷伤脾腹痛恶心(即局方小七香丸)拔萃定吐紫金核半夏末(制) 人参 白术 木香 丁香 藿香(各二钱半)上为末稀糊为丸如李核大后用沉香朱砂各一钱研匀为衣阴干每一丸枣汤磨下谢氏烧针丸专主吐逆府丹不拘多少上件研极细去皮小枣肉和剂为鸡头大每用针签于灯上烧灰为末乳汁下一丸按此亦劫剂也以上方唯藿香散出阳明例药余温剂宜随轻重选择出理中例

　　卷五十　灸癖积法

　　治疳之剂

　　钱氏木香丸治小儿疳瘦腹大木香 青黛 槟榔 豆蔻(各一分) 麝香(一钱半) 续随子(一两) 虾蟆(三个烧存性)上为末蜜丸绿豆大每三五丸至一二十丸薄荷汤下按此手足太阴药也六味地黄丸治小儿疳瘦不行解囟骨热方(见补虚门)全婴方芦荟丸治小儿疳气腹急骨热芦荟 木香 槟榔(各一分) 黄连(一两) 芜荑(去皮) 青皮 陈皮(各半两) 巴豆(三七粒同上四味炒黄去豆) 虾蟆(酒浸炙黄去骨一两)上为末猪胆丸小豆大三岁三十丸米汤下按此手少阴手足太阴药也蒸鸡丸治小儿疳痨骨蒸潮热盗汗瘦弱腹急面黄食不生肌肉黄连(二两) 柴胡(一两) 芜荑 鹤虱(各半两) 秦艽 知母 紫芩 使君子(去壳炒各一两)上为末黄雄鸡一只重一斤笼之专以大麻子饲之五日后去毛及肠肚净入前末子以线缝之取小甑子先以黑豆铺甑底三寸安鸡四旁及上黑豆盖之早蒸至晚取肉研和硬入酒糊丸如小豆大二岁二十丸加减与之米饮下忌猪肉按此手少阴足少阳药也肥儿丸截疳杀虫治腹胀消食使君子(肉) 萝卜子(各二两) 小红枣(肉一两) 糖球子(末) 飞罗面(各二两)上取好黄土和作一炉墩子内底下萝卜片铺一层次将使君子肉铺在当中次又铺萝卜一层上安枣肉盖于上以泥封固其外以炭火 至内三物熟烂了取出以飞面球子末和匀丸如麻子大量儿大小与服米饮下按此足阳明太阳药也五疳消食丸消疳杀虫退热磨积进食使君子(肉炒) 麦 (炒) 陈皮 麦曲(炒) 芜荑 草龙胆 黄连(炒) 糖球子(等分)上为细末陈米饭为丸如黍米大每十丸米饮下按此手少阴太阴药也然疳证自有虚实积热等致不同以上诸方未能以尽其变学人自宜推格治之

　　卷五十　灸癖积法

　　治疮疹之剂

