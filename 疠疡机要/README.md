<!-- { "loadSidebar": true } -->


　　疠疡机要 明 薛己

　　序

　　夫医犹理也，医之有疡医，犹理之有兵也。善为理者，正其五官，齐其百司，使纪纲法度，非理之所尚也，将藉之以除乱也。彼其平居无事之时，而吾所以弭乱之本，既已缜密完固，而无所疏漏，一旦有急则除之而已耳。故兵虽试而国家之元气不亏，医之为道也亦然。方其病在腠理也，汤液之所及也。其在肠胃也，湔浣之所及也。若夫隆然皮肤之间，甚至不可名状者，彼何为哉，其能不攻刺乎！其能不搏击乎！顾攻有守而后攻，击有备而后击。苟不谛其癣之疾，将不为腹心之患者几希，噫，可不慎乎。故明于理者，可与语医也。已世之以疡名家者多矣，然孰有如我立斋先生者耶。盖先生以岐黄世业，旁通诸家，微词颐旨，靡不究竟。其言以为不知外科者，无以通经络之原委。不精《内经》者，无以究阴阳之变合。内外殊科，其揆一也。故其视病不问大小，必以治本为第一义。无急效，无近期，纾徐从容，不劳而病自愈。间出《疠疡机要》一编，属其友沈生梓之以传。沈生读之，大率以己意而订古方，以医案而验治效，以调补为守备之完策，以解利为攻击之权宜。盖不出乎庙堂之讦谟，而坐得夫催陷廓清之术。假令业医者而执是焉，既不病于滞而不通，又不病于肤而无本，奚至攻其所习，而毁所不见耶。噫！若先生者可谓医而通于理者矣。是录也，顾不可传哉。或者曰：诚若所言，则内外医分门异业者非欤。周官有疾医、疡医二职，并存何也？曰：非是之谓也。昔秦越人之为医也，闻秦贵小儿则小儿医，赵贵妇人则带下医，周贵老人则耳目痹医。一医而三习，非其术诚奇幻，理固不殊也。若周官所存，则以其职言耳，岂知后世判为两途，绝不相通者哉。古之任官，居则为命卿，而出则为命将。夫一人也，而理与兵兼焉，孰谓内外医果不相通者哉。

　　嘉靖岁甲寅中秋，秀州沈启原道卿甫着。

　　上卷

　　《内经》云：风气与太阳俱入行诸脉，俞散于分肉之间，与卫气相干，其道不利，故使肌肉色灵枢经》以锐针刺肿上出恶血。近代先哲云：感天地肃杀恶气所致，其上体先见或多者，毒在上也；下体先见或多者，毒在下也。盖气受邪则上多，血受邪则下多，气血俱受，则上下齐见。若眉毛先落者毒在肺，面发紫泡者毒在肝，脚底先痛或穿者毒在肾，遍身如癣者毒在脾，目先损者毒在心，此五脏受症之重也。一曰皮死麻木不仁，二曰肉死针刺不痛，三曰血死烂溃，四曰筋死指脱，五曰骨死鼻柱坏，此五脏受伤之不可治也。若声哑目盲，尤为难治。大抵此症，多有劳伤气血，腠理不密，或醉后房劳沐浴，或登山涉水，外邪所乘，卫气相搏，湿热相火，血随火化而致，故淮阳岭南闽间多患之。治当辨本症、兼症、变症、类症、阴阳虚实而治焉。若妄投燥热之类，脓水淋漓，则肝血愈燥，风热愈炽，肾水愈伤，相火愈旺，反致败症矣。

　　上卷

　　本症治法

　　一疠疡所患，非止一脏，然其气血无有弗伤，兼症无有弗杂，况积岁而发现于外，须分经络经云：真气夺则虚，邪气胜则实。凡云病属有余，当认为不足。

　　一疠疡当知有变有类之不同，而治法有汗有下有砭刺攻补之不一。盖兼症当审轻重，变症当。盖虚者形气虚也，实者病气实而形气则虚也。

　　一疠疡砭刺之法，子和张先生，谓一汗抵千针。盖以砭血不如发汗之周遍也，然发汗即出血毒蕴结于脏，非荡涤其内则不能痊。若毒在外者，非砭刺遍身患处，及两臂腿腕两手足指缝各出血，其毒必不能散。若表里俱受毒者，非外砭内泄其毒，决不能退。若上体患多，宜用醉仙散，取其内蓄恶血于齿缝中出，及刺手指缝并臂腕，以去肌表毒血；下体患多，宜用再造散，令恶血陈虫于谷道中出，仍针足指缝并腿腕，隔一二日更刺之，以血赤为度。如有寒热头疼等症，当大补血气。

　　一疠疡服轻粉之剂，若腹痛去后兼有脓秽之物，不可用药止之。若口舌肿痛，秽水时流，作血发热，而大便秘结，此为热毒内淫，宜用黄连解毒汤。若大便调和，用济生犀角地黄汤。

　　若秽水虽尽，口舌不愈，或发热作渴，而不饮冷，此为虚热也，宜用七味白术散。

　　一疠疡手足或腿臂或各指拳挛者，由阴火炽盛，亏损气血，当用加味逍遥散加生地黄及换肌散兼服。

　　一疠疡生虫者，五方风邪翕合，相火制金，木盛所化，内食五脏，而症见于外也。宜用升麻肝经虚热者，佐以加味逍遥散、六味地黄丸。

　　一疠疡久而不愈，有不慎起居饮食，内火妄动者；有脏腑伤损，气血疲乏者；有用攻伐之物，气血愈亏者；有不分兼变相杂，用药失宜者；有病患讳疾忌医者。

　　一疠疡愈而复发，有不戒浓味，内热伤脾者；有不戒房劳，火动伤肾者；有不戒七情，血气。

　　上卷

　　兼症治法

　　一头目眩晕，若右寸关脉浮而无力，脾肺气虚也，用补中益气汤。若左关尺脉数而无力，肝物汤加参、苓、白术；气虚者，四君子汤加当归、黄 ；肝经实热者，柴胡清肝散；肝经虚热者，六味地黄丸；脾气虚弱者，补中益气汤；脾虚有痰者，半夏、白术、天麻汤；砭血过多者，芎归汤；发热恶寒者，圣愈汤；大凡发热则真气伤矣，不可用苦寒药，恐复伤脾胃也。

　　一口 目斜，若手足牵搐，或眉棱痒动，属肝经血虚风热，用加味逍遥散、六味地黄丸，以肝血；若筋挛骨痛，或不能动履，用六味地黄丸、补中益气汤，以滋化源；若因服燥药而致者，用四物汤，加生甘草、金银花，以解热毒、益阴血。凡此俱属肝经血燥所致，须用六味地黄丸、补中益气汤为主；若因怒气房劳而甚者，用六味地黄丸、十全大补汤为主；若因劳伤形体而甚者，用补中益气汤、十全大补汤为主。

　　一夏秋湿热行令，若饮食不甘，头目眩晕，遍身酸软，或两腿麻木，口渴自汗，气促身热，气高而喘，身热脉大，元气内伤也，用补中益气汤；若呕吐少食，肚腹痞闷，大便不实，脾胃受伤也，用六君子汤；若胸腹不利，饮食少思，吐痰不止，脾胃虚痞也，用四君子汤；若形气倦怠，肢体麻木，饮食少思，热伤元气也，用人参益气汤。

　　一热渴便浊，若夜安昼热者，热在气分也，用清心莲子饮；昼安夜热者，热在血分也，用四物二连汤，俱佐以六味地黄丸；若寒热往来者，肝经血虚也，用加味逍遥散、六味地黄丸。

　　一小便不利，若因服燥药而致者，用四物汤，加炒黑黄柏、知母、生甘草，以滋阴血；若频数而色黄者，用四物汤，加参术、麦门、五味子，以生血气；若短而色黄者，用补中益气汤，加山药、麦门、五味、以滋化源。经云：无阴则阳无以生，无阳则阴无以化。

　　一大便不通，若血虚内热而涩滞者，用四物汤，加麦门、五味子，以生血润燥；若因燥热之药而患者，用四物汤，加连翘、生甘草，以生血清热；若服克伐之药而致者，用四君子汤，加芎、归以助气生血；若作渴饮冷者，热淫于内也，用竹叶石膏汤，以清胃火；若作渴饮汤者，以凉血润燥；若肠胃满燥，燥在直肠而不通者，用猪胆汁导之；肠胃气虚，血涸而不通者，用十全大补汤；若肝胆邪盛，脾土受侮而不能输化者，用小柴胡汤加山栀、郁李仁、枳壳治之。

　　一怔忡无寐，或兼衄血便血，若内热晡热，作渴饮汤，肢体倦怠，此脾血虚而火动也，用四神、远志；若因心血虚损，用柏子仁散。大抵此症皆心脾血少所致，但调补胃气，则痰清而神自安，不必专于清热治痰。

　　一发热恶寒，若肢体倦怠，烦躁作渴，气高而喘，头痛自汗者，此内伤气血也，用补中益气益胃汤。烦躁作渴，体倦少食，或食而不化者，此脾气虚热也，用六君子汤。

　　一发热在午前，脉数而有力者，气分热也，用清心莲子饮。脉数而无力者，阳气虚也，用补用四物汤加参、术。热从两胁起者，肝虚也，用四物汤加参、术、黄 。从脐下起者，肾虚也，用四物汤加参、术、黄柏、知母、五味、麦门、肉桂，或六味丸。其热昼见夜伏，夜见昼止，或去来无定时，或起作无定处，或从脚起者，此无根虚火也，须用加减八味丸，及十全大补汤，加麦门、五味，更以附子末唾津调搽涌泉穴。若形体恶寒喜热饮食者，阳气虚寒也，急用八味丸。

　　一口干，若恶冷冻饮料食者，胃气虚而不能生津液也，用七味白术散。若喜冷冻饮料食者，胃火盛而消因汗下之后而有前患，胃气虚也，宜用八珍汤主之。

　　一作渴，若烦躁饮冷者，属上焦实热，用凉膈散。兼大便秘结者，属上焦实热，用清凉饮。若用克伐之药而渴者，气血虚也，急用八珍汤六味丸。

　　一耳聋耳鸣，若左寸关脉弦数者，心肝二经虚热也，用四物汤加山栀、柴胡生阴血。右寸关加山栀、芎、归清肝凉血。若午前甚用小柴胡汤加参、 、归术补气清肝。午后甚用四物汤加酒炒黑黄柏、知母、五味补阴降火。如两足心热属肾虚，用六味丸以壮水之主。两足冷属阳虚，用八味丸以益火之源。

　　一项强口噤，腰背反张者，气血虚而发痉也。仲景张先生云：足太阳病发汗太多则痉，风病涩血，故无汗而恶寒，曰刚痉。皆因内虚复汗亡津血，筋无所养而然，悉属虚象，非风症也，当大补气血为主。故产妇溃疡，劳伤气血，湿热相火，误服克伐之剂者多患之，其义可见。近以痉为 传写之误也。

　　一妇女经闭，若因郁火伤脾，以归脾汤加山栀、丹皮。气血俱虚，以八珍汤加山栀、丹皮。

　　先期而来者，血虚热也，四物汤倍加参、术、牡丹皮。将来而作痛者，气虚血滞也，四物汤虚也，用八珍汤。其血崩之症，肝火不能藏血者，用加味逍遥散。脾虚不能统血者，用补中益气汤。凡此皆六淫七情，亏损元气所致，当审其因而调补胃气为主。

　　上卷

　　变症治法

　　一身起疙瘩搔破，脓水淋漓，若寒热往来者，肝经气血虚而有火也，用八珍散加丹皮、柴胡全大补汤。若肌肤搔如帛隔者，血气不能外荣也，用人参养荣汤。若面部搔之麻痒者，气血黄丸。

　　一口舌生疮，或咽喉作痛，若饮食喜冷，大便秘结者，实热也，用四顺清凉饮。肌热恶热，从下或从足起者，肾虚热也，用加减八味丸。若饮食难化，四肢逆冷者，命门火衰也，用八味地黄丸。

　　一牙齿作痛，或牙龈溃烂，若喜寒恶热，属胃火，加味清胃散为主。恶寒喜热，属胃虚，补中益气汤为主。

