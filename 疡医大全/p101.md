<!-- { "loadSidebar": true } -->
　　王肯堂曰：上 痈，状如紫葡萄，又名悬痈，属手太阴、手厥阴心包络。令人寒热大作，舌不能伸缩，口不能开阖，惟欲仰面而卧，鼻中时出红涕，乃手足少阴经及三焦积热所致。过时不治，饮食不下，神昏脉乱者死。（《准绳》）陈实功曰：上 红肿胀痛，成脓为痈，脓出自愈。其病虽凶，却是标病无妨。脓胀痛者开之，损而痛者益之，其患自安。（《正宗》）经曰：不放脓，非法也。
　　冯鲁瞻曰：上 痈即垂痈，宛如芦箨盛水之状。治宜刺之，令泄去青黄赤血，盐汤洗拭，蜜调一字散少许敷之。再生再刺可也。（《锦囊》）《医论选要》曰：悬痈生于上 ，虽不关于咽喉，所以暴肿者，亦热气使然也。不急疗则杀人。
　　窦汉卿曰：悬痈生于上 ，形如紫李，坠下抵舌，其人口不能言，舌不能伸，头不能低，仰面而立，鼻中时出红涕。若不速治，毒入于脑即死。用铜箸排开口，竹披针破痈头，用盐汤搅净，血出尽，用冰片散吹入患处，闭口以待，药化自然咽下，连吹三五次。（《全书》）奎光曰，悬痈生口内上 ，紫泡如豆大者是也。
　　
　　
　　卷十四　唇口部上痈门主方
　　上 痈日久肿硬下垂不溃者。
　　食盐（ ） 枯矾（各等分）研细汤调，以箸头蘸点患上。
　　
　　
　　卷十四　唇口部含腮疮门主论
　　申斗垣曰：小儿初生时，腮内如米豆大一小疮，次日渐大，蚀破腮颊，故名含腮疮。若不早治，破透难疗。宜二金散。（《启玄》）
　　
　　卷十四　唇口部含腮疮门主方
　　
　　二金散
　　（《启玄》）鸡内金 郁金各等分研细，先用盐汤洗净，吹之。
　　
　　
　　卷十四　唇口部呵欠门主论
　　呵欠者，脾胃中气不足，精神劳倦所致也。经曰：足阳明之脉，是动则病振寒，善伸数欠，欠者阳引而上，阴引而下，乃精与神不相根据，而阴与阳不相守也。
　　
　　
　　卷十五舌部
　　凡一切舌疽疮痹，皆汇于此部中，以便检阅参治。
　　
　　
　　卷十五　舌部察舌苔辨证法
　　舌为心苗，应南方火。邪在表，则未生苔；邪入里，津液搏结，则生苔而滑。苔白者，丹田有热，胸中有寒，邪在半表半里也。热入渐深则燥而涩，热聚于胃矣，宜承气、白虎。若热病口干舌黑，乃肾水刑于心火，热益深而病笃矣。（然有苔黑属寒者，必舌无芒刺，口有津液也、即小便之赤白，口中之润燥，舌苔之滑涩，亦皆因乎津液之荣枯，未足凭以遽断寒热也，故尤宜以脉之有力无力细辨之。总之，医家治病，须随机应变，活泼泼地，不可胶执一方，不可泥滞一药，不必以药治病，惟以药治脉可也。古今气运不同，旧方新病，何能符合，只可读其书，广其义，考其方，得其理，潜心默究，自得其神，即罗氏譬之拆旧料而改新房，务必工稳耳。）白苔是热聚丹田，寒留胸膈，湿气薰蒸所致。治宜燥湿和中。
　　滑白色者，邪未入腑，半表半里也，宜和解之。热入渐深，则燥而涩矣。
　　黄苔者，胃腑有邪热也，宜下之。
　　舌上有黑苔生芒刺者，其因有二：非水来克火为寒极，即火极似水为热极，以脉迟数无力有力辨之。一宜大承气，一宜理中汤。然十有九死之证也。
　　舌上黑苔生芒刺，刮不去易生者死。
　　舌卷囊缩，爪甲青黑，不知人事，面青作搐者，肝绝也。
　　
　　
　　卷十五　舌部舌出不入门主论
　　岐天师曰：人舌吐出，不肯收进，乃阳火盛强之故。（《秘录》）窦汉卿曰：伤寒舌出寸余，连日不收。用梅花冰片五钱掺舌上，即收。（《全书》）张仲景曰：伤寒舌出者死。
　　
　　
　　卷十五　舌部舌出不入门主方
　　舌退场门数寸，冰片为末敷。
　　人舌吐出，不能收进，乃阳火盛强之故。冰片点过，服。
　　黄连 人参 白芍药（各三钱） 柴胡 石菖蒲（各一钱）水煎服，二剂愈。
　　又方 萆麻子为末，装纸条内烧烟熏之。鼻孔有涎流出，即愈。
　　
　　
　　卷十五　舌部舌缩不出门主论
　　岐天师曰：人舌缩入喉咙，不能语言者，乃寒气结于胸腹之故。（《秘录》）澄曰：舌乃心苗，气虚与心脾积热，俱能令人舌短，不仅寒凝胸腹，当详辨之。
　　
　　
　　卷十五　舌部舌缩不出门主方
　　神方 治舌忽缩入喉咙，不能言语，乃寒气结于胸腹。
　　人参（三钱） 白术（五钱） 肉桂 干姜 熟附子（各一钱）水煎服，其舌自舒矣。
　　气虚舌短，人参煎汤服。
　　心脾积热舌短，黄连、石膏，或只用一味，或兼用，煎汤服。
　　
　　
　　卷十五　舌部弄舌舒舌门主论
　　经曰：舌乃心苗。又曰：心开窍于舌。心火亢盛，肾阴不能上制，所以舌往外舒，肝火助焰，风主动摇，胃热相煽，舌难存储，舌如蛇舔左右上下，伸缩动摇，谓之弄舌。当清心胃之火，则肝风自息矣。
　　冯鲁瞻曰：弄舌者，是脾脏小热，舌络微紧，时时舒舌。治之勿过用凉药，即有饮水者，亦脾虚津液不足耳。若于大病之来而弄舌者凶。
　　又曰：凡出长而收缓者，名曰舒。微露即收，舌干肿涩者，名曰弄舌。
　　骆潜庵曰：舌忽舒长，舌忽卷缩，舌忽肿满，皆属风热盛而妨乳食也。宜延寿丹。
　　
　　
　　卷十五　舌部弄舌舒舌门主方
　　
　　清胃散
　　防风 天花粉 黄芩 熟石膏 浓朴（姜制） 枳壳 黄连 陈皮 甘草 水煎服。
　　又方 以西牛黄一厘涂舌上，即止。
　　
　　
　　卷十五　舌部舌喑门主论
　　冯鲁瞻曰：舌喑者，中风而舌不转运，舌强不能言是也。经曰：喉咙者，气之所以上下。会厌者，声音之户。舌者，声音之机。唇者，声音之扇。横骨者，神气所使，主发舌者也。然心之本脉，系于舌根，脾之络脉，系于舌傍，肝脉循阴器，络于舌本，少阴之脉之喉咙，系舌本。足四经之脉，皆上于舌，邪中其经，则痰涎闭其脉道，舌不能转运而为之喑矣。有喉喑者，劳嗽失音，即喉咙哑是也。故喉喑者，喉中之声嘶，而舌本能言，舌喑者，舌本不能言，而喉中之声如故，中风而舌喑者，舌与喉俱病，而音声不能发于会厌也。然有外感内伤之因。外感者，风寒火热之邪也。经曰：诸热暴喑，皆属于火。内伤者，心肺肾三经致病，亦多由痰火壅塞上窍，气血两虚，不能上荣，则舌机不转也。有肾虚而气不归源，内夺而胞络内绝，不能上接清阳之气者；有元气不足，肺无所资者；有血衰而心失所养者。盖心为声音之主，肺为声音之户，肾为声音之根。经曰：三焦之气，通于喉咙，气弱则不能上通矣。治者能于根本用力，则丹田清阳之气，自能宣扬振作，故古人每以独参汤、地黄饮子取效也。然中风不语之证有六：有失音不语者；有舌强不语者；有神昏不语者；有口噤不语者；有舌纵语涩不语者；有舌麻语謇不语者。可不详欤！
　　
　　卷十五　舌部重舌门主论
　　陈实功曰：重舌，乃心火妄动发之，舌下又有一舌也。当以线针点刺患上，令出恶血，内服黄连泻心汤，外用冰硼散搽之。（《正宗》）冯鲁瞻曰：重舌者，心脾有热也。盖心候舌而主血，然脾脉络于舌下，火土又子母也，有热即与血气俱盛。其状附舌下，而近舌根，生形如舌而微短小，色异，亦宜针刺。（《锦囊》）窦汉卿曰：重舌，乃舌下生一小舌，其舌鲜红，其外证颏下浮肿，有硬核。此心经受热，毒瓦斯出于舌下。先用紫雪掺之，流出热涎，急服甘桔汤加姜、灯心煎服。（《全书》）又曰：莲花重舌，乃蕴热乘风而发，心火炎上之义。
　　又曰：莲花舌，乃舌下生三小舌，其状如莲花之形。但舌乃心之苗，心火上炎，或思虑太过，或火气所伤，或酒后当风取凉，以致风痰相搏而成。此候急用清凉解毒汤加减服之，再吹。如肿不散，须用小刀针出紫血为妙。
　　又曰：舌下生小舌，名曰重舌。盖舌乃心苗，心火上炎故生之。用小刀点紫黑处，吹冰片散，服甘桔汤加山栀、连翘之属。
　　又曰：咽喉有肿，复生重舌，此两经受病，俱有邪也，心邪发于舌下，胃邪出于喉咙。盖因喉间之邪，触起于心经之邪，则其病俱发。外证头疼项强，身发潮热者，是也。探痰法同前，再用紫雪、冰片散治之。
　　汪省之曰：重舌，大小男女俱生。乃心火妄动，当以线针点刺患上。（《理例》）骆潜庵曰：脾之脉络系舌傍，肝之脉络系舌本，心之脉络系舌根，三经受胎毒而上攻，舌下又像有一舌也，名曰重舌。宜延寿丹。（《推拿秘书》）澄曰：重舌、莲花重舌，有男妇心绪遏郁，忧思过度之人，每生此证。因循日久，以致溃烂腐秽。舌头一烂，外壳虽存，其中如烂鱼肠相似，断不可用升炼药吹搽，一用即血出如泉，穿腮腐龈，百不一生。澄见数证，俱因庸工妄治而亡，不可不慎。
　　
　　
　　卷十五　舌部重舌门主方
　　重舌涎出，水浆不入。（《圣惠方》）玄精石（二两） 牛黄 朱砂 冰片（各一分）研末。以针舌上去血，盐汤漱，掺末咽津。效验如神。
　　重舌、木舌、紫舌。
　　黄连 连翘 山栀 黄芩 木通 荆芥 薄荷（各一钱） 牛蒡子（一钱） 甘草（五分）灯心十根，煎服。
　　
　　当归连翘汤
　　 治心脾有热，重舌、木舌。
　　当归尾 连翘（各三钱） 川白芷（二钱） 大黄甘草（各一钱） 水煎服。
　　
　　消毒犀角饮
　　 治内蕴热邪，咽膈不利，重舌、木舌，一切热毒。
　　鼠粘子（微炒，四钱） 荆芥 黄芩 甘草（各一钱） 防风 犀角（各五钱） 水煎服。
　　
　　
　　卷十五　舌部木舌门主论
