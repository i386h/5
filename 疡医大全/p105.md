<!-- { "loadSidebar": true } -->
　　牙龈肿痛（《备急》）山豆根一片，含于牙龈肿痛处。
　　牙龈肿痛。（《摘玄》）瓦松 白矾（各等分）水煎漱，立效。
　　食蟹龈肿（《永类》）朴硝敷之立消。
　　食蟹龈肿肉努出者（《普济》）生地黄汁一碗，以猪牙皂角蘸炙，汁尽为末敷之。
　　风热牙痛。（《集要》）香白芷（一钱） 朱砂（五分）研末蜜丸，芡实大，频用擦牙绝胜他药。
　　又方（《集要》）白芷 吴茱萸（各等分）浸水漱涎。
　　又方（《经验》）槐枝煎浓汤二碗，入盐二斤，煮干，炒研，日用揩牙以漱水洗，或用青盐更佳。
　　又方（《普济》）苍术盐水浸过，烧存性，为末擦牙。
　　又方（《圣惠》）荆芥根 乌 根 葱根（各等分）煎汤，频含漱吐。
　　又方（《普济》）荔枝连壳烧存性，研末擦牙即止。乃治诸药不效仙方也。
　　又方（《圣济》）百药煎泡汤，噙漱。
　　又方（《肘后》）独活煮酒，热漱。
　　又方（《普济》）千年锻石、细辛各等分，研搽即止。
　　又方（《集玄》）旱莲草，入盐少许，于掌心揉擦，即止。
　　
　　紫金散
　　（《家藏》）治风热积壅，一切牙痛，兼蠲口气，大有奇效。好大黄，瓶内烧存性为末，早晚擦漱。
　　又方（《秘录》）薏苡根四两，水煎含漱。
　　又方（《本事》）马齿苋一把，嚼汁渍之，即日肿消。
　　又方（《圣惠》）生丝瓜一条擦盐，火烧存性，研末频擦，涎尽即愈。腮肿以水调敷之，即便可消。惟蛀牙不效。
　　又方（《集效》）大荔枝一个，开一孔，填盐满壳， 研搽之。
　　牙肿痛连头面俱肿（《十便》）露蜂房，烧存性研，以酒少许调漱。
　　又方（《百一》）高良姜（二寸） 全蝎（焙一枚）研末掺之。吐漱以盐汤漱口。
　　又方（《济生》）香附（炒存性，三两） 青盐 生姜（各五钱）为末。日擦能乌须，止牙宣。
　　风热毒攻头面，齿龈肿痛不可忍（《圣惠》）牛蒡根一斤，入盐花一钱，银器中熬成膏。每用涂齿龈下，重者不过三度。
　　又方（《圣济》）鹅不食草，绵裹怀干为末。含水一口，随左右 鼻。亦可 塞之。
　　又方（《济世》）薄荷（二钱） 羌活（三钱） 大黄（一钱）水二盅，煎一盅去滓，温漱吐去。
　　又方（《济世》）老姜 川黄连 防风（各等分） 研末擦之。
　　又方（《济世》）北细辛 猪牙皂 白芷（各一钱） 防风（五分）研末。用柳枝煎汤，漱过擦之。
　　又方（《普济》）零陵香梗、叶，煎水含漱。
　　风虫牙痛（《三半》）百年陈锻石为末四两，蜂蜜三两，拌匀盐泥固济，火 一日，研末擦之。
　　又方（《摄生》）肥皂一个去瓤，入山奈、甘松各三分，花椒、食盐不拘多少填满，面包， 红取研，日擦漱去。
　　又方（《普济》）芭蕉根自然汁一碗，煎热含漱。
　　又方（《摘玄》）杨梅根皮、韭菜根、厨案上油泥等分，捣匀贴于两腮上，半时辰其虫从眼角出也。屡效。
　　又方（《卫生》）针刺桃仁，灯上烧烟出，吹灭安痛齿上咬之，不过五六次愈。杏仁亦可。
　　又方（《易简》）胡椒 荜茇（各等分）研末。蜡丸麻子大，每用一丸，塞蛀孔。
　　又方（《圣惠》）乳香 枯矾（各等分）研末。蜡丸塞之。
　　又方（《集简》）刮松树上脂，滚水泡化，一漱即愈。
　　又方（《袖珍》）草蜂房一枚，盐实孔内，烧过研末擦之。盐汤漱去，或取一块咬之。
　　又方（《类要》）雄黄末和枣肉丸塞孔中。
　　又方（《普济》）矿灰沙糖和塞孔中。
　　又方（《集简》）蛇床子煎汤，热漱数次，立止。
　　又方（《济急》）荜茇末擦之。煎苍耳汤漱去涎。
　　又方（《延年》）鼠粘子炒，煎水含漱吐去。
　　又方（《普济》）附子（一两，烧灰） 枯矾（一分）研末擦之。
　　又方（《集简》）使君子煎汤，漱口。
　　
　　金针丸
　　（《圣济》）骨碎补 乳香（各等分）研末，糊丸塞孔中。
　　又方（《急救》）烧酒浸花椒，频频漱之。
　　又方（《摘玄》）黄茄种烧灰擦之。
　　又方（《集验》）松脂 塞蛀孔，须臾虫从脂出。
　　又方：（《普济》）潮脑、朱砂等分擦之。
　　又方：（《仁存》）茄蒂烧灰掺之。或加细辛末等分日擦。
　　又方：（《集验》）乳香 川椒（各等分）研末，蜡丸塞孔。
　　又方（《普济》）露蜂房醋煎热漱。或加细辛或加乳香，水煎漱之。
　　又方（《仁存》）山楂为末铺纸上，卷作筒烧，灯吹灭乘热和药，吹入鼻内，即止痛。
　　又方（《普济》）化蜡少许摊纸上铺艾，以箸卷成筒烧烟，随左右熏鼻，吸令满口，呵气即止。
　　又方（《救急》）瓦片 红，安韭子百粒，清油数点，待烟起，以筒吸引熏患处良久，温水漱吐，有小虫出尽为度。
　　痛连头脑。（《传信》）补骨脂（炒五钱） 乳香（二钱五分）为末擦之，或为丸塞孔内。
　　龈常出血，渐至崩落口臭，极效。（《本事》）大黄（米泔浸软） 生地黄各旋切一片合定，粘贴一夜。未愈再贴。忌说话，恐引风。
　　又方（《简便》）鱼腥草、花椒、菜子油等分捣匀，入泥少许，作小丸如豆大，随牙左右塞耳内。两边轮换，不可齐塞，恐耳气。一日夜取看，有细虫为效。
　　又方（《海上》）露蜂房煎汤洗漱过，以陈茄秸烧灰敷之。或茄根捣汁频涂之。
　　又方（《食寮》）盐五钱，皂荚两挺，同烧赤研，夜用擦牙。一月即瘥。
　　又方（《永类》）薏苡仁 桔梗（各等分）生研为末。水调服。大小儿并治。
　　又方（《经验》）川乌头（生研） 川附子（生研）面糊丸小豆大，每绵包一丸咬之。
　　肾虚牙肿火痛。（《济世》）杜仲 青盐 大黄（炒） 牛膝（炒）上为细末，擦之。
　　又方（《经验》）甘松、硫黄等分为末，泡汤漱之吐去，神效。
　　又方（《灵苑》） 骨碎补二两，铜刀细锉，瓦锅慢火炒黑为末，擦牙。良久吐之，咽下亦可。极能坚骨固齿，去毒，止疼。
　　又方（《奇效》） 仙灵脾为粗末，煎汤频漱，大效。
　　胃火牙痛肿痛（《保寿堂》） 好软石膏一两，火 入淡酒内淬过为末，加防风、荆芥、细辛、白芷各五分，共研细，日用擦牙。
　　又方（《集效》） 升麻煎汤，漱咽之解毒。或加生地黄。
　　诸般牙痛（《普济》） 香附、艾叶煎汤漱之；又将香附炒黑为末，擦去涎。
　　又方（《通变》） 川椒四两煎汁，拌青盐二两，白盐四两炒干，擦牙，洗目，甚妙。
　　又方（《普济》） 皂荚浓浆同朴硝煎化，淋于石上，待成霜擦之。
　　又方（《圣济》） 木香末入麝香少许擦牙，盐汤漱之。
　　又方（《直道》） 缩砂常嚼良。
　　又方（《集验》） 地松晒干为末，用一捻，汤泡少时，以手蘸汤挹痛处，即定。
　　又方（《济急》） 青蒿一握煎水漱之。
　　又方（《千金》） 牛膝研末，或烧灰擦漱。
　　又方（《海上》） 隔年糟茄烧灰，频频干擦立效。
　　又方（高盐） 鹤虱煎米醋漱口。或同防风煎水噙漱，仍研鹤虱草塞之。
　　又方（节斋） 三叶酸浆草一把洗净，川椒四十九粒去目，同捣烂，绢片裹定如箸大，切成豆粒许，每以一块塞痛处，立止。
　　又方（《急救》） 黑豆煮酒频漱。
　　又方（《集简》） 萝葡子十四粒生研，以人乳和之，左疼点右鼻，右疼点左鼻。
　　又方（《普济》） 老生姜瓦焙，入枯矾末同擦。有人日夜呻吟，用之即愈。
　　又方（《御院》） 干姜、炮川椒等分，为末掺之。
　　又方（《普济》） 木耳、荆芥等分，煎汤，频漱。
　　又方（《海上》） 秋茄花旋烧，研，涂，立止。
　　又方（《孟诜》） 吴茱萸煎酒，含漱。
　　又方（《圣惠》） 枳壳浸酒，含漱。
　　又方（《集简》） 梅花冰片、朱砂各少许为末，擦之立止。
　　又方（《经验》） 青荷叶剪取钱蒂七个，以浓米醋一盏煎半盏，去渣熬成膏，频频抹之。
　　又方（《普济》） 白僵蚕直者、生姜同炒赤黄色，去姜为末，以皂角水调擦，立止。
　　又方（《急救》） 五灵脂一粒，咬痛处一热茶时，凉水漱吐。
　　又方（《急救》） 当归、五灵脂、细辛各等分，水煎漱。
　　齿摇动及打伤（《御院》） 白蒺藜去角生研五钱，淡浆水半碗，入盐调温漱甚效。
　　或以根烧灰贴牙，即牢固也。
　　牙动欲脱（《千金》） 生地黄绵裹，咂令汁渍牙龈并咽，日五六次。
　　又方（《急救》） 五倍子取一孔以白矾填满， 过为细末擦之。能乌须固齿。动摇将落者，即坚牢。神效不能尽述。
　　香盐散（《急救》）香附（炒黑四两） 青盐（一两）为末。每日擦牙，治一切牙证。
　　齿挺长出分许（《备急》） 常咋生地黄良。
　　齿黄（时珍） 糯糠烧白灰擦之。
　　痛牙欲取（《鲍氏》） 茄科，马尿浸三日，晒炒为末。每用点牙即落，神妙。
　　牙痛（《奇方》） 鲜菖蒲根捣汁，左牙痛滴在左耳内，右牙痛滴右耳中，左右牙痛两耳俱滴。屡验。
　　又方 巴豆半粒塞牙缝，立止。
　　又方 防风、川椒、甘草、浮麦煎汤漱。
　　又方 粗碗一只，川椒铺底，潮脑盖面，覆碗一只于上，盐泥封固，慢火一夜，次早研细。每用一厘擦牙根。
　　又方 五倍子一个，开一孔，用盐填满，炭火 存性，略出火气，研末。以手指蘸擦牙，漱津片时，吐出数次，即止。
　　
　　取痛牙法
　　 白马尾烧灰存性，点上即落。但须认定痛牙点之，不可乱点，恐好齿沾着亦落。
　　
　　取痛牙法
　　（马歧山）白龙骨（三钱研）用大蒜一瓣捣烂，入末一二分拌匀，贴痛处。半枝香时即落。
　　牙痛明雄 牙硝 硼砂 银朱（各一钱） 冰片（三分）共乳匀。搽牙龈内外上下，任其流涎，自愈。
　　又方 五倍子研细，每用三钱，火酒半饭碗和匀，重汤炖一炷香，漱患处。立时定疼，永远不发。
　　又方北细辛 川萆藓（各等分）滚水冲漱之，立愈。
　　
　　失笑散
　　（江仍度） 治牙疼如神。
　　荜茇（八分） 北细辛（净叶一钱） 大冰片（二分五厘）共研极细，擦牙痛处，伏于桌边流涎，任其挖去。片时见效，便能饮食。
　　
　　取痛牙法
