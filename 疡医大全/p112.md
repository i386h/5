<!-- { "loadSidebar": true } -->
　　先将玉丹、百草霜研和后，入灯心灰再研，再入薄荷、甘草、贝母研极细，方入冰片研，蜜调服。凡喉痈喉菌须时时噙咽之，证重则兼煎药及吹药。
　　
　　喉证主方
　　牛蒡子（炒研） 前胡 连翘（炒） 桔梗 黑山栀 栝蒌根 枯黄芩 元参 甘草（或加金银花 发热加柴胡 头痛加熟石膏 口渴加麦冬、知母 胸膈饱加枳壳 郁热加芍药、贝母） 水煎服。
　　
　　三黄散方
　　 生地（为君） 蒲黄（为臣） 牛黄（为佐） 冰片（为使），共为极细末，用芭蕉根汁或扁柏叶汁和蜜调敷。此药治头痈面痈。如肿硬不消，因气凝血滞，或痰块结而不散，则兼阴证矣。宜用姜汁、葱汁为要。兼治小儿丹毒。
　　
　　玉锁匙方
　　 巴豆压油于纸上，捻成条子，点灯灭火，以烟薰入鼻中，一时鼻若流涕，其关即开。
　　
　　犀角解毒丸
　　犀角（镑，一钱） 桔梗（一两） 赤茯苓 牛蒡子 生地（各五钱） 元参 连翘（各六钱） 朴硝甘草 青黛（各二钱）共研极细末。炼蜜为丸如龙眼大，薄荷汤化下，挟惊者朱砂为衣。此通治小儿诸疮毒，及痧痘后余毒喉齿等证。
　　口疳药即兼长肉方 每薄荷三分发儿茶一分五厘，制黄柏厘许，龙骨二厘，白芷二厘五毫，如肿痛即用三四厘。甘草、珍珠各五厘，各研细，配合再研。加冰片三厘再研匀，入瓷罐内。凡遇口碎及各种口疳用此。若初肿起而热甚者，多用薄荷；若不肿不甚热病久，宜用长肉为主，本方多加儿茶、珍珠、龙骨；如色成紫及一切喉证碎者，亦用此长肉。如治走马疳、穿牙疔，及重舌口疳，初生小儿胎毒、口疳，本方中加牛黄，倍珍珠，无不奏效。若黑而臭腐者不治。小儿黄色胎疳，如干橘穣者不治。如治痧痘后口疳，去黄柏、龙骨，加牛黄，倍珍珠各五厘，多更妙。大抵遇极凶证难效者，或欲速愈见效，加牛黄、珍珠各五厘，多些更妙。痘后疳非此不效，余证加之，亦无不神应。凡用碧丹，看证凶险时，冰片宜多加些，将愈甘草宜多加些。
　　吹咽痛。
　　壁 窝（二十个） 橄榄核（三个）共于阴阳瓦上焙存性，研细吹。
　　
　　冰梅
　　 治咽喉百病。
　　半熟大梅子（一百枚，五月五日午时，用食盐、朴硝各四两，水三碗，入坛内浸梅子，其水约过梅子三指，浸一宿，后入） 猪牙皂（如眉毛大者作去核、去弦） 防风 甘草 白矾（各四两） 鲜南星（切片） 鲜半夏（切片，各三十五枚） 桔梗（二两）研细拌入。浸七日取梅晒干，又侵又晒，以汁尽梅上起白霜为度，瓷瓶收贮。凡用取梅一枚，丝棉包噙口内，有水先咽五六口，后有痰涎吐尽，以口内无痰，只有清水，方去梅子，可以食粥，一枚可治二病。
　　
　　赤麟丹
　　（吴振华） 治喉痹喉风喉蛾喉痈七十二证如神。用倾元宝罐一个，入明矾二两，好血竭二钱，于罐内放巴豆仁二十一粒于矾内，放炭火上 ，令烟尽，冷定加白硼砂二钱，冰片一钱，共研极细，瓷瓶密贮。每用少许吹之。
　　
　　
　　卷十七　咽喉部喉痹门主论
　　陈实功曰：喉痹咽喉肿痛，半塞半开，又宽又肿，此乃标病，虽重无妨。用金锁匙吐出痰涎，利膈饮推荡积热。（《正宗》）冯鲁瞻曰：喉痹者，即缠喉风类是也。其候面赤气粗，咽喉肿闭，乃蓄热生风，积聚毒痰而作。甚者内壅肉瘤一块，气闭不通。若至鼻而青黑，塞噎头低，痰胶声锯者不治。更有脏寒，亦能令人咽闭而吞吐不利者。盖诸证下寒过极，则上热反盛，不独此也。其候与蛾证相近，而治法不能无异，大抵无形肿闭者为痹，有形肿痛者即是蛾耳。先吐风痰者，急则治其标也。后解热毒者，缓则治其本也。至于上热下寒者，用热药食前冷服之，不可误服凉药也。
　　又曰：经曰：一阴一阳结谓之喉痹。一阴君火也，一阳少阳相火也，手少阴心脉挟咽，足少阴肾脉循喉咙，其人膈间素有痰涎，或因饮酒过度，或因忿怒失常，或因房室不节。盖饮酒过度，胃火动也，富贵人多犯之；忿怒失常，肝火动也，妇人多犯之；房室不节，肾火动也，男子多犯之。火动痰上而痰热熏灼，壅塞咽嗌之间，痰者火之本，火者痰之标，火性急速，所以内外肿痛，水浆不入，乃外证之最危者。
　　治疗之法，急则治标，缓则治本，治标用丸散以吐痰散热，治本用汤药以降火补虚。
　　奈何治者但云治脾肺火，而未云降肝肾火也，必须以《内经》从治之法，切不可骤用寒凉，益促其危耳。故实火须用正治，虚火须用从治，须分明白不可少误。
　　又曰：咽与喉，会厌与舌，四者同在一门，其用各异。喉以纳气，故喉气通于天；咽以纳食，故咽气通于地，会厌管乎上，以主开阖，掩其气喉，令水谷能进食喉而不错，四者交相为用，阙一则饮食废而死矣。云喉痹者，谓喉中呼吸不通，言语不出，而天气闭塞也。云咽痛及嗌痛者，谓咽喉不能纳唾与食，而地气闭也。云喉痹咽嗌痛者，谓咽喉诸病，天地之气，并闭塞也。（按咽之低处为嗌。）又曰：咽在后主食，喉在前主气，十二经中惟足太阳主表，别下项，余经皆内循咽喉，尽得以病之。而统在君相二火，喉主天气，属肺金，变动为燥，燥则涩而闭。
　　咽生地气，属脾土，变动为湿，湿则肿而胀。皆火郁上焦，致痰涎气血结聚咽喉，肿达于外，麻痒且痛为缠喉风，肿于两旁为喉痹，其单蛾、双蛾、木舌、舌胀、缠喉、走马、喉风，病同于火故不分也。惟缠喉、走马，杀人最速。
　　又曰：喉痹多属痰热，重者用桐油探吐。缠喉风亦属痰热，谓其咽喉里外皆肿者是也。亦用桐油以鹅翎探吐。
　　又曰：肺绝喉闭，其脉浮散而微细，其声如鼾，有如痰在喉中响者，此为肺绝之候。宜速用人参汤调入竹沥、姜汁服之。若早治者十全七八，次则十全三四，迟则十不救一。
　　又曰：喉痹用陈年霜梅，入蜒蚰令化，每患喉痹等证，用梅噙于口中，神效。（《锦囊》）张子和曰：治喉痹用针出血，最为上策。《内经》火郁发之。发谓发汗，出血者，乃发汗之一端也。
　　《医论选要》曰：脏腑停寒，寒则气缩，如物窒碍于其间，固有喉痹之证。
　　又曰：阴证下虚，令人喉痹，又当治其下寒，则痹自通矣。
　　又曰：走马喉痹者，谓喉痹急甚，其死又速，药缓不及救也。惟针出毒血，病实时愈。
　　窦汉卿曰：或问风毒喉痹，内外俱肿，其故何也？风毒之气结于喉间，则壅塞喉间，乃风毒与痰相搏故也。《素问》云：无风则不动痰，无痰则不受风，风痰相搏，结塞咽喉。其外证咽喉形如鸡子，其色微白，外面腮上有肿，其形似疮，身发寒热，牙关紧强，语声不出者是也。先用 汁加元明粉，或蜜汤探取其痰，急服荆防消毒散，牙间肿处紫黑，用小刀点破，即用冰片散吹之。无不效验。（《全书》）又云：风热喉闭，内外俱肿者，谓其人久积热毒，因而感风，风热相搏，发出外来则壅喉间。其人面赤腮肿，身发寒热，喉中有块如拳，外血鲜红。先用玉字药蜜调点之，次用荆防消毒加减治之。
　　又云：如牙关紧强不得开者，此皆风痰相搏，壅塞咽喉。先用木针排开，或黄菜汁，或温蜜汤，或醋水，俱入元明粉灌喉，再用鹅翎搅之，吐出痰涎几碗，外用五倍子醋调敷之，急服荆防二陈汤，吹冰片散。
　　又云：虚阳上攻，由于久病元气虚弱，邪火上行，咽喉肿痛，上下不升降，水火不既济，心火冲喉故肿痛而闭塞，其形若何？曰语声不出，牙关紧急，痰涎满口，手足厥冷，头目昏眩者是也。治法如前。
　　又云：或厥重不省人事，目张直视，可用吴茱萸研烂，醋调涂两脚心，然后用降气汤治之；气喘加前胡、乌药，气短加沉香、人参，待手足温，饮薄粥以敛元气。入谷则昌，绝谷则亡，此之谓也。
　　又云：如腮颔浮肿，外面赤者，此必感于风毒，急用紫苏、枫叶、柏枝煎汤洗之，外用荆防羌活汤以祛其风。或十宣散。
　　又云：酒毒喉痹，乃酒毒蒸于心脾二经，则壅咽喉，其人面赤而目睛上视者是也。取痰法如前，再用冰片散吹之，清凉散饮之。
　　又云：酒毒喉痹其形若鸡子，其肿鲜红，其光如镜。外证发热恶寒，头痛颈强。
　　此上焦积热，心脾受之，盖心脾二经主上焦。宜服粘子解毒汤。
　　又云：风热喉痹由于忧思劳碌太过，或对风言语、风入肺经作痰，务多去痰为要。
　　其色鲜红，久而紫赤，急用小 刀点之，或用芦刀点之，血微出火已泻矣。再服煎剂，并冰片散吹之甚效。凡紫赤色者变为淡红色，愈之渐也。
　　又云：气痈喉痹，此证为因聚毒塞于喉间，痰涎稠实，发寒热者，仍分上中下三关。毒在下关者难治，上中二关用吹药吹喉，茶汤送下雄黄化毒丸七粒。
　　窦梦麟曰：喉闭，此证因外感寒邪，内伤热物，或大寒后便入热汤洗，故将寒气逼入脾经，冷气阻于中脘，邪气热客于心经，故生此疾。急用三棱针刺手腕中紫筋上，或少商穴出血，却将雄黄化毒丸冷茶磨化灌之，仍将冰片散次入喉中，待漱出风涎稠痰为愈。
　　又云：风毒喉痹，外赤肿，内肿微红带白色，其形似蒸饼，连腮肿痛。外证身恶寒而无热，腮颔浮肿，牙关紧强，此乃风痰相搏，结寒喉间。治法必以去痰为主，吹药吹之。若外面肿红，用围药敷之，中留一小孔，再润之，以助药力。
　　又云：风热喉痹，其肿红而微紫，其形如拳，其人面青而目上视。外证壮热恶寒，俨若伤寒，此病患久积热毒，因而感风所致。如病患声音不响，宜用润肺之药治之。
　　又云：酒毒喉痹，其肿黄，其血黑，其形若臂，其肿若坎。外证面赤，目睛上视，此乃热毒伤于心脾，气通于口，循环上下，故咽喉痛。治法先取其痰，再吹药，鼠粘子汤多加干姜、花粉、生黄连、山栀、枳壳、连翘、桔梗、元参。
　　又云：阴毒喉痹，肿如紫李，现黑色，其色光血红可治；阴毒血黑不治。外证恶寒，其身 动振，腰痛脚冷，此乃冬月感阴湿火邪相干也。其血微红及肿处软，喉中有痰可治；血红黑甚，肿硬喉干难治。先服五福化毒丹，次以苏子降气汤，再吹药，一月之内戒酒。
　　又云：伤寒喉痹，乃伤寒遗毒不散，致八九日后喉痹。皆因热毒入于心脾二经，吹冰片散。
