<!-- { "loadSidebar": true } -->
　　吹喉药（秘方。）硼砂（二钱五分） 雄黄（三钱） 儿茶（一钱） 冰片（三分） 苏薄荷（三两，另研）和匀密贮，不可泄气。用芦管吹入少许，或用茶匙挑入舌上噙一刻咽下，日八九次。若锁喉风口内干枯者，以井水调灌，即能开关生津。若脾泄胃弱者，不宜多用。余无禁忌。
　　急锁喉风 升麻四两锉碎，水四碗煎一碗，灌服。
　　又方 皂荚槌碎，擂水灌服取吐，即不吐亦安。
　　又方 巴豆去壳取仁，绵纸微裹，随左右塞鼻孔中，立通。
　　又方 鸭嘴胆矾一块含口中，其痰涎自壅出，吐尽即愈。
　　喉风口噤死在须臾。（周鹤仙。）胆矾（五分，半生半熟） 木香（各三分）共为细末。用番木鳖磨井华水调和，以鸡翎蘸扫患处，如势急口噤，用箸启齿扫下，即消。
　　时气缠喉风，咽喉闭塞，水谷不下，牙关紧急，不省人事。
　　雄黄 枯矾 藜芦（生用） 猪牙皂（炙黄，各等分）研细。每用豆大许，吹入鼻内，吐痰自愈。
　　缠喉风痰涎闭塞 蛇蜕揉碎烧烟，竹筒吸之即破。
　　又方 人指甲 灰，冰片五厘，同研吹。
　　又方 雄黄一块，新汲水磨急灌，得吐而愈。
　　又方 朴硝一两，细细含咽。
　　又方 桐油或灯盏油脚，以鹅翎扫入喉中探吐。再用远志研末，水调敷项外。
　　敷喉痹喉风，汤饮不下。 皂角阴阳瓦焙，研细末，滴醋调敷喉外即愈。
　　
　　夺命无忧散
　　 治缠喉风咽喉疼痛，痰涎壅盛，口舌生疮，心腹胀满，脾积块，小儿奶癖，误吞骨屑，鲠塞不下，以及诸般药毒，热盛喉闭涎满，气急闷乱，不省人事，并效。
　　寒水石（ ，三两） 玄参 黄连 贯仲 山豆根 荆芥 甘草 硼砂 滑石 砂仁 白茯苓（各五钱）共为极细末。每用一钱，干掺舌上后，以新汲水咽下，不拘时服。
　　
　　白降雪丹
　　硼砂（一钱） 熟石膏（一钱五分） 焰硝 胆矾（各五分） 元明粉（三分） 冰片（二分）研细，吹。
　　喉风番木鳖（一个） 冰片（二分） 研细，吹。
　　又方短头发（五钱） 雄黄（五分） 明矾（一钱） 蛛窝（三十个） 共入罐内， 存性，研细，吹。
　　又方巴豆仁（三尖粒） 明矾（三两）同以大银罐内 枯冷定，取粘巴豆的矾，研细末。
　　喉风急救方（程 友。）生艾叶捣汁灌下，如喉中壅闭，不能灌入，即灌在鼻孔内，立刻开关。
　　又方 用蛇床子烧烟熏喉中，即流涎开关，如神。
　　十八般喉痹喉风咽蛾 用黄脚公鸡取不见水鸡肫皮，以布揩净，阴干粗纸包藏怀内，俟干燥乳细，加冰片五厘吹之。
　　
　　
　　卷十七　咽喉部喉痈门主论
　　王肯堂曰：喉痈当结喉生，又名猛疽，以其毒势猛烈可畏也。属任脉及手太阳、手少阴经积热忧愤所致。若过时不治，溃穿咽嗌者死。（《准绳》）《灵枢》云：痈发于嗌中，名曰猛疽。猛疽不治，化为脓；脓不泻，塞咽半日死；其化为脓者泻，则合豕膏，冷食三日而已。
　　朱丹溪曰：喉痈生于结喉之间，名曰海门第一关，最为恶毒。乃心肝火焰于脾肺，毒瓦斯攻喉，切忌刀针。
　　陈实功曰：咽喉红肿，瘀塞作痛，此属标病，脓自出愈。当以金锁匙吐出痰涎，推荡积热，脓胀痛者开之，损而痛者益之，其患自安。（《正宗》）　r喉痈　p04-a41a90.bmp　r经曰：喉痈不放脓，治皆非法。
　　蒋示吉曰：喉痈生于咽外正中，肿痛妨碍饮食，红肿发热，如必欲溃脓，软而胀痛者针之，内服补托之剂，玉红膏搽贴其肌完口。又有腐溃内通，汤水随孔出者，曾治数人，俱亦无妨。（《说约》）窦汉卿曰：积热喉痈，其肿如黄糖李微黄，上面红丝，外证项上痛齿痛，此胃经受热。胃气通于喉咙，故患喉痈，患痰法同，吹药加元明粉，煎药加当归、黄 ，倍片芩。（《全书》）又曰：喉痈，此毒因七情郁结而成。毒生喉间，若不速治，恐毒瓦斯内攻喉骨。若溃必致口内出脓，虽不伤命，即成冷 ，终身之痼疾也。
　　汪省之曰：喉痈虽肿，而咽门半塞半开。其病虽凶，而喉道又宽又紧。此皆凶证，虽重无妨。（《理例》）奎光曰：喉痈因过食辛辣灸 ，浓味醇酒，感热而发，属肺。喉间无形，但红肿而痛，虚者亦发热，四五日可愈。
　　又曰：HT 舌、喉痈，肥人感热性燥者多患此。凡舌下生如小舌为HT 舌，连喉肿痛即发痈。大抵兼者势凶。
　　又曰：治喉痈用碧丹加金丹少许，内服膏子药煎药。（方载咽喉门。）又曰：凡患HT 舌、喉痈，如大便秘，煎药内加元明粉、大黄，小便不利，内加六一散治之。
　　又曰：HT 舌、喉痈用加减犀角地黄汤，舌用金丹吹舌根及两旁，莫间断。喉用碧丹、金丹，频频吹入。
　　
　　
　　卷十七　咽喉部喉痈门主方
　　治喉痈喉癣口疳凤蜕（即抱鸡蛋壳烧存性） 儿茶 橄榄核（烧存性，各等分）共研细。每一钱加冰片三分，吹。
　　咽喉悬痈舌肿塞痛（《外科秘宝》）五倍子 白僵蚕 甘草（各等分）研末。用白梅去核，捣丸如弹子大，噙噬，其痈自破。
　　
　　
　　卷十七　咽喉部喉癣门主论
　　书云：喉癣即肺花疮。
　　冯鲁瞻曰：阴虚咳嗽，久之喉中痛者必有疮，名曰肺花疮。用坎离汤加元参、桔梗、甘草。不可用冰片吹药，恐辛散疮转溃也。（《锦囊》）陈实功曰：凡痰火劳嗽，咳伤咽痛者，无法可治。（《正宗》）汪省之曰：肺花疮，即俗谓喉生鱼鳞刺也，难救。（《理例》）奎光曰：喉刺多因先患痨病重证，既多虚火上升，荣血已枯，其喉上 有红点密密如蚊蚤咬者，死勿治。
　　陈远公曰：人有生喉癣于咽门之内，以至喉痛。其证必先作痒，面红耳热而不可忍，后则咽唾随觉干燥，必再加咽唾而后快，久则成形作疼，变为杨梅红瘰，或疼或痒，而为癣矣。夫癣必有虫在咽喉之地，此因肾水之耗，以致肾火上冲而肺金又燥，兼治杀虫以治癣，庶几正固邪散，虫可尽扫也。化癣神丹：元参、麦冬各一两，白苏子、白薇、甘草、紫菀、鼠粘子、白芥子各一钱，百部三钱，水煎服，二剂疼少止，又四剂癣虫尽死。换用润喉汤：熟地、麦冬各一两，薏仁五钱，桑白皮、生地各三钱，山萸肉四钱，贝母、甘草各一钱，水煎服，十剂痒痛俱除矣。方中再加肉桂一钱饥服，为善后之计，万举万全也。（《辨证冰鉴》）奎光曰：喉癣，乃虚火上炎，肺金太旺，致攻牙关，生如哥窑纹样，又如秋叶背后红丝，饮食阻碍，咽痛虽不致殒命，久则咽喉失音而不救。
　　又曰：喉癣用碧丹吹，不时服膏子药，再服煎剂加大贝母下气，守戒一月愈。（方载咽喉门。）
　　
　　卷十七　咽喉部喉癣门主方
　　喉癣（秘方） 头胎黄牛屎，以新瓦洗净，盖屎周遭，用文武火 烟尽存性，研末，将芦管徐吸入自愈。
　　又方犀牛黄 冰片（各一分） 大硼砂 儿茶 雄黄（各八分） 山豆根（二钱） 胆矾（三分） 陈白梅（去核，三个研捣）共研末。将陈白梅肉入药和匀，丸如龙眼大，临卧含口内，过夜即消。
　　
　　
　　卷十七　咽喉部喉菌门主论
　　奎光曰：喉菌属忧郁血热气滞而生，妇人多患之，状如浮萍，略高而浓，紫色生于喉旁，轻则半月二十日，重者月余，要在治之得法，患者守戒忌口。
　　又曰：喉菌初用药，碧丹五，金丹一；后用金丹二，碧丹三吹之，更须频服膏子药，兼投煎剂。
　　
　　
　　卷十七　咽喉部喉疳门主论
　　申斗垣曰：喉乃性命呼吸之门，不可轻忽。喉中起疳，若不早治，一二日间死生干系，轻则缓，重则急，宜凉膈解毒。（《启玄》）李东垣曰：凡喉间作痛溃烂，久而不愈，此必杨梅疮毒，须以萆 汤为主，随证佐以别药。
　　汪省之曰：过桥疳生咽喉之下，肺管之上，看之不见，吹药不到，饮食妨碍，此杨梅结毒于肺胃也。（《理例》）
　　
　　卷十七　咽喉部喉疳门主方
　　喉疳。（《启玄》）百草霜（一钱） 儿茶（五分） 冰片（一分）研极细。每用五厘吹喉，神效。
　　喉烂。（秘方）槐花（三钱） 儿茶 黄连 怀牛膝（各一钱）上为末。夏月西瓜水调服，冬月生梨汁服，或丸如绿豆大，每服三丸。
　　喉烂。
　　球粉（即轻粉之细腻者，一钱） 朱砂（三分） 冰片（一分）乳匀吹之，奇效异常。又可作眼药点眼，又可做生肌药长肉。
　　喉疳、口疳、牙疳。
　　降香（一钱） 珍珠 琥珀 白芷（各三分） 没药（去油） 乳香（去油） 麝香 五倍子 血竭（各五分） 冰片 牛黄（各一分） 竹叶上吊挂茧蚕连虫（收取阴干为末）共乳细末，吹之。
　　咽喉细毒成疳久不收口。
　　整蛇蜕（一条，剪去头、尾） 壁钱（七个） 冰片（三分）将蛇蜕、壁钱阴阳瓦 存性，研极细吹。
　　
　　
　　卷十七　咽喉部喉瘤门主论
　　窦汉卿曰：喉瘤生于喉间两旁，或单或双，形如圆眼大，血丝相裹如瘤，故名之。此乃肺经受热，多语损气，或怒中高喊，或诵读太急，或多饮烧酒，或多啖炙。须要敛神晏息，以药攻之，则此证脱落矣。不可用刀点破。（《全书》）《心法》曰：喉瘤生于喉旁，或单或双，亦有顶大蒂小者。凡怒气喊叫，犯之则痛，不犯不痛。
　　
　　
　　卷十七　咽喉部喉瘤门主方
　　
　　清瘤碧玉散
　　硼砂（三钱） 胆矾 冰片（各三分）研细，以箸蘸点。
　　
　　
　　卷十七　咽喉部喉节门主论
　　窦汉卿曰：喉节，此候生于鸠尾之中，初起如梅核，在喉膈之间，吐不出咽不下，至三日渐上喉节之间，名曰喉节。其疾须用刺破后，用胆硝丹吹入喉中，再用雄黄化毒丸吞下七粒。（《全书》）
　　
　　卷十七　咽喉部单双蛾门主论
　　陈实功曰：单双蛾皆标病也。其患生于咽旁，或单或双，其咽门虽肿，半塞半开，其病虽凶，而喉道又宽又肿，虽重无妨，宜金锁匙吐出痰涎，推荡积热。（《正宗》）经曰：宜针烙。
