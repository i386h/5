<!-- { "loadSidebar": true } -->
　　又方 壁上 蛛白窝取下，用患者脑后发一根缠定 蛛窝，将银簪刺在灯上烧之存性，为末吹之。
　　乳蛾急证也，此方甚效，有力者宜预制以救人（周鹤仙。）腊月八日雄猪胆一个，装入白矾末，阴干之后研末，再入腊八日猪胆内，如此三四次，如遇患者用一二分吹之，神验。
　　双单蛾喉癣，喉痈肿痛，吐咽不下，命在须臾。（周鹤仙）凤凰衣（微火焙黄） 橄榄核（瓦上火 存性） 孩儿茶（各等分）研为细末。每一钱加真冰片五厘，吹之即能进饮食，极效无比。
　　喉蛾。
　　桔梗（四钱） 甘草（一钱） 金钱吊蛤蟆 牛蒡子（各三钱） 玄参（二钱）水二盅煎一盅，食后服立愈。
　　喉蛾兼治口疳。（《阮氏秘方》）杉木皮（ 存性） 人中白（ ） 粉儿茶（各三钱） 珍珠 琥珀 芦甘石（ ） 青黛（各一钱）大冰片（六分）研匀收贮吹。喉疳喉蛾牙疳要吹至一钱立消。凡吹先用黄连、甘草、苏薄荷、松萝茶各一钱，煎水漱净再吹。如蛾可用鹅毛管剪成长条如菊花瓣样，夹在破开箸子头上扎住，刺患上出血水，再吹药。再看耳后左右，如有红筋，以针刺出血立愈。
　　双单蛾。
　　火硝（一钱五分） 硼砂（五分） 冰片（三厘） 雄黄（一分，不用亦可）共乳极细。每用三匙，吹入喉中吐涎，或从鼻孔吹入亦可。
　　又方 凤仙花子连根捣水吞下，神效。
　　又方 人指甲不拘多少，明矾三钱，大蜘蛛一个，同入倾银罐内 研，加冰片一分吹之。
　　乳蛾喉痹。
　　蟾酥 草乌尖 猪牙皂（各等分）共研细，水丸豆大，每研一丸点患上。
　　乳蛾 将头顶心发上，用生姜擦红，即好。
　　
　　西瓜霜
　　 治咽喉口齿双蛾喉痹，命在须臾。用大黄泥钵一个，将西瓜一个照钵大小，松松装入钵内，将瓜切盖，以皮硝装满瓜内，仍以瓜盖盖，竹签扦定，再以一样大的黄泥钵一个合上，外用皮纸条和泥将缝封固，放阴处过数日，钵外即吐白霜，以鹅毛扫下收好，仍将钵存阴处，再吐再扫，以钵外无霜为度，收好。每用少许吹之。
　　喉蛾。
　　巴豆（去油） 辽细辛（各半分）研细。用绵包好，左蛾塞右鼻孔，右蛾塞左鼻孔。
　　喉蛾喉痹喉风，并治发背疔疮。
　　乌龙瓜（即白花菜取叶晒干）每细末一钱，加冰片三五厘，研匀吹之。如发背疔毒，取叶捣烂敷上，即消。
　　
　　
　　卷十七　咽喉部天白蚁疮门主论
　　盛锡朋曰：咽喉内生疮，鼻孔俱烂，此名天白蚁疮。此证方书不载，多有不识，常作喉风医，最为误事。此乃肺脾蕴毒而成，宜用穿山甲散治之。
　　
　　
　　卷十七　咽喉部天白蚁疮门主方
　　
　　穿山甲散
　　白霜梅（烧存性，一个） 枯矾（一钱） 穿山甲（炒） 雄黄（各五分）共研细末。吹喉中，立效。
　　
　　
　　卷十七　咽喉部锁喉疮门主论
　　窦汉卿曰：锁喉疮者，乃心经毒瓦斯，小肠邪风发于听会之端，注于悬膺之侧。初生如 瘰，不能饮食，闭塞难通，渐次肿破化脓。早治得生，宜服当归、连翘之类，用冰片散，蜒蜉不拘多少，加冰麝捣搽。（《全书》）
　　
　　卷十七　咽喉部梅核气门主论
　　陈实功曰：梅核气，乃痰气结于喉中，咽之不下，吐之不出，如茅草常刺作痒。初则吐酸，妨碍久则闭塞不通，即此候也。（《正宗》）冯鲁瞻曰：痰结块在喉中如梗状者，梅核气也。宜噙化丸。（《锦囊》）《金匮》曰：妇人咽中有如炙脔，半夏浓朴汤主之。炙脔，干肉也，咽中贴贴，如有炙肉，吐之不出，吞之不下。此病不因肠胃，故不碍饮食二便，不因表邪，故无骨痛寒热。乃为积寒所伤，不与血和，血中之气溢而浮于咽中，得水湿之气凝结难移，男子亦间有之。药用半夏浓朴汤，乃二陈汤去陈皮、甘草，加浓朴、紫苏、生姜也。专治妇人七情之气郁滞不散，结成痰涎，或如梅核在咽，咯咽不下，或中脘痞满，气不舒畅，或痰饮中滞，呕逆恶心，并可取效。盖半夏降逆，浓朴散结，生姜、茯苓宣至高之滞而下其湿，苏叶味辛气香，色紫性温，能入阴和血，则气与血和，不复上浮也。
　　
　　
　　卷十七　咽喉部梅核气门主方
　　
　　噙化丸
　　 梅核气服之神效。
　　胆矾 硼砂 明矾 牙皂 雄黄（各等分）上为细末。红枣煮烂取肉为丸，如芡实大。空心噙化一丸，温黄酒一杯过口，内服苏子降气汤。
　　验方 玫瑰花去净心蒂，浸火酒饮，愈陈愈妙。
　　
　　噙化丸
　　 痰结核在咽喉中不能出入。
　　栝蒌仁 杏仁 海石 桔梗 连翘（各一两） 朴硝（四钱）为末。姜汁和蜜丸如樱桃大，噙服之。
　　
　　
　　卷十七　咽喉部小儿声哑门主方
　　小儿声哑不能言语，当急治以此方，如迟至十二三岁，知识少开则难治矣。
　　远志 石菖蒲 酸枣仁（炒） 小柴胡（各一钱） 萆麻子（连壳，每一岁用一粒）上为细末。用猪肝一个，竹刀剖作数层，将药掺入肝内，纸包煨熟，量儿大小，白滚水服。日服三五次，至七日自能言语。
　　小儿失音不语（经验方）。蛤蟆胆点舌尖上，立效。
　　
　　
　　卷十七　咽喉部音哑门主论
　　风火侵肺，误服寒凉生冷，音雌者轻。
　　虚痨肺损音哑难治。
　　窦汉卿曰：病患瘥后气短及声不出者，皆肺气不行。宜降气汤多加前胡，临服加姜汁以佐之。（《全书》）又曰：病后声哑不言，此肺经受刑，百无一生。
　　冯鲁瞻曰：喑谓有言而无声，故经曰不能言。不能，非绝然不说之谓。凡音出于喉咙，发于舌本，因胎肥大，阻肾上行之经，肾脉入肺循喉咙系舌本，喉者肺之部，肺主声音，其人切切私语，心虽有言而人不能听，故曰喑。肺肾子母之脏，故云不必治。若大全解作不语，则为心病，以心主发声也，与子喑了不相干。若张子和有降心火之说，马玄台有补心肾之言，如果肾之脉络绝，则其病不治，岂有产后自复之理乎！故经云“胞之络脉绝”，此“绝”字当作“阻”字解也。
　　又曰：经云“妇人重身，九月而喑”者，胞之络脉绝也，无治当十月复。谓人之受孕，一月肝经养胎，二月胆经养胎，三月心经养胎，四月小肠经养胎，五月脾经养胎，六月胃经养胎，七月肺经养胎，八月大肠经养胎，九月肾经养胎，十月膀胱经养胎，先阴经而后阳经，始于木终于水，以五行之相生言也。然以理推之，十二经之脉，昼夜流行无间，无日无时而不共养胎气也，必无分经养胎之理。今曰九月而喑，时至九月，儿体已长，胞宫之络系于肾经者，阻绝不通，故间有之。盖肾经之脉，上系舌本，脉道阻绝，则不能言，故十月分娩后而自能言，不必加治，治之当补心肾。
　　又曰：伤寒失音之源不一。有因痰壅气闭；有因失血惊恐；有因邪热冲心，心气耗损；有因火烁阴伤，不能宣布。然咽喉音声如故，而舌不能转运者，为舌喑。如舌能转运言语，而咽喉音声则无者，为喉喑。舌喑多因于心肾，喉喑多因于肺胃。
　　丹溪云：干咳嗽极难治。此系火郁之甚，乃痰郁火邪在肺，上以苦桔梗开之，下用补阴降火药，不已即成痨，宜重补养。盖肺为华盖，五脏六腑火自内起，熏蒸焚灼，水涸金伤，若至久嗽声哑，是肺管破也不治。在初起者是寒包热，辛以散之。
　　《衍义》云：有妇人患热久嗽，身如炙肌瘦，将成肺痨。以枇杷叶、木通、款冬花、紫菀、杏仁、桑皮各等分，大黄减半，如常制蜜丸樱桃大，食后夜卧含化一丸，未终剂而愈。又有久嗽不已，饥则胸中大痛，须视上唇有白点如粞者，此虫啮其肺也。以百部膏一味加乌梅、槟榔与服，下其虫则愈，肺虫其形如蚕，令人咳嗽声嘶也。
　　有嗽而声哑者，盖金实不鸣，痰火郁于中也，金破亦不鸣，肺气伤于内也，实则清之，破则补之，皆治肺之道也。又须知少阴之络入肺中，循喉咙挟舌本，肺为之标，本虚则标弱，故声乱咽嘶舌萎，声不能前，以救本为主。亦有喉燥失音者，古方用猪脂二斤，熬油去渣，入白蜜一斤，再炼成膏，一匙一匙挑服润之。有大声喊叫，喉破失音者，不可作火治，而用凉药，须大补八珍加甘桔、倍参 ，作伤损治。然足少阴脉挟舌本，而足太阴脉络舌旁，手少阴脉系舌本，若三脉虚则痰涎乘虚闭塞其脉道，而舌不能转运言语也。若三经血少不能营舌，亦令人喑，故久病失血后，及误汗下后，心家气血衰，不能鼓舌者，并用独参汤八物加减，有痰加竹沥。
　　
　　
　　卷十七　咽喉部音哑门主方
　　
　　清音噙化丸
　　 久嗽咳伤肺气，声音雌哑。
　　黄柏（蜜炙） 麦门冬（去心） 当归 白茯苓 熟地 生地黄（各一两） 诃子 真阿胶 天门冬（盐水拌炒） 知母（各五钱） 乌梅肉（十五个） 人参（三钱） 人乳 牛乳 梨汁（各一碗，共熬稠膏）共为细末。和膏加炼蜜捣丸如芡实大，每用一丸，仰卧噙化，日用三丸。如改作小丸，每服一钱，诃子煎汤或萝卜汤送下。
　　暴失音。 公猪板油一斤，入锅先熬成油，滤去渣，入白蜜一斤，再炼少顷，绢滤净瓷瓶内冷定成膏，不时挑一茶匙服之，其音自清。无疾人亦可常服，润肺滑肌。
　　无故咽喉声音不出名曰失音 橘皮五两，水三升煮一升，去渣顿服。
　　又方皂角（一挺，去皮子） 白萝卜（三个，切片）水一盏，煎半盏，服之不过三服。
　　久失音哑者。
　　人乳 白蜜 悉尼汁 香椿汁（各四两，如无鲜香椿捣汁，即用木香椿芽为末，四两代之）共熬成膏，白汤冲服。
　　音哑。
　　硼砂（一两） 元明粉 诃子肉 胆南星（各二钱） 冰片（三分） 百药煎（三个）上乳细。用乌梅肉一两，捣如泥丸如龙眼核大，每用一丸噙化。
　　久嗽声哑 青蒿不拘多少，童便煮服。
　　
　　发声汤
　　 渴饮凉水，忽喑哑不出声。
　　贝母 桑白皮 麦冬（各三钱） 白茯苓 元参（各五钱） 枇杷叶（五片） 百部 紫苏叶甘草（各一钱）水煎服，三剂即声大出。
　　
　　
　　卷十七　咽喉部伤寒喉肿门主论
　　冯鲁瞻曰：喉肿者，有阳毒有阴毒。如面赤脉洪，或吐脓血，是火气上冲，心肺受热，是为阳毒；如四肢冷而脉沉细，是寒积于肺，寒极生热，湿热熏蒸，此为阴毒。治阳以清肺化热，治阴用引火归源。（《锦囊》）
　　
　　卷十七　咽喉部病患瘥后喉中干痛门主论
　　窦汉卿曰：病患瘥后，喉中干痛者何？皆肾水枯涸，心火冲上，耗散津液也。（《全书》）
　　
