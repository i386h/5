<!-- { "loadSidebar": true } -->
　　卷十七　咽喉部病患瘥后喉中干痛门主方
　　验方（窦汉卿）生地黄 生甘草 人参 麦门冬 北五味 天门冬 杏仁 桔梗 生地 天花粉 水煎服。
　　
　　双清丸
　　苏薄荷 杏仁 桔梗 砂仁 甘草 玄参上为极细末。炼蜜丸芡实大，不时噙化。
　　
　　
　　卷十七　咽喉部骨鲠门主方
　　
　　化骨诀
　　（祝由科。）鱼骨 　r图　p04-a41b1.bmp　r 猪骨 　r图　p04-a41b2.bmp　r 鸡骨 　r图　p04-a41b3.bmp　r 竹木棒　r图　p04-a41b4.bmp　r左手三山诀，持杯或茶或酒俱可，右手剑诀向东方，（看何骨刺，即写何字于霓内，如鱼刺即写龙字于霓内，余俱仿此。）书符于杯内，再换印诀，书雪山童子速降六字于杯内，口中默念：吾奉太上老君急急如律令敕，与被骨刺人吞之，即愈。
　　又诀（祝由科） 净水一碗，面东用食指于碗内书：　r图　p04-a41b5.bmp　r（此字如猪骨加虎字，鱼骨加龙字，鸡骨加狸字。）咒曰：水碗化为东洋大海，喉咙化为万丈龙潭，九龙归洞，吾奉太上老君急急如律令敕。
　　验方 砂糖、威灵仙同酒煎，饮之自化。
　　又方 赤芍药、贯仲各三钱，研末，米糊丸，放口内噙化咽下。
　　鸡鱼骨鲠。
　　威灵仙（五钱） 砂仁（三钱） 甘草（二钱）水一盅煎一半，入口噙嗽，入喉呵气即化。
　　又方 活鳅一条同飞面捣敷喉下，即消。
　　又方 犬涎灌之，其骨自化。
　　又方 凤仙花子即急性子二十粒，白汤送下，立效。
　　又方白茯苓 贯仲 甘草（各等分）共磨细末，米饮调服一钱。
　　又方 橄榄核磨汁咽。
　　又方 象牙磨水频咽。
　　又方 灯草烧灰，以米糖如指大，蘸灰置喉中，勿令粘住，待糖化，骨即化下。
　　又方 细茶、五倍子等分为末，吹之。
　　又方 勿令四眼见，即将箸倒转，随便箝肉一块，急吞下。
　　又方 大蒜一瓣切去大头，鲠在左，塞右鼻孔，鲠在右，塞左鼻孔。
　　鸡骨鲠 霜梅肉捶成指头大丸子，再将棉裹，用线穿在内，冷茶吞下，扯住线头在手，一呕即出。
　　螺靥入喉 鸭涎化鲠如神。
　　麦芒入喉 鹅涎灌之。
　　飞丝入咽肿痛呛血 生麻叶嚼之愈。
　　鸡骨鲠 香油煎滚，温服之，即吐出。
　　骨刺筅帚鲠在喉中 多年旧篱笆竹，洗净截断，煎汤饮之，即下。
　　竹刺入咽 王不留行，此味生能软篾，煎服，再吞糯米圆，即下。
　　骨鲠喉中危急者 蛇床子三钱，焙研细末，红糖两许，开水冲和，以汤匙灌，咽下咽即化。
　　
　　秘传骨鲠方
　　马屁勃（山上者一两） 五灵脂（三钱） 红芽 大戟 五倍子（各二钱）共研细，用鸭涎、狗涎同和丸如元眼大，如遇骨鲠，用砂糖化服，一丸即化。
　　又方 白芍二寸三分长，横咬口中即出。或切片细嚼咽之，即消。
　　鸡骨鲠 生苎根捣汁饮之，立化。
　　鸡鹅猪鱼骨鲠 山楂根烧灰存性研细，吹入喉中三四次，即下。
　　又方 家椿树上结的白苓，如牛乳一个个垂下者，用七粒擂水服，其骨即从大便中出。
　　又方草果（醋炒） 泽泻 马屁勃为末，砂糖调服即化。
　　鱼骨鲠 多食青果。
　　又方 如鲠时，以自己箸子敲碗边数下，自愈。
　　又咒（原缺）里一条龙，九头十八尾，问君吃何物，专用此间水。连诵九遍，令被鲠人饮之，即愈。
　　竹刺筅帚鲠在喉中 多年旧篱笆竹截断，煎汤饮之，即下。
　　化诸鱼骨及竹木刺 净水一碗，用浓墨笔写“癸水化为龙行”六字在水上，一气饮。如未化，再写一次，服之必化。
　　又方 以净手写一“龙”字在喉咙上，写一“龙”字在水碗内，呷下即化。
　　又方 芫荽捣汁，和滴醋咽之，立出。
　　化鲠 指甲烧灰存性，吹入喉中。
　　
　　
　　卷十七　咽喉部食醋呛喉门主方
　　
　　甘胆丸
　　 治食醋呛喉哮嗽不止，诸药不效。
　　甘草（去皮，二两作二段，用猪胆五个浸三日取出，火上炙干）为末蜜丸，每服四五十丸，临卧茶清送下。
　　
　　
　　卷十八颈项部
　　自颈项至结喉止，凡一切痈疽、瘿瘤、瘰 、马刀，皆汇于此部中，以便检阅参治。
　　
　　
　　卷十八　颈项部颈项痛门主论
　　邪客三阳则痛，寒搏则筋急，风搏则筋弛。左多属血，右多属痰。丹溪治一人，项强痛甚，不可以回顾，作痰客太阳经治之，用二陈汤加酒芩、羌活、红花，服二剂而愈。有挫闪及失枕而项强痛者，皆由肾虚不能荣筋也，六味地黄汤加秦艽。
　　
　　
　　卷十八　颈项部夹疽门主论
　　王肯堂曰：夹疽生喉之两旁，属手少阴心经、足太阴脾经，足厥阴肝火热毒上攻而成。内溃者难治；虚火上升痰壅，饮食不进者死。（《准绳》）
　　
　　卷十八　颈项部气颈门主论
　　汪省之曰：气颈乃七情抑郁不伸，肝脾气郁不舒，结喉之间气结如胞，随喜怒消长，甚则饮食嗌碍，治以四海舒郁丸主之。（《理例》）　r气颈　p04-a41a91.bmp　r
　　
　　卷十八　颈项部气颈门主方
　　
　　四海舒郁丸
　　青木香（五钱） 陈皮 海蛤粉（各三钱） 海带 海藻 昆布 海螵蛸（各二两。俱用滚水泡去盐。）共研细，每服三钱，不拘酒水，日服三次；渣沉在碗底内者，敷气颈上。愈后用黄药子四两，生酒三大壶，煮三炷香，窨一七去火毒，早晚任饮数杯，酒完永除根。
　　
　　
　　卷十八　颈项部颈痈门主论
　　王肯堂曰：颈痈属手少阳三焦经郁火，积愤惊惶所致。初觉即隔蒜灸；若溃后不敛，烦躁胀满，小便如淋，呕吐者死。（《准绳》）《灵枢》云：发于颈者，名曰夭疽。其痈大而赤黑，不急治，则热气下入渊腋，前伤任脉，内熏肝肺；熏肝肺，十余日而死矣。
　　　r颈痈　p04-a41a92.bmp　r申斗垣曰：颈左发为痈，右发为疽，皆由脏腑热毒，风气伏结风府之间，故毒发于颈之上下，但内近咽喉，饮食气道呼吸所关。其见证也，寒热往来，喉咙疼痛，饮食妨碍，亦恶候也。（《启玄》）奎光曰：颈痈，胸前红肿，情势在外，防其内攻，甚则红肿出脓。
　　
　　
　　卷十八　颈项部环项发门主论
　　王肯堂曰：环项发，发于项之周遭，故名。又名落头痈。先看何处肿起，如从后天柱穴起，是足太阳兼督脉哑门穴下，作寒热，拘倦闷乱，恐怖不食；如连前项俱肿，乃毒流入足少阳；连耳肿，是流入阳明，当分经络治之。不应者死。（《准绳》）　r环项发　p04-a41a93.bmp　r
　　
　　卷十八　颈项部颈蝗门主论
　　汪省之曰：颈蝗其毒不红，其形坚硬无脓，一年半载，长久如此，不能穿溃，两尖锁颈，嗜人脂血，食血一饱，病患即将危矣。毒发之初，先服益气养荣汤十余剂，即将两患头上用三棱针针住，以艾炷针灸七壮或九壮，次服神效栝蒌散。（方见乳证门。）自消。（《理例》）　r颈蝗　p04-a41a94.bmp　r
　　
　　卷十八　颈项部风热锁喉毒门主论
　　窦汉卿曰：颈项间忽痛如失枕之状，名曰风热锁喉毒。久则红色绕于肩背，坚硬难治。（《全书》）
　　
　　卷十八　颈项部无辜疳伤疮门主论
　　申斗垣曰：无辜疳伤疮，乃因小儿衣物洗濯晒晾，误被雌鸟粪及羽毛落于上，有虫入于皮毛间，致令小儿脑后项边，有核如弹丸在肉内，推之则动，软而不痛；久则虫化入于脏腑，令儿羸瘦壮热，便脓血，头骨开缝，肢体生疮。治宜消疳鳖甲丸主之。（《启玄》）冯鲁瞻曰：无辜疳者，因浣衣夜露，被无辜落羽所污，小儿服之，令身体发热，日渐黄瘦，便痢脓血是也。
　　《心鉴》曰：脑后项边有核如弹，按之转动，软而不痛，其间有虫如米粉，如不速破而去之，即虫随热气流散，遍体生疮，一入脏腑，便痢脓血。须以银针刺破，贴以膏药可也。
　　又曰：更有疳虫，或如发丝，或如马尾，出于头项腹背之间。黄白芨赤者生，紫黑青者死。
　　　r无辜疳伤疮　p04-a41a95.bmp　r
　　
　　卷十八　颈项部无辜疳伤疮门主方
　　
　　鳖甲丸
　　夜明砂（净，微炒） 鳖甲（醋煮令黄，去肋） 枳壳 黄连（各二两） 雄全蝎（一个）诃子（生一枚，熟一枚）共为末。入麝香少许，蜜为丸如绿豆大，每服五丸，食后用米饭送下。
　　
　　
　　卷十八　颈项部瘿瘤门主论
　　陈实功曰：瘿瘤非阴阳正气结肿，乃五脏瘀血，浊气痰滞而成也。瘿者，阳也。
　　色红而高突，或蒂小而下垂。瘤者，阴也。
　　色白而漫肿，亦无痒痛，人所不觉。（《正宗》）又曰：筋骨呈露曰筋瘿，属肝。赤脉交结曰血瘿，属心。皮色不变曰肉瘿，属脾。忧喜消长曰气瘿，属肺。坚硬不移曰石瘿，属肾。治宜消散。自然缩小，切不可轻用刀针掘破，出血不止，多致危亡；久则脓血崩溃，渗漏不已，终致伤人。（《正宗》）　r瘿瘤　p04-a41a96.bmp　r又曰：筋瘤坚而色紫，累累青筋盘曲，甚则结若蚯蚓。此乃肝统筋，怒动肝火，血燥筋挛而成也。治当清肝解郁，养血舒筋为主。清肝芦荟丸主之。
　　又曰：血瘤，微紫微红，软硬间杂，皮肤隐隐，缠若丝缕色红，擦破血流，禁之不住，此乃心主血，暴急太甚，火旺逼血沸腾，复被外邪所搏而成也。治当养血凉血，抑火滋阴，安敛心神，调和血脉为主。芩连二母丸主之。
　　又曰：肉瘤软如绵，硬似馒，皮色不变，不紧不宽，终年只似覆肝，此乃脾主肌肉，郁结伤脾，肌肉消薄，土气不行，逆于肉里而为肿也。治当理脾宽中，疏通戊土，开郁行痰，调理饮食为主。加味归脾汤主之。
　　又曰：气瘤，软而带坚，皮色如故，或消或长，无热无寒，此乃肺主气，劳伤元气，腠理不密，外寒传而为肿也。治当清肺气，调经脉，理劳伤，和荣卫为主。通气散坚丸主之。
　　又曰：骨瘤形色紫黑，坚硬如石，疙瘩高起，推之不移，昂昂坚贴于骨，此乃肾主骨，恣欲伤肾，肾火郁遏，骨无荣养而为肿也。治当滋补肾气，养血行瘀，散肿破坚利窍为主。调元肾气丸主之。
　　又曰：粉瘤，红粉色，多生耳项前后，亦有生于下体者，全是痰气凝结而成。宜用披针破去脂粉，以三品一条枪插入，数次化尽内膜自愈。
