<!-- { "loadSidebar": true } -->
　　汪省之曰：瘰 初起者，用四棱铁环按定，针一孔，以纸捻 之，勿令合口，以绝其源，功效甚速。（《理例》）胡公弼曰：夫瘰 者，乃颈项坚结之核也。或在耳前，或在耳后，或在耳下，皆属手足少阳经多气少血之患也。初如豆粒相似，不觉疼痛，及后长如桃榴梅李之状，方见疼痛，头眩昏闷，四肢作痛作胀，寒热往来如疟。书云：有痰核，有气瘰，有风，有筋 ，有血 ，有串颈鼠尾 。头未破时，如弹丸相似，或一枚，或三五枚，或多不计其数，累累连连，贯串沿漫，血胀皮薄，而自破出脓者有之；浸淫溃烂者有之；或医家以刀针烂药刺破者亦有之；年深日久，竟不能痊者，亦有之。殊不知此证原是七情伤于内，血气淫于外，气多血少，痰多壅盛，致伤于肝。肝主筋，故此毒结于胸膈上焦之处，结于耳前及颐颏至缺盆者，名曰瘰 ，此手少阳三焦经证也。
　　凡看瘰 ，不宜过心，过心者必死。只问推之动与不动，不问大小枚数，破与不破，须察推之动者易治，不动者难医；辨明五善七恶，不可一例混治。大法宜用火针，针破其核，将药线插入六七次，看疮大小，大则多换，小则少换；量核浅深，务溃其根，或烂断血筋。血流不止者，速以百草霜掺之；病患若血去多而晕，治当补血，外用敷药，敷 四围，其核自脱，脱后换用生肌药，长肉收功。（《青囊》）刘河间曰：结核者，乃火气热甚，则郁结坚硬如果中核也。不须溃发，但热气散则自消。
　　朱丹溪曰：结核或在项、在颈、在臂、在身，皮里膜外，不红不肿，不硬不痛，多是痰注作核不散，当问平日好食何物，吐下后，用药散核。
　　又曰：结核在颈项，用白僵蚕、炒大黄酒浸、青黛、胆南星各等分，蜜丸噙化。
　　核在下颏，用二陈汤加酒炒大黄、柴胡、桔梗、连翘。核在臂，二陈汤加连翘、防风、川芎、酒芩、苍术、皂角针、白僵蚕、麝香，行太阴厥阴之积痰，使结核自消甚捷。
　　风热结核，用大连翘饮加白僵蚕、牛蒡子。如风核以去风消核散常服消之。
　　又曰：凡一切风核疼痛，用大荞麦根、葫芦根磨末，半泔半醋暖涂之。
　　蒋示吉曰：如瘰 证，男子骨蒸，女人经闭，已成坏证，若专攻其 ，是速其毙也。理宜调理脾胃，补养气血，使根本既固，然后再理其疮，庶有可生之机也。（《说约》）又曰：瘰 之作，七情六欲，痰饮郁热，积久而成，实非一朝一夕之故也。故当以益气养荣为主，而佐以治瘰之品。盖恐荣卫一衰，变证蜂起，虽欲治 ，而不可得矣。
　　又曰：凡遇瘰 等证，须察虚实，不得尽剂攻伐，损伤元气，致成坏病者，十有八九。此非患者之命，自出医人之手，不得不留心斟酌。
　　《圣济总录》曰：瘰 在耳后颐项缺盆，乃手少阳三焦经主之。
　　《内经》曰：陷脉为 ，留连肉腠，即此病也。
　　《病机》云：瘰 不详脉证，经络受病之异者，下之则犯经禁、病禁。虚虚之祸，如指诸掌。
　　刘河间曰：瘰 生于耳后及项间，一名九子包，又名者鼠疮。其突起者，瘰也，多起厥阴少阳之二经，以其多气少血故也。由嗜欲太甚，饮酒太过，食味太浓，思想太穷，所愿不遂，意淫于外，内蕴七情，中伤六欲，或传染，或误治，种类不同，为害则一。男子患此，潮热顿生；女子患此，月经不调，渐渐不治，神仙难救。
　　神方：于初起或二三核时，耳后项下有连珠，就于初起大核之上，着艾炷灸之，每核上各灸六七壮，或十余壮，更于肩并、风池、肺俞、缺盆穴上各灸三壮，真起死回生之妙法，可收全功。今人不行艾灸之法，而听下工敷贴钩割，多取丧亡之咎。治宜养血清神，化痰散郁，更宜清心养性，淡味节食，可保终吉。此证生于富贵膏粱之人，多费调理，以味浓欲深故也；生于藜藿之人，可保无虞，以味淡欲少故也。古云；膏藿不同治，正此义也。
　　《心法》曰：瘰 小者为瘰，大者为 ，当分经络。如生项前，属阳明经，名为痰瘰；项后属太阳经，名为湿瘰；项之左右两侧，属少阳经，形软遇怒即肿，名曰气。坚硬筋缩者，名为筋 ；若连绵如贯珠者，即为瘰 ；或形长如蛤，色赤而坚，痛如火烙，肿势甚猛，名曰马刀瘰 。又有子母 ，大小不一；有重台 ， 上堆累三五枚，盘叠成攒。有绕项生者，名蛇盘 ；如黄豆结荚者，又名锁项 ；生左耳根者，名蜂窝 ；生右耳根者，名惠袋 ；形小多痒者，名风 ；颔红肿痛者，名为燕窝 ；近及胸腋者，名瓜藤 ；生乳旁软肉等处者，名 疡 ；生于遍身，漫肿而软，囊内含硬核者，名流注 。独生一个在囟门者，名单窠 ；一包生十数个者，名莲子 。坚硬如砖者，名门闩 ；形如荔枝者，名石 ；形如鼠形者，名鼠 ，又名鼠疮。以上诸 ，推之移动，为无根，属阳，外治宜因证用针灸、敷贴、蚀腐等法；推之不移动者，为有根且深，属阴，皆不治之证也。切忌针砭及追蚀等药，如妄用之，则难收敛。瘰 形名各异，受病虽不外痰湿风热，气毒结聚而成，然未有不兼恚怒气郁幽滞，谋虑不遂而成者也。
　　
　　
　　卷十八　颈项部瘰门主方
　　
　　紫霞膏
　　 治瘰 初起，未成者贴之自消，已成未溃者，贴之自溃，已溃核存者，贴之自脱，并治诸色顽疮 疮，湿痰湿气，新久棒疮，疼痛不已者，并用之。
　　明净松香（净末，一斤） 铜绿（净末，二两）用麻油四两，铜锅内先熬数滚，滴水不散，方下松香熬化，次下铜绿，熬至白烟将尽，其膏已成，候片时倾入瓷罐，凡用时汤内炖化，旋摊旋贴。
　　瘰 初起，已溃未溃并治。
　　苦杏仁（去皮尖，三十粒） 萆麻仁（去衣，四十九粒） 松香（研细末，一两）先将杏仁捣至无白星为度，再入萆麻仁捣如泥，方下松香，再捣千下摊贴。
　　
　　千捶膏
　　 初起贴之自消，将溃贴之，毒从毛窍中出，不致穿溃。
　　杏仁 萆麻仁（各四十九粒） 琥珀（灯心同研） 冰片（各三分） 珍珠（豆腐包煮） 麒麟竭当门子 乳香（去油） 没药（去油） 铜绿 黄丹 龙骨 轻粉（各六分） 水安息（龙眼肉大，三块）松香（入锅内，小火化开，用麻布滤去渣，冷定，用豆腐水煮数次，再用绿豆汤煮三次，又用葱、韭、生姜汁各一盅煮干，研细末，八钱）先将杏仁、萆麻捣如泥，次将前药细末逐渐加入，捶千余下用大红缎摊贴，忌见火。若内觉有脓未熟，恐穿溃难于收功，可加木鳖子（去壳。七枚，） 黑驴蹄（研细，五分，）于膏内，即能隔皮取脓。
　　又方羌活 独活 白芷 细辛 龟版 乱发 防风 当归 全蝎 蜈蚣（各三钱）用麻油一斤浸一日，煎时柳枝频搅，药枯去渣，再熬至滴水成珠，然后下东丹水飞，炒透，半斤，白蜡、儿茶各二钱，离火片时，下麝香五分，不可多用。
　　
　　琥珀膏
　　 治瘰 及腋下初如梅李，结肿硬强，渐若连珠，不消不溃，或溃脓水不绝，经久不瘥，渐成漏证。
　　琥珀（一两） 广木香 丁香（各一钱） 桂心 朱砂 松香（以上研细，不入油熬） 当归 木通防风 木鳖子（净肉） 萆麻仁 白芷（各五钱，咀片）麻油二斤二两，浸七日，入锅内慢火熬至焦黄为度，绢滤净油，徐下黄丹飞炒，四两，以柳枝不住手搅，候至膏成，滴入水中，软硬得中，掇下锅来，以盆顿稳，搅至烟尽，方下群药搅匀，瓷器盛之。临用取少许摊贴。
　　
　　蝣蜒丸
　　 蝣蜒虫不拘多少，焙干研末，红枣去衣去核，共捣为丸，桐子大，每清晨白汤送下三钱。
　　
　　鼠 马刀丸
　　 凡服此丸，宜先服六味地黄汤加益母草三剂，再服此丸。
　　大枳壳（七个，切作十四片，滚水泡软，去穣，每两片内纳斑蝥一个，大黄九分，两片合紧，用线扎好，入砂锅内，放半砂锅水，煮至水干为度，去斑蝥、大黄，只取枳壳晒干研细。）炼蜜丸如绿豆大，每日三服，每服三分，白汤下。
　　
　　鼠 土瓜丸
　　（吴渭采） 已溃未溃并效。
　　土瓜根 白芨 泽兰叶 漏芦 胡桃肉 射干 夏枯草 沙参（各三两） 草连翘（去心，六两）磨细，酒糊为丸，桐子大，每服三十丸，小儿减半，空心盐酒下。
　　
　　消 丸
　　 此方奇效，愈者不可胜计，可刊方普送。
　　元参（蒸） 川贝母（去心，蒸） 牡蛎（火 醋淬，各四两）磨细，炼蜜为丸，每服三钱，白汤下，日二服。
　　
　　神效消 丸
　　大熟地（二两） 泽泻 白茯苓 山药 山萸肉（各一两） 玄胡索 牡丹皮 牡蛎（各一两二钱）磨细，炼蜜为丸，桐子大，每服三钱，白汤送下。
　　一方用元参，无玄胡索。
　　
　　消 丸
　　夏枯草 连翘 萆麻仁（各四两）磨细，装入猪大汤一段内，两头扎紧，酒浸蒸烂，捣丸如桐子大，每服五十丸，酒下。
　　瘰 未破者 大五倍子一个，挖一孔，入南蜈蚣一条，切作数段，装入倍子内，以醋面裹作一球，用麸子半碗同炒，以麸焦为度，剥去外面面球，取去内里蜈蚣，只用倍子研细，醋调敷。
　　已溃 犍猪胆汁三个，倾入铜勺内，慢火熬至滴水成珠，再加轻粉一钱，冰片三分，搅匀摊贴。
　　串初起 豆腐店浸豆水滤清，用砂铫慢火熬膏，每早白汤冲服数匙， 上亦以此膏敷贴。
　　鼠 初起。
　　紫花地丁（四两） 火酒（一斤）浸七日，饮之自愈。
　　
　　加味逍遥散
　　 治肝经郁火，致生瘰 ，并胸胁胀痛，或作寒热，甚至肝热生风，眩运振摇，或切牙发痉诸证。经云：木郁达之是也。
　　柴胡 薄荷叶 白术 白茯苓 当归 山栀仁 甘草 牡丹皮 白芍水煎服。
　　瘰 煎方 初起自消。
　　大贝母（一钱五分） 半夏 当归尾 穿山甲（炒） 白茯苓 白附子 连翘（各一钱）桔梗 广皮 枳壳（各八分） 白僵蚕（一钱五分） 甘草节（五分）加灯心十根，同煎服，四剂，换服海龙丸。
　　
　　海龙丸
　　海藻（酒洗炒） 昆布（酒洗炒） 白茯苓（炒） 穿山甲（炒，各二两） 全蝎（一百个，尾全者） 龙胆草（酒洗炒，一两五钱） 当归身（炒，一两） 核桃（五十个，劈开去肉，将全蝎嵌在核内，合紧 存性）研细，荞麦面打糊为丸，桐子大，每早晚白汤送下三钱，酒下亦可。
