<!-- { "loadSidebar": true } -->
　　治 奇方 全蝎七个 桃壳六个，每壳装蝎一个，五个壳装去五个蝎子，仍有一壳装两个全蝎，以面包煨熟，研末作六包，用黄酒调服，每日服一次，将两个蝎子过一服，作个记号，留为末服。服完隔两三日，如未全愈，可照此方再制一两料服之，自必全愈矣。服此药，每日须肉食滋养。
　　又方真牛黄（二钱） 全蝎（一百枚，去净头、尾、脚，用新瓦焙存性）研细，以核桃肉捣丸如桐子大，每服二十丸，空心白汤送下。
　　如患处破皮，便将取下蝎头、尾、脚焙研细末，搽上，再以膏贴二十一日即愈，永不再发。制药须择成、开、除日修合。
　　
　　药酒方
　　摩罗藤 夏日用鲜者二斤，陈木瓜酒五斤，烧酒五斤；冬月用枯者四斤，陈木瓜酒八斤，烧酒二斤；入小口瓦坛，用湿面糊坛口，重汤煮一炷香为度。每食后随量饮之，常服除根。
　　除 方 活鲫鱼四五寸长者，竹刀剖去鳞肠，入独核肥皂子七个，以黄泥为匣，入鱼匣内，上下用炭火烧 ，无烟，取出候冷，研细，每服三钱，清晨木瓜酒下。
　　又方 白亮松香研极细末，以雄猪骨髓调搽即愈，三五年各药不效者，用此方俱效。只在研调敷之手法要紧，用左手，即用左手到底，用右手，即用右手到底，研药调药敷药，俱要认定一支手。忌阴人拿。
　　又方 夏枯草乃生血补虚消毒之圣药，或煎汤饮，或浸酒饮， 上单用夏枯草煎浓膏涂之。
　　
　　益气养荣汤
　　 治抑郁劳伤，思虑太过，心神俱惫，以致四肢头项筋缩，结成累累如贯珠，或硬或软，或赤或白，或痛或不痛，日晡发热及溃而不敛者，并效。
　　人参 白茯苓 广皮 白芍药 熟地黄 香附 当归身 川芎 白术 嫩黄 贝母（各二钱） 桔梗粉甘草（炙，各五分）生姜三片 大枣二枚，煎服。
　　胸膈痞闷，加枳壳、木香。饮食不甘，暂加浓朴、苍术。寒热往来，加柴胡、地骨皮。脓多或清，倍加当归、川芎。脓溃作渴，倍加人参、黄 、白术、当归。胁下痞痛，加青皮、木香。肌肉生迟，加白蔹、肉桂。痰多加橘红、半夏。干加麦冬、北五味子。发热加柴胡、黄芩。渴不止，加知母、赤小豆。脓不止，加人参、黄 、当归。溃后反痛，加熟附子、沉香。虚烦不眠，倍加人参、熟地、远志、枣仁。
　　
　　桃蝎散
　　 治忧思郁结，痰留气滞，乃生瘰 。
　　大全蝎二十一个，劈开去肉，将蝎装入扎紧，火 存性，每用一枚，研末，临卧陈酒下。
　　孙真人治瘰 初起，并治溃烂久不收口。壁虎一条，裹泥中，火 存性，去泥，研末，临卧陈酒调下。
　　治火郁结核，不拘男妇俱效。用交媾阴精涂搽，如孀妇即以自己阴精涂之。
　　
　　大红膏
　　 治瘰 痰核，结块不分新久，但未穿破者并效。
　　锻石（一两，用大黄三钱切片同炒，锻石红色，去大黄） 滴乳香（去油） 轻粉（各二钱）银珠 血竭 潮脑 硝石（各三两） 天南星（二两）上为细末。陈米醋熬稠，调药敷核上，三日一换，敷后皮嫩微损者，另换紫霞膏贴之，其核自消。
　　气瘰 北煤炭捣碎，同生桐油脚调敷自消。
　　瘰 验方（孙展鸿） 多年点灯竹灯挂一个，用火点着，下置瓷器盘，使油滴入盘内，放土地上，出火气三日，以鹅翎扫患处，不过数遍，已溃者自敛，初起者自消。
　　敷项下痰核 块内消法（《明医集》）鲜山药（一两） 萆麻仁（四两）共捣成膏，敷上即消。
　　
　　冰蛳散
　　 治瘰 日久，坚核不消，及服消药不效者，用此点落 核，如马刀根大面小及失荣等证忌用。
　　大田螺肉（五枚，日中线穿晒干） 白砒（一钱二分 面包煨熟） 真番 砂（二分） 冰片（一分）先将砒、螺研细。再将 片研匀，小罐密收。凡用时先将艾炷灸核上七壮，次后灸疮起泡，以小针挑破，将前药一二厘，津唾调成饼，贴灸顶上，用绵纸以浓糊封贴核上，勿动，恐其泄气，七日后四边裂缝，再七日，其核自落。换搽玉红膏，内服补药，培助完口。此药又治瘿瘤，患大蒂小，及诸般高突异形怪状者并效。
　　
　　火针法
　　 治瘰 核，生于项间，初起坚硬，或如梅李，结聚不散，宜用此法针之，插药易消也。
　　用缝衣大针两条，将竹箸头劈开，以针尖夹缝内，相离一分许，用线扎定，先将桐油一盏，用灯草六七根，油内排匀点着，将针烧红，用手指将核捏起，用针当顶刺入四五分，核大者，再针数孔亦妙。核内或痰或血，随即流出，候尽，以膏盖之，次日针孔必渐作脓，轻者用黄药插之，核坚硬者，用冰蛳散糊打成条，晒干，插核内，针孔外以纸糊二重封固，次日其核发肿作痛，不妨，乃药气攻入于内，候至七日外，自然核外裂开大缝，再至七日，其核自落，葱汤洗净，孔大换用玉红膏搽入，外以膏盖。后服益气养荣汤，或十全大补汤加香附。兼戒劳动气恼，房事发物，煎炒海腥等件。
　　
　　三品一条枪
　　 上品锭子去十八种痔；中品锭子去五漏翻花，瘿瘤气核；下品锭子治瘰 疔疮，发背脑疽等证；此为古之三品锭子，但药同而分两不同，治病故有分别。今注一条枪，本方三品以下之证，并皆用之，俱各相应，况又药品简易而不繁，是曰三品一条枪之说也。凡同志者，随试而用之。
　　白砒（一两五钱） 明矾（二两） 乳香（一钱二分） 雄黄（二钱四分）砒矾二味，共研细末，入小罐内，加炭火 红，青烟已尽，旋起白烟片时，约上下红彻，住火，取罐顿地上一宿，取出约有砒、矾净末一两，加雄黄、乳香，共研极细，浓糊调稠，搓成如线条，阴干。凡遇前证，有孔者 入孔内，无孔者先用针放孔窍，早晚插药二次，插至三日后，孔大者每插十余条，插至七日，患孔药满足方住，以后所患四边，自然裂开大缝，共至十四日前后，其疔核、瘰 、痔漏诸管，自然落下，随用汤洗，搽上玉红膏。虚者兼服健脾之药。
　　疮痰核噙药（窦太师）昆布（酒洗） 海藻（酒洗） 大黄（酒拌蒸三次） 白僵蚕（姜汁拌炒） 真青黛（水飞）胆南星 连翘（各二两） 桔梗 柴胡 栝蒌仁 川黄连（酒炒） 片黄芩（酒炒） 橘红（各一两）研细，炼蜜丸如芡实大，不拘日夜噙之。
　　二贝丸（萧纯源） 专消痰 。
　　朱砂（七钱） 大贝母 紫贝天葵（各二两） 海藻 海粉 明矾（各一两）共研细末，用夏枯草二斤，熬膏为丸，桐子大，临卧，茶清送下三钱。
　　
　　人牙散
　　 专消瘰 ，各种肿毒。
　　人牙（二两） 麝香（五分） 羌活（酒洗，六钱）研细，炼蜜丸龙眼大，白汤或酒磨，服一丸。
　　
　　海上仙方
　　 消瘰 如神。
　　斑蝥（一岁用一个，去头、足） 红娘子（一对） 糯米（一升）三味入锅同炒，候米黄色为度，去斑蝥、红娘子不用，只吃炒米。米尽则瘰消矣。
　　
　　三阳酒
　　（陆公节） 远年近日瘰 ，毋论已溃未溃。三阳草即蛇莓藤，连藤叶红果，采取二斤，浸火酒十斤，煮三炷香，出火气，埋土中，十四日取出，每饮数杯，酒尽患愈。
　　
　　白果叶散
　　（吴氏家秘） 能捆诸 ，不使漫生，即能消散。
　　珍珠 银粉（各二钱） 雄黄（一钱） 白果叶（去梗，瓦上微火焙干研末，三钱）先将珍珠、雄黄研末，同蛤蟆心肝十副捣烂，围住 疮四边，再将白果叶末、银粉，好醋调搽 疮中心，不过二次即消。破烂者，用醋浸白果叶一昼夜，贴破 上。
　　
　　连翘丸
　　 治项间结核，寒热往来，日久不愈，若患在面臂，尤宜此丸。
　　连翘 防风 黄柏 肉桂 淡豆豉 独活 秦艽 桑白皮 牡丹皮（各五钱） 海藻（二钱五分）上为细末，炼蜜丸绿豆大，每服十丸，灯心汤下。
　　内消瘰 柏树叶捣烂敷核上，以炒盐熨之，一日三五次，以消为度。
　　瘰 毋论已溃未溃。（《济生》） 夏枯草熬膏，食远滚汤调服，兼服十全大补汤加远志、贝母、香附。
　　又方茜根（一两） 鸡蛋（十个，略煮去壳，再同茜根同煮）每次一枚，食后同酒煮食之。
　　
　　内消散
　　（吴中书） 治 核不拘久近，已破未破。
　　天花粉 苦参（各五钱） 皂角刺（四十九个） 土茯苓（三斤）共煎汤当茶饮。忌牛肉，屡试屡验，奇异方也。
　　治 简易方枇杷叶（一斤四两，去毛梗净，焙燥为末。） 冰糖（一斤）和匀，不拘时服，白汤过口，服完即愈。
　　
　　神效散
　　（谈野翁试验） 未破用此即消，已溃烂延至两肩胸腋，茄子大，四五年不愈者，其效如神。
　　沉香（五钱） 芫花（炒，三钱） 月季花（即月月红，二钱）上锉碎，取大鲤鱼一尾，放尿内游死，将药入鱼腹中，就以鱼肠封固，酒水各一碗，煮熟服之即愈。
　　初起神效方（《回春》）穿山甲（土炒） 丁香 白丁香 苦丁香 红小豆 磨刀泥 僵蚕（去头、足，酒炒） 斑蝥（去头、足，酒炒，各一钱）上为细末。每服一钱，五更时无根水调服，至未时打下毒物，其形如鼠；后用野菊花焙黄为末，陈醋调敷。一日一换，七日愈。
　　乳 溃烂已见脏腑。（抄本）土楝树子（经霜者佳，川楝不用） 雄鼠屎（即两头尖者） 露蜂房（各三两）俱 存性，为末，每服三钱，酒调服，间三日一服，不数日，脓尽自敛。
　　瘰 。（秘方）初起成块未破者，将面捏成薄条，照疮大小，略离患处作圈围着，再取槐树根在土内掘出者，白皮数条，照面皮作圈，放面圈之上，用艾作小丸，放子中心灸之。肉上略觉痛，即拂去艾丸，另取艾丸再灸三过，其面圈不动，只换槐根白皮三次，连灸三日自消。
　　一方 不拘已破未破。
　　沥青（好者，一两） 萆麻仁（四十九粒） 杏仁（去皮、尖，十三粒半）共捣千余棰，自然粘软成膏，摊贴 上神应。内须服昆布、海藻、海带、贝母、连翘、甘草、元参。
　　
　　消 方
　　（范令闻） 真象牙末，乳极细，每服三分，清晨煮熟鸡蛋一个，去壳，蘸象牙末，食之自消。
　　内消瘰 验方（周鹤仙）鼠粪（七钱） 大枫子（五钱） 巴豆（三钱）共捣匀入大鲫鱼肚内，用纸包缚，再用黄泥封固，如法 炼，俟烟尽取出冷定，研为细末，米糊为丸，绿豆大。每服二钱，空心黄酒送下，十日全消，神效。
　　瘰 奇方（周鹤仙） 鸡蛋一枚，头打一孔，采绿萼梅花将开者七朵，入蛋内封好，煮熟去花食蛋，如此七枚全愈。
