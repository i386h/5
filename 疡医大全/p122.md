<!-- { "loadSidebar": true } -->
　　瘰 秘方（何轿店验过。） 鸡蛋七枚，将蛋打一孔，取活蝙蝠七枚，每蛋一个，装蝙蝠一个，封口放锅内蒸熟，取放阴阳瓦上，逐个 存性，研细，无灰酒调服，一日服一次，七日服完即效。
　　瘰 痰核三剂即消。（王见宇。）当归尾 大黄 金银花（各五钱） 僵蚕（四钱） 穿山甲 全蝎 夏枯草 连翘 皂角刺生地（各三钱） 赤芍药 川芎 川贝母 白芷（各二钱） 土木鳖（一钱，去壳）酒水各一碗，煎一碗，空心服，渣再煎服。
　　瘰 仙方（刘氏家秘。） 兼治痈疽发背，无名肿毒。
　　穿山甲（四足上者佳。四两分四制：一两用紫草茸五钱，煎煮甲片干，再晒。一两用红花五钱，煎煮甲片干，再晒。一两用猪牙皂五钱，煎煮甲片干，再晒。一两用苏木五钱，煎煮甲片干，再晒）蜈蚣（十六条，分为四制。四条用香油炙干。四条用浓醋炙干。四条用真酥油炙干。四条用姜汁炙干。
　　此二味制毕，俱要随即研末，如多时，就要回潮难研） 每用穿山甲、蜈蚣末各一钱，再加：川归尾（五钱） 大黄 乳香（去油） 全蝎 没药（去油） 荆芥 桔梗（各二钱） 蝉蜕（二十个）僵蚕（炒去丝，二十五个） 朱砂（另研为衣） 羌活 防风（各二钱五分） 连翘 黄芩（各三钱）广胶（土炒烊，一两） 雄黄（另研，七分） 蛇蜕（焙，五钱）共为细末，好米醋打糊为丸，每丸重一钱二分，入麝香五分，在罐内养之，收贮。凡遇此证，每用一丸，研末，温酒调服。未成内消，已成催脓，速效如神。
　　瘰病。（刘氏家秘。）斑蝥（去头、足、翅同糯米炒，看糯米炒黄色，即拣去糯米，只用斑蝥） 黑牵牛（半生半熟） 白术郁李仁（去皮、尖） 甘草 密陀僧 槟榔 防风（各五钱）共为细末，面糊为丸，如梧桐子大。每服二十丸，清晨槟榔甘草汤送下，腹内作痛，小便下毒，如鱼目状，已破自敛，未破自消。如小便全无，以灯心煎汤利之；如小便痛，以葱茶煎汤解之。服此丸宜夏枯草煎浓汤当茶。
　　未破瘰 。
　　沉香 芫花 干月月红花（各三钱）共为细末。用大活鲫鱼一尾，放尿桶内浸死，取鱼剖肚去肠剖鳞，以前药入内，用线缝好煮熟，将好酒同食，必要连药吃下，尽量饮醉，服后听泻自止。忌房事，并鲜发之物，数日即愈。
　　已破瘰 。
　　珍珠（一钱） 轻粉（二钱） 陈白蛳壳（火 ，四钱）上乳极细末，用猪脊髓调，将疮挑开出子一个，将药补满，自然收功，不必惊惶。再服煎剂十贴：当归、川芎各八分，白茯苓七分，白芍四分，独活三分，陈皮、羌活、赤芍、甘草各五分。食后服。
　　
　　二仙丹
　　 治瘰 。
　　枳壳（一斤。每个切两开，去穣，入斑蝥去翅、足七个，仍将两片合住，以线十字扎紧，用上好醋浸七天足，再以醋煮五炷香，必要多加好醋，煮透冷定，解去线，拣去斑蝥，只将枳壳切片阴干）紫背天葵（一斤。如无，以九头狮子草代之。）共磨细末。将前煮枳壳多余醋，打糊为丸，如梧桐子大，每服五十丸，酒水任下，早晚各一服。未出头者自消，已出头者用膏贴之自愈。
　　瘰 。（刘长随。）当归 蛇盘草（各二钱） 灯笼果（七个） 白茯苓（八分） 皂角刺 苦参（各七分） 昆布（六分） 黑丑（五分） 土茯苓（一两，先煎汤）药入土茯苓汤内煎，食后临卧服之。忌猪首、鹅、羊、鱼、虾子、鸡、香蕈、蛋、白果、粟子、酱、醋、茶、煎炒，一切动风动火等物，房事。 愈后用火酒十斤，金银花半斤，入坛内浸一七，煮一炷香，埋土内七日取出。早晚饮之，永除根矣。
　　瘰 （黄君尚。）壁虎不拘几条，捉来活放酒酿内，浸至第二日，将阴阳瓦炙干，又浸如此九次，再乳为细末，每用壁虎六钱，透明雄黄四钱，共成一两。每用三厘，胖人五厘，好酒调下，即长石榴子。忌盐三七二十一天，只用精猪肉煮熟，以醋蘸吃。
　　外面用贴过旧膏药贴之。将收口，用猪首上栗子肉烧灰，敷上即收口矣。此丹未破者内消，已破者即收口。愈后再将男左女右手腕处灸七壮，永不再发。
　　
　　瘰 膏
　　金线重楼 金线吊蛤蟆 萆麻仁 商陆（各四两） 天南星 半夏 露蜂房 防风蛇蜕（各二两） 大黄 土木鳖 穿山甲 番木鳖 射干 川乌 草乌 枳壳 当归红花 白芷 僵蚕 紫花地丁 紫背天葵（各一两） 活雄鼠（大者） 干蟾（各一个） 芫花（一两五钱） 巴豆肉 急性子（各五钱） 鲫鱼（四尾）用麻油三斤，浸七日，熬枯去渣，复入净锅内，熬至滴水成珠，称熟油一斤，入银朱八两，收之成膏，再下净黄蜡八两，再下乳香（去油）、没药（去油）、血竭、儿茶各五钱，麝香二钱，潮脑二两。乳细下之，搅匀收贮。摊宜浓些，速效如神。
　　消瘰 方。（江仁度。）甘遂（一两熬膏） 甘草（一两熬膏）先将甘遂膏涂 上，离一灯草远，将甘草膏箍之，其核自缩，洗去，次日又用甘遂膏涂之，仍离一灯草远，又以甘草膏箍之，以消为度。
　　又方（江仁度。）铁砂（四两。用旧锅铁研碎，或在爆竹店买。）铁砂研末，用滴醋煎成饼，复打碎，又用醋煎成饼，又打碎，再用醋煎，如此七次，乘铁砂潮热之时，敷瘰 上，以消平为度。
　　又方（胡景周。） 鼠屎三钱，盐水拌炒为末，以一钱拌砂糖为穣，以二钱和面，随人大小多寡，作饼七个，包穣焙熟，令一日吃尽，隔两日服一次，不过三服愈。如未除根，再服。
　　
　　瘰 膏
　　川倍子（八两。炒黑研末，只用四两） 川乌（甘草汤泡） 生南星 草乌 半夏（各一钱） 川贝母（去心，五钱） 绿色海粉（四两。炒黑，只用二两）各研细末，共一处，炼蜜茶汁和成胶，贴患处，油纸护之。
　　
　　地龙膏
　　（李养荣。） 瘰 未破者立消。
　　地龙粪 雄黄 小麦面（各等分）研细。醋调涂。
　　专治瘰 有核成疮者，皆能速愈。花壁虎一条装入鸡蛋内封固，放饭上蒸熟，取起去壳，将壁虎同蛋捣烂为丸，如绿豆大，阴干分二十日，空心茶汤或米饮皆可送下。
　　服完百日内，忌发物及生姜、椒、蒜、鸡鹅羊肉，遗精、房事为要。
　　瘰 蛇蜕一条，白者佳，锅内炒脆，研末，临卧，食后酒调服。在膈上取汗，次早，溃者脓少，未溃者消；其溃者一时难收口，须用花椒汤洗，再用黄连末掺之。
　　消瘰核。（吴近宸。）生半夏 生香附（各等分） 生附子（少许）研细，熬滴醋调敷核上自消。
　　
　　内消散
　　（任中嵩。）治瘰 宜先服益气养荣汤十多剂后，再服：朱砂 血竭（各一钱） 生斑蝥（去翅、足，三分）上为细末。每服一分，空心烧酒调服，未破者三五日立消。已破者，内服此药，外用金头蜈蚣一条，研极细末，用麻油一小盅，浸两昼夜，搽患处，其疮即肿溃，过一二日肿消，可贴膏药。疮势大者二十日痊；小者十余日平复。
　　消瘰 。（吴 。）朝北掳掳藤，阴干 存性，研细，米糊为丸，桐子大，每服三钱，白汤送下。未成即消，已成即溃。
　　治瘰 。（《杨氏家藏》）荆芥 白僵蚕（炒去丝） 黑牵牛（各二钱） 斑蝥（二十八个，去头、翅、足，同米炒）上为末，临卧时先将飞滑石末一钱，用米汤调服，半夜时再将滑石调服一钱，至五更时，用温酒量人之强弱，调前药末一钱，或二三钱服之。服后如小水内并无恶物行下，次日早，再用一服。倘仍不通利，第三日五更时，先吃白糯米粥，再服前药一服，更用灯心汤调琥珀末一钱服之，以小水内利去恶物为效。
　　如尿管痛用青黛一钱，以甘草梢煎汤调服，其痛立止。此方治误食毒物，致成瘰 ，其功甚速。
　　
　　内消瘰 丸
　　夏枯草（八两） 元参 青盐（各五两） 海藻 川贝母 薄荷叶 天花粉 海粉 白蔹连翘（去心） 熟大黄 生甘草 生地 桔梗 枳壳 当归 硝石（各一两）共磨细，酒糊丸，桐子大，临卧白汤送下三钱。
　　瘰 痰核 猫一只，煨熟，数次食完自消。
　　又方 如意草焙为末，鸡蛋清调敷。
　　消核。（黄汉升。） 犍猪胆七个，用铜锅熬，以朝北柳枝顺手搅，不可反手搅，熬至滴水成珠为度，倾瓷器内，放朝北地上冷一伏时，用缎子摊贴。
　　
　　槐条膏
　　 治瘰 如神，并贴疮毒。
　　嫩槐条（要采一枝有七个头者，取四十九枝，锉碎）麻油一斤，浸三日，用小火熬枯去渣，入炒铅粉八两收膏摊贴。（宜春夏熬收。）瘰 串痰。
　　人信（四钱九分） 黑枣（七个，去核）每枣入信七分，阴阳瓦焙尽烟为度，埋土内一个月取出，研细末，地沥青调搽，以软纸贴之。如无脓血流出，即不必换药，自然长肉结疤。
　　验方糯米肥皂（一斤。去核，水浸一宿，去皮筋弦，石臼捣烂，加上好米醋一斤再捣，以新布搅汁去渣，入新砂铫内，熬如米汤色，用柳枝不住手搅，再入白蜡一两，熔化成膏）出火气，油纸摊贴，如已溃者效更速。
　　熬时择净室，妇女、鸡、犬忌见。
　　
　　瘰 丸
　　牡蛎（ ） 元参（炒，各五两） 土茯苓（炒，二两五钱）端午日共磨细，用酒打面糊为丸，如绿豆大，患在上身，每清晨酒下二钱五分，晚下二钱；患在下体，早服二钱，晚服二钱五分，自然渐消。
　　消气核瘰 。（巴秘。）全斑蝥（二个） 白僵蚕（二十个）火酒二斤同浸，每日饮少许即消。
　　瘰 已溃未溃（巴秘。） 每岁用金头蜈蚣一条，阴阳瓦焙研，取鸡蛋一个，打一孔，将药装入糊好，饭上蒸熟，每日一个，服至患者年岁若干为止。未溃即消。已溃自敛。
　　瘰 蛇头果子草，四五月间生时采来，焙干，浸酒饮之尽醉，发汗。如此三次，以后只饮酒，不必取汗。
　　未溃者消，已溃者膏贴。
　　瘰 溃烂绕颈垂危者 用苦丁草十多斤，洗净熬膏摊贴。初贴之时极痛，必须忍耐，贴三四日，即不痛矣。
　　虽烂见咽喉胸胁者，俱能全愈。
　　
　　
　　卷十八　颈项部马刀门主论
　　《灵枢》云：腋下其痈赤坚而不溃者，为马刀挟瘿，急治之。
