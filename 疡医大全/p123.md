<!-- { "loadSidebar": true } -->
　　汪省之曰：马刀专属肝胆二经，其形颇长，坚硬如石，或在耳下至缺盆，或肩上沿至胁下，甚至胸前累累，经年累月，有作疮而不破，有破烂而脓血不止者，其证几危矣。（《理例》）冯鲁瞻曰：若在胸旁，或两胁结长核者，此名马刀。（《锦囊》）周文采曰：马刀疮生于项腋之间，有类瘰 。但初起其状如马刀，赤色如火烧烙，极痛，此疮甚猛，宜急治之，不然多成危殆也。（《集验》）胡公弼曰：结于胸前及胸侧连胁者，名马刀。此足少阳胆经候也。初生小，后必大。若疼痛破烂出脓，脓孔受风，决成漏证，断不易治；惟年壮气血盛者，治之易痊。（《青囊》）　r马刀　p04-a41a98.bmp　r陈实功曰：马刀疮形长如蛤者，是生于项侧耳下，肩上缺盆腋下。（《正宗》）蒋示吉曰：马刀结核，其硬如石，乃手足少阳经起。若失而不治，不守禁忌，渐延至阳明，颊下颊车俱到，壮实者，溃坚汤；不足者，滋阴散坚汤主之。（《说约》）澄曰：马刀生于缺盆之上，由胸腋而至胁，本由痰核瘰 时，潮热时作，气血已枯，精神短少，兼之医治不善，酿至脓血大溃，肿势日坚，更有溃流血水，毫无脓汁，复有累如岩穴，胀而不痛，外撑车颊，内阻咽喉，饮食妨碍，筋脉拘挛，收引疼痛，腿足牵扯，甚则怒火上冲，迫血从毛窍溢出，变而为马刀矣。马刀名之者，何义？谓之马，其行疾。谓之刀，其器利。既疾且利，人将奚敌哉。故《灵枢经》云：马刀挟瘿，宜急治之。虽然人虽垂死，犹有可生之法，若坐视不救，岂仁者之心哉。
　　外宜艾灸，或可回生，如肩井、肺俞、膻中、风池、百劳、曲池穴，各灸三壮；内服益气养荣汤，开郁清痰，和气消核之剂，首尾肝脾兼固，气血双扶，灸后用万灵膏调理一年，恬淡静养，尚可保全性命。若妄治追蚀于外，攻伐于内，则死亡立待矣。
　　
　　
　　卷十八　颈项部痈门主论
　　王肯堂曰： 痈生项腋两乳旁，结核或两胯软肉处肿块，属手少阳三焦经。其发缓慢，是冷证非热证也。宜回阳玉龙膏敷贴。（《准绳》）　r 痈　p04-a41a99.bmp　r澄曰：此证生于项胁，形类结核，发长缓慢，渐增 肿，色红，乃心包络寒痰，脾气郁结而成。治宜温和，舒郁化坚。
　　
　　
　　卷十八　颈项部蠹疽门主论
　　申斗垣曰：蠹疽即发历疮，乃足阳明胃经多气多血，生于缺盆二穴之分，在肩下乳上，如再生四五头，子母大小者，又名历疮。十日可刺。如无脓者，名曰石疽。（《启玄》）　r蠹疽　p04-a41a100.bmp　r
　　
　　卷十八　颈项部钮扣风门主论
　　陈实功曰：钮扣风，乃风湿凝聚生疮，久则搔痒如癣。不治则沿漫项背，治以冰硫散搽。（《正宗》）
　　
　　卷十八　颈项部钮扣风门主方
　　
　　冰硫散
　　（《正宗》）樟冰 明矾 川椒（各二两） 硫黄（三两）上为细末，先用萝卜一个，挖其内，将药填满腹，将原皮盖之，湿纸包三四层，灰火内煨半时，待冷取开，用药同熟猪油调搽患上，自愈。
　　
　　
　　卷十九腋臂指掌部
　　自腋臂 肘，手指手背，痈疽疔毒，俱汇于此部中，以便检阅参治。
　　
　　
　　卷十九　腋臂指掌部腋痈门主论
　　王肯堂曰：腋痈即夹肢痈，生肩膊下隙内，属手少阴心经，手厥阴心包络经风热所致。宜服内托黄 柴胡汤。（《准绳》）　r腋痈　p04-a41a101.bmp　r《灵枢》曰：发于腋下赤坚者，名曰米疽。治之以砭石，欲细而长，疏砭之，涂以豕膏，六日已，勿裹之。
　　陈实功曰：腋痈又名夹痈，此起腋下，皮色不变，漫肿无头，日久方痛，乃生寒热。此乃肝经血滞，脾经气凝，共结为肿，此患难消，终必作脓。未破者，柴胡清肝汤；已破，十全大补汤去肉桂，加香附、陈皮；急者开之。首尾温补，切忌寒凉。（《正宗》）冯鲁瞻曰：腋痈者，乃足少阳、手少阴、手厥阴三经也。此多得之于先天，或肝火炽甚耳。（《锦囊》）《心法》曰：腋疽一名米疽，又名内疚疽，发于胳肢窝正中。初起之时，其形如核，由脾肝二经忧思恚怒，气凝血滞而成。腋痈又名夹肢痈，发于腋际，属肝脾血热兼忿怒而成。
　　
　　
　　卷十九　腋臂指掌部腋痈门主方
　　验方 葫芦巴焙研，三钱，木瓜酒调服。
　　
　　
　　卷十九　腋臂指掌部体气门主论
　　陈实功曰：体气，一名胡气，俗称狐骚气，又呼狐骚臭。此因父母有所传染者又有胡胎而受者，故不脱本来气质。凡有此者，腋下多有棕纹数孔，出此气味，当以五香散擦之，以解其味。（《正宗》）澄曰：凡治腋臭，用药后必须穿新衣，如穿旧衣，务于日中将所着衣，用灰水洗净，又泡去衣袖中臭味，皆无气味。若洗不净气味，枉用其药，大概药无不验，多是衣服再作气息，所以不能断根耳。
　　
　　
　　卷十九　腋臂指掌部体气门主方
　　狐臭不可近身 大蜘蛛一枚，用黄泥少加赤石脂并盐，杵熟作窝，放蜘蛛于内，先以小火煨干，渐加猛火 红，候冷取出蜘蛛，加轻粉一分，研细，和米醋调膏，临卧时，先将腋洗净，以膏搽之，次早洗下黑汁恶物为效。即将此汁埋弃僻静之所，勿令染人，万不可穿旧时衣，慎之慎之。
　　又方 大田螺一个，以水养之，伺其靥开，以巴豆仁一粒，用针挑放螺内，将螺拭干，仰放盏内，俟螺化水，取擦腋下。
　　
　　无价散
　　水银 密陀僧（各二钱） 枯矾（四钱）共研千下，以不见水银星为度，津唾调搽。
　　又方砂 密陀僧 铜青 白附子 辰砂 白明矾各等分研细，先以皂角水洗二三次后敷上，不过二次全好。
　　又方水银 黄丹 砂 密陀僧 铜青 辰砂 明矾 白附子 白梅肉共捣为丸擦之。
　　腋臭、鸦臭、阴汗，不能与人同行者。
　　白矾 密陀僧 黄丹（各一钱五分） 麝香（五分）共乳如灰尘，以醋在手心内调药，擦腋下经宿两时辰许，再以香白芷煎汤洗之，一日用一次又方枯矾（二两） 密陀僧（四两） 轻分（三钱）共乳细擦两腋，擦至数月见效，半年全愈。
　　又方 热蒸饼一个，劈作两半，掺密陀僧末一钱，急挟在腋下，略卧片时，候冷弃之。如一腋有病，只用一个。
　　
　　
　　卷十九　腋臂指掌部内疚疽门主论
　　《鬼遗方》曰：内疚疽，发两腋及臂并两手掌中，振寒热而嗌干，饮多即呕，烦心 ，脉盛，六、七、八日诊如此可汗，不汗死。
　　　r内疚疽　p04-a41a102.bmp　r
　　
　　卷十九　腋臂指掌部缺盆疽门主论
　　王肯堂曰：缺盆疽，又名锁骨疽，生肩前陷中，寒热大作，饮食少进，肩背拘急，小水不利，胸腹膨胀，属足阳明胃经、手少阳三焦经，宜隔蒜灸。若治之稍缓，必致溃烂，是经少血多气，疮口不合，危笃者多矣。（《准绳》）《心法》曰：此疽又名蠹疽，属胆胃二经积热而成。
　　　r缺盆疽　p04-a41a103.bmp　r
　　
　　卷十九　腋臂指掌部痈门主论
　　王肯堂曰： 痈，俗名病藕包， 臂表里俱肿赤色，惟肘节处差小，故名藕包，以内外分阴阳。（《准绳》）陈实功曰： 痈生于膊上，连肩通肿，长而坚硬者是也。（《正宗》）薛氏曰： 痈在肩之下，肘之上，周匝漫肿色赤，里廉外廉，左右皆同，由风温或风火凝结而成。初起状如粟米一撮，亦有起一粒僵疙瘩者，渐次 肿红热， 脓痛甚。红肿之外，无晕者顺，有二晕者险，三四晕者逆。
　　又曰：藕包毒，肿发 内，或 外结肿一枚，如桃、如鹅鸭卵者是也。 内属手三阴经， 外属手三阳经，宜加引经药必效。
　　　r 痈　p04-a41a104.bmp　r
　　
　　卷十九　腋臂指掌部脾痈门主论
　　申斗垣曰：脾痈生肩贞、 俞二穴，乃手太阳小肠经多血少气，及脾受膏粱浓味所生也。宜汗之。经云：汗之则疮已。（《启玄》）李东垣曰：脾痈又名 疽，在肩之后，下腋之后外层岐骨缝间，左右同属小肠经肩贞穴，由风火凝结而成。
　　又曰：如生在肩前下腋前外之上，骨缝开合空凹陷中，左右相同。初起如椒子，渐肿坚硬大如鹅卵，按之疼痛入骨，属心包络经，名曰乐疽。乃血热气郁而成。
　　　r脾痈　p04-a41a105.bmp　r
　　
　　卷十九　腋臂指掌部臂痈门主论
　　《玄机》云：在臂外为痈，在臂内为鱼肚发，在臂上节肿连肩 ，为臂风毒。
　　王肯堂曰：两臂肘起至接骨下引手至小骨之上发痈疖，此处虽实，奈连大小筋骨，举动不便，垂手多坠疼，如脓深沉澈骨，即伤筋脉，拳缩不舒，搐搦，宜急用缓慢筋脉药饵治之。（《准绳》）申斗垣曰：臂痈毒，乃心肾二经，通于五指，毒瓦斯流走成串漏。（《启玄》）《心法》曰：鱼肚发生于 部之后垂肉处， 肿赤色，属心经青灵穴。由火毒凝结而成。
