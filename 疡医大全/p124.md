<!-- { "loadSidebar": true } -->
　　陈远公曰：人臂上忽然生疮，变成痈疽者，亦阴痈也。虽比头面对口肩背稍轻，然治不得法，亦能杀人，故须辨阴阳治之。大约痛者阳证，痒者阴证。如阳证用三星汤一二剂，便可立消；若阴证此方又不可用，必大补气血，佐以消痰化毒，始可奏功。勿以手足非心腹之疾，不须补虚也。夫阴主静，而手则至动者也，至动生阴痈，则动变静矣，反常之道也，可不畏乎！况动变静，又趋阴之道也。阳趋于阴，非生近于死乎？欲阳返阴易，欲阴返阳难，谁谓手痈而小视之哉？消痈还阳丹：人参、花粉、生甘草各三钱，白术、生黄 各一两，肉桂、乳香末各一钱，金银花二两，当归五钱，水煎服。一剂痒变为痛矣，二剂疼止，三剂全消。（《冰鉴》。按：此方与七圣汤相同，而意气与所主各异也。七圣汤治已溃之剂，此汤乃治未溃之方。盖已溃者，以生肉为先；未溃者，以护肌为主。所以七圣汤中无乳香末、天花粉二味，此方用乳香末、天花粉，攻中有拥卫之功耳）　r臂风毒　p04-a41a106.bmp　r胡公弼曰：臂痈有因远行涉水，途路或冒风雨寒湿，饮食不节，亦能患此，所受稍轻，治以防风除湿丸主之。（《青囊》）冯鲁瞻曰：臂痈者，前 属手阳明经，后属手太阳经，外 属手少阳经，内 属手厥阴经，内之前 属手太阴经，内之后属手少阴经。总缘经络热郁，风邪外干，气血有乖而生也。当分经络，以用本经之药为引，行其气血自愈。（《锦囊》）李东垣曰：臂（自肘至腕曰臂。）外侧属三阳，臂里属三阴，俱由营卫不周，感受风邪，逆于肉里而成也。已溃若拳缩而不能舒，疼痛澈骨者，乃溃深伤脉也，属逆。
　　李东垣曰：臂痛有六道，各加引经药乃验。以两手伸直垂下，大指居前，小指居后而定之；前 痛者，属阳明，以升麻、干葛、白芷行之；后 痛者，属太阳，以本、羌活行之；外 痛者，属少阳，以柴胡行之；内 痛者，属厥阴，以柴胡、青皮行之；内前 痛者，属太阴，升麻、白芷行之；内后 痛者，属少阴，细辛、独活行之。
　　
　　
　　卷十九　腋臂指掌部骨蝼疽门主论
　　　r骨蝼疽　p04-a41a107.bmp　r王肯堂曰：骨蝼疽生手臂阳明经分，生瘰初如粟米，渐大如赤豆，痛不可忍，旬日大如胡桃，枯紫色。若毒游遍身，拘急发搐，呕哕不食，冷汗自出，滑泄烦躁，脉乱者死。犯房劳怒气者死。此证乃七情不和，积怒积忧积热所致。真元虚败，不能胜邪，发之暴死之速，乃阴虚极而火独亢之故。治当滋化源，勿以扬汤止沸之法误之。（《准绳》）薛立斋曰：骨蝼疽生臂外前 大骨之后，属手阳明大肠经，由忧郁暴怒凝结而成。初如粟豆，旬日大如桃李，肿硬疼痛。若紫晕开大，腐烂斑点串通肌肉，搐搦拘急，多见七恶者逆。
　　
　　
　　卷十九　腋臂指掌部垂臂发门主论
　　　r垂臂发　p04-a41a108.bmp　r《鬼遗方》云：垂臂发生于垂臂两处发接骨下，臂鹅上起如鸡鸭卵大，皆由荣卫不调所致也。喜患实处而不透内，亦宜急消或发穴早疗。
　　
　　
　　卷十九　腋臂指掌部痈门主论
　　窦汉卿曰：生于臂撑上者，名 痈。红肿作痛，初起宜灸。若溃之，必损命，不可轻忽。
　　　r 痈　p04-a41a109.bmp　r
　　
　　卷十九　腋臂指掌部石榴疽门主论
　　陈实功曰：石榴疽生在肘尖上一寸是也。此乃少阳相火与湿热并搏而成。初起一点黄粟小泡，根便开大，色红坚硬，肿如覆碗，皮破泛出，叠如榴子，令人寒战，俨同疟疾。初起即灸九壮，内服蟾酥丸发汗，顶上以蟾酥饼贴之，膏盖，肿处以金黄散敷之。九日后，得脓为吉，反此为凶。
　　均如痈疽调治。（《正宗》）又曰：此乃少阳相火与外湿煎搏而成也。
　　薛立斋曰：石榴疽生肘尖上一寸余，属三焦天井穴。初起黄粟小泡，根脚便觉开大，色红 肿，坚硬疼痛，肿如覆碗，破翻如榴，寒热如疟，由三焦相火与外湿相搏而成。破后用菊花蕊煎汤洗之，次以菊花烧灰存性，加轻粉少许，兑匀敷之，神效。
　　　r石榴疽　p04-a41a110.bmp　r
　　
　　卷十九　腋臂指掌部冬瓜串门主论
　　王肯堂曰：冬瓜串生两臂膊间，长二三寸，红赤高肿，疼痛而无处觅头者是也。
　　照痈疽门施治。（《准绳》）
　　
　　卷十九　腋臂指掌部冬瓜串门主方
　　验方（《纲目》） 萆麻子捣膏贴之，一夜自愈。
　　又方（《准绳》） 羊粪不拘多少，麻油同研敷。
　　
　　
　　卷十九　腋臂指掌部陈肝疮门主论
　　申斗垣曰：陈肝疮，乃手少阳三焦经，生于左右臂上三五处，如疖肿，痛不可忍，不可挨擦。如有头，二七可刺；无头，身热虚硬面赤者，二八日死。又名蚤疽，彻手生疮，变生于手三阴、三阳经，三年而死；痒甚者一月而死。（《启玄》）　r陈肝疮　p04-a41a111.bmp　r
　　
　　卷十九　腋臂指掌部蝼蛄串门主论
　　陈实功曰：此证得于思虑伤脾，脾气郁结而成。其患多生于两手，初起骨中作疼，渐生漫肿，坚硬，不热不红，手背及内关前后连肿数块，不能转侧，日久出如豆腐浆汁，串通诸窍，日夜淋漓，肿痛仍在，患者必面黄肌瘦，饮食减少，惟调和气血，扶助脾胃，其中可生者，十有二三，如治之不善，妄投寒凉克伐，损伤脾胃，则活者鲜矣。施治之法，首尾宜用益气养荣汤，加味逍遥散主之。（《正宗》）　r蝼蛄串　p04-a41a112.bmp　r又曰：是疾多生于气血浇薄者。盖四肢属脾土，所以多生两手。
　　李东垣曰：蝼蛄串，所谓蝼蛄者，虫名也，形似蜻蜒，翅短而尾长，善近风喜水，故患此者，不破则易已，如溃不断其脓水，势必贯串上延肩井，下串臂肘，一串二，二则串三。失治则脓血侵蚀，筋骨惨痛。此缘五脏受湿，六腑蓄热，故外伤皮肤，遂成斯毒。
　　朱丹溪曰：蝼蛄串生于臂内中廉，属包络经，由思虑伤脾，脾伤则运化迟，故生浊液，流于肌肉，脾气郁滞不舒，凝结而成。初起筋骨如中流矢，疼痛渐增，漫肿坚硬，不红不热，连肿数块，臂膊不能转动；日久其肿块渐次溃破，孔孔时流白浆，内溃串通诸孔，外势肿破不消，脓血淋沥如漏。虚证来添如面黄食少削瘦，甚则午后寒热交作，而成败证也。初宜逍遥散，次用人参养荣汤，调和气血，扶助脾胃，十中可保三四。
　　
　　
　　卷十九　腋臂指掌部肘后毒门主论
　　胡公弼曰：肘后毒乃风毒流走，气血凝滞，脉通五指，结成肘毒。（《青囊》）
　　
　　卷十九　腋臂指掌部肘痈门主论
　　《心法》曰：肘痈生于肘之围绕，由心肺风火凝结而成。形小为疖，形大为痈。
　　
　　
　　卷十九　腋臂指掌部手足鱼脐疮门主论
　　申斗垣：鱼脐疮形似鱼脐，生于肘肚者，是手少阴心经多气少血，少海、灵道上是也。生于小腿肚者，是足少阳膀胱经多血少气，承山、飞扬二穴上下是也。（《启玄》）
　　
　　卷十九　腋臂指掌部腕痈门主论
　　王肯堂曰：腕痈生于手屈之处，俗名手牛押屈，此手三阴经风热聚毒之所致也。（《准绳》）李东垣曰：腕痈生于手腕背，而属手三阳，由风火凝结而成，乃皮肉浇薄之处。
　　若迁延日久不溃，或漫肿平塌，既溃，腐烂露骨者逆，难于收功。
　　　r腕痈　p04-a41a113.bmp　r
　　
　　卷十九　腋臂指掌部兑疽门主论
　　　r兑疽　p04-a41a114.bmp　r陈实功曰：兑疽生于手之动脉处，肿痛寒热，痛彻手膊，举动不便者是。
　　朱丹溪曰：兑疽生手腕里面横纹后，前稍动脉之间，左右同，乃肺经门户。若发疽或溃深，则肺气大泄，最为险候。
　　
　　
　　卷十九　腋臂指掌部疮门主论
　　王肯堂曰： 疮生于手足间，相对如新茱萸，痒痛折裂搔破，则黄水淋漓，有孔如 ，久而生虫。（《准绳》）《心法》曰： 疮生于指掌之中，形似茱萸，两手相对而生，亦有成攒者。初起黄白脓泡，痒痛无时，破流黄汁，时好时发，极其疲顽。由风湿客于肤腠而成。宜以润肌膏搽之。若日久，内必生虫，用藜芦膏擦之。兼戒口味。
　　
　　
　　卷十九　腋臂指掌部疮门主方
　　
　　藜芦膏
　　苦参 藜芦（各一两）猪油八两熬枯去渣，入松香一两化开离火，加枯矾、雄黄一两搅匀，候温涂之。
　　
　　
　　卷十九　腋臂指掌部筋疽门主论
　　窦汉卿曰：筋疽生臂之动脉间，筋寄之上，臂膊不能屈伸，若不速治，溃烂筋脉，必成废疾。
　　
　　
　　卷十九　腋臂指掌部脉骨疔门主论
　　申斗垣曰：脉骨疔，又名鱼脐疔，生于掌后横纹陷中，根行甚急。亦有生肘臂间者，红者为疽，黑者为疔，有红丝者是也。宜用针先针断红丝，后服追疔丸剂，外敷丝瓜叶膏。（《启玄》）王肯堂曰：又名穿骨疽，生于间使穴，在掌后横纹上三寸，两筋陷中。属包络经蕴热凝结而成。
　　又曰：如溃穿骨缝，从臂外侧出脓者险。
　　
　　
　　卷十九　腋臂指掌部脉骨疔门主方
　　
　　丝瓜叶膏
　　丝瓜叶 韭菜叶 连须葱（各等分）同入石臼内研如泥，以热酒中和去渣服，以渣病在左手敷左腋，病在右手敷右腋，胁下亦敷。在左足敷左胯，病在右足敷右胯，病在中敷心脐，并用布缚，候红丝皆白为安。如有潮热，亦用此法，令人抱住，不可放手，恐毒瓦斯颠倒难救，病患发颤跌倒，亦难救。
　　
　　
　　卷十九　腋臂指掌部五指所属脏腑穴道图说
　　大拇指属脾土。脾气通于口，络联于大指，通背右筋天枢穴、手列缺穴、足三里穴。
　　二拇指名曰食指，属肝。肝气通于目，络联于食指，通于小天心穴、足太溪穴。
　　中拇指名曰将指，属心。心气通于舌，络联于将指，通背左筋心俞穴、手中冲穴、足涌泉穴。
　　四拇指名曰无名指，属肺。肺气通于鼻，络联于无名指，通胸前膻中穴、背后风门穴。
　　小拇指属肾，肾气通于耳，络联于小指，通目瞳人、手合谷穴、足大敦穴。
　　大肠筋在食指边，络联于虎口，直到食指侧巅。
　　小肠筋在小指外边。络联于神门，直至小指侧巅。
　　（穴在阳掌者）内牢穴 在手心正中。
　　大横纹 在手掌下一道横纹。
　　离宫 在将指根下，属心火。
　　浮心穴 在大横纹左边。
　　坎宫 紧与离宫对，在小天心之上，属肾。
