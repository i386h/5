<!-- { "loadSidebar": true } -->
　　小天心 在坎宫下中门。
　　阳池穴、阴池穴 在小天心两旁。
　　板门穴 在大指下一块，其肉如板，属肾。
　　肾经穴 在大横纹右边。
　　二人上马穴 在小指旁二指横纹及掌干宫旁。
　　水底穴 在小指旁，从指尖到干宫外边，皆是属肾。
　　虎口穴 在大指食指丫处，筋通三关处。
　　四横纹 在食将无名小指中，三道小横纹，除去大指，故名四。
　　（穴在指尖者）少商穴 在大拇指尖。
　　商阳穴 在食指尖，指根下一节横纹，是风关。从掌上巽宫来二横纹，是气关。三横纹是命关。
　　中冲穴 在中将指尖。
　　关冲穴 在无名指尖。
　　少冲穴 在小拇指尖。
　　大肠穴 在食指外边。
　　小肠穴 在小拇指外边。
　　（穴在阳膊者）总筋穴 在大横纹下，指之脉络，皆总于此。中四指脉总于此。
　　内间使穴 在总筋下寸许，一名内关候。
　　天河穴 在内间使下，自总筋直往曲池。
　　曲池穴 在肘弯处，一名洪池。
　　经渠穴 在浮心一边，内间使旁。
　　列缺穴 在经渠下天河旁。
　　鱼脊穴 阳池旁边，一小窝处，乃大指散脉处。
　　三关穴 在手膊上旁边。
　　六腑穴 在手膊下旁边。
　　（穴在阴掌者）外牢宫 在手背正中。
　　合谷穴 在手背大拇、食指两骨丫叉相合之间。
　　威灵穴 在外牢宫右边骨缝处。
　　向导穴 在外牢宫左边骨缝处。
　　一扇门 在食将二指下夹缝处，威灵穴之上。
　　二扇门 在无名小指根两夹缝中。
　　大陵位穴 在外牢下手背骨节处。
　　（穴在阴膊者）一窝风 在大陵位下手膊上，与阳膊总筋下相对。
　　阳池穴 在外间使下。
　　外间使穴 在一窝风下，与内间使相对，一名外关候。
　　肩井穴 在肩膊眼窝内。
　　斗肘穴 在手肘曲外，高起圆骨处。
　　　r五指名目图　p04-a41a115.bmp　r　r五指穴道图　p04-a41a116.bmp　r　r阴掌脏腑图　p04-a41a117.bmp　r　r阳掌脏腑图　p04-a41a118.bmp　r　r肘腕穴道图　p04-a41a119.bmp　r　r看手指察病顺逆图　p04-a41a120.bmp　r
　　
　　卷十九　腋臂指掌部旋指疳门主论
　　申斗垣曰：脾主四肢，脾有湿热，则手足指腐烂成疳是也。如长夏六月间，湿热盛而诸物腐焉。（《启玄》）又曰：宜服清脾胃、利湿热之剂。
　　澄曰：此证指顶如泡，贯脓之后，破烂流水，当用燥湿生肌散干掺自效。
　　
　　
　　卷十九　腋臂指掌部旋指疳门主方
　　验方（《启玄》）儿茶（五钱） 雄黄（一钱） 冰片（二分）研细，米泔水洗净，搽之。
　　
　　
　　卷十九　腋臂指掌部代指门主论
　　王肯堂曰：代指者，先肿 热痛，色不黯，缘爪甲边结脓，剧者爪皆脱落。但得一物冷药汁 渍之，佳。爪者，筋之余，筋赖血养，血热甚，注于指端，故手指肿热，结聚成脓；甚则爪甲脱落。此证类于指疽，然无蕴毒，故色不黯，虽久亦不杀人。（《准绳》）　r代指　p04-a41a121.bmp　r陈实功曰：手指忽肿痛者，名为代指。（《正宗》）薛立斋曰：代指生指甲身之内，三四日后，甲面上透一点黄色。初起先肿 热，疼痛应心，宜用甘草、朴硝各五钱，熬水浸洗即瘥。如甲面透黄，即系内脓已成，但无门得泄；急用钱针在指甲身，就脓近处挑一小孔，脓方得出，随后轻手挤尽余脓，用黄连膏贴之，易愈。若失治或敷凉药，以致肌肉冰凝，脓毒浸淫好肉，爪甲溃空，必然脱落，宜用琥珀膏贴之，一两月收功。
　　
　　
　　卷十九　腋臂指掌部代指门主方
　　验方 乌梅入醋浸研，涂患处立瘥。
　　又方 芒硝煎汤淋洗，自溃。
　　
　　
　　卷十九　腋臂指掌部天蛇毒门主论
　　　r天蛇毒　p04-a41a122.bmp　r王肯堂曰：天蛇毒，即天蛇头，不拘何指， 赤结毒，肿痛有脓，裂开有口唇如蛇头状，是以名焉。又名发指，属手厥阴心包络经积热所致，虽黑色顽麻，溃烂脱指者，亦不死。（《准绳》）陈实功曰：天蛇毒即蛇头疔，乃心火妄动，攻注而成。其指头肿若蛇头，赤肿痛，疼极连心；甚者寒热交作，肿痛炎上。初起宜灸，蟾酥饼膏盖。（《正宗》）冯鲁瞻曰：天蛇头者，手指毒疮，各随经络而生。疼痛殊甚，宜审其经络，投以解毒和血，加以引经之药治之。（《锦囊》）窦汉卿曰：此证如脓未熟，不可刀开针拨，不然则 肉起发难医。
　　胡公弼曰：天蛇头患久有出骨者，如初起紫黑者，必死。须割去其指，方可医治。治同脱疽。（《青囊》）汪省之曰：手三阴、三阳经，亦有气血多少不同，生于手之十指，名敦疽。四五日溃脓，可刺者生；如不溃无脓，黑色过节者，死不可治也。（《理例》）王肯堂曰：五指头生疽，名曰敦疽，系脏腑积热。治不可缓。（《准绳》）又曰：手大指疽发指头，小点如粟，渐大如豆，或如桃李，或青或紫，乍黄乍白乍黑，或痒，或麻木不痛，或大痛澈心，此名调疽，属手太阴肺经积毒。毒盛者，宜截去了，四日刺得血脓者生，得黑白者死。毒瓦斯攻心，呕吐不食，膨胀者死，齿缝出血者死。（《准绳》）朱丹溪曰：蛇头疔在手指顶，坚硬有头，十指同，自筋骨发出，根深毒重。初起小泡，色紫疼痛，坚硬如疔者是。
　　王肯堂曰：天蛇毒，在手指顶，闷肿无头，十指同自肌肉发出，其毒稍轻。夫手指虽各有专经，然俱兼脾经火发而成。但手指系皮肉浇薄之处，不宜艾灸，亦不宜开早。若误灸开早，以致皮裂肉 翻出，疼痛倍增，不能速愈，慎之。
　　又曰：调疽生于手大指，由肺经积热而成。初如粟豆，渐肿如李，青紫麻木，痛痒澈心。六日刺破，出稠脓鲜血者吉；出黑血者险。若黑腐延蔓不痛者，名断指，属逆。当如足部脱疽治法。
　　澄曰：凡手指患天蛇毒，如内脓已成胀痛者，用针挑放，务须从下往上挑破，切不可从上向下挑，否则毒传下节溃烂，俗谓戳了蛇头，蛇头往下缩也。
　　又曰：凡指头溃后，切忌用力拿重，如操作用力，则 肉必出，难以速愈。足指溃后，俱忌行走，否则亦然。
　　又曰：凡慵工操作之人，指皮粗浓，每每脓已胀急，不能穿溃，常见通手化脓。凡遇此等人，须用针向指尖上挑砭出脓，不可向下砭，如误向下砭，每每毒流下节，遂有脱指之患，不可不知。
　　又曰：凡溃后须将老皮剪去，免藏毒水，浸伤良肉。
　　又曰：每见当砭不砭，脓已胀过，以致甲脱肉无，惟存筋骨，用玉红膏搽上生肌。只有指尖难以长皮，撤消如旧，须以生肌散内加珍珠末掺上，其皮即长合矣。脚尖不长皮，亦照此法。
　　澄治手指足指，溃后形如蝉蜕者，须用利剪剪去死皮，方可上药。不然，皮中蓄有脓水难干，虽用珍珠散冀其收功，何异隔靴抓痒，决难速愈。
　　
　　
　　卷十九　腋臂指掌部天蛇毒门主方
　　蛇头疔。
　　轻粉 银粉 铜绿（各等分）研细。灌入猪胆内调匀，将指套入胆内，用线轻轻扎定，三日一换，重者二次。
　　又方 生栗去壳去衣，捣烂敷之。
　　又方 黑黄牛粪做饼晒干，入罐内，烧酒熏之，极效。
　　又方 白果叶入灯窝油内浸透贴之，腐尽肌生。
　　又方 黑豆、天南星研细，滴醋调敷。
　　又方 人粪、雄黄同捣，裹在患处，即愈。
　　又方 生鸡蛋一个，一头打洞入雄黄细末五钱，将患指套入浸之，拔去毒，立止痛。
　　又方 生鸡蛋三个，一头打一洞，每个入雄黄细末一钱，和匀，将痛指插入，待热换之，立刻止痛。
　　
　　苦瓜膏
　　（陈伯迪。） 苦瓜（即癞葡萄。）不拘多少，捣烂，以盐卤浸收，不可太稀，愈久愈好。凡遇蛇头毒，取一匙敷患上，外以绢缚过一夜，痛止即愈。
　　
　　水蛇套
　　（《明医集》） 治天蛇毒，痛不可言。取活水蛇一条，取中段去骨，以蛇皮肉如指长，裹患指上，外用纸包，顿觉半身凉快，痛止肿消，即愈。数日后去皮，指上蛇形宛然。
　　
　　雄黄散
　　 治蛇头疔，初起红肿发热，疼痛澈心者，宜用。
　　明雄（二钱） 轻粉（五分） 蟾酥（微焙，二分） 冰片（一分）共为末。新汲水调涂，纸盖，日用三次，极效。
　　
　　蜈蚣散
　　大蜈蚣（一条） 全蝎（七个） 雄黄（三钱）共为末。用鸡子清调敷患处，外以猪胆皮套上即愈。（一方无全蝎。）又方（《济生》）雄黄（一钱） 蟾酥（一分）研细。用蝣蜒一条，共捣如泥，敷患处空顶，立愈。
　　又方（《全集》）蜈蚣 雄黄（各五分）研细。装入猪胆内，套指上扎紧，立愈。
　　又方 白萝卜一段挖空，入雄黄末三分，蒸半熟，套指上愈。
　　又方 雄黄研细，猪胆汁调涂。
　　又方生鸭蛋（二个） 蜈蚣（一条，焙研）分装两蛋内搅匀，套指上候热，再换一个，即消。
　　
　　雄黄散
　　 蛇头疔。
　　明雄（二钱） 轻粉（五分） 蟾酥（二分） 冰片（一分）研细，新汲水调浓，重汤炖温敷上，薄纸盖之。
　　
　　雄蛎散
　　 天蛇毒。
　　牡蛎（ 。四钱） 明雄（二钱）研细。蜜水调浓，重炖温，涂患上，止痛，日用五六次。
　　蛇头疔。
　　麻油脚（一钱） 酒曲 血竭（各一钱） 百草霜（少许）和匀敷上，以布护好。
　　
　　
　　卷十九　腋臂指掌部蛇节疔门主论
　　王肯堂曰：手指节间，结肿 赤，又名病茧，又名蛇节疔，又名钉节天蛇，又名病 节，治与天蛇头同。（《准绳》）　r蛇节疔　p04-a41a123.bmp　r李东垣曰：蛇节疔生手指中节骨节，又名蛀节疔，绕指俱肿，其色或黄或紫，由火毒凝结而成。
　　
　　
　　卷十九　腋臂指掌部蛇眼疔门主论
　　朱丹溪曰：蛇眼疔生于指甲旁，夹角间，形似豆粒，色紫，半含半露，硬似铁钉，乃火毒凝结而成。
　　
　　
　　卷十九　腋臂指掌部蛇背疔门主论
　　王肯堂曰：蛇背疔生指甲根后，形如半枣，色赤胖肿，乃火毒凝结而成。
　　
　　
　　卷十九　腋臂指掌部蜣螂蛀门主论
　　陈实功曰：体弱之人，手指节中，不红不热，肿如蝉腹，日久方痛，痛久方腐，肿仍不消，此乃手少阴痰气凝滞而成。用蟾酥饼膏贴，渐作稀脓，近者一载，远者三年，内服补剂，免变痨瘵之证。（《正宗》）
