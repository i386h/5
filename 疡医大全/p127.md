<!-- { "loadSidebar": true } -->
　　又方 白砒三钱，打如豆粒，用麻油一两，熬砒至黑，去砒，用油擦手，微火烘之，不过二三次即愈。
　　又方 葱五六根捣破，花椒一把，同入瓦罐内，入醋一碗，再用滚水冲入熏洗，数次即愈。
　　又方 谷树叶煎汤温洗，以火烘干，随用地沥青擦之，用火烘干，又洗又烘，如此日行三次，不过五六日自愈。
　　又方 大黄鳝一条，去头、尾、肠，切一寸长，以香油一两入锅内，将鳝鱼坚起，熬至鱼枯，取油放磁盏内，用穿山甲烧存性，研末少许调搽患上，以炭火炙至手痒而痛，又搽又炙，三次自愈。
　　
　　
　　卷十九　腋臂指掌部马蚁窝门主论
　　澄曰：马蚁窝，乃无意脚 马蚁而成，或风湿结成，多生手足，形似蚁窝，俨如针眼，奇痒入心，破流脂水。宜用穿山甲外敷，亦有手背手腕生者。
　　
　　
　　卷十九　腋臂指掌部马蚁窝门主方
　　
　　锡灰膏
　　（陈楚阳。）治马蚁窝，血疯 疮，痒极不可忍者。
　　灰（筛取细者，二钱五分） 轻粉（一钱五分） 葱白（一根）同生犍猪油去皮、膜捣膏，用刷子脚搽疮上，外以三退纸封之，三日全愈。
　　
　　三退纸
　　蝉蜕 凤凰衣（各三钱） 密陀僧（六钱）桐油八两熬成膏，以刷蘸膏，于连四纸上阴干，用时照疮大小剪贴，三日一换，换三次全愈。
　　如痒极搽锡灰膏收功。
　　又方密陀僧（三钱） 百草霜 风化锻石（各五钱） 霉酒曲（一两五钱）共为末，先以松毛须捣烂，煎汤先透，再用松毛须烧烟熏之，任其流水，拭干，再以桐油调敷，频用桐油润之，每日一换，七日除根。
　　又方 大黄 研末桐油调敷。
　　又方 桐油篓盖包患处，数夜即效。
　　马蚁窝并痒极成片之疮。（吴越千。）轻粉（二钱） 穿山甲（一两。新瓦上炙，剪成豆大，再用土炒成珠）共研细，以甘草汤洗净，用熟鸡蛋黄炒出油，调搽。
　　指缝搔痒成疮，有窍出血不止 多年粪桶篾箍烧灰敷之。
　　
　　
　　卷十九　腋臂指掌部酸痛门主论
　　陈实功曰：酸痛乃风寒气郁于皮毛，致血不荣于肌表，谓皮槁则多痛，手足似无皮之状，是酸苦生焉。可将葱汤浸洗良久，随以润肌膏擦之，就暖勿见风冷，自愈。如每逢冬时即发者，须预于三伏时，晒捣烂大蒜，间擦三次，永不再发。经曰：寒因热用，其理甚明。（《正宗》）王肯堂曰：酸痛，因暴寒侵袭肌肤之中，寒郁不行，偶触衣物，或以手捺，疼痛连心，俨如无皮之状是也。
　　
　　
　　卷十九　腋臂指掌部酸痛门主方
　　
　　润肌膏
　　当归身（一两五钱） 粉甘草（一两） 白芷（八钱） 血竭（六钱） 紫草茸（五钱） 白蜡（切片，二两）真麻油八两，先将当归身、白芷、甘草熬深黄色，滤去渣，再入血竭熬化，又滤净，再入紫草、白蜡片略沸十数滚，即起火，滤去紫草渣，其色即鲜明可爱，若熬过则紫黑矣。
　　验方 胡椒四钱，烧酒四两，共入磁碗内重汤炖煮，以软绵蘸酒温 患处，即愈。
　　
　　
　　卷十九　腋臂指掌部手足破裂门主论
　　陈实功曰：手足破裂，乃干枯之象，气血不能荣养故也。此因热体骤被风寒所逼，凝滞血脉，以致皮肤渐枯渐槁，乃生破裂，日袭于风，风热相乘，故多作痛。以玉肌散、润肌膏润之。内服当归饮子。（《正宗》）
　　
　　卷十九　腋臂指掌部手足破裂门主方
　　手背破裂 大枫子肉捣泥涂之。
　　
　　
　　卷十九　腋臂指掌部手发背门主论
　　王肯堂曰：手发背初生如水刺，无头脑，顽然满手背肿，满后聚毒成疮，深入至骨是也。（《准绳》）《鬼遗方》曰：俗名蜘蛛背。
　　　r手发背　p04-a41a127.bmp　r李氏曰：手背肿毒，乃三阳经风热郁滞而发。（《十书》）申斗垣曰：手发背即手背毒，乃心肝两经风热相乘，气血壅聚而成。初起憎寒恶热，昏闷疼痛，呕逆，先宜发表解毒。（《启玄》）胡公弼曰：大抵此证，多由恼怒七情，皆能动火。各经之火不同，当分别治之。（《青囊》）又曰：如溃后出血，发热谵语，宜清心流气饮；不应，乃热入血室，宜加减小柴胡汤，血止而热亦解矣。
　　汪省之曰：手发背，发于手背中渚、液门二穴，乃手少阳三焦经，多气少血。初起寒热，或作呕，或作痒痛。（《理例》）朱丹溪曰：手发背，由风火与湿凝滞而成。初起形如芒刺，渐觉疼痛高肿。红活热溃速为脓者顺；若漫肿坚硬，无红无热，溃迟为疽。其证情势大小，但溃深露筋骨者难全。
　　王杏庵曰：病虾生于手背，属手三阳经积热毒盛而成。情势如虾，高埂赤肿疼痛。初宜黄连消毒饮，外用食盐酒糟香油同炒令香，淬以滚汤，淋洗患处即消。
　　
　　
　　卷十九　腋臂指掌部手发背门主方
　　
　　紫桐散
　　（李常山。） 专敷手足发背，止痛消肿。梧桐叶鲜的捣烂，或初秋采取阴干，紫花地丁各等分，研细，砂糖调敷。
　　手发背。（吕氏秘方。）生甘草 炙甘草 大贝母（各五钱） 皂角刺（土炒） 穿山甲（炒黑） 知母（各二钱五分） 半夏（一钱五分）姜引，酒水同煎，二剂全愈。
　　
　　
　　卷二十胸膺脐腹部
　　自胸膺起至乳房、脐腹、胁肋止，凡一切痈疽疔毒，皆汇于此部中，以便检阅参治。
　　
　　
　　卷二十　胸膺脐腹部甘疽门主论
　　《灵枢》云：甘疽发于膺，（膺，胸两旁高起，亦谓之臆。）色青，其状如谷实瓜薮，常苦寒热。
　　急治之，去其寒热；不急治，十日死。死后出脓。
　　　r甘疽　p04-a41a128.bmp　r《心法》曰：此疽生于乳上肉高耸处，属肺经中府穴之下，无论左右，皆由忧思气结而成。
　　
　　
　　卷二十　胸膺脐腹部胸发门主论
　　申斗垣曰：胸发，发于玉堂、（穴在紫宫下一寸六分，又名玉英。）膻中、（一名元儿穴，在玉堂下一寸六分，两乳间。）中庭、（穴有膻中下一寸六分。）鸠尾（穴在蔽骨之端，言其骨垂下如鸠形，故名臆，前蔽骨下五分，人无蔽骨者，从岐骨之际下行一寸是也。）等穴，皆任脉之络，名阴脉之海，乃人身之子午也。急早内托，防毒归心，伤膜者死。（《启玄》）　r胸发　p04-a41a129.bmp　r汪省之曰：中庭疽，在乳之中央，任脉之经。（《理例》）薛立斋曰：胸发生于正胸堂，去结喉三寸，与心窝不远，乃手足六经交会之所，其患最凶，丧人性命，宜速治。若三四日失治，则皮开肉裂，甚可畏也。若使长大，百不救一。宜用牛黄熊胆研细，香油调涂四边弦上，以免开花。如痛用乳香、没药为末，铺粗纸内外，以青布片卷好，蘸清油点着，在疮四围照之，痛自止矣。内服清热护心，祛毒镇心汤剂；若开花穿穴，神仙莫救。
　　
　　
　　卷二十　胸膺脐腹部肺疽门主论
　　申斗垣曰：肺疽即天火疮，乃任脉之经，当胸而生。在紫宫、玉堂之穴，十日可刺，脓水黄白色者可治。如无脓渐大，旁攻上硬下虚，自破流水不绝，咳唾引痛者死。（《启玄》）　r肺疽　p04-a41a130.bmp　r
　　
　　卷二十　胸膺脐腹部膻中疽门主论
　　王肯堂曰：膻中疽，生心窝上两乳中间，属任脉经膻中穴。盖膻中为气之海，气所居焉，能分布阴阳，若脏腑阴阳不和，七情不平，则发此证。稍迟则溃烂，恶证多者难治。（《准绳》）　r膻中疽　p04-a41a131.bmp　r
　　
　　卷二十　胸膺脐腹部井疽门主论
　　《灵枢》云：发于胸名曰井疽，其状大如豆，三四日起不治，下入腹不治，七日死矣。
　　王肯堂曰：心窝生疽，初起如黄豆，肉色不变，名曰井疽，又名穿心冷 。若冷气攻心，精神恍惚，呕吐冷痰，恶闻食臭，毒瓦斯内陷，腹胀满者不治；若心燥如火，肌热如焚，不时盗汗，唇焦舌干黄色，渴饮冷水者，是正候也。（《准绳》）申斗垣曰：井疽，又名心漏疽，又名穿心毒。最为难治。有经年不愈者，乃多食生冷死厌之物，恶毒积久，内犯心包络，故外发于心掩也，乃心胃两经受证。治同痈疽法。（《启玄》）　r井疽　p04-a41a132.bmp　r汪省之曰：井疽乃任脉之经，在鸠尾穴，状如大豆。三四日间，若不早治，十日必死。外发者生，内陷者死。（《理例》）
　　
　　卷二十　胸膺脐腹部心漏门主论
　　陈远公曰：有胸间生疮，因不慎酒色，致成漏窍。生数头，流血，久则形神困惫，腰痛难伸，行同伛偻，人以为心漏也，谁知乃肾虚成漏乎！夫心肾本相通也，心气必得肾气以相生，肾气必得心气以相闭，心漏之成，成于肾气之泄也，安可不急治肾气之衰乎？然治肾而心气不闭，则补肾无益，盖有出气而无止气耳。或云漏疮多成于湿热，今补肾而不闭心窍，则漏不愈，闭心窍而不去湿热，只治心肾，漏亦不能愈也。然漏亦不同，漏在他处者，可泄其湿热，在胸间者，不可泄湿热也。盖漏既成于肾虚，肾虚则寒而非热也。肾虚者，肾水虚而非邪火盛也，补真阴而邪水自消，温肾寒而湿热自退耳。用温肾丹：鹿茸二具酥炙，附子二枚，人参、青盐各二两，瓦松二枝，红枣四两，煮枣捣丸，每空心酒下三十丸，服半月，腰疼少减，服月余而漏愈矣。（《冰鉴》。此方奇在鹿茸，既能益肾中之水火，更能补心中之缺陷，加以附子之辛热，则无经不达，引鹿茸直入心肾，以填其空窍。青盐者，咸以软坚也。漏多孔窍流血必多，血得盐则止也。瓦松者消湿热于无形，心漏虽非湿热，然未可少有留存，则孔窍难塞，故兼用之，以防其变，又恐气虚不能运化，加参以生气于心肾之间，助茸、附之力，通达上下，尤易成功也。）冯鲁瞻曰：胸前有一孔，常出血水，名曰心漏。用嫩鹿茸去毛酥炙，附子炮去皮脐盐化，共为细末，枣肉为丸，每服三十丸，空心酒下。兼治肾虚腰痛如神。（《锦囊》）　r心漏　p04-a41a133.bmp　r
　　
　　卷二十　胸膺脐腹部赤膈类伤寒门主论
　　凡胸膈赤肿疼痛，头疼身痛，发热恶寒，此名赤膈伤寒。宜荆防败毒散加栝蒌子、黄连、黄芩、紫荆皮、元参、赤芍、升麻、白芷。如证有表复有里，胸膈赤肿疼痛者，防风通圣散加黄连、栝蒌子、紫荆皮；如表证已退，大便燥实，胸膈肿痛者，凉膈解毒，如栝蒌子、枳壳、桔梗、紫荆皮、赤芍，又宜棱针刺肿毒出血；如半表半里，胸膈肿痛者，柴胡枳桔汤加栝蒌子、紫荆皮、赤芍。
　　
　　
