<!-- { "loadSidebar": true } -->
　　卷二十　胸膺脐腹部小儿龟胸门主论
　　龟胸者，胸高胀满，形如复掌，多因乳母酒面五辛无度所伤，或夏月烦躁，热乳、宿乳与儿。盖肺气最清，为诸脏华盖，水气泛溢，肺为之浮，日久痰滞，则生风热，一触诸辛，肺气昏乱，是以唇红面赤，咳嗽喘促，溏泻蒸热，由此而成疳，由疳而成龟背矣。如药后而复作传变，目睛直视，痰涎壅上，或发搐者难治。
　　
　　
　　卷二十　胸膺脐腹部脾发疽门主论
　　王肯堂曰：脾发疽生心窝下两旁，属脾经食窦穴，无论左右皆生。由多食煎 ，醉饱入房，以致毒聚脾经而成。稍迟则溃伤脾膜，脓如蟹沫者死。服药而呕，饮食不进者死。（《准绳》）《心法》曰：此疽因过饮辛热药酒，积火成毒亦生。
　　　r脾发疽　p04-a41a134.bmp　r
　　
　　卷二十　胸膺脐腹部胸前蜂窠发门主论
　　　r胸前蜂窠发　p04-a41a135.bmp　r申斗垣曰：蜂窠发在胸乳间，或左或右，或双发，在 中、（穴在俞府下一寸六分陷中。）神藏、（穴在 中下一寸六分。）灵墟（穴在神藏下一寸七分。）三穴。乃足少阴肾经所立。心热甚，急宜内托疏心火。其证心悬若饥，饥不能食，舌干咽肿，归心则死。（《启玄》）
　　
　　卷二十　胸膺脐腹部枯筋箭门主论
　　陈实功曰：枯筋箭，乃忧郁伤肝，肝无荣养，以致筋气外发。初起如赤豆大，枯点微高，日久破裂，攒出筋头，蓬松枯槁，多生胸乳间者是也。宜用药丝线齐根系紧，七日后其患自落，再换珍珠散，其疤自收。兼戒口味。（《正宗》）
　　
　　卷二十　胸膺脐腹部乳痈门主论
　　陈远公曰：有乳上生痈，先疼后肿，寻常发热，变成疡痈，此证男妇皆有之，而女人居多。盖女人乳儿之时，偶尔贪睡，儿以口气吹之，使乳内之气闭塞不通，以至作痛，即以解散药治之，随手而愈。若因循失治，而乳痈成矣。唯男子则不然，乃胃火炽盛，不上升于口舌，而中壅于乳房，乃生此证，故乳痈乃阳证也，不比他痈，有阴有阳。治法不必分阴阳，但分先后为虚实耳。盖乳痈初起为实邪，久经溃烂为正虚，然邪之有余，仍是正之不足，于补中散邪，乃万全之道，不必先攻而后补也。用和乳汤：贝母、花粉各三钱，当归、蒲公英各一两，生甘草二钱，川山甲一片，土炒为末，水煎服。一剂乳房通肿消，不二剂也。此方以贝母、花粉消胃中壅痰，痰壅而乳房不通，今化其痰，则胃火失势，后以公英、山甲解热毒，利其关窍，不攻自散，恐药过于迅逐，加归、甘草补正和解，正既无伤，火毒不致变为乳岩也。（《冰鉴》）陈实功曰：妇人平日不善调养，以致胃汁浊而壅滞为脓，名曰乳痈。（《正宗》）　r乳痈　p04-a41a136.bmp　r又曰：亦有忧郁伤肝，肝气滞而结肿成痈者。宜逍遥散加橘叶散之。
　　又曰：亦有暴怒伤肝，肝火妄动结肿者。橘皮汤散之。
　　冯鲁瞻曰：妇人之乳，男子之肾，皆性命之根也。人之气血，周行无间，寅时始于手太阴肺经，出于云门穴，穴有乳上，丑时归于足厥阴肝经，入期门穴，穴在于乳下，出于上入于下，肺领气，肝藏血，乳正居于其间也。其足阳明之脉，自缺盆下于乳，又冲脉者起于气街，并足阳明夹脐上行至胸中而散，故乳房属足阳明胃经，乳头属足厥阴肝经。妇人不知调养，有伤冲任，且忿怒所逆，郁闷所遏，浓味所酿，以致厥阴之气不行，阳明之血热甚，或为风邪所客，则气壅不散，结聚乳间，或硬或肿，疼痛有核，乳汁不出，名曰妒乳。渐至皮肤 肿，寒热往来，谓之乳痈。风多则硬肿，色白热多则 肿，色赤不治则血凝，气为壅滞，而与乳内津液相搏腐化为脓。治之之法，凡初起寒热 痛，即发表散邪，疏肝清胃，速下乳汁，导其壅塞，则病可愈。若不散则易成脓，宜用托里；若溃后肌肉不生，脓水清稀，宜补脾胃；若脓出反痛，恶寒发热，宜调荣卫；若晡热肿作痛，宜补阴血；若食少作呕，宜补胃气；切戒清凉解毒，反伤脾胃也。（《锦囊》）又曰：有因妇人所乳之子，膈有滞痰，口气 热，含乳而睡，热气吹入乳房，凝滞不散，遂生结核。若初起时忍痛揉软，吮去乳汁，即可消散，失此不治，必成痈肿。亦有因小儿断乳后，不能回乳，或妇人乳多，婴儿少饮，积滞凝结。又或经候不调，逆行失道，又有邪气内郁，结成痈肿。初起时切勿用凉药，盖乳本血化，不能漏泄，遂结实肿，乳性清寒，又加凉药，则阴烂宜也。惟凉药用之，既破之后则佳，如初发时，宜用南星姜汁敷之，可以内消，更加草乌一味，能破恶血逐块，遇冷即消，遇热即溃，更加乳香、没药以定痛，内则用栝蒌十宣散、通气散间服之。然年四十已下者，治之多瘥，以气血旺故也。五十以上，慎勿治之，多死，以天癸绝也。不治自能终其天年。若欲加治，惟调气血为主。
　　又曰：若郁怒肝火炽盛，为肿为痛者，自当疏肝散郁，兼以养血和血，则肝阳不强，而肿自退。若郁结弥甚，血滞不舒，更由乳汁壅积，溃而成脓，则为乳痈矣。气血大伤，尤宜重为滋补，少佐疏肝解毒。若专事清解，则溃者难脓，而脓者难长矣。
　　胡公弼曰：妇人乳有十二穣，始生乳痈，只患一穣，脓血出尽，又患一穣，逐穣轮流，伤至七穣，即传次乳，次乳患遍，则危而不救者多矣。初起每早服元寿丹，可保余穣不受传毒。（《青囊》）又曰：忧怒伤肝，肝气滞而结肿者，初起必烦渴呕吐，寒热交作，肿痛疼甚者，牛蒡子汤主之。浓味饮食，暴怒肝火结肿者，橘叶汤主之。
　　又曰：男子乳头属肝，乳房属肾。女子乳头属肝，乳房属胃。
　　又曰：不乳儿妇人，患乳名曰害干奶子。
　　陈实功曰：乳房属阳明胃经所司，乳头属厥阴肝经所主，多血少气，有乳之妇，名曰外吹；怀孕之妇，名曰内吹。（《正宗》）汪省之曰：如怀孕八九个月，患内吹乳，虽脓出腐脱，肌生必待分娩，而后始能收口。（《理例》）申斗垣曰：胎气旺而上冲，致阳明乳房作肿，名曰内吹，又名里吹奶。（《启玄》）冯鲁瞻曰：乳痈者，俗呼曰吹乳。吹者，风也。风热结泊于乳房之间，血脉凝泣痛，胀溃稠脓涌出，此属胆胃热毒，气血壅滞，又名乳痈，为易治。用青皮疏厥阴之滞，石膏清阳明之热，甘草节解毒而行污浊之血，荆、防散风而兼助药达表，瓜蒌、没药、青橘叶、皂刺、银花、土贝母、当归及酒佐之，无非疏肝和血解毒而已。加艾隔蒜灸二三十壮，于痛处最效，切忌刀针伤筋溃脉，为害不小。（《锦囊）。）澄曰：更有寡妇，并无儿女吮乳，而乳房或肿 痛者，此为席风呵奶，当同干奶治法。
　　陈自明曰：怀孕患乳曰内吹，乃胎气旺而上冲，致阳明乳房作肿，宜石膏散清之，亦可消散，迟则迁延日久，将产出脓，乳斗亦从脓窍流出，其口难完。（《精要》）《心法》曰：内吹者，怀胎六七月，胸满气上，乳房结肿疼痛，若色红者，因热盛也；如色不红者，既因气郁，且兼胎旺也。外吹者，乳母肝胃气浊，更兼儿吮乳睡熟，鼻孔凉气袭入乳房，与热乳凝结肿痛，令人寒热烦躁口渴。又有内未怀胎，外无哺乳，而生肿痛者，系皮肉为患，未伤乳房，此肝胃湿热凝结也。
　　
　　
　　卷二十　胸膺脐腹部乳痈门主方
　　
　　鹿角散
　　 治乳痈初起，结肿疼痛，憎寒发热，但未成脓者。鹿角尖三寸，用炭火稍红，存性，研末，每服三钱。食后热酒一茶盅调服，甚者再一服必消。或以生鹿角尖锉细末，生酒冲服三钱，立消。
　　又方 马齿苋一把，洗净，同皮硝捣烂，敷上即刻止痛。如无鲜者，可于端午连根采收，亦可。
　　灸乳肿妙方《正宗》。治气恼劳伤或寒热不调，乳内忽生肿痛。用碗一只，内用粗灯草四根，十字排匀。碗内灯草头各露出寸许，再用平山粗纸裁成一寸五分阔纸条，用水湿贴盖碗内灯草上，纸与碗口相齐，将碗覆于肿乳上，留灯草头在外，将艾大圆放碗足底内，点火灸之，艾尽再添，灸至碗口流出水气，内痛觉方止住。甚者次日再灸一次，必消。
　　锦囊新定消乳痈神效方（冯氏。）金银花（二两） 蒲公英（一两） 甘草节（三钱） 没药（去油二钱） 当归尾（六钱）水酒各三碗煎一碗，食后服；渣再煎，绞汁服。
　　又方（葛稚川。）人牙齿烧存性，研极细，酥调敷。
　　
　　究原五物汤
　　《外科集验》。乳痈痈疽发背，立止疼痛。
　　栝蒌（一枚，研） 皂角刺（烧带生） 没药（各五钱） 乳香 甘草（各二钱五分）酒三斤煎取二斤，时时饮之。
　　
　　元寿丹
　　（张涵谷。）乳痈初起即消，已溃可保余瓣无恙。
　　龟壳（去墙版不用，止用龟盖，火 存性）研细末。热酒调服三钱，尽量饮醉，即愈。
　　
　　芙蓉膏
　　 治乳痈发背痈疽，拔根止痛敛口。芙蓉花捣如泥，若无花取根，用竹刀刮去粗皮，只用内嫩白皮，捣如泥，入蜜少许调匀。如未穿即敷四围，中留一孔透气；如已溃，即填入疮口，其脓根自然涌出，俟脓尽再上干脓散。
　　
　　干脓散
　　 凡毒脓汁久出不已者，用此掺之，干脓敛口。
　　海螵蛸 天竺黄 飞血丹（炒紫色） 轻粉（二钱） 麝香（二分五厘） 真降香老节（三钱）共乳极细，干掺疮口，不数日脓即干矣。
　　乳痈初起《济生》。活鲫鱼背脊肉和蒸，饭捣如泥，敷上即散。
　　乳痈。
　　穿山甲（炒二两） 青皮（三两）研细末。用热酒调服三钱，另饮酒尽量，被盖取汗即消。
　　乳痈初起但未成脓者皆消 用大碗盛醋半碗，以白石蛋大一块，烧红淬醋内二三次，以醋热为度，即将患乳浸入醋内，冷则再烧再淬，再浸三次即消。
　　乳痈烂见心者 猫腹下毛，干锅内 存性为末。干掺或清油调匀，入轻粉少许搓之。
　　乳痈溃烂两三指大者 葱汁半酒杯，牛皮胶一两，切片隔水炖一伏时，以胶老为度。乘热纳入溃处，以桑皮纸贴之，如内脓未尽，自然脱下，乃如法乘热纳入，倘粘紧不脱，即不须又换，听其自落，则肉已长足收口矣。宝之。
　　
　　神效栝蒌散
　　（《外科集验》）。治乳痈、乳疽、奶劳。
