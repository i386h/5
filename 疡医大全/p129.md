<!-- { "loadSidebar": true } -->
　　川当归（酒洗，去芦焙切） 生甘草（各五钱） 滴乳香（去油，另研一钱） 苦栝蒌（子多者一个，去皮，焙为末，如急用只须研烂） 明没药（去油，另研，二钱五分）无灰酒三升，同药入银石器中，慢火熬取一升，清汁分为三服，食后服之。如奶劳便服此药，杜绝病根；如毒瓦斯已成，能化脓为黄水；如毒未成即消。甚者再服，以退为度。治乳之方甚多，独此一方神验，万无一失。
　　消乳痈神方大当归（一枝，洗去泥） 蒲公英（四两） 金银花（四两） 甘草节（五钱）酒水同煎三大碗，渣再煎服，以一日夜服尽自消，历试历验。
　　乳痈未成即散，已成即溃，立刻止痛，神效无比，名
　　橘香散
　　。
　　陈皮（去白净，五钱） 麝香（一分）研细酒调服二钱，被盖出汗。
　　乳痈初起二三日立消，天下第一仙方 活鲫鱼一尾头骨生捣极烂，香腊糟一小团，再研匀敷上一日，待消小即取下，不消再贴，如神。
　　乳痈。（周鹤仙方。）苦栝蒌（两个，每个入酥炙穿山甲一钱，人弱者用五分） 粉甘草（六钱装入瓜内）用好酒二斤，水二斤，同煎至一大碗，临卧热服。渣捣烂，再用酒水各一斤煎服，将渣乘热敷满乳上，用布捆住，盖被出汗，无不立愈。不论已破未破，只用一服，神效无比。
　　验方 陈（原缺）末无灰酒调，服醉自消，以渣敷之，自消。
　　
　　泽及汤
　　泽兰叶（一两） 白芨（三钱）水煎冲酒服，取汁自消。
　　又方 生半夏一个研细，葱白一寸，连须捣丸如莲子大，丝绵包裹，左乳塞右鼻孔，右乳塞左鼻孔，睡醒自消。
　　又方 兔耳一支箭（出徽州），煎酒服，自消。
　　又方 鲜蒲公英捣汁，冲热酒服取汗，渣加酒糟捣敷乳上，自消。
　　又方 旧芭蕉扇烧存性，研末，酒调自消。
　　又方 生皂角子七粒，热酒吞下，即消。
　　又方 （王峡如）。治乳汁不通闭塞，并成乳痈。
　　栝蒌（一个捣碎） 穿山甲（炒） 归尾（酒炒）乳香 没药 甘草节（各一钱）酒水各半服。如成乳痈，即以渣敷乳上，用长布裹之，经宿自消。
　　又方蒲公英（五钱） 当归 王不留行 陈皮 甘草节 生黄 （各二钱） 金银花（三钱） 防风川贝母 白芷 天花粉（各一钱二分） 乳香 没药（各五分）加香橙叶十片，水煎冲酒尽醉，取汗自消。
　　又方金银花 蒲公英（各一两）酒水同煎服，以渣乘热敷肿上，即思睡，睡醒自消。并治蛇头疔神效。
　　又方 用葱一握，连须捣烂作饼，置患乳上，以磁磬口茶杯盛热灰，覆葱饼上，觉热气入里，汗出自消。
　　又方 两头尖（即雄老鼠屎）七粒或十三粒研末，冲酒服，即消。
　　又方陈皮（去白，五钱） 甘草（一钱）酒水同煎。凡痛极不可忍者，服之即止。
　　又方白芥子（一两，炒黄研末）白酒冲服，尽量饮，自消。
　　又方 海螵蛸细末三钱酒煎，尽量饮，出汗自消。
　　又方 赤小豆三合用酒研烂去渣温服，留渣敷之，自消。
　　又方 生螃蟹脚尖，阴阳瓦焙研三钱，酒调，尽量饮醉，盖被取汗，自消。
　　又方金银花 当归（各二钱） 蒲公英（三钱） 干葛（一钱五分）酒水同煎，食后服。再以酒助取汗，自消。
　　又方蒲公英 金银花 鹿葱花根（洗净） 防风（各三钱）酒水同煎，空心服，出汗自消。
　　又方生半夏 乳香（去油，各等分）研细。左乳吹右鼻孔，右乳吹左鼻孔，自消。
　　又方 羊角尖刀刮末，每服一钱，酒调服，自消。
　　又方 黄花菜、金银花各等分，酒煎服，自消。
　　又方 青皮、天花粉各五钱，酒煎服，自消。
　　又方皂荚刺（烧灰） 海蛤粉（各等分）研匀，热酒调服，以手揉乳，自消。此方只治外吹。
　　又方 苦栝蒌一二枚，连皮穣子切碎，酒煎频服，自消。
　　又方 鲜蒲公英连根带叶二两捣烂，酒半斤同煎数沸热服，渣敷肿上，盖睡一时许，再用连须葱白煎汤一茶杯催之，得微汗自散。此方用之乡村偏僻无药之所极妙，亦且简便。
　　又方 山楂核研末，每服三钱，无灰酒调服。初起不过一二服；成饼者四五服，自消。
　　又方蒲公英（三颗） 金银花（二两）酒水同煎，热服取微汗，睡醒即消，渣敷患上。
　　又方 螃蟹去足，烧灰存性研末，每服二钱，黄酒调服。
　　又方半枝莲（柔细茸草，三月间生田埂上，近水边寻之可得，开红花俨然半边莲花，四五月草深难觅。此草解热清火，消肿散毒，最为快捷方式，宜多多采取。）捣汁冲热酒服，渣敷患上，神效。
　　乳吹已成。
　　栝蒌（一个） 明乳香（二钱） 酒煎服。
　　
　　香附饼
　　 消乳吹并敷一切痈疽。
　　香附（一两） 麝香（二分）研末，以蒲公英二两，酒煎浓汁，调服。
　　又方 玉簪花根加盐少许，共捣如泥，初起敷上自消；已成敷之，除脓完口。
　　又方 生白果八两，一半用酒研服，一半研敷，自消。
　　吹乳红肿 白芷一两，郁金七钱研匀，水调敷。
　　又方 醋半杯顿滚入广胶四钱熔化，加银朱二钱调敷。
　　乳硬痛。
　　当归 甘草 没药（去油，各三钱）水煎，冲酒热服。
　　山居妇人吹乳 桑树蛀屑，饭捣成膏，敷之。
　　乳吹结核不能消散肿痛者，神效。并治乳岩（《外科集验》）百齿霜（即梳齿上油垢） 圆如芡实大，黄丹为衣，每服一二圆，热酒吞下。如不饮酒，白汤吞之，不可化开，亦不可令病患知，极有奇效。
　　又方（《外科集验》）皂角刺（烧带生） 天南星 生半夏（各二两） 白芷 直僵蚕（焙） 草乌（各一两）研细。葱汁黄蜜调敷。
　　洗乳疼方（窦氏）牡蛎（ ，一两） 五倍子（五钱） 枯白矾（一钱五分） 水二碗煎洗。
　　
　　乳硬作痛
　　 嫩桑叶手采者研细。米饮调摊纸上贴之。
　　吹乳 好醋半杯熬滚，入牛皮胶五钱，熬化敷上自消。
　　吹乳 瑞香花二十朵，如无，用叶二十一片，同陈灶糖捣敷自消。
　　乳吹 明矾研细。一岁一厘，用鸡蛋一个，开一孔，将矾装入蛋内，饭上蒸熟去壳，将蛋分作小块，无灰酒吞下，自消。
　　乳吹 鸭蛋一个去壳，烧酒搅匀，蒸熟食之，自消。
　　又方韭菜地上蚯蚓粪（二钱） 葱子（一钱）研细醋调敷上。干则易之，三次未有不愈者。
　　又方 两头尖老鼠粪十三粒，用葱白捣烂，热黄酒冲服，盖暖出汗即消。已成脓将破者，不效。
　　验方小青皮（一斤醋浸三次晒燥）磨细末。水法为丸，每服三钱，木瓜酒送下，自消。
　　验方 马桶垢，阴阳瓦 ，研细末蜜丸桐子大，每服一钱，木瓜酒送下。虽多年乳核，服半斤亦消。
　　又方 葫芦巴焙研，每服三钱，木瓜酒调即消。
　　验方大桦皮（一两，切片，瓦上焙存性）研细作一服，用皂荚子七粒，木瓜酒煎一杯调服，自消。
　　敷方 鲜水仙花根不拘多少，同马桶垢捣烂敷，即消。
　　消乳吹（程 友。）皂角子七粒，微焙研碎，冲酒尽量饮醉，出汗即消。
　　消内吹乳 鲸鱼鳔（系杂货店卖者，其形两头尖，切去尖）。用火煨烂，捣化摊青布上，贴之。
　　
　　乳疮肿痛
　　 芝麻炒焦，研细，灯盏油调敷。
　　又方 野茄根捣汁冲调服。
　　乳痈。（刘涓子。）大黄 伏龙肝（各二钱） 小鲫鱼（一尾，连鳞、肠捣如泥）醋调敷，定痛消肿。
　　患乳立消法 一切乳证初起之时，先用连根青菜煎水洗乳，再将蒸酥店内酵面，茶盅大一块，置碗中隔水炖热，敷于浴过乳上，再用糯米一合，不用淘，锅内炒黄，研细用无灰酒冲入与服，被盖取汗，无论轻重，立刻即消。
　　又方 鱼肚子，瓦上炙脆，研细冲无灰酒调服，即消。
　　又方 鹿角尖磨汁敷之，乳吹妒乳肿痛欲作脓者，自消。
　　
　　
　　卷二十　胸膺脐腹部乳头陷下门主方
　　两乳头陷顶。
　　黄 （蜜炙三钱） 当归身 葛根 升麻 黄柏 连翘（各二钱） 牛蒡子（研） 炙甘草（各一钱） 上肉桂（五分）水二盅，酒半盅，煎一盅，食后服。
　　
　　
　　卷二十　胸膺脐腹部乳头破裂门主论
　　《心法》曰：乳头属足厥阴肝经。如暴怒或抑郁，肝经怒火不能施泄，是以乳头破裂，痛如刀刺，或揩之出血，或流粘水，或结黄脂。治当以加味逍遥散主之。
　　
　　
　　卷二十　胸膺脐腹部乳头破裂门主方
　　验方 取秋后冷露茄子裂开者，阴干烧存性，研细，水调敷。
　　又方 胭脂、蛤粉研细，敷之。
　　
　　
　　卷二十　胸膺脐腹部乳衄门主论
　　妇女乳房并不坚肿结核，唯乳窍常流鲜血，此名乳衄。乃属忧思过度，肝脾受伤，肝不藏血，脾不统血，肝火亢盛，血失统藏，所以成衄也。治当平肝散郁，养血扶脾为主。（澄论。）
　　
　　卷二十　胸膺脐腹部乳汁自流不禁门主论
　　冯鲁瞻曰：其有乳汁自出者，若胃气虚而不能敛摄津液者，宜补胃气以敛之；若气血大虚，气不卫外，血不荣里，而为妄泄者，宜调补荣卫以止之；若未产而乳自出者，谓之乳泣，生子多不育；若产妇劳役，乳汁涌下，此阳气虚而厥也，独参汤主之。（《锦囊》）
　　
　　卷二十　胸膺脐腹部乳汁自流不禁门主方
　　
　　十全大补汤
　　人参 于白术 甘草（炙） 白茯苓 当归 白芍药 川芎 熟地黄 肉桂 黄 （蜜炙）姜枣为引，煎服。
　　
　　
　　卷二十　胸膺脐腹部乳疳门主论
　　申斗垣曰：有养螟蛉之子，为无乳强与吮之，久而成疮，经年不愈，或腐去半截，似破莲蓬样，苦楚难忍，内中败肉不去，好肉不生，乃阳明胃中湿热而成，名曰乳疳。（《启玄》）　r乳疳　p04-a41a137.bmp　r凡初生女孩，必须于月子内大人以手挤其两乳，使乳头长出。若不知此，长大其女必是一对瞎奶。生育之后，乳头微露，大半藏在乳房之内，小儿吮乳，每每吮破乳头，化去一半，疼痛难忍。若畏痛不与小儿吮食，必肿胀成乳痈矣。务令产妇忍痛令儿吮之，外搓玉红膏、珍珠散自愈。澄曾看一小儿，初生吐乳，血膜与乳相间，细询产妇，始知产妇是瞎奶，被小儿吮破溃烂，所以小儿吐出之物，系乳中吮出之血膜也。只治产妇之乳，小儿不药而愈。（自识。）
　　
　　卷二十　胸膺脐腹部乳痞门主论
