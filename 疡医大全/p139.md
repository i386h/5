<!-- { "loadSidebar": true } -->
　　瘕痞块。（无见和尚。）阿魏 全蝎（各二钱） 金头蜈蚣（全用一条） 大黄（酒炒，一两） 皮硝（三两）大人用五分，小儿用三分，装入鸡蛋内饭上蒸熟，火酒送下，每晚吃一个，七晚吃七个，不过十日半月改换颜色。
　　
　　化痞膏
　　（刘长随。）当归尾 红花 金银花 三棱 白芥子 莪术 葫芦巴 昆布 生地黄 桃仁乱头发 大黄 熟地黄 鳖甲 穿山甲（各一两） 海藻 两头尖 阿魏 萆麻子 川乌巴豆仁 黄连 天南星 漏芦 大贝母 半夏 川萆 大戟 胡黄连 甘遂凤仙子 芫花 海浮石 阿胶 威灵仙 槟榔 直僵蚕 全蝎 瓜儿竭 乳香（去油）粉甘草 金线重楼 没药（去油，各三钱） 土木鳖 番木鳖 独蒜（各三十个） 蜈蚣（三十条）水红花子（四两） 鲜商陆（八两） 活鲫鱼（一个重半斤） 麻油（三斤） 黄丹（飞，晒炒，一斤半） 麝香（一钱）上药除乳、没、竭、麝、阿魏五味另研收贮，临摊掺膏药上。
　　群药同油熬膏法修合。
　　
　　化痞丸
　　（刘长随。）莪术（醋炒） 海浮石（ ） 瓦楞子（ ） 干漆 大茴香 山楂 穿山甲 丁香 五灵脂白芷 陈皮 玄胡索 广木香 牡丹皮 青皮 枳壳 桔梗 胡椒 神曲 蒲黄香附 桃仁 红花 川芎 当归 浓朴 砂仁 鳖甲（醋炒） 朴硝（各三钱） 阿魏（五钱） 小茴香 赤芍药 使君子（净肉） 桂皮 铁花粉（各四两） 水红花子（四两）上为末，皂荚煎汤叠丸桐子大，每服三十丸，壮实人可加至四五十丸，日三服，俱酒下，一料可治二人。
　　敷羸瘦不堪之痞块，不能用克伐药者。
　　朱砂 银朱 飞丹 明雄 阿魏（各三钱） 砂（一钱） 鸽粪（炒五钱） 麝香（五分） 皮硝（明净者，研细一斤）共研匀，用猪尿胞一个留小口，做一漏斗插口内，将药末徐徐装入，再用火酒一斤炖热泡入胞内，将尿胞头折转扎紧，预将患处用皮硝四两，白酒一斤煎数滚洗患处，再将尿胞扎上，用布裹紧，三日解去，又换一个，大建奇功，屡验。
　　
　　阿魏保生膏
　　 专治痞块积聚，凡年高之人，诸病不能服药者，但将此膏贴心口上，即开胃进食，功难尽述。
　　先用真麻油二十两，浸榆、桑、桃、柳、槐各二十一段，熬枯再下：萆麻仁 巴豆（各一百二十粒） 大风子（净肉） 土木鳖 番木鳖（各五十个） 穿山甲（炙二十片） 白附子 当归 白芷（各五钱） 大黄（二两） 甘草（三钱） 核桃肉（一斤）熬枯滤去渣，复入净锅内熬至滴水成珠，下飞净血丹八两，成膏再下：乳香（去油） 没药（去油） 儿茶 血竭 阿魏（各五钱） 冰片（一钱） 麝香（三钱） 水红花 熬膏（四两）搅匀，老嫩得宜收贮，勿泄气，每用狗皮摊贴，诸证如神。
　　痞块。（德宗和尚治黄总兵。）人参 白术 阿魏 石斛 莱菔子（各五钱） 水红花子（一两） 胡黄连 芦荟 柴胡枳实 臭芜荑 川芎（各三钱） 川黄连 使君子（净肉） 青黛 青皮 木香 夜明砂龙胆草（各三钱五分） 蛤蟆皮（炒二张） 沉香（二钱五分） 三棱（醋拌炒） 莪术（醋拌炒） 槟榔苍术（各五钱五分） 陈皮（三钱五分） 麦芽（五钱，同巴豆肉三钱炒，去巴豆不用）共为细末，用犍猪肝煮烂捣丸如桐子大，每服三钱，米汤送下。
　　
　　化痞膏
　　（徐声士）活脚鱼（五斤） 苋菜（十斤）同入坛内盖好，俟脚鱼、苋菜化成臭水，倾入净锅内，加麻油五斤，穿山甲四两，熬枯滤清，复入净锅内熬至滴水成珠，入密陀僧细末收之，老嫩得宜收贮，用红布或缎摊贴。
　　
　　赛金丹
　　（胡宁宪）巴豆霜 麝香（各五分） 五灵脂（去砂土净）广木香（各一两） 生川乌（重五六钱的一个） 母丁香（二钱）上研细末，用大黑枣三十枚去皮核，微晒捣膏，和药丸如指顶大，每日卧睡时，松萝茶送下一丸，服至四十日，不可间断，轻者无影无形，重者仍有微影，自可除根不发。每次日早膳勿食油腻，午饭不忌，唯面食粘滞之物，俱宜少进。
　　痞块。（骆潜庵）大荸荠一百个，古钱二十个，花头海蜇一片炒，皮硝四两，烧酒三斤，共一处浸七日后，每日早上吃荸荠四个，逐加至十个止，即消。
　　
　　大红丸
　　 治血块血虫，一切大人小儿积痞。
　　真血竭 乳香（各一两） 辰州箭头朱砂（五钱） 巴豆（四钱）研极细末，初研散开，研至自润成块，瓷盒盛之。看人大小虚实，小儿麻子大三粒，大人豆子大三粒，俱温水送下行。热水作痛。倘积重多年者，先用使君子生熟各三个，上午食之，下午方服前药，前晚不可夜饭。置净桶看药与积俱下否，如药未出，积亦未出，将温酒一杯催之。
　　
　　七转灵应丹
　　 治新旧诸积诸气，妇人血瘕，小儿疳积，一切心痛，诸般虫积。
　　白芜荑（五钱，取末四钱） 牵牛（五两，取头末三两） 槟榔（五两，取净末三两） 大黄（五两，取净末三两） 木香（五钱，取净末三钱） 雷丸（四两，取净末三两） 锡灰（一两，取煨净末三钱。）共取各净末一处拌匀，葱白一斤煮沸汤，露一宿为丸如黍米大，每服三四钱，老年幼弱减半，俱用葱白汤，露一宿，早晨空心冷下，取出病根。如欲大便，须在内房，不可见风日，晚用温粥补之。忌生冷硬物荤腥，一月后用四君加减，补助胃气。
　　一方有使君子一两，鹤虱五钱。
　　一方 治酒积面黄黑色，腹胀不消。甘遂一钱为末，以猪槽头肉一两切细，捣烂和末，作一丸，纸裹火煨令香熟，取出临卧细嚼酒咽，取出病根。
　　
　　消积丸
　　广皮 三棱 莪术 槟榔 青皮 枳实 萝卜子 麦芽 草豆蔻（各一两） 浓朴山楂（各一两五钱） 神曲（二两） 广木香（七钱）为末，黑砂糖丸重一钱，空心白汤调服。
　　
　　清块丸
　　（即《千金方》硝石大黄丸，须度虚实用。）硝石（六两） 人参 甘草（各三两） 大黄（八两）为末，以三年米醋三升，置瓷器中火煎，先纳大黄，不住手搅，使微沸一刻，乃下余药，又一刻微火熬搅，可丸则取丸之如鸡子中黄大，每一丸米饮下。服后当下如烂肉，或米泔赤黑等色。下后避风，冷啖软粥，将息之。
　　男子痞块妇人血块极妙，药性不猛而效速。
　　阿魏（一两） 生漆（滤去渣净） 木耳（为末，各四两） 黄蜜（六两）锡罐一个，盛药封固，放锅内水煮三炷香，取起冷定，每服二茶匙，烧酒送下，日进三服。忌油腻发气物。
　　
　　治血块丸
　　（丹溪曰瓦栊子能消血块。）海粉（醋煮） 三棱 莪术（醋煮） 红花 五灵脂 香附（各等分） 石碱（减半）共为丸，白术汤吞下三十丸。
　　胁间生毒如鳖形，以鲜虾羹食之。即不痛者，乃真鳖瘕。白马尿治之，甚妙。
　　喜食香油者，乃误吞人发入胃，血裹化为虫。雄黄五钱，水煎服。
　　
　　肥儿丸
　　 小儿脾疳痞积，黄瘦肚大，口臭飧泥，消虫进食。
　　神曲（炒） 胡黄连 麦芽（炒，各五钱） 槟榔（去脐一个） 广木香（一钱） 使君子（去壳）肉豆蔻（面裹，煨去油，各二钱五分）为末，蒸饼丸黍米大，米饮服。
　　
　　三圣膏
　　锻石（十两，筛过极细炒红）好醋熬成膏，入大黄末一两，官桂末五钱搅匀，瓦器封贮纸摊，烘暖贴患处。
　　
　　
　　卷二十二脑背部
　　自脑后、肩脊、背腹痈疽，皆汇于此部中，以便检阅参治。
　　
　　
　　卷二十二　脑背部脑疽门主论
　　　r脑疽　p04-a41a154.bmp　r《鬼遗方》云：正脑上一处起为脑痈及脑疽，脑铄并在大椎骨上，入发际生。
　　王肯堂曰：脑痈皮起，易得破穴，急破急出脓不害。脑疽皮浓，难得破穴，须急发内毒，使破穴方可。脑铄一处初起如横木掘，上起顶门，下止大椎，发肿如火烧，其色青黑如靴皮，大硬不见脓，即损外皮，如犬咬去肉之迹，难愈。（《准绳》）《灵枢经》云：阳气大发，消脑溜项，名曰脑烁。其色不乐，脑项如刺以针，烦心者死，不可治。
　　薛立斋曰：脑属足太阳膀胱经积热，或湿毒上涌，或阴虚火炽，或肾水亏损，阴精消涸，始成疽也。
　　陈远公曰：有生疽于头顶者，始名脑疽。若对口偏对口，俱非真脑疽也。此疽九死一生，大约生此疽者，皆肾火沸腾也。脑为髓海，通于肾，肾无火则髓不能化精，肾多火髓亦不能化精，不但不化精，而随火升降，且化为毒以生痈疽矣。盖肾之化精，必得脑中之气以相化，若脑中无非肾火，势必气化为火，火性炎上，不及下降，即于脑中髓海自发其毒，较之脑气不流而为毒者更甚。故往往有更变形容，改换声音，疮形紫黑，烦躁口干，甚至脑骨俱腐，片片脱下，野狼狈之状，不可言语形容者，又何以救之耶！此证须问饮食若何，倘饮食知味，即可用药。名曰五圣丹：金银花八两，玄参、麦冬各三两，黄 四两，人参二两。水煎服，四剂渐愈，改用十全大补汤，重四两，服四剂，又改用八味地黄汤，恣其酣饮，自可痊愈矣。此救九死一生之法，然舍此实无第二法也。此疽得于房术者居多，兴阳涩精，俱是丹石燥烈之品，霸阻精道，日积月累，真阴枯烁，髓竭火发，遂至溃顶而不可救，人又何苦博女子之欢，丧千金之命耶！（《冰鉴》）窦汉卿曰：脑疽若色黯不溃，或溃而不敛，乃阴精消涸，名曰脑烁，为不治。（《全书》）
　　
　　卷二十二　脑背部发际疽门主论
　　　r发际疽　p04-a41a155.bmp　r王肯堂曰：发际疮，初起如粟米，头白肉赤，热痛如锥刺，妇人患此者多，丈夫患此者少。始因风湿上攻，或因风热上壅，若如芡实，漫肿寒热，或痛或痒者，是发际疽也。（《准绳》）《心法》曰：此疽生项后发际，形如黍豆，痛如锥刺，痒如火燎，破津脓水亦有浸淫发内者，此由内郁湿热，外兼受风相搏而成。 肿高肿者易治；平塌漫肿，毒流肩背，未脓先腐者，难治。十四日得脓为吉。
　　
　　
　　卷二十二　脑背部后脑发门主论
　　　r后脑发有正有偏　p04-a41a156.bmp　r申斗垣曰：玉枕疽即后脑发。乃足太阳兼督脉阳维脉所主，多血少气，在玉枕二穴风府穴端。（《启玄》）陈实功曰：玉枕疽生于脑后枕骨，中坚而难溃，痛引肩项，鼻塞气粗，此足太阳膀胱湿热凝滞而成，痛痒不一。（《正宗》）
　　
　　卷二十二　脑背部头后蜂窝疽门主论
