<!-- { "loadSidebar": true } -->
　　　r瘿瘤发　p04-a41a166.bmp　r申斗垣曰：瘿瘤发，发于脊之正中，近于大椎、（穴在第一椎上陷中，三阳督脉所发。）陶道、（穴在项大椎节下间，督脉足太阳经之会，俯而取之自得。）身柱（穴在第三椎节下间，俯而取之。三穴之端，）俱督脉所络之处，甚利害，急早托之。此是阳维之海，督领百脉，若生痈疽，乃督脉不能统督之意，故凶。（《启玄》）
　　
　　卷二十二　脑背部体疽发门主论
　　　r体疽发　p04-a41a167.bmp　r申斗垣曰：体疽发上至肺俞，（穴在第三椎下，各侠脊相去一寸五分。）下至肝俞，（穴在第九椎下，两旁各一寸五分。出《出眺附经》）左右相同，在高骨之旁，乃足太阳膀胱经多血少气，八日可刺。如不溃二十日死，或初发时肿上如椒子者死。（《启玄》）王肯堂曰：竟体发，一名椒眼发。背上生疽，肉色不变，麻木微痒，顽如牛领之皮，二三尺，由盛暑时空腹感触秽气及愤怒积郁所致。七日内未成脓，宜隔蒜灸，灸而起发，神清脉和者，可治；灸而不起，腹胀神昏，脉微或促或代者死。服汗剂得汗者生；无汗者死。服补剂红润起发知痛者生；膨胀不食，干枯黑陷者死。（《准绳》）
　　
　　卷二十二　脑背部阴阳疽门主论
　　王肯堂曰：阴阳疽，背上麻木不常，时肿时塌，忽软忽硬，乍寒乍热，由七情内乖，阴阳不和也。此证必大渴，神清脉定者可治；昏迷躁乱饮食不进者死。十日得黄白脓者可治；数日无脓者死。（《准绳》）
　　
　　卷二十二　脑背部特疽门主论
　　王肯堂曰：特疽发肺俞及肝俞。不穴二十日死，八日可刺，其色红赤，内隐起如椒子者死。（《准绳》）
　　
　　卷二十二　脑背部阴阳二气疽门主论
　　王肯堂曰：阴阳二气疽，广阔满背，或大或小，不常肿热胀大。十日可刺，导引出脓，不拘深浅多少，发渴体倦。十日外不见脓不治。（《准绳》）
　　
　　卷二十二　脑背部黄瓜疽门主论
　　王肯堂曰：黄瓜疽，一名肉龟，生背侧，高二寸，长尺许，状如黄瓜，肉色不变，疼痛引心，四肢麻木是也。此证多不可治。（《准绳》）
　　
　　卷二十二　脑背部丹毒发疽门主论
　　王肯堂曰：丹毒发疽，背上细瘰无数，浸淫一二尺，如汤火伤，烦躁多渴，因服丹石刚剂所致。红润者生，紫黯者死，恶证少者，黄连消毒散、国老膏；恶证多，神昏脉躁，膨胀呕哕者死。（《准绳）。）
　　
　　卷二十二　脑背部酒毒发门主论
　　王肯堂曰：酒毒发背当心而痛，麻木不常，累累如弹如拳，坚硬如石，痛彻五内，遍身拘急，由饥饱劳伤，炙 浓味所致。神昏脉乱，大渴狂言，有妨饮食者死。
　　二便闭结者死。有因寒变而内陷者，用托里温中汤。（《准绳》）
　　
　　卷二十二　脑背部上搭门主论
　　　r上搭　p04-a41a168.bmp　r王肯堂曰：肩后疽，又名鼠疽，即上搭也。生肩膊后骨上，乃怒气积郁所致。属太阳兼少阳经，宜灸。（《准绳》）汪省之曰：凡辨手搭、腰搭、发背三证，务令患者以手搭肩上，搭着者左为左搭，右为右搭，头多如蜂窠者易治。向下手搭着者，谓之腰搭。惟两手上下俱搭不着者，谓之发背。（《理例》）陈实功曰：肩下脊上痈疽者，乃脾经蕴积膏粱热毒所致。肿形根脚不过两肩者为顺；如肿平坚硬，渐大渐开，攻注两肩胸项，肿而不定者危。（《正宗》）《心法》曰：上搭手生于脊骨第三节旁。中搭手生于脊骨第四节旁开三寸膏肓穴，名青龙疽。下搭手生脊骨第十四节腰窝内，旁开三寸肓门穴。
　　
　　
　　卷二十二　脑背部上搭门主方
　　消上搭方（《单方集验》）全蝎（三个） 核桃肉（三个）共研细，热酒冲服，一二次自消。
　　
　　
　　卷二十二　脑背部中搭疽门主论
　　　r中搭　p04-a41a169.bmp　r王肯堂曰：中搭即龙疽，生第九椎两旁，忽肿痛而无头，寒热大作，属太阳经。
　　由七情不和，愤怒积热所致。色赤起发润泽者可治；色黑低陷，恶心眩晕，大便滑泄，小便如淋，谵语者死。（《准绳》）
　　
　　卷二十二　脑背部左右搭串门主论
　　　r左右搭　p04-a41a170.bmp　r王肯堂曰：左右搭串者，左肩骨上生疽串于右者可治；右肩骨上生疽串于左者难治。古有此说，愚谓不然，攻注左右者，气血不调，阴阳交错也，七恶证少，何虑难痊？元气虚惫，治之何补哉。（《准绳》）陈实功曰：左搭属肝，右搭属肺，俱生于左右肩骨移动之处，为可治。如左搭串右，右搭串左，俱为难治（《正宗》）申斗垣曰：两肩左右齐发，名双串肩搭疽。（《启玄》）
　　
　　卷二十二　脑背部瘭疽发门主论
　　　r瘭疽发　p04-a41a171.bmp　r申斗垣曰：瘭疽发，发于背之两旁，属足太阳膀胱经，多血少气。发于脊中，属督脉经。初起如豆如梅李，黑白色不定，惨痛应心，四畔如牛唇，四十岁以前可治。已衰弱者难痊。（《启玄》）
　　
　　卷二十二　脑背部禽疽门主论
　　《鬼遗方》云：禽疽始发者如疹数十处，如拳打之状，发寒齿噤。如此者十四日死；十日可刺，导引脓出即愈。
　　王肯堂曰：禽疽，背忽麻木拘急不痛，十数处肉紫色如拳触状。七日内寒热口噤者死；得汗可治，无汗不治。神昏脉躁，或微或代者死。漫肿不溃，宜服台阁紫微丸。（《准绳》）
　　
　　卷二十二　脑背部九疽门主论
　　汪省之曰：九疽一生即有九处。当验人之虚实，毒之浅深，脓之稀稠，遗之迟速，以决死生。如二三处者则轻。（《理例》）
　　
　　卷二十二　脑背部小儿龟背门主论
　　龟背者，多因未满半周，强令坐早，失护背脊，以致客风吹扑，传入于髓，寒则体痿，故变成斯证。又谓五脏皆系于背，凡五脏受过而成五疳，久则虫蚀脊髓，背骨似折，高露如龟矣。书曰：腮肿疳还盛，脊高力已衰，肾无生气，骨无坚长，故为恶候也。
　　
　　
　　卷二十二　脑背部小儿龟背门主方
　　孙真人《千金方》 红药首乌研末，龟尿调敷脊骨，渐渐自平。
　　
　　
　　卷二十二　脑背部脊缝出虱门主论
　　岐天师曰：如人背脊裂开一缝，出虱千余，此乃肾中有风，得阳气吹之，不觉破裂而虱出。治以活水止风丹。裂缝生虱尽死。（《秘录》）
　　
　　卷二十二　脑背部脊缝出虱门主方
　　
　　活水止风丹
　　（岐天师）熟地 山萸肉（各三两） 杜仲（一两） 白术（五钱） 防己（一钱） 草（三钱） 白水煎。
　　脊缝生虱（张仲景）。萆麻子三粒，研成如膏，同红枣三枚，捣成丸如弹子大，火烧之，熏衣上则虱死而缝合。盖萆麻子能杀虱而去风，风去虱出则脊自合缝矣。
　　
　　
　　卷二十二　脑背部肉龟疮门主论
　　　r肉龟疮　p04-a41a172.bmp　r汪省之曰：肉龟疮乃心肾二经受证。生于胸背两胁间，有头有尾，且有四足，皮色不红，突起二寸。或有头向上者，毒攻心口；或有毒向下者，足如刀割。或左或右，其痛难忍。急用神针，针住头尾四足，上用艾灸二十八壮，龟疮即死；不可去针，内服荆防败毒散加天花粉、乳香、没药，然后再泻其针。（《理例》）
　　
　　卷二十二　脑背部鼠攒疮门主论
　　　r鼠攒疮　p04-a41a173.bmp　r汪省之曰：鼠攒疮，又名游走血脾痈，生于胁背之间。此乃自幼受其胎毒，或因缺乳多食面果热毒之物，脏腑娇脆，不能克化，久作寒热，骨蒸内热，日夜不宁。因此毒发生于皮膜之外，俨如流注一般，状似鼠形，大小不一。七八日有脓可治，无脓难于收敛。（《理例》）王肯堂曰：老鼠攒，一名游走血脾痈，生于背胁之间三两处发疽。由怒气积热所致，多发于足少阳，足厥阴部位。七日不见脓及黑陷躁乱者死。（《准绳》）《心法》曰：串疽生于背胁之间，初发一处，挨次发出二三处，形虽不同，而色仍同也。溃后多相串通，故又名老鼠攒，又名游走血脾痈。
　　
　　
　　卷二十二　脑背部渊疽门主论
　　　r渊疽　p04-a41a174.bmp　r陈实功曰：渊疽发于胁下。初起不红坚硬，久则破溃有声如婴儿啼状，膏盖无声，去膏仍有。异哉难治，真不能也。（《正宗》）《心法》：渊疽生于胁下三寸，忧恚太过，以致肝胆两伤而成。初起坚硬肿而不红，日久方溃，得稠白脓者顺。如豆浆者险，疮口有似乎儿啼，此属内膜透也，可于阳陵穴（在膝膑骨外廉下一寸陷中，蹲。）灸二七壮，其声即止；将溃未溃，宜坐取之即得，多服护膜散，可免透膜。
　　
　　
　　卷二十二　脑背部渊疽门主方
　　
　　护膜散
　　白蜡 白芨（各等分）研末，轻者用一钱，微重用二钱，重者用三钱，或酒或米汤调下。
　　
　　
　　卷二十二　脑背部石疽门主论
　　王肯堂曰：石疽生腰胯之间，肉色不变，坚硬如石，经月不溃者，此系属少阳、阳明二经积热所致。邪毒固结，元气不足，故不能起发。若黑陷不起，麻木不痛，呕哕不食，精神昏乱，脉散或代者死。（《准绳》）汪省之曰：石疽乃寒气所作，深伏于骨髓之间，腿膝有肿与皮肉相似，苦疼而坚硬如石，故谓之石疽。治宜温补。（《理例》）
　　
　　卷二十二　脑背部肾俞发门主论
　　　r肾俞发　p04-a41a175.bmp　r王肯堂曰：肾俞发即腰疽，又名连肾发，又名下搭，生十四椎傍腰肾之间，由房劳太过，致伤肾水，令人口干，寒热大作，百节俱痛。治之稍缓，溃烂透膜者死。
