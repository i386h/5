<!-- { "loadSidebar": true } -->
　　又方槐花（炒黑） 青黛（各半斤） 当归（酒洗晒干，一两）打糊为丸，先嚼核桃肉一枚，淡盐汤送下三钱，退管至速。
　　又方胡黄连（二两） 石决明（火 ） 槐花 穿山甲（各五钱 麻油一斤，瓷瓶内煮黄色）研细饭丸，每早米汤送下一钱。四十日见功。
　　又方胡连（姜汁拌炒） 刺 皮（炒各一两） 指甲（炙五钱） 蜣螂（七个） 麝香（二分）研细饭丸，每早淡酒送下一钱。忌火酒、椒、姜等味。
　　退管如神 活獾子一只，杀之退毛净，又将肠内粪去净，入石臼内连骨舂碎，盛坛内封固，埋背阴地下，或背阴房内，过三伏天听用。看管大小，用纸捻蘸坛内浮油插入，其管即出，生肌敛口。
　　金蝉补漏。
　　推粪虫（七个） 滴乳香（去油） 没药（去油各五钱） 炙甘草 生矾 生甘草 熟矾（各七钱五分）研细，黄蜡四两熔化，乘热丸桐子大，先服八分，渐加至二钱，酒送下，其管自退。
　　退管 牛皮末晒炒研一斤，槐角子半斤，蜜丸白汤送下。
　　又方 木耳一斤，用扁柏叶煎水洒上，晒干研末 每岁一分，日逐加一分，如二十五岁可递加至二钱五分为止。俱用白汤调下，如管未退，到二十六天降序一分，只服二钱四分，日逐减至一分为止。
　　
　　狗肠丸
　　象牙屑 建青黛 陈松萝 女贞子（各等分）研细。用黄狗肠一具，洗净蒸烂为丸，每早白汤送下三钱。
　　
　　混元球
　　 治痔漏如神。
　　白马屎（七粒） 真川椒（三十七粒） 蕲艾 河蚬（各七钱） 槐皮（一斤，切片研末）用蚯蚓屎作球，包众药在内晒干，每日一球，安于马桶内烧取烟熏。
　　痔漏。（《济生》）血竭 象牙末（各二两） 乳香（去油，六钱） 蝉蜕 没药（去油） 朱砂（各二钱） 白僵蚕 蜂房（各三钱）上为细末，黄蜡丸弹子大，每空心温酒下三丸。
　　
　　狐仙封脏丸
　　 此方并不治痔，而治痔有神效之功。十日见效，服完一料，永不再发。久服可延年益寿。但服此当禁色欲。
　　枸杞子（去蒂，酒拌蒸） 菟丝子 白茯苓（乳拌，蒸晒五次） 赤茯苓 大生地（竹刀切片） 大熟地 甘菊花 女贞子 何首乌（同女贞子蒸晒五次） 山萸肉 远志肉（甘草水浸二日） 当归身 人参 莲须 柏子仁 天门冬 眼肉 麦门冬（去心） 酸枣仁（各四两） 北五味 川牛膝 粉丹皮 石菖蒲 泽泻（各二两）炼蜜为丸，每服二钱白汤送下。
　　
　　痔漏丸
　　 此方退管生肌，屡用屡验。
　　石莲蓬 冬青子（各三两） 川黄连 真川芎 牛膝（酒炒） 赤芍 当归（酒洗） 黄芩黄柏 熟大黄（各一两） 槐角子 象牙末（各二两） 蛇蜕（去头尾） 全蝎（各五钱） 金墨（一锭约重三钱）共研细末，炼蜜为丸，每早服三钱，至七日后服二钱五分，又七日服二钱，忌火酒，又七日服一钱五分，每早晚用柳须、花椒煎水熏洗一料，服完永不再发。忌羊肉、驴肉、公鸡、鲤鱼、辛辣。
　　又方蚯蚓（半斤，用竹刀剖开去净腹内泥，砂锅上焙干）象牙（二两）共研极细末。用白糖水和匀为丸如梧桐子大，每早空心用陈无灰酒送下三钱。三服后即有效验，服至十日，有管者渐渐退出，内自生肌。勿吃一切发物、腥、酒、猪首、公鸡等类，尤忌房事。此方屡用验过多人，万勿轻视。
　　
　　推车客散
　　 痔漏不论远年近日，最凶者百日收，其管自出。
　　酸枣仁（炒） 远志肉 苍术（盐、醋、米泔、童便四制） 穿山甲（炙） 侧柏叶（白矾水煮） 枳壳（醋煮） 地骨皮（各一两） 槐角子（炒） 贯众（酒拌，九蒸九晒） 陈棕炭（各三两） 皮（ 存性一两） 白花地丁（七八月采生白花者，六两）如法制度为极细末，空心酒调服三钱，或白汤亦可。服一月后，每服加推车客即蜣螂细末三分，管自退出。如出以快剪去之。
　　
　　柏胶丸
　　 内消痔漏。
　　雄黄（同蜜煎老去蜜） 小茴香（各三钱） 川黄连 侧柏叶（各一两） 广胶（八两 切断以牡蛎粉八两炒成珠，去牡蛎） 熊胆（一钱） 槐角子（一荚四五粒者佳，四两）研细炼白蜜为丸，早晚各服三钱，白汤送下，荤用鸡蛋，素用豆腐过口。如痔痛极者，加乳香去油、没药去油（各二钱），蟾酥（一钱五分。）
　　追毒丸
　　 痔漏通肠，污从孔出，先用此丸追尽脓毒，后服闭管丸立效。
　　胡连（切片，姜汁拌炒） 皮（炙，切片再炒黄色各一两） 麝香（二分）研细，软饮为丸麻子大，每服一钱，食前酒下。服丸后脓水反多，药力到也，莫惧。
　　
　　闭管丸
　　胡连（一两） 槐花（微炒） 穿山甲（麻油内煮黄色） 石决明（ ，各五钱）炼蜜丸麻子大。每服一钱，空心清米汤送下，早晚日进二服，至重四十日而愈。如漏四边有硬肉突起者，加蚕茧二十个炒，研和入药中。并治遍身诸漏皆效。
　　痔漏不拘蜂窠翻花通肠三十二孔者，不用刀针挂线，立建神功。
　　黑丑（连皮炒） 大黄（酒拌，蒸极烂） 白莲蕊（各三两） 红矾（醋煮） 五倍子（炒） 五味子（炒）川当归（各一两） 黄连（七钱） 乳香（去油） 没药（去油各一钱） 山豆根（五钱）研细，酒叠丸，每服一钱五分，肉汤送下。
　　退管。
　　童血余（ ） 槐角子（炒，各一两） 白蒺藜（炒，去刺，二两） 直僵蚕（炒） 皮硝（炒） 儿茶没药（去油各五钱） 蝉蜕（酒洗，焙，三钱） 蜂房（焙，四钱） 犀角（瓦上炙） 鹿茸（各五钱） 肥皂子（四十九粒，取肉瓦焙）研细。用黄蜡四钱，狗油一两，化匀和丸如桐子大，每服六七十丸，早晚酒送下。半月其管自退。
　　
　　加味槐角丸
　　 痔漏通用，并治肠风下血。
　　川芎 真阿胶 白芷（各五钱） 槐角子 生地 当归身（各二两） 黄连 条芩 枳壳连翘 防风 秦艽 地榆 升麻（各一两） 黄 （二两）研末蜜丸。或酒糊丸桐子大，每服五十丸，渐加至七八十丸、百丸，空心温酒或米汤送下。
　　
　　钓肠丸
　　 久漏虚漏，肛门肿痛生疮，时有脓血及肠风下血，虚寒久不愈者。
　　生附子（去皮、脐） 枯绿矾（各一两） 诃子（煨） 枳壳（去穣麸炒） 天南星（生用） 白附子 半夏枯白矾（各二两） 鸡冠花（微炒五两） 栝蒌（烧后存性） 皮（烧存性，各二个） 胡桃仁（十五两，不去油，罐内 存性）研末醋糊丸桐子大，每服二十丸，空心临卧时，俱用温酒送下。
　　痔漏出血不止。（孙真人。）熟附子（焙） 明矾（各一两）研细蜜丸桐子大，每服二丸酒下，一日三服。数日血止，百日除根。
　　痔漏神方 柿饼放炭火上烧灰存性，每一两入嫩滴乳石一钱，共研细末。每服一匙，一日服四五次，或茶或米饮，或糕或饭，俱可服。俱在食前服。初服五七日，必流血水，管渐化出，或痛，或不痛，次流黄水，结疤全愈，永不再发。远年者用半斤，近者数两。（滴乳石要极嫩的，指甲刮得下者为佳，生用不必 。）治痔油药（灵秘丹药。）苏合油 熊胆各五分 鸡蛋头生者二个，取蛋清将鸡蛋清熬油，三味和匀敷之。（有一赵姓患痔垂死，用之即愈。）治痔药水片脑（一分） 朴硝（五分） 熊胆（三分） 蜗牛 田螺肉（各十两） 橄榄核（烧灰五分）将蜗牛、田螺肉捣烂，入药浸一夜，取水并药敷疮，无不断根。
　　痔漏。（洪武帝亲验。）犀角 象牙 乳香 没药（各一两） 明矾 黄蜡（各五钱）铜器熔化蜡入药，丸梧子大。用连翘、金银花入好酒煎半日，去渣，酒服二十一丸，自愈。
　　
　　槐角丸
　　槐角子 槐花（各八两） 槟榔（四两） 黄芩（三两） 刺 皮（两个，酒浸焙）共为细末，炼蜜为丸桐子大，空心白汤送下，每服一百丸。
　　又方（《外科秘书》）青苔，青石上者焙末，加生矾少许，再研听用，先将瓦花一把水煎滚，加盐卤一碗，坐上浴洗，其痔渐渐缩小，揩干将药抹上，但要痛三四次即愈，永不再发。
　　痔漏（周鹤仙。）金银花（拣净梗叶） 粉甘草（各一斤）上二味，以一斤为末，炼蜜为丸如桐子大。以一斤浸黄酒，每用一杯，送丸药二钱，一日三服，一料即愈。一切痔俱枯落，漏管渐退出，神效无比。
　　海州州尊李公方 治痔漏血痔如箭，肠风下血，并效。
　　橡斗子壳（四两） 黄 （蜜炙） 枳壳（麸炒） 黄连（酒炒） 地榆（去下半截，只用上头半截，取净末，各二两）共为细末。老米打糊为丸如绿豆大，每清晨用槐花米三钱煎汤送下一钱，重者二钱，半月全愈。至重者兼用小灵丹必效。
　　
　　小灵丹
　　 番木鳖不拘多少，用麻油煎枯存性，取起为末，面糊为丸，如萝卜子大。临卧时用清茶调服一分六厘，盖暖出汗，切忌不可说话。其油用熊胆为末，冰片少许和匀，留搽外痔。如外痔先以荆芥、防风、瓦松煎汤熏洗涂药；如内痔则只服二方丹药自愈。此丹兼治中风，口眼 斜，如神。此油搽梅花（瘌痢），三日即好。
　　痔漏。
　　活磁石（六两，打如豆大，用硫黄一两研细，以白芨水浸磁石，将硫黄为衣，晒干）入阳城罐内，铁盏盖定，盐泥固济，升七炷香，冷定开看，其灵药只有三钱，听用。又用朱砂、明矾、火硝、青盐（各四两）。
　　入阳城罐内，照前升七炷香，刮取灵药。又用纹银（一两），硫黄（三钱），白砒（三分）。
　　入倾银罐内，炼化搅成粉，将三项药各称等一分，米饭为丸，空心白芷煎汤送下一分，半日许下部作胀痛时，要人手拍左右，其管退出；外用好生肌药收口，其功甚速，如疮口小，可另用好烂药烂开疮口，其管更易退出。如欲速于退管，可用萆麻子一两煎水熏洗，其退更速。
　　治痔良方 夫痔何由而生，乃心经之积热，流于大肠经，为害于谷道，古人名之曰痔、曰漏，此证男女皆患。盖缘美味多飧，醇醪过饮，醉饱贪欲，喜怒交加，渐积而成。其患初起结累如牛乳鸡心，不破为痔，破流脓水为漏，变为莲花通肠鸡冠，其祸不小，不医则患重于一切。世人不审痔源，不解漏根，动辄药线穿蚀，致受痛苦，男子强求一时之功，而妇人岂能穿线乎！譬夫瓦破则漏水下流，不补其瓦，漏安能免，予得此方，男妇并治，不理其疮，惟补其气血为主，使其上不漏则下无害矣。且无号痛之惨，溃烂之险，服此药者，不惟能愈痔漏，抑且以保寿延年耳。
