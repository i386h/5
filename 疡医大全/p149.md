<!-- { "loadSidebar": true } -->
　　人参 甘枸杞 生地 当归身（各一两五钱） 茯苓 麦门冬（去心） 枣仁（炒） 远志肉白芍（酒炒，各八钱） 粉甘草（去皮，五钱） 白术（土炒，一两）上为细末，用猪心血略加炼蜜，为丸如桐子大。每临卧时，无灰酒送下七八十丸。先看疮之轻重。轻者煎五六剂，重者十剂，候疮痛止水收。再照方合丸药服。服时仰卧一二时，勿令心乱妄想，宜少房欲，忌火酒、葱、蒜、生酒、小鸡，宜永断羊肉。
　　痔漏方（方君达）。若久漏倍人参二三两，鸡冠、石榴等痔，先宜止痛为主，再搽枯痔药、冰螺散，或用熊胆磨搽，或番木鳖磨搽。
　　阿魏（一两） 人参（五钱） 生地（三两） 熟地 全蝎（米泔浸洗） 槐花（去梗灰炒） 阿胶（蛤粉炒，各二两） 象皮（土炒） 红花 川连（各五钱） 柿饼（八两，陈茶浸，同生熟地捣膏） 槐角子（连子炒，二两）上为末，以柿饼膏和杵为丸如绿豆大。每早晚空心开水送下二钱，戒气恼房事，生冷发物，如痔流水时，不可行走，内外痔漏，并下部有漏，久服神效。
　　
　　痔漏混元丹
　　（郭朗仙。）青礞石（八两，黑色打碎有金星者佳） 黑铅（三两，同硫黄四两炒成青金色） 陈明瓦（三两二钱） 明雄水银 雌黄（各二两） 白砒（八钱） 皂矾（四两） 牙硝（六两，同青礞石 金色）各研粗末，用升量有多少，好做混元球大小，先以灰如药数成球，庶不致药多球小也。球成将药装入混元球内，以泥盖盖之封固，入灰缸内，用金粟火煨一日至夜，又翻转四面俱煨到。取起去盖看时，如药茶褐色、黄色俱好；如白色、黑白色可再封口煨之。养火一日，取出配后药，每灵药一两，加凤头贯众去心，净二两，以湿纸包盐泥固济晒干，入炭 红取出，闷息存性，研细末一两，黑枣肉一两二钱，同入石臼内杵为丸如黄豆大，每空心酒下三四丸，或五丸。服后倘喉痛破损，止药一二日，待喉中不痛，照前又服，以愈为度。
　　
　　做紫土混元球法
　　 用紫土槌熟，加旧草鞋或旧棉絮和入土内，多杵为妙，再以旧绢一小方，药多少即用灰多少于内，包裹成球，要圆些，上扎之，入泥内包裹成球，以木板打之，入灰内，过一二日换灰，取起又打之。待干，若有缝以泥涂之，以无缝为度。俟极干透，解去绳，取去灰，入药内，其口先做有子口小盖，现成装药入内，以盖盖之，再以熟泥封固，要紧，再下缸煨之。
　　
　　丑午丹
　　 治痔疮痔漏，能止脓水，不用退管，自然敛口，诚乃痔中之圣药也。
　　马蔺子（三钱，炒研细） 牛黄（三厘）梨一个去皮，上剜一孔去心，将药装入梨内，仍以盖盖之，竹签扦好，饭锅内炖熟，不可入水，服时入白蜜七八钱，槌烂食之。一日吃一个，奏功最捷。内外痔均效。
　　凡痔漏发背，疔毒 疮，破流黄水，到处起疮。杭粉一两，入银罐内化开，成老金色，冷定研末，加冰片三分，搽之其水自止，其痛亦定，即不成疮矣。
　　痔漏退管。
　　猫耳朵刺（即十大功劳，五钱） 槐花（一两）煎汤，先熏后洗，如打喷嚏，其管即脱下。
　　治痔漏二三十孔出粪者。
　　犬肉 青黛（福建者，各八两）共捣千杵为丸，每空心白酒或白汤送下二钱；至重者一斤，全好。
　　熏洗痔漏 瓦松、皮硝、川椒、地骨皮、槐条，用鳖一个，煨汤煎药，倾净桶内，先熏后洗。
　　又方 花椒、艾叶、葱白、白茄根、马齿苋、皮硝、五倍子，煎汤，先熏后洗。
　　
　　 皮丸
　　刺 皮（三四个，酒浸焙） 经霜槐角子（一斤）当归（三两）共为末，炼蜜丸，桐子大，每服一二百丸，温酒送下。
　　痔漏。（汤道士。）穿山甲（炙一两） 槐花 明矾（各二两）共研细，黄蜡二两熔化为丸，每服一钱五分。
　　
　　痔漏丸
　　金银花（一斤） 甘草节 连翘（去心各三两）共研细末，用夏枯草八两熬膏，加炼蜜少许，和杵为丸如弹子大，约重三钱。每早晚用开水或酒调服一丸。戒色欲、烧酒，余者不忌。一料全愈。
　　痔漏 象牙屑二斤，研极细末，每早用熟鸡蛋三个蘸屑吃。或入稀粥内，服完一料全愈。
　　三十年痔漏三料除根。
　　白莲须 黑牵牛（各一两五钱） 当归（五钱）研末，每服二钱空心酒下。忌热物。五日见效。
　　
　　
　　卷二十三　后阴部脏毒门主论
　　　r脏毒　p04-a41a181.bmp　r陈实功曰：脏毒生于肛门之两旁，乃湿热相火内灼肺金而成也。或醇酒膏粱，勤劳辛苦，蕴毒流注肛门，结成肿块。发于外者，多实多热，脉数有力，肛门突肿，大便秘结，肚腹不宽，小水不利，甚则肛门肉泛如箍，孔头紧闭，此为外发，属易治，宜通利大小二便，珍珠散、人中白散搽之，脓熟针之。发于内者属阴虚，湿热渗入肛门，五内结肿，刺痛如锥，小便淋漓，大便虚秘，咳嗽生痰，脉数虚细，寒热往来，遇夜尤甚，此为内发，属阴难治。当用四物汤加知母、黄柏、花粉、甘草，兼以六味地黄丸调治。候内藏脓出则安。又有生平性情暴急，纵食膏粱，或兼补术，蕴毒结于脏腑，火热流注肛门，结而为肿，其患痛连小腹，肛门坠重，二便乖违，或泻或秘，肛门内蚀，串烂经络，污水流通，大孔无禁，饮食不飧，作渴尤甚，凡犯此候，未得见其有生。又有虚劳久嗽，痰火结肿，肛门如粟，破必成漏，此名痨疰，乃内伤坏证，不可勉治。（《正宗》）《心法》曰：脏毒有内外阴阳之别。发于外者，由醇酒浓味，勤劳辛苦，蕴注于肛门两旁，肿突形如桃李，大便秘结，小水短赤，甚者肛门重坠紧闭，下气不通，刺痛如锥，脉数有力，多实多热，属阳易治。发于内者兼阴虚，湿热下注，肛门内结壅肿，刺痛如锥，大便虚闭，小水淋漓，寒热往来，遇夜尤甚，脉微细，为虚为湿，属阴难治。
　　冯鲁瞻曰：内证中有谓脏毒者，乃肠风日久，气血俱虚，下陷日甚，大肠湿热蕴积，遂生窠穴，为积血之器，从便之前后而来，其腹则痛，血浊而色黯者，名曰脏毒。内伤蕴积久而始发者也，谓之挟热下血。虽有毒名，实非毒也。肠风者，风邪淫乎肠胃也；脏毒者，湿邪淫乎肠胃也。若血射如线者，虫痔也。肠风脏毒之血，自肠脏而来；五痔之血，自肛门蚀孔处出也。
　　
　　
　　卷二十三　后阴部脏毒门主方
　　脏毒下血。（《三吴医案》）槐花 木耳（各三钱） 大黄（酒浸，九蒸九晒，二两） 郁李仁 皂角子 象牙屑 条芩升麻 血余炭 荆芥穗（各五钱）共为细末，炼蜜为丸如赤豆大，外以四物汤加黑蒲黄各一两为衣，米汤送下，空心及下午各二钱，服完立愈。
　　又方 干柿饼烧灰，米饮调下二钱。
　　
　　加味脏连丸
　　 治脏毒。
　　黄连（八两） 枳壳（六两） 大麦馅子（一升） 甘草（四两）先为粗末，装入犍猪大肠内，不拘几段，用线扎紧，酒水同煮极烂，捣成饼，晒干，为细末，水叠为丸，白汤送下二钱。
　　洗脏毒痔疮。（叶台山。）五倍子 当归 黄柏 槐花 木鳖子（各一两） 瓦松（十根） 红花（五钱） 煎汤熏洗。
　　
　　消毒百应丸
　　 治脏毒痔漏。
　　苍术 猪牙皂 槐花（或槐角子） 金银花 黄柏 当归（各四两）上六味用河井水各四碗，煎取浓汁滤清，入锦纹大黄一斤，石槌打碎，浸透取起晒干，又浸又晒，汁尽为度，研细末，用陈荞麦面和杵为丸，如绿豆大，如血多加地榆四两煎汤，寻常用二十丸；沉重用六十四丸；体浓者用八十一丸，白汤送下。并治内外诸证。汤引开后：心痛艾醋煎汤下，追虫下积槟榔汤下，肚痛干姜汤下，咳嗽姜汤下，伤食酒下，夜多小便山茱萸汤下，疝气茴香汤下，风火时眼黄连汤下，白痢姜汤下，赤痢甘草汤下，浑身痛乳香汤下，五劳七伤盐汤下，肠风下血、吐血当归汤下，难产童便下，五淋、大小便秘大黄汤下，痔疮漏疮、头痛眼胀、伤寒发热紫苏汤或大黄汤下，经水不通红花汤或当归汤下，肚大青筋膨胀石榴汤下，黄肿陈皮汤下，四肢无力熟地汤下，疔疮磨刀水下。
　　脏毒下血。（丹溪）车前草连根一握，生姜一小块，和新水捣烂，去渣取汁，候血欲下时，腰间必觉重，即服此一盏，少倾渐觉冷下腹中，登厕便不见血矣。
　　脏毒下血（《锦囊》） 黄连四两，酒浸，春秋五日，夏三日，冬十日，晒干为末，乌梅肉六两，捣烂丸桐子大，每服二三十丸，空心白汤下。
　　
　　
　　卷二十三　后阴部肠风门主论
　　林氏曰：或问风邪何由入于大肠，毒瓦斯何因聚于脏腑，此风与毒有所分别否？答曰：此风非外感风寒之风，此毒非痈疽脓血之毒，总当以气字看。而肠风亦如春伤于风之义，本足阳明清气不能升发透达于四肢腠理之间，而反下陷于大肠，大肠之血脉亦随此气而虚陷，陷久则气血郁结而化为湿热，因此血随气滞，凡登圊气陷火迫之时，其血先粪而至，至则清散不多。初起谓之肠风，盖因方中多用荆芥、防风、升麻诸风药升举清阳之气，遂疑为外感之风也。即使是风，亦血热所化之风，岂外风能入于大肠也哉！至于脏毒者，因肠风日久，气血两虚，虚陷之气日甚，而大肠之湿热蕴积日深，手阳明大肠为积血之处，其势必随气下陷，从粪之前后而来，来虽不痛，而其色多黑黯成块，故有毒之名，而实无痔漏、肠痈、脓血疼痛之毒也。若其病久远，气血愈亏，则脾胃之元气谅必先亏，不能统运周身血脉，使之流行无碍，亦随陷于大肠而成结阴便血之证，在下清气不举，便血而兼飧泄之病，在上浊气凝结，中满而兼喘嗽之恙，甚至肢体浮肿，胸腹胀闷而死。是证应分为三：轻曰肠风，甚至脏毒，重则结阴也，（《活人录汇编》）又曰：初起之脉，或沉数有力，或弦数不清，久则芤数无力，或沉涩而弱，或结阴脾虚之脉，非芤涩则虚传。初则宜于升阳清热；次则清补相兼，和血解毒；结阴则当升清利浊，兼于温补其血可也。又曰：近世患痔者多，而痔中出血者亦不少，多有误认肠风脏毒，而用寒剂者不止，复用升提者再不应，而亦用温补者，总与痔血无干，而补泻尽属妄投。及余细审脉证，方知此血实从痔疮中出，痔愈则血不治而自止，于是病者大悟，求治于专门者，痔果全愈而血从此止，医者亦当细心体察，特详赘以诏后学。
