<!-- { "loadSidebar": true } -->
　　澄曰：龟头肿痛，有因肝经湿热下注，其肿红胀，宜龙胆泻肝汤主之，外搽介灵丹。有因涂搽春药，交接违理，其肿渗痛，宜用松萝茶洗，外搽玉红膏。有因嫖妓娈童，沾染秽毒，其肿紫黯，上有黄衣，溺管必痛，小便淋沥，否则茎皮收紧，包住龟头，即成袖口疳疮。亦有龟头之下，红胞如瘤坚硬，亦有所患之胞如水光亮，即为鸡嗉疳疮。治之大法，以大黄下之撤毒为主。亦有新婚损伤龟头肿者，以浓甘草汤洗之，搽玉红膏。
　　
　　
　　卷二十四　前阴部龟头肿痛门主方
　　龟头肿大硬痛（沈员峤。）用鸡蛋三个，去黄留蛋清，将龟头插入，一炷禅香时拔出，再以扪青布烧灰存性，碾末一钱，加冰片一分搽上，过夜其肿即消。
　　龟头肿痛 蛤蟆二只，炭火炙去皮肉，将骨炙酥为极细末，每一分加冰片一分碾匀，细细掺上。
　　又方 鬼馒头嫩枝即木莲蓬，三四两煎汤熏洗，止痛消肿。
　　又方蜗牛（焙干） 枯矾（各等分）碾细。湿则干掺，干则香油调搽。
　　
　　
　　卷二十四　前阴部阴头痈门主论
　　王肯堂曰：阴头痈生于阴头。（《准绳》）
　　
　　卷二十四　前阴部阴头痈门主方
　　验方 鳖甲为末，鸡蛋清调敷。
　　
　　
　　卷二十四　前阴部鱼口便毒横门主论
　　　r鱼口　p04-a41a183.bmp　r陈实功曰：左为鱼口，右为便毒，两腿合缝之上，名曰横 。（《正宗》）《鬼遗方》云：腿 两处起为便毒。
　　王肯堂曰：便毒生于小腹下，两腿合缝之间，其毒初发寒热交作，腿间肿起疼痛是也。夫肾为作强之官，所藏者精与智也，男女大欲不能直遂其志，故败精搏血，留聚经隧，乃结为便毒矣。盖腿与小腹合缝之间，精气所出之道路也，或触景而动心，或梦寐而不泄，既不得偶合阴阳，又不能忘情息念，故精与血交滞而成肿结也。
　　初起切不可用寒凉之药，恐气血愈滞，不得宣通，反成大患，惟当开郁散气，清利热毒，使精血宣畅，则自然愈矣。（《准绳》）孙曰：商贾中野合不洁淫妓，便构此证。或疳疮，或杨梅者，皆由欲火淫炽，一旦交合不洁，为淫火冲动，肤腠开通，是以受毒。初发之时慎不宜以败毒之药泻之，何也？毒邪非虚不入，若复虚胃气与毒邪下陷，治之非弥年累月不愈也。捷法只宜发汗，其次利小便，肤腠所感之邪，汗易散也。阴茎腿缝皆肝经络，肝肾主下焦，又肝主小便，使毒邪从小便中出，所治皆顺也，故治之不旬日，便可奏功。若曾发汗利小便，体浓邪固而不得宣通者，乃以破毒活血调气之剂攻之，俟毒瓦斯宣通，随以补剂托之，亦不失先后着也。
　　陈实功曰：左为鱼口，右为便毒，总由精血交错，生于两胯合缝之间结肿是也。
　　（鱼口生于左腿两胯合缝之间，便毒生于右腿两胯合缝之间。）生于小腹之下，进之阴毛之傍结肿，名曰横 ，又名外疝是也。此三证得之于奔走劳役，湿热下注者少，得之于入房忍精，强固不泄，或欲念已萌，停而不遂，以致精血交错，凝滞结而为肿，淫毒内攻者多。
　　然其毒从便而入，亦当从便而出，治当散滞行瘀，通利大小二便。初起宜通水丹逐之，不应，用九龙丹、山甲内消散。七日已后，根本坚固，恐其作脓，宜用火针法刺之亦妙。已出脓者，十全大补汤服之，庶易收敛，迟则恐生别证难愈。谨戒房事。
　　（《正宗》）又曰：因奔走劳役而得者，即用四妙汤补而消之，甚验。
　　冯鲁瞻曰：便毒生于小腹下，两腿合缝之间，小儿是肝火肝疳，总属肝经热毒，治宜泻肝，再视血分毒瓦斯为之斟酌，若大人犯此者，多因欲火不能直遂其志，故败精搏血，留聚经隧，乃结为毒，治宜散郁散气，清利热毒，使精血宣畅，则自然愈矣。间有因交合不洁，为淫火冲动，是以受毒所致者，治宜先为发汗，次利小便可也。（《锦囊》。
　　又曰：妇人横 ，或肝经湿热下注，或郁怒伤损肝脾，其候两腿小腹肿痛，或玉门肿作痛，憎寒壮热，小便涩滞，腹内急痛，或小腹痞闷，上攻两胁者，肝火血虚也。加味消遥散。若概投散血攻毒之剂，则误矣。
　　周文采曰：便毒初发寒热交作，两腿合缝之间，肿起疼痛是也。夫肾为作强之官，所藏者精与志也，男女大欲，不能直遂其志，故败精搏血，留聚中途而结为便毒矣。夫人脚腿与小腹合缝之间，乃精血所出之道路，或触景而动心，或梦寐而不泄，既不得偶合阴阳，又不能忘情息念，故精与血交滞而成肿结也。初起慎不可用寒凉之药，恐气血愈结，不得宣散，反成大患，惟当发散寒气，清利热毒，使精血宣畅，则自然愈矣。（《集验》）申斗垣曰：勇疽即俗名鱼口，生冲门穴。（《启玄》）薛立斋曰：鱼口者，言其形如鱼口，张而不合也。溃后慎勿行动伸缩，恐难敛口。
　　此证有公有母之分，公者小而形长易治，母者大而形圆，公则只一个，母则三四个，若母鱼口只用艾炷炙初起者，则余者自消。
　　《心法》曰：横 疽，在左腿夹缝折纹中，形长如蛤，阴疽在右腿夹缝折纹中，形长如蛤，属三阴经，由七情郁滞凝结而成。漫肿坚硬时痛，甚则痛牵睾丸，上及少腹，形长如蛤，一两月方能溃破，其脓深可知，破后脓稠可愈，败浆最难敛口，久必成漏。
　　又曰：若脓水淋漓，日久有生虫，形类蛔虫，亦系脓深郁久之所化也，属逆。
　　《心法》曰：便毒又名血疝，又名便痈。无论男女皆可以生，发于少腹之下，腿根之上，折纹缝中，属肝肾二经，由强力房劳，忍精不泄，或欲念不遂，以致精搏血留，聚于中途壅遏而成。或因暴怒伤肝，气滞血凝而发，鱼口因生于折纹缝中，其疮口溃大，身立则口必合，身曲则口必张，形如鱼口开合之状，故名之也。
　　
　　
　　卷二十四　前阴部鱼口便毒横门主方
　　
　　九龙丹
　　 鱼口便毒，骑马痈横 ，初起未成脓者。
　　穿山甲（炒） 没药 青木香 血竭 滴乳香 儿茶（各一钱）共为末。用当归尾三两，红花三两，酒煎膏丸如桐子大。每服二钱，热酒送下，数服自消。
　　鱼口 不见水猪腰子一个剖开，入雄黄三钱，贴于患上。
　　
　　山甲内消散
　　 鱼口便毒，骑马痈横 ，初起未成脓者。
　　归尾 甘草节 大黄（各三钱） 白僵蚕（一钱） 穿山甲（炒，三片） 黑丑（打碎，一钱） 土木鳖（去壳，三个）酒水同煎，渣再煎服。大便行三四次，吃淡粥补住，避风为妙。
　　鱼口便毒初起 生明矾三钱或五钱，碾粗末，用生酒吞下，欲吐忍之，出汗即愈一半，次日全消。
　　
　　胡桃散
　　 大胡桃一个，剖开去肉，将全蝎二枚装入烧存性，研末，热酒调服。
　　
　　绿凤散
　　 鱼口便毒，瘰 痰核初起。
　　鸡蛋一个入瓦罐煮三四滚，取起用银簪扦三四十孔，再入罐内，加芫花末一钱同煮一二十滚，去药食蛋。
　　
　　通水丹
　　 治下部诸疮，鱼口便毒，横 腹痈，初起人壮气实，小便淋沥者。
　　芫花不拘多少，拣净晒极干，研为极细末，瓷瓶收贮，每用五分，将大枣二三枚去核，夹在药内，空心嚼下，冷茶过口。
　　便毒。
　　白僵蚕（炒） 当归 生大黄（各三钱） 甘草 穿山甲（各一钱五分）研细。空心酒调服三四钱。
　　鱼口。
　　穿山甲（炙） 白僵蚕 左顾牡蛎（ 七次，各五分） 大黄（一钱五分）研细。酒调服。
　　鱼口便毒。
　　芙蓉叶 大黄 金银花 桔梗 天花粉 陈皮 皂角刺 穿山甲（各等分）研细为丸如桐子大。每服三十丸，白汤送下。
　　又方 鱼胶切碎，蛤粉拌炒，研细，每服五钱，空心酒调下，盖被出汗，连服十次，外用胡椒一两，研碎烧酒调敷患处，即消。
　　又方 大蛤蟆一个剥去皮，入葱五钱，连肠捣烂敷患处，再以皮覆其上，半日消散，且无留毒之患。如毒盛未消，再如法敷一次。
　　又方 肥皂一枚去核，盐一合，醋半斤，煮如泥，捣敷患处。
　　妇人鱼口。
　　川贝母（三钱） 甘草（一钱）无灰酒煎服。孕妇忌服。
　　消鱼口便毒横 奇方（范令闻。）九头狮子草（一钱） 贝母（三钱）白水煎服，泻一二次自消，重者不过三剂必消。
　　横 。（长兴莫氏。）青壳鸡蛋（一个） 刺蒺藜（一合）好酒同煮，蛋熟剥去壳再煎，连蛋服，立消。
　　立消便毒。（陈古公。）广胶 穿山甲（炒） 连翘（各二两） 当归（一两） 荆芥 防风 红花（各二钱） 斑蝥（七个，去头足炒） 金银花（八钱） 车前 大黄（各五钱，若弱人只可用三钱）葱三根，好酒二三斤，煎好空心服之，尽量饮醉，出汗或下即消。
　　便毒。
　　油核桃（净肉七个） 瓜儿血竭（一两）二味捶匀，丸如蛋大，以盐泥固济，火 烟尽，安泥地中，上以碗盖熄，去泥研为细末，无灰酒调下，尽量饮醉，即消。
　　便毒。
　　槐花（一两） 防风 穿山甲（炙） 连翘 僵蚕 荆芥（各三钱） 金银花（五钱） 甘草节（八分）酒水同煎。不效加乳香、没药俱去油，各一钱，立消。
　　鱼口 独子肥皂，泥封 赤，去泥，将肥皂研细，每服二钱，酒调服取汗，立消。
　　鱼口便毒横 将成脓者 小粉浆同小活鲫鱼捣烂敷上，即消。
　　便毒鱼口已溃不能长肉收口 狗肉二三斤煨烂，取汤洗疮口净，将狗肉渐渐推入疮口内令满，外用绢袱扎定，不可行走，安息数日，疮肉渐生，狗肉渐出，狗肉出尽，疮口长平。
　　鱼口初起三五日 五倍子炒黄研末，百草霜和匀，醋调敷，一日夜全消。
　　鱼口便毒一日至七日未溃红肿寒热。
　　黑丑（研） 白丑（研） 僵蚕（炒去丝） 当归尾 甘草节 金银花（各二钱） 土木鳖（五个，去壳切片） 大黄（五钱） 穿山甲（二片，炙） 猪牙皂（二条） 朴硝（一钱）上作一剂，酒水各一碗煎，空心服，行三四次，温粥补之，轻者一服，重者两服消。孕妇忌服，虚人减半。
　　便毒初起（李岳）。皂角子二十一粒洗净，空心好酒吞下，尽量饮醉，一觉即消。
　　便毒。
　　生大黄（六钱） 全蝎（去头、足，炒，去毒） 穿山甲（各三钱） 白芷（四钱）水煎服。外用千年锻石一两，明矾三钱，盐少许，米汤调敷，即消。
　　鱼口便毒横 初起立消 用鸡蛋煮熟，劈开去黄，将蛋连壳合在肿上，以艾圆如豆大，灸三五壮，如未能全消，隔日再灸之。
