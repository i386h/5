<!-- { "loadSidebar": true } -->
　　王肯堂曰：阴器属足厥阴肝经、任脉之会。（《准绳》）又曰：运气阴疮皆属寒。经云：太阳之湿，阴中乃疡，隐曲不利，治以苦热是也。
　　《素问》云：厥阴之脉络阴器，系于肝。
　　又云：督脉者，其络循阴器合纂间是也。至于足太阳外合清水，内属膀胱而通水道，手太阳外合淮水，内属小肠而水道出焉，则又属手足太阳也。肾主水则又属足少阴也。饮入于胃，游溢精气，上输于脾，脾气散精，上归于肺，通调水道，下输膀胱，则又属手太阴也。《素问》又谓前阴者，宗筋之所聚，太阳阳明之所合，则又属脾与肾矣。痈疮生其间，须细心求而责之，不可专主一厥阴肝经，而惟清肝导湿之为事，斯无误矣。
　　《灵枢》云：筋者聚于阴器，而脉络于舌本，肝者筋之会也，又属督脉。
　　张仲景云：少阴脉滑而数者，阴中即生疮，阴中蚀烂者，野狼牙汤洗之。（用野狼牙二两，以水四升煮至半升，以绵缠箸如茧，浸汤沥阴中茧二遍。）岐天师曰：大约暗疾，妇人十居其九，或生于儿门之外，或生于儿门之中，止可陈说，然犹有羞愧而不肯尽言者，止可意会，而默思之也。大约儿门之病，非痒则痛，当以默治汤主之，此汤皆是平肝去湿之品，毋论有火无火，有风有湿，俱奏奇功，正不必问其若何痒，若何肿，若何痛，若何烂也。（《秘录》）陈实功曰：妇人阴疮乃七情郁火伤损肝脾，湿热下注为患，形多不一，总由邪火所化也。（《正宗》）薛立斋曰：阴户毛际正中发毒名曰阴盖毒，红肿疼痛，此乃肝火郁结而成。治当清肝养血，外用敷消，如已成脓，治同痈疽法。
　　又曰：阴户一边结肿，亦有两边结肿，其形如茧，名曰阴茧。内脓成自溃头，得之于肝火湿热，或新婚伤损，或交合不洁染毒，均成此证。
　　又曰：阴户内子宫肿痛溃烂，名廷孔毒。肝火郁结者重，交合所伤者轻，俱用海浮散油调灌入，仰卧良久，后换玉红膏调海浮散，以绵润透，插入自效。
　　
　　
　　卷二十四　阴器部阴疮门主方
　　阴户溃烂。（窦氏。）儿茶、鸡内金各一钱，轻粉五分，冰片三分，研细干掺。
　　妇人阴疮 杏仁不拘多少，烧存性，麝香少许，细细研匀，如疮口深用小绢袋盛药系口，炙热纳阴户内。
　　
　　津调散
　　（《锦囊》）。治妒精，妇人阴湿疮，脓汁淋漓臭烂。
　　黄连 款冬花（各等分） 麝香（少许）研细末。先用沐浴长春散煎洗，软绢拭干，津调搽之，忌用生汤洗。
　　
　　默治汤
　　（岐天师）当归（一两） 白茯苓 白芍（各五钱） 栀子（三钱） 柴胡（一钱） 楝树根（五分）水煎服。有痰加白芥子，有火加黄芩，有寒加肉桂，余不必加。
　　
　　化毒生肌散
　　（雷公）。治产门处生疮久不愈，兼治一切疮毒神效。
　　黄柏（炒） 白薇（炒） 铅粉（炒） 儿茶 蚯蚓屎（炒） 潮脑（各三钱） 乳香（去油，二钱） 麝香（三分） 轻粉 冰片（各五分）研细，掺疮口，二日即愈。
　　
　　
　　卷二十四　阴器部阴门主论
　　陈实功曰：妇人阴户生虫 如小蛆者，乃心气郁而邪火所化。（《正宗》）又曰：又有妇人久居寡室，淫火妄而又郁，郁而又妄，邪火久注，多致阴中作痒，生虫食人五内，阴中腐烂，攻刺疼痛，臭水淋漓，口干发热，形削不食，咳嗽生痰，有此证者，非药能愈，终归于死。此又名失合证，与痨瘵相似。（《正宗》）又曰：阴 疮宜四物汤加黄连、龙胆草、木通、石菖蒲以通散心窍郁滞，外以银杏散纳入阴中。
　　又曰：阴器外生疙瘩，内生细虫作痒，不可忍者，此虫食人脏腑即死，令人多发寒热，与痨瘵相似，畏羞不说，因循日久，面黄肌瘦，咳嗽生痰，往往不治者多矣。急与逍遥散吞芦荟丸，外以银杏散绵裹塞入，杀虫止痒，半月渐愈。
　　又曰：阴器内生红虫，长者一寸，短者五六分，治法宜归脾汤加山栀、白术、牡丹皮、甘草主之。
　　窦汉卿曰：妇人之性多偏而多郁，若有不遂，则心肝肾三经之火，勃然而起，遂致阴内生疮，或生疳疮，或生翻花疮，阴中极痒，名 疮，又名阴蚀疮。极痛极痒，状如虫行，淋漓脓汁，皆由湿热与心火相系而生。
　　李东垣曰：妇人阴蚀疮，乃肾脏虚邪，热结下焦，经络痞涩，气血不行，或房欲洗浴不洁，以致生疮而隐忍不医， 肿尤甚，因疮在里，措手无方，疼痛注闷，或小便如淋，或经十数日，溃烂脓血，肌肉侵蚀，或血出不止，以成下疳，男子则阴丸肿溃。（《十书》）张景岳曰：阴蚀患于阴户之中，一痒则酸麻彻骨，一痛则痛楚连心，良由产后保护不慎，以致风寒内逼，临经调摄失宜，致延湿热中生，新产未曾盈月，交接房劳，经血不曾干净，淫欲所伤，或惹疳疮，或因肝郁，是以子宫生虫作痒，溃流秽水，失治则子宫散而阴户脱矣。宜用鸡肝散、丝瓜散插之，萆麻汤洗，艾叶散熏。
　　
　　
　　卷二十四　阴器部阴门主方
　　产门内生虫（华真人）。 用鸡肝一副，以针刺无数孔，纳入产门内，则虫俱钻入鸡肝之内矣。三副痊愈，不必添入药味也。只要刺孔甚多，则虫有入路矣，三副后，再服去湿化痰汤。
　　
　　去湿化痰汤
　　白术 白芍 当归（各五钱） 白茯苓 泽泻 黑山栀 生甘草（各三钱） 陈皮（五分）水煎服。四剂再不发。
　　
　　鸡肝散
　　芜荑 蛇床子 硫黄 川椒 潮脑 枯矾 雄黄 海螵蛸 黄连（各等分） 麝香（少许）共研细末。取旋宰鸡肝一具，将药末涂肝上，乘痒时插入阴户内。
　　
　　丝瓜散
　　芜荑 蛇床子 硫黄 潮脑 枯矾 川椒（各等分）共研细末。用鲜丝瓜（刮去皮）一段，将药末浓涂丝瓜上，推入阴户之内。
　　
　　艾叶汤
　　艾叶 苎麻叶 槐叶 柳叶 白芨 防风 白芷 升麻（各等分）上晒燥为粗末，入麝香少许，以器贮马桶内点着，令患者坐马桶上，遮紧勿走烟，熏两个时辰。
　　
　　萆麻汤
　　扁柏叶 槐叶 青蒿叶 柳叶 萆麻叶 桃叶 金银花 艾叶（各等分） 煎汤熏洗。
　　阴户生黄臭水甚痛 蚕茧二三钱烧存性，研细酒调，以鸭毛扫上即效。
　　
　　
　　卷二十四　阴器部阴菌门主论
　　陈实功曰：阴菌形如鸡冠，四边肿痛为肝郁脾虚。（《正宗》）窦汉卿曰：阴中肿块，匾如蕈者，名阴蕈阴菌，如枣核者名阴茄，皆由湿热与心火相击而生，惟阴茄难治。性气和缓之妇，胸次坦夷，服药易愈；若性急悍妒之妇，习与性成，服药百贴方愈。必须忌口，绝欲戒性为要，治当补心养胃为主。
　　冯鲁瞻曰：阴中突出如菌，四围肿痛，便数晡热，似痒似痛，小便重坠，此肝火湿热而肿痛，脾虚下陷而重坠也。先以补中益气汤加山栀、茯苓、青皮以清肝火升脾气，更以加味归脾汤调理脾郁，外以生猪油和藜芦末涂之而收。（《锦囊》）又曰：或归脾汤加山栀、川芎、茯神、香附、陈皮治之。
　　朱丹溪曰：阴茄乃生产未曾盈月，因取重物，膀胱坠下，若是红茄、紫茄可治，白茄不治。
　　
　　
　　卷二十四　阴器部阴菌门主方
　　
　　雄黄藜芦散
　　 妇人阴中突出如蛇，或似鸡冠菌样者，并治。
　　鳖头（ 黄色） 轻粉 雄黄（各一钱） 冰片（二分） 葱管藜芦（二钱，研如细面）以上各研细末，和匀再研，瓷瓶收贮。先用芎归汤熏洗，随后搽药，早晚二次，其患渐收。
　　
　　芎归汤
　　当归 龙胆草 白芷 川芎 甘草（各一钱）煎汤浴洗患上，随后搽药。
　　妇人阴中忽生鸡冠肉并生瘰方龙胆草（酒拌炒） 大黄 泽泻（各一钱） 生地 黑山栀 车前子 木通 当归 甘草黄芩（炒，各五分） 水煎服。
　　阴茄。
　　硫黄（五分） 海螵蛸（二钱）研细，用鸭蛋清调搽。
　　
　　
　　卷二十四　阴器部阴挺门主论
　　陈实功曰：阴挺一条如蛇，坠重流水溺涩，为脾气下陷，肝火从之。（《正宗》）冯鲁瞻曰：阴挺逼迫肿痛，举重房劳皆能发作，清水续续，小便淋沥，宜内服升补，外以硫黄、乌贼骨、五味子为末敷之。（《锦囊》）又曰：阴中 肉凸出如蛇头数寸者，名翻花疮，用硫黄末敷之，即缩。
　　汪省之曰：阴挺宜朝进补中益气汤，晚服龙胆泻肝汤，外涂雄黄藜芦散，其患渐收。（《理例》）窦汉卿曰：补心养胃为主。
　　朱丹溪曰：子宫脱出名阴 ，俗名 葫芦。由气血俱虚所致。宜补中益气汤去柴胡，倍升麻，加益母草服之，外以萆麻子肉捣贴顶心，以枳壳半斤煎汤熏洗。
　　又曰：如思欲不遂，肝气郁结而成者，必先于小便时，似有堵塞之意，因而努挣，久之子宫随努而下，速令稳婆扶正 葫芦，患妇仰卧，以枕垫腰，用嚏药取嚏即收，收入即紧闭阴户，随以布帛将腿缚定，服补中益气汤。
　　薛氏曰：阴挺下脱，牵引腰腹膨痛者，或因胞络伤损，或因子脏虚冷，或犯非理房事，或因分娩用力所致，当以升补元气为主，若肝脾郁结，气虚下陷，补中汤。若肝火湿热，小便赤涩，龙胆汤。
　　
　　
　　卷二十四　阴器部阴挺门主方
　　逍遥散（林氏《活人录汇编》加减法）。因脾血虚发热，或潮热晡热，或自汗盗汗，或头痛目涩，或怔忡不宁，或目赤口干，或月经不调，肚腹作痛，或小腹重坠，水道涩痛，或阴挺突出为痛，或阴户 肿发痒，阴臭阴虱，或肿痛出脓，内热作渴等证。
　　当归 白芍 白术 白茯苓 柴胡（各一钱） 粉丹皮 山栀 炙甘草（各五分）水煎，午后临睡服。
