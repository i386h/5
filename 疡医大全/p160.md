<!-- { "loadSidebar": true } -->
　　　r腿游风　p04-a41a185.bmp　r王肯堂曰：腿游风，腿股忽然赤肿，风热相搏，属足太阳经，宜砭去恶血。（《准绳》）《心法》曰：腿游风在两腿，忽里忽外，忽上忽下不定，红色形如堆云 痛，由荣卫风热相搏结滞而成。凡遇此证，先施砭石，砭去恶血，外贴牛肉片以拔风甚效。
　　
　　
　　卷二十五　腿膝部肚门痈门主论
　　《心法》曰：肚门痈生于大腿肚，属足太阳膀胱经所主。
　　
　　
　　卷二十五　腿膝部上水鱼门主论
　　《心法》曰：上水鱼生委中折纹两梢，肿如高埂，长若鱼形，色紫作痛，由血热遇外寒稽留，则血瘀凝结而成。外宜向肿埂上砭出恶血，用二黄散（即颠倒散）香油调敷，甚效。
　　
　　
　　卷二十五　腿膝部黄鳅痈门主论
　　申斗垣曰：黄鳅痈，生于大腿外侧连臀处，有一条如鳅形，深陷窄长，或不见红肿，坚硬如石，约长七八寸，大者为头，小者为尾。鳅头向上者防毒内攻小腹，难治；鳅头向下，毒虽凶不伤命，名为顺证。
　　凡医必寻其头，用三棱针先针住鳅肚，次针鳅尾，再用小针针住鳅头两边，当用艾灸三十壮，左右转针，先起尾针，视鳅形不动，是鳅已死。如动再根据前法灸之。内服内托流气饮，或真人活命饮，外以姜汁猪胆汁好醋同调，铁箍散敷之。（《启玄》）《心法》曰：黄鳅痈生小腿肚里侧硬肿，长有数寸，形如泥鳅，其色微红，由肝脾二经湿热凝结而成。如期溃出稠脓者吉，如溃流污水败浆者凶，治同痈疽。（《金鉴》）王肯堂曰：腔阴疽，又名黄鳅痈。生足小肚内侧，微红微肿，坚硬如石，三四寸许，痛楚难禁，足太阴与足厥阴二经湿热，又积愤所致。若过时溃出清水，虚火上升，呕吐不食者，不治。（《准绳》）
　　
　　卷二十五　腿膝部大腿痈门主论
　　陈远公曰：有腿上忽肿一块，其色如常不疼，人以为痈疽也，谁知气虚之故乎！夫痈成于肿，未有肿而不变为痈者，予谓气虚非痈，人谁识之。嗟乎！气所以行血者也，气行则血行，总有邪气，断难成肿，彼邪气之盛，每成于气血之衰，其肿为痈，每每作痛，色必变红赤也。今即不疼，色又不变，是有肿之名，无肿之实，全是气虚血无以养，非邪盛而气不能鼓也。治法补气以扶正，不必化毒以祛邪，用补中益气汤：人参五钱，白术一两，生黄 一两，当归五钱，柴胡一钱，升麻五分，陈皮一钱，生甘草二钱，半夏二钱，茯苓三钱。水煎服。十剂肿消，此方益气圣药，非消毒之剂，何以用之消肿耶？盖真气夺则虚，邪气盛则实，真气既虚，邪气益盛，不用补气，气何以行，肿何以化耶！此方补气即所以消肿也，况益以化痰去湿之品，故更易收功耳。（《冰鉴》）冯鲁瞻曰：腿痈者，发于内侧，属肝脾二经，发于外侧，属胆胃二经。平陷坚硬者为气虚，当用内补黄 汤；势 肿痛者，当用内托柴胡汤，外用蒜灸。（《锦囊》）申斗垣曰：阴包毒，在大腿内，是足厥阴肝经风热之毒，宜黄 柴胡汤，此汤治腿内近股痈疽，大有神功。（《启玄》）窦汉卿曰：肫疽在腿内侧，肿高而硬，俗言此疽坚硬无脓，殊不知内脓已成，一时不能透出皮肤，须用内托方溃，脓急宜针。
　　冯鲁瞻曰：腿前廉为阳明，白芷、升麻为引；后廉太阳，羌活、防风为引；外廉少阳，柴胡为引；内廉厥阴，青皮、吴萸为引；内前廉太阴，苍术、白芷为引。治无遗法矣。
　　
　　
　　卷二十五　腿膝部附骨疽门主论
　　陈实功曰：附骨疽，乃阴寒入骨之病，凡受者皆由体虚之人，夏秋露卧，寒湿内袭，或房欲之后，盖覆单薄，寒气乘虚入里。初起寒热交作，状似风邪，随后臀腿筋骨作痛，不热不红，疼至彻骨，甚者曲伸不能转侧，日久阴变为阳，寒化为热，热甚则腐肉为脓，此疽已成也。初起万灵丹发汗散寒，通行经络；次以大防风汤行经活血，渗湿补虚；如生于尻臀部位，漫肿作痛者，内托羌活汤；腿内近膝股漫肿木痛者，内托 柴汤；腿外侧者内托酒煎汤；虚者十全大补汤加羌活、牛膝、防风、防己；如已成欲作脓者，附子八珍汤；脓成胀痛者针之，切不可误用损脾泄气败毒等药。外忌寒凉敷搽，误治必致冰凝气血，内肉瘀腐，日久化为污水败脓，流而不禁，大腿渐渐肿如东瓜，上过胯腹，下连足底，牵连漫肿，皮色不红，日久溃脓，色白腥秽，肿仍不消，痛仍不减，元气日衰，身体缩小，唇舌干焦，二便枯秘，饮食不进者，终为不吉。（《正宗》）冯鲁瞻曰：如环跳穴即胯眼，及脚跟彻痛不已，外皮如故，脉沉数或滑者，防生附骨疽。乃三阴经虚，寒湿流注，毒瓦斯附着于骨而成。究竟有何毒瓦斯，乃肾经阳和之气不足，故肾部隧道骨缝之间，气不宣行，阴血凝滞，内郁湿热，为溃为脓，所以有久服八味丸，令人无骨疽之语，谓骨暖气行血无壅滞，毒何生焉。（《锦囊》）又曰：凡一切附骨痈疽，皆起于肾，肾主骨，治宜温补肾气，骨得阳和则肿硬自能冰解矣。
　　李东垣曰：附骨疽者，以其毒瓦斯深沉附着于骨也，此疾与贼风相类而不同，人能辨此，庶无误焉。盖附骨疽者，由秋夏露卧，为冷折之，风热伏结，附骨成疽。贼风之候，由风邪之气搏于骨节，故其痛深彻骨髓，遇寒则痛甚，附骨疽痛而不能转侧，初按之应骨，皮肉微急，洪洪如肥状是也。其贼风，皮骨不甚热，而索索恶寒，时复汗出，常欲热熨痛处，即得少宽；其附骨疽，初时但痛无时，乍寒乍热而无汗者，经久不消，极阴生阳，寒化为热而溃也。贼风不治，久而变为挛曲偏枯，所以不同也。
　　窦汉卿曰：附骨疽，又名贴骨疽。初起用箸头按患处，极痛是穴，以墨点定灸百壮为率，不拘壮数，总以艾壮爆起，乃其验也，可不必多灸矣。大法初宜灸之，方可保命，若待脓成，然后火针刺之，百人之中，能生几何？又曰：骨疽之发，皆由血凝气滞，彻骨酸疼，或房事过劳，或乘虚入水感风合寒，或风毒邪热侵乎荣卫，或忧郁伤于心、肝、胆、肾，或醇酒炙 ，是以肿痛，日久成脓。初起宜灸百壮，以骨热为度，久则宜用银针破之，血脓乃元气盛易愈，白脓乃气弱难愈。治法以独活寄生汤，兼服十全大补汤倍加茅苍术、新昌白术及肉桂、干姜、人参、黄 、当归为先锋之要剂，治之无不愈者。外用肉桂、干姜、白芷、防风、苍术、乌药、龟版酥炙、五倍子、陈小粉各等分，为末，加麝香少许和匀，老姜汁五合，醋三合，葱半斤，蜜一两，同捣取汁，火上熬滚，乘热调药搽患处四向，空中出毒瓦斯，时用余汁煎热润之，以助药力，少劳戒气，绝欲除想，十旬方愈。若病患不遵从医师之训，任一己之见，恣情傲物，忧虑万端，不能制六气七情之私，虽天医院灵官，亦不能治，何况中医乎！胡公弼曰：贴骨痈，即附骨疽，生大腿外侧骨上，高不见高，肿不见红，痛深至骨者是也。（《青囊》）陈实功曰：初起通用人参败毒散加木瓜、牛膝、苏木、红花；虚者十全大补汤加羌活、防己、牛膝；已成欲作脓者，附子八珍汤；脓成针之，体实脓黄，十全大补汤；体弱脓清，保元大成汤。
　　又曰：又有风湿相乘之证，初起寒热交作，次传腿肿作痛，其形光亮微红，发热肿痛，按之如泥不便起者，宜当归拈痛汤。
　　又曰：又有房欲伤寒受热互变，气血乖违，经脉横解，受病日深，此等证候，皆由元气不足中来，切不可误用寒凉。
　　胡公弼曰：附骨疽，皮色不变，热不高阜，微觉痛痒，经久不溃，又无脓血者，发于骨髓，肾主骨，肾经虚惫，寒邪易入，入则骨气冷而患成疽毒，紧附骨而外无形证，是疽之根原起于肾也。宜用八味丸，多加附子以温肾气，更以十全大补汤助之，肾气一温，骨不寒而毒势外出，则疽不附骨，病者自得生机矣。（《青囊》）汪省之曰：附骨疽，乃流注之败证也。如用凉药，则内伤其脾，外冰其血，脾主肌肉，脾气受伤，饮食必减，肌肉不生，血为脉络，血既受冰，则血气不旺而愈滞，宜用甘温大理脾气，脾气一健则中州不寒，而生机畅达，肌肉自长，气血自营运矣。（《理例》）按：《准绳》等书咸云，伤寒汗后余邪成流注，流注之坏证成附骨疽。夫汗后流注易愈，惟失治乃为坏证不能复生，似不能变成附骨疽。况附骨疽系调治可愈之证，若果数变之后，则坏而又坏矣，又岂能复有成功乎！是流注坏证变成附骨疽之说，存而不论可也。
　　
　　
　　卷二十五　腿膝部附骨疽门主方
　　
　　雷火神针
　　 治风寒湿毒袭于经络为患，漫肿无头，皮色不变，筋骨疼痛，起坐艰难，不得安卧者，用此针之。
　　蕲艾（三钱） 丁香（五分） 麝香（二分）药与蕲艾揉和，先将夹纸筒如指拇大，用艾药叠实收用，临用以萧山纸七层，平放患上，将针点着一头，对患向纸捺实，待不痛方起针，病甚者再复一次，七日后火疮大发，自取功效矣。
　　
　　追风逐湿膏
　　 治风寒暑湿相伤，以致骨节疼痛，筋挛不能步履，或麻木湿痹等证，并效。
　　草 川乌 天南星 羌活 萆麻子（打碎） 半夏 海风藤 草乌 真桂枝麻黄（各三两） 茅苍术 独活 当归 白芷 大黄（各一两） 北细辛（一两）以上药咀片，用葱汁、姜汁各二碗拌药，先浸一宿，次日用香油半斤，同药入锅内慢火煎至葱姜二汁将干不爆时，再下香油十斤，方与药相煎渣枯为度。细绢滤清，每油一斤，下飞过炒黄丹十两为准配用；再将前油入锅内煎滚，以油滴水成珠不散，方下黄丹，徐徐搅入其膏；已成再下研净松香末一斤四两，再同熬化，取下锅来，以盆顿稳；再下乳香、木香、胡椒、轻粉各二两，白芥子末四两，渐入搅和极匀，倾入钵内收贮。旋用热汤顿化，绫缎摊贴，七日后诸病可痊，百发百中。
　　附骨痈将成，用此法即散。其法急掘地坑，以火 红，沃以童便，赤体坐其上，以被席围抱下截，使热气熏蒸，腠理开，气血畅，毒瓦斯解而自愈。
　　洗寒湿腿痛。
　　真川椒（一钱） 蕲艾（四两） 透骨草（一两）煎汤洗。
　　附骨疽。
　　古铜钱（刮末，三分） 黄蜡（三钱） 油核桃肉（六个）捣碎和匀，软豆腐衣包好。用酒空心送下。
　　贴骨痈疽并寒湿气疼痛。
　　川乌（河水换煮七次） 草乌（河水换煮七次） 甘草 羊角尖（炙研） 番木鳖（用麻黄五钱煎汤泡一宿，去毛，切片，土拌炒脆） 土木鳖（去壳，净肉切片，香油炒脆，各一两）共为细末，用赤沙糖打糊为丸如绿豆大。每服一钱，无灰酒送下。
　　鹤膝筋骨肿痛。
