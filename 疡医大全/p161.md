<!-- { "loadSidebar": true } -->
　　熟附子（一两） 全蝎 黑豆（各四十九粒） 八角川乌（一个） 蚯蚓（劈开绷新瓦上晒干，一两）研细末，糕糊为丸。每服一钱，温酒送下。
　　
　　
　　卷二十五　腿膝部多骨疽门主论
　　陈远公曰：有大腿边旁长强穴间忽疼痛高肿，变成痈疽，久则肉中生骨，以铁箝取出，已而又生，人以为多骨痈也，谁知是湿热毒所化乎！夫多骨痈之生，因人多食瓜果，湿热所成者也，早治，一二剂便可解散，无如因循失治，以至湿壅添热，热盛而化骨，日久迁延，卧床不能起也。说者谓初起时未尝有骨，可以内散，既生骨后，必须烂骨，外取未可全恃，解散谁知不然，盖多骨证无形所化，非肉中真生骨也，似骨而非骨耳。真骨难化，似骨又何难化之有，治法利湿清热，而主之补气血之药，骨自消矣。五神汤：茯苓一两，金银花三两，牛膝五钱，紫花地丁一两，车前子一两。水煎服。二剂轻，三剂骨消，四剂疮口平，五剂痊愈。此以车前、茯苓利水，地丁清热，牛膝、银花补中散毒，安得不奏功哉。（《冰鉴》）王肯堂曰：多骨疽，又名曰剩骨，又名朽骨。生足胫上，生疽既溃甚久而不愈，腐烂出骨者是。盖因毒瓦斯壅盛，结成此骨，非正骨也。此疽因未溃之前，补剂太过，故结毒而不散也。（《准绳》）岐天师曰：多骨疽，乃生于大腿之中，多生一骨者是，乃湿热而生者也，治之得法，则易易耳。否则变生可畏，治以化骨至神丹即愈。苟或失治，即长一骨，横插于皮间作痛，必须取出此骨始愈，以铁铗钳出之，外以生肌膏贴之。此方妙在用白芍，盖白芍能平肝木，又能活筋。多骨疽者非骨也，筋变为骨，似骨而非骨也。白芍不特平肝木之火，兼能散肝木之邪，邪去则筋舒，筋舒则似骨非骨者尽化，又加金银花，原能去毒，此二味之所以相济也。（《秘录》）雷真君曰：大凡毒生环跳之穴，即多骨疽也。
　　张仲景曰：多骨之生也，虽生于湿热，而成之不由湿热也。必平时喜饮凉水，好食果品而成之，初起宜消毒散敷之。
　　陈实功曰：多骨疽者，由疮溃后久不收口，乃气血不能营运至此，骨无荣养所致，细骨由毒瓦斯结聚化成，大骨由受胎时精血交错而结，日后必成此疽也。但肾主骨，宜服肾气丸、十全大补汤，先补脾肾，次用艾附饼灸之，令温暖腐毒，朽骨自然脱尽，生肌敛口而愈。（《正宗》）汪省之曰：多骨疽，患一二年不愈，常落出骨一片，或细骨或有蛀蚀眼，或三五个月，落骨一片，此骨非营气不从而生，乃母受孕复感精气而成。（《理例》）《心法》曰：多骨疽毋论老小，皆有生者，多在腮 、牙床、眼胞、颏下、手足、腿膊等处。有因肾虚之人，生疮久硬不消，口不收敛，外被寒邪袭入，与脓毒凝结于中，借人之气血化成多骨者。又有初生落草，肌肉之中按之如有脆骨，由胎元受之，精血交错而致。迨其人长大后，必于脆骨之处，突然发肿而生疽，及溃后多骨脱出，其口方收。亦有多骨出之不休者，名曰骨胀，难愈。以上二因，治法皆同，俱用隔附子并艾灸之，以宣寒凝，令骨速脱。盖骨属肾，遇寒则凝，故从热治也。
　　
　　
　　卷二十五　腿膝部多骨疽门主方
　　
　　固本养荣汤
　　 治骨疽已成，骨不吐出，或既出不能收敛，由气血之虚，脾胃弱也，宜服之。骨不出者自出，口不敛者自敛。
　　大熟地 当归 白芍药 川芎 牡丹皮 人参 山萸肉 白术 怀山药 黄 （蜜炙，各一钱） 北五味 炙甘草 肉桂（各五分）水二盅，姜三片，枣二枚，煎八分，食前服。
　　
　　生肌散
　　 治腐骨脱出，肌肉生迟，不能收敛者。
　　石膏 赤石脂 轻粉（各一两） 滴乳香（去油，一钱） 潮脑 瓜儿竭 龙骨（各三钱）上乳极细末，先用当归、白芷、甘草各一钱，煎汤洗净患上，用此干掺，软油纸盖扎，二日一洗一换。
　　
　　化骨至神丹
　　（岐天师）金银花 当归 白芍药（各一两） 茵陈 龙胆草 白术 生甘草（各三钱） 柴胡（一钱）水煎服。
　　
　　消毒散
　　（张仲景）。治多骨疽初起，并敷一切痈疽疖毒，无论有骨无骨，用之神效。
　　凡疽生于环跳之间，不用此围药，多成多骨前疽，用此药则可免多骨之患。
　　芙蓉叶（晒干） 大黄 五倍子（各一两） 藤黄 生明矾（各三钱） 冰片 麝香（各三分）各为末。米醋调成如浓糊，涂于多骨疽之左右四边，以药围其皮肉，中留一顶如豆大；外以醋用鹅翎不时扫之。若不扫，任药干，围则无益矣。一日夜即内消。
　　内消神方（雷真君）。
　　人参 天花粉（各三钱） 大黄（五钱） 蒲公英（一两） 金银花（二两） 薏苡仁（三两）先用水六碗煎薏苡仁，取汁三碗，投药再煎三碗，分作二次服，一日服两剂即消，神效。
　　
　　
　　卷二十五　腿膝部咬骨疽门主论
　　陈实功曰：咬骨疽，发在大腿内股，不肿不红，痛彻骨髓，初宜雷火针针之，内用万灵丹以酒调服之。（《正宗》）
　　
　　卷二十五　腿膝部箕门痈门主论
　　汪省之曰：箕门痈生于股内近膝，乃足太阴脾经湿毒所生。（《理例》）又曰：骨毒滞疮，又名腿发。乃足太阴脾经，生于腿上箕门穴。如痛可治；不痛难治。十二日可刺，如脓黄赤色可治；青稀腐臭者不治。其疮赤白色，是骨毒瓦斯发于外，十日内未脓，必死。
　　　r箕门痈　p04-a41a186.bmp　r
　　
　　卷二十五　腿膝部肉蜈蜂门主论
　　申斗垣曰：肉蜈蜂生大腿外面，皮肤不觉红肿，内里疼痛难忍。治斯证者，切不可轻用刀刺，若误犯之，毒瓦斯直透心胸，疼痛不止，多致不救。治当用白降丹掺膏药上贴，三日后取下，败肉如蜂之状，再用生肌等药收功。（《启玄》）胡公弼曰：肉蜈蜂所生之处，乃足厥阴肝经部位，风湿郁积，气血阻滞，注久而成此毒。一犯刀刺，蜂毒直入心胸，母传子受，肆毒无忌，直犯君主，故多不救。（《青囊》）
　　
　　卷二十五　腿膝部玄疽门主论
　　陈实功曰：玄疽生于左腿夹缝之下三寸，漫肿连阴，疼及大腿。（《正宗》）
　　
　　卷二十五　腿膝部阴疽门主论
　　陈实功曰：阴疽生于右腿夹缝之下三寸，痛连肾子，小腹亦痛。（《正宗》）
　　
　　卷二十五　腿膝部膝盖痈门主论
　　《心法》曰：膝痈生膝盖，色红 肿疼痛，属气血实， 疽亦生在膝盖，肿大如痈，其色不变，寒热往来，属气血虚，和软为顺，坚硬如石者逆。经云：肉之小会为溪，溪者二肘二膝四腕也。凡脾病在溪，肾有邪其气留于两腰，凡筋病皆属于节，筋乃肝之余，故又属肝，是以溪会有病，皆从脾肾肝三经邪气乘之也，惟两膝俱生，属败证，不可治也。
　　
　　
　　卷二十五　腿膝部膝眼毒门主论
　　申斗垣曰：膝眼毒，先必膝眼酸痛，乃成此证，乃肾经感受风邪，寒湿相侵而成。（《启玄》）汪省之曰：膝外痈是足少阳胆经，膝内痈是足太阴脾经，俱多气少血，乃膝间枢纽，骨节行动之处，宜仔细治之，免成废疾。（《理例》）王肯堂曰：托疽生于膝傍腿侧，乃足少阳胆经，多气少血。阳关穴、阳陵泉穴肿作痛，半月有脓可治；如不痛出鲜血，或出青黑脓，及长出头渐多，或肿无定处者，不治。（《准绳》）《灵枢》云：发于膝名曰 疽，其状大，痈色不变，寒热而坚，勿石之，石之者死。
　　须其柔乃石之者生。（坚如石者，用生樟六根擦之效。）书曰：诸痈疽之发于节而相应者，（刘涓子云：应者内发透外也。）不可治也。发于阳者，百日死。（阳谓诸节之背。）发于阴者，三十日死。（阴谓诸节之 间。）
　　
　　卷二十五　腿膝部膝眼风门主论
　　《心法》曰：膝眼风生于膝眼穴，（又名鬼眼穴，在膝盖之下，左右两骨空陷中。）由下焦素虚，外邪易于侵袭，先从膝眼隐隐作痛，如风胜则其痛走注不定，寒胜则痛如锥刺，湿胜则胖肿曲不能伸，其病在筋，伸不能曲，其病在骨，动移不遂，沉寒锢冷之候也。惟在临证详辨：单膝生者轻，双膝生者重。若左膝方愈，复病右膝；右膝方愈，复病左膝者，名过膝风，属险。
　　
　　
　　卷二十五　腿膝部鹤膝风门主论
　　　r鹤膝风　p04-a41a187.bmp　r王肯堂曰：两膝肿痛，股渐小，曰鹤膝风，一名鼓槌风。起于中湿，或因痢后脚弱缓，痛不能行履，名曰痢风。或伤寒余毒，不能发散，风寒湿气结于经络，血脉不流以致筋愈缩而股愈细，属足少阳、足阳明经。（《准绳》）又曰：膝上肿痛，此非一端，须要辨明，若两膝内外皆肿，痛如虎咬之状，寒热间作，股渐细小，膝愈肿大，名鹤膝风。急宜隔蒜灸，服大防风汤倍加乳香以住痛舒筋。但一膝痛引上下，不甚肿而微红，名膝游风。膝之两旁肿痛，憎寒壮热，昼夜偏剧，肿处手不可近，为膝眼毒。膝盖上肿痛者，为膝痈。（《准绳》）又曰：膝内 近折纹之处，结核肿痛，但核形长如鱼之状，名上水鱼。
　　陈实功曰：鹤膝风乃三阴亏损不足之证，上下腿细，惟膝眼肿大，状如仙鹤膝行。初起寒热交作，亦宜汗解，如汗后肿痛仍不见消，此阴寒深伏，以大防风汤温暖经络，重者兼灸膝眼二穴，敷以琥珀膏，亦可渐渐收功。如以上诸法治之不效，终成痼疾，不必勉强消之，只宜先天大造丸、史国公药酒常常服之，或可转重就轻，移步行履，尚可图也。（《正宗》）岐天师曰：此乃因湿而战，立而行房，水气袭衣，故成此疾。（《秘录》）李子永曰：鹤膝风，古人多用大防风汤，内气血药并用，以病在下焦阴分故也。
　　如岐天师除去血药，想用宜于初起之时，如病久古方恐不可废。
