<!-- { "loadSidebar": true } -->
　　冯鲁瞻曰：膝间肿痛不消，防成鹤膝风，以膝肿如鹤足胫细，脉多弦紧是也。乃三阴经虚寒湿流注为患，人多误为湿热，乃至脓成，气血大亏，已不可救矣。不知此证与附骨疽俱肾虚者多患之。因真气衰弱，邪气得以深袭，前人用附子者，以温补肾经，又能行药势散寒邪也。故体虚之人，为冷气所袭，经久不消，极阴生阳，寒化为热而溃也。若误用寒凉，必成废疾，或挛曲偏枯，或痿弱不起，或坚硬如石为石疽，或日久始溃，皮肉俱腐为缓疽，下部道远，非桂附不能下达也，况肾主骨，而臀以下俱属肾，非桂附不能入其经而宣行也。（《锦囊》）《可法良规》云：鼓槌鹤膝起于中湿，盖足膝属肝，肝有风寒湿气，则血脉阻滞不能流行，注膝成病，下股之血脉有去而无返，是以愈瘦愈冷而筋愈缩，上腿之血脉有积而无散，是以愈肿愈热而肌愈削，其源若起于流注，则肉凝者必烂，烂则冷毒腐骨，腐骨一出，神仙无术，遂成难治废疾。当皮肤未破之时，则肌肉尚未死，急以玉龙膏热酒调敷膝之上腿，回接阳气以住骨痛，又以冲和膏敷上腿冷处，引其气血，使流动而下通贯血脉。又以玉龙膏敷骨胶处，以接引所引之血脉，以驱散所积之阴气，内服追风丸倍加乳没，则无有不愈者矣。
　　又云：一切湿痰湿热，或死血凝滞等证，患在关节，流注不行，非用辛温开发腠理，流通隧道，使气行血和，焉能得效。人畏附子有毒，多不肯服，若用童便炮制，何毒之有，况中病即已，又不常服，何足为虑。经曰：有是病用是药者此也。故大防风汤、活络丹，治香港脚、鹤膝风证多效。
　　张真人曰：此病乃立而行房，风湿侵于两膝，故成此疾。然治法绝不治肾，止治气而自愈，亦不必治风湿也。（《良方补遗》）《心法》曰：鹤膝风一名游膝风，又名鼓槌风。痢后得者为痢风。单生者轻，双生者最重，溃后如出白浆，浮皮肿痛仍前，不可用蚀药，只宜用芙蓉叶、菊花叶各五钱研末，大麦米饮拌匀贴之，亦可止痛，或豆腐渣蒸热捏作饼，贴之亦可，此证系外证中之败证，收功甚难。
　　
　　
　　卷二十五　腿膝部鹤膝风门主方
　　神方（岐天师）黄 （八两） 薏苡仁（四两） 白术 白茯苓（各二两） 防风（五钱） 上肉桂（三钱）水十余碗，煎二碗，分作二服。上午一服，临睡一服，服后以浓被盖之，必出大汗，不可轻去其被，令汗自干，即愈。一服可也，不必再服。（此方妙在用黄 以补气，盖两足之所以能动而举步者，气以行之也。今鹤膝之病，则人之气虚不能周到，行步自然艰难，今用黄 半斤，则气旺极矣，又佐之肉桂以通其气，又佐之防风以散邪，始相恶而相济，又佐之白术、薏苡仁以去其寒湿之气，邪气去则正气自固，此功之所以速成也。若以为人不能受，畏而不用，则反害之矣。）又方黄 （四两） 薏苡仁（二两） 防风 川萆 （各三钱） 牛膝（二两） 上肉桂（一钱） 秦艽（一钱五分）水八大碗，煎四碗，作早中晚三次服，不必盖汗，服下自有汗出，闭坐房中，不可见风，俟汗干再出房门。
　　又方怀生地 牛膝（各三钱） 炙黄 白术（土炒） 赤芍药 防己 川续断 姜黄 独活（各一钱） 当归 白茯苓（各一钱五分） 红花 上肉桂（各六分）加姜二片，枣二枚，煎服，如浸药酒，照方十倍，用木瓜酒二十斤，龙眼肉四两浸饮。
　　又方生姜 葱（去须，各三斤）共捣汁，入酒糟半盅，熬一盅听用，先以酒调麝香分许，涂手内擦两膝眼上红赤令透，再用陈油纸摊前膏贴患处，其热如蒸，拔出大小孔如针眼，其腿即可伸缩行动矣。
　　两膝风。
　　当归 五加皮 生地 薏苡仁 木瓜（各一两） 牛膝（焙，八钱） 防己（二钱） 广皮 半夏（各三钱） 嫩桑叶（炒，二两） 秦艽 续断（各五钱） 火酒八斤浸饮。
　　鹤膝风。
　　无名异（五钱） 地骨皮（三钱） 乳香 没药（各一钱五分） 麝香（一分）研匀，用车前草捣汁，入老酒调敷之，五日愈。
　　张真人神方生黄 （一斤） 钗石斛（四两） 远志肉（此味最能健膝） 怀牛膝（各三两）用水十碗，煎二碗，再入金银花一两，煎一碗，一气服之，服后觉两足如火之热，教病患睡了，以浓被盖之，汗出至涌泉，始可去被，否则断断不可去也。一服病去大半，再服痊愈，不分久暂，俱可如法治之。
　　鹤膝风。（镇江何仁源。）当归（二钱） 粟壳 独活 羌活 蒿本 蔓荆子 川芎 半夏 甘草（各一钱） 明天麻（一钱二分） 白茯苓（八分） 防风（七分） 汉防己（六分）生姜三片，水二盅，煎服。
　　鹤膝风 真蕲艾每次半斤煎汤，乘热熏洗，洗一次渐消，一日洗数次消尽。
　　鹤膝风。
　　番木鳖（四两，酒泡蒸去皮，用麻油四两熬枯浮起为度，再用陈壁土炒干研细，只用二两） 大枫子（净仁二两，灯心同水煮过，研细去油，只用一两） 穿山甲（洗净土炒研细，一两。） 西附子（二两，大者童便煮过，去皮脐，切片焙干，研细用，一两）以上四味，共五两，和匀收贮瓷瓶中，每服七分，空心温酒调服，极醉出汗，七服除根。
　　
　　
　　卷二十五　腿膝部小儿鹤膝门主论
　　冯鲁瞻曰：小儿鹤膝如鹤之膝，又名鹤节。因禀受肾虚，血气不充，以致肌肉瘦削，形如鹤膝，外色不变，膝内作痛，屈伸艰难。若 赤壅肿而作脓者，为外因可治；若肿硬色白不作脓者，是属本性难疗。属外因者，以荆防为主，佐以益气养荣；属本性者，以六味加鹿茸补其精血，仍须调补脾胃，以助生化之源。（《锦囊》）
　　
　　卷二十五　腿膝部人面疮门主论
　　　r人面疮　p04-a41a188.bmp　r陈实功曰：人面疮，疮象全似人面，眼鼻俱全，多生膝上，亦有臂上患者。据古书云：积冤所致，先须清心告解，改过自新，内服流气饮，外用贝母为末敷之，乃聚眉闭口，次用生肌敛口，兼服调理药。（《正宗》）岐天师曰：人生人面疮，有口鼻双眼之全，与之肉且能食，岂非怪病乎！世人有以贝母末敷之，而即愁眉闭口，人以为冤家债主也，而余以为不然。盖亦有祟凭焉，用轻雷丸其效甚捷。盖雷丸最能去毒而逐邪，加入轻粉深入骨髓，邪将何隐，用茯苓不过去其水湿之气耳。（《秘录》）又曰：如有人臂上忽生头一个，眼耳口鼻俱全，且能呼人姓名，此乃债主索负之鬼，结成此奇病也。此证初起之时，必然臂痛发痒，以手搔之，渐渐长大，久则渐渐露形，大如茶盅，但无头发须眉而已。
　　如用刀割之，立刻死亡不救，宜服解冤神丹，服后亦宜忏经念佛为妙。
　　申斗垣曰：此疮似人而有口鼻眼，多生肘膝。一种活者能食，口眼能动；一种死者，口眼不能动。（《启玄》）
　　
　　卷二十五　腿膝部人面疮门主方
　　
　　轻雷丸
　　（岐天师）轻粉 白茯苓（各一钱） 雷丸（三钱）研细，敷上即消。
　　
　　解冤神丹
　　（岐天师）人参（八两） 白术（五两） 川贝母 白芥子 白茯苓 生甘草 青盐（各三两） 半夏白矾（各二两）共为末，米饮为丸。每早晚白汤各送下五钱，自然渐缩小而愈。病虽奇而方更神也。
　　治人面疮痛甚者 精猪肉切片贴之。
　　又方 川贝母研末小芦筒灌疮口，数日愈。
　　治死人面疮法（《启玄》）。 虽疮有口眼，人面俱全，不能动，不能食，故名曰死人面疮也。须俟人家有死人装棺材煞钉时，斧头敲钉一下，用手指将疮单击，男人患疮用女人手按，女人患疮用男人手按，单击问患人一声“疮好了？”患人即答应一声“好了，好了。”待敲钉声止则止，即愈。
　　
　　
　　卷二十五　腿膝部骨槽疽门主论
　　申斗垣曰：骨槽疽生于膝盖上并脚跗上，腕痛如刀割，痒似虫钻，急用艾灸疽上三五壮，治同附骨疽。（《启玄》）。
　　
　　
　　卷二十五　腿膝部伏兔疽门主论
　　《心法》曰：伏兔疽乃胃经穴道，在膝盖之上六寸正中，用力大如手掌一堆高肉处是也。患疽禁用针灸，如发寒热交作，疼痛彻心，由胃火毒滞而成，溃后最难收敛。
　　
　　
　　卷二十五　腿膝部下石疽门主论
　　《心法》曰：下石疽生于膝间，毋论膝盖及左右俱可生，坚硬如石，牵筋疼痛，肿如鸡卵，皮色不变，并无 热，难消难溃难敛。但此证肿溃俱凉，若能凉化为热，见诸善证者始吉，否则难痊。
　　
　　
　　卷二十五　腿膝部腿膝缓疽门主论
　　王肯堂曰：缓疽其患热缓慢，积日不溃，久乃赤紫黯色，皮肉俱坏，故名缓疽。
　　是寒气深伏腿膝骨间而成，治宜温补。（《准绳》）《心法》曰：缓疽由外寒深袭，血瘀凝滞而成。生于两膝上，或生于两膝傍，肿硬如馒，木痛日增，其色紫黯，积日不溃。证之情形与下石疽相似，惟多 热，肿久则腐烂肌肉皮肤，治与痈疽门法同。
　　
　　
　　卷二十五　腿膝部下HT门主论
　　申斗垣曰：下 HT 又名膝弯痈，乃肾经感受寒湿，攻注膀胱，血凝气滞，风寒不散，遂成此证。治当千金内托散加木通、车前子、何首乌、淡竹叶。（《启玄》）
　　
　　卷二十五　腿膝部委中毒门主论
　　　r委中毒　p04-a41a189.bmp　r王肯堂曰：委中毒在膝后折纹，即膝后 内约纹中，坚硬如石，微红微肿，属少阳胆经。由脏腑积热流入膀胱，治之稍迟，则筋缩必成废疾。（《准绳》）申斗垣曰：委中毒生于膝弯内，乃肾经气血阻滞而成。（《启玄》）《心法》曰：委中毒生委中穴。（穴在膝后 中央约纹陷中即是。约纹者，折纹也，又名血 穴，属膀胱经，俗名腿凹。）经曰： 中由胆经积热流入膀胱，壅遏不行而成。木硬肿痛微红，屈伸艰难，治宜速用活血化瘀，逐下恶血为效；缓则筋缩而成废疾。诸书皆云：兼刺委中穴血出自消，然刺穴，必兼有腰痛不能转移者，方可刺之，即出血亦不可过多，多则令人身扑，面色脱色。亦有 痛色赤溃速者，由湿热凝结所致故耳。
　　
　　
　　卷二十五　腿膝部四弯风门主论
　　《心法》曰：四弯风，生于两腿弯及两脚拗，每月一发，形如风癣，乃风邪袭入腠理而成。其痒无度，搔破津水形如湿癣，治当大麦一升熬汤，先熏后洗，搽三妙散渗湿杀虫之药，其痒自止，缓缓取效。（《金鉴》）
　　
　　卷二十五　腿膝部流火门主论
