<!-- { "loadSidebar": true } -->
　　又方 干桑叶五钱，平时三五日煎汤洗脚除根。白芥子研细末，酒调敷。
　　
　　
　　卷二十七足踝部
　　自足踝起至足趺底指止，一切痈疽、疔毒，皆汇于此部中，以便检阅参治。
　　
　　
　　卷二十七　足踝部风疽门主论
　　《心法》曰：风疽生足胫骨及曲凹之处，瘙痒皮损，津流黄汁，极其粘浓，此由风邪留于血脉相搏而成。因其根深，故有疽名。甚则身体烦热昏冒，而肌肉透红，更增肿痛，宜服防风汤，外涂青竹大豆油即效。
　　
　　
　　卷二十七　足踝部风疽门主方
　　
　　青竹大豆油
　　（《金鉴》） 青竹筒截三尺长，径一寸半，内装黑豆一升，以谷糠马粪二物烧火，当竹筒中炙之，以瓷器两头接取，倘出油汁，以渍入泔水和盐，热洗患处，拭干即涂豆油，不过三度极效。
　　
　　
　　卷二十七　足踝部内踝疽门主论
　　《灵枢》云：发于内踝，名曰走缓。其状痈色不变，数石其输而止其寒热，不死。
　　王肯堂曰：足内踝生痈，名曰鞋带痈，由寒湿滞于足阳明与足厥阴经，血涩气阻所致。（《准绳》）
　　
　　卷二十七　足踝部内踝疽门主方
　　　r内踝疽　p04-a41a193.bmp　r
　　祛湿消邪汤
　　（岐天师）薏苡仁（二两） 生甘草（三钱） 金银花 蒲公英 当归（各一钱）水煎服。（此湿热也，祛湿清邪汤主之。盖湿气必下受，而水流必下行，薏苡去湿而利关节之气，金银花去火毒之邪，助之以生甘草，则邪易散而湿易退矣。然而血虚则水气易侵，湿邪易入，今用当归以补其血，血足水无所侵，而湿难入，故用之合宜，而病可速效也。）
　　
　　卷二十七　足踝部外踝疽门主论
　　　r外踝疽　p04-a41a194.bmp　r王肯堂曰：外踝疽又名脚拐毒，生足外踝，属足少阳胆经，足太阳膀胱经，湿热下注。（《准绳》）申斗垣曰：脚拐毒又名鞋带疽，乃膀胱经寒湿注于皮肤，伤于筋骨，平常不觉，久则疽发于两踝是也。（《启玄》）《心法》曰：外踝疽属三阳经脉络也，由湿寒下注，血涩气阻而成。其坚硬漫肿，皮色不变，时时隐痛，难于行走，宜服内托羌活汤。若虚弱将欲作脓，跳痛无时者，俱服十全大补汤。（《金鉴》）
　　
　　卷二十七　足踝部穿踝疽门主论
　　陈实功曰：穿踝疽即脚拐毒，乃足三阴经湿热下流，停滞而成。初起内踝肿痛彻骨，举动艰难，甚则串及外踝通肿。此证若不早治，因循必成废疾。（《正宗》）又曰：大法，初起宜荆防败毒散加牛膝，胀者针之，玉红膏敛之，虚者补之。
　　《心法》曰：穿踝疽乃脾经寒湿下注，血涩气阻而成。先从内踝骨发起，串及外踝，至蚀里外，通肿不红，以有头为阳，易破易治，若只闷肿无头为阴，难溃难愈。如初起寒热往来，有红晕兼有热也，宜荆防败毒散，皮色不变者，宜万灵丹，其余悉同痈疽治法。（《金鉴》）又曰：内踝疽生两足内踝近腕之处，属三阴经脉络也。由湿寒下注，血涩气阻而成。其坚硬漫肿，皮色不变，时时隐痛，难于行走，初宜疮科流气饮加牛膝、木瓜、防己宣通之，外以蒜灸消散，已成服内托黄 汤，若虚弱者将欲作脓，跳痛者十全大补汤，外敷乌龙膏。
　　又曰：穿踝疽，内踝疽，外踝疽，若溃出清水，或投方不应，缠绵日久者，必成废疾，难治。
　　澄曰：内踝疽即鞋带疽，属足三阴经脉络，外踝疽即脚拐毒，足三阳经脉络，皆生两足踝近腕之处，俱由寒湿下注，血涩气阻而成，初宜隔蒜艾灸。
　　
　　
　　卷二十七　足踝部驴眼疮门主论
　　澄曰：脾经湿毒，流滞足胫骨，烂如 疮，四边紫黑，时流毒水，或淌臭脓，名曰驴眼疮，俗名夹棍疮，因其疼痛难堪，故名之也。亦有碰伤而成，亦有毒蚊蛇蚤咬伤而起，最难收功。
　　
　　
　　卷二十七　足踝部驴眼疮门主方
　　驴眼疮（《集验》） 田螺捣烂，敷数次即愈。
　　
　　
　　卷二十七　足踝部足发背门主论
　　　r足发背　p04-a41a195.bmp　r《鬼遗方》云：足跗发（跗一作趺，足面也。）起足 及足下，二十日不穴死，十日可刺，发赤白脓血不多，其疮上痒及赤黑者，死。
　　王肯堂曰：足趺结毒肿痛，名足发背，属足厥阴肝阳明胃经之会，多因湿热乘虚而下注。脓稠可治，脓清紫陷者死。（《准绳》）《灵枢》云：发于足上下，名曰四淫。其状大痈，不急治之，百日死。
　　王肯堂曰：病虾证患脚背手背，肿大有赤痕，如虾之状。（《准绳》）又曰：脚背或脚趾肿痛不可忍，以脚高悬起，其疼方止些。若以脚垂下，其疼不可当者，名倒拔肿疡。
　　申斗垣曰：脚发背一名蛇沿毒，因草木蛇游，人行草上，惹受蛇毒。初起坚硬红肿，光泽疼痛，作脓者可治；其状如汤泼，发大水泡，不久则变紫色而穿破者，或经年不愈，至骨成潭者，俱难治矣。（《启玄》）又曰：脚发背，亦有肾经湿毒流滞而成。
　　汪省之曰：足发背发于足背冲阳、陷谷二穴，乃足阳明胃经多血多气。初发令人寒热作呕，痛痒麻木。（《理例》）《心法》曰：足发背一名足跗发。足背虽属三阳，而偏主胆胃二经居多，证由七情内郁，或兼六经外伤而成。经云：三背不宜生疮，惟足背多筋少骨，肉少皮薄，又在至阴之下，发疮疽者升发迟慢，所以谓为险候也。宜别五善七恶而分顺逆。发背者，大疮之通名也，或痈或疽，均当细辨，顺逆既分，则生死可判矣。
　　又曰：初宜隔蒜艾灸，令疮速溃。
　　澄曰：脚发背生于脚背筋骨之间，乃足三阴三阳之所司也。比之手发背为尤重。
　　皆缘湿热相搏，血滞于至阴之交，或赤足行走，沾染毒涎，抑或撞破，误触污秽而成，总之外染者轻，内邪流滞者重。
　　
　　
　　卷二十七　足踝部足心痈门主论
　　　r足心痈　p04-a41a196.bmp　r《鬼遗方》云：两脚心发彻骨者不治，如脚心微皮破，不至深发，脓不多者可治。
　　王肯堂曰：足心发毒肿痛，亦名涌泉疽，俗名病穿板，又名穿窟天 ，属少阴肾经虚损所致。宜十全大补汤、八味地黄汤，大剂，不问昼夜投之，溃烂呕逆迷闷，脉微代者死。（《准绳》）冯鲁瞻曰：脚心发，毒浅者可治，毒深者不治。（《锦囊》）申斗垣曰：脚心痈，乃心肾二经湿毒流注，发于足心。（《启玄》）又曰：脚底穿心疔，又名井泉疽，乃肾经外感风邪，湿毒流于脚底，久则穿烂，遂成漏证。
　　《心法》曰：涌泉疽，乃足少阴肾经虚损，兼湿热下注而成，生足心涌泉穴故名。
　　若十四日内即溃，脓浅则为痈，犹为可救，悉照痈疽施治，外用神灯照法。若虚甚脓迟十全大补汤，溃后八味地黄丸；若黑陷不疼，二十一日之内，不溃脓者为疽，属阴败之证难救。（《金鉴》）
　　
　　卷二十七　足踝部田螺门主论
　　《心法》曰：田螺 多生足掌，而手掌罕见，由脾经湿热下注，外寒闭塞，或因热体涉水，湿冷之气蒸郁而成。初生形如豆粒，黄 闷胀，硬疼不能着地，连生数，皮浓难于自破，传度三五成片，湿烂甚则足跗俱肿，寒热往来，治宜苦参、菖蒲、野艾熬汤热洗，次用线针将 挑破，放出臭水，加味太乙膏贴之，再将 皮剪去，宜用石膏、轻粉等分，研末撒之，仍以膏贴，更有经年不愈者，系下部湿寒，以金匮肾气丸常服甚效。（《金鉴》）陈实功曰：田螺 ，乃脾经风湿攻注，多生手足，忽如火烧，随生紫白黄 ，不久渐大，胀痛不安，用针挑破，泄去毒水，太乙膏盖。如挑破又生者，须服解毒泻脾汤。（《正宗》）
　　
　　卷二十七　足踝部痨疽门主论
　　汪省之曰：痨疽，乃足太阳膀胱经多气少血，生于足小指后趺，在京骨、金门二穴。五七日得脓不多者吉，如黑色不溃，痒甚者凶。（《理例》）
　　
　　卷二十七　足踝部妇人脚十指油煎门主论
　　冯鲁瞻曰：妇女脚十指如热油煎者，此由荣卫气虚，湿毒之气流滞经络，上攻心则心痛，下攻脚则脚痛，其脚指如焚，如香港脚之类。经云热厥是也。
　　
　　
　　卷二十七　足踝部脱疽门主论
　　　r脱疽　p04-a41a197.bmp　r《灵枢》云：发于足指，名曰脱痈。其状赤黑者死，不治，不赤黑者不死，治之不衰，急斩之，否则死矣。
　　《鬼遗方》云： 敦疽发两足指。五日不穴死，四日可刺，其色发黑，痈不堪，未过节者可治。
