<!-- { "loadSidebar": true } -->
　　王肯堂曰：足指生疔，重者溃而自脱，故曰脱疽。或曰惟足大指患之为脱疽，其余之指患之曰敦疽易治。惟脱疽难治。（《准绳》）陈远公曰：有足指头忽先发痒，已而作痛，指甲黑色，第二日足指俱黑，三日足面俱黑，黑至筋骨即死。此无名肿毒得之，多服春药，乃火热之毒，非足疽可比，若足疽止黑左足指也，然足疽最凶，虽不如无名肿毒之横而速，杀人则一也。盖足为四余之末，宜毒所不到，何以凶恶至此，正以毒所不至之处，而毒聚不散，反出于指甲间，则毒盛非常，而治之转不可轻视，然则以泄毒之药治之可乎？而谁知不然，人身之气盛，则周流于上下，毒断不聚于一处，惟气血大亏，不能遍行经络，而火毒恶邪乃固结于骨节之际，足疽之生，乃气血之亏，不能周致之故，然则乌可单泄毒以重伤气血乎！必大补气血，加泄毒之味，则全胜之道也。顾步汤：牛膝一两，金钗石斛一两，人参三钱，黄 一两，当归一两，金银花三两，水煎服，一剂黑色解，二剂疼止，三剂痊愈。若已溃烂，多服数剂，无不愈也。此方以银花解毒，非牛膝、石斛不能直达足指，非人参、归、 不能气血周流，使气通血活以散毒也。即无名肿毒，此方治之亦效，不但治足疽也。世医有以刀切去足指，亦是治法，然不若此方补中败毒，起死回生，既无痛楚之伤，又有全活之妙也。（《冰鉴》）陈实功曰：夫脱疽者，外腐而内坏也，此因平昔房术涩精，丹石补药消烁肾水，房劳过度，气竭精伤而成。手足乃五脏枝干，故凡患此者，多生于足。初生如粟，一点黄泡，其皮犹如煮熟红枣，黑色侵漫相传，五指传遍，上至脚面，疼如汤泡火燃，其形骨枯筋纵，其秽异香难解，其命仙方难活，血死心败，筋死肝败，肉死脾败，皮死肺败，骨死肾败，死生付于度外。孙真人曰：在肉则割，在指则切，即此病也。乘其未及延散时，急用头发十余根，缠患指本节尽处，绕扎十余转，渐渐紧之，毋使毒攻延良肉，随用蟾酥饼放原起粟米头上，加艾灸至肉枯疮死为度；次日本指尽黑，方用利刀寻至本节缝中，将患指徐顺取下，血流不止用金刀如圣散止之，余肿以真君妙贴散敷之，次日倘有黑色未尽，单用蟾酥锭研末掺之膏盖，黑色自退，患上生脓，照常法用玉膏生肉护骨完口，此为吉兆。内服滋肾水，养气血，健脾安神之剂。若内无变证，外无混杂，此十中可保三四，凡治此症，不可一己医治，必与高明众议，听患家愿情割取，方可动手，因此证首尾吉凶变驳难定，故不可轻易用之。又有形似而来非，真穴而受异，治在活法，又不可妄行切割也，当临证详酌之。（《正宗》）又曰：脱疽多生手足，初起如粟，渐大其色如褐，或似枣皮，渐黑渐开渐大，黑如乌羽，不知痛痒，热臭难闻，小儿多从积热积毒，大人多因误服丹石兴阳等药，霸阻精道房术所致。古人虽有割截之法，予见三人，俱至七八日而死。
　　冯鲁瞻曰：脱疽多因房术，亏损肾水，郁怒有伤肝脾，地位偏僻，药力罕到，气血难达，易致筋溃骨脱，故犹宜补托气血为主，以脉消息，若黑色者不治。（《锦囊》）窦汉卿曰：脱疽乃肺经受热，发于两手五指头上，七八日不泻必死，四日可刺，如发黑，痈不甚过节犹可治也。黑甚过节者死，虽过节犹可治者，药入及之也。其状因小黯，肉中生点子，点小者如粟豆大，惟大者如梅李，或赤或黑，乍青乍白，有实核即根也。不浮肿，惨痛应心至骨，或身体发热，若不急治，毒遂冲上，面悉肿泡点紫黑，烂坏入心杀人，南方人得此，名曰榻着毒。即截去其指，恐毒上攻，罕有一生，十指端忽然策策痛入于心，不可忍也，向明望者晃晃黄赤，或黯青黑，是疽，齿间出臭水血者，七日亡矣。但浓肉处即割去，用烙铁烙之，令焦如炭，亦如治疽之法，灸百壮为佳，须顿饮葵根汁、青靛花、竹沥、犀角汁、枳壳汤、消毒饮。若吐脓血不治，宜以灰掩脓血上，否则毒瓦斯着人，亦相染矣。 疽害人不旋踵，恶风入肌脉，初未知觉，毒郁既发，若火之烈，其上隐小而深，实点黑而不明，其病应心，稍缓则入脏矣。
　　《心法》曰：脱疽多生足指之间，手指生者间或有之，盖手足十指，乃脏腑枝干，未发疽之先，烦躁发热，颇类消渴，日久始发此患。初生如粟，黄 一点，皮色紫暗，犹如煮熟红枣，黑气漫延，腐烂延开，五指相传，甚则攻于脚面，痛如汤泼火燃，其臭气虽异香难解，皆缘膏粱药酒，及房术丹石热药，以致阳精煽惑，淫火猖狂，蕴蓄于脏腑，消烁津液而成。斯时血死心败，皮死肺败，筋死肝败，肉死脾败，骨死肾败，此五败证虽遇灵丹亦难获效。初起宜服解毒济生汤，外用大麦米煮饭，拌芙蓉叶、菊花叶各五钱敷之止痛，消之如不应，必施割法，须患者情愿，将死生付之度外，不可轻易动手。（《金鉴》）又曰：诸方书论脱疽，单生于足大指，而别指生者俱是敦疽，此非确论。然脱疽偏生于属足阴经之指者居多，学人宜详审之。
　　
　　
　　卷二十七　足踝部脱疽门主方
　　
　　阴阳二气丹
　　 治脱疽久服丹石补药，致亏肾水，多成口燥嗌干，至饮冰雪不知其冷，此孤阳独旺，急宜服此。
　　元参（汤泡去粗皮捣膏） 麦门冬（捣膏） 天门冬（捣膏） 人中白（小儿溺者生用） 五味子（炒研） 黄柏（各一两） 青黛（色娇嫩者） 枯矾 辰砂（水飞为衣） 泽泻 甘草（各三钱） 冰片（一钱）各为细末。同元参、二冬膏子加炼蜜少许，再捣千余下，软硬得中，丸如桐子大。每服六十丸，童便、乳汁各一盅，空心送下，安睡一时，其功如神。
　　
　　清神散
　　 治脱疽、疔疮、发背，毒积甚者，腠理发越不尽，多致烦躁闷乱，睡则谵语，呕吐不食者，并宜服之。
　　甘草节（五钱） 绿豆粉（真者一两） 大朱砂（三钱） 牛黄（三分） 梅花片（五分）上为细末。每服一钱，淡竹叶灯心汤调服。
　　
　　雌雄霹雳火
　　 治脱疽及一切发背初起，不疼痛者，并宜灸之。
　　艾茸（二钱） 麝香（一钱） 丁香 雌黄 雄黄（各二分）将药研极细，搓入艾中，作豌豆大丸，于患上灸之，毋论痛痒，以肉焦为度。如毒已经走散，就红晕尽处排炷灸之，痛则至痒，痒则至痛为妙。后仍用提疔麦子贴上膏盖，次服蟾酥丸及解毒济生汤兼治，转回活色有脓为妙。
　　
　　金液戊土丹
　　 治脱疽及疔疮发背，纵食膏粱浓味醇酒，又或丹石补药，勉力房劳，多致毒积脏腑，久则胃汁中干，肾水枯竭，不能上制心火，以致消渴，消中消肾，饶饮多干，能食多瘦，九窍不通，惊悸健忘，此证若出，后必发疽，多难治疗，宜预服此，亦可转重就轻，移深居浅，又解五金八石之药毒。
　　人中黄 乌梅肉 胡黄连 白茯神 五味子（各一钱） 石菖蒲 远志肉 明雄黄辰砂 硝石（各三钱） 犀牛黄 冰片（各一钱） 金箔（二十张为衣）各乳细末，配准前数，共入乳钵内再研千转，于端午七夕，或二至二分吉辰，在净室中先将乌梅、地黄捣膏极烂和药，渐加炼蜜少许，徐徐添捣，软硬得中，每药一两分作十丸，金箔为衣，每服一丸，用人乳、童便共一大杯化药，随病上下，食前后服之。此药最解膏粱金石药毒，杀三尸，除痨热，极有奇功。又治烦癫，主安神志，避瘴避瘟，及诸邪魅，谵语妄想，失心丧志者俱效。修合之时，服药之际，俱忌妇人僧尼，孝服鸡犬等见之，此药用蜡封固收藏，勿泄药味，愈久愈效。
　　
　　
　　卷二十七　足踝部敦疽门主论
　　《心法》曰：敦疽多生于足指，而手指亦间有生者，此由膏梁太过则损脾，房劳太甚则损肾，脾既损则血生少，肾既伤则精必竭，更兼湿热壅盛而成。初起黄粟小泡，痛如汤泼火燃，其色红活，肿无黑晕，溃破有脓，腐无败色，此属血脉未死之候，然此证虽无败色，亦由脏腑发出，未可视为小毒也。急宜内服滋阴救燥，补血理脾之药，清心寡欲调理，庶无变证。（《金鉴》）又曰：首尾禁用灸法。
　　
　　
　　卷二十七　足踝部青蛇头门主论
　　王肯堂曰：青蛇头又名指风毒，生足大指节上，乃毒蛇所处之地，人不知觉，早起经过，染受毒瓦斯，故生此毒。初起状如汤泼火烧，痛不可忍，内毒滋甚，憎寒壮热，四肢酸痛，后则 肉突出，痛如刀割，用人龙散敷之， 肉自缩，轻者经旬匝月，重者二三月不收功，溃败筋骨，多有之矣。（《准绳》）
　　
　　卷二十七　足踝部青蛇头门主方
　　
　　人龙散
　　 蛇头 肉突出 人龙即蛔虫，人吐出者更佳，厕中者亦可用，一条。
　　雄黄二钱，同捣烂敷 肉上，实时 肉缩进，肿消痛止而愈。
　　
　　
　　卷二十七　足踝部厉痈门主论
　　　r厉痈　p04-a41a198.bmp　r王肯堂曰：厉痈发于足傍，其状不大。初从小指发，急治去之；其状黑者不可消，辄益不治，百日死。（《准绳》）《心法》曰：《灵枢》云：发于足上下，名曰四淫；发于足傍，名曰厉痈。不急治之，俱百日死。此二证俱由足三阴经亏损，为疽者重，若兼足三阳经湿热下注而成痈者轻，若红肿疼痛，溃后有脓，腐脱无黑气侵漫，属湿热偏胜，顺证易治。若微红微肿，溃出脓水，属阴气凝结，不能化脓，险证难治。若黑暗漫肿，痛不溃脓，烦热作渴，小水淋漓，为阴败恶证属逆。四淫无边沿，厉痈类敦疽，首尾宜壮脾滋水，或可成功，若妄用苦寒克伐之药，多致不救。（《金鉴》）
　　
　　卷二十七　足踝部痼发门主论
　　陈实功曰：痼发乃天时不正之气，感而发之，非毒内作也。此患多生手足掌心，或腰腿臀下伸缩之处，漫肿无头，憎寒壮热，四肢沉重，烦渴为甚。初起宜服万灵丹发汗解表，如仍不消者，必欲作脓，均照痈疽已成治法。（《正宗》）《心法》曰：此证疼如痛风，其色淡红。
　　
　　
　　卷二十七　足踝部臭田螺门主论
　　陈实功曰：臭田螺者，乃足阳明胃经，湿火攻注，多生足指脚丫，随起白斑作烂，先痒后痛，破流臭水，形同螺靥，甚者脚面俱肿，恶寒发热，先宜甘草汤洗净，贴蟾酥饼，三日三换，后用珍珠散猪脊髓调搓膏盖，肿处以真君妙贴散敷之。（《正宗》）《心法》曰：臭田螺由胃经湿热下注而生，脚丫破烂，其患甚小，其痒搓之不能住痒，必搓至皮烂流腥臭水觉痛时，其痒方止，次日依然作痒，经年不愈，极其缠绵。（《金鉴》）
　　
　　卷二十七　足踝部臭田螺门主方
