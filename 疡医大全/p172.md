<!-- { "loadSidebar": true } -->
　　验方 甘草、薏苡仁煎汤洗之，用黄连膏润之。
　　
　　
　　卷二十七　足踝部青蛙毒门主论
　　申斗垣曰：青蛙毒因着湿鞋潮袜，一时不觉，日久渐成此毒。状如青蛙，红赤者可治，紫黑者痛如刀刺，经年者难愈。必用乳香血竭膏贴之，内服活血祛风之剂。（《启玄》）
　　
　　卷二十七　足踝部脚丫毒门主论
　　　r脚丫毒　p04-a41a199.bmp　r申斗垣曰：脚丫毒是足经受证，足背趺是足三阳经，足掌心丫是足三阴经受证，当分何经加引经药以治之。（《启玄》）汪省之曰：伏鼠疽多生于手足指上丫间，在背外历历三五疽，如球在皮中，痛相应者，乃伏鼠疽。若不早治，毒瓦斯攻心即死。（《理例》）
　　
　　卷二十七　足踝部脚丫痒烂门主论
　　陈实功曰：妇人脚丫作痒，乃从三阳风湿下流，凝结不散，故先作痒而后生湿烂，又或足底弯曲之处痒湿亦然。（《正宗》）申斗垣曰：脚丫湿烂乃湿热下注，或热足下水，以致脚丫破烂。如平素湿热盛者，听其淌水，不须医治，湿热由此外泄，若骤用燥药收干，反助湿热内患也。（《启玄》）又曰：久雨淹水，跣足出入于中，脚丫湿烂成疮，疼痛难行，先用矾汤洗拭，再以密陀僧 赤，置地下去火毒，研极细末掺之，次日即能行走。
　　胡公弼曰：凡脚丫初起小泡，作痒溃烂，毒水流注之处，即作痒溃烂出水。此乃湿气浸淫之证，以神应散治之。（《青囊》）
　　
　　卷二十七　足踝部脚丫痒烂门主方
　　
　　枯矾散
　　石膏 轻粉 黄丹（各三钱） 枯白矾（五钱）研匀，温汤洗净搽药，其痒即止。
　　又方（《济生》）五倍子（炒枯，一两） 松香 枯白矾 水银 铅（各五钱，同水银 死） 雄黄（三钱）上为细末。先用荔枝草煎汤洗过，将此药掺之。
　　
　　密陀僧散
　　密陀僧（一两） 石膏 枯白矾（各二钱） 轻粉（一钱）研细。桐油调搽，湿则干掺。
　　又方 鹅掌皮焙研细末掺之。香油调敷亦良。
　　又方 松萝茶叶焙研细末，掺之。
　　又方 稻草把烧烟熏之。
　　又方 臭树花煎汤浸洗。
　　又方 九江矾纸揉软夹脚丫内。
　　又方草纸煤 石粉（即妇女匀面扑粉，各等分） 和研细干掺。
　　
　　
　　卷二十七　足踝部甲疽门主论
　　　r甲疽　p04-a41a200.bmp　r王肯堂曰：甲疽嵌甲，足三阴经皆起于足指，气血沮而不行，结于指甲之间，能成甲疽。凡以经络之所流注，非特肌肉之病也。或得于剪甲伤肌，或得于甲长侵肉，或得于履 之不适，使气血沮遏而不通，腐溃为疽。久则烂指，上引于胫膝之间，而疮 者自已，然病在四末，不必治其内，惟涂敷涤濯，去恶而除秽，及适其行履则愈矣。（《准绳》）又曰：按足指在人体最下，气血易沮，药力难到，虚弱之人，小有破损，即成疮疡，久而不敛，况其大者，若非大补气血，岂能易愈。古云：病在四末，不必治内，非通论也。
　　窦汉卿曰：足三阴经皆起于足，气血阻滞不行，溃于指甲间，或鞋小不适，血气阻遏不通，腐溃久则浸淫烂指，用葱椒汤浸洗，快刀割去甲角，入肉处挹干，用白矾烧令沸定，为末敷之，湿则再敷，数易即散矣。
　　陈实功曰：甲疽因甲长侵肌，或修甲损伤良肉，或靴鞋窄小，俱能生之。其患肉裹上指甲，肿痛异常，当以白降丹化去 肉，珍珠散收口。（《正宗》）申斗垣曰：嵌指即甲疽，非气血不和而生，乃因靴鞋短窄或踢蹙，故甲内长瘀肉，时时流水，痛不可忍，百治不愈。庸医误认指疳，上药罔效，须令修脚人修去肉甲，再上生肌散，自愈。（《启玄》）
　　
　　卷二十七　足踝部甲疽门主方
　　甲疽肉 ，脓血疼痛 浓牡蛎生研细末。每服二钱，加青靛少许酒调下。
　　又方 盐汤烫洗。
　　嵌甲入肉成疽延烂。（《外台秘要》）绿矾（五两，烧至汁尽，研末，色如黄丹，收之）每以盐汤洗拭，用末浓敷，以软绢缠裹，当日即汁断疮干，每日只用一遍，盐水洗净，其痂干处不须上药，或作白脓，即擦破敷之，自愈。
　　
　　华陀屡效散
　　橄榄核（三个， 存性） 黄丹（三分） 砂 乳香（各一钱） 轻粉（五分）研细。香油调搓。
　　
　　
　　卷二十七　足踝部牛程蹇门主论
　　　r牛程蹇　p04-a41a201.bmp　r陈实功曰：牛程蹇乃因程途奔走，热脚下水见风，以致气滞血枯，结成顽硬皮肉，荣卫不滋，渐生肿痛，肿高突起，步履难行，久则破裂，脓水相流，每日温汤洗净，搽牛角散。又有内脓攻注，皮顽难破者，以大线针抿头挑破出脓乃宽。硬皮跷破者，剪而去之；肉不生者，玉红膏搽之。肉满不生皮者，生肌散掺之。（《正宗》）《心法》曰：牛程蹇生于足跟及足掌内，顽硬肿高，埂起色黄，疼痛不能行履，此热脚着冷水，或遇寒邪袭于血脉，致令气滞血凝而成。初起宜熏烙之法消之，久则破裂，脓水津流，每日米泔水洗净，搽牛角散，四围顽皮浮起，剪去换搽玉红膏，珍珠生肌敛口。（《金鉴》）
　　
　　卷二十七　足踝部牛程蹇门主方
　　
　　牛角散
　　（《正宗》）牛角尖（烧灰） 松香 水龙骨 轻粉（各等分）共研细末，牛骨髓调搽，虚弱者兼服十全大补汤。
　　又方 治脚后跟老皮肉痛起疽，破头成漏，久不收口，不能着地疼甚者。
　　用黄蜡、松香各一钱许化开，即投入水中取起，看漏口大小，用药为丸，塞住漏眼，外用棉花裹脚，扎住勿动，十数日之间，漏干着地演试不痛，渐渐行动，漏内肉长，自将药顶出，功难尽述。
　　熏法（《金鉴》）。用瓦盆一个，内安新砖，砖上安放鸽粪，粪上合笊篱，以脚踏在笊篱上，再以滚水从旁冲入蒸之，后渍之，冷则易之，初起用之可消。
　　又法 新砖烧红，韭菜汁泼之，将病足踏于其上荡之，初起自消。
　　
　　
　　卷二十七　足踝部足跟疽门主论
　　　r足跟疽　p04-a41a202.bmp　r王肯堂曰：足跟疽又名兔啮，其状若兔啮故名。属足太阳经，穴名申脉，在足跟骨下，此处乃阴阳二跷发源之所，由脏腑积热所致。其毒深重，最忌毒药敷贴，若紫陷麻木，神昏脉乱者不治，过时溃烂者，有妨饮食，二便不调，或涉房劳，怒气迷闷者死。（《准绳》）薛立斋曰：足跟乃督脉发源之所，肾经所过之地，若饮食起居失宜，亏损足三阳经则成疮矣。若漫肿寒热，或体倦少食，属脾虚下陷也。施治之法，滋肝肾，扶脾胃为主。
　　冯鲁瞻曰：妇人足跟足指肿痛，足心发热，皆因胎产经行，失于调摄，亏损足三阴虚热所致。若肿痛或出脓，用六味地黄丸为主，佐以八珍汤；胃虚懒食，佐以六君子汤；寒热内热，佐以逍遥散；晡热益甚，头目不清，佐以补中益气汤；凡发热晡热内热，自汗盗汗等证，皆阴虚假热也。故丹溪谓火起九泉，阴虚之极也。足跟乃督脉发源之所，肾经所过之地，诸骨承载之本，若不求其属，泛用寒凉，其为夭枉者多矣。（《锦囊》）又曰：男酒色过度者，多患此证。
　　汪省之曰：啮疽属足太阳膀胱经，多血少气，生于脚跟申脉穴，又名足疽。如初起赤肿有头可刺；黄白色脓可治。如初起便破，黑烂则凶，若不早治，令人足落不能生也。（《理例》）又曰：筋疽生两足后跟昆仑二穴，乃足太阳膀胱经，多血少气。初起三五日，皮如虫蚀，过一年有虫内食其骨，骨粗脓多时凶，落虫如筋，头黄赤色，经年不瘥，名曰痿漏，一名曲疽。如脓水不止，名曰冷疽，多死。
　　《心法》曰：足跟疽生足跟，俗名脚挛根。此因脏腑积热，汗出涉水，远行伤筋而成。初肿红紫疼痛，溃破脓水淋沥，状如兔咬。经云：兔啮状如赤豆，深可至骨，务须急治，迟则害人，盖谓毒之深恶也。属足太阳膀胱经，穴名申脉，即阳跷脉发源之所，又乃肾经所过之路，疮口久溃不合，阳跷脉气不能冲发肾气，由此漏泄，以致患者益虚。初起宜隔蒜片灸之，服仙方活命饮加肉桂、牛膝，溃后宜补中益气汤、人参养荣汤、桂附地黄丸，随证滋补治之。（《金鉴》）王海藏曰：兔啮久不收敛，用盐汤洗之，白术研末撒之，两日一易，谨戒一切劳碌即效。
　　澄曰：足跟疽多因汗足涉水，或远行有伤筋骨，或湿热流注而生。初起必痒，勿视容易，可用艾灸，或因循十余日，脓血淋漓经年不敛，如痒以椒盐汤洗之。
　　
　　
　　卷二十七　足踝部足跟疽门主方
　　敷法乳香 没药 海螵蛸 赤石脂（各等分）研细末。用黄蜡化开，和匀作饼，敷上包扎，即愈。
　　
　　
　　卷二十七　足踝部流水麻根疮门主论
　　申斗垣曰：流水麻根疮，多生于足后跟下，赤烂内有肉丝缕缕如麻根相似，故名之。是足太阳膀胱经，多血少气，又沾房事，况在跟下最难收功，必去阴染死肉臭气，用红升药加苎麻根 灰干掺。（《启玄》）宜内服肾气丸。
　　
　　
　　卷二十七　足踝部土粟门主论
　　《心法》曰：土粟又名琉璃疽，生在足跟之旁，形如枣粟，亮而色黄，肿若琉璃，此由行走崎岖之路，劳伤筋骨血脉而成。脓熟针之，脓少水多者，陀僧膏贴之。（《金鉴》）
　　
　　卷二十七　足踝部足疔怪病门主论
　　申斗垣曰：两足心凸肿，上生黑痘疮，其硬如疔，胫骨有碎孔髓流出，身发寒战，惟思饮酒，此名足疔怪病。乃肝肾二经寒热毒瓦斯相合而成。（《启玄》）
　　
　　卷二十七　足踝部足跟冷疔门主论
　　《心法》曰：冷疔生足跟，由湿寒凝结而成。形如枣粟，起紫白泡，疼痛彻骨，渐生黑气，腐烂孔深，时流血水气秽，经久不敛者，宜神灯照之。（《金鉴》）
　　
　　卷二十七　足踝部足跟冷疔门主方
　　
　　铁粉散
　　（《金鉴》）生铁粉（即针砂，如无，用黑铅四两，铁杓化开，倾水中冷定取出，又化又倾，以尽为度，去水取净末三钱） 黄丹（水飞） 轻粉 松香（各一钱） 麝香（一分）各研细末，共和一处，再研匀。将患处以葱汤洗去血水腐臭，香油调搽患上，油纸盖上线扎。
　　
　　
　　卷二十七　足踝部鸡眼门主论
　　《心法》曰：鸡眼本名肉刺，生于足指，形如鸡眼，故俗呼之。根陷肉里，顶起硬凸疼痛，步履不便，此缘缠脚，或着窄鞋奔行压挤，皆能生之。宜贴加味太乙膏滋润之，或用紫玉簪根捣烂，涂贴油纸盖之，或地骨皮、红花各等分研细，香油调敷俱效。（《金鉴》）
　　
