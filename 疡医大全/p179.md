<!-- { "loadSidebar": true } -->
　　白蒺藜（炒，去刺） 草胡麻（去土，微炒）苦参（鲜明者） 荆芥 当归身（酒洗） 防风（去芦，各四两） 海风藤（香者为上，如马鞭一根，切片花纹如槟榔尤妙。） 枳壳（去穣净） 白术（有湿痰在胃则用，如胃不痛无痰则不用） 木通（各二两） 乳香（去油） 没药（去油，如不痛不必用乳香、没药。） 牛膝（下部则加） 川桂枝（手臂痛用，如鼻塞不必用，各一两） 重全蝎（七个） 大枫子（五两，同天麻五钱煮去白衣膜，石臼内捣碎和匀） 虎骨（酥炙，二两，止痛，不痛不加）共磨细末。水法叠丸，每早午晚各服三钱，白汤送下，用香橼片过口。忌食面酱、酱油、火酒、川椒、羊、鹅发物等味，惟乌鱼、芝麻相宜，如服此丸，反觉饮食少进，身体倦怠疲困，则药力到矣，须耐心久服，可保全功，渐加至五钱七钱更妙。
　　
　　痊愈后丸方
　　光橘梨（即十大功劳，又名八角茶，出在浙江，上面刺用剪剪去，以醇酒拌九蒸九晒，再去叶中筋晒干为末，一斤） 元参（四两）磨细末，水法为丸。每服二钱，白汤送下。（凡治疯证，忌用兴阳热味，并川乌、草乌，以及药酒等类。诀云：须分气血二治，有养血养气之别。）大麻疯兼治癞证。
　　穿山甲（一个，不拘大小，务要头、尾、爪、甲毫无损缺，方可入药，倘有不全，则患者亦于斯处不能痊愈矣。以湿绢拭净灰尘，灰须去净，用上好严生漆一斤，绞去渣，将山甲遍身漆到。阴干又漆，以漆完为度。再阴干，用火酒浸一日夜取起风干，觅无 大罐一个，将山甲四肢分作五块，用双铜丝穿缚，悬放坛内，四边不可挨粘，盐泥封固坛口，开一孔，用文武火 炼，看坛口烟尽，即退火，候冷取出，铺放地上一二时，研细末。
　　每穿山甲一两，加透明朱砂五分，和研收贮。）每服三钱，烧酒调服，仍以烧酒过口，每日三服。忌鲜鱼鸡鹅，羊肉面食，惟鸭、腊肉、猪腰可吃，或病者欲头先愈，即先研山甲头服之，余仿此。如听其缓效，即合研可也，若发眉已落，服完再服长松（即仙茆）可复生矣。
　　又方小胡麻 苦参（各十两） 大枫子 白芷 防风（各四两） 荆芥（八两） 威灵仙 苏薄荷（各一两五钱） 蔓荆子 大黄（炒） 黄芩 防己 当归尾 薏苡仁 宣木瓜（各一两） 连翘（二两）春加薄荷叶（一两） 夏加黄连（五钱） 秋加苍术（一两） 冬加乌药（一两）研末，水洗叠丸，清晨白汤送下三钱。
　　又方（此方医人不可受谢。《家秘》）大蜈蚣（五十四条，好酒一斤半，瓶内煮透，取起晒干） 穿山甲（六十片，用蜈蚣酒煮） 薏苡仁 槟榔宣木瓜（各一两） 陈壁土（炒成珠，四两）研细，加明雄黄五钱和匀，每服二钱，清晨空心白酒调服，尽量饮醉，絮被取汗。终身忌鲤鱼。
　　
　　江南洲传秘授仙方
　　苍术（米泔浸炒） 麻黄（去节，各一两） 当归（酒洗） 川乌 防风 草乌 荆芥 金银花白芷（各五钱） 天麻（面包煨） 桂枝 赤芍药 钗石斛 海风藤 全蝎（去尾酒洗） 薄荷陈皮 甘草（各三钱） 花蛇（四两，酒洗切片炒）上为细末，瓷罐密收，每日午时称药末五分，无灰酒调服，十日外加至六分，廿日外加至一钱，不可间断，一料即愈。止后服药完，多服补药，以培元气。
　　
　　蕲蛇酒
　　黄柏 苦参 甘菊花 丹参 牡丹皮 金银花 当归 赤芍药 百部 赤茯苓枸杞子 蔓荆子 川萆 （各一两） 桑枝（一两五钱） 生地（二两） 秦艽 独活 威灵仙（各五钱） 蕲蛇（一具去头、尾。如乌梢蛇亦可用）共煮火酒生酒十五斤，退火，七日饮。
　　初服发汗清散之剂（《活人录》）荆芥（三钱） 防风（二钱） 秦艽 羌活（各一钱五分） 川芎 薄荷 淡豆豉（各一钱）葱白头二枚，水煎空心，午前服。（上皆轻扬升散之品，能去肌表之风热，而无辛热燥血之虞，服后，以后药煎汤洗浴，兼服前剂，使表里解散汗透为度，七日后继以后方探吐。）
　　洗浴方
　　紫背浮萍（阴干） 苦参（各四两） 防风 百部（各六两） 荆芥（八两）浓煎热汤，无风密室中熏洗。
　　中服探吐清利胃腑痰液之剂防风（三钱） 淡豆豉（二钱） 广陈皮 牛蒡子（各一钱五分） 桔梗（一钱） 皂角刺（五分）水煎，午前午后服。（上药专利阳明胃腑风热之痰，而兼能解毒。如不吐以鹅毛探放喉间，必使其吐尽积痰，或膈中酸苦稠涎，亦可吐后用稀烂陈米粥早暮调之。忌用一切腥膻辛辣，腻膈发病之物。七日后精神复旺，再用后方。）末用下剂荡涤大肠蕴积之毒。
　　金银花（三钱） 当归尾（二钱） 枳实 桃仁（各一钱五分） 槟榔 红花（各一钱） 木通 甘草（各五分）水煎十分，乘热泡酒浸大黄末五钱，以利为度。不畅以陈皮汤催之，不止以陈米饮补之。（上乃辛润苦寒之味，专除大肠积热之毒，兼能杀虫，并去痰秽。）
　　调补煎方
　　制首乌（三钱） 生地（二钱） 知母（一钱五分）车前 白菊花（各一钱） 牡丹皮 薄荷（各五分）水煎，午前午后服。（盖肺与大肠相表里，吐利之后，脏腑血液枯燥，必然气逆血热，前方清火滋燥，凉血顺气，亦治风活血之余义也。）
　　调补丸方
　　 功效等于前方，取其便于常服。
　　制首乌（八两） 百部 生地（各五两） 秦艽 当归（各三两） 车前子 牡丹皮 白菊花（各二两）蜜丸。早晚空心百滚汤吞服五钱。
　　
　　膏方
　　 清气清痰，生津润燥，乃调补肺与大肠之要剂。
　　天冬肉（八两） 生地（六两） 麦冬肉 川贝粉（各四两五钱） 牛膝（三两） 白菊花 知母（各二两）水熬成膏，以滴水不散为度。冷一周时，调入川贝母粉，收瓶伏土七日后，临睡时温酒和服五钱。
　　
　　祛风杀虫服皂方
　　百部（新鲜者洗净，晒干蒸烂，十两） 紫背浮萍（阴干，温火焙燥为末） 鲜肥皂（各四两） 浮皮硝（二两）共捣烂至极细，丸如青梅大。早晚洗浴净脸，用以遍擦。
　　
　　大麻疯洗方
　　衢艾 楝树皮 椿白皮（各半斤） 白矾（四两）煎汤，浴数次愈大麻疯。（毕玉泉屡验，限日收功。）苦参 大胡麻 牛膝 当归（各一斤） 白蒺藜（一斤四两） 荆芥 孩儿菊（各六两） 防风马鞭草 羌活 大枫子（净肉，用白术四两同煮二十三滚，去白术，各四两。）共为细末。以粗渣煎水，叠丸如桐子大。每服三、四、五、六、七钱，每日三服，六安茶送下。春天三日见效，冬天七日见效，俱从头上好起。切忌大荤菜油，一切发物，荞麦面，避大风大冷，以暖为主，戒房事，宜吃牛肉、鸡鱼、野味。
　　大麻疯。
　　苦参（炒） 大胡麻 苍耳子 牛膝（焙）当归（晒，各一斤） 白蒺藜（一斤六两，炒） 防风（四两） 羌活（炒，五两） 紫背浮萍 荆芥（各六两）防己（晒，八两）如骨头痛加独活六两，共磨细末，入甑内蒸，以秤杆戳气眼铺平，气透为度，冷定听用。
　　大枫子（浮肉十二两，用白术二两，煮大枫子油尽，去白术，复将大枫子土炒另研）再将大枫子绞肉和入前末内，又磨匀筛下粗渣，煎水叠丸。晒一日晚，用青布将丸药摊在地上，次日又晒又摊，如此三日，用麻布口袋盛丸药，令出药味，每日倒动三次，挂檐口，每日早、午、晚各服三钱，六安细茶送下。忌一切无鳞鱼，及动风之物，戒百日房事，要紧。
　　藜藿之人大麻疯见效更速。（方尔圣。）火炼蛇一条，入大麦或小麦三四升，同蛇入罐，煮至水干肉烂为度。其麦以红雄鸡食之，其毛自落，以线扣死，去肠不用，入罐煮熟，打碎焙干为末，神曲打糊为丸。每服三钱，空心开水送下，但服二三两即愈矣。
　　大麻疯。（盛天眷。）活癞蛤蟆一个，用盐泥捣熟，做一匣入蛤蟆于内，炭火烧熟存性，去泥，将蛤蟆研为细末，每服三钱，热酒调服发汗，得汗即止后服。
　　大麻疯 用明净松香不拘多少，化去渣，取河水用净锅将松香煮化，不住手搅，视水色如米泔，尝味极苦，即倾入冷水内，将松香乘热扯拔，冷定坚硬，另换清水再煮再拔，如前法制，不论数十次，总以松香体洁白如玉，所煮之水，不苦为度。
　　阴干为末，罗极细末二斤听用。每日止食白粥，量投药末和匀食之，不可多嚼，日进数次，不可更吃干饭，只以干笋干菜过口，一切油、盐、酱、醋、荤腥、酒果、馍面等味，概禁勿食，渴时只饮白滚汤，每日服三四钱，以渐而加，不可太骤，服后大便必下毒物，服完一料痊愈。
　　大麻疯。
　　松香（不拘多少，以澄清河水不经矾者，入铜锅内煮，约换水煮数十次，水白为度。每十两） 枫茄花（一名兔儿苗，其木钱地，如紫茉莉，叶似蓼花，其花甚多，与白玉簪色形无二，产野地及庵观，三四月出，二两炒）紫背浮萍（先晒干后，炒取净末，四两）共磨细末。不拘茶酒食物，俱可拌服，以愈为度。忌一切发物荤腥，愈后仍忌百日要紧。
　　加减大造苦参丸 治大麻疯及诸风赤白癜风。
　　苦参（一斤） 蔓荆子 牛蒡子 何首乌 禹余粮 黄荆子 枸杞子 蛇床子（各三两）防风 胡麻子（半生半熟） 荆芥 皂角刺 苍耳子（各十两） 香白芷（一两五钱）为末。用皂角捣烂熬膏，入前药为丸桐子大，每服五十丸，茶酒任下。
　　
　　醉仙散
　　 须量人大小虚实用之，证候重而急者，先以再造散下之，方投此药，须断浓味，盐醋椒果茄子，煎炒烧炙等物，止可淡物淡粥，及煮淡熟菜，或乌梢白花蛇，以淡酒煮熟食之，以助药力也。
　　胡麻子 牛蒡子 蔓荆子 枸杞子（四味俱炒黑色，各一两） 白蒺藜 苦参 栝蒌根 防风（各五钱）上为细末。每一两入轻粉一钱拌匀，每服一钱，茶清调，晨、午、夕各一服。服后五七日，先于牙缝内出臭涎，浑身痛，昏闷如醉；后利下恶物、臭积为效。
　　
　　通天再造散
　　 须调补气壮，方服此药。
　　皂角刺（独生者去尖） 大黄（炒，各一两） 郁金（五钱） 白丑（头末六钱五分，半生半熟）上为末。每服五钱，日未出时以无灰酒调，面东服之，当日必利下恶物，或臭脏，或虫，如虫口黑色，乃是年深者，赤色是近日者，数日后进一服，无虫积乃止。
　　丸方 治大风肌顽麻木，皮肤瘙痒，遍身疥癞瘾疹，面上游风或如虫行，紫白癜风，贼风攻注腿脚生疮。
