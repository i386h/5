<!-- { "loadSidebar": true } -->
　　川乌 白芷 苦参 胡麻 荆芥 防风（各三两） 白附子 白蒺藜 山栀子 川芎 羌活 当归 赤芍药 独活（各一两）大枫子（去壳） 地龙 何首乌 威灵仙（各二两） 蔓荆子（一两五钱） 乌蛇（一条，好酒浸，煮熟去骨取肉，晒干或焙）为末，酒糊丸桐子大。每服四十丸，茶汤下。
　　验方苍耳草（于五月五日、六月六日，五更时带露采捣汁，熬膏作锭子）取一斤半重鲤鱼一尾，剖开连肠入药在内，以线缝之，用酒二碗，慢火煮干为度，令患人吃尽鱼，不过四五尾即愈。忌盐百日。
　　
　　洗法
　　 桃、柳、桑、槐、楮五枝煎浓汤，大缸坐没头，浸一日，汤如油为效。
　　或紫背浮萍煎汤，浸洗。或地骨皮、荆芥、苦参、细辛各五钱，水煎熏洗遍身，血出为效，务要汤宽，浸洗良久方佳。
　　
　　麻疯丸
　　 治大麻疯。
　　鲜皂角刺二斤，好醋煮九日，晒干取净末一斤，番木鳖羊油炙，得法如金色者，净末八两，苦参取净末二两，紫背浮萍晒干，取净末一斤，再用苦参八两，好酒打糊为丸，每空心日三服，先用葱头、姜各二斤捣烂，用麻油熬熟，将新松布包作六七包，先将番木鳖刮去皮毛，碾为末，壮盛者服二分，老弱者服一分，随每人持药一包，在病患身上，周身擦过，用青布衫裤袜穿好，绵被盖紧，睡处不可透风，或生炭火，待大汗后渐渐揭下，乃起近前向火，然后服前药，自能痊可。如身若炭一般而作痒者，将石菖蒲打碎，煎汤四周遭住，不可漏风，连浴数次，黑皮脱去，平复如故。若一见风，必成瘫痪，最宜谨防，慎之慎之。
　　
　　润生丸
　　 治大麻疯。
　　人参（不拘多少） 川乌 草乌 白芷 当归 槐角子 何首乌 枳壳 连翘 海风藤 乌药 杜仲 桔梗 石楠叶 肉桂（各四两） 干姜 白僵蚕 甘草 赤芍药 升麻 虎骨 防己 白花蛇（酒浸） 乳香 没药 沉香（各一两）以上各为细末，用麻黄二十斤，去节水煎一日去渣，将汁熬成膏，入药末和为丸，每丸重五钱。清晨送下一丸，不可见风。此丸能消风顺气。诸般疯证，可服川乌、草乌，乃诸风之首药，必先制炼精详，莫待临时忙乱。
　　制川乌、草乌法：川乌取八钱一枚者佳，二物将米泔好醋各浸一夜，用姜汁火酒调面，将二物包裹在内，慢火煨熟取出，用阴阳瓦焙干为末，收贮听用。如逢大证面赤者，宜减。
　　
　　夺命还真丹
　　 此丹非止治大麻疯、癫疯、 疯、冷疯、蛤蟆、鸡爪、蝼蝈诸证，即中风瘫痪，遍身筋骨疼痛，惊痫，口吐涎沫，妇人胎前产后，月经不调，并皆治之。
　　全蝎 白僵蚕 陈皮 生地 杜仲 蔓荆子 知母 甘菊花 黄连（各一两） 黄芩熟地 肉桂 枳壳 柴胡 甘草 石膏 大茴香（炒） 防风 白术 半夏 白茯苓（各二两） 明天麻 川芎 广木香 本 白芍药（各二两五钱） 人参 菟丝饼（酒浸焙）独活（各一两五钱） 北细辛（五钱） 蛤蚧（酥炙一对）以上俱为末，蜜为丸弹子大，金箔为衣。每用一丸，随证用引嚼下。一方多犀牛黄 冰片 麝香 地骨皮 中风瘫痪，大麻疯癫疯，茶酒任下。遍身筋骨疼痛，不省人事，热醋下。惊痫口吐涎沫，温酒下。妇人胎前产后，月经不调，香附汤下。冷风寒湿，黑豆炒焦烹酒下。
　　
　　清肾愈风汤
　　 治大麻疯。
　　荆芥 防风 羌活 独活 白鲜皮 白芷 蝉蜕 川芎 当归 威灵仙 生地何首乌 枳壳 苦参 甘草（各一两） 茅苍术 黄柏 穿山甲 乌药 石菖蒲（各二两）金银花（四两）上作十剂，好酒煎服。
　　
　　白花蛇丸
　　 治大麻疯川芎 明天麻 羌活 白附子（炒） 当归 蔓荆子 独活 威灵仙 蝉蜕 赤芍药雷丸 苍耳子 枳壳 川萆 雄黄 石菖蒲 甘草 大枫子 防风 何首乌乌药 白僵蚕 牛膝 苦参 皂角（各等分） 白花蛇（一条去皮、骨，酒浸炒。）上为末，酒糊丸桐子大。每服三十丸，酒送下。
　　
　　回生夺命神丹
　　 此方能治三十六疯，十四癞，有起死回生之妙。
　　羌活 白蒺藜 本 天南星 防风 川续断 苍术 五加皮 独活 海风藤白芷 大腹皮 乌药 仙灵脾 防己 皂角刺 川乌 明天麻 桔梗 北细辛 柴胡蔓荆子 黄芩 川萆 薄荷 甘松 白芍 大黄（各三两） 红花 元参（各七两） 草乌（四两） 苦参（二斤）上用阴阳水各一大桶，浸春五夏三秋七冬九日，煎百沸去渣，加炼蜜一斤，煎成膏如漆。
　　白术 胡麻 人参（酒浸，蒸熟，晒干） 砂仁 礞石（硝 ） 蕤仁（去油，各二两） 沉香 白茯苓 木香 檀香 降香 安息香 乳香（去油） 没药（去油） 川芎 牛膝 红花 香蛇（酒浸，焙干） 血竭 白僵蚕 松脂（煮去苦水） 云母石 冰片 鹅管石 磁石 肉苁蓉原蚕蛾 桑螵蛸（各一两） 蟾酥 麝香（各五钱） 人牙（炙黄色，五个） 白花蛇（一条，酒浸，去皮，晒干）上为末，用前药膏共捣丸弹子大，朱砂为衣，金箔包裹，年深久远者服十丸，四五年者服四五丸，一二年者服一二丸。须麻姑酒磨下，随汗愈。
　　
　　东华玉髓
　　 凡瘫烂败脱者，非服此药不能痊愈。
　　大枫肉（四两） 乳香 没药 血竭（各二两） 地龙（七钱） 雄黄（五钱） 珍珠 琥珀 冰片（各三钱） 牛黄（二钱五分） 阿胶（一钱） 麝香（六分）上为末，枫肉和匀，每服一钱酒下，如便闭加芒硝，内热者柿饼汤，内寒者花椒汤，虚怯者人参汤下。
　　
　　顺气搜风接命丹
　　滑石 牛膝（各一两五钱） 大枫肉（八两） 荆芥（一两） 防风 川芎 当归 赤芍药麻黄（各五钱） 黑山栀 黄芩 连翘 白术 甘草 薄荷 桔梗 全蝎 蝉蜕 羌活独活 胡麻 葛根（各六钱） 石膏（八钱） 人参（二钱五分） 雄黄（一钱五分） 木香（七分五厘） 麝香（五分）上为末，黄米酒煮，糊丸桐子大，每服五十丸酒下。
　　
　　蜚龙分师丸
　　白僵蚕 白花蛇 穿山甲 香蛇 蚕砂 全蝎 鹿角（炒，各一两） 蜈蚣（五钱） 蝉蜕（二两）上为末，每服四分酒下。若此药加入各方内，无不取效。
　　
　　守中丸
　　防风 胡黄连 陈皮 黄芩 天麻 升麻 山栀 荆芥 苦参 连翘（各一两）牛蒡子 当归 胡麻 皂角 白蒺藜 蔓荆子（各三两） 羌活 独活（各一两五钱） 甘草朱砂 白芷（各五钱） 乳香 没药 麝香 冰片（各二钱） 牛黄（一钱）上为末，米糊丸。每服三钱，盐汤送下。
　　大麻疯熏药朱砂（三钱） 槐花（二钱） 水银 铅皮（各一钱） 银朱（五分）先将铅皮剪碎，收入水银和各药为熏条，每日熏脐二次，要吃饱，口含清水，频频吐换，以愈为度。
　　
　　雄漆丸
　　真漆（一两，入蟹黄五钱，拌匀晒之，渐渐去浮面上水） 明雄黄 牙皂（各五钱）和匀为丸，不可见日阴干。每服三分酒下。
　　
　　神仙紫菀丸
　　白花蛇（用酒一碗，浸一宿，去皮、骨晒干，再入酒内浸，再晒，以酒尽为度。） 甘草 石决明（各一两） 防风 羌活 细辛 川芎 赤芍药独活 白蒺藜 苍术 枇杷叶 白芷 苦参 五加皮 金银花 天麻 牙皂（各五钱）人参 当归（各七钱五分） 何首乌 荆芥 威灵仙（各四两） 白附子 牛蒡子 草乌 石菖蒲 川乌（各二钱二分） 蛇床子 麻黄（各二钱） 木香 沉香（各二钱五分） 乳香 没药胡麻（各一钱） 雄黄 辰砂（各五分） 肉果（一枚） 麝香 定风草（各一钱五分）上为末，用大枫子二斤，去壳捣碎，酒拌入罐内，箬纸包口。锅内重汤煮一夜成膏，入前药末，炼蜜为丸桐子大，每服百丸酒下。
　　
　　白玉蟾蜍遗方
　　 治麻痒瘫痪，烂挛肿痛危困者，并大麻、鸡爪、 曳、蝼蝈、冷麻等证，如神。
　　胡麻 牛膝 木瓜 山栀 黄柏 苍术 天麻 五加皮 白蒺藜（各五两） 海风藤羌活 苦参 当归（各三两） 代赭石（醋 七次） 蕲蛇（各一两） 苍耳子 水银（面包煨） 朱砂（各三钱）取新鲜大枫子肉二十四两敲碎，以水二十碗煮至十碗，滤干入石臼内杵烂，入水银、朱砂、代赭、苍耳四味，研至不见水银星为度。再将枫肉汁打陈米糊丸。每日卯、午、酉各服三钱，或二钱五分，酒下。
　　煎药方大枫肉（一斤） 当归 防风 荆芥 何首乌 升麻 羌活 独活 威灵仙 甘草（各四两） 苦参 藿香 天麻 细辛（各三两） 川芎 全蝎 血竭 番木鳖（各一两）药分作五十剂，水煎服。若紫云疯初起者，加大黄泻之。若麻疯用酒隔汤煮，不拘时温服。
　　内府药酒方甘草 破故纸 苍术（各二钱） 何首乌 人参 五加皮 草乌 肉苁蓉 砂仁 白术杏仁 当归 川椒（各一钱七分） 小茴香牛膝 虎骨 枳壳 半夏 香附 青皮 枸杞子 菟丝子 良姜 木香 浓朴 白扁豆 赤芍 陈皮 枳实 防风 生地黄 熟地 荆芥 天门冬 五味子 麦门冬三棱 莪术 槟榔 吴茱萸 桔梗 桑白皮 本（各一钱） 胡桃肉（去皮） 红枣（去核）白糖（各五两六钱七分）上用米烧酒白酒酿各六斤，盛坛内，以绢袋盛药挂坛内扎紧，放锅内重汤煮三炷香为度。埋土中七日，出火毒。每服用磁杯顿热饮之。
　　
　　再造至宝丹
