<!-- { "loadSidebar": true } -->
　　又方野花椒 山茱萸（各半斤）用酒浸煮三炷香冷定，将酒尽量饮醉，发汗一身，其毒自散，神效。
　　又方 金银花带叶和酒糟研烂，用净瓦罐盛药，火中煨热，敷患处立愈。
　　湿痰初起一剂消。（蕴公和尚。）归尾 大贝母 黄芩 川牛膝 木瓜 白茯苓 槟榔 陈皮（各一钱） 牡蛎 金银花土木鳖 白僵蚕（各一钱五分） 熟大黄（三钱，一方去大黄，用扬州产红芽大戟加五分，加至一钱八分止，取效更速。）用无灰酒一斤煎一半，空心热服取汗，行二三次，渣用酒半斤煎四两，再服。
　　立消浑身上下湿痰，并消一切无名肿毒。
　　穿山甲（大片者土炒，七钱） 闹羊花（一两） 猪牙皂（炒，一钱） 羌活（四钱）共研细末。每服一分八厘，加洋糖三钱，热酒调下。
　　消痰神方（杨惊愚）无论流痰腋痰腋核。如已经贴有膏药敷药，内脓已成者，务将膏药揭去，敷药洗净，然后服药一服，十消五六。至重者不过三服。
　　穿山甲（炒） 生大黄 生明矾（各四两） 杏仁（去皮，二两）上四味俱用碾槽研极细末，切不可磨，若磨则不效。每服三钱，痰在上部食后服，痰在下部食前服，俱用木瓜酒调下。孕妇忌服。
　　流痰。
　　紫花地丁（一两五钱） 宣木瓜（五钱）蜡酒二斤煎一斤，露一宿。痰在上身食后热服，痰在下体食前服之。每日一剂，三日后自消。修服时忌经妇人手。
　　敷流痰。（王西圃。）生大黄 天南星 白芨（各等分）共研细末，生姜汁、江醋调敷。
　　敷流痰。（张渔山。）白萝卜叶（捣） 朝北扁柏叶（捣） 飞面和杵敷上，一日一换，即消。敷上宜盖暖出汗。
　　敷痰。（徐声士。）土子（漆匠熬桐油的） 生半夏 川乌 生南星 草乌（各等分）研细末，桐油调敷。
　　敷痰。
　　锻石 当归尾 皮硝 穿山甲 川乌 薄荷叶 草乌（各五钱） 生大黄（一两）研细末。盐卤打糊调敷。
　　湿痰流注。
　　葱汁（一饭碗） 凤仙花（一棵捣汁，如无鲜者即用干者一棵研末）先将二汁熬稠，入广胶二钱熔化，再加人中白细末二钱，和匀摊膏贴。
　　又方蒜瓣（三十瓣） 皂矾（三钱）共捣烂，敷一炷线香时即洗去；次日再敷。起泡无妨。
　　又方乳香（去油） 没药（去油） 雄黄（各三钱） 麝香（三分） 大蜈蚣（一条）研细末。用黄蜡三钱熔化为丸。每服三钱，陈酒送下。随量饮醉出汗自消。
　　湿热流注。（杜秘）连翘心（八钱） 乳香（去油） 没药（去油） 广木香（各五钱）引加万年青叶七片，开口花椒四十九粒，水煎服，后饮木瓜酒。体壮人加黑白丑一钱。
　　消痰。（吴天序。）甘草（三钱） 金银花 羌活 天花粉（各一两） 蒲公英 紫花地丁（各二两）白水煎，加无灰酒尽量服，出汗如糊，一剂即消。
　　消痰。（胡学海。）猪牙皂（一钱五分） 蜈蚣（三条） 全蝎（五个） 乳香（去油） 川贝母 穿山甲 明雄 没药（去油，各三钱） 麝香（五分）共研细。黄腊熔化为丸。每服三钱，木瓜酒下。
　　消三十六种痰块仙方（刘介华。）九头狮子草 川贝母（甜味者佳，各一斤）共磨细末，无灰酒为丸。大人每服三钱，小儿减半，木瓜酒送下，或开水亦可，不过三服必消。孕妇忌服。
　　消痰神方黑枣（八两，去皮核） 老鼠花（买三文钱，研细）同枣肉为丸如核桃大，每服一丸，白汤嚼下。如是痰，服后必腹痛，吐的也是痰，屙的也是痰。候行过数次，用温粥一盏吃之即止，其痰即消；如未消尽，明日再服，消尽为度。
　　
　　
　　卷二十九　癞癣部酸痛门主论
　　风寒气郁于皮毛，致血不荣于肌表，皮槁多痛，手足似无皮之状，是酸苦生焉。先将葱汤洗净，润肌膏擦之，就暖勿见风冷，自愈。如每逢冬即发者，须三伏时晒捣烂大蒜，间擦三次不再发。经云：寒因热治，其理甚明。
　　
　　
　　卷二十九　癞癣部伤寒瘥后发肿门主论
　　伤寒愈后浮肿，若因水气者宜利之；若胃虚食少者，宜五苓散加苍术、陈皮、木香、砂仁之类；胃不虚者，以商陆一味煮粥食之亦妙。伤寒大病瘥后肿者不妨，但节饮食，戒酒色，胃气强，肿自消也。
　　
　　
　　卷二十九　癞癣部伤寒身痒门主论
　　凡阳明反无汗，皮中如虫行者，胃主肌肉，阳明久虚也：宜术附汤、黄 建中汤主之。如风热盛，身痒发热无汗，口燥舌干，大小便秘涩者，宜防风通圣散加羌活主之。如风证身痒者，宜小续命去附子加白附子主之。如血虚身痒者，宜四物汤加浮萍、蒺藜、防风主之。身上虚痒者，是血不荣于腠理也，用四物汤加黄芩煎调浮萍末服之。
　　
　　
　　卷二十九　癞癣部肿块门主论
　　虚怯人气血乖违，肢体患肿块，或痛或不痛，或风袭于经络，肢体疼痛，或四肢筋挛骨痛，宜用葱熨法，其肿自消。此外补阳气而运散壅滞之法也。
　　
　　
　　卷二十九　癞癣部肿块门主方
　　
　　葱熨法
　　 葱头切细捣烂，炒热熨患处。冷则易之，再熨肿处自已。即跌打损伤肿痛，亦用此法。
　　凡有肿块处，糯米一二合炊饭或粽子煮熟，乘热入盐少许，加切碎葱数根，白酒曲一小丸，同捣极烂如膏，烘热贴患处，油纸及布包缚住，自消。
　　又方 白酒曲一二丸为末，炒枯热酒调敷，即可内消。
　　
　　消块止痛丹
　　（《冰鉴》） 人参 半夏 白术（各三钱） 黄 薏苡仁 白茯苓（各五钱）羌活 防风（各一钱） 桂枝（五分）水煎服。二剂轻，四剂止，二十剂消尽。
　　
　　
　　卷二十九　癞癣部汗斑门主论
　　张仲景曰：汗斑乃暑热之时，人不知而用日晒之手巾，揩其身上之汗，便成此病。最无害而难愈，宜内服苍耳丸主之。
　　
　　
　　卷二十九　癞癣部汗斑门主方
　　验方硫黄 铅粉（各等分）共研细，用生姜切片蘸擦。初则变黑，次则转红，红退则愈。
　　又方密陀僧 铅粉（各等分）研匀，生姜蘸擦。
　　又方 用浓布一尺，以白砒研极细末，鸡蛋清和匀，浆于布上，拍匀晒干，不时擦之，数日即愈。兼治一切顽癣如神。
　　汗斑肥皂。
　　硫黄 雄黄 白砒 明矾 密陀僧（各一两） 肥皂（去筋弦膜，净六两）共捣为大圆，擦汗斑上，停一顿饭时，洗去。将手巾另用清水搓过。切不可擦脸，恐有气息攻目。
　　汗斑（钱怀谷）。先将生姜切片擦汗斑上，再以姜汁调川贝母细末搓上，过宿洗去。
　　汗斑 粗夏布一块，用瓦上青苔（不是瓦上长瓦松）。将井水洗净捣汁，浸布晒干，用白芷一两，硫黄五钱同炒研细，以鸡蛋清调匀，浆在布上晒干，以布擦斑上，自愈。
　　又方密陀僧 硫黄（各一钱） 冰片（一分）研细，烧酒调搓。
　　又方 白硼砂研细擦之，即愈。
　　汗斑。（杨惊愚。）北细辛 白芷（各二钱） 硫黄（一钱）共研极细末，用花红莲蒂切一片，蘸擦除根。
　　赤白汗斑。（刘进士。）雄黄 硫黄 全蝎 白僵蚕 白附子 密陀僧（各五分） 麝香共为末。蘸生姜于患处擦之。五日除根。
　　
　　
　　卷三十幼科诸疮部
　　自初生起至胎毒、疮丹、疔毒止，皆汇于此部中，以便检阅参治。
　　
　　
　　卷三十　幼科诸疮部小儿初生无皮门主论
　　小儿初离产门，遍身无皮，有两种：一是父母蕴积杨梅淫毒，遗于婴儿，是以无皮，用早米粉、伏龙肝扑之皆效。一是船户在船生产，金、木、水、火皆全，所缺者土耳，但将婴儿放岸上土地睡卧，得土气其皮自生。（添加。）申斗垣曰：子在母腹中，母食五辛，或父母曾患梅疮，致令生子浑身无皮，如汤去，或头面半体无皮，名曰 皮疮，宜玉粉散掺之。（玉粉散用桂府滑石水飞一两，甘草三钱，冰片二分，研细扑之。）勿用解毒药。（《启玄》）
　　
　　卷三十　幼科诸疮部小儿初生无皮门主方
　　凡生下遍身无皮，但是红肉者，（《锦囊》）速以白早米粉干扑，候生皮方止。
　　又方（窦汉卿） 伏龙肝研末，鸡蛋清调涂。
　　又方 土堑泥研细涂之。
　　
　　
　　卷三十　幼科诸疮部小儿初生遍身鱼泡门主论
　　凡生下遍身如鱼泡，碎则成水流渗者。（《锦囊》）密陀僧研细干掺，仍服苏合香丸。
　　
　　
　　卷三十　幼科诸疮部小儿初生梦生门主论
　　孩儿生下不能发声，谓之梦生，多不知救，殊为可悯。切勿断脐带，将火炙令暖气入儿腹内，更以热汤荡洗脐带，却取猫一只，用青布袋包裹其头足，使伶俐妇女拿住此猫，向儿耳边以口着力咬破猫耳，猫必大叫一声，儿即醒得生。倘因难产或逆产生下，或冒风寒，举之迟，气欲绝，不能哭者，以父母真气度之亦活；或先扎脐带，以大油纸捻燎之烧断，此又回生起死之要法也。或以手镜向儿头敲镜声并呼其父乳名，儿即啼矣。
　　骆潜庵曰：婴儿受母胎中热毒，心寒气闭，落地无声，名曰哑口，速服延寿丹少许，即愈。或以暖水一器灌之，须臾自啼。或以葱白徐徐鞭之，即啼。或令将前后门齐开者，人在街上两头呼其父乳名，从街上直呼至产妇房中，儿即啼矣。
　　
　　
　　卷三十　幼科诸疮部小儿初生黄肿门主论
　　凡小儿初生，遍身黄肿如胆，眼闭呻吟腹胀者，缘母怀胎之时，服寒凉克削之药太过也。（《锦囊》）
　　
　　卷三十　幼科诸疮部小儿初生鼻塞不通门主方
　　小儿初生，鼻塞不通，乳不得下。（《得救》）猪牙皂角 草乌（各等分）研细用葱涎调成膏，涂囟门上即通。
　　又方 红糖、蕲艾、麝香，共捣匀，隔水炖热，敷囟门上，以纸盖之，过宿即通。
　　又方 用连须葱一根，放碗内冲滚水，以盏盖之，将儿抱在床上，放下帐子，以碗对小儿鼻孔熏之，额上汗出即通。
　　小儿鼻塞不能吃乳。
　　醍醐（三合） 青木香 零陵香（各四分）三味煎成膏，取少许捻丸塞鼻中；或以膏涂囟门，气通，以温水洗去。
　　又方通草 北细辛（各一两）研细末，以绵缠如枣核大，药如豆大，放绵头上纳入鼻孔内，一日二次，即通。
　　
　　
　　卷三十　幼科诸疮部小儿初生谷道不通门主论
　　小儿初生谷道不通，有一种内有薄膜遮住，胎粪不能屙下，通之胎粪自利可生。
