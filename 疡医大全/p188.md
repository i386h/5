<!-- { "loadSidebar": true } -->
　　有一种肛门长皮并无窍眼者危，有用金刀割开，胎粪自利，亦有生者。必须知觉早，方能有救；若迟延，胸腹胀突，面色青白，不能吮乳者，不治。（添加）曾有一儿肛门内有一隔膜，大便泻时尚不啼哭，遇大便干结时，必啼哭喊叫，面色紫涨，挣下大便如刀劈开者。三四岁时一医以金刀割开隔膜，出血时以黑药止血，不过 肿数日全安。（添加。）《简便方》曰：所谓闷脐生者，小儿初生粪门有一膜遮住儿气，故不能出声，拍之则膜破而能啼哭，须用轻巧妇人以银簪脚轻轻挑破甚便。或不能挑，急用暖衣紧包，勿令散放，以热水浸其胞衣，寒天则加火热之，久则热气内鼓，其膜自破，声出而苏矣。
　　
　　
　　卷三十　幼科诸疮部小儿初生谷道不通门主方
　　急救方 用葱头一个，去须留涎，蘸麻油润入肛门内，胎粪自利。
　　一法 以戥杆蘸油润入肛门，自通。
　　
　　
　　卷三十　幼科诸疮部小儿初生小便不通门主方
　　验方人乳（四合） 葱白（一寸）同煎，分为四服，小便即通。
　　
　　
　　卷三十　幼科诸疮部胎毒门主论
　　冯鲁瞻曰：后天诸毒易辨，先天所中难明，轻则发而为疮也。起似风瘾，渐成细瘰，一作搔痒，即湿而起片，如癣白头，遍体上下随感而发，其疮有虫，故名虫胞，谓从胎胞而来也。总是湿火相乘，血热毒盛，腠理愈开，淫毒益炽，痒为气虚，楚属血虚，其证属腑，旋久而气血两虚，则因热而起，又因热乘虚而内攻矣。治宜托里解毒为主。然愈时结聚于顶者，六阳诸毒上冲，火毒炎上之征也。若初起便发于顶者，胎毒壅盛，上参阳位也。如发稀而有白屑，至久不愈者即名秃疮，亦有年长而患脑疳，白秃不生发者，盖足少阴肾，其华在发，因疳热血气损少，不能荣发耳。有收在四肢者，是日久脾虚，湿热感袭也。其惊疮者，惊本无物，因蹉其血气，在脏为积。在腑流溢皮肤而为疮也。恋银疮者，眉间生疮，是肺热也。风疮者亦发遍身，其形甚小，俗呼谓疥也。虫窠疮窠内有虫如细虮子者是也。诸疮治法，若痛痒不可忍者，及性急面黑而血热者，宜若寒如芩连、苦参之类，体胖之人宜祛风燥湿清火为主。
　　如久病之后，湿蒸于外达者，但宜补托，切勿多浴涂遏，致毒内攻。然诸疮虽属心火，当用寒凉，但热则行，寒则凝，凝则毒反滞而难痊。故莫如透肌解毒，和血养阴，则风火息而燥痒除，且气血充固，诸毒不能为患矣。若痘疹之后生疮者，余毒未尽也，亦宜化毒和血；若疮前发惊与夫疮后发惊者，皆因疮而致也。并宜理疮为主，至于一切胎毒，俱宜凉血清热，解毒发散于外，切勿轻从外治，以致热毒内攻，卒成不救，小儿脏腑娇嫩，易入难出耳。若致疮色焦枯，肚腹青黑者，生疮而无脓汁者，或遍体皆疮毒发于肋，或在少腹，或在顶门肿起者，并皆不治。（《锦囊》）陈实功曰：小儿遗毒烂斑，乃未生前在于胞胎禀受，或因父母杨梅疮后遗毒，既生之后先发红点，次成烂斑，甚者口角谷道，眼眶鼻面皮肉俱坏，多妨乳哺，啼叫不安。初治宜早用土茯苓汤调人中黄末，每日数次，共饮四五分，外用解毒紫金丹磨涂患上，效者可保十之三四，迟则烂斑遍身不乳，百难治一二，此根蒂受毒之深也。（《正宗》）又曰：胎毒疮乃母食辛热浓味遗毒于胎，则生子生疮，治之当戒发物及母欲后乳子，不然恐难除根。
　　又曰：有等小儿初产，背上有大孔窬一二个，但内中有膜，完护脏腑者得生，如无膜露见脏腑者即死无救。如有膜者以补中益气汤与产母服之，乳儿自能长完，亦有虽活，三五岁而死者有之。
　　陈远公曰：小儿生半岁或一二岁，忽身上手足肚腹，头面臂上长成大疮，久变为毒，百计治之不效，此非儿毒，乃父母之毒。当日结胎，或感杨梅毒瓦斯，坐胎之后，或感淫气火邪，以至贻害小儿。治不得法，多半死亡，吾遇异传，治此证已数十人矣。吾不传方，则负异人之善念，而小儿无方失救，不犹吾杀之乎！用金银花二两，生甘草、天花粉、黄药、锦地罗各三钱，人参二钱，水煎服，二剂毒全消。倘外口不愈，另有外治，用蜗牛、生甘草、儿茶、樟脑、黄丹、水粉、枯矾各三钱，冰片、轻粉各一钱，地龙粪五钱，麝香三分为细末，麻油调敷，数日疮内生肉，疮口外敛，真神方也。轻者用煎方，不必外治，重者内外合治，无不速痊。余从万世起见，将方传世，愿人广传，体余之心为心，勿自试为私秘不传，以受天谴。（《冰鉴》）汪省之曰：小儿遗毒烂斑，乃在胎胞禀受，故既生之后，热汤洗浴，烘熏衣物，外热触动内毒始发。（《理例》）钱青抡曰：小儿胎中遗毒，患赤剥杨梅疮并无皮，脓血淋漓，疮疡名曰竹衣乖，竟有胎胎皆然者。（《幼科良方》）骆潜庵曰：胎中受母热毒，致生胎毒病证。三朝、一七、十日、半月之日，最难救治；五六日犹难，速服延寿丹豆大三粒，即愈。（《推拿秘书》）
　　
　　卷三十　幼科诸疮部胎毒门主方
　　胎毒 儿茶五钱焙研，犍猪胆汁调匀，煎滚冷定，将疮用甘草汤洗净，敷之。
　　又方（《启玄》）大枫肉（十五枚） 白胶香（三钱） 烟胶（二钱） 轻粉（一钱）共研细，用鸡蛋黄熬油调搽，如痒加枯矾五分。
　　又方 鳖甲 存性，研细，麻油调搽。
　　竹衣乖内服丸方（《幼科良方》）真犀黄（三分） 朱砂 雄黄（各七分） 乳香（去油） 没药（去油，各五分） 麝香（一分） 山慈菇（一钱）上为末蜜丸重三分，金银花汤每日调服一丸，即愈。
　　竹衣乖搽方白芦甘石（ 过，淬入黄连汁内三次，童便内四次。一两） 赤石脂（ ） 紫甘蔗皮（烧炭存性） 儿茶（各五钱） 黄柏（猪胆涂炙七次，七钱） 真绿豆粉（炒，七分） 冰片（五分）共研细。用麻油入鸡蛋黄煎黑去渣，候冷调搽，即愈。
　　小儿胎热，眼肿赤，肚热啼哭及身上红肿，或头顶疮疖，耳出脓汁，此方神效。（《赤水玄珠》）郁金 天花粉 甘草 干葛 桔梗 薄荷叶（各等分）共为末。白汤调下五分，或一钱，仍用艾叶煎汤浸足底，引热下行。
　　胎热卷皮、火奶癣恋眉神方人中黄（三分） 川贝母（去心研，二钱） 金银花（二钱）白水煎徐徐服，服至痊愈而止。或用金银花八两，川贝母四两熬膏，入人中黄二两成膏，每早晚量儿大小，白汤冲服一二匙，更妙。
　　
　　仙传延寿丹
　　（骆潜庵）。治小儿胎毒哑口，口噤脐风，马牙鹅口、重舌、木舌，风热脾热，积热骨蒸，壮热夜啼，火眼翳障，一切火证如神。
　　锦纹大黄（十斤）上切片，先用白酒或黄酒浸两昼夜，入沙锅煮一枝大香取出，铺在板上晒极干；二次三次亦如之；到四制用 本煎汁浸一昼夜，煮晒如前；五制用车前草摘来洗净洒水捣汁浸，煮晒如前；六制用向东南侧柏叶，清晨采来水洗捣汁，浸煮晒如前。到后三制仍用酒浸煮透晒至九次。止晒半干，便入石臼捣烂为丸，或重一分、三分、一钱、二钱、三钱。看儿大小，火证轻重，加减用之。
　　秘方 鲜半枝莲捣汁扫上，以渣煎汤洗，即效。
　　又方 慎火草捣汁搓。
　　
　　
　　卷三十　幼科诸疮部胎瘤门主论
　　蒋示吉曰：初生小儿头上胸乳间肿起，大如馒首，小似李梅，此乃胎中瘀血凝滞而成。须候小儿盈月以外，方可用针刺破，内如赤豆汁乃安。内服五福化毒丹。（《说约》）《心法》曰：胎瘤乃胎前孕妇积热，以致胞热，更兼血瘀结滞而成。多生头上及胸乳间，初如李核，渐大如馒，色紫微硬，漫肿不甚疼痛。如婴儿初生即有者，候过盈月，熟透方可针之，放出赤豆汁或脓汁，其肿即消。若盈月后生者，必待脓鼓熟透再针。
　　吴半千曰：红丝瘤一名胎瘤，发无定处，由小渐大，婴儿落草，或一二岁之间患之，瘤皮色红中含血丝，亦有自破者。治法虽同胎瘤，但此患由先天肾中伏火，精有血丝，以气相传生子，故有此疾。终为火证，亦难收敛。
　　
　　
　　卷三十　幼科诸疮部奶癣疮门主论
　　陈实功曰：儿在胎中，母食五辛，喜飧炙 ，遗热与儿，生后头面遍身发为奶癣，流脂成片，睡卧不安，搔痒不绝，治以文蛤散。（《正宗》）吴半千曰：小儿初生奶癣，类乎疥癞。初起手足，次延腹背，缠绵不已。用僵蚕不拘多少，去嘴研末，煎汤浴之，或一日一次，毒必发生，然后用青黛散搓之。
　　《心法》曰：此证初生头顶，或生眉端，痒起白屑，形如疥癣，由胎中血热，落草受风缠绵，此即干 疮。有误用汤火洗皮肤起粟，搔痒无度，黄水津淫，延及遍身，即成湿 疮。干用润肌膏，湿用黄柏头末，滑石和匀干掺，痒甚者用乌云膏。
　　
　　
　　卷三十　幼科诸疮部奶癣疮门主方
　　
　　文蛤散
　　 文蛤（四两） 轻粉（五钱） 点红川椒（二两）先将文蛤打成细块，锅内炒黄色，次下川椒同炒黑色烟起为度，入罐内封口存性。次日入轻粉研为细末，罐收贮，香油调搓，乳母戒口为妙。
　　又方川贝母（去心） 金银花（各等分）共为末，炼蜜为丸。每重一钱，白汤调下。
　　又方大枫肉 黄柏（各五钱） 蛇床子（二钱五分） 枯矾 雄黄（各一钱） 轻粉（一钱三分）共为末。腊猪油调搓。
　　小儿奶癣及满头遍身黄水疮，白面不拘多少，香油拌匀作HT ，火烧成性为末，再用真香油调搓。
　　
　　青黛散
　　青黛 黄柏 枯矾 雄黄 百药煎 硫黄（各等分）共研细。湿则干掺；干则香油调搓，以愈为度。
　　又方 如意草捣烂涂之。
　　
　　乌云膏
　　 松香二两，硫黄一两研匀，香油拌如糊，摊南青布上半指浓，卷成条，线扎紧，再用香油泡一日取出。刮去余油，以火点着，一头朝下，用粗碗接之，布灰陆续剪去，将滴下油浸冷水中一宿出火毒，搓之。
　　奶癣并卷皮火。
　　鸡蛋（七个，煮老，去白，炒取油） 杭粉（三钱）调搽。
　　又方 子滚水泡透，去 只以汤洗之。
　　又方雄黄（一钱） 食盐（一分）共研细，麻油调搓。
　　奶癣多生耳后，令伊芳母嚼白米成膏涂之。
　　
　　
　　卷三十　幼科诸疮部羊胡疮门主论
　　申斗垣曰：下唇下巴骨生疮故名。乃任脉经湿热所生也，在承浆穴地角边，宜除湿清热药主之。（《启玄》）
　　
　　卷三十　幼科诸疮部羊胡疮门主方
　　
　　羊胡散
　　（申斗垣）。烟胶（五钱） 轻粉（一钱） 羊胡须（一撮烧灰）共研。湿则干擦，干则油调搽之。
　　
　　
