<!-- { "loadSidebar": true } -->
　　半边痘：其痘或出于左，或出于右，歪斜头偏，盘晕散漫者是也。此证虽饮食声音二便如故，总难过七日也。石臼痘：其痘中间有凹，四弦凸起，光亮好看，内实浆板不化，以手摸之，其硬如石，形如石臼故名之。必死。茱萸痘：其痘不甚起，其中亦凹而四弦皆有皱纹，以形似茱萸故名之。若根窠红活者，宜以内托散加减服之。虫痘：凡痘夏月患者，恒多生虫。盖热胜则肉腐，腐则生虫也。有不止夏月痘中生虫，其疮甚痒者，有云此由毒留皮肤，热腐而化，既腐于外，则毒亦外解，自无内伏等患，故曰吉兆。或云草腐生萤，木朽生虫，故为凶候。宜兼察形证何如，以定吉凶，宜以银簪挑去，或用柳条铺下，蛆自出矣。血痘：其痘初出红紫，平如朱笔点于遍身者是也，内根已腐，外苗必萎，六日之中，决死不治。火里痘：其痘自见点以至结痂，发热不退而起胀贯脓如期应候，及至落痂则身凉矣，故名之。血 痘：此血协热毒而自浆也。凡刺 血黑者不治，如血红者急与犀角地黄汤加白芍以制血解毒。血靥痘：凡痘出稀少，而四五日胖如豌豆，六七日血靥痂干，色似丹砂，九日而痂落者是也。此是毒少而气血充足，随出随痂，不及酿脓也，是以为之最佳。悬磐痘：其痘玉枕之间团聚成块，若紫赤灰陷者，最为极危，盖此系脑户穴而宗脉所聚也。鹅口痘：鹅口者痘正起发时，唇口痘先黄熟而带浆是也。此处发于脾，渐至呕吐不救。白浆痘：凡初起发，其疮头便带白浆者，此疫疠痘也，凡痘有此，主七日死。破黄痘：其痘人中一粒，比众痘独大，痘虽稀朗，至六七日或十二日传经时，必然发泻不止，盖脾已腐败也。四围痘：其痘初起而根窠起发之际，四畔旋出小痘攒簇本疮，或发似粟米者，必不待养浆即加搔痒而死。漏疮痘：有于脓浆成熟之际，疮头有孔脓水漏出，堆聚干结成痂，色如天泡疮者，此为漏疮之美者也。更有不待养脓，忽尔自破漏去清水遂干黑者，皆由疠气所为传染相似，未有能治者也。蛀痘：凡起胀时痘上有小孔，不黑不白者，此名蛀痘。是表虚而腠里不密，大泄元气，宜急服保元汤加丁桂，其孔一密而痘自起矣。如仅数颗孔甚黑色者，则为疔矣。攀肩痘：其痘肩顶之上稠密是也。如色又不佳者凶。隐血斑：其痘形如痘壳而色灰白，全无血色，及至擦破而后血出，亦无脓浆者是也。不治。赤萍疮：凡痘出如赤浮萍微微高起者是也。若爬破有血者，急以解毒升发之药救之，如成烂痘则无妨矣。气血两败痘：近看犹如水蓼花，远望胭脂紫可夸，临浆清水不成脓，古圣神农无治法。紫萍疮：凡痘出齐，紫色不起，兼不灌浆，如紫浮萍贴在肉上者不治。白萍疮：凡痘出齐，白色不起，兼不灌浆，如白浮萍贴在肉上者不治。燕窝痘：其痘在于后颈之间，风门大椎两穴之处，繁粒稠密是也。若色又焦紫者必危。垂珠痘：两耳属肾，肾本伏毒之处，不宜受痘，今痘出耳叶之上，连绵如贯珠，此毒瓦斯伤肾之甚，万无一生。草尾珠：其痘遍身俱陷，惟 骨一团饱满如珠者是也。此证尚可急治，而用补托灌浆之剂或有生者。黑痘：多属血热者陷，况系天癸夺权，本最恶证，但形状多端，有血活而犹可救者，有色异而后主贵者，须细辨之，惟血不活者，不可治矣。赠痘：赠者增出之谓，自起脓灌脓结痂皆有之。凡头面已破，又复灌浆于无痘处复出一层是也，又名补空痘，此因正气得补而复邪毒逐外也。故最易长易脓，若服补托药后不出，赠痘破处不复肿贯者不治。木痘：此痘中心微微凹陷，硬如干腐，无脓无血是也。此因小儿肌肤多痰结聚成毒耳。九日决死。瘟痘：诀曰：口不语，眼不睁，饮食不知讨，终日困沉沉，重者似牛狂，手足齐牵并，早晨见好花，午后花落尽，便是状员郎，到此门阑钉，此是瘟痘证，识得才疗定。佛顶珠：其痘天庭之间稀少而形色润美者是也。乃系最吉。
　　
　　
　　卷三十一　痘疹部（上）五种痘（《锦囊》）
　　望痘：一名报痘。每见热微气爽，精旺神强，忽起点子，自一点以至十余点外，其盘与顶甚佳，贯脓亦足，世每称上乘者矣。或有结痂之后，一发热而周身密布者，亦有将结痂而复溃烂深潭，方乃周身才起者，毒伏于内，人不先察，幸其自起得以全生，故遇极少之痘，必须细详耳后红纹，再阅周身纹路以及面部气血，如非报痘，则数点可云全吉，若犹未也，必须银针挑破初点，胭脂封贴则毒不内攻，后痘起发，亦得鲜少也。
　　赤痘：一名九焦，其痘势尖圆，易长易贯，根脚赤甚，似乎血热，然先后不齐，三朝浆至，随贯随回，以其九日之内必焦，故名九焦，是系腑证，乃轻证也。
　　水痘：其发热起胀贯脓，形色壮貌皆同，所以异者，惟出时顶色白亮，根脚散大，浆色浅白，顶无痘眼，是亦腑证，可无生死之虑，但升表太过，后必变疮而溃烂殊久，耗人元气耳。
　　石痘：此正痘中之第一俦也，按之如石，易起、易贯、易靥，嘻笑如故，饮食如常，三朝浆至，七日浆回，十日功成矣。
　　木痘：其发热见纹俱以痘状，但出之时，忽然见点不一而足，至一二朝渐觉粗肥，至二三朝反细而隐，有形无浆者是也。是亦腑证，不必他虞。然此五种，凡值痘证时行，偏多此类相混，故宜细辨。
　　
　　
　　卷三十一　痘疹部（上）异痘诸名（《锦囊》）
　　紫云灌顶：其痘遍身俱好，但头顶紫干，陷伏不起者是也。不治。彤云绕顶：其痘遍身俱好，但头顶一片红赤者，此乃热毒聚于膀胱也。须清利之。督元至栏：气会足心之下，名涌泉穴，若于此中见痘，则痘已全而获最美。一云：凡于此处先红先灌者，大非佳兆，宜急保元。乌纱覆顶：其痘必咽喉哑塞，喘促气粗，是血衰气败而元阳脱也。不治。梨花漫顶：此因气血虚寒，不能振发光泽耳，急用保元汤加天雄，犹或可救。云掩天庭：一名覆釜，一名蒙头。其痘遍身磊落光泽，惟额上一片血泡如云者是也。此乃心家客热识甚耳，宜急用犀角之类服之。紫萍铺额：其证则热甚咽痛而闷乱发狂，治宜急用清利解毒为主。乌纱落额：其证额上一片黑气罩定，是元阳气血并绝也。不治。灰扑印堂：此证是心家少血也，若兼腹胀嗌干之候者，宜补气血为主而兼托里，宜保元汤加芎桂红花主之。如至于鼻者，则又名中流砥柱，又名毒滞迎香，是又属于肺也。红纱拂面：此宜凉血解毒为主，如痘多而连肉红者不治。杨花扑面：此宜内托散加天雄主之。赤珠绕唇：此乃脾经极热也，宜急清火解毒。乌饭沾唇：此证必声哑神昏，目睛不转，四肢厥冷，三朝七日乃死。霞锦穿胸：此因火毒识盛，不治之证也。紫云布胸：此乃血凝气滞，毒来攻胸也。其证必切牙战掉，口唇焦裂，甚或顷刻而死。黑棋排胸：此心火亢极，其脏色见，三朝决死，火性迅速也。柳絮飞胸：此乃血气枯弱也，宜保元汤加芎归、桂附主之。桃花映背：其痘遍身红活，光绽圆满，但背上深红稠密，治宜清火凉心解毒为主。紫萍浮背：其痘背上稠密，红紫连片者是也。不治。毒拥三仓：一名缦胸。其痘胸前成片，此五脏之募系焉，气会聚焉，心胞络注焉，决无生理。花钿斜堆：其痘两鬓独多，若至紫赤者，尤宜清热化毒。黑砂落背，此证尤为不治。枭炎蔽聪：一名锁音，其痘在耳独多者是也，耳为肾窍，忌先见先靥，如耳热黑色，防变黑归肾为凶。雪铺鱼背：此五脏血已枯尽也。不治。赤鳞穿腹：此乃胃家热甚，故大便秘坚，小便淋涩，治宜和解。三阴凑毒：足大拇是太冲穴属厥阴，足心是涌泉穴属少阴，足股傍是商邱穴属太阴，若毒凑者凶。白梨堕腹：此系气血皆败也，半月之间，必发惊而死。葡萄落地：其痘臀尻间红紫一片若葡萄者，不治。烂粟居臀：其痘遍身俱好，惟臀上一片如粟壳臭烂者是也。宜急为补托下元，或有可生。榴花散野：凡诸痘俱好，惟四肢红赤，唇口崩裂者，是心脾肺三经热甚也，治宜凉血清火解毒为主。荷钱透水：一名托腮，其痘独两腮稠密是也。若至焦紫神黯者凶。杨花堕枝：其痘独四肢灰白者是也。此因气凝血滞耳。宜八珍汤加附子主之。枭聚两颐：一名胭脂扑面，一名橘壳脸。其痘两脸紫赤独多者是也。此因肝肺热甚，宜急清热解毒。
　　
　　
　　卷三十一　痘疹部（上）九不识（《锦囊》）
　　悬镜痘：此痘背驰三阴，毒凑五俞，形似发背，乃一不识也。其候必烦躁谵语，恶渴呕吐，身如火热。
　　蝎子痘：此痘经于肝道，枭毒总聚左胁，其大如豆，四沿小者如珠，乃二不识也。其候必干渴烦躁，呕吐不食。
　　覆釜痘：此痘总会诸阳，旋绕连泽而下部俱无，其候呕吐头痛，形似秃疮，乃三不识也。
　　锁井痘：此痘毒凑脾络，群聚口沿，旋绕无数，乃四不识也。其候必舔舌难咽，睡卧不宁。
　　盘蛇痘：此痘毒郁肺络，颈项围绕形如瘰 ，乃五不识也。其候痰涎紧并，眼赤恶渴。
　　豢虎痘：此痘毒凑脾胃，脐轮左右枭淫盘结，乃六不识也。其候肚腹如纹，泄泻吐逆，肢冷恶寒。
　　玄丘痘：此痘经心达肾，毒凑阳物壮似梅疮，乃七不识也，其候小腹闷胀，便涩而赤，口渴身热。
　　掩月痘：此痘经于阳明，毒凑两腋，中窝圈锁十五六颗，手臂垂痛，其候口吐涎沫，恶热脸赤，乃八不识也。
　　卷阿痘：此痘经于脾，毒凑阳明，两掌心痘四五颗连聚，此乃九不识也。其候吐泻烦躁。
　　
　　
　　卷三十一　痘疹部（上）五禁疮（《锦囊》）
