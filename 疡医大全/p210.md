<!-- { "loadSidebar": true } -->
　　世有一等孩童，生得体质魁肥，似血气有余也，何患痘疮，则囊房空虚，不至灌浆成脓，八九日而死者，何欤？盖天元不可以形拘，气血宁堪以质定，彼形体虽瘦小，而元气充溢，则痘自然起灌成功。如形体魁大而元气薄劣，则痘必至枯涩难长，故治痘看人元气，不可拟以形体。况痘有经络部位之不同，多寡大小之不一，气运时令之不齐，调摄爱养之得失，岂可以形体论哉！故痘之经络既正，颗粒稀朗，气运淑顺，调摄合宜，枭毒原浅，则瘦小而元气实者，固不为害，即瘦小而原气弱者，亦有生矣。如痘之经络错犯，点数密，且时令乖逆，调理戾常，枭毒禀盛，则肥胖而气血衰者，固罹其厄，即肥胖而气血盛者，亦有死者矣。况瘠黑者骨坚肉硬，且气固于中，骨胜肉也，出痘多吉，肥白者骨脆肉松，且气居于表，肉胜骨也，出痘多凶，盖肾主骨，痘为肾毒耳。
　　
　　
　　卷三十二　痘疹部（中）论虚实
　　夫不知虚实者，不可以为工。经曰：毋实实，毋虚虚。故虚实之分，不可不知也。
　　经曰：必先度其形之肥瘦，以调其气之虚实。此以形体别虚实也。又曰：谷盛气盛，谷虚气虚。此以饮食别虚实也。又曰：脉实血实，脉虚血虚。此以脉别虚实也。又曰：邪气盛则实，精气夺则虚。此以邪正别虚实也。大抵实者邪气实，虚者正气虚。
　　经曰：邪之所凑，其气必虚。留而不去，其病则实是也。又云：五实死者，谓邪气之实也。五虚死者。谓正气之虚也。凡痘疮之证，其人形体肥健，饮食能多，六脉洪实，素无疾病，大便如常，疮色红润者，此表里正气俱实也，不须服药；若形体羸瘦，素多疾病，饮食减少，六脉微弱，吐利频频，疮色淡嫩者，此表里正气俱虚也，治宜温补之法。如疮势太盛， 肿痛胀，大热不退，烦渴昏睡，大小便秘者，此表里邪气俱实也，治宜凉泻之法。如疮本稠密， 发红活而吐利不食者，此表实里虚也，宜于补汤中而加解毒之药。如疮色淡白，发不透满，大小便秘，浩饮大嚼者，此里实表虚也，宜于解利中而加升发之药。如诸痛为实，然疮痛者邪气实也，当活血以开其郁，至若痛如刀割，闷乱大叫者勿治。诸痒为虚，然疮痒者正气虚也，当补气以燥其湿，至若爬搔不定，破烂皮脱者，勿治。灰白者，气虚也，参 之功为大；干燥者血虚也，归芎之功宜多；虚则补之，实则泻之，中病则已，无过其制，此治之权衡也。若本实而反补之，是皆补之过也。如本虚而反泻之，则正气益虚，或为吐利，或为厥逆，是皆泻之过也。经曰：毋致邪，毋失正，绝人长命，此之谓欤！
　　
　　卷三十二　痘疹部（中）禁忌
　　夫禀气实者，夏不畏热，冬不畏寒；禀气怯者，天寒阴雨，感寒湿而濡泻，天气炎热，则伏热而中 。阳盛人耐冬而不耐夏，阴盛人耐夏不耐冬，此又禀受之不同也。故自立夏则气变纯阳，治药者用热远热，如自立冬则气合纯阴，治药者用寒远寒。兼天气大寒，则盖覆宜暖，勿使毒瓦斯为寒所触而不得出，如天气大热，却宜清凉，不可重为盖覆，以至客热与毒相并，乃至烦躁而疮溃烂。至于时有迅雷烈风之变，则宜谨帏帐节盖覆，多烧辟秽之物，以辟一时不正之气。卧处最要无风，又要通明忌暗，时常亲人看守。夜中灯火莫离，以便供奉饮食，防御搔破痘疮。及宜切避秽气，否则未出者不出，已出者斑烂，甚或疮黑陷伏臭烂，恶痛如刀剜，闷乱而死。并不可少使饥馁寒冷，即在乳母，皆所当然。盖痘赖谷气乳哺以助其内，避风寒以护其外，苟谷气一亏，风寒乘袭，为害殊甚。但勿过为饱暖及啖煎 五辛，否则热毒熏膈，眼目必伤。至于既愈，则肌肉重新，洗澡固禁太早，风寒尤切谨防，勿视为浅淡之言，实卫生之大要也。
　　
　　
　　卷三十二　痘疹部（中）杂证勿治
　　痘之为证，五脏百骸无不振动，血气无不虚弱，故有杂证相仍，最宜戒其峻治。
　　盖杂证痊日无定，痘疮靥日有期。若治杂证一寸，则痘疹落后一丈，杂证未痊而痘已先毙矣。故治痘不可违限，而急治其标，缓治其本。痘之毒不解，则一病不去，痘之毒一解，则百病自痊，正在乎本上用力，固何在乎一标哉！但有紧要杂证，则痘证亦为其所害，医者知其本末轻重，以为治之缓急，斯得之矣。痘证重而杂证轻，则杂证之药加于痘证药内，是缓则治其本也；杂证重者先逐杂证，而后调其痘证，是急则治其标也。然用药固其宜，当调理尤善为良。若酷暑而不加以凉，严冬不施以暖，则溃烂者溃烂，冰伏者冰伏矣。故凡用剂及诸调理，并宜顺四时，得天和令其和暖如春，使气血调畅，而毒自释矣。至于久雨阴湿，天之气厄塞，人之气亦厄塞者，久晴旱 天之气散逸，人之气亦散逸者，久雨亢阳，久旱亢阴，而气血自病，并须因时制宜也。
　　
　　
　　卷三十二　痘疹部（中）忌食毒物
　　凡气血弱者，则自无所乘载其毒，而痘难形，此气血之本咎也。奈何不悟其理，强以虫鱼腥膻，牛虱人牙等毒投之，发动中气。嗟乎！以毒攻毒，理难并胜，兼痘又因时气感触，故固藉此而出矣。殊不知毒药损人元气，元气既阀，则毒瓦斯愈炽，气无逐毒之能，血失运毒之力，一任毒药攻击，逼出腠理之间，一倍化为数倍，一疮变作十疮，不成颗粒，如疥如疹，少顷中气归复，气血不外旺，药气如少歇，则酷烈之毒其势转烈，反为内攻矣。况初起而欲表，暴则鸡冠血、鸡头、鸡脑、羊头、羊脑可用也；贯脓而欲补托，则嫩羊肉汁，油炒公鸡可食也。常食物中自有最宜之味，既有切于病情，复有补于血气，何必仗诸恶劣之物哉。
　　
　　
　　卷三十二　痘疹部（中）论避秽气
　　凡脏腑之情，遇香则荣卫通行，遇臭则荣卫凝塞。痘疮全赖荣卫和畅而成功，凝则热毒无由以舒泄矣。然污秽恶臭，固宜远避，而兰麝诸香，皆能走泄元气，岂其宜哉。所不禁者，如枣子烧烟之法，一可辟其不正之气，更可助其荣卫之情，且能开胃进食，如被房事、经水、生产之秽所犯者，俱以大枣烧烟解之；若防发痒者，则以桦皮和大枣烧烟解之；若被酒厌者，则以葛根、茵陈烧烟解之；被五辛厌者，则以生姜烧烟解之；被死尸之气及疠气所犯者，则以大黄、苍术烧烟解之；为狐臭、犬、羊厌者，则烧枫球解之；若遇风雨时者，则烧苍术、枫球避之；若血少而浆难之痘，则忌烧苍术，盖恐愈燥而浆愈难耳；若遇诸恶气，则通以乳香烧烟熏之，以胡荽酒喷之。然俗有煮醋熏痘者，以醋能活血，殊不知酸能收敛，大非所宜也。总之，痘疮一出，则脏腑空虚，饮食宜节，勿饥勿饱，衣服宜调，勿冷勿热，一有不得，灾祸立见，故诸禁忌，悉宜遵戒。
　　痘初起，宜食笋尖、羊头、鸡脑、鸡冠血，饭内煮肉、桑虫、酒酿。至酿脓时，宜食鹅尾肉、雄鸡头、煮烂莲肉、枣子、年深腌肉、圆眼、油炒鸡蛋、白粘米粥、肉圆、嫩羊肉汁，顶大桑虫。及至收靥，惟宜清凉，忌食毒物。
　　痘始终忌食落苏、葱、蒜、韭、薤、栗子、螃蟹、鲜鱼、蜜饯、椒辣、时果、圆蛤、鲜猪肉，一切心肾血髓，肝肠酒糟对象，荔枝、橘子、小米、麦面，火酒、生冷，发热发气，性寒等物。
　　痘时睡中切不可惊动，否则易成痘前惊、痘后惊，在灌浆时则易于停浆。
　　痘时如值严冬，房中多置炭火，有回天之能，盛暑多列水冰，得清心之喜，务须四时和暖，如春令气血和畅为妙。
　　一忌对梳头。一忌六淫不正之气。一忌生人往来。一忌僧道尼、师巫入房。一忌对搔痒。一忌过冷过热。一忌对扫地。一忌过饥过饱。一忌惊触。一忌鸡、犬、牛、羊。一忌对谎言。一忌饮冷餐冰。一忌饮食歌乐。一忌詈骂呼怒。一忌怀孕妇人。一忌对哭泣。一忌煎炒油盐鱼腥气。一忌房中淫液气。一忌妇人经候气。一忌麝香臊秽气。一忌腋下狐臭气。一忌沟粪恶浊气。一忌熏抹疮药气。一忌牛羊蜡烛气。一忌硫黄蚊烟气。一忌五辛气。一忌诸疮腥臭气。一忌吃烟煤烬气。一忌远行劳汗气。一忌吹灭烛气。一忌误烧头发气。一忌柴、烟、鱼、骨、诸毛气。一忌葱、蒜、韭、薤气。
　　一忌死人尸厌气。一忌诸腥臊气。一忌醉酒荤腥气。一点灯宜用真菜油，切不可用棉油杂油。一宜远避油车，盖闻香即变。
　　如悉照前戒，重视谨慎则重证可以变轻。如不避禁忌，轻视忽略，则轻证可以变重，慎之慎之。
　　
　　
　　卷三十二　痘疹部（中）治痘触变歌
　　痘触变紫黑，倏时喘急至，急觅丝瓜皮，（须要未生筋时取来焙干，临用只取皮蒂为末。）取末蜜调置，甘草地黄汤，一服痘更起，若加烦 时，犀角磨汤水，此是四五朝，治触当如此；期若至七八，空壳触必死，浆半犯触证，按验若糊指。痘触变灰白，枭痒忍不得，附子绵黄 ，愈多功愈益；盘红根晕敛，用此可效力，如无根缕绕，死证可言必。痘正汹汹才翕浆，适为月水正临场，不知洁净相防护，致使花烂倏变常；月月红花花一种，不分枝叶取煎汤，煎嫩杪汤投酒服。根枝煎沸浴花郎，不消时刻还归正，任汝经红触满床。麝香一触痒难当，点点花心带黑焦，急把升麻苍耳草，浓煎慢浴转明娇；内应托里扶元气，生地防风蝉蜕遭，归芍参 赤豆共，红花及与桔甘交。死尸触变目翻斜，痘必沉潜吐沫加，速把芫荽并枣艾，为筒烧避正灵家；外取芫荽和姜醴，唇砂再入略须佳，共将煮就时时呷，自得康宁扫去邪。客忤相侵似若惊，啼号不歇面浑青，丝瓜细结含花者，露摘蒸来焙粉成；见证蜜调随与服，量儿大小进多轻，此时莫说丝瓜贱，一寸丝瓜一寸金。五六朝来浆正行，忽为猫犬兽惊停，古人特设乌龙散，远志菖蒲各等分；再加蝉蜕酒煮透，去却菖蒲远志门，蝉蜕独留研细末，砂糖调服酒含噙。
　　
　　
　　卷三十二　痘疹部（中）样痘辨
　　样痘者，如一家兄弟姊妹数人，或兄患痘疮，沿及于弟，而身出数颗，此非已之正证，即所谓样痘也。若痘有先标者，此乃自己经位传出，又非可与沿得者同视，世作样痘者谬矣。然凡兄样于弟，叔样于侄，姊样于妹，男样于女，则其起样者，正而不戾，反是则逆，样痘者，可不辨耶。
　　
　　
　　卷三十二　痘疹部（中）论痘疹子脓泡先后顺逆
