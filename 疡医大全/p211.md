<!-- { "loadSidebar": true } -->
　　凡疮疹只出一般者，纵有并形，尤宜详焉，如先发脓泡，后发疹者，是脾肺相生也，顺也。先疹后 者，是心脾相生也，顺也。先发水泡，后发疹者，是肝克脾也，逆也。先发脓泡，后发 子者，是心克肺也，逆也。先发脓泡，后发水泡少者，是金木两得而难杀也；顺者，多也。金来克木，或木乘金衰矣，逆也。先发水泡，后发子者，多是火乘木衰矣，逆也。少者，子衰母旺也，顺也。且春脓泡，夏黑隐，秋子，冬疹子，是皆逆也。然疮疹既出，而有逆顺者三。有时之顺逆也，春夏阳气生发，疮疹为顺；秋冬阳气伏藏，疮疹为逆。有虚实之顺逆者，如大便闭而能食者，是为实为顺也；如二便利而不能食者，是为虚为逆也。有出入之顺逆者，疮疹出者为顺；倒靥伏陷者为逆，此其略也。然凡先见疹子，而夹出如水痘者，定是痘证，因疹子耗去荣血，故白如水痘，但与发散，疹子继养荣血，则疹散而痘自成。不可认为水痘，盖疹子从不夹水痘者耳。
　　
　　
　　卷三十二　痘疹部（中）贼痘门主论
　　喜泰顺曰：痘名贼者，多发于行浆之际，或四五日之期，或六七朝之期，气血未曾交会，根窠未分阴阳，诸痘未曾灌汁，或于头面之上，或于腰背之间，三五六粒，一二三粒，独贯充足，黄而出色，此贼痘也。贼痘一生，则诸痘不能贯汁，急以银针挑破，毒虽出而毒犹在内，透肌发散，尤加解毒为良。
　　
　　
　　卷三十二　痘疹部（中）闷痘门主论
　　喜泰顺曰：秘闷之痘，多发于肾。发热之时，即行腰痛腹疼，或两腿酸麻，不能竖立，眼开谵语，口臭冲人。饮沸汤而不知热，饮冰水而不知寒，神气昏愦，点如蚊迹，红而带紫，并无晕脚，隐隐皮肤。至二三日来，遍身发斑，或红或紫，重则青蓝大斑。经曰：胃烂发斑，脏腑亏损，何由而出，纵然出来，形如蚕种，如麸如痱，如针如芥，无论皮肉一样通红，此名闷痘，断不可医。
　　
　　
　　卷三十二　痘疹部（中）痘疮夹门主论
　　喜泰顺曰：夫 者，乃血之余也。有点而无头，粒与蚊迹相似，又同朱砂迹点一般，杂夹其中，形如锦纹，多发于血热之证。书云：红 易退，紫 难消。青蓝之成大点大块状，如蛇伤流入阴中，不可治矣。如见细点红 ，即以黄连、紫草、犀角、石膏等剂，频频进之，方可挽回于十一。不然先红后紫，痘必干枯倒陷，变证频加，无药可治。
　　
　　
　　卷三十二　痘疹部（中）痘疮发泡门主论
　　喜泰顺曰：夫泡者，乃气之余也。书曰：气过则泡，血过则 。多见于发起之期，又见于皮薄之证。而上痘不起发而遍身间必有水泡，大而且亮，如汤泼火烧之状，或紫或黑，刺破出水，有出紫血者，见此俱不能生。大抵皆属肝木，肝火重则激成水泡，药宜泻肝行气之剂，泡消痘起，人事安宁，饮食渐进，方得全生。若见气急腹胀，黄泉在迩，失声凄凄，阳数无几。
　　
　　
　　卷三十二　痘疹部（中）痘证音哑作呛门主论
　　喜泰顺曰：夫人之声出于肺，清则声清，实则声哑，肺属金。又曰：金空则鸣，金实则哑，喉之窍虚，声出而清。惟痘疮之法，或因热毒壅遏而不得发散，或因气血虚弱而外感风邪，则痰塞肺窍，不能流通，是以音哑。又有痘满咽喉，饮水则呛，是水能犯气道故也。饮食有渣滓，自能入其门，故呛水而不呛食也。咳嗽则呛，呛久则哑，必然之理也。是故呛水音哑之证，必兼疮色而定吉凶，若是啼哭咳嗽音哑，痘色光明却不妨，是证急宜清肺解毒，大用牛蒡子、元参、桔梗、甘草、麦冬等剂，乃是良方。
　　
　　
　　卷三十二　痘疹部（中）痘证寒战切牙门主论
　　喜泰顺曰：痘疮始末，何故寒战切牙。有发热而见此证者，有起发而见此证者，有行浆而见此证者，有收靥而见此证者，名曰寒战。其病寒也无疑矣。有先战而后寒者，有先寒而后战者。书云：七日以前而见此证者属热而凶，七日以后而见此证者属虚，而亦有可治。吾深历其境，是寒战切牙，其属火也多矣。凡痘色红紫干枯，多有是证。其寒也，热极生寒，其战也，火甚则战，石膏、大黄在所宜施。凡痘灰白不红，绽不起发，昏暗顶陷，肌体 白，泄泻眼开，其寒也，先必毛窍竖立，形如鸡皮，微微而寒，微微而战，是寒也乃气虚则寒，是战也乃血虚则战，大用参、 、木香、丁、桂之药以助真元。七日以前切牙者，乃阳明胃经主之，阳明主肌肉，其经走上下齿龈，邪并阳明，故切牙也，又主胃热，宜清之。七日以后切牙者，乃阳明陷于阴，阴分虚则阳入血道而切牙也，主血虚，宜补之。是切牙有虚实之分；有轻重之论，大抵必兼痘色而定其虚实，方为的确。假若七日以后，根红不紧，而且紫艳顶陷火剌，口唇破裂，渴欲饮水，烦躁闷乱而见此证者，亦为七日后便属虚乎？是以切牙又当闻其声，其声薨薨如咬索者，如嚼豆者属热，其声蝇蝇如哺绵者属虚。大抵声响而硬，热无疑矣；声低而软，虚无惑焉。总之见证参详，论痘施治，再无失矣。
　　
　　
　　卷三十二　痘疹部（中）痘疮惊搐门主论
　　喜泰顺曰：诸风掉眩，皆属肝木，惟痘疮之发，毒犯于肝，寻窍而出，故先惊搐，手足厥冷，目睛上窜如风之证。医者当辨痘疹惊搐，不可遽投凉心之剂，苟不审而概以惊药治之，则心寒而肌敛，毒瓦斯内陷，痘何由而出也。然痘先惊者多吉，痘后惊者多凶；先惊则毒得外泄，而热自解，后惊则气血虚而毒反凝滞。恐后日之浆脓不附故凶，医者当谨辨之。
　　
　　
　　卷三十二　痘疹部（中）痘疮痒痛门主论
　　喜泰顺曰：诸痛为实，诸痒为虚，痛为佳兆，痒为恶征。经曰：实者，邪气实也，虚者，正气虚也。又疮证为火，火盛则痛，火微则痒。如痘疮结实高耸而作痒者，是火溢于皮肤之间，游移往来，故尔作痒，法宜清凉解毒，外以茵陈、芫荽等药熏之，其痒自止。若七八日之期，皮薄浆清而有是证者，是血不能附气化浆，所以作痒，其痒万不能禁，以致头面抓破。如有鲜血淋漓，急以败草散、牛粪灰敷之，内用清凉攻毒之剂，以待变臭发毒，虽然恶候尚在可医；若是抓破，并无脓血，痘必干枯，音哑作呛，种种变证，势必频加，临期十日，命厄归泉。
　　
　　
　　卷三十二　痘疹部（中）痘疮倒靥门主论
　　喜泰顺曰：痘至八九日来，浆行半足，根晕未收，忽而一齐紫黑，古人名为倒靥，请君莫认结痂，攻发若得其宜，此证犹堪复活，旁生血点再行浆危证，还当又治。若见气急腹胀，烦躁喘渴，此毒瓦斯内攻，重归脏腑，总为恶候，定是难医。
　　
　　
　　卷三十二　痘疹部（中）痘疮外靥门主论
　　喜泰顺曰：痘疮顺证，点粒稀疏，根窠红活，至八九日来，浆行满足，色渐蜡黄，根晕尽化，从人中上下，靥至两腿，此正收正靥。若遇险证，及五六日气来化血成浆，头面必肿，眼鼻封塞如蒸笼透物，气不走泄而酵发也。八九日来，必串成一块，皮薄易破，脓血齐流，急以松花粉搓之，内用清凉攻毒之剂。至十朝前后，必溃烂变臭，虽为恶候，尚属可治。只要声音响亮，饮食如常，臭而不恶，外靥之盖，如鸡粪堆，此外靥之正候也。如脓浆溃烂，湿流不干，臭如尸恶，饮食不进，此为烂痘。声音短促，或失声或音哑，眼开肿消，不特无盖，形如剥兔，此外靥之死候也。大抵抓破之时，有脓血淋漓者，为外靥之候，庶几可治；纯是清水，不流脓血，不能结痂者，实为难治。
　　纸捻照法：用纸捻饱蘸麻油，即用烘干，临时欲用，再蘸其油于灯上，往来略炙，令油无泡方点照之，则免热油爆伤皮肉。其照时须将门窗尽闭，至令黑暗，欲视其左，火移于右，欲视其右火移于左，上下同此法照之，则痘之多少，色之如何预知矣。麻疹则浮于皮外而肉内无根，痘疮则肉内有根而极深者也。故有以手摸之者，亦以其痘有根核而验之耳；若以目光观之，则不见矣。故不若火之为可预知也。凡以火照而儿惊搐大叫者，亦痘候也。因心火太盛而与外火相搏耳，治宜微利以导心火，否则惊搐踵作矣。
　　论服药法并禁解毒寒凉：小儿多不肯服药，强之亦不能多进。然病势猖獗，非药力不能驱逐，痘属虚寒者，尚可延绵数日；属实热者，火性急速，药不可缓。故惟宜重剂脓煎，上用头服则药力方能胜病，至于乳母亦宜服大剂，使乳汁亦有药力。但解毒寒凉之药不可。痘初轻服，盖痘本于胎元，伏于肾脏，感触而出，毒莫可御也，非若诸疮之出，初发可以解毒内消而愈，已成可用解毒逐散而愈。盖脏毒属阴而最深，必藉气血送出于皮肤，运化于窠囊，收结成痂还元而后已，宁有内消者乎！宁有不成脓者乎！故诸疮可以解毒为主，而痘疮必赖气血以送毒为主也。况解毒之药，多伤胃气，多损气血，且毒有不必解者，有不可解者。如禀赋强旺，气血充足，胃强能食，自能运毒以成功，此不必解毒者也。如禀赋怯弱，气血衰微，胃虚少食，则虽调补气血，尚虞不能送毒成功，此不可解毒者也。至于解毒之方，若投之于将出之际，则寒凉抑遏毒滞于中，非徒无益而反害之；惟结痂之后，有余不尽之毒，假药力以解散之，免其流滞为痈，则可耳。
　　
　　
　　卷三十二　痘疹部（中）看水痘法
　　水花儿，即是水痘，遍身扛手，其色白而淡且无红，是水花儿，莫作正痘看。
　　
　　
　　卷三十三痘疹部（下）
　　自痘疹主治诸方，以及痘疔、痘痈，皆汇于此部中，以便检阅参治。
　　
　　
　　卷三十三　痘疹部（下）痘疹门主方
　　夹热见痘，大小便红，血热甚者。（《邵公一百三方》）当归 白芍 牛蒡子 升麻 黄连 熟地 枳壳 山栀 地骨皮 木通 水煎服。
　　痘上面收完，足下收迟，声音不亮。
　　天花粉 桔梗 甘草 诃子肉 防风 陈皮 白茯苓 葛根 石膏 灯心引煎。
　　痘满面连肉一片红者。
　　升麻（少许） 陈皮 紫草 红花 枳壳 甘草 黄连（炒） 黄芩（炒） 生地 木通 苏木 水煎服。
　　痘顶陷稠密者。
　　人参 桔梗 川芎 白茯苓 白术（土炒） 甘草 白芷 生黄 紫草 防风 穿山甲（炮） 水煎服。
　　痘内中有大紫泡者。
　　红花 淫羊藿 白术 白羊粪 甘草 水煎服。
　　痘口鼻中并出蛔虫者。
　　防风 当归 黄连 直僵蚕 木通 熟地 牡蛎 牡丹皮 水煎服。
　　痘饮食挫喉痰涎盛者。
