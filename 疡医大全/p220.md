<!-- { "loadSidebar": true } -->
　　 疔疮针刺之后，余毒走散作肿，宜此药箍之生大黄 郁金（蝉肚者） 白芨 白蔹 白芷（各四两） 黄柏（二两） 绿豆粉（一两） 轻粉（五钱）共为细末。酸米浆调箍四边，夏热甚，用蜜水调。
　　消疔简便方 疔疮及诸恶毒初起，但未成脓者，服之神效。
　　白矾（研，三钱） 葱白（七茎）上二味同捣极烂，分作七块，每块用热酒一杯送下，服毕用浓被盖之，再进葱白汤一盅。少顷汗出如淋，从容去其覆物，其病如脱。此虽味涩难服，其效甚妙。凡居乡村之处，遇有此证，不及延医，只传此方，服之活人甚众，诚为良便方也。
　　敷疔。
　　银朱（三钱） 红枣（七个煮烂去皮核） 捣敷留顶。
　　疔。
　　甘松 三柰（各五钱） 雄黄（研细，一钱） 麝香（一分）酒水各半，先煎甘松、三柰，煎好滤清，调雄黄、麝香服。
　　红丝疔 用铜钱扪头处，将木上旧钉起一根，用棉花包裹，蘸桐油点着，令油滴钱眼内，一滴即愈。
　　疔疮 生葱和蜜捣敷患处，过一饭时，疔即拔出。
　　
　　保生梃子
　　 疔疮、背疽、瘰疠，一切恶疮。
　　巴豆（四十九粒，文武火炒，研） 砂（三钱） 轻粉（半大匣） 金脚信 雄黄（各三钱） 麝香（一钱）为极细末。用黄蜡五钱熔开，将药合成梃子，冷水浸少时取出，旋丸捏作饼子如钱眼大，将疮头拨开，安一饼于顶上，次用膏贴。
　　
　　蟾酥丹
　　 蟾酥不拘多少，黄丹、白面等分，为丸如麦粒大，针破疔疮，以一粒纳之，膏盖。
　　
　　散疔膏
　　 磁石乳细，以葱头十四根取汁，入蜜少许调匀，敷留一孔。一敷即散，妙不可言。内服托里药。
　　拔疔 蜣螂腹下有一白点者即心也。先以针刺破疔头，再将针取出蜣螂心点疔头上，以膏盖之。半日间血出，根拔而愈。忌羊肉。
　　一切疔肿（孙真人）。一色苍耳草连梗叶烧灰，以醋调搽。干即再搽，重者十余次。
　　吃牛肉中毒生疔 金线重楼即七叶一枝花，不拘多少，切碎，研细，和溏鸡屎调匀搽上，立效。
　　疔疮怕动刀针 巴豆仁一粒，饭一粒，研贴疮上，立时拔出疔根，再寻癞蛤蟆取肝粘贴，神效。
　　诸疔 菊花叶捣汁服一碗，死可回生。
　　疔毒已笃者二服即愈。（潘霞山。）土蜂房（一具） 蛇蜕（一条）黄泥固济烧存性为末，每空心好酒服一钱，少刻大痛，痛止，其疮已化为黄水。
　　烂头疔。
　　白梅（二个） 大蜒蚰（二条） 白菊花根（一把）共捣烂，加透明雄黄同敷，如干再另敷一二遍，无不愈者。
　　扎马疔 切不可食肉，生白酒煎 草、紫花地丁、车前草服之。
　　
　　追疔夺命汤
　　（《赤水玄珠》）羌活 甘草节 蝉蜕 川黄连 独活 北细辛 青皮 金银花 防风 泽兰叶僵蚕 金线重楼 赤芍（各等分）有脓加何首乌、白芷；要通利加大黄、牵牛、青木香、山栀；毒在下加木瓜各等分。
　　每服五钱，先将一贴加泽兰叶、金银花各一两，姜十片煎热服，汗出为度；病退再加大黄二钱，煎，热服，取利一二次，去余毒为妙。此方取效如神，百发百中。若心烦呕吐，用甘草节、绿豆粉各等分，酸浆汤调下二钱；如呕逆恶心，用乳香、绿豆粉各等分，甘草汤调下二钱。
　　
　　小夺命散
　　 治疔疮及脑疽、恶毒，其效如神。
　　槐花子 地丁 千头子（即扫帚子，又名地肤子，各等分）水煎，通口温服，加真蟾酥少许尤妙。
　　
　　拔疔丹
　　（一名疔毒撤回。毕峻功。）凡一切疔疮，无名肿毒，初起磨敷，已成已溃，用一粒放疮上，脓血即拔出，如遇阴疽对口大证，可用十数粒铺疮上，如神。
　　巴豆霜 乳香（去油） 没药（去油） 真蟾酥（酒化开，乳成膏） 明雄（各二钱） 樟冰 露蜂房（阴阳瓦焙存性） 劈朱砂（各一钱） 真轻粉 当门子（各五分）上各乳极细，照分两称准和匀，以蟾酥膏和杵为丸如药珠大，晒干瓷瓶密贮任用。（此即蟾酥饼原方加露蜂房也。）
　　疔疮丸
　　（马骥功得自卢成琰传。）专消一切疔疮，兼治湿痰流注，梅疮初起。
　　巴豆仁（去皮、膜） 明雄 生大黄（各三钱）共研细末，加飞面醋打糊为丸，如金凤花子大，每服二十三丸，热汤送下，泻三四次无妨，弱人只服十九丸自消，得嚏即愈。
　　髭疔 红丝疔、面白疔，肿胀至目与鼻俱隐入肉里，牙关紧急。昔有一道人用患者耳垢、齿垢，刮手足指甲屑，和匀如豆大，放茶匙内，灯火上炙，少许取作丸，将银簪将疔头挑开抹入，用棉纸一层，津湿覆之，痛立止，半日目可开，肿已消半，次日服活命饮，二剂遂愈。
　　血疔，或生肘下，或生眼角，疔有一窍如针眼，淌鲜血不止。真香油四两，无灰酒不拘多少，和匀热服，其血立止。随用野菊花浓煎常服，切忌茶汤。
　　
　　万灵夺命丹
　　 治一切疔毒入腹，烦闷恶心，兼治痈疽发背、恶疮。
　　朱砂（水飞） 蟾酥（人乳泡） 轻粉 胆矾（各五钱） 铜绿 血竭（各一两） 雄黄 枯矾（各二两）共为细末，面糊丸，芡实大，每服一丸，令病患先将葱白三寸嚼烂，吐在手心，将丸包在葱内，热汤吞下，出汗。
　　疔。
　　生磁石（一钱） 麝香（一分）研极细，每用少许膏盖。
　　又方胡椒（二十五粒） 大独蒜（一个） 葱白（三根）共捣烂，油纸上作膏贴之，神验。
　　秘方 用铁钉放屋上受风露之气，日久上锈，以刀刮下，乳极细，加麝香少许，瓷瓶密贮。如遇疔疮已破者，掺少许即流黑水，不过三次，疔根自出。如未破者，以水调点疔上，即可拔疔如神。
　　疔疮不用刀针。（杜宝山。）萆麻仁（七粒） 银朱（一分）共研细，如干，加唾津少许，疔头让出，即周遭敷之，两三次即出小黄头矣。
　　
　　拔疔第一方
　　（徐峨峰。）萆麻仁（四十九粒半） 杏仁（去皮，十七粒半） 松香（二两一钱五分） 荔枝肉（三个半） 银朱（少许）共捣成膏贴之。
　　拔疔。（吴韵清。）荔枝肉（一个） 溏鸡屎 菊花根叶（不拘多少）共捣烂敷上，立愈。
　　又方 鲥鱼鳞贴之。
　　
　　
　　卷三十四　诸疮部（上）水疔门主论
　　凡人手足一时生出小疮，四围红赤，中间一点漆乌，坚硬如石，痛不可忍者，名曰水疔。破后惟流血水。（《启玄》）
　　
　　卷三十四　诸疮部（上）水疔门主方
　　治水疔 土牛膝不拘多少，捣烂入盐少许和匀，敷疔上半日即愈。
　　又方陈壁土 食盐（各一钱） 雄黄（三分）共研细末，津液调敷疔上，其疔自落。
　　水疔 五月五日午时采 草捣细末，酒调服三钱取汗。
　　又方 荔枝肉一个，贴在疔上，以生白酒饮醉取汗为度。
　　
　　
　　卷三十四　诸疮部（上）红丝疔门主论
　　胡公弼曰：红丝疔一名急疔。生于手足肘脘之间，初起如黄豆大，色似绯袍。此疔根行如箭，日夜行一尺二寸，状如红丝线一般。皆因大喜大怒，气血逆行所致，走入心腹，令人闷乱不救。凡遇此等急证，寻见红丝之处，即用神针针断其根，针入四五分，取去紫黑恶血，急服追疔夺命丹，随饮浮萍酒，立愈。（《无愧青囊》）
　　
　　卷三十四　诸疮部（上）红丝疔门主方
　　
　　浮萍酒
　　（陆伯迪） 治红丝疔一服即愈。浮萍不拘多少捣烂，用好酒一斤或半斤煎滚，冲浮萍内半时许。通口服，随嚼浮萍草敷疔上。
　　
　　
　　卷三十四　诸疮部（上）杨梅疮门主论
　　　r杨梅疮　p04-a41a215.bmp　r陈实功曰：杨梅疮者，又名时疮，俗名歹疮，因其形类杨梅耳。总由湿热邪火所化，先从上部见之，皮肤作痒，筋骨不疼，其形小而干者，是气化传染，乃脾肺受毒。毒在皮肤，不曾传里为轻，宜万灵丹发汗自解。先从下部见之，筋骨多痛，小水涩淋，其形大而硬者，是精化欲深，乃肝肾受毒。毒在骨髓，未透肌肤为重，宜九龙丹通利以泻骨中之毒，须内毒已解，筋骨不疼，疮根淡白，方可搽药。若求速效，妄用药熏擦，必贻后患，医家、病家均慎用之。（《正宗》）冯鲁瞻曰：杨梅疮者，因形相似而名之也。凡气受之而得者，坚实凸起，又名棉花疮；若血受之而得者，其形扁折而溃，又名果子疮；皆类其像而俗呼之。北方名曰天泡疮，虽名异而实同，然治疗须别。凡自致者重，传染者轻。自致者欲欲太妄，以致阴处先见，及纵口恣味，三焦皆热，精竭血结，遗滞诸经而成也。传染者中气不足，外染稍轻。然患此者，切不可用毒物发之，亦不可用凉药遏之并求速效，须用煎药解毒，补益托散，外用煎药洗浴，仍以膏药搽贴，拔毒出外，方无后患。（《锦囊》）申斗垣曰：阴杨梅疮与阳杨梅疮大不相同。阴杨梅疮色红而不起不破，乃血中受风热之毒。又云男子受妇人梅疮毒秽起相感而生。（《启玄》）又曰：翻花杨梅疮，是表虚毒瓦斯猖獗而成。
　　又曰：杨梅豆子，是毒瓦斯之微，感之轻也。
　　又曰：杨梅癣是患疮时食了牛肉，或洗浴当风抓痒，有犯房欲，致令浑身腥臭，或干而起白屑，或腥水淋漓，治当分气血、身之上下多少。
　　又曰：杨梅疮食猪肠脏，致令愈后复生杨梅圈子疮也。
　　陈远公曰：有嫖妓恋炉酣战，觉马口间如针刺痛，此毒瓦斯已过也。未几生鱼口矣，生疳疮矣，遍身生疮矣。黄脓泛滥，臭腐不堪，人以为毒盛，多用败毒之味，不知日事败毒而毒益盛，疮益多，有腐烂而死者。夫杨梅之毒中于泄精之时，必元气亏损，故毒乘虚之入；若元气大旺，毒难深入，即有传染，不过轻微之毒，可一泻而愈。遍身毒疮乃大虚而毒深中也，不补虚而泻毒，何能奏功乎！若止服败毒，无异下石也。二生汤：生黄 、土茯苓各三两，生甘草三钱，水煎服，四剂疮渐红，又四剂干燥，又四剂痊愈。此方不去解毒，只以黄 补气，气旺邪自难留，得甘草之化毒，土茯苓之引毒，毒去而正气无亏，气生而血又能养，此治之巧，无如人不知也，可胜叹息云。（《辨证冰鉴》）胡公弼云：杨梅疮又名砂仁疮。其患皆因色欲过度，染受秽污之恶毒，或先患下疳，或先患横 ，然后始发此疮。此疮将萌，手掌心隐隐当见红点。治之者切不可苟图财帛，暗用轻粉等药隐之，梅疮一服轻粉，如油入面，毒入筋骨而莫能解也。
