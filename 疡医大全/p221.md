<!-- { "loadSidebar": true } -->
　　不但终身骨中疼痛，结毒溃烂，上至五官头颅，下至玉茎元首，虫蚀无存，噫！轻粉之为害，可胜道哉！患此疮者，亦不畏人物议而求速效。医者当尽发其毒，使之外出，务使永无遗患。（《无愧青囊》）又曰：有患杨梅疮遍身，独有一二个形色紫黑如熏梅，疼痛特甚，多令通身疮不起发，此乃杨梅疔也。即如痘疔阻遏，不能起发行浆无异。须用针刺出血，服托里土茯苓等剂。
　　又曰：杨梅疮初起似肉泡，其人起白皮，层层揭去，直揭至三四十层方能穿破，宜服人参茯苓汤。毒未穿不用膏药。如已破，贴梅漏膏，待肉平去膏药。
　　蒋示吉曰：总之杨梅疮宜发不宜遏，贵在除根，莫求速愈。得其旨矣。（《说约》）《广笔记》云：有以水银、番 搓擦五心医杨梅疮，致令患者三日间舌烂、齿脱、喉溃，秽气满室，吐出腐肉如猪肝色，二便不通，汤水不入，腹胀几死，证已危急矣。医斯证者，须以手按病患之腹，不痛者，知虽胀未坚，毒未及心，其毒尚浅，速治可效。法用铅二斤，分百余块，加大剂甘桔汤料：银花、甘草各四两，水三十碗，煎浓汁，先服三四碗，徐浇舌上，任其自流，浇灌一个时辰，其舌即可转动，口内即可洗净，随令饮汁数盏，将前渣再煎，连前剩汁搀和一处，频频洗濯手足，次日二便出黑水无数，始安。然后用吹口药及内服败毒内托之剂而痊。
　　澄曰：杨梅疮又名棉花疮，因其绵绵难绝也。又名肘疮，乃时气乖变，邪气凑袭，形如杨梅，或上或下，绵绵不绝，皆由入房不净，淫火郁结之毒。若疮毒传染气化者轻，先入脾肺，其疮先见于上部，皮肤作痒，筋骨不疼，其形小而且干，毒在皮肤，未经入里，治宜发散。若淫女媾精，精化欲染者重，流于肝肾，先发下疳，次生鱼口，先从下部见之，渐至遍身，大而且硬，筋骨多疼，小水涩淋，此证最重。因其毒瓦斯内入骨髓，外达皮毛，若非汗下兼行，将何以洗濯其脏腑乎！若疮发已久，血气已虚，毒犹未退，宜解毒托散为主，总以医至筋骨俱已不痛，疮根淡白，内毒已散，方用点药。轻者半年，重者一载方可痊愈。若不遵此法，欲其速愈，妄用熏条、擦药、哈吸等法，往往致成后患者多矣。
　　
　　
　　卷三十四　诸疮部（上）杨梅疮门主方
　　
　　首用第一煎方
　　全当归 穿山甲（切碎，微炒） 甘草节 没药（去油） 柴胡 乳香（去油） 天花粉 川贝母 皂角刺 赤芍（各三钱） 防风 连翘 肉桂（各二钱四分） 金银花 广陈皮（各七钱五分） 白芷（二钱一分）上各称准，分作三剂，每日一剂。用黄酒一斤，水一斤，煎至一斤为度。宜砂罐煎之，温服取汗二次。水酒减半，照上温服取汗，戒口味，不过三服即愈。看何部位，照后加味治之，神效。头上加 本；面上加升麻、白芷；顶上加升麻、桔梗、羌活；腹加白芷、柴胡；背加皂角刺；胸加栝蒌；腰加羌活、独活；胁肘加柴胡、青皮；臂上加肉桂、羌活；耳后加升麻、柴胡、独活、桔梗；四肢加肉桂、金银花；肩膊加肉桂、升麻：脚底加肉桂、牛膝；疮成加肉桂、皂角刺。以上引经药各加一钱。
　　
　　煮枣神方。
　　（《家秘》）何首乌（半斤） 天花粉 威灵仙 鳖甲（炙） 金银花 皂角刺 川萆 白僵蚕木通 白芷 麻黄 蝉退 当归 苍术 川芎（各二两） 生大黄 生地（各四两） 全蛇蜕（一两）上药用水一斗，磁锅内煎至五六升，去渣净，拣大黑枣五斤入汁，再煎收至药汁干为度，将枣晒干，不时食数枚。毒渐消，口自收，落靥而愈。
　　
　　消风败毒散
　　归尾 川芎 生地 赤芍 黄芩 干葛 升麻（各一钱） 川黄连 防风 黄柏连翘（各八分） 羌活 金银花 蝉蜕 甘草（各五分）水煎二三剂热服。
　　初起必加大黄二钱，芒硝一钱五分。通利，恶物去净后即勿用。
　　
　　廿四味风胜饮
　　（《说约》）毒发出时用。
　　防风 荆芥 白芷梢 连翘 苦参 赤芍 黄连 地骨皮 白鲜皮 黄芩山栀子 归尾 木瓜 金银花 蝉蜕 薏苡仁 黄柏 僵蚕 五加皮 甘草白蒺藜 皂角刺（各一两） 土茯苓（白实者，三斤）上部疮多，倍加川芎；下部疮多，倍加木通；疮痛加羌活、独活；体虚加人参、茯苓，去栀子。分作五六十剂，每日水煎二剂服。忌牛肉、烧酒，猪肝肠，盐宜炒过食，不炒恐生癣。此方起死回生，活人甚众。
　　
　　羊肉发药
　　（《说约》）。梅疮初起，皮肤燥痒，上部多者。
　　蝉蜕 川芎 当归（各三钱） 威灵仙（一两） 麻黄（春用七钱，夏用五钱，秋用九钱，冬用二两二钱）先用羊肉一斤，水十碗，煎七碗，去羊肉入前药于汁内，煎至三碗去渣。一日内早、午、晚分三次服完。用羊肉好酒过口，吃尽被盖取汗，或吐或泻三四次，以粥补住，内毒日解，外毒自发。忌牛、狗、鹅、鸡，火酒、茶、醋等物。每早食仙枣三枚。如病患不能饮酒，或虚极者，服胰子汤。
　　
　　仙枣方
　　 大黑枣二十一枚去核，入胡粉三分，逐用线扎紧，放小砂罐，略放水煮熟，露一宿，空心吃三枚，冷茶送下。
　　
　　胰子汤
　　（《说约》）。杨梅人虚气弱，不能汗下，用此解毒托散，方能送毒外出。
　　薏苡米 川芎 金银花 牛膝 木通 胡黄连 当归 川黄连 防风（各一钱） 甘草（六分） 白僵蚕（七条，炒，研） 土茯苓（二斤，米泔浸一二时，打豆大，勿犯铁器，井花水洗净） 肥皂子（七粒，打去黑皮）陈酒、河水各二碗，煎一半，入前药并胰子一付去油净，同煎一碗，空心服，取汗。忌口如前，虚弱甚者，加人参。
　　
　　猪肉茯苓汤
　　（《说约》）。梅毒下体先见，遂及遍身，筋骨酸痛，二便涩滞。
　　牛膝 苍耳子 甘草 全当归 蛤粉 金银花 红花 天花粉 皂角刺（各二钱）蝉蜕（二十一个） 土茯苓（洗净，木槌打碎） 精猪肉（各四两） 穿山甲（二十一片，土炒，研） 大黄（大便结，用一两，如常者，用五钱，自利者，不用）生白酒三碗煎一半，空心服。猪肉过口，大便利三四次后，以粥补住。
　　
　　仙遗粮汤
　　（《说约》）土茯苓（即仙遗粮，洗净，木槌打碎，二两） 皂角子（五个，切片，微炒） 当归 白鲜皮 川芎薏苡仁 木通 威灵仙 防风 金银花 木瓜 茅苍术（各一钱） 甘草（五分） 人参（疮久气分虚者加入）水二碗，煎八分，看病上下，食前后服。腿脚之下加牛膝一钱。病浅者一月可退；病深者百日可痊。此疮欲发，先发下疳，预服此方，能免发疮也。此治梅疮初起，筋骨疼痛，数月延绵不已，并治杨梅风毒，误服轻粉，瘫痪不能动履之良方也。食忌同前。
　　
　　解毒天浆饮
　　 梅疮不问新久，遍身溃烂及筋骨作痛者。
　　土茯苓（二两） 防风 当归身 蝉蜕 防己 白鲜皮 连翘 海风藤 皂角针金银花 川芎 木瓜 苡仁（各一钱） 天花粉（二钱） 甘草（五分，下部加牛膝一钱）水二盅，煎八分。临服入酒一杯，量病上下服之。
　　杨梅结毒。（王明宇。）天花粉（二钱） 白僵蚕 蝉蜕（去两眼珠、脚尖） 杏仁 肥皂子（独核者） 皂荚子（以上各七个）金银花（五钱） 土茯苓（取牵连疙瘩，长者名钻筋透骨草，四两，实者六两）忌见铁器，用井水六碗煎三碗，任服。忌醋、盐，戒房事。如无独核肥皂子，便用肥皂子七个，打开看内有黑色、黄色，油腻味的，俱不可用，只拣青草色的方可用；皂荚子如虫蛀的，便用十个。如初生鱼口，浑身筋骨疼痛，即宜服此，便可不发梅疮。
　　此方得之异传，活人千万，功效甚捷。但服是药，日日须吃白水肉，以免心嘈，不可少也。
　　经验梅疮方（《锦囊》）麻黄 穿山甲 白芷 威灵仙 蝉蜕（各二钱） 生黄 （一钱）生羊肉一斤，水五碗煎三碗，将药取起，入药在汤内煎至二碗，热服盖被，出汗为度。
　　杨梅疮杨梅风方（《锦囊》）土茯苓（四两） 川当归 金银花 牛膝（各二钱） 皂荚子 甘草 防风 羌活 川芎（各一钱） 熟地（三钱）水煎三盅，三次服。
　　又方（《锦囊》）土茯苓（四两） 金银花 皂角（各五钱）水煎汤，另用大肥皂核烧存性为末，每用三分调服。
　　梅疮神方（《启玄》）川黄连 川芎 胡黄连 当归（各一钱） 土茯苓（二两） 猪胰子（一个）酒水各盅半，煎一盅，看疮上下分食前后服。
　　
　　二皂饮
　　（沈员峤。）肥皂子（独核者二十粒） 皂角子（三十粒） 苦参 金银花（各一两）河水碗半，井水碗半，煎一碗，露一宿，次早空心热服，其毒自消。
　　又方土茯苓（四两） 蝉蜕 皂角刺 肥皂子 僵蚕（各一钱）水三碗，煎一碗，服一七除根。
　　
　　人参 苓汤
　　土茯苓（四两） 人参（一分） 土黄 （三钱，如无以黄 代之）水十五茶盅，煎汤当茶，只食淡肉，忌咸。
　　杨梅疮服此，永无结毒之患。（《济生》）胡黄连（三钱） 牛膝 川黄连（酒炒，各一钱）加新鲜土茯苓一斤，洗净木槌子打碎，水八碗，瓦罐内煎至四碗，入猪胰子一个，再煎至二碗，再将猪胰子一个铲碎入药内，同胰子一日服尽。
　　
　　宝灵丹
　　 毋论梅疮初起已溃，服此神效。并治结毒下疳串毒，以及男女内外不可明言之处恶毒等证。
　　珍珠（豆腐包，煮透，研） 滴乳香（去油） 广木香 真血珀（另研） 没药（去油） 沉香 冰片（各一钱） 西牛黄（五分） 辰砂（水飞，五钱） 真胎骨（不拘多少，沉香煎水制过） 滴乳石（三钱，用零陵香、紫背天葵、甘草、茅香各三钱，水煎一伏时收取研用）上药各味另研，照分两配合，再研千余下，瓷瓶收贮。每用丹三分加飞白面二分和研极匀，分作三服，每服用新鲜土茯苓一斤，刮去粗皮，以木槌打碎入砂铫内，加河水十碗，煎至六碗，每用二碗调服上丹一分七厘。如患者中气不足，土茯苓只用十两，大便不通加百草霜五分调服；脓水多加当归、白芷各一钱五分；毒在上部，加川芎、桔梗各三钱；在咽喉加玄参三钱；在腰加杜仲三钱；在胁加柴胡、防风各三钱；在下部加牛膝、苡仁、防己各三钱。俱加入土茯苓汤中煎服。服过如毒瓦斯不行，小便不利，可于土茯苓汤中加利水等味，服之自利，一料除根。
　　
　　琥珀牛黄丸
　　 治杨梅破烂，并一切疽痈久溃，脓水不干者。
