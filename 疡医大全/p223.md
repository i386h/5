<!-- { "loadSidebar": true } -->
　　刘氏杨疮秘方蝉蜕（二两五钱） 威灵仙 白蒺藜（炒，去刺，各二两） 防风（五钱） 麻黄（头一剂冬用一两，夏用三钱，春秋只用五钱）先用羊肉一斤，煮烂，将羊肉取起只用汤，吹去汤上浮油，患人每岁加胡椒一粒为引，将药入汤内，煎成一大碗。再将前煨汤的熟羊肉入酱油，用酒饭任意吃之；再服煎药，盖被取大汗透，次日必要洗浴，连头发内都要洗透，不然恐有落发之患。第二剂去麻黄加大黄，（年幼、壮实者用五钱，年纪大弱者用三钱。）药用水煎，不用羊肉汤，药煎好，方下大黄一二十沸即服，俟行过四五次，即以温粥补之即止。第三剂去大黄加人参（多寡听用）煎服，渣再煎服。第四剂去人参加土茯苓半斤，犍猪肉四两同煎服，再服三剂，共七剂痊愈。
　　
　　老君丹
　　（祁道士门人张元履传，邵宗尧用之，屡验。）白粉霜（一两） 蜈蚣（去足） 全蝎（酒洗） 直僵蚕（炒去丝） 穿山甲（土炒） 朱砂（水飞） 雄黄（水飞） 广三七 蟾酥（各五钱） 乳香（去油） 没药（去油） 防风 荆芥（各三钱） 牛黄（三分） 或加竹青蛇末、苍龙末各五钱更妙。
　　各研细末，称准和匀，老米糊为丸如绿豆大，阴干。（凡灵药为丸之药，俱要阴干，不可烘晒，烘则有毒，晒则必吐，宜知之。）此丹专治杨梅结毒，一切无名肿毒，痈疽疔毒对口，痰核瘰 ，湿痰流注，每服一分或二三分，黄酒送下，看人壮弱，病之重轻，全在人之机变增减，用之如神。如治结毒，常服不比暂用，当每服数厘，以免口齿之患。升白粉霜法：火硝、明矾、水银、食盐各一两，如升药法升三柱香，取出灵药以纱囊包扎好，用犍猪蹄一只入锅内，以水十五碗，煮蹄半熟，去蹄取汤，加生甘草一两，同纱囊入汤内煮，水干为度，将灵药袋埋土中三日，取出研细，配前药用。
　　点梅疮（丁郁文）。兼敷大毒瘿瘤。
　　红升丹（五分） 轻粉（一钱） 铅粉（ 红，一钱五分） 胆矾（ ，四分）乳极细，用人乳或鹅胆调，以羊毛笔蘸扫，二三次即愈。
　　
　　透顶神功散
　　（水利道宪王）。治杨梅疮、鱼口疮、恶疮已出者，七八日好；未出者半月后手足心起一豆大泡，即是毒从此出。
　　鹿茸（蜜炙） 穿山甲（炮，各一钱五分） 大贝母 知母 白芷（各四钱） 僵蚕（三钱）用河水二大碗，煎一大碗，将熟，入生熟大黄各五钱，略煎数十滚，倾出露一宿。再用乳香去油、没药去油，各一钱，麝香一分，研细末放碗内，五更时将药温热冲服，盖被出微汗，行过次，以温粥止之。忌猪肉。
　　
　　三三丸
　　（孙北权）。 杨梅等疮。
　　儿茶（一分） 轻粉（五分） 砒（八厘，壮者用一分）共研细，面糊丸，如绿豆大，分作九服。一日三服，水茶送下，三日后无形迹。
　　杨梅疮。
　　生大黄 生地 金银花 甘草（各五钱） 猪胰（一具） 河水煨服。
　　又方土茯苓（八两） 杜仲 皂角末 金银花（各五钱） 五加皮（一钱） 甘草（二钱）水煎服。至重者，十剂痊愈。
　　又方川乌 黄柏（各五钱）研细，猪胆调搓。
　　
　　茯苓糕
　　 治杨梅疮。
　　土茯苓（去粗皮为末） 白矾 糯米粉（各一斤）和匀，蒸糕食之。常以土茯苓煎汤当茶。宜忌茶。
　　杨梅下疳臭烂不堪者。
　　百草霜（乃烧百草人家灶门口烟煤，轻虚成片者以鸡翎扫下） 箭头砂（各一钱）共乳极细，以桑皮纸铺药捻成三条。每条作三次用，每次点着，以纸遮住眉目，将烟熏入鼻中，每日熏三次。但此烟入鼻，令人心内作搅，可先煨烂肉汤，不时呷之。至重者不过三条即愈。
　　
　　灵药方
　　（梁毓秀）。
　　水银（一两） 劈朱砂 明雄黄（各五钱） 硫黄（三钱） 白矾（一钱）上研细末，入阳城罐内，用铁盏合好，盐卤和泥封固，以铁丝扎紧，用银炭十斤，先文后武火，升三柱香为度，取起冷定开看，取铁盏上药重约二两七钱；如杨梅毒烂喉者，用灵药五分加人中白、青黛各八分，乳香、没药各五分，冰片二分，麝香一分，药珠一分五厘，共研细末，吹入喉内，日五六次，三日即痊愈。
　　如烂嘴鼻，再加龙骨、象皮、血竭、儿茶各五钱，琥珀二分，研细掺之，外以清凉拔毒膏贴之。
　　
　　清凉拔毒膏
　　 麻油二斤，入锅内熬至滴水成珠，再入杭粉一斤，入广锅内炭火炒红黄色为度。筛下，用桃柳棍搅成膏，倾水中拔去火毒，任摊用。此膏诸疮皆可用，但灵药不可用。
　　
　　杨梅点药
　　番木鳖（火炙成性） 轻粉（各五分） 杏仁霜（一钱）共乳细。猪胆调搽。
　　
　　鹤顶红
　　 点杨梅疮。
　　杏仁 轻粉 银朱（各五分）共乳细，鹅胆汁调点。并治鸡冠痔，痔干以唾津润湿干掺，痔潮干搽。
　　杨梅初起 麻油四两入蜈蚣三条，穿山甲三片，熬至山甲浮起为度，冷定，加川乌、草乌末各三分，壮实人用五分；次早将油顿热服下，盖被出汗即愈。愈后宜服防风通圣散以利其毒。
　　又方 大鲫鱼一尾，半斤以上者。用紫背浮萍二三斤，包着鲫鱼入甑内，蒸极熟。令患者先从鱼嘴吃起，并鱼鳞、肚、肠吃至鱼尾，细细嚼烂，好酒饮醉，絮一条浓被盖出汗自愈。盖过绵絮，须于无人处以火熏透，免毒贻害他人。
　　又方 臭牡丹根皮干研细末每服三钱，好酒调服，浓盖取汗，汗出透，从头撤被，渐撤至足，不可见风，所用衣被，一概换去，方除后患。
　　又方生地 白鲜皮 熟地 金银花 当归 大枫藤 川芎 薏苡仁 羌活 五加皮木瓜 穿山甲 藿香 槐花 防风 荆芥（各一两） 土茯苓（四两，木槌打碎）水五碗，煎三碗。每日早晚服一碗，十剂痊愈。忌茶、牛肉、蛋、鹅、肝、肠、火酒。
　　又方乳香（箬叶，焙去油） 没药（箬叶焙去油） 银朱 水银 儿茶（各一钱） 冰片 麝香（各一分）共研细末。用红枣二两火煨去皮，捣膏。和丸，作四圆，如弹子大。每日用木斗一个，内放碗一只，碗内置灶灰，放炭火，将药一圆放火内烧烟，将患者口含冷水，以被围住，只将鼻孔闻药味，如口含之水一热则吐去，另换冷水含之，四天熏完四圆，第五日再将烧过四圆放在一处，做一天熏之，梅疮轻者七八日愈，重者半月痊愈。忌鸡、鹅、鱼、肝、肠、花椒、发物。
　　外治杨梅。（吴 ）。
　　血丹 轻粉（各等分）研匀，猪胆汁调搓。
　　杨梅秘方（吴 ）。
　　龟板（醋炙、研末） 明矾（研）先用龟板三两，明矾七两，米糊为丸，每服五钱，早晚二服，服至五日，即用龟板、明矾各五两为丸，再服四五日；即用龟板七两、明矾三两为丸，又服三四日；即用龟板九两、明矾一两为圆，服至疮已痊愈，再以龟板为丸服数日。前后总以每日服丸药一两为率。忌猪首、公鸡、鲤鱼、鸡、鸭、鹅蛋、绿豆等物，戒房事。
　　
　　护面散
　　 可保杨梅疮不上脸。
　　女头发（ ） 明雄（各三分）研匀，用香油半酒盅调匀，以滚酒冲服，一日三次。
　　
　　槐花蕊
　　（张景岳）。凡棉花疮毒及下疳初感，或毒盛经久难愈者，速用新槐蕊拣净，不必炒，每早、午、晚食前清酒吞下三钱，服至二三升，则热毒尽去，可免终身余毒之患，亦无寒凉败脾之虑，此经验神方也。如不能饮，即用滚水盐汤，但不及酒服之效捷也。
　　
　　棉花疮点药
　　杏仁（取霜） 轻粉（各等分）研细敷上二三日，即痂脱而落。
　　
　　紫霞丹
　　（一切杨梅恶疮。）龟板（醋炙，十五两） 石决明（炙，四两五钱） 朱砂（飞，三两）共为细末，水叠为圆，每服一钱，土茯苓煎汤下。
　　杨梅疮 真水安息搽即愈。
　　又方（汪玉亭《普救》）。杨梅疮者，皆由风流所致，间有侵染触犯而得者，百无一二。治之不得其法，不但一身为害，而且殃及妻儿，甚有乏嗣，悔之莫及。然所治之法，各有不同，有遏抑其毒而不令其出者；有重用行药而行去其毒者；有用升发之剂而发出其毒者；有用解托之剂而败去其毒者。四者之中，惟升发解托可用，至于遏抑内收，将来必致结毒。若重用行药，必致大伤元气。予有一方，药止数味，即非行托，更觉和平，且无论新久，不二十剂而收全功，不独永除后患，更且无碍生育，但恐收功之后，视为容易，又复姿情纵欲，是谁之过欤？相劝患者全愈之后，当痛改前非，力行善事，免鬼神之鉴临，保父母之遗体，苏妻子之遗毒，培子孙之福寿，所得不更多乎！何首乌（忌铁，木棒打碎） 防风 净银花（各三钱） 荆芥（二钱） 当归（五钱） 肥皂子（九个、打碎） 猪胰（一付） 土茯苓（磁锋刮去皮，木棒打碎，四两）河水六碗，砂铫内煎至三碗，每日空心及午饭后、晚饭前各温服一碗。忌酱、盐、醋、茶、鸡、鱼、鹅、鸭、虾、蛋、鲜物，止宜土茯苓煨肉，豆腐、青菜，其余一切当忌。用土茯苓汤代茶。
　　又方川芎 威灵仙 蝉蜕 大黄（各一钱） 麻黄（六钱） 羊肉（剔骨净，一斤，切碎）水八碗，煮烂去肉，煎药三碗，分三次服，上身多饱服，下体多饥服，三剂痊愈。
　　
　　
　　卷三十四　诸疮部（上）杨梅癣门主方
　　秘方 治梅癣，并多年顽癣。
　　真阿胶三钱，入桐油四两，熬数沸，去阿胶，即下研细密陀僧二两，收成膏药，再入乳香、没药、血竭、儿茶、轻粉各净末二钱，离火和匀摊贴。每张加红升丹一二分，掺上贴之。百发百中。
　　杨梅疮后遗癣毒，一层又一层，顽皮痒不可当。
　　牛油 地沥青 香油 黄蜡（各一两）共熔化，待冷入银朱一钱五分，官粉二钱，麝香五分，入油搅匀，俟癣痒抓破擦之。
　　杨梅疮愈后，发癣疮及鹅掌疯。（王中城。）牛油 猪油（各二两） 香油 黄蜡（各一两）共熔化，加铅粉二钱，银朱一钱五分，麝香五分，研细搅匀成膏，抹癣上火烤，再擦再烤，如扫。
　　
　　
　　卷三十四　诸疮部（上）杨梅疮愈后红黑疤不退门主方
　　验方 生大黄、白矾各等分同研，擦之即消，肉色如旧。
　　又方 青果核磨汁，搓上即褪。
　　
　　
　　卷三十四　诸疮部（上）结毒门主论
