<!-- { "loadSidebar": true } -->
　　陈实功曰：结毒者，疮毒方炽，未经发散；或被药火之熏蒸；或因轻粉之内拔；或经点药之收敛，以致毒沉骨髓，积久外攻。其始也，先从筋骨疼痛，渐渐肿起，发无定处，故有鼻崩唇缺，咽塞喉疼，手足拘挛等证。治法：初起者宜仙遗粮汤、胰子汤；经年累月，毒窜筋骨，用五宝丹、紫金丹选用；头痛欲破，用吹鼻碧云散主之。（《正宗》）胡公弼曰：凡服结毒灵药，俱以限十二日为准。（《无愧青囊》）又曰：结毒在脚底者，名曰漏蹄风。
　　蒋示吉曰：结毒者，结无定位，皆由梅疮服药不多，内毒未尽，以致毒瓦斯郁遏，沉伏骨髓，积久外攻，先从筋骨疼痛，渐渐肿起，发无定处，随便可生。发在关节则损筋伤骨，纵愈曲直不便；发于口鼻，崩梁缺唇，虽痊必破相；更发于咽喉，更变声音；发于手足，防于行动；入于巅顶，头痛欲破，两眼胀痛。用碧云散吹鼻中，头自不痛。初起仙遗粮汤、金蝉蜕甲酒，虚弱者芎归二陈汤；年久者五宝丹；不敛者十全大补汤加土茯苓煎服。毋得再熏，为祸伤人也。（《说约》）澄曰：每见其人并未患过梅疮，而有结毒于手足、腰胯、臀间者，必是先患湿热痈疮，脓毒未经提尽，急求收功，医者遂用轻粉、铅粉收敛完功。殊不知毒瓦斯敛伏在内，久而原疤之旁起泡疼痛，溃烂穿筋蚀骨，愈而复发，此为湿热结毒，内宜补托，外面须用红升灵药提尽毒瓦斯，待红肉长平，方可用生肌之法敛口。
　　刘惠田曰：但凡曾患杨梅疮下疳服药而愈，久后如患后开十数证者，勿作他治，皆结毒证也。一、初起状如疖子，后渐大而软，久则脓溃，恶臭难当，人不可近，四围紫而中黄白者，此轻粉之结毒也，切勿作痈疽治。一、初起浑身拘急，筋骨疼痛，肉皆麻木而或有一处如刀锥之刺痛，皮肤不甚红肿，而红色深隐肉里，此轻粉之结毒也，切勿作贴骨痈治。一、遍身云头疙瘩，筋骨酸痛，或时作痒，抓破有白脓流出，此轻粉之结毒也，切勿作大麻疯治。一、头面、胸背并四肢有生硬片，状如牛皮，初痒及抓则起白屑而麻痛，此轻粉之结毒也，切勿作癣治。一、手足掌上常生黄皮，痛痒不时，状如鹅掌，此轻粉之结毒也，切勿作疯治。一、遍身发红，状如火毒，口渴心烦，筋骨如解，此轻粉之结毒也，切勿作赤游丹治。一、遍身发紫赤红斑，痛痒不禁，骨疼如杖，此轻粉之结毒也，切勿作发斑瘾疹治。一、腹痛如绞肠痧，牵引浑身骨节疼痛不可忍，久则便下脓，此轻粉之结毒也，切勿作肠胃痈治。一、恶心呕吐，吐出皆白水而无痰，四肢不举，饮食不下，骨节酸痛，此轻粉之结毒也，切勿作翻胃隔食证治。一、喉咙作痛，忽然肿起，周身骨节疼痛，遂用针于肿处刺破，恶血虽去，久溃不能完口，致烂溃通鼻窍，或腐涎舌下，痛不可忍，臭不可闻，此轻粉之结毒也。切勿作喉疳治。一、头痛或脑痛，痛则皮肿，耳聋目眩，牵引周身骨节疼痛，此轻粉之结毒也，切勿作头风、脑风治。一浑身不拘头面、腿脚，忽生一疮，其疮内皆竖头肉，长流黄水，久不溃脓，此乃杨梅之母，必竟要生梅疮，即用治梅疮等药治之。不治则浑身一齐拥出，治则费手矣。一、父母曾患杨梅下疳而服轻粉，其疮虽愈，己身不发，后生婴儿三五日后，或七八日后，九窍之傍现出红点，紫斑片片，若经三四日后，即成小疮，状如蛇窠，啼哭不止，二便不通，乳不能进，身热如烙，腹硬如砖，此父母所遗之结毒也，切勿作胎毒、奶癣治。呜呼！服轻粉而中毒，非小毒也，轻则发之于自身，损形坏质，伤筋穿骨，甚则遗毒流传子孙，微则残其筋骨，盛则夭其寿命。如此大害，良可悲也。何愚夫之患杨梅而欲其速瘥，求诸庸医，则暗投轻粉以及水银升炼灵药，合成细丸与服，只图目前之速愈，而不虑日后之毒发也。其害人如此，可不畏哉！嗣后凡患杨梅疮者，断不可服轻粉并升炼丸丹，纵杨梅疮一时不愈，终有好时，决不致有结毒之大害也。万勿轻听庸医，篁口欺诳，轻试轻粉之速效易愈，以致贻害终身也。以上十二条皆轻粉之毒，切勿误认他证，见疑而用别药治之，不特治之不愈，反增他剧也。如此诸般，形证虽异，而病源则一，惟用五宝丹服之，不独可愈其患，亦能解余蕴之毒，而免子孙之遗害也。祁道人曰：凡杨梅疮俱从湿热邪火化毒而成，治之者惯用寒凉清热之药，其毒虽解，但不思寒则凝结，热则流通，日久多成结毒纯阴也，故用砒硫灵药治之，是以热攻其寒，此治阴结毒之法也。有患阴毒梅疮，湿热邪火未化，久而结成阳毒，故用水银升炼粉霜朱砂等丸治之之法。（见抄本。）又曰：大概治杨梅结毒等证，当指后人济世主方，用五宝丹、八宝丹，医富贵人为上法。若贫士另有快捷方式之法治之，方载于后，择而用之，无不应手。
　　又曰：凡杨梅疮并结毒证，煎剂丸药内不可少海樱桃。（即千年矮，冬天结果子，南京栖霞山石缝中极多。）半枝莲亦不可少。
　　
　　
　　卷三十四　诸疮部（上）结毒门主方
　　
　　五宝丹
　　 治杨梅结毒，筋骨疼痛，口鼻腐烂，诸药不效。
　　血珀 珍珠（新白者佳） 冰片 朱砂（水飞） 滴乳石（如乳头下垂，研之另碎，明如水晶者佳。各三钱）各研极细，秤准共合一处，再研数百转，瓷罐封贮。每用药末二钱加飞罗面八钱，再研和匀。每日用土茯苓一斤洗极净，置石臼内，木捶碎如骰子大，用水十一碗煎至七碗去渣，再用大竹筒一个，绢绷作筛，将药五分置竹筒中，细筛于土茯苓汤内，随手搅匀，一日吃完，看病上下，食前后服。逐日根据服制服，重者四十服，轻者一二十服即愈。忌食火酒、猪首、糟物、海味、茶、醋、姜、椒、蒜，牛、羊、鸡、鹅，豆腐、面筋、鲜鱼。不忌者，猪肉、肝、肺、腰子、鸭。若毒结最重，鼻舌腐烂加牛黄、胎骨，即能暗补，其功最大。阳物溃烂，亦加胎骨入丹内。若毒结在鼻上，加辛夷三钱，则土茯苓煎汤。一方加肥皂一个，同土茯苓煎汤。一方朱砂三钱，血珀一钱，滴乳石二钱，珍珠五分，冰片三分。一方五宝丹，上部丹内加川贝母三钱，赤茯苓、牛膝各一钱；中部丹内加赤茯苓三钱，川贝母、牛膝各一钱；下部丹内加牛膝三钱，川贝母、赤茯苓各一钱。
　　
　　邵道人秘传五宝丹。
　　滴乳石（明润真者佳，三钱） 琥珀（能吸芥子者） 辰砂（透明者，各二钱） 大珍珠（五分） 冰片（二分）共研为细末，入飞白面四两，乳匀，每服三分，用土茯苓一斤，拭去泥土，以木槌槌碎，入砂锅内，用水十二碗煎至八碗，滤去渣，将药筛下搅匀，再煎二三沸取起，陆续一日服完。后开加减神验法：一、鼻子烂尽，臭秽难闻，药中每服加灵山柴 ，鹿鼻血阴干，女子前三日经布 存性，研细，各加三厘。和匀煎服，随即生肌，用此三服鼻长如故。一、阳物烂尽，腐臭恶气，痛不可忍者，药中加灵山柴 ，羊肾血阴干，女子前三日经布 存性，研细，各加三厘。煎服，随即生肌，服完三服，肾长如故。一、轻粉毒，流注穿烂脑顶脸面，口颊四肢，肩、背、腿、足恶臭，连年不愈，只用前药煎服三次，脓尽臭除，肌生肉平如故。如成漏而流清水者，加当归、人参、黄 煎服。一、结毒四围小疮，状如小蜂窠，当中有瘀肉，败脓流而不干，痛而不止者，服此药后，疮口脓水干，疼痛除，肌肉长，只须三服，可以全好。一、人虚可加人参，若疮在上，用桔梗半分浸水煎土茯苓；在下用甘草半分浸水煎土茯苓。
　　一、人虚极，寒战切牙，肢体如冰，用炮附子三分入药煎服，以身温战止为率，不可过服。一、结毒疼痛不可忍者，前药中加乳香、没药去油尽，各三厘。煎服。一、筋骨疼痛，不能摇动，乃轻粉之毒深入骨髓，可于本方中加珍珠一倍，乳香、没药各三厘于每服中煎之。一、噎气乃轻粉之毒流于口内为害，宜加沉香、木香各五厘，入煎药中服之。一、服此药后，小便不利者，乃药将毒行于下，故现滞结之象，不须疑虑，可用百草霜二钱，擂井水清晨服之即解。或绿豆汤亦可。一、有孕妇患此结毒，凡煎土茯苓，不可将脸对药罐之口，恐其气味触之作吐也。土茯苓一斤，水十二碗慢火煎之，但有沫起，便以物掠去，煎至七碗去渣，方下前末药煎二三沸，取起服之；无孕者，煎服照前。一、结毒在于手足弯曲之处，服此药，患愈，尚不能活动，可再服一二剂，其筋自舒，自能活动矣。一、结毒服此药患愈，须要守其禁忌，庶不再发，亦无他苦。若服生鼻长肾之药，俱已长完，第一要戒劳碌、房事、恼怒，鸡、鹅、牛、羊、驴、犬、蟹、鳖、鱼、虾，葱、蒜、韭、薤，芫荽、萝卜，辛、辣、咸、酸，肥甘、油腻，煎炒炙 ，苦茶、醇 、酪酥，胡椒、生姜，一切毒物。若犯房劳怒气，则皮肤倾陷，血肉相戕，所长之鼻肾，从此又烂矣；虽仍以前药治之，则不如前之效速也。如若食物犯毒，其患复作者，尚在可治，不致于十分颓坏也。禁忌不但如此二者，即梅疮、鱼口、下疳、痈疽，俱要禁戒调理，节其饮食，禁其房闱，开其心胸，涤其思虑，适其寒温，慎其起居，如此气血调和，脏腑安实，正气渐盛，庶无变异之患也。
　　
　　止痛生肌丸
　　（邵道人）解轻粉结毒。
　　东丹（用滚水飞七次） 槐花（细末，各一两） 大冰片（五厘）上和匀，面糊为丸，雄黄为衣。每服一钱或八九分，或茶或酒送下，服至六七日，疮上流臭水，十数日化腐生肌，一月痊愈。
　　
　　八宝丹
　　（邵道人）。
　　钟乳粉（制，五钱） 辰砂（飞，三钱） 熊胆 珍珠 琥珀 犀牛黄 冰片（各一钱） 飞白面（炒，研，五钱）共研细末，瓷瓶收贮。凡治杨梅疮结毒，每用一分，土茯苓半斤，煎汤调下。如毒在下部，加薏苡米五钱配用。
　　
　　灵砂黑虎丹
　　 治杨梅疮后，头如破裂之疼痛；筋骨拘挛，痛不可忍；或起冷痰包，脓水淋漓，兼治阴结毒，一切湿痰，久顽阴寒，久不收口之疮。凡结毒顽疮，先服五宝丹或八宝丹，必用此药收功，永远不发。
