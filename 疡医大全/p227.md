<!-- { "loadSidebar": true } -->
　　又方红枣（去核） 葱（去须、叶）捣烂煎汤先熏，汤温即洗，洗久自然不痛，掐破皮洗去脓，一日即结痂。
　　脓窠疥疮。（方配京）鲜菖蒲根捣烂擦，或同猪油捣匀，布包擦。
　　遍身生疮药酒（王樵邱）虎骨（醋炙） 薏苡仁（各一两） 当归 金银花 防风 白茯苓 连翘 怀生地 贝母（各四钱） 苍耳子 羌活 天花粉 白芍（各三钱） 海风藤 黄柏 茅苍术（各二钱）共入绢袋，盛好酒十斤，浸三日，隔水煮，埋地下七日出火毒，每饮数杯。
　　脓窠疮流黄水，瘙痒不已，延蔓无止。
　　宫粉（一两，炒黑） 冰片（三分） 研细搓。
　　湿热脓窠。
　　生苡仁 桑枝 鲜松叶 五加皮（各四钱） 赤首乌（八两） 火酒十斤，浸七日饮。
　　脓窠疮。
　　防风 金银花 花椒 粉丹皮 生地 甘草 羌活 苦参 当归 连翘 荆芥（各五钱）上用麻油一斤入锅熬枯，滤去渣，复入净锅内熬至滴水成珠，入黄蜡一两，任其自化。或加紫草五钱亦可，离火放土地上出火毒，搽之。
　　又方木鳖子 樟脑 蛇床子（各三钱） 水银 雄黄（各八分） 大枫子（四钱）共研至水银无星为度，加陈烛油为丸擦之。疥疮通用。
　　脓窠疥疮药酒方生地 金银花 当归 苍术（各二两） 猪板油（十两）入坛内加酒十五斤，封口隔水煮一炷香，退火气三日，任饮。
　　
　　
　　卷三十五　诸疮部（下）疥疮门主论
　　王肯堂曰：疥有五种：一曰大疥， 赤痒痛，作痒有脓。二曰马疥，隐起带根，（搔不知痛。）三曰水疥，（ 含浆，摘破出水。）四曰干疥，（痒而搔之，皮起干痂。）五曰湿疥，（薄皮小疮，常常淫汁者是也。）宜分治之。（《准绳》）陈实功曰：疥疮皆因脾经湿热，肺经风毒，客于肌肤，毒之浅者为疥；毒之深者成癣；脾受 湿之热，发为脓窠烂疮、疥癣。皆有小虫，染人最易。切忌热汤浸洗，图片刻之快畅，殊不知热毒攻里，虫愈深入，虽有良方，何能刻日奏效，患者戒之。
　　兼忌一切发物海鲜。（《正宗》）生疥疮不可在浴室内去浴，必须以药汤在自家屋内浴之。至于药裹纸内，或在火炉，或在被内熏治，切不可为训，恐引毒入脏腑害人，慎之，慎之。（《石室秘录》）蒋示吉曰：疥有干疥、湿疥、虫疥、砂疥、紫疥之称，小如疹子，干而且痒者是。
　　此乃风热虫也。宜内服疥灵丹，外搽三黄丹自愈。（《说约》）《心法》曰：疥有干、湿、虫、沙、脓五种。如肺经燥热盛则生干疥，瘙痒皮枯而起白屑；脾经湿盛则生湿疥， 肿作痛，破津黄水，甚流黑汁；肝经风盛则生虫疥，瘙痒彻骨，挠不知痛；心血凝滞则生沙疥，形如细砂， 赤痒痛，抓之有水；肾经湿热则生脓窠疥，形如豆粒，便利作痒，脓清淡白。或脾经湿盛亦生脓窠疥，但顶含稠脓，痒痛相兼为异。而体虚之人亦生，以便秘为实，便利为虚；亦有虚而便燥者，如气秘则便燥，血分枯燥则便涩。又在疮之形色，脉之有无力辨之。
　　
　　
　　卷三十五　诸疮部（下）疥疮门主方
　　
　　消毒散
　　 遍身痒疥。
　　金银花 连翘 白蒺藜 荆芥 白芷 牛蒡子 防风 白鲜皮 赤芍药 甘草水煎服。日久不愈加何首乌，干燥加当归，有热加黄芩，下部多加黄柏，小便涩加木通。
　　
　　疥灵丹
　　枳壳（麸炒） 山栀 连翘 荆芥 当归 羌活（各七钱） 白鲜皮（炒） 白芷 苦参（糯米泔浸一日，各一两）上为细末，炼蜜为丸桐子大。每服五十丸，白汤送下，立可除根。
　　疥癣脓窠一服除根。
　　何首乌 石菖蒲 荆芥 防风 漏芦（各等分）上为末。每服三钱，酒调下。
　　
　　疗毒汤
　　 治一切久远痛痒诸疮。
　　何首乌 荆芥 独活 防风 威灵仙 胡麻 石菖蒲 苦参 白汤煎服。
　　
　　硫黄丸
　　硫黄（精明者，一两）研细末，糕捣丸如桐子大，合三两重。看疮上身多，食后服；下体多，食前服，俱用荆芥汤送下五六十丸。
　　搽疥方大枫子（三十枚，去壳同水银研不见星） 杏仁（十粒，去皮） 水银（一钱）生猪板油一两同捣烂，麻布包擦，神效。
　　又方（陈在宾）藜芦 明雄 苍术（各三钱）犍猪油二两和药包草纸内卷成条，火烧滴油搓之。但此法制时，忌与人见，人若见则油烧不下。
　　
　　青桃丸
　　油核桃 猪板油（各三钱） 白薇（二钱） 轻粉 防风 苏叶（各一钱）捣丸如弹子大，擦之。
　　
　　减味合掌丸
　　大枫肉（二十一个） 水银（制，三钱） 潮脑（一钱）油四两。研细丸，弹子大，以火微烘，搓之。
　　
　　换肌丸
　　白砒 水银（各三分） 油核桃（五钱） 大枫肉（一钱）同研，不见星为度。绢包，每临卧时擦心口片时，兼戒口味。
　　
　　蛇蜕丹
　　水银 槟榔（各一钱五分） 潮脑 枯矾 蛇蜕（ ） 雄黄 油核桃 花椒（焙，各五分）杏仁 大枫肉（各二十一枚）共研细，陈蜡烛油为丸，每早五更时手搓鼻嗅。
　　
　　三黄丹
　　（吴贡九）硫黄 雄黄 黄丹 潮脑 川椒（焙） 枯矾（各等分）用麻油四两，鸡蛋一个，将蛋煎枯如絮，去蛋不用，将药末装粗布袋内，慢慢摆入油内，取起冷定搓之。或同猪板油捣匀搓之亦可。
　　又方芝麻（炒） 硫黄 轻粉 火硝 枯矾（各等分） 捣丸搓之。
　　又方 地沥青和猪胆汁熬一滚，候冷定搓上，三日全愈。
　　又方 大枫子肉十三粒捣烂，入轻粉一钱和丸，擦脚底数次即愈。
　　又方蛇床子（五分，先研细末） 白砒（九分，二次研细）油核桃（三十个，四次研细） 水银（一两，五次研细）作五次逐味加入研细。临晚浴净，先饮无灰酒，待其作痒，然后抓破，分五日擦之。
　　
　　三圣丸
　　水银 潮脑（各二钱） 川枫子肉（五十粒）共研极细，加地沥青二钱研匀为丸，周身滚之，立愈。若兼脓窠，加硫黄一钱。
　　
　　诸疮一扫光
　　 此药治痒疮，不论新久及身上下，或干或湿，异类殊形，但多痒少痛者用之，俱各有效。
　　苦参 黄柏（各一斤） 烟胶（一升） 枯矾 木鳖肉 大枫肉 蛇床子 点红椒 潮脑硫黄 明矾 水银 轻粉（各二两） 白砒（五钱）共为细末。熟猪油二斤四两，化开入药搅匀，作丸龙眼大，瓷瓶收贮。用时搓擦疮上，二次即愈。
　　又方 苍术一斤研末，铺床上，单被掩之，睡五七夜自痊。
　　又方山萸肉（五钱） 黄豆（一两） 硫黄（三钱）先将萸肉、黄豆炒研，加硫再研，铜锅熬鸡蛋油调搽，三四日愈。
　　又方硫黄 皂矾 枯矾 川椒 油核桃 槟榔（各等分）共研细。猪油调搓。
　　又方鸽粪 枯矾 硫黄 石膏 蛇床子（各等分）共研细。猪油调搓。
　　又方轻粉 雄黄 寒水石 枯矾 大枫肉 潮脑（各等分）研细，地沥青调匀，搓三五次见效除根。
　　又方（岐天师）苏叶 防风 轻粉（各一钱） 白薇（二钱） 猪板油 油核桃（不可去油，各三钱）共捣成丸如弹子大，擦疮上，一日愈。
　　
　　合掌丸
　　大枫肉（四十九粒） 水银（制，二钱） 枯矾 番木鳖 川椒（各三钱） 海螵蛸 雄黄（各五分）油核桃肉捣丸。并治沙疮。
　　又方水银 东丹（各二钱） 潮脑 枯矾 铅粉 轻粉（各三钱） 大枫肉 雄黄（各四钱）熟菜油或陈蜡烛油调搽。
　　
　　青金散
　　松香（二两） 蛤粉（五钱） 青黛（二钱） 枯矾 轻粉（各三钱）为末。烛油调搽，并治炼眉疥癣。
　　又方。（《集验》）。治一切恶疮，医所不识者。
　　明松香 铅粉 水银 黄柏 黄连 甘草 土蜂窝（着土壁上者，南方多有之。各等分）先将水银放手掌中，以唾津杀为泥，入瓷器中，以生麻油和研，生绢滤如稀饧，和药末再研如稠饧，用温水洗疮，软帛拭干涂之，一次即瘥。有黄水者涂之，随手便干；痒不堪忍者，涂之立止；痛甚者立定。治疥尤佳，抓破搽药。
　　洗疥 紫背浮萍煎汤洗。
　　又方 苦参半斤切片，用河水三四瓢，煎数滚，添水二瓢，住火片时，滤去渣，临洗和公猪胆汁四五枚，搅匀淋洗疮上，三日一洗，三次其痒立止矣。
　　又方苦参（一两） 蛇床子 黄柏 荆芥（各五分） 白矾（二钱五分） 煎汤温洗。
　　又方防风 荆芥 野菊花 苦参 马鞭草 白矾 花椒 水煎浓汁熏洗。
　　又方 苋菜根煎汤洗。
　　又方（岐天师）苍耳草（半斤） 生黄 （三两） 苦参（四两） 生甘草 防风 荆芥 金银花（各一两）水煎汤一大锅，倾盆内乘热熏之，外用席二条裹在盆外，用衣盖之，使气不散，俟稍凉浴之，必至汤寒而后已，一日再浴，将渣再煎，如前浴之，三日疮疥必全愈也。
　　诸疮作痒并治痘疮作痒 茵陈一味，烧烟熏之。
　　身上起窠子，眼胞肿。
　　金银花（一两） 当归 防风（各五钱） 薄荷（二钱） 甘草（三钱）煎汤先熏后洗，祛风妙法。
　　满头癞疮及手足身上、阴器肤囊搔痒，抓烂淋漓。
　　黄连（五钱） 蛇床子（二钱五分） 五倍子（一钱二分五厘） 轻粉（二十五贴）研匀。先以荆芥、葱白煎汤洗，拭干，清油调搓。
　　脓疥疮。（《集验方》）烟膏 东丹（各一两） 雄黄 硫黄（各三钱） 轻粉（一钱）研末，腌猪油调抹。如连片，将油纸摊药，缚好不动，三日脱光。
　　身上生碎虫疮。（宫方。）大枫子 油核桃（各二钱五分） 水银（一钱） 信石（一分）共重六钱一分，丸做六丸，每日用一丸。上身多于脐上揉之，下体多于脐下揉之，空脐处不揉，连用五丸，歇下一日，再用第六丸收功。
　　疥癣脓窠神方（刘氏秘法。）硫黄（五钱） 巴豆霜（四钱） 黄丸子（即麦芽、黄豆肉为末） 雄黄（各三钱） 银朱（二钱） 白砒（五分）共研细末，每用一钱入后制药油一两和匀，搓之，三日全愈。
　　附制疮药油法：雄猪油一斤，槟榔、大黄、黄柏、麻黄各一两，水三碗，同药入锅内熬至水干油出，滤去渣，冷定收贮，调一切疮癣擦药，俱有奇功。
　　
　　刘氏秘制金毛狮子疮药
