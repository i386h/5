<!-- { "loadSidebar": true } -->
　　黄芩 荆芥穗 黄连 五倍子 茜草 槐枝头 芒硝 黄柏（各二两）共为粗末。再炒老黄色，再加：土硫黄醋煮、枯矾各二两共研细末。再加：巴豆肉（三钱） 萆麻仁（五钱） 大枫子（净肉，二两）共捣如泥，同前药和研匀细。再加：水银 黑铅（各一两，同研） 雄黄 潮脑（各五钱）共前药研和一处，每用一钱，以前制疮药油调搓。治一切血疯疥癣，手足诸疮如神。凡脚上患血疯疮多年不愈，先以药水洗净拭干，再以研细轻粉薄薄扫上，再搓疮药。凡搓疮药，先一日用油调鹿角霜细末浓敷疮上过夜，次日再搓疮药更妙。
　　
　　胡麻丸
　　 小儿风癣疥疮。
　　苦参（五钱） 石菖蒲 甘菊花（各一两） 何首乌 威灵仙 白蒺藜 荆芥穗 牛蒡子胡麻仁 蔓荆子（各三钱）上磨细末，酒糊丸绿豆大。每服一钱，竹叶灯心汤下。
　　疥疮 雄槟榔磨，麻油搓。
　　又方大枫子肉 油核桃肉（各四两）共研烂，装入竹筒内封口，放锅内煮一炷香倾出，加陈蜡烛油布包擦。
　　干湿疥并脓窠黄水疮作痒作痛。
　　枯矾（四两） 蛇蜕（烧存性） 露蜂房（烧存性，各五分） 大枫肉（二两） 樟冰（三钱）共为末。入地沥青四两，水银五钱同研成膏，搓。
　　疥疮及妇人阴蚀疮，诸般恶疮。
　　芜荑 蛇床子（各一两） 雄黄 大枫肉 川椒 硫黄（各五钱） 枯矾（一两二钱） 潮脑 轻粉（各二两）共研细，猪油调搓。
　　一切诸疮发痒。
　　枯矾 干姜（各等分）研细。先用细茶、食盐煎洗，再干掺。
　　诸疮疥癣。
　　烟膏（即硝皮坊内，灶上烟熏油腻） 黄丹（水飞，各二两） 硫黄（五钱，熔化，地上掘一孔贮醋，倾入冷定） 土贝母 白芷 羌活 枯矾（各二钱）麝香（一钱） 轻粉（三分）共为细末，瓷瓶收贮。有脓水者干搓；无脓水者， 浊烛调搓；如秃疮，剃净头，以豆腐水洗，拭干搓。
　　又方 熟鸡蛋一个，打破头取去蛋黄，入麻油于内，加硫黄少许，放炭火中坐定，俟油滚起沫，蘸油涂疮上即愈。
　　
　　参 丸
　　 治疥疮脓窠。
　　真黄 苦参（酒炒） 茅苍术（米泔炒，各一斤）共磨细末，水法叠丸绿豆大。每服三钱，白汤下。
　　验方大枫子（四十九粒，去壳捣如泥，放碗内） 外用麻黄（三钱，去根，去梢） 斑蝥（七个，去头、足、翅）雄猪油二两同煎化至炭，去渣，将滚油冲入大枫子碗内搅匀，将疮用穿山甲抓破搽之，不过三日全愈。此药妙在外发，并不内收，须勤擦之。
　　又方水银 硫黄 枯矾 樟脑（各二钱） 松香（一钱）先将松香水银同麻油研如糊，再入三味研如膏，擦之。
　　疥疮。
　　水银（一钱） 松萝茶（三钱） 麝香（一分） 大枫肉（二十个）上研细，擦前心后心，两手弯，两脚弯，如神。
　　脓窠疥。
　　大枫肉 杏仁 桃仁（各四十九粒）研细。用麻黄五钱，猪油熬去渣，和药调搽。
　　脓窠疥。
　　北细辛 麻黄 大枫肉（各五钱） 全蝎（二个）上用猪板油十两，熬枯去渣，搓。
　　疥疮 锻石二升，以汤五升浸取汁，先用白汤洗疮拭干，再以此汁洗之。
　　又方 捣羊蹄跟和猪脂入盐少许，涂之。
　　又方大枫子（五钱） 水银（一钱五分） 明矾 花椒（各二钱）研匀。以猪油拌药捣烂，搽。
　　
　　
　　卷三十五　诸疮部（下）薄皮疮门主论
　　薄皮疮又名广疮，破后只一薄皮者是。此风热郁于皮毛而成也。
　　
　　
　　卷三十五　诸疮部（下）薄皮疮门主方
　　验方苦参 密陀僧 蛤粉 儿茶各等分研细。先将疮洗净，挹去白皮，拭干疮上，陈蜡猪油调搓。如有脓水，干掺可也。
　　
　　
　　卷三十五　诸疮部（下）肥疮门主论
　　　r肥疮　p04-a41a216.bmp　r陈实功曰：肥疮由胎毒而成者少，因饮食之后油手摩头，或枕头不洁而成者多。（《正宗》）申斗垣曰：此疮宜槐条煎汤洗净，以烟胶、枯矾、轻粉研细，熟油调搽。（《启玄》）冯鲁瞻曰：此疮乃脏腑不和之气上冲，血热之毒上注，小儿阴气未足，阳气有余，故最多犯之。宜内服连翘、天花粉、荆芥、防风、贝母、元参、赤芍药、生地黄、牛蒡子清热解毒、凉血和血之剂，俟毒瓦斯少解，方外用药以涂之，切不可骤加寒凉涂遏，以致热毒内攻不救，盖小儿脏腑娇嫩，易入难出也。（《锦囊》）
　　
　　卷三十五　诸疮部（下）肥疮门主方
　　肥疮。
　　胡黄连 轻粉 雄黄（各三分） 胆矾（二分） 枯矾（一钱） 猪蹄鞋（三个， 存性）研细，将疮洗净搽之。
　　又方 肥皂子 存性研末，猪胆汁调搽。
　　又方松香 血丹（各等分）研细，猪板油捣汁，青布卷条烧之取油，搽。
　　又方东丹（八分） 枯矾（一钱） 真铅粉 松香（各二钱，入葱管内，饭上蒸化，等冷去葱用）共研细末。热香油调搽，猪油亦可。
　　又方黄花（烧灰） 轻粉（少许） 研匀干搽。
　　小儿头上肥疮、黄水疮、梅花秃。
　　铜绿 松香（各三钱） 黄蜡（二钱）香油一两五钱，熬匀涂之头上生疮，俗名粘疮，绝妙方（周氏《集验》）海螵蛸（二钱） 白胶香 轻粉（各五分）研匀。清油润疮，以药干掺。
　　肥疮极凶者。
　　苦参 何首乌 当归 威灵仙 甘草 金银花 胡麻 石菖蒲 连翘 生地 蝉蜕 酒水同煎。
　　又方（鸿禧东房传。）大枫肉（五钱） 白信（三分） 油核桃（五个）共捣匀作三丸。夜间取一丸在心口用手擦至二更天气，药散开，仍聚胸膛，仰面而卧，次夕亦然，间一夜再擦一丸，七日后全愈。
　　头面肥疮。（经验。）轻粉 飞血丹 白矾 雄黄（各等分）研细。装入葱管内两头扎煨过，加龟版灰少许研，菜油调搽，立效。
　　地沥青膏（刘氏秘方） 治小儿头上肥疮、羊胡疮、奶癣疮、脓窠疮、脚上血疯疮癣、妇人钮扣疯、裙边疮，耳上湿疮如神。
　　地沥青（一斤） 麻油（四两） 明矾 铜绿（各二两） 铅粉（一两）共入锅内熬成红色，下黄蜡二两化尽，俟温不住手搅匀，离火，入羊胆汁二个，如无，入牛胆汁一个，猪胆汁二个搅匀，磁钵收贮搓之。或调金毛狮子疮药，搓疮更妙。
　　肥疮。（王衣兰）紫草浸冰麝，头油搓二三次愈。
　　肥疮瘌痢 煮鸡蛋黄二个，入铜锅内熬出油，入松香一两五钱熬枯为末。又用麻油一两入蜈蚣一条，去头尾，入油内熬枯，去渣冷定，调前末听用。
　　先将疮用 猪汤煎滚，洗透，去靥，或剃头后用鸡蛋数枚加花椒五分，以香油摊煎饼盖头上，用毡帽盖之，过一宿，再用蜈蚣油调松香末搽之。
　　又方 海螵蛸研末，炒微黄，搽。
　　又方 浓朴烘碎研细末，麻油调搓。
　　又方香附 枯矾（各三钱） 煎水洗。
　　又方 老盐鱼一块，香油炙焦去油，以油搽之。
　　烂眉头疮 小麦炒黑色为末，酒调敷。
　　头上肥疮 宰猪退毛汤洗数次。
　　
　　
　　卷三十五　诸疮部（下）天泡疮门主论
　　陈实功曰：天泡疮者，乃心火妄动，脾湿随之，有身体上下不同，寒热天时微异。
　　上体者，风热多于湿热，宜凉血散风；下体者，湿热多于风热，宜渗湿为先。若不早治，久则变为顽风紫癜，难愈。（《正宗》）申斗垣曰：此疮属手太阴肺经，肺主皮毛，因受暑热湿蒸之气，故遍身燎浆白泡，疼痛难忍，皮破赤沾也。（《启玄》）王肯堂曰：天泡疮即丹毒之类，而有泡者，由天行少阳相火为病，故名天泡。为风热客于皮肤间，外不得泄，怫热血液结而成泡，如豌豆疮，根赤头白，或头有赤，随处而起。若自里达于外，发在春夏，三焦俱热，则服通圣散；若止从头项、两手起者，此上焦热也，则服凉膈散；若从身半以下起者，则服黄连解毒和四物汤；若发于秋冬，则宜升麻、葛根、犀角，或加柏芩一二味，外敷如马齿苋、吴蓝、赤小豆、苎根之类，皆解毒消肿，可用于初起之时。或鳖甲、水龙骨各 存性，则收湿生肌，可用于浸淫之后。（《准绳》）冯鲁瞻曰：有种天行斑疮，须臾遍身，皆戴白浆，此恶毒瓦斯。永徽四年此疮自西域东流于海内，但煮食葵菜叶，以蒜 啖之，即止。（《锦囊》）
　　
　　卷三十五　诸疮部（下）天泡疮门主方
　　
　　胡粉散
　　 天泡红肿发热，急胀疼痛，用针挑破，掺之。
　　石膏（ ） 蛤蜊粉 轻粉（各三钱） 杭粉（一钱）共研极细，挹干患上，用此掺之。或用丝瓜叶捣汁调搽，如冬月无丝瓜叶，用染布青红汁调搽。
　　
　　石珍散
　　 天泡日久作烂，疼痛不已，脓水淋漓。
　　石膏（ ） 真轻粉（各一两） 青黛 黄柏（各三钱）研细。甘草汤洗净，以此药掺之，其痛即止。
　　又方 银粉 赤，用鲜丝瓜叶捣汁调搽。
　　又方 马齿苋捣浓汁，搽。
　　又方 靛花汁搽。
　　又方 陈螺蛳壳 研，干搽。
　　又方 蚌壳 研掺。
　　又方 蛤蜊壳 研掺。
　　又方 苎麻根捣汁搽。
　　又方 井底泥敷。
　　又方 芭蕉根捣汁敷。
　　又方 小麦炒焦研末，生桐油调敷。
　　又方 大红纸剪如疮大，清水润湿，以红纸正面贴疮上。
　　又方 马桶中垢，刮下新瓦焙干，麻油调搽，七日愈。
　　又方 蚯蚓泥略炒研末，蜜调敷。
　　又方 菊花根汁搽。
　　又方 丝瓜皮汁搽。
　　又方 荔枝核醋磨搽。
　　又方（《备要》）轻粉、青黛等分研细，瓦花汁调搽立效。
　　又方 蚕豆壳烧灰涂之。
　　又方枯矾 寒水石 青黛（各等分）研细。新汲水调搽。
　　
　　
　　卷三十五　诸疮部（下）翻花疮门主论
　　周文采曰：初生如饭粒，渐大而有根，头破血流，脓出肉反如花开之状，故名翻花疮。（《集验》）陈实功曰：此疮头大而蒂小，小者如豆，大者如菌，无苦无痛，揩损每流鲜血，久亦虚人。大法当以津调冰蛳散遍擦正面，外用软油纸包裹，根蒂细处用线连纸扎紧，十日后其患自落，换搽珍珠散收口。（《正宗》）
　　
　　卷三十五　诸疮部（下）鸦啖疮门主论
　　窦汉卿曰：鸦啖者久中邪热，脏腑虚寒，血气衰少，腠理不密，发于皮肤之上，相生如钱窍，后烂似鸦啖，日久损伤难治，用鸦啖散。（《全书》）
　　
　　卷三十五　诸疮部（下）鸦啖疮门主方
　　鸦啖散（窦氏）。
