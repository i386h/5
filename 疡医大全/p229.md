<!-- { "loadSidebar": true } -->
　　老鸦毛（烧灰） 大红绒（烧灰） 黄丹（各一钱） 珍珠（五分） 冰片（一分） 麝香（少许）轻粉（三分） 枯矾（五分）上为细末，先用苦茶洗净，干掺。
　　
　　
　　卷三十五　诸疮部（下）面上热毒恶疮门主方
　　面上生疮。
　　胡粉 轻粉 松香（各等分）研细。鸡蛋黄煎油，调搓。
　　面上热毒恶疮。（冯氏。）胡粉 黄柏（炙） 黄连（各等分）研细。猪油调敷。
　　面上毒疮初起。（凌潢章秘方。）急寻水蜒蚰一二条，用酱少许共捣，涂纸上，留一小孔透气，粘贴。
　　
　　
　　卷三十五　诸疮部（下）黄水疮门主论
　　申斗垣曰：黄水疮又名滴脓疮。（《启玄》）陈实功曰：头面、耳项忽生黄泡，破流脂水，顷刻延开，多生痛痒，此因日晒风吹，暴感湿热，或内飧湿热之物，风动火生者有之。治用蛤粉散，或四味异功散搽之。（《正宗》）冯鲁瞻曰：面上耳边生疮，时出黄水，浸淫不愈，名曰香瓣疮。（《锦囊》）凡初起细疮，手少动之即破，毒水流入何处，即生大水泡疮，即为黄水疮，此热毒郁于皮毛也，当以汤洗之。（《秘录》）
　　
　　卷三十五　诸疮部（下）黄水疮门主方
　　
　　四味异功散
　　松香（炼老） 生矾 枯矾 银粉各等分，研细。先将 猪汤或米泔水熬，洗去净疮靥，拭干秽水，干则麻油调搽，湿则干掺。
　　面上黄水疮。
　　酸枣 荆芥 羊胡（各 灰存性，一钱） 铅粉（五钱）研细。先以槐条煎水洗净，将药敷上，其疮自好。
　　洗法（岐天师）雄黄 防风（各五钱）水十碗，敷滚去渣取汁洗疮，即愈。
　　又方 铅粉用菜油调涂磁盘内，多卷纸板点着合熏，时时搅匀，待遍黄听用，将靥剥去搓上，立愈。
　　又方（周氏抄方） 雄猪胆一个，黄柏一两浸，焙干为末，掺之。
　　又方 松香研细，真麻油调搽。
　　又方 银粉井水调涂碗底，以艾团烧烟熏转绿色，刮下研细，湿则干掺，干则油调搓。
　　
　　
　　卷三十五　诸疮部（下）香瓣疮门主论
　　申斗垣曰：香瓣疮又名浸淫疮，初生甚小，先痒后痛，汁出浸淫，湿烂肌肉，延及遍身，多生面上耳边。（《启玄》）
　　
　　卷三十五　诸疮部（下）香瓣疮门主方
　　面上耳边香瓣疮。
　　羊须 荆芥 干枣（去核，各 存性，三钱）研细，入银粉五分，每用少许油调，先以温汤洗净，拭干涂上即愈。
　　小儿身上起白累如珠缀，一二日即破，脓水外流痒甚，一处方好，一处又起。如意草捣烂敷之，以长布缚定，一夜即安。
　　又方 鸡蛋壳 存性，研细，猪油调搽。
　　又方 紫草一钱，麻油浸，先搽一块，好了再搽一块。
　　
　　
　　卷三十五　诸疮部（下）金丝疮门主论
　　金丝疮形如绳线，巨细不一，上下至心即死。治法将疮头截住刺之出血，再用药治。（《集验》）
　　
　　卷三十五　诸疮部（下）金丝疮门主方
　　验方 嚼浮萍草涂之，即愈。
　　
　　
　　卷三十五　诸疮部（下）火珠疮门主论
　　火珠疮其形如珠，始于发中相染不已，亦有伤命者。其热如烙，四畔红赤，中藏明亮如珠，此心肝二经积热炽盛而成。
　　
　　
　　卷三十五　诸疮部（下）火珠疮门主方
　　验方 生萝卜捣烂，将滴醋浸敷疮上。
　　
　　
　　卷三十五　诸疮部（下）热疮门主论
　　申斗垣曰：心神烦躁，遍身发疮，赤烂如火。（《启玄》）李东垣曰：热疮遍身发疮，脓血赤烂如丹，俨如火烧疮。
　　
　　
　　卷三十五　诸疮部（下）热疮门主方
　　验方（刘禹锡《传信方》）。鸡蛋五枚，煮熟去白取黄，乱发如鸡子大，相和于铁铫中，炭火熬之，初甚干，少顷即发焦，乃有液出，旋取置碗中，以液尽为度。取涂疮上，即以苦参细末敷之如神。
　　
　　二黄散
　　川黄连 黄柏（各三两） 赤小豆 绿豆粉（各一两） 寒水石 紫苏 漏芦（各七钱）共研细末。麻油调搽，一日三次。
　　
　　
　　卷三十五　诸疮部（下）寒疮门主论
　　窦汉卿曰：寒疮令人面上及遍身生疮似猫眼，有光彩，无脓血，久则近胫，此乃脾家湿热所化。宜服雄黄解毒丸，清肌渗湿汤，多食鱼、鸡、葱、蒜自愈。惟鲤、、鱼、虾、蟹不可食。（《全书》）《心法》曰：猫眼疮一名寒疮。每生于面及遍身，由脾经久郁湿热，复被外寒凝结而成。初起形如猫眼，光采闪烁无血，但痛痒不常，久则近胫。宜服清肌渗湿汤，外搓妙贴散。
　　
　　
　　卷三十五　诸疮部（下）冷疮门主论
　　申斗垣曰：身触风寒冷气，以致血涩不行，其疮顽滞不知痛痒，经久不愈。宜用椒附雄矾腻粉油调敷。（《启玄》）
　　
　　卷三十五　诸疮部（下）肉刺毛门主论
　　汪省之曰：肉刺毛隐隐生人遍身皮肤手足间，如虫钻刺，令人难忍。若一犯房欲，其毒直刺心胸，宜硼砂散主之。（《理例》）
　　
　　卷三十五　诸疮部（下）鱼脊疮门主论
　　窦汉卿曰：鱼脊疮者，乃脏中积冷，肾气虚寒，故虚热得传经络筋骨之间，发动不知何处。初生如疽疖，破时黄水流注，白泡似鱼脊。若不速治，肉烂脓流，命亦难保。（《经验》）
　　
　　卷三十五　诸疮部（下）赤炎疮门主论
　　申斗垣曰：赤炎疮乃手太阴肺经感受风热，肺主皮毛，其经多气少血，故遍身红疮点子，又名赤炎风，乃心火盛，血热也。有赤点，或有或无，久而不愈，变为厉风。（《启玄》）
　　
　　卷三十五　诸疮部（下）癌疮门主论
　　《直指方》云：癌疮上高下深，累垂如瞽眼，其中带青，头上各露一舌，毒孔透里，用生井蛙皮 存性，蜜水调敷良。（详《本草纲目》部。）
　　
　　卷三十五　诸疮部（下）瘭疮门主论
　　冯鲁瞻曰：瘭疮者，因风热毒瓦斯所乘，搏于皮肤，生瘭HT 而溃成疮，故名之。（《锦囊》）
　　
　　卷三十五　诸疮部（下）日晒疮门主论
　　申斗垣曰：此乃酷日晒曝，先疼后破而成疮，此辛勤劳作，佣工务农之人多有之。宜制柏散加青黛治之。（《启玄》）
　　
　　卷三十五　诸疮部（下）水渍疮门主论
　　申斗垣曰：车旋匠及染匠辛苦人，久弄水浆，不得停息，以致手丫湿烂，名曰水渍疮。（《启玄》）
　　
　　卷三十五　诸疮部（下）水渍疮门主方
　　验方（《启玄》）矾水浸洗数次自愈。
　　
　　
　　卷三十五　诸疮部（下）冻疮门主论
　　陈实功曰：冻疮乃天时严冷，气血冰凝而成，手足耳边开裂作痛。（《正宗》）申斗垣曰：冻疮先痛后肿，遇暖发烧，破流脓血。（《启玄》）《石室秘录》云：冻疮乃人不耐寒，而肌肤受冷，骤用火烘，乃成冻疮，至于耳上冻疮，必是人用手温之，反成此累也。
　　《正字通》云：今俗呼足跟冻疮曰灶瘃。
　　蒋示吉曰：冻疮乃肌肉寒极，气血不行，所谓死肌患也。初起紫斑，久则变黑，腐烂作脓，碧玉膏主之，生肌敛口。（《说约》）澄谓：热肌经冷风所激，凝滞成片作痒，此是冻风，切勿火烤。亦忌热手摸擦，越摸越甚，一经紫黑破损，即成冻疮，宜楝树果煎汤洗，极效。
　　
　　
　　卷三十五　诸疮部（下）冻疮门主方
　　冻疮开裂。
　　桐油（八两） 白蜡 黄丹（各一两）熬膏贴之。
　　又方 楝树果煎汤淋洗，即以楝树果擦之神效。
　　又方五倍子 牛鼻中绳（ 灰，各等分）研末，填冻裂处。
　　又方松香（二两） 黄蜡（一两）熬匀，瓦罐收贮，先以热汤洗，令皮软拭干，将药于慢火上炙化涂之。
　　冻耳冻跟 端午日取猪板油四两去皮膜，加乳香二分，轻粉三分，雄黄五分，研入米烧酒内拌匀，再入油拌过，俟收干放悬屋檐下阴干，搽之。
　　手足开裂经春夏不愈者。
　　生姜（捣汁） 红糟 食盐 腊猪油共研烂，擦入皲内，一时虽痛，少顷便软皲合，再用即安。
　　
　　免冻疮法
　　杏仁 天花粉（一两） 红枣（十枚） 猪胰（三副）共捣如泥，用好酒四杯浸于瓷器内，早晚搽手及头面。
　　冬月冻疮皮裂疼痛 黄蜡一两熔化，入松香三分搅匀，每以温汤洗拭裂处，用前药熔化，滴入裂缝，经旬即愈。
　　冻疮未破者，白矾研末一钱，百沸汤半盅搅和，鸡毛扫涂烘干，擦去患处白屑，再扫再烘，药尽自愈。
　　洗冻疮 秋茄根煎汤，乘热洗之。如皮破以螃蟹壳 灰掺之。
　　又方 白芨二两煎汤洗之，如烂破者，洗后用橄榄核烧研为末，搽之。
　　又方陈锻石、黄狗屎露天久者，变成白色，用炭火 过，各等分，研细末，以麻油调之敷上。虽成疮溃烂，敷上即止痛生肌。
　　冻疮久烂不愈 糖塔饼杓内炒成灰，研末一两，加冰片少许，干掺。
　　又方 独蒜煨，杵烂贴。
　　又方 熬熟桐油调密陀僧末敷。
　　又方 五倍子研末和牛骨髓填缝内，即好。
　　又方 荆芥煎汤洗之，三日愈。
　　又方 生附子为末，面水调敷。或加楝树子肉捣敷。
　　又方 麻雀脑子涂之。
　　又方 猪脑子加热酒洗。
　　又方 腊月羊油悬挂屋内，愈陈愈妙，搽之立愈。
　　又方 白芨末调敷裂处。
　　又方 羊屎不拘多少， 令存性，砂糖调敷。
　　又方 狗骨 存性，研末，香油调填裂拆内。
　　又方 附子皮煎汤洗。
　　又方 陈蜡烛油同白蜡搽之。
　　又方 糟汤浸洗，姜汁涂之。
　　脚指冻风烂化 棉花烧灰掺之。
　　冻疮 油胭脂搽之。
　　又方 玉红膏搽之。
　　又方 五倍子、猪油捣成膏，填入裂缝。
　　冻耳 姜汁煎涂。
　　冻跟 茄根煎汤洗。
　　免冻 樱桃擦耳，擦脚后跟。冬季不生冻疮。
　　冻疮 旧貂毛 存性，搓。
　　又方 冻疮已破者，用黄柏末七分，生皮硝三分。未破者，用黄柏末三分，生皮硝七分，俱用冷水调搓。
　　又方 鸽粪煎汤洗。
　　又方 蟹壳烧枯研细，菜油调搓。
　　又方 先用胡椒煎洗拭干，再用胡椒研细掺上，外以新棉包裹，用布扎好。
　　又方 鲜蚕豆梗叶煎汤洗。
　　又方 雪擦洗冻处。
　　又方 鱼胶熬化，摊膏药贴破裂上。俟长平自落。
　　又方 甘草甘遂煎汤热洗二次。
　　冻风裂开。
　　败荷叶梗（烧存性） 头垢桐油熬过调膏，捺成一块，卧用切作小条，桠在裂缝内。
　　又方 腌菜卤煎汤滚洗。
　　
　　
　　卷三十五　诸疮部（下）汗浙疮门主论
