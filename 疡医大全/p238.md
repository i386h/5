<!-- { "loadSidebar": true } -->
　　当归尾（酒洗） 自然铜（醋 七次） 桃仁（去皮、尖） 红花（各七钱） 陈麻皮（三钱） 地鳖虫（烧酒浸、焙，五钱） 骨碎补（酒洗蒸） 大黄（酒洗，各二钱） 乳香（去油） 没药（去油） 胎儿骨 血竭朱砂 雄黄 麝香（各五分）以上共为极细末，收贮勿泄气。如遇跌死、打死，尚有微气者，用酒浆调二厘入口即活；如骨折瘀血攻心，用药八厘，酒调灌之，其伤骨自上而愈，神效之极。
　　接骨神方雄土鳖（一个，此虫凡雄者用铜刀或竹刀切断，以碗复之半晌，其虫能接上不死者，是雄的方可用，是雌者不可用。火 存性） 生半夏（一个） 自然铜（醋 七次，三分） 乳香（去油） 没药（去油，各五厘）以上俱忌铁器，共为绝细末。每服二厘，黄酒调下，不可多吃，如多吃恐长出多骨。服药后须保养四十天复旧，此方神效无比。有力之家，宜修合济世。
　　接骨神方半两钱（钱上只有半两二字者，以火 成淬入醋内数次，即脆，研极细末七厘） 甜瓜子（火焙干为末，七厘）二味末和匀，生酒服下即愈。但不宜多服，多则旁长一多骨也。神验。
　　跌打损伤膏药（刘长随）。
　　当归 三棱 莪术 独活 白芷 川芎 羌活 杜仲 川牛膝 防风 肉桂 红花续断 防己 五加皮 骨碎补 赤芍药 刘寄奴 秦艽 葱头 土鳖虫（各三钱） 头发（一握）上药用麻油十斤浸七日，入锅将药熬枯，滤去渣，复入净锅内熬至滴水成珠，入后细药末：龙骨 乳香（去油） 没药（去油） 血竭（各二两） 麝香（另收旋加 如皮破骨损者，麝香忌用）入油熬化，磁钵收贮。每药油四两加制松香一斤同熬成膏，倾水缸内扯拔出火毒，收藏。凡摊膏时炖化摊好，放在地上一个时辰，再贴。得土气则土鳖虫有力，易于接骨故也。
　　面目跌仆青紫 生半夏磨汁涂消。
　　接骨（《李岳》）。远年屋上古旧瓦为细末，好酒调服二三钱，睡一觉即接上。
　　跌打。
　　生大黄 肉桂（各一两）研细。红糖调敷。
　　跌打筋骨神方（许元植）。
　　糯米（拣去半粒者） 烧酒曲（各三钱）研细。无灰热酒调服，浓盖取汗。
　　跌打（吴宇上）。牛皮胶用生姜汁熬化，布摊贴。
　　
　　黄金膏
　　 治跌打损伤，筋骨断落，刀伤杖疮，汤火伤。麻油半斤熬至滴水成珠，离火入白蜡、黄蜡各五钱搅化，再入藤黄一两搅匀收贮，此药愈陈愈妙。如收久膏老，加熬过麻油炖化搅匀，冷透敷之。惟刎颈者勿用，因藤黄毒人耳。
　　跌打损伤。
　　松毛（要寻孤松树，四围无树倚靠者，十两，清水洗净，带潮切碎，石臼内槌烂） 红栀子（八十一个） 飞面（八两）量加水，共捣碎作饼。先以葱汤洗患处敷贴，外以皮纸包裹。至重者一日一换，九日拔出青，伤自愈。
　　跌打损伤 臭椿树皮旋揭一块，生姜二两，不拘公母鸡绒毛一把，同捣浓敷上，用槿木皮遮护，以一炷香为度，自愈。
　　接骨仙方千里马（八双，烧灰存性） 沉香 广木香（各三两） 象皮（瓦上焙） 琥珀（灯心同研） 冰片（各二两） 骨碎补（去毛） 血竭（各一两） 虎胫骨（醋炙，一对） 乳香（去油） 没药（去油，各一两五钱）上各研细和匀，瓷瓶收贮，看伤之大小，用药钱许或八分，先用好米醋一茶杯，入铜杓内熬滚，入药再熬片时，调敷患处，不可太热，不可太冷，敷上棉纸，裹好，新棉包紧，十日或八日一换。忌公鸡、鲤、鳝，不忌牛、羊肉，戒房事，百日复旧如神。
　　跌打损伤。
　　地骨皮 威灵仙 骨碎补 川续断（各六钱）入瓷罐内，酒二斤，隔汤煮至斤半，服取汗。渣用酒一斤，煎半斤服。
　　接骨 大蛤蟆生捣如泥，敷缚定，其骨自合。
　　又方 义鸡草叶捣烂取汁，热酒和服，数次即愈。
　　跌打之后，凡大小便通利者，广三七二三钱，酒煎饮。
　　跌打二便闭塞不通 柞树根去心、皮二钱，酒煎服。
　　木石打伤 水龙骨 研，桐油调搽。
　　指甲爬破面皮 生姜汁调轻粉敷好无痕。
　　跌打损伤，时值暑天，腐烂恐生蛆虫，外虽平满，为害不一。宜用猪血切片，引出蛆虫，再用白蒺藜、白蔹、贯仲为细末，香油调敷，其虫即灭。
　　伤损愈后，肌肤青肿（《圣惠》）。用茄子种通黄极大者，切一指浓，放瓦上焙干为末，酒调二钱，临卧服一夜，消尽无痕。
　　擦落耳鼻（《纲目》）用油发灰末，乘急以所落耳鼻蘸发灰缀定，以软帛缚定，神效。
　　自行颠扑，穿断舌心，血出不止（《纲目》）。取米醋以鸡翎刷所断处，其血即止。
　　仍用蒲黄、杏仁、硼砂少许多末，蜜调噙化而愈。
　　接指方（《入门》）。苏木为末，敷断指间接定，外用蚕茧包缚完固，数日如故。
　　伤破阴囊，二丸脱落，悬挂未断，痛苦无任。（《医鉴》）须教人慢慢托上，多取壁钱，敷贴伤处，日渐就安，其囊如故。
　　
　　慈云散
　　（毕峻功）。治痈、疽、疔肿、大毒，及跌打损伤，初起即消，已成即溃，接骨回生，功效如神。
　　番木鳖 川乌 土鳖虫 鹿角（ 灰，各二两） 穿山甲（一两六钱） 明天麻 草乌 川芎升麻 当归尾 闹杨花 生香附 僵蚕（各一两） 蜈蚣 斑蝥（各四钱）上各制毕，研极细末。重者用一钱，轻者用六分或八分，俱用无灰酒调服，被盖取汗，不可见风，必须汗干，然后出帏 幕。
　　跌打昏晕不省人事 蟹壳烧灰存性，热酒调服。再将大甘草嚼烂敷之。
　　跌打青肿 生山栀研，同白面热水调敷。
　　打伤筋骨，遍体青肿，紫血不行，疼痛难忍。
　　白芷（一两） 甘松（三钱） 三奈（一钱） 麝香（三分）共研细。每服三钱，或童便或酒冲，开水调服。
　　接骨方乳香 自然铜（醋 ） 没药（去油） 龙骨（ ，各一钱） 麝香（三厘） 土鳖（一个，阴干，临时研用）共为细末。每服三分，服时再入土鳖末一个，须先整定伤骨，方可服用，否则接挫。
　　
　　
　　卷三十六　跌打部落下颏拿法门主论
　　落下颏者，气虚之故，不能收束关窍也。患者平身正坐，以两手托住下颏，左右大指入口内纳槽牙上，端紧下颏用力往肩下捺开关窍，向脑后送上即投关窍，随用绢条兜颏放顶上，半时许去之，即愈。
　　脱颏起于肺肾虚损，元神不足，或笑谈高兴忘倦，一时元气不能接续所致。如法拿上，须避风，速服加味六君子汤，不然风邪外受，必致痰涎壅盛，口眼 斜，而风中脏腑，十无一瘳矣。（《集验》）
　　
　　卷三十六　跌打部落下颏拿法门主方
　　
　　加味六君子汤
　　（《集验》）。
　　人参 白术 白茯苓 半夏（各一钱五分） 天麻（火煨） 陈皮（各一钱） 僵蚕（酒炒，去丝） 当归（各二钱） 附子（滚汤泡去皮、脐，六分） 川芎（八分） 甘草（三分）灯心四十根，生姜三片，水煎服。
　　落下颏 口噙乌梅一二枚，茶倾自上。
　　落下颏 乌梅捣碎作饼，塞满牙尽头处，张口流涎，随手托上。
　　
　　
　　卷三十六　跌打部人咬门主论
　　陈实功曰：人咬为患，良肉受伤，但阳明胃经所属者齿，脏腑多火多热。凡食经此，无不 烂下咽，又饮食炙 之毒，无不侵袭。故伤人发肿，其痛异常，臭脓腐烂，痛彻连心，是感受牙齿之毒也。初咬时一日内，众人撒热尿浸伤处，洗净牙黄瘀血，咬孔上蟾酥饼贴之，膏盖后出微脓渐愈。如初咬时未有此法，致肿痛发胖痛甚者，亦与童便洗净挹干，用粗纸捻蘸麻油，点火用烟焰熏肿痛上，良久方住，以解其毒；仍以蟾酥条插入，太乙膏盖，候肿消时换玉红膏搓之，长肉完口。（《正宗》）
　　
　　卷三十六　跌打部人咬伤门主方
　　验方 热尿洗去牙黄瘀血，以生栗子嚼极烂涂之。如肿痛用麻油纸捻火焰熏之。
　　又方 溏鸡屎涂咬处，立刻止痛，不作脓。
　　又方 干人粪装荔枝壳内，安放咬处，加艾圆灸之，以不痛为度。
　　又方 生栗子和饭嚼烂，浓罨伤处。
　　又方（《纲目》）。鳖壳或食蛇、龟板烧灰敷，或油调搽。
　　咬破手指，痛不可忍，久则烂脱手指、手掌 人尿入瓶，将患指浸在内一宿自愈。
　　咬破手 白萝卜叶嚼烂敷之。
　　被咬受牙黄毒。
　　老鼠屎（两头尖者，七粒） 荔枝肉（一个）红糖捣匀敷上，牙黄即拔在敷药上。
　　七圣散（胡学海）。治人咬伤破烂。
　　人粪（烧存性，三钱） 生大黄 花蕊石 芦甘石（各二钱） 轻粉（一钱） 甘草（一钱五分） 冰片（五分）共乳极细，搓之。
　　
　　
　　卷三十六　跌打部救从高坠下门主论
　　　r从高坠下瘀血攻心　p04-a41a218.bmp　r从高坠下，瘀血攻心，用淡豆豉一合煎汤饮之；或生姜汁同麻油和匀温服之；再将净土五升蒸熟，以旧布重裹，分为二包，更换熨之，痛止即已。如气绝沉重，撬开口以热尿灌之；用半夏末吹鼻；以艾灸脐；将被伤人盘足坐住，提起头发，使气从上升，则可活矣。
　　陈远公曰：从高坠下，昏死不苏，人以为恶血奔心，谁知乃气为血壅乎！夫跌仆之伤，多是瘀血攻心，然跌仆出其不意，未必心动也。惟从高下坠，失足时心必惊悸，自知必死，是先挟一必死之心，不比一蹶而伤也，心不及动也，故气血错乱，每每昏绝不救。治法逐其瘀血，佐以苏气之品，则血易散而气易开，倘徒攻瘀血，则气闭不宣，究何益乎！苏气汤：乳香末、没药末、大黄末各一钱，山羊血末五分，苏叶、荆芥、丹皮各三钱，当归、白芍、羊踯躅各五钱，桃仁十四粒，水煎调服，一剂气苏，三剂血活全愈。（此方醒气活血兼用之，故奏效神速，妙在用羊踯躅与苏叶、荆芥，因其气乱而乱之，则血易活，气易醒矣。）陈实功曰：从高坠下，未经损破皮肉者，必有瘀血流注脏腑，人必昏沉不醒，二便必难，大成汤通利二便，其人必醒；不醒者独参汤救之。寻常坠堕轻者，红花活血汤调之。（《正宗》）钱青抡曰：从高坠下及落马血冲欲死，切忌饮冷水，急用韭菜汁或热小便灌之。（《丹方摘要》）从高坠下，用生半夏末吹入鼻中，醒以生姜汁、真麻油搅匀灌之，再以干荷叶烧灰，热小便调下三钱，日进三服自愈。（附刊感应篇注证）
　　
　　卷三十六　跌打部救从高坠下门主方
　　
　　鸡鸣散
　　（《三因》）。金刃伤、打扑伤、血瘀凝积、烦闷欲死。
