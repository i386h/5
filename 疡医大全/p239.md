<!-- { "loadSidebar": true } -->
　　大黄（酒蒸，五钱） 当归尾（三钱） 桃仁（十四粒，研）上作一贴，酒煎，鸡鸣时服，次日下瘀血即愈。治折伤亦妙。
　　
　　
　　卷三十六　跌打部破伤风门主论
　　朱丹溪曰：破伤风证多死，最急证也。始因出血过多，或风从疮口而入，或疮早闭合，瘀血停滞于内，血受病而属阴，始虽在表，随易传脏，故此风所伤，必多难治。其证身热自汗，口噤搐搦，势急非常药可治，非全蝎不开，兼以防风风药。
　　冯鲁瞻曰：凡破伤风邪，初受在表者，宜用发散，同伤寒表证治法。
　　又曰：破伤风四恶证不治：一面目青黑，二额上汗珠不流，三眼小目瞪，四身汗如油。（《锦囊》）陈实功曰：破伤风因皮肉损伤，复被外风袭入经络，渐传入里，其患寒热交作，口噤切牙，角弓反张，口吐涎沫，入阴则身凉自汗，伤处反为平陷如故，其毒内收矣。当用万灵丹发汗，令风邪反出，再以玉真散患上贴之，得脓则吉；如汗出前证不退者死。（《正宗》）凡小儿或男妇头颅、额鬓生疖，破后因其轻而忽之，不肯贴膏药，每致外风水露侵入，头面发肿，如破伤风候。当用荆、防、白芷、僵蚕、蝉蜕内服取汗，外用红升丹提之，膏盖自安。
　　《回春》云：凡斗殴被打成破伤风，头面肿大发热，以九味羌活汤热服取汗，外用杏仁捣烂入白面少许，新汲水调敷疮上，肿即消。
　　陈实功曰：破伤风证，如汗出后口噤不开，语声不出，诸证不退，伤处不高，渐醒渐昏，时发时止死。（《正宗》）
　　
　　卷三十六　跌打部破伤风门主方
　　
　　豆淋酒
　　 黑豆六七合炒香，乘热用麸曲酒一碗倾入，即去豆取酒，加羌活五钱，煎一半，热服取汗，避风。如产后惊风，去羌活加苏叶五钱。
　　又方 黑豆一撮，锅内炒热，冲无灰酒三四杯，滚三五沸，调辰砂末少许服。
　　灸法 人耳中垢，纸上焙干为末，和蕲艾作圆灸伤处。
　　又方 核桃壳半个，内填极干人粪，患上以槐白皮衬住，加艾圆灸之，候遍身汗透为度。汗后其人必困，一觉即愈。治疯犬咬并效。
　　破伤风诸药不效，事在危急，兼治猪癫、羊痫等风，发之昏倒不知人事者。
　　鳔胶（切断，微炒） 杭粉（焙黄） 皂矾（炒红色，各一两） 朱砂（另研水飞，三钱）上三味研和，入朱砂再研，每用二钱，无灰酒调服取汗。外面仍灸七壮，知痛为吉，猪羊等疯，须每服三钱，连进二服。
　　破伤风口噤直强，鱼胶烧存性，研，加麝香少许，每服二钱，酒调下。不饮酒者，苏木煎汤调服。外用鱼胶一钱煮化，封疮口，或用胶如疮大一片，浸湿火熔化开贴之。
　　又方 桑枝尺许长，十数根，火上灸取汁和酒服。
　　又方 草屋上大蛴螬虫，此虫粪堆内亦有，倒捉。俟涎流出，滴入伤处，滴后遍身麻木，汗出即活，神方。
　　
　　天麻散
　　荆芥穗（三两） 天麻 生南星（炮，去皮、脐） 防风（各一两）共为细末。每服五钱，连须葱白煎汤调下。
　　破伤风及产后惊风，小儿急、慢惊风至危笃者。蛤蟆皮风干，阴阳瓦焙微黄色，研细，加当门子少许，白酒调服，被盖取汗。
　　治破伤风、血凝心、针入肉三证如神。（《锦囊》）乌鸦翎烧灰存性细研，酒服一钱，或白滚汤下。
　　破伤风出血不止 当归末敷之。
　　破伤风浮肿 蝉蜕为末，葱涎调敷患上，实时拔出恶水。
　　破伤风寒热垂危（《丹方》）。蝉蜕四两烧末，调服。
　　
　　夺命散
　　（《三因方》）治跌仆金刃伤及破伤风，伤湿发痛，强直如痉。
　　天南星（炮） 防风（各等分）研细末。水调敷伤处出水为妙，仍以温酒调服一钱；已死，心尚温者，热童便调灌二钱；倘斗殴内伤坠压者，酒和童便连灌三服即苏，亦可煎灌。
　　
　　玉真散
　　（《集验》）。
　　天南星 防风 白芷 明天麻 白附子（各等分）共研末敷患处。如打伤欲死，心头微温者，热酒童便灌下二钱，连进二服，立可回生。破伤风牙关紧闭，腰背反张，甚则切牙缩舌，以童便调服三钱，立愈。
　　破伤风证回生神方（周鹤仙）。
　　全斑蝥（七厘，小儿只用三厘） 糯米（炒焦，一分三厘）共为末。黄酒冲服即愈。不可忽视。
　　又方苍术（焙） 草乌（姜汁制，各一钱）研末。温酒冲服，汗出为度。
　　
　　
　　卷三十七急救部
　　自刑杖汤火起，至自刎、缢溺、魇魅等证，皆汇于此部中，以便检阅参治。
　　
　　
　　卷三十七　急救部三木门主论
　　世多情不由已，事出不虞受害一身，重刑难免，遭此极刑，何求不得，每致冤抑难伸，足胫多成痼疾，特立此门，救诸惨痛。惟铁布衫一方，功效非轻。（添加）
　　
　　卷三十七　急救部三木门主方
　　秘方 生牛肉剁烂作饼四个，每个纳胡椒十四粒，贴夹伤处，新棉裹紧，一夜即能步履矣。
　　铁布衫丸 临审预服，受刑不痛，亦且保命。
　　自然铜（ 红，醋淬七次） 苏木 无名异（洗去浮土） 当归（酒洗，捣膏） 没药（去油） 地龙（去土，晒干） 乳香（去油） 木鳖子（香油搽在壳上，灰焙用肉，各等分）研细，炼蜜丸如芡实大，每服三丸，预用白汤化服，纵受非刑辱拷，可保无虞。
　　又方狗油 飞面（各四两） 川乌 草乌（各五钱） 萆麻仁（三钱） 皂角刺（十个） 麝香（一钱） 肥皂（二十个，煮烂去筋、皮、弦子）二乌、皂刺和飞面研细。入上药共捣烂，作四饼，先一日贴受刑处，忌铁器冷水。或加猴脑或猴头同捣更妙。
　　预服免痛。
　　自然铜（ 红、醋淬七次） 蚯蚓（白颈者） 乳香（去油） 番木鳖 没药（去油） 无名异（各等分）研细，炼蜜为丸。每重二钱，临时酒下。
　　受刑后。
　　独核肥皂（一斤） HT 米（一升）同煮成饭，去饭用肥皂捣敷。
　　又方 黄牛肉一斤锉碎，入红铜末 四两捣匀敷。
　　又方生独核肥皂 砂糖 真麝香捣如泥，蒸熟作饼，贴夹伤上，棉花包好。
　　夹棍伤 一出衙门，即用热童便一盆将足浸之，如便冷烧红砖两块淬入即热，直浸至童便面上浮起白沫，其伤尽出矣，不 不 。
　　再用肥皂捣如泥，用鸡蛋清和匀罨伤处，用草纸包裹，脚缚紧，三日不可动，即效。
　　内服末药方人中白（ 一两） 木耳（烧灰，存性五钱） 乳香 没药（俱用箬炙去油） 怀牛膝（各三钱） 自然铜（ 五钱）共研细末。再用牛膝酒煎，调服三五钱。
　　如无末药，即用当归尾、川芎、乳香、独活、鳖虱、胡麻、骨碎补、红花、五加皮各一钱，生白酒一壶煎数沸，纵量饮，避风寒，浓盖出汗立愈。如骨伤加土鳖虫一枚。
　　
　　夹棍伤神验膏
　　（周鹤仙）。
　　大黄 白蜡（各四两） 败龟版 当归（各三两） 松香 乳香（各二两） 骨碎补 没药（各一两） 川续断（五钱） 麝香（二钱）以上各为细末，猪板油三两，将白蜡、松香、乳香，置在铜锅内，同猪油化开，将前药末入油调匀为膏，贴于夹伤处，第二日即可行走。
　　夹棍软骨神方（江仍度）。
　　川乌（炒存性） 草乌（炒存性） 猪牙皂（炒存性） 萆麻子（去壳炒各一两） 飞面（六两） 狗油（半斤，熬化）共捣匀，作四饼，每饼中间包真麝香二分五厘，贴用刑处，先用威灵仙四两煎汤，足胫浴透，然后以药饼粘贴，修合时忌犯铁器，如不用刑，以半夏、生姜、飞面各等分，做四饼粘贴即解。
　　夹棍神方肥皂子（水浸透，去外黑皮，用里白肉并仁）捣如泥。如明日用刑，今晚用此药，上至脚廉 一节，下至脚底板心，并指甲内，处处敷匀，不可有一毫空隙，以油纸包好，外用裹脚缠定，其药与皮肉一样颜色不变，用刑时一些不碍，毫无伤损，用刑后以豆浆温洗之。（其豆浆须预先一日将黄豆泡烂，磨浆候用之。）
　　玉红夹纸膏
　　 专治杖疮及夹棍大刑，并跌打损伤，如神。
　　乳香（去油） 红血竭 没药（去油） 白儿茶 潮脑（各一两） 银朱（八钱） 铜绿（三钱） 嫩松香（四两） 研细末，萆麻仁（肥大者，去皮膜，四百四十粒。入乳钵内乳之，以成膏为度）和上药再乳成膏。如杖疮，用夹连油纸一张，用木尺裁九寸五分长，一尺一寸宽，折过来一面用针戳孔，一面摊膏于上，合盖夹膏于内，以有孔者着肉贴之，外用桑皮纸包好，再用裹脚缠紧为妙，贴一伏时揭下，用后开洗药洗拭干净，再将膏拭净，仍用原膏贴之，至重者不过三次全愈。如受大刑，亦用夹连油纸双折四框，共四块，亦如前法碎刺孔眼，一面摊膏粘贴，用新棉花包裹，再用裹脚缠好，或五六日一换，此膏旋摊旋贴，其膏用盖碗收贮，勿泄气。如干难摊，以滚水炖开摊，忌铁器、忌见火。
　　
　　洗刑杖法
　　白术 威灵仙 秦艽 五加皮 当归 汉防己 红花 川牛膝 羌活 甘草 刘寄奴 宣木瓜 独活 广三七 白芷 防风（各二钱）煎汤洗后，再贴玉红夹纸膏。
　　夹棍方 如真遇冤枉者，可送此药救之，功德无量。
　　生肥皂（六两） 真猴骨（一两，锉细末） 活鲫鱼（大者一尾，小者二尾） 没药（去油） 乳香（去油）生半夏（各五钱） 老生姜（四钱） 麝香（三分） 生葱（二两）共研匀，做成四饼，贴于两足孤拐上一夜，天明即去，如不受刑，用甘草四两煎浓水，趁热洗一二次，即解。
　　
　　
　　卷三十七　急救部杖疮门主论
　　《东医宝鉴》云：杖伤大概通滞血，皆以酒引。盖血滞则气壅瘀，气壅瘀则经络满急，经络满急故肿且痛。凡打仆，着肌肉必肿痛者，以经络伤，气血不行，故如此。
　　申斗垣曰：叫号伤气，忍痛伤血，亦有血奔心而死者，宜热尿灌之。（《启玄》）《种杏》云：凡杖毕，即用童便好酒各一盅合而温服，免血攻心甚妙，仍用葱白捣烂，炒热 杖处，冷则易止痛，散血如神。
　　冯鲁瞻曰：宜用紫荆皮、乳香、没药、生地、大黄、黄柏之类。（《锦囊》）朱丹溪曰：黄柏、生地、紫荆皮，皆敷杖疮之要药也。若血热作痛，宜凉血去瘀血为先，加血竭、红花更佳。（《心法》）《入门》云：凡杖疮忽干黑陷，毒瓦斯攻心，恍惚烦闷，呕吐者死。
