<!-- { "loadSidebar": true } -->
　　陈实功曰：杖疮已破肉者，以清凉膏敷之，疼肿即消，未破瘀血内攻者，用针放出内蓄瘀血，再以大成汤下之，便通自愈。如伤处瘀腐，已作痛疼者，玉红膏搽之，自然腐化生新而愈。至于辱刑重刑，难受之时，宜预服铁布衫丸方，得保全身命也。（《正宗》）陈远公曰：腿受官刑，皮肉腐烂，死血未散，疼痛呼号，是宜用膏药、末药外治为佳，受刑深重，不急内消，专恃外治，则消遥膜外，安能卫心，使恶血不相犯乎！故内治宜速也，世人外治之方，多有神奇，而内治之方，绝无应验，往往多一时心乱而死者，虽犯法遭刑，其中情真罪当者固多，而受冤遭陷者更复不少，冤气在心则肝叶开张，肝气填急，尤善引血入心，使无辜之人一旦轻死，固非医人之罪，而治之无法是谁之愆与！余得异方，凡受官刑，实时煎服，服后用膏药、末药，内外兼治，疮口易愈，必无性命之忧矣！卫心仙丹：大黄、红花、丹皮、木耳各三钱，白芥子二钱，当归、生地各一两，桃仁三十粒，水煎一服，恶血散矣。不必二剂，再以膏贴之，名护心仙丹：大黄、白蜡、败龟版、当归各一两，三七根、乳香、没药各三钱，骨碎补、松香各五钱，麝香五分为末，先用猪油一两，同白蜡、松香入铜锅化开，再下各药拌为膏，贴伤处，外用油纸包裹，以布扎住，轻者一张，重者两张足矣。如夹棍重伤，不须四张，即可行步，二方至神至奇，内方使恶血尽散，外方使死肉速生，合而用之，何至损命，叹医治之无术耳！（《冰鉴》）
　　
　　卷三十七　急救部杖疮门主方
　　
　　杖疮珍珠散
　　 兼治一切刀伤斧砍，敷上立即止血敛口，肿毒久不收口者，扫上立即生肌收口。
　　珍珠（入豆腐内煮至豆腐起蜂窝时取出，研之） 乳香（去油） 海螵蛸（水飞） 琥珀 象皮（炒黄）没药（去油） 龙骨（火 红） 儿茶 轻粉（各一钱） 瓜儿竭（二钱）研细，瓷瓶密贮，毋泄其味。
　　
　　制油纸法
　　 槐枝一寸长，四十九段，麻油四两。熬至枝枯捞起，再入黄蜡四两熔化，乘热即裁浓绵纸，长阔四五寸，或浓皮纸拖油取起，出火气听用。
　　凡杖后用刷杆挑敷前制末药于杖处，将油纸粘贴，再用寻常油纸盖之，外以新布裹定，一日一换药纸，每次只用药五六分，不过数日。设若杖疮已经见水过，须倍费时日也，用此药，必须制油纸，否则收口过速，恐留余毒也。
　　
　　散肿止痛膏
　　嫩松香（炖化滤清，六两） 萆麻仁（捣化，四两） 潮脑（一两） 珠（飞过，五钱） 铜绿（水飞，二钱）先将松香用重汤炖化，再入四味调匀，用陈油纸甘草汤煮过，阴干，摊贴，杖疮不可见水，粘贴扎紧。
　　又方 生大黄末，红糖调敷，候干，温汤洗去。又敷数次，大有散血止痛之功。
　　又方 凡杖后，即用童便和酒一杯饮之。以免血气攻心，外用热豆腐铺在杖伤处，其气如蒸，腐色变紫后，易之，候紫血散尽，转淡红色为愈。
　　又方 韭菜捣烂敷之。
　　又方 陈锻石为末，水调鹅翎扫上。
　　又方 凤仙花连梗叶捣敷。
　　又方 豆腐煮透，拌黄柏细末捣敷。
　　又方 细磁盘擂极细末，麻油调敷，立时止疼。
　　又方刘寄奴（六钱） 马鞭草（四钱）研细蜜调搽，溃者干掺。
　　棒疮皮破 辟麝草叶捣烂，敷上扎住，即愈。
　　
　　散瘀拈痛膏
　　（《正宗》） 凡杖后皮肉损破，红紫青斑， 肿疼痛坠重者，用如意金黄散一两，加樟冰三钱研匀，以白锻石一升，用水二碗和匀，候一时许，用灰上清水倾入碗内，加麻油一半和匀，用竹箸百转，自成稠膏，调前药稀稠得所听用。杖后带血，不用汤洗，将药通遍敷之，纸盖布扎，夏月一日，冬月二日，方用葱汤淋洗干净，仍再敷之，痛止肿消，青紫即退。伤重者另搽玉红膏完口。
　　又方腊猪油（一两七钱） 黄腊（三钱） 潮脑（二钱五分） 白蜡 轻粉 铅粉（各五钱） 没药（去油，二钱） 冰片（一分） 乳香（一钱，去油）先将猪油、二蜡化开，再入各末搅匀摊贴。油纸用甘草汤煮熟揉软，热汤炖化摊贴。凡棒疮破烂至重疼痛者，一日换一张，三日全愈。
　　一方 猪油二两，潮脑一两，白蜡、黄蜡各七钱五分，轻粉一钱，麝香、冰片各三分，无乳香、没药、铅粉。
　　杖疮烂下肉至重者（《都门内官传》）。木耳水泡捣烂，敷在烂处，止痛生肌。
　　
　　鬼代丹
　　 受杖不痛，故名。
　　无名异 木鳖子（去壳，油炙） 自然铜（火 ，醋淬七次） 地龙（去土） 乳香（去油） 没药（去油）草乌（各等分，地上挖一小土坑，用炭火烧红，浇醋在坑内，入草乌蒸软。一方无草乌）为末，蜜丸弹子大，每服一丸，温酒化下。凡用此丸，可先用出过蛾的蚕茧子，烧灰二钱为末，酒调下，再服此丸，不曾遇责，可用牛膝、甘草煎汤服之，即解。
　　
　　乳香散
　　 杖疮神效。
　　全当归 自然铜（醋淬七次，各五钱） 茴香（四钱） 滴乳香（去油） 真没药（去油，各三钱）研细。每服五钱，温酒调下。
　　寄杖散（《医鉴》）。未打之先，取白蜡一两，细切入碗内，滚酒泡服，则虽打着不痛。
　　杖伤（《公门秘方》）。久烂中有四五分深潭，不能收口者。
　　血竭（一钱） 朱丹 轻粉（各二钱） 白蜡（五钱）共为细末。掺上一日夜，其肉四围生起，两日即平。
　　又方 杖后肿痛。
　　雄黄（一两） 密陀僧（五钱）研细水调敷，极妙。
　　杖后 白芨研细，每日米饮调下三钱，数日即愈。
　　
　　仙传膏
　　 杖后重伤，死血郁结，呃逆不食，并夹伤内烂，贴之可以起死回生。
　　轻粉 血竭（各三钱） 樟脑（二钱） 冰片（三分） 麝香（一分） 没药（去油） 乳香（去油，各一钱五分）共研极细。用猪板油一两二钱，黄蜡一两，同化调药成膏，摊贴患处，昼夜流水，实时苏醒。
　　又方 滑石、大黄、赤石脂各等分，研细，蜜调敷。
　　又方 梧桐树根晒燥，炒黄研细，重者一钱，轻者五分，好酒冲服。
　　
　　
　　卷三十七　急救部汤泼火伤门主论
　　　r汤泼火疮　p04-a41a219.bmp　r申斗垣曰：火之为用，性最猛烈，万物倾刻成灰，何况人之皮肉，经此灼燔，皮焦肉卷，苦痛难熬，轻则成疮，重则致死，百计千方，难免其苦，特选奇方以救汤火中伤之苦。（《启玄》）又曰：滚汤沸油热粥失误，常遭其害，令人皮 肉烂。
　　又曰：每见贫苦烤火御寒，炽令火气入肉，成疮作痛出汁，宜制柏散加苏荷末掺之。
　　陈实功曰：但凡水火之气，当分其势而利导之，切不可骤用冷汁淋漓，凉药涂敷，热毒得冷，更深入骨难瘥。设令寒凉一逼，火毒归心，杀人更速。（《正宗》）又曰：此患原无内证，皆从外来也。有汤火热极，逼毒内攻，又有外伤寒凉，激毒入极，外皮损烂者，用清凉膏等药涂之。如毒瓦斯入内，烦躁口干，二便秘涩者下之，破珍珠散搽之。（《正宗》）钱青抡曰：汤火伤饮冷水者，必死。浸冷水生必烂至骨。（《丹方》）澄曰：凡被火伤闷绝者，急用轮回酒或童便灌之，或温水和蜜灌之，甚则用酒烫热，入浴缸内，令被伤人浸酒中，极重不死。若发热作渴，小便赤涩，用四物汤加连翘、栀子、甘草滋阴养血，以消其毒。若伤处死肉而不作痛者，用四君子汤加当归、川芎、连翘，健其脾胃，以消其毒。若伤处死肉不溃，用八珍汤加白芷，补气排脓。如不应，加肉桂，如不敛，用四君子汤加当归、川芎、黄 健脾养胃生肌，不应，加炮姜。若小儿被伤，目睫头摇，用四君子汤加当归、川芎、山栀健脾胃，清肝火。若食后被伤，腹胀作痛，用四君子汤加山栀、神曲、山楂壮脾胃以消之，此乃规矩准绳，不可更张至误也。
　　《医鉴》曰：凡被回禄烟熏至死者，白萝卜捣汁灌之即苏，以其辛能散气也。
　　澄曰：凡被火伤之人，宜用羌活一两煎服，俾火毒得汗外泄，庶免内攻。
　　
　　
　　卷三十七　急救部汤泼火伤门主方
　　
　　雷真君逐火丹
　　（《秘录》）。治无意之中，忽为汤火所伤，遍身溃烂，与鬼为邻，服之可以变死而生。
　　当归（四两） 白茯苓 黄 （各三两） 大黄（制） 生甘草（各五钱） 荆芥穗（炒黑） 黄芩 防风（各三钱）水煎服，一剂痛减半，两剂痛全减，三剂疮口全愈，此至圣至神之方也。
　　又方 哈蜊壳火 研细，麻油调如稀糊，以鹅翎扫上如冰，至重者二三遍全好，疤痕全无。忌酒，如吃酒必作痒，抓破有痕。
　　又方 用煮熟鸡蛋黄炒出油来，调竹蛀虫屑搽之。
　　火疮疼不可忍。
　　生大黄 黄连 黄柏 黄芩 白芨（各等分）研细末，麻油调搽又方 先用好酒洗之，再以盐敷，则护肉不坏，如皮塌者，以酒熬牛皮胶敷之，如遍体伤者，用好酒满浸，温则易之，可保火烧不死。
　　又方 菜油一碗，浸一刻即不疼，两三日便褪皮，如不便浸，频频涂之。
　　又方 先以糯米浆鸡翎扫上，后用刘寄奴研末搽上。不痛且无疤痕。
　　又方 陈年白螺蛳壳 研，入轻粉和研，湿则干掺，不破清油调搽。
　　又方 白芝麻壳烧存性，研细敷之，若患处干燥，则用麻油调搽。
　　又方 丹参半斤，羊油二斤，煎三五沸，滤清涂之。
　　又方绿豆粉 榆皮面 轻粉（各等分）研细，麻油调搽，湿则干掺。
　　又方 先用蜡酒冷洗，以拔其毒，再用煮熟鸡蛋十余枚，去白取黄，炒焦黑取油一盏，调生大黄细末二两搽之。
　　又方当归（炒） 生大黄（炒各等分）研细。用麻油或蜡烛油调搽之。
　　又方白蜡（三两） 藤黄（一两五钱）用瓷碗一个，生姜擦过，黄土和泥涂之。碗不能碎，放火上将蜡溶化，藤黄捶如豆大，同熬如炭形为度，将藤黄拣去，蜡熬如鹅黄色，然后加麻油三斤，煎匀收贮，搽之。
　　
　　麻黄膏
　　雄猪油（四两） 斑蝥（三个） 萆麻子（去壳，研极烂一百粒） 麻黄（五钱） 大枫子（去壳研一百粒）先将猪油化开，下斑蝥煎数沸，随去斑蝥，再下麻黄，煎枯滤去渣，将大枫子、萆麻子和匀听搽。
　　又方大黄 朴硝（各等分）菜油调搽，取肉得咸则坚实，且解热毒也。
　　汤火伤已发泡者，解热毒为主。
　　蛤蜊壳（ ） 蚌壳灰 生石膏 大黄（各等分）研细，香油调搽。取其寒胜热也。
