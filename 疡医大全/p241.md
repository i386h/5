<!-- { "loadSidebar": true } -->
　　汤泡火伤，并治牲口烧伤，敷上须臾水出，流水则吉，反此为凶。 榆树根白皮研细一两，飞丹二钱和匀，井华水调敷，或冷水敷之。
　　又方细茶 小麦（各等分）共炒黑色存性，研细末，湿则干掺，干则用麻油调搽。
　　又方 风化锻石入水搅匀澄清，加麻油，约油三灰水七为率，搅匀，鸡翎扫上。
　　
　　黄柏散
　　 黄柏一大块，用生猪胰炙酥为末，麻油调搽。
　　火烧闷绝，并治野狼烟煤炭毒 轻则白萝卜汁灌之，重则用热尿灌之。
　　火伤并火药伤 煤炭烧红捣末，醋调涂。
　　汤火伤，未起泡者 酱敷。
　　又方 面糊涂良。
　　又方 盐汁浸。
　　汤火伤泡已破者，当收湿解毒生肌为主 榆树皮根研细，麻油调敷。
　　又方 石膏研细，桐油调敷。痛即止，热即退。
　　又方 熟石膏、东丹，研匀掺之。
　　又方 银杏研末掺之。
　　又方 西瓜皮入瓷坛内，埋土内化水，搽之。
　　又方 冷烧酒淋洗，止痛。
　　又方 线香嚼碎，敷之。
　　又方 秋葵花浸麻油涂。
　　又方 地榆研细，麻油调涂，或榆白皮末，猪油调涂。
　　又方 腌菜叶贴之，或咸菜卤浸之。
　　又方 石膏生桐油调搽。
　　又方 盐酒浸之。
　　又方 生大黄末，鸡蛋清或砂糖桐油蜜醋，俱可调敷。
　　又方 风化锻石，雪水调搽。
　　又方 白颈蚯蚓粪， 存性，麻油调搽。
　　又方 猪毛 灰，香油调搽。
　　又方 扁柏叶焙研，麻油调搽。
　　又方 猪板油加干面捣搽。
　　又方 泥浆加盐醋涂之。
　　又方 柏子树皮研末，麻油调搽。
　　又方 盐搽。
　　又方 生大黄研细，麻油调搽，立刻止痛，不起泡。
　　又方 丝瓜叶捣烂敷上，一日即好。
　　又方 糯米粉炒黑，酒调敷，热酒 伤神效，或菜油调。
　　又方 陈面糊敷滚油泼伤，神效。
　　又方 大麦炒黑研细，用粥沫调搽，即刻止痛，麻油调亦可。
　　又方 麸皮炒黑研末敷。
　　又方 腊月猪胆汁涂，黄柏炙干为末，敷之。
　　又方 螃蟹壳烧灰，麻油调搽。
　　又方 取雄鸡宰热血淋疮上，随淋随效。
　　又方 生大黄切片，浸麻油搽，愈陈愈效。
　　又方 扁柏叶同冷浓茶捣烂敷。
　　
　　保生救苦丹
　　 治火烧油 ，及一切狗啮损伤。
　　生寒水石（不拘多少）研细，油调涂之，其痛立止。
　　滚粥 伤 锡箔遍贴神效，如受伤重者，可吃温香油一盅。
　　汤火伤 槐花炒研末，油调搽，立时止痛。
　　又方 烂茶叶敷。
　　汤火伤烂见骨者（《丹方》）。百草霜三钱，轻粉一钱五分，乳香麻油调搽。
　　
　　玄妙饮
　　川黄连 天花粉 玄参（各二钱） 桔梗 陈皮 黑山栀（各一钱五分） 淡竹叶（二十片）水煎服，如药不便，只用好酒温洗，拔其热毒，内服童便，以护其心，使火毒不内攻，随取大黄末桐油调敷。即垂危者，皆保无恙。
　　秘方 刘寄奴研为细末，桐油或菜油调敷，其泡立消，其痛立止，倾刻结靥，神验。
　　又方 圆眼壳烧灰为末，真桐油调涂数次，即愈。
　　又方 生萝卜捣烂敷之，甚效。
　　火烧烂神方（周鹤仙）。狗骨 成灰为细末，麻油调敷，神效无比。
　　烧烂神方 铁锈花磨水涂之，神效。
　　又方大黄（二两） 贯仲 黄柏（各一两）共研细末，用煮熟鸡蛋黄数枚入锅内炒出油，调敷三五日全好无疤。
　　汤泼。
　　老松皮（去外粗皮，去里青皮） 生大黄（各等分）研细末，生桐油调如稀糊，扫上即出热气，随手其泡自消。
　　汤火伤 狗油熬老，敷患上，随干随敷。
　　又方 胭脂湿冷水贴患处，贴后水干，即用凉水滴胭脂上，立即止痛不起泡。
　　火烧 人粪瓦上焙枯黑为末，香油调搽。
　　火烧滚汤起泡 陈乔麦面打糊，裱上立止，疼痛结靥。
　　火烧、汤泼、粥烫、油烫奇方（程怀书）。
　　平日泡过茶的茶叶剩下的茶脚，不拘甚的粗细茶叶，用瓦坛一个放朝北地上，日逐装在坛内，聚之已满，用大砖一块盖好，须得一年，用之方妙，愈陈愈好。凡遇上证，不问已溃未溃，搽上即定痛结疤，第一验方。
　　汤火所灼 暖灰水和敷，并用灰汁洗。
　　又方黍米（炒黑） 六曲（炒黑各等分）研末，鸡蛋白和涂。
　　又方 柳树白皮切细，同猪油熬涂。
　　又方 柏树白皮切细，同猪油熬涂。
　　又方 小便渍洗。
　　又方 苦酒和雄黄涂。
　　汤火灼已成疮 白蜜涂上，取竹膜贴之。
　　又方 鸡蛋白涂。
　　又方 豆酱汁涂。
　　又方 柳树皮烧灰敷。
　　又方 猪油和米粉敷。
　　又方 狗皮碎剪，烊皮胶和之，遍封伤上结痂自落。
　　又方 新热牛粪涂。
　　又方 石膏细末搽之。
　　又方 白蔹末搽。
　　又方 陈锻石水和敷，干则换敷。
　　滚汤煎膏所伤溃烂 丹参切细，羊油熬膏敷。
　　又方 捣生芝麻如泥，浓敷。
　　又方 地榆末同鸡蛋清调搽。
　　又方 新牛粪和鸡蛋清涂，止痛不烂。
　　汤火伤 生梨捣碎敷。
　　又方 猪油、生大黄、头发同熬，滤清候冷涂上。
　　又方 丝瓜叶阴干为末，麻油或菜油调搽。
　　汤火烫（汪树峰云：余幼时误坠烈火中，半体皆伤，诸治不效，后得此方始愈，以浓酬始获此方。）平时收老黄瓜不拘多少，觅浓实瓷瓶收贮，藏暗湿处，自烂为水，涂伤处立时止痛，即不起泡。
　　又方 狗血涂。
　　又方 油 子烧成性，研极细末入真香油，在乳钵内研糊涂。
　　爆竹炸伤 急取鲜柏枝捣和，香油调敷。
　　汤火伤（王御臣） 伤时人皆仓惶无主，切不可用冷水浇洗，如一时敷药不便，先饮童便一碗，或生萝卜汁一碗，后用鸡蛋数个，每个打一孔，沥取蛋清入碗内，用箸调成清水，用鸡毛蘸扫伤处，每次扫六回，每日扫六次，止痛消肿退热，生肌无痕。
　　又方 陈锻石（新者亦可）。不拘多少，泡水中候灰澄清，取水和小磨麻油搅匀，似蛋清一样，以鸡翎扫患处，外用兔毛粘贴。若干后沾实，则不必揭动，如不沾再扫贴。
　　又方 熟鸡蛋黄置银石器中熬油，调胡粉搽。
　　又方 杨梅树皮及根烧存性，香油调敷。
　　又方 冬月收头一次雪水，至夏月拾西瓜皮泡雪水内封贮。临用频洗伤处，其效犹速。
　　又方 梨切片贴，止痛不烂，火烧 龟甲烧灰，香油调搽。
　　又方 西瓜皮焙为末，鸡蛋清调搽。
　　
　　神仙一把抓
　　 治汤火烧伤并杖疮。
　　黄丹（一两） 潮脑（五钱）为末，以蜜调匀，涂患处，立刻止疼，好后无痕。
　　
　　
　　卷三十七　急救部金疮门主论
　　陈实功曰：大凡金疮血出不止，若素怯弱者当补气，若素有热者当补血，若因怒当平肝，若烦渴昏愦当补脾气，若筋挛搐搦当养肝血，若投药不应，当用地黄汤以滋肾水。忌见风，及服止血伤筋等味，其人若渴，务要忍着，宜进干燥并肥腻等物以止渴，切不可食咸，过饮浆水稀粥；凡犯之则血动溢出杀人。如喜怒忧愁，大言狂笑，思想房劳，暴躁劳碌，酸咸、糟油、热羹，一概禁忌，虽愈仍忌。可服黄 六一散、八味地黄丸，可保无虑。（《正宗》）程山龄曰：刃刀或磁锋割损，浅者皮破血流而已，深者筋断血飞不住，皮破者福缘散掺之，止血定痛。筋断者天下第一金疮药敷之。筋骨俱断，其人面色必黄，外避风寒，内忌冷物；如失血过多者，独参汤、八珍汤补之，此外别无他法。（《十法》）《脉经》云：金疮血出太多，其脉虚细者生，数实大者死。金疮出血，脉沉小者生，浮大者死。
　　斫疮出血一两石，脉来大者，二十日死。
　　斫刺血出不止者，其脉止；脉来大者，七日死；滑细者生。如脉病不相应，故死。
　　《病源》云：金疮肠断者，视病浅深，各有生死。肠一头见者，不可连也。若腹痛短气，不得饮食者，大肠一日半死，小肠三日死。肠两头见者，可速续之，先以针线如法连续断肠，便取鸡冠血涂其际，勿令气泄，即推内之。肠但出不断者，作大麦粥取汁洗肠，以渍纳之，且作粥清，稍稍饮之，二十余日乃吃糜粥，百日后，乃可进粥。
　　《灵惠》云：金疮失血，其人当苦渴，然须忍之，常令干食，可与肥脂之物，以止其渴；又不得令饮粥，则血溢出杀人也。又忌嗔怒及大言笑，动作劳力及食咸酸、热酒、热羹辈，皆使疮痛冲发，甚则即死。
　　《圣惠》云：凡金疮伤天窗（穴名）、眉角、脑后、臂里跳脉、体内阴股、两乳上下、心鸠尾、小肠及五脏六腑俞，皆死处。又破脑出髓而不能语，戴眼直视，喉中沸声，口中唾出，两手妄举者，俱不可治。
　　《得效》云：金疮出血，虚细则宜，实大则倾。
　　又云：伤虽浅，命脉虚促可虑；伤至重，命脉和缓，永无虑也。血出甚者，脉不要洪大，只要平正重实。
　　又云：肚破肠出在外，若肠全断难医，不断者可治。肠及肚皮破者，麻缕为线，或桑白皮尖茸为线，以花蕊石散敷在线，从里缝之。肠子则以清油捻活，放入肚内，乃缝肚皮，不可缝外重皮，留皮开，用药糁，待生肉。
　　又云：伤破肚皮，肠与脂膏俱出，先用汤药如活血散、佛手散与服，用手擘去膏不妨，此是闲肉，放心去之，然后推肠入内，用线缝之，仍用通利药，勿令二便秘涩。
　　《正传》云：大凡金疮及折伤坠堕内损者，必有瘀血停积，先宜逐去瘀血。若亡血过多，则调养气血为主，花蕊石散、夺命散、鸡鸣散、导滞散、破血消痛汤、复元活血汤，皆可选用。
　　
　　
　　卷三十七　急救部金疮门主方
　　
　　天下第一金疮药
　　（程山龄）。治刀斧伤损并跌仆，打碎敷上，立时止血定痛，更不作脓，胜于他药多矣。
　　雄猪油（一斤四两） 黄蜡 松香（各六两） 乳香（箬烘去油） 血竭 儿茶（各一两） 银粉（炒筛四两） 樟冰（三两研极细末） 冰片 麝香（各六分） 没药（箬烘去油）以上药研极细，先将猪油、松香、黄蜡三味，熬化滤去渣待冷，再入药末搅匀，瓷器收贮，不可泄气。
