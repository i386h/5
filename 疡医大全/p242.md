<!-- { "loadSidebar": true } -->
　　又方（徐元升）。老松香不拘多少，将淡河水满锅滚透煮之，捞起扯拔，浸冷换水，又煮又扯。如此九遍，煮去苦水，复用铜锅溶化，倾入冷水中，不必扯拔，待冷又化。如此三次，拣净松香十两，加去净油乳香、没药各一两，研细和匀敷伤处，用绢帛缚紧。能止血止痛，续筋生肌，不脓不溃，跌打损破亦效。忌生酒、鲜鱼、豆腐、糟菜。
　　又方 鱼胶洗净，用麻布包煮烂，隔布绞出，乘热加乳香、没药去净油各二钱，银粉六分，共捣匀，取青布一幅，用针钉在新板上，将竹刀刮药，摊在布上，候干收贮。量伤处大小，将药布入滚水，泡软移摊于青绢上，粘贴伤处，止血止痛，如将愈之际，有一眼仍以前药泡软纳疮眼中，即敛口矣。
　　金疮并阳证肿毒 用大粉草入去青竹管中，油灰塞竹管孔，立冬日放粪缸内。
　　立春先一日取起，竖立阴干。破竹取甘草研细，金疮干者水调敷，湿则干掺。热毒疫毒，内服均妙。（即人中黄也）又方 白松香研细，将伤口用手挤合，浓浓敷之，布扎紧。不怕风，不怕水，旬日即瘥。
　　又方铅粉 乳香（去油） 风化锻石 没药（去油，各一两） 枯矾（三钱）研细掺之。
　　又方 圆眼核剥去外面黑漆皮，阴阳瓦焙研细末，干掺奇验。
　　又方 苏木煎汤，童便冲服。
　　又方 茜草根煎汤，童便冲服。
　　又方 泽兰叶煎汤，童便冲服。
　　又方 红花煎汁，童便冲服。
　　又方 真白龙骨研细掺之，血即止。
　　又方 海螵蛸研细，掺之血立止。
　　又方 金毛狗脊毛罨伤上。
　　又方 不拘新旧蚕绵丝绸，以及旧毡帽，俱可烧灰搽之。
　　又方 晚蚕砂为末掺之，外以绢条束紧，止血生肌。
　　又方 多年戴油旧毡帽边 灰掺之，或搽亦可。
　　又方 白芍药一两炒黄，研细末，酒调服二钱，止痛。
　　又方 白蜡研末填满伤处，布帛裹定，二三日即愈。
　　又方 寒水石研末，敷之止痛最速。
　　又方 生五倍子为末，干掺，血出不止者，神效。
　　又方 桑树皮中白汁，涂伤处止血。
　　又方 芦子嚼烂敷上，其血立止，且无他患，跌破更效。
　　又方 干莲蓬焙末搽。
　　又方 乌木筷研末搽。
　　又方 独壳大栗研干末掺。
　　又方 红绒 灰掺之。
　　又方 花蕊石研末掺。
　　又方 青石研为末掺。
　　又方 半夏研末掺。
　　又方 天南星研末掺。
　　又方 小麦面干掺。
　　又方 陈旧毡帽 灰，同香灰研匀掺。
　　又方 陈锻石同韭菜捣烂，阴干研末掺。
　　又方 百草霜研细掺。
　　又方 初生小鼠，同锻石捣匀，阴干掺。
　　又方（《圣惠》）。血竭末掺之，止血生肌。
　　又方（《圣惠》）。原蚕娥炒，研末敷。
　　又方 半夏、郁金、风化锻石各等分，研末掺血立止。
　　又方 古矿锻石研末掺。
　　又方 黄丹、白矾末，掺之血立止。
　　又方 桑叶阴干，研末敷，如急用，焙干亦可。
　　又方 刘寄奴研为末掺之，并治箭伤。
　　又方 驴屎 存性，研末搽之，血立止。如不及 ，即用潮的亦妙。
　　又方降香节 五倍子（各五钱） 广三七（二钱五分）研极细掺之，止血定痛，箭伤亦妙。
　　又方 腊月牛胆入风化锻石，悬挂风头避阴处，候干去胆皮，将锻石研细敷。
　　又方五倍子（炒枯） 降香节（锉屑，炒黑色，各等分）研匀，掺于伤处，扎定。
　　刀伤断指、臂者俱可接整。
　　降香（烧末，过者六两） 荔枝核（炒四两）先将伤断处接端正，取绝细末香油调敷，数日后骨肉完全如故。
　　金疮并磕损折伤血出，疼痛不止者葱白 砂糖（各等分）研匀封之，其痛立止，更无疤痕。
　　刀伤折伤葱熨法 先饮童便，酒后用葱炒捣烂，乘热包缚伤上，冷则易之。
　　金疮毒刺疼不可忍 葱一大把，水三升，煮数沸，渍洗伤上，即止。
　　金疮久不收口 出过鸡的蛋壳内嫩皮，连血阴阳瓦焙黄，研末，麻油调搽，湿则干掺。
　　金疮跌打瘀血内攻腹胀。
　　刘寄奴 延胡索 骨碎补（去毛净，各三钱）水煎，加童便冲服。
　　刀斧砍断筋 金钱花叶、茎、根去土净，捣自然汁滴疮口中，以渣敷上，不过半月，断筋自连。
　　刀斧斫伤以及跌破头颅者 霜降后三日，取鸡冠花、叶洗净，入滚水内掇过捞起，青布包，过夜，次早用线穿挂，无烟熏日色之处阴干，刷去灰尘研末，加冰片少许，密贮干掺。
　　五金所伤并竹木刺误犯人神所在之处，流血不止。上身被伤，血流不止，急用银一锭烧红烙伤处，如下体被伤，流血不止者，急以铁一块烧红烙伤处，其血立止，此急救之良方也。
　　刀斧伤甚 真降香磁锋刮下，研极细末掺上，次日结靥如铁。
　　又方藤黄（研碎五钱） 白蜡（一两）入麻油化膏，冷定搽之。
　　又方 多年陈锻石一斤，大黄一两，炒黄色，除去大黄，只用锻石研细掺伤上，布扎自效。
　　又方（《启玄》）。真广三七煎汤洗之，其血立止。
　　又方（《圣惠》）。白胶香、白芷、老松皮、血竭，研细末敷之。
　　又方（《圣惠》）。黄丹 滑石，研末敷之，夏月以薄荷叶贴之，一日一次，以药水汤洗自效。
　　金疮伤至重者（《得效》）。海味中咸白鳔成片铺在伤处，用帛扎定，血立止。
　　下蚕室疮不合（《入门》）。取所割势火 为末，酒调服。（昔有人自割其势，疮久不合，用此方不数日而愈。）金疮及诸伤重痛闷欲死（《入门》） 取牛一只，剖腹纳其人于牛腹，浸热血中可苏。如伤腹用血竭末醋汤调饮，出血而愈。或战阵炮矢所伤，血流满体，气贯胸膈闷绝者，亦苏。
　　伤重晕绝不省人（《丹心》） 热尿多灌，即苏，童尿犹妙。
　　
　　活血散
　　（《入门》） 治刀枪伤、腹裂肠出者。
　　当归 川芎 黄 白芷 续断 赤芍 鹿茸 细辛 黄芩 附子（各等分）研末，每三钱酒调服，日三立验。
　　
　　花蕊石散
　　 治一切金刀砍伤，及打扑损伤，牛马咬踢，或至死者，急于伤处掺药，其血化为黄水，再服药便活，更不疼痛，如脏腑有瘀血，内损烦闷欲死，服此药则化为黄水，或吐出或下泄出。
　　花蕊石（四两） 硫黄（一两）为末，入瓦罐内盐泥固济，晒干安四方砖上，以炭火从巳午时 至经宿，候冷取出，研细，每服一匙，童便入酒煎热调服。
　　
　　夺命散
　　（《得效》） 治金刀所伤，及从高坠落，木石压损，瘀血瘀积，心腹疼痛，二便不通。
　　水蛭（锻石拌炒焦，五钱） 大黄 黑牵牛（头末各二两）上为末，每服二钱热酒调下，过数时无效，再用一服下恶血。
　　
　　导滞汤
　　（《圣惠》） 治金刀跌扑，大便不通，壅郁欲死。
　　大黄（一两） 当归（二钱五分） 麝香（少许）为末，每服三钱酒调服。
　　
　　金伤散
　　（《乡药》） 治一切金疮。重午日早朝，使四人各出四方采草、木、茎、叶各半把，至午时入锻石一斤，同捣极烂，凿大桑木三两株，作孔纳药实巩，用桑皮蔽之，油调锻石密涂之，勿令泄气。更以桑皮填固，至九月九日午时取出阴干，百日捣罗为末，如遇伤掺之，神效。
　　刀伤 铜匠锉下黄铜细末，再入乳钵内乳细掺之，立合。
　　金疮出血。（《采医书》）龙骨（ 二钱） 乳香（去油） 没药（去油，各三钱）白矾（半生半枯） 无名异（各一两） 五倍子（半生半焙二两）共为末，干掺不作脓，不怕风，立时止血，住痛生肌。
　　金疮神方（周鹤仙）。
　　松香（去油，如油不尽反疼，用新砖两块，火内烧极热，上下多衬纸，将松香入在中间，压两、三次，则油尽如门霜矣） 生半夏（各等分）研极细末搽之，有力者宜预合济世，神验无比。
　　又方真降香（切片，火上炙去油） 荔枝核 血竭（各等分）为极细末，敷患处，即刻止痛作痒，不三日全愈，虽断指亦能续也，神验。
　　又方 荔枝核烧灰存性，为细末填伤口，一夜即平复。
　　又方 拣净剃下黑发数斤，洗净油腻摅干。将鲜竹筒取一段打空一节，将发装入，筑极紧，用木塞口，黄泥封，放于微火灰内 一夜存性，打开发成粉矣。收贮瓷瓶之内，遇刀伤敷之，神验之极。
　　又方 端午午时采苎麻叶阴干，揉成绒罨上，即定痛止血。
　　刀斫斧伤肉落 人指甲阴阳瓦焙，研细末密贮。凡遇斫伤将末掺上，以肉合上，急用扇子急力扇之即合。若伤口深大，又不宜扇风，恐成破伤风，些小刀疮，此方颇验。
　　刀伤 琥珀末掺之。
　　又方 一人因劈裂爪甲指拇，索金疮药裹之，其痛不止，即取葱白入糠火煨热，剥皮劈开，其中有涎如涕，取搽损处，仍多煨取。接续易搽，凡三易之。血止痛消，并不溃良方也。
　　刀伤汤火跌打断筋损骨。
　　麻油（熬老，冬月用油七两五钱，夏月用油五两一钱） 入白蜡（一两） 藤黄（五钱）不住手搅成饼涂搽。
　　刀伤 熊胆和水调搽伤处，立刻止血定痛，不作脓。
　　小儿刀破手 锅盖屑刮下搽。
　　刀伤 图书局滑石末掺之。
　　又方 生大黄炒黑，研细掺。
　　又方坚实细炭 老松香（各等分）研细，用韭菜汁拌，阴干再研细掺之，如急用则不用韭菜汁拌亦效。
　　夹剪断指 蛛窝缠指上，包暖即好。
　　刀斧伤并跌打流血不止 何首乌研细擦上，使血归经。
　　金疮跌打止血定痛 干荷叶研末擦，即能生肌。
　　刀伤虽数日作脓亦效。
　　老松香 川大黄（各一钱）共研细末，干掺。
　　
　　
　　卷三十七　急救部弓箭鸟枪伤门主方
　　弓伤全睛突出，并治打伤眼珠肿痛，急以手揉入，勿见风，取精猪肉切薄片，摊在热钵上，候肉热急贴伤处，冷则更换。
　　箭头入肉。
　　蜣螂（十个，去壳、去白肉） 土狗（三个） 妇人发（ 灰少许）同研如泥，浓涂之，以两手蹙之，箭头自出。
　　箭伤 三七根三钱，好酒煎露一宿，服之即愈。
　　中毒箭 急饮麻油数碗，其毒自解。
　　中毒箭 蓝汁一升饮之，并淋伤上。若无蓝汁，以青布清水绞汁饮，并淋伤上。
　　针刀、箭镞折在肉里 象牙屑和水敷之。
　　针刀、箭镞折在肉里 栝蒌根捣烂敷之，每日三易。
　　箭头入肉 推粪蜣螂一个，捣如泥，煎汤频洗伤处，自出。
　　箭头入肉陈腊肉（去皮、骨，捣烂） 人指甲 象牙（各二钱）研细，入蜡肉内捣匀，敷于四围即出。
