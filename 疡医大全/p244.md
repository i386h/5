<!-- { "loadSidebar": true } -->
　　又曰：针刺、艾灸及鸡冠血滴于口中三法，虽澄遍采方书而得之者，亦曾用之有验，但必须心口尚温，大便未下，舌未伸出，彼家的系无故自缢，并须有亲人在傍，协同拯救，并无威逼磨折情节，方可针刺艾灸滴血。若事涉嫌疑，万一难救，反起讼端，又不得不虑及此也。幸高明酌用。
　　真野山羊心血二三厘，研极细，酒灌下即活。（《普救》）
　　
　　卷三十七　急救部救溺水门主论
　　急倒提出水，用牛一头，令横卧，以腹卧牛脊上，牵牛缓行，令吐出腹中之水，用老姜擦牙即活。口噤者撬开，横一箸于牙间，使水得出。如无牛用锅覆地，将溺人脐对锅脐俯卧，脚后稍高，用手托其头，水出即活。或者皂角末用绵纸卷成条，通其谷道，其水自出。大约倒提出水时，人硬可救，如已绵软，是回过水不能救。用搐鼻通天散吹鼻中，得嚏即苏。（搐鼻通天散：猪牙皂角去皮弦一两，北细辛去叶，半夏各五钱，共研细末，每用一二分吹鼻中。）溺水及服金屑者，用鸭血灌之。
　　钱青抡曰：溺死切忌倒提出水，火烘无救，用锅子合地，急将死者脐对着锅脐覆上，用人扶牢，徐徐推锅转移走，箸夹口中，出腹中之水，其人即活。
　　澄曰：凡水溺之人，夏天可救，冬天难救，捞起时切勿倒控，急急将口撬开，横衔箸一只，使可出水。用竹管吹其两耳，研生半夏末吹其鼻孔，用皂角末置管中，吹其谷道。如系夏月，用牛一只，将溺人肚皮横覆牛背之上，两旁令人扶住，牵牛缓缓行走，腹中之水，自然从口中大小便流出。再用苏合丸化开灌之，或生姜汁灌之。
　　若无牛以活人仰卧，令溺人如前将肚皮横覆活人身上，活人将身子微微动摇，水亦可出。若一时无牛，活人不肯为，即用栲栲一只，将溺人覆其上亦可。
　　又曰：如系冬月，急将湿衣解去，一面炒盐用布包熨脐，一面浓铺被褥，取灶内暖草灰多多铺于被褥之上，令溺者覆卧其上，肚下垫以棉枕一个，仍用草灰将遍身覆盖，灰上再加浓被，不可把灰眯于眼内。即撬口衔箸，灌苏合丸生姜汤，吹耳鼻谷道等法，冬夏一般。急救醒后宜少饮温酒，夏天只与清粥饮之。盖灰性暖而能拔水，凡蝇溺水而死者，以灰埋之，少顷即活，以其明验也。
　　又曰：溺水死者，鸭血灌之，立活。
　　
　　
　　卷三十七　急救部救冻死门主论
　　切忌热水火烘，急用大锅炒灰，盛布袋内，放在心口，并熨脐腹之间，袋须作数个，冷则更换，灌以温酒姜汤，用浓被褥盖暖，保血脉和通，如身上渐温即活。
　　《秘要》云：冻死一日犹可活，过此即不疗。
　　又云：若不先温心，便持火炙其身体，冷气与火相抟则死。
　　又曰：用浓棉被将冻人卷住睡卧，令两人推来转去，使血脉相通，身上渐温即活。如无棉被，新草荐亦可。
　　
　　
　　卷三十七　急救部救热死中暑昏闷门主论
　　切忌饮冷水，不可令卧冷地。
　　当急移阴处，用大蒜捣烂，加路上热土和水去渣灌之。再掬路上热土，拥挤脐间作窝，令众人尿满，暖气透脐即苏。
　　又法：急以姜汤或童便乘热灌下，外用布蘸热汤熨脐下三寸穴立醒，醒后忌饮冷水，饮之立死。
　　又曰：暑月晒衣，不可便入箱柜之中，恐冬月服之，有中暑者。若吹透再收，便无此患。
　　
　　
　　卷三十七　急救部救魇死门主论
　　原有灯即存灯勿熄，如无灯不可点灯，但痛咬脚跟，并咬大拇指，而频唾其面，再灌以姜汤，或用皂角末，或半夏生研，或雄黄末吹入鼻中，得嚏即醒。诸卒死及魇死，急于人中及两脚大拇指内离爪一韭菜许，灸七壮即活。（《纲目》）。
　　凡魇死并中恶，切忌火照惊慌，乌骨鸡血滴口中，立活。
　　扁鹊曰：五绝死者，一曰自缢，二曰墙壁所磕，三曰溺水，四曰魇魅，五曰产乳，皆用生半夏一两捣筛，吹一大豆许于鼻孔中，即活。亦有用生半夏末水和丸如小豆大，塞鼻中，并吹末于耳内，心下温一日者尚可救，奈人不晓的，皆因见其气绝，多不救耳，惜哉！
　　
　　卷三十七　急救部救中恶门主论
　　或登厕，或出郊外野地，或游冷室，或行人所罕到之处，突然眼见鬼物，口鼻吸着恶气，蓦然倒地，四肢逆冷，两手拳握，口鼻出血，性命逡巡不救，此名中恶。大约此证同尸厥证同，但腹中不鸣，心腹俱暖为异。凡遇此证，即刻众人围绕，不可移动，众人打鼓烧火，或焚麝香、苏合香、安息香之类，直候至醒知人事，方可移动，用犀角一钱，朱砂、麝香各五分，研细，水调服。或用石菖蒲捣汁灌口鼻中。
　　又法：用鲜菖蒲根捣汁，灌入鼻中，或口内自活。
　　卒被鬼击如中箭，用桃皮一片，安痛上，取一匙头安桃皮上，用艾胡桃大，安匙上灸之，即瘥。（《入门》）或往死丧坟庙，来家即死，急断猪尾取血灌之，并缚豚枕之，立活。
　　凡卒死得紫金锭磨汁，灌之立苏。书曰：中恶者，乃遇尸丧邪病，古庙坟冢，空房冷寓，废署荒园，鬼神坛场，祈祷祠社，池沼苔藓，蕴湿藤萝，树木阴郁，一经感触，卒然昏迷，名曰中恶。急将病患移于宅内东方，以醋炭熏之，用姜汤化苏合丸灌之，或藿香正气散亦妙。再用葱尖刺入病患耳内出血，即活；如无血者不治。若大吐大泻，口鼻流血者，不治。
　　
　　
　　卷三十七　急救部救吓死门主论
　　急抱定，用温酒徐徐灌下，即活。如九窍出血，用大蓟一握绞汁，和好酒半杯顿服。如无鲜大蓟，即干大蓟研末滚水灌服，三钱。清晨汲头一吊桶水， 面即效。
　　书曰：吓煞，即惊怖死也。
　　
　　
　　卷三十七　急救部救五窍出血门主论
　　耳目口鼻窍中一齐出血，药不及煎，死在旦夕俄顷，用冷水当面 几口，即分开头发，用粗纸数层，蘸醋令透，搭在囟门，血即止，次用当归一两煎汤，磨沉香、降香各五钱，加童便服之，血自归经，然后以四物汤加人参、黄 、北五味、麦门冬为丸服之，可收万全之功。
　　
　　
　　卷三十七　急救部救神箭鬼箭打门主方
　　神箭。（不可针刺）狗骨（烧灰三钱） 山栀（七个，研） 飞白面 陈糟（各一两） 醋调敷。
　　鬼箭打。
　　铁屑（细末，二两） 核桃肉（一斤） 桃仁（八两）同入瓷器内，加好酒四斤隔汤煮，盖上以糯米置之，米熟为度。每日不拘时随量暖服，盖被发汗，服时痛稍甚，服完渐愈。勿以服药时痛而中止也。
　　又方山栀（炒） 飞面 桃头（七个）杵饼贴，次日作七丸，投炭火中，烧响即愈。
　　
　　
　　卷三十七　急救部除妖魅鬼魇门主论
　　妖魅、鬼魇不肯明言者，鹿角锉细末，酒调服，即知人事矣。
　　梦与鬼交者，以鹿角末清酒调服，即出鬼精。妇女梦与邪物交通，独言独笑，心神恍惚者，用明雄细末一两，松香二两熔化，投下明雄，以虎爪搅之，丸如弹子大，夜焚于焙笼中，令女坐其上，以被盖之，露头在外，不过二三次即愈。内用菖蒲、枣仁、远志、朱砂、茯神等味为末，服之。
　　惯多梦魇者，用通明大朱砂缝袋盛之，藏发内睡之，是夜即无邪梦也。
　　
　　
　　卷三十七　急救部祟证门主方
　　平祟散（《秘录》）。
　　硼砂（三分） 黄连 甘草（各二分） 冰片（一分）乳极细，人乳调点两眼角，立消。
　　
　　
　　卷三十八蛇虎伤部
　　凡蛇、虎、虫、狗、蜈蚣、蝎、蛛、鼠咬，皆汇于此部中，以便检阅参治。
　　
　　
　　卷三十八　蛇虎伤部马汗疮门主论
　　凡患疮人因骑骡马，沾其涎汗，毒入疮中， 肿疼痛，名曰马汗疮。
　　
　　
　　卷三十八　蛇虎伤部马汗疮门主方
　　验方 冬瓜皮煎汤洗。
　　又方 丝瓜叶煎汤洗。
　　又方 冬瓜皮干为末，敷之。
　　又方（《启玄》）。制柏散敷之。
　　
　　
　　卷三十八　蛇虎伤部马咬门主方
　　验方 皂角子烧灰，香油调搽，即追出毒瓦斯矣。
　　又方 薄荷汁涂之。
　　马咬及踏伤 服童便韭汁。
　　又方（《集验》）。寒水石研敷伤处，旬日自愈。
　　马咋踏人 割鸡冠血点咬处，日三次。牡马用雌鸡冠，牝马用雄鸡冠。
　　又方 马鞭梢三寸，鼠屎十四粒 灰为末，猪油调搽。
　　又方 妇人月经搽。
　　又方人粪（ ） 马粪（ ）上共 研为末，猪油和调搽之。
　　
　　
　　卷三十八　蛇虎伤部虎咬门主论
　　　r虎咬　p04-a41a221.bmp　r雷真君曰：世人被虎咬伤，血必大出，其伤口实时溃烂，其疼不可当，即用猪肉贴之，随贴随化随易。急用地榆一斤，苦参四两，三七根三两，研极细掺之，随湿随掺，血即止，痛即定。盖地榆凉血，苦参止痛，三七止血，合三者之长，故奏功实神。（《秘录》）。凡人遇虎，不死必伤，伤必溃烂，虎之见人，如猫捕鼠，先有毒涎喷人，人始昏溃。
　　陈远公曰：人遭虎伤，流血必多。大凡虎伤多在颈项，必有深孔两个，或四个，其孔一时即化为黑色，急用生猪油塞之。无则用生猪肉填之，随填随化，庶不再腐所伤之肉。然后急买地榆半斤为末，敷所伤之处，血即顿止，随用汤药以止渴。盖虎伤流血必多，而虎又有热毒，直来犯心，故口渴甚，万不得已可与小便饮之。急投治虎汤：三七根末、地榆各二两，黄 、当归、麦冬、生地各三两，水十碗煎，恣其饮之，必安然而卧。明日伤处大痒，又一服又卧。如是五日，疮口生合而愈。（《冰鉴》。此方大补气血以生肌，用地榆化虎伤之热毒，用三七根止血敛口，但其药料不奇，奏功实神。）王御曰：凡虎咬多服生姜汁，或自尿淋洗伤口，又用白矾研细末敷之。
　　
　　
　　卷三十八　蛇虎伤部虎咬门主方
　　验方 真香油灌之，外用香油洗之。
　　又方 捣青松汁数斗，频频饮之，用渣敷咬伤处，频易即效。
　　熊虎爪牙所伤毒痛 烧青布熏疮口，毒即出。仍煮葛根汁煎浓洗疮，一日十次。再捣葛根汁调服方寸匕，每日五次，甚者夜服两次。
　　又方 嚼栗涂。
　　又方 煮生铁，令有味洗疮。
　　又方雄黄 硫黄 紫石英（各等分）共研细末，搽之。
　　
　　
　　卷三十八　蛇虎伤部蛇伤门主论
