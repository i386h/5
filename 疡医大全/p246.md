<!-- { "loadSidebar": true } -->
　　疯犬咬 急于无风处捏去恶血，孔干者针刺出血，盐汤洗净，捣葱粘贴，用糯米一撮，番木鳖半个切碎，斑蝥七个去翅、足，若过一日多加一个，连前药炒黄，去斑蝥不用，研为细末，用好酒调服。但细看头上若有红发，即行拔去。切忌房事，并忌锣声，终身忌食犬肉、羊肉。
　　家犬咬（《感应篇》）。先须忍痛用河水洗净血水，刮生虎骨末掺咬处，为佳。
　　家犬咬（《感应篇》）。刮肉店内砧板上油腻，拌砂糖敷之。
　　又方 鼠屎捣烂敷之，即止其痛。
　　疯犬咬。
　　川连 虎颈骨（各三钱） 甘草（一钱） 番木鳖（三个）先用麻油四两，将药煎汁服下，将渣再入生酒煎服，饮醉取汗，忌食鹅、犬、羊肉七日，余物不禁。
　　又方 青布煎汁三升，服之。
　　又方 饮驴尿一二升为良。
　　又方栀子皮（烧灰） 石硫黄（各等分）共处研为细末，敷于咬伤处，一日一换，其人头顶必有红毛数根，急拔去用男子热粪敷，冷则易。待大势将定，用男子干粪烧灰，麻油调敷。
　　家犬咬如伤不甚重 治以栗子捣敷。
　　又方 紫苏叶捣敷。
　　犬咬 用水洗疮，任血出勿止，仍洗勿住手，俟血止，帛扎紧。
　　又方 嫩苍耳草叶捣汁，如无，用干者一把。酒水同煎五分，热服。
　　又方白矾（七分） 番木鳖（一个）共为末，分三服，先用水服，后二次用酒服之。
　　又方斑蝥（七个，去翅、足，研细末）用酒调服，令被咬者小便于盆内，见沫如狗形，不再复发。
　　又方野菊花 香附 小儿胎发（炒 ）研末，酒服尽醉。
　　又方 不见日色瓦上青苔，刮下敷于咬处。
　　
　　
　　卷三十八　蛇虎伤部猪咬门主方
　　验方 松脂熔化，作饼贴之。
　　又方 屋溜中泥敷之。
　　
　　
　　卷三十八　蛇虎伤部猫咬门主方
　　验方 薄荷汁涂之。
　　
　　
　　卷三十八　蛇虎伤部鼠咬门主论
　　鼠咬伤手足及肉，最难愈者何也？因其齿细而长，上有毒黄，能伤筋骨故也。
　　
　　
　　卷三十八　蛇虎伤部鼠咬门主方
　　验方 宜用猫尿洗其毒，去其血，再用猫尿填伤处。
　　又方（《纂要》）。斑蝥烧灰，麝香少许，津唾调敷。
　　又方 猫毛烧灰，加麝香少许，唾津敷。
　　又方 香椿树皮捣汁一酒杯，和黄酒调下，则其毒瓦斯自消。
　　
　　
　　卷三十八　蛇虎伤部蜈蚣咬门主方
　　验方 雄鸡冠血涂咬处。
　　又方 取大蜘蛛放伤处，吸去其毒即愈。随投蜘蛛于水内，令吐出毒瓦斯，以全其命。
　　又方 新竹一段，火上烘出沥，取沥搽之，止痛。
　　又方 头垢搽之，其痛立止。
　　蜈蚣叮咬，其痛切骨，浑身麻木雄黄研为细末，捻香油纸条点火熏其咬处，则其疼痛立止矣。
　　蜈蚣、蝎子咬 薄荷叶研末，搽咬处立止。
　　又方 蟾酥丸，水磨涂。
　　又方 烧铁刀头令赤，置白矾于刀头上化汁，乘热将矾汁滴于被伤之处，立瘥。
　　又方 手指探入鸡喉内，取鸡口内涎涂之，立愈。
　　又方 取雄鸡嘴对伤处吸，吸尽毒，鸡嘴自去。
　　又方 鸡蛋一个，轻敲一小孔，合伤处，立效。
　　又方 木梳齿内垢，灯上烧滴伤处，立止。
　　又方 人头垢封伤处，立效。
　　又方 细嚼香附，涂之立效。
　　又方五灵脂（炒令烟尽一钱） 蒲黄（炒二钱）共研细，醋调涂伤处，立效。
　　又方 独蒜捣敷咬处，其痛立止。
　　又方 灯草心蘸香油点着，向患处 数下。
　　祛蜈蚣法 凡人家蜈蚣多，用头发烧烟，或床下，或厨房，蜈蚣闻之，入土三尺。
　　蜈蚣咬 草纸卷点着，隔锡片熏之，热气透入，其痛即止。
　　又方 赶雄鸡令走急，然后以鸡嘴气呵之，不过两三次，即好。
　　又方 桑叶捣汁敷。
　　又方 烧头发烟熏之，亦好。
　　蜈蚣蝎螫生半夏 荜茇（各二钱五分） 生南星（一钱五分） 雄黄 白矾（各二钱）为末，就痛处搽之，或醋调敷。
　　又方 甘草、雄黄磨菜油搽。
　　又方 草纸卷烧烟熏。
　　又方 蕲艾作小丸，放咬处灸之。
　　又方 先用盐汤洗伤处，再用刘寄奴擦之。
　　又方 用生姜汁调雄黄搽。
　　
　　
　　卷三十八　蛇虎伤部壁虎咬门主方
　　验方 青苔涂擦，内用败毒散加青苔三钱，煎服。
　　又方 桑柴灰水煎滚，滤浓汁，调白矾末涂之。
　　又方 用清水淋壁上，注咬伤处，神效。
　　
　　
　　卷三十八　蛇虎伤部蝎螫门主论
　　陈嘉谟曰：蝎有雌雄两种，雄者螫人，痛在一处，雌者螫人，痛牵遍体，惟闻鸡啼之声，则其痛渐减耳。书云：凡见一切毒螫之物，不可起恶念向之，亦不得杀之，如动此念，后必遭螫，治亦难愈，慎之慎之。
　　《外台秘要》云：余身曾遭蝎螫手指，痛苦不可忍，诸方治之无效，有人见余，令用冷水渍手指，指不痛则渍手，手即不痛，水微微暖，手又痛，即换冷水渍之，稍暖又换冷水，或冷水浸旧布 之，实有奇效。
　　吴天麟曰：凡蛇、蝎、蜈蚣咬伤，虽有疼痛，不可号呼，但呵呵大笑数声，其痛即可十减其七。盖毒物咬人之后，闻人号呼，彼反为喜，则其蜈蚣、蝎子自己将尾巴摇动，他若动一下，咬处即锥痛一下，但闻大笑之声，彼即气杀。澄曾连被蝎螫，即发大笑之声，咬处果然不甚疼痛，亦妙法也，此亦不可不知。
　　
　　
　　卷三十八　蛇虎伤部蝎螫门主方
　　验方 粪清搽之，其痛立止。
　　又方 水胶一条，沾水湿之，将火炽热于伤处，擦之。
　　又方 草纸卷紧点着，用烟熏之。
　　又方 白矾、半夏各等分，研末醋调敷。
　　又方（《启玄》）。香油蘸青布捻子，点着插在笔管内，扣定痛处，用烟熏之，少刻即止痛矣。
　　又方 井底泥涂螫伤处，干则再易。
　　又方（《古今录验》）。但用木碗合之，即愈。
　　又方 新汲水以青布随痛处搭之，干则再易。
　　雄蝎螫人一处作痛 井泥涂之，干则再易。
　　雌蝎螫人诸处牵痛 瓦沟下泥涂之。若遇天晴，可用新汲水从屋上淋下，取泥涂之。
　　蝎螫净官硝 明雄（各一钱二分） 麝香（一分二厘）研细，瓷瓶密贮，每用少许，点男左女右大眼角，闻香即止痛又方 大蜗牛一个捣敷，其痛立止矣。
　　
　　良姜膏
　　 治毒疮并蝎螫诸恶虫咬。高良姜、穿山甲各六两。真麻油二斤，浸七日熬枯去渣，入炒黄丹一斤成膏，摊贴。
　　蝎螫蜈蚣咬 预于五月五日，用水胶、乳香各一两，水炖化，摊匀纸上，剪作小条，每用少许水湿贴之，立刻止痛。
　　又方 捣蒜涂。
　　又方 硼砂和水涂。
　　又方 嚼茱萸封之。
　　又方 生乌头末唾和涂。
　　又方 滴热蜡烛油于伤处，两三次易之。
　　又方 温物浸之。又方嚼干姜涂。
　　又方 苦李子仁嚼敷。
　　又方 拔蛇盘草取汁敷。
　　
　　
　　卷三十八　蛇虎伤部蜘蛛咬门主论
　　申斗垣曰：若蜘蛛咬，人中其毒者，一身生蜘蛛丝，不知人事。（《启玄》）蛛咬人，其毒最能杀人。
　　
　　
　　卷三十八　蛇虎伤部蜘蛛咬门主方
　　验方（《启玄》）。艾烧烟熏之。
　　又方（《启玄》）。羊乳灌之立解。
　　又方（《传信方》）。大蓝汁一碗入雄黄、麝香少许，搽于患处，仍服其汁。
　　蜘蛛咬 急用桑柴灰煎取汁，调白矾末敷。
　　又方 以生铁衣醋研汁涂。
　　又方 乌麻油和胡粉如泥涂，干则易之。
　　又方 洋桃叶捣敷。
　　又方 炮姜切片贴。
　　又方 雄黄末敷之。
　　又方 蒜切作两段揩之，或蒜磨地上泥涂。
　　
　　
　　卷三十八　蛇虎伤部壁咬门主论
　　《本草》云：壁 咬，毒人必死，宜用桑柴灰淋浓汁，调白矾涂。
　　《圣惠》云：醋磨雄黄涂。
　　
　　
　　卷三十八　蛇虎伤部蜂叮门主方
　　蜂子叮人，必有毒刺入肉内，务须挑之。好黄酒洗之。
　　又方 生芋梗擦之，立刻止痛消肿，如无梗用子亦效。
　　又方 青苔擦上，痛止肿消。
　　又方 人乳搽之。
　　又方 小便洗擦拭干，用香油搽。
　　又方 雄黄末掺之。
　　又方 蜂房研末搽之。
　　又方 阳物上垢，手捏擦伤处。
　　又方 就螫处地上，写一玉字，口中默念金、木、水、火、土，念一字写一笔，临了念土字写一点，即取点下之土捻起，就伤处敷之。
　　又方 蜂房焙为末，猪油调敷。
　　又方 野苋菜捣敷。
　　又方 火纸卷烟熏。
　　又方 香油搽。
　　又方 野苎叶擦。
　　又方 桑树汁擦。
　　又方 手抓头垢，用盐擦。
　　
　　
　　卷三十八　蛇虎伤部蜗牛伤门主论
　　《本草》云：蜗牛伤人，毒瓦斯遍身者，宜捣蓼子汁浸即瘥。
　　
　　
　　卷三十八　蛇虎伤部蚯蚓咬伤门主论
　　凡是蚯蚓毒，形如大麻疯，眉发脱落，亦有蚯蚓呵伤，令人发肿。
　　又云：蚯蚓蛟即受其毒，但夜则蚯蚓鸣于体中为异耳。用盐汤频频洗之，其毒自去。
　　
　　
　　卷三十八　蛇虎伤部蚯蚓咬伤门主方
　　小儿受伤 用盐汤温洗。
　　又方 鸭血涂之。
　　中蚯蚓毒，形如大麻疯，眉发脱落用锻石泡热水，候冷洗患处，浸良久愈。
　　
　　
　　卷三十八　蛇虎伤部杨辣虫辣门主论
　　杨HT 虫即杨辣虫，又有瓦 虫，俱能辣人，即令皮肤肿痛如火燎一般，治用淡豆豉捣敷之。
　　又曰：瓦 虫即射工，乃树间杂毛虫也。人触之即能放毛射人，初痒次痛，热如火燎，久则外痒内痛，骨肉皆烂，诸药罔效，但用豆豉同清油捣敷，少时则毛出。
　　
　　
　　卷三十八　蛇虎伤部杨辣虫门主方
　　验方 淡豆豉捣敷之，辣毛即出不痛。如毛未出，仍须再擦之，毛出自愈。如无豆豉，或醋或盐卤洗之。
　　又方 白芷煎汤洗之，如肉已烂，海螵蛸细末掺之。
　　
　　
　　卷三十八　蛇虎伤部蚕咬伤门主方
　　蚕咬 苎麻根捣汁涂之。
　　
　　
　　卷三十八　蛇虎伤部马蜞咬门主论
　　韩秋岩曰：雁山春夏多马蜞毒物，善啮人，流血不止，以烧竹叶涂之，血立止。（《檀丸丛书》）
　　
　　卷三十八　蛇虎伤部八脚虫伤门主论
　　韩秋岩曰：八脚虫隐壁间，以尿射人，遍身生疮，状如汤火伤，其痛如烙者是。
