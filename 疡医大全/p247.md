<!-- { "loadSidebar": true } -->
　　又曰：蠼 虫一名多脚虫，若中尿者，令人皮肤起疗浆水泡，痛如火烧，初如饭糁，渐如豆大，宜用盐汤绵蘸拓泡上数次，即消。
　　
　　
　　卷三十八　蛇虎伤部八脚虫伤门主方
　　验方 乌鸡翎烧灰，鸡子清调搽。
　　
　　
　　卷三十八　蛇虎伤部沙虱毒门主方
　　沙虱在水中着人，及阴雨日即着人，便攒入皮里，初着有赤点，一如米粒。盐五合，水一斗，煮一沸，清洗。
　　又方 盐和麝香涂。
　　
　　
　　卷三十八　蛇虎伤部诸色恶虫咬伤门主方
　　验方 先用姜汁洗，再用雄黄、明矾研细搽之。
　　又方 生芝麻嚼细，涂之。
　　又方 大黄磨水涂二次，再用香油纸捻点着，熏伤处。
　　
　　
　　卷三十八　蛇虎伤部百虫入耳门主方
　　验方 宜闭口勿言，以纸塞耳窍、鼻窍，只空中入之耳，以麻油点入耳窍中，或出或死。
　　又方 猫尿滴耳中，其虫即出。（取猫尿法：以生姜擦猫鼻上即溺。）又方 韭汁和醋灌入耳中。
　　蜈蚣、蜜蜂、大虫入耳 用肉炙香，安放耳边，其虫闻香即出。
　　又方 火炙桃叶，塞之立出。
　　蝣蜒入耳 用蚯蚓入葱内化水，滴耳内虫自出。
　　又方 羊乳灌入耳内，即化为水。
　　百虫入耳 鸡血滴耳，或韭汁姜汁滴之，皆效。
　　又方 胆矾和醋灌之，即出。
　　壁虱入耳，稻杆灰煎汁灌之，即随水而出。
　　百虫入耳 川椒末一撮，以醋半斤调灌耳中，行二十四步即出。
　　蚤虱入耳 菖蒲塞之。
　　蜈蚣入耳 鸡肉炒香放耳边，即引出。
　　又方 生姜汁灌之。
　　蚂蚁入耳 穿山甲炒研，调水灌之。
　　
　　
　　卷三十八　蛇虎伤部八角虱门主论
　　澄曰：八角虱即八角虫，又名阴虱疮，其形如花蜘蛛，叮于阴毛之上，生于前阴毛际。其痒如锥。内由肝肾气浊生热，兼淫欲失于浣洗，二精不洁，抟滞而成。瘙痒难忍，抓破色红，中含紫点，宜内服芦柏地黄丸主之。
　　又曰：此虫最易传染，得此者勿近女子，近之则妇人即生此虫，不可不慎。
　　又曰：亦有发辫内生八角虱者，主其人运气颠倒。
　　
　　
　　卷三十八　蛇虎伤部八角虱门主方
　　阴毛内生红白虱，八脚如虱，痒不可忍 磨镱子泥涂之。
　　又方 生白果，嚼烂涂之。
　　又方 银朱纸烧烟，熏之。
　　发内阴毛生虱 百部、烟筋各等分，煎汤洗之。
　　发内生虱 芦藜不拘多少研末，掺在发中，经宿其虱自死。
　　又方 水银和枣肉研烂，涂毡帽上带一夕尽绝。
　　又方 百部煎洗立绝。
　　衣被生虱 百部同衣用滚汤泡洗，虮虱俱绝。
　　
　　芦柏地黄丸
　　熟地（八两） 丹皮 白茯苓（各三钱） 山萸肉 怀山药（各四两） 泽泻（三两） 黄柏（一两）芦荟（五钱）共炼蜜为丸，每服三钱，白汤送下。
　　
　　
　　卷三十八　蛇虎伤部辟虼蚤门主方
　　辟虼蚤 五月五日采向东桃枝，菖蒲根阴干，于十月初一日研末，筛席下即除根。
　　又方 鲜桃叶展净，晒干研末，先铺叶末，后洒微水立除。
　　
　　
　　卷三十八　蛇虎伤部祛虱门主方
　　祛虱法 水银勒绵线系腰间，即去。
　　又方 百部煎汤洗衣，虱俱灭。
　　又方 白果捣碎浆衣。
　　
　　
　　卷三十八　蛇虎伤部祛蚊门主方
　　治蚊虫 鳗鱼骨，如无，即他鱼骨干的亦可，室内烧之，蚊化为水。
　　又方 端午午时用金墨一锭，放蛤蟆肚内，封口阴干，每用墨在砚磨浓汁，以笔蘸墨画圈于壁，或画大小口葫芦，蚊虫皆飞聚圈内，此墨又可敷围肿毒。
　　
　　
　　卷三十八　蛇虎伤部祛臭虫门主方
　　验方 采鲜绣救花置床四角，其患自绝。
　　又方 晚蚕砂烧床下，臭虫化水。
　　又方 羊骨头烧烟熏，即无矣。（但此烟最烂丝绸布帛，熏时须将衣帐搬开，免破坏。）又方 荞麦秸煎汤淋，臭虫即死。
　　又方 苍术、番木鳖、潮脑、香白芷，共研末，烧酒捣丸蚕豆大，每烧一丸，臭虫即成皮壳。
　　又方 香木瓜烧烟熏，即变空壳。
　　
　　
　　卷三十九救急部
　　凡解一切中毒以及误吞金石、虫螫等证，俱汇于此部中，以便检阅参治。
　　
　　
　　卷三十九　救急部解救砒霜门主论
　　雷真君曰：世人有服砒霜之毒，五脏欲裂者，腹必大痛，舌必伸出，眼必流血而死，最可怜也。急用泻毒神丹饮之，如立时大泻则生，否则死矣。此砒已入于脏，非可用羊血生甘草上吐能愈，特又变下法救之，饮之如不泻，此肠已断矣，又何救乎？倘用之早，未有不生者，不可执吐法而无变通。若初饮砒霜，但饮甘草羊血立吐而愈，如不吐，速用泻毒神丹泻之，则无不救矣。（《活人录》）凡中砒毒，其证烦躁如狂，心腹搅痛，头旋欲吐不吐，面色青黑四肢极冷者是。
　　凡服砒人不可仰卧，恐毒流四肢难治，愈后须忌百日烟、酒、姜、椒、煎、炒。（《愿体集》）凡中信毒，因气脑自服者，急用香油一碗灌之，或吐或下即活。若系酒调者难救，其毒发散于周身也。
　　陈远公曰：服砒毒疼欲死，若不急救必腐肠胃，吐紫血而死。盖砒石乃天生之石，不曾经火 炼，何毒至此，不知砒石生南岳之山，钟南山火毒，又经火气，则其性大热，酷烈之至，安得不杀人哉！性又善走，砒石下喉，必升降于肠胃之上下，往来数十次，肠剥皮穿，人乃死矣。疼欲死者，正毒瓦斯上下攻也，毒药之横，莫此为甚，治法必吐出其毒，然不能尽出其毒也，必用解毒之味，但初下喉，用羊血吐之，亦有能生之者，食久入胃，则无益矣。
　　宜用救死丹，久暂皆可救，用生甘草一两，玄参二两，地榆五钱，瓜蒂七个，水煎下喉即吐，煮渣服之又吐，砒毒全解矣。
　　（甘草解毒，得瓜蒂上涌而吐，砒能上升，故引之尽出也。然砒又下行，得元参、地榆解大肠之火毒，砒之大毒已从上而出，走下者亦余毒耳，得二味解之，则上下共相解纷，毒又何能施其燥烈哉。况元、榆俱润中解毒，所以能制毒也，此方十可活八，若不吐者，此肠胃已坏，不可救矣，非方不效也，倘药不及，煎于饭锅中煮灌之，庶不至因循失救也。）
　　
　　卷三十九　救急部解救砒霜门主方
　　
　　解信毒法
　　（《愿体集》）。速取梁上燕子窠，用井水三四大碗，放水桶内将手多搅调之，用夏布手巾如榨腐法，滤去泥、叶取所搅之水，连灌两三碗自吐。不吐再灌，吐尽方醒。
　　国中砒毒（雷真君《活人录•吐法》）。生甘草三两急煎汤，加羊血半碗和匀，饮之立吐即愈。饮之不吐，速用下法。
　　
　　泻毒神丹
　　（雷真君《活人录•下法》）。
　　当归（三两） 大黄（一两） 白矾（一两） 生甘草（五钱）水煎汤数碗，饮之立时大泻则生，否则死矣。
　　又方 黑铅一两，磨水灌之。
　　凡中砒霜一切毒药垂死者。急用上号洁白糖、靛花、淡豆豉、甘草各等分，研匀，冷水调灌即苏。
　　又方 无名异（即漆匠用者）。和生鸡蛋清搅匀，服之。
　　又方 陈壁土搅水灌之。
　　又方 急饮人溺及人粪汁，或金汁灌之。
　　又方 虎耳草叶洗净捣汁，搅冷水灌之。
　　又方 牙硝不拘多少，研末，冷水调下。
　　又方 生鸭血灌之。
　　又方 小蓟根捣汁灌之。
　　又方 大黄、明矾研末，新汲水调灌，得吐利即解。
　　误中砒毒浑身紫累，有解不效，此名砒霜累疮。黄土地上挖一斗大坑，以井水满之，搅令混浊，以一碗与之，少刻又与之，待浑身紫累俱散，一吐即苏。虽冬月间，亦宜用之，此法必效。
　　解砒霜及一切药草六畜肉中毒 白花扁豆经过霜者生收，晒干研末，用新汲水调服三钱。
　　又方 真绿豆粉、黄土各四两，研极细，用生鸡蛋清九个，共一处以浸绿豆，冷水和稀服之即解。若有黑羊血，再灌碗许，更妙。
　　又方 天竺果煎服。如无，取根捣汁煎服，亦可。
　　又方 明矾三钱研末，冷水搅匀送下，一吐即愈。
　　又方 未尽用绿豆、甘草、夏枯草，煎汤冷服。
　　又方 生漆渣子，瓦上炼存性，研末，滚汤冲服五分。
　　
　　
　　卷三十九　救急部救误服蒙汗药门主论
　　蒙汗药大约用天仙子为君，加狐心等物，虽不杀人，然令人迷而不醒。山东村杏多乘心迷，以取财物，醒来全不记忆，恍惚不能辨别，所以道途误服蒙汗药，以致头重足轻，口吐涎沫，目瞪不言，此迷心之故也。虽不杀人，久迷不醒亦可畏人。凉水解之，亦能少苏，但凉水入心，水停心下，倘虚人必变他证。
　　或曰：此证必是痰迷心窍，宜生姜开之，投以姜汁乎？殊不知药中天仙子居多，得姜汁愈迷其心矣。故不可用也。
　　
　　
　　卷三十九　救急部救误服蒙汗药门主方
　　
　　止迷汤
　　白茯苓（五钱） 生甘草（二钱） 瓜蒂（七个） 陈皮（五分）水煎服，即大吐而醒，其从前事断不遗忘，不似凉水之解，如醉如痴也。
　　又方 饮凉水即安。
　　
　　
　　卷三十九　救急部救饮鸩酒毒门主论
　　凡饮鸩酒，白眼朝天，身发寒战，忽忽不知，大醉之状，心中明白，但不能言，至目闭即死。夫鸩毒乃鸩鸟之粪，非鸩之羽毛，亦非鹤顶红也。鸩羽与鹤顶红，皆不杀人，不过生病。惟鸩粪则毒，此鸟出异国，异国人恐言鸟粪，则人必贱之，故但言鸩，以贵重之也。此鸟非蛇蝎不食，故毒甚于孔雀之粪，孔雀粪冲酒饮，有死有不死者，而饮鸩则无不死也。盖鸩毒性热功缓，善闭人气，所以不能言，必寒战者，心中热毒，心脉通目大 ，心热则目上视，目闭而死者心绝，目乃闭也，幸其缓可施救。（鸩音逞）
　　
　　卷三十九　救急部救饮鸩酒毒门主方
　　消鸩金银花（八两，煎取汁二碗） 白矾 寒水石 天花粉（各三钱） 石菖蒲（二钱） 麦冬（五钱）同煎灌之，一时后目不上视，口即能言矣。再照方减半煎汤，二剂全愈。
　　
　　
　　卷三十九　救急部救误服银门主方
　　验方 浓煎乌梅汤灌之即解。
　　又方 黄泥水服二茶盅，即解。
　　
　　
　　卷三十九　救急部救误服水银门主方
　　验方 拣开口花椒二两吞下，即裹水银从大便出。
　　
　　
　　卷三十九　救急部救误吞五金门主方
　　误吞金银铜铁锡 蚕豆炒研末，砂糖调服，其物从大便出。
　　又方 猪板油同青菜煮食，自出。
