<!-- { "loadSidebar": true } -->
　　夫漏脯乃隔宿之肉，为屋漏水滴入名之也，似无大害，何以杀人？此言岁久之屋，梁尘甚多，屋上必有蛇蝎行走，尘灰倒挂，蛛纲结成，无非毒物天雨之水顺流而下。凡毒瓦斯得水则化，然化于水中也。水入肉内，毒将何往，自然结于肉中而不化，食之安得不变生不测哉！亦有食而不死，又何故？此必非岁久之屋，未经毒物故也。虽不死而病必不免，所以为太上所戒！急用解毒之药自可得生。
　　
　　
　　卷三十九　救急部中饮食毒门主方
　　凡一切饮食毒 用麻油一两杯饮之，得吐毒即解。
　　
　　化漏汤
　　大黄 山楂 浓朴（各三钱） 白芷 麦芽（各二钱） 生甘草（五钱） 水煎服。
　　解百般饮食毒生粉甘草（二两） 绿豆（一升）水煎，频频服之。
　　
　　
　　卷三十九　救急部解烧酒毒门主论
　　人有恣饮烧酒大醉而死，必身腐烂臭秽。夫酒为大热之物，纯阳无阴，尤为至热。多饮过度，力不能胜，一时醉倒而热性发作，腐烂肠胃。其人已入醉乡，不知生死，用井水频扑其心胸，解开头发，浸头于冷水中，候温即换凉水，后用解炎化酒汤主之。
　　又曰：锡壶盛烧酒过夜有毒，饮之伤人。
　　又曰：鳝鱼浸烧酒内，即成泥。
　　
　　
　　卷三十九　救急部解烧酒毒门主方
　　凡过饮烧酒人事昏沉，将醉人放在板门上，矮橙架住，头低脚高，将头发打散，用盆乘水，入生研绿豆于水内，随将头发浸水盆内。如水将温，即另换一盆，浸至酒散人事清白方止。仍用大片热豆腐铺胸前，豆腐蒸变拔出酒毒。又换热豆腐贴之自活。醒后宜吃绿豆汤。
　　又方 葛花浓煎汁，或葛根汤灌之。
　　又方 枳 子捣研，煎汤解。
　　又方 甘蔗削去皮，捣汁饮，干呕自止。
　　又方 白萝卜汁灌之，并救受野狼烟煤炭毒。
　　又方 热尿灌之。
　　又方 锅盖上的气汗水数盅，徐徐灌之。
　　
　　解炎化酒汤
　　人参（一两，如无，用黄 二两代之） 柞木枝（二两） 白茯苓（五钱） 黄连 寒水石（各三钱） 石菖蒲（一钱）水煎一碗，待冷灌之，得入口即活。此方用柞木解酒毒，黄连、寒水石解火毒，菖蒲引入心中，茯苓分消酒食之气，用人参者所以固真气，使不伤酒而散。盖火酒系气酒也，热极则气易散，固真气则火可泻，毒可解气不脱也。
　　
　　
　　卷三十九　救急部解中煤炭毒门主方
　　中煤炭毒者，一时闷倒，不救杀人（《言瑶方》）。急用新汲清水灌之。
　　中煤毒昏晕恶心跌倒，急移在风凉处所，咸菜水灌之。
　　
　　
　　卷三十九　救急部解中闭口椒毒门主方
　　闭口椒食之，令人身冷，吐白沫欲绝（《金匮方》）。地浆水饮之，即解。
　　
　　
　　卷三十九　救急部解误食桐油毒门主方
　　桐油入咽，令人发吐不止。（《秘方》）。急饮热酒即解。
　　
　　
　　卷三十九　救急部救误吞田螺门主方
　　误吞田螺，鲠喉不下，死在须臾活鸭以水灌于鸭子喉中，少顷将鸭倒悬，令鸭吐出涎水，与患者服之，其螺自化。
　　
　　
　　卷三十九　救急部救误吞桃李门主方
　　误吞桃李不下 狗骨煮汁，摩头上即下。
　　又方 以少许水，灌小儿头，承其水与饮之，即下。
　　
　　
　　卷三十九　救急部救误食猪骨门主方
　　验方 象牙刮末，浮于新汲水上，吸之即下。
　　
　　
　　卷三十九　救急部救误吞鸡骨门主方
　　验方 隔年灶糖食之，自化。
　　又方 香油煎滚，温服即下。
　　
　　
　　卷三十九　救急部救误中猪肉毒门主方
　　验方 猪牙烧为末一钱，开水调服。
　　
　　
　　卷三十九　救急部救误吞头发门主方
　　吞发绕喉不出 自己乱发 灰，开水调服一钱。
　　
　　
　　卷三十九　救急部救误吞蜈蚣门主方
　　验方 急吞生鸡蛋二个，不可嚼，次日即裹出之。
　　蜈蚣误入咽喉中咬之垂死 生公鸡热血灌入喉中，蜈蚣即出。
　　人喉中似有物行动，吐痰则痛更甚，身上皮肤开裂，有水流出，目红肿而又不痛，足如斗肿而又可行，真绝世莫辨之证。此乃人食生菜，有蜈蚣在叶上，不知而食之，乃生蜈蚣于胃口之上，入胃则胃痛，上喉则喉痛，饥则痛更甚也。方用鸡一只煮熟，五香调治，芬馥之气逼人，乘人睡熟，将鸡列在病患口边，则蜈蚣自然外走，倘有蜈蚣走出，立时拿住，不可让其仍进口中，或一条或数条，出尽自愈。大约喉间无物走动，则无蜈蚣矣。然后用全肤汤：茯苓三两，黄 、当归、薏仁各一两，白芍五钱，生甘草二钱，荆芥、陈皮各一钱，防风五分，水煎服，十剂则皮肤之裂自愈，而双足如斗亦消矣。盖蜈蚣在上焦，非药食能杀，因药下喉即至胃中，而蜈蚣却在胃口之上，故不能杀之也，所以引其外出，然后用药调治其气血自愈。皮肤开裂者，乃蜈蚣毒瓦斯盘踞肺边，肺主皮毛，故皮肤开裂。足如斗者，足乃肾之部位，肺居上为肾之母，母病则子亦病，然肾水终是不乏，而毒瓦斯留于肾部，故足之皮大而浮，非骨之病也，所以能走也。眼属肝，肝受肺气之毒熏蒸，故红肿也。（《秘录》）
　　
　　卷三十九　救急部救误吞蚂蝗门主论
　　芹菜内蚂蝗极多，摘洗不净，每每误食下咽，肚腹作痛。
　　或云：蚂蝗 灰研细，散于水碗内，露一宿即变细蚂蝗，何况误吞活蚂蝗乎！蚂蝗一名水蛭，以火焙为灰，见水复活，惟土井及藏芹菜根内，小如米麦，人所难防，误食必害人。若知此物在腹，但以芝麻油润肛门，蛊闻香尽出，可无害矣。
　　
　　
　　卷三十九　救急部救误吞蚂蝗门主方
　　验方 水田泥为丸桐子大，每服二三钱，用水送下。蚂蝗即随泥解出，空心服之更效。
　　又方 蜜糖一杯，和水服之。
　　又方 空心饮地浆水少许，自下。
　　
　　
　　卷三十九　救急部救误中蛇虺百虫毒门主方
　　验方雄黄（一钱） 巴豆（去油一粒） 干姜（五分） 麝香（一分）共研细末，开水调服。
　　
　　
　　卷三十九　救急部解中蜈蚣毒门主方
　　验方 桑汁或桑根，或桑叶煎汤服。
　　
　　
　　卷三十九　救急部解中蜘蛛毒门主方
　　验方 蓝青汁服之。
　　
　　
　　卷三十九　救急部解中蚯蚓毒门主方
　　凡中蚯蚓毒者，形如大麻疯，眉发脱落 锻石泡热水，候冷浸良久，即愈。
　　小儿受之 盐汤温洗，或鸭血涂之。
　　
　　
　　卷三十九　救急部解中瘟牛肉毒门主论
　　人有食牛、犬肉，一时心疼，不能吐泻，此毒结心胃，不升不降也。亦宜用吐。如吐之不效，当用消肉化毒丹。夫牛犬无毒，本补精血之物，何以毒至于此？必牛犬抱病将死，又加缚束以激动怒气，毒结于皮肉之间，适当其处，人误食之，故食之生病，卒至暴亡也。
　　凡中马、犬、河豚、鱼、蟹毒者，心下必坚硬，或腹胀口渴，忽发热妄语者是。
　　
　　
　　卷三十九　救急部解中瘟牛肉毒门主方
　　凡误食瘟牛肉，口吐白沫，不省人事 早稻草煎汤，灌之立醒。
　　又方 乌 树根皮酒煎，同热酒服。
　　又方 菊花连根捣汁，同热酒服。
　　消肉化毒丹山楂 神曲 大黄 雷丸（各三钱） 枳壳 浓朴（各一钱）水煎服。
　　
　　
　　卷三十九　救急部解中马肉毒门主方
　　验方 芦根捣汁一碗饮之，或煮汁服，并煎汤洗浴。
　　
　　
　　卷三十九　救急部解中犬马肉毒门主方
　　犬马肉毒 杏仁去皮四两研，以百沸汤和仁绞汁，作三服吃，即解。
　　又方 急吃冷粥一碗，顷刻毒解思食。
　　犬、马、河豚、诸鱼蟹毒，心下坚硬，或腹胀口渴，发热谵语（《梅师方》）。芦根煮汁服，立解。
　　中六畜肉毒 水煎墙上黄土二钱，饮之即解。
　　食自死六畜诸肉中毒 捣黄柏末，以水和方寸匕服，未愈再服。
　　
　　
　　卷三十九　救急部解中河豚毒门主论
　　人有爱食河豚，以至血毒中人，舌麻心闷，重者腹胀而气难舒，口开而声不出，若久延则害人。夫河豚水族也。有食之死，有食之无事者，何也？乃人之肠胃有宜有不宜耳。大约肝经血燥，胃气又弱者，多能中毒，盖河豚乃鱼中善怒者也。食之自能动气，况肝血本燥之人，肝气自急，以急济急，安得不增急暴之气哉。气急难舒，故心闷也。气急声难出，故舌麻也。治当吐出其肉，则气舒腹宽声出，何有舌麻心闷之害乎。古有拚死吃河豚之语，其实河豚不能杀人，但性怒不甚相宜耳。宜瓜蒂散加味治之。
　　又曰：河豚鱼血令人麻，子能令人胀，眼睛令人昏。凡食之者，必须洗尽血，去其子其眼，庶无害也。
　　又曰：河豚鱼第一宜洗净血水，第二防有灰尘落在锅内，所以炒河豚卖者，多在露天地上，免灰尘落在锅内也。
　　又曰：以芦笋同炮，则解毒矣。
　　
　　
　　卷三十九　救急部解中河豚毒门主方
　　验方 槐花煎浓汁，服之即解。
　　又方 橄榄煎汤服。
　　又方 急饮人粪汁。
　　中河豚子毒 急取腊鹅煮食，即不胀矣。
　　河豚菌毒（钱氏）。多服金汁即解，如难得，即于干地上挖一潭，用水和泥浆稍定，服水一二碗即解。
　　又方 香油灌之，吐出毒物，即愈。
　　又方 磨紫金锭服。
　　
　　加味瓜蒂散
　　白茅根 芦根（各一两） 瓜蒂（一个）水煎汁服，必大吐，吐后必愈。
　　
　　
　　卷三十九　救急部解食鱼中毒门主方
　　验方 冬瓜仁煎汁饮之。
　　又方 煮橘皮汤停冷冻饮料之。
　　
　　
　　卷三十九　救急部解黄鳝鱼毒门主方
　　验方（《简便》）。食此犯荆芥，能害人，急服地浆解之。
　　
　　
　　卷三十九　救急部解误食毒蟹毒门主方
　　验方 家紫苏汁，或干紫苏煎汤即解。
　　又方 姜汁服。
　　又方 靛青汁或小蓝汁服。
　　又方 蒜汁服。
　　又方 薤汁饮之。
　　又方 冬瓜汁服。
　　又方 黑豆汁煎服。
　　
　　
　　卷三十九　救急部解中鳖毒门主论
　　有食鳖腹痛欲死，手足发青而亡者，夫鳖虽介属，本无大毒，然鳖类多属化生，有蛇化，有龟化，有鱼化者，龟鱼所化，皆益人，惟蛇化最毒，其腹下必隐隐蛇皮之状，其色大红，必不可食，食必杀人，腹大痛者，乃毒瓦斯攻肠也，不必解鳖之毒，仍当解蛇之毒。
　　
　　
　　卷三十九　救急部解中鳖毒门主方
