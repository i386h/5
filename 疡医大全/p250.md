<!-- { "loadSidebar": true } -->
　　误将鳖肉同苋菜吃成鳖腹胀，急饮白马尿一碗，即化。
　　中鳖毒。
　　白芷 雄黄（各三钱） 丹砂 山楂 枳实（各一钱） 白茯苓（五钱）水煎服，一剂痛止，二剂毒出矣。
　　又方 饮蓝汁数碗，或靛青水亦效。
　　又方 盐汁饮。
　　
　　
　　卷三十九　救急部解中野菌地蕈灵芝毒门主论
　　陈远公曰：人误食竹蕈，或吞树菌，以致心疼胸胀，肠泻腹痛而死。夫蕈亦芝草之类，生于莎叶朽木，所谓臭腐出神奇，何以毒种于中乎？殊不知竹根树柯而生蕈菌者，以土之湿热也，湿热之下，必聚蛇蝎恶虫，其气上腾，而蕈菌得气，易于生发，故较他产更肥，其味极美，而其质实毒也。解菌汤救之。
　　
　　
　　卷三十九　救急部解中野菌地蕈灵芝毒门主方
　　验方 黄泥浆灌之即解。（地浆能解百毒，真神方也。）又方 橄榄捣为泥食之，即解。
　　又方 金汁解。
　　又方 紫金锭磨服，即解。
　　又方 绿豆研生甘草煎浓汁饮，即解。
　　
　　解菌汤
　　生甘草（二两） 白芷（三钱）水煎服，以鹅翎探喉，必尽吐而愈。如已入肠，探引不出，亦必腹痛下泻，可保生全。
　　
　　
　　卷三十九　救急部解豆腐毒门主方
　　验方 萝卜汤饮之即解。
　　
　　
　　卷三十九　救急部解面毒门主方
　　验方 多食生萝卜即解。
　　
　　
　　卷三十九　救急部解中白果毒门主方
　　凡中白果毒，骤然一声即晕去，俨如惊状者是。白鲞头煎汤，灌三四次即苏。
　　又方 麝香一分煎汤服。
　　
　　
　　卷三十九　救急部解误服轻粉门主方
　　误服轻粉筋骨疼痛 川椒去目，每日清晨白汤不拘多少吞之。
　　
　　
　　卷三十九　救急部救六畜瘟疫法
　　
　　立救丹
　　白硼砂 白附子 高良姜 猪牙皂（各一钱） 雄黄（五分） 火硝（二分） 麝香（一分）共乳极细末。凡牛马驴三分，猪羊只用一分，俱吹左鼻孔内，再点眼角，避风立效。
　　癞犬欲死 用蜈蚣三条研末，入饭与癞犬食之，数日立愈。
　　
　　
　　卷三十九　救急部解中樱桃毒门主方
　　验方 甘蔗汁解之。
　　
　　
　　卷四十奇病部
　　古今奇病，附寒门秘法，俱汇于此部中，以便检阅参治。
　　
　　
　　卷四十　奇病部奇病门治法
　　张仲景曰：生蛇腹中，以身上辨之，身必干涸如柴，似有鳞甲者，蛇毒也。最易辨，惟白芷一味为丸，每日米汤送下五钱，即痊愈。人有腹中生蛇者，乃毒瓦斯化成也。
　　或感山岚水溢之气，或感四时不正之气，或感尸气、病气而成者，方名诛毒丹。用雄黄一两，生甘草二两，白芷五钱，端五日修合为末，粽子米和丸如桐子大，饭前食之，食后必作痛，用力忍之，切勿饮水，一饮水，则不效矣。
　　华真君曰：人手上皮现蛇形一条，痛不可忍，此乃蛇乘人之睡而作交感于人身，乃生此怪病。服汤药不效，用刀刺之出血如墨汁，外用白芷为末，掺之少愈。明日又刺血如前，又用白芷末掺之，二次化去其形，先刺头后刺尾，不宜乱刺也。人有胃脘作痛，过饥更甚，尤畏大寒，日日作痛，预用大蒜三两捣汁灌之，忽吐蛇一条长三尺而愈。盖蛇最畏蒜气，此一奇证也。人有背上忽然疼痛裂开一缝，窜出蛇一条，长二尺者，颇善跳跃，仲景先生亲手治之而验。其证必先背脊疼甚，而又无肿块，久则肿矣。长有一尺许一条，直似立在脊上，乃用刀轻轻破其皮，而蛇忽跳出，其人惊绝。用人参一两，附子一钱，半夏、天南星各三钱治之，忽苏；生肌散敷其患处而愈。余问其故，而背忽痛耶？彼人曰：我至一庙，见塑一女娘甚见美丽非常，偶兴云雨之思，顿起背脊之痛，今三月以来，痛不可忍，若有蛇钻毒刺光景。余心疑似生怪物，见其人又健旺，故用刺开皮肉，不意蛇出而人竟死也。余随用三生饮救之而愈。可立医案以见病之奇，而神圣之不可藐玩也。人有脐口忽长出二寸似蛇尾状，而又非蛇，不痛不痒，此乃祟证也。然亦因任、带之脉痰气壅滞，遂结成此异病也。人世之间忽生此病，必有难愈之灾。盖人身而现龟蛇之象，其家必然败落，而时运亦未必兴隆也。法当用硼砂、冰片、麝香各一分，儿茶二钱，白芷、雄黄各一钱，研细末，将其尾刺出血，必然昏晕欲死，急以药点之，立刻化为黑水，急用白芷三钱煎服自愈。倘不愈则听之，不可再治。盖妖旺非药能去，非前世之冤家，即今生之妖孽也。人身忽长鳞甲于腹间胁上，此证妇女居多，而男子亦间生焉。盖孽龙多化人与妇女交，即成此证；而男子与龙合亦间生鳞甲也。此病速治为妙，少迟则人必变为龙矣。今传一方用雷丸、大黄、白矾、铁衣、雄黄各三钱，研细枣肉为丸。凡得此病，用酒送下三钱，立时便下如人精者一碗，胸中便觉开爽；再服三钱，则鳞甲尽落矣。此方之妙，妙在无毒不散，而龙又最恶雄黄，故相济而成功，又何疑哉。况各药又皆去毒去水之品，此方之最神最奇者也。如人先遍体发痒，以锥刺之少已；再痒以刀割之快甚；少顷又痒甚，以刀割之觉疼，必流血不已；再痒以锻石止之；则血止而痒作，又以刀割之；又流血，又以锻石止之；止之又痒，势必割至体无完肤而后止。此乃冤鬼索命之报也，无法可救。
　　岐天师悯恤世人不知，作恶误犯者亦有之，特定救割全生汤救之。方用人参一两，当归三两，荆芥三钱，水煎服。贫人无力买参，以黄 二两代之，服三剂必有效，而痒止痛亦平。但须对上天盟誓，万勿作犯法之事，有冤雠者为之忏经礼佛，庶几不再发。否则发之再不能有法救矣。人有生鸟鹊于头上、臂上，外有皮一层包之，或如瘤状，或不如瘤而皮肤高起一块者，内作鸟鹊之声，逢天明则啼，逢天雨则叫，逢饥寒则痛疼，百药不效，此乃不敬神圣而戏弄之报也。必须用刀割破其皮，则鸟鹊难以藏形，乃破孔而出，宛似鸟鹊，但无羽毛耳。鸟鹊出孔之后，以生肌散敷之，外用神膏，（方载痈疽门）三日后依然生合，此病岐天师见之数次，扁鹊之治，华佗之医，皆岐天师之教。人有心窝外忽然生疮如碗大，变成数口，能作人声叫喊，此乃忧郁不舒而祟凭之也。方用金银花、生甘草各三两，人参五钱，茯神、白矾各三钱，水煎服，即安静不鸣矣。再用二剂即愈。盖甘草消毒，人参、茯神以安其心，白矾以止其鸣，金银花以解其火热，故能易于奏功也。如人无故见鬼如三头六臂者，或如金甲神，或如断手无头死鬼，或黑或白，或青或红之状，皆奇病也。然此皆心虚而祟凭之，用石室秘丹主之。方用白术、苍术各三两，半夏、大戟、山茨菇各一两，天南星三钱，附子一钱，共为细末，加麝香一钱，做成饼子如玉枢丹一样。此方更妙于紫金锭，凡遇前病，用一饼姜汤化开服之，必吐顽痰碗许，自愈。人腰间忽长一条肉痕如带，围至脐间，不痛不痒，久之饮食少进，气血枯槁，此乃肾经与带脉不和，又过于房事，尽情纵送，乃生此疾。久之带脉气衰，血亦渐耗，颜色黯然，虽无大病而病实笃也。法当大补肾水，而兼补带脉，自然身壮而形消。方用灭痕丹：熟地、山萸肉各一斤，杜仲、山药各半斤，白术一斤，白芍六两，白果肉、炒破故纸、当归、车前子各三两，共为末蜜丸，每日早晚各服一两，十日后觉腰轻，再服十日其肉渐淡，再服全消，不须两料也。然必须忌房事三月，否则无效。
　　此方乃纯补肾经，而少兼任、带脉也。任、带之病而用任、带之药，何愁不建功哉。人腹中忽有应声虫，有用杀虫祛痰热药、寒药治之，俱不应，然则终将何以治之哉。古人有将本草读之，而此虫不应声者用之即愈。今岐天师别有神奇法治之，省阅本草之劳神。方用生甘草一味，入白矾各等分，不须二钱，饮下即愈。盖应声虫非虫也，乃脏中毒瓦斯有祟以凭之也，用甘草以消毒，用白矾以消痰，况二物一仁一勇，又以智用之，智，仁、勇三者俱全，祟不觉低首而却走矣。凡山魈木客、狐狸、虫蛇作祟凭身者，用生桐油搽其下体不便处，最妙。或以本人裤子包头，则妖自大笑而去，永不再犯。盖妖原欲盗人之精气，然最喜清洁，见人污物包头，则其人不洁可知，故弃之而去，亦因其好洁而乱之也。不成器之物而睡梦来压人者，亦以此法治之。腹中生鳖，乃饮食饥饱之时，过于多食，一时不能消化，乃生鳖甲之虫，似鳖而非鳖也。亦用诛毒丹以马尿一碗，童便半合，饮之即消。雄黄乃杀蛇之药，白芷乃烂蛇之品，甘草乃去毒之剂，而马尿乃化鳖之圣药也，故用之随手而效耳。此则奇病而用奇药也。如有腹中高硕，宛似坐胎，形容惟悴，面目瘦黄，骨干毛枯，此乃鬼胎也。方用红花半斤，大黄五钱，雷丸三钱水煎服，倾盆泻出血块如鸡肝者数百片而愈。后乃用六君子汤调治之，自然撤消。此等之病，乃妇人淫心忽起，有物以凭之，才生此证。无论室女出嫁之人，生此病者，邪之所凑，其气必虚，况又起淫心，有不邪以亲邪者乎！方中妙在红花为君，又用至半斤，则血行难止，有跃跃自动之貌，又加以大黄走而不守之味，则雷丸荡邪之物，自然功成之速也。如有头角生疮，当日即头重如山，第二日即变青紫，第三日青至身上即死，此乃毒瓦斯攻心而死也。此病多得之好吞春药。
　　盖春药之类不过一丸，食之即强阳善战，非用大热之药，何能致此？世间大热之药，无不过阳起石、附子二味，俱有大毒。且阳起石必经火 而后入药，是干燥之极，自然克我津液，况穷极工巧，博妇女之欢，筋骸气血俱动，久战之后，必大泄尽欢，水去而火益炽矣。久久贪欢，必然结成大毒，火气炎上，所以多发在头角太阳之部位也。
　　初起之时，若头重如山，便是此恶证。速以金银花一斤，煎汤饮之数十碗，可少解其毒，可保全性命之不亡，而终不能免其疮口溃烂也。再用金银花、玄参各三两，当归二两，生甘草一两煎汤，日用一剂，七日仍服，疮口始能收敛而愈。此种病世间最多，而人最不肯戒用春方，痛哉！如脚大指生疽，亦多不救，治法同此。人忽头面肿如斗大者，看人小如三寸，饮食不思，呻吟如睡，此痰也。用瓜蒂散吐之，而头目之肿消；又吐之而见人如故矣。后用六君子汤水煎服，三剂痊愈，此亦祟凭之也。
　　人有中心闷甚，面赤不能饮食，此得之食腥，有虫在胸中也。以加味瓜蒂散治之，方用人参、半夏、甘草各三钱，黄连、陈皮各一钱，瓜蒂七个吐之。吐虫数升，皆赤头而尾如鱼。须断酒色，否则三年后必饱满而死。
