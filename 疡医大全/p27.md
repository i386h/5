<!-- { "loadSidebar": true } -->
　　卷二扁鹊华陀察听辨色秘诀
　　病患五脏已夺，神明失守，声嘶者死。
　　病患阴阳俱绝，掣衣撮空，妄言者死。
　　病患阴阳俱绝，失音不能言者，三日半死。
　　病患面黄目青者，不死；青如草滋者死。
　　病患面黄目白者，不死；白如枯骨者死。
　　病患面目俱等者，不死。
　　病患面青目白者死。
　　病患两目 有黄色起者，其病方愈。
　　病患面赤目黄者，不死；赤如 者死。
　　病患面黄目黑者，不死；黑如煤者死。
　　病患面黑目青者，不死。
　　病患面赤目青者，六日死。
　　病患面黄目青者，九日必死。（此谓乱经，饮酒当风，邪入胃经，胆气妄泄，目则为青，虽有天赦，不可复生。）病患面赤目白者，十日死。忧恚思虑，心气内索，面色反好，急求棺 。
　　病患面白目黑者死。（此谓荣华已去，血脉空索。）病患面黑目白者，八日死。肾气内伤，病因留积。
　　病患面青目黄者，五日死。
　　病患循衣缝，谵语者，不可治。
　　病患妄语错乱及不能语者，不治。热病者可治。
　　病患着床，心痛气短，脾竭内伤，百病难愈。（能起傍徨，因坐于地，其立倚床，能治此者，可谓神良。）病患面无精彩，若土气，不受饮食者，四日死。
　　又目无精光及牙齿黑色者不治。
　　病患口张者，三日死。
　　病患耳目及颧颊赤者，死在五日中。
　　病患黑色出于额上发际，下直鼻脊两颧上者，死在五日中。
　　病患及健人，黑色若白色起，入目及口鼻者，死在三日中。
　　病患及健人，面忽如马肝色，望之如青，近之如黑者死。
　　病患面黑目直视，恶风者死。
　　病患面黑唇青者死。
　　病患面青唇黑者死。
　　病患面黑，两胁下满，不能自转反者死。
　　病患目不回，直视肩息者，一日死。
　　病患阴结阳绝，目精脱，恍惚者死。
　　病患阴阳竭绝，目眶陷者死。
　　病患眉系倾者，七日死。
　　病患口如鱼口，不能复闭，而气出多不反者死。
　　病患耳目口鼻，有黑色起入于口者，必死。
　　病患唇青，人中反者三日死。
　　病患唇反，人中满者死。
　　病患唇口忽干者，不治。
　　病患唇肿齿焦者死。
　　病患齿忽变黑者，十三日死。
　　病患舌卷卵缩者，必死。
　　病患汗出不流，舌卷黑者死。
　　病患发直者，十五日死。
　　病患发如干麻，善怒者死。
　　病患发与眉冲起者死。
　　病患爪甲青者死。
　　病患爪甲白者，不治。
　　病患手足爪甲内肉黑者，八日死。
　　病患荣卫竭绝，面浮肿者死。
　　病患卒肿，其面苍黑者死。
　　病患手掌肿，无纹者死。
　　病患脐肿反出者死。
　　病患阴囊茎俱肿者死。
　　病患脉绝，口张足肿者，五日死。
　　病患足趺肿，呕吐头重者死。
　　病患足趺上肿，两膝大如斗者，十日死。
　　病患卧床，遗尿不觉者死。
　　病患口臭者，不可治。
　　心病目黑，肾之日，壬癸死。
　　肝病皮白，肺之日，庚辛死。
　　脾病唇青，肝之日，甲乙死。
　　肺病颊赤目肿，心之日，丙丁死。
　　肾病面肿唇黄，脾之日，戊己死。
　　青欲如苍璧之泽，不欲蓝。
　　赤欲如帛裹朱，不欲赭。
　　白欲如鹅羽，不欲如盐。
　　黑欲如重漆，不欲如炭。
　　黄欲如罗裹雄黄，不欲如黄土。
　　
　　
　　卷三内景图说（上）
　　心 小肠 肝 胆 脾 胃 肺 大肠　r内景全图　p04-a41a8.bmp　r
　　
　　卷三　内景图说（上）心
　　　r脏腑背面全图　p04-a41a9.bmp　r经曰：心者，君主之官，神明出焉。
　　又曰：心者，惺也。言心气旺，则惺惺而运其神明也。
　　《 言》曰：心，深也。言深居高拱，相火代之行事也。
　　又曰：其合，脉也；其荣，色也。开窍于舌。
　　《难经》曰：心重十二两，中有七孔三毛，盛精汁三合，主藏神。
　　　r腑腑正面全图　p04-a41a10.bmp　r又曰：心象尖圆，形如莲蕊，其中有窍，多寡不同，以导引天真之气，下无透窍，上通乎舌。其有四系以通四脏，心外有赤黄裹脂，是为心包络；心下有膈膜，与脊胁周遭相着，遮蔽浊气，使不得上熏心肺也。
　　经曰：手少阴经心。
　　又曰：其经常少血多气。
　　又曰：午时气血注于心。
　　《黄庭经》曰：人身神名曰心神，丹元字守灵。
　　《灵枢》曰：舌者，心之官也。心病者，舌卷短，颧赤。
　　　r心图　p04-a41a11.bmp　r又曰：心居肺下肝上。
　　又曰：心者，在天为热，在地为火，在人为心，在时为夏，在方为南，在色为赤，通窍于舌。
　　经曰：南方，火也，万物所以盛长也。
　　又曰：脏真通于心，心藏血，脉之气也。肝木为母，脾土为子，小肠为腑，克金，主血。若久视则伤血，司藏神，其类火，其畜羊，一作马。其卦离，其性礼，其华面，其应四时，上为荧惑星，其病在脉，其音征，征者，止也，物盛则止也，其数七，其臭焦，其声言，其气呵，其充血，其液汗，其味苦，外应掌，色赤，然赤如帛裹朱，不欲如赭。
　　《灵枢》曰：心应脉，皮浓者脉浓，脉浓者小肠浓。更心主热，热则伤心。病主惊热，痘主红斑。若忧愁思虑则伤心，寒气胜则病，其病候面赤喜笑，心烦掌热而口干，开目妄语，脐上动气。若心实则上窜切牙口干，喜笑身热，汗血而肋胁膺背痛满，或叫哭而搐；若心虚则恍惚多惊，忧烦少色，咳嗽舌强，腰背酸疼；若心绝则摇头直视，形如烟熏。然心绝者，一日死。平脉则夏旺七十二日而脉洪缓，洪者，浮大而散，来疾去迟，其贼脉则沉濡而微，与面黑亦逆，其危脉钩，如操带钩。
　　又曰：心主夏，其日丙丁，南方生热，热生火，火生苦，苦生心，心者，生之本也，神之变也，为阳中之太阳，通于夏气。
　　又曰：在变动为忧，在声为笑，在虫为羽，在果为杏，在菜为薤。
　　《仙经》曰：丹田有三，脑为髓海上丹田，心为绛宫中丹田，脐下三寸为下丹田。
　　下丹田藏精之腑也，中丹田藏神之腑也，上丹田藏气之腑也。
　　太乙真人曰：少思虑，养心气，薄滋味，养血气。
　　《真诰》曰：面者，神之庭。发者，脑之华。心忧则面戚，脑减则发白。
　　《回春》曰：心者，一身之主，清净之府，外有包络以罗之，其中精华之聚萃者，名之曰神，通阴阳，察纤毫，无所紊乱。
　　邵子曰：神统于心，气统于肾，形统于首，形气交而神主乎其中，三才之道也。
　　《内经》曰：太上养神，其次养形，故养神者，必知形之肥瘦，荣卫血气之盛衰，血气者，人之神，不可不谨养也。（注云：神安则寿延，神去则身毙，故可不谨养也。）又曰：天食人以五气，地食人以五味，五气入鼻，藏于心肺，上使五色修明，音声能彰，五味入口，藏于肠胃，味有所藏，以养五气，气和而生津液相成，神乃自生。
　　曜仙曰：心者，神明之舍，中虚不过径寸，而神明居焉。事物之滑，如理乱棼，如涉惊涛，或怵惕，或惩创，或喜怒，若思虑一日之间，一时之顷，径寸之地，炎如火矣，若嗜欲一萌，即不善也，归而勿纳，是与良心兢也。凡七情六欲之生于心皆然，故曰心静可以通乎神明，事未至而先知，是不出户知天下，不窥牖见天道也。
　　盖心如水之挠久而澄清，洞见其底，是谓灵明宜乎静，可以固元气，则万病不生，故能长久；若一念既萌，神驰于外，气散于内，血随气行，荣卫昏乱，百病相攻，皆因心而生也。大概恬养天君，疾病不作，此治心之法也。
　　《内经》曰：心藏神，神有余则笑不休，神不足则悲。（注云：心藏脉，脉舍神，心气虚则悲，实则笑不休也。）皇甫士安曰：心虚则悲，悲则忧；心实则笑，笑则喜。
　　经曰：神者，精气之化成也。
　　又曰：五脏藏七神。（心藏神，肺藏魄，肝藏魂，脾藏意，肾藏志。又曰：脾藏意与智，肾藏精与志，是谓七神。）又曰：心在志为喜，喜伤心，恐胜喜。
　　又曰：暴喜伤阳。
　　又曰：喜怒伤气。
　　又曰：喜怒不节，寒暑过度，生乃不固。
　　又曰：喜则气缓。（盖喜则气和志达，荣卫通利，故气缓矣。）皇甫谧曰：喜发于心而成于肺，故过节则二脏俱伤。
　　《灵枢》曰：喜乐者，神荡散而不藏。
　　丹溪曰：喜伤心者，以恐胜之，以怒解之。
　　经曰：得神者昌，失神者亡。（失神者，谓失精神而昏乱也。）《灵枢》曰：心气通于舌，心和则舌能知五味矣。（五脏当内通于上七窍也。）又曰：五脏不和，则七窍（七，一作九。）不通，六腑不和，则留结为痈。
　　岐伯曰：愁、忧、恐、惧则伤心。
　　《难经》曰：忧、愁、思、虑则伤心。
　　又曰：邪客使魂魄不安者，血气少也。血气少者，属于心，心气虚者，其人多畏，合目欲眠，梦远行而精神离散，魂魄妄行，阴气衰者为癫，阳气衰者为狂。
　　仲景曰：心伤者，其人劳倦，则头面赤而下重，心中痛而自烦，发热，脐上跳，其脉弦，此为心脏伤所至也。
　　《灵枢》曰：邪在心，则病心痛喜悲，时眩仆。
　　又曰：心实则胸中痛，胁支满，胁下痛，膺背肩胛间痛，两臂内痛，心虚则胸腹大，胁上与腰相引而痛。
　　又曰：肾传之心，病筋脉相引而急，名曰螈。
　　经曰：心热者，色赤而络脉溢也。
　　《难经》曰：外证面赤口干善笑，内证脐上有动气，按之牢若痛，其病烦心，心痛掌中热而 ，有是者心也，无是者非也。
　　《入门》曰：健忘失记，惊悸不安，心内懊 不乐，皆心血少也。
　　《内经》曰：大骨枯槁，大肉陷下，胸中气满，喘息不便，内痛引肩项，一月死，真脏见，乃与之期日。（注曰：此心之藏也，期后三十日内死。）又曰：病在心，愈在长夏，长夏不愈，甚于冬，冬不死，持于春，起于夏。
　　又曰：心病者，愈在戊己，戊己不愈，加于壬癸，壬癸不死，持于甲乙，起于丙丁。
　　又曰：病者日中慧，夜半甚，平旦静。
