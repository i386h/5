<!-- { "loadSidebar": true } -->
　　仲景曰：形体如烟煤，直视摇头者，此为心绝。
　　经曰：心绝一日死，何以知之，肩息回视立死。
　　《脉经》曰：心绝二日死。
　　《灵枢》曰：五脏皆小者，苦焦心，多忧愁；五脏皆大者，缓于事，难使以忧。五脏皆高者，好高举措；五脏皆下者，好出人下。五脏皆坚者，无病；五脏皆脆者，不离于病。五脏皆端正者，和利得人心；五脏皆偏倾者，邪心而善盗，不可以为人乎，反复言语也。
　　又曰：心为血之主，而肝又为血之脏，是以血出于心，而纳之于肝也。
　　经曰：主明，则下安，以此养生则寿；主不明，则十二官危，以此养生则死。
　　又曰：心以膻中为腑。
　　经曰：十二官皆听命于心。故主不明，则十二官危，使道闭塞而不通，形乃大伤。
　　又曰：火王于夏，相于春，废于季夏，囚于秋，死于冬。其王日丙丁，王时日中。
　　其困日庚辛，困时晡时。死日壬癸，死时半夜。
　　又曰：心俞在脊第五椎旁，募在腹上巨阙。
　　又曰：南方赤色，入通于心，开窍于耳。（火精之气其藏神，舌为心之官，当言于舌，舌用非窍，故云耳也。盖手少阴之路，会于耳中，故也。）又曰：心色赤而中虚，离之象也。
　　又曰：心气通于舌，舌和则知五味矣。
　　又曰：雷气通于心。
　　又曰：背为阳，阳中之阳，心也。
　　又曰：精气并于心则喜。
　　又曰：心恶热。
　　又曰：血病，无多食咸。
　　又曰：久视伤血，劳伤心也。
　　又曰：损其心者，调其荣卫。
　　又曰：心热病，额先赤。
　　又曰：心热病，先不乐数日，乃热。热争则卒心痛。烦闷善呕，头痛面赤无汗；壬癸甚，丙丁大汗气逆，则壬癸死。刺手少阴太阳。
　　又曰：心疟者，令人烦心甚，欲得清水，反寒多，不甚热，刺手少阴神门。
　　又曰：肝移寒于心，在隔中。肝移热于心，则死。
　　又曰：心咳之状，咳则心痛，喉仲介介如梗状。（介音嘎。）甚则咽肿喉痹。
　　又曰：心风之状，多汗恶风，焦绝善怒吓，（音下。）赤色，病甚则不可言快，胗在口，其色赤。
　　又曰：心痹者，脉不通，烦则心下鼓，暴上气而喘，嗌干善噫，厥气上则恐。
　　又曰：心气热，则下脉厥而上，上则下脉虚，虚则主脉痿，枢拆（音托。）挈，胫纵而不任地也。
　　又曰：心病，烦闷少气，大热，热上烫心呕吐，咳逆狂语，汗出如珠，多厥；其脉当浮，今反沉而滑；其色当赤，而反黑者死。此水克火也。
　　《脉经》曰：夏心脉欲洪大而散；脾脉欲洪而迟缓；肺脉欲洪而浮涩；肾脉欲洪而沉滑；命门与肾同；肝脉欲洪而弦长。
　　又曰：心脉搏坚而长，当病舌卷不能言；其软而散者，当消渴自已。
　　华陀曰：肺下右侧可见心系，系于脊髓，下通于肾，其心系有二，一则上与肺通；一则自心入肺两大叶间，曲折向后，并脊膂细络相连，贯通脉髓，而与肾系相通。
　　愚谓四脏之系，皆通于心，心则通于四脏之系也，交相连输其血气，渗灌骨髓，故五脏有病，先干于心，其系上连于肺，其别自肺两叶向后，贯脊下肾，又自肾而之膀胱，与膀胱膜络并行之于溲溺处也。肺之系者，上通气喉，其中与心系相通。脾之系者，自膈中微近左胁，居胃之上，并胃胞络及胃脘相连贯，膈与心肺相通，与膈膜相缀也。肝之系，自膈下，着右胁肋，上贯膈入肺中，与膈膜相连。肾之系，贴脊膂脂膜中，两肾相系，相通而下，行其上与心系通也。（缀音坠。）经曰：是动病则嗌干心痛，渴而欲饮，是为肾厥，是主心。
　　又曰：所生病者，目黄胁痛， 臂内后廉痛厥，掌中热痛。盛者寸口大，再倍于人迎；虚者寸口反小于人迎也。
　　又曰：苦先入心。
　　又曰：心宜食酸。
　　又曰：心虚以炒盐补之，虚则补其母，木能生火，肝乃心之母，以生姜补肝，如无他证，用安神丸主之。
　　又曰：心实以甘草泻之，如无他证，用泻心汤。
　　又曰：凡心脏得病，必先调其肝肾二脏。肾者心之鬼；肝气通则心气和，肝气滞则心气乏。故心病必先求于肝，是澄源也。五脏有病，必先传其所胜，水能制火，则肾邪必传于心。故先制其肾，逐其邪，诊其肝肾俱和，而心自疾，则随其本经虚实而治之。
　　手少阴心引经药歌：午心麻（黄）桂（心）独（活山）栀（黄）芩，生地（当）归（黄）连代（赭石紫）石英，更有细辛并半夏，熟地（北）五味泽（泻）同成。
　　《针经》曰：心脉起足少阴，少冲穴在小指内端。
　　又曰：赤如鸡冠者生，赤如 血者死。
　　又曰：实则梦忧惊恐怖；虚则梦烟火焰明。
　　又曰：心苦缓，急食酸以收之。（注曰：心苦缓，是心气虚也。）心欲软，急食咸以软之，用酸补之，甘泻之。
　　补：枣仁、远志、天竺黄、山药、当归、麦门冬。
　　泻：贝母、川黄连、木香、玄胡索。
　　温：藿香、菖蒲。
　　凉：牛黄、犀角、竹叶、连翘、朱砂。
　　引经报使：独活、细辛。
　　
　　
　　卷三　内景图说（上）小肠
　　经曰：小肠者，受盛之官，化物出焉。
　　又曰：后附于脊，前附于脐上，左回叠积，十六曲。大二寸半，径八分分之少半，长三丈二尺，受谷二斗四升，水六升三合之大半。
　　　r小肠图　p04-a41a12.bmp　r又曰：小肠上口，在脐上二寸，近脊，水谷由此而入；复下一寸，外附于脐，为水分穴，当小肠下口；至是而泌别清浊，水液渗入膀胱，浮秽流入大肠。
　　《难经》曰：重二斤十四两。
　　经曰：小肠为赤肠。
　　又曰：小肠若寒甚，独肩上热，及手小指次指之间热，若脉陷者，此其候也。
　　又曰：小肠有寒则下重，便脓血，有热必痔。
　　又曰：小肠有宿食，常暮发热，明日复止。
　　又曰：小肠胀者，小肠 满，（ 音嗔，胀起也。）引腹而痛。
　　又曰：膀胱移热于小肠，鬲肠不便，上为口糜。
　　又曰：心咳不已，小肠受之，其状咳而失气，气与咳俱失。
　　又曰：厥气客于小肠，则梦聚邑街衢。
　　又曰：是动病，则嗌痛颈肿，不可回顾，肩似拔， 似折，是主液。
　　又曰：所生病者，耳聋目黄，颊肿，颔肩 肘，臂外后廉痛。盛者，人迎大，再倍于寸口，虚者，人迎反小于寸口也。
　　又曰：小肠热胀生口疮；小肠热结满不通；小肠虚寒，痛下赤白肠滑；小肠冷气，非时刺痛；小肠酒后饮冷，气裹热结伏脐下，结硬块不通，连外肾俱肿。
　　经曰：手太阳小肠经。
　　又曰：是经多血少气。
　　又曰：未时气血注于小肠。
　　《人门》曰：凡胃中腐熟水谷，其滓秽自胃之下口，传入于小肠上口，自小肠下口泌别清浊，水液入膀胱上口，滓秽入大肠上口。
　　《难经》曰：小肠大肠会，谓之阑门，言由关阑分隔也。
　　《灵枢》曰：唇浓，人中长，以候小肠。
　　又曰：心应脉，皮浓者脉浓，脉浓者小肠浓。皮薄者脉薄，脉薄者小肠薄。皮缓者脉缓，脉缓者小肠大而长；皮薄而脉波小者，小肠小而短。诸阳经脉皆多纡屈，小肠结也。
　　又曰：中气不足，肠为之苦鸣。
　　又曰：小肠病者，小腹痛，腰脊控睾而痛，（睾，阴丸也。）时窘之候，当耳前热。
　　又曰：小肠控睾，引腰脊，上冲心，邪在小肠也。
　　《内经》曰：小肠为泄。
　　《入门》曰：小肠有气则小腹痛；小肠有血则小便涩；小肠有热则茎中痛。
　　又曰：小肠者，心之腑也；有病宜通利，用导赤散、赤茯苓汤。
　　《脉经》曰：小肠绝，六日死。何以知之？发直如干麻，不得屈伸，自汗不止。
　　溺血属小肠、膀胱经。
　　肿胀水肿有十种之分，小腹急满，为小肠水。
　　补：牡蛎、石斛。
　　泻：葱白、木通、紫苏、荔枝核。
　　温：大茴香、小茴香、乌药。
　　凉：黄芩、天花粉。
　　引经报使：羌活、 本上行，黄柏下行。
　　
　　
　　卷三　内景图说（上）肝
　　经曰：肝者，将军之官，谋虑出焉。
　　又曰：肝者，干也。其性多动而少静，好干犯他脏者也。
　　又曰：肝居膈下，并胃，着脊之九椎。
　　又曰：其合筋也，其荣爪也，主藏魂，开窍于目，其系上络心肺，下亦无窍也。
　　　r肝图　p04-a41a13.bmp　r《难经》曰：肝重四斤四两，左三叶，右四叶，凡七叶。
　　滑伯仁曰：肝之为脏，其治在左，其脏在左胁左肾之前，并胃着脊之第九椎也。
　　经曰：足厥阴经肝。
　　又曰：是经多血少气。
　　又曰：丑时气血注于肝。
　　《黄庭经》曰：人身神名曰肝神，龙烟字含明。
　　《灵枢》曰：目者，肝之官也，肝病者 青。
　　经曰：肝者，在天为风，在地为木，在人为肝，通窍于眼，在时为春，在方为东，在色为青。
　　经曰：东方木也，万物所以始生也。
　　又曰：脏真散于肝，肝藏筋膜之气也。肾水为母，心火为子，与胆为腑，克土养筋，故久行则伤筋。
　　司藏魂，其类草木，其畜鸡，（一作犬。）其虫为毛，其果为李，其菜为韭，其卦震，（生数三，成数八。一作巽。）其性仁，其充筋，其华爪，其谷麦（一作麻。）其应四时，上为岁星，是以春气在头也。
　　其音角，角者触也，象阳气触动而生也，其数八，其病在筋，其臭臊，其声呼，在变动为握，其气嘘，其液泪，其味酸，有余怒，不足悲，外应爪甲，色青欲如青玉光泽，不欲如蓝。
　　《灵枢》曰：爪浓者，胆亦浓。更肝主风，风喜伤肝，病主惊风，痘主水泡，若恚怒气逆则伤肝气，若燥气盛则病，其病候面青筋急多怒，眼痛目闭，不欲见人，或两目连札，脐左动气，若肝实则直视大叫，呵欠项急，顿闷目赤多怒，头眩痛引两胁小腹之下。若虚则目昏胸痛，切牙吹气，筋缩拘挛，恐惧如人将捕。若绝则唇腮反青，四肢多汗，然肝绝者，八日死。平脉则春旺七十二日，脉弦缓而长。然春弦者，端直之状，细弱而长，其贼脉则浮涩而短，与夫面白亦逆其危，脉弦如张弓弦。
　　又曰：肝生于左。
　　又曰：肝主春，其日甲乙，东方生风，风生木，木生酸，酸生肝，肝为阴中之少阳，通于春气。
　　《灵枢》曰：肝者主为将，使之候外，欲短坚固，视目大小。
