<!-- { "loadSidebar": true } -->
　　又曰：肝小则脏安，无胁下之病；肝大则逼胃迫咽，苦膈中，且胁下痛。肝高则上支贲，切胁 ，为息贲；肝下则逼胃，胁下空，易受邪。肝坚则脏安难伤；肝脆则善病消瘅易伤。肝端正则和利难伤；肝偏倾则胁下痛。
　　又曰：有所坠堕，恶血留内，有所大怒，气上不下，积于胁下则伤肝。
　　又曰：邪在肝，则两胁中痛，寒中恶血在内。
　　又曰：大怒气逆则伤肝。
　　又曰：肝藏血，血舍魂。肝气虚则恐；实则两胁下痛引小腹，善怒。虚则目KT KT无所见，耳无所闻，善恐，如人将捕状。
　　《难经》曰：恚怒气逆，上而不下，则伤肝。又曰：外证善洁，面青善怒，内证脐左有动气，按之牢若痛，其病四肢满闭淋涩，便难转筋，有是者肝也，无是者非也。
　　《内经》曰：肝病者，两胁下痛引小腹，令人善怒。肺传之肝，病名曰肝瘅。一名曰厥，胁痛出食。肝热者色苍而爪枯。
　　又曰：肝藏血，血有余则怒，不足则恐。
　　又曰：大骨枯槁，大肉陷下，胸中气满，腹内痛，心中不便，肩项身热，破 脱肉，目眶陷，真脏见，目不见人立死，其见人者，至其所不胜之时，则死。（注曰：此肝之藏也。所不胜之时，谓庚辛之日也。）《入门》曰：人动则血运于诸经，静则血归于肝脏，肝主血海故也。
　　经曰：病在肝，愈于愈，夏不愈，甚于秋，秋不死，持于冬，起于春。
　　又曰：肝病者，愈在丙丁，丙丁不愈，加于庚辛，庚辛不死，持于壬癸，起于甲乙。
　　又曰：肝病者，平朝慧，下晡甚，夜半静。
　　又曰：肝苦急，急食甘以缓之，甘草；宜食粳米、牛肉、枣葵。（注曰：肝苦急，是其气有余也。肝欲散，急食辛以散之，川芎；肝虚以生姜、陈皮之类补之。）肝绝候。
　　《灵枢》曰：足厥阴气绝，则筋绝。厥阴者，肝脉也。肝者，筋之合也。筋者聚于阴器，而络于舌本也。
　　故脉不荣则筋急，筋急则引舌与卵，故唇青舌卷卵缩，则筋先死，庚日笃，辛日死。
　　又曰：厥阴终者，中热嗌干，善尿，心烦甚，则舌卷卵上缩而终矣。
　　仲景曰：唇吻反青，四肢 习。（伸缩也。）汗出者，此为肝绝也。
　　《脉经》曰：肝绝，八日死。何以知之？面青但欲伏眠，而不见人，汗出如水不止。
　　怒而动血者，属肝。
　　自两胁逆上吐血者，属肝。
　　血吐水碗中，沉者，是肝也。
　　经曰：腹为阴，阴中之阳，肝也。肝为牡脏，牡者，阳也。
　　又曰：膝者，筋之府，屈伸不能行，则偻俯，筋将惫矣。
　　又曰：诸风掉眩，皆属于肝。
　　太乙真人曰：莫嗔怒，养肝气。
　　经曰：肝在志为怒，怒伤肝，悲胜怒。
　　丹溪曰：怒伤肝者，以忧（一作悲。）胜之，以恐解之。
　　《灵枢》曰：两精相薄，谓之神，随神往来，谓之魂。
　　经曰：暴怒伤阴。
　　又曰：大怒则形气绝，而血菀于上，使人薄厥。
　　又曰：血并于上，气并于下，心烦惋善怒。
　　又曰：怒则气上。
　　又曰：怒则气逆，甚则呕血及飧泄矣。
　　（注云：怒则阳气逆上，而肝木乘脾，故呕血及飧泄也。）经曰：肝者，罢极之本，魂之居也。
　　又曰：肝青象木，肝得水而沉；木得水而浮；何也？然肝者非为纯木也，乙角也，庚之柔。大言阴与阳，小言夫与妇，释其微阳而吸其微阴之气，其意乐，金又行阴道多，故令肝得水而沉也。肝熟而复浮，故知乙当归甲也。
　　又曰：木王于春，相于冬，废于夏，囚于季夏，死于秋，其王日甲乙，王时平旦日出，其困日戊己，困时食时日中，其死日庚辛，死时晡时日入。（晡音逋，申时。）又曰：病发惊骇。
　　又曰：风气通于肝。
　　又曰：精气并于肝则忧。
　　又曰：肝恶风。
　　又曰：久行伤筋，劳伤肝也。
　　又曰：损其肝者，缓其中。
　　又曰：肝俞在脊九椎旁；募在乳下期门。
　　又曰：肝热病者，左颊先赤。
　　又曰：肝气虚则恐，实则怒。
　　又曰：肝热病小便先黄，腹痛多卧身热，热争则狂言及惊，胁满痛，手足躁，不得安卧，庚辛甚，甲乙大汗，气逆则庚辛死，刺足厥阴少阳。
　　又曰：邪在肝则两胁痛，中寒中恶血在内， 善 ，节肘肿。（ 音记，狂也。）又曰：肝胀者，胁下满而痛引小腹。
　　又曰：肝水者，腹大不能自转侧，两胁下腹中痛，时时津液微生，小便续通。
　　又曰：肝着者，其病患常欲蹈其胸上，先未若时，但欲饮热。（着，本病也。若时，指病时也。）又曰：肝疟者，令人色苍苍然太息，其状若死者，刺足厥阴见血。
　　又曰：脾移寒于肝，痈肿筋挛。
　　又曰：脾移热于肝，则为惊衄。
　　又曰：肝咳之状，咳则两胁下痛，甚则不可以转，转则两 下满。
　　又曰：肝风之状，多汗恶风，善悲，色微苍，嗌干善怒，时憎女子，诊在目下，其色青。
　　又曰：肝痹者，夜卧则惊，多饮数小便，上引小腹，如怀妊状。
　　又曰：肝病主胸中喘，怒骂，其脉沉，胸中窒，欲令推，按之有热，鼻窒。（推，荡也，挤也。）又曰：凡有所坠堕，恶血留内。若有所大怒，气上而不下，积于左胁下则伤肝；肝伤者，其人脱肉不卧，口欲得张，时时手足青，目瞑，瞳人痛。
　　又曰：肝气虚则梦园苑生花草，盛则梦怒，厥气客于肝，则梦山林树木。
　　又曰：肝脉搏坚而长，色不青，当病坠；若搏因血在胁下，（胁音协，又音吸，左右胁下，胁子骨。）令人喘逆，其软而散；色泽者，当病溢饮，溢饮者渴暴多饮，而溢入肌皮肠胃之外也。
　　又曰：肝脉急甚为恶言，微急为肥气在胁下。
　　又曰：肝病胸满胁胀，善恚怒叫呼，身体有热而腹恶寒，四肢不举而目白身清；（清，冷也。）其脉当弦长而急，今反短涩；其色当清而反白者，此金克木，十死不治。
　　又曰：是动病则腰痛不可以俯仰，丈夫 疝，妇人小腹肿，甚则嗌干，面尘脱色，是主肝。
　　又曰：所生病者，胸满呕逆，洞泄狐疝，遣溺癃闭。盛者寸口大一倍于人迎；虚者寸口反小于人迎也。
　　足厥阴肝引经药歌：丑肝龙胆（草）吴（茱萸）山萸（肉），瞿麦阿胶甘草扶，代赭（石）紫（石）英（当）归白术，青皮羌活蔓荆（子）都。
　　又曰：肝实，以白芍药泻之。
　　又曰：肝主风。自病则风搐拘急，急食甘以缓之；佐以酸苦，以辛散之。实搐力大，泻青丸。虚搐力小，地黄丸。
　　又曰：心乘肝，实邪状热而搐。
　　又曰：肺乘肝，贼邪气盛则前呻呵欠，微搐，法当泻肺。先补木脏肝，地黄丸；后泻肺，泻白散。
　　又曰：脾乘肝，微邪多睡体重，搐，先当定搐，泻青丸；搐止，再见后证，则别法治之。
　　又曰：肾乘肝，虚邪憎寒，呵欠而搐，羌活膏。
　　又曰：凡肝经得病，必先察其肺肾两脏，原其起病，然后更审肝经之虚实。然肾者，肝之母。金者，木之贼。今肝得病，若非肾水不能相生，必是肺金鬼来相攻，故须审其来在肺，先治肺，攻其鬼也；其来在肾，滋其根也；方审本脏虚实而用寒温之剂以治之。若肺克肝，既受病，先诊肺脉，若洪宜杏苏菀桔。
　　扁鹊曰：脉长而弦，病出于肝。脉大而洪，病出于心。脉下坚上虚，病出于脾。脉涩而浮，病出于肺。
　　脉小而紧，病出于肾。
　　喻嘉言曰：肝至春月之荣，不自春月始也。始于秋冬收藏之固，设冬月水脏所储者少，春月木即欲发荣，其如泉竭不足以溉苞穣何？蛰虫尚知闭户，岂君子可无居室之功耶！《 言》曰：肝者，干也，属木，象木枝干也。
　　《脉经》曰：春胃微弦，曰平；弦多胃少曰肝病；但弦无胃，曰死；胃而有毛，曰秋病；毛甚，曰今病。
　　经曰：风伤筋，燥胜风，酸伤筋，辛胜酸。
　　又曰：酸走筋，筋病毋多食酸。
　　又曰：多食辛，则筋挛急而爪枯。
　　又曰：阴出之阳则怒。
　　《丹心》曰：七情伤人，惟怒为甚。盖怒则肝木便克脾土，脾伤则四脏俱伤矣。
　　（治怒方：香附、甘草各一两，和研细。每服三钱，白汤调下。）《延寿书》柳公度曰：但平生未尝以元气佐喜怒，使气海常温耳。
　　先贤诗曰：怒来剧炎火，焚和徒自伤，触来勿与竞，事过心清凉。
　　《灵枢》曰：悲哀动中则伤魂。
　　经曰：肝虚而肺气并之，则为悲。
　　又曰：悲则气消。
　　子和曰：肝藏血，血不足则恐。盖肝胆实则怒而勇敢，虚则善恐而不敢也。
　　《灵枢》曰：肝气通于目，肝和则能辨五色矣。
　　经曰：诸暴强直，皆属于风。
　　又曰：诸脉者，皆属于目。
　　又曰：诸筋者，皆属于节。
　　又曰：故人卧，血归于肝，目受血而能视，足受血而能步，掌受血而能握，指受血而能摄。
　　《金匮真言论》曰：春气者，病在头，肝之应也。
　　《真诰》曰：眼者，身之镜；耳者，体之牖。视多则镜昏；听众则牖闭。
　　又曰：肿胀水肿有十种之分，两胁紧痛为肝水。
　　经曰：青如翠羽者生，青如草色者死。
　　又曰：实则梦山林大树，虚则梦细草苔藓。
　　补：木瓜、枣仁、阿胶、薏苡仁。
　　泻：青皮、柴胡、笠槐队诖缈冢恍檎撸 擞 葱∮诖缈谝病足少阳胆引经药歌：子胆柴胡半夏宜，草龙胆剂更为奇，柴胡又走青皮下，向道功多不必疑。
　　《灵枢》曰：胆病者，善太息，口苦，呕有苦汁，心中淡淡，恐如人将捕之，嗌中 然，数唾。
　　又曰：手厥阴之脉，是动则心中淡淡，大动。
　　经曰：胆虚则恐畏不能独卧，胆实则怒。
　　又曰：胆实则怒而勇敢，胆虚则善恐而不敢也。
　　《入门》曰：胆虚则不眠，胆实则多睡。
　　又曰：痛闷，左边五肋之中血瘀，生瘿马刀。
　　又曰：胆候咽门，故热壅则生疮肿痛。
　　又曰：胆病多寒热。
　　又曰：胆虚宜仁熟散，胆实宜半夏汤。
　　又曰：小柴胡汤治寒热住来，乃少阳经主药也。水煎，澄清温服，则能入胆。
　　《灵枢》曰：胆为足少阳，其终者耳聋，百节皆纵，目罘（音轻，直视如惊貌。）绝系，绝系者一日半死矣。其死也，色先青白，乃死矣。
　　《脉经》曰：胆绝七日死。何以知之？眉为之倾。
　　又曰：肿胀水肿有十种之分，口苦嗌干为胆水。
　　补：木通、龙胆草。
　　泻：柴胡、青皮。
　　温：半夏、川芎、生姜、陈皮。
　　凉：黄连、竹茹。
　　引经报使：柴胡本经，川芎上行，青皮下行。
　　
　　
　　卷三　内景图说（上）脾
