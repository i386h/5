<!-- { "loadSidebar": true } -->
　　脾者，卑也。在胃之下，裨助胃气，以化谷也。脾胃属土，俱从田字；胃居正中，田字亦中；脾处于右，田亦偏右。
　　经曰：脾者，仓廪之官，五味出焉。
　　遗篇《刺法论》曰：脾为谏议之官，知周出焉。
　　　r脾图　p04-a41a15.bmp　r滑氏曰：掩乎太仓。
　　华元化曰：脾主消磨，养于四旁。
　　经曰：形如刀镰，与胃同膜，而附其上之左，俞当十一椎下，闻声则动，动则磨胃而主运化。其合肉也，其荣唇也，开窍于口。
　　《难经》曰：脾重二斤三两，广扁三寸，长五寸，有散膏半斤，主裹血，温五脏，主藏意与智。
　　经曰：足太阴脾经。
　　又曰：是经多气少血。
　　又曰：已时气血注于脾。
　　《黄庭经》人身神名曰脾神，常在字魂停。
　　又曰：脾藏意，意者，记而不忘者也。
　　《内经》曰：脾在志为思。
　　又曰：思则气结。（注云，系心不散，故气亦停留而结也。）皇甫谧曰：思发于脾而成于心，过节则二脏俱伤。
　　《灵枢》曰：因志而存变谓之思，因思而远慕谓之虑。
　　又曰：怵惕思虑则伤神，神伤则恐惧流淫而不止。
　　又曰：心有所忆谓之意。意之所存谓之志。因虑而处物谓之智也。
　　又曰：脾气通于口，脾和则能知五谷矣。
　　又曰：口唇者，脾之官也，脾病者，唇黄。
　　岐伯曰：有所击仆，若醉入房，汗出当风则伤脾。
　　《难经》曰：饮食劳倦则伤脾。
　　《入门》曰：脾居中脘一寸二分。上去心三寸六分；下去心三寸六分；中间一寸二分，名曰黄庭。脾居一身之中，故曰黄庭。
　　经曰：脾者，在天之湿；在地之土；在人为脾；在时为四季；在方为中央；在色为黄；通窍唇口。
　　经曰：脾脉者，土也。孤脏以灌四旁者也。
　　又曰：脏真濡于脾脏，肌肉之气也。心火为母，肺金为子；与胃为腑，克肾水，主养肌肉，若久坐则伤肉。司藏意智。其类土，其畜牛，其卦坤，其性信，其华在唇四白，其谷稷，其虫蜾，其果枣，其菜葵，其应四时，上为镇星，其病在肉，其音宫，宫者中也，土位居中，为五行建级也。其数五，其臭香，其声歌，其气呼，其液涎，其味甘，外应四肢而色黄。然黄欲如罗裹雄黄，不欲如土。
　　《灵枢》曰：脾应肉，肉 （ ，分理也。）坚大者胃浓。更脾主湿，然湿则伤脾。风气胜则病，其病之候，则必面黄，善思善嗜，体重卵痛，四肢不改而怠惰。脾实则肢体重着而不举，腹胀尿秘而善饥，昏睡身热而饮水。脾虚则少气，吐泻生风，或乳食不消，肿胀肠鸣，四肢无力。脾绝则脐突唇反，环口黧黑，柔汁发黄。然脾绝者十二日死。平脉则寄旺于四季之末各十八日，其脉温浓，盖因气行脏腑之间，故和平不得见其衰乃形焉；贼脉则弦长而紧，与夫面青皆逆；危脉则状如鸡雀啄，止而复来。
　　经曰：脾主长夏，中央己土，中央生湿，湿生土，土生甘，甘生脾。
　　又曰：脾变动为哕。
　　《灵枢》曰：脾者，主为卫使之回粮，视唇舌好恶，以知吉凶。黄色小理者脾小，粗理者脾大，揭唇者脾高；唇下者脾下；唇坚者脾坚，唇大而不坚者脾脆；唇上下好者，脾端正；唇偏举者，脾偏倾也。脾小则脏安，难伤于邪；脾大则苦凑， 而痛，不能即行。脾高则 引季胁而痛；脾下则下加于大肠，脏苦受邪；脾坚则脏安难伤；脾脆则善病消瘅；脾端正则和利难伤；脾偏倾则善满善胀也。
　　又曰：腹为阴，阴中之至阴，脾也。脾为牝脏，牝者，阴也。
　　《入门》曰：脾为谏议大夫。盖饮食人之大欲，心所欲食，而脾不能化，则不敢食，故名为谏议也。巳脾土，辰胃土，位居中央，谓之孤脏，其形如马蹄，内包胃脘象土形也。诸经之气交归于中，以营运之气，意之舍也。
　　又云：脾为阴脏，位处中焦，主养四脏，故呼吸以受谷气，以其上有心肺，下有肾肝，故曰在中。
　　又曰：土寄王于四季，尤王于长夏。（六月也。）相于夏，废于秋，囚于冬，死于春。其王日戊己；王时食时日 ；（食时，侵晨至食时也。 ，日囚也。）困日壬癸；困时人定夜半；死日甲乙；死时平旦日出，皆本时也。（ ，音耋。）经曰：脾、胃、大小肠、三焦、膀胱者，仓廪之本，营之居也，名曰器。能化糟粕转味而出入者也。其华在唇四白，其充在肌，此至阴之类，通于土气。
　　又曰：中央黄色入通于脾，开窍于口，藏精于脾，故病在舌本。
　　又曰：谷气通于脾。
　　又曰：精气并于脾则畏。
　　又曰：脾恶湿。
　　又曰：甘走肉，肉病无多食甘。
　　又曰：久坐伤肉，劳于脾也。
　　又曰：脾为万物之母。胃为水谷之海。
　　帝曰：脾病而四肢不用，何也？岐伯曰：四肢皆禀气于胃，而不得径至，必因于脾，乃得禀也。今脾病不能为胃行其津液，四肢不得禀水谷气，气日以衰，脉道不利，筋骨肌肉皆无气以生，故不用也。
　　帝曰：脾不主时，何也？曰：脾者，土也，治中央，常以四时长四脏，各十八日寄治，不得独主于时也。
　　（脾脏者，常着胃土之精也。土者，生万物而法天地，故上不至头，下不至足，不得主时也。）帝曰：脾与胃以膜相连耳，而能为之行其津液，何也？答曰：足太阴者，三阴也。其脉贯胃属脾络嗌，故太阴为之行气于三阳。脏腑各因其经而受气于阳明。
　　又曰：脾俞在背十一椎旁，募在腹傍章门。
　　又曰：黄欲如罗裹雄黄，不欲如黄土。
　　又曰：如缟裹栝蒌实者生。
　　又曰：脾热病，鼻先赤。
　　又曰：脾热病者，先头重颊痛，烦心欲呕，身热，热争则腰痛不可俯仰，腹满泄，两颔痛，甲乙甚，戊己大汗，气逆则甲乙死。刺足太阴、阳明。
　　又曰：脉来实而盈，数如鸡举足曰脾病。
　　又曰：脉来坚锐，如鸟之喙，如鸟之距，如屋之漏，如水之流，曰脾死。
　　又曰：脾气盛，则体重肢不举。
　　又曰：厥气客于脾，则梦丘陵大泽，坏屋风雨。
　　又曰：脾弱病下利白肠垢，大便坚，不更衣，汗出不止，或五液注下五色。（不更衣，不大便也。贵者入厕必更衣，故名。）又曰：脾胀者善哕，四肢急，体重不能胜之，（哕，苑入声。）卧不安。
　　又曰：脾水者，腹大，四肢重，津液不生，但苦少气，小便难。
　　又曰：脾约者，大便坚，小便利，而反不渴。
　　又曰：脾疟者，令人寒，腹中痛，热则肠中鸣，鸣已汗出，刺足太阴。
　　又曰：肾移热于脾，传为虚，肠 死，不可治。
　　又曰：脾咳之状，咳则右 下痛，阴阴引肩背，甚则不可以动，动则咳剧。（剧，音极，增也。）又曰：脾风之状，多汗恶风，身体怠情，四肢不欲动，色薄微黄，不嗜食，诊在鼻上，其色黄。
　　（诊色，诊视也。）又曰：脾痹者，四肢懈惰，发咳呕汁，上为大塞。
　　又曰：脾气热则胃干而渴，肌肉不仁发为肉痿。
　　帝曰：四时之序，逆从之变异也。然脾脉独何主？岐伯曰：脾脉者土也。孤脏以灌四旁者也。帝曰：然则脾善恶，可得见之乎？曰：善者不可得见，恶者可见。曰：恶者何如可见？曰：其来如水之流者，此谓太过；病在外如鸟之喙者，（喙，音诲，鸟嘴也。）此谓不及；病在中，太过则令人四肢不举，不及则令人九窍不通，名曰重强。
　　又曰：食管，乃胃管上原。
　　《内景》云：脾长一尺掩太仓。而《灵枢》云：脾长五寸，何不侔也。
　　《脉经》曰：脾脉急甚，为螈 。（音讼。）微急，为膈满不食。
　　又曰：缓甚为痿厥，微缓为风痿，四肢不收。
　　又曰：大甚为击仆，微大为痞气，裹大脓血，在肠胃之外。
　　又曰：心乃脾之母，以炒盐补之。
　　又曰：脾实以枳实泻之，如无他证，以黄连泻之。
　　又曰：脾主湿，自病则泄泻多睡，体重倦怠，急以苦燥之。
　　又曰：实则泻赤黄，睡不露睛，泻黄散。
　　又曰：虚则泄泻白色，睡则露睛，白术散。
　　又曰：肝乘脾，贼邪风胜，泻而呕，茯苓半夏汤。
　　又曰：心乘脾，虚邪壮热，体重而泻，羌活黄芩苍术甘草汤。
　　又曰：肺乘脾，实邪能食，不大便而呕嗽，煎槟榔大黄汤，下葶苈丸又曰：肾乘脾，微邪，恶寒而泄，理中丸。
　　又曰：凡脾之得病，必先察其肝心两脏之虚实，原其所始而疗之。盖肝为脾鬼，心是脾母，肝气盛则鬼胜，心气亏则脾之生气不足，盛者抑之则退，亏者益之则平，故有抑肝益心二药，诊其脉，肝心二脏俱和，是脾自生疾矣，须察本经虚实而治之。（此即贵法）又曰：小甚为寒热，微小为消瘅。
　　又曰：涩甚为颓癃。（颓，下坠也。）微滑为虫毒、肠鸣、热。
　　又曰：滑甚为肠 ，（ ，音颓，阴病。）微涩为内 ，多下脓血也。
　　经曰：是动则舌本强，食则呕，胃脘痛，腹胀善噫，得后与气则快然如衰，身体皆重，是主脾。（气音屁。强音降）又曰：所生病者，舌本痛，体不能动摇，食不下，烦心，心下急痛，寒疟，溏瘕泄，水闭，黄胆，不能卧，强立股膝内肿厥，（厥，发也。）足大指不用。盛者，寸口大三倍于人迎，虚者，寸口反小于人迎也。
　　足太阴脾引经药歌：己脾（当）归缩（砂仁黄） 防（风益）智仁，代赭（石吴）茱萸赤茯苓，苍（术）白（术白豆）蔻（甘）草麻（黄饴糖）半夏，元胡（索）白芍缩砂行。（赭，音者，赤色。）经曰：脾受肝热邪，多吐逆；受肝冷邪，多飧泄。
　　又曰：甘走肉，肉病无多食甘。
　　又曰：谷气通于脾。
　　又曰：久坐伤肉，劳于脾也。
　　又曰：精气并于脾，则畏。
　　又曰：损其脾者，调其饮食，适其寒温。
　　经曰：湿胜则濡泻。（湿胜则内攻于脾胃，脾胃受湿，则水谷不分，故大肠传导而注泻也。）又曰：得谷者昌，失谷者亡。
　　又曰：诸湿肿满，皆属于脾。
　　又曰：脾实则身重善饥，肉痿足不收行，善螈，脚下痛。虚则腹满，肠鸣飧泄，食不化。脾有余则腹胀，泾溲不利；不足则四肢不用。
　　《灵枢》曰：邪在脾胃，则病肌肉痛。阳气有余，阴气不足，则热中善饥；阳气不足，阴气有余，则寒中肠鸣腹痛。
　　又曰：脾藏营，营舍意，脾气虚则四肢不用，五脏不安，实则腹胀，泾溲不利。
　　（注曰：泾，大便也。溲，小便也。）《难经》曰：外证面黄，善噫，善思，善味，内证当脐有动气，按之牢苦痛，其病腹胀，满食不消，体重节痛，怠惰嗜卧，四肢不收，有是者脾也，无是者非也。
