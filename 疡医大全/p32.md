<!-- { "loadSidebar": true } -->
　　经曰：大骨枯槁，大肉陷下，胸中气满，喘息不便，内痛引肩项，身热，脱肉破，真脏见，十月之内死。（注曰：此脾之脏也。期三百日内死。）又曰：肝传之脾，病名曰脾风，发瘅腹中热，烦心目黄。脾热者色黄而肉蠕动。
　　又曰：病在脾，愈在秋，秋不愈，甚于春，春不死，持于夏，起于长夏。（凡病以五脏时日占病愈甚，极准。钱仲阳深得其理，学人宜究心焉。《纲目》）又曰：脾病者，愈在庚辛，庚辛不愈，加于甲乙，甲乙不死，持于丙丁，起于戊己。
　　又曰：脾病者，日 慧，日出甚，下晡静。
　　又曰：脾在志为思，思伤脾，怒胜思。
　　丹溪曰：思伤脾者，以怒胜之，以喜解之。（五志之火，郁而成痰，为癫狂；宜以人事制之，所谓五志相胜为治也。妇女思想气结之证，惟不食困卧如痴，无他病，多向里床坐。盖脾主思，过思则脾气结而不食。怒属肝木，怒则木气升发而冲开脾气也，故怒胜之。夫医贵有才，无才则何以应变无穷。）经曰：脏气绝，则神见于外。（一士人喜观书，忘食。一日有紫衣人立于前曰：公不可苦思，思则我死矣。问其何人？曰：我谷神也。于是绝思而食如故矣。）经曰：脾苦湿，急食苦以燥之。脾欲缓，急食甘以缓之。脾苦湿，是有余，宜白术。脾欲缓，是不足，宜甘草。以甘补之，人参；以苦泻之，黄连；脾虚以甘草、大枣之类补之；脾实以枳实泻之。
　　《灵枢》曰：足太阴气绝，则脉不荣肌肉。唇舌者，肌肉之本也。脉不荣则肌肉软，肌肉软则舌痿，人中满，人中满则唇反，唇反者，肉先死。甲日笃，乙日死。
　　《灵枢》曰：愁忧不解则伤意，意为脾神也。
　　思而动血者，属脾。
　　肿胀水肿有十种之分，四肢苦重为脾水。总而论之，肾虚不能行水，脾虚不能制水，凡肿先起于腹，而散于四肢者，可治；自四肢而归于腹者，难疗。
　　经曰：黄如蟹膏者生，黄如枳实者死。
　　又曰：实则梦欢歌快乐，虚则梦饮食相争。
　　又曰：太阴终者，腹胀闭，不得息，善噫善呕，呕则逆，逆则面赤，不逆则上下不通。上下不通则面黑，皮毛焦而终矣。
　　《脉经》曰：脾绝十二日死。（一云：五日死。）何以知之？口冷足肿，腹热胪胀，泄利不觉，出时无度。
　　仲景曰：环口黧黑，柔汗发黄者，此为脾绝。
　　补：人参、黄 、甘草、莲子、扁豆、苍术、白术、茯苓、山药、芡实、陈皮。
　　泻：枳实、石膏、青皮。
　　温：丁香、藿香、胡椒、吴茱萸、附子、肉桂、良姜。
　　凉：玄明粉、滑石。
　　引经报使：升麻、白芍。
　　
　　
　　卷三　内景图说（上）胃
　　　r胃图　p04-a41a16.bmp　r经曰：胃者，仓廪之官，五味出焉。
　　又曰：胃者，汇也。号为都市，五味汇聚，何所不容，万物归土之义也。
　　又曰：胃大一尺五寸，径五寸，长二尺六寸，横屈受水谷三斗五升，其中之谷，常留二斗，水一斗五升而满。
　　《难经》曰：胃重二斤一两。
　　经曰：足阳明胃经。
　　又曰：是经常多气多血。
　　又曰：辰时气血注于胃。
　　又曰：胃为水谷之海。
　　《灵枢》曰：人所受气者，谷也。谷之所注者，胃也。胃者，水谷气血之海也。海之所行云气者，天下也。胃之所出气血者，经隧也。经隧者，五脏六腑之大络也。
　　又曰：胃者，五脏六腑之海也。水谷皆入于胃，脏腑皆禀气于胃，五味各走其所喜，酸先走肝，苦先走心，甘先走脾，辛先走肺，咸先走肾，谷气津液已行，荣卫大通，乃化糟粕，以次传下。
　　又曰：饮食入胃，则胃实而肠虚，食下则肠实而胃虚，胃满则肠虚，肠满则胃虚，更虚更实，故气得上下而无病矣。
　　《入门》曰：胃为水谷之海，脾为消化之器。水入于经，其血乃成；谷入于胃，脉道乃行；血不可不养，卫不可不温，血温卫和，得尽天年。
　　《灵枢》曰： HT 以下至天枢，长八寸。过则胃大，不及则胃小。
　　又曰：胃为之海，广骸大颈胀胸，五谷乃容。
　　又曰：脾应肉。肉 坚大者胃浓；肉 松者胃薄；肉 小而松者，胃不坚；肉不称身者胃下；胃下者，下脘约不利也。肉 不坚者胃缓；肉 无小裸累者胃急；肉多小裸累者胃结；胃结者，上脘约不利也。（ ，谓肘膝后肉如块者。）又曰：胃病者，腹 胀，胃脘当心而痛，上支两胁，膈噎不通，饮食不下。
　　又曰：饮食不下，膈塞不通，邪在胃脘也。
　　又曰：胃中寒则手鱼际之络脉多青。胃中热则手鱼际之络脉多赤。
　　又曰：面热者，足阳明病；两跗之上脉竖坚者，足阳明病；此胃脉也。
　　经曰：饮食自倍，肠胃乃伤。
　　东垣曰：胃伤之证，不思饮食，胸腹胀痛，呕哕恶心，噫气吞酸，面黄肌瘦，怠惰嗜卧，常多自利。
　　又曰：胃中元气盛，则能食而不伤，过时而不饥。脾胃俱旺，则能食而肥。脾胃俱虚，则不能食而瘦，或少食而肥；虽肥而四肢不举。
　　又曰：胃病治法，调其饮食，适其寒温，澄心息虑，从容以待真气之复常也。
　　经曰：胃脉实则胀，虚则泄。
　　又曰：胃为足阳明，其终者，口目动作，善惊妄言，色黄，其上下经盛不仁，则终矣。
　　又曰：呕吐血，成盆成碗者，属胃经。
　　又曰：牙宣出血，属胃肾虚火。
　　《丹心》曰：人无根本，水食为命，盖脾胃属土，主纳水谷，人之根本也。
　　《回春》曰：五味淡薄，令人神爽气清。
　　《必用》曰：胃实宜平胃散。虚宜补中益气汤。不进饮食，宜养胃进食汤。（苍术、白术、人参各一钱，陈皮、浓朴、白茯苓、炙甘草各七分，神曲、麦芽各五分，姜枣引或蜜丸，米饮下二钱。）《脉经》曰：胃绝五日死。何以知之？脊痛腰中重，不可反复。
　　太乙真人曰：美饮食，养胃气。
　　吐出多者为吐血。
　　又曰：胃者，仓廪之官，布养四脏，故五脏皆禀气于胃，乃五脏之本。故食气入胃，散精于肝，淫气于筋。食气入胃，浊气归心，淫精于脉。脉气流经，经气归于肺；肺朝百脉，输精于皮毛；毛脉合精，行气于腑；腑精神明，留于四脏；气归于权衡，权衡以平气口成寸，以决死生。
　　东垣治内伤，主于脾胃，其谓脾司转运之职，胃为受气，营养于身，是平人也。若饮食失节，脾胃乃伤，脾伤则不能运化，胃伤则不能容纳而诸病生矣。
　　丹溪云：百病先观胃气何如。
　　经曰：厥气客于胃，则梦饮食。
　　又曰：胃胀者腹满，胃脘痛，鼻闻焦臭，妨于食，大便难。
　　又曰：胃疟者，令人疸病也。善饥而不能食，食而支满腹大，刺足阳明、太阴，横脉出血。
　　又曰：胃风之状，颈多汗恶风，食饮不下，鬲塞不通，腹善满，失衣则 胀，食寒则泄，胗形瘦而腹大。（胗，唇也。）孙真人曰：新食竟取风，为胃风。
　　经曰：谷入于胃，脉道乃行。
　　又曰：大肠移热于胃，善食而瘦，又谓之食 。（ 音亦。）又曰：人以水谷为本。故人绝水谷则死，脉无胃气亦死；所谓无胃气者，但得真脏脉，不得胃气也。
　　又曰：胃者，水谷之海，主禀四时，皆以胃气为本。是谓四时之变病，死生之要会也。
　　又曰：胃之大络，名曰虚里，贯膈络肺，出于左乳下，其动应衣。脉，宗气也。
　　又曰：胃为之市，水谷所归，五味所入，如市之杂也。
　　《太素》曰：胃者，太仓也。胃之五窍，（谓咽、胃、大肠、小肠、膀胱也。）闾里门户也。
　　经曰：脾之大络，名曰大包。其系自膈下正中，微着左胁，于胃之上，与胃包络相附矣。其胃之包，在脾之上，与胃相并，结络周回，漫脂遍布上下有二系；上者贯膈入肺中，与肺系相并，而在肺系之后，其上即咽门也。咽下，胃脘也。胃脘下即胃上口，贲门是也。水谷自此而入，以胃出谷气，传之于肺，肺在膈上，因曰贲门，其门处膈膜相贴之间，亦漫脂相包，若胃中腐熟水谷，则自幽门而传入小肠，故曰：太仓之下，口为幽门，其位幽隐，故名之也。
　　《脉经》曰：胃脉搏坚而长，其色赤，当病折髀；（音陛。）其软而散者，当病食痹。
　　又曰：趺（音夫）阳脉浮者，胃气虚也。数者，胃有热，即消谷引食。涩者，胃中有寒，水谷不化。粗而浮者，其病难治。浮迟其久病。
　　又曰：胃脉若沉涩者，气逆；气逆者，人迎盛；人迎者，胃脉也。逆则盛而热聚于胃口而不行，故胃脘为痈也。
　　又曰：是动则洒洒然振寒，善伸数欠，颜黑，病至则恶人与火，闻木声则惕然而惊，心欲动，独闭户牖而处，甚则欲上高而歌，弃衣而走，贲响腹胀，是为 厥，是主血。（ ，音干，胫骨也。）又曰：所生病者，狂疟湿淫，汗出鼽衄，口 唇胗，（音疹，唇疮。）颈肿喉痹，大腹水肿，膝膑肿痛，循膺乳气街，股伏兔， 外廉，足跗上背痛，中指不用。气盛则身以前皆热，其有余于胃则消谷善饥，溺色黄。气不足则身以前皆寒栗，胃中寒则胀满。盛者，人迎（左手）大二倍于寸口（右手）。虚者，人迎反小于寸口也。（ 音歪。）足阳明胃引经药歌：辰胃丁（香）防（风）砂（仁豆）寇（白）术，半（夏）知（母）葱（白）葛（根神）曲苍（术）乌（药），石膏白芷升（麻）檀（香）木（香），下治相沿效不辜。
　　经曰：胃脉实则胀，虚则泄。
　　帝曰：见真脏脉者死，何也？岐伯曰：五脏皆禀气于胃，胃者，五脏之本也。脏气者，不能自致于手太阴，必因于胃气，乃至于手太阴也。故五脏各以其时，自为而至于手太阴也。故邪气盛者，精气衰也。故病甚者，胃气不能俱至于太阴，故真脏之气独见，病胜脏故死。
　　又曰：胃实不眠。
　　又曰：卧寐不宁，乃胃中之津液干枯，不能内荣其魂魄也。
　　凡饮食减而大便转觉艰涩者，胃病而运化之机迟也。肌肉消瘦者，胃主肌肉也。
　　形体困倦者，胃病而约束之机关不利也。
　　阳明邪实。（恶人与火，闻木声则惕然而惊。）阳明正虚。（故喜火，喜日月光者，喜助正也。）肿胀水肿有十种之分，小便闭涩为胃水。
　　经曰：得谷者昌，失谷者亡。
　　冯鲁瞻曰：脾胃尤为后天元气之本，化源生发之机，五脏六腑之大源，气血精微莫不赖之以长养也。
　　补：白术、黄 、芡实、陈皮、扁豆、莲子、山药、半夏、苍术、百合。
　　泻：枳实、朴硝、大黄。
　　温：藿香、香附、良姜、益智、胡椒、吴茱萸、肉豆寇、丁香、浓朴、木香、干姜、草寇、生姜、白豆寇。
