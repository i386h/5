<!-- { "loadSidebar": true } -->
　　引经报使：白芷、葱白、升麻。
　　
　　
　　卷三　内景图说（上）大肠
　　经曰：大肠者，传导之官，变化出焉。上受胃家之糟粕，下输于广肠，旧谷出而新谷可进，故字从肉从易，又畅也。通畅水谷之道也。手阳明经大肠。
　　又曰：回肠当脐右，回十六曲，大四寸，径一寸半，长二丈一尺，受谷一斗，水七升半。
　　　r大肠图　p04-a41a18.bmp　r又曰：广肠传脊以受，回肠乃出滓秽之路，大八寸，径二寸，寸之大半，长二尺八寸，受谷九升三合八分合之一。
　　又曰：大肠一名回肠，以其回屈而受小肠之谷，故名之也。
　　又曰：大肠脐右回三十六曲。
　　又曰：大肠俞在脊十六椎旁，募在脐傍天枢。（俞为阳在背，募为阴在腹。）又曰：大肠为白肠。
　　又曰：厥气客大肠，则梦田野。
　　又曰：大肠有宿食，寒栗发热，有时如疟状。
　　又曰：水气客于大肠，疾行则鸣，濯濯如囊裹浆。
　　又曰：小肠移热于大肠，为 瘕，为沉。（ 即伏字，瘕，音假。）又曰：广肠一名肛门，言其处如车HT 形，故曰：肛门，即广肠也。
　　又曰：直肠受大肠之谷而导出焉。
　　又曰：魄门亦为五脏，使水谷不得久藏。
　　又曰：是动病，则齿痛 肿，是主津液。（ 音拙。）手阳明大肠引经药歌：卯大肠有升麻（白）芷，薤白（火）麻仁肉（豆）蔻（阿）胶，白石脂（石）膏砂（仁）石（斛）使，将军（即大黄）麻葛（根）枳（壳）升（麻连）翘。
　　又曰：是经多气多血。
　　《难经》曰：大肠二斤十一两，肛门重十二两，按回肠者，以其回叠也。广肠即回肠之更大者，直肠又广肠之末节也，下连肛门，是为谷道，后阴一名魄门，总皆大肠也。
　　又曰：上接小肠下口，下接直肠肛门。
　　又曰：卯时气血注于大肠。
　　《本脏篇》云：皮浓者，大肠浓，皮薄者大肠薄，皮缓腹理大者，大肠大而长，皮急者，大肠急而短，皮滑者，大肠直，皮肉不相离者，大肠结。
　　大肠之见证也，大指次指难用，耳聋 ，耳鸣嘈嘈，耳后肩 肘臂外皆痛，气满，皮肤坚而不痛。
　　经曰：鼻隧以长，以候大肠。
　　《灵枢》曰：天枢以下至横骨，长六寸半，过则回肠广大，不满则狭短。
　　又曰：大肠病者，肠中切痛，而鸣濯濯，冬日重感于寒即泄，当脐而痛，不能久立。
　　又曰：腹痛肠鸣，气上冲胸，喘不能久立，邪在大肠。
　　又曰：肠中寒则鸣飧泄，肠中热则出黄如糜。
　　经曰：大肠小肠为泄。
　　又曰：大肠乃肺之腑也。
　　又曰：肠痹者数饮而出不得，中气喘争，时发飧泄。
　　仲景曰：大肠有寒者，多 溏，有热者便肠垢。
　　《入门》曰：肠虚则鸣，又寒气相搏，则为肠鸣。
　　《灵枢》曰：黄帝问曰：胃恶热而喜清冷，大肠恶清冷而喜热，两者不和，何以调之？岐伯对曰：调此者，饮食衣服亦欲适寒温，寒无凄沧，暑无出汗，饮食热无灼灼，寒无沧沧，寒温中适，故气将持，乃不致邪僻也。
　　大肠热宜泻白汤。大肠寒宜实肠散。
　　《脉经》曰：大肠绝不治，何以知之？泄利无度，利绝则死。
　　补：牡蛎、粟壳、五倍子、肉豆蔻、莲子、龙骨、诃黎勒。
　　泻：枳壳、桃仁、麻仁、石斛、大黄、槟榔、芒硝。
　　温：干姜、吴茱萸、肉桂。
　　凉：槐花、条芩。
　　引经报使：葛根、升麻、白芷上行。石膏下行。
　　下血属大肠经。
　　肿胀水肿有十种之分，乍虚乍实，为大肠水。
　　
　　
　　卷四内景图说（下）
　　肾 膀胱 心包络 三焦
　　
　　卷四　内景图说（下）肾
　　经曰：肾者，作强之官，伎巧出焉。
　　又曰：肾者，任也。主骨，而任周身之事，故强弱系之。
　　　r肾图　p04-a41a19.bmp　r《甲乙经》曰：肾者，引也。能引气通于骨髓。
　　《卮言》曰：肾者，神也。妙万物而言也。
　　经曰：肾附于脊之十四椎下，其合骨也，其荣发也，开窍于二阴。
　　《难经》曰：肾有两枚，重一斤二两，藏精与志。
　　华元化曰：肾者，精神之舍，性命之根。
　　肾有两枚，形如豇豆，相并而曲附于脊之两旁，相去各一寸五分，外有黄脂包裹，各有带两条，上条系于心，下条趋脊下大骨，在脊骨之端，如半手许，中有两穴，是肾经带过处，上行脊髓至脑中，连于髓海。
　　又曰：命处于中，两肾左右开阖，正如门中枨 ，故曰命门。一阳处二阴之间，所以成坎也。静而阖，涵养乎一阴之真水，动而开，鼓舞乎龙雷之相火，静为阳本，阴为阳基也。
　　又曰：足少阴经肾。
　　又曰：是经常少血多气。
　　又曰：酉时气血注于肾。
　　《黄庭经》：人身神名曰肾神，玄冥字育婴。
　　《灵枢》曰：耳者，肾之官也。肾病者，颧与颜黑，耳枯焦。
　　象川翁曰：精生于谷。（然醴郁之味，不能生精。惟恬澹之味，乃能补精生气，气自生神。）经曰：精不足者，补之以味。
　　《黄庭经》曰：急守精室，勿妄泄闭而宝之，可长活。
　　经曰：肾者，主水，受五脏六腑之精而藏之。（原注：肾为都会关司之所，非肾一脏独有精也。）《真诠》曰：五脏各有藏精，并无停泊于其所。盖人未交感，精涵于血中，未有形状，交感之后，欲火动极而周身流行之血，至命门而变为精以泄焉。故以人所泄之精，贮于器，拌少盐酒，露一宿则复为血矣。
　　经曰：肾者，在天为寒，在地为水，在人为肾，在时为冬，在方为北，在色为黑，通窍于耳。
　　经曰：北方水也，万物所以合藏也。
　　又曰：脏真下于肾，肾藏骨髓之气也。肺金为母，肝木为子，膀胱为腑，克火主骨，若久立则伤骨，司藏与志，其类水，其畜彘，其卦坎，其性智，其华在发，其谷豆，其应四时，上为辰星，其病在骨，其音羽，羽者舒也，阳气将复，万物舒生也。其数六，其臭腐，其声呻，其气吹，其液唾，在变动为栗，其味咸，其虫鳞，其果栗，其菜藿。下应腰肾而色黑，然黑欲如重漆光泽，不欲如炭。
　　《灵枢》曰：肾应骨，密理浓皮者，三焦膀胱浓。更肾主寒，然寒则伤肾，病主为疝。痘主黑陷，若淫欲过度则伤骨，湿气胜则病，其病之候则面黑恐欠足寒，逆气腹痛，飧泄而后重，脐下动气。肾实则腹膨胀而体重，少气不言，骨疼飧泄，并小便少；肾虚则欲坠下缩身，面青 白，颅囟开解，下窜畏明，心悬如饥，胸痛引脊，厥逆溲多而耳鸣。肾绝则反目直视，狂言遗尿，腰折骨枯，然肾绝者四日死。平脉则冬旺七十二日而脉沉濡石，石者沉濡而滑，举指来疾，其贼则缓而大，并面大黄，皆逆。其危脉则石如转索，去如弹石。
　　又曰：肾又为气之脏，主纳。
　　又曰：其日壬癸，北方生寒，寒生水，水生咸，咸生肾，肾为阴中之少阴，通于冬气。
　　《入门》曰：肾主受水谷之精而至静，惟子时浊气一动而已。
　　又曰：肾与脐相对，与腰相应，腰者肾之外候。
　　又曰：腹为阴，阴中之阴，肾也。肾为牝者，阴也。
　　又曰：腰者，肾之府，转摇不能，肾将惫矣。
　　又曰：骨者，髓之府，不能久立，行则振掉，骨将惫矣。
　　又曰：诸寒收引，皆属于肾。
　　《灵枢》曰：肾者主为外，使之远听，视耳好恶，以知其性。
　　又曰：黑色小理者肾小，粗理者肾大，耳高者肾高，耳后陷者肾下，耳坚者肾坚，耳薄不坚者肾脆，耳好前居牙车者，肾端正，耳偏高者，肾偏倾也。
　　又曰：肾小则脏安难伤，肾大则善病腰痛，易伤于邪，肾高则苦背膂痛，不可以俯仰；肾下则腰尻痛，或为狐疝。肾坚则不病腰背痛；肾脆则善病消瘅。肾端正则和利难伤；肾偏倾则苦腰尻痛也。
　　又曰：呼出心与肺，吸入肾与肝。汗出浴水则伤肾。
　　《难经》曰：久坐湿地，强力入水则伤肾。
　　又曰：脏各有一，肾独有两者，何也？然肾两者，非皆肾也。其左为肾，其右为命门，命门者，精神之所舍，元气之所系也。男子以藏精，女子以系胞，故知肾有二也。
　　《入门》曰：命门非正脏，三焦非正腑也。
　　《灵枢》曰：邪在肾，则病骨痛阴痹，阴痹者，按之而不得，腹胀腰痛，大便难，肩背颈项痛，时眩。
　　经曰：肾热者，色黑而齿枯。
　　又曰：脾传之肾，病名曰疝瘕。少腹冤热痛，出白一名蛊。（注曰：出白，谓溲出白液也。）又曰：大骨枯槁，大肉陷下，肩髓内消，动作益衰，真脏来见，期一岁死，见其真脏，乃予之期日。（注曰：此肾之藏也，期三百六十五日内死。）《难经》曰：外证面黑，善恐，数欠。内证脐下有动气，按之牢苦痛，其病逆气，小腹急痛，泄如下重，足胫寒而逆。
　　《灵枢》曰：肾气虚则厥，实则胀。
　　又曰：肾实则腹大腔肿，喘咳身重，寝汗出憎风。虚则胸中痛，大腹小腹痛，清厥意不乐。
　　《入门》曰：肾虚则心悬如饥善恐。
　　太乙真人曰：戒色欲，养精气，咽津液，养脏气。
　　无名子曰：天一生水，在人曰精，地二生火，在人曰神。
　　经曰：肾藏精与志。志者，专意而不移者也。
　　又曰：脏气绝则神见于外。（无锡游氏子，以酒色得疾，常见两女子衣服鲜丽，冉冉至腰而没。医者曰：此肾神也，肾绝则神不守舍，故见于外也。）《灵枢》曰：恐惧而不解则伤精，精伤则骨酸疼厥，精时自下。
　　经曰：其精管自两肾脊骨间发来，绕大肠之右，从溺管下，同出前阴而泄精。
　　又曰：水旺于冬，相于秋，废于春，囚于夏，死于季夏，其壬日壬癸，王时人定夜半，困日丙丁，困时禺中，死日戊己，死时日 。（ ，乃日昃也。）又曰：肾俞在十四椎旁，募在京门腰间季胁。
　　又曰：肾者主蛰，封藏之本，精之处也。
　　又曰：北方黑色，入通于肾，开窍于二阴，藏精于肾。（二阴，前阴后阴。）又曰：肾也者，其荣在发。发无润泽者，骨先死。
　　又曰：两气通于肾。
　　又曰：精气并于肾则恐。
　　又曰：肾恶燥。
　　又曰：咸走血，血病无多食咸。
　　又曰：久立伤骨，劳于肾也。
　　又曰：损其肾者，益其精。
　　又曰：肾色黑，欲如重漆色，不欲如地苍。
　　又曰：黑如乌羽者生，如 者死。（ ，音苔。）又曰：肾热者，颐先赤。
