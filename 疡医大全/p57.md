<!-- { "loadSidebar": true } -->
　　窦汉卿曰：夫疮疡小便淋漓，或茎中涩者，肾经亏损之恶证也。宜用加减六味丸以补阴。足胫逆冷者，宜用八味丸以补阳。若小便频而黄者，宜用四物汤加参、术、麦冬、五味，以滋肺肾。若小便短而少者，宜用补中益气加山药、麦冬、五味，以补脾肺。若热结膀胱而不利者，宜用五淋散以清热。若脾气燥而不能化者，宜用黄芩清肺饮以滋阴。若膀胱阳虚、阴无以化者，宜用滋肾丸。肾虚之患，多传此证，非滋化源不救。若用黄柏、知母，反泻其阳，以速其危。若老人阳痿思色，元精内败，茎中作痛而不利者，用加减八味丸加车前、牛膝。不应，更加附子，多有复生者。若精已竭，而复耗之，大小便中牵痛，愈痛则愈便，愈便则愈牵痛，以前药加附子，亦有复生者。王太仆云：无阴则阳无以化，无阳则阴无以生，当滋其化源，苟专用淡渗，复损真阴，乃速其危也。
　　张景岳曰：伤寒而小水利者，以太阳之气未剧，即吉兆也。
　　又曰：凡小便，人但见其黄，便谓是火，而不知人逢劳倦，小水即黄；焦思多虑，小水亦黄；泻痢无期，小水亦黄；酒色伤阴，小水亦黄。但非有或淋或痛，热证相兼，不可因黄便谓之火，余见逼枯汁而毙人者多矣。经曰：中气不足，溲便为之变。义可知也。若小水清利者，知里邪之未甚，而病亦不在气分，以津液由于气化，气病则小水不利也，小水渐利，则气化可知，最为吉兆。
　　
　　
　　卷六论疮疡无寐肉筋惕
　　夫疮疡溃后无寐，发热烦躁，血虚也。圣愈汤。自汗不止，无寐，气虚也。四君子加黄 、五味子。发热烦躁，肉 筋惕，血虚也，八珍汤。大渴面赤，脉洪大而浮，阴虚发热也，当归补血汤。肢体微热，烦躁面赤，脉沉微，阴盛发躁也，四君子加姜附。
　　
　　
　　卷六论疮疡出血
　　夫疮疡出血，因五脏之气亏损，虚火动而错经妄行也。当求其经，审其因而治之。若肝热而血妄行者，四物加炒栀、丹皮、苓、术。肝虚而不能藏血者，六味地黄丸。心虚而不能生血者，四物加炒连、丹皮、苓、术。脾虚热而不能统血者，四君加炒栀、丹皮。若脾经郁结，用归脾汤加五味子。脾肺气虚，用补中益气加五味子。
　　气血俱虚，用十全大补。阴火动，用六味丸加五味子。大凡失血过多，见烦热发渴等证，勿论其脉，急用独参汤以补气。经曰：血生于气，苟非参、 、归、术甘温等剂，以生心肝之血，决不能愈。若发热脉大者，不治。凡患血证，皆当以犀角地黄汤为主。东垣曰：形气有余，病气有余，当泻不当补；形气不足，病气不足，当补不当泻。
　　
　　
　　卷六论疮疡类破伤风
　　大凡痈疽溃后，筋糜肉烂，脓血大泄，阳随阴散，或筋脉拘急，恶寒惕搦，甚者舌强口噤，项背反张，痰涎壅盛，便闭出汗，不时发热，此气血俱虚而传变。虽与破伤风相类，而主治之法，当大补气血。若果系风证，亦须以大补气血为本，而兼以治风之药。若不审是非，而妄药之，则误矣。
　　澄曰：男妇小儿，但是额、颅、眉、囟、耳、项，无论是疮是疖，溃后俱要用膏封贴，不可经风露。若不慎，头面必发肿，宜外用红升丹膏盖提之，内服荆、防、僵蚕、天麻、白芷等味散之，自愈。
　　
　　
　　卷六论疮疡散走流注
　　大凡气血不调，经络不通，复感六气七情，故毒瓦斯乘风热而走是也。此证因风盛而生热之证，热极气盛，气因热之极而走于四散，急宜疏风定热，则风自息。若元气盛，初发者，速以艾灸七壮，四围敷药，内服流气饮，无不愈者。若流注于腿脚者，死无疑矣。
　　
　　
　　卷六论疮疡挛急牵阴入腹
　　《图经》古方疗恶疮痈肿，或连阴髀间疼痛，急挛牵入小腹，不可忍者，一宿则杀人，用茴香苗叶捣取汁，一升，服之，日三四，用其滓以粘贴，冬月根亦可用。此海外方，永嘉以来用之起死神效。（《准绳》）
　　
　　卷六论疮疡目斜视上
　　王肯堂曰：痈疽目斜视上，黑睛紧小，白睛青赤，此肝挟火邪也。（《准绳》）蒋示吉曰：宜六味地黄丸料，加山栀、麦冬、北五味子治之。（《说约》）
　　
　　卷六论疮疡发痉（痉当作）
　　夫疮疡发痉，因气血亏损，外邪所抟，或内虚郁火所致。其证牙关紧闭，四肢劲强，或腰背反张，肢体抽搐，其有汗而不恶寒者，曰柔痉。风能散气，故有汗也，其无汗而恶寒者，曰刚痉。寒能涩血，故无汗也。皆由亡血过多，筋无所养，故伤寒汗下过多，与溃疡产后多患之，乃败证也。
　　若大补气血，多有复生者。若作风治，速其危矣。
　　
　　
　　卷六论疮疡四肢逆冷
　　王肯堂曰：四肢逆冷，乃胃气虚寒也。（《准绳》）澄曰：寒热之厥，辨在何处？盖寒厥四肢逆冷，过乎肘膝，指甲青，脉沉细无力，有寒证见于外；若热极而厥者，火极似水，虽厥而指甲尚温，不似寒厥过乎肘膝，脉来沉实，大而有力，以此为辨。寒厥疮必灰白下陷，热厥疮必紫暗干枯。
　　
　　
　　卷六论疮疡胸痞
　　王肯堂曰：忿怒胸痞，肝气滞也。倦怠胸痞，中气虚也。胸满多痰，脾气虚也。（《准绳》）书曰：凡胸痞，身上半属阳，身下半属阴，胸前乃清阳之分，非物也；若腹满者，是有物而非邪气也：但痞气亦胀满胸前，何以别之？曰：痞气因邪在表，误用硝黄、巴豆、牵牛下之，以致胸胀，必问其人曾经下否？若经下过，即是痞气，未经下而胸前胀满者，即半表半里证。
　　
　　
　　卷六论疮疡阳气脱陷
　　夫疮疡阳气脱陷，或因克伐之剂，或因脓血大泄，或因吐泻之后，或因误而入房，若发热头疼，小便淋涩，或滑数便血，目赤烦喘自汗，发热气短，头晕体倦，热渴意欲饮水，投水恶寒，憎寒身热恶衣，扬手掷足，汗出如水，腰背反张，郑声不绝，此无根虚火之假热证。或畏寒头痛，咳逆呕吐，耳聩目蒙，小便遗难，泻利肠鸣，里急腹痛，玉茎短缩，冷汗时出，齿牙浮肿，肢体麻痹，或厥冷身痛，或切牙啮唇，舌根强硬，此阳气脱陷之真寒证。皆勿论其脉，勿论其疮，但见一二，急用参附汤补之，多有复生者。大凡溃后劳碌，元气亏损，或梦遗精脱，或滑数便血，或外邪乘之，或误用寒凉，气血脱陷而致斯证。治以前药，亦有复生者。
　　
　　
　　卷六论疮疡僵肉
　　梅氏曰：凡治背疮，肉长疾嫩，皮不及裹，见风即成僵肉，速以寒水石烧研为细末，傅疮上，再用铜绿细末上之，肉即不作僵矣。（《准绳》）
　　
　　卷六论疮疡疮口黑晕疮内无血色
　　凡疮口黑晕而无血色者，乃凉药太过，宜用冲和膏加肉桂、当归，温活死血，则黑晕自退也。如颜色未撤消，仍以冲和膏敷之。
　　
　　
　　卷六论疮疡疮毒入内罨
　　夫疮之始发，肉色未辨，经络初滞之时，宜表散，以托里之剂，使经络易通，而毒瓦斯亦散，则毒瓦斯引令外出，为顺。《内经》云：汗之则疮已。俾营卫通行，妙在斯矣。有等庸俗之人，不知斯理，而自高傲，强自内疏，不知脉浮在表之理，反使邪毒内罨，如伤寒证，当汗而误下之义同。以致外如麻而里如瓜，憎寒壮热，邪已内攻，惟有急以蒜灸以接其阳，引毒外出，更以托里大剂治之，或有可生者。常见有疮疥之人，熏燃捻子等药，亦令入内，俱自取伤生之祸尔。
　　
　　
　　卷六论疮疡面赤不得攻下
　　夫疮疡面赤，虽伏大热，禁不得攻里，为阳气怫郁，邪气在经，宜发表以去之。故曰：火郁则发之。虽大便秘结，只宜多发其表，以发散阳火，少加润燥之药。若见风脉、风证，只可用发表风药，便可以通利也。若只干燥秘涩，只宜润之，亦不可下。
　　
　　
　　卷六论疮疡治法当分缓急
　　凡患疮疡，或泄泻，或出汗，或不进饮食，或夜不寐，宜先治内证，内证一愈，则外证易痊，此乃急则治标之法，膏围二药，仍照旧用之，勿缺。
　　
　　
　　卷六论疮疡补泻不可倒施
　　东垣云：夫痈疽得之有内外之别，治之有寒温之异，受之外者，法当托里以温，若反用寒药，则是以皮毛之邪，引入骨髓矣。受之内者，法当疏利以寒，若反用温剂托里，则是以骨髓之病，上彻皮毛矣。是必表里通溃，共为一疮，助邪为毒，苦楚百倍，轻则令危，重则死矣。
　　
　　
　　卷六论疮疡轻证用重剂
　　夫人身气血有虚实，疮疡所发有轻重，治疗之法有攻补。元戎云：若人气血壅盛，营卫充满，抑遏不行，腐化而为痈者，当泄之以夺盛热之气。若人饮食少思，精神衰弱，营卫短涩，寒抟而为痈者，当补之以接虚怯之气。丹溪云：肿疡内外皆虚，宜以补接行散为主。大抵用药之法，如执权衡，当察病势轻重，邪蓄表里，疮毒肿溃，元气虚实，若不详究其因，率尔投治，实实虚虚，七恶之祸，不能免矣，治者审之。
　　
　　
　　卷六论疮疡寒热逆从用药法
　　尝见治寒以热，而寒弥甚，治热以寒，而热弥炽，何也？假如心实生热者，当益其肾，肾水滋，热自除。肾虚生寒者，补益其心，心火降，寒自退。此所谓寒之而热者取之阴，热之而寒者取之阳也。又寒因热用，热因寒用，要在通其理而已。又闻微者逆之，甚者从之，盖治寒以热，必凉药以行之；治热以寒，必温药以导之，此亦欲其药性之调和也。其间有正有权者，因病有微甚，微者逆治，理之正也。甚者从治，理之权也。
　　
　　
　　卷六论疮疡用汗下药
　　仲景云：治伤寒有汗、吐、下三法。东垣云：治疮疡有疏通、托里、和营卫三法。
　　用之得宜，厥疾瘳矣。假如疮疡肿硬木闷，烦热便秘，脉沉而实，其邪在内，当先疏其内以下之。 肿作痛，便利调和，脉浮而洪，其邪在表，当先托其里以汗之。元戎云：营卫充满，抑遏而为痈者，当泄之以夺盛热之气；营卫虚弱，壅滞而为痈者，当补之以接虚怯之气。东垣又云：疮疡虽面赤伏热，不得攻里，里虚则下利。仲景又云：疮家虽身体疼痛，不可发汗，汗之则发痉，苟不审详，妄为汗下，以致血气虚损，毒反内陷，少壮者难以溃敛，老弱者多致不救。
　　
　　
　　卷六论疮疡附子不可轻用
