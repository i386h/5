<!-- { "loadSidebar": true } -->
　　又曰：消者，灭也，灭其形证也。经曰：诸痛痒疮疡，皆属心火。火者，离卦也。离者，外阳而内阴，内阴壅滞，必然外攻，治当内消，使绝其源而清其内，不令外发，故云内消。乃初起微觉之时，即以汤液丸散，内服外敷，疏其源，绝其毒，实时消散，如形证已成，不用此法也。
　　程山龄曰：内消者，肿毒初起，即用药消散也。凡病痈疽、发背、对口、疔毒，其初起憎寒壮热，有似伤寒，而痛偏着一处，饮食如常者，蓄积有脓也。当初起时，脓尚未成，不过气血乖违，逆于肉理耳。外敷远志膏，或金黄如意散、铁箍散，或贴普救万全膏；内服银花甘草汤，或内消散，实时消散。若系疔疮，即宜刺破，或艾灸肿处，上搽蟾酥饼，贴以万全膏，内服菊花甘草汤，随即平伏。菊花连根带叶，皆治疔疮之圣药也。其中亦有挟风寒而发者，又宜先用荆防散，或芎芷香苏饮，冬月万灵丹以散之。随服银花、菊花等药，即可内消，务须及早下手，不可迟滞。（《十法》）
　　
　　卷七痈疽肿疡门主方
　　
　　内消散
　　（《正宗》）金银花 知母 穿山甲 半夏 大贝母 乳香（去油） 天花粉 白芨 皂角针（各一钱）酒水同煎，热服取汗。渣加秋芙蓉叶二两，捣敷患上，留顶透气。
　　
　　立消散
　　生地 龙胆草 柴胡 防风 荆芥穗 槐花 青木香（各等分） 升麻（上部加） 牛膝（下部加）酒水同煎，热服取汗，轻可立消，重者二剂。如已成将溃，禁服。
　　
　　银花甘草汤
　　（《十法》） 一切恶毒肺痈，初起立消，诚外科捷法。
　　鲜金银花（五两） 甘草节（一两）作一剂，入砂锅内，水二碗，煎一半，加无灰酒一大碗，略煎数沸，分作三服，一日夜服完，重者二剂。服至大小便利，则药力到矣。如下部加牛膝，外用生金银花捣烂，敷四围，中留一孔透气。沈内翰云：金银花干者，终不及鲜者力大而效速。
　　
　　四妙汤
　　（即神效托里散。《说约》）此疡科首用捷法，功效立奏，增减活法，医者临证酌用。
　　生黄 （五钱） 大当归 金银花（各一两） 甘草节（二钱）水煎，昼夜服尽，自可移深居浅，转重作轻。如已成，气血素亏，不能穿溃者，加白芷、皂针、山甲各二钱，一伏时自溃。
　　如已溃后，即宜删去皂针、山甲，如初起 痛，口渴加天花粉。此治痈疽、发背、肠痈之神方也。
　　澄自幼及今，数十年来，凡治一切痈疽，皆赖此方。遇大证金银花每加至六两、四两，黄 加至两许，当归加至二两，甘草节加至三钱。但见疮色不起，脓水清稀，即加肉桂转阴为阳，化毒成脓。如乳痈、乳吹，即加蒲公英一两立消，百发百中，万稳万当。
　　大毒恶疮，初起即消，已成自溃。
　　广陈皮（二钱五分） 白芷 当归尾 乳香（去油） 甘草节 没药（去油） 天花粉 防风川贝母（去心） 赤芍 穿山甲 皂针（各一钱） 连翘 肉桂（各八分）酒水同煎，热服取汗。忌犯铁器，孕妇忌服。
　　
　　槐花酒
　　（彭辛 用此方三十年，无不见效。）初起大毒 肿，服之内消。
　　槐花（四两。入砂锅内炒黄，乘热入酒二碗，煎十余沸）滤去渣，热服取汗。如未消再服取效。
　　
　　活血调气汤
　　 专主消毒散瘀。
　　荆芥 天花粉 防风 赤芍 陈皮（各一钱二分） 甘草节（八分） 川贝母（去心） 金银花白芷 当归尾（各二钱）水煎服。背上及冬月加羌活，内热及夏月加连翘、山栀，消肿加牛蒡子、穿山甲，痛甚加乳香、没药，小便涩加木通，泄泻加苍术。
　　消无名大毒。
　　陈琉璃砥（炙黄存性）研极细。轻者三钱，重者五钱，无灰酒冲服，取汗忌风。
　　
　　神援卫生汤
　　（《正宗》） 解毒消肿，清热活血止痛。
　　白芷 天花粉 连翘（各八分） 牛蒡子 荆芥 甘草节（各一钱） 乳香（去油） 没药（去油） 防风（各五分） 金银花（三钱） 当归尾 川贝母（各一钱五分）水煎服。若大便秘结热甚者加大黄酒炒，一二钱。
　　
　　芎芷香苏散
　　（《十法》） 凡毒初起多有挟风寒而发者，宜先用此药。
　　川芎 紫苏 赤芍 陈皮 荆芥 香附 秦艽 白芷 甘草 引加葱头二寸水煎服。伤食加山楂肉、麦芽、萝卜子。
　　
　　真人活命饮
　　 治初起痈疽发背，一切肿毒疔疮恶证。
　　金银花 白芷 天花粉 陈皮 穿山甲 防风 甘草节 当归 皂角刺 赤芍 川贝母（各五钱）其毒在背以皂角刺为君，加紫花地丁。其毒在胸加栝蒌仁三钱，其毒在腹以白芷为君，其毒在四肢以金银花为君，如疔疮加草紫河车。
　　上 咀，每服用无灰酒十茶盅，如毒小各减半，用有嘴瓶装浓纸盖口，勿令泄气，煎至五盅，去渣作三五服，接连频服，渣再煎。此药宜无灰酒，不可用酸薄酒，莫犯铁器，服后侧卧，睡一觉，定有回生之意，神功浩大之至。
　　内消大毒 苏木槌碎煎酒服。
　　内消。
　　槐花（一两，炒深黑） 核桃（十个，连壳烧黑，去壳取肉。）研细。和酒服，取汗自消。
　　
　　消毒圣神汤
　　（岐天师）金银花（四两） 天花粉（五钱） 蒲公英 当归 生甘草（各三钱）水煎服。一剂即消，二剂全愈，不必三剂。（盖金银花专能内消疮毒，然非多用则力轻难以成功。生甘草一味已足解毒，况又用之于金银花内，亦足以散邪而卫正。蒲公英阳明经药也，且能散结逐邪；天花粉消痰圣药；当归活血，是以专功血不活所以生痈。今血活而痈自愈，此方之所以奇而肆也。）孙真人初起立消。
　　金银花（三两） 白矾（一两）水煎服。一剂即消，发背亦然。
　　雷公消痈疽。
　　当归（一两） 天花粉（三钱） 附子（一片） 生甘草 元参（各五钱） 金银花（三两） 白矾（一钱）水煎服。初起一剂即消，肿者二剂必消。
　　华佗真君消痈疽。
　　金银花（三两） 当归（一两） 天花粉（五钱） 蒲公英 生甘草（各三钱） 水煎服。
　　孙真人统治诸痈。
　　金银花（一两） 蒲公英（五钱） 天花粉（三钱） 甘草（一钱）水煎服。一剂轻，二剂全愈。此方消毒，实有奇功。
　　内消方金银花（四两） 甘草（二两） 蒲公英（一两） 元参（五钱） 当归（一两）水煎服。一剂即消。
　　华真君消头面疮疽。
　　当归（一两） 金银花（二两） 黄芩（一钱） 蒲公英 桔梗（各三钱） 生甘草 川芎（各五钱）水煎服。一剂轻，二剂全消，不必三剂。
　　
　　华真君消痈万全汤
　　 治身上手足之疮疽。
　　金银花（三两） 当归（一两） 牛蒡子（二钱） 蒲公英 生甘草（各三钱） 天花粉（五钱） 芙蓉叶（七片，无叶时用梗三钱）水煎服。一剂即消，二剂全愈。
　　岐天师消痈，消中部痈疽。
　　当归 金银花 白芍 元参（各一两） 甘草（五钱） 荆芥 栀子（各三钱） 白芥子 白矾连翘（各二钱）水煎服。一服知，二剂全消，破溃者，四剂愈。如阴疽去栀子，加肉桂一钱。
　　张仲景统治痈疽。
　　当归 蒲公英 甘草（各一两） 金银花（二两） 乳香（去油） 黄芩（各一钱）水五碗，煎一碗，调乳香末服之。
　　
　　化痈汤
　　（雷真君）金银花（五两） 元参（三两） 当归（二两） 荆芥 白芥子（各三钱） 肉桂（三分） 水煎服。
　　
　　雷真君消痈方
　　 痈疽发背，或生于头项，或生于胸腹，或生于手足、臂腿、腰脐之间、前阴粪门之际，肺痈、大小肠痈、毋论阴毒阳毒，初起一服立消，已溃者即敛。
　　金银花（四两） 当归（二两） 蒲公英 元参（各一两）水五碗，煎八分，饥服一剂，尽化为无有矣。切勿嫌其药料之重，减去分两，则功亦减半矣。此方既善攻散诸毒，又不耗损真气，可多服久服，俱无碍。
　　
　　岐天师消痈汤
　　金银花 当归 蒲公英（各一两） 荆芥 连翘（各一钱） 生甘草（各一两）水煎服。一剂轻，二剂消，三剂愈。
　　天下第一消发背方紫花地丁 金银花 川连（酒制） 黄花 地丁 槐花（各一两）分四剂，水煎服，随用温水洗四肢，取微汗后，毒瓦斯下行，四肢生小疮，而发背自消
　　威灵仙散
　　 消初起肿毒恶疮。
　　贝母 威灵仙 知母（炒，各一两） 蟾酥（五厘）研细，酒调，空心服三钱，每日二服，以消为度。
　　
　　二仙丹
　　 消初起发背。
　　穿山甲（七片） 牛皮胶（四两）同放新瓦上烧存性，研细。好酒调下，任量饮醉，出汗为度。
　　初起肿毒。（钱青抡）全当归（八钱） 生黄 金银花（各五钱） 甘草节（一钱八分）水煎服立消。（上部加白芷。中部加杜仲。下部加牛膝。各一钱八分。乳痈加橘叶五十片。）消壮盛人肿毒。（李飞霄）穿山甲（土炒研） 何首乌（切，各二两） 牛膝（一两）作一剂，酒水同煎服，立消。
　　痈疽发背歌诀（《古方》）真人妙诀世间稀，一切痈疽皆可医，化血就如汤泼雪，消脓立效肉生肌。任他发背 疮毒，那怕疔疮瘰 儿，假饶疥癞并风癣，乳疽五背尽消除。
　　金银花（在四肢倍加） 白芷（在腹胁倍加） 甘草节 防风 没药（去油） 赤芍 陈皮（各三钱）当归（一钱五分） 乳香（去油） 川贝母 沉香（各一钱） 广木香（八分） 穿山甲（蛤粉炒黄，去粉）皂角刺（挫碎，铅粉八钱同炒黄去粉。各五钱）上药将乳香、穿山甲另研细末，分作四包。其余药分四剂，河水二盅，煎七分，加好酒半盅调乳香、穿山甲末。上部饱服，下部空心服。
　　消大毒。（周鹤仙）金银花（二两） 广胶（一两） 全当归（一枚，要一两重者） 木通（五钱） 甘草节（二钱）用无灰酒不拘多少，锅内煎。上部饱服，下部空心服。服后尽量饮醉，盖暖取汗即消，神速无比。
　　初起立消。（周鹤仙） 大栝蒌一个。顶上切去一片，将子挖尽，装入妇人梳下油腻乱发一大团，再入明矾三钱，以满为度，仍将切下一片盖口，周身将黄泥封裹，新瓦上微火 过，去泥，将存性栝蒌研为细末。作一服，黄酒调服。未溃者必消，将溃即出脓收口，重者三服必验。
　　内消 蟹壳，患小用一壳，患大用二壳，瓦上炙脆研细，临睡时黄酒冲服。
　　
　　立马消
