<!-- { "loadSidebar": true } -->
　　（刘秘）川斑蝥（大者，是川产者佳，去翅，足，糯米拌炒） 全蝎尾（各一百五十个） 蜈蚣（三十条） 乳香（去油） 没药（去油，各四钱） 真蟾酥（三钱，酒浸研膏） 冰片 麝香（各二钱）上为细末。用麻黄四两熬膏为丸如桐子大，朱砂为衣，略晒干，瓷瓶密贮。凡遇发背痈疽肿毒，每用一丸，如势大者用二三丸，乳细掺于太乙膏。如疮未破，贴上以热手摸百余下，次日即消。如疮已破，先以薄棉纸盖疮上，再贴奏功。
　　
　　苍龙丸
　　（《刘秘》）消诸般大毒。
　　苍龙（三百条） 朱砂 明矾 明雄（各三钱） 蟾酥（酒化） 硼砂（各一钱）乳细，面糊丸如桐子大，每服七丸、九丸、十一丸，酒水任下，取汗自消。
　　
　　追毒丸
　　（方汝圣）青竹蛇 防风 穿山甲（炮） 羌活 猪牙皂（各三钱） 全蝎（二对） 当门子 蟾酥（各三分） 瓜儿竭 乳香（去油） 孩儿茶 没药（去油） 明雄黄 白砒（肉制） 大朱砂 茜草 雷公藤（各五分） 甘草 当归尾（各八分） 蜈蚣（三条） 金银花（五钱）共乳极细末，凡一切痈疽大毒，大人每服三分至五分止，小儿一分至二三分止，无灰酒调服，令醉自消。
　　消痈疽疖毒并天 杨梅等疮 香油一斤，入水半盅，熬至油耗白烟起，住火。
　　以瓷瓶收贮，每早晚用熟油一盅。将无灰酒一盅和匀温服，七日除根。
　　
　　消毒汤
　　（一名紫花地丁散）甘草（一钱） 金银花 紫花地丁（去芦） 大黄（酒浸炒） 当归 黄 赤芍（各五钱）一方加升麻为末，作二剂，酒煎服。
　　
　　内消沃雪汤
　　（《正宗》）治发背并五脏内痈、尻臀诸毒、大小肠痈、肛痈脏毒，初起但未出脓，坚硬疼痛不可忍者并效。
　　青皮 乳香（去油） 陈皮 甘草节 穿山甲 金银花 没药（去油） 连翘 黄天花粉 皂角刺 川贝母 当归 白芍 射干 白芷（各八分） 广木香（四分）水酒各一碗，煎至八分，甚者加大黄二钱，量病上下食前后服。
　　
　　飞腾神骏膏
　　（《寿世保元》） 治痈疽、发背、瘰 专门之方，初起至破溃时，皆可服，捷如奔马。
　　杏仁（热水泡去皮尖，用砂钵擂开，再入水同擂，澄去浊渣，用清汁） 地骨皮（去骨净） 防风（去芦净） 甘草（各四两） 黑铅（一块） 木鳖子（去壳，十四个） 麻黄（二斤，去节取一斤净） 灯草（一大把） 头发（一大把，温水洗净）上药熬时，不用柴草，用炭五十斤，大铁锅一口，将药入锅内，注清水二三桶，煮至五六分，看药水浓时，滤去药渣，将汁另放缸注，又将前渣入锅内，再入水二三桶，又熬至五六分药汁，又注前汁内，如前法三次去渣，将前二次汁并作一锅，熬至干，去黑铅、头发、灯草，其味香甜，瓷罐收贮，五年不坏。凡遇前证，每服三钱，热酒调，临卧服，浓被盖出大汗为度。徐徐去被，不可被风吹，汗后恐致虚人。次早煨猪蹄以补之，以复元气。好酒调服，随人酒量，以醉为度，汗出立愈。
　　
　　国老膏
　　 一切痈疽将发，预期服之，能消肿逐毒，使毒瓦斯不内攻。大甘草有粉者二斤，捶碎，河水浸一宿，揉令浆汁浓，去渣，慢火熬成膏，每服一二匙，不拘时无灰酒下。
　　
　　立效散
　　（《锦囊》）治痈疽瘰 。
　　皂角刺（半斤，炒赤） 粉甘草（二两） 黄栝蒌（五个，连皮研碎） 乳香（去油另研） 没药（去油另研，各一两）每服一两，好酒煎服。
　　
　　神效栝蒌散
　　 痈疽乳痈瘰 ，与立效散相间服。
　　黄栝蒌（一枚，杵碎） 没药（去油，另研一钱） 当归尾 甘草节（各五钱）酒三碗，煎至一碗，分三次服，未成即消，已成即溃。
　　神仙截法（《集验》）痈疽发背，一切恶疮，预服毒不内攻，可保无虞。真麻油一斤，银器内煎数十沸，倾出候冷，入无灰酒两盅，约五大盅，重汤稍热，通口急服，一日饮尽为妙。如患数日者，亦宜急服之。（此法传之于吴安世云：吾家三世用之，无不奇验。又闻猎者云：凡误中药箭，急饮麻油，则药毒不行，后果于西山，亲观人被虎箭穿股者，号叫不忍闻，急以麻油灌之，良久遂定。又闻郑学谕德甫云：矩尊人曾用之有验）
　　如意酒
　　（潘佩候） 一切痈疽疮毒服之，解毒消肿止痛。
　　新鲜大如意草（《纲目》名夜叉头草，又名犁尖草。）每用一两捣烂，滚酒冲入，少顷挤汁温服，渣敷肿上缚住，三服愈。
　　如无新鲜者，取叶阴干，为末。为丸服亦可。
　　痈疽未成即消，已成即溃，已溃即敛。（凌秘）蛇蜕（不拘多少，用阴阳瓦 存性）研细，每早晚俱用米糕蘸食。
　　
　　保安万灵丹
　　（《正宗》） 痈疽疔毒，对口发背，发颐，风湿风温，湿痰流注，附骨阴疽，鹤膝风证，左瘫右痪，口眼 斜，半身不遂，气血凝滞，遍身走痛，步履艰辛，偏坠疝气，偏正头风头痛，破伤风，牙关紧闭，截解风寒，无不应验。
　　茅苍术（半斤） 全蝎 何首乌 川乌（泡去皮尖） 荆芥穗 草乌（泡去皮尖） 炙甘草川芎 钗石斛 羌活 明天麻 麻黄 北细辛 防风 全当归（各一两） 明雄（六钱）上为细末，炼蜜丸弹子大，每药一两，分作四丸，一两作九丸，一两作六丸，三样做下，以备年岁老壮，病势缓急取用，预用朱砂六钱，乳细为衣，瓷罐收贮。如恶疮初起二三日之间，或痈疽已成至十朝前后，但未出脓者，状若伤寒，头痛烦渴，拘急恶寒，肢体疼痛，恶心呕吐，四肢沉重，恍惚闷乱，坐卧不宁，皮肤壮热，又治伤寒，四时感冒，传变瘟疫，但恶寒身热，表证未尽者，俱宜用之。用连须葱白九根煎汤一茶盅，将药一丸，乘热化开，通口服尽，被盖出汗为效。如服后汗迟，再用葱白汤催之，后必汗如淋洗，渐渐褪下覆盖衣物，其汗自收自敛，患者自然爽快，其病如失。但病未成时，随即消去，已成者，随即高肿。如溃脓诸疾，无表证相兼，不必发散者，只用热酒化服。此方原载内科诸风瘫痪门中。
　　陈实功先生用以发散疮毒，其功甚捷，详观此方，乃治肿疡之神丹也。
　　澄按：此方固乃发散肿疡之神丹，然药性猛烈，只宜于强壮藜藿之人。凡无憎寒壮热，及平日表虚气弱，素多痰火，并有孕妇人，临经女子，均宜禁服。
　　
　　太乙紫金丹
　　（即紫金锭，又名玉枢丹。）解诸毒，疗疮肿，利关窃，通治百病，立建奇功，真能起死回生。凡居家出入，兴大兵，动大工，不可无之。
　　山慈姑（洗净，二两） 五倍子（捶碎洗净） 千金子（去壳去油净，各一两） 飞朱砂 明雄 当门子（各三钱） 红芽大戟（去芦根焙，一两五钱）以上药于净室中各为细末，候端午七夕，或天德月德日合，以糯米浓粥汤和匀，杵千下。凡合药，切忌妇人鸡犬见。每锭一钱，每服一锭或半锭，开水磨服。病在上者必吐，在下者必利，吐利后以温粥补之。
　　一、治饮食药毒、菌毒、河豚毒，自死牛、马、猪、羊等毒肉，误食必胀闷昏卧，急用水磨一锭灌之，或吐或泻，立苏。
　　一、治痈疽发背、对口疔疮、天蛇毒、杨梅疮，每用无灰清酒磨服，外用水磨涂疮上，日夜数次，觉痒自消。
　　一、治喉痹喉风、喉疔乳蛾等证，并用薄荷汤磨服，一锭即见消散。
　　一、治绞肠痧、乌痧胀，通腹搅痛非常，用清水磨服一锭。
　　一、治妇人邪气鬼胎，用石菖蒲煎汤，磨服一锭即消。
　　一、治自缢溺水，魇梦鬼魅迷人，但心头微温者，俱用姜汁磨服，立苏。
　　一、治恶蛇疯犬毒蝎，溪涧诸恶虫伤人，随即发肿，攻刺走痛，或闷绝喊叫，命在须臾，即用清酒磨下一锭，仍取他人口涎磨敷伤处，再服葱汤一大碗，被盖出汗，其人必活。
　　一、治天行时疫，延门传染，用米汤磨浓涂鼻孔中，仍以白汤磨服少许，即不传染。
　　一、治传尸痨瘵，诸药不效者，每用一锭，清水磨服，三日即下恶物。有女子患痨瘵，方士教服此锭，片时吐下小虫十余条，后服药合丸，其病顿愈。以此相传，活人不记其数，此真济世卫生之宝药也。
　　
　　万病解毒丸
　　（《锦囊》）痈疽发背，鱼脐毒疮，药毒草毒，蛇毒兽毒，诸恶疮病，解毒收功。
　　续随子（取仁，去油取霜） 五倍子 全蝎（各五钱） 山豆根 山慈姑（各一两） 朱砂 雄黄（各二钱） 麝香（一钱） 红芽大戟（七钱）先将五倍子、全蝎、山豆根、山慈姑、大戟，入木臼捣成细末，次研续随子、雄黄、朱砂、麝香，和匀，用糯米糊丸，分作三十五丸。端午、七夕、重阳、腊日净室修合，每服一丸，生姜蜜水磨下，并水浸研敷患之处。
　　
　　飞龙夺命丹
　　（《正宗》）治恶疽发背，不痛或麻木，或呕吐昏愦。
　　蜗牛（二十个，另研） 蟾酥 乳香（去油） 铜绿 轻粉 胆矾 没药（去油） 血竭 朱砂（各一钱） 明矾 雄黄（各一钱） 冰片 麝香（各三分）研细。将研烂蜗牛和丸如绿豆大，如丸不就，入些酒糊丸，每服七丸，或九丸，或十一丸，用葱白三五寸，病患自嚼吐于男左女右掌中，包药在内，用暖酒和葱送下，如人行五里，汗出为度，无汗再用葱研烂裹药服之。此外科之圣药也。
　　
　　蟾酥丸
　　 诸恶疮服之，微汗即消。
　　雄黄 乳香（去油，各一钱） 蟾酥（一分）用黄酒打面糊丸绿豆大，每服三丸，用葱白汤下，不愈再一服。
　　
　　忍冬圆
　　（《集验》）疗渴疾，即愈之后，须防发痈疽，此圆大能止渴消毒，并治五痔瘿瘤等证。
　　
　　金银花
　　（根茎花叶俱可用，不拘多少）入瓶内，以无灰好酒浸，用糠火煨一宿，取出晒干入甘草少许，研为细末，以所浸酒打面糊丸如桐子大，每服五十丸至百丸，不拘时，酒送下。
　　
　　十宝丹
　　（《济生》）海蚌（二十一个） 朱砂 轻粉 寒水石（ ）雄黄 铜绿（各二钱） 血竭 蟾酥 胆矾（各一钱） 麝香（五分）研极细，酒丸桐子大，朱砂为衣，大人服七丸，小儿三丸，先嚼葱白头三根，吐男左女右手心包药吞之，黄酒送下，尽醉，被盖出汗。外用万灵丹点之，内服此丸，诸毒无不内消，此外科之至宝也。救诸苦难，尤为便捷，有志者宜共珍之。
　　
　　百效丸
　　（金茂存）治一切大毒恶疮，无论已溃未溃。
