<!-- { "loadSidebar": true } -->
　　草乌头（酒浸半日，刮去皮，切片炒） 马前子（切薄片炒黄色，筛去毛，净） 全当归（切片，酒拌，晒干，炒） 麻黄（去节，不见火，晒脆） 直僵蚕（酒洗、炒，去丝） 穿山甲（炒，去沙，各一两）大甘草（不见火，晒干，研，五钱）上研细，葱汁熬汤，水法为丸如芥子大，晒干，瓷瓶密贮。高年者五六分，中年者七八分，少年者三分，孕妇忌服。凡服俱用葱汁白汤送下，务须避风取汗，如出汗后，必须次日辰巳时方可起床见风，如不遵戒守，汗出见风，则手足坚硬。凡犯此者，即用甘草末，酒调服即解。
　　
　　神仙一醉忍冬汤
　　银花藤 蒲公英（各一两） 没药（去油） 乳香（去油） 雄黄（各二钱）上药用酒一瓶，封固煮千余沸，再加白蜜四两，生葱七根，再煮数沸去葱，尽量饮醉，以大蒜压之，取汗即愈。
　　
　　五香追毒丸
　　 治一切无名肿毒，初起有余之证，疔疮去毒定痛，内消妙法。
　　乳香（去油） 血竭 巴豆霜 老君须 母丁香 连翘 没药（去油） 沉香 广木香苦丁香（各一钱二分）上为末，炼蜜为丸如芡实大，朱砂为衣，每服一丸或二丸，空心食前酒送下，行二三次后，用冷粥补之。
　　
　　小蟾酥丸
　　 治一切疔疮、肿毒、时毒，初起发汗。
　　蟾酥（一分） 明雄（三分） 蜈蚣（一条）研细，酒糊丸桐子大，每服五丸，葱酒送下，热处发汗散之。
　　发背肿毒。 雄黄、牛蹄壳洗净，火 存性，研细末，酒调服五钱，次日服四钱，酒调下。重者三服全愈，轻者或三四钱神效。
　　
　　九流疽阴毒仙方
　　蜘蛛（一个，用银罐化存性） 川贝母（五钱，去心）共乳细末，分作二三服，甜酒调服，少刻周身作战，次日根据前，再服一次，其疽毒尽消，人若虚弱，其药分三日服，恐担不起。
　　初起发背无名肿毒疔疮。
　　桃芽（三月采，阴干） 桑芽（三月采，阴干，各二钱） 铁锈 雄黄 蟾酥（酒浸化，各一钱）研细，捣丸如红豆大。每用一丸，入五寸长葱头内，湿纸包煨香，细嚼，热酒送下，出汗自消。
　　
　　舌化丹
　　 治疔疮、无名肿毒。
　　辰砂 血竭 硼砂 乳香（去油） 没药（去油） 雄黄 蟾酥（人乳浸化） 轻粉 冰片麝香（各等分）共乳细末，于净室中至诚修合，勿令妇人、鸡、犬见，用头生乳捣和丸如小麦大，每用三丸，含舌下噙化，咽下，出汗自消，如无汗以热酒催之。
　　
　　冷水金丹
　　 肿毒恶疮，兼治痰痞老痰，翻胃噎食，伤寒发汗。
　　海浮石 飞罗面（各三两） 乳香（去油） 没药（去油） 牛蒡子（各一两） 冰片 麝香（各一钱）用蟾酥三钱七分五厘，酒浸化为丸绿豆大，以飞过辰砂五钱为衣。轻者冷水送下一丸，重者三丸，牙痛只用一丸。忌鸡、鱼、小米一日，戒怒郁忧闷，气恼费心力。
　　
　　神化丹
　　（一名醉消散）痈疽疔毒，一切无名肿毒，初起服之立消，双解表里，疏通经络，以毒攻毒，削坚导滞如神。
　　黑丑（头末） 母丁香 槟榔 何首乌 荆芥 荆三棱（醋炒） 熟地 蓬莪术（醋炒）巴豆 五灵脂 大黄 白豆蔻（去壳） 桂枝 穿山甲 当归 赤芍药 川乌 小茴香草乌 杏仁（炒） 全蝎（去足） 连翘 麻黄甘草 桔梗 斑蝥 雄黄 朱砂（各三钱） 乳香（去油） 没药（去油，各二钱） 麝香（五分） 大蜈蚣（一条）各乳细末，称准和匀，水法为丸如萝卜子大，朱砂为衣。每服三分，热酒吞下，尽醉为度，被盖出汗。孕妇忌服，体虚禁用。
　　梅花点舌丹（临济超真大和尚）白梅花（阴干，一钱二分） 冰片 犀牛黄 蟾酥 熊胆（各一钱） 珍珠 麝香（各六分） 朱砂硼砂 葶苈 乳香（去油） 没药（去油） 沉香 血竭 雄黄（各二钱）上乳细，将入乳浸蟾酥、熊胆为丸，每重三四厘，水飞金箔为衣，晒二日瓷瓶收贮。修合时预为斋戒三日，忌鸡、犬、妇人见闻。
　　此丹专治对口痈疽、发背疔疮、瘰 乳疖、一切无名肿毒，每用一丸，含于舌底，随舌运动，不可停止，舌下化去一半时，用白酒尽量饮醉出汗。如重者，先用酒送下二丸，再噙化一丸。如七岁小儿，用酒化服一丸。患处不用敷药膏药，自能生肌长肉，收口全愈。孕妇忌服。
　　一方减硼砂、珍珠、葶苈、血竭、熊胆，加轻粉、蜗牛、胆矾、铜绿。
　　
　　秘授万灵一粒九转还丹
　　（临济超字辈宝聚和尚）治一切危急等证。
　　真鸦片（三两，冬研夏炖。看鸦片真伪法：真者成块，视之如鸦毛片之色，研开加黄泥，嗅之如青草味而带香，嚼之如黄连苦，此为真者。伪者，亦成块，绿色或黑色，研开亦黑色并不香，虽贱无用） 犀牛黄真麝香（各一钱二分，去毛） 百草霜（九钱）上为细末研匀，然后将白米饭二两四钱，研如糊，再下前四味，再研匀为丸，每丸重三厘，丸完用朱砂为衣，衣完入大封筒内封固，放在翻转脚炉盖内，将包扎好草纸盖好，微微炭火烘三柱香，每炷香摇动炉盖三次，三三见九，名曰九转还丹，香完移过炉盖，待冷拆封，入瓷瓶内听用。凡用此丹，大人每服一丸，小儿八九岁一丸作二次服。四、五、六、七岁一丸作三次服。三岁未周一丸作四次服。无论大人小儿，倘误多服，以浓茶饮之即解。孕妇忌服。修合时，务必三日前斋戒，忌妇女、鸡、犬见之。
　　汤引开后：一、伤寒头痛发热，生姜、葱白汤下。
　　一、赤带，滑石、甘草汤下。
　　一、伤风无汗恶寒，麻黄、桂枝汤下。
　　一、阴证身冷自汗，干姜、肉桂汤下。
　　一、中风口眼歪斜，天麻、胆星汤下。
　　一、小儿急慢惊风，薄荷汤下。
　　一、产后瘀血作痛，桃仁、红花、山楂汤下。
　　一、妇女经水不调，香附、艾叶汤下。
　　一、偏正头风，羌活、白芷汤下。
　　一、霍乱吐泻，藿香、木瓜、生姜汤下。
　　一、痰结头痛，甘菊、天麻汤下。
　　一、噤口痢，人参、升麻、黄连、石莲子汤下。
　　一、赤痢，黄连汤下。
　　一、白痢，木香汤下。
　　一、赤白痢，黄连、木香汤下。
　　一、虫胀，青皮、萝卜子汤下。
　　一、水肿，茯苓、泽泻汤下。
　　一、虫牙，川椒、良姜汤下。
　　一、火牙，石膏汤下。
　　一、青盲眼，甘菊、枸杞子汤下。
　　一、伤风咳嗽，生姜、紫苏汤下。
　　一、久嗽寒痰，生姜、陈皮汤下。
　　一、久嗽痰水，石膏、知母汤下。
　　一、肺虚劳嗽，人参、麦冬、五味子汤下。
　　一、冷风哮喘，紫苏、款冬花汤下。
　　一、遍身骨痛，羌活、独活汤下。
　　一、迎风流泪，蔓荆子汤下。
　　一、云翳遮睛，石决明汤下。
　　一、赤目肿痛，防风、荆芥汤下。
　　一、下元虚，盐汤下。
　　一、色痨，石燕子汤下。
　　一、脾痨，当归汤下。
　　一、心痨，远志汤下。
　　一、损痨，乳香汤下。
　　一、气痨，木香汤下。
　　一、胞衣不下，童便和酒下。
　　一、跌打损伤，红花汤下。
　　一、初起痞块，山楂汤下。
　　一、半身不遂，左用桂枝、羌活、独活、全当归、红花汤下。右用附子、当归、赤芍、红花汤下。
　　一、下部肿痛，牛膝、苡仁、木瓜汤下。
　　一、肚痛，砂仁、木香汤下。
　　一、心痛，良姜、砂仁汤下。
　　一、郁痛，山栀、贝母汤下。
　　一、疝痛，茴香、川椒、吴萸、橘核汤下。
　　一、胁痛，乳香汤下。
　　一、咽喉肿痛，桔梗、甘草、牛蒡子汤下。
　　一、眼目昏花，熟地、当归汤下。
　　一、血贯瞳人，元参、赤芍汤下。
　　一、闪腰挫气，苏木、红花汤下。
　　一、小便不通，滑石、甘草汤下。
　　一、吐血鼻血，芍药、山栀、犀角、牡丹皮汤下。
　　一、泄泻，米饮汤下。
　　一、 肉侵睛，密蒙花汤下。
　　一、疟疾，桃树枝、杨柳枝各三钱汤下。
　　一、脱肛，人参、升麻汤下。
　　一、肠风下血，槐花炒黑，棕榈 灰汤下。
　　一、因寒翻胃，丁香、干姜汤下。
　　一、因热翻胃，竹茹、木瓜汤下。
　　一、眼生星障，木贼草、决明子汤下。
　　一、风眼，防风、荆芥、蔓荆子汤下。
　　一、火眼，黄连、枳壳汤下。
　　一、沙淋白带，茯苓、半夏、生姜汤下。
　　一、血崩，阿胶、续断汤下。
　　一、血枯经闭，四物汤下。
　　一、大麻疯，麻黄、威灵仙、防风、苦参汤下，夏月加黄连汤下。
　　一、杨梅疮，黄连、甘草、山栀汤下。
　　一、杨梅结毒，土茯苓汤下。
　　一、遍身生疮，金银花、苦参汤下。
　　一、无名肿毒，贝母、连翘、银花汤下。
　　一、痈疽未溃，皂角刺、穿山甲汤下。
　　一、痰核初起，贝母、生姜汤下。
　　一、鱼口便毒，大黄汤下。
　　一、湿痰流注，贝母汤下。
　　一、紧急疔疮，菊花根取汁和酒下。
　　一、鹤膝风，牛膝、威灵仙汤下。
　　一、仓卒不及备引者，俱白汤下。
　　
　　双解金桂丸
　　 治发背诸毒，初起木闷坚硬，便秘脉沉实者。
　　生大黄（一斤） 白芷（十两）共为末，水法为丸。每服三五钱，五更时用连须大葱三根，黄酒煎吞服，被盖出汗，过二三时辰，俟大便行一二次，为效。（此宣通攻利之剂也。济之以葱酒，力能发汗，故云双解。弱者行后，随用四君子汤补之，如老人虚人，每服只用一钱，人参生姜汤送下，过一时再一服，但能得睡，上身得汗则已。）发背对口初起。
　　黄 当归（各五钱） 川芎（一钱） 金银花（一两） 远志肉（五钱） 桔梗 甘草（各三钱） 水煎服。
　　
　　至宝丹
　　 痈疽肿毒，发背对口，乳痈结毒，危险诸证。
