<!-- { "loadSidebar": true } -->
　　雄黄（五钱） 乳香（去油） 没药（去油） 血竭（各一钱） 蟾酥 轻粉（各三钱） 麝香（五分）上研细末。用真炭灰一斗三升，淋灰汤八九碗，用桑柴文武火煎作三碗，取一碗，收留二碗，盛瓷器内，候温将药入灰汤内，用桑柳枝搅，再以好风化锻石一饭碗，入药汤内搅匀，过宿候冷，盛瓷罐内。凡遇恶疮，贴在当头，一日一次，次日又一次，疮头自然蚀破，血水流去即愈，如药干，将前收留灰汤润之。
　　
　　海浮散
　　（《十法》） 搽痈疽疮毒，腐去新生，乃回生保命之宝丹也。
　　乳香 没药（各等分）安箬叶上，火炙去油，乳细搽上，以膏贴之，此药未尽则提脓外出，如毒已尽，则收口，其神妙处，难以言喻。
　　
　　乌金膏
　　（《十法》） 去腐肉，不伤新肉，最为平善，先用降香煎汤洗疮。
　　巴豆（去壳，新瓦上炒黑色）研烂，瓷瓶收贮，多寡看疮势大小，酌量用之。
　　
　　灵宝如意丹
　　 发背疔疽大毒。
　　人参 乳香（去油） 没药（去油） 辰砂 甘草 儿茶（各一钱） 琥珀 珍珠（各二分） 阿胶白芷 冰片（各一分） 犀牛黄 当门子（各五分）上乳细，瓷瓶密贮，勿泄药味。如用，先将疮用金银花甘草煎汤洗净，每日掺药四五次，用膏盖之，脓水自然拔尽，忌口味，戒烦恼，慎劳碌。
　　发背对口溃烂不收口。
　　三仙丹（一料，方详前） 珍珠（一钱，豆腐煮透） 乳香（去油） 没药（去油） 血竭（各二钱）共乳极细，先将温汤洗疮，棉花揩干，将药掺上，用竹纸蘸湿粘贴，一日一换。
　　治背疽大溃仅存膈膜临危者。（《锦囊》）鲫鱼去肠，实以羯羊粪烘焦为末，干掺之，疮口自收，神效方也。
　　
　　抵金散
　　（《启玄》） 治痈疽发背，溃后烂开作痛。
　　屎蜣螂（五月五日收采，不拘多少，装入竹筒内阴干）研细，瓷瓶收贮，凡用将末掺上。
　　
　　神功紫霞丹
　　（太医院）大蜈蚣（一条，去头、足，放瓦上焙脆） 麝香（二分）研细。瓷瓶收贮，每用少许掺疮顶上，以膏盖之，其头即溃，并不疼痛。
　　拔毒生肌。
　　红升丹 轻粉 萆麻仁（去油，各三钱） 乳香（去油） 黄丹（各二钱） 石膏（ ，一两） 琥珀（乳细一钱）共乳细末，掺上膏贴。
　　诸疮毒四边紫黑不消，疮口不敛。
　　红升丹 轻粉 雄黄 龙骨（各五钱） 白蔹 密陀僧 海螵蛸（各一两） 麝香（一分）共乳极细，掺上。
　　
　　金蟾化管丸
　　（《刘秘》）治一切诸漏有管者，虽弯曲之处，皆能行到，化管如神。
　　水银（三钱） 明雄黄（一两，以二斤火酒，渐煮渐添，以酒尽为度）共乳细。用纸包好，取大蛤蟆（一个，剖去肠，只留肝肺。）将药包入于肚内，以线缝好，听用。
　　又方银硝 白矾（各一两）研匀。入阳城罐内，加水半茶盅，放火上熬令枯于罐底，取放地上，再纳蛤蟆于内，铁盏盖好，盐泥固济，升文火三炷香，中火一炷香，武火一炷香，冷定开看，盏上灵药刮下研细，用蟾酥乳化为丸如芥子大，阴干。凡一切管，用一丸放膏药上，对管口，自入到底方回，嫩管自化，老管自褪，七日见效，如未全褪，再用一丸，无不除根。
　　
　　
　　卷七痈疽门膏药主方
　　
　　仙方膏
　　（《经验》）白芷 紫荆皮 独活 石菖蒲 赤芍（各二两） 高良姜 蜈蚣 刺 皮 蛇蜕 萆麻仁 鳖甲白僵蚕 甘草 海风藤 连翘 天花粉 白芨 牛蒡子 大黄 川黄连 白蔹 当归 千金子 血余 金银花黄柏 穿山甲 防己 猪牙皂 柴胡 川贝母 桃仁 白附子 巴豆 明天麻 苦参 荆芥穗 红花黄 桔梗 黄芩 牛膝 防风 全蝎 麻黄 草乌 肉桂 乌药 羌活 半夏 大戟 苏木（各五钱）桃枝 槐枝 桑枝 柳枝（各截一寸长，二十四段）用大磨真麻油十三斤，将上药入油内泡七日，入铜锅内熬至药枯滤渣，复将油仍入锅内，熬至滴水成珠，再撤净药脚，下丹。每油一斤，下飞过黄丹八两为则，药已成功，入有铕HT 缸内，以槐棍搅冷，再入后末：血竭（四钱） 乳香（去油） 没药（去油，各三钱三分） 藿香（四钱五分）研细搅匀，又入后药：珍珠 冰片（各一钱） 沉香（不见火，四钱七分） 当门子（二钱一分） 木香（不见火）松香（各五钱四分） 檀香（不见火，六钱） 雄黄（五钱五分）搅匀又入潮脑三钱收功。此膏专治痈疽发背，一切外证，并贴五劳七伤、筋骨疼痛、跌打损伤、妇人 瘕、带下如神。
　　
　　神应万验膏
　　 贴一切无名肿毒，大疮恶疽，无论已破未破，不过二三张，即可收功。每张用过，以冷水洗去脓血，仍可再贴。每张量毒轻重用之，俱有神效。
　　桃枝 柳枝 杏枝 桑枝 槐枝（截作寸许长，各二两）用真麻油二十四两，小炭火熬滚，将枝次第入油熬枯成炭，滤去渣，再入：人头发男女各半，洗净油腻，一两五钱，入油炸化，再入：穿山甲剪碎，一两五钱，入油炸枯，再入：象皮剪碎，五钱，入油炸化，再入：大栀子一百个，逐个捻破，入油内离火，浸一炷香，再用微火，顿一炷香，再用大火，炸成炭。取起冷定，用夏布滤去渣，再入净锅内，称准每油二两，入炒过黄丹一两，熬至滴水成珠不散，离火一刻，再入后药：真 砂透明白亮者、血竭、儿茶各二钱，乳细，拌入膏内，坐冷水中，稍凉取起，用水湿手扯捻百下，使各药和匀，埋土内五日，去火毒。用时以井华凉水浸半日，捻成片，放布上，热汤熨化贴。
　　
　　太乙膏
　　（《正宗》）一切痈疽疮疡，提脓生新神效。
　　生地 土木鳖 元参 赤芍 大黄 白芷 当归（各五钱） 乳香 没药（各二钱） 阿魏（一钱） 轻粉（一钱五分） 血余（一团） 肉桂（二钱五分） 黄丹（水飞，六两五钱）先将草药，入麻油一斤浸，春五日，夏三日，秋七日，冬十日，倾入锅内，文武火熬至药枯，浮起为度，住火片时，用布袋滤净药渣，将锅榐净，入油锅内，下血余再熬，以柳枝挑看，俟血余熬枯浮起，方算熬熟。每净油一斤，将炒过黄丹六两五钱，徐徐投入，不住手搅，候锅内先发青烟，后起白烟，叠叠升起，其膏已成，将膏滴入水中，试看软硬适中，拿下锅来，方下阿魏散膏面上化过，次下乳没、轻粉末搅匀，倾入水内，以柳木棍搅成一块，任摊贴。肺痈肠痈，即以此膏为丸，服之并效。
　　
　　神仙太乙膏
　　 治痈疽及一切恶毒，不问年月深浅，已未成脓，蛇虎蜈螫，犬咬汤火，刀斧砍伤，皆可内服外贴。血气不通，温酒送下。赤白带下，当归酒下。喉痹缠喉风，并用新绵裹膏药，置口中含化。一切风赤眼，用膏捏作小饼，贴太阳穴后，以山栀子汤送下。跌打损伤，外贴内服，橘皮汤下。腰膝痛者，外贴内服，用盐汤下。
　　唾血者，桑白皮汤送下。每服一丸，如樱桃大，蛤粉为衣，其膏可收十年不坏，愈久愈神。
　　元参 川大黄 白芷 肉桂 当归 赤芍 生地（各一两）上锉碎。用麻油二斤浸，春五日，夏三日，秋七日，冬十日，火熬黑色，滤去渣，入黄丹一斤，青柳枝不住手搅，滴水成珠为度，倾入瓷器中，掘窖埋土中出火毒三日，任用。
　　
　　新制加味太乙膏
　　（《锦囊》） 神治一切肿毒，已溃未溃，跌打损伤，风湿气痛，古方因内服外贴，故未免其功不专，今特定此方，专为外贴而设，其拔毒外治之功，较前更胜也。
　　乱发（一大团，以黑润者佳） 萆麻仁（二百粒，捣碎）用真麻油二十四两，煎滚入乱发，以柳枝不住手搅，令发熔化，再入萆麻仁，煎至发化萆麻仁枯，再入后药，慢火熬之。
　　大黄（切片） 黑元参 当归（各三两） 生地黄（切片，四两） 肉桂（去净粗皮） 白芷赤芍（各二两）煎至药色枯黑，滤去渣，慢火熬浓，方入后四味收之，软硬得宜，滴水成珠为度，夏月宜略老些，冬天宜略嫩些。
　　明松香一斤，捣碎入大葱管内，以线缚好，放碗内隔汤蒸化，取出候冷去葱，研细，八两。先下松香，次下黄丹：真黄丹二十两，其色黄者为真，用水飞晒干，炒黑色，十两。若色红者，乃东丹也，勿用。
　　滴乳香、真没药俱箬上烘去油，研细，各二两。四味收入成膏，藏瓷器中，旋用旋摊。
　　
　　秘传太乙万灵膏
　　 治一切痈疽发背，七十二般 疖，三十六种疔毒，无名肿毒，痰核瘰 ，内损骨节，外伤皮肉，手足麻木不仁，流注疼痛，膈前背后吊起刺痛等证。初起贴之，肿消痛止，已溃贴之，脓干肌生，功效如神。
　　羌活 萆麻仁 蝉蜕 大蜂房 蜈蚣 败龟版 苦参 猪皂角 元参 槐角子青蒿 过山龙 甘草 半枝莲 荆芥 蕲艾叶 黄芩 仙人掌 川椒 蒲公英 白蔹龙胆草 防风 忍冬藤 白芨 生附子 大黄 石菖蒲 栀子 赤芍药 独活何首乌 黄 蛇床子 桔梗 黑牵牛 漏芦 木鳖子（去壳） 肉桂 大枫子 巴豆（去壳） 地骨皮 昆布 苍耳子 黄柏 青木香 连翘 鼠粘子 桃仁 白僵蚕 血余穿山甲 黄连 当归 牛膝 苍术 升麻 蛇蜕 槟榔 槐枝 柳枝 桃枝（各一两）上六十二味咀片。用真麻油十斤浸，春五、夏三，秋四、冬十日，入大铁锅内，熬至烟尽为度，先去粗渣冷定，用大皮纸以针戳眼，滤去细渣，复入净锅内，熬至黑色，滴水成珠不散。每油一斤，入淘过黄丹炒紫色者八两，（如无黄丹，用水飞细密陀僧末，八两代之。）下丹之时，以柳棍不住手搅匀，离火再下：白芷、天南星、草乌、北细辛、半夏、高良姜、川乌各一两，上七味，俱生研细末，筛入膏内搅匀，冷定，再下后开乳极细末：海螵蛸一两，乳香去油、百草霜、没药（去油）、鸡肫皮、血竭、象牙末、雄黄、寒水石、儿茶、白石脂、朱砂、赤石脂、轻粉（各五钱），青鱼胆、熊胆（各三钱），甘松、三奈、潮脑、冰片、麝香、琥珀、珍珠、龙骨、水银（各二钱），细末。筛入搅匀，倾入冷水内扯拔，换水浸二日，拔去火毒，然后装磁钵内。临用摊贴。
　　
　　普救万全膏
　　（《十法》） 治一切风气，走注疼痛，并白虎历节风，鹤膝风，寒湿流注，痈疽发背，疔疮瘰 、跌打损伤，腹中痞块，多年疟疾。如顽痰瘀血，腹痛泄泻，小儿疳积，女人 瘕诸证，并贴患处。咳嗽疟疾，贴背脊心第七椎。予制此膏，倘贴后起泡出水，此是病气本深，尽被药力拔出，乃吉兆也，不必疑惧，记之。
