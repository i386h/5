<!-- { "loadSidebar": true } -->
　　藿香 海风藤 鳖甲 紫荆皮 白芷 广木香 防风 猪牙皂 桂枝 威灵仙 半夏 萆麻子 本蕲艾茸 丁香 白僵蚕 黄芩 露蜂房 苏木 川续断 连翘 赤芍药 白芨 萝卜子 丁皮 高良姜 檀香贝母 黑山栀 苦参 乌药 猴姜 陈枳壳 白藓皮 天南星 荆芥穗 白蔹 全蝎 生地黄 五加皮麻黄 当归尾 秦艽 苍术 大枫子 草乌 北细辛 独活 金银花 川芎 香附子 甘草 生附子 杏仁羌活 蝉蜕 元参 肉桂 牛膝 桃仁 红花 川乌（各一两五钱） 大黄（三两） 蛇蜕（五条） 大蜈蚣（三十五条） 柳枝 槐枝 桑枝 桃枝 楝枝 榆枝 楮枝（各三十五寸） 男子血余（三两）以上七十三味，俱浸油。真麻油二十斤，天平子秤：松香一百斤，棕皮滤净，百草霜十斤，筛过。冬浸九宿，春秋浸七宿，夏浸五宿，分数次入锅，文武火熬至药枯油黑，滴水成珠为度，滤去渣，秤明每药油十二两，下滤净片子松香四斤，同熬至滴水不散，每锅下百草霜细末六两，勿住手搅，俟火候成，则倾入水缸中，以棒搅和成块，用两人扯拔数次，磁钵收贮。
　　一法治疮疽，用血丹收膏更妙，每油一斤，用血丹六两。
　　
　　仙传夺命膏
　　（《邵秘》） 治发背对口，一切肿毒，即日见效，揭下再贴一人，又能消去。
　　驴蹄（一个） 大鲫鱼 商陆（各一斤） 山羊角（三个） 芫花 土木鳖 白芨 番木鳖大戟 露蜂房 白蔹 红花 元参 苏木桃仁 蛇蜕（各一两） 当归尾 黄牛角腮 巴豆肉 干蟾皮 猪悬蹄甲 南星 半夏 穿山甲（各二两） 大黄（三两） 萆麻仁 苍耳嫩头（各四两） 金线吊蛤蟆（一个）用麻油四斤同药熬枯去渣，熬至滴水成珠为度。每熟油一斤，入炒官粉八两收成膏，再下：乳香（去油） 没药（去油） 麝香 芸香 轻粉（各三钱） 研细搅匀收贮。
　　如贴肿毒未硬者。用敷肿毒，末药掺上贴。
　　凡贴痞块用针刺患上三针，如品字样，外用阿魏、蜈蚣、穿山甲、麝香各等分，研为细末，只称一分，掺于针眼内，余者掺膏上贴。
　　凡贴疯气，用闹羊花五钱、烧酒拌晒干三次，炒脆为末。麝香三分，乳匀掺膏上贴。
　　
　　军门一笑膏
　　（邵秘） 专贴寒湿诸疯疼痛，贴骨痈疽。
　　白芷 川萆 防风 罂粟壳 甘松 川羌活 三奈 川独活 本 高良姜 官桂 大茴香 秦艽小茴香 麻黄 威灵仙 川椒（各二两） 真附子 草乌 天南星 干姜 穿山甲 大黄 闹杨花（火酒拌炒） 半夏（各四两） 老葱 老姜（各二斤）上药用麻油三斤，桐油半斤，入药浸，熬枯去渣，复入净锅内，熬至滴水成珠，入制松香四斤，土硫黄、密陀僧各一斤，乳细，收成膏冷定。再下：广木香五钱，乳香去油、没药去油，各三钱，研细，搅匀。再下：潮脑一两，麝香三钱，和匀，收贮任摊用。
　　
　　阴阳至圣膏
　　（岐天师） 治阴阳痈疽大毒。
　　金银花（一斤） 人参 茜草根（各五钱） 生地（八两） 牡丹皮 牛膝 生甘草 荆芥（各一两） 元参（五两） 当归 麦门冬 黄 （各三两） 川芎（二两）用麻油五斤，煎数沸，将渣滤净，再熬至滴水成珠，入：广木香、没药、乳香、血竭各一两，象皮五钱，麝香一钱，黄丹二斤，水飞去砂炒，各乳细。先下黄丹，再下细药，入油中少煎搅匀，藏瓷罐内收贮，每发背用膏一两摊一张，其余量疮大小用之。
　　
　　吕祖紫金夺命膏
　　 贴一切多年久不收口恶疮结毒，瘰 ，冷瘤，痞块，跌打骨断两截者。
　　川黄连 全蝎 穿山甲 黄芩 川黄柏 当归 香白芷（各二两） 赤芍 番木鳖（切片） 生地（各一两） 官桂 海藻（各四两）以上诸药，用水煎汁去渣，用麻油二十二两，将药汁入内熬尽水气，滴水成珠，方下炒过飞净血丹十一两，搅匀成膏，再下黄蜡七钱，又下阿魏六钱，切片，掺膏药上，令其自化，候微冷，又下：乳香去油、没药去油、轻粉各六钱，麝香、血竭、朱砂、雄黄各二钱，雄鼠粪一两五钱，燕窝当底泥一两，俱乳细末。入膏搅匀，收贮摊贴。熬膏时，择黄道吉日，忌妇人、鸡、犬、厌物，焚香礼拜熬成，不得加减药味分两。
　　
　　吕祖奇灵膏
　　 贴一切痈疽肿毒，诸般疼痛， 疮顽癣，血疯外证。
　　巴豆肉 血余 萆麻仁 葱白 苍耳子 穿山甲（炒各四两） 天南星 半夏 大川乌 当归 肥草乌生地 番木鳖 金银花（各二两） 老生姜（十六片） 蜈蚣（二十条） 全蝎（四十九个） 干蟾（一个） 大鲫鱼（一斤，去肠切碎） 肉桂（一两）上用真麻油五斤，浸七日，熬至滴水成珠，去渣，入炒铅粉收成膏摊贴，又能生肌收口。一人口边生僵风，贴三五日全愈。又可治瘤。
　　
　　紫霞膏
　　（张乘六） 治痈疽发背，对口疔毒，屡试屡验。
　　制药油法：每真小磨麻油一斤，用象皮、当归、赤芍各二两，入油内，春夏浸三日，秋冬浸七日，将油熬至药枯滤去渣，复入净锅内，熬至滴水成珠为度，务须勤看老嫩。
　　制松香法：每老嫩各半松香一百斤，用葱一百斤，生姜一百斤，捣烂取汁，又将渣入水煮汁，去渣滤净，将汁入锅内，用蒸笼铺松毛于笼内，再将松香老嫩配搭，铺松毛上蒸化，松香汁滴在锅里葱姜汁内，捞起扯拔数百遍，放洁净地上数日，听用。
　　凡取用熬过松香一斤，加熬过药油四两，夏月只用三两五钱。入锅内熬化，看老嫩火候得法，取起倾钵内，再入后药：乳香去油净、没药去油净、血竭、龙骨 ，各五钱。
　　上各乳细，入膏内，用槐柳条搅匀，再入：漂朱、角朱俱研至无声为度，各二两，又搅均匀，连钵头放在潮湿地上，顿多日出火毒，任摊贴。
　　
　　发背膏
　　（杨廷升）乳香（去油） 杭粉 血竭（鲜红者） 白儿茶 没药（去油） 黄丹（炒一次淘一次，九回）银朱（各四两） 铜绿（三钱）逐味另研，无声为度，再合一处。用时照证大小取夹油连四纸一块，以银针多戳小眼，每张准称药末五钱，真麻油调摊纸上，再用油纸一块盖之，周遭用线缝好，贴患处，软绢扎紧，过三日将膏揭开，浓煎葱汤洗净，软绢揩干，将膏翻过，用银针照前多戳小孔贴之。无火之人，内服十全大补汤，有火之人，减去肉桂、姜、枣服之，兼以饮食滋补，至重者用二张。
　　
　　发背对口膏
　　（杨廷升五全膏） 初起自消，已成即溃。
　　番木鳖（水浸，刮去毛） 土木鳖（去壳） 萆麻仁（去壳，各一两四钱）用清油一斤浸，春三日，夏五日，秋七日，冬十日，文武火熬焦色滤清，复入锅内，熬至滴水成珠，用密陀僧，龙牙有金星起者，六两，研细。取膏再加金箔四十九张，剔入膏内，用柳枝搅匀，稍待用瓷器置水，将膏倾入水内，如用时，盛杓内化开摊贴，愈陈愈炒。
　　
　　鲫鱼膏
　　（吴近宸） 贴一切无名肿毒，未成即散，已成拔毒提脓，并治脓窠疮疖。
　　大蛤蟆 活乌背鲫鱼（各七个） 萆麻仁（十二两）麻油二斤，同蛤蟆、鲫鱼、萆麻子文武火熬枯，滤去渣，熬至滴水成珠，离火，入真轻粉四两，铅粉十二两，收藏，临用取膏摊贴。
　　
　　鲫鱼膏
　　 贴痈毒疮疖。
　　大鲫鱼（一尾） 巴豆（四两） 萆麻仁（六两） 甘草（五钱）用菜油麻油各一斤，先将鲫鱼炸枯去渣，再入巴豆、萆麻、甘草熬枯滤净，熬滚离火，将铅粉徐徐投下，搅匀成膏，摊贴。
　　
　　碧玉膏
　　 贴痈疽发背，瘰 马刀，乳痈乳岩，流火流注，肿块风毒，横 痔漏，囊痈，冬瓜痈，贴骨疽，一切腰背臀腿毒疖，多骨疽， 拱头，脚隐漏蹄等证。
　　萆麻仁（去皮、尖，捣烂） 杏仁（去皮，捣烂，各四十九粒） 铜绿（二两七钱，用水一碗，将铜绿研细，投入水中，搅匀） 片松香（五斤，研细，节过听用）用真麻油十二两，入锅内熬滚，次下萆麻、杏仁，熬至滴水成珠为度，夏布滤去渣，将油复入净锅内，用文武火熬滚，徐徐投下松香末，用桃槐枝不住手搅匀，倾入磁盆内，候膏将凝，然后加水浸之，用手揉扯以去火毒，另用瓷罐或铜杓盛贮数月后，用热汤炖化，摊贴。此膏活血止痛，拔毒消肿，敛毒透脓，去腐生新。
　　
　　紫金膏
　　 贴一切无名肿毒，恶疮，兼治风湿流火，小儿痘毒，宜端午、七夕、重阳、天医、天德、月德日配合。
　　明松香（四两，夏用红者，冬用白者，秋冬红白各半，以火熬滚，入水内扯拔百十下，研末，若贴痘毒，松香用黄豆浸水入锅内煮化，待温照上扯拔，研细末，四两） 萆麻仁（二两，研细，放细筛罗底上，用穿山甲往来刮之，取罗下者用之，上面粗者去之） 轻粉（五钱） 银朱 铜绿（各二钱五分）制毕用猪油去衣膜拌药放青石上，用铁锤捣数千下，盛瓷瓶内，用时摊油纸上贴。凡贴毒，将膏中剪一孔，露顶透气，能贴多年痘毒，若贴流火，竟贴顶上，不必剪孔。
　　
　　极效膏
　　川乌 草乌 元参 大黄 生地 杏仁 当归 赤芍 金银花 白芷（各一两一钱）麻油一斤四两，浸药慢火熬，加：桃仁、柳枝、槐枝、桑枝、榆枝（各十寸），熬枯去渣，复熬至滴水成珠为度。再加银朱一两，铜绿八钱，水粉四两，入油搅匀，熬黑，再加：黄蜡、白蜡（各一两，）化匀，再加松香收膏，老嫩得宜，入水扯拔出火毒，任摊贴。
　　
　　商陆膏
　　 贴疮毒。
　　商陆（六两） 牛蒡子 防风 金银花 荆芥 当归尾 连翘 赤芍药 红花 茅苍术 甘草（各五钱）麻油二斤，熬枯去渣，用密陀僧一斤，收成膏用。
　　
　　红玉膏
　　（《济生》） 贴痈疽、瘰 、乳痈等证。
　　乳香（另研） 没药（另研，各二两） 萆麻仁（四百粒） 木鳖子（去壳，二两四钱） 当归（四两） 血余（五钱） 儿茶 血竭 白蜡 黄蜡（各一钱） 嫩杨枝（一两，打碎） 黄丹（飞，四两） 真麻油（八两） 芸香（白嫩者，一斤四两）先将麻油同杨柳枝、血余、当归熬数滚，绞去渣，将油同芸香、萆麻、木鳖熬熟，绞去渣，入黄白蜡，将成膏，入黄丹离火，下乳、没、儿、竭末，搅匀成膏。
　　
　　育红膏
　　 肿毒疮疖。
　　老松香（四钱） 潮脑（一钱） 轻粉（八分） 银朱（七分） 铜绿 冰片（各一分五厘） 麝香（一分） 萆麻仁（二钱，夏月只用一钱六分）研细。重汤炖化，忌见火，任摊贴。
　　
　　肿毒疮疖膏
