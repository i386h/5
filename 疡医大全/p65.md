<!-- { "loadSidebar": true } -->
　　当归 金银花 防风 木鳖子 元参 生甘草 白芨 石菖蒲 连翘 生大黄 白芷 生地黄（各四钱）麻油一斤四两，同入净锅内熬枯，滤去渣，复入净锅，熬至滴水成珠为度，入飞过炒黄丹八两，收成膏离火，入白蜡黄蜡各二钱化尽，再入：乳香去油、没药去油、轻粉各二钱，研细末，和入。任摊贴。
　　
　　救苦膏
　　 贴痈疽初起即消，已成即溃，已溃即敛，实有消肿定痛之效，须择吉期，虔诚修合。
　　生姜 大蒜头 槐枝（向阳者，各一斤） 葱白（半斤） 花椒（去目，二两） 黄丹（水飞净，二斤）麻油四斤，文武火熬枯，滤去渣，再热，以桃、柳枝不住手搅，至滴水成珠，再下飞丹搅匀，候冷取起，摊贴。
　　
　　红膏药
　　 贴左瘫右痪，筋骨疼痛，漏肩风，跌打损伤。
　　松香（五斤，童便内浸三个月，取出晒干，如不能三个月，可将松香熔化，倾入童便内，取出，又熔化倾童便内，如此九次，再换水煮过用之。）第一次用葱十斤，取汁三碗，入锅内，将松香化开，入麻油四两搅匀，倾入水盆内以手扯拔取起。
　　第二次用生姜十斤，取汁三碗，入锅内，将松香化开入麻油二两搅匀，倾入水盆内，以手扯拔取起。
　　第三次用绿豆一升，煮汁三碗，入锅内，将松香化开，入麻油二两搅匀，倾入水盆内，以手扯拔取起。
　　第四次用火酒一斤，入锅内，将松香化开，入麻油二两搅匀，倾入水盆内，以手扯拔取起。
　　第五次用好醋一斤，入锅内，将松香化开，入麻油二两搅匀，倾入水盆内，以手扯拔取起。
　　第六次用苍术、闹羊花、川乌、草乌、光乌、天南星、半夏各二两，水二十碗，煎汁五六碗，入锅内，将松香化开，入麻油四两搅匀，倾入水盆内，以手扯拔取起。
　　第七次复将松香入净锅内熔化，候各汁收干为度。
　　然后下自 矾红细末四两，搅匀成膏，入钵封固摊贴。
　　
　　千槌膏
　　 贴痈疽疔毒，初起即消，如治瘰 ，连根拔出，小儿鳝拱头、 疮，久不收口。
　　嫩松香（四两） 巴豆仁（五粒） 萆麻仁（七钱） 杏仁（去皮） 乳香（去油） 没药（去油）铜绿（各一钱）共入石臼内捣二千余下即成膏矣。取起浸清水中，用时随疮大小，用手捻成薄片，贴疮上，以绢盖之。
　　
　　紫金膏
　　 贴寒湿气、漏肩风、诸般疼痛立止。
　　白芷（六钱） 闹羊花 三奈 大茴香 青皮 草乌 川乌 威灵仙 甘松 小茴香 大黄 独活（各七钱） 干蟾（一个） 乱头发（三两）麻油四十两，同药入锅，熬至发化，滴水成珠，再下密陀僧研细，十一两，收成膏再下松香、葱汁、姜汁、凤仙花汁，各煮一次，研细，五两，入膏化尽搅匀，倾在钵内，重汤炖化，再下；潮脑（七钱），青黛、桂皮（各六钱），丁香、雄黄（各五钱），轻粉（四钱），血竭、乳香（去油）、没药（去油）、儿茶（各三钱三分），滑石（三钱），龙骨（二钱五分）麝香、冰片各五分，搅入和匀收贮。摊宜摊浓些贴，立刻止痛。
　　
　　疮肿风湿筋痛膏药
　　（《济生》）桐油（八两） 嫩松香（白者一斤） 西朱（上好者研） 黄丹（飞炒，各四两） 葱汁 姜汁（各一茶盅） 乳香（去油研） 没药（去油研，各一两） 百草霜（一升五合，筛）先煎桐油四五滚，下松香，又十数滚，下葱姜汁，再三五滚，下西朱，再四五滚，下黄丹离火，再下乳没，再下百草霜，搅匀收藏，任摊贴。
　　
　　万应膏
　　 贴内外诸证。
　　好松香（十斤） 葱汁 生姜汁（各二斤） 黄柏 生大黄 甘草 苦参（各二两） 苍术（一两）同入锅内熬至水气升尽，再入真麻油三斤，熬至滴少许入水中，约看凝片不散，即是火候已到，但须不时以竹片搅之，免其巴底，随用麻布一方，过入水中，又用大缸一只，贮水大半缸，临倾膏时，将缸周遭泼湿，免得膏滋粘缸，膏既入缸，再取起捏去水头，复入净锅内熬化，加：乳香去油研、没药去油研，各六两，黄蜡八两，熬化，撤去火，再入：百草霜筛细，四五两，均匀筛入搅匀，另用麻布一方，滤入水内，扯捏成团，平日浸水内，临用时取起摊贴。如火候太老，量加麻油少许可也。
　　
　　红玉膏
　　 拔毒去脓。
　　蛇蜕 蜈蚣（各一条） 头发（洗去油垢） 黄蜡（各二两） 香油（四两）同熬滤清。用黄丹收膏，再下黄蜡，熔化摊贴。
　　
　　黄金膏
　　 拔毒生肌。
　　猪板油（四两） 乳香（去油） 没药（去油，各二钱）熬枯去渣。加黄蜡、白蜡各一两，熔化，再下黄柏细末五钱，搅匀候冷，加冰片一钱，成膏摊贴。
　　
　　五枝膏
　　 贴疮毒兼治疯气痛。
　　桃枝 柳枝 槐枝 桑枝 枣枝（各十寸） 银朱（四两）麻油二十四两，将上药熬枯滤清，再熬至滴水成珠为度，以黄丹收之，摊贴患处，如作痒起泡，即可揭去。
　　凡已溃者，切不可贴。
　　
　　槐枝膏
　　 贴疮疖。
　　槐枝（取二三寸长三百六十段）真麻油三斤，入铜锅内熬至枝枯黑为度，用夏布滤去渣，再入净锅内，熬至滴水成珠，入密陀僧细末半斤搅匀，再入龙骨 、象皮砂炒成珠、血余、乳香去油、没药去油、赤石脂各五钱，研细搅匀，务须老嫩得宜，收贮摊贴。
　　
　　阡张膏
　　 肿毒已溃者，贴之长肉。
　　萆麻仁（八钱） 大黄 红花 白芷 木鳖仁 生地 当归（各三钱） 黄柏 甘草牡丹皮 赤芍药 黄芩 全蝎 蝉蜕 防风 穿山甲 白僵蚕 独活 乳香（去油）没药（去油） 肉桂 川黄连 元参（各二钱）共炒黑色。用真麻油八两，浸三日，入锅内熬百沸，用大阡张纸放油内，提透铺地上，出火毒，随疮大小剪贴。如杨梅疮，加活蜈蚣二条同熬。
　　
　　丹油膏
　　（毕励廷）真麻仁（一斤） 桃枝 柳枝（各四尺九寸）浸七日，入锅内熬至滴水成珠，滤去渣，兑入飞过血丹八两，收成膏，贴一切疮疖。
　　
　　丹油膏
　　桐油一斤，放锅内略滚片时，不待白沫尽，即下飞过炒黄丹五两，细细筛下，候黑色，即成膏矣，贴一切疮毒。
　　制黄丹法黄丹炒紫色，倾入缸内，用滚水一桶泡之，再汲凉水满缸，浸一夜，去水晒干，再炒如法，再制一次，务令晒干，研极细收贮，留为熬一切膏药之用。
　　
　　
　　卷八论神灯照法
　　程山龄曰：凡肿在头面以上者，不宜艾灸，恐引火气上攻，宜用神灯照法，神乎其神。用火照散安纸捻中，以麻油浸点，每用神火三枝，离毒半寸许照之，自外而内，俾药气透入，皮色紫滞者，立转红活；疮势平塌者，立转高耸。仍须不时照之，则毒瓦斯顿解，转阴为阳，以收全功。且此法不止施于头面，即如发背等毒，亦宜用之。
　　此痈疽门之宝筏，宜互相参考，以神其用也。（《十法》）
　　
　　卷八火照门主方
　　
　　火照散
　　（即神灯照法，《正宗》）朱砂 血竭 没药（各三钱） 麝香（五分） 明雄（三钱）共为细末，用绵纸条长寸许，每条裹药三分，真麻油浸点，自外而内，周遭照之，疮毒随药气解散，自不内侵脏腑。初用三条，渐加至五七条，疮势渐平，又渐减之。熏罢随上红升丹，粘贴膏药。若肿势漫延周遭，用药敷之，如再熏，须洗去末药。其贴膏药处，药油可不必洗。
　　熏发背对口神方（盛旦明）此二种疮，初起先用丝瓜叶，煎水洗之；如无，热水洗之。后用儿茶、血竭、乳香去油、没药去油，各一钱，研匀。卷入草纸内成条，浸在麻油内浸透，点着照疮头熏之。一点露水相似，其毒自散。如知觉迟，已肿不可当，亦要熏过，最效。
　　
　　
　　卷八论艾灸法
　　李东垣曰：夫疽则宜灸不宜烙，痈则宜烙不宜灸。丹瘤肿毒，宜 渍之，肿皮光软，则针开之，以泄其毒。治疮之手法，殆不过此，而各有所宜。故《圣惠方》论曰：认是疽疮，便宜灸之一二百壮，如绿豆许，火灸后觉似 痛，经一宿，乃是火气下彻，肿内热气被火导之，随火而出，所以然也。若其疮痒，宜隔豉饼子灸之，其饼须以椒、姜、盐、葱相和捣烂，捏作饼子，浓薄如叠三钱为率，当疮头豉饼子上灸之，若觉太热即抬起，又安其上，饼子若干，更换新者尤佳。若其疮痛，即须急灸，壮数多为妙。若其脓已成者，慎不可灸，即便针开之，即得瘥也。若诸疮经久不瘥，变成漏者，宜用硫黄灸法灸之。其法：硫黄一块，看疮大小，口上安之，别取硫黄少许，放火上烧，用钗尖挑起，点硫黄令着三五遍，取脓水干差为度。若发背初生，即宜上饼灸法灸之；初觉背上有疮，疼痒颇异，认是发背，即取净土水和捻作饼子，径一寸，浓二分贴着疮上，以艾炷灸之，一炷一易饼子。其疮粟米大时，可灸七七壮；其疮如钱许大，日夜不住灸，以差为度。已上数方，并根据本方，一一亲验，所以载之。愚谓疮医自幼至老，凡所经验，必须写之。尝记疳 、恶疮，诸医不验者，取蛴螬剪去两头，安疮口上，以艾灸之，七壮一易，不过一枚，无不效者。
　　又法：用乞火婆虫灸之同前法，累验之神效，人皆秘之，往往父子不传。又法：赤皮蒜捣烂捏作饼子，一如豆豉饼子灸法灸之，弥佳。（《十书精义》）蒋示吉曰：凡疮初起，不论阴阳，俱用灸火灸之，是开门逐贼法也。（《说约》）又曰：试疮头在何处，好于疮顶灸法。先以湿纸覆疮上，立视其纸先干处，乃疮结头处也。
　　又曰：初起一二日，灸可立愈；三四日，十愈六七；若过七日之关，内脓将成，则不可灸矣。
