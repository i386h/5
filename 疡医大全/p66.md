<!-- { "loadSidebar": true } -->
　　程山龄曰：隔蒜艾灸，灸法胜于刀针。书云：不痛灸至痛，痛灸不痛时。凡治痈疽，疔毒流注，及一切无名肿毒，以大蒜切片安疮顶上，用陈艾炷安蒜上，香点灸之。其艾炷大小，看疮毒大小取裁。若痈疽之大者，以蒜捣饼敷上，必须不痛者灸至大痛而止，疼痛者，灸至不知痛而后止。若灸不透，反能为害。若内已有脓，则不须灸矣。（《十法》）陈实功曰：痈疽发背怎生医，不论阴阳先灸之，不痛灸至痛，痛灸不痛时。（《正宗》）又曰：考之方书，凡头上疮面疔毒、肾俞发，俱禁艾火。以头为诸阳之首，又乃纯阳无阴之位，生疮俱是亢阳热极，如再加艾火，使毒瓦斯炽甚，随后必加大肿，最能引动内痰，发之必死。又有面疮为阳毒，肾俞发多因房劳素亏，肾水枯竭，真阴销烁其源，必致内外干涸，多成黑陷，昏闷而死。又有病患元气素虚，肢体倦怠，精神昏愦，疮形平塌，脉来微散空虚，及素畏艾火者，俱不可灸。灸之恐生昏晕，且无真气抵挡火力，有损无益，诚至言也。
　　又曰：如阴疮数多者，艾炷不及其事，以蒜捣烂，铺于疮上，再以艾又铺蒜上，点火灸之。必知痛甚为效，此为火气方得入里知痛，深处方是好肉，盖艾火拨引郁毒，透通疮窍，使内毒有路而外发，诚为疮科首节第一法也。贵在早灸为佳。
　　陈文治曰：疔毒药力不能速到，非艾火不解，惟艾火功效甚捷。
　　周文采曰：初起阴塌不起，便可用艾多灸，或隔蒜灸之，如痛灸至痒，如痒灸至痛，此最妙法也。若疽疮已成，亦可用火针烙开疮口，则易治也。（《集验》）又曰：痈疽初发小点，一二日间，急以大蒜头横切如钱，放顶上，顿小艾炷灸之，五壮而止。若形状稍大，以黄棉纸蘸酒全贴肿上，先于干处为筋脚，于先干处灸之，或两处先干，皆灸，但五七壮而止。又法：屈指从四围按之，过痛处是根，就是重按深入，自觉轻快，即此灸之，更于别处灸；若或大肿，即捣蒜为饼，焙干蘸醋灸热，更换频罨，或以熨斗火于蒜饼上熨之，更换热饼频熨。如觉患处走散，即以绵帛盖覆，勿令气泄，俟少间敷药。凡痈疽展大如龟之形，且看头向上下，先灸其前两脚，次灸其尾，或红筋走紧而长，从尽处灸之，须留头并后两脚勿灸。若尽灸之，不惟火气壅聚，使毒无从解散，又攻入里也。若辨认不明，以香白芷三分，汉椒、桑白皮各一分，连叶葱白十根，新水煎汤，入酸醋半盏，淋洗少顷，其筋自现，可以辨验头尾。
　　朱丹溪曰：头面患毒，如纯阴平塌顽麻，非艾灸无功，但艾炷宜小，如麦粒样式，以神其用也。
　　窦汉卿曰：凡灸于患上头聚处，切蒜片如钱浓，放患处置艾壮于上，以火燃之。
　　若蒜皮枯焦，再易之。待将毕，三五壮着贴肉上灸为佳，至少者以二十一壮为期。头顶上五壮七壮为期。艾炷只可如豆大，但面心为阳中之阳，禁灸。其阳证不可灸者何？恐火气内侵，势益昌大，以火济火，故戒之。惟阴证可灸，郁气、湿热、积毒，借火以拔之，然以火济水，自有相生之妙。临灸毕，用口吹火致灭。其火功借气得以入内。其疮易散。设或灸不能即散者，灸迟之故也。虽不能全散，大能解毒，易溃脓，易敛口，功难尽述。惟脏毒、坐马痈，以蚯蚓泥作饼，代蒜片艾灸之，以热为度，易之如前，共十四壮为期。若附骨疽，痈毒入骨髓，择天气晴朗和暖，尻神不犯吉日，午时灸至申时止，徐问病者骨中热否，若果骨中热方效。凡灸不拘壮数，忽然爆起者，是病根脱矣，即止之。凡灸须饮食半饱，并饮好酒以通经络，以和气血；再令善笑谈者，以乱其痛，亦妙方也。体虚者禁灸。（《经验全书》）薛立斋曰：余按疮疡之证，有诸内必形诸外，在外者引而拔之，在内者疏而下之，苟或毒瓦斯郁结，瘀血凝滞，轻者药可解散，重者药无全功，是以灼艾之功为大。
　　凡灸法，未溃则拔引郁毒，已溃则补接阳气，每治四肢患疮，气血无亏者，灸之皆愈。头乃诸阳之首，及肾俞一穴在于两腰脊旁，并弱甚之人，内无真气抵挡火气，数证禁灸，当慎察之。
　　王肯堂曰：灸，乃从治之意，惟头为诸阳所聚，艾炷宜小而少。若少阳分野，尤不可灸，灸之多至不救，亦有因灸而死者。盖虚甚孤阳将绝，其脉必浮数而大且鼓，精神必短而昏，无以抵挡火气，宜其危也。
　　汪省之曰：夫疮有脓水恶物，渐渍根深者，用面、硫黄、蒜三物，一处捣烂，看疮大小，捻作饼子，浓三分，安疮上，用艾炷灸二十一壮，一壮一易矣。后四五日，用翠霞锭子 入疮内，使歹肉尽去，好肉长平，然后贴收敛之药，内服补接之剂，调理则瘥矣。
　　《元戎》曰：疮疡自外而入者，不宜灸，自内而出者宜灸，外入者托之而不内，内出者接之而令外。故经云：陷者灸之，灸而不痛，痛而后止其灸。灸而不痛者，先及其溃所以不痛，其灸而痛者，先及其未溃所以痛，而次及将溃，所以不痛也。
　　《精要》曰：脑为诸阳所会，颈项近咽喉，肾俞皆致命之所，俱不可灼艾。
　　刘河间灸刺法谓：凡疮疡须分经络部分，血气多少， 穴远近，从背出者，当从太阳五穴，选用至阴（在足小指外铡，去爪甲角如韭叶大。）通谷（在足小指外侧，本节前陷中。）束骨（在足小指外侧，本节后陷中。）昆仑（在足外踝后跟骨上陷中。）委中（在 中央、约纹中动脉。）从鬓出者，当从少阳五穴，选用窍阴（在足小指次指端，去爪甲如韭叶。）侠溪（在足小指次指歧骨间本节前陷中。）临泣（在足小指次指本节后间陷中。）阳辅（在外踝上四寸，辅骨前，绝骨端，如前三分。）阳陵泉（在膝下一寸，外廉陷中。）从髭出者，当从阳明五穴，选用厉兑（在足大指次指去爪甲如韭叶。）内庭（在足大指次指，外间陷中。）陷谷（在足大指次指间，本节后陷中。）冲阳（在足趺上五寸，骨间动脉，去陷骨三寸。）解谷（在冲阳后一寸五分，腕上陷中。）从脑出者，则唯绝骨一穴，（在外踝上三寸，动脉中。）详见《痈疽灸经》。
　　刘宗浓曰：此谓痈疽初发，宜灸之也。然诸疮患久成漏者，常有脓水不绝，其脓不臭，内无歹肉，尤宜用附子浸透，切作大片，浓两三分，于疮上着艾灸之，仍服内托之药，隔二三日再灸之，不五七次，自然肌肉长满矣。至有脓水恶物，渐渍根深者，郭氏治用白面、硫黄、大蒜三物，一处捣烂，看疮大小，捻作饼子，浓约三分，于疮上用艾炷灸二十一粒，一灸一易。后隔四五日，方用翠霞锭子并信效锭子，互换用之。插入疮内，歹肉尽去，好肉长平，然后贴收敛之药，内服应病之剂调理，即瘥矣。盖不止宜灸于疮之始发也。大抵始发宜灸，要汗下补养之药对证，至灸冷疮，亦须内托之药切当，设反逆不唯不愈，恐致转生他病之患也。
　　经曰：肉之大会为谷，肉之小会为溪。肉分之间，溪谷之会，以行营卫，以会大气。邪溢气壅，脉热肉败，营卫不行，必将为脓。内锁骨髓，外破大 ，留于节腠，必将为败。积寒留舍，营卫不养，肉缩筋肋肘不得伸，内为骨痹，外为不仁，命曰大寒，留于溪谷也。此用附子灸者，盖此义也。（灸漏疮论）李氏云：治疽之法，灼艾之功胜于用药，盖使毒瓦斯外泄，譬诸盗入人家，当开门逐之，不然则入室为害矣。凡疮初发一二日，须用大颗独蒜，切片三分浓，贴疽顶，以艾隔蒜灸之，每三壮一易蒜，疮溃则贴神异膏，如此则疮不开，大肉不坏，疮口易敛，一举三得。此法之妙，人所罕知。若头顶见疽，则不可用此法。（《五府极观碑》载）伍氏曰：凡用蒜饼灸者。盖蒜味辛温有毒，主散痈疽，假火势以行药力也。有只用艾柱灸者，此可施于顽疽痼发之类，凡赤肿紫黑，毒甚者，须以蒜艾同灸为妙。
　　张景岳曰：痈疽为患，无非血气壅滞，留结不行之所致。凡大结大滞者，最不宜散，必欲散之，非藉火力不能速也，所以极宜用灸。然又有孙道人神仙熏照方，其法尤精尤妙。若毒邪稍缓，邪深经远，而气有不达，灸之为良；若毒邪炽盛，其势猛急而垂危者，则宜用熏照方，更胜于灸也。
　　冯鲁瞻曰：疮毒溃后，风寒侵袭作肿痛者，用韭菜杵烂炙热，敷患上，冷则易之；或捣成饼放患上，艾圆灸之，使热气入内。（《锦囊》）张仲景曰：凡人一见背有疮口外现者，不可小视之，急用蒜切片一分浓，贴在疮口上，用艾火烧之。痛者烧之不痛，不痛者烧之知痛而止，且不可不痛而止也。此法最妙，世人不识，而我特表而出之，以治发背之初起者。盖一经灸之，则毒虽火化，以火攻火，又何疑焉？愿世医留意。
　　《心法》云：灸乃开结破硬之法，倘有一点白粒如粟米起，四围微肿如钱，盒饭于米粒上，着艾火十四五壮。三日内灸者，只灸成疮而散；三日外者，其肿渐少，宜多灸之；或灸火着处，则结热可伸，灸处先溃，则毒势分减，庶免展开，不致下陷，及坏筋骨，伤气血也。所谓灸至不痛者，谓着皮肉未坏处则痛，火至着毒处则不痛，必令火气至着毒处方止；所谓灸至痛者，谓初着毒处不痛，至好肉则痛，必令火气至好肉方止。畏灸者，或用独蒜瓣，或豆豉饼，或椒、姜、盐捣烂，捏作饼子，如当三钱浓，铺艾灸之，热则易新饼，亦可散也。
　　
　　
　　卷八艾灸门主方
　　
　　陈艾圆
　　 此法因疮毒纯阴，平塌顽麻，非艾灸无功。每岁端午日蓄蕲艾一二斤，愈久愈良。用时取叶为炷，或加麝香末、木香末、雄黄末，搓成圆，安蒜上灸之。
　　灸一切无名大毒。胡桃劈开去仁取壳，用极干人粪填满，合肿处，以艾火灸之，壳穿则易。已成即流稠黄水，未成即消散也。
　　艾火灸成疮。春用柳絮，夏用竹膜，冬用壁喜窝，秋用新棉贴之。
　　
　　制艾法
　　（胡公弼） 须在伏天取真正蕲艾，不拘多少，捡净，以筛子中揉擦，再将细筛又揉，筛眼中漏下者方成。艾茸或以粗布包搓亦可，再于烈日中晒极干收贮。灸疮最妙。
　　
　　骑竹马灸法
