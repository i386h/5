<!-- { "loadSidebar": true } -->
　　（《准绳》） 治一切疮疡，无有不愈。令病患以肘凭几，伸臂腕要直，用蔑一条，自臂腕中曲处横纹，男左女右，贴肉量起，直至中指尖尽处，截断为则，不量指甲。却用竹杠一条，令病患脱衣，正身骑定，前后用两人扛起，令病者脚不着地，又令两人扶之，勿令伛偻，却将前所量臂篾，从竹杠坐处尾 骨尽处，直贴脊背量至篾尽处为则，用墨笔点定，此只是取中，非灸穴也。却用薄篾作则子，量病人中指节相去两横纹为则。男左女右，截为一则，就前所点记处两边，各量一则，尽处即是灸穴。两穴各灸五七壮，疽发于左则灸右，疽发于右，则灸左。甚者左右皆灸。盖此二穴心脉所过之处，凡痈疽皆心火留滞之毒，灸此则心火流通而毒散矣。起死回生之功，屡试屡验。
　　
　　豆豉饼
　　（《理例》） 此法专灸一切痈疽对口，顽疮恶毒，肿硬不溃及溃而不敛。用江西豆豉为末，唾津和作饼如钱大，浓如三文钱，覆患处，以艾铺饼上灸之，以患者宽快为度。未成者即消，已成者虽不全消，其毒顿减，大有奇功。
　　
　　桃壳灸法
　　（《毕驿承集》） 大核桃劈开，去肉、壳背钻一孔，内填溏鸡屎令满，将有屎一面合毒顶上，孔外以艾灸之。不论壮数，惟取患者宽快，壳热另换一壳。如法灸之，其毒立好，真奇方也。
　　
　　蜡灸法
　　（《秘方集验》） 凡患发背对口，一切无名肿毒，及久近 疮。先看所患肿处，用生面水调作圈，根据肿处大小围之，圈高寸余，实贴皮上，勿令渗泄圈外，密施布帛数重，防火气侵余肉。患者安身勿动，圈内铺极好黄蜡片屑，上以炭火灸至黄蜡溶化。毒浅者，皮上觉热痛不受灸便止；毒深者，全不觉热痛，再下蜡，随化随添至圈满，仍前热火灸至蜡沸。初觉痒，后觉痛，久之不要忍，乃去火，以少水微浇滚蜡上，俟冷揭去蜡，近皮者俱带青黑色，此毒随蜡拔去。浅者一二灸便内消，深者三四灸，亦脓去肿消立愈。灸毕外搽生肌玉红膏，此百治百验法也。
　　灸身上诸毒。独蒜一个，加雄黄不拘多少，共捣成饼粘贴，将艾放饼上，灸一壮即愈。
　　
　　
　　卷八论针烙法
　　李东垣曰：夫疮疽之候，证候不一，针烙之法，实非小端。盖有浅有深，有迟有速，宜与不宜，不可不辨。盖疽肿皮浓口小，肿多脓水出不快者，宜用针烙，疖皮薄，惟用针以决其脓血，不可烙也。如有未成脓以前，不可以诸药贴 ， 渍救疗，以待自消。久久不消，内溃成脓，即当弃药，从其针烙。当用火针，如似火筋，磨令头尖，如枣核样圆满，用灯焰烧须臾，作炬数温油，烧令赤，于疮头近下烙之。一烙不透，即须再烙令透，要在脓水易出，不假按抑。近代良医，仓卒之际，但以金银铁锭其样如针者可通用之，实在泄其毒也。或只以木炭熟火，猛烧通赤，蘸油烙之尤妙。烙后实者捻发为 ，虚者以纸为 ，上蘸药 之，上以帛摊，温热软粘膏药贴之。
　　常令滋润，勿令燥也。夫疮疽既作，毒热聚攻，蚀其膏膜，肌肉腐烂，若不针烙，毒气无从而解，脓瘀无从而泄，过时不烙，反攻其内，内即消散，欲望其生，岂可得乎！嗟乎！此疾针烙取差，实为当理，然忌太早，亦忌稍迟。尝见粗工，不审其证浅深，妄施针烙之法，或疮深针浅烙，毒瓦斯不得泄，以致内溃。或疮浅烙深，误伤良肉，筋骨腐烂；或抑擦掀动，益加烦痛；或针之不当，别处作头；或实时无脓，经灸方溃，遂使痛中加痛，真气转伤，详其所由，不遇良医也。以此推之，凡用医者，不可不择，纵常医疗之得痊者，幸矣。（《十书》）蒋示吉曰：又有烙法，脓已成而皮浓肉深难溃，若不用针烙，使腐肉挟毒热之气，久留肉腠间，将好肉亦化为脓血，此烙法所以有功于溃疡也。若根浅而皮薄者，又何必假此以卖弄乎！由此观之，皮薄者用白降丹，皮稍浓者，则用针，皮极浓而毒附骨者，非烙不可。其法看疮头最大者，即是脓窍，用熟铁五六寸长大针，下半截用竹箸劈开，夹针在内，以意消息。用半寸即露针尖半寸于外。用一寸即露针尖一寸于外。以线扎紧，庶深浅不致有误也。将针于麻油灯火上烧令红透，量疮深浅及所生之处，深浅虚实，插入一寸或至二三寸，若未有脓，临时以纸捻 入，候次日取出。
　　脓色黄白即愈，赤黑防出鲜血。若在虚处，及筋骨节缝处。不得乱行针烙。针烙入肉，犹宜稍斜，恐透内膜也。烙迟固为不佳，太早亦生变证，脓深针浅，内脓不出，外血反泄，疮浅针深，内脓虽出，好肉受伤，此用针烙之难也。（《说约》）申斗垣曰：顽疖疮瘤妒其脓，半载医治不得愈者，当用烙法，烙之易愈也。
　　周文采曰：夫顽疖疮瘤妒其脓，半载整年不得愈者，何也？盖于男妇不慎房欲，故多有之，小儿亦因吮其欲乳，更是一理也。亦有因跌撞妒其脓血，未及将愈，又跌之，故此成其顽疖。不能得愈，百药不效，当用银钱、银匙烧赤，于疖上烙之，不数日而痊，先勿令知之。此真良法也。如无银钱，以铜钱代之，亦可。
　　胡公弼曰：凡火烙针圆如箸，大如苇，挺头圆平长六七寸，一样二枚，蘸香油于炭火中烧红，看疮头形处烙之，宜斜入向软处一烙，不透再烙，必得脓。非其时所出皆生血，当其时所出黄脓瘀肉。不假按抑，仍以纸捻 之，勿令口合。
　　又曰：凡疮毒发在虚处，及筋脉骨节之处、断不可乱行针烙，即用针烙法，宜稍斜防透膜也。
　　
　　
　　卷八论刀针砭石法
　　《素问》曰：夫痈气之息者，宜以针开除去之，夫气盛血聚者，宜石而泻之，此所谓同病异治也。
　　《通评虚实论》曰：所谓少针石者，非痈疽之谓也。痈疽不得顷时回。
　　《灵枢》曰：铍针者，末如剑锋，以取大脓。
　　李东垣曰：夫上古制砭石大小者，随病所宜也。《内经》谓针石、砭石、 针，其实一也。今时用镰者，从《圣济总录》丹毒论曰：法用镰割出血，明不可缓也。合扁鹊云：病在血脉者，治之以砭石。此举《素问》血实宜决之。又《气血形志论》曰：形乐志乐，病生于内，治之以砭石。盖砭石者，亦东方来，为其东方之民，其病多疮疡，其法宜砭石。砭石之用，自有证候，非止丹瘤也。但见肿起色赤，游走不定，宜急镰之，先以生油涂赤上，以镰镰之，要在决泄其毒。然而此法不可轻用，忌其太深。《内经》所刺皮无伤肉，以其九针之用，而各有所宜也。砭镰之法，虽治疮疽、不可轻用也。（砭镰论）周文采曰：如针砭伤其经络，白脓赤汁逗流不止，宜服内托黄 圆：生黄 去芦焙锉八两，当归洗焙三两，木香、沉香、肉桂去粗皮，不见火，乳香别研，各一两。诸香忌见火，共为细末，用绿豆粉四两，生姜自然汁煮糊为丸，桐子大。不拘时温汤送下，四五十丸。（《集验》）又曰：古人用砭石、 针、刀镰，乃决疮毒之器械也。所谓疮毒之宜出血，可急去之意，不可延缓，恐毒势变走。《内经》云：病在血脉；决之于针石也。岐伯五治论云：砭针，乃磁石锋芒利快，决毒甚便，乃东方之民，善于此，用于疮疖、丹瘤，涂生油于赤肿之上，砭之出血。妙在合宜，亦不可过之耳。
　　薛立斋曰：若元气虚弱，误服克伐，患处不痛，或肉将死，急温补脾胃，亦有生者，后须纯补之药，庶可收敛。若妄用刀针，刺肉出血，则气无所根据附，气血愈虚，元气愈伤矣。何以生肌收敛乎！陈实功曰：凡疮十日以后，自当腐溃为脓，如期不作脓腐，仍然坚硬者，此属阴阳相半之证，疮根必多深固，若不将针当头点入寸许，开窍发泄，使毒瓦斯无门而出，必致内攻也。倘内有脓又便易出，此为开户逐贼之意。如十日外疮虽不腐溃，形尚红活， 热肿痛，此虽脓迟，后必有出，此又不必针之。盖由元气不能充足，或失用补托药，又误用寒凉，或盖覆未暖，多致脓迟。有此证者，宜用补中健脾，大托补药，以得脓为效。又以十五日至二十一日为期，过此外者纵有稀脓，但元气被毒相拒日久，必致耗散，诚难归结也。（《正宗》）又曰：如疮半月后，仍不腐溃，不作脓者，毒必内陷，急用铍针品字样，当原顶寸许点开三孔，随疮之深浅，一寸、二寸，皆可入之，入之不痛，再深入不妨，随将药筒预先煮热，对孔窍合之。良久，候温取下，如拔出之物，血要红而微紫，脓要黄而带鲜，此为血气营运活疮；如拔出瘀血紫黑，色败气秽，稀水无脓者，此为气血内败死疮。
　　程山龄曰：凡毒有胀痛紧急，脓已成熟，无暇待灼艾火照者，即宜用刀法开之。
　　但刀法须在的确脓熟之时，又须要深浅合度，以左手按肿处，先看脓之成否，如按下软而不痛，随手起者，脓已成也；按下硬而痛，或凹陷不起者，脓未成也。已成脓者宜刺，未成脓者宜姑待之。若脾虚气弱者，宜托补之。又须看其脓之深浅，以手指按下软肉深者，其脓必深；软肉浅者，其脓必浅。若脓浅刀深，恐伤好肉；脓深刀浅，恐毒不出而内败，最宜斟酌。更有伏骨之疽，脓腐于内，皮色不变，宜以刀刺入深处，放出瘀脓，或灸开大口放出之，不得姑息因循，俾毒瓦斯越烂越深也。其下刀须利刃，勿令病者见，恐惊彼耳。砭法施于头面及耳之前后，因其漫肿无头，急用此法，以泻其毒。取上细磁锋，用竹箸夹定紧扎，放出锋约半分许，对患处，另以箸敲之，偏刺肿处，俾紫血多出者为善。刺毕以精肉贴片时，再用鸡蛋清调乳香末润之。盖此地不宜成脓，因头内中空，耳前后更多曲折，提脓拔毒，恒多未便，故砭法断宜早施。（《十法》）薛立斋曰：若患于背髀之间，凡人背近脊处，并髀皮里有筋一层，患此处者，外皮虽破，其筋难溃，以致内脓不出，令人胀痛苦楚，气血转虚，变证百出，若待自溃多致不救。必须开之引之，兼以托里，常治此证，以利刀剪之，尚不能去，似此坚物，待其自溃，不反甚乎！此非气血壮实者，未见其能自溃也。
　　又曰：疮疡脓成，而及时针之，不数日即愈矣。常见患者，皆畏针痛而不肯用，又有恐伤肉而不肯用。殊不知疮虽发于肉薄之所，若其脓成，必肿高寸余，疮皮又浓分许，用针深不过二分。若发于背，必肿高二三寸，入针止寸许，况患处肉既已坏，何痛之有，何伤之虑？凡怯弱之人，或患附骨等疽，待脓自通，以致大溃不能收敛，气血沥尽而已者，多矣。
