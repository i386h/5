<!-- { "loadSidebar": true } -->
　　《集验》云：痈疽无头起者，用神豸膏、灵龟膏、拔毒膏、铁箍散贴，即令消退。溃脓者，用灵龟膏贴之，或用追毒膏去脓，或用筒子吸脓。有头疽疮，每于洗后视赤晕阔狭，用凉水调大铁箍散成膏，隆冬用温水调如人肉温，贴之；肿赤盛、用生地黄自然汁调，围贴之法，从四畔红晕处围贴，用桑皮纸掩上，疮有旋生白粒，散漫如米、如豆者，用银簪脚拨去疮眼，用老皮散敷之，再换新药敷上。凡热多则赤， 肿散漫，热甚则紫黑，外寒郁亦紫，血虚兼寒则青白，大铁箍散、正铁箍散，乃常用之药。或因风寒热及秽气厌触等证，四时寒热不同，又宜从权设法。热者，宜三黄散；热甚，宜三消散；有风者，加羌活、防风；气滞者，加木香；寒郁者，加桂；秽气触者，宜加香药熏之；肿处脆嫩者，去白芨。去敷药时，看毛下窍中，当有汗珠，此则血脉疏通，热毒消散，赤晕渐缩，脓溃痛止，变逆为顺。皮毛润活，要作良肉。但疽顶有些少腐开，不用刀剪。如药下不生汗珠，腐败必阔必多也。脓后围贴，则收散漫遗毒，尽随脓出，疮口贴拔毒膏药；如脓出不顺，用追毒膏；恶肉不去，用金宝膏。败肉去后，围贴则气血易活，新肉易长，疮口用长肉膏敷贴之，药与淋洗并行，同功。
　　郭氏法云：如是有头疮疽，就便用朱砂备急膏一丸如黄豆大，安于疮头上，却用软粘膏药盖护之。其疮必破。如疮晕紫黑色，外用宣毒散，周遭敷住毒瓦斯。如疮晕赤红色，用水澄膏敷之，次日用坚峻碧云锭子开了疮口，次用紧缓碧霞锭子去其歹肉，稍净，却用缓慢碧玉锭子生肌，总名青金锭子。不拘日数，直待歹肉去净，单用膏药贴之。候脓水尽，肌肉平，方许贴生肌敛口之药。若根据此法，免教人受刀剪针烙之苦。如是无头痈肿，待脓成用针刺破，方以法收功也。
　　
　　
　　卷八痈疽敷药门主方
　　
　　铁箍散
　　（吴丹垣） 阳疮肿疡，根脚散漫。
　　五倍子（一两，微炒） 生大黄（四钱） 秋芙蓉叶（六钱）醋一盅入杓内熬滚，投药末搅匀敷患上留顶，以纸盖之，干则以醋扫之。一方照原方加寒食面五钱。
　　阴疽以及皮色不变，漫肿无头者不可敷。
　　
　　如意金黄散
　　（《正宗》） 痈疽发背，诸般疔肿，跌扑损伤，湿痰流注，大头时肿，漆疮火丹，风热天泡，肌肤赤肿，干湿香港脚，妇女乳痈，小儿丹毒。凡外科一切诸般顽恶肿毒，随手用之，无不应效，诚为疮家良便方也。
　　天花粉（上白，十斤） 黄柏（色深者） 大黄 姜黄 白芷（各五斤） 陈皮 天南星 苍术紫浓朴 甘草（各二斤） 共为咀片，晒极干燥，用大驴磨连磨三次，方用密绢罗筛出，瓷器收贮，勿令泄气。凡遇红赤肿痛发热，未成脓者，及夏月火令时，俱用茶汤同蜜调敷。如微热微肿，及大疮已成，欲作脓者，俱用葱汁同蜜调敷。如漫肿无头，皮色不变，湿痰流毒，附骨痈疽，鹤膝风等病，俱用葱酒调敷。如风热恶毒所生患，必皮肤亢热，红色光亮，形状游走不定，俱用蜜水调敷。如天泡火丹、赤游丹、黄水漆疮、恶血攻注等证，俱用大蓝根叶或水芭蕉根叶捣汁调敷，加蜜亦可。汤泼火烧，皮肤破烂，麻油调敷。具此诸引，理取寒热温凉制之，又在临用之际，顺合天时，洞窥病势，使引为当也。
　　
　　四虎散
　　（《正宗》）天南星 草乌 半夏（生用） 野狼毒（等分）上为细末，猪脑同捣，遍覆疮上，留正顶出气。凡痈疽肿硬，浓如牛领之皮，不作脓腐者，宜用。
　　
　　铁桶膏
　　（《正宗》） 发发背将溃已溃时，根脚走散不收束者。
　　五倍子（微炒，一两） 明矾（四钱） 胆矾（三钱） 铜绿 白芨（各五钱） 轻粉 郁金（各二钱） 麝香（三分）上为极细末，用陈米醋一碗，杓内慢火熬至一小杯，候起金色黄泡为度。待温，用上药一钱，搅入膏内，每用顿温以新笔涂膏疮根上，以绵纸盖其疮根，自生皱纹，渐收渐小，再不开大为效。凡敷药宜极细，若粗则作痛，不可不知。
　　一切根脚走散，不能收束者用之，收根束毒，功效非轻。
　　治对口脑疽，不必洗去旧药，逐日添药，恐动疮口惹风也。
　　
　　芙蓉膏
　　 阳疮红 ，收根束毒。
　　芙蓉叶（秋采，六钱） 榆面（二两） 生大黄（五钱） 皮硝（一两）研细，葱汁童便调敷留顶，初起敷之可消，不特收束根脚。
　　敷大毒二法 茅厕垢浓敷四围，中空出气，自消。或用赤小豆、紫苏同研，敷上立消。
　　敷一切大毒消肿吸毒法 川贝母研末，同白槟榔汁敷之，有病之处即起白泡，无病之处则起红点如疮。
　　
　　远志膏
　　（程山龄）凡一切痈疽肿毒，初起之时，随用远志肉二三两去心，清油煮，捣烂如泥敷患处，用油纸隔布扎，越一宿其毒自消，屡试屡验，其效如神。
　　
　　芙蓉菊花膏
　　赤小豆 芙蓉叶 香附 白芨 菊花叶（各四两）研细。每末一两加麝香一分，米醋调涂，围住根脚，或鸡子清调亦可。
　　敷药方紫花地丁（去筋揉碎，一两） 白糖（一撮） 米饭（一团） 捣烂敷四围留顶。
　　又方鲜鲫鱼（一尾） 山药（一段） 明矾（一钱）捣烂敷留头，片时发痒，痒定自消。（一方无明矾）又方乳香 没药 麝香（各三分） 大蚰蜒（二条）捣敷患上留头，自消。
　　又方当归 黄柏皮 羌活研细。以生金银花汁调敷四围，空中。
　　又方生大黄（一两） 白芨（三钱） 穿山甲（三钱） 麝香（一分）醋调敷露顶，或黄蜜、葱汁敷之更妙。此药敷上，便能立时止痛。
　　又方（《正宗》）车前草（连根叶） 草 五龙草 金银花（各等分）上四味鲜草一处捣烂，加三年陈米粉，即常用糨衣小粉浆。初起仍加飞盐末二三分，共打为稠糊，遍敷疮上，中留一顶，以膏盖贴，避风，自然拔出脓毒。若冬月草无鲜者，预采蓄下阴干为末，用陈米醋调敷，亦如前法并效。今恐前敷药内用五龙草，随地或有缺少，不便合用，预常熏后顶，以膏盖周遭肿上，以如意金黄散代敷之。
　　又方荞麦面 硫黄末（各二两）研末。井花水和作饼，晒干，每用一饼，水磨敷之，痛令不痛，不痛自痛。
　　又方 用活泥鳅以手捉定头尾，放 赤痈疽根盘上，大则以数条围之，其鳅即吸紧拔其毒瓦斯。
　　又方木香 乳香（去油） 榆皮面（各等分）滴醋熬稠调敷。
　　
　　真君妙贴散
　　（《正宗》） 治痈疽诸毒，及异形异类，顽硬大恶歹疮，走散不作脓者，宜用此药，不痛者即痛，痛甚者即止。
　　荞麦面 白面（各五斤） 明净硫黄（十斤，研细）共一处用清水微拌，干湿得宜，木箱内晒成面片，单纸包裹，风中阴干收用。临时再研极细，用新汲水调敷。如皮破血流，湿烂疼痛等证，麻油调搽。天泡火丹，肺风，酒刺，染布青汁调搽并效。
　　
　　回阳玉龙膏
　　（《正宗》） 背疽阴病，不肿高，不 痛，不发热，不作脓，及寒湿流注，鼓风久损，冷痛痹风，诸湿香港脚，手足顽麻，筋骨疼痛，及一切皮色不变，漫肿无头，鹤膝风，但无皮红肌热者，用之俱有功效。此方乃救阴疽之外施良法。
　　草乌（炒） 军姜（煨，各三两） 赤芍（炒） 天南星（煨） 白芷（各一两） 肉桂（五钱）制毕，共为细末，热酒调敷。此药军姜、肉桂热血生血，既生既热，恐不能散而为害。故有草乌、南星可以破恶气，祛风毒，活死肌，除骨痛，消结块，回阳气。
　　又有赤芍、白芷足以散滞血，住痛苦，加以酒行药性，功通气血，虽十分冷证，未有不愈，诚为寒灰之焰，枯木之春。大抵病冷则肌肉阴烂，不知痛痒，其有痛者，又多附骨之痛，设若不除，则寒根透髓，寻常之药，固莫能及矣。
　　
　　冲和膏
　　（《正宗》） 痈疽发背，阴阳不和，冷热不明。
　　紫荆皮（即红内消。炒，五两） 独活（炒，三两） 赤芍药（炒，二两） 白芷（一两） 石菖蒲（即望见消，又名阳春雪，又名木蜡，一两五钱）上为细末，葱汤热酒俱可调敷。药中紫荆皮乃木之精，能破气逐血消肿；独活乃土之精，能动荡凝滞血脉，散骨中冷痛，去麻痹湿；石菖蒲乃水之精，善破坚硬，生血止痛，去风消肿；白芷乃金之精，能去风生肌定痛；赤芍药乃火之精，能生血活血，散瘀除痛。盖血生则肌肉不死，血动则经络流通，故肌活不致溃烂，经通不致壅肿，此为散风行气、活血消肿、去冷软坚之良药也。其中五行相配，用者再无不效之理，如流毒骨疽冷证，用之尤效。故云：风消血自散，气通硬自除。
　　本方加乳香、没药，治流注筋不能伸。
　　
　　神应丹
　　（《说约》） 治气血不和，壅遏为疮，高肿赤痛，兼痰兼郁，兼寒兼湿，并效。
　　小雄鲫鱼（七尾） 鲜山药（四两） 连须大葱头（廿一个）共捣烂，加千年陈锻石半斤，天南星、半夏、白芨、赤芍药研末各一两，和匀阴干，再研细末，临用以蜜调敷四围，外以皮纸盖之。
　　敷疮头凹者。 荞麦面炒黄研细，水和敷之。
　　
　　化腐紫霞膏
　　（《正宗》） 痈疽发背，瘀肉不腐，并不作脓者，又诸恶疮，内有脓而外肉不穿溃者。
　　萆麻仁（研） 轻粉（各三钱） 巴豆仁（五钱） 螺蛳肉 潮脑（各一钱） 金顶砒（ ，五分）血竭（二钱）共为末。瓷瓶收贮，临时用麻油调搽，顽硬肉上至顽者，不过两次即软。
　　
　　秘传敷毒法
　　 独核肥皂去核一个，萆麻仁二十九粒，捣烂敷，留顶透气，已成自溃，初起自消。
　　
　　铁箍散
　　 敷诸般肿毒。
　　草乌 知母 天花粉 半夏 天南星 五倍子（炒） 芙蓉叶（各等分）上为末。蜜醋顿热，调敷四围，中留一孔透气。
　　
　　乌龙膏
　　 敷一切肿毒。入小粉浆，炒黑研细，用滴醋调敷，或加生大黄、天南星更炒。
　　
　　倍子散
　　 敷一切肿毒，并乳痈初起。五倍子不拘多少，打碎炒黑为末，醋调敷，或井水调敷亦可。
　　
　　立消散
　　雄黄（二钱二分） 穿山甲（三钱） 生大黄（锦纹者良） 芙蓉叶 倍子（炒，各五钱）共研极细末。滴醋调敷，中留一孔透气。如干，又搽，不过十次自消。
　　
　　清凉膏
　　（山东东昌府聊城县南普陀寺僧神授方）敷痈疽发背肿毒。先用白面调成，围圈患外。葱根捣泥，平铺疮上，用猪胆汁一枚，黄蜜二两，倾瓷器内和匀，茶匙挑胆汁于内，一时即消。
　　敷毒 大五倍子蜜炙九次，研末，醋调敷。
