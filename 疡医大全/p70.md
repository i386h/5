<!-- { "loadSidebar": true } -->
　　敷毒 老桑虫屎研末，醋调敷留顶，三四次即消。
　　毒疮未出脓，敷此即有头。
　　牙皂 京墨（ 过） 干姜（各等分）研末。醋调敷。
　　
　　敷药神功散
　　川乌（炮） 黄柏（炙、各等分）研细，滴醋调。无头漫敷，有头敷四围留顶。
　　周氏曰：用唾津调成膏敷。如干用米泔水润湿，听其流脓，不可手挤。
　　敷发背 松香半斤，将水煮一炷香，葱五十根，连根须研如泥，量疮大小，红绢摊贴。
　　敷毒并敷痘毒 紫花地丁草捣敷神效。
　　
　　回生丹
　　 敷痈疽发背诸毒，一切恶疮等证，敷之消散，起死回生神方。五倍子整个大者，去一角，入上好银朱不拘多少，再用银箔糊住角口，放铜勺内，微火慢慢焙之，烟绝为度。研细末，放地下出火气，用雄鸡蛋（尖头者是）取蛋清调末，务要多搂匀浓，其药稍干，即以鸡翎或硬笔蘸药敷疮，自肿处由外往里周遭敷之，留疮口，一连三四次，住痛消肿如神，破后敷之亦效。
　　敷发背如神 熟铁锈刮为细末，鸡蛋清调浓，用新笔圈红晕肿处，自外向内渐渐圈尽，一日三次，其疮自然收小。
　　
　　代针散
　　 凡恶疮肿毒，日久不出头，用此即穿。
　　木鳖子 川乌水磨以鹅翎扫刷疮上，留豆大一处出脓，如药水干，再刷上，不过一时即穿。
　　敷一切肿毒疔疮。
　　猪牙皂（火煨再炒） 羌活 大黄 防风 白芷 天南星 白芨 白蔹 连翘（各一钱） 乳香（去油五分） 没药（去油五分） 贝母（三分）上研细，用蛋清同蜜调敷患处，未成形者即消，已成出头者，其效亦速。
　　敷一切大毒疔疮。
　　五倍子（微火焙） 白芷（各四两） 陈小粉（十年者佳，慢火炒黑黄色，一斤） 川乌 黄柏 草乌野狼毒 天南星 半夏 粉甘草（各一两）研细。未破者，用滴醋调敷四围；已溃者，用蜜调敷，俱放滚水内顿，匀敷。
　　
　　奇验金箍散
　　（《锦囊》）五倍子 白芨 白蔹（各四钱） 生大黄（六钱） 芙蓉叶（白花者良，阴干不经霜者佳。二两）研细。用蛋清些少，同醋调敷，如干以葱头酒润之，已有头者，露出头敷四围。
　　消毒围药 白糯米炒焦色，研细末，醋调敷患处，无脓即消，有脓即溃。
　　敷痈疽发背奇方（镇江招隐寺浣尘和尚）先用陈金墨磨浓，涂四围红晕处，再以猪胆汁、生姜自然汁各等分，不得多寡和匀，有顶露顶，无顶一概用鸡翎扫上。干则又扫，未成即消，已成即溃，百发百中。
　　
　　麦饭石膏
　　（一名鹿角膏。《医灯续焰》）白麦饭石（此石颜色黄白，类麦饭团，生粒点，若无此石，当以旧磨面磨子近齿处石代用，取其有麦性故也，屡试得效，此石医家有时无处买，今欲用之，但于溪中寻有白石粒如豆、如米大者，即是也。但其石大小不同，或如拳，如鹅卵，如碗大，略如握聚一团麦饭焉。用炭火 红，以好米醋淬之，如此 炼十次，研令极细，二两，研得不极细，涂之极痛，若细而嫩，大能止痛，排脓收口） 白蔹（研细，二两） 鹿角（不用自脱者，必取生带脑骨者，去脑骨烧灰，截二三寸长，炭火 令烟尽，研细，四两）凡用时量药末多寡，用经年好米醋入银石器内，煎令鱼眼沸，却旋旋入前三味药末内，用竹篦子不住手搅熬一二时久，令稀稠合宜，取出瓷盆内候冷，以纸盖固，勿令着尘灰。每用时，先以猪蹄汤洗去痈疽脓血至净，以旧绵挹干，用鹅翎扫敷四围，凡有赤处尽涂之。但留中心一口如钱大，以出脓血，使热毒之气随出。如疮未溃，能令内消；如已溃则排脓如淌水，则逐日见疮收敛；如患疮久，肌肉腐烂，筋骨出露，用旧布片涂药以贴疮上；如内膜才穿，亦能取安。洗疮勿以手触动嫩肉，仍不可以口气吹着疮，更忌有腋气之人，及行经妇女，或有孕人，见合药亦宜禁忌。外取好米醋一大碗，收瓷器，候逐日用药于疮上，久则其药干，常用鹅翎蘸醋扫上，可令其药常润也。初用一日一洗一换药，十日后两日一换药。
　　
　　水澄膏
　　（《集验》） 敷热毒肿痛，红赤神效，皮肤白色者勿用。
　　大黄 黄柏 郁金 白芨 朴硝 天南星 黄蜀葵花（各一两）研细末。每用新汲水一盏半，称药末二钱搅，调匀候澄底者，去浮水，敷于肿处，贴之如干燥，唾津润之。
　　
　　乌龙膏
　　（《集验》） 敷肿毒痈疽，收赤晕。
　　木鳖子（去壳） 半夏（各二两） 小粉浆（四两） 草乌（五钱）共入铁铫内，慢火炒焦研细，出火毒，再研细，用水调敷四围，中留顶出毒瓦斯，或用醋调。
　　
　　宣毒散
　　 敷初起及灸后，肿消晕聚。
　　露蜂房（炒焦三两） 天南星 赤小豆（各一两） 小米（一合） 生草乌（一钱） 生白矾（五分）研细末，淡醋调涂四畔，干即再上。
　　
　　清凉膏
　　（《启玄》） 敷痈肿 痛。生大黄（研末） 醋调敷。
　　
　　金蟾膏
　　（《启玄》） 敷发背疔毒。活蛤蟆一个去骨，捣如膏，敷患上留头；如无头，都敷上，大有神效。一二日揭去，不过换敷二个全好。
　　火龙膏（《启玄》） 敷阴发背，出黑水不知痛。新火姜六月六日晒干研末，瓷瓶收贮，每用以鲜猪胆汁调敷周遭，皮纸遮盖，干则热水润之。知痛时黑水自出为妙，如不知痛，虽出黑水难治。
　　
　　隔皮取脓散
　　（窦太师）驴蹄（细末） 五倍子（各一两） 白盐（五钱） 草乌（去皮，四钱） 荞麦面（炒，二两）共研，水调作饼，慢火炙黄，去火毒，研细醋调成膏摊贴，其肿渐退。
　　
　　铁箍散
　　（《青囊》）芙蓉叶 生大黄 牛蒡子 白芨 雄黄（各等分）共研细。看疮势大小，或称三钱或五钱，以鸡翎搅入鸡蛋清内调敷四围，束毒不致走散开大。
　　
　　神草膏
　　 专敷发背对口，一切无名肿毒，立时消散。蜈蚣节草一大把，入盐少许，捣烂如膏敷患上。（胡公弼曰：按蜈蚣节草乃柔草也。其色青白，节节生细叶，沿漫田墁，如蜈蚣形，二三月采取阴干备用，恐夏时草深难寻）
　　寸金散
　　 患痈疽肿毒。
　　天花粉（三两） 赤芍 白芷 姜黄 白芨 芙蓉叶（各一两）上研细，每用姜汁三分，凉茶七分，未破敷头，已破敷四傍留顶，经验神效。
　　
　　黄蓉散
　　（胡言爵） 敷手足肿毒，已成未成并效。
　　生大黄（五钱） 芙蓉叶（一两）研细，苦茶调敷。
　　蜗牛涎敷痈疽解毒止痛 蜗牛一百个，纳瓶内，入新汲水一盏浸之，封至次早，将蜗牛放去，其水如涎，入蛤粉调稀，鸡翎扫疮上，日十余次。
　　
　　乳香止痛散
　　 一切痈疽 痛，搽之立止。
　　乳香（去油） 没药（去油，各二钱） 寒水石（ ） 滑石（各四钱） 冰片（五厘）上为末。以葱汁调搽，其痛立即止矣。
　　
　　乌龙膏
　　臭小粉 五倍子（各等分）同炒黑研细，醋调敷，干则以醋调润之，消毒甚效。
　　
　　止痛麻药
　　川乌尖 草乌尖 生南星 生半夏 荜茇 胡椒（各五钱） 蟾酥（一钱五分）上为末。用鱼胶烊化，入药拌匀，阴干，临用水磨涂于肉上，药力麻住刀割不痛。
　　
　　赤小豆散
　　 治一切无名大毒，敷之初起即消，已成立溃。赤小豆一斗，略焙磨细，用黄蜜调敷，或葱汁、好醋、酒、菊花根叶捣汁、靛汁，俱可调敷，中留一孔透气。
　　敷一切无名大毒（孙真君）生猪脑摊纸上贴之，一日三换。
　　痈疽提脓（孙真君）飞面以人乳调敷，一宿脓出。
　　发背初起（孙真君）新鹿角烧灰，研细，醋调敷之，一日四五次，以消为度。
　　痈疽久不收口（孙真君）老鼠皮烧灰，敷口上即收。
　　敷肿毒（《刘秘》）鼻涕虫同银朱捣敷留顶，立消。
　　一切白色阴毒以及对口初起者。（钱青抡）活鲫鱼（一尾） 生山药（一段，与鱼一般长） 白洋糖（二钱）同捣极烂，敷上立消即去。更治瘰 如神。如妇人乳痈，初起用蜡、糟同捣敷上，立散。
　　冬瓜痈及四肢痈毒肿满 新锻石先以水一润，即用醋一碗化开敷上，再加醋调敷上，立消。惟身上肿毒忌用。
　　发背初起未成（《医林集效》）用活蟾一只，系于疮上半日必昏愦，置水中救其命。
　　再易一只必踉跄，再易其蟾如旧，则毒散矣，屡试极效。
　　又方（《灵秘丹药》）凡患痈疽疮毒者，用土中大蛤蟆一个，剥全身癞皮，盖贴疮口，于蟆皮上以针将皮刺数孔以出毒瓦斯，自觉安静，且能抓住疮口，不令长大，又可免蜈蚣闻脓味来侵，神妙。
　　痈疽初起。（申一斋）干姜（一两，泡，炒紫色。）研末。醋调敷四围留头，愈。
　　肿毒（抄本）凡毒初起及经十日以上，热肿疼痛，用鸡蛋一个打开，入新狗粪如蛋大搅匀，微火熬令稀稠得所，捻作饼子，于肿头上贴之，以帛包抹，时时看视，觉饼热则易，勿令转动及歇气，经一宿自愈。如日多者一日一易。至瘥乃止。一切诸方皆不及此。
　　
　　铁箍散
　　（《医方解》）一切初起肿毒，敷之立消，已成毒不走散。未溃有脓即溃，已溃脓即追出。
　　九月九日取芙蓉叶（阴干） 五倍子 白芨 白蔹 姜黄（各五钱） 大黄（一两） 陈小粉（炒黑、二两） 蟹壳（五个） 研细末。醋调敷。
　　肿毒及指上痈肿。（《卫生备要》）独蒜一颗，百合数瓣，腊糟同捣烂敷。
　　
　　定痛散
　　（单方）山药（一两） 白糖霜 大黄（各四钱）捣烂敷上，即止疼。
　　或手搭发背破烂者，只用糖霜、山药捣烂，塞入毒内不臭，烂肉自去，新肉自生。初时日换三次，三日后每日换一次，换时以甘草煎汤或猪蹄汤洗用，软鹅毛数根扎之，洗去再敷，待肉长满方止。
　　
　　消毒神方
　　（周惠南） 凡初起一切肿毒，用杏核半边，入干人粪填满，合疮顶上扎之。如毒盛其核即炸碎，另换一核填粪合上，至重不过易二三核，自消。
　　敷方天南星 生大黄（各等分）研细，烧酒调涂，露顶即消。
　　又方 尿缸底刮下，研细，浓敷四围露顶，干则再敷再润，即消，极效。
　　又方 芙蓉叶或根皮或花，或生捣或干研，和白蜜调敷四围，中留一孔透气，干则频易，初起者消，已成者脓出易敛。加赤小豆末，其效更速。
　　又方 连须葱同白蜜捣极烂敷之露顶，如重换敷二三次即消。如已有脓将破，不可用此法。
　　又方 芥菜子研末，同扁柏叶捣敷，即消。
　　
　　一笔描
