<!-- { "loadSidebar": true } -->
　　（周鹤仙） 治一切肿毒神效。四月间于田中收取蝌蚪数升，滤干水，装入瓦罐内，加入冰片三四分，紧封罐口，再用泥糊，勿令泄气，埋于不见天日土内六十四天，取出尽成水矣。凡遇无名肿毒之人，以笔蘸水在于患处画一大圈围之，逐渐收小，中间留头，其毒即散，神验。
　　敷肿毒一切恶疮。（黄洞阳）糯米 稷米 米（各二升）五月五日上午时将米入于坛内，用滚水冲入，要通过米，浸至次年六月六日磨成浆，再将原水和入，晒干收贮，临用时取粉一两，加明雄末二钱和匀，醋调如稀糊样，周遭敷扫，中留一孔透气，如干以醋润之，每用药不过一钱二三分为率。
　　
　　刘氏敷药秘方
　　人中黄（ ，乃多年粪坑内者是人中黄，马桶内者亦是） 土子（即无名异） 生大黄 白芨 五倍子（生研） 榆皮面（各四两）上磨细。用鸡蛋清或葱汁、黄蜜、醋调敷，俱可。
　　
　　金箍散
　　（丁振宇）胆矾 硼砂 水银 明雄 黑铅（各二钱）端午日修合，敷一切大毒。研为细末，火酒调敷，如不粘，加飞面六钱。
　　敷一切毒 五爪龙藤熬稠膏敷之。
　　又方（吴鲁南）香肥皂一圆，毒大用三圆，同生山药捣化敷上，中留一孔透气，未成即消，已成自溃。
　　治发背痈疽，不问已溃未溃，并杖疮诸蛇伤 白凤仙花连根、茎、叶捣烂听用，先以陈米醋洗净，然后敷上，一日一换。如冬月无鲜的，秋间采取，阴干为末，水调敷之，立消，止痛如神。疮将好，用桑叶醋煮，一滚即捞起，贴疮上，便能生肌收口。
　　
　　水云膏
　　（阐传） 治发背皂角（炙，去皮弦） 五倍子（炒） 川芎 干姜（各一两） 乳香 儿茶 没药（各三钱） 枯矾槐花（各一钱）上研细末，犍猪胆汁调涂，神效。
　　敷痈疽 五倍子醋炙为末。疮在左用猪左脑，疮在右用猪右脑，同捣匀敷。
　　
　　芙蓉膏
　　（张秀峰） 发背痈疽，痛如锥挖不可忍者，立时止痛。
　　芙蓉叶 黄荆子（各等分）研细末。鸡子清调搽，四围留顶。中间如烟雾起，立效。用于未溃之先，将溃之际并效。
　　
　　消肿止痛散
　　芙蓉叶（一两） 陈小粉（一两五钱） 五倍子 生南星 生半夏 生草乌（各三钱）共研末。醋调敷。
　　肿毒皮色不变，敷上实时红肿。
　　陈小粉（四两） 葱白（一两）同炒黑，研末，醋调敷。
　　
　　龙虎膏
　　 敷一切无名痈疽大毒。
　　陈小粉（一斤） 土木鳖（连壳整炒，二两） 川草乌 干姜 白芨 花椒（各五钱）共研细末。凡疮未成者，漫头敷，已成者，中留一孔，已溃烂者，敷于四围，俱以醋调炖温敷上，外用绵纸贴，干则温醋鸡毛扫上。
　　
　　铁箍丹
　　（何龙泉） 敷一切肿毒。
　　五倍子（炒枯黑，四两） 陈小粉（炒黄） 赤小豆（炒，各二两） 乳香（五钱）研细末。醋调敷四围。
　　
　　神仙驱毒一扫丹
　　 专治大小男妇一切痈疽发背，无名肿毒，赤紫丹瘤，缠喉风证。初起扫之即消，已溃扫之即愈。
　　雄黄 朱砂（各二钱） 牛黄 麝香（各二分）共研极细，用猪胆汁调敷毒上，其毒自散，疼痛即止，外用桐油纸捻点着，近毒处照之，须令冷气透出毒外，自愈。
　　
　　神仙敷毒失笑饼
　　 初起一切痈疽大毒。
　　黄泥（一大块，煨熟） 连须葱（一大把） 蜂蜜（一盅） 雄黄（三分）共杵烂，作一饼，乘热敷毒上，如干了再敷，一二次自愈。
　　
　　铁箍散
　　 痈疽发背疔毒初起。
　　雄黄 熊胆 朱砂（各二钱） 京墨（五钱） 麝香（三分）共研细，醋调敷。已成只用京墨磨汁调敷四围。
　　
　　金箍散
　　（吴近宸） 敷一切火毒及无名肿毒，痈疽初起者即消，已成者即轻。
　　生大黄 三柰 生南星 姜黄 生半夏（各四两） 白芨 人中白 白芷 天花粉（各三两）草河车（一两）共为细末。用黄蜜调敷，如红白色者，用米醋调敷。
　　
　　白敷药
　　（吴近宸） 敷一切流痰湿痰，寒痰喉痰，腮痈腋痈，及妇人乳痈乳疽乳吹，瘰 等证，如神。
　　陈小粉 白蔹 生半夏 白芷 生南星 白芨 五倍子 三亲 人中白（各三两）共为细末，瓷瓶密贮。火痰用黄蜜调；流痰、湿痰用鸡蛋清调；瘰 、腮痈、腋痈、喉痰用米醋调。惟乳证用活鲫鱼一尾，捣烂去骨，和药末捣敷。
　　敷发背车前草 草 巴山虎草 金银花（各等分）共研细末。陈小粉浆打糊调敷。
　　
　　铁箍散
　　芙蓉叶（阴干） 姜黄 五倍子（炒去虫） 白蔹 白芨 蟹壳（各五钱） 生大黄 陈小粉（各一两）共研细末。用热米醋调如稀糊，敷围中留一孔透气。
　　
　　麻药
　　 此药敷于毒上，麻木任割不痛。
　　川乌尖 草乌尖 生半夏 生南星（各五钱） 胡椒（一两） 蟾酥（四钱）研细末。烧酒调敷。（一方加荜茇五钱。一方加细辛一两。）疮口冷难收口 干姜研末掺之，患处搅热如烘，生肌最速。
　　消肿毒 土三七根捣烂，醋调敷，留顶出气，敷之立消。如脓已熟，敷之立溃。
　　
　　一笔勾
　　蚰蜒虫（三四十条） 冰片（四分）同入罐内，即化为水，入麻油半斤，封口收藏，勿令泄气。初起用笔圈涂毒外，四围频频圈之，即消。已成敷满留顶透气。
　　敷肿毒未成即消，已成即溃。
　　黄狗下颏（一具， ） 白蔹 蚕豆（各一两）研细末。醋调敷，留顶透气。
　　消对口 白牵牛茎叶一把，生姜三片，同捣敷，留顶透气。
　　敷诸肿毒并瘰 棒疮。
　　川倍子（八两炒黑色，取末四两） 川贝母（去心，五钱） 海粉（要绿色者四两，炒黑色，约有二两重）生半夏 川乌（甘草煮过） 生南星 草乌（各一钱）各研极细末，和为一处。凡用以熟蜜茶汁和匀，贴患上，油纸护之。瘰 初起，以熟蜜茶汁调敷，如久成硬核者，单用陈米醋调敷，亦消。
　　
　　
　　卷八论疮疡忌围寒凉之药
　　薛立斋曰：《内经》云：五脏不和，九窍不通，六腑不和，留结为痈。又云：形伤痛，气伤肿，此则脏腑不和，疮发于外也，明矣。涂贴寒凉，岂能调和脏腑，宣通气血耶？设使肿痛热渴，脉滑数而有力，属纯阳，宜内用济阴丹，外用益阳散，则热毒自解，瘀滞自散。若似肿而非肿，似痛而非痛，似溃不溃，似赤非赤，脉洪数而无力，属半阳半阴，宜内用冲和丸，外用阴阳散，则气血自和，瘀滞自消。若微肿微痛，或色黯不痛，或坚硬不溃，脉洪大，按之微细软弱，属纯阴，宜内服回阳汤，外敷抑阴散，则脾胃自健，阳气自回。丹溪云：敷贴之剂，应酬小热证耳，若不辨其阴证阳证之所由分，而妄敷寒凉之剂迷塞腠理，凝滞气血，毒反内攻而肉反死矣。况运气得寒而不健，瘀血得寒而不散，瘀肉得寒而不溃，新肉得寒而不生，治者审焉。
　　李世英曰：疽不热不痛，属阴，切不可用冷药敷贴，恐逼毒瓦斯入内。
　　澄曰：冬月不拘葱汁、黄蜜、酒醋、敷药，必须隔汤炖热，然后敷围，不可冷敷。
　　若冷敷，俟肌肉温暖，一时何能，且冰伏毒瓦斯内攻之害，不可草率误事。
　　
　　
　　卷八论渍法
　　王肯堂曰：肿疡宜紫葛汤一日五七次洗之，每洗后拭干，视疮顶上有白粒如米大者，以五灰膏点破之，疮眼敷老皮散，次用水调大铁箍散，围贴四边红肿处，用正铁箍散水调贴疮口，再洗则先去旧药，每一次洗换新药如前。溃疡用猪蹄汤，一日一二次洗之；仍用大铁箍散如前围贴疮口，上用追毒、拔毒等膏贴之，败肉去后，间二三日一洗之，可换长肉膏贴之。淋洗之功，痈疽初发，洗之则宜拔邪气，可使消退；已成洗之则疏导腠理，调和血脉，深引热毒从内达外，易深为浅，缩大为小；红肿蔓延，洗之则收敛；紫黯黑，洗之则红活；逐恶风，祛风邪，除旧生新，如疮口冷滞不收者，浓煎北艾汤洗，烧松香兔毛熏之，淋洗之药，可与铁箍散并行同功。
　　李东垣曰：夫 法者，宣通行表，发散邪气，使疮内消也。盖汤水有荡涤之功。
　　古人有论，疮肿初生一二日不退，即须用汤水淋射之。其在四肢者， 渍之；其在腰背者，淋射之：其在下部委曲者，浴渍之，此谓疏导腠理，通调血脉，使之无凝滞也。且如药二两，用水二升为则，煎取一升半，以净帛或新绵蘸药水稍热 其患处，渐渐喜 淋浴之，稍凉则急令再换，慎勿冷用，夫血气得寒则凝涩，得热则淖泽，日用五七次，痛甚者，日夜不住，或十数次，肿消痛止为验。此治疮肿神良之法也。（《十书》）又曰：凡治疮肿初起，一二日间，宜药煎汤洗浴熏蒸，不过取其开通腠理，血脉调和，使无凝滞之意，免其痛苦，亦消毒耳。如已溃洗之，令疮净而无脓，隔畔疙疤作痛之意也，杖疮亦然。近时杨梅疮生于谷道，各治不愈，以五根煎汤入妇人净桶内，先熏后洗，不数次而愈，诸疮更妙，何但于梅毒乎！蒋示吉曰：疮毒初生，古人用药汤淋射，盖气血凝滞则为痈肿，得热则腠理通，经络畅，诚至理也。其法以药煎浓汤，疮在四肢者，则 渍之，在腰腹者，则淋射之，下部者，则浴渍之，仍以净布蘸水， 其患处，水凉再换，必数易而热始透也。
　　
　　
　　卷八渍门主方
　　
　　木香 肿汤
　　 治痈疽始发肿 ，憎寒热痛。
　　地黄汁（五合，如无，用生地黄五两以代之） 犀角 木香 升麻 射干 栀子仁 大黄黄柏 黄芩 黄连 白蔹 炙甘草 朴硝 紫檀 羚羊角（各一两）切碎和匀，每用药五两，水一斗，煎七升，入麝香五分，净帛蘸药，热 肿上，日两三度，冷即更换。
　　
　　升麻 肿汤
　　升麻 黄 防风 生地黄 川芎 细辛（各等分）咀，用药二两，水二升，煎十沸，稍热淋 ，内消如神。
　　
　　 肿升麻汤
　　（《总录》）升麻 漏芦 栀子仁 蒴 芒硝 黄芩（各等分）每用二两，水三升，煎十沸，帛蘸药 溃肿处。
　　
　　猪蹄汤
　　（《圣惠方》）升麻 甘草 芍药 蒴 （各等分）每用四两，水一斗，猪蹄一对，煮蹄软取出，次下药，再煎十沸，帛蘸淋之。
　　
　　 肿汤
　　木香 犀角 升麻 大黄 黄芩 黄连 射干 黄柏 白蔹 甘草 朴硝 檀香 山栀 生地羚羊角（各等分）每用五两，以水一斗，煎七升，入麝香一钱，净绵蘸药，热 肿上，一日两三度，冷则再换。
　　
　　
　　卷八论熏消法
