<!-- { "loadSidebar": true } -->
　　火气赫曦，则金为所制，而绝寒水生化之源，故气短倦怠出汗者，皆手太阴本证也。人参补气为君，所谓损其肺者，益其气也；五味子酸敛，能收肺家耗散之金；麦门冬甘寒，濡肺金燥枯之液。三者，皆扶其不胜，使火邪不能为害也。司天属火之年，时令燥热之际，尤为至要之药。
　　
　　参苓白术散
　　 健脾养胃。
　　人参（去芦） 广陈皮 砂仁（各一两） 白茯苓（蒸二两） 白术（土炒四两） 扁豆 山药 薏苡仁 莲子肉（各三两） 神曲 炙甘草（各五钱）磨细，每服三钱，白汤调服。
　　
　　乳香黄 汤
　　 治痈疽发背，诸毒疔疮，疼痛不可忍者，或未成者速散，已成者速溃，败腐脓毒，不假刀砭，其恶肉自然脱下，并治跌打损伤，筋骨疼痛。
　　人参 白芍 没药（去油） 当归 乳香（去油） 黄 熟地 罂粟壳（蜜炙，去筋） 甘草川芎 陈皮白水煎，量病上下，分前后服。
　　
　　托里定痛散
　　 溃后血虚，疼痛不可忍者。
　　熟地 当归 白芍 乳香（去油） 没药（去油） 罂粟壳（蜜炙去筋） 川芎 肉桂 白水煎。
　　
　　托里内补散
　　（冯氏） 十全大补汤加金银花、白芷、防风各等分，水煎服。
　　
　　人参养荣汤
　　（《正宗》） 溃疡发热恶寒，或四肢倦怠，肌肉消瘦，面目痿黄，呼吸短气，饮食无味，不能收敛，或气血原不足，不能收敛，大疮愈后，宜多服之，不变他证。
　　即十全大补汤去川芎加陈皮、远志、五味子。
　　
　　圣愈汤
　　 溃疡脓水出多，气血虚极，脉细空而无力，以致心烦不安，睡卧不宁，或五心烦躁等证。
　　即四物汤加人参、黄 。
　　
　　保元大成汤
　　 溃疡，元气素虚，精神怯弱，或脓水出多，神无所主，以致睡卧昏倦，六脉虚细，手冷身凉，便溏或秘，胸膈或宽不宽，舌虽润而少津，口虽食而无味，疮弦不紧，肉色微红，总由不足，大补堪题。
　　人参 白术 白茯苓 当归 白芍 黄 熟附子 山萸肉 砂仁 北五味 陈皮 广木香 炙甘草姜枣引，食远服。服至精神回，手足暖，脾胃醒，肉色红为度。凡见此等证候，乃真气虚脱，已欲变坏之病，非此不回也。
　　
　　独参汤
　　 溃后脓水出多，气血虚极，或恶寒，或发热，或自汗冷汗，或手足指甲青冷，或身凉脉细。
　　人参（二两切片）作一剂，水二盅，枣十枚，煎一盅徐徐服之，若煎至稠浓，即为膏矣，作三次用，温酒化服亦可。
　　
　　清震汤
　　（《正宗》） 溃疡，脾胃虚弱，或误飧生冷，或气恼劳役，或入房梦遗，致火邪乘入中脘，乃生呃逆，宜急服之。
　　人参 陈皮 半夏 炙甘草 益智仁 香附 柿蒂 熟附子 泽泻姜枣灯心引，如手足不冷去附子不用，如口干便燥火呃者，去附子加川连五分。
　　
　　托里黄 汤
　　 治气虚作渴。
　　嫩黄 （蜜炙六钱） 甘草 天花粉（各一钱）水二盅，煎八分，频服。加人参一钱尤妙。
　　
　　黄 六一汤
　　 当服此药，终身可免痈疽之疾，治渴补虚。
　　绵黄 （去芦，六两。一半生，一半焙，一半盐水润，饭上蒸三次，焙干，锉细） 粉甘草（一两。一半生锉，一半炙黄）水煎服亦可，或为细末，每服二钱，早晨日午以白汤调服，初服酒调亦妙。
　　
　　止痛当归汤
　　 治脑疽背疽，穿溃疼痛。
　　当归 生地 白芍 人参 炙甘草 官桂（各等分） 黄 水煎服。
　　此足阳明厥阴药也。当归、生地活血凉血，人参、黄 益气补中，官桂解毒化脓，毒化成脓，则痛渐止，芍药和脾，酸以敛之，甘草扶胃，甘以缓之，则痛自减矣。
　　
　　参术地黄膏
　　（《正宗》） 痈疽发背等证，大脓后，气血大虚，急宜用此。
　　上好人参（半斤。切片，用水五大碗，砂锅内慢火熬至三碗，将渣再煎汁一碗，共享密绢滤清，复熬稠浓，将瓷罐收贮，听用之耳） 云片白术（六两，熬同上法） 怀庆地黄（六两，熬同上法）以上三膏各熬完毕，各用磁盖碗盛之，顿入水中，待冷取起，盖勿泄气，如患者精神短少，懒于言动，短气自汗者，以人参膏三匙，白术膏二匙，地黄膏一匙，俱用无灰好酒一杯，顿热化服。如脾气虚弱，饮食减少，或食不知味，或已食不化者，用白术膏三匙，人参膏二匙，地黄膏一匙，好热酒化服。如患者腰膝酸软，腿脚无力，皮肤手足粗涩枯槁者，用地黄膏三匙，人参、白术膏各二匙化服。如气血脾胃相等，无偏胜者，三膏各二匙，热酒化服。此膏用于清晨，并临睡时，各进一次，自然强健精神，顿生气血，新肉易生，疮口易合，任疮危险势大脓多者，可保终无变证。如夏炎天热，恐膏易变，分作二次熬用亦好。愈后能服，须发变黑，返老还童。以上诸方，功难尽此。
　　
　　八仙糕
　　（《正宗》） 痈疽脾胃虚弱，精神短少，饮食无味，食不作饥，及平常无病久病，但脾虚食少，呕泄者并妙。
　　人参 白茯苓 山药 芡实 莲子肉（各六两） 糯米（三升） 梗米（七升） 白蜜（一斤） 白糖霜（二斤半）上将人参等五味各为细末，又将糯粳米亦为粉，与上药末和匀，将白糖和蜜汤中顿化，随将粉药乘热和匀，摊铺笼内，切成条糕蒸熟，火上烘干，瓷器密贮。每日清早用白汤泡食数条，或干吃亦可。但遇知觉饥时，随用数条甚便。服至百日，轻身耐老，壮助元阳，培养脾胃，妙难尽述。
　　
　　八仙糕
　　（郑氏秘方） 治脾泄肾泄，并远年休息痢神效。
　　菟丝子 鱼膘（切片，干面炒珠） 山药（炒） 芡实（炒） 白茯苓 建莲肉（去心炒） 薏苡仁（炒） 白扁豆（炒，各四两） 谷芽（炒八两） 粳米（炒黄，十八两） 锅巴（三十六两）共磨细末，每早用开水入白糖少许调服一二两，屡建奇功。
　　
　　胃爱丸
　　（《正宗》） 治溃疡脾胃虚弱，饮食诸味不喜，屡用开胃进食之药不效者，此脾崩之象，宜服此丸，进食为吉。
　　清河人参（一两） 云片白术（鲜白者，米泔浸去涩水，切片晒干，同麦芽拌炒，一两） 怀庆山药（肥大上白者切片，用男乳拌湿，候润透，晒干微焙，一两） 上白茯苓咀（一两。一分浓片，用砂仁二钱同茯苓合用，内饭上蒸熟，只用茯苓） 甘草（炙，三钱） 白豆蔻仁（三钱） 真广陈皮（用陈老米先炒黄色，方下陈皮同炒，微燥勿焦，六钱） 建莲子肉（去心去皮，切片，五钱） 真小紫苏（蜜拌透，晒干微蒸片时，连梗叶切片，五钱）上为细末。用老米二合，微焙研粉，泡荷叶汤打糊丸梧子大。每服八十丸，清米汤不拘时服。
　　
　　红铅造化丹
　　（《正宗》） 治痈疽元气不足，软陷不起发，或已发复被风寒内外所侵，以致疮毒下陷，变为阴塌不痛者，急宜服此，亦可转阴为阳，返出毒瓦斯复肿为吉。
　　人参 白茯苓 山药（各一两） 辰砂 寒食面（各七钱五分） 红铅（另有取法，三钱） 枯矾甘草（炙五钱） 冰片（六分） 麝香（八分） 乳粉（二钱。用头生男乳，每盘内用一小盅，晒干刮取收之）上各研细，方为一处共研极细。用白蜜二两，头生男乳一大杯，慢火重汤内用磁碗顿蜜，滴水不散为度。候稍温和，入前药，软硬得宜，丸如龙眼核大，金箔为衣，瓷罐收贮，或以蜡固亦妙。每用一丸，好热酒一杯化药，食远服之，用浓绵帛复暖患上，其热如蒸，疮必复起作痛，乃此丹之效也。诸证呕吐、怔忡、泻痢，屡药不瘥，异证并效。大率心经之病，石菖蒲。
　　肝经之病，远志肉。脾经之病，生姜。肺经之病，麦门冬。肾经之病，五味子。各随五经之症用引，煎汤化服，其应如响。修合时务要端午、天医、黄道日为佳，制药时，忌妇人、鸡、犬、生人、异物，预期斋戒，诚心多灵。
　　附载取红铅法：女子十四岁而天癸至，此阴中之真阳，气血之元禀，遇此将行时，两腮先若桃花之状，阳献阴藏，其经只在半月之里必来。预用白绵 一尺五寸洗净，时常用棉带一条束脐下，绵 两尖头，前后系带上，中间常兜阴器，小便时解一头，便罢即系之，经至尽染 上。取初至红铅一颗，大如鱼眼，红色明亮如珠，此为接命至室，随与好酒一杯和服，一时后如醉不醒，只以人乳饮之，一日后自生。已后能绝房事者，延寿一纪。余经换 兜取，阴干浸上白童便内片时，其经自然脱下，取置磁盘内，阴干听用。如不升炼者，谓之坌红铅，亦可补益虚劳，接续命脉。如次经已后，但未破身者，俱可取聚，阴干磁盏升炼色如紫霜一般，合入三元丹内，人乳服之，接命长年，却除百病。此方神秘，不宜轻泄，故不可传。但取红铅之女，生平爱惜，饱暖适时，无拘束者为上。
　　
　　人参黄 汤
　　 治溃疡虚热，不睡少食，或秽气所触作痛。
　　黄 （蜜炙） 人参 白术（土炒） 当归身 苍术（炒） 麦门冬 升麻 五味子（炒） 神曲广陈皮 甘草（各五分） 黄柏（酒拌，炒三分）姜枣引煎服。
　　
　　内补黄 汤
　　 治痈疽发背，溃后虚弱无力，体倦懒言，精神短少，饮食无味，自汗口干，脉涩不睡。
　　人参 白茯苓 黄 （蜜炙） 当归身 肉桂 远志肉（炒） 川芎 麦门冬 熟地白芍药（各一钱） 甘草（五分）姜枣引，煎，食远服。
　　
　　托里清中汤
　　 痈疽脾胃虚弱，咳嗽痰气不清，饮食少思。
　　人参 白茯苓 白术 半夏 陈皮 桔梗（各一钱） 麦门冬 五味子 甘草（各五分）姜枣引，煎，食远服。
　　
　　托里和中汤
　　 痈疽中气虚弱，饮食少思，肿不消，溃不敛。
　　人参 白茯苓 白术 陈皮 半夏 炮姜（各一钱） 广木香 甘草（各五分）姜枣引，煎，食远服。
　　
　　托里建中汤
　　 痈疽元气素虚，或因寒凉，损伤脾胃，饮食少思，凡飧无味，或作呕泄泻，急服以健中气。
　　人参 白术 白茯苓（各一钱） 半夏 炮姜（各一钱） 甘草（五分） 熟附子（八分）煨姜三片、枣二枚煎，不拘时服。
　　
　　托里温中汤
　　 痈疽阳弱阴寒，脉虚身冷，或疮为寒变，反致不疼，或脓水清稀，心下痞满，肠鸣腹痛，大便微溏，食则气短呕逆，不得安卧，时发昏愦。
　　白术 广木香 丁香（各五分） 人参 益智仁 干姜（炮） 半夏 陈皮 羌活 白蔻仁 甘草（各一钱） 熟附子（二钱） 白茯苓（二钱）姜枣引，煎，不拘时服。
