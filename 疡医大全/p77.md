<!-- { "loadSidebar": true } -->
　　陈实功曰：夫痈疽对口大疮，内外腐肉已尽，惟结痂时，内肉不粘连者，用软绵帛七八层放患上，以绢系紧，将患处压实数次，内外之肉自然粘连一片，长如生成之肉矣。倘患口仍有未完处，再搽玉红膏，其肉自平矣。（《正宗》）
　　
　　卷九绷缚背疮法
　　陈实功曰：夫发背对口大疮等疾，已溃流脓时，冬夏宜绢帛四五层放所贴膏药外，再用棉布见方八寸，四角用蛇皮细带钉之，安盖绢上，以带系在前胸，绷实疮上，庶使疮中暖气不泄，易于腐溃，洗疮时，预备二绷更换，务要患内暖气烘者，此法最善。（《正宗》）澄曰：凡发背溃后，口小内大，大脓已泄，内肉不合，宜用铅片如镜，中凿一眼如钱状，四边锥眼，以针穿缝绵布铺上，夏月则用两层布铺， 上六面钉阔绢带六条，先将膏药盖好，加以新棉，将铅片铺合疮上，先将左右二带系紧胸前，再将左上角带与右下角带，由左肩向右胁下斜系，右上角带与左下角带，由右肩向左胁下斜系，则两层新肉合成一块矣，倘左半边虚处多，右半边实处多，可将膏外衬棉，左半边垫浓些，右半边衬薄些，如右半边虚处多，亦照此法，总在看疮取脓揩洗时，留心察其虚实自明。
　　
　　
　　卷九论生肉
　　申斗垣曰：夫疮疡已溃，愈加保护，若不谨慎，恐致败坏，倘七情内乱，怒则伤肝，肝为将军之官，肝主怒，怒气盛则刑脾，脾主肉，脾伤则疮口内胀出，名曰肉， 肉长满，不能自消，若不去之，虽疮愈后，肉高硬积，久亦痒痛，倘生面目之端，形容丑怪，乃不知去此之过也。宜为乌梅烧灰，少加轻粉，一上即平，愈后亦无疮疤也矣。（《启玄》）周文采曰：一曰着水，二曰着风，三曰着怒，四乃庸俗医生以手挤脓核时，用力太重，五乃妄用凉药，凉了疮皮，故生 肉也。（《集验》）澄曰：疮口 肉，患者误食生姜、香蕈、菌子及违犯房帏，均易将良肉 出。更有肩脊生 者，乃挑轻负重挣出，肘腕手指生 者，必是拿甚重物所致，足跟、足指生 者，必是奔走跳动而 。凡视疮毒出脓后，肩脊上膏外加以浓纸或铅片压住，肘、腕、手、足、跟、指等处，膏外须用浓纸或茧壳衬护，薄绢系好，则可免良肉 出，且易收功。
　　
　　
　　卷九论验透膜法
　　张景岳曰：凡背疽大溃，欲验穿透内膜者，不可用皂角散嚏法，但以纸封患处，令病者用意呼吸，如纸不动者，未穿膜也。倘用取嚏法鼓动内膜，则反致穿透，慎之，慎之。（《全书》）澄曰：背疽溃烂，但以草纸捻蘸麻油，以火点着，向疮照之，如灯光向外鼓动者，里膜已破矣。
　　
　　
　　卷九论疮疽锁口
　　澄曰：凡患疮毒，溃后不慎房欲，以致疮口渐高，坚硬不敛，此名锁口。又有误食瓜子鸡蛋，亦能锁口。须用银针轻手四围挑断，以木耳焙研极细，麻油调搽即消。
　　又曰：疮毒溃后已久，风热湿毒感受，亦能锁口。
　　
　　
　　卷九论将息法
　　程山龄曰：凡病中设有挟风寒者，即宜断去荤腥油腻，微服散药，俟外邪祛尽，再用滋味调补。大抵将息痈肿，不可缺少滋味，以血肉能生血肉也。然又不宜过多，使肉气胜谷气，更忌生冷滞气之物，恐反伤脾胃耳。并宜避风邪，戒嗔怒，寡思虑，少言语，兢兢保养为贵。至于病后将息，毒大者三年内宜远帏幕，毒小者期年内宜远帏幕，犯之则成虚损，或成偏枯，或阴减天年，不可不慎也。其他戒怒慎风，亦须常作有病时想。（《十法》）王肯堂曰：保全胃气，浓味与生冷皆除。勿冒风寒，大热与大寒当避。多言多动，不免真气之有伤。久坐久行，皆致起居之不适。寡思节欲，尤戒恚怒悲忧。汤粥适时，更宜清虚恬静。（《准绳》）
　　
　　卷九论培护法
　　陈实功曰：冬月发背，须穿有袖绵背褡一件，服下不可缝合，取其易于揭看也。
　　且要预生炭火，使暖逼尽余寒，然后揭开用药为妙。（《正宗》）又曰：如发背高肿，须防撞伤，须用细草，照疮大小作一圈子，外用棉花绢片，缝如串铃样，四边钉细带四条安在疮上，护住疮根，以两条带子系颈上，以两条带子击胸前，则不致有撞伤之患矣。
　　薛立斋曰：凡患背疮，切不容他仰卧，若仰卧则疮陷矣，其欲生也得乎。（《经验全书》）李氏曰：若背疽难于隐几，宜用绿豆十斗，作一袋，隐伏其上，以解毒凉心也。（《十书》）
　　
　　卷九论疮久成
　　胡公弼曰：夫疮久不敛，多成漏证，常有脓水流而不绝，其脓亦臭，内无歹肉，须先服参、 、归、术、芎，大剂托里。再用附子制过者，以童便浸透，切作二三分浓片，安疮上，着艾灸之，仍服托里之剂，隔三日再灸，不五七次则 化肌生，肉自长满矣。（《青囊》）
　　
　　卷九论九漏
　　王肯堂曰：疮漏，是孔窍出水不止者是也。气漏，或肿或消，痛胀难忍者是也。风漏，疮孔内痒甚者是也。阴漏，男女阴内痛而出水者是也。冷漏，孔内出白脓黄水不止者是也。痔漏，痔疮日久，不忌房事，破而流脓，不收口者是也。血漏，时时下鲜血不止，名热漏也。 HT 漏，是平肉上生孔窍，出脓血者是也。痿腮漏，因疮忽黑烂，出黄黑水者是也。
　　澄曰：凡破漏之证，多因气血亏损，溃后先脓，后则清稀流水，久而不敛，遂成漏管。亦有因庸医日以药线插入，将疮内嫩肉磨成浓肉，疮口不能骤合，初则嫩管，久则长成硬管，渐生岔管者甚多。亦有脓血去多，阴分受亏，阳火亢盛，梦泄遗精，或不慎房欲，多成九漏之候，最为难治。必须内服补托，谨戒房劳，外用化管之药，内服退管丸丹化去内管，方能收功。
　　又曰：凡疮溃后忌葱，以免生管。
　　
　　
　　卷九识知百病生死法
　　陈实功曰：死生，非神圣不能洞其机关。疾病，无明医亦不能决其吉凶。否则使人疑惑，决断不常，余异授吕祖一枝梅，真仙方也。（《正宗》）
　　吕祖一枝梅
　　 治大人男妇小儿，新久诸病，生死难定之间，用药芡实大一饼，贴印堂之中，点官香一枝，香尽去药，已后一时许，药处有红斑晕色，肿气飞散，谓红霞捧日，病虽危笃，其人不死。如贴药处一时后无肿无红，皮肉照旧不变，谓白云漫野，病虽轻浅，终归冥路。小儿急慢惊风，一切老幼痢疾，俱贴之，红肿即愈，此方用之，可预知生死也。
　　朱砂（三钱） 银朱（五钱一分） 五灵脂（三钱） 麝香（三分） 萆麻子（五分） 雄黄 巴豆仁（各五钱，不去油）上各研细末，于端午日净室中午时共研，加油胭脂为膏，瓷盒收藏，勿经妇女人手，临用豆大一丸，捏饼贴印堂中，其功立见，用过饼送河中。
　　
　　
　　卷九夏月诸疮伤辟蝇蛆门主方
　　
　　蝉花散
　　（《东医宝鉴》） 夏月诸般伤损溃烂，蛆虫极盛，臭不可近。
　　蛇蜕（烧存性，一两） 蝉蜕 青黛（各五钱） 细辛（二钱五分）（上为末，每三钱，酒调下，日二次。）
　　夏月诸疮臭烂
　　 寒水石研细掺。
　　
　　
　　卷九辟疮疡恶秽法
　　
　　辟恶气
　　（张仲景） 苍术同猪蹄甲烧烟熏。
　　又方 红枣、茶叶烧烟置房中。
　　又方 荔枝壳烧烟解秽。
　　
　　
　　卷十正面头面部
　　自巅顶起至发鬓额角眉目止，凡一切痈疽疔毒，皆汇于此部，以便检阅参治。
　　
　　
　　卷十　正面头面部百会疽门主论
　　王肯堂曰：百会疽一名玉顶疽，（百会穴，一名三阳五会，在前庭后一寸五分，顶中央旋毛中陷容豆，督脉足太阳之交会。）初发如麦米，顿增痛楚，寒热大作，由阳虚浮泛，宜盐汤下八味丸，引火归源。若元气素浓，六阳经受风邪，风火相煽，脏腑热毒上攻而成者，宜黄连消毒饮，七日无脓者死。（《准绳》）　r百会疽　p04-a41a45.bmp　r申斗垣曰：脑发生于巅顶之上泥丸宫穴，乃足太阳膀胱经兼督脉相并而作，多血少气，状如火燎浆泡，大如铜钱，色如葡萄，头如米粒，四围坚硬，赤色可治，闷乱神不定者死，如八日有脓，可刺者生。（《启玄》）又曰：前脑疽即脑痈，俗云囟门荡子发痈是也。有生囟门，有生脑前、脑后、脑侧者，皆由当风睡卧，风寒入脑内，气血凝滞，遂生此证，四五日可治，半月二旬以外，毒瓦斯深入脑内，难治。又有肾经虚热，壅于脑户，伏结成毒，但溃久成穴，脑髓外流者，不治。治与痈疽同。
　　胡公弼曰：顶门乃三阳经脉聚会之所，其穴名曰百会穴，此处前后生毒，最易伤犯脑髓，脑髓一陷，最不易治。是阳经亢极，热气不散，气血凝滞，结聚巅顶而成。
　　此疽系心经受证，治之忌灸，如有用灸者，艾柱宜小，壮数宜少，若火气太过，会合阳经，毒流头面溃烂难治，故曰不宜灸也。（《青囊》）蒋示吉曰：脑发疽生巅顶之上，由督脉太阳经所主，受病在心，乃阴阳不调，热气上壅，聚而不散而成。若不速治，顶裂髓枯，不可救矣。
　　《心法》曰：百会疽生头顶中央，自侧面观之，正对耳尖者是。
　　又曰：已溃，开疮看视，务宜密室中揭膏拭脓收拾，切忌外风袭入，以免漫肿抽搐之虞。
　　澄曰：头为诸阳之首，巅乃脑髓之穴，此处患毒，非诸阳蕴热亢极，即心事劳攘火炎，或素有蓄热，醇酒炙 而成，或过服升、柴，提动积热而起。初起如粟，根脚坚硬，不红不 ，痛疼彻脑，头如顶石，破后无脓，鼻流秽物者死。如初起红肿，根脚分明，溃后得脓者吉，但不可轻敷凉药，逼毒入脑，施治之法，悉遵痈疽治法，毋庸分门立方。
　　
　　
　　卷十　正面头面部百会疽门主方
　　
　　立消散
　　 敷百会疽。
　　龙胆草 本 西牛黄 白芷 地骨皮 雄黄 金银花藤（各等分）共研极细，生酒调敷，中留一孔透气，自消。
　　
　　
　　卷十　正面头面部顶门疽门主论
　　　r顶门疽　p04-a41a46.bmp　r王肯堂曰：顶门疽，一名佛顶疽，此属太阳经风热所致，穴名上星。（在神庭后入发际一寸。）由脏腑阴阳不调，热毒上壅而成。脉大神昏，二便闭结者，不治。（《准绳》）申斗垣曰：顶门疽，又名佛顶疽，乃心经受毒，阴阳不和，秽热上壅，入于脑中，遂成此证。如根脚穿过脑者，不治。（《启玄》）蒋示吉曰：顶疽，生巅顶上，乃任脉所主，六腑不调，热壅上焦，湿聚高巅而成。（《说约》）澄曰：顶门疽，有坚硬不痛者为疽，均照痈疽门施治，故不另立方法。若红肿如桃似李，或上有黄头，脓血相亲，小儿积暑热疖，多有类此者，不可作顶门疽治之。
