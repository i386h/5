<!-- { "loadSidebar": true } -->
　　
　　
　　卷十　正面头面部小儿囟肿门主论
　　冯鲁瞻曰：囟肿者，囟门肿起也。脾主肌肉，若乳哺不常，饥饱无度，或寒或热，乘于脾家，致使脏腑不调，其气上充，为之 胀，囟突而高，如物堆垛，毛发短黄，骨蒸自汗者。更有风热伤肝，木郁思达，所以令肿者；更有肺热生风，肺主皮毛，亦令囟肿毛焦者；更有胎中受热所致者。然寒气上冲而肿者，色白坚硬；热气上冲者，柔软红色。更有外因覆护过暖，阳气不得外出，亦令赤肿。寒者温之，热者凉之，外用封囟法，可也。（《锦囊》）澄曰：小儿囟肿，多由肝风脾热上壅，惊风慢脾之证多见之。切不可轻用犀角磨涂，凉药外敷，逼热人脑，多令危亡，只宜疏风平肝导热，其肿自消。
　　
　　
　　卷十　正面头面部小儿囟肿门主方
　　
　　全生汤
　　 感热囟门忽肿。
　　远志肉 蝉蜕 明天麻 防风 羌活（各五分） 川芎 桔梗（各四分） 牛蒡子（炒，三分）甘草（一分） 灯心水煎服。
　　
　　
　　卷十　正面头面部小儿囟陷门主论
　　冯鲁瞻曰：囟陷者，有因脏腑蓄热，渴饮水浆，致成泻痢，久则血气虚弱，不能上充髓脑，故下陷如坑。此乃胃虚脾弱之极，宜急扶元，若与枕骨并陷，百难救一。
　　亦有父精有损，母血虚衰，禀元不足，是以形容枯瘦，阴阳两亏，无时温热而囟陷者；有因蓄热不除，渐至身羸发落，脚缩手拳，皮焦鹤膝，血绝筋衰而囟陷者。宜各随证调治，枕陷尤重于囟陷，不独小儿也。盖耳后方圆一寸，皆属于肾，陷则肾元败矣。（《锦囊》）澄曰：囟陷，乃病后元气不振，所以陷也。惟内服异功散，扶脾保元，此为良策。
　　
　　
　　卷十　正面头面部小儿囟陷门主方
　　
　　婴宁汤
　　 治吐泻后感寒囟陷。
　　人参（五分） 白茯苓 木通（各七分） 炙甘草（一分） 川芎 酸枣仁（炒，各四分） 升麻（煨）制附子（各三分） 姜引
　　乌附汤
　　 治囟陷。
　　生附子（五钱） 雄黄 绵川乌（生用，各二钱）研末，用连根、叶生葱捣成膏，空心贴囟上。
　　
　　
　　卷十　正面头面部小儿解颅门主论
　　冯鲁瞻曰：解颅者，头缝开解而颅不合也。书曰：母虚羸瘦，父虚解颅。是由禀气不足，先天肾元大亏，肾主脑髓，肾亏则脑气不足，故颅解开。然人无脑髓，犹树无根，不过千日，则成废人。有以父精不足则解颅，眼白睛多为论者，有以属母之血虚热多而论者，其候多愁少喜，目白睛多，面 白色，若成于病后者尤凶。宜久服地黄丸，外用封囟法可也。亦有因怀胎五月，忽被大风大雨，雷电惊胎，以致颅骨开解者。然是证若至年长不合，必至骨中蒸热，肉干皮黑，肢体柴瘦，骨节皆露，成鹤膝者，大宜调补天元，以图万一。（《锦囊》）陆亭川曰：六味地黄丸，本滋肝养肾之仙丹，用之于初生婴孩，其功更大。凡小儿百日外，每早白汤化服一丸，此时小儿知识未开，服之培补先天，极有神功。盖肝主筋，肾主骨，自幼服之，不但无解颅之患，且强其筋骨，膝盖易满，行走亦快，此发前人未发之论，故标之于此，以为保婴之一助也。但小儿服丸后，隔一时再与乳吃，如外感风暑，内伤乳食，即暂停，愈后再服。
　　澄曰：解颅乃先天禀受本亏，乳食不调，生而多病，是以头颅分解。惟六味地黄加紫河车为丸，服之自合，用之屡效。
　　
　　
　　卷十　正面头面部小儿解颅门主方
　　
　　调元散
　　 治禀受不足，颅囟开解，肌肉消瘦，齿语行迟。
　　山药（一钱） 白茯神 人参 白茯苓 黄 （蜜炙） 熟地黄 白术 白芍药（各五分）川芎 炙甘草（各六分） 石菖蒲（四分） 姜、枣煎。
　　
　　人参地黄丸
　　 婴孩颅囟开解，此乃肾气不成，肾主骨髓，脑为髓海，肾气不成，所以脑髓不足，故不合。
　　人参（二钱） 熟地（四钱） 鹿茸（酒焙） 怀山药 白茯苓 山萸肉（去核） 牡丹皮（各三钱）为末，蜜丸芡实大。参汤调化，食远服，神效。
　　
　　治解颅
　　（庄氏）山茵陈 百合 车前子（各五钱）研末，乌牛乳汁调涂两足心及头缝开处，帛裹，三日一换。
　　封囟法 驴头骨不拘多少，烧灰研细，以清油调敷头缝中。
　　又法 狗头骨炙黄为末，鸡子清调涂。
　　
　　河车地黄丸
　　紫河车（一具） 熟地（捣膏，八两） 怀山药（炒，四两） 丹皮 白茯苓 泽泻（盐水炒，各三两）山萸肉（去核、酒炒，四两）上为末，炼蜜为丸，芡实大，每早晚白汤调服一丸。囟门不合，头疮不干，败龟版 灰搽之。
　　
　　
　　卷十　正面头面部鳝拱头门主论
　　陈实功曰：鳝拱头，俗名脑猪。患小而禀受悠远，此皆父精母血蓄毒而成。生后受毒，只发一次，其患肿高，破之又肿，皆由禀受时，原有衣膜相裹，毒虽出而膜未除，故愈而又发，脓熟肿甚者，用针刺破。又有风袭外口，患虽不肿，而不收口者，败铜散主之。（《正宗》）澄曰：亦有小儿夜间以头藏在乳母怀中睡觉，热气熏蒸而成。亦有小儿不避烈日暑毒而成者，初起甘草熬膏敷之，自消；已成逐个须用围住根脚，庶不致相串难干，此不易之法也。
　　又曰：凡患鳝拱头收功后，当戒鳝鱼，否则次年必发。
　　《心法》曰：鳝拱头，又名蝼蛄疖，俗名貉 。
　　
　　
　　卷十　正面头面部鳝拱头门主方
　　
　　败铜散
　　 鳝拱头破后，脓水不干，愈后又发，久不收口。化铜旧罐，研细，将毒洗净，香油调搽，忌口。
　　久不愈者 粪坑内砖上宿垢，竹刀括下， 存性研，麻油调搽。
　　又方 蛇蜕一片，唾沫润贴疮上，即出脓收口。
　　又方 乌梅肉捣烂，和黄蜜再捣如膏，量疮大小摊贴，恶肉即消，并治诸疮疖内突出 肉。
　　又方 葱二两，生姜一两，松香四两同煮，松香老嫩得宜，乘热去葱姜，只用松香热箍鳝拱头，外留头出脓，则不相通串矣。贴膏，上生肌药收功神速。
　　又方 用酵面敷住四围，以膏贴项上，易于收功。
　　又方 皮底旧鞋一只，去泥净，烧存性，研末，菜油调敷，其脓自出，屡试有效。
　　又方 屋内倒挂烟尘，猪胆汁调敷。
　　又方 瓷器捶碎研如粉，鸡蛋清调敷。
　　又方 百草霜研细，菜油调四围立效。
　　又方铜青（一两） 松香（五钱） 萆麻子（六十粒）葱三根，捣烂成膏，青布摊贴。
　　又方 生红柿皮，贴患上自干。
　　
　　
　　卷十　正面头面部白屑风门主论
　　陈实功曰：白屑风多生于头、面、耳、项发中，初起微痒，久则渐生白屑，叠叠飞起，脱之又生。此皆起于热体当风，风热所化，治当消风散、玉肌散，次以当归膏润之。发中作痒有脂水者，宜杨梅疮门中翠云锭搽之。（《正宗》）澄曰：白屑风用浓朴或桑叶煎汤洗之，即愈。
　　
　　
　　卷十　正面头面部白屑风门主方
　　头生白屑，乃肝经风盛也。山豆根浸油涂之，或研细以乳汁调涂。
　　又方白芷 零陵香（各等分）研末，浸香油涂之，候三五日篦去。不过二三次，永不再发。
　　
　　祛风换肌丸
　　（《正宗》） 治白屑风及紫白癜疯，顽风顽癣，湿热疮疥，一切诸疮，搔痒无度，日久不绝，愈之又发者，极宜之。
　　天花粉 何首乌（等分） 威灵仙 苦参 苍术 牛膝 大胡麻 生甘草 石菖蒲川芎 当归（各减半）上为末，新安酒叠丸绿豆大。每服二钱，白汤送下。忌牛肉、火酒、鸡、鹅、羊等发物。
　　
　　
　　卷十　正面头面部额疽门主论
　　《鬼遗方》云：左额右额发赤疽，不拘大小，状如桃李，此属足阳明胃积热而成。
　　急宜用药贴破，见脓无害。
　　　r额发　p04-a41a47.bmp　r王肯堂曰：右额角一处发毒疽及恶疖，为近太阳穴。如肿满太阳，即成虚损，为近穴而难消，不可破；如破后，外伤风水，即能害人，亦宜用药，溃脓后速敛疮口。如经冬月，即成冷疮，缘此处近太阳穴，上至额角，都为险处，如过时溃烂，脑髓出者死。（《准绳》）申斗垣曰：额发在曲差穴下，（挟神庭旁一寸五分，入发际。）攒竹二穴，（一名圆柱，一名始光，一名光明，在两眉陷中。）俱足太阳膀胱经多血少气，初发头痛憎寒，项似拔，腰如折，赤肿宜汗之。（《启玄》）陈实功曰：透脑疽生在额上发际之间，多发寒热，头疼如斫，不可忍耐，先用万灵丹发汗，解散风邪，次宜清托之。（《正宗》）澄曰：额疽之发，乃骨多肉少之处，溃后最忌袭风伤水，虽贴膏药，亦须遮护，庶无破伤风湿之患。治法悉遵痈疽门治法，加引经药治之。
　　又曰：凡额疽治法，悉如痈疽治法，无庸分门立方。
　　
　　
　　卷十　正面头面部赤色疽门主论
　　《鬼遗方》曰：赤色疽发头额及脑前，并手掌中，十日不穴者死。七日可刺出血，七日未有脓，不可治也。
　　　r赤色疽　p04-a41a48.bmp　r
　　
　　卷十　正面头面部太阳疽门主论
　　《鬼遗方》云：左右太阳穴或发疽，疖及痈，五七日不溃，毒瓦斯流入眼眶，攻眼，眼合不开，用药贴破，破后慎外风水，侵入即损其睛，损伤眼睑而成大疾，此名勇疽，亦名脑发疽。属足阳明胃经。如流清稀黑血及溃烂透脑者死。
　　澄曰：治太阳疽法，悉同痈疽治法，不另立主方。
　　　r太阳疽　p04-a41a49.bmp　r
　　
　　卷十　正面头面部鬓疽门主论
