<!-- { "loadSidebar": true } -->
　　冯鲁瞻曰：眉眶骨痛有二，俱属肝经风热与痰，或作风痰，其治类痛风。然脑为髓海，而肾主骨，多由肾阴不能养，骨髓少，以致脑虚，火起于中，寒束于外，疼之所始也。凡高骨之处及眉毛所生之地，皆属本脏之精气荣养，若其脏之精气亏损，则其地之毫毛、骨肉不荣矣。故《灵枢》曰：足太阳之上血气盛，则美眉，眉有毫毛。由此观之，眉棱骨痛者，此肝血既失其养，而肾水亦不荣于骨矣。故主三年之内，有大风疾至，明其根本既拔，而外邪乘袭也。治之者，必宜滋补肝肾为主，少佐风药，以使上达，如不知此，徒以辛热发散为事，则阴道愈亏，益增其害矣。（《锦囊》）　r眉心毒　p04-a41a52.bmp　r
　　
　　卷十　正面头面部眉眶骨痛门主方
　　
　　祛风清上汤
　　 治风热上攻，眉棱骨痛。
　　黄芩（酒炒） 白芷（各一钱五分） 防风 柴胡 羌活（各一钱） 荆芥（八分） 川芎（一钱二分）甘草（五分） 白水煎服。
　　又方羌活（二钱） 黄芩（酒炒，一钱五分） 白水煎服。
　　
　　
　　卷十　正面头面部太阴发门主论
　　《正宗》曰：太阴发，乃足少阳胆经多气少血，发于眼梢脸上瞳子穴，（在目外 五分。）赤肿有脓知痛者生；大渴闷乱，血出不止，及青黑色，不痛作蛀孔，血出尽则死矣。
　　　r太阴发　p04-a41a53.bmp　r
　　
　　卷十　正面头面部眼胞菌毒门主论
　　陈实功曰：眼胞菌毒乃脾经蕴热凝结而成也。其患眼胞内生出如菌，头大蒂小，渐长垂出，甚者眼翻流泪，亦致昏蒙。治法：用软绵纸蘸水荫之眼胞上，少倾用左手大指甲垫于患根，右手以披针尖头齐根切下，血出不妨，随用翠云锭磨浓涂之，其血自止。（《正宗》）又曰：宜内服凉膈散、清脾饮。
　　《心法》曰：此证初如菌形，头大蒂小，黄亮水 ，亦有头小蒂大者，渐长垂出，坚凝不痛；有缠绵经年不愈者，以致目病，乃脾经素有湿热，思郁气结而成。初起宜清凉圆洗，即消。
　　
　　
　　卷十　正面头面部眼胞菌毒门主方
　　
　　清凉圆
　　当归尾 赤芍 石菖蒲（各二钱） 羌活（五分） 地肤子 川连 生杏仁（各一钱） 胆矾（二分）共研粗末，以大红绸包扎如缨桃大，滚水浸泡，乘热蘸洗。
　　
　　
　　卷十　正面头面部眼胞痰核门主论
　　《心法》曰：眼胞痰核结于上下眼胞，皮里肉外，其形大者如枣，小者如豆，推之移动，皮色如常，硬肿不疼，由湿痰气郁而成。外用生天南星蘸醋磨浓，频涂眼皮，日数浅者即消，日数深者，虽不能即消，常常涂之。涂令皮薄，微微剥损，以手指甲挤出如白粉汁，即消。
　　
　　
　　卷十　正面头面部眼丹门主论
　　陈实功曰：眼丹乃脾经有风，胃经多热，共结为肿。风多者则浮肿易消，热甚者则坚肿难散，宜如意金黄散敷之。脓成即以针针之，迟则眼头自破，此乃睛明穴，内空难敛，成漏者多，以致变为漏睛疮，久则损明。（《正宗》）申斗垣曰：眼胞属脾胃，谓之肉轮。如赤肿甚，不作脓者，名曰眼丹。（《启玄》）胡公弼曰：上下眼丹，虽小儿脾胃部位，其实心经受毒，热传脾胃，热毒升上，血气凝聚而成丹毒也。（《青囊》）李东垣曰：凡眼丹赤肿作痒，痒后作痛，不治则成脓血，初起宜酒炒甘菊花，或炒盐隔纸熨之。
　　《心法》曰：眼丹若肿突下垂，不能视物者，偏于风盛也，浮肿易消；若 红色紫，坚硬者，偏于热盛也，肿硬难消。
　　　r上眼丹下眼丹　p04-a41a54.bmp　r
　　
　　卷十　正面头面部眼丹门主方
　　验方 水调银朱敷之，自消。
　　又方（窦太师）皂矾（五钱） 大粉草（二两）同熬浓膏，加冰片少许，用鸭毛蘸润眼眶上。
　　又方 精猪肉切片如指甲大，用井水漂去其血，贴患处，不时易之。
　　
　　
　　卷十　正面头面部漏睛疮门主论
　　窦汉卿曰：夫漏睛疮者，肝脏毒瓦斯，小肠邪风，外攻肾端，灌于瞳人。初生疼痛，渐成脓水，其色如泔，日久睛昏，气败肝绝，难救之证。外用当归、地骨皮、黄连煎汤温洗。
　　《治方关要》云：惟补肾宣肝为主。
　　《心法》曰：此证生于目大 ，由肝热风湿，病发于足太阳膀胱经。（睛明穴）其穴系藏泪之所，初起如豆、如枣，红肿疼痛，疮热虽小，根源甚深，溃后出粘白脓者顺，出青黑脓者险。若疮口过出泪液，以致目内干涩者，收敛更迟，若溃断眼边弦者不治。
　　《秘笈》云：此证皆因膀胱积热，深邪伏而不散，积久必溃，病始外见。目内穴属膀胱，开窍如针，按之则浸浸脓出，视物微昏， 隐涩，宜服神效黄 汤。久病不愈者，用乌金膏，以米糕和为条，晒干，插入窍内，每日换二次，化去白管，则肌肉自生，脓自止矣。随以黄 汤为丸服之。
　　
　　
　　卷十　正面头面部漏睛疮门主方
　　
　　乌金膏
　　 治诸般外障风痒，血缕 疮， 肉攀睛，鸡冠蚬肉，漏睛疮。
　　晋矾（即明矾，一两） 米醋（自造红香者佳，一碗半）共入铜锅内，文武火熬干。如湿，翻调焙干，取出去火气，研细末，用时不拘多少，再研至无声，入生蜜调匀，盛瓷罐内，涂点患处，久闭，或五日七日，上下胞俱肿，方可歇药数日，其红肿尽消，观轻重再点。
　　如漏睛脓出，用糕和匀，作条晒干，量穴深浅，插入化去瘀肉白管，则新肉自生，而脓自止矣。
　　
　　
　　卷十　正面头面部眼睛祟证门主论
　　岐天师曰：有人眼内长肉二条，长一寸，如线香之粗，触出于眼外，此乃祟证也。虽是肝胆之火，无祟则不能长此异肉。
　　法当外用去刺全目丹点之，内服舒郁全睛汤主之。此方妙在舒肝胆之气，而又泻其火与痰，则本源已探其骊珠，又何愁怪肉之重长耶！（《石室秘录》）
　　
　　卷十　正面头面部眼睛祟证门主方
　　
　　去刺全目丹
　　《石室秘录》） 治祟证。
　　黄连 冰片 甘草（各一分） 硼砂（五厘）共研无声为度，用人乳调少许点肉尖上，觉眼珠火炮出，一时收入而愈。
　　
　　舒郁全睛汤
　　柴胡 陈皮 甘草（各一钱） 黑山栀 白术 白芥子 白茯苓（各三钱） 白芍（五钱）
　　
　　卷十　正面头面部偷针眼门主论
　　申斗垣曰：此心胆小肠之火壅盛也，眼 角上起窠作肿，久则溃脓。凡有此疮，其人胸背上必有小疮窠累，但以针挑出血，则眼角疮不治自愈矣。故名曰偷针，俗名偷针窠。（《启玄》）章氏曰：偷针眼，初起令患人自用针尖对患上，轻轻戳四十九下，自消。（《经验》）王氏曰：偷针眼，初起翻过眼胞， 内有一细眼，用头发一根，刺入泪出自愈。（《集效》）《秘录》曰：偷针眼，其人背上膏肓穴有红点，但以针挑破，即愈。
　　东垣曰：偷针眼又名挑针毒，乃肝脾积热所致。初起用冷水以手拍脑后、背膊百遍，看有红筋白泡起，用小针刺破其泡，其肿自消。
　　又曰：偷针眼，用糯稻七粒，每粒在泡上轻轻撞之，七粒七下，自消。
　　《心法》曰：偷针眼生于眼皮毛睫间，由脾经风热而成，形如豆粒有尖。初起轻者，宜金黄散盐汤冲洗，脓未成即消矣。如洗之不消，候脓熟针之。如破后冒风浮肿，用芎皮散，外用枯矾末，鸡蛋清调敷肿处。
　　
　　
　　卷十　正面头面部双目流血门主论
　　澄曰：双目流血，大人属心肝二经火盛而成，宜凉心清肝，其血自止。小儿乃胎火肝热所致，宜凉肝导赤，兼与鲫鱼煨汤喂之，自效。
　　
　　
　　卷十　正面头面部双目流血门主方
　　
　　凉心清肝汤
　　生地 当归 白芍 炒山栀 丹皮 丹参 扁柏叶 川连 生甘草 灯心十寸为引。
　　
　　凉肝导赤汤
　　生地 丹皮 泽泻 赤茯苓 炒山栀 人中黄 赤芍 木通 灯心七寸为引。
　　
　　
　　卷十　正面头面部瘀痘后两目肿门主论
　　申斗垣曰：夫痘后小儿两目胞肿，盖下睑上寸许，热泪相 ，睑烂成疮。久治不痊，只须泄去阳明胃经湿热，则肿消泪止痛除，宜黄连解毒汤、三黄丸主之。（《启玄》）
　　
　　卷十　正面头面部痘风眼门主论
　　澄曰：痘风眼乃痘后封眼，火微开眼过早，外风乘虚而袭，作痒揉搓而成。
　　
　　
　　卷十　正面头面部痘风眼门主方
　　
　　痘风眼
　　 生姜一块，上挖一洞，将铜青填满，仍以挖下之姜合上，外以粗纸打湿裹好，慢火煨炙，待纸干取出铜青，研细，瓷瓶密贮，临用以热乳调点数次即愈。
　　又方 初生小儿脐带热血，乘热点之。
　　又方白果肉 铅粉（各一两） 铜青（五钱）加入乳调匀，涂瓦上，用艾圆二十四个点着，熏干刮下为丸，如芡实大。每用一丸，人乳浸化冲水洗眼，不过七丸，即愈。
　　又方川连 地骨皮 白矾（各一钱） 鲜槐条（五段） 青铜（五分） 川椒（七粒）用水一大碗，煎滚取起，少冷又煎，如此三次，去渣入瓷罐收贮，埋土内七日，取出，用鸡翎帚眼角。忌风十四日。
　　迎风吊泪痘风眼年久者，可治。
　　枯矾 皂矾（各一钱） 花椒（五分）每清晨用滚水冲于碗内，上用绵纸隔着，将铜钱一个压于纸上，待自来清水，每日早、午、晚须紧闭双目，止温洗眼皮。每料可用三日，洗的九次，重者十料，轻者三五料除根。
　　痘风眼 蛔虫揉烂，取汁，搽眼边上，永不再发。
　　
　　
　　卷十　正面头面部痘毒攻目门主论
