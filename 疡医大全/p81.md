<!-- { "loadSidebar": true } -->
　　陈实功曰：痘毒攻目，皆因长浆时，不曾用药攻浆，致浆不充满，以致回水，眼胞红肿，不能开放，而毒火上炎，攻注两目。此时宜急以清毒保目汤连服二三剂，以解上攻之毒火，不独可免目患，乃委而弃之曰：眼中有痘，非所能医。遂使毒火亢极，翳膜遮蔽瞳人，日夜啼叫，痛苦异常，虽性命苟延，而双目丧明，不过成一废人耳。嗟！嗟！庸医误人，莫此为甚！善夫！聂清江先生曰：此非有形之痘，乃无形之火也。盖有形之痘，发于咽喉口舌者有之，然外痘起胀，内痘亦起胀；外痘收靥，内痘亦收靥。惟入眼之毒，必作于收靥之时，此以知其非有形也，明矣。故患此者，始宜用清毒保目汤解之于前，看有翳膜遮盖黑白珠，或侵入瞳人，徐徐用清毒拨翳汤治之于后，或隔一日一剂，二日一剂，虽三四月之久，尚保无虞。切不可过用寒凉，责效于数剂之间，计功于旬日之内，又不可听庸伪眼药磨点，登时损坏，更不可因本家吝啬或贫乏，遂推诿不治，大伤阴德，戒之，戒之。（《正宗》）《秘笈》云：此缘痘疹之后，余热未退，毒瓦斯上攻于目，或因气虚，痘不起，浆不来，医者服以参 升托之剂，痘虽得痊，而热毒遂攻目中，致使睫闭不开，泪出肿痛，羞明怕日，或生蟹睛、翳膜等证，先服消毒化 汤。（黄连、当归、连翘、白术、红花、陈皮、苏木、柴胡、黄柏、川芎、防风、生地、升麻、干葛、麻黄、羌活、黄芩、 本、细辛、苍术、吴茱萸，白水煎服。此方即稀痘丹。凡立春、立夏、立秋、立冬前一日，煎一剂，露一宿，如天雨可将药放屋檐下露一宿，次日隔汤炖热。初生者，只服三五匙，周岁以外服半剂，三四岁者服一剂，但能服过四次，可保永不出痘，纵出亦稀，此乃神应之方也。）或清凉散，大便如常去硝黄，或用败毒散加连翘、牛蒡子。医者妄用去翳克伐之剂过多，其翳反浓，则难治矣。若脾胃受伤，肚腹不调者，服补中益气汤、茯苓燥湿汤、人参启脾丸、石斛夜光丸，其患渐愈。
　　
　　
　　卷十　正面头面部痘毒攻目门主方
　　痘毒攻目神法 每清晨用兔粪八粒，清水蝉蜕去头、足二十四只，水二大碗，入瓷罐内慢火熬滚，令其性味俱出，入公猪肝或黑羊肝七尖，四两，切薄片于汤内，一刻即熟，先饮汤，后食肝，汤散兼治两月之久，翳膜可消去一半，百日之久，汤散奏效，自可痊愈。戒暴躁恼怒，并戒煎炒辛热等物。凡遇此等险证，必须细心研究，斟酌用意，不可忽略。
　　
　　清毒保目汤
　　 痂落后，忽然头顶大痛者，乃余毒上攻两目也。急宜服此，以解上攻之毒火，可免目患。
　　柴胡（一钱） 蝉蜕（二十一个） 当归 桔梗（各八分） 连翘 防风 牛蒡子 川芎 荆芥穗 赤芍（各七分） 升麻 黄芩（酒炒） 薄荷（各五分） 山栀（酒炒） 甘草（各三分）灯心五十寸同煎。
　　
　　清毒拨翳汤
　　 痧痘翳膜神效。
　　生地黄（一钱五分） 当归（一钱） 柴胡（八分） 牛蒡子 白蒺藜（去土炒） 天花粉（酒蒸） 白葛粉薄荷 防风 川芎 密蒙花 谷精草 草决明 甘菊花（各七分） 栀子（酒炒） 羌活木贼草（各五分） 川连（酒炒，三分）生姜一片煎，食远服。若大便秘涩，加酒炒大黄一钱五分，通利仍除之。切忌寒凉，并眼科点药。
　　痘疮损目轻粉 黄丹（各等分）研细。左眼吹右耳，右眼吹左耳。
　　痘后眼不能开（窦氏）。 鳝鱼血滴入眼内，或芭蕉根汁温洗，并效。
　　痘入眼。
　　白蒺藜（炒，去刺） 谷精草 防风（各等分）共为末，每日食后米泔水调下二钱五分。
　　痘疮入目，痛楚恐伤目者 浮萍阴干，研末，三钱，羊肝半个，竹刀切碎捣烂，共汁和，空心调下，清茶过口。伤目者，数服自愈，小儿减半。
　　痘入目或病后生障。
　　蝉蜕（洗净） 白菊花（各等分）研末，每服二钱蜜汤调，数服愈。
　　小儿痘后，翳膜遮睛，百日内者可治。
　　兔粪（瓦焙） 鼓槌谷精草（炒去土净，各一两）共为细末，不拘茶、酒、菜、饭内，掺入服之，一料全愈。
　　又方 谷精草一两，生蛤粉二两，为末，用 猪肝一两，去净筋膜，竹刀切片，和药末一钱，饭上蒸熟，连肝食之。
　　小儿飞痘入眼，外用吹耳法黄丹 轻粉（各五分）共研匀。左目吹右耳，右目吹左耳，每日吹厘许。
　　痘疮 疹入眼生翳障。
　　白菊花 谷精草 绿豆皮（各等分）共为末。每用一钱，以柿饼一个，粟米泔一盏，同煮。候泔尽，食柿，日食三枚，浅者五七日，重者半月全愈。
　　又方 旋鸡肫内黄皮，焙末拌饭中，或药内，与儿吃，七日自愈。
　　痘疹入目，眼生白翳 橄榄核磨水，加轻粉一二厘，调匀，搽眼胞上。药气入里即落。
　　
　　
　　卷十　正面头面部小儿血眼门主论
　　冯鲁瞻曰：小儿百日内嗽，名为乳嗽。肺叶尤娇，最易伤损，更须急治，久则血脉贯瞳，两眶紫黑，或眼白珠红，赤如血，名曰血眼。当用生地、黑豆共研成膏，掩于眼上，则眶黑自消，血随泪出，自愈。
　　
　　
　　卷十一眼目部
　　凡属金针眼科，内障外障，风火时眼，一切风丝尘沙入目，皆汇于此部中，以便检阅参治。
　　
　　
　　卷十一　眼目部内障门主论
　　《秘笈》曰：夫瞳仁轻膜裹水，照彻四方，乃先天精液肇始之元灵，人身之至宝，如日月丽天，着明而不可掩者也。
　　　r五轮图　p04-a41a55.bmp　r
　　锐 即小 ，属心与小肠，上下胞属脾胃名肉轮，瞳人属肾名水轮，黑珠属肝名风
　　
　　轮，白珠属肺名气轮，大 属心名血轮。
　　心经属火大小 ，赤脉侵睛痒涩眵，如针刺痛诸般候，心家虚热急须知，若还小便赤与淋，内多蕴热医休迟， 肉侵睛无别证，膀胱阳 邪在兹，小 有疾莫乱治，三焦小肠二经同。
　　肝经属木应乌珠，淡紫色兮病全无，黑乃本经受风克，眼见飞花是肝虚，昏暗酒色劳伤过，红多滞血客热聚，眼珠疼痛并黄色，肝血不足补乃愈。
　　脾经属土上下胞，红肿皆因风热饶，紫色滞血多凝结，羞明怕日湿热招，两胞浮肿缘何病，皆因脾胃不调和，内生斑疮并蚬肉，两经积热血难消，眉骨眼眶酸与痛，风痰作楚或房劳，上胞肿涩难睁视，色欲伤神为阿娇，拳毛倒睫无他故，脾肺亏兮急早疗。
　　肺经属金应白珠，纯净光洁则无虞，若还红肿过高起，肺气壅塞大便迟，淡红虚热黄因湿，鼻塞涕泪风受之。
　　　r十二经络图　p04-a41a56.bmp　r　r八廓图　p04-a41a57.bmp　r肾经属水应瞳仁，黑如椒子光有神，散大胆肾亏损致，惊恐卒然有此因，黄翳遮睛昏且泪，肾虚时见黑花频，赤属积热暗酒色，紧小精亏急养身。
　　足太阳膀胱见证：头痛两边最甚，眼泪淋漓时流，睛明穴溃脓病，翳从内 出来，攀睛 肉遮横，白睛积血凝滞，赤脉多生眼中，小便频数不休，痈疽陡起热盛，上胞内 红肿，偷针诸候皆应。
　　足阳明胃经见证：齿痛头疼相并，黄膜上冲睛瞳，翳下而上遮定，蚬肉时时呕吐，下胞红肿为病。
　　足少阳胆经见证：口苦时多重听，锐 赤脉翳生，胁痛皆由胆病。
　　手太阳小肠见证：锐 赤脉为病，翳自抵过上生，白睛血灌红胜，小便赤且涩兮，急投汤散须慎。
　　手阳明大肠见证：白睛肿赤为病，眵多又兼流泪，便结下之须迅。
　　手少阳三焦见证：锐 赤脉牵定，翳自客主斜下，投剂宜清应病。
　　足太阳脾经见证：九窍不通为病，怠情嗜卧兼之，羞明怕日相应，上胞浮肿堪嗟，睫闭不开若瞑， 疮风粟面黄，发热吐泻无定，倒睫拳毛内生，几般医者当认。
　　足厥阴肝经见证：瞳仁散大多瞑，脑脂直贯睛中，时或眼跳无定，黑珠突然高起，不能正视珠痛，泪出昏眩可嗟，花陷皆由虚甚，蟹眼或多雀盲，黑花空中掩映，目恙有一于此，便是肝家之病。
　　昏如雾露见花飞，瞳仁紧小肾精亏，或亦有人病散大，神水混色光渐微，冷泪脑脂直流下，头痛足冷虚极推，膜入水轮诸证候，足少阴肾经所归。
　　手厥阴经心包络，神水紧小急投药，赤环如带口且干，手心发热病将作。
　　翳自抵过而下生，赤脉如丝直贯睛，健忘更尔多惊悸， 紧急不分明，痛如针刺时或痒，血灌瞳仁防目盲，诸般证候因何起，手少阴心经所成。
　　不疼不痛自昏蒙，薄雾轻烟渐渐浓，或见蝇头飞乱出，或如悬 在虚空，此般病证如何得，肝脏停留热毒风，大叫大啼惊与恐，脑脂流下黑睛中，初时一眼先昏暗，次第相牵与一同，万般苦楚空憔悴，只缘肝气不相通，日久双眸全黑暗，内障更深药罔功。（《内障上编》）内障圆形廿四般，后学医人贵得传，金针宜用与忌用，认证糊涂怎得痊，开针远近须根据法，针形各异莫同焉，病虚胎产兼怀孕，遇此休针是要言，不风不雨兼吉日，清斋七日念须虔，安心定气耐烦守，避风静卧禁人喧，冷热调和虚共实，宽怀忘虑色忧煎，见血莫惊须下手，裹封密室暖为先，忽然撞起膜重上，服药三旬见朗然，七日解封能视物，花生水动莫疑猜，还睛丸子常常服，百日功完复旧元。（《内障中篇》）内障金针下了时，将息之方要备知，严冬紧裹常温暖，夏日休将纨扇施，头眠软枕须安稳，仰卧三朝莫厌迟，封后忽然微有痛，脑风牵动莫他疑，或针或拨根据经法，痛极仍将艾熨之，呕吐豉椒汤急服，定神安胃在良医，起动劳神俱谨戒，颠翻倒卧莫从伊芳，七朝薄粥温温食，振着牙关事不宜，大小便时须缓缓，毋令自去要扶持，高声喊叫兼因气，惊动睛轮见雪飞，收心莫忆阴阳事，夫妇恩情切断离，一月不须淋洗脸，针痕湿着痛微微，调养五七睛光复，寡欲清心病自除。（《内障下编》）天有二曜，人有两目，因酒色过度，调摄失宜，恼怒所伤，肝气冲动，脑脂流下。
　　其目系，系于脑，带于肝，脑中恶气从目系而入于瞳人面前，久而脂坚凝结成翳，遮蔽瞳人，故此失明，俗呼为瞳人反背。瞳人者非人之人，乃仁德之仁也，一名眸子，无手足，如日月之形，前后俱有明光，岂有反背之理？惟是脑脂灌睛，遮蔽瞳人，名为内障，用金针拨开脑脂，瞳人浮上，脑脂沉下，如云开风日，顷刻明矣。
