<!-- { "loadSidebar": true } -->
　　芦甘石（ 淬，黄连汤中七次） 珍珠（各一钱）白硼砂 牛黄 琥珀 冰片 雄黄 熊胆（各五分） 苏薄荷叶 朱砂（各三分）共乳极细点之。其筋膜即下；重者渐落。
　　
　　眼药
　　海螵蛸（洗净泥沙，刮去硬甲，用黄连、黄柏、黄芩、大黄各等分，煎汁煮螵蛸，取起晒干。）研细加冰片点之。
　　
　　清肝补肾羚羊丸
　　（陈尚书） 治少年老年眼目视物不明者。
　　羚羊角（一枚，镑研，纸包缚有乳妇人乳上一宿，次日研，一两） 青盐（二两， ） 犀角尖（五钱，制同羚羊角法） 百草霜（飞细、三钱）犍猪肝一具煮熟捣万下，和丸。每服二钱，空心白汤送下。
　　老年眼昏（何龙泉）谷精草不拘多少，切成段，同黑羊肝一具切片入铜小锅内，每早老人自己炒之。其味入鼻，眼昏自亮。
　　
　　琥珀膏
　　 点七十二眼证。
　　蕤仁（去油膜、二两） 大珍珠 琥珀 象牙末 朱砂（水飞） 白硼砂（各二钱） 元明粉（二钱五分） 麝香 冰片（各一分）共乳极细，炼白蜜调膏点之。
　　
　　珊瑚膏
　　 治二十年昏眼，能见日光灯头者可治。
　　芦甘石（火 水淬七次） 黄丹（水飞、各一两） 乳香 没药 海螵蛸（水飞） 硼砂（各一钱） 青盐（水飞、五分） 冰片（三分） 麝香（二分） 炼白蜜和膏点之。
　　初起痘翳 白水牛虱子取血点翳上。
　　
　　琥珀散
　　 治诸般外障红赤羞明，风热火眼，血缕 疮翳膜，眼弦烂生眵流泪。
　　芦甘石（ ，一两） 琥珀（细竹纸包捶研、二钱） 冰片（三分）共乳极细点眼。
　　
　　推云散
　　 治诸般外障，云翳蟹睛，血翳赤膜。
　　石蟹（滚水泡去夹石并砂土，用竹纸包捶碎，再研至无声为度） 黄连（去须） 白丁香（各一钱） 宫粉金锡（坚重有金星、研飞） 青盐（锅内水化开，澄去砂土火上煎干） 赤石脂 铜绿（古钱上者刮下，研细水飞晒干，各三分） 硼砂 乳香（透明者箬包四五层，铜锅内清水煮数沸，换水煮去油） 没药（制同上、各四分） 熊胆（去皮膜） 当门子 枯矾 冰片（各一分）共乳细用。一秘方加蛛黄一钱，竹虮五十个。
　　
　　黄连膏
　　芦甘石（ 、二两） 石蟹（二钱） 琥珀 珍珠 熊胆（各一钱） 冰片（二分） 麝香（三分）先将甘蔗二枝去皮，切作薄片。用清水四五碗煮二碗，将渣捣汁滤清，入川黄连二两，熬一碗去渣滤净，加川蜜二两，又熬至大半碗，入前药共一处研至无声为度。
　　
　　秘精菟丝丸
　　 治内障昏花翳障，肾气虚损，目眩耳鸣。四肢倦怠，夜梦遗精。
　　怀山药（以七分打烂） 白茯苓 石莲肉（各二两） 菟丝子（煮饼，五两）上用山药糊加蜜丸，空心临卧俱用盐汤送下三钱。
　　
　　明目夜光丸
　　（张中寰《治眼奇方》）生地（酒洗） 钗石斛 当归（酒洗） 菟丝子（酒煮捣烂） 青葙子 枸杞子（各二两） 人参山萸肉（去核） 怀牛膝（酒洗） 粉丹皮 元参（各一两） 白茯苓 山药（各一两五钱） 密蒙花菊花（各五钱） 北五味（七钱）炼蜜丸，空心开水送下三钱。
　　神效眼药蕤仁（上白者佳，去净油，二钱） 冰片（一分） 硼砂（三钱） 真牛黄 麝香（各五厘）共乳极细，骨簪蘸点。
　　升灵药法水银（一两） 枯矾 焰硝（各一两六钱）先将硝矾共研细，入两耳小铁锅内，鹅翎扫圆，上以指按五指眼如梅花样，将水银均分于内。上以粗碗盖之，周遭以棉纸捻湿水封口，再加研细软石膏按紧于碗底上，上以大铁锤压之，于风火炉上微火 二炷香，但石膏有气出，即压之，再加武火一炷香，取起冷定，刮下研收。
　　升黄灵药加宫粉一两六钱。
　　升紫灵药加陀僧一两六钱，火候宜小。
　　升白灵药法生铅 水银（各一两） 硼砂（三钱）先将铅化开入水银，即取出为末，再入硼砂共研听用。 食盐、火硝、枯矾各五钱。
　　先将盐硝矾三味共研一处，下锅炒炼干，再研细分作二股，取羊城罐将一股装在下，将汞、铅、硼装在中间，再将一股装在上面，用铁盏盖罐口上，以铁梁压住；铁线扎定，软石膏细末腊封口阴干，炉中用铁钉三根为三足，置罐于上，先文后武炼三炷香，取起冷定开看，刮下研细用。 时若罐口有烟出，用新笔蘸水涂之。
　　芦甘石法 取洁白轻而有声的芦甘石，捶黄豆大，用竹纸包四五层，以线缚圆，外用紫土入新绵捶匀，包在内约一指浓为圆球，阴三五日，收净处候干，将干用线络挂檐前晒极干透。择吉日用铁线缚数道，平地上砌砖炉，留门扇风，炉中用大钉三根为足，置炭火将球悬炉上炙一炷香，方可下炉。 三炷香，先取童便一小缸入黄连、黄柏、黄芩各六钱，侵半日滤清，将球徐徐入童便内浸一宿，取出研细水飞，再研听用。
　　
　　八宝散
　　 治诸般外障翳膜，花陷 疮，并风眼痼眼，红涩羞明眵泪。
　　芦甘石（ 、一两） 头号药（三钱） 共研极细用。
　　
　　灵光散
　　 治外障 疮，攀睛 肉，蚬肉蟹睛，俱宜点之。
　　芦甘石（ 、一两） 灵药（一钱、重者或二三钱）共研极细末，必须调点患处少许，将目久闭，候痛止药性散尽方可拨去，用绢拭去令净，以热水洗之。
　　凡病重者连点七日，眼胞发肿，方可歇药。避风调理，七日看患处有病再点。
　　但此药最痛，若要除病，须耐心方效。 疮蚬肉，重者点净灵药少许，将目久闭，性退之后，化而为眵。虚弱者不可点。
　　点翳方 用萝卜子一粒研细去壳，以灯草蘸唾津调点翳上，不过一二次即落。
　　
　　
　　卷十一　眼目部外障门主论
　　天行赤眼外障 按此证初患之时，皆因天行时气受之者，两目赤肿 ，紧涩羞明，头痛泪出，鼻塞眵多，脏腑秘结，宜芍药清肝散；（荆芥、防风、柴胡、薄荷、川芎、赤芍、羌活、炒栀、知母、甘草、桔梗、大黄、黄芩、滑石、前胡、石膏、芒硝。）大便秘结者，服羌活胜风汤。（羌活、前胡、荆芥、枳壳、防风、白术、黄芩、柴胡、薄荷、川芎、桔梗、大黄、白芷调治。）赤眼生翳外障 按此证皆因患赤眼之时，不避辛苦，外受风日，内多房劳，耗伤元气，以致缠延不愈。时常赤肿，或痒或痛，泪出难睁，风热伏积不散，上胞凝血，磨擦睛珠，渐生翳膜，宜镰洗去上胞瘀血。
　　暴风客热外障 按此证皆由肺火壅塞，热气上冲，以致白睛陡红肿壅起，乌珠内陷，日夜肿胀，疼痛泪出难睁，宜服清金桑皮散。（桑皮、元参、赤芍、防风、菊花、杏仁、黄芩、枳壳、桔梗、旋覆花、升麻、葶苈子。）又肺经火盛热结，白珠红肿，微觉胀疼，近黑珠边起一二小泡，大便干结者，宜泻肺汤。黄芩、羌活、桔梗、元参、大黄、芒硝、地骨皮。
　　两 赤脉外障 按此证皆因心与小肠膀胱经蕴热，或食五辛煎炒热物，致使亢阳上炎，火气炽盛，故大小 赤脉贯睛，兼小便涩痛，红赤如淋，服八正散。（瞿麦、炒栀、大黄、甘草、灯心、 蓄、木通、滑石、车前子。）睑生 疮外障 按此证皆因脾胃二经停积，风热作痒流泪，用手搓揉，或误服寒凉之剂，致使眼胞内瘀血凝滞不散，故生血缕，后因劳役酒色过度，渐成坚硬疙瘩，形如花椒相似，内有白浆磨擦瞳人，即生翳膜。治法定镰洗去瘀血，轻者羌活胜风汤，重者防风散结汤，（防风、羌活、前胡、柴胡、苍术、黄芩、黄连、独活、白芍、防己、红花、当归尾、甘草、白茯苓、苏木，此药治上下胞内瘀血不散，并镰洗后系从权，若多服则耗血慎之。）点乌金膏或灵光散。俟病去大半，服清热消凝丸。（治淫热反克，风热不散，白睛如血贯，有热而血滞者，川芎、当归、荆芥、薄荷、羌活、 本、菊花、滑石、石膏、连翘、山栀、甘草、黄芩、白术、桔梗炼蜜为丸，每丸重一钱三分，临卧时须清茶调服。）睑生风粟外障 按此证皆因脾经受风，致使血壅热积不散；或为病已久，肿涩难睁，亦与 疮相类。但只胞内生小窠如粟米，坚硬白色，磨擦睛珠，泪出涩痛，渐生翳膜。治法先针刺出风粟白浆，服胜风汤、羚羊角散。（羚羊角、犀角、知母、元参、大黄、芒硝、黄芩、桔梗、防风。）白翳花陷外障 按此证皆因七情五贼，饥饱劳役，损伤脾胃，兼之肝血不足，以致睛疼如刺，刺应太阳，眼睫无力，常欲垂闭，泪出羞明，珠上即生白翳陷下，如粟米鱼鳞之状。先服柴胡复生汤；珠痛者，服当归养荣汤；（熟地、当归、白芍、川芎、羌活、防风、白芷。）瘾涩难开服当归活血汤；（当归、黄 、甘草、升麻、柴胡、白芷、防风、蔓荆子。）元气虚弱者服补中益气汤。花陷不起者亦可服。
　　蝇头蟹睛外障 按此证皆因肝肾俱劳，火邪炎热之极，兼之七情郁结，以伤脾土，脾土既病，则失生生之职，不能含血上荣于目，故睛珠疼极，泪出难睁，或因暴怒，乌珠上暴起蓝黑翳如蝇头蟹睛之状，离瞳人而起者，名为离睛蟹眼，当瞳人而起者，名为蝇头，先服柴胡复生汤；（白芍、川芎、 本、柴胡、苍术、甘草、白芷、茯苓、羌活、黄芩、蔓荆子、薄荷、独活、桔梗、五味子。）痛不止，服当归养荣汤，次服黄 汤、神效补肝散；虚者冲和养胃汤，后服石斛夜光丸，俱加五味子以敛之；点推云散、八宝散。此证外点内服，必要积以岁月，其翳方能收复，亦有不能去者。
　　黑翳如珠外障 按此证皆因肾虚肝热，子母俱亏，其病感受，大抵与前证相仿。睛珠疼痛，泪出难睁，羞明怕日，乌珠上边生黑翳，突起如黑豆，先服黄 汤、（人参、黄 、知母、白茯苓、远志、大黄、防风、地骨皮。）育神夜光丸。（人参、生地、熟地、天门冬、麦门冬、钗斛、牛膝、当归、枳壳、枸杞子、地骨皮、菟丝子、菊花、远志炼蜜为丸，白汤下。）血翳包睛外障 按此证皆因脾受风热，更兼肝肾虚劳，上胞有病，磨擦睛珠；内因积热，外感风邪，遂使凝血不散，渐生翳膜。上有红丝纵横错贯，遮蔽瞳人，难以视物。治法先宜镰洗去上胞瘀血，先服胜风汤兼当归散，（当归、生地、熟地、黄连、山栀、赤芍、桑白皮、防己、龙胆草。）后服石斛夜光丸，点乌金膏。如有客热风痰之证，则宜育神夜光丸。
