<!-- { "loadSidebar": true } -->
　　石决明（一个， 研） 苍术（焙研，一钱）猪肝一斤和药末炒熟，伏锅上先熏眼，然后食肝，连服三次，自效。
　　又方石决明（一个，火 研细） 黄蜡（二两，熔化）为丸。用驴肝一叶或猪、羊肝竹刀刮开，将丸纳肝内，以线扎紧煮熟，露一宿，清晨炖热食之。
　　大人小儿雀目石决明（ ） 夜明砂（洗，各二钱）研细，用犍猪肝一两，羊肝更好，竹刀剖开入药，线缚入砂锅内，米泔水煮熟，临卧时肝汁并服。
　　
　　四物补肝汤
　　当归 夏枯草（各一钱） 熟地 白芍 香附（各八分） 川芎（七钱） 甘草（三分）白水煎，食远服。
　　
　　猪肝散
　　犍猪肝尖（七个） 苍术（三钱）米泔水浸，清晨至晚，入罐内煮至水干为度，露一宿，空心服，三四次即愈。
　　
　　
　　卷十一　眼目部热锡爆竹汤火伤目门主方
　　秘方 治爆竹、热锡、汤火伤目，珠痛不可忍。
　　芦甘石（ ，一钱） 冰片（三分）研细，点上立刻止痛。
　　
　　
　　卷十一　眼目部风丝入目门主论
　　《秘笈》云：凡因偶被飞丝沙尘入眼，粘贴不出，眼皮疼痛，沙涩难开，以致心躁火动，重手揉擦，遂令红肿疼痛，流泪羞明。治法：急磨金墨涂于眼内，闭少刻，翻转眼皮，以骨簪拨去尘灰风丝即愈。若不谙此法，日久加之七情郁结，愈增火矣。
　　若患胞睑，瘀血凝积，磨擦乌珠，渐生翳膜，先服车前散、（人参、桔梗、元参、茯苓、细辛、赤芍、五味子、大黄、车前子。）胜风汤，点琥珀散。可镰洗去瘀血。
　　
　　
　　卷十一　眼目部风丝入目门主方
　　验方 木梳垢为小丸，放眼角边，其丝即出。
　　又方 石菖蒲槌碎。左目塞右鼻，右目塞左鼻，百发百中又方 鲜姜汁少许点眼内；飞丝自随泪滚出，肿即消。
　　又方 桑树浆点之，即出。
　　又方 新笔润开，眼内搅之即出。
　　
　　
　　卷十一　眼目部沙尘入目门主方
　　验法 凡沙尘入目，但闭目，连吐唾哕几口，自出。
　　又法（徐氏抄录） 取活蜣螂一枚，持其斧于眼上影之，即出。
　　诸物入目 净水磨金墨以箸头点入目中，即出。
　　
　　
　　卷十一　眼目部烟渣入目门主方
　　验方（抄本） 凡小儿好吃烟者误犯，如将别汤洗目，愈洗愈疼，必至眼瞎而后止。须将乱头发或综缨缓揉之，即愈。
　　
　　
　　卷十一　眼目部麦芒入目门主方
　　验方 大麦煎汤，洗之即出。
　　
　　
　　卷十一　眼目部目部望色辨证法
　　目赤唇焦舌黑者，属阳毒。
　　目里黄色暗者，属湿毒。
　　目黄兼小便利，大便黑，小腹满痛，属蓄血。
　　目瞑者，将欲衄血。
　　目白睛黄不渴，脉沉细者，属阴毒。
　　两 黄者病欲愈。
　　开目见人者属阳。
　　闭目不欲见人者属阴。
　　睛昏不识人、目反上视、睛小瞪目直视、目邪视、目睛正圆、戴眼、反折、眼胞陷下、此八证皆死。
　　目睛微定，临时稍转动者，属痰。
　　目中不了了，睛不和不明白者，此因邪热结实在内。
　　不了了者，谓见一半目，不见一半目是也。
　　眼眶黑者亦主内有痰。
　　直视喘满下利者，死。
　　黑气在鱼尾相牵入太阳者死。
　　
　　
　　卷十二颧脸部
　　凡属颧脸、腮颊、颐鼻一切痈疽疮毒，皆汇于此部中，以便检阅参治。
　　
　　
　　卷十二　颧脸部面部望色辨证门主论
　　面颧颊赤，在午后，此虚火上升，不可作伤寒治。
　　面赤，脉数无力，此伏阴病，假热也。
　　面赤，脉沉细，此少阴病，外热内寒，阴盛格阳，宜温，误用寒凉者死。
　　面赤，脉弦数，此少阳病，宜小柴胡和解。
　　面部通赤色，此阳明表证未解，宜解肌不可攻里。
　　面唇青，是阴寒极。
　　面青兼舌卷囊缩，是阴寒。
　　面青兼小腹 痛，是夹阴伤寒。
　　面目身黄，兼小水短涩，是湿热。
　　面目身黄，小腹胀满硬痛，小便利，是蓄血伤寒。
　　面白而无神，或汗多，是脱血所致。
　　面白人不宜大汗。
　　面黑人在伤寒内涉虚，不宜参术大补，盖气多实故也。
　　
　　
　　卷十二　颧脸部面热门主论
　　《灵枢》曰：手面与身形也，天寒则裂地凌冰，或手足懈堕，然而其面不衣，何也？曰：十二经脉三百六十五络，其血气皆上于面而走空窍，其精，阳气上走于目而为睛，其别，气走于耳而为听，其宗气，上出于鼻而为臭，其浊气出于胃，走唇舌而为味，其气之津液，皆上熏于面，而皮又浓，其肉坚，故天热甚寒，不能胜之也。
　　东垣曰：饮食不节则胃病，胃病则气短精神少，而生大热，有时而火上独燎其面，盖阳明经多气多血，又兼挟风热上行，诸阳皆会于头面，故令面热如醉。治宜先散其风热，或以调胃承气汤加黄连、犀角，疏下两三行，彻其本热，散其风热，以升麻汤加黄连主之。
　　冯鲁瞻曰：手足六阳之经，皆上至于头，而惟阳明胃脉，起鼻交 中，入上齿中，挟口环唇，循颊车上耳前，过客主人，故人之面部，阳明之所属也。其或胃中有热，有郁火，则面热，升麻汤加黄连；若风热内甚而上攻，令人面目浮肿，或面鼻紫色，或风刺瘾疹，随证治之。
　　
　　
　　卷十二　颧脸部面热门主方
　　
　　升麻加黄连汤
　　 治面热。
　　升麻 葛根（各一钱） 白芷（七分） 炙甘草 白芍 生犀角 川芎 荆芥穗 薄荷（各五分） 黄连（酒炒四分） 水煎温服。
　　
　　
　　卷十二　颧脸部面寒门主论
　　冯鲁瞻曰：胃中有寒则面寒，宜先以附子理中汤，温其中气，次以升麻汤加附子主之。
　　
　　
　　卷十二　颧脸部面寒门主方
　　
　　升麻加附子汤
　　 治面寒。
　　升麻 葛根 白芷 黄 熟附子（各七分） 炙甘草 人参 草豆蔻（各五分） 益智仁（三分） 连须葱头二茎，水煎温服。
　　
　　
　　卷十二　颧脸部面痛门主论
　　冯鲁瞻曰：面痛为火，盖诸阳之汇，皆在于面，而火，阳也；心之华在面，而心，君火也。然暴痛多由火实，久痛多因血虚，盖胃主正面，而以肠胃为市，因饮食之热毒聚于中，则发于外，故为痛。更有过劳与饥则痛者，此中气不足也。
　　
　　
　　卷十二　颧脸部粉花疮门主论
　　澄曰：粉花疮多生于室女，火浮于上，面生粟累，或痛或痒，旋灭旋起。亦有妇女好搽铅粉，铅毒所致。兼有欲后汗出，迎风挥扇而生。
　　
　　
　　卷十二　颧脸部粉花疮门主方
　　妇女面上粉花疮铅粉（五钱） 轻粉（五分） 枯矾（三分）研匀，菜油调稠涂磁碗底内，外用蕲艾一两，放炭火上烧烟熏碗内，待艾尽为度，覆地上出火毒。逐早搽面上，疮自愈。
　　验方 上净桶出恭时，用粗纸先从脸往下一揩，再揩恭，随手掷净桶内，数次自消。
　　又方 干荷叶揉碎，每用五分，每日冲滚汤服之，久服之自消。
　　
　　
　　卷十二　颧脸部面游风毒门主论
　　王肯堂曰：面游风毒，此积热在内，或多食辛辣浓味，或服金石刚剂太过，以致热壅上焦，气血沸腾而作，属足阳明胃经。初觉微痒如虫蚁行，搔损则成疮，痛楚难经。（《准绳》）《心法》曰：此症生于面上，初发面目浮肿，痒若虫行，肌肤干燥，时起白屑，细如鱼鳞，次后极痒；抓破湿热盛者津黄水，风燥盛者津血，痛楚难堪。皆由平素血燥，过食辛辣浓味，以致阳明胃经湿热受风而成。痒甚者、宜消风散痛，甚者宜服黄连消毒饮，外搽摩风膏。
　　　r面游风毒　p04-a41a61.bmp　r
　　
　　卷十二　颧脸部面游风毒门主方
　　
　　摩风膏
　　麻黄（五钱） 白檀香 白芨 当归身（各一钱） 升麻 防风（各二钱） 羌活（一两）香油五两浸五日，文火熬黄去渣，加黄蜡五钱，熔化绢滤冷涂。
　　
　　
　　卷十二　颧脸部面上热毒恶疮门主论
　　书曰：面上热毒恶疮，乃醇酒炙 ，饮食热毒，聚于胃腑，故发于外，宜柏连散主之。
　　
　　
　　卷十二　颧脸部面生热毒恶疮门主方
　　
　　柏连散
　　胡粉 黄柏（炙） 黄连（各等分）研末，猪脂调敷。
　　
　　
　　卷十二　颧脸部肺风粉刺门主论
　　申斗垣曰：肺气不清，受风而生，或冷水洗面，热血凝结而成。（《启玄》）粉刺即粉疵。乃肺热而风吹之，多成此疵，虽无关人累，然书生娇女，各多此病，亦欠丰致。治以灭瘢丹为之添容。（《秘录》）冯鲁瞻曰：肺风，是鼻生紫赤刺、瘾疹。（《锦囊》）陈实功曰：肺风属肺热，粉刺、酒 鼻、酒刺，属脾经，此四名同类，皆由血热郁滞不散。又有好饮者，胃中糟粕之味，熏蒸肺脏而成。经所谓有诸内形诸外，当分受于何经以治之。（《正宗》）又曰：酒刺俗名谷嘴疮。
　　又曰：面上酒刺并酒 ，切忌手搔手挤，只用无灰好盐炒过，如痒，即将炒盐擦之；如出血出水，即将盐按在伤处立止。久即除根。
　　
　　
　　卷十二　颧脸部肺风粉刺门主方
　　面上粉刺（《肘后方》） 捣菟丝子绞取汁涂之。
　　
　　灭瘢丹
　　（岐天师）轻粉 白附子 黄芩（微火略炒） 白芷 防风（各等分、研细末）蜜丸。于每日洗面之时多擦数次，临睡之时又重洗面擦之，不须三日，自然消灭瘢矣。
　　肺风、粉刺、酒 鼻、鼻头肿、面赤杏仁（二十粒，去皮，瓦上焙，勿焦） 油核桃（二枚连皮，瓦上焙，勿焦） 大枫肉（三粒） 水银（三分，唾津在手掌心内研成黑水）共研匀搽之，二三次即愈。
　　面部鼻脸生疮赤风粉刺神方（《准绳》）生硫黄 白芷 栝蒌仁 腻粉（各五分） 蝉蜕（洗） 芫青（去翅、足） 全蝎（各七枚）上研细听用。以麻油、黄蜡火熬化，离火入药在内，每用少许涂面上，勿沾眼内。
　　
　　清肺散
　　 治谷嘴疮。
　　连翘 川芎 白芷 黄连 苦参 荆芥 山栀 黄芩 贝母 桑白皮（各一钱） 河水煎服。
　　面上酒刺枯矾（一两） 白附子 硫黄（各二钱）研细末。临晚以唾津调搽，朝上洗去。
　　肺风、酒刺、赤鼻大枫子仁 木鳖子仁 轻粉（各等分）研细，夜以唾津调涂。
