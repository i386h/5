<!-- { "loadSidebar": true } -->
　　酒刺、粉刺、面生 黠、小疮，并能去垢润肌皂角（三斤） 桃花瓣（一升） 升麻（八两） 楮实子（五两） 白芷 天花粉 绿豆 白芨（各一两） 砂仁 白丁香 甘松（各五钱） 三柰（三钱）共为细末，糯米饭捣丸或加肥皂肉捣丸。洗面时擦之。如擦下部，换用炼蜜捣成团擦洗。
　　满脸肺风、酒刺乳香（去油） 没药（去油） 杭粉（各三钱） 花椒（五分） 胶枣（一枚） 白果（三枚）共研细为丸。清晨洗脸时擦。
　　酒刺榧子肉（一千个） 甘菊花（二两）水酒各一碗同煮干，再用微火烘脆。每日嚼食，食完自愈。
　　颠倒散硫黄 大黄（各等分）研末，凉水调敷。
　　肺风疮 无灰酒于砂钵内，磨鹿角尖浓汁敷。
　　
　　
　　卷十二　颧脸部雀斑门主论
　　陈实功曰：雀斑，乃肾水不能荣华于上，火滞结而为斑。治当六味地黄丸以滋化源，搽洗兼施。（《正宗》）又曰：面生黑斑，乃水亏不能制火，血弱不能华肉，以致火燥结成斑，黑色枯不泽。宜服肾气丸以滋化源，用玉容丸早晚擦之。
　　
　　
　　卷十二　颧脸部雀斑门主方
　　
　　玉容丸
　　 男妇雀斑、酒刺及身体皮肤粗糙。
　　甘松 明天麻 本 北细辛 白蔹 白僵蚕 防风 山栀仁 川椒 香白芷 荆芥 密陀僧 山茶枯白矾 白芨 檀香末 羌活 甘菊花 独活（各一钱） 红枣肉（七枚）磨细末，用去净弦膜肥皂一斤同捶作丸。如秋冬加生蜜五钱，如皮肤粗槁加牛骨髓三钱。早晚洗之，肌肤自然莹洁如玉，温润细腻。
　　
　　玉肌散
　　 一切风湿、雀斑、酒刺、白屑风、皮肤作痒。
　　白附子 白芷 滑石（各二钱）加绿豆半升研细。每用三匙，早晚洗面。
　　
　　改容丸
　　大贝母（去心） 白附子 菊花叶 防风 白芷 滑石（各五钱）共为细末。用大肥皂十荚蒸熟，去筋膜捣丸，同药做丸，早晚擦面。
　　又方白丁香（五钱，即小鹊粪） 鹰粪（三钱） 羊蹄根（二两） 白附子（一两） 白蔹（八钱） 白芨（七钱）共研末。肥皂一斤去皮弦，同药捣丸擦于面上。
　　又方雄雀粪 瓦花（各等分）研细同菜油调，搽一月即光。
　　又方霜梅肉 樱桃枝 牙皂角 紫浮萍共捣丸，擦面。
　　又方 萆麻仁同肥皂捶擦。
　　又方白丁香 白蔹 白僵蚕 白芷 白附子 白梅肉 夜明砂 皂角 白芨 甘松共研细，蜜捣做饼，洗面时擦之。
　　
　　玉盘散
　　 男妇面上雀斑、粉刺。
　　白牵牛 甘松 香附 天花粉（各一两） 本 白蔹 白芷 白附子 宫粉 白芨 大黄（各五钱）肥皂一斤捶烂同药和匀，每日擦面有效。
　　
　　玉容肥皂
　　 去白瘢、黑点、白癣、诸般疮痕，令人面色好。
　　白芷 白附子 白蒺藜 白僵蚕 白芨 白丁香 甘松 草乌 杏仁 绿豆粉（各一两） 儿茶（三钱）密陀僧 樟脑（各五钱） 白蔹 三柰 猪牙皂（各四钱） 肥皂（去裹外皮筋并子，只取净肉一茶盅）轻粉（三钱）先将肥皂肉捣烂入鸡子清和，晒去气息，将各药末同肥皂鸡子清和丸，擦面。
　　
　　澡豆方
　　（洛生） 雀印或面生疮疖，疤痕色变赤黑，大效。
　　密陀僧（另研） 甘松 杏仁（生用） 白芷 蛇床子（各一两） 白果肉（四十个） 萆麻仁（四十九粒） 白蒺藜（杵去刺） 白牵牛（酒浸，各三两） 白僵蚕（二两） 肥皂（去皮弦子三斤，捣细）同药末为丸，早晚擦面，洗去。
　　
　　
　　卷十二　颧脸部面生黑斑门主论
　　陈实功曰：女子面生黧黑斑，此乃水亏不能制火，血弱不能华肉，以致火烁结成黑斑，色枯不泽。妇人生此，不利于夫主。又疑事不决者，多有之。治当朝以肾气丸以滋化源，早晚玉容丸洗擦自退。当戒忧思、动火劳伤等事。（《正宗》）古一人登厕，被臭气熏触，隐忍良久，明日满面皆黑色，月余不散。相士云：不出月必死。一良医令以沉、檀香各一两，锉碎安炉中烧熏帐内，以被盖定，令病者瞑目端坐，候香尽方可出帐门，日引鉴照之，面上黑色渐散矣。盖臭腐属水，香属土，土胜水也。
　　
　　
　　卷十二　颧脸部面生黑斑门主方
　　验方白僵蚕 黑牵牛（各二两） 北细辛（二两）研细蜜丸弹子大，日洗数次。一月后其斑自退，并治雀斑面生黑点。神效。
　　　r面生黑斑　p04-a41a62.bmp　r
　　玉容散
　　 面上黑点雀斑。
　　甘松 三柰 茅香（各五钱） 白芷 白僵蚕 白芨 白蔹 白附子 天花粉 绿豆粉（各一两） 肥皂（二个） 防风 本 零陵香（各三钱）为细末，每洗面用之。
　　
　　
　　卷十二　颧脸部痣门主论
　　陈实功曰：痣名黑子，此肾中浊气，混滞于阳，阳气收束，结成黑子，坚而不散。
　　凡人生此，终为不吉，面部不善者，去之。（《正宗》）又曰：冰蛳散点之，自落。
　　《心法》曰：痣，乃孙络之血滞于卫分，阳气束结所致。
　　
　　
　　卷十二　颧脸部痣门主方
　　点痣法 糯稻数粒去壳，用银炉灰少许入水拌匀，以糯米插灰中，将痣用针挑破，将稻米点之，任其自脱。
　　又方 糯米七粒捣烂，锻石和匀，挑破点之，即落。
　　又方 用栎炭灰半盅，以水调不干不稀，以手按实；入糯米数粒按在灰中仍按实；将碗覆于地上勿动，俟明早灰中流出白浆如饴，用盏取下，看痣大小点之。听其自落。
　　又方 夏至或冬至用酵碱同锻石捣匀水磨，点之，自落。
　　又方 白降丹水调少许，点之，自落。
　　
　　
　　卷十二　颧脸部脸发门主论
　　申斗垣曰：脸发乃足阳明胃经，多气少血，其疮发于眼下脸上四白穴、（在目下一寸，直目瞳子。）巨 穴。（挟鼻旁八分，直目瞳子。）色似葡萄，形渐大或生子母疮者，八日死。在左用内托药加当归两倍，右加三倍，妙在斯也。（《启玄》）　r脸发　p04-a41a63.bmp　r周文采曰：气血上壅，结聚脾经，故毒发于面，名曰面毒。（《集验》）窦汉卿曰：面发毒，多起于房劳太过，乘虚风入经络，阳明经虚，发于面也。或面生疖瘰，患者欲求速愈，而庸医或以毒药敷点，或以艾火炙之，或以针刀刺之，或犯尻神恶宿，或破后房事不戒，或受狂风霜雪寒露暴戾之气，或服金石草木诸部恶毒相攻相反之剂，以致病症日剧。殊不知面为诸阳之首，禁火、禁刀、禁毒，况耳目口鼻之官，总系一处，比四肢不同，若不保重，命亦难生。何也？面为阳，火气入之，熏蒸肌肉；刀针刺之，即伤经络；毒药点之，暴剥皮肉。辗转为患，继之以风邪入之，则头面虚肿，目鼻肿胀，患处日腐，其臭秽难闻，脾胃日削，寒热交作，痛楚万状，难以尽言。若有五善而无七恶，外敷清凉拔毒之药，内服参术内托之剂，再合犀角郁金散服之，以拔积毒，其命方可保也，否则难生。（《全书》）奎光曰：面痈，大抵属郁，防内攻，宜用碧丹。（方载咽喉门）兼服煎药，外敷三黄散。
　　
　　
　　卷十二　颧脸部脸发门主方
　　
　　犀角郁金散
　　（窦汉卿） 治面发毒。
　　犀角 郁金 珍珠 西牛黄 粉甘草 乳香 真粉 辰砂上为细末，炼蜜为丸噙化。
　　
　　
　　卷十二　颧脸部颧痈门主论
　　《心法》曰：颧痈，初小渐大如榴者，发阳分，由风热而生。初起 红、浮肿、疼痛，七日即溃，为毒轻、根浅，易愈。颧疽者，发阴分，由积热而生，色紫漫肿，坚硬、麻木、疼痛，三七方溃，为毒重、根深，难愈。俱发于颧骨尖处，不论左右，皆属小肠经。
　　澄曰：治法悉同痈疽，但不可妄用追蚀之药。盖颧部骨多肉少，防其穿溃过深，致令颧骨倒陷之患，不可不慎。
　　
　　
　　卷十二　颧脸部颧骨肉疽门主论
　　王肯堂曰：颧骨肉疽，颧骨内卒然而痛，经宿而痛甚，寒热大作，属上焦与阳明经郁火所致。汗之可消，药宜水酒同煎。（《准绳》）　r颧骨肉疽　p04-a41a64.bmp　r《灵枢经》曰：心病者颧赤，肾病者颧与颜黑。然则当察其色赤者，宜以黄连安神丸降心火，补心丸养心血；黑者，宜以地黄丸滋肾水，未可专委之阳明郁火也。
　　
　　
　　卷十二　颧脸部疔疽门主论
　　王肯堂曰：两腮及鼻下 肿生疮，恶血淋漓，此名疔疽，属足阳明胃经。三日口噤如痉，角弓反张，按之如疔钉着，骨痛不可忍者是也。治之稍缓，则毒攻心，呕吐不食，昏迷躁乱，谵语者死。（《准绳》）　r疔疽　p04-a41a65.bmp　r澄曰：疔疽者，乃醇酒炙 ，膏粱浓味，或误食自死牛马、宿茶陈菜，食中汗毒而成。不可妄用刀针，当照疔疮门方法治之。故毋庸另立主方。
　　
　　
　　卷十二　颧脸部托腮痈门主论
　　奎光曰：托腮痈，生腮下，乃饮食浓味，醇酒热毒所结而成。
　　
　　
　　卷十二　颧脸部腮颔发门主论
　　王肯堂曰：腮颔发生腮脸，属足阳明经风热所致。（《准绳》）又曰：金腮疮，生于颊腮，初如米粒，渐大如豆，久而不治，溃蚀透颊，属阳明经。治不得法，溃烂不敛，口吐臭痰，喘急神昏者死。
　　冯鲁瞻曰：腮痈，乃胃家经络也。（《锦囊》）又曰：咽痛颔肿，脉洪大面赤者，羌活胜湿汤加黄芩、甘草、桔梗各五分。
　　朱丹溪治两腮肿，用细辛、草乌等分为末，入蚌粉、猪脂调敷。口含白梅，置腮边良久，出涎，肿退消时，肿必先向下。
　　古一人因惊骇后，常用手指甲掐住两颊，遂致两颊破损，心懊 不安，脉数而实，诸药不愈。用《活幼方》中牛黄清心凉膈丸，数服而愈。
　　澄曰：腮颔发者，其势大，即腮痈，又名鱼腮毒。而金腮疮者，其势小，多生于嗜酒之人，糟粕之味熏蒸胃腑，是以腮颔结肿 痛。初起，四妙汤主之，寒热加荆芥、防风、葛根、赤芍；已成加白芷；将溃加穿山甲、皂角刺；溃后四妙汤加白芷排脓。二三剂脓尽，速于生肌收口，不得妄自追蚀提药，防其透膜。此症全赖补托，兼戒房事，庶不致收口腮凹，亦可免夫成鱼腮漏，终年淌水也。均照痈疽门治法，毋庸另立主方。
　　　r腮颔发　p04-a41a66.bmp　r
　　
　　卷十二　颧脸部颐发门主论
