<!-- { "loadSidebar": true } -->
　　王肯堂曰：颐发生于颧骨之下，腮颔之上，耳前一寸三分，古云不治，属足阳明胃经热毒上攻。若治不得法，延及咽嗌溃烂，穿口不食者死。（《准绳》）又曰：《素问》云：肾热者颐先赤。故颐属足少阴肾经也。而今医师以耳后一寸三分发锐毒者，名曰发颐，则是少阳分野，而薛氏亦以为属足少阴经，当补肾水者，何也？盖肾为相火之宅，宅完且固，而火得归息焉，则治肾正所以治少阳也。此证伤寒汗出不彻者，多患之。亦有杂证客热，久而不散，而发于颐者，宜以药速消散之。失治成脓，则费手矣。倘误服克伐之药，而不滋补其气血者，即穿口破唇而死。
　　申斗垣曰：颐发，乃足阳明胃经多气少血，在唇旁腮上颊车穴、（穴在耳下曲颊端陷中。）大迎穴。（穴在曲颔前一寸三分陷中动脉。）上下左右相同，双发最凶。如肿痛不可忍者，八日可刺。脓汁出，四畔软者生；如反硬，牙关紧，不能食，似蜂窠涓流黄水，十无一生。女子患此，主四五日死。（《启玄》）　r颐发　p04-a41a67.bmp　r窦汉卿曰：发颐乃伤寒发汗未透而成。在头耳一寸三分、在心窝两胁、在身者可治；在身后，相连咽喉，恐毒瓦斯内攻，难进饮食药饵，鼻流清脓，两耳闭塞者，即死不治。
　　陈实功曰：发颐又名汗毒。此症原因，风寒用药发表未尽，日久传化为热，不散，以致项之前后结肿疼痛。初起身热口渴，当用柴葛汤清热解毒；如患上红肿热痛者，如意金黄散敷之。（《正宗》）又曰：如身凉不渴者，宜牛蒡甘桔汤。
　　冯鲁瞻曰：头痛肿大如斗，是天行时疫，大头病也。夫身半以上，天之气也；身半以下，地之气也。邪热客于心肺之间，阳明少阳之火复炽，且感天地四时瘟疫之气，所以上焦壅热不散，干犯清道，湿热上乘巅顶而为肿，木挟火邪而为痛，甚至溃裂脓血，复染他人，所以谓之疫疠。轻者名为发颐，肿在两耳前后，有以承气下之，泻胃中之实热，是诛伐太过矣。治法不宜药速，速则过其病，所谓上热未除，中寒复生，必伤人命。宜用缓药，徐徐少与；再视肿势在于何方，随经治之。阳明为邪，首大肿；少阳之邪，出与耳前后也。大概普济消毒饮主之。
　　
　　
　　卷十二　颧脸部颐发门主方
　　
　　牛蒡甘桔汤
　　 颐毒表邪已尽，耳项结肿，微热不红，疼痛者。
　　黄连 赤芍药 桔梗 广陈皮 苏木 牛蒡子 川芎 天花粉 甘草 水煎服。
　　汗颐 腮平头红豆（即平常红豆，每升用生姜四两，取自然汁拌晒，研为细末）用鸡蛋清调敷，中留一孔透气，干以葱汁润之，一日立消，又且定痛。
　　
　　
　　卷十二　颧脸部腮门主论
　　陈实功曰： 腮乃风热湿痰所主，或冬温后，天时不正，感发傅梁，两腮肿痛。
　　初发寒热，以柴胡葛根汤散之，外敷如意金黄散；如在里，内热口干，二便不利者，四顺清凉饮利之，表里俱解；如肿仍不消必欲作脓者，托里为主。脓熟者针之。（《正宗》）　r 腮　p04-a41a68.bmp　r冯鲁瞻曰：胸膈蕴积热毒，致生风痰，上攻头面，壅滞不散，发为 腮，重则磁锋刺去恶血，轻则或涂或点，次投汤剂，散风清热，解毒消痰，自愈也。（《锦囊》）王肯堂曰：所患在肌肉、浮而不着骨者，名曰 腮。属足阳明经风热所致。
　　《心法》曰： 腮一名髭发，一名含腮疮，生于两腮肌肉不着骨之处，总发端于阳明胃热也。初起高肿色红 热者，系阳明风热；若平肿色淡不鲜者，由胃经湿热。
　　
　　
　　卷十二　颧脸部腮门主方
　　敷 腮 染坊靛花频敷自消。
　　又方 肥皂同砂糖捣敷，纸盖留顶出气。
　　又方 黄柏、铅粉各等分，研匀凉水调敷。
　　又方猪胆汁（三个） 生姜汁 米醋（各半酒杯）和匀磨京墨，一敷即消。
　　腮肿土茯苓（二斤） 天花粉 苦参（各二两）咀片分七剂，每剂加皂角子七粒水煎，露一宿，食后温服，并治瘰 。
　　时行风热腮肿 赤小豆捣细，鸡子清或米醋调敷，立消。
　　又方 霜后丝瓜 存性，猪胆汁调敷，即消。
　　又方 扁柏叶捣汁，调蚯蚓泥搽上，立消。
　　宋仁宗患 腮，道士赞宁用赤小豆七粒为末敷之，立愈。（《朱氏集验方》）腮毒 大黄末、姜汁调敷，中留一孔透气，自消。
　　两腮红肿百合（一两） 贝母 山芝麻根（去皮） 元明粉（各一钱） 银朱（七分） 白面（少许） 同捣敷。
　　
　　
　　卷十二　颧脸部大头伤寒门主论
　　发于鼻额，红肿，以至两目肿盛而不开，额上面部皆赤而肿者，属阳明也。或壮热气喘，口干舌燥，咽喉肿痛不利，脉来数大者，用普济消毒饮主之。如内实热盛者，用通圣消毒饮。若发于耳之上下前后，并头角红肿，此属少阳也。或肌热日晡热，寒热往来，口苦嗌干，目疼胁下满，宜小柴胡汤加花粉、羌活、荆芥、连翘、芩、连主之。若发于头上，并脑后项下，及目后赤肿者，此属太阳也，宜荆防败毒散主之。若三阳俱受邪，并于头面耳目鼻者，以普济消毒饮，外用清凉救苦散敷之。治法当先缓后急，否则邪伏也。先缓者，宜退热消毒；虚人兼扶元气；胃虚食少者，宜助胃气；候其大便内结热甚，方以大黄下之，拔其毒根，此先缓后急之法也。盖此毒先肿于鼻额，次肿于目，又次肿于耳，从耳至头，上络后脑，结块则止，若不散必成脓也。俗云：大头天行，亲戚不相访问，染者多不救。泰和间多有病此者，医以承气加蓝根下之稍缓，翌日如故，下之又缓，终莫能愈，渐至危笃。东垣视之曰：夫身半以上，天之气也；身半以下、地之气也。此邪热客于心肺之间，上攻头面为肿盛，以承气泻胃中之实热，是为诛伐无过，遂处普济消毒饮子，全活甚众。
　　
　　
　　卷十二　颧脸部伤寒瘥后遗毒门主论
　　伤寒汗下不彻，余部结在耳后一寸二三分，或两耳下俱硬肿者，名曰遗毒。宜速消散，缓必成脓，以连翘败毒散治之。如项肿痛，加威灵仙；大便实，加大黄、穿山甲。如发肿有脓不消，或已破未破者，但用内托消毒散加皂针、升麻、银花、甘草之类。然古人方书之论如此，但实多由于久热伤阴。盖少阳、少阴，阴亏已极，乃因虚火上冲，所以腮颊耳后肿痛也。经曰：荣气不从，逆于肉里，乃生痈肿。况耳后方圆一寸，皆属于肾，有何毒之谓欤！治宜以滋阴化痰，散郁和肝，而肿自愈。如熟地、麦冬、土贝母、白芍、连翘、甘、桔之类，略佐青皮、柴胡少许足已。若尺脉甚弱者，竟用上病疗下之法，投以引火归源之药，则肿不治而自散。若误认以毒为事而攻之，不惟肿结愈固而愈甚，必致变生别病而危矣。当详酌之。
　　
　　
　　卷十二　颧脸部时毒门主论
　　陈实功曰：天行时气感之而发，初起与风寒相类，惟头面耳项为真。寒热、体强、头眩、脉浮紧数者，为邪在表，宜荆防败毒散、万灵丹发汗；如两目鼻面渐次传肿者，乃正阳明受病，其患 肿，发热便秘，多热少寒，口干，脉数有力，为邪在里，宜五利大黄汤下之。又头角两耳前后结肿者，乃手少阳经受之，其患耳鸣筋痛，寒热呕吐，口苦嗌干，烦躁时甚，当以知母石膏汤、小柴胡汤和之；如凶荒沿门传染者，普济消毒散、藿香正气散以安之。表里俱解，肿尚不消，宜砭去恶血；肿热甚者，如意金黄散敷之。自后仍不消者，必欲作脓，宜托里消毒散加白芷、皂角针托之；脓秽食呕者，香砂六君子汤。又有毒中三阳，自颈项以上俱发肿，光如水色，双目合缝，唇似猪形，口角流涎，肿痛不消，声音不出，饮食不入，咽喉肿闭，牙关难开，破流臭水，秽气连绵不绝者，犯此俱为不治。（《正宗》）　r时毒　p04-a41a69.bmp　r李东垣曰：夫时毒者，乃四时邪毒之气，而感之于人也。其候发于鼻面、耳项、咽喉，赤肿无头，或结核有根，令人憎寒壮热、头痛、肢体作疼甚者，恍惚不宁，咽喉闭塞，人不识者，将谓伤寒，便服解药一二日，肿气增益，方悟始召医治。原夫此疾古无方论，世俗通为丹瘤，病家恶言时毒，窃恐传染。尝考之与经曰：人身忽经变赤，状如涂丹，谓之丹毒，此风热恶毒所为，谓之丹瘤，与夫时毒特不同耳。盖时毒者，感四时不正之气，初发状如伤寒，五七日之间乃能杀人，治之宜精辨之。先诊其脉滑数浮洪，沉紧弦涩，皆其候也。盖浮数者，邪气在表也；沉涩者，邪气深也。
　　识的时毒瓦斯实者，攻之下之；有表者发之；年高气弱者，连翘汤主之。又于鼻内 通气散，取十余嚏作效。若 药无嚏者，不可治之。如出脓血者，治之必愈。如左右看病之人，日日用 药取嚏，必不传染。病患每日用嚏药三五次，以泄热毒，此治时毒之良法也。经三四日不解者，不可大下，犹宜和解之；至七八日，大小便通利，头面肿起高赤者，可服托里黄 散，宜针镰砭割出血泄其毒瓦斯；十日外不治，自愈也。
　　此病若五日以前，精神昏乱，咽喉闭塞，语声不出，头面大肿，食不知味者，必死之候，治之无功矣。然此疾有阴有阳，可汗可下，切不可但云热毒只用寒药混治。（《精义》）窦汉卿曰：时毒乃凶荒劳役患之，安里为主，用普济消毒饮最善。然而此症有阴有阳，有可汗有可下，若误认为热毒而用寒药，则误矣。（《全书》）《心法》曰：时毒初起状类伤寒，或兼咽痛，一二日间，发于腮项颔颐，作肿无头，渐渐红赤疼痛，或似结核，方有根漫肿色赤，俱由感冒四时不正邪气，客于经络酿结而成，非发于病后之颐毒也。惟在医者精察疮色，辨别虚实，治法须宜疏解，不可骤用寒凉，致毒不得外发，而内攻咽喉者，则险矣。
　　
　　
　　卷十二　颧脸部时毒门主方
　　
　　加味甘桔汤
　　甘草 桔梗 荆芥（各三钱） 牛蒡子（炒，二钱） 贝母（一钱五分） 薄荷（五分） 水煎服。
　　若两颐肿盛者加丹皮三钱，柴胡一钱五分。
　　
　　普济消毒饮
　　 神治天行疫毒、大头诸病。
　　牛蒡子（炒） 连翘 桔梗 甘草 板蓝根 马屁勃 橘红 玄参 柴胡 僵蚕（炒，各二钱）黄芩（酒炒） 黄连（酒炒，各五钱） 新升麻（七分） 人参（三钱）为末。汤调服之或蜜丸嚼化，或有加当归、川芎。如便闭加酒炒大黄一钱利之，肿热甚者砭法刺之。一方有薄荷一钱，无人参。
