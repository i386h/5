<!-- { "loadSidebar": true } -->
　　陈实功曰：耳病乃三焦、肝风妄动而成，大人有虚火实火之分。小儿有胎热、胎风之别。虚火者，耳内蝉鸣，出水作痒，外无 肿；实火者，耳根耳窍俱肿，甚则寒热交作，疼痛无时。（《正宗》）又曰：初生小儿胎热，或洗浴水灌窍中，亦令耳窍作痛生脓。切记不可吹药，若治早项内生肿，莫若候毒尽自愈。如一月不瘥，以红绵散治之，自安。
　　冯鲁瞻曰：耳者，宗脉之所聚，肾气之所通也。有小儿肾经气实，其热上冲于耳，遂使使津液壅而为脓，或为清汁，然则厥阴之与足阳明，手少阴之与足太阳，为证尤甚。推其所致之由，其原有七：有实热，有阴虚，有因痰，有因火，有气闭，有肝风，有胎元所发而为病也。证有五：为鸣、痛、肿、聋、 是也。当分其所因而治之。（《锦囊》）又曰：常出红脓，谓之脓耳。
　　又曰：胎元而成者，是因父母不谨，故先天火毒攻冲，脓臭流处成疮，四傍肿赤，时发时愈。所主宜化毒滋肾。
　　陈远公曰：人有双耳忽肿痛，内流清水，久则变脓血，身发寒热，耳内如沸汤响，或如蝉鸣，此少阳胆气不舒，而风邪乘之，火不得散，故生此病。法宜舒发胆气，佐以散风泻火之味，则愈矣。然有不效者，何也？盖胆受风火之邪，燥干胆汁，徒用祛风泻火，则胆汁益干，胆火益炽，风藉火威，愈焚灼也，病益甚矣。润肠汤主之，当归、白芍、玄参各一两，黑栀子二钱，柴胡一钱，花粉三钱，石菖蒲八分，水煎服。一剂疼轻，二剂肿消，三剂脓血止，四剂寒热除，十剂全可也。（此方归、芍不但入胆，且入肝也。胆病，肝亦必病，平肝则胆亦平也。柴、栀亦舒肝胆之味，舒肝正所以舒胆也。肝舒则血必旺，而胆汁有不濡润者乎！胆汁既濡，邪风邪火，已有不治自散之机，加天花粉逐痰，则风火无党，以石菖蒲通耳中之窍，玄参退浮游之焰，自然风火渐祛，上焦清凉，耳病随痊也。《冰鉴》）汪省之曰：虚火治以四物汤加牡丹皮石菖蒲、肾气丸主之。实火，治以柴胡清肝汤主之。（《理例》）
　　
　　卷十三　正面耳颏部脓耳门主方
　　
　　红棉散
　　 耳内生疮流脓，乃肝经郁火所结。
　　枯白矾（三钱） 胭脂（一钱， 存性，如能用干油胭脂更佳）研匀。先用棉杖子搅去脓水，另以柳杖子蘸药掺入耳底，自干。若 耳加麝香五厘。
　　耳底流脓。
　　枯矾 黄丹 龙骨 海螵蛸 麝香 干胭脂研细吹之。
　　又方青黛 人中白 枯矾 雄黄 冰片 黄柏（各等分） 研细吹。
　　又方 橄榄核 存性研细，加冰片少许吹。
　　又方 大红千叶石榴花瓣研细吹。
　　又方 枯矾入人乳内，放炭火上顿滚变黑色，研细吹。
　　又方 芦柴梗、叶箨 存性，加冰片水许，研细吹。
　　又方 陈皮 灰一钱，加麝香少许，吹。
　　又方 白鲞牙二个 ，加冰片，研细吹。
　　又方水龙骨（即船底陈油锻石，一两） 硼砂（二钱五分）共研极细。每用少许吹。
　　又方黄丹（水飞，二钱，） 龙骨（ ） 枯矾 胭脂（各一钱） 海螵蛸（五分） 麝香（少许）研细。以棉杖子榐去脓水，用少许吹耳内，每日吹一次，勿令风入。
　　
　　煎方
　　 蔓荆子 升麻 前胡 桑白皮 甘草 麦门冬 赤茯苓 赤芍耳内肿痛出脓出水 金丝荷叶（即虎耳草）揉汁，灌入耳内自愈。（此味乃治耳病之妙药，如有脓可加枯矾少许。）又方 头发烧存性研细，每用少许吹入。
　　又方 五倍子一个，略挖破，入生明矾于内，纸包浸湿火内烧存性，研细。每用少许吹入。
　　又方 鲜白果捣烂，用棉裹绞汁入耳，脓血自止。
　　又方 蛇蜕卷条插入耳内，其脓吸尽自愈。
　　又方 红枣一枚去核，入雄黄三分，烧干研末，用管吹入耳内。
　　又方 柿蒂不拘多少， 存性，研细吹。
　　
　　
　　卷十三　正面耳颏部耳风毒门主论
　　　r耳风毒　p04-a41a77.bmp　r王肯堂曰：耳风毒，耳中常出红脓，此足少阴、手少阳二经风热上壅而成。（《准绳》）胡公弼曰：耳风毒，即耳门毒。（《青囊》）又曰：耳之上下前后，皆属少阳，最不可破。如毒一有溃破，便要仔细详审，不可轻忽。
　　窦汉卿曰：耳风毒受在心肾，气不流行，壅在心经，致伤于耳。
　　
　　
　　卷十三　正面耳颏部耳蕈、耳痔门主论
　　王肯堂曰：耳蕈、耳痔，则不作脓，亦不作寒热，外无壅肿。但耳塞不通，缠绵不已，令人耳聋。（《准绳》）陈实功曰：又有耳挺，结于窍内，气脉不通，疼痛不止，当用白降丹点之，化尽乃愈。（《正宗》）窦汉卿曰：耳痔、耳蕈，先用针刺破，用红玉膏点之，耳胀痛，用虎耳草汁滴入耳内，痛即止。
　　汪省之曰：耳挺治以栀子清肝汤，外以白降丹或线蘸药插入挺肉缝内，化尽自愈。（《理例》）　r耳蕈 耳痔　p04-a41a78.bmp　r
　　
　　卷十三　正面耳颏部耳痛门主论
　　《易》说：卦坎为耳痛。
　　王肯堂曰：脑里虚疡，（虚疡者即无名肿毒之谓。）耳中疼痛，不可当者。（《准绳》）冯氏曰：耳痛、耳鸣、耳痒、耳脓、耳疮，亦当从少阴正窍分寒热虚实而治之，不可专作火与外邪。凡耳鸣，以手按之而不鸣，或少减者，真虚也；手按之而愈鸣者，火实也。昔王万里时患耳痛，魏文靖公劝以服青盐鹿茸煎雄附为剂，且言此药非为君虚损服之，曷不观易之坎为耳痛，坎水藏在肾，开窍于耳，在志为恐，恐则伤肾故耳痛。气阳运动常显，血阴流行常幽，血在形如水在天地之间，故坎为血卦，是经中已着病证矣。竟饵之而愈。（《锦囊》）
　　
　　卷十三　正面耳颏部耳痛门主方
　　
　　立效散
　　 耳内忽作大痛，如有虫在内奔走，殊痛，或出血，或出水，或干痛，不可忍者。蛇退火烧存性，研末，鹅管吹入立止。一方加冰片。（用蛇退者，取蛇之善脱以解郁火也。）耳痛不可忍者 磨刀铁浆滴入耳中即愈。
　　又方 番大鳖子去壳，磨冰麝油，滴入耳中，自止。
　　
　　
　　卷十三　正面耳颏部耳痒门主论
　　《后汉•律历志》：春分晷长七尺二寸四分，当至不至，多病耳痒。
　　岐天师曰：有耳中作痒以木刺之，尚不足以安其痒，必以铁刀刺其底，铮铮有声，始则快然，否则痒极欲死，此肾肝之火结成铁底于耳中，非汤药可救，宜救痒丹主之。愈后服六味地黄丸三十斤可也。
　　
　　
　　卷十三　正面耳颏部耳痒门主方
　　耳痒，并治耳中有核，或耳屎凝结难取。胡桃肉煨热塞耳内，食顷即通。
　　耳痒或耳屎结于耳底，火酒滴入，片时即止。
　　救痒丹（岐天师）龙骨（一钱） 冰片（三分） 皂角刺（一条，烧灰存性）先将药研细。用雄鼠胆一枚，水调匀，加人乳再调如浓糊，尽抹入耳孔内，必然痒不可当，必须人执其两手，痒定则自愈矣。
　　
　　
　　卷十三　正面耳颏部耳烂门主方
　　耳叶赤烂，桑、枣、槐、柳、桃嫩枝摘来煎汤，日洗三次。
　　又方 贝母、轻粉研匀干掺。
　　
　　
　　卷十三　正面耳颏部耳衄门主论
　　冯鲁瞻曰：耳中出血，少阴火动所致。（《锦囊》）李东垣曰：耳中无故出血，名曰耳衄。乃肝肾相火上逆，迫血而衄。
　　
　　
　　卷十三　正面耳颏部耳衄门主方
　　验方 白龙骨研细吹耳内。
　　又方人牙（ 存性，出火毒） 麝香（少许）研细。每用少许吹耳内，即干。（又治小儿痘疮出现而靥者，酒调一字，服之即出。）
　　
　　卷十三　正面耳颏部黄耳类伤寒门主论
　　凡耳中策策痛者，是风入肾经也。不治则变，恶寒发热，脊强背直，如 之状，曰黄耳伤寒。此不可作正伤寒治，宜小续命汤去附子，加僵蚕、天麻、羌、独，次用荆防败毒散加细辛、白芷、蝉蜕、黄芩、赤芍、紫荆皮。
　　
　　
　　卷十三　正面耳颏部耳聋门主论
　　冯鲁瞻曰：耳聋因于火者，或暴怒之乍乘，或情欲之自肆，或因有余之火，或因不足之火，故耳聋及痛者。所主宜芩、连、归、芍之类。（《锦囊》）又曰：耳聋因于气闭者，有因怒伤及肝，痰因于火，或一时卒中，或久病气虚，故耳聋及鸣者，所主宜舒郁调血，用导引宣通之法。
　　又曰：更有风入于脑，停滞于手太阳之脉，则令气塞耳聋。
　　又曰：若大病后而耳聋者，是血枯而气弱也，当服地黄丸。然在病后，则气血俱虚，必诊两手之脉孰胜而为之治。若脉大无力，或右手细小沉弱者，阳气大虚也，宜甘温之剂，仿阳生阴长之义，少加血药佐之。若纯视为阴虚，而用滋阴降火之剂。则阳气愈弱，非惟耳聋不痊，反增恶心、胸满、泄泻之患矣。
　　又曰：耳聋皆属于热。左耳聋者，少阳火也，龙荟丸主之；右耳聋者，太阳火也，六味丸主之；左右耳俱聋者，阳明之火也，通圣散、滚痰丸主之。凡有所忿怒过度，则动少阳胆火从左起，故使左耳聋也；有所色欲过度则动，太阳膀胱相火从右起，故使右耳聋也；有所醇酒浓味，过度则动，阳明胃火从中起，故使左右耳俱聋也。妇人多左耳聋者，以其多忿怒也；男子多右耳聋者，以其多色欲也；膏梁之家，多左右耳聋者，以其多肥甘也。
　　又曰：经云：耳聋少气嗌干者，肺也。又云：头痛耳鸣，九窍不利，肠胃之所生也。肠胃不足，故气弱不充，伤寒及大病之后，多有此证，以补中益气汤治之。耳聋多恐者，肝虚也。经云：肝虚则目KT KT 无所见，耳无所闻，善恐。治法用四物汤加羌活、防风、柴胡、茯神、菖蒲主之。
　　又曰：新聋多热，少阳、阳明火多故也；旧聋多虚，肾常不足故也。一宜清风散热，一宜滋肾通窍。如大病后，又宜补阴降火。
