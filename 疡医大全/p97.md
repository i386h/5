<!-- { "loadSidebar": true } -->
　　冯氏曰：人身有九窍。阳窍七：耳、目、口、鼻是也；阴窍二：前后二阴是也。阳气走上窍，若下入阴位，则有泻泄腹鸣之候；阴气走下窍，若上入阳位，则有窒塞耳鸣之候。高年之人，肾水已竭，真火易露，故肾水之气易出难收，浮越上窍，窍内有声如蛙、鼓、蚁声，是以外入之声与内声相混，听之不清；至年迈无气，内竭不能上通，而听斯失聪矣。非若少壮之人，浊阴遮蔽其窍，外声不得内入，故用麝香、菖蒲开气导达为事也。故治高年逆上之气，全以磁石为主，取其重能达下，性主下吸，兼用地黄、龟胶群阴之药佐之，更助五味子、山萸之酸收之，令阴气自旺于本宫，而不上触于阳窍，由是空旷无碍，耳之受声，犹谷之受响，故耳之妙用，全在虚而能受也。经曰：耳黑枯燥者是肾惫。（《锦囊》）陈远公曰：人有耳疼虽愈，而耳鸣如故者，人以为风火也，仍用祛风散火而鸣益甚，以手按耳则鸣少息，此阳虚气塞也。法宜补阳为主，兼理肝肾之虚，用发阳通阴汤以治之。人参、白术、当归、白芥子各二钱，茯苓、黄 、白芍各三钱，熟地五钱，柴胡一钱，肉桂、甘草各五分，黑荆芥一钱，水煎服。一剂轻，二剂愈。十全大补也。（《冰鉴》）又曰：人有平居无事，忽耳闻风雨鼓角之响，人以为肾火盛也，谁知心火亢极乎。凡人心肾交，始能下上清宁以司视听；心肾不交，皆能使听闻之乱。然肾欲交心，心必能受，心欲交肾，肾必能受，始相安也。倘肾火大旺，心必畏肾之炎，不敢下交于肾矣，均能使两耳之鸣。但心不交于肾者，耳鸣轻；肾不交于心者，耳鸣重。今闻风雨鼓角，耳鸣之重也，治法欲肾气之归于心，必使心气仍归于肾，用两归汤主之。麦冬、熟地各一两，丹参、茯神各三钱，生枣仁五钱，黄连二钱，水煎服，二剂鸣止，四剂不发也。（此凉心之剂，心凉则肾不畏心之热，药与来归，不必两相引而合也。全是益心滋肾之品，不但心无过燥之虞，而肾且有大润之药。如夫妇之同心，有鱼水之欢，又何有乖离之戚也哉。）申斗垣曰：蝉鸣，乃肝胆之火也，宜龙胆泻肝汤主之。（《启玄》）
　　
　　卷十三　正面耳颏部耳鸣门主方
　　
　　耳鸣通气法
　　猴姜汁（八钱） 地黄汁（五钱） 白姜汁（三匙）和匀隔汤煮滚，四朝服完。
　　又方 黄柏半斤乳浸，晒干炒褐色，研细。酒糊丸桐子大，每早晚白汤送下三钱。
　　
　　止喧丹
　　（岐天师）熟地 生芍药 山茱萸（各三两） 柴胡 黑山栀 白芥子（各三钱） 麦门冬（去心一两） 水煎服。
　　耳闭。
　　石斛（五钱） 荔枝（三十个，连壳、肉、核） 水煎服。
　　又方 新荷叶为末装枕，枕之。
　　又方 甘遂为末。包，塞耳内，口含甘草，静卧，自通。
　　又方生地黄（水煮四两） 远志肉（甘草汤泡，焙） 石菖蒲（焙，各八钱） 菟丝子（拣净，炒） 生白芍白茯神（炒，各二两） 益智仁（盐水拌炒，五钱） 酸枣仁（炒，三两） 当归身（酒炒，二两）干姜炭（江西者三钱）研细末。炼蜜丸，清晨淡盐汤送下三钱。
　　气壅头目不清耳常重听。
　　白僵蚕（炒） 广木香（各五分） 荆芥穗 防风（各五钱） 黄连（炒） 片黄芩（酒炒，各三钱）川芎 羌活（各一钱） 干菊花 木通（各七分） 石菖蒲 甘草（各一钱五分）上为末。每服二钱，食后茶清调服。
　　
　　
　　卷十三　正面耳颏部耳根毒门主论
　　王肯堂曰：耳根毒，在耳根，结核状如痰核，按之不动而微痛，属足少阳胆经，兼三焦风热所致。（《准绳》）　r耳根毒　p04-a41a79.bmp　r胡公弼曰：耳根毒受在心肾，怒气伤心，流滞肝经，风热壅聚而成也。（《青囊》）冯鲁瞻曰：耳根及牙床肿痛者，属上焦风热，阳明少阳二经受病也。当用清胃辛凉而散之；实热甚者，酒蒸大黄微利之。（《锦囊》）《心法》曰：耳根毒，生耳垂后偏上缝中。
　　
　　
　　卷十三　正面耳颏部首疽门主论
　　申斗垣曰：首疽，生于耳傍 脉、翳风二穴，乃手少阳三焦经多气少血，憎寒壮热发渴。七八日可刺。脓水黄白色可治；如黑稀水发渴及两左右双疽者死。此毒之甚者也。（《启玄》）　r首疽　p04-a41a80.bmp　r
　　
　　卷十三　正面耳颏部杼疽门主论
　　　r杼疽　p04-a41a81.bmp　r《鬼遗方》曰：杼疽发发中须内及两耳。不穴十五日死；可刺其脓，色黑如豆豉，或见血者死。
　　王肯堂曰：杼疽生颈上两耳后，初不甚肿，但痛痒不时，而出清水，渐渐长大如玳瑁斑点者是也。亦名化骨疮。若过时溃烂，日久出骨者大恶之证。此证多生于积郁之人，七恶多见，犯禁者不治。（《准绳》）申斗垣曰：杼疽，乃手少阳三焦经多气少血，生于耳下天牖、翳风二穴之旁，六七日可刺。若对脐有疮，初出不肿，俱有燎浆，泡渐长大，蚀肉溃脓，先从脚后跟如玳瑁斑点，名曰羡疮，又名化骨疮。有骨出，乃肺败也，甚恶。（《启玄》）
　　
　　卷十三　正面耳颏部月蚀疳疮门主论
　　王肯堂曰：月蚀疳疮，生小儿耳窍之旁，虽曰指月而生，恐未必然。大抵风湿热毒成疳耳。（《准绳》）冯鲁瞻曰：若风湿相搏则生耳疮。更有以手指月，遂使两耳之后生疮者，名曰月蚀疮。及冻耳、虫伤、拨损之类外因者，并从外治。（《锦囊》）周文采曰：月蚀疮生于两耳鼻面，烂及下部诸窍，浸入筋络。月中则疮盛，月末则疮衰，以其随月盈亏故名。（《集验》）《心法》曰：月蚀疮，又名旋耳疮，生于耳后缝间，延及耳折上下，如刀裂之状，色红时流津黄水。由胆脾湿热所致。
　　　r月蚀疳疮　p04-a41a82.bmp　r
　　
　　卷十三　正面耳颏部月蚀疳疮门主方
　　耳朵后生疮名曰月蚀疮 黄连、枯矾、胡粉、蛇床子各等分。研细干掺。
　　又方（《启玄》）黄丹（ 赤） 枯矾 真粉（各一钱） 冰片（五厘）研细干掺或唾调搽。
　　又方 黄连、枯矾研细，干掺或油调搽。
　　耳内外恶疮及头疮、口边肥疮。
　　干马齿苋（一两） 黄柏（五钱）共为细末。每用小豆大许绵裹塞耳中，外仍敷之。
　　耳边生疮。
　　黄丹（一钱） 松香（八分）研匀。香油调搽。
　　月蚀疮。
　　轻粉（隔纸炒） 穿山甲（炙） 黄丹 铅粉（各等分）研细。香油调搽。
　　
　　
　　卷十三　正面耳颏部髭须门主论
　　冯鲁瞻曰：须属肾，禀水气，故下生；阴虚阳盛，则须白而有光。发属心，禀火气，故上生；劳心过度则火上炎而血耗，故发白而早落。所属虽殊，然乌须黑发，无出乎滋补精血二者而已。（《锦囊》）《灵枢》曰：足阳明之脉，血气盛，髯美长；血少气多则髯短；气少血多则髯少；血气皆少，则无髯也。
　　又曰：冲脉、任脉皆起于胞中，为经络之海，别而络于口，血气盛则充肤热肉；血独盛则淡渗，皮肤生毫毛。妇人有余于气，不足于血，以其数脱血也，故冲任之脉不荣口唇，而须不生。宦者去其宗筋，则伤其冲脉，血泻不复，皮肤内结，唇口不荣，故须不生。其有天宦者，（天生阳气不举，不能御妇。）未尝被伤，不脱于血，然其须不生，何也？曰：此天之所不足也，其任冲不盛，宗筋不成，有气无血，唇口不荣，故须亦不生。由此观之，唇口不独脾胃也。
　　
　　
　　卷十三　正面耳颏部髭须门主方
　　
　　黑须散
　　 乌须发。
　　官粉 真蛤粉 黄丹 密陀僧 锻石（各等分）研匀水调，搽上俟干，水洗去药，用核桃油润之。
　　乌须神方好京墨（三钱，研末） 麝香（三分） 生漆（一斤，去渣） 雌雄蟹（一对，重八两，霜降后者佳，对脐扎好）先将京墨、麝香入瓷瓶内，次将蟹投入，又将生膝倾入瓶内封固，入人行处土中深理尺许，七七四十九日取起，麻布去渣取贮瓷瓶中。凡用笔涂上，将指头套鱼胞捏匀，恐染指上难褪。
　　又方枯白矾 诃子皮 砂 细辛（各三分） 五倍子（焙黑色，青绵布包裹脚跟，踏成饼子，三钱）红铜末（银罐内 成灰，六分）各为细末。对和一处，次用石榴皮一个，乌梅肉三个，细茶一撮，水二盏，煎七分去渣，用磁盏盛，将前药末汁纳放锅内重汤煮药，至皱面起为度。晚间用抿子蘸药刷上，次早温水洗净，须发如漆。
　　
　　七仙丹
　　 乃补心肾、驻容颜、黑髭须之圣药。
　　天门冬（去心） 麦门冬（去心） 人参（去芦） 熟地黄（酒洗） 生地黄（酒洗） 小茴（炒黄色，秋冬用） 白茯苓（去皮，春夏用，各二两） 何首乌（甜瓜瓣者九蒸九晒，四两）为细末。蜜丸弹子大，每服一丸嚼烂，好黄酒送下或盐汤下。或丸如桐子大，每服五十丸，空心酒送下。忌三白（葱、蒜、萝卜是也。）房事，合时忌犯铁器。
　　乌须 一月两乌永不见白。
　　五倍子（炒过一两） 青盐（炒） 胆矾 明矾（各一钱） 铜青（二钱） 飞面（五分）上用粗六安茶煎浓调稠，重汤炖至起泡，刷须上，干则洗去。
　　乌须汗巾荜澄茄（三两） 大黄（四两） 旱莲草（二两） 辽细辛 没石子 黑蜀葵花（阴干，各一两）黑铅（半斤化开，投水银一两，待冷定）用白绫三尺，将前药并包一处，好米醋五斤入砂锅内，煮干为度取出，用青布包绫阴干，做成汗巾，或二三条常放袖中，要占人气方妙。不拘时擦须，半年一换，其须永不白。所煮之铅打成小梳，梳须甚妙。或用后方亦效。
　　五倍子不拘多少为末，入铜锅内炒，青烟尽白烟起，用潮湿青布一块铺地上，将炒倍子倾入包住，以脚 成饼复研细，每用末五钱，铜末入铜锅炒，红醋淬三次，一钱八分，白芨六分，没石子、青盐、白矾、食盐各九分，同合一处研细，量须多少，用烧酒调涂。
　　又方桑椹子（人家园内或空地上者佳，如坟上栽者不可用） 蛤蟆子桑椹十个，蛤蟆子亦用十个，彼此相等，共入缸中埋土地下，百日俱化为水，入好京墨浸化。搽须。
　　擦牙乌须青盐 破故纸（炒） 槐角子 熟地（酒浸三日，炒） 地骨皮（各一两） 百药煎 没石子（各一钱） 北细辛（二钱）共研细。每早擦牙咽下，不可一日间断。每月擦时摘去白须，再生必黑，永不再白。
　　乌须 蛤蟆乌不拘多少，洗净入小瓶内，加麝香一分，扎头埋净地下，四十九日取出，以手蘸水捻须梢，其黑自上。
