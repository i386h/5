<!-- { "loadSidebar": true } -->
　　又方 上好墨以龟尿磨浓，用小抿子将须掀起缓缓涂之，不可近肉，亦不可用手搽，搽则墨色入骨难褪。
　　
　　
　　卷十三　正面耳颏部龙泉疽、虎须毒门主论
　　《正宗》曰：龙泉疽生人中之中，虎须毒生地角之上。此二毒乃肾督二脉分合行布，骤被外邪所搏而成。初起疙瘩，次生肿痛，渐发寒热，甚者恶心、干呕、吐，项俱肿。
　　又曰：此证多生于元气壮实者，故多不必服药，自愈。
　　又曰：初起宜线针挑破患顶，以蟾酥饼贴膏盖，使毒有门而泄。四边 肿，如意金黄散敷之。
　　又曰：此穴忌灸。
　　《鬼遗方》云：鼻下一处，人中两处为发髭，此患多因摘髭，外风侵入而结。攻作不常，寒热并作。此亦害人。
　　王肯堂曰：髭毒痈生于地角，属足阳明风热所致。若撼之有根，肌肉不仁，或麻或痒，寒热大作，烦闷呕逆者，髭疔也。（《准绳》）　r虎须毒 龙泉疽　p04-a41a83.bmp　r申斗垣曰：髭毒乃风邪积热，脾经受证；须毒髯毒，皆属手阳明大肠经受证。（《启玄》）《心法》曰：龙泉疽，生水沟穴，（即人中）虎须毒，一名虎髭毒，亦名颏痈，肿痛赤，速溃易治；又名承浆疽，坚硬肿痛，迟溃难治，皆由过食炙 ，以至胃肾二经积热，上攻任脉而成。
　　
　　
　　卷十三　正面耳颏部羊须疔门主论
　　申斗垣曰：羊须疔，乃怒气交感，流注经络，心经受证。初起根深，形如粟米小豆；三四日面目浮肿；五六日寒热交作；七八日体倦头痛。如添呕逆神昏气喘，十无一活。生于下颏须中是也。初起同疔疮门施治（《启玄》）
　　
　　卷十三　正面耳颏部独骨疮门主论
　　申斗垣曰：大人小儿，颐颏生疮，津淫不止，名曰独骨疮。宜百合散治之。（《启玄》）
　　
　　卷十三　正面耳颏部独骨疮门主方
　　
　　百合散
　　（《启玄》）百合 黄柏（各一两） 白芨（三分） 轻粉（五分） 萆麻仁（五十粒）共为细末搽之。如干用朴硝水和作饼，贴之。
　　
　　
　　卷十三　正面耳颏部颏痈门主论
　　王肯堂曰：颏痈又名承浆痈，生地角下，属足阳明胃经积热所致。（《准绳》）窦汉卿曰：颏上痈，不为风。颏下痈，要成漏，不可轻视。（《全书》）　r颏痈　p04-a41a84.bmp　r
　　
　　卷十三　正面耳颏部颊车痈门主论
　　申斗垣曰：颊车穴，在耳下三分，下颏轴动之处便是。其生痈也，乃怒伤于心，停滞于肝，风热壅盛。聚于颊车而生。久多成漏。（《启玄》）又曰：颏毒痈生于颊之下，乃心肾经络，怒气伤于心，流滞血分，风热壅盛结聚而成。颏上属风热，颏下防成漏疮，不可轻忽。
　　窦汉卿曰：颊疽皆出于附骨，亦名附骨疽。若不速治，渐锉其骨，久则成漏。难愈。（《全书》）
　　
　　卷十四唇口部
　　凡一切唇口、上 、风疽疮毒，皆汇于此部中，以便检阅参治。
　　
　　
　　卷十四　唇口部唇口望色辨证法
　　唇口焦红者，吉。
　　唇红者，主烦躁渴饮也。
　　唇燥裂者，是脾热。
　　唇口俱肿赤者，是热极。
　　唇口俱青黑者，是寒极。
　　唇白者，主吐涎呕逆，诸失血证也。
　　唇黄者，主脾受积热也。
　　唇青者，主血虚脾寒也。
　　唇红紫者，主虫啮积痛也。
　　唇口舌胎有断纹者，难治。
　　唇口焦黑者，凶。
　　唇青舌卷者，死。
　　唇吻色青者，死。
　　环口黧黑者，死。
　　口张气直出者，死。
　　黑色自人中入口者，死。
　　人中平满者为唇反，唇反者肉先死。
　　上唇生疮，虫食其脏；下唇生疮，虫食其肛。（此伤寒狐惑证）
　　
　　卷十四　唇口部辨口味察证法
　　口甜，是肝热脾湿，胃有痰滞。
　　口淡，是胃热。
　　口干口燥，是胃家热极。
　　口咸，是肾水上泛，肾热。
　　口酸，是肝热。
　　口干，是脾热。
　　口辛，是肺热。
　　口臭，是胃热。
　　口苦，是心热或胆热。更有因谋虑不决，肝移热于胆，而口苦者。（盖肝主谋虑，胆主决断，倘事或胆不决则恚怒，胆汁上溢而口苦。
　　口酸，有脾胃气弱，木乘土位而酸者。
　　口糜，有膀胱移热于小肠，而口糜溃烂者。
　　
　　
　　卷十四　唇口部唇病门主论
　　《折衷》云：脾脏应肾，通口气，脾胃为合，足阳明胃之经，其脉挟口环唇，故脾胃受邪，则唇为之病。风则动，寒则紧，燥则干，热则裂，气郁则生疮，血少则涩而无血色。然六腑之华，亦在唇。经云：脾胃、大肠、小肠、三焦、膀胱者，仓廪之本，营之居也，其华在唇。且肝脉、督脉、冲脉、任脉皆络于唇，一有受邪，则唇为病。
　　又曰：喘而唇缩者，死。
　　又曰：小儿唇红如丹，即发渴候，红甚焦黑则危。
　　冯鲁瞻曰：唇本脾之外候，然足阳明脉亦起鼻而环于唇，故凡停滞伤脾，必气粗唇坚而发肿，名曰唇肿。至有伤寒，或发惊候，是以眉棱骨痛，厥热眩闷，气秽颐浮，或舌苔，或齿击，或狂逆，则又色白肿甚，名曰茧唇。若至胃伤极而唇烂，壮热秽甚见痘者，名曰胃烂唇枭，十救一二。如忧愁劳极，满唇破裂者，亦名曰口糜。如风寒乍乘，唇青带白者，宜温胃驱风。如吐后而唇白者，治宜养胃调气。如怒气上冲，唇青者，治宜顺气平肝和胃。更有唇口蠕动者，脾虚不能收摄也。
　　
　　
　　卷十四　唇口部唇紧门主论
　　冯鲁瞻曰：唇口紧小不能开，饮食不得入者，名曰唇紧。（《锦囊》）《折衷》云：脾胃受邪，则唇为之病，得寒则紧也。
　　窦汉卿曰：口紧，一名月阙疮、雁来风、虫蚀疮。此证急用马齿苋捣汁洗紧唇；仍用黄荠汁灌去风痰，冰片散吹之。如毒瓦斯归心，胸前胀满，上气频促，下部洞泄不止，必死难治。
　　胡景周曰：唇紧湿烂，乍好乍发，经年累月，又名唇沈。（音渗，汁也。）乃脾家湿热也。
　　
　　
　　卷十四　唇口部唇紧门主方
　　口唇燥裂 橄榄泡汤服，核中仁研烂敷患处。
　　又方 胭脂敷。
　　唇紧湿烂，经年累月，乍好乍发，葵根烧灰，猪脂和涂。
　　唇紧口小不能开 鳖甲、鳖头烧为末，敷之。
　　又方 马齿苋煎汁洗之。干者亦可。
　　唇紧难开灸法 承浆穴（在颐前唇下陷中，足阳明之会，一名天池。灸三壮。）合谷穴（在大指歧骨间，一名虎口。男左女右，灸三壮。）冬月唇干血出 桃仁研烂，猪油调涂。
　　
　　
　　卷十四　唇口部唇门主论
　　窦汉卿曰：脾胃受风，则唇 动裙揭矣。
　　冯鲁瞻曰：如唇口蠕动者，脾虚不能收摄也。误治为痰，则津液愈枯，筋脉失养，抽掣诸证作矣。（《锦囊》）
　　
　　卷十四　唇口部唇门主方
　　唇口 动。
　　薏苡仁 赤小豆 防己 甘草 水煎服。
　　
　　
　　卷十四　唇口部唇风门主论
　　陈实功曰：阳明胃火上攻，其患下唇发痒作肿，破裂流水，不疼难愈。宜铜粉丸泡洗，内服地黄丸。自愈。（《正宗》）　r唇风　p04-a41a85.bmp　r胡景周曰：凡下唇肿痛，或生疮，名驴嘴风。上唇肿痛生疮，名鱼口风。以井华水常润之，乃可搽药，以芒硝涂之。
　　
　　
　　卷十四　唇口部唇疔门主论
　　申斗垣曰：唇疔初起如粟，或不痛，或痒甚，其形甚微，其毒极深，其色或赤或白。若唇口上下紫黑色者，根行甚急，不一日间头面肿大，三四日内即死不救。医者于初起时，即用快刀割去此毒。唇缺亦所难顾，再从容补唇，诚为救命之快捷方式也。（《启玄》）陈远公曰：有唇上生疔者，或口角旁，或上下唇，不论大小，大约皆脾胃火毒也。
　　宜早散之，否则毒瓦斯炽炎，必且艰于饮食，往往有腐烂死者。疔毒以愈小而愈横也。治法急泄其火毒，不可损伤脾胃之气，毒易散矣。救唇汤：金银花一两，紫花地丁一两，白果二十个，桔梗三钱，生甘草三钱，知母一钱，水煎服。一剂疼止，二剂疔消，三剂痊愈。已烂者又二剂。
　　此方治头面疔疮亦效。此以白果、桔梗引银花、地丁至生疔之处，而尽去其毒也。（《冰鉴》）《心法》曰：唇生疔毒，细看腿弯中紫黑筋，用长针刺破，血出即愈。
　　
　　
　　卷十四　唇口部唇疮门主论
　　《折衷》云：脾气郁则唇生疮。
　　冯鲁瞻曰：有胃伤极而唇糜，壮热秽甚见痘者，名曰胃烂唇枭。十救二三。（《锦囊》）
　　
　　卷十四　唇口部唇疮门主方
　　唇疮（《准绳》）甑上滴下汗，敷之神效。
　　唇生疮连年不瘥（《千金》）八月蓝叶一斤，捣汁洗之。不过三日。
　　唇疮（《准绳》）白荷花瓣贴之神效。开裂出血者即止。
　　嘴唇破 石蟹磨水搽之。
　　又方 东壁土研细搽。
　　又方 轻粉敷。
　　又方 头垢敷。
　　唇疮痛痒 黄柏末用野蔷薇根取汁调涂。
　　
　　
　　卷十四　唇口部唇口疽门主论
　　蒋示吉曰：又有脱疽生手足或生口面，命难存。（《说约》）胡公弼曰：唇口疽即脱疽。初起如粟，其色如褐，或如枣皮渐黑渐开渐大，不知痛痒，臭秽难闻。小儿多从积热之毒，大人多因过服辛温燥剂。古人虽有割法，大约六七日多死。
　　
　　
　　卷十四　唇口部唇奇病门主论
　　岐天师曰：有人唇上生疮，久则疮口长牙齿于唇上者，此乃七情忧郁，火动生齿，奇病也。（《秘录》）
　　
　　卷十四　唇口部唇奇病门主方
　　煎方（岐天师）生地 当归 白芍 柴胡（各三钱） 天花粉（二钱） 黄连 黄芩 川芎（各一钱） 白果（十枚） 煎服。
　　掺药（岐天师）冰片 直僵蚕（各一分） 黄柏（炒三钱）研细末掺之，齿自消矣。
　　
　　
　　卷十四　唇口部茧唇门主论
