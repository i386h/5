<!-- { "loadSidebar": true } -->
　　陈实功曰：茧唇，乃因过飧煎炒炙 ，又兼思虑暴急，痰随火行，留注于唇，此阳明胃经之证。初起结如豆粒，渐大如蚕茧，突肿坚硬，甚则作痛，饮食妨碍，或破流血，久则变为消渴消中，难治之证。（《正宗》）窦汉卿曰：此证生于嘴唇。经云：脾气通于口。又云：唇本脾之外候。又云：脾之荣在唇。故燥则干，热则裂，风则 ，寒则揭。若肿起，白皮皱如蚕茧，故命名曰茧唇也。始起一小瘤如豆大，或再生之，渐渐肿大，合而为一，约有寸浓，或翻花如杨梅，如疙瘩，如灵芝，如菌，形状不一，皆由六气七情相感而成，或心思太过，忧虑过深，则心火焦炽，传受脾经，或食醇酒浓味，积热伤脾而肾水枯竭以致之。须审其病证之因，惟补肾水生脾血，则燥自润，火自除，风自息，肿自消矣。此亦异证，所生者少，人亦难晓。若久不愈，急用金银烙铁在艾火内烧红烫之，内服归脾养荣汤，庶易愈也。若外用追蚀恶毒线结之法，反为所伤，慎哉慎哉！若妇人患此，阴血衰少故也。宜四物逍遥散主之。
　　　r茧唇　p04-a41a86.bmp　r不拘金银打成烙铁，每用艾火燃烧通红，乘热烫患上。再燃再烫，一日止可五六次。恐伤元气，须要择上吉日，不犯尻神。烫毕用药搓之，庶不再生矣。
　　冯鲁瞻曰：惊证后齿击狂逆，唇白肿甚，亦名茧唇。（《锦囊》）汪省之曰：茧唇初起，已成无内证者，用麻子大艾炷灸三壮，蟾酥饼盖，日久渐消。内证作渴者，早服加减八味丸，午服清凉甘露饮，以滋化源。如日久流血不止，形体瘦弱，虚热痰生，面色黧黑，腮颧红现，口干渴甚，俱为不治也。（《理例》）奎光曰：茧唇痈属阳明胃经，痰火流注于唇而成。结如豆大，若蚕茧然。突起坚硬，甚者作痛，饮食妨碍，或破流血，久则难治。
　　
　　
　　卷十四　唇口部茧唇门主方
　　茧唇烙后敷药方（窦汉卿）苋菜（阴干、烧灰三钱） 鸡内金 铜青 儿茶 枯矾（各二钱） 轻粉 雄黄（各一钱） 麝香（二分）上为细末。麻油调搽，明日再用甘草汤洗净，再烙如前，以平为度。后用生肌散。
　　
　　生肌散
　　花蕊石（醋 ） 儿茶 鸡内金 血竭（各二钱） 大红绒（ 灰） 黄连 飞丹（ ） 乳香（各一钱）共为细末，加冰片一分干掺。
　　
　　甘露饮
　　犀角 生甘草 生地 银柴胡 枳壳 麦门冬 知母 枇杷叶 黄芩 钗石斛 茵陈（各一钱）引用淡竹叶七片，灯心十根，煎服。
　　
　　
　　卷十四　唇口部狐惑疮门主论
　　冯鲁瞻曰：伤寒狐惑，上唇生疮，虫食其脏，下唇生疮，虫食其肛，若蚀肛透内者，不治。（《锦囊》）又曰：又有久嗽不已，饥则胸中大痛，须视上唇，有白点如粞者，此虫啮其肺也。
　　用百部膏一味，加乌梅、槟榔与服，下其虫则愈。肺虫其形如茧，令人咳嗽声嘶也。
　　又曰：凡腹中热，肠胃虚，虫行求食，上唇有疮曰惑，虫食其脏。下唇有疮曰狐，虫食其肛，得此疾者，十无一生。
　　　r烙铁式　p04-a41a87.bmp　r又曰：若肠头作痒者，多因大肠湿热生虫而蚀肛门。久则齿根无色，舌上尽白，四肢倦怠，唾血如粟，心内懊 ，而成危证。初起宜服化慝丸。
　　《心法》曰：小儿肛门作痒，由虫蚀也。视其下唇内，必有小白疮，或耳之前后，结小核如串珠者是也。宜内服芦荟丸，外用雄黄、铜绿等分研细，掺之。
　　
　　
　　卷十四　唇口部狐惑疮门主方
　　虫食下部肛尽肠牵者 长股青背蛤蟆一枚，鸡骨一钱，烧灰和匀，吹入下部，令深入。屡效。
　　又方 生艾 川楝根 煎汤熏洗。
　　
　　
　　卷十四　唇口部补缺唇法
　　法用孩儿骨一根，放瓦钵内，将糠火 过再研极细末，止用一分，松香研极细五分，狗脊背上毛不拘多少，瓦上焙存性，研极细末，止用一钱，象皮一钱擂软，用热酒泡浸，瓦上焙，研极细，枯矾三分，和匀再研极细末，先将麻药涂缺唇上，后以小锋刀刺唇缺处皮，以磁盘贮流出之血调前药，即以绣花针穿丝钉住两边缺皮，然后搽上血调之药。三五日内不可哭泣及大笑，又怕冒风打嚏。每日只吃稀粥，俟肌生肉满去其丝，即合成一唇矣。
　　
　　
　　卷十四　唇口部口眼斜门主论
　　夫口眼 斜，皆血脉受病。有筋病、脉病之分，多属胃土也。经曰：足阳明与手太阳筋急，则目为僻 ，急不能正视，是胃土之筋病 斜也。又曰：足阳明之脉，挟口环唇，是胃土之筋病歪斜也。以口目常动故风生焉，耳鼻常静故风息焉。然筋者血所养，脉者血之府。经云：脉勿荣则筋急，兼之邪乘虚袭，中于寒则筋急，引颊口目歪；中于风热则筋脉纵缓，或燥槁牵引，皆令 僻。然气血无病，则虽热未必缓，虽寒未必急。其寒其热多由气血之虚所致，故不必以偏于左者为左寒右热，偏于右者为右寒左热。凡拘急之所，即气血所亏之处。总之，寒者病也，热者气也，气所不及之处即为寒矣、病矣。岂有一经而寒热之邪并中，一病而寒热之气两殊者耶！明乎此，则凡百病之客乎一人也。虽有证候错杂，究其原则在一也。
　　《灵枢》言：足阳明之筋，颊筋有寒则急引，有热则筋弛纵，故左寒右热则左急而右缓，右寒左热则右急而左缓，阳气不得宣行故也。经曰：邪之所凑，其气必虚。
　　偏枯 僻，或左或右，血脉不周，而气不匀也。治宜补正气，行正气，疏风气，使气匀则风顺矣。
　　
　　
　　卷十四　唇口部口眼斜门主方
　　卒中风口 烧酒一斤，入小口瓶内烫热，入巴豆仁三粒，口向左歪，将病人右手掌捺在酒瓶口上，看病患口一端正，即不必熏矣。如口向右歪，则以病患左手捺瓶口上。
　　又方 苇管长五寸，以一头插耳窍中，四畔以面调塞密，一头纳大豆一颗，大艾圆烧之，令燃灸七壮即瘥。患左灸右，患右灸左。
　　口眼歪斜 萆麻子去壳研烂，歪左涂右手心，歪右涂左手心，仍以热水一盂安向手心，须臾即正，急洗去药。
　　又方 巴豆仁七粒，去皮研烂，歪左涂右手心，歪右涂左手心，仍以热水一盂安手心，须臾即正。并频以手抽掣中指。
　　又方 锻石水调，歪左涂右边，歪右涂左边，正即洗去。
　　又方 皂荚去皮、弦研末，陈醋和涂，歪左涂右边，歪右涂左边，干则更涂之，以正为止。
　　又方 鳝鱼一条装入竹管内，以针将尾上深刺出血，摊软绢上，左歪贴右，右歪贴左，即正。亦有以双绵钱染鳝鱼血，乘热左歪以血线搭右嘴角内，沿腮直牵至耳朵上系之。右歪即搭左嘴角内，即正。
　　又方 酒煮肉桂浓汁，以故布 之。
　　
　　
　　卷十四　唇口部口噤门主论
　　口噤者，足阳明之病，颊车穴主之。盖阳明经络，挟口环唇循颊车；而诸阳筋脉皆上于头，三阳之筋并络颔、颊，夹于口，风寒乘虚而客其经则筋挛急，牙关紧而口噤。又有风热太甚，痰涎滞膈，风喜伤肝，复能燥物，是以筋燥劲迫而口噤。此皆实邪之为病，而中风之闭证也。若在脱证，则诸阳之气脱去，形骸管束无主，故口开舌纵不收矣。
　　骆潜庵曰：儿生三日，不哭不乳，是云口噤。此胎受火毒，攻心传肺，故乳食不进，啼哭无声，连服延寿丹少许，即愈。（《推拿秘书》）
　　
　　卷十四　唇口部小儿口水门主论
　　小儿心胃火盛，廉泉穴开，则口中流水不绝。
　　又曰：因大人与小儿嘻戏，捏其腮颊，则令小人淌口水。
　　俗云：孕妇思食酸甜不得，则婴儿多淌口水。
　　
　　
　　卷十四　唇口部小儿口水门主方
　　验方（《急救》）用热水一盆，入白矾一勺，将儿两足频频洗之，立瘥。
　　又方 鱼在小儿嘴上揩之。
　　
　　
　　卷十四　唇口部口疮门主论
　　《医论选要》曰：夫口者，脾之窍，诸经多有会于口者。盖五味入口，藏于脾胃，为之运化津液，以养五气，节宣微爽，五脏之气偏胜，由是诸疾生焉。故口疮者，乃脾气凝滞，加之风热，治当清胃泻火。
　　冯鲁瞻曰：口疮者，心脾蕴热也。小儿阴气未生，阳气偏盛，又因将养过温，心脾积热，熏蒸于上而成疮。治宜泻心化毒，清凉为主。若月内诸病，而口无涎沫者凶。
　　又曰：凡口舌生疮，初起不可便用凉药敷掺，恐寒凝不散，内溃奔走，久而难愈。必先用辛轻升散，而后清凉，使郁火达外，再视其所因而治之。更有中气不足，脾胃虚衰，不能敛纳下焦，阴火被逼上炎，以致虚阳口疮。丹溪所谓：劳役过度，虚火上炎，游行无制，舌破口疮，又当从理中汤加附子治之。若作实热，误投凉药，则害又不止口疮矣。
　　又曰：口疮者，上焦实热，中焦虚寒，下焦阴火，各经传变所致，当分别治之。如发热、作渴、饮冷，实火也。轻则用补中益气，重则用六君子汤。饮食少思，大便不实，中气虚也，用人参理中汤。手足逆冷，肚腹作痛，中气虚寒，用附子理中汤。
　　晡热、内热，不时而热，血虚也，用八物加丹皮、五味、麦冬。发热、作渴、吐痰，小便频数，肾水虚也，用八味丸。日晡发热，或热从小腹起，阴虚也，用四物、参、术、五味、麦冬；不应，则用加减八味丸。若热来复去，昼见夜伏，夜见昼伏，不时而动，或无定处，或从脚起，乃无根之火也。亦用前丸及十全大补加麦冬、五味，更以附子末唾津调抹涌泉穴。若概用寒凉，损伤生气，为害匪浅。或问：虚寒何以生口疮，而反用附子理中耶？盖因胃虚谷少，则所胜者肾也，水气之逆而乘之，反为中寒，脾胃衰微之火，被迫炎上，作为口疮。经曰：岁金不及，炎火乃行，复则寒雨暴至，阴厥乃格，阳反上行，民病口疮是也。故用参术、甘草补其土，姜、附散其寒，火得所助，则接引退舍矣。
　　
　　
　　卷十四　唇口部口疮门主方
　　口疮 砂仁火 存性为末，掺上即愈。
　　又方硼砂（一钱五分） 寒水石（一钱） 黄柏 朱砂（各七分） 冰片（五厘）研细。先用苦茶漱净再吹。
　　小儿口疮不能吮乳（蔡医传） 密陀僧末醋调涂足心。疮愈洗去。
　　又方 小儿卧时，以醋调汤瓶内碱末，书十字两足心。
　　一切口疮（《心法》）鸡内金烧灰，敷之立效。
　　又方（《汤液》）黄柏（蜜炙赤，一两） 青黛（一分）研末频掺。
　　口疮并治喉癣、喉痈闭塞。
　　凤凰衣（即哺鸡蛋壳内衣，微火焙黄） 橄榄核（瓦上焙，存性） 孩儿茶（各等分）共乳细，每药一钱加冰片五厘，口疮、口疳搽患处，喉证吹入，即能进饮食。
