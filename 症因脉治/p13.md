<!-- { "loadSidebar": true } -->
　　贝母枳实黄芩黄连花粉桔梗元参升麻甘草

　　家秘三黄丸

　　黄芩黄连大黄甘草广皮

　　补中益气汤

　　人参黄当归白术广皮升麻柴胡甘草齿痛虽有各经虚实不同，然阳明积热者多，故清胃汤治齿痛总司。然尚有分别，若膏粱食气已化，惟存积热，所谓热而无滞，可用清胃汤，苦寒直折；若积热虽重，浓味尚未化尽，所谓热而有滞，若以苦寒直折，则滞气凝遏，而热愈甚。倒如郁火症，用苦寒则火愈郁，服升阳散火汤则愈。东垣以清胃汤加砂仁，香附，更名清胃散，散者，散也，家秘加白豆蔻、黑山楂末，同是此意。以肠胃积热，大抵酒肉食滞，蒸酿而成，故化散胃滞，积热自清。余以平胃保和散，治口疮齿痛，及疳火疳积，俱获奇效，此深得清积热根本。故疮癣齿痛之人，不能淡薄滋味，必缠绵难愈也。

　　[卷一] 胸痛论 

　　秦子曰：胸与膈，肺之分野，膈痛胸痛两症也。但胸痛止在中间，膈痛则连两腋，故歧骨之上作痛，乃为胸痛；若痛在胸之下，即名胃痛；若胸中满塞而不痛，又名胸痞；若胸中满塞，水谷全不能下，又名胸痹，皆非胸痛也。或痛久不散，每夜寒热，按之愈痛，视之有形，此又是内痈之症，而非胸痛矣。

　　[卷一：胸痛论] 外感胸痛 

　　【外感胸痛之症】初起表邪未散，下早闷痛，此伤寒门结胸症也。胸痛胀满，咳嗽气逆，不能仰卧，此六淫之邪，伤于肺经，方书所谓肺胀胸痛也。若胸痛寒热，咳吐腥秽，又是肺【外感胸痛之因】伤寒表邪未散，下之太早，内陷胸中，盖胸主半表半里，外邪内陷，与【外感胸痛之脉】沉紧而劲，下后作痛，结胸之症。脉来浮大，胸痛身热，支结之别。寸口浮大，风热肺逆。寸口脉实，脉痈之疾。

　　【外感胸痛之治】伤寒误下已成结胸者，宜大、小陷胸汤出入加减；若未成结胸者，壳汤治之；若肺痈风热者，加味泻白散；肺气壅寒，枳桔二母汤；肺痈作痛，桔梗汤、栝蒌

　　大陷胸汤

　　大黄芒硝甘遂

　　小陷胸汤

　　黄连半夏栝蒌

　　加味泻白散

　　治风热伤肺。

　　桑白皮地骨皮甘草防风荆芥热甚，加石膏、知母。

　　枳桔二母汤

　　清理肺气，兼消痰水。

　　枳壳知母川贝母栝蒌仁苏子桔梗

　　桔梗汤

　　治肺痈肺。

　　川贝母薏苡仁桑白皮地骨皮葶苈子枳壳桔梗杏仁甘草

　　栝蒌汤

　　通治肺胃之痈。

　　栝蒌仁一个，去皮，炒黑，研，甘草同煎服。

　　[卷一：胸痛论] 内伤胸痛 

　　【内伤胸痛之症】不因外感，胸中隐隐作痛，其痛缓，其来渐，久久不愈，饮食渐少，此内伤胸痛也。若见咳嗽寒热，吐痰腥秽，则是肺痈之症，而非胸痛也。

　　【内伤胸痛之因】七情六欲，动其心火，刑及肺金，或怫郁气逆，伤其肺道，则痰凝气结；或过饮辛热，伤其上焦，则血积于内，而闷闭胸痛矣。

　　【内伤胸痛之脉】滑大主痰；洪数主火。左寸洪数，心火刑金；左关弦数，肝胆有热。右寸沉结，气滞上焦；寸脉芤涩，上部蓄血。

　　【内伤胸痛之治】痰气不清，栝蒌仁汤，加青黛、海石；兼火者，栀连二陈汤；心火乘者，红花当归汤加桃仁、牡丹皮，有热，加炒山栀、郁金。

　　栝蒌仁汤

　　见前。

　　栀连二陈汤

　　山栀黄连熟半夏白茯苓广皮甘草

　　泻心汤

　　川黄连甘草

　　清肺饮

　　地骨皮桑白皮桔梗知母黄芩玄参薄荷甘草热甚，加石膏。

　　加味柴胡汤

　　柴胡黄芩广皮甘草山栀

　　四七汤

　　半夏浓朴茯苓紫苏加姜、枣。

　　红花当归汤

　　红花当归红曲赤芍药牡丹皮青皮桃仁郁金楂肉泽兰叶黑山栀胸痛上焦气分病，当理肺气，要分肺管、胃管。若胃气有伤，胃脘气逆，亦多胸痛，其中分别：若饮食自如，而见气逆咳喘作痛，病不在胃而在于肺，当和肺气；若无喘咳气逆，而见饮食阻滞，病不在肺而在于胃，当调胃气；若二经皆病，当审其何经先起，如先见喘咳气逆满作痛，后见妨碍饮食者，此肺病遗祸于胃也，当治其肺，兼治其胃；若先见饮食妨碍，后见喘咳气逆，此胃病遗祸于肺也，当平其胃，兼治其肺。此从方广肿胀门，辨脾肺相传法中，化出辨肺胃二经之胸痛。又有语言即痛，饮食不痛者，病在于肺；饮食即痛，语言不痛者，病在于胃。此从辨喉痛症中，化出辨肺胃之胸痛也。

　　[卷一] 胁痛论 

　　秦子曰：胁痛者，左右两肋痛也。胁之下尽处名季胁。若痛在胁之上，名腋痛。痛在季胁之后，名腰痛；二者皆非胁痛也。夫腋痛者，肺症也。腰痛者，肾与膀胱症也。凡胁痛多火，皆肝胆症也。上胁痛属肝，下胁痛属胆，或有肺气怫郁，金邪乘木，亦令胁痛，名肺胁痛，最利害，金乘木为贼邪，故重。

　　[卷一：胁痛论] 外感胁痛 

　　（运气感冒） 

　　[卷一：胁痛论] 外感胁痛 

　　【运气胁痛之症】病起于仓卒，暴发寒热，胁肋刺痛，沿门相似，或在一边，或在两边疫症，俗名刺肋伤寒，又名痧胀是也。

　　【运气胁痛之因】少阳司政，相火用事；少阴司政，君火用事；阳明司政，燥火用事；其年胜复之气太过，则相火甚于本位，而肝胆自病；君火太过，则子病累母，肝胆亦病；燥火用事，金病克木，肝胆亦病；三火炽甚，木火通明，肝胆之气怫郁，则两胁暴痛之症作矣。

　　【运气胁痛之脉】多见弦数。浮数居表，沉数主里。脉减痛缓则生，沉伏厥冷则死。

　　散，对泻心汤；阳明司政，干葛石膏汤主之。凡胁痛，外用针刺委中、三里二穴出血；若痛甚，指甲黑者，即刺十指尖出血为妙，越地所谓放痧是也。若咳嗽痰声，无论左右，即为肺邪胁痛，宜泻青各半汤，并刺少商穴。

　　柴胡汤

　　柴胡黄芩广皮甘草青皮山栀枳壳木通加苏梗。

　　独活败毒散

　　独活木通柴胡黄芩桔梗枳壳甘草钩藤广皮加苏梗。

　　泻心汤

　　黄连甘草灯心

　　干葛石膏汤

　　干葛柴胡黄芩石膏枳壳广皮甘草木通加苏梗。

　　泻青各半汤

　　龙胆草黄芩山栀桑白皮地骨皮甘草加青黛一钱冲服。

　　[卷一：胁痛论] 外感胁痛 

　　【感冒胁痛之症】并无时行传染，因自冒风寒，先见恶寒发热，胁痛耳聋，呕而口苦，此伤寒少阳经胁痛症也。若寒热已除，后乃胁痛干呕，此表解里未和，邪热痰饮之症，二者皆非天灾流行，乃人自感冒之症也。

　　【感冒胁痛之因】起居不慎，感冒外邪，或初感即中少阳，或传变而入少阳，则邪居半表半里，而成胁痛之症也。

　　【感冒胁痛之脉】脉来多弦，弦紧宜汗，弦细宜和，弦数为热，弦促为结。

　　【感冒胁痛之治】风邪在表，柴胡羌活汤；热邪在半表半里，小柴胡汤；热邪在里，小柴胡加山栀、青皮、枳壳；表已散，里气不和作痛，审知是燥痰结饮，轻则栝蒌仁汤，重则十枣汤；若肝胆郁火，成痰，家秘胆星汤主之。

　　柴胡羌活汤

　　柴胡羌活防风枳壳桔梗青皮苏梗

　　小柴胡汤

　　柴胡黄芩广皮甘草山栀青皮桔梗枳壳

　　栝蒌汤

　　栝蒌仁枳壳青皮苏梗桔梗

　　十枣汤

　　芫花甘遂大戟上三味，以水先煮肥枣三十枚，取枣汁入药末一钱调服。瘦弱人五六分，得利即止。

　　家秘胆星汤

　　治胆火成痰，胁肋作痛。

　　陈胆星柴胡黄芩广皮甘草青黛海石 

　　[卷一：胁痛论] 内伤胁痛 

　　（痰饮、郁火、死血、肝肾虚）【内伤胁痛之症】并无外感之邪，或左或右，胁肋作痛，或左右皆痛，或左右攻冲，或时痛时止，或常痛不休，此内伤胁痛也。

　　【内伤胁痛之因】或痰饮悬饮，凝结两胁；或死血停滞胁肋；或恼怒郁结，肝火攻冲；或肾水不足，龙雷之火上冲；或肾阳不足，虚阳上浮；皆成胁肋之痛矣。

　　【内伤胁痛之脉】右关滑数，胃家痰实。右寸沉弦，肺家悬饮。两关芤涩，乃是死血。左关数大，肝胆火冲。尺脉沉数，肾水不足。尺脉浮大，虚阳上越。

　　【内伤胁痛之治】痰饮聚于中脘，攻注两胁者，导痰汤加竹沥；悬饮凝结，咳逆胁痛，十枣汤；死血作痛，红花桃仁汤；恼怒伤肝，肝经郁火者，柴胡清肝饮、栀连柴胡汤；肝血不足，肝气不调，家秘补肝汤；肝肾真阴不足，龙雷之火上冲，家秘肝肾丸；若肝肾真阳不足，无根之火，失守上炎，八味丸治之。

　　导痰汤

　　南星橘红白茯苓半夏甘草枳壳热者，冲竹沥一钟；寒者，加白芥子。

　　十枣汤

　　见前篇。

　　红花桃仁汤

　　大黄枳壳浓朴桃仁红花赤芍药当归尾

　　柴胡清肝饮

　　柴胡黄芩山栀白芍药青皮枳壳

　　栀连柴胡汤

　　柴胡黄芩广皮甘草山栀川黄连

　　家秘补肝汤

　　当归白芍药生地川芎青皮香附木通苏梗钩藤

　　家秘肝肾丸

　　治肝肾真阴不足，龙雷之火上炎，当滋阴降火。

　　天门冬生地当归白芍药黄柏知母

　　八味肾气丸

　　治肝肾真阳不足。无根之火，失守上炎，法当引火归源。

　　即六味地黄丸加肉桂、附子。

　　桢用前二方，皆治龙雷之火，夫龙火主肾，雷火主肝，然当分肝肾之真阴虚、真阳虚；若真阴虚者，真水涸而火自旺，即干之上九，亢龙有悔之象，宜用家秘肝肾丸，敛而降之；若真阳虚者，真火不足，无根之火，失守上浮，即坤之上六，龙战于野之象，宜用《金匮》八味丸以摄伏之；一阴一阳，寒热天壤。堂儿问曰，临症何以分别？余曰：真阴虚则火旺，原症脉象，俱是火候，如便闭、喘咳、骨蒸，六脉沉数，皆真阴虚也；若真阳虚则火虚，原症脉象，俱是虚候，如大便泄、小便清，六脉空大，皆真阳虚也。

　　[卷一] 胃脘痛论 

　　秦子曰：胃脘痛，在胸之下，脐之上，两肋中间；但心胞络痛，同在心下脐上，极难分别。大抵痛而能饮食者，心胞络痛也。痛而不能饮食者，胃脘痛也。二经之痛，俗名心头痛，此症内伤者多，外感者间或有之。今列外感二条，内伤七条，即古名九种心疼也。

　　[卷一：胃脘痛论] 外感胃脘痛 

