<!-- { "loadSidebar": true } -->
　　四物汤

　　治血虚肩背作痛。

　　熟地黄白芍药当归川芎家秘加秦艽、续断、钩藤、羌活，治诸凡身痛。

　　八珍汤

　　治气血两亏，肩背作痛。

　　即四君子、四物汤，家秘加秦艽、续断、钩藤、羌活。

　　泻白各半汤

　　桑白皮地骨皮甘草胆草山栀黄芩加青黛冲服。

　　[卷一] 腰痛总论 

　　秦子曰：《内经》论腰痛，诸条不一。其曰太阳所至为腰痛，少阳腰痛如针刺，阳明腰痛不可顾。此数者，乃论外感腰痛也。其曰用力举重，入房过度，转摇不能，肾将惫矣，此论内伤腰痛也。今立外感三条，以该六气；内伤五条，以该七情。

　　[卷一：腰痛总论] 外感腰痛 

　　（风湿） 

　　[卷一：腰痛总论] 外感腰痛 

　　【风湿腰痛之症】发热恶风，自汗身重，腰背重痛，不能转侧，此风湿腰痛之症也。

　　【风湿腰痛之因】或雨湿之年，风湿袭入肌表，则时行腰痛，此因岁气而致病者；或冲风冒雨，风湿感人；或以水为事，水舍皮肤，一人独病，此人自感冒而致病者也。

　　【风湿腰痛之脉】脉多浮涩。左尺浮涩，太阳风湿。左尺细涩，少阴风湿。左关浮涩，少阳风湿。左关细涩，厥阴风湿。右关浮涩，阳明风湿。右关细涩，太阴风湿。

　　【风湿痛之治】《内经》云：腰痛引项脊尻背，太阳经也，宜羌独败毒散，加白芷、苍术。腰痛引脊内廉，少阴经痛也，宜独活秦艽汤。腰痛如锥刺皮中，少阳经痛也，宜柴胡独活汤。腰痛如张弓弦，厥阴痛也，宜柴胡芍药汤。腰痛不可顾，如有见，善悲者，阳明经痛也，白芷独活汤。腰以下如横木居其中，太阴经痛也，苍独肾着汤。

　　羌独败毒散

　　羌活独活防风荆芥川芎柴胡前胡甘草苍术白芷

　　独活秦艽汤

　　独活秦艽防风川芎苍术

　　柴胡独活汤

　　柴胡独活防风川芎苍术青皮甘草

　　芍药柴胡汤

　　白芍药独活防风川芎苍术青皮钩藤

　　白芷独活汤

　　白芷独活防风苍术秦艽干葛

　　苍独肾着汤

　　白术白茯苓干葛苍术独活防风 

　　[卷一：腰痛总论] 外感腰痛 

　　【寒湿腰痛之症】头痛身痛，无汗拘紧腰痛，不能转侧，此寒湿腰痛之症也。

　　【寒湿腰痛之因】或寒湿之年，阴寒司令，民病身重腰痛，此因岁气而成病者。或冲寒冒雨，阴寒雨湿之邪致痛，此人自感冒而成病者。

　　【寒湿腰痛之脉】脉多沉紧。左尺沉紧，太阳寒湿。左尺细紧，少阴寒湿。左关沉紧，少阳寒湿。左关细紧，厥阴寒湿。右关沉紧，阳明寒湿。右关细紧，太阴寒湿。

　　【寒湿腰痛之治】太阳寒湿，羌活败毒散，加苍术。少阴寒湿，独活苍术汤。少阳寒湿，柴胡苍术汤。厥阴寒湿，四逆汤，加柴胡、独活。阳明寒湿，苍术白芷汤。太阴寒湿，济生术附汤、渗湿汤；未效，用五苓散分利小便。

　　羌活败毒散

　　羌活独活前胡川芎防风荆芥甘草苍术寒令，加桂枝、生姜。

　　独活苍术汤

　　独活苍术防风细辛川芎甘草寒甚，加姜、桂。

　　柴胡苍术汤

　　柴胡苍术川芎防风广皮甘草独活寒甚，加生姜。

　　四逆汤

　　干姜熟附子炙甘草柴胡独活

　　苍术白芷汤

　　苍术白芷防风干葛升麻干姜甘草独活

　　济生术附汤

　　白术熟附子杜仲干姜

　　渗湿汤

　　白术干姜白茯苓橘红苍术丁香甘草寒甚，加桂枝。

　　五苓散

　　白茯苓猪苓泽泻白术肉桂气滞者，去白术。

　　[卷一：腰痛总论] 外感腰痛 

　　【湿热腰痛之症】内热烦热，自汗口渴，二便赤涩，酸痛沉重，此湿热腰痛之症【湿热腰痛之因】或湿火之年，湿热行令，人病腰痛，长幼皆发，此因岁气而成病者。或形役阳亢，外冒湿热之邪，此人自感冒而成病者。

　　【湿热腰痛之脉】脉多沉数。左尺沉数，太阳湿热。左尺细数，少阴湿热。左关沉数，少阳湿热。左关细数，厥阴湿热。右关沉数，少阳湿热。右关细数，太阴湿热。

　　【湿热腰痛之治】左尺沉数者，羌独冲和汤。左尺细数者，独活二妙丸。左关沉数者，柴独苍术汤。左关细数者，柴胡芍药汤。右关沉数者，芷葛二妙丸。右关细数者，防独神术

　　羌独冲和汤

　　羌活黄芩川芎白芷防风细辛苍术广皮甘草独活热甚，加黄柏。

　　独活二妙丸

　　独活（二两，蒸晒）黄柏（二两，炒）

　　柴独苍术汤

　　柴胡独活苍术防风黄柏黄芩热甚，加胆草。

　　柴胡芍药汤

　　柴胡白芍药青皮钩藤香附山栀乌药独活热甚，加黄柏、胆草。

　　芷葛二妙丸

　　苍术黄柏白芷葛根秦艽独活热甚，加栀、连。

　　防独神术汤

　　白术黄柏防风独活 

　　[卷一：腰痛总论] 内伤腰痛 

　　（瘀血停滞、怒气郁结、痰注停积、肾阳不足、肾阴火旺）【内伤腰痛之症】日轻夜重，痛定一处，不能转侧，此瘀血停畜之症。胁肋气胀，遇怒愈甚，此怒气郁结之症。腰间重滞，一片如冰，得热减寒，得寒愈盛，此痰注作痛之症。时常怕冷，手足不暖，凡遇寒气，腰背即痛，此真火不足，阳虚之症也。五心烦热，足心如火，痛如锥刺，此阴虚火旺之症也。

　　【内伤腰痛之因】挫闪跌扑，劳动损伤，则腰腹作痛；七情恼怒，忧思郁结，则腰胁疼痛；脾湿不运，水饮凝结，则为痰注腰痛；先天不足，真阳亏损，则为阳虚腰痛；真水不足，复损阴精，则肾虚火旺而腰痛。

　　【内伤腰痛之脉】尺脉芤涩，瘀血之诊。尺脉沉结，怒气所伤。尺滑尺伏，皆主痰涎。空大微迟，真阳不足。细数躁疾，火旺水干。

　　【内伤腰痛之治】瘀血停滞者，调荣活络饮、四物桃仁汤、红花桃仁汤。血虚者，四物艽活汤。怒气郁结者，柴胡清肝饮加木香、独活。痰涎停注者，南星二陈汤加海石、香附。真阳不足者，金匮肾气丸、河车膏合青娥丸。阴虚火旺者，知柏天地煎、知柏地黄丸。加玄武

　　调荣活络饮

　　当归尾红花桃仁赤芍药独活牛膝秦艽桂枝大黄有寒者，去大黄；有热者，去桂枝。

　　四物桃仁汤

　　当归尾赤芍药川芎怀生地桃仁独活香附有寒者，加桂枝；有热者，加大黄。

　　红花桃仁汤

　　红花桃仁赤芍药当归尾秦艽独活

　　四物艽活汤

　　当归白芍药川芎生地秦艽独活气滞，加沉香、砂仁。

　　柴胡清肝饮

　　柴胡青皮山栀川芎钩藤香附木通枳壳木香独活乌药寒者，加姜、桂；热者，加黄柏。

　　南星二陈汤

　　胆星热半夏白茯苓橘红甘草海石香附虚寒者，加姜、桂；内热者，加栀、柏；大便结硬，加枳壳、玄明粉。

　　金匮肾气丸

　　即六味丸加熟附子、肉桂、车前子。

　　青娥丸

　　补骨脂（四两，炒研）杜仲（四两，姜水炒）煮烂河车一具，打为丸。痛甚，加独活、秦艽。

　　知柏天地煎

　　天门冬（六两）怀生地（六两）知母（二两）黄柏（二两）热甚便秘，加玄武胶，极效；胃寒，加生姜；气滞，加砂仁米、沉香；痛甚，加独活、

　　知柏地黄丸

　　即六味地黄丸加知母、黄柏各二两，炼蜜为丸；胃寒者，鹿角胶为丸。气滞者，加沉香、砂仁。

　　[卷二] 咳嗽总论 

　　秦子曰：《内经》云，五脏六腑，皆令人嗽，非独肺也。其词似撇开肺经，然其义实言肺经独多，而他经亦有耳。河间以咳谓无痰而有声，肺气伤而音不清；嗽谓无声而有痰，脾湿动而为痰，此指有痰之嗽主脾湿，无痰之咳主肺伤，合《内经》不独在肺之句，而发脾脏之令人嗽也。桢细玩之，肺受外感六气所伤，内受湿热燥火煎熬，则肺经痰嗽亦多，急宜清肺，不可一见痰嗽竟治脾湿，有伤肺燥也。

　　[卷二：咳嗽总论] 外感咳嗽 

　　【伤风咳嗽之症】憎寒壮热。头痛眼眶痛，自汗恶风，鼻塞涕流，痰结肺管，咳嗽不已，此风伤肺气。即痰饮门风痰咳嗽，今人名曰伤风症也。

　　【伤风咳嗽之因】肺家伏热，外冒风邪，束于肌表，肺热不得发泄，则肺风痰嗽之症【伤风咳嗽之脉】脉多浮大，浮紧风寒，浮数风热，浮缓风湿，浮滑风痰。

　　【伤风咳嗽之治】脉浮紧，恶寒发热，羌活汤。头痛，眼眶痛，干葛汤。脉浮数，自汗身热，加味泻白散。表邪尽散，痰结肺管，咳嗽不止者，苏子杏仁汤。肺中伏热，家秘泻白散。

　　羌活汤

　　羌活防风荆芥桔梗甘草柴胡前胡

　　葛根汤

　　干葛柴胡防风荆芥桔梗甘草

　　加味泻白散

　　桑白皮地骨皮甘草防风荆芥桔梗

　　苏子杏仁汤

　　苏子杏仁桔梗枳壳防风半夏栝蒌霜

　　家秘泻白散

　　桑白皮地骨皮甘草黄芩石膏 

　　[卷二：咳嗽总论] 外感咳嗽 

　　【伤寒咳嗽之症】头痛身痛，恶寒发热，无汗喘咳，此寒邪咳嗽之症也。

　　【伤寒咳嗽之因】时令寒邪，外袭皮毛，内入于肺，不得外伸，郁而发热，则肺内生痰，恶寒无汗，头痛喘咳，而为伤寒咳嗽之症矣。

　　【伤寒咳嗽之脉】若见浮紧，里未郁热；若见浮洪，肺已郁热；紧而带数，以寒包热【伤寒咳嗽之治】脉浮紧，寒伤肺，未郁热者，冬月麻黄杏仁汤。若三时，恶寒身热，前方加石膏、半夏。寒伤肺，郁而变热者，羌防泻白散。三时，寒伤肺者，通用此方。

　　麻黄杏仁汤

　　麻黄杏仁桔梗甘草肺热加石膏，头痛身痛加羌、防。

　　羌防泻白散

　　桑白皮地骨皮甘草羌活柴胡葛根防风有痰加栝蒌、半夏。有热加黄芩、石膏。

　　[卷二：咳嗽总论] 外感咳嗽 

　　【伤湿咳嗽之症】身重身痛，或发热有汗，或面目浮肿，或小便不利，骨节烦疼，气促咳嗽，此伤湿咳嗽之症也。

　　【伤湿咳嗽之因】或时行雨湿，或坐卧湿所，或湿衣所侵，肺主皮毛，皮毛受湿，则身重鼻塞之症作矣。

　　【伤湿咳嗽之脉】脉多濡软，浮缓风湿，沉紧寒湿，沉数湿热，沉涩湿郁。

　　【伤湿咳嗽之治】带表症，防风胜湿汤。湿热壅肺，神术泻肺汤。汗后兼利小便，通苓散。古人有清肺则小便自利，此则利小便，而肺自清也。

　　防风胜湿汤

　　家秘治风湿咳嗽。

　　防风荆芥葛根白芷桔梗甘草

　　神术泻肺汤家秘治伤湿咳嗽

　　苍术石膏桑皮地骨皮桔梗甘草

　　通苓散利湿清肺之方

　　麦门冬淡竹叶车前草赤茯苓木通 

