<!-- { "loadSidebar": true } -->
　　【外感吐血之治】若身痛发热，表邪未解，此太阳邪热攻冲，脉浮大而数者，羌活冲加减治之，佐以清胃之药。若表邪已散，身仍发热，目痛不眠，此阳明经邪热；脉长而数者，干葛石膏汤，佐以凉血之药；或用犀角地黄丸；耳聋寒热，兼用小柴胡汤；脉芤而涩者，归芍地黄汤；血紫胸痛，红花桃仁汤。外感门衄血，乃是表邪，今吐血门，乃是热邪在里，

　　羌活冲和汤

　　治太阳失汗，表邪未解者。

　　羌活黄芩生地荆芥川芎葛根甘草

　　葛根石膏汤

　　治阳明热盛，吐血不止者。

　　葛根石膏山栀黄芩荆芥丹皮生地热甚者加川连；大便结，加大黄。

　　犀角地黄汤

　　生地犀角丹皮山栀白芍药荆芥

　　小柴胡汤

　　治吐血兼少阳经见证。

　　柴胡黄芩广皮甘草

　　归芍地黄汤

　　当归白芍药生地丹皮茯苓山药山茱萸泽泻

　　红花桃仁汤

　　红花桃仁丹皮楂肉赤芍药泽兰归尾红曲大便结，加酒煮大黄。

　　[卷二：吐血咳血总论] 内伤吐血 

　　【内伤吐血之症】身无表邪，脉不浮大，起居如故，饮食自若，时而呕吐纯血，一连数口，此胃家吐血之症。若倾盆大出者，则肝家吐血也。

　　【内伤吐血之因】或积热伤血，血热妄行；或失饥伤饱，胃气伤损；或浩饮醉饱，热聚于中，或盐醋辛辣，纵口不忌；或恼怒叫喊，损伤膈膜，则血从口出，而内伤吐血之症作矣。

　　【内伤吐血之脉】两关独盛，或见洪大，或见浮数。右关独大，胃家有伤；左关独大，肝家之损。和缓沉小者易治，弦急细数者难治。

　　【内伤吐血之治】胃家之血，犀角地黄汤，加干葛、知母；积热甚者，加黄连、石膏；大便结，加酒蒸大黄，即釜底抽薪之法。酒客致咳，必至吐血者，干葛石膏汤，合泻白散，此胃火上冲伤肺之条。若倾盆大出，肝经血，犀角地黄汤，加黄芩、玄武胶，此清肝摄血之法。

　　面色白，脉沉迟，内无热，阳虚不能摄血，归脾汤主之，此即血脱益气之条。胸前痛，血色紫而成块，红花桃仁汤。失饥伤饱，调理胃气，饮食得法，则胃气自和，而病自愈。

　　犀角地黄汤

　　犀角生地丹皮山栀白芍药荆芥黄芩玄武胶

　　干葛石膏汤合泻白散

　　干葛石膏桑白皮地骨皮甘草

　　归脾汤

　　当归白术人参甘草白茯苓木香远志黄龙眼肉酸枣仁

　　红花桃仁汤

　　红花桃仁丹皮红曲楂肉赤芍药泽兰归尾 

　　[卷二] 嗽血论 

　　秦子曰：咳血即嗽血。外感咳血之症，乃是邪壅于肺，择其何邪而施治，则愈矣。故丹溪曰：壅于肺者易治，不过散之清之而已；不比内伤门损于胃者之难治也。

　　[卷二：嗽血论] 外感嗽血 

　　【外感嗽血之症】身发寒热，喘促气逆，咳嗽不止，嗽痰带血，甚则吊动胃气，呕吐痰涎，饮食齐出，此外感嗽血之症也。

　　【外感嗽血之因】有肺胃伏火，失于清理，风寒外束，肺热内郁，肺主皮毛，不得发泄，上冲于喉；又有时令燥热，伤其肺气，清化之令不行，相傅之官怫逆，二者皆令咳嗽吐血者【外感嗽血之脉】左脉浮大，表邪未散；右寸数大，火邪伤肺；或见沉数，肺中伏火【外感嗽血之治】表邪外束，身发寒热，咳嗽带血者，泻白散加荆、防、柴、葛。热邪伏内者，泻白散加干葛、石膏。燥火伤肺，清燥救肺汤主之。

　　泻白散

　　桑皮地骨皮甘草荆芥穗防风柴胡葛根

　　又泻白散

　　桑白皮地骨皮甘草干葛石膏

　　清燥救肺汤

　　桑叶石膏甘草人参桑白皮阿胶麦冬杏仁枇杷叶知母地骨皮 

　　[卷二：嗽血论] 内伤嗽血 

　　【内伤嗽血之症】身无表邪，咳嗽吐血，《金匮》有三大法门，若先咳嗽吐痰，后咳血者，此是肺胃积热，痰火上冲之症也；若先咳吐纯血，后乃咳嗽吐痰者，此是阴虚阳旺，劳瘵骨蒸之症也；若面色白，脉沉迟，内无热者，此是土不生金，阳虚不能收摄之症也。

　　【内伤嗽血之因】有膏粱积热，痰火伏于肺胃之间，久嗽失治，土中之火刑金，即《金匮》所云：酒客致咳，必致吐血之一条也。有房劳精竭，肾火刑金；有思虑伤脾，脾火消阴；有郁怒伤肝，肝火怫郁；有用心太过，心火妄动，即《金匮》咳逆上气，脉数有热之一条也；有阳虚不足，血虚气弱，土不生金，即《金匮》病患面色白，内无热，脉沉迟之一条也。

　　【内伤嗽血之脉】右手洪数，膏粱积热，若见滑大，痰火内结；左尺躁疾，房劳精竭；右关细数，脾阴消竭；左关弦数，肝家郁结；左寸躁疾，心火妄动；六脉沉迟，阳虚之别。

　　【内伤嗽血之治】膏粱积热，热伤肺金之气，泻白散合干葛石膏汤。热伤肺金之血，黄芩一物汤。胃火上冲，清胃汤、化痰丸。房劳精竭，肾火刑金，先用犀角地黄汤，后用归芍天地煎、三才丹。脾阳不足，土不生金者，加味归脾汤。脾阴不足，土中之火刑金，加味戊己汤。怒动肝火，木火刑金者，柴胡饮子。肝血不足者，加味补肝散。心火妄动者，导赤各半汤。心血不足者，天王补心丹。肾火不足，阳虚不能摄血者，八味肾气丸。

　　泻白散

　　治火伤肺气，咳嗽痰血。

　　桑白皮地骨皮甘草

　　黄芩一物汤

　　治火伤肺血，咳嗽痰血。

　　黄芩

　　清胃汤

　　治胃火上冲。

　　升麻黄连生地山栀甘草干葛石膏

　　化痰丸

　　天门冬栝蒌霜连翘香附黄芩海石青黛桔梗

　　犀角地黄汤

　　凉血止血之方。

　　犀角生地丹皮白芍药黄芩荆芥山栀

　　归芍天地煎

　　天门冬生地当归白芍药丹皮山栀玄武胶收浓膏服。

　　三才丹

　　天门冬生地人参

　　家秘肝肾丸

　　天门冬地黄白芍药当归黄柏知母上为细末，玄武胶为丸。

　　加味归脾汤

　　当归白茯神黄白术木香人参甘草龙眼肉远志酸枣仁

　　加味戊己汤

　　白芍甘草黄柏知母

　　柴胡饮子

　　治怒动肝火，木火上冲。

　　柴胡黄芩广皮甘草人参当归大黄白芍药

　　加味补肝散

　　治肝血虚，火旺。

　　当归生地白芍川芎广皮甘草柴胡山栀黄芩

　　导赤各半汤

　　治心火妄动，上刑肺金。

　　生地木通甘草川黄连麦门冬犀角

　　天王补心丹

　　人参玄参丹参五味子柏子仁当归远志桔梗生地天门冬麦门冬甘

　　肾气丸

　　治肾阳不足，真火衰者。

　　生地山药泽泻丹皮山萸肉白茯苓附子肉桂秦子曰：先嗽痰，后见血，皆是胸膈痰盛，此膏粱积热，实火攻冲，先伤肺经之气，炼而咳白痰，日久不愈，因伤肺经之血，逼迫而嗽血者也；治宜泻白散，加石膏、知母，先清肺经气分之火，以治其本，后用犀角地黄汤、黄芩一物汤，清肺经血分之火，以治其标，此即《金匮》酒客致咳，必致吐血，六脉数大，宜清肺胃两家之火者也。若先咳血，后嗽痰，皆是阴虚火动，津竭血燥，水中火发，先伤肺经之血，故先咳纯血，日久不愈，后伤肺经之气，然后而嗽白痰，治宜犀角地黄汤，加荆芥、黄芩，先凉肺经血分之火，以治其本，后用天地煎、玄武胶，合泻白散，清肺经气分之火，以治其标，此即《金匮》阴虚劳瘵之症，六脉细数，不可补气，而遵壮水之主，以镇阳光之条者也。有真阳不足，脾肾虚寒，面色痿黄，时或咳嗽见血，脉多空大无力，此土不生金，肺经亏损，肺气虚，不能摄血，大宜温补，切忌苦寒，此即《金匮》面色白，脉沉迟，越人所谓损其肺者，益其气之条也。夫吐血与咳血不同，咳血纯是肺家伏火，故一切温剂补剂，与兜涩之剂，皆不可用；节斋有服参必死之戒，单为积热痰盛，咳血嗽血者言。至吐血家，亦有久吐而致阳虚者。盖吐血虽是阳旺，若久而不止，则真阳亦虚，故仲景有血脱益气之法；又有吐血不止，用柏叶汤。柏叶性燥，《纲目》但有益脾之名，仲景以久吐不止，则阳随阴耗，用寒凉止血之药皆不应，故用柏叶性燥辛香之味，引血归于脾经，是以原文止治久吐血，且曰不止者，并不列于咳血嗽血门中，今人不会前人本意，误治咳血嗽血，余并表而出之。

　　[卷二] 衄血论 

　　秦子曰：血从鼻孔而出者，衄也。鼻为清道，肺之开窍，阳明主司，以手太阴肺，与手阳明大肠，相为表里者也。阳明有热，肺受火制，阳明之脉，入目络鼻，交中，旁纳太阳之脉，故仲景伤寒条，以太阳有邪，侵入阳明则衄血。又以足太阳膀胱之脉，与足少阴肾，相为表里，故《金匮》内伤条，以肝肾有火，上冲太阳巅顶，传入阳明，亦为衄血。内伤门衄血，为热在里，宜凉血；外感门衄血，为热在表，宜解表。

　　[卷二：衄血论] 外感衄血 

　　【外感衄血之症】恶寒身热，头疼身痛，鼻孔出血，此寒伤太阳经，侵入阳明，而成衄血之症也。若目痛鼻干不眠，身热口渴，脉长而洪，此阳明本经郁热衄血之症也。

　　【外感衄血之因】其人内有积热，外冒风寒，伤于太阳之经，郁而发热，经络热甚，热侵汗，两阳相搏，此皆外感衄血之因也。

　　【外感衄血之脉】浮大而紧，太阳衄血；脉若弦长，热在阳明；脉沉洪数，里有热结【外感衄血之治】恶寒脉浮紧无汗，冬月仲景用麻黄汤；有汗脉浮缓，桂枝汤，三时节庵

　　麻黄汤

　　麻黄桂枝甘草杏仁

　　桂枝汤

　　桂枝芍药甘草生姜大枣桢按：以上二方，辛温太过，仲景冬月用之，治衄血皆表症，不比吐血咳血，里热症耳。

　　羌活冲和汤

　　羌活黄芩防风苍术川芎生地细辛白芷甘草

　　干葛解肌汤

　　葛根桂枝芍药甘草麻黄

　　犀角地黄汤

　　犀角地黄白芍丹皮山栀升麻干葛加茅根同煎。热甚加黄芩。

　　黄芩芍药汤

　　黄芩白芍药生地丹皮甘草加茅根同煎。磨京墨冲服。

　　[卷二：衄血论] 内伤衄血 

　　【内伤衄血之症】身无表邪，目睛或黄，五心烦热，鼻孔出血，此内伤衄血之症也。

　　随火上升，错经妄越，则内伤衄血之症作矣。

　　【内伤衄血之脉】左尺脉浮，肝肾阴虚；左寸沉数，心火妄动；右寸脉洪，肺家火旺；右关脉数，脾胃积热。

　　【内伤衄血之治】肾阴不足，左尺脉浮者，犀角地黄汤、凉八味丸。肝火攻冲，清肝饮。心火刑金，天王补心丹；热甚者，泻心汤。肺火上炎，泻白一物汤。膏粱积热，清胃汤，加

　　犀角地黄汤

