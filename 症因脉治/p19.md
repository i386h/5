<!-- { "loadSidebar": true } -->
　　治肾火上冲。

　　犀角生地丹皮白芍药山栀黄柏

　　凉八味丸

　　治肾火上冲。

　　生地山药泽泻丹皮山萸肉白茯苓黄柏知母

　　清肝饮

　　当归川芎生地柴胡黄芩白芍药丹皮山栀青皮

　　天王补心丹

　　治心血不足者。

　　人参玄参丹参五味子柏子仁当归远志生地黄连天门冬麦门冬枣

　　泻心汤

　　治心火上炎。

　　黄连甘草

　　泻白一物汤

　　即泻白散加黄芩。

　　清胃汤

　　升麻黄连生地山栀甘草干葛石膏犀角夫血从胃中呕出名吐血，从肺中咳出名嗽血，从鼻孔流出名衄血，分立三条，则经络各别。夫胃中呕出之血，虽轻于肺中咳血，然有大吐不止而死者；鼻中流血，本为轻症，然有鼻血不止，久久变症，故以三症同名血症，皆因火载上冲。下手真诀，必要先去血中之火，家秘归经汤，以黄芩、黄柏与当归同用，则血中之火去，而血立刻归经。若咳嗽甚者，兼用家秘泻白散；血不上冲，随以家秘肝肾丸，补其真阴。

　　家秘归经汤

　　当归白芍药黄芩黄柏丹皮生地甘草大便结者，加大黄同煎，临服多磨犀角汁冲。

　　家秘肝肾丸

　　[卷二] 牙衄总论 

　　秦子曰：牙衄者，即牙龈出血之症也。有两经分别，一主阳明肠胃，一主少阴肾经。若血来如涌，来势甚暴，来血甚多，此阳明牙衄之血也，有外感、有内伤。若血来点滴，来势缓慢，来血不多，此少阴肾经之血也，有内伤、无外感。以经络而论，有脏腑阴阳之别；以病因而论，皆属血中有火，但有虚实别，而无阴寒者也。

　　[卷二：牙衄总论] 外感牙衄 

　　【外感牙衄之症】身发寒热，烦闷不安，目痛头额痛，鼻干不眠，牙血暴出，此阳明【外感牙衄之因】或太阳表邪，侵入阳明，或阳明自冒风热，本经热甚，阳明多血多气，气血皆热，则上攻阳明所过之经，得牙龈之窍缝而直出也。

　　【外感牙衄之脉】脉多浮数；浮主表邪，数主血热。左脉浮数，太阳侵邪；右脉浮数，阳明之热。浮数解表，沉数凉血。

　　【外感牙衄之治】左脉浮数，身热无汗，有表邪者，葛根羌活汤。右脉浮数，身热无汗，有表邪者，干葛防风汤；右脉浮数，身热有汗，无表邪者，干葛清胃汤。表邪已解，脉沉而数，犀角地黄汤，未效，加酒蒸大黄，其血即止。

　　干葛羌活汤

　　即羌活汤加干葛。

　　干葛防风汤

　　干葛防风荆芥石膏知母

　　干葛清胃汤

　　升麻生地丹皮川连甘草干葛石膏

　　犀角地黄汤

　　见前咳血嗽血。

　　里热甚，加酒蒸大黄。

　　[卷二：牙衄总论] 内伤牙衄 

　　【内伤牙衄之症】身无表邪，牙龈出血，一涌而上，来血甚多，此阳明经牙衄之症。

　　若身无表邪，牙龈时或出血，来血不多，久而不愈，肌肉消瘦，此少阴肾经牙衄之症也。

　　【内伤牙衄之因】膏粱积热，辛辣炙，好酒香燥，肠胃有热，血中伏火，则上冲而出，若肾阴不足，水中之火上炎，亦令牙龈出血，久而不愈。

　　【内伤牙衄之脉】脉多洪数；右关洪数，阳明经热；两尺洪数，肾经之血。

　　【内伤牙衄之治】右关沉数，阳明血热者，犀角地黄汤，加酒浸黄芩。右关洪数，肠胃积热者，升麻清胃散，加酒蒸大黄。左尺脉数，龙火上冲者，知柏肝肾丸，加玄武胶。

　　犀角地黄汤

　　见吐血。

　　升麻清胃散

　　升麻生地川连丹皮山栀当归大黄（酒蒸）

　　知柏肝肾丸

　　凡治血症，要明血去火亦去，可用血脱益气；若血去火存，但可补血凉血，切不可用温燥。至牙衄阳明经血热，用升麻清胃汤、酒大黄、生犀角，则血立止；即肾阴不足，亦是阴虚火旺，用知柏肝肾丸，苟大便不滑，亦加大黄、生犀，要知血得热而妄行，以当归三黄同煎，则血凉尽而下顺归经，世人不明，妄言当归辛散，不宜治血逆上冲及胎前安胎，岂知血热上冲，凉血则下顺归经，胎前血热、胎气不宁，仲景立安胎饮，用当归、黄芩各一斤，以血中热减，则归经养胎而自安。家秘化四物三黄同用，治血热上冲，开化方妙法。

　　[卷二] 劳伤总论 

　　秦子曰：劳伤之症，即发热咳嗽，劳瘵骨蒸之症。今人患者比比，考之《内经》，但有言虚，未见言劳；然于病因条内，则有因虚成病之语，即可谓之虚劳矣。至《金匮》书则发明虚劳之症，立论立方，而劳伤之症始彰。至巢氏撰《病源候论》，分别五者为劳，七者为伤，则劳伤之义已着；后又立六极，三十三蒸，反觉太烦太碎。余今酌立精气血之伤，五脏之劳，为劳伤，而以《机要》所云，感寒成劳，感热成劳，自外入内者为外感，气怯神伤，精竭血燥，自内致病者为内伤，分立外感二条，内伤八条，而大纲节目尽矣。

　　[卷二：劳伤总论] 外感劳伤 

　　【感寒劳伤之症】初起恶寒发热，咳嗽气逆，胁肋刺痛，或无汗身热，或朝凉暮热，此即感寒成劳，伤风成劳之症也。

　　【感寒劳伤之因】《玄珠》云，体虚之人，最易感邪。不去其邪；便服补剂，或不忌荤酒，邪气得补，留滞发热，热伤肺气，为喘为咳，此感寒成劳之因也。

　　【感寒劳伤之脉】多见浮紧，左脉浮紧，血分感寒；右脉浮紧，气分感寒。

　　【感寒劳伤之治】左脉浮紧，血分感寒者，羌活柴胡汤，加川芎、芍药治之。右关浮紧，气分感寒者，干葛防风汤，加紫苏、广皮治之。

　　羌活柴胡汤

　　羌活独活柴胡防风川芎白芍药

　　干葛防风汤

　　干葛防风荆芥柴胡紫苏广皮 

　　[卷二：劳伤总论] 外感劳伤 

　　【感热劳伤之症】内热躁闷，喘咳气逆，唇焦口渴，小便赤涩，此久蒸成劳，因疳成劳之症也。

　　【感热劳伤之因】《机要》云，劳损之疾，因虚而感，如远行劳倦，逢大热而渴，则热舍于肾，水不胜火，则骨枯髓虚，而成感热劳伤之症。

　　【感热劳伤之脉】脉多洪数，左脉浮数，气分感热；左脉沉数，血分感热；右脉浮数，气分感热；右脉沉数，血分感热。

　　【感热劳伤之治】左脉浮数，血分感热者，柴胡归芍汤，加生地、丹皮。右脉浮数，气分感热者，柴胡地骨皮散，加紫苏、广皮以治之。

　　柴胡归芍汤

　　治血分感热。

　　柴胡黄芩山栀甘草当归白芍药生地丹皮

　　柴胡地骨皮散

　　治气分感热。

　　柴胡地骨皮知母甘草紫苏广皮干葛 

　　[卷二：劳伤总论] 内伤劳伤 

　　【心虚劳伤之症】惊悸恍惚，神志不定，心痛咽肿，喉仲介介如梗，实则毛焦发落，唇裂舌赤，烦热咳逆，此心劳之症也。

　　【心虚劳伤之因】曲运神机，耗散心血，内而欲心妄动，外而起居如惊，则诸念动处皆是火，火旺伤金，咳逆气急，则心劳之症作矣。

　　【心虚劳伤之脉】左脉多浮，左寸浮缓，心气不足，左寸浮数，心血不足。

　　【心虚劳伤之治】心气不足，虚寒者，归脾汤；虚热者，天王补心丹。心血不足，虚热者，门冬安神丸；实热者，导赤各半汤。

　　归脾汤

　　见前吐血。

　　天王补心丹

　　见前嗽衄血。

　　门冬安神丸

　　拣麦冬川黄连生地白茯神远志朱砂甘草

　　导赤各半汤

　　见前咳嗽。

　　[卷二：劳伤总论] 内伤劳伤 

　　【肝虚劳伤之症】筋挛烦闷，眼目赤涩，毛焦色夭，腹痛指甲痛，咳则胁下痛，口苦口酸，筋骨酸疼，寒热咳逆，此肝劳之症也。

　　【肝虚劳伤之因】谋虑不决，或恐或怒，肝气怫郁，木火刑金，肺气有伤，而肝虚劳【肝虚劳伤之脉】左关浮弦，肝气有损；左关沉弦，肝血不足；弦而大数，肝家实火【肝虚劳伤之治】肝气有损，四物汤；肝血不足，有火者，调肝散，若虚火者，家秘

　　四物汤

　　见前咳嗽。

　　调肝散

　　当归生地白芍药川芎柴胡山栀黄芩广皮甘草

　　家秘肝肾丸

　　见前嗽血。

　　黄芩四物汤

　　即四物汤加黄芩。

　　[卷二：劳伤总论] 内伤劳伤 

　　【脾虚劳伤之症】气胀咽满，噫气，食不得下，四肢不和，面黄喘咳，肿胀脾泄，此【脾虚劳伤之因】意外思虑，失饱伤饥，脾土之真阴受伤，中州之冲和有损，土不生金，为喘为咳，而脾虚劳伤之症作矣。

　　【脾虚劳伤之脉】右关弦大，脾气损伤；右关细软，脾气不足；右关细涩，脾血不足【脾虚劳伤之治】脾气损伤者，调中汤。脾气不足，四君子汤。脾血不足，归脾汤。

　　血虚有热者，知柏四物汤、知柏补血汤；女科，黄芩四物汤、黄芩补血汤。

　　调中汤

　　白术茯苓当归黄木香广皮甘草

　　四君子汤

　　见前咳嗽。

　　归脾汤

　　见前吐血。

　　知柏四物汤

　　即四物汤加黄柏、知母。

　　知柏补血汤

　　即当归补血汤，加黄柏、知母。

　　黄芩四物汤

　　即四物汤加黄芩。

　　黄芩补血汤

　　即当归补血汤，加黄芩。

　　[卷二：劳伤总论] 内伤劳伤 

　　【肺虚劳伤之症】呼吸少气，喘咳气逆，胸胁作痛，痛引肩背缺盆，面目浮肿，夜卧不能转侧，此肺经劳伤之症也。

　　【肺虚劳伤之因】悲哀动中，形寒饮冷，形燠饮热，预事而忧，五志之火，时起于中，上炎刑金，则咳嗽喘逆，而肺虚劳伤之症作矣。

　　【肺虚劳伤之脉】右寸浮大，肺气伤损；右寸脉细，肺气不足；寸关皆细，土不生金【肺虚劳伤之治】肺气伤损者，人参平肺散；肺气不足者，生脉散、人参固本丸；土，四君子汤、补中益气汤；肺被火刑者，泻白散，加各经清火之药；女科，黄芩泻白散。

　　人参平肺散

　　生脉散

　　人参固本丸

　　四君子汤

　　上四方见前咳嗽。

　　补中益气汤

　　见后短气。

　　泻白散

　　见前咳嗽。

　　黄芩泻白散

　　即泻白散加黄芩。

　　[卷二：劳伤总论] 内伤劳伤 

　　【肾虚劳伤之症】遗精白浊，腰脊如折，面黑遗尿，骨蒸咳逆，此肾经虚劳之症也。

　　伤之症作矣。

　　【肾虚劳伤之脉】两尺细数，真阴不足；两尺数大，肾中有火；两尺沉迟，真阳不足【肾虚劳伤之治】真阴不足者，人参固本丸、家秘肝肾丸；肾中火旺者，知柏天地煎。真阳不足者，《金匮》肾气丸。

　　人参固本丸

　　家秘肝肾丸

