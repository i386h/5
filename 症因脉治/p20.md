<!-- { "loadSidebar": true } -->
　　知柏天地煎

　　《金匮》肾气丸

　　以上四方见前咳嗽。

　　[卷二：劳伤总论] 内伤劳伤 

　　【精虚劳伤之症】大骨枯槁，大肉陷下，尻以代踵，脊以代头，或骨蒸潮热，大小便牵引作痛，此精虚劳伤之症作矣。

　　【精虚劳伤之因】精神素亏，或色欲过度，或尽力劳动，或焦心劳思，厥阳之火，时动于中，煎熬真阴，则阴火刑金，为喘为咳，而精虚劳伤之症作矣。

　　【精虚劳伤之脉】沉细而数，左脉细数，肝肾精虚；右脉细数，肺脾液少；细而未数，精亏未竭；细而兼数，阴精已竭。

　　【精虚劳伤之治】肝肾精虚，三才汤、家秘肝肾丸、龟鹿二仙胶为丸。脾肺精虚，生脉散、琼玉膏、参苓河车丸。心阴不足者，天王补心丹。

　　三才汤

　　见前嗽血。

　　家秘肝肾丸

　　见前咳嗽。

　　龟鹿二仙胶

　　即玄武胶、鹿角胶。

　　生脉散

　　见前咳嗽。

　　琼玉膏

　　见前咳嗽。

　　参苓河车丸

　　河车一具，酒煮烂收干，打白茯苓五六两为丸，加人参更妙。

　　天王补心丹

　　见前咳嗽。

　　[卷二：劳伤总论] 内伤劳伤 

　　【气虚劳伤之症】面黄肌瘦，气怯神离，动作倦怠，上半日咳嗽烦剧，下午身凉气爽【气虚劳伤之因】或本元素虚，或形劳气散，或思想无穷，神气内夺，气虚劳伤之症【气虚劳伤之脉】软弱细小，或虚大无力；左脉细弱，肝肾气虚；右脉细软，脾肺气弱；弱而和缓，补之可生；弱而带数，有热难补。

　　【气虚劳伤之治】肝肾气虚，三才丹、玄武天地煎。脾肺气弱，脉缓者，归脾汤、生脉散；脉数有热者，知柏参冬饮。

　　三才丹

　　见嗽血。

　　玄武天地煎

　　即天地煎加玄武胶。

　　归脾汤

　　见前吐血。

　　生脉散

　　见前咳嗽。

　　知柏参冬饮

　　知母（三钱）黄柏（三钱）人参（二钱）麦冬（五钱）广皮（一钱）甘草（五分） 

　　[卷二：劳伤总论] 内伤劳伤 

　　【血虚劳伤之症】肌肉消瘦，五心烦热，毛焦皮燥，暮夜发热，昼则身凉，小便赤涩，大便干结，此血虚劳伤之症也。

　　【血虚劳伤之因】阳盛阴虚，五志厥阳之火，时动于中，煎熬真阴，阴血日损，阳火独旺，来克肺金，则血虚喘咳之症作矣。

　　【血虚劳伤之脉】虚小细数，兼见芤涩，细小血虚，芤涩血痹。左寸细数，心血不生；左关细数，肝血不荣；右脉细数，脾虚血少；右脉芤涩，阳明血结。

　　【血虚劳伤之治】血虚，用四物汤。血痹，用活血汤。心血不生，天王补心丹。肝血不荣，补肝汤。脾虚血少者，归脾汤。

　　四物汤

　　见前咳嗽。

　　活血汤

　　当归赤芍药丹皮红花四味煎汤。

　　天王补心丹

　　见前咳嗽。

　　补肝汤

　　见前肝劳。

　　归脾汤

　　见嗽血。

　　家秘补阴丸

　　治阴虚内热。四味为末，天地煎膏。

　　当归白芍药（各四两）黄柏知母（各二两）天门冬生地（各八两）

　　家秘补阳丸

　　治阳虚内寒。四味为末，天地煎膏。

　　当归白芍药（各四两）肉桂附子（各一两）天门冬生地（各八两）

　　家秘坎离丸

　　治阴阳两虚。

　　补阴丸加鹿角胶三两。补阳丸加玄武胶三两。

　　[卷二] 饮症论 

　　秦子曰：浓浊者为痰，清稀者为饮；痰属火化，饮属水湿，《金匮》论之甚详，分立痰饮、悬饮、溢饮、支饮。四者条目外，又有留饮、伏饮二者。今余先将仲景所立六者，详别明之。至燥痰、火痰、风痰等，另立痰症内。

　　[卷二：饮症论] 痰饮 

　　【痰饮之症】其人素肥渐瘦，水走肠间，沥沥有声，心下胸胁支满，目眩，谓之痰饮【痰饮之因】饮食不节，水浆不忌，胃虽能纳，脾不能运，肺不通调，停积于胃，则成痰饮。痰饮内积，外不荣于肌表，则素肥渐瘦；由胃下流，水走肠间，则沥沥有声矣。

　　【痰饮之脉】或见弦数，或见弦紧，或见双弦，甚则沉伏。弦紧寒饮，弦数热痰。

　　【痰饮之治】《金匮》立法二条，一曰病痰饮者，当以温药和之，而不立方，以水寒，温中健脾，则气化痰行，若用寒凉，反凝结不散矣。一曰心下有痰饮，胸胁支满，目眩，苓桂术甘汤主之；若短气，有微饮，当从小便去之，苓桂术甘汤主之，肾气丸亦主之。痰饮胸满，推展苍朴二陈汤。

　　苓桂术甘汤

　　治心下有痰饮，胸胁支满，目眩。

　　茯苓桂枝白术甘草

　　肾气丸

　　治痰饮短气，当从小便去者。

　　怀生地泽泻白茯苓山药丹皮山茱萸附子肉桂

　　推展苍朴二陈汤

　　治胃家有水饮，胸满呕吐不渴者，饮伤肺则喘咳，饮伤胃则呕熟半夏广皮甘草白茯苓熟苍术浓朴身热口渴加葛根。小便不利加泽泻。脉数者加山栀、川连。脉迟加煨姜。

　　[卷二：饮症论] 悬饮 

　　【悬饮之症】饮后水流在胁下，咳唾气逆，引痛胸肋，谓之悬饮，此即《金匮》悬饮【悬饮之因】饮食不节，水浆不忌，脾肺不能运化，水流在胁下，上攻肺家，故咳而吐，气逆，阻绝肝胆生升之令，是以痛引胸胁，而成悬饮之症矣。

　　【悬饮之脉】或沉或弦，沉为有水，故曰悬饮。弦为气结，故曰内痛。

　　【悬饮之治】《金匮》只立一方，曰脉沉而弦，悬饮内痛，十枣汤主之。以悬饮主痛，故用下法。今余推展二方，滚痰丸、加味二陈汤。

　　大枣汤

　　芫花甘遂大戟

　　滚痰丸

　　青礞石大黄沉香黄芩

　　加味二陈汤

　　熟半夏白茯苓广皮甘草枳实桔梗杏仁栝蒌仁有热加川连。嗽加贝母。陶氏用此以治痰结胸胁。

　　[卷二：饮症论] 溢饮 

　　【溢饮之症】水气流行，归于四肢，身体疼重，支节烦疼，谓之溢饮也。

　　【溢饮之因】饮入于胃，游溢精气，上输于脾，脾气散精，上归于肺，通调水道，下输膀胱，若饮水多，水性寒冷，停滞气逆，逆则溢于四肢，当汗不得汗，不能外散，身得湿则重，复得寒则疼，故曰身疼重而成溢饮之症矣。

　　【溢饮之脉】《金匮》曰：脉沉而数，脉沉而弦，悬饮也。又云：病溢饮者，当发汗，不言脉象，桢意其必浮大浮紧，未必沉弦沉数。

　　【溢饮之治】《金匮》治悬饮内痛，用十枣汤。又曰：病溢饮者，当发汗，大青龙汤主之，小青龙汤亦主之。夫悬饮脉沉弦，饮悬于内而痛者，故用下法；溢饮溢于外，故用汗法。

　　大枣汤

　　见前悬饮。

　　大青龙汤

　　治溢饮身体疼重，肢节烦疼，当发汗者。

　　麻黄桂枝甘草生姜杏仁大枣石膏

　　小青龙汤

　　麻黄甘草桂枝白芍药五味子干姜半夏细辛 

　　[卷二：饮症论] 支饮 

　　【支饮之症】咳逆倚息，气短不得卧，其形如肿，即《金匮》支饮症也。

　　【支饮之因】饮邪偏注，停留曲折之间，盖肺与大肠之脉，下膈络肠，今饮积于中，外不得达，喘促而不得卧矣。形如肿者，水饮之外现也。

　　【支饮之脉】脉多沉紧，脉弦为水，脉弱可治，数实者死。其脉虚者，必苦眩晕。

　　【支饮之治】《金匮》曰：膈间支饮，其人必喘，心下痞坚，面色黎黑，其脉沉紧，得之十数日，医吐下之不愈，木防己汤；虚者即愈，实者三日复发，复与，不愈者，以前方去石膏，加茯苓、芒硝主之。以胃有痰饮之积热，石膏止清无形气分之热，不能去有形痰饮之实热，故易芒硝。又云：心下有支饮，其人苦冒眩，泽泻汤主之。又云：支饮胸满者，浓朴大黄汤主之。支饮不得息，葶苈大枣汤主之。呕家本渴，今反不渴，心下有支饮故也，小半夏汤。又云：卒呕吐，心下痞，膈间有水，眩悸者，小半夏加茯苓。咳家，其脉弦，为有水，十枣汤主之。夫有支饮家，咳烦，胸中痛，不卒死，至一百日，或一岁，十枣汤主之。咳逆倚息不得卧，小青龙汤主之。外另有腹满口舌干燥，此肠间有水气，己椒苈黄丸主之。假令瘦人脐下有悸，吐涎沫而颠眩，此水也，五苓散主之。

　　按此二条，非指定支饮而立说，大约统言水饮家之条目。

　　木防己汤

　　木防己石膏桂枝人参上四味，煮取一升，温服，愈后复发，去石膏，加芒硝。

　　泽泻汤

　　治心下有支饮，其人苦冒眩。

　　泽泻白术上二味，水二升，煮取一升，温服。

　　浓朴大黄汤

　　治支饮胸满者。

　　浓朴大黄枳实上三味，以水五升，煮取二升温服。

　　葶苈大枣汤

　　葶苈子大枣肉先以水三升，煮枣取二升，去枣，纳葶苈子。

　　半夏汤

　　半夏生姜上二味，以水七升，煮一升服。

　　小半夏加茯苓汤

　　半夏生姜白茯苓上三味，煮一升服。

　　十枣汤

　　见前悬饮门。

　　小青龙汤

　　见前溢饮门。

　　己椒苈黄丸

　　防己椒目葶苈大黄蜜丸如梧子大，日三服。

　　五苓散

　　泽泻猪苓白茯苓白术肉桂上五味为末，暖水调服。

　　[卷二：饮症论] 留饮 

　　【留饮之症】《金匮》云：心下有饮，其人背寒冷如掌大。又云：留饮者，胁下痛，引缺盆，咳则辄已。又云，胸中有留饮，其人短气而渴，四肢历节痛，脉沉者，必有留饮。

　　【留饮之因】始因水饮停积，结成痰饮，日久不化，即曰留饮。夫留者，聚而不散之谓也。饮留于背，妨督脉上升之阳，而为背寒，少阳肝胆之脉，由缺盆过季胁，饮留于胁，阻绝肝胆生升之气，故胁下痛引缺盆，留饮胸中，其人短气而渴，四肢历节痛。

　　【留饮之脉】脉多沉者，胸有留饮；双弦者寒，偏弦者饮。

　　【留饮之治】病者脉伏，其人欲自利，利反快，虽利，心下续坚满，此为留饮欲去故

　　甘遂半夏汤

　　甘遂半夏芍药炙甘草 

　　[卷二：饮症论] 伏饮 

　　【伏饮之症】痰满喘咳，吐发则寒热、背痛腰疼，目泪自出，其人振振身剧，名【伏饮之因】水饮不散，伏于胸中，阻其肺气，则痰满喘咳；阻其中气，则吐发；伏太阳表邪外束，则寒热背痛；伏于上焦，阻绝清升之气，则目泪自出；饮伏胃家，胃阳凝塞，不能四布，振振剧。夫曰吐发，则寒热背痛，可见不发即不吐，不吐即不发矣。以其有饮内伏，故外邪触之即发也。

