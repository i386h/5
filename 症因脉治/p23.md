<!-- { "loadSidebar": true } -->
　　[卷二：眩晕总论] 内伤眩晕 

　　【火冲眩晕之症】暴发倒仆，昏不知人，甚则遗尿不觉，少顷，汗出而醒，仍如平人，此【火冲眩晕之因】《内经》有诸风掉眩，皆属肝木，言风主乎动，木旺火生，则为旋转，此五志厥阳之火上冲，而为实火眩晕之症。若肝肾之真阴不足，龙雷之火，上冲清道，亦令人头旋眼黑，此阴火上冲，而为虚火眩晕之症。又有真阳不足，虚阳上浮，亦令人头目冒眩之症，此命门真火不足，而为虚阳上浮眩晕之症也。

　　【火冲眩晕之脉】脉多洪数，洪为阳盛，数为火热。左寸洪数，心火妄动；左关洪数，肝胆之热；左尺洪数，肾与膀胱；右寸洪数，肺中之热；右关洪数，脾胃之火；右尺洪数，三焦之热；两尺空大，沉按不数，虚阳之别。

　　【火冲眩晕之治】心火妄动，左寸洪数者，导赤各半汤。左寸细数者，天王补心丹。肝，左关数大者，栀子清肝散；热甚者，龙胆泻肝汤。肝经血少，左关细数者，知柏四物汤、家秘肝肾丸。左尺数大，膀胱、小肠实热者，火府丹、知柏导赤散；热甚者，栀连导赤散。

　　左尺细数，精血虚而火旺者，知柏天地煎加玄武胶，收敛阴中之火以降之。肺热上冲，右寸数大者，家秘泻白散。右寸细数，肺阴不足者，二冬二母丸，合青金丸。脾胃有火，右关数大者，栀连平胃散、干葛清胃散。右关细数，脾阴不足者，知栀补血汤、知柏戊己汤；虚而热甚者，栀连补血汤、栀连戊己汤。三焦热甚，右尺实数者，竹叶石膏汤，加山栀、黄芩。

　　虚阳上浮，右尺浮大，沉按无力者，当用八味肾气丸，温补天真，敛真阳之火，摄伏以降之

　　导赤各半汤

　　见中风中热门。

　　天王补心丹

　　见内伤嗽血门。

　　栀子清肝散

　　栀子丹皮柴胡当归白芍药牛蒡子黄芩甘草

　　龙胆泻肝汤

　　见胁痛。

　　知柏四物汤

　　见呃症门。

　　家秘肝肾丸

　　见内伤嗽血。

　　火府丹

　　治热结上焦，小便不利。

　　生地木通甘草黄芩山栀

　　知柏导赤散

　　治热结中焦，小便不利。

　　生地木通甘草知母黄柏

　　栀连导赤散

　　治热结下焦，小便不利。

　　生地木通甘草山栀川黄连

　　知柏天地煎

　　见内伤嗽血门。

　　家秘泻白散

　　见咳嗽门。

　　二冬二母汤

　　见燥热咳嗽。

　　清金一物丸

　　见伤热咳嗽。

　　栀连平胃散

　　见内伤呃症。

　　干葛清胃散

　　升麻丹皮生地当归石膏川黄连干葛甘草

　　知柏补血汤

　　知母黄柏黄当归身

　　知柏戊己汤

　　知母黄柏甘草白芍药

　　栀连补血汤

　　山栀黄连黄当归

　　栀连戊己汤

　　山栀黄连甘草白芍药

　　竹叶石膏汤

　　知母石膏拣冬竹叶山栀黄芩

　　八味肾气丸

　　即六味地黄丸加肉桂、附子。

　　桢按：火冲眩晕之症，有三大法门。有五志厥阳之火，膏粱积热之火，二者皆能上冲致眩，此名实火眩晕，当用导赤各半汤、火府丹、龙胆泻肝汤、栀连平胃散、竹叶石膏汤等以清之。有真阴不足，龙雷之火上冲而晕者，此名阴火眩晕，当用天王补心丹、知柏四物汤、肝肾丸、天地煎等，养阴滋阴，敛而降之。有真阳不足，无根之火，失守上炎，亦令人眩冒不止，此名虚阳眩晕，当用桂附八味丸、四逆汤等，摄伏降之。例如发热烦躁等症，亦有三条分别：实火攻冲而烦躁者，名曰实热烦躁，此火扰于中，大用苦寒之药，以直折之；有真阴内耗而烦躁者，名曰阴虚烦躁，此阴亏火旺，当用养阴之药，滋阴降火，壮水之主以制阳光；有真阳不足，虚阳上浮而烦躁者，名曰阴极发躁，此阴寒之极，反见虚阳之假象，当用补阳之药，益火之原，以消阴翳者。

　　[卷二] 喘症论 

　　秦子曰：喘者，促促气急，喝喝喘息，甚者张口抬肩，摇身撷肚，与短气不相接续，逆气上奔而不下者不同。若喘促，喉中如水鸡声，谓之哮。《正传》云：喘以气息言，哮以声响名。河间云：病寒则气衰而息微，病热则气盛而息粗。诸经皆令人喘，而多在肺胃二家，喘而咳逆嗽痰者，肺也；喘而呕吐者，胃也。今立外感三条，内伤六条。

　　[卷二：喘症论] 外感喘逆 

　　【风寒喘逆之症】头痛身痛，身发寒热，无汗恶寒，喘咳痰鸣，气盛息粗，此外感风寒【风寒喘逆之因】外冒风寒，皮毛受邪，郁于肌表，则身热而喘；逆于阳明，则呕吐而喘；壅于肺家，则咳嗽而喘；肺风痰喘之症也。

　　【风寒喘逆之脉】浮缓为风，浮紧为寒。六脉俱浮，表有风寒；六脉沉数，寒郁为热。

　　【风寒喘逆之治】风气胜者，宜散风解表，防风泻白散、防风桔梗汤。寒气胜者，小青龙汤、三拗汤、麻黄定喘汤。寒郁成热，逆于阳明，呕吐者，干葛竹茹汤、平胃散。

　　防风泻白散

　　见前哮症。

　　防风桔梗汤

　　肺风痰喘，此方甚妙。

　　防风半夏枳壳陈皮桔梗不应，加桑白皮、地骨皮即效。

　　小青龙汤

　　见前溢饮门。

　　三汤拗

　　见前风痰门。

　　麻黄定喘汤

　　肺受寒邪，未经郁热者用。

　　麻黄杏仁枳壳桔梗苏子橘红甘草

　　干葛竹茹汤

　　清理胃气，去烦止呕。

　　干葛竹茹广皮白茯苓熟半夏甘草有风，加防风。有寒，加生姜。

　　平胃散

　　治胃气不平，喘而上逆者。

　　熟苍术浓朴广皮甘草风寒俱有，加防风、生姜。

　　[卷二：喘症论] 外感喘逆 

　　【暑湿喘逆之症】烦闷口渴，喘息气粗，多言身重，汗出身仍热，此暑湿之喘症也。

　　【暑湿喘逆之因】《内经》云：因于暑，汗，烦则喘喝，此暑气也。因于湿，首如裹，面肿，呼吸气喘，此湿气也。暑湿袭于皮毛，干于肺胃，则喘喝多言也。

　　【暑湿喘逆之脉】脉多濡软，或见微缓。《脉经》云：脉盛身寒，得之伤寒；脉虚身热【暑湿喘逆之治】汗多口渴，清暑益元散；脉大多言，即中热症也，黄连解毒汤，或竹叶石膏汤；暑湿身痛，无汗喘逆，应汗者，羌活胜湿汤。

　　清暑益元散

　　香茹浓朴白扁豆川黄连

　　黄连解毒汤

　　治三焦热壅，心肺伏火。

　　川连黄柏黄芩山栀

　　竹叶石膏汤

　　见燥痰门。

　　羌活胜湿汤

　　见湿痰门。

　　[卷二：喘症论] 外感喘逆 

　　【燥火喘逆之症】口渴身热，二便赤涩，喘咳气逆，面赤唇焦，吐痰难出，此燥火发喘【燥火喘逆之因】燥万物者，莫燥乎火，故喘症燥火居多。《原病式》叙喘逆热淫条下，盖燥火烁人，则诸逆冲上，诸痿喘呕，诸气郁，肺家不宁，喘症作矣。

　　【燥火喘逆之脉】脉多数大，或见滑数。右脉数大，燥火伤气；左脉滑数，燥火伤血。

　　【燥火喘逆之治】栝蒌根汤、知母甘桔汤。脉大口渴，人参白虎汤，调益元散，大便结

　　栝蒌根汤

　　天花粉麦冬知母石膏甘草

　　知母桔甘汤

　　治肺家受燥，咳嗽气逆。

　　知母石膏桔梗甘草地骨皮

　　人参白虎汤

　　治胃受燥邪，喘呕烦渴。

　　人参知母石膏粳米甘草口渴，加葛根。气逆，加橘红。

　　凉膈散

　　治燥在上焦，喘咳气逆。

　　黑山栀黄芩桔梗连翘川连薄荷甘草以上皆外感喘逆，故不用滋阴。

　　[卷二：喘症论] 内伤喘逆 

　　【内火喘逆之症】五心烦热，口燥唇焦，喘逆自汗，得食稍减，少顷复发，时作时止，面赤便秘，此内火发喘症也。

　　【内火喘逆之因】内而欲心妄动，外而起居如惊，五志厥阳之火，时动于中，煎熬真阴，精竭血燥，内火刑金，肺气焦满，而喘逆作矣。

　　【内火喘逆之脉】脉多洪数，心火上炎。左关脉数，肝胆之热。两尺洪数，肾火上逆。

　　右寸脉数，肺中有火。右关洪数，胃家有热。

　　【内火喘逆之治】肾虚火旺，宜养阴制火，壮水之主，以镇阳光，门冬饮子、家秘肝肾丸。肝火上冲，宜柴胡清肝散。心火上炎，导赤各半汤。脾胃之火上冲，宜清胃汤。肺火煎熬，石

　　门冬饮子

　　见伤燥嗽门。

　　家秘肝肾丸

　　治肾水不足，虚火上炎。

　　黄柏知母白芍药当归四味为末，又以天冬、地黄二味同煎，收膏为丸。

　　柴胡清肝散

　　柴胡黄芩人参山栀连翘桔梗甘草

　　导赤各半汤

　　见前心咳。

　　石膏泻白散

　　桑白皮地骨皮桔梗甘草石膏 

　　[卷二：喘症论] 内伤喘逆 

　　【痰饮喘逆之症】面色虚白，胸中漉漉有声，时咳时呕，卧下喘逆，此痰饮逆之症也【痰饮喘逆之因】饮水过多，脾弱不能四布，水积肠间，成痰成饮，上干肺家，则喘息【痰饮喘逆之脉】多见弦滑，或见弦紧，或见弦数。弦紧寒饮，弦数痰热。

　　【痰饮喘逆之治】苓桂术甘汤、小半夏汤、甘遂半夏汤、二陈汤。带表症者，小青龙汤；大便闭者，导痰汤加大黄，甚者滚痰丸、十枣汤。

　　苓桂术甘汤

　　见痰饮门。

　　小半夏汤

　　见支饮门。

　　甘遂半夏汤

　　见留饮门。

　　二陈汤

　　见湿痰门。

　　小青龙

　　见溢饮门。

　　滚痰丸

　　见悬饮门。

　　十枣汤

　　见悬饮门。

　　导痰汤

　　见食积痰门。

　　[卷二：喘症论] 内伤喘逆 

　　【食积喘逆之症】胸满，胃痛腹痛，恶食饱闷，大便或结或溏，上气喘逆，喘呕嗳气，【食积喘逆之因】饮食自倍，肠胃乃伤，膏粱浓味，日积于中，太阴填塞，不能运化，下降浊恶之气，反上乾清道，则喘呕不免矣。

　　【食积喘逆之脉】气口滑大，肠胃有积；滑大而数，热积之诊；滑大而迟，乃是寒积。

　　【食积喘逆之治】宜消化者，保和丸、枳术丸。大便结者，用下法。寒积，煮黄丸；热

　　保和丸

　　消滞宽中圣药。

　　山楂肉神曲半夏茯苓萝卜子陈皮连翘

　　枳术丸

　　助脾消食圣方。

　　枳实白术为细末，荷叶包陈米煮饭为丸。

　　煮黄丸

　　攻逐寒积重剂。

　　雄黄巴霜

　　承气汤

　　攻逐热积重剂。

　　枳实浓朴大黄甘草 

　　[卷二：喘症论] 内伤喘逆 

