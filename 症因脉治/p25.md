<!-- { "loadSidebar": true } -->
　　见风痰门。

　　防风泻白散

　　即泻白散加防风。

　　石膏泻白散

　　即泻白散加石膏。

　　清肺饮

　　黄芩山栀薄荷桔梗甘草连翘杏仁桑白皮枳壳大便结，加大黄。脉数口渴，加石膏、知母。

　　[卷二：短气论] 内伤短气 

　　【实邪短气之症】身无寒热，短气不足以息，呼吸不利，喘息倚肩，胁肋作痛，不得仰卧，其形似肿，此实邪短气之症也。

　　【实邪短气之因】或膏粱积热，或水饮停留，干碍清道，则实邪短气之症作矣。

　　【实邪短气之脉】或见沉伏，或见沉滑，或见沉弦，或见促结，脉不弦紧，乃为支饮。

　　【实邪短气之治】《金匮》云：短气有微饮，当从小便去之，桂苓术甘汤主之，肾气丸亦主之饮也。又云：咳逆倚肩，不得卧，小青龙汤，此治带表症者。以上《金匮》治痰饮停积诸经之治也。若膏粱积热者，浓朴大黄汤。肝火上冲者，龙胆泻肝汤。肺热喘逆者，泻白散加知母、石膏。胃火上升者，栀连二陈汤。水饮胁痛短气，名悬饮，十枣汤主之。

　　桂苓术甘汤

　　肾气丸

　　俱见痰饮门。

　　葶苈大枣汤

　　见支饮门。

　　小青龙汤

　　见悬饮门。

　　浓朴大黄汤

　　见支饮门。

　　龙胆泻肝汤

　　见内火喘门。

　　泻白散

　　见哮症。

　　栀连二陈汤

　　见湿痰门。

　　十枣汤

　　见悬饮门。

　　[卷二：短气论] 内伤短气 

　　【气虚短气之症】气怯神离，言语轻微，气不接续，不比实症短气，呼吸倚肩，不得仰卧，咳满喘逆为异。此气虚短气之症也。

　　【气虚短气之因】或大病之后，或劳力之人，或本元素弱，劳伤中气，则气虚短气之症【气虚短气之脉】若见细数，阴血有亏；或见微弱，阳气有亏；或见浮大，真阳外越；【气虚短气之治】暴脱暴泻者，独参汤。中气不足者，补中益气汤；有痰，六君子汤、

　　独参汤

　　治真元将脱，气弱神离。

　　人参

　　补中益气汤

　　治气虚不能接续。

　　人参白术黄当归炙甘草陈皮升麻柴胡

　　六君子汤

　　见前湿痰。

　　参橘煎

　　人参橘红哮喘短气呃逆，各有分别。哮症经年发作，难治者，然亦不死；喘与短气、呃逆，实症易治，然有死者。治此四症，必以四条互相参发，以其病症虽别，而经络病因同在肺胃二经耳。

　　夫短气，分立虚实二条，实邪短气易治，尚可祛邪；虚人气短难治，气将绝，又不受补耳。

　　今家秘发《金匮》各条，详其治法，至气虚短气，虽立加减代赭汤方，然不治者多。

　　[卷二] 呃逆论 

　　秦子曰：呃逆者，胃气不和，上冲作声，听声命名，故曰呃也，《灵枢篇》谓哕。以草刺鼻作嚏，嚏已无息，而疾迎引之，立已；大惊之亦已，按：此治哕之法，即今外治呃逆之道也。

　　是《内经》之哕，即今之呃也。诸家谓干呕为咳逆，或因呕而伤胃气以致呃，因咳而吊动胃气以致呃方可，若以干呕即是呃逆，咳逆即是呃逆，大谬矣。有外感，有内伤。

　　[卷二：呃逆论] 外感呃逆 

　　【外感呃逆之症】身发寒热，呕逆作呃，此表邪传里之症也。内热口渴，唇焦便赤，上冲作呃，此积热内冲之症也。或乍发乍止，或连续不已，此痰火攻冲呃逆之症也。

　　【外感呃逆之因】外受风邪，邪传半表半里，里不受邪，抑遏少阳生升之气，则上冲作呃。若【外感呃逆之脉】左脉弦大，少阳有邪。右脉沉数，胃热里实。右关虚涩，胃家虚热。

　　右脉滑大，胃中痰饮。滑大而数，乃是痰热。

　　【外感呃逆之治】若表邪入里，小柴胡汤和之。胃热失下者，承气汤下之；胃热便利者汤；胃热兼虚者，橘皮竹茹汤。若胃中兼痰饮者，橘皮半夏汤加枳、桔；兼热者，栀连二陈汤加葛根、竹茹。

　　小柴胡汤

　　治寒热呕苦，呃逆不止。

　　人参柴胡黄芩广皮半夏甘草

　　承气汤

　　见食积喘门。

　　泻心汤

　　治火逆上冲，呃逆不止。

　　川黄连半夏生姜甘草

　　橘皮竹茹汤

　　消痰止呃方也。

　　橘皮半夏竹茹人参生姜甘草

　　橘皮半夏汤

　　半夏橘皮有寒加生姜。有热加栀、连。

　　栀连二陈汤

　　家秘治痰火呃逆，加葛根、竹茹。

　　陈皮半夏白茯苓甘草葛根山栀川连竹茹 

　　[卷二：呃逆论] 内伤呃逆 

　　【内伤呃逆之症】外无表邪入里，身无寒头痛，惟见呃声发作，或三四声而即止，或呃数声之外，或连续而不已者，此内伤呃逆之症也。

　　【内伤呃逆之因】或因中气不足，或因胃气损伤，水谷入胃，难以运化，或膏粱积热，胃火上冲，或胃寒冷冻饮料，水寒上逆；或脾胃不和，脏腑为病，或怒动肝火，肝气怫逆，或肝肾阴亏，阴火上冲，此皆内伤呃逆之症也。

　　【内伤呃逆之脉】脉见微弱，中气不足，或见沉数，膏粱积热，或见促结，脏腑不和，或见弦数，肝胆有火，左尺数大，真阴不足。

　　【内伤呃逆之治】若中气不足，六君子汤。痰火上冲，栀连二陈汤、半夏泻心汤。积热上攻，栀连平胃散，加葛根、竹茹。胃家受寒者，丁香柿蒂汤、理中汤。水停心下，二陈汤，苓桂术甘汤，食滞中宫者，枳术汤、枳桔、平胃散、苍朴二陈汤。怒动肝火者，加味柴胡汤。阴血不足，阴火上冲，知柏四物汤。阴精不足，相火上冲者，知柏地黄丸、家秘知柏天地煎加广皮。

　　若肝肾之精血皆不足，肝肾之阴火合而上冲者，家秘肝肾丸。

　　六君子汤

　　见前章。

　　栀连二陈汤

　　见前章。

　　半夏泻心汤

　　治痰火冲逆。

　　半夏川连甘草黄芩人参干姜

　　栀连平胃散

　　加葛根、竹茹，家秘治热积呃逆。

　　山栀川黄连苍术浓朴陈皮甘草葛根竹茹

　　丁香柿蒂汤

　　治胃寒呃逆脉迟者。

　　丁香柿蒂人参生姜

　　二陈汤

　　见湿痰门。

　　苓桂术甘汤

　　见痰饮门。

　　枳术汤

　　见食积门。

　　枳术平胃散

　　即平胃散加枳实、桔梗。

　　苍朴二陈汤

　　即平胃散加苍术、浓朴。

　　加味柴胡汤

　　治肝胆之火上冲呃逆。

　　柴胡黄芩陈皮甘草山栀丹皮

　　知柏四物汤

　　即四物汤加黄柏、知母。

　　知柏地黄丸

　　见前。

　　家秘天地煎

　　黄柏知母天门冬地黄广皮

　　家秘肝肾丸

　　天门冬地黄当归白芍药黄柏知母 

　　[卷二：呃逆论] 附诸贤论 

　　东垣云：呃是阴火上冲，古方悉以胃弱言之，而不及火，未尽病情。人之阴气根据胃为养，胃土伤损，则木气乘之，阴为火所乘，不得内守，木挟相火，直冲清道而上。言胃弱者，阴气弱也。然亦有实者，不可不知。脾与胃，一阴一阳也，二者不谐则逆。右肾，阴中有阳也，在下相凌亦逆；左肾主水，性不上逆，必右肾相火炎上，挟其冲任，如以火吸水，则水上腾，热天龙现，而水从地起，不可尽谓之寒也。肝木之风，从少阳之火冲克，亦必从火为治。

　　刘宗浓曰：呃逆一症，有寒有火，有实有虚，有热痰、有水饮，不可专作寒。若平人饮食太速，或饮水喜笑，或膏粱积热，或痰火水饮，或动五志厥阳之火，皆能致呃，皆是实症。夫火性炎上，今其症乃自下冲上者，非火而何？《准绳》云：治此症须分寒热，如因汗吐下后，误服寒凉过多，此虚中之寒也，当温补之，理中汤、丁香柿蒂汤；如脾胃阴虚，火逆上冲，此虚中之热也，当以清补之，参术汤下大补丸；若夫伤寒失下，痰饮停蓄，暴怒气逆，膏粱积热，皆实症也，皆当随其邪之所在，涌泄清利可也；若胃中虚而有热，橘皮竹茹汤、人参竹茹汤。戴人曰：呃逆因痰与热，胃火者极多，火呃大急，乍呃乍已，脉数有力；寒者连绵不已，脉沉而逆，外无热候，二便清利；痰者，呼吸时有痰声，六脉滑大；虚者呃而无力，呃声不急，连呃绵绵，虚症外现。张三锡曰：有痰火，有气虚，有郁气，有阴火，有死血，有食滞。痰火者，脉洪滑有力，症兼恶心口干，栀连二陈汤；气虚者，脉见虚软，右寸口虚无力，四肢倦怠，或久病过服寒滑克削，六君子汤加减治之；郁气者，脉多沉结，胸次气胀，四七汤、香砂二陈汤、越鞠丸煎服；阴火者，两尺洪大而数，或沉细而数，呃逆面赤，此阴虚伏火，四物坎离丸煎服；死血者，脉见芤涩，至晚则呃，食物则呃，此饱后用力，血入气分，桃仁红花汤、桃仁承气汤；食滞者，脉多沉滑有力，外症嗳气饱闷，此食滞中脘，寒凉停积不化，宜销化丸煎服。

　　[卷二] 呕吐论 

　　秦子曰：呕以声响名，吐以吐物言；有声无物曰呕，有物无声曰吐；有声有物曰呕吐。

　　皆阳明胃家所主。有外感，有内伤。

　　[卷二：呕吐论] 外感呕吐 

　　【风气呕吐之症】偶遇风冷，即发呕吐，头额疼痛，面赤面热，风入阳明，胃家呕吐症【风气呕吐之因】或当风取凉，风冷入胃；或胃中饥饿，风邪乘虚而入，如此者皆令呕吐也。

　　【风气呕吐之脉】脉多见浮。浮紧风寒，浮数风热，浮滑风痰，浮濡风湿。

　　【风气呕吐之治】散风清胃，防葛平胃散，兼痰者，防葛二陈汤。

　　防葛平胃散

　　防风葛根苍术浓朴广皮甘草风寒加生姜，风热加山栀、黄连、竹茹。

　　防葛二陈汤

　　防风干葛半夏白茯苓甘草广皮风寒加生姜，风热加山栀、黄连、竹茹。

　　[卷二：呕吐论] 外感呕吐 

　　【寒气呕吐之症】偶遇寒冷，顿发呕吐，胸前绵绵而来，身无内热，小便清白，大便通【寒气呕吐之因】胃气素寒，又值时令之寒，偶或感入，则寒气伤胃而为呕吐矣。

　　【寒气呕吐之脉】多见弦紧，或见迟缓，或见沉细，甚则沉伏。

　　【寒气呕吐之治】散寒温胃，理中汤、姜桂六君子汤，甚者四逆汤；若伤寒呕吐，另具

　　理中汤

　　人参白术干姜炙甘草寒甚加附子。

　　治中汤

　　即理中汤，加青皮、广皮。

　　姜桂六君子汤

　　即六君子汤，加干姜、肉桂。

　　四逆汤

　　甘草干姜熟附子 

　　[卷二：呕吐论] 外感呕吐 

