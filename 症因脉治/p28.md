<!-- { "loadSidebar": true } -->
　　【肺热身肿之因】肺热叶焦，肺气怫郁，升降之令不行；治节之官失职，则经络壅闭，营卫不谐，而遍身头面皆肿矣。

　　【肺热身肿之脉】右寸洪数，肺热之诊。关脉实大，胃火刑金。尺脉数大，肾火上炎。

　　左关弦数，木火侮金。左寸洪数，心火克金。

　　【肺热身肿之治】宜清肺者，家秘泻白散。兼风者，加防风。燥者，二冬二母汤。心火克金，泻心汤。肝火刑金，泻青丸、龙胆泻肝汤。肾火刑金，凉八味丸。阳明多火，肺受熏蒸，葛根石膏汤。水饮射肺，面浮喘逆，不得卧者，葶苈清肺饮。

　　家秘泻白散

　　川连黄芩石膏甘草桑白皮地骨皮

　　二冬二母汤

　　天冬麦冬知母贝母

　　泻心汤

　　黄连半夏甘草

　　泻青丸

　　当归川芎栀子龙胆草川大黄羌活防风甘草大便滑者去大黄，身无痛不发热，去羌活、防风，有寒热加柴胡，舌赤加黄连

　　龙胆泻肝汤

　　胆草柴胡黄芩甘草山栀知母天冬麦冬黄连人参

　　凉八味丸

　　即六味丸加黄柏、知母。

　　干葛石膏汤

　　干葛石膏知母

　　葶苈清肺饮

　　葶苈子桑白皮地骨皮甘草大腹皮马兜铃 

　　[卷三：肿胀总论] 内伤肿症 

　　【脾虚身肿之症】小便清利，大便溏泄，面色萎黄，语言懒怯，常肿常退，此脾虚肿之【脾虚身肿之因】大病后，久泻后，脾土之真阴受伤，转输之官失职，不能运化水谷，【脾虚身肿之脉】或见濡软，或见弦数，或见浮大，或见细涩，土败双弦，乃为木贼。

　　【脾虚身肿之治】宜温中健脾，用理中汤。实脾利水，用白术散。或脾肾虚寒，当温补天真，《金匮》肾气丸。脾虚痰凝者，六君子汤。脾阴虚损，脾火自旺，加味归脾汤。

　　理中汤

　　人参炮姜白术炙甘草

　　白术散

　　白术猪苓泽泻山药莲肉白茯苓人参

　　金匮肾气丸

　　即六味地黄丸加桂、附、车前子。

　　六君子汤

　　人参白术茯苓甘草广皮熟半夏

　　加味归脾汤

　　即归脾汤加丹皮、山栀。

　　秦子曰：脾虚亦有阴阳之分，脾阴虚者，脾血消耗，脾火内炎，脾虽虚而仍热，服温补，则火愈甚，阴愈消，必得滋补脾阴，则阳退而无偏胜矣。

　　[卷三：肿胀总论] 内伤肿症 

　　【脾热身肿之症】面肿目黄，烦躁不卧，皮肤常热，小便赤，大便时泄时结，常肿不退【脾热身肿之因】膏粱浓味，日积月累，热聚脾中，则脾热肿之症作矣。

　　【脾热身肿之脉】右关弦数，热积中州；左关弦数，肝热乘脾；右关沉滑，痰饮在胸。

　　【脾热身肿之治】加味泻黄散、栀连枳壳汤。兼肝火者，龙胆泻肝汤。胸前满闷，栀连平胃二陈汤，或倍加川连、枳实以消痞，或加升麻、干葛以宣扬。二便闭，八正散，白芍药同川连，大清脾经之火。家秘戊己汤，加川连，清脾热，兼清肝火。

　　加味泻黄散

　　藿香山栀石膏甘草防风大黄白芍药

　　栀连枳壳汤

　　枳壳浓朴广皮甘草山栀川黄连

　　龙胆泻肝汤

　　见前肺热肿门。

　　栀连平胃散

　　即平胃散加栀子、连翘。

　　栀连二陈汤

　　即二陈汤加川连、山栀。

　　八正散

　　见湿热肿门。

　　戊己汤

　　家秘清肝脾血分之火。

　　白芍药甘草川黄连 

　　[卷三：肿胀总论] 内伤肿症 

　　【肝肾虚肿之症】腹冷足冷，小水不利，或小腹肿，腰间痛，渐至肿及遍身，面色黑黄，此肝肾经真阳虚，即《内经》石水症也。若水亏火旺，喘咳腹胀，内热便涩，此肝肾真阴虚肿，即《内经》肾水症也。

　　【肝肾虚肿之因】肝主施泄，肾主闭藏，肝肾之真阳不足，不能司其开阖，则小水不利。若阴精素虚，色欲太过，肝肾之真阴不足，虚火灼金，小水亦不利，《内经》所云关门不利，聚【肝肾虚肿之脉】左脉迟弦，肝肾真阳不足。左脉细数，肝肾真阴不足。左脉沉紧，紧则为寒，沉则为水。左脉沉数，沉则为里，数则阴竭。

　　【肝肾虚肿之治】肾阳不足，《金匮》肾气丸、河车丸。肾阴不足，人参固本丸，家秘

　　《金匮》肾气丸

　　见前脾虚肿。

　　河车丸

　　治先天不足，气血两亏。

　　人胞一具（煎烂），入白茯苓、山药，打为丸。

　　人参固本丸

　　见前肺虚肿。

　　家秘肝肾丸

　　治肾水不足，虚火上炎。

　　知母（二两）黄柏（二两）当归（三两）白芍药（三两）上为细末，另以天冬、地黄各六两，熬膏为丸。

　　桢按：肝肾不足，宜分阴虚阳虚。例如治虚火，要分气分、血分。气分虚火，用补中益，加黄柏、知母。血分虚火，四物汤加黄柏、知母。故治肝肾阴虚火旺者，用家秘肝肾丸，以养真阴。阳虚火衰者，用八味丸，以养真阳。

　　[卷三：肿胀总论] 外感腹胀 

　　【伤寒腹胀之症】恶寒发热，自汗口渴，小便不利，小腹胀满，此热结膀胱腹胀之症。

　　若里热不恶寒，自汗不大便，烦满燥实，此阳明胃实腹胀之症。若腹胀硬痛，小便自利，大便或黑，此蓄血腹胀之症也。

　　【伤寒腹胀之因】表邪不解，内传太阳之本，则热结膀胱，小便不利而腹胀。若表已解，肠胃有实热，大便闭结，则腹亦胀。若血蓄下焦，结硬小腹，则腹亦胀。凡此皆伤寒门腹胀也。

　　【伤寒腹胀之脉】左尺沉数，膀胱结热。右脉沉实，肠胃实热。两尺沉牢，乃是蓄血。

　　【伤寒腹胀之治】热邪入里，腹胀满，脉沉数，大便结，承气汤选用，腹胀宜下。若寒热者，大柴胡汤。若热结膀胱，腹胀，小便不利者，仲景用五苓散，家秘用羌活木通汤，调六一散。若腹胀小便利，大便黑，桃仁承气汤。

　　承气汤

　　大柴胡汤

　　上二方，见伤寒。

　　羌活木通汤

　　见后不得卧。

　　五苓散

　　白术茯苓猪苓泽泻肉桂

　　桃仁承气汤

　　见后血鼓胀。

　　[卷三：肿胀总论] 外感腹胀 

　　【风湿腹胀之症】发热身重，不能转侧，一身尽痛，心腹胀满，外连头面，此风湿腹胀之症也。

　　【风湿腹胀之因】或居处卑湿，或冒湿冲风，脾胃受伤，中州痞塞，而腹胀之症作矣。

　　【风湿腹胀之脉】脉多浮濡，或见浮缓，或见弦长，或见浮涩。

　　【风湿腹胀之治】胸前饱闷，防风平胃散。身热恶风，羌独败毒散、荆芥汤。下体重滞，五苓散。内外皆热，用防风木通汤，此上下分消法也。

　　防风平胃散

　　苍术浓朴广皮甘草加防风。下部胀加防己。

　　羌活败毒散

　　见后湿痿。

　　荆芥汤

　　见后湿热腹胀。

　　五苓散

　　即四苓散加桂。身发热，加防风。

　　防风木通汤

　　治风湿神效。

　　防风木通 

　　[卷三：肿胀总论] 外感腹胀 

　　【湿热腹胀之症】面目黄肿，小便赤涩，大便或结，或泄黄糜，或日晡潮热，烦渴口苦，口甘口淡，腹胀胁痛，此湿热腹胀之症也。

　　【湿热腹胀之因】湿热之邪，感入肠胃，不得外泄，湿淫太过，痞塞不通，则腹胀之症【湿热腹胀之脉】脉浮而濡，趺阳反数，或见浮大，或见沉滑，或见促结，甚则反伏。

　　【湿热腹胀之治】面黄目黄，胁痛口苦，肝胆有火，龙胆泻肝汤。小便赤涩，木通六一散。二口苦清胆火，口甘清脾火，口淡清胃火，口齿清肾火。身热脉浮，应汗者，宜辛凉

　　龙胆泻肝汤

　　见前脾热肿。

　　六一散

　　木通汤冲服。

　　八正散

　　瞿麦蓄滑石甘草山栀车前子木通大黄

　　家秘泻黄散

　　苍术浓朴广皮甘草枳壳川黄连酒客加干葛，腹痛加大黄，小水赤加木通、滑石，阳明热加干葛，寒热加柴胡，虚加

　　大柴胡汤

　　即小柴胡去人参加大黄。

　　干葛石膏汤

　　干葛知母石膏甘草腹皮热加地骨皮、川黄连。

　　荆芥汤

　　治表有湿热，腹胀身大。

　　荆芥防风薄荷地肤子 

　　[卷三：肿胀总论] 外感腹胀 

　　【寒湿腹胀之症】身重不温，手足厥冷，腹胀无汗，此寒湿腹胀之症也。

　　【寒湿腹胀之因】春时应温而反寒，夏时应热而反凉，兼之天冷阴雨，或坐卧卑湿，寒湿袭于腠理，壅闭脉络，而腹为之胀矣。

　　【寒湿腹胀之脉】寸脉沉迟，沉则为水，迟则为寒；若见弦紧，弦则善胀，紧则恶寒。

　　【寒湿腹胀之治】身重身冷无汗，甘草麻桂汤、麻桂术甘汤。下体重多汗，防己茯苓汤。寒湿内伏，术附汤。中气弱，理中汤，温中气而散寒湿。

　　甘草麻桂汤

　　甘草麻黄桂枝

　　麻桂术甘汤

　　麻黄桂枝白术甘草家秘白术易苍术。

　　防己茯苓汤

　　治里水，腰下重。

　　防己黄桂枝茯苓甘草

　　术附汤

　　温经散湿，此方独胜。

　　白术熟附子

　　理中汤

　　见前脾虚肿。

　　[卷三：肿胀总论] 内伤腹胀 

　　【气结腹胀之症】胸腹凝结作胀，胀而不休，或胸前饱闷，或小腹胀急，此气结作胀之【气结腹胀之因】或因恼怒伤肝，肝气怫郁，或因思虑伤脾，脾气郁结，郁怒思虑，则【气结腹胀之脉】多见沉涩，或见沉弦，或见沉伏，《脉经》云，下手脉沉，便知是气【气结腹胀之治】攻冲刺痛，四七汤。寒凝结胀，浓朴汤。胸前饱闷，枳桔平胃散。小腹胀急，青皮散。小便涩滞，木通饮。

　　四七汤

　　治七情气结。

　　半夏苏叶浓朴白茯苓加生姜、红枣。

　　浓朴汤

　　浓朴陈皮甘草干姜白茯苓

　　枳桔平胃散

　　枳壳桔梗苍术广皮甘草浓朴

　　青皮散

　　青皮大腹皮二味同煎。

　　木通饮

　　治胁肋刺痛臌胀。

　　木通陈皮苏梗甘草加生姜、红枣。

　　[卷三：肿胀总论] 内伤腹胀 

　　【气散腹胀之症】时胀时退，气怯，言微，目慢神清，静则稍减，动作胀急，此气散腹【气散腹胀之因】或劳动太过，中气受伤，或久病缠绵，元气受损，肺不能通调，脾不能转输，肾不能闭藏，则真气散，而腹胀之症作矣。

　　【气散腹胀之脉】六脉无力，虚大无根，浮缓散慢，神离反疾。

　　【气散腹胀之治】气怯言微，生脉散。动作胀急，静则稍减，戊己汤，加敛气之药。气不归原，都气丸、纳气丸。气虚极，以四君子汤、参橘煎送下。

