<!-- { "loadSidebar": true } -->
　　生脉散

　　生津液，充血脉，助元敛神。

　　人参麦冬北五味

　　戊己汤

　　伐肝扶脾，调敛中州，故名戊己。

　　白芍药甘草

　　都气丸

　　即六味地黄丸加北五味。

　　纳气丸

　　即六味地黄丸加益智仁。

　　四君子汤

　　见后脾虚胀。

　　参橘煎

　　见喘症条。

　　[卷三：肿胀总论] 内伤腹胀 

　　【肺虚腹胀之症】面色惨白，气弱不振，时胀时退，二便清利，此肺经阳虚之症。

　　若肌肉消瘦，咳嗽面红，多汗骨蒸，此肺经阴虚之症。二者皆名肺虚腹胀症也。

　　【肺虚腹胀之因】肺阳不足，治节无权，肺阴亏损，清肃不行，肺为相传，主宰一身，肺气若虚，诸经皆结，而腹胀之症作矣。

　　【肺虚腹胀之脉】寸口脉微，或见濡软，或见沉细，或见沉涩，甚则沉结。

　　【肺虚腹胀之治】肺阳不足，脉缓濡软，四君子汤、补中益气汤。肺阴不足，脉虚细数，人参固本丸、生脉散。肺虚气壅，难用补剂，人参平肺散。

　　四君子汤

　　保肺益气，补土生金。

　　人参白术茯苓甘草

　　补中益气汤

　　见前。

　　人参固本丸

　　见前肺虚肿门。

　　生脉散

　　见前气散腹胀。

　　人参平肺散

　　见后肺痹。

　　[卷三：肿胀总论] 内伤腹胀 

　　【肺热腹胀之症】喘息倚肩，不得仰卧，烦闷咳逆，腹胀胸痛，常胀不退，此肺热腹【肺热腹胀之因】或肺素有热，又因膏粱浓味，酒湿辛辣之积热，上蒸清道，肺热焦满，而腹胀之症作矣。

　　【肺热腹胀之脉】右寸洪大，肺经有热。右关上溢，胃火熏蒸。左寸洪数，心火刑金。

　　【肺热腹胀之治】喘息倚肩，不得仰卧，烦闷咳逆，葶苈泻肺汤，合泻白散。胃火熏蒸腹胀作痛，大便结者；枳桔大黄汤。心火刑金，泻心各半汤。木中火发，泻青各半汤。以上

　　葶苈泻肺汤

　　葶苈子大枣

　　泻白散

　　桑白皮地骨皮甘草

　　枳桔大黄汤

　　家秘治肠热肠结，诸腹胀大。

　　枳实桔梗大黄大腹皮桑白皮广皮甘草

　　泻心各半汤

　　家秘治心火刑金。

　　川黄连甘草桑白皮地骨皮

　　泻青各半汤

　　家秘治肝火刑金胆草黄芩青黛甘草桑白皮地骨皮 

　　[卷三：肿胀总论] 内伤腹胀 

　　【脾虚腹胀之症】食少身倦，脾虚不运，二便清利，言语轻微，心腹时胀时退，朝宽暮急，此脾虚腹胀之症也。

　　【脾虚腹胀之因】脾气素虚，饮食难化，强食过饱，凝积肠胃，荣卫稽留，则脾虚腹胀【脾虚腹胀之脉】或见虚软，或见空大，或见细微，或见弦急。两手双弦，木乘土位。

　　【脾虚腹胀之治】脾气不实者，参苓白术散。言语轻微者，四君子汤。心腹时胀，饮食

　　参苓白术散

　　人参白术广皮白茯苓白扁豆甘草泽泻莲肉

　　四君子汤

　　人参白术茯苓炙甘草

　　加减枳术汤

　　白术枳实人参广皮甘草熟砂仁白茯苓 

　　[卷三：肿胀总论] 内伤腹胀 

　　【脾实腹胀之症】眼目黄肿，夜不得卧，肚腹时热，小便赤色，大便或结或泻，或时作痛，泻下黄沫，肛门热痛，此脾实腹胀之症也。

　　【脾实腹胀之因】膏粱积热，湿热之气，聚于脾中而不散；湿热伤脾，不得转输，传道之令不行，中州之官失职，诸经凝窒，而脾实腹胀之症成矣。

　　【脾实腹胀之脉】右脉滑大，或见洪数，或见沉实，或见洪长，或见沉急。

　　【脾实腹胀之治】眼目黄肿，龙胆泻肝汤。肚腹时热，川连戊己汤、川连枳壳汤。小便赤色，导赤各半汤。泻下黄沫，家秘泻黄散。肛门热，川连枳壳汤加黄柏、槐米。胸前满闷，栀连二陈汤、栀连平胃散，加枳实以消痞满。

　　龙胆泻肝汤

　　见前肺热肿。

　　川连戊己汤

　　白芍药甘草川黄连

　　川连枳壳汤

　　川连枳壳木通甘草大腹皮地骨皮

　　导赤各半汤

　　黄芩黄连甘草犀角麦冬滑石栀子茯神知母人参

　　家秘泻黄散

　　川连枳壳苍术浓朴广皮甘草

　　栀连二陈汤

　　即二陈汤加山栀、黄连。

　　栀连平胃散

　　即平胃散加山栀、黄连。

　　[卷三：肿胀总论] 内伤腹胀 

　　【肝火腹胀之症】目睛黄，两胁痛，小腹胀急，或攻刺作痛，或左边胀甚，小便赤，夜不得寐，此肝火腹胀之症也。

　　【肝火腹胀之因】或恼怒伤肝，肝气怫郁，或浩饮酒伤，热聚于胆，木火乘脾，则膈塞不利，而腹胀之症作矣。

　　【肝火腹胀之脉】左关弦数，或见沉弦，或见沉数，或见促止，或见模糊，沉细弦数，肝家之火，浮大弦数，胆经之热。

　　【肝火腹胀之治】轻者清肝饮，未应，泻肝汤，或左金丸。

　　清肝饮

　　柴胡黄芩山栀连翘桔梗川芎甘草

　　龙胆泻肝汤

　　胆草柴胡黄芩山栀连翘知母麦冬川连人参甘草

　　左金丸

　　川黄连吴茱萸二味同浸炒，去吴茱萸，用川连丸服。

　　[卷三：肿胀总论] 内伤腹胀 

　　【肝肾虚胀之症】腰软作痛，痛连季胁，小便常涩，气怯消瘦，小腹胀冷，《内经》所云石水，此肝肾经虚胀之症也。

　　【肝肾虚胀之因】真元不足，断削太过，若肾之真阳虚，则开阖之关不利；肾之真阴虚，则封闭之司失权。若肝经虚损，则施泄之令不行，是以二便不得分晓，而腹胀之症作矣。

　　【肝肾虚胀之脉】左关细小，肝经不足。左尺细小，肾经不足。若见沉迟，真阳不足。

　　若见细数，真阴不足。

　　【肝肾虚胀之治】腰软常痛，大造丸主之，溶化龟鹿二仙胶为丸。小便常涩，小腹胀冷，《金匮》肾气丸主之。若真阴虚，脉数内热者，家秘肝肾丸。

　　大造丸

　　怀熟地甘枸杞菟丝子浓杜仲山药白茯苓紫河车

　　《金匮》肾气丸

　　即热八味丸加车前子、川牛膝。

　　家秘肝肾丸

　　见前肝肾虚肿。

　　[卷三：肿胀总论] 内伤腹胀 

　　【食积腹胀之症】肚腹胀急，按之实痛，或一条扛起，或见累累小块，或痛而欲利，利后稍减，此食积腹胀之症也。

　　【食积腹胀之因】嗜食不谨，胃强能纳，脾弱不消，停滞脾胃之间，则食积腹胀之症作【食积腹胀之脉】右关多滑，或见沉实，或见滑动，或见弦急。

　　【食积腹胀之治】肚腹胀急，按之实痛，枳实散。一条扛起，痛而欲利，利后稍减者，

　　枳实散

　　陈枳实莱菔子麦芽山楂肉

　　枳朴大黄汤

　　陈枳实浓朴广皮甘草大黄 

　　[卷三：肿胀总论] 内伤腹胀 

　　【虫积腹胀之症】肚大青筋，腹皮胀急，反能饮食，或面见白黑点，或喜食一物，或腹起块扛，大便偶见长虫，此虫积腹胀之症也。

　　【虫积腹胀之因】脾气不足，强食伤脾，不能磨化，停积于中，湿热生虫，而腹胀之症【虫积腹胀之脉】乍大乍小，乍数乍迟，或见沉滑，或见沉实，或见弦急，或见沉弦。

　　【虫积腹胀之治】追虫丸、万应丸、使君子丸。

　　有块扛起，下虫积而愈。

　　追虫丸

　　黑丑槟榔雷丸南木香

　　万应丸

　　黑丑大黄槟榔雷丸南木香沉香

　　使君子丸

　　使君子芜荑鹤虱槟榔百部苦楝根皮 

　　[卷三：肿胀总论] 内伤腹胀 

　　【痰饮腹胀之症】胸腹满闷，怔忡喘急，短息倚肩，呕恶痰涎，或腹中漉漉有声，此【痰饮腹胀之因】胃强脾弱，多食难化，停滞为痰，转输失职，则腹胀之症作矣。

　　【痰饮腹胀之脉】脉多见弦，或见沉滑，或见沉弦，或见沉伏，或见偏弦。

　　【痰饮腹胀之治】胸闷怔忡，痰饮也，小半夏汤、二陈汤。喘息倚肩，支饮也，葶苈泻肺汤。呕恶痰涎，平胃二陈汤。腹中漉漉有声，导痰汤下之。

　　小半夏汤

　　熟半夏生姜

　　二陈汤

　　熟半夏白茯苓广皮甘草

　　葶苈泻肺汤

　　甜葶苈大枣肉

　　平胃二陈汤

　　苍术浓朴广皮甘草半夏白茯苓

　　导痰汤

　　治痰涎壅盛，胸膈痞塞。

　　熟半夏枳实橘红南星茯苓甘草 

　　[卷三：肿胀总论] 内伤腹胀 

　　【血臌腹胀之症】腹胀不减，肚大紫筋，腿足或见血缕，小便反利，大便或黑，血在上则漱水多忘，血在下则小腹闷痛，此血臌腹胀之症也。

　　【血臌腹胀之因】或因惊恐跌扑，或因恼怒悲哀，或因过食辛辣，血热妄行，不归故道，停积于中，则血臌腹胀之症作矣。

　　【血臌腹胀之脉】脉多见芤，或时见涩，或见沉数，或见细微，或见沉伏，或见牢实。

　　【血臌腹胀之治】腹胀不减，紫筋血缕，在上者红花桃仁汤，在下者桃仁承气汤，小腹

　　红花桃仁汤

　　治上焦蓄血。

　　红花桃仁当归红曲楂肉丹皮赤芍药泽兰胸痛，加郁金，甚加韭汁。胁痛，加青皮，甚加枳壳。

　　桃仁承气汤

　　治下焦蓄血。

　　桃仁桂枝芒硝甘草大黄 

　　[卷三：肿胀总论] 内伤腹胀 

　　【脏寒腹胀之症】四肢常冷，小腹胀急，冷硬如冰，小便清利，大便时泻，不思饮食，唇口色白，言语轻微，《内经》所云正水，即脏寒生满病之症也。

　　【脏寒腹胀之因】真阳素虚，脏气不足，又因口食冷物，身得寒气，则身中之天地不交，阴寒痞塞，而脏寒腹胀之症作矣。

　　【脏寒腹胀之脉】六脉沉迟，微细无力。左脉沉迟，肝肾虚寒；右脉沉迟，脾肺虚寒。

　　【脏寒腹胀之治】肝肾虚寒，腹冷如冰，大便不实，八味丸；小便不利，金匮肾气丸。

　　脾肺虚，不思饮食，言语轻微，理中汤；手足厥冷，四逆汤。

　　八味丸

　　即六味地黄丸加肉桂、附子。

　　《金匮》肾气丸

　　即热八味地黄丸加车前子、牛膝。

　　理中汤

　　见前脾虚肿。

　　四逆汤

　　干姜甘草附子 

　　[卷三：肿胀总论] 内伤腹胀 

　　【六腑腹胀之症】胸前胀满，妨于饮食，胃胀也。肠鸣而痛，濯濯有声，大肠胀也。小，小腹胀满，小肠胀也。气癃溺涩，少腹胀急，膀胱胀也。气满肤中，空空然响，三焦胀也。胁肋作痛，口苦太息，胆胀也。此六腑腹胀之症也。

