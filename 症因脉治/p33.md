<!-- { "loadSidebar": true } -->
　　坎离既济丸

　　熟地（四两）当归（三两）白芍药（三两）牡丹皮（三两）知母（二两）天门冬（四两）黄柏（二两）麦门冬（四两）上为细末，玄武胶、鹿角胶等分为丸。

　　[卷三：痿症论] 附筋挛 

　　秦子曰：痿与挛，症形各别，症因相同，症形各别，故不得不另立一门。症因相同，故法大同而略异。然二症宜合而互发者也，今立外感二条，内伤二条。

　　[卷三：痿症论] 外感筋挛 

　　【外感筋挛之症】素无筋骨挛缩之候，一旦恶寒身痛，手足拘挛，不能转侧，此外感寒湿筋挛之症也。若发热自汗，口燥唇干，二便赤涩，此外感湿热筋挛之症也。

　　【外感筋挛之因】《内经》云：因寒则筋急。又云：寒则筋挛，此外感寒湿之邪，而令人筋脉挛倦者也。又云：因于湿，首如裹，湿热不攘，则热伤阳明之血，而大筋软短，此外感湿热而筋脉挛拳者也。

　　【外感筋挛之脉】左脉浮紧，寒湿伤血。右脉浮紧，寒湿伤气。左脉洪数，湿热伤血。

　　【外感筋挛之治】左脉浮紧，寒湿伤于太阳者，羌活胜湿汤。伤于少阳者，柴胡防风汤右脉浮紧，寒湿伤于阳明者，干葛防风汤、苍术防风汤。若左脉洪数，湿热伤于太阳者，羌活冲和汤、四味舒筋汤，合独活二妙丸。湿热伤于少阳者，小柴胡汤、圣惠方、秦艽汤。右脉洪数，湿热伤于阳明者，二妙丸、神术汤。

　　羌活胜湿汤

　　羌活苍术防风白术泽泻白茯苓广皮甘草

　　柴胡防风汤

　　柴胡防风羌活甘草荆芥川芎干葛广皮

　　干葛防风汤

　　干葛防风荆芥羌活川芎枳壳甘草

　　苍术防风汤

　　苍术防风

　　羌活冲和汤

　　羌活黄芩防风白芷川芎生地广皮甘草

　　四味舒筋汤

　　独活当归苍术黄柏

　　独活二妙丸

　　独活黄柏

　　小柴胡汤

　　柴胡黄芩陈皮甘草

　　圣惠方

　　秦艽柴胡甘草

　　秦艽汤

　　秦艽防风柴胡黄芩广皮白芍药甘草

　　二妙丸

　　苍术黄柏

　　神术汤

　　苍术石膏 

　　[卷三：痿症论] 内伤筋挛 

　　【内伤筋挛之症】皮肤干揭，遍身燥痒，手足难于举动，渐至肌肉黑瘦，筋脉挛缩，此肝经血少筋挛之症也。若两足拘紧不能伸，或左右换易作痛，渐至两臂皆缩，此阳明经湿热筋【内伤筋挛之因】《内经》云，脉弗荣则筋急。又云：肝主筋，肝气热，则筋膜干，筋干，则筋急而挛。又云：阳明主润宗筋，束骨而利机关，若湿热不攘，则大筋短，而筋【内伤筋挛之脉】左关细数，肝经血热。左关细涩，血海干枯。右关弦细，阳明血虚。

　　【内伤筋挛之治】肝经血热者，知柏四物汤。肝主风，血少风生者，补肝散，合钩藤膏。血海干枯者，补阴丸。若阳明虚者，薏苡仁散，合金银藤膏。阳明湿热甚者，四味舒筋

　　知柏四物汤

　　治肝经血热筋挛。

　　知母黄柏当归生地川芎白芍药。

　　补肝散

　　当归白芍药羌活秦艽

　　钩藤膏

　　钩藤当归川芎生地白芍药

　　补阴丸

　　治肝经血枯筋挛当归生地白芍药丹皮牛膝木瓜龟板虎骨羊肉为丸。

　　薏苡仁散

　　治肺热痿痹筋挛，兼治阳明湿气。

　　薏苡仁（一斤）焙研末，水调服。

　　金银藤膏

　　治阳明经湿热筋挛。

　　金银藤（一斤）秦艽（四两）木瓜（四两）苍术（四两）黄柏（四两）

　　四味舒筋汤

　　治阳明经湿热筋挛。

　　秦艽木瓜苍术黄柏

　　家秘清胃汤

　　升麻川连山栀丹皮生地木通甘草水煎，以药汁磨生犀角冲服。

　　家秘舒筋丸

　　当归（二两）白芍药（二两）知母（二两）黄柏（二两）秦艽（四两）木瓜（四两）上六味研细末。

　　金银藤（二斤）钩藤（一斤）天门冬（六两）怀生地（六两）威灵仙（四两，酒浸）何首乌（四两，蒸）上六味，水煎去渣，收浓膏，拌前末药，打为丸。

　　桢按：《内经》论痿云，肺热叶焦，则生痿，心气热，则生脉痿，胫纵不能任地。

　　肝气热，则筋膜干，筋急而挛。脾气热，则胃干而渴，发为肉痿。肾气热，则腰脊不举，发为骨痿。又核上文曰：五脏因肺热相乘而发痿，痿皆主于大热，肺热者色白毛败，心热者色赤脉溢，肝热者色苍爪枯，脾热者色黄而肉动，肾热者色黑齿槁。又总结上文治痿之法曰，独取阳明。阳明者，五脏六腑之海，主润宗筋，主束骨而利机关。明明言阳明广纳水谷，饮食热物，必先受之，五脏六腑皆禀气于胃，若肠胃有积热，则阳明受热，肺受火刑，而成痿矣。原病式云：手足痿软，非外中于风，乃内热而生，因肺热而血液干燥，不能荣养百骸故也。子和云：痿因肺热相乘于四脏，若作寒治，是杀之也。丹溪云：治痿而得经旨者，千古来惟河间一人。刘宗浓云：痿症内经所论至详，奈后代方书，概多差谬，皆因手足瘫痿，有似中风，足难行，又似风痹。于是误以中风诸痹治之，遗祸至今。

　　桢按：诸公之论，极为正当，但尚未发明内经论痿，以阳明积热相传于肺，治宜独取阳明，以澄其源，则不消烁血液，而主润宗筋，能束骨利机关。故下文核明曰：阴阳总宗筋之会，会于气冲，而阳明为之长，属于带脉，而络于督脉，阳明病，则宗筋热而纵，带脉不引而足痿矣。此言膏粱积热，内伤成痿之症，必当独取阳明，而为治痿下手真诀。夫内经治病独详于针灸，而针法则曰：虚者当补，实者当取，今言独取阳明者，以痿症乃阳明实热致病耳。然亦不特专务用药，即针取阳明，是亦一法也。再考生气通天论云：因于湿，湿热不攘，大筋软短，小筋弛张，此言痿挛之症，不独内伤，亦有外感于湿，若攘夺而去之，则湿久变热，热久变燥，燥伤血液，亦成痿挛，申明湿热未变燥热，可用祛湿清热之法。若已成痿挛，亦宜清热润燥，主润宗筋，若误投燥湿，则违悖主润宗筋之经旨。《内经》又云：膏粱之变，足生大疔。又有能食而渴，则发脑疽。又云：土太过，令人四肢不举，此真膏粱积热，非肝肾经虚，细按诸条，皆五脏生热发毒，手足不举，足痿挛，皆因膏粱积热而起，须要清肠胃之积热。然论禁忌燥热之药，即专用滋阴降火，亦非肝肾经虚，而不对病者也。但清肠胃积热，不比他经。他经之热易清，膏粱积热，随清随起。若纵肆口腹，则饮酒焉，酒热上熏于肺矣。浓味焉，膏粱积热矣，即盐从火化，咸味太多，亦能发渴发热。骆龙吉云，药中肯綮，若不淡薄滋味，虽日进清热，而积热日生，一寒十暴，吾知其不能万全也。

　　夫膏粱积热，乃油腻荤腥之湿热，若见湿热下泻，则不生疔发毒。若湿热不得下泄，则壅肿而发毒矣。若日久变燥，二便阻涩，则为土太过，手足不举矣。故清除积热，则二便如常。

　　脾胃清和，输化水谷，生精养血，主润宗筋而利机关。

　　[卷三] 痹证论 

　　秦子曰：痹者闭也，经络闭塞，麻痹不仁，或攻注作疼，或凝结关节，或重着难移，手足偏废，故名曰痹。今列外感四条，内伤八条。

　　[卷三：痹证论] 外感痹症 

　　【风痹之症】走注疼痛，上下左右，行而不定，故名行痹，此风邪为痹之症也。

　　【风痹之因】或元气不充，或病后体虚，或饥饿劳役，风邪乘之，则风痹之症作矣。

　　【风痹之脉】或见浮缓，外受风邪。或见浮数，乃是风热。或见浮紧，风寒之别。浮【风痹之治】风寒攻痛，防风汤。表里有邪者，防风通圣散、和血散痛汤、大秦艽汤。

　　风热痛者，四物二妙丸。风湿之邪，苍防二妙汤。

　　防风汤

　　防风当归赤茯苓杏仁秦艽葛根羌活桂枝甘草

　　防风通圣散

　　防风川芎当归白芍药大黄薄荷麻黄连翘芒硝石膏黄芩桔梗滑石甘草荆芥白术山栀生姜

　　和血散痛汤

　　羌活升麻麻黄桃仁柴胡红花当归防风甘草独活猪苓黄柏防己

　　大秦艽汤

　　治风湿攻走作痛。

　　羌活升麻独活苍术防风威灵仙茯苓当归泽泻秦艽

　　四物二妙丸

　　治风热攻走作痛。

　　苍术黄柏羌活白芍药威灵仙陈皮

　　苍防二妙汤

　　治风湿攻走作痛。

　　苍术防风同煎服。

　　[卷三：痹证论] 外感痹症 

　　【寒痹之症】疼痛苦楚，手足拘紧，得热稍减，得寒愈甚，名曰痛痹。此寒邪成痹之症【寒痹之因】营气不足，卫外之阳不固，皮毛空疏，腠理不充，或冲寒冒雨，露卧当风，则寒邪袭之，而寒痹作矣。

　　【寒痹之脉】脉多浮紧，或见浮弦，或见沉迟。脉若见数，寒郁成热。

　　【寒痹之治】寒伤太阳，在营分无汗，麻黄续命汤。伤卫有汗，桂枝续命汤。寒伤阳明，干葛续命汤。在少阳，柴胡续命汤。今家秘立十味羌活汤通治之。

　　麻黄续命汤

　　即本方倍加麻黄。

　　桂枝续命汤

　　即本方倍加桂枝。

　　干葛续命汤

　　即本方倍加干葛。

　　柴胡续命汤

　　即本方倍加柴胡。

　　家秘羌活汤

　　通治风寒湿三气痛痹。

　　羌活防风秦艽柴胡葛根独活川芎苏梗木通钩藤 

　　[卷三：痹证论] 外感痹症 

　　【湿痹之症】或一处麻痹不仁，或四肢手足不举，或半身不能转侧，或湿变为热，热变为燥，收引拘挛作痛，蜷缩难伸，名曰着痹，此湿痹之症也。

　　【湿痹之因】或身居卑湿，湿气袭人，或冲风冒雨，湿留肌肉，内传经脉，或雨湿之年，起居不慎，而湿痹之症作矣。

　　【湿痹之脉】脉见浮濡，乃是风湿；脉见浮紧，乃是寒湿。脉洪而数，湿热之诊。

　　【湿痹之治】发汗，羌活除湿汤。胸满闷，茯苓汤。风湿，苍防二妙汤。寒湿，术附汤

　　羌活除湿汤

　　通治风寒湿热，四气成痹。

　　羌活防风柴胡独活苍术茯苓泽泻猪苓甘草陈皮黄连黄柏川芎

　　茯苓汤

　　即枳桔二陈汤易赤茯苓。

　　苍防二妙汤

　　治风湿成痹。

　　苍术防风二味等分同煎。

　　术附汤

　　治寒湿成痹。

　　苍术熟附子

　　苍柏二妙丸

　　见前湿热痿。

　　[卷三：痹证论] 外感痹症 

　　【热痹之症】肌肉热极，唇口干燥，筋骨痛不可按，体上如鼠走状，此《内经》所云阳气多，阴气少，阳独盛，故为热痹之症。《内经》原有热痹，方书止列三条，误也。

