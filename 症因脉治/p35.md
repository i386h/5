<!-- { "loadSidebar": true } -->
　　痛目痛，鼻干不眠，日晡剧者，阳明经症也，干葛汤，加苍术、防风。发汗已，多汗，加秦艽、木瓜。若时寒时热，少阳见症者，小柴胡汤，加防风、苍术。久不愈者，《圣惠方》用柴胡以治肝胆之酸软，重用秦艽而得捷效，以酸软无有不兼阳明者也。

　　羌活胜湿汤

　　治太阳少阳湿温。

　　羌活防风柴胡苍术川芎茯苓猪苓泽泻黄柏甘草

　　干葛汤

　　治阳明经症。

　　干葛升麻白芍药甘草

　　小柴胡汤

　　见内伤酸软。

　　圣惠方

　　治少阳阳明酸软，神效。

　　柴胡（一两）秦艽（一两）甘草（三钱）原方。

　　家秘治湿胜，加苍术。有热，加黄柏。有风，加防风。通加木瓜，以引经，奇验。

　　[卷三：酸软论] 外感酸软 

　　【湿温酸软之症】头痛项强，骨节烦疼，发热多汗，两胫逆冷，遍身酸软，烦闷引饮，胸满呕吐，此湿温酸软之症也。

　　【湿温酸软之因】地之湿气上升，天之热气下降，湿温之气，充塞两间，人为湿热所伤【湿温酸软之脉】左脉浮数，太阳湿温。右关脉数，阳明湿温。六脉弦数，少阳湿温。

　　【湿温酸软之治】头痛项强，骨节烦疼，两胫逆冷，太阳表症也，羌活防风汤。有汗者，合神术汤。发热多汗，烦躁烦渴，阳明经症也，葛根汤，合神术汤。寒热往来，胸满呕吐，少阳经症也，小柴胡合神术汤。阳明少阳合病者，圣惠方绝妙。

　　羌活防风汤

　　羌活防风甘草陈皮

　　神术汤

　　通治湿温。

　　苍术石膏

　　干葛汤

　　见前条。

　　小柴胡汤

　　见后痰饮酸软条。

　　圣惠方

　　见前条。家秘治酸软要方。

　　[卷三：酸软论] 内伤酸软 

　　【痰饮酸软之症】胸次不宽，恶心饱闷，时或四肢重滞，不能举动，或背心一片，冰冷如石，时或间日而发作如疟，此痰饮酸软之症也。

　　【痰饮酸软之因】饮食过饱，停积中焦，热气胜则成顽痰结痰，水气胜则成留饮伏饮，聚于胃中，攻注手足肩背，则酸软等症作矣。

　　【痰饮酸软之脉】右关脉滑，胃家有痰。左关弦滑，肝胆留涎。脉滑不数，留饮伏饮。

　　【痰饮酸软之治】右关脉滑，恶心饱闷者，桔梗汤、平胃二陈汤。背心一片如冰者，水煮金花丸。四肢不能举动，便实者，指迷丸。间日发作者，平胃二陈汤。左关弦数，胁下作胀

　　桔梗汤

　　枳壳桔梗半夏陈皮

　　平胃二陈汤

　　半夏陈皮苍术浓朴甘草白茯苓

　　水煮金花丸

　　半夏胆星天麻雄黄上为细末，白面为丸。

　　指迷丸

　　半夏茯苓陈皮甘草枳壳玄明粉

　　胆星汤

　　家秘治胆火成痰，四肢酸软。

　　陈胆星柴胡黄芩陈皮甘草青黛海石

　　小柴胡汤

　　柴胡黄芩陈皮甘草人参 

　　[卷三：酸软论] 内伤酸软 

　　【积热酸软之症】四肢烦疼，时或重滞，手足心时冷时热，或发热如疟，时或清爽，时或倦怠，时或身重，如负重物，小便黄赤，大便乍难乍易，此积热酸软之症也。

　　【积热酸软之因】或膏粱积热，湿热甚于肠胃之中，或饮酒使内，热气聚于脾中而不散，或多饮茶汤，水湿久积于内，则成积热酸软之症矣。

　　【积热酸软之脉】多见弦数，弦主脾病，数主脾热。右关弦数，肠胃积热。左脉弦数，【积热酸软之治】膏粱积热，栀连二陈汤、清胃汤。热气聚于脾中者，栀连戊己汤。木火乘脾者，龙胆泻肝汤。

　　栀连二陈汤

　　山栀川黄连陈皮甘草半夏白茯苓家秘用此方。清胃家痰火，胸前饱闷，加苍、朴。

　　清胃汤

　　治胃中有火无痰。

　　升麻川黄连山栀甘草丹皮口干渴，加干葛。唇焦消水，加石膏。

　　栀连戊己汤

　　山栀川黄连白芍药甘草家秘用此方，清脾火，兼清肝火。

　　龙胆泻肝汤

　　治肝胆实火。

　　龙胆草黄芩山栀知母天门冬麦门冬柴胡人参甘草川黄连酸软痿挛，病在筋脉。方书以为肝经所主，然细详病情，实阳明经主病者多。以阳明为宗筋之会，主束骨而利机关，且阳明为水谷之海，湿热本于此。湿热在经，未变燥热，湿主乎柔，则发酸软，湿热变燥，则燥主乎刚，燥伤血脉，筋劲脉强。二症起病相同，传变各别，故治法各异。治痿挛，用清润宗筋，治酸软，主清燥宗筋，家秘平胃散、苍独三妙丸，合圣惠方，治酸软之大法也。

　　[卷四] 疟疾总论 

　　秦子曰：疟疾者，先寒后热，发作有定期，大约巳午末三时者多。若一日一作，太阳少阳也。间日而作，阳明少阳也。伸欠、恶寒、头痛，太阳也。发热口渴，阳明也。有寒有热，呕而口苦，少阳也。日中三阳得令，其病即发。日夕三阳时令退而病解，不比寒热往来，时寒时热，一日二三次发。亦不比暑热之症，热无停止。按《内经》但有巨阳、阳明二经，而不及少阳，然有寒有热，乃是少阳所主，余故补注少阳之脉，少阳之治也。以上三阳经疟易愈。若三日一发，名曰三阴经疟，难愈。今分别外感八条，内伤三条，又三疟三条，游疟一条。

　　[卷四：疟疾总论] 外感疟疾 

　　（《内经》寒营名寒疟）【寒疟之症】《内经》云：先寒后热，腰背头项痛，脊膂强，呵欠呻吟，始则寒极而战动，终则大热而汗解，发在午前者，此太阳经疟。若目痛鼻干，寒栗鼓颔，略寒即热，发在午后者，此阳明经疟。以上二条，乃《内经》寒邪伤营，名寒疟之症也。

　　【寒疟之因】夏伤暑热之气，入于皮肤之内，肠胃之外，营气所舍之处。又值早晚寒冷之邪，外束暑热，至日中阳旺之时，发泄不出，后感寒邪近表，是以先寒，先感暑热在里，是以后热。此先寒后热之疟作矣。

　　【寒疟之脉】浮大而紧；太阳之邪；长大洪实，阳明之疟；弦大之脉，少阳之诊。

　　【寒疟之治】在太阳者，桂枝羌活汤。在阳明者，桂枝葛根汤。在少阳者，桂枝柴胡汤。三经俱见症者，三方互用。

　　桂枝羌活汤

　　治寒伤太阳，寒多热少，无汗寒疟。

　　桂枝羌活防风甘草吐者加半曲，夏秋口渴引饮加石膏。

　　桂枝葛根汤

　　治寒伤阳明，寒多热少，有汗之疟。

　　葛根白芍药桂枝生姜甘草无汗加防风。头痛加羌活。夏秋口渴消水加石膏。

　　桂枝柴胡汤

　　治寒伤少阳，寒多热少之疟。

　　桂枝柴胡桢按：前三方，因寒伤之疟，寒多热少，故皆用桂枝。原文曰：夏秋热令，必加石膏。

　　可见热多寒少，脉数口渴者，切不可误用也。

　　[卷四：疟疾总论] 外感疟疾 

　　（《内经》亦名温疟）【风疟之症】《内经》云：风伤卫气，先热后寒。此言先后者，言多少也，言热多寒少之疟。是以不曰恶寒，而曰恶风、自汗、烦躁、伸欠也。不恶寒，则寒少也。发热直至烦躁，热多也。若头痛背痛，发于午前者，太阳也。目痛鼻干，发于午后者，阳明也。发于寅卯者【风疟之因】《内经》云：暑邪既伏，秋气收之，汗出遇风，与卫气并居，阴阳分争，内外相搏，而风邪伤卫之疟作矣。

　　【风疟之脉】左脉浮缓，太阳疟也。右脉洪长，阳明疟也。左右皆弦，少阳疟也。

　　【风疟之治】疟在太阳有汗，桂枝石膏汤。在阳明，白芷石膏汤。在少阳，小柴胡汤。

　　三阳俱见症者，《准绳》和解汤。

　　桂枝石膏汤

　　桂枝知母石膏黄芩无汗加防风。身痛加羌活、柴胡。

　　白芷石膏汤

　　治阳明经温疟。

　　白芷石膏知母家秘以升麻、葛根，易白芷。恶寒加桂枝。无汗，加防风、柴胡。身痛，加羌活、独活

　　小柴胡汤

　　柴胡黄芩陈皮半夏甘草人参

　　《准绳》和解汤

　　治三阳经寒热之疟。

　　柴胡升麻葛根羌活知母石膏黄芩猪芩山甲甘草陈皮防风此方用表药五味，升散表邪，使郁热外发，而恶寒自已。用寒药三味以清里，使里热得清，而发热自退，用猪苓分别阴阳，穿山甲以通经络，陈皮、甘草二味，助胃气，升降诸桢按：前二方，因热多寒少之温疟，故以知母、石膏、黄芩互用。若寒多，则凉药不可用矣。其后和解汤，乃和解三阳之疟也。仲景治伤寒热病，表症多者，用辛温散表。里热多者，用寒凉清里。若表里俱见症者，用一半散表、一半清里以双解之。若痰凝食滞者，兼用化痰消滞之药。可见治伤寒如是，治疟疾外感症，皆如是也。

　　[卷四：疟疾总论] 外感疟疾 

　　（《内经》名瘅疟仲景名温疟）【瘅疟之症】但热不寒，少气烦冤，手足热而欲吐呕，面赤口渴，虽热已而六脉沉数大者，《内经》名热伤阳明瘅疟之症。仲景发明《内经》阳明瘅疟，则曰身无寒，骨节疼痛，烦冤时呕，更其名曰温疟是也。

　　【瘅疟之因】夏秋暑热之令，热气伤人，《内经》云：阴气先绝，阳气独发，此暑热伤于阳经，阳独用事，毫无阴寒，故名曰瘅热疟也。

　　【瘅疟之脉】六脉弦数，少阳有热。若见洪长，阳明有邪。若见沉数，里有热结。

　　【瘅疟之治】仲景以脉平者，用白虎加桂枝汤，治太阳阳明。家秘用桂枝黄芩汤，兼治少阳阳明。《准绳》于风邪疟中，补出三阳和解汤。余于瘅疟中，亦补立三阳和解法也。

　　白虎加桂枝汤

　　治但热无寒，骨节疼痛，时呕之疟。

　　知母甘草石膏粳米桂枝

　　桂枝黄芩汤

　　柴胡黄芩人参甘草半夏石膏知母桂枝陈皮南方热令，多用羌活以易桂枝。

　　按：此二方，以但热，故用知母、石膏。以骨节烦疼，不得不用桂枝和营卫通其表里，此治阳明经之疟。又借太阳经之桂枝，以治骨节烦疼。以桂枝与石膏同用，则桂枝藉石膏之凉，不碍里热；石膏藉桂枝之辛温，亦不碍表寒矣。

　　[卷四：疟疾总论] 外感疟疾 

　　（即暑疟）【湿热疟之症】身体重痛，肢节烦疼，呕逆胀满，胸膈不舒，此湿热疟之症也。

　　【湿热疟之因】《内经》云：因得秋气，汗出遇风，及得之以浴，水气舍于皮肤之内，与卫气并居。卫气者，昼日行于阳，夜行于阴，此气得阳而外出，得阴而内薄，内外相薄，则【湿热疟之脉】若见浮紧，表有寒湿。若见浮缓，乃是风湿。若见弦数，湿而兼热。

　　【湿热疟之治】《内经》有其论，仲景无其方，桢意身体重痛，肢节烦疼，脉浮紧者，活败毒散。右脉弦长，呕逆胸满者，柴葛平胃散。六脉洪数，湿热者，加味香薷饮，调益元

