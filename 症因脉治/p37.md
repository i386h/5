<!-- { "loadSidebar": true } -->
　　人伤风寒，则恶寒发热。若得汗出，则邪散身凉而愈。今疟疾始而恶寒，继而发热，继而汗出，身凉而愈。但愈后或一日，或间一日，至其时而仍发者何也。以其不比暴感之症，但伤肌表，疟疾之邪，渐积而成。已经伤里，非一寒热汗出所能了其局。至外邪深伏，则为三疟，不论日数，但看病邪若何，如发时先见恶寒足冷，此太阳之邪伏于阴分，宜以羌独败毒散，重加当归、芍药，提其血分之伏邪外解。若久病患虚，略加人参于羌独方中，则邪易散。若见胸前饱闷，则兼痰食，加半夏、浓朴、青皮、槟榔、山楂同煎，临发清晨服；若发时先见胸前饱闷呕恶，此名痰疟，用家秘草果饮，消积化痰。若见恶寒，加羌独、升麻，引拔内伏之邪外出，此治疟之真诀，不独三疟。凡疟皆要散邪去根，从来治三疟不效者，以其未得治伏邪之法，不得拔去病根，反用补塞闭窍，遂至饮食阻滞，变肿变胀。不知疟症不愈，皆因痰结中焦，荤腥不忌，早服补药所至。余以散邪消滞补虚前后次序而用，以见治疟妙法，先去病邪，然后补元者。例如外感痢久不愈，非补塞太早，即是失散表邪，内伤痢久不愈，非补塞太早，即是失戒荤腥生冷故也。夫不思饮食，而疟不愈，宜消其痰食，胃气清和，而热自除，人人知之，能食而发热不除，禁其饮食，不助热邪，而热自减，人所不知也。此法不独疟疾，凡是热病及膏粱积热疳火，皆如是者。

　　[卷四：疟疾总论] 附诸贤论 

　　王节斋云：夏秋暑湿热三气，伤于阳明胃家，轻者即发为疟等症，重则伏而不发，积久则发外感热病。若伤阳明大肠，轻者即发霍乱泄泻之症，重则伏而不发，炼煎熬，而发赤白痢下矣。又云：疟是暑风之邪，治法宜发散，又须分别阴分、阳分，以及新久。新发者宜散表，久病宜扶正为主，虚人不可过服克削。若阳分气疟，多汗，用黄、人参、白芍药以敛之。无汗，用柴胡、苍术、葛根、羌活、黄芩以发之。若阴分血疟，多汗，用当归、白芍药、熟地黄、黄柏、黄以敛之。若无汗，用柴胡、苍术、川芎、红花、升麻以发之。

　　桢按：此皆言内伤疟也。若外感气分疟，多汗，当用桂枝、石膏等以止之。无汗，当用麻黄、川闭而不出，舍于肠胃之外，与营卫并行，昼行于阳，夜行于阴，并则疟作，离则病退，邪并于阴则寒，邪并于阳则热，邪在表属太阳，则日作，邪稍传内在阳明少阳，则间日作。若深入三阴，则三日一作。邪走血分，则日晏作。邪走气分，则日早作。准绳云：仲景、易老治疟之法，用于外因暑邪，病在盛热之时为宜。若深秋凄清之候，与七情痰食诸条，尚未尽备，故又广诸治法。然暑月之疟，必脉浮恶寒、无口渴里热，方可用麻、桂、羌活等表药。脉洪数长实，无表邪，有里热，方可用白虎等凉药。脉沉实，有便闭腹痛里实症者，方可用大柴胡、承气等下药。若脉细缓芤微，四肢倦怠，得之伤暑伤热，宜以清暑益气汤、十味香薷饮治之，虽人参白虎，尚不可用。若内外俱热，引饮自汗，热退后，其脉洪实如旧，即处暑后，单进白虎何害。又曰，溽暑时行，疟发时，恶寒虽甚，然实系热邪，再无虚寒之理，经云：阳并于阴，则阴实而阳虚，阴实者，言邪在于阴，非阴气虚也。阳虚者，言阳邪内陷，非阳气虚也。如阳明虚则寒栗鼓颔，太阳虚则腰背头项痛，三阳皆虚则遍身骨节俱痛。此之谓寒，乃阴阳交争互作之寒，非真寒也。方用柴胡、升、葛、羌、防，以升举阳气之随邪陷入阴中者。使之返还阳分，则恶寒自已，以当归、红花引入血分，又以猪苓分利阴阳，使其不复陷入阴中，一剂可愈矣。若寒一阵热一阵者，方用柴、葛、羌、防，以升举阳气，使恶寒自已。又以石膏、知母、黄芩，清其里分之热，使其发热自除，更以穿山甲穿通经络，以猪苓分别阴阳，不使交并，复以甘草和之，一剂而愈矣。尝考本草，知母、草果、常山、乌梅、槟榔、山甲等，皆言治疟，以知母性寒，入足阳明，治独盛之火热，草果性温，入足太阴，治独盛之恶寒。二经合和，则无阴阳交错之患，是以为君。常山吐胸中结痰，以定寒热为臣，乌梅、槟榔，除痰癖破滞气为佐，穿山甲出入阴阳，穿通经络为使，甘草和诸药，此方乃脾胃家有郁痰伏饮者，用之收功。

　　[卷四] 痢疾论 

　　秦子曰：痢疾之症，便下脓血，或赤或白或黄或三色杂下，里急后重，欲便而不得便，既便而复登厕，逼迫恼人。若但泻水谷，不滞脓血，此名水泻，而非痢疾矣。痢疾要分外感内伤，天行自感。盖夏秋外感时行之痢，手足阳明肠胃二经主病者也；三时内伤，一人独病之痢，三阴脾肾主病者也。从来前书，混而立论，未曾分别。故余详别外感四条，内伤 

　　[卷四：痢疾论] 外感痢疾 

　　【寒湿痢之症】初起恶寒发热，身痛头疼，呕吐不食，不作渴，痢下脓血，或下黑水，腹吐饱闷，感于阳明，寒热往来，感于少阳，三阳不解，传入于里，在伤寒曰传经之邪，在痢疾曰风邪内缩，从阳经传入于里之症也。

　　【寒湿痢之因】寒水湿土之政，流衍卑监，寒湿时行，内气不足，乘虚感入，郁遏营卫，卫郁营泣，内传肠胃，则水谷不化，气血与糟粕互相蒸酿，而痢下赤白之症作矣。

　　【寒湿痢之脉】左脉浮紧，太阳寒湿，右脉浮大，阳明寒湿。寒湿内伏，脉乃沉紧。若【寒湿痢之治】身痛发热，脉浮紧者，宜用败毒散，辛温散表。呕吐饱闷，脉长者，干平胃散和胃宽胸。小水不利者，散表利湿五苓散。不比燥热痢，禁利小便。又不同燥热痢，妄用大黄。又不可同湿热痢，误用川连。若寒凉大早，则寒湿不散，抑遏内缩，传入于内，仍要先治外邪，使之从表而出，故寒湿痢必要先用表散者也。

　　败毒散

　　治风寒湿痢。

　　人参羌活独活川芎柴胡前胡陈皮桔梗无汗加防风。胸满去人参加枳壳。若饱闷不食，呕吐恶心，此兼阳明胃病，加后方平胃散，家秘名败毒平胃散。

　　干葛平胃散

　　治寒湿痢胸满。

　　干葛苍术浓朴广皮甘草寒热加柴胡。头痛身疼恶寒加羌活。若恶寒身痛头疼发热，此兼表邪者也，加前方败毒散，家秘名平胃败毒散。

　　五苓散

　　白术猪苓泽泻桂枝白茯苓积痢不必利小便，今因湿痢，且五苓中有桂枝。

　　[卷四：痢疾论] 外感痢疾 

　　【湿热痢之症】初起先水泻，后两三日，便下脓血，湿气胜，腹不痛，热气胜，腹大痛，肛门重滞，里急后重，此外感湿热症也。若呕吐不食，目痛口渴，湿热伤阳明也。恶寒发热，身痛头疼，湿热伤太阳也。寒热往来，胁痛口苦，湿热伤少阳也。如三阳不解，则湿热内陷，传里而成痢矣。

　　【湿热痢之因】湿土之年，君相二火行令，天之湿气下临，地之湿气上升，当长夏火令司政，人在气交之中，受其蒸酿，则日饮水谷，不能运化，与天行湿热之气，互相郁蒸，则成赤白深黄三色之积。湿郁主否，反似其燥，而里急后重、努责不宣之症作矣。

　　【湿热痢之脉】脉必数大，浮数表热，沉数里热，表热宜汗，里热宜下，洪大伤气，细数伤血。

　　【湿热痢之治】若恶寒头痛，身热有表邪者，荆防解毒汤解表。如无表邪，当清里，腹后重，酒煎大黄汤、黄连枳壳汤、香连丸、六一散、八正散、通苓散，分利等药。古人云：湿热下结，分利甚捷，不比燥热痢，禁发汗利小便者，当遵流湿润燥之法。凡下痢红积而腹不痛者，湿伤血分也，宜服河间黄连汤。

　　荆防解毒汤

　　治湿热痢初起，表未解者。

　　荆芥防风薄荷连翘枳壳桔梗木通甘草加淡竹叶。

　　如有太阳症加羌活。阳明症加干葛。少阳症加柴胡。湿气胜，腹不痛，加川芎、苍术。热气胜，腹大痛，加川连、枳壳。

　　酒煎大黄汤

　　治湿热痢无表邪者。

　　川大黄酒煎，去大黄服酒。

　　黄连枳壳汤

　　治湿火伤于气分。

　　川黄连枳壳陈皮甘草

　　香连丸

　　治湿火伤气分下痢。

　　川黄连木香如肛门后重加枳壳。小便不利加滑石。呕吐平胃散各半服之。

　　六一散

　　滑石甘草

　　八正散

　　瞿麦滑石山栀木通甘草车前子泽泻赤苓加淡竹叶。

　　通苓散

　　治湿热结于膀胱，小水不利之症。

　　麦门冬淡竹叶车前子

　　河间黄连汤

　　治下痢血积，腹反不痛，湿热伤于血分者。

　　川黄连当归甘草此方用当归，似治燥伤血分矣。不知用川连者，乃治湿火也。加当归，不过引川连以入血分耳。若是燥火，当用大黄润燥之药，岂用川连苦燥之药乎。同一火痢也，当分燥湿。同一湿火之痢也，当分伤气伤血。如湿火伤气分，则用香连丸。湿火伤血分，则用河间黄连汤。余以大黄枳壳汤，治燥火伤气分之痢，用大黄当归汤，治燥火伤血分之痢，桢岂无师忆见哉。盖因湿火伤于气分，则炼而成白积，故用川连枳壳汤。湿火伤于血分，则炼而成血积，故用川连当归汤。

　　[卷四：痢疾论] 外感痢疾 

　　【燥热痢之症】内热烦躁，口燥舌干，腹痛频并，脓血稠粘，枯涸难下，肛门热痛，小便全无，夜卧不宁，此燥热痢症也。如口渴唇干，燥伤阳明也。热结膀胱，燥伤太阳也。寒热口苦，燥伤少阳也。

　　【燥热痢之因】燥火之年，赫曦流涸，时当夏秋，丙丁用事，膀胱壬水，已绝于已，肾家伤气，则气液凝聚而成白积。燥火伤血，则血液凝聚而成赤积。气血俱伤，则成赤白之痢【燥热痢之脉】脉必洪数，浮数伤表，沉数伤里，洪数伤气，细数伤血，浮沉皆数，气【燥热痢之治】燥伤血分者，当归大黄丸，散热清燥，次用当归银花汤，润燥滋燥。燥分者，枳壳大黄汤，合益元散，燥热退，一味生津养血，不比湿热痢，可用香连丸苦燥于前，又不可用五苓散、白术散，燥脾于后。此症禁发汗、利小便、燥脾三条，河间云：下痢红积，腹中痛甚，乃燥热伤气血也。以芍药黄连汤治之，则知古人已发燥火痢矣，非桢之杜撰

　　当归大黄丸

　　治燥伤血分，下痢赤积，腹中作痛。

　　当归大黄应急下者，合天水散；应缓下者，合戊己汤。

　　当归银花汤

　　治燥火伤血，凉血润燥。

　　当归银花生地生甘草

　　枳壳大黄汤

　　治燥伤气分，下痢白积，腹中作痛。

　　大黄枳壳桔梗甘草

　　益元散

　　即六一散。

　　河间芍药黄连汤

　　治燥热气血两伤，下痢腹痛者。

