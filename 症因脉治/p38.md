<!-- { "loadSidebar": true } -->
　　当归大黄甘草赤芍药川黄连气滞者，加木香、槟榔。

　　[卷四：痢疾论] 外感痢疾 

　　（有外感无内伤）【疫痢之症】长幼相似，沿门合境，一齐发作，下痢脓血，或下纯血，或下黄水，或下紫血水，身热头痛，胸满不食，此疫痢之症也。

　　【疫痢之因】运气所主，或流衍之纪，雨湿连绵，寒水时行；或二火司政，赫曦行令，湿热大作；或燥金行令，燥火时行。三者皆成疫毒症，此所谓天行病也。

　　【疫痢之脉】寒湿所伤，脉多濡散。或见微迟，或一手脉伏，脉若洪数，湿热之邪。脉【疫痢之治】寒湿脉微者，人参败毒散。脉伏者，升麻葛根汤，以升阳发散，则脉自起若早用凉药则疫毒内伏，胸次不舒，而脉愈不出矣。待表邪已散，然后分湿火燥火治之。

　　湿热脉洪，香连丸、六一散。满闷不舒，香连平胃散。燥火脉数，当归银花汤，调六一散，

　　人参败毒散

　　羌活独活柴胡前胡川芎人参甘草枳壳桔梗白茯苓

　　升麻干根汤

　　升麻干葛甘草白芍药

　　香连丸

　　川黄连木香

　　香连平胃散

　　川黄连木香熟苍术浓朴陈皮甘草

　　当归银花汤

　　当归生地甘草银花

　　当归大黄丸

　　见前躁火痢门。

　　以上三阳之症，系外感，故与内伤诸痢不同。内伤痢，身热脉大者死；外感痢，身热脉大者吉，沉细虚小者凶，此脉不同也。内伤痢，其来也缓；外感痢，其发也暴，此症之不同也。外感三阳之痢，久则亦入三阴，然肠胃之热，传入三阴者，经虽属阴，症则属阳。如太阳之邪，或传少阴；阳明之邪，或传太阴；少阳之邪，或传厥阴；此外感三阳不解，阳邪传入阴经之痢，非内伤痢阴经自病也。前书从未发明，惟刘河间治厥阴动而泻痢，寸脉沉而迟，手足厥逆，甚则下部脉不至，用升麻葛根汤、小续命汤法，云此表邪缩于内，故下痢不此旨。故治痢必要分外感内伤，在表在里；无表邪，单是里症，可用清利之药；若有身热恶寒，头痛胸满等表症，当散表邪，不可清凉顺下，此治外感痢要诀也。若疫痢，则时行之毒，更宜散邪，故败毒散为疫痢首方耳。夏秋雨湿伤表，治宜辛散，世多忽之，故余加意焉。

　　[卷四：痢疾论] 内伤痢疾 

　　【七情内伤痢之症】初起先见饮食难化，后复大便不实，时常清泄，久久不愈，渐下脓血，宛似外感湿热痢，先水泻，复便脓，但病来迟缓，与外感暴发为异。此即方书所谓脾泄痢，《内经》所谓脾邪传肾，为贼邪症也。

　　【七情内伤痢之因】忧愁思虑则伤脾，脾阴既伤，则转输失职，日饮水谷，不能运化，停积肠胃之中，气至其处则凝，血流其处则泣，气凝血泣，与稽留之水谷互相胶固，则脾家壅滞，而贼邪传肾之症作矣。

　　【七情内伤痢之脉】脉必重虚，虚大伤气，虚细血亏，虚缓者生，弦大者死。弦而有胃，尚可挽回，弦多无胃，必死不活。

　　【七情内伤痢之治】宜先用楂术膏，兼补兼消，助脾化积，次用参苓白术散，补脾固本。

　　涩，切不同外感痢，误用寒凉克削。又不可补涩太早，因此症虚中有滞，补涩太早，反助病气矣。如肾阳不足，见阴冷之症，用肾气八味丸。如肾阴不足，见虚热燥候，六味丸与白术

　　楂术膏

　　治脾虚多食，停积成痢之症。

　　白术楂肉陈皮甘草煎膏服。

　　参苓白术散

　　补脾实脾，虚痢方中必用。

　　人参白术茯苓甘草山药薏苡仁桔梗加莲肉、扁豆。

　　补中益气汤

　　治脾元虚弱，久泻下陷之症。

　　人参白术黄当归陈皮炙甘草升麻柴胡久滑不止，加诃子、肉果。家秘加茯神、枣仁，以治久泻伤阴，不得安卧之症，即合归脾汤。

　　理中汤

　　治虚寒泻痢。

　　人参白术炮姜甘草寒甚加附子。有热加川连。

　　归脾汤

　　人参白术黄枣仁远志白茯神木香甘草家秘加升麻、柴胡，以治元气下陷之痢，即合补中益气汤。

　　八味丸

　　补真阳不足，益火之原，以生脾土。

　　即六味丸加肉桂、附子。

　　[卷四：痢疾论] 内伤痢疾 

　　【劳役痢之症】起于大劳之后，下痢纯血，或腰背作楚，胁肋作痛，四肢倦怠，嗜卧减食，节劳稍缓，劳重即发，此劳役痢症也。

　　【劳役痢之因】起居不谨，劳役无度，或饥饿不节，负重远行，营伤卫损，则血下溜大肠，而劳役内伤之症作矣。

　　【劳役痢之脉】必见虚损，虚数伤血，虚大伤气。虚缓者生，数实者死。

　　【劳役痢之治】先用当归活血汤，生新去旧，后用当归补血汤，调养气血。气血和平，用补中益气汤、归脾汤，扶元保本，切不可兜涩太早，又不可误用苦寒。

　　当归活血汤

　　当归红花桃仁楂肉甘草牡丹皮血寒加黑炮姜，见黑即止。血热加黑山栀，世人但知见黑即止，当明血寒血热之别。

　　当归补血汤

　　当归身黄筋脉痛加秦艽、续断。中气弱加人参、白术。气满加陈皮、木香。

　　补中益气汤

　　见前节七情内伤痢门。

　　归脾汤

　　见前七情痢门。

　　[卷四：痢疾论] 内伤痢疾 

　　【饮食内伤痢之症】胸前饱满，不思饮食，腹痛胀满，或泻下飧馊，久久不愈，或下脓血【饮食内伤痢之因】胃强脾弱，过食伤脾，损伤肠胃，气凝血泣，停积于中，与损伤之血，互相胶结，结久不愈，而成赤白之积，此饮食内伤痢也。

　　【饮食内伤痢之脉】多见滑大，或见弦紧，滑大实积，弦小虚滞。

　　【饮食内伤痢之治】先用胃苓散，健脾消积，后用四君子汤、异功散等以养脾。切不可补涩太早，又不可妄用苦寒，必要认真是膏粱积热，方用三黄丸清利之。若系冷食伤脾，则五积散亦当用也。刘河间云：食入即泻，胃有宿食，胃满无余地，故即泻也，枳实汤、家秘消积散治之。酒入即泻，肠胃积热，胃热之甚，见酒性之热，乃寻窍下池也，干葛清胃汤主之。若饮食伤脾，久利纯血，家秘独圣散。

　　胃苓散

　　陈皮（一两）苍术（一两）浓朴（五钱）甘草（二钱）猪苓（五钱）白茯苓（一两）泽泻（五钱）白术（一两）家秘去猪苓、泽泻，加山楂、神曲各一两。

　　四君子汤

　　白术人参白茯苓炙甘草

　　异功散

　　白术人参真广皮炙甘草白茯苓积气未尽加楂肉。腹痛加木香。口渴加干葛。发热加柴胡。

　　以上三法，治脾虚成积之痢。

　　三黄丸

　　治膏粱积热。

　　大黄黄芩黄连气滞加术、香。

　　五积散

　　治寒积泻痢。

　　苍术浓朴陈皮甘草干姜桂心半夏枳壳

　　枳实汤

　　治肠胃停食。

　　浓朴陈皮麦芽陈枳实

　　家秘消积散

　　治饮食伤脾，积痢不止。

　　苍术浓朴陈皮甘草神曲红曲山楂鲜麦芽

　　甘葛清胃汤

　　干葛升麻甘草山栀生地川黄连牡丹皮以上五法，治食伤成积之痢。

　　家秘独圣散

　　山楂肉一斤，研细末，滚白汤调服，服完即愈。

　　[卷四：痢疾论] 外感休息痢 

　　【外感休息痢之症】暴发热痢而起，后乃久久不愈，或暂好一月半月，旋复发作，缠绵不愈，积滞不除，此外感休息痢症也。

　　【外感休息痢之因】外感六淫之邪，以成痢疾，或失于解表，或寒凉抑遏外邪，或早食膏粱助其邪热，或补涩太早，邪伏肠胃，则成休息之痢矣。

　　【外感休息痢之脉】脉若见涩，气凝积滞。或见沉滑，食积未彻。或见沉数，内有积热【外感休息痢之治】脉涩滞者，和气四七汤。脉沉滑者，行积香连丸。脉沉数者，泼火散。脉沉弦者，助脾消积，枳术汤，合保和丸。久痢不止，下纯血，家秘独圣散，煎汤服。

　　和气四七汤

　　治气凝积滞。

　　枳壳浓朴陈皮紫苏子红积多加山楂肉。白积多加炒神曲。

　　泼火散

　　治火伤血痢之方。

　　川黄连赤芍药地榆青皮甘草

　　枳术丸

　　合保和丸，可治休息痢。

　　陈枳实

　　白术

　　保和丸

　　治食积痢。

　　莱菔子楂肉神曲麦芽陈皮甘草

　　独圣汤

　　家秘治小儿下红积，产妇血痢，神效。

　　楂肉一斤，研末，每服二两，煎汤服。

　　[卷四：痢疾论] 内伤休息痢 

　　【内伤休息痢之症】无外感之邪，非暴发暴痢之症，但因脾胃亏损，渐成积痢，或发或止，经年不愈，此内伤休息痢症也。

　　【内伤休息痢之因】或因劳心过度，思虑伤脾，或因胃强脾弱，饮食伤损，或因寒凉不谨，肠胃受伤，脾肾相传，则内伤休息之痢作矣。

　　【内伤休息痢之脉】脉见弦细，思虑所伤。或见虚大，脾气亏损。或见细涩，脾血有伤。或见沉弦，食积伤脾。或见迟弦，寒凉伤损。

　　【内伤休息痢之治】思虑伤脾者，归脾汤。饮食伤脾者，枳术丸、大安丸、家秘消积散、楂术膏。寒泻不禁者，理中汤、钱氏异功散。

　　归脾汤

　　见前七情痢。

　　枳术丸

　　见前章。

　　大安丸

　　治饮食伤脾，内伤积痢。

　　楂肉神曲半夏白茯苓莱菔子陈皮连翘白术

　　家秘消积散

　　治饮食伤脾，积痢不止，神效。

　　苍术（一两，饭上蒸）浓朴（五钱）陈皮（五钱）甘草（三钱）神曲（二两，炒）红曲（一两）楂肉（四两）麦芽（一两，炒）上为细末，白汤服。

　　楂术膏

　　治脾虚不能运化，助脾消积。

　　楂肉白术陈皮甘草

　　理中汤

　　见前七情痢。

　　钱氏异功散

　　治脾元不足，有痢无积，久不愈者。

