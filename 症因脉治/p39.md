<!-- { "loadSidebar": true } -->
　　白术人参陈皮白茯苓炙甘草木香诃子肉果凡痢，第一要戒荤腥；外感痢不论日久，第一要先散表邪。若风寒、寒湿而见太阳表症，羌独败毒散，兼见阳明少阳者，羌防柴葛汤。若胸次不宽，兼平胃保和散。若内伤之痢，不带外感，则不用表药。若下纯红者，治以家秘独圣散，或煎汤频服。赤白相杂者，家秘消积散。积滞未除，脾气已虚，大安丸作散，白汤调服。大凡病症，各有分别，例如咳嗽吐血，水肿痛痹，筋挛痉痿，以外感为轻，内伤为重。若泄泻痢疾，则以内伤为轻，外感为重，故发热泄痢者，常有不治。夫外感之邪，必要仍从毛窍而出，凡病一见表邪起影，即当先散表邪。如内伤痢，兼见外邪，必当先散表邪。夫痢本于内伤，但夏秋时行疫痢，乃是疫毒致病。内伤者，一人自作之孽，疫症者，天灾流行之病也。古人立败毒散，以治外感疫毒，最为妙诀。乙酉年，夏秋多雨，连次风潮，后发疫痢，恶寒身痛，发热呕吐，病形相似，服寒药多有变症；时余酌一方，表症甚者，重用败毒散，佐以苍朴，名败毒平胃散；胸次不宽，里症甚者，重用平胃散，佐以羌、独、柴胡，名平胃败毒散，随手取效；此系寒湿之邪，伤人肌表，侵入肠胃，而成有表邪之疫痢也。又于丁卯年，夏秋亢旱，赤日燥裂，沿门合境，下痢赤积，腹痛频并，肛门如火，积滞难出，用香连丸等，痢势反加；余因悟燥火伤血，不比湿火同治，香连丸治湿火伤气之药，遂化立当归大黄汤，清血分之燥火，血积潜消，顷刻平安；此系燥火之邪，伤人口鼻，直入肠胃，而成无表之疫痢也。同一外感，而有表症无表症，天壤各别；同一火，而湿火燥火，伤气伤血，治各不同。又如乙未年，三时雨湿，热令阴寒，深秋多发头痛身痛，胸满寒热之症，早用寒凉生冷，则胸前凝结，不能敷布作汗，死者比比，余亦以乙酉治痢法，用败毒平胃散，则胸宽汗出而愈。夫治痢而因雨湿阴寒，用败毒平胃，表散取效，此从时行外感寒热病中，化出治法；今治外感寒热病，又以阴寒雨湿，治痢之败毒平胃散散表，此因天灾流行，皆系毛窍口鼻，从外感入之表邪，必要仍从毛窍肌表而出。痢疾与寒热，病症虽别，而发散表邪，彼此可以悟用。是以时行暑热燥火，无表邪，有里热之症，而用清里之法，亦可化用治暑热燥火时行之痢矣。因此悟得发之症，皆因邪火伤血，然湿火伤血，则大便滑泄，家秘用川连、枳壳、木通，分利二便；若燥火伤血，而大便干结，方书用当归大黄丸，清血中之火，而润大便秘结；余今以下痢纯血腹痛之痢，化用此方以清血中燥火，反止大肠下痢，彼此互发，随处生花，以闻后人妙悟。

　　[卷四] 泄泻论 

　　秦子曰：泄泻之症，或泻白，或泻黄，或泻清水，或泻水谷，不杂脓血，名曰泄泻。

　　若带稠粘之积，则是痢疾，而非泄泻之症矣。今列外感五条，内伤五条，又五更泄泻五条。

　　[卷四：泄泻论] 外感泄泻 

　　【风泻之症】自汗头汗，恶风发热，头痛额疼，泻下水谷，或下清水，此伤风飧泄之症【风泻之因】风邪入于肠胃之间，则有泄泻之患。经云：春伤于风，夏必飧泄。此【风泻之脉】多浮而弦，左关浮弦，风木之邪。大肠脉浮，乃是肠风。右关脉浮，胃风【风泻之治】左关浮弦，柴胡防风汤，调五苓散。大肠脉弦，风入阳明，干葛防风汤，下六一散。右关脉弦，风邪入胃，防葛汤，调胃苓散。总之，有表当散表，表既散，当分利

　　柴胡防风汤

　　柴胡防风荆芥羌活川芎干葛陈皮甘草

　　五苓散

　　白术泽泻猪苓肉桂白茯苓

　　干葛防风汤

　　干葛防风荆芥羌活川芎枳壳甘草

　　六一散

　　滑石甘草

　　防风汤

　　防风葛根

　　胃苓散

　　苍术浓朴陈皮甘草白术白茯苓泽泻猪苓肉桂 

　　[卷四：泄泻论] 外感泄泻 

　　【寒泻之症】恶寒身痛，不发热，口不渴，小便清白，腹中疼痛，泄泻水谷，此寒邪直中三阴经之寒泻症也。若恶寒身痛，身反发热，口反渴，此寒伤三阳经之热泻症也。

　　【寒泻之因】真阳素虚，偶值时令之寒，直中三阴之经，则身不发热，口不发渴，小便利，腹中疼痛，而中寒下利之症作矣。若肠胃有热，外寒束于皮毛，内热不得发泄，则寒变【寒泻之脉】右关沉迟，寒中太阴。左尺沉迟，寒中少阴；左关沉迟，寒中厥阴。若身热脉浮紧，寒伤太阳也。身热脉浮弦，寒伤少阳也。身热脉长，右寸关独大，寒伤阳明也。

　　【寒泻之治】三阴寒泻，理中汤、四逆汤、真武汤主之。寒伤三阳热泻，应解表，太阳，羌活汤；阳明，葛根汤；少阳，小柴胡汤。应清热者，葛根黄芩黄连汤、黄芩汤主之。

　　理中汤

　　见前。

　　四逆汤

　　见前。

　　真武汤

　　生姜白术附子白芍药白茯苓

　　羌活汤

　　羌活防风川芎黄芩苍术白芷

　　葛根汤

　　葛根桂枝芍药甘草麻黄有汗去麻黄。无汗面赤，加白芷。寒热加柴胡。里热加黄芩。身痛加羌活。

　　小柴胡汤

　　柴胡黄芩陈皮人参半夏甘草

　　葛根黄芩黄连汤

　　葛根黄芩黄连甘草

　　黄芩汤

　　黄芩大枣甘草白芍药 

　　[卷四：泄泻论] 外感泄泻 

　　【中暑泻之症】时值夏秋之令，忽然腹痛，烦闷口渴，板齿干焦，暴泻粪水，肠鸣飧泄，痛泻交作，此暑热之症也。

　　【中暑泻之因】火令当权，天之热气下降，地之湿气上升，暑湿之气，充塞宇内，人感热淫之邪，伤于肠胃，暑泻作矣。

　　【中暑泻之脉】虚细中暑，洪滑中热，濡散暑湿，促结郁热。

　　【中暑泻之治】宜清理暑湿，分利阴阳，脉虚细，藿香参橘煎，调服六一散，脉洪滑热重者，黄连香薷饮，调服六一散，热轻者，木通汤，调下六一散。胸次不舒，平胃六一散。

　　参橘煎

　　人参橘红藿香三味同煎。

　　黄连香薷饮

　　黄连香薷浓朴扁豆甘草

　　平胃六一散

　　苍术浓朴陈皮甘草滑石 

　　[卷四：泄泻论] 外感泄泻 

　　【中热泻之症】发热口渴，唇干齿燥，面赤烦躁，小便赤涩，小腹中一泛即泻，一泻即止。少顷复痛后泻，肛门如火，粪色多黄，此火热泻症也。

　　【中热泻之因】热淫以胜，湿火炎蒸，积热之人，又中邪热，则中热泄泻作矣。

　　【中热泻之脉】浮大而数，热中在表。若见沉数，热中在里，数而实者，中热之重，数【中热泻之治】热在表，柴葛芩连汤。热在里，家秘枳壳黄连汤、家秘木通黄芩汤，调

　　柴葛芩连汤

　　柴胡干葛黄芩川连四味同煎服。

　　家秘枳壳黄连汤

　　川连枳壳木通甘草

　　八正散

　　瞿麦滑石木通蓄甘草车前子山栀赤茯苓应下者加大黄。

　　[卷四：泄泻论] 外感泄泻 

　　【湿泻之症】泻水肠鸣，腹反不痛，身重身痛，或呕而不渴，此湿气泄泻也。

　　【湿泻之因】久雨阴湿，湿土司政，太阴被湿淫所伤，人病泄泻。

　　【湿泻之脉】多见濡软，或见细涩，或见浮缓。

　　【湿泻之治】宜燥湿利小便，胃苓散、平胃散。身痛身热，脉浮应汗者，败毒散、羌活胜湿汤。小便不利，木通煎，调五苓散，或生姜汤，调六一散，利小便，则湿自去，而泻自止

　　胃苓散

　　见前风泻门。

　　平胃散

　　苍术浓朴陈皮甘草

　　败毒散

　　见寒湿肿门。

　　羌活胜湿汤

　　苍术防风羌活黄柏泽泻白茯苓陈皮甘草寒湿加生姜。湿热加黄连。

　　五苓散

　　六一散

　　二方俱见风泻门。

　　[卷四：泄泻论] 内伤泄泻 

　　【积热泄泻之症】发热口渴，肚腹皮热，时或疼痛，小便赤涩，泻下黄沫，肛门重滞，时结时泻，此积热泄泻之症也。

　　【积热泄泻之因】膏粱浓味，酒湿辛辣香燥之物，时积于中，积湿成热，热蒸于胃，下【积热泄泻之脉】脉必沉数，沉则为积，数则为热。右脉沉数，积热在气。左脉沉数，积热在血。积热内伏，脉乃促结。

　　【积热泄泻之治】若右脉数大，宜以黄连枳壳汤，加六一散，清其肠胃。兼腹痛，欲便不得便者，大黄枳壳汤，或加玄明粉，此通因通用之法也。如元气虚而积热又甚，应清者黄连枳壳汤，加人参，应下者大黄枳壳汤，加人参。若左关脉数，龙胆泻肝汤，右关脉数，清

　　黄连枳壳汤

　　黄连枳壳浓朴陈皮甘草木通煎八分，冲调六一散三钱。

　　大黄枳壳汤

　　大黄枳壳浓朴陈皮甘草木通调服六一散三钱。

　　龙胆泻肝汤

　　黄连山栀黄芩柴胡青皮龙胆草木通甘草丹皮生地当归白芍药

　　清胃汤

　　升麻黄连山栀甘草 

　　[卷四：泄泻论] 内伤泄泻 

　　【积寒泄泻之症】腹中绵绵作痛，小便不赤，口唇不干，泻下清白鸭溏之色，此积寒泄【积寒泄泻之因】或食冷物以伤肠胃，则下流大肠；或形寒饮冷以伤肺气，则下遗大肠，阳明太阴受寒，皆成寒积之泻。

　　【积寒泄泻之脉】沉细而迟。或沉而弦，或沉而结。右关沉迟，肠胃积寒，右寸沉迟，【积寒泄泻之治】寒积内滞者，草蔻丸。肠胃虚冷，宜理中汤，甚者补中汤。肺受寒

　　草蔻丸

　　见胃痛。

　　理中汤

　　人参白术炮姜炙甘草

　　补中汤

　　人参白术炮姜炙甘草丁香

　　养肺汤

　　即生脉散，加黄、当归、紫菀、甘草。

　　[卷四：泄泻论] 内伤泄泻 

　　【痰积泻之症】或泻或止，或多或少，或下白胶如蛋白，腹中漉漉有声，或如雷鸣，或两肋攻刺作痛，此痰积泄泻也。

　　【痰积泻之因】饮食过当，或食后即卧，或肥甘纵口，或临食粗咽，磨化渐难，遂成痰积，下溜大肠，则成泄泻之症矣。

　　【痰积泻之脉】或见弦滑，弦主寒饮，滑主痰结，弦滑而数，痰兼积热。

　　【痰积泻之治】二陈平胃散。脉滑实者，导痰汤，有下症者，加大黄、玄明粉，通因通用。

　　又有痰积在肺，肺移于大肠，清肺经之痰，则大肠之泻自止，用节斋化痰丸。

　　二陈平胃散

　　即平胃散，加半夏、茯苓。

　　导痰汤

　　半夏南星橘红枳壳甘草赤茯苓海石生姜应下者，或加大黄，或玄明粉。

　　节斋化痰丸

　　本治痰嗽之方，家秘用治痰泻。

