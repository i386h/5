<!-- { "loadSidebar": true } -->
　　海石（一两）青黛（五钱）橘红（一两）桔梗（一两）连翘（一两）栝蒌霜（一两）芒硝（五钱）黄芩（一两）香附（一两）天门冬（一两）痰凝上焦加半夏。通因通用入芒硝。

　　[卷四：泄泻论] 内伤泄泻 

　　【食积泻之症】腹痛即泻，泻后即减，少顷复痛泻，腹皮扛起，或成块成条，泻下臭如败卵，此食积泄泻之症也。

　　【食积泻之因】饮食自倍，膏粱纵口，损伤脾胃，不能消化，则成食积泄泻之症。

　　【食积泻之脉】右脉沉滑。或见沉数，或见沉弦，沉数热积，沉弦寒积。

　　【食积泻之治】宜消痰者，保和丸、枳术丸。热积脉数，宜清者，栀连平胃散。宜下者，大小承气汤。寒积脉迟，宜温者，红丸子。寒积脉实，宜下者，煮黄丸。

　　保和丸

　　山楂神曲半夏茯苓连翘莱菔子陈皮

　　枳术丸

　　枳壳白术

　　栀连平胃散

　　即平胃散加栀、连。

　　承气汤

　　见前伤寒。

　　红丸子

　　陈皮干姜胡椒荆三棱莪术

　　煮黄丸

　　雄黄巴霜 

　　[卷四：泄泻论] 内伤泄泻 

　　【脾虚泻之症】身弱怯冷，面色痿黄，手足皆冷，四肢倦怠，不思饮食，时时泻薄，此【脾虚泻之因】脾气素虚，或大病后，过服寒冷，或饮食不节，劳伤脾胃，皆成脾虚泄【脾虚泻之脉】脉多微弱，或迟而缓，或迟而涩。和缓易治，弦急为逆。

　　【脾虚泻之治】宜理中汤、四君子汤、参术膏、参苓白术散。肾阳虚，八味丸，补水之

　　理中汤

　　见前寒积门。

　　四君子汤

　　见前脾虚咳嗽门。

　　参术膏

　　人参白术

　　参苓白术散

　　人参白术扁豆莲肉薏仁白茯苓山药桔梗干葛

　　八味丸

　　生地丹皮萸肉泽泻山药白茯苓肉桂附子 

　　[卷四：泄泻论] 附五更泄泻 

　　按：五更泄泻，多属肾虚，然亦有酒积、寒积、食积、肝火之不同。病机既多，变化用药，尤贵圆通，兹复明列五条，以备临症之用云。

　　[卷四：泄泻论] 附五更泄泻 

　　【肾虚泻之症】每至五更，即连次而泻，或当脐作痛，痛连腰背，腹冷膝冷，此肾虚泄【肾虚泻之因】真阳不足，肾经虚寒，火不能生土，肾主闭藏，肾虚则封闭之令不行，肾主五更，至此时则发泻也。

　　【肾虚泻之脉】或两尺浮大，虚阳外浮。按之细小，肾气不足。右关弦大，脾气不足。

　　【肾虚泻之治】尺脉细小，火不生土者，肾气丸。尺中皆软，脾肾俱虚者，五味子丸。

　　八味肾气丸

　　生地丹皮泽泻山药萸肉白茯苓肉桂附子

　　五味子丸

　　人参白术山药五味子补骨脂肉果益智仁 

　　[卷四：泄泻论] 附五更泄泻 

　　【酒积泻之症】每至五更，腹中作痛，痛而后利，利下黄沫，小便赤色，或如米泔，此【酒积泻之因】其人浩饮失度，或饮冷酒，伤其肠胃，湿热之气，蒸酿于中，积温成热【酒积泻之脉】多见洪数。或见弦数。酒积若甚，脉见促结。右脉洪数，酒热伤胃，左【酒积泻之治】平胃四苓散，加干葛、黄柏。腹痛，家秘川连枳壳汤。

　　平胃四苓散

　　苍术浓朴陈皮甘草白术白茯苓泽泻猪苓干葛黄柏胸次不宽，加砂仁、白豆蔻。

　　家秘川连枳壳汤

　　治湿热泻利。

　　黄连枳壳木通浓朴甘草口干加干葛。腹痛应下者，加大黄、玄明粉。

　　[卷四：泄泻论] 附五更泄泻 

　　【寒积泻之症】每至五更，则绵绵而痛，时欲大便，便而滑利，粪色淡白而不黄，此寒【寒积泻之因】或形寒饮冷，伤其太阴，脾肺畏寒，结成寒积，寒积中州，至天明每多【寒积泻之脉】六脉皆迟，迟而不弦，中气虚寒。迟而弦紧，沉积痼冷。迟而弦滑，寒【寒积泻之治】中气虚弱，不能多食，脉迟和软，理中汤。寒伤太阴、腹冷如冰，通白四逆汤。寒积实滞，凝结作患，煮黄丸下之。

　　理中汤

　　见前食积呕吐门。

　　通白四逆汤

　　炙甘草熟附子干姜葱白

　　煮黄丸

　　见前。

　　[卷四：泄泻论] 附五更泄泻 

　　【食积泻之症】每至五更，则腹中作痛，腹皮扛起，痛而欲利，利后稍减，俗名并肚泻【食积泻之因】饮食自倍，劳动脾元，损伤胃气，脾胃交伤，则水谷不化，而食积泄泻【食积泻之脉】右关沉滑。乃是食积。若见沉数，此为热积。若见沉紧，乃是寒积。

　　【食积泻之治】加减保和丸。热积应下者，承气汤。寒积应下者，煮黄丸。

　　加减保和丸

　　麦芽楂肉枳实苍术浓朴莱菔子陈皮脾虚加白术。热积，加川连。寒积加炮姜。气滞加木香。

　　承气汤

　　枳实浓朴大黄

　　煮黄丸

　　见前。

　　[卷四：泄泻论] 附五更泄泻 

　　【肝火泻之症】胁肋常痛，痛连小腹，夜多不寐，每至五更，小腹左角一泛，急欲登厕。火性急速，一泻即止，此肝火泄泻之症也。

　　【肝火泻之因】或恼怒伤肝，肝气怫逆，或积热在内，肝胆不宁，肝主施泄，木旺寅卯，至五更生旺之时，则肝火发泄而泻作矣。

　　【肝火泻之脉】左关洪大，肝火之诊，左脉弦长，亦主肝实，弦为木象，数则为热，右【肝火泻之治】龙胆泻肝汤、左金丸、柴胡栀连汤。木火乘脾，栀连戊己汤、加味逍遥

　　龙胆泻肝汤

　　柴胡黄芩山栀知母麦冬黄连人参胆草甘草大黄

　　左金丸

　　黄连吴茱萸二味同研。

　　柴胡栀连汤

　　柴胡黄芩陈皮甘草川连山栀

　　栀连戊己汤

　　治肝火入太阴泄泻。

　　加味逍遥散

　　去当归、丹皮。

　　[卷四：泄泻论] 附录食泻 

　　脾气久虚，不受饮食者，食毕即肠鸣腹急，尽下所食之物方快，不食则无事，经年累月，此录食泻之症。宜快脾丸主之，五味丸亦主之。此症汤药下咽，实时下泄，与直肠之症相似，但直肠之症，急症暴症，录食之泻，久病缓病。故直肠条内，则曰难治，录食泻，仍立方治，然皆是改常之症也。

　　按：食入即泻，有寒热虚实之别。脾胃积热，火性急速，则食入即泻。河间云：食入即泻，肠胃填满，无容物之地故也，栀连平胃散。酒入即泻，肠胃热甚，复得酒性之热，则寻窍下泻也，川连枳壳汤，加木通、干葛，此湿热之泻也。

　　快脾丸、五味丸主之。夫脾胃虚寒而泄泻，人人知之；脾胃实热而泻，有不知者，大凡着书立说，不能尽举，有虚寒一条，即有实热一条，故着积热食积之脾实热泻，随着脾虚脾寒之不足泻，则虚实并着，学人可以类推矣。

　　[卷四：泄泻论] 附诸贤论 

　　《准绳》云：用收涩以治滑，须分热滑寒滑。寒滑可以收敛，热滑未宜收也。如泻已愈，至明年此月日复发者，有积根于中。如痢症休息痢相等看，然亦分热积寒积治之。热积寒下，寒积温下。真元不足，佐以补元之药。脾虚不运，大安丸以助脾。赵以德云：泄泻寒脱而虚，殆似绝者，急灸气海，饮人参膏而愈。治肾虚不能司禁闭者，肾气丸峻补其肾。痰积在肺，肺气下降，大肠不禁者，清上焦之痰，则肺气清而大肠之泻自愈。治思虑伤脾，脾气郁结，不能升举，陷入下焦而泄泻者，开其郁结，升举清阳之气。东垣云：凡泻而水谷不化，谓之飧泄，乃清气不升，古人皆以升浮之味，升举胃气，脾胃清和，则水谷消而湿自化。

　　不比治湿，利小便，在下者引而竭之之例。故曰胃中湿胜而成泄泻，宜助甲胆，以风胜之，人但知脾病恶湿，利湿则泻自止，不知久泻传虚，脾胃之清气下陷者，反用升举清阳之气，鼓舞脾胃之妙也。《内经》云：小便不利，无问标本，先利小便。又云：诸泄利，小便不利，先分利之。又云：治湿不利小便，非其治也。此正在下者引而竭之之法。但可治湿气侵入，初病暴病者，若漫用之，则降而又降，脾胃失阳和之令，而阴阳愈不能分泄矣。戴氏曰：泻水腹不痛者，湿也，若泻势缓慢，泻次匀下，完谷不化，脾虚也。泻水腹痛，泻次不均，痛一阵，泻一阵，火也。或多或少，肠鸣漉漉者，痰也。腹皮成条扛起，痛而欲利，利后稍减者，食积也。又按之张三锡曰：泄泻之症，湿火痰虚暑积风冷，八者之殊，必以渗湿燥脾为主，而随症加减。湿则利之，火则清之，寒则温之，虚则补之，痰则豁之，暑则祛之，泻则消之，风则散之。此其大法也。八症既明，三虚宜讲。三虚者，脾虚、肾虚、肝虚也。脾主制水，饮食伤脾，则不能运化水谷而成泄泻。肾主闭藏，色欲伤肾，则失封闭之权而成泻。肝主施泄，恼怒伤肝，则木能克土，而彰施泄之令。三者皆令泄泻，然肝肾二经不恒见，惟脾家泄泻者为多。夫人饮食偶伤，便令泄泻，又尝论泄泻疟痢，同乎一源，皆由暑月伤脾，初伤便作泄泻为轻，停滞既久，而作疟作痢者重。而疟与痢，又有分别。饮食伤脾成痰，充塞胸膈则为疟；饮食成积，胶乎肠胃则为痢。故曰无痰不成疟，无积不成痢。夫泄泻疟痢之由，不一而足，此只论饮食伤脾而成泄泻疟痢耳。节斋曰：泻本属湿，多因饮食不节，损伤脾胃而作，须看时令寒热燥湿，患病新久虚实而治。大法渗湿、补脾、消导、分利。若久病脾虚下陷，宜以风药升提，肠胃虚滑，又当补涩。

　　[卷四] 霍乱论 

　　秦子曰：霍乱之症，心腹绞痛，上吐下泻，躁乱烦闷，甚者转筋。以经络而论，主于阳明肠胃，若但吐利而无腹痛烦乱之类，乃吐利，非霍乱也。今列外感者六，内伤者四。（其有外感内伤兼见者，则于治法中详之。） 

　　[卷四：霍乱论] 外感霍乱 

　　【湿气霍乱之症】既非饮食所伤，无七情恼怒，但因时令湿淫之气，一旦挥霍撩乱，吐泻水饮，此外感岁土湿郁之症。《内经》云：太阴所至，土郁之发，民病霍乱、呕吐注下，即【湿气霍乱之因】湿土司政，从气太过，脾胃主土，恶湿喜燥，今以湿土之气太过，中【湿气霍乱之脉】或见沉伏，或见促止，或见代结，或见濡软。

　　【湿气霍乱之治】仲景用五苓散，今推展平胃散，正气散，加青藿香。若应汗者，防风

　　五苓散

　　治不吐下泻。

　　白术猪苓泽泻肉桂白茯苓

　　平胃散

　　见湿泻门。治胃家作呕。

　　不换金正气散

　　治表邪发热。

　　苍术浓朴陈皮甘草木香鲜藿香

　　防风胜湿汤

　　防风荆芥苍术白芷羌活川芎 

　　[卷四：霍乱论] 外感霍乱 

