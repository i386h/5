<!-- { "loadSidebar": true } -->
　　陈无择云：转筋者，以阳明养宗筋，属大肠，今因感六淫之邪；内伤饮食油腻，暴吐下，津液顿亡，宗筋失养，必致挛缩，甚则囊缩甲青而难治也。刘宗浓云：冷热不调，阴阳相搏，风寒乘之，而为挛缩急痛也。河间云：转筋皆属于火，内有郁火，外束风寒。丹溪又谓属血热，血中有热，外被风寒，皆能霍乱转筋也。准绳云：霍乱之症，多由伏暑而作，病之将作，必先腹中痛，吐泻之后，若见转筋者，此阳明经内有积热，外有风寒，必须发散表邪。故曰转筋者，风也。手足厥冷者，表邪内伏也。身热烦渴多汗者，暑也。四肢重，骨节烦痛者，湿也。故霍乱转筋，有汗脉出者，方可清热。若无汗脉伏，四肢厥冷，必秦子曰：霍乱之症，多有转筋，多有四肢厥冷。若厥冷无脉，而兼见转筋者，悉属阳火抑遏，并非阴寒之症。盖厥冷而不转筋，则有阴寒阳火之分。若厥冷而神志清爽，手足不能动移，乃是阴厥。若神志昏沉，手足虽冷，仍能扬动，悉是阳厥。故夏秋霍乱，四肢厥冷，本是暑热内伏，然虽是暑热，既经内伏，不用寒凉。若以寒凉抑遏，则手足何由得温，六脉何由得出，理宜升散表邪，疏通经络，则手足得暖，六脉得出。凡此皆是表有风寒，一经吐泻，表邪乘虚内陷，外见假寒，则手足厥冷，外邪不得作汗，此热深厥亦深也。误认脉伏为阴厥，遽投热药，死不旋踵。即知其热厥，误用寒凉，则外邪愈伏，到底亦死。故余缔思升阳散火，则邪汗自来，表邪自解而愈。更有手足温，六脉出，又现紫而愈者。再按夏秋外感疫痢，内伏暑热，外被风寒雨湿，束其肌表，恶寒身痛，下痢纯血，或下血水，或下黑色，胸前满闷，呕吐不食，误用芩连大黄，则在表之疫邪内陷，不死不休。余亦用升阳散火汤，败毒散，有汗大出而愈者，有发紫斑而愈者，若汗不出，则病不愈而斑不化矣，此又以发汗为化斑者也。夫痢疾中夹带外感，人人知矣。夹带发斑，人所不知也。霍乱中夹带表邪，人知之者，霍乱中夹带发斑，人所不知也。夫发斑而忌苦寒。人知之矣。化斑而忌寒凉，人所不知也。总之，有表症，无汗脉浮，或脉伏，发表即是发斑。斑出而不化，热不解，表症尚在者，散表即是化斑。有汗，无表症，脉沉数，清里即是发斑，斑出后，表解而里热，清 

　　[卷四] 腹痛论 

　　秦子曰：痛在胃之下，脐之四旁，毛际之上，名曰腹痛。若痛在胁肋，曰胁痛。痛在脐上，则曰胃痛，而非腹痛。今列外感者五，内伤者十。

　　[卷四：腹痛论] 外感腹痛 

　　【风气腹痛之症】风冷着腹，即患腹痛，或发寒热，腹中攻注，或腹中作响，大便作泻【风气腹痛之因】偶值衣被太薄，外又风气所伤，风与寒常相因，风气入于肠胃，传于【风气腹痛之脉】浮缓不数，乃是风冷。或见沉缓，风邪内伏。左关浮弦，风入肝胆。

　　【风气腹痛之治】脉浮缓者祛风，脉沉弦者和里，寒热脉浮，防风汤。腹中作响，大便泻，平胃五苓散，加防风。脉迟者，建中汤加防风。左脉浮，柴胡汤。右脉浮，干葛汤。

　　防风汤

　　防风葛根柴胡桂枝甘草白芍药

　　平胃五苓散

　　见痢疾门。

　　建中汤

　　桂枝饴糖甘草生姜白芍药胸前饱闷加砂仁、木香，以行甘甜之滞。有寒加炮姜。

　　柴胡汤

　　见前。

　　干葛汤

　　见前。

　　[卷四：腹痛论] 外感腹痛 

　　【寒气腹痛之症】面黄唇白，手足多冷，恶寒不热，二便清利，腹中绵绵作痛，此寒【寒气腹痛之因】腹主太阴，其人阳气不足，又冒外寒。《内经》云：寒气入经，卒然而痛，此寒气之能令入腹痛也。

　　【寒气腹痛之脉】脉多沉伏，或见微弱，或见弦紧，或见迟弦。

　　【寒气腹痛之治】左关弦紧者，宜散寒，桂枝芍药汤。右关迟弦，《金匮》建中汤。六脉沉伏，四肢冷，四逆汤。六脉微弱，中气虚寒，理中汤。

　　桂枝芍药汤

　　桂枝陈皮甘草生姜白芍药

　　《金匮》建中汤

　　桂枝生姜芍药甘草饴糖大枣广皮砂仁

　　四逆汤

　　甘草干姜附子

　　理中汤

　　见前。

　　[卷四：腹痛论] 外感腹痛 

　　【暑湿腹痛之症】热令当权，忽尔腹中作痛，肠中作响，痛泻交作，此暑湿霍乱之类【暑湿腹痛之因】夏令暑湿之邪，与肠胃水谷互相混乱，暑热不得发越，食气不得运化，而诸腹作痛之症成矣。

　　【暑湿腹痛之脉】伤暑脉虚，腹痛脉大。虚大弦数，暑热之痛。滑大而数，暑食所伤。

　　痛极郁遏，脉反沉伏。

　　【暑湿腹痛之治】脉洪大者，黄连香薷散。脉弦数者，清热胜湿汤。痛一阵，泻一阵，平胃散煎汤，调六一散。寒热脉伏，或寒热脉浮大，皆宜发表，败毒散。大便结，浓朴三物汤。腹痛呕吐，藿香正气散。

　　黄连香薷散

　　川黄连香薷白扁豆浓朴呕吐加藿香。胸前饱闷加枳壳。小便不利加六一散、木通汤。大便结加大黄。恶寒身热加羌活、防风。

　　清热胜湿汤

　　黄柏黄连泽泻苍术浓朴白茯苓陈皮甘草

　　平胃散

　　浓朴陈皮甘草熟苍术

　　六一散

　　滑石甘草

　　败毒散

　　羌活独活川芎荆芥防风前胡柴胡桔梗陈皮甘草

　　浓朴三物汤

　　浓朴枳实大黄

　　藿香正气散

　　浓朴陈皮苍术甘草半夏藿香 

　　[卷四：腹痛论] 外感腹痛 

　　【燥火腹痛之症】满腹刺痛，攻注胁肋，口渴身热，烦躁不寐，小便黄赤，不吐不泻，此燥火腹痛之症也。

　　【燥火腹痛之因】或令值燥热，或燥金司政，燥气伤人，肠胃干涸，不得流利，不通则痛，此燥火腹痛也。

　　【燥火腹痛之脉】多见躁疾，躁则为燥，疾则为热，躁疾兼见，则为燥热。

　　【燥火腹痛之治】脉数应下者，芍药黄连汤。攻刺胁肋者，柴胡清肝饮。目黄便赤，痛连小腹，合本事凉膈散。

　　芍药黄连汤

　　当归川连大黄甘草赤芍药失气者倍大黄。

　　柴胡清肝饮

　　治肝胆有热。

　　柴胡青皮枳壳山栀木通钩藤苏梗黄芩知母甘草

　　龙胆泻肝汤

　　黄芩山栀知母天冬麦冬龙胆草黄连柴胡人参甘草

　　葛根石膏汤

　　干葛石膏知母粳米

　　木通汤

　　见前。

　　益元散

　　即六一散。

　　四顺饮

　　当归大黄白芍药怀生地

　　《本事》凉膈散

　　芍药连翘薄荷大黄桔梗山栀仁葛根 

　　[卷四：腹痛论] 外感腹痛 

　　【痧胀腹痛之症】忽尔胸腹胀痛，手足厥冷，指甲带青，痛不可忍，不吐不泻，或吐或泻，按之痛甚，俗名绞肠痧，此即痧胀腹痛之症也。

　　【痧胀腹痛之因】或沿海之地，或山岚之间，或风木之邪，燥金之胜，一切不正之气，袭人肠胃，则为痧毒而腹痛作矣。

　　【痧胀腹痛之脉】脉多数大，或多促结，痛极而结，脉反停歇。

　　【痧胀腹痛之治】十指青冷，刺指出血，欲吐不吐，盐汤探吐，攻刺胁肋，则刺期门。

　　或人名曰放痧。恶寒发热，脉浮大者，败毒散。

　　羌独败毒散

　　羌活独活柴胡前胡桔梗防风荆芥广皮甘草川芎桢按：以上五条，皆外感腹痛，故另列于前。

　　[卷四：腹痛论] 内伤腹痛 

　　【热积腹痛之症】身热腹热，烦躁不寐，时作时止，痛则汗出，或痛而作声，或痛而一泛即欲下痢，一利即止，此热积腹痛之症也。

　　【热积腹痛之因】或膏粱酒热，曰积于中，或心肝火动，煎熬于内，或多食过饱，停积发热，凡此皆热积腹痛之症也。

　　【热积腹痛之脉】右关滑数，肠胃积热。左关弦急，肝胆有火。热积内伏，脉反沉伏，按之良久，应指劈劈。

　　【热积腹痛之治】膏粱浓味者，枳壳川连汤。痛而欲痢，痢后稍减，片时复痛，承气汤选用。酒热成积者，栀连平胃散，加枳、葛。食积发热者，保和丸，加枳、连。右关洪数者，清胃汤。左关洪数者，龙胆泻肝汤。

　　枳壳川连汤

　　枳壳川黄连胸前满闷加砂仁末。小便不利加木通、滑石。大便结加大黄、玄明粉。

　　承气汤

　　大黄枳壳浓朴芒硝

　　栀连平胃散

　　浓朴陈皮甘草山栀葛根熟苍术川连枳壳小便赤加木通、滑石。大便结加大黄、芒硝。胸满闷加砂仁、白蔻仁。目黄胆色

　　保和丸

　　山楂神曲半夏白茯苓莱菔子陈皮连翘积热重加川连。胸满闷加枳壳、浓朴。

　　清胃汤

　　升麻山栀甘草丹皮川黄连

　　龙胆泻肝汤

　　柴胡黄芩山栀知母天冬麦冬胆草人参甘草川黄连 

　　[卷四：腹痛论] 内伤腹痛 

　　【寒积腹痛之症】绵绵而痛，无增减，得热稍止，得寒更甚，身无热，小便清利，痛则下痢，此寒积腹痛之症也。

　　【寒积腹痛之因】真阳不足，身受寒邪，口伤生冷，胃阳不能腐熟消化，则寒积凝滞，不得宣行，而腹痛矣。

　　【寒积腹痛之脉】脉多沉迟，或见沉紧，或见沉弦，或见沉涩，寒冷太甚，脉至沉伏。

　　【寒积腹痛之治】脉沉迟，理中汤。脉沉紧者，豆蔻丸。脉沉弦者，建中汤。脉沉涩者

　　理中汤

　　人参白术炮姜炙甘草

　　豆蔻丸

　　青皮半夏麦芽神曲草豆蔻吴茱萸甘草益智仁

　　建中汤

　　见前风腹痛。

　　治中汤

　　即理中汤，加青皮、木香。

　　[卷四：腹痛论] 内伤腹痛 

　　【食积腹痛之症】胸腹胀满，痛不欲食，嗳气作酸，痛而欲利，利后稍减，或一条扛起，手按则痛，此食积腹痛之症也。

　　【食积腹痛之因】饮食不节，或饥饱伤损，或饱时强食，或气食相凝，或临卧多食，皆成腹痛之症也。

　　【食积腹痛之脉】右关滑大，或见沉实。迟缓主寒，实数主热。食填太仓，脉乃促结。

　　食下肠胃，脉必数实。

　　【食积腹痛之治】胸胀腹痛，不能饮食，枳壳化滞汤。一条扛起，痛而欲利，承气汤选用。食在上脘，宜消不宜下，保和丸、枳术丸。热积应下，三承气汤；寒积应下，煮黄丸。

　　枳壳化滞汤

　　枳壳浓朴神曲陈皮麦芽莱菔子砂仁

　　承气汤

　　保和丸

　　以上二方，见前积热腹痛。

　　煮黄丸

　　见前气结腹痛条。

　　[卷四：腹痛论] 内伤腹痛 

