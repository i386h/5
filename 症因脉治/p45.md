<!-- { "loadSidebar": true } -->
　　【温热便结之脉】云岐子云：尺寸浮数，太阳阳明。尺寸洪数，正阳阳明。尺寸弦数，少阳阳明。右关沉数，太阴温热。左寸洪数，少阴温热。左关沉数，厥阴温热。

　　【温热便结之治】太阳阳明，羌活汤，加大黄、枳壳。正阳阳明，干葛汤加大黄、枳壳。少阳阳明，小柴胡汤加大黄、枳壳。言阳明者，即言不大便也。夫伤寒表解传里，则热邪敛入肠胃，结实粪硬，可用承气下法。今温热病，则邪热散漫诸经，虽热之久者，亦不肯敛入于里，即大便闭结，亦止宜以三阳表药中加通利之药，双解表里之邪，不比伤寒直下者也。

　　羌活防风柴胡黄芩大黄枳壳

　　干葛汤

　　干葛知母石膏大黄枳壳

　　小柴胡汤

　　柴胡黄芩大黄枳壳陈皮甘草 

　　[卷四：大便秘结论] 内伤便结 

　　【积热便结之症】内热烦躁，口苦舌干，小便赤涩，夜卧不宁，腹中胀闷，胸前苦浊，大便不行，此积热便结之症也。

　　【积热便结之因】或膏粱积热，热气聚于脾中而不散，或过服温热，热气伏于大肠而干结，皆能令人大便闭结也。

　　【积热便结之脉】右寸细数，肺热下遗。右寸大数，大肠积热。右关细数，脾家之热。

　　【积热便结之治】肺热下遗大肠，清肺饮。大肠积热者，黄连枳壳汤。脾家积热者，黄

　　清脾饮

　　见前小便不利。

　　黄连枳壳汤

　　川黄连枳壳各半同煎。

　　黄连戊己汤

　　见前小便不利。

　　[卷四：大便秘结论] 内伤便结 

　　【气秘便结之症】心腹胀满，胁肋刺痛，欲便而不得便，此气实壅滞之症也。若质弱形弱，言语力怯，神思倦怠，大便不出，此气虚不振之症也。

　　【气秘便结之因】怒则气上，思则气结，忧愁思虑，诸气怫郁，则气壅大肠，而大便乃结。若元气不足，肺气不能下达，则大肠不得传道之令，而大便亦结矣。

　　【气秘便结之脉】盛则沉实，虚则细微。右寸沉实，肺气郁结。右关沉实，脾气郁结。

　　左关沉实，肝胆气结。右寸细微，肺气不足。右关微细，脾气不足。

　　【气秘便结之治】肝气壅盛者，枳桔泻白散。脾胃郁结者，平胃二陈汤。肝胆气结者，清肝饮。大肠气结者，枳桔汤。元气不足者，四君子汤。肺虚不能下达，生脉散合参橘煎。

　　枳桔泻白散

　　枳壳桔梗桑白皮地骨皮甘草

　　平胃二陈汤

　　平胃散加茯苓、半夏。

　　清肝饮

　　见腹痛。

　　枳桔汤

　　即枳壳、桔梗二味同煎。

　　四君子汤

　　见痢疾门。

　　生脉散

　　见前。

　　参橘煎

　　即人参、橘皮二味。

　　[卷四：大便秘结论] 内伤便结 

　　【血枯便结之症】形弱神衰，肌肉消瘦，内无实热，大便秘结，此阴血不足，精竭血燥之虚症也。若内热烦热，或夜间发热，睡中盗汗，此阴中伏火，煎熬血干之火症也。

　　【血枯便结之因】或久病伤阴，阴血亏损，高年阴耗，血燥津竭，则大便干而秘结。若血中伏火，煎熬真阴，阴血燥热，则大便亦为之闭结。

　　【血枯便结之脉】六脉沉数，血液干枯，细小而数，阴血不足。滑大而数，血中伏火。

　　津竭者，生脉散、天地煎。血中伏火，滋血润肠汤、脾约丸。

　　四物麻仁丸

　　当归白芍药生地黄川芎麻仁生何首乌

　　生脉散

　　见前小便不利。

　　天地煎

　　天门冬生地黄等分同煎。

　　滋血润肠汤

　　当归白芍药生地大黄红花麻仁

　　脾约丸

　　见前。

　　大凡去病真诀，止有毛窍二便，三条去路。故伤寒身热不减，首重发汗解肌；里热不解，又重于清利二便。《内经》治肿胀，惟立开鬼门，洁净府，内外分消。开鬼门者，发汗解肌也，洁净府者，清利二便也。按此三条，初学无有不知，究其下手真诀，则白首皆不知矣。故余着《伤寒大白》，外感症，苦心于发汗、解肌、清利二便三法。着《症因脉治》，首卷之伤寒，独开发汗散邪之法门。末卷反复详论大小二便不利也。

　　跋 

　　予始于攸宁堂中，与秦先生周旋，见其简易古朴，坦然帖适，而议论斩斩，不务为影响迎合，既悚然重之。进而探其底蕴，则浩乎若秋水之时，至决川灌河而四达也。涣乎若春冰某某者如彼而又愈矣。遂爱焉而乐与交。予室抱沉二载，几疑难起，秦先生为予处方，投之立效，第辍则旋作，今服药已数斤许矣，疾亦去八九矣。先生固见之真，予亦自谓信之专也。秦先生故业儒，其洋洋洒洒之机，间流露于口颊，而是编也，研精殚思，条分缕析，绝不欲炫其文采。秦子曰：医虽活人事乎？终小道耳，乌用震而惊之耶。是编也，使初习其事者，视之了然，若指诸掌；即冥心高契者，玩轩岐之妙言，而未归实地，虽口以为笙蹄，心未尝不于此收鱼兔也。吾知利于物而己，奚缘饰为，昔许学士抱技通神，或劝之立言，笑而应曰，若谓书真有用耶，受椟而还珠者比比也。吾悉其奇以告人，未获吾益，且加损焉，故曰托诸空言，不如见诸实事，俯仰之间，皆陈迹也。达哉，学士之论乎，五方风气不齐，古今运气大别，朱、张、刘、李四家之言，善用之，亦各极其胜，专泥之则不能无偏者，皆以为大中至正，百世无弊之道，而不知有随时之义在其中也。是编也，就证而审因，就因而审脉，就脉而审治，各求其故，无成见之设，原不过补缀前人，若谓立言，则吾岂敢，先生为予言，予嘿然而受其教，退而思之，其真进乎技，不矜乎名者耶。故既为之于前，复为之述于后，诚重之也，诚爱之也。

　　康熙四十七年戊子蕤宾朔日年家眷晚弟顾冒朝佩声氏拜题。

　　
