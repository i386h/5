<!-- { "loadSidebar": true } -->
　　【中风之因】或本元素弱，劳役过度，五志厥阳之火，煎熬真阴，阴虚则热，热则风生，风火相搏，痰涎自聚，不由外邪，其病自发；或膏粱积久，湿热之气，上熏成痰，迷其心窍，亦能倒仆，而成内伤之症。

　　【中风之脉】空大气虚，微细血弱，沉数沉实，膏粱积热。

　　【中风之治】初起脉细神清，宜活血安神，加减茯神汤。古人云治风先治血，血行风自灭，此指内伤中风虚者而言也。若脉数沉实，昏冒不省，先宜清火为急，安神丸；痰涎壅盛，当化痰理气，涤痰汤；膏粱积热者，清胃汤；俟诸症平安，然后养血安神。气虚者，四君子汤；血虚者，四物汤；气血皆虚，加味归脾汤。

　　加减茯神汤

　　白茯神当归远志麦冬知母羚羊角犀角心火旺，加黄连；肺火旺，加山栀；肝火旺，加丹皮、山栀；尺脉数，加黄柏；元气虚

　　安神丸

　　治痰迷心窍。

　　麦冬白茯神山药辰砂甘草马牙硝寒水石痰多，加胆星，甚则加牛黄；心火，加黄连；肺火，加黄芩；肝火，加山栀；肾火，加黄柏；虚人，加人参。

　　涤痰汤

　　治痰涎壅盛。

　　南星半夏枳实石菖蒲竹茹橘红甘草白茯神痰不化，加竹沥、生姜；热甚，加黄连；胸满闷，加枳壳；大便闭结，加大黄；虚人，

　　清胃汤

　　治胃中湿热。

　　川黄连升麻山栀甘草

　　四君子汤

　　治气虚不足。

　　人参白术白茯苓炙甘草血虚合四物，恐凝滞不用四物，竟加当归一味。

　　四物汤

　　治血虚。

　　当归白芍药川芎怀熟地气虚，合四君子；恐燥，加黄，即合当归补血汤。

　　归脾汤

　　诸症平安，此方调理。

　　白术白茯神远志枣仁当归黄广皮白芍药甘草丹皮山栀人参《家秘》加升麻、柴胡，即合补中益气汤，以升举中气。

　　六淫之邪，皆能中人，非止得风邪也。故《准绳》书立卒中七条。以感而轻者名伤；感而重者名中；若忽然中倒，遍身发热，世名中风。方书充栋。惟河间立四时加减续命汤诸方，以治中风。外有六经表症，开示化方用药之妙悟，立愈风汤、通圣散，以和解有表有里之症；又立三化汤，以治内有便溺阻格，土太过之里实症；又立十全大补等，以治土不及之虚中，则散邪、和解、清里、补虚，四法全备。东垣复发卒中昏倒，偏废手足舌强语塞之类中风，而立理气开郁，疏通经络，以治气中。丹溪又补痰涎壅闭，痰火攻冲，而立竹沥、姜汁、半夏、南星等，豁痰散结，以治痰中。此皆发明卒中之症，不独外中于风，有因气郁痰迷，内伤壅闭致病者；家秘于是分外感内伤，各立一条；又发内伤卒中气郁痰迷，手足偏废，多因膏粱积热，酒湿成瘫所致。既详各条治法，又立总论于卷首，大凡着书垂后，每症之下，必要详明经系何经，病因何气。使后学有实据可凭，临症庶不数数更方，朝攻暮补，贪图 

　　[卷一：中风总论] 外感半身不遂 

　　【半身不遂之症】身发寒热，暴仆卒倒，醒后或左或右，偏废不用；或痛或木，或热或冷，二便赤涩。此外感半身不遂之症也。

　　【半身不遂之因】起居不慎，卫气不固，风邪入于经络，邪踞不散，气血阻绝，则半身为之废矣。

　　【半身不遂之脉】或病左，左手无脉。病右，右手无脉。或病左，左脉反大。病右，右脉反大。

　　【半身不遂之治】脉洪大者，宜祛邪涤热，大秦艽汤。外邪抑遏，脉伏不出者，加减续命汤，散其表邪；痰火壅闭经络，脉伏不出者，三化汤、导痰汤，清其壅滞，则脉出而手足自如。

　　大秦艽汤

　　加减续命汤

　　三化汤

　　以上三方。见前中风。

　　导痰汤

　　南星半夏枳实甘草橘红 

　　[卷一：中风总论] 内伤半身不遂 

　　【半身不遂之症】或一手一指，先见麻木，一年半载，渐渐不能举动，此病起火内作，忽尔僵仆，少顷即苏，半身不能举动，此病因于火而急者。二者皆无表邪形象，故曰内伤半身不遂也。

　　【半身不遂之因】或气凝血滞，脉痹不行；或胃热生痰，流入经隧，踞绝道路，气血不得往还；或浩饮所伤，酒湿成瘫，则半身不遂之症作矣。

　　【半身不遂之脉】沉涩血痹，沉滑结痰，沉数酒湿，脉虚气亏，脉细血少。

　　【半身不遂之治】血痹者，活血汤；结痰者，二陈汤加竹沥、生姜；酒湿成瘫者，戒酒，服散湿热之药，葛花平胃散，或加栀、连，或栀连二陈汤；若气虚补气，血少补血。

　　活血汤

　　当归赤芍药红花丹皮川芎泽泻郁金木通秦艽

　　二陈汤

　　见痰饮。

　　葛花平胃散

　　葛花苍术浓朴广皮甘草有热，加山栀、黄连。栀连二陈汤，即二陈汤加栀、连。

　　[卷一：中风总论] 外感四肢不举 

　　【四肢不举之症】身发寒热，内热口渴，二便赤涩，手足俱废，或痛或麻，此外感四【四肢不举之因】内气不足，起居不慎，卫外之阳已亏，外邪袭之，则手足废而不用【四肢不举之脉】浮数风热，浮紧寒伤，浮缓风伤，浮滑痰涎。初按不见，邪伏之诊【四肢不举之治】脉浮数者，防风通圣散、秦艽汤。脉浮紧者，麻黄续命汤。浮缓者，桂枝续命汤。脉弦滑者，胆星汤。左脉浮大，羌防柴胡汤。初按脉沉伏，有表邪者，续命汤散邪。久按滑疾，宜宣通壅滞，三化汤下之。

　　防风通圣散

　　大秦艽汤

　　麻黄续命汤

　　三化汤

　　桂枝续命汤

　　胆星汤

　　以上六方见前。

　　羌防柴胡汤

　　柴胡黄芩广皮甘草羌活防风 

　　[卷一：中风总论] 内伤四肢不举 

　　【四肢不举之症】忽尔倒仆，手足偏枯，外无六经表症，惟内热便闭尿赤，此土太过症也。若渐至四肢无力，不偏枯，神清气爽，二便清利，此土不及症也。

　　【四肢不举之似因】膏粱积热，土困中央，手足本于阳明胃经，土太过则隧道壅塞，四肢不举；手足又禀气于脾土，不及则脾气亏【四肢不举之脉】右关实大，或见沉数，土太过也。虚大细缓，或见沉迟，土不及也。

　　【四肢不举之治】右脉滑实，土太过，枳实丸消导之。右脉沉数，大便结者，三化汤。痰尺脉沉迟，真火不足者，八味丸，温补天真。

　　枳实丸

　　陈枳实浓朴槟榔木香小便不通，加黄连、木通。

　　三化汤

　　见外感中风。

　　导痰汤

　　见半身不遂。

　　干葛清胃汤

　　即清胃汤加干葛。

　　六君子汤

　　即四君子汤加陈皮、半夏。

　　八味丸

　　即六味地黄丸加肉桂、附子。

　　按：半身不遂与四肢不举，大有分别。四肢不举者，有虚有实；半身不遂，悉作实邪。

　　夫一人之身，岂有半边虚而半边不虚者乎？此症当与口眼斜同看，非外感六淫之邪，即内伤痰火死血。今前二条虽有气虚、血虚之说，然不过戒后人不可峻攻其邪，非教人用补药也。若外感致病，发热恶寒，此风寒也，当用羌独败毒散，辛散表邪。若发热、多汗、口渴，此风热也，当用加减防风汤。若口角流涎，胸前呕恶，此内伤痰火也，宜导痰汤，加干葛，多冲竹沥。胃家无滞者，加栀连；有滞者，合家秘保和散。大便结者，指迷丸，加玄明粉。若死血凝结，夜间作痛者，活血汤加桃仁。血中伏火，睡中盗汗者，兼用当归大黄汤。

　　若四肢不举，方书以二便阻涩，为诸窍壅滞，四肢或冷或麻木，全然不能举动者，土太过实症也，用三化汤等，削平土浓。若二便滑利，诸窍通滑，手足但觉乏力，别无痛苦麻木，原能略略举动者，此上不及虚症也。当补气血。夫四肢不举，有气血诸经之别，今独言土者，以手足为阳明胃土所主，四肢禀命于脾胃，举土而言，则可类推。

　　[卷一：中风总论] 外感口眼斜 

　　【口眼斜之症】头痛目疼，身发寒热，目筋缩短，软戾拘急。此外感口眼斜【口眼斜之因】当风露卧，胃冷冲寒；肝主筋脉，风中肝木，则眼目拘缩；阳明主肌肉，风中肌表，则口欠唇歪。

　　【口眼斜之脉】左关弦紧，风中肝胆。右关弦长，风中阳明。浮数滑大，邪伤于气。沉弦细数，邪伤于血。

　　【口眼斜之治】风中肝胆，羌防四物汤。风中阳明，防风干葛汤。左，用羌防四物汤

　　羌防四物汤

　　治风中于左，邪入厥阴，口眼斜之症。

　　羌活防风当归生地川芎白芍药身痛加秦艽、钩藤、柴胡。

　　防风干葛汤

　　治风中于右，邪入阳明，口眼斜之症。

　　防风荆芥干葛升麻广皮甘草白芷身痛加秦艽、钩藤。

　　[卷一：中风总论] 内伤口眼斜 

　　【口眼斜之症】外无六经形症，忽尔眼欠口，此内伤口眼斜之症也。

　　【口眼斜之因】金燥木枯，则肝血不足，筋急牵引，燥金太过，则子合母虚，阳明，亦必短缩，膏粱酒湿，湿热不攘，则脾火不运，筋脉软短，肌肉不仁，口眼斜之症作矣。

　　【口眼斜之脉】左关弦数，肝胆有邪；右关洪长，肠胃有热。左脉微涩，肝血不足【口眼斜之治】左关弦数者，当归钩藤汤。右关脉弦数者，栀连平胃散。加干葛、木瓜、秦艽。膏粱积热者，干葛清胃汤。肝血不足，补肝散。脾气虚者，四君子汤。

　　当归钩藤汤

　　当归钩藤秦艽丹皮防风青皮黄芩柴胡甘草

　　栀连平胃散

　　山栀川黄连熟苍术浓朴广皮甘草葛根木瓜秦艽

　　干葛清胃汤

　　升麻川黄连山栀丹皮生地甘草干葛

　　四君子汤

　　见前内伤中风。

　　补肝散

　　归身白芍药川芎生地羌活防风阳明之脉，夹口环唇，入目络鼻。故口眼斜，阳明主多，此系实邪之症，即同半身不遂，但当去其病邪，用不得温补堵塞。前条虽有血虚、气虚，而立补方，亦不过预防其本元耳，以内有痰涎积热，每多口眼斜，故凡流涎口角，而斜口眼者，悉以胃热主治，而用清胃汤、防风干葛汤；舌音不清斜者，皆主心胃有热，而用转舌膏；大便硬为大肠燥火，而用四顺饮；即或泻或结，亦是大肠湿热，用川连枳壳汤；小便赤涩不利，为小肠燥火，即或数数欲小便者，亦为小肠湿火，用导赤各半汤；二便皆涩，八正散。大凡治病，当察何经主病，何经兼见；上观唇口眼鼻，则知上焦虚实寒热；下观二便通涩，即知下焦之虚实寒 

　　[卷一：中风总论] 外感口噤不语 

