<!-- { "loadSidebar": true } -->
　　中药一百二十种为臣，主养性以应人。无毒、有毒，斟酌其宜。欲遏病补羸者，本中经雄黄、石流黄、雌黄、水银、石膏、磁石、凝水石、阳起石、孔公孽、殷孽、铁精、理石、长石、肤青 （上玉、石，中品十四种。旧十六种） 干姜 耳实 葛根 栝蒌根 苦参当归 麻黄 通草 芍药 蠡实 瞿麦 元参 秦艽 百合 知母 贝母 白芷 淫羊藿 黄芩 狗脊 石龙芮 茅根 紫菀 紫草 败酱 白藓 酸酱 紫参 本 石苇萆 白薇 水萍 王瓜 地榆 海藻 泽兰 防己 款冬花 牡丹 马先蒿 积雪草 女菀王孙 蜀羊泉 爵床 假苏 翘根（上草，中品四十九种。旧四十六种） 桑根白皮 竹叶吴茱萸 栀子 芜萸 枳实 浓朴 秦皮 秦菽 山茱萸 紫薇 猪苓 白棘 龙眼松萝 卫矛 合欢 （上木，中品一十七种。旧同） 马茎 鹿茸 牛角腮 羊角 牡狗阴茎羚羊角 犀角 （上兽，中品七种。旧同） 燕尿 天鼠尿 （上禽，中品二种。旧三种） 猥皮露蜂房 鳖甲 蟹 作蝉 蛴螬 乌贼鱼骨 白僵蚕 蛇鱼甲 椿鸡 活蝓 石龙子木虻 蜚虻 蜚廉 虫 伏翼（上虫、鱼，中品一十七种。旧十六种） 梅实（上果，中品一种。旧同） 大豆黄卷 赤小豆 粟米 黍米（上米、谷，中品三种。旧二种） 蓼实 葱实薤 水苏（上菜，中品三种，旧同）

　　卷二　中经

　　雄黄

　　味苦，平、寒。主寒热，鼠 恶创，疽痔死肌，杀精物、恶鬼、邪气、百虫毒，胜五兵。

　　炼食之，轻身、神仙。一名黄食石。生山谷。

　　《吴普》曰：雄黄，神农：苦。山阴有丹雄黄，生山之阳，故曰雄，是丹之雄，所以名雄黄也。

　　《名医》曰：生武都敦煌之阳。采无时。

　　案：《西山经》云：高山其下多雄黄。郭璞云：晋太兴三年，高平郡界有山崩，其中出数千斤雄黄。《抱朴子·仙药篇》云：雄黄，当得武都山所出者，纯而无杂，其赤如鸡冠，光明晔晔，可用耳；其但纯黄似雄黄，色无赤光者，不任以作仙药，可以合理病药耳。

　　卷二　中经

　　石流黄

　　（流，旧作硫。《御览》引作流，是）

　　味酸，温。主妇人阴蚀，痈痔恶血，坚筋骨，除头秃，能化金银铜铁奇物（《御览》引云：石流《吴普》曰：硫黄，一名石留黄。神农、黄帝、雷公：咸，有毒；医和、扁鹊：苦，无毒。或生易阳，或河西。或五色，黄，是潘水石液也（潘，即矾古字），烧令有紫焰者，八月、九月采，治妇《名医》曰：生东海牧羊山，及太山河西山。矾石液也。

　　案：《范子计然》：石流黄，出汉中。又云：刘冯饵石流黄而更少。刘逵注《吴都赋》云：流黄，土精也。

　　卷二　中经

　　雌黄

　　味辛，平。主恶创头秃痂疥，杀毒虫虱，身痒，邪气、诸毒。炼之。久服，轻身、增年、不老。生山谷。

　　吴普曰：磁石，一名磁君。

　　《名医》曰：生武都，与雄黄同山生。其阴山有金，金精熏，则生雌黄。采无时。

　　卷二　中经

　　水银

　　味辛，寒。主疥 痂疡、白秃，杀皮肤中虱，堕胎，除热，杀金、银、铜、锡毒。熔化还复为丹，久服，神仙、之死。生平土。

　　《名医》曰：一名汞。生符陵，出于丹砂。

　　案：《说文》云： ，丹沙所作为水银也。《广雅》云：水银谓之汞。《淮南子·地形训》云：白 ，九百岁，生白 ；白 ，九百岁，生白金。高诱云：白 ，水银也。

　　卷二　中经

　　石膏

　　味辛，微寒。主中风寒热，心下逆气惊喘，口干苦焦，不能息，腹中坚痛，除邪鬼，产乳，金创。生山谷。

　　《名医》曰：一名细石。生齐山及齐卢山、鲁蒙山。采无时。

　　卷二　中经

　　磁石

　　味辛，寒。主周痹风湿，肢节中痛，不可持物，洗洗酸消，除大热烦满及耳聋。一名元石，生山谷。

　　《吴普》曰：磁石，一名磁君。

　　《名医》曰：一名处石。生太山及慈山山阴；有铁处，则生其阳。采无时。

　　案：《北山经》云：灌题之山，其中多磁石。郭璞云：可以取铁。《管子·地数篇》云：山上有磁石者，下必有铜。《吕氏春秋·精通篇》云：磁石召铁。《淮南子·训》云：磁石能引铁。只作慈，旧作磁，非。《名医》别出元石条，亦非。

　　卷二　中经

　　凝水石

　　味辛，寒。主身热，腹中积聚、邪气，皮中如火烧，烦满。水饮之，久服，不饥。一名白水石。生山谷。

　　《吴普》曰：神农：辛；岐伯、医和、扁鹊：甘，无毒；李氏：大寒。或生邯郸。采无时。如云母色（《御览》引云：一名寒水石）。

　　《名医》曰：一名寒水石，一名凌水石，盐之精也。生常案及凝山，又中水县邯郸。

　　《范子计然》云：水石，出河东。色泽者，善。

　　卷二　中经

　　阳起石

　　味咸，微温。主崩中漏下，破子藏中血，症瘕结气，寒热腹痛，无子，阴痿不起（《御览》引作阴阳不合），补不足（《御览》引有句挛二字）。一名白石。生山谷。

　　《吴普》曰：阳起石，神农、扁鹊：酸，无毒；桐君、雷公、岐后：咸，无毒；李氏：小寒，或生太山（《御览》引云：或阳起云。采无时）。

　　《名医》曰：一名石生，一名羊起石，云母根也，生齐山及琅邪，或云山、阳起山、采无时。

　　卷二　中经

　　孔公孽

　　味辛，温。主伤食不化，邪结气，恶创，疽 琅邪，利九窍，下乳汁（《御览》引云：一名通石。《大观本》作黑字）。生山谷。

　　《吴普》曰：孔公孽，神农：辛；岐伯：咸；扁鹊：酸，无毒。色青黄。

　　《名医》曰：一名通石，殷孽根也。青黄色。生梁山。

　　卷二　中经

　　殷孽

　　味辛，温。主烂伤瘀血，泄利寒热，鼠寒 ，症瘕结气。一名姜石。生山谷（按：此当与孔公孽为一条）。

　　《名医》曰：钟乳根也。生越国，又梁山及南海，采无时。

　　卷二　中经

　　铁精

　　平，主明目，化铜。铁落：味辛，平。主风热恶创，疡疽创痂，疥气在皮肤中。铁：主坚肌耐痛。生平泽（旧为三条，今并）。

　　《名医》曰：铁精，一名铁液。可以染色。生牧羊及 城或析城。采无时。

　　案：《说文》云：铁，黑金也，或省作铁，古文作 。

　　卷二　中经

　　理石

　　味辛，寒。主身热，利胃解烦，益精明目，破积聚，去三虫。一名石立制石。生山谷。

　　《名医》曰：一名饥石，如石膏，顺理而细。生汉中及卢山。采无时。

　　卷二　中经

　　长石

　　味辛，寒。主身热，四肢寒厥，利小便，通血脉，明目，去翳眇，下三虫，杀蛊毒。久服，不饥。一名方石。生山谷。

　　《吴普》曰：长石，一名方石，一名直石。生长子山谷。如马齿，润泽，玉色长鲜。服之，不饥（《御览》）。

　　《名医》曰：一名土石，一名直石。理如马齿，方而润泽，玉色。生长子山及太山临淄，采无时。

　　卷二　中经

　　肤青

　　味辛，平。主蛊毒及蛇、菜、肉诸毒，恶创。生川谷。

　　《名医》曰：一名推青，一名推石，生益州。

　　案：陶弘景云：俗方及《仙经》，并无用此者，亦相与不复识。

　　上玉石，中品一十四种。旧十六种。考铁落、铁，宜与铁精为一。

　　卷二　中经

　　干姜

　　味辛，温。主胸满咳逆上气，温中止血，出汗，逐风湿痹，肠 ，下利。生者，尤良。

　　久服，去臭气、通神明。生川谷。

　　《名医》曰：生楗为及荆、扬州。九月采。

　　案：《说文》云：姜，御湿之菜也。《广雅》云： ，廉姜也。《吕氏春秋·本味篇》和之美者，阳朴之姜。高诱注：阳朴，地名，在蜀郡。司马相如《上林赋》，有茈姜云

　　卷二　中经

　　耳实

　　味甘，温。主风头寒痛，风湿周痹，四肢拘挛痛，恶肉死肌。久服益气，耳目聪明，强志轻身。一名胡 ，一名地葵。生《名医》曰：一名 ，一名常思，生安陆及六安田野，实熟时采。

　　案：《说文》云： ，卷耳也；苓，卷耳也。《广雅》云：苓耳， ，常 ，胡 ，耳也。《尔雅》云：苍耳，苓耳。郭璞云：江东呼为常 ，形似鼠耳，丛生如盘。《毛诗》云：采采卷耳。《传》云：卷耳，苓耳也。陆玑云：叶青，白色，似胡荽，白花，细茎蔓生。可煮为茹，滑而少味；四月中生子，正如妇人耳 ，今或谓之耳 草。郑康成谓是白胡荽，幽州人谓之爵耳。《淮南子·览冥训》云：位贱尚 。高诱云： 者， 耳，菜名也。幽冀谓之檀菜，雒下谓之胡 。

　　卷二　中经

　　葛根

　　味甘，平。主消渴，身大热，呕吐，诸痹，起阴气，解诸毒，葛谷，主下利十岁以上。

　　一名鸡齐根。生种谷。

　　《吴普》曰：葛根，神农：甘。生太山（《御览》）。

　　《名医》曰：一名鹿藿，一名黄斤。生汶山。五月采根，曝干。

　　卷二　中经

　　栝蒌根

　　味苦，寒。主消渴，身热烦满，大热，补虚安中，续绝伤。一名地楼。生川谷及山阴。

　　《吴普》曰：栝蒌，一名泽巨，一名泽姑（《御览》）。

　　《名医》曰：一名果裸，一名天瓜，一名泽姑。实，名黄瓜。二月、八月采根，曝干，三十日成。生宏农。

　　案：《说文》云： ， 蒌，果也。《广雅》云：王白， 也（当为王 ）。《尔雅》云：果裸之实，栝蒌。郭璞云：今齐人呼之为天瓜。《毛诗》云：果裸之实，亦施于宇。《传》云：果裸，栝蒌也。《吕氏春秋》云：王善生。高诱云：善，或作瓜， 也。案：《吕氏春秋》善字，乃 之误。

　　卷二　中经

　　苦参

　　味苦，寒。主心腹结气，症瘕积聚，黄胆，溺有余沥，逐水，除痈肿，补中明目，止泪。

　　一名水槐，一名苦识。生山谷及田野。

　　《名医》曰：一名地槐，一名菟槐，一名骄槐，一名白茎，一名虎麻，一名芩茎，一名禄曰，一名陵郎。生汝南。三月、八月、十月采根，曝干。

　　卷二　中经

　　当归

　　味甘，温。主咳逆上气，温疟、寒热，洗在皮肤中（《大观本》，洗音癣），妇人漏下绝子，诸恶创疡、金创。煮饮之。一名干归。生川谷。

