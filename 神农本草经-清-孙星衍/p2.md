<!-- { "loadSidebar": true } -->
　　着本草者，代有明哲矣，而求道者必推本于神农，以为神圣之至诚尽性，其兴物以全民，义至精而用至大也。历三代之世以迄秦汉，守其书而传习之，盖无敢违其教者。自陶贞白杂入《名医别录》，朱墨分书，其书无传本矣。至宋以降，朱墨互淆，其书无真本矣。纷纭散乱，千有余岁，好古者乃欲一一收拾以复其旧，亦难矣哉。故灵胎徐氏有《本草百种录》，修园陈氏有《本草经读》，各于经旨有所发明。不愧述者，要止体厥功能，以便世用。而于三品之全物，卒阙焉而无闻，久之乃得顾氏辑本，复于同郡石埭徐氏借得孙氏辑本二书，皆以用，一无所发。盖孙氏本非知医者，此无足怪。乃于名物形状，亦徒罗列富有，莫正是非。如水萍则 并列。柳华则柽杞同称。如此之类，未可殚举。然而备录前文。以待来哲之论定胜九谷长，其可实谷而苗草耶。二种出入，嫌入于妄作矣。尤异者，孙顾二书，同出大观，而三品互殊，几于十二。顾氏诋孙不考《本经》目录，故三品种数，显与名例相违。夫《本经》目录，载在《李氏纲目》第二卷，昭昭者也。孙氏之辑此书，不可谓不勤者矣，独于此忽焉而不一寓目耶？岂谓《本经》久无真本，安所得其目录？李氏所述不足据耶。然而名例相违又何也。夫数典者经生之空谈，而无与于医之实用者也。天下无无用之物，而患无用物之人。物无不乐效用于人，而人每至于负物。是书也，苟不求所以用之，即名物品数，尽如神农之旧，而何所济于世古圣垂教之深心，历代贤士表章之盛意，其在是耶。用药一用兵也抑独何哉？学海虑古籍之湮也，亟为刊布而叙其梗概如此，以见舍顾而从孙者，亦取征引之富赡耳。至于名象之是非，功用之变化，在善读者之自得之矣。

　　时光绪辛卯秋仲建德周学海 之记

　　卷一

　　上经

　　上药一百二十种，为君，主养命以应天，无毒。多服、久服不伤人。欲轻身益气，不老延年者，本上经。

　　丹砂 云母 玉泉 石钟乳 涅石 硝石 朴硝 滑石 石胆 空青 曾青 禹余粮太乙余粮 白石英 紫石英 五色石脂 白青 扁青上 玉石上品一十八种，旧同菖蒲 鞠华 人参 天门冬 甘草 干地黄 术 菟丝子 牛膝 茺蔚子 女萎 防葵柴胡 麦门冬 独活 车前子 木香 薯蓣 薏苡仁 泽泻 远志 龙胆 细辛 石斛 巴戟天蘼芜 黄连 络石 蒺藜子 黄 肉苁蓉 防风 蒲黄 香蒲 续断 漏芦 营实天名精 决明子 丹参 茜根 飞廉 五味子 旋华 兰草 蛇床子 地肤子 景天 茵陈杜若 沙参 白兔藿 徐长卿 石龙刍 薇衔 云实 王不留行 升麻 青 姑活 别羁屈草 淮木上 草上品七十三种，旧七十二种牡桂 菌桂 松脂 槐实 枸杞 柏实 茯苓 榆皮 酸枣 柏木 干漆 五加皮 蔓荆实 辛夷 桑上寄生 杜仲 女贞实 木兰 蕤核 橘柚上 木上品二十种。旧一十九种发皮上 人一种。旧同龙骨、麝香、牛黄、熊脂、白胶、阿胶上 兽，上品六种。旧同丹雄鸡、雁肪上 禽，上品二种。旧同石蜜、蜂子、蜜蜡、牡蛎、龟甲、桑螵蛸、海蛤、文蛤、蠡鱼、鲤鱼胆上 虫鱼，上品一十种。旧同藕实茎、大枣、葡萄、蓬 鸡头实上 果，上品五种。旧六种胡麻 麻贲上 米谷上品二种，旧三种。

　　冬葵子 苋实 瓜蒂 瓜子 苦菜上 菜，上品五种。旧同

　　卷一　上经

　　丹沙

　　味甘，微寒。主身体五脏百病，养精神，安魂魄，益气，明目，杀精魁邪恶鬼。久服，通神明，不老。能化为汞，生山谷。（《太平御览》引：多有生山谷三字，《大观》本作生符陵山谷。俱作黑字。考生山谷是经文，后人加郡县耳。宜改为白字，而以郡县为黑字。下皆仿此）。

　　《吴普本草》曰：丹沙，神农：甘；黄帝：苦，有毒；扁鹊：苦；李氏：大寒，或生武陵，采无时，能化未成水银，畏磁石，恶咸水（《太平御览》）。

　　《名医》曰：作末，名真朱。光色如云母，可折者良。生符陵山谷。采无时。

　　案：《说文》云：丹，巴越之赤石也。象采丹井，象丹形，古文作日，亦作彤、沙、水散石也。 ，丹沙所化为水银也。《管子·地数篇》云：山上有丹沙者，其下有 金。《淮南子·地形训》云：赤矢，七百岁，生赤丹；赤丹，七百岁，生赤 。高诱云：赤丹、丹沙传》云：赤斧，能作水 ，炼丹，与硝石服之。按：金石之药，古人云久服轻身、延年者，谓当避谷，绝人道，或服数十年，乃效耳。今人和肉食服之，遂多相反，转以成疾，不可疑古书之虚证。

　　卷一　上经

　　云母

　　味甘，平。主身皮死肌，中风寒热，如在车船上，除邪气，安五脏，益子精，明目，久服轻身、延年。一名云珠，一名云华，一名云英，一名云液，一名云沙，一名磷石，生山谷。

　　《名医》曰：生太山、齐卢山及琅邪、北定山石间，二月采（此录《名医》说者，即是仲景、元化及普所说，但后人合之，无从别耳，亦以补普书不备也）。

　　案：《列仙传》云：方回，炼食云母。《抱朴子·仙药篇》云：云母有五种：五色并具而多青者，名云英，宜以春服之；五色并具而多赤者，名云珠。宜以夏服之；五色并具而多白者，名云液，宜以秋服之；五色并具而多黑者，名云母，宜以冬服之；但有青、黄二色者，名云沙，宜以季夏服之；晶晶纯白，名磷石，可以四时长服之也。李善《文选注》、引《异物志》：云母，一名云精，人地万岁不朽。《说文》无磷字。《玉篇》云：磷，薄也，云母之别名。

　　卷一　上经

　　玉泉

　　味甘，平。主五脏百病。柔筋强骨，安魂魄，长肌肉，益气，久服耐寒暑（《御览》引耐字多作能，古通），不饥渴，不老神仙。人临死服五斤，死三年，色不变。一名玉札（《御览》引作玉浓。《初学记》引云，玉桃，服之长生不死。《御览》又引云：玉桃，服之长生不死。若不得早服之，临死日服之，其尸毕天地不朽，则杜疑当作桃）。生山《吴普》曰：玉泉，一名玉屑，神农、岐伯、雷公：甘；李氏：平。畏冬华，恶青竹（《御览》）。白玉杜如白头公（同上。《事类赋》引云：白玉体如白首翁）。

　　案：《周礼》：玉府、王斋，则供食玉。郑云：玉是阳精之纯者，食之以御水气。郑司农云：王斋，当食玉屑。《抱朴子·仙药篇》云：玉，可以乌米酒及地榆酒化之为水，亦可以葱浆消之为 ，亦可饵以为丸，亦可烧以为粉，服之，一年以上，入水不沾，入火，刃之不伤，百毒不犯也。不可用已成之器，伤人无益，当得璞玉，乃可用也。得于阗国白玉，尤善。其次，有南阳徐善亭部界界中玉，及日南卢容水中玉，亦佳。

　　卷一　上经

　　石钟乳

　　味甘，温。主咳逆上气，明目益精，安五脏，通百节，利九窍，下乳汁（《御览》引云：一名留公乳。《大观本》作一名公乳。黑字）。生山谷。

　　《吴普》曰：钟乳，一名虚中。神农：辛；桐君、黄帝、医和：甘；扁鹊：甘，无毒（《御览》引云：李氏，大寒）。生山谷（《御览》引云：太山山谷），阴处岸下，溜汁成（《御览》引作溜汁所成聚），如乳汁，黄白色，空中相通，二月、三月采，阴干（凡《吴普本草》，掌禹锡所引者，不复注，惟注其出《御览》诸书者）。

　　《名医》曰：一名公乳，一名芦石，一名夏石。生少室及太山，采无时。

　　案：《范子计然》云：石钟乳，出武都，黄白者，善（凡引《计然》，多出《艺文类聚》、《文选注》、《御览》及《大观本草》）。《列仙传》云： 疏，煮石髓而服之，谓之石钟乳，钟，当为潼。说云：乳汁也；钟，假音字。

　　卷一　上经

　　涅石

　　（旧作矾石，据郭璞注，《山海经》引作涅石）

　　味酸，寒。主寒热泄利，白沃阴蚀，恶创，目痛，坚筋骨齿。炼饵服之，轻身、不老、增年。一名羽涅，生山谷。

　　《吴普》曰：矾石，一名羽涅，一名羽泽，神农、岐伯：酸；扁鹊：咸；雷公：酸，无毒，生河西，或陇西，或武都、石门，采无时；岐伯：久服伤人骨（《御览》）。

　　《名医》曰：一名羽泽，生河西，及陇西、武都、石门，采无时。

　　案：《说文》无矾字，《玉篇》云：矾，石也；涅，矾石也。《西山经》云：女床之山，其阴多涅石。郭璞云：即矾石也，楚人名为涅石，秦名为羽涅也，《本草经》亦名曰涅石也，《范子计然》云：矾石出武都。《淮南子· 真训》云：以涅染缁。高诱云：旧涅石作矾石，羽涅作羽涅，非。

　　卷一　上经

　　硝石

　　味苦寒。主五脏积热，胃张闭，涤去蓄结饮食，推陈致新，除邪气。炼之如膏，久服轻身（《御览》引云：一名芒硝。《大观本》作黑字）。生山谷。

　　《吴普》曰：硝石，神农：苦；扁鹊：甘（丹出掌禹锡所引，亦见《御览》者，不箸所出）。

　　《名医》曰：一名芒硝，生益州，及五都、陇西、西羌，采无时。

　　案：《范子计然》云：硝石，出陇道，据《名医》，一名芒硝，又别出芒硝条，非。《北山经》云：京山，其阴处有元 ，疑 即硝异文。

　　卷一　上经

　　朴硝

　　味苦寒。主百病，除寒热邪气，逐六腑积聚，结固留癖，能化七十二种石。炼饵服之，轻身神仙。生山谷。

　　《吴普》曰：朴硝石，神农、岐伯、雷公：无毒，生益州，或山阴。入土，千岁不变。

　　炼之不成，不可服（《御览》）。

　　《名医》曰：一名硝石朴，生益州，有盐水之阳，采无时。

　　案：《说文》云：朴，木皮也，此盖硝石外裹如玉璞耳。旧作硝，俗字。

　　卷一　上经

　　滑石

　　味甘，寒。主身热泄 ，女子乳难，癃闭。利小便，荡胃中积聚寒热，益精气。久服，轻身、耐饥、长年。生山谷。

　　《名医》曰：一名液石，一名共石，一名脱石，一名番石，生赭阳，及太山之阴，或掖北，白山山，或卷山。采无时。

　　案：《范子计然》云：滑石，白滑者，善。《南越志》云： 城县出 石，即滑石也。

　　味酸，寒。主明目，目痛；金创，诸痫痉；女子阴蚀痛，石淋寒热，崩中下血，诸邪毒瓦斯，令人有子。炼饵服之，不老，久服，增寿神仙。能化铁为铜，成金银（《御览》引作合成）。一名毕石，生山谷。

