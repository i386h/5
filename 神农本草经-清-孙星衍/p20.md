<!-- { "loadSidebar": true } -->
　　案：《说文》云：柳，小杨也；柽，河柳也，杨木也。《尔雅》：柽，河柳。郭璞云：今河旁赤茎小杨，又旄泽柳。郭璞云：生泽中者，又杨，蒲柳。郭璞云：可以为箭，《左传》所谓董泽之蒲。《毛诗》云：无折我树杞。《传》云：杞，木名也。陆玑云：杞，柳属也。

　　卷三　下经

　　楝实

　　味苦，寒。主温疾伤寒，大热烦狂，杀三虫、疥疡，利小便水道。生山谷。

　　《名医》曰：生荆山。

　　案：《说文》云：楝，木也。《中山经》云：其实如楝。郭璞云：楝，木名。子如指头，白而粘，可以浣衣也。《淮南子·时则训》云：七月，其树楝。高诱云：楝实，凤凰所食，今雒城旁有楝树。实，秋熟。

　　卷三　下经

　　郁李仁

　　味酸，平。主大腹水肿，面目四肢浮肿，利小便水道。根：主齿龈肿，龋齿，一名爵李。

　　生坚齿川谷。

　　《吴普》曰：郁李，一名雀李，一名车下李，一名棣（《御览》）。

　　《名医》曰：一名车下李，一名棣。生高山及邱陵上。五月、六月采根。

　　案：《说文》云：棣，白棣也。《广雅》云：山李，雀其郁也。《尔雅》云：常棣，棣。郭璞云：今关西有棣树，子如樱桃，可食。《毛诗》云：六月食郁。《传》云：郁，棣属。刘稹《毛诗·义问》云：常棣之树，高五、六尺；其实大如李，正赤，食之甜。又《诗》云：常棣之花。《传》云：常棣，棣也。陆玑云：奥李，一名雀李，一曰李下李，所在山中皆有。其花，或白或赤，六月中熟大，子如李子，可食。沈括《补笔谈》云：晋宫阁铭曰：华十四株， 李一侏。

　　卷三　下经

　　莽草

　　味辛，温。主风头痈肿、乳痈、疝瘕，除结气、疥瘙（《御览》有痈疮二字），杀虫鱼。

　　生山谷。

　　《吴普》曰：莽草，一名春草。神农：辛；雷公、桐君：苦，有毒。生上谷山谷中或冤句。五月采。治风（《御览》）。

　　《名医》曰：一名 ，一名春草。生上谷及冤句。五月采叶，阴干。

　　案：《中山经》云：朝歌之山有草焉，名曰莽草，可以毒鱼。又 山有木焉，其状如棠而赤，叶可以毒鱼。《尔雅》云： ，春草。郭璞云：一名芒草。《本草》云：《周礼》云：翦氏掌除蠹物，以薰草莽之。《范子计然》云：莽草，出三辅者，善。陶弘景云：字亦作两。

　　雷丸（《御览》作雷公丸） 味苦，寒。主杀三虫，逐毒瓦斯、胃中热，利丈夫，不利女子。作摩膏，除小儿百病（《御览》引云：一名雷矢。《大观本》作黑字）。生山谷。

　　《吴普》曰：雷丸，神农：苦；黄帝、岐伯、桐君：甘，有毒；扁鹊：甘，无毒；李氏：大寒（《御览》引云：一名雷实。或生汉中。八月采）。

　　《名医》曰：一名雷矢，一名雷实。生石城及治中土中。八月采根，曝干。

　　案：《范子计然》云：雷矢，出汉中。色白者，善。

　　卷三　下经

　　桐叶

　　味苦，寒。主恶蚀、创着阴皮，主五痔，杀三虫。花：主传猪创，饲猪，肥大三倍。生山谷。

　　《名医》曰：生桐柏山。

　　案：《说文》云：桐，荣也；梧，梧桐木，一名梓。《尔雅》云：榇梧，郭璞云：今梧桐。又荣桐木，郭璞云：即梧桐。《毛诗》云：梧桐生矣。《传》云：梧桐，柔木也。

　　卷三　下经

　　梓白皮

　　味苦，寒。主热，去三虫。叶：捣，传猪创，饲猪，肥大三倍。生山谷。

　　《名医》曰：生河内。

　　案：《说文》云：梓，楸也，或作 ，椅梓也。楸，梓也； ，楸也。《尔雅》云：槐，小叶曰 。郭璞云：槐，为楸楸；当细叶者，为 ；又大而 ，楸。郭璞云：老乃皮粗，者为楸。又椅梓，郭璞云：即楸。《毛诗》云：椅，桐梓漆。《传》云：椅，梓属。

　　陆玑云：梓者，楸之疏理白色而生子者，梓、梓关；桐皮，曰椅。

　　卷三　下经

　　石南

　　味辛，苦。主养肾气、内伤、阴衰，利筋骨皮毛。实：杀蛊毒，破积聚，逐风痹。一名鬼目。生山谷。

　　《名医》曰：生华阴。二月、四月采实，阴干。

　　卷三　下经

　　黄环

　　味苦，平。主蛊毒、鬼注、鬼魅、邪气在脏中，除咳逆寒热。一名凌泉，一名大就。生山谷。

　　《吴普》曰：蜀，黄环，一名生刍，一名根韭。神农、黄帝、岐伯、桐君、扁鹊：辛；一经：味苦，有毒。二月生。初出正赤，高二尺；叶黄，员端、大茎，叶有汗，黄白。五月实员，三月采根。根黄，从理如车辐，。解治蛊毒（《御览》）。

　　《名医》曰：生蜀郡。三月采根，阴干。

　　案：《蜀都赋》有黄环。刘逵云：黄环，出蜀郡。沈括《补笔谈》云：黄环，即今朱藤也。天下皆有，叶如槐，其花穗悬紫色如葛，花可作菜食，火不熟，亦有小毒。京师人家园圃中，作大架种之，谓之紫藤花者，是也。

　　卷三　下经

　　溲疏

　　味辛，寒。主身皮肤中热，除邪气，止遗溺，可作浴汤。生山谷及田野、故邱虚地。

　　《名医》曰：一名巨骨，生熊耳山，四月采。

　　案：李当之云：溲疏，一名杨栌，一名牡荆，一名空疏，皮白，中空，时时有节。子似枸杞。子冬日熟，色赤，味甘、苦。

　　卷三　下经

　　鼠李

　　主寒热瘰 创。生田野。

　　《吴普》曰：鼠李，一名牛李（《御览》）。

　　《名医》曰：一名牛李，一名鼠梓，一名啤。采无时。

　　案：《说文》云： ，鼠梓木。《尔雅》云：鼠梓。郭璞云：楸属也，今江东有虎梓。《毛诗》云：北山有 。《传》云： ，鼠梓。据《名医》名鼠梓，未知是此否？《唐本》注云：一名赵李，一名皂李，一名乌槎。

　　卷三　下经

　　药实根

　　味辛，温。主邪气，诸痹疼酸，续绝伤，补骨髓。一名连木。生山谷。

　　《名医》曰：生蜀郡。采无时。

　　案：《广雅》云：贝父，药实也。

　　卷三　下经

　　栾花

　　味苦，寒。主目痛、泪出、伤 ，消目肿。生川谷。

　　《名医》曰：生汉中。五月采。

　　案：《说文》云：栾木，似栏。《山海经》云：云雨之山，有木名栾，黄木赤枝青叶，群帝焉取药。《白虎通》云：诸侯墓树柏；大夫栾；土，槐。沈括《补笔谈》云：栾有一种，树生，其实可作数珠者，谓之木栾，即本草栾花是也。

　　卷三　下经

　　蔓椒

　　味苦，温。主风寒湿痹、 节疼，除四肢厥气、膝痛。一名家椒。生川谷及邱家间。

　　《名医》曰：一名猪椒，一名彘椒，一名狗椒。生云中。采茎、根，酿酒。

　　案：陶弘景云：俗呼为 ，以椒 小，不香尔。一名稀椒。可以蒸病出汗也。

　　上木，下品一十七种。旧十八种，今移芫花入草。

　　卷三　下经

　　豚卵

　　味苦，温。主惊痫、 疾，鬼注、蛊毒，除寒热，贲豚、五癃，邪气、挛缩。一名豚颠。悬蹄：主五痔、伏热在肠、肠痈、内蚀。

　　案：《说文》云： ，小豕也。从豸省，象形，从又，持内以给祭祀，篆文作豚。《方言》云：猪，其子或谓之豚，或谓之 。，吴扬之间，谓之猪子。

　　卷三　下经

　　麋脂

　　味辛，温。主痈肿、恶创、死肌，寒、风、湿痹，四肢拘缓不收，风头，肿气，通腠理。

　　一名官脂。生山谷。

　　《名医》曰：生南山及雀淮南边。十月取。

　　案：《说文》云：麋，鹿属，冬至解其角。《汉书》云：刘向以为：麋之为言，迷也。

　　盖牝兽之淫者也。

　　卷三　下经

　　鼠

　　主堕胎，令人产易。生平谷。

　　《名医》曰：生山都。

　　案：《说文》云： ，鼠形，飞走且乳之鸟也。籀文作 。《广雅》云：KT KT ，飞也。

　　陶弘景云：是鼯鼠，一名飞生见。《尔雅》云：鼯鼠，夷由

　　卷三　下经

　　六畜毛蹄甲

　　味咸，平。主鬼注、蛊毒，寒热、惊痫， 、狂走。骆驼毛，尤良。

　　案：陶弘景云：六畜，谓马、牛、羊、猪、狗、鸡也；蹄，即踯省文。

　　上兽，下品四种。旧同。

　　卷三　下经

　　虾蟆

　　味辛，寒。主邪气，破症坚，血、痈肿、阴创。服之，不患热病。生池泽。

　　《名医》曰：一名蟾蜍，一名 ，一名去甫，一名苦 。生江湖。五月五日取，阴干。东行者，良。

　　案：《说文》云：虾，虾蟆也；蟆，虾蟆也； ，虾蟆也； ， ，詹诸也。其鸣詹诸；其皮 ；其行 ，或作 。 ，詹诸也。《夏小正》传云：蜮也者，长股也，或曰屈造之属也。《诗》曰：得此 ，言其行 ， ，詹诸，以鸣者。虾蟆也。郭璞云：似虾蟆，居陆地。《淮南》谓之去蚊。又 蟆，郭璞云：蛙类。《周礼》云：蝈氏。郑司农云：蝈，读为蜮。蜮，虾蟆也。元谓蝈，今御所食蛙也。《月令》云：仲夏之月，反舌无声。蔡邕云：今谓之虾蟆。薛君《韩诗》注云：戚放蟾蜍。高诱注《淮南子》云：蟾，也。又蝈，虾蟆也。又蟾蜍，虾蟆。又鼓造，一曰虾蟆。《抱朴子·内篇》云：或问，魏武帝曾收左元放而桎梏之，而得自然解脱，以何法乎？《抱朴子》曰：以自解去父血。

　　卷三　下经

　　马刀

　　味辛，微寒（《御览》有补中二字。《大观本》黑字）。主漏下赤白，寒热，破石淋，杀禽兽、贼鼠。生池泽。

　　《吴普》曰：马刀，一名齐蛤。神农、岐伯、桐君：咸，有毒；扁鹊：小寒，大毒。生池泽、江海。采无时也（《御览》）。

　　《名医》曰：一名马蛤。生江湖及东海。采无时。

　　案：《范子计然》云：马刀，出河东。《艺文类聚》引《本经》云：文蛤，表有文。又曰马刀，一曰名蛤，则岂古本与文蛤为一邪？

　　卷三　下经

　　蛇蜕

　　味咸，平。主小儿百二十种惊痫、螈 、 疾、寒热、肠痔，虫毒，蛇痫。火熬之，良。

　　一名龙子衣，一名蛇符，一名龙子单衣，一名弓皮。生川谷及田野。

　　《吴普》曰：蛇蜕，一名龙子单衣，一名弓皮，一名蛇附，一名蛇筋，一名龙皮，一名龙单衣（《御览》）。

　　《名医》曰：一名龙子皮。生荆州。五月五日、十五日取之，良。

　　案：《说文》云：它，虫也。从虫而长，象冤，曲 尾形。或作蛇蜕，蛇蝉所解皮也。

