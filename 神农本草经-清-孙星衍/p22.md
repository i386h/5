<!-- { "loadSidebar": true } -->
　　案：《说文》云：瓠匏，匏瓠也。《广雅》云：匏，瓠也。《尔雅》云：瓠，栖瓣。《毛诗》云：瓠有苦叶。《传》云：匏，谓之瓠。又九月断壶。《传》云：壶，瓠也。《古今注》云：瓠，壶芦也。壶芦，瓠之无柄者。瓠，有柄者。又云：瓢，瓠也。其 ，曰匏。

　　瓠则别名。

　　卷三　下经

　　水靳

　　味甘，平。主女子赤沃，止血养精，保血脉，益气，令人肥健、嗜食。一名水英。生池泽。

　　《名医》曰：生南海。

　　案：《说文》云：芹，楚葵也；近，菜类也。《周礼》有近菹。《尔雅》云：芹，楚葵。

　　郭璞云：今水中芹菜。《字林》云：芹草，生水中。根，可缘器。又云： 菜，似蒜，生水中。

　　上菜，下品二种。旧同。

　　卷三　下经

　　彼子

　　味甘，温。主腹中邪气，去三虫、蛇螫、蛊毒、鬼注、伏尸。生山谷（旧在《唐本》退中）。

　　《名医》曰：生永昌。

　　案：陶弘景云：方家，从来无用此者。古今诸医及药家，子不复识。又，一名熊子，不知其形何类也。掌禹锡云：树，似杉；子，如槟榔。《本经》虫部云：彼子，芝注云：彼字合从木。《尔雅》云：彼，一名 。

　　三品，合三百六十五种，法三百六十度，一度应一日，以成一岁（倍其数，合七百三十名也）。

　　掌禹锡曰：本草例，《神农本经》以朱书，《名医别录》以墨书。《神农》药三百六十五种，今此言倍其数，合七百三十名，是并《名医别录》副品而言也。则此下节《别录》之文也，当作墨书矣。盖传定浸久，朱墨错乱之所致耳。

　　案：禹锡说，是也，改为细字。

　　药有君、臣、佐、使，以相宣摄合和宜。用一君，二臣，三佐，五使；又可一君，三臣，九佐、使也。

　　药有阴阳配合，子母兄弟，根茎花实，草石骨肉；有单行者，有相须者，有相使者，有相畏者，有相恶者，有相反者，有相杀者。凡此七精，合和时之，当用相须、相使者良，勿用相恶、相反者。若有毒宜制，可用相畏、相杀者。不尔，勿合用也。

　　药有酸、咸、甘、苦、辛五味，又有寒、热、温、凉四气，及有毒无毒，阴干曝干，采造时月，生熟土地所出，真伪陈新，并各有法。

　　药性有宜丸者，宜散者，宜水煮者，宜酒渍者，宜膏煎者；亦有一物兼宜者；亦有不可入汤酒者，并随药性，不得违越。

　　欲疗病，先察其原，先候病机。五脏未虚，六腑未竭，血脉未乱，精神未散，服药必活。若病已成，可得半愈；病势已过，命将难全。

　　若用毒药疗病，先起如黍粟，病去，即止。不去，倍之；不去，十之。取去为度。

　　疗寒，以热药；疗热，以寒药；饮食不消，以吐下药；鬼注蛊毒，以毒药；痈肿创瘤，以创药；风湿，以风湿药。各随其所宜。

　　病在胸膈以上者，先食，后服药；病在心腹以下者，先服药而后食；病在四肢血脉者，宜空腹而在旦；病在骨髓者，宜饱满而在夜。

　　夫大病之主，有中风伤寒，寒热温疟，中恶霍乱，大腹水肿，肠 下利，大小便不通；贲肫上气，咳逆呕吐；黄疽消渴，留饮癖食，坚积症瘕，惊邪 痫；鬼注喉痹、齿痛，耳聋目盲；金创 折，痈肿恶创，痔 瘿瘤；男子五劳七伤，虚乏羸瘦；女子带下崩中，血闭阴蚀；虫蛇蛊毒所伤。此大略宗兆。其间变动枝叶，各宜依端绪以取之。

　　上药，令人身安命延，升天神仙，遨游上下，役使万灵，体生毛羽，行厨立至（《抱朴子·内篇》引《神农经》，据《太平御览》校）。

　　中药，养性；下药，除病。能令毒虫不加，猛兽不犯，恶气不行，众妖并辟（《抱朴子·内篇》引《神农经》）。

　　太一子曰：凡药，上者，养命；中者，养性；下者，养病（《艺文类聚》引《本草经》）。

　　太一子曰：凡药，上者，养命；中药，养性；下药，养病。神农乃作赭鞭、钩 （尺制切）。从六阴阳，与太乙外（巡字）五岳四渎，土地所生草石，骨肉心灰，皮，毛羽，万千类，皆鞭问之，得其所能治主，当其五味，一日（一字旧误作百）七十毒（《太平御览》引《本草经》）。

　　神农稽首再拜，问于太乙子曰：曾闻之时寿过百岁，而徂落之咎，独何气使然也？太乙子曰：天有九门，中道最良。神农乃从其尝药，以拯救人命。（《太平御览》引《神农本草》）。

　　按：此诸条，与今《本经》卷上文略相似，诸书所引，较《本经》文多。又云是太一子说，今无者，疑后节之。其云赭鞭、钩 ，当是煮辨、候制之假音，鞭问之，即辨问之。无怪说也。

　　药物有大毒，不可入口鼻耳目者，即杀人。一曰钩吻（卢氏曰：阴地黄精，不相连，根苗独生者，是也），二曰鸱（状如雌鸡，生山中），三曰阴命（赤色，着木县其子，生海中），四曰内童（状如鹅，亦生海中），五曰鸩羽（如雀，墨头赤喙），六曰 （生海中，雄曰 ，雌曰也。《博物志》引《神农经》）。

　　药种有五物：一曰野狼毒，占斯解之；二曰巴头，藿汁解之；三曰黎，卢汤解之；四曰天雄、乌头，大豆解之；五曰班茅，戎盐解之。毒菜害小儿，乳汁解，先食饮二升（《博物志》引《神农经》）。

　　五芝及饵丹砂、玉札、曾青、雄黄、雌黄、云母、太乙禹余粮，各可单服之，皆令人飞行、长生（《抱朴子·内篇》引《神农四经》）。

　　春夏为阳，秋冬为阴（《文选》注引《神农本草》）。

　　春为阳，阳温，生万物（同上）。

　　黄精与术，饵之却粒；或遇凶年，可以绝粒。谓之米脯（《太平御览》引《抱朴子》、《神农经》）。

　　五味，养精神，强魂魄。五石，养髓，肌肉肥泽。诸药，其味酸者，补肝、养心，除肾病；其味苦者，补心、养脾，除肝病；其味甘者，补肺、养脾，除心病；其味辛者，补肺、养肾，除脾病；其味咸者，补肺，除肝病。故五味，应五行；四体，应四时。夫人性生于四时，然后命于五行，以一补身，不死命神。以母养子，长生延年；以子守母，除病究年（《太平御览》引《养生要略》、《神农经》）。

　　案：此诸条，当是玉石、草木三品前总论，而后人节去。

　　卷三　下经

　　附：《吴氏本草》十二条

　　龙眼 一名益智，一名比目（《齐民要术》）。

　　鼠尾 一名劲，一名山陵翘。治痢也（《太平御览》）。

　　满阴实 生平谷或圃中。延蔓如瓜叶，实如桃。七月采。止渴延年（《太平御览》）。

　　千岁垣中肤皮，得姜、赤石胎，治（《太平御览》）。

　　小华 一名结草（《太平御览》）。

　　木瓜 生夷陵（《太平御览》）。

　　谷树皮 治喉闭。一名楮（《太平御览》）。

　　樱桃 味甘。主调中益气，令人好颜色，美志气。一名朱桃，一名麦英也（《艺文类聚》）。

　　李核 治仆僵。花，令人好颜色（《太平御览》）。

　　大麦 一名 麦。五谷之大盛，无毒，治消渴，除热，益气。食蜜为使。麦种：一名小麦。无毒。治利而不中 （《太平御览》）。

　　豉，益人气（《太平御览》）。

　　晖日，一名鸩羽（《太平御览》）。

　　卷三　下经

　　附：诸药制使

　　唐慎微曰：《神农本经》相使，正各一种，冀以《药对》参之，乃有两三。

　　卷三　下经

　　玉、石，上部

　　玉泉 畏款冬花。

　　玉屑 恶鹿角。

　　丹砂 恶磁石，畏咸水。

　　曾青 畏菟丝子。

　　石胆 水英为使；畏牡桂、菌桂、芫花、辛夷白。

　　钟乳 蛇床子为使，恶牡丹、牡蒙、元石、畏紫石英、 草。

　　云母 泽泻为使；畏蛇甲及流水。

　　消石 口为使；恶苦参、苦菜，畏女菀。

　　朴硝 畏麦句姜。

　　芒硝 石苇为使，恶麦句姜。

　　矾石 甘草为使；畏牡蛎。

　　滑石 石苇为使；恶曾青。

　　紫石英 长石为使，畏扁青、附子，不欲蛇甲、黄连、麦句姜。

　　白石英 恶马目毒公。

　　赤石脂 恶大黄；畏芜花。

　　黄石脂 曾青为使；恶细辛；畏蜚蠊。

　　太一余粮 杜仲为使；畏铁落、菖蒲、贝母。

　　玉、石，中部水银 畏磁石。

　　殷孽 恶防己；畏木。

　　孔公孽 木兰为使；恶细辛。

　　阳起石 桑螵蛸为使；恶泽泻、菌桂、雷丸、蛇蜕皮；畏菟丝子。

　　石膏 鸡子为使；恶莽草毒公。

　　凝水石 畏地榆；解巴豆毒。

　　磁石 柴胡为使；畏黄石脂；恶牡丹、莽草。

　　元石 恶松脂、柏子仁、菌桂。

　　理石 滑石为使；恶麻黄。

　　卷三　下经

　　玉、石，下部

　　矾石 得火良；棘针为使；恶虎掌、毒公、 屎、细辛、水。

　　青琅 得水银良；畏鸡骨；杀锡毒。

　　特生矾石 得火良；畏水。

　　代赭 畏天雄。

　　方解石 恶巴豆。

　　大盐 漏芦为使。

　　卷三　下经

　　草药，上部

　　六芝 薯蓣为使；得发良；恶常山；畏扁青、茵陈。

　　术 防风、地榆为使。

　　天门冬 垣衣、地黄为使；畏曾青。

　　麦门冬 地黄、车前为使；恶款冬、苦瓠；畏苦参、青 。

　　女萎、蕤主 畏卤KT 咸。

　　干地黄 得麦门冬、清酒，良；恶贝母；畏元荑。

　　菖蒲 秦花、秦皮为使；恶地胆、麻黄。

　　泽泻 畏海蛤、文蛤。

　　远志 得茯苓、冬葵子、龙骨，良；杀天雄、附子毒；畏珍珠、蜚蠊、藜芦。

　　齐蛤 薯蓣，紫芝为使，恶甘遂。

　　石斛 陆英为使；恶凝水石、巴豆；畏白僵蚕、雷丸。

　　菊花 术、枸杞根、桑根、白皮，为使。

　　甘草 术、干漆、苦参为使；恶远志；反甘遂、大戟、芫花、海藻。

　　人参 茯苓为使；恶溲疏；反藜芦。

　　牛膝 恶荧火、龟、陆英；畏白。

　　细辛 曾青、东根为使；恶野狼毒、山茱萸、黄 ；畏滑石、硝石；反藜芦。

　　独活 蠡石为使。

　　柴胡 半夏为使；恶皂荚；畏女苑、藜芦。

　　子 荆子、薏苡仁为使。

　　菥 子 得荆子、细辛，良；恶干姜、苦参。

　　龙胆 贯众为使；恶防葵、地黄。

　　菟丝子 得酒良；薯蓣、松脂为使；恶 茵。

　　巴戟天 复盆子为使；恶朝生、雷丸、丹参。

