<!-- { "loadSidebar": true } -->
　　《吴普》曰：石胆，神农：酸，小寒；李氏：小寒；桐君：辛，有毒；扁鹊：苦，无毒（《御览》引云：一名黑石，一名铜勒，生羌道或名青山，二月瘐子、辛丑采）。

　　《名医》曰：一名黑石，一名棋石，一名铜勒，生羌道、羌里、句青山。二月瘐子、辛丑日采。

　　案：《范子计然》云：石胆，出陇西羌道。陶弘景云：《仙经》一名立制石，《周礼》疡医：凡疗疡，以五毒攻之；郑云：今医方有五毒之药，作之合黄 ，置石胆、丹沙、雄黄、矾石、磁石其中，烧之三日三夜，其烟上着，以鸡羽扫取之以注创，恶肉破骨则尽出，《图经》曰：故翰林学士杨亿尝笔记直史馆杨 ，有疡生于颊，人语之，依郑法合烧，药成。

　　注之疮中，遂愈。信古方攻病之速也。

　　卷一　上经

　　空青

　　味甘，寒。主眚盲耳聋。明目，利九窍，通血脉，养精神。久服，轻身、延年、不老。

　　能化铜、铁、铅、锡作金。生山谷。

　　《吴普》曰：空青，神农、甘。一经：酸。久服，有神仙玉女来时，使人志高（《御览》）。

　　《名医》曰：生益州及越 山有铜处，铜精熏则生空青，其腹中空，三月中旬采，亦无时。

　　案：《西山经》云：皇人之山，其下多青；郭璞云：空青，曾青之属。《范子计然》云：空青，出巴郡。《司马相如赋》云：丹青。张揖云：青，青 也。颜师古云：青 ，今之丹青也。

　　卷一　上经

　　曾青

　　味酸，小寒。主目痛，止泪，出风痹，利关节，通九窍，破症坚积聚。久服轻身能化金、铜，生山谷。

　　《名医》曰：生蜀中及越 。采无时。

　　案：《管子·揆度篇》云：秦明山之曾青；《荀子》云：南海，则有曾青。杨 注：曾青，铜之精。《范子计然》云：曾出宏农豫章，白青，出新涂。青色者，善。《淮南子·地形训》云：青天八百岁，生青曾。高诱云：曾青，青石也。

　　卷一　上经

　　禹余粮

　　味甘，寒。主咳逆，寒热烦满，下（《御览》有痢字）赤白，血闭症瘕，大热。炼饵服之，不饥、轻身、延年。生池泽及山岛中。

　　《名医》曰：一名白余粮，生东海及池泽中。

　　案：《范子计然》云：禹余粮出河东；《列仙传》云：赤斧，上华山取禹余粮；《博物志》云：世传昔禹治水，弃其所余食于江中，而为药也。按：此出《神农经》，则禹非夏禹之禹，或本名白余粮，《名医》等移其名耳。

　　卷一　上经

　　太乙余食

　　味甘，平。主咳逆上气，症瘕、血闭、漏下，余邪气。久服，耐寒暑、不饥，轻身、飞行千里、神仙（《御览》引作若神仙）。一名石脑，生山谷。

　　《吴普》曰：太一禹余粮，一名禹哀，神农、岐伯、雷公：甘，平；李氏：小寒；扁鹊：甘，无毒。生太山上，有甲；甲中有白，白中有黄，如鸡子黄色，九月采，或无时。

　　《名医》曰：生太白。九月采。

　　案：《抱朴子·金丹篇》云：《灵丹经》用丹沙、雄黄、雌黄、石硫黄、曾青、矾石、磁石、戎盐、太一禹余粮，亦用六一泥及神室祭醮合之，三十六日成。

　　卷一　上经

　　白石英

　　味甘，微温。主消渴，阴痿不足，咳逆（《御览》引作呕），胸膈间久寒，益气，除风湿痹（《御览》引作阴淫痹）。久服，轻身（《御览》引作身轻健）、长年。生山谷。

　　《吴普》曰：白石英，神农：甘，岐伯、黄帝、雷公、扁鹊：无毒。生太山。形如紫石英，白泽，长者二、三寸，采无时（《御览》引云：久服，通日月光）。

　　《名医》曰：生华阴及太山。

　　案：《司马相如赋》有白附。苏林云：白附，白石英也，司马山云：出鲁阳山。

　　卷一　上经

　　紫石英

　　味甘，温。主心腹咳逆（《御览》引作呕逆），邪气，补不足，女子风寒在子宫，绝孕十年无子。久服，温中、轻身、延年。生山谷。

　　《吴普》曰：紫石英，神农、扁鹊味甘，平；李氏大寒；雷公大温；岐伯：甘，无毒，生太山或会稽，采无时，欲令如削，紫色达头如樗蒲者。

　　又曰：青石英，形如白石英，青端赤后者，是；赤石英，形如白石英，赤端白后者是，赤泽有光，味苦，补心气；黄石英，形如白石英，黄色如金，赤端者，是；黑石英，形如白石英，黑泽有光（《御览》掌禹锡引此节文）。

　　《名医》曰：生太山，采无时。

　　青石、赤石、黄石、白石、黑石脂等 味甘，平。主黄胆，泄利，肠癖脓血，阴蚀，下血，赤白，邪气，痈肿，疽痔，恶创，头疡，疥瘙。久服，补髓益气，肥健，不饥，轻身、延年。五石脂，各随五色补五脏，生山谷中。

　　《吴普》曰：五色石脂，一名青、赤、黄、白、黑等。青符，神农：甘；雷公：酸，无毒；桐君：辛，无毒；李氏：小寒，生南山，或海涯，采无时。赤符，神农、雷公：甘；黄帝、扁鹊：无毒；李氏：小寒，或生少室，或生太山，色绛，滑如脂。黄符，李氏：小寒；雷公苦，或生嵩山，色如豚脑、雁雏，采无时。白符，一名随髓，岐伯、雷公：酸，无毒；李氏：小寒；桐君：甘，无毒；扁鹊：辛，或生少室天娄山，或太山。黑符，一名石泥，桐君：甘，无毒，生洛西山空地。

　　《名医》曰：生南山之阳，一本作南阳，又云：黑石脂，一名石涅，一名石墨。案：《吴普》引神农甘云云，五石脂各有条，后世合为一条也；《范子计然》云：赤石脂，出河东，色赤者，善。《列仙传》云：赤须子，好食石脂。

　　卷一　上经

　　白青

　　味甘，平。主明目，利九窍，耳聋，心下邪气，令人吐，杀诸毒、三虫。久服，通神明，轻身、延年、不老。生山谷。

　　《吴普》曰：神农：甘，平；雷公：酸，无毒。生豫章，可消而为铜（《御览》）。

　　《名医》曰：生豫章，采无时。

　　案：《范子计然》云：白青，出巴郡。

　　卷一　上经

　　扁青

　　味甘，平。主目痛，明目，折跌，痈肿，金创不疗，破积聚，解毒瓦斯（《御览》引作辟毒），利精神。久服，轻身、不老。生山谷。

　　《吴普》曰：扁青，神农、雷公：小寒，无毒，生蜀郡，治丈夫内绝，令人有子（《御览》引云：治痈脾风痹。久服，轻身）。

　　《名医》曰：生朱崖、武都、朱提，采无时。

　　案：《范子计然》云：扁青，出宏农、豫章。

　　上，玉、石，上品一十八种，旧同。

　　卷一　上经

　　菖蒲

　　味辛，温。主风寒湿痹，咳逆上气，开心孔，补五脏，通九窍，明耳目，出声音。久服，轻身、不忘、不迷或，延年。一名昌阳（《御览》引云：生石上，一寸九节者，久服轻身云云。《大观本》，无生石上三字，有云一寸九节者良，作黑字），生池泽。

　　《吴普》曰：菖蒲，一名尧韭（《艺文类聚》引云：一名昌阳）。

　　《名医》曰：生上洛及蜀郡严道，五月十二日采根，阴干。

　　案：《说文》云： ，菖蒲也，益州生。《广雅》云：邛，昌阳，菖蒲也。《周礼》云：菖本。郑云：菖本，菖蒲根，切之四寸为菹。《春秋左传》云：食以菖 。杜预云：菖 ，菖蒲菹。《吕氏春秋》云：冬至后五旬七日，菖始生。菖者，百草之先，于是始耕。《淮南子·说山训》云：菖羊，去蚤虱而来蛉穷；高诱云：菖羊，菖蒲；《列仙传》云：商邱子胥食菖蒲根，务光服蒲韭根，《离骚·草木疏》云，沈存中云：所谓兰荪

　　卷一　上经

　　鞠华

　　味苦，平。主风，头眩肿痛，目欲脱，泪出，皮肤死肌，恶风湿痹。久服，利血气，轻身、耐老、延年。一名节华，生川泽及田野。

　　《吴普》曰：菊华，一名白华（《初学记》），一名女华，一名女茎。

　　《名医》曰：一名日精，一名女节，一名女华，一名女茎，一名更生，一名周盈，一名傅延年，一名阴成，生雍州。正月，采根，三月，采叶；五月，采茎；九月，采花；十一月，采实。皆阴干。

　　郭璞云：今之秋华，菊。则 、 、 ，皆秋华，惟今作菊。《说文》以为大菊瞿麦，假音用之也。

　　卷一　上经

　　人参

　　味甘，微寒。主补五脏，安精神，定魂魄，止惊悸，除邪气，明目、开心、益智。久服，轻身、延年。一名人衔，一名鬼盖。生山谷。

　　《吴普》曰：人参，一名土精，一名神草，一名黄参，一名血参，一名人微，一名玉精，神农：甘，小寒；桐君、雷公：苦；岐伯、黄帝：甘，无毒；扁鹊：有毒。生邯郸。三月生叶，小兑，核黑，茎有毛，三月、九月采根，根有头、足、手，面目如人（《御《名医》曰：一名神草，一名人微，一名土精，一名血参，如人形者，有神。生上党及辽东。二月、四月、八月上旬，采根。竹刀刮，曝干，无令见风。

　　案：《说文》云：参，人参，药草，出上党。《广雅》云：地精，人参也；《范子计然》云：人参，出上党，状类人者，善。刘敬叔《异苑》云：人参，一名土精，生上党者，佳。人形皆具，能作儿啼。

　　卷一　上经

　　天门冬

　　味苦，平。主诸暴风湿偏痹，强骨髓，杀三虫，去伏尸。久服，轻身、益气、延年。一名颠勒（《尔雅》注引云：门冬，一名满冬，今无文）。生山谷。

　　《名医》曰：生奉高山，二月、七月、八月采根，曝干。

　　案：《说文》云：墙，墙蘼，满冬也；《中山经》云：条谷之山，其草多宜冬。《尔雅》云：墙蘼，满冬。《列仙传》云：赤须子食天门冬；《抱朴子·仙药篇》云：天门冬，或名地门冬，或名筵门冬，或名颠棘，或名淫羊食，或名管松。

　　卷一　上经

　　甘草

　　味甘，平。主五脏六腑寒热邪气，坚筋骨，长肌肉，倍力，金创 ，解毒。久服，轻身、延年（《御览》引云：一名美草，一名密甘，《大观本》作黑字）。生川谷。

　　《名医》曰：一名密甘，一名美草，一名蜜草，一名 草。生河西积沙山及上郡。二月、八月除日，采根，曝干，十日成。

　　案：《说文》云： ，甘草也； ，大苦也；苦，大甘苓也；《广雅》云：美草，甘草也。《毛诗》云：隰有苓。《传》云：苓，大苦。《尔雅》云： ，大苦。郭璞云：今甘草，蔓延生；叶似荷，青黄；茎赤黄，有节，节有枝相当。或云 似地黄，此作甘，省字。

　　苓，通。

　　卷一　上经

　　干地黄

