<!-- { "loadSidebar": true } -->
　　味甘，寒。主折跌绝筋，伤中，逐血痹，填骨髓，长肌肉，作汤，除寒热积聚，除痹，生者尤良。久服，轻身、不老。一名地髓。生川泽。

　　《名医》曰：一名 ，一名芑，生咸阳、黄土地者，佳，二月八日采根，阴干。

　　案：《说文》云： ，地黄也。《礼》曰： 毛牛藿、羊 、豕薇；《广雅》云：地髓，地黄也。《尔雅》云： ，地黄。郭璞云：一名地髓，江东呼 。《列仙传》云：吕尚服地髓。

　　卷一　上经

　　术

　　味苦，温。主风寒湿痹、死肌、痉、疸。止汗，除热，消食，作煎饵。久服，轻身、延年、不饥。一名山蓟（《艺文类聚》引作山筋），生山谷。

　　《吴普》曰：术，一名山连，一名山芥，一名天苏，一名山姜（《艺文类聚》）。

　　《名医》曰：一名山姜，一名山连，生郑山、汉中、南郑，二月、三月、八月、九月采根，曝干。

　　案：《说文》云：术，山蓟也；《广雅》云：山姜，术也。白术，牡丹也。《中山经》云：首山草多术。郭璞云：术，山蓟也；《尔雅》云：术，山蓟；郭璞云：今术似蓟，而生山中。《范子计然》云：术，出三辅，黄白色者，善。《列仙传》云：涓子好饵术。《抱朴子·仙药篇》云：术，一名山蓟，一名山精。故《神药经》曰：必欲长生，长服山精。

　　味辛，平。主续绝伤，补不足，益气力，肥健。汁去面 ，久服，明目、轻身、延年。

　　一名菟芦，生川泽。

　　《吴普》曰：菟丝，一名玉女，一名松萝，一名鸟萝，一名鸭萝，一名复实，一名赤网，生山谷（《御览》）。

　　《名医》曰：一名菟缕，一名唐蒙，一名玉女，一名赤网，一名菟累。生朝鲜田野，蔓延草木之上，色黄而细，为赤网，色浅而大，为菟累。九月采实，暴干。

　　案《说文》云：蒙玉女也《广雅》云：菟邱，菟丝也，女萝，松萝也；《尔雅》云：唐蒙，女萝。菟丝。又云：蒙，玉女；《毛诗》云：爱采唐矣。《传》云：唐蒙，菜名。又茑与女萝。

　　《传》云：女萝、菟丝，松萝也。陆玑云：今菟丝蔓连草上生，黄赤如金，今合药，菟丝子是也，非松萝，松萝，自蔓松上，枝正青，与菟丝异。《楚词》云：被薜荔兮带女萝。王逸云：女萝，菟丝也。《淮南子》云：千秋之松，下有茯苓，上有菟丝。高诱注云：茯苓，千岁松脂也。菟丝生其上而无根。旧作菟，非。

　　卷一　上经

　　牛膝

　　味苦，酸（《御览》作辛）。主寒（《御览》作伤寒）湿痿痹，四肢拘挛，膝痛不可屈伸，逐血气，伤热火烂，堕胎。久服，轻身、耐老（《御览》作能老）。一名百倍，生川谷。

　　《吴普》曰：牛膝，神农：甘；一经：酸；黄帝、扁鹊：甘；李氏，温。雷公：酸，无毒。生河内或临邛。叶如夏蓝；茎本赤。二月、八月采（《御览》）。

　　《名医》曰：生河内及临朐。二月、八月、十月采根，阴干。

　　案：《广雅》云：牛茎，牛膝也；陶弘景云：其茎有节，似膝，故以为名也。膝，当为膝。

　　卷一　上经

　　充蔚子

　　味辛，微温。主明目益精，除水气。久服轻身，茎主瘾疹痒，可作浴汤。一名益母，一名益明，一名大札。生池泽。

　　《名医》曰：一名贞蔚，生海滨，五月采。

　　案：《说文》云： ，萑也。《广雅》云：益母，充蔚也。《尔雅》云：萑， 。郭璞云：今茺蔚也。《毛诗》云：中谷有 。《传》云： ， 也。陆玑云：旧说及魏博士济阴周元明，皆云 是也。《韩诗》及三苍说，悉云益母，故曾子见益母而感。刘歆曰： ，臭秽。臭秽，即茺蔚也。旧作茺，非。

　　卷一　上经

　　女萎

　　味甘，平。主中风暴热，不能动摇，跌筋结肉，诸不足。久服，去面黑 ，好颜色、润泽，轻身、不老。生山谷。

　　《吴普》曰：女萎，一名葳蕤，一名玉马，一名地节，一名虫蝉，一名乌萎，一名荧，一名玉竹，神农：苦；一经：甘；桐君、雷公、扁鹊：甘，无毒；黄帝：辛。生太山山谷。

　　叶青黄相值，如姜。二月、七月采。治中风暴热。久服，轻身（《御览》）。一名左眄。久服，轻身、耐老（同上）。

　　《名医》曰：一名荧，一名地节，一名玉竹，一名马熏，生太山及邱陵，立春后采，阴干。

　　案：《尔雅》云：荧，委萎；郭璞云：药草也，叶似竹，大者如箭，竿，有节，叶狭而长录》有萎蕤，而为用正同，疑女萎即葳蕤也，惟名异耳；陈藏器云：《魏志·樊阿传》：青粘，一名黄芝，一名地节。此即葳蕤。

　　卷一　上经

　　防葵

　　味辛，寒。主疝瘕肠泄，膀胱热结，溺不下。咳逆，温疟，癫痫，惊邪狂走。久服，坚骨髓、益气、轻身。一名梨盖。生川谷。

　　《吴普》曰：房葵，一名梨盖，一名爵离，一名房苑，一名晨草，一名利如，一名方盖，神农：辛，小寒；桐君、扁鹊：无毒；岐伯、雷公、黄帝：苦，无毒。茎叶如葵，上黑黄。二月生根，根大如桔梗，根中红白。六月，花白，七月、八月，实白，三月三日采根（《御览》）。

　　《名医》曰：一名房慈，一名爵离，一名农果，一名利茹，一名方盖，生临淄，及嵩高太山少室，三月三日采根，曝干。

　　案：《博物志》云：防葵，与野狼毒相似。

　　卷一　上经

　　柴胡

　　味苦，平。主心腹，去肠胃中结气，饮食积聚，寒热邪气，推陈致新。久服，轻身、明目、益精。一名地熏。

　　《吴普》曰：茈葫，一名山菜，一名茹草，神农、岐伯、雷公：苦，无毒，生冤句。二月、八月采根（《御览》）。

　　《名医》曰：一名山菜，一名茹草。叶，一名芸蒿，辛香可食，生宏农及冤句。二月、八月采根，曝干。

　　案：《博物志》云：芸蒿，叶似邪蒿，春秋有白 ，长四、五寸，香美可食。长安及河内并有之。《夏小正》云：正月采芸。《月令》云：仲春，芸始生；《吕氏春秋》云：菜之美者，华阳之芸，皆即此也。《急就篇》有云：颜师古注云：即今芸蒿也，然则是此茈胡叶矣。

　　茈、柴，前声相转。《名医》别录前胡条，非。陶弘景云：《本经》上品有茈胡而无此。晚来医乃用之。

　　卷一　上经

　　麦门冬

　　味甘，平。主心腹结气，伤中、伤饱，胃络脉绝，羸瘦短气。久服，轻身、不老、不饥。

　　生川谷及堤阪。

　　《吴普》曰：一名马韭，一名舋冬，一名忍冬，一名忍陵，一名不死药，一名仆垒，一名随脂（《太平御览》引云：一名羊韭，秦，一名马韭，一名禹韭，韭；越，一名羊齐，一名麦韭，一名禹韭，一名舋韭，一名禹余粮），神农、岐伯：甘，平；黄帝、桐君、雷公：甘，无毒；李氏：甘，小温；扁鹊：无毒。生山谷肥地。叶如韭，肥泽丛生。采无时，实青黄。

　　《名医》曰：秦，名羊韭；齐，名麦韭；楚，名马韭；越，名羊蓍，一名禹葭，一名禹余粮，叶如韭，冬夏长生，生函谷肥土、石间久废处。二月、三月、八月、十月采，阴干。

　　案：《说文》云： ， 冬草。《中山经》云：青要之山，是多仆累，据《吴普》说，即麦门冬也。忍、 ，垒、累，音同，陶弘景云：实如青珠，根似 麦，故谓麦门冬。

　　卷一　上经

　　独活

　　味苦，平。主风寒所击，金疮，止痛，贲豚，痫痉，女子疝瘕。久服，轻身、耐老。一名羌活，一名羌青，一名扩羌使者。生川谷。

　　《吴普》曰：独活，一名胡王使者，神农、黄帝：苦，无毒。八月采。此药有风花不动，无风独摇（《御览》）。

　　《名医》曰：一名胡王使者，一名独摇者。此草，得风不摇，无风自动。生雍州，或陇西南安。二月、八月采根，曝干。

　　案：《列仙传》云：山图服羌活、独活，则似二名。护羌、胡王，皆羌字缓声，犹专诸为专设诸，庚公差为瘐公之斯，非有义也。

　　卷一　上经

　　车前子

　　味甘，寒，无毒。主气癃，止痛，利水道小便，除湿痹。久服，轻身、耐老。一名当道（《御览》有云：一名牛舌，《大观本》作牛遗，黑字）。生平泽。

　　《名医》曰：一名 ，一名虾蟆衣，一名牛遗，一名胜 ，生真定邱陵阪道中，五月五日采，阴干。

　　案：《说文》云： ，一曰 。一名马 ，其实如李，令人宜子，《周书》所说，《广雅》云：当道，马 也；《尔雅》云： ，马 ；马 ，车前。郭璞云：今车前草，大叶长穗，好生道边，江东呼为虾蟆衣。又 ，牛 。孙炎云：车前，一名牛边，《毛诗》云：采采 ，《传》云： ，马 ；马 ，车前也。陆玑云：马 ，一名车前，一名当道。

　　喜在牛迹中生，故曰车前当道也，今药中车前子是也，幽州人谓之牛舌草。

　　卷一　上经

　　木香

　　味辛。主邪气，辟毒疫温鬼，强志。主淋露（《御览》引云：主气不足。《大观本》作黑字）。久服，不梦寤魇寐（《御览》引云：一名密青。一名：轻身，致神仙，《大观本》俱作黑字）。生山谷。

　　《名医》曰：一名蜜香，生永昌。

　　卷一　上经

　　署豫

　　（旧作薯蓣，《御览》作署豫，是）

　　味甘，温。主伤中，补虚羸，除寒热邪气，补中，益气力，长肌肉。长肌肉。久服，耳目聪明，轻身、不饥、延年。一名山芋，生山谷。

　　《吴普》曰：薯蓣，一名诸署（《御览》作署豫，作诸署，《艺文类聚》亦作诸）。齐越，名山芋，一名修脆，一名儿草（《御览》引云，秦楚，名玉延，齐越，名山芋；郑赵，名山芋，一名玉延）。神农：甘，小温；桐君、雷公：甘（御引作苦），无毒。或生临朐钟山。

　　始生，赤茎细蔓；五月，华白；七月，实青黄，八月，熟落，根中白，皮黄，类芋（《御览》引云：二月、八月采根。恶甘遂）。

　　《名医》曰：秦楚名玉延，郑越名土诸。生嵩高，二月、八月采根，曝干。

　　案：《广雅》云：玉延，薯豫，署蓣也。《北山经》云：景山草多薯豫。郭璞云：根似羊蹄，可食，今江南单呼为薯，语有轻重耳；《范子计然》云：薯豫，本出三辅，白色者，善；《本草衍义》云：山药，上一字犯宋英庙讳，下一字曰蓣，唐代宗名豫，故改下一字为

　　卷一　上经

　　薏苡仁

