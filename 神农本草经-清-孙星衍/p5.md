<!-- { "loadSidebar": true } -->
　　味甘，微寒。主筋急，拘挛不可屈神，风湿痹，下气。久服，轻身、益气。其根，下三虫。一名解蠡。生平泽及田野。

　　《名医》曰：一名屋 ，一名起实，一名赣。生真定。八月采实；采根，无时。

　　案：《说文》云：KT ，KT ，一曰KT 英。赣，一曰薏 。《广雅》云：赣，起实，KT 目也。《吴越春秋》：鲧娶于有莘氏之女，名曰女嬉，年壮未孳，嬉于砥山，得薏苡面而吞之，意若为人所感，因而妊孕。《后汉书·马援传》：援在交趾，常饵薏苡实，用能轻身、省欲

　　卷一　上经

　　泽泻

　　味甘，寒。主风寒湿痹，乳难。消水，养五脏，益气力，肥健。久服，耳目聪明，不饥、延、轻身，面生光，能行水上。一名水泻，一名芒芋，一名鹄泻。生池泽。

　　《名医》曰：生汝南，五、六、八月采根，阴干。

　　案：《说文》云： ，水写也；《尔雅》云： 。郭璞云：今泽泻，又 ，牛肤。郭璞云：《毛诗传》云水 也，如续断，寸寸有节，拔之可复。《毛诗》云：言采其 。《传》云：，水写也。陆玑云：今泽写也。其叶如车前草大，其味亦相似，徐州广陵人食之。

　　卷一　上经

　　远志

　　味苦，温。主咳逆伤中，补不足，除邪气，利九窍，益智慧，耳目聪明，不忘，强志倍力。久服，轻身、不老。叶名小草，一名棘菀（陆德明《尔雅音义》引作苋），一名 绕（《御览》作要绕），一名细草。生川谷。

　　《名医》曰：生太山及冤句。四月采根、叶，阴干。

　　案：《说文》云： ，棘 也。《广雅》云： 苑，远志也。其上谓之小草。《尔雅》云：绕， 。郭璞云：今远志也，似麻黄，赤华，叶锐而黄。

　　卷一　上经

　　龙胆

　　味苦涩。主骨间寒热，惊痫邪气，续绝伤，定五脏，杀蛊毒。久服，益智、不忘，轻身、耐老。一名陵游，生山谷。

　　《名医》曰：生齐朐及冤句。二月、八月、十一月、十二月采根，阴干。

　　卷一　上经

　　细辛

　　味辛，温。主咳逆，头痛脑动，百节拘挛，风湿。痹痛、死肌。久服，明目、利九窍，轻身、长年。一名小辛。生山谷。

　　《吴普》曰：细辛，一名细草（《御览》引云：一名小辛）。神农、黄帝、雷公、桐君：辛，小温；岐伯：无毒；李氏：小寒。如葵叶，色赤黑，一根一叶相连（《御览》引云：三月、八月采根）。

　　《名医》曰：生华阴。二月、八月采根，阴干。

　　案：《广雅》云：细条、少辛，细辛也。《中山经》云：浮戏之山，上多少辛。郭璞云：细辛也。《管子·地员篇》云：小辛，大蒙。《范子计然》云：细辛，出华阴，色白者，善。

　　卷一　上经

　　石斛

　　味甘，平。主伤中，除痹，下气，补五脏虚劳、羸瘦，强阴。久服，浓肠胃、轻身、延年。一名林兰（《御览》引云：一名禁生。《观本》作黑字），生山谷。

　　《吴普》曰：石斛，神农：甘，平；扁鹊：酸；李氏：寒（《御览》）。

　　《名医》曰：一名禁生，一名杜兰，一名石 。生六安水傍石上。七月、八月采茎，阴干。

　　案：《范子计然》云：石斛，出六安。

　　卷一　上经

　　巴戟天

　　味辛，微温。主大风邪气，阴痿不起，强筋骨，安五脏，补中，增志《名医》曰：生巴郡及下邳。二月、八月采根，阴干。

　　卷一　上经

　　白英

　　味甘，寒。主寒热、八疽、消渴，补中益气。久服，轻身、延年。一名谷菜（元本误作黑字），生山谷。

　　《名医》曰：一名白草。生益州。春，采叶；夏，采茎；秋，采花；冬，采根。

　　案：《尔雅》云：苻，鬼目。郭璞云：今江东有鬼目草，茎似葛，叶圆而毛，子如耳也，赤色丛生。《唐本》注白英云：此鬼目草也。

　　卷一　上经

　　白蒿

　　味甘，平。主五脏邪气，风寒湿痹，补中益气，长毛发，令黑，疗心悬、少食、常饥。

　　轻身、耳目聪明、不老。生川泽。

　　《名医》曰：生中山，二月采。

　　案：《说文》云：蘩，白蒿也；艾，冰台也。《广雅》云：蘩母，蒡 也。《尔雅》云：艾，冰台。郭璞云：今艾，白蒿。《夏小正》云：二月采蘩。《传》云：蘩，由胡。由胡者，繁母也。繁母者，旁勃也。《尔雅》云：蘩，皤蒿。郭璞云：白蒿。又蘩，由胡，郭璞云：未详。《毛诗》云：于以采蘩。《传》云：蘩，皤蒿也。又采蘩祁祁。《传》云：蘩，白蒿也；陆玑云：凡艾，白色者，为皤蒿；《楚词》王逸注云：艾，白蒿也。按：皤、白，音义皆相近。艾，是药名，《本草经》无者，即白蒿是也。《名医》别出艾条，非。

　　卷一　上经

　　赤箭

　　味辛，温。主杀鬼精物、蛊毒恶气。久服，益气力，长阴、肥健，轻身、增年。一名离母，一名鬼督邮。生川谷。

　　《吴普》曰：换督邮，一名神草，一名阎狗。或生太山，或少室。茎、箭赤，无叶，根如芋子。三月、四月、八月采根，日干。治痈肿（《御览》）。

　　《名医》曰：生陈仓雍州，及太山少室，三月、四月、八月采根，曝干。

　　案：《抱朴子》云：按：仙方中，有合离草，一名独摇，一名离母，所以谓之合离、离母者，此草为物，下根如芋魁，有游子十二枚周环之，去大魁数尺，虽相须，而实不相连，但以气相属耳，别说云：今医家见用天麻，即是此赤箭根。

　　卷一　上经

　　奄闾子

　　（旧作庵闾，《御览》作奄闾，是）

　　味苦，微寒。主五脏瘀血，腹中水气，胪张留热，风寒湿痹，身体诸痛。久服，轻身、延年、不老。生川谷。

　　《吴普》曰：奄闾，神农、雷公、桐君、岐伯：苦，小温，无毒；李氏：温，或生上党，叶青浓两相当，七月，花曰；九月，实黑，七月、九月、十月采，驴马食，仙去（《御览》）。

　　《名医》曰： 食之，神仙。生雍州，变生上党及道边，十月采根，阴干。

　　案：《司马相如赋》有奄闾，张揖云：奄闾，蒿也。子可治疾。

　　卷一　上经

　　析子

　　味辛，微温。主明目，目痛泪出，除痹，补五脏，益精光。久服，轻身，不老。一名蔑析，一名大蕺，一名马辛。生川泽及道旁。

　　《吴普》曰：析 ，一名析目，一名荣冥，一名马 。雷公、神农、扁鹊：辛；李氏：小温，四月采干。二十日，生道旁。得细辛，良。畏干姜、苦参、荠实，神农：无毒。生野田，五月五日采，阴干。治腹胀（《御览》）。

　　《名医》曰：一名大荠，生咸阳。四月、五月采，曝干。

　　案：《说文》云： ，析 ，大荠也；《广雅》云：析 ，马辛也，《尔雅》云：析 、大荠。郭璞云：荠，叶细，俗呼之曰老荠。旧作菥，非。

　　卷一　上经

　　蓍实

　　味苦，平。主益气，充肌肤，明目、聪慧、先知。久服，不饥、不老、轻身。生山谷。

　　《吴普》曰：蓍实，味苦、酸，平，无毒，主益气，充肌肤，明目、聪慧、先知，久服，不饥、不老、轻身，生少室山谷。八月、九月采实，曝干（《御览》）。

　　《名医》曰：生少室，八月、九月采实，晒干。

　　案：《说文》云：蓍，蒿属，生千岁，三百茎。《史记·龟策传》云：蓍，百茎共一根

　　卷一　上经

　　赤芝

　　味苦，平。主胸中结，益心气，补中，增智慧，不忘。久食，轻身、不老、延年、神仙。

　　一名丹芝。黑芝味咸，平。主癃，利水道，益肾气，通九窍，聪察。久食，轻身、不老、延年、

　　卷一　上经

　　青芝

　　味酸，平。主明目，补肝气，安精魂，仁恕，久食，轻身、不老、延年、神仙。一名龙芝。

　　卷一　上经

　　白芝

　　味辛，平。主咳逆上气，益肺气，通利口鼻，强志意，勇悍，安魄。久食，轻身、不老、延年、神仙。一名玉芝。

　　卷一　上经

　　黄芝

　　味甘，平。主心腹五邪，益脾气，安神，忠信和乐。久食，轻身、不老、延年、神仙。

　　一名金芝。

　　卷一　上经

　　紫芝

　　味甘，温。主耳聋，利关节，保神，益精气，坚筋骨，好颜色。久服，轻身、不老、延年。一名木芝。生山谷（旧作六种，今并）。

　　《吴普》曰：紫芝，一名木芝。

　　《名医》曰：赤芝，生霍山，黑芝，生恒山，青芝，生太山，白芝，生华山；黄芝，生嵩山；紫芝，生高夏地上，色紫，形如桑（《御览》），六芝，皆无毒，六月、八月采。

　　案：《说文》云：芝，神草也。《尔雅》云：茵芝。郭璞云：芝，一岁三华，瑞草；《礼记》则云：芝 。卢植注云：芝，木芝也。《楚词》云：采三秀于山间。王逸云：三秀，谓芝草。《后汉书·华佗传》，有漆叶青面散，注引佗传曰：青面者，一名地节，一名黄芝，主理五脏，益精气，本《字书》无面字，相传音女廉反；《列仙传》云：吕尚服泽芝。《抱朴子·仙药篇》云：赤者，如珊瑚；白者，如截肪，黑者，如泽漆；青者，如翠羽；黄者，如紫金。

　　而皆光明洞彻，如坚冰也。

　　卷一　上经

　　卷柏

　　味辛，温。生山谷。主五脏邪气，女子阴中寒热痛，症瘕、血闭、绝子。久服，轻身、和《吴普》曰：卷柏，神农：辛；桐君、雷公：甘（《御览》引云：一名豹足，一名求股，一名万岁，一名神枝、时，生山谷）。

　　《名医》曰：一名豹足，一名求股，一名交时，生常山，五月、七月采，阴干。

　　案：《范子计然》云：卷柏，出三辅。

　　卷一　上经

　　蓝实

　　味苦，寒。主解诸毒，杀蛊 、注鬼、螫毒。久服，头不白、轻身。生平泽。

　　《名医》曰：其茎叶可以染青，生河内。

　　案：《说文》云： ，马蓝也。蓝，染青草也。《尔雅》云： ，马蓝；郭璞云：今大叶冬蓝也。《周礼》掌染草，郑注云：染草，蓝茜，象头之属。《夏小正》：五月启灌蓝。

　　《毛诗》云：终朝采蓝。《笺》云：蓝，染草也。

　　卷一　上经

　　芎

　　味辛，温。主中风入脑，头痛，寒痹，筋挛缓急，金创，妇人血闭无子。生川谷。

