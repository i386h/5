<!-- { "loadSidebar": true } -->
　　《吴普》曰：芎 （《御览》引云：一名香果），神农、黄帝、岐伯、雷公：辛，无毒，扁鹊：酸，无毒，李氏：生温，熟寒，或生胡无桃山阴，或太山（《御览》作或斜谷西岭，或太山）。叶香细青黑，文赤如 本，冬夏丛生，五月花赤，七月实黑，茎端两叶，三月采。根有节，似马衔状。

　　《名医》曰：一名胡 ，一名香果。其叶，名蘼芜。生武功斜谷西岭，三月、四月采根，曝干。

　　案：《说文》云：菅，菅 ，香草也。芎，司马相如说：或从弓；《春秋左传》云：有山鞠穷乎。杜预云：鞠穷所以御湿。《西山经》云：号山，其草多芎 。郭璞云：芎 ，一名江蓠。

　　《范子计然》云：芎 生始无，枯者，善（有脱字）。《司马相如赋》有芎 。司马贞引司马彪云：芎 ，似 本；郭璞云：今历阳呼为江蓠。

　　卷一　上经

　　蘼芜

　　味辛，温。主咳逆，定惊气，辟邪恶，除蛊毒鬼注，去三虫，久服通神。一名薇芜。生川泽。

　　《吴普》曰：麋芜，一名芎 （《御览》）。

　　《名医》曰：一名茳蓠，芎 苗也，生雍州及冤句，四月、五月采叶，曝干。

　　案：《说文》云：麋，麋芜也。蓠，茳蓠，麋芜。《尔雅》云：靳 ，麋芜。郭璞云：香草，叶小如委状。《淮南子》云：似蛇床，《山海经》云：臭如麋芜。《司马相如赋》有江蓠、麋芜。司马贞引樊光云： 本，一名麋芜，根名勒芷。

　　卷一　上经

　　黄连

　　味苦，寒。主热气目痛、 伤泣出，明目（《御览》引云：主茎伤。《大观本》无），肠，腹痛下利，妇人阴中肿痛。久服，令人不忘。一名王连。生川谷。

　　《吴普》曰：黄连，神农、岐伯、黄帝、雷公：苦，无毒；李氏：小寒。或生蜀郡、太山之阳（《御览》）。

　　《名医》曰：生巫阳及蜀郡、太山，二月、八月采。

　　案：《广雅》云：王连，黄连也。《范子计然》云：黄连，出蜀郡，黄肥坚者，善。

　　卷一　上经

　　络石

　　味苦，温。主风热、死肌、痈伤，口干、舌焦，痈肿不消，喉舌肿，水浆不干。

　　久服，轻身，明目、润泽、好颜色，不老、延年。一名石鲮。生川谷。

　　《吴普》曰：落石，一名鳞石，一名明石，一名县石，一名云华，一名云珠，一名云英，一名云丹，神农：苦，小温；雷公：苦，无毒；扁鹊、桐君：甘，无毒；李氏：小寒。

　　云药中君。采无时（《御览》）。

　　《名医》曰：一名石蹉，一名略石，一名明石，一名领石，一名县石，生太山或石山之阴，或高山岩石上，或生人间，正月采。

　　案：《西山经》云：上申之山多硌石，疑即此。郭璞云：硌，磊硌大石儿，非也；《唐本》注云：俗名耐冬，山南人谓之石血，以其包络石木而生，帮名络石。《别录》谓之石龙藤，以石上生者，良。

　　卷一　上经

　　蒺藜子

　　味苦，温。主恶血，破症结积聚，喉痹，乳难。久服，长肌肉，明目、轻身。一名旁通，一名屈人，一名止行，一名豺羽，一名升推（《御览》引云：一名君水香，《大观本》无文）。

　　生平泽，或道旁。

　　《名医》曰：一名即藜，一名茨，生冯翊。七月、八月采实，曝干。

　　案：《说文》云：荠，蒺黎也。《诗》曰：墙上有荠，以茨为茅苇，开屋字。《尔雅》云：墙上有茨。《传》云：茨，蒺藜也，旧本作蒺藜，非。

　　卷一　上经

　　黄

　　味甘，微温。主痈疽久败创，排脓止痛，大风痢疾，五痔鼠 ，补虚，小儿百病。一名戴糁。生山谷。

　　《名医》曰：一名戴椹，一名独椹，一名芰草，一名蜀脂，一名百本，生蜀郡白水汉中，二月、十月采，阴干。

　　卷一　上经

　　肉松蓉

　　味甘，微温。主五劳七伤，补中，除茎中寒热痛，养五脏，强阴，益精气，多子，妇人症瘕。久服，轻身。生山谷。

　　《吴普》曰：肉苁蓉，一名肉松蓉，神农、黄帝：咸；雷公：酸，小温（《御览》作李氏：小温），生河西（《御览》作东）山阴地，长三、四寸，丛生，或代郡（《御览》下有雁门二字）。二月到八月采（《御览》引云：阴干用之）。

　　《名医》曰：生河西及代郡雁门，五月五日采，阴干。

　　案：《吴普》云：一名肉松蓉，当是古本，蓉，即是容字，俗写苁蓉，非正字也。陶弘景云：是野马精落地所生，生时似肉，旧作肉苁蓉，非。

　　卷一　上经

　　防风

　　味苦，温，无毒。主大风、头眩痛，恶风风邪，目盲无所见，风行周身，骨节疼痹（《御览》作痛），烦满。久服，轻身。一名铜芸（《御览》作芒）。生川泽。

　　《吴普》曰：防风，一名回云，一名回草，一名百枝，一名 根，一名百韭，一名百种，神农、黄帝、岐伯、桐君、雷公、扁鹊：甘，无毒，李氏：小寒，或生邯郸上蔡，正月生叶，细圆，青黑黄白；五月花黄；六月实黑。三月、十月采根，晒干，琅邪者，良（《御览》）。

　　《名医》曰：一名茴草，一名百枝，一名屏风，一名 根，一名百蜚。生沙苑，及邯郸、琅邪、上蔡。二月、十月采根，曝干。

　　案：《范子计然》云：防风，出三辅。白者，善。

　　卷一　上经

　　蒲黄

　　味甘，平。主心腹、膀胱寒热，利小便，止血，消瘀血。久服，轻身、益气力，延年、神仙。生池泽。

　　《名医》曰：生河东，四月采。

　　案：《玉篇》云： ，谓今蒲头有台，台上有重台，中出黄，即蒲黄。陶弘景云：此即蒲厘花上黄粉也，《仙经》亦用此，考《尔雅》苻离，其上 ，苻离与蒲厘声相近，疑即

　　卷一　上经

　　香蒲

　　味甘，平。主五脏心下邪气，口中烂臭，坚齿，明目，聪耳。久服，轻身、耐老（《御览》作能老）。一名睢（《御览》云睢蒲）。生池泽。

　　《吴普》曰：睢，一名睢石，一名香蒲，神农、雷公：甘。生南海，池泽中（《御览》）。

　　《名医》曰：一名醮，生南海。

　　案：《说文》云：菩，草也。《玉篇》云：菩，香草也。又音蒲。《本草图经》云：香蒲，蒲黄苗也，春初生嫩叶，未出水时，红白色，茸茸然，《周礼》以为菹。

　　卷一　上经

　　续断

　　味苦，微温。主伤寒，补不足，金创痈伤，折跌，续筋骨，妇人乳难（《御览》作乳痈，云崩中、漏血，《大观本》作黑字）。久服，益气力。一名龙豆，一名属折。生山《名医》曰：一名接骨，一名南草，一名槐。生常山。七月、八月采，阴干。

　　案：《广雅》云： ，续断也。《范子计然》云：续断，出三辅：《桐君药录》云：续断，生蔓延，叶细，茎如荏大，根本黄白，有汁。七月、八月采根。

　　卷一　上经

　　漏芦

　　味甘，咸寒。主皮肤热、恶创、疽痔、湿痹，下乳汁。久服，轻身益气，耳目聪明，不老、延年。一名野兰。生山谷。

　　《名医》曰：生乔山，八月采根，阴干。

　　案：《广雅》云：飞廉，漏芦也；陶弘景云：俗中取根，名鹿骊。

　　卷一　上经

　　营实

　　味酸，温。主痈疽恶创，结肉跌筋，败创，热气，阴蚀不疗，利关节。一名墙薇，一名墙麻，一名牛棘。生川谷。

　　《吴普》曰：蔷薇，一名牛勒，一名牛膝，一名蔷薇，一名山枣（《御览》）。

　　《名医》曰：一名牛勒，一名蔷蘼，一名山棘，生零陵及蜀郡，八月、九月采，阴干。

　　案：陶弘景云：即是墙薇子。

　　卷一　上经

　　天名精

　　味甘，寒。主瘀血、血瘕欲死、下血。止血，利小便。久服轻身、耐老。一名麦句姜，一名虾蟆蓝，一名豕首。生川泽。

　　《名医》曰：一名天门精，一名玉门精，一名彘颅，一名蟾蜍兰，一名觐，生平原。五月采。

　　案：《说文》云： ，豕首也；《尔雅》云： ， ，豕首。郭璞云：今江东呼 首，可以 蚕蛹。陶弘景云：此即今人呼为 ，《唐本》云：鹿活草是也。《别录》一名天蔓菁，南文呼为地松；掌禹锡云：陈藏器别立地菘条，后人不当仍其谬。

　　卷一　上经

　　决明子

　　味咸，平。主青盲、目淫、肤赤、白膜、眼赤痛、泪出。久服，益精光（《太平御览》引作理目珠精，理，即治字），轻身。生川泽。

　　《吴普》曰：决明子，一名草决明，一名羊明（《御览》）。

　　《名医》曰：生龙门，石决明，生豫章，十月采，阴干百日。

　　案：《广雅》云：羊 ，英光也。又决明，羊明也；《尔雅》云： ，英光。

　　郭璞云：英，明也。叶黄锐，赤花，实如山茱萸。陶弘景云：形似马蹄决明。

　　卷一　上经

　　丹参

　　味苦，微寒。主心腹邪气，肠鸣幽幽如走水，寒热积聚；破症除瘕，止烦满，益气。一名却蝉草。生川谷。

　　《吴普》曰：丹参，一名赤参，一名木羊乳，一名却蝉草。神农、桐君、黄帝、雷公、扁鹊：苦，无毒；李氏：小寒。岐伯：咸。生桐柏，或生太山山陵阴。茎花小方如荏，毛、根赤，四月花紫，五月采根，阴干，治心腹痛（《御览》）。

　　《名医》曰：一名赤参，一名木羊乳，生桐柏山及太山，五月采根，曝干。

　　案：《广雅》云：却蝉，丹参也。

　　卷一　上经

　　茜根

　　味苦，寒。主寒湿，风痹，黄胆，补中。生川谷。

　　《名医》曰：可以染绛。一名地血，一名茹 ，一名茅搜，一名茜。生乔山。二月、三月采根，阴干。

　　案：《说文》云：茜，茅搜也。搜，茅搜，茹 。人血所生，可以染绛，从草从鬼。《广雅》云：地血，茹 ，茜也。《尔雅》云：茹 ，茅鬼；郭璞云：今茜也，可以染绛。

　　《毛诗》云：茹 在阪。《传》云：茹 ，茅搜也。陆玑云：一名地血，齐人谓之茜，徐州人谓之牛蔓。徐广注《史记》云：茜，一名红蓝，其花染绘，赤黄也。按：《名医》别出红蓝条，非。

　　卷一　上经

　　飞廉

　　味苦，平。主骨节热，胫重酸疼。久服，令人身轻。一名飞轻（已以上四字，原本黑字）。

　　生川泽。

　　《名医》曰：一名伏兔，一名飞雉，一名木禾，生河内，正月采根；七月、八月采花。

　　阴干。

　　案：《广雅》云：伏猪，木禾也。飞廉，漏芦也。陶弘景云：今既别有漏芦，则非。此别名耳。

　　卷一　上经
