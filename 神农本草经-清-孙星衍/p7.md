<!-- { "loadSidebar": true } -->

　　五味子

　　味酸，温。主益气，咳逆上气，劳伤羸瘦。补不足，强阴，益男子精（《御览》引云：一名会及。《大观本》作黑字）。生山谷。

　　《吴普》曰：五味子，一名元及（《御览》）。

　　《名医》曰：一名会及，一名元及。生齐山及代郡，八月采实，阴干。

　　案：《说文》云： ，猪也。 ， 猪草也。 ， 也。《广雅》云：会及，五味也。

　　《尔雅》云： ， 。郭璞云：五味也。蔓生子，丛在茎头。《抱朴子·仙药篇》云：五味者，五行之精，其子有五味。移门子服五味子十六年，色如玉女，入水不沾，入火不灼也。

　　卷一　上经

　　旋华

　　味甘，温。主益气，去面 （《御览》作 ）黑，色媚好（《御览》作令人色悦泽）。其根味辛。主腹中寒热邪气，利小便。久服，不饥、轻身。一名筋根华，一名金沸（《御览》引云：一名美草，《大观》本作黑字）。生平泽。

　　《名医》曰：生豫州，五月采，阴干。

　　案：陶弘景云：东人呼为山姜，南人呼为美草；《本草衍义》云：世又谓之鼓子花。

　　卷一　上经

　　兰草

　　味辛，平。主利水道，杀蛊毒，辟不祥。久服，益气、轻身、不老、通神明。一名水香。

　　生池泽。

　　《名医》曰：生大吴，四月、五月采。

　　案：《说文》云：兰，香草也；《广雅》云： ，兰也；易：其臭如兰。郑云：兰，香草也。《夏小正》：五月蓄兰。《毛诗》云：方秉 分。《传》云： ，兰也。陆玑云： ，即兰，香草也，其茎、叶似药草泽兰。《范子计然》云：大兰，出汉中三辅；兰，出河东宏农，白者善。元杨齐贤注李白诗引《本草》云：兰草、泽兰，二物同名。兰草，一名水香，云都梁是也。《水经》：零陵郡，都梁县西小山上，有 水，其中悉生兰草，绿叶紫茎；泽兰，如薄荷，微香，荆湘岭南人家多种之，与兰大抵相类。颜师古以兰草为泽兰，非也

　　卷一　上经

　　蛇床子

　　味苦，平。主妇人阴中肿痛，男子阳痿、湿痒，除痹气，利关节，癫痫恶创。久服，轻身。一名蛇米。生川谷及田野。

　　《吴普》曰：蛇床，一名蛇珠（《御览》）。

　　《名医》曰：一名蛇粟，一名虺床，一名思盐，一名绳毒，一名枣棘，一名墙蘼，生临淄。五月采实，阴干。

　　案：《广雅》云，蛇粟，马床，蛇床也；《尔雅》云：盱虺床。《淮南子·汜论训》云：乱人者，若蛇床之与蘼芜。

　　卷一　上经

　　地肤子

　　味苦，寒。主膀胱热，利小便，补中，益精气。久服，耳目聪明、轻身、耐老。一名地葵（《御览》引云：一名地华，一名地脉。《大观本》无一名地华四字；脉，作麦，皆黑字）。

　　生平泽及田野。

　　《名医》曰：一名地麦，生荆州，八月、十月采实，阴干。

　　案：《广雅》云：地葵，地肤也；《列仙传》云：文宾服地肤；郑樵云：地肤，曰落帚，亦曰地扫；《尔雅》云： ，马帚，即此也；今人亦用为帚。

　　卷一　上经

　　景天

　　味苦，平。主大热、火创、身热烦，邪恶气。花，主女人漏下赤白，轻身、明目。一名戒火，一名慎火（《御览》引云：一名水母。《大观本》作黑字，水作火）。生川谷。

　　案：陶弘景云：今人皆盆养之于屋上，云以辟火。

　　卷一　上经

　　茵陈

　　（《御览》作茵蒿）

　　味苦，平。主风湿寒热邪气，热结、黄胆。久服，轻身、益气、耐老（《御览》作能老）。

　　生邱陵阪岸上。

　　《吴普》曰：因尘，神农、岐伯、雷公：苦，无毒；黄帝：辛，无毒。生田中，叶如蓝，十一月采（《御览》）。

　　《名医》曰：白兔食之，仙。生太山。五月及立秋采，阴干。

　　案：《广雅》云：因尘，马先也；陶弘景云：《仙经》云：白蒿，白兔食之仙，而今茵陈乃云此，恐非耳。陈藏器云：茵陈，经冬不死，因旧苗而生，故名茵陈，后加蒿字也。据此，知旧作茵陈蒿，非；又按：《广雅》云：马先，疑即马新蒿，亦白蒿之类。

　　卷一　上经

　　杜若

　　味辛，微温。主胸胁下逆气，温中，风入脑户，头肿痛，多涕泪出。久服，益精（《艺文类聚》引作益气）、明目、轻身。一名杜衡（《艺文类聚》引作蘅，非）。生川泽。

　　《名医》曰：一名杜连，一名白连，一名白苓，一名若芝，生武陵及冤句，二月、八月采根，曝干。

　　案：《说文》云：若，杜若，香草；《广雅》云：楚蘅，杜蘅也；《西山经》云：于帝之上有草焉，其状如葵，其臭如蘼芜，名曰杜蘅。《尔雅》云：杜，土卤。郭璞云：杜蘅也，似葵而香。《楚词》云：采芳州兮杜若。《范子计然》云：杜若，生南郡汉中。又云：秦蘅，出于陇西天水。沈括《补笔谈》云：杜若，即今之高良姜。后人不识，又别出高良姜条，按：《经》云：一名杜蘅，是《名医》别出杜蘅条，非也。蘅，正字，俗加草。

　　卷一　上经

　　沙参

　　味苦，微寒。主血积惊气，除寒热，补中，益肺气。久服利人。一名知母。生川谷。

　　《吴普》曰：白沙参，一名苦心，一名识美，一名虎须，一名白参，一名志取，一名文虎。神农、黄帝、扁鹊：无毒；岐伯：咸；李氏：小寒。生河内川谷，或般阳渎山，三月生，如葵，叶青，实白如芥，根大白如芜菁，三月采（《御览》）。

　　《名医》曰：一名苦心，一名志取，一名虎须，一名白参，一名识美，一名文希，生河内及冤句、般阳续山，二月、八月采根，曝干。

　　案：《广雅》云：苦心，沙参也，其蒿，青蓑也。《范子计然》云：白沙参，出洛阳白者，善。

　　卷一　上经

　　白兔藿

　　味苦，平。主蛇虺，蜂虿， 狗，菜、肉、蛊毒，注。一名白葛。生山谷。

　　《吴普》曰：白兔藿，一名白葛谷（《御览》）。

　　《名医》曰：生交州。

　　案：陶弘景云：都不闻有识之者，都富似葛耳，《唐本》注云：此草荆襄山谷大有，俗谓之白葛。

　　卷一　上经

　　徐长卿

　　味辛，温。主鬼物、百精、蛊毒，疫疾，邪恶气，温疟。久服，强悍、轻身。

　　一名鬼督邮。生山谷。

　　《吴普》曰：徐长卿，一名石下长卿，神农、雷公：辛。或生陇西。三月采（《御览《名医》曰：生太山及陇西，三月采。

　　案：《广雅》云：徐长卿，鬼督邮也；陶弘景云：鬼督邮之名甚多，今俗用徐长卿者，其根正如细辛，小短扁扁尔，气亦相似。

　　卷一　上经

　　石龙刍

　　味苦，微寒。主心腹邪气，小便不利，淋闭，风湿，鬼注，恶毒。久服，补虚羸，轻身。耳目聪明，延年。一名龙须，一名草续断，一名龙珠。生山谷。

　　《吴普》曰：龙刍，一名龙多，一名龙须，一名续断，一名龙本，一名草毒，一名龙华，一名悬莞，神农、李氏：小寒；雷公、黄帝：苦，无毒；扁鹊：辛，无毒，生梁州。七月七日采（《御览》此条，误附续断）。

　　《名医》曰：一名龙华，一名悬莞，一名草毒，生梁州湿地，五月、七月采茎，曝干。

　　须也，似莞而细。生山石穴中。茎列垂，可以为席。《别录》云：一名之宾。郑樵云：《尔雅》所谓 鼠莞也。旧作 ，非。

　　卷一　上经

　　薇衔

　　味苦，平。主风湿痹、历节痛，惊痫、吐舌、悸气，贼风，鼠 ，痈肿。一名糜衔。生川泽。

　　《吴普》曰：薇 ，一名糜痹，一名无颠，一名承膏，一名丑，一名无心（《御览》）

　　。《名医》曰：一名承膏，一名承肌，一名无心，一名无颠。生汉中及冤句、邯郸，七月采茎、叶，阴干。

　　卷一　上经

　　云实

　　味辛，温。主泄利（旧作痢，《御览》作泄利）肠 ，杀虫蛊毒，去邪恶结气，止痛、除热，平，主见鬼精物；多食，令人狂走。久服，轻身、通神明。生川谷。

　　《吴普》曰：云实，一名员实，一名天豆，神农：辛，小温，黄帝：咸；雷公：苦。叶如麻，两两相值，高四、五尺，大茎空中，六月花，八月、九月实，十月采（《御览》）。

　　《名医》曰：一名员实，一名云英，一名天豆，生河间。十月采，曝干。

　　案：《广雅》云：天豆，云实也。

　　卷一　上经

　　王不留行

　　味苦，平。主金创，止血逐痛，出刺，除风痹内寒。久服，轻身、耐老（《御览》作能老）、增寿。生山谷。

　　《吴普》曰：王不留行，一名王不流行。神农：苦，平；岐伯、雷公：甘。三月、八月采（《御览》）。

　　案：郑樵云：王不留行，曰禁宫花，曰剪金花，叶似花，实作房。

　　卷一　上经

　　升麻

　　味甘，辛（《大观本》作甘，平）。主解百毒，杀百老物殃鬼，辟温疾、障邪毒蛊。久服，不夭（《大观本》作：主解百毒，杀百精老物殃鬼，辟瘟疫瘴气、邪气虫毒。此用《御览》文）。一名周升麻（《大观本》作周麻）。生山谷（旧作黑字。据《吴普》有云：神农：甘。

　　则《本经》当有此，今增入）。

　　《吴普》曰：升麻，神农：甘（《御览》）。

　　《名医》曰：生益州，二月、八月采根，晒干。

　　案：《广雅》云：周麻，升麻也（此据《御览》）。

　　卷一　上经

　　青

　　味甘，寒。主五脏邪气，风寒湿痹，益气，补脑髓，坚筋骨。久服，耳目聪明、不饥、不老、增寿。巨胜苗也。生川谷（旧在米谷部，非）。

　　《吴普》曰：青襄，一名梦神，神农：苦；雷公：甘（《御览》）。

　　《名医》曰：生中原。

　　案：《抱朴子·仙药篇》云：《孝经·援神契》曰：巨胜、延年，又云：巨胜，一名胡麻，饵服之，不老、耐风湿、补衰老也。

　　卷一　上经

　　姑活

　　味甘，温。主大风邪气，湿痹寒痛。久服，轻身、益寿、耐老。一名冬葵子（旧在《唐本草》中，无毒，今增）。

　　《名医》曰：生河东。

　　案：《水经注》解县引《神农本草》云：地有固活、女疏、铜芸、紫苑之族也。陶弘景云：方药亦无用此者，乃有固活丸，即是野葛一名。此又名冬葵子，非葵菜之冬葵子，疗体乖异。

　　卷一　上经

　　别羁

　　味苦，微温。主风寒湿痹，身重，四肢疼酸，寒邪历节痛。生川谷（旧在《唐本草》中，无毒，今增）。
