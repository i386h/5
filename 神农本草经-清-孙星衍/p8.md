<!-- { "loadSidebar": true } -->

　　《名医》曰：一名别枝，一名别骑，一名鳖羁。生蓝田。二月、八月采。案：陶弘景云：方家时有用处，今俗亦绝耳。

　　卷一　上经

　　屈草

　　味苦。主胸胁下痛，邪气，腹间寒热阴痹。久服，轻身、益气、耐老（《御览》作补益、能老）。生川泽（旧在《唐本草》中，无毒，今增）。

　　《名医》曰：生汉中，五月采。

　　案：陶弘景云：方药不复用，俗无识者。

　　卷一　上经

　　淮木

　　味苦，平。主久咳上气，肠中虚羸，女子阴蚀、漏下赤白沃。一名百岁城中木。生山谷（旧在《唐本草》中，无毒，今增）。

　　《吴普》曰：淮木，神农、雷公：无毒，生晋平阳河东平泽。治久咳上气，伤中羸虚，补中益气（《御览》）。

　　《名医》曰：一名炭木，生太山，采无时。

　　案：李当之云：是樟树上寄生树，大衔枝在肌肉，今人皆以胡桃皮当之，非也；桐君云：生上洛，是木皮，状如浓朴，色似桂白，其理一纵一横，今市人皆削乃以浓朴，而无正纵横理，不知此复是何物，莫测真假，何者为是也。

　　上草，上品七十三种，旧七十二种，考门芝当一升，升麻当白字；米谷部误入青襄；《唐本草》六种，姑活、屈草、淮木，皆当入此。

　　卷一　上经

　　牡桂

　　味辛，温，主上气咳逆，结气，喉痹吐吸。利关节，补中益气。久服通神、轻身、不老。

　　生山谷。

　　《名医》曰：生南海。

　　案：《说文》云：桂，江南木，百药之长， 桂也。《南山经》云：招摇之山多桂；郭璞云：桂，叶似枇杷，长二尺余，广数寸，味辛，白花，丛生山峰，冬夏常青，间无杂木。

　　《尔雅》云： ，木桂。郭璞云：今人呼桂皮浓者，为木桂，及单名桂者，是也。一名肉桂，一名桂枝，一名桂心。

　　卷一　上经

　　菌桂

　　味辛，温。主百病，养精神，和颜色，为诸药先聘通使。久服，轻身、不老，面生光华，媚好常如童子。生山谷。

　　《名医》曰：生交址桂林岩崖间，无骨，正圆如竹，立秋采。

　　案：《楚词》云：杂申椒与菌桂兮；王逸云： 、桂，皆香木。《列仙传》云：范蠡好服桂。

　　卷一　上经

　　松脂

　　味苦，温。主疽，恶创，头疡，白秃，疥瘙风气。五脏，除热。久服，轻身、不老、延年。一名松膏，一名松肪。生山谷。

　　《名医》曰：生太山。六月采。

　　案：《说文》云：松木也，或作窠。《范子计然》云：松脂，出陇西，松胶者，善。

　　卷一　上经

　　槐实

　　味苦，寒。主五内邪气热，止涎唾，补绝伤，五痔，火创，妇人乳瘕，子藏急痛。生平泽。

　　《名医》曰：生河南。

　　案：《说文》云：槐木也；《尔雅》云： ，槐，大叶而黑。郭璞云：槐树叶大色黑者，名为 。又守宫槐叶，昼聂宵炕。郭璞云：槐叶，昼日聂合，而夜炕布者，名为守宫槐。

　　味苦，寒。主五内邪气，热中消渴，周痹。久服，坚筋骨、轻身、不老（《御览》作耐老）。一名杞根，一名地骨，一名枸杞，一名地辅。生平泽。

　　《吴普》曰：枸杞，一名枸己，一名羊乳（《御览》）。

　　《名医》曰：一名羊乳，一名却暑，一名仙人杖，一名西王母杖。生常山及诸邱陵阪岸。冬采根，春、夏采叶，秋采茎、实，阴干。

　　案：《说文》云：继，枸杞也。杞，枸杞也。《广雅》云：地筋，枸杞也。《尔雅》云：杞，枸 。郭璞云：今枸杞也。《毛诗》云：集子苞杞。《传》云：杞，枸 也。陆玑云：苦杞秋熟，正赤，服之，轻身、益气。《列仙传》云：陆通食橐卢木实；《抱朴子·仙药篇》云：象紫，一名托卢是也，或名仙人杖，或云西王母杖，或名天门精，或名却老，或名地骨，或名枸杞也。

　　卷一　上经

　　柏实

　　味甘，平。主惊悸，安五脏，益气，除湿痹。久服，令人悦泽美色，耳目聪明，不饥、不老，轻身、延年。生山谷。

　　《名医》曰：生太山，柏叶尤良，田四时各依方面采，阴干。

　　案：《说文》云：柏，鞠也；《广雅》云：栝，柏也；《尔雅》云：柏， 熟。郭璞云《礼记》曰：鬯日以 。《范子计然》云：柏脂，出三辅。上，升价七千；中，三千一斗。

　　味甘，平。主胸胁逆气（《御览》作疝气），忧恚，惊邪，悸心下结痛，寒热烦满咳逆，口焦舌干，利小便。久服，安魂、养神，不饥、延年。一名茯菟（《御览》作茯神。案：原本云：其有抱根者，名茯神。作黑字）。生山谷。

　　《吴普》曰：茯苓通神，桐君：甘；雷公、扁鹊：甘，无毒。或生茂州大松根下，入地三丈一尺。二月七日采（《御览》）。

　　《名医》曰：其有抱根者，名茯神，生太山大松下，二月、八月采，阴干。

　　案：《广雅》云：茯神，茯苓也；《范子计然》云：茯苓，出嵩高三辅。《列仙传》云：昌容采茯苓，饵而食之；《史记》褚先生云：《传》曰：下有伏灵，上有菟丝，所谓伏灵者，在菟丝之下，状似飞鸟之形，伏灵者，千岁松根也，食之不死，《淮南子·说林训》云：茯苓掘，菟丝死。旧作茯，非。

　　卷一　上经

　　榆皮

　　味甘，平。主大小便不通，利水道，除邪气。久服，轻身、不饥。其实尤良。一名零榆。

　　生山谷。

　　《名医》曰：生 川，三月采皮，取白，曝干；八月采实。

　　案：《说文》云：榆，白 榆也。《广雅》云：柘榆，梗榆也。《尔雅》云：榆，白。郭璞云： 榆，先生叶，却着荚，皮色白。又枢 ，郭璞云：今云刺榆。《毛诗》云：东门之 ；《传》云： ，白榆也。又山有 ，《传》云：枢， 也。陆玑云：其针刺如柘，其叶如榆，渝为茹，美滑如白榆之类，有十种，叶皆相似，皮及木理异矣。

　　卷一　上经

　　酸枣

　　味酸，平。主心腹寒热，邪结气聚，四肢酸疼，湿痹。久服，安五脏，轻身、延年。生川泽。

　　《名医》曰：生河东，八月采实，阴干，四十日成。

　　案：《说文》云： ，酸枣也。《尔雅》云： ，酸枣。郭璞云：味小实酢。孟子云：养其棘。赵岐云： 棘，小棘，所谓酸枣是也。

　　卷一　上经

　　木

　　味苦，寒。主五脏、肠胃中结热，黄胆，肠痔，止泄利，女子漏下赤白，阴阳蚀创，一名檀桓。生山谷。

　　《名医》曰：生汉中及永昌。

　　案：《说文》云：檗，黄木也， 木也。《司马相如赋》有 。张揖云：檗木，可染者，颜师古云： ，黄薜也。

　　卷一　上经

　　干漆

　　味辛，温，无毒。主绝伤，补中，续筋骨，填髓脑，安五脏，五缓六急，风寒湿痹。生漆，去长虫。久服，轻身、耐老。生川谷。

　　《名医》曰：生汉中，夏至后采，干之。

　　案：《说文》云： ，木汁，可以 物。象形。 如水滴而下，以漆为漆水字。《周礼》载师云：漆林之征。郑元云：故书漆林为 林。杜子春云：当为漆林。

　　卷一　上经

　　五加皮

　　孕辛，温。主心腹疝气，腹痛，益气疗 ，小儿不能行，疸创阴蚀。一名豺漆。

　　《名医》曰：一名豺节，生汉中及冤句。五月、十月采茎，十月采根，阴干。

　　案：《大观本草》引东华真人《煮石经》云：舜常登苍梧山。曰：厥金玉之香草，朕用偃息正道，此乃五加皮。鲁定公母单服五加酒，以致不死。

　　卷一　上经

　　蔓荆实

　　味苦，微寒。主筋骨间寒热痹、拘挛，明目坚齿，利九窍，去白虫。久服，轻身、耐老，小荆实亦等。生山谷。

　　《名医》曰：生河间、南阳、冤句，或平寿都乡高岸上，及田野中。八月、九月采实，阴干。

　　案：《广雅》云：牡荆，蔓荆也；《广志》云：楚荆也。牡荆，蔓荆也。据牡、曼，声相近，故《本经》于蔓荆，不载所出州土，以其见牡荆也。今或别为二条，非。

　　卷一　上经

　　辛夷

　　味辛，温。主五脏身体寒风，头脑痛，面 。久服下气、轻身、明目、增年、耐老。一名辛矧（《御览》作引），一名侯桃，一名房木。生川谷。

　　《名医》曰：九月采实，曝干。

　　案：《汉书·杨雄赋》云：列新雉于林薄。师古云：新雉，即辛夷耳，为树甚大，其木枝叶皆芳，一名新矧。《史记·司马相如传》：杂以流夷。注《汉书音义》曰：流夷，新夷也。陶弘景云：小时气辛香，即《离骚》所呼辛夷者。陈藏笔器云：初发如笔，北人呼为木

　　卷一　上经

　　桑上寄生

　　味苦，平。主腰痛，小儿背强，痈肿，安胎，充肌肤，坚发齿，长须眉。其实，明目、轻身、通神。一名寄屑，一名寓木，一名宛童。生川谷。

　　《名医》曰：一名茑。生宏农桑树上。三月三日，采茎，阴干。

　　案：《说文》云：茑，寄生也。《诗》曰：茑与女萝，或作KT 。《广雅》云：宛童，寄生也。寄生KT 也又寄屏，寄生也。《中山经》云：龙山上多寓木。郭璞云：寄生也。《尔雅》云：寓木宛童。郭璞云：寄生树，一名茑。《毛诗》云：茑与女萝。《传》云：茑，寄生山也；陆

　　卷一　上经

　　杜仲

　　味辛，平。主腰脊痛，补中，益精气，坚筋骨，强志，除阴下痒湿，小便余沥。久服，轻身、耐老。一名思仙。生山谷。

　　《吴普》曰：杜仲，一名木绵，一名思仲（《御览》）。

　　《名医》曰：一名思肿，一名木绵。生上虞及上党、汉中，二月、五月、六月、九月采皮。

　　案：《广雅》云：杜仲，曼榆也。《博物志》云：杜仲，皮中有丝，折之则见。

　　卷一　上经

　　女贞实

　　味苦，平。主补中，安五脏，养精神，除百疾。久服，肥健、轻身、不老。生山谷。

　　《名医》曰：生武陵，立冬采。

　　案：《说文》云：桢，刚木也。《东山经》云：太山上多桢木。郭璞云：女桢也，叶冬不凋。《毛诗》云：南山有杞。陆玑云：木杞，其树如樗（陈藏器作栗），一名狗骨，理白滑，其子为木虻子，可合药，《司马相如赋》有女贞。师古曰：女贞树，冬夏常青，未尝凋落，苦有节操，故以名为焉。陈藏器云：冬青也。

　　卷一　上经

　　木兰

　　味苦，寒。主身大热在皮肤中，去面热、赤 、酒 ，恶风 疾，阴下痒湿。明耳目。

　　一名林兰。生川谷。

