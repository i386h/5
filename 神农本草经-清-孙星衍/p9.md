<!-- { "loadSidebar": true } -->
　　《名医》曰：一名杜兰，皮似桂而香。生零陵及太山。十二月采皮，阴干。

　　案：《广雅》云：木栏，桂栏也。刘逵注《蜀都赋》云：木兰，大树也，叶似长生，冬夏荣，常以冬花。其实如小柿，甘美。南人以为梅，其皮可食。颜师古注《汉书》云：皮似椒而香，可作面膏药。

　　卷一　上经

　　蕤核

　　味甘，温，主心腹邪气，明目，目赤痛伤泪出。久服，轻身、益气、不饥。生川谷。

　　《吴普》曰：蕤核，一名 。神农、雷公：甘，平，无毒。生池泽。八月采。补中，强志，明目，久服不饥（《御览》）。

　　《名医》曰：生函谷及巴西。

　　案：《说文》云： ，白 ， 。《尔雅》云： ，白妥。郭璞云： ，小木，丛生有实如耳 ，紫赤可啖。《一切经音义》云：本草作蕤，今 核是也。

　　卷一　上经

　　橘柚

　　味辛，温。主胸中瘕热逆气，利水谷。久服，去臭、下气、通神。一名橘皮。生川谷（旧在果部，非）。

　　《名医》曰：生南山、江南。十月采。

　　案：《说文》云：橘果，出江南，柚条也，似橙而酢。《尔雅》云：柚条。郭璞云：似橙实酢，生江南。禹贡云：厥包，橘柚。伪孔云：大曰橘，小曰柚。《列子·汤问篇》云：吴楚之国有木焉，其名为柚，碧树而冬生，实丹而味酸，食其皮汁，已愤厥之疾。《司马相如赋》有橘柚，张揖曰：柚，即橙也，似橘而大，味酢皮浓。

　　上木，上品二十种，旧一十九种。考果部，橘柚当入此。

　　卷一　上经

　　发

　　味苦，温。主五癃，关格不通，利小便水道，疗小儿痫、大人痉，仍自还神化。

　　案：《说文》云：发根也， 也， 也，或作 。《毛诗》云：不屑， 也，《笺》云： ， 也。《仪礼》云：主妇被锡，注云被锡，读为 ，古者或剔贱者、刑者之发，以被妇人之 为饰，因名 焉。李当之云：是童男发。据汉人说：发 ，当是剃荆人发，或童男发。《本经》不忍取人发用之，故用剃余也。方家至用天灵盖害及枯骨，卒不能治病。古人所无矣。

　　上人，一种，旧同。

　　卷一　上经

　　龙骨

　　味甘，平。主心腹鬼注，精物老魁，咳逆，泄利脓血，女子漏下症瘕坚结，小儿热气惊痫。齿：主小儿、大人惊痫 疾狂走，心下结气，不能喘息，诸痉，杀精物。久服，轻身、通神明、延年。生山谷。

　　《吴普》曰：龙骨，生晋地山谷阴大水所过处，是龙死骨也。青白者，善。十二月采，或无时。龙骨，畏干漆、蜀椒、理石。龙齿，神农、李氏：大寒，治惊痫，久服，轻身（《御览》、《大观本》节文）。

　　《名医》曰：生晋地及太山、岩水岸上穴中死龙处，采无时。

　　案：《范子计然》云：龙骨，生河东。

　　卷一　上经

　　麝香

　　味辛，温。主辟恶气，杀鬼精物，温疟，蛊毒，痫痉，去三虫。久服除邪，不梦寤厌寐。

　　生川谷。

　　《名医》曰：生中台及益州、雍州山中，春分取之。生者益良。

　　案：《说文》云：麝，如小麋，脐有香，黑色獐也（《御览》引多三字）。《尔雅》云：麝父麇足。郭璞云：脚似麇，有香。

　　卷一　上经

　　牛黄

　　味苦，平。主惊痫，寒热热盛狂痉，除邪逐鬼。生平泽。

　　《吴普》曰：牛黄，味苦，无毒。牛出入呻（《御览》作鸣吼）者，有之。夜有光（《御览》作夜视有光），走（《御览》有牛字）角中；牛死，入胆中，如鸡子黄（《后汉书》延笃传注）。

　　《名医》曰：生晋地。于牛得之，即阴干百日，使时躁，无令见日月光。

　　卷一　上经

　　熊脂

　　味甘，微寒。主风痹不仁，筋急，五脏腹中积聚，寒热羸瘦，头疡白秃，面 。久服，强志、不饥、轻身。生山谷。

　　《名医》曰：生雍州，十一月取。

　　案：《说文》云：熊兽似豕，山居，冬蛰。

　　卷一　上经

　　白胶

　　味甘，平。主伤中劳绝，腰痛，羸瘦，补中益气，女人血闭无子，止痛、安胎。久服，轻身、延年。一名鹿角胶。

　　《名医》曰：生云中，煮鹿角作之。

　　案：《说文》云：胶，昵也，作之以皮。《考工记》云：鹿胶青白，牛胶火赤。郑云：皆谓煮，用其皮，或用角。

　　卷一　上经

　　阿胶

　　味甘，平。主心腹内崩，劳极，洒洒如疟状，腰腹痛，四肢酸疼，女子下血，安胎。久服，轻身、益气，一名傅致胶。

　　《名医》曰：生平东郡，煮牛皮作之。出东阿。

　　案：二胶，《本经》不着所出，疑《本经》但作胶，《名医》增白字、阿字，分为二条上兽，上品六种。旧同。

　　卷一　上经

　　丹雄鸡

　　味甘，微温。主女人崩中漏下，赤白沃，补虚温中，止血，通神，杀毒，辟不祥。头：主杀鬼，东门上者尤良，肪：主耳聋。肠：主遗溺。 裹黄皮：主泄利。尿白：主消渴，伤寒寒热。黑雌鸡：主风寒湿痹，五缓六急，安胎。翮羽：主下血闭。鸡子：主除热，火疮痫痉，可作虎魄神物。鸡白蠹：肥脂。生平泽。

　　《吴普》曰：丹鸡卵，可作琥珀（《御览》）。

　　《名医》曰：生朝鲜。

　　案：《说文》云：鸡，知时畜也。籀文作鸡。肪，肥也。肠，大小肠也。 ，鸟 ；，鸟胃也。 ，粪也。羽茎也。翮羽，鸟长毛也。此作 ，省文。尿即 字古文，从，亦假音字也。

　　卷一　上经

　　雁肪

　　味甘，平。主风挛拘急，偏枯，气不通利。久服，益气、不饥、轻身、耐老。一名 肪。

　　生池泽。

　　《吴普》曰：雁肪，神农、岐伯、雷公：甘，无毒（《御览》有 肪二字，当作一名肪）。杀诸石药毒（《御览》引云：采无时）。

　　《名医》曰：生江南，取无时。

　　案：《说文》云：雁，鹅也。 ，舒凫也。《广雅》云： 鹅，仓 雁也。凫 ，鸭也。《尔雅》云：舒雁，鹅。郭璞云：《礼记》曰：出如舒雁，今江东呼 。又舒凫。 ，郭璞云：鸭也。《方言》云：雁自关而东，谓之 鹅；南楚之外，谓之鹅，或谓之仓 。据《说文》云：别有雁，以为鸿雁字，鸭字，鸭，即雁之急音，此雁肪，即鹅、鸭脂也。当作雁字。《名医》不晓，别出 肪条，又出白鸭、鹅条，反疑此为鸿雁，何其谬也。陶、苏皆乱说之。

　　上禽，上品二种，旧同。

　　卷一　上经

　　石蜜

　　味甘，平。主心腹邪气，诸惊痉痫，安五脏，诸不足，益气补中，止痛解毒，除众病，和百药。久服，强志、轻身、不饥、不老。一名石饴。生山谷。

　　《吴普》曰：石蜜，神农、雷公：甘，气平。生河源或河梁（《御览》又一引云：生武都山谷）。

　　《名医》曰：生武都河源及诸山石中。色白如膏者，良。

　　案：《说文》云：蜜蜂。甘饴也。一曰螟子，或作蜜。《中山经》云：平逢之山多沙石，实惟蜂蜜之庐。郭璞云：蜜，赤蜂名。《西京杂记》云：南越王献高帝石蜜五斛。《玉篇》云：蝇螽，甘饴也。苏恭云：当去石字。

　　卷一　上经

　　蜂子

　　味甘，平。主风头，除蛊毒，补虚羸伤中。久服，令人光泽、好颜色，不老，大黄蜂子：主心腹复满痛，轻身益气。土蜂子：主痈肿。一名蜚零。生山谷。

　　《名医》曰：生武都。

　　案：《说文》云：蜂，飞虫螫人者。古文省作螽。《广雅》云：蠓 ，蜂也。又土蜂，也。《尔雅》云：土蜂，郭璞云：今江南大蜂。在地中作房者，为土蜂；啖其子，即马蜂，今荆巴间呼为 。又木蜂，郭璞云：似土蜂而小，在树上作房，江东亦呼为木蜂，又食其子。《礼记·檀弓》云：范，则冠。郑云：范，蜂也。《方言》云：蜂，燕赵之间，谓之，其小者，谓之 ，或谓之蚴蜕；其大而蜜，谓之壶蜂。郭璞云：今黑蜂，穿竹木作孔，亦有蜜者，或呼笛师。按：蜂，名为范者，声相近，若《司马相如赋》以泛为枫。《左传》 即汛汛也。

　　卷一　上经

　　蜜蜡

　　味甘，微温。主下利脓血，补中，续绝伤金创。益气、不饥、耐老。生山谷。

　　《名医》曰：生武都蜜房木石间。

　　案：《西京杂记》云：南越王献高帝蜜蜡二百枚。《玉篇》云：蜡，蜜滓。陶弘景云：白蜡生于蜜中，故谓蜜蜡。《说文》无蜡字。张有云：腊，别蜡，非。旧作蜡，今据改。

　　卷一　上经

　　牡蛎

　　味咸，平。主伤寒寒热，温疟洒洒，惊恚怒气，除拘缓鼠 ，女子带下赤白。久服，强骨节、杀邪气、延年。一名蛎蛤。生池泽。

　　《名医》曰：一名牡蛤。生东海。采无时。

　　案：《说文》云：虿，蚌属，似 ，微大，出海中，今民食之。读苦赖。又云：蜃属，有三，皆生于海。蛤蛎，千岁雀所化，秦谓之牡蛎。

　　卷一　上经

　　龟甲

　　味咸，平。主漏下赤白，破症瘕、 疟，五痔、阴蚀，湿痹，四肢重弱，小儿囟不合。

　　久服，轻身、不饥。一名神屋。生池泽。

　　《名医》曰：生南海及湖水中。采无时。

　　案：《广雅》云：介，龟也。高诱注《淮南》云：龟壳，龟甲也。

　　卷一　上经

　　桑螵蛸

　　味咸，平。主伤中，疝瘕，阴痿，益精生子，女子血闭腰痛，通五淋，利小便水道。一名蚀疣。生桑枝上。采，蒸之。

　　《吴普》曰：桑蛸条，一名（今本脱此二字）蚀疣，一名害焦，一名致。神农：咸，无毒（《御览》）。

　　《名医》曰：螳螂子也。二月、三月采，火炙。

　　案：《说文》云：蜱，蜱蛸也。或作蜱蛸。虫蛸，螳螂子。《广雅》云： ，乌，涕冒焦，螵蛸也。《尔雅》云：不过螳 ，其子蜱蛸。郭璞云：一名 焦，螳 卵也。《范子计然》云：螵蛸，出三辅，上价三百。旧作螵，声相近，字之误也。《玉篇》云：蜱，同螵

　　卷一　上经

　　海蛤

　　味苦，平。主咳逆上气，喘息烦满，胸痛寒热。一名魁蛤。

　　《吴普》曰：海蛤，神农：甘，岐伯：甘；扁鹊：咸。大节头有文，文如磨齿，采无时《名医》曰：生南海。

