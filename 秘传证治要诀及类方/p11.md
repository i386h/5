<!-- { "loadSidebar": true } -->
　　有潮热似虚。胸膈痞塞。背心疼痛。服补药不效者。此乃饮证随气而潮。故热随饮而亦潮。宜于伤饮中寻药。

　　诸汗并霍乱吐泻后。应有渗泄。而津液去多。五内枯燥者。皆能虚烦。以阴血不足以济阳。

　　阳气偏胜。故虚热而烦。宜参苏饮。去苏倍参。加麦门冬半钱。烦而渴者。独味人参汤。加以小便不利者。春泽阳。加以心经热而躁者。辰砂五苓散。烦而呕。不喜食者。橘皮汤。烦而睡。不宁者。温胆汤。大烦身热甚者。竹叶石膏汤。血虚生烦见前诸证者。茯苓补心汤。

　　外有一得病时节。即恶寒身不疼。头不痛。但烦热者。亦名虚烦。内外俱不可攻之。必遂损竭。宜参苏饮。去苏倍参。或更加石膏半钱。不愈者。竹叶石膏汤。兼有上项证候者。于前药选用。其人虚甚。不宜专用凉剂者。茯苓补心汤。

　　卷之八·大小腑门

　　小便多

　　小便多者。乃下元虚冷。肾不摄水。以致渗泄。宜菟丝子丸八味丸。玄兔丹。生料鹿茸丸。

　　有人每日从早至午前。定尿四次。一日之间。又自无事。此肾虚所致。亦由脾肾泄。早泄而晚愈。次日又复然者也。

　　若小便常急。遍数虽多。而所出常少。放了复急。不涩痛。却非淋证。亦有小便毕。少顷忽再出些小者。多因自忍尿。或忍尿行房事而然。宜生料五苓散。减泽泻之半。加阿胶一钱。

　　吞八味丸。此丸须用五味子者。

　　睡着遗尿者。此亦下元冷。小便无禁而然。宜大菟丝子丸。猪胞炙碎煎汤下。（凡遗尿皆属虚。古书云。实则失气虚则遗尿。）

　　有盛喜致小便多。日夜无度。乃喜极伤心。心与小肠为表里。宜厘清饮。四七汤。各半帖。和煎。仍以辰砂妙香散。吞小菟丝子丸。或玄兔丹。

　　卷之八·大小腑门

　　淋闭

　　古名曰癃者。罢也。不通为癃。不约为遗。小便滴沥。涩痛者。谓之淋。小便急满不通者。

　　谓之闭。宜五苓散。灯心汤调服。暑月多有此患。止宜本药。闭而不通。脐下胀为癃起。以灯心汤。五苓散。或洗慈汤。调独味琥珀末。仍令其以盐填脐下。更滴之以水。

　　若服凉药不效。审是冷秘。宜炒盐熨其小腹。或洗慈汤熏洗。有腹急而小便若不通。用剂愈甚。宜以盐实脐中。就盐上灼艾。十来壮。

　　有淋病。下诸通便剂愈。不通。用木香流气饮。或别用通气香剂才愈者。此乃气淋。出于冷热淋之外。

　　有似淋非淋。小便色如米泔。或便中有如鼻涕之状。此乃精尿俱出。精塞窍道。故便欲出不能而痛。宜大丝子丸。鹿茸丸之类。然此即膏淋。谓其非淋。亦不可。血淋一证。须看血色。分冷热。色鲜者。心小肠实热。色瘀者。肾膀胱虚冷。若的是冷淋。及下元虚冷。血色瘀者。并宜汉椒根。锉碎。不拘多少。白水煎候冷进。

　　小便涩痛。常急欲溺。及去点滴。茎中痛不可忍者。此五淋病。生料五苓散。加阿胶七分。

　　或五苓散。加车前子末少许。或五苓散和益元散等分。或五苓散。并可吞火府丹。佐以导赤散。

　　若热极成淋。服药不效者。宜减桂五苓散。加木通滑石灯心瞿麦各少许。仍令其研麦门冬草。连根车前草。白龙草蜜水调下。

　　若淋沥有血者。宜加五苓散。或生料五苓饮。和五淋饮。或导赤散。仍研地锦草水解服进冷剂愈甚者。此是冷淋。宜地髓汤。下附子八味丸。有因服五苓散等药不效者。用生料鹿茸丸却愈。此证病。于下元虚冷之故。有小便艰涩如淋。不痛而痒者。此亦属虚。宜八味丸。

　　生料鹿茸丸之类。若因思虑用心过度。致淋。辰砂妙香散。吞威喜丸。或妙香散。和五苓散。

　　汗多而小便赤涩。暑月多有此证。盛暑所饮既多。小便反涩少而赤。缘上停为饮。外发于汗津道不通。小肠涩闭。则水不运。下五苓散。一名导逆。内有术桂收汗。猪苓泽泻茯苓分水道。收在其外者。使之内。又从而利导焉。发者敛之。壅者通之。义取于此。然有虚劳汗多。而小便赤涩者。却是五内枯燥。滋腴既去。不能生津。故溺涩而赤。不宜过用通小便之剂。竭其肾水。惟当温养润肺。十全大补汤。养荣汤之类。自足选用汗者。心液。心主血。

　　养血则心得所养。汗止津生。不待通溺。而自清矣。诸失精血。及患痈毒人。忽有小便赤涩之证。此亦是枯竭不润之故。

　　卷之八·大小腑门

　　尿血

　　（见诸血门本证）

　　或有气闭。而小便不通。至脐下气瘕结痛。以五香散。间服独味琥珀末。以灯心汤下。

　　甚效。女人多有此证。

　　卷之八·大小腑门

　　白浊

　　有白浊人。服玄兔丹不愈。服附子八味丸即愈者。不可不知。

　　有小便如常。停久才方淀浊。有小便出即如泔。若小儿泔病者。并宜厘清饮。加白茯苓半钱。

　　如服药未效。宜四七汤。吞青州白丸子。及辰砂妙香散。吞玄兔丹及小菟丝子丸。山药丸如白浊甚。下淀如泥。或稠粘。如胶。频逆。而涩痛异常。此非是热淋。此是精浊窒塞窍道而结。宜五苓妙香散。吞八味丸。小菟丝子丸。精者血之所化。有浊去太多。精化不及赤未变白。故成赤浊。此虚之甚也。何以知之。有人天癸未至。强力好色。所泄半精半血若溺不赤。无他热证。纵虽赤浊。不可以赤为热。只宜以治白浊施之。

　　若溺赤下浊亦赤。口渴时发热者。唇砂妙香散。吞灵砂丹。或清心莲子饮。发热不退。

　　口燥舌干之甚者。此乃精亏内燥。肾枯不润。四物汤。吞玄兔丹。和八味丸久服。乃效。

　　卷之八·大小腑门

　　遗精

　　（附遗沥梦遗）

　　遗精。得之有四。有用心过度。心不摄肾。以致失精者。有因思色欲不遂。精色失位。

　　输泻而出者。有欲太过滑泄不禁者。有年壮气盛。久无色欲。精气满泄者。然其状不一。或小便后去多不可禁者。或不小便而自出。或茎中出而痒痛。常如欲小便者。并宜先用辰砂妙香散吞玉华白丹。佐以威喜丸。或厘清饮。别以绵裹龙骨同煎。或厘清饮。半帖。加五倍牡蛎粉白茯苓五味子各半钱。

　　失精梦泄。亦有经络热而得者。若以虚冷。用热剂则精愈失。本事方清心丸。用黄皮脑子者。最良然亦必恍惚膈热。乃验其热证也。以此见赤浊。亦有自热而得。亦可用此。

　　若是用心过度。得之。宜远志丸用交感汤。加莲子肉。五味子吞下。仍佐以灵砂丹。

　　若审是思色欲不遂得之。且以四七汤。吞白丸子。甚者耳闻目见。其精即出。名曰白淫妙香散。吞玉华白丹。

　　若审是色欲过度。下元虚惫。泄滑无禁。宜正元饮。加牡蛎粉。肉苁蓉各半钱。吞养气丹。或灵砂丹。仍佐以鹿茸丸。山药丸。大菟丝子丸。固阳丸之类。

　　审是壮盛满溢者。本事方清心丸。仍服黄 六一汤。便虽非对。缘精髓满溢。姑以白燥之。

　　遗沥。比之遗精稍少。小便有数点稠粘。茎头微痛。或小便已停。原时方有一二滴沾 。

　　其病不出前所因。宜审用前药。

　　梦遗。俗谓之夜梦鬼交。宜温胆汤。去竹茹加人参。远志。莲肉。酸枣仁炒。茯神各半钱。吞玉华白丹。固阳丸。梦遗亦备前肆证。宜审其所惑。用前药。

　　治小便注杆甘疮。用脑子二钱半。雁爪黄莲一钱半。炉甘石一钱。葱头七个。陈荷叶一片。

　　花椒一撮。先以葱头荷叶花椒煎汤二碗。待温时留瓶内。浸洗。小便干净。将前炉甘石。用火红。于煎至黄莲水内。浸湿又烧又浸。烧烊为度。安于冷地上。以碗盖之。候冷。研末入脑子和匀。将前汤洗净。用药末之。妙不过二三度。即愈。

　　卷之八·大小腑门

　　三消

　　三消得之气之实。血之虚也。久久不治。气尽虚则无能为力矣。有一僧专用黄 饮加减。

　　其论盖详之。益血为主。三消。小便去多上消消心。心火炎上。大渴而小便多。中消消脾。脾气热燥。饮食倍常。皆消为小便。下消消肾。肾衰不能摄水。故小便虽多而渴。然小便既多。津液必竭。久而未有不渴者。谓之全不渴。未有的论。诸消不宜用燥烈峻补之剂。惟当滋养。除消脾外。心肾二消。宜用黄 饮。吞八味丸。或玄兔丹。或小菟丝子丸。又竹龙散皆可。又用六神饮亦治肾消。惟脾消则加当归。去黄 。三消小便既多。大便必秘宜常服四物汤。润其大肠。如加人参木瓜花粉在人。仍煮四皓粥食之。糯米泔。折二。亦可冷进。

　　三消久而小便不臭。反作甜气。在溺桶中滚涌。其病为重。更有浮在溺面如猪脂。溅在桶边如 烛泪。此精不禁。真元竭矣。

　　上消中消。心脾既如此热。小便涩少而反无禁。盖燥热在上。虚冷在下。阴阳不交。所以成消渴。

　　三消久之。精血既亏。或目无见。或手足偏废如风疾非风。然此证消肾得之为多。消心之病往往因欲饮食过多。及食啖辛热。饮引既多。小便亦多。当抑心火使之下降。自然不渴。

　　宜半夏泻心汤。去干姜。加栝蒌干葛如其数。吞猪肚丸。或酒连丸。仍佐独味黄连汤。多煎候冷。遇渴恣饮。久而自愈。或自糯米煮稀粥。然同颖汤。梅花汤二药。于三消有渴者。皆可用。若因用心过度。致心火炎上。渴而消者。宜黄 饮。加莲肉远志各半钱。吞玄兔丹。

　　仍以大麦煎汤。间下灵砂丹。

　　消脾。缘脾经燥热。食物易化。皆为小便。转食转饥。然脾消又自有三。曰消中。曰寒中。曰热中。宜用莲茗饮加生地黄干葛各半钱。或乌金散。或止用莲茗饮。

　　若因色欲过度。水火不受。肾水下泄。心火自炎。以致渴浊。不宜备用凉心冷剂宜坚肾水以济心火。当用黄 饮加苁蓉五味各半钱。吞八味丸及小菟丝子丸。玄兔丹。鹿茸丸。加减安肾丸。皆可选用。或灵砂丹。消肾为病。比诸为重。古方谓之强中。又谓之内消。多因恣意色欲。或饵金石。肾气既衰。石气独在精水无取养。故常发虚阳。不交精出。

　　小便无度。唇口干焦。黄 饮、吞玄兔丹。八味丸。鹿茸丸。加减肾气丸。小菟丝子丸。灵砂丹皆可选用。或未效。黄 饮加苁蓉北五味山茱萸各四分。荠笼丸。苁蓉丸。

　　又有果木渴。因多食果子所致。宜麝香之药。

　　卷之八·大小腑门

　　大便秘

　　有风秘。冷秘。气秘热秘。又有老人津液干燥。是名虚证。妇人分产亡血。及发汗利小便。

