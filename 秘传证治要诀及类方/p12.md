<!-- { "loadSidebar": true } -->
　　病后血气未复。皆能作秘。俱宜麻仁丸。风秘之病。由风搏肺脏。传于大肠。故传化难。或其人素有风病者。亦多有秘。宜小续命汤。去附子倍芍药。入竹沥两蚬壳许。实者。吞脾约麻仁丸。虚者吞养正丹。冷秘由冷气横于肠胃。凝阴固结。津液不通。胃道秘塞。其人肠内气攻。喜热恶寒。宜藿香正气散。加官桂枳壳各半钱。吞半硫丸。热药多秘。惟硫黄暖而通。冷药多泄惟黄连肥肠而止泄。气秘而气不升降。谷气不行。其人多噫。宜苏子降气汤。加枳壳。吞养正丹。或半硫丸来复丹未效。佐以木香槟榔丸。欲其速通。则枳壳生用。

　　热秘面赤身热。肠胃胀闷。时欲得冷。或口舌生疮。此由大肠热矣。宜四顺清凉饮。吞顺肠丸。或木香槟榔丸。有气作疼。大便秘结。用通剂而便愈不通。便有秘气。强饮通之。虽通复闭。或迫之使通。因时下血者。此惟当顺气。气顺便自通。顺气之法。又当求温暖之剂。

　　曾有下巴豆等药不通。进丹附却通。不可不知。老人虚秘。及出汗利小便过多。一切病后血气未复而秘者。宜苏子降气汤。倍加当归。吞威灵仙丸。或肉黄饮苁蓉顺肠丸尤宜。

　　如妇人下血而秘者。见妇人门。

　　伤寒阳明经热实而闭。见诸伤门伤寒证。

　　宿食留滞。结而不通。腹胀气急。胸中痞满。宜感应丸加巴豆。

　　凡诸秘服药不通。或兼他证不受药者。用蜜皂角兑。冷秘生姜兑亦佳。

　　卷之八·大小腑门

　　溏泄

　　冷泄不言而喻。热亦能泻者。盖冷泻譬之盐见火热则凝。冷则复消。热泻譬之水寒则结凝热则复化为水。此外证状不一。疑似之间。并用先见分水丸一二服。惟伤食泻不可用。

　　寒泻。寒气在腹。攻刺作痛。洞下清水。腹内雷鸣。米饮不化者。理中汤或附子补中汤吞大已寒丸。宜附子桂香丸。畏食者。八味汤。

　　五虚者。死。脉细脾寒。少气。前后泄痢。饮食不入。元是冷泻。因泻而烦躁。饮水转饮转泻者。参附汤。理中汤。加茯苓黄连。名连理汤。用之多有奇功。且如今当暑月。若的知暑泻。自合用暑药。的知冷泻。自合热药。中间有一等盛暑。又复内伤生冷。非连理汤不可。

　　下泄无度。泄后却弹过响。肛门热。小便赤涩。心下烦渴。且又喜冷。此药为宜。若元是暑泻。经久下元虚甚。日夜频并。暑毒之势已然。而泻不已。后用暑药。则决不能取效。便用姜附辈。又以难施。疑似之间。尤宜用此。余生治伤寒协然自利。有用白姜黄连对半。名金银汤。即此意也。然不若连理汤为稳。如寒泻服上药未效。宜木香汤。或姜附汤。六柱汤。

　　吞震灵丹养气丹。手足厥逆者。兼进朱砂丹。药食方入口而即下者名曰直肠。难治。如泻已愈而精神未复旧者。宜十补汤。寒泻腹中大疼。于服前药外。间进乳豆丸。服诸热药以温中。

　　并不见效。登圊不迭。秽物而出。此属下焦。宜桃花丸二五粒诃梨勒丸以涩之。

　　热泻。粪色赤黄。弹响作痛。粪门焦痛。粪出谷道。犹如汤热。烦渴小便不利。宜五苓饮。吞香连丸。

　　暑泻。由胃感暑气。或饮啖日中之所晒物。坐日中热处。证状与热泻略同。宜胃苓饮。

　　或五苓散。加车前子少许。兼进来复丹。丹泻。津液既去。口必渴。小便多是赤涩。未可便作热论。的知热泻。方用冷剂。不然。勿妄投以致增剧。泻止渴自止。小便赤能如常气泻。肠鸣。气走胸膈。痞闷腹急而痛。泻则腹下须臾又急。亦有腹急气塞而不通者。

　　此由中脘停滞。气不流转。水谷不分所致。宜大七香丸。入米煎服。久而不愈者。宽中散。吞震灵丹。仍佐以米饮调香附末。

　　湿泻。由坐卧湿处。以致湿气伤脾。土不克水。梅雨阴久。多有此病。宜除湿汤。吞戊己丸佐以胃苓汤。重者宜术附汤。如其人本不甚泻。每日两三次鸭溏。此脾家不燥。常服平胃散自愈。缘内有苍术。可以燥脾。

　　伤食泻。因饮食过多。有伤脾气。遂成泻泄。俗呼为伤败腹。其人必噫气如败卵臭。宜治中汤加砂仁半钱。或七香丸红丸子杂服。

　　食积腹痛而泻。不可遽用治中兜住。先用调脾饮。吞感应丸。或因食一物过伤而泻。后复食之即泻者。以脾为其所伤未复而然。宜健脾汤。因食冷物停滞伤脾。脾气不暖。所食之物。不能消化。泻出而食物如故。宜治中汤加干葛。吞酒煮黄连丸。于泻中求之。

　　有脾气久虚不受饮食者。食毕即肠鸣腹急。尽下所食物。才方宽快。不食则无事。俗名录食泻。经年累月。宜快脾丸下二五粒。因伤于酒。每晨起必泻。宜理中汤加干葛。吞酒煮黄连丸或重而泻泄频数者。宜冲和汤。

　　因伤面而泻者。养胃汤加萝卜子。炒研破一钱。痛者。更加木香半钱。泻甚者。去藿香加炮姜如其数。泻已愈隔年。及后期复泻。古论云。病有期年而发者。有积故也。宜感应丸。

　　有每日五更初洞泻。服止泻药并无效。米饮下五味丸。或专以杜五味煎饮。宜治脾肾泄虽省节饮食。大段忌口。但得日间上半夜无事。近五更其泻复作。此病在肾。俗呼脾肾泄。分水饮下二神丸。及椒朴丸。或平胃散。下小茴香丸。病久而重。其人虚甚。椒附汤。

　　卷之八·大小腑门

　　交肠

　　交肠之病。大小便易位而出。盖因气不循故道。清浊混淆。宜五苓散调气散各一钱。加阿胶末半钱。汤调服。或研黄连阿胶丸为末。加木香末少许。再以煎汤送下。

　　卷之八·大小腑门

　　泻血

　　泻血。当辨其色。色鲜为热。色瘀为寒。热血连蒲饮。寒血理物汤。血色鲜红者。多因内蕴热毒。毒瓦斯入肠胃。或因饮酒过多。及啖糟藏炙爆。引血入大肠。故泻鲜血。宜连蒲散。吞黄连阿胶丸及香连丸。或一味黄连煎饮。大泻不止者。四物汤加黄连槐花。仍取血见愁草少许。生姜捣取汁。和米饮服。于血见愁草中加入侧柏叶。与生姜同捣汁尤好。有毒暑入肠胃下血者。一味黄连煎汤饮。

　　有肠风下血。以香附末加百草霜。米饮调服。加入麝香少许。其应尤捷。

　　泻血色瘀者。为寒血。逐气走。冷气入客肠胃。故下瘀血。理中汤不效。宜黑神散。米饮调下。中用附子者佳。或用胶艾汤。加米煎。吞震灵丹。

　　扑内损。恶血入肠胃。下出浊如瘀血者。宜黑神散。加老黄茄为末。酒调下。

　　有风入肠胃。纯下清血。或风湿入肠胃。下如豆汁。或下瘀血。并宜胃风汤胶艾汤。

　　泻血或淡或浊。或鲜或瘀。亦宜胃风汤。吞驻车丸。或独泻血。或与粪俱出。当辨其色与所感施治。

　　有腹痛者。乃是血不循理。故尔作痛。却无里急后重及缠坠等患。不可因痛认为血痢妇人因月事不通。血不循故道。从后分出者。当调其经。见妇人门。

　　泻血过多。手足厥冷而眩晕者。当审其寒热施治。不可因眩晕而便用附子热药。寒血犹可。热血为害不少。

　　卷之八·大小腑门

　　肠风脏毒

　　（附痔漏肠痈）

　　血清而色鲜者为肠风。浊而黯者为脓毒。或在粪前。或在粪后。并宜米饮汤调枳壳散。

　　下酒煮黄连丸。或枳壳散。或乌梅丸。此乃因登圊粪中有血。却与泻血不同。或用小乌沉汤和黑神散。米饮调下。粪前后有血皆可用。色瘀尤甚捷。

　　脏毒者。蕴积毒瓦斯。久而始见。肠风者。邪气外入。随感随见。此三因方五痔脏毒肠风辨之甚详。脏毒肠风之血。出于肠脏间。五痔之血。出于粪门蚀孔处。治各不同。无择翁乌连汤治脉痔外无形。而所下血一线如箭。或点滴下不能已。此由脉窍中来也。其方已录千里镜血色清鲜者。以瓦松烧灰研细。米饮调服。宜减桂五苓饮。加茅花半钱。吞荆梅花丸。仍以侧柏叶同姜烂捣。冷水解下。侵些米饮佳。

　　如血色淡浊者。胃风汤。吞蒜连丸。或乌荆丸。或棕灰散。仍以米饮调香附末。或三灰散。

　　或久而不已。面色痿黄。渐成虚惫。下元衰弱者。宜黄 四君子汤。下断红丸。或十全大补汤或黄 饮。诸般肠风脏毒。并宜生银杏四十九个。去壳膜烂研。入百药煎末。丸如弹子大每两三丸空心细嚼米饮下。痔漏证状颇多。自属外科。不复繁引。既血自内出。不可全仗外敷。宜只HT 散。吞钓肠丸。痔正发而血多者。亦宜自里托之。宜千金内补散。减桂之半。

　　加鳖头血尤妙。

　　肠痈即肠中生痈也。腹中 痛。其始发热恶寒。证状难辨。因下脓血。乃觉。或小腹痛满。或小便涩滞。或脓从脐出。宜千金内补散。太乙膏。

　　卷之八·大小腑门

　　痢

　　（附痢后风脱肛）

　　痢疾古名滞下。以气滞成积。积成痢。治法当以顺气为先。须当开胃。故谓无饱死痢病也。

　　痢疾不问赤白而知为冷热之证。若手足和暖。则为阳。先用粟壳饮。调五苓散。进感应丸若觉手足厥冷则为阴。当用暖剂。须常识此。

　　凡痢初发。不问赤白。里急后重。频欲登圊。及去而所下无多。既起而腹内复急。宜用藿香正气散。加木香半钱。吞感应丸。或苏合香丸。吞感应丸。

　　赤痢血色鲜红。或如蛇虫形。而间有血鲜者。此属热痢。宜藿香正气散。加黑豆三十粒五苓散加木香半钱。粟米少许。下黄连丸。或黄连阿胶丸。茶梅丸。热甚服上项药未效。宜白头翁汤。

　　若赤痢发热者。败毒散加陈仓米一撮煎。

　　若血色黯如瘀。服冷药所下愈多。去愈频者。当作冷痢。宜理中汤。或四君子汤。加肉豆蔻木香各半钱。若感暑气而成痢疾者。其人自汗发热。面垢呕逆。渴欲引饮。腹内攻刺。小便不通。瘀血频并。宜香薷饮加黄连一钱。佐以五苓散。白汤调服。不愈则用蜜水调。感暑成痢。疼甚而食不进者。六和汤藿香正气散各半帖。名木香交加散。

　　白痢下如冻胶。或如鼻涕。此属冷痢。先宜多饮除湿汤。加木香一钱。吞感应丸。继进理中汤。亦有下如鱿色。或如腊茶色者。亦宜用前白痢药。

　　赤白杂者。宜胃苓饮加仓米一撮煎。吞驻车丸。

　　凡治痢须先逐去积滞。去已多。三五日后。自可兜涩。不问赤白。俱宜水煮木香丸。或水煮木香饮。真人养脏汤。或断下丸。如白痢久而虚甚者。养脏汤加熟附。赤痢加黑豆一小撮。

　　白痢加干姜一钱。赤痢亦可加黄连一钱。新下者不必加此。在人活法。

　　禁口痢者。有得病即不能进食者。或因冷药并药过多不食者。却不可拘于赤痢难用热药之说。当以温中进食为先。宜治中汤。加木香半钱。或缩砂一钱。

