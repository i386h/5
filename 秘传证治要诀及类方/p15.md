<!-- { "loadSidebar": true } -->
　　狂言妄语。如见鬼神。脓去已多而大热不休者。似为难治。盖毒之得脓。犹伤寒病证之得汗。汗已而反大热。则为坏伤寒矣。若淋洗贴敷。自属外科。痈疽发背已溃。出脓过多。而羸瘦者芎归汤。凡所服药。并不可用白术。能生脓故也。未溃与初发阴证用之却可。

　　若其人呕不喜食。不可用千金内补散。滞其脾。恐挟外邪。未溃者。二陈汤加芎。或不换金正气散。已溃者。谷神加禾饮。

　　又一方治毒并不喜食。于不换金正气散加白茯苓半夏等分。人参木香减半。亦名正气散患痈毒人。脓血已溃。所去过多。津液。枯竭。多病于渴。纵有发热燥扰等证。不可以治者。用益荣生津之剂若大热不止者难治。

　　肠痈。即肠中生痈也。腹中 痛。其始发热恶寒。证状难辨。因下脓血乃觉。或小腹肿满。或小便涩滞。或脓从脐出。宜吞太乙膏。

　　疮毒久不干。成漏者。忍冬草浸酒常服。

　　疮毒而大便坚者。升麻和气饮。和消毒饮。加以身上发热甚者。消毒饮和败毒散。

　　有火邪逼身。及因炙后遍身发为赤核。肿痛漩盘。用荆防汤浸取洗。

　　露名为羊核。生取石菖蒲烂研 之。仍以石首胶一两许。火 存性。研为末。酒调服有不敷药时大痛。敷即不痛。有不敷药时不痛。敷之则痛。盖寒热风湿并忧怒等气。积而内攻。则痛不禁药拔出之。故不痛也。血死阴毒在中。愈服愈深。愈不觉痛。药发之于外。故反痛也。

　　卷之十一·疮毒门

　　疮癣疥

　　（附丁疮）

　　此虽皮肤小疾。不足为害。然疮有恶疮。癣有顽癣。疥痨 肤。尤为烦扰。甚至经年累月。

　　不能脱洒。凡病此者。不当专用外敷药。须内宣其毒可也。升麻和气饮。消毒饮。四顺清凉饮。犀角饮。皆可用。

　　有紫白癜风。酒调消风散饮讫。使去浴。即以消风散入皂角末揩洗。外以乌白膏敷之。

　　浴子以醋调贝母末。笔蘸刷之。频浴频用为佳。

　　疮名甚多。以其属外科。不能尽述。

　　疮如牛皮模样。痒甚不可忍者。又疼。用黄连木香黄柏皮杉木节二个。明矾少许。以上各等分。研末用好真油调敷又效。

　　火带疮。绕腰生者。一味剪红萝。或花或叶。细末蜜调。敷立效。或小纸贴在上亦可。

　　丁疮。近年病此而死者甚多。以其毒瓦斯寇里。不可以常疮药视之。得之仓卒。立至危殆上干即根出。

　　卷之十一·疮毒门

　　痱

　　痱素问谓之痱痤。香扑粉入朴硝末。如常扑使。更入少许枯白矾末。

　　卷之十一·疮毒门

　　痘疥

　　自汉以前。方书初无痘疥。至拓拔魏时始有之。肤病初得之。憎寒发热。身体疼痛。伤寒无异。

　　或有发如疟者。但鼻冷验为痘疥。最忌以药泻之。致毒瓦斯攻里。难起靥子。陈文仲方甚详。

　　或痘疥出三日四日后。遍身稠密以成水泡。大便自固。别无所犯。疮忽尽陷。凹作小孔。如章巨脚。此非病于不发。盖疮出既多。血气尚少。不足以发之。宜以药滋养其血。血气既复疮不患不起。宜千金内补散。去防风桔梗。

　　卷之十一·疮毒门

　　风

　　（附下疳疮）

　　风。固精未调。外为风湿所袭。从阴囊湿汗作痒起。流注四肢手又白色。悉生疮疡。

　　俗谓之肾脏风。四生饮二两。以竹刀细切猪腰一对。银石器中。酒漉熟烂。研细和药为丸。如梧桐子大。如不可丸。人酒醋少许。每服五六十丸。盐酒空心下。又用花蛇散和消风散。酒调服或升麻和气饮。咽乌头煮盐丸。及乌荆丸。或花蛇丸。若 常湿痒。欲得淋洗。则以蛇床子一味。煎汤用之。

　　下疳疮用眼药珍珠粉干掺。又方用水银膏贴令水出。却以火中白 研末。别暖HT 丹等分和匀入麝香少许掺之。 风痒不可忍者。姜汁入香油一二滴。搅匀涂之。

　　卷之十一·疮毒门

　　扑

　　（附刀伤）

　　仆踣不知曰 。两下相击曰扑。其为损一也。因 扑而迷闷者。酒调苏合香丸。或鸡鸣散。

　　或和气饮。加大黄入醋少许煎。或童便调黑神散。不用童便。用苏木煎。酒调亦得。 扑伤疼。酒调琥珀散极佳。再有乌药顺气散。用以治之。风腰疼尤宜。有 扑人服药并熏洗搽药皆不效自若。或教以用白芍药赤芍药威灵仙。乳香。没药各等分。为细末。和匀。酒调服之随即痛减其半。

　　刀伤血不止。一味白芍药散。白酒调服。即以散掺伤处。或其血出不透。致恶血壅滞。

　　伤处赤肿。或攻四肢头面。并鸡鸣散。或煎红花调黑神散。其有血出不止。势难遏者。用龙骨乳香等分研末。窒患处。蛇鱼草捣塞尤妙。非特可治刀伤。扑血不止。亦可。

　　卷之十一·疮毒门

　　恶虫蛇伤

　　为恶虫蛇所伤。用白芷细嚼敷患处。仍以酒调芷末服。蜈蚣用鸡尿涂。HT 伤用蕨萁芒烧灰。

　　香油调敷。犬伤用虎骨末敷。猫伤用薄荷揩。蜂虿伤用人参嚼而敷之。或用诸蟹壳烧存性。

　　研末。密调敷。凡诸恶物伤。急于伤处灼艾数壮亦佳。

　　卷之十一·疮毒门

　　发丹

　　发丹色状不一。痒痛亦异。大概皆因血热肌虚。风邪所搏而发。然色赤者多。以赤故谓之丹宜消风散。入烧枫树子存性。为末。酒调服。有发而色白者。谓之冷瘼。宜消风散杂黑神散。酒调。此病多缘肌肉疏。为风邪所袭而成。风热则赤。风冷则白。则今人呼赤为丹。白为瘼。所以用酒调土朱服之而愈者。亦以脾主肌肉。土能入脾。各从其类。古方一名为瘾疹非特分寒热。亦兼备四气。近世方论呼为白婆瘼。赤为血风。赤白二证。并可用乌药顺气散和消风散。酒调服。白者。多用顺气散。赤者。多用消风散。病此者俱宜用煎藿香正气散。

　　有人一生不可食鸡肉及獐鱼动风等物。才食则丹随发。以此见得系是脾风。脾主一身之肌肉。藿香正气散乃治脾之药。而土朱亦入脾之药。此方屡试应验。

　　卷之十一·疮毒门

　　瘰

　　瘰 之病。皆血气壅结。根在脏腑。多结于项颈之间。累累大小无定。发作寒热。脓血溃漏或此没而彼起。宜于隔宿用米饮调下桂末滑石二钱。重钟动时。进黑白散。必有物如蒲萄肉。从小便出其数枚于肿核则愈。仍常服四七汤。加木香或苏子降气汤。其匝颈者。俗名蟠蛇。难治。

　　先以石菖蒲烂研 患处。微破。却以猫狸皮连毛烧灰。香油调敷。一味白蔹末。酒调服多多为上。仍以酒一呷敷白敛 患处。掘取生者尤好。或用猪胆内水。调雄黄末。敷患处亦好

　　卷之十一·疮毒门

　　痒

　　痒证不一。疥痨作痒。当求之本门。疮疥证。血虚皮肤燥痒者。宜四物汤。加防风七钱半。如以四物汤半帖。水二盏。调消风散一钱重亦可。妇人血气或通身痒。或头面痒如虫行皮中。

　　缘月水来时。为风所吹。不然则是产蓐中。食动风物致之。亦宜如前四物汤调消风散。有脾虚身痒。本无疥痨。素非产蓐。洁然一身。痒不可住。此仍脾虚所因。经云。诸痛为实。诸痒为虚。又云。

　　脾主身之肌肉。宜实脾为先。四兽饮。去草加藿香浓朴川芎当归各半钱重姜枣煎服。名增损资胃饮。

　　卷之十二·妇人门

　　经事不调

　　妇人每月经水应期而下。不使有余。犹太阴之缺也。其有或先或后。或少或多。或欲来先病或遇来而断续。皆谓之不调。和气饮加香附子半钱。兼咽独附丸。经事来而腹痛者。经事不来而腹亦痛者。皆血之不调故也。欲调其血。先调其气。四物汤加吴茱萸半钱。香附子一钱。

　　和气饮加茱萸半钱。亦可用。痛甚者。玄胡索汤。然又恐感外邪。伤饮食致痛。痛不因血。

　　尤宜详审。和气饮却能兼治。

　　有经事不通。血入四肢化为水。遂成肿满。非独产后为然。名曰血分。误作水治。其害不少。

　　宜调经散。因冷而节。因节而痛。宜大温经汤。冷甚者。去麦门冬。有因惊气上逆。致月经不通。涎多神昏。昏则不知人。或妄言歌笑。似心风。似五痫。醒时又似正人。或病来身如摇动。手足如搐搦。四七汤大温经汤各半帖。和匀服。有经候失期。或过二三月。变生诸证者和气饮须用桂枝者。性最动血。和气饮加苏木红花干漆各半钱。桃仁一钱。或醋或酒煎去渣。入麝香少许。仍以醋汤调黑神散。因血节而腹内有块者。四物汤去地黄。加官桂白术各半钱。

　　因经候不调。血不循故道。从后粪出。腹或疼或不疼。不可作寻常便血治。宜顺其经四物汤去地黄。加阿胶香附子各一钱。仍以黑神散和调气散。白汤点服。

　　卷之十二·妇人门

　　血疼

　　（附血瘥）

　　男子谓之小肠气。妇人谓之脾血疼。多因血虚后感冷。致血气凝滞小肠。 痛牵引腰胁宿有病根。不关月事通闭。宜和气饮。或玄胡索汤失笑散。间进艾附丸。或以盐一捻。置铁匙上。火烧研碎。酒调下异攻散。大便通则愈。若审知血海虚冷而疼。宜小温经汤。若只瘥不痛。常如肚饥。此乃血虚胃中枯燥生热。宜益血药滋之。可用四物汤。久不治则成消中。

　　血瘥者。心头瘥痛。四物汤去地黄。加香附子如数。

　　卷之十二·妇人门

　　血虚

　　有病后血虚者。有本体血虚者。其人往来寒热。或五心发热。言语无力。面色痿黄。头目昏晕。变生诸疾、芎归汤加羊肉少许。或十全大补汤、四物汤、养荣汤服之。血虚而气旺宜抑气汤。即香附末。

　　血虚而腹疼者。四物汤。

　　妇人血虚。怒气用心者。如颠状。又如心风。或笑歌。或妄语。月事来及产中。多有此证。四物汤半帖。去浓朴加人参麦门冬桂芎归各半钱。名增减四七汤。

　　卷之十二·妇人门

　　崩中

　　崩中血热而成者。有气虚而成者。血大至曰崩中。或清或浊。或纯下瘀血。或腐势不可止证状非一所感亦异。甚则头目昏晕。四肢厥冷。并宜胶艾汤。咽震灵丹。佐以三灰散。或以童子小便煎理中汤。或以沉香降气汤加入百草霜。米饮调下。血崩甚而腹痛。人多疑恶血未尽。

　　又见血色瘀黑。愈信恶血之说。不敢止截。大凡血之为患。欲出未出之际。停在腹内。即成瘀色。难尽以瘀为恶。又焉知瘀之不为虚冷乎。若必待见瘀血之后截之。恐并与人无之矣。

　　此腹痛更有说。积而腹痛。血通而痛止。崩而腹痛。血住则止。止宜芎归汤加干姜熟附一钱。止其血而痛自定。仍以刺花绣拭黑片。烧灰研末。米饮调下。一方以毛蟹壳烧存性。米饮下。亦有以早黄麻根烧灰为末。米饮下。

