<!-- { "loadSidebar": true } -->
　　卷之十二·妇人门

　　赤白带

　　赤白带下。皆因七情内伤。或下元虚冷。感非一端。大率下白带多间有下赤者。并宜顺气散吞震灵丹。仍佐艾附丸。或米饮调沙参末。带下不止。成 羸者。四物汤加 牡蛎粉半钱吞固阳丸。多服取效。

　　有带疾愈后一二月。或再发。半年一发。先血而后下带。来不可遏。停蓄未几。又复倾泻。

　　此名漏带。最难治。下截之血。小腹主之。有因血虚而虚热陷入小肠。致小便涩痛。色白如泔。或成沙粒。皆不可作淋治。用冷剂。宜以四物汤五苓饮各半帖和煎。

　　卷之十二·妇人门

　　胎前产后

　　胎前恶阻。见食呕吐。喜啖酸物。多卧少起。俗谓之病鬼。盖其人宿有痰饮。血壅遏而不行故饮随气上。停滞肝经。肝之味酸。则必喜啖酸物。金克木。以辛胜之。小半夏茯苓汤。

　　或二陈汤。甚者二陈汤。若呕吐不食心虚烦闷。宜橘苏饮。加竹茹指大。有服热药致膈闷热成疾。宜蒲黄散。荷叶散。转胞之说。诸论有之。以胎渐长。且近下逼近于胞。胞为所逼而侧令人数泄。故名转胞。胞即膀胱也。然子淋与转胞相类。但小便频数点滴而痛为子淋。频数出少而不痛为转胞。间有微痛。终是与淋不同。并宜生料五苓散。加阿胶一钱。更于胎前诸方求之。五味子八味丸。加当归亦治转胞。或更加车前子一味。发灰汤尤好。

　　有胎转胞。用搐鼻药。多打喷嚏。或用拳打脚心知痛。令病患浑身掇起。则脏腑摇动而胞自反上。

　　产后诸病。有作寒作热。而亦有独热。然独热亦有三。恶血未下者。腹痛而发热。感外邪者。必有头痛恶风而发热。惟血虚即但发热而无余证。名曰蓐劳。宜于前血虚证求药。

　　产后血虚而烦。蒲黄隔纸炒。东流水调下。产后腹疼。恶血不止。诸药不效。宜芎归汤加五味灵脂玄胡索煎。

　　妊妇子死或不死。胎动决安水酒宜合煎芎归。未死即安已死即下。戴腹庵谓累曾经用万不失一。

　　将产脚赤肿。俗名皱脚。香苏散加木香一钱。

　　将产当顺气瘦胎。使临期易产。宜瘦贻饮。加缩砂少许。

　　鸡产者。用香油半盏。乌醋鸡子清并水与香油等打匀。冷进一服。胎衣不下。赤小豆小麦等分煎服。仍以蓖麻去壳研七粒。涂两足心。衣下即洗去。

　　产后血入肺。面黑发喘。宜以参一两为末。别锉苏木二两。水二碗煎七分。调参末。名参苏饮。

　　产后去血。大便不润而秘。宜橘杏丸。麻仁丸。应失血秘结者。皆可用。

　　产后发热迷闷。俗谓之发热血。新瓦上炒荆芥。不拘多少。半炒半生为末。温热水调下一钱名独行散。或疑豆淋酒太热。用童便调尤宜。若锉散便煎亦得。荆芥乃产后要药。角弓反张。豆酒调极妙。盛怒失喜。迷闷不发热者。便调无不效。

　　产后以手摸肚遂痛。俗呼为嫁母痛。童便调白芷末。破血用归须。补血用归身与头。即是官桂肉收汗枝发汗之义。

　　四物汤。妇人要药。于内加吴茱萸半钱。或一钱。应血气病无不治。

　　妇人有一生不破腹而虚者。既不破腹。何缘有虚。大抵妇人以血为主。血衰气旺定无儿正因血虚。所以不育。妇人怀子。服固胎药太多。或正产。或半产。胎虽下而恶血不即去。或经二三月而恶露犹滴。此非败血之比。正缘当来有固经药在内。致血滞而不化。药宜顺血通气。不宜蓄血闭气。

　　弥月俗名满肚。多有恣意食物。致伤食发热。有类伤寒。食复之证。宜先用红丸子一二服。却进小柴胡汤此论盖有所本。

　　妇人之药。大率皆甜、不利于脾。芎归犹滞。况于地黄乎。脾胃实者服之。固见有功。

　　有痰饮。及有甜入诸血药中。半夏陈皮。自不可少。聚宝丹。妇人气痛血疼。或月经来少作疼。或来多不止而痛。或色瘀。或杂以黄泉。或血败而加以泄泻。腹内疼扰。并宜川芎当归炮姜肉桂各一钱。白水煎服。累用累验。

　　角弓反张。乃妇人急候。为诸病之最。得此者。十存一二。荆芥新瓦上微炒末。豆淋酒调下二钱。或只一味独活为末。豆淋酒调下。

　　证治要诀类方卷之一·汤类

　　小续命汤（和剂） 本诸中门中风。

　　防己 肉桂（去粗皮） 黄芩 杏仁（去皮尖炒） 白芍药 甘草（炙） 芎 麻黄（去根节） 人参（净。一两） 防风（净。一两半） 附子（炮去皮脐。五钱）

　　每服三钱。水一盏。姜五片。煎一盏。食前稍热服。加枣一枚尤好。

　　星香汤（易简） 南星（八钱） 木香（一钱）

　　每服四钱。水一盏。姜十片。煎七分。不拘时服。温用。

　　醒风汤（和剂）

　　南星（生。八两） 防风（四两） 独活 附子（生。去皮脐） 全蝎（微炒） 甘草（生。各二两）每服四钱。水二盏。生姜二十片煎八分。不拘时温服。日进二服。

　　星附汤（济生）

　　附子（生用。去皮脐） 天南星（生。各一两） 木香（不见火。五钱）

　　每服四钱。水一盏。姜九片。煎七分。不拘时。温服。

　　四君子汤人参（去芦） 白术 茯苓（去皮） 甘草（炙。各等分）

　　每服三钱。水一盏。煎七分。不拘时。温服。

　　六君子汤人参 白术 茯苓 甘草（炙） 陈皮（去白） 半夏（汤泡。各等分）

　　生服三钱。姜三片。水一盏。煎七分。不拘时。温服。

　　大防风汤（和剂）

　　川芎（抚芎不用一两半） 熟地黄（洗。二两） 附子（炮。去皮。脐。两半。） 白术 防风（去芦） 当归（去芦酒浸） 白芍药 黄 杜仲（去粗皮。炒各二两） 羌活 人参 甘草（炙）牛膝（去芦。酒浸。微炒。各一两）

　　每服五钱。水盏半。姜七片。枣一枚。煎八分。温服。

　　增损四物汤（易简）

　　当归 川芎 白芍药 人参 甘草 干姜每服四钱。水一盏。煎六分。热服。

　　黄 六一汤（得效）

　　黄 （去芦。蜜炙。六两） 甘草（一两）

　　每服六钱。水一盏。姜二片。枣一枚。煎六分。温服。

　　省风汤（和剂）

　　防风（去芦） 南星（生。各四两） 半夏（生。水浸洗） 黄芩（去枯朽） 甘草（生。各二两）

　　每服四钱。水二盏。姜十片。煎一盏。不拘时。温服。

　　五痹汤（和剂）

　　片子姜黄（洗去泥土） 羌活 白术 防己（各一两） 甘草（微炒五钱）

　　每服四钱。水盏半。姜十片。煎八分。病在上。食后服。病在下。食前服。

　　四七汤（和剂） 本诸中门中气。

　　半夏（五两） 茯苓（四两） 浓朴（三两） 紫苏叶（三两）

　　每服四钱。水一盏。姜七片。枣一枚。煎八分。不拘时。热服。

　　姜附汤（和剂） 本诸中门中寒。

　　干姜（一两） 附子（去皮脐。细切。一枚。）

　　每服三钱。水一盏。煎七分。后食温服。

　　香薷湿（和剂） 本诸中门中暑。

　　香薷（二两） 白扁豆（炒） 浓朴（姜制） 茯神（各一两） 甘草（炙。五钱）

　　上为末。每服三钱。不拘时。沸汤点服。盐汤亦可。

　　白术酒（三因）本诸中门中湿。

　　白术（一两） 酒三盏。煎一盏。不时频服。不饮酒。以水代之。

　　理中汤（和剂）本诸中门中恶。

　　人参 白术 甘草 干姜（炮。等分。）

　　每服三钱。水盏半。煎一盏。空心食前。稍热服。

　　四顺汤即理中汤倍甘草。

　　附子理中汤即理中汤加附子。

　　四逆汤（和剂）

　　甘草（炙。二两） 干姜（一两半。） 附子（生。去皮脐。五钱）

　　每服三钱。水一盏半。煎一盏。不拘时。温服。

　　十全大补汤（和剂）

　　人参 白术 茯苓（去皮） 甘草（炙。） 当归（酒洗） 川芎 白芍 熟地黄（酒洗） 黄肉桂（去粗皮。不见火。等分。）

　　每服三钱。水一盏。姜三片。枣二枚。煎七分。不拘时。温服。

　　六和汤（和剂）

　　香薷 浓朴（姜制。各四两） 扁豆（姜汁略炒） 赤茯苓 藿香叶 木瓜（各二两。） 人参半夏（汤泡七次） 杏仁（去皮尖） 砂仁 甘草（各一两）

　　每服四钱。水一盏半。姜三片。枣二枚。煎八分。不拘时。温服。

　　人参养胃汤（和剂）

　　桂枝汤（和剂）

　　阳旦汤（活人）

　　杏子汤（和剂）

　　以上方。散在各书内。

　　小青龙汤（和剂）本诸伤门伤风寒。

　　麻黄（去节） 肉桂 干姜（炮） 细辛（去叶） 白芍药 甘草（炙。各三两） 五味子 半每服三钱。水一盏半。煎一盏。食后温服。

　　小柴胡汤（和剂）

　　柴胡 黄芩 人参 甘草（各二两） 半夏（一两半）

　　每服三钱。水盏半。姜五片。枣一枚。煎七分。不拘时。稍热服。小儿减剂。

　　小建中汤（活人）

　　桂枝（一两半。） 白芍药（二两。） 甘草（一两） 生姜（一两半） 大枣（六枚） 胶饴（半两。旧有微溏或呕者去胶饴）

　　每服四钱。水盏半。姜三片。枣一枚。煎八分。去滓。下胶饴两匙。再煎化。不拘时。

　　温服。尺脉尚迟。加黄 一钱。

　　大柴胡汤（和剂）

　　柴胡（半斤） 大黄 半夏（各二两半） 赤芍药 黄芩（各三两）

　　每服三钱。水盏半。姜五片。枣一枚。煎一盏。食后临卧。温服。

　　小承气汤（活人）

　　大黄 浓朴（姜汁。各一两） 枳实（去穣。麸炒。十枚）

　　每服五钱。水盏半。煎八分。不拘时。温服。以利为度。

　　白虎汤（和剂）

　　石膏（ 。二十两） 知母（八两） 甘草（炙。四两）

　　每服五钱。水盏半。糯米五十粒。煎一盏。食后温服。小儿力少。加人参少许。立夏后立秋前。可服。春及立秋后。并下血虚家。俱不可服。

　　猪苓汤（活人）

　　猪苓 泽泻 茯苓 滑石 阿胶（各五钱）

　　每服七钱。水二盏。煎八分。不拘时。温服。

　　大承气汤（活人）

　　大黄（酒浸。四两） 芒硝（三合） 浓朴（半斤） 枳实（一两）

　　每服五钱。水二盏。先煮浓朴。枳实。至盏半。下大黄。再煎至一盏。入硝。再煎沸。

　　不拘时。温服。

　　白头翁汤（活人）

　　白头翁（二两） 黄连 黄柏 秦皮（各三两）

　　水七升。煮二升。每服一升。不拘时服。不愈。更饮一升。即效。

