<!-- { "loadSidebar": true } -->
　　上将黑铅入铁铫内熔化。入水银。结成朱子。次入朱砂、乳香。乘热用柳木槌研匀。丸如芡实大。每服一丸。空心灯心汤下。病患得睡。切勿惊动。觉来即安。再进一服。

　　胜金丸即截疟丹。

　　独附丸大附子一枚。炮为末。姜汁糊。丸如梧桐子大。空心温酒下三十丸。

　　艾附丸 妇人血疼。

　　艾叶（同香附醋煮） 香附（各一斤。醋煮） 当归 白芍 川芎 熟 （各二两） 干姜吴茱萸 木香 白芷（各一两） 琥珀（五钱） 寒加附子（少许）

　　上为末。酒煮面糊。丸如梧桐子大。空心酒下七十丸。

　　五味子八味丸即附子八味丸去附子。加五味子。

　　橘杏丸（简易）

　　橘红 杏仁（去皮尖等分）

　　上为末。炼蜜。丸如梧桐子大。米饮下七十丸。不拘时候。

　　丹类养正丹（和剂）

　　水银 铅锡 朱砂（另研末） 硫黄（各一两）

　　上以铁瓢熔化铅锡。入水银。将柳木槌研匀。次下朱砂。研不见星子。待少时。方入硫黄末。急研成汁。

　　如有焰。以醋洒之。候冷取出。细研糯米糊。丸如绿豆大。每服二十丸。食前盐汤或枣汤任下。

　　经进地仙丹（和剂）

　　人参 黄 （各一两） 白术（四两） 茯苓 甘草（各一两） 肉苁蓉 牛膝 何首乌 菟丝子 覆盆子（各四两） 骨碎补 萆 狗脊 赤小豆 乌药（各二两） 天南星（四两） 白附子（四两）

　　上为末。酒糊。丸如梧桐子大。每服三十丸。酒下。

　　活络丹川乌（炮。去皮脐） 南星（炮） 地龙（去土。各六两） 乳香 没药（各二两二钱）

　　上为末。酒面糊。丸如梧桐子大。每服二十丸。空心冷酒、或荆芥汤下。

　　碧霞丹（和剂）

　　石绿（研九度飞。一两） 附子尖 乌头尖 蝎梢（各七十个）

　　上为末。面糊。丸如芡实大。每服一丸。薄荷汁半盏。入温酒半盏。不拘时化下。

　　伏虎丹（和剂）

　　生 蔓荆子 僵蚕（炒去丝。各二钱半） 五灵脂 踯躅花 南星 白胶香 草乌头（各一两） 半夏（炮。二两）

　　上为末酒糊。丸如芡实大。每服一丸。温酒化下。日进二服。

　　三和丹 中气。

　　即养正丹、黑锡丹、来复丹三丹和匀。每服一钱半。米饮、酒、任下。

　　来复丹（和剂） 中气。

　　硝石（一两） 硫黄（一两。透明者同硝石为末。瓷瓦器内慢火炒。用柳木槌搅。不可猛火以伤药力。研极细。名二气末） 太阴玄精石（研飞一两） 青皮（去穣） 陈皮（去白） 五灵脂（去沙石二两）

　　上为末。醋糊。丸如梧桐子大。每服三十丸。米饮下。

　　二气丹（济生） 硝石 硫黄（等分）

　　上为末。于银石器内。火炒黄色。再研。糯米糊。丸如梧桐子大。每服五十丸。新汲井水下。

　　返阴丹（活人） 伤风寒邪中阴经阴证。

　　硫黄（透明者研。五两） 硝石（另研） 太阴玄精石（另研。各二两） 干姜（炮） 附子（炮） 桂心（各五钱）

　　上用铁铫。先铺玄精石。次下硝石各一半。中间铺硫黄末。仍将二石余药末盖上。以铁着。熟炭火三片。烧令得所。勿令烟出。急取瓦盆合著地上四围炭火。盖勿令烟出。候冷取出。研细。入药末。糊丸如梧桐子。每服三十丸。煎艾汤下。汗出为度。未回。乃着艾炷。

　　灸脐下丹田、气海。更不回。以葱啖熨之。此法亦治气虚阳脱。体冷无脉。气息欲绝。不省人事。及伤寒阴厥。百药不效者。

　　黑锡丹（和剂） 痞塞。

　　黑锡（熔化） 硫黄（与黑锡结成子各二两） 破故纸 金铃子 肉豆蔻 木香 茴香（各一两） 沉香 葫芦巴 附子 阳起石 官桂（各五钱）

　　上为末。酒糊。丸如梧桐子大。每服三十丸。姜盐汤下。

　　灵砂丹（和剂）

　　水银（一斤） 硫黄（四两）

　　上二味。新铫内炒成砂子。入水火鼎。 炼为末。糯米糊。丸如麻子大。每服三丸。井化水、米饮、枣汤、人参汤任意下。量病轻重。增至五七丸。忌猪、羊肉、血、绿豆粉、冷滑之物。

　　复元丹（三因） 肿。

　　附子（炮。二两） 木香 茴香（炒） 川椒（炒出汗） 浓朴（姜制） 独活 白术 陈皮吴茱萸（炒） 桂心（各一两） 泽泻（两半） 肉豆蔻（煨） 槟榔（各五钱）

　　上为末。糊丸如梧桐子大。每服五十丸。紫苏汤下。

　　紫霞丹（杨氏） 鼻衄。

　　硫黄 针砂（各四两） 五倍子（二两）

　　上用砂锅。水煮一时。放冷。先拣去五倍子。次淘去针砂。次将硫黄。以皮纸于灰上渗团作一块。用荷叶裹。安地上。大火炼。候药红即去火。经宿。研极细。饭膏丸。如皂角子大。阴干。白汤下。

　　三炒丹（和剂） 嗽血。

　　吴茱萸（破故纸一两同炒） 草果仁（小茴香一两同炒） 葫芦巴（山茱萸一两同炒。俱候香熟。除去同炒药。各一两）

　　上为末。酒糊。丸如梧桐子大。每服六十丸。盐汤下。

　　火府丹（本事） 小便血。

　　木通 黄芩 生 （等分）

　　上为末。炼蜜丸。木通汤下。

　　太阳丹（和剂） 头痛。

　　川乌 南星（等分）上为末。连须葱白捣烂。调帖太阳痛处。

　　茸砂丹（魏氏）

　　辰砂 草乌 瞿麦 黄药子（各一两）

　　上为粗末。瓷碗一只。以姜汁涂炙数次。入砂在内。上铺余药。复以盏盖了。掘一小坑安碗在内。用熟炭火五斤。 令火尽。吹去草乌药灰。取辰砂研末。或只独用辰砂末。每服一钱半。淡姜汤下。或加鹿茸。烬去毛。切片。酒浸为末。三两枣肉。丸如梧桐子大。人参汤下三十丸。

　　三仙丹（和剂） 腰痛。

　　川乌（一两。去皮切片。同盐炒黄色。去盐） 大茴香（三两。炒令香透） 苍术（二两。泔浸切片。同葱白炒黄色。去葱不用）

　　上为末。酒糊。丸如梧桐子大。每服七十丸。空心酒、盐汤任下。

　　清金丹（三因） 嗽。

　　杏仁（去皮尖） 牡蛎（ 。取粉入杏仁同炒黄色。去牡蛎粉） 青黛上为末。熔黄蜡一两搜和。丸如弹子大。压匾如饼。每用梨三枚去核。入药在内。湿纸裹煨不问久远。但要声在。一服即效。青黛一两。牡蛎粉七钱。杏仁七粒。制用并同前。

　　八神来复丹 停饮伏痰。

　　硝石（一两） 硫黄（一两。如前制。名二气散） 太阴玄精石（研飞。一两） 五灵脂（水澄去砂石。晒） 青皮 陈皮 小茴香 沉香 木香 南星（各一钱）

　　上为末。面糊。丸如梧桐子大。每服二十丸。空心米饮下。

　　截疟丹（和剂）

　　槟榔（二两） 常山（酒浸。四两）

　　上为末。面糊。丸如梧桐子大。每服三十丸。未发前临卧用冷酒吞下。便睡至五更。又用冷酒吞下十五丸。至上午方吃温粥。忌生冷油腻。

　　玄兔丹（和剂） 小便多。

　　菟丝子（酒浸。研。焙干取末。十两） 五味子（酒浸。研末） 白茯苓 莲肉（各三两）

　　上为末。另研山药末六两。将浸药余酒。加酒煮糊。杵捣。丸如梧桐子大。每服五十丸空心米饮下。

　　玉华白丹（和剂） 遗精。

　　白石脂（ 。研飞） 钟乳粉（炼研） 左顾牡蛎（用韭菜叶捣盐泥固剂。火 。取白者各五钱。研细） 阳起石（ 。酒淬研。五钱）

　　上为末。糯米糊。丸如芡实大。出火毒。每服一丸。空心人参汤放冷送下。

　　养气丹（和剂）

　　禹余粮石（炼七次。醋淬浸七次） 紫石英（ ） 赤石脂（ ） 阳起石（ ） 钟乳粉（炼）代赭石（炼七次。醋浸七次） 磁石（炼十次。醋浸七次） 肉苁蓉（酒洗） 巴戟（去心） 破故纸（炒） 山药 茯苓 当归（各一两） 肉豆蔻（煨） 五灵脂 鹿茸 附子 官桂 木香 沉香丁香 茴香 没药 乳香 朱砂（各五钱） 远志（一两）

　　上先将禹、紫、赤、代磁五石。各研极细末。水飞。皮纸于灰渗干。以纸筋盐泥固济。

　　罐盛余药末。糯米糊丸如绿豆大。阴干入布袋内擦光。每服二十丸。以酒、姜汤、枣汤盐汤任下妇人艾、醋汤。俱空心服。

　　震灵丹（和剂） 溏泄。

　　赤石脂 紫石英 禹余粮 代赭石（四味打碎。入盐泥固济。罐内封口 通红。埋地坑内七日。出火毒） 五灵脂（去沙石） 乳香 没药（各二两） 朱砂（研飞一两）

　　上为末。糯米糊。丸如芡实大。每服一丸。空心以酒或冷水下。妇人醋汤下。（妊妇忌服）

　　朱砂丹（本事）

　　硝石（研） 砒（同硝石入罐内。 出火毒） 腻粉（研） 粉霜（研。各五钱） 矾（枯） 黄丹朱砂（各一两） 乳香 桂府滑石（各三钱）

　　上为末。糊丸如梧桐子大。每服五丸。粟米饮下。未愈。加丸数。

　　镇心丹（和剂） 惊悸。

　　酸枣仁（炒） 车前子 五味子 麦门冬（去心） 白茯苓（去皮） 茯神（去木。并皮） 天门冬（去心） 熟地黄 远志（甘草煮） 山药 人参 肉桂（减半） 龙齿 朱砂（等分）

　　上为末。炼蜜。丸如绿豆大。朱砂为衣。每服三十丸。食后或临睡。白汤下。

　　还魂丹（增入） 治中恶已死。

　　麻黄（三两） 桂枝（二钱） 杏仁（十二粒）

　　上作一服。水煎。灌下即苏。

　　续骨丹（增入） 折伤。

　　乳香 没药 孩儿茶 茧壳（烧灰。各等分）

　　上为末。每服二钱。接骨。黄酒下。欲下血。烧酒下。

　　黑白丹（拔萃） 瘰 。

　　乌蛇（去头尾。酒煮。去骨） 白花蛇（去头尾。酒煮去骨。各一条） 雄黄（二钱研） 大黄（煨。五钱）

　　上为末。每服二钱。不拘时调服。

　　神仙聚宝丹（和剂） 经滞作痛。及产后恶血未尽诸证。

　　当归 没药 琥珀 木香 乳香（各一两） 辰砂（五钱） 麝香（一钱）

　　上为末。糊丸如龙眼大。每服一丸。酒磨下。如一切难产及产后败血冲心。恶露未尽。

　　入童便服。

　　膏类百花膏（济生） 嗽血。

　　百合 款冬花（等分）

　　上为末。炼蜜。丸如龙眼大。临卧嚼姜汤送下一丸。

　　琼玉膏（增入） 治干咳劳嗽。

　　生地汁 人参 白茯（各等分）

　　上为末。调和蜜、白汤任下。

　　太乙膏 治一切痈疮。

