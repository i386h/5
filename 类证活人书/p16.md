<!-- { "loadSidebar": true } -->
　　桂枝汤（一） 太阳中风。阳浮阴弱。发热汗出。恶寒鼻鸣干呕者。宜服之。○太阳病头痛发热汗出恶风者。宜服之。○太阳病下之后。其气上冲者宜服之。○桂枝本为解肌。若脉浮紧发热汗不出者。不可与之。○太阳病服桂枝汤。烦不解。先刺风池风府。却与桂枝汤。○服桂枝汤大汗出。脉洪大者。与桂枝汤。若形似疟一日再发者。宜桂枝二麻黄一汤。○服桂枝汤大汗出。大烦渴不解。脉洪大者。白虎加人参汤主之。○服桂枝汤。或下之。仍头项强痛。翕翕发热无汗。心下满微痛。小便不利者。桂枝去桂加茯苓白术汤主之。○伤寒脉浮自汗出。小便数。心烦微恶寒。脚挛急。与桂枝汤得之便厥。咽干烦躁吐逆。作甘草干姜汤与之。厥愈。更作芍药甘草汤与之。其脚伸。若胃气不和。与调胃承气汤。若重发汗如烧针者。四逆汤主之。○太阳病外证未解。脉浮弱者。当以汗解宜服。○太阳病外证未解。不可下也。下之为逆。解外宜服。○太阳病先发汗不解。复下之。脉浮者不愈。浮为在外而反下之。故令不愈。今脉浮。故知在外。当须解外则愈。宜服。○病常自汗出者。此为营气和。营气和者。外不谐也。以卫气不共营气谐和故尔。以营行脉中。卫行脉外。复发其汗。营卫和则愈。宜服。○病患脏无他病。时发热自汗出而不愈者。卫气不和也。先其时发汗则愈。宜服。○伤寒不大便六七日。头痛有热。与承气汤。小便清者。知不在里。当发汗。宜服。

　　○伤寒发汗解半日许。复热烦。浮数者。可更发汗。宜服。○伤寒医下之。清谷不止。身疼痛。急当救里。后身疼痛。清便自调。急当救表。救里宜四逆汤。救表宜桂枝汤。○太阳病发热汗出。营弱卫强。故使汗出。欲救邪风。宜服。○伤寒大下后。复发汗。心下痞。恶寒者。不可攻痞。先解表。表解乃可攻痞。解表宜桂枝汤。攻痞宜大黄黄连泻心汤。○太阳病不解。热结膀胱。其人如狂。血自下。下者愈。其外不解者。尚未可攻。当先解其外。外解已。但小腹急结者。乃可攻之。宜桃核承气汤。其解外宜服。（以上属太阳）。○阳明病脉迟汗出多。微恶寒。表未解宜服。○病患烦热汗出解。如疟状。日晡发热。脉实者。宜大承气汤。脉浮虚者宜服。（以上属阳明）○太阴病脉浮。可发汗宜服。（属太阴）○下利腹胀满。

　　身疼痛者。先温里。乃攻表。温里宜四逆汤。攻表宜服。（属厥阴）○吐利止。身痛不休。宜桂枝汤小和之。（属霍乱）

　　桂枝 芍药（各三钱） 甘草（二两炙）

　　上锉如麻豆大。每服抄五钱匕。水一盏半。入生姜五片。枣子二枚。煎至一盏。去滓温服。须臾啜热稀粥一盏。以助药力。温覆令一时许。遍身 微似有汗者佳。○（加减法）桂枝汤自西北二方居人。四时行之无不应验。江淮间唯冬及春可行之。自春末及夏至以前。桂枝证可加黄芩一分。谓之阳旦汤。夏至后有桂枝证可加知母半两。石膏一两。或加升麻一分。若病患素虚寒者。正用古方。

　　不在加减也。○戒曰。桂枝最难用。虽云表不解脉浮可发汗。宜桂枝汤。须是病患常自汗出。小便不数。手足温和。或手足指稍作微冷。少顷却温。身虽微似烦而又增寒。始可行之。若病患身无汗。小便数。或手足冷。不恶寒。或饮酒家不喜甘者。慎不可行桂枝也。仍有桂枝证服汤已。无桂枝证者。尤不可再与。

　　桂枝麻黄各半汤。（二） 太阳病得之八九日如疟状。发热恶寒。热多寒少。其人不呕。清便欲自可。一日二三度发。脉微缓者。为欲。愈也。脉微而恶寒者。此阴阳俱虚。不可更发汗。更下。更吐也。面色反有热色者。未欲解也。以其不能得小汗出。身必痒宜服。（属太阳）

　　桂枝 芍药 甘草（炙。各八钱） 麻黄（半两。汤泡焙秤） 杏仁（一十二个。汤浸去皮尖两仁者）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。（又见辩误）

　　桂枝二麻黄一汤。（三） 服桂枝汤大汗出。脉洪大者。与桂枝汤如前法。若形似疟。一日再发者。汗出必解宜服。（属太阳）

　　桂枝（八钱半） 芍药（五钱半） 杏仁（八个。沸汤浸去皮尖） 甘草（二分半炙）

　　麻黄（三钱一。字。汤泡去黄汁焙干秤）

　　上锉如麻豆大。每服抄五钱匕。生姜四片。枣子一枚。水一盏半。煮至八分温服。以微汗为度。（又见辩误）

　　桂枝二越婢一汤。（四） 太阳病发热恶寒。热多寒少。脉微弱者。此无阳也。不可发汗。宜服之。（属太阳）

　　桂枝 芍药 甘草（各半两） 石膏（六钱。捶碎） 麻黄（半两。汤泡去黄汁焙干秤。

　　）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。（又见辩误）

　　桂枝加桂汤。（五） 烧针令其汗。针处被寒。核起而赤者。必发奔豚气。从小腹上冲心者。灸其核上各一壮。与此药。（属太阳）

　　桂枝（五两） 芍药（三两） 甘草（炙二两）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服（桂枝汤加桂。以桂能泄奔豚之气也）

　　桂枝加附子汤。（六） 太阳病发汗。遂漏不止。其人恶风。小便难。四肢微急。难以屈伸者。宜服之。（属太阳）

　　桂枝（去皮） 芍药（各一两半） 甘草（一两炙） 附子（炮去皮。用半个）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。

　　桂枝去芍药汤。（七） 太阳病下之后。脉促胸满者。宜服之。（属太阳）

　　桂枝（一两半去皮） 甘草（一两炙）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。（芍药味酸。脉促胸满。恐成结胸。故去芍药。佐则单用辛甘发散毒瓦斯也）

　　桂枝去芍药加附子汤。（八） 太阳病下之后。脉促胸满者。桂枝去芍药汤主之。若微寒者。宜服之。（属太阳）

　　桂枝（一两半去皮） 甘草（一两炙） 附子（去皮尖半个炮）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。小便利即愈。

　　桂枝去桂加茯苓白术汤。（九） 服桂枝汤或下之。仍头项强痛。翕翕发热无汗。心下满微疼。小便不利者。此主之。（属太阳）

　　芍药 茯苓 白术（各一两半） 甘草（一两炙）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。小便利即愈。

　　桂枝去芍药加蜀漆牡蛎龙骨救逆汤。（十） 伤寒脉浮。医火劫之。亡阳必惊狂。卧起不安者。

　　此主之。

　　桂枝 蜀漆（各一两半） 甘草（一两炙） 牡蛎（二两半） 龙骨（二两）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。

　　桂枝加芍药生姜人参新加汤。（十一） 发汗后身疼痛。脉沉迟者。此主之。（属太阳）

　　桂枝 人参（各一两半） 芍药（二两） 甘草（一两炙）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。

　　桂枝加芍药汤。（十二） 太阳病下之。因腹满痛属太阴。此主之。

　　桂枝（三两） 甘草（二两炙） 芍药（六两。下利者先煎芍药三四沸）

　　上锉如麻豆大。每服抄五钱匕。生姜四片枣子一枚。水一盏半。煮至八分。去滓温服。

　　桂枝加大黄汤。（十三） 太阳病反下之。因腹满痛。属太阴。桂枝加芍药汤主之。大实痛者。

　　此主之。

　　桂枝（六分去皮） 芍药（三两） 甘草（一两炙） 大黄（二两） 痛甚者加大黄（大实痛者。加一两半。羸者减之）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。（又见辩误）

　　桂枝甘草龙骨牡蛎汤。（十四） 火逆下之。因烧针烦躁者。此主之。（属太阳）

　　桂枝（半两去皮） 甘草（炙） 牡蛎（熬） 龙骨（各一两）

　　上锉如麻豆大。每服抄五钱匕。水一盏半。煮至八分。去滓温服。

　　桂枝甘草汤。（十五） 发汗过多。其人叉手自冒心心下悸。欲得按者。此主之。（属太阳）

　　桂枝（二两去皮） 甘草（一两炙）

　　上锉如麻豆大。每服抄五钱匕。水一盏半。煮至八分。去滓温服。

　　桂枝人参汤。（十六） 太阳病外证未除。而数下之。遂协热而利。利下不止。心下痞硬。表里不解者。此主之。

　　桂枝（一两三钱） 甘草（一两三钱炙） 干姜（炮） 人参 白术（各一两）

　　上锉如麻豆大。每服五钱匕。水一盏半。煮至八分。去滓温服。日再、夜一服。

　　桂附汤。（十七） 伤寒八九日。风湿相搏。身体疼烦。不能自转侧。不呕不渴。脉浮虚而涩者。此主之。若其人大便硬。小便自利者。去桂加白术汤主之。（属太阳）

　　桂枝（一两三钱。若大便硬小便自利者。去桂加白术一两三钱） 附子（一个炮去皮）

　　甘草（三分炙）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。日三服。

　　桂枝加葛根汤。（十八） 太阳病。项强KT KT 。反汗出恶风者。此主之。（伊芳尹汤液论。桂枝汤中加葛根。今监本用麻黄误矣）

　　桂枝 甘草（炙） 芍药（各六钱三字） 葛根（一两三钱） 麻黄（一两一钱）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓服。覆取微汗。

　　桂枝加浓朴杏子汤。（十九） 太阳病下之微喘者。表未解故也。此主之。（属太阳）

　　桂枝（去皮） 芍药（各一两） 甘草（六钱三字炙） 杏仁（去皮尖。十七个）

　　浓朴（去皮。姜汁炙。六钱三字）

　　上锉如麻豆大。每服抄五钱匕。生姜四片。枣子一枚。煮至八分。去滓温服。覆取微汗。

　　麻黄汤。（二十） 太阳病头痛发热。身疼恶风无汗而喘者宜服。○太阳阳明合病。喘而胸满。不可下宜服。

