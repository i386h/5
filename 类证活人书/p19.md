<!-- { "loadSidebar": true } -->
　　下利谵语者。有燥屎也。此主之。（属厥阴）

　　大黄（四两去皮） 浓朴（二两去皮姜汁炙） 枳实（四枚或作三枚。去穣炒净秤半两也）

　　上锉如麻豆大。每服抄五钱匕。以水一大盏半。煎至八分。去滓温服。以利为度。

　　初服汤更衣者。止后服。不尔者。再服之。

　　调胃承气汤。（四十三） 发汗后。恶寒。虚故也。不恶寒。但热者。实也。当和胃气。此主之。○太阳病未解。脉阴阳俱停。必先振栗汗出而解。但阳脉微者。先汗之而解。但阴脉微者。下之而解。若欲下之。宜服。○伤寒脉浮自汗出。小便数。心烦微恶寒。脚挛急。与桂枝汤欲攻其表。

　　此误也。得之便厥。咽中干。烦躁吐逆作。甘草干姜汤与之。以复其阳。若厥愈足温者。更作芍药甘草汤与之。其脚即伸。若胃气不和谵语者。少与调胃承气汤。○伤寒十三日。过经谵语者。以有热也。当以汤下之。若小便利者。大盒饭硬。而反下利。脉调和者。知医以丸药下之。非其治也。若自下利者。脉当微厥。今反和者。此为内实也。此主之。○太阳病过经十余日。心下温温欲吐。而胸中痛。大便反溏。腹微满。郁郁微烦。先此时自极吐下者与服之。若不尔者。不可与。但欲呕。胸中痛微溏者。此非柴胡证。以呕故知极吐下也。○阳明病不吐不下。心烦者可与服。○太阳病三日发汗不解。蒸蒸热者。属胃也。此主之。○伤寒吐后。腹胀满者。与服。（以上属阳明）

　　甘草（一两） 大黄（二两去皮） 芒硝（一两三分。或作一两一分）

　　上锉如麻豆大。每服五钱。以水一大盏。煎至七分。去滓下硝。更上火二三沸。温、顿服之。

　　桃核承气汤（四十四） 太阳病不解。热结膀胱。其人如狂。血自下。下者愈。其外不解者。尚未可攻。当先解其外。外解已。但小腹结者。乃可攻之。宜用此药。（属太阳）

　　大黄（四两） 桂枝（去皮二两） 甘草（二两炙） 芒硝（二两） 桃仁（去皮尖双仁者五十个捶碎）

　　上锉如麻豆大。每服五钱匕。以水二大盏。煎至八分。去滓下硝煎化。温服。以微利为度。未利。移时再服。

　　栀子豉汤（四十五） 发汗吐下后。虚烦不得眠。若剧者。必反复颠倒。心中懊 。

　　此主之。○发汗若下之，而烦热。胸中窒者。此主之。○仲景云。凡用栀子汤。病患旧微溏者。不可与服之。○伤寒五六日大下之后身热不去。心中结痛者。未欲解也。此主之。（以上属太阳）○阳明病脉浮而紧。咽燥口苦。腹满而喘。发热汗出。不恶寒。反恶热。身重。若发汗则燥。心愦愦反谵语。若加温针。必怵惕烦躁不得眠。若下之。则胃中空虚。客气动膈。心中懊 。舌上苔者。此主之。○阳明病下之。外有热。手足温。不结胸。心中懊 。饥不能食。但头汗出者。此主之。○下利后更烦。按之心下濡者。为虚烦也。此主之。（属厥阴）

　　香豉（二两） 肥栀子（十六个擘碎或作十四个）

　　上锉如麻豆大。每服五钱。水二盏。先煮栀子至一盏。入豉煎至七分。去滓温服。

　　得快吐。止后服。

　　栀子甘草豉汤（四十六） 发汗吐下后。虚烦不得眠。若剧者。必反复颠倒。心中懊。栀子豉汤主之。若少气者。此主之。（属太阳）

　　栀子（七枚） 甘草 豉（各一两）

　　上分二服。以水二盏。先煎栀子甘草至一盏。内豉同煎。取七分。去滓温服。得快吐。止后服。

　　栀子生姜豉汤。（四十七） 发汗吐下后。虚烦不得眠。若剧者。必反复颠倒。心中懊。栀子豉汤主之。若呕者。当主之。（属太阳）

　　栀子（七枚） 生姜（二两半） 豉（一两）

　　上分二服。以水二盏。先煮栀子生姜至一盏。内豉同煎。至七分。去滓温服。得快吐。止后服。

　　卷第十四

　　栀子浓朴汤（四十八） 治伤寒下后。心烦。腹满。卧起不安者。（属太阳）

　　栀子（大者七枚擘碎） 浓朴（去皮姜汁炙二两） 枳实（二枚取去穣。麸炒秤一分）

　　上锉如麻豆大。分作二服。以水二盏半。煎至八分。去滓温服。得吐。止后服。

　　栀子干姜汤（四十九） 治伤寒。医以丸药下之。身热不去。微烦者。（属太阳）

　　栀子（七枚） 干姜（一两）

　　上锉如麻豆大。分二服。以水二大盏。煎至七分。去滓温服。得吐。止后服。（凡用栀子汤。病患旧微溏者。不可与之）

　　栀子柏皮汤（五十） 治伤寒身黄发热。（属太阳）

　　栀子（八枚） 黄柏（一两） 甘草（半两炙）

　　上锉如麻豆大。每服五钱匕。水一盏半。煎至七分。去滓温服。

　　茯苓桂枝甘草大枣汤（五十一） 治发汗后。其人脐下悸者。欲作奔豚。（属太阳。

　　）

　　桂枝（二两。去皮） 甘草（一两炙） 茯苓（去皮六两。或作四两）

　　上锉如麻豆大。每服五钱。枣二个。用甘烂水一盏半。煎至八分。去滓温服。（作甘烂水法。用水二斗。置大盆中。以勺扬之。上有珠子五六千颗。有珠相逐取用）

　　茯苓桂枝白术甘草汤（五十二） 治伤寒若吐若下后。心下逆满。气上冲胸。起则头眩。脉沉紧。发汗则动经。身为振振摇者。（属太阳）

　　茯苓（二两） 桂枝（一两半） 甘草（炙） 白术（各一两）

　　上锉如麻豆大。每服五钱匕。水一盏半。煎至八分。去滓温服。

　　茯苓甘草汤（五十三） 伤寒汗出而渴者。五苓散主之。不渴者此主之。（属太阳）

　　桂枝（去皮） 茯苓（各二两） 甘草（一两炙）

　　上锉如麻豆大。每服五钱匕。水一盏半。生姜五片。煎至八分。去滓温服。

　　甘草汤（五十四） 少阴病二三日。咽痛者可与服。不瘥者。与桔梗汤。

　　甘草（二两）

　　上锉如麻豆大。每服四钱匕。水一盏。煎至六分。去滓温服。日二服。

　　甘草干姜汤。（五十五） 伤寒脉浮。自汗出。小便数。心烦微恶寒。脚挛急。反与桂枝。欲攻其表。此误也。得之便厥。咽中干。烦躁吐逆者。宜此药。（属太阳）

　　甘草（四两炙） 干姜（二两炮）

　　上锉如麻豆大。每服五钱匕。水一盏半。煎至八分。去滓温服。

　　炙甘草汤。（五十六） 治伤寒脉结代。心动悸。（属太阳）

　　甘草（二两炙） 人参（一两） 生地黄（八两） 桂枝（一两半去皮）

　　麻仁（一两一分） 麦门冬（一两一分去心）

　　上锉如麻豆大。每服五钱匕。入姜五片。枣一枚。水一盏半。入酒半盏。煎至八分。去滓纳阿胶一片。胶烊尽。温服。日三服。

　　芍药甘草汤。（五十七） 伤寒脉浮自汗出。小便数。心烦微恶寒。脚挛急。反与桂枝欲攻其表。此误也。得之。便厥。咽干烦躁逆者。作甘草干姜汤与之。以复其阳。若厥愈。足温者。更与此药。（属太阳）

　　甘草 白芍药（各二两）

　　上锉如麻豆大。每服五钱匕。水一盏半。煮至八分。去滓温服。

　　浓朴生姜半夏人参汤。（五十八） 治发汗后腹胀满者。（属太阳）

　　浓朴（四两去皮） 半夏（一两一分） 甘草（一两） 人参（半两）

　　上锉如麻豆大。每服五钱匕。水一盏半。生姜五片。煮至八分。去滓温服。

　　大黄黄连泻心汤。（五十九） 治心下痞。按之濡。其脉关上浮者。若伤寒大下后。

　　复发汗。心下痞恶寒者。表未解也。不可攻痞。当先解表。表解乃可攻痞。解表宜桂枝汤。攻痞宜服此药。（属太阳）

　　大黄（二两） 黄连（一两） 黄芩（一两）

　　上锉如麻豆大。每服五钱匕。以百沸汤二大盏。热渍之一时久。绞去滓。暖动分二服。

　　附子泻心汤。（六十） 治心下痞而复恶寒汗出者。（属太阳）

　　大黄（二两） 黄连 黄芩（各一两） 附子（一枚炮去皮破别煮取汁）

　　上三味锉如麻豆大。每服五钱。以百沸汤二大盏。热渍之一时久。绞去滓。纳附子汁。分温再服。

　　半夏泻心汤。（六十一） 伤寒五六日。呕而发热者。柴胡汤证具。而以他药下之。柴胡证仍在者。复与柴胡汤。此虽已下之。不为逆。必蒸蒸而振。却发热汗出而解。若心下满而硬。痛者。此为结胸也。大陷胸汤主之。

　　但满而不痛者。此为痞。柴胡不中与之。宜服此。（属太阳）

　　黄连（半两） 黄芩 干姜（炮） 人参 甘草（炙。各一两半） 半夏（一两一分汤洗七遍）

　　上锉如麻豆大。每服五钱匕。大枣二枚。水一盏半。煎至八分。去滓温服。

　　甘草泻心汤。（六十二） 伤寒中风。医反下之。其人下利。日数十行。谷不化。腹中雷鸣。心下痞硬而满。干呕心烦。不得安。医见心下痞。谓病不尽。复下之。其痞益甚。此非结热。但以胃中虚。客气上逆。故使硬也。宜服此。

　　甘草（二两炙） 干姜（炮） 黄芩（各一两半） 人参 黄连（各半两） 大枣（六枚） 半夏（一两一分洗）

　　上锉如麻豆大。每服五钱匕。水一盏半。煎至八分。去滓温服。

　　生姜泻心汤。（六十三） 治伤寒汗出。解之后。胃中不和。心下痞硬。干噫食臭。胁下有水气。腹中雷鸣下利者。（属太阳）

　　黄芩 甘草（炙） 人参（各一两半） 干姜（炮） 黄连（各半两） 半夏（一两一分泡）

　　上锉如麻豆大。每服五钱匕。水一盏半。生姜七片。枣子二枚。煎至一盏。去滓温服。

　　白虎汤（六十四） 治伤寒脉浮滑者。表里有热。○又三阳合病。腹满身重。难以转侧。口中不仁。面垢谵语遗尿。发汗则谵语。下之则额上生汗。手足逆冷。若自汗出者。○伤寒脉滑而厥者。里有热。并主之。

　　知母（三两） 甘草（一两炙） 石膏（八两碎绵裹） 粳米（三合）

　　上锉如麻豆大。每服五钱匕。水一盏半。煎至八分。取米熟为度。去滓温服。

　　白虎加人参汤（六十五） 服桂枝汤。大汗出。大烦渴不解。脉洪大者。○伤寒若吐若下。后七八日不解。热结在里。表里俱热。时时恶寒。大渴。舌上干燥而烦。欲饮水数升者。○伤寒无大热。口燥渴。心烦。背微恶寒者。并主之。

　　人参（二分） 知母（一两半） 甘草（炙二两或作半两） 粳米（一合半）石膏（四两碎绵裹）

　　上锉如麻豆大。每服五钱匕。水一盏半。煎至八分。取米熟为度。去滓温服。

