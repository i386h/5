<!-- { "loadSidebar": true } -->
　　五苓散（六十六） 太阳病发汗后。大汗出。胃中干。烦燥不得眠。欲得饮水者。少少与饮之。令胃气和则愈。若脉浮小便不利。微热消渴者。○发汗已。脉浮数烦渴者。

　　○伤寒汗出而渴者。（不渴者与茯苓甘草汤）○中风发热六七日不解而烦。有表里证。渴欲饮水。水入则吐。名曰水逆者。○本以下之。故心下痞。与泻心汤。痞不解。其人渴而口燥烦。小便不利者。○太阳病寸缓关浮尺弱。其人发热汗出复恶寒。不呕。但心下痞者。此以医下之也。如其不下者。病患不恶寒而渴者。此转属阳明也。小便数者。大便必硬。不更衣十日。无所苦也。欲饮水。少少与之。但以法救之。或渴者。○霍乱头痛发热身疼热多。饮水者并主之。

　　泽泻（一两一分） 猪苓（去黑皮秤） 茯苓（去皮秤） 白术（各三分）桂枝（去皮半两不见火）

　　上捣筛为散拌和。每服抄三钱。白汤调下。此药须各自事持秤见分两。然后合。

　　猪苓汤。（六十七） 阳明病脉浮发热。渴欲饮水。小便不利者。○少阴病下利六七日。咳而呕渴。心烦不得眠者。并主之。

　　猪苓（去皮） 茯苓 阿胶（炙过） 泽泻 滑石（各一两）

　　上锉如麻豆大。每服五钱。水一盏半。煎至七分。去滓温服。

　　附子汤。（六十八） 少阴病得之一二日。口中和。背恶寒者。当灸之。○少阴病身体痛。手足寒。骨节痛。脉沉者并宜服之。

　　茯苓 芍药（各一两半） 人参（一两） 白术（二两） 附子（一枚炮去皮）

　　上锉如麻豆大。每服五钱匕。水一盏半。煎至七分。去滓温服。日三服。

　　桂枝附子汤。（六十九） 治伤寒八九日。风湿相搏。身体疼烦。不能自转侧。不呕不渴。脉浮虚而涩者。（属太阳）

　　桂枝（二两） 甘草（一两） 附子（一枚半炮去皮）

　　上锉如麻豆大。每服抄五钱匕。水一盏半。生姜四片。枣子一枚。煎至八分。去滓温服。

　　术附汤。（七十） 伤寒八九日。风湿相搏。身体疼。烦。不能自转侧。不呕不渴。

　　脉浮虚而涩者。桂枝附子汤主之。若其人大便坚。小便自利者。此主之。（属太阳）

　　白术（二两） 甘草（一两炙） 附子（一个半炮去皮）

　　上锉如麻豆大。每服五钱匕。生姜五片。大枣一枚。水一盏半。煎至七分。去滓温服。日三服。一服觉身痹。半日许再服。三服都尽。其人如冒状。勿怪也。即是附子与术并走皮中。逐水气。未得除。故使之耳。法当加桂一两。其大便坚。小便自利。故不加桂也。

　　甘草附子汤（七十一） 治风湿相搏。骨节疼烦。掣骨痛不得屈伸。近则痛剧。汗出短气。小便不利。恶风不欲去衣。或身微肿者。（属太阳）

　　甘草（炙） 白术（各一两） 附子（一枚炮去皮） 桂枝（三两、或作二两、身肿者加防风二两。悸气小便不利者。加茯苓一两半）

　　上锉如麻豆大每服五钱匕。水一盏半。煎至七分。去滓温服。汗出即解。

　　芍药甘草附子汤（七十二） 发汗病不解。反恶寒者虚故也。此主之。

　　芍药（三两） 甘草（三两炙） 附子（一枚炮去皮）

　　上锉如麻豆大。每服五钱匕。水一盏半。煎至七分。去滓温服。

　　干姜附子汤。（七十三） 下之后。复发汗。昼日烦躁不得眠。夜而安静。不呕不渴。无表证。脉沉微。身无大热者。此主之。（属太阳）

　　干姜（一两炮） 附子（一枚生用去皮）

　　上锉如麻豆大。每服五钱匕。水一盏半。煎至七分。去滓温服。未知再服。

　　理中丸（七十四） 霍乱头痛。发热身疼痛。热多欲饮水者。五苓散主之。寒多不用水者。此主之○大病瘥后。喜唾。久不了了。胸中有寒。当以丸药温之。宜服此（属阴阳瘥后劳复病脉证）

　　干姜（炮） 甘草（炙） 人参（腹痛者倍之） 白术（各一两）

　　上捣筛炼蜜和丸。如鸡子黄许大。以汤数合。和一丸。研碎温服之。日三、夜二服。腹中未热。益至三四丸。热粥饮之。微自温覆。勿揭衣。然不及汤。

　　又方：人参 干姜（炮） 甘草（炙） 白术（各三两）

　　腹痛者加人参一两半。寒者加干姜一两半。渴欲得水者加白术一两半。脐上筑者。

　　肾气动也。去术加桂四两。吐多者去术加生姜三两。下多者还用术。悸者加茯苓二两。

　　或四肢拘急。腹满下利。或转筋者。去白术、加附子一枚生用。

　　上锉如麻豆大。每服五钱匕。水一盏半。煎至八分。去滓温服。日三服。

　　四逆汤（七十五） 伤寒医下之。续后下利清谷不止。身疼痛。急当救里。后身疼痛清便自调者。急当救表。救里宜四逆汤。救表宜桂枝汤。（属太阳）○自利不渴者。

　　以其脏有寒故也。当温之。宜服。（属太阴）○伤寒脉浮自汗出。小便数。心烦微恶寒。

　　脚挛急。与桂枝汤。得之便厥。咽干烦躁。吐逆。作甘草干姜汤与之。厥愈。更作芍药甘草汤与之。其脚伸。若胃气不和。与调胃承气汤。若重发汗。加烧针者。或脉浮而迟。表热里寒。下利清谷者。此并主之。○少阴病饮食入口则吐。心中温温欲吐。复不能吐。始得之手足寒、脉弦迟者。此胸中实。不可下也。当吐之。若膈上有寒饮干呕者。不可吐也。当温之。

　　或脉沉者。急温之。并宜服。（属少阴）○大汗若大下利而厥冷者。或大汗出热不去。内拘急。四肢疼。又下利。厥逆而恶寒者。或下利腹满。身疼痛者。先温里。乃攻表。（温里宜四逆汤。攻表宜桂枝汤）或呕而脉弱。小便复利。身有微热。见厥难治。此并主之。（并属厥阴）○吐利汗出发热恶寒。四肢拘急。手足厥冷者。吐利。小便复利而大汗出。下利清谷。内寒外热。脉微欲绝者。此主之。（属霍乱）

　　甘草（二两炙） 附子（一个生用） 干姜（一两半炮）

　　上锉如麻豆大。每服四钱。水一盏半。煎至七分。去滓温服。○强人加附子半个。

　　干姜加一两半。

　　四逆散。（七十六） 少阴病四逆。其人或咳或悸。或小便不利。或腹中痛。或泄利下重者。此主之。（属少阴）

　　甘草（炙） 柴胡 枳实（去白穣炒黄） 芍药（以上各一两）

　　上捣筛为细散。米饮调下二钱。日三服。咳者加五味子干姜各半两。下利悸者。加桂半两。小便不利者。加茯苓半两。腹中痛者。加附子半枚炮裂。泄利下重。先浓煎薤白汤。纳药末三钱匕。再煮一二沸温服。

　　四逆加人参汤。（七十七） 恶寒脉微而利。利止者亡血也。此主之。（属霍乱）

　　甘草（二两炙） 人参（一两） 附子（一枚生去皮） 干姜（一两半炮。

　　）

　　上锉如麻豆大。每服五钱匕。水一盏半。煎至八分。去滓温服。日三服。

　　茯苓四逆汤。（七十八） 治发汗。若下之。病仍不解烦躁者。

　　茯苓（二两） 人参（半两） 甘草（一两炙） 干姜（七钱半） 附子（半个生去皮）

　　上锉如麻豆大。每服五钱。水一盏半。煎至八分。去滓温服。

　　当归四逆汤。（七十九） 治手足厥寒。脉细欲绝者。（属厥阴）

　　当归（洗） 桂枝 芍药 细辛（各一两半） 通草 甘草（各一两。炙）

　　上锉如麻豆大。每服五钱匕。水一盏半。枣子一枚。煎至八分。去滓温服。

　　当归四逆加茱萸生姜汤。（八十） 有当归四逆汤证。若其人内有久寒者。宜服。（属厥阴）

　　当归（洗） 桂枝（去皮） 芍药 细辛（各一两半） 甘草（炙）

　　木通（各一两） 茱萸（五两）

　　上锉如麻豆大。每服五钱匕。生姜四片。大枣一枚。水一盏半。煎至八分。去滓温服。日进三服。

　　卷第十五

　　通脉四逆汤（八十一） 少阴病，下利清谷，里寒外热，手足厥逆，脉微欲绝，身反不恶寒，其人面色赤，或腹痛，或干呕，或咽痛，或利止。脉不出者，通脉四逆汤主之（属少阴）。下利清谷，里寒外热，汗出而厥者，通脉四逆汤（属厥阴）。

　　甘草（二两炙） 干姜（三两炮） 附子（大上锉如麻豆大。每服抄五钱匕，水一盏半，煎至八分，去滓温服；未瘥，急更作一剂，其脉续续出者愈。面赤者，加连须葱九茎；腹中痛者，去葱加芍药二两；呕者加生姜二两；咽痛，去芍药，加桔梗一两；利止脉不出者，去桔梗，加人参二两。

　　通脉四逆加猪胆汤（八十二） 吐已下断，汗出而厥，四肢拘急不解，脉微欲绝者，通脉四逆加猪胆汤主之（属霍乱）。

　　甘草（二两炙） 干姜（三两） 附子（大者一枚，生去皮）

　　上三味锉如麻豆大。每服抄五钱匕，以水一盏半，煎黄连汤（八十三） 伤寒胸中有热，胃中有邪气，腹中痛，欲呕者，黄连汤主之（属太阳）。

　　甘草（三两炙） 黄连（三两） 干姜（三两炮） 人参（二上锉如麻豆大。每服抄五钱匕，枣二枚，以水三盏，煎黄连阿胶汤（八十四） 少阴病得之二三日以上，心中烦，不得卧，黄连阿胶汤主之。

　　黄连（一两） 阿胶（三分） 黄芩（一分） 芍药（半两） 鸡子黄（半个）

　　上锉如麻豆大。每半剂，以水二盏，煎取一盏，去滓，内胶消尽，纳鸡子黄搅令匀，温服，日二服。

　　黄芩汤（八十五） 太阳与少阳合病，自下利者，与黄芩汤；若呕者，黄芩加半夏生姜汤主之。伤寒脉迟，六七日，而反与黄芩汤彻其热，脉迟为寒，今与黄芩汤复除其热，腹中应冷，当不能食，今反能食，此名除中，必死（属厥阴）

　　黄芩（一两） 芍药（一两） 甘草（一两炙）

　　上锉如麻豆大。每服五钱，枣子一枚，以水一盏半，煎黄芩加半夏生姜汤（八十六） 太阳与少阳合病，自下利者，与黄芩汤；若呕者，黄芩加半夏生姜汤主之（属太阳）。

　　黄芩（三分） 半夏（二分半） 芍药（二分） 甘草（二分）

　　上锉如麻豆大。每服五钱，生姜四片，大枣子一枚，以水二盏，煎至八分，去滓温服。

　　文蛤散（八十七） 病在阳，应以汗解之，反以冷水 之，若灌之，其热被劫不得去，弥更益烦，肉上粟起，意欲饮水，反不渴者，服文蛤散；若不瘥者，与五苓散。寒实结胸，无热症者，与三物白散。庞安常云：小陷胸汤非也。

　　文蛤（一两）

　　上一味为散。沸汤和服方寸匕。

　　三物白散（八十八） 寒实结胸，无热证者，与三物白散（属太阳）。

