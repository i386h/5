<!-- { "loadSidebar": true } -->
　　石膏（四两） 附子（一两炮去皮脐） 白术（二两） 甘草（一两炙微赤） 麻黄（三两去节汤泡焙干）

　　上件锉如麻豆大。每服四钱。以水一盏半。生姜三片。枣子一枚。煎至八分去滓温服。

　　（脾约丸）（六十六） 治老人津液少。大便涩。及香港脚有风。大便结燥者。

　　大黄（二两酒浸焙干） 浓朴（刮去皮用姜汁炙） 枳壳（麸炒去穣） 白芍药（以上各半两） 麻子仁（一两半微炒） 杏仁（去皮尖麸炒三分）

　　上为细末。炼蜜和杵千下。丸如梧桐子大。每服二十丸。温水下。不拘时候。未知加五丸十丸。止下利。服糜粥将理。

　　（黑神丸）（六十七） 治温疫时气有积食者。

　　巴豆（新好者一两轻捶去壳。以急流水约二碗浸一宿。然后更煮三五十沸后。冷漉出。去心膜。以帛子拭去水。然后研如膏。用浓纸十数层。裹以重物压去油。

　　五灵脂（二分。黑色者为上） 杏仁（半两。烧过后研。入药再研） 大戟（半两。生用去皮。里面如粉白者为妙） 荆三棱（半两生用） 豆豉（二两须要新软者为妙。不得令晒干。与巴豆等同研匀细）

　　上三味为极细末。方始入巴豆豆豉研匀。后入杏仁更研令匀细。别入飞罗面半匙。

　　以井花水调如糊。渐次拌药。搜和得所。入臼中捣三二千下。丸如绿豆大。晒干。入瓷合内。频晒。或微火焙亦得。如遇伤寒有食积者。脉沉结。身体不热。即下之。量患人脏腑虚实加减丸数。服用煎姜枣汤吞下。取微利为度。不可太过。溏泄身热。下之则为痞气结胸。若病在上可吐者。同生姜干嚼三五丸。

　　（神功丸）（六十八） 治三焦气壅。心腹痞闷。六腑风热。大便不通。津液内枯。

　　大肠干涩。里急后重。或下鲜血。痰唾稠粘。风气下流。腰疼脚重。脐下胀痛。溺赤如金。

　　大黄（三两） 人参（半两） 麻子仁（五两另研） 诃子皮（炮取二两）

　　上杵研为细末。炼蜜为丸如梧桐子大。每服二十丸。温水下。日三服。以通利为度。产后大便秘者。每服十丸米饮下。

　　（五柔丸）（六十九） 治老人虚人香港脚。亡津液。虚秘。大便结。调补三焦。

　　大黄（四两） 前胡（一两） 半夏（洗七次） 苁蓉（酒浸） 芍药茯苓（去皮） 细辛 当归 葶苈（炒。各半两）

　　上捣罗为细末。炼蜜为丸。如梧桐子大。温水下二十丸。以通利为度。

　　（大三脘散）（七十） 治三焦气逆。胸膈虚痞。两胁气痛。面手浮肿。大便秘涩。

　　兼治香港脚。

　　独活（一两） 白术（三分） 甘草（三分微炙） 干木瓜（切焙干秤一两）紫苏（一两） 大腹皮（一两炙黄用） 陈橘皮（三分） 沉香（一两）木香（三分） 川芎（三分） 槟榔（三分）

　　上十一味。同一处。杵为粗散。每剂秤一分。水二盏。同煎至一盏。去滓。分二服。带温服。取便利为效。如能临晚常进半剂。根据法煎服。即腑脏调和。风气人多秘滞。

　　数宜服之。未通利者。根据法煎服。此药极不虚人气。经验多矣。香港脚心腹气闷。大便秘滞者良。

　　（槟榔散）（七十一） 治脚肿。

　　橘叶（一大握） 沙木（一握） 小便（小盏） 酒（半盏。同以上药煎）

　　上煎数沸。调槟榔末二钱。食后服。

　　（薏苡仁酒法）（七十二） 治脚痹。

　　薏苡仁 牛膝（各二两） 海桐皮 五加皮 独活 防风 杜仲（姜汁炙。以上各一两） 白术（半两） 枳壳（一两炒） 生干地黄（二两半）

　　上锉为粗末。以生绢袋内无灰酒五升浸。春夏秋冬二七日。夏月盛热分作数剂。逐旋浸酒。每日空心温服一盏。或半盏。日三四服。常令酒气醺醺不绝。久服觉皮肤下如数百条虫行。即风湿气也。

　　（木瓜散）（七十三） 治香港脚。

　　大腹皮（一枚） 紫苏（一分） 干木瓜（一分） 甘草（一分炙） 木香（一分） 羌活（一分）

　　上细锉为散。分作三服。每服用白水一盏。煎至半盏。去滓通口服。

　　（葱豉汤）（七十四） 治伤寒一二日。头项腰背痛。恶寒脉紧无汗者。此汤主之。

　　豆豉（二大合） 葱白（十五茎） 麻黄（四分去节） 干葛（八分）

　　上件以水二升。先煎麻黄六七沸。掠去白沫。干葛煎二十余沸。下豉煎取八大合。

　　去滓分二次温服。如人行五六里。服讫良久。煮葱豉汤热吃。即取汗。

　　（连须葱白汤）（七十五） 治伤寒已发汗。或未汗。头疼如破。

　　生姜（二两） 连须葱白（寸切半升）

　　上以水二升。煮一升去滓。分作二三服。服此汤不瘥者。服葛根葱白汤。

　　（葛根葱白汤）（七十六） 治头疼不止。

　　葛根 芍药 知母（各半两） 葱白（一把） 川芎（一两） 生姜（一两）

　　上锉如麻豆大。水三升煎一升半去滓。每服一汤盏。

　　（雄鼠屎汤）（七十七） 治劳复。

　　栀子（十四枚劈） 枳壳（三枚炒） 雄鼠屎（二七枚。即两头尖）

　　上为粗末。每服四钱。水一盏半。入葱白二寸。香豉三十粒。同煎一盏。分作二服。勿令病患知鼠屎。

　　（黄芩芍药汤）（七十八） 治鼻衄。

　　黄芩（三分） 芍药 甘草（炙。各半两）

　　上为粗末。每服三钱。水一盏煎至六分。去滓温服。

　　（酒蒸黄连丸）（七十九） 治暑毒伏深。累取不瘥。无药可治。伏暑发渴者。此方尤妙。

　　黄连（四两。以无灰好酒浸面上约一寸。以重汤熬干）

　　上捣罗为细末。糊为丸。如梧桐子大。滚水下三五十丸。胸膈凉。不渴为验。

　　（茅花汤）（八十） 治鼻衄不止。

　　茅花一大把。水三盏煎浓汁一盏。分作二服即瘥。如无花以根代之。

　　（枳实理中丸）（八十一） 治伤寒结胸欲绝。心膈高起。手不得近者。宜此治之。

　　茯苓（二两） 人参（二两） 枳实（十六片麸炒） 白术（二两） 干姜（二两炮） 甘草（二两炒）

　　上捣罗为细末。炼蜜为丸。如鸡子黄大。每服一丸。热汤化下。连进二三服。胸中豁然。渴者加栝蒌根二两。下利者。加牡蛎二两 之。

　　（小半夏加茯苓汤）（八十二） 治诸呕哕。心下坚痞。膈间有水痰眩悸者。

　　半夏（五两汤浸洗七遍） 白茯苓（三两去皮）

　　上锉如麻豆大。每服半两。水三盏煎至一盏。秤生姜四钱。取自然汁投药中。更煎两沸热服。不拘时候。

　　（桔梗枳壳汤）（八十三） 治伤寒痞气胸满欲绝。

　　桔梗 枳壳（麸炒去穣。各一两）

　　上锉如麻豆大。以水二盏煎至一盏。去滓分二服。

　　（赤茯苓汤）（八十四） 治伤寒呕哕。心下满。胸膈间宿有停水。头眩心悸。

　　赤茯苓（一两） 芎 （半两） 半夏（半两汤洗七遍去滑） 人参（一两去芦头） 白术（半两） 陈橘皮（一两汤浸去白穣焙）

　　上件药捣罗为粗末。每服四钱。水一盏半。生姜五片。煎至七分。去渣温服。不拘时候。

　　（香薷散）（八十五） 治阴阳不顺。清浊相干。气射中焦。名为霍乱。此皆由饱食腥脍。复啖乳酪。海陆百品。无所不餐。多饮寒浆。眠卧冷席。风冷之气伤于脾胃。诸食结而不消。阴阳二气壅而不反。阳气欲降。阴气欲升。阴阳交错。变成吐利不已。百脉昏乱。营卫俱虚。冷搏于筋则转筋。宜服此方。

　　浓朴（去皮二两） 香薷（穗一两半） 黄连（二两。二味入生姜四两。同杵炒令紫色用）一方有白扁豆尤良。

　　上捣为粗末。每服三钱。水一盏。酒半盏。同煎至七分去滓。用新汲水频频浸换。

　　令极冷顿服之。药冷则效速也。仍煎服时不得犯铁器。慢火煎之。兼治非时吐利霍乱。

　　腹中撮痛。大渴烦躁。四肢逆冷。冷汗自出。两脚转筋。疼痛不可忍者。须井中沉令极冷顿服之。乃有神效。

　　（犀角地黄汤）（八十六） 治伤寒及温病。应发汗而不发汗。内有瘀血。鼻衄吐血面黄大便黑。此方主消化瘀血。兼治疮疹出得太盛。以此解之。

　　芍药（三分） 生地黄（半斤） 牡丹皮（去心一两） 犀角（一两为屑。如无。以升麻代之）（升麻犀角。性属两途）

　　上锉如麻豆大。每服五钱匕。水一盏半。煎取一盏。有热如狂者。加黄芩二两。其人脉大来迟。腹不满。自言满者为无热。更不用黄芩也。

　　（黄连解毒汤）（八十七） 治时疾三日已汗解。或因饮酒复剧。苦烦闷。干呕口燥。呻吟错语。不得卧。

　　黄连（三分） 黄柏（半两） 黄芩（一两） 栀子（四枚劈）

　　上锉如麻豆大。每服五钱。水一盏半。煎取一汤盏。去滓服。未知再服。进粥以此渐瘥。外台云。凡大热盛烦呕。呻吟错语不得眠。皆传此方。诸人用之亦效。此直解热毒。除酷热。不必饮酒剧者。

　　（酸枣汤）（八十八） 治伤寒吐下后。心烦乏气。昼夜不眠。

　　酸枣仁（四升） 甘草（一两炙） 知母（二两） 茯苓（三两去皮）

　　川芎（三两） 干姜（三两） 麦门冬（一升去心）

　　上为粗末。每服四钱。水一盏。煎至七分。去滓温服。

　　（栀子乌梅汤）（八十九） 治伤寒后。虚烦不得眠。心中懊 。

　　栀子（半两） 黄芩（半两） 甘草（半两炙微赤） 柴胡（一两） 乌梅肉（十四枚微炒用）

　　上为粗末。每服四钱。水一盏半。生姜三片。竹叶十四片。豉五十粒。煎至七分。

　　去滓温服。

　　（橘皮干姜汤）（九十） 治哕。

　　橘皮 通草 干姜（炮） 桂心（各二两） 人参（一两） 甘草（炙二两）

　　上锉如麻豆大。每服四钱。水一盏煎至六分。去滓温服。日进三服。

　　（羌活附子散）（九十一） 治咳逆。

　　羌活 附子（炮） 茴香（微炒各半两） 木香 干姜（炮各大枣许大）

　　上为细末。每服二钱。水一盏。盐一捻。同煎一二十沸。带热服。一服即止。

　　（半夏生姜汤）（九十二） 治哕欲死。

　　生姜（二两切） 半夏（洗一两一分）

　　上以水二盏。煎至八分去滓。分温二服。

　　（黑膏）（九十三） 疗温毒发斑。

　　好豉（一升） 生地黄（半斤切）

