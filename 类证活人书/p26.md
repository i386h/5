<!-- { "loadSidebar": true } -->
　　上二味以猪膏二斤。合露之。煎令三分减一。绞去滓。用雄黄麝香如大豆者。内中搅和。尽服之。毒便从皮中出则愈。忌芜荑。

　　（葛根橘皮汤）（九十四） 疗冬温未即病。至春被积寒所折不得发。至夏得热。其寒解。冬温始发。肌中斑烂瘾疹如锦纹而咳。心闷。但呕吐青汁。服此汤即静。

　　葛根 橘皮 杏仁（去皮尖研炒） 知母 黄芩 麻黄（去节汤泡） 甘草（炙。各半两）

　　上锉如麻豆大。每服五钱。以水一大盏半。煎至一中盏。去滓温服。

　　（玄参升麻汤）（九十五） 治伤寒发汗吐下后。毒瓦斯不散。表虚里实。热发于外。

　　故身斑如锦文。甚则烦躁谵语。兼治喉闭肿痛。

　　玄参 升麻 甘草（炙。各半两）

　　上锉如麻豆大。每服抄五钱匕。以水一盏半。煎至七分。去滓服。

　　（大青四物汤）（九十六） 治伤寒热病十日以上。发汗及吐利后。热不除。身上斑出者。

　　大青（四两） 豆豉（八合） 阿胶（一两炙） 甘草（一两炙）

　　上锉如麻豆大。每服抄五钱匕。以水一盏半。煎至一盏。旋入胶再煎合烊。

　　（知母桂心汤）（九十七） 治伤寒后不瘥。朝夕有热如疟状。

　　知母（一两） 麻黄（一两去节） 甘草（一两炙） 芍药（一两） 黄芩（一两） 桂心（一两）

　　上锉如麻豆大。每服四钱。水一盏半。生姜四片。煎一盏去滓。取八厘清汁温热服。日三。温覆令微汗。若心烦不眠。其人欲饮水。当稍与之。令胃中和则愈。

　　（三黄丸）（九十八） 治吐血黄胆。

　　黄连（三两） 大黄（一两） 黄芩（二两）

　　上捣罗为细末。炼蜜为丸。如梧桐子大。每服十五丸。滚白汤送下。

　　（桔梗半夏汤）（九十九） 治伤寒冷热不和。心腹痞满。时发疼痛。顺阴阳。消痞满。

　　桔梗（一两微炒细切） 半夏（一两姜汁制） 枳实（半两麸炒赤用） 陈橘皮（汤浸去穣焙干。以上各一两）

　　为末。每服四钱。水一钟。姜三片。煎七分去滓。热服。

　　（三黄熟艾汤）（一百） 治伤寒四五日而大下。热利时作。白通汤诸药多不得止。

　　宜服此汤除热止利。

　　黄芩 黄连 黄柏（三分） 熟艾（半鸡子大）

　　上锉如麻豆大。以水二大盏。煎至七分。去滓温服。

　　（薤白汤）（一百一） 伤寒下利如烂肉汁。赤滞下。伏气腹痛。诸热毒。悉皆治之。

　　豉（半斤绵裹） 薤白（一把） 栀子（七枚。大者破之。）

　　上锉如麻豆大。以水二升半。先煎栀子十沸。下薤白煎至二升许。下豉煎取一升二合。去滓。每服一汤盏。

　　（赤石脂丸）（一百二） 伤寒热利。

　　黄连 当归（各二两） 赤石脂 干姜（炮。各一两）

　　上捣罗为末。炼蜜为丸。如梧桐子大。每服三十丸。米饮吞下。日三服进之。

　　（地榆散）（一百三） 治伤寒热毒不解。日晚即壮热。腹痛便痢脓血。并宜治之。

　　地榆（一两切） 犀角屑（一两） 黄连（一两去须微炒） 茜根（一两） 黄芩（一两） 栀子仁（半两）

　　上件药捣为粗末。每服四钱。以水一盏。入薤白五寸。煎至六分去滓。不计时候温服。

　　（黄连阿胶汤）（一百四） 治伤寒热毒入胃。下利脓血。

　　栀子仁（半两） 黄柏（一两微炙切） 黄连（二两去须微炒） 阿胶（一两切碎炒令黄）

　　上件药捣为粗末。每服四钱。用水一盏。煎至七分去滓。不拘时候温服。

　　（桃仁汤）（一百五） 治 。（女力切。虫食病）

　　槐子（碎一两） 艾叶（一两） 大枣（十五枚去核） 桃仁（一两去皮尖双仁炒）

　　上以水二大盏半。煎至一盏半。去滓。分三服。

　　（黄连犀角汤）（一百六） 治伤寒及诸病之后。内有疮出下部者。

　　黄连（半两） 乌梅（七个） 木香（一分） 犀角（一两。如无以升麻代用之）

　　上以水二大盏半。煎至一盏半。去滓。分三服。

　　（雄黄锐散）（一百七） 治下部 疮。

　　雄黄（研） 青葙子 苦参 黄连（各二分） 桃仁（去皮尖研一分）

　　上为散。以生艾捣汁和。如枣子核大。绵裹纳下部。扁竹汁更佳。冬间无艾。只用散绵裹纳下部亦得。

　　（百合知母汤）（一百八） 治百合病发汗后者。

　　百合（七枚） 知母（三两切）

　　上先以水洗百合渍一宿。当白沫出。去其水。更以泉水二升。煎取一升。去滓。别以泉水二升煎知母。每取一升。去滓后合和煎。取一升五合。分温再服。

　　（滑石代赭汤）（一百九） 治百合病下之后者。

　　百合（七枚劈） 滑石（三分碎绵裹） 代赭（如弹丸大一枚斫碎绵裹）

　　上先以水洗百合渍一宿。当白沫出。去其水。更以泉水二升。煎取一升。去滓。别以泉水二升煎滑石代赭。取一升。去滓后合和重煎。取一升五合。分温服。

　　（鸡子汤）（一百十） 治百合病吐之后。

　　百合（七枚劈） 双子黄（一枚）

　　上先以水洗百合渍一宿。当白沫出。去其水。更以泉水二升。煎取一升。去滓。纳鸡子黄搅令匀。煎五分。温服。

　　（百合洗方）（一百十一） 治百合病一月不解。变成渴者。

　　上以百合一升。以水一斗渍之一宿。以洗身。洗已。食煮饼。勿以盐豉也。

　　（百合地黄汤）（一百十二）治百合病不经吐下发汗。病形如初。

　　百合（七枚劈） 生地黄（汁一升）

　　上以水洗百合渍一宿。当白沫出。去其水。更以泉水二升。煎取一升。去滓。纳地黄汁。煎取一升五合。分温再服。中病勿更服。大盒饭如漆。

　　（栝蒌牡蛎散）（一百十三） 治百合病渴不瘥。

　　栝蒌根 牡蛎（熬。等分）

　　上捣罗为散。饮服方寸匕。日进三服。

　　（滑石散）（一百十四） 治百合病变发寒热。

　　百合（一两炙） 滑石（三两）

　　上杵罗为散。饮服方寸匕。日进三服。当微利者。止勿服之。寒热即除。

　　（治中汤）（一百十五） 治脾胃伤冷物。胸膈不快。腹疼气不和。

　　人参 干姜（炮） 白术 甘草（炙） 陈橘皮（汤洗） 青橘皮上各等分为细末。每服三钱。水一中盏。煎数沸热服。寻常入盐点之。

　　（阳旦汤）（一百十六） 治中风伤寒。脉浮发热。往来汗出。恶风项强。鼻鸣干呕。

　　桂心 芍药（以上各三两） 甘草 黄芩（各二两）

　　上锉如麻豆大。每服五钱。水一盏半。枣子一枚。生姜三片。煎至一盏。取八厘清汁。温服。自汗者去桂心。加附子一枚炮。渴者去桂心。加栝蒌三两。利者去芍药、桂加干姜三两。心下悸者。去芍药加茯苓四两。虚劳里急者。正阳旦汤主之。煎时入胶饴为佳。若脉浮紧无汗发热者。不可与也。

　　（白虎加苍术汤）（一百十七） 治湿温多汗。

　　知母（六两） 甘草（炙二两） 石膏（一斤） 苍术（三两） 粳米（三两）

　　上锉如麻豆大。每服五钱。水一盏半。煎至八九分。去滓取六分。清汁。温服。

　　（七味葱白汤）（一百十八） 许仁则治伤寒。或因起动劳复。或因吃食稍多。皆成此候。若复甚者。一如伤寒。初有此症。宜服此汤。

　　干葛（切三合） 新豉（半合绵裹） 葱白（连须者切半升） 生姜（切一合）麦门冬（去心三两） 干地黄（三两） 劳水（四升以勺扬之一千过。名曰劳水）

　　上七味用劳水煎之三分。减去滓。分二服。渐渐服取汗。

　　（增损四顺汤）（一百十九） 治少阴下利。手足冷无热候者。

　　甘草（二两炙） 人参（二两） 龙骨（二两） 黄连 干姜（炙一两） 附子（一枚炮去皮脐）

　　为细末。每服三钱。水一盏。煎七分。日三服。不瘥。复作甚良。若下利腹痛。加当归二两。呕者加橘皮一两。

　　（化斑汤）（一百二十） 治斑毒。

　　人参（半两） 石膏（半两） 葳蕤 知母 甘草（各一分）

　　上锉如麻豆大。每服抄五钱匕。水一盏半。入糯米一合。煎至八分。取米熟为度。

　　去滓温服。

　　（官局桔梗汤）（一百二十一） 治干呕。

　　桔梗 半夏 陈橘皮（各一两） 枳实（半两）

　　为粗末。每服三钱。水一盏。生姜五片。煎七分服之。

　　（麻黄加术汤）（一百二十二） 治中湿。

　　麻黄（一两半去节汤泡） 甘草（半两炙） 桂枝（一两去皮） 苍术（半两） 杏仁（三十五枚去皮尖）

　　上锉麻豆大。每服五钱。水一盏半。煎八分温服。

　　（竹皮大丸）（一百二十三） 治虚烦。

　　生竹茹（二分） 石膏（三分） 桂心（一分） 甘草（三分炙） 白薇（一分）

　　上为细末。枣肉丸。弹子大。米饮服一丸。日三夜一。有热者。倍白薇。烦喘者。

　　加枳实一分。

　　（古今录验橘皮汤）（一百二十四） 疗春冬伤寒。秋夏冷湿。咳嗽。喉中鸣声。上气不得下。头痛方。

　　陈橘皮 紫菀 麻黄（去节汤泡） 杏仁（去皮尖） 当归 桂心 甘草（炙） 黄芩（各半两）

　　上锉如麻豆大。每服抄五钱匕。用水一盏半。煎至一盏。去滓服。

　　（黄连橘皮汤）（一百二十五） 治温毒发斑。

　　黄连（四两去毛） 陈橘皮（去白） 杏仁（去皮尖） 枳实（炙） 麻黄（去节汤泡） 葛根（各二两） 浓朴（姜汁制） 甘草（各一两炙）

　　上锉如麻豆大。每服抄五钱匕。用水一小盏半。煎至一盏。去滓服。下利当先止。

　　（麦门冬汤）（一百二十六） 治劳气欲绝。

　　麦门冬（一两去心） 甘草（炙二两）

　　上锉如麻豆大。先用水二小盏。入粳米半合。煎令米熟去米。约得水一小盏半。入药五钱。枣二枚。竹叶十五片。同煎至一盏。去滓温服。不能服者。绵滴口中。

　　卷第十九

　　此一卷论妇人伤寒。古人治病。先论其所主。男子调其气。妇人调其血。血室不 蓄。则二气和谐。血室凝结。水火相刑。伤寒气口紧盛即宜下。人迎紧盛即宜汗。妇人左关浮紧不可下。当发其汗。以救其血室。营卫得和。津液自通。浃然汗出而解。仲景云。妇人伤寒。经水适断。昼日明了。暮则谵语。如见鬼状。此为热入血室。无犯胃气。

