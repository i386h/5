<!-- { "loadSidebar": true } -->
　　及上二焦。无犯胃气者。言不可下也。小柴胡汤主之。若行汤迟。则热入胃。令津燥中焦。上焦不荣成血结胸状。须当针期门也。五行相克以生。相扶以出。平居之日。水常养于木。水木相生。则荣养血室。血室不蓄。脾无蕴积。脾无蕴积。则刚燥不生。刚燥既生。若犯胃气。则昼夜谵语。喜忘小腹满。小便利。属抵当汤证也。（伤寒胃实谵语。宜下之。妇人热入血室谵语者。不可下耳）虽然。妇人伤寒与男子治法不同。男子先调气。妇人先调血。此大略之词耳。要之。脉紧无汗名伤寒。脉缓有汗为伤风。热病脉洪大。中暑脉细弱。其证一也。假如中 用白虎。胃实用承气。岂必调血而后行汤耶。

　　仲景伤寒论所以不分妇人。良亦以此。学人皆可随病于男子药证中以意选用也。（若孕妇伤寒。药性须凉。慎不可行桂枝半夏桃仁等药。小柴胡去半夏名黄龙汤。盖为孕妇而去也。大抵产前先安胎。产后先补益。次服伤寒药。若病稍退则止药。

　　不可尽剂。此为大法。黄帝问妇人重身。毒之何如。岐伯曰。有故无殒。亦无殒也。

　　大积大聚。其可犯也。衰其太半而止。过者死）

　　〔妇人伤寒药方〕男子妇人伤寒。仲景治法别无异议。比见民间有妇人伤寒方书。称仲景所撰。而王叔和为之序。以法考之。间有可取。疑非古方也。特假圣人之名以信其说于天下。今取金匮玉函治妇人伤寒与俗方中可采者。列为一卷。虽不足以尽妇人伤寒之详。并可于百问中参用也。

　　妇人伤寒发热。经水适来。昼日明了。暮则谵语。如见鬼状者。此为热入血室。无犯胃气。及上二焦。宜小柴胡汤（方见第十卷中）

　　妇人中风七八日。续来寒热。发作有时。经水适断。此为热入血室。其血必结。故使如疟状。宜以小柴胡汤服之。（方见第十卷中）

　　妇人伤寒。发热恶寒。经水适来。得七八日热除。脉迟身凉和。胸胁下满如结胸状谵语者。此为热入血室也。当刺期门。随其实而取之。（期门穴见第二卷中）

　　妇人伤寒六七日。胃中有燥屎。大便难。烦躁谵语。目赤。毒瓦斯闭塞不得流通。宜泻心三黄汤。

　　蜀大黄 鼠尾黄芩 鸡爪黄连（各等分）

　　上捣为粗末。每服四钱。水一盏。煎八分。去滓服。取微利。如目赤睛疼。加白茯苓、嫩竹叶。泻肝余之气。

　　妇人伤寒发热恶寒四肢拘急口燥舌干。经脉凝滞。不得往来。宜桂枝红花汤。

　　桂心 芍药 甘草（炙。各三两） 红花（一两）

　　上锉如麻豆大。每服抄五钱匕。以水一盏半。生姜四片。枣二枚。煎至七分。去渣服。良久再服。汗出而解。

　　（黄芩芍药汤）治妇人伤寒。口燥咽干。腹满不思饮食。

　　黄芩 白芍药 白术 干地黄（各一两）

　　上锉如麻豆大。每服抄五钱匕。以水一盏。煎至七分。去滓温服。寒则加生姜同煎服。

　　（柴胡当归汤）妇人伤寒喘急烦躁。或战而作寒。阴阳俱虚不可下。

　　柴胡（三两） 白术（二两） 人参 甘草（炙） 当归 赤芍药（各一两） 五味子 木通（各半两）

　　上锉如麻豆大。每服抄五钱匕。以水一盏半。生姜四片。枣子二枚。煎至七分。去滓温服。

　　（干地黄汤）妇人伤寒瘥后。犹有余热不去。谓之遗热。

　　干地黄 大黄 黄连 黄芩（各一两） 柴胡（去芦） 白芍药 甘草（各一两半炙）

　　上捣为粗末。每服抄四钱匕。以水一盏半。煎至七分。去滓温服。取溏利汗出解。

　　（烧 散）妇人伤寒未平复。因交合。里急腰胯连腹内痛。名曰阴阳易。

　　男子 裆烧灰上一味。以水和服方寸匕。男子用妇人 裆烧灰。小便利。阴头肿即愈。

　　（青竹茹汤）妇人病未平复。因有所动致热气上冲胸。手足拘急搐搦。如中风状。

　　栝蒌根（无黄根者二两） 青竹茹（刮半升淡竹者）

　　上以水二升。半煎取一升。一合去滓。分作二三次服。

　　（当归白术汤）妇人未平复。因有所动。小腹急痛。腰胯疼。四肢不任。举动无力热发者。

　　白术（一分） 当归（一分） 桂枝（一分去皮） 附子（一分生去皮破八片） 生姜（半两） 甘草（一分炙） 芍药（一分） 人参（一分） 黄 （一分）

　　上锉如麻豆大。以水三升。煎取一升半。去滓。通口服一汤盏。食顷再服。温覆微汗瘥。

　　〔孕妇伤寒药方〕孕妇伤寒。仲景无治法。用药宜有避忌。不可与寻常妇人一概治之也。

　　（加减四物汤）孕妇产前腹痛。及治月事或多或少。或前或后。胎气不安。产后血块不散。或亡血过多。或恶漏不下。宜此服之。

　　当归（切焙） 川芎 熟干地黄 白芍药（各一两）

　　上捣为粗末。每服四钱。水一盏半。煎至八分。取六厘清汁。带热服。日二三。以知为度。若孕妇下血。即入艾五七叶。阿胶末一钱匕。同煎服如前法。疾势甚大。散药不知。以四味各半两。细锉。以水四盏。煎至二盏半。去滓分四服。热吃食前服。一日之中令尽。以和为度。平常产乳服至三腊止。如虚弱血脏不调。至一月止。因虚致热。热与血搏。口舌干渴。欲饮水。加栝蒌一两。麦门冬三分。腹中刺痛。恶物不下。加当归芍药各一分。血崩。加地黄蒲黄各一两。因热生风。加川芎一分。柴胡半两。身热脉躁。头昏项强。加柴胡黄芩各半两。秘涩。加大黄半两。桃仁一分。炒。滑泻。加桂附各一分。发寒热。加干姜牡丹皮芍药各一分。呕。加白术人参各半两。腹胀加浓朴枳实各一分。虚烦不得眠。

　　加竹叶人参各一分。躁大渴。加知母石膏各半两。水停心下微此逆。加猪苓茯苓防己各一分。虚寒状类伤寒。加人参柴胡防风各三分。

　　（阿胶散）孕妇伤寒安胎。

　　阿胶（炒） 桑寄生 吴白术 人参 白茯苓（各等分）

　　上为细末。煎糯米饮调下二钱匕。日进二服愈。

　　（白术散）孕妇伤寒安胎。

　　白术 黄芩（各等分。新瓦上并同炒香）

　　上捣罗为末。每服三钱匕。水一中盏。生姜三片。大枣一枚。拍破同煎至七分。温服。但觉头疼发热。便可服。三二服即瘥。唯四肢厥冷。阴证见者。未可服。

　　（葱白汤）孕妇伤寒。憎寒发热。当发其汗。

　　葱白（十茎） 生姜（二两切）

　　上锉如麻豆大。以水二盏。煎至一盏。连服取汗。

　　（苏木汤）孕妇伤寒。或中时行。洒淅作寒。振栗而悸。或加哕者。

　　赤芍药 陈橘皮 黄芩 宣黄连 甘草（炙） 苏木（各一两）

　　上为粗末。每服抄五钱匕。以水一盏半。煎至八分。去滓温服。汗出瘥。若胎不安。兼服阿胶散。

　　（黄龙汤）孕妇寒热头疼。嘿嘿不欲饮食。胁下痛。呕逆。痰气。及产后伤风热入胞宫。寒热如疟。并经水适来适断。病后劳复。余热不解。

　　柴胡（一两） 黄芩 人参 甘草（炙。各一分半）

　　上锉如麻豆大。每服五钱。水一盏半。煎一盏。去滓温服。

　　（柴胡石膏汤）孕妇伤暑。头病恶寒身热躁闷。四肢疼痛。背项拘急。唇口干燥。

　　柴胡（四两） 甘草（二两） 石膏（八两）

　　上为粗末。每服三钱。水一盏。生姜五片。煎至六分。去滓温服。不拘时。若气虚体冷者。加人参四两。

　　（枳实散）孕妇伤寒。四日至六日以来。加心腹胀。上气。渴不止。食饮不多。腰疼体重者。

　　枳实（一两炒微黄） 麦门冬（半两去心） 陈橘皮（三分汤浸去白穣焙）

　　上粗末。每服三钱。以水一中盏。入生姜半分。葱白七寸。煎至六分。去滓温服。

　　（旋复花汤）孕妇伤寒。头目旋疼。壮热心躁。

　　旋复花（半两） 白术（三分） 前胡（一两去芦） 黄芩（三分） 人参（三分去芦） 麻黄（三分去根节用） 赤芍药（半两） 石膏（一两） 甘草（半两炙微赤）

　　上捣为粗末。每服四钱。用水一盏半。入生姜半分。煎至六分。去 服。

　　（麦门冬汤）孕妇伤寒壮热。呕逆头疼。不思饮食。胎气不安者。宜此主之。

　　人参（一两） 石膏（一两） 前胡（三分） 黄芩（三分） 葛根（半两） 麦门冬（半两去心）

　　上锉如麻豆大。每服五钱。水一盏半。入生姜四片。枣子二枚。淡竹茹一分。煎至八分。去滓温服。

　　（栀子大青汤）孕妇发斑。变为黑色。

　　升麻 栀子仁（各二两） 大青 杏仁（去皮尖） 黄芩（各一两半）

　　上锉如麻豆大。每服五钱匕。以水一盏半。细切葱白三寸。煎至一盏。去滓温服。

　　（芦根汤）千金妊娠头痛壮热。心烦呕吐不下食。

　　知母（四两） 青竹茹（三两）

　　上锉如麻豆大。每服五钱。水一小盏半。入生芦根一握。粳米一撮。煎至一盏。去滓服尽。更作瘥止。

　　（涂脐法）治妊娠遭时疾令子不落。

　　取灶中黄土水和涂。干复涂之。一方酒和涂方五寸。又泔清和涂之并佳。

　　（葱白豉汤）治妊娠热病。

　　葱白（二两半） 豉（半升）

　　上以水三升。煎取一升。分二服取汗。

　　（葱白一物汤）治妊娠热病主安胎若胎已死者服之。须臾胎出。

　　葱白一把。水一升。煮令熟服之取汗。食令尽。

　　（伏龙肝散）

　　用伏龙肝鸡子许水调服之。（伏龙肝即灶下黄土是也）

　　（葛根一物饮）治热烦闷。

　　葛根汁。每服一小盏。如人行五里进一服。无生葛。用干葛 咀煎浓汁服。

　　（栀子五物汤）广济疗妊娠伤寒。头痛壮热。

　　栀子 前胡 知母（各二两） 黄芩（一两） 白石膏（四两）

　　上锉如麻豆大。每服抄五钱匕。用水一小盏半。煎至一盏。去滓服。

　　（前胡七物汤）治妊娠伤寒头痛。支节痛壮热。

　　前胡 知母 栀子仁（各二两） 石膏（四两） 大青 黄芩（各一两半）

　　上锉如麻豆大。每服五钱匕。水一盏半。入葱白三茎。煎至一盏。去滓温服。

　　（升麻六物汤）急救疗妊娠七月伤寒。壮热赤斑变黑。溺血。

　　升麻 栀子仁（各二两） 大青 杏仁（去皮尖） 黄芩（各一两半）

　　上锉如麻豆大。每服五钱。水一盏半。入葱白三茎。煎至一盏。去滓温服。

　　〔产后药方〕（阳旦汤）治妇人产后伤风。十数日不解。头微痛。恶寒。时时有热。心下坚。干呕汗出。宜用阳旦汤。（方见第十卷中）

