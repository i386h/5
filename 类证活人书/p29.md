<!-- { "loadSidebar": true } -->
　　固不可下。疮疹发热在表。尤不可转。世人不学。乃云初觉以药利之。宣其毒也。误矣。又云疮豆已出不可疏。转出得已定。或脓血大盛。却用疏利。亦非也。大抵疮疹首尾皆不可下。小儿身热耳冷尻冷咳嗽。辄用利药。即毒瓦斯入里杀人。但与化毒汤、紫草木通汤、鼠粘子汤。出得大盛。即用犀角地黄汤解之。若疮豆出不快。烦躁不得眠者。水解散、麻黄、黄芩汤、升麻黄芩汤、活血散主之。黑疮倒靥。猪尾膏、无比散、龙脑膏子。无不验也。若热毒攻。咽喉痛。如圣汤。疮豆入眼。决明散、拨云散、蜜蒙花散、通圣散、蛤粉散主之。治疮疹法。无出此矣。

　　（升麻汤）治伤寒中风头痛。憎寒壮热。支体痛。发热畏寒。鼻干不得睡。兼治小儿大人疮疹。已发未发。皆可服。兼治寒暄不时。人多疾疫。乍暖脱着。及暴热之次。

　　忽变阴寒。身体疼痛。头重如石。（本方四味见杂方第十六卷中）

　　（犀角地黄汤）治伤寒及温病。应发汗而不发汗。内有瘀血者。及鼻衄吐血不尽。

　　内有余瘀血。面黄大便黑者。此方主消化瘀血。兼治疮疹。出得太盛。以此方解之。

　　（本方四味。方在杂方第十八卷中）

　　（麻黄黄芩汤）治小儿天行热气。生豌豆疮不快。益烦躁昏愦。或出尚身疼热者。

　　（本方五味。在小儿。方第二十卷中）

　　（升麻黄芩汤）治小儿时行疮豆出不快。烦躁不眠。加木香一钱五分。（本方五味。在小儿方第二十卷中）

　　（化毒汤）治小儿疮豆已出未出并皆服之。

　　紫草（嫩者） 升麻 甘草（炙。各半两）

　　上锉如麻豆大。以水二盏。糯米五十粒。煎至一盏。去滓温服。

　　（紫草木通汤）治小儿疮疹。

　　紫草（去芦） 木通 人参 茯苓（去皮） 糯米（各等分） 甘草（半之）

　　上锉如麻豆大。每服四钱匕。以水一盏半。煎至一盏。去滓温服。

　　（鼠粘子汤）治疹豆欲出未能得透皮肤。热气攻咽喉。眼赤心烦者。

　　鼠粘子（四两炒香） 甘草（一两炙） 防风（半两） 荆芥穗（二两）

　　上捣罗为末。每服二钱。沸汤点服。食后临卧。逐日三服。大利咽膈。化痰涎止嗽。

　　若春冬间。常服免生疮疖。老幼皆宜服。

　　（水解散）治天行头痛、壮热一二日。兼治 疮未出、烦躁或出尚身体发热。

　　大黄 黄芩 桂心 甘草（炙） 芍药（各二两） 麻黄（四两去节汤泡焙秤）

　　上捣罗为末。患者以生熟汤浴讫。以暖水调下二钱。相次二服。得汗利便瘥。强实人服二方寸匕。此调风实之人。三伏中宜用。若去大黄。即春夏通用。

　　（活血散）治疮子或出不快。

　　用白芍药末一钱。酒调。如欲止痛。用温熟水调下。

　　（猪尾膏）治疮子倒厌。

　　用小猪儿尾尖。刺血一两点。入生脑子少许同研。新水调下。立效。

　　（无比散）治疮疹恶候不快。及黑疮子。应一切恶候。

　　牛黄 麝香 龙脑 腻粉（各一分研细） 朱砂（一两。先研如粉）

　　上为极细。如有患者。小儿一字。大人半钱。水银少许。同小 猪尾上血三两滴。

　　新汲水少许。同调服。先宁稳得睡。然后取转下如烂鱼肠、蒲桃穗之类涎臭恶物便安。

　　小儿用奶汁滴尤妙。

　　（龙脑膏子）治时疾发豌豆疮。及赤疮子未透。心烦狂躁。气喘妄语。或见鬼神。

　　或已发而陷伏。皆宜速治。不尔。毒入脏必死。

　　生龙脑（一钱）

　　上细研。旋滴猪心血和丸。鸡头肉大。每服一丸。心烦狂躁者。用紫草汤化下。若疮子陷伏者。用温酒化下。少时心神便定。得睡。疮疹发透。根据常将息也。

　　（如圣汤）治小儿疮疹。毒攻咽喉肿痛。

　　桔梗（一两） 牛蒡子（炒一两） 甘草（生一两） 麦门冬（去心半两）

　　上为细末。每服二钱。沸汤点细细呷服。入竹叶煎服尤妙。

　　（决明散）治疹痘疮入眼。

　　决明子（一分） 栝蒌根（半分） 赤芍药（一分） 甘草（一分炙）

　　上捣罗为末。每服半钱。蜜水调下。日进三服。

　　（拨云散）治疹痘疮入眼。及生翳。

　　桑螵蛸（真者一两炙令焦细研）

　　上捣罗为细末。入麝香少许令匀。每服二钱。生米泔调下。临卧服之。

　　（蜜蒙花散）治疹痘疮并诸毒瓦斯入眼。

　　蜜蒙花（一钱半净） 青葙子 决明子 车前子（各半钱）

　　上为细末。用羊肝一片。破开。作三片。掺药令匀。却合作一片。以湿纸七重裹。

　　灰火中。煨熟。空心食。

　　（通圣散）治疹痘疮入眼。及生翳。

　　白菊花（一两。如无。则甘菊花代之。然不如白菊） 绿豆皮 谷精草（去根。各一两）

　　上捣罗为末。每服用一大钱干柿一个。生粟米泔一盏。共一处。煎候米泔尽。只将干柿去核吃之。不拘时候。一日可吃三枚。日浅者五七日可效。远者半月余矣。

　　（蛤粉散）治小儿疮子入眼。

　　谷精草 蛤粉（各等分）

　　上为末。每服一钱匕。猪肝二两许。批开掺药卷了。青竹叶裹。麻缕缠定。水一碗。煮令熟。入收口瓷瓶内熏眼。候温取食。日作。不过十日退。

　　卷第二十二

　　伤寒十劝（一）伤寒头疼又身热。便是阳证。不可服热药。

　　伤寒传三阴三阳。共六经。内太阴病头不疼身不热。少阴病有反发热无头疼。厥阴病有头疼而无发热。故知头疼又身热。即是阳证。若投热药必不救。

　　（二）伤寒当直攻毒瓦斯。不可补益。

　　邪气在经络中。若随证早攻之。只三四日痊安。医者乃妄谓先须正气。却行补益。使毒瓦斯流炽。致杀人。

　　（三）伤寒不思饮食。不可服温脾药。

　　伤寒不思饮食。自是常事。终无饥死之理。如理中丸之类。亦不可轻服。若阳病服之。致热气增重。或致不救。

　　（四）伤寒腹痛亦有热证。不可服温暖药。

　　难经云。痛为实。故仲景论腹满时痛之证。有曰痛甚者加大黄。夫痛甚而反加大黄。意可见也。惟身冷厥逆而腹痛者。方是阴证。须消息之。每见医者。多缘腹痛便投热药而致杀人也。

　　（五）伤寒自利。当看阴阳证。不可例服补暖及止泻药。

　　自利惟身不热。手足温者。属太阴。身冷四逆者。属少阴厥阴外。其余身热下利。

　　皆是阳证。当随证根据仲景法治之。每见医者。多缘下利便投暖药及止泻药而杀人。

　　（六）伤寒胸胁痛及腹胀满。不可妄用艾灸。

　　常见村落间有此证。无药便用艾灸。多致毒瓦斯随火而炽。膨胀发喘而死。不知胸胁痛。自属少阳。腹膨胀自属太阴也。此外惟阴证乃可灸耳。

　　（七）伤寒手足厥冷。

　　当看阴阳。不可一例作阴证治。有阴厥。有阳厥。医者少能分辩。阳厥而投热药。杀人速于用刃。盖阳病不至于极热。不能发厥。仲景所谓热深者厥深也。热深而更与热药。宁复有活之理。但看初得病而身热。至三日以后热气已深。

　　大便秘。小便赤。或谵语昏愦。及别有热证而反发厥者。必是阳证也。宜急用承气汤下之。若初得病身不热。大便不秘。自引衣盖身。或下利或小便数。不见热证而厥逆者。

　　即是阴厥也。方可用四逆汤之类。二厥所以使人疑者。缘脉皆沉。然阳厥脉沉而滑。阴厥脉沉而弱。又阳厥时复指爪却温。阴厥常冷。此为可别也。

　　（八）伤寒已在里。即不可轻用药发汗。

　　伤寒证须看表里。如发热恶寒则是在表。正宜发汗。如不恶寒反恶热。则是里证。

　　若医者一例发汗。则所出之汗。不是邪气。皆是真气。邪气未除。而真气先涸。死者多矣。又半在表半在里之证。及无表里之证。不惟皆不可下。仍亦皆不可汗。但当随证而治之可也。

　　（九）伤寒饮水为欲愈。不可令病患恣饮过度。

　　病患大渴。当与之水以消热气。故仲景以饮水为欲愈。人见此说。遂令病患纵饮。

　　由是为呕。为哕。为咳逆。为下利。为肿。为悸。为水结。为小便不利者多矣。且如病人欲饮一碗。只可半碗之水。少少与之为善也。

　　（十）伤寒初瘥。不可过饱及劳动、或食羊肉、及行房事与食诸骨汁、并饮酒。

　　病方愈。脾胃尚弱。食而过饱。不能消化。病即再来。谓之食复。病方愈。气血尚虚。劳动太早。病亦再来。谓之劳复。又伤寒食羊肉。行房事。立死。食诸汁饮酒者。

　　再病之也。予每念父祖俱死于伤寒。乃取仲景所着。深绎熟玩。八年之后。始大通悟。

　　阴阳经络。病证药性。俱了然于胸中。缘比年江淮之民。冒寒避寇。得此疾者颇众。兹根据仲景法随证而施之药。所活不啻数百人。仍知伤寒本无恶证。皆是妄投药剂所致。因追悼父祖之命。皆为庸医所杀。而又叹人无间于贫富贵贱。于此不能自晓。则轻付一命于庸工之手也。今辄摭其流弊多误有害于命者。略开其说。目曰伤寒十劝。其言不欲成文。冀人易晓而以为深戒云。

　　
