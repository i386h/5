<!-- { "loadSidebar": true } -->
　　羸甚者芍药或量多少与之。恶热药者。去附子。余根据加减法。仲景制真武汤。乃为合用桂枝。却用麻黄之类。发汗多。亡阳有此证。故用真武汤。若调理顺者。无此证也。

　　（四十一）问夏月发热恶寒。头疼身体支节痛重。其脉洪盛者。

　　此名热病也。冬伤于寒。因暑气而发为热病。治热病与伤寒同。有汗宜桂枝汤。（正一）无汗宜麻黄汤。（正二十）

　　加烦躁者。宜大青龙汤（正三十五）。然夏月药性须带凉。不可太温。桂枝麻黄大青龙须用加减法。夏至前桂枝加黄芩半两。夏至后桂枝麻黄大青龙加知母一两。石膏二两。或加升麻半两也。盖桂枝麻黄汤性热。

　　地暖之处。非西北之比。夏月服之。必有发黄斑出之失。热病三日外。与汤不瘥。脉势仍数。邪气犹在经络。未入脏腑者。桂枝石膏汤主之。（杂三十五）此方夏至后代桂枝证用。若加麻黄半两。可代麻黄青龙汤用也。古方三月至夏为晚发伤寒。栀子升麻汤。（杂三十六）亦可选用之。○又问夏至后皆可行白虎汤液耶。

　　白虎汤治中暑与汗后一解表药耳。今之医者。见六月中病。多云中暑。不辨热病。用药大凉。又况夏月阴气在内。最难调治。白虎汤尤宜戒之。

　　（四十二）问夏月自汗恶寒。身热而渴。其脉微弱者。

　　此名中暑也。大抵中暑与热病外证相似。但热病者脉盛。中暑者脉虚。以此别之。甲乙经云。

　　脉盛身寒。得之伤寒。脉虚身热。得之伤暑。盖寒伤形而不伤气。所以脉盛。热伤气而不伤形。所以脉虚。伤寒即身体支节痛重。其脉洪盛。按之有力。此是冬月感寒深。至夏发耳。中暑即背寒面垢。（其面如涂油。类纂云。面垢者阳证也。一名面尘。若尘埃之着面）手足微冷。烦渴口燥。

　　但觉倦怠。四肢却不痛重。其脉微弱。按之无力。白虎汤主之（正六四）。痰逆恶寒者。橘皮汤主之。（杂四）不恶寒者。竹叶汤主之。（正九五）头疼恶心烦躁。心下不快者。五苓散（正六六）最妙。○又问中暑何故洒然毛耸恶寒。答曰。

　　经云。四时八风之中人也。因有寒暑。寒则皮肤急。腠理闭。暑则皮肤缓。腠理开。开则洒然寒。闭则热而闷。近人多不明中暑。或作热病法治之。复用温热药。必致发黄斑出。更为蓄血。尤宜戒之。

　　（四十三）问夏至以前。发热恶寒。头疼身体痛。其脉浮紧。

　　此名温病也。春月伤寒。谓之温病。冬伤于寒。轻者夏至以前发为温病。盖因春温暖之气而发也。（又非温疫也）治温病与冬月伤寒、夏月热病不同。盖热轻故也。（春初秋末。阳气在里。

　　其病稍轻。纵不用药治之。五六日亦自安）升麻汤（杂一）、解肌汤（杂三八）、柴胡桂枝汤、（正三一）最良。热多者小柴胡汤主之。（正二九）不渴外有微热者。小柴胡加桂枝也。嗽者小柴胡加五味子也。或烦渴发热不恶寒与虚烦者。并竹叶石膏汤（正九五）。次第服之。麻黄桂枝大青龙。唯西北二方四时行之。无有不验。若江淮间。地偏暖处。唯冬月及正初乃可用正方。自春末至夏至以前。桂枝麻黄大青龙内宜加减也。（加减法。在热病门）

　　（四十四）问病患先热后寒。尺寸脉俱盛。

　　此名温疟也。先热后寒。名曰温疟。病患尺寸俱盛。重感于寒。变成温疟。小柴胡汤主之。（正二九）疟疾寒热相等。及先热后寒者。俱宜与小柴胡汤。先寒后热者。小柴胡加桂汤。（杂三九）有多热但热者。白虎加桂汤。（杂四十）有多寒但寒者。柴胡桂姜汤。（杂四一）有汗多烦渴。小便赤涩。素有瘴气。及不服水土。呕吐甚者。

　　可服五苓散。（正六六）脉小紧。寒热呕吐。间日频日。发作无时。大便秘者。可服大柴胡汤下之。（正三十）脉浮大。

　　寒热往来者。可服祛邪丸吐之。（杂四三）久不愈者。服疟母煎丸。（杂四二）当自愈。治疟之法。无以过也。○大抵疟脉自弦。弦数者多热。弦迟者多寒。弦小紧者可下之。弦迟者可温之。弦紧者可发汗。浮者可吐之。

　　夏伤于暑。秋必病疟。此非伤寒之谓。以其坏伤寒有温疟一证。故因而及之。

　　（四十五）问脉尺寸俱浮。头疼身热。常自汗出体重。其息必喘。四肢不收。嘿嘿但欲眠。

　　此名风温也。其人素伤于风。因复伤于热。风热相搏。即发风温。主四肢不收。（左传曰。风淫末疾）头疼身热。常自汗出不解。治在少阴厥阴。（少阴火。厥阴风）不可发汗。发汗即谵言。独语。内烦躁扰。不得卧。若惊痫。目乱无精。疗之者。复发其汗。如此死者。医杀之也。

　　风温不可发汗。宜葳蕤汤。（杂四五）风温身灼热者。知母干葛汤。（杂四六）

　　风温加渴甚者。栝蒌根汤。（杂四七）风温脉浮身重汗出。汉防己汤。（杂四八）

　　（四十六）问一岁之中。长幼疾状多相似。

　　此名温疫也。四时皆有不正之气。春夏亦有寒清时。秋冬或有暄暑时。人感疫厉之气。故一岁之中。病无长少。率相似者。此则时行之气。俗谓之天行是也。老君神明散（杂四九）、务成子萤火丸、圣散子（并杂五十）、败毒散。（杂三十三）冬气温。春气寒。夏气冷。秋气热。为时气。时气与伤寒同而治有异者。盖因四时不正之气而更改。不拘以日数浅深。汗吐下随证施行。所以圣散子不问表里阴阳者此也。唯圣散子性差热。

　　用者宜详之。若春应暖而清气折之。则责邪在肝。三四月或有暴寒。其时阳气尚弱。为寒所折。

　　病热犹轻。升麻散（杂一）解肌汤主之。（杂三十八）夏应暑而寒气折之。则责邪在心。五月六月阳气已盛。为寒所折。病热则重。七月八月阳气已衰。为寒所折。病热亦微。调中汤（杂五一）、射干汤（杂五二）、半夏桂枝甘草汤（杂五三）。可选而用之。秋应凉而反大热。抑之则责邪在肺。湿热相搏。民多病瘅。瘅者黄也。宜白虎加苍术汤。（杂百十七）煎茵陈汁调五苓散。（正六十六）冬应寒而反大温。抑之则责邪在肾。其冬有非节之暖者。名为冬温。此属春时阳气发于冬时。则伏寒变为温病。宜葳蕤汤。（杂四五）仲景云。冬温之毒。与伤寒大异。盖伤寒者。伤寒气而作。冬温者。感温气而作。寒疫者。暴寒折人。非触冒之过。其治法不同。所施寒热温凉之剂亦异。不可拘以日数。发汗吐下。随证施行。要之治热以寒。温而行之。治温以清。

　　冷而行之。治寒以热。凉而行之。治清以温。热而行之。以平为期。不可以过。此为大法。

　　（四十七）问一身尽痛。发热身黄。小便不利。大便反快者。

　　此名中湿也。风雨袭虚。山泽蒸气。人多中湿。湿流关节。须身体烦痛。其脉沉缓为中湿。

　　（脉细者非也）主一身尽痛。发热身黄。小便自利者。术附汤。（正七十）若小便不利大便反快。当利其小便。宜甘草附子汤、（正七一）

　　五苓散（正六六）主之。至真要论云。治湿之法。不利小便，非其治也。金匮要略云。湿家身烦痛。可与麻黄汤加白术四分。发其汗。慎不可以火攻之。湿家虽身体痛。不可太发汗。汗出则作。大抵中湿者。水湿之蒸气。及汗出当风。取冷过度。或中雾露与风寒气合者曰痹。皆由中于湿而后挟以异气。其寒多者为痛。为浮肿。非附子桂术不能去也。其风多者为烦热。为流走。为拘急。非麻黄薏苡乌头辈不能散也。其中气者为坚满。为癃闭。非甘遂葶苈枳术不能泄也。

　　（四十八）问支体痛重。不可转侧。额上微汗不欲去被。或身微肿。

　　此名风湿也。脉浮为风。湿是风气与湿气相搏。肢体痛重。不可转侧。额上微汗不欲去被。或身微肿。欲发汗。但 身润。则风湿俱去。若大发其汗。则风气去湿气在矣。麻黄杏子薏苡甘草汤、（杂五四）防己黄 汤、（杂五五）桂枝附子汤（正六九）桂枝加白术汤。甘草附子汤、（正七一）术附汤、（正七十）杏仁汤、（杂五六）败毒散（杂三十三）可选而用之。身肿者。甘草附子汤加防风。

　　（四十九）问两胫逆冷。胸腹满。多汗。头目痛苦。妄言。

　　此名湿温也。其人尝伤于湿。因而中暑。湿热相搏。则发湿温。病苦两胫逆冷腹满。又胸多汗头目痛苦妄言。其脉阳濡而弱。阴小而急。治在太阴（脾属土主湿）不可发汗。汗出必不能言。

　　耳聋。不知痛所在。身青面色变。名曰重HT 。如此死者。医杀之耳。白虎加苍术汤。（杂百十七）

　　主之（此方出伤寒微旨。亦仿金匮白虎加桂汤。）（杂四十）

　　（五十）问发热恶寒。颈项强急。腰身反张如中风状。或螈 口噤。

　　此名 也。伤风颈项强急。身体反张。属太阳经。先因伤风。又感寒湿而致然也。古人谓之病。（ 音帜。又作痉。巨郢反。 者。强直也。古人以强直为 。金匮要略云。太阳病。

　　其身体KT KT 。便为 也）外证发热恶寒。与伤寒相似。但其脉沉迟弦细。而项背反张强硬。如发痫之状。此为异耳。（新产血虚多汗出喜中风亦有此证）当察其有汗无汗。以分刚 柔 。

　　（无汗恶寒名刚 。有汗不恶寒名柔 ，）无汗葛根汤主之（正廿六）有汗桂枝加葛根汤（正十八）主之。（本草葛根主伤风有湿开窍解肌）凡刚柔二 。小续命汤。（杂五七）并可与之。

　　（有汗者小续命汤去麻黄加葛根也）若审知刚 。胸满口噤。其人卧不着席。脚挛急。咬齿。当行大承气汤。（正四一）（外台云。热而 者死。热病痉者。反折螈 。齿噤 也）○又问刚柔二 。与阴阳二痉是如何 亦作痉。阳痉属刚 。阴痉属柔 。附术散、（杂五八）桂心白术汤、（杂五九）附子防风散、（杂六十）八物白术散、（杂六一）桂枝煮散。可选而用之。（活人续集解惑论云．合面而卧为阴痉。仰目者为阳痉。又云或因湿家发汗多。则发 也）

　　（又五十）问初春病患肌肉发斑瘾疹如锦纹。或咳心闷。但呕清汁。

　　此名温毒也。温毒发斑者。冬时触冒疹毒。至春始发。病初在表。或已发汗吐下而表证未罢。毒瓦斯不散。故发斑黑膏主之。又有冬月温暖。人感乖戾之气。冬未即病。至春或被积寒所折。毒瓦斯不得泄。

　　至天气暄热。温毒始发。则肌肉斑烂瘾疹如锦纹而咳心闷。但呕清汁葛根橘皮汤主之。（杂九四）

　　黄连橘皮汤（杂百廿五）尤佳。

　　卷第七

