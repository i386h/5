<!-- { "loadSidebar": true } -->
　　此一卷论痰证、食积、虚烦、香港脚。与伤寒相似。实非伤寒也。所谓朱紫相陵。玉石不分。医者处病灭裂。见其发热恶寒。往往作伤寒治之。发汗吐下。因兹夭横者多矣。今特立一门。别而论之、庶几览者知其非伤寒也。

　　（五十一） 问憎寒发热。恶风自汗。寸口脉浮。胸膈痞满。气上冲咽喉不得息。而头不疼。项不强。

　　此为有痰也。中脘有痰。亦令人憎寒发热。胸膈痞满。有类伤寒。但头不疼。项不强为异。

　　宜服柴胡半夏汤、（杂六二）金沸草散、（杂六三）大半夏汤。（杂六四）若气上冲咽喉不得息者。用瓜蒂散吐之。古法服瓜蒂散。（正百十一）凡服一钱匕。药下使卧。欲吐且忍之。良久不吐。取三钱匕汤二合和服。以手指 之便吐矣。不吐复稍增之。以吐为度。若吐少病不除。明日如前法再服之。可至再三。不可令人虚也。药力过时不吐者。啜热汤一升。以助药力。吐讫。便可食。无复余毒。若服药过多者。饮水解之。

　　（五十二） 问头疼脉数。发热恶寒。而身不痛。左手脉平和。

　　此名食积也。伤食亦令人头痛。脉数发热。但验左手人迎脉平和。身不疼痛者是也。甲乙经云。人迎紧盛伤于寒。气口紧盛伤于食。左手关前一分者。人迎之位也。右手关前一分者。气口之位也。盖人迎主外。气口主中。以此别之。伤食之证。由脾胃伏热。因食不消。发热似伤寒。

　　却身不疼痛。此为异耳。若膈实呕吐者。食在上脘。宜吐之。若心腹满痛者。

　　宜下之治中汤（杂百十五）五积散、（杂廿一）黑神丸、（杂六七）可选而用也。

　　（五十三） 问不恶寒身不痛。头不疼。脉不紧。但烦热者。

　　此名虚烦也。诸虚烦热。与伤寒相似。然不恶寒。身不疼痛。故知非伤寒也。不可发汗。头不痛。脉不紧数。故知非里实也。不可下。如此者。内外皆不可攻。攻之必遂损竭多死也。此虚烦。但当与竹叶汤。（正九五）若呕者与橘皮汤（杂三十七）一剂不愈。再与之。孙真人云。此法数用甚有效。伤寒虚烦。亦宜服之。王叔和云。有热不可大攻之。热去则寒起。正宜服竹叶汤。

　　（五十四） 问伤寒头疼身热。支节痛。大便秘。或呕逆而脚屈弱者。

　　此名香港脚也。伤寒只传足经。不传手经。地之寒暑风湿皆作蒸气。足常履之。遂成香港脚。所以病证与伤寒相近。其脉浮而弦者。起于风。濡而弱者起于湿。洪而数者起于热。迟而涩者起于寒。风者汗而愈。湿者温而愈。热者下而愈。寒者熨而愈。香港脚之病。始得不觉。因他病乃知。毒瓦斯入心。则小腹顽痹不仁。令人呕吐。死在朝夕矣。然终是与伤寒不同者。孙真人云。卒起脚屈弱不能转动。有此为异耳。要之有香港脚之人。先从脚起。或先缓弱疼痹。（寒气胜者为痛痹。有寒故痛也）或行起忽倒。或两胫肿痛。（亦有不肿者）或脚膝枯细。或心中忪悸。或小腹不仁。（病久入深。营卫之行涩。皮肤不茱。故为不仁。不仁者。皮顽不知有无也）或举体转筋。或见食呕逆。恶闻食气。或胸满气急。或遍体酸痛。皆香港脚候也。黄帝所谓缓风湿痹是也。顽弱名缓风。疼痛为湿痹。（痹者闭也。闭而不仁。故曰痹也）寒中三阳。所患必冷。越婢汤（杂六五）小续命汤（杂五七）主之。（小续命煎汤成。旋入生姜自然汁最快）暑中三阴。所患必热。（小续命汤去附子减）桂一半。（大烦躁者。紫雪最良）大便秘者。脾约丸。（杂六十六）

　　神功丸。（杂六八）五柔丸。

　　（杂六九）大三脘散。（杂七十）木瓜散。（杂七三）主之。（香港脚之疾。皆由气实。而始终无一人以服药致虚而殂者）头痛身热。肢节痛而脚屈弱者。是其人素有香港脚。此时发动也。脚肿者。槟榔散主之（杂七十一）香港脚方论、千金。外台、最详。此不复叙。大抵越婢汤、小续命汤、薏苡仁酒法、（杂七二）脾约神功丸。皆要药也。仍针灸为佳。服补药与用汤淋洗者。皆医之大禁也。

　　卷第八

　　此一卷论发热。大抵伤寒。寒多易治。热多难愈。伤寒发热者。以其寒极则生热。治法多用冷药。故令热不去。仲景热多寒少。用桂枝二越婢一汤。不渴外有微热者。用小柴胡加桂汤。皆温表之义也。近时多行小柴胡汤。不问阴阳表里。凡伤寒家皆令服之。此药差寒。不可轻用。虽不若大柴胡汤、小承气汤之紧。然药病不相主。其为害一也。往往因服小柴胡汤而成阴证者甚多。仲景虽云。伤寒中风有柴胡证。但见一证便是。不必悉具。此为是少阳证。当服小柴胡。不必少阳证悉具耳。况本方又有加减随证增损。古人方治。审谛如此。后人妄投。良可怪也。

　　（五十五） 问发热发热而恶寒者。属太阳也。太阳病必发热而恶寒。盖太阳主气以温皮肤分肉。寒气留于外。

　　皮肤致密。则寒栗而发热。宜发其汗。麻黄汤（正方二十）大青龙汤（正方三十五）主之。若发热微恶寒者。柴胡桂枝汤。（正方三十一）桂枝二越婢一汤。（正方四）主之。若吐利而发热恶寒者。霍乱也太阳病发热而渴。不恶寒。为温病。若发汗已。身体灼热者。为风温也。○身热汗出。 然者。

　　属阳明也。（阳明病脉浮者宜桂枝）（正方一）（微汗之。脉实者调胃承气汤下之）（正方四三）大便不秘者。白虎汤和解。（方六十四）（若阳明病发汗多者。宜大承气汤急下之）（正四十一）（盖汗多发热者。胃汁干故也。仲景云。太阳证汗后不恶寒但热者。实也。当和其胃气。宜调胃承气汤）（正四三）（太阳病三日发汗不解。蒸蒸发热者。属于胃也。宜下之）○脉细头疼呕而发热者。属少阳也。（少阳发热。小柴胡汤主之）（正二十九）（不可发汗。发汗即谵语。

　　）○病患不渴。外有微热者。小柴胡加桂也。（杂三十九）（小柴胡加桂主表热最良。此法不特伤寒也。仲景表有热者。小柴胡加桂也。里有热者。白虎加人参也）（正六五）（大抵身热不饮水者。为表热也。口燥烦渴者。为里热也。二药均治发热。然分表里。不可不知也）○发汗已。

　　身灼热者。名风温。（素问云。汗出而身热者。风热也。其人素伤于风因复伤于热。风热相搏。即身热常自汗出。此名风温。在第六卷第四十五问也）○病患无表里证。发热七八日。脉虽浮数。宜大柴胡汤下之。（正方三十）（大便秘者。加大黄）假令已下。脉数不解。今热则消谷善饥。至六七日不大便者。有瘀血也。抵当汤主之。（正九十一）

　　○若伤寒瘥后更发热者。小柴胡汤（正二十九）主之。（脉浮者。以汗解。脉实者可下之）○又问阴证有发热者乎。太阴厥阴皆不发热。只少阴发热有二证。仲景谓之反发热也。少阴病初得之。发热脉沉者。麻黄细辛附子汤（正廿三）主之。（少阴病脉沉发汗则动经。此大略之言耳。脉应里而发热在表。亦当以小辛之药泄汗而温散也。仲景云。伤寒之病从风寒得之。表中风。寒入里。则不消。须用温药少汗而解）少阴病下利清谷。里寒外热。手足厥逆。脉不出者。通脉四逆汤主之。（正八十一）大抵阴证发热。终是不同。脉须沉或下利手足厥也。

　　（五十六）问热多寒少太阳热多寒少有三证。有热多寒少而不呕。清便自可者。有热多寒少而脉微弱者。有热多寒少而尺脉迟者。其用药皆不同也。○太阳病八九日如疟状。热多寒少。不呕。清便自可。宜桂枝麻黄各半汤。（正方二）○热多寒少而脉都大微弱者。无阳也。不可发汗。宜桂枝二越婢一汤（正方四）主之。（若脉浮虽热多寒少。亦自可发汗也）热多寒少而尺中迟者。血少也。先以小建中加黄 。

　　（正三十七）以养其血。尺尚迟。再作一剂。然后 时用小柴胡汤、（正二十九）桂枝二越婢一汤（正方四）辈小剂随证治之。

　　（五十七）问潮热潮热者。大率当下。仲景云。潮热者实也。大承气汤证云。其热不潮。未可与也。则知潮热当下无疑矣。虽然。

　　更看脉与外证。脉若弦若浮。及外证恶寒。犹有表证。且与小柴胡汤以解之。（正二十九）

　　若腹大满不通者。可与小承气。（正四十二）微和其胃气。勿令大泄也。（仲景云。日晡发热者属阳明也。脉实者大承气）（正四二）（大柴胡也）（正三十）脉虚者。桂枝也。（正方一）纵使潮热当行大承气。亦须先少与小承气。若不转失气。不可攻之。后发热复硬者。大柴胡下之。（正三十）○若胸胁满而呕。日晡发潮热者。小柴胡加芒硝（正三十四）主之。○又有日晡发潮热已而微利者。又有微发潮热而大便溏者。或潮热而咳逆者。皆当用小柴胡也（正二十九）（伤寒十三日不解。胸胁满而呕。日晡发潮热，已而微利。潮热者。实也。先服小柴胡以解外。后以柴胡加芒硝汤下之。阳明潮热。大便溏。胸满不去者。小柴胡汤主之）。○冬阳明潮热。当行黄芩汤。（冬阳明病脉浮而紧。必发潮热。发作有时。但脉浮者。必盗汗。黄芩汤主之）（正八十五）以上潮热。并属阳明也。○太阳有潮热乎。仲景大陷胸汤一证。（正三十八）结胸有潮热者。为大结胸。属太阳也。

　　（五十八）问往来寒热者。阴阳相胜也。阳不足则先寒后热。阴不足则先热后寒。

　　往来寒热有三证。小柴胡汤、大柴胡汤、柴胡桂枝干姜汤。○有表证而往来寒热者。用小柴胡也。（正二十九）○有里证而往来寒热者。大柴胡也。（正三十）○已表或已下而往来寒热者。

　　皆可用柴胡桂枝干姜汤也（正三十二）○仲景云。血弱气尽。腠理开。邪气因入与正气分争。往来寒热。休作有时。小柴胡主之。又云。伤寒五六日中风。往来寒热。胸胁苦满。默默不欲食。心烦喜呕。或胸烦而不呕。或渴。或腹中痛。或胁下痞硬。或心下悸。小便不利。或不渴。身有微热。或咳者。小柴胡主之。伤寒十余日。热结在里。往来寒热者。大柴胡主之。伤寒五六日已发汗。复下之。胸胁满。小便不利。渴而不呕。头汗出。往来寒热心烦。柴胡桂枝干姜汤也。

　　（五十九）问伤寒疟状形证似疟。有太阳证。有阳明证。有妇人热入血室证。 太阳证。服桂枝汤。（正方一）大汗出。脉洪大者。与桂枝汤如前法。若形似疟。一日再发者。汗出必解。宜桂枝二麻黄一汤。（正三）伤寒八九日如疟状。热多寒少。其人不呕。清便欲自可。日一二发者。麻黄桂枝各半汤。

