<!-- { "loadSidebar": true } -->
　　太阳（火运太阳故为第二是司天也）太征（中火运太过征火音故太征）太阴（下见太阴在泉）戊辰戊戌（辰对化戌正化）其运热（戊火运辰戌阳年火行热令故热）其化暄暑郁燠（皆火其气有余故热甚也）其变炎烈沸腾（火令盛变野水如汤故沸腾也应火太过也此即不然也若戊寅戊申戊子戊午皆应热化主太过今不然者戊戌戊辰上太阳水司天故不应也）其病热郁（亦不应也）少征（征火音也即戊辰戊戌戊火运辰戌阳年也阳年当大迥今反少征者司天水克之故少征也）少宫（即戊辰生巳巳戊戌生巳亥也巳土运巳亥阴年阴年不及故少宫也宫土音也此资生第二元故也）太商（此巳巳生庚午巳亥生庚子庚金运故商也子午阳年阳年主大过故太商商金音也此即资生第三元也）少羽终（羽水主终也此即庚子生辛丑庚午生辛未也辛水运也丑未阴年不及故少羽羽水音也此资生第四元也。）太角初（常以木为初气也此是辛丑生壬寅辛未生壬申也壬木运故角也寅申阳年阳年主太过故太角角木音也此资生第五元也）少征（此壬寅生癸卯壬申生癸酉癸火运故征卯酉阴年阴年不及故少征征火音也前元首戊今六元见癸戊癸干合火也故曰还周也）

　　太阳（司天也上运太阳故为第三）太宫（中见土运宫土音也）太阴（下见太阳在泉）甲辰岁会甲戌岁会（戌正化辰对化运同在泉土故名同岁会）其运阴埃（土营运湿化故沉阴埃昏也）其化柔润重泽（土施雨令即 □ 霏微即万物润泽也）其变震惊飘骤（甚即雷震暴骤主下大雨施行也）其病湿下重（太过即伤脾病多泄沾也）太宫（土音也甲土运即甲辰甲戌辰戌阳年阳年生太过故太宫为元首）少商（此甲辰生乙巳甲戌生乙亥乙金运商金音己亥阴年阴年不及故少商也此资生第二元也）太羽终（此乙巳生丙丁乙亥生丙子丙水运羽水音也子午阳年阳年主太过故太羽也此资生第三元也）太角初（此丙午生丁未丙子生丁丑丁木运角木音也丑未阴年当不及今太角者何丁本在未此中合直符故太角也即丁未太角丁丑少角故两说也此资生第四元也）太征（此丁未生甲戊申丁丑生戊寅戊火运征火音寅申阳年主太过故太征此资生第五元）少宫（此戊寅生己卯戊申生己酉己土运宫土音也此以复见甲甲己相合此六元还周复始也）

　　太阳（司天也此金运太阳故为第四）太商（中见金运）太阴（下见太阴在泉）庚辰庚戌（辰对化戌正化）其运凉（金营运 令故凉金之性）其化雾露萧 （金布气候白埃之中雾主霜露树木凋零金风萧 也）其变肃杀凋零（金营运肃杀叶不待黄而苍落凋衰）其病燥背瞀胸满（金病乃燥太过即肺病久及于肝故胸满瞀闷）太商（商金音也庚金运庚辰庚戊辰戌阳年故太商也）少羽终（此庚辰生辛巳庚戌生辛亥也辛水运羽水音也己亥阴年不及故少羽此资生第二元）少角（此辛巳生壬午辛亥生壬子壬木运角木音子午阳年阳年当太过今少角者此为午为火木得火而虚也故少角即壬午少角壬子太角故两说此资生第三元）太征（此是壬午生癸未壬子生癸丑癸火运征火音丑未阴年当不及今太征者何也此癸本在丑名干合直符故癸丑太征癸未少征资生此第四元）少宫（此是癸未生甲申癸丑生甲寅甲土运宫土音也寅申阳年当太过今少宫者此是申为金名支罚干亏即甲惧申故少宫即甲申少宫甲寅太宫两说此资生第五元）少商（此甲申生乙酉甲寅生乙卯乙金商金音卯酉阴年故少商此第六元首庚尾乙乙庚合商名曰还周也）

　　太阳（司天也水运太阳故为第五）太羽（中见水运）太阴（下见太阴在泉）丙辰丙戌（辰对化戌正化）其运寒（水行寒今故寒化也）其化凝惨凛冽（上见司天水中见水运故二水相合故凝惨凛冽）其变冰雪霜雹（二水相合即易反冷行炎即冰雹杀之冬政严凝大雪布化也）其病大留于溪谷（病在肾久及于心病留蓄血于下可刺溪谷穴也）太羽终（此水运丙水也羽水音也辰戌阳年太过故太羽）太角初（此丙辰生丁巳丙戌生丁亥也丁木运角木音也己亥阴年当少角今太角者此己亥年也上见厥阴司天丁合天符故太角此资生第二元）太征（此丁巳生戊午丁亥生戊子戊火运征火音平午阳年阳年太过故太征此资生第三元）太宫（此戊子生己丑戊午生己未巳土运宫土音丑未阴年当不及今太宫者是己本生未干合直符也故太宫即己未太宫己丑少宫两说四元）少商（此己丑生庚寅巳未生庚申庚金运商金音寅申阳年当大过今少商者此寅申上见相火克之名天刑此资生第五元）少羽（此庚申生辛酉庚寅生辛卯辛水运羽水音此辛见丙后水运第六元还周也）

　　帝曰愿明阳明之政奈何岐伯曰卯酉之纪也阳明（司天也水运阳明故为第一也）少角（中见木运）少阴（下见少阴在泉） 热胜复同（此木不及灾三宫即金行于木胜至甚火来复胜金被火胜木乃平复即名 胜热复同初初胜也）正商（司天阳明金也有味复之年天不太盛故正商）

　　丁卯岁会（丁未运卯为木也运与年同故岁会）丁酉（正化也不名会）其运风 热（风即木木运化 即金来克木热即火复胜金故三化）

　　正角初（角木音也丁木运也卯酉阴年当少角为丁卯卯木为岁会当太角今正角金胜之下太也丁酉少角也即两说此元首）少征（此丁卯生戌辰丁酉生戊戌戊火运征火音也辰戌阳年当太征今少征者上见司天水克之此资生第二元）少宫（此戊戌生己亥戊辰生巳巳土运宫土音巳亥阳年主不及故少宫此资生第三元也）

　　太商（此巳亥生庚子巳巳生庚午庚金运商金音也子午阳年当太角今少商者何也此子午年上见少阴君火司天天火克之命曰天刑故少商此资生第四元也）少羽终（此庚午生辛未庚子生辛丑辛水运羽水音也丑未阴年阴年主不及故少羽也此资生第五元也）少角初（此辛未生壬申辛丑生壬寅壬水运角木音也寅申阳年当太角今少角者何也此申为金克木运各支刑即申少寅太此还周之说详矣）

　　阳明（司天也火运阳明故为第二）少征（中见火运）少阴（下见少阴在泉下协议火同岁会）寒雨胜复同（火不及灾九宫水行寒胜之胜至甚也土行雨令复胜水大乃平故寒雨胜复同）癸卯癸酉（酉正化卯对化）其运热寒雨（热者火运本化寒者水来行胜雨者土复胜水故三化）正征（癸卯癸酉火运征火音也卯酉阴年当少征今正征者地火少阴符之此元首）太宫（此癸卯生甲辰癸酉生甲戌甲土运宫土音也辰戌阳年阳年太过故太宫此资生第二之元也）少商（此甲辰生乙巳甲戌生乙亥乙金运商金音也己亥阴年故少商此资生第三元）太羽终（此乙巳生丙午乙亥生丙子丙水运羽水音也子午阳年故太羽此资生第四元）太角初（此丙午生丁未丙子生丁丑丁木运角木音也丑未阴年当少角今太角者何也此丁本在未名干合直符故太角即未太丑少雨说此资生第五元也）太征（此丁未生戊申丁丑生戊寅此前癸见戊戊癸合火运合元此第六还周始）

　　阳明（司天也土运阳明故为第三）少宫（中见土运）少阴（下见少阴在泉）风凉胜复同（土不及灾五宫木行风令来胜之胜至甚也金来复胜凉克风土乃平故名风凉胜复同）己卯巳酉（酉正化卯对化）其运雨风凉（雨者土之本化风者木来胜土凉者金复胜木故三化也）少宫（此巳酉巳卯岁巳土宫此元首）太商（此巳卯生庚辰巳酉生庚戌庚金运商金音也辰戌阳年阳年当太过故太商此资生第二元）少羽终（此庚戌生辛亥庚辰生辛己辛水运羽水音也巳亥阴年不及故少羽此资生第三元）少角初（此辛己生壬午辛亥生壬子壬木运角木音也子午阳年当太角今少角者为午为火木见火虚故少角即子太午少也此资生四元也）太征（此壬午生癸未壬子生癸丑癸火运征火音也丑未阴年当少征今太征者此癸本在丑名干合直符故太征即丑太未少也此资生第五元也）太宫（此癸未生甲申癸丑生甲寅甲土运宫上音也首巳终甲申巳合土此第六元周而复始也）

　　阳明（司天也金运阳明故为第四也）少商（中见金运）少阴（下见少阴在泉即地胜金运）热寒胜复同（金不及灾七宫即火行热令来胜之胜至甚也金有子即水行寒来复胜火金乃平调故名热寒胜复同也）乙卯乙酉岁会太一天符（岁会者乙本在卯故名岁会也太一天符者三合会也即上见阳明金中金运下酉为金三金相合命曰太一天符也）其运凉热寒（凉者金运本化也即三合会金少当太即热寒二化不应即胜复不至也）太商（乙卯乙酉乙金运商金音也卯酉阴年当少商今太商者即是太一三合会故太商为此元首也）

　　太羽终（此乙卯生丙辰乙酉生丙戌丙水运羽水音也辰戌阳年太过故太羽此资生第二元也）太角初（此丙辰生丁巳丙戌生丁亥丁木运角木音也己亥阴年当少角今太角者即己亥厥阴木司天运合天符故太角此资生第三元也）太宫（此戊午生巳未戊子生巳丑巳土运宫土音也丑未阴年当少宫今太宫者何也即巳本在未此干合直符故太宫即未太丑少此资生第五元也）太商（此巳未生庚申巳丑生庚寅庚金运即首乙尾庚庚乙○第四原合金远此第六元还周复始也无）阳明（司天也水运阳明故为第五）少羽（中见水运）少阴（下见少阴在泉运水克地火也）雨风胜复同（水不及灾一宫即土行雨令来胜之胜至甚也水有子为木即木来复胜之风胜雨也水乃平此风雨胜复同也）辛卯辛酉（酉正化卯对化）其运寒雨风（寒者水运之本化也雨者土来胜之风者木来复胜之故三化令也）少羽终（辛卯辛酉辛水运羽水音也卯酉阴年不及故少羽元首）太角初（此辛卯生壬辰辛酉生壬戌壬木运角木音也辰戌阳年故太角此资生第二元）太征（此壬辰生癸巳壬戌生癸亥癸火运征火音也巳亥阴年当少征今太征者何也此为火年支佐之故火征即癸巳太征癸亥少征当两说之此资生第三元）太宫（癸巳生甲午癸亥生甲子甲土运宫土音也子午阳年故太宫此资生第四之元也）太商（此甲午生乙未甲子生乙丑乙金运商金音也丑未阴年当少商今太商者何也此丑未土土生金金资之故太商此资生第五元也）太羽终（此乙未生丙申乙丑生丙寅丙水运羽水音也辛首丙尾丙辛合元羽水此第六元还周复始）帝曰善少阳之政奈何岐伯曰寅申之纪也少阳（司天也木运少阳故为第一）

