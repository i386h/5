<!-- { "loadSidebar": true } -->
　　太角（中见木运）厥阴（下见厥阴木在泉运木相协议岁会）壬寅壬申（寅正化申对化）其运鼓风（木营运风化令）其化鸣紊启拆（木太过风鸣条紊启地裂启萌开拆花卉春风启发也）其变振拉摧拔（木怒即风伤其木故摧拔陨落）其病掉眩支胁惊骇（太过即伤肝久及于脾病也）太角初（壬寅壬申壬木运角木音也寅申阳年故太角即元首）少征（此壬寅生癸卯壬申生癸酉癸火运征火音卯酉阴年当不及故少征也此资生第二元也）太宫（此癸卯生甲辰癸酉生甲戌甲土运宫土音也辰戌阳年阳年太过故太宫此资生第三元）少商（此甲辰生乙己甲戌生乙亥乙金运商金音也巳亥阴年阴年不及故少商此资生第四元）太羽终（此乙己生丙午乙亥生丙子丙水运羽水音也子午阳年太过故太羽此第五元也）少角初（此丙午生丁未丙子生丁丑丁木运角木音也首壬尾丁丁壬合木运此第六元还周复始）

　　少阳（司天也火运少阳故为第二也）太征（中见火运上与天同）厥阴（下见厥阴木风在泉）戊寅天符戊申天符（符者合也上少阳火司天中戊火运上与天同合德）其运暑（火运暑化）其化暄嚣郁燠（相火化第三气当此万物暄嚣茂盛也）

　　其变炎烈沸腾（火太过炎灼流金即野泽如汤沸）其病上热郁血溢血泄心痛（火太过即伤心久及于肺火司天热病行于上也血溢即吐血叨血血泄即下血便血心痛即心中满痛）太征（戊寅戊申戊火运征火音也寅申阳年太过故太征也此为元首也）

　　少宫（此戊寅生巳卯戊申生巳酉也巳土运宫土音也卯酉阴年少宫此第二元）太商（此己卯生庚辰巳酉生庚戌庚金运商金音也辰戌阳年主太过故太商也此资生第三元也）少羽终（此庚辰生辛巳庚戌生辛亥辛水运羽水音也巳亥阴年阴年不及故少羽也此资生第四元）少角初（此辛巳生壬午辛亥生壬子壬木运角木音也子午阳年太过当太角今少角者何也即午为火木逢火虚故壬午少角壬子太角故两说之此资生第五元也）太征（此壬午生癸未壬子生癸丑癸本在丑干遇直符故太征即首戊尾癸戊癸合火运此元首还周）

　　少阳（司天也土运少阳故为第二也）太宫（中见土运）厥阴（下见厥阴木在泉地克运之土）甲寅甲申（寅正化申对化）其运阴雨（土营运雨令化）其化柔润重泽（已化湿时今溽暑即万物柔润太过即久雨沉阴谓之重泽）其变振惊飘骤（怒即暴卒注下谓之变也）其病体重 肿痞饮（太过即脾病久及于肾也）太宫（甲寅甲申甲土运宫土音也寅申阳年阳年太过故太宫也此元首也）太商（此甲寅生乙卯甲中生乙酉乙金运商金音也卯酉阴年不及当少商今太商者何故也此上见阳明金运合天符也此资生第二元也）太羽终（此乙卯生丙辰乙酉生丙戌丙水运羽水音也辰戌阳年太过故太羽也此资生第三元也）

　　太角（此丙辰生丁巳丙戌生丁亥丁木运角木音也己亥阴年当少角今太角者何也此土见厥阴木司天合木也此资生第四元）

　　太征（此丁己生戊午丁亥生戊子戊火运征火音也子午阳年主太过故太征此资生第五元）少宫（此戊子生巳丑戊午生己未首甲尾巳合土运此第六元还周而复始也）

　　少阳（司天也金运少阳故为第四）太商（中见金运）厥阴（下见厥阴木在泉运金克地木也）庚寅庚申（寅正化申对化）

　　其运凉（金营运凉化令）其化雾露 切（金太过即白埃四起化为雾露 切金性 冷也）其变肃杀凋零（变者变令非常也金怒白气化杀即草木苍落不待于黄）其病肩背胸中（太过即伤肺久及于肝病）少商（庚寅庚申庚金运商金音也寅申阳年当太商今反少商者何也即上见少阳相火司天天火刑之故名天刑也故少商即已上化令皆不应也）少羽终（即庚寅生辛卯庚申生辛酉辛水运羽水音也卯酉陆年不及故少羽也故此资生第二元也）太角初（此辛卯生壬辰辛酉生壬戌壬木运角木音也辰戌阳年阳年太过故太角此资生第三元也）太征（此壬辰生癸巳壬戌生癸亥癸火运征火音也巳亥阴年阴年不及当少征今太征者何也即巳为火此得年支合故太征也即巳太亥少即雨说此资生第四之元也）太宫（此癸巳生甲午癸亥生甲子甲土运宫土音也子午阳年故太宫此资生第五元也）少商（此甲午生乙未甲子生乙丑乙金运商金音也即首庚尾乙乙逢庚合其金即商却还复也）

　　少阳（司天也水运少阳故为第五）太羽（中见水运）厥阴（下见厥阴木在泉也）丙寅丙申（寅正化申对化）其运寒肃（运水当寒肃令）其化凝惨凛冽（水太过营运此化凝即冰冻也惨沉阴也凛冽即寒甚也即运水胜天火）其变冰雪霜雹（令变非常气过也德化冰凝布化即霜雪杀化即冰雹不待于冬）其病寒浮肿（病本于肾久及于心）太羽终（丙寅丙申丙水运羽水音也寅中阳年故太羽元首）太角初（此丙寅生丁卯丙申生丁酉丁木运角木音也卯酉阴年不及当少角今太角者即卯木岁会即卯太酉少此资生第二元也）太征（卯丁卯生戊辰丁酉生戊戌戊火运征火音心辰戌阳年太过故太征也此资生第三元也）

　　太宫（此戊辰生巳巳戊戌生巳亥巳土运宫土音也巳亥阴年不及当少商今太宫者即六巳在坤尾巳是也此资生第四元也）少商（此巳巳生庚午巳亥生庚子庚金运商金音也子午阳年太过今少商者何也谓午为火少阴司大火即天刑之故少商此资生第五元也）少羽终（此庚午生辛未庚子生辛丑辛水运羽水音也辛逢丙合水运羽此六元还周复见羽也）

　　帝曰善闻太阴之政奈何岐伯曰丑未之纪也太阴（司天也木运太阴故为第一也）少角（中见木运）太阳（下见太阳在泉） 热胜复同（木不及灾三宫即金行 令来胜之胜至甚也火来复胜之木乃平调故名 胜热复胜也）正宫（不及之年司天土平故正宫即五位皆同）丁丑丁未（未正化丑对化）其运风凉热（风者木运之本化也凉者金来行胜犯之热者火复胜金故三化也）正角初（丁丑丁未丁本运角木音也丑未阴年当不及故少角今言正角者即丁本在未名干合直符亦当大角也为上见土司天即木运承之气半归土运又减之故正角即未正丑少两说之元首）太征（即丁丑生戊寅丁未生戊甲戊火运征火音也寅申阳年阳年太过故太征此资生第二之元也）

　　少宫（此戊寅生巳卯戊申生巳酉巳土运宫土音也卯酉阴年不及故少宫此第三元也）太商（此巳卯生庚辰巳酉生庚戌庚金运商金音也辰戌阳年太过故太商也此资生第四元也）少羽终（此庚辰生辛巳庚戌生辛亥辛水运羽水音也巳亥阴年阴年不及故少阴也此资生第五元也）少角初（此辛巳生壬午辛亥生壬于壬木运午为火木逢火虚故少角丁逢壬合木运还周复始于角）太阴（司天也火运太阴故为第二也）少征（中见火运）太阳（下见太阳水在泉地水胜于运火也）寒雨胜复同（火不及灾九宫即水行寒令来胜之胜至甚即土行雨化复胜之故曰寒雨胜复同也）癸丑癸未（未正化丑对化）其运热寒雨（热者火运之本化也寒者水令来胜火也雨者土令来复胜水故行此三化令也）少征（癸丑癸未癸火运征火音也丑未阴年当少征也癸虽在丑见直符即地见太阳水克之故少征也此为元首也）太宫（此癸丑生甲寅癸未生甲申甲土运宫土音也故寅申阳年太过故太宫此资生第二元）太商（此甲寅生乙卯甲申生乙酉乙金运商金音也卯酉阴年当少商今太商者上见阳明金运合天金曰天符故太商此资生第三元也）太羽终（此乙卯生丙辰乙酉生丙戌丙水运羽水音也辰戌阳年太过故太羽此资生第四元也）

　　太角（此丙辰生丁巳丙戌生丁亥丁木运角木音也巳亥阴年当少角上见天符故太角第五元也）太征（此丁巳生戌午丁亥生戊子戊见癸合火运此第六元复还征音也）

　　太阴（司天也土运太阴故为第三也）少宫（中见土运）太阳（下见太阳水在泉土还上与天同下胜地）风清胜复同（土不及灾五宫即木行风化木来胜于土胜至甚也即金行 令复胜于木土乃平调故名风清胜复同同者金胜同前胜也）巳丑太一天符巳未太一天符（巳运土丑未年土上太阴司天土三者合会故名太一天符也）其运雨风凉（土行雨令土本化也风者木来胜土也凉者金来胜木也土合天符惟土雨独化即风凉二化不来胜）太宫（巳丑巳未巳土运官土音也上合天符故太宫此为元首也）少商（即巳丑生庚寅巳未生庚申庚金运商金音也寅申阳年太过当太商今少商者即寅申上见少阳相火司天名曰天刑故少商此资生第二元）少羽终（此庚寅生辛卯庚申生辛酉辛水运羽水音也卯百阳年不及故少羽也此资生第三元）太角初（此辛卯生壬辰辛酉生壬戌壬木运角木音也辰戌阳年太过故太角也此资生第四元）太征（此壬辰生癸巳壬戌生癸亥癸生第二元也）太宫（以下缺注） 太阴 少商 太阳 执寒胜复同 乙丑乙未 其运凉热寒 太商 太羽终 太角 少征太宫 太商 太阴 少羽 太阳 雨风胜复同辛丑辛未（未正化丑对化）其运寒雨风（寒者水运之本化雨者土来胜水风者水复胜土故此三化令也）太羽终（辛丑辛未辛水运羽水音也丑未阴年当少羽令太羽者即太阳在泉与地合故太羽此元首）少角初（此辛丑生壬寅辛未生壬申壬木运角木音也寅申阳年今少角者木见火虚上司天火也故少角此资生第一元也）太征（此壬寅生癸卯壬申生癸酉癸火运征火音也卯酉阴年当少征今太征者即卯木生火火王也此资生第三元）太宫（此癸卯生甲辰癸酉生甲戌甲土运宫土音也辰戌阳年太过故太宫也此资生第四元）少商（此甲辰生乙巳甲戌生乙亥乙金运商金音也巳亥阴年不及故少商也此资生第五元也）

　　太羽终（此乙巳生丙午乙亥生丙子丙终见辛首丙尾辛共水运此六元羽复还周也）

　　帝曰善少阴之政奈何岐伯曰子午之纪也少阴（司天也木运少阴故为第一）太角（中见木运）阳明（下见阳明在泉）

