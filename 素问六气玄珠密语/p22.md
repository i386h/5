<!-- { "loadSidebar": true } -->
　　壬子壬午（午正化子对化）其运风鼓（木营运风化令）其化鸣紊启拆（木得初气即发生万物故风鸣条紊裂启拆萌牙生长也）其变振拉摧拔（太过即今变易也风伤木）其病支满（太过即伤肝久及于脾也）太角初（此壬子壬午壬木运角木音也子午阳年当太角故为元首也）太征（此壬午生癸未壬子生癸丑癸火运征火音也丑未阴年不及当少征不太征者即癸在丑即干合直符也故丑太未少也故两说之此资生第二元也）太宫（此癸未生甲申癸丑生甲寅甲土运宫土音也寅申阳年太过故太宫也此资生第三元也）太商（此甲申生乙酉甲寅生乙卯乙金运商金音也卯酉阴年不及当少商也今太商者何也即上见阳明金司天令天符也此资生第四元也）太羽终（此乙卯生丙辰乙酉生丙戌丙水运羽水音也辰戌阳年太过故太羽也此资生第五元也）太角（此丙辰生丁巳丙戌生丁亥丁木运角木音也巳亥阴年不及当少角也今太角者何也上见厥阴木司天运合天符也此丁逢壬还周也）

　　少阴（司天也火运少阴故为第二）太征（中见火运）阳明（下见阳明在泉）戊子天符戊午太一天符（符者合也运与天同曰天符也并年三合会也天合三元太一天符也）其运炎暑（太过有余又与天同即火气盛化故炎暑）其化暄曜郁燠（火运太过即暄热曜明也郁燠即热中于民众病也）其变炎烈沸腾（变易非常令也炎暑盛化即水如汤沸也）其病上热血溢（太过即伤心久及肺病）太征（戊子戊午戊火运征火音故为元首之初气也）太宫（此戊午生巳未戌子生己丑己土运未丑阴年当不及今太宫者此己本在未合十直符故太宫此资生第二元也）少商（此巳未生庚申巳丑生庚寅庚金运商金音也寅申阳年当太商今少商者此庚申少阳相火司天天刑运故少商此资生第三元）少羽终（此庚寅生辛卯庚申生辛酉辛水运羽水音也卯酉阴年不及故少羽也此资生第四元）太角初（此辛卯生壬辰辛酉生壬戌壬木运角木音也辰戌阳年太过故太角此资生第五元也）太征（此壬辰生癸巳壬戌生癸亥癸火运征火音也巳亥阴年当不及今太征者此巳为火即支合干德故太征即癸逢戊戊癸火运此第六元征得还周也）

　　少阴（司天也上运少阴故为第三）太宫（中见土运）阳明（下见阳明在泉也）甲子甲午（午正化子对化）其运阴雨（土营运湿化令故阴雨也）其化柔润时雨（土化溽暑埃湿故柔润至第四气中大雨时行）其变飘骤震惊（今变易政即太过有余即雨暴卒注下雷雹震惊土胜也）其病中满身重（太过即伤脾久及于肾病也）太宫（甲子甲午甲土运宫土音也子午阳年故太宫元首也）少商（此甲子生乙丑甲午生乙未乙金运商金音也丑未阴年不及故少商此资生第二元也）太羽终（此乙丑生丙寅乙未生丙申丙水运羽水音也寅申阳年太过故太羽此资生第三元也）太角初（此丙寅生丁卯丙申生丁酉丁木运角木音也卯酉阴年当少角今太者此卯为木也与运合岁会故太角也此资生第四元也）太征（此丁卯生戊辰丁酉生戊戌戌火运征火音也辰戌阳年故太征也此资生第五元）太宫（此戊辰生巳巳戊戌生巳亥巳土运宫土音也巳亥阴年当少宫今太宫者即六巳在地户巳是也巳符巳故太宫巳逢甲合土运此第六元宫得还周也）

　　少阴（司天也金运少阴故为第四）太商（中见金运）阳明（下见阳明在泉）庚子庚午（午正化子对化）其运凉劲（金营运 劲凉化令）其化雾露萧 （金营运白埃如雾金风萧萧有声）其变肃杀凋零（金怒即变令萧杀凋零者金气盛而苍落凋零）其病上 （病者肺久及于肝也）少商（庚子庚午庚金运问金音也子午阳年太过当太商今少商者上见少阴君火天刑之故少商也此为元首也）少羽终（此庚子生辛丑庚午生辛未辛水运羽水音也丑未阴年不及故少羽也此资生第二元也）少角初（此辛丑生壬寅也辛未生壬申也壬木运角木音也寅申阳年太过当太角今少角者何也上见少阳相火司天火燃木损故少角第三元也）太征（此壬寅生癸卯壬申生癸酉癸火运征火音也卯酉阴年不及当少征今太征者何也卯木生于火故太征也此资生第四元也）太宫（此癸卯生甲辰癸酉生甲戌甲土运宫土音也辰戌阳年太过故太宫第五元）少商（此甲辰生乙巳甲戌生乙亥乙金运商金音也乙庚合金运此第六元还周也）

　　少阴（司天也水运少阴故为第五）太羽（中见水运）阳明（下见阳明在泉）丙子岁会（运水子水运与年同日岁会也）

　　丙午（正化）其运寒（水营运寒化令也）其化凝惨凛冽（水太过冰凝坚天惨澹凛冽即寒甚极也）其变冰雪霜雹（其令太过变失常令寒凛为德化霜雪为布化水雹杀化也）其病寒下寒湿（病在肾久及于心脏）太羽终（丙子丙午丙水运羽水音也子午阳年故太羽此元首也）太角初（此丙子生丁丑丙午生丁未丁木运角木音也丑未阴年当少角即丁寄未故太角此资生第二元也）太征（此丁丑生戊寅丁未生戊申戊火运征火音也寅申阳年太过故太征故此资生第三元也）

　　少宫（此戊寅生巳卯戊申生巳酉巳土运宫土音也卯酉阴年不及故少宫此资生第四元也）太商（此巳卯生庚辰巳酉生庚戌庚金运商金音也辰戌阳年太过故太商此资生第五元也）少羽（此庚辰生辛巳庚戌生辛亥辛水运羽水音也辛还丙丙辛同羽此资生第六元还周）

　　帝曰善闻厥阴之政奈何岐伯曰巳亥之纪也厥阴（司天也木运厥阴故为第一）少角（中见木运）少阳（下见少阳在泉） 热胜复同（木不及灾三宫即金行 化来胜木胜至甚也木有子即火行热化复胜于金木乃平调故曰 热胜复同）正角（木司天不及年木在上得平正）丁巳天符（对化）丁亥天符（正化）其运风凉热（风者木运之本化也凉者金令来胜木也热者火令来复胜金也故此三化也）太角初（丁巳丁亥丁木运角木音也巳亥阴年不及当少角今太角者一见厥阴木合天符故太角也此元首也）太征（此丁巳生戌午丁亥生戊子戊火运征火音也子午阳年太过故太征比资生第二元也）太宫（此戌午生巳未戊子生巳丑巳土运宫土音也丑未阴年当不及今太宫者此巳寄未干相生故未太丑少此资生第二元也）少商（此巳丑生庚寅巳未生庚申也庚金运商金音也寅申阳年当太商也今少商者此上见少阳相火司天天刑之故少商此资生第四元也）少羽终（此庚寅生辛卯庚申生辛酉辛水运羽水音也卯酉阴年不及故少羽也此资生第五元也）太角初（此辛卯生壬辰辛酉生壬戌壬木运角木音也此丁还见壬合木运此第六元还周复始也）

　　厥阴（司天也火运厥阴故为第二）少征（中见火运）少阳（下见少阳在泉也）寒雨胜复同（火不及灾九宫即水行寒令来胜火胜至甚工行两令复胜水火始平调故寒雨胜复同也）癸巳（对化）癸亥（无化）其运热寒雨（热者火运之本化寒者水令来胜之雨者土令复胜水故此三化令也）太征（癸巳癸亥癸火运征火音也巳亥阴年不及故当少征今太征此下见少阳相火在泉与运火合岁会故太征）太宫（此癸巳生甲午癸亥生甲子甲土运宫土音也子午阳年太过故太宫也此资生第二元）

　　少商（此甲午生乙未甲子生乙丑乙金运商金音也丑未阴年不及故少商此资生第三元也）太羽终（此乙丑生丙寅乙未生丙申丙水运羽水音也寅申阳年太过故太羽也此资生第四元）太角初（此丙寅生丁卯丙申生丁酉丁木运角木音也卯酉阴年当少角今太角者此卯酉本与木运同为岁会也故太角也此资生第五元也）太征（此丁卯生戊辰丁酉生戊戌戊火运征火音也此癸首戊尾戊癸合火运此资生第六元还周也）

　　厥阴（司天也土运厥阴故为第三）少宫（中见土运）少阳（下见少阳在泉）风 胜复同（土不及灾五宫即木行风令来胜土胜至甚也即金行清令来复胜木土始平调故风 胜复同）巳巳巳亥（巳对化亥正化）其运雨风凉（雨者土运之本化也风者木来岁土凉者金复胜木故此三令之化雨风凉也）太宫（巳巳巳亥巳土运宫土音也巳亥阴年当少宫今太宫者为六巳在地户巳是也故太宫此元首也）少商（此巳巳生庚午巳亥生庚子庚金运商金音也子午阳年当太商今少商者上见少阴君火司天天刑之故少商此资生第一元也）少羽终（此庚午生辛未庚子生辛丑辛水运羽水音也丑未阴年不及故少羽也此资生第三元也）少角初（此辛丑生壬寅辛未生壬申壬木运角木音也寅申阳年当太角今少角者此寅申少阳相火司天火燔即木损故少角也此资生第五元也）太征（此壬寅生癸卯壬申生癸酉癸火运征火音也卯酉阴年当少征今太征者此卯为木也火见木王故太征即年生之也此资生第五元也）太宫（此癸卯生甲辰癸酉生甲戌申土运宫土音也辰戌阳年当太宫此甲还巳合土运宫得还周）

　　厥阴（司天也金运厥阴故为第四）少商（中见金运）少阳（下见少阳在泉地火克运是金也）热寒胜复同（金不及灾七宫即火行热令来胜金胜至甚即水行寒令复胜火金始平调故热寒胜复同也）乙巳乙亥（巳对化亥正化）其运凉热寒（凉者金运之本化也热者大令来胜金也寒者水令复胜火也故此三化凉热寒也）少商（乙巳乙亥乙金运商金音也巳亥阴年不及故少商元首也）太羽终（此乙巳生丙午乙亥生丙子丙水运羽水音也子午阳年故太羽此资生第二元也）太角初（此丙午生丁未丙子生丁丑丁木运角木音也丑未阴年当少角今太角者此丁寄未即于合宜符故太角此资生第三元也）太征（此丁未生戌申丁丑生戊寅戊火运征火音也寅申阳年太过故太征此第四元也）少宫（此戊寅生巳卯戊申生巳酉巳土运宫土音也卯酉阴年不及故少宫也此资生第三元也）太商（此巳卯生庚辰巳酉生庚戌庚金运商金音也首乙终庚乙庚合金商还之周之）厥阴（司天也木运厥阴故为第五）少羽（中见水运）少阳（下见少阳在泉运水胜地火也）雨风胜复同（水不及灾一宫即土行雨令来胜水胜至甚也水欲困即木行风令复胜土水始平调故雨风胜复同）辛巳辛亥（巳对化亥正化）其运寒雨风（寒者水运之化也雨者土来胜水风者木来复胜土故此三化令也）少羽终（辛巳辛亥辛水运羽水音也巳亥阴年故少羽此元首也）

　　少角初（此辛巳生壬午辛亥生壬子壬木运角木音也子午阳年当太角今少角者上见少阴火火燔木损故少角此资生第二元也）太征（此壬午生癸未壬子生癸丑癸火运征火音也丑未阴年当不及今太征者即癸寄丑也干合直符故太征第三元）少宫（此癸丑生甲寅癸未生甲申甲土运宫土音也寅申阳年太过当太宫今少宫者甲遇申罚故少也此年克此资生第四元也）太商（此甲申生乙酉甲寅生乙卯乙金运商金音也卯酉阴年不及当少商今太商者上见阳明金司天天符合运也故太商此第五元也）太羽终（此乙卯生丙辰乙酉生丙戌丙水运羽水音也辰戌阳年故太羽首辛终丙丙辛还水羽还周也）

