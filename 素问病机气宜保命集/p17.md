<!-- { "loadSidebar": true } -->
　　上为粗末。每服半两。水一盏半。煎一盏。去滓温服。

　　治产前胀满。身体沉重。枳壳汤中。加白术一两。

　　治产前寒热。小柴胡汤中。去半夏。谓之黄龙汤。

　　治怀孕胎漏。

　　二黄散。

　　生地黄 熟地黄（各等分）

　　上为细末。加白术。枳壳汤调下一两。日二服。

　　治有孕胎痛。

　　地黄当归汤。

　　当归（一两） 熟地黄（二两）

　　上为粗末。作一服。水三升。煎至升半。去滓顿服。

　　束胎丸

　　白术 枳壳（去穣炒等分）

　　上为末。烧饭为丸。如桐子大。每月一日食前服三五十丸。温熟水下。胎瘦易生也。服至产则已。

　　产间药治胎衣不下。或子死腹中。或血冲上昏闷。或血暴下。及胞干而不能产者。宜服

　　半夏汤。

　　半夏曲（一两半） 桂（七钱半去皮） 大黄（五钱） 桃仁（三十个去皮尖炒）

　　上为细末。先服四物汤三两服。次服半夏汤三钱。生姜三片。水一盏。煎去三分。食后。如未效。次服下胎丸。

　　下胎丸

　　半夏（生） 白敛（各半两）

　　上为细末。滴水为丸。如桐子大。食后。用半夏汤下三二丸。续续加至五七丸。如有未效者。须广大其药。

　　榆白皮散主之。又不效大圣散主之。有宿热人。宜服人参荆芥散。

　　产后药治产后经水适断。感于异证。手足牵搐。切牙昏冒。宜

　　增损柴胡汤。

　　柴胡（八钱） 黄芩（四钱半） 人参（三钱） 半夏（三钱） 石膏（四钱） 知母（二钱） 黄 （五钱）

　　甘草（四钱炙）

　　上为粗末。每服半两。生姜五片。枣四个。水一盏半。煎至一盏。温服清。无时。

　　前证已去。次服

　　秦艽汤

　　。去其风邪。

　　秦艽（八钱） 人参（三钱） 防风（四钱半） 芍药（半两） 柴胡（八钱） 黄芩（四钱半） 半夏（三钱）

　　甘草（四钱炙）

　　上为粗末。每服五七钱。水一盏。煎至七分。温服清无时。二三日经水复行。前证退。宜服荆芥散。小柴胡小料中。加荆芥穗五钱。枳壳五钱麸炒去穣。同小柴胡汤煎服。三二日后。宜正脾胃之气。兼除风邪。宜服

　　防风汤。

　　苍术（四两） 防风（三两） 当归（一两半） 羌活（一两半）

　　上为粗末。每服一二两。水三盏。煎至一盏半。取清。续续常服。无时。

　　凡胎前之药。无犯胎气。产后变化。并同伤寒坏证。尽从加减四物汤调治。

　　治产后腹大坚满。喘不能卧。

　　白圣散。

　　樟柳根（三两） 大戟（二两半） 甘遂（一两炒）

　　上为极细末。每服二三钱。热汤调下。取大便宣利为度。此药主水气之胜药也。

　　治产后风气在表。面目四肢浮肿。宜加减局方中七圣丸。每服二十丸。白汤下。日加三四丸。以利为度。

　　如浮肿喘嗽。加木香槟榔倍之。谓气多浮则肿。如头目昏冒。加羌活川芎。谓多风也。如只浮肿。根据七圣丸本方服之。

　　治产后日久虚劳。虽日久而脉浮疾者。宜服三元汤。

　　柴胡（八钱） 黄芩 人参 半夏（洗） 甘草（炙以上各三钱） 川芎 芍药 熟地黄 当归（各二钱半）

　　上为粗末。同小柴胡汤煎服。

　　治日久虚劳。微有寒热。脉沉而浮。宜

　　柴胡四物汤。

　　川芎 熟地黄 当归 芍药（各一两半） 柴胡（八钱） 人参 黄芩 甘草 半夏曲（以上各三钱）

　　上为粗末。同四物煎服。

　　如日久虚劳。针灸小药俱不效者。宜服

　　三分散。

　　白术 茯苓 黄 川芎 芍药 熟地黄 当归（各一两） 柴胡（一两六钱） 黄芩（六钱） 人参（一两六钱）

　　半夏（六钱） 甘草（六钱）

　　上为粗末。每服一两。水一盏。煎至半盏。温服清。日一服。

　　治产后虚劳不能食。宜

　　十全散。

　　白术 茯苓 黄 （各二两） 人参 川芎 芍药 熟地黄 当归（各一两） 桂（一两半） 甘草（一两半炙）

　　上 如麻豆。每服半两。水一盏半。入生姜五片。枣三枚。同煎至七分。空心食前温服清。

　　凡虚损病者。浅深治有次第。虚损论中详论之。

　　治产后诸风。痿挛无力。

　　血风汤。

　　秦艽 羌活 防风 白芷 川芎 芍药 当归 地黄 白术 茯苓（各等分）

　　上为细末。一半炼蜜丸如桐子大。一半散。温酒调下丸子五七十丸。甚妙。

　　治产后诸积不可攻。当养阴去热。其病自退。宜服

　　芍药汤。

　　芍药（一斤） 黄芩 茯苓（各六两）

　　上三味为粗末。每服半两。水煎。日三服。去滓温服。

　　治产后儿枕大痛。

　　黑白散。

　　乌金石（烧红醋淬七遍另为细末） 寒水石（烧存性末）

　　上二味各等分。另顿放。临服各抄末一钱半。粥饮汤下。痛止便不可服。未止再服。大效。

　　治产后不烦而渴。

　　桃花散。

　　新锻石（一两） 黄丹（半钱）

　　上细末。渴时冷浆水。调一钱服。

　　治产后冲胀。胸中有物状。是噎气不降。

　　紫金丹。

　　代赭石 砺石（各等分）

　　上为细末。醋糊为丸。如桐子大。每服三五十丸。酒下。胸中痛。加当归汤下。久服治血癖。

　　又方

　　代赭石（一两） 桃仁（三钱炒去皮尖） 大黄（五钱）

　　上为末。薄荷水为糊。丸如桐子大。每服三五十丸。温水下无时。

　　治脐腹痛不可忍。四物汤一两。加玄胡三钱半。

　　治血癖腹痛。及血刺腰痛。四物汤细末二两。加酒煮玄胡细末三两。每服三钱。酒调下。

　　治血运血结血聚于胸中。或偏于少腹。或连于肋胁。四物汤四两。倍当归川芎。加鬼箭红花玄胡各一两。

　　同为末。如四物汤煎服。取清调没药散服之。

　　没药散

　　虻虫（一钱去足羽炒） 水蛭（一钱炒） 麝香（一钱） 没药（三钱）

　　上为细末。煎前药调服。血下痛止。只服前药。

　　治产后头痛。血虚痰癖寒厥。皆令头痛。加减

　　四物汤。

　　羌活 川芎 防风 香附子（炒） 白芷（以上各一两） 石膏（二两半） 细辛（二钱） 当归（五钱）

　　熟地黄（一两） 甘草（五钱） 苍术（一两六钱去皮）

　　上为粗末。每服一两。水煎服无时。如有汗者。是气弱头痛也。方中加芍药三两。桂一两半。加生姜煎。如痰癖头疼。加半夏三两。茯苓一两半。加生姜煎。如热厥头痛。

　　又加白芷三两。石膏三两。知母一两半。寒厥头痛。加天麻三两。附子一两半。生姜煎。

　　治产后风虚血眩。精神昏昧。

　　荆芥散。

　　荆芥穗（一两三钱） 桃仁（五钱去皮尖炒）

　　上为细末。温水调服三钱。微喘加杏仁（去皮尖炒） 甘草（炒） 各三钱。

　　治产前证胎不动。如重物下坠。腹冷如冰。

　　立效散。

　　川芎 当归（各等分）

　　上为粗末。每服秤三钱。水二盏。煎至一盏。去滓食前服。

　　治如人胎漏。及因事下血。

　　枳壳汤。

　　枳壳（半两） 黄芩（半两） 白术（一两）

　　上为粗末。每服五七钱。水一盏。煎至七分。食前空心服。

　　治妇人筋骨痛。及头痛脉弦。憎寒如疟。宜服

　　风六合汤。

　　四物汤四两。加羌活防风各一两。

　　治妇人血气上冲。心腹肋下闷。宜服

　　治气六合汤。

　　四物四两。加木香槟榔各半两。

　　治妇人脐下冷。腹痛腰脊痛。宜服

　　玄胡六合汤。

　　四物内加玄胡苦楝（炒）各一两。

　　治妇人气充经脉。月事频并。脐下痛。宜

　　芍药六合汤。

　　四物内倍加芍药。

　　治妇人经事欲行。脐腹绞痛。宜服

　　八物汤。

　　四物内。加玄胡苦楝各一两。槟榔木香各半两。

　　治妇人经水过多。别无余证。

　　四物内。加黄芩白术各一两。

　　治妇人经水涩少。

　　四物内。加葵花煎。

　　治妇人虚劳气弱。喘嗽胸满。宜

　　气六合汤。

　　四物内。加浓朴一两。（制） 枳实半两。（炒）

　　以上煎法。并同四物服之。

　　四物主治法熟地黄 补血。如脐下痛。非熟地黄不能除。此通肾经之药也。

　　川芎 治风。泻肝木。如血虚头痛。非芎不能除去。此通肝经之药也。

　　芍药 和血理脾。治腹痛非芍药不能除。此通脾经之药也。

　　当归 和血。如血刺痛。非当归不能除。此通心经之药也。

　　以上四味治法。如前一证。于四物汤中。各加二味用之。如少腹痛。四物汤四两。加玄胡苦楝各一两。经水暴多。四物四两。加黄连黄芩各一两。如腹痛者只加黄连。如夏月用不去黄芩。经水如黑豆水。加黄连黄芩各一两。如经水少而血色和者。四物四两。加熟地黄当归各一两。如经水适来适断。往来寒热者。先服小柴胡。

　　以去其寒热。后以四物汤调治之。如寒热不退。勿服四物。是谓变证。表邪犹存。不能效也。根据前论中变证。

　　随证用药调治之。

　　治妇人血积。

　　增损四物汤。

　　四物内。加广术京三棱桂干漆。皆根据法制。各加一两。如四物煎服。

　　治妇人产后血昏血崩。月事不调。远年干血气。皆治之。名曰

　　红花散。

　　干荷叶 牡丹皮 当归 红花 蒲黄（炒）

　　上各等分。为细末。每服半两。酒煎和滓温服。如衣不下。另末榆白皮。煎汤调半两立效。

　　治妇人恶物不下。

　　当归（炒） 芫花（炒）

　　上细末。酒调三钱。又好墨醋碎末之。小便酒调下妙。

　　又治胎衣不下。蛇退皮（炒焦）细末二钱。酒调下。

　　诸见血无寒。衄血下血吐血溺血。皆属于热。但血家证。皆宜服此药。

　　生地黄散。

　　生地黄 熟地黄 枸杞子 地骨皮 天门冬 黄 芍药 甘草 黄芩上各等分同 。每服一两。水一盏半。煎至一盏。去滓温服。脉微身凉恶风。每一两加桂半钱。吐血者多有此证。

　　治衄血不止。

　　麦门冬饮子。

　　麦门冬 生地黄上等分 。每服一两。煎服。又衄血先朱砂蛤粉。次木香黄连。大便结下之。大黄芒硝甘草生地黄。溏软。

　　栀子黄芩黄连。可选用。

