<!-- { "loadSidebar": true } -->
　　脚心肿痛（因久行久立所致）

　　蚯蚓屎，水和敷，一夕即愈。（单方）

　　风痒足疮（远近流黄水者）

　　黄柏去皮不拘多少，用猪胆汁涂搽，晒干数次，酥透柏皮，方研末。先用花椒煎汤洗过，随脚趾缝烂疮鹅掌黄皮焙干，烧灰存性为末搽。或因暑抓烂疮，细茶嚼烂敷之。（单方）

　　两足血风痛马齿苋（焙干净末）五钱 黄丹（飞） 黄柏 儿茶 枯矾各三钱 轻粉一钱共末。生桐油调摊纸上，先用葱椒汤洗净，贴之效。（《单方集验》）

　　烂腿疮乳香 百草霜 窑煤各三分 没药分半 血竭 龙骨 轻粉各一分 生芝麻一撮，生鸡子调，做隔纸膏贴。（《怀德堂方》）

　　裙带疮嫩长桑根皮 用不落水猪油捣敷，干即换，数个愈。（《心镜传》）

　　一用 梨叶百片、猪油二两，将叶在锅内炒拌，次下上好白蜡二两，亦捣烂拌在内，令化在药上，又下盐一两，亦拌在内，烧用微火，不可使药炒烂，取起待冷，粘贴神效。（《单方裙风疮炉甘石醋 研细，麻油日日调敷，立愈。（历验仙方）

　　肉刺鸡眼蓖麻子为细末，敷上一、二时，其刺自出，痛即止。（《秘方集验》）

　　鸡眼生蜈蚣一条捣烂，少许粘贴，片时拔根。（抄本）

　　脚碱荸荠半个贴患处过夜，次晚再贴。五、六夜其碱连根脱出。 一用葱根、荸荠捣汁一碗煎，再取松香四两，麻油再煎，滴水成珠，方入前汁摊膏药贴即落。 一方：蜈蚣一条，硼砂等驴眼疮（生脚胫骨周遭，如 疮样）

　　田螺去壳，捣烂敷，数次即愈。（《单方集验》）

　　脚折裂破（凡冬月患此，行步疼痛）

　　用汤洗净拭干，将黄蜡一两溶化入松香末三分，用少许安刀头上，溶化滴入折中即愈，神效甲疽延烂绿矾五两 烧至汁尽研末，色如黄丹收之。每以盐汤洗拭，用末浓敷，以软帛绞裹，当日即汗断疮干，每日一遍。盐汤洗净，其痂干处不须进，洗后或作白脓，即擦破敷之，自瘥。

　　（嵌甲入肉矾石烧灰敷，饵恶肉生好肉，细细割取甲角，愈。（《肘后方》）

　　末药方（治脚上一切乱疮）

　　珍珠 琥珀各一钱 轻粉 黄丹 乳香（去油） 没药 石膏各一钱 沿牛壳四钱共末敷。（抄本）

　　经验丹方汇编

　　解诸毒

　　（附吞铜铁）

　　中毒觉腹中不快，即以生豆腐试之，入口不闻腥气，此中毒也。急以升麻煎浓连饮，以手抠吐即愈。（各部俱载）

　　蛊毒先取炙甘草一寸，嚼之咽沫，若中毒即吐出，仍以炙甘草三两，生姜四两，水六升煮二升，日三服。若含甘草而不吐者，非毒也。（《微今铎）

　　蛊毒昔李熹为雷州推官，得治蛊方。毒在上，用升麻吐之；毒在腹，用郁金下之。或合二味服之，不吐则泻，活人甚多。（《范石湖文集》）

　　解相反药毒蚕退纸（即出过蚕之纸） 烧灰细研一钱，冷水调下，频服，效。

　　解百药毒（服药过多生出毒病，头肿如斗，唇流血，或心口饱闷，或脐腹撮痛者）

　　黑小豆（即马料豆）、绿豆各半升，煮汁服，并食豆宽，愈。 附子、川乌、天雄、斑蝥毒，单以马料豆煎汁服；皂矾毒，急取面糊一钵服之。《单方总集》砒霜毒绿豆粉（细筛）四两，黄泥（筛）四两，生鸡清九个，共一处以浸豆水和服即解。若有黑羊血再吞更妙。凡服砒人，不可仰卧，恐毒流四肢难治。愈后，烟、酒、姜、椒、煎、炒须忌百日。（《愿体集》）

　　解信毒速取梁上燕子窠，用井水三、四大碗放水桶内，将手多搅调之，用夏布手巾如柞腐法，筛去泥叶，取所搅之水连灌二、三碗，自吐。不吐再灌，吐尽方醒。（单方）

　　断肠草毒鸡抱卵劈开，以清油调匀灌之；或服生鸡蛋三、四枚；或服热羊血碗许，总宜吐尽方醒。

　　（铅粉毒妇人打胎，服之不惟不效，每至欲死不能、求生不得，且生子多痴呆，身体发疮毒。有误服者，急捣萝卜汁饮之。（《秘方集验》）

　　开口椒毒吐白沫、身冷欲绝者，地浆水饮之即解。（金匮方）

　　野蕈毒饮地浆水三、四碗。地浆能解百毒，真神方也。（《单方全集》）

　　牛肉毒乌柏树根皮酒煎，同热酒服。或菊花连根捣汁，酒服。（同上）

　　犬马肉毒杏仁去皮粒四两，碎，以百沸汤和仁绞汁，作二、三服吃。或急吃冷粥一碗，顷刻毒解思食。（《单方全集》）

　　菌子并河豚毒多服金汁即解；如难得，于地上挖一潭，用水和泥，稍定，服水一、二碗即解。或服紫金锭更妙。（《钱氏抄方》）

　　烧酒毒（火烧闷绝或受烟煤毒）

　　用白萝卜汁或热尿灌俱效。（《愿体集》）

　　误食蚂蝗嗜芹菜者多此疾，空心食地浆水少许即下。（同上）

　　蟹毒藉汁、蒜汁、冬瓜汁、黑豆汁及紫苏汁俱可解。（同上）

　　食毒鳖饮蓝汁数碗或蓝锭清水亦可。

　　自死六畜毒黄柏捣末，水调一钱；或壁上黄土二钱，水调服；或饮人乳一碗。（《单方全集黄鳝鱼毒食此犯荆芥，能害人，服地浆解之。（《集简方》）

　　白果毒麝香一分，煎汤服。

　　豆腐毒萝卜汤饮之即解。（《本草》）

　　煤炭毒一时晕倒，不救杀人，急以新汲清水灌之。（言瑶方）

　　盐卤毒用生豆腐浆灌下，再以鹅翎搅喉数次，令吐即活。（古方）

　　马犬河豚诸鱼蟹毒（心下坚硬或腹胀，口渴，忽发热，妄语）

　　芦根煮汁服。（梅师方）

　　误食桐油（令人发吐不止）

　　急饮热酒即解。（《秘方集验》）

　　吞铜钱羊胫灰煮粥食之，神效。（《本草》）

　　吞针虾蟆眼一只，木通汤吞下，其针即穿于眼内从大便而出。

　　小儿吞针将半生半熟出芽蚕豆捣烂，用韭汁为丸吞下。（秘方）

　　经验丹方汇编

　　五绝急症

　　人遇暴症，急如风雨，延医不及，无不束手待毙。若口中有气，心头尚温者，急宜按方速治，免诸横妖，功莫大焉。

　　五绝皆用半夏研细末，冷水和丸如小豆大，塞鼻中，并燥末吹耳内。心温者，死一日犹可活，此扁鹊法，奈人不晓。因气绝多不救，惜哉！又急于人中穴及两足大趾甲离甲一韭菜叶各灸三救自刎法自刎之人，断食嗓者可治；断气嗓者难治。若食嗓气嗓俱断更难治。全要知觉早，急将头扶住，乘其气未绝、额未冷，用丝线缝合刀口。据方书用桃花散。（用锻石二升，大黄四两，切片同炒，候灰桃红色，去大黄将灰细筛，收贮瓶内过月余去火气，然后可以应用，故此药必须预先备之，降香末、松香末搽沾。）奈一时难得，迅速之际延医不及，急将活鸡一、二只，扯下热鸡皮（冷则无用），将线缝刀口周遭缠护，用软绢帛并棉花扎之。外将女人旧布裹脚周遭再缠五六转，勿使泄气，其中自然合一。令患者仰卧，以高枕枕脑后，使头郁而不直，刀口不开。冬夏避风，衣被盖暖，若气从口鼻通出，方用白米一合，入人参一钱、姜三片同煎粥汤饮之接补元气，再延名医调治可也。（《愿体集》鬼魇灶心土碎打，井水调二钱，更挑半指甲许吹入鼻中。如不醒，用艾灸人中穴，并两足大趾甲冻死凡冻将死者，以灰烧暖盛囊中，熨心头，冷即易热灰。若不先温其心，便以火烘，则冷与火争，必死。（《感应篇载》）

　　渴死用路上热土、大蒜，匀研烂，水调，去渣饮之。（古方）

　　经验丹方汇编

　　癫痫狂乱

　　（附鬼祟）

　　惊气丸（发则牙关紧闭，涎潮昏塞；醒则精神若痴）

　　附子 木香 僵蚕 白花蛇 桔红 天麻 麻黄 干蝎 南星（姜汁浸一夜）各三钱苏加冰片少许，蜜丸如龙眼大。每服一丸，金银薄荷汤下。一呆犯临刑得释，惊痴。一丸而愈。 一妇痴十年，去附子加铁落亦愈。（许学士方）

　　遂心丹（治痫症）

　　甘遂末三钱，用猪心取三管血和药入内缚定，纸裹煨熟取沫，入辰砂末一钱，分四丸。

　　猪心煎汤调下，大便下恶物为效，不下再服。（《济生方》）

　　经验方郁金七两，明矾三两，为末糊丸，每服十丸。 一妇癫狂十年，服此，初觉有物胸中脱去、神气洒然，再服全愈。（李时珍制）

　　归神丹猪心二个，切，入朱砂二两，灯芯三两在内，麻扎，石器煮一伏时，取砂为末，同茯神末三两，酒打丸梧子大。每服九丸，渐至二十五丸，麦冬汤下。甚者，乳香人参汤下。（《百一癫狂先将病患绑伏，□当心下来三指灸七艾或九艾，再灸两太阳六、七艾。次用辰砂三钱，川贝三钱，酒服二次；再用海风藤钱半，凤尾草钱半，石菖蒲三钱，川贝钱半，服五、六贴。

　　或再服紫金锭一、二钱。愈后用芦蒂、枣肉为丸，每服三分，服至三丸全愈。遵此治法，百试百验。（《卫生备要》）

　　治狂不眠人参 枣仁各一两 辰砂五钱 乳香一钱五分蜜丸弹子大，薄荷汤下。 一人缘兵火失心，服二十丸而愈，神效。（《赤水玄珠》）

　　夜梦亡鬼人参 黄 枸杞 苡仁 白术各钱半 当归 远志 茯苓 木瓜 陈皮各一钱 甘草五分水一钟，入猪心血一枚，煎八分饮，四、五贴自愈。（《新都治集》）

　　久痫用不落水猪心一个，去内心血，入射干三钱，泥封固煨，待红取出，存性研末，每服三钱。百试百验。（《秘方总集》）

　　中诸鬼祟人为鬼附，昏迷笑哭或作鬼语，急将两手大指缚作一排，用艾圆嵌中间爪中尽头连肉处，灸七壮或十七壮，鬼即去。若犹昏沉者，用麻黄三两，杏仁七十粒，甘草一两，水二碗煎半灌之，愈后仍服参、 等补正之药。（《秘方集验》）

　　尸厥（由入庙吊丧问病而得者）

　　用附子七钱重者，泡去皮脐为末，分二服，每服酒三盏，煎一盏，如无附子，生姜汁半盏，一盏，同煎百沸，连灌二服即醒。

　　卒厥（无论中风、寒、暑、热、鬼祟、邪气、食痰）

　　生姜汁一钟，童便一钟，调服，立知人事（单方）

　　中恶心痛杀白乌骨鸡敷心，即瘥。鬼击用血涂，亦效。（李时珍方）

　　鬼箭打铁屑（细净）二两 胡桃一斤（净肉） 桃仁八两同入磁器内，加好酒四斤，隔汤煮，以糯米置上，熟为度。每日不拘时，随量暖服，盖被发汗，服时痛稍甚，服完渐愈。勿以服药时痛而中止也。 一用炒山栀、面（炒）、桃头七个，杵饼贴，次日作七丸，投炭火中烧响即愈。（《单方全集》）

　　神箭狗骨（烧灰）三钱 山栀七个 面（飞） 糟各一两醋调敷，不可针刺。

