<!-- { "loadSidebar": true } -->
　　搜风解毒汤（治梅疮不犯轻粉，重者月余，轻者半月愈）

　　土茯苓一两 米仁 银花 防风 木瓜 鲜皮各五分 皂荚子四分气虚加人参七分；血虚加归身七分。水煎，日三服。忌茶并毒物、房事。此秘方也。（潘霞西圣复煎丸（已破危笃，百方不效，用此如神）

　　乳香 没药 儿茶 丁香（焙）各一两 阿魏 血竭 花蛇各四两（末） 白面一斤（炒） 蜜六两 香油四两枣肉为末，捣丸弹子大。每一丸，土茯苓四两 煎汤化服，效。（扶沟窦林僧传）

　　五宝霜（治梅疮并痈疽、恶疮）

　　水银一两 朱砂 雄黄各二钱半 白矾 绿矾各二两半研匀罐盛，灯盏盖定，盐泥固济，文武火炼，升罐口扫收，每以三钱入乳香五分，没药五分，酒，太乙膏贴之，绝效。（采医方）

　　杨梅结毒皂荚 当归 鲜皮 五加皮 金银花各二两作八贴，每贴加土茯苓四两，立效。（怀德堂秘录）

　　结毒久烂土茯苓一斤 生姜四两共煎数碗服之，不十日而愈。其溃处，以面汁调面糊之渐愈。 曾有阳物烂完，半年不愈，服此得生。（《秘方集验》）

　　经验丹方汇编

　　疮

　　内消散（治 核不拘近久，已破未破）

　　花粉 苦参各五钱 角刺四十九个 土茯苓三斤共煎汤当茶饮。忌牛肉。屡试屡验，奇异方也。（中书方）

　　治 简易方枇杷叶一斤四两（去毛净，焙燥为末） 水白糖一斤拌匀，不拘时服，白汤过口，服完即愈。 一用活鲫鱼一个，生山药一段，二味一样长短，白糖三钱，捣敷，神验无比。（二方杨州传来）

　　神效散（未破用此而消，已溃烂牵至两间胸腋，茄子大，四、五年不愈者亦治，其效如神）

　　沉香五钱 芫花三钱（炒） 月季花（即月月红，用）二钱碎锉，入大鲤鱼腹内（鱼须放尿内游死者），就以鱼肠封固，酒、水各一碗，煮熟服之即愈。（谈野翁试验方）

　　初起神效方甲片（土炒） 丁香 白丁香 苦丁香 红小豆 磨刀泥 僵蚕（去头足，酒炒）各一钱，斑蝥（去头足，酒炒）一钱上为末，每服一钱，五更时无根水调服，至未时打下毒物，形如鼠。后用野菊花焙黄为末，陈醋调贴。一日一换，七日全好。（《万病回春》）

　　乳 （溃烂几见脏腑）

　　土楝树子（经霜者妙，川楝不用） 雄鼠屎（两头尖者是） 露蜂房各三钱（俱 存性）

　　共末，每服三钱，酒下。间三日一服，不数日脓尽收敛。（抄本）

　　瘰初起成块未破者，将面捏成薄条，照疮大小，略离患处作圈圈着，再取槐树根（在土内掘出者）白皮数条，照面皮作圈，放面皮之上，用艾作小丸，放 子中心灸之，肉上略觉痛即拂去艾丸，另取艾丸再灸三遍，其面皮不动，槐根白皮要换三次，连灸三日即消。 一方：不拘已破未破，沥青好者一两，蓖麻子四十九粒，杏仁去皮尖十三粒半，共捣千余捶，自然粘软成膏，摊贴患处，神应。内服昆布、海藻、海带、贝母、连翘、甘草、元参，以应无不愈者。（《秘方集验》）

　　经验丹方汇编

　　痔疮

　　肠僻为痔。如大泽中有少山突出为痔。凡人于九窍中但有小肉突起，皆曰痔，不特于肛门边生者名之。亦有鼻痔、眼痔、牙痔等。其状不一。方分五种：曰牡、曰牝、曰胍、曰肠、曰气。牝痔者，肛门边生疮，肿突出，一日数枚，脓溃即散；牡痔者，肛门边发，露肉珠状如鼠奶，时时滴溃脓血；胍痔者，肠口颗颗发累，且痛且痒，血出淋漓；肠痔者，肛门内结核有血，寒热往来，登溷脱出；气痔者，遇恐怒则发，肛门肿痛，气散则愈；又有酒痔，每遇饮酒发动，疮即肿痛而流血；血痔者，每遇大便则血出不止，宜解热、调血、顺气为主。

　　若久而不愈，必至穿穴为漏矣。

　　治痔油药苏合油 熊胆各五分 头生鸡子二个（用清，煎油）

　　三味匀和，敷之神效。 有一赵姓者，患痔垂死，用此立愈。（《灵秘丹药》）

　　药水片脑一分 朴硝五分 熊胆三分 蜗牛 螺肉各十两 橄榄核（烧灰）五钱捣烂入药，浸一夜取水并药敷疮，无不断根。（同上）

　　痔漏犀角 象牙各末 乳香 没药各一两 明矾 黄占各五钱铜器溶化占，入药，丸梧子大。取连翘、金银花二味贮瓶中，入好酒煎半日，去渣，酒服廿一用胡连一两（末），甲片（麻油炙）、石决明（ ） 槐花（炒）各五钱，蜜丸。早晚各一用青苔（青石上出）焙末，加生矾少许，再研听用。先将瓦花一把水煎滚，加盐卤一碗，坐上浴洗，其痔渐渐缩小，揩干，将药抹上。但要痛三、四次即愈，永不再发。（《外科秘录

　　经验丹方汇编

　　诸疖

　　（附火丹）

　　对口疖初起桃叶尖九个，捣烂掺入愈。 一用母鸡屎（抱小鸡热屎）取涂。 一用 鲜茄蒂七个，鲜何首乌、轻粉各等分，水二盅煎八分，一服出脓，再服收口。 一用 猪苦胆剖开，碗盛涂完即愈。男用雄猪胆，女用母猪胆。（《单方全集》）

　　治对口疖神效方天茄（即白牵牛）叶带茎子采来，同生姜三片捣敷，早晚一换，三日全愈。（抄本）

　　热疖　五月五日午时取独郎大蒜切片贴眉心，至夏不发。 一用 菊花根捣汁，无灰酒冲服。

　　疖在上身空心服；疖在下体饱服，自消。（《秘方总集》）

　　小面疖采二蚕桑叶，滴下支水点上愈。（古方）

　　诸疖（孔内凸出 肉）

　　取乌梅肉捣烂，量大小摊贴即消，神妙无比。（《本草》）

　　 KT 疖：皮底旧鞋一只，去泥净，烧灰存性研末，菜油调敷，其脓自出，屡试有效。 一用 屋内倒挂烟尘，猪胆汁调敷。一用磁器捶碎如粉，鸡子清调敷。 一用 百草霜研细，菜油调围立效，俱验过。（《单方秘录》）

　　火丹（满身生遍，形如水泡煮）

　　用小儿胎衣瓶内水，将鸡毛抹上，随手而愈。（单方）

　　白蛇缠腰（腰里起红泡一圈，若不早治，被其缠到者不救。缠腰如 腰样）

　　蛇壳一条，烧灰存性，坑厕板上浮泥刮下，同研细，用童便调敷数次，一、二日即愈。

　　一用 白芨八钱，水龙骨（粪般者妙）共研末，无根水调敷。 一用锅脐灰，将臭饭脚水调敷。（《单方秘录》）

　　诸般流火野芥腊子四、五钱，研细，醋调敷上。（《卫生备要》）

　　经验丹方汇编

　　诸疮

　　棉花疮　水银一两 白锡一两（先化锅入水银为末听用） 银珠六钱 铜绿五钱 官粉二两 黄香一两五钱 朱砂 轻粉各五钱上为末，用前药一股先摊纸上，其纸条长七寸，加后药二股，亦同摊纸条上卷成条，无太紧。临用时蘸香油点着，横放瓦上，令患者覆睡，以手托席，用被盖蒙头，不令走气，口鼻闭息，如忍不住略转动，气即闭。先一条熏眉心；次一条熏鸠尾；第三条熏脐下一寸，次第熏。汗如雨，熏尽后睡，五日愈。（钱氏秘方）

　　 疮铅一两，打极薄片，剪碎，和水银三钱，入去衣猪板油研烂，摊油纸上。外以川椒二两煎汤洗净，贴之。即五、六年者可愈。 或黄牛屎尖，用阴阳水各一碗和匀，化开滤去渣，要醋一碗，大冬青叶四十九片，砂罐属性武火煮干，留水醋半盏浸在内，每日换三次贴疮，叶尽即消，永不发。 单用冬青叶醋煮熟贴亦效。（单方）

　　 疮溃烂川椒 松香 黄蜡各一钱四分共研。忌铁器。用连根葱白十四段共捣烂，做夹纸膏摊贴，效。（心岐传）

　　血风疮（癣疮、虫疮、坐板疮、疥癞疮并效）

　　大枫子肉五钱 蛇床子五钱 水银二钱 枯矾 白锡各一钱为末。先将锡化开，次入水银，再入末药、地沥青共捣匀，搽疮，宜干些。腊猪油亦可用。

　　（脓疥疮烟膏一两 东丹一两 雄黄 硫黄各三钱 轻粉一钱为末，腌猪油调抹。如连片，将油纸摊药，缚好不动，三日脱光。（《集验秘方》）

　　恶疮雄黄一钱五分 杏仁三十粒（去皮） 轻粉一钱为末，洗净，以猪胆汁调上，二、三日即愈，百发百中。（种德堂方）

　　天泡疮天萝水调宫粉敷上立愈。若日欠作烂、疼痛不已、脓水淋漓者，石膏（ ）、轻粉各一两，青黛等分为末，瓦花汁调抹，立效。（《外科备要》）

　　坐板疮松香五钱 雄黄一钱如湿加苍术二钱。为末和匀，绵纸包，捻作纸条二个，腊猪油溶化，浸透火烧，滴下油搽疮上，立效。（《先醒斋笔记》）

　　冻疮五倍子、猪油捣成膏填入裂。 冻耳，用姜汁煎除；冻脚跟，茄根煎汤洗；冻折，油胭脂烘热敷之，立效。（《集验秘方》）

　　抓疮（伤水肿，痛难忍者）

　　用耳垢封之，一夕水尽出，全愈。郑云甫云：“予常病此，一丐传此方”。（采医书）

　　火珠疮（其疮如珠，始于发中，相染不已。亦有伤命者）

　　用生萝卜捣烂，将滴醋浸敷患处。

　　寒湿疮鸡子煮熟，去白用黄，慢火炒去油，加黄柏末掺上，立效。

　　金丝疮（形如绳线，巨细不一，上下至心即死）

　　治法：于疮头截住，刺之出血后嚼浮萍涂之即愈。（俱出《集验》）

　　黄水疮取雄猪胆一个，黄柏一两，浸，焙干为末敷之。（周氏抄本）

　　瘌痢疮酒肉店内油透陈竹灯台一个，劈碎装磁瓶内，口上用旧KT 铁丝覆瓶上。倒转下，再用一空磁瓶，以此瓶合于下瓶口上，用火 之，其汁溜下，取抹疮，神效。 一用锻石窑内烧过红土基（流结上渣，轻虚而色 者）四两，百草霜、雄黄各一两，胆矾六钱，榆皮三钱，轻粉一钱，猪胆汁调，剃头搽之效。（积德堂陆氏方）

　　一用 花椒煎汤或苦参汤洗净，猪骨髓或黄连末搽，神效。（周氏抄录）

　　漆疮（木形人遇漆起泡，发痒变疮，肢肿作痛，甚者寒热交作）

　　用蟹唾抹之。或磨刀水泥涂；或杉木煎汤洗；或蟹壳、滑石研末，干者蜜和涂之，湿者干末掺之；或石膏、轻粉、韭汁调敷之。内服：元参、知母、石膏、人中黄、黄连、升麻、连翘、牛蒡各等分，甘草五分，淡竹叶二十片，煎之，不拘时服。忌浴热水，兼戒口味，否则变为顽风癣，愈而又发者多矣。（《秘方集验》）

　　肥疮（极凶者屡试屡验）

　　苦参、胡麻、首乌、灵仙、甘草、石菖蒲、当归、生地、连翘、蝉蜕、金钱花，酒煎服。

