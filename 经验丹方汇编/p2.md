<!-- { "loadSidebar": true } -->
　　川连 类鹰爪连珠，根毛细密，有菊花黄心者真；若皮色太黄，或毛粗而疏，或头尾等粗实心者俱忌服。

　　白豆蔻 味辛香入口晕凉真；草蔻充者味不晕凉，可辨。

　　枣仁 粒粗胞满，色紫佳；细扁，色淡者无用。

　　首乌 有做成大者置地中，年余即生成；但皮嫩有筋，可辨。

　　哑片 假者甚多。要柔软必带青香者真。

　　附子 顶平，肉如铁色，滋润者佳。西附子肉干白大而无力。

　　三七 味甜，以末投猪血中，血化为水者真。

　　漆 湿者以物蘸起，细而不断，断而急收涂竹木上速干者佳。

　　山茹菇 根须多者真；根少者假。

　　香薷 直长香烈者真；细短不香者是土出，食之腹痛，忌用。

　　藿香 味辛香烈者真；不香者假，忌用。

　　怀山药 坚实细白者真；大而空松者假。

　　沙蒺藜 黑色粒粗者真；青色粒细者假。

　　肉桂 紫润味甜、甚辛香烈人者真。今多假者，色紫油润可观，切片有细花白点、不甚辛香者忌服。

　　诸症歌诀

　　中风中风身温口多涎，卒然昏倒不能言。

　　急用通关开孔窍，化痰顺气治当先。

　　瘟疫瘟疫众人病一般，四时不正外邪干。

　　要分春夏秋冬治，莫把温寒一样看。

　　中暑中暑中热不相同，行人中热在日中。

　　避暑深堂名中暑，暑分寒热不相攻。

　　中湿中湿亦因内外伤，外冲风雨内酒浆。

　　发为肿满浑身痛，利水和脾发汗长。

　　脾胃脾胃之气要冲和，胃司纳受脾司磨。

　　莫使温寒一失节，损伤元气病难瘥。

　　痰饮痰多数湿津液化，随气升降上中下。

　　百病之中兼有痰，随症调治应无价。

　　咳嗽咳谓无痰却有声，嗽谓无声却有痰。

　　有痰有声为咳嗽，化痰理嗽自然安。

　　喘急喘急须分肺实虚，夹寒夹热紧相随。

　　痰火诸般皆作喘，治之莫要有差疑。

　　哮吼哮吼肺窍积寒痰，令人 喘起居难。

　　豁痰降火加调理，不遇良方病不安。

　　疟疾疟是风暑不正邪，为寒为热两交加。

　　新疟可散亦可截，久病还当兼补佳。

　　痢疾痢因湿热并气滞，赤伤血分白伤气。

　　赤白相杂气血伤，清热理气先通利。

　　泄泻泄泻注下湿伤脾，燥湿利水补脾虚。

　　若还久泻肠虚滑，收涩还将正气提。

　　霍乱霍乱吐泻心腹痛，转筋寒热头沉重。

　　内伤外感使之然，切忌米汤休早用。

　　呕吐呕谓有声吐有物，寒热伤脾食即出。

　　和胃清火化痰涎，半夏生姜以为率。

　　翻胃翻胃噎膈一般病，三阳热结吐无定。

　　莫将燥剂反助邪，养血生津调胃应。

　　咳逆咳逆气冲上作声，声声不断火相刑。

　　诸逆上冲皆属火，化痰降气自安宁。

　　吞酸吞酸湿热在胃口，故作酸水刺心头。

　　化痰清火平肝气，蔬食能调病自瘳。

　　痞满痞满胸膈不通泰，令人夯闷久不快。

　　一消一补慢调和，莫行利药徒伤害。

　　胀满胀满起来空以鼓，四肢不肿其中苦。

　　莫将酸利损天和，制肝补脾以为主。

　　水肿水肿是湿本是脾，通身浮肿总为虚。

　　利水和脾兼顺气，峻攻泻水病难医。

　　积聚积有五种聚有六，五脏六腑各所属。

　　左血右气中食痰，慢慢消熔无欲速。

　　五疸五疸总是湿与热，遍身发汗小便血。

　　清热利水湿自除，但将此治无他说。

　　失血失血大抵俱是热，阳盛阴虚妄行血。

　　补阴清火抑其阳，引血归经血自歇。

　　癫狂癫为喜笑或不常，安神养血是奇方。

　　狂为痰火因太盛，平肝清火化痰良。

　　邪祟邪祟难千壮实人，神虚气弱致相侵。

　　只扶正气虚邪退，莫费工夫祷鬼神。

　　头痛头痛须详十二经，各经用药要分明。

　　头脑尽痛手足冷，此为真痛命当倾。

　　耳病耳聋男右因色欲，女人左聋缘忿怒。

　　左右俱聋浓味伤，补虚顺气病除去。

　　鼻病鼻病不闻臭与香，素常痰火肺间藏。

　　每遇风寒必便塞，清金降火最为良。

　　口舌口舌生疮心脏热，凉剂徐投火自灭。

　　口苦肝热移于胆，此因谋虑而不决。

　　牙齿牙痛湿热有胃火，有风有虫痛非可。

　　清火除湿更诛虫，或搽或服皆安妥。

　　眼目眼角属心白属肺，上下眼色皆属脾。

　　瞳仁属肾黑肝木，五脏精华眼见之。

　　咽喉喉痹一名为乳蛾，多因酒色七情过。

　　痰水上壅为肿痛，祛风清火得平和。

　　心痛心痛即是胃脘疼，清热解郁药通灵。

　　更有虫食气心痛，临时审候要分明。

　　腹痛腹痛有热亦有寒，死血食积并湿痰。

　　时痛时止应是热，绵绵不止作寒看。

　　腰痛腰痛岂止属肾虚，三因五种要推之。

　　或温或凉或汗下，更兼补肾是良规。

　　疝气疝气七种要详推，寒水筋血气狐颓。

　　湿热在内因寒里，阴肿小腹痛如锥。

　　香港脚脚肿名为湿香港脚，不肿干香港脚之谓。

　　麻则因风痛是寒，肿乃是湿宜分利。

　　痹痛五痹手足痛不仁，不过风寒湿气侵。

　　发散风寒除湿气，管叫疼痛不缠身。

　　消渴消渴要分上下中，上属肝经中胃者。

　　下消属肾共三消，能食不食分治也。

　　浊症浊症白色属肾虚，赤者心虚有热随。

　　赤要清心白补肾，化痰燥湿要须知。

　　遗精遗精症是心肾虚，补精养肾涩精宜。

　　湿热伤脾精亦泄，理脾除湿再无遗。

　　淋症五淋有热属膀胱，小便淋漓痛难当。

　　血石膏劳肉五症，疏理清热是良方。

　　小便闭小便不通有五闭，气血痰热风者是。

　　悉宜用吐把气提，上窍既通下窍利。

　　大便闭大便不通有虚实，阴结阳结闭不一。

　　或攻或补用温凉，临时对症无差失。

　　痔漏痔漏名有二十四，酒色气风食五事。

　　未破名痔破为漏，祛风除湿解毒治。

　　肠肠 即是大便血，肠风粪前色鲜洁。

　　脏毒粪后血暗浊，脏寒脏热不同列。

　　诸虫诸虫多因湿热生，生于腹内状难明。

　　上攻心腹痛还定，或安或下便清宁。

　　妇人妇人属阴多生气，气郁成病最难治。

　　诸病兼理气调经，香附是女真仙剂。

　　种子人生无后实堪伤，谁识仙翁有秘方。

　　只在心田存一点，管叫兰桂满庭方。

　　妊娠妊娠母病至胎动，母病医痊胎是和。

　　胎若不安触母病，但安胎气母无 。

　　产育临产之妇莫惊惶，行动频频莫卧床。

　　瓜熟须如蒂自落，若还用药要安详。

　　产后产后诸症要扶虚，恶露流通是所宜。

　　更有多般发热症，未可轻教汗下宜。

　　小儿小儿十病元伤食，食伤发热成诸疾。

　　早当消导莫迟挨，免致惊痧痰食积。

　　惊风急慢惊风症不同，慢宜温补急宜攻。

　　更有慢脾风笃症，枉叫医士费神功。

　　疳疾五疳心肝脾肺肾，冷热肥瘦须辨认。

　　肚大青筋体瘦黄，和脾消积频频进。

　　癖疾癖从皮里膜外生，肝经流血里成形。

　　日渐长大如猪肺，不遇仙方命必倾。

　　痘疹痘疹原来是胎毒，发热轻迟重则速。

　　痘要温和疹要清，随机应变无胶柱。

　　痈疽痈疽发背气凝起，先宜败毒后托里。

　　高起属阳陷属阴，阳轻阴重费调理。

　　瘰瘰 相连颈项生，虚劳气郁结其形。

　　益气养荣并解郁，内消方显药通灵。

　　疔疮疔疮名有十三种，皆由热毒附邪风。

　　外宜刺破敷其药，发汗须教毒外攻。

　　 疮疮湿毒兼风热，两脚生疮肿烂裂。

　　却除湿热更诛虫，葱椒汤洗后敷贴。

　　癜风白癜紫癜一般风，更有汗斑亦相同。

　　内服败风丸散药，外将末剂察其容。

　　诸疮一切无名肿毒疮，须臾肿起痛难当。

　　急将妙药频敷贴，免使猖狂作祸殃。

　　瘿瘤瘿瘤多缘气与痰，结于身体项颈间。

　　惟有血瘤病最恶，未可寻常一类看。

　　折伤折伤打扑痛难禁，瘀血停留忽上心。

　　散瘀止痛须趁早，补虚接骨慢搜索。

　　破伤风破伤风症有多端，汗下和之病自安。

　　发散祛风能奏效，治之莫作等闲看。

　　单方

　　斑痧其症头腹痛、烦闷、眩晕，若与别症相同。但起于卒然之顷，痛甚颠叫，按六脉皆治，或右关浮洪，胸背腹上有细斑隐于肌肤之内者是也。急寻生芋艿或蜡油，各食二、三枚，如非斑痧难下；若真斑痧食甜能下，神验。更解此病。再用灯草蘸菜油，点火照之隐隐红斑上，淬必爆响。务要看他红斑淬尽方止，否则复发之患，方用荞麦五钱，煎汤，温服自愈。

　　不可太热食。忌姜、茶、酒、烟；药忌陈皮、紫苏、甘草、半夏。错食者凶。

　　绞肠痧阴痧腹痛手足冷，身有红点，火淬妙；阳痧肠痛，手足暖，针刺出血甚妙。明矾末三钱，滚水调服立愈。一用生芋艿二片，下汁神效。 盐少许，置刀头烧红，淬入水中，乘热饮立苏。凡夏天一切腹痛吐泻，切忌服生姜米汤，误者即死。直至饥甚吐泻二、三时辰方可头中生虱水银和枣肉研烂涂毡帽上，带一夕尽死。

　　霍乱其症吐泻、头眩眼晕，四肢冷，用药稍迟不救。急用吴茱萸、木瓜、食盐各五钱，同炒焦，用水三碗煎半，随意冷热服之，立愈。藿香叶、陈皮各五钱，水煎服，垂死立生。锅底煤五分，灶额上煤一钱五分，滚汤搅千下服，立效。

　　干霍乱凡手足厥冷、欲吐不吐、欲泻不泻、转筋入腹、汗出气冷欲绝，用炒盐一两、牙皂一钱，水煎服。取吐，胃气一回即愈。 吴茱萸三、四两，用盐数两，炒热熨脐下亦效。 盐二匙，熬黄，童便冲服效。 伏暑吐泻用丝瓜叶一片、白梅一枚，并仁同研烂，水调服效。 夏暑百病，俱用六一散，紫金锭更妙，万无一失。

　　热死伏天行走热极，卒然昏倒，断不可饮冷水，遇冷即死。法用热土围脐上，使数人溺尿，令温，热汤洗更妙。急以姜汤或童便乘热灌下，外用布蘸热汤，熨脐下三寸穴立醒。醒后忌饮冷水，饮之立死。 凡卒死，得紫金锭磨下，立苏。

　　毒蛇咬用针刺伤处出血，急用绳扎两头浸粪缸内，毒不内攻。用雄黄五钱、灵脂一两，共末，每服三钱，酒下。再服神效。烟管烧热滴油搽之，百试百效。 用泥蛤 捣烂，敷咬处即好。

