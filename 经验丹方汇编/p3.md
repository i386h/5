<!-- { "loadSidebar": true } -->
　　赤练蛇咬，先用活鸡刀割一块贴患处，换贴二、三块自愈。白芷末一两，水服下，死者立生。

　　烂入骨者，白芷末加胆矾、麝香少许，日日掺之立愈。

　　中恶或往死丧坟庙来家卒死，口鼻清血，似乎尸厥，但腹不鸣，心下温暖。急用犀角，同麝香、朱砂为末，服二钱即苏。或用石菖蒲，捣汁灌鼻口中即活。 断猪尾取血饮，并缚豚枕之立活。

　　误食一切毒物俱服紫金锭一、二钱立愈。

　　靥死并中鬼恶，切忌火照、惊惶，但痛咬其脚跟，用皂角末或半夏末吹入鼻，打嚏气通即活。乌骨鸡血，滴口中立活。

　　损伤出血不止，顶降香刮末掺上，收口仙药。若从高坠下及落马，血冲欲死，切忌吃冷水。急用韭菜汁，或热小便灌之效。瘀血痛危，归尾五钱、大黄酒蒸一两、桃仁二十粒，研，酒服。去瘀立效。破伤进风，寒热垂危，蝉蜕四两，烧灰服愈。

　　汤火伤饮冷水必死；浸冷水中必烂至骨。急捣萝卜汁或童便服。外用槐花炒，研末油调，立时止痛；或烂茶叶敷。烂见骨者，百草霜三钱、轻粉一钱五分，为末，麻油调搽效。

　　火丹芝麻炒研，油调敷。大人小儿俱神效。

　　喉风先刀开，用巴豆七粒（去壳，捶去油，净）、雄黄三钱、郁金五分，每服六分，津咽下立愈。溺壶内浓甲半盏、蜜五匙，灌下愈。

　　疔疮凡手心足背及面上有疮，起泡发痒，或寒热，或麻木不痛，此极毒之疮。急用针刺划断紫根，出血令尽。或怕用针刀，用巴豆一粒，米饭一粒，研贴疮上，立时拔疔神效。再寻癞蛤蟆取肝，粘贴立愈。 菊花叶捣汁服一碗，死可回生。

　　肿毒初起者，金银花五钱、生黄 五钱、当归八钱，甘草一钱八分。上部加白芷、中部加杜仲、下部加牛膝，俱一钱八分。妇人乳痈加桔叶五十片，数剂立退。仙方。壮盛者牛膝用一两，山甲（土炒、研）、何首乌（切）各二两，水酒煎服，神效，立退。

　　牙痛巴豆半粒，塞牙缝立止。 荔子一个，将壳开一孔，入盐填满煨研，擦含片时，再以防风、川椒、甘草、浮小麦煎汤漱口愈。

　　气鼓胀雄精五钱、麝香三分、迪姜一斤，取汁半碗。先用姜汁五匙调药，徐徐服下；其余姜汁冲酒服完。三日后腹鸣立消，二服除根。布扪紧肚，日服肚子装大蒜四部，十个后装红枣，服一个月见历效。忌动气、鱼、肉毒物。如犯房事，反复难救。

　　瘟疫大黄四两（酒蒸晒干）、牙皂二两、青黛一两、紫苏一两，为末，水打糊为丸绿豆大每服百丸，冷绿豆汤下，三服立愈。一治大头瘟，僵蚕二两，大黄四两，姜黄、蝉蜕各二钱五分，为末，姜汁和丸如弹子大。蜜水调服立愈。

　　疟疾黑矾为末，面和丸，塞鼻内愈。制首乌末日服三钱，数日效。常山末二钱（酒炒透）

　　，乌梅肉四枚，研丸服立止。忌口。

　　噤口痢沙糖、蜜、萝卜汁各一盏，饭上顿热，灌下立效。或用田螺二个捣入麝香三分，作饼热贴脐内，立效。

　　吞金羊胫骨烧焦研末三钱，米饮下，从大便出神效。误吞铁物，栗树炭二块，将铁锤捣极细，砂糖和细丸，服三钱立出。

　　百虫入耳取鸡血滴耳。或韭汁、姜汁少许滴之，皆效。 麻油数点，滴入耳窍，细虫必死痞积青油一斤煎滚，次下密陀僧六两、羌活一两，候成膏；再下阿魏五钱、麝香末二钱，退火毒，随患大小摊贴立消。

　　诸虫积小楝树根（向东不出土者佳）四两、使君子（去壳切）二两、生姜片三两，作一服煎去渣。再熬至一碗，加蜜四两，又熬至一碗，露一夕，择朔日五更，徐徐热服，虫出立愈。多者再服除根。小儿减半。若中旬、下旬夜午，虫头向下，服之无效。

　　血证吐血不止，刮灶额上黑煤，研细，糯米汤服立止。鼻血吹之立止。虚劳吐如涌，柏叶蒸焙，荆芥穗烧存性，各三钱为末。每服二钱，入飞面二钱，人参一、二钱，煎汤待温调如糊服。酒过口，少顷再服立止。真淡秋石，服二、三钱，立刻降血更妙。

　　鲫鱼仙方治对口疖，一切白色阴毒初起。活鲫鱼一个，生山药一段，样长，用白洋糖二钱，同捣极烂，敷上神消即去。更治瘰 初起如神。妇人乳痈初起，用蜡、糟同捣，敷上立散。俱系亲试百验。

　　冬瓜痈及四肢痈毒肿满新锻石先水一润，即用醋一碗，化开敷上。再加醋甲敷上立消。身解诸毒甘草、绿豆，水煎服。能解百药毒食。巴豆毒，泄不止者，煎服川连一钱立解。凡中砒霜一切毒药，垂死者，急用上号洁白糖、靛花、淡豆豉、甘草，等分研匀，冷水调灌，即苏。

　　腰痛腰子破开，塞杜仲，线扎，饭上蒸熟，去药吃数个立愈。

　　中蚯蚓毒形如大麻风，眉须脱落。用锻石泡热水，候冷洗患处，浸良久愈。小儿受之，盐汤温洗或鸭血涂之自愈。

　　小儿诸病疟疾十日后，用代赭石二钱（醋 红）、朱砂五分、砒霜一豆大，同为末。以纸包七重，打湿煨干，入麝香一分为末，麻油调一钱，涂鼻尖上及眉心、四肢，神应。痢疾：鸡子一个，煮二、三沸，取起去白，用黄研碎，以姜汁半钟，和勿与儿服。忌食茶，神效。 泻痢：上木鳖一个、母丁香四粒、麝香一分，研末，吐津为丸，芡实大，纳脐中，外用膏药贴牢，立止。 疳痢：青黛水调服甚效。 脐风：全蝎廿一个，去翅足，酒炙为末，麝香一分为末，金器煎服。卒暴死，夫不解何病，狗粪一丸，绞汁，灌之即活。痞块：用攒盒内小磁盘，将皮硝装满，雄黄末盖面，绵纸糊口，以针刺孔，合定痞上，紧袱细紧，三日即消。

　　接骨仙方骨断粉碎者，五加皮四两、雄鸡一只，重六两，黑者更妙，去毛连骨，皮血与加皮捣烂，敷患处用布包好。准贴一周时揭去，切不可太过时，内自完好，神效无比。再用五加皮五两，酒煎服，尽量饮，醉睡为妙。

　　心痛山栀子七枚，炒焦黄，水一盏，煎七分；入姜汁三匙，热服立止。 寒痛：陈皮、香附、吴茱萸、良姜、石菖蒲各等分，水一碗煎七分，滴麻油五点，热服即愈。 一用巴豆一粒烧灰，枣肉为丸，服一小丸立止。再用一大丸，裹脐内立愈。

　　妇人急症难产横生不下。用巴豆三粒（去壳）、蓖麻子七粒（去壳）、麝香一分，研为一饼，贴脐上即产，产下即速去其饼，迟者子肠亦出。一切产难必须服：当归一两、川芎七钱，分作四次服，立下，产后血晕，亦急服此药，垂死能苏，神效。产后血晕；荆芥穗炒黑、存性研末，用二钱，热童便调，灌下立效。胎衣不下：荷叶锉碎，水煎浓服即下，神效。

　　头风白芷两半，川芎、甘草、川乌各一两，为末。每服一钱，茶下神效。 一用生萝卜汁一蚬壳，仰卧，随左右注鼻中，神验。

　　 疮数年烂腿。将白芦甘石醋 七次，研极细，麻油调敷，日换取愈。亲试百效。腿疮年久不愈：罐口泥研末，掺上立愈。

　　疯狗咬急于无风处，捏去恶血，孔干者，针刺出血，盐汤洗净，捣葱粘贴，用糯米一撮，番木鳖半个切碎，斑蝥七个去翅足，若过一日，多加一个，连前药炒黄去斑蝥不用，研末酒服。

　　细看头有红发拔去，忌房事，并忌锣声，终身忌食犬羊肉。

　　溺死切忌倒提出水，火烘无效。用锅子合地，急令死腹对锅，脐覆上，人扶牢，徐徐推锅，横移走，箸夹口中，出腹中水即活。

　　缢死切忌刀剪断绳，急令抱住，以膝顶住阴户谷道解下，鸡冠血滴鼻中，笔管吹耳即活。

　　一切暴死，用半夏水吹鼻活。

　　痔疮熊胆涂之仙效。田螺、铜青、麝香、冰片各末五厘，放螺内，取水涂愈。痔漏：旱莲草一把，连根洗，捣烂滚酒冲汁服立效。

　　诸疮黄水疮用磁盘装面粉，菜油调腻，多卷纸点着，合熏；时时搅匀，待遍黄去靥点立愈。天泡疮：荔枝核醋磨涂愈。

　　疳症谷精草或加小青草为末，每用二钱，鸡软肝一具，同酒浆饭上炖熟，去药吃肝，日日常服。凡小儿目盲垂死者立愈。

　　黄胆陈年蟹壳焙为末，酒下愈。 枯丝瓜烧灰，日服三钱愈。

　　万灵九转还丹秘方（临济超字辈宝聚和尚传）

　　真鸦片三两（冬研夏炖） 西牛黄一钱二分 麝香一钱二分（去毛） 百草霜九钱上为细末研匀，然后将白米饭二两四钱研如糊；再下前四味，再研匀为丸，每丸三厘重，丸完，用朱砂为衣；衣完，入大封筒内封固放在翻转脚炉盖内，将包扎草纸盖好；微微炭火烘三柱香，每柱香摇动炉盖三次，三三见九，名曰九转还丹。香完，移过炉盖，待冷拆封，入磁瓶内听用。凡用此丹，大人每服一丸。小儿八、九岁一丸作二次服，四、五、六、七岁一丸作三次服，三岁未周作四次服。无论大人小儿，倘误多服，以浓茶饮之即解。孕妇忌服。

　　修合时务必三日前斋戒。忌妇女，鸡犬见闻。

　　看鸦片真伪法真者成块，视之如鸦毛片之色，研开如黄泥，嗅之如青草味而带香，尝之黄连之若，此是真者。伪者亦成块，绿色或黑色，研之开亦黑色，并不香，虽贱不用。

