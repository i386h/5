<!-- { "loadSidebar": true } -->
　　秘授万灵一粒九转还丹，善治一切危急等症。开后：伤寒头痛发热（生姜葱白汤下）；伤风无汗恶寒（麻黄桂枝汤下）；阴症身冷白汗（干姜肉桂汤下）；中风口眼歪斜（天麻胆星汤下）；小儿急慢惊风（薄荷汤下。半岁作三、四服，二、三岁作三服）；偏正头风（羌活白芷汤下）；霍乱吐泻（藿香生姜木瓜汤下）；痰结头痛（天麻甘菊汤下）；伤风咳嗽（生姜紫苏汤下）；久嗽痰火（如寒，生姜陈皮汤下；如热，石膏知母汤下）；肺虚劳嗽（人参麦门冬五味子汤下）；冷风哮喘（款冬花紫苏汤下）；赤带（滑石甘草汤下）；产后瘀血作痛（桃仁山楂红花汤下）；胞衣不下（童便和酒下）；跌打损伤（红花酒下）；初起痞块（山楂汤下）；气劳（木香汤下）；损伤（乳香汤下）；心劳（远志汤下）；脾劳（当归汤下）；色劳（石燕子汤下）；下元虚（盐汤下）；赤目肿痛（防风荆芥汤下）；遍身骨痛（羌活独活汤下）；半身不遂（左用桂枝、羌活、独活、全当归、红花汤下）；肚痛（砂仁木香汤下）；心痛（良姜砂仁汤下）；疝气痛（荷香川椒吴茱萸桔核汤下）；郁痛（山栀贝母汤下）；两胁痛（乳香汤下）；白泻（米饮汤下）；下部肿痛（牛膝米仁木瓜汤下）；咽喉肿痛（桔梗甘草牛蒡子汤下）；噤口痢（人参升麻黄连石连汤下）；疟疾（桃枝杨柳各三钱汤下）；小便不利（滑石甘草汤下）；吐血鼻血（芍药山栀犀角丹皮汤下）；肠风下血（槐花炒黑，棕榈灰汤下）；翻胃（如寒，丁香干姜汤下。如热，竹茹木瓜汤下）；蛊胀（青皮萝卜子汤下）；水肿（茯苓泽泻汤下）；迎风流泪（蔓荆子汤下）；云翳遮睛（石决明汤下）；星障（木贼草决明子汤下）；风眼（防风荆芥蔓荆子汤下）；火眼（黄连枳壳汤下）；血贯瞳仁（元参赤芍药汤下）； 肉侵睛（□□花汤下）；青盲眼（枸杞子甘菊汤下）；眼目昏花（熟地当归汤下）；虫牙痛（川椒良姜汤下。如火，石膏汤下）；闪腰脞气（苏木红花汤下）；杨梅疮（黄连甘草山栀汤下）；杨梅结毒（土茯苓汤下）；遍身生疮（金银花苦参汤下）；无名肿毒（贝母金银花连翘汤下）；痈疽未溃（皂角刺穿山甲汤下）；痰核初起（贝母生姜汤下）；鱼口便毒（大黄汤下）；女科经水不调（香附艾叶汤下）；血枯经闭（当归川芎芍药熟地汤下）；血山崩（阿胶续断汤下）；沙淋白带（茯苓生姜半夏汤下）；湿痰流注（贝母汤下）；紧急疔疮（菊花根取汁和酒下）；鹤膝风（牛膝威灵仙汤下）；大麻风（麻黄、威灵仙、防风、苦参，夏加黄连汤下）；诸葛武侯行军散（乳名痧药。临济超真大和尚传）

　　牛黄 麝香 冰片各三分 朱砂 雄黄 硼砂 火硝各一钱 飞金三十张研为细末，入磁瓶听用。点于眼内或点舌尖，男左女右。孕妇忌点。

　　孩儿劳方陈酒、童便各一钟先煎，再加人乳、白蜜各一钟，共煎成膏服。病重者，多煎服几次。

　　梅花点舌丹方（临济超真大和尚传）

　　牛黄 冰片 蟾酥 熊胆各一钱 珍珠 麝香各六分 朱砂 硼砂 葶苈 血竭 沉香乳将人乳浸蟾酥、熊胆为丸，每丸重三、四厘，金箔为衣，晒两日，入磁瓶听用。修合时预为斋戒三日，忌鸡、犬、妇人闻之。此丹专治对口痈疽、发背、疔疮、瘰 乳疖、一切无名肿毒。每服一丸，含于舌底，用白酒尽量饮醉，出汗。小儿用酒化服。患处不用敷药膏，药自能生肌长肉，收口即愈。孕妇忌服。

　　治小儿赤游风胎毒（验过此方，是吕尔青先生传）

　　千脚泥一两，晒干或烘，加入珍珠三分，同研细，菜油调敷肿处即愈。

　　赤游内服末药（此方金云章先生验过）

　　穿山甲（炒炙） 血余（ ，即头发炭）

　　等分为末。每服五分，轻者三分，黑糖拌，百滚汤送下。

　　治胃脘中急痛、非劳即痰食单方（徐统和验过）

　　用盐五分放尖刀头上，炭火上烧红，冷水一茶杯，将烧红刀盐淬入，搅和饮。或吐或不吐即愈。

　　治湿毒 疮立效方（章子试先生传）

　　桐油二两，加川椒三十粒煎，枯椒为度，去椒不用，加入轻粉二钱研细，白蜡一两，收成膏，用绵纸拖成膏药先贴之。两日一换，三次愈。

　　治诸骨鲠喉立效方用急性子二十粒（即凤仙花子），白汤送即下。

　　治乳疖及乳岩效过方用败龟板 存性，每服三钱，糖拌酒下，尽量饮之，即消。

　　治赤白痢疾神效方（丁黉升传）

　　萝卜连头叶，五月五日午时用烧酒、朱砂、雄黄喷于萝卜上，阴干。白痢用赤糖同煎一碗服；赤痢用白蜜五钱，同煎服即愈。

　　治水肿立效方（丁黉升传）

　　用老扁蒲阴干，陈者煎汤服即愈。

　　治黄胆水肿立效方（吴仲衡传）

　　绿豆一升，煎汤洗浴即愈。

　　治毒蛇咬方用穿山甲、木香各一钱五分，为末，酒送下。

　　又方 用全蝎二个研，蜈蚣一条炙，研末，酒下即愈。（此方捕蛇师传）

　　经验丹方汇编

　　中风

　　中风者，言为邪风行中。其受病重，非若伤风之轻也。风是四时八方之气，常于冬至之日自坎而起，候其八方之风。从其乡来者，主长养万物；若不从其乡来者，名为虚贼风，害万物。体虚者则中之，当时未必即发；重感风邪，病遂发焉。

　　脏腑有 ， 皆在背，中风多从 入者也。而有中腑、中脏、中血脉之分。中腑者，其病在表，多着四肢，故肢节废，脉浮恶风，拘急不仁。外有六经之形证。太阳经证，头疼身热脊强；阳明经证，目痛鼻干，不得卧；少阳经证，耳聋胁痛，热呕苦；太阴经证，腹满自利，咽干；少阴经证，舌干口燥；厥阴经证，烦满囊缩以小续命汤及疏风汤汗之。中脏者，其病在里，多滞九窍。故唇缓，二便闭，脾；不能言，心；耳聋，肾；鼻塞，肺；目瞀，肝。

　　以三化汤及麻仁丸下之。

　　中血脉者，病在半表半里，外无六经之证，内无二便之闭。但见口眼 斜，半身作痛。

　　不可过汗，恐虚其卫；不可太下，恐损其营。惟当养血顺气，以大秦艽汤、羌活愈风汤和之。

　　此皆真中风也。而有气血之分焉。气虚者，右手足不仁，用六君子加钩藤姜汁；血虚者，左手足不仁，用四物汤加钩藤竹沥姜汁；气血俱虚者，左右手皆不仁，八珍汤加钩藤竹沥姜汁。

　　凡中风者倒，先须顺气，然后治风。用竹沥姜汁调苏合香丸；如口噤，抉开灌之。如抉不开，急用牙皂、生半夏、细辛为细末，吹入鼻内。有，可治。无，则死。最要分别闭与脱二证明白。如牙关紧闭，两手握固即是闭证。苏合香丸或二生饮之类开之。或口开心绝，手撒脾绝，眼合肝绝，遗尿肾绝，即是脱证。更有吐沫直视，肉脱，筋骨痛，发直摇头上，面赤如妆，汗出如珠，皆脱绝之证。宜大剂理中汤灌之，及炙脐下亦可救十中之一。若误服苏合香丸、牛黄、至宝之类，即不可救矣。

　　盖斩关夺命之将，原为闭证设。若施之脱证，如人既入井而又下之石也。世人蹈此弊而死者，不可胜数，故特表而出之。（惟中脏之证是闭而非脱者，宜苏合丸，牛黄丸，至宝丹、活龙脑，入肾治骨，恐反引邪风深入骨髓，如油入面，莫之能出。）

　　肥人多中，以其气盛于外，而欠于内也。肺为气出之道，肥人气必急，急则痰涎上壅，邪盛可知。所以治之必先理气。中后，气未顺，痰未除，调理之剂，当用藿香正气散和星香散煎服。非特可治中风之症，中气中恶尤宜；寻常呕吐痰厥，非饱闷皆可用之。

　　三生饮（治卒中昏愦，口眼 斜，半身不遂；并痰厥气厥）

　　南星（生用）一两 川乌（去皮生用） 附子（去皮脐生用）各五钱 末香二钱每服五钱，水、姜煎服。

　　昔王用之，卒中昏愦、口眼 斜、痰气上壅、咽喉有声，六脉沉伏，此真气虚而风邪所乘者。用三生饮加人参一两，煎服。即苏。

　　夫前饮，乃行经络、治寒痰之药，有斩关夺旗之功。每服必用参两许，驾驱其邪而补助真气。否则不惟无益，适足以取败矣。观先哲用 附、参附等汤，其义可见。《范氏家居医录》稀涎散（治中风昏昏如醉，形体不收或口角流涎，须臾不救，急用此散吐之）。

　　新皂角四挺（去黑皮） 明矾一两共为细末，每用五、七分，温水调灌，令微微稀冷，或涎出一、二升。待醒后乃用药调治。毋使大吐，恐过剂伤人。屡效，不可具述。

　　宗 曰：“此法用皂荚一两，生矾五钱 腻粉五钱，水调一、二钱，过咽即吐。用明矾者，分膈下涎也。”（《孙氏秘宝方》）

　　中风口噤荆芥穗为末，酒服二钱立愈。贾似道云：“此方前后用之，甚验。”《曾公谈录》舒筋丸（治男、妇手足不能伸屈）

　　乳香 没药 当归 骨碎补（炒） 木香 白附 木鳖 白胶 牛膝 虎筋骨（炙） 枸杞木瓜 甜瓜子 京墨 地龙（酒洗净，焙燥）各一钱五分 麝香少许各为末，蜜丸如梧子大。每服六十丸，酒下。此方不养血、不去风，大为奇矣。（《百一选方》）

　　口眼 斜用白鳝一条，装入竹管内，尾上用针深刺出血，血摊绢帛上，乘热贴之。如歪向左贴右边；歪向右贴左边，立时即正。正即洗去。（《万病回春》）

　　 丸（治四肢麻痹，骨节酸痛，腰膝无力，偏风、中风皆试验过。壮盛者宜服）。

　　五月五日、六月六日、九月九日采 草，去根，茎花实净洗曝干，入瓶内，层层洒酒，与浮萍一粒丹（治左瘫右痪，口眼 斜，三十六般风并癞风，偏正头风亦治）

　　七月十五日采荡内紫背浮萍，晒干为末，细筛炼蜜为丸，如弹子大。每日以黑豆淋酒下一丸，服过百粒，即为全人，若须小风症，服二、三十丸足矣。（《附刻阴 文注证》）

　　经验丹方汇编

　　预防中风

　　凡人初觉大指、次指麻木不仁，或手足少力，肌肉微掣，数年内有中风之症。宜先服愈风汤、天麻丸、竹沥枳术丸各一料。此治未病之先也。

　　愈风汤（初觉风动服此，可免倒仆。又治中风内邪已除，外邪已尽，当服此以导诸经。久服大风尽。夫纵有微邪加减治之）

　　黄 （蜜炙） 人参 当归（酒洗用） 白芍（酒洗） 生地 枸杞 杜仲（姜、酒炒）

　　秦艽 肉桂 甘草 羌活 独活 防风 薄荷 菊花 细辛 麻黄 蔓荆子 白芷 知母石膏 柴胡 黄芩 地骨皮 枳壳（麸炒） 苍术（米泔洗）

　　每服一两，生姜三片煎，空心服十剂。（《万病回春》）

　　天麻丸（治未病之圣药）

