<!-- { "loadSidebar": true } -->
　　天麻 牛膝（酒洗） 萆 （另研） 元参各半两 川羌三两五钱 当归（酒洗）一两半生地（酒洗）四两 独活两半 大附子（泡去皮脐）五钱蜜丸，每服四钱，空心酒汤任下。服后饥则食，不饥且止。（《医宗必读》）

　　竹沥枳术丸（化痰清火、顺气除湿、祛晕眩、疗麻木、养气血、健脾胃）

　　白术（土炒）二两 枳实（麸炒） 陈皮（去白） 白茯苓 黄连（姜汁炒） 条芩（酒炒） 当归（酒洗） 楂肉 白芥子 半夏（白矾、皂角、生姜水煮干） 南星（制同上） 白芍（酒炒）各二为末，神曲六两，姜汁、竹沥各一盏，煮糊为丸，每服百丸，食远淡姜汤下，有火者更宜。《医书》龚子才曰：“余屡试前方，有效，有不效。不效者，多是脾肺之虚，肾气之弱。惟宜补中益气汤、六味丸兼而进之，可免中风之患矣。”徐芸术曰：“薛氏有云，预防者，当养气血，节饮食，戒七情，远帏 。”

　　经验丹方汇编

　　风气痛

　　（附痿症、脱颏）

　　痛风者，遍身骨节走注疼痛也。谓之白虎历节风。都是血气风湿痰火，皆令作痛。或劳力寒水相搏；或酒色醉卧当风取凉；或卧潮湿之地；或雨汗湿衣蒸体而成痛风。在上者多属风，在下者多属湿。治用活血疏风，消痰去湿。羌活汤加减。凡治痛风，用苍术、羌活、酒芩三味，散风行湿之妙药耳。

　　一切痛风，肢节痛者，痛属火，肿属湿。不可食肉。肉属阳，火能助火，食则下遗，遗溺，内有痞块。虽油炒热物，鱼面切宜戒之。所以膏粱之人，多食煎炒，炙 ，酒肉热物蒸脏腑，故患痛风、恶毒痈疽者最多。肥人多是湿痰，瘦人多是痰火。

　　浸酒神方七轮鳖甲（醋炙） 净菊花 防风 杜仲 丹皮 石菖蒲（去芦根） 牛蒡 人参 枸杞各一两 白术 萸肉 白茯苓 桔梗 黄 僵蚕 远志（去心，甘草汁煮） 牛膝 苍耳熟地 白芍 萆 石蟹 花粉 荆芥 白附 天麻 白星 独活 陈皮 苍术（米泔浸）

　　用无灰酒二斗浸之，春夏二七，秋冬三七，固毋泄气，每日空心三次，各饮一杯，药渣焙干研细，好酒和丸，如梧桐子大。每服七十丸，空心好酒下。昔窦中书方中年患此，四肢不举者五载，累医罔效。偶遇李让有此秘方，修合服之，半月身轻目清，病遂除。因求此方。

　　（骨节风痛川乌大者三十枚（生用） 全蝎二十个（生用） 生黑豆二十一粒 地龙（去泥土，酒洗净）五钱为末，入麝香一分，糯米饭和丸，绿豆大。每服七丸，夜卧酒下，微出冷汗，一、二服便瘥。（《赤水玄珠》）

　　五汁膏（治风痛，不拘久近，立时见效。）

　　姜、葱、韭、白萝卜各五斤，打汁；菜子半斤，打汁，煎成膏，滴水成珠，外加麻油、东丹锻石收炼，如汁多加多，汁少加少，做膏药贴愈。（采抄本）

　　左经丸（治手足不遂，筋骨诸痛，遍身风疮）

　　大草乌（去皮脐） 木别（去壳） 白胶香 五灵脂各三两五钱，斑蝥五枚（去头足，醋炒磨细用） 生黑豆（去皮为末）一升醋和丸，如芡实大。每服一丸，温酒磨下。治筋骨痛未经针刺者，三、五服见效。此方曾医一人，软瘫风，不能行，不十日见效，大为奇妙。（《赤水玄珠》）

　　风气痛老姜 凤仙叶 香油 川椒末共捣擦痛处。或凤仙子煎汤洗亦效。一用鱼胶四两，姜汁一碗，投胶内熬膏，摊布上贴患处，即止。（《医书》）

　　神应膏（治骨节疼痛）

　　乳香 没药（各末）一两 皮胶三两 姜汁二碗先将姜汁砂罐内煎数沸，入皮胶化开，将罐取下盛灰土，方入乳没末搅匀成膏。用不见烟的狗皮摊膏贴患处，仍用鞋底炙热，时时熨之，神效。忌铁器。（《万病回春》）

　　风湿臂痛防风 归全各二钱 麻黄五钱 秦艽一钱 木瓜 草 海风藤 白茄根各三钱酒二斤，沙罐内煎四、五滚，在臂上熏洗。每日二次，不可怠略。钱青揄云：家慈尝患此症，亲试立效。后治他人无不附应。 白凤仙花浸烧酒饮亦愈。（《经验良方》）

　　治两手疼痛麻木当归 川芎 白芷 酒芩（炒） 黄连 羌活 苍术（米泔制） 防风 桔梗 南星 半夏（俱姜汁制） 桂枝甘草各等分生姜三片，水煎服。（《万病回春》）

　　痛风（遍身骨节走痛者是）

　　油松节、晚蚕砂蒸酒，每日常服愈（《秘方集验》）

　　痰注臂痛天仙藤 白术 羌活 白芷各三钱 姜黄六钱 制半夏五钱每服五钱，姜五片，水煎服（杨仁斋方）

　　湿痰肿痛，（经年不能行者）

　　水红花 萝卜荚 白金凤花 水龙骨 花椒 槐芩 甘草 苍术 金银花各等分，煎熏患处。水稍温即洗之，甚验。（《单方全集》）

　　神仙外应膏川乌一斤为末，用陈醋入砂罐内，慢火熬如酱色，敷患处。如病一年，敷后一日发痒，二年二日发痒，痒时令人将手拍痒处，拍至不痒为度。先用升麻、皮硝、生姜煎水洗，然后敷药，不可见风。（《秘方集验》）

　　痿症（断不可作风治，而误用热燥攻风之药。凡不痛者为痿，属虚；痛者为痹，属实。症各有别，盖痿病生于肺热，因血气少，虚火盛制肺金，肺叶焦枯，宗筋不润，金既不能生水，以致肝木乘脾，脾土受伤，则骨痿软而筋驰纵，四肢难举，不能伸缩转动，状若瘫痪者，须久服此剂）

　　当归 白芍 杜仲 牛膝 黄 白术（炒）各一钱 熟地二钱 知母 黄柏各八分水煎，空心服。（《秘方集验》）

　　脱颏（起于肾肺虚损，元神不足；或笑谈高兴忘倦，一时元气不能接续所致。患者平身正坐，令人以两手托住下颏，向脑后送上关窍，随用绢条兜颏于项上。须避风，连服煎剂。不然，邪风外受，必致痰涎壅盛，口眼 斜，而风中脏腑，十无一瘳矣）

　　附子（滚水泡去皮脐）六分 当归 僵蚕（酒炒去丝）各二钱 人参 半夏 白术 白茯苓各一钱五分 天麻（火煨） 陈皮各一钱 甘草三分 川芎八分 灯心四十根 生姜三片水煎服。（《秘方集验》）

　　经验丹方汇编

　　虚劳血证

　　回生膏（血虚火旺，消补两难，服此神效）

　　人乳（男用女胎乳，女用男胎乳） 藕汁 白酒（头浆） 白蜜 童便（临时取用）

　　各等分。煎膏，滴水不散为度。每晨空心，汤下半盏。龙眼汤更好。病深者多服全愈。

　　忌服寒凉药。不救。（《单方全集》）

　　独乳延生丸茯苓一斤，打碎。用牛乳数斤（人乳更妙），在铜器内慢煎，随煎随扰，俟稀稠以茯苓收之，二仙膏牛乳十斤、福园十斤，煎膏酒服。大补虚损，有回生之功。

　　扶衰仙凤酒（治五劳七伤，并妇人赤白带下，神效）

　　用白毛乌骨雄线鸡一只，将绳吊死，退去毛屎，切作四块；入生姜四两，胶枣半斤，陈酒六斤，装入大坛内，泥封口，重汤煮一日，凉水拔去火毒。空心连姜枣食之。 一用乌骨童雄鸡一只，碗锋去毛肚杂，勿犯铁器，肚内入建莲肉，砂锅内用酒煮烂，鸡头放锅外，随便食之。治虚损亦神验。（俱载医书）

　　童子痨（干血劳并一切劳虫神效）

　　活黄鼠郎一个，入瓶内。将泥捣烂封口，用笼糠火煨一日，取出研末。每服一钱，酒下。

　　男用雄，女用雌。神效。（抄本）

　　传尸痨猪腰子两个、童便二盏、无灰酒一盏，新瓷盛之，泥封。炭火温养，自戌至子时止。待五更初，温热取开。饮酒食腰子。病危者一月见效，平日瘦怯者亦可用。（邵真人经验方）

　　血崩血余三两 丝瓜灰四两，好酒送下即愈。（经验单方）

　　血热妄行生荷叶 生艾叶 侧柏叶 生地黄各等分捣丸如鸡子大。每服水二钟，煎八分服。（《秘方集验》）

　　虚汗黄 、黑豆，煎汤饮之，半月全愈。（《秘方集验》）

　　经验丹方汇编

　　肿胀

　　鼓有十症：气鼓、食鼓、热鼓、风鼓、劳鼓、湿鼓、虫鼓、血鼓、疳鼓、胸腹肿胀并四肢肿胀者。如遇患人，腹上用手按之，有窝可治；脉壮者易治；脉细、并脐窝肿出者难治。

　　鸡里金一具 真沉香 砂仁各三钱，陈香圆五钱共末。每服钱半，姜汤下。 一用雄乌猪肚一具，入大蒜四两，煮烂连服五、七个。忌盐、醋、酱一百日。（单方经验）

　　黄帝曰：“水与肤胀、鼓胀、肠覃、石瘕、石水，何以别之？”岐伯曰：“水始起也，目窠上微肿，如新卧起之状，其颈脉动，时咳，阴股间寒，足胫肿，腹乃大，其水已成矣。以手按其腹，随手而起，如裹水之状，此其候也；肤胀者，寒气客于皮肤之间， 然不坚，腹大，身尽肿，皮浓，按其腹， 而不起，腹色不变，此其候也；鼓胀者，腹胀身皆大，大与肤胀等也。色苍黄，腹筋起，此其候也；肠覃者，寒气客于肠外，与卫气相搏，气不得荣，因有所系，癖而内着，恶气乃起，息肉乃生。其始生也，大如鸡卵，稍以益大，至其成如怀子之状，久者离岁，按之则坚，推之则移，月事以时下，此其候也；石瘕，生于胞中，寒气客于子门，子门闭塞，气不得通，恶血当泻不泻， 以留止，日以益大，状如怀子，月事不以时下，皆生于女子，可导而下。”鼓胀者即单鼓胀也。始而止于单，是腹胀。日久不治，则四肢浮肿矣。其症亦有二，一为湿热所感，一为虚寒所致。但虚寒者，无过于服金匮肾气丸为妙。如系湿热，用鸡屎白炒，沉香色研筛一升，盛磁罐内，浸好酒二斤，面封口，煮三炷香，澄清随意温服。或用真黄牛肉一斤，河水煮烂，加皮硝一两，随意食之，二、三日其肿即消，至重者再服全愈。百日之内，切忌酸咸、生冷、面食、荤腥、油腻、硬物。

　　十种水病（并根源、症状、方法）

　　一清水。先从左右肋肿起，根在肝，大戟；二赤水。先从舌根起，根在心，葶苈子；三黄水。从腰腹起，根在脾，甘遂（炒）；四白水。从脚肿起，根在肺，桑白皮；五黑水。从外肾肿起，根在肾，连翘；六玄水。从面肿起，根在外肾，芫花（醋炒）；七风水。从四肢肿起，根在骨，泽泻；八石水。从肾肿起，根在膀胱， 本；九高水。从小腹肿起，根在小肠，巴豆（去皮油）；十气水。或盛或衰，起根在腹，赤小豆。

