<!-- { "loadSidebar": true } -->
　　上十般肿病，各有根源，种种不同，看十种病根，除一味倍多，余九味等分焙末。蜜丸梧子大，用赤茯苓汤吞三丸，不拘时，每日三服，愈后服补药。其方：肉桂（去皮） 干姜 肉豆蔻 赤茯苓 莪术（醋煮） 川芎 桔梗各等分为末。每服三钱，白汤下。空心食前，日午晚各一服。二方治水肿，百发百中，获济无数。（《赤水玄珠》）

　　禹余粮丸（许学士、朱丹溪皆赞此方为水胀之神药）

　　蛇含石（大者三两，铁铫烧红倾醋内候冷，取出研极细） 禹余粮石三两 真针砂五两（淘净、炒干，用醋二钟同余粮铫内煮干，更用铫并药烧红，倾净砖上候冷研细） 羌活 木香茯苓 川芎 牛膝（酒浸） 桂心 白豆蔻 大茴（炒） 蓬术（泡） 附子（泡） 干姜（泡） 青皮 京三棱（炮） 白蒺藜 当归（酒浸）各五钱末。入煎三味拌匀，丸如梧子大。空心白汤下三、五十丸，日三服，更以温补药补之，神效。（《医宗必读》）

　　脾病黄肿青矾（ 成赤珠） 当归（酒浸七日）各四两 百草霜三两为末。以所浸药酒打丸如梧子大。每服五丸至七丸，酒下。一月效（祖传七世方）

　　鼓胀水肿干丝瓜一条，去皮打碎，入巴豆十四粒同炒，以豆黄为度，去豆用瓜；陈米炒黄（米与巴豆先须等分），又去瓜用米。研细，清水为丸。每服百粒，滚汤下。 肿胀不服药自去水：真水银粉二钱，巴豆去油四两，生硫黄一钱，研成饼，贴脐上，黄水自去。贴时先以绵一斤铺脐上，次贴药饼。外用帛缚之，如人行三、五里，黄水自下。待三、五度去饼，温粥补之，久患者隔日取水。（《秘方集验》）

　　水肿腹大（或遍身浮肿）

　　用枣一斗，入锅内，以水浸过，用大戟根苗盖之，瓦盆合定，煮熟取枣。不时食之，枣尽决愈。（《本草》）

　　一用 马鞭草一斤 鼠尾草一斤，水一石煮取五斗，去渣再煎令稠，以粉和丸黄豆大。

　　每服二、三丸，加至四、五丸，神效。（《肘后方》）

　　水肿用土狗（一名蝼蛄）焙干为末。用上半节即消上身之水，下半节即消下体之水，左可消左，右可消右。方士以此方神奇。（《医宗必读》）

　　腹胀黄肿亚腰葫芦莲子烧存性。每服一个，食前温酒下。不饮酒者白汤下，十余日见效。（《简便方》）

　　敷药（治腹满如石、或阴囊肿大，先用甘草嚼，后用此）

　　大戟 芫花 甘遂 海藻各等分为末。用酽醋调面，和药摊绵纸上，覆贴肿处，仍以软绵裹住。（《医宗必读》）

　　白游风肿螺蛳肉入盐少许，捣泥贴之，神效。（摘玄方）

　　腹皮青色（不速活须臾死）

　　胡粉（是锡粉、非铅粉）盐熬色变，以摩腹上。（《子母秘录》）

　　痰鼓陈葫芦一枚，去顶，用箸松其子，将酒灌入，仍用顶封好，重汤煮数沸去子饮酒。一吐而愈。元气旺者，断宜用此。（《单方全集》）

　　经验丹方汇编

　　反胃噎膈

　　（此症年满六旬者难治；粪如羊粪者难治；吐白沫者难治；胸膈嘈痛如刀割者死）

　　反胃噎膈，总是血液衰耗，胃脘干槁。槁在上者，水饮可行，食物难入，名曰噎膈。槁在下者，食虽可入，良久复出，名曰反胃。二证名为膈，大抵气血亏损，复因悲思忧虑，则脾胃受伤，血液渐耗。郁气生痰，痰则塞而不通，气则上而不下，妨碍道路，饮食难进，噎膈所由成也；脾胃虚伤，营运失职，不能熟腐五谷变化精微，朝食暮吐，暮食朝吐，食虽入胃，复反而出，反胃所由成也。二者皆在膈间受病。故通名膈也。此症之所以疑难者，方欲健脾理痰，恐燥剂有妨于津液；方欲养血生津，恐润剂有碍于中洲。审其阴伤火旺者当以养血为亟，脾伤阴盛者当以温补为先。

　　雄黄二豆丸（治噎食神效）

　　大乌梅肉二十枚（水洗） 砂 雄黄各二钱 乳香一钱 百草霜 黑豆 绿豆各四十九粒为末，和梅打丸弹子大。用一丸噙化，待一炷香方行经络。用面饼一个，热汤泡开，吃之噎膈第一次服：皮硝、儿茶、矿灰各一撮，麝香一分，为末，烧酒调服。

　　第二次服：沉香二钱，草果七钱，砂仁、木香、五灵脂各五钱，豆蔻一两，荜澄茄二钱，白术二钱姜汁制，为末，好酒调服一钱。

　　第三次服：荜澄茄三钱，麻雀儿七枚煮熟，点茄末食。

　　第四次服：猪牙皂角半斤、枣子一斤，煮熟去皂角服。

　　第五次服：黑豆一升，黄柏、黄芩、黄连各一两，煮豆食有效。（江西杨大人传）

　　一用 阿魏一钱、干屎三钱，为末，五更姜片醮食立愈。（赵王 方）

　　一用 白水牛喉，去两头节并筋膜，节节取下米醋一碗，炙至醋尽为末，每用一钱，米饮下愈。（法天生意）

　　一用 甘蔗汁二碗，姜汁一碗，每服一碗，日三服，即不吐。（《医宗必读》）

　　噎膈初起老姜一斤（童便浸七日，土内埋七日，洗净为末一两） 白术（土炒净末）一两饭丸梧子大。每晨空心服一钱，米饮下有效。（《怀德堂录》）

　　噎膈反胃（鼓胀亦治）

　　沉香 苏子 广皮各二钱 官桂一钱 木香三分 萝卜子三钱俱为末。每用三分，配狗宝一分，须用好泉水煎通草汤，空心调服。（采医书）

　　翻胃吐食黄蚬壳、田螺壳（要久在泥中者）各等分，炒成白灰。每二两入白梅肉四两，捣和丸，再入砂盆内，盖定泥固，烧存性，研极细。每服二钱，人参缩砂汤下。或陈米汤亦可。

　　一用 地龙粪一钱，大黄七钱，木香三钱，为末。每服五钱，无根水调服，三服见效。

　　忌煎炒醋等。（《赤水玄珠》）

　　一用 干柿饼三枚，连蒂捣烂，用酒服，甚效。（《医宗必读》）

　　久患咳噎（连至四、五十声者）

　　姜汁、蜜，同煎三次立效。（抄本）

　　凡反胃症得药而愈者，切不可便与粥饭。惟以人参五钱，陈皮二钱，老黄米一两，作汤细啜，旬日后方可食粥。仓禀未固，不宜便进米谷，常致不救。（《医宗必读》）

　　病后胃弱（不能饮食者）

　　莲子肉 炒米各四两 茯苓二两（为末） 砂糖二两调匀，每服五、六茶匙。不拘时服，白汤下。（《秘方集验》）

　　隔食隔气韭汁 梨汁 姜汁 人乳各二盏，饭上蒸熟，服之，三日后再服。如神。（抄本）

　　经验丹方汇编

　　痰饮

　　百病多兼有痰，故病以化痰为先。善治痰者，兼治气，气顺则痰利。痰脉浮滑者宜降；浮实者宜吐，沉小者不宜吐，恐虚故也。凡治痰症，不可全用利药，过使脾气虚弱，则痰反易生而多。若脾虚生痰者，用健脾燥湿，便要利补兼用。陈皮、白术为佐也。痰乃秽浊之物，宜竹沥达痰丸（能运痰于大肠，不损元气，神效）

　　半夏二两（泡七次，姜汁浸透，晒干切片，瓦上焙熟） 白茯苓 陈皮（去白，净）二两炙草 人参各一两 大黄（酒浸透晒） 酒芩各三两 沉香五钱 礞石一两（用焰硝一两和匀放入银罐内，用瓦盖好，盐泥封固，晒干，炭 如金黄色）

　　上为末，竹沥碗半，姜汁二钟，入锅内熬一刻，将药和捣，磁罐盛之，晒干。仍以竹沥姜汁如前法捣晒七次，仍用竹沥和丸如小豆大。每服百丸，食远米饮下。（《万病回春》）

　　风痰头晕（呕逆、目眩、面色青黄、脉弦者）

　　半夏 生南星 寒水石（ ）各一两 天麻五钱 雄黄三钱 小麦面三两为末，水和成饼，水煮浮起，滤出捣丸，每服五十粒，姜汤下，极效。（《古法机要》）

　　寒痰气喘青橘皮一片展开，入巴豆一粒，麻扎紧，火上烧存性，研末。姜汁和酒服。 天台李翰林治莫秀才到口便止。（《张果医说》）

　　痰火天花粉一斤，切片，初以藜汁一钟拌晒；次以萝卜汁一钟拌晒；次以竹沥一钟拌晒。为末，每服一钱，好茶下。（《怀德堂录》）

　　一用 桑白皮四两、款冬二两、薄荷四两、甘草二两、芽茶四两、陈香园四两、卜子五钱、杏仁五钱、鹅管石五钱，水、白糖为丸服。（《卫生备要》）

　　经验丹方汇编

　　咳嗽

　　鸡鸣丸（治男妇咳嗽吐血诸虚，如神）

　　从来咳嗽十八般，只因邪气入于肝。

　　胸膈咳嗽多加喘，胃嗽膈上有痰涎。

　　大肠咳嗽三焦火，小肠咳嗽舌上干。

　　伤风咳嗽喉多痒，胆嗽夜间不得安。

　　肝风嗽时喉多痹，三因嗽时船上滩。

　　气嗽夜间多沉重，肺嗽痰多喘嗽难。

　　热嗽多血连心痛，膀胱嗽时气多寒。

　　暴嗽日间多出汗，伤寒嗽时冷痰酸。

　　此真神仙真妙诀，用心求取鸡鸣丸。

　　知母（炒）四两 阿胶（麸炒） 五味各三两 桔梗 人参各五钱 陈皮（去白） 马兜铃 麻黄 旋复花 甘草（炙）各一两 杏仁（去皮尖） 葶苈（纸上焙） 半夏（姜汁炒）各三两蜜丸弹子大，每服一丸。五更，乌梅生姜枣子汤下。（《万病回春》）

　　琼林散（治远近哮嗽，其效如神）

　　桑皮四两 五味 甘草（炙） 陈皮各二两 栗壳一斤（去蒂膜，醋浸三夜晒干，再入醋浸晒干）

　　冷蜜调服。（《赤水玄珠》）

　　久患喘急杏仁（童便浸换半月，焙干），每以枣许，同薄荷、蜜煎服，神效。（抄本）

　　哮喘白果（炒）廿一个 麻黄三钱 苏子 半夏（制） 款冬花各二钱 桑皮（蜜炙）二钱 杏仁（去皮尖）一钱 炒芩一钱五分 甘草一钱水煎，分二服。 金陵一铺家，以此方治哮喘，无不效者，因以此起家。（《摄生方》）

　　吕祖仙传芦吸散（治新久咳嗽，百药无功，服此神奇）

　　鹅管石 陈皮各二钱半 款冬花蕊五钱年老及虚者加人参五分，冬月加肉桂钱半。忌铁器。为末，分七服，每夜仰卧将药一服，作三次入竹筒内，口噙竹筒，近咽喉用力一吸，将温水一口送下，不可多吃水。忌油腻并盐七日。药完后亦少用些油盐，至半月后不忌。（《万病回春》）

　　经验丹方汇编

　　梦遗白浊

　　不梦而自遗者，心肾之伤居多；梦而后遗者，相火之强为害。若夫心动于欲，肾伤于色，或强忍房事，或多服淫方，败精流溢，乃为白浊。

　　瑞本丸（专治梦遗）

　　苦参 黄柏各二两 牡蛎 蛤粉 葛根 白螺蛳壳（ ） 青蒿各一两神典为丸，如梧子大。空心白汤七十丸。却酒一个月，终剂而愈，百发百中。（《赤水玄珠》）

　　梦遗铁屑研末，炒，枣肉为丸。每晨服一钱，大妙。（《卫生备要》）

