<!-- { "loadSidebar": true } -->
　　一方 用乳香，指大一块，临卧时含口中，醒即吐之。数次自愈。（《秘方集验》）

　　丸方（专治梦遗）

　　石菖蒲 远志 桑螵蛸 益智 枣仁 牡蛎 龙骨 锁阳等分丸服，随手而愈。（《赤水玄珠》）

　　五珠金琐丹（治梦遗白浊，能起死回生）

　　黄豆 绿豆 糯米 小麦各一斤 熟地半斤（各炒熟勿令黑）

　　加入莲须、五味、茯苓各四两，龙骨、牡蛎（ ）各四钱，白洋糖拌匀作糕。不拘时，白汤下。或用蜜为丸，每服八钱。 鹿含草浸酒服，治梦遗神效。（《卫生备要》）

　　气虚白浊黄 （盐炒）八两 茯苓一两为末。每服一钱，白汤下。（经验方）

　　淋闭白浊白茯苓四两作匮，以猪苓四钱入内，煮二十沸，取出晒干，去猪苓为末，黄蜡搜和丸，弹子大。空心嚼咽一丸，以小便清为度。忌米醋。屡试屡验。（《纲目》）

　　徐芸稗曰：“凡人欲动则情炽，情炽则神疲，神疲则精滑而梦失。故寤寐时，须制欲静养，心无他出，默坐片刻，然后屈足侧卧，向无走失，慎勿沉溺欲海，神不守舍，致失摄生之道也”。

　　经验丹方汇编

　　伤寒瘟疫

　　（附冒风寒方）

　　发散伤寒不问阴阳二症，仓卒无药。生姜一两、葱白十茎、好酒二大碗煎半，热服。盖被，周身汗透即解，勿令汗太过。忌大荤五、七日。春根据此方；夏月葱姜减半；冬月加黑豆二合炒，煎服尤效。如旅次煎药不便，生姜五片，葱白四茎，紫苏叶三钱（无此禾，细茶代），泡汤热服。（《秘方集验》）

　　停食伤寒陈香糟六两 生姜四两 水菖蒲根四两 盐二两共捣，炒热为饼，敷胸前痛处，火熨之，内响即去。如口渴任吃茶水，待大便下恶物愈。

　　（伤食鸡硬肝内黄皮烧灰，酒服。大小停食不化，服之即愈。

　　一用面，研冲酒，澄清去脚，服之最效。三月初三日，收野荠菜花根，晒干贮放，煎汤服之，即消。（徐龙耀方）

　　四时感冒风寒初起，葱白连须五根，生捣，冲酒服。（《秘方集验》）

　　大头瘟黄连 黄芩各五钱 人参三钱 桔红 元参各二钱 生甘草 连翘 鼠粘子 薄荷叶板蓝根 马屁勃各一钱 白僵蚕 升麻各一钱 柴胡 桔梗各二钱为末，汤调，时时服。或拌蜜为丸，噙化。此方全活甚众。（《赤水玄珠》）

　　时疫不染苍术三钱三分三厘（米泔水浸，切片炒） 甘草一钱六分六厘 抚芎八钱五分 干葛一钱三分六厘姜三片，连根葱头三个，水二碗煎八分，空心服。已病者愈，未病者不染也。（《秘方集验虾蟆瘟以金线田鸡捣汁，水调空腹顿饮，极效。（《本草发明》）

　　辟疫用雄黄末、菜油调涂鼻中，空心再服雄黄酒一杯，永不染。（方书）

　　经验丹方汇编

　　疟疾

　　夫疟者，因外感风寒暑湿，内伤饮食，劳倦或饥饱，色欲过度，以致脾胃不和，痰留中脘。然无痰不成疟，脾胃属土有信，来去不失其时，若移时，或早或晚者，是邪无容地，疟将好也。疟疾来时，呵欠怕寒，手足冷，发寒战，大热口渴，头痛，腰胯骨节酸痛，或先寒后热，或先热后寒，或单寒单热，或寒多热少，或热多寒少。一日一发，受病浅也，易治。

　　间日发者，或二日连发住一日者，皆难治。治宜在表。无汗者，散邪汤为主；有汗者，正气汤为主；在半表半里者，柴苓汤为主；分利阴阳而未已者，人参养胃汤加减。若用截药，吐出黄胆水者，疟自愈也。不可一、二日早截，早则邪气闭塞而成坏症。又不可迟截，迟则元气衰惫而成虚怯。当在三、四日就截为好。须待热退身凉方可饮食也，切不可带热饮食，恐不消而成痞。一名疟母。痞散成鼓者有之矣。

　　散邪汤（治疟初起，增寒壮热，头疼身痛，无汗）

　　甘草三分 羌活 紫苏 荆芥 白芷 麻黄 白芍 防风各一钱生姜、葱白三根，水煎，露一夜，次早服。有痰加陈皮；有湿加苍术；夹食加香附（《万病回春》）

　　正气汤（治疟初起，无增寒壮热，头痛口干，有汗）

　　桂皮 甘草各三分 茯苓 半夏（姜汁炒） 白芷 青皮 川芎 草果（去壳） 槟榔 前胡柴胡 麦冬各一钱生姜三片，枣一枚，预先煎服。（《万病回春》）

　　柴苓汤（治疟发寒热，病在半表半里，阴阳不分）

　　柴胡 黄芩 人参 半夏 猪苓 泽泻 白术 茯苓 肉桂 甘草生姜三片，枣二枚，煎服。无汗加麻黄；有汗加桂枝；汗多加官桂；热多加黄芩。（《万病回春》）

　　治疟陈皮 半夏（制） 当归各一钱 柴胡 黄芩 泽泻 茯苓各八分 甘草（炙） 升麻 干葛各五分生姜二片 枣头一枚 桃头五个水煎热服。忌生冷鱼面。 据月坡云：方有百种，唯此稳当无误，须服二十剂。服五、六剂后加人参更妙。（《陈百坡方》）

　　绝疟（十日后神效）

　　常山（酒煮晒干） 知母 贝母 草果各半钱水煎，五更热服。渣酒浸发前后。 王隐者云：“予用此方四十年，奇效不能尽述”。切勿加减以致不效。（《养生主论》）

　　又方（二十日后神效）

　　归身 青皮 赤生首乌 白生首乌 老姜皮各三钱河水、井水各一碗煎八分，露一夜。临来日五更热服即愈。（经验方）

　　外绝药大蜘蛛三枚、信砒一钱、雄黑豆四十九粒，为末。滴水为丸，豌豆大。先夜以一丸献于北斗下，次早纸裹插耳内立效。（《宜明方》）

　　间日疟白术一钱 茯苓 泽泻 猪苓 柴胡 半夏各一钱 黄芩（热多钱半，寒多一钱）

　　加姜三片，大枣二枚，露一夜，临日五更服。（《神效仙方》）

　　三日疟（一服立止）

　　苍术三钱 制首乌五钱 白术二钱（炒） 知母五分 粉草一钱水四碗煎半，鸡鸣服（寒多生姜六钱，当归五钱；热盛当归六钱，生姜五钱）。将发服愈。（《单方经验》）

　　久疟似痨当归（酒洗，下同） 牛膝各五钱 鳖甲 橘红 贝母各三钱 鲜首乌五钱 姜皮二钱半柴胡钱半（二味热多有汗去之）

　　加竹沥一盏，水二钟煎半，露一夜，发日五更时温服。（《单方全集》）

　　经验丹方汇编

　　痢疾

　　痢疾赤属血，白属气，赤白相兼脓血杂痢，皆因脾胃失调，饮食停滞，积于肠胃之间，多是暑湿伤脾，故作痢疾。起于肚腹疼痛，大便里急后重，小水短赤，身凉脉缓者易治；身热脉弦急者难治。痢初起一二日，元气壮实者先用玄白散；虚弱者用芍药汤疏通积滞；三、四日后，元气渐弱，调和饮食，加减治之。如不止，服参归芍药汤调理脾胃、补益元气。久不愈，方可服真人养脏汤加减治之，切不可骤用粟壳等药。止塞太早恐内积气未尽，成休息痢，亦恐毒攻上，胸腹饱闷作疼，恶心、呕哕、发呃难治，因毒瓦斯攻胃故也。先水泻后脓血者，是肾传脾难愈；先脓血后水泻者，是脾传肾易愈；又有痢下鲜血者，如尘腐色者，如屋漏水者，大孔如竹筒者，呕吐发呃，烦躁身热者，俱难治也。如鱼脑髓者，身热脉数，大半生半死也。大抵治痢疾：一、二日元气未虚，治宜疏通积滞。此通因利用之法；三、四日后不可疏通，恐元气虚也，当清热解毒，调养脾胃为主。经云：行血则便脓自愈；调气则后重自除。若大肠积滞，壅塞而后重，法当疏导之；若大肠气虚，下陷而后重，法当开补之。

　　玄白散（治痢初起，里急后重，腹痛血窘迫，壮盛者一剂愈）

　　大黄二钱 生地 赤芍 归尾 槟榔 枳壳（麸炒） 牵牛（赤痢用黑，白痢用白，赤白相杂黑白兼用，半生半炒，须捣碎） 莪术 黄连各二钱暑月加香薷炒一钱。水煎，空心温服，以痢二、三次为度。（《万病回春》）

　　治一切痢（不拘男妇小儿）

　　木香（方圆一寸一块），黄连五钱，用水半升，煎干去黄连，切木香焙末，分三服。第一服陈皮汤下；第二服陈米饮下；第三服甘草汤下。 有一妇人，久痢将危，梦大士授此方，因而黑神散（治肠滑之痢）

　　石榴一个， 烟尽，次研，仍以酸榴一块煎汤服，神效无比。（《医方考》）

　　远年痢上好豆酒暖热一、二钟，内入姜汁一、二茶匙，不宜多服，数十次自愈。 一用哺退鸡子壳毛，坑上挂燥，研极细末，将一分百滚汤送下即愈。 一用臭椿树皮一两五钱，雨前茶钱半，扁柏叶二钱五分，枣头、乌梅各二枚，酒、水各一碗，煎。须缓缓服恐泛。（俱出单方）

　　噤口痢（男妇汤饮不下者）

　　用乌梅一斤，敲碎置盆中，将十余碗水煎泡热，令病患坐盆上，待热气冲上肛门，温即洗，其人亦睡去，即扶上床，煎粥汤候之。如思饮食，即与粥汤半碗，少顷与稀粥半碗，不宜多。若小儿照方减半可也。

　　黄连三钱，人参钱半，水一钟煎七分，温服。药入口即苏。 一用乌梅二个，夹住蜗牛一条。绳扎住，安口中化水滴下，愈。 一用木鳖子，研细和面作饼，贴脐中亦效。（俱集验方）

　　疫痢（疫痢者，一人有病他人即传染者是也）

　　苍术一两，水三钟煎至二钟，去术，入白术、防风、白芍、羌活、人中黄各一钱，煎至一钟温服。（《秘方补遗》）

　　便秘脱肛（因久痢所致者）

　　用蜗牛烧灰，猪脂和敷立缩。（《经验良方》）

　　经验丹方汇编

　　肠风下血

　　（方药虽效，责在节欲戒酒，方可除根。附脏毒下血，大便脱肛）

　　肠风便血（壮实者宜用）

　　槐角子五钱 黄连 枳壳 地榆 贯众各三钱水煎服。昔潘大司马患此，孙文垣用此方治之，一服即止。因书其方于壁间，遇有便血者治之，无不立愈。

　　大肠泻血（虚盛兼宜）

　　发灰五钱 鸡冠花 柏叶各一两为末。卧时酒服二钱，来早以温酒投之，一服见效。（《普济方》）

　　下血随四时方向，采侧柏叶烧灰，研末，每日米饮下二钱。（《百一选方》）

　　肠风下血豆腐末入袋滤出浆者，带渣取来，锅内炒燥，研末。每三钱，如下紫血块者，白糖汤下；红血块者，砂糖汤下。虽远年便血乖危者服之神效。每日用三次。（《秘方集验》）

　　肠风熟黄芩（炒黑四两） 黑枣头半斤（煮烂去皮核）

　　捣烂和芩末为丸，梧子大。早晚共服四钱，终剂即愈。（怀德堂自验方）

