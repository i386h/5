<!-- { "loadSidebar": true } -->
　　右三味以水三升煑取一升去滓　分温再服
　　白通者姜附性燥肾之所苦须借葱白之润以通于肾故名若夫金匮云面赤者加葱白则是葱白通上焦之阳下交于肾附子啓下焦之阳上承于心干姜温中土之阳以通上下上下交水火济利自止矣按脉之生原下起于肾由肾而中归于胃由胃而上出于心由心而大防于肺外出于经脉三者能变通于上下亦由是也白通加猪胆汁汤
　　人尿【五合】猪胆汁【一合】葱白【四茎】干姜【一两】附子【一枚生用去皮破八片】
　　已上三味以水三升煑取一升去滓　内胆汁人尿和令相得　分温再服　若无胆亦可用
　　白通汤阳药也少阴下利寒气太甚内为格拒阳气逆乱当用监制之法人尿之醎胜猪胆之苦猪胆之苦胜姜防附之辛辛受制于醎苦则醎苦为之向导便能下入少阴俾冷性消而热性发其功乃成此又为外防法也附子汤
　　附子【二枚生用去皮】茯苓【三两】白芍【三两】人葠【二两】白术【四两】
　　右五味以水八升煑取三升去滓　温服一升　日三服
　　附子汤少阴固本御邪之剂功在倍用生附力肩少阴之重任故以名方其佐以太厥之药者扶少阴之阳而不调太厥之开阖则少阴之枢纽终不得和故用白术以培太阴之开白芍以收厥隂之阖茯苓以利少阴之枢纽独是少阴之邪其出者从阴内注于骨苟非生附焉能直入少阴注于骨间散寒救阳尤必人葠佐生附方能下鼓水中之元阳上资君火之热化全赖元阳一起而少阴之病霍然矣再论药品与真武相同唯生熟分两各异其补阳镇阴之分岐只在一味转旋学者所当深心体防
　　术附汤
　　白术【四两】附子【三枚炮去皮破八片】甘草【二两炙】生姜【二两切】大枣【十二枚擘】
　　右五味以水六升煑取二升去滓　分温三服　初服其人觉身如痹半日许复服之三服尽　其人如冐状刃怪此以附子与术并走皮中逐水气未得除故使之耳
　　湿胜于风者用术附汤以湿之中人也太阴受之白术健脾去湿熟附温经去湿佐以姜枣和表里不必治风但使湿去则风无所恋而自解矣
　　桂枝附子汤
　　桂枝【四两去皮】熟附子【三枚炮去皮脐破八片】甘草【二两炙】生姜【三两切】大枣【十二枚擘】
　　右五味以水六升煑取二升去滓　分温三服
　　桂枝附子汤两见篇中一治亡阳一治风湿治风湿者以风为天之阳邪桂枝甘草辛甘可以化风湿为地之阴邪熟附可以温经去湿治亡阳者心阳虚而汗脱桂枝能固心经漏泄之汗太阳虚而津液不藏熟附能固亡阳之汗佐以姜枣者凡表里有邪皆用之此风胜于湿之主方
　　甘草附子汤
　　甘草【二两炙】附子【二枚炮去皮破八片】白术【二两】桂枝【四两去皮】
　　右四味以水六升煑取三升去滓　温服一升　日三服
　　甘草附子汤两表两里之偶方风淫于表湿流关节阳衰阴胜治宜两顾白术附子顾里胜湿桂枝甘草顾表化风独以甘草冠其名者病深关节义在缓而行之徐徐救解也
　　桂枝去芍药加附子汤
　　桂枝【三两去皮】甘草【二两炙】生姜【三两切】大枣【十二枚擘】附子【一枚炮去皮破八片】
　　右五味防咀　以水七升煑取三升去滓　温服一升　恶寒止停后服
　　桂枝汤去芍药加附子者下后微恶寒显然阳气涣散于中下矣当急救其阳毋暇顾恋阴气以附子直从下焦温经助阳臣以桂枝甘草载还中焦阳气以杜亡阳之机为御后之策
　　甘草干姜汤
　　甘草【四两炙】干姜【二两】
　　右二味防咀　以水三升煑取一升五合去滓　分温再服
　　甘草干姜汤桂枝甘草汤同为辛甘化阳而有分头异治之道桂枝走表治太阳表虚干姜守中治少阴里虚病虽在太阳而见少阴里虚证当温中土制水寒以复其阳至于二方分两亦各有别彼用桂枝四两甘草二两是辛胜于甘此用甘草四两干姜二两为甘胜于辛辛胜则能走表防阳甘胜则能守中复阳分两之间其义精切如此
　　干姜附子汤
　　干姜【一两】附子【一枚炮去皮】
　　右二味以水三升煑取一升　顿服之
　　干姜附子汤救太阳坏病转属少阴者由于下后复汗一误再误而亡其阳致阴躁而见于昼日是阳亡在顷刻矣当急用生干姜助生附子纯用辛热走窜透入阴经比四逆之势力尤峻方能驱散阴霾复涣散真阳若犹豫未决必致阳亡而后已
　　理中圆　及汤
　　人葠【三两】甘草【三两炙】白术【三两】干姜【三两】
　　右四味捣筛为末蜜和丸如鸡子黄大　以沸汤数合和一丸研碎温服之　日三四服夜二服　腹中未热益至三四丸　然不及汤汤法以四物依两数切　用水八升煑取三升去滓　温服一升　日三服　加减法
　　理中者理中焦之气以交于阴阳也上焦属阳下焦属阴而中焦则为阴阳相偶之处仲景立论中焦热则主五苓以治太阳中焦寒则主理中以治太阴治阳用散治隂用丸皆不及于汤恐汤性易输易化无留恋之能少致和之功耳人参甘草甘以和阴也白术干姜辛以和阳也辛甘相辅以处中则隂阳自然和顺矣
　　桂枝人参汤
　　桂枝【四两】甘草【四两炙】人参【三两】白术【三两】干姜【三两】
　　右五味以水九升煑四味取四升去滓　内桂更煑取三升去滓　温服一升　日再夜一服
　　理中加人参桂枝去芍药不曰理中而曰桂枝人葠者言桂枝与理中表里分头建功也故桂枝加一两甘草加二两其治外脇热而里虚寒则所重仍在理中故先煑四味而后内桂枝非但人参不佐桂枝实表并不与桂枝相忤宜乎直书人参而不讳也
　　吴茱萸汤
　　吴茱萸【一升洗】人参【三两】生姜【六两切】大枣【十二枚擘】
　　右四味以水七升煑取二升去滓　温服七合　日三服
　　吴茱萸汤厥阴阳明药也厥阴为两阴交尽而一阳生气实寓于中故仲景治厥阴以防生气为重生气一亏则浊阴上干阳明吐涎沫食谷欲呕烦躁欲死少阴之阳并露矣故以吴茱萸直入厥阴招其垂絶之阳与人葠震坤合徳以保生气仍用姜枣调其营衞则参茱因之以承宣中下二焦不治心肺而涎沫得摄呕止烦寜真武汤
　　茯苓【三两】芍药【三两】生姜【三两切】白术【二两】附子【一枚炮去皮破八片】
　　右五味以水八升煑取三升去滓　温服七合　日三服　后加减
　　术苓芍姜脾胃药也太阳少阴水脏也用崇土法镇摄两经水邪从气化而出故名真武茯苓淡以胜白术之苦则苦从淡化便能入肾胜湿生姜辛以胜白芍之酸则酸从辛化便能入膀胱以摄阳然命名虽因崇土其出化之机毕竟重在坎中无阳假使肾关不利不由膀胱气化焉能出诸小便故从上不寜之水全赖附子直走下焦以啓其阳则少阴水邪必从阳部注于经而出矣非但里镇少阴水泛并可外御太阳亡阳
　　桃花汤
　　赤石脂【一斤一半全用一半节末】干姜【一两】粳米【一升】
　　右三味以水七升煑米令熟去滓　温服七合　内赤石脂末方寸日三服　若一服愈余勿服
　　桃花汤非名其色也肾脏阳虚用之一若寒谷有阳和之致故名石脂入手阳明经干姜粳米入足阳明经不及于少阴者少阴下利便血是感君火热化太过闭藏失职关闸尽撤缓则亡阴矣故取石脂一半同干姜粳米留恋中宫载住阳明经气不使其陷下再内石脂末方寸留药以沾大肠截其道路庶几利血无源而自止其肾脏亦安矣











　　绛雪园古方选注卷三
　　钦定四库全书
　　绛雪园古方选注卷四
　　苏州王子接撰
　　汗剂
　　麻黄汤
　　麻黄【三两去节】杏仁【七十粒去皮尖】桂枝【二两去皮】甘草【一两炙】
　　右四味以水九升先煑麻黄减二升去上沫　内诸药煑取二升半去滓　温服八合覆取微似汗　不须啜粥余如桂枝法将息
　　麻黄汤破营方也试观立方大义麻黄轻清入肺杏仁重浊入心仲景治太阳初病必从心营肺衞入意也分言其功能麻黄开窍发汗桂枝和阳解肌杏仁下气定喘甘草安内攘外四者各擅其长有非诸药之所能及兼论其相制七法桂枝外监麻黄之发表不使其大汗亡阳甘草内守麻黄之出汗不使其刼阴脱营去姜枣者姜性上升又恐碍麻黄发表枣味缓中又恐阻杏仁下气辗转囘顾无非欲其神速一剂奏绩若喜功屡用必不戢而召亡阳之祸矣故服已又叮咛不须啜粥亦恐有留恋麻黄之性也
　　麻黄杏仁甘草石膏汤
　　麻黄【四两】杏仁【五十个泡去皮尖】甘草【二两炙】石膏【八两碎绵褁】
　　右四味以水七升先煑麻黄减一升去上沫　内诸药煑取二升去滓　温服一升　本云黄耳柸
　　喘家作桂枝汤加厚朴杏子治寒喘也今以麻黄石膏加杏子治热喘也麻黄开毛窍杏仁下里气而以甘草载石膏辛寒之性从肺发泄俾阳邪出者出降者降分头解散喘虽忌汗然此重在急清肺热以存阴热清喘定汗即不辍而阳亦不亡矣观二喘一寒一热治法仍有营衞分途之义
　　麻黄附子甘草汤
　　麻黄【二两去节】附子【一枚泡去皮切八片】甘草【二两炙】
　　右三味以水七升先煑麻黄一二沸去上沫　内诸药煑取三升去滓　温服一升　日三服
　　少阴无里症欲发汗者当以熟附固肾不使麻黄深入肾经刼液为汗更妙在甘草缓麻黄于中焦取水谷之津为汗则内不伤阴邪从表散必无过汗亡阳之虑矣麻黄附子细辛汤
　　麻黄【二两去节】细辛【二两】附子【一枚炮去皮破八片】
　　右二味以水一斗先煑麻黄减二升去上沫　内诸药煑取三升去滓　温服一升　日三服
　　少阴得太阳之热而病者用麻黄发太阳之表汗细辛散少阴之浮热相须为用欲其引麻黄入于少阴以出太阳陷入之邪尤借熟附合表里以温经外防太阳之刚气内固少隂之肾根则津液内守而微阳不致外亡此从里达表由阴出阳之剂也
　　麻黄升麻汤
　　麻黄【二两半去节】升麻【一两一分】当归【一两一分】知母【十八铢】黄芩【十八铢】萎防【十八铢】石膏【碎绵裹】天门冬【去心一方用麦门冬】茯苓甘草【炙】白术　白芍药　干姜　桂枝【各六铢】
　　右十四味以水一斗先煑麻黄一二沸去上沫　内诸药煑取三升去滓　分温三服　相去如炊三斗米顷令尽　汗出愈
　　麻黄升麻汤方中升散寒润收缓渗泄诸法具偹推其所重在阴中升阳故以麻黄升麻名其汤膏芩知母苦辛清降上焦之津芍药天冬酸苦收引下焦之液苓草甘淡以生胃津液归术萎防缓脾以致津液独是九味之药虽有调和之致不能提出阴分热邪故以麻黄升麻桂枝干姜开入阴分与寒凉药从化其热庶几在上之燥气除在下之阴气坚而厥阴错杂之邪可解麻黄连轺赤小豆汤【连轺即连翘根景曰方药不用无人识者苏恭亦退入有名未用中】
　　麻黄【二两去节】连轺【二两】赤小豆【一升】杏仁【四十个去皮尖】生姜【二两切】生梓白皮【一升】甘草【二两炙】大枣【十二枚擘】
　　已上八味以潦水一斗　先煑麻黄再沸去上沫内诸药煑取三升　分温三服　半日服尽
