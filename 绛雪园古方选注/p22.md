<!-- { "loadSidebar": true } -->
　　胃为水土之脏长生于申水谷之入于胃也分为三隧其糟粕一隧下入小肠传于大肠全赖燥火二气变化传送若火不温而金不燥失其长生之气上虽有心阳以扶土而下焦川凟失利则胃中泛滥而成卑湿之土为湿满为濡防治以苍术辛温助胃行湿升发谷气厚朴苦温辟阴去浊温胃渗湿甘草调和小肠橘红通理大肠胃气安常大小肠处顺故曰平胃相传出自龙宫禁方俟君子正之
　　括蒌根桂枝汤【分两遵喻嘉言法其意颇通】
　　括蒌根【三钱】桂枝【一钱五分】芍药【二钱】甘草【一钱五分】生姜【三片】大枣【二枚】
　　右六味以水三升煑取一升去滓温服取微汗汗不出食顷食热粥发之
　　金匮诸篇每多合论其间或邪异而病在一经或邪同而病在各经者分证论治悉相贯彻若后人选注其方不相逭照前后原文则是有阙本篇大防若循章徧注而方选又难于博采不得已择方中之可以摘选者为之申明一二并使前论益明是犹一隅之告耳即如太阳痉湿病非但发热无汗恶寒更加身体强几几脉反沉迟明是风湿混扰于太阳阳气为湿邪所滞不得宣通非寒邪之沉迟脉也治以括蒌根桂枝汤者风则用桂枝汤成法湿则君以括蒌根酸苦入阴内走经络解天行时热以降湿合之桂枝和营衞而治痉是表法变为和法也
　　防己黄茋汤
　　防己【一两】甘草【半两炒】白术【七钱半】黄耆【一两一分去芦】
　　右剉麻豆大每抄五钱生姜四片大枣一枚水盏半煎八分去滓温服良久再服　喘者加麻黄【半两】胃中不和者加芍药【三分】　气上冲者加桂枝【三分】　下有陈寒者加细辛【三分】　服后当如虫行皮中从腰下如氷暖坐被上又以一被绕腰下温令微汗差
　　防己茯苓汤
　　防己【三两】黄耆【三两】桂枝【三两】茯苓【六两】甘草【二两】
　　右五味以水六升煑取二升分温三服
　　汉防己太阳经入里之药泄腠理疗风水通治风湿皮水二证金匮汗出恶风者佐白术水气在皮肤中聂聂动者佐桂枝一以培土一以和阳同治表邪微分标本葢水湿之阳虚因湿滞于里而汗出故以白术培土加姜枣和中胃不和再加芍药皮水之阳虚因风水袭于表内合于肺故用桂枝解肌散邪兼固阳气不须姜枣以和中也黄蓍汤方下云服药当如虫行皮中从腰下如氷可知其汗仅在上部而不至于下即用白术内治其湿尤必外用被围腰下接令取汗以通阳气也余治太阳腰髀痛审症叅用两方如鼓应桴并识之
　　百合知母汤
　　百合【七枚擘】知母【三两切】
　　右先以水洗百合渍一宿当白沫出去其水更以泉水二升煎取一升去滓别以泉水二升煎知母取一升去滓后合和煎取一升五合分温再服
　　滑石代赭汤
　　百合【七枚擘】滑石【三两碎绵褁】代赭石【如弹丸大一枚碎绵褁】
　　右先以水洗百合渍一宿当白沫出去其水更以泉水二升煎取一升去滓别以泉水二升煎滑石代赭取一升去滓后合和重煎取一升五合分温服
　　百合鸡子汤
　　百合【七枚擘】鸡子黄【一枚】
　　右先以水洗百合渍一宿当白沫出去其水更以泉水二升煎取一升去滓内鸡子黄搅匀煎五分温服
　　百合地黄汤
　　百合【七枚擘】生地黄汁【一升】
　　右以水洗百合渍一宿当白沫出去其水更以泉水二升煎取一升去滓内生地黄汁煎取一升五合分温再服中病勿更服大便当如漆
　　通章言百合病百脉一宗不但主于营衞而手足六经悉能致其病汗吐下皆非所宜本文云百脉一宗明言病归于肺君以百合甘凉清肺即可疗此疾故名百合病再佐以各经清解络热之药治其病所从来当用先后煎法使不悖于手足经各行之理期以六十日六经气复而自愈若太阴太阳无病惟少阴少阳厥阴阳明四经为病期以四十日愈若仅属厥阴阳明二经为病期以二十日愈读第四章未经汗吐下者治以百合地黄汤中病勿更服大便如漆热邪已泄再服恐变症也论症以溺时头痛为辨葢百脉之所重在少阴太阳以太阳统六经之气其经上循巅顶下通水道气化不行乃下溺而上头痛少阴为生水之源开阖澁乃溺而淅然若误汗伤太阳者溺时头痛以知母救肺之阴使膀胱水藏知有母气救肺即所以救膀胱是阳病救阴之法也误下伤少阴者溺时淅然以滑石上通肺下通太阳之阳恐滑石通腑利窍仍蹈出汗之弊乃复代赭石重镇心经之气使无汗泄之虞救膀胱之阳即所以救肺之阳是阴病救阳之法也误吐伤阳明者以鸡子黄救厥阴之阴以安胃气救厥阴即所以奠阳明救肺之母气是亦阳病救阴之法也以百合一味引伸诸方总不外乎补阴补阳之理举此可以类推学者宜自得之升麻鼈甲汤
　　升麻【二两】当归【二两】蜀椒【炒去汗一两】甘草【二两】鼈甲【手指大一片炙】雄黄【半两研】
　　右六味以水四升煑取一升顿服之老小再服取汗【金匮原文阴毒去蜀椒雄黄肘后方千金方阳毒用升麻汤无鼈甲有桂枝阴毒用甘草汤无雄黄】
　　升麻入阳明太阴二经升清逐秽辟百邪解百毒统治温厉阴阳二病如阳毒为病面赤斑如锦纹阴毒为病面青身如被杖咽防痛母论阴阳二毒皆已入营矣但升麻仅走二经气分故必佐以当归通络中之血甘草解络中之毒微加鼈甲守防营神俾椒黄猛劣之品攻毒透表不乱其神明阴毒去椒黄者太阴主内不能透表恐反助厉毒也肘后方千金方阳毒无鼈甲者不欲其守亦恐留恋厉毒也
　　白虎加桂枝汤
　　知母【六两】甘草【三两炙】石膏【一斤】粳米【二合】桂枝【三两】
　　右剉每五钱水一盏半煎至八分去滓温服汗出愈
　　内经论疟以先热后寒邪藏于骨髓者为温瘅二疟仲景以但热不寒邪藏于心者为温瘅二疟内经所言是邪之深者仲景所言是邪之浅者也其殆补内经之未逮欤治以白虎加桂枝汤方义原在心营肺衞白虎汤清营分热邪加桂枝引领石膏知母上行至肺从衞分泄热使邪之郁于表者顷刻致和而疟已至于内经温瘅疟虽未有方然同是少阴之伏邪在手经者为实邪在足经者为虚邪实邪尚不发表而用清降何况虚邪有不顾虑其亡阴者耶临症之生心化裁是所望于用之者矣
　　蜀漆散
　　蜀漆【洗去腥】云母【烧二日夜】龙骨【等分】
　　右三味杵为散未发前以浆水服半钱　温疟加蜀漆半分临发时服一钱匕【按浆水乃秫米和麯酿成如醋而淡今人防牛乳作饼用之或用真粉作内菉豆者尤佳】
　　金匮云牡疟外台曰牝疟皆言心经之疟也心为阴中之阳邪气结伏于心下心阳郁遏不舒疟发寒多热少不可谓其阴寒也主之以蜀漆散通心经之阳开发伏气而使营衞调和蜀漆常山苗也苖性轻扬生用能吐云母在土中蒸地气上升而为云故能入阴分逐邪外出于表然邪气久留心主之宫城恐逐邪涌吐内乱神明故佐以龙骨镇心宁神则吐法转为和法矣
　　柴胡去半夏加括蒌汤
　　柴胡【八两】人参【三两】黄芩【三两】甘草【三两】括蒌根【四两】生姜【二两】大枣【十二枚】
　　右七味以水一斗二升煑取六升去滓再煎取三升温服一升日二服
　　正疟寒热相间邪发于少阳与伤寒邪发于少阳者稍异内经言夏伤于大暑秋伤于风病以时作名曰寒疟金匮云疟脉多数者风发正以凄怆之水寒久伏于腠理皮肤之间营气先伤而后风伤衞故仲景用柴胡汤去半夏而加括蒌根其义深且切矣葢少阳疟病发渴者由风火内淫劫夺津液而然奚堪半夏性滑利窍重伤阴液故去之而加天花粉生津润燥岂非与正伤寒半表半里之邪当用半夏和胃而通阴阳者有别乎
　　柴胡桂姜汤
　　柴胡【半斤】桂枝【三两去皮】干姜【二两】黄芩【三两】括蒌根【四两】牡蛎【三两熬】甘草【二两炙】
　　右七味以水一斗二升煑取六升去滓再煎取三升温服一升日三服初服微烦复服汗出便愈
　　夏月暑邪先伤在内之伏阴至秋复感凉风更伤衞阳其疟寒多微有热显然阴阳无争故疟邪从衞气行阴二十五度内无捍格之状是营衞俱病矣故和其阳即当和其阴用柴胡和少阳之阳即用黄芩和里用桂枝和太阳之阳即用牡蛎和里用干姜和阳明之阳即用天花粉和里使以甘草调和阴阳其分两阳分独重柴胡者以正疟不离乎少阳也阴药独重于花粉者阴亏之疟以救液为急务也和之得其当故一剂如神达原饮
　　常山【一钱】槟榔【二钱】草果【一钱】厚朴【一钱】黄芩【一钱五分】知母【二钱】石菖蒲【七分】青皮【七分】甘草【五分】
　　右水二钟煎八分露一宿发后温服
　　疟发间日者内经言邪气内薄五脏横连募原【全元起本募作膜】其道逺其气深稽古无疟邪犯膜原之方唯吴又可治疫初犯膜原以达原饮为主方余因博采圣济常山饮简易七宝饮叅互攷订増改三味以治间疟葢疟邪内薄则邪不在表非但随经上下其必横连于膜深入于原矣膜谓鬲间之膜原谓鬲肓之原亦冲脉也灵枢经云肓之原出于脖胦止一穴在脐下同身寸之一寸半经又言邪气客于肠胃之间膜原之下则膜原又有属于肠胃者治以常山涤鬲膜之痰槟榔达肓原之气草果厚朴温除肠胃之浊邪黄芩知母清理肠胃之热邪复以菖蒲透膜青皮达下甘草和中而疟自解
　　侯氏黑散
　　菊花【四十分】白术【十分】细辛【三分】茯苓【三分】左牡蛎【三分】桔梗【八分】防风【十分】人参【三分】矾石【三分】黄芩【三分】当归【三分】干姜【三分】芎防【三分】桂枝【三分】
　　右十四味杵为散酒服方寸日三服初服二十日用温酒调服禁一切鱼肉大蒜常宜冷食六十日止即药积在腹中不下也热食即下矣冷食自能助药力
　　陈云来云金匮侯氏黑散系宋人较正附入唐人之方因逸之其辨论颇详而喻嘉言独赞其立方之妙驱风补虚行堵截之法良非思议可到方中取用矾石以固澁诸药冷服四十日使之留积不散以渐填其空窍则风自熄而不生矣此段议论独开千古之秘诚为治中风之要防余读是方补气养血散表驱风入走经络殊觉溷乱顾以黑名意者药多炒黑不从气而从味取其苦濇以走于空窍耳再读方下云初服二十日用温酒调是不欲其遽填也后服六十日并禁热食则一任填空窍矣夫填窍本之内经久塞其空是谓良工之语煞有来歴余故选之
　　射干麻黄汤
　　射干【三两】麻黄【四两】紫苑【三两】欵冬花【三两】北细辛【三两】五味子【半升】半夏【半升】生姜【四两】大枣【七枚】
　　右九味以水一斗二升先煑麻黄两沸去上沫内诸药煑取三升分温三服
　　射干汤以苦辛温入肺者为复方喉中水鸡声者痰气出入而嗘咯也由肺中冷阳气不能宣其液郁于肺而生声其治不可同于肺冷而吐涎者乃复用本经主治欬逆上气之品大泄阴液宣通肺气射干紫苑以苦泄之也麻黄细辛欵冬半夏生姜以温泻之也五味子酸以收其正气大枣甘以缓其下行则射干细辛五味之性从麻黄外达肺经内通肺脏泄肺之所苦遂肺之所欲补肺之正温肺之阳俾气道平而肺得阳和之致自无嗘咯之声矣
　　厚朴麻黄汤
