<!-- { "loadSidebar": true } -->
　　饮酒中风则为漏风漏渗也经言食则汗出甚则自汗喘息恶风口渇不能劳事葢酒气外充则身无汗食入汗出腠理始开风乃渗入肌肉之间好古曰白术治皮间风出汗与黄耆同功东垣曰防风为风药中润剂祛肌肉间之风好古曰牡蛎咸寒固涩虽能止汗顽钝之物非防风白术引之不能达于肌表河间曰漏风日久必为消渇疾
　　地黄饮子
　　熟地【八钱】熟附子【一钱二分】官桂【八分】石菖蒲【一钱】逺志肉【一钱甘草制】淡肉苁容干【一钱】巴防肉【一钱】麦门冬【一钱五分】五味子【一钱】山茰肉【一钱五分】白茯苓【一钱五分】川石斛【一钱五分】
　　右为末每服三钱水一盏半生姜五片枣一枚薄荷【五分】同煎至八分不计时候服
　　饮清水也方名饮子者言其煎有法也瘖痱之证机窍不灵升降失度乃用一派重浊之药务在药无过煎数滚即服取其轻清之气易为升降迅达经络流走百骸以交阴阳附子官桂开诸窍而祛浊阴菖蒲逺志通心肾以返真阳川石斛入肾以清虚热白茯苓泄胃水以涤痰饮熟地山茰滋乙癸之源巴防苁容温养先天之气麦冬五味入肺肾以都气开之通之清之泄之补之都之不使浊阴之气横格于喉舌之间则语自解体自正矣
　　鼈甲汤
　　鼈甲【去栏醋炙一两】生地黄【一两】当归【一两】白芍【一两】柴胡【去苗一两】官桂【三分】生姜【三分切片焙干】大腹子皮【一两】京三棱【一两】
　　右为末每服三钱水一大盏入生姜木香五分同煎至八分去滓空心温服
　　鼈甲汤治伏梁伏匿藏也梁石絶水为梁喻其郁气阻于腹中也张子和曰伏梁火之郁也以热药散之则益甚以火炙之则弥聚其证有二一由气郁一由血郁岐伯曰裹大脓血居肠胃之外下则因阴上廹胃腕当生内痈居脐上为逆居脐下为从勿动亟夺戒人勿急切按摩用下夺之法此以四物汤去川芎用柴胡从血分散火之郁大腹子皮攻肠胃外之冷热气官桂生姜宣通脐上下之阴结京三棱入络破血攻坚削积鼈甲亦能破症瘕去瘀血本草释名神守凡攻击之剂用以固守神明功居要领故以名汤
　　白术汤
　　白术【一两】厚朴【生姜汁炒一两】当归【去苗一两】龙骨【煅一两】艾叶【炒熟五钱】
　　右为末每服三钱水一盏生姜三片同煎至八分去滓空心温服
　　白术汤治飱泄食不化而出清谷用温固升清之法经言热气生清清气在下则生飱泄是清浊交错矣白术健脾消谷厚朴平胃散结即伤寒论下焦利从胃主治之义龙骨止下利固大肠之脱艾叶震亨谓其入药服则气上行时珍曰转肃杀之气为融和能回埀絶之元阳当归病因热而转生清者血分必伤用以调血也吴茱茰汤
　　吴茱茰【汤淘炒二两】官桂【去皮二两】干姜【炮二两】蜀椒【出子炒去汗五钱】陈皮【去白五钱】白术【五钱】厚朴【生姜制二两】
　　右为末每服三钱水一大盏生姜三片同煎至八分空心去滓温服
　　呉茱茰汤治浊气上升而生防胀用温散降浊之法经言寒气生浊浊气在上则生防胀是亦阴阳反作也方义宣布五阳亦用白术厚朴者中焦防胀正当以白术温中健脾厚朴温散和胃吴萸入肝官桂入心干姜入脾橘红入肺蜀椒入肾皆气厚性轻芳香开发用以驱散浊阴有防于影响之妙
　　犀角汤
　　犀角【镑五钱】升麻【三钱】元参【五钱】连翘【五钱】射干【一分去毛】麦门冬【一两去心】沉香【一分剉】芒硝【一两】柴胡【五钱去苗】木通【三钱】炙甘草【一分】
　　右为末每服三钱水一大盏同煎至八分食前去滓温服
　　结阳者肿四肢阳别于阴虽非死病亦危证也本论云所谓阳者胃脘之阳也别于阳者知病处也故用犀角升麻解散阳明之结热元参连翘肃清枢机引领清气上下以散结热射干麦冬解上焦之结热芒硝沉香破下焦之结阳柴胡升清气则枢机自转木通通心窍则经络流行甘草以和诸药之性此结之见乎外者从表散也
　　地榆汤
　　地榆【四两】甘草【三两半生半炙】
　　右为末每服五钱水三盏内缩砂仁【七枚每服可加炒用亦可】煎至一半去滓温服
　　结阴者阴气自结不和于阳也结则下瘀血若瘀血去尽而再结再下三结三下断续不絶亦危证也治以地榆身能止血稍能行血甘草生用能行肝胃二经汚浊之血炙之入阴而温散血中之结煎时另入缩砂仁香而能窜内醒脏气引领二味止血开结此结之徴乎内者从里解也
　　圣济大建中汤
　　人参【二两】黄耆【三两】当归【三两】白芍【二两】炙甘草【二两】逺志【去心三两】龙骨【二两】泽防【三两】
　　右为末每服三钱水一盏生姜五片煎至八分去滓温服不计时候
　　风邪从肺乘胜至脾脾风传肾燥土之气肾之所恶真精不守乃寃热腹痛而出白液病名曰蛊即左传以丧志为蛊也当此之时虽云可按可药然邪及四脏亦死期将至矣圣济方治以人参黄耆当归白芍炙草柔脾之阳以化燥气佐以逺志强志益肾泽泻涤热止泄龙骨固守真精处方在脾主治在肾二脏并治故名大建中
　　建中加减汤
　　人参【一两】黄耆【四两】当归【一两】白芍【四两】炙甘草【一两】生地【四两】麦冬【四两】龙骨【四两】茯苓【一两】厚朴【生姜制一两】官桂【一两】附子【一两】
　　右为末每服三钱水一盏半生姜五片枣一枚少许煎至一盏去滓温服
　　肾风传心亦用建中法者以心主营而出中焦故病则筋脉相引搐搦名曰瘛当此之时若心不受邪复反传而行之肺法当三嵗死若心不反传满十日法当死其为危殆更甚于前矣治以人参黄耆当归白芍炙草加生地麦冬仿仲景复脉汤法先为保防心气龙骨固守心神佐以茯苓厚朴官桂附子兼中下以祛肾邪黄耆汤
　　黄耆【二两姜汁炒】人参【二两】五味子【二两】枸子【一两】熟地【一两】生干姜【一两新改】川桂枝【一两新改】
　　右为末每服三钱水二盏煎至一盏去滓温服无时原方有桑皮麦冬无干姜桂枝
　　心移寒于肺饮一溲二谓之死阴不治三日而死圣济方治之以黄耆汤余考其证与方当増损二味夫饮少溲多者饮入于胃上输于脾脾气不能散精而精捍二气綂归于肺肺亦统输膀胱水精仍不能四布有下而不上有柔而无刚竟成一派死阴方中用人参枸熟地以足经药治手经病从阴中和阳深中肯綮独以麦冬桑皮泻心肺二经之邪于理未切因率管见损此二味増以桂枝干姜葢桂枝人参能和心经之阳干姜五味可摄膀胱之气治足经而手经亦得其功移寒之邪可解矣
　　麦冬饮子
　　麦冬【二两去心】知母【一两】人参【一两】炙甘草【一两】生地【一两】茯神【一两】栝蒌实【一两】葛根【一两】
　　右为末每服五钱水二盏竹叶数片同煎至一盏去滓食后温服
　　心移热于肺传为膈消是亦死阴也虽不若移寒之三日而死然热久消渇烦心短气津液日耗渐成危证治以人参甘草和胃生津麦冬知母救肺阴生地茯神清心热葛根升胃津括蒌止消渇危证立方止求无过治本之图不为迂矣
　　鸡屎醴散
　　大黄【一钱】桃仁【一钱】鸡屎醴【一钱】
　　右为末每服一钱水一盏生姜三片煎汤调下食后临卧服　【腊月干鸡屎白半斤袋盛以甜酒一斗渍七日滤清取酒用】
　　醴甜酒也少麴多米酿之一宿而成仅有酒香者佳水气鼓胀用鸡屎白者鸡无前阴溺屎同窍佐以桃仁大黄微利水湿从大便而出清酒为熟谷之气达于皮毛行于脉络下通水道鸡屎与醴同行复能使水湿从小便而出二便通利腹胀潜消矣故云一剂知二剂已柴胡地骨皮汤
　　柴胡【去苗】地骨皮【各一两】
　　右为末每服三钱水一大盏煎至八分去滓细含咽之食后服如有病人大段实者加大黄朴硝可泻热甚
　　膀胱移热于小肠鬲肠不便上为口糜者手足太阳热结也胃之水谷不得传输于下则令肠膈塞而不便恶热上蒸口中糜烂由于两阳之开阖混淆当治少阳之枢故以柴胡内开腑间结气外通开阖之机佐以地骨皮之甘寒专泻下焦热淫仍赖柴胡引领清气上升而行阳道则热解糜平
　　蠲痹汤
　　黄耆【二钱五分】防风【一钱二分去芦】当归【二钱五分酒洗】羌活【一钱二分】赤芍【一钱二分】片子姜黄【二钱五分炒】炙甘草【五分】
　　右水二钟生姜五片大枣二枚煎一钟食前服
　　蠲去之疾速也痹湿病也又言痛也痹分三气杂至风胜为行痹寒胜为痛痹湿胜为着痹余谓三者兼内外因而言非独言外因也葢有肝虚生风肾虚生寒脾虚生湿抑或有诸内因而兼外邪为痹即经言邪之所凑其气必虚耳蠲痹汤为治痹祖方黄耆实衞防风祛风当归和营羌活散寒赤芍通脉络之痹片子姜黄通经隧之痹甘草和药性姜枣和营衞其义从营虚则不仁衞虚则不用立法岂非痹属内外因也乎
　　木香散
　　木香【一两】良姜【五钱】干姜【五钱】草豆【三两】陈皮【一两】枳实【五钱】芎防【三两】赤芍【五钱】诃子皮【五钱】黒牵牛【三两】
　　右为末每服二钱水一盏煎至七分去滓温服
　　岐伯以心脉急为心疝是寒伤营也心不受邪乃传于小肠而又不能为之散邪故小腹有形痛闷不已治以木香散辛香下气乃火郁发之兼下夺之法也木香疏泄腹间滞寒冷气得良姜干姜草豆相为佐使其效尤速陈皮枳实破气分之滞赤芍川芎开血分之郁诃子皮火食长老曰能消利腹中一切恶物牵牛禀火之气善走经络利大小便有殊功刘守真张子和一时倡率用之苐心与小肠皆属于火虽为寒郁小肠纯用一派辛热之药无监制之品偏于刚猛未免有刼阴之患学者审证用之
　　栢子仁散
　　栢子仁【三两】当归【五钱】防风【三两】细辛【三两】川芎【三两】枳殻【三两】白术【三两】茯苓【三两】附子【五钱】官桂【三两】槟榔【五钱】
　　右为末每服三钱水一盏半生姜三片枣二枚同煎至八分去滓温服不计时候
　　栢子仁散治疹筋疹者初病即可得而诊见也经言尺脉数甚筋急而见是人腹必急白黒色见则病甚白肺色黒肾色二色见于面筋急见于腹是俯仰之脏皆虚难治之候也此不治肺肾而治肝者金虚则木无所畏肾虚则肝失其养腹急筋见是肝病也用栢子仁当归川芎细辛防风补肝之虚好古曰枳殻利肠胃欲益气则佐以白术茯苓腹急筋见是虚寒也佐以附子官桂通下焦之阳使以槟榔寛其腹乃急则治标之法也益胆汤
　　苦参【一两五钱】黄芩【二两去朽】官桂【一两】人参【二两】茯神【一两五钱】炙甘草【二两】
　　右为末每服三钱水一盏煎至八分去滓随时温服
　　益胆者益胆汁也内经胆瘅治之以阳陵泉鍼刺法也前贤旁通其义变易汤药之治法苦参别録云养肝胆气王氷注云入肝为温増其味即益其气也佐以官桂者少阳未平以辛苦发之发不逺热无犯寒凉也人参炙草风热淫于内佐以甘苦以甘缓之也茯神热淫于内以清胜之也脾瘅胆瘅皆脏腑热溢而为奇病脾瘅已见前注胆瘅治以苦补辛散甘缓以代鍼刺诚为合法
　　通肾汤
