<!-- { "loadSidebar": true } -->
　　菖蒲【剉二两】五加皮【剉一两】生干地黄【焙二两】羚羊角【二两】赤芍药【二两】甘草【炙剉一两】猪苓【去黒皮一两】泽防【一两】
　　右为末每服三钱水一盏半煎七分去滓温服
　　通肾汤治解防解舒缓也防者疑也不可必之辞病有脊脉痛少气安卧不欲言胗其尺胍沉缓而濇察其病疑于寒亦疑于热疑于壮亦疑于弱此作强之官精气内滞不能运行于形体也以菖蒲五加皮通九窍强志意能运动肾精猪苓泽泻助阳通窍起阴利肾生地羚羊角起阴气强筋骨赤芍入阴散气甘草入肾缓急其证难凭当凭其脉即知病之所在而无疑也
　　豆散
　　肉豆【五个麫裹煨】炙甘草【三钱】厚朴【五钱】
　　右为末每服二钱米饮一盏调下食前白汤亦得
　　嵗水不及湿乃大行长气反用民病濡泄濡润也杨子曰泄歇也谓洞泄下水一去而少歇须臾复去也肉果味辛温甘草味甘厚朴味苦辛温至真论云太阴之胜治以咸热佐以辛甘以苦泻之又云太阴之客以甘补之以苦泻之以甘缓之然此三味治濡泄之初病者也若长气反用火郁于湿甚则风复黄气乃损又非三者可治矣
　　越桃散
　　大山栀子【三钱】高良姜【三钱】
　　右和匀每服三钱或米饮或酒调下痛立止
　　越桃山栀也产于南阳山上者佳故名痢后小便利者下焦有寒也若腹中虚痛不可忍者是非寒也明是肺气下郁于大肠积而成热寒热混淆而痛治以山栀仍从肺经泻其郁热复以高良姜开发胃阳辟除冷气则阴阳和而腹痛止
　　中满分消汤
　　川乌【二分】柴胡【二分】升麻【三分】麻黄【二分】干姜【二分】半夏【三分】草果【五分】益智【三分】厚朴【五分】木香【三分】青皮【二分】人参【二分】黄耆【五分】当归【二分】呉茱萸【五分】荜澄茄【二分】茯苓【三分】泽泻【二分】黄连【二分】黄栢【五分】生姜【二分】
　　右剉如麻豆大都作一服水二大盏煎至一盏食前热服
　　分消者上下分消其邪也谓以辛热散之苦热泄之澹渗利之使其阴阳自然分化不必泻秽以下之也川乌母取其原生之脑体居中守性不外扬功专内走阴道为宣布五阳之向导麻黄轻扬外达肌表为升泄阳道之前驱柴胡升麻升发少阳生气行于阳分生姜半夏草果益智消散脾胃之寒邪干姜厚朴木香青皮通行脾胃之滞气人参黄耆当归培植营衞正气以展五阳之用吴茱萸荜澄茄苦热泄中下浊阴之气使不犯中茯苓泽泻利清阳之道路俾浊阴自上而下泄寒胀用连栢者以六阳居坤土之中其气郁而不舒亦有兼热之证如经言诸腹胀满诸病有声鼓之如皷者是也再读中满分消丸以清热利水为用无事于开鬼门宣布五阳之法原其立方之防通其幽门则吸门亦不受邪膈咽得通浊阴下归而防胀自除矣
　　五膈汤
　　杏仁【去皮尖】香防【熬】麴　干姜　吴茱萸　蜀椒【炒去汗各等分】
　　右六味捣筛蜜丸饮服七丸日三服忌冷
　　膈病非独三阳结犹有忧气恚食寒之证夫忧气二膈结气于胸以杏仁香豉开之恨怒食生菜二膈结气于心下以干姜麴开之寒膈结气于腹以茱椒开之统论五者皆系郁结日久醖酿成膈非麴豉之蒸罨不能除其陈腐非茱椒之辛香不能内开闭塞是方出隠居效验备急肘后三丰诸书药品皆同自因获验得以流传又有饮膈热膈非结气所致兹不具赘
　　进退黄连汤
　　川黄连【姜汁炒一钱半】干姜【炮一钱五分】人参【人乳拌蒸一钱五分】桂枝【一钱】半夏【姜制一钱五分】大枣
　　右进法用本方三味不制水三茶钟煎减半温服退法桂枝不用黄连减半或加肉桂五分如上制煎服
　　黄连汤仲景治胃有邪胸有热腹有寒喻嘉言旁通其防加进退之法以治关格独超千古借其冲和王道之方从中调治使胃气自为敷布以渐通于上下如格则吐逆则进桂枝和衞通阳俾阴气由中渐透于上药以生用而升如关则不得小便则退桂枝减黄连俾阳气由中渐透于下药以熟用而降如关而且格者阴阳由中而渐透于上下衞气先通则加意通衞营气先通则加意通营不以才通而变法斯得治关格之防矣苍术石膏汤
　　苍术【五钱】石膏【三钱】知母【一钱五分】甘草【一钱】
　　右剉细和匀都作一服水二盏煎一盏温服
　　苍术石膏汤太阴阳明经降剂治湿淫者经言湿上甚为热仲景云湿邪以寒战而解则知湿邪当以降为治立夏后湿温从三焦而伤肌肉为太阴阳明所属故四肢沉重身热汗多不欲饮水治以苍术石膏刚剂燥之又得石膏知母辛咸降之以甘草佐苍术知母佐石膏刚柔相配不伤脏腑之正气可谓详审精密矣虽与白虎汤相似其义各有微妙
　　囘阳返本汤
　　熟附子【上】干姜【中】甘草【下】人参【中】麦门冬【中】五味子【下】腊茶【中】陈皮【下】
　　面戴阳者下虚也加葱白【七茎】黄连【少许】
　　右用澄清土浆水一钟煎六分临服入白蜜五匙隔冷水顿冷服取汗为度
　　节庵变易仲景之白通汤而为囘阳补虚之制葱白干姜附子借以通阳温经人参麦冬五味借以收阴生脉然阴阳格拒病深在脏又非温经生脉所能通也而节庵更有生心化裁之妙佐以广皮芳香利气土浆静镇中宫线通气道使以腊茶芳香苦降为之向导大破格拒之阴其飞越之阳有不翕然返本宁谧者耶
　　羊肉汤
　　左牡蛎【三钱】龙骨【二钱】川桂枝【一钱】大白芍【一钱五分】熟附子【一钱】当归【一钱五分】生姜【一钱】精羊肉【四两】
　　右都作一服水二盏煎八分温服不计时
　　羊肉汤救逆汤之方也韩秪和曰救逆不应当复羊肉为效甚速葢以阳盛于上而衰于下者与以羊肉有情之品比类从阳先为眷恋在下欲脱之阳然后重镇降逆则在上失守之阳知有所归宿矣
　　安胃汤【新制】
　　川椒【五分炒去汗】安吉乌梅【一钱去核】川黄连【一钱】人参【三钱】枳实【一钱五分】生淡干姜【一钱五分】
　　右为末每服三钱水一钟煎八分温服
　　安胃者毋使乘胜之气犯胃也倦不思食无不由于脾胃为病然揆其寒热虚实却有盛衰初无定体余生平阅证肝病十居其五惟就厥阴之饥不欲食一证遵仲景甲巳化土之论叅东垣治脾胃之说为疏一方川椒之辛佐乌梅之酸行阴以防肝枳实干姜助人参行阳道以益气黄连于脾胃中防心火之亢清脾胃生化之源统论全方辛酸同用以化肝气酸甘相辅以和胃气肝化胃和自能进谷
　　犀角地黄汤【新改】
　　暹罗犀角【三钱】生地【五钱】连翘【三钱】生甘草【五分】　原方有丹皮赤芍无连翘甘草
　　右水二钟武火煎八分温服无时候
　　局方犀角地黄汤厥阴阳明药也温热入络舌绛烦热八九日不解医反治经寒之散之攻之热势益炽得犀角地黄汤立效者非解阳明热邪解心经之络热也按本草犀角地黄能走心经专解营热余因革去丹皮赤芍易以连翘入心散客热生甘草入心和络血以治温热证热邪入络之方于理无悖敢以质诸当世
　　治防桃仁汤
　　槐角子【一两碎】桃仁【一两碎】艾叶【一两】大枣【十五枚】
　　右水煎服
　　虫蚀谓之防三尸虫最灵异分处三焦能上下接应每藏于肠胃卑湿处以蚀外来之五味五气故病名湿防与狐惑同若病久不食肠胃空虚五味断絶虫便蚀人五脏之五味五气缓治则杀人槐角子槐字从鬼得虚星之精其实苦寒能伏隠见莫测之虫桃为五木之精尸虫附人属木桃仁苦甘能镇安求食之虫艾叶得五阳之精性入三阴之分能出阳入阴以搜僻处接应之虫时珍曰多食枣令人齿黄生防则知枣为三尸虫所喜复以大枣诱其蚀以伏之也余曽遇此证用之良验豭鼠粪汤
　　韮根【一大把】豭鼠粪【十四粒两头尖者】
　　右二味以水二升煑取半升去渣再煎三沸温服尽必有粘汗出为效未效再作服
　　鼠粪韮根皆厥阴药也阴易是妇人病温后毒移男子而病也葢妇人以肝为先天冬不周密伤少阳之生气至春病温若愈未百日余毒袭男男必手足拘挛显厥阴之证以韮根为君滑利通阳疾于下行再以鼠粪之阴霾引入至阴之处通阴舒阳其功效之速如鼓应桴后学勿以匪物弃之道斯广矣
　　脚气鸡鸣散
　　紫苏叶【一两】木【一两】生姜【连皮二两】桔梗【五钱】广皮【一两】吴茱萸【一两】槟榔【七个】
　　右为麤末分作八服每服隔宿用水三大碗慢火煎至碗半去滓再用水二碗煎滓取一小碗去滓两次煎汁相和安顿床头次早五更分二三服只是冷服冬月略温服后用饼饵压下至天明大便当下黒粪水碗许即是肾经感寒湿毒气下也自然痛住肿消
　　经以脚气名厥汉名缓风宋齐后始名脚气按前贤论皆由风寒暑湿乘虚袭于三阴经宜急为重剂以治之外台疗脚气惟唐侍中方为最验至明周文采医方选要鸡鸣散药品相同惟多桔梗一味取义于五更服故曰鸡鸣散紫苏色赤气香通行气血专散风毒同生姜则去寒同木瓜则收湿佐以桔梗开上焦之气广皮开中焦之气妙在吴茱茰泄降下逆更妙在槟榔沉重性坠诸药直达下焦开之散之泄之收之俾毒邪不得上壅入腹冲心而成危候鸡鸣时服者从阳注于阴也服药须冷者从阴以解邪也东垣分南北二方治法各随其所胜者而偏调之证相宜者而倍用之是亦发前人之未发在圆机者斟酌变通斯为善矣
　　神效散
　　白浮石　蛤粉　蝉蜕
　　右为细末用大鲫鱼胆七个调三钱服不拘时神效
　　鬲消圣济总録治以麦冬饮子河间因之余再读本事方用神效散其识见之高逺逈胜于前贤葢心肺同居鬲上热邪移肺刼其真津而成熇熇之势无不外达三焦复移热于鬲炽若燎原故渇而求救于水饮如长鲸之吸川虽补水降火无及也妙在即以水中咸寒之物从其所欲以治之故仲景用文蛤散洁古化水丹用蛤粉皆出此义是方更有进焉者浮石蛤粉鲫鱼胆三者以咸胜苦以苦胜辛辛肺之气味也佐以蝉蜕轻浮上升引领三者直达肺经解热止渇且浮石蛤粉之咸皆平善无过非但止渴兼能利水可无聚水之变幻世医但以滋阴寒剂救燎原之火孰知火热旣消反不能消水转成中满肿胀吾于此敬服许学士具通天手眼转展囘顾有如此非深于得道者其孰能之


　　绛雪园古方选注卷七
<子部,医家类,绛雪园古方选注>
　　钦定四库全书
　　绛雪园古方选注卷八
　　蘓州王子接撰
　　内科丸方
　　肾气丸
　　熟地【八两】山茰肉【四两】山药【四两】泽泻【三两】丹皮【三两】白茯苓【三两】肉桂【一两】熟川附子【一两】
　　右爲末炼蜜爲丸梧子大每服五七十丸空心淡盐汤送或临卧温酒下每服当以美饍压之　前方加牛膝　车前子　即金匮肾气丸
　　肾气丸者纳气归肾也地黄茰肉山药补足三隂经泽泻丹皮茯苓补足三阳经脏者藏精气而不泄以填塞浊隂爲补腑者如府库之出入以通利清阳爲补复以肉桂从少阳纳气归肝复以附子从太阳纳气归肾金匮再以牛膝导引入肝车前导引入肾分头导纳丝丝不乱独取名肾气者虽曰乙癸同源意尤重于肾也六味地黄丸
