<!-- { "loadSidebar": true } -->
　　右二十三味爲末取锻灶下灰一斗清酒一斛五斗浸灰候酒尽一半着鼈甲于中煑令泛烂如胶漆绞取汁内诸药煎爲丸如梧子大空心服七丸日三服
　　鼈甲煎丸都用异类灵动之物若水陆若飞潜升者降者走者伏者咸备焉但恐诸虫扰乱神明取鼈甲爲君守之其泄厥隂破症瘕之功有非草木所能比者阿胶达表熄风鼈甲入里守神蜣螂动而性升蜂房毒可引下防虫破血鼠妇走气葶苈泄气闭大黄泄血闭赤消软坚桃仁破结乌扇降厥阳相火紫威破厥隂血结干姜和阳退寒黄芩和隂退热和表里则有柴胡桂枝调营卫则有人参白芍厚朴达原刼去其邪丹皮入隂提出其热石苇开上焦之水瞿麦涤下焦之水半夏和胃而通隂阳灶灰性温走气清酒性暖走血统而论之不越厥隂阳明二经之药故久疟邪去营卫而着脏腑者即非疟母亦可借以截之按金匮惟此丸及薯芋丸药品最多皆治正虚邪着久而不去之病非彚集气血之药攻补兼施未易奏功也
　　虎潜丸
　　龟甲【四两炙】虎胫骨【一两炙】熟地【三两】当归【一两五钱酒洗】白芍【二两酒炒】牛膝【二两酒蒸】陈皮【二两盐水润】黄柏【三两盐水炒】知母【三两盐水炒】琐阳【一两五钱酒润】
　　右爲末羯羊肉酒煑烂捣丸盐汤下冬加干姜【一两】
　　虎隂兽潜伏藏也脏隂不藏内热生痿者就本脏分理以伏藏其隂也故用龟甲爲君专通任脉使其肩任三隂臣以虎骨熄肝风丸以羊肉补精髓三者皆有情之品能恋失守之隂佐以地黄味苦补肾当归味辛补肝使以牛膝行血陈皮利气芍药约隂下潜知栢苦以坚之锁阳涩以固之其隂气自然伏藏而内守矣
　　黒地黄丸
　　白术【一两六钱炒黒】熟地【一两六钱炒黒】五味子【八钱蒸熟】生淡干姜【清水浸淡春七分夏五分冬一钱】
　　右爲末枣肉爲丸毎服百丸清米饮汤送下
　　地黄丸名之以黒者白术熟地皆须炒黒也经言脾寒则湿肾热则燥故治脾恶润剂治肾恶燥剂许学士云用白术则有碍于肾用熟地则有碍于脾今以二者炒黒乃去其味留其气庶可两擅其长治上咳下利脉至细数者颇有效白术熟地扶太隂少隂先后天之正气五味子干姜独摄太阳之表气保肺止仲景云太阳膀胱不止者当加五味子干姜是也
　　来复丹
　　太隂精石【一两】舶上硫黄【一两】橘红【二钱】硝石【一两用硫黄爲末微火炒结砂子大】青皮【二钱去白】五灵脂【二钱澄去砂炒令烟尽】
　　右爲末醋糊丸豌豆大毎服三十丸空心米饮下
　　易言一阳来复于下在人则爲少阳生气所出之脏病上盛下虚则阳气去生气竭此丹能复阳于下故曰来复精石乃盐卤至隂之精硫黄乃纯阳石火之精寒热相配隂阳互济有扶危拯逆之功硝石化硫爲水亦可佐硫以降逆灵脂引经入肝最速能引石性内走厥隂外达少阳以交隂阳之枢纽使以橘红青皮者纳气必先利气用以爲肝胆之向导也
　　至寳丹
　　暹罗犀角【镑】硃砂【研水飞观音靣者佳】雄黄【研水飞】琥珀【研】玳瑁【镑各一两】牛黄【五钱】麝香【研】龙脑【研各一钱】金银箔【各五十片】水安息香【一两无灰酒熬成膏如无以旱安息香代之】
　　右将犀玳爲细末入余药研匀将安息膏重汤煑入诸药捜和分作百丸蜡防临服剖用参汤化下
　　至寳丹治心脏神昏从表透里之方也犀角牛黄玳瑁琥珀以有灵之品内通心窍硃砂雄黄金银箔以重坠之药安鎭心神佐以龙脑麝香安息香捜剔幽隠诸窍李杲曰牛雄脑麝入骨髓透肌肤抱朴子言金箔雄黄合饵爲地仙若与丹砂同用爲圣金饵之可以飞升故热入心包络舌绛神昏者以此丹入寒凉汤药中用之能祛隂起阳立展神明有非他药之可及若病起头痛而后神昏不语者此肝虚魂升于顶当用牡蛎救逆以降之又非至寳丹所能苏也
　　万氏牛黄清心丸
　　西牛黄【二分五厘】镜面硃砂【一钱五分】生黄连【五钱】黄芩【三钱】山栀【三钱】欝金【二钱】
　　右爲末蒸饼爲糊丸如黍大毎服七八丸
　　喻嘉言治中风门云热阻闗窍汤剂中调入牛黄清心丸但古有数方其义各别若治温邪内陷胞络神昏者惟万氏之方爲妙盖温热入于心胞络邪在里矣草木之香仅能达表不能透里必借牛黄幽香物性乃能内透胞络与神明相合然尤在佐使之品配合咸宜万氏用芩连山栀以泻心火欝金以通心气辰砂以镇心神合之牛黄相使之妙是丸调入犀角羚羊角金汁甘草或人中黄连翘薄荷等汤剂中定建奇功
　　苏合香丸
　　苏合香【白者良研二两】安息香【无灰酒煮去砂二两】暹罗犀角【镑研】龙脑氷片【研一两】麝香【勿经火另研各一两】香附【炒】木香　薰陆香【另研】沉香【另研极细】丁香　白术【各一两】
　　右十一味爲末逐一配匀量加炼蜜和剂分作五十丸另以硃砂一两水飞爲衣蜡护临用剖开井水生姜汤温酒皆可化下一丸原方尚有白檀香荜拨诃黎勒局方裁去之因其太濇燥耳
　　苏合香能通十二经络三百六十五窍故君之以名其方与安息香相须能内通脏腑龙脑辛散轻浮走窜经络与麝香相须能内入骨髓犀角入心沉香入肾木香入脾香附入肝薰陆香入肺复以丁香入胃者以胃亦爲一脏也用白术健脾者欲令诸香留顿于脾使脾转输于各脏也诸脏皆用辛香阳药以通之独心经用硃砂寒以通之者以心爲火脏不受辛热散气之品当反佐之以治其寒阻闗窍乃寒因寒用也
　　木香硇砂煎丸
　　木香【一分】硇砂【醋内化泸净炒五钱】京三棱【生用一分】巴豆【去膜勿去油研一分】大黄【炮一分】蓬莪茂【炮一分】青皮【汤浸去白焙一分】干姜【炮一分】肉桂【去粗皮一分】附子【炮制去皮脐一分】干漆【炒烟出一分】松墨【一指大研】
　　右一十二味将京三棱巴豆大黄三味各研爲末同置银石器内用醋一升煎一两沸次入硇砂同熬成膏收将诸药爲末以前四味膏和成剂杵千下爲丸如菉豆大毎服五丸炒生姜汤下结聚腹内气块痛干姜汤或橘皮汤下若面黏食成症煮面汤下牛羊鼈肉成症各用本肉淡汁下妇人诸般血症当归酒下如要宣转茶清下加至七丸小儿三丸
　　硇砂方出自唐宋症癖痼疾推之不移者非此不化木香专走三焦硇砂亦能化三焦之痼疾故方名并称之三棱破血中之气昔有五色症块爲刀柄遇棱化水夷坚志所载甚悉巴豆走气溃坚大黄入血攻积时珍谓其同用泻人反缓此先以醋煎三味次入硇砂成膏亦使猛鋭之力徐行耳蓬莪茂与三棱相须破气中之血青皮助肝疏泄干姜肉桂附子通三焦之阳干漆性急飞窜松墨性轻健防诸药止用一分者仅取其引经报使通阳入隂捷如影响佐硇砂成化症之功
　　天眞丹
　　沉香【一两】琥珀【一两】巴防天【酒浸去心一两】胡卢巴【炒香一两】蘹香【盐炒香去盐用一两】补骨脂【炒香一两】杜仲【炒去丝一两】肉桂　萆薢【酒浸炒香　两】牵牛子【盐炒香黑一两】
　　右十味爲细末用元浸药酒打面糊爲丸如桐子大毎服五十丸至七八十丸空心温酒下
　　天眞丹治下焦阳虚脐腹痼冷腿肿如斗囊肿如升肌肉坚鞕按之不窅是皆形气不及之病非因寒而肿鞕也阳虚湿至则肿阳气去则坚如石不因寒而肿鞕者则非理中眞武之通阳舟车神祐之去湿矣盖阳去肉坚当以辛香走气起阳破坚阳虚湿至当以辛热利水逐湿消肿细绎是方用沉香入肾消风水之肿毒琥珀达命门利水道破坚瘀巴防疗脚气寒湿胡卢巴捜下焦冷气潜伏舶蘹香辟膀胱冷气除下焦气分之湿补骨脂暖腰膝逐囊湿杜仲健腰膂除隂下湿肉桂除下焦沉寒痼冷萆薢味苦疗痹去下焦风湿牵牛子性大热除气分之湿三焦壅结脚浮水肿以上诸药辛香者居多其苦辛无香者或借酒浸或令炒香俾阳通湿去其肿自消肌肉自柔于以迎阳下返积气全形命曰天眞形不坏也
　　资生丸
　　白扁豆【一两】山药【一两五钱】人参【三两】白术【土炒三两】莲肉【一两】芡实【一两五钱】橘红【二两】桔梗【五钱】甘草【炙五钱】白荳【三钱五分】厚朴【一两】山查肉【二两】川黄连【三钱五分】神麯【二两】藿香【五钱】茯苓【一两五钱】泽泻【三钱五分】薏苡仁【三两】麦芽【一两五钱】
　　右爲末炼蜜丸毎丸二钱重毎服一丸醉饱后二丸细嚼淡姜汤下
　　易曰至哉坤元万物资生取以名方者因三焦五藏生生之气全资脾胃而输化也盖土居乎中而位寄乎五行三焦分受其气于五藏故补脾胃而仍分理三焦也白扁豆山药补金中之土也人参白术补其正土也莲肉芡实补水中之土也橘红桔梗甘草荳运上焦之气而使之输也麦芽苡仁茯苓泽泻理下焦之气而使之化也三焦气行五藏气充而生气勃然矣
　　伐木丸
　　茅山苍术【米泔水浸二宿去皮毛二觔】黄酒面麯【造法另载本草四两同苍术炒赤色】皂矾【醋拌晒干入阳城罐火煆一觔】
　　右法制爲末醋糊丸梧子大毎服三四十丸好酒米汤任下日二三服
　　伐木丸出张三丰仙传方三半云此乃上清金蓬头祖师所传治黄肿如土色其效如神皂矾味酸性凉百草遇之不生人秽得之化水其消积滞燥脾湿之功非诸药所能及再制以米醋丸以醋糊泻肝经之气使脾胃无贼邪之患苍术疏泄阳明之气除湿以安太隂爲仙家服食之药黄酒面麯乃菉豆杏仁辣蓼所罨其辛凉之气能除陈腐亦仙品也李时珍云以皁矾加入平胃散胡桃枣子爲丸又以皁矾当归百草霜爲剂总不及此方之妙
　　寜肺散
　　御米囊【醋炒一两六钱】乌梅肉【四钱】
　　右爲末毎服二钱沸汤防服
　　寜甸安也久则劳于肺气散不收肺胀病剧者始用以安肺河间云久不已诸药无效者用之极騐罂粟壳轻清入肺性澁固气复以乌梅者肺欲收急食酸以收之也但粟壳之性紧急恐其固澁太过反佐以米醋制之与乌梅气味相投敛而降下不使粟壳留恋肺经以伤娇藏其法少用防服者朱震亨云治病之功过急恐急则伤人也
　　禹攻散
　　黒牵牛头末【入磨一次不复再磨四两】大茴香【炒一两】
　　右爲细末以生姜自然汁调一二钱临卧服
　　禹攻者脾湿肿胀肉坚攻之如神禹决水牵牛苦热入脾泻湿欲其下走大膓当以舶茴辛香引之从戊入丙至壬开通阳道走泄湿邪决之使下一泻无余而水土得平
　　神香散
　　丁香【七粒】白荳防【七粒】
　　右爲末清汤调下如小腹痛者加砂仁七粒
