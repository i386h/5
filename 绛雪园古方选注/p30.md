<!-- { "loadSidebar": true } -->
　　神香散景岳之新方也以之治干霍乱痧胀腹痛属于寒湿凝滞脉络者殊有神功与辰砂益元散治湿热痧胀可谓针锋相对夫痧者寒热之湿气皆可以爲患或四时寒湿凝滞于脉络或夏月湿热郁遏于经隧或鼻闻臭气而阻逆经气或内因停积而壅塞府气则胃脘气逆皆能胀满作痛甚至昏愦欲死西北人以杨栁枝蘸热水鞭其腹谓之打寒痧东南人以油碗或油线括其胸背手足内胻谓之刮痧以碗锋及扁鍼刺舌下指尖及曲池委中出血谓之鎙痧更服八砂丹以治其内是皆内外达窍以泄其气则气血得以循度而行其胀即已非另有痧邪也近世俗医另立痧科凡见腹痛胀满烦闷不安咸谓之痧唯欲自衒其术反戒患家勿轻用药殊堪捧腹
　　霹雳散
　　雄黄【五分】雌黄【五分】人言【四分】氷片【五分】生山栀【二十枚】牛黄【五分】急性子【一钱】生菉豆【一百八十粒】
　　先将菉豆冷水洗去皮仝余药各生晒干爲末大人用七分十五六嵗者用四分或粉面糕饼令其食少顷吐出顽痰爲妙晩以稀粥补之
　　霹雳者破泄隂霾也是方治阳狂殊爲不合若治痴顚颇有批却导窽之妙按内经顚狂篇顚分骨筋脉三种又按难经二十四难曰重隂者顚明系痴顚是藏病多由肝经风痰随气上逆于心迷乱神明故宜涌而吐之生黄砒不及炼白砒燥烈纯热劫痰善吐但炼砒毒能伤人故必重用生菉豆以解其毒然有服之其毒内攻而不吐者又必以食物如粉面糕饼鼔动胃气则无有不吐者矣山栀轻扬上浮急性子下气透骨是即栀子豉汤激而行之相助以吐雄黄入肝之阳分杀精辟鬼雌黄入肝之隂分祛风杀虫牛黄入肝藏引风外出氷片入骨髓搜风可尽刚猛毒药无微不入胸中即有固结顽痰亦必倒仓吐出其神明得以归舍而清矣小金丹
　　辰砂【二两】水摩雄黄【一两】叶子雌黄【一两】紫金【炼熟金箔五钱】
　　右药同入合中外固了埋地一尺筑地实不用炉不须药制用炭二十觔煆之七日终候冷七日取次日出合子埋药地中七日取出顺日研之三日炼白蜜爲丸梧桐子大毎日望东吸日华气一口氷水下一丸和气咽之服十粒无疫干也
　　小金丹爲辟疫之方全用金石者取天地五行自然之气也辰砂生禀青阳受气于丙有木火之德雄黄得阳土之精雌黄得隂土之精金禀己土隂气得水之精以火煆之以土埋之循太阳左旋以研之吸太阳初升之气以吞之纯阳之气用冷水以摄之采取隂阳之精气坐镇中宫正气在内邪不能干也按素问遗论辟疫篇是方系后人増附然方义颇通故释之
　　獭肝丸
　　獭肝【一具隂干】
　　爲末水服二钱日三服以瘥爲度
　　獭肝丸奇方也葛稚川治尸疰鬼疰仲景治冷劳皆取用之按獭肝性温能驱隂邪而鎭肝魂不使魂游于上而生变动之症盖疰者邪注于脏也若注于肝则肝爲善变之脏邪与魂相合症变便有二十二种其虫三日一食五日一退变见之症无非隂象而獭肝一月生一叶又有一退叶是其性亦能消长出入以杀隐见变幻之虫眞神品也
　　吐蛊散【新制】
　　白矾　建茶　土常山　马兜铃根　雄黄　刺猬皮灰　桑枝汁　蒜汁　鸡翅下血【赤雄】败鼓皮灰　甘草节【蔴油浸】
　　右等分爲末毎服五分以吐爲度
　　按周礼有秋官庶民掌除毒蛊者蛊之爲害由来久矣其名有五所谓蛇蛊蜥蜴蛊蜈蚣蛊蜣螂蛊草蛊是也其法以诸虫同畜一器任其互相吞啖存者即以爲蛊中其毒于饮食中能蚀人腑脏发症难以名状缓治即无生理千百年来大抵皆滛乱之俗及妄图福利者之所爲故其害于今犹未泯也然有解蛊之法能令人不至于死地者考古治法初中蛊者当越之使吐去尽恶物可不致死余故采择古人解蛊效騐药饵配合成方名曰吐蛊散雄黄解五蛊之毒刺猬制五蛊之神蒜汁纯阳制五隂之毒桑汁杀腹内虫专制蜈蚣赤雄鸡翅下血入血而性升善祛伏风故解蛇蜴蜈蚣之风毒败鼓皮灰以其久鸣而败能令病人自言造蛊者之名土常山出天台性凉味甘如蜜岭南人呼爲三百头牛马兜铃根味苦能吐五蛊草虫之毒非此不除岭南人呼爲三百两银甘苦同行必发吐也白矾出闽中北苑性寒味苦治热毒苦濇寒热相佐以行当发吐也常山兜铃白矾建茶皆攻毒涌越之品再以甘草载引于上则无有不倾囊而吐者矣
　　雪羮
　　大葧荠【四个】海蛇【漂去石灰矾性一两】
　　右二味水二钟煎八分服
　　羮食物之味调和也雪喻其淡而无奇有清凉内沁之妙葧荠味甘海防味咸性皆寒而滑利凡肝经热厥少腹攻冲作痛诸药不效者用以泄热止痛捷如影响链眞丸
　　茅术【去皮米泔浸麻油炒三两】茯苓【三两】黄栢【三两童便　人乳盐水　各制一两】泽泻【一两】蛇床子【一两酒炒】淫羊藿【去刺羊脂拌蒸一两】白莲须【酒洗一两】五味子【一两】沉香【另末勿见火一两】人参【三两】鹿茸【大者一对酥炙】大蘹香【去子一两】凤眼草【一两即樗荚】金铃子【酒蒸去皮核三两】大防榔【七两童便浸切】
　　右爲末用干山药末爲糊丸空心盐汤送四钱临卧温酒再服二钱
　　链眞者链本身之精气神不爲隂邪所蔽常使虚灵不昧以复天眞也世有膏粱之人再爲房劳所伤湿热障蔽于内精气昏乱因而无子者宜服此丸统论方义似仅能去湿热通阳道而已然细绎其配合之理却有斡旋造化之妙盖膏粱之湿伤及肾隂非苍术不能胜其湿膏粱之热扰动隂火非黄栢不能制其热二者涤身中素蕴之湿热也茯苓上渗水饮泽泻下通水道二者引未蓄之湿热旋从小便而出也蛇床子燥隂湿益阳事淫羊霍起隂痿兴絶阳二者通命门之眞火以生气也白莲须清心通肾交媾水火防合木金五味子收五脏之隂功专摄金气以生眞水二者兼固精气神以寓生生不息之机也沉香入肾壮阳暖精大茴香开上下之经气内接丹田二者芳香走窜诸药虽具补泻之功借其芳香乃能内入也人参升举五脏之阳鹿茸督率竒经之阳二者宣发眞阳以迎合精气神也金铃子泄气分之热引相火下行凤眼草清血中之热使眞隂内守二者又爲诸药之向导也独以大腹子爲君者非但取其迅坠诸药至于下极之功且佐术苓泽泻黄蘗金铃等扫除清道不致茸茴蛇霍反助素蕴之湿热亦种玉之一则也
　　兎丝子丸【济生】
　　兎丝子【酒拌生用二两】鹿茸【酒炙二两】淡肉苁蓉【酒拌二两】淡附子【一两泡】五味子【一两】鸡防胫【五钱炙】桑螵蛸【酒炙五钱】
　　右爲末酒糊丸如梧子大毎服七十丸空心盐汤下
　　小便失禁古方多用固涩或兼通大阳究非寻源探本之治盖小便癃闭则用附子等独开太阳之气化若夫不约则三阳俱撤矣独摄太阳亦无益也当升举督脉之阳以保防诸阳之气故鹿茸爲必需之药大制用之当奏奇功余博考失禁诸方惟济生兎丝子丸稍爲合法然必佐以芳香入隂之品乃能扺下焦而升阳如韭子茴香补骨脂杜仲等类愿后贤裁之
　　猪防丸
　　牡蛎【四两煆另研极细】白色苦参【三两】白术【四两】猪防【一具洗洁砂煮烂石臼捣数百杵】
　　右药同猪防捣令极匀如药干量増防汁丸如梧桐子大每服五十丸空心米饮送下日三服久服不但治遗即劳瘦者亦能肥也
　　刘松石猪防丸治肥贵人湿热遗精之方也即仲景黄连猪防丸之义盖肥贵之人嗜鲜美饮醇醪久之脾胃酿成湿热留伏隂中夜爲梦泄治以水畜之防爲水中之土能厚胃泄水佐以白术健脾胜湿截其病之所从来苦参泄脾湿而坚肾隂佐以牡蛎咸寒胜热固涩止遗又先于其湿之所往也泄其邪固其正则虽有梦而不遗矣夫遗滑变症虽多不越乎有梦无梦湿热三者之范围从此推之可如庖丁之导窽矣
　　大补隂丸
　　黄蘖【盐酒炒褐色四两】知母【酒炒四两】熟地【酒蒸六两】败板【去衣墙雄者酥炙六两】
　　右爲末猪脊髓和蜜丸毎服七十丸淡盐汤下治虚呃用参术汤送下
　　丹溪补隂立法义专重于黄蘖主治肾虚劳热水亏火炎以之治虚火呃逆亦爲至当难经言逆气而里急冲之爲病也以冲爲隂脉之海并足少隂之脉行乎幽门通谷夹巨阙而上故丹溪谓呃逆属于肝肾之虚者其气必从脐下直冲上出于口断续作声苐肝肾之气在下相凌左肾属水不能自逆而右肾爲相火所寓相火炎上挟其冲气乃能逆上爲呃主之以黄蘖从其性以折右肾之相火知母滋肾水之化源熟地固肾中之元气板潜通奇脉伏藏冲任之气使水不妄动治虚呃用参术汤下之者人之隂气依胃爲飬胃土损伤则相火直冲清道而上此土败于相火之贼当崇土以制龙雷之火也
　　通闗丸【一名滋肾丸】
　　黄蘖【去皮剉酒洗焙】知母【剉酒洗焙干各一两】肉桂【五分】
　　右爲细末熟水爲丸毎服一百丸空心白汤下顿两足令药易下行如小便利前隂中如刄刺痛当有恶物下爲验
　　东垣滋肾丸原名通闗丸难经闗格论云闗则不得小便口不渴而小便不通乃下焦肾与膀胱隂分受热闭塞其流即内经云无隂则阳无以化也何则膀胱禀大寒之气肾感寒水之运气运窒塞故受热而闭治法仍须用气味俱隂之药除其热泄其闭治以黄蘗泻膀胱之热知母清金水之源一燥一润相须爲用佐以肉桂寒因热用伏其所主而先其所因则郁热从小便而出而闗开矣再议膏粱酒湿损伤肾水以致闗隂者亦能使火逆而爲格阳或爲呃逆爲咽痛东垣尝爲隂火上冲而吸气不得入胃脉反逆隂中伏阳即爲呃又谓肾虚蒸热脚膝无力隂痿隂汗冲脉上冲而爲喘爲咽痛者用之亦效
　　大黄防虫丸
　　大黄【蒸十分】黄芩【二两】杏仁【一升】桃仁【一升】干地黄【十两】干漆【一两】蝱虫【一升】水蛭【百枚】蛴螬【一升】防虫【半升】芍药【四两】甘草【三两】
　　右十二味末之炼蜜和丸如小豆大酒饮服五丸日三服
