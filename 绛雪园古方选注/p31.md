<!-- { "loadSidebar": true } -->
　　金匮血痹虚劳脉证九条首条是汗出而风吹之血凝于肤而爲痹然痹未至于干血后六条是诸虚不足而成劳然劳亦不至于虚极故治法皆以补虚和营卫去风气爲方若五劳虚极痹而内成干血者悉皆由伤而血瘀由瘀而爲干血也假如隂之五宫伤在五味饮食自备则食伤于脾西方生燥在脏爲肺在志爲忧忧患不止则营濇卫除故忧伤于肺以酒爲浆以妄爲常女子脱血醉入房中则饮伤于肝嗜欲无穷精气弛坏则房劳伤于肾谷气不盈上焦不行下脘不通胃热隂亏则饥伤于胃尊荣人有所劳倦喘息汗出其伤在营若负重努力人亦伤于营营气属心故劳伤于心诸伤而胃亦居其一者以五脏皆禀气于胃爲四时之病变死生之要会胃热液涸则五脏絶隂气之源而络痹血干愈速故饥伤亦列于藏伤之间其第七句是总结诸伤皆伤其经络营卫之气也细绎本文云腹满不能食肌肤甲错面目黯黑明是不能内谷以通流营卫则营卫凝泣瘀积之血牢不可破即有新生之血亦不得畅茂条达惟有日渐羸痩而成内伤干血劳其有不死者几希矣仲景乃出佛心仙手治以大黄虫丸君以大黄从胃络中宣瘀润燥佐以黄芩清肺卫杏仁润心营桃仁补肝虚生地滋肾燥干漆性急飞窜破脾胃闗节之瘀血蜚蝱性升入阳分破血水蛭性下入隂分逐瘀蛴螬去两脇下之坚血虫破坚通络行伤却有神功故方名标而出之芍药甘草扶脾胃解药毒缓中补虚者缓舒也绰也指方中寛舒润血之品而言也故喻嘉言曰可用琼玉膏补之勿以耆术补中失却寛舒胃气之义
　　又大黄虫丸
　　虫【二十枚去足】桃仁【二十粒】大黄【三两】
　　右三味末之炼蜜和爲丸毎以一丸酒一升煑一丸取八合频服之新血下如豚肝
　　金匮云产妇腹痛内有干血着脐下用三味爲方盖因瘀积未久荣卫经络血亦未必固结止以大黄桃仁润其血之干以虫蠕动噉血之物行其瘀便可奏捷不必如五劳之用重剂也
　　百劳丸
　　当归【一钱】乳香【一钱去油】没药【一钱去油】蝱虫【十四个】人参【二钱】大黄【四钱】水蛭【十四个】桃仁【十四个浸去皮尖】
　　右爲细末炼蜜爲丸桐子大都作一服可百丸五更用百劳水下取恶物爲度服白粥十日百劳水即甘澜水以杓扬百遍者也
　　百劳丸许州陈大夫流传出自仲景方治一切痨瘵积滞未经药坏证者细译是方无非气血并补和营逐瘀其缓中补虚之义毫不相闗较之金匮原方却逊一筹惟用百劳水不助肾邪以药留顿中宫导去脾胃络之瘀血使其内谷流通营卫亦干血痨之良治
　　禹余粮丸
　　蛇含石【本草名蛇黄大者三两以新鑯铫盛入炭火中烧蛇黄与铫子一般红用钳取蛇黄倾入醋中候冷取出研极细】禹余粮石【三两状如牛黄重重甲错中有黄土如蒲黄无沙者佳】钢鍼砂【五两入余粮一处用米醋二升就铫内煑令醋干爲度却就用铫子同二药入一秤炭火中煆令通赤钳出铫子倾药于净砖地上候冷研一二日极细】
　　以上三物爲主其次量人虚实入下项药【喻嘉言曰治水多取转推此方三物既非大防甘遂芫花之比又有下项诸药扶持故虚人老人亦可用】
　　活　川芎　京三棱【炮】蓬莪术　白荳蔲白蒺藜　陈皮　青皮　木香　大茴香【炒】牛膝【酒浸】当归【酒浸一宿】干姜【炮】熟附子【炮】肉桂【各五钱】
　　右爲末入前药拌匀以汤浸神麯捩去水爲糊和药再杵极匀丸如桐子大食前温酒或白汤送下三十丸至五十丸最忌盐一毫不可入口否则发疾愈甚但试服药即于小便内旋去不动藏府而能去病日三服兼用温和调补气血药助之眞神方也
　　禹余粮丸用三物治肝脾胃之药爲主者以水病莫不本之于三脏也蛇黄得蛇性之走窜灵异能内走脏腑外彻皮肤禹余粮入阳明血分之重剂同鍼砂醋制即于胃中辟肝经客贼之气佐之活川芎以开鬼门三棱蓬术以洁净府蒺藜荳蔲木香茴香陈皮青皮去郁陈莝理则然也而诸品之药犹爲力绵不及未能开辟重隂经言三隂结谓之水三隂肺脾肾也若肺之治节不行脾之健运失常肾之闗门不利则膀胱之水日益泛滥占据肢体重隂坚垒设非姜桂附之大力斩闗夺门焉能重云见睍而肿胀潜消耶再使以当归牛膝导姜桂附下行入络而奏驱隂功绩更爲劲捷统论全方不用逐水之药不蹈重虚之戒斯爲神治也
　　小温中丸
　　白术【二两】茯苓【一两】陈皮【一两】半夏【汤泡去皮脐一两】甘草【三钱】神麯【炒一两】香附【忌烘晒一两五钱】苦参【炒五钱】黄连【炒五钱】鍼砂【醋炒红研如飞面一两五钱】
　　右爲末醋水各一盏打神麯糊爲丸如桐子大毎服七八十丸白术六钱陈皮一钱生姜一片煎汤吞下虚甚加人参一钱本方去黄连加厚朴半两忌口病轻者服此丸六七两小便长甚者服一觔小便始长
　　小温中丸太隂气胀土郁夺之之法也经脉篇曰太隂虚则臌胀又曰脾气实则腹胀至眞要大论曰诸湿肿病皆属于脾诸肿腹大皆属于热是诚以肿胀爲湿热矣虽然热者胀病之末也若胀病之始末有不从寒而成热者如五常政大论曰西北方隂也左寒而右凉适寒凉者腠理闭而胀下之则胀已岂非寒凉外袭而六阳寓于坤土之中内郁爲热而成胀满乃用土郁下夺之法则胀已丹溪深得经防另出手眼而立下夺消胀之方治以六君子扶脾胃之正气神麯香附一气一血去菀陈莝苦参黄连导去湿热重用鍼砂助脾去湿抑肝邪客贼之气以鑯受太阳之气而隂气不交性燥重坠湿热之邪刼而衰之非必以行大便始爲下夺也再用白术陈皮生姜汤吞下重于健脾也若虚甚者加人参厚朴去黄连不尖温中之义
　　四神丸
　　甘枸子【拣红润者八两煮酒一杯清水一杯和匀以杞子浸三时漉出晒干分爲四分以二两用川椒二钱拌焙燥拣去川椒以二两用小茴香三钱拌焙燥拣去茴香以二两同黒芝蔴四钱拌焙燥不拣去芝蔴以二两同方解青盐研末四钱同焙燥不拣去青盐焙法以绳挂铜盆悬火三四寸不住手将铜盆浴转焙至燥要枸子仍是大红焙焦则不灵各研细】黄甘菊【去蒂晒一两五钱】当归头【酒拌晒九钱】熟地【白水制一两五钱】茯苓【九钱】女贞子【淘漂蒸至极黑酒浸六时布袋擦去皮九钱】
　　目有赤脉者加白蒺藜
　　右爲末蜜丸毎服三钱开水送下
　　四神丸奇方也本草言枸子味甘气平退虚热补精髓治目昏云翳按孙思邈王焘西河女子所载服食之法惟服枸子经嵗不辍能延年耐老岂非奇用而有此神效乎今名之曰四神者借椒茴之香以和阳芝盐之润以和隂得乎四者制法之神耳服之精髓生则火自退隂液充则目自明若服两经之药分杀其势则力有所不专推原记者之心惟恐泄眞方之秘故爲溷乱以人耳然独用一味后贤必以此爲不全之方余因删去背谬之药复以相须相使之品减其钱数俾枸得行专政以建奇功惟后贤临用斟酌去就可也毓麟丸
　　木棉子【取当年者去殻其仁白如糯米色者佳毎觔棉子用眞秋石一两六钱和水溶化浸棉子十二时漉出晒干再用陈煑酒浸片刻入木甑内砂锅上水蒸六时晒干再入酒浸片刻蒸六时晒干如是者不计次其仁制之内外如墨色者佳二十四两同后药修合】大熟地【先用白水煑烂毎觔加砂仁四两陈煑酒一觔贮瓶中隔汤煑三日晒干再蒸湿得太阳之光多者爲熟十二两】枸子【拣大红色者分四分依四制枸子丸制法研末仍是大红色者佳八两】线鱼鳔【用黄蔴切炒炭拌入炒成珠六两】沙苑蒺藜【六两】补骨脂【胡桃肉拌蒸盐酒同炒二两四钱】柏子仁【去油者三两二钱】当归【酒洗晒干焙三两二钱】生杜仲粉【去皮切片另磨粉筛去绵三两二钱】生牛膝【酒拌晒干三两二钱】楮实子【酒浸十二时蒸六时二两四钱】云茯苓【五两】川萆薢【酒浸晒四两】麦门冬【去心四两】五味子【二两四钱】
　　右法制共烂逺火焙干磨爲末用羊内外肾四件两副盐酒拌蒸烂捣膏量加炼蜜爲丸毎晨用五钱午后用三钱临卧用五钱陈酒送下不用酒者淡盐汤送下男妇皆服之无间求子者得子求夀者益夀若男有遗精妇有带下者去牛膝加覆盆子【漂去浮子晒干酒浸十二时晒干二两四钱】
　　精气神命曰人男女相媾功在隂阳气交交则神合合则化形如露珠之一滴升于丹鼎之上而爲孕朱子所谓禀于有生之初悟眞篇所谓生身受气于初者是也种子之方自古迄今而欲寓合此意者亦甚难得余观毓麟丸之药品塡补精髓妙合隂阳却有至理存焉木棉子花黄子白殻青油赤得五行之正气性温去湿制黑功专入肾暖精熟地色黑入肾枸色赤入心有水火既济之妙鱼鳔暖少隂之精沙蒺藜暖少阳之精俾藏府所藏之精刚柔相摩隂阳相荡而精自生神补骨脂能使命门与心包络之火相通柏子仁能使手厥隂与足厥隂之气并清杜仲补肝之气而利于用当归助少隂之血而主于和牛膝通前隂之精道楮实通九窍之神灵茯苓通肾经之阳萆薢坚肾经之隂麦冬清肺气五味摄肾气古人用热药必清上焦之热使热药不伤肺气丸以羊肾血肉有情之品俾能留恋五内以成化育之功
　　备急丸
　　巴豆【去皮心膜研如脂出油用霜一两】大黄【一两】生干姜【二两】
　　右药各须精新先捣大黄干姜爲末研巴豆内中合治一千杵用爲散蜜和丸亦佳密器中贮之莫令歇以暖水苦酒服大豆许三四丸或不下捧头起灌令咽须臾当差如未差更与三丸当腹中鸣即吐下便差若口噤亦须折齿灌之
　　备先具以待用也急及也谓临事之廹也金匮以备急丸救中恶客忤神昏口噤者折齿灌之立苏若临时制药则无及矣巴豆辛热大毒生用性急开通水谷道路之闭塞荡练五脏六腑之隂霾与大黄性味相畏若同用之泻人反缓妙在生大黄与生干姜同捣监制其直下之性则功专内通于心外启胃之神明恊助心神归舍却有拨乱反正之功
　　控涎丹
　　白芥子　甘遂【去心】大防【去皮各等分】
　　右爲末糊丸毎服五七丸至十丸临卧姜汤服
　　控引也涎读作羡湎涎也水流貌引三焦之水湎涎流出于水道也白芥子色白入肺而达上焦甘遂色黄入脾而行中焦大防色黑入肾而走下焦故白芥子走皮里膜外之水饮甘遂决经隧之水饮大防逐脏腑之水饮三者引经各异湎涎于水道则同故复之爲方当审证采用可也
　　玉眞丸
　　硫黄【二两】消石【原方作　分配硫四分之一也准绳作一两即焰消】石膏【煆通赤研一两】半夏【洗一两】
　　右爲细未研匀生姜汁糊圆如梧子大隂干毎服二十丸姜汤或米饮下更灸闗元穴百壮
