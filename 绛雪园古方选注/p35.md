<!-- { "loadSidebar": true } -->
　　严寒之时风邪袭肺窍爲寒所闭目微红泪汪汪鼻塞喘咽肿此痧不得出也治以蜜酒炒麻黄温衞发汗酒炒升麻入营开泄温风佐以人中黄清解温热使以牛蒡蝉蜕祛风出仲淳曰肺气虚者升麻宜轻重用必喘学者宜临证斟酌
　　猪尾膏
　　小公猪尾尖刺血或半盏或一盏入生脑子少许辰砂一钱同研成膏木香汤化下猪尾性动生脑性窜入里治下与鸡冠血升表治上二者有上下表里之分尾血利内窍破真隂佐以硃砂安内神木香汤行外瘀究非王道之品也如厚禀孩童痘发五六朝表受风寒内血瘀滞而浆靥或触秽汚紫黑焦枯平阔倒靥者用之可转防爲吉若内热而变脚阔顶平色白形空气血虚倒靥者用之反防
　　幼科
　　抱龙丸
　　琥珀【五钱】辰砂【二钱】雄黄【七钱香蔴油煎十二时再用水萝卜汁煮】胆星【二两一钱】僵蚕【四钱炒去嘴足】全蝎【三钱研末用石榴一枚剜空以无灰酒调末填入盖定坐文火上徐徐搅动成膏取出冷用】牛黄【一钱】麝香【五分】天竺黄【七钱】赤茯苓【一两】
　　右法制各爲末蒸饼爲丸金箔为衣灯心薄荷汤送下
　　抱保也龙者肝脏也肝脏受惊则魂升搐搦不语用以熄风化痰镇惊发音保守肝魂也僵蚕全蝎薄荷辛以散肝风天竺黄胆星苦辛以泄风痰辰砂琥珀安五脏镇魂魄雄黄搜肝胆之伏风麝香利骨髓之伏痰金箔佐辰砂可镇胎惊竺黄佐牛黄可发音声赤苓灯心可止夜啼集肝经之药爲复方初无深义一方加人参二钱五分培植正气以御肝风紫河车三钱五分【即蚤休草切片黑稆豆制】能伏牛黄丹砂之毒并可治惊祛风二味却有妙义当纂入方中
　　五疳保童丸
　　大干蟾蜍【一个五月午日收风干烧存性】皂角【去皮烧存性一钱】海蛤粉【水飞三钱】麝香【一钱】
　　右爲末陈神麯爲稀糊丸如粟米大每服三四十丸空心米饮下日二服
　　儿童面黄肌痩疳积腹膨皆由寒痰食积治以蟾蜍其性灵异穴土食虫主杀疳虫散结气时珍曰五疳八痢咸宜佐以皂角通诸经之窍海蛤粉生于海者其味咸能消顽痰化积聚生于淡水中者仅清热利水而已当用盐水煮十二时使以麝香捜骨髓之热消果之积时珍曰酒得麝则败果得麝则壊深得用麝之理丸以神麯除陈腐也
　　按钱仲阳如圣丸方白芜荑川黄连胡黄连【各二两五钱】史君子【一两】麝香【五分】以干蟾蜍酒煮成膏爲丸亦一法也治肝脾疳热津液干涸热甚者宜之



　　绛雪园古方选注卷十二
<子部,医家类,绛雪园古方选注>
　　钦定四库全书
　　绛雪园古方选注卷十三
　　蘓州王子接撰
　　眼科
　　洗肝散
　　薄荷叶【一钱】甘草【五分】羌活【一钱】防风【一钱】当归【一钱】川芎【五分】山栀仁【炒黑一钱】大黄【二钱】
　　右爲末每服二三钱食逺沸汤调下
　　天行时热目赤胞肿怕日羞明风则散表热则泻里风热相兼则用洗肝散表里兼治之薄荷甘草清利上焦开泄肝气以肝开窍于目也羌活防风升发太阳之气以太阳经有通项入于脑者正属目系也当归川芎行少阳血分之气少阳爲清净廓雷风相薄而目赤必从大眦始也山栀仁能使三焦之火屈曲下行大黄泻诸实热且导且攻热退肿消矣理明经正不越治病之章程
　　普济消毒饮
　　黄连　黄芩【各五钱俱酒炒】白僵蚕【一钱炒】连翘【一钱】黑元参【二钱】鼠粘子【一钱】柴胡　桔梗　生甘草稍【各二钱】板蓝根马屁勃【各一钱】广橘红【二钱】升麻【七分】人参【三钱】
　　右爲末半用沸汤调时时服之半用炼蜜爲丸噙化
　　时行疫疠目赤肿痛胞烂者属湿热憎寒壮热头面胀者属风热此皆邪发于手三隂者也普济消毒饮本自局方谦甫遵于其师济源东垣注释见于准绳黄芩黄连连翘参泻心肺之热爲君人参橘红负荷其正驱逐其邪爲臣升麻柴胡伸少阳阳明之正气桔梗甘草载引诸药不令下行爲佐牛蒡散风消毒僵蚕消风散结板蓝根解天行热毒马勃消头面毒肿使药四味爲诸药驱使于上焦以成消散之功手经病在上故不用下法
　　消障救睛散
　　石蟹【一钱五分生研】羚羊角【一钱镑】草决明【一钱】连翘【一钱五分】白蒺藜【一钱】龙胆草【五分酒炒灰】甘菊【八分】木贼草【五分】汉防己【一钱】茺蔚子【一钱】
　　水二钟煎八分食逺服
　　白睛胬肉状若鱼胞浮鳔世人咸用外防钩割殊非正治余因制消胬汤方功胜钩割用石蟹爲君味咸性大寒而燥去湿热消胬肉如鼔应桴堪称仙品佐以羚羊角之精灵熄肝风散恶血草决明疗青盲去白膜连翘泻客热散结气专泄大小眦之热酒炒龙胆退湿热之翳白蒺藜散风破血木贼防己疗风胜湿甘菊化风茺蔚行血诸药皆入肝经仍能上行于肺用之屡騐故敢质诸当世
　　慈殊丸
　　慈石　硃砂　神麯
　　先以慈石置巨火中煆赤醋淬七次晒干另研极细二两辰砂另研极细一两生陈神麯研极细二两与前药和匀更以神麯末一两水和作饼汤中煮浮爲度爲糊量加炼蜜爲丸如桐子大每服十丸加至三十丸空心清饮汤下
　　瞳神散大孙思邈倪微德李东垣皆言心火乗肺上入脑灼髓以火性散溢故瞳子散大倪云忌用辛热李云忌用寒凉孙云慈硃丸益眼力众方不及慈石辛咸寒镇摄肾精令神水不外驰硃砂微甘寒收纳心经浮溜之火慈石伏丹砂水胜火也故倍用慈石易象曰水在火上乃爲既济苐慈石入足少隂硃砂入手少隂手足经之走殊途水火之气性各异故倪曰微妙在乎神麯非但生用化滞发生气熟则敛暴气今以脾经之药配入心肾药中犹之道家黄婆媒合婴姹有相生相制之理
　　附耳鼻
　　桂星散
　　辣桂　川芎　当归　石菖蒲　细辛　木通木香　白蒺藜【炒去刺】麻黄【去节】甘草【炙各一钱】白芷稍天南星【煨裂各一钱半】加葱白【二茎】紫苏【五叶】生姜【五片】
　　水二钟煎至一钟食后服　一方加全蝎【去毒一钱】
　　犀角饮子
　　犀角【镑】木通　石菖蒲　甘菊花【去蔕】参　赤芍赤小豆【炒各二钱】甘草【炙钱】　加生姜【五片】
　　水二钟煎至一钟不拘时服
　　益肾散
　　磁石【制】巴防　川椒【各一两去闭口者】石菖蒲　沉香【各五钱】
　　右爲细末毎服二钱用猪肾一只细切和以葱白少盐并药湿纸十层裹煨令香熟空心细嚼温酒送下
　　合论桂星散犀角饮子益肾散三方治风虚风热肾气厥三者皆属耳之暴聋虽各有所因治不越乎通阳鎭阴经言耳者肾之窍而心亦寄窍于耳除膀胱心包络外其余十经之络脉皆入耳中故其受邪不一而所因所治亦不一当各随其经以爲治风爲之疎散热爲之清利气厥则爲之通其肾气镇其逆气假如风虚耳闭隂阳乍隔脉道不利经气冲击鼔动听户而作嘈嘈风雨诸声者考诸方书皆以桂星散爲主方取其官桂从里透表南星从表达里佐以六经之药分布于入耳之络脉以宣藏府之气是仅与人以规矩也后贤权衡在手揆度病情酌而用之其利溥矣若水衰火实热郁于上而听户府窒塞清神不能通泄而重听者以犀角饮子独治心经俾清明之气上通于舌而走于寄窍则耳受之而听亦聪矣又若非风非热非精脱而属于肾劳气厥者耳中浑浑炖炖闭塞不聪此即经言地气冒明也由于肾经浊隂上逆蔽其阳治以益肾散辛热发其阳重坠鎭其逆然亦不可久服河间洁古二老论曰耳目不可以温补也喻嘉言曰凡治年髙肾气逆上而耳不聪者当以磁石鎭之但性主下吸不能制肝木之上吸须佐以地黄山药等羣隂之药辅之令隂气自王于本宫不上触于阳窍自然空旷无碍而能听矣是亦治肾虚耳聋之良图也至于精髓告竭宗脉耗损者即有填补之方终难复聪不复多赘
　　芷辛散
　　白芷【一两】辛夷仁【五钱】苍耳仁【炒去皮二钱半】薄荷叶【五钱】
　　右爲细末毎服一钱葱汤或茶清调服
　　准绳芷辛散专治鼻渊三因方易名苍耳散又谓其统治鼻中之病按灵枢云手太隂开窍于鼻而手阳明之脉挟鼻上行故以白芷入手阳明疗风去腐辛夷入手太隂消涕止渊然二者性皆外通九窍升清气于表之功居多故王好古曰白芷与辛夷同用则能入里托散鼻中之病矣苍耳仁善通顶脑去鼻中恶肉死肌薄荷叶气味俱薄能清至髙之风热合而言之风火在上非辛散不能愈也再按经言胆移热于脑则爲鼻渊是胆热爲病之本矣余谓前方与黄芩鲜生地天麦冬同用以清胆热亦治本之理欤

　　绛雪园古方选注卷十三
　　钦定四库全书
　　绛雪园古方选注卷十四
　　蘓州王子接撰
　　咽喉科【内附口齿】
　　参升麻汤
　　参【一钱】升麻【八分】白僵蚕【一钱】鼠黏子【一钱】连翘【一钱】防风【五分】黄芩【六分】川黄连【八分】桔梗【一钱】甘草【七分】
　　右防咀作一服水二钟煎八分稍热噙潄时时细咽之　仲淳治喉癣有贝母花粉生地竹叶无芩连
　　咽喉诸证历考汤方皆辛散咸软去风痰解热毒每用噙化咽津法急于治标而缓于治本即喉痹之急证亦然隂阳别论曰一隂一阳结谓之喉痹一阳少阳也一隂厥隂也以一隂爲厥隂者隂阳之序次也厥隂之上风气主之少阳之上火气主之风火淫肺循络而爲喉痹治以牛蒡散时行风热消咽喉壅肿升麻散至髙之风解火郁之喉肿白僵蚕得清化之气散浊结之痰参清上焦氤氲之热连翘散结热消壅肿防风泻肺经之风邪芩连清上中之热毒甘桔载引诸药上行清道急治其标而缓其本者盖因一隂一阳各自结于下无异乎隂阳之别也治缓则伤人故当急治其标尔圣济透闗散
　　雄黄　猪牙皁荚【去皮并子】藜芦【去皮用仁各等分】
　　右三味捣研爲散先含水一口用药一字许吹入鼻中即吐去水少时涎出立愈　备急如圣散有白矾【等分】　准绳一字散有白矾蝎稍
　　缠喉风喉者气之门户也上通肺气热闭于喉肿绕于外而颈大或麻或痒滴水不入一息不至命悬呼吸舍吹鼻通肺之外治别无良法可救藜芦南人谓之鹿葱忽地生花其性迅发力能透顶令人善吐风痰雄黄性亦升发佐藜芦之吐又能解藜芦之毒猪牙皁荚能开肺窍善治喉痹之神药周文采曰累用救人百无一失备急加白矾宗奭曰佐皁荚之性过喉即吐涎以矾能分膈下涎也惟准绳再加蝎稍虽去肝风与肺经相逺三方止从圣济备急功非浅矣
　　玉钥匙
　　马牙硝【一两五钱】白僵蚕【二钱五分】蓬砂【五钱】片脑【一字】
　　右爲末以纸管吹五分入喉中即愈
　　钥匙者喻治咽喉功效之神也自其风邪客于喉间气鬰爲热壅遏而爲咽痛自其火邪生于肺胃风毒结肿而爲喉疼自其肾虚于下阳越于上而爲咽痛自其饮酒湿热脾胃湿热上攻而爲咽痛所因之邪不同至其乗肺则一也用马牙硝爲朴硝之精结于上轻清而味咸热淫于内治以咸寒白僵蚕感清化之气以去风痰蓬砂味苦咸消上焦热痰清喉中肿痛蘓颂赞蓬砂爲治咽喉之要药片脑大辛入肺善走散热破结是药吹入喉中火散风消立时痛缓惟云治标未及其本亦救急之良法
　　圣济蜂房汤
