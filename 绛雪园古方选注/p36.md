<!-- { "loadSidebar": true } -->
　　露蜂房【炒】猪牙皁荚【炙去皮子】川椒【去目并含口炒】北细辛【去苖各等分】一方有蛇床子【炒】
　　右捣罗爲散每服一钱匕水一盏煎沸热渫冷吐
　　齿牙之病不越乎风火湿防肾虚二者之因蜂房汤风火湿防蛀蚛之方也蜂房川椒去风而能杀虫牙皁细辛去风之功胜蛇床子去湿之功多风湿既去虫自消灭按古方渫潄含擦者居多内服攻毒之方甚少盖以汤药内走诸络上循齿牙莫若外渫功效防速也渫污也以汤污齿而含也
　　东垣神功丸
　　兰香叶【俗名省头草】藿香叶　木香【已上各一钱】升麻【二钱】缩砂仁【五钱】生地【酒洗三钱】当归【一钱】黄连【去防酒洗五钱】生甘草【三钱】
　　右爲细末汤浸饼爲丸如菉豆大每服一百丸加至二百丸止白汤下食逺服
　　神功丸治湿防龈烂之方也肾爲胃闗膏粱酒色之人肾虚则水道不利酒肉太过则湿热蕴积于胃循脉贯于上龈而爲龈腐之根由也下龈喜寒恶热热甚则疳蚀龈腐袒脱秽臭不可近东垣意在清热仍以去湿爲首务湿淫所胜治以黄连木香以苦燥之佐以兰香藿香以辛散之热淫所胜治以木香砂仁之苦温佐以升麻甘草之甘辛反佐以清胃散中之当归生地滋湿之品引领风燥之药并去其血分之湿热非东垣具过人之识不及此也
　　良方安肾丸
　　桃仁【麸炒】肉苁蓉【酒浸焙】补骨脂【炒】干山药　川石斛白蒺藜【炒去刺】川萆薢　川乌【泡去皮尖】巴防天【去心】白术
　　右爲细末炼蜜爲丸如桐子大每服七十丸空心用盐汤送下
　　五味论曰肾爲骨之所终故齿痛有属于肾者肾虚则齿豁精固则齿坚至其爲病眞牙浮动见冷愈疼无热无虫是殆入房竭精耗散天真致无根失守之火挟相火而上淫于齿也治以肉苁蓉巴防川乌安肾之阳萆薢坚肾之隂石斛清肾中浮游之火桃仁蒺藜补肝以安相火白术山药健脾以镇浊隂治虚火不用寒凉者以肝肾之火号曰龙雷误用寒凉不啻天之隂霾四合益助龙雷之势矣故肾虚齿痛当崇土以制之和阳以安之其龙雷之火有不翕然而熄者几希矣










　　绛雪园古方选注卷十四
　　钦定四库全书
　　绛雪园古方选注卷十五
　　蘓州王子接撰
　　折伤科
　　接骨丹
　　七炁罂口【古屋上广汉前上层生瓶年深者良用纯钢锉生剉末研之无声水飞一钱】古文钱【约五百年者良火煆醋淬七次研之无声如尘者佳五分】
　　右和匀每服七厘先用甜子仁【去壳三钱】嚼烂吐出拌药再服下清酒过口
　　附録乌古散【邵以正真人方】
　　用路上墙脚下往来人便溺处久浸乌碎瓦一块洗洁火煆米醋淬五次黄色为度刀刮细末研之无声每服三钱好酒送下治骨折筋断神效
　　罂小口瓶也七炁者日月风雨露霜雪也火土结成坚刚性利复借天之七炁能透骨入髓理伤续絶古文钱其半两五铢出自秦汉红铜者佳唐时开元钱亦可入药功专腐蚀壊肉陈藏器曰能直入损处焊人断骨甜子仁开膓胃之壅遏通筋骨之机闗因丹药厘数甚微助以入胃转输爲丹药之向导也　乌古散其理相同取其便捷故附録于后
　　里东丸
　　五灵脂【炒酱色为度九两五钱五分】番木鼈【用蔴油在铜灼内煎滚放在内约二沉二浮即好十两】穿山甲【炒黄焦二两五钱】地龙【韭地者佳将滚汤泡熟在日内晒干如不干在火上焙干不得隔夜九两五钱】黄蔴灰【切碎贮阳城鑵内盐泥封固头大火内煆三两】麝香【三钱三分】芸香【即白胶香枫脂也二两五钱】乳香【去油一两二钱五分】古文五铢钱【火煆十七个】自然铜【火煆红醋淬二两】草乌【去皮尖炒三钱五分】全蝎【去尾上钩一两二钱五分】当归【酒洗一两二钱五分】京墨【如方氏陈者住火烧烟尽为度二钱五分】
　　右酒糊爲丸硃砂爲衣蜡丸永久不壊每丸一钱五分重好酒开送下清晨服时须先略饮食然后用药即下部伤亦食后服
　　里东丸少陵僧所传细绎是方都用血肉灵动之药盖草木具无形之气不足以治形伤也五灵脂受五行之灵气迅入肝经用以利气行血退肿接骨番木鼈形伤者必肿肿则气凝血死用以解破处之血热消形伤之结肿穿山甲寓水而食穴陵而居用以出隂入阳走窜经络迅达伤处蚯蚓上食稿壤下饮黄泉用以从阳入隂取蚓毒攻络内之瘀更取蚓性逐水解热消肿四者功专外消结肿分两独重者治伤纲领之药也黄蔴灰用以破血利小便行伤接骨麝香通闗入肾用以外通百窍内透骨髓乳香入心经言诸痛皆属心火用以防心托里昏神定痛芸香性燥入脾用以胜肉理之湿排脓止痛强筋骨生肌肉古文钱跌扑损伤者用半两五铢折伤必然肉败用以腐蚀壊肉自然铜性燥破血用以逐败恶之血六者去瘀生新安神定痛分两次之者治伤之条目也草乌外风袭入破伤之处即为破伤风用以祛经络之风从表而出全蝎外风袭入内风必从用以直攻破损之处消散内风二者非防微杜渐亦折伤中所必有之证也当归补营血用以去瘀生新京墨灰濇能固衞气用以生肌肤合伤缝二者各具收成之理统论全方虽非控经定证然其调治折伤之法井井有条先退肿后定痛腐其壊肉去其恶血祛其风活其血俾经脉流通则气血条畅脂膏流着于伤处其骨自接
　　败蒲煎
　　败蒲席【一握三寸】久用炊单布【一尺烧灰】绯帛【如手大烧灰】乱髪【如鸡子大烧灰】大黄【一两切浸汤成下】桃仁【四十九个去皮尖】甘草【如中指节炙剉】
　　右七味以童子小便量多少煎汤成内酒一大盏次下大黄去滓分温三服先剉败蒲席半领煎汤浴衣被盖覆斯须通利数行痛楚立差利及浴水赤勿怪即瘀血也
　　金匮败蒲煎治马坠伤者驰骋之时阳鼔于上卒然而坠伤在于首病头胀颈麤发热体痛故其所治有不同于平常跌扑所伤者方中多用陈败之物取其伏阳而行瘀也败蒲席须作帆之蒲惟乡船中尝以爲卧具者佳借其精神所凭可以伏阳且陈蒲可逐上焦瘀血炊单布久蒸则受汤熟之气可以化阳自熄退肿除陈乱髪疗惊安神绯帛行瘀捜伤大黄桃仁甘草即桃仁调胃承气二汤之义用以扫除三焦之瘀外用败蒲沐浴以逐肌肉筋骨之瘀内外兼治非圣心化裁谁能及此








　　绛雪园古方选注卷十五
　　钦定四库全书
　　绛雪园古方选注卷十六
　　蘓州王子接撰
　　金簇科
　　王不留行散
　　王不留行【十分八月八日采】蒴藋细叶【十分七月七日采】桑东南根白皮【十分三月三日采】川椒【三分除目及闭口炒去汗】厚朴【二分】黄芩【二分】芍药【二分】干姜【二分】甘草【十八分】
　　右九味桑根皮以上三味烧灰存性勿令灰过各别杵筛合治之爲散服方寸匕小疮即粉之大疮但服之产后亦可服如风寒桑东根勿取之前三物皆隂干百日
　　金刄伤处封固不宻中于风则仓卒无汁中于水则出青黄汁风则发痉水则湿烂成疮王不留行疾行脉络之血灌溉周身不使其湍激于伤处桑根皮泄肌肉之风水蒴藋叶释名接骨草渗筋骨之风水三者皆烧灰欲其入血去邪止血也川椒祛疮口之风厚朴燥刀痕之湿黄芩退肌热赤芍散恶血干姜和阳甘草和隂用以爲君者欲其入血退肿生肌也风湿去隂阳和疮口收肌肉生此治金疮之大要
　　地榆绢煎
　　地榆【八两洗净捣爲细末】绢【一疋小薄者】
　　右用清水洗净绢糊以炭灰淋清汁二斗煮绢候灰汁尽爲度绢已烂熟擘得成片叚五寸至三寸即将绢尽灰汁于清水内洗五六次令灰力去尽重入锅内以水二斗入地榆末煎煮熟烂捞起绢不成片入砂盆研之如糊分爲四服用白粳粥饮调每日空心用一服服后仰卧不得转侧言语惊动其药食忌一切毒物惟食烂黄雌鸡白米輭饭须将飬一月加意慎防其药直至损处补完伤痕隔日开疮口看之只有宿旧物出而无新恶物出外用长肉散肉长其痕自合
　　绢能接肠补囊及一切藏府伤残者得乎桑之力也以桑受日出之生气又爲箕星之精故称桑爲神叶蚕食之化爲丝能入藏府伤处续絶补破真有炼石补天之神地榆能化五金八石故能疗金簇毒药之伤王损庵立赞此方神妙余观外台千金疗金刄伤处以桑线缝之桑膏涂之是亦取生气也









　　绛雪园古方选注卷十六
　　钦定四库全书
　　绛雪园得宜本草卷十七
　　蘓州王子接撰
　　上品药【遵经一百一十八种随时用删补】
　　石菖蒲【味辛入手少隂足太隂经功专开发心阳得犀角生地连翘治热邪入络神昏因是仙家服食
　　故本经首推】
　　甘　草【入足阳明能通行十二经生泻热缓甘和温补得桔梗清咽喉得大豆爲甘豆汤解百毒奇騐】黄　耆【味甘入手足太隂经生凉炙温得当归能活血得白木能补气得防风相畏相使而其功愈大】人　参【味甘苦入手太隂能通行十二经得羊肉则补形古方寒热攻补剂中皆用之以立正气诚爲
　　上品】
　　桔　梗【味苦入足少隂经得甘草能载引上行入肺爲舟舟楫之剂】
　　萎　蕤【味甘入手太隂经得石膏干葛治风温自汗身重语言难出】
　　肉苁蓉【味淡入足少隂经周慎斋云苁蓉补肾之隂得兔丝补肾之阳二者同用能生精补阳】天　麻【味辛入足厥隂足阳明经得川芎则补肝得白术则去湿】
　　苍　术【味苦辛入足阳明经得防风则发汗得黄蘗则胜湿得香附快中下二焦之气得山栀解术性
　　之燥】
　　白　术【味辛甘入足太隂经得枳实能涤饮消痞陶隠居始分苍白二术李杲曰苍术性发白术性止
　　可谓得二术之神】
　　巴防天【味辛入足少隂经功专温补元阳得纯隂药有既济之功】
　　逺　志【味苦辛入足少隂经主治健忘得茯苓入肾通阳得枣仁通心安神】
　　丹　参【味苦入手少隂厥隂经调妇人经脉能扺四物之功得山查炭益母草清产后瘀血发热】黄　连【入手少隂经性冷而燥寒能胜热得枳实泻痞满得乌梅川椒则安蚘得木香治滞下】柴　胡【味苦辛入足少阳经入经达气入络和血升不上乎颠顶散不达乎皮毛故入胆而合其无出
　　无入之性得益气药则能升阳得清气药则能散邪】
　　防　风【味甘辛入手太阳足太阳足厥隂经其性柔滛无所不入随主药而走经络得葱白能通行周
　　身得泽泻藁本疗风湿得当归芍药阳起石禹余粮疗妇人子藏风冷】
　　升　麻【味辛入手阳明手太隂足太隂经火在上非升不散气陷下非升莫举惟东垣善用之得葱白散手阳明风邪得石膏止阳明齿痛得柴胡引主气上升得葛根发阳明之汗】
　　独　活【一种二名上产有异独活幽香入足少隂经得细辛治少隂伏风头痛】
　　羌　活【羌活气雄入足太阳经得当归能利劳伤骨节痠痛】
　　当　归【味苦辛入手少隂足厥隂经主治女子诸虚不足得人参黄耆则补气生血同牵牛大黄则行
　　气破血得桂附茱茰则热得大黄芒硝则寒】
　　川　芎【味辛温入手足厥隂经治妇人血闭无子得细辛疗金疮止痛得牡蛎疗头风得生犀角去痰
　　清目得腊茶疗产后头痛得乌药疗气厥头痛】
