<!-- { "loadSidebar": true } -->
舌鉴辨正﹝清﹞梁玉瑜撰

　　卷一

　　全舌分经图

　　舌根主肾命大肠应小肠膀胱舌中左主胃右主脾舌前面中闲属肺舌尖主心心包络小肠膀胱应大肠命舌边左主肝右主胆舌尖统应上焦舌中应中焦舌根应下焦

　　白舌总论

　　白舌为寒表证有之里证有之而虚者?者实者亦有之故自舌辨病较难不独伤寒始有白舌而白舌亦可以辨伤寒其类不一白浮滑薄苔刮去卽还者太阳表寒邪也白浮滑而带腻带涨色分各经刮之有净有不净者邪在半表半里也全舌白苔浮涨浮腻渐积而干微厚刮不脱者谓刮去浮面而其底仍有寒邪欲化火也辨伤寒舌大约如此伤寒亦有黄舌黑舌分论于后至若杂病之人舌白嫩滑刮之明净者里虚寒也无苔有津湿而光滑其白色与舌为刮之不起垢泥是虚寒也口唇必润泽无缝白厚粉湿滑腻苔刮稍净而又积如面粉发水形者里寒湿滞也白粗涩有朱点有罅纹之苔粗涩则不光泽朱点则显其藏府有?裂罅纹多因误服温药之故白干胶焦燥满苔刮不脱或脱而不净者刮去垢泥后底子仍留污质腻涩不见鲜红里?结实也此舌颇多其苔在舌比之面上傅粉刮之多垢其白色与舌为二物是?也与前论之虚寒舌相反当认明此苔由浅而深将黄未黄或竟变黑者也不可用温补药若白苔夹变别色见于某经卽是某经病重凡表里寒?虚实证皆同辨舌者宜于望闻问切四事参考之庶几不差

　　第一微白滑苔舌如图中微白光滑边淡红而有津此脾胃寒而心肝胆虚也无病人见此可勿药里虚寒证有此舌宜专经温补若初感寒邪在太阳头痛身?恶寒无汗脉浮紧而见此舌者宜温散表药凡感邪尙浅者多未显于舌必执此为伤寒之舌则谬

　　第二薄白滑苔舌如图中薄白尖深红此脾胃微寒而心经?也无病人有此勿药若见脾胃寒证偏于白滑重在滑字湿而多津宜用辛温药治若见心经?证偏于深红少津宜用淸凉药若初感?邪在太阳头痛身?无汗眩晕口干鼻气?者宜用凉散表邪药得汗自愈此系初感邪未见于舌也不可拘定白舌为寒而误用温散旧说泥于二三日伤寒未曾汗太阳与少阳合病方有是舌则谬甚

　　第三厚白滑苔舌如图中厚白尖边无异色此脾胃有寒湿也表里证皆有之伤寒邪在太阳口不干舌不燥头痛发?无汗恶寒身痛脉浮紧者宜麻黄汤发汗自愈凡表证两脸必?若杂病里证宜白茯白朮苍术干姜附子等药若舌厚白不滑无津而燥是实?也断不可用此等温药旧说治法亦合惟仅言表证未及里证耳

　　第四干厚白苔舌中干厚白尖边无异色脾胃?滞也里证宜三仙丹梁氏三仙丹用黄芩厚朴枳实加石斛山查麦芽等药若伤寒表证见此舌是邪?在少阳其证多口苦耳聋发?烦燥四肢逆冷寒?往来不等宜小柴胡汤旧说谓营?胃冷未合

　　第五白苔黄心舌伤寒传至阳明也若微黄而滑润仍当汗解宜柴葛汤若苔焦口渴烦燥谵语烧?宜白虎三黄等汤若苔燥大便闭宜大柴胡汤柴胡大黄枳殻半夏赤芍黄芩生姜大?若杂病里证见此舌中黄刮不净者脾胃实?也宜白虎三黄大黄酌用若中闲黄苔一刮卽明净余苔俱白色不红而多津湿润者则为寒证宜分经辨准用辛温药旧说未尽善

　　第六白苔黄边舌如刮之净者无病人也所谓净者必须清洁光明见淡红润泽之底若底留粗涩垢腻如薄桨糊一层者卽为不净卽是内?刮不脱或不净者是脾胃真?假寒黄色是真?白色是假寒心肝肺膀胱为阳火逼迫邪火实火均为阳火而移?于大肠也其为病多咳痛心胸?小便濇大便或结或泄?极则脾缩不灵故亦泄或泻红白痢不等咳痛心胸?者宜生石膏知母三黄花粉竹茹等药小便濇者宜木通车前三黄等药大便结或泄者宜调胃承气汤红白痢者宜芩连治痢汤旧说拘于中白为寒误也

　　第七干白苔黑心舌其黑苔湿润一刮卽净者里证真寒假?舌也当以十全甘温救补汤加减治之黄耆人参白术熟地川芎归身鹿茸白芍茯神甘草若干黑刮不净是伤寒邪已化火传阳明胃府症每常发烧谵语口干渴不恶寒或自江从头面出至颈而止者不等宜白虎汤不次急服至黑苔渐退周身出汗透彻烧退卽愈矣倘服白虎数剂而中苔仍干黑烧?未退大便闭急继以大承气汤闲用破格白虎三黄不次急投必俟干者湿黑者退则病愈若不明利害偏执臆断之书忌用苦寒自误其生别无补救之法如旧说云二三日未汗有此舌必死皆因临证少未能凭舌求治耳辨伤寒舌必拘几日见某色是茹古不化以耳为目误已误人莫知其谬能辨舌者不论一日十日卽以所见之色分经辨证对病用药其效如神

　　第八白滑苔尖灰刺舌如湿润刮之卽净者真寒假?也

　　表里证均有宜辛温燥湿若干厚刮不净者是脾胃为湿?困心肺?极里证也宜苦寒药若伤寒见此舌而干厚者亦邪?入里?逼心肺矣不必论脉之长短卽用大承气汤不次急下以灰刺退净为止十不失一若服药限于一日一剂则非救急之法旧说指为阳明兼少阳舌脉弦数者死拘定旧法不能急泻里?宜其死也

　　第九白苔满黑干刺舌如刮之黑刺卽净光润不干口渴而消水不多发烧欲剥衣滚地者在杂病为真寒假?之里症以甘温除大?法加减甘温救补汤治之愈曾治痊此等病若刮之不净干燥粗涩乃十二经皆?极不独伤寒传阳明里证始有此舌也旧说谓其证不恶寒而恶?者大柴胡加芒消急下之遵伤寒古法不错今人惑于时书偏说谓芒消等药不可轻服见有此舌不敢急投或限以一日一剂误人多矣能知辨舌利害者凡各病里症见此舌卽以十全苦寒救补汤生石膏知母黄芩黄连黄蘖大黄芒消厚朴枳实犀角不次急投服至黑刺退净为止履险可必如夷

　　第十白滑苔黑心舌若刮之卽净而湿润者真寒假?舌也宜十全辛温救补汤附子干姜肉桂豆蔻木香陈皮半夏川椒丁香藿香若刮不净而腻涩粗燥者实?里证也宜平阳清里汤传薪集方生石膏知母黄芩黄连黄蘖暹犀角羚羊角生甘草表邪入里者亦有之大?谵语或食复发?或利不止者皆宜十全苦寒救补汤见前加减不次急投凡言不次急投者皆当循环连进此家传厯代经验者也服至黑苔退净为准迟疑难治

　　第十一半边白滑舌白滑无苔乃寒也白滑在左乃肝寒宜温肝药在右乃胆寒宜温胆药然伤寒证无如此清楚之舌旧说指为半表半里用小柴胡加减不知合否余不敢妄断

　　第十二藏结白滑舌或左或右半边白苔半边或黑或老黄色邪结在脏也旧说用黄连汤加附子结在咽不能言语者生脉散合四逆汤可救十中一二家训云厯见此舌依此等治法十无一生凡言家训者皆余六世祖得诸名师秘传厯代口授经验之词白滑无苔舌虚寒体也感寒邪者色亦如此若半边有黄黑苔则寒邪已传里郁结在脏久而化火矣当舍其白滑急治其标看某边色见老黄或黑者卽从黄黑边治左黄黑者邪火逼肝也宜用胡黄连羚羊角犀角青蒿山栀石膏知母等药右黄黑者邪火逼胆也宜龙胆草青蒿柴胡石膏知母三黄等品黄黑苔不论结左右喉痛不能语言者宜山豆根石膏知母三黄大黄桔梗甘草等药对病施治瞑眩乃瘳见此舌能知治法可保万全

　　第十三白苔黑斑舌如刮之卽净者微湿?也宜泻湿清?若刮不净者底子腻涩粗燥干苦十二经皆实?阳火烧阴将竭也皆里证无表证不论伤寒传里及诸病证见此舌者以十全苦寒救补汤加减见第九舌不次急投服至黑斑退净方愈万无一失或偶试用凉膈散承气汤迟疑缓投亦难补救明利害者当详酌之旧说指白中斑点谓水克火仅能十救一二谬甚

　　第十四白苔燥裂舌旧说谓伤寒胸中有寒丹田有?故苔白因过汗伤营舌中无津故燥裂内无实?故不黄黑用小柴胡加芒消微下之医家多主此说然似是而非治病罕效家训云白苔燥裂舌乃因误服温补灼伤真阴所致非伤寒过汗所致也无黄黑色者真阴将枯竭舌上无津苔已干燥故不能变显他色藏府有逼坏处故舌形罅裂也治宜大承气汤大黄芒消厚朴枳实急下以救真阴厯试良效

　　第十五白苔黑根舌若黑根无积腻白苔薄滑刮之卽净舌上多津口不渴或渴而不消水者真寒假?也宜十全辛温救补汤见第十舌加减不次急投黑根自退病卽愈若黑根积腻粗涩白苔干原刮之不净无津燥苦口渴消水者真?假寒也宜十全苦寒救补汤加减不次急投黑根渐退疾乃瘳旧说泥于火被水克之象固甚谬甚

　　第十六白尖黄根舌伤寒邪初入里化火也未可遽用承气宜大柴胡汤若非伤寒证则当分经辨色干黄为?润白为寒若尖上之白厚腻粗涩则槪作?论专经对病用药补偏

　　第十七白苔双黄舌旧说云此阳明里证也因邪?上攻致舌有双黄恶?转失气烦躁者大柴胡调胃承气下之其说是也若别证见此舌是脾胃?而诸经无病宜用生大黄三黄枳壳厚朴等药此是白中夹黄耳未必如图式之整齐分明也凡此等图当以意会之不可拘泥

　　第十八白苔双黑舌乃寒邪入里化火?逼脾胃也实?杂证皆有之宜白虎汤去粳米甘草加大黄治之人尙能饭食故去粳米恐药力薄故去甘草旧说用理中汤医家多如此误人不少当明辨之

　　第十九白苔双灰舌如滑润一刮卽亮净者中寒郁滞也宜姜桂附厚朴春砂香附等药如干厚无津刮不净者乃伤寒化火郁?攻里也宜大承气急下灰色退净乃愈旧说云无津者不治非也

　　第二十白尖中红黑根舌如舌尖白而根灰黑少者乃少阳邪?传府?极而伤冷饮也水停津液固结而渴者宜四苓散自汗而渴者宜白虎汤下利而渴者宜三黄解毒汤旧说是也若黑根多白尖少中鲜红或不甚红而干涩者宜大承气汤不次急投黑根退净乃愈

　　第二十一白苔中红舌太阳经初传也无汗者发汗有汗者解?亦有在少阳者小柴胡汤加减治之旧说是也

　　第二十二白尖红根舌邪在半表半里也其证寒?往来耳聋口苦胁痛脉浮弦小柴胡汤和解之旧说是

　　第二十三白苔尖灰根黄舌太阳经?并于阳明也如根黄色闲白目黄小便黄者宜茵陈蒿汤加减旧说是

　　第二十四白苔尖根俱黑舌干厚刮不净者乃心肾?极脾胃真?假寒也其证多发烧谵语呃逆干呕食物卽吐昏迷似睡而却非睡惟十全苦寒救补汤见第九舌不次急投勿稍迟缓黑色退净方愈旧说谓金水太过火土气絶乃临证少治法穷之论也谬甚

　　第二十五纯熟白舌光滑无苔乃气血两虚藏府皆寒极也宜十全甘温救补汤见第七舌加姜附桂不次急投至白色生活转淡红乃愈若用药迟疑虚寒过度卽难治伤寒证无此舌如旧说谓冷食停积用枳实理中汤必致十无一生所见多矣

　　第二十六淡白透明舌不论老幼见此舌卽是虚寒宜补中益气汤加姜桂附治之风寒伤寒证均无此透明之舌透明者全舌明净无苔而淡白湿亮闲或稍有白浮涨似苔却非苔也此为虚寒舌之本色若感寒邪者有薄浮滑苔故云伤寒无此舌以上二者为虚寒白舌之准

　　第二十七白苔弦淡红舌其白苔薄滑者在表证为邪初入里丹田有?胸中有气乃少阳半表半里证宜小柴胡汤栀子?汤旧说是也凡邪在半表里者多宜散表防里若里症见此舌白胎一刮卽光净者乃寒结脾胃也宜理中汤

