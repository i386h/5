<!-- { "loadSidebar": true } -->
　　第二十八白苔黑点舌伤寒白苔中黑小点乱生尙有表症者其病来之虽恶宜用凉膈散微表之连翘栀仁大黄甘草朴消条芩薄荷竹叶表退卽当下用调胃承气汤旧说是也若里证则仿第十三舌

　　第二十九右白苔滑舌病在肌肉邪在半表半里必往来寒?宜小柴胡汤和解之旧说是

　　第三十左白苔滑舌此脏结之症邪并入脏最难疗治若属阳症口渴腹胀喜饮冷者宜承气汤下之若阴结口渴而不喜饮冷胸中痞满者宜济川煎当归川芎苁蓉泽泻升麻枳壳旧说是也

　　第三十一徧白舌如全舌光白无苔则虚寒也如淡白兼微红无苔则无病人也若瘟疫见此舌则舌上必有烟雾白色盖满而有恶寒发?胸腕不清或呕吐头痛身痛日晡烦?口臭难闻等证宜以十全苦寒救补汤急投之非表症也

　　旧说云疫邪在表用达原飮二剂而安者槟榔厚朴草菓仁知母白芍黄芩各一钱甘草八分或是白滑苔舌则可否则谬盖辨色未明懵然施治而偶中者也倘舌白如积粉遍布滑而不黄者乃寒滞也宜温中行滞表症无此舌旧说云邪在胃家又三阳表证用柴葛羌活里证加大黄俱谬

　　第三十二白苔干硬舌有似砂皮一名水晶苔凡厚白苔本能变黄色若此苔当其白时津液已干燥邪虽入胃不能变黄宜急下之用承气如白苔润泽者邪在膜原也邪微苔亦微邪毒旣盛苔如积粉满布此时未敢遽下而苔色不变口渴喜飮冷者服三消饮卽达原飮加大黄羌葛柴胡姜?次早卽显黄色旧说是

　　黄舌总论

　　黄苔舌表里实?证有之表里虚寒证则无刮之明净卽为无病必须清洁光明见淡红润泽之底凡言净者皆仿此刮之不净均是?证刮后仍留粗涩垢腻如薄浆糊一层者或竟刮不脱者浅黄腻薄者微?也干濇深黄腻厚者大?也

　　芒刺焦裂老黄或夹灰黑色者极?也黄苔见于全舌为藏府俱?见于某经卽某经之?表里证均如此辨乃不易之理也治里证分经辨准对病用药必不差讹表证风火暑燥皆有黄舌惟伤寒邪在太阳少阳时均无黄苔待邪传阳明府其舌必黄初浅久深甚则老黄或夹变灰黑其证多大?

　　大渴或无汗或自汗谵语痞结咽干目暗大小便秘衄血吐血蓄血如狂自利清水不等以舌脉相较审证无误若邪火里逼实?里结?危证其脉往往伏代散乱奇怪难凭重病久病亦然更有轻病而脉卽伏乱者则当舍脉凭舌专经急治斯为尽善若泥于火乘土位故有黄苔之说迂执误人矣

　　第三十三纯黄微干舌伤寒传经至阳明府寒邪已化火故舌中尤黄其证多大?大渴谵语不等宜白虎汤不次急投至黄苔渐退乃愈若辨舌不准过于迟疑邪必传入更深也如杂病里证见此舌者是藏府皆?宜三黄承气酌用

　　第三十四黄干舌全舌干黄藏府均大?有病皆属里证无表证不论伤寒杂证见此舌卽为实?宜十全苦寒救补汤见第九舌不次急投虽大?喘躁频泻亦不虑以服至黄退色润为愈十无一失旧说云下后脉静者生大?喘躁者死是未知舍脉凭舌之法又不敢连用苦寒何以望生

　　第三十五黄苔黑滑舌其黑滑在中者均阳明胃里症无表症宜白虎汤去粳米加三黄不次急投至舌净而止如大便闭则加大黄大便不闭未可急下旧说谓下后身凉脉静者生大?脉躁者死舍舌执脉以判生死实因阅厯未深欺己欺人耳

　　第三十六黄苔黑斑舌在杂病为藏府实?在伤寒为邪传阳明转入三阴其证或大?大渴谵语狂乱口燥咽干循衣摸床身发黄黑斑不等医书多云不治如见此舌卽用十全苦寒救补汤倍加生石膏限定时刻不次急投服至黄黑胎渐退则病立愈旧说治谵语发斑者用升阳散火汤人参当归黄芩柴胡麦冬白术芍药陈皮甘草茯苓误人多矣愿勿惑于其说

　　第三十七黄苔中黑通尖舌乃心肺脾胃肾大小肠均?极也皆里症无表症若两感伤寒见此舌则邪已入阴矣治法与实?证同凡昏懵或恶寒或不恶寒口干苦齿燥咽干头面自汗如珠出至颈而止大小便秘下利臭水六脉怪奇伏代各证若见此舌医书俱云难治不治然用十全苦寒救补汤分为三黄白虎汤大承气汤白虎汤三剂分之则力足循环连服不次急投约一个时辰内三剂各飮一服如舌中黑渐退则可畧疏至黑苔退净乃愈此舌多为危病能对证用药十可救七旧说用调胃承气又不急投十中恐难救一

　　第三十八黄尖舌邪?初传胃府也宜调胃承气汤大黄芒硝甘草如脉浮恶寒表证未尽则宜大柴胡汤两解之旧说是也

　　第三十九黄苔灰根舌虽比黑根少轻其实里?已急如脉沈有力而不烦躁直视者宜大柴胡加减治之如烦躁直视宜大承气下之旧说是也惟祇举一端耳

　　第四十黄尖红根舌湿?乘火位也瘟?初病多有此舌宜凉膈散连翘大黄芒硝甘草栀子黄芩薄荷竹叶解毒汤黄芩黄蘗黄连山栀等药消息治之旧说是也

　　第四十一黄尖黑根舌黑处多而尖尙黄是各经皆极?而心经尙未极也不论何病皆属里证卽用苦寒救补汤分单闲服以大承气另为一单也不次急投以服至黑根退净为准病卽愈可保万全若畏用苦寒虽胃气未竭亦必转瞬而絶也如旧说之迂甘心坐视见死不救矣

　　第四十二黄苔黑刺舌藏府极?也不论何病在杂病为实?里结在伤寒为邪已传里均宜白虎汤及大承气汤循环闲服至苔刺退净乃愈旧说用调胃承气仅微下之而不敢连投苦寒藏府必坏逡巡亦足误人

　　第四十三黄大胀满舌阳明胃经湿?也其证为眼黄身黄便闭烦躁者宜茵陈蒿汤茵陈蒿先煎栀子大黄后入若小便不利而发黄者宜四苓散茯苓猪苓泽泻白术加茵陈栀子黄连木通旧说是也如无上各证而发?烦躁胸中满困倦不安者宜大承气

　　第四十四黄尖白根舌伤寒少阳胆经傅阳明府病也若阳明证多者口苦咽干腹满微喘发?恶寒脉浮紧宜大柴胡汤见第五舌少阳证多者头痛发?脉弦细宜小柴胡汤柴胡黄芩人参甘草生姜半夏大?若胸烦外?者勿用参如谵语烦躁内?者宜调胃承气汤旧说是也

　　第四十五黄根白尖舌在伤寒为表邪少而里邪多也宜益元散滑石六两甘草一两为末加辰砂少许与凉膈散见四十舌合用如阳明无汗小便不利心中懊烦者必发黄宜茵陈蒿汤见前旧说是也如大便难胸中闷睡时多梦者里证实?也宜调胃承气汤

　　第四十六黄根灰尖舌如不吐不利心烦而渴者胃中有鬰?也宜调胃承气见三十八舌加黄连灰色在尖舌尖属心故兼清心旧说是也

　　第四十七黄根白尖短缩舌短而硬不燥不滑但不能伸出其证多讝语烦乱乃痰夹宿食占据中宫也宜大承气加生姜半夏治之旧说是也第四十八黄苔舌如伤寒见尖白根黄则表证未罢也宜先解表然后攻里如大便塞者宜凉膈散见四十舌小便濇者宜四苓散益元散合用加木通旧说是也若杂病见此舌色黄结实者均属实?里症宜分经审病用苦寒药凡黄舌皆为实症?症无虚症寒症辨舌者当知之

　　第四十九初病微黄舌伤寒初病失汗谓当用表散之时失误未表也表邪入里见此舌者每发讝语宜并用双解散防风荆芥连翘麻黄薄荷川芎当归白芍白术山栀黄芩石膏桔梗甘草滑石解表兼解里和血复调气故曰双解散本方加大黄芒硝名防风通圣散治表里俱实?河闲方也解毒汤见四十舌汗下兼行旧说是也若邪传入深及杂病里证见此舌均为实?宜白虎三黄等汤

　　第五十日久微黄舌如伤寒表病未罢者宜小柴胡汤合益元散若微黄而兼腻者宜大柴胡汤下之若身目俱黄者?湿也宜茵陈汤表里并除旧说是也如杂病里症见此舌者均为实?如黄色一刮极净者为无病可以勿药

　　第五十一白苔变黄舌伤寒表邪失于汗解初传入阳明寒邪已化火其证多大?大渴宜竹叶白虎汤生石膏知母竹叶从阳明经发汗清解之自愈此邪在半表半里不可骤下如旧说急下之必致陷胸矣如全舌皆变黄而苔濇则宜大承气汤以下之望舌者宜留意勿误

　　第五十二黄苔白弦舌此舌常有黄在中脾胃?也白在弦别经无?或有寒也白滑无苔为寒若干厚或涩则亦?为病尙轻如感?邪表证宜凉散之若杂病实?里证宜清凉脾胃旧说专指烦渴呕吐表症则迂矣上二条当与第五第十六十七第四十四五第四十八五十四诸条参看

　　第五十三黄苔黑点舌藏府全?也不论何病或伤寒传里化火或感暑?邪逼里或杂病实?里症均宜白虎汤去粳米与大承气汤闲服不次急投候黑点退净方愈若旧说投调胃承气后卽进和解散恐十难救一也与第三十五三十六三十七三十九四十一四十二诸舌互考

　　第五十四黄苔尖白舌如表症未去宜先解表后攻里如大便秘宜凉膈散小便不利宜四苓散加木通车前旧说是也若杂证见舌中黄为脾胃?舌根黄为肾肠俱?宜白虎汤加大黄凉泻之黄苔退净舌尖之白卽反红色本治则末亦冶也与第四十八五十二两舌参看

　　第五十五黄苔生瓣舌苔黄而涩中有花瓣形者?入胃府邪毒深矣心火烦渴宜大承气急下之身黄如橘目黄如金者宜茵陈汤如下焦蓄血者宜桃仁抵当汤?在下焦少腹鞭满瘀血在里小便自利屎鞭如狂善忘诸症宜之大黄生地归尾桃仁穿山甲元明粉桂心蓄水在胁内肿胀者宜十?汤芫花醋炒甘遂面煨大?蒸晒大?先煮结胸甚者宜大陷胸汤伤寒当表而误下之膈痛烦躁心下鞭而痛者为结胸用大黄芒硝甘遂先煮大黄有痞血者宜大黄泻心汤大黄黄连旧说尽善诸方皆重剂勿妄用须熟于伤寒随症详审

　　第五十六黄变沈香舌焦燥之状也若?甚则全舌将变黑生芒刺邪毒最深宜三消飮见三十二舌加重大黄或以大承气下之后酌用养营诸汤见后旧说是

　　第五十七根中渐黄舌外有白厚苔?邪传入膜原也舌根渐黄至中央邪初入胃也如有疫症已传三阳宜达原飮见三十一舌如胸膈满痛大渴烦躁者伏邪内攻也宜急用三消飮下之如旣下后大便燥结又难再攻者宜清燥养营汤知母花粉当归白芍陈皮地黄汁甘草灯心疫为?病暴?之后余邪未尽阴血未复不可遽补致生异症凡阴枯血燥者宜此汤或承气养营汤卽小承气加知母当归白芍生地治伏邪未尽攻补两难者如痰壅不清胸闷胁胀者宜蒌贝养营汤知母花粉贝母瓜蒌霜橘红白芍当归苏子生姜如痰中带血加藕节茅根旧说是也与第五十一五十二参看

　　黑舌总论

