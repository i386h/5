<!-- { "loadSidebar": true } -->
　　第一百零九红硬舌藏府实?已极又为燥火侵淫误服温药则舌根强硬不能言语或时疫直中三阴者亦有之均里症实?症无表症虚寒症宜十全苦寒救补汤不次急服必愈旧说未当

　　第一百一十红尖出血舌乃手少阴心经邪?壅盛所致宜三黄泻心汤加黄蘗连翘生地各三钱真犀角尖六钱不次急服则愈旧说论证尙合而用药嫌杂旧用加减犀角地黄汤内有当归赤芍桔便丹皮等皆于邪旺时不宜

　　第一百十一红中双灰干舌藏府皆?而脾胃尤亟也伤寒邪入胃府发?讝语循衣撮空者常有此舌实?人飮食鬰结者亦有之不论何脉宜十全苦寒救补汤分二剂先大承气汤后三黄白虎不次急投循环连服将黑粪下净则愈旧说谓下黑粪则死谬甚是泥于书而临证少也

　　第一百十二尖红根白苔舌红尖是本色白苔为表邪白浮薄滑者如恶寒身?头痛宜汗之不恶寒身?头痛烦渴者太阳表证也宜五苓散両解之旧说尙是惟此舌不应列于红舌中表证初起往往不显于舌若白苔厚腻则又为里?证须参看白舌总论及第一第二三各条

　　第一百十三红战舌鹯掉不安蠕蠕微动也深红赤红而战者宜三黄石膏等汤紫红瘀红而战者宜三黄白虎大承气淡红而战者宜十全大补汤人参白朮茯苓甘草熟地川芎当归白芍黄耆肉桂鲜红灼红而战者宜六味地黄汤熟地山茱萸山药茯苓丹皮泽泻此舌虚火实火皆有之均里证无表证误治卽坏旧说指为汗多亡阳或漏风所致且不详辨而槪用温补谬也

　　第一百十四红细枯长舌如绛红无苔干枯细长而有直纹透舌尖者阴亏已甚少阴之气絶于内不能上通舌根故不显苔也命絶难治聊用滋阴降火亦敷衍而已若赤紫红色中闲尙能显苔腻者黄黑不等虽有直纹透尖亦作为藏府实?症不作阴虚宜三黄白虎大承气合投可愈倘用二冬二地等滋阴药引入阴分卽难治辨之详慎方不误人

　　第一百十五红短白泡舌口疮舌短有泡声哑咽干烦躁者乃瘟疫强汗或伤寒未汗而变宜酌用三黄石膏犀角旧说是也

　　第一百十六边红通尖黑干舌藏府实?而心肺脾胃尤亟也伤寒传少阴证燥暑中少阴证瘟疫症杂病实?证皆有之不论何病何脉宜十全苦寒救补汤不次连服则必愈旧说急下再下以平为期是也

　　第一百十七红尖紫刺舌乃心经极?而又受邪火熏蒸也宜大承气汤加黄连五钱连翘三钱急服则愈旧说用枳实栀子豉汤加大黄虽下而不甚凉芒刺再生又不敢连投安得不危

　　第一百十八红尖黑根舌心肾火炽脾胃受困也伤寒邪入阴瘟疫毒中阴实?鬰伤阴皆有之不论何证何脉用大承气急下以去其毒用三黄白虎急凉以救其阴二方连环服至黑退则愈旧说未善彼谓瘟疫二三日可微下之四五日后舌变深黑下无济矣若邪结于咽目瞑脉絶油汗者一二日内死盖微下则不能去毒仅一下之而不闲以大凉药则不能挽回已伤之阴又偶尔尝试无胆无识安得不死耶

　　○此条须参看黑舌总论及第七十三舌

　　第一百十九红嫩无津舌全舌鲜红柔嫩而无津液望之似润而实燥涸者乃阴虚火旺也宜十全甘寒救补汤与十全苦寒不同见第八十舌常服之旧说用生脉散人参麦冬北五味人参三白汤人参泽泻白茯苓白术白芍姜?医家积弊误人不少五味白芍酸敛人参燥肺苓朮姜?皆温补以此治阴虚人则肾火愈旺真水益亏矣

　　第一百二十生癍舌全舌纯红而有小黑点者藏府皆?也伤寒邪传阳明府失治以致邪火逼入三阴证或疫毒直中三阴证或实?人误服辛温药燥伤三阴证均有之不论老少何病何脉见此舌卽宜十全苦寒救补汤倍加真犀尖连服必愈旧说用元参升麻葛根汤及化癍汤卽白虎汤除粳米加人参误人多矣非阴火何可用元参非表证何可用升麻葛根?毒正旺何可用参以补邪火举世甘受其误愿卫生者勿泥古不化焉

　　第一百二十一将瘟舌卽第九十八纯红舌也治法亦同旧说又以将瘟舌别其名殊属无谓

　　第一百二十二红星舌全舌纯红而有深红星乃藏府血分皆?也中燥火者中疫毒者实?人误服温补者皆有之其病多大?大渴心胸胀满皮肤燥痒日夜不能眠大便秘小便濇不等均属里症宜十全苦寒救补汤急投旧说指为伤寒将发黄用茵陈汤合五苓散误也?毒传里茵陈蒿汤不济事五苓散内有苓朮肉桂皆于?人不宜

　　第一百二十三里圈舌淡红中有红晕而弦又纯黑乃心包络藴?复受邪火侵入二火相逼故显此舌宜大承气下之旧说是也

　　第一百二十四人裂舌红色中有裂纹如人字者君火燔灼?毒炎上故发裂也宜凉膈散见第四十舌如渴甚燥?者宜大承气汤下之旧誽是也不论白红黄黑各舌若中有裂纹如川字爻字人字不等或裂开直槽者多由实?人误服温补药?火在藏府相争所致大承气虽能下毒而未能凉沁肠胃宜以白虎汤与承气循环服不知者以为太重实则力求周密之策也凡治实?内逼之症皆宜如此

　　第一百二十五虫碎舌红舌中更有红点如虫碎之状者?毒炽盛也宜小承气汤下之不退再用大承气旧说是也然不如将十全苦寒救补汤分为大承气三黄白虎等二剂循环连服以舌净为度

　　第一百二十六厥阴舌旧图绘全舌纯红内有黑丝纹环其后方正而不达边余以为凡舌色纯红兼显黑丝必非寒证当是?气结于足少阴宜用寒凉药而旧说指为阴毒中厥阴以理中四逆汤温之未知合否寒凉之判吉凶所系余未见过此舌不敢妄断请识者辨之

　　紫色舌总论

　　紫见全舌藏府皆?极也见于舌之某经卽某经鬰?也伤寒邪化火者中时疫者内?熏蒸者误服温补者酒食湿滞者皆有紫舌有表里实?证无虚寒证若淡紫中夹别色则亦有虚寒证凡辨舌无苔则论舌之本色有苔则凭苔之见色参之望闻问切以判表里寒?虚实之真假虽不中不远矣余数十年来但知有紫色舌未闻有紫苔舌但见紫舌为各种?症未闻槪属酒后伤寒旧本专指酒后伤寒未免拘执

　　第一百二十七纯紫舌伤寒以葱酒发汗酒毒入心或酒后伤寒皆有之宜升麻葛根汤加石膏滑石若心烦懊憹宜栀子?汤否则发癍旧说尙是然紫舌非专属伤寒也如伤寒邪化火或中时疫毒或误服温补或内?鬰结诸症皆有之均宜十全苦寒救补汤急服

　　第一百二十八紫中红癍舌浑紫而又起红癍或浑身更发赤癍者宜化癍汤见一百二十舌三黄解毒汤加青黛或凉膈散见四十舌或消癍青黛飮青黛黄连犀角石膏知母栀子元参生地柴胡人参甘草姜?加醋一匙和服大便实者去人参加大黄此陶节庵方也旧说近是惟元参生地柴胡人参姜?醋七者皆与阳火实?里症不对当除去乃效若泥古方不敢加减亦足误人癍证

　　第一百二十九紫上白滑舌此藏府本?或因感冒时邪身?恶寒头痛者宜紫苏薄荷荆芥甘草等轻表之若白苔不滑而厚腻则实?内蓄也如无表证宜苦寒清里药旧说谓酒后感寒或误飮冷酒所致亦令人身?头痛恶寒随证解表可也

　　第一百三十淡紫青筋舌淡紫带青而湿润中绊青黑筋者乃寒邪直中阴经也必身凉四肢厥冷脉沈缓或沈?宜四逆汤甘草干姜附子理中汤人参甘草白朮干姜小腹痛甚者宜回阳救急汤卽并四逆理中又加肉桂半夏五味茯苓陈皮也旧说是也若舌不湿润而干苦则是实?宜凉剂第一百三十一紫上赤肿干焦舌旧说舌边紫而中心赤肿足阳明受邪或已下后卽食酒肉邪?复聚所致若赤肿津润大柴胡汤微利之若烦躁厥逆脉伏先用枳实理中汤卽理中汤加枳实茯苓也次用小承气是仍指伤寒证有寒食结胸也若杂病见此舌乃脾胃实?已极不论何脉将十全苦寒救补汤分二剂一大承气汤一三黄白虎循环急投服至赤肿消则必愈过于迟疑势必误人

　　第一百三十二紫上黄苔干燥舌乃藏府素?脾胃尤甚或嗜酒积?或燥火入里或误服温补所致皆实?里证无表证宜十全苦寒救补汤对证加减连服则愈旧说用大承气近是用大柴胡则非也

　　第一百三十三紫短舌色紫短而团圞食滞中宫又?传厥阴也急以大承气下之旧说尙是又云下后?退脉静舌柔和者生否则死是不知舍脉凭舌之治法也余意必当下净其积凉透其?以十全苦寒救补分两剂循环急投若偶尔尝试迟疑误人

　　第一百三十四紫上黄苔湿润舌外淡青紫而中有黄苔湿滑润泽食伤太阴也脉必沈细心下脐旁按之便痛或转失气者小承气加生附子或黄龙汤卽大承气加甘草人参当归桔梗姜?陶节庵用治邪?传里谵语发渴心下硬痛胃有燥屎却利清水名结?利症非漏底伤寒也旧说尙是余意?邪旣深入总无须温以附子表以桔梗补以参姜?也原本专指伤寒证之伤食者若杂病里症有黄苔必?宜下而兼凉

　　第一百三十五紫尖蓓蕾舌?毒中心血也时疫酒湿杨梅等证皆有之宜三黄犀角连翘银花生大黄大青各三钱治之旧说仍指为伤寒不戒酒食所致殊未当也

　　第一百三十六熟紫老干舌藏府?极又因邪传厥阴也惟有十全苦寒救补汤分剂连投先服大承气次服三黄白虎犀角等药服至舌色嫩净则愈迟疑则不治旧说明知是?邪传阴而仍用当归四逆汤之温补谬极

　　第一百三十七淡紫带青舌青紫无苔多水滑润而瘦小为伤寒直中肾肝阴证宜吴茱萸汤吴茱萸人参生姜大治胃气虚寒中有寒饮者四逆汤温之旧说是也

　　第一百三十八淡紫灰心舌或青黑不燥不湿者为伤寒邪伤血分虽有下证只宜犀角地黄汤生地白芍丹皮犀角加酒洗大黄微利之旧说近是若杂病里证参看九十三舌霉酱色舌总论霉音眉物中久雨青黑也

　　霉酱色者有黄赤兼黑之状乃藏府本?而夹有宿食也凡内?久鬰者夹食中暑者夹食伤寒传太阴者皆有之见此舌不论何证何脉皆属里证实?证无表证虚寒证旧论谓苔薄用桂枝汤加枳橘半夏苔色厚为土邪克水鲜有得愈者皆谬说也

　　第一百三十九纯霉酱色舌为实?蒸胃宿食困脾伤寒传阴中暑烦躁腹痛泻利闭结大渴大?皆有此舌不论老少何病何脉宜十全苦寒救补汤连服则愈旧说谓下之不通必死骇人误人

　　第一百四十霉黄色黄苔舌全舌霉色中有黄苔实?鬰积显然可见宜大承气连服旧说用二陈加枳实黄连恐未必效也

　　第一百四十一中霉浮厚舌宿食在中鬰久内?胃伤脾困也或刮不净而顷刻复生者不论何证何脉宜十全苦寒救补汤分二剂先大承气次三黄白虎等药循环急服则愈旧说用枳实理中汤加姜炒川连此治寒实结胸者与此舌不对

　　蓝舌总论

　　蓝者绿与青碧相合犹染色之三蓝也舌见蓝色而尙能生苔者藏府虽伤未甚犹可医治若光蓝无苔者不论何证何脉皆属气血极亏势难延年旧论泥于五行谓金木相并火土气絶不分有苔无苔槪云不治亦管窥之见耳

　　第一百四十二纯蓝色舌凡病舌见蓝光无苔者不治若蓝色而有苔者心肝肺脾胃为阳火内攻?伤气分以致筋不行血也其证有颠狂大?大渴哭笑怒骂搥胸惊怪不等宜十全苦寒救补汤倍加生石膏黄连急服则愈若孕妇舌见纯蓝者胎死腹中也宜下之

