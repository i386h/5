<!-- { "loadSidebar": true } -->
　　第一百四十三蓝纹舌有蓝色之纹也在伤寒为胃气衰小柴胡去黄芩加炮姜若因寒实结滞者宜附子理中汤或大建中汤急投黄茋当归桂心芍药人参甘草半夏附子姜?旧说尙合

　　妊娠伤寒舌总论

　　余家训望舌分经察色辨苔但求于表里寒?虚实详审明?卽得治法要领初无男妇老少之殊亦无妊娠伤寒之异名也治孕妇勿误用损胎之药然亦不能妄用保胎药以助火而扰胎夫表有感邪必发散之里有虚寒必温补之倘里有实?留之为害亦必攻泻之内经所谓有故无殒也有故者有病也言用重药时适对其病则病当之而无害也如孕妇或有黄黑舌厚苔腻芒刺大便闭者亦可酌用生大黄元明粉等药以去大?而不伤胎知此则不必别立妊娠伤寒一门旧本舌鉴旣有图说因踵为之辩不敢人云亦云将错就错旧论谓邪入经络轻则母伤重则子伤而视母舌以知子色泽则安色败则毙面赤舌青者子死母活面舌俱青出沫者母子俱死亦有面舌皆白而母子并死者盖色不泽也第一百四十四孕妇伤寒白舌初伤于寒身?头痛无汗两脸鼻气俱?脉浮舌上白浮滑者宜温散太阳表药得汗则愈若无表邪证而有白浮滑苔或白嫩无苔湿润者则里虚寒也宜温中之药孕妇之病非专属伤寒而白苔之舌又兼有诸病须参看白舌总论

　　第一百四十五孕妇伤寒黄苔舌邪已化火宜白虎汤急服则愈若稍迟疑恐卽传阴伤寒治法男女无殊若非伤寒卽为里?宜白虎三黄审证酌用参看黄舌总论

　　第一百四十六孕妇伤寒灰黑舌乃?逼三阴之候不论伤寒传阴实火伤阴必须苦寒急凉宜三黄白虎生大黄元明粉陈厚朴生枳壳等酌用?清则胎安慎勿妄用安胎补药致益?而胎气上冲旧说谓面舌俱黑水火相刑子母俱死面赤舌微黑者还当保胎如见灰黑胎必不固若面赤则根本未伤宜急下以救母此医家相传粉饰之谈耳○黑色亦有虚寒者须参看黑舌总论

　　第一百四十七孕妇纯赤舌色红过于寻常也藏府俱?也不必拘于伤寒当作实?证治宜三黄白虎并投则子母俱安万无可虑旧说泥定伤寒又指面白为气虚而投姜桂窃虑如火益?有损无益

　　第一百四十八孕妇紫青舌伤寒无此舌其或有者乃?体误投温补胞胎受?上冲所致宜以三黄解毒散误药则母子俱危紫青为?若青紫则为寒辨之宜慎旧说谓伤寒夹食非也

　　第一百四十九孕妇伤寒卷短舌面黑而舌干卷短或黄黑刺裂乃伤寒化火传足厥阴也宜大承气汤以元明粉代朴硝急泻之则愈旧说谓不泻则?邪伤胎泻之则危在顷刻此见识未透耳若明于医者除暴卽以安良无多疑虑

　　以上一百四十九舌伤寒杂病皆有之大半为重病不常见者其轻病常见之舌分经别色辨其表里及某经寒?虚实不必拘定图说庶能随机应变虚则卫母实则泄子急则治标缓则治本审病用药以平为期补泻温凉无或轩轾原本后附古案新案诸条力言用补药保全黑舌不可枚举命意偏重温补是但知甘温为补而不知当用苦寒之时虽泻亦补也原本又论燕都王生黑舌旣用甘温大剂复用冷水一二斗妄治而愈彼亦不知其故辄归功于温补以余观之安知非?病而得力于冷水乎总之黑舌有实?有虚寒区别之法已详总论若不将病源认明在先而以探试幸中之药味表彰于后断定某药可治某舌鲜不传误矣

　　万县王文?刻伤寒舌鉴于活人心法内而跋其后曰以手拭舌滑而软者病属阴粗而燥者病属阳胸喜?物者病在阴胸喜冷飮者病属阳病在阴者宜温宜散在阳者宜解宜下数语尙是然阅者若固执鲜通必多遗误何也虚寒者舌固滑而软邪初传里者真?假寒者亦问有滑软之舌实?

　　者与邪入阴者舌固粗而燥阴虚水涸者真寒假?者亦或有粗燥之舌其别异处虚寒证必全舌色淡白滑嫩无点无罅缝无余苔邪初传里证全舌白滑而有浮腻苔寒滞积中者舌亦相类惟问所因以辨证耳真?假寒症必全舌色白而有点花罅裂积沙各实苔不等面苔刮不净底色却隐红多刮欲呕或干呕重刮沙点旁或出血少许假证最惑人宜慎辨之以上为滑软舌之别真寒假?证全舌亦或黑色干焦裂芒刺厚苔惟用老生姜切平轻擦卽脱净舌底必淡白而不红或口呼渴而不多飮水者也若用姜擦之而苔坚不退或口极渴而饮水常多者是实?甚也寒?之判关乎生死实?者与邪火入阴之证全舌必有或黄或黑积腻干焦罅裂芒刺等苔阴虚水涸者全舌必绛色无苔或有横直罅纹而舌短小不等以上为粗燥舌之别至若胸喜?物者不必定属虚寒真?假寒者胸亦喜?物胸喜冷飮者不必定属实?真寒假?者胸亦喜冷飮又当别之舌色舌苔参之望闻问切以穷其变

　　辩正诸条辄言用苦寒重剂不次急投盖察舌色苔状与病证毫无疑义?知急病不可缓治必神速方能奏功苟逡巡退缩拘于一日一剂势必贻误古所谓药到病除者谓用药已到胜病之分量病方能痊到者药力之到也或数剂而到或数十百剂方到非入口卽愈也此中消息惟阅厯深者知之若心气粗浮察舌不准审证未?遽执余说妄投重剂又将致祸所愿辨舌者小心谨慎于表里寒?虚实六字鉴别至当庶几经权正变悉合中庸余恪遵家训用自摄养非欲与世争长过承垂询不敢人云亦云罄布愚忱遑问知我罪我

　　附治白喉方

　　青鱼胆一个他鱼胆亦可　靑布横直一尺　葱白七个　右药用罐煎水至三沸频频潄之必令吐沫而后止万不　可咽下此方不知传自何人光绪十一年刘渔珊太守在　新疆忽染此症时同病者十三人七人已不治刘君垂危　勺浆不入三日矣家人环泣料量后事适于敝簏中翻出　此方依方治之卽能飮食翼日平复如常矣分治五人亦　立愈

　　
