<!-- { "loadSidebar": true } -->
　　右姜三片乌梅半个水煎临卧服
　　金不换正气散　治肺胃虚弱咳嗽不已喘满涎盛杏仁【制】甘草　枳殻【各五分】罂粟殻【一钱制】
　　右生姜乌梅水煎
　　録验橘皮汤　治肺伤冷湿咳嗽喉中作声上气头痛陈皮　紫苑　麻黄　杏仁【制】当归【各一钱】桂心甘草【炒】黄芩【各五分炒】
　　右水煎
　　华葢散　治肺感寒邪咳嗽声重胸膈烦满头目昏苏子【炒】陈皮　赤茯苓　桑白皮【炒】麻黄【各一钱】甘草【五分】
　　右姜水煎服
　　千金五味子汤　治咳嗽皮肤干燥唾中有血胸脇疼痛
　　五味子【杵炒】桔梗【炒】紫苑　甘草【炒】续断【各一钱】竹茹【三钱】赤小豆【一撮】生地黄　桑白皮【各五钱】
　　右水煎服
　　知母茯苓汤　治咳嗽不已往来寒热自汗喘促或肺痿
　　知母　茯苓【各一两】五味子【杵】人参　薄荷　半夏柴胡　白术　款花　桔梗　麦门冬【去心】黄芩
　　【炒各五钱】川芎　阿胶　甘草【炙各三钱】
　　右每服一两姜水煎
　　小青龙汤　治肺感寒咳嗽喘息加杏仁煎有汗去麻黄细辛发热头疼脉沉细或呕或欬或利或噎或小便不利小腹满胀喘之圣药
　　防白散
　　桔梗汤
　　人参平肺散
　　人参补肺汤
　　参术补脾汤【五方见二十四卷第十二论】
　　六味丸【方见二十四卷第十一论】
　　四物汤
　　四君子汤【二方见二十四卷第六论】
　　劳嗽方论第十三
　　经曰感于寒微则爲咳甚则爲泄葢肺主气合于皮毛邪伤皮毛则咳爲肺病传于各脏以时受邪肺爲嫩脏邪易伤而难治其嗽有肺心脾肾肝风寒支饮胆之十种亦有劳嗽者华陀谓之邪嗽孙真人谓之注嗽此因酒色过度劳伤肺经重者咯唾脓血轻者时发时瘥或先呕血而后嗽或先咳嗽而吐血此又挟邪传疰孙真人用通气丸梦与鬼交用四满丸蛤蚧天灵葢桃柳枝安息香之类若肺中有虫入喉痒嗽须以药含化其虫即死嗽即止
　　愚按仲景先生云咳而两脇痛不能转侧两胠满属于肝脏用小柴胡汤咳而呕苦水属胆腑黄芩半夏生姜汤咳而喉中如梗状甚则咽肿喉闭属心脏桔梗汤咳而大便失气属小肠腑芍药甘草汤咳而右胠痛阴引肩背甚则不可动动则咳剧属脾脏升麻汤咳而呕呕甚则出长虫属胃腑乌梅丸咳而喘息有声甚则唾血属肺脏升麻汤咳而失屎属大肠肺麻黄附子细辛汤咳而遗溺属膀胱茯苓半夏汤咳而不止三焦受之其状腹满不食涕唾靣目浮肿气逆异功散用之对证其效如神仍防五卷看
　　附治验
　　一妇人患前症晡热内热寒热往来作渇盗汗小便频数其经两三月一行此肝脾气血虚损用八珍汤六味丸各六十余剂诸症渐愈其经两月一行仍用前二药间以加味逍遥散各三十余剂后恚怒适经行去血过多诸症悉至饮食少思腹胀气促用十全大补汤数服渐愈仍用前药调补渐愈复因防子胸腹不利食少内热盗汗便血无寐用加味归脾汤仍兼前药而愈
　　一妇人患前症不时发热或时寒热或用清热之剂其热益甚盗汗口干两足如炙遍身皆热昏愦如醉良久热止方苏或晡热至旦方止此阴血虚而阳气弱也余朝用六味丸料夕用十全大补汤月余诸症稍愈更兼以补中益气汤两月余而愈
　　深师四满丸　治上气嗽饮嗽燥嗽冷嗽邪嗽谓之五嗽
　　干姜【炮】桂心　踯躅花　芎防　紫苑【各二两】芫花根皮【二分】蜈蚣【一枚去头足炙】细辛　甘草【炙】鬼督邮　人参　半夏【洗各一两】
　　右爲末炼蜜丸大豆许每服五丸米饮下日三服未应加至七八丸
　　温金散　治劳嗽喘闷咯痰中有血【方见前劳瘵类】
　　阿胶丸　治劳嗽并嗽血咯血【方见前劳瘵类下补遗】
　　团鱼丸　治骨蒸劳嗽累効
　　贝母　前胡　知母　杏仁　柴胡【各等分】生团鱼【二个】
　　右药与鱼同煑熟取肉连汁食之将药焙干爲末用骨更煑汁一盏和药丸梧子大每服二十丸煎黄茋六一汤空心送下病既安仍服黄茋六一汤调理附方
　　地骨皮散
　　知母【炒】柴胡　甘草【炒】人参　地骨皮　茯苓半夏【姜制各一钱】
　　右姜水煎服
　　海藏紫苑散　治咳中有血虚劳肺痿
　　人参　紫苑　知母【炒】贝母　桔梗【炒】茯苓　阿胶【炒各一钱】五味子【杵三分】甘草【炙五分】
　　右姜水煎服
　　参术调中汤　防热补气止嗽定喘和脾胃进饮食黄茋【四分】桑白皮【五分】人参　炙甘草　青皮　白茯苓　白术【各三分】五味子【杵五分】地骨皮　麦门冬陈皮【各五分】
　　右水煎服
　　二陈汤　治脾胃虚弱中脘停痰或呕吐恶心或头目不清饮食少思【方见二十四卷第五论】
　　异功散【方见二十四卷第五论】
　　六味丸【方见二十四卷第十一论】
　　八珍汤
　　加味逍遥散
　　十全大补汤
　　加味归脾汤【四方见二十四卷第四论】
　　补中益气汤【方见二十四卷第六论】
　　喘满方论第十四
　　岐伯曰夜行则喘出于肾淫气病肺有所堕恐喘出于肝淫气害脾有所惊恐喘出于肺淫气伤心度水跌仆喘出于肾与骨皆因外邪所感而致太阳病则脉浮无汗而喘用麻黄汤阳明病则汗出腹满喘而潮热承气汤表邪未解喘促汗出葛根黄芩汤微喘桂枝厚朴杏仁汤汗出而喘麻黄杏仁甘草石膏汤表邪未解小青龙汤去麻黄加杏仁感寒伏热而喘九寳汤气鬰痰盛喘促四七汤涎多而喘千缗汤不得卧而喘神秘汤寒热喘咳枣膏丸上气喘促神授汤上盛下弱吞黑锡丹若四肢逆冷脉息沉细或寸或尺小胸胀冷汗大便频数上气喘促此虚极挟寒之阴症急用返阴丹
　　愚按东垣云肺金受邪由脾胃虚弱不能生肺乃所生受病故咳嗽气短气上皮毛不能御寒精神少而渇情不乐皆阳气不足阴气有余也治法若肺气虚弱用四君枳殻半夏脾虚不能生肺补中益气汤七情气结四七汤脾经鬰结归脾汤脾气虚弱人参补肺散肺经火盛人参平肺散肾水败浊六味丸真阳虚损八味丸或兼小便不利爲害尤速非二丸不能救仍与前十一十二论互用
　　附治验
　　一妇人伤风寒作喘或用表散愈而复患仍用前药其症益甚饮食少思胸腹不利此因脾肺气虚也予先用六君子汤加桔梗渐愈又用补中益气汤全愈一妇人患前症属命门火虚不能生脾土用补中益气汤八味地黄丸而痊后复患其喘益甚用前药不应遂用黒锡丹二服喘止仍用前二药而诸症痊凡属邪气有余者其症易识治效亦速其属元气不足者变症不一效非可以旦夕期也
　　神秘汤　治水气乗肺作喘或支饮喘满痰嗽不食陈皮【去白】紫苏叶　人参　桑白皮　生姜【各一钱】
　　右水煎服
　　千缗汤
　　半夏【七枚炮制】甘草【炙一寸】生姜【如指大】皁角【去皮尖一寸】
　　右姜水煎服
　　枣膏丸　治息贲在右脇下大如杯令人洒淅寒热喘咳
　　甜葶苈【炒研】陈皮　苦梗【各等分】
　　右为末煮枣肉丸桐子大每服数丸白汤下许学士云余常停饮水积食已必渐喘觉肺系急服此良验
　　神授汤　治上气喘急不得卧
　　橘红　苦梗　紫苏　人参【各一钱】五味子【杵炒三分】
　　右姜水煎服
　　九寳汤　治伏热咳嗽喘急虚劳自汗者不可服薄荷　紫苏　大腹皮【洗】甘草【炒】杏仁【去皮尖】陈皮【各一钱】
　　右姜十片乌梅一个水煎
　　四磨汤　治七情鬰结上气喘急满闷痰涎上涌
　　人参　防榔　沉香　乌药
　　右四味各浓磨白沸汤少许温服
　　五味子汤　治咳嗽皮肤干燥唾中有血胸脇疼痛五味子【杵炒】桔梗【炒】紫苑　甘草【炒】续断【各五分】竹茹【一钱】赤小豆【一撮】生地黄【二钱】桑白皮【二钱炒】
　　右水煎服
　　附方
　　六君子汤
　　四君子汤
　　补中益气汤【三方见二十四卷第六论】
　　四七汤【方见十一卷第七论】
　　归脾汤【方见二十四卷第四论】
　　人参补脾散
　　人参平肺散【二方见二十四卷第六论】
　　六味丸
　　八味丸【二方见二十四卷第十一论】
　　黒锡丹【方见四卷第四论】
　　妇人风痰积饮咳嗽方论第十五
　　妇人脾胃虚弱风邪外侵以致痰滞咳嗽眼昏头经云九窍不利肠胃之所生也无择云凡属风热三生饮化痰丸属寒冷金沸草散属暑热消暑丸属气鬰四七汤在上蒂散吐之在下控涎丹利之仍观人之勇怯脉之虚实
　　愚按前症若肝经恚怒用小柴胡汤肝经风热用钓藤散肝肾气虚用川芎散脾经鬰结用济生归脾汤鬰怒伤肝脾用加味逍遥散脾虚痰逆用白术半夏天麻汤脾气虚弱用六君子益气汤肺气鬰滞用二陈贝母桔梗阴亏水泛六味地黄肾虚阴火加减八味丸肾虚火不归源八味地黄丸仍与前按互相用之
　　附治验
　　一妇人内热口干劳则头晕吐痰带下或用化痰理气药前症益甚肢体或麻又用祛风化痰药肢体常麻手足或冷或热此脾土不能生肺金也余用补中益气加茯苓半夏炮姜二十余剂渐愈又用加味逍遥散三十余剂全愈后因怒吐痰胸痞或用清气化痰丸食少痰甚胸脇胀满脉或浮大或微细余以六君倍用参术少加木香而康
　　一妇人咳嗽脇痛或用止化痰降火等药久不愈更加内热晡热若两脇或小腹内热其咳益甚小便自遗余曰此属肝经血虚火动用六味丸加五味子滋肾水以生肝血用补中益气生脾土以滋肺金而寻愈
　　旋覆花汤　治风痰呕逆饮食不下头目昏闷等症旋覆花　枇杷叶　川芎　细辛　赤茯苓【各一钱】前胡【一钱五分】
　　右水姜枣煎
　　大半夏汤　治痰饮脾胃不和咳嗽呕吐饮食不入
　　半夏　白茯苓　生姜【各二钱】
　　右姜水煎服胃痞加陈皮如不应四七汤亦善
　　导痰汤　治痰涎壅盛胸膈痞塞或咳嗽恶心饮食少思
　　半夏【二钱】南星　枳实【麸炒】茯苓　橘红【一钱】甘草【五分】
　　右姜十片水煎
　　附方
　　川芎散　治肝肾气虚头风运
　　小川芎　山药　白茯苓　甘菊花　人参【各五钱】山茱茰【肉一两】
　　右每服一两食前空心水煎服或为末酒调日三服
　　小柴胡汤【方见二十四卷第二论】
　　钓藤散【方见四卷第四论】
　　归脾汤
　　加味逍遥散【二方见二十四卷第五论】
　　白术半夏天麻汤【方见四卷第五论】
　　六君子汤
　　补中益气汤【二方见二十四卷第六论】
　　二陈汤【方见后】
　　六味丸
　　八味丸【三方见二十四卷第十一论】
　　妇人心胷嘈杂方论第十六
　　妇人嘈杂此脾胃鬰火亡其津液泪汗而成用猪血炒食之乃以血导血而使之归源尔旋覆花汤尤善愚按前症若因食鬰用六君山查山栀若因胃热用二陈姜炒芩连若因六鬰用越鞠丸若因气滞用四七汤桔梗枳殻大抵此症属病气元气俱不足须用六君爲主少佐以治痰之药若以火治之必变吞酸中满
　　附治验
