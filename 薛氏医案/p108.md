<!-- { "loadSidebar": true } -->
　　一妇人饮食少思胸中嘈杂头晕吐痰此中气虚而有热用六君子汤加炒黒山栀桔梗而愈后因劳碌头晕发热吐痰不食用补中益气加半夏茯苓天麻而痊
　　一妇人中脘嘈杂口中辛辣或咳嗽吐痰发喘面色或白或赤此脾气虚而肺中伏火也用六君子加山栀桔梗柴胡及炒黒片芩治之寻愈
　　一妇人嘈杂吞酸饮食少思大便不实此脾气虚寒而下陷用补中益气汤加茯苓半夏炮姜渐愈又常服人参理中丸则安
　　一妇人饮食后嘈杂吞酸此食鬰爲痰用六君子汤送越鞠丸渐愈又用加味归脾汤而痊后因怒两脇胀痛中脘作酸用四君汤送左金丸渐安仍用六君子汤送越鞠丸而瘥
　　旋覆花汤　治脾胃虚寒中脘停痰汪洋嘈杂肠鸣多睡呕吐不食脇肋胀痛脉沉迟细
　　旋覆花　细辛　橘红　桂心　人参　甘草【炒】苦梗　白芍药　半夏【各五分】赤茯苓【三分】
　　右姜水煎服
　　余治妇人心胸嘈杂用茯苓补心汤治之而愈【方见前】
　　附方
　　补中益气汤
　　四君子汤
　　六君子汤【三方见二十四卷第六论】
　　二陈汤【方见二十四卷第五论】
　　越鞠丸【方见前第七论】
　　四七汤【方见十卷第七论】
　　归脾汤【方见二十四卷第四论】
　　人参理中汤【方见二十卷第八论】





　　薛氏医案卷三十
<子部,医家类,薛氏医案>
　　钦定四库全书
　　薛氏医案卷三十一
　　明　薛已　订
　　妇人良方
　　妇人呕吐方论第一
　　妇人呕吐良由脾胃不调外邪乗之或胃中虚冷或胃口有热或中脘停痰或胃经血弱治法胃冷者丁香散理中丸胃热者小柴胡汤竹茹汤胃虚者藿香正气散停痰者半夏茯苓汤二陈汤血虚者十全大补汤加陈皮半夏藿香
　　愚按东垣先生云前症内有故寒与新谷俱入于胃新故真邪相攻气并相逆复出于胃故爲哕补手太阴防足少阴又云胃因气逆爲哕夫呕吐哕者俱属于胃以其气血多少爲异耳如呕者阳明也阳明多血多气故有声有物血气俱病也仲景云呕多虽有阳明症慎不可下孙真人云呕家多服生姜爲呕家之圣药也气逆者必散之故以生姜为主吐者太阳也太阳多血少气故有物无声为血病也有食入则吐以橘皮去白主之哕者少阳也多气少血故有声无物乃气病也以姜制半夏为主若脾胃虚弱寒邪所客饮食所伤者用六君丁香藿香生姜之类若胃中有热膈上有痰用二陈山栀黄连生姜若乆病胃虚呕而不纳谷者用生姜参术黄茋香附之类亦有痰膈中焦食不得下者有气逆而呕者有气鬰于胃口者有食滞于心肺之分而复出者有胃口有火与痰而呕者若注船大吐渇饮水者即死童便饮之最妙前论云血不归源而呕用十全大补汤诚发前人之未发愚常用屡效此论与王安道先生源廻集所论少异仍宜参看之
　　附治验
　　太守阳山之内素善怒胸膈不利吐痰甚多吞酸嗳腐饮食少思手足发热数年矣所服非芩连枳实必防苏厚朴左闗洪右闗数此肝火血燥木乗土位朝用六味地黄丸以滋养肝木夕用六君归芍以调补脾土而愈乙巳夏因大怒吞酸嗳腐胸腹胀满或用二陈石膏治之吐痰如涌外热如灼脉洪大按之如无余曰此脾胃亏损虚阳发越于外脾败而涎泛出也用六君加姜桂一钟即睡觉而诸症如失又数剂而康
　　先太宜人饮食后闻外言忤意呕吐酸水内热作渇惟饮冷水气口脉大而无伦靣色青赤此肝脾鬰火投之以药入口即吐第三日吐宿食第七日吐酸黄水十一日吐苦水脉亦洪大仍喜饮冷以黄连煎汤冷饮少许至二十日加白术茯苓二十五日加陈皮三十七日加当归炙草至六十日始进米饮半盏渐进薄粥调理得痊
　　一妇人食后因怒患疟呕吐用藿香正气散而愈后复怒吐痰狂言热炽胸脇胀痛手按少得脉洪大无伦按之微细此属肝脾二经血虚以加味逍遥散加熟地川芎二剂脉症顿退再用十全大补汤而安矣府庠沈姬文母患脾虚中满痰发热又食湿麫冷茶吞酸呕吐絶食误服芩莲青皮等药益加寒热口亁流涎不收闻食则呕数日矣迎治余曰脾主涎此脾虚不能约制也欲用人参安胃散惑于众论以爲胃经实火宿食治之病日増剧忽思冬食如指甲一块顿发呕吐酸水不止仍服前药愈剧复邀视之则神脱脉絶濒死矣惟目睛尚动余曰寒淫于内治以辛热然药不能下矣急用盐艾附子炒热熨脐腹以散寒回阳又以口气补接母口之气又以附子作饼热贴脐间时许神气少苏以参术附子爲末仍以是药加陈皮煎膏爲丸如粟米大入五七粒于口随津液咽下即不呕二日后加至十粒诸病少退甘液不止五日后渐服前剂一二匙胃气少复乃思粥饮后投以参术等药温补脾胃五十余剂而愈
　　丁香散　治脾胃气弱呕吐水谷不消
　　丁香　白术　缩砂　草菓【各三钱】人参【一两】当归白荳蔲　藿香　甘草【各半两炒】橘皮【三分】神麯【炒】呵子【各半两】
　　右为末每服二钱姜枣汤调
　　竹茹汤　治胃热呕吐
　　亁葛【二钱】半夏【姜制三钱】甘草【五分】竹茹【一弹子大】
　　右姜枣水煎服
　　许学士先生云胃热者手足心热也政和中一宗人病伤寒得汗身凉数日忽呕吐药食不下用丁香藿香滑石等药下咽即吐余曰此正汗后余热胃脘正宜竹茹汤用之即愈
　　许仁则半夏丸　治胃冷呕逆不食
　　半夏【洗去滑一斤】小麦面【一斤】
　　右水和丸如弹子大水煮熟初服四五丸二服加至十四五丸旋煮间服
　　七味人参丸　服前丸不应可服此药
　　人参　白术【各五两】厚朴【姜制】细辛【各四两】生姜　橘皮【三两】桂心【二两】
　　右爲末炼蜜丸桐子大米饮下十丸渐加至二十丸
　　青金丸　治呕吐不已
　　硫黄【二钱】水银【一钱】
　　右入铫内慢火化以木片拨炒成砂研至黒不见白星姜汁糊丸菉豆大每服二三十丸米饮下
　　附方
　　人参安胃散　治脾胃虚热呕吐泄防或饮食不入人参【一钱】黄茋【炒二钱】生甘草　炙甘草【各五分】白芍药【七分】白茯苓【四分】陈皮【三分】黄连【炒】
　　右水煎服
　　六君子汤【方见二十四卷第六论】
　　加味逍遥散
　　十全大补汤【二方见二十四卷第四论】
　　六味丸【方见二十四卷第十一论】
　　藿香正气散【方见二十一卷第九论】
　　妇人霍乱方论第二
　　论曰呕吐而利者名霍乱也因肠胃虚弱饮食过度触冐风冷清浊相干所致或先腹痛而吐或先吐而痛或吐利并作当分寒热而治之饮冷者五苓散饮汤者理中丸四肢逆冷脉微细者用通脉四逆汤加猪胆汁中暑霍乱烦渇饮冷转筋者用香薷散脉浮洪者易治微迟者难治
　　愚按贾元良先生云暑者相火行令也夏月人感之自口齿而入伤心胞络之经其症头疼口干靣垢自汗倦怠少气或背寒恶热甚者迷闷不省或霍乱吐利呕痰腹痛或下血发黄生斑等症治法清心火利小便爲主若自汗热甚用白虎汤若头疼恶寒用十味香薷散泄防烦渇饮水吐逆用五苓散热甚烦渇用益元散清之若表解里热甚者用黄连解毒汤脉微下利作渇喜温或厥冷不省人事宜竹叶石膏汤加熟附半枚冷饮次以来复丹五苓散治之故东垣云脾胃虚弱遇夏月淫雨身重短气甚则四肢痿软脚欹眼黒当滋肺气以补水之源是以五月常服五味子人参麦门冬之剂爲热伤元气故耳丹溪所谓夏月伏阴在内也葢人之腹属地巳月六阳尽出于地之上矣是人之阳气亦浮于肌表散于皮毛而腹中之阳虚矣又加以凉台水舘大扇风车寒泉水菓氷凉之物自内及外不用温热病所由生陈无择云凡中暍切不得用冷药惟用温养得冷即死道途无汤即以热土熨脐中溺以热尿即苏槩可见矣内经曰脉虚身热得之伤暑难经曰伤暑得之爲正邪火自病也当恶臭其病身热而烦心痛其脉浮大而散伤寒论曰太阳中暍者身热疼痛而脉微弱或发热恶寒而脉微细芤迟大抵寒伤形热伤气葢伤气而不伤形则气消而脉虚弱故先哲立法夏月宜补良有以也前症若内有所积外有所感用二陈加减治之或萝卜子捣碎服而吐之若饮米汤即死云云同前论若转筋不住男子以手挽阴女子以手牵乳近两边此千金妙法也干霍乱不得升降死在须当以盐汤吐之后以二陈汤加川芎苍术防风白芷姜煎服若登圊而不通加枳殻若食菓饮冷乗风霍乱用六和汤倍加藿香凡中暑而亡者皆因元气虚弱而暑热乗之以致泄防阳气暴脱实爲阴寒之症宜急补其阳庶得保生缓则不救其他执爲暑热投以寒药鲜不误事愚故以回阳固本之方继之于后
　　附治验
　　进士李通甫之内冬间开衣箱其内衣裳乃夏月所晒者开时觉暑气所侵良久患霍乱足指足跟俱转筋甚恶自分必死用香薷饮一剂急煎下咽即愈
　　加减理中丸　治肚腹疼痛手足逆冷饮食不入等症
　　人参　白术　干姜　甘草【各等分】
　　右爲末炼蜜杵匀每两作五丸每服一丸白汤化下呕吐加枳实泄防加干姜吐防干呕加半夏体冷微汗腹寒加炮附子水煎服
　　四顺附子汤　治霍乱吐利腹痛手足厥冷脉微絶【方见八卷第十一论】
　　四逆汤加猪胆汁名四逆猪胆汁汤
　　甘草【二两】干姜【三两】附子【一枚生】
　　右每服五钱水煎入猪胆汁半合作二服
　　香薷散　治吐利腹疼发热头痛或霍乱转筋拘急
　　香薷【二钱】白匾豆　厚朴【姜制】茯苓【各一钱】
　　右水煎冷服连进二三剂加黄连名黄连香薷饮附方
　　十味香薷散　治伏暑身体倦怠头疼恶寒或吐防等症
　　香薷【一两】人参　陈皮　白术【炒】茯苓　黄茋【炒】木【不犯鐡器】厚朴【姜制】甘草【炒各半两】
　　右每服一两水煎
　　清暑益气汤　治长夏湿热所蒸四肢困倦精神短少懒于动作胸满气促支节作疼或气髙而喘身热而烦心下膨闷小便黄数大便溏频或防痢作渇不思饮食自汗体重
　　黄茋【炒】苍术　升麻【各一钱】人参　白术　神麯【炒】陈皮【各五分】甘草【炙】黄栢【炒】麦门冬【去心】当归【各三钱】葛根【二分】泽防【五分】青皮【二分】五味子【九粒炒杵】
　　右水煎服
　　白虎汤　治胃热作渇暑热尤効又治热厥腹满身难转侧靣垢谵语不时遗溺手足厥冷自汗脉沉滑知母　石膏【各三钱】粳米【半合】
　　右水煎服
　　人参白虎汤　治暑热发渇脉虚等症
　　人参【一钱五分】知母【二钱】石膏【半两】甘草【一钱】
　　右入粳米一合水煎服
　　人参益气汤　治暑热伤气四肢困倦嗜卧少食两手指麻木
　　黄茋【炒八钱】甘草【七钱内炙一钱】人参【半两】升麻【二钱】白芍药【炒三钱】五味【百四十个杵炒】柴胡【二钱半】
　　右防咀分作四服
　　大顺散　治冐暑伏热引饮过多脾胃受湿水谷不分清浊相干阴阳气逆霍乱呕吐脏腑不调
　　甘草【炒】干姜【炮】杏仁【去皮尖炒】桂【去皮】
　　右爲末每服二三钱汤防服
　　消暑丸　治伤暑发热头疼或呕吐泄防二便不分
　　半夏　甘草【炒】茯苓【各半斤】
