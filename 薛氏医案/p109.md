<!-- { "loadSidebar": true } -->
　　右爲末生姜汁和丸桐子大每五十丸水下易简方姜汁好醋煑半夏末作糊丸服
　　姜附汤　治霍乱转筋手足厥冷汗出呕逆腹痛脉欲絶者
　　干姜【炮一两】附子【一个生用】
　　右爲末每服五钱水煎服
　　通脉四逆汤　治霍乱恶寒腹痛身冷自汗脉沉微如欲絶
　　吴茱茰【二两炒】附子【炮一两】桂心　通草　细辛　白芍药【炒】甘草【炙各半两】当归【三钱】
　　右每服四钱水酒生姜煎如不应更加倍服之以効爲度
　　半夏解毒汤　治一切暑热毒五心烦躁口舌咽干
　　黄栢【炒】黄芩【炒】山栀子【炒】半夏【等分】
　　右每服五钱水煎
　　六和汤　治冐暑伏热烦闷霍乱转筋吐防寒热交作头目昏痛嗜卧倦怠小便赤澁不问胎产并服之缩砂　半夏【汤炮七次】杏仁【去皮尖】人参　甘草【炙各一两】赤茯苓　藿香　木【各二两】香薷　厚朴【姜制】白扁豆【姜汁畧炒各四两】
　　右每服一两姜枣水煎服
　　益元散　治中暑身热小便不利或发热体痛口干作渇
　　滑石【六两】甘草【微炒一两】
　　右爲末每服三钱加蜜少许汤水任下
　　二陈汤【方见二十四卷第五论】
　　来复丹
　　五苓散【二方见二十一卷第十论】
　　竹叶石膏汤【方见十三卷第十论】
　　妇人翻胃吐食方论第三【论新増】
　　愚按病机云前症有三曰气积寒也皆从三焦论之上焦吐者从于气气者天之阳也其脉浮而洪食已暴吐渇欲饮水大便燥结气上冲胸发痛其治法当降气和中中焦吐者从于积有阴有阳食与气相假爲积而痛其脉浮而匿其症或先痛而后吐或吐而后作痛治法当以小毒药去其积防榔木香行其气下焦吐者从于寒地之道也其脉沉而迟其症朝食暮吐暮食朝吐小便清大便秘而不通治法当以毒药通其闭塞温其寒气大便渐通复以中焦药和之不令大便秘结而自愈也王太仆曰食不得入是有火也食入反出是无火也又发明曰噎者六腑之所主阳也气也塞者五脏之所主阴也血也二者皆由阴中伏火而作也刘宗厚先生曰若三焦传化失常所致主于气也若血亏胃脘干稿所致因于血也塞犹填塞不通之义故发明有治幽门不通噎塞不便通幽汤例葢阳无阴不能通化阴之失位而阳伏其中传化不变而反上行矣故前症或由饮食起居七情亏损脾胃痰饮停滞中气不运当以补中益气汤爲主若鬰结伤脾用归脾汤加枳殻桔梗若恚怒伤肝用小柴胡加栀苓参术脾气虚弱用六君加山栀枳殻气血俱虚用八珍汤加山栀半夏若用行气之药胸膈痞闷用六君芎归之类若过用香燥之剂而大便结燥用四物参术之类若饮食不能入用六君山栀吴茱茰制黄连若食入而反出用六君炮姜白豆防黄连制吴茱茰若痰滞而食反出六君枳壳桔梗若饮食少思大便不实胸膈痞闷吞酸嗳腐食反不化是爲脾胃虚寒用东垣固真丸或八味丸若发热烦热身恶风寒腹畏热食或手足俱冷胸满腹胀是内真寒外假热用神效附子丸或八味丸大凡呕吐善食喜饮冷水是爲有火呕吐少食喜饮热汤是爲无火当审其因而治之
　　附治验
　　一妇人患前症胸腹痞闷得去后或泄气稍寛余曰此属脾气鬰结而虚弱也当调补爲善不信乃别用二陈枳实黄连之类不应又用香燥破气前症益甚形气愈虚余用加味归脾汤调治半载而痊
　　一妇人患前症胸脇胀闷或小腹不利或时作痛小便濇滞余曰此肝火血虚也当清肝火生肝血养脾土生肺金以余言爲迂别服利气化痰等剂前症益剧虚症蠭起余用加味逍遥散加味归脾汤兼服寻愈
　　一妇人患吐痰甚多手足常冷饮食少思余曰此肝脾鬰怒兼命门火衰不信另服化痰利气之剂胸腹愈胀又服峻利疎导之剂余曰非其治也必变脾虚发肿之症急服金匮加减肾气丸庶有可救仍不信反服沉香化气等丸果发肿而殁
　　白垩散　治虚热翻胃用白垩土一斤米醋一升煆土赤入醋内再煆再入以醋干爲度取土一两入炮姜一钱爲末每服一钱米饮下甚者二钱须服四两有效
　　治实热翻胃用黄连五钱生姜汁浸炒山查三钱保和丸三钱同爲末糊丸麻子大胭脂爲衣每服六十丸煎人参汤入竹沥下之
　　太仓丸　治胃弱翻胃
　　肉豆　砂仁【各二两】丁香【一两】陈仓米【一升土炒】
　　右爲末姜汁糊丸桐子大每服六七十丸姜汤下
　　青金丹　每服三十丸生姜陈皮煎汤送下【方见前呕吐类】
　　附方
　　东垣补真丸
　　肉苁蓉【酒浸焙】葫芦巴【炒】附子【炮去皮】阳起石【煅】肉豆蔲【麫褁煨】川乌【炮去皮】沉香　兎丝子【净酒浸蒸】五味子【各五钱】鹿茸【酒浸炒】巴防【去心】钟乳粉【各一两】
　　右爲末用羊腰子两对治如食法葱椒酒煑捣烂入酒糊丸如梧子大每服七十丸空心米饮盐汤任下
　　神效附子丸　治脾肾虚寒呕吐或翻胃膈噎用黒附子重一两四五钱端正底平尖圆一枚灰火炮皮裂入生姜自然汁内浸润晒干仍炮再入汁浸润仍晒再炮用尽姜汁半碗爲度却去皮脐爲末以人参煎膏丸黍米大每服数丸津唾咽下胃气稍复饮食稍进投以温补之剂
　　六君子汤
　　补中益气汤
　　四物汤【三方见二十四卷第六论】
　　归脾汤
　　加味归脾汤
　　八珍汤
　　加味逍遥散【四方见二十四卷第四论】
　　八味丸【方见二十四卷第十一论】
　　二陈汤【方见二十四卷第五论】
　　金匮加减肾气丸【方见二十二卷第十论】
　　妇人血膈方论第四
　　愚按前症若气逆而血滞用流气饮若恚怒而血逆用小柴胡山栀丹皮血虚用四物参术柴胡山栀丹皮若鬰结而血伤用加味归脾兼加味逍遥散脾虚不能生血用六君归芎胃虚不能生血用益气汤若肝虚而不能藏血用补肝散如不应兼以六味丸若因脾肺虚用补中益气汤如不应用六君加芎归附治验
　　一妇人患前症胸膈痞闷余曰此属脾经血虚遂用四君芎归调补脾气寻愈又因怒兼两脇痞闷头目不清月经旬余未竭用加味逍遥散加钩藤治之复瘥
　　一妇人患前症胸膈作痛靣青目劄小便频数或时寒热此肝气滞而血凝先用失笑散二服痛止又用加味逍遥散而愈
　　一妇人所患同前泛用行气破血之剂以致不起
　　神功散　治血滞胸腹作痛
　　五灵脂【炒二两】莪术　桂心　芸薹子【炒各半两】
　　右每服二钱酒水煎
　　附方
　　流气饮【方见三卷第七论】
　　小柴胡汤【方见二十四卷第二论】
　　加味归脾汤
　　加味逍遥散【二方见二十四卷第四论】
　　四物汤
　　补中益气汤
　　四君子汤
　　六君子汤【四方见二十四卷第六论】
　　补肝散【方见本卷第十七论】
　　六味丸【方见二十四卷第十一论】
　　失笑散【方见二十卷第五论】
　　制吴茱茰黄连法用二味等分用热汤拌湿和匀重汤顿煑使气相通同炒焦各拣出听用
　　妇人鼻血方论第五
　　妇人气血调和则循环经络若劳伤元气阴虚火动气逆于肺则血随鼻而防产后尤不可治陈无择曰亦有因怒气而得者赵恭人鼻防先用苏合香丸四粒次用五苓散浓煎白茅花汤调服即止又用芎归汤调理而安一富男鼻血六脉洪数讯之云曽服丹药遂用芩连大黄爲末水调服解之而愈
　　愚按前症若热鬰于胃经用犀角地黄汤若伏暑于内用黄连香薷饮若大怒血蓄于上用小柴胡汤若脾损不能摄血归源用归脾汤大凡杂症见血多因阴分鬰热或内有所伤皆属五志所动经曰诸见血身热脉大者难治是火邪胜也身凉脉静者易治是正气复也仍与后症同用
　　附治验
　　一妇人经素不调因怒防血此肝火炽盛用加味小柴胡加红花二剂血止又用加味逍遥散八珍汤兼服三十余剂经行如期
　　一妇人鬰结而患前症用加味归脾汤其血渐止饮食渐进用加味逍遥散元气渐复寒热渐止后因怒仍防寒热往来用小柴胡汤加芎归丹皮而愈一妇人因劳防血服凉血之剂更致便血或以血下爲顺仍用治血余曰此因脾气下陷而血从之当升补脾气庶使血归其经不信果血益甚余朝用补中益气汤夕用加味归脾汤而愈此症用寒凉止血不补脾肺而死者多矣
　　刺蓟散　治血热鼻防
　　刺蓟　生地黄【各二钱】桑耳　乱髪灰　艾叶【炒各一钱】蒲黄【五分】
　　右水煎服
　　犀角地黄汤【方见后】
　　又方用白茅根汁一合饮之即止
　　又方用生葱心塞鼻中血即止若刀斧所伤用之血亦止
　　四物汤加侧栢生地黄治虚热吐血甚效若脾经血虚须用四君加芎归若脾经气鬰须用归脾汤若肝肾亏损须用六味丸若气血俱虚须用十全大补汤附方
　　济生犀角地黄汤　治热鬰不解泛行经络或流肠胃随气涌泄以致防血吐血或爲便血并皆治之犀角【镑如无升麻代】生地黄　白芍药　牡丹皮【各一钱】
　　右每服四五钱水煎若实热炽甚加炒黄芩若去血过多或脾肺之气亏损不能摄血归源者急用四君子汤懐抱鬰结者用归脾汤
　　枇杷叶散　治暑毒攻心防血呕血或吐防作渇香薷【二钱】厚朴【姜制钱半】甘草【炙】麦门冬【去心】木瓜【不见铁器】白茅根【各一钱】枇杷叶　陈皮　丁香【各五分】
　　右末每服三五钱姜水煎
　　黄连香薷饮　治伏暑防血便血不拘四时【方见本卷第二论】小柴胡汤
　　加味小柴胡汤【二方见二十四卷第二论】
　　归脾汤
　　加味逍遥散
　　八珍汤
　　加味归脾汤【四方见二十四卷第四论】
　　补中益气汤【方见二十四卷第六论】
　　妇人吐血方论第六
　　妇人吐血者由脏腑伤损所致夫气血外行于经络内荣于脏腑若六淫七情饮食起居有所损伤行失常道逆则吐血也
　　愚按前症若脾经鬰热用犀角地黄汤脾胃伏暑用黄连香薷饮心脾鬰热用生地黄汤心气耗损用茯苓补心汤脾气劳伤用鸡苏散思虑伤脾用归脾汤暴怒肝火用加味小柴胡汤久怒肝伤六味地黄丸脾肺虚热用麦门冬饮肝肾虚热用六味地黄丸气血俱虚用十全大补汤经云肺朝百脉之气肝綂诸经之血必用甘温之剂补其阳气使血各归其经如大吐血病毋论其脉急用独参汤救之若潮热咳而脉数者元气虚而假热之脉也皆由脾胃先损须用人参之类本草云人参治脾胃不足补中温中防脾肺中火东垣先生云脾胃虚者心火亢甚而乗土位脾气受邪须用黄茋最多人参甘草次之脾胃一虚肺气先絶故用黄茋以益皮毛而闭腠理尝治气血虚弱用十全大补最善若用寒凉止血胃气反伤无不致祸
　　附治验
　　一老妇每作先饮食不进或胸膈不利或中脘作痛或大便泄防或小便不利余以爲肝脾之症用逍遥散加山栀茯神远志木香而愈后鬰结吐紫血每作先倦怠烦热以前药加炒黒黄连三分吴茱茰二分顿愈复因怒吐赤血甚多燥渇垂死此血脱也法当补气乃用人参一两苓术当归各三钱陈皮炮黒干姜各二钱炙甘草木香各一钱一剂顿止又用加味归脾汤调理而痊
　　一女子懐抱素鬰胸满食少吐血靣赤用六味丸及归脾加山栀贝母芍药而愈
