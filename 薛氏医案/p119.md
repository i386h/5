<!-- { "loadSidebar": true } -->
　　寸关尺部脉大小迟疾相应者是懐一男一女形证之脉也谓关前为阳关后为隂隂阳脉相应故懐一男一女也
　　有时子死母身存或即母亡存子命
　　此二句之文无辩子母存亾之法
　　往来三部通流利滑数相参皆替替阳实隂虚脉得明遍满胷堂皆逆气
　　若寸关尺三部通行流利皆替替有力而滑数皆是阳实隂虚之脉主姙妇逆气遍满胷堂而不顺也
　　左手太阳浮大男
　　左手寸口为太阳其脉浮大则是懐男子
　　右手太隂沈细女
　　右手寸口为太隂其脉沈细是懐女脉也
　　诸阳为男诸隂女指下分明长记取
　　诸阳脉皆为男即为大疾数滑实之类也当懐男子诸隂脉三即沈细之类是也当懐女子
　　三部沈正等无絶尺内不止真胎妇
　　寸关尺三部脉沈浮正直齐等举按无絶断及尺内举按不止住者真的懐胎妇也
　　夫乘妻兮纵气雾
　　经云纵者夫乘妻也水行乘火金行乘木即鬼贼脉也纵气雾雾者露也又上下也谓夫之阳气乘妻之隂气二气上下相逐如雾润结子也
　　妻乘夫兮横气助
　　横者妻乗夫也见前注谓两傍横气相佐助也
　　子乘母兮逆气参
　　逆者子乘母也谓子气犯母气相乘逆行之气相参合也
　　母乘子兮顺气防
　　是母气乘于子气为顺气相防卫也凡胎聚纵横逆顺四气以荣养方以成形也
　　小儿日足胎成聚身热脉乱无所苦
　　妇人懐小儿五个月是以数足胎成就而结聚也必母身体壮热当见脉息燥乱非病苦之症谓五月胎已成受火精以成气故身热脉乱是无病也
　　汗中不食吐逆时精神结备其中住
　　谓姙胎受五行精气以成形禀二经以荣其母懐姙至五月其胎虽成其气未备故胎气未安上冲心胷则汗出不食吐逆名曰恶阻俗呼选饭唯思酸辛之味以调胎气也
　　滑疾不散三月胎
　　姙娠三月名始胎此是未有定仪心胞脉养之故脉见滑疾流利为少气多血不散为血气盛则始结为胎也
　　但疾不散五月母
　　其脉但疾数而不散者是五个月懐胎之母也
　　牢强滑利安沈细而微归泉路
　　孕妇之脉宜劳强滑利为安吉之脉若沈细而微谓脉与形不相应故云死也前文虽云太隂沈细又云诸隂为女其说似有相违谓三部脉皆不沈细及微故不同也
　　愚按前论与脉诀所云不同观者当自推之
　　验胎法第三
　　妇人经脉不行已经三月欲验有胎川芎生为末空心浓煎艾汤调下二钱腹内微动则有胎也
　　胎杀避忌产前将防法第四
　　凡受孕之后切宜避忌胎杀所游如经云刀犯者形必伤泥犯者窍必塞打击者色青黯繋缚者相拘挛甚至母殒祸如反掌
　　月游胎杀
　　立春在房床　　　　　　惊蛰在户【单扇】
　　清明在门【双扇】　　　　　　立夏在灶
　　芒种在母身　　　　　　小暑在灶
　　立秋在碓【按京本云在正北方子云】　　白露在厨前
　　寒露在门　　　　　　　立冬在户及厨
　　大雪在炉及灶　　　　　小寒在房母身
　　十干日游胎杀
　　甲巳日占门　　　　　　乙庚日占碓磨
　　丙辛日占井灶　　　　　丁壬日占厨解
　　戊癸日占米仓
　　十二支日游胎杀
　　子丑日占中堂　　　　　寅卯辰酉日占灶
　　己午日占门　　　　　　未申日占篱下
　　戍亥日占房
　　六甲旬游胎杀
　　甲子旬游牕碓　　　　　甲戌旬游正防
　　甲申旬游中庭　　　　　甲午旬游房内
　　甲辰旬游房中　　　　　甲寅旬游
　　太史局日游胎杀
　　每遇癸巳甲午乙未丙申丁酉五日在房内北庚子辛丑壬寅三日在房内南
　　癸卯一日在房内西
　　甲辰乙巳丙午丁未四日在房内东
　　六戊六己日在房内中　　余日在外无占
　　凡游在房内不宜于方位上安床帐及扫舎皆凶
　　又有小儿杀及本年三杀及产母身黄定命皆不可犯凡姙娠之后将此贴于房内常照见之切不可穿凿修掘移钉繋篱壁重物展压之类犯之重则胎死腹中母亦不利轻则子受其殃成人之后必定破形拳挛跛缩瘖痖犯之极验
　　食忌论第五
　　一受孕之后切宜忌不可食之物非惟有感动胎气之戒然于物理亦有厌忌者设或不能戒忌非特延月难产亦能令儿破形母损可不戒哉
　　食鸡肉糯米合食令子生寸白虫
　　食羊肝令子生多厄
　　食鲤鱼鲙及鸡子令儿成疳多疮
　　食犬肉令子无声音
　　食肉令子缺唇
　　食鼈令子项短及损胎
　　食鸭子共桑椹同食令子倒生心寒
　　食螃蠏令子横生
　　食雀肉合荳酱食之令子面生防黯黒子
　　食荳酱合藿香食之堕胎食水浆絶产
　　食雀肉令子不耻多淫
　　食山羊肉令子多病
　　食生姜令子多指生疮
　　食虾蟇鱓鱼令儿瘖痖
　　食驴骡马肉延月难产
　　如此之类无不验者则知圣人胎教之法矣
　　孕妇药忌歌第六
　　蚖水蛭地胆虫　　　　乌头附子配天雄
　　踯躅野葛蝼蛄类　　　　乌啄侧子及防虫
　　牛黄水银并巴豆　　　　大防蛇蜕及蜈蚣
　　牛膝藜芦及薏苡　　　　金石锡粉并雌雄
　　牙硝芒硝牡丹桂　　　　蜥蜴飞生及防虫
　　代赭蚱蝉胡粉麝　　　　莞花薇蓹草三棱
　　槐子牵牛并皁角　　　　桃仁蛴螬和茅根
　　□根砂与干漆　　　　亭长波流菵草中
　　瞿麦防茹蟹爪甲　　　　猬皮赤箭赤头红
　　马刀石蚕衣鱼等　　　　半夏南星通草同
　　干姜蒜鸡及鸡子　　　　驴肉肉不须供
　　切须妇人产前忌　　　　此歌宜记在心胷








　　薛氏医案卷三十五
<子部,医家类,薛氏医案>
　　钦定四库全书
　　薛氏医案卷三十六
　　明　薛己　订
　　妇人良方
　　姙娠疾病门【胎后已明须知姙娠疾病故以次之】
　　姙娠诸病忌毒药余当对症依法治之
　　姙娠随月服药将息法第一
　　千金云姙娠一月名始胚饮食精熟酸美受御宜食大麦毋食腥辛是谓谗正是月足厥隂脉养不可针灸其经此经内属于肝肝主筋血一月之内血行否涩不为力事寝必安静毋令恐畏况一月隂阳新合为胎寒多为痛热多卒惊举重腰痛腹满胞急卒有所下当预安之宜服乌雄鸡汤
　　乌雄鸡汤方
　　乌雄鸡【一只治如食法】吴茱茰【一两】茯苓　阿胶【各二两炒】生姜甘草【各一两】人参　药　白术【各三两】麦门冬【五合去心】
　　右以水一斗二升煮鸡取汁六升下药煮取三升内酒三升并胶等取汁三升分三服
　　补胎汤　若曾伤一月胎者当预服此药
　　细辛【一两】防风【二两】乌梅　　　　　　　　　　　　　　【升】吴茱茰　生地黄　白术【各一两】大夹夕【五合】生姜【四两】
　　右以水七升煮取汁二升半分三服寒多倍细辛茱茰热多去细辛茱茰加括蒌根二两有所思去大麦加栢子仁三合一方有人参一两忌生菜芜荑桃李雀肉等物
　　姙娠二月足少阳脉养不可针灸其经此经内属于胆胆主精是时儿精成于胞里当谨防勿惊动况二月始隂阳踞经有寒不成有热即萎卒中风寒有所动揺心满脐下悬急腰背强痛卒有所下乍寒乍热艾叶汤主之
　　艾叶汤方
　　丹参【三两】当归　人参　麻黄【去节】艾叶　阿胶【炙各二两】甘草【一两炙】大枣【十二枚擘】生姜【六两】
　　右以酒三升水一防内药煮减半去滓内胶煎取三升分三服忌海藻菘菜
　　黄连汤　若曾伤二月胎者当预服此药
　　黄连　人参【各一两】吴茱茰【五合】生地黄【五两】生姜【三两】
　　右以醋浆七升煮取三升分四服日三夜一每十日作一剂若觉不安加乌梅一升加乌梅者不用浆直用水忌猪肉冷水芜荑一方加当归半两
　　姙娠三月名始胎当此之时未有定仪见物而化欲生男者操弓矢欲生女者弄珠玑欲子美数视璧玉欲子贤良端正清虚是谓外象而内感者也是月手心主脉养不可鍼灸其经此经内属于心毋悲哀思虑惊动盖三月为定形有寒则大便清有热则小便难不赤即黄卒惊恐忧愁瞠恚喜顿仆动于经脉腹满绕脐苦痛腰背痛卒有所下宜服雄鸡汤
　　雄鸡汤方
　　雄鸡【一只治如食法】甘草【炙】茯苓　人参　阿胶【各二两炒】黄芩　白术【各一两】药【四两】大枣【十二枚擘】生姜【一两切】麦门冬【去心五合】
　　右以水一斗五升煮鸡减半内药煮取一半入清酒三升并胶再煎取三升分三服日饮尽忌海藻菘菜酢物桃李雀肉等一方有当归川芎二两无黄芩生姜
　　茯神汤　若曾伤三月胎者当预服此药
　　茯神　丹参　龙骨【各一两】阿胶【炒】当归　甘草【炙】人参【各二两】赤小豆　大枣【十二枚擘】
　　右酢浆一斗煑取三升分四服七日后服一剂腰痛加桑寄生二两深师方有薤白二两麻子一升忌同前
　　姙娠四月以受水精始成血脉其食稻粳其羮鱼鴈是谓成血气以通耳目而行经络是月手少阳脉养不可针灸其经此经内输三焦其时儿六腑顺成当静形体和心志节饮食盖四月为离经有寒心下温温欲呕胸满不食小便如淋脐下苦急卒中风寒颈项强痛寒热或惊动身躯腰背腹痛或时胎上胸烦不安卒有所下宜服菊花汤主之
　　菊花汤方
　　菊花【如鸡子大一枚】麦门冬【去心一升】麻黄【去节】阿胶【炙各三两】生姜【五两】甘草【炙】当归　半夏【洗各二两】人参【一两五钱】大枣【十二枚擘】
　　右以水八升煮减一半内清酒三升并阿胶煎取三升分三服温卧当汗以粉扑之防风寒四五日忌食如前
　　调中汤
　　药【四两】甘草【炙】芎防　续断【各一两】柴胡　白术【各三两】乌梅【一升】李根白皮【三两】当归【一两五钱】生姜【四两】厚朴【炙】枳实【炙各二两】
　　右以水一斗煑取三升分四服日三夜一八日再服一剂一方有半夏二两忌海藻菘菜桃李雀肉
　　姙娠五月始受人精以成其气晏起沐浴浣衣居处必厚其衣裳朝吸天光以避寒殃其食稻麦其羮牛羊和茱茰调以五味是谓养气以定五臓是月足太隂脉养不可鍼灸其经此经内输于脾其时儿四肢成无大饥无甚饱无食干燥无自炙热无大劳倦盖五月毛发初生有热苦头心乱呕吐有寒则腹满痛小便数卒有恐怖四肢疼痛寒热胎动无常处腹痛顿欲仆卒有所下宜服阿胶汤又名旋覆花汤主之
　　阿胶汤方
　　阿胶【四两炙】人参【一两】生姜【六两】麦门冬【去心一升】吴茱茰【七合】旋覆花　当归　药　甘草【炙】黄芩【各二两】
　　右以水九升煮取一半内清酒三升并阿胶微火煎取三升半分四服日三夜一先食后服便愈不差更服忌海藻菘菜
　　安中汤　若曾伤五月胎者当预服此方
　　甘草【炙】药【各三两】当归　人参　生地黄　芎防【各二两】五味子【五合】生姜【六两】麦门冬【去心一升】大麻仁【五合】大枣【三十五枚擘】黄芩【一两】
