<!-- { "loadSidebar": true } -->
　　千金去胎大麯五升清酒一斗煮二沸去滓分五服隔宿勿食旦再服其胎如糜母无所苦千金不传
　　四物汤每服五钱加芸薹子二撮于经行后空心温服
　　姙娠咳方论第七
　　夫肺内主气外司皮毛皮毛不密寒邪乘之则咳秋则肺受之冬则肾受之春则肝受之夏则心受之其不已则传于腑姙娠病久不已则伤胎也
　　愚按前症若秋间风邪伤肺用金沸草散夏间火邪尅金用人参平肺散冬间寒邪伤肺用人参败毒散春间风邪伤肺用参苏饮若脾肺气虚用六君芎归桔梗若血虚四物桑皮杏仁桔梗肾火上炎用六味丸加五味子煎服脾胃气虚风寒所伤用补中益气加桑皮杏仁桔梗盖肺属辛金生于已土久不愈者多因脾土虚而不能生肺气而腠理不密以致外邪复感或因肺气虚不能生水以致隂火上炎所致治法当壮土金生肾水为善诸臓腑见六卷第十一等论
　　附治验
　　一姙妇气喘痰甚诸药不效素有带下始于目下浮两月余其面亦然此气虚而有痰饮也用六味丸料数剂而愈
　　一姙妇则便自出此肺气不足肾气亏损不能司摄用补中益气汤以培土金六味丸加五味以生肾气而愈
　　一姙妇咳其痰上涌日五六碗许诸药不应予以为此水泛为痰用六味丸料及四君子汤各一剂稍愈数剂而安
　　一姙妇因怒咳吐痰两脇作痛此肝火伤肺金以小柴胡汤加山栀枳殻白术茯苓治之而愈但欲作呕此肝侮脾也用六君子加柴胡升麻而痊
　　桔梗散　治风寒咳喘急不食
　　天门冬【去心】赤茯苓【各一钱】桑白皮　桔梗【炒】紫苏【各五分】麻黄【去节三分】贝母　人参　甘草【炒】
　　右姜水煎
　　马兠铃散　治咳气喘
　　马兠铃　苦梗　人参　甘草　贝母【各五分】陈皮【去白】大腹皮【黒豆水浸洗】紫苏　桑白皮【各五钱】五味子【五分】
　　右姜水煎
　　百合散　治咳胷膈烦闷
　　川百合　紫苑　麦门冬　桑白皮　苦梗【各五分】甘草【三分】　竹茹【二分】
　　右姜水煎
　　治姙娠伤寒涎多咳
　　知母　杏仁　天门冬　桑白皮【各五分】
　　右姜水煎服
　　旋覆花汤治感冐喘胸满痰盛【方见二十二卷第四论】
　　华盖散治症同上或项背拘急鼻塞头时发寒热【方见六卷第十二论】
　　参苏饮加杏仁五味子治症同上
　　附方
　　金沸草散【方见六卷第十二论】
　　人参平肺散【方见二十四卷第十二论】
　　人参败毒散【方见二十四卷第十论】
　　补中益气汤
　　四君子汤
　　六君子汤【三方见二十四卷第六论】
　　六味丸【方见二十四卷第十二论】
　　小柴胡汤【方见二十四卷第二论】
　　姙娠吐血衂血方论第八
　　姙娠吐血由七情臓腑所伤气逆于上致血上溢不止心闷甚者多死或堕胎也宜用局方必胜散
　　愚按前症若肝经怒火先用小柴胡山栀生地次用前药合四物后用加味逍遥散肝经风热防风子芩丸心经有热硃砂安神丸心气不足补心汤思虑伤心妙香散胃经有火犀角地黄汤膏粱积热加味清胃散郁结伤脾加味归脾汤肺经有火黄芩清肺饮因气郁滞紫苏饮子气不摄血用补中益气汤肾经虚火加味六味丸仍以七卷第五论互用
　　附治验方药
　　一姙妇因怒吐血两脇胀痛小便淋濇此怒而血蓄于上随火出也用小柴胡合四物四剂血止用六君子安胎饮调理而安
　　紫苏饮　治姙娠失调胎气不安上攻作痛或气逆失血【方见十二卷第八论】
　　若肝脾气血虚而有火不安宜兼逍遥散若脾气虚弱而不安宜用四君芎归
　　小柴胡汤【方见二十四卷第二论】
　　四物汤
　　补中益气汤
　　六君子汤【三方见二十四卷第六论】
　　加味逍遥散
　　加味归脾汤【二方见二十四卷第四论】
　　防风子芩丸【方见十二卷第六论】
　　硃砂安神丸【方见三卷第十论】
　　养心汤【方见三卷第十论】
　　妙香散【方见三卷第十一论】
　　安胎饮【方见十二卷第一论】
　　犀角地黄汤【方见七卷第六论】
　　加味清胃散【方见二十四卷第一论】
　　黄芩清肺饮【方见八卷第一论】
　　加味六味丸【方见二十四卷第十一论】
　　姙娠子烦方论第九
　　论曰姙娠苦烦闷者以四月受少隂君火以养精六月受少阳相火以养气若母心惊胆寒多有是症产宝云是心肺虚热或痰积于胸若三月而烦者但热而已若痰饮而烦者吐涎恶食大凡停痰积饮寒热相搏吐甚则胎动不安
　　愚按前症若因内热用竹叶汤气滞用紫苏饮痰滞用二陈白术黄芩枳殻气郁用分气饮加川芎脾胃虚弱用六君紫苏山栀
　　附治验
　　一姙妇烦热吐痰恶食恶心头晕此脾虚风痰为患用半夏白术天麻汤以补元气袪风邪渐愈惟头晕未痊乃用补中益气汤加蔓荆子以升补阳气而愈
　　竹叶汤　治子烦
　　防风　黄芩【炒】麦门冬【各一钱】白茯苓【二钱】
　　右竹叶数片水煎服
　　人参散　治热乘心脾烦热干渇
　　人参　麦门冬　赤茯苓　地骨皮　干葛　黄芩【炒】犀角【镑各一钱】甘草【五分】
　　右水煎
　　竹茹汤　治姙娠烦躁或胎不安淡竹茹一两水煎服益母丸知母炒为末枣肉丸弹子大每服一丸人参煎汤下
　　附方
　　分气饮　治脾胃虚弱气血不和胷膈不利或痰气喘饮食少思
　　陈皮　茯苓　半夏【炒】桔梗【炒】大腹皮　紫苏梗枳殻【麸炒】白术【炒】山栀【炒各一钱】甘草【炙五分】
　　右姜枣水煎
　　紫苏饮【方见十二卷第八论】
　　二陈汤【方见二十四卷第五论】
　　六君子汤
　　补中益气汤【二方见二十四卷第六论】
　　姙娠烦躁口亁方论第十
　　足太隂脾之经其气通于口手少隂心之经其气通于舌若臓腑不调气血不和以致内热乘于心脾津液消烁故心烦口干也与子烦大同小异宜用益母丸愚按前症若胃经实火用竹叶石膏汤若胃经虚热用人参黄耆散若胃经气虚用补中益气汤若肺经虚热用紫苏饮若肝经火动用加味逍遥散若脾气郁结用加味归脾汤若肾经火动加味地黄丸
　　附治验
　　一姙妇烦热兼咽间作痛用知母散加山栀以清肺经而愈后内热咳小便自遗用补中益气加麦冬山栀以补肺气滋肾水而痊
　　知母散治烦躁闷乱口干
　　知母　麦门冬　黄耆【炒】子芩【炒】赤茯苓【各一钱】甘草【五分】
　　右水煎入竹沥一合更煎二沸而服
　　人参黄耆散　治身热烦躁口干
　　人参　黄耆【炒】葛根　秦芁　赤茯苓　麦门冬【各一钱】知母　甘草【五分】
　　右姜三片竹叶二七片水煎
　　补遗人参白术散黄耆六一汤皆良
　　附方
　　竹叶石膏汤
　　石膏【一钱】半夏【一钱五分】甘草　人参【各一钱】麦门冬　竹叶【各五分】
　　右姜水煎服
　　补中益气汤【方见二十四卷第六论】
　　紫苏饮【方见十二卷第八论】
　　加味逍遥散
　　加味归脾汤【二方见二十四卷第四论】
　　六味地黄丸【方见二十四卷第十一论】







　　薛氏医案卷三十七
　　钦定四库全书
　　薛氏医案卷三十八
　　明　薛己　订
　　妇人良方
　　姙娠中风方论第一
　　论曰四时八方之气为风也常以冬至之日之若从其乡来者长养万物否则名为虚邪贼害万物体虚中之客于皮肤则顽痹不仁入于筋脉则挛急防僻若兼湿热则弛纵痿软若入臓腑气随所伤经络而为诸病姙娠中之必须早治庶免堕胎之患
　　愚按病机机要云风本为热热胜则风动宜以静胜其燥是亦养血也治法须少汗亦宜少下多汗则虚其卫多下则损其荣虽有汗下之戒而有中臓中腑之分中腑者多着四肢之间则脉浮恶寒拘急不仁中臓者多着九窍之中则唇缓失瘖耳聋鼻塞目瞀便秘中腑者宜汗之中臓者宜下之表里已和宜治在经当以大药养之此中风之要法也姙妇患之亦当以此施治而佐以安胎之药仍参三卷首论主治之为是
　　防风散　治姙娠中风卒倒口噤肢强或痰气上升防风　桑寄生　葛根【各五分】家菊花　细辛　防已　秦芁　当归　桂心　茯神　甘草　羚羊角【镑各三分】
　　右水煎入竹沥半合服
　　白术酒　治姙娠中风口噤不语
　　白术【一两半】独活【一两】黒豆【一合炒】
　　右酒煎分四服灌之得汗即愈
　　补遗治姙娠中风排风汤续命汤参苏汤【加羌活】
　　引风汤皆可选用【方见第三卷中风类】
　　姙娠风痉方论第二
　　论曰姙娠体虚受风而伤足太阳经遇风寒相搏则口噤背强甚则腰反张名之曰痉须臾自醒良久复作又名子癎子冒当审察其因而治之
　　愚按前症若心肝风热用钓藤汤肝脾血虚加味逍遥散肝脾郁怒加味归脾汤气逆痰滞紫苏饮肝火风热钓藤散脾郁痰滞二陈姜汁竹沥若兼症相杂当参照子烦门
　　附治验
　　一姙妇出汗口噤腰背反张时作时止此怒动肝火也用加味逍遥散渐愈又用钓藤散而止更以四君加钓藤山栀柴胡而安
　　一姙妇因怒忽仆地良久而苏吐痰发搐口噤项强用羚羊角散渐愈用钓藤散始痊又用归脾汤而安
　　羚羊角散　治姙娠冐闷角弓反张名曰子癎风痉羚羊角【镑】独活　酸枣仁【炒】五加皮　薏苡仁【炒】防风　当归【酒浸】川芎　茯神【去木】杏仁【去皮尖各五分】木香甘草【炙各二分】
　　右姜水煎
　　附方
　　钓藤汤【方见十二卷第四论】
　　加味逍遥散
　　加味归脾汤【二方见二十四卷第四论】
　　紫苏汤【方见十二卷第八论】
　　钓藤汤【方见四卷第四论】
　　二陈汤【方见二十四卷第五论】
　　四君子汤【方见二十四卷第六论】
　　姙娠瘈疭方论第三【新附】
　　窃谓瘈者筋脉急而缩也疭者筋脉缓而伸也一缩一伸手足相引搐搦不已大抵与婴孩发搐相似谓之瘈疭也此症多属风盖风主揺动骆龙吉云心主脉肝主筋心属火肝属木火主热木主风风火相炽则为瘈疭也治法若因风热用钓藤汤加柴胡山栀黄芩白术以平肝木降心火养气血若风痰上涌加竹沥南星半夏若风邪急搐加全蝎僵蚕亏损气血用八珍汤加钓藤山栀为主若无力抽搐戴眼反折汗出如珠者肝气絶也皆不治
　　附治验【方药】
　　一姙妇四肢不能伸服袪风燥血之剂遗屎痰甚四肢抽搐余谓肝火血燥用八珍汤加炒黑黄芩为主佐以钓藤汤而安后因怒前症复作小便下血寒热少寐饮食少思用钓藤散加山栀柴胡而血止用加味逍遥散寒热退而得寐用六君子汤加芍药钓藤饮食进而渐安
　　八珍汤【方见二十四卷第四论】
　　六君子汤【方见二十四卷第六论】
　　姙鬼胎方论第四
