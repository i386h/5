<!-- { "loadSidebar": true } -->
　　桂枝羌活汤　治疟处暑以前头痛脉浮恶风有汗
　　桂枝　羌活　防风　甘草【各一钱五分】
　　右水煎发服吐加半夏麯
　　麻黄羌活汤　治症如前但恶寒无汗
　　麻黄【去节】羌活　防风　甘草【各半两】
　　右如前服加法同二方太阳经药也
　　白芷汤　治疟身热目痛热多寒少脉长先以大柴胡下之微利为度余热不尽当服此汤
　　白芷【一两】知母【一两七钱】石膏【四两】
　　右粗末依前服阳明经药也
　　桂枝药汤　治疟寒热不论先后此太阳阳明合病寒热作则必战经曰热胜而动也发热则必汗泄经曰汗出不愈知内热也乃隂盛阳虚之证此汤主之否则久而传于隂经矣
　　桂【五分】黄耆【炒】知母　石膏　药【各二钱】
　　右粗末水煎此太阳阳明经药也
　　桂枝黄芩汤　如服前药转甚三阳合病也宜此和之柴胡【一钱五分】黄芩　人参　甘草【各八分】半夏　石膏知母【各五分】
　　右每粗末依前服如外邪已解而内未已再服下药从卯至午发大柴胡下之从午至酉发邪气在内也大承气下之从酉至子发或至寅发邪气在血也桃仁承气汤下之微利后更以小柴胡汤彻其邪气按此太阳阳明少阳经药也以上诸方并系发风寒暑热之气自外而入中于三阳之经者也
　　桂枝石膏汤　治疟疾隔日先寒后热寒少热多
　　桂枝【五钱】石膏【一两五钱】知母【一两五钱】黄芩【一两】
　　右分三服水煎此太阳阳明经药也隔日发者邪气所舎深者也
　　麻黄黄芩汤　治疟发如前症而夜发者
　　麻黄【一两去节】甘草【炙三钱】黄芩【五钱】桂【二钱】桃仁【三十个去皮尖】
　　右依前服桃仁味苦甘辛肝者血之海血骤则肝气燥经所谓肝苦急急食甘以缓之故桃仁散血缓肝谓邪气深逺而入血故夜发乃隂经有邪此汤发散血中风寒治风暑深入隂分乃血受病邪气所舎尤深者也麻黄桂枝桃仁等乃太阳经血药非三隂经药也
　　附方
　　四君子汤
　　六君子汤
　　补中益气汤【三方见二十四卷第六论】
　　藿香正气散【方见二十一卷第十论】
　　人参养胃汤【方见七卷第十八论】
　　小柴胡汤【方见二十四卷第二论】
　　逍遥散
　　加味归脾汤【二方见二十四卷第四论】
　　姙娠霍乱方论第十一
　　夫饮食过度触冐风冷隂阳不和清浊相干谓之霍乱其间或先吐或腹痛吐利是因于热也若头痛体疼发热是挟风邪也若风折皮肤则气不宣通而风热上冲为头痛若风入肠胃则泄利呕吐甚则手足逆冷此阳气暴竭谓之四逆姙娠患之多致伤胎也
　　愚按前症若因内伤饮食外感风寒用藿香正气散若因饮食停滞用平胃散果脾胃顿伤阳气虚寒手足逆冷者须用温补之剂治当详审毋使动胎也
　　附治验
　　一姙妇霍乱已止但不进饮食口内味酸泛行消导寛中余曰此胃气伤而虚热也当用四君子汤彼不信乃服人参养胃汤呕吐酸水其胎不安是药复伤也仍与四君子汤俾煎热令患者先嗅药气不作呕则呷少许恐复呕则胎为钓动也如是旬月而愈
　　人参散　治脾胃虚寒霍乱吐泻心烦腹痛饮食不入人参　厚朴【姜制】橘红【各一钱】当归　干姜【炮】甘草【炙各五分】
　　右用枣水煎服
　　人参白术散　治脾胃虚弱吐泻或吐泻作渇不食白术　茯苓　人参　甘草【炒】木香　藿香【各五分】干葛【一钱】
　　右用水煎服吐甚加生姜汁频饮之
　　缩脾饮　解伏热除烦渇消暑毒止吐泻宣沈冷频服
　　草菓仁【四两】乌梅肉【三两】甘草【炒二两半】
　　右每服半两用姜十片水煎
　　木煎　治吐泻转筋闷絶
　　吴茱茰【汤泡七次】生姜【切各一分】木瓜【木刀切两半】
　　右毎服二三钱用水煎
　　治霍乱其效神速一方有黄连无扁豆仍与第二论通用姙妇霍乱腹痛四肢冷逆汗脉细理中汤治之伤食加陈皮寒甚脉欲絶隂症悉具加炮附子方见二十卷
　　竹茹汤治霍乱热渇脉数【见七卷呕吐门】
　　附方
　　藿香正气散【方见二十一卷第十论】
　　平胃散【方见七卷第十八论】
　　四君子汤【方见二十四卷第六论】
　　人参养胃汤【方见七卷第十八论】
　　五苓散【方见二十一卷第十论】
　　理中丸【方见二十卷第八论】
　　香薷饮【方见七卷第二论】











　　薛氏医案卷三十八
<子部,医家类,薛氏医案>
　　钦定四库全书
　　薛氏医案卷三十九
　　明　薛已　订
　　妇人良方
　　姙娠泄泻方论第一
　　论曰姙娠泄泻或青或白水谷不化腹痛肠鸣谓之洞泄水谷不化喜饮呕逆谓之恊热下利并以五苓散利小便次以黄连阿胶丸或三黄熟艾汤以安之若泻黄有沫肠鸣腹痛脉沉数用戊巳丸和之嗳腐不食胃脉沉用感应丸下之后调和脾胃若风冷水谷不化如豆汁用胃风汤寒冷脐下隂冷动泄用理中汤治中汤伏暑心烦渴泻水用四苓散伤湿泄泻小便自利用不换金正气散胃苓汤此四证之大畧也仍叅第八卷第八论主之
　　愚按米食所伤用六君加谷糵面食所伤用六君加麦蘖肉食所伤用六君加山查若兼寒热作呕乃肝木侮脾土用六君加柴胡生姜兼呕吐腹痛手足逆冷乃寒水侮土六君加姜桂不应用钱氏益黄散若元气下陷发热作渴肢体倦怠用补中益气汤若泄泻色黄乃脾土之真色用六君加木香肉果若作呕不食腹痛恶寒乃脾土虚寒用六君加木香姜桂若泻在五更侵晨饮食少思乃脾肾虚弱五更服四神丸日间服白术散如不应或愈而复作或饮食少思急用八味丸补命门火以生脾土为善不可忽也
　　附治验
　　边太常侧室姙娠泄泻自用枳术黄连之类腹闷吐痰发热恶寒饮食到口即欲作呕强匙许即吞酸不快欲用袪痰理气余曰此因脾胃伤而痰滞中脘若治痰气复伤脾胃矣遂以参术炮姜为末丸如黍粒不时含咽三五丸渐加至三日后日进六君子汤而寻愈
　　进士王缴征之内懐姙泄泻恶食作呕余曰脾气伤也王君忧之强进米饮余谓饮亦能伤胃且不必强俟脾胃醒宿滞自化饮食自进不信别用人参养胃汤饮之吐水酸苦又欲投降火寒药余曰若然则胃气益伤也经云损其脾胃者调其饮食适其寒温后不药果愈
　　厚朴丸　治洞泄寒中
　　干姜【炒】厚朴【去皮等分】
　　右水拌炒为末水糊丸梧子大每服五十丸米饮下
　　草果散　治虚寒泄泻腹痛无度
　　厚朴【姜汁拌炒二两】肉豆蔲【十个面煨】草豆蔲【十个煨】
　　右每服三钱用姜水煎
　　附方
　　附子理中汤【方见二十卷第八论】
　　理中丸
　　五苓散【二方见二十一卷第十论】
　　六君子汤
　　补中益气汤【二方见二十四卷第六论】
　　钱氏益黄散【方见二十一卷第九论】
　　四神丸【方见八卷第八论】
　　七味白术散【方见二十一卷第二论】
　　八味丸【方见二十四卷第十一论】
　　姙娠下麻黄水方论第二
　　论曰姙娠饮食生冷脾胃不能克化致令心腹疼痛若血分病则色赤气分病则色白血气俱病则赤白相杂若热乗大肠血虚受患则成痢也
　　愚按治痢之法当叅前篇其下黄水乃脾土亏损真色下陷也当升补中气若黄而兼青乃肝木克脾土宜平肝补脾若黄而兼白乃子令母虚须补脾胃若黄而兼黒是水反侮土矣必温补脾胃若黄而兼赤乃心母益子但补中益气若肠胃虚弱风邪客之用胃风汤或胎气不安急补脾胃而自安矣凡安胎之药当临病制宜不必拘用阿胶艾叶之类
　　附治验
　　地官胡成甫之内姙娠久痢自用消导理气之剂腹内重坠胎气不安又用阿胶艾叶之类不应余曰腹重坠下元气虚也胎动不安内热盛也遂用补中益气而安又用六君子汤全愈
　　治姙娠利黄水
　　厚朴【姜汁炙二两】黄连【二两】肉豆【五个连皮】
　　右用水煎徐徐服忌如前【已上六方并出产宝】
　　治姙娠热痢
　　黄连【一升】黄蘗【一升】栀子仁【二十枚】
　　右用每服五钱水煎呕加橘皮生姜
　　治姙娠下痢腹痛小便澁滞
　　糯米【一合】当归【炒】黄茋【各一两】
　　右用水煎分四服
　　治临产下痢用栀子炒为末每服二钱白汤调甚效
　　附方
　　胃风汤【方见十二卷第九论】
　　补中益气汤【二方见二十四卷第六论】
　　姙娠大小便不通方论第三
　　夫姙娠大小便不通由脏腑之热所致若大肠热则大便不通小肠热则小便不利大小肠俱热更推其因而药之
　　愚按前症若大肠血燥用四物汤加条芩桃仁大肠气滞用紫苏饮加杏仁条芩肠胃气虚用六君子加紫苏杏仁肝脾蕴热用龙胆泻肝汤心肝虚热用加味逍遥散加车前子
　　附治验
　　亚卿李蒲汀侧室姙娠大小便不利或用降火理气之剂元气反虚肝脉急脾脉迟滞视其面色青黄不泽余曰此郁怒所致也用加味归脾汤为主佐以加味逍遥散而安
　　主政王天成之内姙娠痢疾愈后二便不通其家世医自用清热之剂未效余诊其脉浮大而濇此气血虚也朝用八珍汤加桃仁杏仁夕用加味逍遥散加车前子而瘥
　　当归散　治姙娠因怒肚腹胀痛四肢浮肿气急作喘大便难小便澁产门肿
　　当归【五分】赤茯苓　枳殻【麸炒】白芍药　川芎【各一钱】白姜【炮】木香【煨】粉草【各三分】
　　右用姜水煎气弱枳殻减半大便秘加蜜同煎
　　治姙娠大小便不通腹胀痞闷不思饮食
　　大黄【炒】木通　防榔【各一两】枳殻【麸炒三钱】诃梨勒【四个去核半生半煨】大腹子【三枚】
　　右为末用童便一盏葱白二寸煎六分调服二钱
　　初虞世治姙娠风气大便秘澁
　　枳殻【三两麸炒】防风【二两】草【炙一两】
　　右为末每服一二钱空心用白滚汤调日三服
　　小品治姙娠小便不利气急服猪苓散不瘥用遂为末蜜和服豆许微利之未利再服利后仍服猪苓散
　　猪苓散　治姙娠小便澁痛及胎水猪苓去皮为末白汤调下钱许加至二钱日三夜二服
　　又方车前子一两大黄半两为末每服三钱蜜汤调
　　附方
　　四物汤
　　四君子汤【二方见二十四卷第六论】
　　紫苏饮【方见二十四卷第八论】
　　龙胆泻肝汤【方见二十四卷第八论】
　　加味逍遥散
　　加味归脾汤
　　八珍汤【三方见二十四卷第四论】
　　姙娠小便不通方论第四
　　夫姙娠小便不通为小肠有热于脬而不通耳若兼心肺气滞则致喘急陈无择云姙娠胎满逼胞多致小便不利若心肾气虚清浊相干而为诸淋若胞系了戾小便不通名曰转胞若胞满尿出名曰遗尿
　　愚按丹溪先生转脬小便闭多因胎妇虚弱忧闷性躁食味厚古方用滑利疏导药鲜效若脬为胎所堕而不通但升举其胎胞系疏而小便自行若脐腹作胀而小便淋闭此脾胃气虚胎压尿胞四物二陈参术空心服后探吐数次自安窃谓前症亦有脾肺气虚不能下输膀胱者亦有气热鬰结膀胱津液不利者亦有金为火烁脾土湿热甚而不利者更当详审施治
