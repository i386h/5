<!-- { "loadSidebar": true } -->
　　右先以炒大豆黄卷以酒沃之去黄卷取清汁调前末三五钱和滓饮之轻者一服重者二三服中病即止其效如神气虚者忌服一方用童便调下本事方云此药委有竒效神灵之功大抵产室无风为佳不可衣被帐褥太暖太暖即汗出汗出则腠理开易于中风便昏冐一妇人产后遮防太宻更生旺火睡久及醒则昏昏如醉不省人事用此药佐以交加散服之即睡睡中必以左手搔头觉必醒矣良久果验
　　交加散　治瘈疭或颤振或产后不省人事口吐痰涎
　　当归　荆芥穂【等分】
　　右为细末每服二钱水一盏酒少许煎至七分灌下神效
　　増损柴胡汤　治产后或经适断致手足牵搐咬牙昏冐异症
　　柴胡【八钱】黄芩【炒四钱】人参　半夏【各三钱】石膏【四钱】知母【二钱】黄茋【炒五钱】甘草【炙二钱】
　　右为粗末每服半两姜五片枣四枚水煎温服
　　四君子汤
　　补中益气汤【二方见二十四卷第六论】
　　产后脚气方论第十三
　　论曰产后脚气因元气内虚六淫外侵所致其状发热瞀闷搐掣惊悸心烦呕吐气上用小续命汤治之若以为败血攻之则误矣
　　愚按前症当补气血为主佐以小续命汤寄生汤如不应用大防风汤仍叅第一卷九论主之已上十一症诚似小儿慢惊风无风可逐无痰可清但专补元气庶保其生
　　附治验
　　一产妇患前症或用独活寄生汤而症后复作服之其汗如水更加口噤吐痰余用十全大补汤培养血气渐愈后饮食日少肌体日瘦吐痰如涌此命门火衰脾土虚寒用八味丸及加味归脾汤诸症渐退肌肉渐生
　　独活寄生汤　治风邪内攻两胫肿痛或缓纵挛痹等症【方见四卷第七论】
　　小续命汤【方见前】
　　大防风汤【方见二十四卷第九论】
　　十全大补汤
　　加味归脾汤【二方见二十四卷第四论】
　　八味丸【方见十五卷第十一论】


　　薛氏医案卷四十三
<子部,医家类,薛氏医案>
　　钦定四库全书
　　薛氏医案卷四十四
　　明　薛已　订
　　妇人良方
　　产后遍身疼痛方论第一
　　产后遍身疼痛者由气虚百节开张血流骨节以致肢体沈重不利筋脉引急发热头痛宜用趂痛散治之陈无择云若兼感寒伤食宜用五积散若误作伤寒发汗则筋脉抽搐手足厥冷则变为痓当大补气血为主愚按前症若以手按而痛益甚是血瘀滞也用四物炮姜红花桃仁泽兰补而败之若按而痛稍缓此是血虚也用四物炮姜人参白术补而养之
　　附治验
　　一产妇身腹作痛发热不食烦躁不寐盗汗脇痛服解散祛血之药不时昬愦六脉洪大如无用补中益气加炮姜半夏一剂顿退二三四剂寝食美但背强而痛用八珍散大补汤调理而安
　　一产妇遍身头项作痛恶寒拘急脉浮此风寒之症也用五积散一剂汗出而愈但倦怠发热此邪气去而真气虚也用八珍汤调补而全愈
　　趂痛散　治产后骨节疼痛发热头重四肢不举牛膝【酒炒】甘草【炒】薤白【各一两】当归　桂心　白术【炒】黄茋【炒】独活　生姜【各半两】
　　右毎服半两水煎
　　五积散【方见四卷第九论】
　　附方
　　四物汤
　　补中益气汤【二方见二十四卷第六论】
　　八珍汤
　　十全大补汤【二方见二十四卷第四论】
　　产后腰痛方论第二
　　肾主腰脚产后腰痛者葢肾为胎胞所系此因产劳伤肾气以致风冷客之若连背脊痛久未巳后遇有娠必至损动
　　愚按前症真气虚邪乗之者用当归黄茋汤或十全大补为主佐以寄生汤如不应须十全大补加附子附治验
　　一产妇腰痛腹胀善噫诸药皆呕余以为脾虚血弱用白术一味炒黄毎剂一两米泔煎时饮匙许四剂后渐安服百余剂而愈
　　治产后风邪头昡腰痛不可转侧四肢沈重行步艰难独活　川芎　芍药【炒黄】桂心　续断　桑寄生生姜【各六分】当归　防风【各八分】
　　右水煎服
　　四神汤即生料五积散加桃仁逐败血去风湿产后恶露不尽腰重痛或两股痛如锥刺宜服桃仁汤如若作痈用五香连翘汤
　　桃仁汤　治产后恶露不尽腹中作痛或流注腿股作痛急用此汤治之如未应多变作痈须用五香连翘汤
　　桃仁【去皮尖】苏木　生地黄【各半两】防虫【去足翅炒】水蛭【炒各三十个】
　　右每服五钱姜水煎空心热服以恶露下为度
　　五香连翘汤
　　木香　丁香　沈香　乳香　麝香　升麻　独活　桑寄生　连翘　木通【各二两】
　　右毎服五钱水煎入竹少许服
　　当归黄茋汤　治腰痛不可转侧或汗出壮热气短
　　黄茋【炒】　芍药【炒各二两】当归
　　右每服四钱水煎
　　附方
　　十全大补汤治症同前又治自汗盗汗或内热晡热潮热发热或口干作渇喉痛舌裂或胸乳膨胀脇肋作痛或脐腹隂冷二便不调或头颈时痛晕目花或心神不寜恍惚不寐或形容不充肢体作痛或鼻吸气冷急趍气促或因饮食劳役起居失宜或更有一切虚热之症但服此药补其根本诸症悉退【方见二十四卷第四论】
　　独活寄生汤【方见四卷第七论】
　　产后恶露不絶方论第三
　　产后恶露不絶因伤经血或内有冷气而臓腑不调故也
　　愚按前症若肝气热而不能主血用六味地黄丸若肝气虚而不能藏血用逍遥散若脾气虚而不能摄血用六君子汤胃气下陷而不能统血用补中益气汤若脾经郁热而血不归源用加味归脾汤若肝经怒火而血妄行用加味四物汤若气血俱虚用十全大补汤若肝经风邪而血沸腾用一味防风丸附治验
　　一产妇恶露淋体倦面黄食少恶寒昼夜不寐惊悸汗出此脾经虚热用加味归脾汤而痊后因怒脇胀作呕少食用六君加柴胡治之而痊
　　一方用蒲黄二两水煎顿服
　　一方贯众醋蘸炙干为末每服二钱米饮调下
　　返魂丹【一名益母草丸】治产后恶露不絶及胎前产后诸症【益母草四五月采取隂干用药及子○子名茺蔚子不许犯鉄器】为末炼蜜丸弹子大毎服一丸细嚼米饮下临产腹痛或胎动不安或漏血当归汤化下死胎或胎衣不出或牙闗紧急或血晕血热烦闷如见鬼神并童子小便入酒少许化下恶露腹痛或淋或月水不调当归酒化下
　　附方
　　六味丸【方见二十四卷第十一论】
　　加味逍遥散
　　加味归脾汤
　　十全大补汤【二方见二十四卷第四论】
　　补中益气汤
　　六君子汤
　　加味四物汤【三方见二十四卷第六论】
　　一味防风丸【方见十二卷第六论】
　　产后恶露不下方论第四
　　产后恶露不下因臓腑劳伤气血虚损或风冷相搏所致
　　愚按前症若恶露不下用失笑散若气滞血凝用花蕊石散若因去血过多而烦热不止宜防第七论主治
　　附治验【方药】
　　一产妇患前症服峻厉之剂恶露随下久而昏愦以手防其腹余曰此脾气复伤作痛故用手防也以人参理中汤加肉桂二剂补之而愈
　　失笑散【方见后】
　　人参理中汤【方见后】
　　花蕊石散【方见十八卷第四论】
　　返魂丹【方见前】
　　产后恶露上攻心痛方论第五
　　产后心痛为隂血亏损随火上冲心络名曰心胞络痛宜大岩蜜汤治之若寒伤心经名曰真心痛朝发夕死夕发朝死无药可救
　　愚按前症若阳气虚寒用岩蜜汤温之瘀血上冲用失笑散散之血既散而痛仍作用八珍汤补之大凡肚腹作痛以手按之却不痛此血虚也须用补养之剂
　　附治验
　　一产妇患前症昏愦口禁冷汗不止手足厥逆用六君子加附子一钱以囘其阳二剂顿苏又以十全大补汤养其血气而安
　　一产妇患前症手不敢近腹用失笑散一服下瘀血而愈次日复痛亦用前药而安
　　一产妇患前症用大黄等药其血虽下复患头痛发热恶寒次日昏愦自以两手坚防其腹不得诊脉视其面色青白余为脾气虚寒而痛也用六君子汤加姜桂而痛止又用八珍汤加姜桂调理而安
　　大岩蜜汤　治产后阳气虚寒心腹作痛不食呕吐四肢厥逆
　　生地黄　当归　独活　吴茱茰　芍药【炒】干姜【炒】甘草【炒】桂心　小草【各一两】细辛【半两】
　　右每服半两水煎
　　失笑散　治产后恶血上攻心腹作痛或牙闗急一服可愈
　　五灵脂　蒲黄【各钱】
　　右醋水煎一味灵脂尤妙
　　六君子汤【方见二十四卷第六论】
　　十全大补汤
　　八珍汤【二方见二十四卷第四论】
　　产后恶露腹痛方论第六
　　产后腹痛或因外感五邪内伤六淫或瘀血壅滞所致当审其因而治之
　　愚按前症若瘀血内停用失笑散风寒外感用五积散
　　附治验
　　一妇产后小腹痛甚牙闗急此瘀血内停灌以失笑散下血而苏又用四物加炮姜白术陈皮而愈一妇人经水来比常度过多不止遂服濇药止之致腹作痛此乃气血凝滞也用失笑散二服而愈
　　隠居泽兰汤　治产后恶露腹痛或胷满少气
　　泽兰　生地黄　当归　芍药【炒】生姜【各一钱】甘草【炒五分】大【四个】
　　右水煎服
　　四物汤【方见二十四卷第六论】
　　五积散【方见第四卷九论】
　　失笑散【方见前】
　　产后儿枕腹痛方论第七
　　产后儿枕者乃母胎中宿血也或因风冷凝滞于小腹而作痛
　　愚按前症若宿血作痛失笑散行之既散而仍痛四神散调之若恶心作呕此属气虚用六君子健其胃气若发热头痛或腹痛按而不痛此属血虚用四物炮姜参术补其脾气
　　附治验
　　一产妇患前症或用驱逐之剂昏愦口噤手足发搐此血气虚极之变症也用八珍汤加炮姜二钱四剂未应又以十全大补汤加炮姜一钱二剂而苏
　　一方用山查浓煎汁入砂糖少许再煎热服
　　失笑散【方见前】
　　四神散【方见第四卷第四论】
　　六君子汤
　　四物汤【二方见二十四卷　六论】
　　八珍汤
　　十全大补汤【二方见二十四卷第四论】
　　产后小腹痛方论第八
　　产后小腹作痛由恶露凝结或外寒相搏若久而不散必成血瘕而月水不调
　　愚按前症若因气滞用延胡索散若因外寒用五积散若因怒气用四物加木香柴胡若因血虚用四物参术炮姜若因阳气虚弱用四君当归炮姜若因脾虚血弱用六君当归炮姜治之
　　附治验
　　一产妇患前症或作呕或昏瞆此脾气虚寒用人参理中汤渐愈又以补中益气汤加茯苓半夏全愈后复作痛而兼喘仍用补中益气汤培补脾肺而瘥
　　延胡索散　治产后恶血凝滞脐下作痛或作寒热
　　延胡索　桂心【各半两】当归【一两】
　　右为末毎服二钱食前用热酒调下失笑散尤效
　　当归养血丸　治产后瘀血心腹胀痛或腰脚疼痛当归　赤芍药　牡丹皮　延胡索【炒各二两】桂心【一两】
　　右为末炼蜜丸桐子大毎服三四十丸温酒下附方
　　人参理中汤　治阳气虚弱小腹作痛或脾胃虚弱饮食少思或去后无度或呕吐腹痛或饮食难化胸膈不利【加附子名附子理中汤】
　　人参　白术　干姜【炮】甘草【炙各等分】
　　右毎服五七钱或一两水煎服
