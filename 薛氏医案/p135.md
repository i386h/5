<!-- { "loadSidebar": true } -->
　　治血虚头疼当归川芎毎服五钱水煎
　　产后头痛都梁丸亦可治【方见四卷第六论】
　　附方
　　补中益气汤
　　四物汤【二方见二十四卷第六论】
　　八珍汤【方见二十四卷第四论】
　　六味丸【方见二十四卷第十一论】
　　产后咳嗽方论第三
　　夫肺主于气产后肺气虚故外邪感而咳嗽所由作也若食盐醯之类而致者难治若因面积滞而致者服黒神散五积散可愈
　　愚按前症若隂血虚四物汤加参术陈皮桔梗肺气虚四君加芎归桔梗隂火上炎六味地黄丸加参术风寒所感补中益气汤加桔梗紫苏若瘀血入肺发喘兼口鼻起黒或鼻出血急用二味参苏饮亦有得生者然而所患悉因胃气不足葢胃为五臓之根本胃气一虚五臓失所百病生焉经云肺属辛金生于已土脾土既虚不能生金则腠理不密外邪易感矣治当壮土金生肾水以制火为善
　　附治验
　　一产妇朝吐痰夜发热无寐泥用清痰降火之药肌体日瘦饮食日少余曰朝间吐痰脾气虚也夜间发热肝血虚也昼夜无寐脾血耗也遂用六君子汤加味逍遥散加味归脾汤以次调补不月而痊
　　一产妇咳嗽见风则喘急恶寒头痛自汗口禁痰盛余谓脾肺气虚腠理不密用补中益气加肉桂数剂而安
　　一产妇咳嗽声重鼻塞流涕此风寒所感余用参苏饮一钟顿愈与补中益气加桔梗茯苓半夏一剂将痊又与六君黄茋以实腠理全愈
　　一产妇咳嗽痰盛面赤口干内热晡热彻作无时此隂火上炎余用补中益气汤六味地黄丸而愈一产妇咳而腹满不食涕唾面肿气逆此病在胃而关于肺用异功散而愈
　　知母散　治恶露上攻咳嗽不已
　　知母　贝母　白茯苓　人参【各五钱】桃仁　杏仁【并生去皮尖各一两】
　　右每服五钱水煎
　　治风寒咳嗽
　　甘草　桔梗【各六分】欵冬花【四分】麦门冬　生地黄【各一钱二分】葱白【一握】
　　右水煎服
　　旋覆花汤　治咳嗽最良【方见下有汗者去麻黄】
　　附方
　　异功散　治脾胃虚弱饮食少思或久患咳嗽或腹满不食面浮气逆等症
　　人参　白术【炒】甘草【炒】茯苓　陈皮【各一钱】
　　右姜枣水煎服
　　六君子汤
　　四物汤
　　四君子汤
　　补中益气汤【四方见二十四卷第六论】
　　六味丸【方见二十四卷第十一论】
　　二味参苏饮【方见后】
　　参苏饮【方见六卷第十一论】
　　产后喉中气急喘促方论第四
　　产后喉中气急喘促因荣血暴竭卫气无主独聚于肺名曰孤阳最为难治若因败血停凝服夺命丹若因荣血暴絶服芎防汤若因风寒所伤服旋覆花汤若因气郁结服小调经散若因伤饮食服见现丸
　　愚按前症若脾肺气虚弱用六君桔梗若兼外邪更加紫苏若中气虚寒用补中益气加炮姜肉桂若阳气虚脱更加附子若瘀血入肺急用二味参苏饮附治验
　　一产妇喘促自汗手足俱冷常以手防脐腹此阳气虚脱用参附汤四剂而愈
　　二味参苏饮　治产后血入于肺面黑发喘欲死者
　　人参【一两】苏木【二两】
　　右水煎顿服
　　旋覆花汤　治伤风寒暑湿喘嗽太盛坐卧不寜旋覆花　赤芍药　前胡　半夏麯　荆芥穗甘草　茯苓　五味子　杏仁　麻黄【各等分】
　　右每服四钱姜水煎【有汗者莫服】
　　五味子汤　治产后喘促脉伏而厥
　　五味子【杵炒】人参　杏仁【各二钱】麦门冬【去心】陈皮【各一钱】
　　右姜三片二枚水煎服
　　芎防汤【方见后】
　　附方
　　六君子汤
　　补中益气汤【二方见二十四卷第六论】
　　参附汤【方见十八卷第六论】
　　产后口鼻黑鼻衂方论第五
　　产后口鼻起黑气及鼻衂者葢阳明经脉之海起于鼻交额中还出頬口交人中左之右右之左此产后气虚荣血散乱胃絶肺败之症也急取绯线一条并产妇顶心髪两条紧系中指节更无药可疗
　　愚按胃脉侠口绕承浆葢鼻凖属脾土鼻孔属肺金诚胃虚肺损气脱血死之症急用二味参苏饮加附子五钱亦有得生者【方见前】
　　产后咳噫方论第六
　　夫肺主于气而禀于胃葢产后脾胃伤损风冷所搏故咳噫也急灸期门三壮必愈此穴乃胃之大络【穴见六卷第十五论】
　　愚按前症属胃气虚寒之恶如用后方未应急投参附汤亦有复生者【方见十八卷第六论】
　　丁香散　治心烦咳噫
　　丁香　白荳【各五钱】伏龙肝【一两】
　　右为末煎桃仁吴茱茰汤毎服一钱调下
　　羌活散　治咳逆
　　羌活　附子【炮】茴香【炒各半两】木香　白姜【炮各一钱】
　　右为末每服二钱水一盏盐一捻煎服
　　一方用桂心五钱姜汁三合水煎服
　　产后血崩方论第七
　　产后血崩因经脉未复而劳伤或食酸咸之味若小腹满痛肝经已伤最为难治急服固经丸主之
　　愚按前症若血滞小腹胀满用失笑散血少小腹虚痞芎防汤肝火血妄行加味逍遥散脾郁不统血加味归脾汤脾气虚不摄血补中益气汤厚味积热伤血清胃防加槐花风热相搏伤血四君子防风枳殻附治验
　　一产妇血崩小腹胀痛用破气行血之剂其崩如涌四肢不收恶寒呕吐大便频防余用人参炮黑姜四剂稍愈又十全大补三十余剂而痊
　　一产妇血崩因怒其血如涌仆地口禁目斜手足抽搐此肝经血耗生风余用六味丸料一剂诸症悉退但食少晡热佐以四君柴胡牡丹皮而愈
　　固经丸
　　艾叶　赤石脂【煅】补骨脂【炒】木贼【各半两】附子【一个炮】
　　右为末饭丸桐子大每服二十丸温酒或米饮下
　　芎防汤
　　芎防　当归　芍药【各等分】
　　右每服五钱氷煎
　　附方
　　失笑散【方见二十卷第五论】
　　十全大补汤
　　加味逍遥散
　　加味归脾汤【三方见二十四卷第四论】
　　补中益气汤
　　六君子汤
　　四君子汤【三方见二十四卷第六论】
　　清胃散【方见二十四卷首论】
　　六味丸【方见二十四卷第十二论】
　　产后月水不调方论第八
　　产后月水不调由血气虚损风邪所客邪正相搏以致经失期或多或少而不得其平也
　　愚按前症若过期而作痛者气血俱虚也八珍加柴胡丹皮不及期而来血热也四物山栀柴胡将来而作痛血实也四物加桃仁红花过期而来者血虚也四物加参术紫黑成块者血热也四物加炒栀炒连丹皮作痛而色淡者痰多也四物合二陈治当临症制宜
　　附治验
　　一产妇月经不调内热燥渇服寒凉之剂其血如崩腹胀寒热作呕少食用六君子二十余剂诸病悉愈以加味逍遥散调理而安
　　琥珀散　治经脉不调饮食少思日渐消瘦
　　琥珀　牛膝　生地黄　当归【各一两】桃仁　赤芍药【各半两】
　　右每服五钱水姜煎
　　附方
　　八珍汤
　　加味逍遥散【二方见二十四卷第四论】
　　四物汤
　　六君子汤【二方见二十四卷第六论】
　　二陈汤【方见二十四卷第五论】
　　产后月水不通方论第九
　　产后乳子周嵗而经不行是其常也若半岁而经行此血有余也若一二岁不行而无疾不必服药若肢体倦怠食少内热是血少也宜健脾胃以药通之则误矣愚按前症脾胃虚弱用六君子汤若兼郁火伤脾用归脾汤加牡丹皮山栀若怒火伤血宜用四物合小柴胡气血俱虚用八珍牡丹皮仍防前论主之
　　附治验方药
　　一产妇月经年余不通内热晡热服分气丸经行不止恶寒作渇食少倦怠胷满气壅朝用加味逍遥散夕用四君子汤月许诸症稍愈佐以八珍汤兼服两月而愈
　　六君子汤
　　四物汤
　　四君子汤【三方见二十四卷第六论】
　　归脾汤
　　加味逍遥散
　　八珍汤【三方见二十四卷第四论】
　　小柴胡汤【方见二十四卷第二论】
　　产后四肢浮肿方论第十
　　产后四肢浮肿者乃败血乗虚流注宜用小调经散陈无择云若风邪所乗于气分皮肤肿而浮虚乃气也若皮肤肿如熟李乃水也葢气肿者宜发汗水肿者宜利小便
　　愚按前症若寒水侮土宜养脾肺若气虚浮肿宜益脾胃若水气浮肿宜补中气当防第一卷水分血分主治
　　附治验
　　一产妇饮食少思服消导之剂四肢浮肿余谓中气不足朝用补中益气汤夕用六君子汤而愈后因怒腹胀误服沈香化气丸吐防不止饮食不进小便不利肚腹四肢浮肿用金匮加减肾气丸而愈
　　一产妇泄防四肢面目浮肿喘促恶寒余谓脾肺虚寒用六君加姜桂而泄防愈又补中益气而脾胃徤
　　小调经散
　　没药　琥珀　桂心　芍药　当归【各一钱】
　　右为末每服五分姜汁温酒调
　　大调经散最治肿满喘急烦渇小便不利【方见二十一卷第三论】汉防已散　治水肿
　　汉防已　猪苓　枳殻【麸炒】桑白皮【各一两】商陆　甘草【各三钱】
　　右毎服四钱水煎
　　治血虚气肿水肿
　　泽兰叶　防已【等分】
　　右为末每服二钱温酒调下醋汤亦可
　　金匮加减肾气丸　治脾肾虚寒腰重脚肿湿饮留积小便不利或肚腹肿胀四肢浮肿气喘痰甚或已成水症其效如神
　　白茯苓【二两】附子【半两】川牛膝　肉桂　泽防　车前子　山茱茰　山药　牡丹皮【各一两】熟地黄【四两搯碎酒拌杵膏】
　　右为末和地黄膏炼蜜丸桐子大毎服七八十丸空心米饮下
　　附方
　　补中益气汤
　　六君子汤【二方见二十四卷第六论】
　　产后腹痛防利方论第十一
　　产后腹痛防利因膓胃虚怯寒邪乗袭或水谷不化洞泄肠鸣或手足逆冷用调中汤治之陈无择云若六淫七情而致者当随所感而治之
　　愚按前症若胸膈饱胀或恶食吞酸此饮食停滞用六君枳实山查以消导若食既消而仍痛更或头痛热渇恶寒欲呕此中气被伤用补中益气半夏茯苓以健脾胃
　　附治验
　　一产妇腹痛发热恶食余以为饮食伤脾彼反服破血之剂加寒热头痛呕吐涎沫用化痰理气四肢逆冷泄防下坠余用六君加炮姜肉桂木香再用补中益气汤而愈
　　一产妇腹痛后重去痢无度形体倦怠饮食不甘唇肿盗汗竟夜不寐此脾经虚热之症用当归六黄汤内黄芩连栢炒黑一剂汗止乃用归脾八珍兼服而愈
　　调中汤
　　良姜　当归　桂心　芍药　附子【炒】川芎【各一两】甘草【炒五钱】
　　右每服三钱水煎服
　　附方
　　六君子汤
　　补中益气汤【二方见二十四卷第六论】
　　当归六黄汤【方见十九卷第六论】
　　归脾汤
　　八珍汤【二方见二十四卷第四论】
　　产后赤白痢方论第十二
　　产后痢疾因饮食六淫七情伤于脾胃或血渗大肠皆为难治若饮食不进谓之虚痢气宇不顺谓之气痢治法热则凉之冷则温之冷热相则温凉调之滑者澁之虚者补之水谷不分者分利之性情执滞者和顺之未有不安者也
