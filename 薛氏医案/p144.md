<!-- { "loadSidebar": true } -->
　　舌见红色内有干硬黒色形如小长舌有刺者此毒炽甚坚结大肠金受火制不能平木故也急用调胃承气汤下之
　　调胃承气汤【方见后】


　　舌见红色内有黒纹者乃隂毒厥干肝经肝主筋故舌见如形也用理中合四逆汤温之
　　四逆汤
　　干姜【半两炮】附子【一枚去皮生作八片】甘草【六钱二字半】
　　右每服五钱水一钟煎六分不拘时温服
　　理中汤【服法如前】
　　人参　甘草【炙】干姜【炮】白术【炒】


　　舌见黒色水尅火眀矣患此者百无一生治者审之余在留都时地官主事郑汝东妹婿患伤寒得此舌院内医士曽禧谓当用附子理中汤人咸惊骇遂止亦莫能疗困甚治棺曽与之隣往视之谓用前药犹有生理其家既待以死从之数剂而愈大抵舌黒之症有火极似水者即杜学士所谓薪为黒炭之意也宜凉膈散之类以防其阳有水来尅火者即曽医士所疗之人是也宜理中汤以消隂翳又须以老生姜切平擦其舌色稍退者可治坚不退者不可治治辛酉金台姜梦辉患伤寒亦得此舌手足厥冷吃逆不止众医犹作火治几致危殆判院吴仁斋用附子理中汤而愈夫医之为道有是病必有是药附子疗寒其效可数奈何世皆以为必不可用之药寜视人之死而不救不亦哀哉至扵火极似水之症用药得宜效应不异不可便谓为百无一治而弃之也
　　敖氏伤寒金镜録图方


　　舌见尖白根黄其表证末罢也须宜解表然后方可攻之如大便秘者用凉膈散加硝黄泡服小便澁者用五苓散加木通合益元散加姜汁少许以白滚汤调服凉膈散
　　生甘草【二两】连翘【四两】山栀【一两】大黄【二两】黄芩　薄苛【叶】朴硝【各一两】
　　右每服一两水二盏淡竹叶二十余片煎至一盏去柤入生蜜少许服以利为度
　　五苓散【加茵蔯即茵蔯五苓散】
　　泽防【二钱五分】茯苓　猪苓　白术【各一两五钱】桂【五钱】木通滑石　甘草【炙各一两】
　　右为末每服五钱入姜汁并蜜各少许白滚汤调下


　　舌见白心黒而脉沉微者难治脉浮滑者可汗沉实者可下始病即发此色乃危殆之甚也速进调胃承气汤下之
　　调胃承气汤
　　甘草【三钱】大黄【六钱】硝【二钱】
　　右用水一钟半先煎甘草大黄将熟去柤下硝再煎三五沸顿服


　　舌尖白胎二分根黒一分必有身痛恶寒如饮水不至甚者五苓散自汗渴者白虎汤下利者解毒汤此亦危证也
　　五苓散【方见后】
　　白虎汤
　　知母【一钱五分】甘草【炙一钱】石膏【四钱】粳米【一撮】
　　右每服一两用水一钟半入糯米先煎下诸味再煎去柤服之加人参亦可
　　觧毒汤
　　黄连【一两】黄栢【五钱】黄芩【五钱】山栀子【二十个】
　　右每服五钱水一钟半煎至一钟去柤顿服


　　舌见白胎中有黒小防乱生者尚有表证其病来之虽恶宜凉膈散微表之表退即当下之下用调胃承气汤凉膈散【方见前】
　　调胃承气汤【方见前】


　　舌见如灰色中间更有黒晕两条此乗肾与命门也宜急下之服解毒汤下三五次迟则难治如初服量加大黄酒浸泡
　　解毒汤【方见后】


　　舌见微黄色者初病即得之发讝语者由失汗表邪入里也必用汗下兼行以双解散加解毒汤两停主之双解散加解毒汤
　　防风　川芎　当归　芍药　大黄　麻黄　连翘　硝【各半两】石膏　黄芩　桔梗【各一两】滑石【三两】甘草【二两】荆芥【半两】白术　山栀【各半两】
　　右每服一两水一钟半姜三片煎八分服不拘时一云有桂枝二两


　　舌中见白胎外则微黄者必作泄宜服解毒汤恶寒者五苓散
　　五苓散【方见前】
　　解毒散【方见前】


　　舌见微黄色者表证未罢宜用小柴胡汤合天水散主之可下者大柴胡汤下之表里双除临证审用之小柴胡汤
　　柴胡【四钱】黄芩　甘草　人参　半夏【泡各二钱】
　　右每服一两水一钟半姜三片枣一枚煎一钟温服
　　天水散
　　甘草【炙一两】桂府滑石【六两】
　　右各另为末每服五钱入生姜汁并蜜各少许用白滚汤任意调服如发表用豆防葱头煎汤调服
　　大柴胡汤
　　柴胡【四钱】黄芩　芍药【各一钱五分】半夏　大黄【二钱五分】枳实【麸炒二钱】
　　右防咀每服八钱水一钟半姜三片枣一枚煎一钟温服


　　舌见黄色者必初白胎而变黄色也皆表而传里已入胃宜急下之若下迟必变黒色为恶证为亢害贼邪气深也不治宜用调胃承气汤下之
　　调胃承气汤【方见前】


　　舌左白胎而自汗者不可下宜白虎汤加人参三钱服之


　　舌右白胎滑者病在肌肉为邪在半表半里必往来寒宜小柴胡汤和解之
　　小柴胡汤【方见前】


　　舌左见白胎滑此臓结之证邪并入臓难治


　　舌见四围白而中黄者必作烦渴呕吐之证兼有表者五苓散益元散兼服须待黄尽方可下也
　　益元散【方见前】
　　五苓散【方见前】


　　舌见黄而有小黒防者邪遍六腑将入五臓也急服调胃承气汤下之次进和解散十救四五也
　　调胃承气汤【方见前】
　　和解散
　　藁本　桔梗　甘草【炙各五钱】苍术【三钱】陈皮　厚朴【姜制各一钱】
　　右水一钟半姜三片二枚煎七分去查不拘时服


　　舌见黄而尖白者表少里多宜天水散一服凉膈散二服合进之脉者宜防风通圣散
　　天水散【方见前】　凉膈散【方见前】　防风通圣散【方见前】


　　舌见黄而色有膈瓣者热已入胃邪毒深矣心火烦渴急宜大承气汤下之若身发黄者用茵蔯汤下血用抵当汤水在脇内十汤结胸甚者大陷胸汤痞用大黄防心汤
　　大承气汤
　　厚朴【姜制三钱】枳实【麸炒二钱】大黄【三钱】芒硝【二钱】
　　右每服一两水一钟半先煎枳实候熟入大黄再煎数沸入芒硝煎三五沸去柤服
　　茵蔯汤
　　茵蔯【五钱】大黄【三钱】山栀子【七枚】
　　右每服一两水一盏半先煎茵蔯半熟次入二味再煎去柤通口服
　　抵当汤
　　大黄【三钱】水蛭【糯米炒七个】蝱虫【炒去羽足七个】
　　右作一服水一盏半煎一钟去柤通口服
　　十汤
　　芫花【醋浸炒】大防　甘遂【煨各等分】
　　右每服二钱弱人减半以水一钟半大枣十枚劈碎煎取八分去柤通口服
　　大陷胸汤
　　大黄【七钱】芒硝【三钱】甘遂【四分】
　　右用水二钟先煎大黄至一钟去柤下芒硝煎三五沸再下甘遂沫温服取利
　　大黄防心汤
　　大黄【五钱】黄连　黄芩【各三钱五分】
　　右作一服水二钟煎一钟去柤通口温服若有宿食痰饮者加半夏麯二钱


　　舌见四边微红中央灰黒色者此由失下而致用大承气汤下之退可愈必三四下方退五次下之而不退者不治
　　大承气汤【方见前】


　　舌见黄而黒防乱生者其证必渴讝语脉实者生脉濇者死循衣摸床者不治若下之见黒粪亦不治下宜大承气汤
　　大承气汤【方见前】


　　舌见黄中黒至尖者气已深两感见之十当九死恶寒甚者亦死不恶寒而下利者可治宜用调胃承气汤主之
　　调胃承气汤【方见前】


　　舌见外淡红心淡黒者如恶风表未罢用双解加解毒汤相半微汗之汗罢急下之如结胸烦躁目直视者不治非结胸者可治
　　双解散【方见前】
　　解毒散【方见前】


　　舌见灰色尖黄不恶风寒脉浮者可下之若恶风恶寒者用双解散加解毒汤主之三四下之见粪黒不治双解散【方见前】　解毒汤【方见前】


　　舌见灰黒色而有黒纹者脉实急用大承气汤下之脉浮渴饮水者用凉膈散解之十可救其二三


　　舌根微黒尖黄脉滑者可下之脉浮者当养隂退阳若恶风寒者微汗之用双解散若下利用解毒汤十生七八也
　　双解散【方见前】
　　解毒汤【方见前】


　　舌根微黒尖黄隐见或有一纹者脉实急用大承气汤下之脉浮渴饮水者用凉膈散解之十可救其二三已上三十六舌乃伤寒验证之防临证用心防之百无一失






　　薛氏医案巻四十九
　　钦定四库全书
　　薛氏医案卷五十
　　明　薛已　订
　　钱氏小儿直诀一
　　脉法
　　脉急【气不和】脉沉缓【伤食】脉促结【虚惊】脉浮【为风】脉沉细【为寒】脉乱【不治】
　　薛按脉者人身之造化病机之先见用药之凖绳不可不先明诸心者也全防心鉴云小儿一嵗以前看虎口食指寅夘辰三闗以騐其病脉纹从寅闗起不至卯闗者易治若连夘闗者难治若寅侵夘夘侵过辰者十不救一其脉纹见有五色如因惊必青泻痢色紫当以而推之一嵗后则可用一指转侧辨其三部脉急浮沉四五嵗后脉七八至而细数者为平九至者伤十至者困六至五至者为虚为寒者为风癎急为客忤其变蒸者脉必散乱骨间有脉则沉数若浮而不调为祟浮大而数为风伏结为物聚微细为疳积为腹痛浮而洪为有虫浮而迟为胃寒此论脉之大要耳然小儿血气未实惊则气散气散则脉乱矣又当叅以三部五脉三部者乃看面上气色虎口脉纹寸口一指脉五脉者上按额前下诊太冲并前三部谓之五脉也治法虽分虚实然实者病气实而形气虚也虚者形气病气俱虚也经云真气夺则虚邪气胜则实又云虚则补其母实则泻其子东垣先生云形病俱实当泻之形病俱虚当补之【详见后图下】
　　面部症
　　左腮为肝右腮为肺额上为心鼻为脾颏为肾若色赤者也宜随症治之
　　薛按左腮属肝其色青者为顺白者为逆若色赤主肝经风热发热拘急青黒主惊风腹痛痰赤主潮热痰右腮属肺其色白者为顺赤者为逆若赤色甚者主咳喘急闷乱饮水传于肾则小便赤濇或淋闭不通额上属心其色赤者为顺黒者为逆若青黒主惊风腹痛瘈疭啼哭微黄主盗汗头髪干燥惊疳骨鼻属脾其色黄者为顺青者为逆若色赤主脾经虚饮食少思深黄主小便秘而鼻燥衂血颏属肾其色黒者为顺黄者为逆若色赤主肾与膀胱有而小便不通
　　目部症
　　目内色赤者心实导赤散淡红者心虚生犀散青者肝实泻青丸淡青者肝虚地黄丸黄者脾实泻黄散微黄者脾虚益黄散白而混者肺实泻白散目无晴光者肾虚也地黄丸主之
　　薛按目者五脏之精华各有所主白睛属肺黒睛属肝上下眼胞属脾红脉属心瞳人属肾此五脏之正色也然白晴本属肺而见红色此心尅肺之贼邪也见青色此肝乘侮之微邪也见黒色此肾乘肺之实邪也见黄色此脾乘肺之虚邪也余仿此
　　五脏虚实寒
　　心主惊实则呌哭饮水而搐虚则困卧而悸心则合面睡或上窜咬牙者导赤散主之○心气实而喜仰卧者泻心汤主之
