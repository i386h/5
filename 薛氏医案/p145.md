<!-- { "loadSidebar": true } -->
　　薛按前症若心小肠实宜治以前药若心肝血虚用五味异功散加当归若因心血不足用秘防安神丸若肝心血燥用柴胡栀子散若因肝心血虚用六味地黄丸若因脾虚食郁生痰而惊悸不安者宜用四君子以健脾神麯麦芽以消导山栀柴胡以清如用前方病气虽去前症仍作急调补元气或反甚急温补元气凡此多因姙娠厚味七情或小儿乳哺失宜或乳母饮食郁怒所致病气既见形气已虚必当推其所因而以助胃壮气为主佐以治病之剂为善余仿此
　　肝主风实则面青目直呌哭壮项急顿闷虚则咬牙呵欠○肝则手寻衣领及乱捻物泻青丸主之壮饮水喘闷泻白散主之
　　薛按前症若肝木实生风而自病肺金实而尅木者宜用前二药以泻其邪气之实若肝经风而目直等症者用柴胡栀子散以清肝火加味四物汤以养肝血若肾虚而咬牙诸症者用六君子汤以健脾土六味地黄丸以滋肾水苟不审其症之虚实而妄用前药则虚虚之祸不能免矣
　　肝有风则目连劄得心则搐或筋脉牵繋而直视用泻青丸以治肝导赤散以清心○肝则目赤或兼青搐者亦用前二药风甚则身反张强直用地黄丸以补肾泻青丸以治肝
　　薛按前症若肝经实而自病宜用泻青丸若肝经血燥而自病用抑肝散肾水虚不能生肝者宜用地黄丸若脾土虚不能培木者宜用六君子汤凡肝经既病风火相搏则肝脏亏损若不固根本必变他症百出也
　　脾主困实则身引饮用泻黄散虚则吐泻生风用异功散　面白腹痛口中气冷不思饮食或吐清水以益黄散温补脾虚下利用调水丸　呵欠多睡者脾气虚而欲发惊也
　　薛按前症若发作渇喜冷饮食或泄泻色黄睡不露睛属形病俱实宜用泻黄散疏导之若发口干恶冷饮食或泄泻色白睡而露睛属形病俱虚宜用异功散调补之若脾气下陷者补中益气汤升补之寒水侮土者益黄散温补之肝木尅土者六君柴胡平补之若目睛微动潮抽搐吐泻不食宜用秘防保脾汤凡小儿诸病先当调补脾胃使根本坚固则诸病自退愚治沈氏子吐泻腹痛手足并冷余谓此脾土虚弱寒水所侮先用益黄散一剂诸症顿愈手足稍冷此寒水退而脾土虚弱也用异功散少加木香一剂却去木香再剂而痊
　　一小儿伤食吐泻腹痛欲服益黄散余曰内有丁香良姜非其所宜前症乃脾胃受伤而无寒症不信仍服前药其痛益甚二便不通口舌糜烂而殁
　　肺主喘实则闷乱气急喘促饮水虚则哽气出气肺则手搯眉目鼻面用甘桔汤主之○肺盛复感风寒则胸满气急喘上气先用泻白散以清肺气后用大青膏以散风寒○肺脏怯则唇白用阿胶散补之闷乱气粗喘促哽气者难治肺虚甚也
　　薛按前症若腠理不密外邪所感而肺病者用清肺丸若脾胃气虚不能相生而肺病者用六君子汤若脾胃气实大肠不利而肺病者用泻黄散若心火炎烁肺金而肺病者用地黄丸
　　肾主虚若胎虚怯神气不足目无睛光面白颅解此皆难育虽育不寿或更加色欲变症百出愈难救疗或目畏明下窜者盖骨重而身缩也咬牙者肾水虚而不能制心火也皆用地黄丸
　　薛按洁古先生云下窜者肾气不足两足故不喜衣覆也盖脐以下皆肾之所主縁心气下行于肾部也所以宜用地黄丸壮水制火而补肾故凡此必待精血完固而后嫁娶庶可以免前患精血篇云男子精未满而御女以通其精则五体有不满之处异日有难状之疾今小儿禀赋不足岂有不本于此哉【详见精血篇】
　　变蒸
　　小儿在母腹中乃生骨气五脏六腑成而未全自生之后即长骨脉五脏六腑之神智也变生易也自内而长自下而上又身故以生之日后三十二日一变蒸即智意有异于前何也长生脏腑智意故也何谓三十二日长骨添精神人有三百六十五骨除手足中四十五碎骨外有三百二十数自生下骨一日十叚而上之十日百叚而三十二日计三百二十为一遍亦曰一蒸骨之余气一自脑分入龈中作三十二齿而齿牙不及三十二数者由变不足其常也或二十八日即长二十八齿已下仿此但不过三十二之数也凡一周遍乃生身诸病如是十周则小蒸毕也计三百二十日生骨气乃全而未壮也故初三十二日一变生肾生志六十四日再变生膀胱其耳与骫冷肾与膀胱俱主于水水数一故先变生之九十六日三变生心喜一百二十八日四变生小肠其发汗出而微惊心为火火数二一百六十日五变生肝哭一百九十二日六变生胆其目闭而赤肝主木木数三二百二十四日七变生肺声二百五十六日八变生大肠其肤而汗或不汗肺者金数四二百八十八日九变生脾智三百二十日十变生胃其不食腹痛而吐乳此后乃齿生能言知喜怒故云始全也太仓云气入四肢长碎骨于十变后六十四日长其经脉手受血故能持物足受血故能行立也经云变且蒸谓蒸毕而足一嵗之日也师曰不汗而者其汗大吐者微止不可余治是以小儿须变蒸蜕齿者如花之易苗所谓不及三十二齿者由变之不及齿当与变日相合也年壮而视齿方明
　　薛按小儿变者变其情态蒸者蒸其血脉故三十二日一变每变毕则情态异常全婴方论云变蒸者以长气血也变者上气蒸者也轻则体虚惊耳冷微汗唇生白泡三日可愈重者寒脉乱腹疼啼呌不能乳食食即吐哯五日方愈古方以黒散子紫丸子主之窃谓此症小儿所不免者虽勿药可也况前药乃属峻厉非惟脏腑不能胜抑且反伤气血慎之慎之余尝见一小儿至二变有痰投以抱龙丸一粒卒至不救观此可騐矣若不不惊畧无症候而暗变者盖受胎气壮实故也
　　五脏相胜症治
　　肝脏病秋见肝强胜肺而肺怯也宜阿胶散以补肺益黄散以补脾泻青丸以治肝
　　薛按洁古张先生云肝胜肺则身搐喘促气短病见于申酉戌时此受所制而不能胜谓之真强若心乘肝为实邪壮而搐有力利惊凉惊二丸主之肺乘肝为贼邪呵欠而搐无力以地黄丸补肝以泻白散治肺肝乘脾为贼邪多睡体重发抽泻青丸主之肾乘肝为虚邪憎寒呵欠而搐羌活膏主之大凡肝之得病必先察其肺肾然肾者肝之母金者木之贼非肾水不能相生必肺金邪来尅故其源在肺先治其肺攻其也其源在肾先补其肾滋其本也然后察其本脏之虚实而寒温之徐用诚滑伯仁先生亦云然
　　心脏病冬见心强胜肾甚则下窜不语当以地黄丸补肾以导赤散治心
　　薛按洁古云若喘而壮此肺乘心也为微邪用泻白散若风相搏此肝乘心也为虚邪用大羌活汤下大青丸吐泻身此脾乘心也为实邪用泻黄散若恐怖畏寒肾乘心也为贼邪用安神丸大凡心脏得病必先调其肝肾肾为心之鬼也肝气通则心气和肝气衰则心气之此心病先求其肝清其源也五脏既病必传其所胜则肾之受邪必传于心故先治其肾逐其邪也若肝肾平和而心自病然后察其虚实而治之
　　肺病春见肺胜肝也以泻白散治肺若目淡青或目赤者当发搐为肝怯也以地黄丸补肝
　　薛按洁古云肺病喘气盛见于寅夘辰时当补肝泻肺若肺病乆宜补脾清心若心乘肺为贼邪而喘用地黄丸导赤散阿胶散若肝乘肺为微邪恶风冐昏愦用羌活散若肾乘肺为实邪憎寒咳清利用百部丸若脾乘肺为虚邪体重吐痰泄泻咳用人参白术散大凡肺之得病必先察心脾二脏治之若心火亢盛上炎烁肺而肺为病宜先抑心气若肺气不足腠理不密风邪所感宜先补脾气若中焦痞实大肠壅气上蒸宜先理脾气若心脾平和则治其本经
　　肾病夏见水胜火肾乘心也甚则悸动搐宣风散主之
　　薛按洁古云心乘肾者为防邪不恶风寒用桂枝丸肺乘肾者为虚邪喘皮肤寒澁用百部丸肝乘肾者为实邪拘急发搐身寒用理中丸脾乘肾者为贼邪体重泄泻恶寒用理中丸大抵五行之间惟肾一脏母盛而子反受邪然物之性有不可以一槩论者肺肾是也何则肺主气肺有则得气而上蒸不能下生于肾而肾受邪矣此肾之病源于肺也又有脾经之湿相刑于肾者法当解肺去脾湿若本经自病者宜滋补之
　　脾病见四傍皆仿此治之顺者易治逆者难治脾怯当面目黄五脏相乘随症治
　　薛按洁古云凡脾之得疾必先察其肝心二脏之虚实而治之盖肝者脾之贼心者脾之母也肝气盛则贼邪胜心气则脾气虚故肝乘脾则风泻而呕茯苓半夏汤主之若心气实而壮体重泄泻羌活黄芩苍术甘草汤主之若肺乘脾而咳便秘饮食如常者煎梹榔大黄汤下葶丸若肾乘脾而恶寒泄泻理中丸之类主之窃谓五脏之症相乘伏匿隐显莫测然病机不离五行生尅制化之理况小儿未有七情多因形体怯弱血气未全故有五脏胜乘之病更当调治其母若专治其子多致误矣
　　急惊风症治
　　小儿急惊因闻大声或惊而搐搐止如故此生于心身面赤引飮口中气二便黄赤甚则搐盖盛生风阳盛而隂虚也宜以利惊丸除其痰不可用巴豆之药
　　薛按秘脏保婴集云急惊之候牙闗急壮涎涌窜视反张搐搦颤动口中气颊赤唇红脉浮洪数者此肝经血虚火动生风盖风生则隂血愈散隂火愈炽火动则肺金愈亏肝木愈盛宜滋肝血养脾气若屡服祛风化痰泻火辛散之剂便宜认作脾虚血损急补脾土若风火相搏发热抽搐目瞤筯挛痰盛者用四物钩藤钩以生肝血清肝火用四君子加当归以补脾土生肺金若肝经血燥发惊搐目瞤筋挛痰盛者用六味丸以滋肾水四君子以补脾上若肺金尅肝木用六君子汤以实脾土加芍药木香以平肺金若屡服惊药而脾胃虚寒者须用六君子汤以补脾胃丁香木香以培阳气否则必变慢惊愚治一小儿因惊抽搐顿闷咬牙作渴饮冷大便秘结面色青赤然印堂左顋赤甚此心肝二经风相抟乃形病俱实之症先用泻青丸料加炒黄连煎服一剂大便随利搐顿减用抑青丸一服诸症悉退但面色痿黄形气倦怠饮食少思此病气去而形气虚也用补中益气汤及地黄丸而安
　　一小儿发抽搐口噤痰涌此急惊风也先用泻青丸一服六味丸二服诸症顿退又用小柴胡汤加芎归山栀钩藤钩而安以补中益气汤而愈
　　一小儿六嵗忽然搐目动咬牙或睡中惊搐痰涎涌盛或用化痰祛风面色青黄此肝木尅制脾土不能摄涎而上涌也当滋肾水生肝血则风自息而痰自消用六味丸而愈
　　一女子十二嵗善怒睡中惊搐遍身作痒饮食少思此肝火风脾土受侮用参术柴苓汤以清肝火凉肝血健脾胃而愈
　　一小儿三嵗患急惊面赤作渴饮冷先君已用泻青丸一服去大半翌早又自用前丸一服即吐泻搐面色青白手足指冷余以为脾胃受伤用六君子汤加姜桂升麻柴胡一剂顿安前哲谓小儿易为虚实攻伐之药中病即止不可过剂我先君盖守此法一小儿三嵗因惊抽搐痰盛乆用抱龙丸等药面色或赤或青此肝心二经血虚风用六味丸滋养肝肾佐以六君加柴胡升麻调补脾胃而愈嘉兴王举人女七嵗因跌伤腿膝两膁肿溃左顋色青左闗脉无余意惊则气散而风郁滞先用四君子加升麻柴胡钩藤钩一剂其脉即见再用四物加柴胡防风钩藤生血补肝而愈
　　慢惊风症治
