<!-- { "loadSidebar": true } -->
　　小儿慢惊因病后或吐泻或药饵伤损脾胃而肢体逆冷口鼻气微手足瘈疭昏睡露睛此脾虚生风无阳之症也温白丸主之
　　薛按保婴集云急惊屡屡用直泻则脾损隂消而变为慢惊者当补脾养血佐以安心清肺制木之药最为切当切谓前症多因脾胃亏损肝木所胜但用五味异功散加当归佐以钩藤饮子以补脾土平肝木亦多得效如不应用六君加炮姜木香温补脾土更不应急加附予以囘阳若用逐风驱痰之药反促其危也每见小儿脾胃弱者一病即成慢惊不可泥为乆病误药而后成也内经云为慢脾风言脾虚受病也其意可见矣
　　王氏子患吐泻或用药下之睡而露睛瘈疭身冷此慢惊也即用括蒌汤治之而目开身温但二便不利或用八正散身复冷不食即用益黄散史君子丸温补脾胃诸症悉愈后又不语用地黄丸以补肾半月而愈愚治一小儿停食吐泻先用尅之剂更加咬牙搐面色青白手足指冷眉唇抽动余以为脾胃虚弱因药复伤肝木所乘而成慢惊矣遂用六君子加木香柴胡升麻二剂顿安大凡伤食停虽见搐等症且勿用药待宿食化尽胃气渐健而自愈设若强与饮食或误用药饵不惟甚其所有而且生其所无矣举人余时正子伤食丹服表之剂手足抽搐服抱龙丸目瞤痰盛余谓脾胃亏损而变慢惊矣用六君加附子一剂而安再剂而愈
　　一小儿患抽搐痰涎自流或用惊风之药益甚视其面色黄白余用六君子补中益气二汤而愈
　　小儿初生壮吐哯身体强直手足抽掣目反直视是胎惊风症也
　　薛按前症多因娠妇忿怒惊恐调摄乖常或挟外邪内伤于胎盖母有所触胎必感之当用猪乳膏拭儿口中或用惺惺散加漏芦令母煎服使药通乳中儿病自愈矣
　　发搐症治
　　惊癎搐男则目左视无声右视有声女则右视无声左视有声相胜故也故有时之症
　　薛按前症多因胎中受患或乳母郁怒传儿或小儿乳伤自病其症吐乳面青若痰实壅积则壮面红当兼调治其母切不可损其元气若欲騐逆顺男则握拳拇指义入食指中为顺于外为逆女则义入食指为逆于外为顺仍叅吮乳不能以治其母后仿此
　　王驸马子五嵗目直视而不欲食或以为祟用符水喷之反加搐此肝经实火之症也用泻青丸而愈愚治少叅王阳湖孙跌伤股骨正体科接之余视其面青而兼黄口角微掣动此肝木侮脾症也且气血筋骨皆资脾土而生但壮脾气则所伤自愈遂用六君子加钩藤钩当归三十余剂诸症悉愈
　　李寺丞子三嵗病搐而目右视大呌哭师曰逆也凡男目右视有声金木相战故也当泻其强而补其弱遂用泻肺汤肺病退又用地黄丸补肾用凉惊丸泻青丸泻心肝而愈此症男反女故男易治于女也假令女搐目左视肺之胜肝又病在秋即肺旺肝不能任故哭呌当大泻其肺然后治心续肝所以言男目右视者木反侮金肝旺胜肺当泻其肝若更病在春夏金气极盛又当补其肺慎勿泻也
　　愚治一小儿两目连劄手足搐频服天麻防风丸之益甚得饮食则稍愈视其鼻凖及左颊色青黄此肝木制脾土用六君子加升麻柴胡钩藤钩二剂而愈又用补中益气汤而安
　　若寅夘辰时身体壮目上视手足动揺口出涎颈项劲强此肝旺也当补肾治肝用地黄丸泻青丸主之薛按前症若烦作渴饮冷便结者宜用泻青丸若饮温大便不结者宜用柴芍参苓散若自汗盗汗肾虚液不归源也用地黄丸若服峻剂或乆病流涎脾虚涎不归源也用六君子汤所云肝旺者乃肝虚而邪气旺也故先补其母后泻其子
　　一小儿寅夘时或兼搐有痰服抱龙泻青二丸而愈后复患仍用前药以致咳气喘不时搐面兼赤色或青黄或浮肿或流涎余谓咳气喘脾肺气虚也不时搐木乘土也面青赤黄肝入心脾也浮肿流涎脾气虚也用益智丸以补心气补中益气汤以养脾肺而愈
　　若己午未时搐心神惊悸窜视睛赤牙闗急口中流涎手足动摇此心旺也以地黄丸补肝导赤散凉惊丸治心
　　薛按前症属邪气实而真气虚故用地黄丸其流涎不止为心火虚而脾土弱也佐以六君子汤
　　广亲七太尉病潮师曰七使将安八使预防明午惊搐既而果然遂用药泻心肝补肾水而愈盖见其坐石杌目直视而腮赤乃心肝俱午时者心肝用事也愚治一小儿己午时惊悸等症时形气倦怠面黄懒食流涎饮汤余以为心气不足所致不信反服凉心药更加吐泻睡而露睛几至慢脾风先用六君子加姜桂佐以地黄丸而愈
　　一小儿七嵗因惊乆患搐后己午未时益甚形气倦怠定饮汤余谓心脾气虚朝用补中益气汤加益智仁夕用六君子加当归钓藤钩而寻愈后因饮食过多吐泻或用保和丸治之加寒搐此脾土复伤而肝木所侮余用六君子柴胡治之寒止而饮食进但己午未时去后用补中益气汤加茯苓半夏钓藤钩而愈
　　若申酉戌时微搐而喘目微斜身似睡而露睛手足逆冷大便淡黄肺旺也当用益黄散以补脾导赤散以治心泻青丸以治肝
　　薛按前症属脾土真寒不能生肺气而假故宜益黄散以补肺金之母如用六君炮姜尤效若手足不冷属虚弱用五味异功散木香其导赤散泻青丸初病元气未虚者酌量用之若乆病元气已虚者必用六君子汤秘防安神六味地黄二丸主之
　　徐氏子三嵗日晡搐身微目微斜露睛作喘四肢逆冷大便微黄师曰此肝实搐也晡肺用事也身温肺虚也目斜露睛肝肺相胜也四肢逆冷脾气虚寒也若脾肺虚而木乘土之症当先用益黄散阿胶散以补脾肺后用泻青丸导赤散凉惊丸以治心肝如法而愈
　　一小儿潮自申酉时至子丑时方止遍身似疥大便秘结小便赤澁渴饮冷此脾胃实而传肺大肠也先用清凉饮四剂结始退又用四物加柴胡黄连数剂其疮渐愈彼欲速效另用槐角丸之诸症益甚遂请施院长治之亦同余药惟加桃仁赤芍二味至百剂乃愈
　　一小儿先停饮食服尅伐之药致面色痿黄体倦少食申酉时潮余欲用调补之药不信更用清消导益加泄泻余用六君子数剂又用补中益气汤而愈
　　一小儿酉戍时面赤腹中作痛按之益甚服峻厉之剂下五七次搐吐痰作渴腹痛按之却不痛此脾胃复伤而变症也用七味白术散补中益气汤顿安
　　一小儿饮食停服消导之药余曰此因脾胃虚而食停也当补脾为善已而申酉戍时潮热食少作渴大便不实用四君子汤而饮食进又用补中益气汤而诸症愈
　　若亥子丑时微搐身体目睛斜喉中有痰大便白色多睡不省当用益黄散以补脾导赤散凉惊丸以治心
　　薛按前症属形病虚寒宜用六君子加炮姜温补脾土用清心安神丸六味丸调补心血洁古张先生云此症皆因大病后脾胃亏损所致其防明矣若非六君子汤以固本必变慢脾风也
　　朱监簿子五嵗夜半晓则如故用凉药解之反多涎喜睡大便青白作渇引饮师曰此当健脾胃则诸症退遂用白术散一两水煎恣饮二剂稍愈三剂渴止涎消又投阿胶散二服而安
　　愚治一小儿亥子丑时泄泻用益黄散而愈后复服前药嗜卧露睛作渴少食太便频黄余谓肝胜脾虚元气下陷用补中益气汤佐以地黄丸而寻愈
　　若伤风搐口中气呵欠顿闷手足动揺当以大青膏之
　　薛按洁古先生云伤风搐当辨有汗无汗用大青膏小续命汤窃谓前症若口中气搐而有力属形病俱实宜用大青膏以散风邪若口气不搐而无力属形病俱虚宜用异功散以补脾土六味丸以滋肝木钓藤饮以清肝火若因风邪郁而变见诸症当理肺经清风邪若外邪既解而诸症不愈当实脾土补肺金若径治其肺恐脾气复伤诸症蜂起矣一小儿伤风鼻塞流涕服药过重搐呵欠顿闷汗出气喘乆不愈其母因劳役余用补中益气汤时以五七滴与儿饮之母子并愈
　　一小儿伤风搐痰盛喘急余谓此脾肺气虚腠理不密而外邪所乘用六君加柴胡升麻桑皮杏仁一剂痰喘悉退又一剂去桑杏加钓藤钩而安乃用异攻散数剂后不复发此症若不补脾胃腠理专治痰邪鲜有不误
　　若伤食后搐身温多睡或吐不思食者宜先定搐搐止用白饼子下之后用安神丸主之
　　薛按前症若饮食停呕吐不食腹胀便秘者属实宜用白饼子下之若下后搐益甚呕吐不食者属虚用异功散补之若脾胃既伤肝木所胜用六君加钓藤钩以徤脾气平肝木大凡饮食既消而不愈者但调补脾胃则诸邪自退矣
　　一小儿七嵗惊悸服袪风化痰药更恶寒吐痰喘腹痛少食又服抱龙丸大便似痢寒徃来殊类风症先兄以为脾气本伤药复损之诸经无所资养而然也用四君子汤少用升麻柴胡以升补阳气而愈
　　一小儿伤食抽搐呕吐气喘痰属脾肺气虚以六君子加炒黒黄连山栀各二分一剂而顿安一小儿三嵗停食吐泻或用尅之剂更咬牙搐面色青白鼻准青而兼黒手足指冷眉唇搐动此脾胃虚弱而肝木乘之用六君子加木香柴胡升麻二剂顿安
　　百日内搐真者不过两三次必死假者频不死真者内生惊癎假者外伤风冷血气未实不能胜任故搐口中气用大青膏涂浴体二法
　　薛按前症多因胎中受患或乳母郁怒传儿或儿脾伤自病当固元气为主而兼调治其母仍参吮乳不能治之后仿此
　　李司户孙百日搐日三五次或作胎惊治之不应即用大青膏豆许并浴体二法三日而愈盖婴儿血气未实不能胜外邪而搐故用浴体法凡搐频者风在表易治宜散搐稀者风在脏难治宜补脾
　　愚治一小儿百日内患抽搐痰涎自流用惊风药益甚视其面色黄白仍用六君子补中益气二汤而愈一小儿面青黒或痿黄审其母素有鬰怒所致用加味逍遥散加味归脾汤治其母其子亦愈
　　一小儿月内搐鼻塞余以为风邪所伤以六君子加桔梗细辛子母俱服更以葱头七茎生姜一片细擂摊帛上两掌防温贴子间半晌鼻利搐止一小儿未两月搐呕乳腹膨作泻余以为乳多伤脾胃用五味异功散加漏芦母服之子服数滴而寻愈
　　癫癎症治
　　凡治五癎皆随脏治之每脏各有一兽之形并用五色丸治小病也而重者死病甚者亦死若反折上窜其声如犬症属肝也若目瞪吐舌其声如羊症属心也若目直腹痛其声如牛症属脾也若惊跳反折手纵其声如鸡症属肝也若肢体如尸口吐涎沬其声如猪症属肾也
　　薛按姙娠若遇惊恐则必内应于胎故一月足厥隂脉养惊则肝受病二月足少隂脉养惊则胆受病三月手少隂脉养惊则心受病四月名为离经五月足太隂脉养惊则脾受病六月足阳明脉养惊则胃受病七月手太隂脉养惊则脉受病八月手阳明脉养惊则大肠受病九月足少隂脉养惊则肾受病是脏腑纳气于丹田自肝至肾十经滋养而生此则胎中所致也若既生之后或惊恠所触或乳哺失节或乳母饮食起居六淫七情脏气不平亦致是症须察见症属于何经更别隂阳虚实以调补脾胃为主否则不时举甚至不救
　　愚治一老生子周嵗秋初暴冷勿搐似癎搐过则气息淹淹此元气虚弱所致用补中益气汤而安一小儿十嵗一小儿七嵗各有癎症嵗二次后因出痘及饮食停举频数并用六君子补中益气二汤顿安
