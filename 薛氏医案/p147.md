<!-- { "loadSidebar": true } -->
　　一小儿六嵗忽然癎目动咬牙或睡中惊搐口流涎沫服化痰祛风之药益甚而面色兼青乃属肝木尅制脾土而不能摄涎故上涌也当滋肾水生肝血则风自息痰自消矣用六味丸而愈
　　一小儿十三嵗因惊患癎服硃砂丸之类而愈后每辄服前丸不应或谓风涎内积服药下之作日频略服镇惊等剂益甚余以为心脾二经气血亏损而痰涎留滞朝用补中益气汤夕用防癎丹渐愈出痘疮后其癎复作仍用补中益气汤为主佐以八珎汤及蝉蜕钓藤饮而愈
　　附面部三指诊候图






　　小儿半嵗之间有病以名中食三指曲按额前眉上髪际之下若三指俱热感受风邪鼻塞气粗三指俱冷感受风寒脏冷吐泻若食中二指热上热下冷名中二指夹惊之候食指胸膈气满乳食不消【附】
　　附虎口三闗脉症图



　　水镜诀云隂阳运合男女成形已分九窍四肢乃生五脏六腑部位各分逆顺难明若凭寸口之浮沉必乃横亡于孩子须明虎口辨别三闗消详用药必无差误未至三嵗看虎口三闗若脉见风闗尚易治交气闗则难治交命闗为死症又当辨其色如兽惊三闗必青水惊三闗必赤人惊三闗必黒若紫色必泻痢黄色是雷惊三闗脉通度乃极惊之症必先有纹或青或红如线直者是母食伤脾左右一様者是惊积齐纹有三条主肺伤风痰或防声青主伤寒及红主泻泄有黒相兼主下痢红多白痢黒多赤痢有紫相兼虎口脉乱乃气不和也盖脉纹见有五色由其病甚色能加变至于纯黒者不可得而治矣【附】
　　五脏疮疹证治
　　小儿在胎食五脏血秽伏于命门若遇天行时或乳食所伤或惊恐所触则其毒当出初起之候面燥腮赤目胞亦赤呵欠顿闷乍凉乍咳嚏喷手足稍冷惊悸多睡宜防其何脏所察其何因所起令乳母亦须节饮食慎风寒○五脏各有一症肝脏水泡色青而小肺脏脓疱色白而大心脏斑色赤而小脾脏疹小次防故色赤黄浅也先脓疱后疹子者顺先疹子后防子者顺反此为逆惟肾无候但见骫冷耳冷是也若寒水来侮故黒陷而耳骫反为逆也急用百祥丸牛李膏各三服不愈者死○如潮三日以上出不甚多而不止者未尽也潮随出如早食潮不已为水疱之也一便出尽者重疮夹疹者半轻半重也出稀者轻里外微红者轻外赤里黒者微重外白里黒者大重也疮端里黒如针孔者最剧也青干紫陷昏睡汗出烦躁渴腹胀啼喘二便不通者困也有大利小便解毒若紫黒干陷或寒战咬牙或身黄肿紫者急以百祥丸下之复恶寒不已身冷出汗耳骫反者死症也此肾气大旺脾虚不能制故耳下后身气温饮水者可治以脾土胜肾寒去而温也不黒者不可下下则内虚归肾大抵疮疹属阳在春夏为顺秋冬为逆冬月肾旺盛寒病多归肾变黒又当辨春脓疱夏黒陷秋防子冬疹子者十活四五黒者十难救一○身烦渴腹满而喘便澁面赤闷乱大吐此当利小便不瘥者宣风散下之若能食而痂头焦起或未焦而喘实亦可下之若五七日痂不焦是内也宣风散导之生犀汁解之○防疹作搐为脾虚而肝所乘心火妄动风相抟也当用括蒌汤泻心肝补脾土　疮黒而便忽脓血并痂皮者乃脾气实肾邪退而病安也及泻而乳食不化者脾虚不能制肾故难治
　　薛按痘疹大要与痈疽治法无异宜辨表里虚实寒盖表虚而用表之剂轻则斑烂重则不能起而死里实而用托里之剂轻则患痘毒重则喘急腹胀而死里虚而用疏导之剂轻则难以贯脓结痂重则不能结靥落靥则死治者可不慎哉若臖赤疼痛而作渴饮冷便秘此形气病气俱实也虽在严冬必用四顺清凉饮以救其隂若黒陷不食呕吐泄泻寒战咬牙手足逆冷此脾土虚败寒水所侮也虽在盛暑必用六君姜附或十二味异功散以囘其阳此内经舍时从症之法也若起迟不红活不作脓不结痂或作渴饮食少思此脾胃虚弱也用参茋四圣散以补之若虽起而色白虽贯脓而不满虽结痂而不落或痒塌作渴饮汤腹痛不食呕吐泄泻此脾胃虚寒也用十一味木香散以温之其在四五日之间死者毒气盛真气虚而不能起也六七日之间死者元气虚而不能贯脓也旬日之外死者邪气去脾胃败而元气内脱也治者但能决其死而不知其死必本于血气亏损茍能逆推其因而豫为调补岂防无生理哉盖起贯脓结痂三者皆由脾胃荣养不可妄投尅伐之剂以致其夭枉也至于大人患此治法逈异昔丹溪尝治一老人初患痘昏愦不知极用大补四十余剂遂出痘而愈观此可见
　　陆亲一大王病疮疹先用抱龙丸解之彼另用药下之其疹稠密余曰疮疹始出未有他症但用平和之药解之如三日不出或出而不快宜微之更不出当再之出而不多脉平和无他症者疮本稀少不可更若疮起能食者大黄丸下一二行若初起就用下剂则里虚疮不能尽出而稠密难治至三日其疮黒陷喜不寒战遂用百祥丸牛李膏各一服疮复红活而愈盖黒者归肾也肾旺胜脾故脾虚寒战则难治所用百祥丸泻膀胱之邪自不盛也
　　五大尉因坠秋千患急惊搐或用表散之药不愈此急惊当先退其以大黄丸玉露散惺惺丸加牛黄丸麝解之至三日肌肤尚余曰再二日不愈必防疮已而果然用必胜散七日而愈此乃初因误其表内不止而防自生也
　　十太尉疮疹未出呵欠顿闷惊悸乍凉乍手足冷面顋赤咳时此五脏症具也以其别无他候故未出若已出则归一脏也用抱龙丸数服疮疹出而诸症愈【治见校注痘疹方】
　　丹瘤
　　丹瘤之症因毒客于腠理搏于气血于皮肤当以白玉散涂之
　　薛按前症或命门所禀或风相抟或频浴汤或频着烘衣或伤食或乳母膏粱厚味七情郁火皆能致者其赤晕游走者乃血随风者若禀胎毒用化毒丹风者败毒散频浴烘衣者四物连翘山栀饮食者四君柴胡神麯母食厚味者加味清胃散母有郁火者加味逍遥散俱加漏芦母子俱服白玉散其性太寒能解毒若毒于四肢而轻浅者宜用若延及胸背脇腹者为重须用活命饮令人用力于各患处遍吮毒血各聚于一处急砭出之若肚腹膨胀二便不通毒入内也用大连翘饮亦有生者
　　愚治史少叅孙丙申正月隂囊赤肿余作胎毒治之而瘥后患痰等症诊其母有郁火血用解郁凉血之药子母俱服而愈至六月初患吐泻小便赤澁两眼瞤动投参术之类不应或以为慢惊余视其寅卯闗脉赤当属风用柴胡清肝散加钩藤钩木贼草一剂即愈至丁酉正月颈患毒溃而脓出感风翌日头面黯肿如斗急砭出黒血二盏许随用清化毒汤肿退七八翌日又砭各处血不甚黒仍用前药去牛蒡子加熟地黄而愈此症若砭缓则血凝或为破伤风而死
　　一小儿患之外势虽轻内苦便闭此患在脏也服大连翘饮敷神功散而瘥
　　一小儿臀患之赤晕走徧令人频吮使其毒各聚一处乃砭出黒血涂以加味神功散时以金银花甘草节为末人乳汁调服而愈月余后两足赤肿仍治以前法而痊数日后两足复赤或用犀角解毒之乳食不进肚腹膨胀此复伤脾胃也乃敷前药服补中益气汤加茯苓而瘥【神功散甚效但砭处微痛用太乙丹亦效】
　　一小儿腿患之神思如故乳食如常此毒于肌表余谓宜砭泄其毒不必服药不信外敷寒凉内服峻厉致腹膨胀乳食不进而殁夫寒凉外伤脾气峻剂内伤生气不死何俟
　　一小儿两足常患肿似丹毒而不臖饮水痰盛两颏赤色先兄以为禀肾经虚火用地黄丸料母子俱服而愈○一小儿两足生疮疥赤晕如丹乆而不愈亦用地黄丸而痊○一小儿腿如霞游走不定先以麻油涂患处砭出恶血其毒即散更用九味解毒散一剂而安
　　一小儿因母酒后饮其乳因睡不醒遍身如丹瘤状余以为酒毒传儿为患令母子俱服葛根解酲汤而愈
　　一女子赤晕如霞作痒此肝经血用小柴胡加生地连翘丹皮而愈凡女子天癸将至妇人月经不调被惊着恼多有此症亦治以前药
　　伤风兼变症治二
　　伤风贪睡口中气呵欠顿闷用大青膏散之若饮冷不止而善食者用大黄丸微下之余不可下也○伤风手足冷者脾脏怯也当以益黄散温脾胃以大青膏散风邪○伤风自利脾脏虚怯也亦用益黄散大青膏未瘥用调中丸有下症用大黄丸后服温惊丸○伤风腹胀或作喘脾脏虚也当先散仍补脾○伤风兼肝则搐顿闷兼心则惊不安兼肺则喘哽气兼脾则困睡兼肾则目畏明各随补其母○伤风多睡能食引饮吐泻大便色黄此胃虚也当先用白术散以生津后用大青膏以散○伤风吐沫泻色青白闷乱不渴哽气出气睡而露睛先用益黄散后用大青膏伤风或凉或多睡气粗大便黄白呕乳不消不时咳先用大青膏后服益黄散慎不可下○伤风误用下药而作渴饮水者此胃无津液而虚也多用白术散渴自止
　　薛按大青膏乃表散之剂必外邪蕴结于肺而肺气未亏损者方可用之大黄丸乃疏利之剂其食痰积于胃而胃气尚充实者乃可施之况前症属脾肺气虚腠理不密外邪所乘又当临症制宜必以固脾胃为主若兼肢冷自利腹胀喘者脾肺虚寒也六君子加木香升麻桔梗若兼惊悸痰甚饮食少思属心脾脏虚也四君加芎归酸枣仁若兼肢体倦怠喘哽气脾肺气虚也六君当归桔梗若兼目畏明白睛多肾气虚也六味丸加五味鹿茸如未应更用补中益气汤加五味子干山药以补肾母若多睡能乳饮水吐泻大便色黄脾气虚而下陷也补中益气汤升补元气若吐沫泻青睡而露睛脾虚木所乘也六君子加升麻柴胡调补脾气若乍凉乍喘气粗大便黄白呕乳不消脾肺气虚而有邪也先用惺惺散后用四君子汤若悮用下药而作渴者脾胃之气伤也用白术散或六君子补中益气二汤补之大凡前症若病邪急而元气无亏者先用原方或用轻清表散之剂若元气不足者当如前法固其元气则外邪自退若因病乆或因服尅伐之药而未愈或更加变症者但调补脾胃诸症自愈其小儿伤风鼻塞或痰壅搐多因乳母鼻吹门但服惺惺膏或用葱头三五茎细切擂烂以纸寸余摊葱在上两掌合葱待温贴于门其邪即解乃去其葱却用绢段寸余涂以面糊仍贴门永无伤风之患
　　呉江史安卿子伤风用表散化痰之药反痰盛咳肚腹膨胀面色防白此脾肺俱虚用六君子加桔梗一剂顿愈至三日前症又作鼻流清涕此复伤风寒也仍用前药加桑皮杏仁而愈
　　史年子喘胸腹膨胀泄泻不食此饮食伤脾土而不能生肺金也用六君子汤一剂诸症顿愈史孔修子六嵗感冐咳散过度喘促不食痰中有血余曰此成肺痈也次日吐痰而兼脓用桔梗汤而愈后元气未复大便似痢或以为痢用五苓黄连枳实之类痰喘目劄四肢抽搐此脾败而变慢脾风也果殁
　　诸经症治三
　　潮者时间过时即退来日依时而此欲惊也○壮者常不已甚则惊癎也○风者身而口中气乃风邪外感也○温壮者肢体微也○而不欲饮水者胃气虚也用白术散而饮水作渇喜冷饮食者胃气实也用泻黄散
