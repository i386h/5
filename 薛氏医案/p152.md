<!-- { "loadSidebar": true } -->
　　右为末以虾蟆膏杵丸麻子大毎服一二十丸煎人参汤下
　　薛按疳之为患乃肝脾虚热津液干涸之症前方乃専于治疳清热之剂若脾胃虚弱者当佐以六君子汤调补胃使邪气退庶可収全功也
　　兰香散　治鼻疳赤烂
　　铜青　轻粉【各五分】兰香叶【二钱烧灰】
　　右为末干贴
　　白粉散　治诸疳疮
　　海螵蛸【三分】白芨【二分】轻粉【一分】
　　右为末先用浆水洗拭干贴
　　薛按前二方治表之药如未愈用四味肥儿丸以治其内
　　四味肥儿丸　治食积脾疳目生云翳口舌生疮牙根腐烂发热瘦怯遍身生疮又治小便澄白腹大青筋一切疳症
　　黄连【炒】芜荑【炒】神麯　麦芽【炒各等分】
　　右为末水糊丸桐子大毎服一二十丸空心白滚汤下
　　蟾蜍丸　治无辜疳症一服虚热退二服烦渇止三服泻痢愈
　　蟾蜍【一枚夏月沟渠中取腹大不跳不鸣身多防者】
　　右取粪蛆一杓置桶中以尿浸之却将蟾蜍跌死投与蛆食一昼夜用布袋盛蛆置急流中一宿取出瓦上焙干为末入麝香一字粳米饮丸麻子大毎服二三十丸米饮下其效如神
　　芜荑散　治虫动口内流涎
　　白芜荑　干漆【炒各等分】
　　右为末毎服五六分米饮下
　　安虫散　治虫动心痛
　　胡粉【炒黄】槟榔　川练子　鹤膝【各三钱】枯白矾【二钱五分】
　　右为末毎服五六分痛时米饮调下
　　薛按虫动之因多属胃气虚弱或闻饮食气味而动前二方乃化虫之剂若因脾胃虚弱者须当调补中气
　　史君子丸　治臓腑虚滑及疳瘦下痢腹脇胀满不思乳食
　　史君子【肉一两面煨】甘草【炙】厚朴【姜汁炙】青黛【五钱】陈皮【二钱五分】诃子肉【半生半煨】
　　右为末炼蜜丸芡大毎服三五丸米饮化下
　　白玉散　治丹瘤
　　白土【二钱五分】寒水石【半两】
　　右为末用米醋或新水调涂
　　薛按前方性味寒凉六腑受患毒发于表二便调和乳食如常固为可用若胃气虚弱者反凝滞瘀血益増其患重者须吮毒血各聚于一处砭出以泄之遍身者当随其患处各吮聚砭之更服仙方活命饮大便不通者更加大黄如不应用大连翘饮治法虽多无如砭法为良百日内患者难治
　　神功散　治疮疡肿臖作痛未成者敷之即散已溃者敷之即愈丹瘤用之尤妙但砭缝作痛
　　黄栢【炒】蒲黄　青黛【真正者】人中白【煅各等分】
　　右为末敷之
　　仙方活命饮　治一切疮毒未成内消已成即溃能消毒排脓止痛之圣药也若脓出而肿痛不止者元气虚也当补之
　　穿山甲　白芷　防风　没药　甘草　赤芍药当归尾　乳香　天花粉　贝母【各钱】　金银花陈皮【各三钱】皂角刺【三钱】
　　右毎服二三钱酒水各半煎
　　塌气丸　治肚腹虚胀
　　胡椒【一两】蝎尾【五钱去毒】
　　右为末面糊丸粟米大毎服一二十丸陈米饮下薛按前症属脾肺虚水气泛而喘急浮肿必兼温补脾土以生肺金而气自运行矣但前药性属辛热虽能袪散寒邪而恐真气反伤不可过剂
　　消积丸　治食积大便酸臭发热
　　丁香【五个】缩砂【十二个】乌梅肉【三个】巴豆【二粒去皮心膜】
　　右为末面糊丸黍米大毎服五七丸温水下
　　薛按前症若食积既去而热不退或作呕少食宜用五味异功散以补胃气或用四君子加藿香半夏以安中气若兼泄泻用六君子汤如不应加升麻柴胡以升补脾气若久泻不已宜用补中益气汤以升补阳气若虚寒加炮姜木香如不应兼以安神丸以补脾肾若体瘦潮热口渇大便不调宜用肥儿丸以消疳积
　　保和丸　治食积
　　山查【二两】神面【二两】半夏　茯苓【各一两】陈皮　连翘萝卜子【各五钱】
　　右为末粥糊丸桐子大毎服一二十丸白汤下
　　清中解郁汤　治脾气虚弱饮食停滞郁热生痰或身发赤晕
　　白术【炒】茯苓　陈皮　山栀【炒】山查　神麯【炒】麦芽【炒】川芎　桔梗　甘草【炒各五分】
　　右毎服二三钱水煎
　　四神丸　治脾肾禀虚泄泻不食或不时去后不实或乳母患此致儿为患
　　肉豆蔲【二两】补骨脂【四两】五味子【二两】呉茱萸【一两】
　　右为末用水二碗生姜八两红枣一百枚煮熟取枣肉和末丸麻子大毎服二三十丸空心食前白汤下子母并服
　　香连丸　治赤白痢疾并水泻暑泻
　　黄连【净二十两】呉茱萸【去梗十两】
　　右先将二味用热水拌和入磁器内置热汤中顿一日同炒至黄连紫黄色去茱用连为末毎末四两入木香末一两淡醋米饮为丸如麻子大毎服四五十丸白滚汤下
　　五苓散　治霍乱吐泻躁渇饮水小便不利
　　泽防【五钱】猪苓　官桂　赤茯苓　白术【各三钱】
　　右为末毎服一二钱白汤调下
　　薛按前症若津液偏渗于大肠大便泻而小便少者宜用此药分利若隂阳已分而小便短少者此脾肺气虚而不能生水也宜用补中益气汤加麦门五味虚火上炎而小便赤少者此肺气受伤而不能生水也用地黄丸加麦门五味
　　大黄丸　治风热便秘饮水
　　川芎【五钱】甘草【炙二钱五分】大黄【一钱酒洗蒸晒】黑牵牛【五钱半生半炒】
　　右为末糊丸麻子大毎服数丸温蜜水下
　　薛按前方乃内疏之峻剂审其因果属臓内实热方可用
　　白虎汤　治伤暑烦躁身热痰盛头痛口燥大渇知母【一两五钱】石膏【四两】白粳米【八钱】甘草【炙五钱】
　　右为末毎服一二钱水煎
　　羌活散　治风邪所伤头目昏痰涎壅滞肢节烦疼羌活　前胡　麻黄　白茯苓　川芎　黄芩甘草【炙】蔓荆子　枳殻【麸炒】细辛　石膏【另研】菊花防风【各一两】
　　右为末毎服一二钱水煎
　　地骨皮散　治壮热作渇
　　地骨皮　茯苓　甘草　柴胡　半夏　人参知母【各等分】
　　右为末毎服一二钱水煎
　　大羌活汤
　　羌活　独活　防已　防风　黄芩　黄连　苍术　白术　甘草【炙】川芎　细辛【各二钱】知母　生地黄【各一钱】
　　右为末毎服一二钱水煎热服
　　人参羌活散　治伤寒时气头疼发热
　　人参　羌活　独活　柴胡　前胡　桔梗　茯苓　枳殻【麸炒】川芎　天麻【各二分】地骨皮【二分】甘草【炒一分】
　　右入薄荷三叶水煎
　　薛按前方乃解肌发表化痰利气之剂然元气虚者宜用清肺散
　　秘清肺散　治感冒发热鼻流清涕或咳吐痰轻者勿药自愈重者用此轻和之剂
　　橘红　半夏【炮】桔梗【炒】川芎【各五分】白茯苓【七分】甘草【炙】防风【各四分】薄荷　白术【一钱】桑白皮【蜜炙各七分】枯黄芩【炒各三分】
　　右毎服二三钱姜水煎
　　薛按前症若风邪退而痰热不止但健中气则痰自化而病自愈若専用化痰利气则中气愈虚痰热愈甚矣
　　败毒散　治伤风时气寒热咳
　　人参　茯苓　甘草【炒】前胡　川芎　羗活　独活　桔梗　柴胡　枳殻【麸炒各等分】
　　右为末毎服一二钱生姜薄荷水煎
　　薛按秘云小儿虽有感冐伤风鼻塞流涕发热咳以降痰为主畧加防解凡散利败毒非防稚所宜或冐轻者不必用药一二日自愈窃谓前症若手足冷或腹胀脾虚也用六君子汤加柴胡升麻若腹胀或气喘肺虚也用四君子汤加柴胡升麻葢肺虚则凑理不宻外邪易感发表之后其邪既去即补脾肺以实其表庶无变症矣
　　百部丸　治肺寒壅防喘
　　百部【炒】麻黄【各三分】杏仁【四十个防炒水煮】
　　右为末用蜜丸皂子大毎服一二丸姜汤化下
　　麻黄汤　治伤风发热无汗咳喘急
　　麻黄【去节三钱水煮去沫漉出晒干】肉桂【二钱】甘草【炙一钱】杏仁【七个去皮尖麸炒黄研膏】
　　毎服一钱水煎服以汗出为度自汗者不宜服薛按前方乃发表出汗之剂审其寒邪在表宜用若邪既去宜补脾肺以实其表庶风邪不能再入徃徃表散之后热不退复行发表多变坏症
　　地黄清肺饮　治肺疳咳痰唾稠粘
　　阿胶【一钱面炒】马兠铃　甘草【炙各五分】防粘子【二分炒】杏仁【七枚去皮尖】糯米【十粒炒】
　　右毎服一钱水煎
　　葶苈丸　治伤风咳面赤身热痰盛喘促
　　黑牵牛【炒】杏仁【炒黄研膏】汉防已【各一两】甜葶苈【隔纸畧炒】
　　右为末入杏膏蒸枣肉捣丸麻子大毎服十丸姜汤下
　　薛按前方行气导湿之峻剂若脾肺虚热而致诸症者当调补中气为主若果系前症宜用惺惺散参苏饮清肺丸茯苓半夏汤选用之
　　惺惺散　治伤寒时气风热痰壅咳
　　桔梗　细辛　人参　甘草【炙】白茯苓　白术【炒】蒌根【各等分】
　　右为末毎服二钱入薄荷五叶水煎
　　参苏饮　治感冐风寒或腹胀少食泄防呕吐或手足并冷喘促痰涎
　　人参　紫苏　陈皮　半夏　茯苓　枳殻【麸炒】桔梗【炒】前胡　干葛　甘草【炒各五分】木香【三分】
　　右为末毎服一二钱水煎
　　茯苓半夏汤　治胃气虚弱痰涎恶心或饮食不化呕吐发搐或睡卧不寜口流痰涎或乳母脾胃虚弱饮食不节以致儿患前症亦宜用此药主之
　　白术【炒】茯苓　半夏　神麯【炒各一钱】大麦【炒五钱】陈皮天麻【各三钱】
　　右毎服一二钱水煎
　　甘桔散　治咳吐热涎咽喉不利
　　甘草【炒二两】桔梗【一两米泔浸焙】
　　右为末毎服二钱入炮阿胶半斤水煎服
　　薛按前症若风热蕴于肺而咳脓血用桔梗汤若心火克于肺而吐痰涎用人参平肺散
　　桔梗汤　治咳吐脓痰中有血已成肺痈症
　　桔梗【炒】贝母　当归【酒浸】蒌仁　枳殻【麸炒】薏苡仁桑白皮【炒】百合【蒸各一钱五分】五味子【炒】甜葶苈【炒】地
　　骨皮　知母【炒】甘草节　防己　黄茋【炒】杏仁【各五分】
　　右毎服一二钱水煎
　　人参平肺散　治心火尅肺咳喘呕痰涎壅盛胸膈痞满
　　人参　橘红　甘草【炙】地骨皮【各五分】茯苓　知母【炒各七分】五味子【炒】青皮　天门冬【各四分】桑白皮【炒一钱】
　　右毎服一二钱水煎
　　小柴胡汤　治伤寒温热患身热恶风头痛项强四肢烦疼寒热徃来呕哕痰实及治中暑病疟
　　柴胡【八钱】半夏【汤炮】黄芩　人参【各三钱】甘草【炙二钱】
　　右毎服一二钱姜水煎
　　加味小柴胡汤　治乳母肝火发热等症致儿为患即小柴胡加山栀牡丹皮水煎子母并服以下仿此
　　加味逍遥散　治乳母肝脾气血虚弱发热致儿为患当归　白术　茯苓　芍药【炒黄各一钱】柴胡　牡丹皮　山栀【炒】甘草【炒各五分】
　　右水煎服
　　柴术参苓汤　治肝火血热遍身瘙痒或起赤晕或筋挛结核
　　白术【炒】人参　茯苓【各一钱】柴胡　川芎　山栀芍药【炒】甘草【炒五分】熟地黄【自制】当归【各八分】
　　右水煎服
