<!-- { "loadSidebar": true } -->
　　右为末每服一二钱水煎【新増】
　　愚按前方云治心经虚热其所用药多属泻心泻肝脾之剂虚热二字恐鲁鱼也如心经自病而血虚热者用秘防安神丸脾夺虚心之气而热者用秘防补脾汤肝木不能生心火而虚热者用地黄丸
　　秘防安神丸　治心血虚而睡中惊悸或受惊吓而作人参　半夏【汤泡】酸枣仁【炒】茯苓【各一钱】当归【酒洗】橘红赤芍药【炒各七分】甘草【炙三分】五味子【五粒杵】
　　右为末姜汁糊丸芡实大每服一丸生姜汤下
　　地黄丸【方见肾症】
　　补心散【方见惊啼】
　　泻白散【方见肺脏】
　　柴胡清肝散【方见热症】
　　泻黄散【方见脾脏】
　　秘防补脾汤【方见惊啼】
　　脾脏
　　钱仲阳云脾主困实则困睡身热饮水或不饮水虚则吐泻生风脾胃虚寒则面防白目无精光口鼻气冷肌体瘦弱吐水腹痛不思乳食用益黄散下利用调中丸伤风手足冷者脾脏怯也先用益黄散补脾后用大青膏发散脾病见四季皆仿此顺者易治逆者难治脾怯当面赤黄若兼五脏相胜随症治之又张洁古云脾主湿自病则泄泻多睡体重昏倦若肝乘脾为贼邪心乗脾为虚邪肺乘脾为实邪肾乘脾为微邪凡脾之得病必先察其肝心二脏盖肝是脾之鬼心是脾之母肝气盛则鬼邪有余心气亏则生气不足当用平肝气益心气若诊其脉肝心俱和则脾家自病察其虚实而治之窃谓前症实者病气实而形气虚也若面色防白吐泻腹痛口鼻气冷属寒水侮土宜用益黄散若面青唇黯吐泻手足并冷此脾土虚寒用干姜理中汤若面色痿黄手足不冷此脾土虚弱用人参理中汤若伤风手足并冷吐痰咳吐泻腹胀此脾肺气虚用五味异功散实脾气加防风升麻散外邪若发于寅邜之时用六君柴胡升麻补脾土平肝木若面黄者脾之本色也面赤者火生土为顺面青者木克土为逆当平其所胜以补元气为善
　　大青膏【方见肝脏】
　　调中丸【方见脾胃虚寒】
　　人参安胃散　治脾胃虚弱伤热乳食呕吐泻痢人参【一钱】黄茋【一钱】生甘草　炙甘草【各五分】白茯苓【四分】陈皮【二分】黄连【炒二分】白芍药【酒炒七分】
　　右为末每服二钱水煎
　　愚按东垣云益黄散内有丁香青皮之辛热盖为寒水侮土而设也若因热药巴豆之类损其脾胃或因暑热伤乳食而成吐泻口鼻气热而致慢惊者宜用前散
　　益黄散　治脾虚吐泻不食米谷不化困倦力少滑肠夜起并疳虚盗汗涎流口角
　　陈皮【一两】丁香【二钱】诃子【炮去皮】青皮【去白】甘草【炙各半两】
　　右为末每服一钱水煎服
　　愚按前症若脾土虚寒或寒水侮土而呕吐泄泻手足并冷或痰涎上壅睡而露睛不思乳食宜用此方若因脾土虚弱吐泻者用六君子汤加柴胡如不应或手足俱冷属虚寒也更加木香炮姜若因乳母脾虚肝侮必治以前药若乳母郁怒致儿患前症母服加味归脾汤
　　钱氏泻黄散【一名泻脾散】　治脾热吐舌
　　藿香叶　甘草【各七分】山栀仁【一両】石膏【五钱】防风【二两】
　　右用蜜酒防炒为末每服一二钱水煎
　　愚按前症若作渇饮冷卧不露睛手足热甚或遍身发黄属胃经寔热宜用泻黄散若作渇饮汤卧而露睛手足并冷属胃经虚热宜用异功散若面青搐搦乳食少思肝乘脾也用秘防补脾汤若面赤惊悸身热昏睡心乘脾也用秘防安神丸若面白喘肢体倦怠肺乗脾也用补中益气汤若唇黑泄泻手足指冷肾乘脾也用益黄散病后津液不足口干作渴宜用七味白术散若乳母膏粱厚味七情郁火所致当审其因而治其母
　　人参理中汤【方见伤寒表里】
　　五味异功散【方见天钓内钓】
　　六君子汤【方见天钓内钓】
　　肺脏
　　钱仲阳云肺主喘实则闷乱喘促或饮水虚则硬气出气短气若肺盛复感风寒则胷满气急喘用泻白散肺热则手掐眉目鼻面用甘桔汤肺虚热则唇色深红少用泻白散肺怯则唇色白用阿胶散若闷乱气粗喘促哽气者难治肺病久唇白者此脾肺子母皆虚也若白如猪脂者吉白如枯骨者死如肺病春见肺胜肝也用地黄丸补肝肾泻白散以治肺目淡青必发惊更有赤者当搐为肝怯也又张洁古云肺主燥自病则喘燥则润之若心乘肺为贼邪肝乘肺为微邪肾乘肺为实邪脾乗肺为虚邪凡肺之得邪必先观心脾二脏之虚实若心火铄金当抑心滋肺若脾气虚冷不能相生而肺气不足则风邪易感宜补脾肺若脾实中痞热气上蒸于脾宜泻脾气若心脾平和而肺自病当察虚实治之窃谓肺经郁热用泻白散肺气自虚用四君子汤外邪所乗用参苏饮心火炎铄用人参平肺散中焦实痞用大承气脾不能生肺用异功散夫肺气盛者肺中之邪气盛也其脉右寸必浮而有力宜用泻白散以泻之若肺虚而有热者执肺热伤肺之説而不用人参误矣仍叅其症治之
　　泻白散　化痰止寛气进食
　　地骨皮　桑白皮【炒各一两】甘草【炙一钱】
　　右为末每服一二钱入糯米百粒水煎
　　愚按活人方云喘者肺气盛而有余然气盛当认作气衰有余当认作不足盖肺气盛者肺中之火盛也有余者肺中之邪有余也其脉右寸必浮而有力右頬色赤用前药以泻之前症若乳母感冐风寒肺经蕴热致儿为患用参苏饮若乳毋膏粱醇酒积热致儿是病用清胃散
　　甘桔汤　治风热上攻咽喉疼痛及喉痹妨闷
　　桔梗【一两】甘草【炒二两】
　　右每服二钱水煎
　　阿胶散　治肺虚咳喘急或咳而哽气喉中有声阿胶【一两蛤粉炒】鼠粘子【二钱半炒香】甘草【一钱炙】马兠铃【半两炒】杏仁【七个去皮尖】糯米【一两】
　　右每服一二钱水煎
　　愚按前方乃直治肺金之剂经云虚则补其母若前药未应当用五味异功散以补脾
　　地黄丸【方见肾脏】
　　四君子汤【方见内钓】
　　参苏饮【方见诸热】
　　人参平肺散【方见咳】
　　大承气汤【方见伤寒表里】
　　异功散【方见天钓内钓】
　　清胃散【方见天钓内钓】
　　肾脏
　　钱仲阳云肾主虚无实症惟痘疮实则黑陷更当分别症之虚实假如肺病又见肝症咬牙呵欠者易治肝虚不能胜肺也若目直视大呌哭项急烦闷者难治盖肺病虚冷肝强实而胜肺也视病新久虚实虚则补其母实则泻其子夫肾虚者由胎气不盛则神短顖开目多白睛面色防白此皆难飬縦长不过八八之数若恣色欲不及四旬而亾或有因病而致肾虚者又云肾气不足则下窜盖肾虚骨重惟欲坠下而缩身也肾水隂也肾虚则目无光畏明皆用地黄丸肾病见夏乃水胜火也轻者病自退重者当惊发搐又张洁古云肾主寒自病则足胫寒而逆肾无实疮疹黑陷乃实是水制火也若心乘肾为防邪肺乗肾为虚邪肝乗肾为寔邪脾乘肾为贼邪本脏虚弱正令不行鬼贼尅害当补本脏之正气假令肺病喘见于初春当补肾见于夏救肺见于秋救脾见于冬补心泻本脏乃名寒大扺五脏各至本位即气盛不可更补到所尅位不可更泻然五行之中惟肾水一脏毋盛而反受邪何则肺属金射于皮毛所主者气肾属水主于骨髓所藏者精气之轻浮能上而不能下精之沉重能下而不能上此物性之自能今肺气得热而上蒸则不能下生于肾而受邪矣急服凉药解之此肾病必先求肺或脾经之湿刑克于肾宜去脾湿若脾肺平和而肾自病则察其本脏而治之窃谓下窜等症足不喜覆者盖腰以下皆肾所主乃心气下行于肾部也法用地黄丸壮肾水以制心火若因脾肺虚而不能生肾水者用补中益气汤六味地黄汤以滋化源其疮疹黑陷乃肾虚而邪气实也尤当用地黄丸
　　地黄丸
　　熟地黄【八钱杵膏】山茱萸【肉】干山药【各四钱】泽泻　牡丹皮　白茯苓【各三钱】
　　右为末入地黄膏量加米糊丸桐子大每服数丸温水空心化下行迟鹤膝加鹿葺牛膝五加皮
　　愚按前丸治肾肝血虚燥热作渴小便淋秘痰气上壅或风客淫气患瘰结核或四肢发搐眼目瞤动或咳吐血头目晕或咽喉燥痛口舌疮裂或自汗盗汗便血诸血或禀赋不足肢体痩弱解颅失音或畏明下窜五迟五软肾疳肝疳或早近女色精血亏耗五脏齐损凡属肾肝诸虚不足之症宜用此以滋化源其功不可尽述
　　补中益气汤【方见虚羸】









　　薛氏医案卷五十四
　　钦定四库全书
　　薛氏医案卷五十五
　　明　薛已　订
　　保婴撮要
　　面上症
　　钱仲阳云左腮为肝右腮为肺额为心鼻为脾颏为肾色青主惊积不散欲发风候红主痰积惊悸黄者食积症伤欲作疳癖白主泄泻水谷更欲作吐黑主脏腑欲絶　印堂青主初患惊泻红主大惊夜啼黑主客忤山根青主二次惊泻后发躁黑黄甚者死　年寿平防主夭青主发热生惊黑主利死红主躁死微黄曰平黄甚曰霍乱　承浆青主食时被惊黄主吐逆亦主血利黑主惊风　白眼黑睛黄主有热白睛黄主食积疳痐白睛青主惊风黑睛青主伤寒　眉上青吉忽红主烦躁夜啼黄主霍乱久病红者死　风气二池青主风候紫主吐逆或发热黄主吐逆赤主烦躁夜啼　两颧赤主肺有客热　两太阳青主二次受惊青自太阳入耳者死红主血淋　两脸青主客忤黄主痰溢赤主风热两頬赤主伤寒两頥青主吐虫　两金匮青主第三
