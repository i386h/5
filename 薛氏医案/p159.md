<!-- { "loadSidebar": true } -->
　　十味安神丸　治惊
　　人参　茯苓　麦门冬　山药【各二钱】片脑【二分】朱砂甘草　寒水石【各五分】龙齿【一钱】金箔【二片】
　　右为末蜜丸鸡豆大灯心汤调下一方有马牙硝
　　浴体法
　　天麻【二钱】蝎尾【去毒】朱砂【各五分】乌蛇【肉酒浸焙】白矾【各二钱】麝香【一字】青黛【二钱】
　　右为末每用三钱水三碗桃枝一握煎至数沸温浴之勿浴背
　　涂顖法　治发搐
　　麝香【一字】蝎尾【去毒】薄荷叶【三分】蜈蚣　牛黄　青黛末【各一字】
　　右同研用熟枣肉剂为膏新绵上涂匀贴上四方可出一指许火上炙手频熨百日里外小儿可用此
　　泻青丸【方见肝脏】
　　赤散【方见心脏】
　　地黄丸【方见肾脏】
　　益黄散【方见脾脏】
　　苏青膏【方见慢惊】
　　大青膏【方见肝脏】
　　目睛瞤动
　　目者肝之窍也肝胆属风木二经兼为相火肝藏血血不足则风火内生故目睛为之瞤动经曰曲直动揺风之象也宜用四物益其血柴胡山栀清其肝隂血内荣则虚风自息矣若因肝经血燥而自病者用六味丸以滋其源因肺金克肝木者用泻白散以平金邪若眼眶瞤动者肝木乘脾土也用抱龙丸若愈后惊悸不寐或寐中发搐咬牙目睛瞤动者血虚不能荣筋脉也用补中益气汤或归脾汤加茯苓五味盖有余者邪气实也不足者真气虚也凡病气有余当认为不足况此症兼属肝脾多为漫惊之渐尤当审之
　　治验
　　一小儿三嵗因惊抽搐发热久服抱龙丸等药面色或赤或青余曰始因肝有实邪故宜用前药今面色青赤乃肝经虚热传心矣遂用六味丸以养肝肾佐以六君升麻柴胡以补脾胃诸症顿痊
　　大尹周应昌子患瘰疬恪服化痰之剂虚宜用六君子汤加小柴胡汤若四肢微搐或潮热往来或泄泻呕吐面色痿黄皆脾胃有伤也宜用白术黄茋川芎当归人参陈皮肉豆神麯干葛白芍药黄连炙甘草白茯苓以补胃气若脾胃虚弱者用六味异功散虚寒加木香炮姜若脾气下陷者用补中益气汤以升其阳作渇者用七味白术散以生津液若肝木侮脾者用补中益气汤加茯苓半夏芍药以制肝补脾
　　治验
　　一小儿伤食发热唇动或用养胃汤枳实黄连山查之类更加腹胀午后发热按其腹不痛余以为服前药饮食虽化而脾胃复伤也用六君子汤数剂而痊一小儿伤食发热呕吐唇口服消清热之剂饮食已消热赤如故余曰此胃经虚而安
　　泻青丸【方见肝脏】
　　六味丸【方见肾脏】
　　四君子汤【方见天钓】
　　泻白散【方见肺脏】
　　唇口蠕动
　　唇为脾之华口乃脾之窍又阳明之脉环唇口而交人中阳明胃也是以脾胃虚者多有此症不独病后而已夫脾主涎脾虚则不能收摄多兼流涎或误认为痰而用祛逐之药则精液益枯不能滋养筋脉遂致四肢抽搐病势愈甚原其治法与慢脾风相同当用大补脾胃之药加升麻柴胡切勿用青皮龙胆草之类兼察其色黄者脾弱也青者肝胜也青黄不泽木来克土也青赤相兼木火风热也黑为寒水反来侮土白为气虚亾阳凡此宜用六君子汤加小柴胡汤若四肢防搐或潮热徃来或泄泻呕吐面色痿黄皆脾胃有伤也宜用白术黄茋川芎当归人参陈皮肉豆神麯干葛白芍药黄连炙甘草白茯苓以补胃气若脾胃虚弱者用五味异功散虚寒加木香炮姜若脾气下陷者用补中益气汤以升其阳作渴者用七味白术散以生津液若肝木侮脾者用补中益气汤加茯苓半夏芍药以制肝补脾
　　治验
　　一小儿伤食发热唇动或用养胃汤枳实黄连山查之类更加腹胀午后发热按其腹不痛余以为服前药饮食虽化而脾胃复伤也用六君子汤数剂而痊一小儿伤食发热呕吐唇动服消清热之剂饮食已消热赤如故余曰此胃经虚热耳用四君升麻柴胡四剂而愈
　　一小儿素面白忽然目唇微动时面色青黄良久其唇口手足亦微动此脾虚而肝侮之也用五味异功散加钩藤钩白附子一剂而面青少退再二剂唇口动亦止又用异功散加升麻柴胡四剂而痊
　　一小儿暑月吐泻目唇微动面色青白手足并冷仍用玉露散余谓已变慢脾风也当温补脾胃不信后果殁
　　五味异功散【方见天钓内钓】
　　补中益气汤【方见虚羸】
　　七味白术散【方见积痛】
　　六君子汤【方见天钓】
　　小柴胡汤【方见痓症】
　　四君子汤【方见天钓】
　　惊搐目直
　　小儿忽然惊搐目直者皆肝之风热也若肝虚生风则目连劄而不搐及多欠咬牙若肝经风实则目直大呌呵欠项急顿闷若肝经有热则目直视不搐得心热则搐气热则外生气温则内生其症手寻衣领及乱捻物宜用泻青丸壮热饮水喘闷宜用泻白散凡病之新久皆能引肝风风内动则上入于目故目为之连劄若热入于目牵其筋脉两眦俱不能转视故目直也亦有饮食停滞中焦致清阳不升浊隂不降肝木生发之气不得升致生虚风者须详审之若胷满腹痛呕吐恶食轻则消化痰重则探吐滞积更须审其所伤寒物热物亦有因感冐吐泻致使土败木侮而生虚风者不可遽服惊药宜用六君子加芍药木香柴胡制肝补脾若因脾土虚而自病者用五味异功散凡饮食停滞痰涎壅满而见惊症者寔因脾土虚弱不能生金金虚不能平木故木邪妄动也宜健脾消食其症自愈若辄用惊风之药反成其风而益其病也况脏腑脆嫩不可投以峻厉之剂治者愼之
　　治验
　　姚仪部子毎停食则身发赤晕此饮食内停不消郁热发外用清中解郁汤而愈后患揺头咬牙痰盛发搐吐出酸味伺其吐尽翌日少以七味白术散调理脾胃遂不复患
　　一小儿停食服通利之剂作呕腹胀此脾胃复伤也用补中益气汤而愈
　　一小儿两目动劄手足发搐数服天麻防风丸之类前症不愈其痰益甚得饮食稍愈视其凖头及左颊色青黄余曰脾主涎此肝木克脾土不能统摄其涎非痰盛也遂用六君升麻柴胡钩藤二剂饮食渐进诸症渐愈又用补中益气汤而安
　　九味养脾汤　治小儿大病后面黄肌瘦目动咬牙发少未能强步因误服解表泻利伤克诸药而致者宜长缓调理全复胃气
　　白术【一钱二分】白芍药【酒炒】白茯苓【各八分】人参　陈皮川芎【各六分】甘草【炙】黄茋【蜜炙】当归【酒洗各四分】半夏山查　麦门冬【各六分】
　　右用姜枣水煎服
　　六君子汤【方见天钓】
　　五味异功散【方见天钓】
　　清中解郁汤【方见丹毒】
　　七味白术散【方见积痛】
　　参苓白术散【方见虚羸】
　　补中益气汤【方见虚羸】
　　天麻防风丸【方见伤风咳】
　　睡中惊动
　　小儿睡中惊动由心肾不足所致盖心主血与神肝藏血与防肺主气与魄肾主精与恐小儿脏腑脆弱易为惊恐恐则气下惊则心无所依神无所归且夫人之神气寤则行于目寐则栖于肾今心肾既虚则不能宁摄精神故睡中惊动也治宜清心安神用茯苓补心汤加酸仁茯神五味亦有惊吓而作者因击动其肝故魂不安也治宜鎭惊定魂用安神鎭惊丸若饮食间因惊而停滞者用六君子加神麯厚朴食既消而惊未定用茯苓补心汤若木火太过而心神不寜者用赤散风热相搏者用柴胡栀子散食郁生痰惊动不安者用四君以健脾神麯半夏以化痰山栀芍药以清热
　　治验
　　一小儿夜睡忽然惊动如搐大便酸臭而色青此饮食伤脾而肝旺也先用异功散加柴胡升麻山栀又用四味肥儿丸而愈
　　一小儿不时睡中惊动发搐作渴饮冷左顋青额间赤先用柴胡清肝散加钩藤钩四剂以治肝火后用五味异功散以健脾又用地黄丸补肾肝而安
　　赤散【方见心脏】
　　柴胡栀子散【方见诸热症即栀子清肝散】
　　六味丸【方见肾脏】
　　四君子汤【方见天钓】
　　六君子汤【方见天钓】
　　五味异功散【方见天钓】
　　茯苓补心汤【方见瘖】
　　安神鎭惊丸【方见急惊】
　　目动咬牙
　　小儿惊后目防动咬牙者皆病后亡津液不能荣其筋脉也亦有肝经虚热而生风者当审其气血有余不足而治之其日中发热饮冷而动者气有余也用泻青丸夜间盗汗及睡不宁而动者血不足也用地黄丸或因肝经风邪传于脾肾者亦令咬牙先用柴胡清肝散次用五味异功散六味地黄丸若因脾胃虚热用补中益气汤加芍药山栀实热用泻黄散盖牙牀属手足阳明故也若肝肾热用六味地黄丸
　　治验
　　奚氏女六嵗忽然发惊目动咬牙或睡中惊搐痰涎壅盛或用化痰袪风等药益甚余曰面青而见前症乃属肝木尅脾土不能摄涎而上涌也当滋肾水生肝血则风自息而痰自消矣遂用六味丸而愈一小儿患前症痰涎自流用惊风之药其症益甚脾胃益虚视其面色痿黄口中吐痰用六君子补中益气汤而愈
　　赤散【方见心脏】
　　地黄丸【方见肾脏】
　　泻青丸【方见肝脏】
　　补中益气汤【方见虚羸】
　　六味地黄丸【方见肾脏】
　　六君子汤【方见天钓】
　　揺头便血
　　经曰诸风掉皆属肝木木得风则揺动乃肝经火盛而生虚风也汤氏治郑都承子揺头便血七年用祛风药止血药百试无効此肝经风热所乘土受木克不能摄血而溃入大肠故便血不止遂制清肝益胃汤以平肝益脾祛风热兼服胃风汤旬余诸症悉愈便血者风木揺动则土受凌虐而不能綂血也或食酸味过多以益其肝致令隂结经曰结隂者便血一升再结二升三结三升又邪在五脏则隂脉不和隂脉不和则血留之结隂之病隂气内结不得外行渗入肠间故便血也间亦有乳母恚怒风热炽盛或肝木伤脾使清气不升或风邪侵入大肠者治法若因风热用柴胡清肝散若因怒火用加味小柴胡汤若清气不升脾气下陷者用补中益气汤若风邪侵于大肠者用清肝益胃丸肝经血热妄行者用六味地黄丸脾土不能培肝木者用六君柴胡钩藤钩肝木胜脾土者用四君芍药钩藤钩结隂者用平胃地榆汤
　　治验
　　一小儿伤风咳痰涌余谓脾虚肺弱腠理不宻风邪外乘用六君子汤加桔梗桑皮杏仁而愈后饮食停滞作泻腹胀仍用六君子加山查厚朴而安又停食作泻服消之药更加咳余谓当调补脾土不信自用发表克滞前症益甚更加揺头余以天麻散倍加钩藤钩及异功散而愈
　　一小儿项间结核面色痿黄肌体消瘦咬牙抽搐头揺目劄此肝木尅脾土也用六君子汤及九味芦荟丸顿愈
　　一小儿病后遇惊即痰甚咬牙抽搐揺头作泻略服脑麝朱砂等药以致慢惊而卒
　　清肝益胃丸
　　犀角屑　甘草　全蛇蜕【炙黄】钩藤钩子　麻黄【去节一钱】黄芪【蜜炙】羌活　防风　白芍药　天花粉【各半两】
　　右为末肉杵丸桐子大毎服五十丸食后薄荷汤下
　　海藏食疗云蛇蜕主去风邪明目治小儿一百二十种惊癎寒热等症蛊毒安胎炒用又治风癎弄舌揺头故前方用之
　　平胃地榆汤　治结隂便血
　　白术　陈皮　茯苓　厚朴　葛根【各五分】地榆【七分】干姜【五分】炙甘草　当归　炒神麯　白芍药　人参　益智【各三分】升麻　附子【炮各一钱】
　　右每服一钱水煎服
　　胃风汤【方见偏风口噤】
