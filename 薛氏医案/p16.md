<!-- { "loadSidebar": true } -->
　　黄茋【炙钱五分】甘草【炙】人参　当归【酒拌】白术【炒各一钱】升麻柴胡【各三分】陈皮【一钱】
　　右姜水煎服
　　六君子汤即异功散加半夏
　　十全大补汤　治诸臓亏损气血俱虚恶寒发热或自汗盗汗便血吐血或大便不实饮食少思或胸腹作痛口舌生疮或耳目不明牙齿不固
　　人参　白术　白茯苓　黄茋　当归　熟地【酒洗蒸焙】川芎　白芍药【炒各一钱】肉桂　甘草【炙各五分】
　　右姜水煎服
　　八珍汤　治脾胃亏损气血俱虚乃内伤之症葢人之生以脾胃为主脾胃一虚诸臓失所百病生焉即前方大补汤去黄茋肉桂
　　当归补血汤　治肌热躁热目赤面红烦渴引饮昼夜不息脉洪大而虚重按全无此脉虚血虚也若误服白虎汤必死
　　当归【三钱】黄茋【炙一两】
　　右水煎服
　　加味清胃散　治脾胃有热口内生疮或齿作疼或龈腐烂即前方加犀角连翘甘草
　　小柴胡汤　治肝胆经症寒热往来或晡热朝热不欲饮食或口苦耳聋咳发热或脇痛胠满转侧不便或泻痢咳呕吐酸水
　　柴胡【一钱】黄芩【一钱五分】半夏【一钱】人参【一钱】甘草【炙五分】
　　右姜水煎服
　　加味小柴胡汤　治妇女经行感冒发热热入血室寒热如疟昼则安静夜则发热妄语或素血虚大劳大怒火动热入血室亦能致此即前方加生地黄
　　当归六黄汤　治气血虚而发热盗汗等症
　　当归【二钱】黄茋【炒】生地黄　熟地黄【各一钱】黄连【炒焦】黄芩【炒焦】黄栢【炒焦各五分】
　　右水煎服
　　黄芩清肺饮　治肺热而小便不利
　　黄芩　山栀【各一钱】
　　右水煎服不利加盐豉二十粒
　　六味丸一【名地黄丸加肉桂两名加减八味丸】治肾虚发热作渴吐痰小便淋沥头晕眼花咽燥唇裂齿不坚固腰腿酸软自汗盗汗便血诸血失瘖水泛为痰之圣药血虚发热之神剂
　　熟地【八两杵膏】山茱茰【肉】干山药【各四两】牡丹皮　白茯苓　泽泻【各三两】
　　右各另为末和地黄加炼蜜丸桐子大每服七八十丸空心食前白滚汤下地黄须自制
　　八味丸　治命门大衰不能生土以致脾胃虚寒饮食少思或脐腹疼痛或多漩溺即前方加桂附各一两
　　加减八味丸即六味丸加肉桂一两
　　加减济生肾气丸　治脾肾虚腰重脚肿湿饮留积小便不利或肚腹肿胀四肢浮肿气喘痰甚或已成水症其效如神
　　白茯苓【三两】附子【半两】川牛膝　桂　　泽泻　车前子　山茱茰　山药　牡丹皮【各一两】熟地黄【四两搯碎酒拌杵膏】
　　右为末和地黄膏加炼蜜丸桐子大每服七八十丸空心米饮下
　　四物二连汤　治血虚发热或口舌生疮或昼安夜热当归　川芎　芍药　熟地黄　胡黄连　宣黄连【各一钱】
　　右作一剂水煎服
　　白虎汤　治胃热作渴暑热尤效
　　知母【一钱五分】石膏【四钱】粳米【一合】
　　右作一剂水煎服
　　钱氏益黄散　治脾土虚寒寒水反来侮土而呕吐不食或肚腹作痛或大便不实手足逆冷等症
　　陈皮【一两】青皮　诃子肉　甘草【炙】丁香【二钱】
　　右为粗末每服四钱水煎服
　　二神丸　治脾肾虚弱侵晨五更作泻或全不思食或食而不化大便不实神效
　　破故纸【四两炒】肉豆蔲【二两生用】
　　右为末用大红四十九枚生姜四两切碎同用水煑熟去姜取肉和药丸桐子大每服五十丸空心盐汤下
　　人参理中汤　治脾胃虚寒呕吐泄泻饮食少思肚腹膨胀
　　人参　白术　干姜【炮】甘草【炙各一钱】
　　右姜水煎服
　　若因肝木尅脾土而致宜加柴胡芍药若命门火衰而患宜兼八味丸
　　异功散即前汤加陈皮治脾胃虚弱饮食少思或久患咳或腹满不食面浮气逆等症
　　人参橘皮汤　治脾胃虚弱气滞恶阻呕吐痰水人参　陈皮　白术　麦门【去心各一钱】甘草【三分】厚朴【制】白茯苓【去皮各五分】
　　右用淡竹茹一块姜水煎温服
　　若因中脘停痰宜用二陈枳殻若因饮食停滞宜用六君若因脾胃虚宜用异功散
　　竹叶汤　治姙娠心惊胆怯烦闷不安名曰子烦
　　白茯苓　麦门　黄芩【各三两】
　　右每服四钱竹叶五片水煎服
　　若因血虚烦热宜兼用四物若因中气虚弱宜兼四君
　　紫苏饮　治姙娠失调胎气不安上防作痛名子悬大腹皮　川芎　白芍　陈皮　苏叶　当归【各一两】人参　甘草【各半两】
　　右姜葱水煎服
　　若肝脾血气虚而有火不安宜兼逍遥散若脾气虚弱而不安宜用四君芎归
　　胶艾汤　治姙娠顿仆胎动不安腰腹疼痛或胎上抢或去血腹痛
　　阿胶　【两炙】　艾叶【数茎】
　　右二味以水五升煮取二升分三服
　　阿胶散　或顿仆或因毒药胎动不安或脇痛腹痛上抢短气
　　熟地黄　艾叶　白芍　川芎　黄茋　阿胶当归　甘草【炙各一两】
　　右每服四钱姜水煎
　　枳殻汤　治胎漏下血或因事下血
　　枳殻【炒】黄芩【炙半两】白术【一两】
　　右为末每服一钱白汤调下
　　二黄散　治胎漏下血或内热晡热或头痛头晕或烦躁作渴或脇肋胀痛等症
　　生地黄　熟地黄
　　右为末每服三钱煎白术枳殻汤下
　　前四症若因脾胃虚弱宜用补中益气汤加五味若因脾胃虚陷宜用前汤倍用升麻柴胡若因晡热内热宜用逍遥散
　　知母丸　治姙娠顿仆胎动不安或欲堕产用知母一味炒为末丸梧桐子大每服二十丸白汤下或嚼咽之
　　地黄当归汤　治血虚胎痛
　　当归【一两】熟地黄【二两】
　　右每服五钱水煎
　　若因脾胃弱而血虚者宜用四君芎归气血俱虚者宜用八珍汤
　　全生白术散　治姙娠面目虚浮四肢肿如水气名曰胎肿
　　白术【一两】生姜皮　大腹皮　陈皮　白茯苓【各半两】
　　右各为末毎服二钱米饮下
　　若未应佐以四君子汤
　　天仙藤散　治姙娠自三月之后足指发肿渐至腿膝饮食不甘状似水气或脚指间出黄水名曰子气香附【炒】陈皮　甘草　天仙藤【洗畧炒】乌药【各等分】
　　右每服三五钱生姜木各三片紫苏三叶水煎食前日进三服
　　若因脾气虚弱宜兼六君子中气下陷须用补中益气汤
　　安荣散　治姙娠小便澁少遂成淋沥名曰子淋麦门冬【去心】通草　滑石【各二钱】当归　灯心　甘草【各五钱】人参　细辛【各一两】
　　右为末每服二钱煎麦门汤调下
　　若因肺经蕴热宜用黄芩清肺饮若因膏粱厚味宜用清胃散若因肝经湿热宜用加味逍遥散
　　羚羊角散　治姙娠虚风颈项强直筋脉挛急语言蹇塞痰涎不利或时发搐或不省人事名曰子癎羚羊角【镑】川独活　酸仁【炒】五加皮【各五钱】薏苡仁　防风　当归　川芎　茯神　杏仁【各四分】木香　甘草【各二分半】
　　右每服五钱姜水煎
　　若因肝经风热或怒火所致须用加味逍遥散
　　安胎饮　治姙娠五七个月用数服可保全产
　　白术　人参　当归　川芎　熟地黄　白芍陈皮　甘草　紫苏　炙黄芩【各一钱】
　　右用姜水煎服
　　若因中气虚弱须用四君子加陈皮紫苏若隂虚内热宜用四物黄芩白术
　　二陈汤　治姙娠失调脾胃不和呕吐痰涎或饮食不思
　　陈皮　茯苓【各钱五分】半夏【一钱】甘草【五分】
　　右姜水煎服
　　若因脾胃虚弱用六君子若因气滞用紫苏饮
　　麦门冬汤　治姙娠失于调养内热口干或胎动不安麦门冬【去心】防风　白茯苓【各二钱】人参【一钱】
　　右作一剂水煎服
　　若血虚有热用逍遥散气虚有热用四君加黄芩紫苏
　　鲤鱼汤　治胸满腹胀小便不通遍身浮肿
　　白术　茯苓　当归　芍药【各三两】
　　右细剉用鲤鱼一头煮取汁　药四钱入汁一盏半姜七片橘皮少许煎服
　　若脾胃虚佐以四君子汤
　　达子散　治姙娠八九月服数剂甚效
　　紫苏【梗叶】人参　甘草【炙】陈皮【各五分】大腹皮【用黑豆汁洗晒三钱】
　　右水煎入黄杨叶七茎葱五叶煎服
　　春加川芎夏加黄芩冬依正方或有别症以意消息加减
　　保生无忧散　临产服之补其血顺其气使易产又治小产瘀血腹痛
　　南木香　当归　川芎　白芍药　枳殻　乳香血余【即乱髪煅】
　　右等分每服二三钱水煎日二服
　　若胞衣既破其血已涸或元气困惫急用八珍汤斤许水数椀煎熟时饮救之饮尽再制亦有得生者
　　芎归补中汤　治气血虚半产
　　艾叶【代姜】阿胶【炒】川芎　五味子【杵炒】黄茋【炙】当归白术【炒】芍药【炒】人参　杜仲【炒各一钱】甘草【炙五分】
　　右每服五钱水煎服
　　若脾气虚弱须用补中益气汤若气虚而有火宜用安胎饮
　　人参黄茋汤　治小产气虚血下不止
　　人参　黄茋【炒】当归　白术【炒】白芍【炒】艾叶【各一钱】阿胶【炒二钱】
　　右作一剂水煎服
　　芸薹散　治孕妇九窍出血或作晕欲死
　　芸薹子　当归【焙各一钱】芍药　官桂【各半钱】
　　右为末毎服三钱以酒并童便各半盏调灌下立瘥或一味童便温饮尤效
　　前二症若脾胃气虚不能统血宜用四君芎归中气下陷补中益气汤若血脱须补气为主
　　当归川芎汤　治小产后瘀血心腹疼痛或发热恶寒当归　川芎　熟地黄　白芍药【炒】胡索【炒】桃仁　红花　香附　青皮【炒】泽兰　牡丹皮
　　右水煎入童便酒各小半盏服
　　若以手按腹愈痛此是瘀血为患宜用此药或失笑散消之若按之反不痛此是血虚宜用四物参苓白术若痛而作呕此是胃虚宜用六君子若痛而作泻此是脾虚宜六君子送二神丸
　　四物汤　治产后及诸症血虚发热或口舌生疮或齿龈肿溃或日晡发热
　　当归　熟地【各三两】芍药【炒三钱】川芎【一钱半】
　　右作一剂水煎服
　　若因气虚不能生血而患前症宜补脾胃
　　加味四物汤即前方加白术茯苓柴胡丹皮
　　四神散　治产后血虚或瘀血腹痛
　　当归【二钱】川芎　芍药【炒各一钱】炮姜【五分】
　　右水煎服
　　当归散　治产后气血虚恶露内停増寒发热宜服此去之
　　当归　白芍【炒】川芎　黄芩【各一两】白术【五钱】
　　右为细末温童便调下二钱
　　失笑散　治产后心腹绞痛欲死或血迷心窍不知人事及寻常腹内瘀血积血作痛
　　五灵脂　蒲黄【俱炒等分】
　　右毎服三钱酒煎热服
　　若瘀血去多而元气虚损所致宜用四君芎归炮姜
　　解语汤　治风客心脾舌强不言
　　附子【炮】防风　天麻　酸仁【各一两炒】
　　右每服二三钱水煎服
　　若因脾胃风热用秦艽升麻汤
　　抱胆丸　治心惊不语或癫癎等症
　　水银【二两】黑铅【五钱】硃砂【细研】乳香【各一两另研】
