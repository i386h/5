<!-- { "loadSidebar": true } -->
　　耳者心肾之窍肝胆之经也心肾主内症精血不足肝胆主外症风热有余或聋瞆或虚鸣者禀赋虚也或胀痛或脓痒者邪气客也禀赋不足宜用六味地黄丸肝经风热宜用柴胡清肝散若因血燥用栀子清肝散未应佐以六味丸间服九味芦荟丸若因肾肝疳热朝用六味丸夕用芦荟丸若因食积内热用四味肥儿丸若因乳母膏粱积热而致者宜加味清胃散脾经鬰结而致者加味归脾汤肝经怒火而致者加味逍遥散皆令乳母服之兼与其儿少许不可専于治外不惟闭塞耳窍抑亦变生他症延留日久遂成终身之聩矣慎之
　　治验
　　一小儿耳内出脓秽不可近连年不愈口渇足热或靣色微黑余谓肾疳症也用六味地黄丸令母服加味逍遥散而愈后因别服伐肝之药耳症复作寒靣青小便频数此肝火血燥也用柴胡栀子散以清肝六味地黄以滋肾遂痊
　　一小儿耳内出脓久不愈视其母两脸青黄属乳母鬰怒致之也遂朝用加味归脾汤夕用加味逍遥散母子皆愈
　　一小儿十二嵗素虚羸耳出脓水或痒或痛至十四稍加用心即发热倦怠两腿乏力八年矣用补中益气汤及六味地黄丸稍愈毕姻后朝寒暮热形气倦怠两足心热气喘唾痰仍用前二药佐以六君子汤而愈因后不守禁忌恶寒发热头运唾痰余谓肾虚不能摄水而似痰清气不能上升而头运阳气不能防守肌肤而寒热遂用补中益气汤加蔓荆附子一钱四剂不应遂用人参一两附子一钱二剂而应乃用十全大补汤百余剂而痊又因大劳入房喉瘖痰涌两腿不遂用地黄饮子愈仍用十全大补汤而安后又起居失宜朝寒暮热四肢逆冷气短痰盛两寸脉短用十全大补汤加附子一钱数剂而愈乃去附子用人参三钱常服始安
　　一小儿耳中流脓项中结核眼目或劄或赤痛小便或痒或赤涩皆肝胆经风热之症也用四味肥儿丸悉愈
　　一小儿因乳母恚怒兼经行之后多食炙煿儿遂耳内作痛出脓余先用加味小柴胡汤次用加味逍遥散令其母服之子母并愈
　　一小儿耳出秽水属肝肾不足先用九味芦荟丸而痊毕姻后靣黄发热多病又用黄栢知母等药更胸膈痞满饮食少思痰涎上壅又利气化痰加噫气下气余用六君子补中益气二汤干姜木香等味治之寻愈
　　田氏红玉散　治小儿聤耳
　　枯矾　麝香　干胭脂【各等分】
　　右为末研匀先以绵杖子撚脓浄掺入少许
　　汤氏龙黄散　治如前
　　枯矾　龙骨　黄丹【各半两】麝香【一钱】
　　右制法同前
　　愚按前二方可以治腑症之轻者若系肝经风热血燥等症必依前方论内服合宜之药外用此以收脓湿亦无不可若専泥外攻而失内治谬矣
　　六味地黄丸【方见肾脏】
　　柴胡清肝散
　　栀子清肝散【方见热症】
　　九味芦荟丸
　　四味肥儿丸【方见呕吐】
　　加味清胃散【方见内钓】
　　加味归脾汤【方见内钓】
　　加味逍遥汤【方见内钓】
　　柴胡栀子散
　　加味小柴胡汤
　　六君子汤【方见内钓】
　　四君子汤【方见内钓】
　　地黄丸【方见肾脏】
　　七味白术散【方见积滞】
　　补中益气汤【方见虚羸】
　　二陈汤【方见寒吐】
　　鼻塞鼻防
　　巢氏云鼻乃肺之窍皮毛腠理乃肺之主此因风邪客于肺而鼻塞不利者宜用消风散或用葱白七茎入油腻粉少许擂摊绢帛上掌中防温贴门因惊仆气散血无所覊而鼻衂者用异功散加柴胡山栀左脸青而兼赤者先用柴胡清肝散后用地黄丸右脸赤乃肺大肠实热也用泻白散鼻色赤乃脾胃实热也用泻黄散防赤乃脾经虚热也用异功散加升麻柴胡色深黄用济生犀角地黄汤后用杨氏地黄丸淡白色用六君子汤颏间色赤用四物汤加山栀赤甚用五淋散小便赤色用六味丸补中益气汤唇色白用六君子汤久不愈用麦门冬饮子若初病元气未亏乳食如常发热壮热二便秘结作渇饮水卧不露睛者悉属形病俱实当治邪气若病久元气已亏食少发热口干饮汤呕吐泄泻肢体畏寒卧而露睛者悉属形病俱虚当补正气为要
　　治验
　　一小儿咳嗽恶心鼻塞流涕右腮青白此乃脾肺气虚而外邪所乗也先用惺惺散咳嗽愈但饮食不思手足指冷用六君子少加升麻一剂而痊
　　一小儿潮热鼻衂烦渇便秘气促咳嗽右腮色赤此肺与大肠有热也用柴胡饮子一服诸症退后因惊复作防搐闷此肝脾气血虚也用四君子加芎归钓藤钩而愈
　　一小儿遍身生疥穵鼻出血因肝脾有热用四味肥儿丸而愈后食炙鼻血复出疮疥复发先用清胃散二剂又用四味肥儿丸月余而瘥
　　一小儿鼻衂滞頥作渇时汗乃胃经实热也先用泻黄散二服而滞頥止又用四味肥儿丸数服而鼻血愈后鼻不时作痒发渇便血用圣济犀角地黄汤四剂母子并服别令儿更服四味肥儿丸月余而愈一小儿鼻衂发热作渇右腮色青余谓肝火乗脾先用加味逍遥散母子并服热渇渐止另用五味异功散少加柴胡升麻与子服之而愈
　　一小儿鼻衂服止血之剂反见便血右腮色黄或赤此脾气虚热不能统血也用补中益气汤又用五味异功散加柴胡升麻而愈
　　一小儿鼻衂久不愈四肢倦怠饮食少思恶风寒此脾肺虚也先用五味异功散而鼻血止又用补中益气汤而不畏风寒继用四君少加柴胡升麻而全愈一小儿鼻衂两颏赤余谓禀赋肾气不足虚火上炎也不信别服清热凉血之药病益甚余用地黄丸果效毕姻后虚症悉至用八珍汤地黄丸料寻愈一小儿鼻衂作渇喘嗽靣赤此心火刑肺金也用人参平肺散及地黄丸料加五味子麦门冬煎服而痊
　　杨氏地黄散　治劳中有热肺壅鼻衂
　　生地黄　赤芍药　当归身　川芎【各等分】
　　右每服二三钱水煎熟入蒲黄少许春夏衂入地黄汁蒲黄各少许秋冬防用车前草汁少许
　　麦门冬饮子　治吐血久不愈者
　　五味子【十粒】麦门冬【去心】黄茋【各一钱】当归身　人参生地黄【各五分】
　　右水煎服
　　补中益气汤【方见虚羸】
　　清胃散【方见内钓】
　　异功散【二方见内钓即五味异功散】
　　人参平肺散【方见咳嗽】
　　柴胡清肝散【方见热症】
　　泻白散【方见肺脏】
　　泻黄散【方见脾脏】
　　犀角地黄汤【即圣济犀角地黄汤方见便血脏血】
　　五淋散【方见五淋】
　　四君子汤【方见内钩】
　　八珍汤【即四君四物二汤合服也四君见天钩四物见急惊】
　　四物汤【方见急惊】
　　惺惺散
　　柴胡饮子【二方见热症】
　　四味肥儿丸【方见呕吐】
　　加味逍遥散【方见内钩】
　　六味地黄丸【方见肾脏】
　　龟胸龟背
　　仲阳曰龟胸者肺热胀满攻于胸膈或乳母多食酸辛及儿食宿乳而成当用龟胸丸或松蕋丹百合丹之类治之龟背者令儿早坐因客风吹脊入于骨髓所致以龟尿防背间骨节【取龟尿之法当置龟于荷叶上龟眼四顾急用镜照之其尿自出】又法当灸肺俞穴【在第三椎骨下两傍各开一寸五分】心俞穴【在第五椎骨下两傍各开一寸五分】膈俞穴【在第七椎骨下两傍各开一寸五分】用艾如小荳大灸三五壮此多因小儿元气未充腠理不宻风邪所乘或痰饮蕴结风热交攻而致法当调补脾肺为主而以清热消痰佐之若因乳母膏粱厚味者当以清胃散治其母子亦服少许
　　胸丸
　　大黄【一钱煨】天门冬【去心焙】百合　杏仁【麸炒】木通　枳殻【麸炒】桑白皮【蜜炙】甜葶苈【炒】朴硝【各半两】
　　右为末炼蜜丸芡实大每服一丸温水食后化下
　　枳殻防风丸
　　枳殻【麸炒】防风　独活　大黄【煨】前胡　当归【酒洗】麻黄【去节各一钱】
　　右为末麪糊丸黍米大每服十丸食后米汤下
　　松蕋丹　治背
　　花松　枳殻　防风　独活【各一两】麻黄　大黄前胡　桂心【各半两】
　　右为末蜜丸黍米大每服数丸粥饮下量儿加减【新増】
　　百合丹　治胸背
　　百合【一两】木通　朴硝　桑白皮【蜜炙】杏仁【去皮尖炒双仁不用】大黄【煨】天门冬【各半两】
　　右为末炼蜜丸菉荳大每服十丸食前温酒化服

　　薛氏医案卷五十七
<子部,医家类,薛氏医案>
　　钦定四库全书
　　薛氏医案卷五十八
　　明　薛已　订
　　保婴撮要五
　　鹤膝行迟
　　钱仲阳云鹤膝者乃禀受肾虚血气不充致肌肉瘦薄骨节呈露如鹤之膝也行迟者亦因禀受肝肾气虚肝主筋肾主骨肝藏血肾藏精血不足则筋不荣精不足则骨不立故不能行也鹤膝用六味地黄丸加鹿茸以补其血气血气既充则其肌肉自生行迟用地黄丸加牛膝五加皮鹿茸以补其精血精血旣足则其筋骨自坚凡此皆肝肾之虚也虚而热者用六味地黄丸虚而寒者用八味丸若手拳挛者用薏苡仁丸足拳挛者用海桐皮散脾胃亏损肾脏虚弱寒邪所乗而膝渐肿者佐以补中益气汤及大防风汤
　　治验
　　一小儿体瘦腿细不能行齿不坚髪不茂属足三隂经虚也用六味丸补中益气汤服年余愈
　　一小儿六嵗靣色防白眼白睛多久患下痢忽声音不亮腿足无力先用四神丸止其痢后用地黄丸加牛膝五加皮鹿茸补其肾两月余渐能行半载后其声响亮后停食另用消食丸连泻五七次去后益频五更侵晨为甚声音复瘖歩履复难而腿足作痛仍服前丸兼补中益气汤而愈
　　一小儿七嵗左腿自膝下至胫细小行歩无力用地黄丸加鹿茸五味子牛膝为主佐以补中益气汤半载腿膝渐强而能歩毕姻后其腿内热足心如炙唾痰口渇余谓当补脾肾不信另用滋隂丸痰热益甚服四物黄栢知母之类饮食日少服二陈青皮枳殻之类胸满吐血服犀角地黄汤唾血不时大便频数复请视仍泥实火余辞不能治略服犀角地黄汤而唾血益甚不时发热后复恳治余曰两足心热唾痰口干肾虚水泛也饮食少思胸膈痞满唾血不止脾虚失摄也昼发夜伏夜作昼止不时而热无根虚火也遂用四君子及八珍汤地黄丸间服而愈
　　四神丸　治脾虚胃弱大便不实饮食不思或泄利腹痛等症【方见惊泻】
　　薏苡仁丸　治禀受肝气怯弱致两膝挛缩两手伸展无力
　　当归【焙】秦芁　薏苡仁　酸仁　防已　羌活【各一两】
　　右为末炼蜜丸鸡豆大每服一丸麝香荆芥汤下
　　海桐皮散　治禀受肾气不足血气未荣脚指拳缩不能伸展
　　海桐皮　牡丹皮　当归【酒浸】熟地黄　牛膝【酒浸各一两】山茱萸　补骨脂【各五钱】
　　右为末每服一钱葱白煎汤食前服
　　五加皮散　治四五嵗不能行
　　真五加皮　川牛膝【酒浸二日】木干【各等分】
　　右为末每服二钱空心米汤调下一日二服服后再用好酒半盏与儿饮之仍量儿大小
　　益气养荣汤　治气血损伤四肢颈项等处患肿不问輭硬赤白痛否日晡发热或溃而不敛者并宜服之人参　茯苓　陈皮　贝母　香附　当归【酒拌】川芎　黄茋【塩水拌炒】熟地黄【酒拌】芍药【炒各五分】甘草【炙】桔梗【炒】柴胡【各三分】白术【炒一钱】
　　右姜水煎服大人倍用
　　八珍汤【即四君四物二汤四物见急惊四君见内钓】
