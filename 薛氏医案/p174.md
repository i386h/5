<!-- { "loadSidebar": true } -->
　　雄黄　硃砂【各一钱研】蝉蜕　全蝎　白僵蚕　天南星　白附子【炮各二钱】轻粉【五分】
　　右为末糊丸麻子大每服数丸茶清送下
　　梅花饮　治五脏积热喉中有痰靣色赤白鼻流清涕气逆喘急目赤咳嗽或因惊夜啼
　　硼砂　马牙硝　片脑　人参【各一两】甘草【五钱】芒硝辰砂　麝香【各一钱】
　　右各另为末磁器收贮每服半匙麦门冬汤调服气急喘嗽桑白皮汤下常服薄荷汤下
　　天麻定喘饮　治喘嗽惊风
　　天麻　防风　羌活　甘草【炒】人参　桔梗　白术　川芎　半夏麯【各等分】
　　右每服二钱水煎服
　　三抝汤　治感冐风邪鼻寒声重语音不出或伤风寒头疼目四肢拘倦咳嗽多痰胸满气短
　　麻黄【不去节】杏仁【不去皮尖】甘草【生用各等分】
　　右每服二三钱姜水煎服
　　半夏丸　治肺气不调咳嗽喘满痰涎壅塞心下坚满及风痰呕吐恶心涕唾稠粘
　　白矾【一两半焙】半夏【三两汤泡七次姜汁制一宿】
　　右为末生姜自然汁丸赤豆大每服十丸姜汤下
　　紫苏饮子　治肺受风寒喘热痰嗽
　　紫苏叶　桑白皮　青皮　五味子　杏仁　麻黄　甘草【炙】陈皮【各二分】人参　半夏【各三分】
　　右姜三片水煎温服
　　小青龙汤
　　惺惺散【二方见咳嗽】
　　异功散
　　清胃散
　　六君子汤
　　加味逍遥散
　　归脾汤【五方见内钓】
　　人参平肺散【方见夜啼】
　　平胃散【方见胃气虚冷】
　　八味丸【即六味丸加肉桂五味子方见肾脏】
　　牛黄清心丸【方见急惊】
　　养胃汤【方见疟症】
　　黄芩清肺散【方见百晬内嗽】
　　五淋散【方见五淋】
　　滋肾丸【方见发】
　　补中益气汤【方见虚羸】
　　六味丸【方见肾脏】
　　金匮加减肾气丸【方见腹胀】
　　黄疸
　　经曰中央黄色入通于脾故黄疸者脾之色也夫人身之神贵于藏而黙用见于外则内虚矣其症皆因脾气有亏运化失职湿热留于肌肤发而为疸钱仲阳所谓身痛背彊二便澁滞遍身靣目爪甲皆黄是也小便褐色者难治疗法宜固脾为先如専用尅伐寛中澹泄利水之药则鲜有不至危者矣若初生及百日半年之间不因病而身黄者胃热胎黄也腹大食土为脾疳兼作渇饮冷者用泻黄散小便不利者茵陈汤病后发黄肢体浮肿者用白术散清便自调肢冷嗜卧者益黄散身澹黄白者调中丸及补中益气汤加茵陈身热膈满肌肤靣目皆黄者加减泻黄散辨其所以若闭目壮热多哭不已大小便赤澁口中热气者廼姙娠厚味胎毒之也母子并服生地黄汤仍忌酒麪五辛热物设不自慎悮伤脾土急则变为惊风吐泻缓则肢体浮肿小便不利眼目障闭多成疳疾矣又有脾虚发黄者当于脾胃中求之
　　治验
　　一小儿旬日内先两目发黄渐及遍身用泻黄散一服而瘥
　　一小儿生旬日靣目青黄此胃热胎黄也用泻黄散乳调服少许即愈后复身黄吐舌仍用前药而安一小儿因乳母食郁而致饱胀咽酸遍身皆黄余以越鞠丸治其母泻黄散治其子并愈
　　一小儿患前症服五苓散消食丸之类其黄不退作渇饮汤腹膨少食余谓胃气虚津液少故喜饮汤脾气虚故腹胀少食也先用白术散渐愈又用补中益气汤而痊
　　一小儿饮食不调腹胀身黄小便金色杂用治疸之剂作渇饮水余谓胃气实热先用泻黄散二剂作渇顿止用栀子栢皮汤其黄亦退用白术散而饮食进
　　茵陈汤　治阳明病发热汗出者此为热越不能发黄也但头汗出至颈而还小便不利渇饮水浆此瘀热在里而发黄也或伤寒七八日小便不通腹微满身黄如橘色者
　　茵陈蒿【嫩者一两】大黄【三钱五分】栀子【大者三枚】
　　右每服一钱水煎服
　　犀角散　治黄疸一身尽黄
　　犀角【一两】茵陈　葛根　升麻　龙胆草【酒炒】甘草【各半两】生地黄【五钱】寒水石【三钱】
　　右每服三钱水煎服一方蒌根汁和蜜服
　　小半夏汤　治黄疸小便色不变自利腹满而喘者不可除热热去必哕
　　半夏【汤洗七次】
　　右每服二三钱姜三片水煎服
　　消食丸　治胸膈气痞乳食不消身后黄者【方见呕吐乳】茵陈五苓散即五苓散加茵陈每服一钱温水调下日三服
　　导赤散【二方见五淋】
　　越鞠丸【方见天钓】
　　承气汤
　　小柴胡汤【二方见痉症】
　　调中丸【即理中丸方见冷泻】
　　平胃散【方见脾胃虚冷】
　　史君子丸【方见蚘防】
　　益黄散【方见脾脏】
　　地黄汤【即济生地黄汤】
　　白术散【方见积滞】
　　四味肥儿丸【方见呕吐】
　　泻黄散【方见脾脏】
　　呕吐乳
　　呕吐皆主脾胃古人谓脾虚则呕胃虚则吐是也呕者有声无物吐者有物无声也盖乳哺过饱则胃不能受而溢出衔乳多食睡则脾不能运而作防脾胃渐伤疾病绵甚至慢惊之患矣若手足指热喜饮热汤或睡而露睛皆胃气虚弱也用异功散若手足指热饮冷或睡不露睛属胃经实热也用泻黄散若作渇少食或小便色赤胃经虚热也用七味白术散大凡婴儿在乳母尤当节饮食若乳母停食亦能致儿吐泻故不可不慎也
　　治验
　　一小儿伤食呕吐发热靣赤服消导清热之剂饮食已消热赤未退余以为胃经虚热用六君升麻柴胡四剂而痊
　　一小儿伤食呕吐服尅伐之药呕中见血用清热凉血反大便下血唇色白而或青余谓脾土亏损肝木所乗令空心服补中益气汤食逺服异功散使涎血各归其源果愈
　　一小儿吐酸乳食用四君呉萸黄连木香补脾平肝而愈后口中有酸水仍用前药随愈后吐苦水而口亦苦用龙胆汤以清肝火四君子汤以补脾土而痊一小儿吐黄水所食之物悉皆甘味用泻黄散清其胃火而愈后因停食服尅伐之药口甘不食形气殊弱用补中益气汤养其中气而痊
　　一小儿伤食嗳腐用平胃散一服宿滞顿化余云不必多药但节其饮食自愈不信别用尅滞之药更加吐泻以致不救
　　一小儿伤食发热靣赤抽搐呕吐气喘唾痰此饮食伤脾肺气虚弱所致用六君子汤炒黑黄连山栀各二分一剂顿愈
　　消乳丸　治呕吐消乳食脉沉者伤食不化也
　　香附子【炒】宿砂仁　陈皮　甘草【炙】神麯【炒】麦芽【炒等分】
　　右为末米糊丸黍米大每服二十丸姜汤下
　　又方治百晬内呕吐乳妳或大便青色用少妇乳汁一盏入丁香十粒陈皮一钱磁器内煑数沸稍热空心以绵毬吮服
　　杨氏消食丸　治乳食过多胃气不能消化
　　宿砂　橘皮　三棱　术　神麯【炒】麦芽【炒各半两】香附子【炒一两】
　　右为末麯糊丸麻子大白汤送下量儿加减
　　局方观音散　治外感风寒内伤脾胃呕逆吐泻不进饮食渐至羸瘦
　　人参【一两】神麯【炒】茯苓　甘草【炒】木香　绵黄茋白扁豆　白术【各一钱】石莲肉【去心二钱五分】
　　右为末每服一钱入藿香三叶枣水煎服
　　香朴散　治积冷呕吐
　　藿香叶　陈皮　厚朴【姜汁制各七钱】半夏【一两汤炮七次】甘草【炙一钱】
　　右每服三钱姜枣水煎泻甚加木香肉豆
　　香薷散　治寒温不适饮食失调或外因风寒暑邪致吐利心腹疼痛霍乱气逆发热头痛或转筋拘急或疼痛呕哕四肢逆冷
　　香薷【一两】茯苓　白扁豆【炒】厚朴【姜汁制各五钱】
　　右每服二三钱水煎加酒半杯冷服立效
　　竹茹汤　治胃受邪热心烦喜冷呕吐不止
　　葛根【七钱五分】半夏【炮半两】甘草【炙三钱】
　　右每服二三钱入竹茹许大姜水煎取清汁微冷细细服加茯苓三钱尤妙
　　苏合丸　治传尸骨蒸殗殢肺痿疰忤鬼气卒心痛霍乱吐痢惊补客忤等症
　　苏合香油【入安息香膏内】薰陆香【另研】龙脑【研】木香　白术白檀香　丁香　朱砂【研水飞】沉香　香附子【炒】乌犀屑　毕拨　安息膏【另为末用无灰酒杵膏】麝香【研】诃黎勒【煨取皮各二两】
　　右为末研匀用安息香膏并蜜和丸桐子大井花水空心化服一二丸温酒亦得更用腊纸裹弹子大一丸绯绢袋盛当心带之辟一切邪及治胸膈噎塞肠中虚鸣宿食不消
　　青州白丸子　治惊风吐乳
　　天南星【三两】白附子【一两】半夏【浸洗七两】川乌头【去皮脐半两】
　　右用井花水浸晒过次日早晨再换新水春五日夏三日秋七日冬十日晒干为末以糯米粉煎粥清为丸菉豆大薄荷汤调下
　　泻黄散【方见脾臓】
　　白术散【方见积痛】
　　异功散
　　六君子汤
　　四君子汤【三方见内钓】
　　龙胆汤【方见噤风】
　　平胃散【方见脾胃虚冷】
　　补中益气汤【方见虚羸】
　　吐舌弄舌
　　舌属心脾二经小儿舌微露而即收者名弄舌此属心脾亏损用温胃散补之舌舒长而良久不收者名吐舌乃心脾积热用泻黄散主之或兼口舌生疮作渇饮冷属胃经实热亦用前散作渇饮热属胃经虚热用四君子汤食少作渇或大便不实脾胃虚弱也用七味白术散口角流涎或腮颊患肿胃虚风热也先用人参安胃散次用七味白术散若午后甚者脾血虚也四物多加参术茯苓未应用补中益气汤及审五脏相胜若因疳瘦所致当叅诸疳门
　　治验
　　一小儿弄舌发搐手指不冷余谓肝脾虚热用异功散加升麻柴胡而愈后伤乳腹胀服尅滞作泻弄舌手指发热审乳母肝火与小柴胡汤加升麻白术治之母子并愈
　　一小儿乳食过多患吐泻用大剂异功散加柴胡升麻母子服之而愈后因惊服至宝丹之类发搐弄舌防至慢惊余用六君子汤加白附子服而愈
　　一小儿吐舌发热饮冷额鼻黄赤吐舌流涎余谓心脾实热用导赤泻黄二散而愈后复作别服清热等药更弄舌余用异功散加钓藤钩而安又用六君子汤全愈
　　一小儿七嵗食生冷之物腹痛便秘服峻利之剂连泻五次噫气腹痛余谓心脾虚寒用异功散加姜桂木香治之不从反治胃火更加吃逆余仍以前药加附子一片一服诸症顿退乃去附子又三剂而愈其时同患是症用清胃化痰者殁而手足俱黯
　　四物汤【方见急惊】
　　补中益气汤【方见虚羸】
　　小柴胡汤【方见痉症】
　　导赤散【方见心脏】
　　泻黄散
　　人参安胃散【二方见脾脏】
　　七味白术散【方见积痛】
　　异功散
　　六君子汤
　　四君子汤【三方见天钓】
　　五苓散【方见五淋】







　　薛氏医案卷五十九
<子部,医家类,薛氏医案>
　　钦定四库全书
　　薛氏医案卷六十
　　明　薛已　订
　　保婴撮要七
　　执吐
