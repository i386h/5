<!-- { "loadSidebar": true } -->
　　川芎　赤茯苓　枳殻【制】杏仁【去皮】川黄连　半夏麯　天麻　地骨皮【各二钱半】甘草【炙二钱半】生地黄　熟地黄【各半两】
　　右每服二钱黒豆十五粒姜水煎服
　　疳散　治疳
　　芦荟黄连【各一钱】麝香【少许】蒂　虾蟆灰　猪牙皂角【各五分】
　　右为末吹入鼻则可疗
　　脂连丸　治五疳潮热腹胀发焦
　　胡黄连【半两】五灵脂【一两】
　　右为末獖猪胆汁丸麻子大米饮下
　　茯苓丸　治心疳惊疳
　　茯神　芦荟　琥珀　川黄连【净各三钱】赤茯苓【三钱】钩藤皮　逺志肉　虾蟆灰【各三钱】石菖蒲【一钱】麝香【少许】
　　右为末粟米丸麻子大薄荷汤下
　　神效换肌丸　治脾疳肌瘦潮热盗汗　泻糟粕头大腹急
　　川黄连【炒】鼈甲【酒制】肉豆蔲【煨】史君子【面褁煨】神麯【炒】麦芽【炒各半两】麝香【五分】诃子肉【一钱五分】
　　右为末糊丸芥子大米汤下
　　天麻丸　治肝疳风疳疳眼
　　青黛　川黄连　天麻　五灵脂　夜明沙【微炒】川芎　芦荟【各二钱】蝉退【去足】龙胆草　防风【各一钱半】全蝎【二枚焙】麝香【少许】干蟾头【炙焦一钱】
　　右为末猪胆汁浸糕丸麻子大每服十丸薄荷汤下
　　化丸　治诸疳生虫不时啼哭呕吐清水肚腹胀痛唇口紫黒肠头湿
　　芜荑　芦荟　青黛【干】川芎　白芷稍　胡黄连川黄连　虾蟆灰【各等分】
　　右为末猪胆汁浸糕糊丸麻子大每服一二十丸食后临卧杏仁煎汤下其鼻常用熊胆煎汤笔蘸洗俟前药各进数服却用青黛当归赤小荳蒂地榆黄连芦荟雄黄为末入鼻疮敛
　　灵脂丸　治脾疳食疳
　　白荳蔲　麦芽【炒】五灵脂　缩砂　蓬术【煨】青皮橘红　史君子【焙各二钱】虾蟆【炙焦三钱】
　　右为末米糊丸麻子大每服十丸米汤下
　　下虫丸　治疳蛔诸虫
　　新白苦栋根皮【酒浸焙】木香　绿包贯众　桃仁【浸去皮】芜荑【焙各二钱】鹤虱【炒一钱】鸡心槟榔【二钱】轻粉【五分】史君子【五十取肉煨】干虾蟆【炙焦三钱】
　　右为末面糊丸麻子大每服一二十丸天明清肉汁下内加当归川连各二钱五分
　　龙胆丸　治脑疳脑热疮
　　龙胆草　升麻　赤茯苓　苦栋根皮【焙】防风芦荟　油发灰【各二钱】青黛【干】黄连【浄各三钱】
　　右为末狁猪胆汁浸糕糊丸麻子大薄荷汤下仍以芦荟末入鼻
　　黄连丸　治疳劳
　　黄连【半两浄狁胆汁浸晒】石莲　蒌根　杏仁【浸去皮焙】乌梅肉【各二钱】
　　右为末牛胆汁浸糕糊丸麻子大煎乌梅姜蜜汤下
　　香蔲丸　治疳泻
　　黄连【三钱炒】肉荳蔲　木香　诃子肉【煨】砂仁　茯苓【各一钱】
　　右为末饭丸麻子大米饮下
　　木香丸　治疳痢
　　黄连【浄三钱】木香　紫厚朴【制】夜明沙【隔纸炒各二钱】诃子肉【炒二钱】
　　右为末饭丸麻子大干艾生姜煎汤食前下
　　十全丹　治丁奚哺露
　　青皮　陈皮【各去白】川芎　白豆蔲仁　五灵脂鸡心槟榔　芦荟【各五钱】木香　史君子【焙】虾蟆灰【各三钱】
　　右为末猪胆汁浸糕糊丸麻子大每服一二十丸米饮下有热薄荷汤下
　　汤氏十全丹　治前症
　　槟榔　青皮　陈皮【去白】枳殻【汤浸去穰麸炒】丁香　木香【各二钱五分炮】香附子【一两炒】
　　右为末神麯糊丸黍米大每服三十丸空心食前米饮下
　　愚按前症因乳哺不调伤损脾胃不思饮食气血日损四肢日瘦肚腹渐大是名丁奚呼吸少气汲汲苦热谓之哺露属形病俱虚虽用前药宜佐以异功散壮脾胃以行药势
　　鳖血煎　治疳劳
　　芜荑　柴胡　川芎【各一两】人参【半两】史君子【二十一个】胡黄连　宣黄连
　　右用鼈血一盏呉茱萸一两和二黄连淹一宿次早炒干去茱萸并血用二连入余药末粟粉糊丸麻子大食前热水下
　　地黄清肺饮　治肺热疳蚀穿孔或生瘜肉或鼻外生疮
　　紫苏　前胡　防风　赤茯苓　黄芩　当归连翘　天门冬【去心】桔梗　生地黄　甘草【炙各二钱】桑白皮【炒半两】
　　右每服二钱水煎服次用化丸
　　九味地黄丸　治肾疳
　　史君子【肉】赤茯苓　川练子　山茱萸【肉】当归川芎　牡丹皮　山药【各二钱】熟地黄【四钱五分】
　　右为丸蜜丸桐子大每服八十丸空心温酒下
　　东垣大芜荑汤【一名栀子茯苓汤】　治黄疳土色为湿为热当利小便今反利【知黄色中为燥胃经热也】发黄脱落【知膀胱肾俱受土邪乃人湿热之也】鼻下断作疮【上逆行营气伏火也】能乳【胃中有热也寒则食不入】喜食土【胃不足也】面黒色【为寒为痹】大便清【寒也】褐色【热蓄血也】间黄色【肠胃有热】治当滋荣润燥外致津液
　　黄栢　甘草【炙】羌活【各二分】柴胡【三分】防风【一分】白术茯苓　大芜荑【各五分】山栀仁【三分】麻黄根　黄连【各一分】当归【四分】
　　右水煎服
　　硃砂安神丸　治心疳怔忡心中痞闷
　　硃砂【四钱】生地黄　黄连【各半两】生甘草【二钱半】铜青轻粉【各五分】兰香叶【二钱烧灰】
　　右为末干敷上
　　白粉散　治疳疮
　　海螵蛸【三分】白芨【二分】轻粉【一分】
　　右为末先用浆水洗拭干敷
　　六君子汤
　　异功散【二方见内钓】
　　六味丸【方见肾臓】
　　四味肥儿丸【方见寒吐】
　　泻青丸【方见肝臓】
　　龙胆泻肝丸【方见疝气】
　　补中益气汤【方见虚羸】
　　白术散【方见积】
　　二便色白
　　秘旨云小儿便如米泔或溺停少顷变作泔浊者此脾胃湿热也若大便泔白色或如鱼冻或带红黄黒者此湿热积滞也宜理脾清滞去湿热节饮食若忽然变青此是变蒸也不必用药若乆不愈用补脾制肝若心膈伏热则成疳矣大抵多因乳哺失节脾气有伤元气下陷或乳母饮食七情所致小便如泔或大便泔白者用四味肥儿丸积滞黄黒者用四君子汤加黄连木香色青日久不复或兼泄泻或腹痛者用六君子汤加木香芍药若小便不利大便褐色发黄脱落鼻下疮痍用栀子茯苓汤乳食少思胸腹膨胀大便频数用四味肥儿丸仍审乳母饮食七情主之
　　治验
　　一小儿每食停滞大便色白而频先用大安丸异功散少加炒黒黄连一二服后小水澄久如泔发热体倦用四味肥儿丸而愈
　　一小儿患前症停食发热先用大安丸而愈后患腹胀午后发热用五味异功散而瘥
　　一小儿患前症兼自痢用异功散加升麻柴胡而愈但日晡微热倦怠用补中益气汤四味肥儿丸而愈一小儿患前症服驱逐之剂手足并冷作渴少食此脾气复伤也用六君升麻柴胡而泻止又四味肥儿丸而愈
　　四君子汤
　　六君子汤
　　加味逍遥散
　　五味异功散【四方见内钓】
　　龙胆泻肝汤【方见疝气】
　　补中益气汤
　　大安丸【保和丸加白术二方见虚羸】
　　四味肥儿丸【方见寒吐】
　　栀子茯苓汤【即大芜荑汤方见疳症】
　　薛氏医案卷六十一
<子部,医家类,薛氏医案>
　　钦定四库全书
　　薛氏医案卷六十二
　　眀　薛已　订
　　保婴撮要九
　　吐血
　　经曰清者为荣浊者为卫荣行脉中卫行脉外葢荣者水谷之精气也和调于五脏洒陈于六府故能入于脉夫荣者隂血也所主在心统化在脾藏内在肝宣布在肺输泄在肾灌溉一身滋飬百脉诸经由此而生毓焉然血之所统者气也故曰气主呴之血主濡之是以气行则血行气止则血止阳生隂长夫倡妇随之道也若气一伤则变症百出故妄行则吐衂衰涸则虗劳降下则便红热防则溺赤防于肠胃则为肠风隂虗阳搏则为崩漏此皆气有殄戾之乖而血乃生防溢之患也然飬隂者可不先知飬阳之道乎小儿患之多因禀赋积热或食膏粱厚味或乳母七情鬰火所致治法若气虗血弱当以人参补之阳旺则隂生血也若四物汤者独能主血分受伤为气不虗也若左寸闗脉数而无力血虗也四物汤加参术浮而无力气虗也补中益气汤尺脉数或无力肾虗也六味地黄丸右寸闗脉数而有力者肺胃热也犀角地黄汤后用四物汤加参苓白术尺脉数而无力隂虗也用六味地黄丸若黄目澁眵多手麻者脾肺虗也用黄茋芍药汤
　　治验
　　一小儿年十余嵗鼻衂肝脉数肝藏血此肝火血热而妄行用小柴胡加山栀龙胆草四剂而血止又用四物芩连芦荟山栀甘草作丸服又以地黄丸滋肾水生肝血而愈
　　一小儿乆鼻衂右顋鼻凖防赤此脾胃传热于肺而不能统也先用六君桔梗当归山栀而血止次用人参黄茋散以补脾肺而愈
　　一小儿壮热吐血或兼衂血右顋鼻凖赤色乃肺胃积热用济生犀角地黄四剂而血并止后因母饮酒复作用清胃散母子服之而愈
　　一小儿吐血不止鼻凖赤色审其乳母有郁热用加味归脾汤加味逍遥散母子并服各数剂血少止又用八珍汤加柴胡牡丹皮而愈
　　一小儿因母屡恚怒发热吐血或时衂用加味小柴胡汤之类治其母并愈后其母因劳役兼怒气致儿患惊搐或用抱龙丸又加吐血予以加味逍遥散母子并愈厥后乳母仍劳役发热此儿即惊搐或吐血或衂血母用补中益气汤子用犀角地黄汤顿愈一小儿十嵗因伤厚味吐血用济生犀角地黄汤解食毒清胃热又用四君牡丹皮升麻调补脾胃而愈惟肢体倦怠两手作麻用黄茋芍药汤数剂而安一小儿吐血因乳母火鬰发热两脇作痛后吐血以加味归脾汤加吴茱茰制黄连治母儿不时饮数匙月余并愈后母因怒吐血寒热儿亦吐血先用加味小柴胡汤二剂后用加味逍遥散治其母悉愈一女子年十四嵗因惊寒热发搐服镇惊之药更吐血寻衣撮空身如炙烦躁不眠饮食不入脉洪大而无伦次按之豁然而空用加减八味丸料二剂诸症悉退脉息按之如丝无气以动用人参一两煎服不应仍用人参一两附子五钱二剂元气顿复
　　一女子十三嵗因怒吐血咬牙发搐用加味逍遥散加钓藤钩而愈次年怀抱鬰结胸满食少吐血赤此因肝火动而血热脾气虗而不能摄血也用六味丸及归脾汤加山栀贝母而愈
　　一小儿十四嵗发热吐血属足三隂虗余谓宜补中益气以滋化源不信仍用寒凉降火前症愈甚或谓曰小儿未有室何肾虗之有参茋补气奚为用之余述丹溪先生云肾主闭藏肝主防泄二脏俱有相火而其系上属于心心为君火为物所感则相火翕然而起虽不交防而其精亦暗耗矣又禇氏云男子精未满而御女以通其精则五藏有不满之处异日有难状之疾正此谓也遂用补中益气汤及六味地黄丸而痊
　　黄茋芍药汤治衂多嵗黄眼澁多眵手麻
　　黄茋【三两】甘草【炙】升麻　葛根　芍药【炒黄各一两】羌活【半两】
　　右每三钱水煎服
　　愚按此手足太隂阳眀药也然血虗乆则阳亦虗矣故血不足则麻木隂虗火动变症百出实非风也此出升阳滋隂例
