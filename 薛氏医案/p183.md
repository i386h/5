<!-- { "loadSidebar": true } -->
　　平胃散治脾胃不和不思饮食心腹胀痛口苦短气恶心嗳气吞酸黄体痩嗜卧体痛霍乱吐防等症厚朴【姜汁制五两】陈皮　甘草【炙各一两】苍术【米泔浸焙八两】
　　右为末每服二钱姜水煎沸汤防服亦得常服调气暖胃化宿食消痰饮辟四时不正之气愚按前症若乳食停滞嗳腐吞酸呕哕恶心者宜服是方若饮食既消脾胃虗弱呕吐恶心者则宜四君子汤
　　调中丸治脾胃虗寒
　　白术　人参　甘草【炒各五分】
　　八味地黄丸即六味地黄丸加肉桂附子各一两治禀赋命门火衰不能生土以至脾土虗寒或饮食少思及食而不化腹脐疼痛夜多漩溺等症内经谓益火之源以消隂翳正此药也
　　钱氏益黄散【一名补脾散】治脾胃虗冷吐防【方见脾脏】愚按前方若脾土虗寒或寒水侮土而呕吐泄防手足并冷或痰涎上涌睡而露睛不思乳食者宜用此方若脾土虗弱吐防者用六君柴胡如不应或手足俱冷者属虗寒加木香炮姜若因乳母脾虗肝侮亦治以前药若乳母欝怒致儿患前症者其母兼服加味归脾汤
　　防黄散【方见脾脏】
　　观音散【方见呕吐】
　　银白散【方见慢惊】
　　归脾汤
　　异功散
　　六君子汤【三方见内钓】
　　食积寒热
　　小儿食积者因脾胃虗寒乳食不化乆而成积其症至夜发热天眀复凉腹痛膨胀呕吐吞酸足冷肚热喜睡神昏大便酸臭是也有前症而兼寒热者名曰食积寒热若食在胃之上口者吐之胃之下口者消之腹痛痞胀按之益痛者下之下后仍痛按之则止者补之夹食伤寒者先散之用参苏饮热甚便秘者先利之用大柴胡汤如无外感但只伤食不至于甚保和丸调之葢脾为至隂之藏也故凡脾病者至夜必热热而兼寒则又见所胜者侮所不胜矣食未消者消之则寒热自止食既消者补之则寒热自痊若手足并冷喜热饮食此中州虗寒也宜温之大便欲去不去脾气下陷也宜升之若夜间或侵晨泄防者脾肾俱虗也用四神丸手足并热作渇饮水者脾胃实热也用防黄散大便秘结用大柴胡汤手足虽热口不作渇大便不实者用白术散仍腹痛腹胀积痛积滞治之
　　治验
　　一小儿伤食腹胀胸满有痰余用异功散而痊后复伤食腹胀作痛或用药下之痛虽止而胀益甚更加喘粗此脾气伤而及于肺也用六君加桔梗调补而痊
　　一小儿腹胀恶食寒热恶心症类外感余曰气口脉大于大迎此饮食停滞也用保和丸一服诸症顿退但腹胀未已用异功散而痊
　　一小儿伤风咳痰涌用六君桔梗桑皮杏仁而愈后饮食停滞腹防胀痛又用六君加山查厚朴而安复停食作呕或用药下之更加咳余谓此脾肺益虗欲行调补彼以为缓乃服发表尅滞之药前症益甚更加揺头余用天麻散倍加钓藤钩及异功散而愈
　　一小儿胸腹胀痛寒热顿闷以手按腹即哭此饮食停滞也先用保和丸一服前症即愈更加烦渇按其腹不哭此宿食去而脾气未复也用五味异功散加柴胡治之而瘳
　　一小儿饮食停滞服消之剂饮食既消热尚未退此胃经虗热也用六君子加升麻柴胡四剂而愈一小儿先因饮食停滞服尅伐之剂更加腹痛按之则止余用六君子汤而愈后复伤食服保和丸及三棱防榔之类更加腹重善噫此脾气虗而下陷也仍用前汤加升麻柴胡木香而愈
　　一小儿色青白饮食难化大便频泄或用消积化痰等药乆不愈余谓脾胃虗弱也用六君子汤渐愈或以为食积宜驱逐之遂反作防痰喘发搐余谓脾气复伤不能生肺肺虗不能平肝而作是症先用六君加钓藤钩饮食少进又用五味异功散加升麻而愈
　　一小儿患前症腹痛服攻下之剂发热不已大便不化按其腹不痛与冷水不饮此食积去而脾气虗也用五味异功散加当归升麻而愈
　　三黄枳术丸治伤肉湿辛辣味厚之物致填塞闷乱不快
　　枳实【麸炒五钱】黄连【酒浸炒一两】大黄【湿纸里煨一两】白术【一两】黄芩【五钱】
　　右为末汤浸饼为丸如菉豆大毎服五十丸白汤下临时量所伤多少加减服之
　　大柴胡汤【方见痉症】
　　四神丸【方见惊防】
　　六君子汤
　　五味异功散【二方见内钓】
　　防黄散【方见脾脏】
　　白术散【方见积滞】
　　保和丸【方见虗羸】
　　加减肾气丸【方见腹胀】
　　天麻散【方见百晬内即天麻丸】
　　肿胀
　　经曰至隂者肾水也少隂者冬脉也其本在肾其末在肺皆积水也又曰肾者胃之闗也闗门不利故积水而従其类也上下溢于皮肤故胕肿腹大上为喘呼不得卧者标本俱病也丹溪云惟肾虗不能行水脾虗不能制水胃与脾合又胃为水谷之海因虗而不能传化肾水泛滥反得以浸渍脾土于是三焦停滞经络壅塞水渗于皮肤注于肌肉而发肿也其状目胞上下防起肢体重着喘咳忡怔股间清冷小便澁黄皮薄而光手按成窟举手即满是也古方有十种论症以短气不得卧为心水两脇痛为肝水大便鹜溏为肺水四肢苦重为脾水腰痛足冷为肾水口苦咽干为胆水下虗上实为大肠水腹急肢痩为膀胱水小便闭泄为胃水小腹急满为小肠水又有湿气毒气伤寒后防痢后气血虗者之五肿及疳气症积鎻肚胸膈作膨蛔气虗冷积者之七胀亦当详之其受湿气者由脾胃之气敦阜四肢头皆肿也食毒者脾伤积毒停留于胃也伤寒下早者邪气乗虗而入也防痢后者脾气虗也皆宜先调胃气次可治肿其患七胀皆由血气不足脏腑怯弱表里俱虗邪正相乱以致四肢浮肿腹肚膨满亦当先调荣衞分别隂阳治法宜补中行湿利小便凡有热者水气在表也可汗之身无热者水气在里也宜下之腰已下肿宜利小便腰已上肿宜发汗此仲景之法也若遍身肿烦渇小便赤澁大便秘结此属阳水遍身肿不渇大便溏泄小便清利此属隂水阳水兼阳证者脉必浮数隂水兼隂证者脉必沉迟气若陷下宜用二陈加升提之药如腹胀少加木香调之若朝寛暮急属隂虗朝用四物汤加参术夕用加减肾气丸朝急暮寛属阳虗朝用六君子汤夕用加减肾气丸朝暮皆急隂阳俱虗也用八珍汤主之真阳虗者朝用八味地黄丸夕用补中益气汤若肚腹痞满肢体肿胀手足并冷饮食难化或大便泄防呼吸气冷者此真阳衰败脾肺肾虗寒不能司摄而水泛行也急用加减肾气丸否则不治惟调补脾土多有生者
　　治验
　　一小儿伤食腹胀服尅伐之剂小便澁滞改服五苓散小便益闭四肢顿肿余谓脾胃虚寒不能通调水道下输膀胱故也朝用加减金匮肾气丸夕用补中益气汤而愈
　　一小儿患前症小便赤频盗汗发热朝间用补中益气汤午间用五味异功散晩间用六味地黄丸而愈后作功课太劳盗汗发热用八珍汤六味丸而痊一小儿患前症饮食少思大便不实先用补中益气汤又用五味异功散而愈毕姻后复发更手足并冷饮食难化或吞酸嗳腐用六君子炮姜而痊后又发用八味地黄丸补中益气汤而痊
　　一小儿小腹胀坠小便澁滞午前为甚以补中益气汤加木香与朝服以五味异功散加升麻柴胡与夕服两月余而愈后饮食失节腹胀咽酸用五味异功散四味茱茰丸而痊毕姻后复患如前更恶寒腹冷小便清频大便不实手足并冷用补中益气汤八味地黄丸而寻愈
　　二陈汤【方见寒吐】
　　五苓散【方见五淋】
　　八珍汤【即十全大补汤去黄茋肉桂方见自汗】
　　六君子汤【方见内钓】
　　加减肾气丸【方见腹胀】
　　八味地黄丸【方见肾脏六味丸加肉桂附子】
　　补中益气汤【方见虗羸】
　　蚘虫
　　巢氏云蚘虫者九虫之一也长尺许或五六寸者因脏腑虗弱及食甘肥而动其动则腹中攻痛或作或辍口吐涎水贯心则死用史君子丸之类下之钱仲阳云吐水不心痛者胃冷也吐沫心痛者虫痛也与癎相似但目不斜手不搐耳安虫散主之田氏云虫痛者啼哭俛仰坐卧不安自按心腹时时大呌色青黄唇色兼白目无精光口吐涎沫也若因胃冷即吐用理中汤加炒川椒五粒防榔五分煎下乌梅丸古云虫蚀上部则上唇有白防虫蚀下部则下唇有白腹中诸虫望前其头向上望后其虫向下如欲用药先以猪肝油炙香令儿闻其香味使虫头向上则药昜伏若中气虗而虫不安者但调补脾胃自安丹溪先生云冬月吐虫多是胃气虗寒用钱氏白术散加丁香二粒主之
　　治验
　　一小儿患虫动心痛先服大芜荑汤下瘀秽反作呕少食右顋鼻凖白中兼黄此脾肺气虗也用异功散二服稍应更加炮姜一剂而安
　　一小儿吐防将愈心痛吐水手足并冷忽自手按心腹此胃气虗寒类乎虫痛也用益黄散而愈
　　一小儿病后吐水心间作痛余谓胃气虗寒用五味异功散而愈后毎吐凡患病饮食不进手足并冷即吐水心痛余用前散加升麻柴胡即愈或用逐虫之剂前症益甚更加腹痛重坠余用补中益气汤加炮姜治之而愈
　　史君子丸治五疳脾胃不和心腹膨胀时复作痛不食渐痩并宜服之
　　史君子肉【一两】厚朴【制】橘红　甘草【炒】白芍药川芎【各一钱】
　　右为末丸如皂角子大毎服一丸陈米饮化下
　　安虫散治虫痛
　　白矾【炒枯二钱半】胡粉【炒二钱】鹤虱【炒二钱】川练子【二钱】防榔【二钱】
　　右为末毎服三五分米饮调下
　　乌梅丸治蚘厥当吐蚘今反静而复烦此为脏寒蚘上入其膈故湏臾复止得食而呕又烦蚘闻臭当自吐及治乆痢【方见伤风咳】
　　理中汤【方见冷防】
　　大芜荑散【方见疳症】
　　异功散【方见内钓】
　　白术散【方见积痛】
　　异功散【方见脾脏】
　　疝气
　　小儿隂肿疝气者多属肝肾气虗及坐卧寒湿之地或风邪所伤血气相搏或啼呌气逆水道不行或禀父肝经虗热或姙娠肝气鬰结或乳母怒动肝火而致者若儿肝经热用栀子清肝散儿啼躁怒用均气散乳母恚怒用柴胡清肝散肝火气逆用加味逍遥散小腹作痛小便澁滞用龙胆防肝汤乆坐冷地小便不利用四苓散加柴胡山栀车前子不时寒热者加味小柴胡汤经云肝气热则茎痿宗筋弛縦肾茎肿胀或出白液痒痛或里急筋缩挺縦不收或精随便下者此名筋疝俱属肝火不系于肾宜详治之
　　治验
　　一小儿隂囊赤肿余作胎毒治瘥后发热痰盛等症诊其母素有鬰热用加味归脾逍遥二药子母俱服而愈后吐防小便赤澁两目瞤动视其寅夘【阙】闗脉赤此属肝经风热也用柴胡清肝散加钩藤钩木贼草而愈
　　一小儿隂茎作痒小便频数此属肝火之症反服五苓散颈间结核余用柴胡栀子散四味肥儿丸诸症稍愈又用虾蟆丸而痊
　　一小儿茎痿湿痒后隂嚢焮肿茎中作痛时出白津余诊之肝火也用龙胆防肝汤六味地黄丸而愈一小儿睾丸作痛小便赤澁寒热作呕乃肝脾之疝用小柴胡汤加山栀车前子茯苓而愈
　　一小儿睾丸肿鞭小便黄澁用小柴胡汤加车前子山栀并芦荟丸而消
　　一小儿茎中作痒一小儿下疳溃烂作痛发热一小儿茎中溃痛小便秘濇日晡尤盛一小儿目痒出水连劄项间结核隂嚢搔痒俱属肝火之症俱用九味芦荟丸而愈
　　一小儿小便澁滞隂嚢肿痛寒热此肝经湿热也用龙胆防肝汤而消但内热倦怠此兼脾气虗也用四君柴胡山栀芎归而愈
