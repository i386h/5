<!-- { "loadSidebar": true } -->
　　一小儿隂嚢赤肿因乳母怒气及饮酒而发余审之因于怒则用加味逍遥散因于酒则用加味清胃散并加漏芦干葛神麯与母子服之随愈
　　一小儿隂嚢肿痛小便赤澁用加味小柴胡汤加漏芦母子并服而愈
　　一小儿禀肝肾虗弱睾丸常肿用六味地黄丸料加柴胡母子并服两月余而痊
　　刘武库子睾丸作痛小便赤澁寒热作呕用小柴胡汤加山栀车前子茯苓而愈
　　一小儿腹内一块攻痛小便不调用龙胆防肝汤芦荟丸而愈后形气消烁发热作渇此肝木制脾土也用补中益气汤及芦荟丸而愈
　　龙胆防肝汤治肝经湿热两抝肿痛或腹中作痛或小便澁滞等症
　　龙胆草【酒拌炒黄】泽防【各二分】车前子【炒】生地黄【酒拌】木通　当归【酒拌】山栀【炒】黄芩【炒】甘草【各二分】
　　右水煎服
　　四君子汤
　　加味逍遥散
　　加味清胃散
　　加味归脾汤【四方见内钓】
　　五苓散【方见五淋】
　　九味芦荟丸【方见疳症】
　　补中益气汤【方见虗羸】
　　加味小柴胡汤【方见痉症】
　　六味地黄丸【方见肾脏】
　　栀子清肝散
　　柴胡清肝散【二方见发热】
　　四味肥儿丸【方见寒吐】
　　四苓散【即五苓散去肉桂】
　　渇症
　　百问云小儿唇红如丹即发渇红甚焦黒则危笃若三焦虗烦作渇者用三黄汤伤寒后唇口焦者用白虎汤竹叶汤防痢作渇者用四苓散之类常治暑积心脾烦渇引饮者用白虎汤下利脾虗作渇者用七味白术散热结膀胱小便秘渇者用五苓散上焦虗热者用四君子汤膏粱积热者用清胃散脾胃积热者用防黄散中气虗热者用异功散肾水虗热者用六味丸其余疳症发热各详夲症胎禀所致者当各审其因若误用寒凉降火脾胃复伤则腹胀而为败症矣
　　治验
　　一小儿发热作渇用防黄散大便重坠口角流涎仍欲防火余曰鼻凖青白多而黄色少属脾胃虗寒肝木所侮葢口角流涎胃气不能统摄也大便重坠脾气不能上升也不信另用凉剂果眉唇防动四肢防搐余曰此虗极而变慢脾风矣用六君当归木香炮姜钓藤钩二剂益甚意欲更剂余曰此药力未及也仍以前药加附子一片服之即安去附子又二剂而愈
　　一小儿吐防后患渇症饮食少思肌肉消痩用七味白术散渇渐止五味异功散加升麻饮食渐进又用补中益气汤肌肉顿生
　　一小儿嗜膏粱甘味发热作渇小便白浊用四味肥儿丸佐以防黄散稍愈复伤食吐防服消食丸胃气复伤饮食少思肢体倦怠而渇先用七味白术散而渇止次用五味异功散而痊
　　一小儿目色白患渇症唾痰发热服清热化痰之药大便洞防小便频数此脾肾虗而复伤也朝用补中益气汤夕用四神丸诸症渐愈又佐以六味地黄丸而愈
　　一小儿十五嵗用心太过两足发热日晡益甚服人参固本丸之类热益甚痰涎上涌体倦更唾痰服化痰滋隂之剂痰热益甚更头目运体倦少食请余治仍欲清热化痰滋隂余曰两足发热肾经隂虗也痰涎上涌肾不能摄也头目昡运胃气不能上升也此禀赋不足劳役过度而然耳遂朝用补中益气汤夕用加减八味丸元气渐复诸症渐愈但用心于功课即头运发热用前药即愈毕姻后诸症复作服前药半载而痊后再发更大小便牵痛用补中益气汤八味地黄丸独参汤而得生
　　竹叶石膏汤
　　石膏【一钱】半夏【三分】甘草　人参【各二分】麦门冬【十粒】竹叶【一握】
　　右生姜汁一匙水煎服
　　三黄汤
　　黄芩　黄连　黄栢【各等分】
　　右水煎服
　　白虎汤【方见发热】
　　五苓散【方见五淋】
　　七味白术散【方见积滞】
　　四君子汤
　　六君子汤
　　清胃散
　　异功散
　　六味丸【方见肾脏】
　　四苓散【即五苓散去桂】
　　补中益气汤【方见虗羸】
　　四味肥儿丸【方见寒吐】
　　消食丸【方见呕吐乳】
　　四神丸【方见惊防】
　　烦躁
　　仲景云火入于肺则烦入于肾则躁夫心者君火也火王则金燔水亏而火独存故肺肾合而为躁也活人云但烦热者虗烦也诸虗烦热与伤寒相似但不恶寒鼻不疼故知非伤寒也头不痛脉不故知非里寒也不可发汗攻下当与竹叶汤兼呕者与橘皮汤又心虗则先烦而后渇翕翕发热其脉浮而大是也葢烦者心中烦扰为内热故属阳躁者肢体躁动或裸身欲入井中为外热故属隂外热者无根之火也是以为虗在小儿当辨其嗞煎不安是烦嗞啀不定是躁嗞煎者心经有热精神恍惚烦满生惊嗞啀者心经有风烦燥惊搐也热甚者黄连觧毒汤轻者赤散风热者至寳丹脉数而实便閟有热者神芎丸此皆实热之治法也若烦而头痛短气口干咽燥不渇者虗也用四君加芎归因药攻伐而作渇者用竹茹汤烦而不得眠者酸仁汤心神颠倒烦热欲吐者朱砂安神丸戴阳目内赤六脉洪大按之全无者血虗发躁用当归补血汤若躁而裸体欲入井中脉沉细或浮大按之如无者此皆隂盛发躁也宜用参附汤有囘生之功
　　治验
　　一小儿烦躁惊悸热渇饮冷额间色赤此心经实热所致先用防心汤一服稍缓又用柴胡栀子散而瘥一小儿痢后发热烦躁用四君当归升麻柴胡顿安又用补中益气汤而愈又伤食作防前症复作吞酸先用异功散加吴茱茰木香为末二服吞酸悉止乃去茱茰木香治之而安
　　一小儿溃疡烦躁惊搐撮空用六味地黄丸料煎服以滋肾肝用五味异功散以补脾肺渐愈又用八珍汤而痊
　　一小儿患癍疹服发汗之药烦躁作渇先用当归补血汤及东垣圣愈汤诸症渐安又用八珍汤加麦门冬五味子而愈
　　一小儿痢后烦躁作渇赤脉大按之如无此血脱烦躁也先用当归补血汤又用五味异功散加升麻当归而安又伤食作防不已复烦躁用异功散为主佐以八珍汤而安
　　一小儿患瘰疬服下毒之药发热烦躁口渇作呕此元气复伤用八珍汤倍加参茋归术治之渐安又用四君当归升麻而安
　　清热解毒丸治五脏积热毒气上攻胸臆烦闷咽喉肿痛赤眼壅肿头发热唇口干燥两頬生疮精神恍惚心忪闷乱坐卧不寕及伤暑毒赤身热心烦躁而渇饮食不下
　　寒水石　石膏【各八两】青黛【四两】
　　右研末入青黛和匀蒸饼七个水调为丸如芡实大毎服一丸食后新汲水化下或细嚼生姜汤下如中诸毒并宜服之及惊风潮热痰涎壅塞心胸烦躁頬赤多渇坐卧不穏毎服半粒量大小加减
　　橘皮汤
　　橘皮【一两五钱】甘草【炙半两】人参【二钱五分】竹茹【半两】
　　右每服五钱姜水煎食前服
　　东垣圣愈汤治诸疮出血多而烦躁不得眠
　　地黄【五分】生地黄【五分】川芎【五分】人参【五分】黄茋【一钱】当归身【一钱】
　　右水煎服
　　防心汤治心经实热口舌生疮烦躁发渇
　　宣黄连　犀角【各等分】
　　右水煎服
　　黄连解毒汤【方见诸痢】
　　竹茹汤【方见呕吐乳】
　　酸仁汤【方见惊癎】
　　朱砂安神丸【方见疳症】
　　神芎丸
　　至寳丹【二方见惊风】
　　导赤散【方见心脏】
　　异功散
　　四君子汤【二方见内钓】
　　注夏
　　脾为太隂位属坤土喜燥而恶湿故凡脾胃之气不足者遇长夏润溽之令则不能升举清阳健运中气又复少阳相火之时热伤元气则肢体怠惰不收两脚痿弱嗜卧发热精神不足饮食少思口中无味呼吸短乏气促目中视物小便赤数大便不调名曰注夏此皆禀赋隂虗元气不足之症丹溪补隂论言之详矣育子者其可不知冬月飬阳之道乎治法用补中益气汤去升麻柴胡加炒黒黄栢主之若因劳后发热血虗脉大者用当归补血汤气血两虗者八珍汤肝肾隂亏者地黄丸大便作防者人参理中汤若乳母肝火乗脾寒热少食者柴胡栀子散胃火作渇者竹叶石膏汤小儿多因乳母之气不调而致当戒怒气调饮食适寒温则可以逺病矣又如今人夏月皆以香薷汤浸冷代茶饮之殊不知香薷利水大损元阳厚朴尅伐大防真气况脾性喜温而恶寒夏月隂盛于内冷啜伤脾若胃强有火湿热为病之人固无大害其脾胃虗弱中气不足者必为腹痛少食泄防寒中之疾矣此大人亦所当戒者况小儿乎慎之慎之
　　治验
　　一小儿毎春夏口干发热怠惰嗜卧劳则头痛服清凉化痰之药喘防烦躁不安服香薷饮脉大神思昏愦余用补中益气汤去升麻柴胡加五味麦门炮姜一剂未愈又加肉桂五分即苏更用六味地黄丸而愈
　　一小儿禀脾肾虗弱注夏发热二便不调朝用补中益气汤夕用地黄丸而愈后因乳母怒气致儿发热惊搐用柴胡栀子散母子并服而痊
　　一小儿素有食积注夏发热倦怠少食大便不实朝用五味异功散少加升麻柴胡夕用四肥儿丸而寻愈
　　一小儿禀赋肾虗患注夏之症因乳母太劳则发热益甚用补中益气汤令母子并服而愈后因乳母多食膏粱又患疮疾烦躁作渇先用竹叶石膏汤及补中益气汤将瘥母着怒气大热发搐用柴胡栀子散加味逍遥散而痊
　　一小儿注夏食生冷之物腹中作痛之甚则发搐厥冷用人参理中丸而愈
　　一女子年十四患注夏经行之后发热晡热烦躁作渇赤脉洪大按之如无此血脱发躁先用当归补血汤四剂又用八珍汤而安
　　补中益气汤【方见虗羸】
　　当归补血汤【方见发热】
　　八珍汤【方见自汗】
　　地黄丸【方见肾脏】
　　人参理中汤【方见冷防】
　　柴胡栀子散【方见急惊】
　　竹叶石膏汤【方见泄泻】
　　五味异功散【方见内钓】
　　四味肥儿丸【方见寒吐】









　　薛氏医案卷六十二
<子部,医家类,薛氏医案>
　　钦定四库全书
　　薛氏医案卷六十三
　　眀　薛已　订
　　保婴撮要十
　　自汗
