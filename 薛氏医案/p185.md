<!-- { "loadSidebar": true } -->
　　自汗者汗无时而自出也经曰饮食饱甚汗出于胃惊而夺精汗出于心持重逺行汗出于肾疾走恐惧汗出于肝揺体劳苦汗出于脾又曰隂虗而阳必辏则发热而自汗阳虗而隂必乗则发厥而自汗东垣云表虗自汗秋冬用桂春夏用黄茋丹溪云汗者心之液也自汗之症未有不由心肾俱虗而得之者巢氏云虗劳病若阳气偏虗则津液发泄而为汗夫自心为主阳之藏火也阳主气人身津液随其阳气所在之处而生亦随其火所扰之处而泄则为自汗矣治法当用参茋甘温益气之药使阳气外固而津液内藏则汗止矣若元气虗者夏月用六君子汤加山药山茱茰冬月用加减八味丸十全大补汤血虗者四物加参茋有热者当归六黄汤气血俱虗者十全大补汤心肾虗热者六味丸虗寒者八味丸心经血虗者团参汤胃经气虗者六君子汤饮食劳倦者补中益气汤嗜卧倦怠者升阳益胃汤热伤元气者清燥汤着干心胞络者清暑益气汤外伤风邪者惺惺散虗劳羸痩者人参飬荣汤思虑伤脾者归脾汤怒动肝火者小柴胡汤肝经虗热者加味逍遥散肝经湿热者龙胆防肝汤泄防脉防者人参理中汤手足汗者补中益气汤胸腹汗者四君子汤当心一片有汗者茯苓补心汤黄汗者茵陈五苓散血汗者血余散敷之此皆去汗之大法也仍推五脏相胜主之若汗出如油喘而不休此为命絶柔汗发黄此为脾絶汗出不流如贯珠者为絶汗数者并不治若六阳虗则汗出上至头下至项亦难治
　　治验
　　一小儿四嵗因惊自汗左闗无脉以此为忧余曰肝主惊此禀肝气不足因惊则气散脉必在臂腕于尺部尽处之果得用补中益气汤六味地黄丸半载脉复本位其脉在合谷之间者皆自防被惊而然也一小儿五嵗因惊自汗发热虗症悉具右寸脉短此胃气复伤也用独参汤月余又用补中益气汤仍佐以六君子及加味地黄汤半载而愈
　　一小儿自汗目直项强顿闷余谓肝经实热先用柴胡栀子散随用六味地黄丸而愈后因惊自汗咬牙呵欠属肝经虗热生风用六味地黄丸补中益气汤而痊后又惊自汗怔悸赤发热悉属肝经虗热用六味丸而愈
　　一小儿自汗青善怒小便频数睡间惊悸或发搐目直此肝火血燥生风也先用加味四物汤加味逍遥散各四剂与间服诸症渐愈又用四君山栀而愈一小儿自汗盗汗颈间结核两目连劄此兼肝脾疳症也用四味肥儿丸及大芜荑汤而痊后毎伤食发热便血自汗用五味异功散加升麻柴胡渐愈又用六味地黄丸而痊
　　一女子十四嵗自汗寒热月经先期余谓肝火血热用加味逍遥散地黄丸而痊后因怒经行不止自汗盗汗先用加味小柴胡汤次用加味逍遥散而愈一小儿自汗呌哭发热作渇饮水抽搐仰睡乃心经实热也用导赤散治之而愈后又自汗发热饮汤抽搐无力惊窜咬牙覆睡赤心经虗热也用茯苓补心汤而愈
　　一小儿自汗恶风用补中益气汤加炒浮麦而止因饮食停滞患吐防用六子汤而愈又用四君当归浮麦而汗止出痘时自汗盗汗用十全大补汤而痘愈后因伤风咳自汗腹胀余谓脾肺俱虗宜用六君桔梗因惑于人言先服发表之剂更加气喘盗汗余用四君五味子炮姜四剂不应毎剂又加人参五钱炮姜一钱稍止又三剂而痊
　　十全大补汤治诸虗不足自汗不食时发潮热等症白茯苓　人参　当归　白术　白芍药【炒】黄茋【炒】川芎　肉桂　地黄　甘草【炒各等分】
　　右三五钱姜枣水煎服
　　八珍汤【前方去肉桂黄茋治验见各门】
　　人参飬荣汤治病后时自汗或发潮热口干食少心虗惊悸欬而下利前方去川芎加陈皮五味子逺志
　　百解散治感冐风邪发热自汗者
　　荆芥　白芷　麻黄【去节】陈皮　苍术
　　甘草【炒各三分】
　　右姜三片葱白三根水煎服
　　清暑益气汤治暑邪干卫身热自汗
　　黄茋【一钱】　苍术【泔浸去皮一钱】　升麻【七分】　人参
　　白术　陈皮【炒】　神麯【炒】　泽泻【各五分】
　　甘草【炙】　黄蘖【酒浸炒】当归身　麦门冬【去心】
　　青皮【炒】　葛根【各三分】五味子【九粒杵】
　　右水煎服
　　茵陈五芩散治伏暑发黄烦渇小便不利
　　赤茯苓　猪苓　泽防　白术　茵陈【各三分】
　　右水煎服
　　血余散治汗不止
　　用男子乱髪一握煆存性为细末以绢袋盛置干扑之
　　清燥汤治小儿自汗或因热伤元气大小便秘澁黄茋【炒】苍术【各五分】白术【三分】陈皮【三分】白茯苓【三分】泽防【三分】人参【三分】麦门冬【三分】生地黄【三分】升麻【三分】当归身【三分】神麯【炒三分】猪苓【三分】黄栢【酒炒三分】黄连【炒】甘草【炙各二分】五味子【五粒杵】
　　右姜一片水一钟煎服
　　升阳益胃汤【方见诸痢】
　　六君子汤
　　加味归脾汤
　　四君子汤
　　加味逍遥散
　　五味异功散【五方见内钓】
　　柴胡栀子散【方见发热】
　　小柴胡汤【方见肝脏】
　　补中益气汤【方见虗羸】
　　龙胆防肝汤
　　人参理中汤
　　茯苓补心汤【三方见瘖】
　　团参汤
　　当归六黄汤【二方见盗汗】
　　惺惺散
　　四物汤【二方见急惊】
　　六味丸
　　加味八味丸【即六味丸加肉桂五味子方见肾脏】
　　四味肥儿丸【方见寒吐】
　　大芜荑汤【方见疳症】
　　导赤散【方见心脏】
　　盗汗
　　盗汗者睡则汗出寤则汗收也自汗属阳虗盗汗属隂虗盖阳为衞气隂为荣血血之所主心也所藏肝也热抟于心故液不能内敛而外泄于皮肤人卧则静而为隂觉则动而为阳故曰自汗属阳盗汗属隂也多因心肾不交水火不能既济肾虗则闭藏之令失守故有是症宜用六味丸十全大补汤血虗内热者当归六黄汤心经有热者导赤肝经虗热者六味地黄丸血脱盗汗者当归补血汤肝胆风热者柴胡清肝散食积内热者二陈枳实山栀胃气虗热者六君子汤及浮麦散血气俱虗者人参飬荣汤余症见自汗当叅览之
　　治验
　　一小儿十一嵗靣色青白或恶寒发热鼻间黄白盗汗自汗胸膈不利饮食少思常懐畏惧用二陈黄连酸枣茯神之类不应余以为脾肺俱虗不信自用朱砂安神丸更寒热徃来泄防不食余用六君当归黄茋而愈
　　一小儿五嵗腹中作痛大便不实患盗汗鼻间左腮皆白此脾肺气虗而食积所致也用六君山查神四剂腹痛顿止去查又四剂大便调和乃用四君归茋而汗止
　　一小儿十二嵗患盗汗形气痩弱靣色或赤或白右顋白两頬赤鼻间防青此禀足三隂经虗也朝用补中益气汤夕用六味地黄丸而愈
　　一小儿乆患盗汗夜热昼凉饮食少思大便酸臭此食积内作也先用三散消积滞又用五味异功散补脾进食而瘥
　　一女子十四嵗自汗寒热肝脉洪此肝火所致用加味逍遥散而愈后饮食停滞吐痰运头不时汗出两寸脉不及本位用补中益气汤加半夏蔓荆子而痊
　　一小儿三嵗盗汗不食闻药即呕此胃气伤也用浮麦炒为末以乳调服钱许旬余呕止食进佐以六君子汤而愈
　　一小儿发热呵欠顿闷咬牙至夜盗汗属肝胆火症用小柴胡汤加山栀二剂又用地黄丸料煎服而愈一小儿盗汗甚多乆不愈寸口脉沉伏饮食少思稍多食则腹痛汗不止余谓脾虗食积用六君升麻柴胡月余脾气渐健饮食渐加汗亦少止乃佐以异功散而痊
　　一小儿苦盗汗肢体消痩因功课劳役更加自汗余用补中益气十全大补二汤而愈次年因劳心前症复作更加梦遗仍用前二汤各五十余剂而愈毕姻后前症俱作手足并冷前药又各加姜桂一钱数剂少应至六十余剂而愈因大劳盗汗如雨手足如氷再以前二药加桂附各一钱数剂方愈
　　当归六黄汤治血虗盗汗内热晡热者
　　当归　熟地黄【各五分】黄连【炒黒三分】生地黄【炒一钱】黄栢【炒黒】黄芩【炒黒各三分】黄茋【炒五分】
　　右水煎服
　　团参汤治虗汗盗汗
　　新罗人参【三两】当归【三钱】
　　右为末用雄猪心一个切三片每服以猪心一片煎汤调服二钱
　　白术散治自汗盗汗
　　白术【三两】小麦【一合炒】
　　右用水一钟半煮干去麦为末以炒黄茋煎汤量儿大小调服忌萝卜辛辣炙煿之类乳母尤忌
　　六味地黄丸【方见肾脏】
　　人参飬荣汤
　　十全大补汤【二方见自汗】
　　导赤散【方见心脏】
　　柴胡清肝散
　　当归补血汤【二方见发热】
　　二陈汤【方见寒吐】
　　六君子汤
　　四君子汤
　　五味异功散
　　加味逍遥散【四方见内钓】
　　小柴胡汤【方见肝症】
　　三棱散【方见白浊】
　　补中益气汤【方见虗羸】
　　噫气
　　经曰脾病则靣黄善噫噫者寒气客于胃厥逆从下上散复出于胃而为噫又善思善味其症当脐有动气按之牢若痛其病腹胀满食不消体重节痛怠惰嗜卧四肢不收经曰脾主四肢有是者脾也又曰二阳一隂发病主惊骇背痛善噫何谓也窃谓上焦受气于中焦中焦气未和不能消谷故为噫耳中焦亦脾胃之分也脾土虗寒由命门火衰不能温蒸水谷古人有服兎丝子旬日间饮食如汤沃雪亦此义也补脾宜人参理中汤补右肾宜用八味丸胃气虗不能运化水谷者六君子加木香鬰结伤脾者加味归脾汤木尅土者四君柴胡升麻兼嘈襍者加吴茱茰半夏治者审之
　　治验【仍叅虗羸症】
　　一小儿禀赋虗羸时常作痢年十三嵗泄防不食手足并冷诸药不应余谓命门火衰六君子汤八味丸治之寻愈毕姻后劳心过甚饮食顿少发热下气先用参术各五钱姜枣煎服诸症稍愈又用六君子汤加炮姜肉桂参术各一两一剂诸症顿愈又因劳心发热烦渇用补中益气汤加附子一钱渇止用参茋各一两归术各五钱附子一钱三剂全瘥
　　一小儿十五嵗喜噫靣黄腹胀饮食难化用六君益智木香渐愈后因怒兼脇痛少食下气噫气用补中益气汤加附子益智渐愈后饮食过多腹胀吞酸服保和丸热渇痰甚用二陈黄连石膏之剂大便不止吃逆不食手足并冷余用六君附子四剂稍愈又以补中益气汤加附子及八味丸而遂安
　　一女子十九嵗患前症用六君子汤送四味茱茰丸而愈但怒即发服此药亦即愈后因怒气劳役前症复作血崩不止先用柴胡栀子散一剂随用补中益气汤加山栀而痊仍叅虗羸治验
　　本事枳殻散治心下痞闷或作痛多噫
　　枳殻　白术【各半两】防榔【三钱】香附子【炒一两】
　　右为末每服一钱空心米饮调下
　　四味茱连丸治腹胀噫气吞酸食不能化
　　吴茱茰炒黄连【炒】神　荷叶【各等分】
　　右为末水煮神糊丸桐子大每服二十丸白汤下黄连当量病防甚或炒黒炒黄用之
　　八味丸【即六味丸加五味子肉桂方见肾脏】
　　四君子汤
　　六君子汤
　　加味归脾汤【三方见内钓】
　　补中益气汤【方见虗羸】
　　下气
