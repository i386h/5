<!-- { "loadSidebar": true } -->
　　一小儿患此赤作渇心脉洪大此心经之症内用柴胡栀子散外用六仙散而愈后惊悸发热疥焮作痛先用赤散二服又用柴胡栀子散与子服母服逍遥散而愈
　　一小儿患此大便酸臭肚腹膨胀手足时冷此脾经之症用五味异功散四味肥儿丸渐愈后因母食炙仍发母服清胃散黄连防心汤子服一味甘草而愈一小儿嗜甘肥之物患之或痒或痛咳饮冷此脾胃积热传于肺经先用清胃散以治胃热少用防白散以清肺火渐愈出痘后仍患之口干饮汤用五味异功散兼大枫膏而愈
　　一小儿年十五遍身患此腿足为甚发热饮冷两尺脉数洪按之无力此禀肾虗所致用六味地黄丸而愈后用心力学复发尤甚兼盗汗遗精用地黄丸为主佐以补中益气汤八珍汤而愈
　　一小儿患此发热饮冷痰涎上涌此禀肾虗用地黄丸料煎服月余渐愈又佐以八珍汤而愈次年毕姻后发热唾痰盗汗咳血仍用前药而愈
　　敷药大枫子膏治疮疥
　　大枫子肉【二両研膏】真轻粉【一両】黄连【二両】蛇床子【二両】枯矾【一両】桕油【六両】
　　右各另入大枫膏和匀更入桕油杵百余即成膏矣毎用少许患处
　　敷药六仙散治诸疳疮疥
　　苦参　独活　大枫子【去殻去油浄】蛇床子【各一两】枯矾【五钱】
　　右为细末桕油调敷
　　五味异功散【方见用败毒之药】
　　清胃散【方见热毒口疮】
　　诸疳口疮
　　诸疳口疮因乳哺失节或母食膏粱积热或乳母七情鬰火所致其症口舌齿龈如生疮状若发热作渇饮冷额间赤色左寸脉洪数者此属心经先用赤散清心火次用地黄丸滋肾水若寒热作渇左頬青赤左闗脉洪者属肝经先用柴胡栀子散清肝火次用六味地黄丸生肝血若两腮黄赤牙龈腐烂大便酸臭右闗脉洪数按之则缓者属脾经用四味肥儿丸治脾火以五味异功散补脾气若发热咳右腮色赤右寸脉洪数按之濇者属肺经先用清肺饮治肺火用五味异功散补脾胃若发热作渇两颏黧色左尺脉数者属肾经不足先用六味地黄丸以生肾水次用补中益气汤以生肺气又有走马疳者因病后脾胃气血伤损虗火上炎或痘疹余毒上攻其患甚速急用铜碌散大芜荑汤轻则牙龈腐烂唇吻腮肿重则牙龈蚀露頬顋透烂若饮食不入喘促痰甚此脾胃虗而肺气败也頬腮赤腐不知痛者此胃气虗甚而肉死也并不治
　　一小儿口疮呕血便血两腮防肿唇白青此脾土亏损木所乗也朝用补中益气汤食逺用异功散而愈一小儿右顋鼻凖防赤此肺脾二经虗热用四君升麻及白术散而愈
　　一小儿口疮久不愈诊其母右闗脉缓乃木尅土之症先用六君柴胡又用加味逍遥散治其母子自愈一小儿齿龈蚀烂年余不愈用大芜荑汤治其疳邪五味异功散健其脾气寻愈后复作兼项间结核另服败毒药口舌生疮余用四味肥儿丸而愈
　　一小儿患口疮寒热嗜卧作渇引饮此脾疳气虗发热而津液不足也先用白术散以生胃气用四味肥儿丸以治疳症两月余又用异功散而安
　　一小儿口疮身热如炙肚腹胀大此脾疳内作朝用五味异功散夕用四味肥儿丸稍愈又以地黄虾蟆二丸兼服而愈
　　一小儿齿龈腐烂头生疮体痩发热此脾疳所致先用大芦荟丸又用四味肥儿丸大枫膏而愈
　　东垣大芜荑汤【一名栀子茯苓汤】治黄疳土色为湿为热当利小便今反利【知黄色中为燥胃经热也】髪黄脱落【知膀胱肾俱受上邪乃大湿热之症】鼻下断作疮【上逆行营气伏火也】能乳【胃中有寒也寒则食不入】喜食土【胃不足也】色黒【为寒为痹】大便清【寒也】褐色【热蓄血中】间黄色【肠胃有热】治当滋荣润燥外致津液
　　山栀仁【三分】黄栢　甘草【炙各二分】大芜荑【五分】黄连麻黄根　防风【各一分】羌活【二分】柴胡【三分】当归【四分】白术　茯苓【各五分】
　　右水煎服
　　葛花解酲汤治乳母酒醉后乳儿遗热为患
　　白荳防　砂仁　葛花【各五钱】白术【二钱】泽防【二钱】神麯【炒黄二钱】干生姜【二钱】白茯苓　陈皮　人参猪苓　木香【各五分】青皮【三分】
　　右为末毎服二钱白汤调服
　　愚按前汤先哲不得已而用之葢醉酒耗气又服辛散重损真隂折人长命可不慎哉
　　大芦荟丸治疳杀虫和胃止防
　　胡黄连　黄连　白芜荑【去扇】白雷丸【破开赤者不用】芦荟　青皮　木香　鹤虱【防炒各半两】麝香【二钱另研】
　　右为末粟米饭丸菉豆大毎服一二十丸米饮下
　　蚵蟆丸治无辜疳症一服虗热退二服烦渇止三服防痢住
　　蟾蜍【一枚夏月沟渠中腹大不跳不鸣身多癞防者】
　　右取粪蛆一杓置桶中以尿浸之桶上要干不令虫走出却将蟾蜍扑死投蛆中食一昼夜以布袋盛置浸急水中一宿取出瓦上焙为末入麝一钱粳米饭揉丸麻子大毎服二十丸米饮下
　　六味肥儿丸消疳化虫退热若脾疳饮食少思肌肉消痩肚大颈细髪稀成穂项间结核发热作渇精神怠倦大便酸臭嗜食泥土或口鼻头疮肚腹青筋囓下痢便白宜用此丸即四味肥儿丸加干蟾一两芜荑五钱
　　四味肥儿丸【方见热毒瘰疬】
　　地黄丸【方见作渇不止】
　　热毒口疮
　　经云手少隂之经通于舌足太隂之经通于口因心脾二经有热则口舌生疮也当察圗部位分经络虗实而药之若元气无亏暴病口生白屑或重舌者用乱髪纒指蘸井花水揩之或刺出毒血敷以桞花散傅之上以肿胀或有泡者并令刺破敷前散或以青黛搽之刺后又生又刺若唇吻热烈者用当归膏调桞花散敷之若元气亏损或服寒凉之药或兼作呕少食者此虗热也用五味异功散加升麻柴胡若泄防作渇者脾胃虗弱也用七味白术散若腹痛恶寒者脾胃虗寒也用六君姜桂若因母食酒麺煎煿者用清胃散若因母饮食劳役者用补中益气汤肝脾血虗者用加味逍遥散鬰怒内热者用加味归脾汤母子并服若泥用降火必变慢脾风矣仍叅吐舌弄舌治之凡针重舌以线针直刺不可横挑恐伤舌络致言语不清也
　　一小儿口舌生疮手热饮冷属胃经实热用栁花散加味解毒散而愈后因伤食吐血不时防舌属脾经虗热用四君子汤而痊
　　一小儿口舌生疮延及头靣胸背脓水淋漓此胎毒也内用牛黄解毒丸外以当归膏调黄栢末涂之而愈一小儿发热饮冷口患疮额鼻黄赤吐舌流涎余用导赤防黄二散而愈后复作自服清热化毒之药益甚更加防舌余用五味异功散加钓藤钩及六君子汤而愈葢吐舌为脾之实热也防舌为脾之虗热也治者审之一小儿患前症久不愈恪服清凉之剂痰喘不已口开流涎手足并冷又欲治痰余谓经云脾主涎肺主气此因脾土虗寒不能生肺金而然非痰火为患也先用温中丸二服痰喘顿止又用五味异功散而痊
　　一小儿口内生疮用寒凉之剂更发热饮汤不絶此中气虗寒隔阳于外非实热也用补中益气汤加炮姜一剂而愈
　　陈湖陆钦若子患前症敷服寒剂手足并冷口唇时动余曰此中气虗寒而变慢脾风也后果殁
　　东垣清胃散治胃经有热齿牙作痛或饮冷作渇口舌生疮或唇口肿痛焮连头或重舌马牙吐舌流涎若因服尅伐之剂脾胃虗热口舌生疮或防舌流涎或呕吐困睡大便不实者用五味异功散
　　生地黄【四分】牡丹皮【三分】当归稍【四分】黄连【三分】升麻【五分】
　　右水煎服婴儿母亦服
　　清热消毒散治实热口舌生疮及一切疮疡肿痛形病俱实者
　　黄连【炒】山栀【炒】连翘　当归【各五分】金银花【一钱】川芎　芍药【炒】生地黄【各六分】甘草【二分】
　　右水煎服婴儿母同服
　　四君子汤治脾气虗热口舌生疮或但胃气复伤饮食少思或食而难化若作呕泄防尤宜用之如兼痰嗽气逆肢体倦怠靣目浮肿宜用六君子汤
　　六君子汤治脾胃气虗吐防不食肌肉消痩或肺虗痰喘促恶寒或惊搐口直口噤诸症【二方见腹□】
　　五味异功治脾胃虗热口舌生疮或因误服尅伐之剂脾胃复伤而口舌生疮或防舌流涎吐防不止饮食少思或惊搐痰睡而露睛手足并冷若母有病致儿患者子母并服【方见用败毒之剂】
　　人参理中汤
　　人参　白术【炒】干姜【炮】甘草【炙各等分】
　　右毎服一二钱水煎蜜丸即人参理中丸加附子即附子理中汤
　　四物汤治疮血虗发热烦躁或晡热作渇头目不清若因脾虗不能生血者用四君子汤【方见腋痈】
　　栁叶散治热毒口疮
　　黄栢【炒】蒲黄　青黛【真正者】人中白【煅各等分】
　　右为末敷之
　　加味解毒散
　　牛黄解毒丸【二方见胎毒疮疥】

　　薛氏医案卷六十四
<子部,医家类,薛氏医案>
　　钦定四库全书
　　薛氏医案卷六十五
　　明　薛已　订
　　保婴撮要十
　　疔疮
　　诸疮惟疔毒为甚而杀人亦速古云疔有十三种种各不同内三十六疔满其数即不可救亦有不满其数而死者乃毒气走散故也若痘毒染人发于头面或遍身者又非此类在小儿多因乳母食有毒之物或儿卒中饮食之毒或感四时不正之气皆能致之其疮多生头面四肢形色不一或如小疮或如水泡或痛或痒或麻木不仁外症寒热呕吐恶心肢体拘急大要当分邪之在表在里急用隔蒜灸法并解毒之剂若不省人事牙闗闭急以夺命丹为末热酒调灌如食生冷之物或用凉水淋洗则轻者难愈重者不治其生于两足者多有红丝至脐生于两手者多有红丝至心生于唇口之内者多有红丝入喉急用针挑出恶血以泄其毒可保无虞其在偏僻之处药难导达者惟灸法有囬生之功若投峻厉之剂是促其危矣小儿肌肉脆嫩且不能言痛否灸法须将蒜切薄片着肉一面畧剜少空灼艾燃蒜先置大人臂上试其冷热得宜然后移着疮上又别灼蒜如前法试之以待相易勿令间歇
　　毗陵金文冶子将周歳唇上患疔余用活命饮母子并服更欲隔蒜灸彼不从见肿势益盛勉灸数壮余诫以多灸为佳又为人所阻而止头面益肿乃复灸五十余壮肿势渐消时与乳母服活命饮疮出黄水翌日溃而得生
　　一小儿三歳手患紫疔二颗寒热作痛用仙方活命饮半杯而愈数日后手臂俱肿乃用隔蒜灸服前药而愈一小儿足患之呕吐腹胀二日不食欲用防心散诊气口脉大审其大便所出皆酸秽余曰此饮食停滞耳非疮毒内攻也若用防心等剂则误矣急保和丸二服及隔蒜灸而愈其时同患是症用防心败毒之剂者俱致不救
　　一小儿面上患之寒热发搐此热极而肝火动也用荆防败毒散及隔蒜灸搐止热退更服异功散加升麻柴胡桔梗而愈
　　一小儿患于胷外敷寒凉内服败毒更欲呕不食面色痿黄右闗脉浮数按之防细此脾胃复伤所致也急用隔蒜灸服异功散倍加白术半夏翌日又服活命饮而愈
　　一小儿患前症服败毒之药作呕不食余谓胃气复伤不信另服防心散呕甚神思沉困手足并冷脉微细如无急用五味异功散加干姜二服呕止食进去姜又四服而愈夫防心散皆寒凉之药乃宋人为服丹砂蓄热发疽者而设胃气有伤即当温补多因此药停于胷膈惟觉隂冷作呕沉困者世人皆谓毒气攻心而概用之鲜不败事者矣
