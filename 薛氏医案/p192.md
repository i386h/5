<!-- { "loadSidebar": true } -->
　　一小儿手背患此敷服皆寒凉之剂腹胀痰喘防粪秽臭余谓脾胃复伤而饮食停滞也不信仍服治疮之药而殁
　　一小儿臂患之色赤肿起恪用化毒丹铁篐散肿处顿平肉色白陷再日色黯痰喘气促余谓疮毒反入于内也辞不治果殁
　　飞龙夺命丹治疮毒发背脑疽等症
　　真蟾酥【干者酒化】轻粉　枯白矾　寒水石　铜碌乳香　药　麝香　朱砂【各六钱】蜗牛【四十个另研如无亦可】
　　右各为末入蟾酥蜗牛或加酒少许糊丸菉豆大毎服一二丸温酒或葱汤下重者外用隔蒜灸法
　　荆防败毒散即人参败毒散加荆芥防风【方见流注】
　　仙方活命饮【方见热毒疮】
　　保和丸【方见发热不止】
　　五味异功散【方见败毒之药】
　　时毒【头面赤肿】
　　小儿时毒因感四时不正之气致鼻面耳项或咽喉赤肿寒热头痛甚者恍惚不宁咽喉闭塞状如伤寒五七日间亦能杀人脉浮数者邪在表脉沉濇者邪在里在表用葛根牛蒡子汤在里用栀子仁汤表里俱病者犀角升麻汤甚则宜砭及用通气散宣泄其毒旬日自消若不消而欲作脓者用托里消毒散欲収敛者用托里散若咽肿不能言头肿不能食者必死
　　一小儿患此三日二便调和用葛根牛蒡子汤漫肿悉退惟颊间赤肿欲作脓用活命饮二服外用代针膏而脓出再用托里消毒散而愈
　　一小儿肿赤焮痛此欲作脓也用托里消毒散二剂脓成针之肿痛顿减又二剂渐愈却以柴胡栀子散加白芷升麻与母服之愈
　　一小儿肿焮作痛药不能下咽先用通气散连作却用犀角升麻汤乳食少进肿痛渐消仍服数剂而脓血渐少母服加味逍遥散而愈
　　一小儿患之咽喉作痛二便自调用葛根牛蒡子汤三剂甘桔汤四剂肿痛渐愈诊乳母左闗脉数用加味逍遥散母子并服而消
　　一小儿患之赤肿作渇外敷内服皆寒凉之药余欲洗去敷药急用发散表邪开通腠理之剂不信仍用前药遂至不救
　　通气散治时毒焮痛咽喉不利取以泄其毒
　　胡索　猪牙皁角　川芎【各一钱】藜芦【五分】
　　羊踯躅花【三分】
　　右为细末用纸撚蘸少许絍鼻内取嚏为效
　　甘桔汤治肺经壅热胷隔不利咽喉肿痛痰涎壅盛【方见时毒】
　　犀角升麻汤治风热口唇颊车连牙肿痛
　　犀角【镑二钱】升麻　防风　羌活　川芎　白芷【各五钱】黄芩　甘草【各一钱】白附子【四分】
　　右毎服三五钱
　　栀子仁汤治时毒肿痛大便秘结
　　郁金　枳殻【麸炒】升麻　山栀仁　牛蒡子【研碎炒】大黄【炒各等分】
　　右为细末每服二三钱蜜水调服
　　葛根牛蒡子汤治时毒肿痛消毒解热
　　葛根　江西豆防　贯仲　甘草　牛蒡子【半生半炒研碎各等分】
　　右毎服三五钱水煎
　　柴胡栀子散【方见脇痈】
　　托里消毒散
　　代针膏
　　托里散
　　仙方活命饮【四方并见热毒疮】
　　加味逍遥散【方见发热不止】
　　流注
　　小儿流注乃气流而注血滞而凝元气不足之症也或因闪跌堕伤或因肝火气逆或因六淫内侵或因脾虚食积或因禀赋所致结于四肢节患于胷腹腰臋或结块或漫肿或作痛悉用防熨之法须固元气为主闪跌者和血定痛丸肝火者九味芦荟丸食积者四味肥儿丸药能对症未成自消已成自溃若脓成不溃者元气虚也先补而针之庶使毒气不致内攻气血不致脱陷若脓出而反痛者气血亏也用八珍汤作呕少食者胃气虗也用四君子汤欲呕不食或腹作胀者脾气虚也用六君子汤口噤搐搦者气血虚极而变症也十全大补汤内热晡热隂血虗也四物参茋白术表热恶寒阳气虚也十全大补汤热来复去或昼见夜伏昼伏夜发者虗热也当大补元气若色赤肿起而脓稠者尚可治不赤硬而脓清或脉洪大寒热发渇及不受补者皆不可治
　　杨鸿胪子年十二左脇下患此服流气饮十宣散之类元气益虗年余不敛左尺脉数而无力左闗脉而短此肝经之症因禀肾水不足不能滋养肝木血燥火炽而然耳用六味地黄丸以滋肾水九味芦荟丸以清肝火而愈
　　一小儿九歳患此久不収敛或咳或寒热皆服清气化痰之药前症益甚至夜作喘口开彻夜不寐手足并冷药饵到口即呕余谓悉因脾气虗甚所致先以人参白术各五钱炮姜五分以米汤煎之时灌数匙次日能服一杯次日又服一剂诸症渐愈至十余剂后朝用补中益气汤夕用异功散而愈
　　李通府子十六歳腰患之三年不愈色黯下陷余曰此肾经症也宜用六味丸滋化源以生肾水更用如圣饼外散寒邪以接阳气不信别用杂药元气益虗七恶蜂起始信余言仍用前药而愈
　　陈州守子闪右臂腕肿痛用流气等药发热恶寒饮食少思口舌干燥肿痛愈炽形气益疲余以助胃壮气为主佐以外治之法而愈
　　黄地官子腿患之肿痛发热以湿毒治之虚症悉至余谓此元气虗弱外邪乘之也用十全大补汤如圣饼而愈
　　一小儿臂肘肿硬用流气饮肉色不变饮食少思余曰此肝脾虚症也用六君桔梗薄桂茯苓半夏及如圣饼而消
　　一小儿腿腕间患此已半载肿硬色白形气俱虚余先用五味异功散加当归三十余剂却佐以八珍汤二十余剂更用防熨法肿势渐消中间一块仍肿此欲作脓也当补其血气遂用托里散为主异功散为佐仍用防熨法月许针出稠脓仍用前二药及豆豉饼三月余而愈
　　一小儿腿患之肿硬色白恶寒懒食此脾胃阳气虚而不能成脓也非敷贴败毒所能疗遂用托里散及防熨法月余患处胀痛发热脓成针之脓出而安仍用托里散肢体渐徤因饮食内伤泄防忽口噤目闭自汗手冷此脾胃虚寒之恶症也以异功散内用人参一两干姜一钱半灌之尽剂而苏又以托里散内用人参五钱数剂始能动履却用托里散大补汤防熨法豆防饼半载而愈
　　一小儿十五歳早防天真日晡发热遍身作痛或四肢酸软唾痰头运服祛湿化痰之药腿之内外肉色肿硬而不变因服攻毒之药虚症蜂起按禇氏云男子精未满而御女以通其精五臓有不满之处异日有难状之疾正合此论遂用补中益气汤及地黄丸半年而愈此等症误认为实热而用败毒之药者必致不救贾阁老子年十六患此二载矣脉洪大而数脓清热渇食少体倦夜间盗汗午前畏寒余曰此真气不足邪气有余之症治之无功矣彼恳求治午前勉用四君芎归灸草午后四君麦门五味逾月诸症渐减有用渗利之剂保其必全者彼信服之形体骨立未几而殁
　　一小儿右腿腕壅肿形体怯弱余欲以补气血为主佐以行散之剂彼不信反内服流气饮外敷寒凉药加发热恶寒形体愈瘠始求治于余余曰恶寒发热脉至洪大乃气血虚败之恶症也不可治矣后溃而不敛沥尽气血而亡
　　掌教顾东帆子十余歳秋间腰腿隠隠牵痛面色青中兼黒余曰青是肝虚黑是肾虗当急调补脾肾否则春间必患流注矣不信另用行气破血之药至夏腰臀间漫肿五寸许复来请治脉数而滑按之如无此元气虗极而脓内溃不能起也辞不治后果殁
　　健脾渗湿饮治疮初起焮肿作痛或湿毒下注或环跳穴痛
　　人参　白术　苍术　防己【酒拌】黄柏【炒】川芎陈皮　当归　茯苓【各五分】木【不犯鉄器】柴胡稍甘草【各三分】
　　右姜水煎服如三五剂不退加桂少许酒煎亦可小便澁加牛膝身痛加羌活
　　和血定痛丸【一名黒丸子】治流注膝风或闪跌瘀血肢节肿痛服之自消若溃而发热与补药兼服自效
　　百草霜【五两】赤小荳【八两】川乌【炮一两半】白蔹【八两】白芨南星【炮各二两】芍药　当归　牛膝【各五两】骨碎补【四两】
　　右为末酒糊丸桐子大毎服二三十丸白汤下
　　神效防熨法治流注结核或骨痈鹤膝等症先用隔蒜灸若余肿尚存用此熨之以助气行血散其壅滞功效甚速又治跌扑损伤止痛散血消肿之良法也其法用葱细切捣烂炒热频熨患处冷则易之如鹤膝风兼服大防风汤而愈
　　隔蒜灸法治流注及痈疽鹤膝风等症毎日灸二三十壮痛者灸至不痛不痛者灸至痛其毒随火而散葢火以畅达防引郁毒此从治之法有囘生之功其法用大蒜去皮切三文钱厚安患处用艾壮于蒜上灸之三壮换蒜复灸未成即消已成者亦杀其毒如疮大用蒜杵烂摊患处将艾铺上烧之蒜败再易如不痛或作脓或不起发及疮属隂症者尤当多灸凡疮不痛不作脓不发起者皆气血虗也多主不治惟患在头面者不宜灸论中婴儿灸法见疔疮
　　如圣饼治流注及一切疮不能消散或溃而不敛乳香　药　木香　血竭　当归【各等分】麝香【减半】
　　右为末用酒糊和饼二个乘热熨之毒疮加蟾酥
　　六味丸一名地黄丸此壮水之剂也夫人之生以肾为主凡病皆由肾虚而致其流注瘰属肝肾二经发热作渇小便淋秘痰气壅盛血吐血头目运小便短少眼花耳聋咽喉燥痛口舌疮裂齿不坚固腰膝痿软五臓虚损尤宜用之乃水泛为痰之圣药血虚发热之神剂也【方见发热不止】
　　当归补血汤治流注及溃肌热面赤烦渇脉洪大而虚重按全无此血虚症也误服白虎汤必死【方见发热不止】
　　益气养荣汤治流注气血虚弱不消散或四肢颈项患肿不问坚软赤白或痛或不痛日晡发热或溃而不敛【方见鹤膝风】
　　十全大补汤治诸疮血气虚弱不能消散溃腐収敛或寒热汗出口眼歪邪肌痩少食或日晡发热自汗盗汗或朝寒暮热疮口不敛等症【方见便痈】
　　天蛇毒
　　手指头生疮俗名天蛇毒然五指各有经络拇指属手太隂肺经食指属手阳明大肠经中指属手厥隂心包络经无名指属手少阳三焦经小指属手少隂心经亦有患于足者足趺属肝胆胃三经大指属肝脾二经次指属胆经小指属膀胱经各当随经而治其致患之由或因胃中积热所发或因乳母膏粱厚味所致或因湿热下流或因风毒外中大率多由所禀足三隂之经虗故邪得以入之也其初患肿痛者先用仙方活命饮次用托里消毒散元气下陷重坠作痛久而不溃者用补中益气汤若服败毒散及敷寒凉之剂则疮口变黑或努肉突出或指皆黑大抵手足为气血难到之处手属于胃足属于脾不可损其真气丹溪以臋居僻位尚言气血罕到况肢末乎故寒凉克伐之药所宜深戒者也一小儿十四歳手大指患之色赤肿痛用夺命丹二粒活命饮一剂将愈因饮酒沐浴而疮复作发热余谓此毒原属肺经今肺为湿热所攻疮毒乘势妄行故复作耳先用防白散二剂而痰除又用托里消毒散而疮愈
　　一小儿食指患之迸出血水疮口凸肿上连手背久而不愈余曰此元气虚弱风邪袭于患处血气不能运及而然用托里散及葱熨之法诸症悉退又用豆豉饼异功散加升麻柴胡而愈
　　一小儿患之作痛发热内外皆用寒凉之药手背出脓三月不愈面色痿黄此脾气复伤也先用异功散加升麻柴胡桔梗渐愈又佐以托里散豆防饼而痊
　　一小儿十三歳素食膏粱足大指患之肿连脚面喜饮冷水右闗脉洪大此脾气复伤而积热下注也先用清胃散四剂次用活命饮二剂肿痛渐消又用托里消毒散数剂脓溃而愈
