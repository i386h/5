<!-- { "loadSidebar": true } -->
　　一小儿顋颏肿痛后耳内出脓久而不愈视其母两脸青黄属鬰怒所致朝用加味归脾汤夕用加味逍遥散母子皆愈
　　一小儿顋间发热手足并热用清胃防黄二散而愈后颏间肿痛焮连耳内余谓此肾经所属之地不信杂用降火之药耳出脓水或痒或痛稍加用心即发热倦怠两腿乏力用补中益气汤及六味地黄丸稍愈毕姻后朝寒暮热形气倦怠足心发热气喘唾痰仍用前二药佐以六君子汤而愈后不守禁恶寒发热头晕唾痰余谓肾虚不能摄水而为痰清气不能上升而头晕阳气不能防守肌肤而寒热遂用补中益气汤各加蔓荆子附子各一钱不应乃用人参一两附子二钱二剂而应乃用十全大补汤百余剂而痊
　　一小儿先颏间肿痛用败毒之药耳中流脓项间结核两目或连劄或赤痛小便或作痒或赤澁皆肝胆二经风热用四味肥儿丸悉愈
　　一小儿顋颏肿痛服败毒药后耳出秽水余谓肝肾之症先用九味芦荟丸而痊毕姻后面黄发热服黄柏知母等药而胸膈痞满食少痰壅乃利气化痰加噫气下气用六君子补中益气二汤加干姜木香寻愈
　　一小儿顋肿搽石灰末久而不散余用四君子加升麻白芷及葱熨之法渐消又用仙方活命一剂而瘥夫石灰乃辛热燥血之药小儿气血虚者搽之反致难治慎之
　　一小儿顋间肿痛用铁篐散败毒散之类出脓久不愈面色黧足心热口舌干余谓此禀肾水不足之虚症当补肺金滋肾水为主不信仍服前剂脾土益虚絶生气而殁
　　升麻防风汤治胃经实热咽痛口燥腮痈等症
　　升麻　防风　黄柏【炒】茯苓　芍药【炒】陈皮【各五分】连翘　当归【各七分】
　　右毎服二钱水煎仍量大小用之
　　清咽利膈汤治心脾蕴热或咽喉腮舌肿痛
　　参　升麻　桔梗【炒】甘草【炒】茯苓　防风　黄芩【炒】黄连【炒】牛蒡子【炒杵】芍药【炒各等分】
　　右毎服一二钱水煎
　　东垣清胃散【方见腹痈】
　　异功散【方见用败毒之药】
　　地黄丸【方见作渇不止】
　　即效葱熨法【方见流注】
　　仙方活命饮【方见疮热毒】
　　臂痈
　　臂痈之症当分经络所属受症之因而治之上亷属手阳明经下亷属手太阳经外亷属手少阳经内亷属手厥隂经内之上亷属手太隂经内之下亷属手少隂经或经络热郁风邪外干气血有乖即生痈毒若因心经有热者导赤散加黄连心胞络有热者柴胡栀子散肺经有热者防白散大肠经有热者大连翘饮焮肿作痛者气血凝结也用仙方活命饮肿痛不消者欲作脓也用托里消毒散脓熟不出者气血虚也用托里消毒散脓出反痛者气血虚甚也肌肉不生者脾胃气虚也用五味异功散不可外傅生肌散恐反助其邪而肌肉难长也
　　一小儿臂上生痈肿连肘间此属手少隂三焦二经先用仙方活命饮杀其大势次用柴胡清肝散以清心肝之热诸症顿退又用托里消毒散出脓而愈
　　一小儿臂外侧患毒此属肺经部分先用神效解毒散加桔梗二剂肿痛顿减次用托里消毒散而脓溃将愈因母食炙之味患处复肿兼发热咳子服防白散母服清胃散而痊
　　一小儿臂腕漫肿敷寒凉药又常以冷水润之肿热彻上至肩两月余而溃四月余不敛脓出清稀面色痿黄余曰此气血虚不能充荣于肌肉也先用异功散加升麻柴胡脾胃渐健又用托里散而愈
　　一小儿臂患痈久不愈手足时冷用异功散加木香佐以八珍汤手足温和乃用托里散将敛因饮食停滞伤脾患处肿硬用六君木香及托里散而愈
　　一小儿臋痈久不愈溃出碎骨饮食少思不时寒热脓水清稀此气血俱虚也用八珍散加肉桂桔梗渐消又用托里散加肉桂及豆防而敛
　　一小儿臂赤肿发热作渇饮冷症属胃火先用加味清胃散而愈后因母食厚味复肿痛先用防黄散二服再用清胃散母子服之并愈
　　一女子臂疮肿焮作痛用仙方活命饮痛止成脓用加味八珍汤而脓溃渐敛用加味逍遥散与母服而痊一小儿因母食膏粱臂疮溃而作痛脉洪数有力用清胃散与母服子服防黄散渐愈又用加味逍遥散母子俱服而愈
　　一小儿臂疮服败毒散呕吐腹胀作痛手足并冷用六君姜桂诸症渐退饮食渐进次用五味异功散而愈一小儿臂痈肿硬色白寒热倦怠此血气虚弱而不能溃散先用五味异功散加干姜其肿渐退饮食渐进又用托里散如圣饼脓溃而愈
　　一小儿患臂痈肿硬不消食少自汗此脾肺气虚而不能溃先用六君子汤而汗止乃佐以葱熨法而脓成又用八珍汤而脓溃用托里散而疮敛
　　一小儿臂患疮敷寒凉之药肿硬不消用补中益气汤加木香薄桂及如圣饼助其阳气而消
　　一小儿臂患疮肿硬作呕面色痿黄饮食少思此脾气虚也用六君子汤呕止食进又用五味异功散如圣饼而消
　　一小儿臂疮作痛不止肌肉不生先用托里消毒散而痛止用五味异功散托里散而肉生
　　一小儿臂患疮久而不敛肌肉消痩日晡体热此脾气虚而不能生肌肉也朝用补中益气汤夕用五味异功散诸症渐愈又用托里散如圣饼而愈
　　一小儿臂疮肿痛焮赤右顋赤色傅服皆败毒之药余谓此肺胃二经之症也当用防黄防白二散主之不信恪用前药泛扰诸经虗症蜂起而殁
　　神效解毒散治一切疮初起肿者即消已溃仍肿者即散已溃毒不解者即愈
　　金银花【一两】甘草节【半两】黄茋　皂角刺【炒】当归【各三钱】乳香　药【各二钱】
　　右为散毎服二钱酒煎温酒调服亦可婴儿病乳母亦服如疮已溃肿痛已止者去乳末金银花倍加黄茋甘草
　　白芷升麻汤治手阳明经分臂上生疮
　　白芷　升麻　桔梗【各一钱】黄芩【酒炒】黄茋【炒各二钱】生黄芩【五分】红花　甘草【炙各五分】
　　右水酒半钟煎食后温服
　　防白散治肺经有热生疮又化痰止治气进食
　　地骨皮　桑白皮【炒各一两】甘草【炙半两】
　　右为末毎服一二钱入粳米百粒水煎
　　防心散治心经实热生疮作渇发热饮冷手足并热者【详见心臓防心汤】
　　导赤散治小肠实热生疮作渇发热小便秘赤
　　生地黄　木通　甘草【各等分】
　　右为末毎服一钱入淡竹叶水煎
　　大连翘饮即大连翘汤治肺热生疮
　　连翘　麦　荆芥　木通　赤芍药　当归防风　柴胡　滑石　蝉殻　甘草【炒】山栀子黄芩【各等分】
　　右为末毎服二钱加紫草水煎服之大便不通量加大黄
　　补中益气汤【方见肌肉不生】
　　加味逍遥散
　　六味地黄丸【二方见发渇不止】
　　十全大补汤【方见便痈】
　　四味肥儿丸【方见贴骨痈】
　　九味芦荟丸【方见喉痹】
　　柴胡栀子散【方见腹痈】
　　东垣清胃散【方见腹痈】
　　五味异功散【方见用败毒之药】
　　托里消毒散
　　托里散【二方见热毒疮】
　　腋痈【谓痈生于脇之前肤之傍白者五下皆是也】
　　腋痈属足少阳手少隂手厥隂三经小儿患之多禀赋肝火所致初起先用活命饮次用柴胡栀子散五七日间作脓焮肿作痛者亦用活命饮杀其大势虽溃亦轻而易敛若脓已成用托里消毒散已出用托里散如有变症当随症治之
　　一小儿患前症肿痛用仙方活命饮而痛止用托里消毒散而溃因母饮酒复加肿痛母服清胃散儿服活命饮托里散而愈
　　一小儿患之因乳母恚怒所致子用仙方活命饮母用柴胡栀子散加味逍遥散并愈后复患令母仍服前药子服托里消毒散而脓溃用托里散而敛
　　一小儿腋下常患一枚此禀肝胆怒火也用牛黄解毒丸母服柴胡栀子散逍遥散而愈后毎发即服前药而愈或用荆防败毒散外敷鐡篐散以杜后患几至不救一小儿十四歳患之内外皆用寒凉败毒之药肿硬作痛上连肩脓成不溃或用针之脓仍不出余曰此气血虚甚当峻补之不信半载后肩骨溃解惟皮相连尽气血而殁
　　一小儿患之恪服败毒之药久不溃色不变肿硬如石余用葱熨之法及托里散二十余剂患处微赤作痛又数剂肿起针出秽脓气息淹淹用人参一两干姜一钱枣子十枚四剂仍用前散寻愈
　　一小儿患之脓内溃久不出色不变亦不痛余谓气血虚甚当先大补而用火针不信或用冷针脓果不出更气喘自汗余用独参汤二剂喘汗少止脓仍未出又二剂脓出甚多喘汗大作又用前汤四剂诸症悉退乃用八珍汤渐愈后因伤风咳误用表散之药烦躁自汗面目赤色脉洪大无伦按之如无此血脱发躁也先用当归补血汤诸症顿愈再用八珍汤而安又饮食过多发厥手足并冷用五味异功散加升麻柴胡生姜一剂而愈
　　一小儿患之色黯不敛三年不愈用十全大补汤及豆防饼三月余将愈后劳倦怒气腋下肿痛以加味逍遥散十全大补汤相间服之月余而愈
　　豆防饼治疮痬肿痛硬而不溃及溃而不敛并一切顽疮恶疮用江西豆防为末唾津和成饼大如铜钱厚如三四钱置患处以艾壮于饼上灸之灸干则再易如疮大作大饼覆患处以艾铺饼上灸之未成者即消已成者祛毒间有不效者乃气血虚败之症也参疔疮类灸法用之
　　四物汤治疮血虚发热日晡益甚或烦躁不寐
　　当归【二钱】熟地黄【二钱】芍药【炒】川芎【各一钱】
　　右水煎服
　　参术柴苓汤治疮脾气虚弱肝气内动肢体抽动者人参　白术　茯苓　陈皮【各一钱】山栀【炒】钩藤钩子【各七分】甘草【炒五分】柴胡　升麻【各三分】
　　毎服一二钱姜枣水煎婴儿用大剂与母服子少服之
　　黄连安神丸治心经血热发热惊悸不安
　　黄连【五分】生甘草【二钱五分】生地黄【半两】当归　硃砂【三钱】
　　右为末饭糊丸小豆大毎服十五丸滚汤下如二三服不应当服归脾汤婴儿乳母并服
　　柴胡栀子散【方见脇痈一名柴胡清肝散】
　　托里消毒散
　　托里散【二方见热毒疮】
　　清胃散【方见腹痈】
　　加味逍遥散【方见发热不止】
　　牛黄解毒丸【方见胎毒疮疥】
　　十全大补汤【方见便痈】
　　脇痈
　　脇肋者足厥隂少阳之经相火之司也乃木之主肝胆之气不平则风火内搏荣逆血郁热聚为脓而痈肿之所由生也亦有禀赋母气肝胆之热恚怒之火而致然初患焮肿作痛者宜用柴胡栀子散未消者用仙方活命饮其热既杀而肿不消者则必成脓也乃用托里消毒散其脓既成以代针膏决之仍用托里散自愈若脓出而痛止肿消则不必用药也
　　一小儿四歳脇间漫肿一块甚痛色如故服流气败毒等药加寒热作呕食少作防此禀肝脾气滞之症元气复伤而甚耳乃择乳母气血壮盛者与加味归脾汤加味逍遥散服之儿饮其乳半载而消
　　一小儿左脇生疮寒热作呕右闗脉数此肝症传于脾也先用柴胡清肝散次用五味异功散又用托里散疮敛而愈其时同患是症专用败毒者俱致不起一小儿左脇下生疮漫肿色赤此肝胆经形伤气也先用托里散消毒散加味小柴胡汤间服肿痛渐减又用托里消毒散加味小柴胡汤疮溃而愈
　　一小儿四歳患脇痈色赤肿痛肝脉而迟此肝胆经血虚有热先用加味逍遥散数剂大势已消中间成脓又用托里消毒散加柴胡山栀脓溃而敛
