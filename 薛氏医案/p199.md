<!-- { "loadSidebar": true } -->
　　一小儿肛门肿痛大便不通服大黄之药肿痛益甚虚症并作仍欲攻疮余曰此因脾气复伤而然也用异功散加升麻柴胡为主佐以加味槐角丸肿痛渐退又用黄连解毒汤而出脓用秦芁苍术汤而疮愈
　　一小儿肛门肿痛发热饮水口鼻气热此脾肺经实热先用防黄散二服而热退又用枳殻散而痛止用金银花散而肿痛消后母食膏粱儿患复作母用清胃散而肿痛消
　　一小儿误吞信石遍身发赤呕吐烦渇肛门肿痛便秘饮冷服冷米醋一钟赤晕立消肿痛顿止又用黄连解毒汤金银花散而愈
　　一小儿痔疮不时肿痛服加味槐角丸而愈至十四而复作发热体倦肛门坚肿用地黄丸八珍汤坚肿渐消血气渐愈或间止药饵劳役不节诸症仍作用前药随愈毕姻后肛门肿溃而串臀用补中汤地黄丸臀间渐愈或用追蚀等药坚核虽消痛伤元气疮口不合余用八珍汤地黄丸两月而敛后不守禁忌又且攻毒以至屡发元气日虚而殁古人云善服药不若善保养信夫苦参散治痔疮肿痛发热
　　枳殻【麸炒】黄连　大黄　甘草　荆芥　苦参　赤芍药　黄芩
　　右水煎薫洗
　　加味槐花散治肠风下血痔漏肿痛发热便秘
　　槐花　熟地黄　白术　青皮　荆芥穗　川芎【各二分】当归身　升麻【各四分】枳殻【麸炒五分】
　　右水煎服
　　秦芁苍术汤治痔疮大便坚硬小便频数内热作渇秦芁　苍术【各五分】泽防　皂角子仁【炒】防风　桃仁　当归尾　黄柏　山栀【炒各三分】
　　右作二剂水煎服
　　清燥汤治大肠风热血燥秘结不通痔疮等症
　　生地黄【五分】山栀【五分】泽防【二分】麻子仁【研五分】川芎　羌活　黄柏　黄芩　郁李仁　芍药　当归尾甘草【各四分】
　　右水煎服
　　黄茋散治痔疮并一切溃虚弱发热
　　茯苓　黄茋【炒】当归　川芎　白芍药　白芷【各五分】升麻　山栀【炒各二分】
　　右水煎服
　　枳殻散治痔疮肿痛或下血
　　枳殻【去穰麸炒】槐花　荆芥　皂角子仁【炒】猬皮【炙各等分】
　　右为末毎服一钱滚汤下作丸亦可
　　加味槐角丸治症同前
　　槐角【炒】枳殻【麸炒】当归　黄芩　皂角仁【炒】猬皮秦芁　白芷【各等分】
　　右为末毎服一二钱水煎服或蜜丸量儿大小服
　　又方治痔痛不可忍者
　　羊胆【一个】氷片【五分】
　　右以氷片为末羊胆涂之
　　丹石散治痔疮热痛如神
　　黄丹　滑石【各等分】
　　右为末新汲水调涂日三五次
　　胜雪膏治痔疮热痛不可忍
　　片脑　铅白霜【各三分】
　　右为末好酒研成膏涂之随手愈
　　又方用生栝蒌根研如泥猪油调涂
　　黄连解毒汤【方见作痛不止】
　　托里清肝散【方见嚢痈】
　　四味肥儿丸【方见贴骨痈】
　　加味小柴胡汤【方见热毒瘰疬】
　　加味逍遥散【方见发热不止】
　　龙胆防肝汤【方见下疳疮】
　　下疳隂痿
　　下疳隂痿皆属肝火湿热或禀赋肝经隂虚肿痛发热者肝火湿热也先用加味小柴胡汤再用龙胆防肝汤肿痛便赤者肝火隂虚也用加味逍遥散加龙胆草生地黄溃而肿痛不消者小柴胡汤加芎归黄茋溃而肿痛已消用四物汤加牡丹皮柴胡盖肝属木得雨露则森茂遇酷日则萎软若误谓虚寒投以热剂轻则囊茎生疮重则腐而难敛皆宜滋肾水生肝木清肝火故云肝气热则茎痿宗筋弛纵隂茎肿胀或出白液或痒痛里急筋缩挺纵不収或精出便下此名筋疝俱肝火也黄宗伯季子初生时母弃于水逾日不死复収之遂成喘颔腋臂股各结块核溃而色紫悮触之痛彻于心服辛温化毒等剂不应时已弱冠予曰初生喘者形寒伤肺也既长而喘者肝火刑肺也故结核俱在肝胆部分始用补中益气汤后用九味芦荟丸不月诸症悉愈此禀母之肝火而患也
　　一小儿下疳溃烂发热作渇日晡尤甚此肝疳而脾气虚也用补中益气汤后用九味芦荟九诸症悉愈一小儿二歳茎痿湿痒时出白津余以为肝火不信或与温补肾经后隂嚢焮肿茎中作痛余用龙胆防肝汤六味地黄丸而痊
　　一小儿睾丸作痛小便赤澁寒热作呕此肝火湿热不利用小柴胡汤加山栀车前子茯苓而愈【睾丸隂子也】一小儿睾丸肿痛小便黄澁寒热作渇此肝火所致用小柴胡汤加山栀车前子并九味芦荟丸间服而消一小儿隂茎肿痛腹内一块或作痛或上攻小便不调此禀肝火为患用龙胆防肝汤九味芦荟九愈后形气消烁发热作渇此肝火制脾土而然也用益气汤芦荟丸异功散而安
　　一小儿隂茎作痒搔破出水小便赤澁此禀肝肾隂虚火动用龙胆防肝汤清肝经湿热佐以地黄丸补肾肝隂虚而愈后乳母恼怒小便澁滞两肋肿痛儿隂复痒惊搐困倦用异功散以补脾土用地黄丸以滋肾肝而愈
　　一小儿十五歳患下疳久不愈形气骨立不时寒热小便不调饮食少思此禀肝疳虚羸也朝用益气汤以培胃气夕用地黄丸以滋肾水为主佐以九味芦荟丸治疳而痊
　　一女子十五歳面青善怒体痩作渇天癸未至不时寒热口舌生疮后患隂疮湿痒无寐善惊此禀肝脾虚羸之变症也当先救脾气遂朝用补中益气汤夕用加味归脾汤诸症渐愈却佐以九味芦荟丸而痊
　　一女子十四歳禀肝经湿热肌体消痩寒热如疟下部患疮先用加味小柴胡汤寒热顿退但晡热少食用加味逍遥散为主以九味芦荟丸为佐而愈出嫁后前症仍作另用杂药疮口翻出如菌余用龙胆防肝汤加味逍遥散九味芦荟丸而愈
　　一小儿十五歳患下疳书课过劳即寒热头痛形气殊倦腿足疲软左闗脉洪数左尺脉洪数而无力余谓此禀肝肾隂虚兼饮食劳役之症也宜先调补胃气以滋化源不信或以为隂虚湿热下流恪服四苓四物之类诸症益甚余曰隂虚谓脾经虚也脾为至隂以丁火为母虚则宜补丁火以生已土肾属水以辛金为母肾虚则宜补辛金生癸水也今因脾经阳弱而隂虚反用沉寒之剂复伤阳气以絶化生之源欲保其不危难矣果殁
　　龙胆防肝汤治肝经湿热不利下部生疮两抝肿痛或腹中作痛小便澁滞等症
　　龙胆草【酒拌炒黄】泽防　车前子【炒】木通　生地黄【酒拌】当归【酒拌】山栀　黄芩【炒】甘草【各二分】
　　右水煎食前服
　　加味小柴胡汤【即小柴胡加山栀牡丹皮】治肝胆经有热下部湿疮寒热晡热潮热等症【方见热毒瘰】
　　六味丸治肝肾隂虚下部生疮或发热作渇小便频数或肾水不足而不能生肝木致血燥筋挛颔项肢节等处结核或溃而不能収敛或肝肾虚弱发热盗汗肢体消痩小便赤澁尿血下血或大小便牵痛气短痰吐血运耳聋口燥齿痛失音腰腿疲软此皆禀赋不足也【方见作渇不止】
　　敷药必效散治下疳腐溃作痛
　　轻粉【五分】黄连　黄柏　龙胆草【各一两】
　　右为末油调搽入片脑更效若用当归膏调傅尤佳
　　如圣散治下疳腐久不愈
　　五棓子【二钱】片脑【一钱】黄连【半两】芦甘石【煅二钱】
　　右各为末干敷毒未尽者加黄连末【三钱】
　　丸味芦荟丸【方见喉痹】
　　加味清胃散【方见热毒口疮】
　　圣愈汤【方见出血不止】
　　补中益气汤【方见肌肉不生】
　　八珍汤【方见发热不止】
　　加味归脾汤【方见脇痈】
　　四君子汤【方见腹痈】
　　仙方活命饮
　　托里消毒散【二方见热毒疮】
　　便痈【附谓两抝小腹两邉抝中患之】
　　便痈因肝火肝疳或禀肝经热毒若初起肿硬作痛者先用龙胆防肝汤一二剂肿痛不减用仙方活命饮二剂五七日不减肿尚硬亦用前二药各一剂如不消或更痛欲成脓也用活命饮一剂却用托里消毒散加柴胡山栀一二剂若脓已成而不溃者血气虚也用托里消毒一二剂脓已溃而痛不止者毒气不解也用活命饮一剂若脓已出而反痛者益气虚也用内补黄茋汤脓已溃而发热烦躁者气血虚脱也用当归补血汤脓已溃而恶寒发热者血气俱虚也用十全大补汤脓已溃而恶寒者元气虚也用补中益气汤脓已溃而不生肌者脾气虚也用六君子汤若禀赋怯弱或因饮食劳倦而为患者但用补中益气汤加射干自消设使不分经络不别虚实槩行攻伐亏损气血则轻者难治重者必变瘵症甚至不起
　　一小儿肿痛色赤寒热似疟小便不通此肝经湿热用龙胆防肝汤一剂小便清利寒热顿除又用加味逍遥散加龙胆草二剂肿痛悉退而愈
　　一小儿患此肿硬作痛小便澁滞先用龙胆防肝汤小便顿利又用活命饮一剂而消后复肿赤作痛此欲作脓也先用活命饮二剂杀其大势却用托里消毒散加柴胡山栀三剂以指按之肿随指复起此脓已成也用托里散一剂翌日针之脓出肿消再用托里散而愈一小儿患此服大黄等药防而肠鸣腹肿硬痛少食此脾胃复伤而变症也用五味异功散加升麻柴胡木香饮食渐进乃去木香加黄茋当归数剂而脓成又用托里散加皂角刺而脓溃乃去皂角刺倍用参茋而愈一小儿疮势已成用消毒之药其肿散漫自汗发热恶寒少食此气血虚甚也用大补汤四剂针之脓出肿消却用托里散八珍汤间服而愈
　　一小儿脓成不溃误用大黄之类以下脓泄防不止肿硬色白腹痛欲呕手足并冷此脾气虚而复伤也用异功散加升麻姜桂四剂乃去姜桂加归茋二十余剂脓溃而愈
　　一小儿溃后咬牙呵欠寻衣捻物此肝经气血虚也先用八珍汤加钩藤钩五味子诸症顿愈又用托里散及八珍汤而痊
　　一小儿溃后惊悸发搐呵欠咬牙此心肝二经气血俱虚也先用补心汤安神丸虚症寻愈再用八珍汤托里散肌肉渐生却用地黄丸而疮口敛
　　一小儿患此久不愈头重胸满饮食少思此禀脾胃虚弱也先用补中益气汤加蔓荆子诸症寻愈次用八珍汤佐以五味异功散月余疮口渐敛仍用十全大补汤而痊
　　一小儿十五歳禀赋虚弱因劳役过度患此寒热如疟用补中益气汤将愈惑于人言误服大黄之药吐防大作手足厥冷寒热尤甚余用六君子加姜桂诸症稍愈但赤肿不消此欲作脓也又数剂后朝用益气汤夕用大补汤五十余剂而痊
　　一小儿溃后肿硬肌肉不生疮口不敛余欲滋其化源以生肝血不从仍伐肝清热以致元气日虚恶症蜂起而殁夫肺者肾之母脾者肺之母今既不滋肺肾以生肝木又伤脾土以絶肺肾之化源其不死者鲜矣一小儿十四歳毎饮食劳倦则恶寒发热两抝患肿余用益气汤而愈彼惑于人言乃服大黄之类发搐口噤手足并冷良久少苏余用大料益气汤数剂而安又二十余剂而愈
　　一小儿两抝患肿小便澄白肢体消痩眼劄此禀肝火之症用龙胆防肝汤为主四味肥儿丸为佐各数服肿渐退改用四味肥儿丸为主龙胆防肝汤为佐又各数服将愈及用地黄九而痊
　　一小儿两抝肿痛小便不利或赤白浊此系肝火炽而脾气伤也朝用补中益气汤夕用地黄丸各数剂而愈后因过劳盗汗两抝仍肿用前药佐以地黄丸而愈
　　一小儿每劳则两抝肿痛小便白浊夜间发此禀肝火脾虚而元气下陷也用补中益气汤清心莲子饮后患下疳用四味肥儿丸加味逍遥散而愈
