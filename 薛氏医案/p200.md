<!-- { "loadSidebar": true } -->
　　一小儿两抝肿痛小便赤澁或兼澄白此肝脾疳症先用九味芦荟丸数服诸症渐退次用四味肥儿丸二十余服而愈
　　一女子两抝肿痛小腹作痒小便赤澁发晡月经不调先用加味小柴胡汤四剂肿渐消次用加味逍遥散诸症渐愈佐以四味肥儿丸而痊
　　一小儿十四歳毎饮食劳倦随患寒两抝肿痛服大黄之发搐口噤手足并冷良久少苏余用大剂补中益气汤数剂而安又二十余剂而肿痛愈
　　仙方活命饮治一切疮疡瘇毒未成即消已成即溃溃后肿痛不止元气虚也当补之
　　穿山甲　白芷　防风　没药　甘草　赤芍药当归尾　乳香　天花粉　贝母【各一钱】金银花陈皮【各二钱】皂角刺【二钱】
　　右毎服二三钱酒水各一半煎服
　　清心莲子饮治两抝肿痛小便白浊夜间发日间安静发口渇此肝火脾虚而元气下陷也
　　黄芩【一钱】麦门冬　地骨皮　车前子【炒】甘草【各一钱半】石莲肉　茯苓　黄茋【炒】柴胡　人参【各一钱】
　　右水煎服
　　当归补血汤治瘇毒已溃而发烦躁者此脾胃损伤或服峻剂致气虚血脱肌大渇引饮目赤面红日夜不息其脉洪大而虚重按全无此病多得于饥饱劳役者若误服白虎汤者必死
　　当归【三钱】黄茋【炙一钱】
　　右水煎服
　　六一汤治同前
　　黄茋【炙六钱】甘草【炙一钱】
　　右水煎服
　　秘旨安神丸治心血虚而肿中惊悸或便痈溃后发搐呵欠咬牙此心肝二经气血俱虚也
　　人参　半夏【汤泡】酸枣仁【炒】茯神【各一钱】当归【酒洗】橘红赤芍药【炒各七分】五味子【五粒杵】甘草【各三分】
　　右为末姜汁糊丸芡实大毎服一丸姜汤下
　　补中益气汤治禀元气虚弱因劳而抝中作痛或患便痈寒口干作渇宜此汤加射干主之如寒已退而肿不消此欲作脓也宜用十全大补汤【方见肌肉不生】
　　十全大补汤治禀元气虚弱因劳患便痈或抝中作痛服补中益气汤寒退而肿不消散此血气虚而不能成脓也宜服此汤已成而不能溃或已溃而不能生肌或寒不止自汗盗汗脓清不敛者但服此药则元气自复诸症自愈
　　白茯苓　人参　当归　白术【炒】黄芪【炒】川芎肉桂【去皮】白芍药【炒】熟地黄【自制】甘草【炙各等分】
　　右毎服三五钱姜枣水煎服
　　内补黄茋汤【方见发热不止】
　　龙胆防肝汤【方见下疳疮】
　　九味芦荟丸【方见喉痹】
　　四味肥儿丸【方见贴骨痈】
　　补心汤【方见胎毒疮疡】
　　六味地黄丸【方见作渇不止】
　　加味小柴胡汤【方见热毒瘰】
　　囊痈【谓隂嚢患痈】
　　嚢痈属肝经湿或禀胎肝所致初起肿痛小便赤澁者湿壅滞也先用龙胆防肝汤如不消用仙方活命饮若肿痛数日不止欲作脓也用托里消毒散若肿未溃而小便不利者毒气壅滞也当分利之脓已成而小便不利毒气未解也当针泄之脓出而反痛者气血虚也当补益之若元气无亏虽隂嚢悉溃睾丸悬露亦不为害若乳母恚怒令儿患此者加味逍遥散肝经气血虚者八珍散加味柴胡山栀俱加漏芦子母并服一小儿小便澁滞肿痛寒热此肝经湿热也用龙胆防肝汤而消但内热倦怠此兼脾气虚弱也用四君子加柴胡山栀芎归而愈
　　一小儿肿痛寒热服尅伐之药不能成脓用托里清肝散而脓溃用托里散而疮敛后寒热如疟小便闭塞用小柴胡汤加山栀龙胆草车前子而愈
　　一小儿患此大溃痛甚烦躁饮冷此余毒尚在与活命饮二剂肿痛顿退又用四君柴胡山栀四剂诸症悉退及托里散而痊
　　一小儿隂嚢赤肿作痛针而脓出顿安忽发作渇此邪气去而真气虚也用圣愈汤及八珍柴胡山栀将愈因乳母恚怒复作用加味逍遥散加漏芦母服其儿顿愈
　　一小儿隂嚢毎患赤肿必因其母恚怒及饮酒而发余审其因怒用加味逍遥散加漏芦饮酒用加味清胃散加干葛神麯与母服之其儿随愈
　　一小儿隂肿小便赤澁此禀肝经有也用加味小柴胡加漏芦与母服子日饮数滴四剂而愈
　　一小儿患此肿硬不消发作痛大便不实饮食无味此消过多而脾胃伤也先用异功散数剂元气渐复又用托里散加柴胡山栀而脓成针之脓出发恶寒此血气俱虚也用大补汤加柴胡山栀寒顿止又数剂而渐愈后因劳发肿痛用益气汤托里散疮口渐敛而愈
　　一小儿十六歳患此脓清晡遗精盗汗此禀元气虚甚也用大补汤地黄丸料各二十余剂元气稍复又各三十余剂汗止退犯房事患处顿黯昏溃吃逆手足并冷此脾气虚寒之恶症用独参汤四剂而苏用大补汤加干姜四分阳气渐复乃去干姜又二十余剂而痊一小儿患此溃而肿硬不消服败毒散傅寒凉药肌肉不生疮口开张脓清色黯自汗余谓非补脾则肌肉不生彼欲速效乃外用生肌散反助其邪致生瘀肉填塞疮口半载不愈余用异功散加当归黄茋三十余剂又用托里散隔蒜灸而愈
　　一小儿嚢痈出血久不愈左颊色青赤此心肝二经风而血不归经也先用加味逍遥散六味地黄丸清肝滋肾水而血止用托里散而疮愈
　　一小儿患前症脓清发久而不敛左颊青两颐赤余谓禀肝肾隂虚而两位青赤脾胃气虚而脓清不敛当补足三隂为善不悟泛用杂药后果殁
　　一小儿患前症久不愈面赤皎白左颊为甚余谓前症属肝木面白属肺金左颊属肝经乃金来尅木为贼邪况小便如淋乃肝肾二经气絶也辞不治后果殁于金旺之日葢肝为肾之子肾为肝之母设预为调补肾水必不致于危也
　　托里清肝散
　　人参　黄茋【炒】当归　川芎　芍药【炒】白术　茯苓　金银花　白芷【炒】甘草【炒】连翘　柴胡【各七分】山栀【四分】
　　右毎服二三钱水煎
　　钱氏蚯蚓散治肾子肿硬先用葱椒汤煎洗次以干蚯蚓粪津唾调敷须避风冷湿地
　　世传治小儿隂囊肿大用甘草煎浓汁调蚯蚓粪涂之立效
　　山药膏治两抝及小腹肿痛或痒用山药研烂频傅患处干则易之
　　补中益气汤【方见肌肉不生】
　　异功散【方见用败毒之药】
　　八珍汤
　　加味逍遥散【二方见发不止】
　　活命饮
　　托里散【二方见毒疮】
　　加味小柴胡汤【方见毒疮】
　　圣愈汤【方见出血不止】
　　加味清胃散
　　四君子汤【二方见腹痈】
　　地黄丸【方见作渇不止】
　　足指冻疮【附耳冻疮】
　　足指冻疮因受禀虚怯故寒邪易乘气血凝滞久而不愈则溃烂成疮治法须壮脾胃温气血则死肉自溃良肉自生若骨脱筋连者宜急剪去否则毒延脚面而死葢肢末之处气血难到又为外邪遏絶则气血不能运行若用汤荡火烘其肉即死而不仁至春必溃腐脱落元气无亏虽患无害如外傅寒药内服消毒之剂则元气受伤必成败症凡初冻时手频熨之为妙北方冻耳若误以手触之其耳即落大寒能裂肤堕指信矣一女子数歳值严寒北上因失所恃而足受冷侍婢用汤泡之至春月房中秽气其父觉之脱袜方见十指俱烂但未堕耳予用托里之剂助其阳气溃脱以保其生
　　一小儿仲冬严寒两耳受冻不知痛痒令人以手徐徐频熨内用温补脾气之剂及敷白蔹散而愈
　　一小儿七歳冬间足指冻痛用汤浸洗至春溃脱疮口不敛足跌肿痛余谓此元气虚弱须补胃气以生肌肉不信乃用寒凉消毒之剂肿消黑色自以为愈余曰此脾胃虚极元气不能运及患处也后两腿羸细而殁一小儿扑伤足趺少许速成冻疮作痛不止用火烘之肉死至春足脱脓水淋漓不能収敛而殁此症若能调养脾胃使元气不伤则肌肉自生岂至于死哉
　　白蔹散
　　白蔹【一两】黄柏【炒黑五钱】
　　右为末干搽患处
　　汤火疮
　　汤火之症若发作渇小便赤澁者内也用四物加山栀连翘甘草若肉未死而作痛者毒也用四君加芎归山栀连翘若肉已死而不溃者气血虚也用四君加当归黄茋外傅当归膏或柏叶末蜡油调搽至白色其肉自生若因烟薫将死者以生萝卜汁灌之即苏若饮食后被汤火所伤发腹胀恶食发搐变症者当叅食积惊搐门治之
　　一小儿火伤两臂焮痛大便不利小便赤澁此火毒蓄于下焦也用生地黄当归芍药木通山栀赤茯苓生甘草一剂二便调和而痛止更以四物加山栀参茋白芷甘草而壊肉腐又数剂而新肉生
　　一小儿火伤足胫专用败毒之剂脓水淋漓日晡肿胀此脾虚下陷也用补中益气汤及八珍汤而愈
　　一女子沸汤伤胸两月不敛脉洪大而虚发作渇此隂虚火毒所乘用四物加柴胡丹皮渇顿止用加味逍遥散腐肉去而新肉生
　　一女子被烟薫痰气上壅不省人事用萝卜汁灌之而苏但体倦欲睡仍令噙萝卜汁乃服六君子汤加桔梗山栀而安伤轻者以萝卜捣汁饮之亦可
　　一小儿火伤臀间误用生肌散隂嚢溃脱久而不愈此助其药毒而然也余用当归膏及四君子加芎归旬余肉生而痊
　　一小儿火伤其足用冷水浸之肿痛益甚服败毒药死肉不溃此脾胃气伤而血滞也用六君子加芎归而愈后因劳役寒以八珍散加升麻柴胡白芷而痊一小儿火伤腿用寒凉之药久不愈腿细筋挛食少晡此因生肌药助其邪寒凉损其胃也用益气汤当归膏不月而愈
　　一小儿汤伤足久不愈脓水清稀口干足患处肿黯晡盗汗肢体骨立此禀肾气虚弱寒药伤脾而然用益气汤地黄丸三月余佐以托里散如圣饼而愈一小儿沸汤伤腿搽药结痂难于屈伸痛不可忍用四物加白术茯苓及当归膏而愈
　　一小儿沸汤所伤胸腹皆溃久而不愈喜脉弱按之而有力葢脾主肌肉当调补脾胃为主外敷之药当缓不信恪用敷贴之而殁
　　一小儿汤伤胫溃而色赤如赭日晡甚右闗脉浮而数按之则此肝木乘脾土血虚而然耳乃外傅内服皆于攻毒后果殁
　　神效当归膏治汤火等疮不问已溃未溃肉虽伤而未壊者用之自愈肉已死者用之自溃新肉易生搽至肉色渐白其毒始尽生肌最速葢当归生地黄麻油二蜡皆主生肌止痛补血续筋与新肉相宜此方余已刋行治者多验
　　当归　生地黄【各一两】麻油【四两】黄蜡【一两如白者止用半两】
　　右先将当归地黄入油煎枯去查将蜡熔化冷搅匀即成膏矣用涂患处将细葢之发背痈疽杖疮溃烂用之尤效凡死肉溃烂将脱止有些须相连者宜用利刀剪去盖死肉有毒去迟则伤新肉矣死肉去尽尤宜速贴盖新肉最畏风寒不可忽也
　　乳香定痛散治伤损及一切疮溃烂疼痛
　　乳香　没药【各五钱】滑石【一两】氷片【一钱】
　　右为细末搽患处痛即止甚效
　　猪蹄汤治一切痈疽杖疮溃烂消肿毒去恶肉润疮口白芷　黄芩　当归　羌活　赤芍药　蜂房【多蜂儿者为佳】生甘草【各半两】
　　右用猪蹄一只水四五碗煮熟去油查取清汤入前药煎数沸去查温洗随用膏药贴之
　　四物汤【方见脇痈】
　　六君子汤【方见肠痈】
　　如圣饼【方见流注】
　　翻花疮
