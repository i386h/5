<!-- { "loadSidebar": true } -->
　　一男子咳嗽喷腮颊赤目胞皆赤遍身赤癗余谓此心臓痘疹彼疑惑而未用药旬余皆红活起发余谓既红活起发不必服药至十七日大便下血未数日而痊一小儿痘疹壮热咳嗽痰甚烦热作渴用人参清脾散
　　诸症顿退日用芹菜汁旬余而靥
　　一小儿痘渐愈咳嗽肺脉大而无力用参苏饮咳嗽渐愈因母饮酒又复咳用五味异功散加桑白皮杏仁山栀母子并服而愈
　　一小儿痘疮十二日患咳嗽唾痰胷中隠痛肺脉数滑余曰此兼患肺痈也当用桔梗汤不信翌日果吐脓血用桔梗汤而愈
　　一小儿十四嵗痘愈后咳嗽脉数而无力朝用补中益气汤夕用六味丸料各数剂渐愈毕姻后咳嗽发热仍用前药及八珍等药而痊
　　一小儿痘将愈咳嗽面色黄白嗽甚则赤用五味异功散调补而愈
　　生地黄散治小儿癍疹身热口亁咳嗽心烦等症生地黄【半两】杏仁　欵冬花　陈皮【各三钱】甘草【炙二钱半】麦门冬【去心七分】
　　右每服三五钱水煎徐徐服儿大加之若痰气痘热内作宜用桔梗甘草防风汤若痰上壅者佐以抱龙丸
　　桔梗汤治乆嗽肺气伤而吐痰有血痰或腥秽或咳吐脓血肺痈等症
　　桔梗【炒】贝母【去心】知母　桑白皮　枳殻【各一钱】地骨皮　蒌仁　薏苡仁　杏仁【各五分】黄茋【防炒】当归【各一钱】五味子【一钱半】百合【炒钱五分】防已【一钱】葶苈【炒五分】
　　右每服三五钱水煎服
　　甘桔防风汤治痘症余毒疮毒咽痛
　　桔梗　甘草　防风
　　右水煎服
　　六味地黄丸
　　七味白术散【二方见发热属隂阳】
　　五味异功散
　　补中益气汤
　　当归补血汤【三方见寒战咬牙】
　　十六味清膈散【即人参清膈散方见顶陷心烦】
　　惺惺散【方见防症】
　　五味子汤【即小柴胡汤加五味子】
　　参苏饮【方见涕唾稠粘】
　　喘症
　　痘疹方若云痘疮已出未靥之间喘渴白术散甚者木香散收靥后腹胀喘渴大便利小便澁葶苈木香散喘嗽五味子汤喘渴靥后余毒不除大便坚实前胡枳殻散头疼身热恶寒防喘是有表邪也用参苏饮窃谓前症若因脾肺虚弱宜用白术散脾肺虚寒宜用木香散热毒内蕴紫草甘草枳殻汤风邪外感用参苏饮内外壅滞人参清膈散大便自利小便澁滞葶苈木香散大便坚实前胡枳殻散
　　一小儿痰喘痘赤作痛热渴喜饮冷水大便不利此胃经实热先用前胡枳殻散诸症渐退又用犀角地黄汤而靥
　　一小儿面赤有痰口亁作渴右寸口脉洪数此心火刑肺金用人参平肺散一剂又用地黄丸料四剂而痊一小儿痘赤而痛喘嗽作渴脉洪数左尺右寸为甚此肾火上炎乗肺为患用地黄丸料煎与恣饮如期而靥一小儿十四嵗痘方愈而喘促咳嗽余谓脾肺气虚用五味子汤而愈后停食发热喘嗽用五味异功散而安用补中益气汤而痊
　　一男子出痘愈而喘嗽面赤服参苏饮面色痘防皆白此脾肺气虚而复伤也用补中益气五味异功散而痊一小儿喘渴面白手足时冷此脾肺气虚用人参白术散五味异功散而愈
　　一小儿痘将愈喘渴腹胀大便不结小便澁此脾肺气虚而然也先用葶苈木香散又用人参白术散而愈一小儿痘出气喘大便秘结手足并热作渴饮冷用前胡枳殻散而安但饮食少面白此邪气去而真气虚也用补中益气汤五味异功散而愈
　　一小儿十四嵗痘方愈而喘手足不热余谓脾肺气虚用补中益气汤而愈后停食发热手足不冷余谓脾胃虚热而喘嗽用五味异功散二剂而热退又用补中益气汤而愈
　　一小儿痘疮狂喘躁热作渴饮冷痰涎不利先君谓热毒壅滞用人参清膈散犀角地黄汤各一剂顿愈又用当归补血汤而愈
　　一男子痘愈而喘嗽面赤服发表之剂喘嗽益甚面色痘防皆白手足并冷余谓脾肺之气复伤而虚寒也用补中益气汤加亁姜一剂元气渐复却佐以八珎汤而痊
　　一男子痘愈而患喘发热恶寒余用十全大补汤不信反服清热之剂汗出如两身热如炙面目痘防如赭赤余曰汗多亡阳而虚热也不信后果殁
　　六味凉血消毒散
　　牡丹皮　当归　生地黄　赤芍药　犀角【如无用升麻】生甘草【等分】
　　右每服三五钱水煎
　　紫草甘草枳殻汤
　　紫草　甘草　枳殻【各等分】
　　右每服一二钱水煎
　　五味子汤
　　参苏饮
　　前胡枳殻散【三方见涕唾稠粘】
　　六味地黄丸
　　人参白术散【一名七味白木散二方见发热属隂阳】
　　圣济犀角地黄汤
　　人参清膈散【即十一味清膈散方见顶陷心烦】
　　十一味木香散【方见痘灰白色】
　　葶苈木香散【方见腹胀气促】












　　薛氏医案卷七十二
<子部,医家类,薛氏医案>
　　钦定四库全书
　　薛氏医案卷七十三
　　明　薛已　订
　　保婴撮要十八
　　小便不利
　　痘疹方云痘疹未出之先热盛恐欲起惊小便不利导赤散防解之热入膀胱如有血淋犀角汤初出不快小便赤色生圣散已出未愈之间白术散或五苓散加木通收靥之后小便不利烦热而渴猪苓汤窃谓前症当分所因若小肠热结用导赤散肝经热用柴胡麦门冬汤脾经热用犀角汤肺经热用生地黄汤肾经热地黄丸靥后气血虚弱用八珎汤中气虚弱用五味异功散一小儿小便不利口舌生疮干渴用导赤散加味四物汤而脓贯又用白术散去木香治之而愈
　　一小儿小便不通口舌如靡作渴面赤左尺脉数此膀胱热结先用五淋散而小便利又用地黄清肺饮参茋四圣散而愈
　　一小儿小便数而欠利面赤口渴両足发热此禀隂虚也地黄滋肾二丸煎服用四剂而愈又用地黄丸料加黄茋当归而痊愈
　　一小儿痘将愈小便不利服五苓散之类小便愈少喘咳唾痰此脾肺复伤也先用补中益气汤三剂送滋肾丸却用补中异功二药而痊
　　八正散治下焦积热大小便不通或小便淋澁脉症俱实者
　　大黄【酒炒】车前子【炒】瞿麦　萹蓄　山栀【炒】木通【各一钱】滑石【煅二钱】甘草【一钱】
　　右每服二钱水煎
　　滋肾丸为末水糊
　　黄栢【炒黑】知母【炒黒各二两】肉桂【二钱】
　　益元散治痘疹初起烦躁作渴小便不通
　　滑石【六钱】甘草【一钱】
　　每服五六分白汤调下
　　导赤散治小肠实热生疮作渴发热小便秘赤或小便不利者【方见作痒搔破】
　　柴苓汤治疹泻小便不利【方见癍症】
　　五苓散
　　茯苓　猪苓　白术　泽泻【各等分】肉桂【减半】
　　右为末每服四分白汤下
　　黄芩清肺饮
　　黄芩【炒】山栀【炒等分】
　　右每服二钱水煎
　　生地黄汤
　　生地黄【五钱】麦门冬【七钱】杏仁【去皮尖二钱】欵冬花　陈皮【各三钱】甘草【二钱五分】
　　右每服二三钱水煎
　　紫草木通汤治痘疹出不快小便不利
　　紫草　人参　木通　茯苓　糯米【各等分】甘草【减半】
　　柴胡麦门冬散【方见作痒抓破】
　　犀角汤【方见顶陷心灰】
　　仙圣散【方见痘疮出迟】
　　加味四物汤【方见痘入口】
　　白术散【即七味白术散】
　　六味地黄丸【二方见发热属隂阳】
　　痘便血或黒屎
　　闻人氏云痘疮大便下血或黒粪若睡而不醒是为恶乃内热盛也用犀角地黄汤抱龙丸小柴胡汤加生地黄主之窃谓前症若寒热作渴小柴胡加生地黄发热体倦用五味异功散加当归口干作渴用人参白术散大凡作渴引饮发热者属实热作渴饮汤手足不热者属虚热手足逆冷者属虚寒治者审之
　　一小儿出痘便血痘赤痛如锥或疮内出血余谓肝火炽盛用小柴胡汤加生地黄一剂随用犀角地黄汤一剂而痊
　　一小儿痘疮下血且不起发先君谓气血不足用紫草快癍汤加参茋归术血顿止疮顿起用八珍汤而愈一小儿痘疮下血小便赤色疮色如赭发热饮冷二便不利先君谓心小肠实热用八正散后用解毒防风汤及饮芹菜汁而痊
　　一小儿痘疹便血倦怠作渴饮汤余谓倦怠便血脾虚下防也少食作渴津液枯涸也用五味异功散加紫草而愈
　　一小儿便血腹胀困倦身热口干饮渴四肢逆冷先君谓脾气虚寒不能摄血用五味异功散加丁香炮姜二剂血止痘贯而靥
　　一小儿痘将愈而便血面白恶寒大便欲去而不去余谓此元气虚而下陷也用益气汤不信服凉血之剂致吐泻腹痛而殁
　　一小儿痘将愈患便血面白恶寒手足并冷脉沉细如无余谓阳气虚寒欲用人参姜桂不从翌日而死手足青黒惜哉
　　解毒防风汤治痘疮毒气炽盛便血
　　防风　地骨皮　黄茋　白芍药【炒】荆芥　牛蒡子【各等分】
　　右每服四钱水煎或为末白汤调下
　　紫草快癍汤治痘疹下血不能起发出不快色不红活等症【即紫草汤方见顶陷心烦】
　　圣济犀角地黄汤治热毒内蕴烦躁作渴面色赤大便黒屎或神昏便血【方见痘作渇】
　　小柴胡汤治肝经有热不能藏血而便血【方见痘身痛】五味异功散治脾胃气虚不能统血而大便下血【方见寒战咬牙】
　　八珍汤治气血不能摄血而便血【方见顶陷灰白】
　　八正散治心小肠有热小便赤澁大便下血【方见痘小便不利】七味白术散【即人参白术散方见痘发热】
　　痘疮焮裂出血
　　闻人氏云痘疮大便不通小便如血或结痈毒身痘破裂乃内火炽盛失于解利急用犀角地黄汤小柴胡汤加生地黄四顺饮之类治之窃谓前症若心脾热盛用犀角地黄汤心肝热盛用小柴胡汤加生地黄若大便不通先用四顺饮次用犀角汤若色赤焮痛二便不通急用活命饮加硝黄若色赤焮痛恶寒发热用活命饮加麻黄若因乳母怒火用加味逍遥散加味归脾汤一小儿痘根赤色寒热作痛此肝经有热也先用加味小柴胡汤二剂诸症渐退又用加味逍遥散一剂而贯脓末用八珍汤而靥
　　一男子痘根赤痛发热作渴服紫草饮痘裂出血余谓心肝二经风火相先用小柴胡汤加生地黄犀角二剂用圣济犀角地黄汤而愈
　　一小儿患前症大便不利小便赤澁作渴饮冷先君谓脾胃实热先用凉膈散一剂渐愈又用犀角地黄汤芹菜汁而痊
　　一小儿患此诊乳母有欝火用加味逍遥散加味归脾汤而痊同时患是症而用杂药者俱致不救凉膈散治上焦实热烦渴面赤咽燥喉痛便溺赤濇狂言谵语睡卧不安
　　大黄　朴硝　甘草　连翘　山栀　黄芩　薄荷叶【各等分】
　　右为细末每服少许煎竹叶密汤调乳母同服
　　加味清胃散【方见痘痈】
　　加味逍遥散【方见痘潮热】
　　犀角地黄汤【方见顶陷心灰】
　　加味小柴胡汤【即小柴胡汤加山栀生地黄方见痘身疼】
　　八珎汤【方见顶陷灰白】
　　圣济归脾汤【方见痘痈】
　　痘防血吐血
