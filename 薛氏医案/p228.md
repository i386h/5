<!-- { "loadSidebar": true } -->
　　黄茋【八两】当归【洗焙三两】肉桂【去外皮】木香　乳香【另研】沉香【各一两】菉荳末【四两】
　　右为末用姜汁荳末糊丸熟水下
　　愚按前症若肌肉伤而疮口不敛用六君子汤以补脾胃若气虚恶寒而疮口不敛用补中益气汤以补脾肺若血虚发热而疮口不敛用四物参术以滋肝脾若脓多而疮口不敛用八珍汤或十全大补汤以养血气经云脾主肌肉如前药未应但用四君归茋以补脾胃更不应乃属命门火衰急用八味丸以壮火生土若脉数发渴者难治以真气虚而邪气实也
　　论痈疽寒热多汗用药第四十五
　　李氏云近有数人病背疽或先寒后热先热后寒或连日或间日必呕痰大汗而止皆用柴胡恒山不应余谓此因脾气不正复感寒邪痰盛而作遂先用不换金正气散次用排脓内补散木香汤三日即愈
　　愚按前症若外邪既去而仍作宜用六君子汤以补脾胃大凡胃气虚而作呕者必喜温热毒内攻而作呕者必喜寒治当辨之【详见附録用药关键】
　　家传不换金正气散治感冒风寒或伤生冷或瘴疟或疫疠
　　苍术【米泔浸炒四两】厚朴【姜汁拌炒四两】粉甘草【炙二两】橘红【焙三两】藿香叶【二两】半夏【姜制二两】木香【湿纸裹煨】人参　白茯苓【各一两】
　　右每服五钱姜水煎
　　论痈疽食毒物发热第四十六
　　李氏论云凡痈不可食牛羊鸡鹅鰕鱼酒面炙之物犯之必发热宜服栀子黄茋汤大凡臓腑已利疮毒已溃气血既虚最当调防若发热而服凉药无不致祸栀子黄茋汤
　　漏芦　连翘　山栀子【炒】防风　苦参【炒】人参犀角【镑】甘草【炒】白茯苓　石苇【如无桑皮代之各三钱半】
　　右每服五钱水煎
　　愚按前症若饮食伤脾胃而发热用六君神麯山查若隂血不足而发热用四物参术黄茋若脓血出多而发热用十全大补汤东垣先生云胃为五臓之根本胃气一伤诸臓皆虚七恶蜂起可不慎哉
　　论痈疽作渴当调补精气第四十七
　　伍氏云痈疽发热大渴毒气炽盛急用神仙追毒丸驱下恶毒次以清膻汤万金散五香连翘汤六味车鳌散千金漏芦汤选用之渴不止用秘传金粉散人参黄茋散内补散之类以补津液生血气其渴自止
　　愚按前症若脉沉实大便秘结宜用前药驱逐积毒若发热作渴饮食如故大便如常属胃经实热用竹叶石膏汤以清胃热生津液若发热作渴饮食少思大便不实属胃经虚热用竹叶黄茋汤以补胃气生津液若发热恶寒若发热晡热口干作渴属气血不足用八珍麦门五味以补肝脾生精血【余见附録用药关键】
　　论痈疽将安发热作渴第四十八
　　李氏云凡疽愈后忽发渴而不救者十有八九或先渴而患疽者尤为难治急用加减八味丸可免前患若能久服永不作渴亦无疽症且气血皆壮真神剂也愚按前症属肾水枯涸虚火上炎口干作渴饮水无度或口黄作裂小便频数或痰气上壅烦躁不宁或二三年先作渴饮水或口舌生疮两足发热痰气上壅或疮愈三四年而口干作渴小便频数急用前药多有复生者能逆知其因预服前丸可免此患若兼手足厥冷真阳虚也宜服八味丸大凡疮后审其肾水不足用加减八味丸中气虚弱用补中益气汤气血虚弱用十全大补汤阳气虚寒加姜桂如不应用八味丸
　　加减八味丸
　　地黄【酒拌九蒸九晒八两杵膏】干山药　山茱茰【去核】五味子【炒各四两】肉桂【一两】牡丹皮　白茯苓【各三两】泽防【切片蒸五次焙三两】
　　右各另为末入地黄膏加炼蜜丸桐子大每服七八十丸五更初未言语前白汤下
　　李氏云一贵人病疽未安而渴日饮水数升余用前方诸医云此药若能止渴我辈当不复业医矣仍用木瓜乌梅等味渴愈甚用前方三日渴止久服气血益壮饮食加倍
　　愚按前方非特可治前症夫人之生以肾为主凡病多由肾虚而致此方乃天一生水之剂最宜用之
　　忍冬丸治渴疾既愈预防发疽先将忍冬草入瓶内后入无灰酒微火煨一宿取出晒干少加甘草俱为末又以所浸余酒调糊丸桐子大每服六七十丸温酒下又能治五痔诸瘿
　　黄茋六一散常服终身可免痈疽实治渴补虚之剂也
　　绵黄茋【六两用淡盐水润饭上蒸】粉草【一两半生半炙】
　　右为末每服二钱侵晨日午白汤调下不应作大剂水煎服古人号黄茋为羊肉可见其能补也
　　愚按忍冬丸解热毒消渴之药也六一汤补气虚作渴之药用之无有不验
　　论痈疽口干作渴症不同第四十九
　　李氏云痈疽已安之后或未安之际口舌燥黄如鸡内金者乃肾水枯竭心火上炎此症最恶古人云玉华池竭七朝亡若误投以丹药祸在反掌急用加减八味丸桑枝煎五味子汤以滋补之
　　愚按前症若不慎房事亏损真隂而虚火上炎亦多患此若发热作渴或口舌生疮或小便频数或茎中作痛亦宜用前药【详见附録用药关键】
　　桑枝方大治口渇取嫩桑枝细切一升炒以水三升煎一升日服五七剂更多尤妙枹朴子云疗风痹干燥臂痛脚气四肢拘挛上气晕久服补肺消食利小便轻身聪明令人光泽其功不能尽述
　　愚按桑枝补血气生津液轻身明目补肺肾之良剂也
　　五味子汤治肾水枯涸口燥舌干
　　五味子【一两】黄茋【炒三两】人参【二两】麦门冬【一两】粉草【炙五钱】
　　右每服五钱水煎日夜服五七剂
　　愚按前药乃六一散生脉散之复方滋化源之良剂若肾水既涸虚火上炎而口燥作渴者须佐以加减八味丸【详见附录用药关键】
　　论痈疽发热属肾虚第五十
　　李氏曰一发背之热未有不自肾虚而得之者必须五更服加减八味丸
　　愚按前论诚为啓发后人垂惠永久葢发背脑疽皆由肾经湿热虚火上炎中传恶症若非加减八味丸滋肾水以制心火补中益气以生化源欲望其生难矣啓子云大寒而甚热之不热是无火也当助其心大热而甚寒之不寒是无水也当益其肾夫寒之不寒责其无水热之不热责其无火热之不久责心之虚寒之不久责水之少窃谓无火者当用八味丸以益其心无水者当用六味丸以滋其肾【治验见前四十二论】
　　论痈疽将安当补气血第五十一
　　李氏云疽疾将安每日当服十全大补汤以补气血宜与排脓内补十宣散相间服
　　愚按前云溃疡属气血俱虚固在所当补若患肿疡而气血虚弱者尤宜预补否则虽溃而不敛矣凡大病之后气血未复多致再发若不调补必变为他症而危或误以为疮毒复发反行攻伐速其不起深可为戒也【详见附録用药关键】
　　论痈疽服药防径第五十二
　　李氏云凡患疮疽而肾脉虚者急服补药尚恐有误如鹿茸附子之药是犹抱薪救火反益其势而平补之药亦难奏功有一贵人苦疽诸药无效愚谓服山药丸于五更初物欲未接之际肾门未开之时如法服三日脉症平复若肾经沉寒痼冷鹿茸附子之药斯可用矣愚按前方诚有囘生之功治法见前论
　　加味十全汤治痈疽溃后补气血进饮食
　　黄茋【盐水炒】熟地黄【自制】当归身【酒洗】人参　茯苓【各一钱】川芎【七分】粉草【五分】桂心【三分】橘红【一钱】白芍药【一钱】乌药【五分】白术【炒一钱五分】五味子【五分】
　　右水煎服
　　愚按前方若肿疡溃疡气血虚弱者用之有效更审经络时令尤善
　　人参内补散
　　芍药【炒】黄芩【炒】茯苓【各一两】粉草【炙一两半】桂心　人参【各一两】麦门冬　当归【酒浸炒】熟地黄【自制】木香【各二两】
　　右每服五钱姜水煎
　　愚按前方若气血虚弱固宜用之但黄茋防肺麦门寒中木香行气须有是病而后用是药可也
　　神效托里散治一切痈疽发背肠痈
　　黄茋【盐水炙】忍冬叶　当归【各五钱】粉草【二钱】
　　右酒煎服查敷患处
　　愚按前方乃托里消毒之良剂也若欲发表攻里各有主方
　　排脓内补十宣散【一名十竒散一名内补散】治疮疡未成速散已成速溃脓毒自去其效如神
　　人参　当归　粉甘草【炒】川芎　黄茋【盐水炒各二两】防风【去义】厚朴【姜制】桔梗【焙各一两】香白芷【五钱】官桂【三钱】
　　右为末每服三钱无灰酒下日夜数服愈后再服以杜后患木香汤亦可
　　愚按前症若阳气虚弱风寒鬰滞而不能溃散宜用此方若热毒壅结而不能溃散宜用托里消毒散若气血虚弱而不能溃散宜用参茋托里散
　　调节饮食当平胃气论第五十三
　　论曰素问云形不足者温之以气精不足者补之以味大凡疮疽当调脾胃葢脾为仓廪之官胃为水谷之海主养四旁须进饮食以生气血宜用茯苓开胃散人参内补散内补十宣散
　　人参顺气散治滞气健脾胃进饮食
　　乌药【一两五钱】白茯苓　真苏子【微炒】人参【各一两】青皮粉草【炙各半两】白术【麸炒】白芷【各一两】
　　右为末每服三钱姜水煎服
　　愚按前方因脾肺肾气盛壅遏宜用此以疏泄之若气虚壅滞必用益气养荣汤以调补之今之患者多因气血受伤当随症而施之
　　茯苓开胃散　治胃气不开饮食不进
　　白茯苓【一两】粉草【炙五钱】枳殻【麸炒黄三钱】
　　右为末每服一钱盐汤调下
　　愚按前症若胃气鬰滞宜用前方若胃气虚弱用四君子汤若胃气下陷用补中益气汤若脾气虚弱用六君子汤若脾气鬰结用归脾汤
　　李氏曰胃气弱不进饮食合服嘉禾散每五两加人参丁香沉香白豆防各二钱有一贵人苦疽用药失序脾虚不食余欲用嘉禾散或云内有丁沉香乃别服药不效仍用前散饮食顿进
　　愚按前症详见附録用药关键
　　论痈疽成漏脉例第五十四
　　经云陷脉为漏留连肉腠葢脉得寒则下陷凝滞肌肉故曰留连肉腠是为冷漏须用陷脉散桂附丸温补之愚按疮疡为漏皆因元气不足营气不从逆于肉里或寒气相抟稽留血脉腐溃既久阳气虚寒外邪乘虚下陷即成是患若治其初患当内用参茋归术温补脾胃外用桑枝葱熨接阳气使自消散若久而不能成脓亦用前二法补助以速之若脓既成而不溃用艾于当头灸数炷以出之却服十全大补汤患者又当慎起居节饮食庶几收敛若用冷针开刺久而内出青脓外色黑黯或误用生肌散速其收敛反助其邪必成败症
　　陷脉散　治漏疮治逺年瘿瘤惊惕卧寝不安肢体掣痛
　　干姜【炮】琥珀【叧研】附子【炮去皮脐】大黄【煨各一两】丹参【三两】石硫黄【另研】白石英【叧研】钟乳粉【另研】乌贼鱼骨【研各半两】
　　右为末用猪脂和傅死肉不消者加朴硝【三两】
　　神效桂附丸治阳气虚冷漏诸疮
　　桂心　附子【炮米醋浸碎三五次去脐火干】厚朴【姜制】粉草【炙】白术【炒各一两】木香【一钱】乳香【叧研二钱】
　　右为末炼蜜丸桐子大每服二三十丸空心米汤下
　　神效蒌散　治乳痈瘰与立效散间服
　　黄蒌【子多者一个杵】当归尾【五钱】没药【一钱另研】甘草节【半两】
