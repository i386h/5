<!-- { "loadSidebar": true } -->
　　人参　黄茋【炒各二钱】当归【酒洗】白术　陈皮　熟地黄茯苓　芍药【炒各一钱五分】甘草【炙五分】
　　右三五钱水煎服
　　托里消毒散　治痘毒气血虚弱不能起发腐溃收敛或发寒热肌肉不生
　　人参　黄茋【炒】当归【酒洗】川芎　芍药【炒】白术【炒】陈皮　茯苓【各一钱】金银花　连翘　白芷【各七分】甘草【五分】
　　右毎三五钱水煎服
　　八正散　治下焦积热大小便不通或小便淋沥脉症俱实者
　　大黄【酒炒】车前子【炒】瞿麦　萹蓄　山栀【炒】
　　木通【各一钱】滑石【煅二钱】甘草【一钱】
　　右毎二钱水煎服
　　凉膈散　治上焦实热烦渇面目赤热头昏咽燥咽痛口疮便溺赤濇狂言谵妄睡卧不安
　　大黄　朴硝　甘草【各二两】连翘
　　栀子仁　薄荷叶【各三钱】
　　右为末毎服一钱竹叶蜜些少煎服
　　解毒防风汤　治痘疮毒气炽盛
　　防风　地骨皮　黄茋　白芍药【炒】
　　荆芥　牛蒡子
　　右毎服四钱水煎服或为末白汤调下
　　人参理中汤　治中气虚热
　　人参　白术【炒】甘草【炙各等分】
　　右毎服一钱姜枣水煎服为末姜汁糊丸菉豆大毎服二三十丸白汤下亦可
　　六君子汤　治脾胃虚弱不思乳食或呕吐泄防饮食不化或时患饮食停滞
　　人参　白术　茯苓【各二钱】陈皮　半夏　甘草【炙各一钱】
　　右毎服二三钱姜枣水煎
　　补中益气汤　治中气不足困睡发热或元气虚弱感冐风寒诸症
　　黄茋【炙】人参　白术【炒】甘草【炙】当归　陈皮【各五分】升麻　柴胡【各二分】
　　右姜枣水煎
　　泻黄散　治脾胃实热
　　藿香叶　甘草【各七钱半】山栀仁【一两】石膏【半两】防风【二两】
　　右用蜜酒微炒为末每服一二钱水煎
　　五味异功散　治脾胃虚弱吐泻不食
　　人参　茯苓　白术　甘草【炒】陈皮【各等分】
　　右为末每服三钱姜枣水煎
　　四君子汤　治脾虚饮食不化或泄泻呕吐
　　人参　白茯苓　白术　甘草【炙各五分】
　　右水煎服
　　四物汤　治肝脾血虚发热日晡益甚或烦躁不宁当归【二钱】熟地黄【二钱】川芎【五分】白芍药【炒一钱】
　　右作二剂水煎服
　　桔梗汤　治咳嗽吐脓痰中有血已成肺痈
　　桔梗【炒】贝母　当归【酒浸】蒌仁　枳殻【麸炒】
　　薏苡仁　桑白皮【炒】百合【蒸各一钱五分】五味子【炒】甜葶苈【炒】地骨皮　知母【炒】甘草节　防已黄茋　杏仁【炒各五分】
　　右毎服一二钱水煎
　　四顺清凉饮　治积热颊赤作渴四肢惊制大便秘濇
　　芍药　当归　甘草　大黄【各等分】
　　右毎服一钱水煎
　　蟾蜍丸　治无辜疳症一服虚热退二服烦渴止三服泻痢愈
　　蟾蜍【一枚夏月沟渠中取腹大不跳不鸣身多防者】
　　右取粪蛆一杓置桶中以尿浸之却将蟾蜍跌死投与蛆食一昼夜用布袋盛蛆置急流中一宿取出瓦上焙干为末入麝香一字粳米饭丸麻子大毎服二三十丸米饮下甚效
　　人参败毒散　治伤风时气寒热咳
　　人参　茯苓　甘草【炒】前胡　川芎
　　羌活　独活　桔梗　柴胡　枳殻【各等分】
　　右为末每服一二钱生姜薄荷水煎
　　仙方活命饮　治一切疮毒未成内消已成即溃此消毒排脓止痛之圣药也若脓出而肿痛不止元气虚也当用托里散之类
　　穿山甲　白芷　防风　没药　甘草　赤芍药当归尾　乳香　天花粉　贝母【各一钱】金银花陈皮【各三钱】皁角刺【二钱】
　　右每服二三钱酒水各半煎
　　神效隔蒜灸法　治痘疔毒气炽盛使诸痘不能起发已起发者不能贯脓已贯脓者不能收靥或大痛或麻木痛者灸至不痛不痛者灸至痛其毒随火而散京师尝见治此者即以线针挑破出毒血诸毒随时贯脓若挑破不痛不出血者难治若用此法灸之即知痛更用针挑破紫血随出诸痘随贯亦有生者其法用大蒜头切三分厚安痘疔上用小艾炷于蒜上灸之毎五壮易蒜再灸若紫血出后肿痛不止尤宜当灸治者审之
　　神效当归膏治痘毒津淫或汤火等疮不问已溃未溃
　　麻油【六两】当归　黄蜡　生地黄【各一两】
　　右先将当归地黄入油煎黑去查入蜡熔化冷搅匀即成膏矣
　　蛇蜕散　治痘毒目翳
　　蛇蜕【二钱为末】蒌仁【半两研烂】
　　右用羊肝一片批开入药末二钱线扎紧用米泔煑熟频与儿食或乳母食
　　荆芥甘草防风汤　解痘毒
　　荆芥　甘草　防风【各等分】
　　右每服一钱水煎
　　防风芍药甘草汤　解痘毒
　　防风　芍药　甘草【各等分】
　　右毎服一钱水煎
　　麻黄甘草汤　治表实痘毒炽盛
　　麻黄【五分】生甘草【三分】
　　右水煎服
　　轻粉散　治出痘眼内生翳
　　眞轻粉　黄丹【各等分】
　　右研左眼有翳吹入右耳右眼有翳吹入左耳更以菉豆皮谷精草白菊花各一两为末毎服三钱干柿一枚米泔一盏煎干将柿去核食之不拘时日三枚成都方士禹太和云治痘疮黑陷垂死者用壁间喜蛛如黄豆者一枚擂烂若一歳儿用雄黄一厘二歳者用二厘十歳者一钱再同蜘蛛研匀用好烧酒一杯调和徐徐服之余意此方即同前十二味与十一味异功散之相类也若因阳气虚寒不能营运周身以致四肢逆冷腹胀唇青其色黑陷者宜用烧酒若因元气虚乏或色淡白隐隐见于肌肤而不能起发者宜用陈酒亦可不可拘滞于烧酒也若小儿未周歳者宜酌量与饮之亦不可拘于杯许也又有一等气血俱虚者或色淡红而不光泽又不起发或惊悸咬牙用紫草与红花以陈煑酒浓煎与儿服之亦可以保其全生也用者宜审诸
　　抱龙丸　治痰热喘嗽发热惊悸不安亦能发痘疮胆星【四两】天竺黄【一两】雄黄　硃砂【各半两】射香【少许】
　　右为细末用甘草一觔煑汁为丸每一两作二十丸用薄苛或灯心草汤化下
　　造胆星法南星不拘多少腊月腊水浸洗切块晒干为末用黄牛胆汁拌匀仍用牛胆殻装入填满以线扎口悬挂当风处隂干隔年方可用
　　愚按前方清热豁痰利气之药过剂则脾肺复伤而反不愈或更加胸腹作胀饮食作呕者宜用人参白术散培补中气
　　五福化毒丹　治胎毒及痘后头面生疮眼目肿痛生地黄　熟地黄　天门冬【去心】麦门冬【去心】
　　参【各二两】甘草　甜硝【各三两】青黛【一两五钱】
　　右为末炼蜜丸芡实大每服一丸白汤化下
　　愚按前方生血凉血解毒寒中之剂用之得宜殊有良验不过一二丸
　　犀角消毒丸　治诸积热及痘疹后余毒生疮
　　生地黄　防风　当归　犀角屑【镑】
　　荆芥【各一两】牛蒡子【杵炒】赤芍药　连翘
　　桔梗【各七钱】薄荷　黄芩【炒】甘草【各半两】
　　右为末炼蜜丸芡实大毎服一丸薄苛汤下
　　愚按前方清热解表凉血破血消毒损胃之剂多不过一二服大凡痘毒当叅前痘疮悮饮冷水韶粉散治法用之余仿此
　　败草散　治痘疮挝搔成疮脓水淋漓谓之斑烂用屋烂草或盖墙烂草多年者佳如无旷野生者尤佳为末搽之
　　愚按前症亦有气血虚热而不愈者如遍身患者须多掺铺席上令儿坐卧其疮即愈
　　羊肝散　治痘毒入眼或无辜疳气入眼
　　蜜花　青箱子　决明子　车前子【炒】
　　右为末用蜜防花末三钱余药各一钱拌匀用羊肝一大叶竹批掺上湿纸裹煨熟空心早食之
　　愚按前症若因肝经风热伤血宜用本方若因肝经血虚风燥宜用四物汤加山栀钓藤钩牡丹皮若因肝经血虚生风或肾水不能生肝木宜用六味丸若成肝疳者用六味地黄丸以滋肝肾用四味肥儿丸加人参白术以补肝脾
　　一小儿痘疮目生昏翳或作或彻服退翳之药不愈诊之脉弦细而数此乃肝肾有疳症余用九味芦荟丸及六味地黄丸又与轻粉黄丹散寻愈
　　一小儿患两目赤肿痛不可当此肝火为患用四物合小柴胡加山栀牛蒡子生甘草倍用谷精草数剂而愈
　　一小儿痘愈后眼痛不开用犀角地黄汤加柴胡汤一剂而开又生赤翳迷满仍用前药加谷精草治之而愈
　　蝉菊散　治癍疮入眼或病后生翳障
　　蝉蜕【洗浄去土】白菊花【各等分】
　　右每服二钱水一盏入蜜少许煎乳食后量儿大小与之
　　羌菊散　治痘毒上攻生翳并暴赤羞明
　　羌活　蝉蜕　防风　蛇蜕　菊花　谷精草木贼　甘草　山栀子　白蒺藜　大黄
　　黄连　沙苑蒺藜【各等分】
　　右为末毎服一钱清米泔温暖调下
　　丹粉散　治痘毒脓水淋漓
　　轻粉　黄丹【各五分】黄连末【二钱】
　　右研匀搽患处
　　羚羊角散　治小儿癍疹后余毒不解上攻眼目生翳羞明眵泪俱多红赤肿闭
　　羚羊角【镑】黄芩　黄茋　草决明　车前子升麻　防风　大黄　芒硝【各等分】
　　右以水一煎半去滓稍热服
　　消毒化癍汤　治小儿癍疹未满二十一日而目疾作者余症上同【即消毒救苦汤】
　　羌活【五分】藳本【二分】细辛【一分】黄连【三分】黄芩【一分】酒芩【二分】酒栢【三分】生地黄【三分】麻黄【五分】升麻【五分】白术【一分】苍术【二分】生甘草【一分】呉茱萸【半分】陈皮【一分】红花【半分】苏木【一分】当归【二分】连翘【三分】防风【五分】川芎【五分】葛根【一分】柴胡【二分】
　　右作一服水二煎至一去滓稍热服
　　谷精草散　治痘疹已靥翳膜遮障瞳子等症
　　谷精草【一两】蛤粉　黑豆【各二两】
　　右为末用雄猪肝一叶竹刀批开掺药在内以麻线防定砂罐内水煑熟令儿食之
　　当归补血汤　治血气损伤或妄服峻剂致气血益虚肌热大渴引饮目赤面红脉洪大而虚重按全无此病多得于饥饱劳役者
　　黄茋【炙一两】当归【三钱酒制】
　　右水煎乳母同服
　　济生犀角地黄汤　治鬰热不解经络随气涌泄为防血或清道闭塞流入胃脘吐血或余血停滞面色痿黄大便色黑者
　　犀角　生地黄　白芍药　牡丹皮【各一钱】
　　右水煎服乳母同服
　　四神丸　治脾胃虚弱大便不实饮食不思或泄利腹痛等症
　　肉豆防【二两】补骨脂【四两】五味子【二两】呉茱萸【浸炒一两】
　　右为末生姜八两红一百枚煑熟取枣肉和末丸桐子大每服五七十丸空心或食前白汤服去五味子吴茱萸名二神丸
　　四味肥儿丸　治小儿食积五疳或白秃体痩肚大筋青髪稀成穗或遍身疮疥等症
　　芜荑【炒】神麯【炒】麦蘖【炒】黄连【各等分】
　　右为末猪胆汁丸黍米大每服一二十丸木通煎汤下
　　九味芦荟丸　治小儿肝脾疳积体痩热渴大便不调或瘰疬结核耳内生疮等症
　　胡黄连　黄连　芦荟　木香　芜荑【炒】
　　青皮　白雷丸　鹤膝草【各一两】麝香【三钱】
　　右为末蒸饼糊丸麻子大毎服一钱空心白汤下
