<!-- { "loadSidebar": true } -->
　　大芜荑汤【一名栀子茯苓汤】治小儿脾疳少食发热作渴大便不调髪黄脱落面黑便清鼻下生疮能乳食土等症山栀【三分】黄栢　甘草【炙各二分】芜荑【五分】　黄连
　　防风【各二分】麻黄　羌活　柴胡【各三分】白术
　　茯苓　当归【各四分】
　　右每服二三钱水煎
　　济生归脾汤　治脾血亏损徤防惊悸等症
　　人参　黄茋　茯神【各一钱】甘草【炙五分】
　　木香【五分】白术【炒一钱】远志　酸枣仁【炒】
　　龙眼肉　当归【各一钱】
　　右水煎服
　　愚按前方若乳母忧思伤脾血虚发热食少体倦或脾不能摄血以致妄行吐下或徤防怔忡惊悸少寐或心脾作痛自汗盗汗或肢体肿痛大便不调或经候不准晡热内热或唇疮流注等症致为患者用之令子母俱服
　　八味地黄丸即钱氏地黄丸加肉桂附子各一两愚按前方治禀赋命门火衰不能生土以致脾土虚寒或饮食少思或食而不化脐腹疼痛夜多漩溺等若病久元气耗损所致尤宜用之或乳母命门火衰儿饮其乳以致前症者母宜服之
　　加减八味丸即六味地黄丸加肉桂一两五味子四两治禀父肾隂不足眩吐泻久病津液亏损口干作渴或口舌生疮两足发热或痰气上涌或手足厥冷等症
　　八珍汤即前四君子四物二汤相合
　　愚按前方治气血俱虚或因尅伐之剂脾胃亏损肌肉消瘦发热寒热饮食少思等症
　　十全大补汤即八珍汤加黄茋肉桂
　　愚按前方气血虚弱或禀赋不足寒热自汗食少体痩发热作渴头痛晕
　　逍遥散【加牡丹山栀名加味逍遥散】
　　当归　甘草【炙】芍药【酒炒】茯苓　白术
　　柴胡【各一钱】牡丹皮　山栀【炒各七分】
　　右水煎服
　　愚按前方若乳母肝脾血虚内热或遍身搔痒寒热或肢体作痛头目昏重或怔忡颊赤口燥咽干或发热盗汗食少不寐或口舌生疮耳内作痛或胸乳腹胀小便不利致儿为患者尤宜用之
　　九味龙胆泻肝肠　治肝经湿热或囊痈下疳便毒小便濇滞或隂囊作痛小便短少【愚制】
　　木通　车前子【炒】当归尾　泽泻【各五分】甘草黄芩　生地黄　山栀【各三分】龙胆草【酒炒五分】
　　右水煎母子同服
　　抑肝散　治肝经虚热发搐或发热咬牙或惊悸寒热或木乘上而呕吐痰涎腹膨少食睡卧不安【愚制】软柴胡　甘草【各五分】川芎【八分】当归
　　白术【炒】茯苓　钓藤钩【各一钱】
　　右水煎子母同服
　　栀子清肝散【一名柴胡栀子散】治三焦及足少阳经风热耳内作痒生疮或水出疼痛或胸乳间作痛或寒热往来柴胡【一钱】栀子【炒一钱】牡丹皮【一钱】茯苓　川芎
　　芍药　当归　牛蒡子【炒各七分】甘草
　　右水煎子母服若太阳头痛加羌活
　　柴胡清肝散　治鬓疽及肝胆三焦风热怒火之症或项胸作痛疮毒发热【愚制】
　　柴胡【一钱半】黄芩【炒】人参　川芎【各一钱】
　　山栀【炒一钱】连翘　甘草【五分】桔梗【八分】
　　右水煎子母同服
　　小柴胡汤【加山栀牡丹皮名加味小柴胡】治伤寒温热身热恶风头痛项强四肢烦疼往来寒热呕哕痰实中暑疟疾并服之【阎注】
　　柴胡【二钱】黄芩【炒一钱半】人参　半夏【各七分】甘草【炙五分】
　　右姜水煎子母同服
　　愚按前方若肝胆经风热肝火瘰疬寒热往来日晡发热潮热身热不欲饮食或怒火口苦耳聋咳嗽或脇痛胸满小便不利或泄泻吐酸苦水或肢体搐动唇目抽劄并宜用之
　　砭法　治丹毒疔疮红丝走散或时毒瘀血壅盛或色赤走彻用细磁器击碎取有锋芒者以筯劈开头夹之麻线纒定两指轻撮筯稍令磁芒正对患处悬寸许再用筯频击
　　神功散　治痘毒肿焮作痛未成者敷之即散已溃者敷之肿痛即消
　　黄栢【炒】草乌【炒】血竭【加】
　　右为末等分津调敷患处
　　制附子法
　　附子重一两三四钱有莲花瓣头圆底平者先备童便五六碗将附子先放在灶上烟柜中间良久乘热投入童便浸五七日候润透揭皮切四块仍浸二三日用粗纸数层包之浸湿埋灰火半日取出切片检视有白星者乃用瓦上炙热至无白星为度如急用即切大片用童便煑二三沸热瓦熟用之
　　丹溪先生解疮毒药
　　丝　升麻　芍药【酒炒】生甘草　山查
　　黑豆　赤小豆　犀角【镑各等分】
　　右为麄散毎服三钱水一大盏煎至六分去滓不拘时徐徐温服量大小加减
　　稀痘方
　　用老鼠去皮取肉水煑熟量儿大小与食数次出痘甚稀未食荤时与食尤效屡试屡验




　　薛氏医案卷七十七
