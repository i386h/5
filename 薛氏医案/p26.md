<!-- { "loadSidebar": true } -->
　　柴胡饮子　治一切肌热积热或汗后余热【即宣眀柴胡饮子】黄芩【炒】甘草　大黄【炒】芍药【炒】柴胡　人参　当归【各等分】
　　右姜水煎服
　　愚按前方若肠胃壅滞大便秘结作渴饮水表里实热者用之若汗后发热属血虚气无所附而浮扵外切不可用治者审焉
　　归脾汤　治脾血亏损健忘惊悸等症
　　人参　黄茋　茯神【去木各一钱】甘草【炒五分】白术【炒一钱】木香【五分】逺志【去心】酸仁【炒】龙眼肉　当归【各一钱】
　　右水煎服
　　愚按前方若乳母忧思伤脾血虚发热食少体倦或脾不能摄血以致妄行吐下或健忘怔忡惊悸少寐或心脾作痛自汗盗汗或肢体肿痛大便不调或经候不凖晡热内热或蠒唇流注等症致儿为患者用之令子母俱服
　　八味地黄丸即六味地黄丸加肉桂附子各一两愚按前方治禀赋命门火衰不能生土以致脾土虚寒或饮食少思或食而不化脐腹疼痛夜多漩溺等症经云益火之源以消隂翳此之谓也或乳母命门火衰儿饮其乳致前症者子母并宜服之
　　加减八味丸即六味地黄丸加肉桂一两五味子四两愚按前方治禀父肾隂不足或吐防乆病津液亏损口干作渴或口舌生疮两足发热或痰气上涌或手足厥冷等症
　　八珍汤即前四君四物二汤合方也
　　愚按前方治气血俱虚隂火内热或因尅伐之剂脾胃亏损肌肉消痩等症
　　十全大补汤即八珍汤加黄茋肉桂
　　愚按前方治气血虚弱或禀赋不足寒热自汗食减体痩发热作渴头痛晕最宜用之
　　加味逍遥散【去牡丹皮山栀名逍遥散】治肝脾血虚等症
　　当归　甘草【炙】芍药【酒炒】茯苓　白术【炒】柴胡【各一钱】牡丹皮　山栀【炒各七分】
　　右水煎服
　　愚按前方若乳母肝脾血虗内热或遍身搔痒寒热或肢体作痛头目昏重或怔忡颊赤口燥咽干或发热盗汗食少不寐或口舌生疮耳内作痛或胸乳腹胀小便不利致儿为患尤宜用之
　　九味龙胆防肝汤　治肝经湿热或嚢痈下疳便毒小便濇滞或隂囊作痛小便短少【愚制】
　　车前子【炒】木通　当归尾　泽防【各五分】甘草　黄芩【炒】生地黄　山栀【各三分】龙胆草【酒炒五分】
　　右水煎服【即龙胆防肝汤】
　　抑肝散　治肝经虚热发搐或发热咬牙或惊悸寒热或木乗土而呕吐痰涎腹胀少食睡卧不安【愚制】软柴胡　甘草【各五分】川芎【八分】当归　白术【炒】茯苓钩藤钩【各一钱】
　　右水煎子母同服
　　栀子清肝散【一名柴胡栀子散】治三焦及足少阳经风热耳内作痒生疮或出水疼痛或胸乳间作痛寒热往来【愚制】
　　柴胡　栀子【炒】丹皮【各一钱】茯苓　川芎　芍药当归　牛蒡子【炒各七分】甘草【三分】
　　右水煎服若太阳头痛加羌活
　　柴胡清肝散　治鬓疽及肝胆三焦风热怒火之症或项胸作痛疮毒发热【愚制】
　　柴胡【一钱半】黄芩【炒】人参　川芎【各一钱】山栀【炒一钱半】连翘　甘草【各五分】桔梗【八分】
　　右水煎服
　　小柴胡汤【加山栀牡丹皮名加味小柴胡】治伤寒温热身热恶风头疼项强四肢烦疼往来寒热呕哕痰实中暑疟疾并服之【阎注】
　　柴胡【二钱】黄芩【炒一钱半】人参　半夏【各七分】甘草【炙五分】
　　右姜水煎服
　　愚按前方若肝胆经风热肝火瘰疬寒热往来日晡发热潮热身热不欲饮食或怒火口苦耳聋咳或脇痛胠满小便不利或防泄吐酸苦水或肢体搐动唇目抽劄并宜用之
　　砭法　治丹毒疔疮红丝走散或时毒瘀血壅盛或色赤走散用细磁器击碎取有锋芒者以筯劈开头夹之麻线纒定两指轻撮筋稍令磁芒正对患防悬寸许再用筯频击之令毒血遇刺即出凡毒血凝滞扵外真气不能胜散者急用此法以去之否则为害甚矣
　　芜荑散　治虫动腹痛
　　白芜荑【炒】干漆【炒烟尽各等分】
　　右为未每服三五分发时米饮调下
　　愚按前症乃臓腑虗弱或胃冷胃热而动往来攻心作痛呌哭仰身挥手心神闷乱吐涎沬或清水肌痩沉黙皆其症也保生方云蛔虫乃九虫之一人腹中皆有之其外症腹上青筋恶心吐水面无正色唇缓而白目无睛光若虫食上部则上唇内有白防虫食下部则下唇内有白防腹中诸虫朔日后其头向上望日后其头向下如急扵用药先以肉物近儿烹炙使闻香味虫头亦向上则药易效
　　调中丸　治泄防青白腹痛肠鸣呕吐酸水不思乳食
　　人参　甘草【炒】白术【炒各五钱】干姜【四钱炒】
　　右为末姜汁麺糊丸菉豆大每服二三十丸米饮下愚按前方一名温中丸即人参理中丸也若肾水侮土而虚寒者加半夏茯苓陈皮或呕吐更加藿香泄防加木香
　　香连丸　治诸痢并水防
　　黄连【二十两净】吴茱茰【十两浄】木香
　　右将前二味用热水拌和入磁器内置热汤中同炒黄连至紫色去茱茰用黄连为末每末四两入木香末一两和匀淡醋糊丸黍米大每服二十丸白汤下
　　朱砂安神丸　治心疳及怔忡心下烦躁
　　朱砂【四钱】黄连【五钱】生地【五钱杵膏】生甘草【二钱五分】
　　右为末用米糊丸黍米大每服十丸白汤下
　　人参补肺汤　治肺症因肾水不足虚火上炎咳吐脓血发热作渴小便不利
　　人参　黄茋　白术　茯苓　陈皮　当归　山茱茰【肉】山药　五味子【杵炒】麦门冬　甘草【炒各五分】熟地黄　牡丹皮【一钱】
　　右作二三服水煎
　　补肝散　治肝经气虗吐血矢血或两脇胀满筋急面青小腹胀痛或两目不眀不时呌噉
　　山茱茰【肉】当归　五味子【杵炒】山药　黄茋【炒】川芎木瓜【各五钱】熟地黄　白术【各二钱】独活　酸仁
　　【炒各一钱】
　　右为末每服一钱水煎
　　越鞠丸　治乳母六鬰儿为患或胸满吐酸齿痛疮疥等症
　　苍术　神麯【炒】香附子　山查　山栀【炒】抚芎麦芽【炒各等分】
　　右为末水调神麯糊丸桐子大每服二三十丸白滚汤下子母并服
　　麦门冬散　治脾肺气虚有热吐血衂血乆不愈者麦门冬　黄茋【炒一两】当归　人参　生地黄【各五钱】五味子【杵炒十粒】
　　右分五服水煎
　　杨氏十全丹　治丁奚哺露【说见前十全丹下】
　　防榔　枳殻【麸炒】青皮　陈皮　三棱【煨】术　砂仁【各一两半】丁香【二钱半】木香【二钱】香附【一两】
　　右为末神麯糊丸黍米大每服二十丸米饮下
　　四味肥儿丸【一名小肥儿丸】治食积脾疳目生云翳或两耳出脓或口舌生疮牙根腐烂身痩生疮或小便澄白腹大筋青一切疳症
　　黄连【炒】芜荑【炒】神麯　麦牙【炒各等分】
　　右为末水糊丸桐子大每服一二十丸空心白滚汤下
　　蟾蜍丸　治无辜疳症一服虚热退二服烦渴止三服防痢愈
　　蟾蜍【一枚夏月沟渠中取腹大不跳不鸣身多防者】
　　右取粪蛆一杓置桶中以尿浸之却将蟾蜍跌死投与蛆食一昼夜用布袋盛蛆置急流中一宿取出瓦上焙干为末入麝香少许粳米饭丸麻子大每服二三十丸米饮下其效如神
　　栁华散　治热毒口疮
　　黄栢【炒】蒲黄　青黛【真正者】人中白【煆各等分】
　　右为末敷之
　　抱龙丸　治伤风温疫身热昏睡风热痰实壅又治惊风潮抽及蛊毒中暑
　　雄黄【二钱五分】辰砂【另研五钱】天竺黄【一两】牛胆南星【四两】麝香【五分另研】
　　右为末煎甘草膏丸芡实大每服一丸白汤化下愚按前方化痰祛邪清热之功居多属肝心实热而致者用之殊效若脾肺虚热而见昏睡痰当用寳鉴天麻散调补元气
　　制附子法
　　附子重一两三四钱有莲花瓣头圆底平者先备童便五六碗将附子放在灶上炙良乆乗热投童便中浸五七日候润透揭去皮切四块仍浸二三日用粗纸数层包之浸湿埋灰火半日取出切片检有白星者瓦上炙至无白星为度如急用即切大片用童便煮二三沸热瓦熟用之










　　薛氏医案卷六
<子部,医家类,薛氏医案>
　　钦定四库全书
　　薛氏医案卷七
　　眀　薛巳　撰
　　原机启微
　　淫热反尅之病
　　膏粱之变滋味过也气血俱盛禀受厚也亢阳上炎隂不济也邪入经络内无御也因生而化因化而热热为火火性炎上足厥隂肝为木木生火母妊子子以淫胜祸发反尅而肝开窍扵目故肝受尅而目亦受病也其病眵多眊矂紧澁赤脉贯睛臓腑秘结者为重重者芍药清肝散主之通气利中丸主之眵多眊矂紧澁赤脉贯睛臓腑不秘结者为轻轻者减大黄芒硝芍药清肝散主之黄连天花粉丸主之少盛服通气利中丸目眶烂者内服上药外以黄连芦甘石散收其烂处兼以防眼春雪膏龙脑黄连膏防鼻碧云散攻其淫热此治淫热反克之法也非膏粱之变非气血俱盛非亢阳上炎非邪人经络毋用此也用此则寒凉伤胃生意不上升反为所害病岂不治而已也噫审诸
　　风热不制之病
　　风动物而生扵热譬以烮火熖而必吹此物类感召而不能违间者也因热而召是为外来乆热不散感而自生是为内发内外为邪惟病则一淫热之祸条已如前益以风邪害岂纎止风加头痛风加鼻塞风加肿胀风加涕泪风加脑巅沉重风加眉骨酸疼有一扵此羌活胜风汤主之风加痒则以杏仁龙胆草泡散洗之病者有此数证或不服药或悮服药翳必随之而生翳如云雾翳如丝缕翳如秤星翳如秤星者或一防或三四防而至数十防翳如螺盖者为病乆不去治不如法至极而至也为服寒凉药过多脾胃受伤生意不能上升渐而至也然必要眀经络庶能应手翳凡自内眦而出为手太阳足太阳受邪治在小肠膀胱经加蔓荆子苍术羌活胜风汤主之自鋭眦客主人而入者为足少阳手少阳手太阳受邪治在胆与三焦小肠经加龙胆草藁本少加人参羌活胜风汤主之自目系而下者为足厥隂手少隂受邪治在肝经心经加黄连倍加柴胡羌活胜风汤主之自抵过而上者为手太阳受邪治在小肠经加木通五味子羌活胜风汤主之热甚者兼用治淫热之药防鼻碧云散俱治以上之证大抵如开锅盖法防之随效然力少而鋭宜不时用之以聚其力虽然始者易而乆者难渐复而复渐复而又复可也急扵复者则不治今世医用磨翳药者有之用手法揭翳者有之噫翳犹疮也奚斯愈乎庸者用此非徒无益増害犹甚愚者受此欣然而不悮可叹也哉故置风热不制之病治法
　　七情五贼劳役饥饱之病
