<!-- { "loadSidebar": true } -->
　　一妇人喉间作痛两月后而溃徧身筋骨作痛余以为杨梅疮毒先以萆薢汤数剂而平更以四物加萆薢黄茋二十余剂诸症悉退
　　一弥月小儿口内患之后延徧身年余不愈以萆薢为末乳汁调服母以白汤调服月余而愈余见保婴粹要一男子先患喉痛后发杨梅疮用轻粉等剂愈而复发仍服前药后又大发上腭溃烂与鼻相通臂腕数颗其状如桃大溃年余不敛虚症悉见余以萆薢汤为主兼以健脾之剂月余而安余见外科枢要
　　诸骨稻谷髪鲠七
　　治诸骨鲠用葶麻根杵烂丸弹子大将所鲠物煎汤化下
　　一方鱼骨鲠用细茶五倍子等分为末吹入咽喉立愈一方以犬吊一足取其涎徐徐咽之即消
　　又方白蕚花根捣烂取汁徐徐咽之不可着牙
　　治稻芒糠谷鲠喉将鹅吊一足取涎徐徐咽下即消治吞钉铁金银铜钱等物但多食肥羊脂诸般肥肉等味随大便而下
　　一方吞钱烧炭末白汤调服数匙即出　或服蜜升许或食茨菇其钱自化
　　治吞髪绕喉不出取自乱髪作灰白汤调服一钱治吞铁或针用饧糖半斤浓煎艾汁调和服之
　　一方磁石磨如枣核大鑚眼以线穿令吞喉间针自引出或吞银钱金铜铁磁石须隂阳家用验者
　　治诸鲠呪法八
　　子和云大凡鱼骨麦芒一切竹木刺鲠于喉间及髪绊不能下用道蔵经中一呪法取东方无根水一碗先以左手结三台印将水置印上后将右手持一剑诀于水上虚书一龙字宻呪九遍
　　呪曰吾从东方来路傍一池水水里一条龙九头十八尾问君治何物専用此间水连诵九遍患者饮之即愈
　　误吞水蛭九
　　治误吞水蛭食蜜即愈试以活蛭投蜜中即化为水屡验一书云井中生蛭以白马骨投之即无试之亦验夫蛭即蚂蝗也虽死为末见水复活人吞之为害不小治以前法无不愈者
　　诸虫入耳十
　　治百虫入耳用蓝汁灌之或葱汁尤良或绪肉少许炙香置耳孔邉亦出或用细芦管入耳内口吸之虫随出蜒蚰入耳以盐少许搽耳内即化为水
　　蜈蚣入耳以鸡肉置耳邉自出凡虫毒入腹作胀饮好酪二升许化为水而毒亦消矣
　　蛇入七窍及虫咬伤十一
　　凡虫入七窍劈开蛇尾纳川椒数粒以纸封之其蛇自出更间人参汤饮之或因酒食蒜以解内毒如被蛇咬食蒜饮酒更用蒜杵烂涂患处加艾扵蒜上灸之其毒自解凡虫毒伤并效
　　男女体气十二
　　治腋气五更时用精猪肉二大片以甘遂末一两拌之挟腋下至天眀以生甘草一两煎汤饮之良久泻出秽物须在荒野之防则可恐秽气人故也依法三五次即愈虚弱者间日为之其他蜜陀僧胡粉之类皆塞窍以治其末耳
　　附方并注
　　清胃散　治胃火血燥唇裂或为茧唇或牙龈溃烂作痛
　　黄连【炒】生地黄　升麻【各一钱】牡丹皮【八分】当归【一钱二分】
　　右水煎服
　　加味清胃散　即前散加芎芍柴胡治脾胃肝胆经热柴胡清肝散　治肝经怒火风热脾唇肿裂或患茧唇
　　柴胡　黄芩【炒各一钱】黄连【炒】山栀【炒各七分】当归【一钱】川芎【六分】生地黄【一钱】升麻【八分】牡丹皮【一钱】甘草
　　右水煎服若脾胃弱去芩连加白术茯苓
　　济隂地黄丸　治隂虚火燥唇裂如茧
　　五味子　麦门冬　当归　熟地黄【自制杵膏】肉苁蓉山茱茰【去核】干山药　枸杞子　甘艸　菊花
　　巴防肉【各等分】
　　右为末炼蜜丸桐子大每服七八十丸空心食前白汤送下
　　归脾汤【一名济生归脾汤】治思虑伤脾血耗唇皱及气鬰生疮咽喉不利发热便血盗汗晡热等症
　　人参　白术　茯苓　黄茋【炒】当归　龙眼肉逺志　酸仁【炒各一钱】木香　甘草【各三分】
　　右水煎服
　　加味归脾汤　即前方加柴胡丹皮山栀治思虑动脾火元气损伤体倦发热饮食不思【阙】血牙疼等症
　　补中益气汤　治中气伤损唇口生疮或齿牙作痛恶寒发热肢体倦怠食少自汗或头痛身热烦燥作渴气喘脉大而虚或微细软弱
　　人参　黄茋【炒】甘草【各钱五分】白术　当归　橘红【各一钱】柴胡　升麻【各五分】
　　右姜水煎服
　　羌活散　治风热脾唇口瞤皱或头痛目或四肢浮肿如风状
　　羌活　茯苓　薏苡仁【各等分】
　　右每服三五钱水煎入竹一匙服
　　人参理中汤　治口舌生疮饮食少思大便不实或畏寒恶热作呕腹痞此中气不足虚火上炎
　　人参　白术　干姜【炮】甘草【炙各等分】
　　右每服五七钱或一两水煎服
　　附子理中汤　治症同上但四肢逆冷或呕吐泄防附子　人参【各二钱】茯苓　白芍药【各三钱】白术【四钱】
　　右水煎服
　　香砂六君子汤　治口舌生疮服凉药过多以致食少作呕或中气虚热所致
　　人参　白术　茯苓　半夏　陈皮【各一钱】甘草【炒六分】藿香　宿砂仁【炒各八分】
　　右姜水煎
　　人参安胃散　治胃经虚热口舌生疮喜热饮食甘草【炙】陈皮【各五分】人参　白茯苓【各一钱】黄芩【二钱】黄连【三】芍药【七分】
　　右水煎服
　　七味白术散　治虚热口舌生疮不喜饮冷吐防口干人参　白术　木香　白茯苓　甘草【炙】藿香【各五分】干葛【一钱】
　　右水煎服
　　四君子汤　治口舌生疮脾胃虚弱饮食少思肚腹不利
　　人参　白术　茯苓【各一钱】甘草【炙五分】
　　右姜水煎服
　　六君子汤　治胃气虚热口舌生疮或寒凉尅伐食少吐防
　　人参　白术　茯苓【各一钱半】陈皮　半夏　甘草【各一钱】
　　右姜水煎服
　　二陈汤　治脾胃虚弱口舌生疮或中脘停痰呕吐恶心饮食少思等症
　　陈皮　茯苓　半夏【各一钱半】甘草【炙五分】
　　右姜水煎服
　　葛花解酲汤　治酒积口舌生疮或呕吐泄防
　　白豆蔲　缩砂仁　葛花【各五分】木香【二分】青皮【二分】陈皮　茯芩　猪苓　人参　白术　神麯【炒】泽防干姜【各三分】
　　右水煎服得微汗酒病去矣
　　龙胆泻肝汤　治口苦或生疮
　　柴胡【一钱】黄芩【七分】甘草　人参　天门冬【去心】黄连【炒】山栀【炒】龙胆草【酒拌炒焦】麦门冬　知母【各五分】五味子【二分】
　　右水煎服
　　小柴胡汤　治肝胆经风热侮脾土唇口肿痛或寒热往来或日晡发热或潮热身热或怒而发热脇痛甚者转侧不便两脇痞满或防利咳或吐酸苦水柴胡【一钱】黄连【一钱半】半夏　人参【各一钱】甘草【炙五分】
　　右姜水煎服怒动肝火牙齿痛寒热加山栀黄连
　　栀子清肝散　治三焦及足少阳经风热口舌生疮或耳内作痒出水疼痛或胸间作痛或寒热往来柴胡　山栀　丹皮【各一钱】茯苓　川芎　芍药牛蒡子【炒】当归【各七分】甘草【五分】
　　右水煎服
　　人参败毒散【加防风荆芥名荆防败毒防】治一切表症疮疡焮痛发寒热或拘急头痛脉细有力者
　　人参　羌活　独活　柴胡　前胡　茯苓　川芎　桔梗　枳殻　甘草【各一钱】
　　右水煎服
　　夺命丹　治喉闭或疔疮发大毒或麻木或呕吐重者昏愦若疔毒牙闗急用三五丸为末水调灌下有夺命之功
　　蟾酥【干者酒化】轻粉【各五分】枯白　寒水石【煅】铜緑乳香　没药　麝香【各一钱】硃砂【三钱】蜗牛【二十个另研无亦效】
　　右为细末用蜗牛或酒糊为丸如菉豆大每服一二丸温酒或葱汤下
　　东垣白芷汤　治大寒犯脑牙齿疼痛
　　麻黄　草豆蔲【各一钱】黄茋　升麻【各二钱】吴茱茰白芷【各四分】当归　熟地黄【各五分】藁本【三分】桂枝【二分半】羌活【八分】
　　右另为末和匀搽之
　　东垣牢齿散　治牙龈露肉牙疳肿痛或牙齿动揺欲落或牙齿不长牙黄口臭
　　升麻【四两】羌活　地骨皮【各一两】胆草【一两半酒浸】
　　右为末以温水潄口每用少许擦之
　　独活散　治风毒牙痛或齿龈肿痛
　　独活　羌活　川芎　防风【各五钱】细辛　荆芥薄荷　生地黄【各二钱】
　　右每服三五钱水煎潄咽
　　谦甫加减泻白散　治膏粱醇酒劳心过度肺气有伤以致气出腥臭涕唾稠粘咽嗌不利口苦干燥桑白皮【二钱】地骨皮　片黄芩　甘草【炙各一钱】知母【七分】五味子【十粒】麦门冬【五分】桔梗【一钱】
　　右姜水煎服
　　犀角升麻汤　治阳眀经风热牙疼或唇颊肿痛犀角【镑】升麻　防风　羌活【各一钱】白附子【五分】川芎白芷　黄芩【各七分】甘草【三分】
　　右水煎熟入犀末服
　　参升麻汤　治心脾壅热口舌生疮或木舌重舌或两颊肿痛
　　参　赤芍药　升麻　犀角【镑】桔梗　贯仲黄芩【炒各一钱】甘草【五分】
　　右水煎服
　　二黄丸　治实热口舌生疮作渴喜冷或齿龈肿痛等症
　　黄芩　黄连　黄栢【各等分】
　　右为末水糊丸桐子大每服七八十丸白汤下
　　安肾丸　治肾虚牙痛腰疼
　　补骨脂【炒】葫芦芭【炒】茴香【炒】川练子肉【炒】续断【炒各三两】桃仁　杏仁【炒】山药　茯苓【各二两】
　　右为末蜜丸桐子大每服五十九空心盐汤下
　　八味丸　治肾气虚寒牙齿作痛面色黧黒精神憔痩脚膝无力饮食少思或痰气上升小便频数齿不坚固或口舌糜烂畏饮冷水即后方每料加肉桂附子各一两
　　六味丸【加五味肉桂各一两名加减八味丸】治肾经虚热齿不固宻或作疼痛或发热渴淋痰气壅头晕眼花咽燥唇裂腰腿痿软自汗盗汗便血诸血失瘖水泛为痰之圣药血虚发热之神剂
　　茯苓【四两】熟地【八两杵膏】山茱茰【肉】干山药【各四两】牡丹皮泽防【各三两】
　　右为末入地黄炼蜜丸桐子大每服七八十丸空心食前滚汤下地黄须自制
　　滋肾丸　治肾经隂虚齿痛或苏蚀色黒日晡发热脚膝无力小便不利肚腹胀满【详见内科摘要】
　　肉桂【二钱】知母　黄栢【各酒炒二两】
　　右为末水丸桐子大每服二百丸空心白滚汤下
　　清心莲子饮　治口舌生疮烦躁作渴小便赤澁口干便浊夜间安静昼则举发此热在血分
　　黄芩　石莲　茯苓　黄茋【炒】柴胡　人参【各一钱】麦门冬　地骨皮　车前子【炒】甘草【各一钱半】
　　右水煎服
　　还少丹　治脾肾虚弱牙齿作痛或不坚固又补虚损生肌体进饮食之圣药
　　肉苁蓉　逺志【去心】茴香　巴防【去心】干山药　枸杞子　熟地黄　石菖蒲　山茱茰【去核】杜仲【去皮姜制】牛膝　楮实子【炒】五味子　白茯苓【各等分】
　　右为末肉并蜜丸桐子大每服七十丸温酒日三服
　　羌活附子汤　治冬月大寒犯脑令人脑齿连痛名曰脑风为害甚速非此莫能救
　　麻黄【去节】黒附子【炮各三】羌活　苍术【各五分】黄茋【一分】防风　甘草　升麻　白僵蚕【炒】黄栢　白芷【各三分】佛耳草【有寒者用之如无不用】
　　右水煎服
