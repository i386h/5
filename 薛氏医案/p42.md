<!-- { "loadSidebar": true } -->
　　苍术　黄栢【各等分】
　　右为末每服二三钱酒调服作丸亦可
　　四斤丸　治肝肾精血不足筋无所养挛缩不能歩履或邪淫于内筋骨痿软
　　肉苁蓉【酒浸】牛膝【酒洗】天麻　干木　鹿茸【炙】熟地【生者自制】兎丝子【酒浸煑杵】五味子【各等分】
　　右为末用地黄膏丸桐子大每服五七十丸空心温酒送下
　　补中益气汤　治跌扑等症损伤元气或过服尅伐恶寒发热肢体倦怠血气虚弱不能生肌收敛或兼饮食劳倦头痛身热烦躁作渇脉洪大虚或微细软弱自汗倦怠饮食少思
　　黄茋【炙】人参　白术　甘草【炙各一钱五分】当归【一钱】陈皮【五分】柴胡　升麻【各三分】
　　右姜水煎服
　　四生散　治肾脏风毒遍身瘙痒或脓水淋漓耳鸣目痒或鼻赤齿浮口舌生疮妇人血风疮更効
　　白附子　独活　黄茋　蒺藜【各等分】
　　右为末各等分每服二钱用腰子一枚劈开入药湿纸包裹煨熟细嚼盐汤下酒服亦可
　　竹叶黄茋汤　治气血虚胃火盛而作渇者
　　淡竹叶【二钱】黄茋　生地黄　麦门冬　当归川芎　甘草　黄芩【炒】石膏【煅】芍药　人参【各一钱】
　　右水煎服
　　竹叶石膏汤　治胃火盛而作渇者
　　淡竹叶　石膏【煅】桔梗　木通　薄荷　甘草【各一钱】
　　右姜水煎服
　　人参平肺散　治心火尅肺咳嗽喘呕痰涎壅盛咽喉不利等症
　　人参　陈皮　甘草【各一钱】地骨皮　茯苓
　　知母【各八分】五味子　青皮　天门冬　桑白皮【各五分】
　　右水煎服
　　滋肾丸　治肾经隂虚发热作渇足热腿膝无力等症凡不渇而小便闭者最宜用之
　　肉桂【三钱】知母【酒炒】黄栢【酒炒各二两】
　　右为末水丸桐子大每服七八十丸空心白滚汤下
　　六味地黄丸【加肉桂五味各一两名加减八味丸】治伤损之症因肾肺二经虚弱发热作渇头晕眼花咽燥唇裂齿不坚固腰腿痿软小便频赤自汗盗汗便血诸血失瘖水泛为痰之圣药血虚发热之神剂若损重伤骨不能言如瘖者用此水煎服之亦效
　　熟地黄【八两杵膏自制】山茱茰肉　干山药【各四两】
　　牡丹皮　白茯苓　泽防【各三两】
　　右为末和地黄丸桐子大每服七八十丸空心食前滚汤下
　　清心莲子饮　治发热口渇白浊夜安宁而昼发热等症
　　黄芩【一钱】麦门冬　地骨皮　车前子【炒】甘草【各一钱半】石莲肉　茯苓　黄茋【炒】柴胡　人参【各一钱】
　　右水煎服
　　七味白术散　治脾胃虚弱津液短少口干作渇或中风虚热口舌生疮不喜饮冷最宜服之
　　人参　白术　木香　白茯苓　甘草【炙】
　　藿香【各五分】干葛【一钱】
　　右水煎服
　　黑丸子【一名和血定痛丸】治跌扑坠堕筋骨疼痛或瘀血壅肿或风寒肢体作痛若流注膝风初结服之自消若溃而脓清发热与补气血药兼服自敛
　　百草霜【一两】白芍药【一两】川乌【炮三钱】赤小豆【一两六钱】白蔹【一两六钱】白芨　当归【各八钱】南星【泡三钱】
　　牛膝【焙六钱】骨碎补【焙八钱】
　　右各另为末酒糊丸桐子大每服三十丸塩汤温酒送下孕妇不可服
　　白丸子　治一切风痰壅盛手足顽麻或牙关急口眼歪斜半身不遂等症
　　半夏【七两生用】南星【二两生用】川乌【去皮脐生用五钱】
　　右为末用生姜汁调糊丸桐子大每服一二十丸姜汤送下
　　六君子汤　治金疮杖疮等症因元气虚弱肿痛不消或不溃敛或服尅伐伤脾或不思饮食宜服之以壮营气此方即四君子汤加陈皮白术更加香附藿香砂仁香砂六君子
　　廻阳玉龙膏　治跌扑所伤为敷凉药或人元气虚寒肿不消散或不溃敛及痈肿坚硬肉色不变久而不溃溃而不敛或筋挛骨痛一切冷症并効
　　草乌【二钱】南星【一两煨】军姜【一两炒】白芷【一两】肉桂【五钱】赤芍药【一两炒】
　　右为末防汤调涂热酒亦可
　　复原活血汤　治跌扑等症瘀血停凝脇腹作痛甚者大便不通
　　柴胡　当归　红花【各二钱】穿山甲【炮五分】大黄【酒炒一钱】桃仁【二十枚】甘草【五分】蒌根【一钱】
　　右酒水各半煎服
　　复原通气散　治打扑伤损作痛及乳痈便毒初起或气滞作痛
　　木香　茴香【炒】青皮【去白】穿山甲【酥炙】陈皮
　　白芷　甘草　漏芦　贝母【各等分】
　　右为末每服一二钱温酒调下
　　愚按前方治打扑闪错或恼怒气滞血凝作痛之良剂经云形伤作痛气伤作肿又云先肿而后痛者形伤气也先痛而后肿者气伤形也若人元气素弱或因呌号血气损伤或过服尅伐之剂或外敷寒凉之药血气凝结者当审前症大法用温补气血为善
　　神效太乙膏　治痈疽发背杖疮及一切疮疽溃烂参　白芷　当归　肉桂　赤芍药
　　大黄　生地黄【各一两】
　　右用麻油二觔入铜锅内煎至药黑滤去柤徐入净黄丹十二两再煎滴水中捻软硬得中即成膏矣
　　乳香定痛散　治杖疮金疮及一切疮疡溃烂疼痛没药　乳香【各五钱】滑石【一两】寒水石【一两煅】氷片【一钱】
　　右为末搽患处痛即止甚效
　　猪蹄汤　治一切痈疽杖疮溃烂消肿毒去恶肉白芷　当归　羌活　赤芍药　露蜂房【蜂儿多者佳】生甘草【各五钱】
　　右用猪蹄一只水五碗煑热取清汤入前药煎数沸去柤温洗随用膏药贴之
　　神效当归膏　治杖扑汤火疮毒不问已溃未溃肉虽伤而未坏者用之自愈肉已死而用之自溃新肉易生搽至肉色渐白其毒始尽生肌最速如棍杖者外皮不破内肉糜烂其外皮因内焮干缩坚硬不溃爬连好肉作痛故俗云丁痂皮致脓瘀无从而泄内愈胀痛腐溃益深往往不待其溃就行割去而疮口开张难以溃敛怯弱之人多成破伤风症每致不救若杖疮内有瘀血者即用有锋芒磁片于患处砭去涂以此药则丁痂自结死肉自溃脓秽自出所溃亦浅生肌之际亦不结痂又免皴掲之痛殊有神效盖当归地黄麻油二蜡主生肌止痛补血续筋与新肉相宜此方余已刋行治者亦多用之
　　当归【一两】蔴油【六两】黄蜡【一两】生地黄【一两】
　　右先将当归地黄入油煎黑去柤入蜡溶化候冷搅匀即成膏矣白蜡尤妙
　　托里散　治金疮杖疮及一切疮毒因气血虚不能成脓或脓成不能溃敛脓水清稀久而不瘥
　　人参【一钱气虚多用之】白术【炒七分】黄茋【塩水拌炒一钱】陈皮【七分】当归身【酒拌】芍药【酒炒】熟地【生者自制】白茯苓【各一钱】
　　右水煎服
　　加味芎归汤　治跌扑坠堕皮肤不破瘀血入胃作呕芎防　当归　百合【水浸半日】白芍药　荆芥穗【各二钱】
　　右酒水煎服
　　当归导滞散　治跌扑瘀血在内胸腹胀满或大便不通或喘咳吐血
　　大黄　当归【各等分】
　　右为末每服三钱温酒下气虚湏加桂
　　花蕋石散　治打扑伤损腹中瘀血胀痛欲死服之血化为水其功不能尽述
　　硫黄【明色者四两】花蕋石【一两】
　　右为末和匀先用纸筋和盐泥固济瓦罐一个候干入药再用泥封口安在砖上虚书八卦五行用炭三十觔煅之罐冷取出每服一钱童便调下
　　愚按前方若被伤炽盛元气亏损内有瘀血不胜疎导者用前药一服其血内化又不动脏腑甚妙甚妙
　　经騐方　治跌扑瘀血作痛或筋骨疼痛
　　黄栢【一两】半夏【五钱】
　　右为末用姜汁调涂患处以纸贴之加干姜汁润之周日易之
　　消毒定痛散　治跌扑肿痛
　　无名异【炒】木耳【炒】大黄【炒各五分】
　　右为末蜜水调涂如内有瘀血砭去敷之若腐处更用当归膏敷之尤好
　　药蛆方　治杖疮溃烂生蛆用皂矾煆过为末干掺其内蛆即死如未应佐以柴胡栀子散以清肝火
　　洗药　凡伤重者用此淋洗然后傅药
　　荆芥　土当归　生葱【切断一方用生姜】
　　右煎汤温洗或止用葱一味煎洗亦可
　　黑龙散　治跌扑伤损筋骨碎断先用前汤淋洗以纸摊贴若骨折更以薄木片夹贴以小绳束三日再如前法勿去夹板恐揺动患处至骨坚牢方宜去若被刀箭虫伤成疮并用姜汁和水调贴口以风流散塡涂
　　土当归【二两】丁香皮【六两】百草霜【散血入六两】
　　穿山甲【六两炒黄或煅存性】枇杷叶【去毛入半两一云山枇杷根】
　　右焙为细末姜汁水调或研地黄汁调亦好
　　至宝丹一名济隂丹　治伤损焮痛并接断
　　天花粉【三两】姜黄　白芷　赤芍药【各一两】
　　右为末茶汤调搽患处
　　治金伤出血不止用牛胆石灰掺之即止以腊月牛胆入风化石灰悬当空干用
　　又方金疮出血不止以五棓子生为末干贴如不止属血热宜用犀角地黄汤之类大凡金疮出血不止若素怯弱者当补气若素有热当补血若因怒气当平肝若烦热作渇昏愦当补脾气若筋挛搐搦当养肝血不应用地黄丸以滋肾水
　　又方皮破筋断者以百胶香涂之或以金沸草汁频涂自然相续
　　没药降圣丹　治伤损筋骨疼痛或不能屈伸肩背拘急身体倦怠四肢无力
　　没药【别研】当归【酒洗炒】白芍药　生地黄　骨碎补【挦去毛】川乌【去毛脐泡】川芎【各一两五钱】自然铜【火煆醋淬十二次研为末水飞过焙一两】
　　右为细末每一两作四丸以生姜自然汁与炼蜜为丸每服一丸捶碎用水酒各半钟入苏木少许煎至八分去苏木空心服
　　愚按脾主肉肝主筋若因肝脾二经气血虚弱或血虚有热而不愈者当求其本而治之
　　万金膏　治痈疽及坠扑伤损或筋骨疼痛
　　龙骨　鼈甲　苦参　乌贼鱼骨　黄栢　黄芩黄连　猪牙皁角　白芨　白蔹　厚朴
　　木鼈子仁　草乌　川芎　当归　白芷【各一两】没药【另研半两】乳香【另研半两】清油【四斤】黄丹【一斤半炒过净】槐枝柳枝【各四寸长二十一条】
　　右除乳没黄丹外诸药入油内煎至黑色去之称净油每斤入丹半斤不住手搅令黑色滴水中不粘手下乳没再搅如硬入油些少以不粘手为度
　　接骨散　治骨折碎或骨出先整端正却服此药如飞禽六畜所伤亦能治
　　鹏砂【一钱五分】水粉　当归【各一钱】
　　右为末每服二钱煎苏木汤调服后但饮苏木汤立効
　　本事接骨丸　治打折伤损
　　接骨木【半两即蒴雚也】乳香【半两】赤芍药　当归　川芎自然铜【各一两】
　　右为末用黄蜡四两熔入前末搅匀众手丸龙眼大如打伤筋骨及闪痛不堪忍者用一丸热酒浸开热呷痛便止若大段伤损先整骨用川乌草乌等分为末生姜汁调贴之挟定服药无不效者
　　愚按前三方俱效验者备録之以便修用
　　没药丸　治打扑筋骨疼痛或气逆血晕或瘀血内停肚腹作痛或胸膈胀闷
　　没药　乳香　川芎　川椒　芍药　当归红花　桃仁　血竭【各一两】自然铜【四钱火煆七次】
　　右为末用黄蜡四两熔化入前末速搅匀丸弹子大每服一丸酒化服
