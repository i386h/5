<!-- { "loadSidebar": true } -->
　　白芷　防风　没药　穿山甲【蛤粉炒黄】甘草　赤芍药　当归尾　乳香　天花粉　贝母【各一钱】金银花　陈皮【各三钱】皂角刺【一钱】
　　右酒一碗煎数沸服
　　清心汤　治疮肿痛发热饮冷脉沉实睡语不宁即防风通圣散每料加黄连五钱每剂一两水煎服
　　夺命丹　治疔疮发背等症或麻木或呕吐重者昏愦若疔毒牙闗急用三五丸为末水调灌下有夺命之功
　　蟾酥【干者酒化】轻粉【各五分】枯矾　寒水石【煨】铜緑　乳香　没药　麝香【各一钱】硃砂【三钱】蜗牛【二十个另研无亦効】
　　右为末用蜗牛或酒糊丸菉豆大每服二三丸温酒葱汤下
　　东垣圣愈汤　治脾胃亏损脓水不止或金疮出血心烦不安眠睡不宁五心烦热饮食少思
　　地黄【酒拌蒸半日】生地黄【酒拌】川芎　人参【各五分】当归【酒拌】黄茋【盐水浸炒各一钱】
　　右水煎服
　　济隂汤　治疮属纯阳肿痛发热
　　连翘　山栀【炒】黄芩【炒】黄连【炒各二钱】芍药【一钱五分】金银花【二钱】甘草【一钱】牡丹皮【一钱二分】
　　右水煎服大便秘量加大黄
　　抑阳散　治疮属纯阳肿痛发热
　　天花粉【三两】　黄姜白芷　赤芍药【各一两】
　　右为末茶汤调搽患处
　　冲和汤　治疮属半隂半阳似溃非溃似肿非肿此因元气虚弱失于补托所致
　　人参【二钱】黄茋　白术　当归　白芷【各一钱半】茯苓川芎　皁角刺【炒】乳香　没药【各一钱】金银花【一钱】陈皮【二钱】甘草【一钱】
　　右水酒各半煎服
　　隂阳散治疮属半隂半阳
　　紫荆皮【炒五两】独活【去节炒一两】赤芍药【炒二两】白芷【二两】石菖蒲【二两】
　　右为末葱酒调搽
　　囘阳汤治脾肾虚寒疮属纯隂或药损元气不肿痛不腐溃或腹痛泄防呕吐厥逆或阳气脱陷等症干姜【炮】附子【炮各二钱】人参　白术　黄茋【各三钱】当归陈皮　甘草【炙各二钱】柴胡　升麻【各五分】
　　右酒水煎服不应姜附倍之
　　抑隂散治疮元气虚寒焮肿不消或不溃敛或筋挛骨痛一切冷症
　　草乌【二两】白桂【五钱】赤芍药【炒】南星【煨】白芷
　　右为末葱汤调涂热酒亦可
　　托里温中汤　治疮脓溃元气虚寒或因尅伐胃气脱陷肠鸣腹痛大便溏泄神思昏愦此寒变内陷缓则不治
　　羌活【四钱】附子【炮去皮脐】干姜【炒三钱】益智　丁香　沉香木香　茴香　陈皮【各一钱】甘草【炙二钱】
　　右姜水煎服
　　附子理中汤　治疮脾胃虚寒或误行攻伐手足厥冷饮食不入或肠鸣腹痛呕逆吐防
　　附子　人参　茯苓　白芍药【各三钱】白术【四钱】
　　右水煎服
　　姜附汤　治疮真阳亏损或误行汗下或脓血出多失于补托以致上气喘急自汗盗汗气短头晕人参【一两】干姜【炮】白术【各五钱】附子【炮去皮脐一两】
　　右作二剂水煎服
　　参附汤　治失血过多或脓瘀大泄或寒凉汗下真阳脱陷上气喘急自汗盗汗气短头晕等症急服以救元气缓则不治
　　人参　附子【炮去皮脐各五钱】
　　右姜五片水煎服不应倍之
　　独参汤　治一切失血或脓水出多血气俱虚恶寒发热作渴烦躁盖血生于气故血脱补气阳生隂长之理也用人参二两枣十枚姜十片水煎徐徐服
　　人参理中汤　治疮脾胃虚寒呕吐泄泻饮食少思肚腹作胀或胸膈虚痞饮食不入
　　白术　人参　干姜　甘草【炙各等分】
　　右姜枣水煎服
　　竹叶黄茋汤　治痈疽气血虚胃火盛而作渴
　　淡竹叶【二钱】黄茋　麦门　当归　川芎　甘草黄芩【炒】芍药　人参　半夏　石膏【煨各一钱】生地黄【一钱】
　　右每服三五钱水煎服
　　竹叶石膏汤　治痈疽胃火盛肿痛作渴
　　淡竹叶　石膏【煨】桔梗　木通　薄荷　甘草【各一钱】
　　当归川芎散　治手足少阳经血虚疮症或风热耳内痒痛生疮出水或头目不清寒热少食或妇女经水不调胸膈不利脇腹痞痛
　　当归　川芎　柴胡　白术　芍药【各一钱】山栀【炒一钱二分】牡丹皮　茯苓【各八分】蔓荆子　甘草【各五分】
　　右水煎服
　　若肝气不平寒热加地骨皮肝气实加柴胡黄芩气血虚加参茋归地脾虚饮食少思加苓术脾虚胸膈不利加参茋痰滞胸膈不利加术半肝气不顺胸膈不利或小腹痞满或时攻痛加青皮肝血不足胸膈不利或小腹痞满或时作痛加熟地肝血虚寒小腹时痛加肉桂日晡发热加归地
　　栀子青肝散【一名柴胡栀子散】治三焦及足少阳经风热耳内作痒生疮或出水疼痛或胸乳间作痛或寒热徃来柴胡　牡丹皮　栀子【炒各一钱】茯苓　川芎　芍药当归　牛蒡子【炒各七分】甘草【五分】
　　右水煎服若太阳头痛加羌活
　　柴胡清肝散　治鬂疽及肝胆三焦风热怒火之症或项胸作痛或疮毒发热
　　柴胡【一钱五分】黄芩【炒一钱】人参【一钱】山栀【炒一钱五分】川芎【一钱】连翘　桔梗【八分】甘草【五分】
　　右水煎服
　　小柴胡汤　治肝胆经症风热瘰疬结核或肿痛色赤或寒热徃来或日晡发热或潮热身热黙黙不欲饮食或怒火口苦耳聋咳嗽或吐酸食苦水皆用此药柴胡【二钱】黄芩【一钱】人参　半夏【各七分】甘草【炙五分】
　　右姜水煎服
　　补隂八珍汤　治瘰疬等疮属足三隂虚者
　　当归　川芎　熟地　芍药　人参　白术　茯苓　甘草　黄栢【酒炒黒】知母【酒炒各七分】
　　右水煎服
　　泻青丸　治肝经实热瘰疬肿痛寒热或脇乳作痛大便秘结
　　当归　龙胆草【酒炒】川芎　山栀　大黄【炒】活防风【各等分】
　　右为末蜜丸鸡头子大每服一二丸白汤化下若血虚者四物加山栀柴胡或逍遥散若肾水亏损不能生肝木而自病筋挛结核或肢节拳挛或似中风宜用六味丸加五味子
　　散肿溃坚汤　治瘰疬坚硬气血无亏宜用之
　　柴胡【四分】升麻【三分】连翘【三分】龙胆草【酒炒五分】黄芩【酒炒四分】甘草【炙二分】桔梗【五分】昆布【五分】当归尾【酒拌】白芍药【炒】黄栢【酒炒】葛根【各三分】知母【酒炒五分】三棱【酒拌微炒】广术【各三分】蒌根【五分】
　　右水煎服
　　益气养荣汤　治怀抱抑郁或气血损伤四肢颈项等处患肿不问软硬赤白肿痛或溃而不敛
　　人参　茯苓　陈皮　贝母　香附　川芎　黄茋【盐水拌炒】生地黄【酒拌】芍药【炒各一钱】甘草【炙】桔梗【各五分】白术【炒二钱】柴胡【六分】
　　右姜水煎服
　　必效散　治瘰疬气血虽无亏损内有疬核未去而不能愈
　　南硼砂【二钱五分】轻粉【一钱】麝香【五分】巴豆【五个去皮心膜】白梹榔【一个】斑猫【四十个去头翅同糯米炒】
　　右同研极细末取鸡子二个去黄用清调药仍入殻内以湿纸数重糊口入饭甑候熟取出曝干研末虚者每服五分实者一钱用炒生姜酒五更初调服如觉小腹痛用益元散一服其毒俱从大便出胎妇勿饵毒去后多服益气养荣汤疮口自合
　　针头散　治一切顽疮内有瘀肉疬核不化疮口不合宜用此药腐之
　　赤石脂【五钱】乳香　白丁香【各三钱】砒【一钱】黄丹【一钱】轻粉麝香【各五分】蜈蚣【一条炙干】
　　右为末搽瘀肉上其肉自腐若疮口小或痔疮用糊和作条子隂干絍之凡疮乆不合者内有脓管须用此腐之内服托里之剂
　　神仙隔蒜灸法　治一切痈疽肿毒前论言之详矣凡大痛或不痛或麻木痛者灸至不痛不痛灸至痛其毒随火而散此拔引郁毒从治之法也信有囘生之功其法用大蒜头切三分厚安疮头上用艾炷于蒜上灸之五炷换蒜再灸未成即消已成杀其大势疮患大以蒜杵烂摊患处将艾铺蒜上灸之蒜败再换疮色紫或白而不起发不作脓不大痛不问日期最宜多灸
　　神效葱熨法　治流注结核骨痈鹤膝等症肿硬或先已隔蒜灸而余肿未消最宜用熨以助气血而行壅滞其功甚大又为跌扑伤损止痛散血消肿之良法用葱白头捣烂炒热频熨患处冷再换
　　神效桑枝炙　治发背不起或瘀肉不溃此阳气虚弱用桑枝燃火着吹熄焰用火灸患处片时日三五次以助肿溃若腐肉已去新肉生迟宜灸四畔其隂疮瘰疬流注膁疮恶疮乆不愈者亦宜用之大抵此法未溃则解热毒止疼痛消瘀肿已溃则补阳气散余毒生肌肉其阳症肿痛甚或重如负石初起用此法出毒水即内消其日乆者用之虽溃亦浅且无苦楚惜患者不知有此治者亦不肯用此也
　　乌金膏　治发背中央肉死涂之即腐未死涂之即生若初起肿痛用防数处其毒顿消若肉腐涂之即溃若恶疮顽疮元气无亏乆不收敛者内有毒根以纸撚蘸絍其内有等发背因元气虚弱或因尅伐元气胃气亏损毒气散漫中黯外赤不腐不溃服大补之剂中涂三四寸许至五六日间赤黯之界自有裂纹如刀划之状中央渐溃渐脱须用纯阳之药以接其元气庶能收敛若妄用刀针去肉出血阳随隂散元气愈伤或涂凉药则毒气不解气血愈虚非徒无益而又害之其方用巴豆一味去殻炒黒研如膏防于患处临用合之已上三法虽不出于方书余推其意而制用之良有竒騐
　　砭法　治丹毒疔疮红丝走散或时毒瘀血壅盛用细磁器击碎取有锋芒者一块以筯一根劈开头尖夹之用线缚定两手指轻撮筯梢令磁芒正对患处悬寸许再用筯一根频击筯头令毒血遇刺皆出毒入腹膨胀者难治
　　豆防饼　治疮肿痛硬而不溃及溃而不敛并一切顽疮恶疮用江西豆豉饼为末唾津和作饼子如钱大厚如三文置患处以艾壮于饼上灸之干则易之如背疮用漱口水调作饼覆患处以艾铺饼上灸之如未成者即消已成者亦杀其大毒如有不效气血虚败也
　　乳香定痛散　治一切疮溃烂疼痛
　　乳香　没药【各五钱】滑石【一两】寒水石【一两】氷片
　　右为细末搽患处痛即止甚效
　　青龙汤　治肺受风寒咳嗽喘急
　　半夏【汤泡七次二两五钱】干姜【炮】细辛　麻黄【去节】肉桂　芍药　甘草【炙各三两】五味【二两炒】
　　右每服五钱姜水煎服
　　葶苈大枣防肺汤　治肺症胸膈胀满上气喘急或身面浮肿鼻塞声重用甜葶苈炒黄色研末每服三钱枣十枚水二钟煎一钟去枣入药再煎七分食后服
　　桔梗汤　治肺症咳嗽胸膈两脇作痛咽干口燥烦闷作渇时出臭浊
　　桔梗【炒】贝母【去心】当归【酒浸】蒌仁　枳殻【麸炒】薏苡仁【微炒】桑白皮【炒】甘草节【各一钱】防已【去皮一钱】黄茋【盐水拌炒】五味子【捣炒】百合【蒸各一钱五分】葶苈【炒】地骨皮　知母【炒】杏仁【各五分】
　　右姜水煎服
