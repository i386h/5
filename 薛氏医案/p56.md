<!-- { "loadSidebar": true } -->
　　人参补肺汤　治肺症咳喘短气或肾水不足虚火上炎痰涎涌盛或吐脓血发热作渴小便短澁人参　黄茋　白术　茯苓　陈皮　当归【各一钱】山茱萸【肉】山药【各二钱】五味子【五分】麦门冬【七分】甘草【炙五分】熟地【自制一钱五分】牡丹皮【八分】
　　右姜枣水煎服
　　人参平肺散　治心火尅肺为疽痿咳嗽喘呕痰涎壅盛胸膈痞满咽嗌不利若因肝木太过而致当补肺若因肾水不足而患当补脾肺若因心火旺而自病当利小便
　　人参　陈皮　甘草　地骨皮　茯苓【各一钱】知母【炒七分】青皮【四分】五味子【杵炒四分】天门冬【去心各四分】桑白皮【炒一钱】
　　右水煎服
　　参茋补脾汤　治肺疽脾气亏损乆咳吐脓涎或中满不食必服此药补脾土以生肺金否则不治
　　人参　白术【各二钱】黄茋【二钱五分】茯苓　陈皮　当归
　　【各一钱】升麻【三分】麦门冬【七分】五味子【四分】桔梗【六分】甘草【炙五分】
　　右姜枣水煎服
　　射干汤　治胃痈吐脓血
　　射干【去毛】山栀仁　赤茯苓　升麻【各一钱】白术【五分】赤芍药【一钱五分】
　　右水煎服
　　薏苡仁汤　治风热唇口瞤动或结核或浮肿
　　薏苡仁【炒】防已　赤小豆　甘草【炙各等分】
　　右水煎服
　　子仁汤　治产后恶露或经行瘀血作痛或作痈患薏苡仁【四钱】桃仁【去皮】牡丹皮　蒌仁【各一钱】
　　右水煎服
　　梅仁汤　治肠痈壅痛大便秘澁
　　梅仁【九个去皮尖】大黄【炒】牡丹皮　芒硝【各一钱】犀角【镑末一钱】冬仁【研三钱】
　　右水煎入犀末服
　　大黄汤　治肠痈小腹坚肿按之则痛肉色如故或焮赤微肿小便频数汗出憎寒脉迟脓未成急服之大黄【炒】朴硝【各一钱】牡丹皮　蒌仁【炒】桃仁【去皮尖各二钱】
　　右水煎服
　　牡丹皮散　治肠痈腹濡而痛时下脓
　　牡丹皮　人参　天麻　白茯苓　黄茋【炒】薏苡仁　桃仁【去皮尖】白芷　当归【酒拌】川芎【各一钱】官桂甘草【炙五分】木香
　　右水煎服
　　失笑散　治跌扑产后心腹绞痛或不知人事或经行瘀血作痛成痈
　　灵脂　蒲黄【俱炒等分】
　　右每服二三钱酒水煎热服
　　防风汤　治破伤风表症未传入里急服此
　　防风　羌活　独活　川芎【各等分】
　　右每服五钱水煎调蜈蚣散服
　　蜈蚣散
　　蜈蚣【一对炙】鳔【三钱煅】
　　羌活汤　治破伤风在半表半里间宜和解急服此汤稍缓则邪入于里不可用矣
　　羌活　菊花　麻黄　川芎　石膏　防风　前胡　黄芩　细辛　甘草　枳殻　白茯苓【各一两】蔓荆子【一两】薄荷　白芷【各五钱】
　　右每服五钱姜水煎日二三服
　　大芎黄汤　治破伤风邪传于里舌强口噤项背反张筋惕搐搦痰涎壅盛宜急服之
　　川芎　羌活　黄芩　大黄【各一两】
　　右每服五七钱水煎服
　　白术防风汤　治破伤风服表药过多而自汗者
　　白术　黄茋【各一两】防风【二两】
　　右每服五七钱水煎服腑脏和而自汗者可服此药若脏腑秘小便赤而自汗者急服大芎黄汤下之
　　六味丸【一名六昧地黄丸】此壮水之剂夫人之生以肾为主凡病皆由肾虚而致此方乃天一生水之剂无有不可用者世所罕知若肾虚发热作渴小便淋秘痰气壅
　　盛咳嗽吐血头目晕小便短少眼花耳聋咽喉燥痛口舌疮裂齿不坚固腰腿痿软五脏齐损肝经不足之症尤当用之水能生木故也若肾虚发热自汗盗汗便血诸血失瘖水泛为痰之圣乐血虚发热之神剂也
　　熟地黄【用生者自制八两】山茱萸【肉】山药【各四两】茯苓　牡丹皮　泽防【各三两】
　　右地黄杵膏余为末蜜丸桐子大每服七八十丸滚汤下
　　八味丸　治命门火衰不能生土以致脾土虚寒而患流注鹤膝等症不能消溃收敛或饮食少思或食而不化脐腹疼痛夜多漩溺即前方加肉桂附子各一两经云益火之源以消隂翳即此方也
　　加减八味丸　治症同上即六味地黄丸加肉桂五味子各一两
　　八珍汤　治脾胃伤损恶寒发热烦燥作渴或疮溃后气血亏损脓水清稀乆不能愈即四君四物合方
　　十全大补汤　治疮气血虚弱肿痛不愈或溃疡脓清寒热自汗盗汗食少体倦发热作渇头痛晕似中风状即八珍汤加黄茋肉桂
　　补中益气汤　治元气虚损或因尅伐恶寒发热肢体倦怠饮食少思或不能起发消散生肌收敛或兼饮食劳倦头痛身热烦燥作渴脉洪大虚或微细软弱
　　黄茋　人参　白术　甘草【炙各一钱五分】当归【一钱】陈皮【五分】升麻　柴胡【各三分】
　　右姜枣水煎空心午前服
　　生脉散　治胃气亏损隂火上冲口干喘促或肢体倦怠肌肉消瘦面色痿黄汲汲短气汗出不止食少作渴或脓水出多气血俱虚烦燥不安睡卧不宁或湿热大行火土合病脾胃虚弱身重气短或金为火制絶寒水生化之源肢体痿软脚欹眼黒等症
　　人参【五钱】麦门冬【二钱】五味子【一钱】
　　右水煎服如不应倍之
　　人参养荣汤　治脾胃亏损气血俱虚发热恶寒四肢倦怠肌肉消瘦面色痿黄汲汲短气食少作渴凡大病后最宜用此
　　人参【一钱】陈皮【一钱】黄茋【蜜炙】白芍药【一钱半炒】桂心　当归白术　甘草【炙各一钱】熟地黄　五味子【炒杵】茯苓【各七】
　　【分半】远志【五分】
　　右姜水煎服
　　四君子汤　治脾胃虚弱或因尅伐肿痛不散溃敛不能宜用此以补脾胃诸症自愈若误服攻毒七恶随至脾胃虚弱饮食少思或食而难化或欲作呕或大便不实若脾胃气虚疮口出血吐血便血尤宜用之盖气能摄血故也若气血俱虚之症宜于前汤但加当归脾胃无损饮食自进隂血自生若用四物汤沉隂之剂脾胃复伤诸症蜂起若命门火衰而脾土虚寒必用八味丸以补土母
　　人参　白术　茯苓【各二钱】甘草【炙一钱】
　　右姜枣水煎服
　　六君子汤　治脾胃虚弱或寒凉尅伐肿痛不消或不溃敛宜服此汤以壮营气诸症自愈即前方加陈皮半夏
　　异功散　治脾胃虚弱饮食少思即四君子汤加陈皮四物汤　治血虚发热或因失血或因尅伐或因溃后致晡热内热烦躁不安皆宜服之经云血生于脾若脾虚不能生血者宜用四君子加当归酒炒白术以补脾
　　当归【三钱】熟地黄【三钱】芍药【二钱】川芎【一钱五分】
　　右水煎服
　　归脾汤　治忧思伤脾血虚发热食少体倦或脾不能摄血以致妄行吐下或徤忘怔忡惊悸少寐或心脾作痛自汗盗汗或肢体肿痛大便不调或妇人经候不准晡热内热或唇疮流注等症不能消散溃敛白术　白茯苓　黄茋【炒】当归　龙眼肉　远志酸枣仁【炒】人参【各一钱】木香【五分】甘草【炙三分】
　　右姜枣水煎服
　　当归补血汤　治脾胃损伤或服峻剂致血气俱虚肌热大渴引饮目赤面红昼夜不息其脉洪大而虚重按全无此病多得于饥饱劳役者若误服白虎汤必死
　　当归【三钱】黄茋【炙一两】
　　右水煎服
　　六一汤
　　黄茋【炙六钱】甘草【炙一钱】
　　右水煎服
　　加味逍遥散　治肝脾血虚内热发热或遍身搔痒寒热或肢体作痛头目昏重或怔忡颊赤口燥咽干或内热盗汗食少不寐或口舌生疮耳内作痛或胸乳腹胀小便欠利
　　甘草【炙】当归　芍药【酒炒】柴胡　茯苓　白术【炒各一钱】牡丹皮　山栀【炒各七分】
　　右水煎服
　　黄芩清肺饮　治肾经隂虚火燥而小便不通若因脾经有热当清其脾若因心火尅肺当制其心
　　黄芩【一钱】栀子【三个打碎】
　　右水煎服
　　滋肾丸　治肾经隂虚发热作渴便赤足热腿软等症凡不渇而小便秘热在下焦血分也最宜此药经云无隂则阳无以化若脾肺燥热所遗当滋其化源知母　黄栢【各酒炒一两】肉桂
　　右为末水丸桐子大每服百丸空心白滚汤下
　　五苓散　治下部湿热疮毒小便赤少
　　泽防　猪苓　肉桂　白术　赤茯苓【各等分】
　　右为细末每服三二钱热汤调下
　　犀角地黄汤　治胃火血热妄行吐衂或大便下血者犀角【镑末】生地黄　赤芍药　牡丹皮【各一钱半】升麻黄苓【炒各一钱】
　　右水煎熟入犀末服
　　若因怒而致加山栀柴胡若脾气虚而不能摄用归脾汤若肝脾火动而妄行用加味逍遥散若脾气虚而不能綂用补中益气汤加炮黒干姜若血虚有火而妄行用四物加炮姜若肾经虚火而血妄行用六味丸料不应急加肉桂以引虚火归源
　　清胃散　治膏粱积热唇口肿痛齿龈溃烂焮痛连头面或恶寒发热
　　升麻【二钱】生地黄　牡丹皮　黄连　当归【酒洗各一钱】
　　右水煎服痛未止石膏之类可量加
　　润肠丸　治脾胃伏火大肠干燥或风热血结宜用此丸通之若结在直肠宜猪胆汁导之盖肾主五液开窍于二隂若津液滋润大便通调若津液不足脾气亏损必当培补犹忌前药
　　麻子仁　桃仁【去皮尖各一两】羌活　归尾　大黄【煨】皁角刺　秦芄【各五钱】
　　右各另研为末炼蜜或猪胆汁丸桐子大每服三四十丸白汤下若用猪胆汁导之而不结燥急补元气
　　四神丸　治脾肾虚弱大便不实饮食少思或小腹作痛或产后泄防肚腹作痛不思饮食
　　肉豆蔲【二两】五味子【二两】补骨脂【四两】呉茱萸【浸炒一两】
　　右为末水二碗生姜八两红枣一百枚煑熟取枣肉和末丸桐子大每服五七十丸空心食前白汤下
　　二神丸　治脾肾虚寒不思饮食或侵晨五更泄防或饮食少思大便不实其功甚效如不应乃命门火衰急用八味丸补火而生土
　　破故纸【四两炒】肉豆【二两生用】
　　右为末用大红枣四十枚生姜四两水煑熟去姜取枣肉和药丸桐子大每服五十丸空心盐汤送下
　　越鞠丸　治六郁牙齿作痛口舌生疮或胸膈痞满呕吐吞酸或腹胀腿酸等症
　　苍术【炒】神麯【炒】香附　山查　山栀【炒】抚芎　麦芽【炒各等分】
　　右为末水调麯蘖麯糊丸桐子大每服七十丸白汤下
　　二陈汤　治脾虚中脘停痰呕吐恶心或头目不清饮食少思等症
　　陈皮　半夏　茯苓【各一钱】甘草【炙五分】
　　右姜水煎
　　钱氏白术散　治胃气虚或因尅伐或因吐防口干作渴饮食少思
　　藿香　白术【炒】木香　白茯苓　甘草【炒】人参【各一钱】干葛【二钱】
　　右水煎服
　　生地黄丸　治师尼寡妇室女乍寒乍热而患疮等症肝脉长而出鱼际
　　生地黄【一两酒拌杵膏】秦芁　黄芩　硬柴胡【各五钱】赤芍药【一两】
　　右为末入地黄膏加炼蜜少许丸桐子大每服三十丸乌梅煎汤下日进二服
　　加味地黄丸　治肝肾隂虚疮症或耳内痒痛出水或眼昏痰气喘嗽或作渇发热小便赤澁等症
　　干山药　山茱萸　牡丹皮　泽防　白茯苓熟地黄　柴胡　五味【各另为末等分】
