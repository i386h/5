<!-- { "loadSidebar": true } -->
　　清燥饮　治气血虚弱湿热乘之遍身酸软或湿热行令肺金受邪肾无所养小便赤少大便不调或腰腿酸软体重麻木或头晕食少自汗口干胸满气促懒于言语
　　黄茋　苍术【各一钱】人参　白术　神麯【炒】陈皮【各五分】甘草【炙】黄栢【炒】麦门冬　当归【各三分】葛根　泽泻　青皮【各二分】五味子【九粒】
　　右水煎服
　　二神丸　治脾胃不足侵晨作防或不时去后饮食少思肌肉消瘦
　　补骨脂【四两】肉豆蔲【二两】生姜【四两】红枣【四十九枚】
　　右用水一盏煑姜枣至水干取枣肉和药末杵匀丸桐子大每服五七十丸淡盐汤下
　　六味丸【一名地黄丸加肉桂五味名加减八味丸】治肾虚发热作渇痰咳头晕喉燥唇裂腰腿酸软或自汗盗汗便血诸血失音水泛为痰小便淋漓等症
　　牡丹皮　白茯苓　泽泻【各三两】熟地【自制八两】山茱茰【去核】干山药【各四两】
　　右为末地黄杵膏加炼蜜丸桐子大每服七八十丸空心食前滚汤下
　　加减金匮肾气丸　治脾胃虚腰重脚肿小便不利或肚腹肿胀四肢浮肿或喘急痰盛已成蛊症其效如神
　　白茯苓【三两】附子【五钱】川牛膝　肉桂　车前子　泽泻　山茱茰　山药　牡丹皮【各一两】熟地黄【四两酒拌杵膏】
　　右为末和地黄加炼蜜丸桐子大每服七八十丸空心米饮下
　　五味异功散　治脾胃虚弱饮食少思或食而难化大便不实等症
　　人参　白术【炒】茯苓【各二钱】甘草【炙】陈皮【各一钱】
　　右水煎服
　　四神丸　治脾肾虚弱大便不实饮食少思等症肉豆蔲　五味【各二两】补骨脂【四两】呉茱茰【炒一两】
　　右为末水二碗生姜八两红枣百枚煮熟取枣肉和末丸桐子大每服五七十丸空心食前白汤下
　　愈风丹　治诸风肢体麻木手足不随等症
　　天麻　牛膝【酒浸焙】萆薢　参【各六两】杜仲【七两】活【十四两】当归　熟地黄【自制】生地黄【各一斤】独活【五两】肉桂【三两】
　　右为末炼蜜丸桐子大每服七十丸温酒下
　　泻白散　治肺经实热咳
　　桑白皮　地骨皮【各一两】甘草【五钱】
　　右为末每服三钱白汤调下
　　半夏白术天麻汤　治寒气所鬰大便不利或呕不食痰唾稠粘头目运喘促气短或头痛身重四肢逆冷
　　半夏　天麻　黄茋　人参　苍术　陈皮　泽泻　茯苓【各一钱五分】白术　神麯【炒各一钱】大麦芽　干姜【炒黒各三分】黄栢【酒制二分】
　　右每服五钱水煎服
　　牛黄清心丸　治诸风手足不随痰涎壅盛言语蹇濇心忡徤忘或发颠狂
　　防风　白术　白芍药　羚羊角【镑】麝香【叧研】龙脑【叧研】麦门冬【去心】黄芩【各一两】人参　神麯炒蒲黄【炒各二两】甘草【五两】白茯苓　芎防　杏仁【去皮尖】桔梗【各一两二钱半】柴胡【两二钱半】雄黄【叧研二钱】山药【七钱五分】牛黄【叧研一两二钱】白蔹干姜【各七钱五】当归【酒浸两半】大豆黄卷　阿胶　肉桂
　　【各两七钱】犀角【二两】大枣【一百枚蒸熟杵】金箔【一千三百片内四百为衣】
　　右为末和匀同枣肉加炼蜜丸龙眼大以金箔为衣每服二丸白汤化下
　　人参理中丸　治脾胃虚寒呕吐泄泻饮食少思等症
　　白术【炒】人参　干姜【炮】甘草【炙各等分】
　　右为末丸桐子大每服六七十丸白汤下
　　人参平肺散　治心火尅肺传为疳痿咳喘呕痰涎壅盛胸膈痞满咽嗌不利
　　人参　陈皮　甘草【炙】地骨皮　茯苓【各一钱】知母【炒七分】五味【杵炒四分】青皮【五分】桑白皮【炒一钱】天门冬【四分去心】
　　右水煎服
　　决明夜灵散　治目至夜则昏虽有灯月亦不能睹石决明　夜明砂【各叧研二钱】猪肝【一两或羯羊肝亦可】
　　右以竹刀切肝作二片铺药于内用线防定砂罐内米泔水煮至半碗临睡连肝服之
　　人参益气汤　治暑热伤气肢体困倦饮食少思或发热作渇等症
　　黄茋【八钱】人参　甘草【各五钱】炙甘草　升麻　柴胡【各二钱】白芍药【三钱】五味【一百四十粒】
　　右作四剂水煎服
　　四七汤　治七情鬰结成痰或如梅核梗于喉间或中脘停痰恶心呕逆
　　紫苏叶　厚朴【姜制】茯苓【各一钱】半夏【姜制一钱五分】
　　右姜枣水煎
　　硫黄散　治紫白癜风
　　硫黄【一两用醋一碗煎干再晒】
　　右为末以生姜蘸药擦患处
　　神效当归膏　治风疮去腐肉生新肉其肉赤黯毒气炽盛搽至淡赤或其毒已退收功甚速此膏生肌止痛补血续筋故与新肉相宜
　　当归　黄蜡　生地【各一两】麻油【六两】
　　右先将地黄当归入油煎黑去柤入蜡溶化冷搅匀即成膏矣如用白蜡尤好
　　砭法　治风毒瘀血壅盛或色赤走彻用细磁器击碎取有锋甚者一块以筯一根劈开头夹之用线防定两指轻撮筯稍令磁芒正对患处悬一寸许再用筯一根频击筯头令毒血遇刺皆出
　　妙香散　治心气不足精神恍惚虚烦少睡盗汗等症甘草【炒一钱】人参　桔梗【各五钱】逺志【去心炒】山药【姜汁】茯神　黄茋【各一两】辰砂【叧研三钱】麝香【二钱】木香【煨二钱五分】
　　右为末每服二钱温酒调下
　　四味肥儿丸　治小儿食积五疳或白痿体瘦肚大青筋发稀成穂或遍身疮疥等症
　　芜荑【炒】神麯【炒】麦蘖【炒】黄连【各等分】
　　右为末猪胆汁丸黍米大每服一二十丸木通煎汤下米糊丸亦可
　　地黄清肺饮　治肺肝咳
　　马兠铃　甘草【各五分】粘米【炒十粒】防粘子【三分炒】明阿胶【一钱麫炒】杏口仁【七枚去皮尖】
　　右水煎服量儿加减
　　蟾蜍丸　治无辜疳症一服虚热退二服烦渇止三服泻痢愈
　　蟾蜍【一枚夏月沟渠中取腹大不跳不鸣身多防者】
　　右取粪蛆一枚置桶中以尿浸之却将蟾蜍跌死投与蛆食一昼夜用布袋盛蛆置急水中一宿取出瓦上焙干为末麝香一字和匀粳米饭丸麻子大每服二三十丸米饮下甚效
　　小柴胡汤【加山栀牡丹皮名加味小柴胡汤】治伤寒温热身热恶风头痛项强四肢烦疼往来寒热呕哕痰实中暑疟疾并服之【方见前】
　　愚按前方若肝胆经风热肝火瘰寒热往来日晡发热潮热身热不欲饮食或怒火口苦耳聋咳或脇痛胸满小便不利或泄泻吐酸若水或肢体搐动唇目抽劄并宜用之
　　神效太乙膏　治痈疽疮毒溃烂
　　参　白芷　当归　肉桂　赤芍药　大黄生地黄【各一两】
　　右用麻油二斤八两铜锅内煎至黑滤去徐入净黄丹一斤再煎滴水中捻软硬得中即成膏矣
　　金华散　治干湿疮癣
　　黄丹【一两煅】轻粉【三钱】黄栢　黄连【各一两】麝香【一字叧研】
　　右为末洗净掺之干用猪脂和傅麻油亦可
　　一方治恶癣以紫贝草根生白矾少许同擂涂患处又一方
　　剪刀草　黄连　苦参【各五钱】真轻粉【二钱】
　　右为末入麻油调敷
　　大麻子膏　治一切疮疥脓窠等疮
　　大枫子【肉】白矾【枯各二两】真轻粉【一两】桕油【六两】
　　右为末将　油溶化和匀用之
　　加味逍遥散　治肝脾血虚身发赤痕或发热胸乳腹胀或搔痒盗汗心烦体痛或头目昏重怔忪颊赤或口燥咽干食少嗜卧或妇女月经不调恶寒发热等症【方见前】
　　归脾汤　治忧思伤脾身发赤痕或搔破成疮徤忘怔忡惊悸少寐或心脾作痛自汗盗汗咳吐痰血或肢体作痛大便不调或妇女经不准晡热内热或唇口生疮流注等症【方见前】
　　白癜风方
　　人参　白术　苍术【盐炒】防己【酒拌】黄栢【酒炒】川芎【各一钱】陈皮【酒拌】当归　茯苓　木　柴胡稍　甘草【各五分】
　　右姜水煎服如三剂不退加桂少许或用汤煎小便濇倍用牛膝有热加黄连身热加活量儿大小用
　　化防丸　治诸疳生虫不时啼哭呕吐清水肚腹胀痛唇口紫黒肠头湿防
　　芜荑　青黛　芦荟　虾蟆【焼灰】川芎　白芷　胡黄连
　　右各叧为末等分猪胆浸胆成糕丸如麻子大每服一二十丸食后并临卧杏仁汤下
　　大肥儿丸　治脾疳饮食少思肌肉消瘦肚大颈细发稀成穂项问结核发热作渇精神倦怠便去酸臭爱食泥土或口鼻头疮或吐见素筋啮齿下利便白五疳即肥儿丸加干蟾一两芜荑五钱
　　天麻丸　治肝疳眼目生翳昏花湿烂等症
　　青黛　川黄连　天麻　五灵脂　川芎　夜明砂【微炒】芦荟　龙胆草　防风　蝉蜕【去足各一钱】全蝎【二枚焙】麝香【少许】
　　右为末猪胆汁浸糕丸麻子大每服二三十丸白滚汤下
　　阿魏膏　治一切痞块不拘年月逺近甚者口齿蚀伤更服芦荟丸
　　活　独活　参　官桂　赤芍药　穿山甲生地黄　两头尖　大黄　白芷　天麻【各五钱】
　　木鼈子【二十枚去殻】红花【四钱】槐栁桃枝【各三钱】乱发【如鸡子大一块洗去腻】
　　右用香油二斤四两煎至黑色去柤入发再煎待发化尽去柤徐下黄丹一斤煎至软硬得中方入芒硝四钱阿魏三钱苏合油麝香没药各五钱调匀即成膏矣摊贴患处内服消积丸药黄丹须真正者效凡贴膏药先用朴硝随患处大小铺之约半指厚以纸盖之用熨斗熨良乆如硝耗再加熨之熨二时许方贴膏药若是肝积加芦荟末同熨
　　大防风汤　治膝风肿痛不问已溃未溃
　　附子【炮去皮】牛膝【酒浸】甘草【炙各一钱】人参　杜仲【姜制】当归【浸酒】羌活　防风　白芍药【炒】黄茋【各二钱】川芎【一钱五分】熟地黄【用生者酒拌蒸一日忌鐡器二钱】
　　右每服三五钱姜水煎空心服进三五剂更服六味地黄丸二三服
　　独活汤　治鹤膝风不问肿溃疼痛及腰背四肢不仁独活　当归　白术　黄茋【炒】薄桂　牛膝【各一钱】甘草【炙五分】
　　右姜葱水煎服量儿加减
　　清热消毒散　治痈疽阳症肿痛发热作渇
　　黄连　山栀　连翘　当归【各五分】川芎　芍药【炒】生地黄　金银花【各一钱】甘草【五分】
　　右水煎服
　　神功散　治疮毒未成者用之内消加乳没尤妙
　　黄栢【炒】草乌【炒】血竭【等分】
　　右各叧为末和匀用潄口水调搽小儿丹瘤用之亦效已砭者用之作痛
　　乳香定痛散　治疮疡溃烂疼痛
　　乳香　没药【各三钱】滑石【七钱】寒水石【一两煅】氷片【二钱】
　　右为细末搽患处痛即止甚效
　　加减抱龙丸　治风痰壅盛惊搐昏睡等症
　　雄黄　辰砂【各二钱】天竺黄【四钱】麝香【五分】天麻【六钱】牛胆南星【八钱】
　　右为末煎甘草膏丸皂角子大每一丸薄苛汤下
　　解毒散　治一切疮毒风疹痒痛
　　黄栢【炒】山栀【等分】
　　右为末水调搽若破而脓水淋漓用当归膏或烛油调搽
　　黄金散　治天疱疮止痛消毒
　　滑石　甘草【等分】
　　右为末挑破去水敷之
