<!-- { "loadSidebar": true } -->
　　右为末炼蜜丸桐子大以硃砂为衣每十丸至三十丸米饮食后下日三服
　　大芦荟丸【一名九味芦荟】治大人小人下疳溃烂或作痛又治肝疳食积口鼻生疮牙龈蚀烂
　　胡黄连　黄连　芦荟　木香　白芜荑【炒】青皮白雷丸　鹤虱草【各一两】麝香【三钱】
　　右为末蒸饼糊丸如麻子大每服一钱空心米饮下
　　四味肥儿丸【一名小肥儿丸】治诸疳发热目生云翳口舌生疮或牙龈腐烂肌肉消瘦遍身生疮等症与地黄丸兼服
　　黄连【炒】芜荑【炒】神麯【炒】麦芽【炒各等分】
　　右各为末水糊丸桐子大每服二三十丸空心白汤下
　　阿魏膏　治一切痞块更服胡连丸
　　羌活　独活　参　官桂　赤芍药　川山甲生地黄　两头尖　大黄　白芷　天麻【各五钱】
　　槐柳桃枝【各三钱】红花【四钱】木鳖子【二十枚去殻】乱发【如鸡子大一块】
　　右用香油二斤四两煎黑去查入发煎发化仍去柤徐下黄丹煎软硬得中入朴硝阿魏苏合油乳香没药各五钱麝香五钱调匀即成膏矣摊贴患处内服丸药黄丹须用真正者効凡贴膏药先用朴硝随患处铺半指厚以纸葢用热熨斗熨良久如硝耗再加熨之二时许方贴膏药若是肝积加芦荟末同熨
　　桃仁承气汤　治血结胸中手不可近或中焦蓄血寒热胸满漱水不欲咽善忘昏迷其人如狂
　　桃仁【半两】大黄【一两】甘草【二钱】桂【三钱】芒硝【三钱】
　　右每服一两姜水煎
　　抵当汤　治下部蓄血腹内作痛手不可近或发狂少腹满硬小便自利大便反黑如狂者在中发狂者在下也
　　大黄　水蛭【炒各半两】蝱虫【去翅足】桃仁【各三钱】
　　右每服五钱水煎服如作丸炼蜜和之
　　花蕋石散
　　硫黄【上色明净者四两】花蕋石【一两】
　　右各为末拌匀先用纸筋和盐泥固济瓦礶一个泥干入药仍用泥封口干用炭周叠煅赤罐冷取出为细末每服一钱童便酒下
　　搜风顺气丸　治痔漏风热闭结
　　车前子【两半】大麻子【防炒】大黄【五钱半生半熟】牛膝【酒浸】郁李仁丝子【酒浸】枳殻　山药【各二钱】
　　右为末炼蜜丸桐子大每服三十丸白汤下
　　五淋散　治膀胱有热水道不通淋澁不出或尿如豆汁或成沙　或如膏汁或热怫便血
　　赤茯苓【一钱五分】赤芍药　山栀【各一钱】当归　甘草【各一钱五分】
　　右入灯心水煎服
　　加味逍遥散　治肝脾血虚发热或潮热晡热或自汗盗汗或头痛目澁或怔忡不宁或颊赤口干或月经不调肚腹作痛或小腹重坠水道澁痛或肿痛出脓内热作渇等症
　　当归　芍药　茯苓　白术【炒】柴胡【各钱】牡丹皮山栀【炒】甘草【炙各五分】
　　右水煎服
　　逍遥散即前方去山栀牡丹皮
　　还少丹　治脾肾虚寒饮食少思发热盗汗遗精白浊又治真气亏损肌体瘦弱等症
　　肉苁蓉　远志【去心】香　巴防　干山药　枸杞子　熟地黄　石菖蒲　山茱茰【去核】牛膝　杜仲【去皮姜制】楮实子　五味子　白茯苓【各一两】
　　右各另为末和匀用肉百枚并炼蜜丸桐子大每服五七十丸空心温酒或盐汤下日三服
　　交加散　治食疟神效
　　肉豆防【二个一生一煨】草豆防【二个一生一煨】甘草【二钱半炙半生甪】厚朴【二钱半制用半生用】生姜【一两煨五钱生五钱】
　　右姜水煎发日五更服
　　仲景白虎加桂枝汤　治温疟
　　知母【六钱】甘草【炙二钱】石膏【五钱】桂枝【一钱】粳米【一合】
　　右水煎服此太阳阳明经药也
　　柴胡桂姜汤　治寒多微有热或但寒不热名曰牝疟桂枝　黄芩　牡蛎　甘草【炙】干姜【各一钱】栝蒌根柴胡【各二钱】
　　右水煎服汗出即愈此少阳经药也
　　桂枝羌活汤　治疟处暑以前发头项痛脉浮恶风有汗
　　桂枝　羌活　防风　甘草【各一钱五分】
　　右水煎发而服如吐加半夏麯
　　麻黄羌活汤　治症如前但恶风而无汗
　　麻黄【去节】羌活　防风　草【各半两】
　　右如前服加法同上二方太阳经药也
　　白芷汤　治疟病身热目痛热多寒少脉长先以大柴胡下之余热不尽当服此汤
　　白芷【一两】知母【一两七钱】石膏【四两】
　　右依前服此阳明经药也
　　桂枝芍药汤　治疟寒热大作不论先后此太阳阳明合病寒热作则必战栗经曰热胜而动也发热汗出不愈内热也此汤主之
　　桂枝【五分】黄茋　知母　石膏　芍药【各二钱】
　　右水煎此太阳阳明经药也
　　桂枝黄芩汤　如服前药转剧三阳合病也宜此和之柴胡【一钱五分】黄芩　人参　甘草【各八分】半夏　石膏知母【各五分】桂枝【二分】
　　右依前服如外邪已解而内邪未已从卯至午发者宜大柴胡下之从午至酉发者邪气在内也宜大承气下之从酉至子发者或至寅发者邪气在血也
　　桂枝石膏汤　治疟隔日发先寒后热寒少热多
　　桂枝【五钱】黄芩【一两】石膏　知母【各一两五钱】
　　右水煎分三服此太阳阳明经药也
　　麻黄黄芩汤　治疟发如前而夜发者
　　麻黄【一两去节】甘草【炙三钱】桂【二钱】黄芩【五钱】桃仁【三十个去皮尖】
　　右依前服桃仁味苦甘辛肝者血之海血骤则肝气燥经所谓肝苦急急食甘以缓之故桃仁散血缓肝谓邪气深远而入血故夜发此汤发散血中风寒乃三隂经药也
　　香连丸　治痢疾并水防暑防甚效
　　黄连【净二十两】吴茱茰【去枝梗十两】
　　右先将二味用热水拌和入磁器内置热汤顿一日同炒至黄连紫黄色去茱用连为末每末四两入木香末一两淡醋米饮为丸桐子大每服二三十丸滚汤下久痢中气下陷者用补中益气下中气虚者用四君子下中气虚寒者加姜桂
　　三黄丸　治热痢腹痛或口舌咽喉齿痛及一切实火症
　　黄芩　黄连　黄栢【各等分】
　　右各另为末水丸桐子大每服七八十丸白汤下
　　芍药汤　治便血后重经曰溲而便脓血知气行而血止也行血则便自愈调气则后重自除
　　芍药【一两】当归　黄连【各半两】梹榔　木香　甘草【炙各二钱】桂【二钱五分】黄芩【五钱】
　　右每服半两水煎如痢不减加大黄
　　加减济生肾气丸　治脾肾虚腰重脚肿小便不利或肚腹肿胀四肢浮肿或喘急痰盛已成蛊症其效如神
　　白茯苓【三两】附子【半两】川牛膝　肉桂【去皮】泽防　车前子　山茱茰　山药【各一两】牡丹皮【一两】熟地黄【四两酒抺搯辟杵膏】
　　右为末加炼蜜丸桐子大每服七八十丸空心白汤下
　　三因当归散　治脾土不能制水水气盈溢渗透经络发为水肿
　　木香　赤茯苓　当归　桂　木通　赤芍药牡丹皮　防榔　陈皮　白术【各等分】
　　右每服五钱水煎服
　　不换金正气散　治脾气虚弱寒邪相搏痰停胸膈致发寒热或作疟疾
　　厚朴【去皮姜制】藿香　半夏【姜制】苍术【米泔浸】陈皮【各一钱】甘草【炙五分】
　　右姜水煎服
　　七味白术散　治中气亏损津液短少口舌干渇或口舌生疮不喜饮冷或吐防后口干最宜服
　　人参　白术　木香　白茯苓　甘草　藿香【各五分】干葛【一钱】
　　右水煎服
　　参苓白术散　治脾胃不和饮食少进或呕吐泄防凡病后宜此调理
　　人参　茯苓　白扁豆【去皮姜汁半炒】白术【炒】莲肉【去心皮】砂仁【炒】薏苡仁【炒】桔梗【炒】山药　甘草【炙各二两】
　　右为末每服二三钱用石菖蒲汤下或作丸
　　半夏汤　治胆腑实热精神恍惚寒热泄防或寝寒増风善太息
　　半夏【一钱五分】黄芩【一钱】远志【一钱】生地黄【二钱】秫米【一合】宿姜【一钱五分】酸仁【三钱炒】
　　右长流水煎服
　　犀角地黄汤　治血虚火盛血妄行吐防便下若因忿怒而致加山栀柴胡
　　犀角【镑末】生地黄　白芍药　牡丹皮【各一钱半】
　　右水煎倾出入犀末服之
　　人参平肺散　治心火刑肺金患肺痿咳嗽喘呕痰涎壅盛胸膈痞满咽喉不益
　　人参【四分】青皮【四分】茯苓【七分】天门冬【四分】陈皮【五分】地骨皮【五分】甘草【炙五分】知母【七分】桑皮【一钱】五味子【一十粒杵碎】
　　右姜水煎服
　　清凉饮　治实热便秘或喉中肿痛
　　当归　赤芍药　甘草【炙】大黄【蒸各等分】
　　右每服五钱水煎服
　　清胃散　治醇酒厚味唇齿作痛或齿龈溃烂或连头面颈项作痛
　　黄连【炒一钱半】当归　生地黄　牡丹皮【各一钱】升麻【二钱】
　　右水煎服
　　犀翘清胃散前方加犀角连翘甘草
　　凉膈散　治实热喉舌肿痛便溺秘结
　　大黄　朴硝　甘草　栀子仁　黄芩　薄荷叶【各一两】连翘【四两】
　　右为末每服四五钱竹叶蜜少许煎服仍量加减
　　润肠丸　治伏火风热大肠干燥若因失血或因肾不足当滋肾最忌此丸
　　麻子仁　桃仁【去皮尖另研各一两】羌活　当归尾　大黄【煨】皁角仁　秦芃【各五钱】
　　右另研为末炼蜜丸猪胆汁丸尤妙每服三十丸食前滚汤下若燥在直肠用猪胆汁导之亦忌前药
　　滋肾丸　治热在血分不渇而小便不利或肾虚尺热腿膝无力不能履地
　　知母　黄栢【各酒炒二两】肉桂【二钱】
　　右各另为末水丸桐子大每服二百丸空心百滚汤下
　　黄芩清肺饮　治肺热小便不利宜用此药清之
　　黄芩【一钱】山栀【二钱】
　　右水煎服不利加盐防二十粒
　　清心莲子饮　治热在气分口干作渇小便白浊夜安昼热或治口舌生疮咽干烦躁作渇小便赤淋黄芩【炒】麦门冬　地骨皮　车前子【炒】甘草【各一钱半】石莲肉　茯苓　黄茋　柴胡　人参【各一钱】
　　右每服五钱水煎服
　　调中益气汤　治湿热所伤体重烦闷口失滋味二便清数或痰嗽稠粘热壅头目体倦少食等症
　　黄茋【一钱】人参【去芦】甘草　苍术【各五分】柴胡　橘皮升麻　木香【各二分】
　　右水煎空心服
　　三生饮　治卒中昏不知人口眼防斜半身不遂并痰厥气厥
　　南星【一两生用】川乌【去皮生用】附子【去皮生用各半两】木香【二钱】
　　右每服五钱姜水煎
　　秦芁升麻汤　治风寒客手足阳明经口眼防斜恶见风寒四肢拘急脉浮
　　升麻　干葛　草　芍药　人参　秦芁　白芷　防风　桂枝【各三钱】
　　右每服一两葱白二根水煎
　　愈风丹　治诸风肢体麻木手足不随等症
　　天麻　牛膝【同酒浸焙干】薢【另研细】参【各六两】杜仲【七两】羌活【十四两】当归　熟地黄【自制】生地黄【各一斤】独活【五两】肉桂【三两】
　　右为末炼蜜丸桐子大常服五七十丸病大至百丸空心食前温酒或白汤下
