<!-- { "loadSidebar": true } -->
　　当归补血汤　治血气损伤或妄服峻剂致气血益虚肌热大渴引饮目赤面红脉洪大而虚重按全无此病多得于饥饱劳役者
　　黄耆【炙一两】当归【三钱酒制】
　　右水煎服
　　人参养荣汤　治脾肺俱虚发热恶寒肢体痩倦食少作防等症又治乆病虚损口干食少欬而下痢心惊悸热而自汗等症
　　人参　陈皮　黄茋【蜜炙】桂心　当归　白术　甘草【炙各一钱】白芍药【一钱五分】熟地黄　五味子【炒】茯苓【各七分半】逺志【五分】
　　右姜水煎服
　　参术膏治中气虚弱诸药不应或因用药失宜耗伤元气虚症蜂起但用此药补其中气诸症自愈人参　白术【各等分】
　　右水煎稠汤化服之
　　济隂地黄丸　治足三隂亏损虚火上炎致目睛散大视物不的或昏花澁紧作痛畏明或卒见非常之处等症其功效与六味还少丹相似
　　五味子　麦门冬　当归　熟地黄　肉苁蓉山茱茰　干山药　枸杞子　甘菊花　巴防肉【各等分】
　　右为末炼蜜丸桐子大毎服七八十丸空心白汤下
　　滋隂补肾丸　治肝肾阳虚隂弱虚火上炎目视昏花或至夜昏暗澁仍治六味丸所主之症
　　熟地黄【三两】牡丹皮【五钱】生地黄【四两】泽防　茯苓【各二两半】当归尾　山茱茰　柴胡　五味子　干山药【各五钱】
　　右为末炼蜜丸桐子大毎服五七十丸盐汤下
　　益气聪明汤　治饮食不节劳役形体脾胃不足内障耳鸣或多年目昏暗视物不能此药能令人目光大乆服无内障耳鸣耳聋之患又令精神过倍元气自益身轻体健耳目聪明
　　黄茋　甘草　人参【各五钱】蔓荆子【一钱五分】升麻　葛根【各三钱】芍药　黄栢【酒炒各一钱】
　　右毎服三钱水煎服
　　神效黄茋汤　治浑身麻木不仁或左右身麻木或头面手臂腿脚麻木不仁者并皆服之如耳目急缩小及羞明畏日或瘾濇难开或视物无力睛痛手不得近或目中如火等症
　　蔓荆子【一钱】橘红【五分】人参【八钱】黄耆【二两】甘草【炙】白芍药【各一两】
　　右毎服五钱水煎临卧服
　　助阳活血汤　治眼发之后犹有上热白睛赤色瘾澁难开而多眵泪等症
　　蔓荆子【二分】香白芷【三分】柴胡　黄茋　甘草【炙】当归【酒洗】防风【各五分】升麻【七分】
　　右水煎服
　　芍药清肝散　治眵多眊燥澁羞明赤脉贯睛脏腑秘结者
　　白术　甘草　川芎　防风　荆芥　桔梗　羌活【各三分】芍药　柴胡　前胡　薄荷　黄芩【各二分半】山栀　知母　滑石　石膏【各二分】大黄【四分】芒硝【二分半】
　　右水煎服
　　黄连天花粉丸　治症同上
　　黄连　菊花　川芎　薄荷【各一两】天花粉　连翘黄芩　栀子【各四两】黄栢【二两】
　　右为末丸桐子大毎服五十丸加至百丸茶汤下
　　连翘饮子　治目赤隐澁小乆视昏花迎风有泪等症
　　蔓荆子　生甘草　连翘【各三分】柴胡【二分】黄芩【五分】生地黄　当归　红葵花　人参【各三分】黄茋　防风羌活【各五分】升麻【一钱】
　　右水煎服若中气不足而致前症用神效黄茋汤或补中益气汤
　　地芝丸　治目不能逺视能近视或妨近视乃隂气不足阳气有余也宜用此方
　　生地【焙干四两】天门冬　枳殻【麸炒】甘菊花【各二两】
　　右为末炼蜜丸桐子大毎服百丸茶清或温酒下
　　定志丸　治目不能近视反能逺视乃阳气不足而隂血有余也宜此主之
　　白茯苓　人参【各二两】逺志　菖蒲【各一两】
　　右为末炼蜜丸桐子大以硃砂为衣毎服十丸至三十丸米饮下
　　决明夜光散　治目夜昏虽有灯月亦不能视
　　猪肝【一两生用】石决明　夜明砂【各二钱】
　　右为末以竹刀切肝二片铺药于内合之用麻皮防定米泔水一碗砂罐煑至半碗临卧连肝药汁服
　　柴胡清肝散　治肝胆二经风热怒火颈项肿痛结核不消或寒热往来呕吐痰水又治妇人暴怒肝火内动经水妄行胎气不安等症
　　柴胡　黄芩【炒各一钱】黄连【炒】山栀【炒各七分】当归【一钱】川芎【六分】生地黄　牡丹皮【各一钱】升麻【八分】甘草【三分】
　　右水煎服若脾胃弱去芩连加苓
　　左金丸　治肝火脇肋刺痛或发寒热或头目作痛泄防淋秘一切肝火之症并皆治之
　　黄连【六两】呉茱茰【一两汤煑片时用】
　　右为末粥丸白术陈皮汤下
　　小柴胡汤　治肝胆经风热或寒热往来或晡热潮热或怒火口苦耳聋咳防利脇腹作痛诸症
　　柴胡【二钱】黄芩【一钱五分】人参　半夏【各七分】甘草【炙五分】
　　右水煎服
　　加味小柴胡汤即前方加山栀牡丹皮
　　犀角升麻汤　治风热头面肿痛或咽喉不利时毒等症
　　犀角【镑七钱】升麻【五钱】防风　羌活【各五钱半】甘草【一钱五分】白芷　黄芩　白附子【各二钱半】
　　右每服七钱水煎
　　越鞠丸　治六鬰饮食少思或胸满吐酸齿痛疮疥等症
　　苍术【炒】神麯【炒】香附子　山查　山栀【炒】抚芎麦芽【炒各等分】
　　右为末水调神麯糊丸桐子大每服五七十丸白滚汤下
　　平胃散　治胃气壅滞胸膈不利或饮食停滞吞酸嗳腐或呕吐不食等症
　　苍术　厚朴【制】陈皮【各一钱】甘草【四分】
　　右水煎服
　　异功散　治脾胃虚弱饮食少思或乆患咳面浮气逆腹满等症
　　人参　白术【炒】甘草【炒】茯苓　陈皮【各一钱】
　　右姜水煎服
　　二陈汤　治脾胃虚弱中腕停痰或呕吐恶心或头目不清饮食少思等症
　　陈皮　半夏　茯苓【各一钱】甘草【炙】
　　右姜水煎服
　　小半夏汤　治呕吐风痰水饮
　　半夏【姜制五钱】茯苓【三钱】
　　右入姜汁水煎服
　　丁香茱茰汤　治胃气虚寒致呕吐哕咽膈不通等症丁香　橘皮　柴胡　甘草【炙各五钱】呉茱茰　苍术人参【各一钱】升麻【七分】黄栢【三分】草蔲仁　黄茋【各二钱】
　　当归【一钱五分】
　　右毎服五钱水煎
　　理中化痰丸　治脾胃虚寒痰涎内停呕吐少食或大便不实饮食难化咳唾痰涎此属中气虚弱不能统涎归源也
　　人参　白术【炒】干姜　甘草【炙】茯苓　半夏【姜制】
　　右为末丸桐子大毎服四五十丸白滚汤下
　　牛黄抱龙丸　治风痰壅盛或咳发热或发抽搐等症
　　牛黄　雄黄　辰砂　天竺黄【各四钱】麝香【一钱】牛胆南星
　　右为末甘草汤糊丸龙眼核大毎服一丸姜汤下
　　柴芍参苓散　治脾胃不和饮食少进呕吐泄防凡病后宜服调理
　　柴胡　芍药　人参　白术　茯苓　陈皮　当归【各五分】甘草　牡丹皮　山栀【炒各三分】
　　右为末毎服一钱白汤下或作丸服
　　五味子汤　治咳皮肤干燥唾中有血胸膈疼痛五味子【炒】桔梗【炒】紫苑　甘草【炒】续断【各五分】竹茹【一钱】赤小豆【一撮】生地黄【二钱】桑白皮【炒二钱】
　　右水煎服
　　人参平脉散　治心火尅肺咳喘呕痰涎壅盛胸膈痞满人参　橘红　甘草【炙】地骨皮【各五分】茯苓　知母【炒各七分】五味子【炒】青皮　天门冬【各四分】桑白皮【炒一钱】
　　右水煎服
　　麦门冬汤　治火热乘肺咳有血胸膈胀满五心烦热等症
　　麻黄【七分】麦门冬　桑白皮【炒】生地黄【各一钱】半夏紫苑　桔梗　淡竹叶【各七分】五味子　甘草【各五分】
　　右姜水煎服
　　金沸草散　治肺经受风头目昏疼咳声重涕唾稠粘等症
　　荆芥穗【一钱】前胡　麻黄　旋覆花【各七分】甘草　赤芍药　半夏【各五分】
　　右姜水煎服
　　柴胡桂枝汤　治伤风发热自汗或痰气上攻等症桂枝【二钱】黄芩【炒】人参　白芍药【炒各钱半】甘草【炙】半夏【姜制】生姜【各一钱】柴胡【四钱】大【二枚】
　　右作二剂水煎服
　　竹叶归茋汤　治胃气虚热口干作渴恶冷饮食者竹叶【一钱五分】当归【一钱】黄茋【二钱】白术　人参【各一钱】麦门冬【七分】甘草【炒五分】
　　右水煎服
　　竹叶石膏汤　治胃火作渴
　　石膏　人参　甘草【各一钱】半夏【一钱五分】竹叶　麦门冬【各五分】
　　右姜水煎服
　　七味白术散【一名白术散】治中气亏损津液不足舌干口燥不喜饮冷或吐防后作渴最宜服之
　　人参　白术　木香　白茯苓　甘草　藿香【各五分】干葛【一钱】
　　右水煎服
　　凉膈散　治上焦积热烦渴面赤头昏咽燥齿痛口疮便溺赤濇并宜服之
　　大黄　朴硝　甘草【各一两】连翘【四两】山栀　黄芩薄荷叶【各一两】
　　右为末毎服五七钱水煎
　　栀子仁汤　治时毒肿痛大便秘结等症
　　鬰金　枳殻【麸炒】升麻　山栀仁【炒各等分】
　　右毎服五钱水煎
　　润肠丸　治脾胃伏火大便秘澁或干燥不通不思饮食乃风热血燥二便结秘也宜用此以润燥和血疏风自然通利若因气血虚弱津液干涸而大便秘结者当以调补元气忌服此丸
　　羌活　当归尾　大黄【煨】皂角仁　秦芁【各五钱】麻子仁　桃仁【去皮尖各一两】
　　右为末炼蜜为丸白汤下
　　升阳除湿防风汤　治脾胃损伤阳气下陷大便泄防或后重闭塞等症
　　防风【二钱】白术【炒】白茯苓　白芍药【炒各一钱】苍术【米泔浸四钱】
　　右水煎服
　　升阳益胃汤　治脾胃虚弱四肢怠惰时値秋燥之令体重节痛口干燥饮食无味大便不调小便频数兼见肺病洒淅恶寒面色恶而不和乃阳气不伸故也当以升阳益胃
　　羌活　独活　防风【各五钱】柴胡　白术　茯苓泽防【各三钱】人参【一两】黄茋　半夏　甘草【各一两】芍药黄连　陈皮【各四钱】
　　右毎服三五钱姜水煎服
　　二神丸　治脾胃虚弱侵晨五更作防或全不思食或食而不化
　　破故纸【四两炒】肉豆蔲【二两生用】
　　右为末用大红枣四十九枚生姜四两切碎水煮熟去姜取肉和药丸桐子大毎服五十丸空心盐汤下
　　四神丸　治脾胃虚弱大便不实饮食不思或泄痢腹痛等症
　　肉豆蔲【二两】补骨脂【四两】五味子【一两】呉茱茰【浸炒一两】
　　右为末生姜八两红一百枚煮熟取肉和末丸桐子大毎服五七十丸空心或食前白汤送下
　　五味子汤　治肾泄在侵晨五更作防饮食不进或大便不实不时去后为丸尤效
　　五味子【炒三两】呉茱茰【炒五钱】
　　右为末毎服二钱白汤调下
　　香连丸　治痢疾赤白并水防暑防神效
　　黄连【净十二两】呉茱茰【去枝梗十两】
　　右先将二味用熟水拌和入磁器内置热汤中顿一日同炒至黄连紫黄色去茱用连为末毎末四两入木香末一两淡醋米饮为丸桐子大毎服二三十丸滚汤下
