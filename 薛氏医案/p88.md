<!-- { "loadSidebar": true } -->
　　芍药汤　治邪热内结便血后重或气不和里急后重用此行血则便血自愈调气则后重自除
　　芍药【炒一两】当归　黄连【炒各五钱】梹榔　木香　甘草【炙各二钱】肉桂【二钱五分】黄芩【炒五钱】
　　右毎服五钱水煎
　　大承气汤　治表里俱实大便秘结烦渴谵妄脾胃怫鬰留饮不散胸腹髙起痛不可忍但呕冷液大渴不能饮强饮不能消脉沉实而有力者
　　大黄【炒】芒硝【各五钱】厚朴【姜制一两】枳实【麸炒】
　　右水煎服
　　桃仁承气汤　治瘀血停滞腹内作痛或发热狂大便秘结等症
　　桂枝　芒硝【各一钱】大黄【二钱】桃仁【五十粒去皮尖】甘草【一钱】
　　右水煎空心服
　　花蕋石散　治瘀血停积腹中作痛或溢口鼻打扑伤损瘀血内结大便不通等症
　　花蕋石【一斤】硫黄【四两】
　　右和匀用纸泥封固瓦罐入药仍封固隂干如急用以焙笼内炙干煅赤去火次日取出细研毎服一钱童便热酒下
　　清燥汤　治元气虚弱湿热乘之肢体痠软或头目晕饮食少思口干作渴或自汗盗汗胸满气促小便赤少大便不调等症
　　苍术　白术　麦门冬　陈皮　生地黄　泽防【各五分】黄茋【一钱五分】五味子【炒九粒】黄连【二分】白茯苓　人参　当归　升麻【各三分】神麯【炒】猪苓　柴胡　甘草【炙各二分】黄栢【酒制一分】
　　右水煎服
　　五苓散　治下部湿热小便赤少或淋沥作痛
　　白术　猪苓【各一钱】茯苓　泽防【各一钱五分】肉桂【三分】
　　右水煎服
　　黄芩清肺饮　治肺金有热不能生肾水而小便不利等症
　　【阙】







<子部,医家类,薛氏医案,卷二十五>










　　小温金散　治心肾虚热小便赤白淋沥或不时自汗等症
　　人参　莲肉【去心】巴防肉　益智　黄茋【蜜炙】萆薢【酒浸炒】麦门冬【去心】赤茯苓【去皮】甘草【炙各一钱】
　　右用灯心十茎一枚水煎
　　严氏茋附汤　治气虚阳弱自汗不止肢体倦怠等症
　　黄茋【蜜炙】附子【炮等分】
　　右毎服四钱姜水煎未应更加之
　　参附汤　治眞阳不足上气喘急自汗盗汗气短头晕等症
　　人参【半两】附子【炮去皮脐一两】
　　右分作三服姜水煎
　　局方石苇散　治膀胱有热水道不通淋沥不出脐腹急痛或劳倦即发或尿如豆汁或出沙石等症芍药　白术　滑石　葵子　当归　瞿麦【各三钱】石苇　木通【各二钱】甘草　王不留行
　　右为末毎服二钱空心小麦汤调下
　　姜附赤石脂硃砂丹　治小便数而不禁怔忡多忘魇梦不已下元虚冷遗尿精滑阳虚精漏或肾气虚寒脾泄肾泄
　　附子【生】干姜【各半两】赤石脂【一两半水飞】
　　右为细末酒糊丸菉豆大毎服二三十丸大便不和米饮下小便不禁茯苓汤下
　　茯苓丸　治心肾俱虚神志不寜小便淋沥不禁或赤或浊不利宜服之
　　赤茯苓　白茯苓【等分】
　　右为末以新汲水挼洗澄去新控沬干别取熟地黄与好酒同于银石器内成膏搜和丸弹子大空心盐酒嚼下一丸
　　人参救肺散　治咳血吐血
　　升麻【一钱】柴胡　白芍药　苍术【各一钱】当归尾　熟地黄　黄茋　人参【各二钱】苏木　甘草　陈皮【各五钱】
　　右毎服五钱水二钟煎一钟去查食前温服
　　麦门冬饮子　治吐血乆不愈或肺气虚而短气不足以息或肾虚发热吐痰皮毛枯燥
　　五味子【十个】当归【身】人参【各五钱】麦门冬【去心半钱】黄茋【一钱】生地黄【五钱】
　　右为粗末作一服水二盏煎至一盏去柤稍稍服不拘时【以三棱鍼于气冲出血立愈】
　　三黄补血汤　治六脉俱大按之空虚必面赤善惊上热乃手少隂心之脉也此气盛多而亡血以甘寒鎭坠之剂大防其气以坠气浮以甘辛温微苦峻补其血
　　熟地黄【二钱】生地黄【三钱】当归【一钱】柴胡【二钱半】白芍药【半两】牡丹皮【一钱】川芎【二钱】黄蓍【一钱】
　　右毎服五钱水二大盏煎至一盏去滓稍热服补之大过以防血溢上竭两寸脉芤两头则有中间全无而虚曰芤血在上焦或衂或呕血用犀角地黄汤则愈
　　小建中汤　治虚劳里急悸衂腹中痛失精四肢痠疼手足烦热咽干口燥等症
　　桂枝　甘草【炙各三钱】大【二枚】白芍药【六钱】生姜【二钱】阿胶【炒一钱】
　　右作二剂水煎服
　　济生犀角升麻汤　治欝热不觧经络随气涌泄为衂血或清道闭塞流入胃脘吐血或余血停滞面色痿黄大便色黒者
　　犀角　生地黄　白芍药　牡丹皮【各一钱】
　　右水煎服
　　白术芍药汤　治脾经受湿水泄注下体重困倦不欲饮食水谷不化等症
　　白术【炒】芍药【炒各四钱】甘草【炒二钱】车前子　升麻
　　右水煎服
　　滋肾丸　治热在血分不渴而小便不利或肾虚足热腿膝无力等症
　　知母　黄栢【酒炒各二两】肉桂【二钱】
　　右各另为末水丸桐子大毎服百丸空心白滚汤下
　　脾约丸　治脏腑不和津液偏渗于膀胱以致小便利而大便秘结者
　　枳实【炒】厚朴　芍药【各二两】大黄【四两蒸】麻仁【一两二钱半】杏仁【去皮尖炒一两二钱】
　　右为末炼蜜丸桐子大毎服二三十丸白滚汤下
　　茵陈栀子黄连汤　治黄疸大便自利而黄者
　　茵陈【二钱】栀子【一钱】黄连【一钱】
　　右水煎服
　　龙胆清肝汤　治肝经湿热小便赤澁或寒热脇胀痰咳等症凡肝经有余之症并宜服之
　　柴胡【一钱】黄芩【七分】五味子【三分】龙胆草【酒拌炒焦】人参　天门冬　甘草　黄连【炒】山栀【炒】麦门冬　知母【各五分】
　　右水煎服
　　人参养胃汤　治外感风寒内伤饮食寒热头疼或作疟疾等症
　　半夏　厚朴【姜制】橘红【八分】藿香叶　草果　茯苓人参【五分】甘草【炙三分】苍术【一钱】
　　右姜七片乌梅一个水煎服
　　不换金正气散　治脾气虚弱寒邪相搏痰停胸膈致发寒热或作疟疾等症
　　厚朴【姜制】藿香　半夏【姜制】苍术【泔浸】陈皮【各一钱】甘草【炙五分】
　　右姜水煎服
　　藿香正气散　治外感风寒内停饮食头疼寒热或霍乱泄防或作疟疾等症
　　桔梗　大腹皮　紫苏　茯苓　白芷　半夏麯陈皮　白术　厚朴【制各一钱】甘草【炙五分】藿香【一钱五分】
　　右姜水煎服
　　白虎加桂枝汤　治温疟温热等症
　　知母【六两】甘草【二两炙】石膏【一斤碎】桂枝【三两】糯米【六合】
　　右咀以水一斗二升煮米熟去滓煎至三升温服一升日三服汗出愈
　　柴胡姜桂汤　治疟寒多热少或但寒不热名曰牝疟柴胡【八两】桂枝　黄芩【各三钱】括蒌根【四两】牡蛎　甘草【炙】干姜【各一两】
　　右咀水煎服一升日三次汗出愈
　　桂枝芍药汤　治疟寒热不论先后
　　桂枝【五分】黄茋【炒】知母　石膏　芍药【各二钱】
　　右水煎服
　　桂枝黄芩汤　如服前药转极者宜此和之
　　柴胡【一两二钱】黄芩　人参　甘草【各四钱半】半夏【四钱】石膏知母【各五钱】桂枝【二钱】
　　右为粗末依前服
　　桂枝羌活汤　治疟处暑前发头项痛脉浮恶风有汗等症
　　桂枝　羌活　防风　甘草【等各分】
　　右毎服五钱水煎
　　麻黄羌活汤　治证如前恶风无汗等症
　　麻黄【去节】羌活　防风　甘草【各半两】
　　右如前服
　　一方　治疟病身热目痛热多寒少脉长先以大柴胡下之微利为度后余热不尽当服白虎汤以尽其邪白芷【一两】知母【一两七钱】石膏【四两】
　　右咀末依前服
　　麻黄桂枝汤　治疟恶风寒无汗等症
　　麻黄【一两】甘草【二钱】黄芩【五钱】桂枝【二钱】桃仁【三十个去皮尖】
　　右毎服五钱水煎服
　　桂枝石膏汤　治疟发隔日先寒后热寒少热多等症
　　桂枝【五钱】石膏　知母【各一两半】黄芩【一两】
　　右作三剂水煎服
　　麻黄黄芩汤　治疟因风暑深入于隂分而发乃血受病邪气所舍之尤者也宜用此发散之
　　麻黄【一两去节】甘草【炒三钱】黄芩【五钱】桃仁【三十枚去皮尖】桂枝【二钱】
　　右为末依前服
　　白芷汤　治疟疾下后余热不尽服之
　　人参　知母【一两七钱】石膏【四两】
　　右毎服五钱水煎服
　　白虎汤【加苍术名苍术白虎汤】治胃热作渴暑热尤效又治热厥腹满身难转侧面垢谵语遗溺手足厥冷自汗脉沉而滑
　　知母　石膏【各二钱】粳米【半合】
　　右水煎服
　　人参益气汤　治暑热伤气两手麻木四肢困倦饮食少思或发热作渴等证
　　黄茋【八钱】甘草【五钱】炙草【二钱】人参【五钱】升麻【二钱】白芍药【三钱】柴胡【二钱半】五味子【百四十粒】
　　右作四剂水煎服
　　大顺散　治胃暑伏热引饮过多脾胃受湿水谷不分脏腑不调隂阳气逆霍乱呕吐等症
　　甘草【炒】干姜【炮】杏仁【去皮尖炒】肉桂
　　右为末毎服二三钱汤调下
　　消暑丸　治伤暑发热头痛等症
　　半夏　甘草　茯苓【各半斤】
　　右为末生姜汁作糊丸桐子大毎服五十丸水下
　　机要浆水散　治暴泄如水周身汗出尽冷脉弱不能语言甚者加吐
　　半夏【二钱】附子　干生姜　炙甘草　桂【各半钱】良姜【三分半】
　　右为末作一服浆水煎服
　　姜附汤　治霍乱转筋手足厥冷多吐呕逆等症
　　干姜【一两】附子【一个生用】
　　右水煎服
　　二因木瓜汤　治霍乱吐下举体转筋入腹则闷絶呉茱茰【半两】茴香　炙草【各二钱】干木瓜【一两忌铁】
　　右服五钱姜三片苏叶十片水煎
　　香薷饮【加黄连名黄连香茹饮】治一切暑毒腹痛霍乱吐防或头痛昏愦等症
　　香薷　茯苓　白匾豆　厚朴　甘草【各一钱】
　　右水煎服
　　十味香薷散　治伏暑身体倦怠神昏头重吐防等症香薷【一两】人参　陈皮　白术【炒】茯苓　黄芩【炒】木　厚朴【姜制】扁豆　甘草【炒各半两】
　　右毎服一两水煎
　　半夏白术天麻汤　治寒气所欝大便不利闷乱大作悮为有热服疏风丸下之元证不减复添呕逆不食吐痰不止眼澁头旋恶心烦闷气短喘促目不敢开如在风云中头苦疼如裂身重如山四肢厥冷是胃气已损复下两次重虚脾胃名曰痰厥头痛
　　半夏【一钱】白术　神麯【炒各一钱】天麻　黄茋　人参苍术　陈皮　泽防　茯苓【各五分】干姜【三分】大麦蘖【一钱半】黄栢【酒制二分】
　　右毎服五钱水煎
　　麻黄附子细辛汤　治感寒脉沉或细微反发热或但欲寐者
　　麻黄　细辛【各二钱】附子【一钱】
　　右水煎服
　　麻黄汤　治心脏中风多汗恶风口干语澁面垢头痛心神惊悸等症
