<!-- { "loadSidebar": true } -->
　　右为末猪胆汁丸黍米大毎服一二十丸木通煎汤下
　　九味芦荟丸　治小儿疳脾疳积体痩热渴大便不调或瘰结核耳内生疮等症
　　胡黄连　黄连　芦荟　木香　芜荑【炒】青皮白雷丸　鹤膝草【各一两】麝香【三钱】
　　右为末蒸饼糊丸麻子大毎服一钱空心白汤下
　　大芜荑汤【一名栀子茯苓汤】治小儿脾疳少食发热作渴大便不调髪黄脱落面黒便清鼻下生疮能乳食吐等症山栀【三分】黄栢　甘草【炙各二分】芜荑【五分】黄连　防风【各二分】麻黄　羌活　柴胡【各三分】白术【五分】茯苓　当归【各四分】
　　右毎服二钱水煎
　　桔梗汤　治咳吐脓痰中有血已成肺痈症
　　桔梗【炒】贝母　当归【酒浸】瓜蒌仁　枳殻【麸炒】薏苡仁桑白皮【炒】百合【蒸各一钱】五味子【炒】甜葶苈【炒】地骨
　　皮　知母【炒】甘草节　防己　黄茋　杏仁【各五分】
　　右水煎服
　　地黄清肺饮　治肺疳咳痰喘稠粘等症
　　马兠铃　甘草【各五分】糯米【炒十粒】明阿胶【一钱麫炒】防粘子【三分炒】杏仁【七枚去皮尖】
　　右毎服一钱水煎
　　清中觧鬰汤　治小儿脾气虚弱饮食停滞鬰热生痰或身发赤晕等症
　　白术　茯苓　陈皮　山栀【炒】山查　神麯【炒】麦芽【炒】川芎　桔梗　甘草【炒各五分】
　　右毎服二钱水煎
　　九味觧毒汤　治一切热毒肿痛或风热搔痒脾胃无伤者
　　黄连【三分】金银花　连翘　漏芦【各五分】山栀【四分】白芷【六分】当归【八分】防风【三分】甘草【二分】
　　右毎服二钱水煎
　　大连翘饮　治风热热毒表里受患脾胃无伤发热作渴大便秘结者
　　连翘　瞿麦　荆芥　木通　赤芍药　蝉蜕甘草　防风　柴胡　滑石　山栀【炒】黄芩【炒】当归【各等分】
　　右毎服一钱水煎
　　犀角消毒丸　治疮疡初起焮肿作痛热闷已成欲作脓或脓成已溃者皆不宜用
　　犀角　薄荷　连翘　参【各一钱】牛蒡子【一钱】甘草【三分】金银花
　　右为末丸桐子大毎服一二十丸白汤下
　　硃砂安神丸　治心神烦乱发热怔忡少寐或寐中惊悸等症
　　黄连【一钱半】生地黄　当归　甘草【炙各五分】硃砂【一钱另研】
　　右为末蒸饼丸黍米大毎服十丸津咽下
　　柴胡清肝散　治肝胆三焦风热疮疡或怒火増寒发热或疮毒结于两耳前后或身外侧至足或胸乳小腹下及两股内侧至足等症
　　柴胡　黄芩【炒】人参【各三分】山栀【炒】川芎【各五分】连翘桔梗【各四分】甘草【三分】
　　右水煎服
　　活血散　治痘疹已出未尽烦躁不寜肚腹作疼等症
　　白芍药【一两酒炒】紫草茸【一钱半】
　　右为末毎服一匙糯米汤调下
　　神功散　治一切疮疡肿焮作痛未成者敷之即散已溃者敷之肿痛即消
　　黄栢【炒】草乌【炒】血竭
　　右为末津调敷患处
　　惺惺散　治变蒸伤寒头疼壮热目眵多睡咳喘急或痘疹已出未出疑似之间
　　人参　白术　茯苓　芍药　细辛　桔梗　甘草　天花粉【各等分】
　　右水姜煎服
　　人参羌活散　治伤寒时气头疼或痘疹兼于发表人参　羌活　独活　柴胡　前胡　桔梗　茯苓　枳殻　川芎　天麻　甘草　地骨皮【各三分】
　　右入薄荷五叶姜水煎服
　　参苏饮　治感冐风寒发热咳或痘疮初起未出咳等症
　　人参　紫苏　陈皮　半夏　茯苓　枳殻【麸炒】桔梗【炒】前胡　干葛　甘草【各五分】木香
　　右姜水煎服
　　升均汤　治痘疮已出不匀或吐防发热作渴
　　升麻　干葛　芍药【炒】人参　白术【炒】茯苓　甘草　紫草【如无红花代之】
　　右毎服三五钱姜水煎
　　参茋四圣散　治痘疮已出至六七日不起发不生脓不作痒
　　人参　黄茋【炒】白术【炒】茯苓　当归　芍药【炒】川芎【各五分】紫草　木通　防风【各三分】糯米【四十粒】
　　右水煎服
　　人参透肌饮　治痘疮虽出不齐隐于肌肤间者人参　紫草　白术　茯苓　当归　芍药　木通　蝉蜕　甘草　糯米【各等分】
　　右毎服三钱水煎
　　参茋内托散　治痘疮里虚发痒或不溃脓或为倒靥等症
　　人参　黄茋【炒】当归　川芎　厚朴【姜制】防风　桔梗【炒】白芷　官桂　紫草　木香　甘草【炒】
　　右入糯米一撮水煎服仍量儿加减
　　加味参茋术附汤　治痘疮表里俱虚吐防作渴手足厥冷非犯里虚寒战咬牙吐防头温足冷者不可服人参【三钱】黄茋【二钱五分】白术【二钱】附子　木香【各五分】当归【一钱五分】川芎　陈皮【炒】甘草【炙各一钱】荳蔲【煨一个】茯苓干葛【各一钱半】诃子【二个】芍药【一钱五分】糯米【三十粒】
　　右毎服二钱姜水煎
　　紫草快斑汤　治痘疹血气不足不能发出色不红活等症
　　紫草　人参　白术　茯苓　当归　川芎　芍药　木通　甘草　糯米
　　右毎服二钱水煎
　　人参胃爱散　治痘疮已发未发吐防不止不思饮食等症
　　人参　藿香　紫苏　木瓜　丁香　茯苓　甘草　糯米
　　右毎服三钱姜水煎
　　紫草木香汤　治痘疮里虚痒塌黒陷闷乱
　　紫草　木香　茯苓　白术　人参　甘草【炒】糯米
　　右毎服三钱水煎
　　人参门冬饮　治痘疮发热烦渴等症
　　麦门冬【一两】人参　陈皮　白术　厚朴　甘草【各五钱】
　　右毎服二三钱水煎
　　前胡枳殻汤　治痘疮八九日间腹胀大小便不通等症
　　前胡　枳殻【麸炒】茯苓　大黄【炒】甘草【各等分】
　　右毎服二钱水煎服如身温脉防及防者不可用
　　射干鼠粘子汤　治痘疮収敛后余毒不尽发热不止或咽喉肿痛或患热毒等症
　　升麻　射干　甘草【各一两】
　　右毎服三钱水煎
　　三豆饮　治天行痘疮始觉即服之多者必少少者不出等症
　　赤小豆　黒豆　菉豆【各一升】甘草节【五钱】
　　右水煮熟任儿食之七日自不发
　　败草散　治痘疮挝搔成疮脓血淋漓谓之斑烂用屋烂草或盖墙烂草多年者佳取为末搽之须多掺蓆上任儿坐卧
　　紫草木通汤　治痘出不快
　　紫草　人参　木通　茯苓　糯米【各等分】甘草【减半】
　　右毎服二钱水煎
　　消毒散　治痘疹初起烦热或痘后余毒疮肿
　　牛蒡子【炒】荆芥穗　甘草【各五分】
　　右水煎服
　　甘桔防风汤　治痘后余热咽膈不利或咽舌生疮等症
　　桔梗【炒】甘草　防风【各一钱】
　　右水煎服
　　甘露饮子　治积热痘后咽喉肿痛及口舌生疮等症生地黄【炒】熟地黄　天门冬【去心】麦门冬【去心焙】黄芩【炒】石斛　枳殻【麸炒】枇杷叶　茵陈　甘草【炙各等分】
　　右毎服二钱水煎
　　谷精草散　治痘疹已靥翳膜遮障瞳子等症
　　谷精草【一两】蛤粉【二两】黒豆【二两】
　　右为末用雄猪肝一叶竹刀批开掺药在内以麻线防定砂罐内水煮熟令儿食之
　　化毒丹　治胎毒及痘后头面生疮眼目肿痛或口舌生疮口干作渴大便坚实等症
　　生地黄【杵膏】熟地黄【制膏】天门冬　麦门冬　参【各三两】甘草　甜硝【各二两】青黛【一两五钱】
　　右为末炼蜜丸芡实大毎服一丸白汤化下
　　大如圣饮子　治疮疹癍痘毒攻咽嗌肿痛热渴或成肿毒不消等症
　　麦门冬【五钱】桔梗　甘草　鼠粘子【炒各一两】
　　右毎服二钱水煎
　　宣风散　治惊风
　　梹榔【二个】陈皮　甘草【各等分】牵牛【四两生半炒半】
　　右为末毎服五分蜜汤调下
　　木香散　治小儿腹胀泻渴等症
　　木香　大腹皮　人参　桂心　赤茯苓　青皮前胡　诃棃勒　半夏【姜制】丁香　甘草【炙各等分】
　　右毎服二钱姜水煎
　　雄黄解毒散　治痘疮后牙疳口臭或走马疳龈颊蚀烂或肢体成痘疳凹陷不愈
　　雄黄【一两】铜碌【二钱五分】
　　右为末用米泔水洗净干渗患处口内不可用
　　丝汤　治痘疮毒
　　丝瓜　升麻　芍药【酒浸】甘草　黒豆　赤小豆犀角【镑】
　　右水煎服
　　四圣散　治痘疹出不快及倒靥
　　紫草茸　木通　甘草【炙】枳殻【麸炒】黄茋【各等分】
　　右毎服二钱水煎
　　独圣散　治痘疮倒靥陷伏用穿山甲取前足嘴上者烧存性为末以木香汤入少酒服之
　　快透散　治痘疮出不快等症
　　紫草　蝉蜕　人参　木通　芍药　甘草【炙各等分】
　　右毎服二钱水煎
　　鼠粘子汤　治癍疹稠密身热等症
　　防粘子【炒】当归　甘草【炙各一钱】柴胡　连翘　黄芩黄茋【各一钱半】地骨皮【二钱】
　　右毎服二钱水煎
　　紫草散　治痘疹黒陷气血虚弱疮疹不起
　　紫草　甘草　黄茋【炙】糯米【各一钱半】
　　右水煎服
　　益元散　治痘疹初起烦躁作渴等症
　　滑石【六两】甘草【一两】
　　右各另为末毎服五六分白汤调下
　　粉红丸　治心虚困卧惊动痰涎不利或发热痰等症
　　天南星　硃砂【一钱五分】天竺黄【五钱】龙脑【一钱】胭脂【一钱】
　　右用牛胆汁和丸芡实大毎服一丸砂糖汤下
　　制附子法
　　附子重一两三四钱有莲花瓣头圆底平者先备童便五六碗将附子先放在灶上烟柜中间良久乘热投入童便浸五七日候润透揭皮切四块仍浸二三日用粗纸数层包之浸湿埋灰火半日取出切片检视有白星者乃用瓦上炙熟至无白星为度如急用即切大片用童便煮二三沸热瓦熟用之








　　薛氏医案卷二十五
<子部,医家类,薛氏医案>
　　钦定四库全书
　　薛氏医案卷二十六
　　明　薛已　订
　　妇人良方
　　调经门【凡医妇人先须调经故以为首】
　　月经序论第一
　　岐伯曰女子七嵗肾气盛齿更髪长二七而天癸至任脉通太冲脉盛月事以时下天谓天真之气癸谓壬癸之水故云天癸也然冲为血海任主胞胎二脉流通经血渐盈应时而下常以三旬一见以像月盈则亏也若遇经行最宜谨慎否则与产后症相类若被惊怒劳役则血气错乱经脉不行多致劳瘵等疾若逆于头面肢体之间则重痛不宁若怒气伤肝则头晕脇痛呕血而瘰痈若经血内渗则窍穴淋无已凡此六淫外侵而变症百出犯时微若秋毫成患重如山岳可不畏哉
　　愚按血者水谷之精气也和调五脏洒陈六腑在男子则化为精在妇人上为乳汁下为血海故虽心主血肝藏血亦皆綂摄于脾补脾和胃血自生矣凡经行之际禁用苦寒辛散之药饮食亦然诗云妇人和平则乐有子和则阴阳不乖平则气血不争故经云平和之气三旬一见可不慎欤
　　精血篇第二【齐大夫褚澄遗书】
