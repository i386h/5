<!-- { "loadSidebar": true } -->
　　一妇人胃气素弱为哭母吐血咳发热盗汗经水三月不行余以为悲则伤肺思则伤脾遂朝服补中益气加桔梗贝母知母夕用归脾汤送地黄丸而愈一妇少寐经水两月余一至误服通经丸展转无寐午前恶寒午后发热余以为思虑亏损脾血用归脾汤作丸午前以六君送下午后以逍遥散送下两月余得寐半载经行如期年余而疮愈余详见各门
　　附方
　　补中益气汤【方见二十四卷第十论】
　　四君子汤
　　六君子汤【二方见二十四卷第六论】
　　二陈汤【方见二十四卷第五论】
　　越鞠丸【方见六卷第七论】
　　归脾汤
　　逍遥散
　　八珍汤【三方见二十四卷第四论】
　　清胃散【方见二十四卷首论】
　　六味丸【方见二十四卷第十一论】
　　养生必用论第七
　　初虞世云女子十四天癸至任脉通月事以时于是有子天癸者物之自然月者以月至经者有常也其来过与不及皆谓之病若荣血亏损不能滋养百骸则髪落面黄羸瘦燥热燥气盛则金受邪金受邪则为咳为为肺痈为肺痿必矣但助胃壮气则荣血生而经自行须慎饮食调七情保神气庶可得生若暴怒气逆经闭不行当用行气破血之剂
　　愚按刘宗厚先生云荣者水谷之精和调于五脏洒陈于六腑乃能入于脉也源源而来生化于脾总统于心藏受于肝宣布于肺施泄于肾灌溉一身目得之而能视耳得之而能聴手得之而能握足得之而能步脏得之而能液腑得之而能气注之于脉少则濇充则实常以饮食滋养则阳生阴长变化而为血诸经恃此则百脉长养耗竭则百脉空虚可不慎哉若阴气一伤变症百出妄行于上则吐衂衰涸于下则癃闭血渗肠间则为肠风阴虚阳抟则为崩中湿蒸热瘀则为滞下热极腐化则为脓血火极似水则血紫黒热胜于隂发为疮疡湿滞于血则为痛痒瘾疹蓄之在上则善忘蓄之在下则善狂
　　琥珀散　治心膈迷闷肚腹撮痛月信不通等疾
　　乌药【二两】当归【酒制一两】蓬术【醋制一两】
　　右为末每服二钱温酒调
　　万病丸　治月经瘀闭脐腹作痛及产后症等病
　　干漆【炒烟出青白为度】牛膝【酒浸焙各一两】
　　右为末生地黄汁一升砂器慢火熬膏丸桐子大每服二十丸空心米饮下仍叅前论主之
　　红花当归散　治经不行腰胯重痛小腹坚硬红花　当归尾【酒拌】紫葳　牛膝【酒制】甘草【炙】苏木【各二钱】白芷　桂心【各一钱半】赤芍药【炒一两】刘寄奴【去根五钱】
　　右为末每服三钱温酒调
　　室女月水不通方论第八
　　论曰夫冲任之脉起于胞内为经脉之海手太阳小肠手少阴心二经为表里女子十四而天癸至肾气全盛冲任流通经血既盈应时而下否则不通也
　　愚按前症若禀阴血不足用四物参苓怒伤肝血用加味逍遥散郁结伤脾用加味归脾汤肝火拂郁用加味小柴胡汤胃经积热用加味清胃散余当叅考前论
　　附方
　　四物汤【方见二十四卷第六论】
　　加味逍遥散
　　加味归脾汤【二方见二十四卷第四论】
　　加味小柴胡汤【方见二十四卷第二论】
　　加味清胃散【方见二十四卷首论】
　　室女经闭成劳方论第九
　　冦宗奭曰夫人之生以气血为本人之病未有不先伤其气血者若室女童男积想在心思虑过度多致劳损男子则神色消散女子则月水先闭葢忧忿思虑则伤心而血逆竭神色先散月水先闭且心病则不能养脾故不嗜食脾虚则金亏故发肾水絶则木气不荣而四肢干痿故多怒鬓髪焦筋骨痿若五脏伤遍则死自能改易心志用药扶持庶可保生切不可用青蒿防虫等凉血行血宜用栢子仁丸泽兰汤益阴血制虚火愚按经云五谷入于胃其糟粕津液宗气分为三隧故宗气积于胸中出于喉咙以贯心肺而行呼吸荣气者秘其津液注之于脉化以为血以荣四末内养五脏六腑若服苦寒之剂复伤胃气必致不起
　　附治騐
　　一室女年十七久不愈天癸未通发热咳饮食少思欲用通经丸余曰此葢因禀气不足阴血未充故耳但养气血益津液其经自行彼惑于速效仍用之余曰非其治也此乃慓悍之剂大助阳火阴血得之则妄行脾胃得之则愈虚后果经血妄行饮食愈少遂致不救
　　栢子仁丸
　　栢子仁【炒别研】牛膝【酒制】卷栢【各半两】泽兰叶【一两】
　　右为末密丸桐子大每服三十丸空心米饮下
　　泽兰汤
　　泽兰叶【二钱】当归　芍药【炒各一钱】甘草【炙五分】
　　右水煎服
　　刼劳散　治劳发热盗汗体瘦唾中有红或成肺痿白芍药【炒一钱】黄茋【炒】甘草【炒】人参　五味子【杵炒】当归　半夏【姜制】白茯苓　熟地黄【自制】阿胶【炒各五分】
　　右姜水煎日三服乡人杨元鼎女及笄病此甚危百药无效偶遇名医得此方服三十余剂遂愈不发
　　血枯方论第十【出骆龙吉方】
　　腹中论曰有病胸脇支满妨于食病至则先闻腥臊臭出清液四肢清目时时前后血病名曰血枯此年少时因大脱血或醉而入房亏损肾肝葢肝藏血受天一之气以为滋荣其经上贯膈布脇肋若脱血失精肝气已伤肝血枯涸不荣而胸脇满妨于食则肝病脾而闻腥臊臭出清液若以肝病而肺乗之则唾血四肢清目时时前后血出皆肝病血伤之症也
　　愚按前症若饮食起居失宜而脾胃虚损当滋化源而佐以乌贼丸等药若因脾土虚寒而不能生血宜补命门火若服燥药郁火内作而津液消烁宜清热养血若脾胃亏损而气血虚宜补中益气若胃热消中而血液耗损宜清脾胃之火若大便秘澁小便清利而经不行宜清胞络之火若劳伤心火血涸而经不行宜补心养血仍叅看前第三论主治
　　附治騐
　　一妇人久患血崩肢体消瘦饮食到口则闻腥臊口出清液每食少许腹中作胀此血枯之症肺肝脾胃亏损之患用八珍汤乌贼骨丸兼服两月而经行百余剂而安
　　乌贼鱼骨丸
　　乌贼鱼骨【去甲四两】防茹【一两】
　　右为末以雀夘丸小荳大每服五丸加至十丸鲍鱼煎汤下以饭压之
　　熟地黄汤　治大脱血或醉入房月事不行以致前症熟地黄【自制】泽兰叶　白茯苓　人参　五味子【杵炒】附子【炮】禹余粮【制】当归【酒制各五分】
　　右为末每服三钱水煎空心服
　　附方
　　八珍汤【方见二十四卷第四论】
　　茯苓补心汤　治妇人心气虚耗不能主血又不能制乎肺金气得以乗乎肝木肝既亏损则血不能藏渐致精血枯涸月事不调此方専补心元之虚抑其肺气调和荣卫滋养血脉
　　前方参苏饮内除木香与四物汤对匀和每服四钱以姜枣煎温服此方常进用以治宫娥多效【参苏饮方见三三卷首论四物汤方见二十四卷第六论】
　　月水不利方论第十一
　　妇人月水不利者由劳伤气血体虚而风冷客于胞内伤于冲任之脉故也若寸脉闗脉沈是肝病也兼主腹痛孔窍生疮尺脉滑血气实经络不利或尺脉絶不至兼主小腹引腰痛气攻胸膈也
　　愚按前症属肝胆二经葢肝胆相为表里多因恚怒所伤若本经风热用补肝散血虚用四物加酸枣仁若肾水不足用六味丸若患诸疮疡治见第八卷二十四卷
　　牛膝散　治月水不利脐腹作痛或小腹引腰气攻胸膈
　　牛膝【酒制】桂心　赤芍药【炒】桃仁【去皮尖】胡索【炒】当归【酒浸】牡丹皮【各一两】木香【三钱】
　　右为末每服一钱温酒调下或每服三五钱水煎
　　附方
　　补肝散【方见七卷第十七论】
　　四物汤【方见二十四卷第六论】
　　六味丸【方见二十四卷第十一论】
　　月水行止腹痛方论第十二
　　妇人经来腹痛由风冷客于胞络冲任或伤手太阳少阴经用温经汤桂枝桃仁汤若忧思气郁而血滞用桂枝桃仁汤地黄通经丸若血结而成块用万病丸愚按前症若风寒伤胞者六君加炮姜思虑伤血者四物加参术思虑伤气者归脾加柴栀郁怒伤血者归脾逍遥兼服余参前后论治之
　　附治騐
　　一妇人经行腹痛食则呕吐肢体倦怠发热作渴此乃素禀气血不足用八珍汤二十余剂而愈后生子二年而经不行前症仍作服八珍汤逍遥散百余剂方愈
　　地黄通经丸　治月经不行或产后恶露脐腹作痛熟地黄【自制四两】防虫【去头翅炒】水蛭【糯米同炒黄去糯米】桃仁【去皮尖各五十枚】
　　右为末密丸桐子大每服五七丸空心温酒下
　　万病丸【方见前第七论】
　　温经汤　治寒气客于血室以致血气凝脐腹作痛其脉沈
　　当归　川芎　芍药　桂心　蓬术【醋炒】牡丹皮【各五分】人参　牛膝【酒炒】甘草【炒各一钱】
　　右水煎服
　　桂枝桃仁汤　治经脉顿然不行腹中作痛或上攻心脇欲死或因经脉不行渐成积块脐下如覆杯桂枝　芍药　生地黄【各二钱】桃仁【七枚去皮尖】甘草【一钱】
　　右姜水煎
　　若因七情郁结血随气滞者宜服此汤如不瘥用地黄通经丸已成血块者用万病丸【方见前】
　　愚按前症若肝经怒气用加味逍遥散若肝经血虚用四物参术柴胡牡丹皮若肝经血热用四物牡丹皮若肝肾虚火用六味地黄丸若肝脾血虚用八珍加牡丹皮若肝脾郁怒用加味归脾汤若气虚血弱用补中益气汤若脾不能摄血用六君子加川芎当归若肝虚不能藏血用补肝散
　　附方
　　六君子汤
　　四物汤【二方见二十四卷第六论】
　　归脾汤
　　逍遥散
　　八珍汤【三方见二十四卷第四论】
　　月水不断方论第十三
　　妇人月水不断淋腹痛或因劳损气血而伤冲任或因经行而合阴阳以致外邪客于胞内滞于血海故也但调养元气而病邪自愈若攻其邪则元气反伤矣愚按前症若郁结伤脾用归脾汤恚怒伤肝逍遥散肝火妄动加味四物汤脾气虚弱六君子汤元气下陷补中益气汤热伤元气前汤加五味麦门炒黒黄栢
　　附治騐
　　儒者钱思习子室年三十余无嗣月经淋无期夫妇异处几年矣思习欲为娶妾以谋诸余余意此郁怒伤肝脾虚火动而血不归经乃肝不能藏脾不能摄也当清肝火补脾气遂与加味归脾逍遥二药四剂送至其家仍告其姑曰服此病自愈而当受胎妾可无娶也果病愈次年生子
　　一妇人性急每怒非太阳耳项防齿胸乳作痛则胸满吞酸吐泻少食经行不止此皆肝火之症肝自病则外症见土受尅则内症作余先以四物加白术茯苓柴胡炒栀炒龙胆清肺养血次用四君加柴胡芍药神麯呉茱萸炒黄连以培土制肺渐愈惟月经不止是血分有热脾气尚虚以逍遥散倍用白术茯苓陈皮又以补中益气加酒炒芍药兼服而安
　　一妇人多怒经行旬余方止后淋无期肌体倦瘦口干内热盗汗如洗日晡热甚皆由肝脾亏损无以生发元气用参茋归术茯神逺志仁麦门五味丹皮龙眼肉炙草柴胡升麻治之获痊
　　一妇人怀抱不舒腹胀少寐饮食素少痰涎上涌月经频数余曰脾统血而主涎此郁闷伤脾不能摄血归源耳用补中益气济生归脾而愈
　　附方
　　归脾汤
　　逍遥散【二方见二十四卷第四论】
　　加味四物汤
　　四君子汤
　　六君子汤
