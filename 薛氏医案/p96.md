<!-- { "loadSidebar": true } -->
　　茯神散　治同前或四肢沈重精神不安或痰气不利茯神【去木】羌活　麻黄【去节】龙齿【另研】赤芍药　甘草【炙各一钱】蔓荆子　薏苡仁　麦门冬【去心】人参【去芦】防风【去芦】犀角屑【各七分半】
　　右水姜煎
　　加味牛黄散　治症同前或恍惚恐乱睡卧不得志意不定
　　牛黄　麝香　犀角【镑】羚羊角【镑】龙齿【各另研】防风天麻　独活　人参　茯神【去木】升麻　甘草【炙】
　　白藓皮　逺志【去心各二钱半】天竺黄【三钱另研】硃砂【另研水飞】铁粉【另研】麦门冬【去心各半两】
　　右为末每服二钱煎麦门冬汤调
　　逺志汤　治症同前或偃卧不侧闷乱冐絶若唇色正赤可治急灸心腧百壮若青黄不定面色防防战栗动者不可治
　　逺志【去心二钱半】人参　石菖蒲　羌活　细辛　麻黄【去根各半两】赤芍药　白术【各一两】
　　右为末每服二钱煎小麦汤调日二服
　　防风散　治脾脏中风多汗恶风身体怠惰四肢不能动色微黄不嗜食舌强语澁口防斜僻肌肤不仁腹膨心烦翕翕发热神思如醉其脉浮缓胷满痰涎志意昏浊
　　独活【一钱半】防风　茯神【去木】人参　附子【炮去皮脐】前胡沙参　半夏【汤洗七次】黄芪【炒】旋覆花　羚羊角【镑末】
　　甘草【炙各一钱】
　　右水姜煎
　　白术汤　治症同前或腹满身黄呕吐酸水急灸脾腧百壮目下及手足青者不可治口角两边黄者可治白术　厚朴【姜制】防风【各二钱】附子【炮去皮脐】橘红　白藓皮　五加皮【各一钱】
　　右水姜煎
　　细辛散　治症同前或肉热肌肤淫淫如虫行或汗大泄皮肤不泽唇鼻黄色
　　细辛　白术　独活　附子【炮去皮脐】肉桂　防风【各一钱】厚朴【姜制】麻黄【去节各二钱】枳实【麸炒】甘草【炒各一钱五分】
　　右水煎
　　防风麻黄散　治症同前或志意恍惚肢体沈重防风　麻黄【去节】人参　川芎　附子【炮去皮脐】桂心黄芪【炒】赤茯苓　酸枣仁【炒】白术　独活　桑白皮【炒各一钱】羚羊角【镑末一钱】甘草【炒五分】
　　右水煎服
　　五味子汤　治肺脏中风胷满短气冐闷汗出嘘吸颤掉声嘶体重四肢痿弱其脉浮昼瘥夜甚偃卧冐闷其鼻两边下至口上至眉其色白者急灸肺腧百壮若色黄其肺伤而为血矣撮空拈衣摸床者必死五味子【杵炒】杏仁【炒去皮尖】桂心【各一钱】防风【去芦】甘草【炙】赤芍药　川芎【各二钱】川椒【三分】
　　右水煎服
　　独活细辛散　治症同前或头痛项强背痛鼻干心闷语蹇胸中少气四肢疼痛
　　独活　细辛　附子【炮去皮脐】甘菊花　麻黄【去芦】白芷五味子【杵炒】紫苑茸　赤茯苓　肉桂　白术
　　桑白皮　川芎【各一钱】甘草【炙五分】杏仁【麸炒去皮】防风【各一钱】
　　右水煎服
　　独活散　治肾脏中风腰疼不得俛仰或偏枯耳鸣语声浑浊面色浮肿骨节痠疼精神昏愦喜恐好忘而肌色黧黒身体沈重多汗恶风隠曲不利或两脚冷痹头昏耳聋语音浑浊
　　独活　附子【炮去皮脐】当归【酒洗】防风　天麻　桂心【各一钱】川芎　甘菊花　枳殻【麸炒】山茱茰【取肉】黄芪【炒】丹参　牛膝【酒浸】萆薢【酒浸】甘草【炙】细辛　菖蒲　白术【各五分】
　　右水煎服
　　萆薢散　治症同前或脊骨促痛不能行立肌肤黒色两脇赤黄如饼者可治急灸肾腧百壮齿黄髪稿面如土色者不可治
　　萆薢【酒浸】白茯苓【去皮】杜仲【炒去丝】狗脊【各一两】何首乌天雄【去皮脐炮】泽泻【各半两】
　　右为末毎服二钱米饮调下
　　呉茱茰丸　治症同前或恶风多汗面色浮肿腰膝疼痛形色憔悴
　　呉茱茰　细辛　白茯苓　独活　山茱茰【取肉】木香　牛膝【酒浸】石斛　萆薢【酒浸各半两】附子【炮去皮脐】芎防【各二钱】
　　右为末酒糊丸桐子大每服二十丸空心盐汤下日二服
　　黄茋丸　治症同前或麻痹肿痛少气肢体乏力黄茋【炒】川椒【炒】茴香【炒】川乌头【去皮脐】狼毒　防风白蒺藜【炒】川练子肉　地龙【去土炒】黑附子【炮去皮脐】
　　赤小豆【各等分】
　　右为末酒糊丸桐子大每服二三十丸温酒下日二服
　　四君子汤
　　六君子汤
　　补中益气汤
　　四物汤【四方见二十四卷第六论】
　　十全大补汤
　　八珍汤
　　加味归脾汤
　　加味逍遥散【四方见二十四卷第四论】
　　理中汤【方见二十卷第八论】
　　清暑益气汤
　　十味香薷饮【二方见七卷第二论】
　　东垣清燥汤【方见四卷第二论】
　　六味丸【方见二十四卷第十一论】
　　独参汤【方见本卷第十三论】
　　小柴胡汤【方见二十四卷第二论】
　　苏合香丸【方见后】
　　羌活汤【方见后】
　　甘草附子汤【方见后】
　　平胃散【方见十一卷第十八论】
　　妇人中风角弓反张方论第二
　　论曰妇人气虚风入诸阳之经或产后血虚汗出中风体强口噤腰背反张名为发痉因太阳经先伤风复感寒而致如发癎状但脉沈迟细无汗恶寒名刚痉有汗不恶寒名柔痉无汗者葛根汤小续命汤有汗者去麻黄加葛根
　　愚按仲景先生云太阳病发汗太多致痉风病下之则痉三因方云气血内虚风寒湿热所中则痉以风能散气故有汗而不恶寒曰柔痉寒能澁血故无汗而恶寒曰刚痉非専于风湿因内虚发汗亡血筋无所荣而然乃虚象也窃谓伤寒汗下过度与产妇溃等病及因尅伐之剂伤损气血而变若金衰木旺先用泻青丸后用异功散肾水虚用六味丸肝火旺先用加味小柴胡汤次用加味四物汤发热用加味逍遥散若木侮脾土用补中益气加芍药山栀脾经郁结用加味归脾汤脾土湿热用大承气汤大凡病后血气虚弱用参术浓煎佐以姜汁竹时时用之如不应用十全大补汤更不应急加附子或用参附汤缓则不救仍与后治验叅看
　　附治验
　　一妇人脾胃虚弱忽痰壅气喘头揺目劄手扬足掷难以侯脉视其面黄中见青此肝木乗脾土用六君加柴胡升麻治之而苏更以补中益气加半夏茯苓而痊
　　葛根汤　治刚痉无汗恶风
　　葛根【一钱】麻黄【去根节】僵【炒各三分】桂枝　粉草【少】芍药【各五分】大枣【三个】
　　右水煎出汗为度【凡产后麻黄宜斟酌用】
　　附术汤　治手足逆冷筋脉拘急汗出项强口噤痰涌附子【炮】白术　独活【各五分】川芎　肉桂【各三分】
　　右枣水煎服
　　桂心白术汤　治隂痉手足厥冷筋脉拘急汗出不止白术　桂心　附子【炮】防风　川芎　甘草【各等分】
　　右每服五钱姜枣水煎
　　八物白术散　治隂痉手足厥冷筋急脉拘而无汗者白术　麻黄【去根节】茯苓　五味子【杵炒】羌活【各半两】附子【炮】桂心【各三钱】良姜【一钱】
　　右每服四钱姜水煎【凡用麻黄宜斟酌不可过多】
　　附方
　　通关散　治卒然牙关急腰背反张药不得咽
　　细辛　薄荷叶　牙皁角【各等分】
　　右为末每用少许吹鼻内候得喷随进汤药
　　泻青丸【方见二十四卷第三论】
　　异功散【方见二十二卷第三论】
　　六味丸【方见二十四卷第十一论】
　　加味小柴胡汤【方见二十四卷第二论】
　　补中益气汤
　　加味四物汤【二方见二十四卷第六论】
　　加味逍遥散
　　十全大补汤
　　加味归脾汤【三方见二十四卷第四论】
　　大承气汤【方见后】
　　参附汤【方见十二卷第三论】
　　妇人中风口噤方论第三
　　夫中风口噤乃体虚受风入于颔颊盖手三阳之经结于颔颊上夹于口风邪乗之则筋挛故牙关急而口噤也
　　愚按前症若风邪客于手足阳明经口眼防斜用秦芁升麻汤若风热伤气用省风汤当与后方同用
　　附治验
　　一妇人因怒经事淋半月方竭遇怒其经即至甚则口噤筋挛鼻衂头痛痰痉搐搦瞳子上视此肝火炽甚以小柴胡汤加熟地黄山栀钓藤治之后不复发
　　一妇人素隂虚患遍身瘙痒误服袪风之药口噤抽搐肝脉洪数余曰肝血为隂为水肝气为阳为火此乃肝经血虚火盛耳宜助隂血抑肝火用四物麦门五味柴胡山栀生草热搐顿止又以八珍黄芪麦门五味钓藤灸草调理而痊
　　天南星散　治中风口噤四肢拘急或痰气上壅天南星【姜汁炒黄】白附子【炮】黒附子【炮】乌蛇肉【酒炙】全蝎【炒等分】
　　右为末每服五分姜汁温酒调灌
　　走马散　治中风口噤四肢强直
　　黒附子【炮】天麻【各半两】桂心　石膏　麻黄【去根节】蝎梢【炒】川乌【炮去皮尖】南星【炮各一钱】麝香【二分另研】
　　右为末每服三分豆淋酒调灌
　　附方
　　秦芁升麻汤
　　省风汤【二方见本卷第一论】
　　小柴胡汤【方见二十四卷第二论】
　　四物汤【方见二十四卷第六论】
　　八珍汤【方见二十四卷第四论】
　　妇人中风不语方论第四
　　巢氏云脾脉络胃夹咽连舌本散舌下心之别脉系舌本若心脾受邪则舌强不能言然喉咙者气之上下也会厌者声之户舌者声之机唇者声之扇若风寒客于会厌故卒然而瘖经云醉卧当风使人发瘖
　　愚按前症若因痰迷心窍当清心火若因湿痰舌强当清脾热若因风热牙关急当清肝火若因风痰塞喉当导痰涎若因虚火上炎当壮水之主若因气虚厥逆当益火之源若因肾虚舌瘖而不语当补肾气
　　附治验
　　一妇人因怒仆地痰涌不语灌牛黄清心丸稍苏用神仙解语汤加山栀柴胡桔梗渐愈又用六君柴胡山栀枳殻而痊
　　一妇人忽然不语半年矣诸药不应两尺浮数先用六味丸料加肉桂数剂稍愈乃以地黄饮子三十余剂而痊男子多有此症亦用此药治之
　　神仙解语丹　治心脾受风言语蹇澁痰唾溢盛白附子【炮】石菖蒲【去毛】逺志【去心甘草水煮十沸】天麻　全蝎羌活　南星【牛胆酿如无只炮各一两】木香【半两】
　　右为末面糊丸桐子大每服二三十丸薄荷汤下
　　防风汤　治中风内虚脚软语蹇
　　石斛【一两半酒炒】生地黄　杜仲【去皮切姜汁炒】丹参【各一两】防风　川芎　麦门冬【去心】桂心　独活【各五钱】
　　右每服五钱枣水煎
　　竹汤　治风中肝脾四肢不遂舌强语滞或痰涎上涌
　　葳灵仙　附子【炮】桔梗　蔓荆子　防风　枳殻【去穰麸炒】川芎　当归【各等分】
　　右每服四钱姜水煎入竹半盏日四服忌饮茶
　　三黄独活汤　治中风手足拘挛半身不遂失音不语
　　麻黄【去根节】黄芪【半两】黄芩【七钱】独活【一两】
　　右每服四钱水煎取汗为效
　　小省风汤　治中风瘫痪口眼防斜口噤不语手足顽麻
　　防风　南星【汤炮各三两】甘草【炙半两】
　　右每服四钱姜十片水煎
　　秦芁升麻汤【方见本卷第一论】
