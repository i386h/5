<!-- { "loadSidebar": true } -->
　　予赞巴豆之第三夕，有一将军横空而来日：子何视巴将军之重，视予之轻耶？

　　岂以予之不才乎？予日：子虽有才，但嗜酒太甚，不可以独任，故不多言也。

　　将军曰：喉之役，予嗜酒三斤，而强冠以歼。吾独无三两之力乎？

　　有一怒妇，脉滞寸口，中下无脉。予以大黄三两、酒三斤，煎至一碗饮之，一药而愈。

　　心之师，予嗜酒两碗，而伏戎以灭。吾独无四两之力乎？

　　有一人后心时乎刺痛。予以大黄四两、酒两碗，煎至一碗饮之，一药而愈。

　　昆仑之战，予嗜酒四斤，而袅贼以诛。吾独无四两之力乎？

　　一人病头风，终年不愈。予以大黄四两、酒四斤，煎至一碗饮之，一药而愈。

　　呢咽之戏，予嗜酒三壶，而滑贼以息。吾独无半斤之力乎？

　　一人呢逆不止。予以大黄半斤、酒三壶，煎至一碗饮之，一药而愈。

　　有功者赏，无功者罚，古之道也。子何斤斤于此乎？且伤寒之起，瘟疫之来，非予寸步不能行。

　　子能使巴将军肩此任乎？予之素性嗜酒，固所不免。嗜醋，亦时有之。邪传肝经，必用醋炒。

　　子何斤斤于此乎？予笑，将军亦笑，遂黯然而逝。故话之。

　　按：以大黄之峻下，辄用至四两，半斤，未免骇人。不知大黄见酒，则性平。

　　盖酒能升提。用酒煎，则不即下行，而先上升。待将头病治住，至下行时，性已不峻矣。

　　大黄用酒煎，斯为有制之兵。侄孙溶川；谨识。

　　血症，眼症，多用大黄而愈者，不可不知

　　血症绝少用大黄，以其与症费酌量。若果真是大实症，其气刚，其脉强，即用大黄亦何妨？

　　吾尝治吐血，一两二两不足用，三两四两（或酒炒，或醋炒）始平康。

　　可知衄血与便血，实与此症正相当。（还要细酌量。脉虚断不可用）

　　绝胜虚弱人，或荡胸，或涤肠，或慎酒，或戒房，淹淹缠缠见闰王。

　　眼症绝少用大黄，以其与症费酌量。（眼疾多是搜风散热）。

　　若果真是大实症，其气刚，其脉强，即用大黄亦何妨？

　　吾尝治眼疼，一两二两不中用，三两四两始平康。（百中一二）

　　可知眼眵与眼蒙，与此正相当。（还要细酌量）

　　绝胜虚弱人，或归（当归）地（地黄），或羌（羌活）防（防风），或云皮，或槟榔，淹淹缠缠入膏盲。

　　吾今始知大黄好，只要症脉恰相当。好如秦政之暴虐，今日正遇楚霸王。

　　山甲可封平和将军

　　山甲亦可号将军，我尝治病屡出神。

　　有一妇人月病久，诸药不效死为邻。腹疼卧床甚难忍，一为诊脉脉横陈。

　　即用山甲末一两，黄蜡为丸麝香匀。日食一钱痛即上，不满十日大回春。

　　又有男儿虚痨久，诸药不效死为邻。一寒一热不能上，一为诊脉积已深。

　　即用山甲末一两，黄蜡为丸青黛匀。日食二钱热已止．不满十日大回春。

　　又有痨疾寒疟久，诸药不效死为邻。一寒一热不能止，一为诊脉气在心。

　　即用山甲末二钱，玉①（注：当为郁）金煎汤红糖吞。当即平复无一病，不满十日大回春。

　　又有虚痨蛊症久，诸药不效死为邻。补之不得泻不得，一为诊脉脉阴沉。

　　即用山甲末二钱，麝香和入茶细吞。吃了时节忽大汗，肿硬一消即回春。

　　好如汾阳见吐蕾，不动声色若甚亲。百万雄兵尽慑服，那有一个作梗人。

　　我如药中去为政，定封山甲为将军。大黄巴豆虽无敌，气血旺时稳称心。

　　若遇此症气淹淹，不得此药怎回春？一切病积尽去了，无风无火无烟尘。

　　若问大黄与巴豆，定当俯首称为臣。病到此时难为力，焉得如此怎称心？

　　马前子赞

　　若有中其毒者，饮香油自解

　　马前大毒甚可惊，得了制法有殊功。

　　黑豆水煮三炷香时，以透为度。连豆水盛放十余日，将药捞出去皮心。

　　用马牙沙炒焦黑，研末备用，丸散皆可。豆水埋之，以尽灭其毒。

　　我尝治些大风症，无不以此为先锋。上至颠顶下涌泉，百骨百节皆流通。

　　譬之项王乌骓马，一到壁上便凌空。譬之柳州白花蛇，一遇疠症便乘风。

　　此真天下大奇物，不可使之抑郁在土中。（我初见此，便埋之土中，恐人中其毒也。）

　　斑蝥引子赞

　　每用二枚，研入药中。

　　小肠不透用斑蝥，糯米炒黄糯米同炒，以米黄为度毒自消。

　　腰疼腿疼无出路，淋闭肿满受监牢。非得此药不贯穿，焉能上下气迢迢？

　　蓖麻治淋甚好

　　蓖麻。性善收敛，故能万放无敌。

　　蓖麻从未入汤药，谁知添入甚合作。吾尝治血淋，必加金丹为要著①。

　　谁知遇此症甚危，只好半天病又作。因悟天地动静理，一翕一辟②通橐龠③。

　　有合必有开，欲前必先却。即用蓖麻二十枚，以其善收合。

　　譬如拉大车，已竟陷泥窝。向西不得走，只得向东薄。俟得车活动，回头便出窝。

　　纵有老淋二十年，无不以此开关钥。

　　（加斑蝥五、六个，滑石二、三两，于漆二钱，肉桂五分，共为细末，升麻煎汤，日日饮之。）

　　可知乌梅能出汗，以其善收合；五倍能化毒，以其善束约。

　　因悟唐家李邺侯④，终身守退以入阁。绝胜三齐王⑤有进无退，卒遭未央祸。

　　风毒坚硬用蜈蚣足不能治⑥，全蝎亦可

　　有一项肿坚似铁，大抵湿寒水暗结。我用蜈蚣足一钱，研为细末使哺啜。

　　和入风药去出汗，一夜蚀烂水外泄。过了几日渐长住，内里作脓似火热。

　　蚀开一口脓外流，我用风药大补气与血。过了几日又长住，一身之病尽皆撤。

　　又有肚疼夜无节，我研蜈蚣使哺啜。和入汤药饮一付，从此肚疼尽皆澈⑦。

　　蜈蚣随人去使用，内外表里尽洞撤。全蝎与此正相等，一切风症尽昭雪。

　　注：①著：同着。

　　②一翕（XI希）一辟：一合一开。

　　③橐龠：如同风箱。

　　④李邺侯：李泌。位至宰相，数为仅悻忌嫉，常以智免，屡退屡进。

　　⑤三齐王：韩信。

　　⑥不能治：应为能治。

　　⑦澈：指痊愈。

　　人身之药胜似草头万倍

　　夏秋哕呕死为邻，妇人恶布最出神。恶布为水吞滑石，一吞二吞便回春。

　　平地人参最难寻，其实皆在女人身。女人身上混沌皮（即紫河车），小儿落下等灰泥。

　　如能为药以济人，便是当面遇轩歧。更有女子身上血，起死回生不用说。

　　得了此水以煎药，即是灵山白玉屑。

　　尿臊罐子治臀中恶毒

　　镇店便溺慎为先，一或中毒即难堪。有一中毒臀痒甚，恨不使刀把病剜。

　　老臊尿罐得一个，大煮风药（荆芥、防风、羌活、独活、广椒、皂角、枯矾、芥子、火艾、老葱等之类）把汤安。

　　脱了裤子坐罐上，略蒸一时手抓湔①。庶绚恶毒尽洗净，再无杨梅生祸端。

　　细辛宜大用

　　细辛猛烈上头颠，头疼如劈立时痊。有了火症不必用，有了寒疼它为先。

　　若夫寒火夹杂候，有酒军，芍，有酒连，得此拔帜以登先。可以立大功，可以称为仙。

　　胜似平平淡淡药，仅仅逐队而随班。凡用此等药，看监制，看包罗③。

　　有了监制与包罗，纵然多用不生波。它如麻黄白芷与川芎，无不并此一样看。

　　譬如武侯在军中，魏延不敢反。譬如汾阳掌大旗，怀恩无变迁。

　　古人每每用数分，恒若禁止不敢添。不是古人无识见，古今气运须细参。

　　不是后人多明哲，如今疵疠大非前。我今幸生古人后，岂敢多改变？

　　犹是前人意，总要善周全。不得不因气运为变迁，不得不因疠病为牵连。

　　不怕此等药，多倔强，多香窜。有了监制它为先，有了包罗它上前。

　　如此英雄药，使它抑郁在土间，我亦不安然。

　　硫黄能治湿寒百病

　　制法：用豆腐一块入硫黄于内同煮二炷香时，取硫黄研末，面糊为丸，每服二、三钱。

　　硫黄原是火之精，一切湿热它能清。湿热原从寒上得，抑郁之久与热同。

　　热药皆补它能通，（姜、桂、附子守而不走，硫黄走而不守。）疏通元府妙化工。

　　湿热引下便无病，故云一切湿热它能清。（治湿寒抑郁之热。若真火症，它焉能治。）

　　如若疥癣毒上壅，内吃外治皆有功。

　　巴豆水银共油（猪板油）捣，以搓皮外立时轻。

　　更治湿寒腹甚疼，但吃此味必能通。

　　更治脾虚口流涎，但吃此味必得安。

　　更治水肿愈后复起波，但吃此味永无疴④。

　　更治手足风痹不能行，但吃此味渐渐松。

　　更治妇人虚寒不坐胎，但吃此味便解怀。

　　吾今已七十，始知硫黄好。加上马前与熟地，便可长生并不老。

　　（制马前子一两，制硫黄二两，熟地八两，共捣为丸，每服二钱，开水送下。）

　　注：①湔（J煎）：洗。

　　②庶：差不多。

　　③包罗：指配伍。

　　翻用大柴胡，实与大柴胡相表里

　　暴得之症皆因寒与热，传入里时不用说。过了七日皆成火，解表解里期洞澈。

　　古人立下大柴胡，以治时症真妙决。时症妙诀时症用，以治久症便不切。

　　久症自有久症药，与那时症大有别。

　　时症不过用柴胡，久症便须羌（羌活）防（防风）苍（苍术）麻（麻黄）节。

　　时症不过用大黄，久症便须肉附金丹啜。犹是解表解里意，彼用寒凉此用热。

　　彼时表症寒往来，今时表症寒洞澈。彼时里症心干燥，今时里症心呜咽。

　　看与古人治不同，实与古人无二说。古人当此时，亦必用此诀。

　　非是后学好雌黄，先圣后圣原一辙。

　　麻黄桂枝汤不必泥

　　伤寒伤风不必过分端，医家何苦聚讼谈。

　　伤风不过寒较浅，所以不住汗外钻。伤寒实是寒凝重，所以一身血不宣。

　　其实风寒二字分不开，（风者，百病之长也。《素问》言风不言寒，而寒亦在其中矣。）只因人身气血未周全。

　　气不周兮寒凝重，血不周兮风摧残。（气血壮盛，断无风寒之病。）

　　那有寒处风不来，那有风动寒不参？只将风寒二字谍谍讲，何如气血二字细细研？

　　气血有虚实，便有多药与干旋。何必泥住麻黄与桂枝，使人离此不能餐？

　　气虚更加辛（细辛）芷（白芷）补气内，即此便是麻黄单。

