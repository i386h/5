<!-- { "loadSidebar": true } -->
　　不是大搐便大颤，毫无形影到指尖。此是肝胆受风邪，甲木摇动支持难。

　　必须芎（川芎）归（当归）羌（羌活）防（防风）痛出汗，葱水和糖当饭餐。

　　又有风邪中脏涌痰涎，忽而倒地挪捶拳。羊羔风症从此起，不是左瘫并右瘫。

　　此等风症入骨治，二乌（川乌、草乌）二活（羌活、独活）大透宣。

　　即补气血吃两付，继进马前服壮丸。（方见四卷妇科附注。）

　　日饮皂牙（皂矾白矾）使吐水，雷火针灸暖命元。

　　可知风症有阳亦有阴，还须方内细细参。

　　虚热不尽，风寒犹存，宜发散兼收敛

　　凡是风寒骨内侵，一寒一热汗津津。再说风药去表汗，已竟汗透热不禁。

　　再说纯补去固表，内里风寒尚有存。不如苍（苍术）麻（麻黄）仍带用，加上五味酸枣仁。

　　一阖一辟天地理，动静机缄不由人。

　　试观做文章，一反一正方出神。试观炼仙丹，一呼一吸便还真。

　　治病不知此中真消息，纵遇卢医①不成春。

　　①卢医：指扁鹊，战国时著名医学家，姓秦，名越人。以医术精湛，冶病多奇效，故称扁鹊。

　　伤寒误泻，必须再发散

　　伤寒未解遽②用泻，浑身冰凉似霜雪。只得回头用热补，大加发散是正说。

　　发散缓了病不治，发散紧了即回辙。但是回辙身热燥，动至两鼻外出血。

　　即用清解亦不妨，必须多方透肌热。生蜜和酒前心打，打了前心后心折。

　　再进火罐搬一搬，一切热燥必渐泄。随用清凉去解散，无不应手立时掣。

　　此正转败为功日，不如此治便撕灭。岂可他误我亦误，坐视此人抱恨别。

　　干烧之症必须内外兼理

　　人有干烧滞皮中，清凉解散全无功。多是羊毛疗露头，滞住一身热熊熊。

　　不如先用黄蒿一大把，拿在手中搓当胸。（前后心皆搓。）

　　即和蜜水频频打，（用干酒打后，以蜜搓之。）见了紫点用针攻。

　　更取火罐搬一搬，一切滞气尽皆松。再吃清凉去解散，无不应手立时轻。

　　吾尝治此千千万，断必以此为先锋。更有锦文③与紫萍④，清凉解散与此同。

　　（③锦文：指大黄。④紫萍：即浮萍。）

　　但是针法有不用，莫谓异曲而同工。因悟人受风寒贯当胸，浑身酸懒四肢疼。

　　内用热药去解散，或用醋麸（葱姜加入炒热）熨有功。可知圣人修身理，以之治病妙无穷。

　　养中固所以治外，治外亦所以养中。莫谓壶中日月小，四大神洲无不通。

　　人身寒热有一摸手即得者

　　一诊脉时手甚热，知是寒向里边撤。寒既里边作主人，热必向外去为客。

　　所以一摸他里手，便似出炉铁。（寒症者多。）

　　一诊脉时手甚寒，知是热向里边殚。热既里边作主人，寒必向外去为客。

　　所以一摸他里手，便似⑤掬霜雪。（热症者多。）

　　亦有外寒内亦寒，五脏六腑冰凌丸。如此之寒寒澈骨，怪得十指玉笋攒。（必是大寒症。）

　　亦有外热内亦热，五脏六腑火龙血。如此之热热烙人，怪得十指场灶①热。（是大火症。）

　　（①场灶：炉火正旺的灶房。本文喻热盛）

　　更有热厥与寒厥，瘟疫条款从此设。热厥便将大黄用，寒厥必须肉（肉桂）附（附子）折。

　　二厥虽然外相同，究竟内里有分别。即请小便观一观，便将内里尽昭雪。

　　内里热时便黄浊（不黄必浊），内里寒时便澄澈。此是千古不易法，以之治病有妙诀。

　　寒热有因伤寒见者，有不因伤寒见者。

　　皆因湿寒作热，痰涎滞住经络而初起看似伤寒，实非伤寒。

　　宜开痰，宜泻水岂可与伤寒同日语哉？

　　寒热皆从伤寒见，一见此症便发汗。亦有痰涎滞经络，一寒一热若流电。

　　但是按脉大不同，不弦不紧为可辨。弦紧是伤寒，不弦不紧是痰涎为祟。

　　细按儒滞亦不免，一见茶汤便流汗。不似伤寒汗难出，见了汗时病立断。

　　此症虽然汗流身，到了那时病仍犯。（似乎疟疾往来。）气滞寒热从昼起，血滞寒热在夜半。

　　治宜斑螫十枣汤，（十枣汤加斑螫一二。）加上化痰（前胡、橘红、厚朴之类)便无患。

　　痰涎为祟，寒热往来，非用导吐法不行

　　湿热能作热与寒，凡是痨症类皆然。况乎夏秋湿作热，常有痰涎在胸间。

　　十天半月不能食，（痰在胸间，胸已满矣，焉能饮食。）冷茶冷水时一餐。

　　不是昼里时寒热，便是夜里热与寒。或有间日一发作，或有昼夜相接连。

　　细按脉理无滞结，不起不伏在中间。谁知脉已出本位，一诊中指始了然。

　　或如罗纹或水旋，痰涎一涌到头颠。用补用泻皆不效，不如导法最为先。

　　苍（苍术）半（半夏）为君皂（皂角）矾（白矾）研，使他饮此便涌痰。

　　涌出痰涎心宽绰，再无一寒一热作祟缘。窗外明月圈外注，只要上下细周旋。

　　沉阴伤寒甚是难治

　　沉阴伤寒治甚难，干烧如（（傲）：烙饼用的器具）接连天。

　　酒军醋军叠代用，大泻胶糖始少安。

　　转眼如故仍干烧，青龙（青龙汤方见仲景《伤寒论》）饮下汗亦难。

　　胸中虚满欲作呕，生梨咀嚼以压干。干烧不退如何好？大煮葱水青龙煎。

　　痛饮一碗始出汗，骨瘦如柴支架难。古云隆冬痼寒夏始见，吴生（吴又可）非之甚是偏。

　　吾甥痼寒因尿床，隆冬褥被未尝干。始泻胶糖终绿块，沉阴痼寒露一斑。

　　吾治此病甚担心，有言温补庶可痊。吾诊此脉尽长洪，其中积渣（谓脉微带刺硬）时一参。

　　说是沉寒实实有，如此干烧补甚难。生梨生瓜时时压，且顾急火把眉燃。

　　俟得葱水痛出汗，干烧少退渐加餐。或进滑石以压热，或进金丹以破寒。（每吃四五丸。）

　　二味只须循循进，恐怕伤胃饮食难。迟至半月稍壮实，大加金丹始得痊。

　　一切沉寒尽下来，再无一寒一热到眼前。

　　伤寒瘟疫治法到底不同

　　伤寒瘟疫治不同，到了入胃便相通。入了胃时便结实，一样通利一样灵。

　　虽然如相近，宜凉宜温总分明。伤寒泻时火将军，大加温散方有功。

　　瘟疫到底用大黄，一切清利药相从。如果寒热交相杂，还是脉理认不清。

　　时候久了有互用，阴阳递转或相同。

　　伤寒传里，与瘟疫治法相同。

　　或清，或凉，或泻，服之均能获效。

　　但伤寒在外，温散而愈者有之；传里，攻下而痊者有之，决不能容留日久。

　　惟瘟疫自里达外，清解而复凉泻，清泻而复凉解，递相轮环，有经旬弥月不能身凉体净者。

　　此二症之所以区别也。

　　孙镇川谨识。

　　治瘟疫舌胎最当家

　　伤寒不必看舌胎，惟有瘟疫舌上来。

　　舌上湿黄行不得（尚未传里，切不可行），舌上干黄宜大开。（传里必矣。急用行药。）

　　酒军（传阳用）醋军（传阴用）必合着，行血行气仔细裁。（传阳昼重，传阴夜重。）

　　舌上淡黑阴寒久，（男子因阴寒而得，女子因经寒而然。）或是深黄似香灰。

　　与那鱼肚湿滑甚，一切将军莫妄猜。

　　宜兴脆瓷干而裂，舌上虽白老树推。（干如树皮，虽白亦行。）

　　大小承气并调胃（舌上于甚，虽白亦行。三方并见仲景《伤寒论论》），惟有干黑治不回。

　　（舌上于黑，内已坏；虽行无益。）

　　此是吴生治疫法（吴又可《瘟疫论》言之最详），不看脉理亦通哉。

　　按：瘟症舌黑如墨，重用石膏至三、四两，有连服数剂，色变而生者。

　　仲唐附识。

　　按：伤寒、时疫及一切杂症，凡见舌起芒刺，胎聚干黄者，宜急下之。

　　若舌黑如墨而干者，或凉或下，勿可迟疑。

　　恐热盛亡阴，至成逆症。

　　如舌黑滑润，二便清利如常者，宜速滋阴生水。

　　是已现胎，均有急象，皆不可缓，只在医人者详查而明辨可也。

　　孙镇川谨识。

　　风火湿寒交杂，多是风木为祟

　　有一成童风症多，伤寒瘟疫一齐搓。四肢冰冷是瘟疫，浑身战栗受寒过。

　　喉间痰喘悭不出，夜里大热甚可愕。一看此症无经纪，知是甲木摇动妄起波。

　　只要入手先擒贼，暗扶胃气无差讹。

　　外用苍（苍术）麻（麻黄）去出汗，内用三陈（三陈汤）去消磨。

　　加上金丹往下行，一切滞气尽从阴分削。不使胃气有所伤，便可一付起沉疴。

　　吾今谨告小后生，再遇此症莫惊愕。只要脉上分清楚，只要药上无偏颇。

　　一切寒火交杂症，全凭认定老贼窝。认定老贼有主意，便可立时斩妖魔。

　　吾今已七十，犹奉此意为金科，不敢一丝有走作。

　　治虚症以扶正气为主

　　论治病时只论病，不可轻意去扶正。

　　一切邪气犹未除，妄加补益必立横。所以伤寒与瘟疫，不肯参（党参）芪（黄芪）竟持赠。

　　如若正气有大亏，虽吃名药亦不应。不是汤头有不合，只缘正气和不动。

　　不用补益必不灵，邪气且将日强硬。不如参芪为先锋，不如肉（肉桂）附（附子）为使令。

　　正气一足阳回来，一切阴霾度尽扫净。纵有垒块不能达，略加和药命立定。

　　试观虞廷去伐苗，一午干羽苗遂听。试观文王去伐崇，一修德政崇立应。

　　我尝治暴脱。参芪之外无他赠。（用党参、黄芪，则肉桂、附子可知。）

　　我尝治沉积，肉附之外无他敬。（用肉桂、附子，则党参、黄芪可知。）

　　用里少了不当家，参芪归地常用称。（用党参、黄芪，未有不兼当归、熟地者。有阳不可无阴也。）

　　虽日治病宜除邪，不使邪气妄纵横。如若真该用补益，亦必攻伐尽去净。

　　不问病症之如何，总以参芪为之政。

　　正气一旺能饮食，（补而不能食，是不可补而补矣。）虽有芥蒂①亦不横。

　　时候久了尽降伏，那有一个作蹭蹬②（②蹭蹬：遭遇挫折。本文指疾病迁延难愈）

　　按：补虚之要，在扶胃气。

　　胃气强则饮食进，饮食进则气血生。

　　所谓得谷者生，失谷者死也。概用参芪归地以补虚，法至善耳。

　　惟多属腻塞中宫之品，恐胃强者能受，胃弱者难当，临症犹须斟酌。

　　孙镇川谨识。

　　治病以胃为主，不论粗细人

　　治病须要寻主翁，（胃为一身之主。）失了主翁便不通。

