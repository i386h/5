<!-- { "loadSidebar": true } -->
　　我尝治一农妇甚强壮，不把胃虚置意中。肝肾肺命皆暗结，便将四部用药攻。

　　谁知胃虚不当家，不能操纵使药行。药不治病反生病，动与主人为敌锋。

　　专补胃家余带治，四经之病始渐平。

　　又有书香之妇同日治，脉症相同药亦同。但是胃虚加补益，诸病如失分外精。

　　可知胃为转输关，一有亏损便不灵。胃经亏损药不运，纵有名医陷入坑。

　　不惟无益诸经病，反与病人作难星。（胃经虚弱，药必陷入为祸。）

　　试观鲁家失柄三桓盛，日入台下便兴戎。千古乱贼皆如此，尽因不认主人翁。

　　不知脉理也罢了，知道脉理要寻清。农妇士妇都一样，岂可外面任溟蒙④（溟蒙：模糊不清）？

　　余尝治一商人，年四十余。因劳病暑，身热燥烦。

　　医误为伤寒，用重表之剂。

　　遂大汗淋漓，神疲气短，口大渴，脉细无伦次，按之虚无。

　　余日：寒伤形为有余，暑伤气为不足。

　　六脉虚无，伤暑明矣。急用人参三钱、麦冬三钱、五味十五粒，煎服。

　　次日脉证俱减，又合四君子汤服之。

　　一剂进粥碗许，继而渐培，可谓安谷者昌矣。

　　越宿汗复大出，手足冷至肘膝，脉虚且数，按之如无。

　　余曰：虚极矣，汗多不止所致耳。急服参、芪、桂、附、归、术等药，日一进，脉证乃尔①。

　　余悟曰：药之取效，必赖胃之运化。胃气虚，虽药对证，威归罔效②。

　　计必须适口之味以充胃气，参芪自然得力。

　　遂问病者喜食羊肉否？曰：善。余曰：肉者，胃之药也。

　　羊肉补气，与参芪同功。参芪不能取效，明是胃虚。

　　以肉充之，胃气自强，则运化参芪，即可奏功。

　　再取羊肉煮而食之，仍以前药投之立愈。

　　从可知胃为一身之主，胃气强则百病立消，胃气虚则诸病交侵也。

　　孙镇川谨识。

　　胃虚不可下

　　有一少年气甚盛，上焦滞结下焦硬。中焦脉虚无有力，伊欲打药把胃净。

　　我言胃中空空无有物，打药一到必虚横。不惟上下皆无益，且将中间增一病。

　　他言我吃丸药不怨尔，果然陷入中焦没头送。迟至数日要煎药，我言此宜开胸兼扶正。

　　如果胸开饮食进，再将下焦细细净。伊言我急不能留，情愿打药把命听。

　　果然又陷中焦不能出，好和水牛落槛阱。过了一月忽见面，犹然首鼠多蹭蹬。

　　补脾歌

　　治病须先明主气，主气不明空欷歔。问是主气何处来？一身之宰日脾胃。

　　（先天以命门为主，后天以脾胃为主。胃为水谷海，脾为生化源。）

　　生化旺时病易已，生化亏损病必繁。

　　凡是久病要扶脾，扶得脾时病不危。（治病以进饮食为主。）

　　肠胃通调胸隔利，能饮能啖夫何疑？

　　我今告你补脾法，胃之真类出肾家。（左肾属水，右肾属火。）

　　水即火之根，火即水之芽。命火旺时脾自旺，不必漓中问生涯。

　　枣仁、远志、柏子仁能生脾土，不能生胃土。

　　肾经寒甚脾必寒，肉（肉桂）附（附子）黑姜熟地添。（壮火食气，不可久眼。）

　　若但肾虚并脾虚，纸（故纸）砂（宿砂）益智肉（萸肉）地（熟地）居。

　　（杜仲、山药、芡实、云苓、紫河车、青盐皆可用。少火生气，可以常服。）

　　至若脾虚火杂疾病攒，无如裴子①大补丸。（①裴子：即裴一中。明代医家，世业医著《裴子言医》等。）

　　参（党参）术（白术）为君带黄连，枳地实朴（川朴）香（木香）砂（宿砂）一齐安。

　　三消（三消饮）三陈（三陈汤）皆并用（方俱见《本草纲目》），炼蜜为丸和为先。（不大补泻。）

　　以治虚痨百损症，无不应手渐渐痊。虽然是补能导滞，痞胀疼痛并调剂。

　　虽然是补能流湿，疟痢痰饮便载戢②（收敛）。

　　即有虚痨火旺甚，量加补脾带清金。一切滋阴与降火，虚痨日久总宜慎。

　　可知参（党参）术（白术）苓（云苓）草（甘草）单，脾虚无病尚可餐。

　　脾虚有病宜去邪，谁知大明老裴仙。

　　参（党参）芪（黄芪）归（当归）地（熟地）虽名药，能救气血大虚弱。

　　若要日用常常服，便将脾胃上关钥。

　　硝黄枳朴亦名药，胸中垒块立时削。若要日用常常服，便将先天真气脱。

　　故日久病之人宜丸药，无如裴仙那一着。

　　暴得之症多平肝，吾尝作有降贼篇。

　　以此相济方无弊，莫谓补脾无真传。

　　按：胃为水谷之海，脾为生化之源。

　　生化旺则气血清和，诸病屏息。生化衰则气血亏损，百病交侵。非细故也。

　　惟东垣先生，深得其旨，阐发脾胃、元气之妙，可谓呼聋震聩③矣。

　　世之医者，徒执病形，不推病本脾胃之义，置而勿讲。

　　如脾虚气短，似为痰喘，泥为脾热痰壅，泻以黄芩、苏子。

　　脾虚发热，似有外感，认为风寒重以表汗。

　　脾虚下陷，变为后重，误为积滞，下以硝、黄、枳、朴。

　　脾虚不运，变为水胀中满，犹谓宿积不化，导以巴豆、二丑。

　　劳擦脾虚，食减而恶心搪泻，又用知柏滋阴，恣意投之。

　　脾胃转伤而疾转笃，何可胜言？皆因未明主气之说故也。

　　主气实而攻之，则病易愈。主气虚而攻之，则病反加。

　　非药不能治病也，主气不能行药力也。

　　镇治病三十余年矣。

　　凡治内伤杂症，即产后诸虚症，反复思维，是不能取效者，实因未明主气之说也。

　　故敢注之于上。

　　孙镇川谨识。

　　万病皆以脾胃为主

　　自古方术有万端，不得一贯总枉然。吾读医书浩无涯，偶于脾胃到真家。

　　脾胃者真气之枢纽，命门者真气之来由。真气发见无从见，真气运转说从头。

　　胃在一身常常行，无少留待无少停。一有气凝不能行，百般疼痛从此生。

　　一有痰窒不能行，百般怪症从此生。一有食滞不能行，百般胀闷从此生。

　　所以裴子善言医，以有脾胃在胸中。

　　人家教他去催生（宜用芎归），他把三陈去决壅；

　　视彼瞑眩无知状，知是痰塞胃口气不行。

　　人家教他去止崩（宜用党参、黄芪），他把肠胃沉积攻；

　　视彼呕呃欲吐状，知是脾失健运气不行。

　　人家教他去调经（宜用桃仁、红花），他把肠胃积滞通；

　　视彼肺喘便结状，知是气滞中焦久不行。

　　人家教他去定心（宜用枣仁、远志、人参、砂仁），他把苍（苍术）半（半夏）去为君；

　　视彼嘈杂欲呕状，知是痰窒中州气不伸。

　　人家教他去安神（宜用丹砂、龙齿、牛黄、琥珀），他把小胃丹泻人；

　　视彼右关数滑甚，知是痰火气冲心。

　　人家教他去治腰（宜用杜仲、续断、故纸、肉桂），他把小胃丹去消；

　　视彼恶心呕吐状，知是湿痰陷胯气不调。

　　此皆胃气之有余，拨转胃气在须臾。

　　若是胃气有不足，补养胃气亦不虚。

　　试看裴子补养法，亦有数端之堪垮：

　　人家教他去解结（胃中坚解不行，以下数四），他把补中益气去流啜；

　　视彼脉迟细而虚，（外面气弱神疲）知是元气不运病不撤。

　　人家教他去清热（宜用黄芩、白芍之类），他把参姜五味去哺啜；

　　视彼脉洪数无伦（外面气乏神疲），呼之不能以语应，知是真气不足无收摄。

　　人家教他治水肿（宜用巴豆、防己之类），他加八味培土中（党参、黄芪、白术）；

　　视彼汪洋水肆行，知是脾无根抵火不生。

　　人家教他治颠狂（宜用藜芦、细辛之类），他加竹沥独参汤；

　　视彼儒缓脉气象（外面形瘦色苍），知是胃虚火动妄飞扬。

　　可知胃为转输关，一身流动不能间。

　　无论有余不足症，总要使之若转环。转动胃气便无病，此是治病之大关。

　　守住关头有把握，不要案上书如山。

　　经云：脾胃为后天之根本。人果脾胃调和，气血充盛，虽有病亦自无妨。

　　一失运转之常，则百般病症，必从此生。

　　篇中引裴子言医，大约于脾胃有余似不足者，以通利为主。

　　不足似有余者，以补养为主。无非贯以中道。

　　则调理脾胃，为医中之王道，诚不虚矣。不惟发明脾胃为重，且有功于裴子也。

　　侄金门谨志。

　　痰症多从外面而得

　　人言裴子脉甚灵，吾言裴子相亦精。病到无处寻归阁，每从痰症看神情。

　　不是恶心与嘈杂（痰凝中州故也），便是头晕并耳鸣。（痰之外症。）

　　不是呕吐妨饮食（痰客中焦故也），便是瞑眩痴呆呈。（痰之外候。）

　　苍术半夏宜多加，况有脉弦而滑为可凭。可知妙理每从空中得，神游象外若神明。

　　百般怪症从此起，《素问》言之精又精。（百般怪症由痰生，本于《素问》。）

　　病从饮食男女得者甚多。

　　《礼》云：饮食男女，人之大欲存焉。

　　人之得病无多端，只因饮食男女忽受寒。受了寒邪便凝滞，阴火阳火出此间。

　　一见阴火六味用，（六昧地黄汤出自朱丹溪）。一见阳火补中添。（补中益气汤出自李东垣）。

　　二方岂能包尽这些病？只要加减变化圆。加减变化何处来？还从脉理细细裁。

　　脉理便是军机府，又能文来又能武。

　　凡治久病只论当下，不必细问来由，所谓君子而时中也

　　治病总要论当下，不论当下便大差。阳症（伤寒症）日久必变阴，汗吐下后邪（寒邪）易侵。

　　手足未冷鼻先寒，元气虚弱好整襟。脉虽洪数实无根，断续不整疾无伦。（无次序）。

　　一似疾行无善步，不踬山兮而踬岑①。（注。①踬（炙）岑（涔）：踬，被绊倒。岑，小而高的山。）

　　纵有便结谵妄症（元气太虚，不能运行所至），桂附参姜细细斟。

　　有因温补而下者，有俟数日再加泻药而愈者。

　　又有阴症日久时变阳（阴症，虚痨症也），壮火食气实难当。

　　本因赢弱好温暖，桂附连进并黑姜。热入骨髓油入面，真阴失守陷膏肓。

　　一人虚寒，食桂附日久，陷入阴分发热。

　　一人虚弱，食生姜、胡椒太多，陷入阴分发热。

　　如油入面，清之甚难，多致不救。

　　凡中此病，皆是少年人。若老年人，不惟无损，而且有益。

　　咯血盗汗并遗精，犹谓虚热不可清。岂知滋阴降火方，正为此症续命汤。
