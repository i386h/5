<!-- { "loadSidebar": true } -->

　　临危勒马善收抬，扑灭相火滋元阳。（知柏地黄汤最善。）

　　守住身体无走泄（邪陷阴分，最易走泄，少年人多死于此），多书死字慎行藏。（禁酒色，止妄想，病到此时无有过于此法。）

　　醒时宜坐睡宜醒（如履如临，恐有走泄之时），牢把尾闾固苞桑①。（本句指固护下元，以存性命）

　　此症虽不用大凉，滋养气血是神方。（裴子治此症，亦用滋养之药。）

　　（但以补脾为主，略有转关，即宜禁止滋补药，说得甚好。）

　　不知此事甚难，非加行药断不能补。

　　观下二篇始知治痨之难，观下二篇方得治痨之妙。此亦千古创格也。

　　虚痨阴热之症，非加补脾之药必不愈。

　　欲加补脾之药，不泻元府之阴热，断不能加也。

　　此中斩关夺隘，正是人鬼分界处，全在眼明手快，相其机宜而乘之耳

　　世问治病最为难，惟有虚痨须细参。不用滋阴降火药，他必不安然。

　　多用滋阴降火药，他亦不安然。滋阴降火败脾元，败了脾元是祸端。

　　不是溏泻防饮食，便是虚嗽涌寒痰。此时须有补脾法，使他暗暗转机关。

　　寻常阴阳交胜理（伤寒时气），犹有隔拒不通端。

　　如此寒热日往来，岂无阴阳争胜端？不用泻法必不灵，上下一贯始得安。

　　必须肉桂（能通元府）酒军（能通秘结）来使用，力透元府是真诠。

　　若得通时宜立止，（不然则危矣）参芪多用补脾元。（肉桂少用些。）

　　如若参芪补不住，三生（三生饮）多助便回旋。

　　脾土渐旺能饮食（百病以进饮食为主），生出阴血痨嗽安。

　　（血虽统于肝，实皆生于脾。）

　　此个法儿甚是好，欲补先泻无弊端。譬如作文章，笔不开合文不工。

　　譬如炼仙丹，气不升降丹不融。

　　我今谨告小后生，一切治病理，开合升降一样同。

　　昼里不宜近妇女，夜里勒住小仙童。（用布一幅勒住仙童，使茎向后，不得妄动。）

　　醒时宜坐睡宜醒，常提精神妙无穷。勿谓虚痨之人总宜清，泻法补法必不灵。

　　岂知虚痨之极亦有滞塞时，必须相其机宜而乘之。

　　或当时令一小变，或当节序一大更。天气转，人气通，温凉补泻必成功。

　　吾今始得滋补理，方能死中去求生。

　　痨病有色痨气痨之分，不可一例而观

　　吾言治痨甚是难，尤须色痨气痨分其端。

　　一人虽然有色痨，总以气痨为主权。（此人遭后母之变。）

　　吾初见此症，即知结滞坚。必须力透元府里，肉桂酒军最为先。

　　当吃一两付，滋阴降火始全删。以后渐得用补益，即此便是他生端。

　　谁知前日之热热不断，今日之热热午前。只用生梨生藕压一压，以为补益渐可痊。

　　谁知午前之热热不止，如油入面去甚难。按脉不见有结滞，如何午热不能删？

　　再为对面观一观，知有暗气在心间。每吃稀饭三两口，噫气往往往上翻。

　　夜半东方始发白，嗽声一阵哕痰涎。此中仍有暗气结，即用蜡匮紫金丹。

　　当与数丸透真气，明日即不哕痰涎。但是午热尚未止，热之不可凉亦难。（凉药断不可用。）

　　忽得京都传异方，加减常山七宝丹。

　　（牵牛、常山、槟榔、乌梅、前胡、元参、葶苈、天冬、生地、川贝、羌活、山查、大枣十个。）

　　中有牵牛透中气，庶乎止热有真传。

　　谁知一付两付略见效，再吃一付便枉然。有言峻补阴血以制火，继以补阳必安然。

　　谁知二药全不效（二药本治色痨之圣药，以治气痨，故不见效），病人亦遂厌药烦。

　　仍用望闻细细思，定是结气未全删。即用山甲和青黛，丸和黍米吃二钱。

　　午热虽未尽去了，已如破狱出牢间。以后每用七八分，身凉体静渐渐安。午热已去，尽成虚寒矣。

　　热补从此敢多加，二竖再不到眼前。可知治病须要寻来历，色痨气痨总分端。

　　相脉虽好仍相面，虚痨之症难又难。

　　癸丑冬，有农夫色痨，面如土色，咳声串串，不停片刻。

　　余询所服之药，伊出方数张，均属补益，尚不悖谬。

　　伊言皆无一效，死在目前。

　　余曰：是也。弱人偏补，药腻胃脘，嗽而不止，凉风入肺。

　　即令服麻黄炭）、分蜜炙、熟地五钱、砂仁捣、潞党五钱，一剂嗽如失，饮食颇进。

　　彼欲照方多服，余曰：可仍用汝前服数方。

　　彼觉不敢入口，余曰：不汝欺，请试之。一服精神倍增，数剂病去八九。

　　可知看药书，论汤头，执固不通者，守定古方，其误人不少也。

　　林春谨识。

　　虚痨阴热用大黄原是创格，有小心不敢用者，只用山甲亦可

　　吾言虚痨用大黄，亦须与主细商量。先备洋参二三两（高丽参多伪，故不用），吃了此药吃参汤。

　　一张一弛阴阳理，转瞬之时得平康。这本斩关夺隘法，亦是神仙绝妙方。

　　有说此方甚是险，不如平妥为的当。只用山甲（炒焦为末）一二两，丸入药内用麝香。

　　（初服三钱，后用一钱有余。）

　　以治午热甚是好，以治此热亦必良。眼前现有康庄道，何必鸟道与羊肠。

　　不须邓艾度阴平，不须韩信走陈仓。此说亦有理，我故录之以慰老药王。

　　此症用山甲固可，而大黄之说终不可废。故并、录之以为日后之法也。

　　日至未申以后，阳衰阴盛。虚痨阴热，多起于此时。

　　或发于日落，至平旦渐轻。盖气虽虚，而虚中每多有窒，故阴热。

　　愚尝治此症，用补益退阴热，药多不效。加醋军以透之，而热即止。

　　又尝治小儿痞疾阴热，用退阴热药多不效。加军灰以透之，而热亦止。盖尝师此意也。

　　侄孙溶川谨记。

　　呃逆之症尽由命根亏损，不能引虚火归无所致

　　喉间咄，喉中噎，大约病在上一节。虽说病在上一节，实由命火坠不住，无以熔化一天雪。

　　若要治此症，必须大补气，必须大补血，必须大补先天真气穴。

　　命根渐兴旺，命火自发越。能引无根火，与己甚亲切。

　　好如真珠帘倒卷，好如天河水下折。尽有背坐堂，尽有广长舌。

　　只见龙戏水，那有鸠祝噎、此是正治法，不得不细说。

　　不然但清头上火，但洗心中热，但开胸中痰，但透喉中咄。此皆从稍治，与本全无涉。

　　恐化苌弘碧，恐染杜鹃血。

　　治甚不容易，何尝无妙诀？吾今尽倾吐，惟君去决别。

　　乙巳春，余内人偶患此症。呃噎之声，同室莫辨人语，不容进药。

　　值欧翔墀表兄到舍，言京师有方：令病人坐正张口，以鼻吸气，尽力不能再吸，合口咽下。

　　急用两手着力按腹，互相推揉，自胸推至小腹，如此三四，即可少止片刻。

　　果因此方，始得进药，幸无性命之忧。

　　今见此书言，实由命火坠不住七字，不禁心服先生妙论。岂庸医所得而知者哉？

　　林春谨识。

　　恶露水大治呃逆之症

　　有一痨症甚是寒，六脉不动冰凌丸。吃了一口哕一口，且是吐时常带丹。

　　如此之症甚夹杂，已竟不食廿余天。惟至东方始发白，暂用面水以当餐。

　　我思此症带吐血，只治哕呕便是偏。

　　即用热补一大付，加上恶露水（即用妇人经布之水，用女儿红更好）去煎。

　　待至东方始发白，即将此药代茶餐：他就如此吃两付，即进稀粥亦不难。

　　我因此水恁见效，以后治呃逆，动以此水为金丹。甚至呃食无起色，得了此水便加餐。

　　看来此水甚不洁，人每掩鼻痛不堪。呜呼噫嘻！君不见五台山上蛆，非了至贵不能餐。

　　君不见佛寺僧化石，非了至富不能啖。再说象白与鹿白，较比更恶滥，那有贫贱之人到口边。

　　慎勿弃此一杯水，眼前人命最相关。

　　紫河车焙干为未，俟药煎好，以此合入药中饮之，实与仙丹无异。

　　然此药甚难得，女儿红亦然。不可以彼而忽此也。

　　治痨嗽要补先天命门穴

　　如今痨嗽甚是烈，动欲先天命根抉。本因年少凿丧甚，兼之虚弱肾水竭。

　　真元命火坠不住，虚痰虚火往上噎。才欲睡着便要起，直将心肝涌洞彻。

　　如要此人不咳嗽，要补先天真气穴。椒茴故纸作引子，肉附吴萸熟地切；

　　参苓术草并渗湿，乌梅文蛤收散缺。先天真气渐回来，五味款冬紫苑啜。

　　此与寻常治不同，风加姜芥与麻（麻黄）红（橘红）；

　　苍术陈皮燥脾湿，半夏南星皆有功。虚热骨皮桑皮用，条参元参兼补中。

　　只须金匙拨一拨，何烦铁板唱江东？

　　滑泻之症非加三生饮不可

　　我尝治一老医七十多，鸡鸣肾泻有沉疴。已经屡次用参芪，忽得暴泻似筒脱。

　　吃饭即泻饭，吃药即泻药。强力支持犹能行，向我一揖请斟酌。

　　我为诊脉犹未毕，衣带裤子又湿着。我用洋参一两余，三生饮子姜桂多。

　　伊言此药能吃么？我言此是补脾之圣药，病到惫极无能为，非得此药无奈何。

　　遂饮此药一大杯，立见起色无磋跎。我用此药有妙诀，多加甘草便平和。

　　又尝用此治慢脾风，小儿一见便能活。小儿老头都一样，起死回生是要着。

　　又尝治些寒痰症，也曾以此为金科。我每视此为神品，以其能止薤露歌。

　　只要用之得其宜，何必讥此为毒药？

　　学生（二十之前后）病以六味地黄汤为主药再看所加

　　六味地黄最好汤，一切阴虚它为王。年幼学生多犯此，舍了此药总诪张。

　　我尝治些阴虚症，多从“口胡（即悬雍垂）”咙知端详。

　　不是肿来便是咄，不是疼来便是强③。

　　皆因命火坠不住，多在家中少在堂。一到学中便发作，五更鼓里念文章。

　　口喝凉风支不住，红红紫紫遍是伤。看似火兮非真火，皆因命府失元阳。

　　若要治此症，六味地黄最的当。宿砂益智少不了，肉桂附子最当行。

　　二位虽少亦将军，多少虚火尽归降。不惟此症宜此治，纵有它症亦为王。

　　此是归根复命大治法，学生之理须要细思量。

　　年幼妇女，亦多此症，治亦相同。其理可想而知也。

　　补益必得仙人炼神还虚之意方好

　　不用补益也罢了，若用补益要安好。试看修仙用补益，日炼金丹以自保。

　　不知此中理必说，满腹金丹盛不了。其实熊经鸱顾养精神，灵山会上颠颠倒。

