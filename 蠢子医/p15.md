<!-- { "loadSidebar": true } -->
　　并无粒米之可言，那有金丹盛不了？今人用补益，动期长生与不老。

　　岂知补益有不当，辄生病魔不能了。不是水肿滞下焦，便是疟痢日日讨。

　　何如荡涤肠胃使清楚，能饮能啖养三宝。（精、气、神为三宝。）

　　即有补益时，必得仙人窍。有些肉桂引入神，有些橘红便不饱。

　　虽然是补能流湿，虽然是补能润燥。调燮鼎鼐常通和，一窍元神达天表。

　　再无滞气塞满胸，方是神仙养生道。何必额外生枝节，徒与人家增烦恼。

　　我尝灵山去采芝，尽知此中真元妙。

　　补益不可泥

　　世人皆说补益好，岂知补益不当殊难了。试看日月常常行，万古千秋未曾老。

　　江河日日流，九州四海达昏晓。人身原是小天地，日月为神江河道。

　　胸膈喜顺利，肠胃喜通调。日食三合米，胜似参芪一大包。

　　参芪虽说能补益，大脱大下有几道。就是吃得此药好，岂能日日熬？

　　凡是治病理，不得泥住一穴以为高。纵是虚弱人，亦有一经之独豪。

　　就是强壮人，亦有一经之独调。恒藏有余于不足，参芪岂能日日叨？

　　恒寓不足于有余，硝黄岂能日日浇？必须临时细斟酌，看病下药惜分毫。

　　好如五味之相合，不得一味之独胶。好如五音之相杂，不得一音之独豪。

　　试观古之大英雄大豪杰，恒勤俭以为高。肠胃通调胸膈利，粗茶淡饭胜炮①羔。

　　不必定肉食，心广体胖赛唐尧。试看今之呆公子，恒列八珍以自高。

　　肥浓腻人痞闷生，骨瘦如柴常掏腰。此皆善于补益者，好似螳螂抱树条。

　　可知日用补益理，必须胸隔利，必须肠胃调。不必参芪常常服，不必腥荤日日叨。

　　能饮能啖神自旺，一动一静乐陶陶。即此便是蓬莱客，绝胜王母宴皤桃。

　　脾胃者，后天之根本。气血亏损，故以补益为高。

　　若于补益中即加调理脾胃之药，使胸膈顺利，肠胃通和，能饮能食，

　　则五谷之精华自生气血，不诚胜于参芪之常为补乎？

　　侄金门识。

　　补益有阴阳之分，不得泥住治一边

　　补益要通补益方，须照人身细思量。人身不过一气血，气血不过一阴阳。（气阳而血阴。）

　　或以阴为主血虚，或以阳为主气虚。气血已自有慨昂。

　　即或专于去补气，气中亦自有阴阳。

　　或以阴为主（条参、山药），或以阳为主（党参、白术），补气岂能无低昂？

　　即或专于去补血，血中亦自有阴阳。

　　或以阴为主（熟地、萸肉），或以阳为主（川芎、当归）。

　　补血岂能无低昂？此皆专于论补益，已见用意之深长。

　　岂可泥住党参与黄芪，以为卢医之锦囊。

　　党参黄芪白术三药定评

　　党参其药中之圣乎？黄芪其药中之王乎？白术其药中之君子乎？

　　均足以拯难，均足以济急。其或动而不臧（意如效）者，以用之者过也。

　　补阴亦有至理，终难骤见起色

　　一点纯阳贵似金，医家胡为专补阴？一切虚痨与百损，往往邪火往上侵。

　　得了阳药必立起，得了阴药暂安身。非是知柏为上品，非是六味为至尊。

　　只因且顾目前急，不得不降火，不得不滋阴。

　　当下虽然甚稳当，那有立地见回春。有人悟澈此中理，即速用肉桂，即速用酒军。

　　力透元府里泻出，湿热免阴沉。再用补药便得力，再用热药便还真。

　　（此法甚好，亦极不易，细观治痨二则自知。）

　　此是菩提再造丸，此是洪钧（指天而言）妙转轮。一点纯阳即回来，免使淹淹缠缠入鬼林。

　　虚弱人能受阳药犹易治

　　人生端的补阳好，能受阳药病易了。此皆未沉于酒色，此皆未入于幽渺。

　　犹可一用参术便得力，犹可一用肉附便见效。岂非人生之至愿？岂非医家之妙窍？

　　何至阴阴沉沉不能出，动与生人有二道？

　　补药亦多，聊举一二以为例

　　酸敛收涩皆是补，参芪术苓定为辅。甘淡渗湿亦能补，肉附姜茱聊为伍。

　　（枣仁五味共乌梅酸敛收涩之类，天麻薏苡②并石乳②甘淡渗湿之类。）

　　皆非大补大热药，实能有功于脾土。吾尝用意细细思，恰是用药之真谱。

　　治病有即泻为补者，方能治此虚滞之症

　　宜补宜泻宜分明，不宜夹杂胡乱行。亦有明知此症宜用补，骤用补药必不灵。

　　此症皆是湿寒水，暗结气滞中焦久不行。看病不见有结滞，六脉闭隔总不通。

　　一月二月不能食，稀茶稀水时一冲。不是哕呕不能止，便是虚滞往上壅。

　　看似沉病不可为，一观神色尚可生。不如只用金丹二三分，使它先去通一通。

　　即用大补（十全大补汤）一两付，连三赶四贯当中。

　　二药不可相离远，埙篪③相引递为功。

　　泻药得力补亦得，使他运转乾坤炒化工。此即高帝将将法，夺印交印只一顷。

　　从此脉通得露出，从此病疾渐渐轻。虽未饮食仍如旧，转眼时节气满容。

　　胜似专于用补法，恶滥杂碎闭当中。连吃数付不见效，以为病入膏盲不可生。

　　我尝治此亦用补，必以泻法为先容。泻只一分补十分，自能运转周天行。

　　此皆虚极气暗结，湿寒湿水滞不通。不用此法必不灵，一用此法便回生。

　　如若脉道皆如旧，何用夹杂胡乱行？即无虚虚祸，亦无实实情，方是主人真救星。

　　请君搁下药性赋，再将兵法诵一通。（久病必须扫尽外症，方可治其根本）

　　久病用补不用说，亦须临症细诊别。凡是久病必滞痰，凡是久病必积热。

　　凡是久病必结气，凡是久病必结血。必须扫尽一天云，方可洞见真门阑。

　　由此而入室，由此而得穴。一用补药便得力，不难立把病根抉。

　　不然贸然用补必不灵，好如雪上又添雪。吾今得为后学言，不是好为雌黄说。

　　吾尝治一月间疾，已一年矣。及诊视，风火痰涎无所不有，兼之外症夹杂，甚是可畏。

　　吾先用针以开其路，次用牛黄散以导其痰，方敢大补气、大补血、大补先天真命穴，以治其根本。

　　甚矣！久病之难也。

　　人有彻骨寒症，纵用好药，一两付不能了

　　妇人泻吐动经年，多少名医不能痊。我每遇此症，只消一付把病剜。

　　如何这药恁见效，全在热补齐上前。

　　一则能培脾中土，二则能提头上颠，三则能增性命火，四则能闭肾门关。

　　好如九里摆阵法，纵是霸王亦难钻。

　　惟有一妇不见效：初吃一付有起色，再吃一付泻更添。

　　她就如此来问我，我言此人必是冰凌丸。

　　非了内里俱温透，不能贞下去起元。她因吃药甚是难，只用拓法进热砖。

　　一进热砖便止住，以为得力全在砖。我尝细思此中理，此人用砖非一番。

　　前日用砖不见效，以她原是冰凌丸。今日用砖恁见效，以她已化冰凌九。

　　冰凌一化便无冰，所以一见热砖便成功。我说这话不是要居功，一切治病底理要知清。

　　世人只知阳春回来好，岂知岭上寒梅十月信已通。

　　凡久泻之症，每因脾土大亏，命火太弱，不能运转元气，牢固下元所致。

　　用热补以培脾士，以壮命火，则肾门坚而泻自止矣。

　　若加米壳炒黄作引更妙。

　　侄金门识。

　　治遗泄之症老幼不同

　　老幼遗泄治不同，不除湿热总不中。

　　少年遗泄肾不固，黑栀五倍共茯苓。（为丸服）

　　老年遗泄肾不固，熟地硫黄带木通。泽泻更佳。为丸服。

　　况且老年多半边，硫黄并除四肢风。此药真是老人星照着，不可舍此逞英雄。

　　（五倍子治滑泄之症，大有奇验，加上升麻更好。）

　　（五味、枣仁、乌梅、白芨、龙骨、牡蛎皆有可用，总不及此。）

　　凡是滑泄先涩肠，涩住肠胃若锦囊。若是骤出胃下口，纵有仙药亦诪张。

　　我尝治此症，必以五倍先煮汤。有了补药往上提，有了热药好发扬。

　　纵是大大症，只消一付便回阳。又尝用些三生饮，加入老人脾泄方。

　　只消一付便止住，无不立时见药王。

　　遗泄之症最难治

　　遗泄之症最是多，不必泥住补益科。此症虽由肾经虚，实由相火不停梭。

　　妄想皆自壮盛起，朋从尔思惹妖魔。如用温补泄益甚，但吃清利远娇娥。

　　茯苓五倍为提纲，知（知母）柏（黄柏）栀子作丸药。（一清相火便好）

　　日服二钱便能止，俟他火起再渐摩。不可日用常常服，恐戕命元防吃哈（受斥责）。

　　（知柏虽清相火，亦戕命元。）

　　若要此病连根除，除非南海大士过。此与吐血最易犯，皆固情欲起风波。

　　谁学古人清心理，鸡鸣戎旦药如何？不然但用此药时一服，亦可一止薤露歌。

　　如真年长虚弱，亦可加补益，亦可用肉桂。但年长之人有此症者甚少。

　　按：梦遗之症，久则玉关不闭，精尽而亡矣。

　　余治此症用芡实八钱、山药一两、莲子五钱、茯神三钱、枣仁三钱、潞党二钱、车前子一钱，煎服。

　　连吃数付后，将前药为未，面糊为丸，服至月余。

　　不必止梦，而梦自止。不必止精，而精不遗也。又何至玉关之不闭哉？

　　孙镇川谨识。

　　血症不离地黄汤

　　吐血之症，三年不犯，方算全愈。不然犹不可测，切宜保养。

　　吐血治法最多端，大抵不离地黄单。（六味地黄汤，八味地黄汤。）

　　男女虚实要分辨，温凉补泻须细参。

　　女子多有血结症，桃仁红花宜多兼。（男子亦用）

　　男子多有实火症，酒军醋军宜多添。（女子亦用）

　　亦有血虚色犯紫，干姜附子药内煎。

　　亦有气虚统不住，参（党参）芪（黄芪）三七药内研。

　　亦有吐血兼哕呕，葶苈大戟宜多餐。（内有湿热故也。）

　　亦有吐血恒咳嗽，款冬紫苑宜多牵。（敛肺入肾。）

　　亦有衄血用枝（枝子）地（生地黄），不加大黄必不占。此是吾家创治法。

　　亦有崩漏用椿（椿根白皮）榆（榆白皮）。不重参芪必不安。

　　如此诸症各有异，临时加减方为仙。

　　一切虚痨不离此，蒙医要得读这篇。

　　余尝治一富商妇，因妻妾争宠，屡伤肝气，复又大怒而吐血，倾口而出。

　　重用凉剂，兼带止血之药，俱不见效。因思得病之由，乃怒气伤肝。

　　若不平其肝气，而速用凉药止血，愈激动肝气，则气愈旺，而血愈吐矣。

