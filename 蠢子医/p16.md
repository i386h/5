<!-- { "loadSidebar": true } -->
　　又用白芍一两八钱、当归一两五钱、荆芥灰二钱五分、黑枝子三钱、柴胡八分、红花一钱五分、丹皮二钱、甘草钱半，水煎服。

　　一剂而气舒，二剂而血止，三剂全愈矣。

　　可知白芍多用之妙，平肝又能舒气。荆芥、柴胡，引火归经之药。

　　所以奏功甚速，而止血实神也。当归不过补血，佐白芍以成功耳。

　　又有血从口鼻出者，有从九窍、手足、皮毛之孔而出者，

　　又有一方：当归一两、黄芪一两、生地两半、熟地两半、芥灰钱半、丹皮二钱、三七二钱，煎服立愈。

　　此方妙在补血兼补气，止血兼引血归经。故无论各血症，用之皆效也。孙镇川识。

　　治血症上下不同

　　一妇衄血已二年，胸中沉闷如塞砖。不舍昼夜津津出，多少名医不能痊。

　　我用清空透天庭（多加风药透胸为妙），忽涌血鱼出鼻渊。（死血结滞如鱼。）

　　自此通和无血迹，再无沉闷在眼前。

　　因悟一切吐血症，皆因窒塞受迍邅①。（①迍邅：意如迟迟不愈。）

　　不是阴寒结下焦，便是虚火滞心间。

　　只宜钻研去调气，不得妄补生病端。

　　惟有崩漏病已久，阴火沸腾溃堤边。

　　须要参（党参）芪（黄芪）大补气，勿得疏凿使性偏。

　　同是血症分上下，惟君看风去使船。

　　吐血因遗精而得者甚多

　　气色阴暗皆阴热，不是遗精便尿血。

　　有一壮夫三十余，请我诊脉把病说。

　　我一诊脉脉下流，左尺出位似水决。

　　《素问》尝言独大病（独大者病，独小者病，本于《素问》），不从此说从何说？

　　我言中上微弦气甚弱，惟有尺部是真热。

　　每夜邪火一起来，恒有美人暗交接。

　　且是尿尿如茶汤，涩滞茎中似火热。

　　他言我之身体甚是寒，一见冷风便吐血。

　　我言此是吐血真证见，一有遗泄火上噎。

　　火上噎兮气不流，下者为精上为血。

　　浑身是寒此是热，一见热药便臲靰①（臲靰：不安定）。

　　不如知柏八味清相火，止住淫邪把病折。

　　从此加之以保养，再莫看那巫山雪。

　　病有所以然，须从此处去治

　　治病须治所以然，不治所以病不痊。我尝见些吐血症，风火一壅到头颠。

　　可惜时下小先生，凉药黑炒下锅煎。如此风火大已极，好如杯水救车燃。

　　无怪内热作成脓，时乎吐肉甚可怜。我独覆花合前胡，元参栀子一齐安。

　　再加白芍一二两，使他一剂热退还。但是脓血未尽净，加上漆灰合金莲。（莲子也。）

　　且用斑蝥与童便，肉桂三分引归元。但是正气未全复，不能红意尽净宣。

　　我思此病本从妇人得，不用妇人总不占。即用妇人恶露布，洗下浊水把药煎。

　　始吃一付便大愈，再吃一付把病剜。此即平地小人参，不可弃置粪堆边。

　　留此以为后学法，庶可痨病得生全。可知治病须要寻来历，不得来历总不占。

　　若是病症未能愈，还是思之未通仙。

　　吐血之症只宜清补而已，一见热药便吐

　　水火二司性命关，真阴失守甚是难。水即火之根，火即水之源。

　　真阴一失守，虚火往上翻。一见热药便倾吐，一见大补便不安。

　　所以一切吐血症，只宜凉心肾，只宜清肺肝。

　　惟有吐血色犯紫，热药时一餐。去了如此症，只用六味地黄单。

　　古人留下此汤头，实是济世之舟船。我说用大黄，用肉桂，也是不得有不然。

　　寒热止不住，不得不闯这一关。如果六味能止住，守住身体为最先。

　　不宜饮美酒，不宜近婵娟。惟当吃药时，不妨恶露水去煎。

　　一则能止血，二则能还元。试看一切呃逆症，与此最相关。

　　虽未近房室，亦是亏本原。不挽黄河水倒流，不能运转大周天。

　　三花怎聚顶，五气怎朝元？女人有此症，尚觉易周全。（女人血当家。）

　　男人血不足，治之实甚难。

　　吐血之症亦如此，（吐血之症亦是女人易治）故为尔等再传宣。

　　山中之药能壮筋骨，扶壮之人宜用

　　山中物件骨力坚，穿山跳涧它无难。人生软弱不能行，得了此味便立痊。

　　虎骨能硬猴骨软，软硬适宜最便便。鹿角属阳龟属阴，阴阳相济最娟娟。

　　花蛇乌蛇除阴湿，鹰爪羚羊能透穿。纵有补气补血药，不得此味总不坚。

　　我今敬劝司命者，必须《山经》读一篇。

　　水中之物能眠阳，虚痨之人宜用

　　水中之物能眠阳，虚痨之人宜细尝。蒲藕清脆真肥齿，菱（菱角）芡鸡头子淡堪润肠。

　　荸荠地梨（荸荠之类）共为粉，紫菜白菜并煮汤。

　　海马海狗能兴阳，恐恣游子之邪荡。海蛤海龙能滋肾，独助修士以行藏。

　　（年幼学士坏此症者不少。沙士炒焦为末，黄酒下，其功不在紫河车下。）

　　再吃龙骨以固本，再饮鳖头以垂囊。（沙土炒焦，黄酒下。庶息后起之相火。即反固有之元阳。）

　　海龙能补阴回阳

　　人有肾虚忽脱阴，浑身大汗似雨淋。我用海龙一两条，沙土炒焦为末匀。

　　黄酒烧滚凄下哈（冷服），须臾时节即回春。较之草头药万倍，其功不下海东参。

　　人说河车（紫河车）力更大，镇店集上何处寻？

　　不及此药容易得，且治遗精妙如神。

　　平地有二物，亦能眠阳

　　黑猪鞭子黑牛鞭，藏在丹房固下元。沙土炒焦研细末，酩酊一醉杏花天。（黑狗鞭亦然。）

　　养病歌

　　大病只宜治八分，治得八分好温存。虽有余波莫用汤，或丸或散最为良。

　　只吃二分善将养，全靠米面为主张。饮食不妨任所欲，或咸或淡不宜拘。

　　纵然适口莫浪食，只吃八分便已足。鸡鱼肉蛋莫轻尝，青菜稀粥养性王。

　　美酒美色休轻看，一若看时后悔难，病若好时莫贪眠，一贪眠时便流连。

　　病若好时莫妄动，一妄动时生毛病。病若好时莫妄餐，一妄餐时病淹缠。

　　病若好时莫生气，一生气时病难治。病若好时莫受风，一受风时病又生。

　　病若好时莫受寒，一受寒时病又添。头上有汗莫出门，身上无衣莫浪眠。

　　久病之人多虚热，生梨生藕时一骤。久病之人多好馋，美味美果时一餐。

　　蜻蜓点水不宜多，用得好时养太和。我说这话皆经过，养病之人细吟哦。

　　蠢子医卷三

　　阳夏龙之章绘堂甫手著

　　榆山朱明炤潜斋甫

　　襄邑施景舜虞琴甫

　　阎松墅济源甫

　　张三宝鼎实甫

　　郑汉东林春甫

　　侄孙溶川睛澜甫

　　杭州董志仁校刊

　　调气总歌

　　人有如此大躯壳，必有一气通橐龠。有时窒塞不能行，便如关口上关钥。

　　有一少妇气不接，实因寸口气壅遏。寸口上窜人不知，愈用补药愈塞着。

　　我用风药泻上焦，顿觉中气皆通和。试看百川长流水，那有一节忽干涸？

　　若有一节忽干涸，必是其中有阻遏。

　　我尝治这病，不是上焦去涤荡，便是下焦去疏凿。

　　一通关口便流利，那有一气接不着。至于大脱与大下，实该用补药。

　　此本人人所共知，何烦予言去聒聒？可知世上气不接，多是有阻遏。

　　如果脉上分清楚，只在应弦那一拨。况乎古来治气亦不少，原非片言所能约。

　　有用枳朴去荡涤，有用硝黄去疏凿。有用归芍去平肝，有用肥甘去扶弱。

　　有用五味去收敛，有用椒茴去引却。有用诸香去透发，有用美酒去斟酌。

　　有用升柴去提拔，有用金石去坠着。

　　此皆一切调治法，不仅参芪大补那一着。如泥参芪那一着，恐失人身之太和。

　　后学须要记心间，切勿置之于高阁。

　　丹溪治病以调气为先

　　丹溪治病有要诀，调气更比调血切。气血原来是一家，何为于气独昭雪？

　　百病皆自气中主，百病皆自气中掣。气于一身上下行，一有窒塞便横决。

　　其始皆因寒与食（热则流通，所以结火者甚少），窒塞久了便成热。（百病发热。皆由于壅郁，但有虚实之分。）

　　冲入右胁必挟痰（苍术、二陈多用），冲入左胁必结血。（桃仁、红花、生地、赤芍、白芍多用。）

　　结血之时金丹用，挟痰之时牛黄撤。冲入上焦头必懵，流入下焦便必热。

　　冲入上焦兼风治，流入下焦将水竭。我今已七十，始于医理皆洞澈。

　　气血虽然是一家，总要气上去调燮。今日谨告小后生，全在此处悟真诀。

　　治病以调气为主，即调血亦调血

　　中之气也，故以调气名之

　　论人气血原两停，一入治病分重轻。

　　无论病在气分宜调气，即在血分调气一样同。（调血中之气。）

　　试观圣人治天下，乾纲独振天下平。吕后武后虽临朝，亦借汉唐以为名。

　　可知阴阳大造理，无阳阴不化，无男女不行。

　　惟有阴虚阳亢症，养血滋阴亦有功。但是回头便须转，补养脾胃为正宗。

　　如泥养血滋阴药，必致人入九泉中。

　　（－滋阴之药虽期速效，多服则伤脾减食。）

　　（有必然者，但看饮食减少，急须温补脾胃，兼行气清金等药，方为得治。）

　　顺气调气下气有三法，惟下气为最难

　　顺气三法君须记，惟有下气最不易。下法不必定大黄，能到二便便是地。

　　到了二便气流通，诸药并此显神异。有了阳药气上行，有了阴药气下坠。

　　此处本是性命关，气不流通药如寄。

　　中气不通用牵牛（人有痴憨、健忘，宜用一工分），肾气不通斑蝥利。（用一二个。）

　　水火二司惟肉桂，十二经络巴霜备。（只用丝忽。）

　　不论虚实与寒火，略略加些便殊异。

　　还有多药与帮扶（宿砂、豆寇、大戟、山甲、小茴、川椒、轻粉、沉香、赤石），不及此味总为次。

　　好如邓艾渡阴平，从天直到地。好如韩信出陈仓，千里一时至。

　　此个方儿甚是好，不会耍来翻谓戏。

　　年老有积亦当攻伐

　　人有积聚滞当胸，勿谓年老不可攻。攻去积滞能饮食，不过十日便肌丰。

　　不然淹淹缠缠三两月，元气消烁终成凶。

　　我尝积聚略停胸，全不置之于意中。能饮能食复何害？到了两月寒热增。

　　即用大黄三四两，酒煮饮之立时轻。又用大黄三四两，酒煮饮之澈底清。

　　若是起头便荡涤，何至两月始决痈？幸是元气未消烁，犹得转败以为功。

