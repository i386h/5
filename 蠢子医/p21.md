<!-- { "loadSidebar": true } -->
　　细究此症真消息，始知脉窜上焦下焦空。虽然下焦宜用补，不泻上焦脉不行。

　　泻到下焦归本位，便无疼痛诸毛病。此真气运一大变，不常治此总朦胧。

　　疵症皆起于湿寒

　　疵气皆因湿与寒，湿寒作热痛不堪。不是湿气不下流，不是寒气它不顽。

　　顽住气血一大块，那有真火在其间？不用大热硬不消，不用大破气不旋。

　　不用除风它不散，不用去湿它不宽。再加升（升麻）柴（柴胡）往上提，再加温和透余寒。

　　清凉不妨少用些，引出湿热便能痊。以此治疵甚得法，不怕肿硬数十年。

　　治疝气方

　　吾尝见一疝症，当立一方，一药而愈。

　　疝气初起肾子坚，肉（肉桂）附（附子）吴莫加金丹。

　　青皮当归白芍药，椒（川椒）茴（西茴）故纸引归元。

　　三陈薏米并渗湿，二胡（前胡，柴胡）升麻提上颠。（病在下者取诸上。清气上升，浊气下降。）

　　辛（细辛本少阴药）芷（白芷）消肿黄柏带清热，斑蝥三个直下达阴关。

　　胆颤心寒症治法①

　　人有胆颤心寒之症，皆是湿毒痰涎为祟，治以白砒为最。

　　我治吐血症数天，忽得胆颤并心寒。知是痰涎为祟果，即用火炼降仙丹。

　　火炼降仙丹有名，不得治法总不占。必须白信如硫璃（白如硫璃明如玉），始堪以治内症。

　　若外症则不拘乎此矣，必须荞麦面裹园。荞麦面大治信毒，虽吃一分亦无碍。

　　必须烈火烧透亮，必须陈醋湿周全。打开信石用一两，明雄就得二两研。

　　共合一处为细末，便是凉水降仙丹。（用此药以凉水为引。）

　　每吃二厘便能愈，无不应手立时痊。如若吃时先相脉，脉上无火纯是寒。

　　或是二寸头上如麦屑，或是二寸头上如针尖。皆是湿寒怪怪症，此药下去稳如山。

　　如若脉上数有力，不必此药作舟船。试观京都甚重灵宝丹，亦是明雄和砒研。

　　但是修合甚得法，以治寒湿天下传。我制此药不及此，以治湿寒类疟子。

　　以治痰迷类风颠，无不一药而愈如刀剜。如若外治身上疼，只用生研入膏丹。

　　如若外治疮烂口，只合轻粉共枯矾。渗烂肉上微有痒意，即宜洗去，另上长药。

　　如若外治疥痕干，只合巴霜猪油煎。内治外治皆有力，毒症得此若遇仙，

　　若是脉症不清楚，不必将此置市前。

　　阴寒就是大毒物

　　我膀疼痛不能行，多少妙药全不灵。一用菩萨三十六金刚，一帖贴之便收功。

　　菩萨膏中多毒药，以毒攻毒毒便轻。我膀疼痛无甚毒，只因年老毛窍松。

　　试观李华①吊古文，堕指裂肤处处同。阴寒就是大毒物，那有一个悟当躬？

　　试思洞房花烛暖融融，犹有一二变成凶。阴风入骨寒入窍，谁能出此圈套中。

　　痛痒本于湿寒，非用热药、毒药亦不能了

　　凡是痛痒本湿寒，时候久了热不堪。治以清凉必不效，热药毒药宜对参。

　　常治小儿尿不得，肾痛肾痒不能堪。

　　内用肉（肉桂）附（附子）并斑（斑蝥）麻（蓖麻），外用醋麸共热砖。

　　又治小儿痒不堪，和血凉血全不占。外用轻粉和潮脑，内用硫黄与马前。

　　只消一付便能愈，那有痛痒不能安？有人好用太平药，一遇此症便茫然。

　　岂知圣人致治理，削平祸乱最为先。

　　湿热创治法

　　惟有一妇病难疗，心中痛痒不能招。兼之玉门起燎泡，小水不下肿不消。

　　我用苦参七八两，只消一付除根苗。此是湿热创治法，混入恶毒便失调。

　　治湿寒法

　　水银、银珠，本治杨梅之要药。凡治湿寒热结，必须以此为例。

　　欲用毒药有真诠，不得真诠莫妄谈。果能用之真的当，不用渣滓只用烟。

　　水银银珠并黄丹，安息香合麝片烟。清晨嗽口吸四袋，连吃四天便清宣。（皆如此吃。）

　　内不伤脏腑，外把病立剜。（疮症三天便结痂。）

　　不过身上微含懒，不过口中痛流涎。昼里忌盐七天整，夜里衔枚始能安。

　　任是杨梅天大毒，一见此药便豁然。（方详四卷外科门。此毒能治，他毒不用说矣。）

　　以治湿寒老疟子，以治湿寒吐水粘。

　　以治湿寒起疙瘩，脖项肿硬，坚如铁石。

　　以治湿寒死眼前。一切痰厥，状类羊羔风。

　　此药燥烈无与比，抉住根子把病剜。看似大毒服不得，清烟一过便了然。

　　纵有天师再临凡，亦必谓此为飞丹。（此药可名飞仙丹。）

　　试观菩萨仅有三十六金刚，仅有毒药不可餐。

　　甘遂动数两（二两生用，）巴豆恒数钱。（八钱生研）。

　　川乌草乌（各一两生用）皆能用，蝎子（七钱）蜈蚣（十条）紧相连。

　　芫花（七钱）大戟（八钱）一齐入，陀僧（四两）木鳖（一两）共细研。

　　只缘用之真的当，况且过火入油煎。

　　吾辈脉理果通达，即不过火亦能餐。凡此皆是湿寒生暗毒，杂入群药最便便。

　　我尝用些三生引，以治滑泻甚安然。只缘杂入群药有包罗，正可与此相对参。

　　莫谓毒药甚可骇，毒症须得毒药剜。试观古来治国亦如此，用贼擒贼把边安。

　　以毒攻毒甚是好，壮士长歌入汉关。

　　湿寒杂疾宜用雷火，再进丸药

　　湿寒杂疾脉无神，淹淹缠缠入鬼林。纵有名药不见效，不如先进雷火洗几巡。

　　此症尽是湿寒水，脾胃败极饭不亲。惟宜干酒去点着，洗了前心洗后心。

　　洗至数巡身变热，一回便得酒一斤。天天洗了天天搬，后心更比前心亲。

　　前心多骨搬不住，后心脊骨两边寻。上至颈项下尾闾，罐罐比接罐罐匀。

　　一切湿寒尽拔出，再用丸药便回春。宜补相火宜健脾，茶汤茶水少入唇。

　　如此连日用洗法，不怕二竖与为邻。

　　治酒病有先热后寒之分

　　醉汉心里乱翻花，好似马前饲暮鸦。初得之时皆湿热，必须清凉泻胃家。（哕呕可证。）

　　山查干葛宜多用，以其能解酒味嘉。时候久了便成寒，再用此药必不占。

　　必须川乌草乌散脾湿，（憎寒可证，）必须肉（肉桂）附（附子）吴萸暖命元。（肚痛可证。）

　　间有五内虚寒甚，参（党参）术（白术）苓（云苓）半（半夏）宜多餐。

　　亦有乌梅成两用，以其收敛带平肝。此皆治酒之要药，前后脉理要细参。

　　（初时皆热，久了便寒。凡症类然，而酒尤甚焉者。）

　　治沉寒必须重加透澈药始得

　　治病总要去透澈，一不透澈便隔越。于今四月日犹蚀，于今五月天不热。

　　尽皆阴寒为病疾，不见阳和便臲靰。或是抑郁成痿痹，或是肿硬暗结血。

　　必须苍术麻黄之温散，必须干姜独活之燥烈。

　　必须川乌草乌之峻发，必须肉桂吴萸之辛热。

　　必须马前乌蛇之利窍，必须山甲全蝎之洞穴。

　　内用葱酒和药煎，外炒黑豆将皮贴。

　　如再阴寒透不出，再加金丹为妙决。

　　我尝治此千千万，无不阳春化积雪。

　　蠢子医卷四

　　阳夏龙之章绘堂甫手著

　　榆山朱明照潜斋甫

　　袜陵杨凌阁仲唐甫

　　阳夏毛世型特立甫

　　襄邑施景舜虞琴甫

　　阎松墅济源甫

　　杭州董志仁校刊

　　妇人之病多于男子

　　吾言上焦之病多是火，妇人更比男子多。男子在外多自适，妇人在内受折磨。

　　自不安命多怨人，致生上焦诸病疴。况有寡妇妾妇之不同，终年抑郁更是多。

　　邪鬼淫狐乘此入，不知不觉渡银河。渡得银河生垒块（谚云鬼胎），胸隔不利有么魔。

　　窜入上焦皆是火，实因肾寒暗起波。（肾经寒，真火不居其位，邪火得以妄动。）

　　亦有少妇少男恣淫亵，下焦阴寒真气缺。虚火上冲生喉痈，顷刻之时把命折。

　　初得之时宜嚼桂，引火归元便洞澈。亦有寒间上下壅，汤水不下药不容。

　　只用巴霜郁（郁金）砂（朱砂）丸，咽入胸隔气便通。

　　若要此症永不犯，金匾肾气（肾气丸）乐融融。

　　肉（肉桂）附（附子）八味亦通神，直拔病根何处容？

　　寻究根源皆因肾之精，与心牵连上下通。上下通时便无病，上下不通百病生。

　　其初皆因肾经寒真火不安其位，虚火得以妄动，虚火无根往上冲。

　　有用连桂暗交接（肉桂、黄连能交心肾于顷刻），杂入群药妙化工。

　　可知世上呃逆贯当胸，皆因此处无是公。

　　可知世上症瘕经不调，皆因此处无根苗。

　　可知世上虚劳与遗精，皆因此处无真踪。（这些病，皆因心肾不交。）

　　今人但治上焦大，不通肾元总无功。

　　因悟尝治少妇气上壅，喉间塞绵难为情。

　　六脉沉迟不见大，惟有申指申节时一冲。

　　即用清扬清上大（清扬之药，上定头目），少加肉（肉桂）附（附子）往下通。

　　多少名医不能疗，惟用此剂始收功。

　　又尝治一少年脉类此，亦用此药上下通。上下通时便无病，何用攻打胡乱行？

　　又有少妇少男哑喉咙，又多清火把命倾。若能时时温下焦，量加发散便有功。

　　又尝治一中年肾不交，通宵不寐数十朝。只用清空十数两，酒芍多加把肝调。

　　（平肝以安土，中焦便无阻滞。）

　　肉（肉桂）附（附子）虽少亦将军，暗把真阳海底招。

　　虽未深明《大易》理，实合阴阳交媾那一爻。可知诸病皆因气不通，治得上下有神功。

　　吾尝治病治上下，上下一贯妙无穷。

　　试观世上修炼用醍醐，闭任（任脉）开督（督脉）有工夫。

　　督脉一开上下转，好似人间大辘轳。治病若能用此法，虽入死地病犹苏。

　　治病男女皆同，只有胎前产后之分

　　冶病男女一样同，气血二字要分清。男子若害血分症，调剂血分与女同。

　　女子若害气分症，调剂气分与男同。惟有胎前与产后，较之男子倍兢兢。

　　胎前虽有攻伐药，保胎时时在意中。产后虽加大补药，恶露总要细细通。

　　所以桃仁与红花，付付用之恒有功。（亦有不用桃仁、红花者，不过十中之一耳。）

　　我尝作有产后诗，不妨闲时诵一通。多少杂症从此出，以治男儿妙化工。

　　妇人之病皆由左尺凝滞

　　女人之病皆在肝，气血往来出此间。其实皆从左尺起，男女交接是病源。

　　此中之脉（左肾之脉）通心胞，一切之病因受寒。

　　受了阴寒便凝滞，相火即速往上窜。（其根是寒，见症皆大。）

