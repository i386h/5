<!-- { "loadSidebar": true } -->
　　下焦愈寒愈结实，上焦愈窜愈不安。头懵头晕从此起，心疼心颤从此兼。

　　初时心脉如扁豆，结久便成小皮钱。

　　见了此症即破心（非破大不下），郁金菖蒲与酒连。

　　凌花（凌宵花）茜草一齐用，桃仁红花青皮宣。

　　肉桂川膝（牛膝）少用些，归（当归）地（地黄）芎（川芎）芍（白芍）恒带餐。

　　况是女子气不息，每多借此窜肺间。喉疼胸满不能食，右寸脉实是病端。

　　诸如火症从上见，其实皆因左尺受阴寒。我治此症千千万，清凉上焦暖命元。

　　前胡枳实带治气，总于左尺细钻研。钻透左尺便无病，金丹暗暗作锋前。

　　男子虚痨多似此，亦因交接受阴寒。（男子破药差少。）

　　治法恒与女相类，此真人命之大关。关头出入要谨慎，一不谨慎是祸端。

　　多少人命尽丧此，何不清净作神仙？（清心寡欲便无此病矣。）

　　痰滞胸膈便不生育

　　人生知他生嗄病，纵有神仙亦难定。有一壮妇二十余，不生不育把命听。

　　意必症瘕滞经络儿，闭著子宫作蹭蹬。谁别寸关二部胶似钱，好如米饭糊个净。

　　下部脉和若常人，两个手脖尽肿硬。

　　知是痰气塞满胸，即将杏仁芥子苍（苍术）半（半夏）用。

　　葶苈射干清肺热，桔梗蒌霜前胡并。

　　六一牛黄（二散并用）亦当家，川贝川朴先导送。

　　导出痰涎进金丹，和入汤药清余剩。

　　只服两付便能愈，后再调经把子种。

　　经脉之病皆从肝经起，而调经之法不专在此也

　　人言调经只在肝，何必六经共周旋。或补气而温肝，或破气而行肝。

　　岂知一经有病经经病，那有一经不牵连如果此病滞在表，便可伤寒一样看。

　　如果此病滞在里，便可杂症一样看。必须上下常周流，必须表里尽贯穿；

　　方能运转大遇天，始得此病皆安然。不然舍了六经全不治，即此一经亦难痊。

　　不观世上用坐药，不知多少上贼船。不观世上用打药，不知多少入阴间。

　　只知泥住一经治，岂知这经也从那经宣。不能六经皆治着，焉能稳坐钓鱼船

　　试再放眼一去观，那有一病无牵连今有咳嗽者，岂能泥住肺经看

　　今有吐血者，岂能泥住心经看今有遗泄者，岂可泥住肾经看

　　泥住一经去调理，六经必有所不安。六经有不安，即此一经亦难痊。

　　凡是治病者，必须细细参，那有不可作对观

　　任是百样病，皆要运转大周天。今之悬壶者，往往分门别户往下传。

　　皆因脉理不精通，只知泥住治一边。岂知寒热虚实皆有脉，温凉补泻各有单。

　　只要指下一着实，何往不可运转大周天看似偏住治一边，不过以此为主权。

　　那有一经治不到，那有一经不周旋

　　吾今得为后学言，以见治病有真诠。如但泥住治一边，何不海上问张骞

　　银河上下常周转，亦是教人运周天。

　　胎病交加，只要治病，不必安胎，病去胎自安耳

　　胎病交加甚悬难，即老名医亦难参。如果有病速治病，按病下药无弊端。

　　大病生死在眼前，病若能去胎自安。我尝治一少妇病，骨瘦如柴饭亦难。

　　已经数医不能疗，即加大破将病捐。吃至两付能饮食，寒热往来渐渐蠲。

　　伊家贫甚难用药，即服加料紫金丹。（皆是破药，兼有巴豆。）

　　朝食一分暮一分，服至月余病皆痊。病到痊时药即止，未至两月即分娩。

　　生下一儿甚健旺，于今已有四五年。

　　又遇孕妇本是火，盲医只顾补肾元。补至三付噫不止，茶水不进甚是难。

　　我用六一（六一散）牛黄散（二散并用，以牛黄散中有巴豆霜也，）饮至一付便回旋。

　　旋至粪门腹甚疼，即往厕上蹲缸边。衣带裤子甫解毕，好似急流并涌泉。

　　一窜窜有一丈余，臭水下尽便安然。其夫为我言甚明，我言眠食如故胎自安。

　　有故无殒本《素问》，只要眼明手快急上前。去了病时药即止，即此便是安胎元。

　　何必更读产前赋，何必更用益母丸巴豆伤胎之要药，我尝用之以安胎。

　　非能安胎也，只要病愈即止耳。事到无可奈何之时，有不得不然者。

　　治孕妇前后不同

　　孕妇有病治最难，一身精气注胎间。胎间一注身便懒，淹淹缠缠似受寒。

　　皮毛淅淅生暗冷，筋骨憔悴时含酸。虽然做活没有力，一见茶饭便不欢。

　　心之所爱食不足，心之所恶只贪眠。一诊左尺血旺甚，似乎凝滞结腹间。（若要治此症，活血为最先。）

　　羌（羌活）芥（荆芥）辛（细辛）芷（白芷）宜多用，调理肝气是正端。

　　加上宿砂与蔻仁，内里温暖外皮宣。此是三月正治法，如过百日便不然。

　　过了百日能运转，往往有火致不安。稍有凝滞便烦躁，稍有错落痛不堪。

　　黄芩枝子并白芍，陈皮焦术养胎元。真有大火亦用泻，泻了湿热病自安。

　　善能自保即保胎，一切姜芥宜少餐。不宜过劳与过逸，凉血顺气为大关。

　　果能胎教如周王，便是女中自在仙。

　　孕妇脉结下部为凭

　　妇人怀孕知最难，多少名医费周旋。有言肝经和缓便有孕，有言尺部动数是真端。

　　有言妇人气粗为凭据，有言颧骨色嫩为正诠。虽然所说各有理，全无定见在眼前。

　　我说胎是一围真气血，必将重坠往下传。坠入尺部结疙瘩，便是胎孕真的端。

　　有言左边是闺女，有言右边是孩男。我说男女皆是血成就，必于左尺细细研；

　　但是下焦火甚亦如此，还要诸说参一参。

　　孕妇禁忌有宜遵者，有不宜遵者

　　妇人受孕血必凝，血既凝兮气不行。气不行兮风上涌，风上涌兮火纵横。

　　但看左尺生疙瘩，两颧骨上微带红。即是产前风露头，不用凉破必不中。

　　乘此气血正旺时，须要放开大眼睛。切莫效那噢咻小先生，守住禁忌吓主翁。

　　如果按脉去调理，那有病症不可通？病若通时药即止，反与补益大有功。

　　有故无殒本《素问》，岂可一味去牢笼？我愿诊脉治病者，先须目下决死生。

　　如果气血无可为，不妨妊娠歌一通。

　　治孕妇不必多忌讳

　　病初起，气血正旺，如此治一药可愈，若迟久亦不可用

　　我治孕妇年二三，不饮不食但欲眠。我一诊脉脉不动，只有中气上头颠。

　　知是风寒紧束住，大用风药（苍术、麻黄、羌活、独活之类）加金丹。（内有伤胎药。）

　　干姜附子亦透发，全不照顾养胎元。一付两付病即愈，病一愈时胎自安。

　　又尝治些吐血症，只看得时真病根。或用解表或攻里，抉住根子把病剜。

　　若是用药多忌讳，再吃多药亦不占。何如乘此气血正旺时，当头一棒便回旋

　　如此孕症与血症，是医皆知病淹缠。若果起初如此治，何至病久不能安

　　产前风症甚多治法以此为例

　　产前不安多是风，浑身酸懒浑身疼。上下尽是湿寒水，那有一时得春容

　　必须伏虎丹透发，必须琥珀散（方见后）邪祟门冲融。

　　风药一齐涌上前，不得大汗总不中。

　　虽说此药似伤胎（伏虎丹中有蝎子、蜈蚣之类，琥珀散中有良姜、干葛之类），风药驾驭俱凌空。

　　（风药驾驭则毒从外解，力不内攻。吾治产前一切症，往往用此法。）

　　况有术（白术）苓（茯苓）杏（杏附）砂（砂仁）相保护，况有椒（川椒）茴（小茴）故纸交和衷。

　　纵有药不平，得此亦安宁。大大罐子得一个，搬住风头使下行。

　　一切风气尽下来，那有外至风不松？（此风内生者多，外至者少。）

　　人说此病不易治，依吾此方立时轻。

　　伏虎丹方

　　伏虎丹即紫金丹，去了巴霜带理肝，一切凝滞不易治，浮云一扫见青天。

　　治产前风一则，并寒痰堕胎一则

　　产前风症气顶心，艾叶一团值千金。（三两，用醋炒。）

　　再将黄芩炒焦黑，引入血分妙入神。更有产前欲堕胎不禁，皆因寒痰胞内侵。

　　必欲生耆加官桂，蒲黄灵脂（此味炒用）即回春。

　　产前风治法

　　产前风症多是热，不是结气便结血。气一结住不流通，血一结住便横决。

　　大搐大颤无奈何，翻三倒四痛欲绝。我用汤药她难食，只用丸散一付截。

　　即用金石一两余（自然铜、避阳砂、青礞石之类，三味能凉血下气，且是金能克木之意），和入红糖使立啜。

　　再饮葱汤一大碗，汗出如雨甚熨贴。我尝用此治怪症，不料治此甚合节。

　　有用二芍（赤芍、白芍）与生地，醋军柴胡使凉血。

　　有用火罐搬玉门，立拔内风使外撤。

　　虽皆治风甚有理，不及此方为妙诀。我故录之以示人，好如红炉一点雪。

　　催生用发散是创格

　　临时治病恰相合，无不应手立时瘥。有一产妇将产时，大搐大颤无奈何。

　　只因前年如此致横生，请我立时去下药。我一诊脉是风寒，二关如钱滞经络。

　　即用荆（荆芥）防（防风）苍（苍术）麻（麻黄）去解表，益母独活芎（川芎）归（当归）多。

　　吃下病止即生儿，并无一味异样药。他教我打我不打，诊脉解表是正着。

　　隆冬产生大宜发散

　　妇人产生甚是难，隆冬皆因受冈寒。受了风寒气上壅，气上壅兮血不宜。

　　不是大搐便大颤，母子二人俱不安。筋亦往上就，脉亦往上牵。

　　风寒拘束甚窄狭，那有余力颠倒颠？不是横生便倒产，一失机宜难又难。

　　吾尝隆冬治一人，一经发散便安然。又迟数日治一人，一用发散便生还。

　　可知治病须要顺时令，隆冬发散最为先。

　　（治病顺时令，百病皆然。隆冬宜发散，盛夏宜清散，盖可知之矣。）

　　岂可泥住佛手散，而忘发散之大端

　　产后见饭烦恼宜用热补虚弱人恼食皆宜如此治

　　产后满月数十天，别无他病之可言。一见饭食别烦恼，时时哕噫不能捐。

　　我一诊脉是湿寒，已竟作热应指边。但是假热不必治，只用热补暖命元。

　　苍术宿砂去利气，二陈故纸一齐添。

　　且加白术去健脾，肉（肉桂）附（附子）姜（黑姜）萸（吴萸）紧接连。

　　因她产后尚未远，且是气色未澄鲜。一切凉药概不用，仝凭热补为主权。

　　产妇气色宜惨淡

　　产妇气色宜惨淡，方是产妇本来面。

　　有一产妇十余日，气色如故色光粲。（即此而观，便是实症证见。）

