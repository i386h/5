<!-- { "loadSidebar": true } -->
　　颧骨不红唇不紫，已吃数药效不见。我一诊脉无大滞，只是寒热不能饭。

　　我问恶露有也无？她言数日已曾断。即用生化生化汤（方见后）重桃仁，明日仍然病不散。

　　更加桃仁一两余，始克安眠达晚旦。可知产后恶露最当家，纵是强壮色必变。

　　我治此病只因色不合，大加桃仁真有见。

　　产后风治法

　　产后风症皆是寒，气血亏损恶露顽。虚热上冲连心肺，大搐大颤若倒悬。

　　治宜生化汤一付，重用桃（桃仁）红（红花）入桂（桂枝）研。

　　术（白术）苓（茯苓）羌（羌活）芥（芥穗炒）看所加，总要温补为正端。

　　阴风入骨寒入窍，二症（指胎前胎后）相判若天渊。

　　产前风症亦由寒起，今已变成热矣。只以热论，以气血充盈故也。

　　产后风症亦由寒起，虽然发热皆是虚热。仍以寒论，以气血亏损故也。

　　产后风症宜用厉剂以胜之

　　产后风症甚是难，不得厉剂必不占。芥穗三两不为多，桃仁两半细细哈。

　　生化汤（协参苓散）半夏不可少，凌花艾叶皆能管。

　　如有邪症素相附（痰症类邪），琥珀三钱（琥珀散）透入骨。

　　此症出来热冲心，肉桂虽少亦为君。（天冬、麦冬皆可加。）

　　能引虚热往下行，童便煎药定在中。（小儿尿得一两碗。）

　　风气皆从毛窍出，手心一润便止住。（绵衣掣去，不使多汗，汗多为灾。）

　　只要恶露能下来，便无产后一切灾。

　　治产后搐风一则

　　产后口歪并眼斜，生芪四两驱阴霾。

　　芎（川芎）归（当归）桃（桃仁）红（红花）皆重用，芥穗炒黑使能谐。

　　此皆阴风入窍里，治血一旺乐无涯。

　　产后风症宜出汗，与寻常伤寒、伤风无二理，不必以方中用白芍为疑

　　产后风症甚是难，不用风药去出汗，她必不安然；

　　多用风药去出汗，她亦不安然。产后养血为正端，一有过汗必不安。

　　此本古人之所戒，后人宜守无变迁。但是出汗正好甚是难，往往以此致祸端。

　　我谓治此症，必得有真传。不间出汗之多寡，只以手心津润为主权。

　　手心不润宜出汗，手心一润便止焉。热汤热水宜少饮，铺盖衣被宜用单。

　　此是出汗真妙诀，后人宜守无变迁。但观产后出汗理，已悟一切出汗端。

　　不论伤寒与伤风，只以手心津润为主权。手心不润宜出汗，手心一润便止焉。

　　不必白芍为话柄，只以手心津润为大关。虽说伤风寒较浅，较之产后之人强万千。

　　彼以手心为凭据，此以手心为证见。手心原与心相应，心里一透即止焉。

　　内里一透即止住，总无出汗之过端。吾立此说以解后学之迷惑，敢与仲景有二三。

　　此亦治风之妙诀，庶乎治寒有取焉。

　　桂枝汤亦是表汗之药，不过较麻黄汤为少轻耳。

　　只因方内有白芍一味，遂致蒙医心中恍惚，毫无主见。

　　因立此方以解后学之迷。庶乎表汗有真传，而仲景立方之苦心，亦洞若日月矣。

　　何必反复辨难，动至千有余言哉自记。

　　《产后指南》歌括十八苜子

　　《产后指南》，沈邱赵衣旗先生所作也。

　　予因为歌括十八首，以便童蒙云尔。以治产后可，以治杂症无有不可。

　　神而明之，存乎其人。·

　　产后之症有三端，一风二虚三日寒。

　　虽日病症有三端，要以虚字为主杈。

　　论治产后有三端，补气养血温中尽其传。

　　虽日治法有三端，仍以虚字为主权。

　　但是虚字有不同，不得虚字一样看。

　　虚中不足要补益，虚中有余宜破兼。

　　看似纷纷有三端，总以二治为大关。

　　赵氏分开两条路，实是产后之金丹。

　　我恐蒙医多不识，故为歌括以终篇。

　　产后之症，何以无有不虚者因下血多，故虚。

　　惟虚，故风易入，寒易侵。所以病症以三端包之，治法亦以三端包之。

　　而虚中不足，虚中有余，尤为产后之大要紧处。

　　以下十八首，皆本此数句之意以推广之耳。

　　侄孙溶川谨识。

　　虚中不足，虚中有余证见

　　论治产后便不同，只有大补是正宗。（党参、白术补气，当归、地黄补血。）

　　虽然大补要分明，确有二法不可更。

　　虚中不足要大补（补气补血），虚中有余略带攻。（桃仁、红花少不了。）

　　再问恶露下不下，（恶露下可以纯补），恶露不下便要带破。（胸有定见药有凭。）

　　三急三冲证见

　　三急是虚中不足，三冲是虚中有余

　　欲知三急三冲症，入眼看时要分明。

　　一急呕吐（款冬、紫菀、百合、五味）少不了，

　　二急泄泻（肉豆蔻、山药、宿砂）少不了，

　　三急（多汗五味、麦冬、枣仁）少不了皮毛松。

　　大约三急面色白，温敛温涩加补中。（加入补气补血之中。）

　　一冲冲肺咳嗽气喘（加葶苈、蒌霜），

　　二冲心不省人事（加郁金、菖蒲），

　　三冲冲胃（干呕或吐，宿砂、小茴）气盈胸。

　　大约三冲面色红（颧骨紫，嘴唇红皆是），

　　温和（益母、香附少不了）温破（桃仁、红花、赤芍少不了）加补中。（加入补气补血中）

　　产后小腹疼，六脉强硬，沉取则无，

　　此虚中寒也，宜补气养血温中

　　产后脉硬小腹疼寒也，沉取则无寒在中。（虚也。）

　　补气参（党参）耆（黄耆）血归（当归）地（熟地黄），故纸肉桂陈皮通。

　　香附益母红花草，温中下气乐融融。

　　产后溏泄宜补气涩肠

　　产后溏泄宜补涩，参（党参）芪（黄芪）术（白术）苓（茯苓）山药谐。

　　肉蔻（肉豆蔻）芡实皆大补，归（当归土炒）地（地黄姜炒）甘草立时回。

　　产后去血过多，内外大热，外症色白，宜补血生水以制火

　　产后大热去血多，归（当归）地（地黄）为君炙芪合。

　　五味麦冬（能生水）陈皮草（甘草），酒合童便一气哈。

　　产后口吐清水，腹内疼痛，宜补气温中兼调气

　　产后吐水腹内疼，术（白术）苓（茯苓）炙芪肉桂增。

　　吴萸（入肝）故纸（入命门）合香附（和肝），陈皮（和脾顺气）熟地姜炒蒸。

　　脱花煎治胞衣来迟

　　胞衣来迟脱花煎，芎归（活血）肉桂（破血）牛膝（下坠）添。

　　车前引下芒硝力，虚加人参热童便。

　　生化汤能去旧生新，诚产后要药

　　去旧生新生化汤，芎归（川芎、当归活血）桃仁破血并黑姜。（入经散寒。）

　　产后无病亦须服，甘草童便真妙方。

　　加味芎归汤善能催生，兼治产后诸症

　　芎（川芎）归（当归）肉桂善催生，加上龟板更觉精。

　　如治产后血晕症，减去龟板芥穗（酒炒黑）烹。

　　产后宜忌

　　产后切忌汗吐下，补血补气是正法。

　　夹寒方益姜（黑姜）与桂（肉桂）（误用，必致烦躁发喘），

　　虚热黄芪（退热）归地（当归、熟地黄生水制火）加。

　　加味四物汤

　　归（当归）地（地黄）川芎并赤芍（破血），益母红花菖蒲（开窍）多。

　　瘀血上攻颠狂甚，姜汁（化痰）童便（引火下行）可对哈。

　　（七日内不用白芍，十一日内不用赤芍。）

　　加味四君子汤治产后伤食，外症胀闷

　　参（党参）术（白术）苓（茯苓）草（甘草）治虚胀，神曲山查有大功。

　　产后伤食宜用此，切忌硝（芒硝）黄（大黄）用力通。

　　气虚者益其气

　　产后血虚面唇白，内外不热头眼黑。

　　此是血脱须益气，黄芪（炙用益气升血）为君归（当归）地（地黄）接。

　　产后诸症，只以治产后为主

　　产后疟痢并疮疡，只用产后大补方。（疟、痢、疮疡，药间加一二味亦不妨。）

　　不必额外生枝节，恐伤根本变非常。（一伤气血，便有非常之变。）

　　产后痘疹治不同，总宜温补气融融。若用平时攻伐药，气血不足难立功。

　　产后口疮与血崩，眼昏鼻衄并耳聋。皆是血虚有假热，补气养血尿（童便）一钟。

　　产后脉与寻常不同

　　产后实大脉弦急，寸口涩疾更难医。

　　不若沉取脉虚无，外强外数反是吉。

　　浮中沉取脉有力，张先卅载始一及。

　　必然如此用凉药，实属产后人家希。

　　（产后用凉药，百无一效。产后用温药，十效八九。）

　　以上十八首，依《产后指南》而作也。

　　月间疾宜从月内治，满了月便宜用丸药，莫用汤。俟她壮实，一药而愈

　　凡是治病有真诠，不得真诠治枉然。有一妇人月间疾已久，又逢月子疾大翻。

　　我用生化（生化汤）重桃仁，连吃两付病大安。过了几日又发作，连吃两付又大安。

　　但是恶露未尽净，她已止住我药单。过了几日满了月，肚里疼痛又不安。

　　四外请医用打药，连吃数付败脾元。（脾元一败，纵是好药亦不见效。）

　　骨瘦如柴不能动，又请我去把病看。我言此等病儿宜从月内治，连吃数付把病剜。

　　恶露未尽月已满，好和贼在内里把门关。再用药饵病不出，实较月内分外难。

　　我言此宜温补去调气，止住疼痛病自安。（凡是四损症，止宜温补调气。）

　　汤药多了妨饮食，不如山（山甲）麝丸成丸。

　　加上肉桂并斑蝥，日食三分便安然。俟她日后身壮实，不用多药病自痊。（到经动时用药更好。）

　　凡是久病如此治（不论嗄病），只宜丸药细细餐。俟她壮实再用药，一付两付把病剜。

　　我故留此以为后学法，久病切莫如此败脾元。

　　汤药多用，大败脾元，况用药又不当乎！

　　治湿寒作热杂疾

　　妇人月间疾甚难，时候久了百病缠。口中重舌生疙瘩，红红紫紫左右含。

　　肚里有块时作泻，身上不住热与寒。才说治上火，下边不能安。

　　才说治下寒，上边不能安。不如上下分开治，使她内外两不粘。

　　外用小米水漱口，青布蘸蜜拭口粘。口里白皮尽去净，使她口含冰荷丸。

　　（冰糖、白糖、核桃仁、薄荷叶，醋糊为丸。）

　　再用蒸酒去点着，前心洗了后心湔。前心后心皆洗透（内里热则透知），再用火罐前后搬。

　　前心多骨搬里少，后心脊骨两边连。见了紫点用针挑微透，罐罐搬了罐罐搬。

　　风凰台上贴皮穿（摄起皮，十字穿），搬出血来气周旋。

