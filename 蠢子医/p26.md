<!-- { "loadSidebar": true } -->
　　总因脾上虚弱甚，不能运精入双轮。

　　（人身以脾胃为主，五脏皆禀气于脾。脾气一虚，五脏失守，不能运精入目矣。）

　　多方瞩参（党参）芪（黄芪）减连柏（黄连、黄柏恐有损于脾胃），略益命火便还真。

　　（补火以生土，此是仆所添。）

　　更有冷泪不止目昏花，川椒枯草一齐加。一切清凉概不用，温暖元气止淫邪。

　　（肾虚故也。宜温暖元气以引湿邪下行。此二句是仆所加。）

　　更有翳障白云目内侵，皆因元府郁不伸。（此说出自刘河间。）

　　热用黄连（能解热郁）湿川椒（能解湿郁），经用羌活（能解经络二郁）血归身。(能解肝经。)

　　蝉蜕蛇蜕与木贼，一切郁解便入神。

　　亦有增补气血目便明，元府充盛脉流通。(出自李东垣、朱丹溪。)

　　通则明，明则公，二说变化不能穷。再将脉理参一参，二说互用方有功。

　　任他世上看眼多模糊，我要寻个脉理为主翁。

　　世上看眼不看脉。只把眼药往上开。何如气血诊明白，寒热虚实依法裁。

　　再加眼药三两味，虽不恰合无大乖。

　　眼科五诀

　　吾素不精眼科。然治病已久，知目疾却有五种毛病。

　　即以五种药治之，无有不效。故录之以为蒙医训。

　　一透窍：人有九窍，目居其一。忽而合缝不开，以此窍不透故也。故选透窍药数品，以为治目之式。

　　人之一身有九窍，营卫周流真气到。(真气一到则无病矣。)

　　眼为精明穴甚深，窒塞不通甚可笑。眵糊糊眼泪盈腮，谁为拨开见斜照？

　　麝香冰片为通神（至香至臭之药皆能透窍），竹沥竹黄皆精妙。（二药能利窍明目。）

　　痒用白芒（治目痒泪出）泪细辛（治风眼泪下），菁子（蔓菁子治风泪下流）泽兰（治目疼）川椒（治目痒）要。

　　远志菖蒲（皆通九窍）柏子仁（香能入目），辛夷（能通九窍）桔梗（宽胸利气）并人尿。（引诸药而通窍。）

　　却说芥汁与广椒，咀嚼口中亦利窍。

　　二除风：人有风邪，上先受之。忽而眼皮下垂，是有风之验也。故选除风药数品，以为治目之式。

　　眼属肝经多是风，脉透中指往上冲。热风上爪宜清散。寒风不上冲，但头晕、头疼而已，宜温散。

　　荆（荆芥）防（防风）（散头上滞气）二胡（前胡降下，柴胡发散）并二活（羌活理游风，独活理伏风）（此句治外风），

　　白附大麻僵蚕同。（此句治内风。）覆花薄荷（二味清头目虚火）亦兼用，若用引子酒与葱。

　　三清热：目居清高之地，本坎一之精。今忽发热，是水火不相济也。故选清空数品，以为治目之式。

　　二目通红多是热，须要凉气与凉血。

　　三黄汤中（黄柏、黄芩、黄连皆能明目）加栀子（治目赤），木通泽泻（皆能明目）车前设。（去目障。）

　　青葙决明龙胆草（三味去肝经风热，兼治胬肉。），明粉（消肿明目）蒙花（治目赤）芦荟（清肝肾热而明目）切。

　　若是假热紫滞现，肉（肉桂治目赤）附引下温散说。

　　（胬肉紫色是风寒凝滞，宜用温散。加上肉桂、附子，便能引火归元。）

　　四定痛：疼犯上焦为逆。况目居群阳之首，而可疼痛不止乎？故选定痛药数品，以为治目之式。

　　二目珠子忽大疼，乳（乳香能和血明目）没（没药）去油和蔓青（蔓菁子能明目）。

　　加上三七（治目赤）辛夷花（通九窍而明目），苍耳（治头疼）蒺藜（破恶血）与夜明（夜明砂能攻血积）。

　　再看寒热虚实症，元胡香附（皆治疼）一样同。惟有大补精髓药，大病大年始称情。

　　（眼疾不轻用大补药，惟大病大年之人始一用之。则用大补者亦鲜矣。虽与它症相同，实不相同也。）

　　五去翳：眼者，人之日月也。恒贞明不息，今忽视而不见，是有物以隔之也。故选去翳药数品，以为治目之式。

　　目症多端要去翳，去得翳时方无蔽。

　　二蜕（蛇蜕、蝉蜕皆能退翳）变化二贼（木贼、乌贼皆能退翳）磨，琥珀珍珠（琥珀能磨翳，珍珠能退翳，二味得金水之精）细细磋。

　　谷精（能退翳）菊花（得金水之精）茶叶未（清利头目），磁石（入肾而生水）朱砂（入肝而养血）甘石（炉甘石能去翳）多。

　　郁仁（治不眠）蕤仁（治目肿而虚）养目神，硼砂硇砂（治翳肉兼能去翳）可对哈。

　　散大（瞳子散大）五味（能收神治台虚）熊胆清（专能清目热），

　　覆盆枸杞兔丝（三味皆补肾经之虚精）款冬（润肺）羚羊屑（羚羊角专清肝热），金水神品信能通。

　　眼药加减真法

　　泥片元寸硼砂甘（炉甘石），加减眼药在其间。（以上是本方。看症加减。）

　　热加熊胆疼乳（乳香）没（没药），红肿朱砂血竭攒。云翳鹰粪鸟羽炒，琥珀建磁蕤仁丹（黄丹）。

　　风泪枯矾轻粉入，倒毛石燕马前摊。惟有铜青属烂眼，依方下药个个安。

　　老年赢弱之眼亦有用补者

　　眼科从无用补方，一有大补眼必盲。（眼科用补绝少。）少年新症宜记此，老年产后补不妨。

　　我尝治些羸弱症，温凉补泻以脉量。不过葱茶做引子（葱茶白药入波），转眼时节大放光。

　　（眼疾初起多是风火，大黄宜慎用）

　　治病总要用将军，不用将军枉劳神。一入眼科便迟慢，谁肯一试巴豆仁。

　　问有一二用大黄，多是眼科认不真。眼本离中一点火，不可北方杂类陈。

　　多用风药便见效，火出皮外汗津津。只宜甲乙共条达，不可壬癸太认真。

　　如今午会火已极，宜散风，宜洗尘，不可激住火性使自焚。

　　但是此等药，多迟慢，多因循，不得将军总不神。

　　我尝金丹细细研、我尝牛黄（牛黄散）渐渐寻。（以其中有巴豆仁）

　　久病之眼全不用，新得之症用数分，一见二药效如神。

　　始知眼本离申一点火，喜帮扶，喜温存，最爱吾家二将军。

　　不可轻意用大黄，大黄与眼总不亲。太寒凉，太阴沉，不知瞎了多少人。

　　治眼须要论五行眼疾已久，须依此法。

　　眼珠原是水之精，治法须要论五行。

　　小儿吃磨不象样，以致脾火往上壅，不泻脾土必不中。

　　老人气衰金不荣，以致肾水无从生，不补肺金必不中。

　　多泪之人眼已枯，以致虚火往上冲，不养肝血必不中。

　　产后之人眼已干，以致阴火往上炎，不滋坎一必不占。

　　劳心之人夜不眠，以致肝火上头颠，不平风木必不占。

　　劳力之人昼不问，以致烈火掐眉问，不抽离照必不占。

　　亦有肾经干枯火不生，冷泪不止住精英，大培命根必有功。（川椒、枯草少不了。）

　　更有阴血失守（酒色过度）眼不明，肝木摇动散真精（瞳子散大），大补金水必有功。（五味、诃子、人参少不了）

　　更有瞳子青白看不清（内障故也，过于劳神，以致脾土虚弱之甚。），脾土虚弱难为情（脾土弱甚，不能运精上入于目），大益中州必有功。（参芪少不了）。

　　更有白云翳障目内横，拨去浮云盼睐精，大增气血方有功。（二蜕、木贼少不了。亦由气血虚弱使然，增补气血方为正冶。）

　　庄家人家眼不清，皆因风火往上升。

　　有一庄妇四十余，十岁孩儿忽命倾。因此心中常焦急，朝朝暮暮泪雨零。

　　时候久了眼干枯，一睁眼时便冥蒙。况且庄稼起来恒下地，太阳热燥晒当空。

　　不是头懵便耳聋，睁眼一看入雾中。皆因湿热聚内里，因之生火又生风。

　　如用大凉药，必且激火在当中。如用大泻药，必遗邪气往上冲。

　　只宜清空与降火，只宜凉血与除风。加上牛黄（牛黄散）共金丹，破血破气暗消融。

　　二药全赖巴霜（巴豆霜）力，杂入风药通行十二经。眼疾原从经络得，专用大黄必不灵。

　　大黄沉浊难升降，必待脉实始一通。况且眼居群阳首，一旦沉浊必不中。

　　故用清扬拨腠理，和入二药使上冲。浮云浮雾尽扫净，好和大明①生于东。

　　眼中瘀肉色紫多是寒症

　　一人眼疼本是寒；妄请盲医进芩（黄芩）连（黄连）。岂知眼科温散甚有理，全赖透发心与肝。

　　不用温散用大凉，必激紫血眼内含。试观割牲初出血，皆是红活气色鲜。

　　迟之数刻便成紫，皆是滞住风与寒。人受风寒亦如此，何不彼此一样观

　　况且脉道甚迟迟，那有真火上头颠？不可泥住眼流眵，以为实症在其问。

　　岂知连日不寐寒作热，必生粘腻在脸前。即用风药大发散，多加肉（肉桂）附（附子）反芩（黄芩）连（黄连）。

　　只吃一付便能愈，全在脉症相对参。可知世上血症若犯紫，尽是受了风与寒。

　　一见热药便流通，此是治血之大关。

　　坏眼之症多是阴毒结就

　　我尝见些坏眼症，多是阴毒结滞成。平日并不见形迹，一若露头气熊熊。

　　忽而疼痛不能忍，忽而流泪不能行。忽而浮云遮个净，再想睁眼断不能。

　　不过三日坏已极，蛤蜊头子出当中。可惜时下小先生，不知毒药用力攻。

　　此皆阴毒结已久，一若露头猛如风。若得蛤蜊不露头，一付两付便成功。

　　内用金丹往下行，外用清散大除风。若是蛤蜊已露头，再用此药亦不中。

　　只能治得泪不流，只能治得眼不疼。蛤蜊头子去不了，多吃两付仅路通。

　　阴毒就有恁利害，好如吕后据住未央宫。三个元勋尽去了，那见太阳晒当空

　　外科按脉吃药自好，切勿轻用刀针

　　人果内科精又精，外科一点便能中。我本不昧阴阳理，曾将外科辨分明。

　　虽然不甚中肯綮广，以治半阴（半阴半阳症）尽有功。

　　忽闻牛生（字拱辰）善于治阴症，我去领教他倾情。尽将青田法一说，用药之理甚是精。

　　又得老陈（字喜邻）数方子，一切恶症亦能通。我遂不昧此中理，一见外科便分明。

　　我尝治一书生是阴症，暗结腹内时时疼。我用热药七八付，他便粪里带流脓。

　　又尝治一男子气上壅，我用清散大有功。半月之后嗽不止，口吐脓血渐渐轻。

　　又尝治一脑后疽甚疼，日夜哀号不成声。我用神灯细细灸（方见后。附注），略吃温散便成功。

　　又尝治一附骨疽有名，腿如布袋（左歹右会）（疮内烂也。附注）已成。按住②下头上流水，秽气熏人使人憎。

