<!-- { "loadSidebar": true } -->
　　诊了掌后诊掌前，一切病症稳如山，三部九侯不能离，三部九侯不尽传。

　　试观名家作文章，神气每从题外传。诗家善吟咏，风趣必自象外观④。

　　我愿今日司命者，亦要象外观，亦要题外传。

　　诊了掌后诊掌前，方能尽此医中真妙玄。纵有十大名医再临凡，亦必气运为主权。

　　不能泥住病症无周转，不能执住脉理无变迁。

　　必将脉理再斟酌，必将病症再传宣。试观唐虞历数书，如今不知换了多少小钦天。

　　岂知医道亦如此，我今得为后学言。

　　气运有变，故三部九侯不能尽其传。中指一观，即按中节之谓。可与上篇参看。

　　侄金门志。

　　注：①埴（直）：粘土。

　　②列眉：表示所见极真切，像人的眉毛那样明白显见。

　　③基：同棋。

　　④象外观：同题外传一样，象外之象，题外之题，均指意境。

　　脉理就是中正星，须要上下细斟

　　吾言脉理就是中正星，全在脉理悟精通。如今脉理出本位，不是尽贯中指中。

　　尽贯中指亦时有，不可以此为正经。一星一点皆有理，一毫一忽皆有灵。

　　或是人虚气不贯，按住时久方分明。看似细小无关系，岂知脉理精通尽在中。

　　以为虚兮非真虚，必有假积暗暗呈。以为寒兮非真寒，必有假热暗暗索。

　　不观圣人设易去求卦，吉凶悔吝每从动处生。吾人诊脉亦如此，毫厘丝忽见真情。

　　至于中指节里上下飞，二寸头上暗暗增。

　　清明以后霜降前，尤于此处多见端。（四时皆有，夏秋之间更盛。）

　　纵是蒙医亦能知，不待予言去传宣。不是风来便是火，不是气来便是痰。

　　若夫毫厘丝忽便见病，不是老医不能洞至玄。

　　必于此中讨消息，方见脉理之真传。脉出本位人人有，细斟上下知的端。

　　不是予言多隐怪，脉外之脉甚昭然。必兼上下始洞达，吾尝于此悟真诠。

　　以补脉学甚是好，刍荛一得费钻研。镜中明月圈外注，方知神妙之境仙乎仙。

　　上焦虚火全在细加揣摩

　　用药之理精又精，不细揣摩必不中。吾言一星一点皆有理，一毫一忽皆有灵。

　　看似虚兮非真虚，必有假积暗暗呈。看似寒兮非真寒，必有假热暗暗索。

　　此皆脾虚气不化，全无真积在其中。此皆肝虚血不摄，全无真热之实情。

　　重用参（党参）术（白术）气自开，气一开兮便流通。

　　重用芎（川芎）归（当归）血自摄，血一摄兮便冲融。

　　或加陈皮半夏和胃里，或加香附酒芍调肝经。

　　气血一旺便贯注，那有余波僭①上行？

　　不然再用杏仁芥子去发散，不然再用郁金菖蒲把寸平。

　　以治上焦亦有理，无不归入中州中。

　　不然再用小茴故纸暖气海，不然再用肉桂附子入命中。

　　一切僭上之火尽回来，便无一星一点往上升。

　　一切后起之风尽下来，便无一丝一忽往上冲。

　　牛黄（牛黄散）金丹（紫金丹）全不用，此皆赤壁之疑兵。

　　以为无积也罢了，以为无热也分明。

　　何必堕在疑团里，而为子莫之执中②？

　　注：①僭（件）：超越本位。

　　②而为于莫之执中：本句意为谋求中庸之道。

　　下焦虚火与上焦虚火相同，

　　概不得以真火治

　　吾言脉往上窜皆是火，亦有假火竟误我。

　　吾言脉往下流皆是热，亦有假热把人跌。

　　上焦假火已言明，下焦假热未曾说。

　　下焦假火多从情欲起，好酒好色无撙节①。

　　内里肾水养不住，不是遗精便尿血。

　　或是小便如沸汤，或是夜半长发热。

　　但观中上便知清，不必专向尺部去。

　　细切中上脉实是真火，中上脉虚是假热。

　　流出尺部三寸长，好如纸条把皮贴。

　　宜用参（党参）芪（黄芪）往上提，宜用升（升麻）柴（柴胡）往上揭。

　　宜用龙骨牡蛎去收涩，宜用莲子莲须去清彻。

　　宜用宿砂益智暗暗补，宜用熟地萸肉细细折。

　　宜用山药云苓去养气，宜用枸杞兔丝去滋血。

　　此皆下焦虚热之治法，与上假火有同说。

　　上焦假火亦言明，故将虚火又分别。

　　虚火实火宜从寸头上下分

　　虚火实火有分别，按住寸头便知切。脉如上窜无止息，以下三部皆澌灭②。

　　此是一定该大行，风药（薄荷、前胡、桔梗之类）尽用金丹掣。

　　若是三部皆有力，微露寸头便宜泄。此亦一定该大行，降火金丹风尽绝。（金丹服下，火降风自息。）

　　亦有二寸已露头，但是三部如车辙。必欲此火真下来，大补气兮大补血。

　　此是鄙人真主见，愿与诸君说一说。脉理细处无他言，此是时下真妙决。

　　脉在上下，指脉出本位言。中焦该三部言。虚甚，

　　脉当以中焦为主，上下带治方好

　　如今治病治上下，治了上下病自罢。

　　此皆病脉出本位，不如此治更治嗄③？（现今如此病症，十居六七。）

　　亦有病久上下急，中焦虚迟更可诧。

　　如若舍此治上下，便觉上下皆虚架。

　　不如三部皆补益，中焦填实真无价。

　　中焦填实神气旺，上下虚火立时化。

　　（后天以脾胃为主，中焦一旺，万病皆已。然必真虚，方可填实。不然万病亦随之而生矣。）

　　注：①撙节：约束。

　　②嘶（斯）灭：消失干净。

　　③嗄：意同啊。表示追问语气。

　　上头微微清，下头微微泻。

　　好如由基①射伯棼，上下晃洋中间射。(①由基：养由基，春秋楚国人，善长射箭。)

　　一箭中红心，此是归根复命大治法。

　　我今谨告小后生，切莫舍此泥上下。

　　现今补中焦以治上下，亦间有之，但不多耳。

　　古今气运不同，脉理亦异，不从此处斩

　　关夺隘，无以见手法

　　古今气运大不同，百年一小变，千年一大变。

　　更变运转不能停，只按六部便失中。脉已移，气已冲，温凉补泻皆无功。

　　若依古人方，便失主人翁。古人之脉从何起，今人之脉从何终？

　　古人之脉从何极，今人之脉从何生？

　　今人多是心中火上炎，一直冲入斗牛宫（指头）。

　　但看中部犹是寒，岂知已驾火车到天庭。

　　（火冲头顶，脉必上窜中指，不可但诊中间三部。）

　　不从此处寻病源，往往不见主人翁。

　　欲上昆仑去报捷，必使前胡元参为先锋。

　　中间胸膛路已塞，全靠全蒌天冬为亲兵。

　　好和马服②下层山，秦兵百万立时倾。（②马服：指赵奢。赵惠文王二十九年，因大破秦军有功，被封为马服君。)

　　但是火极从水化，翻身跳入水晶宫。（指肾言。）

　　水晶结甚金丹用，全靠斑蝥蓖麻作行龙。

　　又有十枣（十枣汤方见《医宗金鉴·湿症门》）作引子，川牛（川牛膝）川楝（川楝子）为弟兄。

　　直透海底便无病，摩顶放踵有全功。

　　但是上下看所急，那边重兮那边轻。

　　诊脉下药宜分别，不得颠倒胡乱行。

　　中间三部作枢纽，或和或调使流通。

　　譬如作文章，今世尽是搭题为正经。

　　若是做上头，下头亦要融。若是做下头，上头亦要通。

　　中间不过作一纽，南北官道颂平平。

　　今世用药多是搭题客，切匆留恋中军营。

　　上下招呼无懈怠，常山蛇势④精又精。(④常山蛇势：一种首尾呼应的阵法。)

　　击头则尾动，击尾则头行。若要击中间，头尾齐应承。

　　我设此阵去，用药却于此道甚是行。不知将来更如何，到了那时再叮咛。

　　今结胸症与古不同

　　如今气运大不同，不知不觉结当胸。古人结症结胃口，今人结症结胸中。

　　古人结胃伤寒见，今人结胸百病生。古人结胸症多死，今人结胸尚从容。

　　古人结胸因行早，今人结胸并未行。不从此中讨消息，不知今日之病情。

　　只困午会火已极，冲入上焦气熊熊。

　　不用清扬清头目，大开胸膈便无功。

　　世人皆知下焦行，不知下焦愈行愈不中。

　　但看中指气迢迢，便知胸中垒块几时消。

　　际此运会处处有，妇人更比男子昭。

　　如若治此症，不用下焦行，只要上头攻。

　　一要去清火，清得火时上下融。

　　二要去除风，除得风时上下松。

　　三要去化痰，化得痰时上下空。

　　四要去决壅，决得壅时上下通。

　　重加牛黄(牛黄散)与金丹，只要气血分得清。

　　此本如今大关键，不敢胃口当当胸。

　　如果真实结胃口，亦须硝（芒硝）黄（大黄）往下行。

　　非是后学好奇异，愿学君子而时中。

　　风火诸症脉论

　　一切头懵与头疼，尽是风火往上传。

　　一切眼黑与眼红，尽是风火往上传。

　　一切鼻衄与耳聋，尽是风火往上传。

　　一切喉呃与喉痛，尽是风火往上传。

　　一切吐血与痰迷，尽是风火往上传。

　　一切心颤与心悸，尽是风火往上传。

　　一切气逆与结胸，尽是风火往上传。

　　一切痨嗽与老痰，尽是风火往上传。

　　一切气喘与哮齁①，尽是风火往上传。（注：①齁：鼾声。）

　　一切产前类伤寒，尽是风火往上传。

　　一切产后类癫痫，尽是风火往上传。

　　一切疝气与水肿，又是风火往下传。（穷于上者必返下。）

　　一切便浊与遗精，又是风火往下传。（火穷于上，心肾不交。）

　　一切经滞与症瘕，又是风火往下传。（经滞之人皆头疼。）

　　一切崩漏与腿疼，又是风火往下传。

　　一切哕呕与泄泻，又是风火互流传。

　　一切背疼与腰疼，又是风火互流传。（火冲痰涎使然）

　　以上诸症，有即三部而见者，有不即三部而见者。

　　吾初不以为意，以为事属偶然耳。及至细细留神，一上诊，一下诊，便能知之。

　　始知气血上窜，未有不下流者。

　　夏秋之问，风火为最盛，举目皆是，实非三部所能拘束矣。

　　吾概以风火治之，一药而愈。

　　有因症而加药者，有不因症而加药者，故敢列之于下。

　　风火上冲之症，四时皆有，惟夏秋为最盛，霜降以后，清明以前，不过十中二三耳。

　　此法或可以不用，惟至夏秋极盛之时，风借火势，火挟风威，几乎举目皆是。

　　此法断不可以不用。

