<!-- { "loadSidebar": true } -->
　　吾自生平学医以来，凡治大病，治久病，治一切奇奇怪怪之症，但即三部九侯之理，细细推思，恒觉束手无策。

　　一上诊，一下诊，便可出奇制胜。

　　不泥古人之意，偏得古人之心，气脉一冲而上，则诊脉不在于上乎？

　　气脉一流而下，则诊脉不在于下乎？

　　中间三部九侯之地，反觉为虚位，为虚设。

　　吾谓三部以上，可作一部。尺部以下，可作一部。中间三部，只为一部者，此也。

　　吾谓治病治上下者，此也。吾谓治病如常山之蛇者，此也。

　　吾谓今日治病，尽是搭题格者，此也。

　　吾谓治上必取下，治下必取上，中间可作一纽者，此也。

　　周身之脉，皆可以备诊，古人已有此说，总不若予言为最急。

　　天那？时那？命那？非予之所敢知也。

　　《诗》云：采葑采菲，无以下体①。或以刍荛之一得，不知有当于医否？

　　（注：①采葑采菲，无以下体：葑：指芜菁。菲：指萝卜。本句以采芜菁、萝

　　卜，不要以为只用根部好做比喻，告诫后学不要局限于三部九侯的道理。）

　　不知有当于三部九侯之理否？知我罪我，惟在于此矣。敢不列之于下？

　　人之头颠，与中指相应。凡是风火上中于头颠，则气脉必贯乎中指。

　　且当贯指之时，又有初节、中节、上节之异，又有有力、无力之分。

　　是气脉已移于上矣，尚能拘此三部九侯之理乎？

　　凡是脉气上窜，未有不下流者。穷乎上者必反下，《大易》已有明言。

　　脉气一窜于上，则诊脉必在于上矣。脉气一流于下，则诊脉必在于下矣。

　　吾言上诊而不言下诊，以上包乎下，阳兼乎阴也。

　　凡当上冲极盛之时，以治上为主，而治下次之。下流极盛之时，以治下为主，而治上次之。

　　是上下又有轻重之分焉。

　　且当治上治下之时，以治上治下为主，中间不过一纽耳。

　　或补气血以接乎上下，或调气血以通乎上下，又在随时变化，不可滞于一偏也。

　　凡是此症，皆出于有余，补者甚少，间或有之。

　　以气血虚甚，上下皆是虚火，一补中焦即愈，不可不知。

　　且人一身之气，与天同行，上下周流无间。

　　一窜于上，必滞于上，下间必有所不通。

　　一流于下，必滞于下，上间必有所不顺。

　　吾于此症，必量其轻重而加牛黄牛黄散金丹之药，以复周流无间之本体耳。

　　且治上焦之病，以除风为主，而清火、化痰、顺气次之。

　　治下焦之病，以利湿为主，而清火、化痰、除风又次之。

　　此皆有余之治法，间有不足之症，皆因病久淹缠①，实化为虚，不可不知。

　　大补中焦而愈。以上就乎下，下就乎上，真气尽归于中也。

　　后天以脾胃为主，不其然乎？

　　凡当上窜之时，有显而易见者，有隐而难知者。

　　显而易见，一药可愈。隐而难知，人多不以为然。

　　岂知上焦一丝一点，大有关于一身之安危。

　　试观圣人之画卦也，那画少，那画当众。

　　再说天变于上，不过岁动星移，其机甚微，而国家之休戚系焉②。

　　治病亦如此。大病久病之后，多有此象，不可不知。

　　《素问》谓独大者病，独小者病，独疾者病，独迟者病。

　　即此已露其端，况在三部九侯之间乎？

　　吾尝治一气滞之人，三部九侯，皆无其形。一诊中指而得之，影影绰绰，仅露其端。即从此处去治，一药而愈，类此亦多。

　　又尝见一病久之人，三部九侯毫无脉线。一诊中指而得之。即从此处去治，一药而愈。类此亦多。

　　况且祟脉③不可为典要，往往如此。出奇制胜，全在于此。（③祟脉：指不正常的脉。）

　　吾谓题外传，象外观者，此也。能拘三部九侯之理乎？

　　凡事当论其常，不当论其变，此皆论其变也。然当如今世道与古不同，奇奇怪怪之症，举目皆是。

　　不从此处斩关夺隘，更从何处下手哉？

　　吾尝治一重伤寒，两次大汗，衣被皆湿，而表症未解。诊脉毫无可见，一摸手心而得之。

　　周身虽润而手心未润，是中气犹有未透也。又用清凉解散之品，加入其中，一药而愈。

　　手心与脚心，皆与中心相对。是手心亦备一诊也，岂仅中指为可凭哉？

　　《素问》云：百病之生于气也。风火上冲之症，惟有气之人为最多。

　　而当夏秋之时，虽无气之人亦然，非风而何？风者，百病之长也。不信然乎？

　　又曰：痰能生百样怪症。风火一冲，未有无痰者。而病机十九条之论病也，惟火为最多。

　　自我看来，大抵如今病症，以风为主，而火次之，痰与气又次之。

　　治病者当以四者为提纲，惟寒为差少耳。然亦有不可不于四者之中加之意也。

　　脉学

　　脉形脉象已尽传，治病全靠古圣贤。一切三部九侯理，何须鄙人肆口谈？

　　然而今日之文章，犹步前人之陈言。然而今日之诗歌，犹步前人之旧编。

　　不妨移宫而换羽②，不妨改调而续弦。况且运会有不同，况且风气有变迁。

　　不得泥住古人意，而忘今日之宫悬②医道亦如此，吾今得为后学一指点。

　　脉法续余歌

　　自古脉法多清绝，不及节庵（陶节庵）一句说。

　　有力无力已分明，何必利口苦谍谍③？

　　我尝奉此为圭臬，焉敢剑上试一吷？

　　偶于三部九候外，得个续貂诀，请为诸君说一说。

　　三部以上皆是火，三部以下皆是热。

　　火热在人有分别，总于有力无力试一决。

　　尝于诊脉余，偶按中指节。或如蛇吐信，或如珠流缀；或如针书藏，或如电明灭。

　　因之问其人，始知暗气结。（皆由暗气所至。）

　　不是多垒块，便是多妖孽。（妖孽藏于垒块之中。）

　　其人头必疼，其人眼必黑；（谚云：头晕，眼黑是也。）

　　其人多耳聋，其人多心热；（皆是风火上升之故。）

　　其人中惕惕，（心跳、心悸、心颤、心咄①。）其人迷迭迭；（火生风，风生痰之故。）

　　(①咄（多）：义同惊。)

　　其人多咽干，其人多心噎。（夜里多惊恐，血结阴分之故。昼里时寒热。晚间寒热皆是风木摇动之故。）

　　若要治此症，先清头上火，次清心中热，略破中下亦是说。（病在上者取诸下。）

　　如有邪祟附，不若与之绝。

　　又于诊脉余，偶察尺泽穴。未至尺泽穴，已得引绳切。（即是拉尾巴。）

　　上下若滞水，中外若车辙。其人必滑精，其人必溺血；（遗泄、淋闭，皆所不免。）

　　其人腿必疼，其人髓必竭；其人茎中刀，其人腹内铁；（湿热停滞，极言之耳。）

　　其人行不安，其人睡不彻。一切湿邪淫，塞住水分穴。

　　因之问其人，其人多不洁。不是多流火，便是多淫亵。

　　若要治此症，先清膀胱火，次清小肠热，略加升提亦是说。（病在下者取诸上。）

　　世上多少希奇症，尽从二处决。若但察三部，恐无此清切。

　　欲问陶节庵，容我说不说？我今已利口，幸勿为谍谍。

　　脉不上窜，不下流，如此治二寸脉外倒

　　右寸外边倒一线，右膀疼痛不能堪。

　　左寸外边倒一线，左膀疼痛不能堪。

　　皆因阳维受风寒，内外夹治方能安。

　　内用热药透发散，外用炒豆枕藉眠。

　　二寸脉内倒

　　右寸里边倒一线，喉疼喉干不能堪。

　　左寸里边倒一线，心疼心热不能堪。

　　此皆虚火往上炎，上下对治方能安。

　　只用清空药一付，加上肉（肉桂）附（附子）引归元。

　　肺脉心脉如针尖，皆是虚火上炎

　　肺脉上透如针尖，欲哕欲呕不能堪。

　　心肺上透如针尖，时热时疼不能堪。

　　一泻上焦便能愈（郁金，菖蒲之类），多加酒连是真诠。

　　包络脉滞宜破心

　　包络脉滞小皮钱，心跳心悸不安然。

　　多用凌花（凌霄花）便能愈，细调肝肾是正端。

　　左尺坚硬宜服紫金丸

　　妇人月间疾甚深，（己吃多药，甚是危险。）左尺坚硬不回春。

　　栽用蜡匮紫金丸，日日服之妙入神。（虽是破药，不伤脾胃。）

　　其实一切病结滞，无不得此便还真。只要耐性日日食，不怕二竖②与为邻。

　　男子尺寒，热药不可通用

　　男子遗精本是寒，小腹疼痛尺部坚。

　　连请名医用肉（肉桂）附（附子），陷入内里不安然。

　　时热时疼不能止，我用知（知母）柏（黄柏）立时痊。

　　（先疼是寒，后疼是热。此症只宜温散，用肉桂、附子不免太过，况不知止乎。

　　热气乘虚而入，牢不可破者有之。壮火食气，谁不谓然。）

　　男子尺寒，宜用肉附汤，还宜保养

　　有一男子娶两房，病服肉（肉桂）附（附子）地黄汤。

　　连吃几付甚得意，云云雨雨到巫阳。

　　忽见尺部数无伦，热陷里边无有方。

　　（虚劳底子，舍此别无可用。病在不知戒房，其死宜矣。）

　　尺部热甚非知柏不解

　　有一寒嗽甚非常，大用胡椒炸生姜。（各四两。）

　　陷入内里尺数甚，连进知（知母）柏（黄柏）始平康。

　　腿疼有寒热虚实之分

　　湿热下注腿最多，清凉利水是仙着。

　　亦有大热与大补，外用炒豆把腿烙。

　　腿粗热肿腿粗腿细，虚寒腿细有分辨，尺部虚实须细酌。

　　肝胃疼痛，用药有分

　　凡是疼痛胁肋寻，肝胃两部要辨真。

　　胃经须要重半夏，气分多有痰滞。

　　肝经须要重桃仁，（肝经多有血滞。青皮调肝陈皮调胃兼利气，干姜暖胃吴萸暖肝去阴沉。

　　两部之脉如积札，牛黄（气分用）金丹（血分用）加二分。

　　气血总要分清楚，立方下药妙如神。

　　六脉如纸蒙，是风寒凝滞于外

　　诊一老妇脉甚劳，脉弱，上下不及尺寸。

　　上头好似皮纸蒙。气血尽被风凝住，不用风药必不中。

　　重用风药十余两，加上熟地使性平。

　　肺部脉宽，痰滞使然

　　肺部脉宽点点花，有风有火有痰呀。

　　头疼时乎一寒热，大用风药清肺家。

　　肺脉平而不动，结在心口

　　脉平不动是有食，想是零碎细细积。

　　郁金菖蒲开上焦，牵牛一到便辟易①（①辟易：退避。）

　　眼疼总要治肝

　　凡是眼疼总在肝，加上金丹便立痊。

