<!-- { "loadSidebar": true } -->
　　况且肾经如续弦，斑蝥利气最力先。（用一两个作引子。）

　　除风降火有主药，上焦风火下焦剜。

　　眼疼因肝经结滞

　　有一眼疼痛不堪，我一诊脉滞在肝。

　　重用青皮与桃仁，（各用七、八钱。）当即痛止立时安。

　　头疼因二寸结滞

　　有一头疼痛不堪，我一诊脉滞寸间。

　　重用郁金与前胡，（各两余。）当即痛止立时安。

　　右寸滞如麦屑

　　肺脉寸头滞麦屑，头上疼痛喉中咄。

　　我用二丑入风药，枕藉炒豆病立撤。

　　左寸滞如麦屑

　　心脉寸头滞麦屑，头懵头晕心中咄。

　　我用郁金与菖蒲，加入风药病立撤。

　　隆冬疼痛多是阻风为病

　　隆冬疼痛多是风，气脉不贯中指中。（贯中指则为火风矣。宜清散。）

　　阴风入骨寒入窍，二乌（川乌、草乌）二活（羌活、独活）最融融。

　　罐搬下焦能下妇人之气

　　老妇肝气滞不通，多是狐鬼据当中。

　　不用火罐搬下焦，（吃药之后，立用罐搬玉门则愈矣。）纵吃金丹仍上冲。

　　六脉不动宜内外兼治

　　六脉不动受大寒，肚里疼痛嗽不堪。

　　外用苍（苍术）附（附子）去出汗，内用消化紫金丹。

　　六脉不动宜内外透发

　　六脉不动是沉寒，苍（苍术）半（半夏）麻黄宜多餐。

　　川乌草乌不怕燥，肉（肉桂）附（附子）吴萸更是妍。

　　只要熟地去坠着，内外透发始得安。

　　如欲一付便能愈，再加炒豆铺盖眠。

　　终夜不眠由于下焦结滞

　　有一老妇夜不眠，诊脉下焦滞而寒。

　　我用金丹和白芍，因她虚火冲左关。

　　崩症由于肺经热

　　崩症肺热燥不安，白芨枣仁乌梅兼。

　　外加艾叶与赤石，一付饮之便立痊。

　　湿寒作热，久诊方知

　　湿寒作热脉甚强，初一诊时脉慌张。

　　诊得久时全不动，治宜利湿用二黄。（熟地黄和硫黄为丸，久服自愈。）

　　女子二寸不可过于关脉

　　有一女子才及笄①，诊脉问我是甚疾。

　　我言二寸较关为稍大，便是她病真根底。

　　右寸大兮必哕呕，左寸大兮必疼积。

　　教她即用郁（郁金）桃（桃仁）丸，便可此病立调剂。

　　老妇右尺全无，右边身疼不能食

　　老妇右尺甚虚寒，兼之气恼塞胸间。

　　大补命门重肉桂，浑身痛减便能餐。

　　参（党参）芪（黄芪）之药全不用，恐它引药上头颠。

　　喉疼喉肿多是风寒

　　喉疼喉肿数十天，一见香油便不安。（真寒证见。）

　　我按六脉全不动，大用苍麻（苍术、麻黄加附子）透骨间。

　　加上热砖暖海底，（因她腿冷，知是命门寒。）浑身汗解便加餐。

　　此症以汗解，亦是创治法。

　　治吐血不用血分药，亦是创治法

　　一人吐血已数天，我一诊脉是受寒。

　　且是与人大生气，右胁疼痛不能堪。

　　我用牛黄（牛黄散）大发散，一付便可立时安。

　　因他初起甚壮实，治血全不置心间。

　　少妇心脉结聚，右臂肿硬

　　少妇心脉小皮钱，右臂肿硬不能弯。

　　我用凌霄郁金去破心，加上泽漆（草名。俗名猫儿眼。）苍（苍术）麻（麻黄）连。

　　蜈蚣蝎子（共为末）和内吃；一付两付便安然。

　　左寸如钱治法

　　左寸如钱厚而高，风火一涌结上焦。

　　男子多是痰厥症，女子多是经不调。

　　抉开心经再用药，郁金菖蒲甚昭昭。

　　痨嗽之脉尺寸皆无

　　老妇尺寸脉全无，中间两部亦模糊。

　　如此之虚虚不透，那有气血挽辘轳①？（①挽辘轳：本句指气血运行不畅。）

　　夜里不能粘枕头，一粘枕头嗽都卢②。（②嗽都卢：咳嗽一声连一声。）

　　我用十全大补肺，庶乎目下稍安乎！

　　沉寒出汗必须内外兼治

　　沉寒之脉贴底眠，全无鼓荡真机缄。

　　用尽热药不出汗，内外夹治方得安。

　　内用热补带出汗，外用酒打、蜜打、罐子搬。

　　气脑之脉治法

　　气脑之脉如破毡，无条无缕无丝绵。

　　大用苍（苍术）麻（麻黄）使透发，加上熟地带金丹。

　　看似燥兮实不燥；必当暗暗转机关。

　　哕呕不必脉窜

　　哕呕不必脉上窜，二寸两边乱动弹。

　　即是风火痰上头，大清上焦是真诠。

　　虚实有即脉之两边而见者

　　虚实岂尽脉上见，六脉两边亦可断。

　　如是实症肉紧护，虚证从来肉懒散。

　　肺脉如针悬

　　肺脉如针上下悬，时哕时呕最难堪。

　　且是头痛不能忍，大泻肺经立时痊。

　　三部脉如皮钱

　　三部脉如小皮钱，湿寒作热手足瘫。

　　且是骨节皆肿痛，吾用利湿带养肝。

　　日日服之皆有验，补气和血是真诠。

　　治中毒

　　一切禽兽肉毒皆是。恶毒，六脉沉细紧数

　　毒蕴在里脉上酌，沉细紧数甚是恶。

　　不得飞龙夺命丹，焉能立时把毒削？

　　必须硇砂（五分）之热毒，必须南星（一钱）之焦灼；

　　必须蟾蜍（一钱）之辛寒，必须黄丹（五分）之酷虐；

　　必须斑蝥（十六个）之迅下，必须巴豆（一钱去油）之击搏；

　　必须雄（明雄一钱）信（砒霜五分）之燥烈，必须乳（乳香五分）麝（原寸少许）之开拓。

　　此皆阴毒脉沉细，引下廿丸酒一酌。

　　若是焮肿脉浮洪，清散表邪为上着。

　　（按：飞龙夺命丹即以上诸味，共研细末，为丸备用。服之毒从汗解。附注。）

　　中毒六脉浮洪，宜饮二仙丹（白矾、明雄共为细末。）

　　六脉浮洪二仙丹，葱水痛饮汗涓涓。

　　紧备外风七天整，痛定毒解得生还。

　　二便不通有从心肺治者

　　有一男子二便惧不通，大为迅利毫不灵。

　　谁知上焦脉甚大，（心肺二脉皆大。）结住痰火皆是风。

　　即用化痰兼降火，风药送之便有功。

　　牛黄（牛黄散）斑螫作引子，上焦通时下焦通。

　　腑家有病宜治脏，不看脉理总不中。

　　女子上焦有病，宜从经脉中治

　　有一幼妇六脉毫不动，惟有心脉往上冲。（中指根节动。）

　　知是经脉结下焦，心颤心悸兼心疼。（经脉结住，必上窜胞络为祟。）

　　我用风药带金丹，肉（肉桂）附（附子）吴萸往下通。

　　连吃两付病皆愈，（六脉皆动，病自安矣。）再用蜡丸细细攻。

　　（用黄蜡溶化，入金丹搅匀为丸，日食数丸，不久全愈。）

　　妇人关肾无脉治法

　　妇人脉空下半截，腿疼腰疼心里咄。

　　治宜大补肝肾火，兼之调气更调血。

　　斑螫不妨少用些，炒豆热砖不可撤。

　　脉上窜、下流，如此治

　　喉病肺脉上窜

　　喉病肺脉恒上窜，寸上一寸乱动摊。（似有大钱一片，在皮之里。）

　　湿热隐伏不肯出，风药多用凉带餐。

　　（凉药多用，恐有以束之。故多用风药以散之，凉药自能得力。）

　　一23一

　　风火疟子脉上颠

　　风火疟子脉上颠，用补用泻皆不占。

　　我用风药带清凉，一付便把根子剜。

　　虚痨中风脉上颠

　　脉象打闪上下飞，虚痨风热甚可危。

　　我用风药七八两，加上金丹春便回。

　　（金丹少用，有风药驾驭，尽从汗解，并不下泻。）

　　产前风症脉上颠

　　产前风症脉上颠，二胡（前胡、柴胡）二活（羌活、独活）艾叶兼。

　　加上红糖葱出汗，不怕母子俱不安。

　　牙疼用肉桂而愈

　　一人牙疼是湿寒，脉亦上窜中指间。（湿寒作热。）

　　虽然上窜无有力，只得肉桂往下牵。

　　加上细辛与熟地，一付便可得安全。

　　牙酸用肉桂而愈

　　一人牙疼是牙酸，虽然面肿只半边。（真寒证见。）

　　看来是火非真火，六脉沉迟风上颠。

　　大用发散兼肉桂，便可真气始回旋。

　　脉有上窜下窜之分，一定是火

　　脉有一按即得真，上窜下窜如有神。

　　一定是火无挪移，除风（上宜除风）利湿（下宜利湿）上下分。

　　尺部热极便下流

　　尺部热极往下流，不至尺泽不肯休。

　　现出多少怪怪症，尽与中指作对头。

　　不是遗精与崩带，便是窿闭二便愁。

　　不是湿气注腿脚，便是阴热夜半留。

　　既已上边看一看，又须下边搜一搜。

　　我言尺部拉尾巴，正可脉学作论头。

　　耳疼多因脉窜而然

　　耳疼因风到头颠，脉细无力上窜然。

　　内用风药去发散，外烧热砖枕藉眠。

　　湿热下注脉拉尾巴

　　湿热下注脉细察，尺部往往拉尾巴。

　　腰疼腿疼并肾肿，知（知母）柏（黄柏）十枣（十枣汤方见前）一概加。

　　若是尺部脉不彀①，大热大补犹恐差。（注：①彀（。垢）：同够。）

　　脉拉尾巴有左右之分

　　左脉尺部拉尾巴，凉血破血药多加。

　　若是此部脉不够，熟地萸肉肉桂最当家。

　　右脉尺部拉尾巴，凉气破血药多加。

　　若是此部脉不够，炮姜附子宿砂最当家。

　　二者亦要有分辨，温凉补泻方无差。

　　脉拉尾巴亦有虚热而然者

　　脉拉尾巴是湿热，不是结气便结血。

　　亦有虚热往下流，（虚热实热亦在有力无力中分。）大补中焦便回辙。

　　（如此治法十一二，虚热甚少。）

　　与上虚热有同说。（上焦虚热，）药加肉桂便下来。

　　脉流左尺以下便当大泻阴分

　　脉流左尺二寸长，定是发热夜中央。

　　女子症瘕儿痞块，无不于此知端详。

　　若能大泻阴分火，便可立时见药王。

　　脉贯中指，宜分虚实，中下亦然

　　脉气贯指往上冲，清空降火大除风。

　　若是脉气有不足，量加温补方有功。

　　前胡覆花不可少，元参郁金亦必中。

　　枣仁远志共当归，三陈（陈皮、半夏、茯苓）薏苡好和衷。

　　椒（川椒）茴（小茴）故纸暖下焦，金丹牛黄略带通。

　　脉气相同实不同，全在指下辨分明。

　　喉疼总要治肺

　　凡是喉疼总在肺，加上牛黄（牛黄散）立调剂。

　　况且尺部拉尾巴，此是喉咙最下系。

　　斑蝥一到关门开，除风降火甚得济。

　　二将军能开风火之门（牛黄散、紫金丹为二将军。）

　　眼科喉科最是神，如何专靠二将军？

