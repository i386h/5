<!-- { "loadSidebar": true } -->
　　四曰保养失度所发忍饥劳役，醉饱入房，纵欲毒怒忧愁思虑，妄想贪嗜，邪毒蕴积，秽浊外荡，乐佚内耗真元，以致火热之邪冲激脏腑。凡烙肉、生菜、怪味之物，入腹皆变为虫。水土不服，沙冰岚瘴，皆为留毒，久而不散，积成麻疠发则变形。养生禁忌云：醉卧露湿，必生癞疾又云鱼无腮者，食之五日生癞。夫人为万物之灵，生于天地之间，宜惜身命，保养元神，永延长命，古之圣贤，以道德奉天寿，至百岁为常；后世之人，以六欲七情为事，故多夭折殇殂，忤违天地赋生大恩矣。巢氏云：凡病四百四种，总而言之，不出五种风毒所成：一曰黄风，二曰青风，三曰赤风，四曰白风。五曰黑风人身中有八万尸虫，共成人身，若无八万虫，人身不成不立复有诸恶病横诸风生害人。身所谓有五种风生五种虫，皆能害人黑风生黑虫，黄风生黄虫余皆仿此。此五种恶气生五种毒虫，害于人身名，曰疾风入于五脏，蚀人脏气其虫无数，在人身中食骨髓，来去无碍。若食人肝，眉睫堕落；食人肺，鼻梁崩倒；食人脾，语声变散或哑；食人肾，耳鸣啾啾沿生疮，或如雷声；食人心，膝虚肿，足底穿烂，难治。夫心乃君主之位，不受邪触，故应死。其脉来徐去疾，上虚下实，是其候也。

　　五曰感冒积郁所生风寒暑湿燥火之气，为天地之六淫，若不避忌，感其郁蒸，或逞勇悍，乘汗渡河，踏冰履霜，醉饱当风，房劳入水，露卧湿席，或时炎暑，喜卧藤竹，漆床凉蕈，柳木台几，湿冷之气，逢迎汗液，入于肌肤，邪毒渐深，克剥荣卫初起麻木久变尸虫。蠹啮肌体，则风癞生焉。皆人自轻身命，纵性妄为，轻犯天地阴阳，五运六气，积成大病。不惟煞疠之气宜避，即四时敷和之气，亦宜谨守。若纵房劳，气血弱而复犯之，即发为害。巢氏云：汗出入水，冷透肌体，或饮酒而卧湿地，或当风坐卧树下，及湿草上，或身痒搔之，以乘疾风迅泾，渐生疮，经年不瘥，即变风癞。病机云：八方氤氲，鼓邪害人，若客经络，久而不去，与血气相击，则荣卫不和，湿邪散溢，面色败，皮肤伤鼻柱坏，须眉落。八风者西北干方，尊之曰老公，乃干称父之意也，名曰金风。一曰黑风，二曰旋风，三曰风。其发病之由，奄奄忽，忽不觉得之，七年后眉毛堕落。东北艮为少男，名曰石风。一曰春风，二曰游风，三曰乳风。遇中此风，体顽肉坚，斑白如癞，十年后眉毛堕落。正东为震长男，名曰青风。一曰终风，二曰冲风，三曰行龙风。若中此风，手足生疮，来去有时， 朝发，夕发五年后眉毛堕落。正北坎为中男，名曰水风。一曰面风，二曰瓦风，三曰敖风。偶着肌体，春秋生疮，淫淫习，习类如虫行，游走无定，十年后毛堕落。西南坤为老母名曰穴风。一曰阴风，二曰胪风，三曰脑风。初受此风不知痛痒，亦不生疮，渐成白癞，十年后眉毛堕落。东南巽为长女，名曰角风。一曰因风，二曰历节风，三曰膀胱风，此风有虫，三色，头赤，腹白，尾黑，三年后眉睫堕落，虫出可治。南方离为中女，名曰赤风，一曰大风，二曰摇风，三曰抖风，若中此风，身体游游奕，奕心不安宁，肉色变异，十年后眉睫堕落。西方兑为少儿，名曰淫风。一曰缺风，二曰明风，三曰清风。此风发时百日后，体肉蒸热，眉发堕落。皆由内伤七情，真元失耗，气血衰弱者感之，如调养固密，何由致此哉?

　　卷一　风癞论

　　受病所在经络

　　先中于手太阳、足阳明胃经，其次延及手足太阴，不发病者何也?盖肺主皮毛，而遇风寒，足太阴脾主肌肉，而逢湿热，百骸流注。六经传遍，皆因三焦相火热甚制金，不能平肝木，肝独胜而生风，故相克侮，以致肺金脾土皆亏，风热寒湿诸毒化生九虫，钻啮脏腑。手阳明大肠之络，环交口，挟鼻孔，出于迎香，贯于齿缝，而下肺膈。足阳明胃之络，亦在鼻额，齿中而行，挟脐气冲，风气皆由出入，故先中焉。手太阴肺，其窍在鼻，主一身之皮毛。

　　足太阴脾，其窍在唇，主一身之肌肉，亦风气之门户，故风病多见唇鼻烂坏也。是以金燥而恶寒，土卑而忌湿，故寒热作也。风湿内扇，诸火皆动，金气有亏，木无所制，木旺而侮土，脾乃受伤，而肺无滋养，子母俱弱，则风木独旺，心火炎，炎血热妄行，其所积秽恶邪毒，风湿火相扇，化生九虫，吃蚀脏腑，则为癞风。食肝毛脱，食肺鼻崩，食脾声变，食肾耳鸣，食筋节解，食肉痛痒，食皮顽裂，食脂起 ，食心而死。《内经》备言肠胃为市，无物不受，无物不包。饮食不谨，朝伤暮损，积久成热，湿热相积，诸般奇虫，各从五行之气而化生，亦如腐肉生蛆，腐草化萤之理。《外台秘要》载有九虫，食人脏腑：一曰伏虫，长四寸许，为诸虫之首。

　　二曰蛔虫，长尺许，人常生之，多则贯心杀人。三曰白虫，长四五尺，子母相生，情势转大，亦能杀人。四曰肉虫，食人之肉，令人烦闷。五曰肺虫，其状如蚕，令人咳嗽。六曰蛔虫，状如蛤蟆，令人呕吐，逆善哕。七曰弱虫，又名肠虫，状如瓜瓣，令人多吐。八曰赤虫，状如生肉，令人肠鸣。九曰蛲虫，状如菜虫，形至微细，居广肠内，即胴肠也，多即为痔，甚则为漏 ，剧则为风疠。因人疮处已发，痈疽癣 ， 疥龋蚀。若元气壮实，未为大害，稍有虚损，遂侵蚀随之。其虫动而变生多病，如嗝噎、痨瘵、癞风、蛊胀之类。又有 鼠、应声虫奇怪之类，未易悉举，虫之为害大矣哉。

　　中于手少阴，面目舌赤，翕翕然发热，喑不能言，久乃生虫，蚀心则足底穿，膝虚肿，浑身溃烂，涎脓腥秽者，荣血先死矣。

　　舌乃心之苗，君火妄动，必舌枯无津液也。火气燥金，故音哑而发热。虚火下流，热毒注肾，直出涌泉，故肿痛，循膝节而至足底穿烂，无可救疗。心主血，火炎内泛，则浑身肿腐，皮肉伤残，不能聚敛。毒入于心，血泛无制，七年不治。中于足厥阴，面目多青，恶风自汗，左胁偏痛，久乃生虫，蚀肝则眉发焦 ，满身生黑斑。若指肿挛瘪堕折者，筋死矣。

　　木泛形色于外，肝气已败，湿土无制，故恶寒、自汗，其络循阴器，布胁肋，上入颃颡，肝脉见左关，故左胁偏痛，眉发焦脱者，血不滋养，气不充润，如木无水灌而枝萎叶落也。生黑斑者，乃肾水泛上也。指屈趾烂者，如木朽、根枝死也。瘪挛者，正谓肝木干枯也。肝病多痒痛，风木动摇故也。三年成大患，筋死不荣，为病已剧。

　　中于足太阴，四肢怠惰，皮肉 动，身体虚黄，久乃生虫，蚀脾则音哑肤瘪。若麻木不仁者，皮死矣。

　　脾络注心循臂，故四肢倦。土败不能安堵，故肉 动振跳也。气弱不磨谷食，故怠惰不思食味，或食息则四肢不收。血液阻涸，不能周济，故哑而瘪。脾属土恶湿，其气既败，不能运动矣，故发麻木。然麻乃不仁与平常皮肉不同，按之如隔一纸。木乃肉内唧唧然，不知痛痒而酸楚之至也。盖麻是气虚木是湿痰、死血为病。既麻又木，乃气虚湿聚，血络枯涸，昼夜不行，绝不充润于皮肤也。经言湿生痰，痰生热，热生风。丹溪云：湿热必生风，风甚则生虫。正如腐草化萤，湿热之气乘风也病患于脾，则肿胀多水，非是湿热生风。因有湿热在内，则风乘隙而入也。六载病成，十五年不治。中于手太阴，面颊浮白，口燥喘急，久则生虫，蚀肺则鼻梁崩塌，若眼断、唇翻、失音者不治，乃骨死矣。

　　金性燥，故口干。火热 之，故发声喘急。其窍在鼻，虫蚀肺，故山根崩折，剧则鼻柱烂落。金败不能生水，肾气必虚，故目暗干枯，皮急棚而吐。痰气泛漫于脾中，故唇浓而翻。热气聚于会厌，故失音声也。如金器碎，则无音律。骨属金，故髓枯而骨死。病入肺经，皮枯不仁。三年之后难治。

　　中于足少阴，面耳黧晦，腰脊引痛，小腹隐隐不利，久则生虫蚀肾，则耳鸣啾啾，沿HT生疮，或痒或痛。若割切不知痛者，肉死矣。

　　肾水泛上，故变色，或灰或黑。耳乃肾之窍，水枯精乏，故耳热生疮。腰脊引痛者，虚极也。津液既绝，为病酸麻不知痛痒。肾邪最速，一年即成大患矣。

　　中于足阳明，额多汗，膈塞不通，餐寒则 啖(音噎儋)，久乃生虫蚀胃，散蠹周身，则皮痒浮游。若欷 蒙 ，食减倦惫者，气死矣。

　　胃络循于目之上下，故额多汗。脾胃气弱，五谷不消，膈臆填满，上逆呕吐。气血不通，皮肤自痒。神魂离散，臆满则欷 不爽，肠气既败，疲倦恶食也。经云肠胃为市，无不包藏，热积于中，必泛形于外，胃腑受毒，势由虫瘴，肤体胀肿虚浮，二十年不治。

　　癞风之害根于六淫中，于六部发为六邪，部各六种，症名三十有六。

　　六淫，即风、寒、暑、湿、燥、火，乃天地六欲不正之气也。六部，即心、肝、脾、肺、肾、胃也。六邪，即痛、痒、麻、烂、胀、惫之六病也。胃居脾之下，为受盛之司，藏纳五味，故多受毒与五脏同。风癞异名，六部每各六种，故有六六三十六件，由八八有六十四卦也。

　　天时毒瓦斯，脏腑混淆，互伤舛疰，变症源当。然肺病则痛，胃病则痒，肾病则麻，心病则烂，肝病则挛，脾病则脓。

　　金之气燥，故作痛。土之气湿，遇阳乘之，则为沙尘，故痒。遇阴乘之为泥淤，则软水之气寒，阳荡之则麻，阴凝之则木，皆不知痛痒也。君相二火，能败诸物溃烂。风木之性，动摇牵引，缩伸为挛，其五脏六腑，荣卫肺络，充贯人身，联系相继，淫邪中人，则周身沿蠹，岂有止于一脏而别经不伤之理?其先中之经络与后中者，在轻重之间耳，但一脏受病则余脏难免其伤。且如麻木、肾病也，殊不知麻乃风气乘之，木乃湿兼寒也。外虽不知痛痒，而骨肉间反知痛痒者，乃肾病重而肺病轻也。麻而软痿无力者，脾肾相殊也。麻而足长短手挛者，水不滋木肝受病也。麻而溃烂者，水火不相济，上犯于心也。又痛乃肺病，如痛久而瘫者，母不能顾子，脾气害也。痛而麻木者，母弱难扶其子，肾气亏而受毒也。痛而觉痒，搔之则痛极难忍者，胃气虚而毒瓦斯入深也。痛而溃烂者，肺不能生水以制火，而金火相刑也。余可以此例推。

　　感于不测，贮于无稽，曰癞曰风，异种类聚。

