<!-- { "loadSidebar": true } -->
　　雁来风

　　此症每起于七八月间，作时则手足乖癞、燥痒，形如蚀癣，或白或紫，或顽浓如牛领之皮，搔破则血水流出，疼痛无时，交春则愈，交秋则发，按年如是，故曰雁来风，感受非时也。然疠之邪毒蠹肺金，五火交作，风湿乘之则发矣，若雁去时不愈，四季皆然则成大风矣。以奇效丹、六神辅圣丹、升天脑麝散治之。南人呼此曰社风疮，盖雁乃春社去而秋社来也。又有一种湿癣，名历疡疮，亦于春二月秋八月雁去来时发于四肢，软而渐大热痛，亦名雁疮，荆汉人多患之，与雁风同治。另有一种，每至秋冬则手指或遍身发红点作痒，乃寒气攻于腠理，阳气闭绝不能发越，拂郁而作，亦名雁风，治以人参败毒散解其表，补中益气汤实其里则愈。又有一种每于二三月乃手足生疥癣之类，名痹疮，形如雁风，交秋风变则愈，名曰燕疮或发于颈项之上与雁风同治。

　　卷一　三十六疯六经分属

　　疙瘙风

　　此症初发 瘰，五色瘾疹，遇热则痒，逢寒则痛，搔之成疮，久则寒热交作，虫，啮肌体形如蚤虫瘢痕隐，隐在内复感寒湿则斑烂瘫挛难治，若发于脚背并趾头后跟，连片紫白，其脚面大 (音行)骨俱无，名曰鞋带疮，又曰草鞋风。由寒湿风邪客于皮肤，渐入荣卫，肺金受制，脾胃空虚土衰水贼，又遭霜露触之即发。巢元方云：初生斑癞隐隐如癣，或红或紫，或黑或白，渐大变形，或肿或瘪，或痒或痛久成疮，筋骨酸痛，冷热抽掣，脓涎臭秽肢体败烂而死。乃酒色太滥荒淫无度，或阴毒傲慢含蓄郁气伤肝，乏力劳神复败肾水，又遇风湿注损胃络遍延脏腑致成大病，以六神辅圣丹、苦参丸、神效追风丸治之，如发白燥癣疮从手足起者，名曰四末风最难治。

　　卷一　三十六疯六经分属

　　鸡爪风

　　此症手足自摇振抖无力，不能持物，举动艰难，牵引挛缩，霎时僵直或节骱麻木大痛，腿肘转筋，乃秽毒过伤也。肝胃太薄湿热已极，血涸骨枯肺肝损坏，亦有地理阴阳所损成患，以大麻汤，真方夺命丹大消风散等方治之，兼补气血清阳养元为上。

　　卷一　三十六疯六经分属

　　蝼蝈风

　　此症渐生块瘰，三五连串，大小相贯，肘膝先见者轻，颈项胁肋先见者重，渐大成串，延长如土狗虫钻入地穴。身之病形或作实热或痛或痒，俗医认为栗子，治之反速其祸，久则周身穿烂而死。乃犯恶毒臭秽不正之气，暴触胃腑，大毒伐脾，五内皆空，泛走肤络，气血亏弱，恶邪外鼓，九疰之虫毒蠹于肌表。须斑龙八帅丹、苦参丸、真方夺命丹、玉枢丹等方治之，再加熏洗方愈。又有一种浑身火泡如甘棠梨样，破则出水，内有石一片如指甲大，穿则石出方愈，其泡复生不已，抽尽肌肉则死，以莪术、三棱各五两为末，作三服温酒送下则愈。

　　卷一　三十六疯六经分属

　　泄风

　　此症或肘不觉强劲，晕倒，手足无物，或舞踏牵掣，或挛拳伸缩，肢冷卧地，俗名打鸟风即此也。寒疰云：即名绝风，心腹内闷、懊痛。呕沫久则大便出血，吐涎青白色，腰脊强时不觉绝倒在地，与癞症相似。盖人以胃气养内灌溉经络肌肤，若肆欲醉饱，房劳忧怒，使胃气衰竭，以致经络虚耗，则筋肉懈惰，肢休弛纵不能取摄，风邪渐搏气血涣散，困乏痿顿以一粒金丹、夺命还真丹、真方夺命丹、四魔丹，兼以祛风、降火、消痰、调气之，剂治之免成大风，穿烂，瘫痪难治。

　　卷一　三十六疯六经分属

　　蛊风

　　此症初起腹大肢瘦，形如蛊毒，眼赤唇翻，久则浑身胀肿，皮内紫黑，浮大虚肿，毛发先落，形貌丑陋，后则腐烂危困，或身动战口眼歪斜挛屈又称为毕风。势恶危速而易于传染害人，乃气血虚损，以致九疰毒虫入于胃腑流蠹五脏也，或因寒湿太重，血滞脉络虚火击搏而成。以救苦回生丹、搜风顺气丸、四魔丹选治。此种亦有邪祟不正，阴阳所损之故。

　　又有一种面上生疮如猫儿眼睛，不放光生彩亦无脓出，冬天自退头背皆然，名曰寒疮，亦怪症也，由多食鸡鱼蒜韭之故，用温补之剂自愈。

　　夫历节、 蚝、疙瘙、鸡爪、刺风，皆痛风之类也；鱼鳞、鹅掌、雁来、疹风、干风皆痒风之类也。

　　病症之类最多如走疰而痛者，风与邪气流行也。痛在一处定而不动者，死血聚也。

　　抽掣游变霎然如刀锥刺，寻之不知其所者，乃湿流关节也。夜剧昼静者阴邪侮阳也，暮苏旦甚者，阳邪侮阴也。如遇阴雨或至隆冬严寒则发者，寒湿抟凝也，似痛非痛洒淅不知其处者，劳伤气血湿痰散走也。皆邪气伤于内与脏腑传应而作也。若痒则不然，皮肤之上浮游淫痒者，血虚火气乘之也，外虽痒而内觉痛者，邪在表而毒注内也，烙之以火，沃之以汤，则爽者，劳伤瘀血凝滞而不散也，痒而搔之又痛者，血虚热气聚也痒生见阳则肿者，元气虚败诸火布于腠理也。古云痛无补法，又云痒麻虚宜补，疼痛实宜泻，又诸痛无补，诸痒无泻。实乃邪气充灌经络，补则助邪为害矣，虚乃正气亏乏，泻则引邪深入而无救矣。

　　紫云、白癜、大麻、核桃、哑风，皆冷麻之类也；脱跟、 糕、蛇皮、漏蹄、血痹、热风，皆烂秽之类也。

　　凡似痛非痛，似痒非痒，或抓刺剜切不知，或按于肌肤如隔一纸之状，或酸淅顽痴之类，皆曰木，笃而麻也，凡疮痒穿溃脓血淋漓，浊水滋粘迸裂皲破，皮内腐恶，皆烂坏之属也。

　　蛤蟆、蝼蛔、血风、水风、蛊风、颠风皆肿胀之类也；邪魅、鼓槌、软瘫、壁泥、半肢、 泄泻，皆痿惫之类也。

　　凡身体虚浮腹大如鼓，手足头面肿大皮肉如瘫而不穿凹凸不定，或胸臆闷塞胁肋愤，气不升降，神不舒爽，皆肿胀之类也；凡手指挛瘸，腿趾跛蹩，腰背伛偻，口眼歪斜，身体痿软疲困，左瘫右痪，干瘪僵直废驰，行步艰难，皆惫坏之类也。

　　卷二　六经三十六疯总论

　　若夫岚瘴蒸袭日月霾光

　　岚瘴乃山川郁薄、沆瀣之气，天道乖违，则弥漫充塞于六合之内，则日月蔽其光彩。如患疠风之人，湿热邪毒之气蒸袭，或服热毒之药久，则眼目昏暗，翳障注烂，自然失明也。

　　卷二　六经三十六疯总论

　　龙虎骄腾波澜泛涌

　　云从龙，风从虎，乃阴阳物理之道。若龙虎失职，暴厥逞威，则风云倏陡，电雷交掣，淫雨滂沱，飙飓嘘吼，其波涛涌跃，泛滥狂越矣。如风疠之人不惜身命，冒犯贼邪，则气血由之而荡败，恶证由此而更改，大病既成，将何救治?

　　卷二　六经三十六疯总论

　　火炎昆岗兮英华凋落

　　火炎昆岗，则玉石俱成灰烬矣。烟炱狂洋，草木岂能抵受?枝叶焦坠，根本伤残。如风病之人邪火内盛，则毛发须眉焦燥败脱，髓液干枯，面貌不荣，肌肤黄瘁不泽矣。

　　卷二　六经三十六疯总论

　　神离元牝兮空谷传声

　　《老子》云：谷神不死，是为元牝。又云：元牝之根，众妙之门。人之泥丸、丹田，元神守之，如元神不守，则精气离散，病将生焉。神既不守于宫，精神涣散，元气无根据矣。则声何从而响应，神气之者，元神有亏，橐 关节危败，则音声变异矣。如风病之人邪火焰盛，致精神散乱，气血败亡，橐 会厌无从摄养，则语言错杂，音哑呆噤之病变，更健忘颠倒也。

　　卷二　六经三十六疯总论

　　蜂蠹花心而不实

　　草木果粟之实由花以结成，花之向导乃心上之簇粉也。若花之粉箱有损，则不结实矣。

　　如花发时被蜂蝶之蠹残蚀其心，则不成实，总结亦难肥大。由此，知人之元神在于精气，元神全以肾水所钟，若风病之人不惜身命，恣贪色欲，败损精液，如花之损心，则性命不能延永。

　　卷二　六经三十六疯总论

　　鹰馁而烂肠

　　鹰含诸禽之肉以养生，不食草木之类。宋王养一鹰甚爱之，意其食肉则肥健，日令庖人剐百鸟之肉剁成团而 之，姿其过饱，肉内又以椒辣之味和之使其香而美也，鹰食过甚，不久肠嗉腐臭而死。如风病之人宜节饮食，澹滋味，菜蔬调养，若不谨戒而馋食肥甘香辛美味，犹鹰食 饼，非惟不能养生，岂得苟延残命?

　　卷二　六经三十六疯总论

　　色如随锦流霞邪充五内

　　浑身遍发斑驳红肿，赤色黑色，五色之纹者，乃寒湿风邪，毒瓦斯流注，充满于五脏，泮涣于脉络百骸，病势已剧，内形于外矣。

　　卷二　六经三十六疯总论

　　形似熏煤磊石血溢六经

　　人赖气血周流充润，故肌肤滑泽，容貌光华。若面色如烟熏昏暗，或似煤炱晦黑，或块垒高低，黧败灰尘之状，此则气血不守，内液枯焦，元气泛伤于外，精神败蠹离脱，荣卫大病已剧。若不速救，则夭折之患立至矣。风病之质，不过痛、痒、麻、烂惫、胀六种也。

　　古云头面起者曰顺风，腰足起者曰逆风。上部先见者上必盛，下部先见者下必多。

　　人身十四经枝络丝系，皆环于巅顶，交于百会，气血周流，旦夕不息。五脏之窍，皆达于面。故面乃诸阳之会，独能耐寒。诸气相逼，故脏腑受病先见于头面，气血皆向上，领毒上出也。若于腰胯之间先发者，则气血凝毒搏滞关格，上下不舒，腿股浓实之处不能藏蓄，若先见病，则气血引毒垂下，而日益深沉，药力难至，不易驱伐。经云：身半以上同天之阳，身半以下同地之阴。从上发者，阳中之阳，气从上出而为顺，攻之易散；气反下行为逆，伐之难于奏效。上部先病邪聚于上，下部先发，邪并于下。丹溪云：气受之则上多，血受之则下多。盖气之性冲上，血之性流下也。故上多病者气必虚，下多病者血必竭。风本属阳，疠本属阴，故疠疮于下部先见易治，在颈面起者必凶，又有遗毒之患。阳明胃与大肠无物不受，曰百纳之仓廪，风毒之气皆蓄于此，而发如布囊盛物，一有穿孔，皆从而泄之。风在人身亦然，如有穿烂者，则不能速敛，毒瓦斯渐出也。

　　导痰去湿，利气清阳，针委中，刺肿块，耗泄毒血，治要之捷，万类千方，不过如此。

　　风湿中人，虚火随起，痰因火动，气滞不清，肿处则毒凝聚，针之使散。且如有治紫云肿块者，以小艾炷灸之，火气透入皮肤，摄引邪入走路也。委中穴在两足对膝后 中央、曲 两筋中，即血 穴也，三棱针出血妙。八风八邪穴，在手足指趾本节背后交叉中，虎口内直针入三分，泻多，不灸，经络与膀胱经之委中同治疠风麻痹不仁，挛曲无力之症。

