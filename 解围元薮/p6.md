<!-- { "loadSidebar": true } -->
　　HT 附、轻粉、砒霜切忌不可妄投，参、 、白术、芎、归尚且宜择，而用祛风、泻火、杀虫、排毒为先，补血、壮元、导滞、坚筋相济。血足风自消，气清风自散，是圣贤确论，万古之下岂能改乎?世有妄医，用八将追魂方，内有砒霜与土狗、蜈蚣等件。又有一等粗人，妄用乌梢、赤等蛇 灰，暗投药中，与病患服，乃云以毒攻毒，其害甚大。古有醉仙散，以轻粉为主，服之或见苟愈，必使毒留脏腑，百节铸痛，至死不已。又使肿块痿顿，盖毒犯心经，则肘膝肿大溃烂，筋节脱落，毒犯肝经，则眉发脱落，皮色放光不泽；毒犯脾经，则贪嗜馋食音哑，眼皮坍垂失明，肉坚块瘰，口 头晕疼痛；毒犯肺经，则痰涌喉痹，鼻毁臭烂，手足挛曲；毒犯肾经，则腰跛膝蹩，骨节酸痛，脑裂，阴茎烂落；毒犯胃经，则浑身疙瘩，脓秽腐臭，瘫痿胀满，或脾泄泻痢腹痛，终身为害。风疠之人其热必盛，故血液干燥，皮毛枯脱，若加附子、川乌等热药，犹抱薪救火。人之眼毛扇扫尘埃，使不入目故常闪霎那动，若燥热脱落，则尘埃无所祛扫，飞入目中必常揩拭，渐致眼红坍烂而成大害。且虚火炎威则真水必衰，若又以乌、附谬言补阳，岂不助火邪而燥其阴，肾水干涸，欲火炽盛，以速其死?又谬云用蛇蝎等药以毒攻，毒欲劫病于一时以诱财，不知癞风由毒积成，又遇毒药以火济火，如寇遇伙类聚混淆，反助贼邪，钻透骨髓，蠹戕元命，岂可用乎?盖风病血虚，即阴虚，庸医拟以大补为主，用人参、黄 ，不知黄 乃补气之剂，服之反助阳邪而耗阴血。经云：血虚服气药则血愈亏，病必日增，过多则死。如水在沟潭，风卷必涸，故血虚忌用气药。人参益气，生津和中，病后仅可服之，又助太阴之火，故肺热者宜忌，况多服必有参毒发喘涌痰，总不如元参摄血归元，祛五脏之游火，为风科之要剂。白术调脾去湿，川芎为血中之气药，行血滞于气分；当归为血中之主药，活血各归于其经始治必用之为纲领。古云：医风须补血，血足风自灭。又云：医风须理气，气清风自去。极有旨趣。壮元可不痿，坚筋可不挛，豁痰则气自清，降火则血可养，此治风三要也。

　　须戒嗜欲绝女色，禁食一切动风、伤血、败气腥鲜、辛甘、瓜果、粉面，方可延生，否则虽愈必发。

　　风病之人不忌毒食，乃加重之端；不戒女色，实速死之兆。故丹溪言：治五人，止一贫妇淡薄且寡，得永天年，禁戒之专也。余皆不免再发，不守禁戒之咎也。孙真人治四五十人，终无一人免于再发，非真人不能治，盖无专心守戒者也。其猪肉、羊肉动气发风，牛肉、驴肉，沉顿起，烧酒动火，面食动湿，肥甘美味皆宜忌之。惟鸟鱼功并，蚺、蛇、 、蜊杀虫最胜，乌鸭凉血补元，食之又助药力，凡椒、芥、葱、蒜、姜、茄，大能发病，犹当绝之。若不严戒，虽愈必寻毒而生，疥痹蚀癣之类渐滋举发，为丧命之机。

　　卷二

　　药病总说

　　三十六种风症不过痛、痒、麻、烂、肿、惫之类，一百八道方药皆排毒、杀虫、补血、壮元、理气之剂。诸贤秘论，各擅门墙，自古圣贤遇病立方议论参详各据一理，疠风多种所由不一。且如北人刚勇而地高燥，南人风气柔弱而地卑湿，闽广多有岚瘴虫毒之气，江淮常受海水寒冰之伤，海岛风涛，山溪妖魅贻害无穷。丹溪专攻外感，理气清阳，利于南方；东垣端理内伤，导痰去湿，利于北方；孙真人、王好古、许旌阳、抱朴子等，或以杀虫排毒，或专补血壮元，或惟调气清神，各有大意，而制方无不验然。诸家各有秘旨，后人若能辨症用之，自有效验，须博览各家之术，约而选之，定合符节。如得一方便夸能治，必无皆验之理。且如五龙丸有斩关夺帅之功，千年药有起死回生之妙，瘫烂败绝者非东华玉髓不能复其原，斑烂舛错者舍冯夷琼浆乌能扫其迹。若合其宜如弩发机，若违妄用如水浇石。

　　黄龙丸，即水煮黄香丸，能治三十六种大风危症。乌龙丸治风症内热痰火上攻，并周身乖癞燥痒作痛。白龙丸，又名捕龙丸，治上半身痛风极凶者。花龙丸又名浑元丹，治腰半以下腿膝大痛者。赤龙丸即一粒金丹，治痛风遍身抽掣日夜叫号者。千年药乃祖师邋遢张真人遗下平分家产方，又曰灵宝千年大药，治三十六种大风，十四般大疠，无所不效。东华玉髓乃大风子油膏，治烂风疮秽者。冯夷琼浆，又名推云酒，治五色疙瘩云颜麻木者，若对症用之无不奏效，若乱投妄用则不见功。

　　必须脉药相配，诊视相参，对症施治，随手获功，执方胶固，弥紊何灵?凡有一般症候，自有一般脉色。辨诊不同，古有形诊、声诊、色诊、脉诊之条。欲观其形而诊验吉凶，如头为清明之府，若倾视则神将夺矣；背为胸臆之府，若胸曲肩垂则气将坏矣；腰为肾之府，若转摇不能则神将竭矣；骨为髓之府，若不能久立、行动振掉则骨将败矣；筋络为血之帅，若挛曲不舒则血将枯矣。此为望形之诊也。欲听其音声而诊验吉凶，如语先轻后重、高厉有力则外感有余也；若语先重后轻沉困无力，内伤不足也。此为闻声之诊也。

　　欲观其色而诊吉凶，如青者欲如苍璧、不欲如蓝，如翠羽者生，如草滋者死；黄、者欲如罗裹雄黄不欲如黄土，如蟹腹者生，如枳实者死；赤者欲如绵裹朱砂、不欲如赭，如鸡冠者生，如衄血者死；白者欲如鹅羽、不欲如盐，如豕膏者生，如枯骨者死；黑者欲如重漆、不欲如地苍如鸟羽者生，如煤炱者死。此为颧色之诊也。《脉经》云：疠脉阳浮弦(关上也)，阴实大(关下也)，两寸浮而紧或浮而洪，浮缓者易治，洪大而数或沉实者难治。脉若沉者病反在上，浮者病反在下，皆不治。此为切脉至而诊吉凶也。故曰阴阳配偶，方脉参详，此理通彻则药对症，何忧治而不愈哉?若执一死方以治诸症，非惟无益，反害于人。

　　然导痰去湿，如苍术、白术、南星、半夏、贝母、皂荚、茯苓、阿胶、浓朴、元明粉、栝蒌仁、胡黄连、青礞石、银柴胡之类。

　　湿而膨胀痰结者非浓朴不消，元明粉止可为丸服，不宜入汤液。湿痰成块者阿胶专主为末服之，若水煎服则臭而无功。皂荚打痰从大孔出甚速，银柴胡治肺热之神药，疠风声浊痰臭者必用之，止入丸散，不入汤液。若骨蒸寒热者，一见胡黄连即愈，亦不入煎剂，煎则无功矣。

　　利气清阳，如沉檀、麝脑、乳没、木香、缩砂、豆蔻、益智、远志、升麻、犀角、珍珠、丹砂、牛黄、柴胡之类。

　　气闭则阳微，气结则血匿，诸香皆能开导幽微隐僻之郁。通达关窍气滞，非提不起，必须升麻、柴胡之属。牛黄珠粉等件香剂能消气聚之块，止宜丸散不入汤液者，以火炒水煎则味愈苦，令人呕吐哕 ，况有诸香不宜见火之说。

　　祛风散邪，如羌活、麻黄、荆芥、紫萍、苦参、风藤之类。

　　病以风名，皆由风湿寒暑之感，若不发散邪气，何能消溶?羌活之，类皆不可缺，苦参最杀风疠之虫、疮癣皮肉之虫立死，服之五脏蛲虫立去，必用药也。补血生津液，如当归、元参、红花、茜草根、紫草、血竭、鹿茸、夏枯、草桑、螵蛸、原蚕蛾、生地黄之类。

　　元参去五脏之游火、摄血归元，红花去死血，生新血为治风必用。戴元礼云：夏枯草为血虚所宜，桑螵蛸之补阳填精比于人参，有霄壤之功。晚蚕蛾有再生精髓之捷，血竭乃去积瘀血作痛之卒徒，故多用之。

　　荡涤积滞，如代赭、皂荚、雷丸、蜂蜜、人牙、千金子、人中黄之类。

　　油腻脂胶之积淤肠胃，非皂荚不去。代赭石名血师，专排血积淤凝，善活血不使挛曲。雷丸去积杀虫，止可用于男子，妇人服之必胀闷腹痛、发昏，甚则颠呆，痰涎涌塞。

　　故男子用雷丸，妇人用皂荚。

　　劫杀蛲虫，如锡灰、黄芽、雄黄、鹤虱、 实、鹅翎灰之类。

　　黄芽粪中蛆也，于四月内未食茄子之前收者方好，以浓茶卤养淘炙香，方无油泛，专祛虫积。鹅翎灰最杀风疮中蚀虫，若皮内疮疥虫，非此不除。麻瘠瘫痪、如菖蒲、天麻、萆 、防己、秦艽、 、胡麻、香蛇、漏芦、石斛、苍耳草、白蒺藜之类。

　　血枯必痛，血凝必麻，须用补血逐血之剂，故萆 之补阳，菖蒲之升阳 草乃风病元气亏乏之圣药，非止瘫痪者用之。

　　筋挛肢软，如苡仁、牛膝、杜仲、续断、狗脊、萎蕤、白生蛇、仙灵脾之类。

　　风注四肢，非萎蕤不能上下左右搜逐又能消烁诸般毒物。阳痿筋挛，非仙灵脾不能兴起，乃大补元阳之药，实救本之妙药也。

　　爱食瓜果者须倍麝香，耽嗜面檗者必求枳 ，曾服汞粉，定用铅磁。若进毒药，急行和解，参 之性不及升柴，此特大略，博而约之。

　　治风之法，先散寒邪，次攻虫毒，次调元气，次养阴血，待风散虫死，血足气清之候，再拔疮秽，舒其筋而伸其挛，滋生毛发则病愈不发，补益之药终身服之不可止，乃不刊之秘论也。若欲速不分次序，则随得随失，变驳反掌，非惟无益，必反害之。如升麻能使浊气从右而上散，柴胡能合清气从左而上达，参 惟能助气而反附阳邪以损阴血，风癞以养血清阳为要，故参 不及升柴之提散调达，开导肌表也，麝香能消诸瓜果之毒发渴者，乃瓜果之积用之即消。枳 即金钩树子，能祛酒毒，好酒之人宜服之。黑铅磁石花椒专收轻粉水银之毒，恐庸医暗投，故宜服之以免发毒。此用药之大略也。

　　近世专用大风子为良方，不知此药性猛大热，有燥痰劫血之迅力，制炼不精则病未愈而先失明矣。

