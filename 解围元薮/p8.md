<!-- { "loadSidebar": true } -->
　　凡患风癞，决非一种，或二三种者有之，甚至有四五种者，先伤一脏，则注各经。故年久者面色变驳，病势愈甚。且如风病先染冷麻而变紫云黑色者有之，先染痛风而成半肢软瘫者有之，先染火癞肿大穿烂、手足废弛、筋骨痛痿者有之。故治难以一定方药，不能骤攻，愈一症而他症变驳，反见其势凶也。又有风癞同患一人者，若先染风病后患癞症，曰风癞；先患癞症致成风病者，曰癞风，等最多，风则先治其癞，癞愈方治其风，风癞则用治风之药，后加治癞之剂，此是大意。治至半愈，即服解毒大补气血元阳之剂。勇进三年方可。

　　经云：逐五脏之邪，鬼门开方死；泻膀胱之浊秽，净腑始洁。倒阳绝欲，勉强矫揉。内养静修，仙机妙运。

　　魂魄尸神之窍曰鬼门。扫荡脏腑之秽恶，则清气得以升降，运育自然，形容润泽。若秽浊之滓沉滞下元，则九窍不清，十四经晦塞。祛涤其秽，则源清流还，阳气舒畅，而精神爽悦，上下清明矣。故制乌龙丸之剂，一进以靖内污之浊。风癞之人五火俱盛，阳事易举，若不爱命而近女色，则服药无功效。欲其不举，不得已以药倒之，病虽可愈，又恐断人生育之根。阴阳相关，若已有子者，则全现下之命，绝其丧命之端，未为不可；若未有子嗣，则宗祀为大，切不可行之。然倒阳之秘，有用药者，有用功者，妙在心传，此理非庸人可知。若病患聪达，授以元门内事静修导引之功，使内固丹基，外安神役，再进药力并攻，则其寿无疆。此方得英敏之士方可行之，若愚妄利徒，非惟不能尽术，反使冒渎圣贤。再针灸之法前后无忌，热药止可用于愈后除根，点刺之端始终不可用，若锋镰一有不当则刀口引风入内，令人残痿枯败，戒之!戒之!吁!医司民命，药有良毒，不读方书，懵然无据，生死关系，阴阳非轻。患风癞者，当保惜天赋，毋从爱憎毁誉之口，自宜拣择医之良拙。治风癞者，当敬畏天谴，毋贪诈欺苟且之财，害人之命。

　　人患风癞，命悬旦夕，求医调治，死生攸关，务得高明仁浓之人，方可倚托。往往见人不择医工之精粗，但见其自称矜今夸，不读方书，盗袭死方，欺罔狂 ，惟贪轻任，或倩人妆拔荐点巧誉之言，即从而治之，岂不杀人乎?且风癞之科，一症有一方，其人止学得一二方，岂能悉治诸症?如紫云之药不能治烂风，痛风之药不能治痒麻，漏蹄之方若治瘫挛则反为害。庸俗何知之?病者既欲延生而求医，若不拣选实轻命也。痛哉!惜哉!夫癞风乃十三科之首，此论亦十三科中妙诀，反复精研，不为不备，后之，君子得之则了然无所窒碍矣。

　　夫城池受困于寇，即如人身受蠹于风癞，形质一也。以兵攻贼，如以药攻病，筹猷一也。寇不退则城池崩陷，风不消则元命伤残，患害一也。欲救城池必运神机，欲救人命必行妙术，妙用一也。所论风癞之理皆明，是书所治风癞皆备，此外更无遗隙。然用药如用兵，保黎如救命，疗人之病以复元命，能解城之围以活苍生、轻重之殊，实元元之妙法，深渊之大泽也。故曰《解围元薮》云。

　　卷三

　　六经汤丸秘方

　　心风先传肺经，外证损目。

　　煎方一防风 细辛 南星 白茯苓 薄荷 大茴香 桔梗 山栀(各二两) 当归 首乌 羌活牛膝 牙皂 蝉蜕 枳实 元参 川芎 附子(各一两)加姜枣，水煎服十剂，如有痰，再加薄荷一两，均作十服。

　　丸方二羌活 防风 黄连 柴胡 独活 全蝎(去头足用土炒) 白芷(各一两) 当归 谷精地骨皮(各二两) 白茯苓 芍药 熟地 茯神 远志(各一两五钱) 乳香 没药 檀香(各六钱) 细辛(七钱)僵蚕(八钱) 麝香(三钱) 甘菊(二两) 诃子肉(八两) 风藤(二两)上为末，蜜丸或黄米饭丸，如桐子大，飞朱砂为衣，每服三钱，用前煎药送下，日服三次。

　　肝风先传脾经。外证发紫泡。

　　煎方三防风(八两) 元参 当归 牛膝 柴胡 芍药 蝉蜕(各一两) 胡麻 草乌(各四两)白芷 官桂(各一两五钱)有痰加干葛二两均作十服。

　　丸方四防风 荆芥 葛根 丢子(各四两) 胡麻 当归 草乌 元参 麻黄 附子(各一两)白蒺藜 干姜 皂角 桔梗 牛膝 川芎 羌活 甘草(各二两) 全蝎(一两五钱) 苦参(五两)上为末，蜜丸桐子大，青黛为衣。

　　脾风先传肾经，外证遍身顽癣，或时刺痛。

　　煎方五防风 当归 风藤(各三两) 元参 川芎 甘草节 枳实 陈皮 白芷 桔梗 枳壳乌药(各一两五钱) 木香(一两)有痰加半夏一两五钱，均作十服丸方六元参 枳实 当归 陈皮 白芷 胡麻 干姜 浓朴 滑石(各二两) 防风(八两) 川芎甘草 僵蚕 芍药 麻黄 草乌 蝉壳 羌活 全蝎 木香(各一两)上为末蜜丸，用郁金黄柏末为衣。

　　肺风先传肝经，外证眉须鬓发焦脱。

　　煎方七元参 川芎 知母 滑石 半夏 蒺藜 牙皂 黄芩 牛膝 胡麻 羌活 干姜 桔梗木香 当归(各二两)有痰加防风三两。上均作十帖。

　　丸方八当归 牛膝 防风 蝉蜕 独活(各四两) 羌活 胡麻 石膏 首乌(各三两) 荆芥(六两) 僵蚕 全蝎 南星 白芷(各二两) 元参(五两)上为末蜜丸，滑石半夏末为衣。

　　肾风先传心经，外证脚底穿烂。

　　煎方九甘草 麻黄 防风 羌活 薄荷 茯苓 桔梗(各一两) 川芎 当归 浓朴 半夏 知母黄柏(各二两) 独活 大黄 苦参(各四两) 滑石(五两)有痰加石膏三两，均作十帖服。

　　丸方十桔梗 川芎 白术 丢子(各四两) 当归 甘草 川朴 木香 干葛(各一两) 牛膝(八两) 人参 干姜 白芷 全蝎 麻黄(各二两) 天麻(一两五两) 白花蛇(五钱)上为末蜜丸，用百草霜为衣。

　　胃风遍传五脏，外证浑身溃烂。

　　煎方十一羌活 泽兰 藿香(各二两) 蒺藜 柴胡 防风 细辛 白芷 薄荷(各三两) 荆芥(四两) 独活 木瓜 牛膝 连翘 黄芩 生地 山楂(各二两五钱) 菖蒲 枳实 陈皮(各一两) 麻黄(一两五钱)有痰加象贝母、石膏各一两，均作十剂服。

　　丸方十二荆芥(二两) 蒺藜 天麻 白芨(各一两五钱) 独活 柴胡 羌活 木瓜(各三两) 风藤皂荚浓朴 前胡 象贝母 苍耳子 金银花(各一两五钱) 麝香(二两) 乳香 檀香(各三两)紫背浮萍(四两)上为末，蜜丸，甘草大黄末为衣。

　　卷三

　　风疠各方

　　通经利窍汤十三 三十帖，按日服之，风疠初服药起，须以此开经络。

　　第一日大黄 荆芥 桔梗 归尾 黄芩(各一钱) 羌活 防风 连翘(各一钱二分) 防己 白芷(各八分) 牛膝(七分) 甘草(五分)第二日大黄 羌活 防风 桔梗(各一钱) 白芷 防己 归尾 独活 荆芥 牛膝(各八分)甘草(五分)第三四日羌活 桔梗 防风 黄芩(各二钱) 白芷 荆芥 防己 独活 牛膝 归尾(各八分)甘草(五分)腹中有积作痛，加制大黄一钱，心痛、大肠不利，则用生大黄一钱。

　　第五六七八日羌活 独活 防风 荆芥(各一钱) 归尾 芍药 防己 连翘 黄芩(各八分) 甘草(五分)如腹痛大便不利加大黄一钱。

　　第九日大黄 荆芥 羌活 独活 防风 川芎(各一钱) 当归 牛膝 黄芩 白芷 桔梗(各八分) 甘草(五分)十日至十八日同，惟大黄用二钱。

　　十九日大黄 黄柏 连翘 羌活 苦参 荆芥 黄芩(各一钱) 黄连 防风 防己 甘草当归(各八分)第二十日如有白虫从大便出，药与十九日同。如无，再加白丑末，虚弱者不加。

　　二十一二日黄柏(炒) 大黄(蒸) 苦参 羌活(各一钱) 连翘 防风 黄芩 牛膝 防己 独活(各八分) 甘草(五分) 黄连(一钱五分)二十三四日芍药 羌活 黄芩 荆芥 牛膝 白芷 大黄 连翘(各一钱) 独活 当归 防己 桔梗(各八分) 甘草(五分)二十五日元参 连翘 独活 当归 防己 桔梗 牛膝 芍药(各八分) 防风 大黄(各一钱)黄连(七分) 草乌(一钱) 川芎 甘草(各五分)二十六七日同上。

　　二十八日草乌 芍药 羌活 荆芥 防己(各一钱) 川芎 当归 桔梗 牛膝 白芷 苦参 防风(各八分) 甘草(五分)二十九三十日同，服此倘痕色不退，再服此方三四剂。

　　上药三十帖，俱水煎，早晚服，温酒同下。如肠涩加大黄一钱。

　　白玉蟾遗方十四 治痹麻诸风、瘫痪、烂、挛、肿、危，并大麻鸡爪 曳、蝼蝈、冷麻等症。

　　防风 黄连 黄柏 苦参 牛膝 草乌 麻黄 紫风藤 荆芥穗 蔓荆子 升麻 川芎大黄 当归 本 山栀上水煎服，大剂十服，内窍俱通，其外油光，紫黑疙瘩皆退，随服丸方。

　　白玉蟾丸方十五胡麻 川牛膝 木瓜 山栀 黄柏 苍术 明天麻 白蒺藜(各五两) 五加皮 风藤羌活苦参 当归(各十两) 水银 水飞朱 车米面包(煨) 麝香(三钱) 香蛇(一两) 代赭石醋( 二两) 新鲜丢子肉四十两，此即木枫子肉朱将大枫子肉，用水二十碗，煮至二三碗滤干，入臼捣烂，以朱、汞、赭、米四味共研，不见星，收瓷器内，用香烛花果供于八仙元檀神前，忌妇女、鸡、犬触污，再将各药末称准，以煮大枫子汁，加陈米糊丸，如桐子大，于卯午酉时各服三钱，酒送下。疾轻者只服二钱或一钱五分，至四五日反觉病凶，口内齿根麻木，精神恍惚，过后渐痊，面色红润，再不沉重，惟要戒守则永不发。

　　白玉蟾末药方十六 治瘫痪、软痿、冷麻、困痹。大有奇功。

　　草乌 白术 朱砂 细辛 雄黄 白芷 防风 苍术(各五两) 麻黄(八两) 川乌(一大个)上为末，每服一钱，用葱白头七枚，陈酒一碗，煎滚送下。重者用之，先以药汤洗，再进此药，临卧服，汗避风。

　　白玉蟾浴汤方十七 将各药烧汤洗涤，如烂者日洗一二次。

　　苍耳子 防风 马鞭子草 紫苏 苦参 金银花 白芷 遍地香 泽兰白玉蟾蒸法十八先以汤药洗涤再用苍术一斤煎酒五六碗，将地铺稻柴，再用 荐砻糠四五斗，米醋十余杓，拌匀，蒸热，铺在荐上，用席盖糠，令人睡之上，以棉被盖之，待出臭汗，毒瓦斯已尽，渐去衣被，须于无风处蒸之。

