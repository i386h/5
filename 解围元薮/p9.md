<!-- { "loadSidebar": true } -->
　　白玉蟾擦药方十九白芷 草乌 南星 半夏 丢子 杏仁 白芨 白蔹 蛇床(各等分)上为末，手足及遍身有肿块成疮或冷麻者，以生姜蘸药擦之，待皮活病退方止，当先用洗法次服末药，次又行汗法，随时擦之。隔三日再洗再汗再擦，一连五六次，如病不减，不得已方行蒸法却之，但丸方要服数年。

　　大瓢李遗丸方二十 治哉蚝蛇皮刺风、痒风、鸡爪、疙瘙、历节等风，并麻木冷痛、手足屈折痛痒、不知痿惫、瘫痪、腐烂、危笃等症。

　　琥珀(五钱) 天麻(一钱) 真珠 冰片 朱砂 胆星 血竭 僵蚕(各二钱) 蝉蜕 细辛(各四钱)川芎 羌活 防风(各六钱) 远志(五钱) 茯神(八钱) 犀角(三钱五分) 菖蒲(六钱五分)铁粉(三钱六分) 雄黄 牛黄(各五钱六分) 蛇含石(醋 四钱六分) 白附子(五钱二分)半夏(四钱四分) 麝香芦荟 乌梢蛇(各五钱五分) 牙皂(一两) 丢子霜(八两) 青礞石( 四两)上为末，酒糊丸桐子大。每服一百丸，空心酒送下。如觉恍惚困倦，麻木委厥者，以、苍耳、金银藤炼膏服之。

　　大瓢李末药方二十一 治男妇疠风，瘫痪，口眼歪邪、面如虫行、身痛如切，或皮肉淫痒难忍，久而手足反张。

　　当归 防风 川芎 白芷 细辛 麻黄 荆芥 全蝎 天麻 本 雄黄 羌活 甘草(各五钱) 朱砂 人参 白花蛇 大茴香 两头尖(各三钱) 香蛇(七钱) 川乌 草乌 苍术(各四两)上为末，每服五六分，渐至一钱，临卧以无灰酒调服，忌一切热物、或有汗，麻木身痒，乃药力至也。服此后，用凤仙花梗煎汤洗浴，汗出为度。

　　人参固本丸二十二 治手足挛痛，昼静夜剧，历节大风，腰腿痛，口眼 邪。

　　白术(四两) 没药 沉香(各五钱) 天麻(一两) 青皮(一两) 人参(一两) 白芷(一两) 苍耳子(二两) 乌药(三两) 紫苏(一两五钱) 甘草(五钱)上为末，酒糊丸桐子大，每服百丸，用后方煎药送下。

　　煎方二十三白术 桂心 防风 人参 柴胡 甘草 川乌 当归 芍药 赤茯苓姜枣煎服。

　　孙思邈真人煎方二十四 治核桃紫云等风。

　　防风 苦参 薄荷 芍药 黄芩 连翘 山栀 知母 柴胡 大黄 麻黄 天麻 半夏花粉 甘草 紫苏 香附 白芷 当归 羌活加细茶一撮，煎服五六帖退斑，十服效临，卧服忌见风。

　　孙思邈真人丸方二十五 此方甚妥，尚可量症加药。

　　牙皂 苦参 蒺藜 防风 当归 荆芥穗 蔓荆子 牛蒡子 胡麻(各一两) 黄柏(三两) 白花蛇 丢子(各四两) 麝香(二钱)上为末，黄米饭丸，桐子大，朱砂为衣。每服四十丸，日服三次，清茶送下，忌食盐物止食淡鸭妙。

　　邋遢张真人灵宝千年大药二十六 治三十六种大风，后人称平分家产方。

　　羌活 苍术 乌药 风藤 防己 白芷 防风 大黄 五加皮 独活 本 桔梗 草乌柴胡 黄芩 明天麻 细辛 甘松 蔓荆子 白蒺藜 川续断 芍药 南星 大腹皮 皂角刺 薄荷(各三两) 槐角 荆芥 升麻(各五两) 紫萍 闹羊花(各二斤) 麻黄(十斤)天雄(一斤) 当归(八两) 苦参皮(二斤) 红花 元参(各六两) 仙灵脾 萆 (各三两) 草乌头(四两)用阴阳水各一桶，春浸五日，夏三，秋七，冬九，煎去渣，炼成膏。

　　人参 白术 沉香 川芎 木香 乳香 牛膝 红花 磁石(醋 七次) 没药 香蛇血竭 松脂 姜蚕 檀香 安息香 云母粉 降香 鹅管石 苁蓉(各一两)茯苓 雄黄砂仁 青礞石 萎蕤 胡麻(各二两) 蟾酥 麝香(各五钱) 冰片(二钱) 花蛇(一条)人牙(炙黄香五两)上为末，以前膏和丸，弹子大，朱砂为衣，金箔包裹。远年病服十丸，近年病七丸，用麻姑酒磨服，汗出则病愈。方中若加桑螵蛸、原蚕蛾末各一两五钱尤妙。

　　神效夺命还真丹二十七 治三十六种风，如疠麻、 曳、大麻、哑风、疠风，立效。

　　全蝎 僵蚕 黄芩 陈皮 熟地 肉桂 生地 蔓荆子 地骨皮 黄连 甘菊 防风茴香芍药 知母 枳壳 柴胡 甘草 石膏 当归 半夏(各一两) 明天麻 木香 川芎本菟丝子 白术 人参 独活(各一两五钱) 羌活(三两) 桔梗 麻黄 薄荷(各二两五钱)细辛(五钱) 蛤蚧(一对酥炙) 茯苓(二两)上为末，蜜丸，弹子大，金箔为衣。每服一丸，细嚼。中风、瘫痪、大风、疠病，茶酒下。遍身筋骨痛及心气痛不省人事，热醋汤下。头风、暗风，茶下。惊痛、口吐涎，温酒下。妇人胎前产后，经水不调，香附汤下。冷风寒湿，气顿抽掣，走注叫号，日夜不安，黑豆炒焦烹酒下。

　　又有一方加麝香牛黄冰片更妙。

　　车华玉髓二十八 尹蓬头真人传，以丢子油为君，丢子生东夷岛故以此名。

　　大风子(根据法取油四两) 没药 滴乳 血竭(各二钱) 牛黄(五钱) 麝香(五分)阿胶(一钱) 琥珀 珍珠(各三钱) 雄黄(五钱) 地龙(火炙去土七钱) 冰片(三钱) 芒硝(八分)上研末，隔汤化油，药搅匀，每服一钱。内热者柿饼汤下。内寒者花椒汤下。平常者温酒下。其大风紫黑、痿痹、瘫痪、挛屈、 邪、臭烂危笃者，不过一料全愈。须绝欲，戒性，避风，忌一切腥鲜盐物，五辛诸毒，只宜食淡，方能见效。(紫云风)去牛黄、芒硝、加血竭一钱，乳没各四分。

　　(云颜成形不退肿起)以艾作小炷，四围团团灸。每灸五七团，泄其气即愈。(蛇皮风、鱼鳞风)加白花蛇末一钱，冰片二分，有细疮乖疠同治。(漏蹄、白癜风)加牛黄三分。(臭)加水飞雄黄末三分五厘。(冷麻风)加羌活、独活、归尾各五分。(瘦弱者)去芒硝，加人参五分，地骨皮、柴胡各一钱。(内热者)加川芎、白芍、黄芩、山栀各二钱，归尾一钱五分。

　　(烂疮)用枯矾四两，硫黄、信石 ，各一钱，花椒三两，生矾五钱，蛇床二两，共为末，用猪油调敷。

　　(手腿大烂不收敛)用黄蜡一两，东丹五钱，腻粉二钱，乳香、没药车米各三钱，桐油调油纸摊贴。(烂疮)用炉甘、石钱、龙骨三钱，乳香、没药、雄黄各五钱，研细干掺。(风癣)用蛇床子、雄黄、砒等分为末，醋调青布包之，重重频擦。(痒块)用车米、硫黄各一钱，大风子一两，樟、冰、雄黄各二钱为末，以生芝麻二合炒黑，研和如泥，以生布包擦块上，四五日愈。烂者不用。其破者，皆属脾经毒已从破处出，内服追毒，则自愈。(起泡者)用蛤粉、车米、石膏、乳、没等分，研末敷之。(眉落者)用荆芥、防风、白芷、蝉壳、天麻、首乌、羌、独活各五钱，丢子肉四两，牛蒡子、大黄各六钱。(眼赤)加菊花五钱。(两眼痛)去大风子二两，加全蝎七钱，蜜丸桐子大，临卧以方中止去大风子，将各药锉剂煎之，送下五七十丸。(生眉)用牙皂炒，加麝香少许，鸡蛋油调，生绢包，擦眉棱上，二十日可出。(黑斑)用牙皂、鹿角屑、白附子等分为末，姜汁调，惟涂久脱常妙。吴氏亦以此方得名，每油四两，用乳没六分，血竭二钱，芒硝八分，牛黄三分，服之虽效，总不如前方有奇功。如夏暑油不肯冻，不能成羔，以米仁炒熟研末，加入为丸服。余时以药放酒盏内，每日在饭上炖化服，以助胃气，服至十日，其毒必追至手足处发出。或肿或疮，即将蓖麻子、巴豆、丢子打成膏贴之，其臭水倘出滋延，败恶不可闻。

　　以菖蒲草根炒末，罨上即干瘪。如臭水流尽则愈。急服补气血药三年方保全生。

　　神效追风丸二十九 治癞、麻、疙瘩、热风、干风一切危笃等症。

　　当归 麻黄 羌活 白术(各五钱) 荆芥(二两五钱) 白芍 黄芩 僵蚕 川芎(各一两) 人参(三两) 蒺藜 胡麻 防风(各二两) 没药 乳香(各二钱五分) 麝香(四分) 苦参皮(六两)大风子肉(两)上为末，黄米粉酒糊丸，桐子大。每服五七十丸，早晚温酒下。

　　搜风四七丹三十 治紫云、白癜、紫癜等风。

　　防风 川芎 当归 芍药 麻黄(各五钱) 黄芩 山栀 连翘 白术 甘草 薄荷 桔梗全蝎蝉壳 羌活 独活 胡麻 干葛 升麻(各六钱) 荆芥(一两) 人参(三钱五分) 牛膝滑石(各一两五钱) 木香(七分五厘) 麝香(五分) 石膏(八钱) 大风子肉(半斤)上为末，黄米粉糊丸，桐子大。每服五十丸，空心酒下，茶亦可。

　　神仙换骨丹三十一 治鼓槌软瘫干风瘸瘪麻木委困倦败等症大黄。

　　白芷 槐花 川芎 防己(各一两) 乳香 没药 木香 沉香(各三钱) 苍术(二两)细辛 苦参(各一两五钱) 紫萍(三两) 麝香(五分) 草乌(五钱炒，三钱生，三钱炒黑，共一两一钱)上为末，用去节麻黄半斤煎膏，加蜜丸，弹子大，约重二钱，朱砂为衣。每服一丸，临卧葱酒磨，服，避风。又一方，去苍、麝，加当归、防风、花蛇、木鳖子。

　　大消风散三十二 治鸡爪、痒风、脱跟、鱼鳞、鹅掌、 糕、哉蚝、疹风等症。

　　防风 蒺藜 荆芥 苦参(各十二两) 乳香 没药(各二两) 麝香(五钱) 当归 黄柏(各八两) 黄芩胡麻(各十两) 丢子肉(一斤，煮一昼夜)先以一料，去丢子、没、麝、乳，均作十帖煎服。再用一全料，不见火为末，酒米糊丸，桐子大。辰、午、戌时各服三钱，温酒下。(如面上病重)加白芷、风藤、蝉壳各四两，升麻五钱。(口眼 邪)加白僵蚕四两。(四肢重)加羌、独活各四两。

　　如服此药，须用细辛、苍耳草、 草、遍地香、马鞭子草煎汤，不时洗浴，待汗透神爽方止，久则脱愈。

　　救苦回生丹三十三 治历节、半肢、紫云、哑风、蛊风、干风，走注，遍身寒湿、麻痹、瘫痪等症，及中风不语，口眼 邪。

　　乳香 没药 当归 川芎(各一两五钱) 五灵脂 檀香 松香 自然铜(醋 ) 威灵仙(各一两)虎骨(炙) 地龙 草乌(各五钱) 天麻(七钱) 全蝎(二钱) 麝香(三钱) 荆芥 白芷苦参(各一两二钱) 番木鳖(三十七个炙) 冰片(三分) 京墨(一块) 黑豆(二合炒) 闹羊花(五钱) 僵蚕(六钱)上为末，糯米饭丸，如龙眼大，朱砂为衣，金箔飞裹。薄荷酒磨下。一丸，如昏迷则病愈。若妇人血晕经闭，胎衣不下，用炒焦黑豆淋酒服之，如神。

