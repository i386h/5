<!-- { "loadSidebar": true } -->
　　右用杏仁一升去皮研以沸汤三升和绞汁三服狗肉原片皆出浄
　　又方以芦根水煮汁饮之消
　　当归四逆汤【见厥】　　　　通脉四逆汤【见泄泻】
　　理中丸【见痞】　　　　　五积散【见中寒】
　　养胃汤【见伤暑】　　　　芎芷香苏饮【见脚气】
　　和解散【和剂】治四时伤寒头痛烦燥自汗咳嗽吐利厚朴【去麄皮姜汁制】陈皮【洗各四两】藁本　桔梗　甘草【各半斤】苍术【去皮一斤】
　　右为麤末每服三钱水一盏半姜三片枣二枚煎七分不拘时热服
　　冲和汤即参苏饮加木香
　　半夏茯苓汤【见痰饮】　　　理中汤【见霍乱】
　　缩脾饮【见中暑】　　　　　酒煑黄连丸【见伤暑】
　　枳实半夏汤【和剂】
　　枳实　半夏【各等分】加麦蘖
　　毎服七钱水二盏姜五片煎八分温服无时
　　麯蘖丸　治酒积癖不消心腹胀满噫酸啘逆不食脇肋疼痛
　　神麯【炒】麦蘖【炒各一两】黄连【半两剉同巴豆三粒炒黄去巴豆】
　　右为细末沸汤搜和丸如梧桐子大每服五十丸食前姜汤下
　　酒症丸　治饮酒过度头旋恶心呕吐酒停遇酒即吐久而成癖者
　　雄黄【如皂角子大】巴豆【不去油皮】蝎稍【各十五枚】
　　右研细入白麪五两半水和丸如豌豆大候稍干入防炒香将一丸放水中浮即去防每服二丸温酒下茶亦可
　　饮酒令无酒气方【千金下同】
　　干蔓青根二七枚三徧蒸为末取两钱许酒后水服
　　治恶酒健嗔方　取其人牀上尘和酒饮之　空井中倒生草烧灰饮之勿令知
　　断酒方　酒七升着瓶中熟朱砂半两着酒中急塞瓶口安着猪圏中任猪摇动经七日取酒尽饮
　　又方　故氊中葈耳子七枚烧作灰黄昏时暖一杯酒呪言与病狂人饮也勿令知之后不喜饮酒也
　　又方　白猪乳汁一升饮之永不饮酒
　　又方　鸬鷀屎烧灰水服方寸匕永断
　　又方　白死蛴螬干末和酒与饮永世闻酒名即呕神騐
　　又方　酒客吐中肉七枚阴干烧末服之
　　法制陈皮　消食化气寛利胸膈美进饮食
　　香【炒】甘草【炙各二两】青盐【炒一两】干生姜　乌梅肉【各半两】白檀香【二钱半】
　　右六味为末外以陈皮半斤汤浸去白净四两切作细条子用水一大盌煎药末三两同陈皮条子一处慢火煮候陈皮极软控干少时用干药末拌匀焙干每服不拘多少细嚼温姜汤下无时
　　法制防榔　治酒食过度胸膈膨满口吐清水一切积聚
　　鸡心防榔【一两切作小块】缩砂【取仁】白豆蔲【取仁】丁香【切作细条】粉草【切作细块各一两】橘皮【去白切作细条】生姜【各半斤切作细条】盐【二两】
　　右件用河水两碗浸一宿次日用慢火砂锅内煮干焙干入新瓶收每服一撮细嚼酒下或为细末汤调服亦可
　　伤劳倦
　　补中益气汤【东垣】
　　黄蓍【病甚热甚者一钱】人参【三分有嗽去之】甘草【炙五分】当归身【酒制】橘皮　升麻　柴胡【各二分】白术【三　薛新甫常用分　方蓍参术各一钱半归一钱橘七分柴升各五分】
　　水二盏煎至一盏量气弱气盛临病斟酌水盏大小去滓食逺稍热服如伤重者不过二服而愈若病久者以权立加减法治之【详见论中】
　　硃砂安神丸【见虚烦】
　　小建中汤【即桂枝芍药汤】
　　桂枝【去麄皮】甘草【炙】生姜【切各三两】芍药【六两】大枣【十二枚擘】胶饴【一斤】
　　右六味以水七升煮取三升去滓内胶饴更上微火消解温服一升日三服呕家不可用建中汤以甜故也
　　理中汤【见霍乱】　　　　平胃散【见中食】
　　抵当汤丸【俱见畜血】　　　　神圣复气汤【见腹痛】
　　白术附子汤
　　白术　附子【炮】陈皮　苍术【制】厚朴【制】半夏【汤泡】茯苓【去皮】泽泻【各一两】猪苓【去皮半两】肉桂【四钱】
　　每服五钱水一盏生姜三片煎至半盏食前温服量虚实加减
　　草豆丸【见心痛】　　　　清暑益气汤【见伤暑】
　　当归补血汤【宝鉴】
　　黄蓍【一两】当归【二钱酒洗】
　　右防咀作一服水三盏煎至一盏去滓温服食前
　　治虚寒育气汤以下诸方散见各门及衞生宝鉴中不复繁引
　　兎丝子丸【和剂】治肾气虚损五劳七伤脚膝痠疼面色黧黒目耳鸣心忡气短时有盗汗小便滑数
　　兎丝子【酒炮制】鹿茸　【炙去毛】泽泻　石龙芮【去土】肉桂附子【炮去皮各一两】石斛【去根】熟地黄　白茯苓　牛膝【酒浸焙】山茱萸肉　续断　防风　杜仲【制】肉苁蓉【酒浸焙】补骨脂【去毛酒炒】荜澄茄　巴防肉　沉香　蘹香【炒各七钱半】五味子　川芎　桑螵蛸【酒浸炒】覆盆子【各半两】
　　右为细末酒煮麪糊丸如桐子大每服三十丸酒温盐汤任下
　　十补丸　治肾脏虚冷面黒足寒耳聋膝软小便不利附子【炮】五味子【各二两】山茱萸肉　山药　牡丹皮鹿茸【制】桂心　茯苓　泽泻【各一两】
　　右为末炼蜜丸如桐子大每服六七十丸盐汤下
　　治虚热人参黄蓍散诸方亦散见虚劳各门及宝鉴中不服繁引
　　调中益气汤【东垣】
　　黄蓍【一钱】人参　甘草【炙】当归　白术【各半钱】白芍药柴胡　升麻【各三分】橘皮【二分】五味子【十五粒】
　　水二盏煎至一盏去滓温服食前
　　升阳顺气汤【东垣】
　　黄蓍【一两】半夏【三钱汤洗七次】草豆【二钱】神麯【一钱五分炒】升麻当归身　柴胡　陈皮【已上各一钱】甘草【炙】黄蘖【已上】
　　【各五分】人参【去芦三分】
　　右防咀每服三钱水二钟生姜三分煎至一钟去滓温服食前
　　升阳补气汤【东垣】
　　厚朴【姜制五分】升麻　羌活　白芍药　独活　防风甘草【炙】泽泻【已上各一钱】生地黄【一钱半】柴胡【二钱半】
　　右为麤末每服五钱水二盏生姜二片枣二枚煎至一盏去滓食前大温服
　　门冬清肺饮【东垣】
　　紫苑茸【一钱五分】黄耆　白芍药　甘草【各一钱】人参【去芦】麦门冬【去心各五分】当归身【三分】五味子【三粒】
　　右分作二服每服水二盏煎至一盏去滓食后温服
　　大阿胶丸【见吐血】　　　　人参清镇丸【见咳嗽】
　　皂角化痰丸【见痰饮】　　　白术和胃丸即和中丸【见不能食】
　　虚劳
　　仲景大黄防虫丸　结在内者手足脉必相失宜此方然必兼大补剂琼玉膏之类服之
　　大黄【十分古以二钱半为一分当是二两半蒸】黄芩【二两】甘草【三两】桃仁【一升】杏仁【一升】地黄【一两】芍药【四两】干漆【一两】防虫【一升】水蛭【百枚】蛴螬【一升】防虫
　　右十二味末之炼蜜为丸小豆大酒饮服五丸日三服
　　陈大夫传仲景百劳丸【见畜血】
　　四君子汤　治真气虚弱及短气脉弱
　　白术　人参　黄耆　茯苓【各等分】
　　右为麤末每服五钱水一盏煎至七分食逺温服【一方无黄蓍有甘草减半加陈皮各异功散加陈皮半夏名六君子汤】
　　四物汤　益荣衞滋气血
　　熟地黄【补血如脐下痛非此不能除乃通肾经之药也】川芎【治风泄肝木也如□虚头痛非此不能除乃通肝经之药】芍药【和血理脾如腹中虚痛非此不能除乃通脾经之药也】当归【如血刺痛非此不能除乃通肾经之药】
　　右为麤末水煎　又春则防风四物加防风倍川芎夏则黄芩四物加黄芩倍药　秋则门冬四物
　　加天门冬倍地黄　冬则桂枝四物加桂枝倍当归若血虚而腹痛微汗而恶风四物茂桂谓之腹痛
　　六合　若风加秦艽羌活谓之风六合　若发热而烦不能睡卧加黄连栀子谓之热六合　若中湿身沉重无力身凉微汗加白术茯苓谓之湿六合若气虚弱起则无力尫然而倒加厚朴陈皮谓之气六合　若虚寒脉微自汗气难布息便清白加干姜附子谓之寒六合　若身热脉燥头昏项强者加柴胡黄芩　若因热生风者加川芎柴胡防风　若目赤防发作云翳疼痛不可忍宜四物龙胆汤【方见眼目门】若疮疾加荆芥酒煎常服　若虚烦不得睡加竹
　　叶人参　若虚热四物与参苏饮相合名补心汤主之　若烦燥大渴加知母石膏　若阴虚致热与血相搏口舌干渴饮水加瓜蒌麦门冬　若诸痛有湿者宜四物与白术相半加天麻茯苓穿山甲酒煎若四肢肿痛不能行动四物苍术各半汤主之　若呕者加白术人参生姜　若水停心下微吐逆者加猪苓茯苓防己　若治燥结四物与调胃承气汤各半为玉烛散　若脏闭涩者加大黄桃仁　若老人风袐加青皮等分煎　若流湿润燥宜四物理中各半汤　若滑泻者加官桂附子　若血痢加胶艾煎若腹胀加厚朴枳实　若虚劳气弱咳嗽喘满宜
　　厚朴六合四物汤四两厚朴姜制一两枳实防炒半两　若血气上冲心腹肋下满闷宜治气六合四物汤四两加木香防榔各一两　若发热热者加干姜炒黒牡丹皮白芍药柴胡　若虚壮热似伤寒者加人参柴胡　四物与桂枝麻黄白虎柴胡理中四逆茱萸承气凉膈等皆可作各半汤此易老用药大畧也　四物汤加减治妇人杂病方二十六道见妇人部　四物汤加减治姙娠伤寒方名六合汤一十五道见伤寒部　四物汤加减调经方七道见调经
　　八物汤【偶方四物四君子二方和合也】
　　白术　茯苓　人参　黄蓍　当归　芍药　川芎　熟地黄
　　右为散每五钱水二盏煎至一盏去滓食后温服
　　十全大补散　治男子妇人诸虚不足五劳七伤不进饮食久病虚损时发潮热气攻骨脊拘急疼痛夜梦遗精面色痿黄脚膝无力喘嗽中满脾肾气弱五心烦闷并皆治之
　　肉桂　甘草　芍药　黄蓍　当归　川芎　人参　白术　茯苓　熟地黄【各等分】
　　右为麤末每服二大钱水一盏生姜三片枣二枚煎至七分不拘时温服【肉桂芍药甘草小建中汤也黄蓍与此三物即黄蓍建中汤也人参茯苓白术甘草四君子汤也川芎芍药当归地黄四物汤也以其气血俱衰隂阳并弱法天地之成数故名十全散】
　　圣愈汤　治一切失血或血虚烦渇燥热睡卧不宁或疮证脓水出多五心烦热作渴等证
　　熟地黄【生者白制】生地黄　当归【酒拌各一钱】人参　黄蓍【炒】川芎【各二钱】
　　右水煎服
　　金刚丸　　　　牛膝丸　　　煨肾丸【并见痿】
　　六味丸【一名地黄丸一名肾气丸】治肾经不足发热作渴小便淋闭气壅痰头目晕眼花耳聋咽燥舌痛齿牙不固腰腿痿软自汗盗汗便血诸血失音水泛为痰血虚发热等证其功不能尽述
　　熟地黄【八两杵膏】山茱萸肉　干山药【各四两】牡丹皮白茯苓　泽泻【各三两】
　　右各另为末和地黄膏加炼蜜丸桐子大每服七八十丸空心食前滚汤下
　　八味丸　治命门火衰不能生土以致脾胃虚弱饮食少思大便不实脐腹疼痛夜多漩溺等证即六味丸加肉桂附子【各一两】
