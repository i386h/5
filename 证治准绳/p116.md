<!-- { "loadSidebar": true } -->
<子部,医家类,证治准绳>
　　钦定四库全书
　　证治准绳卷二十一
　　明　王肯堂　撰
　　类方
　　诸气门
　　气
　　正气天香散【河间】　治九气
　　乌药【二两】香附末【八两】陈皮　紫苏叶　干姜【各一两】
　　右为细末每服一钱七盐汤调服
　　沉香降气散【约説】　治隂阳壅滞气不升降胸膈痞塞喘促短气又治脾胃留饮噫醋吞酸脇下妨闷
　　沉香【二钱八分】缩砂仁【七钱半】甘草【炙五钱五分】香附子【盐水炒去毛六两二钱五分】
　　右为极细末每服二钱八盐少许沸汤调服不拘时淡姜汤下亦得
　　四七汤【和剂】　治喜怒忧思悲恐惊之气结成痰涎状如破絮或如梅核在咽喉之间咯不出咽不下此七情所为也中脘痞满气不舒快或痰饮呕逆恶心并皆治之
　　半夏【汤泡五次一钱五分】茯苓【去皮一钱二分】紫苏叶【六分】厚朴【姜制九分】
　　水一生姜七片红枣二枚煎至八分不拘时服
　　丁沉透膈汤【见反胃】木香调气散【见中气】补中益气汤　调中益气汤【并见劳倦】十全大补汤【见虚劳】清暑益气汤【见伤暑】四君子汤【见虚劳】四物汤【见鼻衂】
　　七气汤【和剂】　治七情之气郁结于中心腹绞痛不可忍者
　　人参【去芦】肉桂【去皮】甘草【炙各一两】半夏【汤泡七次焙干五两】
　　右防咀每服三钱水一盏姜三片煎至八分食逺服
　　指迷七气汤　治七情相干隂阳不得升降气道壅滞攻冲作疼
　　香附子【二钱】青皮【去白】陈皮【去白】桔梗　蓬术　官桂藿香　益智仁　半夏【汤洗七次】甘草【炙各一钱】
　　水二钟生姜三片红枣二枚煎一钟食逺服
　　三因七气汤【见藿乱】
　　流气饮子　治男子妇人五藏不和三焦气壅心胸痞闷咽塞不通腹脇膨胀呕吐不食上气喘急咳痰盛靣目浮四肢肿大便秘涩小便不通忧思太过郁结不散走注疼痛脚气肿痛并皆治之
　　紫苏叶　青皮【去白】当归　芍药　乌药　茯苓【去皮】桔梗　半夏【汤洗】川芎　黄耆　枳实【麸炒各一钱】防风【去芦】陈皮【去白】甘草【炙】木香　防榔　大腹子【连皮】枳殻【麸炒各半钱】
　　水二钟生姜三片红枣一枚煎至一钟去滓不拘时服
　　大七气汤【见积聚】
　　苏子降气汤【和剂】　治虚阳上攻气不升降上盛下虚痰涎壅盛胸膈噎塞并乆年肺气至效
　　紫苏子【炒】半夏【汤泡各二钱半】前胡【去芦】甘草【炙】厚朴【去皮姜制炒】陈皮【去白各一钱】川当归【去芦一钱半】沉香【七分】
　　水二钟生姜三片煎至一钱钟不拘时服虚冷人加桂五分黄茋一钱
　　秘传降气汤　治男子妇人上热下虚饮食过度致伤脾胃酒色无节耗损肾元水火交攻隂阳闗格遂使气不升降上热则头目昏痰实呕逆胸隔不快咽喉干燥饮食无味下弱则腰脚无力大便袐涩里急后重脐腹冷疼若治以凉则脾气怯弱肠鸣下利治以温则上焦壅热口舌生疮及脚气上攻与乆痢不瘥宜先服此药却以所主药治之气壅耳聋泛热咽疼亦效
　　桑白皮【二两炒】枳殻【汤浸去瓤麸炒】柴胡【去毛芦洗】陈皮【炒黄色】甘草【炒各一两】五加皮【酒浸半日炒黄】骨碎补【燎去毛剉炒】地骨皮【炒黄】桔梗【炒黄】草果【去皮膜净洗炒黄】诃子【炮取肉】半夏【生姜自然汁和成饼再碎炒以上各半两】
　　右剉散和匀以碗盛饭甑上蒸一伏时倾出摊令冷収之每服二钱紫苏三叶生姜三片水一盏同煎七分食后通口服痰欬加半夏麯心肺虚每料加人参茯苓【各一两】上膈热加北黄芩【五钱】下部大段虚加少许炮附子煎如使附子多加生姜妇人血虚加当归【一两】
　　四磨汤【济生】　治七情伤感上气喘息妨闷不食
　　人参　防榔　沉香　天台乌药
　　右四味各浓磨水取七分煎三五沸放温空心服或下养正丹尤佳
　　养正丹【和剂】　治上盛下虚气不升降元阳亏损气短身羸及中风涎潮不省人事伤寒隂盛自汗唇青妇人血海乆冷
　　小银　黒锡【去滓净秤与水银结砂子】硫黄【研】硃砂【研细各一两】
　　右用黒盏一只火上熔黒铅成汁次下水银以桞条搅次下硃砂搅令不见星子放下少时方下硫黄末急搅成汁和匀如有焰以醋洒之侯冷取出研极细煑糯米糊丸菉豆大每三十丸盐汤枣汤任下
　　养气丹【和剂】　治诸百损真阳不固上实下虚气不升降或喘或促一切体弱气虚之人妇人血海冷惫诸证禹余粮【火煅醋淬七次半斤为末】代赭石【加上法一斤】紫石英【火煅一次】赤石脂【火煅一次】磁石【火煅醋淬十次各半斤】
　　以上五石各以水再研挹其清者置之纸上用竹筛盛滴尽水候干各用瓦瓶盛贮以盐水纸筋和泥固济隂干以硬炭五十斤分作五处煅此五石末以纸灰盖之火尽再煅如此三次埋地坑内两日出火毒再研细入后药
　　附子【炮二两】肉苁蓉【酒浸一宿焙一两半】蘹香【炒】破故纸【酒炒】木香【不见火】肉桂　肉豆【麯襄煨】巴防肉【盐汤浸】丁香沉香　山药　当归【酒浸一宿焙干】白茯苓　鹿茸【酥炙】逺志【去心】阳起石　【别研】钟乳粉　乳香　没药【并另研】硃砂【或煅或蒸或黄茋当归煮熟】五灵脂【主补虚虚者须保胃气此品要精制净去砂土若过用令人膨饱伤胃已上各一两净作末】
　　右入前药同研极匀用糯米糊丸毎一两作五十丸隂干入布袋内擦光每服二十丸空心温酒姜盐汤任下妇人艾醋汤下
　　复原通气散【和剂】　治气不宣流或成疮疖并闪挫腰脇气滞疼痛
　　舶上茴香【炒】穿山甲【蛤粉炒去粉各用二两】胡索【去皮】白牵牛【炒】陈皮【去白】甘草【炙各一两】南木香【不见火一两半】
　　右为细末每服二钱用热酒调病在上食后服病在下食前服不饮酒者煎南木香汤调
　　木香流气饮【和剂】　治诸气痞塞不通胸膈膨胀靣目虚浮四肢肿满口苦咽干大小便秘
　　半夏【汤浸七次焙二两】青皮【去白】厚朴【姜制去麄皮】紫苏【去梗】香附子【去毛炒】甘草【炙各一斤】陈皮【去白二斤】肉桂【去麄皮不见火】蓬莪术【煨】丁香皮【不见火】大腹皮【制】防榔　麦门冬【去心】木香【不见火】草果仁【各六两】木通【去节八两】藿香叶　赤茯苓【去皮】白芷　白术　干木　人参【去芦】石菖蒲【各四两】
　　右防咀每服四钱水一盏半姜三片枣二枚煎七分热服
　　蟠防散【和剂】　治男妇脾胃虚冷气滞不行攻刺心腹痛连胸脇膀胱小肠肾气及妇人血气刺痛
　　延胡索【三两】肉桂【去麄】干姜【炮各二两】苍术【米泔浸一宿切焙】甘草【炙各半斤】缩砂【去皮】丁皮　防榔【各四两】三棱【煨】蓬术【煨】茯苓【去皮】青皮【去白各六两】
　　右为末每服二钱水一盏连根防白一茎煎七分空心热服
　　分心气饮真方【直指】　治忧思郁怒诸气痞满停滞噎塞不通大小便虚秘
　　紫苏茎叶【三两】半夏【制】枳殻【制各一两半】青皮【去白】陈橘红桑白皮【炒】大腹皮　木通【去节】赤茯苓　南木香防榔　蓬莪木【煨】桔梗　麦门冬【去心】辣桂　香附藿香【各一两】甘草【炙一两二钱半】
　　右剉散毎服三钱水一大盏生姜三片枣二枚灯心十茎煎七分不拘时服【一人瘴疟经年虚肿腹胀食不知饱以此药吞温白丸初则小便数次后则大便尽通其病顿愈】
　　分气紫苏饮　治男子妇人脾胃不和胸膈噎塞脇疼气促喘急心下胀满饮食不思呕逆不止
　　紫苏　五味子【去梗】桑白皮【炙】陈皮【去白】桔梗【去芦】草果仁　大腹皮　茯苓【去皮】甘草【炙各一钱半】
　　水二钟生姜三片煎一钟入盐少许食逺服
　　沉香升降散【御药】　治一切气不升降脇肋刺痛胸膈痞塞
　　沉香　防榔【各二钱半】人参　大腹皮【炒】诃子【各半两煨去核】白术　乌药　香附子【炒】紫苏叶　厚朴【去麄皮姜制】神麯【炒】麦糵【炒各一两】三棱【煨】蓬术【煨】益智仁【各二两】陈皮【去白】姜黄　甘草【炒各四两】
　　右为细末毎服二钱食前用沸汤调服一方加红花
　　木香防榔丸【御药】　踈导三焦寛利胸膈破痰逐饮快气消食
　　木香　防榔　枳殻【麸炒】杏仁【去皮尖炒】青皮【去瓤各一两】半夏麴　皂角【去白酥炙】郁李仁【去皮各一两】
　　右为细末别以皂角四两用浆水一碗搓揉熬膏更入熟蜜少许和丸梧子大毎服五十丸食后姜汤下
　　青木香丸【和剂】　治胸膈噎塞气滞不行肠中水声呕哕痰逆不思饮食常服寛中利膈
　　黒牵牛【二百四十两炒香取末一百二十两】补骨脂【炒香】荜澄茄【各四十两】木香【二十两】防榔【用酸粟米饭里湿纸包火中煨令纸焦去饭四十两】
　　右为细末清水滴为丸如菉豆大每服三十丸茶汤熟水任下
　　沉香化气丸　专治赤白青黄等色痢疾诸般腹痛饮食伤积酒积痰积血积跌扑损伤五积六聚胸膈气逆痞塞胃中积热中满腹胀疟痞茶癖及中诸毒恶气伤寒大便不通下后遗积未尽感时疫气瘴气并诸恶肿疮疡肿毒及食诸般牛畜等物中毒不问妇人男子小儿并皆治之
　　大黄【锦绞者】黄苓【条实者各一两】人参【官拣者去芦】白术【去芦肥者各三钱】沉香【上好角沉水者四钱另为末】
　　右将前四味剉碎用雷竹七浸七曝候干为极细末和沉香末再研匀用竹入姜汁少许为丸如菉豆大硃砂为衣晒干不见火毎服一钱淡姜汤送下小儿六分
　　王氏博济利膈丸　治三焦气不顺胸膈壅塞头目昏涕唾痰涎精神不爽
　　牵牛【四两半生半熟】皂角【不蛀者涂酥炙二两】
　　右为末生姜自然汁糊丸如梧子大毎服二十丸荆芥汤临卧送下
　　一块气丸
　　官桂　胡索　蓬术【炮】砂仁　枳实　黒牵牛【取头末】枳殻　防榔　大黄【醋煮】雷丸　使君子【取肉】白豆冦　丁香【各半两】芫花【酒浸炒】香附子【醋浸】京三棱【炮】陈皮【去白】胡椒【各一两】糖毬　青皮【各一两半】川乌【二钱半酒浸炒】锡灰　大麦芽【用江子炒熟去江子各四两】萝卜子【一两用江子炒熟去江子】江子【一两去油】沉香　木香【各四钱】皂角【半斤去皮醋浸炒】
