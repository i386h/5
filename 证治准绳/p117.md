<!-- { "loadSidebar": true } -->
　　右为末酒糊丸如梧子大每服五七丸诸般病证各随后项汤使下孕妇不可服忌一切热物　妇人一切血气当归酒下　血崩燕子泥汤下　小儿脱肛艾汤下　小儿妳脾橘皮汤下　小儿惊风一嵗一丸薄荷汤下　白痢干姜汤下　小儿脾积史君子猪胆芦荟汤下　赤痢甘草汤下　一切吐逆生姜汤下　心膈膨胀新汲水下　下元冷好酒下　风热闭塞大小便不通井花水豆粉调下　妇人经脉不通红花当归酒下　赤白带下蔓荆子汤下　血昏当归酒下　胎前产后呉茱莄一两重酒一斤煎至二沸下　血块气血等生姜橘皮煎汤入醋少许下常服者淡姜汤下　小女红脉不通红花当归酒
　　下男子小肠气茴香汤下　咳乌梅汤下　腰疼牵牛汤　伤寒葱白汤下
　　神保丸　治诸气刺痛流入背膂及脇下诸药不能治者【见伤食】
　　清咽屑【自制】　治喉中如有物咯之不出咽之不下俗名梅核气仲景所谓咽中如有炙脔者是也四七汤是其主方但汤药入咽即过病所今推广为屑取其缓下
　　半夏【制一两】橘红　川大黄【酒制各五钱】茯苓　紫苏叶真僵蚕【炒】风化硝　桔梗　连翘　诃子肉　杏仁　甘草【各一钱二分】
　　右为末姜汁韭汁和揑成饼晒干筑碎如小米粒大每用少许置舌上干咽之食后临卧为佳
　　郁
　　越鞠丸【丹溪】解诸郁
　　香附　苍术【米泔浸一宿炒】川芎【各二两】山栀【炒】神麴【各一两五钱】
　　为末滴水丸如菉豆大毎服一百丸白汤下
　　气郁汤　治因求谋不遂或横逆之来或贫窘所廹或暴怒所伤或悲哀所致或思念太过皆为气郁其状胸满脇痛脉沉而濇者是也
　　香附【童便浸一宿焙干杵去毛为麄末三钱】苍术　橘红　制半夏【各一钱半】贝母【去心】白茯苓　抚芎　紫苏叶【自污则用子】山栀仁【炒各一钱】甘草　木香　防榔【各五分】
　　生姜五片煎　如胸脇作痛此有血滞也宜参血郁汤治之
　　湿郁汤　治因雨露所袭或岚气所侵或坐卧湿地或汗出衣衫皆为湿郁其状身重而痛倦怠嗜卧遇隂寒则发脉沉而细缓者是也
　　苍术【三钱】白术　香附　橘红　厚朴【姜汁炒】半夏【制】白茯苓　抚芎　羌活　独活【各一钱】甘草【五分】
　　生姜五片水煎
　　虞搏云一男子年二十九三月间房事后骑马渡溪遇深渊沉没幸得马健无事连湿衣行十五里抵家次日増寒壮热肢节烦疼似疟非疟之状一医作虚证治而用补气血药服之月余不效又易一医作劳疗治用四物汤加知檗地骨皮之类及丹溪大补隂丸倍加紫河车服至九月反加满闷不食乃顾倩有乳妇人在家止吃人乳汁四五杯不吃米粒召予诊视六脉皆洪缓重按若牢右手为甚予作湿郁处治用平胃散倍苍术加半夏茯苓白术川芎香附木通砂仁防风羌活加姜煎服黄昏服一贴二更时又进一贴至半夜遍身发红丹如疹片时随没而大汗索粥与稀粥二碗由是前病除减能食仍与前方服三贴后以茯苓渗湿汤倍加白术服二十余贴平安
　　血郁汤　凡七情郁结盛怒呌呼或起居失宜或挫闪致瘀一应饥饱劳役皆能致血郁其脉沉涩而芤其体胸脇常有痛如针刺者是也
　　香附【童便制二钱】牡丹皮　赤麯川通草　穿山甲降真香　苏木　山查肉　大麦芽【炒研各一钱】红花【七分】
　　水酒各一半煎去滓八桃仁去皮泥七分韭汁半盏和匀通口服
　　热郁汤　有隂虚而得之者有胃虚食冷物抑遏阳气于脾土中而得之者其治法皆见发热条中此则治夫非隂虚非阳陷亦不发热而常自蒸蒸不解者也连翘【四钱】薄荷叶　黄芩【各一钱五分】山栀仁【二钱】麦门冬【去心】甘草【五分】郁金【一钱】蒌皮穰【二钱】
　　竹叶七片煎　问何不用苍术香附抚芎曰火就燥燥药皆能助火故不用也
　　痰郁于痰饮门求之食郁于伤食门求之故不着方
　　痞
　　海藏云仲景诸泻心等汤手少隂也以其心下痞故入阳明例
　　大黄黄连泻心汤　治太阳病医发汗遂发热恶寒因复下之心下痞表里俱虚隂阳血气并竭无阳则隂毒复加烧针因胸烦靣青黄肤瞤者难治若色防黄手足温者易愈心下痞按之濡其脉闗上浮者大黄【二两】黄连【一两　加黄芩为伊尹三黄汤】
　　右剉如麻豆沸汤二升渍之须臾绞去滓分温再服
　　附子泻心汤　治心下痞而复恶寒汗出本以下之故心下痞与泻心汤痞不解其人泻而口燥烦小便不利者五苓散主之
　　大黄　黄连　黄芩【各一两】附子【一枚炮去皮切别煮取汁】
　　右四味切三味以沸汤二升渍之绞去滓内附子汁分温再服
　　生姜泻心汤　治伤寒汗出解之后胃中不化心下痞硬干噫食臭胁下有水气腹中雷鸣下利者
　　生姜　半夏【洗各二两】甘草【炙】黄芩　人参【各一两半】干姜黄连【各半两】大枣【六枚擘】
　　右八味以水五斤煮取三升去滓再煎取一斤半温服半斤
　　伊尹甘草泻心汤　治伤寒中风医反下之其人下利日数十行米谷不化腹中雷鸣心下痞硬而满干呕心烦不安医见心下痞谓病不尽复下之其痞益甚此非结热但以胃中虚客气上逆故便硬宜此汤治之
　　甘草【二两】半夏【一两】黄芩　干姜【各三两半】黄连　人参【各半两】大枣【六枚】
　　右七味以水五斤煑取三斤去滓再煎取一斤半温服半斤分三
　　半夏泻心汤　治下痢而不痛者痞也痛即为结胸半夏【半斤泡】黄芩　干姜　人参【各三两】黄连【一两】甘草【炙二两】大枣【十二枚】
　　右七味以水一斗煮取六升去滓再煮取三升分温三服
　　钱氏泻心汤【见发热】
　　黄茋补中汤
　　黄茋　人参【各二钱】甘草　白术　苍术　陈皮【各一钱】泽泻　猪苓　茯苓【各五分】
　　水一钟煎七分温服送下大消痞丸
　　大消痞丸【东垣】　治一切心下痞满积年乆不愈者白术　姜黄【各一两】黄芩【炒焦】黄连【炒各六钱】枳实【麸炒五钱】半夏【汤洗七次】陈皮　人参【各四钱】泽泻　厚朴　砂仁【各三钱】猪苓【二钱五分】干生姜　神麯【炒】炙甘草【各二钱】
　　右为细末汤浸蒸饼为丸如桐子大毎服五七十丸至百丸食逺白汤下
　　黄连消痞丸【东垣】　治心下痞满壅寒不散烦热喘促不宁
　　黄连【一两】黄芩【炒二两】半夏【九钱】枳实【炒七钱】橘红　猪苓【各五钱】茯苓　白术　炙甘草【各三钱】泽泻　姜黄【各一钱】干生姜【二钱】
　　制丸服法同上
　　失笑丸【一名枳实消痞九　东垣】　治右闗脉浮心下湿痞恶食懒倦开胃进食
　　枳实　黄连【各五钱】白术　人参　半夏麴【各三钱】厚朴【炙四钱】干生姜　炙甘草　白茯苓　麦糵【各二钱】
　　右为细末汤蒸饼为丸桐子大每服五七十丸白汤下不拘时量虚实加减服【刘宗厚云以上二方并半夏泻心汤加减法也内有枳实汤四君子五苓平胃等利湿消痞补虚之药也】
　　黄芩利膈丸【东垣】　除胸中热利膈上痰
　　黄芩【炒一两】白术　枳殻　陈皮　南星【各三两】半夏黄连　泽泻【各五钱】白矾【五分】
　　右为末水浸蒸饼丸每服三五十丸白汤下食逺服【合加薄荷叶一两明粉二钱】
　　葶丸【一名人参顺气饮子】　治心下痞胸中不利
　　半夏【洗】厚朴【炙】石膏　青皮【已上各五分】当归身【七分】白荳仁　缩砂仁　茵蔯【洒制炒】干葛【已上各一钱】炙甘草　活　黄芩【一半酒洗一半炒】苦葶【酒洗炒】人参柴胡　独活【已上各三钱】
　　右为细末汤浸蒸饼和匀筛子内擦如米大毎服二钱临卧用一口汤下
　　消痞汤【一名木香化滞汤】　治因忧气郁结中脘腹皮里痛心下痞满不思饮食
　　枳实【炒】当归梢【各二分】陈皮　生姜　木香【各三分】柴胡【四分】草豆　炙甘草【各五分】半夏【一钱】红花【少许】
　　试效方有益智三分无木香
　　右为麤末作一服水二盏生姜三片煎至一盏食逺服忌酒湿面
　　理中丸　治胃寒而痞
　　人参　甘草　白术　干姜【已上各三两】
　　右四味捣筛为末蜜和丸如鸡子黄大以沸汤数合和一丸研碎温服之日三四夜二服腹中未热益至三四丸
　　増损理中丸【伤寒】　治太隂下之胷满鞭【诸结胸宜服此】
　　人参　白术【各一两】甘草　黄芩【各半两】枳殻【十二片】
　　右为细末炼蜜丸如弹子大沸汤化一丸　渴者加括蒌根汗出者加牡蛎
　　枳实理中丸【伤寒】　治寒实结胸
　　茯苓　人参　白术　干姜　甘草【各二两】枳实【各十片】
　　右爲细末炼蜜丸如鸡子黄大毎服一丸热汤化下连进二三服
　　活人桔梗枳殻汤　治伤寒痞气胸满欲絶
　　桔梗　枳殻【去瓤炒各三两】
　　右剉水煎分作二服【此手太隂经药也活人书云审知是痞先用此汤无不验也緑枳殻行气下膈故】
　　上清散【一名通气防风汤防】　清利头目寛快胸膈
　　黄茋【三钱】甘草【二钱】人参　葛根【各一钱五分】防风根【一钱】蔓荆子【半钱】
　　右分作二服毎服水一盏半煎至盏去查临卧温服以夹衣盖覆靣首不语须臾汗出为效未服药预一日不语服毕亦一日不语
　　枳术丸【见伤食】
　　回金丸　泻防火行湿与热能开痞结治肝邪补脾土【见发热】防榔丸【见伤食】煮黄丸【见心痛】蒂散【见伤食】二陈汤【见痰饮】平胃散【见中食】五苓散【见消痹】越鞠丸【见郁】挝脾汤【见呕吐】丁沉透膈汤【见反胃】木香流气饮　四七汤【并见气】导痰汤【见痰饮】来复丹【见中署】四君子汤【见虚劳】补中益气汤【见劳倦】木香顺气汤【见胀满但减人参】
　　木香寛中散　治七情伤于脾胃以致胸膈痞满停痰气逆或成五膈之病
　　青皮　陈皮　丁香【各四两】厚朴【制一两】甘草【炙五两】白豆【二两】香附子【炒】砂仁　木香【各一两】
　　右为末每服二钱姜盐汤防服属脾胃虚损之证不可多服当与六君子汤兼服之
　　宣明防榔散　治伤寒隂证下后成痞满而不痛按之虚软
　　防榔　枳殻【各等分】
　　右为末毎服三钱煎黄连汤调下
　　三脘痞气丸【寳鉴】　治三焦痞滞水饮停积脇下虚满或时刺痛
　　木香　白豆仁　青皮【炒】京三棱【炮】橘红【各一两】半夏【汤泡七次二两】防榔　砂仁　沉香　大腹子【各五钱】
　　右为末神麯糊丸梧桐子大毎服五六十丸食后陈皮汤送下
　　平补枳术丸　调中补气血消痞清热
　　白术【三两】白芍【酒炒一两半】陈皮　枳实【去穰炒】黄连【姜汁炒各一两】人参　木香【各五钱】
　　右为末荷叶打米糊为丸如桐子大毎服六七十丸米饮下【方广云白术补脾气为君白芍药补脾血为臣陈皮以和胃枳实消痞黄连清热为佐人参以补元气木香以调诸气为使如此平补气血廓清痰火兼通气道则病邪日消而脾胃日壮矣】
