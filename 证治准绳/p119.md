<!-- { "loadSidebar": true } -->
　　附子【炮二两】南木香【煨】茴香【炒】川椒【炒出汗】厚朴【去麄皮姜制】独活　白术【炒】陈皮【去白】呉茱茰【炒】桂心【各一两】泽泻【一两半】肉豆【煨】防榔【各半两】
　　右为细末糊丸如梧桐子大毎服五十丸不拘时紫苏汤送下
　　黒锡丹【见诸逆冲上】苏子降气汤【见气】
　　导滞通经汤【寳鉴】　治脾湿有余及气不宣通面目手足浮肿
　　木香　白术　桑白皮　陈皮【各五钱】茯苓【去皮一两】
　　右防咀毎服五钱水二煎至一盏去查温服空心食前内经曰湿滛所胜平以苦热以苦燥之以淡泄之陈皮苦温理肺气去气滞故以为主桑白皮甘寒去肺中水气水肿胪胀利水道故以为佐木香苦辛温除肺中滞气白术苦甘温能除湿和中以苦燥之白茯苓甘平能止渴除湿利小便以淡渗之故以为使也
　　至元戊寅五月间霖淫积雨不止鲁斋许平仲先生时年五十有八靣目肢体浮肿大便溏多腹胀肠鸣时痛饮食减少命予治之脉得细而缓先生曰年壮时多曽服牵牛大黄药靣目四肢时有浮肿今因隂雨故大发予曰营运之气出自中焦中焦者胃也胃气弱不能布散水谷之气荣养藏腑经络皮毛气行而涩为浮肿大便溏多而腹肿肠鸣皆湿气胜也四时五藏皆以胃气为本五藏有胃气则和平而身安若胃气虚弱不能运动滋养五藏则五藏脉不和平本藏之气盛者其脉独见轻则病甚过则必死故经曰真藏之脉无胃气则死先生之疾幸而未至于甚尚可调补人知服牵牛大黄为一时之快不知其为终身之害也遂用平胃散加白术茯苓草豆防仁数服而腹胀溏泻肠鸣时痛皆愈饮食进止有肢体浮肿以导滞通经汤主之良愈
　　木丸【见中风】
　　分气香苏饮
　　桑白皮【炒】陈皮　茯苓　大腹皮　香附【炒各一钱】紫苏【一钱半】桔梗　枳殻【各八分】草果仁【七分】五味子【十五粒】
　　水二钟姜三片煎八分入盐少许食前服
　　消导寛中汤
　　白术【一钱五分】枳实【麸炒】厚朴【姜制】陈皮　半夏　茯苓山查肉　神麯【炒】麦芽【炒】萝卜子【炒各一钱】
　　水二钟姜三片煎八分服【小便不利加泽泻猪苓】
　　胃苓汤
　　苍术　厚朴【姜汁炒】陈皮　白术　茯苓【各一钱半】泽泻猪苓【各一钱】　甘草【六分】官桂【五分】
　　右水加生姜煎服
　　加味五皮汤　即五皮散内脚肿加五加皮木防己不服水土八胃苓汤
　　消风败毒散
　　人参　独活　柴胡　桔梗　枳殻【麸炒】羌活　茯苓　川芎　前胡　甘草　荆芥　防风【各一钱】
　　水二钟姜三片煎八分食逺服
　　升麻和气散【和剂】
　　干姜【半钱】干葛【一两】大黄【蒸半两】熟枳殻【半钱】桔梗　熟苍术　升麻【各一两】芍药【七钱半】陈皮　甘草【各一两半】当归熟半夏　白芷　茯苓【各二钱】
　　毎服四钱水一盏姜三片灯心十茎煎七分食前温服
　　补中益气汤【见劳倦】六味丸【见虚劳】人参平肺散【见喘】滋隂丸【即益隂肾气丸见目】
　　加减金匮肾气丸　治肺肾虚腰重脚肿小便不利或肚腹肿胀四肢浮肿或喘急痰盛已成虫证其效如神此证多因脾胃虚弱治失其宜元气复伤而变证者非此药不能救
　　白茯苓【三两】附子【五钱】川牛膝　官桂　泽泻　车前子　山茱萸　山药　牡丹皮【各一两】熟地黄【四两□碎酒拌杵膏】
　　右为末和地黄炼蜜丸如桐子大毎服七八十丸空心白汤下【济生以附子为君此薛新甫重定者】
　　调胃白术泽泻散【元戎】　治痰病化为水气传为水鼓不能食
　　白术　泽泻　芍药　陈皮　茯苓　生姜　木香　防榔【各等分】
　　右为末一法加白术本药各半治脐腹上肿如神心下痞者加枳实下盛者加牵牛
　　八正散【见淋】栀子豉汤【见虚烦】
　　附方
　　汉防己煮散　主水肿上气方【禇澄秘之】
　　汉防己　泽漆叶　石韦【去毛】桑白皮　泽泻　丹参　茯苓　橘皮　白术【各三两】生姜【切十两】郁李仁【五合】通草【一两】
　　右十二味捣筛为散以水一升七合内四方寸匕煮取八合顿服日二小便利为度
　　葶丸　治肺气咳面目浮肿喘促不安小便赤色甜葶【隔纸炒】贝母【煨黄色】木通【各一两】杏仁【去皮尖双仁炒】防己【各二两】
　　右为细末用枣肉和丸如梧桐子大毎服五十丸桑白皮煎汤食前送下
　　白术木香散　治喘肿满变成水病者不能食不能卧小便秘者宜服
　　白术　猪苓【去皮】防榔　赤茯苓　泽泻【各一钱半】木香甘草【各一钱】官桂【七分】滑石【三钱】陈皮【二钱】
　　右作一服水二钟生姜三片煎一钟食前服
　　分气补心汤　治心气鬰结发为四肢浮肿上气喘急木通　川芎　前胡【去苗】大腹皮【泡】青皮　白术枳殻【麸炒】甘草【各一钱炙】香附【去毛炒】白茯苓　桔梗【各一钱半】细辛　木香【各五分】
　　右作一服水二钟姜三片红枣二枚煎至一钟食前服
　　调荣饮　治瘀血留滞血化为水四肢浮肿皮肉赤纹名血分
　　蓬术　川芎　当归　延胡索　白芷　防榔陈皮　赤芍药　桑白皮【炒】大腹皮　赤茯苓葶【炒】瞿麦【各一钱】大黄【一钱半】细辛　官桂　甘草【炙各五分】
　　右作一服煎服法同前
　　当归散　水肿之疾多由肾水不能摄养心火心火不能滋养脾土故土不制水水气盈溢气脉闭塞渗透经络发为浮肿之证心腹坚胀喘满不安
　　当归　桂心　木香　赤茯苓　木通　防榔赤芍药　陈皮　牡丹皮　白术【各一钱三分】
　　右作一服水二钟紫苏五叶木一片煎一钟不拘时服
　　乌鲤鱼汤　治水气四肢浮肿
　　乌鲤鱼【一尾】赤水豆　桑白皮　白术　陈皮【已上各三钱】葱白【五茎】
　　右用水三碗同煮不可入盐先吃鱼后服药不拘时
　　无碍丸　治脾病洪流四肢浮肿
　　大腹皮【二两】防榔　郁李仁　蓬术　三棱【已上各一两】木香【半两】
　　右为细末用炒麦糵麪煮糊为丸如梧子大毎服七八十丸食前生姜汤送下
　　木香分气汤　治气留滞四肢腹急中满胸膈脇肋膨胀虚气上冲小便臭
　　木香　猪苓　泽泻　赤茯苓　半夏　枳殻防榔　灯心草　苏子【各等分】
　　右剉散毎服一两水二盏煎入麝香末少许同
　　防己散　治皮水肿如裹水在皮肤中四肢习习然动汉防己　桑白皮　黄茋　桂心【各一两】赤茯苓【二两】甘草【炙半两】
　　右防咀毎服五钱水一大盏煎至五分去滓不拘时温服
　　导水茯苓汤　治水肿头靣手足徧身肿如烂之状手按而塌陷手起随手而高突喘满倚息不能转侧不得着牀而睡饮食不下小便袐涩溺出如割而絶少虽有而如黒豆汁者服喘气逆诸药不效用此即愈亦尝騐其病重之人煎此药时要如熬阿剌吉酒相似约水一斗止取药一盏服后小水必行时即渐添多直至小便变清白色为愈
　　赤茯苓　麦门冬【去心】泽泻　白术【各三两】桑白皮紫苏　防榔　木【各一两】大腹皮　陈皮　砂仁木香【各七钱半】
　　右防咀毎服半两水二盏灯草二十五根煎至八分去滓空心服如病重者可用药五两再加去心麦门冬二两灯草半两以水一斗于砂锅内熬至一大碗再下小铫内煎至一大盏五更空心服滓再煎服连进此三服自然利小水一日添加一日
　　沉香琥珀丸　治水肿一切急难证小便不通
　　琥珀　杏仁【去皮尖】紫苏　赤茯苓　泽泻【各半两】葶【炒】郁李仁【去皮】沉香【各一两半】陈皮【去白】防己【各七钱半】
　　右为细末炼蜜为丸如梧子大以麝香为衣毎服二十五丸加至五十丸空心人参煎汤送下量虚实加减
　　人参木香散　治水气病
　　人参　木香　茯苓　滑石　琥珀　海金砂枳殻　防榔　猪苓　甘草【各等分】
　　右为细末毎服五钱生姜三片水一盏煎至七分不拘时温服日进三服
　　大沉香尊重丸　治虫胀腹满水肿遍身肿满气逆呕哕喘乏小便赤涩大便不调一切中满下虚危困之病
　　沉香　丁香　人参　车前子　葶【炒】防榔【各二钱】白牵牛　青皮　枳实【炒】木通【各四钱】胡椒　海金砂　蝎梢【去毒】木香　茯苓　肉豆【各二钱半】白丁香【一钱半】萝卜子【六钱炒】滑石【三钱】郁李仁【去皮一两二钱半】
　　右为细末生姜自然汁煮糊为丸如梧子大毎服二十丸不拘时姜汤送下日进三服忌盐鱼菓肉面食只可食白粥
　　续随子丸　治通身肿满喘闷不快
　　人参　木香　汉防己　赤茯苓【面蒸】大防榔　海金砂【各五钱另研】续随子【一两】葶【四两炒】
　　右为末枣肉丸如梧子大毎服二十丸至三十丸煎桑白皮汤送下食前















　　证治准绳卷二十一
<子部,医家类,证治准绳>
　　钦定四库全书
　　证治准绳卷二十二
　　明　王肯堂　撰
　　类方
　　诸气门
　　胀满
　　大承气汤【见大便不通】
　　枳木汤【金匮】
　　枳实【七枚】白术【二两】
　　右防咀以水五升煑取三升分温三服腹中软即当散也
　　防己椒丸【金匮】
　　防己　椒目　葶【炙】大黄【各一两】
　　末之蜜为丸桐子大先食饮服十丸日三服稍増口中自有津液渴者加芒硝五钱
　　厚朴七物汤【金匮】
　　厚朴【半斤】甘草　大黄【各三两】大枣【十枚】枳实【五枚剉】桂枝【三两】生姜【五两】
　　水一斗煮取四升温服八合日三服如呕者加半夏五合下利去大黄寒多者加生姜至半斤
　　黄茋汤【疑即黄茋建中汤】平胃散【见中食】双解饮子【见疟】
　　中满分消丸【东垣】　治中满热胀有寒者不治
　　黄芩【去腐炒夏月一两二钱】黄连【净炒各五钱】姜黄　白术　人参【去芦】甘草【炙】猪苓【去皮各一钱】白茯苓【去皮】干生姜　砂仁【各二钱】枳实【炒黄】半夏【汤泡各五钱】厚朴【姜制一两】知母【炒四钱】泽泻　陈皮【各三钱】
　　右除茯苓泽泻生姜外共为细末入上三味和匀汤浸蒸饼为丸如桐子大毎服一百丸焙热白汤下食后服量病人大小加减
　　中满分消汤【东垣】　治中满寒胀
　　黄茋　呉茱茰　厚朴　草豆仁　黄檗【各五分】益智仁　半夏　茯苓　木香　升麻【各三分】人参青皮　当归　黄连　泽泻　生姜　麻黄【不去节】柴胡梢　干姜　川乌　荜澄茄【各二分】
　　水二盏煎至一盏去滓稍热服食前大忌房劳酒面生冷硬物油腻
　　广茂溃坚汤【东垣】
　　广茂【煨】黄连　柴胡【去芦】甘草【生用】神麯【炒】泽泻【各三分】陈皮【去白】呉茱萸【汤泡】青皮【去白】升麻【各二分】黄芩【去黒皮】草豆仁【煨】厚朴【姜制】当归梢　益智仁【各五分】红花【二分】半夏【七分】如渴加葛根【四分】
