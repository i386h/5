<!-- { "loadSidebar": true } -->
　　右为末入前药拌匀以汤浸蒸饼捩去水和药再杵极匀丸如桐子大食前温酒白汤送下三十丸至五十丸最忌盐一毫不可入口否则发疾愈甚但试服药即于小便内旋去不动藏府病去日日三服兼以温和调补气血药助之真神方也
　　木香化滞散　破滞气治心腹满闷
　　木香　姜黄　青皮【去白】缩砂仁【去殻】人参　防榔白术【各二钱】白豆【去殻】藿香叶　橘皮　大腹子白茯苓【去皮】白檀香　桔梗【各五分】甘草【炙四分】
　　右为细末毎服三钱水一盏半煎至一盏稍热服食前沸汤防服亦可忌生冷硬物
　　导气丸　治诸痞塞闗格不通腹胀如鼓大便结袐小肠肾气等疾功效尤速
　　青皮【用水蛭等分同炒赤去水蛭】莪术【用防虫等分同炒赤去防虫】胡椒【茴香炒去茴香】三棱【干漆炒去干漆】防榔【班猫炒去班猫】赤芍【川椒炒去川椒】干姜【磠砂炒去磠砂】附子【青盐炒去青盐】茱茰【牵牛炒去牵牛】石菖蒲【桃仁炒去桃仁】
　　右各等分剉碎与所制药炒热去水蛭等不用秪以青皮等十味为细末酒糊为丸如梧桐子大毎服五十丸加至七十丸空心用紫苏汤送下
　　三棱煎丸　治心腹坚胀脇下满硬胷中痞塞喘满短气常服顺气消积滞除膨胀
　　京三棱【生半斤捣为细末以酒三升于银石器内熬成膏】杏仁【汤泡去皮尖炒令黄色】干漆【炒烟尽】麦糵【炒以上各三两】青皮【去白】萝卜子【炒】神麯【炒以上各二两】硼砂【飞研一两】
　　右为细末以三棱膏和丸如桐子大毎服二十丸食后温米饮送下
　　沉香散　治腹胀气喘坐卧不得
　　沉香　木香【各二钱半】枳殻【麸炒】萝卜子【炒各三钱】
　　右作一服水二钟生姜三片煎至一钟不拘时服
　　温胃汤　治忧思聚结脾肺气凝阳不能正大肠与胃气不平胀满上冲欬食不下脉虚而紧濇
　　附子【炮去皮脐】厚朴【去皮生用】当归　白芍药　人参　甘草【炙】橘皮【各一钱半】干姜【一钱一分】川椒【去闭口炒出汗三分】
　　右作一服水二钟姜三片煎至一钟食前服
　　木通饮　治脇肋刺痛膨胀小便赤涩大便不利或浮肿
　　木通　陈皮　紫苏茎　甘草【炙各三钱】
　　右作一服水二钟生姜三片红枣二枚灯心十茎煎至一钟不拘时服
　　参香散　治一切气脾虚作胀痞气
　　人参　官桂　甘草【炙各七分】桑白皮　桔梗　陈皮枳殻【麸炒】麦门冬　青皮　大腹皮　半夏【各一钱】苏子　茯苓　香附子　木香【各一钱二分】
　　右作一服水二钟生姜三片红枣二枚煎至一钟食前服
　　平肝饮子　治喜怒不节肝气不平邪乘脾胃心腹胀满头呕逆脉来浮
　　防风【去芦】枳殻【麸炒】桔梗【去芦】赤芍药　桂枝【各一钱半】木香【不见火】人参　防榔　川芎　当归　陈皮　甘草【炙各八分】
　　右作一服水二钟生姜五片煎至一钟不拘时服
　　强中汤　治食啖生冷过饮寒浆有伤脾胃遂成胀满有妨饮食甚则腹痛
　　人参　青皮【去白】丁香【各二钱】白术【一钱半】附子【炮去皮脐】草果仁　干姜【炮各一钱】厚朴【姜制】甘草【炙各五分】
　　呕加半夏伤加莱菔子各一钱水二钟姜三片红枣二枚煎一钟不拘时服
　　甘露散　肿胀用下药得利后以此补之
　　人参　白术　茯苓　猪苓【各半两】滑石【六两】泽泻甘草【各一钱】
　　右为细末毎服三钱食前白滚汤调下
　　敷药　治腹满硬如石或隂囊肿大先用甘草嚼后用此
　　大防　芫花　甘遂　海藻【各等分】
　　右为细末用酽醋调和药摊于绵纸上覆贴肿处仍以輭緜裹住
　　积块丸　治症瘕积聚癖块一应难消难化腹中饱胀或虫积疼痛皆能取效如神不伤元气
　　京三棱　莪术【各用醋煨】自然铜　蛇含石【各烧红醋淬十次以上各二钱】雄黄　蜈蚣【全用焙燥各一钱二分】木香【一钱半】铁华粉【用糯米醋炒一钱】辰砂　沉香【各八分】氷片【五分】芦荟　天竺黄　阿魏　全蝎【洗全用焙干各四钱】
　　右为极细末用雄猪胆汁炼为丸黒狗胆汁尤妙丸如梧桐子大毎服七八分重者一钱五更酒送下块消即止不必尽剂
　　孙一奎曰予在呉下时有呉生讳震者博雅君子也一日偶谈及鼓胀乃诘予曰鼓有虫否乎予卒不敢应俛思乆之对曰或有之本事方云脐腹四肢悉肿者为水但只腹胀而四肢不甚肿者为蛊注谓鼓即鼓胀也由是参之古人曽以蛊鼓同名矣且蛊以三虫为首岂无防哉愚谓鼓胀即今云气虚中满是也以其外坚中空腹皮绷急有似于鼓故以鼓胀名也彼蛊证者中实有物积聚已乆理或有之呉生曰子质何其敏也予堂嫂病鼓三载腹大如箕时或胀痛四肢瘦削三呉名剂歴尝不瘳呉俗死者多用火烧至腹忽响声如炮人皆骇然乃见虫从腹中爆出高二三丈许烧所之天为昏俄而坠地细视之皆蚘也不下千万数大者长尺余蛊腹中复生小虫多者十五六条或十数条或五六条虫在人腹中蕃息若此曷不令人胀哉惜乎诸书未有言及者予闻之恍然如梦始觉然犹未亲见其异也嵗万厯癸巳赴督漕理刑呉比部之召而至淮隂有王乡宦者其子年十六新娶后腹胀大按之有块形如稍四肢瘦削发热昼夜不退已年半矣医惟以退热消胀之剂投之其胀愈大其热愈炽喉中两耳俱疮余诊视之脉滑数望其唇则红其腹则疼又多嗜肥甘余思诸凡腹疼者唇色淡不嗜饮食今若此者得非虫乎投以阿魏积块丸服之果下虫数十大者二一红一黒长尺余虫身红线自首贯尾虫腹中有虫大者数条小者亦三四条虫下则热渐减胀渐消三下而愈益信前闻之不虚也
　　积聚
　　大七气汤　治积聚症瘕随气上下心腹防痛上气窒塞小腹胀满大小便不利
　　京三棱　蓬莪术　青皮　陈皮【各去白】藿香叶桔梗　肉桂【不见火】益智仁【各一两半】甘草【炙七钱半】香附【炒去毛一两半】
　　防咀毎服五钱水二盏煎至一盏食前温服
　　肥气丸【东垣】治肝之积在左脇下如覆杯有头足乆不愈令人咳逆防疟连年不已其脉而细
　　柴胡【二两】黄连【七钱】厚朴【半两】椒【炒去汗去目及闭口者四钱】甘草【炙三钱】广茂【炮】昆布　人参【各二钱半】皂角【去皮子煨】白茯苓【去皮各一钱半】川乌【炮去皮脐一钱二分】干姜　巴豆霜【各五分】
　　右除茯苓皂角巴豆外为极细末再另研茯苓皂角为细末和匀方旋旋入巴豆霜和匀炼蜜丸如桐子大初服二丸一日加一丸二日加二丸渐加至大便防溏再从两丸加服周而复始积减大半勿服　在后积药依此法服之春夏秋冬另有加减法在各条下秋冬加厚朴一半通前重一两减黄连一钱半若治风癎于一料中加人参茯苓菖蒲各三钱黄连只依春夏用七钱虽秋冬不减淡醋汤送下空心服
　　加减肥气丸【东垣】　春夏合此治同前
　　柴胡　厚朴　人参　干姜【各半两】川乌　巴豆霜【各三钱】肉桂【二钱】黄连【一两】川椒　甘草【各五分】
　　右除巴豆霜外同为细末旋入巴豆研匀炼蜜丸如梧子大初服二丸一日加一丸二日加二丸渐加至大便防溏再从二丸加服淡醋汤下空心服　秋冬去生姜半钱加厚朴一倍减黄连一半
　　三因肥气丸
　　当归头　苍术【各一两半】青皮【一两炒】蛇含石【火煅醋淬七钱半】三棱　蓬术　铁孕粉【各三两与三棱蓬术同入醋煮一伏时】
　　右为末醋煑米糊丸如菉豆大毎服四十丸用当归浸酒下食逺服
　　鼈甲丸　治肥气体瘦无力少思饮食
　　鼈甲【一枚可用重四两者净洗以醋和黄泥固济背上可厚三分令干】京三棱【炮剉】枳殻【麸炒防黄去瓤各三两】川大黄【剉炒二两】木香【不见火】桃仁【汤浸去皮尖双仁者用麸炒防黄细研如膏各一两半】
　　右除鼈甲外捣为细末后泥一风炉子上开口可安鼈甲取前药末并桃仁膏内鼈甲中用好米醋二升时时旋取入鼈甲内以慢火熬令稠取出药却将鼈甲净洗去泥焙干捣为细末与前药同和捣为丸如梧桐子大毎服二十丸空心温酒送下晩食前再服
　　息贲丸【东垣】　治肺之积在右脇下覆大如杯乆不已令人酒淅寒热喘发肺痈其脉浮而毛
　　厚朴【姜制八钱】黄连【炒一两三钱】人参【去芦二钱】干姜【炮】白茯苓【去皮梢末】川椒【炒去汗】紫苑【去皮各一钱半】桂枝【去麄皮】桔梗　京三棱【炮】天门冬　陈皮　川乌【炮去皮脐】白豆【各一钱】青皮【五分】巴豆霜【四分】
　　右除茯苓巴豆霜旋入外余药共为细末炼蜜丸如桐子大毎服二丸一日加一丸二日加二丸加至大便防溏再从二丸加服煎淡姜汤送下食逺周而复始积减大半勿服秋冬加厚朴五钱通前一两三钱黄连减七钱用六钱
　　加减息贲丸【东垣】　仲夏合此其积为病寒热喘咳气上奔脉濇失精亡血气滞则短气血凝泣则寒热相参气分寒血分热治法宜益元气泄隂火破气削其坚也
　　川乌　干姜　白豆　桔梗【各一钱】紫苑厚朴川椒【炒去汗】天门冬【去心】京三棱　茯苓【各一钱半】人参桂枝【各二钱】陈皮【八钱】黄连【一两三钱】巴豆霜【四分】红花【少许】青皮【七分】
　　右为末汤泡蒸饼为丸如桐子大初服二丸一日加一丸二日加二丸加至大便防溏为度再从二丸加服煎生姜汤送下食前忌酒湿腥辣生冷之物
　　三因息贲汤
　　半夏【汤泡】桂心　人参【去芦】呉茱茰【汤泡】桑白皮【炙】葶炙甘草【各一钱半】
　　右作一服用水二钟生姜五片红枣二枚煎至一钟食前服
　　半夏汤　治肺积息贲咳
　　半夏【汤泡去滑焙干】细辛【去苗叶】桑根白皮【炙】前胡【去芦各一两半】桔梗【炒】贝母【去心】柴胡【去苗】诃棃勒【煨去核】人参【去芦】白术炙甘草【各一两】
　　右防咀毎服三钱水一盏生姜三片枣三枚擘破同煎至七分去滓温服食后临卧各一服
　　枳实散　治息贲气腹脇胀硬欬嗽见血痰粘不利枳实【麸炒】木香　防榔　赤茯苓【去皮】五味子　甜葶【隔纸炒令紫色】诃棃勒【去核】甘草【防炙各半两】杏仁【一两汤洗去皮尖双仁麸炒黄色】
　　右防咀毎服三钱水一中盏生姜半分煎至六分去滓温服不拘时
　　伏梁丸【东垣】　治心之积起脐上大如臂上至心下乆不愈令人烦心其脉沉而芤
　　黄连【去须一两半】人参【去芦】厚朴【去麄皮姜制各半两】黄芩【三钱】肉桂茯神【去皮】丹参【炒各一钱】川乌【炮去皮脐】干姜【炮】红豆　菖蒲
　　巴豆霜【各五分】
　　右除巴豆霜外为末另研巴霜旋入和匀炼蜜为丸如桐子大初服二丸一日加一丸二日加二丸渐加至大便防溏再从二丸加服淡黄连汤下食逺周而复始积减大半勿服秋冬加厚朴半两通前共一两减黄连半两只用一两黄芩全不用
　　三因伏梁丸
