<!-- { "loadSidebar": true } -->
　　右为细末水煑糊和丸如梧子大毎服二三十丸食后用淡姜汤下
　　沉香堕痰丸　治宿食不消咽膈不利咳痰涎头目昏晕呕逆恶心胸膈不快
　　沉香　木香【各二钱】青皮【去白二钱半】防榔【大者二枚用面裹煨熟】半夏麯【二两】
　　右为细末用生姜汁浸蒸饼和丸如小豆大毎服二十丸不拘时姜汤下
　　茯苓丸【一名指迷状苓丸】本治臂痛具指迷方中云有人臂痛不能举手足或左右时复转移由伏痰在内中脘停滞脾气不流行上与气搏四肢属脾脾滞而气不下故上行攻臂其脉沉细者是也后人为此臂痛乃痰证也但治痰而臂痛自止及妇人产后发喘四肢浮肿者用此而愈
　　半夏【二两】茯苓【一两】枳殻【去瓤麸炒半两】风化朴硝【二钱五分如一时未易成但以朴硝撒在竹盘中少时盛水置当风处即干如芒硝刮取用亦可】
　　右为细末生姜汁煑面糊为丸如桐子大毎服三十丸姜汤送下　累有人为痰所苦夜间两臂如人抽撁两手战掉茶盏亦不能举服此随愈痰药方多唯此立见功效
　　神仙坠痰丸　治痰饮胸膈痞塞此药下痰
　　皂角【无虫蛀者刮去皮酥炙黄色去子净一两六钱】白矾【一两二钱生用】黒牵牛【一斤取头末四两】
　　为细末滴水丸梧子大毎服三十丸渐加至百丸空心温酒送下看病轻重者五日十日愈重者半月一月愈乆服永无瘫痪之疾
　　搜饮丸　治证同前
　　木一枚切下顶去瓤作礶用生白矾半夏麯等分为细末填木内却用原顶盖定麻缕紫于饭甑上炊两次烂研以宿蒸饼和丸如桐子大毎服三五十丸不拘时姜汤下
　　治悬饮心腹气滞两脇多疼
　　半夏【三两捣为末】皂角【六两三两去黒皮酥炙令黄捣为末三两去皮子捣碎以酒一升挼取汁去滓煎成膏将半夏以膏和作饼以青蒿盖出青衣如造麯法捣罗为细末】旋覆花【一两】木香　防榔【各二两】
　　右为细末酒煑面糊和丸如桐子大毎服二十丸食前用姜汤下
　　破饮丸　治五饮停蓄胸膈呼吸之间痛引两脇胀满气促胸腹结为症癖支满胸膈旁及两脇抢心疼痛饮食不下反胃吐逆九种心疼积年宿食不消乆疟乆痢遁尸疰忤颠癎厥运心气不足忧愁思虑妇人腹中诸病悉能治之
　　荜拨　丁香【不见火】缩砂仁　蝎梢　胡椒　木香【不见火】乌梅肉　青皮　巴豆【去皮膜各等分】
　　右将青皮巴豆以浆水同浸一宿次日滤出同炒青皮焦去巴豆水淹乌梅肉蒸一炊乆细研为膏入药末和匀丸如菉豆大毎服五七丸临睡生姜汤送下
　　八珍丸　治膈痰结实满闷喘逆
　　丹砂【研半两】犀角【镑】羚羊角【镑】茯神【去木】牛黄【研】龙脑【研各二钱】牛胆南星　硼砂【研各一两】
　　右为细末研匀炼蜜和丸如鸡头实大毎服一丸食后细嚼人参荆芥汤下
　　鹅梨煎丸　治热痰凉心肺利胸膈解热毒补元气大鵞梨【二十枚去皮核用净布绞取汁】薄荷【生半斤研汁】皂角【不蛀者十挺去皮子浆水二升挼取浓汁】白蜜【半斤】生地黄【半斤研取汁同上五味慢火熬膏和下药】人参　白茯苓【去皮】白蒺藜【炒去刺】肉苁蓉【酒浸切焙干】牛膝【酒浸】半夏【汤泡】木香【各一两】防榔【煨二两】防风【去义】青橘皮【去白】桔梗【炒】羌活　白术　山药【各七钱半】甘草【炙各半两】
　　右为细末同前膏拌匀杵令得所丸如梧子大毎服十五丸加至二十丸食后荆芥汤送下日二服
　　麝香丹砂丸　治痰热咽膈不利头目昏痛
　　麝香【另研】木香　丁香　犀角　甘草【炙各二钱半】龙脑【另研一钱】人参　藿香【去梗】牛胆南星　防风【去义】黄茋【各半两】麦门冬【去心七钱半】丹砂【另研一两】
　　右为细末炼蜜和丸如鸡头实大毎服一丸食后嚼破用荆芥汤下
　　金硃化痰丸　治痰热安神志除头痛晕心忪恍忽胸膈烦闷涕唾稠粘咳嗽咽嗌不利
　　皂角子仁【炒】天竺黄【另研】半夏【汤浸洗七次生姜二两去皮同捣作饼炙防黄】白矾【透明者枯过另研以上各四两】龙脑【另研半两】辰砂【水飞研二两】
　　右将皂角仁半夏为末与诸药研匀生姜汁煑面糊丸如桐子大金箔二十片为衣毎服十五丸加至二十五丸食后姜汤下
　　皂角化痰丸【东垣】　治劳风心脾壅滞痰涎盛多喉中不利涕唾稠粘嗌塞吐逆不思饮食或时昏愦
　　皂角木白皮【酥炙】白附子【炮】半夏【汤洗七次】天南星【炮】白矾【枯】赤茯苓【去皮】人参【各一两】枳殻【炒二两】
　　右为细末生姜汁面糊丸如梧子大毎服三十丸温水送下食后
　　法制清气化痰丸　顺气快脾化痰消食
　　半夏　南星【去皮脐】白矾　皂角【炒】干姜【各四两】
　　右先将白矾等三味用水五碗煎取水三碗却入半夏二味浸两日再煑至半夏南星无白防为度晒干陈皮　青皮【去穣】紫苏子【炒】萝卜子【炒另研】杏仁【去皮尖炒研】葛根　神麯【炒】麦孽【炒】山查　香附【各二两】
　　右为末蒸饼丸桐子大毎服五七十丸临卧食后茶汤下
　　薛新甫曰一男子素厚味胸满痰盛余以膏梁之人内多积热与此丸服之而愈彼见有騐修合餽送脾胃虚者无不受害
　　飞矾丹　化痰神效
　　白矾【通明者二两枯】白僵蚕【一两半用米醋浸一宿炒】半夏【汤洗七次】南星【各一两切作片子用皂角一两半去皮用水一小盌同熬水尽去皂角不用只用南星】
　　细末姜汁糊丸如桐子大水丸亦可每服十五丸至二十丸姜汤下　又治喉闭用薄荷两叶以新汲水浸少时嚼薄荷吞药用水送下咽不得即用十五丸捣细用皂角水调灌下即开　又治水儿急慢惊风牙闗紧急不可开者亦用皂角水调涂牙龈上入咽即活
　　法制半夏【御药】　消饮化痰壮脾顺气
　　用大半夏汤洗泡七遍以浓米泔浸一日夜毎半夏一两用白矾一两半研细温水化浸半夏上留水两指许频搅冬月于暖处顿放浸五日夜取出焙干用铅白霜一钱温水化又浸一日夜通七日尽取出再用浆水慢火煮勿令滚浆水极熟取出焙干以磁器収贮毎服一二粒食后细嚼温姜汤下又一法依前制成半夏毎一两用白矾水少许渍半夏细飞硃砂末淹一宿敛干焙用依前法亦可用生姜自然汁渍焙用
　　神芎导水丸【心印下同】
　　黄芩【一两】黄连　川芎　薄荷【各半两】大黄【二两】滑石黒牵牛【头末各四两】
　　河间制治一切热证其功不可尽述设或乆病热郁无问瘦痿老弱并一切证可下者始自十丸以为度常服此药除肠胃积滞不伤和气推陈致新得利便快并无药燥搔扰亦不因倦虚损遂病人心意或热甚必急须下者使服四五十丸未效再服以意消息常服二三十丸不动脏腑有益无损或妇人血病下恶物加桂半两病徴者常服甚者取利因而结滞开通恶物自下也凡老弱虚人脾胃经虚风热所郁色黒齿稿身瘦痿黄或服甘热过度成三消等病若热甚于外则肢体躁扰病于内则神志躁动怫郁不开变生诸证皆令服之惟脏腑滑泄者或裹寒脉迟者或妇人经病产后血下不止及孕妇等不宜服
　　十枣汤【见水肿】
　　舟车神祐丸
　　甘遂　芫花　大防【各一两俱醋炒】大黄【二两】黒牵牛【头末四两】青皮　陈皮　木香　防榔【各半两】轻粉【一钱】取蛊加芜荑【半两】
　　为末水丸空心服河间依仲景十枣汤例制出此方主疗一切水湿为病戴人云十枣泄诸水之上药所谓温药下者是已如中满腹胀喘嗽淋闭水气虫肿留饮癖积气血壅滞不得宣通风热燥郁肢体麻痹走注疼痛乆新疟痢等患妇人经病带下皆令按法治之病去如扫故贾同知称为神仙之竒药也縁此方河间所定初服五丸日三服加至快利后却常服以病去为度设病愈后平人能常服保养宣通气血消运饮食若病痞闷极甚者便多服反烦满不开转加痛闷宜初服二丸毎服加二丸加至快利为度以意消息小儿丸如麻子大随强弱増损三四嵗者三五丸依前法加减至戴人变为神芎丸神秘不传然毎令病人夜卧先服百余粒继以濬川等药投之五更当下种种病出投下少末再服和膈药须以利为度有五日一下者三日一下者病轻者可二三度止重者五六度方愈是擒纵卷舒之妙临证制宜非言可谕观其药虽峻急认病的确自非老手谙练有大负荷者焉敢见诸行事予毎亲制用之若合符节然又随人强弱当依河间渐次进服强实之人依戴人治法行之神效
　　大圣濬川防
　　大黄【煨】牵牛【取头末】郁李仁【各一两】木香【三钱】芒硝【三钱】甘遂【半钱】
　　评曰此下诸积之圣药也诸湿为土火热能生湿土故夏热则万物湿润秋凉则湿复燥干湿病本不自生因于火热怫郁水液不能宣通停滞而生水湿也凡病湿者多自热生而热气多为兼病内经云明知标本正行无问者是也夫湿在上者目黄而靣浮在下者股膝肿厥在中者肢满痞膈痿逆在阳不去者乆则化气在隂不去者乆则成形世俗不详内经所言留者攻之但执补燥之剂怫郁转加而病愈甚也法当求病之所在而为施治泻实补虚除邪养正以平为期而已又尝考戴人治法假如肝木乘脾土此土不胜木也不胜之气寻救于子己土能生庚金庚为大肠味辛者为金故大加生姜使伐肝木然不开脾土无由行也遂以舟车丸先通闭塞之路是先泻其所不胜后以姜汁调濬川散大下之是泻其所胜也戴人毎言导水丸必用禹功防继之舟车丸必以濬川防随后如寒疝气发动腰脚胯急痛者亦当下之以泻其寒水世俗闇于治体一概卤莽有当下而非其药终致委顿而已岂知巴豆可以下寒甘遂芫花可以下湿大黄芒硝可以下燥如是分经下药兼食疗之非守一方求其备也故戴人曰养生与攻疴本自不同今人以补剂疗病宜乎不效是难言也













　　证治准绳卷二十二
<子部,医家类,证治准绳>
　　钦定四库全书
　　证治准绳卷二十三
　　明　王肯堂　撰
　　类方
　　诸气门
　　咳嗽
　　金匮咳而脉浮者厚朴麻黄汤主之
　　厚朴【五两】麻黄【四两】石膏【如鸡子大】杏仁　半夏　五味子【各半升】干姜　细辛【各二两】小麦【一升】
　　右以水一斗三升先煑小麦熟去查内诸药煑取三升温服一升日三服
　　安肾丸【指直】　治肾经虚寒咳嗽痰唾靣色黯黒小腹动气作痛【见喘】
　　桂枝汤【见伤湿】
　　易简杏子汤　治咳嗽不问外感风寒内伤生冷及虚劳咯血痰饮停积皆治疗之
　　人参　半夏　茯苓　细辛【减半】干姜【减半】甘草　桂枝【减半】五味子　芍药【各等分】
　　右防咀毎服四钱水一盏半杏仁去皮尖剉五枚生姜三片煎至六分去查温服　若感冐得加麻黄【等分】若脾胃素实者用御米殻去筋膜剉碎以醋淹炒等分加之毎帖加乌梅一枚煎服尤妙呕逆恶心者不可用此　若乆年咳气虚喘急去杏仁人参倍加麻黄芍药干姜五味子各増一半一名小青龙汤
　　附济生橘苏散　治伤风咳嗽身热有汗恶风脉浮数有热服杏子汤不得者
