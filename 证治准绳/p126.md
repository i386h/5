<!-- { "loadSidebar": true } -->
　　橘红　紫苏叶　杏仁【去皮】五味子　制半夏　桑白皮【炙】贝母【去心】白术【各一两】甘草【炙半两】
　　右防咀毎服四钱水一盏生姜五片煎七分温服无时
　　二陈汤【见痰饮】
　　宁化痰汤　治感冐风寒咳嗽鼻塞
　　桔梗　枳殻【麸炒】半夏【姜汤泡七次】陈皮　前胡　干葛茯苓【各一钱】紫苏【一钱二分】麻黄【一钱冬月加夏月减】杏仁【炒去皮】桑皮【各一钱】甘草【四分】
　　水二钟姜三片煎八分食逺热服
　　金沸草散【和剂】　治肺感寒邪鼻塞声重咳嗽不已旋覆花【去梗】麻黄【去节】前胡【去芦各七分】荆芥穗【一钱】甘草【炒】半夏【汤洗七次姜汁浸】赤芍药【各五分】
　　水一盏半生姜三片枣一枚煎八分不拘时温服
　　消风散【见晕】六君子汤【见痰饮】六味丸【见虚劳】黄连解毒汤【见发热】
　　栀子仁汤
　　郁金　枳殻【麸炒】升麻　山栀仁【炒各等分】
　　右服五钱水煎
　　麦门冬汤　治火热乗肺咳嗽有血胸膈胀满五心烦热
　　麦门冬　桑白皮【炒】生地黄【各一钱】半夏　紫苑桔梗　淡竹叶　麻黄【各七分】五味子　甘草【各五分】
　　右姜水煎服
　　白虎汤【见发热】香薷饮【见中暑】补中益气汤【见劳倦】
　　华盖防【和剂】　治肺受风寒咳嗽声重胸膈烦满头目昏
　　麻黄【去根节】紫苏子【炒】杏仁【炒去皮尖】桑白皮【炒】赤茯苓【去皮】橘红【已上各一钱】甘草【五分】
　　水二钟生姜五片红枣一枚煎至一钟去滓不拘时服
　　加减麻黄汤　治肺感寒邪咳嗽
　　麻黄【去节二钱】杏仁【炒去皮尖】半夏【姜制】陈皮【各一钱】辣桂　甘草【炙各半钱】
　　水二钟生姜四片紫苏半钱同煎至一钟去滓不拘时服
　　小柴胡汤【见徃来寒热】
　　小青龙汤
　　麻黄　芍药　干姜　炙甘草　细辛　桂枝【各三两】五味子　半夏【各半升汤洗】
　　右八味以水一斗先煑麻黄减二升去上沫内诸药煑取三升去滓温服一升
　　白术酒【见中湿】辰砂化痰丸【见痰饮】
　　八风丹　治诸风及痰热上攻头痛靣赤目旋运鼻塞咽干颈项不利痰唾稠浊神情如醉百节疼痛耳啸蝉鸣靣上游风口眼蠕动
　　滑石【细研】天麻【酒浸各一两】龙脑【研】麝香【研各二钱五分】白僵蚕【防炒】白附子【炮各半两】半夏【白矾制二两】凝水石【火烧通赤细研水飞半斤】
　　右件药捣罗为细末入研者药同研令匀炼蜜和丸如樱桃大毎服一丸细嚼温荆芥汤下茶清亦得食后服
　　竹叶石膏汤【见消瘅】
　　应梦人参散【和剂】
　　甘草【炙六两】人参　桔梗　青皮　白芷　干葛白术【各三两】干姜【炮五钱半】
　　毎服三钱水一盏姜二片枣二枚煎七分不拘时温服
　　观音应梦散【夷坚志】
　　人参【一寸用官拣者】胡桃【二枚去殻不去皮】
　　右以水二盏姜五片枣二枚临卧煎服盖人参定喘带皮胡桃能敛肺也
　　欵冬花散【和剂】
　　知母　桑叶【洗焙】欵冬花【去梗各十两】阿胶【炒】麻黄【去根节】贝母【去心炒】杏仁【去皮尖各四十两】甘草【炙】半夏【汤洗姜制各二十两】
　　毎服三钱水一盏姜三片煎七分食后温服
　　二母散【和剂】
　　知母　贝母【各等分】
　　毎服五钱水二盏姜三片煎八分温服无时
　　四七汤【见气】
　　紫苑葺汤【济生】　治饮食过度或食煎邪热伤肺咳嗽咽痒痰多唾血喘急脇痛不得睡卧
　　紫苑茸【洗】欵冬花　百合【蒸焙】杏仁【去皮尖】阿胶【蛤粉炒】经霜桑叶　贝母【去心】蒲黄【炒】半夏【各一两制】犀角【镑】甘草【炙】人参【各半两】
　　右防咀毎服四钱水盏半姜五片煎八分食后温服
　　润肺丸【统防】
　　诃子　五味子　五倍子　甘草【各等分】
　　右为末蜜丸噙化　乆嗽加莺粟殻
　　清音丸【统防】
　　桔梗　诃子【各一两】甘草【五钱】硼砂　青黛【各三钱】氷片【三分】
　　右为细末炼蜜丸如龙眼大毎服一丸噙化
　　橄防丸【得效】
　　百药煎　乌梅　甘草　石膏【各等分】
　　右为末炼蜜丸如弹子大临卧噙化一丸
　　清咽宁肺汤【统防】
　　桔梗【二钱】山栀【炒】黄芩　桑皮　甘草　前胡　知母　贝母【各一钱】
　　水二钟煎八分食后服
　　蛤蚧汤　治咳嗽吐脓血及肺痿羸瘦涎涕稠粘蛤蚧【酒浸酥炙】知母【焙】贝母【焙】鹿角胶【炙令燥】枇杷叶【去毛炙】葛根　人参　桑皮【炙】甘草【炙】杏仁【汤浸去皮尖双仁炒已上各一两】
　　每服三钱水一盏半煎至八分去滓不拘时温服
　　保和汤　治劳证乆嗽肺燥成痿服之决效
　　知母　贝母　天门冬【去心】麦门冬【去心】欵冬花【各一钱】天花粉　薏苡仁【炒】杏仁【去皮尖炒各五分】五味子【十二粒】马兜铃　紫苑　桔梗　百合　阿胶【蛤粉炒】当归百部【各六分】粉草【炙】紫苏　薄荷【各四分】
　　水二钟姜三片煎七分入饴糖一匙食后服　吐血或痰带血加炒蒲黄生地黄小蓟　痰多加橘红茯苓蒌仁　喘去紫苏萡荷加苏子桑皮陈皮
　　知母茯苓汤　治肺痿喘嗽不已往来寒热自汗知母　白术【各八分】茯苓【去皮】五味子　人参　半夏【汤泡七次】柴胡　甘草【炙各一钱】薄荷　川芎　阿胶【各半钱】欵冬花　桔梗　麦门冬　黄芩【各七分】
　　水二钟姜五片煎至一钟食后服
　　紫苑散　治欬中有血虚劳肺痿
　　人参　紫苑【各一钱】茯苓　知母　桔梗【各一钱半】阿胶【蛤粉炒一钱】贝母【一钱二分】五味子【十五粒】甘草【五分】
　　水二钟煎八分食后服
　　五味子汤　治咳嗽皮肤干燥唾中有血胸膈疼痛五味子【炒】桔梗【炒】紫苑　甘草【炒】续断【各五分】竹茹【一钱】赤小豆【一撮】生地黄　桑白皮【炒各二钱】
　　右水煎服
　　本事鼈甲丸　治劳嗽虚证及鼻流清涕耳作蝉鸣眼见黒花一切虚证丈夫妇人皆可服
　　五味子【二两】鼈甲　地骨皮【各三两】
　　右为末炼蜜丸如梧子大空心食前温酒或盐汤任意服三五十丸妇人醋汤下【此方廼曲江人家秘方服效者众且处方有理】
　　三汤【和剂】　治寒燠不常暴嗽喘急鼻塞痰壅
　　麻黄【不去节】杏仁【不去尖】甘草【不炙各等分一本甘草减半】
　　毎服五钱水一钟生姜五片煎服有汗即瘉
　　青金丸【三因】　治肺虚风壅咳嗽喘满咯痰血
　　杏仁【去皮尖二两用牡蛎煅成粉与杏仁同炒黄色去牡蛎粉不用】青黛【一两】
　　右为末研匀用黄蜡一两镕化搜和丸如弹子大压扁如饼毎用梨三个或软柿饼一个去核入药在内湿纸裹煨约药镕方取出去火毒细嚼糯米饮下一方名甲乙饼治咳出血片兼痰内有血丝不问年深日近但只声在一服取效右用青黛一两牡砺粉七钱杏仁七粒去皮尖研蜡丸汤使同上
　　人参养肺丸　治肺胃俱伤气奔于上客热薫肺咳嗽喘急胷中烦悸悌唾稠粘吐血呕血并皆治之人参【去芦】黄茋【蜜炙各一两八钱】白茯苓【去皮】蒌根【各六钱】杏仁【炒去皮二两四钱】半夏麯【炒四两】皂角子【三十个炒去皮】
　　右为细末炼蜜和丸如弹子大毎服一丸食后细嚼用紫苏汤送下喘用桑白皮汤下
　　宁肺汤　治荣卫俱虚发热自汗肺气喘急咳嗽痰涎人参　当归　白术　熟地黄川芎　白芍药麦门冬【去心】五味子　桑白皮　白茯苓【去皮】甘草【炙以上各一钱】阿胶【蛤粉炒一钱半】
　　右作一服用水二钟生姜五片煎至一钟食后服贝母　杏仁【去皮尖】桑白皮【各二钱】五味子　知母甘草【各一钱】欵冬花【一钱半】
　　右作一服用水二钟生姜三片煎至一钟食后服
　　治嗽得效方　治诸嗽乆不瘥
　　人参　欵冬花　白矾【枯】佛耳草　甘草【各二钱】
　　右剉碎作一服用水二钟生姜三片枣一枚乌梅半个煎至七分食后服
　　治嗽补虚方
　　牛骨【一副取髓】白沙蜜【八两】杏仁【四两汤去皮尖另研如泥】干山药【刮去皮四两研为细末】胡桃肉【四两去皮另研如泥】
　　右将牛骨髓沙蜜砂锅内煎熬沸以绢帛泸去滓盛在磁瓶内将山药杏仁胡桃三味亦入瓶内以纸宻封瓶口重汤内煑一日一夜取出毎日早晨用白汤化一匙服
　　雌黄丸　治防嗽乆嗽劳嗽
　　右以金粟丸叶子雌黄一两研细用纸筋泥固济小合子一个令干勿令泥厚将药入合子内水调赤石脂封合子口更以泥封之候干坐合子于地上上靣以末入窰瓦坯子壅合子令作一尖子上用炭十斤蔟定顶上着火一熨斗笼起令火从上渐炽侯火销三分去尖看瓦坯通红则去火侯冷开合子取药当如镜靣光明红色入乳鉢内细研汤浸蒸饼和丸如粟米大毎服三丸五丸食后用甘草汤下服后睡良乆妙
　　紫金散　治一切痰嗽日夜不得眼卧
　　天南星【去皮脐】白矾　甘草【已上各半两】乌梅【取肉二两】
　　右为麤散用慢火于银石器内炒令紫色放冷研为细末毎服二钱临卧时身体都入铺卧内用虀汁七分温汤三分暖令稍热调前药末服之咽下便仰卧低枕想药入于肺中须臾得睡其嗽立止
　　治乆咳嗽上气心胷烦热唾脓血
　　紫苏子【防炒】鹿角胶【捣碎炒】杏仁【汤泡去皮尖双仁炒防黄以上各三两】生姜汁【一合】白蜜【一中盏】生地黄汁【一合】
　　右前三味都捣令熟入姜汁地黄汁蜜相和以慢火熬成膏于不津器中宻封之每服半匙许用温粥饮调下日三四服
　　苏子煎　治上气咳嗽
　　紫苏子　生姜汁生地黄汁　白蜜　杏仁【各一升】
　　右捣苏子以地黄汁姜汁浇之以绢绞取汁更捣以汁浇之绞令味尽去滓熬令杏仁防黄黒如脂又以汁浇之绢绞徃来六七度令味尽去滓内蜜合和置铜器中于汤上煎之令如饴毎服方寸匕日三夜一一方无地黄汁
　　救急疗上气欬肺气胸痛病源欬嗽上气者肺气有余也肺感于寒则成咳嗽肺主气气有余则喘咳上气此为邪抟于气气壅滞不得宣通是为有余故咳嗽而上气也其状喘咳上气及多涕唾靣目浮肿则气逆也
　　杏仁【三大升去皮尖及双仁者研如泥】白蜜【一大升】牛酥【二大升】
　　右将杏仁于磁盆中用水研取汁五升净磨铜铛勿令脂腻先倾三升汁于铛中刻木记其深浅又倾汁二升以缓火煎减至于所记处即内蜜酥等煎还至木记处药乃成贮于不津磁器中每日三度以暖酒服一大匙不能饮酒和粥服亦得服至一七日唾色变白二七日唾稀三七日咳断此方非独治咳兼补虚损去风冷悦肌肤白如瓠妇人服之尤佳
　　百合汤　治肺气壅滞咳嗽喘闷膈脘不利气否多渴腰漆浮肿小便淋涩
