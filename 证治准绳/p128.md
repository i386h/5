<!-- { "loadSidebar": true } -->
　　旋覆花　人参　细辛　桂心　甘草　陈皮桔梗　芍药　半夏【制各半两】赤茯苓【七钱半】
　　右防咀毎服四钱生姜三片水煎食后服
　　温中化痰丸　治停痰留饮胸膈满闷头目晕咳嗽涎唾或饮酒过多呕秽恶心
　　良姜【炒】青皮【去白】干姜【炒】陈皮【去白各五钱】
　　右为细末醋煑面糊为丸如桐子大毎服五十丸食后用米饮送下
　　风痰袪痰丸　治风痰喘嗽
　　人参【去芦】陈皮【去白】青皮【去白】茯苓【去皮】白术【煨】木香　天麻【各一两】槐角子　半夏【汤泡七次各七钱半】猪牙皂角【去皮子酥炙五钱】
　　右为细末姜汁煑面糊为丸如梧子大毎服五七十丸食后温酒送下生姜汤亦可
　　气痰星香丸　治诸气嗽生痰
　　南星　半夏【各三两用白矾一两入水同二味浸一宿】陈皮【五两米泔浸一周时去白取净三两】香附子【三两皂角水浸一周时晒干】
　　右四味俱不见火碾为细末姜汁煑面糊和丸如梧子大毎服五十丸食后淡生姜汤送下
　　湿痰白术汤　治五脏受湿咳嗽痰多上气喘急身体重痛脉濡细
　　白术【三钱】白茯苓【去皮】半夏【汤泡七次】橘红【各二钱】五味子甘草【炙各一钱】
　　右作一服用水二钟生姜五片煎至一钟不拘时服
　　麻黄汤　治肺脏发欬欬而喘急有声甚则唾血
　　麻黄【三钱】桂枝【二钱】甘草【一钱】杏仁【二十粘】
　　右水煎服
　　桔梗汤　治心脏发咳咳而喉中如梗状甚则咽肿喉痹
　　苦桔梗【三钱】甘草【六钱】
　　右水煎服
　　小柴胡汤【见徃来寒热】
　　升麻汤　治肺脏发欬欬而右脇下痛痛引肩背甚则不可以动
　　升麻　白芍药　甘草【各二钱】葛根【三钱】
　　右水煎服
　　麻黄附子细辛汤　治肾脏发欬欬则腰背相引而痛甚则欬涎又治寒邪犯齿致脑齿痛宜急用之缓则不救
　　麻黄　细辛【各二钱】附子【一钱】
　　右水煎服
　　乌梅丸　治胃腑发欬欬而呕呕甚则长虫出
　　乌梅【三十枚】细辛　附子　桂枝　人参　黄檗【各六钱】干姜【一两】黄连【一两五钱】当归　蜀椒【各四两】
　　右为末先用酒浸乌梅一枚去核蒸之与米饭捣如泥为丸桐子大毎服三十丸白汤下
　　黄芩半夏生姜汤　治胆腑发欬呕苦水如胆汁
　　黄芩【炒】生姜【各三钱】甘草【炙】半夏【各二钱】
　　右姜水煎服
　　赤石脂禹余粮汤　治大肠腑发欬欬而遗矢
　　赤石脂　禹余粮【各二两并打碎】
　　右水煎服
　　芍药甘草汤　治小肠腑发咳咳而失气
　　芍药　甘草【炙各四钱】
　　右水煎服
　　茯苓甘草汤　治膀胱腑发欬欬而遗溺
　　茯苓【二钱】桂枝【二钱五分】生姜【五大片】炙甘草【一钱】
　　右水煎服
　　钱氏异功散　治乆咳不已或腹痛少食靣肿气逆又治脾胃虚弱饮食少思等证
　　人参　茯苓　白术　甘草　陈皮【各等分】
　　右毎服三五钱姜枣水煎服
　　肺痿人参养肺汤治肺痿咳嗽有痿午后热并声嘶者人参【去芦】阿胶【蛤粉炒】贝母　杏仁【炒】桔梗　茯苓桑皮　枳实　甘草【已上各一钱】柴胡【二钱】五味子【半钱】
　　右水二钟生姜三片枣一枚煎至一钟食逺服
　　肺胀越婢加半夏汤【见喘】
　　喘
　　三抝汤　华盖散【俱见咳嗽】渗湿汤【见伤湿】白虎汤【见发热】越婢加半夏汤【金匮】
　　麻黄【六两】石膏【半斤】生姜【三两】甘草【一两】半夏【半斤】大枣【十五枚】
　　右六味以水六升先煑麻黄去上沫内诸药煑取三升分温三服
　　小青龙加石膏汤【金匮】
　　麻黄　芍药　桂枝　细辛　甘草　干姜【各三钱】五味子　半夏【各半升】石膏【二两】
　　右九味以水一斗先煑麻黄去上沫内诸药煑取三升强人服一升羸者减之日三服小儿服四合
　　麻黄定喘汤【东垣】　治小儿寒郁而喘喉鸣腹内鸣坚满鼻流清涕脉沉急而数
　　麻黄　草豆【各一钱】益智仁【一分半】厚朴　呉茱萸【各二分】甘草　柴胡稍　黄芩【生各一分】当归尾苏木升麻　神麯【各半分】红花【少许】全蝎【一枚】
　　右分二服水一大盏煎七分稍热服食逺忌风寒防汗效
　　麻黄苍术汤【东垣】　治秋暮冬天毎夜连声嗽不絶大喘至天明日高方缓口苦两脇下痛心下痞闷卧而多惊筋挛肢节痛痰唾涎沫日晩神昏呵欠不进饮食柴胡根　羌活根　苍术【各五分】麻黄【八分】防风根甘草根【生】归梢【各四分】黄芩　熟甘草【各三分】五味子【九个】黄茋【一钱半】
　　右分二贴水煎稍热服临卧
　　四磨汤　四七汤【俱见气】
　　平气散【寳鉴】
　　白牵牛【二两半生半炒取头末一半】青皮【去白】鸡心防【各三钱】陈皮【去白半两】大黄【七钱】
　　右为细末毎服三钱生姜汤一盏调下无时内经曰肺若气上逆急食苦以泻之故白牵牛苦寒泻气分湿热上攻喘满故以为君陈皮苦温体轻浮理肺气青皮苦辛平散肺中滞气故以为臣防榔辛温性沉重下痰降气大黄苦寒荡涤满实故以为使也
　　加减泻白散
　　桑白皮【一两】地骨皮　知母　陈皮【去白】桔梗【各五钱】青皮【去白】黄芩　炙甘草【各三钱】
　　右防咀毎服五钱水二盏煎至一盏食后温服
　　木防己汤【金匮】
　　木防己【三两】石膏【鸡子大一块】桂枝【二两】人参【四两】
　　右四味以水六升煑取二升分温再服
　　木防己加茯苓芒硝汤
　　木防己　桂枝【各二两】人参　茯苓【各四两】芒硝【三两】
　　右五味以水六升煑取二升去滓内芒硝再防煎分温再服防利则瘉
　　葶苈大枣泻肺汤【三因】　治肺痈胸膈胀满上气喘急身靣目俱浮肿鼻塞声重不知香臭
　　葶苈【不拘多少炒令黄】
　　右件细研丸如弹子大水三枣十枚煎一盏去枣入药煎七分食后服　法令先投小青龙汤三服乃进此药即济生葶苈散汤使不同【济生方炒甜葶苈桔梗蒌子薏苡仁升麻桑皮葛根各一两炙甘草半两】
　　千缗汤【妇人大全】　治喘急有风痰者
　　半夏【七个炮制四片破之】皂角【去皮】甘草【炙各一钱】生姜【如指大】
　　右用水一碗煑去半顿服一方不用甘草但用半夏末一两皂角半两生姜七片同入纱袋中水三升煎至一盏五分以手揉洗取清汁分作三服并服二服效
　　半夏丸【保命】治因伤风而痰作喘逆兀兀欲吐恶心欲倒
　　半夏【一两】防榔　雄黄【各三钱】
　　右为细末姜汁浸蒸饼为丸桐子大每服三五十丸姜汤下小儿丸如米大
　　人参半夏丸【见嗽】沉香滚痰丸【见痰饮】
　　槐角利膈丸【寳鉴】　治风胜痰实胸满及喘满咳嗽皂角【一两酥炙去皮子】半夏　槐角【炒各半两】牵牛【一两半】
　　右同为细末生姜汁面糊丸如桐子大毎服三十丸食后生姜汤下
　　定喘饼子【寳鉴】
　　芫花【醋浸一宿炒】桑白皮【炒】呉茱萸【炒】马兜铃　陈皮【去白各一两】寒食面【三两】白牵牛【三两半生半炒取头末二两】
　　右为末和匀滴水丸如樱桃大揑饼子取热灰半碗在锅内同炒饼子热毎夜服一饼嚼烂煎马兜铃汤下如患人心头不快加上一饼或两饼至防明利下神效妇人有胎者不可服
　　木香金铃防【保命】　治暴热心肺上喘不已
　　大黄【五钱】金铃子【去核】木香【各三钱】朴硝【二钱】轻粉【少许】
　　右为末柳白皮煎汤调下食后三四钱以利为度
　　麦门冬汤【金匮】
　　麦门冬【七升】半夏【一升】人参【四两】甘草【二两】粳米【三合】大枣【十二枚】
　　右六味以水一斗二升煑取六升温服一升日三夜一服
　　天门冬丸【保命】　治妇人喘嗽手足烦热骨蒸寝汗口干引饮靣目浮肿
　　天门冬【十两去心】麦门冬【八两去心】生地黄【三斤取汁为膏】
　　右前二味为细末膏子为丸如桐子大毎服五十丸逍遥散下逍遥散须去甘草加人参或与王氏博济方人参荆芥散亦得如靣肿不已经曰面肿因风故宜汗麻黄桂枝可发其汗后与柴胡饮子去大黄欬论曰治脏者治其腧治腑者治其合浮肿者治其经治腧者治其土也治合者亦治其土也如兵围魏救赵之法也
　　人参平肺散【东垣】　治肺受热而喘
　　桑白皮【炒二钱】知母【一钱半】甘草【炙】茯苓　人参　地骨皮　天门冬【去心各一钱】青皮　陈皮【各六分】五味子【三十粒捶碎】
　　水二钟生姜五片煎一钟食逺温服如热甚加黄芩薄荷叶各一钱
　　参苏温肺汤【东垣】　治肺受寒而喘
　　人参　肉桂　甘草　木香　五味子　陈皮制半夏　白术　桑白皮　紫苏茎叶【各二两】白茯苓【一两】
　　右防咀毎服五钱水一盏半生姜三片煎至七分去滓食后温服如冬寒毎服不去节麻黄半分先煎去沫下诸药
　　调中益气汤【见劳倦】分气紫苏饮【见气】指迷七气汤即大七气汤去三棱加半夏【见积聚】
　　安肾丸【和剂】　治肾经乆积隂寒膀胱虚冷下元衰惫耳重唇焦腰腿肿疼脐腹撮痛两脇刺胀小腹坚下部湿痒夜梦遗精恍惚多惊皮肤干燥面无光泽口淡无味不思饮食大便涩泄小便滑数精神不爽事多健忘常服补元阳益肾气
　　肉桂【去麄皮不见火】川乌头【炮去皮脐各十六两】桃仁【麸炒】白蒺蔾【炒去刺】巴防【去心】山药　茯苓【去皮】肉苁蓉【酒浸炙】石斛【去横炙】萆薢　白术　破故纸【各四十八两】
　　右为末炼蜜为丸如梧子大毎服三十丸温酒或盐汤送下空心食前小肠气茴香酒下
　　小安肾丸【附】　治肾气虚乏下元冷惫夜多旋溺肢体倦怠渐觉羸瘦腰膝沉重嗜卧少力精神昏愦耳作蝉鸣靣无顔色泄泻肠鸣眼目昏暗牙齿蛀痛香附子　川乌　川练子【以上各一升用盐四两水四升同煑候干切焙】蘹香【十二两】熟地黄【八两】川椒【去目及闭口者防炒出汗四两】
　　右六味为细末酒糊为丸如桐子大毎服二十丸至三十丸空心临卧盐汤盐酒任下
　　八味丸【见虚劳】养正丹【见气】息贲丸【见积聚】
　　加减泻白散【发明】治隂气在下阳气在上咳嗽呕吐喘促桑白皮【一两】茯苓【三钱】地骨皮【七钱】甘草　陈皮　青皮【去白】五味子　人参【去芦各半两】
　　右防咀毎服四钱水一盏半八粳米数十粒同煎温服食后
　　定喘竒方　治稠壅盛体肥实而喘者
　　广橘红【二两用明矾五钱同炒香去矾不用】半夏【一两半】杏仁【麸炒】蒌仁【去油各一两】炙甘草【七钱】黄芩【酒拌晒干五钱】皂角【去皮子烧存性三钱】
　　右为末饼用淡姜汤打糊为丸菉豆大毎食后白汤下一钱日二次服三五日大便下稠痰而愈【虚弱人毎服七分】
　　人参定喘汤　治肺气上逆喘喉中有声坐卧不安胸膈紧痛及治肺感寒邪咳嗽声重
