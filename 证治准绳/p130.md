<!-- { "loadSidebar": true } -->
　　缩砂仁　神麯【炒】陈皮【去白】草菓仁【各一两】白豆仁丁香【各半两】大半夏【四两汤洗七次切作两片白矾末一两沸汤浸一昼夜洗去矾俟干一片切作两片姜汁浸一昼夜隔汤顿焙干为末姜汁拌成饼炙黄用】甘草【二两半生半炙】
　　右为细末毎服二钱先用生姜自然汁调成膏入炒盐汤不拘时防服
　　挝脾汤【和剂】
　　麻油【四两】良姜【十五两】茴香【炒七两半】甘草【十一两七钱】
　　右炒盐一斤同药炒为细末毎服一钱不拘时白汤防服
　　灵砂丹【和剂】　治上盛下虚痰涎壅盛最能鎭坠升降隂阳和五脏助元气
　　水银【一斤】硫黄【四两】
　　右二味用新铫内炒成砂子入水火鼎煆炼为末糯米糊丸如麻子大毎服三丸空心枣汤米饮井花水人参汤任下量病轻重増至五七丸忌猪羊血菉豆粉冷滑之物
　　养正丹【见气】　　　　　　半硫丸【见大便闭】
　　竹茹汤【本事】　治胃热呕
　　干葛　半夏【姜汁半盏浆水一升煑耗一半各三钱】甘草【二钱】
　　右为末毎服五钱水一钟姜三片竹茹一弹大枣一枚同煎至七分去查温服
　　槐花散【良方】　大凡吐多是膈热热且生痰此药能化胃膈热涎有殊效
　　皁角【去皮烧烟絶】白矾【熬沸定】槐花【炒黄黑色】甘草【炙】
　　右各等分为末毎服二钱白汤调下
　　枇杷叶饮【本事】　止呕啘和中利膈
　　枇杷叶【去毛二钱】人参　半夏【各一钱】茯苓【五钱】茅根【二两】生姜【七片】
　　水煎去查入槟榔末五分和匀服
　　漏气麦门冬汤【三因】　治漏气因上焦伤风开其腠理上焦之气慓悍滑疾遇开即出经气失道邪气内着故有是证
　　麦门冬【去心】生芦根　竹茹　白术【各五两】甘草【炙】茯苓【各二两】人参　陈皮　萎防【各三两】
　　右剉散毎服四大钱水一盏半姜五片陈米一撮煎七分去滓热服
　　走哺人参汤【三因】　治走哺盖下焦气起于胃下口别入回肠注于膀胱并与胃传糟粕而下大肠今大小便不通故知下焦实热之所为也
　　人参　黄芩　知母　萎防　茯苓【各三钱】芦根竹茹　白术　栀子仁　陈皮【各半两】石膏【煆一两】
　　右为剉散毎服四钱水一盏半煎七分去滓温服
　　吐食桔梗汤【家珍】　治上焦气热上冲食已暴吐脉浮而洪桔梗　白术【各一两半】半夏麯【二两】陈皮【去白】枳实【炒】白茯苓　厚朴【各一两用姜制炒香】
　　右麤末毎服一两水一杯煎至七分取清温服
　　木香散
　　木香　槟榔【各等分】
　　右为细末前药调服
　　大承气汤【见大便不通】
　　荆黄汤【保命】　治证同桔梗汤
　　荆芥【一两】人参【五钱】甘草【二钱半】大黄【二钱】
　　右麤末作一服水二盏煎至一盏去查调槟榔散二钱空心服
　　防榔散
　　防榔【二钱】木香【一钱半】轻粉【少许】
　　右为细末同煎药下亦用水浸蒸饼为丸如小豆大毎服二十丸食后服
　　紫沉丸【洁古】　治中焦吐食由食积与寒气相格故吐而疼砂仁　半夏麯【各三钱】乌梅【去核】丁香　防榔【各二钱】沉香　杏仁【去皮尖】白术　木香【各一钱】陈皮【五钱】白豆巴豆霜【各五分另研】
　　右为细末入巴豆霜令匀醋糊为丸如黍米大毎服五十丸食后姜汤下愈则止小儿另丸一法反胃吐食用橘皮一个浸少时去白裹生姜一块面裹纸封烧令熟去外面煎汤下紫沉丸一百丸一日二服后大便通至不吐则止此主寒积气【病杋有代赭石肉果无白术】
　　大黄甘草汤【全匮】
　　大黄【四两】甘草【一两】
　　水三升煑取一升分温再服
　　金花丸【洁古】　治吐食而脉者由肝胜于脾而吐乃由脾胃之虚宜治风安胃
　　半夏【汤洗一两】防榔【二钱】雄黄【一钱半】
　　右细末姜汁浸蒸饼为丸如桐子大小儿另丸姜汤下从少至多渐次服之以吐止为度
　　青镇丸　治呕吐脉头痛而有汗
　　柴胡【一两】黄芩【七钱半】甘草　人参【各五钱】半夏【三钱】青黛【二钱半】
　　右细末姜汁浸蒸饼丸桐子大毎服五十丸姜汤下
　　茯苓泽泻汤【金匮】
　　茯苓【半斤】泽泻【四两】甘草【二两】桂枝【二两】生姜【四两】白术【三两】
　　右以水一斗煑取三升内泽泻再煑取二升半温服八合日叁服
　　干呕陈皮汤【金匮】
　　陈皮【四两】生姜【半斤】
　　水七升煑取三升温服一升下咽即愈
　　恶心生姜半夏汤【金匮】
　　半夏【半升】生姜【一斤】
　　以水三升煑半夏取二升内生姜汁煑取一升半少冷分肆服日三夜一服止停后服
　　茯苓半夏汤【拔萃】
　　炒麯【三钱】大麦糵【半两炒黄】陈皮　天麻【各二钱】白术　白茯苓　半夏【各一两】
　　右为麤末毎服五钱水二盏生姜五片煎至一盏去查热服
　　柴胡半夏汤【抜萃】
　　半夏【二钱】苍术　炒麯【各一钱】生姜【三片】柴胡　藁本升麻【各五分】白茯苓【七分】
　　右为麤末水二盏煎至五沸去查温服
　　吐酸八味平胃散【三因】
　　厚朴【去皮姜炒】升麻　射干【米泔浸】茯苓【各一两半】大黄【蒸】枳殻【去瓤麸炒】甘草【炙各一两】芍药【半两】
　　毎服肆钱水一盏煎七分空心热服
　　咽醋丸【丹溪】
　　呉茱萸【去枝梗煑晒干】陈皮【去白】黄芩【炒各五钱】仓术【七钱半】黄连【一两细切用陈壁泥同炒】
　　右为细末麯糊丸桐子大
　　神术丸【本事】　治停饮成癖久则呕吐酸水吐已停久复作如潦水之有科臼不盈科则不行也脾土恶湿而水则流湿莫若燥脾以胜湿崇土以堆科臼则疾当去矣
　　苍术【一斤米泔浸】生芝蔴【五钱用水二杯研细取浆】大枣【十五枚煮熟去皮核研细】
　　右以苍术焙干为末然后以芝蔴浆及枣肉和匀杵丸如梧桐子大毎服五十丸温汤下忌桃李雀蛤初服觉燥以山栀末一钱汤调服
　　干姜丸【圣惠】
　　干姜　枳殻　橘红　葛根　前胡【各五钱】白术半夏麯【各一两】呉茱萸　甘草【各二钱半】
　　右细末炼蜜丸桐子大毎服三十丸米饮下
　　参萸丸【丹溪】　治湿热滞气者湿热甚者用为向导上可治吞酸下可治自利
　　六一散【七两即益元散】呉茱萸【二两煑过】
　　一方去茱萸加干姜一两名温六丸
　　呕清水茯苓饮【金匮】
　　茯苓　人参　白术【各三两】枳实【二两】陈皮【五钱】生姜【四两】
　　水六升煑取一升八合分温三服如人行八九里进之
　　五苓散【见消瘅】
　　吐涎沫呉茱萸汤【见伤寒吐】　　　小青龙汤【见咳嗽】
　　呕脓地黄汤【直指】　治脓血呕吐
　　生地黄【洗焙】川芎【各一两】半夏【制】甘草【炙各七钱半】南星【汤洗七次】芍药　白芷　茯苓　北梗　前胡　知母人参【各半两】
　　毎服三钱半姜五片乌梅一个煎服
　　呕虫乌梅丸【见伤寒蚘厥】
　　反胃
　　香砂寛中汤【统防】　治气滞胸痞噎塞或胃寒作痛者木香【临服时磨水入药三四匙】白术　陈皮　香附【各一钱半】白荳【去殻】砂仁　青皮　防榔　半夏麯　茯苓【各一钱】厚朴【姜制一钱二分】甘草【三分】
　　水二钟姜三片煎八分入蜜一匙食前服
　　补气运脾汤【统防】　治中气不运噎塞
　　人参【二钱】白术【三钱】橘红　茯苓【各一钱半】黄茋【一钱蜜炙】砂仁【八分】甘草【四分炙】　有痰加半夏麯【一钱】
　　水二钟姜一片枣一枚煎八分食远服
　　滋血润肠汤【统防】　治血枯及死血在膈饮食不下大便燥结
　　当归【酒洗三钱】芍药【煨】生地黄【各一钱半】红花【酒洗】桃仁【去皮尖炒】大黄【酒煨】枳殻【麸炒各一钱】
　　水一钟半煎七分入韭菜汁半酒盏食前服
　　人参利膈丸【寳鉴】　治胸中不利大便结燥痰嗽喘满脾胃壅滞推陈致新治膈气之圣药也
　　木香　防榔【各七钱半】人参　当归【酒洗】藿香　甘草枳实【麸炒黄各一两】大黄【酒湿蒸熟】厚朴【姜制各二两】
　　右为细末滴水为丸如桐子大毎服三五十丸食后诸饮下
　　滋隂清膈饮【统防】　治隂火上冲或胃火太盛食不入脉洪数者
　　当归　芍药【煨】黄檗【塩水炒】黄连【各一钱半】黄芩　山栀生地黄【各一钱】甘草【三分】
　　水二钟煎七分入童便竹各半酒盏食前服
　　二陈汤【见痰饮】　　　　　来复丹【见中暑】
　　丁沉透膈汤【和剂】　治脾胃不和痰逆恶心或时呕吐饮食不进十膈五噎痞塞不通竝皆治之
　　白术【二两】香附子【炒】缩砂仁　人参【各一两】丁香　麦糵　肉荳　木香　白荳　青皮【各半两】沉香厚朴【姜制】藿香　陈皮【各七钱半】甘草【炙一两半】半夏【汤洗七次】神麯【炒】草果【各二钱半】
　　毎服肆钱水一盏姜三片枣一枚煎七分不拘时热服
　　五膈寛中散【和剂】　治七情四气伤于脾胃以致隂阳不和胷膈痞满停痰气逆遂成五膈并治一切冷气白荳【去皮二两】甘草【炙五两】木香【三两】厚朴【去皮姜汁炙熟一斤】缩砂仁　丁香　青皮【去白】陈皮【去白各四两】香附子【炒去毛十六两】
　　右为细末毎服二钱姜三片盐少许不拘时沸汤防服
　　谷神嘉禾散【和剂】　治脾胃不和胷膈痞闷气逆生痰不进饮食或五噎五膈
　　白茯苓【去皮】缩砂【去皮】薏苡仁【炒】枇杷叶【去毛姜汁炙香】人参【去芦各一两】白术【炒二两】桑白皮【炒】防榔【炒】白荳【炒去皮】青皮【去白】谷蘗【炒】五味子【炒各半两】沉香　杜仲【去皮姜汁酒涂炙】丁香　藿香　随风子　石斛【酒和炒】半夏【姜汁捣和作饼炙黄色】大腹子【炒】木香【各七钱半】甘草【炙两半】陈皮【去白】神麯【炒各二钱半】
　　毎服三钱水一杯姜三片枣二枚煎七分不拘时温服五噎入干柿一枚膈气吐逆入薤白三寸枣五枚
　　代抵当丸【见畜血】
　　秦川剪红丸【良方】　治膈气成翻胃服此吐出瘀血及下虫而效
　　雄黄【别研】木香【各五钱】防榔　三棱【煨】蓬术【煨】贯仲【去毛】干漆【炒烟尽】陈皮【各一两】大黄【一两半】
　　右为细末面糊为丸如梧桐子大毎服五十丸食前用米饮送下
　　芫花丸【本事】
　　芫花【醋炒一两】牛膝　狼牙根　桔梗【炒黄】藜芦【炒】防榔【各半两】巴豆【十粒炒黑】
　　右为细末醋糊为丸如赤豆大毎服二三丸加至五七丸食前生姜汤下　此方常服化痰消坚杀虫予患饮癖三十年暮年尝多杂痰饮来潮迟即吐有时饮半杯酒即止盖合此症也因读巢氏病源论酒瘕云饮酒多而食谷少积久渐瘦其病常欲思酒不得酒则吐多睡复不能食是胃中有虫使然名为酒瘕此药治之要之须禁酒即易治不禁无益也
