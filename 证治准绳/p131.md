<!-- { "loadSidebar": true } -->
　　厚朴丸　主番胃吐逆饮食噎塞气上冲心腹中诸疾厚朴　蜀椒【去目微炒】川乌头【炮去皮各一两五钱】紫苑【去土苗】呉茱萸【汤洗】菖蒲　柴胡【去苗】桔梗　茯苓　官桂　皁角【去皮炙】干姜【炮】人参【各二两】黄连【二两半】巴豆霜【半两】
　　右为细末入巴豆霜匀炼蜜为剂旋旋丸如桐子大毎服三丸渐次加至五七丸以利为度生姜汤下食后而卧此药治效与局方温白丸同及治处暑以后秋冬间下痢大效　春夏加黄连二两秋冬再加厚朴二两　如治风于春秋所加黄连厚朴外更加菖蒲茯苓各一两半　如治风痛不愈者依春秋加药外更加人参菖蒲茯苓各一两半　如心之积加菖蒲白茯苓为辅　如肝之积加柴胡蜀椒为辅　如肺之积加黄连人参为辅　如脾之积加茱萸干姜为辅　秋冬久泻不止加黄连茯苓
　　万病紫苑丸【见积聚】　　　益元散【见伤暑】
　　三乙承气汤【子和】
　　北大黄【去麤皮】芒硝【即焰硝】厚朴【姜制】枳实【生用各半两】甘草【去皮炙一两】当归【酒洗焙二钱半重】
　　右防咀毎服半两水盏半生姜五片枣二枚擘开同煎七分去滓热服不拘时候病重者毎服一两加姜二片枣一枚若不纳药须时时呷服之以通为度虽为下药有泄有补卓有竒功刘河间又加甘草以为三一承气以甘和其中最得仲景之秘试论只论四味当归不在试论之列不可即用然等分不多纵用亦无妨
　　四生丸【子和】　治一切结热常服肢体润泽耐老
　　北大黄【去麤皮酒洗纸包煨香不可过存性一两】黒牵牛【三两取头末一两】皁角【去皮生用一两】芒硝【生用半两】
　　右为末滴水为丸梧桐子大毎服二三十丸白汤送下
　　对金饮子【子和】
　　净陈皮【八两焙制】苍术【四两焙】人参【一两】厚朴【四两姜炒】甘草【炙三两】黄芩【二两半去皮心黒灰】黄茋【一两】
　　防咀毎服半两水杯半生姜五片枣二枚同煎七分去滓热服先服承气汤夜服四生丸如已效进食不格拒方用对金饮子然初病作且于呕吐胃热类内选用清利之药审其虚实重轻方用前药更佳
　　噎
　　人参散【见大便闭】　　　　　厚朴丸【见反胃】
　　昆布丸【良方】　治五噎咽喉妨塞食饮不下
　　昆布【洗去咸水】麦门冬【去心焙】天门冬【去心焙】诃梨勒【去核各一两半】木通　川大黄【微炒】川朴硝　郁李仁【汤浸去皮微炒】桂心　百合【各一两】麢羊角【屑】杏仁【汤浸去皮尖麸炒黄】紫苏子【微炒】射干【各半两】柴胡【去芦】陈皮【汤浸去白】防榔【各二钱半】
　　右为细末炼蜜和捣三百杵丸如梧桐子大毎服三十丸不拘时热酒送下夜饭后用绵裹弹子大一丸噙化
　　代抵当丸【见畜血】
　　竹皮散【良方】　治噎声不出
　　竹皮【一方用竹叶】细辛　通草　人参　五味子茯苓　麻黄　桂心　生姜　甘草【各一两】
　　右防咀以水一斗煑竹皮下药煑取三升分三服
　　补中益气汤【见劳倦】
　　呉茱萸丸【东垣】　大理脾胃胸膈不通调中顺气
　　呉茱萸　草豆仁【各一钱二分】橘皮　益智仁　人参　黄茋　升麻【各八分】白僵蚕　泽泻　姜黄柴胡【各四分】当归身　甘草【炙各六分】木香【二分】青皮【二分】半夏【一钱】大麦糵【一钱五分】
　　右为细末用汤浸蒸饼为丸如菉豆大毎服三十丸细嚼白汤送下无时
　　利膈丸【见反胃】　　　　　黄茋补中汤【见痞】
　　滋肾丸【见小便不通】　　　　消痞丸【见痞】
　　吐利
　　黄芩加半夏生姜汤【仲景】
　　黄芩【三两】甘草【炙二两】芍药【三两】半夏【半斤】生姜【四两】大枣【二十枚】
　　右水一斗煑取三升温服一升日再夜一服
　　黄芩汤【外台】
　　黄芩【二两】人参　干姜【各三两】桂枝【一两】半夏【半两】大枣【十二枚】
　　右水七升煑取三升温分三服
　　理中丸【见痞】　　　　　六一散即益元散【见伤暑】
　　水煑金花丸【洁古】　治风痰
　　半夏【汤洗】天南星【洗】寒水石【烧存性各一两】天麻【半两】雄黄【一钱半】白面【四两】
　　右为末滴水为丸桐子大毎服百丸先煎浆水沸下药煑令浮为度漉出生姜汤下食前
　　霍乱
　　加减理中汤【良方】
　　人参　干姜　白术【各三钱】甘草【炙一钱】
　　水二钟煎一钟不拘时服若为寒湿气所中者加附子一钱名附子理中汤　若霍乱吐泻者加橘红青皮【各一钱半】名治中汤　若干霍乱心腹作痛先以盐汤少许频服候吐出令透即进此药　若呕吐者于治中汤内加丁皮半夏【各一钱】生姜十片煎　若泄泻者加橘红茯苓【各一钱】名补中汤　若溏泄不已者于补中汤内加附子【一钱】　不喜饮食水谷不化者再加砂仁【一钱】　若霍乱呕吐心腹作痛手足逆冷于本方内去白术加熟附子名四顺汤　若伤寒结胸先加桔梗枳殻等分不瘉者及诸吐利后胷痞欲絶心胷髙起急痛手不可近者加枳实白茯苓【各一钱】名枳实理中汤　若渴者再于枳实理中汤内加括蒌根【一钱】若霍乱后转筋者理中汤内加火煅石膏【一钱】　若
　　脐上筑者肾气动也去术加官桂【一钱半】肾恶燥去术恐作奔豚故加官桂　若悸多者加茯苓【一钱】　若渴欲饮水者加白术【半钱】　若寒者加干姜【半钱】　若腹满者去白术加附子【一钱】　若饮酒过多及啖炙热食发为鼻衂加川芎【一钱】　若伤胃吐血以此药能理中脘分利隂阳安定血脉只用本方
　　二香散【良方】　治暑湿相搏霍乱转筋烦渴闷乱
　　藿香　白术　厚朴　陈皮　茯苓　半夏　紫苏　桔梗　白芷　香薷　黄连　扁豆【各一钱】大腹皮　甘草【各半钱】
　　水二钟姜五片葱白三根煎至一钟不拘时服
　　香薷散【活人】　治隂阳不顺清浊相干气郁中焦名为霍乱此皆饱食多饮复睡冷席外邪内积结而不散隂阳二气壅而不反阳气欲降隂气欲升隂阳交错变成吐利百脉混乱荣衞俱虚冷搏筋转皆宜服此厚朴【去皮姜汁炒】黄连【姜汁炒各二两】香薷【四两】甘草【半两】
　　右为末毎服四钱水煎不犯鐡器慢火煎之兼治不时吐利霍乱腹撮痛大渴烦躁四肢逆冷冷汗自出两脚转筋痛不可忍者须井中沉令极冷顿服之乃效
　　桂苓白术散【宝鉴】　治冐暑饮食所伤传受湿热内盛霍乱吐泻转筋急痛满腹痛闷小儿吐泻惊风皆宜服此
　　桂枝　人参　白术　白茯苓【各半两】泽泻　甘草石膏　寒水石【各一两】滑石【二两】　一方有木香藿香葛根【各半两】
　　右为细末毎服三钱白汤调下或新汲水姜汤下亦可
　　桂苓甘露饮【宝鉴】　流湿润燥治痰涎止咳嗽调脏腑寒热呕吐服之令人遍身气液宣平及治水肿泄利肉桂　藿香　人参【各半两】木香【二钱半】白茯苓【去皮】白术　甘草　泽泻　葛根　石膏　寒水石【各一两】滑石【二两】
　　右为末毎服三钱白汤冷水任调下
　　六和汤【见伤暑】　　苏合香丸【见卒中】　　除湿汤【见中湿】诃子散【三因】　治老幼霍乱一服即效
　　诃子【炮去核】甘草【炙】厚朴【姜制】干姜【炮】神麯【炒】草果【去殻】良姜【炒】茯苓　麦芽【炒】陈皮【各等分】
　　右为细末毎服二钱候发不可忍时用水煎入盐少许服之
　　七气汤【三因】　治七气郁结五脏之间互相刑尅隂阳不和挥霍变乱吐利交作
　　半夏【汤泡】厚朴　白芍药　茯苓【各二钱】桂心　紫苏橘红　人参【各一钱】
　　右作一服用水二钟生姜七片红枣一枚煎至一钟不拘时服
　　呉茱萸汤【良方】　治冐暑伏热腹痛作泻或痢并饮水过度霍乱吐泻其证始因饮冷或冐寒或忍饥或大怒或乗舟车伤动胃气令人上吐下泻并行头旋眼晕手脚转筋四肢逆冷用药迟慢须臾不能救
　　呉茱茰　木　食盐【各半两】
　　右同炒令焦先用磁瓶盛水三升煑令百沸入药煎至二升已下倾一杯冷热随病人服之卒无前药用枯白矾为末毎服一大钱沸汤调服更无前药用塩一撮醋一杯同煎至八分温服或盐梅醎酸等物皆可服
　　通脉四逆汤【见泄泻】　五苓散【见消瘅】　　四逆汤【见厥】平胃散【见中食】　　　建中汤【见伤寒吐】
　　建中加木瓜柴胡汤　平胃散加木瓜亦可
　　桂枝【二两半】芍药【二两】甘草【一两】胶饧【半升】生姜【一两半】大枣【六枚】木　柴胡【各五钱】
　　毎服一两水三盏煎一盏半去查下胶饧两匙服
　　四君子加白芍药髙良姜汤
　　四君子汤【各一两】白芍药　良姜【各五钱】
　　同前法煎服
　　四君子加姜附厚朴汤
　　四君子汤【各一两】生姜　附子【炮】厚朴【姜制各二两】
　　同前法煎服
　　建中加附子当归汤
　　桂枝【一两】芍药【二两】甘草【半两】胶饧【半升】附子【炮】当归【各三钱】生姜【一两半】大枣【六枚】
　　同前法煎
　　藿香正气散【见中风】　　　来复丹【见中暑】
　　神保丸【见伤饮食】　　　　　养正丹【见气】
　　四顺汤即理中汤倍加甘草　十补散即十全大补汤木瓜汤【直指】　治吐泻不已转筋扰闷
　　酸木瓜【一两】茴香【二钱半微炒】呉茱茰【半两汤洗七次】甘草【炙二钱】
　　右剉散毎四钱姜五片紫苏十叶空腹急煎服
　　止渴汤【良方】
　　人参【去芦】麦门冬【去心】茯苓【去皮】桔梗　蒌根　葛根泽泻　甘草【炙各五钱】
　　右为细末毎服二钱不拘时蜜汤调下
　　増损缩脾饮【宝鉴】
　　草果　乌梅　甘草　砂仁【各四两】干葛【二两】
　　毎服五钱生姜五片同煎以水浸极冷旋旋服之无时
　　茯苓泽泻汤【三因】
　　茯苓【八两】泽泻【四两】甘草【炙】桂心【各二两】白术【三两】
　　毎服四钱生姜三片同煎食前服一方有小麦五两
　　麦门冬汤【良方】
　　麦门冬【去心】白茯苓【去皮】半夏【汤炮七次】橘皮　白术【各一钱半】人参　小麦　甘草【炙各一钱】
　　水二钟生姜五片乌梅少许同煎至一钟不拘时服
　　白术散【良方】治伤寒杂病一切吐泻烦渴霍乱虚损气弱保养衰老及治酒积呕哕
　　白术　茯苓【去皮】人参　藿香【各半两】葛根【一两】木香【二钱半】甘草【炙一两半】
　　右为细末毎服二钱白汤调下如烦渴加滑石二两甚者加姜汁续续饮之无时
　　乌梅散【良方】
　　乌梅肉【微炒】黄连【去须微炒】当归【微炒】附子【炮制去皮脐】熟艾【已上各七钱半】阿胶【捣碎炒令燥】肉豆【去殻】赤石脂【已上各一两】甘草【炙半两】
　　右为细末不拘时粥饮调下二钱
　　黄连丸【良方】
