<!-- { "loadSidebar": true } -->
　　黄连【去微炒】黄檗【微炒】厚朴【去皮生姜汁涂炙令香已上各七钱半】当归【微炒】干姜【炮制】木香【不见火】地榆【已上各半两】阿胶【捣碎炒黄燥一两】
　　右为末炼蜜和捣二三百杵丸如桐子大毎服二十丸不拘时粥饮送下
　　止血汤【良方】　治霍乱下焦虚寒或便利后见血
　　当归【焙】桂心【去麄皮】续断【各三两】生地黄【焙】干姜【炮制各四两】阿胶【炙令燥】蒲黄　甘草【炙各二两】
　　右捣筛毎服三钱水一盏煎七分去滓温服日三服
　　赤石脂汤【良方】　治霍乱下焦热结或利下脓血烦痛赤石脂【四两】升麻　白术【各一两半】乌梅【去核炒干】干姜【炮制各一两】陈廪米【微炒】栀子仁【各半两】
　　右捣筛毎服五钱水一盏半煎八分去滓空心温服
　　厚朴汤【良方】　治干霍乱
　　厚朴【去皮生姜汁涂炙令香】枳殻【去瓤麸炒】髙良姜　防榔朴硝【各七钱半】大黄【炒二两】
　　右捣筛毎服三钱水一盏半煎一盏温服
　　活命散　治脾元虚损霍乱不吐泻腹胀如鼔心胸痰壅
　　丁香【七粒】菖蒲根【半两】甘草【炙一两】生姜【半两】盐【一合】
　　右剉碎用童便一盏半煎一盏分二次温服
　　冬葵子汤【良方】　治干霍乱大小便不通手足俱热闷乱冬葵子　滑石【研】香薷【各二两】木瓜【一枚去皮瓤】
　　右捣筛毎服五钱水二钟煎一钟温服日四五服
　　人参散【大全】　治脾胃虚寒霍乱吐泻心烦腹痛饮食不入
　　人参　厚朴【姜制】橘红【各一钱】当归　干姜【炮】甘草【炙各五分】
　　右用枣水煎服
　　人参白术散【良方】　治脾胃虚弱吐泻作渴不食
　　白术　茯苓　人参　甘草【炒】木香　藿香【各五分】干葛【一钱】
　　右用水煎服吐甚加生姜汁频饮之
　　木瓜煎【良方】　治吐泻转筋闷乱
　　呉茱茰【汤炮七次】生姜【切各二钱半】木瓜【木刀切一两半】
　　毎服二三钱用水煎
　　关格
　　柏子仁汤
　　人参　半夏　白茯苓　陈皮　栢子仁　甘草【炙】麝香【少许另研】
　　右生姜煎入麝香调匀和服加郁李仁更妙
　　人参散
　　人参　麝香　片脑【各少许】
　　右末甘草汤调服
　　既济丸【会编】　治闗格脉沈细手足厥冷者
　　熟附子【童便浸】人参【各一钱】
　　右末糊丸如桐子大麝香为衣毎服七丸灯心汤下
　　槟榔益气汤【防编】　治闗格劳后气虚不运者
　　槟榔【多用】人参　白术　当归　黄茋　陈皮　升麻　甘草　柴胡　枳殻
　　右生姜煎服
　　木通二陈汤【防编】　治心脾疼后小便不通皆是痰隔于中焦气滞于下焦
　　木通　陈皮【去白】白茯苓　半夏【姜制】甘草　枳殻
　　右生姜煎服服后探吐更不通加味小胃丹加味控痰丸
　　导气清利汤【防编】　治闗格吐逆大小便不通
　　猪苓　泽泻　白术　人参　藿香　栢子仁半夏【姜制】白茯苓　陈皮　甘草　木通　栀子槟榔　黑牵牛　枳殻　大黄　厚朴【姜制】麝香【少许】
　　右生姜煎服兼服木香和中丸吐不止灸气海天枢如又不通用蜜导
　　加味麻仁丸【防编】　治闗格大小便不通
　　大黄【一两】白芍药　厚朴【姜汁炒】当归　杏仁　南木香　槟榔　枳殻【各五钱】麝香【少许】
　　右为末蜜丸熟水下
　　皁角散【会编】　治大小便闗格不通经三五日者
　　大皁角【烧存性】
　　右为末米汤调下又以猪脂一两煑熟以汁及脂俱食之又服八正散加槟榔枳殻朴硝桃仁灯心草茶根
　　大承气汤【见伤寒潮热】
　　呃逆
　　大补阴丸【丹溪】　降阴火益肾水
　　黄檗【防酒拌新瓦上炒褐色】知母【去皮酒拌湿炒各四两】熟地黄【懐庆肥大沈水者酒洗焙干用】
　　败龟板【酥炙黄各六两】
　　右细末猪脊髓加炼蜜为丸如桐子大毎服五十丸空心姜盐汤下
　　大补丸【丹溪】　治肾经火燥下焦湿
　　黄檗【酒炒褐色】
　　为末水丸随证用药送下
　　理中汤【见霍乱】
　　橘皮竹如汤
　　陈皮【二升】竹茹【二升】大枣【三十枚】生姜【半斤】甘草【五两】人参【一两】
　　以水一斗煑取三升温服一升日五服
　　黄连泻心汤【见痞】　　小承气汤【见大便不通】
　　调胃承气汤【见发热】　桃仁承气汤【见畜血】
　　木香和中丸【见大便不通】二陈汤
　　导痰汤【并见痰饮】
　　陈皮汤
　　陈皮【四两】生姜【半斤】
　　以水七升煮取三升温服一升下咽即愈
　　柿钱散【洁古】
　　柿钱　人参【各等分】
　　右为细末水煎食后服
　　丁香柿蒂散【宝鉴】
　　丁香　柿蒂　青皮　陈皮【各等分】
　　右为麤末毎服三钱水一盏半煎七分去查温服无时
　　羌活附子汤【宝鉴】
　　羌活　附子【炮】木香　茴香【炒各五分】干姜【一两】
　　右为细末毎服二钱水一盏半盐一撮煎二十沸和滓热服
　　小半夏茯苓汤【见呕吐】　　枳实半夏汤【见伤饮食】
　　木香调气散【见中气】　　　丁香煮散【见不能食】
　　丁香散【妇人良方】治心呃噫
　　丁香　白豆防【各半两】伏龙肝【一两】
　　右为末煎桃仁吴茱萸汤毎服一钱调下
　　羌活散【同上】　治呃逆
　　羌活　附子【炮】茴香【炒各半两】木香　白姜【炮各一钱】
　　右为末每服二钱水一盏盐一捻煎服
　　参附汤【同上】　治阳气虚寒自汗恶寒或手足逆冷大便自利或脐腹疼痛呃逆不食或汗多发痉等症人参【一两】附子【炮五钱】
　　右姜枣水煎徐徐服去人参加黄茋名茋附汤
　　噫
　　旋覆代赭汤【见伤寒痞】
　　枳殻散【本事】　治心下蓄积痞闷或作痛多噫败卵气
　　枳殻　白术【各半两】香附【一两】槟榔【二钱】
　　右为细末每服二钱米饮调下日三服不拘时候
　　丹溪治宣州人与前方证皆除气上筑心膈噫气稍寛脉之右关弱短左闗左尺长洪大而数此肝有热宜泻肝补脾
　　青皮【一钱】白术【二钱半】木通　甘草【二分】
　　煎下保和丸十五粒抑青丸二十粒
　　噫气胃中有火有痰
　　南星【制】半夏　软石膏　香附
　　各等分水煎服
　　诸逆冲上
　　调中益气汤【见劳倦】　　　苏子降气汤【见诸气】
　　黑锡丹【和剂】　治痰气壅塞上盛下虚心火炎盛肾水枯竭一应下虚之证及妇人血海久冷无子赤白带下沉香　葫芦巴【酒汶炒】附子【炮】阳起石【研细水飞各一两】肉桂【半两】破故纸　舶茴香【炮】肉豆【面裹煨】木香金铃子【蒸去皮核各一两】硫黄　黑锡【去滓秤各二两】
　　右用黑盏或新铁铫内如常法结黒锡硫黄砂子地上出火毒研令极细余药并细末和匀自朝至暮以研至黑光色为度酒糊丸如梧子大隂干入布袋内擦令光莹每四十丸空心盐姜汤或枣汤下女人艾枣汤下
　　养正丹【见中风】
　　沉附汤【直指】
　　附子【生一钱】沉香　辣桂　荜澄茄　甘草【炙各半钱】香附【一钱】
　　水二盏姜七片煎八分空心温服
　　正元散【见自汗】　　四柱汤【见泄防】　　灵砂丹【见呕吐】三砂丹【见嗽血】　　朱砂丹【见泄防】
　　诸见血证
　　南天竺饮【圣济】　治血妄行九窍皆出服药不止者南天竺草【生瞿麦是如拇指大一把剉碎】生姜【一块如拇指大】山栀子【三十枚去皮】灯心【如小拇指壹把】大枣【去核五枚】甘草【炙半两】
　　水一大碗煎至半碗去查不拘时温服
　　四神汤【元戎】　治妇人血气心腹痛不可忍者
　　当归　川芎　赤芍药【各一两】干姜【炮半两】
　　右为细末酒调服三钱
　　十全大补汤【见虚损】
　　茜根汤【普济】　治吐血咯血呕血等症
　　四物汤加童便浸香附【一钱五分】茜草根【二钱半忌鈇】
　　水煎二三服立愈
　　生血地黄百花丸【良方】　治诸虚不足下血咯血衂血肠澼内痔虚劳寒热肌肉枯瘦
　　生地黄【十斤捣汁】生姜【半斤捣汁】藕【四两捣汁】白沙蜜【四两】无灰酒【一升】
　　已上五味用银器或砂锅内熬至二椀许渐成膏一半磁器收之一半八干山药末三两再熬一二十沸次入后药
　　当归【焙】熟地黄【焙】肉苁蓉【酒浸焙】破故纸　阿胶【麸炒】黄茋【蜜炙】石斛【去根焙】覆盆子　逺志【去心】麦门冬【去心】白茯苓【去皮】枸杞子【已上各二两】
　　右为细末以山药膏子和丸如梧桐子大毎服五十丸用温酒调地黄膏子送下空心食前进三服
　　生地黄饮子【良方】　治诸吐血下血溺血衂血
　　生地黄　熟地黄　枸杞子　地骨皮　天门冬黄茋　芍药　黄芩　甘草【各等分】
　　右剉碎毎服一两水二盏煎七分食后温服如脉微身凉恶风加桂【半钱】吐血者多有此证
　　必胜散【元戎】　治男女血妄行吐血呕血咯血衂血人参　当归　熟地黄　小蓟【并根用】川芎　蒲黄【炒】乌梅肉
　　右等分麤末水煎去滓温服无时
　　檗皮汤【元戎】　治血衂吐血呕血皆失血虚损形气不理羸瘦不能食心忪少气燥渴发热
　　生地黄　甘草　黄檗　白芍药【各一两】
　　右防咀用醇酒三升渍之一宿以铜器盛米饮下蒸一炊时久渍汁半升服食后时对病增损　肘后用熟地黄水酒煎饮清
　　犀角地黄汤　　治主脉浮客脉芤浮芤相合血积胸中热之甚血在上焦此药主之
　　犀角　大黄【各一钱】黄芩【三钱】黄连【二钱】生地黄【四钱】
　　水二钟煎至一钟食后服
　　鼻衂
　　茅花汤【活人】
　　茅花
　　毎服三钱水一盏半煎七分不拘时温服
　　止衂散【得効】
　　黄茋【六钱】赤茯苓　白芍药　川当归　生地黄阿胶【各三钱】
　　右为细末食后黄茋汤调服二钱
　　理中汤【见霍乱】　　　　　小建中汤【见伤劳倦】
　　三黄补血汤【东垣】
　　熟地黄【二钱】生地黄【三钱】当归　柴胡【各一钱半】白芍药【五钱】川芎【二钱】牡丹皮　升麻　黄茋【各一钱　补之治血溢者上竭】
　　右麤末毎服半两水二盏煎五沸去查温服食前两手脉芤两头则有中间全无而虚曰芤血在胸中或衂血吐血犀角地黄汤主之
　　犀角地黄汤【活人】　易老云此药为最胜
　　犀角【如无以升麻代之】芍药　生地黄　牡丹皮
　　右防咀水煎服　热多者加黄芩　脉大来迟腹不满自言满者无热也不用黄芩　升麻与犀角性味主治不同以升麻代之以是知引入阳也治疮疹太盛　如元虚人以黄芩芍药汤主之【黄芩芍药汤用黄芩芍药甘草一方加生姜黄茋治虚家不能饮食衂血吐血】
　　芎附饮【三因】
　　川芎【二两】香附【四两】
　　右为细末毎服二钱不拘时茶汤调服
　　一字散【济生】
