<!-- { "loadSidebar": true } -->
　　雄黄　细辛【各半两】川乌尖【生五个】
　　右为细末毎服一字姜汁茶芽煎汤不拘时调服
　　四物汤【见虚劳】　　养正丹【见气】　　　八味丸【见虚劳】肾着汤【见伤湿】　　五苓散【见消痹】　　金沸草散【见嗽】黄茋芍药汤【东垣】　治鼻衂血面多黄眼涩多手麻木黄茋【一两】甘草【炙二两】升麻【一两】葛根　羌活【各半两】白芍药【二钱】
　　右为麤末毎服半两水二盏煎至一盏去查温服六脉细而濇按之空虚其色必白而天不泽者脱血也此大寒证以辛温补血养血以甘温滑润之剂佐之即愈此脱血伤精气之证也六脉俱大按之空虚心动面赤善惊上热乃手少阴心之脉也此因气盛多而亡血以甘寒镇坠之剂泻火与气以坠浮气以辛温微苦峻补其血再用三黄补血汤
　　茯苓补心汤【三因】
　　木香【五分】紫苏叶　干葛　熟半夏　前胡【去苗】茯苓【去皮各七分】枳殻【去穰麸炒】桔梗【去芦】甘草【炙】陈皮【去白各五分】生地黄　白芍药　川芎　当归【各一钱】
　　姜五片枣一枚水二钟煎一钟食远温服
　　生料鸡苏散【珠】　治鼻衂血者初出多不能止用黄丹吹入鼻中乃肺金受相火所制然也
　　鸡苏叶　黄茋【去芦】生地黄　阿胶　白茅根【各一两】麦门冬【去心】桔梗　蒲黄【炒】贝母【去心】甘草【炙各五钱】
　　毎服四钱姜三片水煎服
　　苏合香丸【见中风】
　　小乌沉汤【和济】　调中快气治心腹刺痛
　　乌药【去心十两】甘草【炒一两】香附子【沙盆内淅去毛皮焙干二十两】
　　右为细末毎服一钱不拘时沸汤防服
　　黑神散【和济】
　　黑豆【炒半升去皮】干熟地黄【酒浸】当归【去芦酒制】肉桂【去皮】干姜【炮】甘草【炙】芍药　蒲黄【各四两】
　　右为细末每服二钱酒半盏童子小便半盏不拘时煎调服
　　苏子降气汤【见诸气】　　　十全大补汤【见虚损】
　　地黄散【元戎】　治衂血往来久不愈
　　生地黄　熟地黄　地骨皮　枸杞子
　　右等分焙干为细末每服二钱宻汤调下无时
　　血衂
　　妙香散【见心痛】
　　戎盐丸【竒效下同】治舌上黑有数孔大如筯出血如涌泉此心臓病
　　戎盐　黄芩【一作葵子】黄蘗　大黄【各五两】人参　桂心甘草【各二两】
　　右为细末炼蜜和丸如梧桐子大毎服十丸米饮送下日三服亦烧鐡烙之
　　香参丸　治心臓热甚舌上出血
　　人参　生蒲黄　麦门冬【去心】当归【切焙各半两】生地黄【一两焙】甘草【二钱半炙】
　　右为细末炼蜜和丸如小弹子大毎服一丸温水化下一日三四服
　　升麻汤　治心臓有热舌上出血如涌泉
　　升麻　小蓟根　茜根【各一两半】艾叶【七钱半】寒水石【三两研】
　　每服三钱七水一盏煎至七分去滓入生地黄汁一合更煎一二沸温服
　　寸金散　治心经烦热血妄行舌上出血不止
　　新蒲黄【三钱七】新白面【三钱七】牛黄【研】龙脑【研各半钱七】
　　右研匀每服一钱生藕汁调服食后
　　熟艾汤　治心经蕴热舌上血出及诸失血
　　熟艾【以糯米半合同炒】松黄　栢叶【炙各半两】
　　毎服三钱七水一盏煎七分去滓不拘时温服
　　紫霜丸【良方】　治舌上出血窍如针孔
　　紫金砂【即露蜂房顶上实处是研一两】芦荟【研三钱】贝母【去心四钱】
　　右为细末炼蜜和丸如樱桃大毎服一丸水一小杯化开煎至五分温服吐血衂血用温酒化开服
　　治舌上出血如簪孔方
　　黄连【半两】黄檗【三两】栀子【二十枚】
　　右以酒二升渍一宿煮三沸去滓顿服
　　圣金散【良方】　治舌上出血不止
　　黄药子【一两】青黛【二钱五分】
　　右为细末毎服一钱七食后新汲水调下日二服
　　黄檗散【良方】　治舌出血不止名曰舌衂
　　黄檗【不拘多少涂蜜以火炙焦研为末】
　　毎服二钱七温米饮调下
　　齿衂
　　消风散【见头痛】　　安肾丸【见咳嗽喘】　　黑钖丹【见诸逆冲上】清胃散【见齿】　　　甘露饮【见齿】
　　雄黄麝香散【竒效下同】治牙龂肿烂出血
　　雄黄【一钱半】麝香【少许】铜绿　轻粉　黄连　黄丹【炒各一钱】血竭　白矾【枯各半钱】
　　右为细末研匀毎用些少傅患处
　　黄连散　治齿龂间出血吃食不得
　　黄连　白龙骨　马牙硝【各一两】白矾【一分】龙脑【一钱】
　　右为细末每用少许傅牙根下
　　生肌桃花散　治牙龂内血出或有窍时出血
　　寒水石【煆三钱】硃砂【飞一钱】甘草【炒一钱】片脑【少许】
　　右为细末研匀每用少许贴患处
　　郁金散　治齿出血
　　郁金　白芷　细辛【各等分】
　　右为细末擦牙仍以竹叶竹皮浓煎入盐少许含盐傅亦可
　　治牙宣出血
　　明白矾【煅二钱】乳香【半钱】麝香【少许】
　　右研细轻手擦良久盐汤灌漱
　　神效散　治牙缝血出
　　草乌　青盐　皁荚【各等分】
　　右入瓦器内烧灰存性毎用一字揩齿立效
　　治满口齿血出
　　右用枸杞为末煎汤嗽之然后吞下立止根亦可一方用子汁含满口后更食
　　治齿缝忽然血出不止方
　　右用梧桐泪研为细末干贴齿缝如血不止再贴
　　治齿缝中血出
　　右以纸絍子蘸干蟾酥少许于血出处按之立止
　　耳衂
　　柴胡清肝散【薛氏】　治肝胆三焦风热疮疡或怒火憎寒发热或疮毒结于两耳前后或身外侧至足或胸乳小腹下或两股内侧至足等证
　　柴胡　黄芩【炒】人参【各三分】山栀【炒】川芎【各五分】连翘桔梗【各四分】甘草【三分】
　　右水煎服
　　六味地黄丸【见虚劳】
　　麝香佛手散【竒效】　治五般耳出血水者
　　麝香【少许】人牙【煅过存性出火毒】
　　右为细末毎用少许吹耳内即干及治小儿痘疮出现而靥者酒调一字服之即出
　　芍药散治热壅生风耳内痛与头相连血水流出【见耳】
　　吐血
　　苏子降气汤　　　　　养正丹【俱见气】
　　人参饮子【竒效】　治脾胃虚弱气促气虚精神短少衂血吐血
　　人参【去芦二钱】五味子【二十粒】黄茋【去芦】麦门冬【去心】白药当归身【各一钱半】甘草【炙一钱】
　　右作一服水二钟煎至一钟食逺服
　　团参丸【竒效】　治吐血咳嗽服凉药不得者
　　人参　黄茋　飞罗面【各一两】百合【五钱】
　　右为细末滴水和丸如梧桐子大毎服三五十丸用茅根汤下食逺服
　　石膏散【奇效】
　　石膏　麦门冬【各二两】黄芩　生地黄　升麻青竹茹　葛根　蒌根【各一两】甘草【各半两】
　　毎三钱水一中盏煎六分去滓不拘时温服
　　肾着汤【见伤湿】　　　　五芩散【见消瘅】
　　鸡苏丸【奇效】　治虚热昏冒倦怠下虚上壅嗽血衂血鸡苏叶【八两】黄茋　防风【去芦】荆芥【各一两】菊花【三钱】片脑【半钱】川芎　桔梗　生地黄　甘草【各半两】
　　右为细末炼蜜和丸如弹子大毎服一丸细嚼麦门冬去心煎汤下不拘时服又治肺损吐血日渐乏力行步不得喘嗽痰涎饮食不美或发寒热小便赤涩加车前子三钱用桑枝剉炒香煎汤嚼下
　　龙脑鸡苏丸【和济】　治胸中郁热肺热咳嗽吐血鼻衂血崩下血血淋凉上膈虚劳烦热
　　柴胡【二两剉同木通以沸汤大半升浸一二宿绞汁后入膏】木通【二两剉同柴胡浸】阿胶　蒲黄　人参【各二两】麦门冬【去心四两】黄茋【一两】鸡苏净叶【一斤即龙脑薄荷】甘草【一两半】生干地黄末【六两后入膏】
　　右为细末以蜜二斤先炼一二沸然后下生地黄末不住手搅时时入绞下柴胡木通汁慢慢熬成膏勿令焦然后将其余药末同和为丸如豌豆大毎服二十丸熟水下
　　十四友丸【见惊】　　　　　苏合香丸【见中风】
　　黑神散　　　　　　　小乌沉汤【俱见鼻衂】
　　天门冬汤【竒效】　治思虑伤心吐血衂血
　　天门冬【去心】逺志【去心甘草煮】黄茋【去芦】白芍药麦门冬【去心】藕节　阿胶【蛤粉炒】生地黄　当归【去芦】人参　没药　甘草【炙各一钱】
　　水二钟生姜五片煎至一钟不拘时服
　　松花散【奇效】　治吐血久不止
　　松花【一两半】生地黄　鹿角胶【炒黄】薯蓣【已上各一两】艾叶【二钱半】茜草根　白茯苓　紫苑【去苗】人参　百合刺蓟　甘草【炙赤各半两】
　　右为细末毎服二钱不拘时米饮调下
　　百花煎【奇效】　治吐血不止咳嗽补肺
　　生地黄汁　藕汁【各一升】黄牛乳【一升半】胡桃仁【十枚研如糊】生姜汁【半升】干柿【五枚细剉研如糊】大枣【二十一枚煮去皮核研如糊】清酒【一升将上七味同酒入银锅煎沸方下后药】黄明胶【炙燥为末】秦艽【各半两为末】杏仁【汤浸去皮尖双仁炒研如糊三两同入煎中】
　　右相次下煎减一半却入好蜜四两徐徐着火养成煎后入磁盒中盛毎日三度毎服一匙糯米饮调下酒亦可
　　大阿胶丸【和剂】　治肺虚客热咳嗽咽干多唾涎沫或有鲜血并劳伤肺胃吐血呕血
　　麦门冬【去心】丹参　贝母【炒】防风【各半两】山药　五味子　熟地黄　阿胶【炒】茯苓【各一两】茯神　栢子仁百部根　制杜仲【各半两】逺志肉　人参【各二钱半】
　　右为细末蜜丸弹子大毎一丸用水一盏煎至六分和滓服
　　大阿胶丸【寳鉴】　治嗽血唾血
　　阿胶【微炒】卷栢　生地黄　熟地黄　大蓟【独根者晒干】鸡苏叶　五味子【各一两】栢子仁【另研】茯苓　百部逺志　人参　麦门冬　防风【各半两】干山药【一两】
　　右为细末炼蜜丸如弹子大煎小麦麦门冬汤嚼下一丸食后
　　大蓟散【得效】　治食啖辛热伤于肺经呕吐出血名曰肺疽
　　大蓟根【洗】犀角【镑】升麻　桑白皮【去皮炙】蒲黄【炒】杏仁【去皮尖各二钱】甘草【炙】桔梗【炒各一钱】
　　水二钱生姜五片煎至一钟不拘时服
　　理中汤【见霍乱】　十全大补汤【见虚损】　茯苓补心汤【见鼻衂】四生丸　　治吐衂血热妄行
　　生荷叶　生艾叶　侧栢叶　生地黄【各等分】
　　右捣烂为丸如鸡子大毎服一丸用水二钟煎一钟去查服
　　咳嗽血
　　金沸草散【见嗽】
　　补肺汤【和济】　治肺气不足久年咳嗽以致皮毛焦枯唾血腥臭喘乏不已
　　钟乳【碎如米粒】桑白皮　麦门冬【去心各二两】白石英【碎如米粒】人参【去芦】五味子【拣】欵冬花【去梗】肉桂【去麤皮】紫苑【洗去土各二两】
　　右为麤末毎服三钱水二盏姜五片大枣一枚粳米三十余粒煎一盏食后温服
　　养正丹【见气】　　　　　　灵砂丹【见呕吐】
　　三炒丹【和剂】
