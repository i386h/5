<!-- { "loadSidebar": true } -->
　　吴茱萸【去皮梗洗净以破故纸一两同炒】草果仁【以舶上茴香一两炒】葫芦巴【以山茱萸一两同炒俱香熟除去同炒之药已上各一两】
　　右为末酒煮面糊丸如梧桐子大毎服六十丸不拘时盐汤下
　　百花膏【济生】
　　欵冬花　百合【蒸焙各等分】
　　右为末炼蜜丸如龙眼大毎服一丸临卧嚼姜汤下
　　七伤散【丹溪】　治劳嗽吐血痰
　　黄药子　白药子【各一两半】赤芍药【七钱半】知母　胡索【各半两】郁金【二钱半】当归【半两】山药　乳香　没药血竭【各二钱】
　　右为末毎服二钱茶汤下【本草云黄药子白药子治肺热有功　一法红花当归煎汤下】
　　大阿胶丸【见吐血】
　　五味子黄茋散【宝鉴】　治因嗽咯血成劳眼睛疼四肢困倦脚膝无力
　　黄茋　麦门冬　熟地黄　桔梗【各半两】甘草【二钱半】白芍药　五味子【各二钱】人参【三钱】
　　右为麤末毎服四钱水一钟半煎七分日三服
　　黄茋鳖甲散【宝鉴】　治虚劳客热肌肉消瘦四肢倦怠五心烦热口燥咽干颊赤心忡日晚潮热夜有盗汗胸脇不利食减多渴咳嗽稠粘时有脓血
　　黄茋【一两】黄芩　桑白皮　半夏　甘草【炙】知母赤芍药　紫苑【各五钱】秦艽　白茯苓【焙】生地黄柴胡　地骨皮【各六钱六分】肉桂　人参　桔梗【各三钱二分】鳖甲【去裙酥炙】天门冬【去心焙各一两】
　　右为麤末每服二大钱水一大盏食后煎服
　　人参黄茋散【宝鉴】　治虚劳客热肌肉消瘦四肢倦怠五心烦热咽干颊赤心冲潮热盗汗减食咳嗽脓血人参　桔梗【各一两】秦芄　鳖甲【去裙酥炙】茯苓【各二两】知母【二钱半】半夏【汤洗】桑白皮【各一两半】紫苑　柴胡【各二两半】黄茋【三两半】
　　右为麤末毎服五钱水煎服
　　滋隂保肺汤【统旨】
　　黄檗【盐水炒】知母【各七分】麦门冬【去心三钱】天门冬【去心一钱二分】枇杷叶【去毛炙一钱半】当归　芍药【煨】生地黄　阿胶【蛤粉炒各一钱】五味子【拾五粒】橘红　紫苑【各七分】桑白皮【一钱半】甘草【五分】
　　右水煎服
　　人参蛤蚧散【宝鉴】　治二三年间肺气上喘咳嗽咯唾脓血满面生疮遍身黄肿
　　蛤蚧【一对全者河水浸五宿逐日换水洗去腥气酥炙黄色】杏仁【去皮尖炒五两】甘草【炙三两】人参　茯苓　贝母　知母　桑白皮【各二两】
　　右为细末磁器内盛毎日如茶防服神效
　　麦门冬汤【元戎】
　　麦门冬【去心】桑白皮　生地黄【各一两】半夏【汤洗七次】紫苑桔梗【炒】淡竹茹　麻黄【去根节各七钱五分】五味子　甘草【炙各半两】
　　右为麤末毎服五钱水二盏生姜二钱半枣三枚劈破同煎去查食后温服
　　鸡苏丸【见吐血】　　　　　倒苍法【见积聚】
　　人参救肺散【竒效】　治咳吐血
　　人参　黄茋　当归尾　熟地黄【各二钱】桑白皮升麻　白芍药　柴胡【各一钱】苏木　陈皮　甘草
　　水二钟煎至一钟食逺服
　　杏子汤【见嗽】
　　白扁豆散【本事】
　　白扁豆　生姜【各半两】枇杷叶【去毛】半夏　人参　白术【各二钱半】白茅根【七钱半】
　　水三升煎一升去滓下槟榔末一钱和匀分作四服不拘时
　　甘桔汤【见咽喉】
　　劫劳散【大全】　治肺痿痰嗽痰中有红线盗汗发热热过即冷饮食减少
　　白芍药【六两】黄茋　甘草　人参　当归　半夏白茯苓　熟地黄　五味子　阿胶【炒各二两】
　　每服三钱水一盏半生姜二片枣三枚煎九分无时温服日三
　　噙化丸【丹溪】
　　香附【童便浸】北杏仁【童便浸去皮尖炒】山栀仁【炒】青黛海粉　蒌仁　诃子肉　马兠铃
　　右为细末入白硼砂少许炼蜜少加姜汁为丸毎噙化一丸白汤下
　　天一丸【丹溪】　此壮水之主以制阳光剂也与前方相兼服治阴虚火动咳血等症甚效
　　懐地黄　牡丹皮　黄栢【童便浸晒干】知母【童便浸晒干】枸杞子　五味子　麦门冬　牛膝　白茯苓
　　右为末炼蜜丸桐子大空心白汤吞下八九十丸
　　咯血
　　四物汤【见虚劳】　　白扁豆散【见嗽血】　黑神散
　　小乌沉汤【俱见鼻衂】　七珍散【见不能食】
　　白芨枇杷丸【戴氏】
　　白芨【一两】枇杷叶【去毛蜜炙】藕节【各五钱】
　　右为细末另以阿胶五钱剉如豆大蛤粉炒成珠生地黄自然汁调之火上顿化入前件为丸如龙眼大毎服一丸噙化
　　白芨连须散【戴氏】
　　白芨【一两】莲花须【金色者佳】侧柏叶　沙参【各五钱】
　　右为极细末入藕节汁磨京墨令黑调药二钱如稀糊啜服
　　溲血
　　五苓散【见消瘅】　　　　　四物汤【见虚劳】
　　胶艾汤【和剂】
　　阿胶【碎炒燥】芎防　甘草【炙各一两】当归　艾叶【微炒各三两】白芍药　熟干地黄【各四两】
　　每服三钱水一盏酒六分煎八分空心稍热服
　　鹿茸丸【济生】
　　川牛膝【去芦酒浸】鹿茸【去毛酒蒸】五味子【各二两】石斛【去根】棘刺杜仲【去皮炒】阳起石【煅】川巴防【去心】山药【炒】兔丝子【淘净酒蒸】附子【炮去皮尖】川楝子【取肉炒】磁石【煅】官桂【不见火】泽泻【各一两】沉香【半两另研】
　　右为末酒糊丸如梧桐子大毎服七十丸空心温酒送下
　　八味地黄丸【见虚劳】
　　鹿角胶丸【济生】　治房室劳伤小便尿血
　　鹿角胶【半两】没药【另研】油头发灰【各三钱】
　　右为末用茅根汁打面糊为丸如桐子大每服五十丸盐汤下
　　辰砂妙香散【见心痛】　　　调胃承气汤【见发热】
　　玉屑膏【三咽】　治尿血并五淋砂石疼痛不可忍受者
　　黄茋　人参【各等分】
　　右为末用萝卜大者切一指厚三指大四五片蜜淹少时蘸蜜炙干复蘸复炙尽蜜二两为度勿令焦至熟蘸黄茋人参末吃不以时仍以盐汤送下
　　小蓟饮子【济生】　治下焦结热尿血成淋
　　生地黄【四两】小蓟根　滑石　通草　蒲黄【炒】藕节淡竹叶　当归【去芦酒浸】山栀仁　甘草【炙各半两】
　　右防咀每服四钱水一盏煎八分空心温服
　　当归散【珠】　治妇人小便出血或时尿血
　　当归　羚羊角　赤芍药【各五钱】生地黄【一两】大蓟叶【七钱半】
　　分作三贴水煎食前服
　　治血淋方
　　牛膝【一两】黄柏　知母　泽泻【各一两】麦门冬　天门冬　山栀仁【各一两半】生地黄【二两】
　　右为末粥糊丸如梧桐子大毎空心白汤吞下八九十丸
　　又方
　　人参　白术　川当归　熟地黄　川芎　山查茯苓【各八分】黄茋【七分】升麻【三分】
　　右水煎服
　　又方
　　牡丹皮　当归　生地黄　山栀子　白芍药甘草稍　滑石　白茯苓　泽泻　木通【各等分】
　　每服五七钱加生姜皮二分灯心一分水煎食前服
　　瞿麦散【奇效下同】治血淋尿血
　　瞿麦穗　赤芍药　车前子　白茅根【无根用花】赤茯苓　桑白皮【炒】石苇【去毛】生干地黄　阿胶【炒】滑石黄苓　甘草【炙各二钱】
　　右为细末毎服二钱入血余烧灰一钱食前沸汤调服
　　柿蒂散　治血淋
　　右用干柿蒂烧灰存性为末毎服二钱空心米饮调下
　　当归汤　治血淋及五淋等疾
　　当归【去芦】淡竹叶　灯心　竹园荽　红枣　麦门冬【去心】乌梅　木龙【一名野卜萄藤】甘草
　　右各等分剉碎煎汤作水患此疾者多渴随意饮之
　　麢羊角饮　治血淋小便结热涩痛
　　麢羊角屑　栀子仁　葵子【炒已上各一两】青箱子　红蓝花【炒】麦门冬【去心】大青　大黄【炒各半两】
　　右捣筛每服三钱七水一盏煎七分去滓不拘时温服
　　鸡苏饮子　治血淋不絶
　　鸡苏【一握切】石膏【八分碎】竹叶【一握切】生地黄【一升切】蜀葵子【四分为末】
　　右先将四味以水五升煮取二升去滓下葵子末分温二服如人行五里久进一服忌芜荑蒜面炙肉等
　　金黄散　治小便血淋疼痛
　　大黄【煨】人参　蛤粉　黄蜀葵花【焙各等分】
　　右为细末每服一钱七灯心煎汤调三日
　　神效方　治血淋
　　海螵蛸　生干地黄　赤茯苓【各等分】
　　右为细末每服一钱用柏叶车前子煎汤下
　　发灰散　治血淋若单单小便出血如尿
　　右用乱发烧灰入麝香少许毎服一钱用米醋温汤调下
　　治尿血方
　　淡竹叶　麦门冬　白茅花　车前子　陈栁枝天门冬【去心】地榆　香附子　郁金　灯心【各半钱】
　　右以水二碗煎八分去滓调四苓散空心服
　　四苓散
　　茯苓【去皮】猪苓【去皮】白术　泽泻【各等分】
　　右为细末每服二钱空心用前药调服
　　蒲黄丸　治虚损膀胱有热尿血不止
　　蒲黄　葵子　赤茯苓　黄茋【已上各一两】车前子当归【微炒】荆实【已上各七钱半】麦门冬【去心】生地黄【各二两】
　　右为细末炼蜜和捣二三百杵丸如梧桐子大毎服三十丸食前用米饮送下
　　牡蛎散　治劳损伤中尿血
　　牡蛎【煆为粉】车前子　白龙骨【煅令赤】熟地黄　黄芩桂心【各一两】
　　右为细末每服二钱食前米饮调下
　　如神散　治心臓有热热乗于血血渗小肠故尿血也阿胶【蛤粉炒一两】山栀仁　车前子　黄芩　甘草【各二钱半】
　　右细末毎服半钱或一钱井花水调服日三
　　鹿茸散　治小便尿血日夜不止
　　鹿茸【酒洗去毛涂酥炙令黄】生地黄【焙】当归【焙已上各二两】蒲黄【一合】冬葵子【炒四两半】
　　右为极细末毎服三钱七空心用温酒调服日二又方治下元虚惫尿血炼蜜为丸如梧桐子大毎服二十丸食前用炒盐汤下
　　治小便频数卒然下血不止并不疼痛此缘心中积恶机谋艰险长懐嫉妬多积忿气伤损肝心正气又因色伤小肠气虚血乗虚妄行故有此疾宜服此方桑寄生【一两】熟地黄　茯苓【各半两】人参　川芎　独活　蒲黄【各二钱半】甘松　沈香【各八分四厘】
　　右为细末每服三钱七水一盏煎一二沸便泻出去滓非时吃服此药后其血已安校觉丹田元气之虚腰膝沉重多困少力者宜用桑寄生为细末每服一二钱非时防服补之
　　犀角地黄汤　治小肠淋沥出血疼痛难忍及治心血妄行衂血等疾食后临卧服之用丝茅根煎服余癸丑夏尝苦淋漓之疾出血不已得黄应明授此方而愈
　　犀角【如无以升麻代之半两】芍药【二钱】牡丹皮【半两】生地黄【二钱】
　　右剉碎作一服水一盏煎八分空心服
　　下血
　　赤小豆当归散【金匮】
　　赤小豆【五钱水浸令芽出曝干】当归【一两】
　　右捣为末浆水服方寸七日三服
　　黄土汤【金匮】
　　甘草　熟地黄　白术　附子【炮】阿胶　黄芩【各三钱】灶中黄土【半升】
