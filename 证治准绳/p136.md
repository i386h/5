<!-- { "loadSidebar": true } -->
　　地黄汤【韩氏微旨】治病人七八日后两手脉沉迟细微肤冷脐下满或喜或妄或狂或躁大便实面色黑小便自利者此畜血证具也若年老及年少气虚弱者宜此方主之
　　生地黄【自然汁一升如无生地黄只用生干地黄末一两】生藕【自然汁半斤如无藕以蓟刺汁半升如无蓟刺汁用刺蓟末一两】蓝叶【一握切碎干者末一两】防虫【三十个去足翅炒黄】大黄【一两剉如骰子大】桃仁【半两麸炒】水蛭【十个】
　　右同一处水三升半用慢火熬及二升以来放冷分三服投一服至半日许血未下再投之此地黄汤比抵当汤丸其实甚轻也如无地黄与藕汁计升数添水同煎
　　生漆汤【元戎】　病人七八日后两手脉沉细而数或闗前脉大脐下满或狂走或喜妄或谵语不大便小便自利若病人年少气实即血凝难下恐抵当丸力不能及宜此
　　生地黄【汁一升如无汁用生干地黄三两半】犀角【一两镑为末】大黄【三两剉碎如骰子大】桃仁【三十个擂碎】
　　右作一处用水三升好酒一升慢火熬三升以来倾出滤去滓再入锅投防光生漆一两半再熬之至二升即住净滤去滓放冷作三服每投服半日许血未下再投一服血下即止服药如无生地黄汁更添水一升同煎
　　活人大黄汤【元戎】　治阳毒伤寒未解热结在内恍惚如狂者
　　桃仁【二十粒麸炒黄】官桂【七钱】芒稍【二钱】大黄　甘草　木通大腹皮【各一两】
　　右防咀毎服四钱水一钟煎至六分去滓温服无时此方细末蜜丸桐子大温酒下二三十丸治妇人经闭或不调　若瘀血已去以复元通气散加当归煎服亦可　又法筋骨损伤用左经丸之类或用草乌头枣肉为丸服之以行诸经者以其内无瘀血故用之　药剂寒热温凉不一惟智者能择之而不可偏执也
　　代抵当丸　行瘀血【自制】
　　大黄【川产如锦纹者去皮及黒心四两】芒硝【一两如欲稳以明粉代】桃仁【麸炒黄去皮尖另研如泥六十枚】当归尾　生地黄　穿山甲【蛤粉炒各一两】桂【三钱或五钱】
　　右为极细末炼蜜丸如桐子大　畜血在上焦丸如芥子大临卧去枕仰卧以津咽之令停留喉下搜逐膈上中焦食逺下焦空心俱桐子大以百涝水煎汤下之　用归地者欲下血而不损血耳且引诸药至血分也诸药皆犷悍而欲以和剂之也如血老成积此药攻之不动宜去归地加广茂【醋浸透焙干一两】肉桂【七钱】
　　通真丸　妇人通经男子破血
　　大黄【去皮米醋同煮烂】桃仁【各四两去皮尖另研】天水末【四两天水一名益元散】干漆【二两用瓦上焙烟尽】杜牛膝【二两生】
　　右为末醋糊丸如桐子大毎服六七十丸
　　大内伤丸　治血瘀
　　白术【黄土炒】枳殻【麸炒】黄芩【酒炒各六钱】厚朴【姜汁炒】香附【童便炒】苍术【米泔水洗葱汁炒】草果【炒】木　赤麴【炒】三棱【蜜炙各五钱】蓬术【蜜水炒七钱】青皮【麸炒】川芎　白芍药【酒炒】神麴【炒】枳实【麸炒】石菖蒲【各一两】小茴香【炒】肉桂　甘草【炙】乳香【出汗各一两】
　　前药二十一味共为细末神麯糊丸如弹子大朱砂一两为衣汤酒任下多不过二丸
　　上部内伤方
　　牡丹皮【一钱】江西红麯【八分】香附【八分童便制】麦芽【一钱】桔梗【五分中部不用】川通草【一钱】穿山甲【一钱麸炒有孕不用】降香【一钱为末】红花【七分】山查【八分】苏木【一钱捶碎】
　　右酒水各一钟煎八分甚者加童便一钟　如痰盛加姜制半夏七分半有孕者油炒　如痛甚加真乳香没药各七分半　中部加枳殻　脇痛加柴胡





　　证治准绳卷二十四
<子部,医家类,证治准绳>
　　钦定四库全书
　　证治凖绳卷二十五
　　明　王肯堂　撰
　　类方
　　诸痛门
　　头痛
　　麻黄附子细辛汤【见伤寒太阳】吴茱萸汤【见伤寒吐】
　　清空膏【东垣】
　　羌活　防风【各壹两】柴胡【七钱】川芎【五钱】甘草【炙一两半】黄连【炒一两】黄芩【三两一半酒制一半炒】
　　右为细末毎服贰钱热盏内入茶少许汤调如膏抹在口内少用白汤临卧送下
　　白虎汤【见伤寒发热】
　　安神散【东垣】
　　黄茋　羌活　酒黄檗【各一两】防风【二钱半】酒知母酒生地黄　柴胡　升麻【各五钱】炙甘草生甘草【各三钱】
　　毎服半两水贰盏煎至壹盏半加蔓荆子【半钱】川芎【三分】再煎至一盏临卧去滓热服　东垣丹溪治虚热头痛大率皆以酒芩酒连酒檗加风剂也
　　川芎散【寳鉴】　治头风偏正头痛昏妙方
　　川芎　细辛　羌活　槐花　甘草【炙】香附子石膏【各半两】荆芥　薄荷　菊花　防风【去乂】茵蔯【各一两】
　　右为末毎服贰钱食后茶清调下日三服忌动风物
　　清上泻火汤【东垣】　昔有人年少时气弱于气海三里节次约灸五七百壮至年老添热厥头痛虽冬天大寒犹喜风寒其头痛便愈防来暖处或见烟火其痛复作五七年不愈皆灸之过也
　　羌活【三钱】酒知母　酒黄芩【各一钱半】黄茋　酒黄檗【各一钱】防风　升麻【各七分】柴胡　藁本　酒黄连　生地黄　甘草【各五分】川芎　荆芥　蔓荆子【各二分】苍术当归【各三分】细辛　红花【各少许】
　　分作二服毎服水二盏煎至一盏去滓稍热服食逺
　　补气汤【东垣】　服前药之后服此药
　　黄茋【八分】甘草【炙】当归身【各二钱】柴胡　升麻【各二钱】细辛【少许】麻黄【炒】苦丁香【各半钱】
　　右水煎服
　　石膏散【寳鉴】
　　麻黄【去节】石膏【各一两】何首乌【半两】葛根【七钱半】
　　右为细末毎服三钱生姜三片水煎稍热服
　　石膏散【寳鉴】
　　川芎　石膏【乱纹好者】白芷【各等分】
　　右为细末毎服四钱热茶清调下
　　荆芥散【本事】　治头风
　　荆芥　石膏【煅存性等分】
　　右为细末毎服二钱姜三片葱白三寸和须使水一盏煎至七分食后服
　　治丈夫妇人风虚头疼气虚头疼妇人胎前产后伤风头疼一切头疼并皆治之
　　茵蔯【拣浮五两】麻黄　石膏【煅存性各二钱】
　　右为末每服一钱臈茶调下食后服服毕仰卧霎时
　　羌活附子汤【东垣】
　　黄茋　麻黄【各一钱】羌活　苍术【各半钱】防风　升麻甘草【各二分】黒附子【一分】白芷　白僵蚕　黄檗【各三分】
　　水煎去滓温服食后若有寒嗽加佛耳草【三分】
　　麻黄吴茱萸汤【东垣】
　　苍术【一钱】麻黄　羌活【各五分】吴茱萸【三分】藁本柴胡升麻　黄茋　当归　黄蘖　黄连　黄芩【各二分】半夏　川乌　蔓荆子【各一分】细辛　红花【各少许】
　　水二盏煎至一盏去滓稍热服食逺
　　透顶散【本事】　治偏正头风夹脑风并一切头风不问年深日近
　　细辛【表白者三茎】蒂【七个】丁香【三粒】糯米【七粒】脑子　麝香【各一黒豆大】
　　右将脑麝乳鉢内研极细却将前四味研匀另自治为末然后入乳鉢内荡起脑麝令匀用瓦罐子盛之谨闭罐口患人随左右搐之一大荳许良乆出涎一升许则安
　　大川芎丸【河间】　治头风旋晕急外合阳气风寒相搏胃膈痰饮偏正头疼身体拘倦
　　川芎【一斤】天麻【四两用郓州者】
　　右为末炼蜜丸毎两作十丸毎服一丸细嚼茶酒下食后服
　　神圣散【河间】　治脑风邪气留饮不散项背怯塞头痛不可忍者
　　麻黄【去节】细辛【去苗】干葛【生一半炒一半】藿香叶【各等分】
　　右为末毎服二钱煮荆芥薄荷酒调下茶调亦得并治血风证
　　乳香盏落散【寳鉴】　治男子妇人偏正头疼不可忍者御米殻【去蒂四两】陈皮　甘草【炙】桔梗【去芦】柴胡【去苗各一两】
　　右为细末毎服二钱水一钟入灯心十茎长四指同煎七分去滓食后温服
　　顺气和中汤　治气虚头痛
　　黄茋【一钱】人参【一钱】白术　陈皮　当归　芍药【各五分】甘草【炙】升麻　柴胡【各三分】蔓荆子　川芎　细辛【各二分】
　　水贰盏煎至一盏去滓温服食后服之减半再服而愈
　　调中益气汤【见劳倦】　半夏白术天麻汤【见晕】
　　玉壶丸【和剂】　治风痰吐逆头痛目胸膈烦满饮食不下及咳嗽痰盛呕吐涎沫
　　天南星【生】半夏【生各一两】天麻【半两】头白麫【三两】
　　右为细末滴水为丸如梧桐子大毎服三十丸用水一大盏先煎令沸下药煮五七沸药浮即熟漉出放温别用生姜汤下不可计时服
　　水煮金花丸【见痰饮】
　　玉真丸【本事】　治肾气不足气逆上行头痛不可忍谓之肾厥其脉举之则按之则坚
　　煅硫黄【二両】石膏【煅通赤研】半夏【汤洗】硝石【研各壹両】
　　右为细末研匀生姜汁糊丸如桐子大隂干每服二十丸姜汤或米饮下更灸闗元百壮良方中黄丸子亦佳虚寒甚者去石膏用钟乳粉【壹両】
　　正元散【见劳倦】　　大三五七散【见中风】
　　来复丹【见中暑】　　黒锡丹【见痞】
　　茸硃丹【魏氏】
　　好辰砂　草乌　瞿麦　黄药子【各一両】
　　右为粗末甆碗一个以姜汁涂炙数次入砂在内上铺诸药复以盏葢了掘一小坑安碗在内用熟炭五斤煅令火尽吹去草药灰取辰砂研细或只独用辰砂末毎服一钱半淡姜汤下或加用鹿茸爁去毛切片酒浸为末三两和黄枣肉丸如桐子大毎服三四十丸人参汤下空心服【熟砂有毒更宜斟酌】
　　钩藤散【见晕】　　治中汤　　红丸子【二方并见伤食】
　　葛花解醒汤【见伤饮】　沈香降气散【见气】苏子降气汤【见气】养正丹【见气】　　　既济解毒汤【见上热下寒】
　　白芷散【东垣】　治风头痛搐鼻
　　石膏　芒硝【各二钱】薄荷【三钱】郁金　白芷【各二钱】
　　右为细末口含水搐鼻若症在太阳加羌活【二钱】防风【一钱】红豆【二粒】为末搐之
　　川芎散【东垣】　搐鼻
　　青黛【二钱半】蔓荆子　川芎【各一钱二分】郁金　芒硝【各一钱】石膏【一钱三分】细辛根【一钱】薄荷叶【二钱】红豆【一粒】
　　右为末
　　瘦人搐鼻药【丹溪】
　　软石膏　朴硝【半钱】脑子　檀香皮　荆芥　薄荷叶【各一钱】白芷　细辛【各三钱】
　　如圣散【寳鉴】　治头目偏痛头风
　　麻黄【烧灰半两】盆硝【二钱半】麝香　脑子【各少许】
　　右为细末搐之
　　又方
　　杨梅青　硝石　伏龙肝　各等分为末搐鼻
　　蒂神妙散【河间】　治偏正头目昏及偏正头痛熖硝　雄黄　川芎　薄荷叶道人头【即苍耳子】黎芦【各一分】天竺黄【一钱半】
　　右为细末含水鼻中搐一字神验
　　火筒散【初虞】　治头风
　　蚯蚓粪【四钱】乳香【二钱】麝香【少许】
　　右为末用纸筒自下烧上吸烟搐鼻内
　　一滴金丸【竒效】　治首风及偏正头风
