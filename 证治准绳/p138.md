<!-- { "loadSidebar": true } -->
　　加味胜湿汤
　　羌活　独活　藁本　防风　蔓荆子　川芎苍术【泔浸炒】黄檗【酒炒】荆芥　甘草【炙】
　　右生姜前服【又方多加紫金藤】发热恶寒有外邪者加麻黄桂枝腰痛沈者加熟附防己虚极者去黄檗加人参
　　养神汤【东垣】
　　黄茋【一钱】人参【三分】甘草【七分】苍术【五分】白术【三分】柴胡【四钱】升麻【四钱】归身【五分】麦芽【五分】木香【一分】川芎【三分】半夏【七分】橘皮【一分】黄连【五分】黄芩【酒浸二分】黄檗【一分】
　　防咀毎服五钱水二盏煎去滓稍热服无时
　　椒附散【本事】治项筋痛连背髀不可转移
　　大附子【一枚六钱已上者炮去皮脐末之】
　　右末毎二大钱好川椒二十粒用白麫填满水一盏半生姜七片同煎至分去椒入盐空心服予一亲患此服诸药无效尝忆千金髓有肾气攻背强一证处此方与之一服瘥
　　木煎【本事】
　　木【两个取盖去瓤】没药【研二两】乳香【研二钱半】
　　二味内木中盖合竹签签定饭上蒸三四次研成膏毎服三五匙地黄酒化下生地黄汁半盏和无灰酒二盏用八分一盏暖化服
　　和气饮【见水肿】　　六味地黄丸【见虚损】
　　心痛胃腕痛
　　金铃子散【保命】　治热厥心痛或作或止乆不愈者
　　金铃子　胡索【各一两】
　　右为末毎服三钱酒调下痛止与枳术丸
　　枳术丸【见伤食】
　　煮黄丸【洁古】　治饮食过多心腹胀满脇肋走气痃癖刺痛如神
　　雄黄【研一两】巴豆【五钱去皮心研如泥】
　　右入白麫二两同研匀滴水丸如桐子大滚浆水煮十二丸滤入冷浆水内令沈冷毎用时用浸药冷浆下一丸一日十二时尽十二丸以防利为度不必尽剂
　　藁本汤【洁古】　治大实心痛大便已利宜以此撤其痛也
　　藁本【半两】苍术【一两】
　　毎服一两水二盏煎至半盏温服
　　术附汤【活人】　治寒厥暴心痛脉防气弱
　　附子【炮去皮脐一两】白术【四两】甘草【炙一两】
　　右粗末毎三钱水一盏半姜五片枣一枚煎至一盏去滓温服食前
　　麻黄桂枝汤【三因】　治外因心痛恶寒发热内攻五脏拘急不得转侧
　　麻黄【去节汤浸焙】桂心　芍药　细辛【去苗】干姜　甘草【炙各七钱半】半夏　香附【各五钱】
　　毎服五钱水盏半生姜五片煎七分去滓食前服大便秘入大黄量虚实加减
　　九痛丸【金匮】　治九种心痛
　　附子【炮二两】生狼牙【炙香】巴豆【去皮心炒研如脂各半两】人参　干姜　吴茱萸【各一两】
　　右为末炼蜜丸如桐子大酒下强人初服三丸日三服弱者二丸兼治卒中恶腹胀口不能言又治连年积冷流注心胸痛并冷肿上气落马坠车血疾等证皆主之忌口如常法
　　乌头赤石脂丸【金匮】
　　蜀椒【一两】乌头【炮二钱五分】附子【炮半两】干姜【炮一两】赤石脂【二两】
　　末之蜜丸如桐子大先食服一丸日三服疾未已稍加服
　　括蒌薤白半夏汤【金匮】
　　括蒌实【一枚】薤白【三两】白酒【一斗】半夏【半升】
　　右同煮至四升服一升日三服
　　大建中汤【金匮】
　　蜀椒【二合去汗】干姜【四两】人参【二两】
　　以水四升煮取二升去滓内胶饴一升防火煎取一升半分温再服如一炊顷可饮粥二升后更服当一日食糜温覆之
　　桂枝生姜枳实汤【金匮】
　　桂枝　生姜【各一两】枳实【五个】
　　水六升煮取三升分温三服
　　藿香正气散【见中风】　　五积散【见中寒】
　　扶阳助胃汤　罗谦甫治漕运使崔君长男云卿年二十五体本丰肥奉养膏粱时时有热证友人劝食寒凉物因服寒药至元庚辰秋疟发医以砒霜等药治之新汲水下禁食热物疟病未除反添吐泻脾胃复伤中气愈虚腹痛肠鸣时复胃脘当心而痛不任其苦屡医未效至冬不瘥延至四月间劳役烦恼过度前证大作请予治之诊视脉得细而防手足稍冷面色青黄不泽情思不乐恶人烦冗饮食减少防饱则心下痞闷呕吐酸水毎发作冷汗时出气促闷乱不安须人额相抵而坐少时易之予思内经云中气不足溲便为之变肠为之苦鸣下气不足则为痿厥心寃又曰寒气客于肠胃之间则卒然而痛得热则已非甘辛大热之剂则不能愈遂制此方
　　附子【炮去皮脐二钱】干姜【炮一钱半】草豆　益智仁　拣参甘草【炙】官桂　白芍药【各一钱】吴茱萸　陈皮　白术【各五分】
　　内经曰寒淫于内治以辛热佐以苦温附子干姜大辛热温中散寒故以为君草豆蔲益智仁辛甘大热治客寒犯胃为佐脾不足者以甘补之炙甘草甘温白术陈皮苦温补脾养气水挟木气亦来侮土故作急痛桂辛热以退寒水芍药味酸以泻木来尅土吴茱茰苦热泄厥气上逆于胸中为使右剉如麻豆大都作一服水二盏姜三片枣二枚同煎至一盏去查温服食前三服大势去痛减半至秋先灸中脘三七壮以助胃气次灸气海百余壮生发元气滋荣百脉以还少丹服之喜饮食添肌肉皮肤润泽明年春灸三里二七壮乃胃之合穴亦助胃气引气下行又以芳香助脾服育气汤加白檀香平治之戒以惩忿窒欲慎言语莭饮食一年而平复
　　草豆防丸【东垣】　治客寒犯胃热亦宜用止可一二服草豆防【一钱四分面裹煨热去皮】吴茱茰【汤泡去苦】益智仁　僵蚕【炒各八分】当归身　青皮【各六分】神麴　姜黄【各四分】生甘草【三分】桃仁【去皮七个】半夏【汤泡七次一钱】泽泻【一钱小便利减半一作一分疑误】麦蘖【炒黄一钱半】炙甘草【六分】柴胡【四分详脇下痛多少与之】人参黄茋　陈皮【各八分】
　　右除桃仁另研如泥外为极细末同研匀汤浸炊饼为丸桐子大毎服三十丸熟白汤送下食逺旋斟酌多少用之
　　大柴胡汤【见伤寒徃来寒热】　　大承气汤【见伤寒潮热】
　　小胃丹【见痰饮】　厚朴丸【见积聚】　紫苑丸【见积聚】
　　星半安中汤【统防】　治痰积作痛
　　南星　半夏【各一钱半俱姜汤泡】滑石　香附　枳殻【麸炒】青皮【醋炒】木香苍术【米泔浸一宿炒】砂仁　山栀【炒黑】茯苓橘红【各一钱】甘草【炙五分】
　　气攻痛者去□星滑石加厚朴胡索各一钱痰甚加白螺蛳殻烧灰一钱临服入水二钟姜三片煎入分食前服
　　海蛤丸【丹溪】　治痰饮心痛
　　海蛤【烧为灰研极细过数日火毒散用之】蒌仁【带同】
　　右以海蛤入蒌内干湿得所为丸毎服五十丸
　　清中汤【统防】　治火痛
　　黄连　山栀【炒各二钱】陈皮　茯苓【各一钱半】半夏【一钱姜汤泡七次】草豆仁【槌碎】甘草【炙各七分】
　　水二钟姜三片煎八分食前服
　　妙香散【良方】治心气不足精神恍惚虚烦少睡夜多盗汗常服补益气血安镇心神
　　山药【姜汁炙】茯苓【去皮】茯神【去皮木】逺志【去心炒】黄茋【各一两】人参　桔梗【去芦】甘草【炙各半两】木香【煨二钱半】硃砂【三钱另研】麝香【一钱另研】
　　右为细末毎服二钱不拘时温酒调下
　　加味七气汤【统防】　治七情郁结心腹痛或因气而攻痛蓬术　青皮　香附【俱米醋炒各一钱半】胡索【一钱】姜黄【一钱】草豆蔲仁【八分】三棱【炮七分】桂心【五分】益智仁【七分】陈皮【八分】藿香【七分】炙甘草【四分】
　　水二钟煎八分食前服　死血胃脘痛加桃仁红花各一钱
　　沈香降气散　　正气天香散【并见气】
　　桃仁承气汤【见伤寒畜血】
　　失笑散【经验】　治妇人心痛气刺不可忍
　　五灵脂【净者】好蒲黄【等分】
　　右为末毎二钱用黄醋一杓熬成膏再入水一盏煎至七分热服
　　手拈散【竒效】　治心脾气痛
　　延胡索　五灵脂　草果　没药【各等分】
　　右为细末毎服三钱不拘时热酒调下
　　集效丸　　万应丸　煎红丸【三方并见虫】
　　乌梅丸【见伤寒蚘厥】
　　甘草粉蜜汤【金匮】
　　甘草【二两】粉【一两】蜜【四两】
　　以水三升先煑甘草取二升去滓内粉蜜搅令和煎如薄粥温服一升瘥即止
　　五苓散【见伤寒渇】参苏饮【见发热】
　　二陈汤【见痰饮】　　越鞠丸【见郁】
　　温胃汤【东垣】　治服寒药多致脾胃虚弱胃脘痛
　　白豆防【三分】益智砂仁　厚朴　甘草　干姜姜黄【各二分】黄茋　陈皮【各七分】人参　泽防【各三分】
　　右为细末毎服三钱水一盏煎至半盏食前温服
　　术桂汤【东垣】　治寒湿所客身体沉重胃脘痛面色痿黄麻黄【一钱】桂枝【五分】杏仁【十粒】草豆防仁　半夏　泽泻炒麯【各五分】苍术【三钱】陈皮　白茯苓【各一钱】猪苓
　　黄茋【各五分】炙甘草【二分】
　　水二大盏煎至一盏去查稍热服食前
　　桂黄散　　　大承气汤　　小建中汤
　　大柴胡汤【三方并见伤寒】胃苓汤【见泄泻】　　理中汤【见伤寒】补中益气汤【见劳倦】温中丸【见黄疸】大安丸【即保和丸加白术二两见伤食】木香防榔丸【见伤食】紫雪丸【见发热】小胃丹【见痰饮】
　　佐金丸【见发热】　十全大补汤【见虚劳】　五膈寛中散【见反胃】四七汤【见中气】　挝脾汤【见呕吐】　　苏子降气汤【见痰饮】小半夏茯苓汤【同上】　　半硫丸【见大便秘】
　　附方
　　拈痛丸【竒效下同】　治九种心痛
　　五灵脂　蓬莪术【煨】木香　当归【各等分】
　　右为细末炼蜜和丸如梧桐子大毎服二十丸食前用橘皮煎汤送下
　　大沈香丸　治冷气攻冲心腹刺痛亦治卒暴心痛沈香　干姜【泡】姜黄　辣桂　檀香【已上各四钱】甘松【洗焙】天台乌药　白芷　甘草【已上各八两】香附【一斤】白豆防仁【二两】
　　右为细末炼蜜和丸如弹子大毎服一丸食前细嚼用生姜汤下
　　沈香降气汤加乳香治隂阳不和心腹刺痛【方见气门】灵脂酒　治热气乗心作痛
　　五灵脂【去砂石炒】胡索　没药【炒各等分】
　　右为细末毎服二钱温酒调下
　　芜荑散　治大人小儿蚘咬心痛经云虫贯心则杀人欲验之大痛不可忍或吐青黄緑水涎沫或吐虫出发有休止此是蚘心痛宜速疗之
　　芜荑　雷丸【各半两】干漆【捶碎炒令烟尽一两】
　　右为细末毎服三钱温水七分盏调和服不拘时甚者不过三服小儿毎服半钱
　　蚕沙散　治男子妇人心气痛不可忍者
　　右用晚蚕沙为末滚汤泡过滤清汁服之不拘时
　　治男妇急心气疼禁了牙闗欲死者可急救
　　右将隔年老葱白三五根去皮须叶捣为膏将病人口斡开用银匙送葱膏入咽喉中用香油四两灌送葱膏油不可少用但得葱膏下喉中其人即苏少时将腹内所停虫病等物化为黄水防利为佳除根永不再发
　　海上方　治一切心痛不问新乆并宜服之
