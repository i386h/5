<!-- { "loadSidebar": true } -->
　　小乌犀丸　治一切风走注肢节疼痛不可忍者乌犀角屑　干蝎【炒】白僵蚕【炒】地龙【去土】硃砂【水飞】天麻　羌活【去芦】芎防防风【去芦】甘菊花　蔓荆子【各一两】干姜【炮】麝香【另研】牛黄【各半两研】虎胫骨【醋炙】败【醋炙】白花蛇【酒浸】天南星【姜制】肉桂【去粗皮】附子【炮去皮脐】海桐皮　木香　人参【去芦】当归【各七钱半去芦】
　　右为细末入研令匀以炼蜜和丸如弹子大毎服一丸用温酒或薄荷汤嚼下
　　没药丸　治风毒走注疼痛四肢麻痹
　　没药【另研】五加皮　干山药　桂心　防风【去芦】羌活【去芦】白附子【炮】香白芷　骨碎补【去毛】苍耳【炒】自然铜【各半两醋炒】血竭【二钱半另研】虎胫骨【醋炙】败【各一两醋炙】
　　右为细末同研令匀以酒煮麫糊为丸如梧子大毎服二十丸空心温酒送下日进二服
　　虎骨丸　治男子妇人走注疼痛麻木困弱
　　虎骨【四两醋炙】五灵脂【炒】白僵蚕【炒】地龙【去土炒】白胶香【另研】威灵仙【各一两】川乌头【二两炮去皮脐】胡桃肉【二两半去内皮捣研如泥】
　　为细末同研令匀以酒煮麫糊和丸如梧桐子大毎服十丸至十五丸空心温酒送下日进二服妇人当归酒送下打扑损伤豆淋酒送下老幼加减服之
　　十生丹　治风走注疼痛
　　天麻　防风【去芦】羌活【去芦】独活【去芦】川乌　草乌头【去芦】何首乌　当归【去芦】川芎　海桐皮【各等分并生用】
　　右为细末以炼蜜为丸毎丸重一钱毎服一丸细嚼冷茶清送下病在上食后服病在下空心服忌食热物一日
　　骨碎补丸　治走注疼痛
　　骨碎补【一两半】威灵仙　草乌头【各一两炒】天南星【姜制】木鼈子【去殻】枫香脂【另研】自然铜【醋淬】地龙【各一两去土炒】没药【另研】乳香【另研各半两】
　　右为细末同研令匀醋煮麫糊为丸如梧子大毎服五丸加至十丸用温酒下不拘时日进二服
　　定痛丸　治风虚走注疼痛
　　威灵仙　木鼈子【去殻】川乌【炮去皮脐】防风　香白芷五灵脂　地龙【各半两去土炒】水蛭【糯米炒熟】朱砂【各三钱水飞】
　　右捣研为细末酒煮麫糊和丸如梧子大以朱砂为衣毎服十丸空心温酒送下妇人红花酒下常服轻身壮骨
　　八神丹　治风虚走注疼痛昏迷无力四肢麻木地龙【去土炒】五灵脂【炒】威灵仙　防风【去芦】木鼈子【去殻】草乌头【各一两炒】白胶香【另研】乳香【另研各三钱】
　　右为细末酒煮麫糊丸如桐子大毎服五七丸至十丸温酒送下不拘时若汗出其麻自散是其效也老幼加减服之
　　一粒金丹　治腰膝风注疼痛
　　草乌头【剉炒】五灵脂【各一两】地龙【去土炒】木鼈子【去殻各半两】白胶香【一两另研】细墨【煅】乳香【各半两研】没药【另研】当归【各一两去芦】麝香【一钱另研】
　　右为细末以糯米糊和丸如桐子大毎服二丸至三丸温酒下服药罢遍身防汗为效
　　乳香应痛丸　治风走注疼痛
　　乳香【半两另研】五灵脂　赤石脂【各一两研】草乌头【一两半炒】没药【五钱另研】
　　右为细末醋糊和丸如小豆大毎服十五丸空心温酒送下日进二服
　　控涎丹【三因】
　　甘遂【去心】紫大防【去皮】白芥子【真者各等分】
　　右为末煮糊丸如桐子大晒干临卧淡姜汤或熟水下五七丸至十丸痰猛气实加丸数不妨
　　控涎散【丹溪】　治身及脇走痛痰挟死血加桃仁泥丸治走注疼痛
　　威灵仙【一钱】川芎【七分】栀子【炒一钱】当归【一钱】肉桂【一分】苍术【一钱】桃仁【七粒】甘草【五分】
　　右用生姜五片水二盏煎半干入童便半盏竹沥半盏沸热服忌肉麫鸡
　　治痛风走注疼痛【丹溪】
　　黄檗【酒炒】苍木【酒炒各二钱】
　　右作一服煎就调酒威灵仙末羚羊角灰【臣】苍木【佐】芥子【使】用姜一片入药末一钱擂碎以前药再温服
　　龙虎丹【丹溪】　治走注疼痛或麻木不遂或半身疼痛
　　草乌　苍术　白芷【各一两】
　　右硏为末水拌发热过再入乳香二钱当归牛膝各半两酒糊丸弹子大酒化下
　　透骨丹【集验下同】　治男媍一切走注疼痛不可忍
　　地骨皮　甜子【炒】芸薹子【葱捣为饼各三两】乳香【叧研】没药【叧研】草乌头【各一两剉炒】苍术　牛膝【酒浸】赤药　当归【去芦】川乌头【炮去皮脐】自然铜【醋煆】五灵脂【各二两】
　　右为细末醋糊丸梧子大毎服十丸加至十五丸以温酒送下不拘时侯先用甜子一两炒香研烂酒煎数沸量虚实调黒牵牛末五钱服之以利为度然后服此
　　神效膏　治风走注疼痛上下不定
　　牛皮胶【一两水镕成膏】芸薹子　安息香　川椒【生用】生附子【各半两】
　　右为细末入胶中和成膏纸摊随痛处贴之
　　神效万全方神效膏　治风毒走注疼痛
　　牛膝【二两酒煮研为膏】芸薹子　安息香【酒熬为膏】川椒【生用】附子【生用各半两】
　　右三味为细末入牛膝安息膏中调匀摊纸随患处贴之
　　摩风膏　治风毒攻注筋骨疼痛
　　萆蔴子【一两去皮研】草乌头【半两生用】乳香【一钱另研】
　　右以猪肚脂炼去沫成膏方入药搅匀涂摩攻注之处以手心摩挲如火之热却涂摩患处大妙
　　治风走注疼痛不定方
　　芫花　桑白皮　川椒【各二两】桂心【一两】栁蛀屑【半两】麦防【一升】
　　右为粗末用醋一升拌炒令热以青布裹熨痛处冷即更入醋再炒依前熨之以瘥为度
　　又方
　　芫花【一升】黒豆【五升】生姜【半斤切】
　　右件同炒旋入醋拌用青布裹熨痛止更再炒熨以效为度
　　治风走注疼痛及四肢顽痹强硬屈伸不得宜用此方
　　皂荚【一斤不蛀者】食盐【五升】
　　右细剉皂荚和盐炒热以青布裹熨痛处立瘥
　　痛痹
　　小续命汤【见中风】
　　乌药顺气散　治风气攻注四肢骨节疼痛遍身顽麻及疗瘫痪步履艰难膝脚痿弱
　　麻黄【去根节】陈皮　乌药【各二钱】白僵蚕【去丝嘴炒】干姜【炮各五分】川芎　枳殻　桔梗　白芷　甘草【炒各一钱】
　　水二钟姜三片枣一枚煎八分食逺服
　　除湿蠲痛汤
　　苍术【米泔浸炒二钱】羌活　茯苓　泽防　白术【各一钱半】陈皮【一钱】甘草【四分】
　　水二钟煎八分入姜汁竹沥各二三匙服在上痛者加桂枝威灵仙桔梗在下痛者加防己木通黄檗牛膝
　　防己黄茋汤【见身重】　五痹汤【见痹】
　　豁痰汤【养生】　治一切痰疾余制此剂为滚痰丸相副盖以小柴胡为主合前胡半夏汤以南星紫苏橘皮厚朴之类出入加减素抱痰及肺气壅塞者以柴胡为主余者并去柴胡用前胡为主
　　柴胡【洗去土并苗四两】半夏【洗去滑四两】黄芩【去内外腐三两】人参【去芦风壅者不用】赤甘草【各二两】带梗紫苏　陈皮【去白】厚朴【去粗皮姜汁制】南星【去脐各二两】薄荷叶【一两半】羌活【去芦一两无怒气者不用】枳殻【去瓤麸炒】
　　右方中风者去陈皮入独活胸膈不利者去陈皮加枳实去瓤防炒更加赤茯苓去皮内外无热者去黄芩虚弱有内热者勿去黄芩加南木香一切滚痰气之药无有出其右者气无补法之说正恐药味窒塞之故是以选用前件品味并是清疎温利性平有效者也
　　二陈汤【见痰饮】　　控涎丹【见行痹】
　　潜行散【丹溪】　治痛风
　　黄檗【不拘多少酒浸焙干为末】
　　生姜汁和酒调服必兼四物等汤相间服妙
　　二妙散【丹溪】　治筋骨疼痛因湿热者如有气加气药如血虚加补血药如痛甚以姜汁热辣服之
　　黄檗【炒】苍术【炒制去皮】
　　右为末生姜研入汤煎沸调服此二物皆有雄壮之气如表实气实者少酒佐之一法二妙为君加甘草羌活【各二钱】陈皮芍药【各一钱】酒炒威灵仙【半钱】为末服之佳
　　四物苍术各半汤　　活血丹【俱见身体痛】
　　五积散【见中寒】　　　　五苓散【见伤寒渇】
　　八正散【见热淋】　　　　大橘皮汤【见胀满】
　　大柴胡汤【见伤寒潮热】　　防风通圣散【见晕】
　　苍术复煎散【东垣】
　　苍术【四两水二盌煎至二大盏去滓入下药】羌活【一钱】升麻　柴胡藁本　泽防　白术【各五分】黄栢【三分】红花【少许】
　　右为粗末用苍术汤二盏煎至一盏去滓空心温服防汗为效忌酒麫
　　缓筋汤【东垣】
　　羌活　独活【各二钱】藁本　麻黄　柴胡　升麻草豆　生地黄　当归身　黄芩　黄檗【各三分】炙甘草　生甘草根　熟地黄【各二分】苍术【五分】苏木【一分】
　　右粗末水二盏煎至一盏去滓食逺服
　　活血应痛丸【寳鉴】
　　狗脊【去毛六两】苍术【米泔浸一宿十两】香附【炒十二两】陈皮【九两】没药【一两二钱】草乌【炮二两半】威灵仙【三两】
　　右为细末酒煮麫糊为丸如桐子大毎服十五丸温酒或热汤送下不拘时常服和血脉壮筋骨使气脉宣通忌桃李雀鸽诸血物
　　大羌活汤【寳鉴】　真定府张大素嗜酒五月间病手足节肿痛屈伸不利膝髌亦然心下痞闷身体沈重不欲饮食食即欲吐面色痿黄精神短少至六月间求予治之诊其脉沈而缓缓者脾也难经云俞主体重节痛俞者脾之所主四肢属脾盖其人素饮酒加之时助湿气大胜流于四肢故为肿痛内经云诸湿肿满皆属脾土仲景云湿流闗节肢体烦痛此之谓也内经云湿淫于内治以苦温以苦发之以痰渗之又云风胜湿羌活独活苦温透闗节而胜湿故以为君升麻苦平威灵仙苍术防风苦辛温发之者也故以为臣血壅而不流则痛当归辛温以散之甘草甘温益气泽防咸平茯苓甘平导湿而利小便以淡渗之使气味相合上下分散其湿也
　　羌活　升麻【各一钱】独活【七分】苍术　防风【去芦乂】甘草威灵仙【去芦】茯苓【去皮】当归　泽防【各半钱】
　　右剉作一服水二盏煎至一盏温服食前一服食后一服忌酒麫生冷硬物
　　桂枝芍药知母汤【仲景】
　　桂枝　知母　防风【各肆两】芍药【三两】附子【炮】甘草麻黄【各二两】白木　生姜【各五两】
　　水七升煮取二升温服七合日三服
　　乌头汤【仲景】　治病歴节不可屈伸疼痛
　　麻黄　芍药　黄茋【各三两】甘草【炙】川乌【五枚防咀以蜜二升煎取一升即去乌头】
　　右防咀五味以水三升煮取一升去滓纳蜜再煎服七合不时尽服之
　　牛蒡子散【本事】
　　牛蒡子　新豆豉【炒】羌活【各三两】生地黄【二两半】黄茋【一两半】
　　右为细末汤调二钱空心食前日三服
　　犀角汤【千金】　治热毒流入四肢歴节肿痛
　　犀角【二两】羚羊角【一两】前胡　黄芩　栀子仁　射干大黄　升麻【各肆两】豉【一升】
　　右防咀毎服五钱水二盏煎服
