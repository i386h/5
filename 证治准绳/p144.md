<!-- { "loadSidebar": true } -->
　　茵芊丸　治歴节肿满疼痛
　　茵　硃砂　薏苡仁【各一两】牵牛【一两半】郁李仁【半两】
　　右为细末炼蜜杵丸如桐子大轻粉滚为衣毎服十丸至十五丸五更温水下到晚未利可二三服快利为度白粥将息
　　趂痛散
　　乳香　没药　桃仁　红花　当归　羌活　地龙【酒炒】牛膝【酒洗】甘草　五灵脂【酒炒】香附【童便浸】
　　右为末毎服二钱酒调或加酒炒芩檗
　　治酒湿痰痛风
　　黄檗【酒炒】威灵仙【酒炒各五钱】苍术　羌活　甘草【三钱】陈皮　芍药【各一钱】
　　右为末毎服一钱或二钱沸汤入姜汁调服
　　治气实表实骨节痛方
　　滑石【飞六钱】甘草【一钱】香附　片芩【各三钱】
　　右为末姜汁糊丸梧子大毎服五七十丸白汤送下
　　治食积肩腿痛
　　板【酒浸炙一两】酒栢叶　香附【各五钱】辣芥子　凌霄花【各一钱半】
　　右为末酒糊为丸桐子大煎四物加陈皮甘草汤下
　　丹溪治一男子家贫多劳秋凉忽浑身发热两臂防及腕两足并胯皆疼痛如煅昼轻夜剧医与风药则増痛与血药则不效惟待毙而已脉之两手俱濇而数右甚于左饮食则如平时形瘦削盖大痛而瘦非病也用苍术酒黄檗各一钱生附子一片生甘草三分麻黄伍分研桃仁五粒作一贴煎入姜汁些少令辣服至四帖后去附子加牛膝一钱至八帖后来告急云气上喘促不得睡痛似防减意其血虚因服麻黄过剂阳虚被发动而上奔当与补血镇坠及酸剂收之遂以四物汤加川芎芍药人参二钱五味子十二粒与二贴服之喘随定是夜遂安三日脉之数减大半涩脉如旧问其病则曰不减然呻吟之声却无察其起居则疲弱无力病人却自谓不弱遂以四物汤加牛膝白术人参桃仁陈皮甘草防榔入姜三片煎服如此药与五十帖而安一月后因负重担复痛作饮食亦减再与此药加黄茋三分又二十帖全愈
　　一人年逾六十性急作劳患两腿痛动作则痛甚视之曰此兼虚证当补血则病自安遂与四物加桃仁陈皮牛膝生甘草煎入姜研潜行散热饮三四十贴而安
　　何县长年四十余形瘦性急因作劳背痛臂疼骨节疼足心发热可与四物汤带热下大补丸保和丸共六十粒食前服
　　一妇人脚疼怕冷夜剧日轻
　　生地黄　白芍药　归尾【各五钱】黄檗【炒】黄芩　白术　苍术　陈皮【各三钱】牛膝【二钱】甘草梢【一钱】
　　右分四帖水煎带热服
　　朱阃内年三十味厚性急患痛风挛缩数月医不应予视之曰此挟痰与气证当和血疎痰导气病自安遂以潜行散入生甘草牛膝枳殻通草陈皮桃仁姜汁煎饮半年而安
　　陆郎左腿乂骨臼痛小便赤涩此积忧痰涎所为白术　枳殻　赤芍药【各一钱】条芩　连翘　通草甘草梢【各三分】
　　右剉水煎服
　　一妇脚乂骨痛
　　苍术　白术　陈皮　芍药【各三分】木通【二钱】甘草【五分】
　　作二服水煎下大补丸五十粒
　　经验九藤酒　治年逺痛风及中风左瘫右痪筋脉拘急日夜作痛呌呼不已等证其功甚速
　　青藤　钩钩藤　红藤【即理省藤】丁公藤【又名风藤】桑络藤丝藤【即无根藤】天仙藤【即青木香】隂地厥【名地茶取根各四两】五咮子藤【俗名红内消】忍冬藤【各二两】
　　右细切以无灰老酒一大斗用磁罐一个盛酒其药用真绵包裹放酒中浸之宻封礶口不可泄气春秋七日冬十日夏五日毎服一盏日三服病在上食后及卧后服病在下空心食前服
　　加味二妙丸　治两足湿痹疼痛或如火燎从足跗热起渐至腰胯或麻痹痿软皆是湿为病此药主之苍术【四两米泔浸】黄檗【二两酒浸日干】川牛膝【去芦】当归尾【酒洗】川萆薢　防己　板【酥炙各一两】
　　右为细末酒煮麫糊为丸如梧桐子大毎服一百丸空心姜盐汤下
　　薫洗痛风法　治手足冷痛如虎咬者
　　右用樟木屑一斗以急流水一担熬沸以樟木屑置于大桶内桶边放一兀凳用前沸汤泡之桶内安一矮凳子令人坐桶边放脚在内外以草荐一领围之勿令汤气入眼恐壊眼其效甚捷
　　着痹【即麻木】
　　神效黄茋汤【东垣】
　　黄芪【二钱】人参【去芦】白芍药炙甘草【各一钱】蔓荆子【剉二钱】陈皮【去白五分】
　　水一盏八分煎至一盏去滓临卧稍热服如小便淋涩加泽泻伍分如有大热证加黄檗酒炒四次三分麻木不仁虽有热不用黄蘗再加黄茋一钱如眼缩小去芍药忌酒醋湿麫大料物葱韮蒜及淡渗生冷硬物如麻木重甚者加芍药木通【各一钱】
　　芍药补气汤【东垣】
　　黄茋【一两】白芍药【一两半】陈皮【一两】泽防【半两】甘草【一两炙】
　　右毎服一两用水二大盏煎至一盏去滓温服
　　人参益气汤　治五六月间两手麻木四肢困倦怠惰嗜卧乃湿热伤元气也
　　黄茋【八钱】人参　生甘草【各五钱】炙甘草【二钱】五味子【一百二十粒】升麻【二钱】柴胡【二钱半】芍药【三钱】
　　右防咀毎服半两水二盏煎一盏去滓空心服服后少卧于麻痹处按摩屈伸少时午饭前又一服日二服
　　第二次药煎服如前
　　黄茋【八钱】红花【五分】陈皮【一钱】泽防【五分】
　　第三次服药
　　黄茋【六钱】黄檗【一钱二分】陈皮【三钱】泽防　升麻【各二钱】白芍药【五钱】生甘草【四钱】五味子【一百粒】生黄芩【八钱】炙甘草【一分】
　　分作四服煎服如前法稍热服秋凉去五味子冬月去黄芩服之大效
　　除湿补气汤【东垣】
　　黄茋【八钱】甘草梢【六钱】五味子【一百二十粒】升麻梢【六钱】当归柴胡梢　泽防【各二钱】红花【二钱半】陈皮【一钱】青皮【四钱】
　　分作四服水三大盏煎至一盏去柤梢热服食前
　　黄茋桂枝五物汤【仲景】
　　黄茋　芍药　桂枝【各三两】生姜【六两】大枣【十二枚】
　　水六升煮取二升温服七合日三服一方有人参
　　补气升阳和中汤【东垣】
　　黄茋【五钱】人参【三钱】甘草【炙四钱】陈皮　当归身【各二钱】甘草根【生一钱去肾热】佛耳草【四钱】白芍药【三钱】草豆防【一钱半益阳退寒】黄檗【一钱酒洗除湿泻寒】白术【二钱】苍术【一钱半除湿调中】白茯苓【一钱除湿导火】泽防【一钱用同上】升麻【一钱行阳明经】柴胡【一钱】
　　毎服三钱水二大盏煎至一盏去滓稍热服早饭后午饭前服之
　　温经除湿汤【东垣】　治肢节沈重疼痛无力之圣药也羌活【七分】独活　黄檗　麻黄【去节】当归【各三分】柴胡黄茋　黄连　木香　草豆蔲　神麯【各二分】人参甘草【炙】泽防　猪苓　白术【各一钱】陈皮　苍术【各二钱】白芍药【三钱】升麻【五分】
　　右作二服用水二大盏煎至一盏去滓稍热服食逺
　　除风湿羌活汤【东垣】
　　羌活　防风【各一两】柴胡【五分】藁本【三分】独活【五分】苍术【米泔制一钱】茯苓【二钱】泽防【二分】猪苓【去皮二分】甘草【炙五分】黄茋【一钱】陈皮【三分】黄檗【三分】黄连【去须一分】升麻【七分】川芎【三分去头痛】
　　毎服三钱或伍钱水二盏煎至一盏去滓稍热服量虚实施用如不尽证依加减法用之
　　茯苓汤【济生】
　　半夏【汤泡】赤茯苓【去皮】陈皮【各一两】枳实【去瓤麸炒】桔梗【去芦】甘草【炙各半两】
　　毎服四钱水一盏姜七片煎服不拘时
　　前胡散【河间】
　　前胡　白芷　细辛　官桂　白术　川芎【各三两】吴茱萸【汤泡炒】当归【各二两】川椒【去目并闲口者生用二钱】附子【二两】
　　右剉以茶酒三升拌匀同窨一宿以炼成猪脂膏五斤入药煎白芷黄紫色漉去滓成膏在病处摩之大凡症瘕疮痍皆治并去诸风痛痒伤折坠损
　　苦参丸
　　苦参【二两取粉】丹参【去土炒】沙参【去土】人参　防风【去义】五加皮　蒺藜【炒去刺】乌蛇【酒浸用肉】蔓荆子　败板【酥炙黄】虎骨【酥炙黄】参【坚者各一两】
　　右为细末用不蛀皂角一斤剉碎以水三升挼取汁去滓于无油铁器内熬成膏用炼蜜四两和丸如桐子大毎服十五丸至二十丸食后良乆夜卧共三服荆芥薄荷汤下
　　补中益气汤【见劳倦】　　四君子汤【见虚劳】
　　二陈汤【见痰饮】　　四物汤【见鼻衂】
　　清阳补气汤【东垣】　戊申春节使赵君年七旬病体热麻股膝无力饮食有汗妄喜笑善饥痰涎不利舌强难言声嗄不鸣身重如山求治于先师诊得左手脉洪大而有力是邪热客于经络中也两臂外有数瘢遂问其故对以燃香所致先师曰君之病皆此也夫人之十二经灌溉周身终而复始盖手之三阳从手表上行于头加之以火邪阳并于阳势甚炽焉故邪热毒行流散于周身而热麻鍼经云胃中有热则虫动虫动则胃缓胃缓则廉泉开故涎下热伤元气而沈重无力饮食入胃慓悍之气不循常度故多汗心火盛则妄喜笑脾胃热则消谷善饥肺金衰则声嗄不鸣仲景云微数之脉慎不可炙焦枯伤筋血难复也君奉养以膏粱之味无故加以大毒热伤于经络而为此病明矣内经曰热淫所胜治以苦寒佐以苦甘以甘泻之以酸收之当以黄檗知母之苦寒为君以泻火邪壮筋骨又肾欲坚急食苦以坚之黄茋生甘草之甘寒泻热补表五味子酸止汗补肺气之不足以为臣炙甘草当归之甘辛和血润燥柴胡升麻之苦平行少阳阳明二经自地升天以苦发之者也以为佐防咀同煎取清汁服之更缪刺四肢以泻诸阳之本使十二经络相接而泄火邪不旬日而良愈
　　苍术【四钱】藁本【二钱】升麻【六钱】柴胡【三钱】五味子【一钱半】黄檗【酒制三钱】知母【酒炒二钱】陈皮【二钱半】甘草【生二钱】当归【二钱】黄茋【三钱】
　　右防咀每服五钱水一盏半煎至一盏去滓空心服待少时复以美膳压之
　　续断丸【竒效下同】　治风湿流注四肢浮肿肌肉麻痹川续断　当归【炒】萆薢　附子　防风　天麻【各一两】乳香　没药【各半两】川芎【七钱半】
　　右为细末炼蜜丸如桐子大毎服四十丸空心用温酒或米饮送下
　　防风汤　治血痹皮肤不仁
　　防风【二钱】赤茯苓【去皮】川独活　桂心　秦芄【去芦】赤芍药　杏仁【去皮尖】黄苓　甘草【炙各一钱】川当归【去芦洗一钱半】
　　右作一服用水二钟生姜五片煎至一钟不拘时侯服一方有葛根麻黄无独活赤芍
　　羌活散　治风痹手足不仁
　　羌活　汉防己　防风　酸枣仁　道人头　川芎【各一两】附子【炒去皮脐】麻黄【去根节】天麻【各一两半】黄松节薏苡仁【各二两】荆芥【一握】
　　右为细末毎服二钱不拘时用温酒调下
　　乌头粥　治风寒湿痹麻木不仁
　　川乌头【生研为细末】
