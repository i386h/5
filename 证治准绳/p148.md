<!-- { "loadSidebar": true } -->
　　加减防榔汤　治一切脚气脚弱名曰壅疾贵乎疎通春夏多宜服之
　　防榔　陈皮【去白】紫苏【茎叶各一两】甘草【炙半两】
　　毎服五钱水一盏半生姜五片煎至八分去滓温服不拘时如脚痛不已者加木五加皮煎妇人脚痛加当归煎室女脚痛多是肝血盈实宜加赤芍药煎师尼寡妇亦然中满不食者加枳实煎痰厥或呕者加半夏煎腹痛大便不通者用此汤下青木香丸如更不通加大黄煎小便不利者加木通煎转筋者加吴茱萸煎脚肿而痛者加大腹皮木煎足痛而热加地骨皮煎
　　导气除湿汤
　　葳灵僊　防风　荆芥穗　当归　地骨皮　升麻　白芍药　蒴藋叶
　　右等分剉细水二斗煮取一斗五升去查热淋洗无时









　　证治准绳卷二十六
<子部,医家类,证治准绳>
　　钦定四库全书
　　证治准绳卷二十七
　　明　王肯堂　撰
　　类方
　　诸风门
　　疠风
　　桦皮防【保命】治肺壅风毒遍身疹瘙痒
　　荆芥穗【二两】枳殻【去瓤烧存性】桦皮【各四两炒存性】甘草【炙半两】杏仁【二两去皮尖水一盌煎令减半取出令干另研】
　　右为末毎服二钱食后温酒调下
　　二圣散【保命】疎风和血
　　大黄【半两】皁角刺【三钱】
　　右将皁角刺烧灰研细用大黄半两煎汤调下二钱早服桦皮散中以升麻汤下泻青丸晚服二圣散【此为缓治】
　　补气泻荣汤【东垣】
　　升麻　连翘【各六分】苏木　当归　全蝎　黄连地龙【去土】黄茋【各五分】黄芩【生四分】甘草【一分半】　人参【二分】生地黄【四分】桃仁【三粒】桔梗【五分】麝香【少许】梧桐泪【一分】水蛭【三条炒令烟尽】防虫【去翅足微炒三个】
　　右剉如麻豆大除连翘另剉梧桐泪研白豆蔲二分为细末二味另放麝香防虫水蛭三味为末另放外都作一服水二大盏酒一匙入连翘煎至一盏六分再入梧桐泪白豆蔲二味并麝香等三味再上火煎一二沸去查稍热早饭后午饭前服忌酒湿面生冷硬物
　　醉仙散【寳鉴】治疠风遍身麻木
　　胡麻子【炒】牛蒡子【炒】枸杞子　蔓荆子【炒各一两】白蒺藜　苦参　防风　蒌根【各五钱】
　　右为细末每一两五钱入轻粉二钱拌匀每服一钱茶清调晨午各吃一服至五七日于牙缝中出臭涎令人如醉或下如脓血病根乃去仍量人病之轻重虚实用病重者必须先以再造散下之元气将复方用此药忌一切炙煿厚味止可食淡粥时菜诸蛇以淡酒蒸熟食之可以助药势
　　通天再造散　治大风恶疾
　　郁金【半两】大黄【煨】皁角刺【黑大者炒各一两】白牵牛【六钱半生半炒】
　　右为细末每服五钱日未出时面东以无灰酒调下
　　泻黄散【见发热】小柴胡汤【见往来寒热】黄连解毒汤【见发热】犀角地黄汤【见诸血】七味白术防【见消瘅】
　　加味逍遥散　治血虚有热遍身瘙痒心烦目昏怔忡颊赤口燥咽干发热盗汗食少嗜卧
　　当归　芍药【酒炒】茯苓　白术【炒各一钱】柴胡【五分】牡丹皮甘草【炙】山栀【炒各八分】
　　右作一剂水煎服
　　寳鉴换肌散　治疠风久不愈或眉毛脱落鼻梁崩壊其効如神
　　白花蛇　黒花蛇【各三两酒浸】地龙【去土】当归　细辛天麻　白芷　蔓荆子　威灵仙　荆芥穗　菊花　苦参　紫参　沙参　木贼草　白蒺藜【炒】不灰木　甘草　天门冬【去心】赤芍药　九节菖蒲定风草　何首乌【不犯鐡】川芎　胡麻子【炒】草乌头【炮去皮脐】苍术　木鼈子【各一两】
　　右各另为末每服五钱温酒调下食后酒多尤妙
　　升麻汤　治风热身如虫行或唇反绽裂
　　升麻【三分】茯苓　人参　防风　犀角【镑】羌活　官桂【各二钱】
　　右每服四钱水煎下泻青丸【方见中风】
　　六味丸　八味丸【方见虚劳】补中益气汤【见劳倦】四物汤　四君子汤【俱见虚劳】柴胡清肝散【见耳衂】半夏白术天麻汤【见晕】芎归汤【见喘】圣愈汤【见虚劳】柴胡四物汤【见往来寒热】十全大补汤【见虚劳】清燥汤　清暑益气汤　人参益气汤【俱见伤暑】清心莲子饮【见赤白浊】四物二连汤【见潮热】竹叶石膏汤【见消渴】润肠丸【见大便不通】归脾汤【见健忘】八珍汤【见虚劳】升阳益胃汤【见恶寒】加减八味丸【见虚劳】凉膈散　清凉饮【俱见发热】人参飬荣汤【见虚劳】当归补血汤【见劳倦】
　　加味清胃散　治热毒在表以此发散之
　　升麻　白芷　防风　白芍药　干葛　甘草当归　川芎　羌活　麻黄　紫背浮萍　木贼草【各等分】
　　右毎服五七钱水煎
　　当归六黄汤【见益汗】泻白散【见发热】人参理中丸【见痞】人参平肺散【见喘】牛黄清心丸【见中风】加减金匮肾气丸【见水肿】竹叶黄茋汤【见消渴】柴胡栀子散【见耳】滋隂地黄汤　神効黄茋汤　决明夜灵散　益气聪明汤　黄茋芍药汤【俱见眼】五味异功散【见不能食】妙香散【见狂】四七汤【见气】四神丸【见泄泻】透经解挛汤　治风热筋挛骨痛
　　穿山甲【三钱炮】荆芥　红花　苏木　羌活　当归防风　蝉蜕【去土】天麻　甘草【各七分】白芷【一钱】连翘川芎【各五分】
　　右水酒各半煎服
　　秦艽地黄汤　治风热血燥筋骨作痛
　　秦艽　生地黄　当归　川芎　羌活　防风荆芥　甘草　白芷　升麻　白芍药　大力子【蒸】蔓荆子【各一钱】
　　右水煎服
　　易老袪风丸　治疥癞风疮
　　黄茋　枳殻【炒】防风　芍药　甘草　地骨皮枸杞子　熟地黄　生地黄【各酒拌杵膏】
　　右各另为末入二黄膏加炼蜜丸桐子大毎服七八十丸白汤下
　　四生散【见中风】消风散【见晕】
　　羌活当归散　治风毒血热头面生疮或赤肿或成块或疹瘙痒脓水淋漓
　　羌活　当归　川芎　黄连【酒浸炒】防风　防粘子【蒸】荆芥　甘草　黄芩【酒浸炒】连翘　白芷　升麻【各一钱】
　　右用酒拌晒干水煎服
　　清肺饮　黄芩清肺饮【俱见小便不通】五淋散【见淋】
　　羌活白芷散　治风热血燥手掌皴裂或头面生疮或遍身肿块或脓水淋漓
　　羌活　白芷　软柴胡　荆芥　蔓荆子　防风猪牙皁角　甘草　黄芩【酒炒】黄连【酒炒各一钱】
　　右水煎服
　　海藏愈风丹　治疠病手足麻木眉毛脱落遍身生疮及疠风疹皮肤瘙痒搔破成疮并皆主之
　　苦参【一斤取末四两】皁角【一斤剉寸许无灰酒浸一宿以水一碗挼成汁去查入砂器中文武火】土花蛇【一条去肠隂干酒浸取净肉晒干为末大风症用之】白花蛇乌稍蛇【各一条依前酒浸取肉为末】
　　右为末入前二味和丸梧桐子大毎服六七十丸空心煎通圣散送下以干物压之日三服闲日浴之汗出为度
　　愚按前方果系疠风用之必効若肝经血热脾经血虚肾经虚火脾肺气虚遍身作痒搔破成疮或内热生风而眉鬓脱落或皮肤赤晕或搔起白屑而类疠风者服之反成疠风矣
　　当归饮　治血热痒痛或脓水淋漓发热等症当归　白芍药　川芎　生地黄　防风　白蒺藜　荆芥【各一钱五分】黄茋【炒】甘草　何首乌【各一钱】
　　右水煎服
　　胡麻散　治风热搔痒或兼赤晕寒热形病俱实者
　　胡麻【一两二钱】苦参　何首乌【不见器】荆芥穗【各八钱】威灵仙　防风　石菖蒲　牛蒡子【炒】甘菊花　蔓荆子　白蒺藜【炒去刺】甘草【炒各六钱】
　　右为末毎服三钱酒调下
　　耆婆治恶病论曰疾风有四百四种总而言之不出五种即是五风所摄云何名五风一曰黄风二曰青风三曰白风四曰赤风五曰黑风其风合五藏故曰五风五风生五种虫黄风生黄虫青风生青虫白风生白虫赤风生赤虫黑风生黑虫此五种虫食人五藏若食人脾语变声散若食人肝眉睫堕落若食人心遍身生疮若食人肺鼻柱崩倒鼻中生息肉若食人肾耳鸣啾啾或如车行雷鼔之声若食人皮皮肤顽痹若食人筋肢节堕落五风合五藏虫生至多入于骨髓来去无碍壊于人身名曰疾风疾风者是疠风之根本也病之初起或如针锥所刺名曰刺风如虫走名曰游风遍身掣动名曰瞤风不觉痛痒名曰顽风肉起如桃李小枣核从头面起者名曰顺风从两脚起者名曰逆风如连钱团圆赤白青乌斑駮名曰风或遍体生疮或如疥癣或如鱼鳞或如榆荚或如钱孔或痒或痛黄汁流出肢节壊烂悉为脓血或不痒不痛或起或灭青黄赤白黑变易不定病起之由皆因冷热交通流入五藏通彻骨髓用力过度饮食相违房室不节虚动劳极汗流遍体因兹积热彻五藏饮食杂秽虫生至多食人五藏骨髓皮肉筋节乆乆壊散名曰疠风是故论曰若欲疗之先服阿魏雷丸散出虫看其形状青黄赤白黑然后与药疗千万无有不差胡云迦摩罗病世医拱手无方对治名曰正报非也得此病者多致神仙往往人得此疾弃家室财物入山遂得疾愈而为神仙今人患者但离妻妾无有不差
　　阿魏雷丸散方
　　阿魏　紫雷丸　雄黄　紫石英【各三分】朱砂　滑石　石胆　雌黄　雚芦　白敛　犀角【各半两】螌蝥【去足翅】芫青【去足翅各四十枚】牛黄【五分】紫铫【一两】
