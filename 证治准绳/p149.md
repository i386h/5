<!-- { "loadSidebar": true } -->
　　右一十五味捣筛为散空心服一钱用清酒二合和药饮尽大饥即食小豆羮饮为良莫多食但食半腹许即止若食多饱则虫出即迟日西南空腹更一服多少如前若觉小便似淋时不问早晚即更服药多少亦如前大饥即食若觉小便时就盆子中尿尿出看之当有虫出或当日即出或二日三日乃出或四日五日出或药性迟七日始出其虫大者如人指小者大如小麦或出三五枚或五六枚或七八枚或十枚或三二十枚黄虫似地黄色赤虫似碎肉凝血色白虫似人涕唾或似鱼脑或似姜豉汁青虫似緑或似芫青色黑虫似墨色或似烂椹又似黑豆防其虫得药者死死者即従小便中出大便中亦有出者不净不可得见若出黑色虫即是黑风不可理之无方可对若出黄虫即是黄风当用小便七八升大瓮盛之如灶法安瓮不津者盛小便中当令使暖入中浸身一日再三度一入中坐浸如炊二三斗米顷若心闷即出汤数食莫令饥虚则于人无力七七四十九日即为一彻以瘥为度或一二年忌房室房室脉通其虫得便病即更加其患非冷热风治如此此是横病非正报也若出青虫即是青风患气由冷风至多其虫皆青即是东方木中毒风青虫宜服自身小便亦名清阳亦名还中水服法空腹服一七日一服六合旦起日初出即服服不过一升饥即食不得食五辛猪肉鸡犬秽食臭恶之食大嗔怒房室皆忌之服法第一忌之至二七日一日再服服别四合服小便常取空腹服之则不过一升三七日一日三服至四七日小便一出即服乃至周年以瘥为度服之不过一升百日外小便至少一日之中止可一度二度服之大香美好如羮如浆忌法三年犯即难瘥不犯永愈青虫如此是横病非正报也出白虫者即是白风赤虫者即是赤风同为一等疗二风由热为根虫皆赤白乃是南风西风入五藏通彻骨髓成患为疾此之二风与苦参消石酒饮之除患最疾热去其患即愈也
　　苦参消石酒方【浸酒法在后】
　　苦参　消石　清酒
　　右三味先与清酒下消石浸之二七日或三七日然后与苦参同入酒瓮中盛浸之七日渐渐服之饮法空腹服之一日三服初七日中一服如半鸡子许七日后可饮一升任情饮之多则为善患去则速风动亦多勿使醉吐寕渐少饮不用多饮赤白二风此药至日无有不愈余非难治何以故热为根本故苦参能治热消石除热消虫赤白二虫但闻消石气皆变为水能去热根本若患赤白二风不问年月多者五年以外加黄消石加酒苦参乃至三四两无有不愈乃至三十年无鼻柱肢节堕落者但非黑虫皆得永愈第一忌房室大瞠怒大热食禁粘食五辛生冷大醋酪白酒猪鱼鸡犬驴马牛羊等肉皆为大忌自余不禁此为对治非正报也若人顽痹不觉痛痒处者当作大白膏药摩之一日三四度七日彻或二三七日彻乃至七七四十九日名曰一大彻顽痹即觉痒平复如本即止摩若不平复但使摩之以瘥为限不过两大彻三大彻无有不愈针刺灸烧割劫亦不及摩之为良乃至身上多有疮痕生摩之悉愈
　　大白膏方
　　白芷　白术　前胡　吴茱萸【各一升】芎穷【二升】蜀椒细辛【各三两】当归　桂心【各二两】苦酒【四升】
　　右一十味以苦酒浸药经一宿取不中水猪脂十斤铜器中煎令三沸三上三下白芷色黄膏成贮以瓶中随病摩之即愈若遍体生疮脓血溃壊当作大黑膏摩之
　　乌头　芎穷　雄黄　胡粉　木防己　升麻黄连　雌黄　藜芦　矾石【各半两】杏仁【去皮尖】巴豆【各四十枚】黄檗【一钱八分】松脂　乱髪【各如鸡子大】
　　右一十五味捣筛为末以猪脂二斤合药煎乱髪消尽膏成用涂疮上日三傅先以盐汤洗然后涂之勿令妇人小儿鸡犬见若患人眉睫堕落不生者服药后经一百日外即以铁浆轻拭眉睫处所一日三度洗之生毛即速出一大彻眉睫如本与不患时同也
　　浸酒法
　　苦参去上黄皮薄切曝干捣令散莫使作末秤取三十斤取不津瓮受两斛者瓮底钻作孔瓮底着二三十青石子如桃李鸡子许丸过孔底上二三寸然后下苦参消石末酒一时着瓮中中遣童子年十三四者和合调停然后即以五六重故纸紥瓮口用小瓮口合上泥之莫使漏气取酒服时法孔中出酒服之一日一服或再服亦得还如法宻塞孔勿漏泄不得开瓮口取酒酒欲尽时开瓮取苦参滓急绞取酒其滓去却其酒宻处盛之莫使漏气服酒法一一如前无有不愈若患不差除者皆由年多十年者更作此药酒至两剂无有不愈依法如前虽良医治之亦须好酒湏行忠直不得不孝不义患除则速矣
　　论曰苦参处处有之至神良黄消石出龙窟其状有三种一者黄消石二者青消石三者白消石其形如盐雪体濡烧之融似曲鳝见盐为水消石真者烧炼皆融真伪可辨三种消石黄者为上青者为中白者为下用之杀虫皆不如黄者最良是百药之王能杀诸虫可以长生出乌场国采无时　服药时先令服长夀延年符能荡除身中五藏六府游滞恶气皆出尽然后服药得力其病速騐无疑符力亦是不思议神力先服药者无有不効又生造药入瓮中时令童子小儿和合讫即告符书镇药符镇在瓮腹令药不壊久久为好一切神鬼不敢近之矣
　　长夀延年符式




　　先服此符然后服药一服之后更不须再服书符用六合日勿令小儿女子六畜鸡犬等见之符成不忌
　　雷丸散
　　雷丸　硃砂【细研水飞】阿魏【各一两】硝石【五两一两细研四两浸酒用】雄黄【细研水飞】雌黄【细研各七钱半】紫石英【细研水飞】犀角屑　藜芦【各半两】螌蝥【去头足翅】芫青【去头足翅各二十个用芝麻一合同炒芝麻熟去之只用螌芫二味】
　　右为细末取苦参五两同硝石捣碎用生绢袋盛入甆瓶中用无灰酒一斗浸七日宻封毎服一中盏温过食前调雷丸散二钱
　　雷丸散
　　雷丸　雄黄【研水飞】硃砂【研水飞】滑石　紫石英【研】犀角屑　牛黄【各半两研】螌蝥【去头足翅】芫青【各二十个去头足翅并用糯米炒】白敛　阿魏【各二钱半】
　　右为细末研令匀毎服一钱空心清酒调下
　　右二方皆本耆婆方而増损之传用皆効以药有难致拘方取足则毕世不成矣小有出入亦何不可故备列焉
　　治疠风白花蛇丸　丹阳荆上舍得疠疾一僧疗之而瘉以数百金求方秘不肯传馆宾袁生窥知藏衲衣领中因醉之而窃録焉用者多効
　　防风【去苗二两】荆芥穗【一两半】金银花【去叶二两】川芎【一两】枸杞子【甘州二两】黄芩　黄连　山栀子　黄檗　全蝎【用醋浸一日去盐味各一两】蝉蜕【二两用草鞋踏去土】漏芦【半斤洗净去苗取四两】乌药　何首乌【不犯鐡】牛膝【去芦】牛蒡子　连翘　天花粉　白蒺藜　威灵仙　细辛　金毛狗脊　胡麻子【炒】蔓荆子【各一两】槐花　苦参　生地黄【各二两】白花蛇【一条去头尾连骨生用】乌稍蛇【一条去头尾生用】如上头面者加香白芷【一两】如肌肉溃烂加大皁角一两一僧加风藤一两
　　右共为细末米糊为丸如梧桐子大每服五六十丸茶清送下空心午后临卧各一服
　　行药方
　　大黄　白牵牛　槟榔【已上各一两】甘草【三两】轻粉【五分】
　　右共为细末每服二钱用白蜜三匙姜汁二匙调服五更时进病势重者七日行一次稍轻者半月一次轻者一月一次或二十日一次以三五遍为度
　　防风天麻丸　治疠风癞病此方料是神仙所传一年中常疗数人初服药有呕吐者不可怪服药得安如故其効如神
　　防风【去芦】天麻　升麻　白附子【炮】定风草　细辛【去苗】川芎　人参【去芦】丹参【去芦】苦参【去芦】参【去芦】紫参【去芦】蔓荆子　威灵仙　穿山甲【炒】何首乌【各一两另捣为末】蜈蚣【一对】
　　右为细末与何首乌末拌匀每药末二两胡麻一升淘净晒干炒香熟另碾为极细末与药末一处拌匀炼蜜和丸共作九十丸毎服一丸细嚼温浆水送下不拘时日三服宜食淡白粥一百二十日病人大忌房劳将息慎口
　　歙墨丸　治疠风神効
　　歙墨【烧存性】两头尖　甘草【炙】香白芷　防风【去芦各二两】乳香【三钱另研】川芎【一两】五灵脂【三两净】麝香【三钱另研】
　　右为细末酒糊丸每两作十丸毎服一丸食后细嚼温酒送下茶清亦得日进二服
　　乳香丸　治疠风神効
　　通明乳香【二十两】苦参【肥好者去芦剉四两】
　　右先用好酒五升浸苦参于瓶内以重汤煮一伏时常用文武火慢熬令小沸为一伏时取出泸去柤将酒浸乳香于银砂石器内煎如饧入天麻【四两为末】大麻仁【二两叧研如膏】入于乳香膏内搅令匀慢火熬之丸梧桐子大每服二十丸用酒送下空心及晚食前服之
　　大麻仁酒法　大麻仁三升水淘净干以酒一斗浸一宿和酒研取白汁用生绢泸过却入甆瓶中重汤煮数沸即止每服一小盏温过下药仍兼紫茄子根散相间服之
　　紫茄子根散
　　紫茄子根【一斤细切曝干捣罗为末】白芍药【二两末】炙甘草【一两末】
　　右件药末相和令匀每服二钱温酒调下日进三服自早至晚常令均匀服之
　　神仙退风丹
　　知母　贝母　乌梅肉　海桐皮　金毛狗脊
　　右各等分为细末炼蜜和丸如桐子大每日空心日中临睡各服三十丸又每夜第一次睡觉时急于头边取三十丸便服并用羊蹄根自然汁下大忌酒及房事一切发风之物只吃淡粥一百日皮肉渐皆复旧半年后须忌房事服药时每夜专用一二勤谨人就病人睡处坐守等第一次睡觉时便扶起吃药一服华宫使亲见林承务服之取効治疠风如此神妙若不禁忌恐无益也
　　天麻散　治一切疠风癞病
　　天麻【二两】何首乌　胡麻子【各三两】蔓荆子　菖蒲威灵仙　荆芥穗　地骨皮　苦参【去芦】白蒺藜甘菊花　牛蒡子【炒各一两】薄荷【半两】
　　右为细末每服三钱温酒调下茶清亦得日进二服先食前服半月次食后服半月大有神効
　　蔓荆子散　治肺脏蕴热风毒如癞变成恶风
　　蔓荆子【生用】甘菊花　枸杞子　苦参【去芦各四两】天麻【二两】天南星【姜制】胡麻【各一两炒熟捣为末】
　　右为细末每服二钱煎荆芥汤调下茶清亦可日进二服不拘时
　　苦参散
　　苦参【取头末秤二两】猪肚【一具去脂】
　　右用苦参末掺猪肚用线缝合隔宿煮软取出洗去元药先不吃饭一日至第二日先饮新水一盏后将猪肚食之如吐了须再食之食罢待一二时用肉汤调无忧散五七钱俟取出小虫一二万为効后用不蛀皁角一升去皮及子捶碎用水四盌煮至一盌用生绢滤去查后再入苦参末搅熟稀面糊膏子相似取出放冷再冲入后药相和
　　何首乌【去皮二两】防风【去芦一两半】当归【去芦一两】芍药【五钱】人参【去芦三钱】
　　右为细末入皁角膏子为丸如桐子大毎服三五十丸温酒或茶清送下不拘时日进三服后用苦参荆芥麻黄煎洗浴
　　何首乌散　治疠风癞疾
　　何首乌【一斤入白米泔浸一十日夏月逐日换水用竹刀刮令碎九蒸九晒】胡麻子【四两九蒸九晒】
　　右为细末每服二钱食前温酒或薄荷汤调下
　　追命散
