<!-- { "loadSidebar": true } -->
　　川大黄　皁角刺【各半两】川郁金【五两】
　　右为细末每服三大钱用好真小油入无灰酒调药末觑虚实加减服之取下虫多年者其虫色黒日近者其虫色赤隔三二日再服直无虫方是病瘥即止其药后只服平常风药及诸补药此药大有功効下药切不可许病人知恐虫藏匿则病难愈六十日内用清斋戒房色欲却一切俗念亦不可嗔怒常净口念孝经善言服救苦救难观世音菩萨名号万千百声最好心絶一切恶念此病易疗故发善言戒劝伏幸聴信
　　六香散　淋渫癞病其効如神
　　甘松【去土】零陵香　香白芷　茅香【去土剉】香附子【炒】藿香　川芎【各二两】三柰子【半两】
　　右除三柰子另研余七味同为防咀分作四剂每用一剂以水六大碗煎至三碗去查却入三柰子搅匀乗热洗疮若疮不破用镵针于疙瘩疮上刺破令恶血出尽然后淋洗一伏时洗一畨浴室毋令透风卧处须令暖和得所一月之间不可出外水火亦就其中洗了拭干用八金散点若热不可饮冷水
　　八金散
　　金精石　银精石　阳起石　精石　磁石石膏　滑石　禹余粮石
　　右件各等分碾末入金银钳锅子内盛之用盐泥固济口以文武火煅炼红透放冷研如粉入水银半两轻粉一钱研令不见星子却入余药再研匀令患人先洗疮处拭干便用小油调稠硬作剂子于有疮处擦上药兼治疙瘩擦药之后大忌饮水宜禁身静坐至三四日口中涎出为度二次药了用贯众汤漱其口不可咽下药汁两手便洗净不可近口鼻耳目第四日一伏时依前上药第七日不可更用见効即止
　　贯众汤　漱口安牙
　　贯众【四两】
　　右为防咀用净黒豆半升水三盌煮软若用前药毕将此药急漱其口以去其毒恐伤牙齿也　一方加黄连
　　渫洗疠疮药
　　何首乌　荆芥　防风　马鞭草　蔓荆子【各等分】
　　右每用十两水一斗煎数沸无风处洗出汗
　　解毒散　治风疮解外毒
　　巴豆肉　皮硝【各一两】黄蜂窠　黒狗脊【各七钱】白芷雄黄　猪牙皁角　羊蹄根　轻粉　蝉蜕【去土】枯矾　寒水石【各五钱】
　　右为末腊猪油调搽外毒既去却搽黄连散　愚按洗药虽能疎通腠理而损元气解毒散虽能攻毒而伤良肉不宜多用
　　黄连散　治疠疮清热解毒
　　黄连【五两】五倍子【一两】
　　右为末唾津调涂之
　　白丁香散　治疠风眼中生胬肉
　　白丁香　贝母
　　右为细末人乳汁调点眼内
　　治疠风眉须已落却令再生
　　乌芝麻油【一升】丁香【一两】生姜汁　生铁末【各一合】附子木香　诃棃勒皮　垣衣【各七钱半】
　　右为细末入油及生姜汁中以不净器盛于马粪中埋三七日药成涂之便効
　　侧柏叶丸　治疠风癞疾令眉须再生
　　侧柏叶【不拘多少】
　　右件药九蒸九曝为细末炼蜜和丸如梧桐子大毎服五十丸熟水送下日三夜一服之
　　生眉膏　治眉毛脱落
　　白花蛇　乌蛇　羊粪【炒黒】土马鬃　半夏【各等分炒黒】
　　右为末用生姜汁调匀擦在眉上一日涂一次为佳
　　鹤膝风
　　蛜丸【寳鉴】治鹤膝风及腰膝风缩胡楚望博士病风疰手足指节如桃李痛不可忍服之悉愈
　　蛜【一条头尾全者】白附子　阿魏【研】桂心　白芷【各一两】乳香【七钱五分】当归　北漏芦　芍药　威灵仙　地骨皮　牛膝　羌活　安息香　桃仁【已上各一两生同安息香研】没药【七钱五分】
　　右十六味蛜桃仁白附子阿魏桂心白芷安息乳香没药丸味同童子小便并酒二升炒熟另处入余药为末蜜丸弹子大空心温酒化下一丸无时
　　换骨丹通治风兼治鹤膝风
　　防风　牛膝　当归　虎骨【酥炙各一两】羌活　独活败板　秦艽　萆薢　松节　蚕沙【各一两】枸杞子　茄根【洗净二两】苍术【四两】
　　右为末酒糊丸服
　　经进地仙丹　治肾气虚惫风湿流注脚膝痠疼行步无力
　　川椒【去目及闭口者炒出汗】附子【炮】苁蓉【酒浸焙各四两】覆盆子兔丝子【制】羌活　白附子　防风　牛膝【酒浸】何首乌　南星【姜制】萆薢　赤小豆　狗脊【去毛】乌药　骨碎补【去毛各三两】人参　黄茋【各一两半】茯苓　白术　甘草【各一两】川乌【炮一两】地龙【去土】木鼈【去殻各三两】
　　右为末酒糊丸桐子大毎服四十丸空心温酒下
　　五积散【见中风】　　　　　小续命汤【见中风】
　　六味丸　　　　　　　十全大补汤【俱见虚劳】
　　大防风汤　治足三隂经亏损外邪乗虚患鹤膝风或附骨疽肿痛或肿而不痛不问已溃未溃用三五剂后更用调补之剂
　　川芎【一钱五分】辣桂　黄芪【各五分】白芍药　附子　牛膝【各一钱】白术　羌活　人参　防风【各二钱】杜仲熟地黄　炙甘草【各五分】
　　右水煎服
　　补中益气汤【见劳倦】　　　四物汤　　四君子汤
　　六君子汤　　　　　　八珍汤　　八味丸【俱见虚劳】当归补血汤【见劳倦】
　　破伤风
　　羌活防风汤【保命】治破伤风脉浮初传在表
　　羌活　防风　川芎　藁本　当归　芍药　甘草【各四两】地榆　细辛【各二两】
　　右防咀每服五钱水二盏煎八分热服量紧慢加减用之　热盛加黄芩黄连【各二两】大便秘加大黄【一两】自汗加防风白术【各半两】
　　防风汤　治破伤风同伤寒表证未传入里急宜服此
　　防风　羌活　独活　川芎【各等分】
　　右防咀水煎服后调蜈蚣散大効
　　九味羌活汤
　　羌活　防风　苍术【各一两半】细辛【五钱】川芎　白芷生地黄　黄芩　甘草【各一两】
　　已上九味防咀每服一两水煎
　　蜈蚣散
　　蜈蚣【一对】鱼鳔【五钱炒】左蟠龙【半两炒烟尽】
　　右为细末用防风汤调服如前药解表不已觉直转入里当服左龙丸服之渐渐看大便輭硬加巴豆霜
　　白术防风汤　若服前药已过藏腑和有自汗者宜服此药
　　白术　黄茋【各一两】防风【二两】
　　右防咀每服七钱水二盏煎一盏去滓温服
　　破伤风藏　秘小便赤用热药自汗不休故知无寒也宜速下之先用芎黄汤三二服后用大芎黄汤下之
　　芎黄汤
　　川芎【一两】黄芩【六钱】甘草【炙二钱】
　　右为防咀每服五七钱水一盏半同煎至一盏去查温服
　　大芎黄汤
　　川芎【五钱】大黄【生】黄芩　羌活【去芦各一两】
　　右为防咀依前煎服以利为度
　　江鳔丸　治破伤风惊而发搐藏腑秘壹知病在里江鳔【半两炒】野鸽粪【半两炒】雄黄【一钱水飞】蜈蚣【一对】天麻【一两】白僵蚕【半两炒】
　　右为细末分作三分先用二分烧饭为丸如桐子大硃砂为衣又用一分入巴豆霜涩钱同和亦以烧饭为丸不用硃砂为衣每服硃砂为衣丸药二十丸入巴豆霜丸药一丸次服二十丸渐加至利为度
　　左龙丸
　　左蟠龙　白僵蚕　鳔【并剉炒各半两】雄黄【一钱水飞研】
　　右为细末烧饭为丸如梧桐子大每服十五丸温酒送下如裹证不已当于左蟠龙药末一半内加巴豆霜半钱烧饭为丸如梧子大毎服一丸同左龙丸一处合服名左龙丹毎服药中加一丸如此渐加服至十丸以利为度若利后更服后药若搐痉不已亦宜服后药羌活汤
　　羌活汤　治破伤风搐闭不通
　　羌活【去芦】独活【去芦】防风【去芦】地榆【各一两】
　　右为防咀每服一两水二盏半煎至一盏去查温服如有热加黄芩有涎加半夏若病日久气血渐虚邪气入胃全飬血为度
　　地榆防风散　治半表半里头微汗身无汗
　　地榆　防风　地丁香　马齿苋【各一两】
　　右为细末每服三钱温米饮调下
　　养血地黄当归散　治破伤风日久渐虚邪气入内当归【去芦】地黄　芍药　川芎　藁本【去芦】防风【去芦】白芷【各一两】细辛【去苗五钱】
　　右为防咀每服五钱水一盏半煎一盏温服
　　白术黄茋汤
　　白术【二钱】黄茋【三钱】防风【一钱半】
　　右水煎食前服
　　白术升麻汤
　　白术　黄茋【各二钱】干葛【五分】升麻　黄芩【各一钱】甘草【五分】
　　右水煎食逺服
　　蠲痉汤
　　羌活　独活　防风　地榆【各一钱】杏仁【七枚】
　　右前四味以水一盏煎七分入杏仁和匀服之
　　硃砂指甲散
　　人手足指甲【炒烟起六钱】独活　硃砂【另研】天南星【姜制各二钱】
　　右制度为细末分作三服酒调下
　　玉真散
　　南星　防风【各等分】
　　右为末生姜汁调服伤处
　　痉
　　麻黄加独活防风汤【仲景】治刚痉
　　麻黄【去节】桂枝【各一两】芍药【三两】甘草【半两】独活　防风【各一两】
　　右剉细每服一两用水二钟煎至一钟半温服
　　括蒌桂枝汤【仲景】治柔痉
　　括蒌根【二两】桂枝【三两】芍药【三两】甘草【二两】生姜【三两】大枣【十二枚】
　　右六味以水九升煮取三升分温三服取微汗汗不出食顷啜粥发之
　　葛根汤【金匮】
　　葛根【四两】麻黄【三两去节】桂枝【二两去皮】药　炙甘草【各二两】生姜【三两】大枣【十二枚】
　　右七味防咀以水一斗先煮麻黄葛根减二升去沫内诸药煮取三升去滓温服一升覆去微汗不须啜粥余如桂枝汤法将息及禁忌
　　大承气汤
　　大黄【四两酒洗】厚朴【去皮炙八两】枳实【五枚炙】芒硝【三合】
　　右四味以水一斗煮二物取五升去滓内大黄煮取二升去滓内芒硝更上火微一二沸分温再服得下止服
　　海藏神术汤　治内伤冷饮外感寒邪而无汗者
　　苍术【制】防风【各二两】甘草【一两炒】
　　右煎服　如太阳证发热恶寒脉浮而紧者加羌活【二钱】如太阳脉浮紧带洪者是兼阳明也加黄芩【二钱】妇人服者加当归或木香汤或加槀本汤【各二钱】如治吹乳煎成调六一散三五钱神効
　　海藏白术汤　治内伤冷物外感风寒有汗者
　　白术【三两】防风【二两】甘草【一两炙】
　　右防咀每服三钱水一盏姜三片煎至七分温服一日止一二服待二三日渐渐汗少为解
　　又白术汤　上解三阳下安太隂
　　白术【如汗出改用苍术】防风【各一两】
　　右防咀水煎至七分温服用后方加减　若发热引饮者加黄芩甘草　头疼恶风者加羌活散【三钱】羌活【一两半】川芎【七钱】细辛【去苗三钱半】　若身热目痛者加石膏汤【四钱】石膏【二钱】知母【半两】白芷【七钱】　腹中痛者加芍药汤【三钱】芍药【三钱】桂枝【半两】　往来寒食而呕者加柴胡散【三钱】柴胡【一两】半夏【半两】　心下痞者加枳实【一钱】　若有里证加大黄【一钱】量虚实加减之邪去止服
　　桂枝葛根汤　治伤风项背强及有汗不恶风者
　　柔痉【制服法一与前葛根汤同止无麻黄三两】
　　桂枝加川芎防风汤　治发热自汗而不恶寒者名曰柔痉
