<!-- { "loadSidebar": true } -->
　　每服三钱水五大盏煎至一盏去查稍热服宿食消尽腹中空服之后避风寒一二时辰乃効
　　厚朴丸【见反胃】
　　妙功丸　治诸癎无不愈者
　　丁香　　木香　　沈香【各半两】乳香【研】　麝香【叧研】熊胆【各二钱半】白丁香【三百粒】轻粉【四钱半】雄黄【研】青皮【去白】黄芩　　胡黄连【各半两】黄连　　黑牵牛【炒】雷丸荆三棱【煨】甘草【炙】　蓬莪茂　　陈皮【去白】鹤虱【各一两】大黄【一两半】　巴豆【七粒去皮心膜油】赤小豆【三百粒】
　　右为细末荞面一两半作糊和匀每两作十丸硃砂水飞一两为衣隂干毎服一丸用温水浸一宿去水再用温水化开空心服之小儿加减服十年病一服即愈若未愈三五日再服重者不过三服昔有一人好酒得癎病二十年用药一服取下虫一枚约长四五寸身有鳞其病遂愈
　　金匮风引汤　除热癫癎
　　大黄　　干姜　　龙骨【各四两】桂枝【去皮三两】甘草【炙】牡砺【煅各二两】凝水石　滑石　　赤石脂　石膏紫石英　白石脂【各六两】
　　右杵粗末筛以韦囊盛之取三指撮井花水三升煮三沸去柤温服一升深师云大人风强少水惊癎瘈疭日数十发医所不治除热方效宜风引也
　　治癎疾
　　川芎【二两】防风　　猪牙皁角　郁金　　明矾【各一两】蜈蚣【黄脚赤脚各一条】
　　右蒸饼丸如梧子大空心茶下十五丸一月除根
　　神应丹　治诸癎
　　好辰砂【不以多少】
　　右细研猪心血和匀以蒸饼裹剂蒸熟就热取出丸如桐子大白水下
　　珠子辰砂丹　治风癎久不愈
　　山药　　人参　　逺志　　防风　　紫石英茯神　　虎骨　　虎睛　　龙齿　　五味子石菖蒲　丹参　　细辛【各二钱半】真珠末【四分】辰砂【二钱研为衣】
　　右为末面糊如桐子大硃砂为衣每服三五十丸金银花汤下日进三服忌鱼肉湿面等物
　　治风癎及心风病
　　皁角三挺捶碎挼滤取汁如稀糊摊纸上曝令干取两叶如小钱大用温浆水浸洗下去纸注于两鼻内各一蚬殻许须臾涎下咬筯沥涎尽后用
　　赭石【生一两】白矾【生二两】
　　右为丸如桐子大毎服三十丸冷水下无时以效为度
　　法煮蓖麻子治诸癎病不问年深日近
　　蓖麻子【取仁二两】黄连【一两剉如豆大】
　　右用银石器内水一大碗慢火熬水尽即添水熬三日两夜为度去黄连只用蓖麻子仁风干不得见日用竹刀切每个作四段每服五粒作二十段荆芥汤下食后日二服【凡服蓖麻子者终身忌食豆若犯之则腹胀而死】
　　银箔丸　治风癎积年不瘥风痰渐多得热即发银箔【三十片】铁粉【研】　防风【去芦】人参【去芦】川升麻生地黄　犀角屑　龙齿【研】　熊胆【各一两】乌蛇肉【酒浸】麦门冬【去心各一两半】
　　右蜜和丸如桐子大每服二三十丸食后温水送下可日进二服
　　牛黄丸　治风癎病精神不全常有痰涎在胸膈呕吐不出烦闷气壅
　　牛黄【研】　麝香【各半两硏】虎睛【一对】蜣蜋【去头足翅】犀角屑安息香　独活【去芦】茯神【去木】逺志【去心】甘草【各一两炙】防风【去芦一两半】人参【去芦】铁粉【研】　硃砂【水飞】龙齿【各二两研】
　　右蜜和丸如梧子大每服三十丸荆芥汤下不拘时
　　胜金丸　治风癎有惊骇不时旋晕潮搐口吐痰沫忽然仆地不省人事
　　天南星【盐制】皁角【去皮子】川乌头【生用】细辛【去苗】桔梗【去芦】威灵仙　何首乌　白矾【炒】白僵蚕【炒】乌蛇【酒浸各一两】荆芥穗　川芎【各二两】
　　右为细末酒糊丸如桐子大毎服二十丸食后温酒送下日二服
　　雌雄丸【又名六珍丹】　治风癎失性颠倒欲死或作牛吼马嘶鸡鸣羊呌猪声腑相引气争掣纵吐沫
　　雌黄【叶子者】雄黄【水飞】真珠【各一两】铅【二两熬成屑】硃砂【半两水飞】水银【一两半】
　　右蜜和丸如桐子大每服三丸至五丸姜枣汤送下
　　虎睛丸　治癎疾潮搐精神恍惚烦乱不宁口干喜水或时谵语
　　虎睛【一对】犀角屑　逺志【去心】栀子仁大黄【各一两】
　　右炼蜜和丸如菉豆大每服二十丸温酒下食后服
　　控涎丸　治诸癎久不愈顽涎聚散无时变生诸证川乌【生用】半夏【汤洗】生僵蚕【炒各半两剉碎生姜汁浸一宿】全蝎【七枚炒】铁粉【三钱研】甘遂【二钱半面裹煨】
　　右为细末生姜自然汁打糊为丸如菉豆大硃砂为衣每服十五丸食后生姜汤送下忌食甘草
　　虚烦
　　栀子豉汤【仲景】
　　栀子【十四枝擘】香豉【四合】
　　右二味以水四升先煮栀子得二升半内豉煮取一升半去滓分二服温进一服得吐者止后服
　　竹叶石膏汤　治大病后表里俱虚内无津液烦渇心躁及诸虚烦热【方见消瘅】
　　人参竹叶汤　治汗下后表里虚烦不可攻者
　　淡竹叶【一握】人参　　炙甘草【各二两】制半夏【二两半】石膏　　麦门冬【去心各五两】
　　右防咀每服四钱水一盏半姜五片粳米一撮煎去滓空心服济生方除石膏加茯苓小麦
　　陈皮汤【三因】　治动气在下不可发汗发之反无汗心中大烦骨节疼痛目恶寒食反呕逆谷不得入陈皮【一两半去白】甘草【炙五钱】人参【二钱五分】竹茹【五钱】
　　右剉如麻豆大每服五钱水一盏半姜三片枣一枚煎七分食前服
　　淡竹茹汤【三因】　治心虚烦闷头疼气短内热不解心中闷乱及妇人产后心虚惊悸烦闷欲絶
　　麦门冬【去心】小麦【各二两半】甘草【炙一两】人参　白茯苓【各一两半】半夏【汤洗七次二两】
　　右剉散每服四钱水二盏姜七片枣三枚淡竹茹一块如指大煎七分食前服
　　朱砂安神丸【东坦】　治心乱烦热怔忡心神颠倒兀兀欲吐胸中气乱而热有似懊憹之状皆膈上血中伏热蒸蒸不安宜用权法以镇隂火之浮行以养上焦之元气用甘草之甘温补之当归生地又为长生隂血之圣药黄连去心烦除湿热朱砂纳浮游之火而安神明
　　硃砂【一钱研水飞】黄连【净酒炒一钱半】甘草【炙五分】生地黄当归头【各一钱】
　　右为细末蒸饼为丸如黄米大每服十丸津下
　　麦门冬汤【见喘】　妙香丸【见癎】温胆汤【见惊】
　　酸枣汤【见不得卧】八珍汤　　人参养荣汤【俱见虚劳】滋胃丸【见小便不通】
　　逺志汤　治心虚烦热夜卧不宁及病后虚烦
　　逺志【黒豆甘草同煮去骨】黄茋　　当归【酒洗】麦门冬【去心】酸枣仁【炒研】　石斛【各一钱半】人参【去芦】茯神【去皮木各七分】甘草【五分】　烦者加竹叶知母
　　水二钟煎八分食逺服
　　五芩散【见消瘅】　　　清心莲子饮【见赤白浊】
　　济生小草汤　治虚劳忧思过度遗精白浊虚烦不安小草　　黄茋【去芦】当归【去芦酒浸】麦门冬　酸枣仁【炒研】石斛【去根】人参【各一两】甘草【炙半两】
　　右剉散毎服三钱水一钟生姜五片煎服不拘时
　　地仙散　治大病后烦热不安一切虚烦热
　　地骨皮【去木二两】防风【去芦一两】甘草【炙半两】
　　右剉散煎同上
　　竹叶汤　治妊娠苦烦闷名曰子烦
　　防风　　黄芩　　麦门冬【各二两】白茯苓【四两】
　　右剉散每服四钱水二盏竹叶十数片煎七分温服
　　竹茹汤　治妊娠烦躁或胎不安
　　淡竹茹【一两】　水煎服
　　益母丸
　　知母【不以多少炒】
　　右枣肉为丸弹子大毎服一丸人参煎汤化下
　　紫苏饮　治子悬腹痛或临产惊恐气结连日不下或大小便不利
　　当归　　甘草【炒】　大腹皮【黑豆浸水泡】人参　川芎橘皮　　白芍药【炒各五分】紫苏【一钱】
　　分气饮　治脾胃虚弱气血不和胸膈不利或痰气喘嗽饮食少思
　　陈皮　　茯苓　　半夏【姜汁炒黄色】桔梗【炒】大腹皮紫苏梗　枳殻【麸炒】白术【炒】山栀【炒各一钱】甘草【炙五分】
　　右姜枣水煎服
　　三物黄芩汤【仲景】
　　黄芩【一两】苦参【二两】干地黄【四两】
　　右以水八升煮取二升温服一升多吐下虫
　　竹皮大丸
　　生竹茹　石膏【各五钱】桂枝【二钱半】甘草【一两七钱半】白薇【二钱半】
　　右五味为末枣肉和丸弹子大以饮服一丸日夜二服有热者倍白薇烦喘者加柏实二钱半
　　人参当归散
　　生干地黄　人参　　当归　　肉桂　麦门冬【去心各一两】白药【二两】
　　右每服四钱水二盏先以粳米一合淡竹叶十片煎去米叶入药并枣三枚煎温服血热甚者加生地黄
　　甘竹汤　治产后内虚烦热短气
　　甘竹茹【一升】人参　　茯苓　甘草【各一两】黄芩【三两】
　　右防咀水六升煮二升分三服
　　药栀豉汤　治妇人产后虚烦不得眠者
　　芍药　　当归　　栀子【各五钱】　香豉【半合】
　　右如前栀子豉汤修服产后伤寒便同下后变证【按此方虽云岐法不若仲景酸枣汤穏当】
　　躁
　　霹雳煎　隂盛隔阳身冷脉沈烦躁不饮水
　　用附子一枚泡取出用冷灰培之以半两入真腊茶一大钱同研匀更分二服毎用水一盏煎至六分临熟入蜜半匙候温冷服须烦躁止得睡汗出瘥
　　理中汤【见霍乱】
　　谵妄
　　加减续命汤【三因】
　　麻黄【三两】人参　　桂枝　　白术【各二两】　当归防己　　黄芩　　甘草　　白芍药　芎防杏仁【各一两】
　　右剉散毎服四钱枣二枚水煎七分不拘时服
　　桃奴汤　治五尸及心腹暴痛
　　桃奴　　当归【去芦】人参【去芦】干姜【炮】　芎防甘草【炙】　桂心【各三两】鬼箭　犀角屑【各一两】麝香【半钱】
　　为防咀毎服四钱水二盏煎至一盏半去柤温服不拘时日进二服若腹胀者加大黄一两
　　太一备急散【一名雄黄散】　治卒暴中恶客忤五尸入腹鬼刺鬼痱及中蛊疰吐血心腹痛并隂毒伤寒六七日不瘥者
　　雄黄【硏水飞】硃砂【研水飞各二两】川椒　　　桂心　　芫花【醋拌炒各半两】　　巴豆【去皮心膜油】藜芦【各二钱半】附子【炮去皮脐】野葛【七钱半】
　　右为末盛磁器内封之勿令泄气若有急疾毎服一钱温水下不拘时老幼减半服之病在头自病在膈自吐病在腹自利此药如汤炮雪随手而应不可不知
　　乌头汤　治八风五尸恶气游走腹中绞痛流入四肢来往不定
　　川乌头【生用去皮脐】赤芍药　　干姜【炮】　细辛【去苗】桂心　　　熟地黄　当归【去芦】　吴茱萸【各一两】炙甘草【二两】
　　右每服三钱水一盏半煎一盏去柤空心温服
　　仲景三物备急丸　　治诸卒暴病若中恶客忤心腹胀满卒痛如刀锥刺口噤气急停尸卒死
　　大黄【煨】　干姜【炮各一两】巴豆【三十粒去心膜油研泥】
