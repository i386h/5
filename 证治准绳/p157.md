<!-- { "loadSidebar": true } -->
　　右粗末每服四钱姜三片乌梅半个同煎不拘时服绍兴癸丑予待次四明有董生者患神气不宁每卧则神飞扬觉身在牀而神魂离体惊悸多魇通夕无寐更医不効予为胗视询之曰医作何病治董曰众皆以为心病予曰以脉言之肝经受邪非心病也肝气因虚邪气袭之肝藏魂者也游魂为变平人肝不受邪卧则魂归于肝神静而得寐今肝有邪魂不得归是以卧则魂飞扬若离体也肝主怒故小怒则剧董欣然曰前此未之闻虽未服药已觉沈疴去体矣愿求治之予曰公且持此说与众医议所治之方而徐质之阅旬日复至云医徧议古今方无与病相对者故予处此二方以赠服一月而病悉除此方用真珠母为君龙齿佐之真珠母入肝经为第一龙齿与肝同类也龙齿虎睛今人例以为镇心药殊不知龙齿安魂虎睛定魄各言其类也盖东方苍龙木也属肝而藏魂西方白虎金也属肺而藏魄龙能变化故魂游而不定虎能専静故魄止而有守予谓治魄不宁者宜以虎睛治魂飞扬者宜以龙齿万物有成理而不失在夫人达之而已
　　羌活胜湿汤【见腰痛】　　寿星丸【见癎】
　　控涎丹【见行痹】　　　　黄连安神丸【见虚烦】
　　寒水石散【三因】　治因惊心气不行郁而生涎涎结为饮遂成大疾忪悸陨获不　自胜持少　遇惊则发尤宜服之但中寒者不可服
　　寒水石【煆】滑石【水飞　各一两】生甘草【二钱半】
　　右为末每服二钱热则新汲水下寒则姜枣汤下加龙胆少许尤佳
　　加味四七汤【得効】　治心气郁滞豁痰散惊
　　半夏【姜制二钱半】厚朴【姜制炒】茯苓【去皮各一钱半】紫苏叶茯神【去皮各一钱】逺志【去心】石菖蒲　甘草【各半钱】
　　右水二钟姜三片红枣一枚煎一钟不拘时服
　　十味温胆汤　治证见前温胆汤下兼治四肢浮肿饮食无味心虚烦闷坐卧不安
　　半夏【汤泡】枳实【防炒】陈皮【去白各二钱】白茯苓【去皮一钱半】酸枣仁【炒】逺志【去心甘草汁煮】五味子　熟地黄【酒焙】洗人参【去芦各一钱】粉草【炙半钱】
　　右水二钟姜五片红枣一枚煎一钟不拘时服
　　养心汤　治心虚血少惊惕不宁
　　黄茋【炙】　茯神【去木】白茯苓【去皮】　半夏麴　当归川芎【各一钱半】逺志【去心姜汁淹焙】酸枣仁【去皮隔纸炒香】　柏子仁辣桂　　五味子　人参【各一钱】甘草【炙半钱】
　　右水二钟生姜五片红枣二枚煎一钟食前服加槟榔赤茯苓治停水怔悸
　　附方
　　茯神散　治风惊心神不定常多恐怖
　　茯神【去木】生干地黄　人参【去芦】石菖蒲　沙参【去心各一两】　天门冬【去心一两半】甘草【炙】逺志【去心】犀角屑【各半两】
　　右防咀每服五钱入赤小豆二十粒同煎不拘时服
　　人参散　治风惊闷乱恍惚
　　人参【去芦】甘草【炙】　龙齿【各二两】犀角屑　白茯苓【去皮】生干地黄【各一两】麦门冬【去心一两半】
　　右防咀每服五钱水煎七分去滓温服不拘时
　　金箔散　治风惊手足颤掉神昏错乱
　　金箔　　银箔【各五十片】铁粉【二两另研】人参【去芦】琥珀【另研】酸枣仁　犀角屑【各一两】龙齿【另研】茯神【去木】麦门冬【去心各一两半】防风【去芦】葳　　参【去芦】　　露蜂房【各七钱半】牛黄【半两另研】
　　右末入牛黄金银箔研匀每服一钱薄荷酒下不拘时
　　铁粉散　治风惊
　　铁粉【研】　光明砂【水飞】铅霜【研】　　天竺黄【研各一两】
　　右细研如粉每服半钱不拘时竹沥调下
　　铁精丸　治惊风恍惚寝寐不安
　　铁精【另研】龙齿【研】　犀角屑　麦门冬【去心】人参【去芦】茯神【去木】防风【去芦各一两】石菖蒲　逺志【去心各七钱半】生干地黄【一两半】　右为细末炼蜜和捣三二百下丸如桐子大毎服二十丸不拘时粥饮送下
　　菖蒲丸　治同前
　　石菖蒲　逺志【去心】铁粉【研】　硃砂【水飞　各一两】金箔羚羊角屑【七钱半】防风【去芦七钱】白茯苓【去皮】人参【去芦各一两半】
　　右为细末入研令匀炼蜜和丸如梧子大每服二十丸粥汤不拘时
　　茯神丸　治心脏风虚惊悸心忪常多健忘
　　茯神【去木】人参【去芦】麦门冬【去心】熟干地黄　黄芩薏苡仁　柏子仁　犀角屑【各一两】龙齿【研】云母粉【各一两半】防风【去芦】黄耆【各七钱半】
　　右为细末入研匀炼蜜和捣二三百下丸如梧子大每服二十丸温粥饮下无时
　　人参丸　治心藏风虚惊悸心忪或因忧虑之后时有恍惚心神不安
　　人参【去芦】熟干地黄　龙齿【各一两研】茯神【去木一两半】白术【去芦】甘草【炙】　麦门冬【去心各半两】防风【去芦七钱半】金箔　银箔【各五十片】
　　右为细末入研令匀炼蜜和捣二三百下丸如梧子大每服十五丸不拘时
　　悸
　　半夏麻黄丸【金匮】
　　半夏　　麻黄【各等分】
　　右为末炼蜜丸如小豆大饮服三丸日三服
　　温胆汤【见惊】　导痰汤【见痰饮】　寿星丸【见癎】
　　茯苓甘草汤　治心下停水忪悸
　　茯苓【去皮】桂枝【各三两】生姜【半两】甘草【二钱】
　　右水二钟煎至一钟不拘时服
　　茯苓饮子【济生】　治痰饮蓄于心胃怔忡不已
　　赤茯苓【去皮】半夏【汤泡】茯神【去木】麦门冬【去心】橘皮【去白各一钱半】槟榔　　沈香【不见火】甘草【炙各一钱】
　　水二钟姜三片煎八分食逺服
　　姜术汤　治停饮怔忡
　　白姜【生】　白术　　茯苓　　半夏麴【各一钱】辣桂甘草【各五分】　水一钟姜三片红枣一枚煎六分不拘时服
　　五芩散【见消瘅】
　　炙甘草汤【一名复脉汤】　治脉结代心动悸
　　甘草【一两二钱一字】人参【六钱二字】生地黄【一两半】阿胶【六钱二字】桂枝　　麻子仁　麦门冬【各一两】
　　水酒合五升生姜一两大枣十二枚清酒二升三合水二升七合煮取二升去滓内阿胶烊尽分三服
　　人参养荣汤【见虚劳】
　　和剂排风汤　治风虚冷湿闭塞诸经令人怔忡宜加炒酸枣仁【方见中风】
　　滋隂抑火汤
　　当归　　芍药【煨】　生地黄　川芎　　黄连知母　　熟地黄【各一钱】肉桂　　甘草【各五分】若身如飞扬心跳不定加紫石英人参各一钱
　　右水二钟煎七分入童便半盏食前服
　　定志丸【见惊】　妙香散【见狂】　谷神嘉禾散【见反胃】附方
　　济生益荣汤　治思虑过多耗伤心血心血既伤神无所守是以怔忡恍惚善悲忧少顔色夜多不寐小便或浊
　　当归【去芦酒浸】黄茋【去芦】小草　　酸枣仁【炒去殻】茯神【去木】柏子仁【炒】木香【不见火】白芍药　麦门冬【去心】人参　紫石英【煆研】甘草【炙各一钱】
　　右作一服水二钟姜三片红枣一枚煎一钟不拘时服
　　秘传酸枣仁汤　治心肾水火不交精血虚耗痰饮内蓄怔忡恍惚夜卧不安
　　酸枣仁【去皮炒】逺志【去心制】黄耆　　　白茯苓　莲肉【去心】当归【酒浸】人参　茯神【各一两】粉草【炙】陈皮【各半两】
　　右防咀每服四钱水一盏半姜三片枣一枚以瓦器煎七分日二服临卧一服
　　叶氏镇心爽神汤　治心肾不交上盛下虚心神恍惚睡多惊悸小便频数遗泄白浊
　　石菖蒲【去毛半两】甘草【炙四钱】人参【去芦】赤茯苓　　当归【酒浸焙】酸枣仁【各三钱】南星【炮】　陈皮【去白】干山药细辛【去苗】紫苑【去芦】半夏【制】　川芎【不焙】五味子通草　麦冬【去心】覆盆子　柏子仁【炒】枸杞子【各二钱半】
　　右防咀每服四钱水一盏蜜一匙煎五分去滓入麝香少许再煎一二沸温服不拘时
　　俞居士选奇方　治心常忪悸行险惧往忘前失后白檀香　白茯苓　桂心【各拾二分】石菖蒲　天竺黄熟地黄　苏合香　犀角【各四分】天门冬【去心】逺志【去心】人参【各六分】甘草【一钱】　右为细末炼蜜丸如樱桃大毎服一丸食后噙化或米饮咽下
　　参乳丸　治心气不足怔忡自汗
　　人参【去芦一两】乳香【三钱另研】当归【二两】
　　右为细末研匀山药煮糊丸如桐子大毎服三十丸食后枣汤送下
　　龙齿丹　治心血虚寒怔忡不已痰多恍惚
　　龙齿　　逺志【去心甘草水煮】酸枣仁【炒去殻研】官桂【去皮不见火】当归【去芦酒浸】琥珀　　附子【炮去皮脐切作片姜汁浸一宿】南星【剉碎姜汁浸一宿各一两】木香【不见火】沈香【另研不见火】紫石英【醋煆淬】熟地黄【酒蒸焙各半两】
　　右蜜丸梧子大硃砂为衣每服五十丸不拘时枣汤下
　　灵砂宁志丸　治男妇大病后损伤荣衞失血过多精气虚损心神恍惚不得眠睡饮食全减肌体瘦弱辰砂【二两不夹石者用夹绢袋盛悬于银石器内用椒红三两取井花水调椒入于器内可八分别用锅子注水置朱砂器在内重汤煮令鱼眼沸三昼夜为度取出辰砂细硏水飞】白术鹿茸【燎去毛酥炙黄】黄茋【蜜炙各三两】石菖蒲【二两】茯神【去木】人参【各三两】
　　右为末入辰砂研匀枣肉和杵一二千下丸如桐子每服三十丸空心温酒米饮下
　　附枣肉灵砂　専治虚人夜不得睡梦中惊魇自汗公悸
　　灵砂【二钱研】人参【半钱】酸枣仁肉【一钱】
　　右为末枣肉丸如菉豆大临卧枣汤吞五七粒
　　辰砂逺志丸　安神镇心消风化痰
　　石菖蒲【去毛】逺志【去心】人参　　茯神【去木】辰砂【各半两】川芎　　山药　　铁粉　　麦门冬【去心】细辛天麻　　半夏麴　南星【炒黄】白附子【生各一两】
　　右为末用生姜五两取汁入水煮糊丸如菉豆大别以朱砂为衣每服三十粒临卧姜汤下
　　叶氏人参固本丸　夫心生血血生气气生精精盛则须髪不白容貌不衰今人滋补血气多用性热之药殊非其治此方盖用生地黄能生精血用天门冬引入所生之地熟地黄能补精血用麦门冬引入所补之地又以人参能通心气使五味并归于心
　　生地黄【洗】熟地黄【洗再蒸】天门冬【去心】麦门冬【去心】人参【各半两】
　　右炼蜜丸梧子大空心温酒或盐汤下
　　济生方心丹　治男妇心气不足神志不宁一切心疾并治之
　　朱砂【五十两】逺志【去心甘草煮】熟地黄【酒洗蒸焙】新罗人参木鼈仁【炒去殻】当归【去芦酒浸焙】麦门冬【去心】石菖蒲石莲肉【去心焙】黄耆【去芦】茯神【去木】柏子仁【拣净】茯苓【去皮】益智仁【各三两】白术【五两】
