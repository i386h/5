<!-- { "loadSidebar": true } -->
　　右加人参等十四味各如法修制剉碎拌匀次将硃砂滚和以夹生绢袋盛贮用麻线紥袋口却用瓦锅一口盛水七分重安银礶一个于锅内入白蜜二十斤将药袋悬之中心不令着底使蜜浸过药袋以桑柴火烧令滚沸勿使火歇煮三日蜜焦黑再换蜜煮侯七日足住火取出淘去众药洗浄硃砂令干入牛心内仍用银锅于重汤内蒸如汤干复以热水从锅添下牛心蒸烂取砂再换牛心如前法蒸凡七次其砂已熟即用沸水淘浄焙干入乳鉢玉杵研至十分细米粽为丸如豌豆大隂干每服二十丸食后参汤麦门冬汤任下
　　补心神効丸【百一】
　　黄耆【蜜炙焙】茯神【去木】人参【去芦】逺志【去心各四两】朱砂【一两别研】柏子仁【别研】酸枣仁【去殻】五味子【各二两】
　　右为末炼蜜和丸如桐子大每服五十丸米饮温酒任下盗汗不止麦防汤下乱梦失精人参龙骨汤下卒暴心痛乳香汤下虚烦发热麦门冬汤下吐血人参汤下大便下血地榆汤下小便出血茯苓车前子汤下下中风不语薄荷生姜汤下风癎涎潮防风汤下
　　八物定志丸　补益心神安定魂魄治痰去胸中邪热人参【一两半】菖蒲　　逺志【去心】茯苓　　茯神【去皮各一两】朱砂【一钱】白术　　麦门冬【去心各半两】
　　右为细末炼蜜丸如梧子大米饮下三十丸不拘时
　　天王补心丸　宁心保神益血固精壮力强志令人不忘除怔忡定惊悸清三焦化痰涎袪烦热疗咽干育养心神
　　人参【去芦五钱】当归【酒浸】五味子　麦门冬【去心】天门冬【去心】柏子仁　酸枣仁【各一两】白茯苓【去皮】参　丹参桔梗　　逺志【各五钱】生地黄【四两】黄连【酒洗炒二两】
　　右为末炼蜜丸如梧子大硃砂为衣每服二三十丸临卧灯草竹叶煎汤下此方闻人道长所常服当提学南畿心神甚劳而不伤此丹之功也与刘松石中丞所传少石菖蒲熟地黄杜仲百部茯神甘草六味
　　补心丹【珠】　治心气不足惊悸健忘又能安养心神兼治五脏无偏胜之弊可以久服
　　麦门冬【二两半】逺志【甘草汤煮】石菖蒲　香附【童便浸各二两】天门冬　白术　　括蒌根　贝母　　熟地黄茯神　　地骨皮【各一两半】人参　川当归　牛膝黄茋【各一两】木通【八钱】
　　右为末枣肉和丸如桐子用酒或圆眼汤下五十丸
　　天地丸　治心血燥少口干咽燥心烦喜冷怔忡恍惚小便黄赤或生疮疡
　　天门冬【去心二两】熟地黄【九蒸九曝二两】
　　右蜜丸如梧子大每服百丸不拘时用人参煎汤下
　　恐
　　人参散　治胆虚常多畏恐不能独卧如人捕之状头目不利
　　人参　　枳殻　　五味子　桂心　　甘菊花茯神　茱茰　枸杞【各七钱半】柏子仁　熟地【各一两】
　　右为细末每服二钱温酒调下
　　茯神散　治胆虚冷目头疼心神恐畏不能独处胸中满闷
　　茯神【一两】逺志　　防风　　细辛　　白术前胡　　人参　　桂心　　熟地黄　甘菊花【各七钱半】枳殻【半两】
　　右为末每服三钱水一盏姜三片煎六分温服
　　补胆防风汤　治胆虚目暗喉痛数唾眼目冒五色所障梦见被人鬭讼恐惧面色变者
　　防风【一钱】人参【七分】细辛　芎防　甘草　　茯苓　独活　前胡【各八分】
　　右粗末每服四钱水盏半枣二枚煎八分食前服一士人苦学久困塲屋得疾吐衂盈盆尫嬴骨立夜卧交睫则梦鬭争败负恐怖之状不可形容如是者十年矣毎劳则发医以补心安神药投之漠如也一日读素问藏气法时论乃知人魂藏于肝肝又藏血作文既苦衂血过度则魂失养故交睫则若魇乃肝虚胆怯故多负多恐耳非竣补不奏功而草木之药不堪任重乃以酒熔鹿角胶空腹饮之五日而睡卧安半月而肌肉生一月而神气安始能出戸盖鹿角胶峻补精血血旺而神自安也
　　健忘
　　归脾汤【济生】　治思虑过劳伤心脾健忘怔忡
　　人参　　茯神　　龙眼肉　黄茋　　酸枣仁【炒研】白术【各二钱半】木香　　炙甘草【各五分】
　　右水二钟生姜五片红枣一枚煎一钟服无时薛新甫加逺志当归各一钱
　　加味归脾汤【即前方加牡丹皮山栀各一钱治脾经血虚发热等证】寿星丸【见癎】
　　小定志丸　　　　　　宁志膏【见狂】
　　人参养荣汤【见虚劳】　　导痰汤【见痰饮】
　　朱雀丸【百一】　治心肾不交心神不定事多健忘
　　沈香【半两】茯神【二两】　右为细末蜜丸如小豆大每服三十丸食后用人参汤下
　　加味茯苓汤【得効】　治痰迷心窍多忘失事
　　半夏【汤泡】陈皮　　白茯苓　益智仁　香附人参【各一钱】甘草【炙五分】
　　水一钟半姜三片乌梅一枚煎七分食逺服
　　读书丸
　　石菖蒲　兔丝子【酒煮】逺志【各一两】地骨皮【二两】生地黄五味子　川芎【各一两】
　　右为末薄糊丸桐子大每服七八十丸临卧白汤下
　　二丹丸　治健忘养神定志和血安神外华腠理天门冬【去心】熟地黄　丹参【各一两半】白茯苓【去皮】麦门冬【去心】甘草【各一两】逺志【去心】人参【去芦各半两】
　　右炼蜜和丸如桐子大以硃砂半两研极细为衣毎服四五十丸加至百丸空心煎愈风汤送下【方见风门】
　　菖蒲益智丸　治善忘恍惚破积聚止痛安神定志聪明耳目
　　菖蒲【炒】　逺志【去心姜汁淹炒】川牛膝【酒浸】桔梗【炒】人参【各三两七钱半】桂心【三钱】茯苓【一两七钱半】附子【一两炮去皮脐】
　　右为细末炼蜜丸如梧子大毎服三十丸食前用温酒或米汤送下
　　健志丸　久服令人不忘耳目聪明身体轻健
　　天门冬【去心】逺志【去心】白茯苓【去皮】熟地黄【各等分】
　　右为细末炼蜜和丸如梧子大毎服四五十丸空心米饮送下日进二服
　　大益智散　治心志不宁语言健忘
　　熟地黄　人参【去芦】白茯苓【去皮】苁蓉【酒浸各二两】逺志【去心】兔丝子【酒浸各七钱半】蛇床子【二钱半】
　　右细末每服一钱食后米饮下日进二服忌食猪肉
　　不忘散
　　石菖蒲　白茯苓【去皮】茯神【去木】人参【去芦各一两二钱半】逺志【去心一两七钱半】
　　右为细末每服一钱食后温酒调下
　　开心散　治好忘
　　石菖蒲【一两】白茯苓【去皮二两】逺志【去心】人参【去芦各二钱半】
　　右为细末每服一钱食后米饮调下
　　苁蓉散　乆服至老不忘
　　肉苁蓉【酒浸】续断【各二钱半】逺志【去心】石菖蒲　　白茯苓【去皮各七钱半】
　　右为细末每服二钱食后温酒调下






　　证治准绳卷二十八
<子部,医家类,证治准绳>
　　钦定四库全书
　　证治准绳卷二十九
　　明　王肯堂　撰
　　类方
　　诸风门
　　自汗
　　桂枝汤　治伤寒脉浮自汗恶寒【方见伤湿】
　　术附汤　治中湿脉细自汗体重【方见心痛】
　　防己黄茋汤【见身重】当归六黄汤【见盗汗】
　　黄耆建中汤　治气血不足体常自汗
　　黄耆　桂【各一钱半】白芍药【三钱】甘草【一两】
　　每服五钱水一钟半姜五片枣二枚煎八分去滓入稠饧一大匙再煎服旧有微溏或呕者不用饧
　　耆附汤　治气虚阳弱虚汗不止肢体倦怠
　　黄耆【去芦蜜炙】附子【炮去皮脐各等分】
　　右防咀每服四钱水一盏生姜十片煎八分食前温服未应更加之
　　参附汤　治真阳不足上气喘急自汗盗汗气短头晕
　　人参【一两】附子【炮去皮脐半两】
　　右分作三服姜水煎
　　黄耆六一汤　治男妇诸虚不足肢体劳倦胸中烦悸时常焦渴唇口干燥面色痿黄不能饮食常服平补气血安和藏腑
　　黄耆【六两去芦蜜炙】甘草【一两炙】
　　每服五钱水一盏枣一枚煎七分不拘时温服一方加白术白芍药
　　玉屏风散【得効】
　　防风　黄耆【各一两】白术【二两】
　　每服三钱水二盏姜三片煎六分不拘时温服
　　周卫汤【东垣】治湿胜自汗补卫气虚弱表虚不任外寒黄耆　麻黄根【各一钱】生甘草　当归稍　生黄芩半夏【汤洗七次各五分】猪苓　羌活【各七分】麦门冬【去心】生
　　地黄【各三钱】五味子【七粒】苏木　红花【各一分】
　　右防咀如麻豆大作一服水二盏煎至一盏去查稍热服中风证必自汗汗多不得重发故禁麻黄而用根节也
　　羌活胜湿汤
　　甘草【炙三钱】黄耆【七分】生甘草【五分】生黄芩　酒黄芩【各三分】人参【三钱助气益胃已上药泻胸中热】川芎　藁本　防风【各三分】独活【二分】升麻　柴胡【各五分已上风药胜其湿】细辛　蔓荆子【各三分】薄荷【一分已上清利头目】
　　右作一服水二盏煎一盏半后入细辛等四味再煎至一盏热服
　　七气汤【见气】
　　理气降痰汤
　　桔梗　枳殻【防炒】橘红　半夏麴【炒】茯苓【去皮】香附【童便浸】贝母【各一钱二分】桂枝　甘草【各五分】
　　水二钟煎八分食逺服
　　凉膈散【见发热】
　　建中汤　治表虚自汗
　　芍药【五钱】官桂　甘草【炙各二钱】
　　右作一服水二钟生姜五片枣二枚煎至一钟食前服本方加黄茋二钱名黄茋建中汤治虚劳自汗加当归名当归建中汤治妇人血虚自汗其自汗漏不止者加桂一钱熟附子半个名桂枝附子汤煎空心服
　　白术散【宣明】治虚风多汗食则汗出如洗少气痿劣乆不治必为消渴证
　　牡蛎【煅三钱】白术【一两二钱半】防风【二两半】
　　右为末每服一钱温水调下不拘时如恶风倍防风白术如多汗面肿倍牡蛎
　　安胃汤【东垣】治因饮食汗出日乆心虚风邪乘入令人半身不遂见偏风痿痹之病先除其汗慓悍之气按而收之
　　黄连【去须】五味子　乌梅肉　生甘草【各五分】熟甘草【三分】升麻梢【二分】
　　水二盏煎一盏食逺温服忌湿面酒五辛大料物之类
　　正元散　治下元气虚脐腹胀满心脇刺痛泄利呕吐自汗阳气甚微手足厥冷及伤寒隂证霍乱转筋乆下冷利少气羸困一切虚寒
　　红豆【炒】干姜【炮】陈皮【去白各三钱】人参　白术　甘草【炙】茯苓【去皮各二两】肉桂【去麄皮】川乌【炮去皮各半两】附子【炮去皮尖】山药【姜汁浸炒】川芎　乌药【去木】干葛【各一两】黄耆【炙一两半】
　　右为细末毎服三钱水一盏姜三片枣一枚盐少许煎七分食前温服常服助阳消隂正元气温脾胃进饮食
　　八珍散【见虚劳】
　　牡蛎散【三因】治诸虚不足及新病暴虚津液不固体常自汗亦治盗汗不止
　　黄茋　麻黄根　牡蛎【煆研各等分】得効方有知母又方上三味各一两白术半两甘草二钱半
　　右剉散每服三钱水一盏半小麦一百粒煎八分不拘时服
　　茸硃丹【见头痛】黑锡丹【见诸逆冲上】灵砂丹【见呕吐】朱砂丹【削】大补黄茋汤【魏氏】
