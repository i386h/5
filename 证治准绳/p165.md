<!-- { "loadSidebar": true } -->
　　藿香　　木香　　制青皮【麸炒】　神麯【炒】　人参肉豆【面裹煨】良姜【炒】　麦蘗【炒】　诃子【煨去核】白茯苓　　甘草【炒】　制厚朴　　陈皮【去白各一两】干姜【炮半两】　为细末毎服四钱吐逆泄防不下食或呕酸苦水煨生姜半块盐一捻水煎服　水泻滑泄肠风脏毒陈米饮入盐热调下　赤白痢煎甘草黑豆汤下　脾胃虚冷宿滞酒食痰气作晕入盐少许嚼姜枣汤热服　胃气呃噫生姜自然汁入盐防服此药大能顺气消食利膈开胃
　　酒煮黄连丸【伤暑】
　　快脾丸【魏氏】
　　生姜【六两净洗切片以飞面四两和匀就日中晒】橘皮【一两】　甘草【炙】丁香【不见火各二两】缩砂仁【三两】
　　右为末炼蜜丸如弹子大毎服二丸食前姜汤送下
　　葛花解酲汤【伤饮】　养胃汤【见疟】　二陈汤【痰饮】
　　木香和中丸治腹痛泄泻脉滑者神効累騐【见大便不通】五味子散　治肾泄
　　五味子【二两】　呉茱萸【半两】
　　右炒香熟研为细末每服二钱陈米饮下昔一人毎五更将天明时必溏利一次如是数月有人云此名肾泄感隂气而然服此顿愈
　　五味子丸【本事】
　　益智仁【炒】　苁蓉【酒浸焙】川巴防【去心】　人参　　五味子【去梗】　骨碎补【去毛】　土茴香【炒】　白术　　覆盆子　　白龙骨　　熟地黄【洗】　牡蛎　　丝子【各等分】
　　右为末炼蜜丸梧子大每服七十丸空心盐汤下
　　五味子丸　治下元虚寒火不生土及肾中之土不足以致闗门不闭名曰肾泄亦名脾肾泄
　　人参　　五味子　　破故纸【炒】　白术【各二两】山药【炒】　白茯苓【各一两半】呉茱萸　　川巴防【去心】　肉果【面裹煨各一两】龙骨【煆五钱】
　　右为末酒糊丸如梧桐子大每服七十丸空心盐汤下
　　金锁正元丹【和剂】治肾虚泄泻小便频数盗汗遗精一切虚冷之证
　　龙骨【煆另研】硃砂【另研各三两】茯苓【八两】　紫巴防【去心】　肉苁蓉【洗焙】　葫芦巴【焙各一斤】补骨脂【酒浸炒十两】五倍子【八两】
　　右为末酒糊丸桐子大毎服三十丸空心温酒盐汤任下
　　椒朴丸【魏氏】
　　益智仁【去殻炒】川椒【炒出汗】川厚朴【姜制炒】陈皮　　白姜　　茴香【炒各等分】
　　右用青盐等分于银石器内以水浸干药用慢火煮干焙燥为细末酒糊丸如梧子大每服三十丸加至四十丸空心盐汤温酒任下
　　小茴香丸【本事】
　　舶上茴香【炒】　胡芦巴　　破故纸【炒香】　白龙骨【各一两】木香【一两半】胡桃肉【三七个研】羊腰子【三对破开盐半两擦炙熟研如泥】
　　右为末酒浸蒸饼杵熟丸如梧桐子大每服三五十丸空心温酒送下
　　香姜散　治晨泄又名瀼泄
　　生姜【四两切如豆大】黄连【二两剉】
　　右一处淹一宿慢火炒姜紫色去姜不用将黄连末毎服二钱用蜡茶清调一剂而愈又用米饮酒调治白痢尤妙若欲速効一料只作二服
　　四神丸　治脾胃虚弱大便不实饮食不思或泄泻腹痛等证
　　肉豆蔲【二两】　补骨脂【四两】　五味子【二两】　呉茱萸【浸炒一两】
　　右为末生姜八两红枣一百枚煮熟取枣肉和末丸如桐子大每服五七十丸空心或食前白汤送下
　　澹寮四神丸　治肾泄脾泄
　　肉豆防【生二两】破故纸【炒四两】茴香【炒一两】木香【半两】
　　右为细末生姜煮枣肉为丸如梧子大盐汤下一方去木香茴香入神麯麦蘗如前作丸
　　补中益气汤【劳倦】　六味丸【虚劳】　滋肾丸【小便不通】　金匮加减肾气丸【水肿】
　　钱氏白术防　　加减八味丸【并消瘅】
　　止泻秘方
　　人参【去芦】　白术　　干姜【炮】　诃子【去核】　茯苓【去皮】木香　　藿香【去土】　肉豆【面裹煨】甘草【炙各一钱半】
　　右作一服水二钟煎至一钟去滓食前通口服
　　沉香温胃丸【阙】
　　厚朴枳实汤【河间】
　　厚朴　　枳实　　诃子【半生半熟各一两】木香【两半】　黄连　　炙甘草【各二钱】大黄【三钱】
　　右为细末每服三钱或五钱水一盏半煎至一盏去滓温服
　　固肠丸【丹溪】
　　樗皮【四两】　滑石【二两】
　　右为末粥丸　此丸性燥若滞气未尽者不可遽用
　　诃子散【河间】　治泄乆腹痛渐已泻下渐少宜此药止之诃子【一两半生半熟】木香【半两】　甘草【二钱】　黄连【三钱】
　　右为细末每服二钱以白术芍药汤下如止之不已宜因其归而送之于诃子散内加厚朴一两竭其邪气也
　　扶脾丸【东垣】　治脾胃虚寒腹中痛溏泄无度饮食不化白术　　茯苓　　橘皮　　半夏　　甘草【炙】诃黎勒皮　　乌梅肉【各二钱】红豆　　干姜藿香【各一钱】肉桂【五分】　麦蘗　　神麯【炒各四钱】
　　右为末荷叶裹烧饭为丸如桐子大每服五十丸温水食前下
　　诃子丸【本事】　治脾胃不和泄泻不止诸药不効
　　诃子皮　　川姜　　肉豆　　龙骨　　木香　　赤石脂　　附子【各等分】
　　右为细末米糊丸如桐子大毎服四十丸米饮下
　　大断下丸【得効】　治下痢滑数肌肉消瘦饮食不入脉细皮寒气少不能言有时发虚热由脾胃虚耗耗则气夺由谷气不入胃胃无主以养故形气消索五脏之液不收谓之五虚此为难治畧能食者生
　　附子【炮】　肉豆　　牡蛎【煆秤各壹两】细辛　　干姜【炮】　良姜　　白龙骨　　赤石脂　　酸石榴皮【醋煮干为度焙干各一两半】白矾【枯】　诃子【去核各一两】
　　右为末米糊丸如梧子大每服三十丸粟米汤下
　　豆防饮【得効】　治滑泄神効
　　陈米【一两】　肉豆防【面裹煨】五味子　　赤石脂【研各半两】
　　右为末毎服二钱粟米汤饮调下日进三服
　　荜拨丸【得効】　治滑泄寒者宜之
　　荜拨　　川姜【炮】　丁香【不见火】附子【炮去皮脐】呉茱萸【炮】　良姜　　胡椒【已上各一两】山茱萸【去核】　草豆【去皮各半两】
　　右为末枣肉丸梧子大毎服五十丸食前陈米饮下日三服
　　固肠丸【得効】　治脏腑滑泄昼夜无度
　　呉茱萸【拣净】　黄连【去须】　罂粟殻【去梗蒂各等分】
　　右为末醋糊丸梧子大毎服三十丸空心米饮送下
　　龙骨散　治水泻腹痛不纳饮食
　　龙骨　　当归【炒】　肉豆【面裹煨】木香【各一两】厚朴【二两去麄皮姜汁炙】
　　右为细末每服二钱食前用粥饮调下
　　固肠散　治脾胃虚弱内受寒气泄泻注下水谷不分冷热不调下痢脓血赤少白多或如鱼脑肠滑腹痛遍数频并心腹胀满食减乏力
　　陈米【炒二十两】木香【不见火一两】肉豆【生用】　罂粟殻【去蒂盖蜜炙各二两】干姜【炮】　甘草【炙各二两半】
　　右为细末每服二钱酒一盏生姜一片枣七枚煎至七分不拘时温服如不饮酒水煎亦得忌酒麪鱼鯹等物
　　南白胶香散　治脾胃虚寒滑肠乆泻脐腹疼痛无休止
　　御米殻【醋炒四两】龙骨　　南白胶香【各三两】甘草【七钱炙】干姜【半两炮】
　　右五味为粗末每服五钱水一盏半煎至一盏去滓食前温服忌冷物伤胃
　　感应丸　　保和丸【并伤食】
　　飱泄加减木香散【寳鉴】
　　木香　　良姜　　升麻　　防榔　　人参【各二钱半】神麴【炒二钱】肉豆【煨】　呉茱萸【泡】　干姜【炮】陈皮　　砂仁【各五分】
　　右为粗末每服四钱水一盏半煎至一盏食前温服宜加白术
　　通脉四逆汤　　升阳除湿汤【俱见前】
　　白术汤【河间】
　　厚朴【姜制】　当归【去芦】　龙骨【各五钱】白术【一两】　艾叶【五分熟炒】
　　右为末每服三钱水一盏生姜三片煎至八分去查空心温服
　　防风芍药汤【东垣】
　　防风　　芍药　　黄芩【各等分】
　　右粗末每服半两或一两水二钟煎至一钟温服无时
　　宣风散
　　防榔【二个】　陈皮　　甘草【各五钱】牵牛【四两半生半炒】
　　右为末每服三五分蜜汤调下
　　苍术防风汤【洁古】
　　麻黄【一两】　苍术【去皮四两】防风【五钱】
　　右粗末每服一两生姜七片水二盏煎至一半去滓温服如止后服补本丸
　　补本丸
　　苍术　　川椒【去目炒各一两】末之醋糊丸如桐子大毎服五十丸食前温水下一法恶痢乆不効者弥佳小儿丸如米大
　　胃风汤　治风冷虚气入客肠胃水谷不化泄泻注下腹脇虚满肠鸣防痛及肠胃湿毒下如豆汁或下瘀血【方见下血门】
　　鞠防丸　治中风湿脏腑滑泻
　　附子　　芎防　　白术　　神麴【各等分】
　　右四味为末面糊丸如梧子大每服三五十丸温米饮下此药亦治飱泄甚妙素问云春伤于风夏必飱泄米谷不化葢春木旺肝生风邪淫于脾经夏饮冷当风故多飱泄也
　　呉茱萸散　治肠痹寒湿内搏腹满气急大便飱泄呉茱萸【汤泡焙炒】肉豆蔲　　干姜【炮】　甘草【炙各半两】缩砂仁　　陈麯【炒】　白术【各一两】厚朴【去麄皮姜汁炙】陈皮【去白焙】良姜【各二两】
　　右为细末每服一钱食前用米饮调服
　　草豆散　治肠痹风寒湿内攻腹疼飱泄
　　草豆　　陈皮【去白焙各一两】官桂【去麄皮】
　　白豆仁　　肉豆防　　当归【切焙】　木香白术　　丁香　　良姜【各半两】
　　右为细末毎服一钱食前生姜枣汤调服
　　滞下
　　大黄汤【洁古】　治泻痢乆不愈脓血稠粘里急后重日夜无度
　　右用大黄一两剉碎好酒一大浸半日许煎至二盏半去滓分作二服顿服之痢止勿服如未止再服取利为度后服芍药汤和之痢止再服白术黄芩汤葢彻其毒也
　　芍药汤　行血调气经曰溲而便脓血知气行而血止行血则便自愈调气则后重除
　　药【一两】　当归　　黄连　　黄芩【各半两】大黄【三钱】桂【二钱半】甘草　　防榔【各二钱】木香【一钱】　如便后脏毒加黄蘗半两
　　右九味防咀每服五钱水二盏煎至一盏去滓温服如痢不减渐加大黄食后服
　　白术黄芩汤　服前药痢疾虽除更宜调和
　　白术【一两】　黄芩【七钱】　甘草【三钱】
　　右防咀作三服水一盏半煎一盏温服
　　调胃承气汤【发热】　大小承气汤【大便不通】　小胃丹【痰饮】　益元散【伤暑】
　　保和丸【伤食】
　　青丸　治下痢势恶频并窘痛或乆不愈诸药不止须吐下之以开除湿热痞闷积滞而使气液宣行者宜此逐之更兼宣利积热酒食积黄瘦中满水气肿胀兼疗小儿惊疳积热乳癖诸证
　　黄连　　黄蘗　　大黄　　甘遂　　芫花【醋拌炒】大防【各五钱】轻粉【二钱】青黛【一两】　牵牛【四两取头末二两】
