<!-- { "loadSidebar": true } -->
　　鹿茸益精丸　治心虚肾冷漏精白浊
　　鹿茸【去毛酥炙黄】桑螵蛸【瓦上焙】肉苁蓉　巴防【去心】丝子【酒浸】杜仲【去麄皮切姜汁炒去丝】益智仁　禹余粮【火煆醋淬】川楝子【去皮核取肉焙】当归【各三两】韭子【微炒】破故纸【炒】山茱茰　赤石脂　龙骨【另研各半两】滴乳香【二钱半】
　　为细末酒煮糯米糊为丸桐子大每服七十丸食前白茯苓煎汤送下
　　固精丸　治嗜欲过度劳伤肾经精元不固梦遗白浊肉苁蓉【酒浸焙干】阳起石【火煆研细】鹿茸【去毛酥炙】川巴防【去心酒浸】赤石脂【火煆七次】白茯苓【去皮】附子【炮去皮脐】鹿角霜
　　龙骨【生用】韭子【炒各等分】
　　右为细末酒煮糊为丸如梧子大每服七十丸空心用盐汤下
　　心肾丸　治水火不济心下怔忡夜多盗汗便赤梦遗牛膝【去苗酒浸】熟地黄　苁蓉【酒浸各二两】丝子【酒浸研三两】鹿茸【去毛酥炙】附子【炮去皮脐】人参【去芦】黄茋【蜜炙】五味子茯神【去木】山药【炒】当归【去芦酒浸】龙骨【煆】逺志【甘草水煮剥去心姜汁炒各一两】
　　右为细末酒煮糊丸如桐子大每服七十丸空心枣汤送下
　　秘精丸　治元气不固遗精梦泄
　　大附子【炮去皮脐】龙骨【煆通赤】肉苁蓉【酒浸一宿】牛膝【酒浸焙干】巴防【去心各一两】
　　右为细末炼蜜丸如梧桐子大每服三十丸空心盐酒或盐汤下
　　水中金丹　治元脏气虚不足梦寐阴人走失精气黄狗肾一对酒一升煮熟切片焙干
　　阳起石　木香　乳香【研】青盐【各二钱半】杜仲【去皮姜汁制炒】骨碎补【炒】茴香【炒各半两】白龙骨【一两紧者捶碎绢袋盛大豆同蒸豆熟取出焙干研】白茯苓【一两与肾为末】
　　右为细末酒煮麫糊为丸如皂子大每服二丸空心用温酒下忌房事
　　香茸丸　滋补精血益养真元治下焦阳竭脐腹防痛饮食减少目视茫茫夜梦鬼交遗泄失精肌肉消瘦鹿茸　麋茸【二味俱用火燎去毛酥炙各二两】麝香【别研半两】
　　沉香　五味子　白茯苓【去皮】白龙骨【火煆】肉苁蓉【酒浸一宿切焙干各一两】
　　右为细末和匀用熟地黄三两焙干为细末以酒二升熬成膏捜药入臼内捣千杵如硬更入酒少许丸如梧子大每服五十丸空心温酒盐汤任下
　　既济固真丹　治水火不既济精神恍惚头目昏阳道痿弱阴湿多汗遗失精脾胃虚怯心肾不宁凡肾水欲升而沃心心火欲降而滋肾则坎离既济阴阳恊和火不炎上则神自清水不渗下则精自固常服壮阳固气温脾益血
　　白茯苓　沉香　肉苁蓉【酒浸一宿如无以鹿茸酥炙代之】北五味子　附子　龙骨【各一两】川巴防【去心】
　　当归【酒浸】川椒【去目各半两】栢子仁【去殻炒】酸枣仁【去殻炒】金铃子【去核炒】丝子【酒浸别研】益智仁　补骨脂
　　右共为细末酒糊为丸如梧桐子大以辰砂末三钱为衣每服五七十丸空心用盐酒送下
　　内固丸　涩精健阳
　　天雄　龙骨　鹿茸　牡蛎　韭子【各半两】
　　右为细末酒煮麫糊丸如桐子大每服三十丸空心冷酒送下临卧再服
　　平补心肾丸　治心肾不足精少血燥心下烦热怔忡不安或口干生疮目赤头晕小便赤浊五心烦热多渇引饮但是精虚血少不受峻补并宜服之
　　丝子【淘净酒蒸捣】麦门冬【去心各二两】
　　右为末炼蜜丸如桐子大每服七十丸空心食前盐汤下
　　枸杞丸　补精气
　　枸杞子【冬采者佳】黄精【各等分】　为细末二味相和捣成块揑作饼子干复研末炼蜜为丸如梧子大每服五十丸空心温水送下
　　葛真人百补交精丸　治梦泄精滑不禁
　　熟地黄【酒浸一宿切焙干四两】五味子【去梗六两】杜仲【去麄皮剉碎慢火炒断丝三两】山药　牛膝【去苖剉碎酒浸一宿焙干】肉苁蓉【酒浸一宿切碎焙干各二两】泽防　山茱茰【去核】茯神【去木】逺志【去心】巴防【去心】石膏【火煆赤去火毒】柏子仁【微炒另研】赤石脂【各一两】
　　右为细末炼蜜丸如梧子大每服二十丸空心酒送下男女并宜服之
　　柏子仁丸　治虚劳梦泄
　　柏子仁　枸杞子【炒各一两】地肤子【一两半】韭子【三两须十月霜后采者酒浸曝干微炒】
　　右为细末以煮枣肉和捣千余杵丸如梧子大每服三十丸空心及晚食前以粥饮下
　　九龙丹　治精滑
　　枸杞子　金樱子【去核】莲花须　芡实【去殻】莲肉山茱茰肉　当归【酒洗】熟地黄【酒蒸另研】白茯苓【各二两】
　　右为末酒糊丸如桐子大每服百丸或酒或盐汤送下如精滑便浊者服二三日溺清如水饮食倍常行步轻健
　　固本锁精丸　治元阳虚惫精气不固梦寐遗精夜多盗汗及遗泄不禁等证此药大补元气涩精固阳累有神効
　　山药　枸杞子　北五味子　山茱茰肉
　　琐阳　黄蘖【酒拌晒干炒赤】知母【酒拌晒干炒各二两】人参
　　黄茋　石莲肉　海蛤粉【各二两半】
　　右为细末用白术六两碎切用水五碗煎至二碗将术捣烂再用水五椀煎二椀去滓与前汁同熬至一椀如膏捜和前药为丸如桐子大每服六七十丸空心盐汤或温酒下
　　疎滞养窍【以行为止】猪苓丸【本事】
　　用半夏一两破如豆大猪苓末二两先将一半炒半夏色黄不令焦出火毒取半夏为末糊丸桐子大候干更用前猪苓末一半同炒微裂入砂瓶内养之空心温酒盐汤下三四十丸常服于申未间温酒下【半夏有利性而猪苓导水盖肾闭导气使通之意也】
　　四七汤【见气】　白丸子【中风】
　　威喜丸【和剂】　治丈夫元阳虚惫精气不固余常流小便浊梦寐频泄及妇人血海久冷白带白漏白淫下部常湿小便如米泔无子息
　　黄蜡【四两】白茯苓【去皮四两作块用猪苓二钱半同于甆器内煮二十余沸出日干不用猪苓】
　　右以茯苓为末镕黄蜡捜为丸如弹子大空心细嚼满口生津徐徐咽服以小便清为度忌米醋尤忌使性气只吃糠醋
　　分清饮【白浊】
　　三仙饮　治梦泄
　　益智仁【二两用盐二两炒去盐】乌药【一两半炒】山药【一两为末打糊】
　　右为细末用山药末煮糊和丸如梧桐子大每服五十丸用硃砂末为衣空心临卧以盐汤送下凡病精泄不禁自汗头虚极或寒或热用补涩之药不効其脉浮软而防盖非虚也亦非房室过度此无他心有所覩因有所慕意有所乐欲想方兴不遂所欲而致斯疾既以药补且固不効将何治之縁心有爱则神不归意有想则志不宁当先和荣卫荣卫和则心安次调其脾脾气和则志舍定心肾交媾精神内守其病自愈其法用人参三钱当归一钱洗焙为末作三服糯米饮调服服毕自汗止而寒热退头未除川芎三钱人参一钱焙为末作三服沸汤调服头遂瘥精不禁者用白芍药半两丁香三钱木香三钱剉防每服用生姜五片枣二枚以水同煎空心服即心安神定精固神悦
　　紫雪【见发热】沉香和中丸【即滚痰丸见痰饮】导赤防【见发热】温胆汤【见惊】神芎丸【头痛】倒仓法【积聚】二陈汤【痰饮】
　　乌金防　疗虚梦泄遗精不禁
　　右用九肋鼈甲不以多少去裙襴净洗过烧灰存性研为细末每服一字用清酒小半盏童便小半盏陈葱白七八寸同煎至七分去葱白和滓日西时服须得粘臭汗为度次日进粟米粥忌食他物
　　治男子梦与鬼交心神恍惚
　　刮鹿角屑三指撮日二服酒下食疗同【本草云鹿角屑□恶气恶血】
　　治心定志丸【见惊】辰砂妙香防【心痛】　交感汤　灵砂丹【呕吐】逺志丸【济生】
　　茯神【去木】白茯苓【去皮】人参　龙齿【各一两】逺志【去心姜汁浸】石菖蒲【各二两】
　　右为末蜜丸桐子大以辰砂为衣每服七十丸空心热盐汤下
　　茯神汤　治欲心太炽思想太过梦泄不禁夜卧不宁心悸
　　茯神【去皮各一钱半】逺志【去心】酸枣仁【炒各一钱二分】石菖蒲人参　白茯苓【各一钱】黄连　生地黄【各八分】当归【一钱酒洗】甘草【四分】
　　水二钟莲子七枚槌碎煎八分食前服








　　证治准绳卷三十一
<子部,医家类,证治准绳>
　　钦定四库全书
　　证治凖绳卷三十二
　　明　王肯堂　撰
　　类方
　　大小腑门
　　赤白浊
　　清心莲子饮　治心虚有热小便赤浊
　　黄芩　麦门冬【去心】地骨皮车前子甘草【炙一钱】石莲肉白茯苓黄耆【宻炙】人参【各七分半】一方加逺志石菖蒲【各一钱】
　　右另用麦门冬二十粒水二盏煎一钟水中沉冷空心温服发热加柴胡薄荷
　　薢分清饮【杨氏】　治真元不固不时白浊或小便频数凝如膏糊等证
　　益智仁　川薢　石菖蒲　乌药【各等分】
　　右防咀每服四钱水一盏入盐一捻煎七分食前温服一方加茯苓甘草
　　苍白二陈汤即二陈汤加二术【痰饮】　四苓防【溲血】
　　丹【和剂】　治三消渇利神药常服禁遗精止白浊延年
　　丝子【酒浸通软乘湿研焙干别取末十两】　五味子【酒浸别为末秤七两】白茯苓　干莲肉【各三两】
　　右为末别碾干山药末六两将所浸酒余者添酒煮糊捜和得所捣数千杵丸如梧子大每服五十丸空心食前米饮下
　　八味丸【虚劳】
　　小丝子九【和剂】　治肾气虚损五劳七伤少腹拘急四肢痠疼色黧黑唇口干燥目暗耳鸣心忪气短夜梦惊恐精神困倦喜怒无常悲忧不乐饮食无味举勲乏力心腹胀满脚膝痿缓小便滑数房室不举股内湿痒水道涩痛小便出血时有遗并宜服之乆服填骨髓续絶伤补五脏去万病明视听益顔色轻身延年聪耳明目
　　石莲肉【二两】白茯苓【焙一两】丝子【酒浸研五两】
　　山药【二两内七钱半打糊】
　　右为细末用山药糊捜和为丸如梧子大每服五十丸温酒或盐汤下空心服如脚膝无力木瓜汤下晩食前再服
　　四七汤【见气】　青州白丸子【中风】　辰砂妙香防【心痛】
　　山药丸【腰痛】　灵砂丹【呕吐】　加减八味丸【消瘅】
　　内补鹿茸丸【寳鉴下同】　治劳伤思想隂阳气虚益精止白淫
　　鹿茸【酥炙】丝子【酒浸蒸焙】蒺藜【炒】沙苑蒺藜
　　肉苁蓉　紫苑　蛇牀子【酒浸蒸】黄芪　桑螵蛸阳起石　附子【炮】官桂【各等分】
　　右为细末蜜丸如桐子大每服三十丸食前温酒下
　　茯丸　治思虑太过心肾虚损真阳不固溺有余小便白浊梦寐频泄
　　丝子【酒浸五两】石莲子【去殻二两】白茯苓【去皮三两】
　　右为细末酒糊丸如桐子大每服三五十丸空心盐汤下
　　金箔丸　治下焦虚小便白淫夜多异梦遗泄
　　原蛾　破故纸【炒】韭子【炒】牛膝【酒浸】肉苁蓉龙骨　山茱茰　桑螵蛸　丝子【酒浸各等分】
　　右为细末蜜丸如桐子大每服三十丸空心温酒下
　　玉瓜防　治小便自利如泔色此肾虚也
