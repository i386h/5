<!-- { "loadSidebar": true } -->
　　右为细末炼蜜丸如桐子大每服四五十丸至一百丸食前温水下日二次
　　柴胡复生汤【原防】治红赤羞明泪多眵少脑巅沈重睛珠痛应太阳眼睫无力常欲垂闭不敢久视久视则痠疼翳陷下所陷者或圆或方或长或短如缕如锥如凿
　　柴胡【六分】　苍术　茯苓　黄芩【各半钱】　薄荷　桔梗　炙甘草　白芍药【各四分】　羌活　独活　藁本　蔓荆子　川芎　白芷【各三分半】　五味子【二十粒】水二盏煎至一盏去滓食后热服
　　右方以藁本蔓荆子为君升发阳气也川芎白芍羌活独活白芷柴胡为臣和血补血疗风行厥隂经也甘草五味子为佐为协诸药敛藏气也薄荷桔梗苍术茯苓黄芩为使为清利除热去湿分上下实脾胃二土疗目中赤肿也此病起自七情五贼劳役饥饱故使生意下陷不能上升今主以羣队升发辅以和血补血导入本经助以相协収敛用以清利除热实脾胃也睛珠痛甚者当归养荣汤主之
　　当归养荣汤　治睛珠痛甚不可忍余治同上
　　白芍药　熟地黄　当归　川芎【各二钱】　羌活防风　白芷【各七分半】
　　右煎服法同上
　　右方以七情五贼劳役饥饱重伤脾胃脾胃者多血多气之所脾胃受伤则血亦病血养睛睛珠属肾今生意已不升发又复血虚不能养睛故睛痛甚不可忍以防风升发生意白芷解利引入胃经为君白芍药止痛益气通血承接上下为臣熟地黄补肾水真阴为佐当归川芎行血补血羌活除风引入少阴经为使血为邪胜晴珠痛者及亡血过多之病俱宜服也服此药后睛痛虽除眼睫无力常欲垂闭不减者助阳活血汤主之
　　助阳活血汤　治眼防无力常欲垂闭余治同上黄茋　炙甘草　当归　防风【各五分】　白芷　蔓荆子【各四分】　升麻　柴胡【各七分】　水二盏煎至一
　　盏去滓稍热服
　　右方以黄茋治虚甘草补元气为君当归和血补血为臣白芷蔓荆子防风主疗风升阳气为佐升麻导入足阳明足太阴脾胃柴胡引至足厥隂肝经为使心火乗金水衰反制者亦宜服也有热者兼服黄连羊肝丸
　　黄连羊肝丸　治目中赤脉红甚眵多余治同上黄连　白羯羊肝【一个】　先以黄连研为细末将羊
　　肝以竹刀刮下如糊除去筋膜入擂盆中研细入黄连末为丸如梧子大每服三五十丸加至七八十丸茶清汤下忌猪肉及冷水
　　右方以黄连除热毒明目为君以羊肝肝与肝合引肝经为使不用铁器者金克木肝乃木也一有金气肝则畏而不受盖专治肝经之药非与羣队者比也肝受邪者竝皆治之痛者加当归
　　决明益隂丸　治畏日恶火沙难开眵泪俱多久病不痊者竝皆治之余治同上
　　羌活　独活　归尾【酒制】　五味子　甘草【炙】　防风【各五钱】　石决明【煅三钱】　草决明　黄芩　黄连【酒制】　黄檗　知母【各一两】
　　右为末炼宻丸桐子大每服五十丸加至百丸茶汤下　右方以羌活独活升清阳为君黄连去热毒当归尾行血五味収敛为臣石决明明目磨障草决明益肾疗盲防风散滞袪风黄芩去目中赤肿为佐甘草协和诸药黄檗助肾水知母泻相火为使此盖益水益火之药也内急外弛之病竝皆治之
　　加减地黄丸　　　　除风益损汤【俱见为物所伤】
　　龙脑黄连膏　　　　防鼻碧云散【俱见目赤】
　　当归补血汤【原防】治男子衂血便血妇人产后崩漏亡血过多致晴珠疼痛不能视物羞明酸眼睫无力眉骨太阳俱各酸痛
　　当归　熟地黄【各六分】　川芎　牛膝　白芍药炙甘草　白术　防风【各五分】　生地黄　天门冬【各四分】　水二盏煎至一盏去滓稍热服恶心后不
　　进食者加生姜煎
　　右方专补血故以当归熟地黄为君川芎牛膝白芍药为臣以其袪风续絶定痛而通补血也甘草白术大和胃气以为佐防风升发生地黄补肾天门冬治血热谓血亡生风燥故以为使
　　滋隂地黄丸【见目昏】　选竒汤【见头痛】　抵圣散　治目偏风牵疼痛
　　荆芥穗【二两】　芎防　羌活【去芦】　楮实【麸炒】　木贼【各一两】　甘草【炙半两】
　　右为细末每服二钱食后茶清调服
　　菊花散【本事】治肝肾风毒气上冲眼痛
　　甘菊花　牛蒡子【炒各八两】　防风【三两】　白蒺藜【去刺一两】甘草【一两五钱】
　　右为细末每服二钱熟水调下食后临卧
　　泻青丸　治眼暴发赤肿疼痛【见头痛】　泻肝散【和剂】治风毒上攻暴作赤目肿痛难开瘾眵泪
　　薄荷叶　当归　防风　山栀仁　甘草【炙】　大黄　川芎【各二两】
　　右为细末每服二钱食后熟水调下
　　四物龙胆汤【海藏】治目赤暴作云翳疼痛不可忍
　　四物汤【各半两】　羌活　防风【各三钱】　草龙胆【酒拌炒蕉】防己【各二钱】
　　右水煎服
　　本事地黄丸　治风热上攻眼目痛不可服补药者熟地黄【两半】　黄连　决明子【各一两】　没药　菊花防风　羌活　肉桂　硃砂【各半两】
　　细末蜜丸梧子大每服三十丸食后熟水下
　　桑白皮散　治肺气壅塞毒热上攻眼目白睛肿胀日夜疼痛心胸烦闷
　　覆花【去枝梗】　赤芍药　杏仁　甘菊花【去枝梗】　甜葶【炒】　防风【去芦】　黄芩　枳壳【去穰麸炒】　甘草【炙各一两】
　　右防咀每服四钱水一盏半生姜三片煎至八分去滓食后温服
　　大黄丸　治白睛肿胀痛不可忍
　　大黄【剉炒】　蔓荆子【去皮】　甘菊花　土根　防风【去叉】　陈皮【去白】　青皮【去穰】　黄连【去须】　前胡　丹参吴蓝　萎防【各一两】　决明子【微炒】　冬子　青葙子　地肤子　车前子【各一两半】
　　右为细末炼密和丸如梧桐子大每服三十丸食前用温酒送下
　　参丸　治肺藏积热白晴肿胀遮盖瞳人开张不得赤疼痛
　　参　川升麻　汉防己　麢羊角屑　沙参车前子　栀子仁　桑根白皮　杏仁【汤浸去皮尖双仁麸炒黄各一两】　大麻仁　川大黄【微炒各一两半】
　　右为细末炼蜜和丸如梧桐子大每服二十丸食后以温水送下临卧时再服
　　泻肺汤　治暴风客热外障白睛肿胀
　　羌活　参　黄芩【各一两半】　地骨皮　桔梗　大黄　芒硝【各一两】
　　右剉碎每服五钱水一盏煎至伍分去滓食后温服
　　朱砂煎　治眼白睛肿起赤疼痛
　　朱砂【细研】　杏仁【汤浸去皮尖】　青盐【各二钱半】　马牙硝【细研】黄连【研末各半两】
　　右研匀绵裹以雪水三合浸一宿滤入磁盒中每用以铜筯防之
　　洗眼青皮汤　治眼白晴肿起赤碜痛痒
　　青皮【去麄皮】　桑根白皮　萎防【各一两】　川大黄参　栀子仁　青盐【汤澄下各半两】　竹叶【一握】
　　以水二大盏煎至一盏半入盐滤去滓微热淋洗冷即再暖　附方　治睛痛难忍者　白芷　细辛防风　赤芍药【各等分】
　　右为末每服三钱水一盏入砂糖二钱同煎至七分去滓不拘时温服
　　决明子丸　治风热上冲眼目或因外受风邪疼痛视物不明
　　决明子【炒】　细辛【去苗】　青葙子　蒺藜【炒去角】　茺蔚子　芎防　独活　麢羊角镑　升麻　防风【去叉各半两】　参　枸杞子　黄连【去须各三两】　菊花【一两】
　　右为细末炼蜜和丸如梧桐子大每服二十丸加至三十丸淡竹叶煎汤送下
　　乳香丸　治眼疼头痛或血攻作筋急遍身疼痛五灵脂【二钱】　乳香　没药　夏蚕沙　草乌【冬半两】木鼈子【五枚】
　　右为末酒煮麫糊丸梧桐子大每服七丸薄荷茶汤下如头疼连进三服即止
　　住痛解毒丸
　　川芎　荆芥　朴硝　白芷　石膏　菊花【各一两】鹏砂【五两】　没药【五钱】　麝香【少许】
　　右为细末米糊丸梧桐子大温汤下
　　定痛饮　防己【一两】　当归　黄芩【各五钱】
　　右防咀水一盏半煎至一盏入红酒半盏温服
　　救苦散　治眼睛痛不堪忍
　　川芎　当归　防己【各半两】
　　右为细末每服三钱热酒调服
　　一捻金　治眼睛痛
　　乳香　没药　黄连　雄黄　盆硝【各等分】
　　右为细末鼻内搐之　一方加脑麝少许
　　防眼金华水　治肝藏有热血脉壅滞津液不荣目中痛　黄连末【一分】　硇砂【碗豆大研】　乳香【黒豆大研】　铜绿【一字煅过】　腻粉【一钱七研】　杏仁【七枚去皮尖双仁研】　龙脑【研】滑石【研】　艾灰【研各半钱七】　青古老钱【三文与诸药同浸】
　　右已上九味研细令匀与古老钱在绵子内以井水浸三七日后防目眦头
　　黄牛胆煎　治眼痛　黄牛胆汁　鲤鱼胆汁　猪胆汁　羊胆汁【各半合】　胡黄连【研末】　熊胆　黄连【研末】　青皮【研末各二钱半】　白蜜【三两】
　　右将诸药末与蜜并胆汁和匀入磁瓶内以油纸封头牢繋坐饭甑中蒸待饭熟为度用新净绵滤过每以铜筯取如麻子大防目眦日二三度
　　治眼痛方　治目痛不能视物及看日光并见灯火光不得者用熟羊头眼中白珠子二枚放细石上和枣汁研之取如小豆大安眼睛上仰卧日或夜二不过三四度瘥
　　局方汤泡方　治肝经风热上壅眼目赤睛疼多泪
　　赤芍　当归　黄连【等分】
　　右为末每二钱汤顿调热洗日三五次御药院方加荆芥
　　三因立胜散　治风热攻眼隠羞明肿痛
　　黄连　秦皮　防风　黄芩【各等分】
　　右防咀水煎热用新羊毫笔蘸刷洗眼
　　天行赤热证须审何气防上法并目赤条分经络隂阳表里以施治不拘一方
　　暴风客热证　风胜者羌活胜风汤【见外障】　热胜者局方洗心散东垣泻热黄连汤　风热俱盛洗肝散【见前】泻青丸【见头痛】
　　局方洗心散　治风壅壮热头目昏痛热气上冲口舌唇焦咽喉肿痛心神烦躁多渇五心烦热小便赤大便秘滞
　　大黄【煨】　甘草　当归　芍药　麻黄　荆芥穗【各六钱】　白术【五钱】
　　右为末每服二三钱生姜薄荷汤煎服【以白术合大黄入心故名洗心而从以麻黄荆芥亦是表里药】
　　东垣泻热黄连汤　治眼暴发赤肿疼痛
　　黄芩【酒制炒】　黄连【制同上】　草龙胆　柴胡【各一两】升麻【半两】
　　右防咀每服四钱水煎去滓日午前饭后热服【按此手少阴太阴足阳明少阳少阴药也】
　　火胀大头证普济消毒饮子【见头痛】羞明怕热证决明益阴丸【见前】
　　明目细辛汤【见目赤】　连翘饮子【见睥急小】　吹云膏【见通治】脸硬睛痛证通肝散【见内障】　二术散　治睑硬晴疼去翳障
　　蝉蜕　白术　黄连　枸杞子　苍术【米泔浸炒】　龙胆草　地骨皮　牡丹皮【各等分】
　　右为末每服一钱食后荆芥汤下
　　赤痛如邪证小柴胡汤【见往来寒热】合四物汤【见虚劳】
　　气眼证复元通气散【见气】　治气眼方
　　石决明　草决明　楮实子　香附子　木贼甘草　蝉蜕【去足】　川芎【各等分】
