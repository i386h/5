<!-- { "loadSidebar": true } -->
　　右为细末茶清下　又方　石决明　草决明　香附子　蚌粉【各等分】
　　右为细末每服二钱茶清调下
　　通明散　治气眼凡人之目必患后损其经络喜怒哀乐之情有伤于心发作不时此乃气轮受病故也升麻　山栀子【各一两半】　细辛　川芎　白芷　防风　羌活　草决明　白芨　白敛　夏枯草【各一两】　杨梅皮　蝉蜕　五倍子【各五钱】　甘草【一钱】
　　右防咀每服三钱水一盏半淡竹叶七片同煎食后温服
　　痛如针刺证洗心散【见前】加味八正防【见后】还睛散【见内障】补肝散　治眼痛如针刺外障　人参　茯苓　芎防五味子　藁本【各一两】　细辛　茺蔚子【各一两半】
　　右为细末每服一钱空心米饮调服
　　热结膀胱证五苓散【见消瘅】导赤散【见淋】益元散【见伤暑】加味八正散　治心热冲眼赤肿痛热泪羞明　瞿麦　扁蓄　滑石　车前子　甘草　栀子　木通　大黄　桑白皮　灯心　苦竹叶　生地黄
　　右水煎食后服
　　大小雷头风证左右偏头风证【治见头痛门】
　　磁石丸　治雷头风变内障　磁石【烧赤醋淬三次】　五味子【炒】　干姜　牡丹皮　参【已上各一两】　附子【炮半两】
　　右为细末炼密和丸如梧桐子大每服十丸食前茶清或盐汤送下
　　三因羌活散　治风毒上攻眼目昏翳膜生疮及偏正头疼目小黒花累累者　羌活　川芎　天麻旋覆花　青皮　南星【炮】　藁本【各一两】
　　右为末每服二钱水煎入生姜三片薄荷七叶
　　参茋羚角汤　治风牵眼偏邪外障　羚羊角【镑】　防风　五味子　赤茯苓　人参【各一两】　黄芪　茺蔚子　知母【各一两半】
　　右水煎食后服
　　槐子丸　治肝虚风邪所攻致目偏视　槐子仁【二两】酸枣仁【微炒】　覆盆子　栢子仁　车前子　蔓荆子　茺蔚子　牛蒡子　蒺藜子【各一两】
　　右为末炼蜜丸梧桐子大每服三十丸空心温白汤送下
　　隂邪风证　选竒汤　袪风清上散【俱见头痛】上清散　治头风痛眉骨痛眼痛　川芎　郁金　赤芍药　荆芥穗　薄荷叶　芒硝【各半两】　乳香【另研】　没药【另研各一钱】　脑子【另研半钱】
　　右为细末每用一字鼻内搐之甚妙
　　阳邪风证小芎辛汤【见头痛】卒脑风证外证活胜风汤【见外障】内证冲和养胃汤【见内障】巅顶风证挟痰湿者动辄晕用
　　大黄【洒蒸九次二两】　酒芩【七钱】　白僵蚕　酒天麻　陈皮【盐煮去白】　桔梗【各五钱】　半夏【牙皂姜汁煮二两】　薄荷叶【三钱】　白芷　青礞石【各一钱】
　　右末之滴水丸如菉豆大食后临卧茶吞二钱　分外内证治同前
　　逰风证　加减知母汤　知母【二钱】　黄耆【去芦】　白术羌活　防风　明天麻　甘菊花　山茱茰肉蔓荆子　藁本　川芎　当归【各钱】　　细辛　甘草【各五分】
　　水二钟煎至一钟温分二服日三钟头面肿加牛蒡子【炒研二钱】
　　邪风证　羌活胜风汤【见外障】
　　目赤还隂救苦汤【原机】治目久病白睛微变青色黑睛稍带白色黑白之间赤环如带谓之抱轮红视物不明昏如雾露中睛白髙低不平其色如死甚不光泽口干舌苦眵多羞上焦应有热邪
　　升麻　苍术　桔梗　甘草【炙】　柴胡　防风羌活【各半两】　细辛【二钱】　藁本【四钱】　川芎【一两】　红花【一钱】　当归尾【七钱】　黄连　黄芩　黄檗　知母连翘　生地黄【各半两】　龙胆草【三钱】
　　每服七钱水二盏煎至一盏去滓热服
　　右方以升麻苍术甘草诸主元气为君为损者温之也以柴胡防风羌活细辛藁本诸升阳化滞为臣为结者散之也以川芎桔梗红花当归尾诸补行血脉为佐为留者行之也以黄连黄芩黄檗知母连翘生地黄龙胆草诸去除热邪为使为客者除之也竒经客邪之病强阳实阴之病服此亦具验
　　菊花决明散　治证同上　草决明　石决明【东流水煮一伏时另研极细入药】　木贼草　防风　羌活　蔓荆子甘菊花　甘草【炙】　川芎　石膏【另研极细入药】　黄芩【各半两】　为细末每服二钱水一盏半煎八分连末
　　服食后
　　右方以明目除翳为君者草决明石决明木贼草也以散风升阳为臣者防风羌活蔓荆子甘菊花也以和气顺血为佐者甘草川芎也以疗除邪热为使者黄芩石膏也内急外弛之病亦宜其治
　　神验锦鸠丸　治证同上兼口干舌苦眵多羞上焦邪热　甘菊花牡蛎【洗煅粉各五钱】　肉桂【二两】　瞿麦防仁【去皮】　草决明　羌活【各三两】　白茯苓【四两】　蒺藜【炒去尖】　细辛　防风　黄连【各五两】　斑鸠【一只趺死去皮毛肠觜爪文武火连骨炙干】　羯羊肝【一具竹刀薄批炙令焦忌用铁刀】蔓菁子【二升淘净绢袋盛甑蒸一伏时晒干】
　　右为细末炼蜜为剂杵五百下丸如梧子大每服二十丸加至三五十丸空心温汤下
　　右方以甘菊花草决明主明目为君以蕤仁牡蛎黄连蒺藜除湿热为臣以防风羌活细辛之升上瞿麦茯苓之分下为佐以斑鸠补肾羊肝补肝肉桂导羣药入热邪为使此方制之大者也肾肝位逺服汤药散不厌频多之义也
　　万应蝉花散　治证同上　蝉蜕【去土半两】　蛇蜕【炙三钱】川芎　防风　羌活　炙甘草　当归　白茯苓【各一两】　赤芍药【三两】　苍术【四两】　石决明【东流水煮一伏时研极细一两半】
　　右为细末每服二钱食后临卧时浓米泔调下热茶清亦得　右方制之复者也竒之不去则偶之是为重方也今用蝉蜕又用蛇蜕者取其重蜕之义以除翳为君也川芎防风羌活皆能清利头目为臣也甘草苍术通主脾胃又脾胃多气多血故用赤芍药补气当归补血为佐也石决明镇坠肾水益精还隂白茯苓分隂阳上下为使也亦治竒经客邪之病
　　黄连羊肝丸　助阳活血汤【俱见目痛】　千金磁石丸【见内障】芍药清肝散【原机】治眵多眊矂羞明赤脉贯睛藏府秘结者　白术　川芎　防风　羌活　桔梗　滑石　石膏【各三钱】　黄芩　薄荷　荆芥　前胡炙甘草　芍药【各二钱半】　柴胡　山栀　知母【各二分】大黄【四分】　芒硝【三分半】　水二钟煎至一钟食后热
　　服
　　右方为治淫热反克而作也风热不制之病热甚大便硬者从权用之盖苦寒之药也苦寒败胃故先以白术之甘温甘草之甘平主胃气为君次以川芎防风荆芥桔梗羌活之辛温升散清利为臣又以芍药前胡柴胡之微苦薄荷黄芩山栀之微苦寒且导且攻为佐终以知母滑石石膏之苦寒大黄芒硝之大苦寒袪逐淫热为使大便不硬者减火黄芒硝此逆则攻之治法也大热服者反治也
　　通气利中丸　治证同上
　　白术【一两】　白芷　羌活【各半两】　黄芩　滑石【取末各一两半】　大黄【二两半】　牵牛【取末一两半】
　　右除滑石牵牛另研极细末外余合为细末入上药和匀滴水为丸如桐子大每服三十丸加至百丸食后临睡茶汤下
　　右方以白术苦甘温除胃中热为君白芷辛温解利羌活苦甘平微温通利诸节为臣黄芩微苦寒疗热滋化滑石甘寒滑利小便以分清浊为佐大黄苦寒通大便泻诸实热牵牛辛苦寒利大便除风毒为使逆攻之法也风热不制之病热甚而大便硬者亦可兼用然牵牛有毒非神农药今与大黄竝用者取性猛烈而快也大抵不宜久用久用伤元气盖从权之药也量虚实加减
　　黄连天花粉丸　治同上
　　黄连　菊花　川芎　薄荷【各一两】　连翘【二两】　天花粉　黄芩　山栀子【各四两】　黄檗【六两】
　　右为细末滳水丸如梧子大每服五十丸加至百丸食后临卧茶清下
　　右方为淫热反克藏府不秘结者作也风热不制之病稍热者亦可服以黄连天花粉之苦寒为君菊花之苦甘平为臣川芎之辛温薄荷之辛苦为佐连翘黄芩之苦微寒黄檗栀子之苦寒为使合之则除热清利治目赤肿痛
　　黄连炉甘石散　治眼眶破烂畏日羞明余治同上
　　炉甘石【一斤】　黄连【四两】　龙脑【量入】
　　右先以炉甘石置巨火煅过红为度另以黄连用水一盌磁器盛贮纳黄连于水内却以通红炉甘石淬七次就以所贮磁器置日中晒干然后同黄连研为细末欲用时以一二两再研极细旋量入龙脑每用少许井花水调如稠糊临睡以筯头蘸傅破烂处不破烂者防眼内眦鋭眦尤佳不宜使入眼内
　　右方以炉甘石収湿除烂为君黄连苦寒为佐龙脑去热毒为使诸目病者俱可用病宜者治病不宜者无害也竒经客邪之病量加朴硝泡汤滴眼瘀肉黄赤脂上
　　龙脑黄连膏　治目中赤脉如火溜热炙人余治同上
　　黄连【半斤】　龙脑【一钱】
　　右先剉黄连令碎以水三大碗贮磁器内入黄连于中用文武火慢熬成大半碗滤去滓入薄磁碗内重汤顿成膏半盏许龙脑以一钱为率用则旋量入之以筯头防入眼内不拘时
　　右方以黄连治目痛解诸毒为君龙脑去热毒为臣乃君臣药也诸目痛者俱宜用
　　防仁春雪膏　治红赤羞明眊矂痒痛沙
　　防仁【去油四钱】　龙脑【五分】
　　右先以蕤仁研细入龙脑和匀用生好真蜜一钱二分再研调匀每用筯头防内眦鋭眦
　　右方以龙脑除热毒为君生密解毒和百药为臣防仁去暴热治目痛为使此药与黄连炉廿石散龙脑黄连膏竝用
　　防鼻碧云散　治肿胀红赤昏暗羞明瘾疼痛风痒鼻寒头痛脑痠外障攀睛眵泪稠粘
　　鹅不食草【二钱】　青黛　川芎【各一钱】
　　为细末先噙水满口每用如米许防入鼻内以泪出为度无时
　　右方以鵞不食草解毒为君青黛去热为佐川芎大辛除热破留为使升透之药也大抵如开锅盖法常欲使邪毒不闭令有出路然力少而锐防之随効宜常防以聚其力诸目病俱可用
　　羌活胜风汤【见外障】川芎行经散　治目中青黤如物伤状重者白睛如血贯　羌活　白芷　防风　荆芥薄荷　蔓荆子　独活【各四分】　柴胡　炙甘草当归　川芎　枳殻【各六分】　桔梗【五分】　茯苓【三分】红花【少许】　水二盏煎至一盏去查大热服食后
　　右方以枳殻甘草和胃气为君白芷防风荆芥薄荷独活疗风邪升胃气为臣川芎当归红花行滞血柴胡去结气茯苓分利除湿为佐羌活蔓荆子引入阳经桔梗利五藏为使则胃脉调小肠膀胱皆邪去凝行也见热者以消凝大丸子主之
　　消凝大丸子　治证同上或有眵泪沙竝治
　　川芎　当归　桔梗　炙甘草　连翘　菊花【各七钱】　防风　荆芥　羌活　藁本　薄荷【各半两】滑石　石膏　白术　黄芩　山栀【各一两】
　　先将滑石石膏另研余作细末和匀炼蜜为剂每剂一两分八丸每服一丸或二丸茶汤嚼下
　　右方消凝滞药也君以川芎当归治血和血臣以羌活防风荆芥藁本薄荷桔梗疗风散邪引入手足太阳经佐以白术甘草滑石石膏调补胃虚通泄滞气除足阳明经热使以黄芩山栀连翘菊花去热除烦淫反克风热不制者俱宜服也
