<!-- { "loadSidebar": true } -->
　　右用净新汲水一大椀先将汉防己黄连甘草梢生地黄煎至一半下余药外药再煎至一盏去滓入银石器中再煎如膏防之有効为度
　　蝎附散　防鼻退翳膜
　　全蝎　附子尖　姜黄　青黛【各二钱半】　薄荷【一两】鵞不食草【半两】
　　右为细末口含水搐少许
　　玉饼子　治翳膜
　　海螵蛸　蛤粉【南康真者各五分】　片脑【半分】　黄蜡【五分】
　　右为末先熔蜡持起搅微冷入末为丸如青葙子大带匾些每用一饼临卧纳入眼中翳膜上经宿以水照之其饼自出
　　照水丸　治翳神验
　　海螵蛸【一钱】　朱砂【五分】　片脑【半分】　黄蜡【八分】
　　右末先熔蜡搅微冷入末和为丸如麻子大带匾些临卧纳眼中翳膜上次日照水自落











　　证治准绳卷三十三
<子部,医家类,证治准绳>
　　钦定四库全书
　　证治准绳卷三十四
　　明　王肯堂　撰
　　类方
　　七窍门
　　目
　　内障人参补胃汤【试效】治劳役所伤饮食不节内障昏暗黄茋　人参【各一两】　炙甘草【八钱】　蔓荆子【二钱半】黄檗【酒拌遍】　白芍药【各三钱】
　　右防咀毎服三五钱水二盏煎至一盏去滓食逺稍热服临卧三五服后两目广大视物如童时觉两脚踏地不知高下盖冬天多服升阳药故也病减住服候五七日再服此药春间服乃时药也
　　圆明内障升麻汤【即冲和养胃汤】
　　黄芩黄连汤
　　黄苓【酒洗炒】　生地黄【酒洗】　草龙胆【酒洗炒四次以上各一两】黄连【去须酒洗炒七次】
　　右防咀每服二钱水二盏煎数沸去滓再煎至一盏热服午后晚间俱不可服惟午饭时服之方効
　　复明散　治内障
　　黄茋【一钱半】　生地黄　柴胡　连翘　甘草【炙各一钱】当归【二钱】　苍术　川芎　陈皮【各五分】　黄檗【三分】
　　水二大盏煎至一盏去查稍热服食后忌酒湿面辛热大料之物
　　羌活退翳丸【一名地黄丸】治内障右眼小眦青白翳大眦微显白翳脑痛瞳子散大上热恶热大便或时难小便如常遇天热暖处头痛睛胀能食日没后天阴则昏暗此证亦可服滋阴地黄丸
　　熟地黄【八钱】　生地黄【酒制】　黄檗【酒制】　当归身【酒制】茺蔚子　丹参【各半两】　黒附子【炮】　寒水石【生用各一钱】　芍药【一两三钱】　防己【酒制二钱】　知母【酒制】　牡丹皮羌活　川芎【各三钱】　柴胡【半两或三钱】
　　右为细末炼蜜丸如小豆大每服五七十丸空心白汤送下如消食未尽候饥时服之忌语言随后以食压之东垣兰室秘藏方云翳在大眦加葛根升麻翳在小眦加柴胡羌活是也
　　当归汤【见童子散大】
　　冲和养胃汤　治内障初起视觉微昏空中有黒花神水变淡緑色次则视物成二神水变淡白色乆则不覩神水变纯白色
　　柴胡【七钱】　人参　当归【酒浸】　炙甘草　白术　升麻　葛根【各一两】　黄茋　羌活【各一两半】　白芍药【六钱】防风【五钱】　白茯苓【三钱】　五味子【二钱】　干生姜【一钱】
　　右防咀每服六钱水三盏煎至二盏入黄芩黄连汤二钱再煎至一盏去滓稍热食后服右方因肝水不平内挟心火故以柴胡平肝人参开心黄连泻心火为君酒制当归荣百脉五味敛百脉之沸心包络主血白芍药顺血脉散恶血为臣白茯苓泻膀胱之湿羌活清利小肠之邪甘草补三焦防风升胆之降为佐阴阳皆总于脾胃黄茋补脾胃白术健脾胃升麻葛根行脾胃之经黄芩退壮火干生姜入壮火为导为使此方逆攻从顺反异正宜俱备
　　益气聪明汤　治证同上并治耳鸣耳聋
　　黄茋　人参【各一钱二分半】　升麻【七钱半】　葛根【三钱】　蔓荆子【一钱半】　芍药　黄檗【酒炒各一钱】　炙甘草【半钱】
　　每服四钱水二盏煎至一盏去柤临睡热服五更再煎服
　　右方以黄茋人参之甘温治虚劳为君甘草之甘平承接和协升麻之苦平微寒行手阳明足阳明足太阴之经为臣葛根之甘平蔓荆子之辛温皆能升发为佐芍药之酸微寒补血脉黄檗之苦寒治肾水膀胱之不足为使酒制又炒者因热用也或有热可渐加黄檗春夏加之盛暑倍加之加多则不效脾胃虚者去之热倍此者泻热黄连汤主之
　　泻热黄连汤　治内障证同上有眵泪眊矂
　　黄芩【酒炒】　黄连【酒洗】　柴胡【酒炒】　生地黄【酒洗各一两】龙胆草【三钱】　升麻【五钱】　每服三钱水二盏煎至一
　　盏去滓午食前热服午后服之则阳逆不行临睡休服为反助阴也
　　右方治主治客之剂也治主者升麻主脾胃柴胡行肝经为君生地黄凉血为臣为阳明太阴厥阴多血故也治客者黄连黄芩皆疗湿热为佐龙胆草专除眼中诸疾为使为诸湿热俱从外来为客也
　　千金磁硃丸　治神水寛大渐散昏如雾露中行渐覩空中有黒花渐覩物成二体久则光不収及内障神水淡緑色淡白色者
　　磁石【吸针者】　辰砂　神麯　先以磁石置巨火中
　　煅醋淬七次晒干另研极细二两辰砂另研极细一两生神麯末三两与前药和匀更以神麯末一两水和作饼煮浮为度捜入前药炼蜜为丸如梧桐子大每服十丸加至三十丸空心饭汤下
　　右方以磁石辛咸寒镇坠肾经为君令神水不外移也辰砂微甘寒镇坠心经为臣肝其母此子能令母实也肝实则目明神麯辛温甘化脾胃中宿食为佐生用者发其生气熟用者敛其暴气也服药后俯视不见仰视渐覩星月者此其效也亦治心火乗金水衰反制之病久病累发者服之则永不更作空心服此午前更以石斛夜光丸主之【按此方磁石法水入肾朱砂法火入心而神麯专入脾胃乃道家黄婆谋合婴姹之理倪生释之为费词矣或加沉香半两升降水火尤佳】
　　石斛夜光丸　治证同上
　　天门冬【焙】　人参　茯苓【各二两】　麦门冬　熟地黄　生地黄【各一两】　丝子【酒浸】　甘菊花　草决明　杏仁【去皮尖】　干山药　枸杞子　牛膝【酒浸各七钱半】　五味子　蒺藜　石斛　苁蓉　川芎　炙甘草　枳殻【麸炒】　青葙子　防风　黄连　乌犀角【镑】　羚羊角【镑各半两】　为细末炼蜜丸如梧子大
　　每服三五十丸温酒盐汤任下
　　右方羡补药也补上治下利以缓利以久不利于速也故君以天门冬人参丝子之通肾安神强隂填精也臣以五味子麦门冬杏仁茯苓枸杞子牛膝生熟地黄之敛气除湿凉血补血也佐以甘菊花蒺藜石斛肉苁蓉川芎甘草枳殻山药青葙子之治风疗虚益气袪毒也使以防风黄连草决明羚羊角生乌犀之散滞泄热解结明目也阴弱不能配阳之病竝宜服之此从则顺之治法也
　　益阴肾气丸　治证同上
　　熟地黄【酒制三两】　生地黄【酒制炒四两】　当归尾【酒制】　牡丹皮　五味子　干山药　山茱茰　柴胡【各半两】茯苓　泽防【各二钱半】　为末炼蜜丸如桐子大水飞
　　辰砂为衣每服五七十丸空心淡盐汤下
　　右方壮水之主以镇阳光气为怒伤散而不聚也气病血亦病也肝得血而后能视又目为心之窍心主血故以熟地黄补血衰当归尾行血牡丹皮治积血为君茯苓和中益真气泽泻除湿泻邪气生地黄补肾水真阴为臣五味子补五脏干山药平气和胃为佐山茱萸强阴益精通九窍柴胡引入厥阴经为使蜜剂者欲泥膈难下也辰砂为衣者为通于心也然必兼千金磁硃丸服之庶易效
　　滋阴地黄丸　治证同上眵多眊矂者竝治
　　黄芩　当归身【酒制】　熟地黄【各半两】　天门冬【焙】甘草【炙】　枳殻　柴胡　五味子【各三钱】　人参地骨皮【各二钱】　黄连【一两】　生地黄【酒制一两半】　为细
　　末炼蜜丸桐子大每服百丸食后茶汤下日三服右方治主以缓缓则治其本也以黄连黄芩苦寒除邪气之盛为君当归身辛温生熟地黄苦甘寒养血凉血为臣五味子酸寒体轻浮上収神水之散大人参甘草地骨皮天门冬枳殻苦甘寒泻热补气为佐柴胡引用为使也亡血过多之病有热者亦宜服
　　羚羊角汤　治青风内障劳倦如昏重头旋脑痛眼内痛者
　　羚羊角　人参　参　地骨皮　羌活【各一两】车前子【一两半】
　　右为末以水一盏散一钱煎至五分食后去滓温服娄全善云此方并后羚羊角散补肝散羚羊角引子皆以羚羊角参细辛羌活防风车前子为君盖羚羊角行厥阴经药也丹溪云羚羊角入厥阴经甚防是也参细辛行少阴经药也海藏云参治空中氤氲之气无根之火为圣药也羌活防风车前子行太阳经药也如筋脉枯者诸方中更加夏枯草能散结气有补养厥阴血脉之功尝试之有騐然此诸方又当悟邪之所在若气脱者必与参膏相半服之气虚者必与东垣补胃人参汤益气聪明汤之类相半服之血虚者必与熟地黄丸之类相兼服之更能内观静守不干尘累使阴气平伏方许作効
　　杏仁方　治肝肾风虚瞳人带青眼多黑暗润泽脏腑洗垢开光能驱风明目
　　右用杏仁五枚去皮尖五更初就床端坐勿言勿呼息虑澄神嚼杏仁一粒勿咽逐一细嚼五粒候津液满口分为三咽直入肝肾惟在久而成功
　　羚羊角散　治缘风内障头旋目痛眼内痛者羚羊角　防风　知母　人参　茯苓　参黄芩　桔梗　车前子【各一两】　细辛【三两】
　　右为末以水一盏散一钱煎五分食后去柤温服
　　麢羊角散　治缘风内障
　　白菊花　川乌【炮】　川芎　车前子　防风【各五钱】羌活　半夏　羚羊角　薄荷【各二钱半】　细辛【二钱】
　　右生姜煎服或为末荆芥汤调服
　　白附子散　　　　补肾磁石丸【俱见目昏花】
　　还睛散　治眼翳膜昏泪出瘀血努肉攀晴
　　川芎　草龙胆　草决明　石决明　荆芥　枳实　野菊花　野麻子　白茯苓【去皮】　炙甘草木贼　白蒺藜　川椒【炒去子】　仙灵脾　茵陈【各半两】
　　右为细末每服二钱食后茶清调下日三服忌杂鱼肉热麫荞麦等物一方有楮实子无仙灵脾茵陈枳实三味
　　芦荟丸　治黑水凝翳内障不痛不痒微有头旋脉者
　　芦荟　甘草【各二钱半】　人参　牛胆【各半两】　栢子仁细辛【各一两】　麢羊角【二两蜜炙】
　　右为末炼蜜丸如桐子大空心茶清下十丸
　　大黄泻肝散　治乌风
　　郁李仁　荆芥【各二钱半】　甘草　大黄【各五钱】
　　右水煎食后服
　　坠翳丸　治偃月内障及微有头旋额痛
　　青羊胆　青鱼胆　鲤鱼胆【各七个】　熊胆【二钱半】牛胆【半两】　石决明【一两】　麝香【少许】
　　右为细末麫糊为丸如桐子大每服十丸空心茶清下
　　磁石丸　治雷风内障头旋恶心呕吐
　　磁石【烧赤醋淬二次】　五味子　牡丹皮　干姜　参【各一两】　附子【炮半两】
　　右为末炼蜜丸如桐子大食前茶下十丸
　　补肝散　治肝风内障不痛不痒眼见花发黄白黑赤或一物二形难辨
