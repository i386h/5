<!-- { "loadSidebar": true } -->
　　菖蒲【一两】附子【炮去皮脐半两】
　　右为细末每用不以多少油调滴耳内効一法用醋丸如弹仁大绵裹置耳中日三易一法捣菖蒲自然汁灌耳神効
　　治耳痛不可忍用磨刀铁浆滴入耳中即愈
　　耳痒四生散【见中风】
　　透氷丹　治一切风毒上攻头面肿痒痰涎壅塞心胸不利口舌干涩风毒下疰腰脚沉重肿痛生疮大便多秘小便赤涩及治中风瘫缓一切风疾
　　川大黄【去麄皮】山栀子【去皮】蔓荆子【去白皮】白茯苓【去皮】益智子【去皮】葳灵仙【去芦头洗焙干】白芷【各半两】香墨【烧醋淬洗研细】麝香【研各一钱】茯神【去木半两】川乌【二两用河水浸半月切作片焙干用盐炒】天麻【去苗】仙灵脾叶【洗焙】
　　右为细末炼蜜和如麦飰相似以真酥涂杵臼捣万杵如干旋入蜜令得所和成剂每服旋丸如梧子大用薄荷自然汁用温酒化下两丸如卒中风涎潮昏塞煎皂荚白矾汤放温化四丸灌之瘫縘风毒日服三五丸渐觉有効常服一丸疎痰利鬲用温酒下食后服小儿惊风入腻粉少许薄荷汁化下半丸立効治瘰疬葱汤下一丸忌动风毒物
　　停耳柴胡葱耳汤【见前耳鸣条】
　　通气散
　　郁李仁【去皮研】芍药　人参【各半两】大黄　山芋　官桂【去皮各一两】防榔【三枚】牡丹皮　木香　细辛【去苗】炙甘草【各二钱半】
　　右为细末研匀每服一钱空心温酒调服
　　蔓荆子散　治耳热耳出脓汁
　　蔓荆子　赤芍药　生地黄　桑白皮　甘菊花赤茯苓　川升麻　麦门冬【去心】木通　前胡　炙甘草【各一钱】
　　水二盏姜三片红枣二枚煎至一盏食后服
　　红绵散
　　白矾【二钱】胭脂【二钱】
　　右硏匀先用绵杖子展去脓及黄水尽用别绵杖子引药入耳中令到底掺之即干
　　松花散
　　枯矾【半两】麻勃　木香　松脂　花胭脂【各二钱半】
　　右捣罗为末每用先以绵杖子净拭后用药吹入耳
　　白莲散
　　枯矾　乌贼骨　黄连【去须】龙骨【各一两】
　　右为细末以绵裹枣核大塞耳中日三易
　　麝香散
　　桑螵蛸【一个个】麝香【一字】
　　右为末研令匀每用半字掺耳如有脓先用绵杖子撚干【一法用麝香少黄丹多研匀入耳】
　　禹余粮丸
　　禹余粮【火烧醋淬七次】乌贼鱼骨　釜底墨　伏龙肝【各二钱半】生附子【一枚去皮脐】
　　右件为末以绵裹如皂角子大塞耳日再易之如不瘥者内有虫也
　　矾石散　治耳卒肿出脓并底耳及治耳聋不瘥有虫右用枯矾研细每以苇筒吹少许入耳中日三四度或绵绵裹枣核大塞耳一方先以干姜掺之次入矾末尤妙一方先以纸纒去耳中汁次以矾末粉耳中次以食盐末粉其上食久乃起不过再度永瘥一方不用盐
　　又方　用商陆生者洗浄以竹刀削如枣核大塞耳中亦治耳内生疮
　　葱涎膏　治盯矃塞耳聋不可强挑
　　葱汁【三合】细辛【去苗】附子【各二钱半炮去皮】
　　右以细辛附子为末葱汁调令稀灌入耳中
　　又方
　　龙骨　枯矾　胭脂　海螵蛸【各等分】麝香【少许】
　　右为细末先缴耳净将药干掺耳中
　　菖蒲散
　　菖蒲【焙】狼毒　磁石【火煅醋淬】附子【炮去皮】枯矾【各半两】
　　右为细末以羊髓和少许绵裹塞耳中
　　竹蛀散
　　苦竹蛀末　枯白矾【各二钱】干胭脂【五分】麝香【一钱】
　　右研极细以绵杖子卷之用鵞毛管轻吹一字入耳
　　蝎倍散
　　全蝎【三钱烧存性】五倍子【一两炒】枯矾【一钱】麝香【少许】
　　右为细末研匀每用少许吹入耳中一方加干胭脂
　　立効散
　　陈橘皮【灯上烧黑一钱为末】麝香【少许】
　　右研匀每用少许先以绵拭耳内脓净上药
　　治停耳方
　　麝香【炒七钱】蝉殻【半两洗净火烧存性】
　　右研极细先用绵展耳内脓令净吹入药柱耳门不得动追出恶物即愈
　　又方
　　狗胆【一个取汁】枯矾【一钱研】
　　右以腊猪脂调和纳耳中以绵塞之不经三两上除根
　　香附散　用香附去毛研为末以绵杖送入耳
　　附子丸　治耳聋出脓疼痛及盯矃塞耳
　　附子【炮去皮脐】菖蒲【米泔浸焙】枯白矾　萆麻仁【另研】松脂【各一两研】干胭脂【半两】杏仁【二两去皮尖双仁炒另研】
　　右为细末研匀熔黄蜡和撚如枣核大针穿一孔令透塞耳中日一换一方治盯矃不用黄蜡只捣成膏绵裹如枣核大塞耳
　　治耳脓
　　蜜陀僧【一钱】轻粉【五分】麝香【一字】
　　右为细末先以绵拭耳内脓却掺药
　　三黄散　治耳内流脓
　　雄黄　硫黄　雌黄　【各等分】
　　又为细末以少许吹入耳中
　　二圣散　治耳内出脓水
　　羌活　白附子【炮各一两】
　　右为细末用猪羊肾各一只切开每只入药末五分不得着盐湿纸裹煨熟五更初温酒咽下续吃粥压之
　　无忧散　【按儒门事亲方黄耆木通桑白皮陈皮各一两胡椒白术木香各半两牵牛头末四两俱为细末每服三五钱食后以姜汁调下此所用似是局方中玉屑无忧散雄黄丸疑即解毒雄黄丸也二方并见咽喉门】
　　耳内疮曾青散
　　雄黄【七钱半】曾青【五钱】黄芩【二钱半】
　　右为细末研匀每用少许纳耳中有脓汁用绵杖子拭干用之
　　黄连散
　　黄连【半两】枯白矾【七钱半】
　　右为细末每用少许绵裹纳耳中
　　柴胡栀子散【一名栀子清盱散】治三焦及足少阳经风热耳内作痒生疮或出水疼痛或胸乳间作痛或寒热往来柴胡　栀子【炒】牡丹皮【各一钱】茯苓　川芎　芍药当归　牛蒡子【炒各七分】甘草【五分】
　　右水煎服若太阳头痛加羌活
　　当归川芎散　治手足少阳经血虚疮证或风热耳内痒痛生疮出水或头目不清寒热少食或妇女经水不调胸膈不利腹脇痞痛
　　当归　川芎　柴胡　白术　芍药【各一钱】山栀【炒一钱二分】牡丹皮　茯苓【各八分】蔓荆子　甘草【各五分】
　　右水煎服　若肝气不平寒热加地骨皮肝气实加柴胡黄芩气血虚加参茋归地脾虚饮食少思加芩术脾虚胸膈不利加参茋痰滞胸膈不利加术半肝气不顺胸膈不利或小腹痞满或时疼痛加青皮肝血不足胸膈不利或小腹痞满或时作痛加熟地肝血虚寒小腹时痛加肉桂日晡发热加归地
　　加味地黄丸　治肝肾隂虚疮证或耳内痒痛出水或眼昏痰气喘或作渴发热小便赤涩等证
　　干山药　山茱萸肉　牡丹皮　泽防　白茯苓熟地黄　生地黄　柴胡　五味子【各另为末等分】
　　右将二地黄搯碎酒拌湿杵膏入前末和匀加炼蜜为丸如桐子大每服百丸空心白汤下不应用加味八味丸
　　治騐散　治蚰蜒入耳
　　川芎　白芷　夜明沙【炒】猪牙皂角【炙】南星【炮各七钱半】百部　白丁香　藜芦【各四钱】草乌【半两】砒霜【另研】荜拨【各二钱】海金沙【二钱半】
　　右为细末研匀临时更用铅丹调色匀磁器收如蚰蜒入耳取少许以醋一滴调化以细翎蘸药入耳窍微吟令药气行立出药不得多多即蚰蜒成水不出如蝎螫先防少醋在螫处掺药半字许擦令热即効
　　鼻
　　鼻塞丽泽通气汤
　　羌活　独活　防风　升麻　葛根【各八分】麻黄【存节四分冬加之】苍术【一钱二分】川椒【四分】白芷　黄茋【各一钱六分】甘草【钱八分】
　　右作一服水二盏生姜三片枣二枚葱白三寸同煎至一盏去滓稍热服食逺忌一切冷物及风寒凉处坐卧行住
　　温肺汤
　　升麻　黄茋　丁香【各二钱】葛根　羌活　甘草【炙】防风【各一钱】麻黄【四钱不去节】
　　右麤末分二钱每服水二大盏葱白二茎煎至一盏去滓稍热食逺服
　　御寒汤　治寒气风邪伤于皮毛令人鼻塞吹上喘黄茋【一钱】人参　升麻　陈皮【各五分】甘草【炙】欵冬花佛耳草　防风【各三分】黄连　黄檗　羌活　白芷【各二分】苍术【七分】
　　水二大盏煎至一大盏去滓稍热食逺服
　　温卫汤
　　黄茋　苍术　升麻　知母　羌活　柴胡　当归身【各一钱】人参　甘草【炙】白苓　防风　黄檗泽防【各五分】陈皮　青皮　木香　黄连【各三分】
　　水二盏煎至一盏去滓食逺　服晴日服之
　　温卫补血汤
　　黄茋【一钱二分】升麻【四分】柴胡　炙甘草　生甘草　地骨皮　桔梗　人参【各三分】生地黄　白术　藿香吴茱萸　黄檗【各一分】苍术　陈皮　王瓜根　牡丹皮【各二分】当归身【二分半】桃仁【三个】葵花【七朶】　丁香【一个】
　　水二盏煎至一盏半去滓食前稍热服
　　人参汤　治肺气上攻鼻塞不通
　　人参　白茯苓　黄芩　陈皮【去白】羌活　麻黄【去根节】蜀椒【去目并合口者炒出汗各一钱半】
　　水二钟煎至一钟食后服
　　辛夷散　治肺虚为四气所干鼻内壅塞涕出不已或气息不通不闻香臭
　　辛夷　川芎　木通【去节】细辛【洗去土】防风【去芦】羌活藁本　升麻　白芷　甘草【炙各等分】苍耳子【减半】
　　右为细末每服二钱食后茶清调服
　　增损通圣散　治肺气不和鼻塞不利
　　鼠粘子　桔梗　桑皮　紫苑【各一钱半】荆芥穗【二钱】生甘草【七分】
　　水二钟姜三片煎一钟食后服
　　辛夷汤　治肺气不利头目昏鼻塞声重咯咛稠粘辛夷【去毛】川芎　白芷　甘菊花　前胡　石膏白术　生地黄　薄荷　赤茯苓【去皮】陈皮【去白各一两】炙甘草【二两】
　　右防咀每服五钱水一盏半煎至一盏去滓食逺温服
　　醍醐散　治伤风鼻塞声重
　　细辛【半两】川芎【一两】薄荷【一两半】川乌【炮去皮脐】抚芎　白芷甘草【各二两】
　　右为细末每服一钱葱茶或薄荷汤调下
　　通闗散　治脑风鼻息不通不闻香臭或鼻流清涕多嚏肩项拘急头目昏痛风府怯寒
　　原蚕蛾【瓦上焙黄】白附子【炮】益智【去皮】蒺藜【炒去角】薄荷苦参【各半两】
　　右为细末每服三钱不拘时温酒调下
　　防风汤
　　防风【半两】栀子【七枚】升麻【一两】石膏【研三两】麻黄【去节七钱半】官桂【去皮半两】木通【一两二钱半】
　　右防咀每服三钱水一盏煎七分去滓空心温服日再
　　排风散　治鼻塞或生瘜肉
　　防风　秦艽【去苗土】呉茱萸【汤浸焙】天雄【炮去皮脐】山芋【各一两】羌活【半两】
　　右为细末每服二钱空心温酒调下
　　荜澄茄丸
　　荜澄茄【半两】薄荷叶【三钱】荆芥穗【二钱半】
　　右为细末炼蜜和丸如樱桃大不拘时噙化一二丸
　　菖蒲散　治鼻内室塞不通不得喘息
　　菖蒲　皂角【各等分】
　　右为细末每用一钱绵裹塞鼻中仰卧少时
　　通顶散
　　胡黄连　滑石【研各二钱半】瓜蒂【研七枚】麝香【研一钱】蟾酥【研一钱】
　　右研匀每用少许吹入鼻内即瘥
　　芎防散
