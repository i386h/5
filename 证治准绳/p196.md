<!-- { "loadSidebar": true } -->
　　每服三钱水三盏先煮大荳三合取汁一盏去荳下药煎至七分去滓不拘时服
　　葫芦酒　治鼻塞眼昏疼痛脑闷
　　右取苦葫芦子碎之以防酒半升浸春三夏一秋五冬七日少少内鼻中一方用童便浸汁
　　神効宣脑散　取黄水鼻中下
　　川郁金　川芎　青黛　薄荷　小黄米【各二分】
　　右为细末每用少许口噙冷水搐鼻中
　　鼻赤消风散【见头痛】
　　升麻防风散
　　升麻　防风　人参【各一两】蝎尾【半两炒】雄黄【二钱】牛黄【一钱】甘草　硃砂【各二钱五分】麝香【一钱】僵蚕【半两炒】
　　右剉碎炼蜜丸如樱桃大硃砂为表每服一丸薄荷汤送下
　　泻青丸【见头痛】
　　栀子仁丸　治肺热鼻发赤瘰
　　栀子仁【不拘多少】
　　右为细末以黄腊为丸如桐子大每服二十丸食后茶酒任下
　　白矾散　治肺风酒齄鼻等疾
　　白矾【生】硫黄【生】乳香【各等分】
　　右为末每用手微抓动患处以药擦之
　　硫黄散　治酒齄鼻鼻上生黒粉刺
　　硫黄【生】轻粉【各一钱】杏仁【二七个去皮】
　　右为细末唾津调临卧时涂鼻上早晨洗去
　　凌霄花散　治酒齄鼻
　　凌霄花　山栀子【各等分】
　　右为细末每服二钱食后茶汤调服
　　何首乌丸　治肺风鼻赤面赤
　　何首乌【一两半】防风　黒荳【去皮】荆芥　地骨皮【洗各一两】桑白皮　苦参　天仙藤　赤土【各半两】
　　右为细末炼蜜丸如梧子大每服三四十丸食后茶清下一方有藁本一两
　　大风油　治肺风面赤鼻赤
　　草乌尖【七个】大风油【五十文】真麝香【五十文】
　　右以草乌尖为末入麝研匀次用大风油磁合子盛于火上调匀先以生姜擦患处次用药擦之日三二次兼服前何首乌丸即除根本
　　治赤鼻方
　　川椒　雄黄　枯矾　舶上硫黄　天仙子　三柰【各一两】轻粉　麝香【各少许】
　　右为细末小油调搽患处
　　冬瓜子散　治鼻面酒如麻荳疼痛黄水出
　　冬瓜子仁　柏子仁　白茯苓　葵子【防炒】枳实【麸炒各一两】栀子仁【二两】
　　右为细末每服二钱食后米饮调下
　　治肺风鼻赤
　　草乌尖【七个】明矾【半钱】麝香【一字】猪牙皂角【一钱】
　　右为细末以大枫油和匀用磁器火上熔开先以姜擦次以指蘸药擦之日三次
　　治酒皶鼻
　　生硫黄【三钱】黄连　白矾　乳香【各一钱半】轻粉【半钱】
　　右为细末用唾津蘸药日之日二次
　　治酒皶鼻并治鼻上赘肉及雀班等疾亦可防痣黄丹【五文】碙砂【三十文研极细】巴荳【十粒去殻心膜纸捶去油】酒饼药【五十文罐子盛】
　　右同入饼药罐子中慢火煎两三沸取下续入研细生矿灰三钱鸡子清调匀赤鼻以鵞毛拭红处一日一次上药追出毒物病退即止次服消风散桦皮散之类五七贴雀斑用小竹捧挑药防患处才觉小肿即洗去不洗恐药力太猛
　　治赤鼻及面上风疮
　　大枫油【五十文】草乌【一个为末】轻粉　麝香【各一伯文】
　　右先将草乌入油内熬令匀取出少时下轻粉麝香末搅匀每用少许擦患处傅药
　　治鼻赤肺风
　　肺风鼻赤最难医我有良方付与伊但用硫黄为细末茄汁调涂始见竒
　　荆芥散　治肺风皶疱
　　荆芥穗【四两】防风　杏仁【去皮尖】蒺藜【炒去刺】白僵蚕【炒】炙甘草【各一两】
　　右为细末每服二钱食后茶清调下
　　萆麻子膏　治酒皶鼻及肺风面赤生疮
　　萆麻子【去殻研】轻纷　沥青【研】硫黄【研】黄蜡【各二钱】麻油【一两】
　　右熬成膏以磁器盛之每用少许涂患处
　　鈆红散　治风热上攻阳明经络面鼻紫赤刺隐疹俗呼肺风以肺而浅在皮肤也
　　舶上硫黄　白矾灰【各半两】
　　右为末入黄丹少许染与病人面色同每上半钱津液涂之洗漱罢及临卧再上兼服升麻汤下泻青丸服之除其本也
　　口
　　口甘三黄丸【见发热】口苦小柴胡汤【见往来寒热】
　　龙胆泻肝汤
　　柴胡【一钱】黄芩【七分】生甘草　人参　天门冬【去心】黄连草龙胆　山栀　麦门冬　知母【各五分】五味子【七粒】
　　水二盏煎至一盏去查温服食逺忌辛热物大効
　　口糜五苓散【见消瘅】导赤散【见发热】
　　胡黄连散
　　胡黄连【五分】藿香【一钱】细辛　黄连【各三钱】
　　右为末每半钱干掺口内漱吐之
　　必效散
　　白矾　大黄【各等分】
　　右为细末临卧干贴沥涎尽温水潄之
　　黄檗散
　　黄檗【蜜涂炙干去火毒】白僵蚕【直者置新瓦上下火煿断丝去火毒】
　　右研极细少许掺疮上及舌上吐涎
　　口疮凉膈散【见发热】甘桔汤【见咽喉】
　　三补丸
　　黄芩　黄连　黄檗
　　等分末之水丸每服三十丸白汤下
　　金花丸
　　黄连　黄檗　黄芩　栀子　大黄【便秘加之】
　　等分末之水丸每服三十丸白汤下
　　黄连升麻汤
　　升麻【一钱半】黄连【三钱】
　　右为细末绵装含津咽
　　绿袍散
　　黄檗【四两】炙甘草【二两】青黛【一两】
　　右先取二味为末入青黛同研匀干贴
　　蜜檗散　黄檗不计多少蜜炙灰色为细末干掺上临卧忌酒醋浆犯之则疮难愈
　　黄连散
　　黄连　朴硝　白矾【各半两】薄荷【一两】
　　右为麤末用腊月黄牛胆将药入胆内风头挂两月取下如有口疮旋将药研细入于口疮上去其熟涎即愈
　　蟾酥绵
　　蟾酥【五皂角子大】硼砂　龙脑　麝香【各一皂子大】
　　右研极细以温汤半盏化令匀入绯绵秤半钱蘸药汁晒干药汁尽将绵寸截每用一片贴于患处有涎即吐一日三五次易之取瘥
　　黄连解毒汤【见发热】理中汤【见霍乱】降气汤
　　养正丹【俱见气】黒锡丹【见诸逆冲上】
　　升麻饮　治口内生疮齿龂肉烂
　　升麻　参　黄连　羚羊角【镑】黄苓　葛根大黄　羗活　麦门冬【去心】防风　甘菊花【各半两】人参　知母　炙甘草【各二钱半】
　　右防咀每服三钱水一盏煎至七分去滓食后温服一方无人参有牛蒡子
　　氷檗丸
　　龙脑【少许】黄檗【日干】硼砂【研】薄荷叶【各等分】
　　右为细末研匀生蜜和丸如龙眼大每服一丸津液化下疮甚者加脑子研
　　口臭加减甘露饮【本事】治男子妇人小儿胃客热口臭牙宣赤眼口疮一切疮疼已散未散皆可服之【丹溪云甘露饮心肺胃药也】
　　熟地黄　生地黄　天门冬【去心】黄芩　枇杷叶【去毛】山茵蔯　枳殻　金钗石斛【各一两】甘草　犀角【各五钱】
　　右为末每服二钱水一盏煎至七分去查食后临卧温服小儿一服分作两服更斟酌与之
　　加减泻白散
　　桑白皮【三钱】地骨皮【一钱半】炙甘草【一钱半】知母【七分】黄芩【五分】五味子【二十一粒】麦门冬【五分】桔梗【二钱】
　　右防咀水二盏煎至一盏去查温服食逺一日二服忌酒湿麪及辛热之物
　　生香膏　治口气热臭
　　右用干甜瓜子去殻研细蜜少许调成膏食后含化或傅齿上尤妙一方空心洗潄讫含化一丸如枣核大
　　地骨皮丸　治肺热口臭口中如胶舌干发渴小便多地骨皮　黄茋　桑白皮　山栀子　马兜铃【各等分】
　　右为细末甘草膏和丸如芡实大每服一丸食后噙化
　　升麻黄连丸　治多食肉口臭不欲闻其秽恶
　　升麻　青皮【各半两】黄连　黄芩【酒洗各二两】生姜　檀香　甘草【生用各二钱半】
　　右为细末水浸蒸饼为丸如弹子大每服一二丸不拘时细嚼白汤送下

　　证治准绳卷三十六
<子部,医家类,证治准绳>
　　钦定四库全书
　　证治准绳卷三十七
　　明　王肯堂　撰
　　类方
　　七窍门
　　齿
　　清胃散　治因服补胃热药致上下牙疼痛不可忍牵引头脑满面发热大痛阳明之别络入脑喜寒恶热乃手阳明经中热盛而作其齿喜冷恶热
　　生地黄【三分酒洗】升麻【一钱】牡丹皮【半钱】当归身【三分】拣黄连【三分如连不好更加二分夏倍之】
　　右五味同为细末水煎至一半去滓冷细呷之
　　承气汤【见大便不通】调胃承气汤【见发热】越鞠丸【见郁】
　　补中益气丸【见劳倦】归脾汤【见健忘】六味丸
　　还少丹　八味丸【俱见虚劳】
　　独活散　治风毒牙痛或牙龈肿痛
　　独活　羌活　川芎　防风【各五分】细辛　荆芥薄荷　生地黄【各二钱】
　　右每服三五钱水煎漱咽
　　茵蔯散　治牙齿疼痛外面赤肿疼痛及去骨槽风热茵蔯　连翘　半夏　荆芥穗　麻黄　升麻黄芩　牡丹皮　射干　羌活　独活　大黄【炮】薄荷　僵蚕【各二钱半】细辛【半两】牵牛【一两】
　　右为细末每服三钱水一盏先煎汤熟下药末搅一搅急泻出食后连滓热服
　　羌活附子汤【东垣】治冬月太犯犯脑令人脑齿连痛名曰脑风为害甚速非此莫救
　　麻黄【去节】黒附子【炮各三分】羌活　苍术【各五分】黄茋【一分】防风　甘草　升麻　白僵蚕【炒去丝】黄檗　白芷【各三分】佛耳草【有寒嗽者用之如无不用】
　　右水煎服
　　消风散【见头痛】
　　羌活散【东垣】
　　麻黄【去根节】白芷【各三钱】羌活根【一钱半】防风根【三根】藁本当归身【各三分】细辛根　柴胡根　升麻　苍术【各五分】羊胫骨灰【二钱半】草荳　桂枝【各一钱】
　　右为细末先用温水漱口净后搽之其痛立止
　　麻黄散【东垣】
　　麻黄根【不去节】羊胫骨灰　龙胆草【酒洗】生地黄【各二钱】羌活【一钱半】防风　藁本　升麻　黄连　草荳
　　【各一钱】当归身　熟地黄【各六分】细辛根【少许】
　　右极细末依前搽之
　　细辛散【东垣】治寒邪风邪犯脑痛齿亦痛
　　麻黄【去节三钱】桂枝　羊胫骨灰【各二钱半】羌活　草荳蔲【各一钱半】柴胡　升麻　防风　白芷　藁本　当归身【各五分】细辛【三分】
　　右为细末先漱后擦之神効
　　白芷散【东垣】治大寒犯脑牙齿疼痛
　　麻黄【去节】草荳【各一钱半】黄茋　桂枝【各二钱半】呉茱萸白芷【各四分】藁本【三分】羌活【八分】当归身　熟地黄【各五分】升麻【一钱】
　　右为细末先用水漱洗以药擦之
　　蝎稍散【东垣】　治大寒犯脑牙疼
　　麻黄【去节一钱半】当归身　柴胡　白芷【各二分】桂枝升麻　防风　藁本　黄茋【各叁分】羌活【五分】羊胫骨灰【二钱半】草豆【皮一钱】蝎稍【少许】
　　右为末用法如前
　　牢牙地黄散【东垣】治牙疼及脑寒病
　　麻黄　黄连　羊胫骨灰　升麻【一钱半】草豆【皮钱二分】吴茱萸【八分】益智仁　当归身【各四分】藁本【二分】防己生地黄　人参　熟地黄　羌活【各三分】黄茋　白芷【各五分】
