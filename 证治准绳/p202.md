<!-- { "loadSidebar": true } -->
　　蕈毒吐泻不止者用细茶芽研细以新汲井水服神効治蕈毒欲死方用石首鱼头或鮝头亦妙白水煮
　　汁灌之即愈　治中菌毒用笆竹不入泥者数节煎汤饮之立効　荷叶杀蕈毒
　　误食芋烦毒欲死亦治以前方其芋根山东人名魁芋人种芋三年不收亦成野芋并杀人　蜀椒闭口者有毒误食之防人咽喉气欲絶或吐下白沫身体痹冷急治之用肉桂煎汁饮之　或食蒜或食地浆或浓煮豆豉汁饮之并解
　　钩吻与芹菜相似误食杀人解之用荠苨八两水六升煮取二升并温二服钩吻生池傍无他异其茎有毛以此别之
　　菜中有水莨菪叶员而光有毒误食之令人狂乱状如中风或吐血治之用甘草煮汁服之解
　　春秋二时龙带精入芹菜中人偶食之为病发时手青腹满痛不可忍名蛟龙病治之用饧糖二三升日两度服之吐出如蜥蜴三五枚瘥
　　食苦瓠中毒治之用黍穰煮汁服之解
　　饮食中毒烦满治之用苦参三两苦酒一升半煮半沸三上三下服之吐食出即瘥或以水煮亦得　犀角汤亦解
　　贪食食多不消心腹坚满痛治之用盐一升水三升煮令盐消分三服当吐出食便瘥
　　治郁肉漏脯中毒
　　烧犬屎酒服方寸匕或服人乳汁或饮韭汁二三升亦良　郁肉宻器葢之隔宿者是也漏脯茅屋漏下沾著者是也
　　治黍禾中藏肝脯食之中毒方
　　大荳浓汁饮数升即解亦治狸肉漏脯等毒
　　治食生肉中毒方
　　掘地深三尺取其下土三升以水五升煮数沸澄清汁饮一升即愈
　　治自死六畜肉中毒方用黄蘖捣屑服方寸匕
　　治食自死鸟兽肉中毒方
　　右取故头巾垢一钱匕热汤中炀服之亦治卒心痛以沸汤取汁饮之头巾即缚髻帛也又方饮乳汁数升良
　　治食六畜肝中毒方　凡物肝藏不可轻啖自死者尤毒
　　右用豆豉以水浸绞取汁旋服之
　　治食马肝牛肉毒方
　　右以人乳汁合豉浓汁服之神効
　　治马肝毒中人未死方
　　雄鼠矢二七粒末之水和服日再服【屎尖者是】又人垢取方寸匕服之佳
　　治马肉中毒欲死方
　　香豉二两杏仁三两相和蒸一食顷熟杵服日再服又方煮芦根汁饮之良
　　治噉蛇牛肉食之欲死方　饮乳汁一升立愈　以泔洗头饮一升愈　牛膝细切以水一斗煮取一升饮之即解　辨噉蛇牛肉毛发向后顺者是也
　　鸟兽有中毒箭死者其肉毒
　　用大荳煮汁及蓝汁服之即解
　　治河豚毒方
　　五倍子　白矾
　　右等分为细末水调服之
　　治食河豚鱼中毒一时困殆仓卒无药以青油多灌之使毒物尽吐出为愈
　　食鱼后中毒物烦乱用陈皮浓煎汁服之即解
　　食鯸鮧鱼中毒用芦根煮汁服之即解
　　食蟹中毒用紫苏煮汁饮三升紫苏子捣饮之亦良冬汁饮二升吃冬亦可
　　食果中毒用猪骨烧过末之服方寸匕亦治马肝漏脯等毒
　　误饮蛇交水毒方　陈斋郎湖州安吉人因涉春渇掬涧水两口咽数日觉心腹微痛日乆痛甚服药医诊之云心脾受毒今心脉损甚斋郎云去年涉春渴饮涧水得此病医云吃却蛇在涧边遗下不净在涧水内蛇已成形在腹中食其心而痛也遂以水调雄黄服之果下赤蛇数条皆能走
　　误吞蜈蚣用生鸡血令病人吃须臾以清油灌口中其蜈蚣滚在血中吐出继以雄黄细研水调服愈
　　治中诸药毒
　　生甘草　黒荳　淡竹叶【各等分】
　　右防咀用水一椀浓煎连服
　　蓝根散　解药毒
　　蓝根【剉一握】芦根【剉一握】菉豆【研二钱半】淀脚【一合研】
　　右先将二根以水一椀煎至七分去滓次入后二味和匀分三服或一二服利下恶物不効再服
　　粉草饮　凡中药毒即令食生黒豆数粒食之闻腥者即非中毒也若是吐逆躁烦服药须极冷即解也甘草【生用一两】白矾【生半两】延胡索【一两】
　　右剉细每服半钱水一盏煎至六分去滓放冷细细下之
　　解一切药毒草毒六畜肉中毒方
　　右用白扁豆生晒干为细末新汲水调下二三钱匕
　　解药毒方　王仲礼嗜酒壮嵗时疮发于鼻延于颡心甚恶之服药不効僧法满使服何首乌丸当用贰斤适坟仆识草药乃掘得之其法忌铁器但于砂鉢中借黒豆蒸熟既成香味可人念所蒸水必能去风证以颒面初觉极热渐加不仁至晚大睡眉目耳鼻浑然无别望之者莫不惊畏王之母髙氏曰凡人感风癞非一日积吾儿遇毒何至于是吾闻
　　山豆根　赤小豆　黒蛤粉　生姜汁
　　右急命仆捣捩姜汁以上三味为末调傅之中夜肿消到晓如初葢先采何首乌择焉不精为狼毒杂其中以致此挠也
　　解药过剂毒　服附子酒多而觉头重如斗唇裂血流急求黒豆菉豆各数合嚼之及浓煎黒豆菉豆汤并饮　服风药多闷乱不省醋灌浓煎甘草同生姜自然汁顿饮之又方以螺靑细研新汲水调下
　　白扁豆饮【一名巴豆膏】解砒毒等
　　右用白扁豆不拘多少为细末入青黛等分细研再入甘草末少许巴豆一枚去殻不去油别研为细末取一半入药内以砂糖一大块水化开添成一大盏饮之毒随利去后却服五苓散之类
　　解砒毒鼠莽毒用旋刺下羊血及鸡鸭血热服
　　蓝饮子解砒毒及巴豆毒用蓝根砂糖二味相和擂水服之更入薄菏汁尤妙
　　解砒毒方　其证烦燥如狂心腹搅痛头旋欲吐不吐面色青黒四肢逆冷命在须臾不救用菉豆半升擂去滓以新汲水调通口服或用真靛花二钱分二服以井花水浓调服之又方治闷絶心头温者新汲水调水粉服之
　　治中砒毒方　用甘草汁同蓝汁饮之即愈
　　解砒毒方
　　右以豆豉煎浓汁饮之亦治服药过剂心中烦闷
　　解砒毒用早禾秆烧灰新汲水淋汁滤过冷服一椀毒从利下即安又方用井花水调豆粉或菉豆擂水汁皆可
　　解砒毒
　　汉椒【四十九粒】黒豆【十四粒】甘草节【二寸碎之】乌梅【二个】
　　水一盏煎至七分温服
　　解鼠莽草毒用枯过明矾同上等好茶末少许新汲水调服人有用之累効又用大黒江豆煮汁服之如欲试其騐先刈鼠莽苗叶以豆汁浇其根从此败烂不复生矣　又用枯莲房殻带梗隂干防咀煎水二三碗灌之如无用荷叶中心蒂或用藕节煎至一碗温冷灌之毒即散
　　解巴豆毒方　其证口干两脸赤五心热利不止诸药不効者
　　右用芭蕉根叶研取自然汁服利止而安
　　治药中用巴豆下利不止
　　干姜【炮】黄连【微炒各一两】
　　右为细末每服二钱水调下如人行五里再服　又煮菉豆汤冷服之瘥
　　荠苨汤　疗石毒卒发者慓慓如寒或饮食或不饮食若服紫石英发毒者亦热闷昏昏喜卧起止无气力或寒皆是藏府气不和以此治之
　　荠苨【四两】茯苓　黄芩　芍药【各二两】蔓菁子【一升】蓝子人参　炙甘草【各一两】
　　以水一升先煮蔓菁子取八升去滓内余药煎取三升去滓分三服日三若虚弱人加人参一两若上气加茯苓荠苨各一两甚良
　　治银毒方
　　黄连【去毛】甘草【生剉各二两】
　　右剉碎以水三盏煎取二盏去滓时时饮之良
　　治丹砂毒方
　　用盐半两以冷水搅匀令澄旋旋服之
　　治石钟乳毒方
　　右用紫石英为细末每服一钱匕温水调下连三服
　　黒铅酒　治中金石药毒
　　黒铅一斤以干锅镕作汁投酒一升如此十数酒至半升去铅顿服之効一方以井水磨下解砒毒
　　解丹毒方　以地浆服之甚効　治一切药毒蛊毒金石毒　并用石蟹以熟水磨服
　　治五石毒　用荠苨汁生服良
　　治丹石毒以蚌肉食之良
　　治漆毒方　一州牧以生漆涂囚两眼囚已盲适有村叟怜而语之曰汝急寻蟹捣碎滤汁滴眼内漆当随汁流散疮亦愈矣如其言访得一小蟹用之目睛好畧无损
　　治中蛊毒
　　右用生苍耳七个白矾一两皂角子少许嚼涂咬处须男子嚼之余药傅肿处
　　治溪毒中毒
　　右以知母连根叶捣作末服之亦可用水捣取汁饮三升夏月出行多取此屑自随欲入水先取少许投水上流便无畏兼辟射工亦可和水作汤浴之甚佳
　　葱白汤　治中水毒溪毒如伤寒状
　　葱白【一握切】豉【半升】葛根【二两】升麻【七钱半】
　　右剉如豆大每服四钱匕水二盏煎至一盏去滓不拘时温服移时再服
　　五加皮散　治中水毒溪毒如伤寒状
　　右用五加皮硏为细末每服一钱匕酒一盏调下日二夜一粥饮调亦得一方以五加皮根烧研为末水调服
　　牡丹散　治中水毒溪毒下部虫蚀生疮
　　牡丹皮为细末每服二钱匕酒一盏调下日三服
　　虫
　　神効煎红丸　专取一切虫积神効无比凡人百病皆因饮酒过度食伤生冷故使脾胃不和心膈胀满呕恶咽酸常吐青水面色痿黄不进饮食山岚瘴气水肿蛊胀防欬痰涎壅滞酒积食积气积气块番胃噎膈呕逆恶心肠风痔漏脏毒酒痢累蕴积热上攻头目下生疮癣妇人血气寒热往来肌体羸弱月经不调赤白带下鬼气鬼胎产后诸疾小儿五疳虫积误吞铜铁误食恶毒等物并宜服之每服五更鸡鸣时用冷茶清吞下更用马桶盛粪于野地看之庶见药功易辨或虫或积或如烂鱼冻或作五色等积若一次未见虫积更看第二三次下来此即是病根有积消积有气消气有虫取虫有块消块若病根去其病自消若病浅即一服见効若源深更须再一服能宣导四时蕴积春宣积滞不生疮毒夏宣暑湿不生热痢秋宣痰饮不生瘴疟冬宣风寒不生瘟疫此药温和不动元气真气亦无反恶小儿半服孕妇休服其効如神
　　一上末　防榔生研细取浄末一斤以二两为母余十四两上第一次以一等罗筛过取齐晒干
　　二上末　商陆即樟柳根白者可用赤者杀人金毛狗脊贯众各四两已上三味和一处研极细末上第二次以二等罗筛过取齐晒干又方不用贯众则虫出来犹未死也
　　三上末　三棱醋煮莪术醋煮各八两青木香西木香各四两雷丸醋煮二两半南木香二两已上六味和一处研极细末上第三次以三等罗筛过取齐四上末　大黄铡碎酒浸晒干研细取浄末一斤上第四次以四等罗筛取齐晒干
　　五上末　黒牵牛半生半炒研细取头末净一斤上第五次以五等罗筛过取齐晒干又方有枳殻一斤为母有藿香四两和入诸香
　　右作五处另研极细末要作五次上末却用茵蔯半斤大皂角一斤煎汁滤净法水为丸如菉豆大晒干后用丁香末一两或加芦荟末一两亦妙以前净汁煎一滚洒入丸药旋摇令光莹为度再以阿胶二两生以前汁熬镕洒入丸药旋摇光莹晒干壮人每服五钱弱人每服四钱五更以茶清吞下小儿减半
　　万应丸　取虫积神効
　　黒牵牛【取头末】大黄　防榔【各八两】雷丸【醋煮】南木香【各一两】沉香【五钱】
　　右将黒牵牛大黄防榔和一处为末以大皂角苦练皮各四两煎汁法水为丸如菉豆大后以雷丸木香沉香和一处研末为衣每服三四十丸五更用砂糖水送下或作末服亦可
　　追虫丸　取一切虫积
　　黒牵牛【取头末】防榔【各八两】雷丸【醋炙】南木香【各二两】
