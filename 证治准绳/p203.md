<!-- { "loadSidebar": true } -->
　　右为末茵蔯二两大皁角苦楝皮各一两煎浓汁法水为丸如菉豆大大人每服四钱小儿每服三钱或二钱或一钱半量人虚实五更用砂糖水吞下待追去恶毒虫积二三次方以粥补之
　　下虫丸　追虫取积
　　苦楝皮【去外麄皮用根皮为上树皮次之】
　　右末麫糊丸如弹子大如欲服药宜戒午饭晡时预食油煎鸡卵饼一二个待上牀时滚白汤化下一丸至五更取下异虫为効
　　化虫丸　治诸虫
　　鹤虱【去土】防榔　苦楝根【炒各一两】白矾【枯二钱半】
　　右为末米糊为丸如桐子大一嵗服五丸量人大小如减丸数温浆水入生麻油三四防打匀送下清米汤亦可不拘时其虫细小者皆化为水大者自下
　　集効丸　治因藏府虚弱或多食甘肥致蛔虫动作心腹绞痛发则动聚往来上下痛有休止腹中烦热口吐涎沫是蛔咬宜服此药若积年不瘥服之亦愈又治下部有虫生痔痒痛
　　木香　鹤虱【炒】防榔　诃子【麫裹煨去核】芜荑【炒】附子【煨去皮脐】干姜【各七钱半】大黄【一两半】乌梅【十四个去核】
　　右为末炼蜜丸如桐子大每服三四十丸食前用陈皮汤下妇人淡醋汤送下
　　秘方万应丸　治大人小儿腹内有虫及积气块痛小儿疳病
　　三棱【醋炒】莪术【各五钱醋炒】防榔【一两】陈皮【麸炒黄色】橘红【各五钱】芜荑【二钱半】雷丸【五钱】鹤虱【三钱微炒】干漆【炒无烟五钱】木香【二钱不见火】良姜【二钱陈壁土炒】砂仁【二钱去殻】史君子【取肉】麦糵麫【炒各五钱】胡黄连【炒】炙甘草【各三钱】神麴【炒黄色五钱】
　　右为细末醋打米糊丸如菉豆大每服三五十丸空心淡姜汤送下
　　取虫积方
　　防榔　牵牛【各半斤】雷丸【一两半】苦练皮【一两】大黄【四两】皂角【半斤】三棱　蓬术【各二两另剉同醋煎】木香【随意加入】
　　右为细末煎皂角膏子煮糊和丸如黍米大每服二钱四更时分冷茶送下小儿一钱下虫以白粥补之
　　万灵丸　取积追虫
　　黒牵牛【一斤取头末十两生用】大腹子【一斤扁者取末七两生用如尖者是防榔】蓬术【二两煨】京三棱【炮】雷丸【炮】广木香【各五两煨】
　　右为细末研匀用好紫色皂角半斤去皮切碎用水两大盏浸一宿冬用浸两宿捞去麤滓铜磁器内熬数沸白沫出为度放冷和药必须揉捣为丸如梧桐子大每服四钱重五更时砂糖水送下温冷不妨至天明利三五行看取下是何虫积以温白粥补之忌食生冷鱼腥硬物孕妇勿服
　　防榔汤　治三虫并寸白虫
　　右用防榔三枚以灰火煨过麤捣筛用水三盏煎至一盏半去滓分三服空心日午近夜各一服其虫尽下或和葱白盐豉同煮饮之亦佳一方治寸白虫用防榔二七枚剉碎以水二升半煮皮取一升半去滓内末频服暖卧虫出或不尽更服取瘥止宿勿食旦服之
　　麦门冬汤　治肺劳热生虫其形如蚕令人欬逆气喘或谓忧膈气膈恚膈寒膈热膈此皆从劳气所生名曰膏肓病针灸不至
　　麦门冬【去心十两】干姜【炮】蜀椒【去日并合口者微炒出汗各一两】黄茋【剉】百部【焙】白术　人参　桂【去麄皮各一两二钱半】逺志【去心】附子【炮去皮脐】细辛【去苖叶】炙甘草【各一两半】杏仁【去双仁皮尖焙干麪炒令黄半两】
　　右为细末炼蜜和更于铁臼内涂酥杵令匀熟丸如酸枣大含化稍稍咽津一方有防榔一方无白术
　　桑根白皮酒　治肺劳热生虫在肺为病
　　桑根白皮【取东引者剉一升】呉茱茰根皮【取东引者浄刷去土五两】狼牙【去连苗处净一钱刷去土三两】
　　右细剉用酒七升煮至二升去滓分作三服每日空心一服一方无狼牙
　　前胡汤　治脾劳有白虫长一寸在脾为病令人好呕胸中欬欬即呕而不出
　　前胡【去芦】白术【剉】细辛【去苗叶】赤茯苓　枳殻【去穰麸炒】常山【剉】松萝　旋覆花【各一两半】龙胆【去苗】杏仁【去双仁皮尖麸炒各一两】
　　右剉碎每服半两水二盏入竹叶十片洗浄细切同煎至一盏去滓空心服吐之即虚若腹中热满加芒硝半钱栀子仁一两黄芩一两半苦参一两一方用枳实无枳殻
　　茱萸根浸酒方　治脾劳热有白虫在脾中为病令人好呕
　　呉茱萸根【取东引者一尺剉】麻子【八升浄拣】陈皮【去白炒二两】
　　右先捣碎橘皮麻子如泥然后拌茱萸根用酒一斗浸一宿慢火上微煎绞去滓分作五服每空心温服虫即下凡合药时忌言合杀虫药一方以水煎服
　　雷丸丸　治心藏劳热伤心有长虫名曰虫长一尺贯心为病
　　雷丸【灰火炮温】橘皮【汤浸去白焙】桃仁【去双仁皮尖麸炒各一两二钱半】贯众【大者去须半两】白芜荑【炒】青箱子【炒】干漆【炒烟出各一两】狼牙【去连苗处浄刷去土一两半】乱发【如鸡子大一块烧为灰研】
　　右为细末研匀炼蜜和更于铁臼内涂酥杵令匀熟丸如梧桐子大每服十五丸空心用温酒送下至晚再服米饮亦得一方不用涂酥一方有僵蚕呉茱萸根皮
　　贯众散　治肾劳热四肢肿急有蛲蚘如菜中虫生于肾中
　　贯众【大者三枚去须】干膝【炒令烟絶二两】呉茱萸【水洗七徧焙干炒一两半】槐白皮【干者剉】白芜荑【炒各一两】胡粉【炒黄色研一两】杏仁【去皮尖双仁炒半两】
　　右为细末研匀每服二钱空心井花水调下日晚再服
　　水银膏　治蛲虫咬人下部痒
　　右水银一两用蒸枣膏和丸如人指大绵裹临卧内下部中一宿内药时常留绵带子在外一方云水银损肠宜慎之
　　蚕蛹汁方　治蚘虫
　　右取缲丝蚕蛹两合烂杵生布绞取汁空心顿饮之非缲丝即须依时收取蚕蛹曝为细末用时以意斟酌多少和粥饮服之
　　锡灰丸　取寸白诸虫
　　锡灰【一两】鸡心防榔　贯众【各半两】木香【二钱半】轻粉黄丹【各二钱】
　　右为细末酒醋煮麫糊为丸如荔枝大每服一丸米泔浸輭日末先吃饭了至黄昏不饥饱时吃肉脯一片引虫少刻温酒嚼下至天明虫出又吃韭菜亦治寸白虫
　　治寸白虫令化为水
　　狗脊　贯众　白芜荑　酸石畱根【剉各一两】
　　右剉碎每服半两以浆水一大盏煎至伍分去滓四更初温服先于晚间不得吃夜饭
　　治寸白虫为水泻出永除方
　　榧子　防榔　芜荑【各等分】
　　右为细末每服二钱温酒调服先吃烧牛肉脯后服药
　　圣功散　治寸白虫不拘乆近神効
　　南木香　防榔【各等分】
　　右为细末每服二钱温酒调服先明空心先热嚼炙猪肉之属只咽汁吐去滓便服药辰已间虫下其疾永除
　　治寸白虫方
　　右用榧子四十九枚去皮以月上旬平旦空心服七枚七日服尽虫消成水永瘥又云食实七枚七日满虫化为水一方以百枚只燃啖之食尽佳不能者但啖五十枚亦得经宿虫消自下一方并治三尺虫
　　又方
　　用黒铅灰锡灰炒四钱一服先吃猪肉脯少许一时来却用砂糖浓水半盏调灰五更服虫尽下白粥将息一日良予宣和中每觉心中多嘈杂意谓饮作又疑是虫漫依良方所説服翼日下虫二条一长二尺五寸头匾阔尾尖锐每寸作一节斑斑如锦纹一条皆寸断矣
　　治湿方
　　青黛【二两】黄连　黄檗　丁香【各一两】麝香【二分】
　　右为细末以车脂和如枣大内下部日一二度
　　治虫蚀下部肛尽肠穿者
　　右取长股虾蟆青背者一枚鸡骨一分烧为灰合和吹下部令深入累用効















　　证治准绳卷三十八
<子部,医家类,证治准绳>
　　钦定四库全书
　　证治凖绳卷三十九
　　明　王肯堂　撰
　　伤寒
　　总例上
　　【四时伤寒不同　　传变　汗下大法　可汗不可汗】
　　四时伤寒不同隂阳大论云春气温和夏气暑热秋气清凉冬气冷冽此则四时正气之序也　冬时严寒万类深藏君子固密则不伤于寒触冐之者乃名伤寒耳其伤于四时之气皆能为病【即下文时行之气】以伤寒为毒
　　者以其最成杀厉之气也　中而即病者名曰伤寒不即病寒毒藏于肌肤至春变为温病至夏变为暑病暑病者热极重于温也【内经曰先夏至日为温病后夏至日为暑病温暑之病本伤于寒而得之故太医均谓之伤寒也】是以辛苦之人春夏多温热病者皆由冬时触寒所致非时行之气也【活人云夏月发热恶寒头痛身重肢节疼痛其脉洪盛者是也冬伤于寒因暑气而发为热病】　凡时行者春时应暖而反大寒夏时应热而反大凉秋时应凉而反大热冬时应寒而反大温此非其时而有其气是以一歳之中长防之病多相似者此则时行之气也【此辨伤寒时气之异】　夫欲知四时正气为病及时行疫气之法皆当按斗厯占之四时八节二十四气七十二决病法
　　立春正月节斗指艮　雨水正月中指寅　惊蛰二月节指甲　春分二月中指夘　清明三月节指乙谷雨三月中指辰　立夏四月节指防　小满四
　　月中指己　芒种五月节指丙　夏至五月中指午小暑六月节指丁　大暑六月中指未　立秋七
　　月节指坤　处暑七月中指申　白露八月节指庚秋分八月中指酉　寒露九月节指辛　霜降九
　　月中指戌　立冬十月节指干　小雪十月中指亥大雪十一月节指壬　冬至十一月中指子　小
　　寒十二月节指癸　大寒十二月中指丑【二十四气节有十二中气有十二五日为一气亦同合有七十二决病生死此湏洞解之也】
