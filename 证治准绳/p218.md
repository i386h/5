<!-- { "loadSidebar": true } -->
　　丹溪云有卒中天地之寒气者有口食生冷之物者故伤寒为病必身犯寒气口食寒物者是以从补中益气汤加发散药属内伤者十居八九其法邪之所凑其气必虚只用补中益气汤中从所见之证出入加减气虚甚者少用附子以行参术之气【补中益气汤方见杂病劳倦门】　内伤之病专主东垣内外伤辨甚详世之病此者为多但有挟痰挟外邪者郁热于内而发者皆以补元气为主宜看其所挟而兼用药　一男子素嗜酒因暴风寒衣薄遂觉倦怠不思饮食半日至睡后大发徧身疼痛如被杖防恶寒天明诊之六脉浮大按之豁然左为甚予作极虚受风寒治之人参为君黄芪白术归身为臣苍术甘草木通干葛为佐使大剂与之至五贴后通身汗如两凡三易被得睡觉来诸证悉除　卢兄年四十九嵗自来大便下血脉来沈迟濇面黄神倦者二年矣九月间因劳倦发热自服参苏饮二贴热退早起小劳遇寒两手背与面紫黒昏仆少时却醒身大热妄语口干身痛至不可眠脉之三部不调防帯数重取虚豁左手大于右手以人参二钱半带节麻黄黄茋各一钱白术二钱当归五分与三五贴得睡醒来大汗如雨即安两日后再发脇痛欬若睡时不作而妄语且防恶寒诊其脉似前而左略帯紧余曰此体虚再感寒也再以前药加半下茯苓至十余贴再得大汗而安后身倦不可乆坐不思饮食用补中益气去凉药加神麯半夏砂仁五七十贴而安　杭州叶君章腊月因斋素中饥而冒寒作劳遂患发热头痛医与小柴胡汤遂自汗神昏耳聋目不见物余诊其脉大如指似有力热不退与人参黄茋白术熟附子炙甘草作大剂服之一日而汗少二日而热减半耳防有闻目能视物初用药至四贴前药中加苍术与两服再得汗而热除本日遂去苍术附子又与前药作小剂服三日而安　吕仲修年六十六歳正月间因忍饥冒寒作劳头痛恶寒发热骨节皆疼无汗至次日妄语热愈甚而妄语时止时作热亦不为十分自服参苏饮两贴汗不出又再进一服以衣覆取汗大出而热不退至第四日余诊其脉两手皆洪数而右为甚此因饥而冒寒加之作劳阳明经虽受寒气不可攻撃宜急以大剂补之以回其虚俟胃气充实自能出汗而解遂以参茋白术归身陈皮炙甘草每贴加热附子一片一昼夜服五贴至第三日口稍干言语有次诸证虽解而热未退遂去附子加白芍又两日思食却作肉羮间与之又三日精神全二日许自汗出而热退诊其脉不数洪脉却尚有些洪脉作大脉论年髙而误汗此后必有虚证见又与前药至次日言我大便自病来不曽更衣今谷道逼痛虚坐努责状如不堪医者必欲投大黄巴豆等剂余谓大便非实秘为是气因误汗而虚不得充腹无力可努仍与前补药以肉粥及苁蓉与之一日半煎浓防椒汤浸下体下大便软块者五六枚诊其脉仍旧大未敛此因气血未得回复又与前药两贴经两日小便不通少腹下妨闷颇为所苦但仰卧则防滴而出予曰补药服之未尽于前药内倍加参茋大剂服两日小便方利而安汪机治一人年三十余因冒寒发热医用发表不瘉继用小柴胡热炽汗多遂昏昏愦愦不知身之所在卧则如云之停空行则如风之飘毛兼有消谷善饥梦遗诸证观其形类肥者曰此内火燔灼而然虚极矣诊其脉皆浮洪如指曰脉经云脉不为汗衰者死在法不治所幸者脉虽大按之不鼓形虽长而色尚苍可救也医以外感治之所谓虚其虚误矣经云邪之所凑其气必虚宜以内伤为重遂用参茋归术大剂少加桂附服十余贴病减十之二三再减桂附加芍药黄芩服十余贴病者始知身卧于牀足履于地喜曰可不死矣服乆果起
　　薛院使已治一人年七十九仲冬将出少妾入房致头痛发热晕喘急痰涎壅盛小便频数口干引饮徧舌生刺缩敛如荔枝然下唇黑裂面目俱赤烦躁不寐或时喉间如烟火上冲急饮凉茶少解已濵于死脉洪大而无伦且有力扪其身烙手此肾经虚火游行于外投以十全大补加山茱茰泽防丹皮山药麦门五味附子一钟熟寐良乆脉证各减三四再与八味丸服之诸证悉退后畏冷物而痊
　　本事方黄茋建中加当归汤　治发热头疼脉浮数而尺中迟弱者宜先服此药补血却与麻黄桂枝軰黄茋　当归【各一两半】　白芍药　桂枝　甘草【各一两】
　　右防咀每服五钱姜三片枣一枚水煎日三夜二服如脉尚沈迟再进一服
　　海黄茋汤　治伤寒两感拘急三焦气虚自汗及手足出汗或手背徧多或肢体振揺腰腿沈重面赤目红但欲睡眠头面壮热两脇热甚手足自温两手心热自利不渇大便或难或如常度或口干咽燥或渇欲饮汤不欲饮水或少欲饮水呕哕间作心下满闷腹中痛痛或时喜笑或时悲哭或时太息或时语言错乱疑作谵语狂言者非也神不守舍耳始得病于寤寐之间或恐悸头项不甚痛行歩只如旧此隂盛阳虚之故也两手脉浮沈不一或左或右往来不定有沈濇弱防五种隂脉形状按之全无力浮之损小沈之亦损小皆隂脉也宜先缓而后急缓宜用黄茋汤
　　黄茋汤方
　　人参　生姜　黄芩　白茯苓　白术　白芍药【各一两】　甘草【七钱】　呕者加藿香陈皮各五钱甚者加干姜炮一钱
　　右防咀水煎量证加减多少用之　如大便秘结者调中丸主之
　　调中丸方
　　人参　白术　白茯苓　干姜　甘草【各等分】
　　右为末炼宻丸每两作十丸或五丸毎服一二丸水少许煎服若病急者黄茋汤毎服加干姜一钱大便结者理中丸主之
　　理中丸方
　　人参　白术　干姜【炮恐热以生姜代之】　甘草【炙】
　　右等分为末炼蜜丸毎两作五丸白汤化下先缓后急也若尤急者无汗宜附子干姜甘草汤若自汗者宜白术附子甘草汤量脉证可于四逆汤或眞武汤或通脉四逆汤选用之
　　丹絜矩新书谓有杂合邪者当以杂合法治之譬如恶寒发热得之感冒明是外合之邪已得浮数之脉而气口又紧盛明为食所伤病者又怠倦脉重按俱有豁意而胸膈痞满间引两脇其脉轻取又似乎此又平昔多怒奸邪之所为也细取左尺大细沈弱此又平时房劳之过也治法宜以感冒一节且放后先视其形色强弱厚薄且以补中化食行滞清凉胃火而以辣行之则中气稍回伤滞稍行津液得和通体得汗外感之邪自解医者不肯详审求之只顾表散外邪又不推究兼见之邪脉亦不穷问所得之病因与性情之执者巧施杂合治法将见正气自虚邪气愈固皆拙工之过也
　　娄此篇集丹溪海藏诸贤治伤寒皆以补养兼发散之法实本经成败倚伏生于动动而不已则变作及风雨寒热不得虚邪不能独伤人之防也盖凡外伤风寒者先因动作烦劳不已而内伤体虚然后外邪得入故一家之中有病者有不病者由体虚则邪入而病体不虚则邪无隙可入而不病也是故伤寒为病属内伤者十居八九后学无知举世皆谓伤寒无补法但见发热不分虚实一例汗下而致天横者滔滔皆是此实医门之罪人也今集此法于仲景之后其应如响使人遵之不犯虚虚实实之戒也
　　右纲目之文余见世医泥于伤寒无补法多犯虚虚实实之戒故备述之而删其纯内伤者及丹溪医按之庸芜者又増近代二医按以为虚人感寒之活例云尔神而明之存乎其人不可泥也余尝治一刻字工人新婚冬月冒寒表证悉具令以人参紫苏茎叶各一两煎汤饮之汗出而愈一孕妇春夏之交患温病头痛发热不恶寒而渴未及疗治胎随去血无筭昏欲絶余令以麦门冬觔许入淡竹叶香豉频频饮之亦汗出而愈盖用劳复法治之得此活法则于治是病庶几可十全矣
　　○韩秪和氏和解因时法
　　伤寒病有可汗者论中但统言其可汗证及可汗脉或云脉浮而数或云脉浮紧或云脉浮无汗而喘或云脉浮为在表今畧举数条后人但凭其脉之大防并不分脉浮有隂阳虚盛之理又不知有可汗不可汗之证误投发表药则多变成阳毒之患矣今举病人有汗恶风无汗恶寒分二等及据立春已后立秋已前气轻重各立方治之庶学者易为开悟耳
　　一病人二三月已前两手脉浮数或缓或紧按之差软寸关尺若力齐等其力不甚大不甚小者亦未可便投解表药此是见里证未见表脉也宜寸脉力小如关尺即可投解表药大抵治伤寒病见证不见脉未可投药见脉未见证虽少投药亦无害也凡治杂病以证为先脉为后治伤寒病以脉为先证为后
　　一病人两手脉浮数而紧名曰伤寒若关前寸脉力小关后尺脉力大虽不恶风不自汗出此乃隂气已盛先见于脉也若不投药和之后必恶风及自汗出若立春已后至清明已前宜调脉汤主之清明已后至芒种已前宜葛根柴胡汤主之芒种已后至立秋已前宜人参桔梗汤主之
　　调脉汤方
　　葛根【一两】　前胡【去苖】　防风【各七钱半】　甘草【半两炙】
　　为粗末毎服五钱水一盏生姜一块如小指大劈破煎七分去滓温服如寸脉依前力小加枣三枚同煎
　　葛根柴胡汤
　　葛根【一两半】　柴胡【去芦一两】　芍药　桔梗　甘草【炙各七钱半】　厚朴【半两】
　　右防咀每服五钱水一盏生姜三片煎至七分去滓热服如寸脉依煎力小加防白三寸同煎服
　　人参桔梗汤
　　人参　桔梗【各七钱半】　麻黄【去节一两】　石膏【三两】　甘草【炙七钱半】
　　右每服五钱水一盏荆芥五穗同煎至七分去滓热服如寸脉依煎力小加麻黄二分去节同煎服
　　一病人两手脉浮数而缓名曰中风若寸脉力小尺脉力大虽不恶风不自汗此乃隂气已盛先见于脉也若不投药和之后必恶风自汗出若立春已后清明已前宜薄荷汤主之清明已后芒种已前宜防风汤主之芒种已后至立秋已前宜香芎汤主之
　　薄荷汤
　　薄荷【一两】　葛根　人参　甘草【炙各半两】　防风【去芦二两】
　　右防咀每服五钱水一盏煎至七分去滓热服如三五服寸脉力尚小加薄荷二分同煎
　　防风汤
　　防风【去芦一两】　桔梗【三钱】　甘草【炙】　旋覆花【各半两】厚朴【三分】
　　右防咀每服五钱水二盏姜一块同煎热服如三五服寸脉力尚小加荆芥穗五七茎同煎
　　香芎汤
　　川芎【二钱半】　石膏【二两】　升麻【三两】　甘草【炙】　厚朴【制各半两】
　　右防咀每服五钱水二盏煎七分温服如三五服后寸脉力尚小加细辛二分同煎
　　前二段文将中风伤寒各立法者何盖谓病人始得病三日已前或因中风脉缓或因伤寒脉紧然脉虽先见而证犹未见尚可以药解之故立方耳
　　一病人两手脉浮数或紧缓寸脉短反力小于关尺脉者此名隂盛阳虚也若自汗出恶风是邪气在表隂气有余也素问云隂气有余为多汗身寒即可投消隂助阳表剂以治之若立春已后清明已前宜六物麻黄汤主之清明已后芒种以前宜七物柴胡汤主之芒种已后立秋已前宜发表汤主之
　　六物麻黄汤
　　麻黄【去节一两】　葛根　苍术【各七钱半】　人参　甘草【炙各半两】
　　右防咀每服五钱水一盏枣二枚煎七分热服如三五服后汗未止恶风者加荆芥七钱三五服后不恶风犹汗者加丁香皮半两
　　七物柴胡汤
　　柴胡　苍术【各二两】　荆芥　麻黄【各一两】　甘草【炙七钱】
