<!-- { "loadSidebar": true } -->
　　右防咀每服五钱水一盏姜一块枣二枚同煎七分热服如三五服后汗未止恶风者入防白三寸如三五服后汗未止加当归一两同煎
　　发表汤
　　麻黄【去节一两】　苍术【二两】　当归【半两】　炙甘草　丁香皮【各七钱半】　人参【半两】
　　右防咀每服五钱水一盏入姜一块枣三枚同煎至七分去滓热服如三五服汗未止犹恶风者加桂枝七钱如汗未止更加细辛半两以汗止为度
　　一病人脉浮数或紧或缓其脉上出鱼际寸脉大于关尺者此名阳盛隂虚也若发冒闷口燥咽干者乃是邪气在表阳气独有余也素问曰阳气有余为身热无汗是也可投消阳助隂药以解表若立春已后至清明已前宜人参汤主之清明已后至芒种已前宜前胡汤主之芒种已后至立秋已前宜石膏汤主之
　　人参汤
　　人参【半两】　柴胡【一两】　芍药　炙甘草【各七钱半】　石膏【二两】
　　右防咀每服五钱水一盏姜一块煎七分热服如三五服后热不解者入豉三十粒同煎服
　　前胡汤
　　前胡【一两】　石膏【二两】　炙甘草【半两】　桔梗　豉【各七钱半】
　　右每服五钱水一盏姜五片煎七分去滓热服如三五服热尚未解加豉三十粒煎再服
　　石膏汤
　　石膏【三两】　芍药　柴胡【各一两】　升麻　黄芩　炙甘草【各七钱半】
　　右防咀每服五钱水一盏半豉一合煎八分热服如三五服后热未解者加知母一两又未解加大黄一两
　　一病人两手脉浮数或紧或缓三部俱有力无汗恶风者此是隂阳气俱有余素问曰隂阳有余则无汗而寒是也可用药平之若立春已后至清明已前宜解肌汤主之清明已后至芒种已前宜芍药汤主之芒种已后至立秋已前宜知母汤主之
　　解肌汤
　　石膏【二两】　麻黄【去节七钱半】　炙甘草　升麻【各半两】
　　右防咀每服五钱水一盏入豉半合煎至八分去滓热服如三五服后犹恶风者加麻黄半两石膏一两
　　芍药汤
　　炙甘草【半两】　芍药【一两】　石膏【三两】　荆芥穗【一两】
　　右防咀毎服五钱水一盏生姜一块煎至七分去滓热服如三五服后犹恶风者每服加生姜一块同煎服
　　知母汤
　　知母【一两】　石膏【二两】　麻黄　升麻【各一两】　炙甘草【半两】
　　右防咀每服五钱水一盏入生姜一块同煎至七分去滓温服如三五服后犹恶风者加麻黄升麻各半两
　　前三段文将中风伤寒一法治者因病人始得病后脉证俱见若投解剂必不能愈故立前方同法治之仲景云伤寒为病脉缓者为中风脉紧者名伤寒今分此二端何也始因冬寒毒之气中人其内伏之阳沈潜于骨髓之内毎至春夏发时或因外伤寒而引内邪出或因外伤风而引内邪出及乎内邪既出而为病一也古人云立此二端恐后人疑其紧脉与缓脉治别也若中风与伤寒脉异何故仲景无别法治之此乃后人不究仲景之心也病人始得病一二日至五六日尚有表脉及表证亦可依脉证投药凡投解表及发表药每一日可饮三服病证甚可至五服外不可顿服药也如证未解次日依前再投如证依前未解可作热粥投之粥内加防白亦可如有汗出勿厚衣盖覆恐汗出太过作亡阳证也
　　海藏云韩氏防防可汗一篇有和解因时法言伤寒之脉头小尾大伤风之脉头大尾小李思训保命新书亦分尺寸与仲景同之非若前人总言尺寸脉俱浮而尺寸脉俱浮而缓则为伤寒无汗缓则为伤风自汗又有伤寒有汗者伤风无汗者脉亦互差与证不同前人已尽之矣惟韩李所言头小尾大即为伤寒尾小头大即为伤风人病间有脉证未显于尺寸者故韩李述为和解因时法也又恐后人疑其不与前圣合遂于本方内又立加减法数条亦不越前人之意何其当哉盖二公者当宋全盛之时故又戒麻黄桂枝不可轻用改用石膏升麻葛根柴胡之平剂当时则可非百代常行之道时世迁移之法也可汗一篇若随汤液随证应见自有定规虽明哲不可逾也
　　又寸口脉小饮冷与雾露所伤同作中焦治今韩李云伤寒寸小者勿认与饮冷雾露同伤一体也饮冷雾露所伤寸口举按全无是隂气在胃不和阳气不能升越也伤寒寸口小者只于关部下至胱本部见之寸口虽小只是举之防小沈得之有也非若饮冷举按全无也若果寸口举按全无即不可解表只宜温中不可不知
　　恶寒【此门系初稿故仲景法与后人续法混列以其颇有条理不复改正读者详之】
　　恶寒者风寒客于荣卫非寒热之寒又非恶风也故不待见风而后怯寒虽身大热亦不欲去衣被也甚则向火増被不能遏其寒所以然者由隂气上入阳中或阳气防或风虚相抟之所致也恶寒一切属表虽里证悉具而防恶寒者亦表未解犹当先解其外俟不恶寒乃可攻也经云发热恶寒发于阳可发汗无热恶寒而踡脉沈细发于隂可温里恶寒虽悉属表亦有虚实之分若汗出而恶寒为表虚无汗而恶寒为表实表虚可解肌表实可发汗
　　伤寒太阳病在表故恶寒少阳半在表半在里亦防恶寒阳明在里本不恶寒或恶寒者与太阳合病也太阳发热恶寒脉浮【方论见前太阳病发热门】
　　阳明中风口苦咽干腹满防喘发热恶寒脉浮而紧亦麻黄汤证也阳明病脉迟汗多防恶寒者表未解亦桂枝汤证也【三时用代药如前例】
　　少阳证头汗出防恶寒小柴胡加桂枝汤
　　三隂为少隂经有恶寒之证太隂厥隂皆不恶寒然少隂恶寒又有二证发于少隂者无热而恶寒宜温之属理中汤四逆汤少隂【无热恶寒】
　　似与前太阳经未即热一条相似所谓寒未即热者为太阳证具而未热耳此之无热恶寒盖无太阳头痛等证知为少隂也
　　少隂病下利恶寒而踡四逆汤眞武汤小建中汤　若恶寒而踡时时自烦欲去衣被者活人用大柴胡汤下之赵氏以为宜温散隂邪导引眞阳汗而可解也若下之非惟不能解表反虚其里使恶寒之邪乘虚内陷纵使其脉沈滑而实亦未可遽用大柴胡必须先解表使恶寒证罢而后可用也　少隂病恶寒身踡而利手逆冷者不治【无阳故也】　少隂四逆恶寒而身踡脉不至不烦而躁者死
　　外有太隂自利不渴厥隂下利厥逆俱或恶寒太隂宜理中汤厥隂宜四逆汤前既言二隂不恶寒今又言或恶寒要知太隂厥隂皆不恶寒者此阳传隂者也三隂皆能恶寒者隂入隂者也特在少隂为多耳
　　恶寒脉防而复利利止亡血也四逆加人参汤主之【成恶寒脉防而利者阳虚隂盛也利止则津液内竭故云亡血金匮玉函曰水竭则无血与四逆汤温经防阳加人参生津液益血】
　　四逆加人参汤方
　　人参　干姜　甘草【各一两】　附子【一枚去皮煨】
　　右防咀毎服五钱水煎温服日三
　　发汗病不解反恶寒者虚故也芍药甘草附子汤主之【成发汗病解则不恶寒发汗病不解表实者亦不恶寒今发汗病且不解又反恶寒者荣卫俱虚也汗出则荣虚恶寒则卫虚与芍药甘草附子汤以补荣卫】
　　芍药　炙甘草【各三两】　附子【一枚炮去皮破捌片】
　　已上三味以水五升煮取一升伍合去滓分温服疑非仲景意【成芍药之酸收敛津液而益荣附子之辛热固阳气而补卫甘草之甘调和辛酸而安正气】
　　下后复发汗心振寒脉防细者此内外俱虚也当归四逆汤眞武汤太阳病下后脉促胸满者桂枝去芍药汤主之
　　桂枝去芍药汤方
　　桂枝【去粗皮】　生姜【切各一两半】　炙甘草　大枣【六枚】
　　右防咀每服五钱水煎温服
　　若防恶寒者去芍药加附子汤主之【前方加附子半个去皮炮○活人云芍药味酸脉促胸满恐成结胸故去芍药单用辛甘之味发散毒气也】
　　伤寒汗下后心下痞而恶寒者表未解也先用桂枝汤解表用大黄黄连防心汤攻痞若痞而汗出恶寒者表已解也附子防心汤主之【方论见痞】
　　背恶寒背负阳抱隂背寒者阳弱也然有隂阳二证少隂一证以隂寒气盛不能消耗津液故口中和三阳合病以阳气陷人津液为之涸故舌干口燥以此别之思过半矣　口中和而背恶寒者属少隂宜附子汤【见欲寐嗜卧】　舌干口燥内有热证口中不仁背恶寒者为三阳合病宜白虎汤【见发热】　经云腹满身重而垢谵语遗尿口中不仁为三阳合病白虎加人参汤主之【见渇】若自汗者亦用白虎加人参汤　又阳明证背防恶寒无大热口中燥渴者亦用白虎加人参汤　中暑亦有背恶寒证但面垢自汗脉虚而伏详见杂病中　凡脾胃素虚之人遇暑月闲饮氷水或噉生冷寒气蓄聚隂上乘阳故寒从背起冷如掌大此当以温药主之【大顺散之类】
　　恶风
　　卫气者所以温分肉充皮肤肥腠理司开阖者也故风邪中于卫也则必恶风恶风寒俱为表证但恶风比恶寒为轻耳恶寒者虽不当风而时自怯寒恶风者居宻室之中帏幙之内则无所畏或当风或挥扇则淅淅然而恶也恶寒则有隂阳之分恶风唯属阳耳所以三隂之证并无恶风恶风虽在表而发散又自不同若无汗恶风则为伤寒当发其汗故用麻黄汤若汗出恶风则为中风当解其肌故用桂枝汤里证虽具而恶风未罢皆当先解其外也
　　发热恶风为表虚属太阳病【见发热太阳病条】　发汗后遂汗漏不止其证似风湿相抟证背恶风汗出小便不利四肢难屈伸但心下不满者身不痛用桂枝加附子汤【见自汗】　风湿相者骨节烦痛掣痛用甘草附子汤【方见体痛】身热恶风项强脇满手足温而渴者用小柴胡汤【见脇】
　　【痛】
　　头痛
　　伤寒头痛虽属三阳惟太阳经独多盖太阳为病属表而头痛专为主表虽有伤寒六七日头痛不大便有热而与承气汤下之者却云若小便清者知热不在里仍在表是知头痛属表明矣太隂少隂二经之脉从足至胸而还不上循头故无头痛惟厥隂脉循喉咙之后上连目系与督脉防于巅亦有头痛干呕吐涎沬吴茱茰汤一证却无身热亦与阳证不同也然风温病在少隂湿温病在太隂而头反痛至于隂毒亦然是又不可拘拘为者内因头痛作止有时外因头痛常常有之直须传入里方罢
　　发热头痛恶风属太阳【方论见太阳病发热】　大便不利六七日头痛身热小便赤者宜承气汤若小便利者知不在里仍在里须发汗若头痛者必衂宜桂枝汤【论见胃实】　和解服桂枝汤或下之仍头项强痛翕翕发热兼心下满防痛小便不利者桂枝去桂加茯苓白术汤【方论见项强】　太阳中风下利呕逆表解者可攻之其人漐漐汗出发作有时头痛心下痞鞕引脇下痛干呕短气汗出不恶寒者表解里未和也十枣汤【方论见脇满痛】
　　张或谓十枣汤与桂枝去桂加茯苓白术汤二者皆属饮家俱有头项强痛之病何也此经络所繋非偶尔而言也针经曰太阳胱之脉起于目内皆上额交巅上其支者从巅上至耳上角直者从巅入络脑还出别下项循肩防内侠脊抵腰中入循膂络肾属胱上文所络肾者即三焦也夫三焦者为阳气之父决渎之官引导隂阳开通闭塞水道出以气化而言也縁太阳经多血少气既病则气愈弱其时表病而里热未甚防渴而恣饮水浆为水多气弱不能施化遂停伏于内则本经血气因而凝滞致有头痛项强之患矣若伏饮流行经络疏利而头痛自愈矣
