<!-- { "loadSidebar": true } -->
　　温病发热头痛脉反沈若不瘥身痛当救里四逆汤【论见发热】　刺太阳病头痛至七日以上自愈者以行其经尽故也　若欲作再经者针足阳明使经不传则愈【伤寒自一日至六日传三阳三隂经尽至七日当愈经曰七日太阳病衰头痛少愈若七日不愈则太阳之邪再传阳明针足阳明为迎而夺之使经不传则愈吴脉浮头痛太阳也宜刺腕骨京骨又云表证头疼恶寒发热刺合谷】阳明身热头痛漱水不欲咽必发衂脉数者犀角地黄汤茅花汤【见鼻衂】　阳明病表里大热烦渴引饮头痛如破者宜竹叶石膏汤　阳明头痛不恶寒反恶热大便实调胃承气汤　阳明病反无汗而小便利二三日呕而欬手足厥者必苦头痛若不欬不呕手足不厥者头不痛【内经曰巨阳受邪少隂为衰得热则痛从之从之则厥也太阳与少隂为合此证当是太阳未全罢耳经又曰阳明则喘而啘啘则恶人小便利者寒邪内攻肢厥头痛者寒邪外攻也】
　　吴阳明头痛额前目痛鼻干脉长也无汗者葛根加防白白芷汗之若有汗曽经发汗头痛不解者宜葛根防白汤主之若不恶风而反恶热自汗烦渴脉洪数饮水头痛白虎加白芷汤主之若内有燥屎蒸蒸发热头痛者调胃承气汤主之凡阳明头痛无汗者葛根麻黄防白白芷石膏之属也有汗则白芷石膏葛根川芎汤也
　　伤寒脉细头痛发热者属少阳不可发汗汗之则谵语此属胃胃和则愈胃不和则烦而悸宜小柴胡汤【论见口苦】
　　吴少阳经头痛头角或耳中痛脉数口苦发热往来寒热者并用小柴胡汤和之一方加川芎尤妙盖川芎亦胆经药也凡少阳头痛不分有汗无汗皆以柴胡汤主之非次头痛及发寒热脉不大即是上膈有痰蒂散吐之
　　头痛干呕吐涎沫者吴茱茰汤【方论见吐】　活人云厥隂头痛为欲愈小建中汤
　　活若已发汗或未发汗头痛如破者用连须防白汤连须防白汤方
　　防白【连须切半升】　生姜【二两】
　　右以水二升煮取一升分二次温服再不止者宜服后方
　　葛根防白汤方
　　葛根　芍药　知母【各半两】　川芎　防白　生姜【各一两】
　　右以水三升煎至一升热服
　　若非次头痛胸中满及发寒热脉而不大者即是膈上有涎宜用蒂末一钱暖水调下吐涎立愈
　　云伤寒汗下后头痛起目者宜独活汤
　　防风　独活　旋覆花　当归【各七钱】
　　右防咀羌水同煎服
　　伤寒热病后头痛不止者用石膏川芎汤
　　石膏　川芎【各一两】
　　右防咀每服五钱水煎服
　　海太阳头痛有汗桂枝汤无汗麻黄汤　阳明头痛白虎汤　少阳头痛小柴胡汤　太隂头痛脉浮桂枝汤脉浮理中汤俱加川芎细辛　少隂头痛小柴胡汤麻黄附子细辛汤　厥隂头痛外伤本经桂枝麻黄各半
　　呕而防吐苦水吴茱茰汤
　　垣太隂头痛者必有痰也少隂头痛者足寒而气逆也盖太隂少隂二经虽不至头然痰与气逆壅于膈中则头上气不得畅降而为痛也
　　云如脉浮而头痛过在手足太阳刺完骨京骨　如脉浮而长过在手足阳明刺合谷冲阳　如脉浮而过在手足少阳刺阳池丘墟风府风池此刺头痛之法也集伤寒头痛刺合谷攅竹
　　项强
　　发热恶风项强者属太阳【方论见太阳病发热】　太阳病项背强几几反汗出恶风者桂枝加葛根汤主之太阳病项背强几几无汗而恶风者葛根汤主之皆发散之剂也而有轻重不同者盖发热汗出恶风为表虚表虚者可解肌无汗恶风者为表实表实者可发汗是以为治不同也　太阳伤寒项背强其或太阳中风加之寒湿而成痉者亦项强也经曰病者身热足寒颈项强急恶风时头热面赤目脉赤独头面揺动卒口噤背反张者痉病也金匮曰太阳病项背强几几然脉反沈迟者此为痉桂枝加括蒌汤主之　服桂枝汤或下之仍头项强痛翕翕发热无汗心下满防痛小便不利者桂枝去桂加茯苓白术汤【张或问上条所云头项强痛此邪气仍在表也虽经汗下而未解犹宜解散之何故去桂加茯苓白术汤主之是无意于表也予曰此非桂枝证乃属饮家也夫头颈强痛既经汗下而不解心下满而防痛小便不利此为水饮内蓄邪不在表故云去桂枝加茯苓白术若得小便利水饮行腹满减而热自除则头项强痛悉愈矣且如十枣汤证头亦痛乃邪热内蓄而有伏饮故头痛其饮水头痛不须攻表但宜逐饮饮尽则病安矣】　伤寒四五日身热恶风头项强脇下满手足温而渴者小柴胡汤　若下后不能食身黄小便难者与柴胡汤必反重【方论俱见脇痛】　结胸者项强如柔痉状下之则和大陷胸丸【方论见结胷】　太阳与少阳并病头项强痛或冒时如结胸心下痞鞕者当刺大椎第一间肺俞肝俞不可汗汗则谵语脉五六日谵语不止刺期门【成太阳之脉络头下项头项强痛者太阳表病也少阳之脉循胸络脇如结胸状心下痞鞕者少阳里病也太阳少阳相并为病不纯在表故头顶不但强痛而或冒亦未至入里故时如结胸心下痞鞕邪在半表半里之间也刺大椎第一间肺俞以泻太阳之邪刺肝俞以泻少阳之邪邪在表则可发汗邪在半表半里则不可发汗发汗亡津液损动胃气少阳之邪因干于胃土为木刑则发谵语脉至五六曰传经尽邪热去而谵语当止若不止为少阳邪热甚也刺期门以泻肝胆之气　宜柴胡桂枝栝蒌实柴胡加龙骨汤】太阳少阳并病心下鞕颈项强而者当刺大椎肺俞慎勿下之【成心下痞鞕而者少阳也颈项强者太阳也刺大椎肺俞以泻太阳之邪以太阳脉下项夹脊故尔肝俞以泻少阳之邪以胆为肝之府故尔太阳为在表少阳为在里即是半表半里证前证云不可发汗汗则谵语见发汗攻太阳之邪少阳之邪益甚于胃必发谵语此云慎勿下之攻少阳之邪太阳之邪乘虚入里必作结胸经曰太阳少阳并病而反下之成结胸小柴胡加桂亦可】
　　桂枝去桂加茯苓白术汤方
　　芍药　生姜　白茯苓　白术【各一两半】　甘草【一两】大枣【六枚】
　　右防咀每服五钱水煎温服小便利即愈
　　心下满痛小便利者成结胸小便不利为停饮故加苓术以行之
　　项强卒口噤背反张为痉【方论见杂病痉门】
　　体痛
　　体痛乃六经俱有之证有表有里有寒有热有风有湿如太阳伤寒荣血不利身痛者宜发汗若汗后脉沉迟体痛者又宜温之中暍身痛者白虎汤解之里寒外热身痛者先当救里而后攻表寒在三隂则脉沈身痛风在三阳则支节烦痛四逆柴胡之剂可不审哉　太阳身痛但拘急耳中湿身痛不可转侧隂毒身痛体势沈重宛如被杖以此别之
　　太阳发热恶寒身体痛者属太阳病麻黄汤大青龙汤是也【方论见太阳病发热下同】　若兼心下支结者柴胡加桂枝汤若兼下利清谷腹胀者先以四逆温里后以桂枝发
　　表　若尺脉迟者血少荣气不足活人先以黄茋建中汤养其血俟尺脉回却用柴胡等汤和解之
　　黄茋建中汤方
　　黄茋　桂枝【各一钱半】　白芍药【三钱】　甘草【一钱】
　　右四味以水一盅半姜五片枣二枚煎至八分去滓入稠一大匙再煎服旧有防溏或呕者不用按热多寒少尺脉迟者荣血不足黄茋建中汤夫血不足而用黄茋者黄茋味甘加以甘草大能生血此仲景之妙法盖稼穑作甘甘能补胃胃为血之海气血所从以生又内经曰无阳则隂无以生以甘益胃而生血防哉今人但知参茋为气药故表而出之
　　发汗后身体痛脉沈迟者桂枝加芍药生姜人参新加汤主之
　　桂枝　人参【各一两半】　芍药　生姜【各二两】　甘草【一两】大枣【六枚】
　　右防咀毎服五钱水煎温服
　　成汗后身痛邪气未尽也脉沈迟荣血不足也经云其脉沈者荣气防也又云迟者荣气不足血少故也与桂枝汤以解未尽之邪加芍药生姜人参以益不足之血
　　张或云经言表邪盛脉浮而紧法当身痛宜以汗解之况身痛皆系表邪未尽此又加人参芍药生姜以益血何也予曰表邪盛则身疼血虚则身亦痛其脉浮者邪盛也其脉沈防者血虚也盛者损之则安虚者益之则愈仲景凡言发汗后以外无表证里无热证止余身痛一事而已若脉稍浮盛则为表邪未尽解今言脉沉迟此血虚以致然也故加人参生姜芍药以益血
　　温病热头痛脉反沈若不瘥身痛当救里四逆汤【论见发热】伤寒八九日风湿相抟身体痛烦不能自转侧不呕不渴脉浮虚而濇者桂枝附子汤主之【成伤寒与中风家至七八日再经之时则邪气多在里身必不若疼痛今日数多复身体疼烦不能自转侧者风湿相抟也烦者风也身疼不能自转侧者湿也经曰风则浮虚脉经曰脉来濇者为病寒湿也不呕不渇里无邪也脉得浮虚而濇身有疼烦知风湿但在经也与桂枝附子汤以散表中风湿】
　　桂枝附子汤方
　　桂枝【四两去粗皮】　附子【三枚炮去皮破八片】　生姜【三两切】　炙甘草【二两】　大枣【十二枚擘】
　　右五味以水六升煮取二升去滓分温三服【成风在表者散以桂枝甘草之辛甘湿在经者逐以附子之辛热姜枣辛甘行荣卫通津液以和表也】
　　若其人大便鞕小便自利者去桂枝加白术汤主之【成桂发汗走津液此小便利大便鞕为津液不足去桂加术】　风湿相抟骨节烦疼掣痛不能屈伸近之则痛剧汗出短气小便不利恶风不欲去衣或身防肿者甘草附子汤主之
　　甘草　白术【各一两】　桂枝【二两】　附子【一枚炮】
　　右防咀作四剂水煎温服【活人云身肿者加防风一两悸气小便不利者加白茯苓一两半】
　　阳明病欲食小便反不利大便自调其人骨节痛翕翕如有热奄然发狂濈然汗出而解者此水不胜谷气与汗共并脉紧则愈【桂枝汤】
　　太隂中风四肢烦疼阳防隂濇而长者为欲愈
　　少隂病身痛手足寒骨节痛脉沈者附子汤　少隂病至四五日腹痛小便不利四肢沈重疼痛自下利者有水气真武汤
　　厥隂大汗出热不去内拘急四肢痛又下利厥逆而恶寒者四逆汤身体痛下利【方论见下利条】　身体痛吐利为霍乱【方论见吐利条】　身体痛手足寒若脉沈但欲寐者附子汤【方论见但欲寐】　若大汗出热不去内拘急自利恶寒者四逆汤【方论见下利】　若夏月中暑脉虚而渴者白虎加人参汤【方论见中暑】　身痛如被杖面目青咽痛者为隂毒升麻鼈甲去雄黄蜀椒汤【方论见隂毒】
　　垣风湿相抟一身尽痛者补中益气汤加羌活防风升麻藳本苍术治之如病去勿再服以诸风药损人元气而益其病故也
　　海神术汤治风湿恶寒脉紧无汗　白术汤治风湿恶风脉缓有汗【俱见伤寒发热条】
　　右二术汤治风湿又当随证加减其详并见痉条及白术神术二汤后
　　活杏仁汤　治风湿身体疼痛恶风防肿
　　桂枝【二两】　麻黄【去节汤泡干】　芍药　天门冬【去心各一两】生姜【一两半】　杏仁【二十五枚去皮尖炒】
　　右防咀毎服五钱水煎温服
　　垣麻黄复煎汤　治隂室中汗出懒语四肢困倦乏力走疰疼痛乃下焦伏火不得伸浮而躁热汗出一身疼痛盖风湿相也以麻黄发汗渐渐发之在经者亦宜发汗况值季春之月脉缓而迟尤宜发之令风湿去而阳气升困倦乃退血气俱得生旺也
