<!-- { "loadSidebar": true } -->
　　厥隂伤寒热少厥微指头寒黙黙不欲食烦燥数日小便利色白者此热除也欲得食其病为愈若厥而呕胸脇烦满者其后必便血黄芩芍药汤抵当汤　呕而脉弱小便复利身有微热见厥者难治四逆汤　伤寒本自寒下医复吐下之寒格更逆吐下若食入口即吐干姜黄连黄芩人参汤【伤寒邪自表为本自寒下医反吐下损伤正气寒气内为格拒经曰格则吐逆食入口即吐谓之寒格更复吐下则重虚而死是更逆吐下与干姜黄芩人参汤以通寒格　赵仲景之意以本因寒下医复吐下因成寒格吐证经云格则吐逆若更复吐下治之为逆故用干姜以温里黄连黄芩反佐以取之人参补正气也今活人却言关脉迟故用此药何耶虽然脉迟为胃中虚冷而吐者固也又有脉数为胃中虚冷而吐者仲景尝言之矣病人脉数数为客热当消谷引食而反吐者此以发汗令阳气微鬲气虚脉乃数也数为客热不能消谷以胃中虚冷故吐也今以其脉异证同故引此以为诊视之别】蚘厥者其人当吐蚘今病者静而复时烦此为藏寒蚘上入膈故烦须臾复上得食而呕又烦者蚘闻食臭出其人当自吐蚘乌梅丸【详吐蚘】
　　渴先渴却呕者为水停心下此属饮家【活人云赤茯苓汤主之】先呕却渴者此为欲解候也【金匮云呕思水者急与之】
　　下利呕而下利有寒热者为阳宜黄芩汤大柴胡汤无热者为隂宜猪苓汤眞武汤【并见吐利门】
　　烦呕而心烦若汗吐下后者栀子生姜豉汤若未曽吐汗下后兼欬而渴者宜猪苓汤【详见不得眠】
　　呕家有痈脓者不必治脓尽自愈　服桂枝呕者酒客病
　　戴阳明证具虽显然有可下证者兼之呕多犹属上焦未可遽下宜小柴胡汤若太阳不与少阳阳明合病而独见太阳证或吐泻者恐病人鬲间素有痰饮停饮伤滞且以二陈汤定之候呕吐定徐进解太阳经药若先呕却渴者宜猪苓汤先渴却呕者宜治鬲间之水小半夏茯苓汤渴欲饮水水入即吐吐已复渴名曰水逆由心经受热而小肠不利也宜五苓散若少隂不渴而吐或干呕者理中汤去白术加生姜呕而吐涎沫者吴茱萸汤　太隂厥隂间有呕吐太隂宜理中汤厥隂宜四逆汤并加生姜煎已上隂证乃隂中之隂宜用热剂阳入隂者能为利而不为呕呕属上而近于外也阳之所入者深故利也　又有阳证病新瘥后见呕别无所因此余热在胃脘也宜竹叶石膏汤或橘皮竹茹汤　大凡得之太阳而呕者必是合病呕乃病渐入内非正太阳也曽记有人初得病太阳证有呕吐不住药投暖剂莫能治之知太阳已汗解固当用冷剂是太阳见呕非合阳明则合少阳其呕为热用暖剂非矣　又记有人初病具太阳证而呕一家少长患状悉类与养胃汤入服无不立效此时行之气适然如此是为伤寒杂病又非可以正经伤寒律之也
　　吴初得之呕逆呕哕清水呕吐饮食者皆着寒伤胃也如恶寒拘急未发热而呕逆或吐食者宜加减藿香正气散或人参养胃汤若已发热者十味芎苏散发散或葛根汤加生姜半夏若自汗者不可发汗宜正气散去紫苏以和之况发热口苦脉数而呕心烦而呕脇脇满而呕往来寒热而呕日晡发热而呕皆属少阳并小柴胡倍加半夏生姜主之热少减黄芩口干加葛根括蒌根心烦加姜汁炒黄连心下痞满加枳实若潮热内实不大便呕不止心下郁郁微烦者大柴胡下凡呕吐胃家有热脉数口苦烦渴胃有寒脉迟逆冷不食有水气先渴后呕腹满怔有脓血喉中腥气奔逆上冲不烦治之呕脓尽自愈此四者不可不辨凡太隂腹满吐食不下或腹痛呕吐脉沈者理中汤加半夏陈皮藿香厚朴生姜之类寒甚加附子丸少隂饮食入口即吐心下温温欲吐复不能吐手足寒脉沈细者四逆汤加半夏生姜橘皮之类凡厥隂呕吐涎沫逆冷脉沈微者吴茱萸四逆汤加半夏生姜陈皮之类
　　干呕欲吐太阳中风阳浮而隂弱阳浮者热自发隂弱者汗自出啬啬恶寒淅淅恶风翕翕发热鼻鸣干呕者桂枝汤　伤寒表不解心下有水气干呕发热而欬或渴或利或噎或小便不利少腹满或喘者小青龙汤张或问小青龙与小柴胡证皆呕而发汗表里之证大防彷佛何故二方用药之不同曰夫伤寒表不解里热未甚而渴欲饮水不能多不当与之以腹中热尚少而不能消水饮停蓄故作诸证然水寒作病非温热之剂不能解故用小青龙汤发汗散水原其理初无里证因水寒以致然也夫小柴胡证系伤寒发热热邪传里在于半表半里之间热气内攻故生诸证縁二证虽曰表里俱病其中寒热不同故用药有姜桂柴苓之异也
　　伤寒中风医反下之其人下利日十数行谷不化腹中雷鸣心下痞鞕而满干呕心烦不得安医见心下痞谓病不尽复下之其痞益甚此非热结但以胃中虚客气上逆故便鞕也甘草泻心汤　伤寒一日太阳受之脉若静者为不传颇欲吐若燥烦脉数急者为传也宜与麻黄汤表罢小柴胡白虎汤　伤寒胸中有热胃中有邪气腹中痛欲呕吐者黄连汤　太阳中风下利呕逆表解者可攻之其人漐漐汗出发作有时头痛心下痞鞕满引脇下痛干呕短气汗出不恶寒者此表解里未和也十枣汤　太阳病不解转入少阳者脇下鞕满干呕不能食往来寒热尚未吐下脉沈紧者与小柴胡汤【张或云干呕脇痛小柴胡十枣汤皆有之一和解一攻伐何也盖小柴胡病在半表半里间外有寒热往来内有干呕诸病所以不可攻下宜和解以散表里之邪夫十枣汤证外无寒热其人漐漐汗出此表已解也但头痛心下痞鞕满引脇下痛干呕短气者邪热内蓄但冇伏饮是里未和也与十枣汤以下热逐饮已上二证宜从表证以决有表证而干呕脇痛者乃柴胡汤证也无表证而干呕脇痛即十枣汤证也上文所言头痛者而饮家有此证不可以常法拘仲景所以述此者恐后学见其头痛以为表不解而不敢用也】食谷欲吐者属阳明也吴茱萸汤得汤反剧者属上焦也小柴胡汤栀子豉汤黄芩汤【食谷欲吐者胃不受也与吴茱萸汤以温胃得汤反剧者上焦不纳也】　少隂病饮食入口即吐心中嗢嗢欲吐不能吐始得之手足寒脉迟者此胸中实不可下当吐之若膈上有寒饮干呕者不可吐也急温之宜四逆汤少阳病下利不止厥逆无脉干呕烦者白通加猪胆汁汤少隂病下利清谷里寒外热手足厥冷脉微欲絶身反不恶寒其人面赤色或腹痛或干呕或咽痛或利正脉不出者通脉四逆汤　少隂病欲吐不吐心烦但欲寐五六日自利而渴者属少隂也　太隂病脉微细沈但欲卧汗出不烦自欲吐至五六日自利复烦躁不得卧者死　病解后虚羸少气欲吐者竹叶石膏汤
　　附
　　赤茯苓汤　治伤寒呕哕心下满胸膈有停水头心悸
　　赤茯苓　人参【各一两】　半夏【姜制】　橘红　芎防白术【各半两】
　　右防咀每服四钱姜五片水煎服
　　葛根汤　治伤寒干呕不止　葛根　人参　麦门冬【去心】甘草【炙各一两】半夏【姜制】黄茋【各七钱半】白茯苓　白术【各半两】
　　右防咀每服三钱生姜三片枣二枚同煎服
　　少阳病　口苦咽干　　往来寒热　胸脇痛胸满　胸痛　耳袭
　　少阳经治法虽悉属和解然有误汗讝语属胃一证宜调胃下之少阳虽无汗解之法然有小柴胡加姜桂者亦温解微汗之意又此经本证胸脇痛耳聋寒热往来干呕或呕苦水宜小柴胡汤和解之倘不解者却宜大柴胡汤下之若胸脇多痰蒂散吐之斯仲景之微防也
　　和解　　小柴胡汤　　小柴胡加桂汤
　　吐　　　瓜蒂散
　　下　　　调胃承气汤　大柴胡汤
　　少阳之病口苦咽干目也【足少阳者胆经也内经曰有病口苦者名曰胆瘅甲乙经曰胆者中精之府五藏取决于胆咽为之使少阳之脉起于目锐眦少阳受邪故口苦咽干目　活人云宜小柴胡汤】　尺寸俱者少阳受病也以其脉循脇络于耳故胸脇痛而耳聋【查少阳篇有胸脇满而无痛证或云少阳病耳聋目赤胸满而烦为中风口苦咽干目为伤寒】　少阳中风两耳无所闻目赤胸中满而烦者不可吐下吐下则悸而惊【误吐气虚者悸误下血虚者惊】伤寒脉细头痛发热者属少阳少阳不可发汗发汗则谵语此属胃胃和则愈胃不和则烦而悸【成经曰三部俱者少阳受病脉细者邪渐传里虽头痛发热为表未解以脉细知邪客少阳为半在表半在里则不可发汗发汗亡津液胃中干燥少阳之邪因传入胃必发谵语当与调胃承气汤下之胃和则愈不下则胃为少阳本邪干之故烦而悸　凡头痛俱为在表惟此头痛为少阳者何以脉细也可汗不可汗当以此为法　此少阳阳明宜重则小承气轻则大柴胡盖少阳不可下阳明不可不下故以小承气汤少少与之取微利也成氏以调胃承气主之误矣调胃承气太阳阳明药也不可不审】　伤寒三日少阳脉小者欲已也【成内经曰大则邪至小则平伤寒三日邪传少阳脉当紧以脉小者邪气微而欲已也】少阳病欲解时从寅至辰上【内经曰阳中之少阳通于春气寅卯辰少阳木旺之时】海辨表里中三说假令少阳证头痛往来寒热脉浮此三证但有其一即为表也口失滋味腹中不和大小便或闭而不通或泄而不调但有其一即为里也如无上下表里证余皆虚热也是病在其中矣张或谓少阳胆经萦纡盘屈皆多于各经及观少阳篇中治证至简又不闻何药为本经之正法何也夫经络所据太阳在后以为表阳明在前以为里少阳在侧夹于表里之间故曰半表半里治法在表者宜汗在里者宜下既居两间非汗下所宜故治疗无正法也经曰少阳中风两耳无闻目赤胸中满而烦者不可吐下吐下则悸而惊上条又云不可发汗似此其汗下吐三法皆少阳所忌其剂不过和解而已所以仲景止以小柴胡汤而为用至当也然而经络支别虽多所行非由正道故为病亦不能多矣
　　口苦咽干【口干　舌干　咽不利　口烂】
　　成咽干口燥舌涩俱为热证但有微甚耳惟太阳中寒桂枝附子汤证由误汗咽干作甘草干姜汤以复其阳者随其逆治壊病者也非治其本寒也然咽干之由有由汗下后而得者有不因汗下而得者其间治法或和解或微汗或急下或微下当考兼有之证而施轻重之治然其为热则一也盖经谓咽喉干燥亦不可汗以其多有里证故也实无寒病善治者尤宜互考渴条乃获全功
　　太阳咽喉干燥者不可发汗【津液不足也】　伤寒脉浮自汗小便数心烦微恶寒脚挛急本桂枝附子汤证反与桂枝汤攻表得之便厥咽干烦躁吐逆者甘草干姜汤伤寒吐下后七八日不解表里俱热时时恶风大渴舌上干燥而烦者白虎加人参汤　本下之心下痞与泻心汤痞不解其人渴而口燥烦小便不利者五苓散太阳病重发汗复下之不大便五六日舌上燥渴日晡小有潮热从心下至小腹硬满而痛者大陷胸汤阳明病腹满脉浮紧口苦咽干而喘若其人发热恶寒误下之则腹满小便难若其人发热不恶寒反恶热误下之则胃空虚为懊憹误下之则谵语误加烧针则不得眠【许学士云宜小柴胡汤】　阳明病口燥漱水不欲咽者必衂或用黄芩药汤犀角地黄汤　阳明病汗若下后渴欲饮水口干舌燥者白虎加人参汤　脉浮发热口干鼻燥能食者必衂或用黄芩汤　阳明中风口苦咽干腹满微喘发热恶寒脉浮而紧或用麻黄小柴胡汤少阳口苦咽干目宜小柴胡汤
