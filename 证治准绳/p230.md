<!-- { "loadSidebar": true } -->
　　少隂病自利清水色纯青心下痛口干燥者急下之宜大承气汤　少隂病得之二三日口燥咽干者急下之大承气汤【成伤寒传经五六日邪传少隂则口燥舌干而渴为邪渐深也今少隂病得之二三日邪气未深入之时便作口燥咽干者是邪热已甚肾水干也急与大承汤下之以全肾也正轻自病其深入宜急下之若燥则死肾水干燥故也　张或云承气汤阳明当下之证宜用今少隂病亦用何也盖胃为水谷之海主养四旁四二有病皆能传之入胃其胃土燥则肾水干以二三日则口燥咽干是热之深传之速也故曰急下之以全肾水夫土实则水清谓水谷不相混故自利清水而口干燥此胃土实热而致然也下利色青青肝也乃肝邪传肾縁肾之经脉从肺出络心注胸中由是而心下痛故急下以去实热逐肾邪其六七日腹胀不大便以入府之邪壅甚胃土胜则肾涸故急下以逐胃热滋肾水盖阳明与少隂皆有急下之条然而证虽不同其入府之理则一是以皆用大承气也　按舌干轻咽干重者盖咽干虽皆通于少隂之络而舌又为心之苗也伤寒喜阳而恶隂故舌轻为轻也】
　　厥隂伤寒六七日大下后寸脉沈而迟手足厥冷下部脉不至咽喉不利唾脓血泄利不止者难治麻黄升麻汤　伤寒一二日至四五日而厥者必发热应下之反发其汗必口伤烂赤
　　吴少隂脉疾可下脉沈附子汤加知母黄檗麦门冬五味子天花粉若虚热病后烦热不解者以竹叶石膏汤须去半夏加天花粉润之凡发汗吐下后口燥咽干此津液衰少肾水不升虚火上炎也宜生津益气汤或竹叶石膏汤若脉沈微足冷舌燥者多难治其少隂有急下以救肾水之例若虚人水竭火燥不可下者以补中益气汤倍加人参五味麦门冬天花粉黄檗知母以滋水也
　　狐惑病亦咽干黙黙不欲眠目不能闭声嗄咽干为狐惑但虫蚀下部者为狐其咽干下唇有疮黄连犀角汤赵活人谓脾藏有热则津液枯少故令口燥而咽干津液枯少固也然非独脾藏有热脾主太隂太隂腹满而咽干此可言脾热特一证耳余皆非也如白虎加人参汤证口舌干燥者表里俱热也口苦咽干者少阳经热或阳明中风也口燥咽干急下之自利清水色纯青心下痛口干燥者少隂经热也咽干烦燥吐逆者误汗津液少而欲作阳明内热者也如上数证岂亦脾藏有热哉
　　
　　凡伤寒头者莫不因汗吐下虚其上焦元气之所致也者目无常主头者俗谓头旋眼花是也冒者昏冒是也少阳口苦咽干目者少阳居表里之间以表邪渐入于里表中阳虚故目也太阳少阳并病或者责其虚也伤寒有起则头与冒者皆汗吐下后所致是知其阳虚也故针经曰上虚则下虚则厥虽为虚又阳明中风但头不恶寒者此又风主也凡此皆非逆候及其诸逆发汗剧者言乱目者死噫病势已成可得半愈及病已剧神医莫为也
　　太阳伤寒若吐若下后心下逆满气上冲胸起则头脉沈紧发汗则动经身为振振揺者茯苓桂枝白术甘草汤主之【吐下后里虚气上逆心下逆满气上冲胸表虚阳不足起则头脉浮紧邪在表当发汗脉沈紧邪在里不可汗汗则外动经络损伤阳气则不能主持诸脉身为振振摇也与此汤以和经益阳　眞武汤主之汗后补不止用以宻腠理未能止汗】　伤寒吐下后发汗虚烦脉甚微八九日心下痞鞕脇下痛气上冲咽喉冒经脉动惕者久而成痿【伤寒吐下后发汗则表里之气俱虚虚烦脉甚微为正气内虚邪气独在至七八日正气当复邪气当罢尚心下痞脇下满气上冲咽喉冒者是正气未复而邪留也经脉动惕者经络之气虚极久则热气还经必成痿弱　或用眞武汤桂枝茯苓白术甘草汤】
　　少阳少阳并病心下鞕颈项强而者当刺大椎肺俞禁下　太阳太阳并病头项强痛冒时如结胸心下痞鞕刺大椎第一间肺俞肝俞禁发汗汗则谵语脉五六日谵语不止刺期门
　　阳明病脉迟食难用饱饱则微烦头必小便难欲作谷疸须下之腹满如故所以然者脉迟故也【见前阳明病】阳明病但头不恶寒故能食而欬其人必咽痛若不欬者咽不痛【阳明病身不重但头而不恶寒者阳明中风而风内攻也经曰阳明病若能食名中风风邪攻胃胃气上逆则欬咽门者胃之系欬甚则咽伤故咽痛若胃气不逆则不欬其咽亦不痛也　四逆散加桔梗小柴胡乃本经中风非伤寒小承气汤】
　　少阳少阳之病口苦咽干目也【小柴胡汤加天麻川芎】
　　少隂下利止而头时时自冒者死【下利则水谷竭冒则阳气脱故死】动气在左误汗则头汗不止筋惕肉瞤【方论见动气活人云宜小建中汤】诸逆误汗而言乱目者死【论见谵语】
　　吴太阳中风头头摇者脉浮而急也羌活神术汤加防风天麻之类若血虚头者以四物汤加人参天麻之类若痰火上攻者加酒芩竹沥之类若内伤劳役隂虚头者宜补中益气汤加川芎天麻防风蔓荆子之类若下焦元气虚脱者宜人参养荣汤或大建中汤加天麻曽治一妇人服藿香正气三剂汗出过多头身摇发热脉虚数遂用人参养荣汤倍加人参为主加天麻少佐酒炒黄蘖二服而愈易老曰头旋目黒非天麻不能除故加之少加黄蘗以救肾水也
　　往来寒热
　　成往来寒热者寒已而热作热已而寒起盖寒为隂热为阳里为隂表为阳邪客于表与阳争则发寒矣邪入于里与隂争则发热矣表邪多则寒多而热少里邪多则热多而寒少邪在半表半里之间外与阳争而为寒内与隂争而为热表里之不拘内外之无定由是寒热往来而无常也故以小柴胡立诸加减法以和解之又寒热如疟与夫往来寒热似是而非也如疟者止作有时正气与邪争则作分则止矣往来寒热则止作无时或往或来日有三五发或者十数发此其与疟异也虽然往来寒热属半表半里当和解之又有病至十余日热结在里复往来寒热亦宜大柴胡下而愈　赵伤寒百问歌第五十九问中以隂阳相胜阳不足则先寒后热隂不足则先热后寒此特论隂阳杂病二气自相乘胜然也非可以语伤寒
　　伤寒五六日中风往来寒热胸脇苦满黙黙不欲饮食心烦喜呕或胸中烦而不呕或渴或腹中痛或脇下痞鞕或心下悸小便不利或不渴身有微热或欬者与小柴胡汤主之【成病有在表者有在里者有在表里之间者此邪气在表里之间谓之半表半里证五六日邪气自表传里之时中风者或伤寒至五六日也王函曰中风五六日伤寒往来寒热即是或中风或伤寒非是伤寒再中风中风复伤寒也经曰伤寒中风有柴胡证但见一证便是不必悉具者正是谓或中风或伤寒也邪在表则寒邪在里则热今邪在半表半里之间未有定处是以寒热往来也邪在表则心腹不满邪在里则心腹胀满今止言胸膈苦满知邪气在表里之间少阳行身之侧胸脇为少阳之部故经曰其脉循脇络于耳故胸脇痛而耳聋黙黙静也邪在表则呻吟不安邪在里则心烦闷乱内经曰阳人之隂则静黙黙者邪方自表之里在表里之间也邪在表则能食邪在里则不能食不欲饮食者邪在表里之间未至于心下不能饮食也邪在表则不烦不呕邪在里则烦满而呕心烦喜呕者邪在表方传里也邪初入里未有定处则所传不一故有或为之证有柴胡证但见一证便是即是此或为之证】　本太阳病不解转入少阳者脇下鞕满干呕不能食往来寒热尚未吐下脉沈紧者与小柴胡汤【成太阳转入少阳是表邪入于里脇下鞕满不能食往来寒热邪在半表半里之间若已经吐下脉沈紧者邪气入府为里实尚未可吐下脉沈紧为传里虽深未至入府外犹未解与小柴胡汤以和解之】若已吐下发汗温针谵语柴胡汤证罢此为壊病知犯何逆以法治之【成少阳之邪在表里之间若妄吐下发汗温鍼损耗津液胃中干燥木邪于胃必发谵语若柴胡证不罢者则不为逆柴胡证罢者壊病也详其因何治之逆以法治之　救壊病助荣衞生津液桂枝汤求之】
　　伤寒五六日已发汗而复下之胸脇满微结小便不利渴而不呕但头汗出往来寒热心烦者此为未解也柴胡桂枝干姜汤主之【难知曰若用柴胡而移时于早晚气移于血血移于气是邪无所容之地故知其欲自解也　伤寒五六日已经汗下之后则邪当解今胸脇满微结小便不利渴而不呕但头汗出往来寒热心烦者则邪气犹在半表半里之间为未解也胸脇满微结寒热心烦者邪在半表半里之间也小便不利而渴者汗下后亡津液内燥也若热消津液令小便不利而渴者其人必呕今渴不呕知非里热也伤寒汗出则和今但头汗出余处无汗者津液不足而阳虚于上也与柴胡桂枝干姜汤以解表里之邪复津液以助阳也】　血弱气虚腠理开邪气因入与正气相搏结于脇下正邪分争往来寒热休作有时黙黙不欲饮食藏府相连其痛必下邪髙痛下故使呕也小柴胡汤主之【按血弱气尽至结于脇下是释胸脇苦满句正邪分争三句是释往来寒热句倒装法也黙黙不欲饮食兼上文满痛而言藏府相连四句释心烦喜呕也】
　　小柴胡汤方
　　柴胡【半斤】半夏【汤洗半升】人参　甘草　黄芩　生姜【各三两】大枣【十二枚擘】
　　右七味以水一斗二升煮取六升去滓再煎取三升温服一升日三服
　　【成内经曰热淫于内以苦发之柴胡黄芩之苦以发传邪之热里不足者以甘缓之人参甘草之甘以缓中和之气邪半入里则里气逆辛以散之半夏以除呕邪在半表则荣衞争之辛甘解之姜枣以和荣衞】加减法【少阳邪在胸中用此加减法】
　　若胸中烦而不呕去半夏人参加括蒌实一枚【胸中烦而不呕热聚而气不逆也甘者令人中满方热聚无用人参之补辛散逆气既不呕无用半夏之辛温热宜寒疗聚宜苦括蒌苦寒泄胸中蕴热】若渴者去半夏加人参合前成四两半括蒌根四两【半夏燥津液非渴者所宜人参甘而润括蒌根苦而凉彻热生津二物为当】若腹中痛者去黄芩加芍药三两【去黄芩恶寒中加芍药以通壅　通壅功少止痛功大】若脇下痞鞕去大枣加牡蛎四两【甘令人中满痞者去大枣之甘咸以耎之痞鞕者加牡蛎之咸】若心下悸小便不利者去黄芩加茯苓四两【饮而水蓄不行为悸小便不利内经曰肾欲坚急食苦以坚肾得苦则水益坚故去黄芩淡味渗泄为阳茯苓甘淡以泄伏水】若不渴外有微热者去人参加桂三两温覆取微汗愈【不渴者里和也故去人参外有微热表未解也加桂以发汗】若欬者去人参大枣生姜加五味子半升干姜二两【欬者气逆也甘则壅气故去人参大枣内经曰肺欲收急食酸以收之五味子之酸以收逆气肺寒则欬散以辛热故易生姜以干姜之热也】
