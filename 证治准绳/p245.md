<!-- { "loadSidebar": true } -->
　　下后不解
　　去伤寒之邪不过汗吐下之三法也三法得当病势易衰则愈矣三法失宜病势危恶传变不已诚可虑也况发汗吐下后邪气乗虚而未散或壅窒而未尽则当量其虚实以治之先贤谓之邪气之虚实发汗吐下之不瘥温补针艾之适当则万全之功可得矣若过经者以六日传六经七日为一候若不愈十三日乃再传经尽所以谓之过经也
　　伤寒五六日大下后身热不去心中结痛未欲解也栀子防汤下后心烦腹满卧起不安栀子厚朴汤　阳明病下之心中懊憹而烦栀子防汤若有燥屎者大承气汤　太阳病下后脉促胸满桂枝去芍药汤微恶寒者去芍药方中加附子医以丸药下之身热不去微烦栀子干姜汤　太阳病桂枝证医反下之利遂不止脉促者表未解喘而汗出者葛根黄连黄芩汤　服桂枝汤或下之仍头痛项强无汗翕翕发热心下满微痛小便不利桂枝去桂加茯苓白术汤　太阳病过经十余日二三下之呕不止心中微烦大柴胡汤下之　六七日大下后寸脉沉而迟手足厥逆下利脉不至咽喉不利吐脓血防利不止为难治麻黄升麻汤
　　汗吐下后不解
　　五六日已发汗复下胸脇满微结小便不利渇而不呕但头汗出徃来寒热心烦为未解柴胡桂姜汤　太阳汗吐下解后心下痞鞕噫气不除者旋覆代赭石汤太阳先发汗不解而复下之脉浮者则知病在外当须解外桂枝汤　发汗若下之病仍不解烦躁不得眠茯苓四逆汤　大汗若大利而厥者四逆汤　下后复发汗昼日烦躁不得眠夜而安静不呕不渴无表证脉沉微身无大热干姜附子汤　下后复发汗必振寒脉微细此内外俱虚也　伤寒本寒后复吐下之食入口即吐干姜黄连黄芩人参汤　发汗吐下后虚烦不得眠剧者反覆颠倒心中懊憹栀子防汤　发汗若下之烦热胸中窒栀子豉汤　吐下后不大便五六日至十余日日晡发潮热不恶寒独语如见鬼状循衣摸牀脉者生濇者死但发热讝语者大承气汤　吐下后腹胀满邪热入胃也调胃承气汤　太阳吐下后微烦小便数大便鞭小承气汤　吐下后七八日不解结热在里表里俱热时时恶风大渇舌上干燥烦欲饮水白虎加人参汤　吐下后心下逆满气上冲胸头脉沉发热则动经身为振揺茯苓桂枝白术甘草汤
　　喘
　　成肺主气形寒饮冷则伤肺故其气逆而上行冲冲而气急喝喝而息数张口擡肩揺身滚肚是为喘也有邪在表致气不利而喘者麻黄汤桂枝加厚朴杏仁汤有水射肺而喘者小青龙汤发汗后饮水必喘以水灌之亦喘及伤寒心下有水气干呕发热而欬或喘者小青龙去麻黄加杏仁是欲发散水寒也经曰喘而汗出者与葛根黄芩黄连汤以利之【此邪气内攻气逆不利因喘而汗出见其邪气在里也虽表未解未可和之】汗出而喘者与麻黄甘草石膏汤以发之【此外邪壅盛使气不利汗出而喘不已见其邪气在表也虽经汗下亦可发之】若伤寒止于邪气在表而喘者心腹必濡而不坚设或腹满而喘则又为可下之证经曰短气腹满而喘有潮热者此外欲解可攻里也又汗出髪润喘不休者为肺絶身汗如油喘而不休为命絶直视讝语喘满者死是皆不治之喘也太阳病头痛发热身痛腰痛骨节痛恶风无汗而喘麻黄汤　太阳与阳明合病喘而胸满者不可下麻黄汤许有人病伤寒脉浮而长喘而胸满身热头痛腰脊强鼻干不得卧予曰太阳阳明合病仲景云中有三证下利葛根汤不下利呕逆者加半夏喘而胸满者麻黄汤也治以麻黄汤得解
　　伤寒表不解心下有水气干呕发热而欬或喘者小青龙汤【方见太阳病】　发汗后饮水多必喘以水灌之亦喘【喘肺疾饮水多而喘者饮冷伤肺也以冷水灌洗而喘者形寒伤肺也　或用小青龙加杏仁猪苓汤】　伤寒心下有水气欬而微喘发热不渴服汤已渇者此寒去欲解也小青龙汤　喘家有汗桂枝汤加厚朴杏仁佳【太阳病为诸阳主气风甚气拥则生喘也与桂枝汤以散风加厚朴杏仁以降气】　太阳病下之微喘者表未解故也桂枝加厚朴杏仁汤主之【下后大喘则为里气太虚邪气传里正气将脱也下后微喘则为里气上逆邪不能传里犹在表也与桂枝汤以解外加厚朴杏仁以下逆气】
　　桂枝加厚朴杏仁汤方　桂枝【去皮】芍药　生姜【切各三两】厚朴【炙去皮】甘草【炙各二两】杏仁【去皮尖五十枚】大枣【二十枚擘】
　　右七味以水七升煮取三升去滓温服一升
　　发汗后不可更行桂枝汤汗出而喘无大热者可与麻黄杏仁甘草石膏汤主之【成发汗后喘当作桂枝加厚朴杏仁汤汗出则喘愈今汗出而喘为邪气壅甚桂枝汤不能发散故不可更行桂枝汤汗出而喘有大热者内热气甚也无大热者表邪必甚也与麻黄杏仁甘草石膏汤以散其邪张予观仲景常言发汗后乃表邪悉解止余一证而已故言不可更行桂枝汤今汗出而喘无大热乃上焦余邪未解当用麻黄杏仁甘草石膏汤以散之夫桂枝加厚朴杏仁汤乃桂枝证悉具而加喘者用之注言汗出而喘以为邪气壅甚非桂枝所能发散此误也况身无大热更无证何故复言表邪必甚其后章下后不可更行桂枝汤条下注曰汗下虽殊既不当损正气则一其言有至理存焉可见汗后所注之误矣原其理当时因事发机前后失于照应故有此等之弊也】　下后不可更行桂枝汤若汗出而喘无大热者可与麻黄杏仁甘草石膏汤【成上条云发汗后不可更行桂枝汤汗出而喘无大热者为与此证法同汗下虽殊既不当损正气则一邪气所传既同遂用一法治之经所谓若发汗若下若吐后是矣】
　　麻黄杏仁甘草石膏汤方
　　麻黄【四两去节】杏仁【五十枚去皮尖】甘草【炙二两】石膏【半斤碎緜裹】
　　右四味以水七升先煮麻黄减二升去上沫内诸药煮取二升去滓温服一升
　　【肝苦急急食甘以缓之风气通于肝风邪外甚故以甘剂发之】
　　太阳病桂枝证医反下之利遂不止脉促者表未解也喘而汗出者葛根黄芩黄连汤【方见下利】
　　阳明中风口苦咽干腹满微喘发热恶寒脉浮而若下之则腹满小便难麻黄汤　阳明脉浮无汗而喘者发汗则愈宜麻黄汤　阳明病脉浮而咽燥口苦腹满而喘发热汗出不恶寒反恶热身重白虎汤五苓散伤寒四五日脉沉而喘满沈为在里而反发其汗津
　　液越出大便为难表虚里实久则讝语【邪气入内之时得脉沈而喘满里证具也则当下之反发其汗令津液越出胃中干燥大便必难久则屎燥必发讝语也　大承气汤】阳明病脉迟虽汗出不恶寒者其身必重短气腹满而喘有潮热者此外欲解可攻里也手足濈然而汗出者此大便已鞭也大承气汤主之　病人小便不利大便乍难乍易时有微热喘冐不能卧者有燥屎也宜大承气汤
　　诊伤寒吐下后不大便潮热若剧则不识人循衣摸牀微喘直视脉者生濇者死【详循衣摸牀】　湿家下后额汗微喘大小便利者死【论见体痛】　少隂病息髙者死【详见厥利论见欲寐】　厥冷无脉灸之不还反微喘者死【详见厥利】　直视谵语喘满者死【论见谵语】　脉浮洪汗出如油髪润喘不休为命絶
　　附
　　活隂证喘促者返隂丹主之四肢逆冷喘促入口便佳【方见隂毒】
　　病人小渇与水剧饮之致停饮心下满结者喘死甚众当以五苓散或陷胸丸主之【方见渴及结胸】
　　戴喘嗽有隂阳太阳经喘嗽畧于前本经言之详见嗽门少阳有嗽无喘有喘非少阳也其见少阳证而嗽者宜小柴胡汤加北五味子六分干姜四分阳明有喘无嗽有嗽非正阳明也其阳明证喘有潮热者宜大承气汤隂证喘惟少隂有之若四肢沈重疼痛小便如常大便自利而嗽者真武汤去芍药加北五味干姜各半钱细辛三钱此隂中之隂若四肢厥逆腹中痛泄利下重而咳四逆汤加北五味干姜各半钱下利呕渇身烦不得眠而咳嗽者猪苓汤此隂中之阳诸隂喘促最为危证返隂丹
　　呉凡表有寒发喘者脉浮恶寒身疼无汗也宜麻黄汤汗之若表有风发喘者脉浮缓恶风自汗也宜桂枝汤加厚朴杏仁主之凡阳明内实不大便腹满短气发潮热而喘者大柴胡加厚朴杏仁汤或小承气汤凡隂证厥逆脉沉细而微气促而喘无汗者宜四逆汤加五味杏仁凡虚人脉伏若手足逆冷而喘者五味子汤凡暴冐风寒脉浮无汗而喘苏沈九寳汤凡热盛有痰脉数而喘不可汗不可下以小柴胡汤加知母贝母蒌仁胸满者加枳殻桔梗心下满者加枳实黄连舌燥饮水而喘者加知母石膏主之古人云诸喘为恶故非轻也华佗曰盛则为喘盖非肺气盛也乃肺中之邪火盛也所以防白者防肺中之火也非防肺也又为防心汤乃防心下之痞满者也卫生寳鉴曰凡看文字有余当认足不足者盖受病为不足病气为有余也
　　五味子汤【方见厥门】
　　苏沉九寳汤　桑白皮【上】甘草【下】大腹皮【下】官桂【下】麻黄【中】薄荷【下】陈皮【上】紫苏【中】杏仁【去皮尖炒中】生姜【三片】乌梅【半个】
　　右用水二钟煎至八分去滓通口服
　　加减防白散　治烦热胸膈不利上气喘促口干或欬者
　　桑白皮【二钱】知母　橘红　蒌仁【去殻】细黄芩　贝母　桔梗　甘草【各一钱五分】地骨皮【一钱】
　　右煎服法同前
　　短气
　　成短气者气急而短促似喘而非喘喘则张口擡肩短气只是气促不能相续似喘而不擡肩似呻吟而无痛也有责为实者【经曰短气腹满而喘有潮热此外欲解可攻里此短气之实者也】有责为虚者【经曰趺阳脉浮而紧紧则为寒微则为虚微虚相搏则为短气此短气之虚也】有在表者【经曰短气但坐以汗出不彻故也更发汗则愈与其风湿相搏汗出短气小便不利恶风者甘草附子汤此邪在表而气短也】有在里者【经曰干呕短气汗出不恶寒此表解里未和十枣汤与太阳病医反下之短气烦躁懊憹心中硬成结胸大陷胸汤此邪在里而短气也】治各有异大抵短气为实要略曰短气不足以息者实也又水停心下亦令短气要略曰食少饮多水停心下微者短气学者察诸表证短气骨节痛不得屈伸汗出小便不利恶风身肿者为风湿宜甘草附子汤【方论见体痛】　短气腹满脇痛其人若脉浮大外不解无汗嗜卧身黄小便难有潮热者小柴胡汤【论见胃实方见往来寒热】里证若表未解手足濈然汗出或有潮热者宜大承气汤【方论见潮热】　若表解心下痞鞭干呕短气者宜十枣汤【方论见脇满痛】
　　汗不彻短气烦躁若发汗不彻续微汗出不恶寒表证不罢面赤者为并病更发汗则愈【论见面赤】
　　下后若下后心中懊憹心下鞭痛者用大陷胸汤【论见结胸】诊趺阳脉微而紧紧则为寒微则为虚微紧相搏则为短气坐而伏者短气也
　　附
　　陶伤寒失于汗下或因汗下后虚令人气逆不相接续者名短气分虚实治之此与喘证不相类
　　呉因汗吐下后元气虚弱脉来微虚气不能相接而短少者以人参益气汤凡隂证脉弱沉细而迟手足逆冷面上恶寒如刀割口鼻之气难以布息而短者宜四逆汤加人参主之又食少饮多水停心下令人短气烦闷茯苓甘草汤
　　身重
　　成身重之由有风湿有风寒有风湿俱见有火逆有易病有三阳合病虽所得不一然悉属三阳非若身疼兼有三隂里寒也壊病有矣寒则无之识者鉴焉
