<!-- { "loadSidebar": true } -->
　　活若误下了初未成结胸者急频与理中汤自然解了更不作结胸盖理中汤治中焦故也此古人亦说不到后因人消息得之若大段转损有厥证者兼与四逆汤便安胃中虽和伤寒未退者宜日数足可下却以承气再下之盖前来下之未是故也
　　西晋崔行功云伤寒结胸欲絶心膈髙起手不得近用大陷胸汤皆不瘥者此是下后虚逆气已不理而毒复上攻气毒相结于胸者当用枳实理中丸先理其气次疗诸疾古今用之如神
　　枳实理中丸方　枳实【十六片防炒】茯苓　人参　白术干姜【炮】甘草【炙以上各二两】　研为末炼蜜丸如鸡子黄
　　大每服一丸热汤化下连进二三服胸中豁然渴者加栝蒌根一两自汗者加牡蛎二两煅过下利亦加
　　海増损理中丸王朝奉云大小陷胸汤丸不愈者宜与之　人参　白术　栝蒌　牡蛎【煅】甘草【炙各二两】干姜【炒白半两】枳实【防炒廿枚】黄芩【去枯一两】　研为末炼蜜和丸如弹
　　子大汤一盏煎服一丸不解复与之不过五六丸胸中豁然矣药之神速未甞见也渇者加蒌根有汗加牡蛎
　　活水结在胸脇间亦名结胸其证头微汗出但结胸无热者小半夏加茯苓汤小柴胡去枣加牡蛎主之孙俞伯道忽患微热心下满头有汗不能解众医以为温病用表药有谓食在膈者治之皆不愈召孙至乃用半夏茯苓汤遂瘥众问其故曰头有汗心下满非湿证乃水结胸脇也水既去其病乃愈且如湿气心下满自当徧身汗若有食心满头岂得汗若言是表身又不疼不恶寒表证何在故凡水结胸脇头必有汗耳
　　小半夏加茯苓汤【方见呕门】
　　穿结散大实大满心胸高起气塞不通者为结也蟾酥　麝香　轻粉　巴豆【另研少许】　上再研过至
　　细以乳汁为丸如黍米大每服二丸用姜汤下不时服
　　本妇人伤寒血结胸膈揉而痛不可抚近宜
　　海蛤散
　　海蛤　滑石　甘草【炙各一两】芒硝【半两】　末毎服二钱
　　鸡子清调下水肠通利则胸膈血散膻中血聚则小肠壅小肠壅膻中血不流行宜此方若小便血散数行更宜桂枝红花汤发其汗则愈活人书云此方疑非仲景然其言有理姑存之
　　戴热实结胸如仲景法治之又有寒实结胸虽痛而无烦热等证此因下后虚逆寒气独结宜理中汤加枳实半钱茯苓一钱或枳实理中汤又有水结胸无大热证头微汗出宜小半夏茯苓汤又有血结胸手不可近其人嗽水不欲咽喜忘如狂大便黒色小便自利宜犀角地黄汤
　　陶结胸之证甞见俗医不问曽下与未下但见心胸满闷便与桔梗汤便呼为结胸盖本朱奉议之说也有频频与之反成真结胸者殊不知结胸乃下早而成未经下者非结胸也乃表邪传至胸中未入于腑证虽满闷尚为在表止属少阳部分为半表半里之间宜用小柴胡汤加枳殻如未効则以本方对小陷胸汤一服豁然其妙如神若因下早而成者方用陷胸汤丸分浅深从缓而治之不宜太峻上焦乃清道至髙之分若过下则伤元气也故陷胸汤丸宜从缓治之甞读仲景伤寒论结胸条云病发于阳而反下之热入因作结胸病发于隂而反下之因作痞满所以成结胸者以下太早故也及成氏注释曰发热恶寒者发于阳也无热恶寒发于隂也再三熟玩不能不致疑于其间盖无热恶寒者寒邪直中隂经之真寒证也非阳经传至隂经之病也若误下之不死则危矣岂可以防心汤寒热相参之药治之而愈乎岂反轻如结胸者乎详此恐言荣卫隂阳也风属阳阳邪伤卫头痛发热微汗出反恶寒者当服桂枝汤止汗散邪医者不达而下之胃气重伤胸中结鞭经又云结胸证脉浮大者不可下下之则死结胸证悉具而烦燥者亦死盖卫出上焦清道所伤不为不重也故用陷胸汤峻利之药以下之寒为隂隂邪伤荣当服麻黄发表误下之而成痞满宜泻心汤以理痞盖荣出中焦黄连能防心下痞邪下于膈不犯清道则元不伤故轻于结胸耳若隂经自中之寒以泄心汤理之而愈者未之有也又云脉来沈实有力方为结胸急用大陷胸汤加枳桔下之
　　治结胸灸法　巴豆【十四个】黄连【七寸去皮】　同捣细津唾和成膏填入脐以艾灸其上腹中有声其病去矣不拘壮数病去为度才灸了便以温汤浸手帕拭之恐生疮也
　　摘伤寒结胸　先使人心蔽骨下正痛处左畔揉之以毫针刺左畔支沟宂【正坐侧肩取之二分】次刺左间使名曰双闗次刺左行间【卧取之针入六分此支沟行间宂下针至分数内撚针令病人五吸次外撚针三呼又次内撚针五吸讫长呼一口气出针即左畔一壁结胸立效右畔依上刺之慢慢呼吸停针用针获时而愈】云伤寒结胸痞气
　　胸中结痞涌泉　太溪　中冲　太陵
　　心中结痞隐白　大白　少冲　神门
　　胃中结痞少商　太渊　大敦　太冲并上下中脘泻之
　　通结胸身黄　涌泉
　　摘血结胸面赤大燥口干消渴胸中疼痛不可忍期门　太陵　闗元【妊娠不得刺闗元胎死不出子母俱亡慎之】
　　集伤寒胸膈痛　期门　太陵
　　活近世治结胸多用金针并用硫黄阳起石者若寒实结胸或有瘥者若热实结胸必死也
　　痞
　　心下满鞭而痛者为实为结胸鞭满不痛者为虚为痞气不满不鞭但烦闷者为支结保命集云脾不能行气于四藏结而不散则为痞大抵诸痞皆热也故攻痞之药皆寒剂其有一加附子者是以辛热佐其寒凉欲令开发痞之怫郁结滞非攻寒也先发汗或下后阳气虚故恶寒汗出太阳证云发汗后恶寒者虚也此加附子恐大黄黄连损其阳也非补虚也
　　痞鞭伤寒呕而发热者柴胡证具而以他药下之若心满而不痛者此为痞宜半夏防心汤【论见结胸痞同异】
　　半夏泻心汤方【此方药味盖本理中人参黄芩汤方也】　半夏【半斤洗】黄芩【剉】干姜　人参　甘草【炙以上各三两】黄连【一两】大枣【十二枚擘】右七味以水一斗煮取六升去滓再煮取三升温服一升日三服【若加甘草即甘草泻心汤若鞭痞吐利若加生姜即生姜防心汤治痞鞭噫气辛入肺而散气半夏之辛以散结气苦入心而泄热黄连之苦以泄痞热脾欲缓急食甘以缓之人参甘草大枣之甘以缓脾】
　　痞鞭下利伤寒汗出解之后胃中不和心下痞鞭干噫食臭脇下有水气腹中雷鸣下利者生姜泻心汤主之【成胃有津液之主阳气之根大汗出后外亡津液胃中空虚客气上逆心下痞鞭金匮要畧曰中焦气未和不能消谷故令噫干噫食臭者胃虚而不杀谷也脇下有水气腹中雷鸣土弱不能胜水也与泻心汤以攻痞加生姜以益胃】
　　生姜泻心汤方　生姜【四两切】半夏【半斤洗】甘草【炙】人参
　　黄芩【各三两】黄连【二两】干姜【一两】大枣【十二枚擘】
　　右八味以水一斗煮取六升去滓再煎取三升温服一升日三服
　　伤寒中风医反下之其人下利日数十行谷不化腹中雷鸣心下痞鞭而满干呕心烦不得安医见心下痞谓病不尽复下之其痞益甚此非结热但以胃中虚客气上逆故使鞭也甘草泻心汤主之【成伤寒中风是伤寒或中风也邪气在表医反下之虚其肠胃而气内陷也下利日数十行谷不化腹中雷鸣者下后里虚胃弱也心下痞鞭干呕心烦不得安者胃中空虚客气上逆也与泻心汤以攻痞加甘草以补虚前以汗后胃虚是外伤阳气故加生姜此以下后胃虚是内损隂气故加甘草】
　　甘草泻心汤方　甘草【四两】黄芩　干姜【各三两】半夏【汤洗半斤】黄连【一两】大枣【十二枚擘】　上六味以水一斗煮取六升
　　去滓再煎取三升温服一升日三服
　　成气结而不散壅而不通为结胸陷胸汤为直达之剂塞而不通否而不泰为痞泻心汤为分解之剂泻心者谓泻心下之邪也痞与结胸有髙下焉邪结在胸中故曰陷胸汤痞者留邪在心下故曰泻心汤内经曰苦先入心以苦防之泻心者必以苦为主是以黄连为君黄芩为臣以降阳而升隂也内经曰辛走气辛以散之散痞者必以辛为君故以半夏干姜为佐以分隂而行阳也隂阳不交曰痞上下不通曰满欲通上下交隂阳必和其中所谓中者脾胃也脾不足者以甘补之故用人参甘草大枣为使以补脾而和中中气得和上下得通隂阳得分水升火降则痞消热已而大汗解矣
　　痞濡脉浮而紧而复下之紧反入里则作痞按之自濡但气痞耳【濡与鞭反作痞恐当作结胸】　心下痞按之濡其脉闗上浮者大黄黄连泻心汤主之【结言胸痞言心下结言按之石鞭痞言按之濡结言寸脉浮闗脉沈痞不言寸而但曰闗上浮可以知二病之分矣　活人云结胸与痞闗脉须皆沈若闗脉浮而结者三黄以泻肝】
　　大黄黄连防心汤方　大黄【二两】黄连【一两】
　　右二味以麻沸汤二升渍之须臾绞去滓分温再服【内经曰火热受邪心病生焉若入心寒除热大黄黄连之苦寒以导泻心下之虚热但以麻沸汤渍服者取其气薄而泻虚热】
　　心下痞而复恶寒汗出者附子防心汤主之【因恶寒汗出故加附子以温经固阳】
　　附子泻心汤方　大黄　黄连　黄芩【各一两】附子【一枚炮去皮脐破别煮取汁】　为防咀以麻沸汤二升热渍之一时
　　久绞去滓内附子汁分温再服
　　伤寒大下后复发汗心下痞恶寒者表未解也不可攻痞当先解表表解乃可攻痞解表宜桂枝汤攻痞宜大黄黄连泻心汤【活人云大抵结胸与痞皆应下然表未解者不可攻也表证未解心下妨闷者非痞也谓之支给柴胡桂枝汤主之胸脇满微结小柴胡架干姜牡蛎汤主之】　本以下之故心下痞与泻心汤痞不解其人渴而口燥烦小便不利者五苓汤主之【成本因下后成痞当与泻心汤除之若服之痞不解其人渇而口燥烦小便不利者为水饮外蓄津液不行非热痞也与五苓散发汗散水则愈一方忍之一日乃愈者不饮水者外水不入所停之水得行而痞亦愈也】
　　痞鞭吐利伤寒发热汗出不解心中痞鞭呕吐而下利者大柴胡汤主之　心下痞鞭呕逆下利若表解身凉脇痛十枣汤主之【方论并见脇痛】
　　活人云十枣汤大柴胡汤皆治心下痞十枣尤难用须是表证罢不恶寒身凉其人漐漐汗出发作有时头疼心下痞鞭满引脇下疼干呕短气者乃可用十枣汤表未解者慎不可用也
　　下利表里未解太阳病外证未除而数下之遂挟热而利利下不止心下痞鞭表里不解者桂枝人参汤主之【成外证未除而数下之为重虚其里邪热乗虚而入里虚挟热遂利不止而心下痞若表解而下利心下痞者可与防心汤若不下利表不解而心下痞者可先解表而后攻痞以表里不解故与桂枝人参汤和里解表】桂枝人参汤方　桂枝【去粗皮】甘草【炙各四两】白朮　人参干姜【各三两】　上五味以水九升先煮四味取五升
　　内桂更煮取三升温服一升日再夜一服
