<!-- { "loadSidebar": true } -->
　　【表未解者辛以散之里不足者甘以缓之此以里气大虚表里不解故加桂枝甘草于理中汤也】张或问大柴胡汤泻也桂枝人参汤补也何为皆治下利心下痞鞭予曰此非里实乃下之早因作痞里虚协热而利也不观成氏注云若表解而下利心下痞者是里实也可与泻心汤若不下利表不解而心下痞者可先解表而后攻痞此以表里不解故与桂枝人参和里解表夫伤寒发热汗出不解心下痞鞭呕吐而下利者表和而里病也以心中痞鞭故为实当以大柴胡汤下之二者心下痞鞭虽同而虚实之证有别故用药有攻补之异也
　　痞鞭噫气伤寒发汗若吐若下解后心下痞鞭噫气不除者旋复代赭石汤主之【噫气即俗所谓嗳气也活人云有旋复代赭石证其人或欬逆气虚者先服四逆汤胃寒者先服理中丸次服旋覆代赭汤为良】
　　旋复代赭石汤方　旋复花　甘草【各三两炙】人参【二两】代赭石【一两】生姜【切伍两】半夏【汤洗半升】大枣【十二枚擘】　上七味以
　　水一斗煮取六升去滓再煎取三升温服一升日三服【鞭则气坚咸味可以耎之旋复花之咸以耎痞鞭虚则气浮重剂可以镇之代赭石之重以镇虚逆辛者散也生姜半夏之辛以散虚痞甘者缓也人参甘草大枣之甘以补胃弱】
　　病解后心下痞鞭噫气若不下利者此条旋复代赭石汤也若下利者前条生姜泻心汤也
　　痞鞭气上冲胸中痞鞭气上冲咽不得息者蒂散若心下痞鞭脇痛气上冲咽冐者成痿【方论并见气上冲心】活人云下利而心下痞服生姜防心汤甘草泻心汤利不止者当治其下焦赤石脂禹余粮汤主之盖生姜泻心甘草泻心皆治中焦此利在下焦若只治中焦则利益甚尔服赤石脂禹余粮利复不止当利其小便五苓散主之　又云凡痞服泻心汤不愈然后可用陷胸丸下之【不可用陷胸汤葢太猛只用陷胸丸】
　　发热恶寒身痛表证未解若心下支结妨闷者柴胡桂枝汤也【方见太阳病若心下痞而腹满者即前条先以桂枝汤解后用大黄黄连泻心汤】心下满似痞而手足厥冷若脉乍结乍紧心烦饥不欲食者蒂散若脉沈细头汗恶寒大便鞭者小柴胡汤【论见厥】
　　太阳病医发汗遂发热恶寒因复下之心下痞表里俱虚隂阳并竭无阳则隂独复加烧针因胸烦面色青黄肤瞤者难治今色微黄手足温易愈
　　脉浮而大心下反鞭有热属脏者攻之不令发汗属府者不令溲数溲数则大便鞭汗多则热愈甚汗少则便难若脉迟尚未可攻　阳明痞胃实心下鞭满者不可攻之【论见胃实】
　　附
　　桔梗枳殻汤　治伤寒痞气胸满欲絶　枳殻【防炒去瓤】桔梗【各二两】　为防咀以水二盏煎至一盏去滓分二
　　服
　　活伤寒本无痞应发汗医反下之遂成痞枳实理中丸最良审知是痞先用桔梗枳殻汤尤妙縁桔梗枳殻行气下鬲先用之无不验也
　　赵活人书第七十六问中云凡痞服泻心汤不愈然后可用陷胸汤下之愚详仲景论陷胸汤无治痞之例恐太猛难用又况胸与心下处所不同痛与不痛隂阳邪亦异除结胸外今将痞证以传经之邪与内陷之邪分为二种而下治焉一者病发于隂身无热而反下之紧反入里则作痞其脉闗上沈为隂邪内陷也先宜桔梗枳殻汤次半夏泻心诸汤随证用之服泻心汤后渇而口燥烦小便不利者五苓散二者身有热不因下后而传邪入里亦作痞其脉闗上浮为阳邪随经入里须先解表而不恶寒者宜三黄泻心又有心下痞而汗出恶寒者以阳邪与表之正气入里故表虚汗出而恶寒因加附子以固表也既结胸证有寒实热实之殊则痞证亦有隂阳邪不为异也外有痞而鞭者或桂枝人参汤温之或大柴胡汤十枣汤下之亦自早一律也活人书又云闗浮则结热三黄以泻肝盖热结则成结胸非痞也况心下正属中焦闗脉亦主中部故汤名防心岂可援杂病脉例以左闗为肝部因谓之泻肝乎
　　张或谓痞证多有杂以别证而心下痞鞭者必非半夏泻心之所宜也予曰证不同宜从治疗已上诸痞皆杂别证非特下早而成也仲景所以各从其宜用药以治之若下早而作痞者但满而不痛别无外证与半夏防心汤以攻痞宜也
　　呉夫痞者气郁不通泰也若不因下早而为痞者或痰或食或气为之结也保命集曰治痞用防心主之各有冷热之不同要在辨而治之如热实而为痞者大黄黄连防心汤之类也或寒多而热少半夏泻心等汤之类也要之防心非防心火之热乃防心下之痞满也
　　心下满
　　有不因汗下而心下满者经曰邪结在胸心满而烦饥不欲食当吐之又曰脉浮而大心下反鞭有热属藏者攻之吴氏曰按此言属藏者宿屎在藏也不令发汗二者一吐一下因其邪之高下也又有不可下者如阳明病若心下便满不可攻之攻之利不止者死利止者愈是邪在表里之间留于心下未全入府故戒之不可下也有因汗下后心下满而微痛者及吐下后心下逆满宜桂枝白术茯苓汤者又有下后心下鞭满成结胸与痞者皆宜详审而互考之
　　太阳服桂枝或下之仍头项强痛翕翕发热无汗心下满微痛小便不利者桂枝去桂加茯苓白术汤　伤寒吐下后心下逆满气上冲胸起则头脉沈紧发汗则动经身为振振揺者茯苓桂枝白术甘草汤　伤寒六七日发热微恶寒支节烦疼微呕心下支结外证未去者柴胡加桂枝汤主之【活人云不满不鞭心下烦闷谓之支结又谓饮水过多成水结者小半夏茯苓汤】　伤寒五六日大便后身热不去心中结痛者栀子豉汤　伤寒发热汗出不解心下痞鞭呕吐而下利者大柴胡汤　太阳少阳并病心下鞭项强而者当刺大椎肺俞慎勿下
　　熨法若心胸脇下有邪气结实满闷鞭痛用生姜一斤捣烂绞去汁以查炒微燥带润绢包之于患处欵欵熨之稍可又将查用前汁和匀炒干再熨许久豁然寛快此为良法
　　伤寒五六日头汁出微恶寒手足冷心下满不欲食大便鞭脉细者此为阳微结有表复有里也脉沈亦在里假令纯隂结不得复有外证脉虽沈紧不得为少隂病以头汗出故知非少隂也宜小柴胡汤设不了了者得屎而解
　　阳明病心下鞭满者不可攻之攻之利遂不止者死利止者愈【或用防心汤　阳明病腹满者为邪气入腑可下之心下鞭满则邪气尚浅未全入腑不可便下之得利止者为邪气去正气安则愈若因下利不止者为正气脱而死】　得病二三日脉弱无太阳柴胡证烦躁心下鞭至四五日虽能食以小承气汤少少与微和之【详胃实】
　　厥隂病人手足厥冷脉乍紧者邪结在胸中心中满而烦饥不欲食病在胸中须吐之蒂散
　　呉凡心下满者正在心之下胃之上也此自满而非下之所致若下早心下满者此为痞气另有条也凡心下满者以手按之揉之则散而软者此虚气也不发热者以木香和中汤若发热者以小柴胡加枳实一钱去黄芩加姜炒黄连一钱减人参一半若按之汩汩有声者此有停水也若按之鞭痛者有宿食也若不按而痛其人喜忘者畜血也各有本条宜详审而治之凡少阳脉口苦发热心下满者以小柴胡加枳实黄连各一钱
　　心痛心下痛
　　伤寒五六日大下之后身热不去心中结痛者未欲解也栀子豉汤主之【成伤寒五六日邪气在里之时若大下后身热去心胸空者为欲解若大下后身热去而心结痛者结胸也身热不去心中结痛者虚烦也结胸为热结胸中为实是热气已收敛于内则外身热去虚烦为热客胸中未结为实散漫为烦是以身热不去六七日为欲解之时以热为虚烦故云未欲解也与栀子防汤以吐除之　身热不去四字要玩结胸而身不热知热不在表故可用大小陷胸汤丸以逐下之今热仍在表故宜越之也成注未透】
　　阳明中风脉浮大短气腹满脇下及心痛鼻干无汗嗜卧身黄小便难有潮热时时哕者小柴胡汤【详胃实】少阳病自利清水色纯青心下必痛口干燥者急下之宜大承气汤【成少隂肾水也青肝色也自利色青为肝邪乗肾难经曰从前来者为实邪以肾蕴实邪必心下痛口干燥也与大承气汤以下实邪】
　　厥隂为病消渴气上冲心心中疼热饥不欲食食则吐蚘下之利不止【桂枝茯苓白术汤】
　　附
　　炙伤寒饮水过多腹胀气喘心下痛不可忍宜灸中脘气海二宂　如小腹有气上冲者宜灸天枢气冲三里三隂交【如无此证只用前宂】
　　烦【旧以烦疼亦类入之今详烦疼者谓身体四肢疼痛烦寃与心烦不同不宜入故去之】
　　烦者热也谓烦扰也与发热若同而异也烦热为热所烦无时而歇非若发热而时发时止也经有烦有微烦有烦热复烦反烦烦满烦痛烦渇胸中烦心中烦内烦虚烦大烦欲解皆以烦为热也然隂寒而烦者亦不少也盖在表而烦者则有脉浮恶风寒体强痛之证在里而烦者则有潮热讝语不大便腹满小便赤涩之证在半表半里而烦者则有往来寒热胸脇疼痛之证其邪在胸膈已上而烦者则有胸满懊憹可吐之证其隂寒而烦者则有恶寒而踡及下利厥逆脉微与夫吐蚘之证大烦欲解者其脉必和但脉不应者为难治若是足冷脉沈细而微者此隂证之烦也急用人参附子热剂温之若内伤劳役隂虚火动而烦者其人身倦无力自汗尺脉浮虚也宜补中益气汤加炒黄连生地黄麦门冬黄蘗知母之类也若不得睡而心烦者兼服硃砂安神丸纳其浮澑之火而安神明也此特其大概耳善治病者当以诸证互考之可也
　　虚烦胸中烦心中烦三者不因汗吐下而烦则是传经之邪不作膈实但多和解而已经用小柴胡汤黄连阿胶汤猪肤汤是也若经汗吐下而烦则是邪热内陷以为虚烦心中嗢嗢然欲吐愦愦然无奈者是也但多涌吐而已经用栀子豉汤栀子干姜汤栀子厚朴汤是也盖有不因汗吐下邪结胸中则为膈实与蒂散及阳明心烦与调胃承气汤此又烦之实者也伤寒二三日悸而烦者虚也建中汤少阳之邪入府烦而悸者热也大抵先烦而后悸是热先悸而后烦是虚治病必求其本者此也
　　太阳伤寒发汗解半日许复烦脉浮数者可更发汗宜桂枝汤【发汗身凉为已解至半日许身发热者邪不尽也故当再汗】　太阳病初服桂枝汤反烦不解者先刺风池风府却与桂枝汤则愈【风池是少阳之经阳维之防不针天柱而取风池者阳维维于诸阳巨阳与诸阳主气故也】　发汗已脉浮数烦渇者五苓散　中风发热六七日不解而烦有表里证渇欲饮水水入则吐曰水逆五苓散　病在阳应以汗解反以冷水噀之若灌之其热不得去弥更益烦肉上粟起意欲饮水反不渇者服文蛤散若不瘥者与五苓散【方见渇】　伤寒吐下后七八日不解热结在里表里俱热时时恶风大渇舌上干燥而烦者白虎加人参汤　服桂枝汤大汗出后大烦渇不解脉洪大者白虎加人参汤主之
　　垣治隂虚发热烦渇引饮肌热躁热至夜尤甚其脉洪大按之无力者此血虚发躁当以当归补血汤主之若以白虎汤与之则误矣如轻手脉来浮大按之即无者乃无根蒂之脉为散脉也此虚极而元气将脱也切不可发表攻热如误治之即死须用大剂人参生脉汤救之【当归补血汤方见杂病发热门】
　　太阳病发汗若下之而烦热胸中窒者栀子防汤　伤寒五六日大下之后身热不去心中结痛者未欲解也栀子豉汤　发汗吐下后其人心烦不得眠若剧者必反覆颠倒心中懊憹栀子豉汤　若少气者栀子甘草豉汤　若呕者栀子生姜豉汤
