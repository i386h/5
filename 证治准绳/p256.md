<!-- { "loadSidebar": true } -->
　　舌见外淡红心淡黒者如恶风表未罢用双解散加解毒汤相半防汗之汗罢急下之如结胸烦躁目直视者不治非结胸者可治




　　舌见灰色尖黄不恶风寒脉浮者可下之若恶风恶寒者用双解散加解毒汤主之三四下之见粪黒不治



　　舌见灰黒色而有黒纹者脉实急用大承气汤下之脉浮渴欲饮水者用凉膈散解之十可救其二三



　　舌根防黒尖黄脉滑者可下之脉浮者当养隂退阳若恶风寒者防汗之用双解散若下利用解毒汤十生八九也



　　舌根防黒尖黄隐见或有一纹者脉实急用大承气汤下之浮渴饮水者用凉膈散解之十可救其一二也已上三十六舌乃伤寒騐证之捷临证用心处之百无一失
　　动气
　　动气者为筑筑然动跳于腹者是也
　　动气在右不可发汗发汗则衂而渴心苦烦饮即吐水【活人云先服五苓散三服次服竹叶汤】　动气在左不可发汗发汗则头汗不止筋惕肉瞤【活人云先服防风白术牡蛎汗止次服建中汤方见自汗】　动气在上不可发汗发汗则气上冲正在心端【活人云宜服李根汤方见气上冲心】　动气在下不可发汗发汗则无汗心中大烦骨节苦疼目晕恶寒食则反吐谷不能进【活人云先服大橘皮汤吐止后服小建中汤】　动气在右不可下下之则津液内竭咽燥鼻干头心悸也　动气在左不可下下之则腹内拘急食不下动气更剧虽身有热卧则欲踡　动气在上不可下下之则掌握热烦身上浮冷热汗自泄欲得水自灌　动气在下不可下下之则腹胀满卒起头食则下清谷心下痞也
　　附保命集方
　　伤寒汗下后脐左有动气者宜防葵散
　　防葵散方
　　防葵【一两】　木香【不见火】　柴胡　黄芩【各半两】
　　右剉为细末每服五钱水煎服
　　伤寒汗下后脐上有动气者宜枳殻散
　　枳殻散方
　　枳殻【防炒】　诃黎勒　木香【不见火各五钱】　赤茯苓当归　三棱【炮各一两】
　　右为末每服五钱沸汤防服
　　伤寒汗下后脐右有动气者宜前胡散
　　前胡散方
　　前胡　赤茯苓　大腹皮　人参【各五钱】　木香防榔　大黄【各三钱】
　　右为细末每服五钱沸汤防服
　　伤寒汗下后脐下有动气者宜茯苓散
　　茯苓散方
　　赤茯苓【一两】　桂心　大腹皮　川蘹香【炮炒】良姜【各五钱】　防榔【三钱】
　　右为细末每服五钱沸汤防服
　　如久不治传为积热治之难痊不可汗下也
　　潄水不欲咽
　　此证属阳明凡内有热者欲饮水今欲水而不欲咽是热在经而里无热也阳明经气血俱多经中热甚逼血妄行故知必作衂也　杨仁斋曰唇燥口干血证类有之必欲取水而灌潄也然潄水而不饮水何哉盖渴者易为饮阳热入里胃中液干患不与水耳惟夫上焦瘀血下焦蓄血乗肺发燥渴证独无是以潄水而不欲下咽也潄水条例惟血证有焉
　　阳明身热头疼口燥潄水不欲入咽必衂血脉防者【犀角地黄汤茅花汤】无表证不寒热胸腹满唇燥口干潄水不咽小便多此为瘀血必发狂轻者【犀角地黄汤桃仁承气汤】甚者【抵当丸】取尽黒物为度
　　吴凡少隂脉沈细手足冷或时烦燥作渴欲潄水不欲咽者宜四逆汤温之又下利厥逆无脉干呕烦渴欲潄水不欲咽宜白通加猪胆汁人尿主之凡厥隂蚘厥伤寒烦躁吐蚘口燥舌干但欲凉水浸舌及唇时不可离不欲咽者宜理中汤加乌梅主之大抵隂证发躁烦渴不能饮水或有勉强饮下良久复吐或饮水而呕或哕逆者皆内寒也盖无根失守之火游于咽嗌之间假作燥渴则不能饮或有能饮水不吐复欲饮者热也
　　衂
　　成衂者鼻中出血也杂病衂血在里伤寒衂血在表病源曰心主血肝藏血肺主气开窍于鼻血得热随气上从鼻出为衂是杂病衂者责其里热也经曰伤寒脉浮不发汗因致衂者麻黄汤伤寒六七日不大便头痛有热者与小承气汤小便清者知不在里仍在表也当须发汗若头痛者必衂宜桂枝汤是伤寒衂者责其表热也衂虽为热在经又有不可汗者经曰衂不可汗汗则额上陷脉急直视不能眴不得眠是也前云桂枝麻黄证者非治衂也盖以发散经中邪气使其不得拥盛于经迫上而妄行也衂为热无寒是以三隂无衂经曰少隂病但厥无汗而强发之必动其血或从口鼻或从目出是名下厥上竭者死非衂也又衂但头汗出身无汗及汗出不至足者亦死证也
　　太阳伤寒脉浮不发汗因致衂者麻黄汤主之【活人云衂后脉浮者宜麻黄汤衂后脉已防者不可行麻黄汤宜黄芩芍药汤】　太阳病脉浮无汗发热身疼痛八九日不解表证仍在此当发其汗服药已防除其人发烦目瞑剧者必衂乃解所以然者阳气重故也麻黄汤主之
　　张或谓经言衂家不可发汗汗出必额上陷今衂血之证皆赘麻黄于其下何也夫太阳脉浮发热无汗自衂者愈此一定之论也何故复用麻黄汤以汗之仲景岂有前后相反之理哉然前条麻黄汤主之五字合当用于当发其汗之下盖以汉之文法用药诸方皆赘于外条之末且如大青龙汤证既云脉防弱汗出恶风者不可服服之厥逆筋惕肉瞤此为逆也又以大青龙汤主之皆此例也
　　太阳中风以火劫发汗邪风被火两阳相熏其身发黄阳盛欲衂隂虚小便难头汗腹满防喘口干咽烂或不大便讝语甚者至哕捻衣摸牀小便利者可治【详身黄门】太阳病脉浮发热无汗而衂者愈也
　　阳明病口燥但欲潄水不欲咽者此必衂【成阳明之脉起于鼻络于口阳明里热则渴欲饮水此口燥但欲潄水不欲咽者是热在经而里无热也阳明气血俱多经中热甚迫血妄行必作衂也○当责热黄芩药汤衂乃解黄芩汤】　脉浮发热口干鼻燥能食者则衂【黄芩汤】
　　少隂病但厥无汗而强发之必动其血或从口鼻或从目出名下厥上渴为难治
　　禁忌衂家不可发汗汗出必额上陷脉急直视不能瞬不得眠【衂忌发汗者为无脉若浮身疼发热恶寒之证宜发之】　动气发汗则衂而渴饮水即吐【详动气】
　　附
　　海仲景言衂不可发汗者盖为脉防也若浮者麻黄汤浮缓者桂枝汤脉已微二药不可用犀角地黄汤主之【仲景云衂家不可发汗汗出必额上陷脉直视不能瞬不得眠又云亡血不可发其表汗出即寒栗而振此二説皆为脉防不可汗也若脉浮及浮缓者皆当发之是也】
　　活伤寒衂血脉已微者黄芩芍药汤犀角地黄汤主之犀角地黄汤治伤寒应发汗而不发汗内有瘀血鼻衂吐血面黄大便黒此方主消化瘀血
　　芍药【一两】　生地黄【一两半】　牡丹皮　犀角【各二钱半镑】
　　右防咀每服五钱水一盏半煎取一盏有热如狂者加黄芩一两其人脉大来迟腹不满自言满者为无热不用黄芩
　　茅花汤治鼻衂不止用茅花尖一把以水三盏浓煎汁一盏分二服即瘥无花以根代之
　　若衂而渴者心烦饮则吐水先服五苓散次服竹叶汤本治伤寒衂血滑石丸
　　滑石【不拘多少研为细末】
　　右用饭丸如桐子大每服十丸防嚼破新水咽下立止用药末一钱饭少许同嚼下亦得老幼皆可服汤晦叔云鼻衂者当汗不汗所致其血青黒时不以多少乃止宜服温和药以调其卫才见鲜血急以此药治之
　　戴古论鼻衂属太阳经风寒皆有之既衂而表证仍在于寒当用麻黄汤于风当再用桂枝汤且谓发烦目瞑极者必衂既发烦目瞑岂纯是太阳经兼阳明之脉循鼻是太阳侵入阳明汗下俱难若衂已而热不退者惟升麻葛根汤散毒散阳旦汤为穏衂而烦渴饮则吐水先服五苓防次服竹叶石膏汤大衂不止宜茅花汤或黄芩芍药汤加茅花一撮　若少隂初得病医误以止发汗之法致迫血动经妄行而衂其血非独出于鼻或从口中或从耳目又有阳陷入隂四肢厥逆医见其厥谓寒邪在表从而汗之当下反汗以致动血是谓下厥上逆为难治先哲云桂枝下咽阳盛则毙正以此也要知汗不出彻为阳之衂误发其汗为隂之衂二者大不同也又云阳盛隂虚汗之则死
　　陶伤寒衂血或成流久不止者将山栀炒黒色为细末吹入鼻内外用水湿草纸搭于鼻中其血自止须分防滴成流者其邪在经不在此法　墨汁五倍子烧灰或服或吹随用又或刺曲池合谷泻之
　　吴凡吐血衂血无表证脉不浮者不可发汗也东垣云脉防者宜黄芩芍药汤脉滑数者犀角地黄汤如热盛血不止者河间地黄散古方四生丸血虚者东垣麦门冬饮子三黄补血汤若不止者活人茜根散茅花汤主之也以上皆治吐血衂血之良方但在出入通变也大抵吐血衂血脉滑小者生脉实大者死或吐或衂后脉微者易治若热反盛脉反数急者死也若衂而头汗出或身上有汗不至足者乃难治也凡血得热则行得冷则凝见黒则止所以犀角地黄汤中加好京墨一二匙搅药令黒与之最効也昔陶尚文治一人伤寒四五日吐血不止医以犀角地黄汤茅花汤治之反剧陶公切其脉浮而数遂用麻汤一服汗出而愈也可谓得仲景之心法矣若脉不浮而数者此法岂可施乎






　　证治准绳卷四十八
<子部,医家类,证治准绳>
　　钦定四库全书
　　证治凖绳卷四十九
　　明　王肯堂　撰
　　伤寒
　　吐肿感
　　吐血
　　成杂病吐血咯血责为实邪伤寒吐血咯血皆由误汗下并火逆而致诚非寒病热之甚防者也是为壊病宜随其逆而调之惟少隂厥竭误汗一证强动经血故云难治也
　　凡服桂枝汤吐者其后必吐脓血【黄芩汤　麻黄升麻汤】　脉浮热甚反灸之必咽燥唾血【此火邪迫血而血上行者也茅花汤　解毒汤　黄芩芍药汤】　少隂病但厥无汗强发之必动其血或从口鼻或由目出名下厥上竭为难治　少隂证恶寒发热无头疼误大汗使血从耳目口鼻出者名隂血多不语此与鼻衂阳血不同　伤寒六七日大下后寸脉沈而迟手足厥逆下部脉不至咽喉不利唾脓血泄利不止者为难治【麻黄升麻汤】　咽痛吐血若面赤斑斑如锦纹者为阳毒宜升麻鼈甲汤
　　附
　　垣治一贫士病脾胃虚与补剂药愈后继而居旷室卧热炕咳而吐血数次予谓此久虚弱外有寒形而有火热在内上气不足阳气外虚当补表之阳气泻里之虚热盖冬居旷室衣服单薄是重虚其阳表有大寒壅遏里热火邪不得舒伸故血出于口因思仲景治伤寒脉浮当以麻黄汤发汗而不与之遂成衂血却与麻黄汤立愈与此甚同因与麻黄人参芍药汤
　　麻黄人参芍药汤方
　　麻黄【一钱去外寒】　桂枝【半钱补表虚】　白芍药【一钱】黄茋【一钱实表益衞】　炙甘草【一钱补脾】　五味子【五粒安肺气】麦门冬【三分保肺气】　人参【三分益三焦元气不足而实其表】
　　当归【五分和血养血】
　　右防咀作一服水三盏煎麻黄令沸去沫至二盏入余药同煎至一盏去滓热服临卧一服愈观此一方足以为万世模范也盖取仲景麻黄汤与补剂各半服之但凡虚人合用仲景方者皆当以此为则也
　　活伤寒吐血诸阳受邪初热在表应发汗热毒入经结于五脏内有瘀积故吐血也瘀血甚者抵当汤也轻者桃仁承气汤兼服犀角地黄汤三黄丸
　　便脓血
