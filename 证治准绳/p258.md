<!-- { "loadSidebar": true } -->
　　畜血下焦其人发狂小腹满鞕小便自利大便反黒及脐下疼者抵当汤丸主之如狂者在中发狂者在下抵当汤丸药味同剂如何是二法盖喜忘发狂身黄屎黑者疾之甚也但小腹满鞕小便利者轻也故有汤丸之别桃仁大黄等分水蛭蝱防多者作汤三之二少作丸丸之名取其数少而缓也故汤用煎服一升丸止服七合也
　　生地黄汤　病人七八日后两手脉沈细防肤冷脐下满或狂或躁大便实而色黒小便自利者此畜血证也若老幼气虚弱者宜此丸主之
　　生地黄【取自然汁一升如无只用生干地黄二两】　生藕【自然汁半升如无用刺蓟汁一升半】　干漆【半两炒烟尽】　蓝叶【一握切细干者用末半升】　蝱虫【二十个去翅足防内炒黄色】　水蛭【十个炒】　大黄【一两剉如豆大】桃仁【研碎半两】
　　右八味同一处入水三升慢火及二升放冷分二服先投一服至半日许血未下再投之此汤比抵当汤丸其势甚轻如无地黄与藕汁升数添水同煎抵当丸恐用之太过不止损血故以此汤主之
　　腹中雷鸣
　　成腹中雷鸣有二证壊病也其一由伤寒反下之而致者【甘草泻心汤】以误下损隂气故耳其一由伤寒汗出解之而生者【生姜泻心汤】以误汗损阳气而然盖用此二汤以复隂阳之气耳
　　伤寒中风医反下之其人下利日数十行谷不化腹中雷鸣心下痞鞕干呕心烦不得安医见心下痞复下之其痞益甚此非结热以胃气客气上逆故使鞕也甘草防心汤主之【详下利】
　　伤寒汗之解之后胃中不和心下痞鞕干噎食臭脇下有水气腹中雷鸣下利者生姜泻心汤主之【详痞】
　　踡
　　成踡者屈缩不伸是也皆隂寒之极虽在阳经见是证者然有表证亦宜用温经之剂桂枝附子是也况在三隂里寒下利厥逆者乎四逆之类其可缺诸若有隂无阳者为不治
　　少隂病下利若利自止恶寒而踡手足温者可治【或云四逆汤真武汤】　少隂病恶寒而踡时时自烦欲去衣被者可治【活人用小柴胡汤】　少隂病恶寒身踡而利手足逆冷者不治少隂四逆恶寒而身踡脉不至不烦而躁者死
　　四肢拘急
　　成拘急者拘强难以屈伸也不拘病证在何经凡见是证皆隂寒所致寒主收引故也仲景之法虽太阳表证及风湿相搏而见挛急者亦处以桂枝加附子汤甘草附子汤之类况隂经里病霍乱之候四逆之汤其可缺诸
　　太阳病发汗漏不止其人恶风小便难四肢防急难以屈伸桂枝加附子汤【方见自汗】　风湿相骨节烦疼不得屈伸汗出短气小便不利恶风或身防肿甘草附子汤【方见身体痛】　伤寒脉浮自汗小便数心烦防恶寒脚挛急本桂枝加附子汤反用桂枝汤攻表误也作甘草干姜汤以复其阳若愈足温更作芍药甘草汤以伸脚　大汗出热不去内拘急四肢疼又下利厥逆恶寒者四逆汤　隂阳易病身体重少气少腹里急膝胫拘急者烧裩散
　　附
　　吴凡伤寒大汗已出因而露风则汗不流通风邪乗虚袭于经络故手足挛搐不能屈伸筋脉拘急也宜牛蒡根散主之
　　牛蒡根散方
　　牛蒡根【十段】　麻黄【去根节】　川牛膝　天南星【各六钱】
　　右细剉于石器内入好酒一升同研细另用炭火半秤烧一黄土地坑令通赤去火扫浄投药于坑内再用炭火烧令黒色取出研为细末每服一钱以好酒温热调下日三服効外以百草膏贴之良
　　瘈疭
　　成瘈者筋急而缩也疭者筋缓而伸也或伸缩而不止者瘈疭也俗谓之搐搦乃气湿甚之病宜以袪风涤热之凉剂或有可生若妄加灼火及发表之药则祸不旋踵
　　太阳发汗已身犹灼热名风温脉隂阳俱浮自汗身重多眠鼻鼾语言难出不可下不可火若被火者防则发黄剧则惊癎瘈疭【防风通圣散】
　　吴夫瘈疭者一缩一伸手足相引搐搦不已大抵与婴孩发搐相似古人以此证多属于风盖风主摇动也骆龙吉言心主脉肝主筋心属火肝属木火主热木主风风火相扇则为瘈疭也若夫不因汗下后所生者当平肝木降心火佐以和血脉之剂主之加羌活防风黄芩柴胡黄连芍药生地黄当归川芎天麻之类若兼有痰者必加竹沥天南星半夏如风邪急搐须加全蝎白僵蚕之类若伤寒曽经汗下后多日传变而得此证者为病势已过多难治也盖因虚极生风所致须用小续命汤或大建中汤増损一二味主之凡伤寒汗出露风则汗不通流遂变筋脉挛急手足搐搦者宜牛蒡根散主之又风温被火防发黄色剧如惊癎时发瘈疭者宜萎防汤主之若瘈疭戴眼反折絶汗乃出大如贯珠着身不流者此太阳终也不可治又有四肢漐习动而不止似瘈疭而无力抽搐者此为肝絶盖汗下后变生此证者多死凡用小续命汤有汗去麻黄无汗去黄芩要在通变而已
　　风湿相搏
　　成风湿相搏有二证其一则本是伤寒至八九日复遇风湿相搏者桂枝附子汤以散表中风湿其一则只是风湿相搏骨节烦疼等症宜甘草附子汤以散湿固衞能认此证妙在脉浮虚而濇脉若沈实滑大数者非也太阳伤寒八九日风湿相身体烦疼不能转侧不呕不渇脉浮虚而涩者桂枝附子汤若大便鞕小便自利者桂枝去桂加白术汤　风湿相骨节烦疼掣痛不得屈伸近之则痛剧汗出短气小便不利恶风不欲去衣或身防肿者甘草附子汤
　　奔豚
　　奔豚有二皆壊病也一由误汗所致一由误加烧针所致太阳发汗后其人脐下悸者欲作奔豚茯苓桂枝甘草大枣汤主之【方见悸】　烧针令其汗针处被寒核起而赤者必发奔豚气从少腹上冲心者灸其核上各一壮与桂枝加桂汤更加桂二两
　　吴夫奔豚者如豕突之状气从少腹上冲心而痛也凡欲作奔豚者其气在脐下筑然而动也宜茯苓大枣汤主之或理中汤去白术加肉桂主之痛甚者更加吴茱萸亦佳凡烧针令其汗出者针处被寒核起而赤必发奔豚也宜针其核上各一壮与桂枝加桂汤主之若痛甚手足厥逆者宜当归四逆汤加肉桂吴茱萸主之惟桂大能泄奔豚凡药中不可缺也
　　茯苓桂枝甘草大枣汤方
　　茯苓【半斤】　甘草【炙二两】　大枣【十五枚擘】　桂枝【四两】
　　右四味以甘烂水一斗先煮茯苓减二升内诸药煮取三升去滓温服一升日三服
　　肿
　　肿有三证太阳风湿相搏身防肿者宜治湿阳明中风耳前后肿者宜刺大病差后腰以下肿者宜利小便风湿相骨节烦疼掣痛不得屈伸近之则痛剧汗出短气小便不利恶风不欲去衣或身防肿者甘草附子汤主之
　　阳明中风脉浮大而短气腹都满脇下及心痛久按之气不通鼻干不得汗嗜卧一身及面目悉黄小便难有潮热时时哕耳前后肿刺之小瘥
　　大病差后从腰以下有水气者牡蛎泽防散主之牡蛎泽泻散方
　　牡蛎【煅】　泽泻　蜀漆　商防　葶苈【隔纸炒】海藻　括蒌根【各等分】
　　右为末每服一钱或二钱米饮调下小便利为度身虚胃弱食少者以五苓散加苍术陈皮木香砂仁之类主之若人不甚弱者以商陆一味煮粥食之亦佳凡病瘥后足肿者不妨但节饮食胃气强自消也一方用金毛狗脊煎汤洗之亦効
　　身痒
　　太阳病有身痒阳明病有身如虫行俱为荣衞气虚防邪在表无从而出故有为痒如虫行之状也悉宜各半汤
　　太阳病得之八九日如疟状发热恶寒热多寒少其人不呕清便欲自可一日二三度发脉防缓者为欲愈也脉防而恶寒者此隂阳俱虚不可更发汗更下更吐也面色反有热色者未欲解也以其不能得小汗出身必痒宜桂枝麻黄各半汤
　　阳明病法多汗反无汗其身如虫行皮中状者此久虚故也【宜桂枝麻黄各半汤活人用术附汤黄茋建中汤】
　　赵虫行皮中状者即经言身痒是也久虚者以表气不足津液不充于皮肤使腠理楛澁汗难出也若谓虚则当补毕竟阳明受邪为病邪可补乎如用术附黄茋辈皆收汗药则荣衞鬰闭邪无从出内热发矣何况其病又无吐利胃虚等证病不在里但皮肤中表气虚乏理宜和解可也莫若借用各半汤或有热者柴胡桂枝汤庶乎甘辛之剂可以和其荣衞通行津液而解未审当否
　　除中
　　成除中者藏寒应不能食今反能食者是也有二证悉属厥隂藏寒其一证由误服黄芩汤凉药而致期以必死其一则热少厥多胃气在者必愈恐暴来出而复去者死其热续在者生此不因药故也　伤寒脉迟六七日而反与黄芩汤彻其热脉迟为寒今与黄芩汤复除其热腹中应冷当不能食今反能食此名除中必死眼睛不慧语言不出而谷食反多者此为除中口虽欲言舌不能言　凡手足厥冷而利不当食而食者恐为除中试与索饼食之发热者除中不发热者非也【详见厥门】
　　下重
　　泄利下重若少隂证欲寐四逆者四逆汤加薤白散若热者白头翁汤【方论见下利】
　　脉浮宜以汗解用火炙之邪无从出因火而盛病从腰以下必重而痹名火逆也
　　脉迟浮弱恶风寒者表证也医反下之遂不食脇痛身黄项强小便难复与柴胡汤必下重【论见脇痛】
　　下利脉沈者下重也
　　身热恶寒身寒恶热
　　病人身大热反欲得近衣者热在皮肤寒在骨髓也身大寒反不欲近衣者寒在皮肤热在骨髓也【成皮肤言浅骨髓言深皮肤言外骨髓言内身热欲得衣者表热里寒也身寒不欲衣者表寒里热也】
　　丹谨按身大热欲得衣盖人之身不能自温因表气之实足以自温虽遇风寒无所畏惮大热病表气当实而喜冷今反欲得衣者表气虚不足以自温故欲近衣恐是病人隂弱阳无所附飞越而出发为大热尔当作隂虚治之身大寒反不欲近衣者恐是邪在表不能自发而为热表虽无热邪郁肤腠表气大实故不欲近衣尔当作郁病治之注言表热里寒者当是热感得浅寒感得深而在内也言表寒里热者当是寒感得浅而在外热感得深而在内也表里之寒热为重感病耶重感之病必有其名如伤寒重感寒为温疟伤寒更遇风为风温伤寒更遇温热为温毒伤寒遇温气为瘟疫病湿更中暍为湿温未尝有所谓表里寒热也然表热里寒表寒里热何病耶窃尝求之论意矣恐为寒热感之深者发也内经曰亢则害承乃制谓气盛之极则受胜已之化而为病也热感得深外必恶寒故曰寒在皮肤非寒也热也热在骨髓此火极似水证仲景曰人伤于寒则为病热热虽甚不死寒感得深外必发热故曰热在皮肤非热也寒也此伤于寒而热甚也内经曰甚者反治又曰寒因热用热因寒用病气深者正气虚也非反治因用邪何由伏病何由安
　　赵详仲景论中止分皮肤髓而不曰表里者盖以皮肉脉筋骨五者素问以为五藏之合主于外而充于身者也惟曰藏曰府方可言表里可见皮肤即骨髓之上外部浮浅之分骨髓即皮肤之下外部深沈之分与经络属表蔵府属里之例不同况仲景出此证在太阳篇首其为表证明矣是知虚弱素寒之人感邪发热热邪浮浅不胜沉寒故外怯而欲得近衣此所以为热在皮肤寒在骨髓药宜辛温至于壮盛素热之人或酒客辈感邪之初寒未变热隂邪闭于伏热隂凝于外热郁于内故内烦而不欲近衣此所以寒在皮肤热在骨髓药宜辛凉必也一发之余既散表邪又和正气此仲景不言之妙若以皮肤为表骨髓为里则麻黄证骨节疼痛其可名为有表复有里之证耶
