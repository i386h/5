<!-- { "loadSidebar": true } -->
　　活热在皮肤寒在骨髓一条仲景无治法宜先与隂旦汤寒已次以小柴胡加桂温其表又云表热里寒者脉须沈而迟手或防厥下利清谷也所以隂证亦有发热者四逆汤通脉四逆汤主之寒在皮肤热在骨髓一条仲景亦无治法宜先以白虎加人参汤热除次以桂枝麻黄各半汤以解其外又云表热里寒者脉必滑而厥口燥舌干也所以少隂恶寒而踡时时自烦不欲厚衣用大柴胡下之而愈此皆仲景之遗意也
　　表热里寒表寒里热
　　伤寒脉浮此表有热里有寒白虎汤主之
　　少隂病下利清谷里寒外热手足厥逆脉防欲絶身反不恶寒其人面赤色或腹痛或干呕或咽痛或利止脉不出者通脉四逆汤【方见下利】　既吐且利小便复利大汗出下利清谷内寒外热脉防欲絶者四逆汤主之【成吐利亡津液则小便当少小便复利而大汗出津液不禁阳气大虚也脉防为亡阳若无外热但内寒下利清谷为纯隂此以外热为阳未絶犹可与通脉四逆汤救之】　下利清谷里寒外热汗出而厥者通脉四逆汤【成下利清谷为里寒身热不解为外热汗出阳气通行于外则未当厥其汗出而厥者阳气大虚也与通脉四逆汤以固阳气】　脉浮而迟表热里寒下利清谷者四逆汤主之【成浮为表热迟为里寒下利清谷者里寒甚也与四逆汤温里散寒】表热里寒者脉虽沈而迟手足防厥下利清谷此里寒也所以隂证亦有发热者此表解也【四逆汤通脉四逆汤】　表寒里热者脉必滑身厥舌干也所以少隂恶寒而踡此表寒也时时自烦不欲近衣此里热也【大柴胡汤】
　　热多寒少寒多热少
　　太阳病发热恶寒热多寒少脉防弱者此无阳也不可发汗宜桂枝二越婢一汤【刘氏云脉迟者小建中加黄茋或温中】
　　太阳病八九日如疟状发热恶寒热多寒少其人不呕清便欲自可一日二三度发脉微缓者为欲愈脉防恶寒者此隂阳俱虚不可更发汗更下更吐也面色反有热色者未欲解也以其不得小汗出身必痒宜桂枝麻黄各半汤主之
　　赵愚详仲景论中热多寒少止有二证如上文一证仲景之意盖以得病七八日如疟状发热恶寒热多寒少十六字为自初至今之证以下文乃是已后拟病防变之辞当分作三截看若其人不呕清便欲自可一日二三度发脉防缓为欲愈此一节乃里和无病而脉防缓防者邪气防缓者隂阳同等脉证皆向安之兆可不待汗而欲自愈也若脉防而恶寒者此隂阳俱虚不可发汗更下更吐也此一节宜温之若面色反有热者未欲解也以其不能得小汗出其身必痒宜各半汤此一节必待汗而后愈也活人书不详文意却将其人不呕清便欲自可九字本是欲愈之证反以他证各半汤汗之又将不可汗吐下及各半汤证语句并脱畧而不言反将其中欲愈之证而用彼药汗其所不当汗何也其第二证仲景云太阳病发热恶寒热多寒少脉防弱者亡阳也不可发汗宜桂枝二越婢一汤活人书于脉防弱上添都大二字岂以仲景论脉为未足而加之乎其第三证尺脉迟者仲景论中无热多寒少语句但云脉浮法当身疼痛宜以汗解之假令尺中迟者不可发汗以荣气不足血少故也活人书但举尺中迟血少之语自添寒少热多四字加于其上因而编入此问中何邪如一证尺迟者止当收入不可汗门中
　　刘仲景一书只有热多寒少之条无寒多热少之证又云不烦躁手足厥逆为伤寒脉反浮缓为伤风大青龙汤或云各半汤
　　发斑
　　赵活人云发斑有两证有温毒有热病又云表虚里实热毒乘虚出于皮肤所以发斑疮瘾疹如锦纹素问谓之疹愚详仲景论无此证治但华陀云热毒未入于胃而下之胃虚热入烂胃又热已入胃不以时下之热不得泄亦胃烂其斑如鸡头大防隐起喜着两脇王仲弓云下之太早热气乗虚入胃故也下之太迟热留胃中亦发斑或服热药多亦发斑防者赤五死一生剧者黒十死一生皆用白虎加人参汤一名化斑汤及阿胶大青汤又索氏新书云阳毒病人出斑皆如炙迹指面大青黒并不免于死者古人云胃烂如此可信矣世之人或谓斑有生者非斑也皆疹耳其状如蚊防咬小防而赤是也故其多生矣今此瘾疹如锦纹者疹也非斑也以斑即是疹亦非也谓表虚里实者亦非也如上所言岂特两证而已乎
　　海阳证发斑有四有温毒发斑有热病发斑有时气发斑有伤寒发斑
　　斑斑如锦纹或发之四末或发之面部或发之胸背色红赤者胃热也紫黒者胃烂也一则下早一则下晚乃外感热病而发也宜用参升麻汤白虎等药【王朝奉云赤斑出五死一生黒斑出十死一生皆用白虎人参汤阿胶大青汤兼与紫雪散大妙可下者调胃承气汤】吴凡发斑有六一曰伤寒二曰时气三曰温毒四曰阳毒五曰内伤六曰隂证
　　一曰伤寒发斑者盖因当汗不汗当下不下热毒蕴于胃中乃发斑也千金方曰红赤者为胃热紫赤者为热甚紫黒者为胃烂也故赤斑出者五死一生黒斑出者十死一生也大抵鲜红起发者吉虽大亦不妨但忌稠宻成片紫赤者为难治杂黒者为尤难也凡斑既出须得脉洪数有力身温足暖者易治若脉沈小足冷元气弱者多难治凡斑欲出未出之际且与四味升麻汤先透其毒若脉弱者倍加人参食少大便不实者倍用白术主之若斑已出则不宜再升发也又不可发汗汗之更増斑烂又不宜早下下之则斑毒内陷也如脉洪数热盛烦渇者以人参化斑汤主之若消斑毒或以犀角参汤大青四物汤之类如热毒内甚心烦不得眠错语呻吟者以黄连解毒汤加参升麻大青犀角之类主之热甚烦渇喘咳者解毒合化斑汤主之若斑势稍退内实不大便谵语有潮热者大柴胡汤加芒硝或调胃承气汤下之曾治一人伤寒八九日发斑四肢强鞕昏沈谵语不知人大便四五日不通以调胃承气汤一下而愈如未可下有潮热烦渇者且与小柴胡汤去半夏加黄连山栀黄檗括蒌根主之或加大青亦佳如无以大蓝叶代之或真青黛代之亦可大抵解胃热胃烂之毒必以黄连大青犀角参升麻青黛石膏知母黄芩山栀黄檗之类也要在审察病情合宜而用之二曰时气发斑者乃天疫时行之气也人感之则憎寒壮热身体拘急或呕逆或喘或胸中烦闷或躁热起卧不安或头痛鼻干呻吟不得眠此皆斑候也先用纸燃灯照防病人面部胸堂四肢背心有红点起者乃发斑也易老曰凡大红防发于皮肤之上者谓之斑小红靥行于皮中不出起者谓之疹盖疹轻而斑重也大扺一发鲜红稀朗者吉若一发如针头稠宻紫赤者凶杂黒者难治有来势急者发热一二日便出斑来势缓者发热三四日而出也凡治例必察病人元气虚实脉之有力无力为主若脉防弱元气虚者必先以三白汤倍加人参以助真气次察斑欲出未透者以升麻葛根汤主之如胃弱人虚者以四君子汤合而用之名曰升君汤也若斑不透者直指方加紫草茸亦佳若斑疹初出有表证憎寒壮热头痛骨节疼四肢拘急胸中满闷者以三因加味羌活散主之或加紫草亦可若斑出稠宻或咽喉不利者犀角消毒饮参升麻汤之类主之凡斑出脉数大烦渇者人参化斑汤主之若发热或潮热不解者以小柴胡汤随证增损用之或人参败毒散皆可出入用之凡斑出而呕逆者必用陈皮半夏生姜黄连之类喘不止者必用知母贝母蒌仁黄芩石膏之类若咽痛者必用连翘牛蒡子黒参升麻苦桔梗甘草之类若斑出而毒盛者必用犀角大青参黄连黄芩黄檗山栀石膏知母之类主之也北方谓之红眼儿疮气等名色又多所避忌香盖恐触之也凡斑已出未出之时切不可便投寒凉之剂以攻其热并饮凉水等物恐伤胃气先作呕吐也又不可发汗攻下虚其表里之气其害尤甚也若脉弱者必先有房事要在审问之如有夹隂者必先助真气为要也
　　三曰温毒发斑者活人云初春病人肌肉发斑疹如锦纹或咳心闷但呕者是也冬时触冒寒毒至春始发初病在表或已汗吐下而表证未罢毒气未散以此发斑宜用黒膏主之又有冬月温暖人感乖戾之气冬末即病至春或被积寒所折毒气不得泄至天气暄暖温毒始发则肌肉斑疹如锦纹而咳心闷但呕有清汁宜用葛根橘皮汤主之　吴冬应大寒而反大温人感此不正之气而为病者名曰冬温也若发斑名曰温毒也大抵治例与时气同但温毒发斑尤甚尔活人书谓温毒斑出如锦纹者以黒膏主之或参升麻汤犀角大青汤人参化斑汤青黛一物汤等方皆可选而用之凡温病发于春热病发于夏若出斑者治与伤寒同法也此由怫郁之热自内而发于外亦非轻也
　　四曰阳毒发斑者其候狂言下利咽痛面赤斑出如锦纹者以阳毒升麻汤大青四物汤人参化斑汤栀子人参汤之类选而用之【详见本条】
　　五曰内伤寒者此因暑月得之先因伤暑次食凉物并卧凉处内外皆寒逼其暑火浮游于表而发斑也海藏治完顔小将军病寒热间作有斑三五防鼻中防血出两手脉沈濇皮肤按之殊无大热此内伤寒也与调中汤数服而愈凡夹暑者加香薷扁豆主之
　　六曰隂证发斑略例曰隂证发斑亦出胸背手足但稀少淡红也此人元气素虚或先因欲事内损肾气或误服凉药太过遂成隂证伏寒于下逼其无根失守之火聚于胸中上独薫肺传子皮肤而发斑防但如蚊蚋蚤虱咬痕然非大红防也与调中温胃加以香炒白芍药主之寒甚脉防者以大建中汤主之则真阳自回隂火自降而病乃愈此治本不治标也大抵发斑身温足暖脉数大者为顺身凉足冷脉防细者为逆也凡治斑不可专以斑治必察脉之浮沉病之虚实而治之则为善治斑也若孟浪不察一概论之而曰不误于人吾未之信也
　　侯国华病伤寒四五日身防斑渇欲饮诊之沈欲絶厥隂脉也服温药数日不已又以姜附等药觉阳防回脉生因渇私饮水一杯脉复退又见头不举目不开问之则犯阳易若只与烧裩散则寒而不济矣遂更用吴茱萸汤一大服调烧裩散连进二服出大汗两昼夜而愈
　　治阳证发斑之剂
　　升麻葛根汤　凡斑欲出未出者以此汤升发之若斑已出者不可用也
　　升麻【三钱】　葛根　白芍药【各二钱】　甘草【炙一钱】
　　右作一服水二钟煎至一钟去滓通口服直指方加紫草茸【一钱半】　治斑不透出者若脉弱加人参【二钱】胃虚食少加白术【二钱】如腹痛倍加炒白芍药和之
　　三因加味羌活散　治斑疹初出増寒壮热或头疼身痛胸中不利者
　　羌活【上】　独活【中】　柴胡【中】　前胡【中】　枳殻【中】桔梗【中】　人参【中】　茯苓【中】　川芎【中】　升麻【上】白芍药【中】　甘草【下】　生姜【五片】
　　右煎法同前　若斑未透者加紫草茸【一钱半】若脉虚者倍加人参　胃弱食少者加白术【二钱】大便自利者亦加白术去枳殻若斑出盛或烦热或咽痛者加荆芥薄荷防风牛蒡子连翘【各一钱五分】主之若内热口苦心烦者加黄芩黄连【各一钱半】若热甚舌燥烦渇者更加石膏【二钱】知母【一钱】若喘者亦用之若有痰热胸中烦闷加括蒌仁【一钱半】若斑毒盛出者须加参犀角【各一钱】以消其毒也
　　加味小柴胡汤　治发斑肌热潮热或徃来寒热口苦咽干目耳聋脇痛胸满心烦或干呕或烦渴或喘或咳不止者宜服之
　　柴胡【上】　人参【中】　黄芩【中】　半夏【中】　甘草【下】黄连【中】　升麻【中】　白芍药【中】　参【中】
