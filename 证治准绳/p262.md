<!-- { "loadSidebar": true } -->
　　水气大病瘥后从腰以下有水气者牡蛎泽泻散主之【成大病差后脾胃气虚不能制约肾水归于隧道故水溢下焦腰以下为肿也金匮要畧曰腰以下肿当利小便与牡蛎泽泻散利小便而散水也】
　　牡蛎泽泻散方
　　牡蛎【熬】　泽泻　括蒌根　蜀漆【洗去脚】葶苈【煞】蔏陆根【熬】海藻【洗去咸以上各等分】
　　右七味异捣下筛为散更入臼中治之白饮和服方寸匕小便利止后服日三
　　【咸味涌泄牡蛎泽泻海藻之咸以泄水气内经曰湿淫于内平以苦佐以酸辛以苦泄之蜀漆葶苈括蒌蔏之酸辛与苦以导肿湿】
　　喜唾大病瘥后喜唾久不了了者胃上有寒当以丸药温之宜理中丸【成汗后阳气不足胃中虚寒不内津液故喜唾不了了与理中丸以温其胃加益智仁更佳】
　　千金方瘥后口干喜唾或咽痛用大枣十枚乌梅三个共捣细入炼蜜丸如枣核大含口中徐徐咽下或咽痛不愈者以山豆根凉水浸含咽苦汁亦佳
　　欲吐伤寒解后虚羸少气气逆欲吐者竹叶石膏汤主之【成伤寒解后津液不足而虚羸余热未尽热则伤气故少气气逆欲吐与竹叶石膏汤调胃而散热】竹叶石膏汤方
　　竹叶【二把】石膏【一觔】半夏【半升洗】人参【三两】
　　甘草【二两】粳米【半升】麦门冬【一升去心】
　　右七味以水一斗煮取六升去滓内粳米煮米熟汤成去米温服一升日三服
　　【辛甘发散而除热竹叶石膏甘草之甘辛以发散余热甘缓脾而益气麦门冬人参粳米之甘以补不足辛者散也气逆者欲其散半夏之辛以散逆气】
　　日暮微烦病人脉已解而日暮微烦以病新瘥人强与谷脾胃气尚弱不能消谷故令微烦损谷则愈【阳明王于申酉戌宿食在胃故日暮微烦当小下之以损宿食只用栀子防汤痞鞕加枳实】
　　以前俱出仲景书　以后续増
　　补遗
　　惊悸茯神散　治伤寒后虚羸心气乏力弱惊悸多忘茯神　黄茋　菖蒲【各一两】白芍药　人参【各半两】逺志【去骨七钱半】
　　右防咀每服五钱水一中盏入枣三枚煎至六分去滓温服
　　龙齿丸　治伤寒后伏热在心心虚惊悸
　　龙齿　　人参　　生干地黄　　茯神【各一两】逺志【去骨】铁粉【细研　各半两】黄连【去须】　马牙硝【细研】防风【各七钱半】麝香【细研五分】麦门冬【去心焙一两半】
　　右为细末都研令匀炼蜜为丸如梧子大每服二十丸竹叶金银汤下不拘时服
　　温胆汤　治伤寒瘥后调理
　　半夏【汤泡】茯苓【去皮】陈皮【去白】枳实【炒各二钱】
　　竹茹【一钱】甘草【半钱】
　　右作一服水二钟生姜三片煎至一钟不拘时服
　　加味温胆汤　治瘥后心胆虚怯触事易惊梦寐不安气郁生涎涎与气搏变生诸证或短气困乏或复自汗四肢浮肿饮食无味心虚烦闷坐卧不安
　　枳实【防炒】半夏【汤炮】白茯苓【去皮】橘红
　　人参【各一钱半】竹茹　　香附　　　麦门冬【去心】柴胡　　桔梗【各一钱】甘草【半钱】
　　右作一服水二钟生姜三片红枣二枚煎至一钟不拘时服
　　烦热柴胡汤　治伤寒后夹劳五心烦热背膊疼痛手足无力不能饮食
　　柴胡　　赤茯苓　鼈甲【去裙襴醋浸炙】　黄茋【各一两】秦芁　　地骨皮　黄芩【去黑心】　枳殻【去瓤防炒】葛根【各半两】甘草【炙】　人参【各七钱半】
　　右防咀每服四钱水一盏半煎至七分不拘时温服
　　虚汗鼈甲散　治伤寒后虚羸盗汗不止四肢无力向晚増寒
　　鼈甲【去裙襴醋炙黄】附子【炮坼去皮脐】甘草【炙】肉苁蓉【酒浸去皮炙干】人参　黄茋　熟地黄　桃仁【去皮尖双仁防炒】
　　枳殻【去瓤防炒】杜仲【炙黄】五味子　柴胡　牛膝【各七钱半】牡蛎【煆】　苍术【炒各一两】
　　右防咀每服五钱水一大盏生姜半分枣三枚煎至五分不拘时温服
　　治伤寒后虚羸日夜汗出不止心燥口干咽喉不利黄雌鸡【一只肠肚净去理如常法】牡蛎【煅粉】麻黄根【各二两】肉苁蓉【一两酒浸一宿刮去鳞甲切】
　　右先将鸡麻黄根以水七大盏煮取汁三大盏去鸡麻黄根后下肉苁蓉牡蛎煎取一盏半去滓分三服空心午前夜后临卧时服
　　治大病差后多虚汗
　　龙骨　　牡蛎【煅粉】麻黄【各等分】
　　右为末以粉身
　　喘紫苑散　治伤寒后肺痿劳唾脓血腥臭连连不止渐将羸瘦
　　紫苑【洗去苗土】天门冬　贝母【煨微黄各一两】生干地黄桔梗【各一两半】百合　　知母【各七钱半】
　　右防咀每服四钱水一钟半煎六分去滓温服无时
　　梦泄牡蛎散　治伤寒后虚损心多怔悸夜梦泄精牡蛎【煅粉】桂心　鹿茸【酥炙】白芍药　龙骨【各一两】甘草【炙半两】
　　右防咀每服五钱水一大盏生姜一钱枣三枚煎至五分去滓食前温服
　　麢羊角丸　治伤寒夜梦精泄不禁身体枯燥瘦瘠骨立者
　　麢羊角屑　犀角屑　石龙芮　韮子【炒】龙骨硃砂【细研水飞】　鹿茸【酒浸炙】泽泻【各一两半】桂心
　　木香【各一钱】
　　右为细末炼蜜和捣五七百杵丸如梧桐子大每服三十丸食前用温酒下
　　失音二沥汤　治伤寒失音不语
　　竹沥　　荆沥　　棃汁【各三合】
　　右搅冷匀以绵滤过分温四服空心日晚各一服
　　呕哕人参汤　治伤寒后虚羸少力呕哕气逆
　　人参　　白茯苓【去皮】半夏【汤洗七次炒】陈皮【去白】白术【各半两】麦门冬【去心焙】黄茋【各一两】　甘草【炙二钱半】
　　右防咀每服五钱匕水一盏半生姜三片枣二枚擘破同煎至八分去滓食前温服
　　下利诃棃勒丸　治伤寒后脓血利下部疼痛
　　诃棃勒【去核炮】人参【各一两】　白茯苓【去皮】当归【焙】木香　　　白芷【各七钱半】　牡丹皮【半两】
　　右捣罗为末炼蜜和捣三五百杵丸如梧桐子大每服三十丸食前米饮下日再服
　　黄连丸　治伤寒热病后热毒下利脓血
　　黄连【炒七钱半】乌梅肉【炒二两】
　　右为细末炼蜜入少蜡和捣五六百杵丸如梧桐子大每服二十丸加至三十丸空心米饮下
　　诃棃勒饮　治伤寒后气不和自利无度
　　诃梨勒【四枚二生二煨去核】　　草豆蔲【四枚二生二煨去皮】
　　右防咀每服二钱匕浆水一盏煎至六分去滓空心温服
　　燥肠丸　治伤寒汗下后大小便自利腹中痛者附子【一枚炮】　干姜【一两】　龙骨　　吴茱萸诃棃勒【去核】御米殻【各半两】
　　右为细末酒糊为丸如梧桐子大每服三十丸温水下利止勿服
　　腰痛治伤寒发汗吐下后体虚元脏积冷气刺腰痛转动艰难
　　原蚕蛾【半斤】　　糯米【半升】
　　右二味同炒令米色焦然后捣罗为末每用半两以米醋调如稀糊入铫子内煎搅令稠乗热摊于蜡纸上贴痛处以帛纒缚冷即易之
　　杜仲酒　治伤寒后体虚元脏挟风冷腰膝疼痛行履不得
　　杜仲【去麄皮炙二两】　独活【半两】　　附子【炮裂去皮脐】牛膝【各一两】　仙灵脾
　　右细剉用生绢袋盛以酒五升浸密封头经七日后开每日取三二合温服日三服未瘥再浸服
　　不得眠栀子乌梅汤　治伤寒瘥后不得眠
　　栀子　　　　黄芩【各二钱】　柴胡【三钱】
　　甘草【一钱】　　乌梅【三个去核】
　　右作一服水二钟生姜三片竹叶十四片豆豉三十粒煎至一钟不拘时服
　　发豌豆疮千金方治豌豆疮只以黄连一味酒炒水煎服之外以赤小豆为末入真青黛以鸡子清和涂疮上其效如神
　　遗毒凡伤寒汗出不彻邪热结耳后一寸二三分或耳下俱肿鞕者名曰发頥此为遗热乗毒之所致也宜速消散则可若缓则成脓又为害也
　　连翘败毒散　治发颐初肿服此消之
　　羌活【中】　独活【中】　连翘【上】　荆芥【中】　防风【中】柴胡【中】　升麻【下】　桔梗【中】　甘草【下】　川芎【中】牛蒡子【新瓦上炒研碎用　中】当归尾【酒洗中】
　　红花【酒洗下】　　　苏木【下】　天花粉【中】
　　右用水一钟好酒一钟同煎一钟去滓徐徐温服如未消加穿山甲蛤粉【炒一钱】肿至面者加香白芷【一钱】漏芦【五分】如大便燥实者加酒浸大黄【一钱半】壮者倍用之凡内有热或寒热交作者倍用柴胡加酒洗黄芩【一钱】酒炒黄连【一钱】
　　消毒救苦散　消肿散毒用米醋调涂傅四围留头如干即又傅
　　大黄【三钱】黄芩　　黄连　　黄檗　　芙蓉叶大蓟根　白芨　　白敛　　天南星　半夏红花　　檀花　　当归尾　赤小豆
　　白芷【各一钱半】朴硝　　雄黄【另研末各一钱】
　　一方用见肿消草生白芨白敛土大黄生大蓟根野苎麻根共捣成饼入朴硝一钱和匀贴肿上留头勿贴如干即换之若更加山慈菇金线重楼根尤妙
　　内托消毒散　治发颐有脓不可消者已破未破服之人参【中】　黄茋【上】　防风【中】　白芷【中】　川芎【中】当归【中】　桔梗【中】　连翘【中】　升麻【中】　柴胡【中】金银花【中】甘草节【中】
　　右用水一钟好酒一钟同煎一钟去滓徐徐温服疮破者以武膏贴之四围赤肿不退者仍以前药涂之兼服腊矾丸最妙
　　昏冒凡伤寒汗出愈后渐觉昏昏不醒如鬼之状或错语呻吟者此因汗出未尽邪热伏于心胞所致也活人书用知母麻黄汤以汗之但虑病后血气俱虚岂可与发汗若脉弱人虚者只宜十味温胆汤加黄连主之若有寒热潮热日晡发热者以小柴胡汤随证増损主之
　　伤寒瘥后虚弱治例
　　当归六黄汤　治伤寒新瘥后虚热盗汗不止
　　当归身【酒洗一钱五分】黄檗【炒】　　黄芩【炒各七分】黄连【炒五分】黄茋【盐水炙二钱】　生地黄【酒洗】熟地黄【酒蒸各一钱】
　　右作一服水二钟煎至八分食逺温服之
　　加味黄茋建中汤　治阳虚无热恶寒盗汗无力下虚者
　　黄茋　　白芍药【各二钱】　当归【一钱半】　人参白术　　麻黄根　　　牡蛎粉【各一钱】官桂【五分】饴糖【一匙】大枣【一枚】
　　右煎法同前
　　滋隂补肾丸　治病后隂虚精血不足四肢少力心神不宁夜梦遗精或虚热盗汗饮食进少不为肌肉身体羸弱面色青黄而无血色宜服此丸滋肾水制虚火大有益也
　　熟地黄【酒蒸】生地黄【酒浸】白术【各二两】人参
　　麦门冬【去心】五味子　　当归【酒浸】白芍药【酒炒】川芎　　　黄茋【盐水炙】　山药　　蛤粉【叧研极细】茯神【去皮尖】　砂仁【各一两】　知母【炒一两半】黄檗【炒二两】
　　右十六味共为细末炼蜜和成于石臼内杵千余下丸如梧桐子大每服五十丸空心淡盐汤下
　　加味补隂丸　治证同前
