<!-- { "loadSidebar": true } -->
　　柴胡【四两】　　括蒌根　　　桂枝【各一两半】
　　牡蛎【煅】　　　干姜　　　　甘草【炙各一两】
　　右防咀每服五钱水一盏半煎至七分去渣温服初服微烦再服汗出而愈
　　罗小柴胡加地黄汤　治妇人室女伤寒发热经水适来适断昼日明了夜则谵语如见鬼神亦治产后恶露方来忽间断欲死
　　柴胡【一两二钱半】　人参　　　　黄芩
　　甘草【炙】　　　半夏【汤洗七次】　　生地黄【各七钱】
　　右为麄末每服五钱生姜三片枣二枚水煎服
　　云妇人伤寒身热脉长而属阳明少阳往来寒热夜躁昼宁如见鬼状经水适断热入血室不实满者小柴胡加牡丹皮汤主之大实满者桃仁承气汤下之小柴胡加牡丹皮汤方
　　柴胡　　　人参　　　牡丹皮【各二两】甘草【炙】生姜【各七钱半】　半夏【汤洗六钱】　大枣【三枚擘】　黄芩【七钱半】
　　右剉细每服一两水煎服
　　妇人伤寒头痛脉浮医反下之邪气乗虚而传于里经水闭不行心下结鞕口燥舌干寒热往来狂言如见鬼状脉沈而数者当下之宜小柴胡加芒硝大黄汤主之柴胡【二两】　半夏【制一两半】　黄芩　　　生姜【各七钱半】大黄　　　芒硝【各七钱】　甘草【炙五钱半】　大枣【三枚擘】
　　右剉每服一两水煎去滓下芒硝再沸温服若脉不沈数即不可下
　　许辛亥中寓居毗陵学官王仲礼之妹病伤寒发寒热遇夜则如鬼物所慿六七日忽昏塞涎响如引锯牙关紧急瞑目不知人疾势极危召予视之予曰得病之初曾値月经来否其家曰月经方来病作而经遂止一二日发寒热昼虽静夜则有鬼祟从昨日涎生不省人事予曰此热入血室之证也仲景云妇人中风发热恶寒经水适来昼则明了夜则谵语如见鬼状发作有时此名热入血室医者不晓以刚剂与之遂致胸膈不利涎潮上脘喘急息高昏冒不知人事当先化其痰后除其热予急以一呷散投之两时顷涎下得睡省人事次授以小柴胡加地黄汤三服而热除不汗而自解矣云妇人伤寒表虚自汗身凉四肢拘脉沈而迟太阳标病少阳本病经水适断桂枝加附子红花汤
　　桂枝【二两半】　　芍药　　　　生姜【各一两半】
　　甘草【炙一两】　　附子【炮】　　　红花【各五钱】
　　右剉细每服一两水三盏煎服
　　妇人伤寒太阳标病汗解表除邪热内攻热入血室经水过多无满实者甘草芍药汤
　　甘草　　　芍药　　　生地黄　　川芎【各一两】
　　右防咀每服一两水三盏煎至一盏半去滓入发灰五钱调匀温服不止者刺隠白
　　妊娠伤寒呉凡妊娠伤寒六经治例皆同但要安胎为主凡药中有犯胎者则不可用也如藿香正气散十味芎苏散参苏饮小柴胡汤之类有半夏能犯胎如用须去之若痰多呕逆必用之以半夏麯则可如无沸汤泡七次去皮脐生姜自然汁拌晒干乃可用也凡川乌附子天雄侧子肉桂干姜大黄芒硝芫花甘遂大防蜀漆水蛭防虫桃仁牡丹皮干漆代赭石瞿麦牛膝等类之物皆动胎之药凡用必须斟酌仔细而详之也其余详见各条治例不録凡防胎之法伤寒热病热甚者宜用井底泥涂脐二寸干即又涂之一方以白药子为末水调涂之一方以伏龙肝末水调涂之可防胎也大抵妊娠伤寒合用汤剂必加黄芩白术二味能安胎也或以此二味煎汤与之或为细末白汤调下二三钱亦佳如妊妇素禀弱者药中四物汤佐之不可缺也且如用小柴胡汤去半夏加白术合四物汤用之可以保胎除热也其効如神余皆仿此用之则妙矣
　　洁黄茋解肌汤　治妇人妊娠伤风自汗
　　人参　　黄茋　　当归　　川芎
　　甘草【炙各五钱】芍药【六钱】加苍术生地黄亦可
　　右为麄末每服五钱水煎温服无时
　　海若妊娠伤寒中风表虚自汗头痛项强身热恶寒脉浮而弱太阳经病宜表虚六合汤
　　四物汤【四两】桂枝　　地骨皮【各七钱】
　　若妊娠伤寒头痛身热无汗脉紧太阳经病宜表实六合汤
　　四物汤【四两】麻黄　　细辛【各半两】
　　若妊娠伤寒中风湿之气肢节烦疼脉浮而热头痛者太阳标病也宜风湿六合汤
　　四物汤【四两】防风　　苍术【制各七钱】
　　若妊娠伤寒下后过经不愈湿毒发斑如锦纹宜升麻六合汤
　　四物汤【四两】升麻　　连翘【各七钱】
　　若妊娠伤寒胸脇满痛而脉少阳证宜柴胡六合汤
　　四物汤【四两】　柴胡　　　　黄芩【各七钱】
　　若妊娠伤寒大便硬小便赤气满而脉沈数阳明太阳本病也急下之宜大黄六合汤
　　四物汤【四两】　大黄【五钱】　　桃仁【去皮尖防炒十枚】
　　若妊娠伤寒汗下后咳嗽不止者宜人参六合汤
　　四物汤【四两】　人参　　　　五味子【各五钱】
　　若妊娠伤寒后虚痞胀满者阳明本虚宜厚朴六合汤
　　四物汤【四两】　厚朴　　　　枳实【防炒各五钱】
　　若妊娠伤寒汗下后不得眠者宜栀子六合汤
　　四物汤【四两】　栀子　　　　黄芩【各五钱】
　　若妊娠伤寒大渴蒸蒸而烦脉长而大者宜石膏六合汤
　　四物汤【四两】　石膏　　　　知母【各五钱】
　　若妊娠伤寒小便不利太阳本病宜茯苓六合汤
　　四物汤【四两】　茯苓　　　　泽泻【各五钱】
　　若妊娠伤寒太阳本病小便赤如血者宜琥珀六合汤
　　四物汤【四两】　琥珀　　　　茯苓【各五钱】
　　若妊娠伤寒汗下后血漏不止胎气损动者宜胶艾六合汤
　　四物汤【四两】阿胶　艾【各五钱一方加甘草同上一方加甘草干姜黄茋】
　　若妊娠伤寒四肢拘急身凉微汗腹中痛脉沈而迟少隂病也宜附子六合汤
　　四物汤【四两】　附子【炮去皮脐】　　桂【各五钱】
　　若妊娠伤寒畜血证不宜堕胎药下之宜四物大黄汤主之
　　四物汤【四两】　生地黄　　　大黄【酒浸各五钱】
　　妇人妊娠或畜血抵当桃仁勿妄施要教子母俱无损大黄四物对分之
　　丹施孺人伤风未解两足下胫冷嗽多不吐痰头盖其性急又当临月
　　黄芩【半钱】陈皮　白术【各一钱】苏梗【三分】木通枳殻【炒各五分】麻黄【三分】甘草【炙二分】桔梗　　苍术【各半钱】
　　右水煎服无时
　　云妇人有孕伤寒脉浮头重腹中切痛宜桂枝芍药当归汤
　　桂枝　　　　芍药　　　　当归【各一两】
　　右剉细每服一两水煎
　　妇人妊娠伤寒自利腹中痛食饮不下脉沈者太隂病也宜芍药汤
　　芍药　　　白术　　　甘草　　　茯苓【各一两】
　　右如前修服
　　活治妊娠伤寒安胎宜阿胶散
　　人参　白茯苓　阿胶【炒】桑寄生　白术【各等分】
　　右捣罗为细末糯米饮调下二钱日二服
　　治妊娠伤寒安胎宜白术散
　　白术　　　　黄芩【新瓦上炒香各等分】
　　右为末每服三钱水一钟生姜三片大枣一枚擘破同煎至七分去滓温服但觉头痛发热便可服二三服即瘥惟四肢厥冷隂证见者未可服
　　治妊娠伤寒憎寒发热当发其汗宜葱白汤
　　葱白【十茎】　　　生姜【二两切】
　　右剉水二盏煎至一盏连服取汗
　　海葱白一物汤用葱白二把以水一升熟煮取汁令食尽亦主安胎若胎损须臾即出
　　紫苏散　治胎气不和揍上心腹胀满疼痛谓之子悬能安活胎亦下损胎又治伤寒头疼发热遍身疼痛紫苏叶　　当归【各一两】人参　　　甘草【炙各半两】大腹皮　　川芎　　白芍药　　陈皮【去白各一两】
　　每服八钱水一钟半生姜五片葱白三茎连须煎至一钟去滓食前热服若心腹甚痛者加木香胡索研同煎服
　　芎苏散　治妊妇伤寒头痛憎寒壮热身痛项强紫苏叶　　川芎　　白芍药　　白术
　　陈皮　　　干葛　　甘草　　　麦门冬【各等分】
　　剉散每服四钱姜四片葱白三茎煎热服
　　治妇人伤寒妊娠服药例　若发热恶寒不离桂枝芍药　若往来寒热不离柴胡前胡　若大渴者不离知母石膏五味子麦门冬　若大便泄者不离桂附干姜白术　若大便燥结者不离大黄黄芩　若月经适来适断者不离小柴胡　若胎不安者不离人参阿胶白术黄芩　若发汗者不离煎防生姜麻黄旋覆　若头痛者不离石膏山栀前胡　若伤暑头痛者不离柴胡甘草石膏　若满闷者不离枳实陈皮　若胎气不安者不离黄芩麦门冬人参　若斑发黑者不离黄芩栀子升麻
　　大治妊娠时气身大热令子不落防胎方
　　伏龙肝研为极细末调涂脐下三寸干即易瘥即止
　　又方　井水泥涂干即易之【二方出本事有効】
　　又方　浮萍　蓝根　朴硝　蛤粉　大黄【微炒】
　　右为末调傅脐上安胎解热极妙
　　又方　白药子为末水调傅腹上
　　治妊娠霍乱二方【附少隂吐利门】
　　治妊娠发斑变为黑色宜栀子大青汤
　　黄芩　升麻　栀子仁【各二两】大青　杏仁【各半两】
　　右防咀每服五钱水一盏半细切葱白三寸煎至一盏去滓温服
　　产后伤寒呉新产后患伤寒不可轻易发汗盖有产时伤力发热去血过多发热恶露不去发热三日蒸乳发热或有早起动劳饮食停滞一皆发热状类伤寒要在仔细详辨切不可辄便发汗大抵产后大血空虚若汗之则变筋惕肉瞤或郁冒昏迷而不省或风搐搦而不定或大便秘涩而难去其害非轻切宜精审凡有发热且与四物汤以川芎当归为君最多白芍药须炒过酒蒸熟地黄佐之如发热加软苗柴胡人参干姜主之最効盖干姜之辛热能引血药入血分气药入气分也且能去恶养新有阳生隂长之道以热治热深合内经之防予尝用之取効如神故録以劝之如有恶露未尽者益母丸黑神散必兼用之若胃虚食少者必加白术茯苓有痰呕逆者必加陈皮半夏其余六经各条治例皆同但药中必加四物汤为主乃养血务本之要也　产后中风数十日不解头微痛恶寒时时有热心下闷干呕汗出虽多阳旦证耳可与阳旦汤【即桂枝汤方见太阳病】产后中风发热面赤喘而头痛竹叶汤主之
　　竹叶【一把】　　葛根【三两】　　防风　　　桔梗桂枝　　　人参　　　甘草【炙各一两】
　　右防咀每服五钱枣一枚姜五片水一盏半煎一盏去滓服温覆使汗出若头项强用大附子半钱煎药扬去沫呕者加半夏一钱
　　丹产后发热恶寒皆属血气虚左手脉不足补血右手脉不足补气凡恶寒发热又腹痛当去恶血恶寒发热乳汁不通及膨者无子当消用麦芽二两炒研细清汤作四服调下有子当下用木通通草猪蹄汁调煎服产后才见身热不可发表并一切苦寒药必用干姜治之大发其热轻则用茯苓淡渗其热
　　大凡产后发热头痛身疼不可便作感冒治之此等多是血虚或败血作梗宜以平和之剂与服必效如玉露散或四物加北柴胡等分煎服若便以小柴胡汤及竹叶石膏汤之类竟不救者多矣
　　玉露散　治产后乳脉不行身体壮热疼痛头目昏痛大便澁滞悉治之凉膈压热下乳
　　人参　　　茯苓　　　甘草【各半两】　苦梗【炒】川芎　　　白芷　　　当归【二钱半】　芍药【七钱半】
