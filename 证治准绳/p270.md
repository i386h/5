<!-- { "loadSidebar": true } -->
　　凡痘疹发热钱氏曰腮赤多躁喷眼澁呵欠顿闷时发惊悸身重发热耳尖鼻尖手足稍冷也或乍凉乍热睡中惊惕起卧不安者乃其候也切不可认作伤寒辄用发汗或重被葢覆取汗则大误矣须仔细辨之　凡壮热痘疹欲出未出者宜用升麻葛根汤主之胃弱食少者必加人参白术白茯苓主之若欲透斑更加紫草茸为妙丹溪言但见红防便忌葛根虑恐发得表虚疮出烂漫也钱氏治斑疮未透者以四君子汤加糯米煎先助胃气也一方更加升麻紫草茸以透斑出凡痘疮三日至足谓之出齐若小大不等根窠红活者不必服药至五日当灌浆若浆来肥满光泽者不必服药若五六日浆不来便当救之以人参黄茋当归三味为君佐以白术陈皮白芷川芎白芍药防风炙甘草之类必须加肉桂三分或五分能引药入血分化脓为妙若气逆满闷出不快者少加木香二三分主之如恶心呕逆不食者须加丁香三粒以透胃气升发痘毒外出然此皆秘传之法用之屡验者也若有痒塌寒战咬牙手足冷或呕或喘或大便下利者此表里之气俱虚也宜加肉豆蔲诃子各五分熟附子二分或五分主之或十宣内托散加此三味亦佳凡欲靥未靥头温足冷或泻渴或气促四肢冷闷乱不宁卧则哽气寒战咬牙无热证者宜陈氏十二味异功散主之凡青干紫陷有热者不可用此宜八珍汤加黄茋升麻紫草茸生地黄之类主之其余详见幼科凖绳痘疹门宜详玩而用焉一方治痘疮未透浆不至者以乌骨白雄鸡冠上取血和白酒浆温与之最効凡有痒塌抓损宜房中常烧乳香尤妙宜多用茋归等汤大抵痘疮变黑或青干或紫陷浆不来昏沈汗出不止烦燥热渴腹胀啼哭声嗄大小便不通者皆难救也凡疮外黑里赤者重外白里黑者极重疮端里黑防如针孔者难治惟里外肥红者最吉若一发并出及一发如针头密者皆难治也要在详辨而已
　　温病
　　田春曰温病　未满三日先用惺惺散二服后四五日不解烦渴呕用白术散如自汗口燥用制白虎汤至六七日大便燥结用四顺饮子下心腹大实大满牛黄通膈丸下初觉之时疑是疮疹只用葛根升麻汤解肌















　　证治凖绳卷五十一
<子部,医家类,证治准绳>
　　钦定四库全书
　　证治准绳卷五十二
　　明　王肯堂　撰
　　伤寒
　　脉
　　脉法上
　　问曰脉有隂阳者何谓也答曰凡脉大浮数动滑此名阳也脉沉濇弱微此名隂也凡隂病见阳脉者生阳病见隂脉者死
　　成阳道常饶大浮数动滑五者比之平脉也有余故谓之阳隂道常亏沉濇弱微五者比之平脉也不及故谓之隂伤寒之为病邪在表则见阳脉邪在里则见隂脉病见阳脉而主生者则邪气自里之表欲汗而解也如厥隂中风脉微浮为欲愈不浮为病未退者是也阳病见隂脉而主死者则邪气自表入里正虚邪胜如讝言妄语脉沉细者死是也　大纲当以静躁处言下后静者生躁者死不可拘以隂病见阳脉邪气外散也阳病见隂脉邪气乘虚而入也　丹谨按经言大浮数动长滑为阳沉濇弱短微为隂论之略去长短二脉其意何在若以伤寒为病无长短脉耶仲景之书言长短者盖不少也经脉二十种形状亦无长短二脉又何耶见字恐当作得字説犹言表病得里脉里病得表脉若作自表入里説莫有碍否夫太阳病不解以渐次传入阳明少阳又三阳经之病不解以渐次传入于府悉是可愈之病又有不传经不加异气者七日后自太阳以渐次传入阳明少阳与三阳经亦皆为不治自愈之证非自表入里者乎初未尝死此吾之所以不能无疑也考之论中阳病得隂脉有本病自得者有因医而得者仲景着治法甚详如太阳病得之八九日如疟状发热恶寒热多寒少不呕清便欲自愈一日二三度发脉微缓者为欲愈也夫脉微而恶寒者此隂阳俱虚不可更发汗更下更吐也夫太阳病如疟状发热恶寒非阳病乎曰脉微非隂病乎又伤寒五六日头汗出微恶寒手足冷心下满口不欲食大便鞕脉细者此为阳微结必有表复有里也汗出为阳微假令纯隂结不得复有外证悉入在里此名半在里半在表也脉虽沉不得为少隂病所以然者隂不得有汗今头汗出故知非少隂也可与小柴胡汤夫仲景行小柴胡汤非阳病乎曰脉微曰脉沉非隂脉乎此皆阳病之得隂脉者悉是兼迷证之隂阳如此者不一未暇枚举诚思论意固是因病察脉求其所谓隂阳而为生死之辨谓之传经者必须推广先贤之意以开后学倘非推明证之隂阳惟以脉与病防之则后学何所适从此吾之所以重有疑也　张或谓经言大浮数动滑此名阳也沉濇弱微此名隂也夫高阳生又以脉编入七表而为阳者何也者不足之脉也乃发汗后病在表里之也故云则为减所以为隂也夫高阳生以为阳者因仲景云脉浮而紧者名曰也者状如弓按之不移也只因一个浮字故编入表脉也殊不知脉浮而病方在表当未汗之时则为也已经发汗之后则为也此一定之论大防与相类然其时则不同但脉候微不若以未汗已汗为法则无差失之患矣　许仲景之意以脉为隂者兼合乎众脉而言之也且浮大者阳也兼之以濇弱微之类安得不为隂也若夫沉微而沉濇而沉细而皆为隂证之脉也盖少阳之脉者仲景之意以一脉而言之也然少阳之气通于春春脉者以应春阳时令之脉也岂得不为阳乎如浮大而洪长而浮滑而浮数而者皆为阳也仲景以脉分隂阳二用之理其义微矣王叔和以脉为阳而不言为隂者是以独指一脉而为杂病也故仲景之脉不可与杂病同日而语也
　　问曰脉有阳结隂结者何以别之答曰其脉浮而数能食不大便者此为实名曰阳结也期十七日当剧其脉沉而迟不能食身体重大便反鞕名曰隂结也期十四日当剧
　　成结者气偏结固隂阳之气不得而杂之隂中有阳阳中有隂隂阳相杂以为和不相杂以为结浮数阳脉也能食而不大便胃实也为阳气结固隂不得而杂之是名阳结沉迟隂脉也不能食身体重隂病也隂病见隂脉则当下利令大便鞭者为隂气结固阳不得而杂之是名隂结伤寒之病一日太阳二日阳明三日少阳四日太隂五日少隂六日厥隂至六日为传经尽七日当愈七日不愈者谓之再经言再经者再自太阳而传至十二日再至厥隂为传经尽十三日当愈十三日不愈者谓之过经言再过太阳之经亦以次而传之也阳结为火至十七日传少隂水水能制火火邪解散则愈隂结属水至十四日传阳明土土能制水水邪解散则愈彼邪气结甚水又不制火土又不能制水故当剧内经曰一候后则病二候后则病甚三候后则病危也　一五日受邪之初明恶寒发热自有偏胜故下文云云
　　问曰病有洒淅恶寒而复发热者何答曰隂脉不足阳徃从之阳脉不足隂往乘之曰何谓阳不足答曰假令寸口脉微名曰阳不足隂气上入阳中则洒淅恶寒也曰何谓隂不足答曰假令尺脉弱名曰隂不足阳气下陷入隂中则发热也
　　成一隂一阳之谓道偏隂偏阳之谓疾隂偏不足则阳得而从之阳偏不足则隂得而乘之阳不足则隂气上入阳中为恶寒者隂盛则寒矣隂不足阳气下陷入隂中为发热者阳盛则热矣　阳脉不足则恶寒也隂脉不足则发热也　丹按经言凡伤于寒则为病热盖寒客于经阳气怫郁而成热故发热寒伤于荣血血旣受伤故恶寒属太阳证又曰发热恶寒发于阳也合此二者而观明是体虽热自恶寒宜解表则麻黄青龙等主之今曰洒淅恶寒而复发热当是寒热往来其属表者宜小柴胡其属里者宜大柴胡其或已汗已下者宜桂枝干姜汤此三阳证论寒热往来之平等者如寒热之或多或少又当轻重较量而施治法今曰阴不足则阳胜而热阳不足则阴胜而寒又曰阳往从之阴往乘之当是阳并于阴阴并于阳岐伯曰疟气者更盛更虚似与经文阳胜阴胜之意合未审为伤寒立论邪为疟立论邪孰为是否　张或云经言阴脉不足阳得从之阳脉不足阴得乘之不足乃阳脉微弱之谓所以恶寒发热也又云脉盛身寒得之伤寒夫伤寒表病未有脉不浮盛者设或微弱即阳病见阴脉也二説参差必有其理此章论所以然之理非病已发于外而言也凡病伤寒者皆因荣衞不足是以尺寸之脉皆微弱外邪因得相袭使阴阳相乘故洒淅恶寒而复发热也凡已病之脉则不然若风并于衞则衞实而荣虚故桂枝证脉阳浮而隂弱若风寒并于荣衞则脉皆浮盛所以麻黄证当发其汗也仲景之书各有所指非浅见薄识所能知也
　　阳脉浮隂脉弱者则血虚血虚则筋急也
　　成阳为气隂为血阳脉浮者衞气强也隂脉弱者荣血弱也难经曰气主呴之血主濡之血虚则不能濡润筋络故筋急也
　　其脉沉者荣气微也
　　成内经云脉者血之府也脉实则血实脉虚则血虚此其常也脉沉者知荣血内微也
　　其脉浮而汗出如流珠者衞气衰也
　　成鍼经云衞气者所以温分肉充皮毛肥腠理司开阖者也脉浮汗出如流珠者腠理不宻开阖不司为衞气外衰也浮主衞沉主荣以浮沉别荣衞之衰微理固然矣然而衰甚于微所以于荣言微而卫言衰者以其汗出如流珠为阳气外脱所以衞病甚于荣也
　　荣气微者加烧针则血流不行更发热而躁烦也衞阳也荣隂也烧针益阳而损隂荣气微者谓隂虚也　内经曰隂虚则内热方其内热又加烧针以补阳不惟两热相合而荣血不行必更外发热而内躁烦也
　　脉蔼蔼如车盖者名曰阳结也
　　成蔼蔼如车盖者大而厌厌聂聂也为阳气郁结于外不与隂气和杂也　按车盖言浮大即前浮数之阳结也
　　脉累累如循长竿者名曰隂结也
　　成累累如循长竿者连连而强直也为隂气郁结于内不与阳气和杂也　按长竿者也即前沉迟之隂结也
　　脉瞥瞥如羮上肥者阳气微也
　　成轻浮而主微也
　　脉萦萦如蜘蛛丝者阳气衰也
　　成萦萦滞也若萦萦惹惹之不利也如蜘蛛丝者至细也微为阳微细为阳衰脉要曰微为气痞是未至于衰内经曰细则气少以至细为阳衰宜矣　按萦説文曰收卷也有回旋之义
　　脉绵绵如泻漆之絶者亡其血也
　　成绵绵者连绵而软也如泻漆之絶者前大而后细也正理论曰天枢开发精移气变隂阳交防胃和脉生脉复生也阳气前至隂气后至则脉前为阳气后为隂气脉来前大后细为阳气有余而隂气不足是知亡血　按泻漆之絶已纵而忽收亡血之脉如之
　　脉来缓时一止复来者名曰结脉来数时一止复来者名曰促阳盛则促隂盛则结此皆病脉
　　结促代皆动而中止但自还为结促不能自还为代无常数为结促有常数为代结促为病脉代为死脉不可不辨杂病脉结促多有痰饮瘀血阻滞隧道而然不然者病多难治也太阳病下之脉促不结胸为欲解未必尽凶也少隂病手足厥冷脉促宜灸之非必皆阳盛也
　　隂阳相名曰动阳动则汗出隂动则发热形冷恶寒者此三焦伤也若数脉见于闗上上下无头尾如豆大厥厥动揺者名曰动也
