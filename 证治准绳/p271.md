<!-- { "loadSidebar": true } -->
　　阳升隂降二者交通上下往来于尺寸之内方且冲和安静焉覩所谓动者哉惟夫阳欲降而隂逆之隂欲升而阳逆之两者相不得上下鼓击之势陇然高起而动脉之形着矣然必见于闗上者何也以三部言之寸阳也尺隂也闗隂阳之中也故曰阳出隂入以闗为界是为隂阳升降往来之位者闗也然则相而动不于此见之而谁见乎内经手少隂脉动甚者为妊子谓手少隂俞神门穴中脉动甚为有妊之兆非言动脉言动脉自仲景始厐安常曰闗位占六分前三分为阳后三分为隂若当阳寸口动而隂静法当有汗而解素问曰阳加于隂谓之汗若当隂连尺动而阳静则发热素问曰尺麤为热中若大汗后形冷恶寒者三焦伤此是死证按隂阳之气寜谧则实躁动则虚或动乎阳或动乎隂阳动则阳虚矣故不能衞于肤腠而汗出隂动则隂虚矣故不能濡于肌肉而发热仲景又云阳微则恶寒隂弱则发热是也厥厥动揺者自为动揺不与三部脉混如人在众中不与众合名之厥厥也后之説脉者指下寻之似有举之还无再再寻之不往不来曰动则与仲景之言相反矣
　　阳脉浮大而濡隂脉浮大而濡隂脉与阳脉同等者名曰缓也
　　缓有迟缓之意又有和缓之意独阳独隂缓无自而见矣缓者非独隂也有阳焉非独阳也有隂焉二者合而成体缓脉之名自此而生方其隂阳杂以成和也其色黄其顔光其声啇毛髪长乃冲气之洋溢者也若夫发而为病即为虚为痹为气戴氏曰每居中部或下部间柔软而慢但小于沉脉按之缓耎此有邪之诊为不及之缓隂阳气和阳寸隂尺上下同等同浮大而软无有偏胜此无邪之诊为隂阳和缓之缓缓与迟二脉相类迟脉一息三至缓脉一息四至
　　脉浮而者名曰也者状如弓按之不移也脉者如转索无常也
　　何以为肝脉耶肝木也以日言之甲者物始甲而未拆乙者阳尚乙屈而未伸以经言之少阳阳之少也厥隂隂之尽也以时言之春者万物始生而未长素问曰脉耎弱轻虚以滑端直以长曰以隂中有阳也此曰浮而名曰浮者阳也者隂也阳而未离乎隂也故脉诀列之于阳而仲景列之于隂戴氏则以为半隂半阳之脉也浮字当以耎弱轻虚四字体防之脉诀泥之而曰指下寻之不足举之有余则是有浮而无沉也经曰脉沉而者主悬饮内痛是沉中亦有也之状并如引绳此旣以释又恐人混而无别故又别之曰指下不移如弓者脉也无常如转索者脉也状如弓按之不移即所谓端以长也端直以长者不转也转索无常者不端也端便是有常无常便是不端直耳凡病脉而软易治而鞕难治又仲景曰脉至如转索者其日死为其急不软无胃气也转索一也有死生之分宜详辨之
　　脉而大则为减大则为芤减则为寒芤则为虚寒虚相此名曰革妇人则半产漏下男子则亡血失精易曰革去故也革者改故从新之意夫人之脉方其水谷腐化心荣肺卫流行灌漑而充溢于百骸之中固自无变若夫虚寒停留经久不去则昔之充溢者今且改易而为劳伤枯瘁矣其脉而大是其体也何者则为减减则阳气不足而为寒大则为芤芤则隂血不足而为虚寒虚相气血变易此名为革妇人得之则半产漏下男子得之则亡血失精也然诸脉为名多矣特此以革名之者岂非诸脉虽能为病此则旣久而有改故之意欤然亦有暴而变此脉者虽名曰革但病未成有不药而愈之道焉故经曰三部脉革长病得之死卒病得之生也脉诀云指下寻之则无按之则有此可以言革脉所见之位而失言革脉之本状经言有似沉伏者革脉所居之位也实而长微者革脉之形也要之大似实而似长总不离乎之与大而已惟其杂乎沉伏实长故又有牢之意此经以革与实相类而孙真人以革为牢诸脉书有牢则无革有革则无牢者皆为是欤
　　问曰病有战而汗出因得解者何也答曰脉浮而按之反芤此为本虚故当战而汗出也其人本虚是以发战以脉浮故当汗出而解也若脉浮而数按之不芤此人本不虚若欲自解但汗出耳不发战也问曰病有不战而汗出解者何也答曰脉大而浮数故知不战汗出而解也问曰病有不战不汗出而解者何也答曰其脉自微此以曾经发汗若吐若下若亡血以内无津液此隂阳自和必自愈故不战不汗出而解也
　　邪气将出其人本虚邪与正争故发战战已然后汗出而解其人不虚邪不能与正争故不发战而汗出解虚不虚以脉之芤不芤别之芤乃草之有孔者正如卧葱管于皮中轻取重取皆有而中取则无也经云荣行脉中故以为血脱之候此所谓按即脉书所谓寻在浮举沉按之间者也若邪气已衰正气又弱其脉自微则不战不汗而解矣微脉原为吐下亡血之诊凡得之者阳微禁发汗隂微禁下以隂阳不足故也或问此三者皆以脉决不审于何时之曰发表之脉其始欲解之脉观其止假如柴胡汤证六七日每见脉今脉反浮欲解之也若浮而芤者战而汗出浮而数不芤者不战而汗出夫脉凡与邪并则浮大数必因汗下欲解而后微今脉自微此以曾经汗下内无津液隂阳自和故不战不汗出而解矣此三脉皆于病将解之时而之也【海藏云战而后解者太阳也不战有汗而解者阳明也不战无汗而解者少阳也】
　　问曰伤寒三日脉浮数而微病人身凉和者何也答曰此为欲解也解以夜半脉浮而解者濈然汗出也脉数而解者必能食也脉微而解者必大汗出也
　　成伤寒三日阳去入隂之时病人身热脉浮数而大邪气传也若身凉和脉浮数而微者则邪气不传而欲解也解以夜半者阳生于子也脉浮主濈然汗出而解者邪从外散也脉数主能食而解者胃气和也脉微主大汗出而解者邪气微也　上言脉微故不汗出而解此言脉微而解必大汗出二説相左何耶曰上以曾经吐下亡血邪正俱衰不能作汗而解此以未经汗下血气未伤正盛邪衰故大汗出而解不相左也
　　问曰脉病欲知愈未愈者何以别之答曰寸口闗上尺中三处大小浮沈迟数同等虽有寒热不解者此脉阴阳为和平虽剧当愈
　　阴阳偏而为病平而为和故杂病之脉内伤外感之不同则气口人迎不等上下盛衰之不同则浮中沉尺寸不等况伤寒乎今寸闗尺脉皆同等故为阴阳和平而自愈也针经禁服篇云寸口人迎两者相应若引绳大小齐等者名曰平人言手之寸口脉与喉旁之人迎脉齐等为平人后条云六脉阴阳俱停必先振栗汗出而解者是也或曰寸闗尺各有本部当见之脉如前章所谓菽数轻重者春夏秋冬升降浮沉亦各有本部当见之脉各得其位而不逾其等故曰同等病当愈如成注所释则寸浮而尺浮尺浮则反等矣何谓病愈
　　立夏得洪大脉是其本位其人病身体苦重疼者须发其汗若眀日身不疼不重者不须发汗若汗濈濈自出者明日便解矣何以言之立夏得洪大脉是其时脉故使然也四时仿此
　　此论不即病之伤寒也春夏洪秋毛冬石当其时得之则为平脉不治自愈非其时得之则为病脉须兼视其证而治之乃愈也夏得洪脉而其人病身体疼重此为邪客之故亦须治乃解仿此推之则春秋毛冬石有应脉之证者皆当治之而愈也
　　问曰凡病欲知何时得何时愈答曰假令夜半得病明日日中愈日中得病夜半愈何以言之日中得病夜半愈者以阳得隂则解也夜半得病明日日中愈者以隂得阳则解也
　　太阳病巳至未解阳明病申至戌解少阳病寅至辰解太阴病亥至丑解少隂病子至寅解厥阴病丑至卯解三阳昼解三阴夜解
　　寸口脉浮为在表沉为在里数为在府迟为在藏假令脉迟此为在藏也
　　前云凡脉浮大数动滑此名阳也沉濇弱微此名阴也九难曰何以别知藏府之病然数者府也迟者藏也数则为热迟则为寒诸阳为热诸阴为寒故以别知藏府之病也此伤寒分三阳三阴证之总诀欤若夫杂病则脉之数者藏亦有热脉之迟者府亦有寒勿泥此也
　　跌阳脉浮而濇少阴脉如经也其病在脾法当下利何以知之若脉浮大者气实血虚也今跌阳脉浮而濇故知脾气不足胃气虚也以少阴脉而浮才见此为调脉故称如经也若反滑而数者故知当屎脓也
　　跌阳脉一名防元一名冲阳在脚背上去陷谷三寸脉动处乃足阳明胃经之动脉也胃者水谷之海五藏六府之长若胃气以惫水谷不进谷神以去藏府无所禀受其脉不动而死也故必诊跌阳脉以察胃气焉切脉下指轻重以为气血之分浮而大者轻取有余重取不足故为气实血虚之诊也若轻取之便不大而濇知脾胃之气不足也脾胃之气不足则转输失职而下利之证见矣下利属少阴证故云少阴脉如经也少阴之脉微细沉而此乃以而浮为调脉最宜活看应浮而反滑数知其便脓此桃花汤证也少阴动脉名太蹊在足内踝后跟骨上
　　寸口脉浮而浮则为风则为寒风则伤衞寒则伤荣荣衞俱病骨节烦疼当发其汗也
　　风阳物也其体在外其伤在卫飘然流行于上者其脉不得不浮也寒阴物也其体在中其伤在荣揫然缴急而敛缩者其脉不得不也荣衞俱病骨节烦疼当开戸以逐之故以麻黄发汗
　　跌阳脉迟而缓胃气如经也跌阳脉浮而数浮则伤胃数则动脾此非本病医特下之所为也荣衞内陷其数先微脉反但浮其人必大便鞕气噫而除何以言之本以数脉动脾其数先微故知脾气不治大便鞕气噫而除今脉反浮其数改微邪气独留心中则饥邪热不杀谷潮热发渴数脉当迟缓脉因前后度数如法病者则饥数脉不时则生恶疮也
　　胃脉迟缓其本也若浮而数则病矣胃气伤故虚虚故浮脾气动故躁躁故数知为误下之过也荣衞之气脾胃之气所为也胃伤脾动则内虚荣衞之邪乘虚而内陷则浮数二脉数脉先退而浮脉独存其人必大便鞕气噫而除也何以言之本以数脉动脾脾虽躁动不能持久故数脉先改而微因数改微故知脾气不治脾气不治则孰为津液津液少胃中干燥故知大便鞕脾病善噫得后与气乃除故知气噫而除也本以浮脉伤胃胃伤则止于伤而已故浮脉独存不与数脉俱退邪气独留于脾无与于胃胃中空虚故饥而思食也胃能纳脾不能化则食而不消所以然者脾中真火乃能杀谷邪热不能杀谷也谷不化反增胃中之热则潮热而渴势所必至矣【调胃承气汤】若数脉不改微而径改为迟缓病退之后与未病之前一息四至度数如法如是而饥饥而能食食即能化不为患也若数脉不改迟缓又不改微非时而见则脾气躁动不已脾主肌肉必生恶疮也
　　师曰病人脉微而濇者此为医所病也大发其汗又数大下之其人亡血病当恶寒后乃发热无休止时夏月盛热欲着复衣冬月盛寒欲裸其身所以然者阳微则恶寒阴弱则发热此医发其汗令阳气微又大下之令隂气弱五月之时阳气在表胃中虚冷以阳气内微不能胜冷故欲着复衣十一月之时阳气在里胃中烦热以隂气内弱不能胜热故欲裸其身又隂脉迟濇故知血亡也
