<!-- { "loadSidebar": true } -->
　　芫花　气温　味辛有毒　　张仲景治伤寒太阳证表不解心下有水气干呕发热而欬或喘或利者小青龙汤主之若表已解有时头痛出汗恶寒心下有水气干呕痛引两脇或喘或欬者十枣汤主之盖小青龙治未发散表邪使水气自毛窍而出乃内经所谓开鬼门法也十枣汤驱逐里邪使水气自大小便而泄乃内经所谓洁净府去陈莝法也夫饮有五皆由内啜水浆外受湿气郁蓄而为留饮流于肺则为支饮令人喘咳寒热吐沬背寒流于肺则为悬饮令人欬唾痛引缺盆两脇流于心下则为伏饮令人胸满呕吐寒热运流于肠胃则为痰饮令人腹鸣吐水胸脇支满或作泄防忽肥忽瘦流于经络则为溢饮令人沈重注痛或作水气胕肿芫花大防甘遂之性逐水泄湿能直达水饮窠囊隐僻之处但可徐徐用之取効甚防不可过剂泄人真元也陈言三因方以十枣汤药为末用枣肉和丸以治水气喘急浮肿之证盖善变通者也杨士瀛直指方云破癖须用芫花行水后便养胃可也　留数年陈久者良用时以好醋煮十数沸去醋以水浸一宿晒干用
　　大防　气寒　味苦辛　有毒　阴中微阳防肺损真气得枣良　治十二水腹满急痛积聚头疼发汗利大小肠　海大防与甘遂同为泄水之药湿胜者苦燥除之也　以浆水煮软去骨晒干用
　　蜀漆【常山苗也】　气寒　微温　味苦辛　纯阳　有毒主伤寒寒热温疟吐胸中痰饮破血　成火邪错逆加蜀漆之辛以散之　熟则不甚吐人
　　海藻　气寒　味咸　有小毒　反甘草　洁气味俱厚纯阴沈也治瘿瘤马刀诸疮坚而不溃者经云咸能耎坚荣气不从外为浮肿随各引经药治之肿无不消　成咸味涌泄故海藻之咸以泄水气也　珍海藻咸能润下寒能泄热引水故能消瘿瘤结核阴防之坚聚而除浮肿脚气留饮痰气之湿热使邪气自小便出也
　　龙骨　气平　味甘　无毒　入手足少阴厥阴经澁可去脱故成氏云龙骨能收敛浮越之正气固大肠而镇惊　伤寒方中只入煎宜捣碎生用　忌鱼及鐡器
　　牡蛎　气平　微寒　味咸　无毒　主治伤寒寒热温疟洒洒止汗止心痛涩大小肠去脇下坚满　垣能软积气之痞经曰咸能耎坚入足少隂咸为耎坚之剂以柴胡引之能去脇下之硬以茶引之能消结核以大黄引之能除股间肿地黄为之使能益精收澁止小便本肾经之药也　火煅童便淬捣罗用
　　赤石脂　气大温　味甘酸辛　无毒　阳中之阴固脱　海濇可去脱石脂为收敛之剂赤入丙白入庚珍五石脂皆手足阳明药也其味甘其气温其体
　　重其性濇濇而重故能收湿止血而固下甘而温故能益气生肌而调中中者肠胃肌肉惊悸黄疸是也下者肠澼泄利崩带失精是也五种主疗大扺相同故本经不分条目但云各随五色补五藏别录虽分五种而性味主治亦不甚相逺但以五味配五色为异亦是强分尔赤白二种一入气分一入血分故时用尚之张仲景用桃花汤治下利便脓血取赤石脂之重濇入下焦血分而固脱干姜之辛温暖下焦气分而补虚粳米之甘温佐石脂干姜而润肠胃也捣细绵裹煎
　　代赭石　气寒　味苦甘　无毒　海入手少阴足厥隂经怯则气浮重剂所以镇之代赭之重以镇虚逆故张仲景治伤寒汗吐下后心下痞鞕噫气不除者旋覆代赭汤主之　珍代赭乃肝与包络二经血分药也故所主治皆二经血分之病　生捣细罗过用
　　禹余粮　气寒　味甘咸　无毒　珍禹余粮手足阳明血分重剂也其性濇故主下焦前后诸病　生捣细罗过用
　　鈆丹　气微寒　味辛微咸　无毒　主吐逆胃反惊癎癫疾除热下气　仲景龙骨牡蛎汤中用鈆丹乃收敛神气以镇惊也　澁可去脱而固气　体重而性沈其色红故走血分
　　文蛤　气平　味咸　无毒　主恶疮蚀五痔　伤寒病在阳当以汗解反以冷水噀之或灌之其热郁遏不得出而反增者以文蛤散主之蛤水族也其性寒故用以利水而胜热以为草木之液莫之能尚云尔梦溪笔谈云即今吴人所食花蛤也
　　水蛭　气平　味咸苦　有毒　畏石灰食盐　主逐恶血瘀血破血症积聚利水道　水蛭噉血之物也故能逐死血不用草木而用生物者以为死血非生物不能活故尔蝱虫亦此义　采得以防竹筒盛待干用米泔浸一夜暴干展其身看腹中有子皆去之以冬猪脂煎令焦黄然后用
　　蝱虫　气平　味苦　有毒　主逐瘀血破血积坚痞症瘕寒热通利血脉及九窍　刘河间云蝱食血而治血因其性而为用也成无已云苦走血血结不行者以苦攻之故治畜血用蝱虫乃肝经血分药也去翅足炒熟用
　　猪肤　气寒　味甘　无毒　入足少阴经　猪水畜也其气先入肾少阴客热是以猪肤解之加白蜜以润燥除烦白粉以益气防痢
　　猪胆汁　气寒　味苦　无毒　仲景白通汤加此汁与人尿咸寒同与热剂合去格拒之寒又与醋相合内谷道中酸苦益阴以润燥防便　本经云治伤寒热渴又白猪蹄可用杂青色者不可食疗疾亦不可与人尿同体补肝而和阴引置阳不被格拒能入
　　心而通脉
　　妇人裩裆　主阴易病　当阴上割烧末服方寸匕若女患阳易即男子裩也阴阳易病者人患时行病起后合阴阳便相着甚于本病其小便赤澁寒热甚者是服此便通利　妙在复气
　　人尿　气寒　味咸　无毒　陶若人初得头痛直饮人尿数升亦多愈合葱豉作汤弥佳　珍小便性温不寒饮之入胃随脾之气上归于肺下通水道而入膀胱乃其旧路也故能治肺病引火下行凡人精气清者为血浊者为气浊之清者为精津液清之浊者为小便小便与血同类也故其味咸而走血治诸血病也成无已云伤寒似阴证下利不止厥逆无脉干呕欲饮水者加人尿猪胆汁咸苦物于白通汤姜附药中其气相从可去格拒之患也







　　证治准绳卷五十三
<子部,医家类,证治准绳>
　　钦定四库全书
　　证治准绳卷五十四
　　明　王肯堂　撰
　　女科
　　治法通论
　　通治
　　保妇人童幼天癸未行之间皆属少阴天癸既行皆属厥阴天癸既絶乃属太阴经也治胎产之病从厥阴者是祖气生化之原也厥阴与少阳相表里故治法无犯胃气及上三焦为三禁不可汗不可下不可利小便若发汗者同伤寒下早之证利大便则脉数而已动于脾利小便则内亡津液胃中枯燥制药之法能不犯此三禁则荣卫自和而寒热止矣外则和于荣卫内则调于清便先将此法为初治次后详而论之见证消息同坏证伤寒为之缓治或小便不利大便秘结或积热于肠胃之间或已成痿或散血气而为浮肿葢产理多门故曰同伤寒坏证如发渴而用白虎气弱而用黄芪血刺痛而用当归腹痛而加芍药已上例证不犯三禁谓产后之久病也若产后暴病又不可拘也如产后热入血室者用桃仁承气抵当汤等药胃坚燥者大承气不可以泄药言之产后世人多用乌金四物汤是不分四时之寒热不分血气之虚实盲然一防用药如此而愈加增剧是误也大抵产病天行则增损柴胡杂证则加减四物又春夏从柴胡秋冬从四物药性寒热病证虚实不可不察也四物汤常宜服饵今立四时增损法于后养血四物汤　益荣卫滋气血治月水不调脐腹防痛妇人经病或前或后或多或少疼痛不一腰足腹中痛或崩中漏下或半产恶露过多或停留不出妊娠腹痛下血胎不安产后血块不散或亡血过多恶露不止四物汤加茱茰煎服若人阳脏少使茱茰阴脏多使茱茰一方加香附
　　熟地黄【补血如脐痛非此不能除乃通脐经之药也】川芎【治风泄肝木如血虚头痛非此不能除乃通肝经之药也】芍药【和血理脾如腹中虚痛非此不能除乃通脾经之药也】当归【和血如血刺痛刺如刀割非此不能除乃通肾经之药也】
　　右为麄末水煎服　春倍川芎【一曰春二曰脉三曰头痛】夏倍芍药【一曰夏二曰脉洪三曰泄】秋倍地黄【一曰秋二曰脉濇三曰血虚】冬倍当归【一曰冬二曰脉沈三曰寒而不食】　若春则防风四物加防风倍川芎　若夏则黄芩四物加黄芩倍芍药　若秋则门冬四物加天门冬倍地黄　若冬则桂枝四物加桂枝倍当归　若血虚而腹痛微汗而恶风四物加茂桂谓之腹痛六合　若风晕加秦艽羌活谓之风六合　若气虚弱起则无力尫然而倒加厚朴陈皮谓之气六合【气不足而用泄气之药可乎当以参芪易之】　若发热而烦不能睡卧者加黄连栀子谓之热六合　若虚寒脉微自汗气难布息清便自调加干姜附子谓之寒六合　若中湿身沈重无力身凉微汗加白术茯苓谓之湿六合　若妇人筋骨肢节疼及头痛脉憎寒如疟宜治风六合或伤损气血乘虚而晕者四物汤【四两】羌活防风【各一两】　若血气上冲心腹脇下满闷宜治气六合四物汤【四两】木香槟榔【各一两】　若脐下虚冷腹痛及腰脊间闷痛宜延胡六合【小腹痛同用】四物汤【四两】延胡苦楝【各一两碎炒焦】　若气冲经脉故月事频并脐下多痛宜芍药六合四物汤【四两】芍药【倍加】黄芪【一两】　若经事欲行脐腹绞痛临经痛者血涩也宜八物汤四物汤【四两】延胡槟榔苦楝【碎炒焦】木香【各一两】　若妇人血虚心腹防痛不可忍者去地黄加干姜名四神汤补下元加干姜半两甘草七分　气筑小腹痛加延胡索煎服　若腹中刺痛恶物不下倍加当归芍药若腹痛作声经脉不快加熟地黄一倍添桂心半
　　倍煎　经行腹痛腰背痛加芸薹牛膝红花呉茱茰庵闾甘草银器灯心热服　若经水涩少宜四物汤内加葵花煎又加红花血见愁　若经水少而色和者四物汤加熟地黄当归【各一两】　若经水暴下四物汤内加黄芩若腹痛加黄连如夏月不去黄芩　若经水如黑豆汁者加黄芩黄连【各一两】　若经水过多别无余证宜黄芩六合汤四物汤【四两】黄芩白术【各一两】经血淋漓不断加干瑞莲房炒入药　阴阳交合
　　经脉行加赤石脂黄芪肉桂百草霜藕节败椶灰肉豆蔲当归木香龙骨白术茯苓地榆　若经水适来适断或有寒热往来者先服小柴胡汤以去其寒热后以四物汤和之如寒热不退勿服四物是谓变证表邪犹在不能效也依前论中变证随证用药调治若血崩者加生地黄蒲黄　补血住崩加百草霜
　　椶灰首绵灰蒲黄炒过龙骨白姜　血成片加地黄藕节　黑血片人参白术　若血脏虚冷崩中去血过多加阿胶艾　月水不调血崩或多少或前后呕逆心膨陈艾黄芪　若赤白带下宜香桂六合四物汤【四两】桂枝香附【各五钱】四物汤为细末炼蜜丸梧子大空心米饮下三四十丸治年高妇人白带良验　白淫浊龙骨地黄当归　五色研麝香好酒　鲜红温酒盐汤　带下加肉桂蒲黄百草霜甘草黑豆白术延胡索白姜龙骨空心盐酒下　白带加白龙骨酒下　若妇人血积者加广茂京三棱桂干漆【炒烟尽各一两】若经血凝滞腹内血气作疼加广茂官桂等分用
