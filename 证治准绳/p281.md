<!-- { "loadSidebar": true } -->
　　之王石肤云熟地黄滞血安能止痛不若以五灵脂代之　血滞不通加桃仁红花各二钱半　经闭加枳殻大黄荆芥黄芩青皮滑石木通瞿麦海金沙山栀子车前子　血寒加甘草乌梅柴胡桃柳枝　月经久闭加肉桂甘草黄芪宣姜枣子木通红花　月水不通加野苎根牛膝红花苏木陈酒水同煎　血气不调加呉茱茰一两甘草半两　四物汤加甘草半两为细末炼蜜丸毎两作八丸酒醋共半盏煎汤同化调下名当归煎去败血生好血如人行五里再进一服无时　若虚热病四物汤与参苏饮相合名补心汤主之　添柴胡名五神汤大能补虚退虚热潮热加黄芩地骨皮柴胡一方加柴胡干葛黄芩
　　人参　虚热口干加麦门冬黄芩一两　虚渇加人参干葛乌梅栝蒌根　虚而多汗加煅牡蛎麻黄根【各半两】　虚寒潮热加柴胡地骨皮白术茯苓甘草秦芄知母黄芩麦芽贝母人参乌梅枣子　若四肢肿痛不能举动宜与苍术各半汤主之　若大便燥结四物汤与调胃承气汤各半名玉烛散主之　若流湿润燥宜四物理中各半汤　若气血俱虚四物与四君子汤各半名八珍汤主之加缩砂仁保胎气令人有子有热加黄芩　若因热生风者加川芎柴胡防风【一方无】　血气劳加荆芥柴胡　血气两脇筑痛或盘肠成块加大黄荜拨乳香　血弱生风四肢痹疼行步艰难加人参乳香没药麝香甘草五灵脂羌独活防风荆芥地龙南星白附子泽兰为末蜜丸木瓜盐汤下　血气膨胀加甘草木香枳殻马兜铃葶苈紫苏藿香地黄空心服　脏腑秘加大黄桃仁　滑泄加官桂附子　虚泻加人参川芎白芷蒲黄炒阿胶白术茱茰续断干姜附子肉桂黄芪赤石脂甘草蜜丸盐梅汤下　呕加白术人参【一方有生姜】　呕血不止加藿香白术半两人参二钱半　呕逆饮食不入加白术乳香甘草人参缩砂益智仁胡椒　若欬嗽加桑白皮半夏人参生姜北五味子甘草　感风劳嗽加款花知母阿胶半夏麻黄甘草马兜铃黄芩杏仁柴胡宣姜乌梅诃子　若发寒热加干生姜牡丹皮柴胡【一方加芍药】　如寒热往来加炮干姜牡丹皮【各一分】　若平常些少虚肢体瘦倦月信不通只用生姜薄荷此是妇人常服之药葢味寡而性缓效迟而功深　若大渇加知母石膏　若水停心下微吐逆者加猪苓茯苓防己　若心腹胀满加枳殻青皮虚汗加麻黄根　汗多加浮麦　大便下血四肢寒膨胀肠胃有风槐花枳殻漏芦荆芥木香白鸡冠花木通红内消紫草石榴皮陈皮青皮黄芩甘草白茅根槐角　肠风下血加槐角槐花枳殻荆芥黄芩大腹皮红内消地榆石楠叶白鸡冠花为散煎一半为末空心盐汤陈酒调下　鼻衂吐血加竹青蒲黄藕节半夏丁香诃子桂花红枣飞罗麪白茅根蚌粉若头昏项强加人参黄芩　若虚寒似伤寒者加人参柴胡防风　若虚烦不得睡加竹叶人参　若诸痛有湿者四物与白术相半加天麻茯苓穿山甲用酒煎服　治老人风秘加青皮等分煎服　治疮疾荆芥酒煎常服　妳痈加连乔茨菰子红内消白芷菰片荆芥牛膝山蜈蚣乳香没药漏芦生地黄　赤眼头风疾加薄荷清茶　赤眼生风加防风黄芩风疮赤肿加荆芥牛蒡子何首乌甘草防风羌活地黄盐酒　脚肿加大腹皮赤小豆茯苓皮生姜皮若妇人伤寒汗下后饮食减少血虚者宜八物汤四物汤【四两】黄芪白术茯苓甘草【各一两】　若妊娠伤寒中风表虚自汗头痛项强身热恶寒脉浮而弱太阳经病宜表虚六合汤四物汤【四两】桂枝地骨皮【各七钱】　若妊娠伤寒头痛身热无汗脉浮紧太阳经病宜表实六合四物汤【四两】麻黄细辛【各半两】　若妊娠伤寒中风湿之气肢体烦疼脉浮而热头痛此太阳标病也宜风湿六合汤四物汤【四两】防风苍术【各七钱】　若妊娠伤寒下后过经不瘉温毒发班如锦纹宜升麻六合四物汤【四两】升麻连翘【各七钱】　若妊娠伤寒胸膈满痛脉少阳头昏项强宜柴胡六合四物汤【四两】柴胡黄芩【各七钱】　若妊娠伤寒大便鞕小便赤气满而脉沈数阳明太阳本病也急下之宜大黄六合四物汤【四两】大黄【半两】桃仁【十个去皮尖麸炒】　若妊娠伤寒汗下后欬嗽不止宜人参六合汤四物汤【四两】人参五味子【各半两】　若妊娠伤寒汗下后虚痞胀满者阳明本虚也宜厚朴六合汤亦治欬嗽喘满四物汤【四两】厚朴枳实【麸炒各半两】若妊娠伤寒汗下后不得眠者宜栀子六合汤四
　　物汤【四两】栀子黄芩【各半两】　若妊娠伤寒身热大渇蒸蒸而烦脉长而大者宜石膏六合四物汤【四两】石膏知母【各半两】　若妊娠伤寒小便不利太阳本病宜茯苓六合汤四物汤【四两】茯苓泽泻【各半两】　若妊娠伤寒太阳本病小便赤如血状者宜琥珀六合汤四物汤【四两】琥珀茯苓【各半两】　若妊娠伤寒汗下后血漏不止胎气损者宜胶艾六合汤四物汤【四两】阿胶艾【各半两一方加甘草同上一方加干姜甘草黄芪】　若妊娠伤寒四肢拘急身凉微汗腹中痛脉沈而迟少阴病也宜附子六合汤四物汤【四两】附子【炮去脐皮】桂【各半两】　若妊娠伤寒畜血证不宜堕胎药下之宜四物大黄汤四物汤【四两】生地黄大黄【酒浸各半两】　四物与麻黄桂枝白虎柴胡理中四逆茱茰承气凉膈等皆可作各半汤不能殚述此易老用药大畧也　安胎及漏胎下血加阿胶大艾甘草蒲黄炒过　若胎动不安下血不止毎服加艾叶五七片更加葱白阿胶末黄芪减四味之半当归只用小半如疾势甚者以四味各半两细剉以水四盏熟艾一块如鸡子大阿胶五七片煎至二盏半去滓分作四服一日令尽一方加粉草干姜黄芪日二三服至二腊【以一七日为一腊】　胎前产后毎日可一二服亦治血痢不止腹痛难忍宜加阿胶艾叶煎服名六物汤如气虚血海不调不妨一方四物加黄芪柏叶阿胶甘草续断平常经血淋沥不断或多或少或赤或白非时漏下多服有效　受胎小肠气痛加木香蘹香胎前嗽加枳殻甘草款冬知母马兜铃半夏木通葶苈人参苦梗麦门冬　胎气冲肝腰脚痹行步艰难加枳殻木通连翘荆芥地黄羌活山栀甘草灯心空心服妊娠心烦加竹茹一块　如有败血则用当归近
　　上节白芍药以赤易熟地黄以生者　妊娠作恶生寒面青不思饮食憔悴加陈皮枳殻白术茯苓甘草损孕下血不止头痛寒热耳鸣气血劳伤所致加
　　黄芩荆芥生地黄赤芍药生姜　临产小腹紧痛加红花滑石甘草灯心葵子　产后恶露腹痛不止加桃仁苏木牛膝　产后腹痛血块攻肠加大艾没药好酒　若因产后欲推陈致新补血海治诸疾加生姜煎　若产后被惊气滞种种积滞败血一月内恶物微少败血作病或胀或疼胸膈痞闷或发寒热四肢疼痛加延胡索没药香白芷与四物等分为细末淡醋汤或童子小便酒调下　如血风于产后乘虚发作或产后伤风头疼发热百骨节痛毎四物汤【一两】加荆芥穂天麻香附子石膏藿香【各二钱五分】毎服三钱水一盏煎至七分服　产后伤风头痛加石膏【一两】甘草【半两】　若产后虚劳日久而脉浮疾者宜柴胡四物汤乃本方与小柴胡汤合用也　若产后诸证各随六经以四物与仲景药各半服之甚效　产后虚惫发热烦闷加生地黄　产后腹胀加枳殻肉桂【各三钱】产后寒热往来加柴胡麦门冬【各半两】　产后败血
　　筑心加地骨皮芍药　产后潮热加白术北柴胡甘草牡丹皮地骨皮　产后病眼加北细辛羌活荆芥菊花甘草木贼石决明草决明　产后浮肿气急腹大喉中水鸡声加牡丹皮荆芥白术桑白皮赤小豆大腹皮杏仁半夏马兜铃生姜葱白薄荷　产后失音不语加诃子人参沙蜜百药煎　产后闷乱加茯神逺志【各半两】　胎前产后痢后风加乳香龙骨茱茰木香肉桂苍术牡丹皮白薇人参甘草泽兰大椒蘹香炼蜜为丸木瓜酒下　一方等分为麄末毎服四钱水一盏半煎至八分去滓取六分清者带热食前服若平常血气不调及常服只用本方日二三服　一方为细末汤酒调服或以醋糊炼蜜为丸　治带下赤白痢陈米饮下　心腹胀炒姜酒下　血气艾醋汤下　浑身劳倦为末炒姜酒陈青蒿盐和调下虚证四肢黄甘草牡丹皮泽兰白薇苍术桂心蘹香蜜丸盐汤温酒下　陈氏经验方云呉兴周端仁郎中顷赴省试照瞩一隣云某本医家凡妇人百病只以四物汤加茱茰无不效者产难及胎衣不下子死腹中及酒同煎凡用有效谨以此为报此药不知起于何氏或云自魏华陀陀之术精微方类单省传称陀鍼灸不过数处千金方云自三代以来医方药论未有如此详备其间有汉晋名公诸方今产宝方乃朱梁时节度巡官昝膺所撰其中有四物散后修入圣恵方自后医者易散为汤葢用者若驭良马当随意无不得至焉今名医于四物中增损品味随意虚实寒燠皆得其要者然亦非止妇人之疾可用而已
　　芎归汤【元戎】治一切去血过多运闷絶伤胎去血产后崩中去血防牙去血金疮去血不止举头欲倒悉能治之
　　当归　川芎【各等分】
　　右毎服五钱水煎服不拘时　产后晕加芍药产后腹痛不可忍加官桂童便酒浸　妊娠子死或不死胎动酒水合煎即下未死者即安　若虚损腹痛少气头自汗毎服加羊肉一两生姜十片水煎若临月服之则缩胎易生　若室女妇人心腹防
　　痛经水不调水煎服　若妊娠胎气不安产后诸疾酒煎服　若难生倒横子死腹中先用黑豆一大合炒熟与小便合煎服　若难产用百草霜香白芷等分童便好醋各一盏沸汤浸服甚者再服即分娩矣若伤脏毒毎服加槐花末五分三日取下血块即
　　瘉若吐血亦服此　若血气上喘下肿空心煎艾汤调下　若产后恶血注心迷闷喘急腹痛依前用黑豆加生姜自然汁煎服　若产后头痛加荆芥　若崩中漏下失血不止加炒香附毎两入甘草一钱沸汤防服　若有白带者加芍药半两干姜等分米饮调下
　　理气异香四神散【又名四神汤】専调理妇人室女血气不调胎前产后诸疾皆主之葢女人以气血为主殊不知因气先不调然后血脉不顺即生诸证此方大有奥理
　　香附子【去毛炒半斤】乌药【炒四两】甘草【炙一两】
　　右防咀毎服五钱重水一盏生姜三片枣一个煎至七分去滓空心温服或用葱白三寸同煎如治诸证依后加减用之立见功效　妇人气血不顺心胸痞满加紫苏叶同煎　惊忧闷气喜怒伤神心满腹痛面目虚浮及一切气疾并加石菖蒲同煎　血脉不调血膈翻胃呕吐饮食以老姜一块烧令黑切作五片入盐少许同煎　脾胃感冷亦依前用　血积血晕闷血症血刺血煎熟入好醋一呷服　经血行时被风雨或惊忧相并经不时名曰搐脉腹痛紧胀腰腿疼痛毎服加炒茴香一撮同煎　血气不顺喘满气急面目浮肿加生姜紫苏叶同煎　唾血咯红痰喉中腥气加黄桑　三四皮花桑尤佳　血濇气秘大便结滞不通宜加枳殻数片或去白青皮亦可凡血脏虚冷血濇腹痛血海久冷血崩赤白带下
　　小便频数又血脉妄行渗入大肠有似肠风并入炒呉茱茰末一匕同煎亦名温经汤　经络感热经水沸溢血脉妄行病曰热崩加生地黄　凡败血攻冲脾胃血噎气血咳逆加生姜三片柿蒂五个　血气昏闷心腹刺痛加良姜赤芍药以水酒各半盏同煎胎胀伤食胸膈不快噎气食臭心腹紧满加南木
