<!-- { "loadSidebar": true } -->
　　香或缩砂仁煎　怀胎临月近上逼心名曰子悬依旧用姜片紫苏同煎　产后诸疾不明血脉去留不辨虚实冷热且宜此药通顺血气不致差互然后随证调理　产后寒气入腹硬紧脐下刺痛名曰寒疝加炒呉茱茰煎服　产后因产中用力太过子宫脱下俗名癫病先用此顺气安肠兼以樗树根或枝梗同葱白以花椒煎汤熏洗子肠自定及平居女人患此亦然
　　蒲黄黑神散调理室女妇人风虚劳冷一切气血之疾及胎前产后血滞血晕恶露不快败血为疾并宜服之凡生产之后首先进乌金散压血晕逐恶血第二日即便常进此药逐败血安新血自然百病不生此方常用百发百中悉得效验若将调理女人诸疾用炼蜜为剂毎一两三钱重分作十丸或用酒煮麪糊为丸如梧桐子大毎服三五十丸随证用汤使各以其病立名称之名益阴丹又名通真丸又名胜金丹又名金钗煎又名保生丸又名四顺理中散
　　黑豆【一升炒熟去皮】香附子末【四两】干姜【炮】生姜　地黄【各一两】
　　右为末毎服二钱食前温酒调下或以酒煮麪糊为丸如梧桐子大毎服三十丸温酒米汤任下　新产败血不散儿枕块鞕疼痛者童子小便下　临产胎死腹中或死胎不下以黑豆一合醋煮豆熟为度调药七分盏暖服其胎即自下　临产之时胞衣不下以童子小便同煎酒调下　产后恶露不快血晕冲心眼昏黑闷昏口噤不省人事并用温酒调下若稍重可用秤锤淬酒服　前项黑神散以炼蜜和剂为丸如梧桐子大名四顺理中丸　新产五脂暴露羸弱少气体常自汗以米饮吞下三十丸空心服　若以炼蜜为丸如弹子大治胎前名保生丸理妇人初受胎时胎气不安多卧少起不进饮食名曰恶阻毎服一丸细嚼以苎根糯米煎饮送下或以秦芄糯米煎饮亦可　又漏胎下血不止或下黄赤汁腰腹痛重以温酒咽下兼以胶艾汤法艾汤六物汤安胎饮又有初结胎气盛烦壅呕逆痰涎不喜饮食过腹膨胀以淡竹刮青同橘皮煎汤送下兼以茯苓半夏汤或二陈汤下　若因房劳动胎下血名曰伤胎温酒下　若妊娠数经堕胎多至半产漏下用温酒服气顺摄血自然胎息安固　若妊娠日月不足而一向似欲产者以真知母煎汤下　若妊娠胎上逼心胎不近下川芎煎汤下　若妊娠至七八月常服养胎益血安和子脏仍令易产以枳殻糯米煎汤下但糯米饮下亦得　若产后用名胜金丹治产后一切诸疾并以温酒或米饮下　若补理血虚血劳血气血风等病名益阴丹以温酒米饮下　若女人血冷面白脱色青筋迸露以酒服良验　若调理经滋养少女名金钗煎丸是经不调月水湛浊腹常刺痛及室女血弱阴虚经脉不匀并依前酒饮送下　又一等少女经脉已行一二次复至一二年又不行或有四季一行或有三五个月复至此本血脉柔弱未充故行脉断续宜以此药顺气润血血旺自通不必攻之不尔成血症积块　成血劫劳气传为骨蒸劳瘵兼百一方沈香胜金丹滋血汤佐之若妇人时行杂病用大圣通真丸　治诸中风口噤角弓反张手足亸曳并以羌活同黑豆炒酒下兼以小续命汤乌荆丸之类　又妇人漏下五色及治血少气寒面色青白及产后百日内常服能除宿血生养新血兼益气补虚调和冲任不生诸疾皆以温酒米饮下前蒲黄黑神散其中药品佐助温和看不上眼而自有妙理与大局方法不同临产对证且如妊娠一节至精才媾一气方凝经云秘法潮养胞源稍着寒温即致损坠故经云举寒为痛伤热而惊峻僭汤剂勿可妄用怒伤胎气及其生产之后百节开张去血过多津液燥少阴阳俱虚脏腑怯弱偶有疾伤即成危殆故经云犯时微若秋毫感病重于嵩岳故凉冷之剂刚燥之药尤戒轻用转生他病若委有冒风感热之疾亦是和解随证调理纵有虚寒极冷之后亦宜用性温平和之药救疗渐次加进大温药调治切戒粗疎若依此説则产后胎前百无一失不可取目前之急乱投汤剂反致其祸罪福非轻切须记之
　　抑气养血莪术散【随证斟量加入】
　　莪术　川芎　当归【去尾】熟地黄【酒蒸洗】白芷　茴香扬芍药　甘草【各一两】
　　右为细末毎服二钱盐酒调下　月水不调银器灯心　安胎黄茋生地黄　补虚调气生姜红枣　遍身虚肿当归酒　小便不通滑石末　心虚硃砂研末调　败血冲心腹疼如刀刺烧秤锤红淬酒如不退五灵脂酒　血闭身疼炒姜酒　吐酸水丁香七粒煎汤　血风上攻眼目浮肿荆芥　小腹痛木瓜浑身浮肿姜汤或葱汤　胃虚恶心藿香　头面
　　肿赤豆荆芥汤下　血不止木香汤　冷嗽桑白皮干柿　头痛川芎细辛　血风潮热生姜红枣　虚汗麻黄根　吐不止青陈皮　血风腰痛芸薹子捶碎　女人血结不通手发挛急不知其数荠菜一撮顺流水挪汁　手足痹樟柳根浸酒　女人血气成块筑心银子灯心　血崩赤白带真龙骨末好红酒调　血风中心狂言乱语浑身壮热桃柳枝七寸血刺成块不散庵防　女人癖气膈气炒茴香酒妇人不问虚热伤寒潮热增寒一切百病先以三服随证汤引投之服以他药调理无不应验　冷嗽猪血　心燥猪肝酒　催生顺流水滑石禹余粮榆白皮坯子乳香葵子酸车草汁煎汤黄柞叶垂下者胎衣不下再加茂术地黄竹青　行血庵防生地黄红花苏木陈艾减杨芍药加赤芍药梢
　　玉僊散【治妇人诸疾】
　　香附子【瓦器炒黑色勿焦】白芍药【各一两】甘草【一钱】
　　右为细末毎服三钱沸汤下　血崩不止竹叶煎汤下　月水不行手足热加生姜炒当归煎木通汤下月水不匀当归酒下　频频下血不住米饮下
　　气痛及老妇人忽下血加炒姜黄炒陈皮汤任下
　　理气活血消积济阴丹　治妇人血海虚冷久无子息及产后败血冲心中风口噤子死腹中擘开口灌药须防生下便得无恙治堕胎腹中攻刺痛横生逆产胎衣不下血晕血癖血崩血滞血入四肢一应血脏有患及诸种风气或伤风吐逆咳嗽寒热往来遍身生疮头痛恶心经脉不调赤白带下乳生恶气胎脏虚冷数曾堕胎崩中不定因此成疾室女经脉不通并宜服之常服暖子宫和血气悦顔色退风冷能消除万病
　　三棱【二两】蓬术【一两切片煨】苍术【泔浸去皮】枳殻【去穰】大艾【去梗】刘寄奴　香附子【浄】败姜【各一两半】乌豆【三合已上九味以谷醋三升煮干取出焙干】当归身【酒蒸】橘皮【去白细红者佳】白芍药【各一两半】蒲黄【隔纸炒】牡丹皮【去骨】官桂【去粗皮】赤芍药　片姜黄　青皮【去白各一两】生地黄【酒浸】熟地黄【酒浸】川芎【各七钱半】延胡索【炒】五灵脂【酒煮】白术【煨各半两】
　　右为细末以糯米粉谷醋打糊为丸如梧桐子大毎服五十丸空心沈香汤送下苏汤盐汤下亦可
　　南岳魏夫人济阴丹　治妇人血气久冷无子及数经堕胎皆因冲任之脉虚损胞内宿挟疾病经水不时暴下不止月内再行或前或后或崩中漏下三十六疾积聚症瘕脐下冷痛小便白浊已上诸疾皆令孕育不成以致絶嗣此药治产后百病百晬内常服除宿血生新血令人有子亦生子充实亦治男子亡血诸疾
　　木香【炮】京墨【煨】茯苓　桃仁【去皮尖麸炒各一两】蚕布【烧】藁本　秦艽　石斛【酒浸炒】桔梗【炒】人参　甘草【各二两】牡丹皮【去心】干姜【炮】细辛　桂心　当归　川芎【各半两】苍术【米泔浸八两】大豆卷【炒半升】川椒【去目并合口炒出汗】山药【各三两】泽兰叶　熟地黄【酒浸蒸焙】香附子【炒各四两】糯米【炒一升】
　　右为细末炼蜜和丸每两作六丸如弹子大毎服一丸细嚼温酒送下淡醋汤化服亦可空心食前服一方山药川椒各三两或以醋糊为丸如梧桐子大毎服五十丸依前服亦可
　　理气行血皱血丸　治妇人血海虚冷百病变生气血不调时发寒热或下血过多或久闭不通崩中不止带下赤白症瘕癖块攻刺疼痛小便紧满脇肋胀痛腰重脚弱面黄体虚饮食减少渐成劳状及经脉不调胎气多损产前产后一切病患无不治疗
　　菊花【去梗】茴香　延胡索【炒】香附【炒酒浸一宿焙】肉桂【去粗皮】当归　芍药　熟地黄　牛膝　蒲黄　蓬术【各三两】
　　右为细末用乌豆一升醋煮干为末再入醋二盏煮至一盏留为糊丸如梧桐子大毎服二十丸温酒或醋汤送下血气攻刺炒姜酒下症瘕绞痛当归酒下忌鸭肉羊血此药暖子宫令人有子及治皱血损调冲任暖血海及胞络伤损宿瘀干血
　　理气和血加味五积散
　　苍术【一两米泔浸炒】白姜　陈皮【各一两三钱】厚朴【去粗皮姜汁炒】半夏【洗】枳殻【炒】杨芍药　香附子【炒去毛】桔梗　人参【去芦】茯苓【去皮】川白芷　川芎　当归【去土】茴香【炒】木香肉桂　粉草【各一两】
　　右剉碎生姜木瓜入盐煎服　阴证伤寒生姜附子血脉不匀紫苏　气嗽乌梅姜钱　匀经枣子姜
　　钱　补益血海苏盐　产后生姜醋炒陈艾　胃冷不纳食陈皮缩砂　赤白带陈米　冷气疾木香茱茰　心燥背筋急头晕腰脚痠生地黄当归　脾虚苏叶粉草月中被惊或因争触心头结块五膈五噎茴香枣子　口苦舌干吞酸噫气此为胃冷生姜盐　腰痛桃仁木杜仲川续断　身疼秦芄　诸虚脾胃不和羸瘦冷气苏盐　冷泻炒过生姜乌梅肉豆蔲陈米各煎汤
　　养血润燥卷栢丸　治妇人冲任本虚血海不足不能流通经络月水不调赤白带下三十六疾并皆治之常服和经络暖五脏润肌肤长发去防除风令人有子卷栢【去根】当归【焙洗】艾叶【炒各二两】熟地黄【洗焙】川芎　白芷柏子仁【微炒】肉苁蓉　牡丹皮【各一两】
　　右为细末炼蜜和丸如梧桐子大毎服五十丸用温酒或米饮送下空心食前服
　　温经之剂气血攻补备焉乌鸡煎丸【和剂】治妇人胎前产后诸般疾患并皆治之
　　乌雄鸡【一只】乌药　石牀　牡丹皮　人参　白术黄茋【各一两】苍术【米泔浸切焙一两半】海桐皮　肉桂【去粗皮】附子【炮去皮脐】白芍药　蓬莪术　川乌【炮】红花　陈皮【各二两】延胡索　肉豆蔲　木香　琥珀　熟地黄【洗焙】草菓【各半两】
　　右细剉用乌雄鸡一只汤挦去毛及肠肚将上件药安放鸡肚中用新磁瓶以好酒一斗同煮令干去鸡骨以油单盛焙干为细末炼蜜和丸如梧桐子大每服三十丸　胎前产后伤寒蜜糖酒下　胎前气闷壮热炒姜酒下　赤白带下生姜地黄酒下　产后败血注心童子小便炒姜酒下　产后血块填筑心腹疼痛延胡索酒下　胎前呕逆姜汤下　催生炒蜀葵子酒下　安胎盐酒下　室女经脉当通不通四肢疼痛煎红花酒下　血气攻刺心腹疼痛煎当归酒下　血晕椶榈烧灰酒调吞下　血邪研硃砂麝香酒下　血闷煎乌梅汤研硃砂下　子宫久冷温酒或枣汤下空心日一服　血风劳人参酒吞下小腹防痛炒茴香盐酒吞下　血散四肢遍身虚
　　浮黄肿赤小豆酒下　常服温酒醋汤任下并空心食前服
