<!-- { "loadSidebar": true } -->
　　温经涩脱小白薇丸【和剂】治妇人冲任虚损子脏受寒久无子息及断续不产此由上热下冷百病滋生或月水崩下带漏五色腰腹疼重面黄肌瘦或因产乳不能将防临厠太早或久坐湿地或冷风从下入血脏既虚风邪内乘或月水当行失于调摄伤动胞络阴阳不和上焦虚阳壅燥下藏邪冷结伏致死胎孕不成冷极伤败月水不匀饮食减少夜多盗汗面上防齿摇发落脚膝疼重举动少力并宜服之
　　覆盆子【去梗】菖蒲【微炒】逺志【去心】桃仁【去皮尖麸炒黄】白茯苓【去皮】藁本【去苗】卷柏【去根】肉桂【去粗皮】人参　白芷【各二分】白龙骨　川椒【去目并合口者炒出汗】白薇【去苗各一两】干姜【炮】细辛【去苗】蛇牀子【炒】当归【去芦】车前子　芎防【各半两】熟地黄麦门冬【去心各一两半】
　　右为细末炼蜜和丸如梧桐子大毎服三十丸空心用温酒或米饮送下此药常服壮筋骨益血气暖子宫除风冷令人有子
　　白垩丹【和剂】治妇人三十六病崩中漏下身痩手足热恶风怯寒咳逆烦满抑息短气心胁腰背肚腹与子藏相引痛漏下五色心常恐惧遇恚怒忧劳即发皆是内伤所致
　　白垩　牡蛎【煅】细辛　禹余粮【火煅红醋淬研】龙骨【煅】附子【炮去皮脐】石苇【去毛】乌贼鱼骨【煅】黄连【去毛】茯苓【去皮】瞿麦穂　白敛　肉桂【去粗皮】芍药　白芷　白石脂【煅】当归【去苗】干姜【炮】人参　甘草【炙各一两】川椒【去目并合口者炒出汗半两】
　　右为细末炼蜜和丸如梧桐子大毎服三十丸空心用温酒送下一方无人参
　　温经养血琥珀泽兰煎【和剂】治妇人三十六种血气八风五痹七症八瘕心腹刺痛中风痈痪手足痠疼乳中结瘀妊娠胎动胎死不出产衣不下败血凑心头旋眼花血注四肢浑身浮肿冲任久虚絶产无嗣早晚服食或因有子经脉不调赤白带下恶心呕逆身体痩倦怀八月一日一服滑胎易产
　　琥珀　泽兰叶【去梗】牡丹皮【去心】紫巴防【去心糯米炒】茴香五味子【去梗】五加皮　刘寄奴草【去枝】白芷　川当归【酒浸】赤芍药　金石斛【去根酒浸】川芎　白芍药　生地黄【洗焙】熟地黄【洗焙】人参　白术　附子　艾叶【醋炒糯米糊调成饼焙干为末各一两】
　　右为细末炼蜜和丸如弹子大毎服一丸食前用温酒磨化服　漏胎刺痛煮糯米饮下　寒热往来四肢烦疼煎青蒿酒下　妇人室女经闭煎红花酒下血晕不省人事童子小便和暖酒下　催生鸡子
　　清和酒下　血气血块攻刺心腹烧秤锤淬酒下伤寒及中风口噤煎麻黄汤下以被葢出汗即愈心惊悸及头痛薄荷酒下　咳嗽煎桑白皮汤下血风攻疰浑身瘙痒头面麻痹炒黑豆浸酒下　产后产前常服不生诸疾甚效
　　温经理气和血内炙散【和剂】治妇人产前产后一切血疾血崩虚惫腹脇满痛气逆呕吐冷血冷气凝积块硬刺痛泄下青白或下五色腹中虚鸣气满坚胀沥血腰疼口吐清水频产血衰顔色青黄劳伤劣弱月水不调下血堕胎血迷血晕血瘕时发疼痛头目晕恶血上心闷絶昏迷恶露不干体虚多汗手足逆冷并宜服之
　　茴香　藿香　丁皮　熟地黄【洗焙】肉桂【去皮各一两半】川芎　藁本　黄茋【去芦】干姜【炮各二两】木香【一两】陈皮【去白四两】白芍药【十两】当归【去芦】山药　白术　白芷　甘草【炙赤各八两】
　　右为末毎服三钱水一大盏入生姜五片艾一团同煎至七分空心食前热服温酒调亦可　如产后下血过多加蒲黄煎　恶露不快加当归红花煎　水泻加肉豆蔲末煎　呕吐加藿香生姜煎　上热下冷加荆芥煎　但是腹中虚冷血气不和并宜服之产后毎日一服则百病不生丈夫虚冷气刺心腹疼痛尤宜服之
　　和血温经胜金丸　治妇人久虚无子及产前后一切病患兼治男子下虚无力此药能安胎催生妊胎临月服五七丸产时减痛妇人无子是子宫冷如服二十丸胎孕自成又治积年血风脚手麻痹半身不遂赤白带下血如山崩及治产后腹中结痛吐逆心痛子死腹中绕脐痛气满烦闷失葢汗不出月水不通四肢浮肿无力血劳虚劳小便不禁中风不语口噤产后痢疾消渇眼前见鬼迷晕败血上冲寒热头痛面色痿黄淋沥诸疾血下无度血痢不止饮食无味产后伤寒虚烦劳闷产后血癖产后羸痩凡妇人众疾不问年深日近并宜服之一方名不换金丸治妇人诸虚不足心腹疼痛
　　藁本　当归　石脂【赤白皆可】白芍药　人参　白薇川芎【不见火】牡丹皮　桂心　白芷　白术【米泔浸】白茯苓　延胡　甘草【炙江西安抚司甘草没药减半】没药【各一两】
　　右为细末炼蜜和丸如弹子大毎服一丸温酒化下初产子用热醋汤下食前服此方系王承宣惪祖传渠家凡妇怀身便服此药甚有神效常服尤妙系在京师于能家传一方有沈香无没药一方有附子无沈香
　　温经理气沈香煎丸
　　沈香【二钱半】丁香【一两】麝香【二两】白术【七钱】官桂　干姜缩砂仁　白豆蔲　槟榔【各五钱半】青皮　南木香肉豆蔲　胡椒　人参　生姜屑　诃子肉　陈皮　甘草【各半两】
　　右为细末炼蜜和丸如枣子大毎服一丸细嚼生姜汤下温红酒亦可空心食前日进三服
　　涩脱燥湿温中龙骨散　治腹下十二经絶产一曰白带二曰赤带三曰经水不利四曰阴胎五曰子藏坚六曰藏癖七曰阴阳患痛八曰内强九曰腹寒十曰藏闭十一曰五藏酸痛十二曰梦与鬼交并宜服之龙骨【三两】半夏　黄蘖　灶中黄土　桂心　干姜【各二两】石韦　滑石【各一两】乌贼鱼骨　代赭【各四两】白僵蚕【五枚】
　　右治末筛酒服方寸匕日三白多者加乌贼骨僵蚕各二两赤多者加代赭五两小腹冷加灶土二两子藏坚加干姜官桂各二两以上多相病增之服药三月有子即住药太过多生两子当审方取好药寡妇童女不可妄服
　　治错杂之邪妙应丹　治妇人众疾无所不治
　　晚蚕沙【炒】鲤鱼鳞【烧为末】当归【去芦】石膏【煅研】泽兰【去梗】附子【炮去皮脐】木香【研各二两】熟地黄【酒洗蒸焙】防风【去芦】芜荑【炒】马牙硝　柏子仁【微炒别研】川芎　人参　黄茋　蝉蜕【去足冼焙】白薇　梹榔【不见火】川椒【微炒各一两】呉茱茰【汤泡七次】红花【炒各半两】藁本【去苖】白姜【炮】厚朴【去粗皮姜制】甘草【炙各三两】
　　右为细末炼蜜捜和杵数千下丸如弹子大毎服一丸　血瘕块病绵灰酒下　催生细嚼温酒下　血劳血虚桔梗酒下　血崩椶榈灰酒下　血气痛炒白姜酒下　血风荆芥酒下　血晕闷絶胎死腹中胞衣不下并用生地黄汁童子小便酒各一盏煎二沸调下　常服醋汤温酒化生并空心食前服
　　攻积万应紫苑丸　疗脐腹久患痃癖如椀大及诸黄病毎地气起时上气冲心绕脐绞痛一切虫咬十种水病十种蛊病反胃吐食呕逆恶心饮食不消天行时病妇人多年月水不通或腹如怀孕多血天阴即发又治十二种风顽痹不知年岁昼夜不安梦与鬼交头白多屑或哭或笑如鬼魅所着腹中积聚腹痛及治小儿惊癎大人颠狂一切风及无孕妇人身上顽麻状如虫行四肢俱肿呻吟等疾并皆治之功效不可具述
　　紫苑【去苗土】柴胡【去须】菖蒲　呉茱茰【汤泡七次焙干】厚朴【姜制各一两】桔梗【去芦】茯苓【去皮】皂角【去皮子炙】黄连【去须】桂枝　干姜【炮各八分】川乌【炮去七钱】　羌活【去芦】独活【去芦】防风【去芦】巴豆【去皮出油】人参【去芦】蜀椒【去目并合口者微炒出汗各半两】
　　右为细末研匀炼蜜和丸如梧桐子大毎服三丸渐加至五七丸食后临卧生姜汤送下初有孕者不宜服　痔漏肠风酒下　赤白痢诃子汤下　脓血痢米饮汤下　堕伤血闷四肢不收酒下　蛔虫咬心槟榔汤下　打扑伤损酒下　中毒帚灰甘草汤下气噎忧噎荷叶汤下　一切风升麻汤下　寸白
　　虫槟榔汤下　霍乱干姜汤下　咳嗽杏仁汤下腰肾痛豆淋酒下　阴毒伤寒温酒下　吐逆生姜汤下　食饮气块麪汤下　时气井花水下　脾风陈皮汤下　头痛茶下　心痛温酒下　大小便不通灯草汤下　因物所伤以本物汤下　吐水藜芦汤下　热病干姜汤下　小儿天风吊搐防风汤下防己亦可　小儿疳痢葱白汤下　小儿乳食伤白汤下　月信不通煎红花酒下　妇人腹痛川芎汤下　怀孕半年后漏胎艾汤下　有子气冲心酒下产血晕温酒下　血气痛当归酒下　产后心腹
　　胀满豆淋汤下　难产益智汤下　产后血痢当归汤下　赤白带下酒煎艾汤下　解内外伤寒粥饮下　室女血气不通酒下　子死葵子汤下
　　温白丸　治妇人诸疾继续而生带下淋沥五邪失心忧愁思虑意思不乐饮食无味月水不调及腹中一切疾病有似怀孕连年累月羸痩困弊或歌或哭者或如鬼所使但服此药无不愈者
　　桔梗　柴胡　菖蒲　呉茱茰【汤泡七次焙干】紫苑【去苗土】黄连【去毛】肉桂【去粗皮】厚朴【去粗皮姜汁炙】人参【去芦】茯苓【去皮】皂角【去皮子炙】蜀椒【去目并合口炒出汗】巴豆【去皮心膜出油炒细研各半两】川乌【炮去皮脐二两半】
　　右为细末研匀炼蜜和丸如梧桐子大毎服三丸渐加至五七丸食后临卧姜汤送下
　　证治准绳卷五十四
<子部,医家类,证治准绳>
　　钦定四库全书
　　证治准绳卷五十五
　　明　王肯堂　撰
　　女科
　　调经门
　　经总论
