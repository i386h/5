<!-- { "loadSidebar": true } -->
　　右为末先以生姜汁浸地黄滓以地黄汁浸生姜滓晒干皆以汁尽为度共十一味作一处晒干研为末醋糊为丸空心以姜汤下
　　大交加散　治妇人荣卫不通经脉不调腹中撮痛气多血少结聚为症产后中风
　　生地黄　生姜【各五两各研取汁】
　　右交互取汁浸一夕各炒黄渍汁尽为度末之寻常腹痛酒调下三钱产后尤不可阙
　　温经汤【方见前】
　　云桂枝桃仁汤　治经前先腹痛不可忍
　　桂枝　芍药　生地黄【各二两】桃仁【四十枚】甘草【一两】
　　右为粗末毎服五钱水二盏姜三片枣一枚同煎去滓温服
　　延胡索汤【济生】治妇人室女七情伤感遂使血与气并心腹作痛或连腰脇或引背膂上下攻刺甚作搐搦经不调但是一切血气疼痛并皆治之
　　当归【去芦酒浸剉炒】延胡索【炒去皮】蒲黄【炒】赤芍药　官桂【不见火各半两】片子姜黄【洗】乳香　没药　木香【不见火各三钱】甘草【炙二钱半】
　　右防咀毎服四钱水一盏半生姜七片煎至七分去滓食前温服　吐逆加半夏橘红各半两
　　丹瘀血
　　香附子【醋煮四两】桃仁【去皮尖】牡丹皮　大黄【蒸】当归【各一两】川芎　红花【各半两】瓦龙子【煅醋煮一昼夜二两】
　　右炊饼为丸空心温酒下三四丸
　　三神丸　治室女血气相腹中刺痛痛引心端经行涩少或经事不调以致疼痛
　　橘红【二两】延胡索【去皮醋煮】当归【去芦酒浸剉畧炒各一两】
　　右为细末酒煮米糊为丸如梧子大毎服七十丸加至百丸空心艾汤送下米饮亦得
　　垣柴胡丁香汤　治妇人年三十岁临经预先脐腰痛甚则腹中亦痛经缩二三日
　　柴胡　羌活　丁香　全蝎　当归身　生地黄
　　右都作一服水四盏煎至一盏去滓稍热食前服
　　没药除痛散　逐寒邪疗腹痛
　　蓬术【炮一两】当归【焙】延胡索　五灵脂　肉桂【去粗皮】良姜【炒】蒲黄【炒】甘草【炙】没药【各半两】
　　右为末毎服五钱温酒调服
　　娄一妇人三十岁毎因浴后必用冷水淋通身又尝大惊遂患经来时必先小腹大痛口吐涎水然后经行行后又吐水二日其痛直至六七日经水止时方住百药不效予诊其脉寸滑大而闗尺皆大而急尺小于闗闗小于寸所谓前大后小也遂用香附三两半夏二两茯苓黄芩各一两半枳实延胡牡丹皮人参当归白术桃仁各一两黄连七钱川楝逺志甘草各半两桂三钱茱茰一钱半分十五贴水煎入生姜汁两蚬殻热服后用热汤洗浴得微汗乃已忌当风坐卧手足见水并吃生冷服三十贴全愈半年后又因惊忧前病复举腰腹时痛小便淋闭心惕惕跳惊悸予意其表已解病独在里先与灸少冲劳宫昆仑三阴交止悸定痛次用桃仁承气大下之下后用香附三两蓬术当归身各一两半三棱延胡索桂大黄青皮俱醋制青木香怀香滑石木通桃仁各一两乌药甘草缩砂槟榔苦楝肉各半两木香呉茱茰各二钱分作二十贴入新取牛膝湿者二钱生姜五片用荷叶汤煎服服讫渐安
　　右行血例
　　加味乌沈汤　治妇人经水欲来脐腹防痛
　　乌药　缩砂　木香　延胡索【各一两】香附【炒去毛二两】甘草【一两半】
　　右细剉毎服七钱水一盏半生姜三片煎至七分不拘时温服
　　右抑气例
　　薛一妇人经行腹疼食则呕吐肢体倦怠发热作渇此乃素禀气血不足用八珍汤二十余贴而愈后生子二年而经不行前证仍作服八珍汤逍遥散百余剂方愈【八珍汤即杂病虚劳门八物汤】
　　右补虚例
　　汪一妇人痩小年二十余经水紫色或前或后临行腹痛恶寒喜热或时感寒腹亦作痛脉皆细濡近滑两尺重按畧洪而滑此血热也或谓恶寒如此何谓为热曰热极似寒也遂用酒煮黄连四两香附归身尾各二两五灵脂一两为末粥丸空腹吞之而愈
　　一妇年二十一岁六月经行腹痛如刮难忍求死脉得细软而驶尺则沈弱而近驶汪曰细软属湿数则为热尺沈属郁滞也以酒煮黄连半斤炒香附六两五灵脂半炒半生三两归身尾二两为末粥丸空心汤下三四钱服至五六料越九年得一子又越四年经行两月不断腹中微痛又服前丸而愈续后经行六七日经止则流清水腹中微痛又服前丸而痛亦止又经住只有七八日若至行时或大行五六日续则适来适断或微红或淡红行后常流清水小腹大痛渐连遍身胸背腰腿骨里皆痛自己至酉乃止痛则遍身冷热汗大出汗止痛减尚能饮食自始痛至今歴十五年前药屡服屡效今罔效者何也汪复诊之脉皆洪滑无力幸其尚有精神汪曰此非旧日比矣旧乃郁热今则虚寒东垣曰始为热中终为寒中是也经曰脉至而从按之不鼔乃阴盛隔阳当作寒治且始病时而形敛小今则形肥大矣医书曰痩人血热肥人气虚岂可同一治耶所可虑者汗大泄而脉不为汗衰血大崩而脉不为血减耳其痛日重夜轻知由阳虚不能健运故亦凝滞而作痛以证防脉宜用助阳若得脉减痛轻方为佳兆遂投参茋归术大剂加桂附一贴来早再诊脉皆稍寜服至二三十贴时当二月至五月病且愈葢病有始终寒热之异药有前后用舍不同形有肥痩壮少不等岂可以一方而通治哉
　　丹经过而作痛者乃虚中有热所以作痛
　　新荷姐头痛口干经行后身痛腰甚痛
　　生地黄　白术　芍药【各一钱】芎防　归身尾【各五分】黄蘖【炒】甘草【炙各三分】
　　右用水入少酒煎服
　　按经后腹痛为虚明甚若脉不数证无显热未可断其为热也无热八珍为宜有热逍遥为宜
　　右寒热例
　　发热呉茭山治一妇经血过多五心烦热日晡潮热诸药不效以四物加胡黄连三服而愈　薛新甫治一妇人发热口干月经不调两腿无力服袪风渗湿之剂腿痛体倦二膝浮肿经事不通薛作肝脾肾三经血虚火燥证名鹤膝风用六味八味二丸兼服两月形体渐健饮食渐进膝肿渐消不半载而痊前证若脾肾虚寒腿足輭痛或足膝枯细用八味丸若饮食过多腿足或臋肉痠胀或浮肿作痛用补中益气加茯苓半夏主之一妇人经过期发热倦怠或用四物黄连之类反两月一度且少而成块又用峻药通之两目如帛所蔽薛曰脾为诸阴之首目为血脉之宗此脾伤五脏皆为失所不能归于目矣遂用补中益气济生归脾二汤专主脾胃年余寻愈　一妇人月事未期而至发热自汗用清热止汗之剂反作渇头痛手掉身麻此因肝经风热用柴胡炒芩连炒山栀归芍生地丹皮各一钱参茋苓术各一钱五分川芎七分甘草五分二剂其汗全止更以补中益气而愈凡发热久者阳气亦自病须调补之一妇人气血素虚经行不调饮食少思日晡热甚用
　　十全大补加山茱茰山药丹皮麦门冬五味子而愈次年秋患寒热或用清脾饮而元气愈弱仍以前药而愈一妇人素勤苦冬初患咳嗽发热久而吐血盗汗经
　　水两三月一至徧身作痛或用化痰降火药口噤筋挛此血虚而药益损耳用加减八味丸及补中益气加麦门五味山药治之年余而痊
　　寒热经水适来适断者或有往来寒热者先服小柴胡汤以去其寒热后以四物汤和之
　　本妇人血脉不调往来寒热状如劳倦
　　当归　川芎　甘草　黄茋　官桂【去粗皮各一两】熟地黄　白术　白芍药【各二两】柴胡　阿胶【各半两】
　　右为细末毎服五钱枣一枚水煎空心温服白汤防服亦得常服不生带下调血脉养子宫终身无病
　　太仓公治一女病腰背痛寒热众医皆以为寒热也公诊之曰内寒月事不下也即窜以药旋下病已病得之欲男子不可得也所以知其病者诊其脉时切之肾脉也啬而不属啬而不属者其来难坚故曰月不下肝脉出寸口故曰欲男子不可得也葢男子以精为主妇人以血为主男子精盛则思室女子月盛则怀胎夫肝摄血者也厥阴出寸部又上鱼际则阴血盛可知矣【别详师尼寡妇条内】　薛新甫治一妇人耳内或耳后项侧作痛寒热口苦月经不调此肝火气滞而血凝用小柴胡加山栀川芎丹皮治之诸证悉退　月事不行而寒热者详经闭门
