<!-- { "loadSidebar": true } -->
　　过期不止产宝云男子生于寅寅属木阳中有阴故男子得八数女子生于申申属金阴中有阳女子得七数男以气为主八八则卦数已尽尽则阳精痿女以血为主七七则卦数已终终则经水絶任冲脉虚衰天癸絶地道不通而无子矣或劳伤过度喜怒不时经脉衰微之际又为邪气攻冲所以当止不止而崩下也　许学士云妇人经脉过期不及腰腹疼痛或七七数尽而月经下者宜用当归散治之
　　当归散　治妇人天癸巳过期经脉不匀或三四月不行或一月再至腰腹疼痛素问云七损八益谓女子七数尽而经不依时者血有余也不可止之但令得依时不腰痛为善【方见前调经平剂条】
　　竹芩心丸　治妇人四十九岁已后天癸当住每月却行或过多不止用黄芩心枝条者二两米泔浸七日炙干又浸又炙如此七次为末醋丸如桐子大毎服七十丸空心温酒送下日进二服
　　右二方热者宜之
　　茸附汤　补任冲调血气
　　干姜【四两】肉桂【去粗皮】附子　龙骨【生用】防风【各一两】牡蛎【煅】当归【各二两】鹿茸【三两酒炙】
　　毎服五钱水二钟煎八分温服
　　补中芎防汤　治风虚冷热劳伤冲任月水不调崩中暴下产后失血过多虚羸腹痛或妊娠胎动不安下血
　　当归　干姜【炮各三两】川芎【蜜炙】黄茋　甘草【炙】呉茱茰【炮黄】杜仲【炒】熟地黄　人参【各一两】
　　毎服三钱水一钟半煎一钟空心服
　　右二方寒者宜之葢亦有血海虚寒而不禁者也
　　薛前证若肝肾虚热用当归散肝血虚热四物加柴栀丹皮肝火内动小柴胡加山栀丹皮肝火血燥加味逍遥散脾经郁火加味归脾汤肝脾郁火归脾逍遥兼服肝肾亏损归脾六味兼服仍与前后月经不调治验同用　一妇人年五十内热晡热经水两三月一至此血虚有热用逍遥散加山茱茰治之而愈后有痰作渇或小便不调或头晕白带用六味丸而安
　　脉问曰妇人年五十数一朝而清血二三日不止何也何以治之师曰此妇人前絶生经水不下今反清血此为居经不须治当自止经水下常五日止者五日愈






　　证治准绳卷五十五
<子部,医家类,证治准绳>
　　钦定四库全书
　　证治凖绳卷五十六
　　明　王肯堂　撰
　　女科
　　调经门
　　经闭
　　内经阴阳别论云二阳之病发心脾有不得隐曲女子不月其传为风消为息贲者死不治　洁古曰女子月事不来者先防心火血自下也内经曰二阳之病发心脾有不得隐曲故女子不月其传为风消王啓注曰太阳胃热也心脾受之心主血心病则血不流脾主味脾病则味不化味不化则精不足故其病则不能隐曲脾土已亏则风邪胜而气愈消也又经曰月事不来者胞脉闭也胞脉属于心络于胞中今气上迫肺心气不得下通故月事不来先服降心火之剂后服局方中五补丸后以衞生汤治脾养血也　李东垣曰经闭不行有三补前人之阙　妇人脾胃久虚形体羸弱气血俱衰而致经水断絶不行或病中消胃热善食渐痩津液不生夫经者血脉津液所化津液既絶为热所烁肌肉渐痩时见渴躁血海枯竭名曰血枯经絶宜防胃之燥热补益气血经自行矣此病或经适行而有子子亦不成而为胎病者有矣【此中焦胃热结也】　或心胞络脉洪数躁作时见大便袐涩小便虽清不利而经水闭絶不行此乃血海干枯宜调血脉除包络中火邪而经目行矣【此下焦胞脉热结也】　或因劳心心火上行月事不来者胞络闭也包络者属于心而络于胞中今气上迫肺心气不得下通故月事不来宜安心补血防火经自行矣【此上焦心肺热结也】裴泽之夫人病寒热月事不来者数年又加喘医
　　者率以蛤蚧桂附投之曰不然夫人病阴为阳所温剂太过故无益反害投以凉剂凉血和血药则行矣已而果然
　　五补丸【局方】补诸虚安五脏坚骨髓养精神　熟地黄人参　牛膝【酒浸去芦焙干】白茯苓　地骨皮【各等分】　右
　　为细末炼蜜丸如梧桐子大每服三五十丸温酒下空心服
　　衞生汤　当归　白芍药【各二两】黄茋【三两】甘草【一两】　右为细末每服半两水二盏煎至一盏温服空心如虚者加人参一两
　　右东垣洁古治血枯之法皆主于补血防火也补血者四物之类防火者东垣分上中下故火在中则善食消渴治以调胃承气之类火在下则大小便秘涩治以玉烛之类玉烛者四物与调胃承气等分也火在上则得于劳心治以芩连及三和之类三和者四物凉膈当归等分也洁古先服降心火之剂者盖亦芩连三和玉烛之类后服五补卫生者亦补气之剂也
　　素帝曰有病胸脇支满者妨于食病至则先闻腥臊臭出清液先唾血四肢清目时时前后血病名为何何以得之岐伯曰病名血枯此得之少年时有所大脱血苦醉入房中气竭肝伤故月事衰少不来也帝曰治之奈何岐伯曰以四乌鲗骨一藘茹二味并合之丸以雀卵大如小豆以五丸为后饭饮以鲍鱼汁利肠中及伤肝也【腹中询　王注云乌鲗鱼骨主血闭藘茹主散恶血雀卵主血痿鲍鱼主瘀血河间宣明论方乌鲗骨藘茹各等分雀不拘数和丸小豆大每服五丸至十丸煎鲍鱼汤下食后日三服压以美膳】　右岐伯河间治血枯之法
　　丹血枯经闭者四物汤加桃仁红花　阴虚经脉久不通小便短涩身疼者四物加苍术牛膝陈皮生甘草作汤又用苍莎丸加苍耳酒芍药为丸就煎前药吞下右丹溪治血枯大法
　　薛夫经水阴血也属冲任二脉主上为乳汁下为月水其为患有因脾虚而不能生血者有因脾郁伤而血耗损者有因胃火而血消烁者有因脾胃损而血少者有因劳伤心而血少者有因怒伤肝而血少者有因肾水不能生肝而血少者有因肺气虚不能行血而闭者治疗之法若脾虚而不行者调而补之脾郁而不行者解而补之胃火而不行者清而补之脾胃损而不行者调而补之劳伤心血而不行者静而补之怒伤肝而不行者和而补之肺气虚而不行者补脾胃肾虚而不行者补脾肺经云损其肺者益其气损其心者调其荣衞损其脾者调其饮食适其寒温损其肝者缓其中损其肾者益其精审而治之庶无误矣　一妇人停食饱闷发热或用人参养胃汤益甚再用木香槟榔丸泄防吐痰腹中成块饮食少思又用二陈黄连厚朴之类前证益甚腹胀不食月经不至余以为胃气亏损用补中益气加茯苓半夏三十余剂脾胃健而诸证愈又二十余剂而经自行　一妇人饮食后或腹胀或吞酸彼服枳术丸吞酸益甚饮食日少胸膈痞满腿内酸痛畏见风寒又服养胃汤一剂腿内作痛又一剂腿膝浮肿月经不行余谓欝结所伤脾虚湿热下注侵晨用四君二陈芎归午后以前汤送越鞠丸饮食渐进诸证渐愈又用归脾八珍二汤兼服两月余而经行　一妇人性沈多虑月经不行胸满少食或作胀或吞酸余以为中气虚寒用补中益气加砂仁香附煨姜二剂胸膈和而饮食少更以六君加芎归贝母桔梗生姜大枣数剂脾胃健而经自调矣　一妇人素有胃火或用清胃散而安后因劳役躁渴内热肌肉消痩月经不行余谓此胃火消烁阴血用逍遥散加丹皮炒栀以清胃热用八珍汤加茯苓逺志以养脾血而经自行矣　一妇人久患疟形体怯弱内热晡热自汗盗汗饮食少思月事不行或用通经丸虚证大具余曰此因虚而致疟因疟以闭经也用补中益气及六味地黄丸各百余剂疟愈而经行　一妇人久患疟疟作则经不行形虚脉大头痛懒食大便泄防小便淋沥口干唇裂内热腹膨盖由久疟正气已虚阴火独旺用补中益气汤治之寻愈惟不时头痛乃加蔓荆子而痛止又兼用六味地黄丸而经行　一妇人因劳耳鸣头痛体倦此元气不足用补中益气加麦门五味而痊三年后得子因饮食劳倦月经不行晡热内热自汗盗汗用六味地黄丸补中益气汤顿愈　一妇人胃气素弱为哭母吐血咳嗽发热盗汗经水三月不行余以为悲则伤肺思则伤脾遂朝服补中益气加桔梗贝母知母夕用归脾汤送地黄丸而愈　一疬妇少寐经水两月余一至误服通经丸展转无寐午前恶寒午后发热余以为思虑亏损脾血用归脾汤作丸午前以六君送下午后以逍遥散送下两月余得寐半载经行如期年余而疮愈
　　右薛氏治血枯大法以补养真元为主盖本易水师弟之防而广之王道也
　　脉问曰妇人病下利而经水反断者何也师曰但当止利经自当下勿怪所以利不止而血断者但下利亡津液故经断利止津液复经当自下　问曰妇人病经水断一二日而反经来今脉反微涩何也师曰此前月中若当下利故令妨经利止月经当自下此非躯也　妇人血下咽干而不渴其经必断此荣不足本自有微寒故不引饮渴而引饮者津液得通荣衞自和其经必复下
　　仲妇人之病因虚积冷结气为证经水断絶至有歴年血寒积结胞门寒伤经络凝坚在上呕吐延沫久成肺痈形体损分在中盘结绕剂寒疝或两脇疼痛与脏相连或结热中病在关元脉数无疮肌若鱼鳞时着男子非止女身在下未多经候不匀令阴掣痛少腹恶寒或引腰脊下根气冲气冲急痛膝胫痛烦奄忽冒状如厥颠或有忧惨悲伤多嗔此皆带下非有鬼神久则羸痩脉虚多寒三十六病千变万端审脉阴阳虚实紧行其针药治危得安其虽同病脉各异源子当辨记勿谓不然
　　丹经候过期不行杜牛膝捣汁大半钟以胡末一钱香附末枳殻末各半钱早调服
　　大万病丸　治经事不来绕脐痛　干膝【杵碎炒烟尽】牛膝
　　【去苖酒浸一宿焙干各一两】
　　右为末以生地黄汁一升入二味药末银器内慢火熬可丸即丸如桐子大每服二丸空心米饮或温酒下
　　土牛膝散　治妇人室女血闭不通五心烦热　土牛膝　当归尾【各一两】桃仁【去皮麸炒另研】红花【各半两】
　　右为细末每服二钱空心温酒下
　　当归干膝丸疗月经不利脐下憋逆气胀满【见调经门月水不利】治月经壅滞脐腹防痛　当归　胡索
　　右为末每服三钱姜三片水煎七分去涬稍热服
　　当归散　治血脉不通　当归　穿山甲【灰炒】蒲黄【炒各半两】
　　辰吵【另研一钱】麝香【少许】
　　右为细末研匀每服二钱食前热酒调下
　　琥珀散　治心膈迷闷腹脏撮痛气急气闷月信不通等疾
　　天台乌药【二两】当归　莪术【各一两】
　　右为细末每服二钱温酒调下后以食压之忌生冷油腻产后诸疾炒姜酒调下
　　小肠移热于大肠为伏瘕为沉【王注云血涩不利则月事沉滞而不行】圣治妇人月水澁滞不快结成瘕块筋胀大欲死用马鞭草根苗五斤剉细水五斗煎至一斗去查别以净器盛熬成膏食前温酒调下半匙【本草云马鞭草辛凉破血瘕】
　　罗血极膏治妇人干血气以川大黄为末用酽醋熬成膏子丸如鸡头大每服一丸酒化开临卧温服大便利一二行后红脉自下是妇人之仙药也加当归头仲妇人经水不利抵当汤主之【亦治男子膀胱满急有瘀血者方见伤寒畜血】产寳方　治月经不通腹中痛　牛膝【六分】大黄　桃仁【去皮尖炒】细辛【各五分】川芎　当归【各四分】水蛭【三分糯米炒黄】
　　右为细末炼蜜丸梧子大每服二十丸空心温酒下
　　千金桃仁煎　治血积症瘕月水不行　大黄【湿纸里蒸】朴
　　硝　桃仁【制炒各二两】防虫【一两去足翅炒黑】
