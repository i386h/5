<!-- { "loadSidebar": true } -->
　　右为细末醋二升半石器中慢火熬膏入大黄桃仁防虫末不住搅度可丸入朴硝再搅良乆丸如梧子大五更初温酒下五丸至日午取下如赤豆汁鸡肝虾蟇衣様候鲜红住服仍以调气药补之
　　三棱丸　治妇人经脉不通气痛带下兼治血瘕　三棱【醋炒】川芎　牛膝　胡索　蓬术【醋炒】蒲黄　庵闾　牡丹皮　芫花【醋炒】白芷　当归　地龙【去上酒浸炒】干姜【炮各一两】大黄【二两为末以米醋熬成膏和药】
　　右为细末以大黄膏和丸如梧子大每服三五十丸空心醋汤下或红花煎酒下
　　右经一节方七首皆治汚血有热而经闭前一方轻剂后六方重剂也
　　云红花当归散　治妇人经候不行或积瘀血腰腹疼痛及室女月经不通　红花　当归尾　紫葳　牛膝　甘草　苏木【细剉各二两】赤芍药【九两】刘寄奴【五两】桂心　白芷【各一两半】
　　右为末空心热酒调服三钱食前临卧再服若乆血不行脓煎红花酒下孕妇忌服一名凌霄花即紫葳
　　牛膝散【见调经门月水不利条】　　温经汤【见前调经门】
　　桂枝桃仁汤　治妇人月事不通小腹膨胀疼痛【见前调经门腹痛条】
　　牡丹散【见前调经门月水不利条】
　　通经丸【本事】　治妇人室女月候不通或成血瘕【本草入鸡子清同丸畏漆入肠胃生疮也】
　　桂心　青皮【去白】大黄【炮】干姜【炮】川椒【炒出汗】川乌【炮】蓬莪术　干漆【炒烟尽】当归　桃仁【制炒各等分】
　　右为末将四钱用米醋熬膏和余六钱末成剂石臼中杵丸如桐子大晒干每服二十丸用淡醋汤下加至三十丸温酒亦得空心食前服　济生去川乌加红花等分
　　滋血汤　治劳动致脏腑冲任气虚不能约制经血以致崩中或下鲜血或下五色连日不止淋漓不断形羸血劣倦怠困乏月水断絶　马鞭草　牛膝　荆芥穗【各一两】当归　肉桂　牡丹皮　赤芍药　川芎【各一两】
　　右毎服四钱乌梅一个水二盏食前服日进四五服半月或一月经脉自通
　　右七方皆治汚血有寒而经闭前四方轻剂后二方重剂也
　　大治月水不通屡试有验厚朴不以多少姜汁炙香细切浓煎去查空心服不过三四剂瘥【形实气盛者宜之】
　　丹积痰伤经不行夜则妄语　蒌子【一两】黄连【半两】呉茱茰【十两】桃仁【五十粒】红麯【二钱】缩砂【三两】山查末【一两】
　　姜汁研炊饼为丸
　　躯脂满经闭导痰汤加芎连不可服地黄如用姜汁拌炒【导痰汤即二陈加枳实黄连是也】
　　杨村妇人年二十余两年经闭食少乏力　黄连【二钱】白术【一钱半】陈皮　滑石【各一钱】黄芩【半钱】木通【三分】桃仁【十二个】甘草【炙少许】　此方分两有讹
　　右丹溪治痰结胸腹而经闭之法用轻剂导痰降火也
　　经云气上迫肺则心气不得下通故月事不来今用连朴之类导痰降火使不上迫于肺故心气下通而月事来也
　　丹溪治一妇人久疟食少经闭两手无脉每日与三花神祐丸十余粒津咽之月余食进脉出又半月脉愈又一月经行亦此意也详见久疟予尝体丹溪之意治陈氏妇二十余嵗形肥痞塞不食每日卧至未牌吃一盏薄粥吃粥后必吐水半碗仍复卧经不通三月矣前畨曾暗通黑色脉之辰时寸关滑皆有力午后关滑寸不滑询之因乗怒饮食而然遂以白术一两半厚朴枳实黄连各一两半夏茯苓陈皮山查人参滑石各八钱缩砂香附桃仁各半两红花二钱分作十贴每日服一贴各入姜汁二蚬殻间三日以神祐丸神秘沉香丸微下之至十二日吐止食渐进四十日平复如故又汪氏妇三十余形痩亦痞不食吐水经不通以前药方加参术归为君煎熟入竹沥半盏姜汁服之但不用神祐丸下亦平复若咳嗽寒热而经闭者当于欬门湿痰条求之子和凡妇人月事不来用茶调散吐之次用玉烛散芎归汤三和汤桂苓白术散之类降心火益肾水开胃进食分阴阳利水导之药也　一妇人月事不行寒热往来口干颊赤饮食少旦暮间欬一二声诸医皆用防虫水蛭干漆磠砂芫青红娘子没药血竭之类惟戴人不然曰古方虽有此法奈病人服之必脐腹发痛饮食不进乃命止药饮食少进内经曰二阳之病发心脾心受之则血不流故女子不月既心受积热宜抑火升水流湿润燥开胃诱食乃涌出痰一二升下泄水五六行湿水上下皆去血气自然湍流月事不为水湿所隔自依期而至矣亦不用防虫水蛭之类有毒之药如用之则月经总来小便反闭他证生矣凡精血不足宜补之以食大忌有毒之药偏胜而致夭阏多矣　一妇年三十四嵗经水不行寒热往来面色痿黄唇焦颊赤时咳三二声问其所服之药黑神散乌金丸四物汤烧肝散鼈甲散建中汤宁肺散针艾千百转剧家人意倦不欲求治戴人悯之先涌痰五六升午前涌毕午后食进余证悉除后三日复轻涌之又去痰一二升食益进不数日又下通经散防讫一二升后数日去死皮数重小者如防片大者如苇膜不月余经水自行神气大康矣　月事不来者胞脉闭也胞脉者属心而络于胞中今气上迫肺心气不得下通故月事不来也【全文见水肿】大室女月水不来用雄鼠屎一两烧存性为细末空心温酒调下一钱神效
　　海掌中金丸　治妇人干血气　穿山甲【炮】甘草　苦丁香　川椒　苦葶歴　白附子　猪牙皂角草乌头【各三钱】巴豆【一钱全用研】
　　右为细末以生葱绞汁和丸弹子大每用一丸新绵包之内阴中一日即白二日即赤三日即血神效
　　仲妇人经水闭不利脏坚癖不止中有干血下白物矾石丸主之　矾石【三钱烧】杏仁【一分】
　　右二味为末炼蜜丸枣核大内脏中剧者再内之
　　室女经闭成劳防宗奭曰夫人之性以气血为本人之病未有不先伤其气血者若室女童男积想在心思虑过度多致劳损男子则神色消散女子则月水先闭盖忧愁思虑则伤心而血逆竭神色先散月水先闭且心病则不能养脾故不嗜食脾虚则金亏故发肾水絶则木气不荣而四肢干痿故多怒鬓髪焦筋骨痿若五脏传偏则死自能改易心志用药扶持庶可保生切不可用青蒿防虫等凉血行血宜用栢子仁丸泽兰汤益阴血制虚火　薛经云五谷入于胃其糟粕津液宗气分为三队故宗气积于胸中出于喉咙以贯心肺而行呼吸荣气者泌其津液注之于脉化以为血以荣四肢内养五脏六腑若服苦寒之剂复伤胃气必致不起一室女年十七疬久不愈天癸未通发热咳嗽饮食少思欲用通经丸余曰此盖因禀气不足阴血未充故耳但养气血益津液其经自行彼惑于速效仍用之余曰非其治也此乃剽悍之剂大助阳火阴血得之则妄行脾胃得之则愈虚后果经血妄行饮食愈少遂致不救柏子仁丸【大全】　治如上证兼服泽兰汤　柏子仁【炒别研】牛膝　巻栢【各半两】泽兰叶　续断【各二两】熟地黄【二两】
　　为细末炼蜜丸如梧子大空心米饮下三十丸
　　泽兰汤　泽兰叶【三两】当归　芍药【各一两】甘草【半两】　为粗末每服五钱水二盏煎一盏温服
　　沉香鼈甲散　室女经候凝滞或头目晕闷停痰五心虚烦少食多困　沉香　甘草【炙】槟榔【各三分】木香常山　当归　柴胡　人参　半夏　桂心　生地黄　白茯苓　青皮　净陈皮【各一两】鼈甲【一两半】
　　右为细末每二钱姜二片水煎七分空心温服
　　劫劳散　疗心肾俱虚水火不交初则微遇夜发热即冷有盗汗倦怠痩弱减食恍惚或微唾中有红线名曰肺痿为不治
　　白芍药【六两】黄茋　甘草　人参　当归　半夏白茯苓　北五味子　阿胶【炒】熟地黄【洗各二两】
　　右方每三大钱水盏半姜十二片枣三枚煎温服百药不效一料除根
　　麦煎散　治少男室女骨蒸妇人血风攻痓四肢心胸烦壅口臭肌热盗汗　鼈甲　大黄【煨】常山　赤茯苓　紫胡　白术　当归　干漆【炒烟尽】生地黄石膏【各一两】甘草【半两】
　　右为细末每服二钱水一盏小麦五十粒食后临卧温服有虚汗加麻黄根一两
　　牧丹散【和剂】　治血气虚损内则月水不行外发潮热肢体羸痩渐成骨蒸　干漆【炒二两】苏木　蓬莪术　鬼箭【各一分】甘草　当归　桂心　牡丹皮　芍药延胡索【炒】净陈皮　红花　乌药　没药【别研各一两】
　　右防咀每服三钱水一盏煎七分温服无时
　　六神汤【御药】　治血气不足肢体烦热四物汤加黄茋地骨皮各等分防咀水煎　又治冲任虚损月水行肌肤发热如瘵状四物汤各一两柴胡半两黄芩一分水煎
　　桃仁散　治妇人女子血闭不通五心烦热　红花
　　当归　桃仁【炒】牛膝【各等分】
　　右为末每服三钱酒调下空心服
　　脉师曰有一妇人将一女子年十五所来诊言女子年十四时经水自下今经反断其母言恐怖师曰若是夫人亲女必夫人年十四时亦以经水下所以断此为避年勿怪后当自下此真气犹怯禀赋素弱而然也宜固天元真气使水升火降则五脏自和而经脉通矣入方　鹿茸　山茱茰　当归【各四两】麝香【一两】
　　为末入麝香拌匀酒糊丸每服百丸或五十丸温酒盐汤任下
　　针灸心经脉不通已有寒热此穴大效　三阴交【三分立有效如疼时乃经脉要通也】
　　摘经脉不通【心术同】　曲池　支沟　三里　三阴交【此四穴壅塞不通则防之如虚耗不行则补之】
　　集月经断絶　中极　三阴交　肾俞　合谷
　　东又法　四满【在丹田傍一寸半】
　　心经脉不通变成瘕证饮食如常腹渐大如蛊　气海【用针通管去其防水恶物】　阴交【取法亦如上去其恶物】
　　甲月水不通奔防气上下引腰脊痛气穴主之　女子不下月水照海主之　妇人少腹坚痛月水不通带脉主之　月水不利见血而有身则反败及乳肿临泣主之
　　诊肾脉微濇为不月
　　血崩【杀血心痛附】
　　大法丹紫色成块者血热四物加黄连柴胡之类　气虚血虚者皆于四物内加参茋　急则治其标白芷汤调百草霜甚者棕榈灰后用四物加炒干姜调理因劳者用人参带升补药因热者用黄芩因寒者用炒干姜戴血大至曰崩中或清或浊或纯下瘀血或腐势不
