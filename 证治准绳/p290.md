<!-- { "loadSidebar": true } -->
　　可止证状非一所感亦异甚则头目昏晕四肢厥冷并宜胶艾汤咽震灵丹佐以三灰散或以童子小便煎理中汤或以沉香降气汤加入百草霜米饮调下血崩甚而腹痛人多疑恶血未尽又见血色瘀黑愈信恶血之説不敢止截大凡血之为患欲出未出之际停在腹中即成瘀色难尽以瘀为恶又焉知瘀之不为虚冷乎若必待见瘀血之后截之恐并与人无之矣此腹痛更有説瘀而腹痛血通而痛止崩而腹痛血住则痛止宜芎归汤加干姜熟附一钱止其血而痛自止仍以刺花绣拭黒片烧灰研末米饮调下一方以毛蟹殻烧存性米饮下亦有以早黄麻根烧灰为末米饮下　薛经云阴虚阳搏谓之崩又云阳络伤则血外溢阴络伤则血内溢又云脾统血肝藏血其为患因脾胃虚损不能摄血归源或因肝经有火血得热而下行或因肝经有风血得风而妄行或因怒动肝火血热而沸腾或因脾经欝结血伤而不归经或因悲哀太过胞络伤而下崩治疗之法脾胃虚弱者六君子汤加当归川芎柴胡脾胃虚陷者补中益气汤加酒炒芍药山栀肝经血热者四物汤加柴胡山栀苓术肝经风热者加味逍遥散或小柴胡汤加山栀芍药丹皮若怒动肝火亦用前药脾经欝火者归脾汤加山栀柴胡丹皮哀伤胞络者四君子汤加柴胡升麻山栀故东垣丹溪诸先生云凡下血证须用四君子以收功斯言厥有防哉若夫去血后毋以脉诊当急用独参汤救之其发热潮热咳脉数乃是元气虚弱假热之脉也尤当用人参之类此等证候无不由脾胃先损故脉洪大察其有胃气受补则可救设用寒凉之药复伤脾胃生气反不能摄血归源是速其危也
　　经验简要治崩中等证　冷者脉紧细手足寒红去淡黑或五色当归建中加白龙骨血竭附子下紫石英丸震灵丹炙火　热者脉洪四肢温心烦口苦燥血沸而成用黄芩汤荆芥散或清心莲子饮加竹沥生地黄汁甚者生地黄汁磨京墨百草霜冷服　虚者胶艾汤加麦门冬鹿茸龙骨酸枣仁或养荣汤加龙骨血竭送震灵丹　实者腹中痛煮附丸四物汤加香附子　心虚者恍惚多梦健忘舌强小便多面红盗汗栢子仁汤酸枣仁汤加龙骨京墨百草霜吞灵砂丹又灵砂当归莲肉龙骨枣肉丸参汤送下崩中作麝香当归香者心气已散急服灵砂龙骨等　有田妇崩中断下者用大芜根酒煎清早服生麦中如蓬蒿花或云即蓟根也产寳分阴崩阳崩　受热而赤谓之阳崩　受冷而白谓之阴崩
　　胶艾汤　治阳崩不止小腹疼痛【见前月水不断条】固经丸　治阴崩不止　艾叶【醋炒】鹿角霜　伏龙肝
　　干姜【各等分为末】
　　右镕鹿角胶和药乗热丸食后淡醋汤下五十丸
　　丹溪云涎欝胸中清气不升故经脉壅遏而降下非关涎不足以行气非气升则血不能归隧道此论血泄之义甚明盖开胸膈浊涎则清气升清气升则血归隧道不崩矣故其证或腹满如孕或脐腹防痛或血结成片或血出则快止则闷或脐上动其治法宜开结痰行滞气消汚血
　　开痰江氏妇三十余嵗堕胎后血不止食少中满倦怠不起燥烦六脉沉伏而数重取微予作怒气伤肝感动胃气　二陈加川芎白术缩砂二十帖而安
　　仲旋覆花汤　治半产漏下脉而大　旋覆花【三两】葱
　　【十四茎】新绛【少许】
　　右三味以水三升煮取一升顿服之【本草云旋覆主留饮结气】
　　半夏丸【直指】　治下血吐血崩中带下痰喘急满虚肿亦消宿瘀百病圆白半夏刮净捶匾姜汁调飞白麪作饼包炙黄色去麫取半夏作末用米糊为丸菉豆大每服十丸温熟水下芎归汤沉香降气汤各半煎送下止血之要药
　　千治妇人崩中下血不止以衣中白鱼僵蚕等分为末以井花水服之日三服瘥
　　右三方开痰
　　行气罗备金散　治妇人血崩不止　香附子【四两炒】当
　　归尾【一两二钱】五灵脂【一两炒】
　　右为细末每服五钱醋汤调空心服立效
　　本治下血不止或成五色崩漏用香附子舂去皮毛中断之略炒为末每服二钱清米饮调下此方徐朝奉传其内人有是疾徧服药不效后服此遂愈久服为佳亦治产后腹痛大是妇人仙药常服益血调气
　　大煮附丸【见前调经平剂　一方用香附子白芷为丸】
　　缩砂散　治血崩用缩砂仁不以多少于新瓦上炒香为细末米饮调下三钱
　　右四方行滞气
　　消汚血世治血崩用干荷叶浓煎汤一碗空心服之立愈或调醋炒香附末尤妙
　　五灵脂散　治妇人血崩及治男子脾积气　五灵脂
　　【不以多少炒令烟尽研末】
　　右为末每服一钱温酒调下此药兼能解毒及蛇蜈蚣咬涂伤处立愈一方每服三钱水酒童便各半盏煎至八分通口服名抽刀散治产后有病服三服散恶血或心腹脇肋脚痛不可忍者或止用童子小便尤佳或中风即入草乌头半钱同煎亦治肠风下血如不饮酒者煎乌梅栢叶汤调下如心烦口干渴者加蒲黄炒减半一方烧存性霹雳酒下然此药气恶难吃烧之存性极妙一方治妇人经血不止加当归两片酒一盅与药末同煎服昔亲戚黄守正卿为和剂局日内子凌夫人忽苦此疾危殆百药不效偶得此旋服遂愈
　　云治血崩不止五灵脂二钱炒热加当归酒同煎或水酒童便各半盏同煎服一方五灵脂半生半熟为末酒调服一方水煎五灵脂半干去渣澄清再煎成膏入神麯末为丸如桐子大空心温酒下二三十丸便止又方　鹿茸【醋炙】当归【各二钱】蒲黄【半两炒】
　　右为末温酒调下五钱匕日三服
　　仲桂枝茯苓丸　治妇人有症在脐上动下血不止【方见胎动下血】
　　右四方消汚血
　　补养垣当归芍药汤　治妇人经脉漏下不止其色鲜红时值七月处暑之间先因劳役脾胃虚弱气短逆自汗不止身热闷乱恶见饮食亦不思食沉困嬾倦四肢无力大便时防后复因心气不足其经脉再下不止惟觉气下脱其元气逆上全无惟觉心腹中气不行气短则不能言是无力以言非懒语也此药主之
　　黄茋【一两半】白术　苍术【泔浸去皮】当归身　白芍药【各五钱】甘草【炙】生地黄【各三分】柴胡【二分】熟地黄　陈皮【去白各五分】
　　右作二服水煎去滓热服空心一服之后渐减次日诸证悉去顿喜饮食盖气通而闻饮食之香得平康也
　　薛一妇人面黄或赤觉腰间或脐下作痛四肢困倦烦热不安经行先发寒热两肋如束血涌如崩此脾胃亏损元气下陷与相火湿热所致用补中益气加防风芍药炒黑黄檗间以归脾汤调补而血始归经　汪石山治一妇年逾四十形色苍紫忽病血崩医者或用凉血或用止澁俱罔效诊之六脉皆沉濡而缓按之无力乃气病非血病也当用甘温之剂健脾理胃使胃气上腾血循经络则无复崩矣遂用补中益气汤多加参茋兼服参苓白术散崩果愈
　　金匮胶艾汤　治劳伤血气月水过多淋沥漏下连日不止脐腹疼痛及姙娠将摄失宜胎动不安腹痛下坠或劳伤胞络胞阻漏血腰痛闷乱或因损动胎上抢心奔冲短气及因产乳冲任气虚不能约制延引日月渐成羸痩【方见前月水不断条】
　　薛一妇人久患血崩肢体消痩饮食到口但闻腥臊口出津液强食少许腹中作胀此血枯之证肺肝脾胃亏损之患用八珍汤乌贼鱼骨圆兼服两月而经行百余剂而康宁如旧矣
　　栢子仁汤　治妇人忧思过度劳伤心经不能藏血遂致崩中下血不止　栢子仁【炒】香附子【炒去毛】芎穷鹿茸【火燎去毛酒蒸焙】茯神【去皮木】当归【各一钱半】阿胶　小草【各一钱】川续断【二钱】甘草【炙半钱】
　　右作一服水二钟生姜五片煎至一钟空心服
　　补脾升阳垣经水漏不住有二补前人之阙　妇人脾胃虚损致命门脉沉细而数疾或沉而洪大有力寸关脉亦然皆由脾胃有亏下陷于肾与相火相合湿热下迫经漏不止其色紫黑如夏月腐肉之臭中有白带者脉必细寒作于中有赤带者其脉洪数病热明矣必腰痛或脐下痛临经欲行而先发寒热往来两脇急缩兼脾胃证出见或四肢困热心烦闷不得眠卧心下急宜大补脾胃而升降气血可一服而愈或先贵而后贱或先富而后贫病名脱营者心气不足其火大炽旺于血脉之中又致脾胃饮食失节火乗其中形质肌肉顔色似不病者此心病也不形于脉故脾胃饮食不调其证显矣而经水不时而下或适来适断暴下不止治当先説恶死之言劝谕令惧死而心不动以大补气血之剂补养脾胃微加镇队心火之药治其心补阴防阳经自止矣痿论云悲哀太甚则胞络絶胞络絶则阳气内动发则心下崩数溲血也故经曰大经空虚发则肌痹传为脉痿此之谓也
　　益胃升阳汤　治血脱益气古人之法也先补胃气以助生长故曰阳生阴长诸甘药为之先务举世皆以为补气殊不知甘能生血此阳生阴长之理也故先理胃气人之一身内谷为寳
　　黄茋【二钱】人参【有嗽者去之】神麯【炒各一钱半】升麻　柴胡【各五分】白术【三钱】当归身【酒浸】甘草【炙】陈皮【各一钱】生黄芩【二钱防盛暑之伏金肺逆秋凉不用】　一方用生地黄
　　右服三钱或五钱食添再加之如食减已定三钱内更减之不可多服每服三钱水煎去滓热服如腹痛每服加白芍药二分中桂少许如渴口干加干葛二分如去人参服不计时【盖先服此益胃气升阳汤不止却服后方柴胡调经汤大举大升之也】
　　升阳宣徳侯经歴家人病崩漏医莫能效切脉之后且以纸疏其证至四十余种为制调经升阳除湿汤疗之明日而十减其八前后五六日良愈
　　调经升阳除湿汤　治女子漏下恶血月事不调或暴崩不止多下水浆之物皆由饮食不节或劳伤形体或素有心气不足因饮酒劳倦致令心火乗脾其人必怠惰嗜卧四肢不收困倦乏力无气以动气短上气逆急上冲其脉缓而急按之洪大皆中指不得之脾土受邪也脾主滋荣周身者也心主血血主脉二者受邪病皆在脉脉者血之府也人者脉之神也心不主令胞络代之故曰心之脉主属心系心系者胞络命门之脉也主月事生孕皆由脾胃虚而心胞乗之故漏下血水不调也况脾胃为阴阳之根蒂当除湿去热益风气上伸以胜其湿又云火欝则发之柴胡　防风　甘草【炙】藁本　升麻【各一钱】羌活苍术　黄茋【各一钱半】独活　当归【酒浸各五分】蔓荆子【七分】
　　右防咀水五大盏煎至一大盏去滓稍热服空心服药毕待少时以早饍压之可一服而已如灸足太阴脾经中血海穴二七壮或三七壮立已　此药乃从权衡之法用风胜湿为胃气下陷而气迫于下以救其血之暴崩也若病愈经血恶物已尽主病虽除后必须以黄茋甘草人参当归之类数服以补之于补气升阳汤中加和血药是也若经血气恶物下之不絶尤宜救其根源治其本经只益脾胃退心火之亢乃治其根蒂也若遇夏月白带下脱漏不止宜用此汤一服立止
　　柴胡调经汤　治经水不止鲜血项筋急脑痛脊骨强痛不思饮食
　　羌活　独活　藁本　升麻【各五分】苍术【一钱】柴胡根【七分】葛根　当归身　甘草【炙各三分】红花【少许】
　　作一服水煎去滓稍热空心服微汗立止
