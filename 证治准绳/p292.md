<!-- { "loadSidebar": true } -->
　　人参【去芦】熟地黄【洗焙】艾叶【醋炒各一两】乌鱡骨【烧灰】当归【酒洗各二两】川芎【七钱】干姜【炮半两】阿胶【蛤粉炒成珠七钱半】
　　右防咀每服五钱水一盏半煎至七分去滓食前温服
　　治崩漏方　四物汤【一两】人参【二钱】呉茱茰【一钱】
　　右每服半两姜枣煎食前五六服寒热腹痛皆退崩漏未止续服后熟附丸
　　熟附丸　熟附子　木贼【去节】龙骨【煆】赤石脂【煆各半两】川芎
　　当归【各一两】
　　右为细末醋糊为丸如梧子大每服五六十丸食前米饮下　一妇人年五十已上经断七年忽然经行遂成崩漏发热腹痛两月不瘥予诊其脉虚细疾数予曰此乃阴虚而致宜服此药
　　鹿茸丸　治经候过多其色瘀黑甚者崩下吸吸少气脐腹冷极则汗出如雨尺脉微小由冲任虚衰为风冷客乗胞中气不能固可灸关元百壮在脐下正中三寸　鹿茸【燎去毛酥炙】赤石脂【制】禹余粮【制各一两】艾叶【一方无】栢叶　附子【炮各半两】熟地黄　当归　续断【各二两】
　　右为细末酒糊和丸梧子大每服三十丸空心温酒下一方炼蜜丸亦可
　　赤龙丹　治崩中不止　禹余粮【炒】乌鱡骨　鹿茸龙骨　石燕【煆】阿胶　当归　干姜【各等分】
　　右为末酒糊丸服五十丸温酒下
　　紫金散　治月水过多崩漏带下淋沥不断腰腹重痛一切五色带疾　禹余粮【煆赤醋淬七次细研水飞浥干秤三两】　白芍药　川芎　熟地黄　附子　当归【各一两】干姜【炮】肉桂【各半两】赤石脂　龙骨【各煆并一两别研】
　　右为细末每服二钱入麝香少许米饮空心调下
　　白芷暖宫丸　暖血海实冲任治子宫虚弱风寒客滞断绪不成孕育及数堕胎或带下赤白漏下五色虚少气胸腹满痛心下烦悸自汗下血过多　禹余粮【制一两】干姜【炮】芍药　白芷　川椒【制】阿胶【粉炒】艾叶【制】川芎【各七钱半】
　　右为细末蜜丸梧子大每服四十丸米饮温酒醋汤下
　　和剂震灵丹　治崩中下血不止或脉虚细手足或冷以芎归汤加木香煎送下或陈皮香附子煎汤下三丸或灵砂丹亦可兼治暴惊风九窍出血独参汤下【方见杂病泄防门】
　　又方治崩中不止丁香二两为细末用酒三升煮取一升空心顿服　必效方用丁香百颗酒温服
　　又方益智炒为细末盐米饮调下
　　和剂暖宫丸　内补当归丸　熟干地黄丸　济阴丹禹余粮丸　内炙散　皱血丸　紫石英丸
　　右诸方并治崩中带漏并见前通治门及调经门
　　薛表弟方健甫内五十嵗辛丑患血崩诸药罔效壬寅八月身热体痛头晕涕出吐痰少食众作火治展转发热絶粒数日余诊之曰脾胃久虚过服寒药中病未已寒病复起遂用八味丸料一服翌早遂索粥数匙再服食倍热减痛止乃服八味丸而愈癸夘秋因劳役忧怒甲辰夏病复作胸饱发热脊痛腰疼神气怫郁或作内伤或作中暑崩血便血烦渴引饮粒米不进昏愦时作脉洪大按之微弱此无根之火内虚寒而外假热也以十全大补加附子一剂遂食粥三四匙崩血渐减日服八味丸始得全愈　大尹王天成之内久患崩自服四物凉血之剂或作或辍因怒发热其血不止服前药不应乃主降火更加腹脇大痛手足俱冷余曰此脾胃虚寒所致先用附子理中汤体热痛止又用济生归脾补中益气二汤崩血顿愈若泥痛无补法则误矣　锦衣杨永兴之内患前证过服寒凉之剂其证益甚更加肚腹痞闷饮食不入发热烦燥脉洪大而虚余曰此脾经气血虚而发燥也当急用八珍汤加炮姜以温补之缓则不救不信乃服止血降火之剂虚证蜂起始信余言缓不及治矣
　　涩剂大治崩中下血不止小腹痛　芍药【一两炒黄】栢叶【六两微炒丹溪云栢叶性多燥】
　　右用水一升煎取六合入酒五合煎取七合空心分为二服一方为细末酒调二钱一方有鹿角胶等分酒调治白带脐腹痛
　　世牡蛎散　治月水不止众药不愈者牡蛎火煆研细用醋调成丸再煆过通红候冷研细出火毒却用醋调艾末熬成膏和丸如桐子大每服五十丸醋艾汤下
　　燥剂云栢黄散　疗经血不止　黄芩【一两二钱半】侧栢叶
　　蒲黄【各一两】伏龙肝【二两】
　　右防咀水二升煎取八合分为二服
　　又方　治患崩中不止结作血片如鸡肝色碎烂　芎防【十二分】阿胶　青竹茹【各八分】续断　地榆　小蓟根【各三分】当归【六分】生地黄　伏龙肝【各十一分】
　　右用水九盏煮取三盏去滓分三剂服
　　衍治妇人血露蚕砂一两炒伏龙肝半两阿胶一两同为末温酒调空心二三钱以知为度【大全名无比散无阿胶】
　　罗伏龙肝散　治气血劳伤冲任脉虚经云非时忽然崩下或如豆汁或成血片或五色相杂或赤白相兼脐腹冷痛经久未止令人黄痩口干饮食减少四肢无力虚烦惊悸　伏龙肝【一两】甘草【半两】赤石脂【一两】芎防【三两】肉桂【半两】熟地黄　艾叶【微炒各二两】当归　干姜【各七钱半】麦门冬【去心一两半】
　　右毎服四钱枣一枚水煎
　　地榆散　治妇人崩中漏下不止　地榆　蒲黄　白芍药　白茯苓　栢叶【微炒】蟹爪【微炒】熟地黄　鹿角胶【捣碎炒令黄燥】漏芦【各一两】芎防　当归【剉炒各七钱半】伏龙肝【一两半】　干姜【炮】桂心　甘草【剉炙赤各半两】
　　右剉碎每服三钱水一中盏入竹茹一分煎至七分去滓食前温服
　　右五方伏龙肝例盖燥可去湿也前二方去湿热后二方去寒湿按伏龙肝为止血之圣药先贤治崩用旋覆花半夏治膈间湿痰而崩止者亦此意
　　补涩鹿茸散　治崩中漏下不止虚损羸痩　鹿茸【二两去毛涂酥炙微黄】白龙骨　鼈甲【涂酥炙令黄去裠】熟地黄　白芍药　白石脂　乌鱡鱼骨【炙黄】续断【各一两】肉苁蓉【一两半酒浸一宿刮去皱皮炙干】
　　右为细末每服二钱食前粥饮调下
　　栢叶散　治妇人崩中漏下不问年月逺近渐至黄痩四肢无力腹内疼痛不思饮食　栢叶　续断　川芎　生地黄　当归　甲【各一两半】禹余粮【二两半】阿胶　牡蛎　地榆　赤石脂　艾叶　鹿茸【各一两】鼈甲【一両半】
　　右为细末每服二钱食前粥饮调下一方有丹参鹿茸蜜和丸如梧子大毎服三四十丸空心温酒下
　　补宫丸　治妇人诸虚不足久不姙娠骨热形羸崩中带下
　　白薇　牡蛎　白芍药　鹿角霜　山药　白术白茯苓　乌鱡鱼骨　白芷【各等分】
　　右面和丸如梧子大每服五十丸空心用米饮送下
　　镇宫丸　治妇人崩漏不止或下五色或赤白不定或如豆汁或状如豚肝或下瘀血脐腹胀痛头晕眼花久而不止令人黄痩口干胸烦不食　代赭石【火煆醋淬】紫石英　禹余粮【制并同上】香附子【醋煮各二两】阳起石【火煆细研】鹿茸【燎去毛醋蒸焙】茯神【去皮木】阿胶【剉碎蛤粉炒成珠】当归【去芦酒浸】蒲黄【炒】芎防【各一两】血竭【半两别研】
　　右为细末同艾煎醋汁煮糯米粉糊丸如梧子大毎服七十丸空心米饮下
　　血见黑则止治暴崩下血京墨为末二钱匕同烧露蜂房为末三指撮酒调服　又方百草霜二钱狗胆汁拌定分作二服当归酒调下
　　世治血崩用葫芦去子穣实荆芥穗烧存性饮汤调服治室女血崩不以冷热皆可服　荆芥　莲房殻【各等分各烧灰存性】
　　右为细末每服二钱空心米饮调下
　　十灰丸　治崩中下血不止　锦灰　黄绢灰　马尾灰　艾叶灰　藕节灰　莲房灰　油髪灰　赤松皮灰　防榈灰　蒲黄灰【各等分】
　　右研匀用醋煮糯米和丸如梧子大每服七十丸加至一百丸空心米饮下
　　十灰散　治下血不止　锦片　木贼　防榈　栢叶艾叶　干漆　鲫鱼鳞　鲤鱼鳞　血余　当
　　归【已上逐味火化存性各等分研末】麝香【少许研】
　　右研匀每服二钱空心温酒调服
　　一笑散　治妇人血崩
　　右用新绵一口烧灰研末空心酒调下立止
　　治妇人经年血崩　香附子【二两炒赤】莲殻【五枚烧存性】
　　右为细末每服二钱空心陈米饮调下
　　世香矾散　治血崩香附子不以多少极酸醋浸一宿炒焦为灰存性每一两入白矾末二钱米饮调服空心神效一法用荷叶汤尤妙
　　大用香附子去毛炒焦黑存性为细末用极热酒调下二钱于温服不过两服立愈昏迷甚者三钱匕如血山崩不止者亦能解之米饮调亦可许学士云治下血不止或成五色崩漏香附子是妇人仙药也　砂仁不以多少新瓦上炒黑为末米饮调一方益智仁炒黑为末盐米饮调下
　　世妇人血崩不止用槟榔烧灰存性碾末以温酒调下甚妙
　　大五灵脂散治妇人血崩诸药不止者五灵脂炒令烟尽为末每服一钱温酒调下一法毎服一钱水酒童便各半盏煎服名抽刀散
　　琥珀散　治崩暴不止　赤芍药　香附子　枯荷叶男子髪【皂荚水洗】当归　防榈【炒焦存性】乌纱防【是漆纱头巾取】
　　【阳气上冲故也】
　　右等分除防榈外其余并用粗片新瓦上煆成黑灰存性三分为细末每服五钱空心童便调下如人行十里再一服七八服即止若产后血去多加米醋京墨麝香少许　一法先以五积散加醋煎投一二服次服五灵脂散
　　衍黄牛角鳃用尖烧为黑灰微存性治妇人血崩大便血及冷痢白痢
　　大治漏下不止者鹿角烧灰细研食前温酒调下二钱又方桃仁烧灰研细食前温酒调下二钱　又方乱
　　髪皂角水洗净烧为细末空心温酒调二钱
　　世治血久崩夏枯草烧存性为末空心米饮调下此用灰与前用草不同
　　大荆芥散治妇人崩中不止用好麻油防灯多着灯心就上烧荆芥焦色为细末每服三钱童便调下
　　简治妇人漏下血不絶槐花鹅不以多少烧作灰细研食前温酒调二钱匕
　　产寳治崩中不止不问年月逺近用槐耳烧作灰为末以酒服方寸匕
　　大神应散治血崩不止桂心不以多少炒极焦存性为末毎服一二钱米饮调下
　　杨氏家藏黑金散　治妇人血气虚损经候不调崩中漏下
　　鲤鱼皮　黄牛角防　防榈皮　破故纸　乱髪【各一两】乌鱡鱼骨　熟地黄　干姜【炮】当归【洗焙】木贼【各半两】
　　右剉拌入磁瓶内盐泥固济候干炭火五斤煆通赤烟尽埋土内令冷取研细每三钱入麝少许米饮空心调下
　　如圣散　治血山崩　防榈　乌梅肉【各一两】干姜【一两五钱
　　并烧存性】
　　右为细末每服一钱乌梅酒调下空心食前服久患不过三服愈
　　治血崩屡效方　当归　白芍药　干姜　防榈【各等分】右各煆存性研为细末醋调以有节米筯左觉四十九转食前服
　　又方用棕榈白矾煆为末酒调二钱服
　　乌金散　治血崩不止　棕榈毛【烧存性一两】龙骨【煆过二钱】右为细末研匀毎三钱空心好酒调服二服立止
　　梅饮子　治妇人血崩
　　右以盐白梅烧灰存性为末空心米饮调下
　　治妇人血崩方
　　右用乌梅烧灰研末以乌梅汤调下酒调亦可
