<!-- { "loadSidebar": true } -->
　　猪肚丸【永类】　治骨蒸劳唇頬赤气粗口干壮热虚汗大肠秘涩小便赤黄减食
　　青蒿　鼈甲【醋炙】北柴胡　木香　生地【各一两】青皮【半两】宣连【二两】
　　右为细末以猪肚一个洗净入药在内防定蒸令极软硏如泥为丸如菉豆大汤下十五丸空心日三服忌湿麫毒物
　　石膏散【灵苑】　治妇人骨蒸外寒内热附骨蒸盛之时四肢微瘦足趺肿者病在脏腑中　真石膏不以多少硏极细每用新汲水和服方寸匕取身无热为度此方非实热能食大便实者不可服
　　寒热并用青蒿鼈甲煎丸【圣济】　治妇人骨蒸劳退热解肌进食
　　九肋鼈甲【一个】北柴胡【二两】甘草　杏仁　桔梗　当归　人参　地骨皮　赤芍药【各一两】胡黄连　宣连【各二钱半】官桂　木香【各半两】麝香【一字】酥　蜜【各一两】
　　右为细末用青蒿一觔童子小便五升好酒一升熬青蒿汁约二升已来摝去青蒿不用入酥蜜再熬成膏令后入药末搜和为丸如梧桐子大每服十五丸温酒下米饮亦得日三服如秋后合再入桃栁枝七茎此药甚妙即局方人参鼈甲丸也
　　传尸天灵葢散【圣惠】　治妇人骨蒸劳四肢无力每至晚间即热两頬红色饮食不下心神烦躁
　　天灵葢【酥炙】安息香　地骨皮　当归　人参【去芦】山栀子仁　贝母【去心】黄连　桃仁【去皮尖双仁麸炒黄】防榔【各一两】鼈甲【醋炙】北柴胡　生干地黄　赤茯苓　麦门冬【各一两半】阿魏【半两】
　　右为粗末以童子小便一大盏桃栁枝各七寸姜五片葱白五寸药四钱煎至七分去滓温服
　　益母草丸【普济】　治妇人骨蒸劳瘦月候不通心神烦热四肢疼痛不能饮食
　　益母草　青蒿【各二觔】桃枝【一握长一尺】栁枝【一握长一尺】
　　已上四味细剉用童子小便一斗于银锅中煎至三升绞去滓煎成膏
　　柴胡【去苗】赤　犀角屑【各二两】朱砂【一两细研末飞过】天灵葢【酥炙微黄】木香　甘草【炙微赤各一两】鼈甲【三两制】桃仁【五两制浄】麝香【半两细硏】
　　右为末用益母草煎都和捣五七百杵丸如梧桐子大每以鸟梅百草汤下三十丸无时
　　獭肝丸【圣惠】　治妇人骨蒸劳热体瘦烦疼不欲饮食獭肝【一具】鼈甲【醋炙】北柴胡【各一两半】川升麻　桃仁【制】天灵葢【酥炙】犀角屑　栀子仁　地骨皮　知母【各一两】黄耆【七钱半】甘草　麝香【二钱半硏】朱砂【一两细硏水飞】
　　右为细末炼蜜丸如梧桐子大温水下三十丸无时
　　杀鬼方【圣惠】　治妇人骨蒸传尸劳瘦鬼气伏连
　　麝香【七钱半】犀角屑　木香　白术　鬼箭羽【各一两】虎头骨【酥炙黄色】天灵葢【醋炙黄】桃仁【去皮尖双仁麸炒黄】雄黄【另研】硃砂【光明者另研各一两半】
　　右为细末入硏了药和匀炼蜜丸如梧桐子大温水下二十丸此药辟瘟疫亦可带
　　止温金散【永类】　治劳
　　甘草　黄芩　桑白皮　防风【各一两】杏仁【二十七枚制】人参　茯神【各半两】麦门冬【一分】
　　右前五味以米泔浸一宿晒干次入人参茯神麦门冬三味同为细末每服二钱水一杯蜡一豆大煎八分食后温服
　　一方【永类】　调荣卫消瘀血出声音治痰
　　当归　牡丹皮　白　子芩　木通　麦门冬甘草　细辛【各半两】生干地黄【一两】
　　右防咀每服三钱姜三片水煎温服
　　一方【永类】　治肌痩咯血肺痿等疾
　　蛤蚧【一双全者酒浸一宿酥炙】知母　贝母【去心】人参　甘草杏仁【制炒】枇杷叶【去毛炒】鹿角胶【炒各一两】
　　右为细末每服三钱水一盏入桑白皮温服
　　补肺汤【永类】　治劳
　　桑白皮　熟地【各二两】人参　紫苑　黄耆　五味子【各一两】
　　右为细末每服二钱水一盏入蜜少许食后温服
　　四君子汤加秦艽黄蜡煎服尤妙
　　治胸痹一方【永类】　治心胸积气作胸痹引两脇痛昏闷不収音声不清虚热上壅作鼻衂
　　桑白皮【三分】枳殻　木通　子芩　生干地黄　白芍药　甘草【各半两】
　　右为末每服三钱水煎食后温服
　　一方【永类】　治伏瘀血在心肺时作衂心胸彻背痛白芍药　牡丹皮【各一两】生犀屑【半两】生地黄【三两别捶】
　　右防咀每服半两水煎温服
　　蒌汤【永类】　治胸痹
　　蒌【一个】枳殻【四枚】厚朴　薤白【各一两】桂枝【一两有热者除】
　　右防咀水煎温服
　　一方【永类】　治积气坚硬作气噎胸脇引背痛
　　白芍药【一两半】鼈甲【醋炙】枳殻【制】北柴胡【各一两】甘草赤茯苓【各两半】
　　右防咀每服三钱生姜三片枣一枚水煎温服
　　出音声一方【永类】　治失声音
　　诃子肉　木通【各一两】甘草【半两】
　　右防咀水三升煎至升半入生地黄一合再煎数沸放温分六服　食后日作半料
　　治喉痛一方【永类】　咽喉痛
　　百药煎【去黒皮】硼砂　甘草　生白矾【各等分】
　　右为细末每服一钱食后米饮调细细呷咽　以上诸方辰阳李倅传屡救人甚効服药止可食淡煮猪蹄肉仍须煮熟肉去元汁再以白汤熟煮仍忌房劳生冷鱼腥咸腌藏防修合前药忌一切生人男女猫犬鸡畜见仍不令病人知药味大应効
　　血风劳大妇人血风劳证因气血素虚经候不调或外伤风邪内挟宿冷致使隂阳不和经络痞涩腹中坚痛四肢痠疼月水或断或来面色痿黄羸痩又有因产后未满百日不谨将防脏腑虚损百脉枯竭遂致劳损久不瘥则变寒热休作有时饮食减少肌肤痩瘁遇经水当至即头目昏胸背拘急四肢疼痛身体烦热足重面浮或经水不通故谓之血风劳气也　薛东垣云喜怒不节起居不时有所劳伤皆损其气气衰则火旺火旺则乘其脾土脾主四肢故困热懒言动作喘乏表热自汗心烦不安当病之时宜安心静坐存养其气以甘寒泻其热气以酸味収其散气以甘温补其中气经言劳者温之损者温之要略云平人脉大为劳以黄耆建中汤治之　一妇人劳则足跟热痛此足三隂血虚用圣愈汤而痊后徧身瘙养误服风药发热抽搐肝脉洪数此肝家血虚火盛而生风以天竺黄胆星为丸用四物麦门五味芩连炙甘草山栀柴胡煎送而瘉　一妇素清苦勤于女工因感风邪自用表散之剂反朝寒暮热自汗盗汗形气虚甚其脉或浮洪或微细其面或青白或痿黄此邪去而气血愈虚也用十全大补汤三十余剂渐愈又用加味逍遥散兼治半载而痊
　　人参荆芥散【大全良方】　治妇人血风发热身体疼痛头昏目涩心忪烦倦寒热盗汗颊赤口干痰胸满精神不爽或月水不调脐腹防痛痃癖块硬疼痛发渴或时呕逆饮食不进或因产将理失节淹延痩瘁乍起乍卧甚即着床人参　荆芥穗　生干地黄　北柴胡　鼈甲【醋炙】酸枣仁【炒】枳殻【制】羚羊角【别镑】白术【各七钱半】桂心　甘草　防风　川芎　当归【各半两】
　　右为粗末每服五钱水一盏半生姜三钱煎至八分去滓热服无时
　　地骨皮散【大全良方】　治妇人血气体虚弱寒热发渇地骨皮　桑白皮　枳殻　前胡　黄耆【各一钱半】白茯芩　五加皮　白芍药　人参【各一钱】柴胡【二钱】官桂甘草【各半钱】
　　右作一服水二钟生姜三片煎至一钟不拘时服
　　地黄煎【大全良方】　治妇人血风劳心忪发热不退
　　生地黄　熟干地黄
　　右防分为细末用生姜自然汁和水打糊为丸如梧桐子大每服三十丸用地黄汤下或只茶酒醋汤下亦可食后日三服觉脏腑虚泠早间先服八味丸一服不可谓地黄性冷沮洳坏脾大防隂虚则发热盖地黄大能补隂益隂血退热也
　　薛云前方肝脾血虚发热内热晡热盗汗作渇体倦筋骨疼痛筋脉拘挛血虚发躁虚热生痰咳嗽之良剂若因肝脾肾精血燥热生痰胸膈痞满喘咳作渇及一切虚火证必用六味丸为主
　　乞力伽散【大全良方】　治血虚肌热又治小儿脾虚蒸热羸瘦不能饮食
　　白术　白芍药　白茯苓【各一两】甘草【半两】
　　右为细末姜枣煎三钱服
　　大効油煎方【大全良方】　治血风劳气攻疰四肢腰背疼痛呕逆醋心不思饮食日渐羸瘦面色痿黄手足麻痹血海冷败神效
　　五加皮　川乌【炮】芍药　海桐皮　牡丹皮【各一两】桂心　干姜　川芎【各半两】
　　右为细末每服二钱水一盏生麻油浸钱一文同煎至六分温服常服以油浸二钱煎药时不可搅吃药时不可吹
　　治血风劳方【大全良方】
　　牡丹皮　地骨皮　防风　甘草　黒豆　白芷白芍药【各两】　荆芥穂【二两】川芎【二钱半】
　　右为细末每服二钱水一中盏姜三片枣一个葱白一寸煎至八分温服无时
　　马鞭草散【大全良方】　治血风攻透肢体疼痛或觉瘙痒或觉痹麻作寒作热饮食减味
　　马鞭草【去梗】荆芥穂　北柴胡　乌梅肉【各二两】枳殻　白术　羌活　白芍药【各一两】秦艽　天台乌药　麻黄【各一两半】木香【半两】当归　川乌【炮】甘草【各一两】
　　右为细末每服三钱水一盏生姜三片枣一枚葱白二寸煎至七分日午临卧温服常服无忌有孕弗服
　　琥珀散【圣惠】　治妇人血风劳气脐腹疼痛经胍不调渐加羸痩
　　琥珀【细研】白术　当归　桃仁【去皮尖麸炒】赤芍【各七钱半】柴胡【去苗】鼈甲【醋炙各一两】延胡索　红花子　牡丹皮　桂心【各半两】
　　右为散每服四钱水一中盏入生姜半片煎至六分去滓食前稍热服
　　茯神散【圣惠】　治妇人血风劳气头目赤胸背气壅四肢疼痛心烦惊悸少欲饮食
　　柴胡【去苗】石膏【各二两】茯神　羚羊角　防风【去芦】赤芍人参【去芦】天冬【去心】独活　郁李仁【去皮微炒】干生地　枳殻【麸炒去穰各一两】甘草【炙半两】桃仁【汤浸去皮尖双仁麸炒黄研如泥一两半】
　　右为散每服四钱以水一中盏入生姜半分煎至六分去滓温服无时
　　逍遥散【神巧万全方】　治血风劳解五心烦躁心多怔忪恍忽忧惧头目昏重夜多盗汗
　　人参　白茯苓【去皮】柴胡【去苗】白术【炒】黄茋
　　右等分为散每服三钱入甘草一寸同煎至六分温服
　　熟干地黄散【神巧万全方】　治妇人血风劳冷气攻心腹疼痛四肢不和食渐少日渐羸痩
　　熟干地黄　柴胡　黄耆　苍术　牛膝【去苗各一两】鼈甲【醋炙黄二两】白芍药　当归　姜黄　琥珀　厚朴【去皮姜汁涂炙】川芎　陈橘皮【去白各七钱半】木香　桂心　羌活【各半两】
　　右为散每服四钱以水一中盏生姜半分煎至六分热服
　　琥珀丸【慱济方】　治血风虚劳上热下冷或发动即心中烦躁困乏无力不美饮食醋心口疮月水不调肌肉黄瘁腹痛肠鸣或有气块攻冲或时作寒热头旋痰逆手足麻痹大宜常服
