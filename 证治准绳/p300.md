<!-- { "loadSidebar": true } -->
　　琥珀　当归　木香　川芎　防风　槟榔【各一两】三棱【炮】干姜【炮】桂心【各一两二钱半】吴白术【冼】柴胡　人参【各半两】青皮吴茱茰【洗泡】全蝎【炒】附子【炮】草豆蔲　赤芍　栢叶　白芷天麻【各七钱半】桃仁【去皮尖麸炒】败甲【醋炙】鼈甲【醋炙各一两半】
　　右为细末炼蜜丸如梧桐子大每日空心酒下二十丸午前近晚更进一服如觉暖近晚不须服如腹内块积攻筑于鼈甲桃仁防榔三棱各加一倍为妙忌生冷葱苋菜毒鱼防物
　　鼈甲丸【大全良方】治妇人血风劳气四肢羸瘦疼痛经脉不不利饮食无味渐加虚困
　　鼈甲　紫苑　桂心　川芎　防风　川牛膝当归　秦艽　人参　桃仁　琥珀【各一两】黄耆赤芍药　蝱虫【制】水蛭【制】鬼箭羽　白术　羌活【各七钱五分】熟地黄【一两半】麝香【二钱半】
　　右为细末炼蜜丸如梧桐子大空心食前温酒下三十丸
　　牡丹丸【圣济总録】　治妇人血风劳气气块攻心日渐黄瘦经脉不行
　　牡丹皮　郁李仁【汤浸去皮各二两】芍药　当归　芎防桂心　苦参　大黄【醋炙各一两】贝母【半两】
　　右细末炼蜜丸如梧子大每服二十丸食前温酒下日二
　　柴胡丸【圣济】　治妇人血风劳气头目昏胸背拘急四肢痠痛心躁烦热气满腹胀腰膝无力经脉不调柴胡【去苗】黄连【去须】知母【焙】赤芍药　龙胆　黄芩【去苗】地骨皮　麦门冬【去心焙】茯神【去木】甘草【炙各一两】防榔【七钱半】
　　右为末炼蜜丸如梧桐子大每服二十丸温酒下无时
　　客热
　　大客热者因体虚而将温过度外热加之非脏腑自生故云客热其状上焦胸膈之间虚热口燥心烦手足壮热者是也薛前证若客邪所侵用补中益气加川芎防风　肝虚血少六味地黄丸　胃火饮冷钱氏泻黄散胃虚饮汤七味白术散　潮热时热八珍汤　晡热
　　内热逍遥散　发热体倦补中益气汤　恚怒发热小柴胡汤　郁怒发热加味归脾汤　寅邜酉戍时热升阳益隂汤
　　大麦门冬散　治妇人客热四肢烦闷疼痛饮食不下拣麦门冬　赤茯苓　赤芍药　柴胡【各一钱半】桑白皮　生地黄　黄耆　羚羊角屑【各一钱】甘草【半钱】
　　右作一服水二钟生姜三片煎至一钟不拘时服
　　犀角散　治妇人客热四肢烦闷疼痛饮食不下犀角屑　赤芍药　地骨皮　赤茯苓　红花　人参　枳殻　麦门冬【各一钱】柴胡【二钱】黄耆【二钱】甘草【半钱】
　　右作一服水二钟生姜三片煎至一钟不拘时服
　　黄耆饮　治妇人客热心胸壅闷肢莭烦疼不思饮食嫩黄耆　生地黄【各二钱】人参　茯神【炒】犀角屑蒌仁　黄芩【各一钱】甘草【半钱】
　　右作一服水二钟淡竹叶五片煎至一钟不拘时服
　　丹砂散　治妇人客热心神烦躁口干舌涩饮食无味辰丹砂【一两细硏水飞过】犀角屑　天竺黄　胡黄连【各半两】麦门冬【去心焙二两】寒水石【细硏】马牙硝【细硏各一分】铅霜【半两细硏】
　　右为细末入硏了药和匀每以竹叶汤调下一钱无时
　　玉霜散　治妇人客热烦渇头痛痰涌如泉
　　石膏【二两细研水飞过】寒水石【一两细研】
　　右和匀每以生地黄汁调下一钱无时
　　生干地黄丸　治妇人客热面赤头疼口舌生疮心胸烦壅饮食无味
　　生干地黄【一两】羚羊角屑　白藓皮　葳防【各半两】黄连【去须七钱半】黄耆【炙微赤半两】麦门冬【二两去心焙】参　犀角屑　地骨皮　甘草【炙微赤各半两】川大黄【一两】
　　右为细末炼蜜和捣二三百杵丸如梧桐子大每以温水下三十丸无时
　　败毒散　治妇人客热四肢烦闷疼痛不思饮食甚者可加地骨皮黄芩【方见杂病伤湿】
　　寒热【师尼寡妇附】
　　大经曰阳不足则先寒后热隂不足则先热后寒皆由劳伤气血隂阳不调寒热如疟也当分气血虚实而治之　薛前症若寸口脉微名曰阳不足则隂气上入于阳中用补中益气汤若尺部脉弱名曰隂不足则阳气下防入隂中用益隂肾气丸若因血气俱虚用八珍汤若因怒动肝火用小柴胡汤若隂阳俱不足则气血不归其夲部以至寒热交争也一妇人年六十有四乆郁怒头痛寒热春间乳内时痛服流气饮之类益甚时有血如经行又大惊恐饮食不进夜寐不寕两乳肿胀两脇焮痛午后色赤余以为肝脾郁怒火燥先以逍遥散加酒炒黒龙胆一钱山栀一钱五分服二剂肿痛顿愈大地骨皮散　治血风气虚时作寒热或晡热内热柴胡　地骨皮【各一钱】桑白皮【炒】枳殻【麸炒】前胡　黄耆【炒各七钱五分】白茯苓　五加皮　人参　甘草　桂心　白芍药【各半两】
　　右防咀每服三五钱水一盏半生姜三片煎至七分温服
　　生地黄散　治妇人血气不调或时寒热体痛不思饮食生干地黄　北柴胡【各一两】羌活　木香　桂心防风【各半两】酸枣仁【炒硏】羚羊角屑　白芍药　白
　　术　黄耆　川牛膝　白茯苓　当归　枳殻【各七钱五分】
　　右防咀每服三五钱水一盏姜三片煎至七分去滓空心温服
　　异功散　治妇人血气虚冷时发刺痛头目昏闷四肢无力寒热往来状似劳倦并宜服之
　　乌药　川芎　苦梗　胡索　当归　陈皮【各一钱半】官桂　牡丹皮　芍药　白芷　干姜【各一钱】
　　右作一服用水二钟生姜三片煎至一钟入酒半盏再煎一二沸不拘时
　　右三方内有桂唯寒多者宜之第三方无滞气汚血尤不宜服
　　七宝汤　治寒热往来
　　防风【去芦】知母　生地【各半两】柴胡【去芦】秦艽　甘草【炙】前胡【去芦各二钱半】
　　右防咀每服五钱水盏半加人参三分煎至七分热服
　　柴胡散　治妇人寒热体瘦肢节疼痛口干心烦不欲饮食北柴胡　赤茯苓　黄耆　白术【各一钱】麦门冬【三钱】鼈甲【醋炙二钱】人参　地骨皮　枳殻【麸炒】生地黄　桑白皮　赤芍药　桔梗　甘草【各半钱】
　　右作一服水二钟生姜三片煎至一钟不拘时服
　　桃仁丸　治妇人头目昏重心神烦闷或时寒热肢节疼痛不欲饮食
　　桃仁【汤浸去皮尖双仁麸炒防黄】芎防　白术　柴胡【去苗】人参【去芦】生地黄　酸枣仁【防炒各一两】赤茯苓　诃黎勒皮【各七钱半】枳殻【麸炒防黄去穰】赤芍药【各半两】
　　右为末炼蜜和捣三二百杵丸如梧桐子大毎以生姜荆芥薄荷汤下三十丸
　　青蒿散　治男子妇人肢体倦疼虚劳寒热用青蒿八丸月间将成实时采去枝梗以蒿用童便浸三日晒干为末每服二钱乌梅一个煎七分服　右三方热多者宜之
　　师尼寡妇异乎妻妾之治罗刘宋禇澄疗师尼寡妇别制方者盖有谓也此二种寡居独隂无阳欲心萌而多不遂是以隂阳交争乍寒乍热全类温疟乆则为劳尝读史记仓公传载济北王侍人韩女病腰背痛寒热众医皆以为寒热病治之不瘥仓公曰此病得之欲男子不可得也众曰何以知欲男子不可得仓公曰诊其脉肝脉出寸口是以知之盖男子以精为主妇人以血为主男子精盛以思室妇人血盛以懐胎夫肝摄血者也是厥隂肝脉出寸口上鱼际则隂盛可知故知禇氏之言信有谓矣
　　大师尼寡妇与室女出嫁愆期者多因欲心而未遂恹恹成病乍寒乍热久则为劳又有经闭白淫痰逆头风膈气痞闷面防瘦瘠等证皆寡妇之病也　薛前证若肝脉出鱼际用小柴胡加生地黄送下生地黄丸久而血虚佐以四物汤　若兼怒动肝火而寒热者佐以加味逍遥散　若兼亏损肝经而寒热者佐以八珍汤　若兼亏损元气而寒热者佐以补中益气汤　若兼郁伤脾气而寒热者佐以济生归脾汤　一妇人因夫经商久不归发寒热月经旬日方止服降火凉血药反潮热内热自汗盗汗月经频数余曰热汗气血虚也经频肝脾虚也用归脾汤六味丸而愈尝治兼证既愈而寒热不衰当仍用夲证药　一妇人年三十有七早孀居两腿骨作痛晡热体倦月经不调或发寒热数年矣一日颈项两侧结核两脇胀痛此系肝经郁火而成也先用小柴胡汤合四物数剂肝症顿愈又用加味逍遥散加泽兰乳香没药三十剂血症渐愈再用加味归脾汤年余而安　一孀妇两腿作痛或用除湿化痰等药遍身作痛而无定处此血症也不信乃服流气饮之类而殁　一放出宫人年四十余臀腿内股作痛晡热口干月经不调此系肝经血少不能养经络而然也宜加味逍遥散加泽兰叶五十帖诸症稍缓又以归脾汤二百余剂而痊　一放出宫人臀腿肿痛内热晡热恶寒体倦咳嗽胸痞月经过期而少彼以为气毒流注服清热理气之剂益甚此肝经瘀血停留所致盖肝经上贯鬲布脇肋循喉咙下循腘内臁绕隂器抵少腹主治之法但当补其所不胜而制其所胜补者脾也制者肝也经曰虚即补之实即防之此定法也彼不信仍服前药遂致不起
　　夲生地黄丸　许学士治一尼患恶风体倦乍寒乍热面赤心悸或时自汗是时疫气大行医见其寒热作伤寒治之用大小柴胡汤杂进数日病急召予诊之三部无寒邪脉但厥隂长而上鱼际宜服抑隂等药故制此方
　　生地黄【二两】柴胡　秦艽　黄芩【各半两】芍药【一两】
　　右为细末炼蜜丸如桐子大每服三十丸用乌梅汤吞下日三服不拘时
　　恶寒
　　大妇人恶寒者亦有隂阳二证发热而恶寒者发于阳也无热而恶寒者发扵隂也发于阳者宜解表脉必浮数发于隂者宜温里脉必沈细又有汗后利后恶寒及背恶寒已上疾证方治并载百问不复防引仆尝治一妇人但恶寒别无他证六脉平静遂用败毒散而安此药能去表中风邪故也经云恶寒家慎不可过当覆衣被及近火气寒热相薄脉道沈伏愈令病人寒不可遏但去被撤火兼以和表之药自然不恶寒矣妇人恶寒尤不可近火寒气入腹血窒结聚针药所不能治矣薛前证若怠惰嗜卧洒淅恶寒乃阳不能升发用升阳益胃汤若劳伤形气而恶寒乃无阳以防卫用补中益气汤若饮食伤脾胃而恶寒乃元气虚损用六君子汤若加烦躁妄言或欲饮水仍进前剂但加姜桂若体倦烦渇头痛自汗用补中益气汤加五味麦门东垣云昼则发热恶寒是隂气上溢于阳分也夜则恶寒是隂血自旺于隂分也海藏云六月大热之气反得大寒之证当舍时从证治以姜桂之类丹溪云久病恶寒乃痰郁于脾抑遏阳气不得外泄治当解鬰
　　证治凖绳卷五十八
<子部,医家类,证治准绳>
　　钦定四库全书
　　证治准绳卷五十九
　　明　王肯堂　撰
　　女科
　　杂症门
　　中风
