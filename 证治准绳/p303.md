<!-- { "loadSidebar": true } -->
　　甘草附子汤　治风湿相骨节烦疼不时抽痛不能伸屈抑之则痛剧汗出短气小便不利恶风不欲去衣或微肿痛　甘草【炙一两】附子【一枚重一两三四钱者方是炮去皮尖不真不効】白术【炒一两】桂枝【二两】　每一服五钱水煎
　　八珎汤　治肝脾气血俱虚不能养筋以致筋挛骨痛或不能行履或发热晡热往来等证
　　加味逍遥散　治肝经风热血燥筋挛肢体不遂内热晡热等证【八珎方见杂病虚劳本方见本科调经】
　　自汗药隐老人云寻古治中风方续命排风越婢等悉能除去而千金多用麻黄令人不得虑虚凡以风邪不得汗则不能泄也然此治中风无汗者为宜若治自汗者更用麻黄则津液转使脱泄反为大害中风自汗仲景虽处以桂枝汤至于不住发搐口眼瞤动遍身汗出者岂胜对治当此之时独活汤续命煮散复荣卫却风邪不可阙也　薛前证若腠理不固而自汗者用桂枝汤或防风白术牡蛎汤若过服风药而自汗者用白术防风汤若阳气虚弱而自汗者用芪附汤若兼盗汗用补中益气汤送六味丸如不应用当归六黄汤
　　独活汤　治风虚昏愦不自知觉手足瘈疭坐卧不能或发寒热血虚不能服发汗药及中风自汗尤宜服之　川独活　羌活　人参　防风　当归【五味各去芦】细辛【去苗】茯神【去木】半夏【汤洗七次切片子】桂心　白薇　逺志【去心】菖蒲　川芎【各半两】甘草【七钱半炙】　为防咀毎服八钱
　　水一盏半姜五片煎七分去滓温服不拘时候
　　续命煮散　治风气留滞心中昏愦四肢无力口眼瞤动有时搐搦亡失津液渴欲引饮此能扶荣卫去虚风中风自汗及产后中风自汗尤宜服之　防风独活　当归　人参　细辛　葛根　芍药　川芎　甘草　熟地黄　半夏　逺志【去心】荆芥穗【各半两】桂心【七钱半】　为防咀每服五钱水一杯生姜三
　　大片煎至七分去滓温服不拘时汗多不止者加牡蛎粉一分半
　　补遗防风白术牡蛎散　治中风自汗不止　白术牡蛎【煅】防风【各等分】　研为末酒调下米饮亦可日
　　三服汗即止如不止可服黄芪建中汤
　　贼风偏枯药老人云偏枯者其状半身不随肌肉枯瘦骨间疼痛神智如常名曰偏枯也原其疾之由皆因隂阳偏亏脏腑怯弱经络空虚血气不足当风冲坐风邪乗虚而入内经云汗出偏沮使人偏枯详其义理如树木或有一邉津液不防注而先枯槁然后被风所害人之身体或有一邉血气不能荣养而先枯槁然后被风所苦其理显然王子亨云舟行于水人处于风水能泛舟而亦能覆舟风能养体而亦能害体盖谓船漏水入体漏风伤古人有云医风先医血血行风自灭是也治之先宜养血然后驱风无不愈者宜用大八风汤増损茵芋酒续断汤　大贼风偏枯者是体偏虚受风风客于半身也人有劳伤血气半身偏虚者风乗虚入客于半体名为偏风也其风邪入深真气去邪气留发为偏枯此由血气衰损为风所客令血气不相周荣于肌故令偏枯也　薛医风先医血此论得之大抵此证多因胎前产后失于调养以致精血干涸肝木枯槁治法当滋其化源考之生气通天论曰风客淫气精乃亡邪伤肝也隂阳应象大论曰风气通于肝风抟则热盛热盛则水干水干则气不荣故精乃亡此风病之所由作也一妇人性善怒常自汗月经先期余以为肝火血热不
　　信乃泛用降火之剂反致月经过期复因劳怒口噤呻吟肢体不遂六脉洪大面目赤色用八珍麦门五味子山栀丹皮数剂渐愈兼用逍遥散六味丸各三十余剂全愈
　　大八风汤　治中风偏枯失音半身不遂时复恍惚当归【去芦】杏仁【麸炒】甘草【炙】桂心　干姜【炮各二两】五味子升麻【各半两】川乌头【炮去皮脐】黄芩　芍药　独活
　　防风【各去芦】川芎　麻黄【去莭】秦艽　人参【各去芦】石斛【去根切酒浸炒】茯神【去木】石膏　黄耆【去芦】紫苑【各一两】大豆【三两去皮炒】　为防咀毎服五钱水二盏酒一合煎至一
　　杯去滓温服恍惚者不用酒煎　一方无茯神有逺志赤茯苓
　　増损茵芋酒　治半身不遂肌肉干燥渐渐细瘦或时防痛病名偏枯　茵芋叶　川乌头【炮去皮尖】石楠叶防风　川椒【炒出汗】女萎　附子【炮】北细辛　独活卷栢　肉桂　天雄【炮去皮】秦艽　防己【各一两】踯
　　躅花【炒】当归　生干地黄【各二两】芍药【一两】　为防咀
　　酒二斗渍之冬七日夏三日春秋各五日初服一合渐増之以知为度令酒气相续
　　续断汤　治偏枯少血　当归【三两去芦】陈皮【去白】芍药　细辛【各一两去苗】生干地黄【二两】　为防咀毎服五钱水二
　　盏煎至八分去滓温服脏寒多利者入熟附子一两和前药服之
　　补遗全生虎骨散　治半身不遂肌肉干瘦忌用麻黄发汗恐津液枯竭惟当润筋养血消风　当归【二两】赤芍药　续断【酒浸炒】白术　藁本　虎骨【炙各五两】乌蛇肉【炙半两】　研为末毎服二钱酒调下骨痛加生地
　　一两自利加天雄半两
　　虎胫骨酒　治中风偏枯四肢不随一切风痹筋脉挛拳　石斛　石楠叶　防风　虎胫骨【炙】当归　茵芋叶　杜仲【酒炒】牛膝【酒浸炒】续断【酒浸炒】芎防　巴防【去心】狗脊【去毛各一两】　以浄绢囊盛药用酒一斗渍十
　　日毎服一盏温饮
　　偏风口防　夫妇人偏风口防者是体虚受风风入于夹口之筋也足阳明之筋上夹于口其筋偏虚风因虚而乗之使其筋偏急不调故令口防僻也　薛一妇人懐抱郁结筋挛骨痛喉间似有一核服乌药顺气等药口眼歪斜臂难伸举痰涎愈多内热晡热食少体倦余以为郁火伤脾血燥生风用加味归脾汤二十剂形体渐健饮食渐进又用加味逍遥散十余剂痰热少退喉核少消更用升阳益胃汤数剂诸证渐愈但臂不能伸此肝经血少而筋挛耳用六味地黄丸以滋肾水生肝血而愈
　　防风汤　治卒然口防斜言语牵急　防风【去芦一两】羌活【去芦半两】甘草【二钱半炙】　上为防咀每服五钱水二盏煎
　　至一盏去滓入麝香研一字温服
　　深师续命汤　疗中风口僻噤诸疾卒死不知人补虚起死神方　人参　防己　麻黄【去根莭】芍药　川芎甘草　黄芩　白术【各半两】桂心　附子【炮】防风【各一两】生姜【五两】　细切以水一斗二升煮取三升分为
　　三服不差更作忌海藻菘菜桃李葱生菜雀猪肉
　　防风散　治妇人中风言语謇涩肢节疼痛皮肤不仁防风　羌活【各去芦】当归【去芦炒】天南星【炮】天麻　桂心　芎防　乌蛇肉【酒浸】白僵蚕【炒】桑螵蛸【炒各半两】麝香【研】硃砂【细研化飞各二钱半】麻黄【七钱半去根莭】　共为细末入
　　研药令匀毎服一钱温酒调下不拘时
　　千金方　炒大豆三升令燋以酒三升淋取汁顿服治口眼防斜　用蔴子七粒去皮研细作饼子安在手心【右防安左手左防安右手】却用铜盂乗汤坐于药上才正即洗去【一用巴豆不用萆蔴出夲草】
　　飞尸血厥
　　夫飞尸者游走皮肤穿脏腑毎发刺痛变作无常遁尸者附骨入肉攻凿血脉毎发不可得近见尸丧闻哀哭便发风尸者淫濯四肢不知痛之所在毎发昏沈得风雪便作沈尸者纒骨结脏冲心脇毎发绞切遇寒冷便作注尸者举身沈重精神错乱常觉昏发毎莭气至变辄成大恶皆宜用忍冬叶剉数斛煮令浓取汁煎之服如鸡子大日三服
　　人平居无疾苦忽如死人身不动摇黙默不知人目闭不能开口噤不能言或微知人恶闻人声但如冒移时方寤此由汗过多血少气倂于血阳独上而不下气壅塞而不行故身如死气过血还隂阳复通故移时方寤名曰郁冐亦名血厥妇人多有之宜服白薇汤仓公散丹溪云凡人忽手足逆冷肌肤起如米粒头面青黑精神恍惚或错言妄语或牙闗紧急或昏寐仆倒吊死问丧入庙登墓多有此病先以蘓合香丸灌之次服调气散【杂病中气】平胃散【杂病中食】玉机微义云卒厥飞尸客忤鬼击口噤用麻黄汤【伤寒太阳】寒厥表热里寒则下利清谷食入则吐脉沈手足冷用四逆汤【伤寒厥】热厥腹满身重难转面垢谵语遗溺手足厥冷自汗脉沈滑用白虎汤【杂病发热】锦衣杨永兴举家避眚有仆沈醉失避者既而神思
　　昏寐遍身青伤各煎金银藤【即忍冬叶】汤灌之愈　一妇人忽昏愦发谵语自云为前谋赖某人银两某神责我将你起解往城隍理问两脚踝膝臋处皆青肿痛不可忍口称苦楚次日方苏痛尚不止用金银藤两许水煎服即愈　一妇人入古墓患前证以紫金锭磨汁灌之即苏通政余子华太常汪用之皆因往吊而卒死丧家想即是证也
　　太乙神精丹【方见杂病谵妄】　蘓合香丸【方见杂病卒中】　雄硃散【方见杂病谵妄】
　　白薇汤　白薇　当归【各一两】人参【半两】甘草【二钱半】　为防咀毎服五钱水二杯煎至一杯温服
　　仓公散　治卒鬼击鬼疰鬼刺心腹如刺下血即死不知人及卧魇齿脚趾不觉者并诸毒气等疾　瓜蒂末【九籥卫生方无瓜蒂末有皂角末】棃芦末　雄黄【研】矾石【煅研各等分】　研为细末研停用少许吹入鼻中得嚏气通
　　便活未嚏再吹以得嚏为度此药能起死人恐皂角者为正
　　补遗内鼻散　治尸厥脉动而无气气闭不通静而若死名卒厥　石菖蒲【去毛为末】　上每用二字内鼻中吹之令入仍以桂末安舌下
　　硫黄散　治尸厥奄然死去四肢厥冷不省人事腹中气走如雷鸣　焰硝【半两】硫黄【一两】　细研分三服酒调灌下如人行五里又进一服
　　瘈疭
　　薛医药纲目云瘈者筋脉急也疭者筋脉缓也急则引而缩缓则纵而伸或缩或伸动而不止者名曰瘈疭俗谓之发搐是也凡癫癎风痉破伤风三证皆能瘈疭但癫癎则仆地不省风痉瘈疭则角弓反张破伤风瘈疭则有疮口窃谓瘈者属肝经风热血燥或肝火妄动血伤疭者属肝经血气不足或肝火汗多亡血以致手足伸缩不已抽搐不利若因风热血燥用麢羊角散【妊娠痉】加钓藤钩山栀若肝火妄动用加味四物汤【即四物加柴胡丹皮山栀】加钓藤钩山栀若肝火血气不足用八珍汤【即杂症虚劳门八物汤】加钓藤钩山栀若肝火亡血用加逍遥散【调经】加钩藤钩山栀如不应须用六味丸【杂病虚劳】以补肾水生肝木为主佐以前剂治之若其脉长者是肝之本脉则易治其脉短澁者是肺金尅肝木也则难治其面色青中见黑者是水生木也当自愈青中见白者是金尅木也必难愈　一妇人素口苦月经不调或寒热妊娠五月两臂或拘急或缓纵此肝火伤血所致也用四物加柴胡山栀丹皮钓藤钩而愈　一妊妇因怒寒热颈项动掉四肢抽搐此肝火血虚风热用加味逍遥加钓藤钩数剂痊
　　颤振
