<!-- { "loadSidebar": true } -->
　　黄帝曰人之颤者何气使然歧伯曰胃气不实则诸脉虚诸脉虚则筋脉懈堕筋脉懈堕则行隂用力不复故为颤因其所在补分肉间医学纲目云颤振与瘈疭相类瘈疭则手足牵引而或伸或屈颤振则但颤动而不伸屈也胃虚有痰用参术以补气茯苓半夏以行痰如实热积滞用张子和三法　薛颤振者掉也易曰鼓万物者莫疾乎风鼓之为言动也大抵掉乃风木之揺运也诸风掉皆属于肝治法若肝木实热用泻青丸【幼科肝】肝木虚热用六味丸【杂病虚劳】肺金尅肝木用泻白散【杂病发热】肝木虚弱用逍遥散【调经】加参术钓藤钩脾血虚弱用六君子汤【杂病虚劳】加芎归钓藤钩胃气虚弱用补中益气汤【杂病伤劳倦】加钓藤钩若产后颤振乃气血亏损虚火益盛而生风也切不可以风为论必当大补斯无误矣　一妇人性善怒发热经水非过期则不及肢体倦怠饮食少思而颤振余谓脾气不足肝经血少而火盛也午前以调中益气汤加茯苓贝母送六味丸午后以逍遥散送六味丸两月余而愈　一妇人身颤振口妄言诸药不効余以为欝怒所致询其故盖为素嫌其夫而含怒乆矣投以小柴胡汤【伤寒少阳】稍可又用加味归脾汤【归脾汤加柴胡山栀】而愈
　　交加散　治瘈疭或颤振或产后不省人事口吐痰涎当归　荆芥穗【各等分】　研为细末毎服二钱水一
　　盏酒少许煎至七分灌下咽即有生理
　　増损柴胡汤　治产后或经适断致手足牵搐咬牙昏冒异证　柴胡【八钱】黄芪【炒五钱】黄芩【炒】石膏【各四钱】半夏【三钱】知母　甘草【炙各二钱】　剉为粗末毎服半两姜五
　　片枣四枚水煎温服
　　本事青盐丸　治肝肾虚损腰膝无力颤振亸曵　懐香末【三两】兎丝子【四两】干山药【二两末】青盐【一两研】　上先
　　将兎丝子洗净无灰酒浸晒七日冬天近火煨炙干另为细末和匀酒糊丸梧子大毎服五七十丸温酒或盐汤下常服壮筋力进饮食一妇人素患亸曵服此药履地如故
　　本事星附散　治中风能言而手足亸曵脉虚浮而数天南星【制同半夏】半夏【薄切片姜汁浸透】黑附子【炮】白附子【炮】川乌头【炮】白僵蚕【炒】没药　人参　白茯苓【各等分】
　　右为粗末毎服二钱酒水各一盏同煎至八分去滓热进二三服汗出即瘥　在桐庐有患此证用前药三服得汗手足即能举动
　　三因独活散　治气虚感风或惊恐相乗肝胆受邪使上气不守正位致头招摇手足颤掉渐成目昏　独活　地骨皮　细辛　芎防　菊花【甘味者】防风【去叉】甘草【炙等分】　剉为粗末毎服三钱水盏半煎至一
　　盏去滓煎取清汁六分入竹少许再煎至一二沸食后温服日二服
　　世传茯苓丸　治手臂抽牵或战掉不能举物服此药立愈又治脾气虚弱痰邪相搏停伏中脘以致臂内筋脉挛急而痛　茯苓　半夏【姜制各二两】枳殻【麸炒半两】风化朴硝【一两】　研为末姜汁糊丸桐子大毎服二十
　　丸食后姜汤下
　　惊悸【失血心神不安】
　　妇人血风惊悸者是风乗于心故也心藏神为诸脏之主若血气调和则心神安定若虚损则心神虚弱致风邪乗虚袭之故惊而悸动不定也其惊悸不止则变惚怳而忧惧也【排风汤亦可用】　薛丹溪先生云惊悸者血虚用硃砂安神丸痰迷心窍用定志丸怔忡者属火属痰思虑便动者属虚时作时止者火动也假如病因惊而致惊则神出其舍痰乗而入矣盖人之所主者心心之所养者血心血一虚神气不守此惊悸之所由生也治当调养心血和平心气而已金氏妇暑月赴筵因坐次失序自愧成病言语失伦两脉数予曰当补脾导痰清热不信以数巫者喷水咒之而死或谓病既无邪以邪治之何至于死予曰暑月赴筵外受蒸热辛辣适口内伤欝热而况旧有积痰加之愧闷其痰愈盛又惊以法尺益惊其神而气血不宁喷以法水闭其肌肤而汗不得泄内燔则隂既销而阳不能独立不死何待故滑伯仁先生云若胆气虚寒用茯神汤胆气实热用酸枣仁丸心气虚热用定志膏茯苓补心汤心气实热用硃砂安神丸茯苓散　文学归云桥内人月事不及期忽崩血昏愦发热不寐或谓血热妄行投以寒剂益甚或谓胎成受伤投以止血亦不効余曰此脾气虚弱无以统摄故耳法当补脾而血自上用补中益气汤【杂病伤劳倦】加炮姜不数剂而验惟终夜少寐惊悸别服八物汤不効余曰杂矣乃与归脾汤【杂病建志】加炮姜以补心脾遂如初一妇人劳则心跳怔忡寒热往来用归脾汤为主佐
　　以八珎汤诸症渐愈又用加味逍遥散宁志丸而安后复作服归脾定志二药即愈　一妇人患惊悸怔忡日晡发热月经过期饮食少思用八珎汤加逺志山药酸枣仁三十余剂渐愈佐以归脾汤全愈后因劳发热食少体倦用补中益气汤又因怒适月经去血不止前证复作先以加味逍遥散热退经止又用养心汤治之而痊　一妇人惊悸怔忡无寐自汗盗汗饮食不甘怠惰嗜卧用归脾汤而愈至年余懐抱欝结患前证兼衂血仍用前汤而愈
　　茯神散　治妇人血风五脏大虚惊悸安神定志　茯神【去木】人参【去芦】龙齿【另研】独活【去芦】酸枣仁【各一两微炒】防风【去芦】逺志【去心】桂心　细辛【去苗】白术【去芦各七钱半】甘草【炙】干姜【炮各半两】　为防咀毎服五钱水一中盏半煎至一
　　大杯去滓温服不拘时候
　　龙齿丸　治妇人血风上攻心神恍惚惊悸眠卧不安龙齿【另研】茯神【去木各一两】硃砂【研水飞】人参【去芦】当归【去芦】天麻【各七钱半】防榔　防风【去芦】生干地黄　犀角屑【各半两】逺志【去心】赤箭【各二钱半】麝香【一钱另研】　研为细末炼蜜和
　　捣三五百下丸如梧桐子大毎服三十丸薄荷汤送下不拘时
　　朱贲琥珀散　治妇人血风惊悸　琥珀【研】没药【研】木香　当归　芍药　白芷　羌活　干地黄　延胡索　川芎【各半两】土根　牡丹皮【去心】白术　桂心【各一两】　研为末毎服一钱水一杯煎至七分入
　　酒一分再煎少时热服重者数服効
　　茯苓补心汤　治心气不足善悲愁怒衂血面黄五心烦热或咽喉痛舌本作强　茯苓【四两】桂心　甘草【炒】麦门冬【去心各三两】紫石英【煅】人参【各一两】大枣【二十枚】赤小豆【二十四粒】　用河水七升煎二升半分三服
　　茯神汤　治胆气虚冷头痛目心神恐畏不能独处胸中烦闷　茯神【去木】酸枣仁【炒】黄芪【炒】柏子仁【炒】白芍药【炒】五味子【杵炒各一两】桂心　熟地黄【自制】人参甘草【炒各半两】　每服五钱姜水煎服
　　酸枣仁丸　治胆气实热不得睡卧神思不安惊悸怔忡　茯神【去木】酸枣仁【炒】远志【去心】栢子仁【炒】防风【各一两】枳殻【麸炒】生地黄【杵膏各半两】青竹茹【二钱五分】　研为末炼
　　蜜丸桐子大毎服七八十丸白汤下
　　定志丸　治心神虚怯神思不安或语言鬼怪喜笑惊悸　人参　茯苓【各一两五钱】菖蒲　远志【去心各一两】为末蜜丸如前服
　　养心汤　治心血虚惊悸怔忡不宁或盗汗无寐发热烦躁　黄芪【炒】白茯苓　茯神【去木】半夏麴　当归【酒拌】川芎【各半两】辣桂【去皮】栢子仁　酸枣仁【炒】五味子【杵炒】人参【各三钱】甘草【炙四钱】　每一服三五钱姜枣水煎
　　服
　　硃砂安神丸　治心经血虚头晕心神惊悸等证硃砂【飞过五钱】黄连【酒洗六钱】甘草【炙五钱】生地黄　当归【各一钱五分】　研为末饭糊为丸毎服十五丸如一二服
　　不应当服归脾汤补之
　　治要茯苓散　治心经实热口干烦渴眠卧不安或心神恍忽　茯神　麦门冬【各一两半去心】通草　升麻【各一两二钱半】大枣【十二枚】紫苑　桂心【各七钱半】知母【一两】赤石脂【一两七钱半】淡竹茹【五钱】　毎服一两水煎
　　失血心神不安薛前证若脾肝欝热用加味逍遥散脾肝欝结用加味归脾汤脾胃虚弱气血不足用八珍汤十全大补汤脾肺虚弱气血不足用补中益气汤六君子汤痰气欝滞用六君桔梗贝母如不应审系气虚但补脾胃如不应用独参汤如恶寒发热属气血俱虚内热晡热属血虚作渴面赤是血脱烦躁皆宜甘苦之剂以补阳气而生隂血经云血脱补气若用寒凉之剂以降火则误矣仍审所属之因治之
　　宁志膏　治妇人因失血过多心神不安言语失常不得睡卧　辰砂【研】酸枣仁【炒】人参　白茯苓【去木】琥珀【各一分研】滴乳香【一钱研】　研为末和停毎服一钱浓煎
　　灯心枣汤空心调下【一方无茯神琥珀蜜丸如弹子大薄荷汤化下一丸】
　　茯苓补心汤　妇人以血旺气衰为本心主血肝藏血今血衰而气盛者由心气虚耗不能主血又不能制乎肺金使肺金得以乗乎肝木肝之亏损则血不能藏渐致枯涸不荣经络故月事不调矣此方专补心元之虚抑其肺气之乗调和荣卫滋养血脉其疾自然平复矣　即参蘓饮内除木香与四物汤对分匀和以姜枣煎毎服四钱食前温服　参蘓饮【方见发热】四物汤【方见通治】
　　妙香散　治心气不足精神恍忽虚烦少睡盗汗等证甘草【炒五钱】逺志【去心炒】山药【姜汁炙】茯苓　茯神【去木】黄芪【各一两】人参　桔梗【各五钱】辰砂【另研三钱】木香【二钱五分】
　　右为细末毎服二钱温酒调下
　　半夏汤　治胆腑实热精神恍忽寒热泄泻或寝汗憎风善太息　半夏【一钱五分】黄芩　逺志【去骨各一钱】生地黄【二钱】秫米【一合】酸枣仁【炒三钱】缩砂仁【一钱五分】　共作一剂
　　长流水煎服
　　独参汤　治元气虚弱恶寒发热或作烦渴躁痰喘气促或气虚卒中不语口噤或痰涎上壅手足逆冷或难产产后不省喘急用好人参二两或三四两加炮姜五钱水煎徐徐服盖人参性寒故以姜佐之如不应急加附子
　　颠狂
　　大夫妇人颠狂病者由血气虚受风邪所为也人禀隂阳之气而生而风邪入并于隂则为颠入并于阳则为狂隂之与阳有虚有实随其虚时为邪所并则发也颠者卒发意不乐直视仆地吐涎沫口防目急手足撩戾无所觉知良乆乃苏狂者少卧不饥自高贤也自辨智也自贵倨也妄笑好歌乐妄行不休故曰颠狂也　素问云阳厥狂怒饮以铁落狂怒出于肝经肝属木铁落金也以金制木之意予尝治一女人眼见鬼物言语失常循衣直视众医多用心药治之无効予投养正丹二贴煎乳香汤送下以三生饮佐之立愈又一男子亦曽病此证亦用此药收効且养正丹与百一方抱胆丸无异抱胆丸内无硫黄有乳香也　薛刘宗厚先生云有在母腹中受惊者或有闻犬惊而得者盖惊则神不守舍舍空则痰涎归之或饮食失节胃气有伤痰停胸膈而作当寻火寻痰固元气若顽痰胶固上膈必先用吐法若在肠胃亦须下之窃谓此证若因元气虚弱或痰盛发热等皆是虚象如慢惊证无风可袪无痰可逐但补脾胃生气健旺神志自清痰涎自化若误用辛散袪逐脑麝之剂必为败证　一妇人素清苦因惊而颠或用风痰等药愈甚余用参芪归术浓煎佐以姜汁竹服三斤余方愈
