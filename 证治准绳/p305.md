<!-- { "loadSidebar": true } -->
　　防风散　治妇人风邪颠狂或啼泣不止或歌笑无度或心神恐惧或言语失常　防风　茯神【去木】独活人参　逺志【去心】龙齿【研】菖蒲【去毛】石膏　牡蛎【各一两】秦艽　禹余粮　桂心【各半两】甘草【七钱半】蛇蜕【一尺炙】
　　右为粗末毎服三钱水一盏半煎七分去滓温服
　　又方　羚羊角【屑】人参　生干地黄【各七钱半】独活　逺志【去心】菖蒲【去毛】防风【各半两】茯神【去木】石膏　麦门冬【去心】龙齿【另研】白藓皮【各一两】　研为粗末毎服三钱水煎温
　　服无时
　　牛黄清心丸亦可用【方见杂病中风】
　　余详杂病本门
　　血风烦闷
　　大妇人血风烦闷者由腑脏劳伤血气虚而风邪入之抟于血脉使气不通而否涩则生于热或肢节烦疼口干少卧皆因虚弱而气血壅滞故烦闷也　薛前证多属肝脾血虚发热宜防照前寒热方论主治
　　酸枣仁散　治妇人血风烦闷四肢疼痛心神多躁饮食减少并皆治之　酸枣仁　赤芍药　赤茯苓【去皮】当归【去芦】红花子　生干地黄　羚羊角【屑各七钱半】防风【去叉】羌活【去芦】牛膝【酒浸】芎防　桂心　地骨皮　麦门冬【去心】甘草【各半两炙】　上为防咀毎服八钱水一中
　　盏半生姜七片薄荷七叶煎至一大盏去滓温服不拘时
　　紫石英散　治妇人血风烦闷心神恍忽睡卧不安紫石英【一两】茯神【去木】麦门冬【去心】人参【去芦】逺志【去心】酸枣仁　当归【去芦】黄芩【各七钱半】羚羊角【屑】防风【去芦】黄芪【各半两】甘草【炙二钱半】　上为防咀毎服五钱水一中盏半
　　生姜五片枣二枚煎至一大盏去滓温服不拘时
　　当归散　治妇人血风潮热　当归【去芦二两】芍药　胡索　熟地黄【各一两】大黄【蒸七钱半】桂心【半两】甘草【炙二钱半】
　　右为细末毎服一钱水一盏入干胭脂一钱同煎至六分去滓食后温服
　　赤芍药散　治妇人气血不和心胸烦闷不思饮食四肢少力头目昏身体疼痛　牡丹皮　白茯苓赤芍药　白芷　甘草【各二两】柴胡【一两半】　研为细
　　末毎服二钱水一盏生姜一片枣一枚同煎至七分温服食后临卧
　　血风攻脾不能食
　　大脾属于土脾为中州意智之脏也其肝心肺肾皆受脾之精气以荣养焉脾与胃为表里脾主化谷纳食胃为水谷之海故经言四时皆以胃气为本也妇人气血不调脏腑劳损风邪冷气蕴蓄在内攻于脾胃脾胃既虚为邪所乗则不能消任五谷故不能食也　薛经云胃乃脾之刚脾乃胃之柔伤胃则脾无所禀受伤脾则不能为胃运化是以脾胃为之表里借饮食以滋养百脉者也窃谓前证若饮食所伤六君子汤【杂病虚劳】劳役所伤补中益气汤【杂病伤劳倦】若风寒所伤用人参理中汤【杂病霍乱】木旺乗土六君加柴胡呕吐腹痛或大便不实前汤加木香胸膈虚痞或肚腹不利六君子汤欝怒伤损肝脾归脾汤【杂病健忘】命门火衰八味丸【杂病虚劳】仍审诸经错杂之邪而治之假如不能食而肌肉削乃脾胃经本病右闗脉缓而弱乃脾胃之本脉若见紧或四肢满闭淋溲便难转筋此肝之脾胃病也若兼洪大或肌热烦热面赤此心之脾胃病也若兼浮澁或气短喘急咳嗽痰盛此肺之脾胃病也若兼沈细或善恐善欠此肾之脾胃病也各当于本经药中加兼证之药此东垣先生之治法也　一妇人停食饱闷或用人参养胃汤木香防榔丸而泄泻吐痰腹中成块又与二陈黄连厚朴反加腹胀不食余以为脾胃气虚不能消磨用补中益气加茯苓半夏五十余剂脾胃健而诸症痊　一妇人饮食毎用碗许若稍加非大便不实必吞酸嗳腐或用二陈黄连枳实反加内热作呕余曰此末传寒中不信仍作火治虚证悉至月经不止余用六君加炮姜木香数剂诸证渐退又以补中益气加炮姜木香茯苓半夏数剂全愈后因饮食劳倦兼以怒气饮食顿少元气顿怯仍用前药更加发热脉洪大按之而虚两尺如无此命门火衰用补中益气加姜桂及八味丸兼服两月余诸症寻愈此症若因中气虚弱用人参理中汤或六君子加木香炮姜不应用左金丸【两脇胀痛】或越鞠丸【杂病欝】虚寒加附子理中汤【中寒】无有不愈　一妇人饮食后或腹胀或吞酸自服枳术丸饮食日少胸膈痞满腿内酸痛畏见风寒或用养胃汤腿痛浮肿益盛月经不行余以为欝结所伤脾虚湿热下注侵晨用四君子芎归二陈午后以前汤送越鞠丸诸证渐愈又方用归脾八珍汤兼服两月余而经行　一妇人胸满少食或腹胀吞酸或经候不调此中气虚而不能施化也用补中益气加砂仁香附煨姜而饮食进更以六君芎归贝母桔梗而经自调一妇人年三十余忽不进食日饮清茶水菓三年余
　　矣余谓脾气欝结用归脾加吴茱茰四剂遂饮食如常若人脾肾虚而不饮食当以四神丸治之　一妇人不进饮食二年矣日饮清茶菓品之类肝脾二脉浮按之微而结滞余谓肝脾气欝用六君木香吴茱下痰积甚多饮食顿进形体始瘦卧牀月余仍服六君之类而康
　　草豆蔲散　治妇人血风冷气攻脾胃呕逆不纳饮食草豆蔲【去皮】白茯苓【去皮】枇杷叶【炙】半夏【汤洗七次切作片各七钱半】高良姜　白术【去芦】缩砂仁　桂心　木香　青骨皮【去白】甘草【炙各半两】人参【去芦一两】　为防咀毎服五钱
　　水一中盏半生姜七片煎至一大盏去滓温服不拘时候
　　诃梨勒散　治妇人血风气攻脾胃腹脇妨闷四肢烦疼或时痰逆不下饮食　诃棃勒皮　陈橘皮【各一两去白】半夏【汤洗七次切片】人参【去芦】桂心　白术【去芦】细辛【去苗土】当归【炒去芦】甘草【炙各半两】藿香　赤茯苓【去皮】芎防【各七钱半】
　　右制煎服法同前
　　神麴丸　治妇人血风气攻脾胃腹脇胀满不思饮食神麴　白术【去芦】附子【炮去皮脐】枳实【麸炒去穰】诃梨勒皮桂心　食茱茰　木香　陈橘皮【去白】人参【去芦各一两】桔梗【去芦】干姜【炮各半两】　研为细末酒煮面糊和丸梧
　　桐子大毎服三十丸空心食前生姜汤下日进二服
　　进食散　李潜云治脾胃虚寒不思饮食及乆病人脾胃虚全不入食者只两服能食【陈云此方既有川乌治血风攻脾不食岂无良验】　青皮　陈皮　粉草　桂心　良姜【各二钱半】川乌头【炮去皮尖】草豆蔲仁【各三枚】诃子【去核五枚】　研为细末
　　毎服一钱水一盏生姜三片煎七分温服
　　身体骨节疼痛
　　大妇人血风身体骨莭疼痛者由体虚气血不调为风所侵故也其状风邪在于皮肤肌肉歴于骨节邪气与正气交击故令疼痛也　薛东垣先生云饮食失莭脾胃虚弱乃血所生病故口中津液不行若火热来乘土位故肢体发热作渴若肝经血热用四物【杂病虚劳】羌活黄芩黄蘗肝经血虚用逍遥散【调经】山栀川芎风湿兼痰用四物南星半夏羌活苍术风湿伤脾用羌活胜湿汤【杂病腰痛】暑湿伤气用清燥汤【杂病伤暑】气欝肝脾用四君木香枳殻防榔胃气受伤用补中益气汤【杂病伤劳倦】瘀血流注用四物桃仁红花骨痛筋挛用当归没药丸【本条】倦怠无力用补中益气羌活川芎　一妇人自汗盗汗发热晡热体倦少食月经不调吐痰甚多二年后遍身作痛隂雨益甚此气虚而风寒所乗用小续命汤疼痛顿止又用补中益气加味归脾三十余剂诸证悉愈　一妇人月经不调且素有痛风遇劳必作用众手重按痛稍止此血气俱虚用十全大补【杂病虚劳】加独活而痛痊用六味丸【杂病虚劳】逍遥散而经调　一妇人肢体作痛面色痿黄时或赤白发热恶寒吐泻食少腹痛脇胀月经不时或如崩漏或痰盛喘嗽头目痛或五心烦热口渴饮汤或健忘惊悸盗汗无寐等证卧牀年许悉属肝脾亏损气血不足所致用十全大补加味归脾兼服月余诸证悉痊
　　芎防散　治妇人血风身体骨节疼痛心膈壅滞少思饮食　川芎【一两】赤茯苓【去皮】赤芍药　酸枣仁【炒】桂心当归【去芦】木香　牛膝【酒浸各七钱半】羌活【去芦】枳殻【去穰麸炒】甘草【各半两炙】　上为防咀毎服三钱水一大盏半姜五
　　片煎至一大盏去滓热服不拘时候
　　海桐皮散　治妇人血风身体骨节疼痛
　　海桐皮　桂心　白芷　当归【去芦】漏芦　川芎羚羊角【屑各一两】赤芍药　没药【另研】川大黄【炒】木香防榔【各半两】　研为细末毎服二钱温酒调下不拘
　　时
　　虎骨散　治妇人血风攻疰身体疼痛　虎胫骨【一两半酥炙】麝香【二钱半另研】桂心　川芎　海桐皮　当归【去芦】牛膝【酒浸】天麻　附子【炮去皮脐】骨碎补　没药【另研】琥珀【另研一两】羌活【去芦】木香【各半两】　研为细末入研药令匀
　　毎服二钱温酒调下不拘时候日进二服
　　何首乌散　治妇人血风身体骨节疼痛或手足麻痹腰骻沈重牵拽不随并皆治之　何首乌　羌活【去芦】当归【炒去芦】赤箭　附子【炮去皮脐】桂心　赤芍药　芎防　羚羊角屑【各七钱半】葳灵仙　牛膝【酒浸各一两】防风【半两去芦】　研为细末毎服二钱豆淋酒调下不拘时
　　通灵丸　治男子妇人手足疼痛风走注痛不可忍白附子【炮】僵蚕【炒各一两】全蝎【半两炒】麝香【另研一字】　研为
　　细末炼蜜和丸如梧桐子大毎服二三十丸温酒送下日进三服不拘时
　　当归没药丸　治妇人血风血气腹脇刺痛筋挛骨痹手足麻木皮肤瘙痒并皆服之　当归【去芦】五灵脂【炒各一两】没药【半两另研】　研为细末醋糊和丸如梧桐子大
　　毎服三十九空心温酒送下生姜汤亦可日进二服
　　四生丸　治血风骨节疼痛举臂不起行履艰难遍身麻痹　白僵蚕【炒】地龙【去土】白附子【生】五灵脂【炒】草乌头【去皮尖生各等分】　研为细末以米糊丸梧桐子大毎
　　服二十丸温酒送下或作末酒调半钱亦可日进二服不拘时候
　　羚羊角散　治血风身体疼痛手足无力心神壅闷羚羊角屑　酸枣仁【炒】生干地黄　防榔【各一两】五加皮　防风　赤芍药　当归　骨碎补【炒去毛】海桐皮　川芎【各七钱半】甘草【半两】　研为末毎服二钱温
　　酒调下
　　羌活胜湿汤　治头痛脊痛腰似折项似拔　羌活独活【各一钱】藁本　防风　甘草【炙各半钱】蔓荆子　川芎【各二分】　用水煎服如身重腰沈沈然是湿热也
　　加黄檗【一钱】附子【半钱】苍术【二钱】
　　走疰痛
