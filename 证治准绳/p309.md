<!-- { "loadSidebar": true } -->
　　右为末毎服五钱枣水煎服
　　腰痛
　　药隐老人论曰夫肾主于腰女人肾藏系于胞络若肾气虚弱外感六淫内伤七情皆致腰痛古方亦有五种之説如风腰痛宜小续命汤加桃仁杜仲煎服脾胃气痞及寒湿腰痛宜五积散【杂病中寒】加桃仁如虚损及五种腰痛服青娥丸【杂病腰痛】神应丸【同上】皆可用也如气滞腰痛服如神汤必效　薛陈无择先生云若形体虚羸面色黧黑腿足痿软不能行立此失志所为也腹急脇胀目视防防宗筋弛纵白淫下注此郁结所为也肌肉不仁饮食不化肠胃胀满闭坠腰脇此忧患所为也皆属内若腰冷作痛身重不渴小便自利饮食如故因劳汗出腰脇痛或坠堕血滞或房劳精竭皆属不内外因也窃谓前证失志肾虚热者六味丸【杂病虚劳】肾虚寒者八味丸【杂病虚劳】郁怒伤肝实用龙胆泻肝汤【杂病淋】虚用六味丸补肝散【杂病腰痛】忧虑伤脾者归脾汤【杂病健忘】逍遥散【调经】肾著者寒则术附汤【杂病伤湿】虚则肾着汤【同上】腰膝痛者寄生汤养肾散【杂病腰痛】瘀血滞者如神汤舒筋散房劳腰痛者青娥丸十补丸【见前虚劳】　一妇人腰痛三年矣毎痛必面青头晕目紧余以为肝脾气虚用补肝散而愈三年后因劳役患头痛兼恶心用补中益气汤【杂病伤劳倦】加茯苓半夏蔓荆子而愈　一妇人苦腰痛数年不愈余用白术一味大剂服不三月而痊乃胃气虚闭之证故用白术也
　　如神汤　治男子妇人气虚腰痛【一方有杜仲无当归】
　　延胡索　当归【去芦】桂心【等分】
　　右为细末毎服三钱温酒调下甚者不过数服
　　独活寄生汤　夫腰痛者皆由肾气虚弱卧冷湿地当风所得不时速治喜流入脚膝为偏枯冷痹缓弱疼重或腰痛拘挛脚膝重痹宜急服之
　　独活【三两】桑寄生　续断　杜仲【炒去丝】北细辛　川牛膝　秦艽　茯苓　白芍药　桂心　川芎防风　人参　熟地黄　当归【各二两】
　　右防咀毎服三钱水一盏煎至七分去滓温服空心气虚下利除地黄并治新产腹痛不得转动及腰脚挛痛痹弱不得屈伸此药最能除风消血肘后有附子故无寄生人参当归粉草近人将治歴节风脚气流注亦效
　　舒筋散　治腰痛神效闪挫亦良
　　延胡索【炒】杜仲【姜汁炒】官桂【去粗皮】羌活　芍药【各等分】
　　右为末酒调下二钱
　　又方
　　橘核炒香研酒去粗下青木香丸
　　又方
　　天罗布瓜子仁炒焦擂酒热服留查炒热封痛处效
　　腰脚疼痛
　　夫肾主于腰脚女人肾脏系于胞络若劳伤肾气虚弱而风冷客于胞络邪气与真气交争故令腰脚疼痛也治当以补元气为主佐以袪邪之剂　薛前证若真阳衰败寒邪乘袭手足俱冷头痛恶寒或呕吐腹痛等证宜用五积散【杂症中寒】若元气虚弱渇热所伤两胫肿痛寒热身疼或呕吐不食等证宜用槟苏败毒散【杂病伤湿】若脾胃虚弱元气下陷寒热呕吐发热疼痛喘渇体倦等证宜用补中益气汤【杂病伤劳倦】若足三阴精血亏损阴火内动内热晡热作渴痰甚小便频数等证宜用六味地黄丸【杂病虚劳】若足三阴阳气虚败恶寒发热手足俱冷吐痰不食二便滑数等证宜用八味地黄丸【杂病虚劳】　一妇人先腰胯作痛后两腿亦痛余以为足三阴虚寒外邪所所用小续命汤及独活寄生汤或作或止所用饮食极热腹中方快余曰邪气去而元气虚寒也诊其脉果沈细用养肾散【本条】渐愈又用十补丸【虚劳】而痊　一妇人所患同前但发热作渇喜冷饮食脉洪数按之迟涩余以为血虚有热用羚羊角散【身体痛】去槟榔加白术茯苓数剂更用加味逍遥散【结核】而瘥　一妇人患前证时或腿膝作痛脉浮数按之迟缓此元气虚而风湿所乘用独活寄生汤顿愈又用八珍汤而安　一妇人因怒患前证寒热往来口苦不食晡热内热余以为肝火血虚先用小柴胡汤加山栀顿愈又用加味逍遥散而瘳　一妇人患前证寒热头痛殊类伤寒此寒邪之证用槟苏败毒散而安又用补中益气调补而愈
　　虎骨丸　治妇人血风攻注腰脚骨节疼痛不可忍虎胫骨【酥炙】败【酥炙】槟榔　牛膝【酒浸各一两】川大黄【炒】当归【去芦炒】木香　桃仁【浸炒】海桐皮【各七钱半】防风【去芦叉】附子【炮去皮脐】赤芍药　桂心　血竭　没药【另研】地龙【去土炒各半两】
　　右为细末炼蜜和捣三五百下丸如梧桐子大毎服三十丸空心食前温酒下日二服
　　仙灵脾散　治妇人血风攻注腰脚疼痛
　　仙灵脾　桃仁【麸炒】槟榔【各一两】羌活【去芦】海桐皮　牛膝【酒浸】当归【去芦炒】芎防　骨碎补　延胡索　桂心枳殻【去瓤麸炒】木香　庵防子【各七钱半】蛜【炒半两】麝香【另研二钱半】
　　右为细末毎服一钱食前用豆淋酒调下日进二服
　　藁本散　治妇人血风流注腰脚疼痛不可忍
　　藁本【去芦土一两半】狗脊　天麻　骨碎补　桂心　没药【另研】血竭【研】蝉殻【微炒各一两】虎胫骨【醋炙】败【醋炙】穿山甲【各二两醋炙】麝香【半两另研】
　　右为细末入麝香拌匀毎服二钱生姜豆淋酒调下空心食前日二服
　　败散　治妇人风毒流注腰脚疼痛行步艰难败【酥炙】虎胫骨【酥炙各二两】白僵蚕【炒】薏苡仁　当归【去芦】杜仲【剉炒去丝各一两】地龙【炒去土】桂心　乳香【另研各二钱半】没药【半两另研】
　　右为细末毎服二钱食前温薄荷酒调下
　　骨碎补散　治妇人血风气攻腰脚疼痛腹脇拘急并宜服之
　　骨碎补【炒】荜薢【酒浸】牛膝【酒浸】桃仁【麸炒】海桐皮　当归【去芦】桂心　槟榔【各一两】赤芍药　附子【炮去皮脐】川芎【各七钱半】枳殻【半两去瓤麸炒】
　　右为防咀毎服五钱水一大盏半生姜三片枣一枚煎至一大盏去滓温服
　　附子散　治妇人腰脚积年疼痛不瘥
　　附子【炮去皮脐】桂心　没药【另研】葳灵仙　干漆【炒去烟】牛膝【酒浸各一两】
　　右为细末毎服二钱温酒调下食前日进二服
　　养肾散　治肾经虚弱风寒所侵以致腰脚疼痛不能步履
　　苍术【一两】干蝎【三钱】天麻　草乌头【炮去皮尖】黑附子【炮去皮脐各二钱】
　　右为末毎服一钱酒调服麻痹少时随愈孕妇勿服此治风寒伤肾膀胱虚寒之良药用之得宜殊有神效
　　臂痛
　　大夫妇人臂痛筋脉挛急不得屈伸遇寒则剧由肝虚为风寒邪气流于血脉客于经络搏于筋筋不荣则干急而痛其脉紧细宜服柏子仁丸舒筋汤若臂痛不能举或左或右时复转移一臂由中腕伏痰脾气滞而不行上与气相搏四肢皆属于脾脾气滞而气不下上攻于臂故痛其脉沈细宜茯苓丸控涎丹　薛前证若肝血虚用加味逍遥散中气虚用补中益气汤血气俱虚用八珍汤风热血燥用秦艽地黄汤脾肾虚寒用柏子仁丸脾胃实热用茯苓丸水不能生木用六味丸逍遥散怒动肝火用小柴胡加川芎当归晕晡热用四物柴栀丹皮晡热月经不调用加味逍遥散食少体倦无寐盗汗用加味归脾汤　先太宜人徧身作痛筋骨尤甚不能屈伸口干目赤头痰壅胸膈不利小便赤短夜间殊甚遍身作痒如虫行此属肝肾气虚而热也用六味地黄丸料加山栀柴胡而愈
　　柏子仁丸【指迷】
　　柏子仁　干地黄【各一两自制】茯苓　枳殻【去穰麸炒】覆盆子【炒】北五味子【炒】附子【炮】石斛【去根切酒蒸炒】鹿茸【酥炙】酸枣仁【炒】桂心　沈香　黄芪【蜜水炙各一两一方云等分】
　　右为细末炼蜜为丸如梧桐子大空心酒下三十丸
　　舒筋汤　治臂痛又名五痹汤亦治腰下疾
　　片子姜黄【四两】甘草　羌活【各一两】白术　海桐皮当归　赤芍药【各二两】
　　右为粗末毎服三钱水一盏半煎七分去滓温服如腰以下疾空心服腰以上疾食后服
　　茯苓丸　治臂痛不能举手或左或右时复转移由伏痰在内中脘停滞脾气不行上与气四肢属脾脾滞而气不升故上行攻臂其脉沈细者是也后人谓此臂痛乃痰证也用以治痰无不效者予尝以此药治人随服随愈世所谓痰药多矣未有立效如茯苓丸速也
　　茯苓【一两】半夏【二两】枳殻【半两去穰麸炒】风化朴硝【半两】
　　右为末姜汁煮糊丸如梧子大生姜汤下二十丸食后服
　　控涎丹　凡人忽患胷背手足颈项腰胯隐痛不可忍连筋骨牵引钓痛坐卧不寜时时走易不定俗医不晓谓之走疰便用药及针灸皆无益又疑是风毒结聚欲为痈疽乱以药贴亦非也此乃痰涎伏在心膈上下变为此疾或令人头痛不可举或神意昏倦多睡或饮食无味痰唾稠粘夜间喉中如锯声多流唾涎手脚重腿冷痹气脉不通误认为瘫痪亦非也凡有此疾但以此药不过数服即愈
　　甘遂【去心】大防【去皮】真白芥子【炒各等分】
　　右为细末糊丸如梧桐子大临卧淡姜汤下五七丸如疾猛再加至十丸
　　白芥子散　治臂痛牵引背胛或辍或作由荣卫循行失度痰滞经络或似瘫痪
　　真白芥子　木鼈子【各三两麸炒】没药【另研】桂心　木香【各半两】
　　右为末毎服一钱温酒下　愚按前三方脾气虚弱者必佐以六君子汤中气虚弱者必佐以补中益气汤气血虚者必佐以八珍汤脾气郁滞者必佐以归脾汤肝经怒气者必佐以逍遥散若専用前方治之胃气益虚病气益甚不可不谨
　　流气饮　治七情气滞胸脇闷痞咽喉不利呕喘面青二便不调或气攻肩背脇肋作痛或脚气喘急腹胀便闭元气充实者宜用此药慎之
　　紫苏叶　黄芪【炒】青皮【去白】当归　半夏【姜制】乌药芍药【炒】茯苓　桔梗　防风【各五钱】川芎　陈皮【各七钱五分】枳实【麸炒】木香【各二钱五分】甘草【炙一两二钱半】大腹子【姜制一两】
　　右毎服半两姜枣水煎服
　　四物汤　治血滞中风血虚手足不遂如臂痛加红花煎
　　交加散加木瓜牛膝治冷痹肩臂作痛即人参败毒和五积散
　　乌药顺气散加羌活木瓜治外邪气滞筋骨作痛或痰气不利【方见杂病中气】
　　秦艽地黄汤　治肝胆经风热血燥肩臂疼痛或筋脉引急或时牵痛其内证发热或寒热晡热月经不调或肢体酸痛等证
　　秦艽　熟地黄【自制】当归【各一钱】川芎　芍药　牡丹皮　白术　茯苓【各一钱五分】钓藤钩【一钱】柴胡　甘草【炙各三分】
　　右水煎服
　　脚气
