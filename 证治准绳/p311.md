<!-- { "loadSidebar": true } -->
　　右为细末酒煮面糊丸如梧桐子大每服二十丸煎生姜薄荷汤送下食后临卧日进二服
　　大半夏汤　治痰饮脾胃不和咳嗽呕吐饮食不入
　　半夏　白茯苓　生姜【各二钱】
　　右姜水煎服胃痞加陈皮四七汤亦善
　　导痰汤　治痰涎壅盛胸膈痞塞或咳嗽恶心饮食少思
　　半夏【二钱】　南星　枳实【麸炒】　茯苓　橘红【一钱】甘草【五分】
　　右用姜十片水煎服
　　瓜蔕散　疗病痰胸膈痞塞头不痛项不强寸脉微浮胸中痞鞕气冲喉咽不得息者此为胸中有痰也当吐之宜此法【方见阙】
　　柴胡半夏汤　治痰热头痛利膈除烦闷手足烦热荣卫不调肢节拘倦身体疼痛嗜卧少力饮食无味兼治五嗽痰癖
　　柴胡【八分】半夏【三两半】人参【去芦】甘草　黄芩　麦门冬【各二两】白术【二两】
　　右防咀每服五钱水一盏半姜五片枣一枚煎至八分去滓服
　　咳嗽
　　大妇人咳嗽者由肌体虚外受于寒热风湿所得也肺为四臓之华盖内统诸臓之气外合于皮毛若为寒热风湿所伤邪气自皮毛而入于肺中外皆伤故令咳也大抵治咳不可一防治当以脉息辨之其脉浮而者起于风濡而弱者起于湿洪而数者起于热迟而澁者起于寒风者散之湿者燥之热者凉之寒者温之虚者补之未有不安者也　薛丹溪云春是木气上升夏是火气炎上秋是湿热伤肺冬是风寒外来当发散行痰开腠理用二陈汤加麻黄桔梗杏仁痰饮随证加药劳嗽宜四物加竹沥姜汁干咳嗽难治此证乃痰郁火邪也用苦梗开之夏用补隂降火不已则成劳上半日多嗽者胃火也用贝母石膏午后嗽者隂虚也用四物加炒黑黄蘖知母黄昏嗽者火气浮于肺也用五味子五倍子五更嗽者饮食之火流于肺也以贝母软石膏肺胀而嗽或左或右不得眠此痰挟瘀血气滞而病宜养血疎肝清痰用四物加桃仁诃子青皮竹沥之类嗽而脇下痛宜疎肝气以青皮挟痰实者白芥子之类血碍气作嗽者桃仁大黄姜汁丸服治嗽多用生姜以其辛散故也痰因火动逆上作嗽者先治火次治痰以知母止嗽清肺滋隂降火夜嗽用清隂分之剂若嗽多用粟殻不必疑但要去病根此乃收后药也窃谓前证午前嗽属胃火盛用竹叶石膏汤【伤寒瘥后病】胃气虚用补中益气【杂病伤劳倦】加炒山栀午后嗽属隂血虚用四物黄蘗知母【二味酒拌炒黒】肾水虚用六味地黄丸【杂病虚劳】黄昏嗽用四物五味麦门并前丸五更嗽用六君子【杂病虚劳】不得眠及两脇下痛用六味地黄补中益气若因气虚腠理不密六淫所浸当袪外邪而实脾土若因心火太过当伐肝木而滋肺金若肺金气虚当补脾土而生肺气若因肾水亏损虚火炎上当补肺肾以滋化源大抵风邪胃火此实热为患易治惟肺肾亏损此真臓为患最难调理一妇人素勤苦冬初咳嗽发热吐血盗汗通身作痛或寒热往来用化痰降火之药口噤筋挛此血本虚而药复损之耳余用八味丸【杂病虚劳】为主佐以补中益气麦门五味山药年余而愈　一妇人咳嗽发热呕吐痰涎日夜约五六碗喘咳胸痞燥渴不食崩血如涌此脾土虚寒用八味丸用附子理中汤【杂病中寒】而愈　一妇人不得于姑患嗽胸膈不利饮食无味此脾肺俱伤痰郁于中也先用归脾汤【杂病健忘】加山栀抚芎贝母桔梗诸证渐愈后以六君加芎归桔梗间服全愈　一妇人咳嗽早间吐痰甚多夜间喘急不寐余谓早间多痰乃脾虚饮食所化夜间喘急乃肺虚隂火上冲用补中益气加麦门五味而愈　一妇人患咳嗽脇痛发热日晡益甚余曰此肝脾虚热而伤肺也用加味逍遥散【调经】加熟地黄治之而愈后因怒气劳役前证仍作兼太阳痛或寒热往来或咳嗽遗尿此肺气虚而尿脬失制也仍用前散及地黄丸而瘥　一妇人久咳嗽面色痿黄或时防白肢体倦怠饮食少思稍多则泻此脾土虚而不能生肺金朝用补中益气汤夕用六君子汤为主间佐以八珍汤【杂病虚劳】三月余渐愈后感寒邪喘嗽胸腹作胀饮食不入四肢逆冷此中气尚虚不能充皮毛肥腠理司开阖之所致也遂用六君加生姜桔梗而愈
　　初虞世曰经曰微寒为嗽寒甚为肠癖古人立方治嗽未有不本于温药如干姜桂心细辛之属以寒气入里非辛甘不能发散以此准之未有不因寒而嗽也又曰热在上焦因欬为肺痿又实则为肺痈虚则为肺痿此人其始或血不足或酒色滋味太过或因服利药重亡津液燥气内焚肺金受邪脉数发热咳嗽脓血病至于此亦已危矣古人立方亦用温药如建中之属今人但见寒热咳嗽率用柴胡鼈甲门冬葶苈等药旋踵受弊而不知非可为深戒就使不可进以温药亦须妙以汤丸委曲调治无为卤莽致伤人命　薛丹溪云隂分嗽者多属隂虚肺胀不得眠者难治肺痿专主补气养血清金肺气有余者宜泻之以桑白皮为主半夏茯苓佐之泻其有余补其不足肺燥者当润之属热者大力子桔梗知母鸡子清声哑者属寒也细辛半夏生姜肺虚者人参阿胶为主隂不足者六味地黄为要药或知母茯苓汤【杂病喘】隂虚气喘四物加陈皮甘草以降其气补其隂窃谓前证嗽而鼻塞声重风邪伤肺也用参苏饮【杂病发热】面赤喘嗽火尅肺也人参平肺散【杂病喘】寒热交作肝气不和也四君加知母柴胡桔梗咳喘短气肺虚也人参补肺汤【喘满】体倦少食脾虚也参术补脾汤【本条】口干咽燥虚火上炎也六味丸大凡发热喘嗽作咳唾脓血饮食不入急补脾肺滋肾水多有得生者脉浮大而面色赤者皆难治脉浮短濇者可疗
　　经曰感于寒微则为咳甚则为泄盖肺主气合于皮毛邪伤皮毛则咳为肺病传于各臓以时受邪肺为嫰臓邪易伤而难治其嗽有肺心脾肾肝风寒支饮胆之十种亦有劳嗽者华陀谓之邪嗽孙真人谓之注嗽此因酒色过度劳伤肺经重者咯唾脓血轻者时发时瘥或先呕血而后嗽或先咳嗽而吐血此又挟邪传疰孙真人用通气丸梦与鬼交用四满丸蛤蚧天灵盖桃栁枝安息香之类若肺中有虫入喉痒嗽须以药含化其虫即死嗽即止　薛仲景先生云咳而两脇痛不能转侧两胠满属于肝臓用小柴胡汤咳而呕苦水属胆腑黄芩半夏生姜汤咳而喉中如梗状甚则咽肿喉闭属心臓桔梗汤咳而大便失气属小肠腑芍药甘草汤咳而右胠痛隂引肩背甚则不可动动则咳剧属脾臓升麻汤咳而呕呕甚则出长虫属胃腑乌梅丸咳而喘息有声甚则唾血属肺臓升麻汤咳而失尿属大肠腑麻黄附子细辛汤咳而遗溺属膀胱茯苓半夏汤咳而不止三焦受之其状腹满不食涕唾面目浮肿气逆异功散用之对证其效如神　一妇人患前证晡热内热寒热往来作渴盗汗小便频数其经两三月一行此肝脾气血虚损用八珍汤六味丸六十余剂诸症渐愈其经两月一行仍用前二药间以加味逍遥散各三十余剂后恚怒适经行去血过多诸证悉至饮食少思腹胀气促用十全大补汤数剂渐愈仍用前药调补渐安复因丧子胸腹不利食少内热盗汗便血无寐用加味归脾汤仍兼前药而愈　一妇人患前证不时发热或时寒热或用清热之剂其热益甚盗汗口干两足如炙遍身皆热昏愦如醉良久热止方苏或晡热至旦方止此隂血虚而阳气弱也余朝用六味丸料夕用十全大补汤月余诸证稍愈更兼以补中益气汤两月余而愈
　　黄耆散　治虚中有热咳嗽脓血口苦咽干
　　黄耆【四两】甘草【二两】
　　右为细末汤防一二钱服日三服　一方甘草一两黄耆六两名黄耆六一汤只防咀水煎服
　　蛤蚧丸　治妇人咳嗽不止渐成劳气
　　蛤蚧【一对酥炙】紫苑　欵冬花　鼈甲【炙】贝母【去心】皁角子仁【炒各一两】杏仁【炒去皮尖一两半】
　　右为细末炼蜜丸如梧桐子大每服二十丸淡姜汤吞下
　　含化丸　昔有妇人患肺热久嗽身如炙肌瘦将成肺劳服此安【冦宗奭方】
　　枇杷叶【去毛】桑白皮　欵冬花　木通　紫苑　杏仁【各等分】大黄【减半】
　　右为细末炼蜜丸如樱桃大食后夜卧含化一丸
　　贝母汤【本事】治诸嗽久不瘥
　　贝母【生姜汁浸半日】北五味子　黄芩　干姜【热者减半】陈皮【各一两】半夏　桑白皮　桂心　北柴胡【各半两热者加一半】木香　甘草【各二钱半】
　　右为粗末每服五钱水一盏半杏仁七枚去皮尖碎之生姜二片煎七分去滓热服　黄师文云戊申冬有姓蒋者其妻积年嗽制此方授之一投而瘥以此治诸嗽悉皆愈
　　定喘汤　治丈夫妇人逺年近日肺气咳嗽上气喘急喉中涎声胸满气逆坐卧不安饮食不下及治肺感寒邪咳嗽声重语音不出鼻塞头昏并皆治之半夏麯【炒】阿胶【炒】甘草【各钱半】鸎粟殻【制半两】北五味子　桑白皮　麻黄【去莭】人参【各二钱半】
　　右防咀每服三大钱姜三片乌梅半个水一盏半煎至七分去滓渐渐温服食后临卧日二服【方同和剂分两加减不同有效】
　　补肺汤　治证同前【沧州李官人宅又名清金汤】
　　鸎粟殻【制二两】人参　粉草【各半两】陈皮　茯苓　杏仁【制】白朮　明阿胶【炒】北五味子　桑白皮　薏苡仁　紫苏茎【各一两】
　　右防咀为末每服三大钱水一盏半姜三片枣二枚乌梅半个煎至一盏临卧温服　更加百合贝母【去心】半夏麯欵冬花【各一两】服之良验
　　金不换散　治男子女人肺胃虚寒久嗽不已喘促满闷咳嗽涎盛腹脇胀满腰背倦痛或虚劳冷嗽唾红痰及逺年近日一切喘咳诸药不效者并治之鸎粟殻【半两制】杏仁【制】甘草【各三钱】枳殻【四钱】
　　右防咀每服三钱水一盏半姜三片乌梅半个煎至八分食后临卧渐渐热服
　　许元林先生方乙夘年七月仆尝治一妇人咳嗽不已服诸药无效渐成痨瘵求予诊之六脉濡弱以愚考之此是血弱又因忧慼太过而成斯疾合用当归等药治之必愈遂先用古今录验橘皮汤空心服苏子降气汤徐用金钗煎熟地黄丸当归丸调理得安又治一妇人时行感热咳嗽遂用小柴胡汤去人
　　参姜枣只加北五味子煎服愈
　　古今录验橘皮汤　疗春冬伤寒秋夏冷湿咳嗽喉中作声上气不得下头痛方
　　陈橘皮　紫苑　麻黄【去根】杏仁【制】当归　桂心甘草　黄芩【各等分】
　　右防咀每服五钱水盏半煎至一盏去滓热服
　　深师四防丸　治上气嗽饮燥冷嗽邪谓之五嗽干姜【炮】桂心　踯躅花　芎防　紫苑【各二两】芫花根皮【五钱】蜈蚣【一条去头足炙】细辛　甘草【炙】鬼督邮　人参　半夏【汤洗各一两】
　　右为末炼蜜丸大豆许每服五丸米饮下日三服未应加至七八丸
　　团鱼丸　治骨蒸劳嗽累效
　　贝母　前胡　知母　杏仁　柴胡【各等分】生团鱼【二个】
　　右药与鱼同煮熟取肉连汁食之将药焙干为末用骨更煮汁一盏和药丸梧子大每服二十丸煎黄耆六一汤空心送下病既安仍服黄耆六一汤调理
　　参术调中汤　泻热补气止嗽定喘和脾胃进饮食黄耆【四分】桑白皮【五分】人参　炙甘草　青皮　白茯苓【各三分】五味子【杵五分】白术【三分】地骨皮　麦门冬陈皮【各五分】
　　右水煎服
　　噙化丸【自制方】治肺止嗽定喘化痰
