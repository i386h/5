<!-- { "loadSidebar": true } -->
　　古方有五积六聚七症八瘕之名五蔵之气积名曰积故积有五六府之气聚名曰聚故聚有六杂病准绳言之详矣若夫七症八瘕则妇人居多七者火数属心盖血生于心八者木数属肝盖血归于肝虽曰强分理似不混夫症者坚也坚则难破瘕者假也假物成形古人将妇人病为痼疾以蛟龙等为生瘕然亦不必如此执泥妇人症瘕并属血病龙蛇鱼鼈肉髪虱瘕等事皆出偶然但饮食间误中之留聚腹臓假血而成自有活性亦犹永徽中僧病噎者腹中有一物其状如鱼即生瘕也与夫宿血停凝结为痞块虽内外所感之不同治法当以类相从所为医者意也如以散梳治虱瘕铜屑治龙瘕麴蘖治米瘕石灰治酒瘕如此等类学者可以理解也　大全良方分痃癖诸气疝瘕八瘕腹中瘀血症痞食症血症凡七门痃者在腹内近脐左右各有一条筋脉急痛大者如臂次者如指因气而成如之状故名曰痃癖者僻在两肋之间有时而痛故名曰癖疝者痛也瘕者假也其结聚浮假而痛推移乃动也八瘕者黄瘕青瘕燥瘕血瘕脂瘕狐瘕蛇瘕鼈瘕积在腹内或肠胃之间与臓气结搏坚牢虽推之不移名曰症言其病形可征验也气壅塞为痞言其气痞塞不宣畅也伤食成块坚而不移名曰食症瘀血成块坚而不移名曰血症若夫腹中瘀血则积而未坚未至于成块者也大抵以推之不动为症推之动为瘕也至夫疝与痃癖则与痛俱痛即现不痛即隠在脐左右为痃在两肋之间为癖在小腹而牵引腰脇为疝恐学者一时难了未免淆滥故总叙而条析之　张戴人过谯遇一卒説出妻事戴人问其故答曰吾妇为室女时心下有冷积如覆杯按之如水声以热手熨之如水娶来已十五年矣恐断我嗣是故弃之戴人曰公勿黜也如用吾药病可除孕可得卒从之戴人诊其脉沈而迟尺脉洪大而有力非无子之也可不逾年而孕其良人笑曰试之先以三圣散吐涎一斗心下平软次服白术调中汤五苓散后以四物汤和之不再月气血合度数月而娠二子戴人尝曰用吾此法无不子之妇此言不诬【三圣散用防风瓜蔕各三两藜芦一两为粗末以虀汁煎服制煎法详见儒门事亲　白术调中汤用白术茯苓泽泻橘红各半两甘草一两干姜官桂砂仁藿香各二钱半为末白汤化蜜调服二钱无时　五苓散见伤寒渴门】　阳夏张主簿之妻病肥气初如酒杯大发寒热十五余年后因性急悲感病益甚惟心下三指许无病满腹如石片不能坐卧鍼灸匝矣徒劳人耳乃邀戴人诊之曰此肥气也得之季夏戊巳日在左脇下如覆杯久不瘉令人发痎疟以瓜蔕散吐之鱼腥黄涎约一二岳至夜继用舟车丸通经散投之五更黄涎脓水相半五六行凡有积处皆觉痛后用白术散当归散和血流经之药如斯涌泄凡三四次方愈【蔕散舟车丸方见杂病伤食痰饮二门　通经散用橘红当归甘遂以面包不令透水煮百余沸用冷水浸过去面晒干三味各等分为细末每服三钱临卧温淡酒调下　白术散白术黄芩当归各等分为末每服二三钱水煎食前服　当归散当归杜蒺藜等分为末米饮调服食前此吐下兼施且甘遂等逐水太峻用者审之】　薛新甫云妇人痃癖症瘕大
　　抵因饮食起居七情失宜亏损臓腑气血违隂络受伤循行失度所致　罗兼甫云养正积自除必先调养使荣卫充实若不消散方可议下但除之不以渐则必有颠覆之害若不守禁忌縦情嗜欲其有不丧身者鲜矣　一妇人内热作渴饮食少思腹内初如鸡卵渐大四寸许经水三月一至肢体消瘦齿颊似疮脉洪数而虚左关尤甚此肝脾郁结之证外贴阿魏膏午前用补中益气汤【杂病伤劳倦】午后用加味归脾汤【即归脾加山栀丹皮】两月许肝火稍退脾土少健午前补中益气下六味丸【杂病虚劳】午后逍遥散【调经】下归脾丸又月余日用芦荟丸【本门之末】二服空心以逍遥散下日晡以归脾汤下喜其谨疾调理年余而愈　一妇人腹内一块不时上攻或作痛有声或吞酸痞闷月经不调小便不利二年余矣面色青黄余以为肝脾气滞以六君加芎归柴胡炒连木香吴茱各少许二剂却与归脾汤送下芦荟丸三月余肝脾和而诸证退又与补中益气汤加茯苓牡丹皮中气健而经自调　一妇人性多郁善怒勤于女工小腹内结一块或作痛或痞闷月经不调却服伐肝之剂内热寒热胸膈不利饮食不甘形体日痩牙龈蚀烂此脾土不能生肺金肺金不能生肾水肾水不能生肝木当滋化源用补中益气汤六味丸至仲春而愈　一妇人经过期发热倦怠或用四物黄连之类反两月一度且少而成块又用峻药通之两目如帛所蔽余曰脾为诸隂之首目为血脉之宗此脾伤五臓皆为失所不能归于目也遂用补中益气济生归脾二汤専主脾胃年余而愈松江太守何恭人性善怒腹结一块年余上腭食透
　　血气虚极时季冬肝脉洪数按之紧或用伐肝木清胃火之药余曰真气虚而邪气实也恐伐肝木至春不能发生耳用八珍汤以生气血用地黄丸以滋肾水肝脉顿退因大怒耳内出血肝脉仍大烦热作渴此无根之火也仍以前药加肉桂一剂脉敛热退复因大怒果卒于季冬辛巳日乃金尅木故也
　　通治诸积顺气丸【简易】治三十六种风七十二般气去上热下冷腰脚疼痛四肢困倦减食羸痩顔色赤黄恶疮下疰口苦无味憎寒毛耸症癖气块男子世事防絶女子久无子息久患疟痢发成劳疾百节痠疼自婴孩至百嵗老人皆可服疏风顺气补精驻顔锦纹大黄【五两一半生用一半湿纸裹煨】车前子【三两半】白防榔【二两】火麻子仁【微炒赤退殻取二两浄另研入】川牛膝【酒浸三夕】郁李仁【泡去皮另研】山药　兔丝子【酒蒸研焙各二两】山茱萸肉　防风枳殻【麸炒】独活【各一两】
　　右为细末炼蜜丸如梧子大茶清粥饮下二十丸百无所忌空心临卧服一月消食二月去肠内宿滞三月无倦少睡四月精神强盛五月耳目聪明六月腰脚轻健一年消百病如服药臓腑微动以羊肚肺羮补之
　　胜红丸【简易】治脾积气滞胸膈满闷气促不安呕吐清水丈夫酒积女人脾血积气小儿食积
　　陈皮　青皮　京三棱　莪茂【二味同醋煮】干姜【炮】良姜【炒各一两】香附子【浄炒各二两】　一方加神麯麦芽
　　右为末醋糊丸如梧子大每服三十丸姜汤下　虚者宜以补药下之
　　香棱丸【济生】治一切积聚破痰癖消症块
　　木香　丁香【各半两】三棱【酒浸一夕】枳殻【麸炒】莪荗【细剉每一两用巴豆三十粒去殻同炒待巴豆黄色去巴豆不用】青皮【制】川楝子肉【炒】蘹香【炒各等分】
　　右末之醋煮面糊丸如梧子大朱砂为衣每三十丸姜盐汤或温酒下无时
　　太硝石丸　治七症八瘕聚结杯块及妇人带下絶产腹中有症瘕者当先下此药但去症瘕令人不困硝石【三两】大黄【四两】人参　甘草【各一两】
　　右为末以三年苦酒三升置铜石器中先内大黄微火熬微沸常搅不息至七分内余药复熬成膏至可丸即丸如梧桐子大每服三十丸米饮下三日一服妇人服之或下如鸡肝或如米泔赤黑等物二三升后忌风冷
　　阿魏膏　治一切痞块
　　羌活　独活　参　官桂　赤芍药　穿山甲生地黄　两头尖　大黄　白芷　天麻【各五钱】
　　槐栁桃枝【各三钱】红花【四钱】木鼈子【十枚去殻】乱髪【一团如鸡子大】
　　右用香油二斤四两煎黒去柤入发煎发化仍去柤徐下黄丹煎软硬得中入芒硝阿魏苏合油乳香没药各五钱麝香三钱调匀即成膏矣摊贴患处黄丹须用真正者方效凡贴膏药先用朴硝随患处铺平半指厚以纸盖用热熨斗熨良久如硝耗再加熨之二时许方贴膏药
　　八瘕病源曰八瘕者皆胞胎生产月水往来血脉精气不调之所生也肾为隂主开闭左为胞门右为子户主定月水生子之道胞门子户主子精神气所出入合于中黄门玉门四边主持关元禁闭子精脐下三寸名曰关元主蔵魂魄妇人之胞三焦之府常所从止然妇人经脉俞络合调则月水以时来至故能生子而无病妇人荣卫经络断絶不通邪气便得往来入合于臓若生血未尽而合隂阳即令妇人血脉挛急小腹重急支满胸脇腰背相引四肢痠痛饮食不调结牢恶血不除月水不时或月前月后因生积聚如懐胎状邪气甚盛者令人恍忽多梦寒热四肢不欲动隂中生气肿内生风甚者小便不利苦痛如淋状面目黄黒嵗月久即不复生子也　薛氏曰经云气主嘘之血主濡之若血不流则凝而为瘕也瘕者中虽硬而忽聚忽散多因六淫七情饮食起居动伤臓腑而成当与痃癖诸证治同慎勿复伤元气
　　黄瘕者妇人月水始下若新伤堕血气未止卧寝未定五臓六腑虚羸精神不足因向大风便利隂阳开阖关节四逺中于风湿气从下上入于隂中稽留不去名为隂虚则生黄瘕黄瘕之聚令人苦四肢寒热身重淋露卧不欲食左脇下有气结牢不可得抑若腰背相引痛月水不利令人不产小腹急下引隂中如刺不得小便或时寒热下赤黄汁令人无子当刺关元气冲行以毒药瘕下即愈
　　皁荚散【圣惠】疗黄瘕导方
　　皁荚【一两炙去皮子】蜀椒【一两去汗】细辛【一两半】
　　右捣散以三角囊大如指长二寸贮之内隂中欲便闷则出之已则复内之恶血毕出乃洗以温汤三日勿近男子忌生菜等
　　青瘕者妇人新产未满十日起行以浣洗太早隂阳虚玉门四边皆解散子户未安骨肉皆痛手臂不举饮食未复内臓吸吸又当风卧不自隠蔽若居湿席令人苦寒洒洒入腹烦闷沈淖恶血不除结热不得散则生青瘕瘕聚在左右脇下蔵于背膂上与肩胛腰下挛急腹下有气起喜唾不可多食四肢不欲动揺手足肿面目黄大小便难其后月水为之不通利或不服禁状如崩中此自过所致令人少子疗之当刺胃管行以毒药有法瘕当下即愈
　　疗青瘕导药方
　　戎盐【一升】皁荚【半两去皮子炙】细辛【一两】
　　右捣散以三角囊大如指长三寸贮之内隂中但卧瘕当下青如葵汁养之如产法
　　燥瘕者妇人月水下恶血未尽其人虚惫而以夏月热行疾步若举重移轻汗出交流气血未平而卒以恚怒致腹中猥咽不泄经脉挛急内结不舒烦懑少力气上达胸膈背膂少腹壅急月水与气俱不通利而反以饮清快心月水横流溢入他臓不去有热则生燥瘕之聚大如半杯上下腹中苦痛还两脇下上引心而烦害饮食欲呕吐胷及腹中不得太息腰背重喜卧盗汗足痠削久立而痛小便失时忽然自出若失精月水闭塞大便涩难病如此者其人少子疗之以长鍼按而刺之法度行毒药瘕当下即瘉
　　疗燥瘕方【圣惠】
　　大黄【如鸡子许】干姜【各二两】黄连【三两】鸡防胵中黄膜【一枚炙】桂心【一尺】防虫【三枚熬】厚朴【十枚炙】郁李仁【一两去皮尖熬】
　　右捣散早朝空腹以温酒一盏和三钱顿服瘕当下毕养之如产妇法三月勿合隂阳无子者当有
　　血瘕者妇人月水新下未满日数而中止因饮食过度五谷气盛溢入他臓若大饥寒吸吸不足呼吸未调而自劳动血下未定左右走肠胃之间留络不去内有寒热与月水合防为血瘕之聚令人腰痛不可以俛仰横骨下有积气牢如石少腹里急若痛背膂热深达腰腹下挛隂里若生风冷子门僻月水不时乍来乍不来此病令人无子疗之瘕当下即瘉
　　疗妇人血瘕痛方【圣惠】
