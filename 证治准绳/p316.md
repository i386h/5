<!-- { "loadSidebar": true } -->
　　干姜　乌贼鱼骨【各一两炙】桃仁【一两去皮尖】
　　右捣散酒服二方寸匕日二　一方无桃仁
　　又方　取古铁秤锤或大斧头或铁杵以炭火烧令赤投好酒三升中饮之
　　疗妇人血瘕攻刺腹脇时痛导药方
　　大黄　当归【各半两】山茱萸　皁荚【去皮各一两】细辛戎盐【各三钱半】
　　右捣以香脂丸如指大每用一丸绵裹内隂中正坐良久瘕当下养如乳妇法
　　桃仁煎【本事】治妇人血瘕血积经不通
　　桃仁　大黄【各一两】蝱虫【半两炒黑】川朴硝【另研】
　　右四味为末以醇醋二升半银石器中慢火煎取一升五合下大黄蝱虫桃仁等不住手搅煎至可丸下朴硝搅匀出之丸如梧桐子大煎一日不用吃晚饭五更初用温酒吞下五丸日午取下如赤豆汁或如鸡肝虾蟇衣之状未下再作如鲜血来即止续以调补气血药补之　顷年在毘陵有一贵宦妻患小便不通脐腹胀不可忍众医皆作淋治以八正散之类愈甚予诊之曰此血瘕也非瞑药不可去用此药更初服至日午大痛不可忍遂卧少顷下血块如拳者数枚小便如黒豆汁一二升痛止得瘉　此药治病的切然猛烈伤人气虚血弱者不可轻用也
　　三棱煎【选竒】治妇人血瘕血症食积痰滞
　　三棱　莪荗【各二两】青橘皮【去白】半夏　麦芽【炒各一两】
　　右用好醋六升煮干焙为末醋糊丸如梧桐子大每服三四十丸淡醋汤下痰积多姜汤下
　　脂瘕者妇人月水新来若生未满三十日以合隂阳络脉分胞门伤子户失禁关节散五臓六腑津液流行隂道瞤动百脉关枢四解外不见其形子精与血气相遇犯禁子精化不足成子则生脂瘕之聚令人支满里急痹引少腹重腰背如刺状四肢不举饮食不甘卧不安席左右走腹中切痛时瘥时甚或时少气头身体解防苦寒恶风膀胱胀月水乍来乍去不如常度大小便血不止如此者令人无子疗之当刺以长鍼行以毒药瘕当下即瘉
　　疗脂瘕方【圣惠】
　　皁荚【七钱半去皮子】矾石【烧二钱半】五味子　蜀椒【去汗】细辛干姜【各半两】
　　右捣散以香脂和如大豆着男子阴头以合阴阳不三行其瘕即瘉
　　导散方【圣惠】
　　皁荚【炙去皮子】吴茱萸　当归【各一两】蜀椒【去汗】干姜　大黄　戎盐【各二两】细辛【熬】矾石【烧】五味子【各二分】
　　右捣筛为散以轻绢袋如指大长三寸盛药令满内隂中坐卧随意勿行走小便时去之别换新者
　　狐瘕者妇人月水当日数来而反悲哀忧恐若以逺行逢暴风疾雨雷电惊恐衣被沈湿罢倦少气心中恍忽未定四肢懈惰振寒苦寤寐气絶精神游亡邪气入于隂里不去则生狐瘕之聚食人子臓令人月水闭不通少腹瘀滞胸脇腰背痛隂中肿小便难胞门子户不受男精不蔵气盛令人嗜食欲呕喜唾多所思如有身状四肢不举有此病者终身无子其瘕有手足成形者杀人未成者可疗以长鍼急持刺之行以毒药有法瘕当下即瘉
　　疗狐瘕方【圣惠】
　　右取新死鼠一枚裹以新絮涂以黄土穿地坎足没鼠形置其中桑薪火灼其上一日一夜出之研为末内桂心末二钱半酒服二方寸匕病当下甚者不过再服瘥
　　蛇瘕者妇人月水已下新止适闭未复胞门子户劳伤隂阳未平荣卫分行若其中风暴病羸劣饮食未调若起行当风及渡泥涂因冲寒太早若坐湿地名隂阳乱腹中虚若逺行道路饮污井之水食不洁之食吞蛇鼠之精留络不去因生蛇瘕之聚上食心肝长大其形若漆在脐上下还防左右脇不得吐气两股胫间苦疼少腹多热小便赤黄膀胱引隂中挛急腰目俱痛难以动作喜发寒热月水或多或少有此病者不复生子其瘕手足成形者杀人未成者可治疗有法行以毒药瘕当下即瘉
　　疗蛇瘕方【圣惠】
　　大黄　黄芩　芒硝【各半两】甘草【大如指一尺炙】乌贼鱼骨【二枚】皁荚【六枚去皮子酥炙】
　　右捣以水六升煮之三数沸绞去滓下硝适寒温服之十日一剂空腹服之瘕即下
　　鼈瘕者妇人月水新至其人剧作罢劳汗出衣服润湿不以时去之若当风睡足践湿地恍忽觉寤蹠立未安顔色未平复见所好心为之开魂魄感动五内脱消若入水浣洗沐浴不以时出而神不守水精与邪气俱入至三焦之中幕玉门先闭津液妄行留络不去因生鼈瘕之聚大如小柈令人少腹内切痛恶气左右走上下腹中苦痛若存若亡持之跃手下引隂里腰背亦痛不可以息月水不通面目黄黒脱声少气有此病者令人絶子其瘕有手足成形者杀人未成者可治疗有法度以长针按疗之行以毒药瘕当下即瘉
　　疗鼈瘕方【圣惠】
　　大黄【一两半】干姜　侧子【各半两】附子　人参【各三钱七分半】防虫【一寸七熬】桂心【一两二钱半】细辛　土防【各七钱半】白术【一两】
　　右捣散以酒服方寸匕日三
　　治鼈瘕及心腹宿症或卒得症
　　右以白雄鸡尿无问多少小便和之于器中火上熬令燥末服方寸匕多服不限度以膏熬饭饲弥佳
　　症痞大妇人症痞由饮食失节脾胃亏损邪正相积于腹中牢固不动有可徴验故名曰症气道壅塞故名曰痞得冷则发冷入子臓则不孕入胞络则月水不通薛前证若脾胃虚弱用六君子加芎归【方见杂病虚劳】若肝
　　脾虚弱用补中益气【杂病伤劳倦】及归脾汤【杂病健忘】若肝火郁滞佐以芦荟丸【方见幼科疳门】地黄丸【即六味丸杂病虚劳】外贴阿魏膏【见前】患者须慎七情六淫饮食起居治者不时审察病机而药之庶防有效
　　穿山甲散【大全】治妇人症痞及恶血气攻心腹疼痛而无顔色四肢瘦弱
　　穿山甲【灰炒燥】鼈甲【醋炙】赤芍药　大黄【炒】干漆【炒令烟尽】桂心【各一两】川芎　芫花【醋炒】当归【各半两】麝香【二钱半另研】
　　右为细末入麝和匀每服一钱热酒调下无时
　　蓬莪荗丸【大全】治妇人症痞腹脇妨痛令人体瘦不思饮食
　　莪荗【七钱半】当归【焙】桂心　赤芍药　防榔　昆布琥珀【研】枳殻　木香【各半两】桃仁　鼈甲　大黄
　　【各一两】
　　右为末炼蜜丸如梧桐子大食前米饮下二十丸
　　丁香丸【大全】治妇人症痞结块不散心腹疼痛
　　雄雀粪【炒黄】鼈甲【各一两】硇砂　当归【焙】芫花【醋炒干各半两】巴豆【二分半去皮心油】
　　右为末研令停醋煮面糊丸如小豆大当归酒下三丸
　　桃仁散【普济】治妇人症痞心腹胀满不能饮食体痩无力桃仁【一两汤浸去皮尖双仁者麸炒令微黄】诃子皮　白术　赤芍药　当归【各七钱半】京三棱【剉微炒一两】鼈甲【醋炙去裙襴一两半】陈皮【汤浸去白焙三两】
　　右为散每服三钱水一盏入生姜一钱三分煎至六分去滓食前稍热服　右方皆攻积之药性多犷悍用者慎之如薛氏所云
　　食症妇人臓腑虚弱月来时食生冷之物脾胃既虚不能消化与臓气相搏结聚成块日渐生长盘牢不移故谓之食症也　薛前证若形气虚弱须先调补脾胃为主而佐以消导若形气充实当先疏导为主而佐以补脾胃若气壅血滞而不行者宜用乌药散散而行之【散用乌药莪荗醋浸炒桂心当归桃仁青皮木香各等分为末每二钱热酒调下】　脾气虚而血不行者宜用四君芎归补而行之【方见杂病虚劳】若脾气郁血不行者宜用归脾汤【杂病健忘】解而行之若肝脾血燥而不行者宜用加味逍遥散【结核】清而行之大抵食积痞块之证为有形盖邪气胜则实真气夺则虚当养正辟邪而积自除矣虽然坚者削之客者除之胃气未虚或可少用若病久虚弱者不可轻试也
　　硇砂丸【大全】治妇人食症久不消令人瘦弱少食
　　硇砂　青礞石　穿山甲【炙】三棱【炒】干漆【炒令烟尽】硫黄【各半两】巴豆【三十枚去皮心炒不去油】
　　右为末用软饭丸如小豆大每服五丸生姜橘皮汤下
　　礞石丸【大全】治妇人食症块久不消攻刺心腹疼痛青礞石【末】巴豆【去皮心油】朱砂　粉霜【并研】木香末【各二钱半】硇砂【半两】
　　右研令停以糯米软饭和丸如菉豆大每服二丸空心温酒下取下恶物为度　右方犯硇砂巴豆非胃气强壮而积气坚顽势不两立者不可轻用也
　　小三棱煎丸　治食症酒癖血瘕气块时发刺痛全不思食及一切积滞不消心腹坚胀痰饮呕哕噫酸脇肋刺痛脾气横泄
　　三棱　莪荗【各四两】芫花【一两】
　　右入磁器中用米醋五升浸满封器口以灰火煨令干取出棱术将芫花以余醋炒令微焦同棱术焙干为末醋和丸如菉豆大每服十五丸生姜汤下妇人血分男子脾气横泄肿满如水桑白皮煎汤下
　　血症妇人寒温失节臓腑气虚风冷在内饮食不消与血气相结渐生颗块盘牢不移动者是也皆因血气劳伤月水往来经络痞塞恶血不除结聚所生久而不瘥则心腹两脇苦痛害于饮食肌肤羸瘦　问症一也何以知是血症曰血之外证瞀闷烦躁迷忘惊狂痰呕汗多骨热脉冷其畜在下焦者必脐下结急外热内痛尺脉洪而数也桃仁灵脂生地黄牛膝大黄甘草袪逐之薛前证多兼七情亏损五臓气血违而致盖气主
　　嘘之血主濡之脾统血肝蔵血故郁结伤脾恚怒伤肝者多患之腹脇作痛正属肝脾二经证也洁古云养正积自除东垣云人以胃气为主治法当主于固元气而佐以攻伐之剂必需之嵗月若期速效投以峻剂反致有误
　　加减四物汤【方见杂病积聚】　　当归丸
　　牡丹散【俱同上】
　　大黄煎【圣惠】治妇人血症血瘕食积痰滞
　　川大黄【七钱半碎微炒】鼈甲【一两醋炙黄去裙襴】牛膝【去芦一两】干漆【一两炒烟尽】
　　右为末用米醋一升煎为膏每服一钱食前热酒调下
　　腹中瘀血妇人月水痞澁不通或产后余秽未尽因而乗风取凉为风冷所乗血得冷则成瘀血也血瘀在内则时时体热面黄瘀久不消则为积聚症瘕矣　薛前证若郁结伤脾用加味归脾汤【方见杂病健忘】若恚怒伤肝用加味逍遥散【结核】若产后恶露用失笑散【方见心痛】若肝脾亏损用六君柴胡以补元气为主【方见虚劳】胃气虚弱用补中益气汤加茯苓半夏为主【方见杂病劳倦】大凡腹中作痛畏手按者此内有瘀血若形体如常属病气元气俱实用桃仁承气汤直下之【方见伤寒畜血】若痛而肢体倦怠饮食少思此脾胃受伤属病气有余元气不足用当归散调和之【方见杂病溲血】若痛而喜手按腹形体倦怠饮食少思此形气病气俱不足用六君炮姜芎归纯补之若痛而大便不实饮食难化此脾肾虚寒用六君炮姜肉果温补之若痛而作呕少食此脾胃虚弱用六君炮姜藿香若痛而呕吐不食泄泻用六君加姜桂若兼手足逆冷自汗更加附子此证多有因攻伐而致者
　　调荣汤　治瘀血不消脐腹引腰背俱痛
　　川芎　当归　芍药　地黄　生姜【各一两】三棱莪术　白芷　延胡索　蒲黄　香附子　泽兰叶　细辛　川白姜　厚朴【制】半夏【制】甘草【各七钱半炙】辣桂　桃仁【汤浸去皮焙各五钱】
　　右剉散每服三钱姜枣煎食前服
　　川当归散　理荣卫消瘀血出声音治痰嗽
