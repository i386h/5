<!-- { "loadSidebar": true } -->
　　川当归　牡丹皮　白芍药　子芩　木通　华隂细辛　麦门冬　甘草【各半两】生地黄【一两】
　　右防咀每三钱水一盏姜三片煎至七分去滓温服
　　大黄汤　治妇人血瘀不消及扑损血瘀
　　大黄【生用】桃仁【汤浸去皮尖双仁各一两】桂【去麄皮】郁李仁【去皮研各半两】生姜　地黄【各一两】
　　右粗捣节每服三钱水酒各半盏同煎至七分去滓温服
　　琥珀散　治妇人经络痞塞腹内瘀血痛不可忍
　　琥珀　乳香　没药
　　右三味各研取细末五钱每服二钱水酒各半盏煎至七分入地黄自然汁二合再煎数沸去滓入温酒服不拘时
　　地榆散　治败血
　　何首乌　肉桂　地榆　香白芷【各等分】
　　右为麄末每服二钱米泔一钱半沙糖一小块煎至八分去滓服空心食前
　　本草单方消瘀血　以生藕汁饮之　以琥珀刮屑水服之　瘀血不散变成痈捣生庵防蒿取汁一升服之　除腹中宿血以干柿多食瘥　破宿血用磨石烧黒热投酒中饮之　紫荆木浓煮服之
　　痃癖大痃者在腹内近脐左右各有一条筋脉急痛大者如臂次者如指因气而成如之状名曰痃也癖者为僻侧在两肋之间有时而痛故曰癖也二者皆隂阳不和经络痞隔饮食停滞不得宣流邪冷之气抟结不散得冷则发作疼痛
　　麝香丸　治妇人痃癖冷气兼疰心腹痛不可忍麝香【半两别研】阿魏【三钱半面裹煨令面熟】五灵脂　桃仁　三棱【各七钱半】芫花【醋炙】防榔【各一两】莪荗　桂心　没药木香　当归【各半两】
　　右为细末入麝香令匀粳米软饭为丸如梧桐子大每服十丸无时淡醋汤下
　　治妇人痃癖及血气等神效方
　　右以獖猪肝一具可及十两者用巴豆五十枚去大皮紥在肝内用酽醋三碗慢火熬肝极烂入京三棱末和就得所为丸如梧桐子大每服五丸食前药酒下肝熟后去巴豆不用　夫痃癖症瘕血气块硬发歇刺痛甚则欲死究而言之皆血之所为仆尝治一妇人血气刺痛极不可忍甚而死一二日方省医巫并治数年不愈仆以葱白散乌鸡丸遂安又尝治一妇人血气作楚如一小盘様走注刺痛要一人伏定方少止亦用此二药而愈防常小小血气用此二丸亦有竒效故录于后
　　葱白散　专治一切冷气不和及本臓膀胱气攻冲疼痛大治妇人胎前后腹痛胎不安或血刺痛者兼能治血臓宿冷百节倦痛肌体怯弱劳伤带癖久服尽除但妇人一切疾病最宜服此
　　川芎　当归　枳殻　厚朴　桂心　干姜　芍药　舶上蘹香　青皮　苦楝子　木香　熟地黄　麦芽　三棱　莪荗　茯苓　神麯　人参【各等分】
　　右为细末每服三钱半水一盏连须葱白二寸拍破盐半钱煎至七分内大黄诃子宜相度病状如大便不利入大黄同煎不入盐如大便自利入诃子煎朱先生云此药大治心气脾疼用之见效仆尝以此药治浮肿立效陈宜人病血气作楚痛不可忍服诸药无效召仆诊之两关脉沈弱为肝脉沈差紧此血气渐成痃癖也只以此二药治之愈　四明马朝奉后院亦病此用二药亦愈
　　乌鸡煎丸【方见通治诸疾】
　　四等丸【圣惠】治妇人痃癖气心腹疼痛饮食不消
　　川大黄【剉碎防炒】诃梨勒【去核】防榔　木香
　　右各等分为细末酒煮面糊和丸如梧桐子大每食前以生姜橘皮汤下十五丸温酒亦得
　　又方
　　鼈甲【醋炙黄去裙襴】川大黄【剉碎微炒】三棱【炮裂各等分】
　　右为末醋煮面糊丸如梧桐子大每食前以生姜汤下十丸
　　木香硇砂丸【拔粹】治妇人痃癖积聚血块刺痛脾胃虚寒宿食不消久不瘥者
　　木香　硇砂　丁香　官桂　附子【炮】干漆【炒烟尽】细墨　大黄【剉碎为末】乳香【研】广荗　青皮　京三棱没药【研】猪牙皁角　干姜【炮各等分】巴豆霜【减半】
　　右除硇砂乳香没药外同为末以好醋一升化开硇砂去滓银器中慢火熬次下巴豆霜大黄熬成膏将前药末与膏子为丸如麻子大每服三五十丸食后温酒送下加至大便利为度
　　当归散【圣惠】治妇人痃癖气攻心腹痛不能饮食
　　当归【剉微炒】防榔【各七钱半】木香　桂心　陈橘皮【去白各半两】京三棱　郁李仁【去皮微炒】桃仁【去皮炒微黄】吴茱萸【汤泡七次焙干各一两】
　　右件粗捣筛每服三钱水一中盏煎至六分去滓不计时稍热服　右方皆攻积之剂全无补性虚人禁用实者亦须以四君四物汤药兼服乃可
　　疝瘕大妇人疝瘕由饮食不节寒温不调气血劳伤臓腑虚热风冷入腹与血相结所生疝者痛也瘕者假也结聚浮假而痛推移乃动也妇人之病有异于丈夫者或因产后血虚受寒或因经水往来取冷过度非独因饮食失节多挟于血气所成也其脉急者生虚弱小者死尺脉濇而浮牢为血实气虚其发腹痛逆气上行此为胞中有恶血久则结成血瘕也　薛子和云遗溺闭癃隂痿脬痹精滑白淫皆男子之疝也若血涸月事不行行后小腹有块或时动移前隂突出后隂痔核皆女子之疝也但女子不谓之疝而谓之瘕　一妇人小腹痞胀小便时下白带小水淋沥此肝经湿热下注用龙胆泻肝汤而愈　一妇人小腹胀痛小水不利或胸乳作痛或脇肋作胀或气逆心吻余以为肝火而血伤脾用四物柴胡青皮胡索木香而愈　一妇人小腹痞闷小便不利内热体倦嬾食用八珍汤加柴胡山栀龙胆草治之而安
　　干漆散　治妇人疝瘕久不消令人黄瘦尫羸两脇妨闷心腹疼痛
　　干漆【炒令烟尽】木香　芫花【醋炒】赤芍药　桂心　当归川芎　琥珀【各半两研】大黄【炒二两】牛膝【七钱半】桃仁【一两】
　　麝香【二钱半】
　　右为细末无时温酒调下一钱
　　当归散　治妇人疝瘕及血气攻刺心腹疼痛不可忍鼈甲【醋炙黄二两】当归【剉微炒】桂心　防榔　川大黄【剉微炒各一两】川芎　吴茱萸【汤泡七次焙干】木香　青橘皮【去白各半两】蓬莪荗　赤芍药　桃仁【汤浸去皮尖麸炒微黄各七钱五分】
　　右为散每服三钱水一盏姜一钱三分煎至七分去滓热服不计时
　　硇砂丸　治妇人疝瘕及积瘀血在臓时攻腹脇疼痛川芒硝　硇砂【各一两】当归　雄黄　桂心【各半两】大黄【炮】三棱【各二两】
　　右为细末米醋一碗熬大黄末为膏次入余药末和丸如梧桐子大空心温酒下十丸渐渐加至二十丸以利下恶物为度
　　巴豆丸　治妇人疝瘕及血气疼痛
　　巴豆【去皮心醋煮半日二钱半】硇砂　大黄【炒各一两】五灵脂　桃仁【各七钱半】木香【半两各为末】
　　炼蜜丸如菉豆大淡醋汤空心下五丸热酒亦可
　　黒神丸
　　神麯　蘹香【各四两】木香　椒【炒香出汗】丁香【各半两】防榔【四枚】漆【六两半生半用重汤煮半日令香】
　　右除椒漆五物皆半生半炒为细末用前生熟漆和丸如弹子大用蘹香末十二两铺隂地隂干外干并蘹香收器中极干去蘹香肾余育肠膀胱痃癖及疝坠五膈血崩产后诸血漏下赤白并一丸分四服死胎一丸皆绵裹酒下难产炒葵子四十九枚碎酒煎下一丸诸疾不过三服痃气十服膈气症瘕五服血瘕三丸当瘥　予族子妇腹中病有大块如杯每发痛不可忍时子妇已贵京下善医者悉集服药莫愈予应之曰此血瘕也投黒神丸三丸杯气尽消终身不作
　　蟠葱散　治妇人脾胃虚冷气滞不行攻刺心腹痛连胸脇间膀胱小肠疝气及妇人血气症瘕痛
　　延胡索　肉桂　干姜【各二两】甘草【炒】苍术【米泔浸一宿】缩砂　丁皮　防榔【各四两】莪荗　三棱　茯苓青皮【各六两】
　　右为末每服三钱水一盏连须葱白一茎煎空心热服
　　寳鉴蒺藜汤　治隂疝小腹作痛小便不利手足逆冷或腹脇闷痛
　　蒺藜【去刺】附子【炮】栀子【去皮各半两】
　　右末每三钱水煎温服食前
　　丹溪定痛散　治寒疝疼痛速效
　　枳殻【十五枚】山栀子【炒】棠毬子　吴茱萸【炒过】荔枝核【炮各等分】
　　右为末用长流水调下一二钱空心服
　　附芦荟丸方　治疳癖肌肉消瘦发热潮热饮食少思口干作渴或肝疳食积口鼻生疮牙龈蚀烂等证芦荟　胡黄连　黄连【炒焦】木香　白芜荑【炒】青皮【各五钱】当归　茯苓　陈皮【各一两半】甘草【炒七钱】
　　右为末米糊丸梧子大每服七八十丸米饮下
　　心腹胀满
　　大夫妇人心腹胀满者由臓腑久冷气血虚损而邪气客之乗于心脾故也足太隂脾之经也脾虚则胀足少隂肾之经也其脉起于小指之下斜趣足心入跟中上股内后亷贯肾络膀胱从肾上贯肝膈入肺中其枝者从肺出络于心臓邪气客于三经与正气相搏积聚在内气并于脾脾虚有胀故令心腹烦闷而胀也诊其脉迟而滑者胀满也　薛前证脾胃虚痞用六君子汤【杂病虚劳】脾胃虚寒者用人参理中汤　　郁结气滞者用归脾汤【杂病健忘】肝侮脾土用六君柴芍脾气壅滞用平胃散【杂病中食】肺气壅滞用紫苏饮　　宿食壅滞用养胃汤脾血虚痞用四物汤加参术【右六证当互相防用仍与血气攻脾不食同用】　一妇人胸膈不利饮食少思腹胀吞酸或用疎利之药反致中满不食予以为脾土虚而肝木盛用补中益气汤【杂病伤劳倦】加砂仁丸附煨姜又以六君子加芎归桔梗而愈　吴江史年母久病之后遇事拂意忽胸腹胀满面目微肿两腿重滞气逆上升言语喘促服清气之剂不效予曰此脾肺虚寒也先用六君子汤一剂病势顿减后用补中益气加茯苓半夏干姜二剂形体顿安后以七情失调夜间腹胀乃用十全大补汤加木香治之而痊
　　白术散　治妇人脾胃气虚心腹胀满不欲饮食四肢无力
　　白朮　草果仁　诃子肉【各三分】赤茯苓　防榔桂心【各半两】陈皮　厚朴　人参【各一两】甘草【一分】
　　右为粗末每服四钱水一钟姜三片枣一枚煎至七分去滓食前热服
　　防榔散　治妇人脾胃虚冷心腹胀满不欲饮食防榔　前胡　川芎　青皮【七钱半】赤芍药　桂心大黄　苦梗　木香　枳殻【各半两】甘草【二钱半】
　　右防咀每服四钱姜三片煎至七分去滓温服
　　木香散　治证同前
　　木香　桂心　白朮　干姜【炮】陈皮【去白】草果仁诃梨勒　人参【各一两】神麯【炒黄七钱半】甘草【炙半两】
　　右为细末每服一钱茶清防热服
　　补遗治心腹胀满予尝独用厚朴姜汁炒过每服五钱姜七片水煎温服不拘时间服沈香降气汤【见资生经】
　　局方分心气饮亦妙【方见杂病气】玉腕散亦妙【方见两脇胀痛】
　　嘈杂
