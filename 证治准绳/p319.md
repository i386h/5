<!-- { "loadSidebar": true } -->
　　白薇　白芍药【各等分】
　　右为末酒服方寸匕日三服空心
　　又方以桑螵蛸酒炒为细末每服二钱生姜汤调下又方
　　白矾　牡蛎【各等分】
　　为细末饮服方寸匕亦治丈夫遗尿
　　疗妇人遗尿不禁　雄鸡翎烧灰为末酒服方寸匕补遗秘元丸　治内虚自汗小便不禁
　　白龙骨【三两】诃子【十个去核】缩砂仁【一两】
　　为末糯米粥丸梧子大每服五十丸空心盐酒吞下
　　又方小便不禁用猪脬洗浄铁铲上炙熟食之以酒咽下
　　小便出血
　　大夫妇人小便出血者由心主于血血之行身通遍经络循环臓腑血性得寒则凝澁得热则流散失其常经溢渗入于胞内故小便出血也　薛妇人小便尿血或因膏炙煿或因醉饱入房或因饮食劳役或因六淫七情以致元气亏损不能统摄归源若因怒动肝火者用加味逍遥散调送发灰肝经风热者送子芩丸久而血虚者用八珍送发灰若膏积热者用清胃散加槐花甘草房劳所伤者用六君加柴胡升麻风热所伤者用四君加防风枳殻凡久而亏损元气者用补中益气为主郁结伤脾者用济生归脾为主　一妇人尿血因怒气寒热或头痛或脇胀此肝血虚而肝火盛用加味逍遥散而血胀止补中益气加蔓荆子而头痛痊后郁怒腹痛尿血仍用前散加龙胆草并归脾汤治之将愈又因饮食所伤复作心忡不宁彻夜不寐仍用前汤而痊　一妇人尿血面黄体倦饮食不甘晡热作渴此脾胃气虚不能摄血归经用补中益气以补胃气用归脾汤以解郁结更用加味逍遥散以调养肝血而痊　一妇人小便出血服四物蒲黄之类更加发热吐痰加芩连之类又饮食少思虚证蜂起肝脉而数脾脉而缓此因肝经风热为沈隂之剂脾伤不能统摄其血发生诸臓而然也全用补中益气汤六味地黄丸而痊鹿茸散【大全】治妇人劳损虚羸尿血
　　鹿茸　当归　熟地黄　葵子　蒲黄　续断【各等分】
　　右为细末酒调二钱日三服
　　发灰散　治小便尿血或先尿而后血或先血而后尿亦逺近之谓也又治饮食忍小便或走马房劳皆致脬转脐下急痛不通兼治肺疽心衂内崩吐血一两口或舌上血出如针孔若鼻衂吹内立已
　　乱发烧灰【本草云能疗瘀血通关格利水道破症瘕痈疽抓尿刺下疰杂疮疗脬转通大小便咳嗽鼻衂】
　　右一味用米醋二合汤少许调服二钱井华水调亦得服药讫即炒黒豆叶蹲其上则通
　　生干地黄散　治妇人尿血不止
　　生干地黄【二两】柏叶　黄芩【各半两】阿胶【炒成珠一两】
　　右为粗末每服三钱水一盏姜三片煎七分去滓温服
　　当归散　治妇人小便出血或时尿血
　　当归　羚羊角【屑】赤芍药【各半两】生地黄【一两】刺蓟叶【三分】
　　右为粗末每服三钱水煎去滓服
　　又方
　　羚羊角【屑】龙骨　当归　蒲黄【各一两】生地黄【二两】
　　右为细末粥饮调下二钱食前服
　　又方　以生地黄取汁每服一小盏日三服
　　又方　以蒲黄末酒调二钱服之水调亦可
　　又方　以鹿角胶二两炙令黄以水一大盏煎至半盏去滓分为三服食前服
　　补遗小便出血竹茹一大块水煎服
　　又方　川牛膝去芦浓煎服
　　又方　当归白芷为末米饮下二钱
　　又方　催生如神散童子小便和酒调下
　　治妇人卒伤于热尿血　陈总领云余顷在章贡时年二十六忽小便后出解血数防不胜惊骇却全不疼如是一月如不饮酒则血少骇不能止偶有郷兵告以市医张康者常疗此疾遂延之来供一器清汁云是草药添少蜜解以水两服而愈既厚酬之遂询其药名乃镜面草一名螺靥艸其色青翠所在石阶缝中有之
　　大便下血
　　大妇人臓腑损伤风邪易入凡热气在内令人下血风气在内亦大便血色或如豆汁腹中疼痛若粪后下血者其来逺粪前有血者其来近逺近者言病在上下也妇人面无血色时寒时热脉浮弱按之絶者为下血也薛前证或饮食起居或六淫七情失宜以致元气亏
　　损阳络外伤若膏积热加味清胃散怒气伤肝六君柴芍芎归郁结伤脾加味归脾汤脾气虚弱六君子汤思虑伤心妙香散大肠风热四物侧柏荆防枳殻大肠血热四物丹皮柴胡中气下陷补中益气茯苓半夏心脾不能摄血必补脾肺之源举下陷之气　一妇人下血不已面色痿黄四肢畏冷此中气下陷用补中益气汤送四神丸数服而愈　光禄张淑人下血烦躁作渴大便重坠后去稍缓用三黄汤加大黄至四两方应后用三黄汤又二十余剂而愈此等元气百中一二　韩地官之内脾胃素弱因饮食停滞服尅伐之剂自汗身冷气短喘急腹痛便血或用诸补剂皆不应余用人参炮附子各五钱二剂稍应却用六君子每剂加炮附子三钱四剂渐安又用前汤每加附子一钱数剂乃瘥一妇人因怒胸痞饮食少思服消导利气之药痰喘胸满大便下血余用补中益气汤加茯苓半夏炮姜四剂诸证顿愈又用八珍加柴胡炒栀全愈
　　加减四物汤　治肠风下血
　　侧柏叶【炒】荆芥　槐花【炒】甘草【炒各五分】枳殻【麸炒】生地黄　当归　川芎【各一钱】
　　右姜水煎服
　　肠风黑神散　治肠风下血腹疼后重或肛门脱出
　　败椶【烧】木馒头【烧】乌梅【去核】粉草【炙各一钱】
　　右水煎服
　　愚按前二证若病久中气虚弱者必用培补脾胃为主
　　地榆汤　治隂结便血【骆龙吉方】
　　地榆【四两】甘草【炒一两半】缩砂仁【四十七粒】
　　右每服三钱水煎
　　防风如神散　治风热气滞粪后下血
　　防风　枳殻【防炒各等分】
　　右每服三钱水煎
　　妙香散治心气下血温酒调下【见杂病心痛】
　　大便不通
　　大妇人大便不通者由五臓不调冷热之气结于肠胃则津液燥竭大肠壅塞故大便不通也仲景云妇人经水过多则亡津液亦大便难也大三脘散或四物加青皮或七宣丸麻仁丸选而用之　薛前证或大肠津液干涸或血虚火烁不可计其日期饮食数多必待腹满胀自欲去而不能者乃用猪胆汁润之若妄服苦寒辛散之剂元气愈伤或通而不止或成中痞之证大抵血虚火燥用加味逍遥散气血俱虚用八珍汤燥药伤血用四物连翘甘草尅伐伤气用四君川芎当归内热作渴饮汤脉实用竹叶黄耆汤【杂病消瘅】内热作渴引冷脉濇用四物送润肠丸肝胆尅脾土而不能输送用小柴胡汤【伤寒少阳】加山栀郁李仁肠胃气虚而不能传送用补中益气加芍药厚味积热而秘结用清胃散加芍药【杂病齿】其有热燥风燥阳结隂结皆不宜损中气治者审之一妇人痰喘内热大便不通两月不寐脉洪大重按微细此属肝肺肾亏损朝用六味丸夕用逍遥散各三十余剂计所进饮食百余碗腹始痞闷正前所谓血虚火烁也以猪胆汁导而通之用十全大补汤调理而安通神散　治大便实热不通其证心腹胀痛手不得近心胸烦闷而欲饮食者
　　大黄【炒】芒硝　防榔　郁李仁【汤浸去皮微炒】桃仁【杵各一两一方有木香半两】
　　右为末每服二钱空心粥饮调下
　　大麻仁丸　治肠胃风结大便常秘而欲饮食者大麻仁【别研如膏】大黄【炒各二两】防榔　木香　枳殻【防炒各一两】
　　右为末入麻仁研匀炼蜜丸桐子大每服二十丸温水下
　　皁角丸　治大肠有风大便秘结而不坚实者
　　皁角【炙去子】枳殻【防炒各等分】
　　右为末炼蜜丸桐子大每服七十丸空心米饮下
　　苏麻粥顺气滑肠用紫苏子麻子仁水研取汁煮粥食之
　　润肠丸　治伏火风热大肠干燥若因失血或因肾虚当滋肾水最忌此丸
　　麻子仁　桃仁【去皮尖别研各一两】活　当归尾　大黄【煨】皁角仁　秦芁【各五钱】
　　右另研为末炼蜜丸每服五十丸空心白汤送下如直肠干澁用猪胆汁导之亦忌前药
　　搜风顺气丸　治痔漏肠风风热秘结元气充实者车前子【一两五钱】大麻子【微炒】大黄【五钱半生半熟】牛膝【酒浸】郁李仁【汤泡】兔丝子【酒浸蒸杵晒为末】枳殻【防炒】山药【各二钱】
　　右为末炼蜜丸桐子大每服三十丸空心白汤下
　　子和脾约丸
　　麻仁【一两二钱半】枳殻【防炒】厚朴【姜制】芍药【各一两】大黄【蒸四两】杏仁【去皮尖炒研烂如膏一两二钱】
　　右为末入杏仁膏炼蜜丸梧桐子大每服三二十丸空心用滚水下
　　初虞世云余歴观古人用通药率用降气等药盖肺气不下降则大肠不能传送以杏仁枳殻诃子等味是也又老人虚人风人津液少大便秘经云澁者滑之故用胡麻杏仁麻子仁阿胶之类是也今人学不师古妄意斟酌每至大便秘燥即以驶药荡涤之既走津液气血大便随手愈更秘澁兼生他病予昔在鲁山日有一譞少自称太医曹镇有寄居王世安少府本京师人始病风淫末疾为此生以驶药累累利之后为肺痿咯脓血卒至大便不通而死古人服药尤所谨重不若今人之轻生故举此以戒后人尔　薛前证若胃强脾弱津液不得四布但输膀胱小便数而大便难者用脾约丸若隂血枯槁内火燔灼脾肺失传大便秘而小便数者用润肠丸此丸若用之于热甚气实与西北之禀厚者无有不效若用于东南及虚热而气血不足者则脾愈弱而肠愈燥反致虚痞矣此东垣先生之治法也其捜风顺气丸中贵及西北人用之多效东南人用之无不致害　一老妇大便欲去而难去又不坚实腹内或如故或作胀两关尺脉浮大余以为肠胃气血虚弱每服十全大补汤加肉苁蓉去后始快若间二三日不服腹内仍胀大便仍难　一老妇大便月余不通痰喘内热不得就枕脉洪大重按微细朝用六味丸夕用逍遥散各五十余剂计进饮食百余椀小腹始闷此火燥而消铄也以猪胆汁润之用十全大补而安后仍不通用八珍倍加苁蓉常服而通
　　大便或秘或利
　　大经云春伤于风夏必飱泄盖木气刑土也土不能渗泄则木气胜故泄风气行精液燥故秘即不可转以秘燥为风也余家中宗亲张公度母氏年七十日下利数十行百方治之不愈又若腰膝拘挛公度以蒺藜酸枣仁治拘挛而利愈黄鲁直母安康郡太苦秘结以公度药投之而大便利故知秘与利皆出于风公度潞人名骙世有令徳承父医学而克其家清修不妄取真有徳君子今见于此　薛按前证若因足三隂亏损发热作渴胸膈不利饮食善消面滞阳色脉洪而虚肢体倦怠者用补中益气汤六味地黄丸脾肺气虚补中益气汤脾经郁结用加味归脾汤气血俱虚者八珍加肉苁蓉肾经津液不足者六味地黄丸胃火销烁津液竹叶黄耆汤肝木侮脾土小柴胡加山栀郁李仁枳殻膏粱积热清胃散加山栀郁李仁枳殻若燥在直肠用猪胆导之
　　治风人脚气人大便或秘或利虚人尤宜
　　皁角子【三百粒破作两片慢火炒燥甚入酥一枣大又炒至燥又入酥炒至焦黒为度】
　　右细末炼蜜丸如梧桐子大每服三十丸煎蒺藜酸枣仁汤下空腹服两时久未利再进一服渐加至百丸不妨以通为度
　　蒺藜汤方　用蒺藜不以多少炒至赤黑色臼内以木杵舂去刺拣簸浄每蒺藜三两以酥枣仁一两炒令香同杵为粗末马尾罗筛每三钱水一盏煎至七分去滓温服下前丸子
　　大五柔丸　主臓气不调大便难通荣卫利九窍进饮食
