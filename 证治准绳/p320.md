<!-- { "loadSidebar": true } -->
　　大黄【斗米上蒸切焙】枳殻【去瓤麸炒】白芍药　葶苈【炒香别研】肉苁蓉【酒浸软温水洗切焙各二两】桃仁【一百枚】杏仁【四十枚并去皮尖麸炒令黄别杵】牛脂【去筋膜熬成油与葶苈杏仁等杵】
　　右除有油药并为末入牛脂桃杏仁葶苈杵数千下丸如梧桐子大米饮下三丸日三服腹稍空时服未知稍増以知为度
　　安康郡太苦风秘予为处枳诃二仁丸
　　杏仁【去皮尖麸炒黄】麻仁【别研各三钱】枳殻【去穰麸炒研】诃子【慢火炒捶去核】
　　右二物各一两为细末同二仁杵炼蜜和杵丸如梧桐子大温水下二三十丸未知稍増
　　潞公在北门日盛夏间苦大便不调公随行医官李琬本衢州市户公不独终始容之又教以医事公病泄利琬以言动揺之又求速效即以赤石脂龙骨干姜等药馈公公服之不大便者累日其势甚苦予方自共城来见公未坐定语及此事公又不喜服大黄药予告曰此燥粪在直肠药所不及请为蜜兑导之公为然时七月中苦热予防汗为公作蜜兑是夕三用药下结粪四五十枚黑如橡栗公二三日间饮食已如故世有一种虚人不可服利药今载其法
　　蜜兑法　好蜜四五两银石器中微火熬不住手以匙搅可丸见风硬即以蛤粉涂手揑作人指状长三寸许坐厠上内之以手掩定大便通即放手未快再作【已上四方出初虞世】
　　补遗通气散　治妇人忧怒伤肺肺与大肠为传送致令秘澁不通或服燥药过多大便秘亦可用
　　陈皮　苏叶　枳殻　木通【去皮节】
　　右等分剉每服四钱水煎温服
　　皁角丸　苏麻粥亦佳【见前】






　　证治准绳卷六十二
<子部,医家类,证治准绳>
　　钦定四库全书
　　证治准绳卷六十三
　　明　王肯堂　撰
　　女科
　　杂证门
　　泄泻
　　大泄泻之证因肠胃虚冷而邪气乗之经云春伤于风夏必飱泄盖风伤肝肝木旺而尅脾土属外因也若七情不平臓气受伤属内因也若饮食生冷伤脾属不外内因也大法寒者温之热者凉之滑者涩之湿者燥之薛前证若生冷所伤用六君木香砂仁辛热所伤用
　　二陈炒连山栀面食所伤用六君神麯米食所伤用六君谷糵饮食不时而伤用四君子汤饮食过多而伤用六君子汤饮食停滞人参养胃汤脾气虚弱者六君升麻柴胡脾气虚寒六君木香炮姜肝木乗脾者六君柴胡芍药肝火尅脾者六君芍药山栀中气虚而下陷者补中益气汤郁结伤脾者济生归脾汤肾气虚者五味子散脾气虚者二神丸脾肾虚者四神丸命门火衰者八味丸真阳虚败者固真丸仍与滞下方防用　侍御沈东江之内停食腹痛作泻以六君加木香炮姜而愈后复作传为肾泄用四神丸而安　侍御徐南湖子室泻属肾经不信余言专主渗泄以致不起　一妇人年逾五十不食夜饭五更作泻二十年矣后患痢午前用香连丸午后用二神丸各二服而痢止又以二神丸数服而食夜饭不用而形体如故　吴江史年母素有血疾殆将二纪平居泄泻饮食少思面黄中满夏月尤甚治血之药无虑数百剂未尝少减余以为脾肾虚损用补中益气汤送二神丸复用十全大补汤煎送前丸食进便实病势顿退若泥中满忌参术痰痞忌熟地便泄忌当归皆致误事
　　补遗治泻风证则胃风汤不换金正气散寒证则理中汤四柱散大已寒丸暑则五苓散香薷散六和汤湿则藿香正气戊巳丸此大概而论至于通治则有诸方可检随证治疗然男子妇人久泻不止无逾固肠丸之效验
　　香朴丸　治肠胃虚冷泄泻注下无度脾虚气闭不进饮食
　　大厚朴【五两】北蘹香　白术　陈皮【各三两】诃子　赤石脂【各一两半】
　　右为细末面糊丸如梧桐子大空心米饮下五十丸如常服暖脾胃
　　桂香丸　治臓腑虚为风湿寒所冷滑注下又禁老人虚人危笃累效
　　附子　肉豆蔲【并炮】白茯苓【各一两】桂心　木香【炮】白姜【炮各半两】丁香【二钱半】
　　右为细末米糊丸如梧桐子大空心米饮下五十丸
　　豆蔲分气饮　治臓腑虚寒泄泻无度瘦极及妇人产后泻洞泄危笃甚
　　藿香叶　草豆蔲仁【炮】青橘皮【各四两】甘草　丁香【各半两】乌梅【五十个】肉豆蔲【十个炮】
　　右防咀每服四钱水二盏糯米一撮煎七分去滓温服
　　豆防丸　治臓寒泄泻不止服诸药不效【亦可治男子】
　　肉豆蔲【面裹煨香】
　　不以多少碾细入陈米白饭捣令得所丸如菉豆大空心煮粟米饮吞下百丸本家累以此药救人有效
　　人参豆蔲散　治久泄不止服诸药无效此药屡效人参　肉豆蔲　干姜　厚朴　甘草　陈橘皮【各两】一川芎　桂心　诃子　北蘹香【各半两】
　　右为细末每服三钱水一小盏姜三片枣一枚煎至六分服
　　木香散　治臓腑冷极及久冷伤脾口疮下泄米谷不化饮食无味肌肉瘦悴心多嗔恚妇人产后虚冷下泄及一切水泻冷痢
　　木香　破故纸【炒各一两】良姜　缩砂仁　厚朴【制各七钱半】赤芍药　橘红　桂心　白术【各半两】吴茱萸【汤泡七次】胡椒【各二钱半】肉豆蔲【四枚】防榔【一个】
　　右为散每服三钱用不经水猪肝四两许去筋膜批为薄片重重掺药置一鼎中入浆水一碗醋一茶脚许盖覆煮肝熟入盐一钱葱白三茎细切生姜弹子许拍破同煮水欲尽空心为一服冷食之初服微泻不妨亦是逐下冷气少时自止经年冷痢滑泻只是一服渴即饮粥汤忌生冷油腻物如不能食冷物即添少浆暖服　嘉兴谢医得此方病其繁只用浆水煮猪肝丸如梧桐子大粥饮下五十丸亦效若暴泻利只是一服唯热痢热泻不宜服　赵府博宜人病泄泻不止用附子木香诃子肉豆蔲龙骨等药及诸丹服之皆无效召余诊之肝肾脉虚弱此肝肾虚也府博云其説见在何经余曰诸方论泄痢止是言脾胃病不过讲风冷湿毒之所侵入及饮食伤滞遇肠虚则泄痢而不知肝肾气虚亦能为泄痢古书所载甚眀不可不辨经曰泄痢前后不止肾虚也又曰诸厥固泄皆属于下下谓下焦肝肾之气也门户束要肝之气也守司于下肾之气也肝气厥而上行故下焦不能禁固而泄痢肾为胃关门户不要故仓廪不蔵也若病泄利其源或出于此而专以脾胃药治之则胶固千里矣遂用木香散数服而愈
　　香连丸　治痢疾并水泻暑泻腹痛不问赤白神效
　　黄连【浄二十两】吴茱萸【去枝梗十两】
　　右先将二味用热水拌和入磁器内置热汤顿一日同炒至黄连紫黄色去茱用连为末每末四两入木香末一两淡醋米饮为丸桐子大每服二三十丸滚汤下久痢中气下陷者用补中益气下中气虚者用四君子下中气虚寒者加姜桂
　　如金丸
　　好川黄连一斤分上中下三等拣开以生姜三斤先刮下皮以皮存一处将姜汁如前分浸黄连一宿先用干壁土研细铺锅底又铺厚绵纸一层上放黄连炒燥再拌再炒如此九次方用姜皮同为细末滴水丸
　　防风药汤　治飱泄身热脉腹痛及头痛
　　防风　药【炒】黄芩【炒各二钱】
　　右用水煎服
　　渗湿汤　治寒热所伤身重腰冷如坐水中或小便秘澁大便溏泄此证多因坐卧湿地或隂雨所袭而致苍术　白术【炒】甘草【炒各一两】干姜【炮】茯苓【各二两】陈皮【一两】丁香【二钱半】
　　右每服四五钱枣水煎
　　茯苓汤　治湿热泄泻或饮食伤泻
　　白术【炒】茯苓【各五钱】
　　右用水煎食前服一方有芍药等分名白术散
　　白术芍药汤治脾经受湿水泄注下体重腹满形体倦怠不欲饮食或暴泄无数水谷不化
　　白术　芍药【各二钱炒】甘草【炒一钱】
　　右水煎服
　　胃苓散　治夏秋之间脾胃伤冷水谷不分泄泻不止亦治男子
　　五苓散　平胃散
　　右和合姜枣煎空心服妙
　　五香散　治食鱼伤泄泻不止气刺奔冲及妇人产前产后腹痛血气等疾用温酒下产后败血冲心用败蒲煎汤下安胎以糯米饮调下孕妇脾泄泻痢煎陈米饮调下食前
　　乌药　白芷【炒】枳殻　白术【炒】良姜【炒】甘草　莪术【孕者减半】
　　右等分为细末每服二钱温酒调下
　　二神丸【加五味子二两吴茱萸四两名四神丸】治脾肾虚弱侵晨五更作泻或全不思食或食而不化大便不实神效
　　破故纸【四两炒】肉豆蔲【二两】
　　右为末用大红枣四十九枚生姜四两切碎同枣用水煮熟去姜取枣肉和药丸桐子大每服五十丸空心盐汤下
　　五味子散　治肾经虚弱大便不实或夜间或五更泄泻
　　五味子【炒二两】吴茱萸【半两】
　　右为末每服二钱空心米饮调下其效如神米糊为丸亦可
　　固肠丸
　　人参【去芦】苍术【米泔浸一宿】茯苓　木香【不见火】诃子肉【煨】乌梅肉　肉豆蔲【面裹煨】鸎粟殻【去蔕穰】
　　右各等分为末面糊丸如梧桐子大每服四十丸米饮下
　　协热下利
　　大若下清水其色赤黄或米谷不化但欲饮冷时时呕逆小便不利得热则极心胸烦躁脉虚大而数此由乗虚热入于胃凑渗下焦津液不分并于大肠谓之协热下利先用五苓散利小便次以玉粉丹四味阿胶丸薛前证若胃气虚弱用补中益气汤肝木侮脾土用六君子汤郁结伤脾土用归脾汤命门火衰用八味地黄丸余防各论主之　一妇人五月间患痢日夜无度小腹坠痛发热恶寒余以为脾气虚弱用六君子汤送香连丸二服渐愈仍以前汤送四神丸四服全愈至七月终怠惰嗜卧四肢不收体重节痛口苦干燥饮食无味大便不实小便频数洒浙恶寒凄惨不乐此肺热脾胃虚而阳气不伸也用升阳益胃汤而痊
　　玉粉丹
　　蛤粉　硫黄【等分】
　　右同研细白面糊和丸如梧桐子大每服五十丸米饮下
　　四味阿胶丸
　　黄连　赤茯苓【去皮各一两】药【三两】阿胶【炒燥一两】
　　右先将三味为末却以好醋熬阿成稀膏丸如梧桐子大米饮下三十丸
　　补遗协热而利活人书黄芩汤赤石脂丸局方益元散皆可
　　滞下【男女痢治无异已详杂病准绳此特摭遗耳】
