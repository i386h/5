<!-- { "loadSidebar": true } -->
　　黄丹　枯白矾　萹蓄　藁本【各一两】硫黄【半两】白蛇皮【一条烧灰】荆芥　蛇床子【各半两研极细】
　　右细末另以荆芥蛇床子煎汤温洗软帛渗乾清油调涂如疮湿干末掺之
　　治疳疮因月后便行房致成湛浊伏流隂道疳疮遂生搔痒无时先用胡椒葱白作汤一日两三度淋洗却服后药
　　赤石脂　龙骨　黑牵牛【炒】兔丝子【酒浸蒸】黄耆【盐水炒】沙苑蒺藜【炒】
　　右为末蜜丸梧桐子大每服二十丸燕窝蒸酒澄上清者吞下
　　肘后方　疗女人隂中生疮
　　杏仁　雄黄　矾石【各二分】麝香【二分半】
　　又方　用硫黄研细傅之
　　古今录验疗妇人隂中生疮黄芩汤洗方
　　雄黄　当归　黄芩　川芎　大黄　矾石【各二分】黄连【一分】
　　右七味切以水五升煮取四升洗疮日三度
　　雄黄散
　　雄黄　川芎　辰砂　藜芦　北细辛　当归川椒
　　右为末绵裹内隂中又傅外疮上忌如常法
　　当归汤　治妇人隂蚀疮凡妇人少隂脉数而滑隂中必生疮名曰防疮或痛或痒如虫行状淋露脓汁隂蚀防尽者此皆由心神烦郁胃气虚弱致气血流滞故经云诸痛痒疮皆属于心又云阳明主肌肉痒痛皆属于心治之当补心养胃外以熏洗坐导药治之乃可
　　当归　芍药　甘草　川芎【各二两】地榆【三两】
　　右细切以水五升煮取二升去滓熏洗日三夜二一方用蛇床子不用川芎
　　又方
　　五倍子　甘草　滑石　黄丹【等分为末】
　　先以甘草汤洗然后傅之
　　又方　真平胃散加贯众末每二钱煮熟猪肝拌药内隂户数日可安
　　隂痔治妇人隂中生痔凡九窍有肉突出者皆名为痔用乌头七个烧存性用小瓦礶盛酽醋淬之乗热熏通手沃之良
　　洗方　治茄子疾
　　用茄皮白矾马桩头根朴硝泽兰煮水熏洗加入炒石灰少许炒
　　傅药　治茄子疾
　　用朴硝为末黄荆柴烧沥调傅或浓铁浆水调傅
　　又方　治茄子疾
　　用硫黄一两大鲤鱼一尾去头皮入硫黄鱼肚中故纸裹黄泥固济火烟煅尽为末米糊丸梧桐子大每服二十丸温酒下如下疽生虫所下如柿汁臭秽心中防痛闷絶虚烦甚者不可治
　　治茄子疾心躁连绵黄水易治白水难愈
　　用生枳壳为散煎汤熏洗却用绢帛包枳殻滓纳入隂中即日渐消
　　隂挺下脱大妇人隂挺下脱或因胞络伤损或因子臓虚冷或因分娩用力所致　薛前证当升补元气为主若肝脾郁结气虚下陷用补中益气汤若肝火湿热小便濇滞用龙胆泻肝汤　一妇人隂中突出如菌四围肿痛小便频数内热晡热似痒似痛小便重坠此肝脾郁结盖肝火湿热而肿痛脾虚下陷而重坠也先以补中益气加山栀茯苓车前子青皮以清肝火升脾气更以加味归脾汤调理脾郁外以生猪脂和藜芦末涂之而收　一妇人隂中挺出五寸许闷痛重坠水出淋漓小便濇滞夕与龙胆泻肝汤分利湿热朝与补中益气汤升补脾气诸证渐愈再与归脾汤加山栀茯苓川芎黄蘗间服调理而愈后因劳役或怒气下部湿痒小水不利仍用前药即愈
　　三茱丸　治隂中生一物　大牵引腰腹膨痛至甚不思饮食皆因多服热药及煎煿或犯非理房事兼意淫不遂名隂挺
　　食茱萸　吴茱萸【汤浸微炒】桔梗【水浸漉出慢火炒】白蒺藜青皮【去白】山茱萸肉【微炒】舶上蘹香【淘去砂土焙干各一两】五味子【浄拣】海藻【洗焙】大腹皮【酒洗晒干】川楝子【去核】胡索【各一两二钱半】
　　右为末酒糊为丸如梧子大每服三五十丸木通汤下下虚加川乌炮皮肉桂去粗皮各一两腰腹痛甚加桃仁去皮尖麸炒别研青皮去白枳实去穰各一两真南木香七钱半服之一方每服二钱生地黄汤调仍用金毛狗脊五倍子白矾水杨根鱼腥草山黄连各一两为散分作四服以有嘴瓦礶煎熟预以银锡作一长小筒下透罐嘴嘴上贯挺上先熏后洗立效更服白薇散凌霄花少许煎
　　一捻金丸　服前药末效却用
　　胡索　舶上蘹香　吴茱萸【炒】川楝子【去核】青皮香【各二两】
　　右为末粳米饭糊丸如梧桐子大每服三十五丸空心木通汤服又用梅花脑子半钱铁孕粉一钱水调刷上如隂畔生疱以凉血饮每服三钱加凌霄花少许煎空心服见効
　　黄芩散　治妇人隂挺脱出
　　黄芩　猬皮【炒微焦】当归【各半两】赤芍药【一两】牡蛎　竹皮【各二两】狐茎【一具二用狐皮】
　　右治下筛饮服方寸匕日三禁举重房劳冷食　一方以酒服二钱妙
　　治妇人隂挺出下脱方
　　桂心【一方作川椒】吴茱萸【一两生用】戎盐【二两】
　　右药并熬令色变捣罗为末以绵裹如指大内隂中日再易之甚妙
　　又方
　　川椒　川乌头【并生用】白芨【各半两】
　　右捣罗为末绵裹一钱内隂中深三寸腹中热即止来日再用之　一方无川椒
　　又方
　　蛇床子【五两】乌梅【二七枚】
　　以水五升煮取三升去滓稍热洗之每日夜三五度用
　　又方
　　硫黄　乌贼鱼骨【各半两】
　　捣罗为末傅之
　　又方　铁精细研以羊脂调布裹炙令热熨之以瘥为度
　　又方　敝帚头烧为灰酒服方寸匕食前服
　　治妇人隂下脱若肚方
　　用羊脂煎讫适冷暖取涂上以铁精傅之多少令调以火炙布令暖熨肛上渐涂内之然后末磁石酒服方寸匕日三
　　熏洗法　用荆芥穗臭椿树皮藿香叶煎汤熏洗即入托药　用萆麻子叶有九角者好飞过白矾为末以纸片摊药托入
　　掺药　先以淡竹根煎汤洗仍用五倍子白矾为末干掺立效
　　敷药　用温盐水洗软却用五灵脂烧烟熏次用萆麻子研烂涂上吸入如入即洗去
　　隂冷大妇人隂冷因劳伤子臓风冷客之　薛前证属肝经内有湿热外乗风冷所致若小便澁滞或小腹痞痛用龙胆泻肝汤若内热寒热或经不调用加味逍遥散若寒热体倦饮食少思用加味四君子若郁怒发热少寐嬾食用加味归脾汤　一妇人隂中寒冷小便黄澁内热寒热口苦脇胀此因肝经湿热用龙胆汤祛利湿热用加味逍遥散调补气血而安　一妇人所患同前更寒热呕吐两股肿痛先用小柴胡加山栀一剂寒热呕吐顿止次用龙胆泻肝汤一剂肿痛顿消　一妇人隂中寒冷小便澄清腹中亦冷饮食少思大便不实下元虚寒治以八味丸月余饮食渐加大便渐实又月余诸证悉愈
　　五加皮浸酒方【圣惠】治妇人癖瘦隂冷
　　五加皮　熟干地黄　丹参　杜仲【去粗皮炙微黄】蛇床子　干姜【各三两】地骨皮【二两】天门冬【一两】钟乳【四两】
　　右细剉以生绢袋盛以酒一斗五升渍二宿后每服暖一大盏空心及晚食前服一方用枸杞子无地骨皮
　　治妇人隂冷方【出大全良方】
　　逺志　干姜【生用】莲花【各半两】蛇床子　五味子【各一两】
　　右捣罗为末每用兼以兔粪涂隂门用绵裹一钱内隂中热即为效
　　又方
　　蛇床子【三分】吴茱萸　甜葶苈【各半两】没石子【一枚】
　　捣罗为末绵裹枣许大内隂中令腹内热为度
　　又方
　　蛇床子【一两】吴茱萸【一两半生】
　　捣罗为末炼蜜和丸如酸枣大以绵裹内隂中下恶物为度一方用麝香
　　温中坐药　用蛇床子为末白粉少许和匀相得如枣大绵裹内之自然温矣为效
　　八味丸　治血弱不能荣养臓腑津液枯澁风寒客于子臓以致隂冷【方见杂症虚劳】　愚按此丸果系肝脾肾虚殊有神效
　　胎前产后方具本门
　　交接辄血出痛薛一妇人每交接出血作痛此肝火动脾而不能摄血用补中益气济生归脾二汤而愈若出血过多而见他证但用前药调补肝脾
　　千金疗女人交接辄血出方
　　桂心　伏龙肝【各二分】
　　为末酒服方寸匕瘥止
　　又方
　　黄连【六分】牛膝　甘草【四分】
　　右三味细切以水四升煮取二升洗日三四度瘥
　　补遗以熟艾紧裹一团然后以绢裹内隂中
　　交接他物所伤薛治一妇人交接出血作痛发热口渴欲呕或用寒凉药前证益甚不时作呕饮食少思形体日瘦余曰证属肝火而药复伤脾所致也先用六君加山栀柴胡脾胃健而诸证愈又用加味逍遥散而形气复　一妇人隂肿下坠闷痛出水胸腹不利小便频数内热晡热口苦耳鸣此肝脾火证用小柴胡加车前胆草苓术升麻二剂稍愈又用加味逍遥加升麻数剂渐愈乃以加味归脾加升麻柴胡并补中益气加山栀数剂顿愈仍用加味逍遥加味归脾二药调理全愈　一妇人患前证热痛或用寒凉败毒药饮食不入时欲作呕小腹重坠余谓此脾胃复损元气下陷先用补中益气汤加炮姜二剂重坠顿愈又加茯苓半夏二十余剂而愈乃以归脾汤少加柴胡升麻并六味地黄丸而康集验方　疗女人交接阳道违理及他物所伤犯血流漓不止方取釡底墨断葫芦涂药内之
　　又疗女童交接阳道违理血出不止方　烧髪并青皮末为粉涂之
　　又方　割鸡冠血涂之
　　补遗以赤石脂末掺之又方五倍子末掺亦良
　　伤丈夫头痛薛当用补中益气六味地黄以滋化源为主
　　集验方　疗女人伤丈夫四体沈重嘘吸头痛方生地黄【八两】芍药【五两】香防【一斤】葱白【一升】生姜【四两】甘草【二两】
　　右六味以水七升煮取二升半分三服不得重作忌房事
　　千金翼疗诸妇人伤丈夫苦头痛欲呕闷桑白皮汤
　　桑白皮【半两】干姜【一絫】桂心【五寸】大枣【二十枚】
　　右四味切以酒一防煮三四沸去滓分温服衣适厚薄母令汗出
　　补遗局方来复丹治妇人与男子交接损伤因而四肢沈重头痛昏晕米饮吞下五十丸
　　与鬼交通
　　大夫人禀五行秀气而生承五臓神气而养若隂阳调和臓腑强盛邪魅安得而干之若摄理失节血气虚衰则鬼邪千其正隠蔽而不欲见人时独言笑忽时悲泣是其也脉息迟伏或如鸟啄或绵绵而来不知脉数而面色不改亦其也　薛前证多由七情亏损心血神无所防而然宜用安神定志等药则正气复而神自安若脉来乍大乍小乍短乍长亦是鬼祟宜灸鬼哭穴以患人两手拇指相并用线紧紥当合缝处半肉半甲间灼灸七壮若果是邪祟病者即乞求免灸云我自去矣
　　茯神散【大全下同】治妇人风虚与鬼交通妄有所见言语杂乱
　　茯神【一两半亦作茯苓】人参　石菖蒲【各一两】赤小豆【半两】
　　右防咀每服三大钱水一盏煎六分去滓食前温服【一方加茯苓一两】
　　桃仁丸　治妇人与鬼魅交通
　　辰砂　防榔　当归　桃仁【各七钱半】水银【二钱半枣肉研令星尽】麝香　阿魏【面裹煨】沈香【各半两】
　　右为细末炼蜜丸如梧桐子大空心桃仁汤吞下十丸
　　辟瘟丹　治证同前
　　虎头骨【半两】朱砂　雄黄　雌黄　鬼臼　皁荚芜荑仁　鬼箭　黎芦【各一两】
　　右件生为末炼蜜丸如弹子大囊盛一丸男左女右系臂上及用一丸当病人户前烧之一切邪鬼不敢近　太乙神精丹【方见杂病谵妄】苏合香丸【方见杂病卒中】皆可用也
