<!-- { "loadSidebar": true } -->
　　妙香散　治心气不足精神恍忽夜梦颠倒与鬼交通语言错乱先宜服此补气养血镇心安神然后以前后方治之【方见杂病心痛】
　　杀鬼雄黄散　治妇人与鬼交通
　　雄黄　丹砂　雌黄【各一两俱细研】羚羊角屑　芜荑虎头骨　石菖蒲　鬼臼　鬼箭　白头翁　石长生　苍术　马悬蹄　猪粪【各半两】
　　右为细末以羊脂蜜蜡和捣为丸如弹子大每用一丸当患人前烧之
　　别离散　治妇人风虚与鬼交通悲思喜怒心神不定杨栁树上寄生　白术【各一两】桂心　茵芋　天雄【炮去皮脐】蓟根　菖蒲【九节者】细辛　附子【炮去皮脐】干姜【炮各半两】
　　右为细末每服一钱食前温酒调下
　　朱砂散　治妇人风虚与鬼交通悲笑无恒言语错乱心神恍忽睡卧不安
　　朱砂【细研水飞过】铁粉【各一两】雄黄　龙骨【各半两】蛇蜕【一尺烧】虎睛【一对炙】牛黄　麝香【各二钱半】
　　右同研极细每服一钱以桃符汤调下不计时
　　治女人与邪物交通独言笑悲思恍惚者
　　用雄黄末一两以松脂二两镕和虎爪搅令如弹丸夜内火笼中烧之令女人踞坐其上以被自蒙惟出头目未瘥再作不过三剂自断也
　　又方以安息香和臭黄合为丸烧熏丹穴永断
　　又方
　　雄黄　人参　防风【各等两】五味子【一合】
　　右捣筛清旦以井华水服方寸匕三服瘥
　　治妇人梦与鬼交
　　鹿角为末三指撮和清酒服即出鬼精兼治漏下不断　妇人为妖所魅迷惑不肯言状以水服鹿角屑方寸匕即言实也
　　桃枭一名桃奴是过年树上不落干桃子味苦微温主杀百鬼精物疗中恶腹痛杀精魅五毒不祥正月采之证治准绳卷六十三
<子部,医家类,证治准绳>
　　钦定四库全书
　　证治准绳卷六十四
　　明　王肯堂　撰
　　女科
　　胎前门
　　求子
　　胡氏【孝】曰男女交姤其所以凝结而成胎者虽不离乎精血犹为后天滓质之物而一防先天真一之灵气萌于情欲之感者妙合于其间朱子所谓禀于有生之初悟真篇所谓生身受气初者是也医之上工因人无子语男则主于精语女则主于血著论立方男以补肾为要女以调经为先而又参之以补气行气之说察其脉络究其亏盈审而治之夫然后一举可孕天下之男无不父女无不母矣
　　诊脉陈楚良曰人身气血各有虚实寒热之异惟察脉可知舍脉而独言药者妄也脉有十二经应十二时一日一周与天同运循环无端其至也既不宜太过而数数则热矣又不宜不及而迟迟则寒矣不宜太有力而实实非正气能自实也正气虚而火邪来乗以实之也治法先当散郁以伐其邪邪去而后正可补也不宜太无力而虚虚乃正气正血虚也治法惟当补其气血耳亦有男妇上热下寒表实里虚而未得子者法当临睡时服凉膈之药以清其上每晨食未入口时服补药以温其下暂进升散之药以达其表久服厚味之药以实其里又有女人气多血少寒热不调月水违期或先或后白带频下而无子者皆当诊脉而以活法治之务欲使其夫妇之脉皆和平有力不热不寒交合有期不妄用精必能生子子不殇殀故欲得子者必须对脉立方因病用药
　　仲男子脉浮弱而濇为无子精气清冷　脉妇人少腹冷恶寒久年少者得之此为无子年大者得之絶产脉防弱而濇年少得此为无子中年得此为絶产　肥人脉细胞有寒故令少子其色黄者胸上有寒　少阴脉浮而紧紧则疝瘕腹中痛半产而堕伤浮则亡血絶产恶寒
　　调经娄胎前之道始于求子求子之法莫先调经每见妇人之无子者其经必或前或后或多或少或将行作痛或行后作痛或紫或黑或淡或凝而不调不调则血气乖争不能成孕矣详夫不调之由其或前或后及行后作痛者虚也其少而淡者血虚也多者气虚也其将行作痛及凝块不散者滞也紫黑色者滞而挟热也治法血虚者四物气虚者四物加参芪滞者香附缩砂木香槟榔桃仁胡滞久而沉痼者吐之下之脉证热者四物加芩连脉症寒者四物加桂附及紫石英之类是也直至积去滞行虚回然后血气和平能孕子也予每治经不调者只一味香附末醋为丸服之亦百发百中也　素问云督脉生病女子不孕
　　妇人经事不调即非受孕光景纵使受之亦不全美宜服六味地黄丸　熟地黄【四两】山茱茰肉　山药【各二两】牡丹皮　白茯苓【各一两五钱】泽防　香附米【童便浸一两】蕲艾叶【去筋醋煮五钱】
　　右为末炼蜜丸如梧子大每服七十丸白沸汤送下随后证作汤使或另作煎剂服经水过期者乃血虚也宜四物汤加参茋陈皮白术服之若肥白人是痰多宜二陈加南星苍术滑石芎归香附之类　经水不及期者血热也四物加芩连肥人亦兼痰治色紫黑者同血热论　经将行而作痛者气滞也用归身尾香附米及桃仁红花黄连以行之或加四物莪术胡索木香热加黄芩柴胡　经行后作痛者血气虚也八物汤
　　丹妇人肥盛者多不能孕育以身中有脂膜闭塞子宫以致经事不行瘦弱妇人不能孕育以子宫无血精气不聚故也肥人无子宜先服调理药　当归【一两酒洗】茯苓【二两】川芎【七钱半】芍药　白术　半夏【汤洗】香附米　陈皮甘草【各一两】　作十贴每贴姜三片水煎吞后丸子白术【二两】半夏麯　川芎　香附米【各一两】神麯【炒】茯苓【各半两】橘红【四钱】甘草【二钱以上并为末】　粥丸每服八十丸如热多加黄连　枳实【各一两】服前药讫却服后螽斯丸　附子　茯苓【各六钱】厚朴　杜仲　桂心　秦芁　白薇　半夏　干姜　牛膝　沙参【各二钱】人参【四钱】细辛【五钱】
　　右为末炼蜜和丸小豆大每服五丸空心酒下加至十丸不妨觉有孕三月后不可更服忌食牛马肉则难产
　　按此方即秦桂丸也丹溪忌服之者盖忌于瘦人无血者若肥人湿多者又兼前调理药而所服丸数十减其九只服五分无妨也上三方得之于丹溪之子朱懋诚者累试有效
　　抑气散　治妇人气盛于血所以无子寻常头晕膈满体疼怔忡皆可服　香附子【炒浄二两】陈皮【焙二两】茯神甘草【炙各一两】
　　右为细末每服二三钱不拘时白汤调下
　　海大五补丸　天门冬　麦门冬【去心】菖蒲　茯苓　人参　益智　枸杞子　地骨皮　逺志肉　熟地黄【各等分】
　　右为细末炼蜜丸如桐子大空心酒下三十丸服本方数服后以七宣丸泄之
　　增损三才丸　天门冬【酒浸去心】熟地黄【酒蒸】人参【去芦】逺志【去骨】五味子　茯苓【酒浸】鹿茸【酥炙】　一法加白马茎【酥炙】一法加麦门冬令人有力　一法加续断以续筋骨　一法加沉香暖下焦虚冷
　　右为细末炼蜜和杵千下九如桐子大每服五十丸空心好酒下年老欲补加混元衣全个入药【混元衣者是胎衣头生儿者方佳用酒浸晒干细剉为末】
　　紫石门冬丸【又名紫石英丸】　紫石英　钟乳石【鵞管通明者二味各七日硏　得上浮即熟】天门冬【已上各三两】当归　芎防　紫葳卷柏　肉桂　干地黄　牡防　禹余粮【煅醋淬】石斛　辛夷【以上各二两】人参　桑寄生　续断　细辛厚朴【姜制】干姜　食茱茰　艾叶　白薇　薯蓣乌鱡骨　甘草【炙以上各一两半】柏子仁【一两】
　　右件捣罗为末炼蜜丸如梧子大酒服十丸三日渐增至三十丸以腹中热为度不禁房室夫行不在不可服禁如药法比来服者不至尽剂即有娠　此方旧用乌头牡丹牛膝据药性此三物俱堕胎求子药中用之盖胎未着之时若服之已着已着而未觉服之未已反为害也今悉去之增钟乳艾叶白薇兹无疑矣
　　白薇丸　治妇人无子或断绪上热下冷百病皆主之白薇　熟干地黄　川椒【去目及闭口者微炒出汗】白龙骨【以上各一两】麦门冬【去心焙一两半】藁本　卷柏　白芷　覆盆子　桃仁【汤浸去皮尖双仁麸炒防黄】人参　桂心　菖蒲白茯苓　逺志【去心以上各七钱半】车前子　当归【剉防炒】芎防　蛇床子　细辛　干姜【炮制各半两】
　　右件药杵罗为末炼蜜为丸梧子大每服三十丸空心日午以温酒下　予之故友江君雅曾仲容俱无嗣因以此方赠之逾年而皆有子后有艾君肃黄翰公者亦然故述之
　　赵氏苁蓉兔丝子丸　肉苁蓉【一两三钱】覆盆子　蛇床子川芎　当归　兔丝子【各一两二钱】白药【一两】牡蛎【盐泥固济煅】乌贼鱼骨【各八钱】五味子　防风【各六钱】条芩【五钱】艾叶【三钱】
　　此方不寒不热助阴生子前药俱焙干为末炼蜜丸如梧子大每服三四十丸青盐汤下早晚皆可服
　　加味香附丸男服聚精丸女服此　香附一斤【四两老酒浸两宿炒捣碎再焙干磨为末　四两米醋浸同上四两童便浸同上　四两用山栀四两煎浓汁去查入香附浸同上】泽兰【浄叶六两酒洗】海螵蛸【六两捣稍碎炒】当归【四两酒洗】川芎【三两】白药【四两酒炒】怀熟地【八两捣膏焙干】
　　各为末用浮小麦粉酒醋水打糊为丸如菉豆大每一日早晚服两次忌食莱菔及牛肉生冷
　　调经丸　香附【半斤童便酒醋各浸一分　生一分　俱酒炒】川杜仲【姜汁炒半斤】大川芎　白药　当归【去尾】懐生地　广陈皮小茴香【酒炒】延胡索【畧炒】肉苁蓉【酒浸】旧青皮【防炒】台乌药【炒】枯黄芩【酒炒】乌贼鱼骨【酥炙以上各四两】
　　右十四味足秤真正好料醋和面打糊为丸如梧子大每服百丸空心好酒送下　一方无陈皮地黄有人参黄茋各二两
　　正元丹　调经种子　香附【一斤同艾三两先以醋同浸一宿然后分开制之酒盐酥童便各制四两】阿胶【蛤粉炒二两】枳壳【四两半生用半麸炒】怀生地【酒洗】熟地【酒浸】当归身【酒洗】川芎【炒各四两】白药【八两半生用半酒炒】加白茯苓琥珀治带
　　末之醋糊丸如桐子大空心盐汤吞五六十丸
　　子和戴人过谯都营中饮防有一卒说出妻事戴人问其故答曰吾妇为室女时心下有冷积如覆盆按之如水声以热手熨之如氷娶来已十五年矣恐断吾嗣是以去之戴人曰公勿黜也如用吾药病可除孕可得卒从之戴人诊其脉寸脉沉而迟尺脉洪大有力非无子之也可不逾年而孕其良人叹曰试之先以三圣散吐涎一斗心下平软次服白术调中汤五苓散后以四物汤和之不再月气血合度数月而娠一子戴人常曰用吾此法无不子之妇此言不诬　一妇人年三十四歳梦与鬼神交惊怕异常及见鬼神堂阴司舟楫桥梁如此一十五年竟无妊娠巫祈觋祷无所不至钻肌灸肉孔穴万千黄瘦发热引饮中满足肿委命于天一日苦请戴人戴人曰阳火盛于上阴水盛于下见鬼神者阴之灵神堂者阴之所舟楫桥梁水之用两手寸脉皆沉而伏知胸中有实痰也凡三涌三泄三汗不旬日而无梦一月而有娠
