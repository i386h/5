<!-- { "loadSidebar": true } -->
　　成胎丹溪云成胎以精血之后先分男女者褚澄之论也愚窃惑焉后阅东垣方有曰经水断后一二日血海始浄精胜其血感者成男四五日后血脉已旺精不胜血感者成女此论亦为未莹何以言之易曰乾道成男坤道成女夫乾坤阴阳之性情也左右阴阳之道路也男女阴阳之仪象也父精母血因感而防精之泄阳之施也血能摄之阴之化也精成其骨此万物之资始于乾元也血成其胞万物之资生于坤元也阴阳交媾胎孕乃凝胎之所居名曰子宫一系在下上有两岐一达于左一达于右精胜其血及刚日阳时感者则阳为之主受气于左子宫而男形成精不胜血及柔日阴时感者则阴为之主受气于右子宫而女形成或曰分男分女吾知之矣其有双胎者将何如曰精气有余岐而分之血因分而摄之故也若夫男女同孕者刚日阳时柔日阴时感则阴阳混杂不属左不属右受气于两岐之间者也亦有三胎四胎五胎六胎者犹是而已或曰其有男不可为父女不可为母与男女之兼形者又若何而分之耶予曰男不可为父得阳道之亏者也女不可为母得阴道之塞者也兼形者由阴为驳气所乗而为状不一以女兼男形者有二一则遇男为妻遇女为夫一则可妻而不可夫又有下为女体上具男之全形此又驳之甚者也或曰驳气所乗独见于阴而所成之形又若是之不同邪予曰阴体虚驳气易于乗也驳气所乗阴阳相混无所为主不可属左不可属右受气于两岐之间随所得驳气之轻重而成形故所兼之形有不可得而同也　娄全善云丹溪此论极造精防发前人之未发是知男女之分已定于万物资始乾元之际阴阳交姤之时昧者不悟是理妄有转女为男之法惑矣夫万物皆资始于乾元独男女之分不资始于乾元乎袁先生云巢氏论妇人姙娠一月名胎胚足厥阴脉
　　养之二月名始膏足少阳脉养之三月名始胎手心脉养之四月始受水精以行血脉手少阳脉养之五月始受火精以成其气足太阴养之六月始受金精以成其筋足阳明脉养之七月始受木精以成其骨手太阴脉养之八月始受土精以成肤革手阳明脉养之九月始受石精以成毛发足少阴脉养之十月脏腑闗节人神俱备此其大略也若求其细则受胎在腹七日一变展转相成各有生相大集经备矣今妇人堕胎在三月五月七月者多在二四六月者少脏阴而腑阳三月属心五月属脾七月属肺皆在五脏之脉阴常易亏故多堕耳如昔曾三月堕胎则心脉受伤须先调心不然至三月复堕昔曾五月堕胎则脾脉受伤后至五月复堕宜先治脾惟有一月之内堕胎则人皆不知有胎但不知受姙不知其受而堕也一月属肝怒则堕多洗下体则窍开亦堕一次既堕则肝脉受伤他次亦堕今之无子者大半是一月堕胎非尽不受姙也故凡初交之后宜将息勿复交接以扰其子宫勿令怒勿令劳勿令举重勿令洗浴而又多服养肝平气之药胎可固矣　程鸣谦云褚澄氏言男女交合阴血先至阳精后冲而男形成阳精先入阴血后参而女形成信斯言也人有精先泄而生男精后泄而生女者独何欤东垣曰经水才断一二日血海始净感者成男四五日血脉已旺感者成女至六七日后则虽交感亦不成胎信斯言也人有经始断交合生女经久断交合生男者亦有四五日以前交合无孕八九日以后交合有孕者独何欤俞子木撰广嗣要略着方立图谓实阳能入虚阴实阴不能受阳即东垣之故见也又谓微阳不能射阴弱阴不能摄阳信斯言也世有尫羸之夫怯弱之妇屡屡受胎虽欲止之而不能止者亦有血气方刚精力过人顾乃艰于育嗣而莫之救者独何欤朱丹溪论专治以妇人经水为主然富贵之家侍妾已多其中宁无月水当期者乎有已经前夫频频生育而娶此以图其易者顾亦不能得胎更遣与他人转盼生男矣岂不能受孕于此而能受孕于彼乎愚以为父母之生子如天地之生物易曰坤道其顺乎承天而时行夫知地之生物不过顺承乎天则知母之生子亦不过顺承乎父而已知母之顺承乎父则种子者果以妇人为主乎以男子为主乎然所谓主于男子者不拘老少不拘强弱不拘康宁病患不拘精易泄难泄只以交感之时百脉齐到为善耳交感而百脉齐到虽老虽弱虽病患虽易泄亦可以成胎交感而百脉参差虽少虽强虽康宁虽难泄亦难以成胎矣妇人所搆之血固出于百脉合聚较之男子之精不能无轻重之分也孔子赞乾元资始曰大赞坤元资生曰至得无意乎若男女之辨又不以精血先后为拘不以经尽几日为拘不以夜半前后交感为拘不以父强母弱母强父弱为拘只以精血各由百脉之齐到者别胜负耳是故精之百脉齐到有以胜乎血则成男矣血之百脉齐到有以胜乎精则成女矣至有既孕而小产者有产而不育有育而不夀者有夀而黄耉无疆者则亦精血之坚脆分为修短耳世人不察其精血之坚脆已定于禀受之初乃以小产专责之母以不育专付之儿以夀夭专诿之数不亦谬乎
　　胎
　　诊妇人怀躯七月而不可知时时衂血而转筋者此为躯也衂时而动者非躯也　素问云妇人足少阴脉动甚者姙子也【平人气象论　谓太溪脉也全元起本作足少阴玊水本作手太阴当从全本王注云动脉者如豆厥厥动揺也一説动甚谓动揺太甚也】阴阳别谓之有子【阴阳】
　　【别论　王注云阴谓尺中也搏谓搏触于手也尺脉搏击与寸脉殊别则为有孕之兆】
　　脉姙娠初时寸防小呼吸五至三月而尺数也脉滑疾重以手按之散者胎已三月也脉重手按之不散但疾不滑者五月也【此即阴搏阳别之义言尺脉滑数寸脉防小而尺与寸脉别者孕脉也】尺脉左偏大为男右偏大为女左右俱大产二子大者如实状【亦阴阳别之义谓尺脉实大与寸脉殊别但分男左女右也】　妇人姙娠四月欲知男女法左疾为男右疾为女俱疾为生二子【王子亨云姙娠三部俱滑而疾在左为男在右为女】　遣姙娠人面南行还复呼之左廻首者是男右回首者是女　看上圊时夫从后急呼之左回首者是男右回首者是女也　娄全善云按丹溪云男受胎在左子宫女受胎在右子宫斯言大契是说也盖男胎在左则左重故回首时慎防重处而就左也女胎在右则右重故回首时慎护重处而就右也推之于脉其义亦然胎在左则血气护胎而盛于左故脉亦从之而左疾为男左大为男也胎在右则血气护胎而盛于右故脉亦从之而右疾为女右大为女也亦犹经云阴搏阳别谓之有子言受胎处在脐腹之下则血气护胎而盛于下故阴之尺脉鼔搏有力而与阳之寸脉殊别也又如痈疖发上则血气从上而寸脉盛发下则血气从下而尺脉盛发左则血气从左而左脉盛发右则血气从右而右脉盛也丹溪以左大顺男右大顺女为医人之左右手盖智者之一失也
　　诊妇人有姙歌　肝为血兮肺为气血为荣兮气为卫阴阳配耦不参差两脏通和皆类例血衰气王定无孕血王气衰应有体【肝藏血为荣属阴肺主气为卫属阳阴阳配耦者是夫妇匹配耦合搆精乃有子也若血少气盛则无娠孕若血盛气少则有孕也】寸防闗滑尺带数流利往来并雀啄小儿之脉已见形数月怀耽犹未觉【寸脉防闗脉滑尺脉带数及流利雀啄皆是经脉闭塞不行成胎已上之脉皆是血多气少之脉是怀小儿之脉已见形状也】左疾为男右为女流利相通速来去两手闗脉大相应已形亦在前通语【左手脉疾为怀男右手脉疾为怀女及两脉流行滑利相通疾速来去是或两手闗部脉洪大相应是其胎已有形状也】左手带纵两个儿【纵者夫行乗妻水行乗火金行乗木即鬼贼脉也名曰纵见在左手则怀两个男儿也】右手带横一双女【横者妻乗夫也是火行乘水木行乗金即所胜脉也名曰横见于右手则怀一双女子也】左手脉逆生三男【逆者子乗母也是水行乗金火行乗木即已生脉也名曰逆见于右手则怀三个男儿也】右手脉顺还三女【顺者母乗子也是金行乘水木行乗火即生已之脉也名曰顺见于右手则怀三个女儿也】寸闗尺部皆相应一男一女分形证【寸闗尺部脉大小迟疾相应者是怀一男一女形证之脉也谓闗前为阳闗后为阴阴阳脉相应故怀一男一女也】有时子死母身存或即母亡存子命【此二句之文无辨子母存亡之法】往来三部通流利滑数相参皆替替阳实阴虚脉得明遍满胸膛皆逆气【若寸闗尺三部通行流利皆替替有力而滑数皆阳实阴虚之脉主姙妇逆气遍满胸膛而不顺也】左手太阳浮大男【左手寸口为太阳其脉浮大则是怀男之脉】右手太阴沉细女【右手寸口为太阴其脉沉细是怀女脉也】诸阳为男诸阴女指下分明长记取【诸阳脉皆为男即浮大疾数滑实之类是也当怀男子诸阴脉者即沉细之类是也当怀女子】三部沉正等无絶尺内不止真胎妇【寸闗尺三部脉沉浮正直齐等举按无絶断及尺内举按不止住者真的怀胎妇也】夫乗妻兮纵气雾【经云纵者夫乗妻也水行乗火金行乗木即鬼贼脉也纵气雾雾露也又上下也谓夫之阳气乘妻之阴气二气上下相逐如雾润结子也】妻乘夫兮横气助【横者妻乘夫也见前注谓两旁横气相佐助也】子乗母兮逆气参【逆者子乘母也谓子气犯母气相乘逆行之气相参合也】母乗子兮顺气护【是母气乘于子气为顺气相护卫也凡胎聚纵横逆顺四气以荣养方以成形也】小儿日足胎成聚身热脉乱无所苦【妇人怀小儿五个月是以数足胎成就而结聚也必母身体壮热当见脉躁乱非病苦之证谓五月胎已成受火精以成气故身热脉乱是无病也】汗出不食吐逆时精神结备其中住【谓姙娠受五行精气以成形禀二经以荣其母怀姙至五月其胎虽成其气未备故胎气未安上冲心胸则汗出不食吐逆名曰恶阻俗呼选饭唯思酸辛之味以调胎气也】滑疾不散三月胎【姙娠三月名始胎此是未有定仪心胞脉养之故脉见滑疾流利为少气多血不散为血气盛则始结为胎也】但疾不散五月母【其脉但疾数而不散者是五个月怀胎之母也】紧牢强滑利安沉细而防归泉路【孕妇之脉宜紧牢强滑利为安吉之脉若沉细而防谓脉与形不相应故云死也前文虽云太阴沉细又云诸阴为女其说似有相违谓三部脉皆不沉细及防故不同也】
　　验胎法海神方验胎散　妇人三两个月月经不行疑是两身却疑血滞心烦寒热恍惚此药可验取之内也外已身有病无邪脉以素问脉法推之十得八九矣
　　真雀脑芎【一两】当归【全用重一两者只用七钱】
　　右为细末分作两服浓煎好艾汤一盏调下或好酒调服亦可待三两个时辰觉腹脐防动仍频即有胎也动罢即愈安稳无虞如不是胎即不动所滞恶物自行母亦安也如服药不觉效再煎红花汤调下必有神效
　　灵苑治妇人经脉住三个月验胎法真川芎为细末浓煎艾汤下一匕投腹内渐动是有胎也
　　探胎散　妇人胎气有无疑惑之间以此探之有胎则吐无则不吐　皂角【去皮】甘草【炙各一钱】黄连【半钱】
　　右为细末作一服温酒调服
