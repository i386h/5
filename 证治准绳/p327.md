<!-- { "loadSidebar": true } -->
　　博陵医之神者曰郝翁士人陈尧遵妻病众医以为劳伤郝曰亟屏药是为娠证且贺君得男子已而果然又二妇人姙一喑嘿不能言郝曰儿胎大经壅儿生经行则言矣不可毒以药一极壮健郝诊其脉曰母气已死所以生者反恃儿气耳如期子生母死【孕妇不语非病也闻如此者不须服药临产日但服保生丸四物汤之类产后便语亦自然之理非药之力也】　一妇暴渴惟饮五味汁名医耿隅诊其脉曰此血欲凝非疾也已而果孕古方有血欲凝而渴饮五味之证不可不知也潘璟诊虞部员外郎张咸之妻孕五歳南陵尉富昌
　　龄妻孕二歳团练使刘彝孙妾孕十有四月皆未育温叟视之曰疾也凡医妄以为有孕尔于是与破血攻毒大剂饮之虞部妻堕肉块百余有眉目状昌龄妻梦二童子色漆黑仓卒怖悸疾走而去孙妾堕大蛇犹蜿蜒未死三妇皆无恙
　　陈斗嵓治叶南洲妻经闭五月下白或赤午后发热咳呕吐医云劳瘵陈视曰两尺脉皆实此必有孕外受风邪搏激故耳饮清和之剂而安半年生一子
　　胎产大法
　　洁治胎产之病从厥阴经论之无犯胃气及上三焦谓之三禁不可汗不可下不可利小便发汗者同伤寒下早之证利大便则脉数而已动于脾利小便则内亡津液胃中枯燥制药之法能不犯三禁则荣卫自和而寒热止矣如发渴则白虎气弱则黄耆血刺痛而和以当归腹中疼而加之药大抵产病天行从增损柴胡杂证从增损四物宜详察脉证而用之　大抵外则和于荣卫内则调于清便同伤寒坏证治之　李仲南胎前病惟当安胎顺气若外感四气内伤七情以成他病治法与男子无异当于各证类中求之但胎前治他证者动胎之剂切须审详尔
　　丹胎前当清热养血　产前安胎白术黄芩妙药也胎前将临月以三补丸加炒香附炒白芍药蒸饼丸服又抑热以三补用生地黄膏丸【芩连蘗为末地黄膏丸之】　有孕
　　八九个月必顺气枳壳苏茎　胎前至八九月因火动胎逆上作喘急者可用条芩香附之类为末调下条芩于水中沉取重者用之　固胎地黄半钱当归身尾人参白芍陈皮各一钱白术一钱半甘草三分黄芩川芎各半钱黄连炒蘗各少许桑上羊儿藤【即金银花】七叶完者糯米十四粒防咀煎服血虚不安者用阿胶痛者用缩砂行血气故也
　　夷坚志云政和中蔡鲁公之孙妇有孕及期而病国医皆以为阳证伤寒惧胎堕不敢投以凉剂张锐至视之曰儿处胎十月将生矣何药之能败即以常法与药使倍服之半日而儿生病亦失去明日其妇大泄而喉闭不入食众医复指其疵且曰二疾如氷炭又产蓐甫近虽司命无如之何矣张曰无庸忧也将使即日愈乃取药数十粒使吞之咽喉即通下泄亦止及满月鲁公酌酒为夀曰君术通神吾不敢知敢问一药而愈二疾何也张曰此于经无所载特以意处之向者所用药乃附子理中丸褁以紫雪尔方喉闭不通非至寒药不为用既以下咽则消释无余其得至腹中者附子力也故一服而两疾愈公大加叹异
　　汪机治一妇常患横生逆产七八胎矣子皆不育汪诊脉皆细澁颇曰此气血两虚兼热也或曰气血有余方成姙娠气血既亏安能胎耶汪曰观其形长瘦而脉细濡属于气血两虚色青脉属于肝火时炽而两尺浮滑似血虚为轻而气虚为重也宜以补阴丸除陈皮倍加香附参茋蜜丸服之常令接续逾年临产果顺而育一子
　　保生丸【局方】养胎益血安和子脏治姙娠将理失宜或因劳役胎动不安腰腹痛重胞阻漏胎恶露时下子脏挟疾久不成胎或受姙不能固养痿燥不长过年不产日月虽满转动无力或致损堕及临产节适乖宜惊动太早产时未至恶露先下胎胞枯燥致令产难或横或逆痛极闷乱连日不产子死腹中腹上冰冷口唇青黑吐出冷沫新产恶血上冲运闷不省喘促汗出及瘀血未尽脐腹防痛寒热往来或因产劳损虚羸未复面黄体瘦心忪盗汗饮食不进渐成蓐劳八月常服壮气养胎正顺产理润胎易产产后常服滋养血气和调阴阳密腠理实腑脏治风虚除痼冷大麻仁【去壳一两半】贝母　黄芩　大豆黄卷　粳米甘草【炙防赤】干姜【炮】肉桂【去粗皮】石斛【去根】石膏【细硏】秦椒【微炒出汁各一两】当归【去芦炒半两】
　　右为细末炼蜜和丸如弹子大每服一丸用温酒或枣汤化下嚼咽亦得空心食前服
　　交感地黄煎丸　治妇人产前产后眼见黑花或即发狂如见鬼状胞衣不下失音不语心腹胀满水谷不化口干烦渇寒热往来口内生疮咽喉肿痛心虚忪悸夜不得眠产后中风角弓反张面赤牙关紧急崩中下血如豚肝状脐腹防痛血多血少结为症瘕恍惚昏迷四肢肿满产前胎不安产后血刺痛皆治之生地黄【浄洗硏以布绞汁留滓以生姜汁炒地黄滓以地黄汁炒生姜滓各至干为度】生姜【浄洗烂研以布绞汁留滓各二斤】当归【去芦】延胡索【拌糯米炒赤去米】琥珀【别硏各一两】蒲黄【炒香四两】
　　右为末蜜丸弹子大当归汤化一丸食前服
　　琥珀丸　治妇人胎前产后百病及疗三十六种血冷七疝八瘕心腹刺痛卒中瘫痪半身不遂八风十二痹手足痠疼乳中毒结瘀血怀胎惊动伤犯不安死胎不出并胎衣不下并宜服之
　　琥珀【另硏】辰砂【另硏】阿胶【碎炒】五味子【拣浄】石斛【去根】附子【炮去皮脐】肉桂【去粗皮】沉香【不见火】川芎【各半两】肉苁蓉【酒浸炒】人参　续断　没药【硏】牛膝【去芦酒浸】当归【去须炒】熟地黄木香【不见火各一两】
　　右为细末炼蜜为丸如弹子大每服一丸空心暖酒化下午后食前再服能生新血去恶血　若腹脇疼痛绕脐如刀刺疼及呕逆上气筑心痰毒不思饮食用姜汁少许和酒化服　诸痢及赤白带下血冷崩中下血漏胎下血用生姜与艾剉炒令赤色入酒同煎数沸去滓调服　泄泻不止陈米饮化服　澁尿诸淋煎通草灯心汤服　血晕不知人煎当归酒调服上热下冷煎人参汤服　遍身虚肿水气煎赤小
　　豆汤服　产内二毒伤寒及中风角弓反张如板硬煎麻黄汤服以衣被盖出汗　月经不通或间杂五色频并而下断续不止饮食无味肌肤瘦劣面赤唇焦乍寒乍热四肢烦疼五心燥热黒防遍身血斑赤肿走注及血风劳伤无力用童子小便入姜汁少许调服常服以童便为妙若恐恶心和以半酒　如怀胎妇于临月一日一服至产下不觉疼痛或服至五服十服日倍饮食是药力也其功不能具述
　　龙须汤　治胎前产后身疼保室论云身疼者肌体不实而受风邪客于经络邪气与正气相搏交击于骨肉之间故身疼而不动用龙须汤主之若姙娠而患身体疼者必因劳役过多致使然也不尔经络受风寒愈痛丸防风汤主之产者若因劳役身疼而不能动转者良由产后百节开张血脉流走气弱则骨肉之间血多凝滞是故百节经脉紧急腰背不能转侧手足不能动揺身热若纳炭头如钉钉医者不识妄为伤寒发汗变生他证宜服此汤
　　黄茋【一两蜜炙】当归【去芦酒浸】牛膝【洗去苖酒浸一宿如急用酒蒸熟为度】白术　防风【去芦】独活【去芦】甘草【各二钱半】
　　右防咀每服半两水五盏生姜十片薤白一握同煎至三盏去滓不拘时服
　　佛手散　治产前产后腹痛体热头疼及才产未进别物即先服此药逐败血生新血能除诸疾
　　川芎【二两】当归【三两】
　　右为细末每服二钱水一盏酒二分同煎七分温服一方为粗末每服四钱水七分酒三分同煎至七
　　分热服未产前先安排此药将两服药煎之产了速进之三日内日二服三日外一服　一方名芎归汤只此二味等分防咀水煎专治失血伤胎去血产后去血崩中去血金疮去血拔牙去血不止一切去血过多心烦晕闷絶不省人事头重目暗举头欲倒悉能治之若产后晕宜加芍药服之　一名桂香散治产后腹疼不可忍者加桂心等分酒与童子小便合煎服之立効　一名当归汤治姙娠子死或未死胎动不安每服用酒水合煎连进数服胎若已死服之便下若未死其胎即安此经累効万不失一一名琥珀散临月服之只缩胎易产兼治产后诸疾一名羊肉汤治虚损羸乏腹中防痛往来寒热吸
　　吸少气不能支持头自汗腹内拘急每服用精羊肉一两生姜十片水二盏煎至六分温服　一名君臣散治妇人室女心腹防痛经脉不调用水煎服若姙妇胎气不安产后诸疾加酒煎服　一名芎当散治妇人血气上喘下肿二味等分为细末每服二钱空心煎艾汤调下又治产后损身血冲心及腹胀气絶者神验　难生倒横子死腹中先用黑大豆一大合炒熟水一盏入童子小便一盏药末四钱同煎至一盏以上分为二服未効再作　产后恶血注心迷闷喘急腹痛依前用黑豆加生姜自然汁半合煎服　治脏毒每服一钱半入炒槐花末半钱水一盏煎至六分无时服三日取下血块即愈　如产后头疼加荆芥煎如吐血亦冝服之　若产难多用百草霜香白芷等分为末名乌金散每服二钱童子小便好醋各一合沸汤浸服止一服见効甚者再服已分免矣　一法以五积散加醋煎服亦能催生　崩中漏下失血过多久不能止用芎归汤疗之不止者宜以香附子炒去皮毛为细末每一两入甘草末一钱清米饮防服名顺元汤　有白带者于顺元汤内加药半两或谓香附子耗气则不然许学士谓滋血养气妇人仙药虽羸人亦宜服之　兼治男女吐衂便利及诸证失血用此药佐以米饮丸百草霜末每服百余丸或以其他烧灰药皆能作効不可遽以燥澁之剂止之必致壅遏腐败变生他证大抵血不能行气使之然者气得其平则血循故道必无妄行之患矣香附子善能导气用之勿疑也
