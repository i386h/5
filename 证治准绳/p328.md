<!-- { "loadSidebar": true } -->
　　返魂丹　治妇人胎前产后诸疾危证　用赤箭即野天麻叶似艾叶开紫花如红蓼花子名充蔚子又名益母草又名大札又名贞蔚又名负担端午日采取阴干用叶及花子以磁气硏为细末炼蜜和丸如弹子大随后治证嚼服其根烧存性为末酒调服功与黒神散不相上下　如胎前脐腹作痛或作声者温米饮化下　胎前产后脐腹刺痛胎动不安下血不止水煎秦艽糯米汤下或当归汤亦可　如产时先用一丸以童子小便化下安魂定魄自然气血调顺诸病不生又能破血止痛养脉息调经络温酒下产后胎衣不下血在胞中及横生不顺死胎经日不下者胀满腹中心闷心痛炒盐汤下　产后中风牙闗紧急半身不遂失音不语童子小便无灰酒各半下　产后咳胸膈不利恶心口吐酸水面目浮肿两脇痛举动失力者温酒下　产后两太阳痛呵欠心冲气短肌体羸瘦不思饮食血风身热手足顽麻百节疼痛温米饮汤下　产后眼前黑暗血晕血热口渇烦闷如见鬼神狂言不省人事薄荷自然汁如无生者浓煎薄荷汤下及童子小便酒各半亦可产后面垢颜赤五心烦热或结成血块脐腹奔痛时发寒热有冷汗者童子小便酒各半下温薄荷自然汁亦可　产后余血恶露不尽结滞脐腹刺痛恶物上冲心胸生闷者童子小便酒各半下　产后大小便不通烦躁口苦者薄荷自然汁下如无生者浓煎薄荷汤下　产后泻血者水煎枣汤下　产后白带下者煎胶艾汤下　月水不调温酒下　血崩漏下温酒下　妇人久无子息温酒下服之十丸至二十丸亦能注喜　一子死腹中盖因卒病脏腑热极蒸其胎是以子死也盖子死不居子宫或堕胎于腹间冷痛小便沫出腹胀四肢逆冷爪甲青者是也或临产之时此药安魂定魄血气自然调顺诸疾不生破血补虚止痛养血气调经络酒童子小便各七分化下　二难产者胎以食母之血十月满足则余血结成块俗呼为儿枕欲产之时血块先动败血裹其子是以难产或产后恶物不尽脐腹刺痛恶物上冲心胸主闷用童便酒各七分化下　三垢面顔赤胎衣不下既产了脏腑虚羸五心烦躁血流入衣中则难出发寒热有冷汗出但去其败血其衣自出如带断了服此药下或横生不顺心闷欲死者童便酒各七分化下薄荷自然汁盐汤亦可　四产后三日起卧不得眼前黑暗生花盖产后气血未定运走五脏入肝则目昏俗为暗风医家以风治之或血热口干烦渇心闷乱如见鬼神狂言妄语不省人事童便酒各七分薄荷自然汁亦可　五产后口干心闷及烦渇者气血未定即食热面积滞在内以致热躁烦渇者俗为胸膈壅盛或两太阳穴痛呵欠怔忡气短身体羸瘦不思饮食血风身热手足顽麻百节疼痛甚者温米饮童便各七分化下　六产后四肢浮肿及寒热者盖因败血流入五脏渗入四肢停留日久化为脓状气喘或小便澁或咳胸膈不利恶心口吐酸水两脇疼痛举动乏力温酒化下　七产后寒热往来盖因败血入心则热入脾则寒状如疟脐腹作痛或作声温米饮化下桂枝汤亦可　八产后中风牙闗紧急半身不遂失音不语童便酒各七分化下九产后痢未经月满或误食物下与血相攻击前所积受湿以此败血相攻枣汤下　十产后大便秘结口苦烦渴非时不语乃败血冲心蔽其心孔童便酒各七分化下薄荷汁亦可　十一产后遍身疼痛百节开张血乘虚流入肠中停留不散脐腹疼痛米饮化下　十二产后崩中漏下不止盖是伤酸物状如鸡肝脊背倦闷煎糯米秦艽汤化下当归桂枝汤亦可　十三产后未经月满血气不通盖是月水未还或食热麫壅结成块喘四肢无力多睡而汗出不止月水不调为骨蒸劳便服此药童便酒各七分化下　十四产后吐逆不止盖因败血停于脾胃即发吐逆胸膈虚胀俗为反胃温酒化下　十五产后鼻衂口干舌黑盖因心脏热则舌黑鼻衂也童便酒各七分化下　十六产后赤白带下煎秦艽汤下　十七产后气急喉中猫声者盖因血败冲心入喉中万无一瘥矣　十八产后中风者盖因未经七日劳重则百日之中伤房事中风初病之状眼澁腰强筋急角弓反张牙闗紧急若此者皆自伤犯耳　十九产后面色黑及遍身生黑靥者乃败血入皮肤万无一瘥矣
　　内灸散　治妇人产前产后一切血疾血崩虚惫腹脇防痛气逆呕吐冷血冷气凝积块硬刺痛泄下青白或下五色腹中虚鸣气满坚胀沥血腰疼口吐青水频产血衰顔色青黄劳伤劣弱月经不调下血堕胎血迷血晕血瘕时发疼痛头目晕恶血上心闷絶昏迷恶露不干体虚多汗手足逆冷并宜服之藿香叶　肉桂【去粗皮】熟干地黄【洗焙】丁香皮【各一两半】甘草【炙赤】山药　当归【去芦洗】白术　白芷【各八两】藁本【去芦剉】干姜【炮】川芎　黄茋【去芦各二两】木香【一两】陈皮【去白四两】白药【十两】茴香【一两半】
　　右剉散每服三钱水一大盏入生姜五片艾一团同煎至七分空心食前热服为末温酒调下亦得如产后下血过多加蒲黄煎服恶露不快加当归红花煎服水泻加肉豆蔲末煎服呕吐加藿香生姜煎服上热下冷加荆芥煎服但是腹中虚冷血气不和并宜服产后每日一服则百病不生丈夫虚冷气刺心腹疼痛尤宜服之
　　食忌一受孕之后切宜忌不可食之物非惟有感动胎气之戒然于物理亦有厌忌者设或不能禁忌非特延月难产亦能令儿破形母损可不戒哉
　　食鸡肉糯米合食令子生寸白虫　食羊肝令子多厄　食鲤鱼鲙及鸡子令儿成疳多疮　食犬肉令子无声音　食兔肉令子唇缺　食鼈令子项短及损胎　食鸭子共桑椹同食令子倒生心寒　食螃蠏令子横生　食雀肉合豆醤食之令子面生防黯黑子　食豆酱合藿香食之堕胎食水浆絶产　食雀肉令子无耻多淫　食山羊肉令子多病　食生姜令子多指生疮　食虾蟇鲫鱼令子瘖痖　食驴骡马肉延月难产　如此之类无不验者则知圣人胎教之法矣
　　药忌蚖螌水蛭地胆虫乌头附子配天雄踯蠋野葛蝼蛄类乌喙侧子及蝱虫牛黄水银幷巴豆大防蛇蜕及蜈蚣牛膝藜芦幷薏苡金石锡粉及雌雄牙硝芒硝牡丹桂蜥蜴飞生及虫代赭蚱蝉胡粉麝芫花薇蓹草三棱槐子牵牛幷皂角桃仁蛴螬和茅根欓根硇砂与干漆亭长波硫菵草中麦防茹蟹爪甲猬皮赤箭赤头红马刀石蚕衣鱼等半夏南星通草同干姜蒜鸡及鸡子驴肉兔肉不须供切须妇人产前忌此歌宜记在心胸
　　起居忌便产须知云勿乱服药勿过饮酒勿妄针灸勿向非常地便勿举重登髙涉险心有大惊犯之产难子疾病勿多睡卧时时行步体虚肾气不足生子解颅脑破不合宜温补脾胃不和荣卫虚怯子必羸瘦自家及邻家修造动土犯其胎气令子破形殒命刀犯者形必伤泥犯者窍必塞打击者色青黯系缚者相拘挛有此等验如影响切宜避之







　　证治准绳卷六十四
<子部,医家类,证治准绳>
　　钦定四库全书
　　证治准绳卷六十五
　　明　王肯堂　撰
　　女科
　　胎前门
　　逐月养胎法
　　北齐名医徐之才云姙娠一月名始胚饮食精熟酸美受御宜食大麦毋食腥辛是谓才正　姙娠一月足厥阴脉养不可针灸其经【如大敦行间太冲中封五里中郄等穴是也】足厥阴内属于肝肝主筋及血一月之时血行否涩不为力事寝必安静无令恐畏　妊娠一月阴阳新合为胎寒多为痛热多卒惊举重腰痛腹满胞急卒有所下当预安之宜服
　　乌雌鸡汤　乌雌鸡【一只治如食法】茯苓　阿胶【各二两】呉茱茰【一升】麦门冬【五合去心】人参　芍药　白术【各三两】甘草生姜【各一两】
　　右防咀以水一斗二升煮鸡取汁六升去鸡下药煎取三升内酒三升并胶烊尽取三升放温每服一升日三
　　补胎汤　若曾伤一月胎者当预服此　细辛【一两】防风【二两】熟地黄　白术【各三两】生姜【四两】呉茱茰　大麦【各五合】乌梅【一升】
　　右八味防咀以水七升煮取二升半分三服先食服寒多者倍细辛茱茰热多渇者去之加瓜蒌根二两若有所思去大麦加柏子仁三合一方有人参一两
　　妊娠二月名始膏无食辛臊居必静处男子勿劳百节皆痛是为胎始结　妊娠二月足少阳脉养不可针灸其经【如胆窍丘墟付阳絶骨外立阳陵泉等穴是也】足少阳内属于胆胆主精二月之时儿精成于胞里当慎防惊动也　妊娠二月始阴阳踞经有寒多坏不成有热即萎悴中风寒有所动揺心满脐下悬急腰背强痛卒有所下乍寒乍热宜服
　　艾叶汤　艾叶　丹参　当归　麻黄【各二两】人参　阿
　　胶【各三两】甘草【一两】生姜【六两】大枣【十二枚】
　　右九味防咀以酒三升水一斗煮减半去滓内胶煎取三升分三服一方用乌雌鸡一只宿肥者治如食法割头取血内三升酒中相和次以水一斗二升先煮取汁去鸡内药煎取三升内血酒并胶煎取三升分三温服
　　黄连汤　若曾伤二月胎者当预服此　黄连　人参【各一两】呉茱茰【五合】生姜【三两】生地黄【五两】一方用阿胶
　　右五味防咀以酢浆七升煮取三升分四服日三夜一十日一修合若颇觉不安加乌梅一升加乌梅者不用浆直用水耳一方用当归半两
　　妊娠三月名始胎当此之时未有定仪见物而化欲生男者操弓矢欲生女者弄珠玑欲子美好数视璧玉欲子贤良端坐清虚是谓外象而内感者也　妊娠三月手心主脉养不可针灸其经【如中冲劳官大陵内闗间使郄门曲泽等穴是也】手心主内属于心哀悲毋思虑惊动　妊娠三月为定形有寒大便青有热小便难不赤即黄卒惊恐忧愁嗔怒喜顿仆动于经脉腹满绕脐若痛或腰背卒有所下宜服
　　雄鸡汤　雄鸡【一只治如食法】黄芩　白术　生姜【各一两】麦门冬【五合】芍药　大枣【十二枚擘】甘草　人参　茯苓　阿胶【各二两】
　　右为防咀以水一斗三升煮鸡减半出鸡内药煮取半内清酒三升并胶煎取三升分三服一日令尽当温卧一方用当归芎各一两不用黄芩生姜
　　茯神汤　曾伤三月胎者当预服此方　茯神　丹参龙骨【各一两】阿胶　当归　甘草　人参【各二两】大枣【二十一枚擘】赤小豆【二十一粒】
　　右九味防咀以酢浆一斗煮取三升分四服先食服七日后服一剂腰痛者加桑寄生二两【深师有薤白二两麻子一升】丹一妇人但有孕至三个月左右必堕其脉左手
　　大而无力重取则濇知其血少也以其妙年只补中气使血自荣时初夏教以浓煎白术汤下黄芩末一钱与数十贴得保全而生因思之堕于内热而虚者于理为多曰热曰虚当分轻重盖孕至三月上属相火所以易堕不然何以黄芩熟艾阿胶为安胎妙药也　妇人经三月验法川芎生末浓煎汤空心下一匙腹中防动者是有胎
　　妊娠四月始受水精以成血脉食宜稻粳羮宜鱼鴈是谓盛气血以通耳目而行经络　妊娠四月手少阳脉养不可针灸其经【如闗冲阳池内闗三阳天井曲垣等穴是也】手少阳内输三焦四月之时儿六腑顺成当静形体和心志节饮食妊娠四月有寒心下愠愠欲呕胸膈满不欲食有热
　　小便难数数如淋状脐下苦急卒风寒颈项强痛寒热或惊动身躯腰背腹痛往来有时胎上逼胸心烦不得安卒有所下宜服
