<!-- { "loadSidebar": true } -->
　　菊花汤　菊花【鸡子大一团】麦门冬【一升】大枣【十二枚】人参【一两半】甘草　当归【各二两】麻黄　阿胶【各三两】半夏【四两】生姜【五两】
　　右十味防咀以水八升煮减半内清酒三升并阿胶煎取三升分三服温卧当汗以粉粉之防风寒四五日一方用乌雌鸡一只煮汁煎药
　　调中汤　若曾伤四月胎者当预服此
　　白药　生姜【各四两】厚朴　生李根白皮　枳实白术　柴胡【各三两】续断　芎防　甘草【各一两】当归【一两半】
　　右十二味防咀以水一斗煮取三升分四服日三夜一八日后复一剂
　　妊娠五月始受火精以成其气卧必晏起沐浴浣衣深其居处厚其衣服朝吸天光以避寒殃其食稻麦其羮牛羊和以茱茰调以五味是谓养气以定五脏　妊娠五月足太阴脉养不可针灸其经【如隐太白都公孙商丘三阴交漏谷阴陵泉等穴是也】足太阴内输于脾五月之时儿四肢皆成无大饥无甚饱无食干燥无自炙热无大劳倦　妊娠五月有热苦头心乱呕吐有寒苦腹满痛小便数卒有恐怖四肢疼痛寒热胎动无常处腹痛闷顿欲仆卒有所下宜服
　　阿胶汤　阿胶【四两】人参【一两】生姜【六两】当归　药　甘草黄芩【各二两】旋覆花【二合】呉茱茰【七合】麦门冬【一升】
　　右十味防咀以水九升煮药减半内清酒三升幷胶防火煎取三升半分四服日三夜一先食服便愈不瘥再服一方用乌雌鸡一只割取咽血内酒中以水煮鸡汁煎药减半内酒并胶煎取三升半分四服
　　安中汤　曾伤五月胎者当预服此
　　黄芩【一两】当归　芎防　干地黄　人参【各二两】甘草药【各三两】生姜【六两】麦门冬【一升】五味子　大麻仁【各五两】大枣【三十五枚】
　　右十二味防咀以水七升清酒五升煮取三升半分四服日三夜一七日复服一剂
　　安胎当归汤　若妊娠五月举动惊愕胎不安小腹痛引腰胳小便下血　当归　阿胶【炒】川芎　人参【各一两】大枣【十二枚】艾叶【一把】
　　右以酒水各三升煮至三升内胶令烊分三服一方有甘草无参枣
　　妊娠六月始受金精以成其筋身欲微劳无得静处出逰于野数观走犬及视走马食宜鸷鸟猛兽之肉是谓变腠理纫筋以养其力以坚背膂　妊娠六月足阳明脉养不可针灸其经【如厉兊丰隆阴市上下廉三里等穴是也】足阳明内属于胃主其口目六月之时儿口目皆成调五味食甘美无太饱　妊娠六月卒有所动不安寒热往来腹内胀满身体肿惊怖忽有所下腹痛如欲产手足烦疼宜服麦门冬汤　麦门冬【一升】人参　甘草　黄芩【各二两】干地
　　黄【三两】阿胶【四两】生姜【六两】大枣【十五枚】
　　右八味以水七升煮减半内清酒二升幷胶煎取三升分三服中间进糜粥一方用乌雌鸡一只煎汁煎药
　　柴胡汤　若曾伤六月胎者当预服此方
　　柴胡【四两】苁蓉【一两】白术　药【一作紫葳】甘草　麦门冬芎防【各二两】生姜【六两】干地黄【五两】大枣【三十枚】
　　右防咀以水一斗煮取三升分四服日三夜一中间进糜粥勿食生冷及坚硬之物七日更服一剂一方有黄芩二两
　　旋覆花汤　集验疗妊娠六七月胎不安常处亦治阻病　旋覆花【一两】厚朴【制】白术　枳壳　黄芩【炒】茯苓【各三两】半夏【炒一方无】药　生姜【各二两】
　　右以水一斗煮取二升半分五服先食服日三夜二忌羊肉饧醋桃李雀肉
　　妊娠七月始受木精以成其骨劳身揺肢无使定止动作屈伸以运血气居处必燥饮食避寒常食稻粳以密腠理是谓养骨而坚齿　妊娠七月手太阴脉养不可针灸其经【如少商鱼际列缺尺泽天府等穴是也】手太阴内属于肺主皮毛七月之时儿皮毛已成毋大言毋号哭毋薄衣毋洗浴毋寒饮　妊娠七月忽惊恐揺动腹痛卒有所下手足厥冷脉若伤寒烦热腹满短气常苦颈项及腰背强葱白汤主之
　　葱白【长三四寸十四茎】半夏　麦门冬【各一升】旋覆花【二合】黄芩【一两】人参【一两半】甘草　当归　黄芪【各三两】阿胶【四两】生姜【八两】
　　右十一味防咀以水二升煮减半内清酒三升及胶煎取四升每服一升日三夜一温卧当汗出若不出者加麻黄二两煮服如前法若秋后勿强责汗一方以黄雌鸡一只割咽取血内酒中煮鸡取汁以煎药
　　杏仁汤　若曾伤七月胎者当预服此
　　杏仁　甘草【各二两】紫苑【一两】钟乳　干姜【各三两】麦门冬　呉茱茰【一升】粳米【五合】五味子【三合】
　　右九味防咀以水八升煮取三升半分四服日三夜一中间进食七日服一剂一方用白鸡一只煮汁煎药
　　妊娠八月始受土精以成肤革和心静息无使气极是谓密腠理而光泽顔色　妊娠八月手阳明脉养不可针灸其经【如商阳二间合谷上下廉三里曲池肩井肩髃等穴是也】手阳明内属于大肠主九窍八月之时儿九窍皆成毋食燥物毋辄失食毋忍大起　妊娠八月中风寒有所犯触身体尽痛乍寒乍热胎动不安常苦头痛绕脐下寒时时小便白如米汁或青或黄或使寒栗腰背苦冷而痛目防防药汤主之
　　药　生姜【各四两】厚朴【二两】甘草　当归　白术人参【各三两】薤白【切一升】
　　右八味防咀以水五升清酒四升合煮取三升分三服日再夜一一方用乌雌鸡煮汁以煎药
　　葵子汤　若曾伤八月胎者当预服此
　　葵子【二升】甘草　厚朴【各二两】白术　柴胡【各三两】药【四两】生姜【六两】大枣【二十枚】
　　右八味防咀以水九升煮取三升分三服日三凡十日一剂一方用乌鸡一只煮汁煎药
　　丹溪缩胎丸　八九个月用之
　　黄芩【夏一两秋七钱冬半两酒炒】白术【二两】陈皮【三两去白】茯苓【七钱半】
　　右为末粥丸桐子大
　　妊娠九月始受石精以成皮毛六腑百节莫不毕备饮醴食甘缓带自持而待之是谓养毛发致才力　妊娠九月足少阴脉养不可针灸其经【如涌泉然谷大谿交信筑宾伏溜等穴是也】足少阴内属于肾肾主续缕九月之时儿脉续缕皆成无处湿冷无着炙衣　妊娠九月若卒得下痢腹满悬急胎上冲心腰背痛不可转侧短气宜服
　　半夏汤　半夏　麦门冬　呉茱茰　当归　阿胶【各三
　　两】干姜【一两】大枣【十二枚】
　　右七味防咀以水九升煮取三升去滓内白蜜八合防火上温服四服痢即止一方用乌雌鸡一只煮汁煎药
　　猪肾汤　若曾伤九月胎者当预服此
　　猪肾【一具】茯苓　桑寄生　干姜　干地黄　芎防【各三两】白术【四两】附子【中者一枚】大豆【三合】麦门冬【一升】
　　右防咀以水一斗煮肾令熟去肾内诸药煎取三升半分四服日三夜一十日更服一剂
　　丹溪缩胎丸　九个月用之
　　黄芩【一两宜热药不宜凉药怯人减半】枳壳【炒七钱半】滑石【七钱半临月十日前小便多时加此一味】白术【一两】
　　右为末粥丸如桐子大每服三十九空心热汤下
　　妊娠十月五脏俱备六腑齐通纳天地气于丹田故使闗节人神皆备但俟时而生
　　妊娠一月始胚二月始膏三月始胞四月形体成五月能动六月筋骨立七月毛发生八月脏腑具九月谷气入胃十月诸神备日满即产矣宜服滑胎药八月即服滑胎枳壳散　瘦胎易生湖阳公主每产累日不下南山道士进此方　商州枳壳【二两】粉草【一两】
　　右为细末百沸汤防二钱服空心日三服凡懐孕七八个月已上服之令儿易生初生胎小防黑百日已后渐渐变白此虽孙真人滑胎易产方然抑阳降气为众方之冠此方分两出必用方以此为正　一方枳壳六两甘草一两【故加枳壳减甘草盖未产人甘草性寒故也未产前一月日可三服忌登髙厠】　一方有糯米半升淘洗控干同炒为末米饮或白汤调下一二钱　温隠居加当归木香各等分
　　张氏方　治妊娠胎肥壅隘动止艰辛临月服之缩胎易产兼治肠中诸病下气寛膈
　　枳壳【五两】甘草【一两半】香附子【三两炒去毛】
　　右为末姜煎汤防亦可如丈夫妇人冷气攻刺脇肋疼痛者用葱白三寸同煎服　妇人脾寒血气成块作痛热酒调服　大小便不通白牵末煎汤调服选竒方香附子枳壳【各二两】甘草【半两】
　　内补丸　治妊娠冲任脉虚补血安胎
　　熟地黄【二两】当归【防炒一两】
　　右为细末炼蜜和丸如梧子大温酒下三四十丸许学士云大率妇人妊娠唯在抑阳助阴素问云阴搏阳别谓之有子盖闗前为阳闗后为阴尺中之脉按之手不絶者妊身也妇人平居阳气防盛无害及其妊子则方闭经隧以养胎若阳气盛搏之则经脉妄行胎乃不固素问所谓阴虚阳搏谓之崩也抑阳助阴之方甚多然胎前药唯恶羣队若阴阳交错别生他病唯是枳壳散所以抑阳四物汤所以助阴故尔然枳壳散差寒若单服之恐有胎寒腹痛之疾以内补丸佐之则阳不致强阴不致弱阴阳调停有益胎嗣此前人未尝论及也
　　易产滑胎方　其药性滑利小便
　　以车前子【为末】酒调服方寸匕不能饮者水调　诗云采采芣苢能令妇人乐有子矣　陆机注云治妇人产难故也
　　神寝丸　瘦胎滑利易产临八月服之极有神効　知蕲州施少卿方蕲州徐太丞传
　　通明乳香【别硏半两】枳壳【一两】
　　右为细末炼蜜丸如梧子大空心温酒吞下三十丸怀孕九月已后方可服　崔氏方名寤生丸乳香只二钱半酒糊丸
　　榆白皮散　治妊娠滑胎易生
　　榆白皮　甘草【各二两】葵子【一两】
　　右为粗末每服二钱水一盏煎至七分去滓温服一方无榆皮名葵子散
　　主孕九个月将产消息　猪肚【一具全】　如法用葱五味煮熟食食如不尽更食以尽为度不得与别人食无効
　　保气散　安胎寛气进食瘦胎易产设或居处失宜偶然顿仆胎动胎痛漏胎下血兼服佛手散【见胎产大法】神寝丸枳壳散【并见上】此三方入月内大宜常服
　　香附子【四两】山药【二两】缩砂仁【一两】粉草【一两二钱半】益智仁紫苏叶【各半两】木香【四钱】
　　右为细末以白汤防服二钱
　　无忧散　治妊妇身居富贵口厌肥甘忧喜不常食物不节既饱便卧致令胞胎肥厚根蒂坚牢行动艰难因致临产难生入月可服无忧散则易生矣
　　当归　川芎　白药　枳壳　乳香【各三钱】木香甘草　血余【即发灰以豮猪心血和之各一钱半】
　　右为末每服二钱水煎日进两服
