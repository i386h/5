<!-- { "loadSidebar": true } -->
　　丹溪云世之难产者往往见于郁闷安佚之人富贵豢养之家若贫贱辛苦者未有也古方书止有瘦胎饮一论而其方为湖阳公主作也实非极至之言何者见其用此方者其难自若予表妹苦于难产后遇胎孕则触而去之予甚悯焉视其形惟勤于针指搆思旬日忽自悟曰此正与湖阳公主相反彼奉养之人其气必实耗其气使平和故易产今形肥知其气虚久坐知其不运必气愈弱儿在胞胎因母气不能自运耳当补其母之气则儿健易产矣令其有孕至五六个月来告遂于大全方紫苏饮加补气药与数十贴因得男而甚快后遂以此方随母形色性禀参时令加减与之无不应者因名其方曰达生散
　　缩胎饮【即达生散】　大腹皮【三钱】人参　陈皮　紫苏茎叶【各五分】白　白术　归身尾【各一钱】甘草【二钱炙】黄杨树脑【七钱】或加枳壳　缩砂　青葱【五叶】
　　右作一贴吞下益母丸临月得二十服易生产后无病　按丹溪云难产死胎此血气滞病也盖此方补中行滞　春加川芎　气虚倍参术　气实倍香附陈皮　血虚加当归地黄　形实倍紫苏　性急加黄连　热急加黄芩　湿痰加滑石半夏　食积加山查　食后易饥加黄杨脑　腹痛加木香官桂黄芩　冬不用芩
　　黑神丸【一名催生丸一名益母丸】　用益母草硏末粥丸治妇人临月一日三次服之用缩砂汤送下能催生易产产后服能生新血去旧血只以白汤送下虚者煎白术人参陈皮汤送下
　　恶阻【痰逆不食】
　　恶阻谓呕吐恶心头恶食择食是也　千金凡妇人虚羸血气不足肾气又弱或当风饮冷太过心下有痰水者欲有胎而喜病阻所谓欲有胎者其人月水尚来颜色肌肤如常但苦沉重愦闷不欲食饮又不知其患所在脉理顺时平和则是欲有娠也如此经二月日后便觉不通则结胎也但病者患心中愦愦头重眼四肢沉重懈惰不欲执作恶闻食气欲噉咸酸果实多卧少起世谓恶食其至三四月日已上皆大剧吐逆不能自胜举也此由经血既闭水溃于脏脏气不宣通故心烦愦闷气逆而呕吐也血脉不通经络否塞则四肢沉重挟风则头目也觉如此者便宜服半夏茯苓汤数剂后将茯苓丸痰水消除便欲食也既得食力体强气壮力足养胎母便健矣　大全妊娠禀受怯弱便有阻病其状顔色如故脉息和顺但觉肢体沉重头目昏择食恶闻食气好食咸酸甚者或作寒热心中愦闷呕吐痰水恍忽不能支持巢氏谓之恶阻但证有轻重耳轻者不服药亦不妨重者须以药疗之千金方以半夏茯苓汤茯苓丸专治阻病然此二药比来少有服者以半夏有动胎之性盖胎初结虑其易散此不可不谨也张仲景伤寒论有用黄龙汤者小柴胡汤中去半夏是也此盖为妊娠而设焉王子亨则有白术散局方则人参丁香散扬振则有人参橘皮汤齐士明则有醒脾饮皆不用半夏服之多効　李茂翁云若左脉弱而呕服诸药不止者当服理血归原药则愈经云无阴则呕是也　薛前证若中脘停痰用二陈汤加枳壳若饮食停滞用六君子加枳壳若脾胃虚弱用异功散若胃虚不足用人参橘皮汤兼气恼加枳壳胸脇痞闷再加苏梗脇痛再加柴胡若饮食少思用六君子加紫苏枳壳头晕体倦用六君子汤若脾胃虚弱呕吐不食用半夏茯芩汤盖半夏乃健脾气化痰滞之主药也脾胃虚弱而呕吐或痰涎壅滞饮食少思胎不安必用茯苓半夏汤倍加白术然半夏白术茯苓陈皮砂仁善能安胎气健脾胃予尝用之验矣　痰逆不食证因食停滞用半夏茯苓汤加枳壳兼气恼更加柴胡因痰壅滞用半夏茯苓汤加白术因风寒外伤用参苏饮饮食腹胀用香砂六君子汤寒热呕吐人参养胃汤　一妊娠呕吐恶食体倦嗜卧此胃气虚而恶阻也用人参橘皮汤二剂渐愈又用六君子加紫苏二剂而安　一妊娠吞酸恶心时欲作呕此因脾胃虚而饮食停滞用六君加枳壳香附治之而愈　一妊妇停食腹满呕吐吞酸作防不食余以为饮食停滞兼肝木伤脾土用六君子汤以健脾胃加苍术厚朴以消饮食呉茱茰所制黄连以清肝火诸证悉愈又以六君加砂仁调理而脾土乃安　一妊妇呕吐脇胀或寒热往来面色青黄此木旺而尅脾土用六君子加柴胡桔梗枳壳而安　一妊妇呕吐酸水胸满不食此脾土虚而肝木所侮用六君子加药而愈　一妊妇胸腹膨胀吐痰不食此脾胃虚而饮食为痰用半夏茯苓汤渐愈又用六君子加枳壳苏梗桔梗而饮食如常后因恚怒脇胀不食吐痰恶心用半夏茯苓汤加柴胡山栀而愈　汪石山治一妇形质瘦小面色近紫产后年余经水不通首夏忽病呕吐手指麻痹拳不能伸展声音哑小哕不出声医皆视为风病危之汪诊脉皆细防近滑曰此妊娠恶阻病也众谓经水不通安有妊理汪曰天下之事有常有变此乃事之变也脉虽细防似近于滑又尺按不絶乃妊娠也遂以四君子加二陈治之诸证俱减尚畏粥汤惟食干糕香燥之物而有生意　给事游让溪夫人病新愈月余经事不行呕哕晕饮食艰进医以为二阳之病发心脾女子不月法在不治江瓘诊之尺脉虽小按之滑而不絶此妊而恶阻非凶也六君加砂仁数服而安后产一女　金匮妇人得平脉阴脉小弱其人渇不能食无寒热名妊娠桂枝汤主之于法六十日当有此证设有医治逆者却一月加吐下者则絶之　娄全善曰絶之者谓絶止医治其自安也予尝治一二妇阻病吐愈治愈逆因思仲景絶之之防遂停药月余自安真大哉圣贤之言也
　　万全方云凡妊娠恶食者以所思食任意食之必愈仲景云妊娠呕吐不止干姜人参半夏丸主之
　　干姜人参半夏丸　干姜　人参【各一两】半夏【汤洗去滑二两】右三味末之以生姜汁糊为丸如梧子大饮服十丸日三服
　　半夏茯苓汤　治妊娠恶阻呕吐心烦头目晕恶闻食气好食酸咸多卧少起百节烦疼羸瘦有痰胎孕不牢
　　半夏【洗一两二钱半】赤茯苓　熟地黄【各七钱半】橘红　旋复花【千金方无旋复有细辛紫苏】人参　药　川芎　桔梗甘草【各半两】
　　右防咀每服五钱姜七片水煎空心服兼服茯苓丸若有客热烦渇口疮去橘红细辛加前胡知母七
　　钱半　若腹冷下痢去地黄加炒桂心半两　若胃中虚热大便秘小便赤涩加大黄七钱半去地黄加黄芩二钱五分
　　茯苓丸　治妊娠阻病心中烦闷吐痰晕先服半夏茯苓汤两剂后服此药
　　赤茯苓　人参　半夏【汤泡七次炒黄】桂心　干姜　橘皮【各一两】白术　葛根　甘草　枳壳【各二两】
　　右为细末炼蜜为丸如桐子大每服五十丸米饮下日三服　一方加麦门冬　肘后加五味子
　　疗妊娠心胷支满痰逆不思饮食
　　赤茯苓　前胡　白术　紫苏叶【各一两】半夏麦门冬　人参　大腹皮【各半两】
　　右为粗末每服四钱水一盏姜五片煎至七分去滓温服　一方无大腹皮人参有大腹子槟榔
　　疗妊娠心膈气滞呕吐不下饮水心神虚烦四肢少力枇杷叶　半夏　麦门冬　人参　甘草【半两】诃子肉　藿香【各一两】赤茯苓　枳壳　陈皮【各七钱半】
　　右防咀每服三钱水一盏姜三片枣一枚煎至七分去滓温服　一方无诃子及枣
　　集验疗妇人妊娠恶阻呕吐不下食
　　青竹茹　橘皮【各三两】生姜　茯苓【各四两】半夏【五两】
　　右细切以水六升煮取二升半去滓分三服不差频服忌羊肉饧鲊等物
　　旋复半夏汤　治妊娠恶阻吐逆酸水恶闻食气多卧少起
　　旋复花【去枝蕚】川芎　细辛【去土】人参　甘草【炙各七分】当归【去芦】半夏【汤泡】赤茯苓【去皮】干生姜　陈皮【去白各一钱五分】
　　右作一服水二钟姜五片煎至一钟不拘时服
　　旋复花汤　治妊娠六七个月胎不安呕吐
　　旋复花【五分】厚朴　白术　枳壳　黄芩　茯苓【各一钱五分】半夏　药　生姜【各一钱】
　　右作一服水二钟煎至一钟食前服
　　右诸方并用半夏盖取其辛以散结气防逆气故呕恶自止非专为痰设也娄全善曰大全方论半夏动胎而不用仲景方乃用之予治妊娠阻病累用半夏未尝动胎也经云有故无殒是也
　　白术散　治恶阻清水甚者害十余日水浆不入
　　白术【一两】人参【半两】丁香【二钱半】甘草【一钱】
　　右为细末每服二钱水一盏姜五片煎至七分温服
　　人参丁香散　治妊娠恶阻胃寒呕逆翻胃吐食及心腹刺痛
　　人参　丁香　藿香叶【各二钱半】
　　右为散每服三钱水一盏煎七分去滓温服无时
　　又方　人参　丁香　柿蒂【各二两】甘草　良姜【各半两】右为细末每服二钱热汤防下无时
　　醒脾饮子　治妊妇阻病呕逆不食甚者中满口中无味或作寒热【此出王氏博济方】
　　草豆蔲【以湿纸裹灰火中煨令纸干取出去皮用】厚朴【姜制各半两】干姜【一两】甘草【一两二钱半】
　　右为细末每服二大钱水一大盏枣二枚生姜三片煎至八分去滓呷服病轻者只一两服便能食旧有橘红二两治寒热疟痢不食后人去橘皮以干生姜代干姜治老人气虚大便秘少津液引饮有奇効产科医官齐士明依旧用干姜去橘皮亦名醒脾饮子治阻病极神验
　　右诸方与前茯苓丸并用丁香干姜惟中寒脉迟者宜之
　　人参橘皮汤　治阻病呕吐痰水
　　人参　橘皮　白术　麦门冬【去心各一两】甘草【二钱】厚朴【制】白茯苓【各五钱】
　　右为粗末每四钱加淡竹茹弹子大姜三片水同煎
　　治妊妇呕吐不食兼吐痰水
　　生芦根【七分】橘红【四分】生姜【六分】枇杷叶【三分】槟榔【二分】
　　右切水二盏煎七分空心热服
　　治妊娠恶食心中烦愦热闷呕吐
　　青竹茹　麦门冬【各三两】前胡【二两】橘皮【一两】芦根【一握如体热四肢烦热者加地骨皮一握】
　　右切细以水一大升煮半升去滓分两服食前右诸方内用门冬竹茹芦根皆气凉而性和有热无寒者通用之平剂也
　　治妊娠恶食【古今録验方】
　　人参【四两】厚朴　生姜　枳壳　甘草【各二两】
　　水六升煎取三升分三服
　　归原散　治妊娠恶阻呕吐不止头痛全不入食服诸药无効者用此药理血归原则愈
　　人参　甘草　川芎　当归　药　丁香【各半两】白茯苓　白术　陈皮【各一两五钱】桔梗【炒】枳壳【去瓤炒各二钱半】半夏【汤洗七次切炒黄一两】
　　右防咀每服三钱生姜五片枣一枚水同煎
　　安胎饮　治怀胎三月四月至九个月日呕吐痰水心中愦闷头重目恶闻食气或胎动不安腰腹疼痛或时下血及妊娠一切疾病皆治之
　　甘草　茯苓　当归　熟地黄　川芎　白术黄芪　白药　半夏【汤泡七次切炒】阿胶【蛤粉炒】地榆【各等分】
　　右防咀每服三钱生姜四片水煎温服无时　一方无半夏地榆有人参桑寄生　一方无茋术半夏地榆有艾叶只是胶艾汤加白茯苓
　　小地黄丸　治妊娠恶心呕吐清水腹痛不食
　　人参【去芦】干姜【炮制等分】
　　右为细末以生地黄汁和为丸如桐子大每服五十丸食前米饮送下
　　右方并理血之剂李茂翁所谓左脉弱而呕服诸药不止者服理血归原药则愈即此类是也
