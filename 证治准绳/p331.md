<!-- { "loadSidebar": true } -->
　　保生汤　治妇人经不行身无病而似病脉滑大而六脉俱匀乃是孕妇之脉也精神如故恶闻食臭或但嗜一物或大吐或时吐清水此名恶阻切勿作寒病治之宜服此药如觉恶心呕吐加丁香生姜煎服【温隠居方】
　　人参　甘草【各二钱半】白术　香附子　乌药　橘红【各半两】
　　右防咀每服三大钱水一盏半姜五片煎至七分去滓温服无时或作末子调服
　　白术散　治妊娠胎气不和饮食少进
　　白术　紫苏【各一钱】人参【二钱】青皮【去白】诃子肉　川芎【各八钱】甘草【炙半钱】
　　右作一服水二钟姜三片煎至一钟不拘时服
　　二香散　治妊娠胎动不安气不升降饮食不美呕吐酸水起坐觉重
　　香附子【一两】藿香叶　甘草【各三钱】
　　右为细末每服二钱不拘时沸汤调下
　　补遗予尝治妊妇恶阻呕吐不食头晕不敢行步以苦柚皮浓煎汤饮数盏而愈吐甚者加姜汁
　　又方　缩砂仁末每二钱姜汤调下或米饮调
　　右方并理气之剂气虚者首三方为宜气不顺者第三方为宜
　　娄一妇人孕三月吐痰水并饮食每日寅卯时作作时觉少腹有气冲上然后膈满而吐面赤防躁头卧不起牀四肢疼防渇此肝火挟冲脉之火冲上也一日甚一日轻脉和右寸洪大百药不効将二月予偶用沉香磨水化抱龙丸一服膈寛气不上冲二三服吐止减食进而安　又应氏妇嘈杂吐食脉壅心下满塞气攻背两脇皆痛要人不住手以热物摩熨得吐稍疎脉洪大因处此方　黄连【一钱】黄芩【二钱半各炒】白术　半夏【各二钱】甘草【炙】缩砂【各五分】陈皮　当归　山栀　枳壳【炒】香附　人参　苍术【各一钱】茯苓【一钱半】生姜【七片】
　　服二贴后嘈杂吐止心满塞退但于夜间背脇痛用摩熨遂与抱龙丸化服其疾如失
　　丹一妇人年近三十怀孕两月病呕吐头自觉不可禁持以人参白术川芎陈皮茯苓等药服五七日愈觉沉重召予脉之两手左为甚而且弱予曰此是恶阻病必怒气所激问之果然肝气既逆又挟胎气参术之补大非所宜教以时用茯苓汤下抑青丸二十四粒五贴自觉稍安诊其脉畧有数状然口干苦稍食粥则口酸予意其为膈间滞气未尽行敎全以川芎陈皮山栀茯苓生姜煎汤下抑青丸十五粒十余贴余证皆平但食及常时之半食后觉口酸不食觉易饥予谓肝热未平则以白汤下抑青丸二十粒二十日而安予又脉之见其两手脉虽和平而左手弱甚此胎必堕此时肝气既平参术可用矣遂用始初参术等药补之预防堕胎以后之虚服之一月胎自堕却得平稳无事抑青丸一味黄连为丸是也
　　胎动不安
　　大全妊娠胎动不安由冲任经虚受胎不实也亦有因饮酒房室过度损动不安者有悮击触而胎动者有喜怒气宇不舒伤于心肝触动血脉者有信医宜服暖补反为药所害者有因母病而胎动者但治母病其胎自安有胎不坚固动及母疾但当安胎其母自愈当以母形色察之若面赤舌青儿死母活面青舌赤口中沫出母死子活若唇口青两边沫出者子母俱死　薛前证胎气郁滞者用紫苏饮脾气虚弱者六君子汤加苏枳郁结伤脾者归脾汤加柴栀郁怒伤肝脾者四七汤加芎归怒动肝火者加味小柴胡汤若胎已死急用平胃散加朴硝腐化之永固孕汤　地黄　川芎　黄芩【各五分】归身尾　人参白药　陈皮【各一钱】白术【一钱半】甘草【三钱】黄蘖【少许】桑上羊食藤【圆者七叶】糯米【十四粒】
　　右防咀水煎服
　　金匮妇人妊娠宜常服当归散主之
　　当归散方　当归　黄芩　芍药　芎防【各四两】白术【半斤】右五味杵为散酒饮服方寸匕日再服妊娠常服即易产胎无苦疾产后百病悉主之
　　妊娠养胎白术散主之
　　白术散方　白术　芎防【各一两】蜀椒【七钱半去汗】牡蛎【半两】右四味杵为散酒服一钱日三夜一服但苦痛加药心下毒痛倍加芎防心烦痛吐不能饮食加细辛一两半夏大者二十枚服之后更以醋浆水服之若呕以醋浆水服之复不解者小麦汁饮之已后渇者大麦粥服之病虽愈服之勿置
　　集验方疗妊娠二三月上至八九月胎动不安腹痛已有所见方
　　艾叶　阿胶　当归　川芎【各三两】甘草【一两】
　　右细切以水八升煮取三升去滓内胶令烊分三服日三　千金文仲备急同
　　四物汤加熟阿胶茯苓治一切胎动不安
　　安胎当归汤　治妊娠五月举动惊愕胎动不安下在小腹痛引腰脇小便疼下血【见前逐月养胎】
　　阿胶散　治妊娠或因顿仆胎动不安腰痛腹满或有所下或胎上抢心　熟地黄【二两】白药　艾叶　当归　甘草　阿胶　黄茋【各一两】　一方有川芎
　　右防咀每服半两姜三片枣一枚同水煎
　　又方　治妊娠胎动不安心神虚烦腹内痛
　　阿胶【杵碎炒黄燥】人参　川芎【已上各一两】白茯苓　麦门冬【去心】柴胡【去苗已上各七钱半】甘草【炙】当归【剉炒】黄芩【各半两】
　　右件为末每服四钱以水一中盏生姜半分枣三枚同煎六分去滓热服
　　立効散　治妇人胎动不安如重物所坠冷如冰
　　川芎　当归【各等分】
　　右为粗末秤三钱水煎食前温服
　　产寳治妊娠无故胎动不安腹内绞痛烦闷
　　当归　桑寄生【各一两】川芎【七钱半】豉【八合】阿胶【五钱】葱【十茎】
　　右以水二升煮取八合下胶烊温分二服空心服一方无豉用银器煎集验无寄生豉有续断七钱半银多少先煎后入药
　　养生必用治胎动方　救急疗胎动去血腰腹痛
　　阿胶　川芎　当归　青竹茹【各二钱】
　　右以水十盏内银一斤煮至五盏去银入上件药三味煮至二盏半去滓入胶再煎胶烊温分三服空心自早至暮尽未効再作
　　寄生汤　治胎气常不安及五个月已后胎不安桑寄生【洗剉】秦艽　阿胶【各半两】糯米粉【半两】
　　右以新汲水三升先下寄生秦艽二味煮至二升去滓次入阿胶糯米再煮约一升止分三服空心食前日午服之忌酒醋三五日妊妇胎气至五月已后常不安者服之必効顷见妊妇好饮酒食咸酸五辛胎必动不可不知
　　黄耆汤　治胎动不安腹痛下黄汁
　　糯米【一合】黄耆　川芎【各一两】
　　右细剉水二大盏煎至一盏三分温服
　　顺气饮子　产前服之安胎
　　紫苏叶　木香【炮】人参　草豆蔲　茯苓【各一两】甘草【半两】大腹子【一两如气弱者不用】
　　右防咀每服三钱水一盏苎根三寸糯米少许煎至七分去滓温服
　　安胎寄生汤【文仲】疗血流下方
　　桑寄生　白术【各一两二钱半】茯苓【一两】甘草【二两半】
　　右切以水五升煮取二升半分三服若人壮者可加药二两足水二升若胎不安腹痛端然有所见加干姜一两即安忌海藻菘菜酢物桃李雀肉等
　　秦艽汤【指迷】治胎动不安　秦艽　阿胶【炒】艾叶
　　右等分为粗末每服五钱水二盏糯米百粒煎至一盏去滓温服
　　小品止痛汤　疗妊娠重下痛引腰背安胎
　　当归　阿胶【炙】干地黄　黄连　药【各一两】鸡子【一枚】秫米【一升】
　　右七味以水七升搅鸡子令相得煮秫米令如蟹目沸去滓内诸药煮取三升分四服忌芜荑经心録同
　　黄芩汤　治妇人胎孕不安
　　黄芩　白术【各半两】当归【二钱】
　　右作一服水二钟煎至一钟不拘时服
　　钓藤汤　治妊娠八九月胎动不安心腹防痛面目青冷汗出气欲絶此由劳动用力伤胎宫宜急治之钓藤钩　当归　茯神　人参【各两】　苦梗【一两半】桑寄生【半两】
　　右为粗末每服五大钱水二盏煎至一盏去滓温服无时忌猪肉菘菜若烦热加石膏二两半临产月加桂心一两
　　删繁疗妇人怀妊胎动不安葱豉安胎方
　　香豉【一升熬】葱白【一斤】阿胶【二两】
　　右先以水三升煮葱豉取一升去滓入胶再煎令烊服一日一夜可服三四次尽剂经心録同
　　始妊娠胎动不安防胎法
　　鲤鱼【二斤】粳米【一升】葱【一握】豉　姜
　　右作藿食之每月一度
　　安胎铁罩散　白药子【一两】白芷【半两】
　　右为细末每服二钱煎紫苏汤调下或胎热心烦闷入砂糖少许煎
　　银苎酒　治妊娠胎动欲堕腹痛不可忍方
　　苎根【二两剉】银【五两】清酒【一盏】
　　右以水二大盏煎至一大盏去滓分温二服
　　治胎动不安　用好银煮取水着葱油作羮食之佳又方　川芎【二两】葱白【一升】
　　右以水七升煮取二升半分三温服
　　疗妊娠后不转动方　阿胶【炙一两】桑寄生【半两】
　　右为末以酒一升煮五沸下生鸡卵一枚于酒中分二温服空心食前　小品方无寄生有艾叶只用水煎
　　肘后治胎动不安取苎根如足大指者一尺防咀以水五升煮取三升去滓服　一方有生姜五片丹溪云苎根大能补阴血行滞血
　　缩砂散　治胎动不安堕在须防者神效【方见毒物伤胎】　又方　川芎【二两】葱白【五两】水三碗煮二碗半分三服
　　治妊娠因失所动因絶方取竹沥饮一升立愈
　　鲤鱼臛方　治妊娠胎动不安心腹刺痛
　　鲤鱼【一斤修事浄细切】阿胶【一两杵碎炒黄燥】糯米【二合】
　　右件以水二升入鱼胶米煮令熟入葱白生姜橘皮盐少许更煮五七沸食前吃如有所伤且吃五七日効
　　治妊娠胎动烦闷不安甚方　取生地黄杵绞汁每服一小盏煎令沸入鸡子白一枚搅令匀顿服
　　治妊娠胎动画夜叫呼口噤唇搴及下重痢不息方
　　艾叶【五两】
　　右以好酒五升同煮取四升去滓更煎取一升服口闭者开口灌之药下即瘥
　　胎上逼心【即子悬】
　　薛胎上逼心之证若气逆胎上用紫苏饮饮食不甘兼以四君子若内热防热兼以逍遥散若胃火所致用四君黄芩枳壳柴栀若脾郁所致用归脾汤加柴栀枳壳一妊妇每因恚怒其胎上逼左闗脉洪乃肝火内
　　动用小柴胡加茯苓枳壳山栀而愈但体倦不食用六君子调养脾土加柴胡枳壳调和肝气乃瘥　一妊妇胎上逼胸满嗳气饮食少思此脾气郁滞用紫苏饮顿安又用四君子加枳壳柴胡山栀而瘥　程文彬治孕妇七个月胸膈饱闷气喘忽吐出一物如小膓寸许举家惊疑其胎烂程至诊得寸口脉洪滑知其气盛血少胎气凑上中焦畜有湿热湿生痰知所吐之物乃痰结聚病名子悬以紫苏饮加芩连贝母十剂获痊
　　本事方紫苏饮　治妊娠胎气不和怀胎近上胀满疼痛谓之子悬兼治临产惊恐气结连日不下　一方无川芎名七寳散
　　紫苏茎叶【一两】大腹皮　人参　川芎　陈皮　白药【各半两】当归【七钱半】甘草【二钱半】
　　右细剉分作三服每服用水一盏半生姜四片葱白七寸煎至七分去查空心服
