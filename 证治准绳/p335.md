<!-- { "loadSidebar": true } -->
　　丹子肿多湿用山栀一撮米水吞下
　　腹内钟鸣
　　大治孕妇腹内钟鸣用鼠窟前后土为细末硏麝香酒调下二钱其产妇立愈
　　补遗治孕妇腹中儿哭用川黄连浓煎汁令母常呷之薛按产寳云小儿在腹中哭其治法亦用空房中鼠穴土或黄连煎浓汁饮之即止想即是证又云脐带上疙瘩儿含口中因妊妇登髙举臂脱出儿口以此作声令妊妇曲腰就地如拾物状则仍入儿口即止然黄连性寒麝香开窍当酌量用之
　　积聚
　　素黄帝问曰妇人重身毒之何如岐伯曰有故无殒亦无殒也帝曰愿闻其故何谓也岐伯曰大积大聚其可犯也衰其太半而止过者死【至真要论】
　　丹血块如盘有孕难服峻剂此方主之
　　香附子【醋煮四两】桃仁【去皮尖一两】海粉【醋煮二两】白术【一两】
　　右为末面糊丸服
　　孕痈
　　治孕痈立效　乌药【硏出洪州软白香辣者良】
　　右用五钱水一盏牛皮胶一片同煎至七分温服
　　补遗治孕中有痈　薏苡仁煮汁饮之
　　薛按孕痈即是腹内患痈如前法不应宜用牡丹皮散或薏苡仁汤【方见外科内痈】
　　伤食
　　大经云饮食至倍肠胃乃伤又云阴之所生本在五味阴之五宫伤在五味若妊子饮食不节生冷毒物恣性食噉致伤脾胃故妊娠伤食最难得药唯此二方最稳捷【木香丸白术散】　薛东垣先生云脾胃之气壮则过时而不饥多食而不伤盖胃主司纳脾主消化五脏之本也然食倍而伤者乃脾气虚而不化也若投以峻剂则脾胃复伤而胎亦损矣当审其所因而调治之若饮食停滞或肚腹作痛用平胃散呕吐恶心加枳壳砂仁吞酸嗳腐加黄连三分呉茱茰二分腹满泄泻用六君子汤停滞肉食倍加山查停滞面食倍加麦糵停滞糯食用白酒麯末一味米食停滞倍加谷糵鱼腥所伤倍加陈皮伤辛热之物加黄连伤性冷之物加砂仁木香如不应更加肉豆蔲补骨脂再不应用四神丸若脾气下陷用补中益气汤凡嗳觉药气且戒药饵节饮食经云损其脾者调其饮食适其寒温大凡脾胃虚弱饮食难化以白术陈皮为末等分陈面糊丸常服最善枳术丸但可暂用枳实峻厉能耗真气治者慎之　一妊妇因停食服枳术丸胸腹不利饮食益少更服消导寛中之剂其胎下坠余谓此脾气虚不能承载也用补中益气及六君子汤中气渐健其胎渐安又用八珍汤加柴胡升麻调理而痊
　　木香丸　治妇人有孕伤食
　　木香【二钱】三棱　人参　白茯苓【各三钱】
　　右为细末面糊丸如菉豆大熟水吞三四十丸
　　白术散　治妊娠气不调和饮食易伤
　　白术【炒】干紫苏【各一两】人参　白芷【炒各七钱半】川芎诃子皮　青皮【各半两】甘草【二钱半】
　　右为末每服二钱水一盏姜三片煎至七分温服
　　局方小七香散【见杂伤饮食】保气散【见坐月】二方治伤食良效郑氏胜金散　治妊妇因食伤胎传于脾胃气虚冷逼小腹胀痛或腰重大便秘
　　呉茱茰【酒浸】陈皮　川芎　干姜【炮】生姜【切焙各一钱半】炙甘草　厚朴【姜制各三钱】
　　右为细末每服三钱陈米饮下入盐煎尤妙济生加砂仁
　　中恶
　　大夫妊娠忽然心腹刺痛闷絶欲死者谓之中恶邪恶之气中胎伤于人也所以然者血气自养而为精神之主若血气不和则精神衰弱故邪毒之气得以中之妊娠之病亦致损胎也　薛前证当调补正气为善用金银藤一味煎汤饮之
　　当归散　治妊娠中恶心腹防痛
　　当归　丁香　川芎【各三两】青橘皮【二两】呉茱茰【半两去梗汤泡三次炒黒】　右为细末无时温酒调一钱
　　又方　生干地黄【一两】枳壳　木香【各七钱半】为细末每服一钱酒调下　又方　苦梗【二两细剉畧炒】生姜【半两】水煎服之
　　补遗　治妊娠中恶心腹绞急切痛如鬼击之状不可按摩或吐血或衂血者用熟艾【如拳大】煮汁频服　又方用盐一盏水二盏调和服以冷水噀之吐出即安
　　又方　灶心土为末每二钱井水调服白汤调亦可又法　取汗衣用男子贴体久染汗者佳烧灰存性百沸汤调服
　　中风
　　大论曰夫四时八方之气为风也常以冬至之日之若从其乡来者长养万物若不从其乡来者名为虚邪贼害万物人体虚则中之若风邪客于皮肤入于经络即顽痹不仁若入于筋脉挟寒则挛急防僻挟温则弛纵若入脏腑则恍惚惊悸凡五脏俞皆在背脏腑虚寒邪皆从俞而入随所伤脏腑经络而为诸病妊娠中风若不早治则令堕胎也　薛按病机机要云风本为热热胜则风动宜以静胜其躁是亦养血也治法须少汗亦宜少下多汗则虚其卫多下则损其荣虽有汗下之戒而有中脏中腑之分中腑者多着四肢则脉浮恶寒拘急不仁中脏者多着九窍则唇缓失音耳聋鼻塞目瞀便秘中腑者宜汗之中脏者宜下之表里已和宜治在经当以大药养之此中风之要法妊妇患之亦当以此施治而佐以安胎之药
　　防风散　治妊妇中风卒倒心神闷乱口噤不能言四肢急强
　　防风【去芦】葛根　桑寄生【各一两】羚羊角屑　细辛【去苗】当归【去芦】甘菊花　汉防己【去皮】秦艽【去芦】桂心　茯神【去木】甘草【炙各半两】
　　右防咀每服八钱水一中盏半生姜五片煎至一大盏去滓入竹沥半合搅匀温服无时
　　生犀角散　治妊娠卒中风不语四肢强直心神惛愦生犀角屑　麻黄【去节各一两】防风【去芦】赤箭　羌活当归　人参【各去芦】葛根　赤药【各七钱半】甘草【炙】秦艽【各半两】石膏【一两半】
　　右为防咀每服八钱煎服法如前
　　防己散　治妊娠中风口眼防斜手足顽痹
　　防己【去皮】羌活　防风【各去芦】麻黄【去节】松木节　羚羊角屑【各一两】桂心　荆芥穗　薏苡仁　桑寄生甘草【炙各半两】
　　右防咀每服五钱水一中盏半生姜五片煎至一大盏去滓温服不拘时
　　独活散　治妊娠因洗头中风身体强硬牙闗紧急失音不语并皆治之
　　独活【去芦】赤箭　麻黄【去节】阿胶【各一两炒】乌犀角屑　羌活【去芦】防风【去芦】天蓼木　白附子【炮各七钱半】汉防己【去皮】桂心　芎防　白僵蚕【防炒用各半两】龙脑【二钱半细研】
　　右为细末入硏药令匀每服二钱薄荷汤调下不拘时
　　白僵蚕散　治妊娠中风口噤心痛痰涎壅滞言语不得四肢强直
　　白僵蚕【炒】天麻　独活【去芦各一两】麻黄【去节一两半】乌犀角屑【七钱半】白附子【炮】半夏【汤洗七次姜制】天南星【炮】藿香【各半两】龙脑【二钱半研】
　　右为细末入硏药令匀每服一钱生姜薄荷汤调下不拘时日三服
　　赤箭丸　治妊娠中风手足不随筋脉缓急言语蹇涩皮肤不仁
　　赤箭　萆薢【酒浸】麻黄【去节】独活【去芦】鼠黏子　熟干地黄　羚羊角屑【各一两】阿胶【炒】防风【去芦】芎防　当归【炒去芦】薏苡仁　五加皮　秦艽【去芦】汉防己【去皮】柏子仁　酸枣仁【炒】丹参【去芦各七钱半】
　　右为细末炼蜜和捣三五百下丸如梧子大每服三十丸荳淋酒送下食前服
　　白术酒　治妊娠中风口噤语言不得
　　白术【一两半】独活【一两】黑豆【一合炒】
　　右细剉以酒三升煎取一升半去滓分温四服口噤者抝口灌之得汗即愈
　　治妊娠因感外风如中风状不省人事
　　熟艾【三两】陈米醋炒令极热以绢帛裹熨脐下良久
　　即省
　　风痉【癎】
　　大妊娠体虚受风而伤太阳之经络后复遇风寒相搏发则背强口噤名之曰痉又云痓其冒闷不识人须防自醒良久复作谓之风痉一名子癎亦名子冒甚则反张　薛前证若心肝风热用钩藤汤【见胎动】肝脾血虚加味逍遥散【见调经】肝脾郁怒加味归脾汤【见杂健忘】气逆痰滞紫苏饮肝火风热钩藤散【见晕】脾郁痰滞二陈姜汁竹沥若兼证相杂当参照子烦门
　　羚羊角散　治妊娠冒闷角弓反张名曰子癎风痉羚羊角【镑】独活　酸枣仁【炒】五加皮　薏苡仁【炒】防风　当归【酒浸】川芎　茯苓【去木】杏仁【去皮尖各五分】木香　甘草【炙各二分】
　　右姜水煎服
　　小品疗妊娠忽闷眼不识人须防醒后发亦有不醒者名为痓病亦名子癎亦名子冒宜葛根汤　若竹近可速办者当先作竹沥汁次办汤也其竹逺不可即办者当先办汤此二疗防得其一种竹沥偏疗诸痉絶起死也非但偏疗妊娠产妇絶死者有効小儿或癎痉金疮发痓疗之亦验
　　葛根汤方　治妊娠临月因发风痉闷愦不识人吐逆倒小醒复发名曰子癎
　　葛根　贝母【去心】牡丹皮　木防己　防风　当归川芎　白茯苓　桂心　泽防　甘草【各二两】独活石膏【碎】人参【各三两】
　　右细切以水九升煮取三升分三服贝母令人易产若未临月者以升麻代之忌海藻菘菜酢物　按此方犯桂牡丹不如羚羊角散之妥
　　羌活酒　治妊娠中风痉口噤四肢强直角弓反张
　　羌活【去芦一两半】防风【去芦一两】黑豆【一两炒去皮】
　　右二味为防咀好酒五升浸一宿每服用黑豆一合炒令熟投入药酒一大盏沸即住去滓分两服灌之
　　丹治一妇人怀妊六月发癎手足扬直面紫黑色合眼涎出昏愦不醒人事半时而醒医与震灵丹五十余贴其疾时作时止无减证直至临产方自愈产一女蓐中子母皆安次年其夫疑丹毒必作求治之诊其脉浮取重取涩按至骨则沉实带数时正二月因未见其癎发正状未敢与药意其旧年癎发时乃五月欲待其时度此疾必发当审谛施治至五月半其疾果作皆是午巳两时遂教以自制防风通圣散用生甘草加桃仁多红花少或服或吐至四五剂疾渐疎而轻后发为疥而愈
　　瘈疭
　　薛瘈者筋脉急而缩也疭者筋脉缓而伸也一缩一伸手足相引搐搦不已大抵与婴孩发搐相似谓之瘈疭也此证多属风盖风主揺动骆龙吉云心主脉肝主筋心属火肝属木火主热木主风风火相炽则为瘈疭也治法若因风热用钩藤汤加柴胡山栀黄芩白术以平肝木降心火养气血若风痰上涌加竹沥南星半夏若风邪急搐加全蝎僵蚕亏损气血用八珍汤加钩藤山栀为主若无力抽搐戴眼反折汗出如油者肝絶也皆不治　一妊妇四肢不能伸服袪风燥血之剂遗屎痰甚四肢抽搐余谓肝火血燥用八珍汤加炒黑黄芩为主佐以钩藤汤而安后因怒前证复作小便下血寒热少寐饮食少思用钩藤散加柴胡山栀而血止用加味逍遥散寒热退而得寐用六君子汤加药钓藤钩饮食进而渐愈
　　钓藤汤【见胎动不安】钩藤散【见晕】
　　晕
　　消风散　治妊娠肝脏热毒上攻太阳穴胸膈涎壅头旋目晕或腮项肿核
　　石膏【煅】防风【去芦】川羌活【去芦】甘菊花【去枝梗】川芎　羚羊角【镑】当归【酒浸去芦】大豆黄卷【炒】荆芥穗　白芷【各一钱】炙甘草【半钱】
　　右作一服水二钟好芽茶半钱煎至一钟食逺服
　　犀角散　治妊娠妇人诸风热困倦时发昏
　　犀角　拣参　山栀仁　川羌活　黄连　青黛川芎　白芷　茯苓　甘草【炙各一钱】
