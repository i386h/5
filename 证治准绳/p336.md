<!-- { "loadSidebar": true } -->
　　右作一服水一钟生姜三片竹叶七叶煎至一钟食逺服
　　惊悸
　　呉丞妻孕而惊遂病悸医以为病在中神越焉无可为沈宗常以为胆伤耳俾服抱胆丸而愈
　　大圣散　治妊娠怔忡睡里多惊腹脇膨胀坐卧不宁白茯苓【去皮】麦门冬【去心】黄芪【去芦蜜炙】当归【去芦酒浸】川芎【各一钱半】木香【不见火】人参　甘草【炙各一钱】
　　右作一服水二钟生姜五片煎至一钟服无时
　　抱胆丸【见杂病癫】
　　瘖
　　大全孕妇不语非病也间有如此者不须服药临产月但服保生丸四物汤之类产下便语得亦自然之理非药之功也医家不说与人临月则与寻常之药产后能语则以为医之功岂其功也哉　黄帝问曰人有重身九月而瘖此为何也岐伯对曰胞之络脉絶也帝曰何以言之岐伯曰胞络者系于肾少阴之脉贯肾系舌本故不能言帝曰治之奈何岐伯曰无治也当十月复语郝翁治验见前胎条
　　烦【口干附】
　　大全妊娠苦烦闷者以四月受少阴君火气以养精六月受少阳相火气以养气若母心惊胆寒多有烦闷名曰子烦也产寳云夫妊娠而子烦者是肺脏虚而热乗于心则令心烦也停痰积饮在心胸之间或冲于心亦令烦也若热而烦者但热而已若有痰饮而烦者呕吐涎沫恶闻食气烦躁不安也大凡妊娠之人既停痰积饮又寒热相搏气郁不舒或烦躁或呕吐涎沫剧则胎动不安均谓子烦也　薛前证若因内热用竹叶汤气滞用紫苏饮痰滞用二陈白术黄芩枳壳气郁用分气饮加川芎脾胃虚弱用六君子加紫苏山栀　一妊妇烦热吐痰恶食恶心头晕此脾虚风痰为患用半夏白术天麻汤【见杂晕】以补元气袪风邪渐愈惟头晕未痊乃用补中益气汤加蔓荆子以升补阳气而愈
　　竹叶汤　治妊娠心惊胆怯终日烦闷名曰子烦白茯苓【三钱】防风　麦门冬【去心】黄芩【各二钱】
　　右作一服水二钟竹叶五片煎至一钟无时服
　　竹沥汤出外台秘要与前竹叶汤同内有竹沥一合无竹叶　又方有知母无黄芩
　　竹茹汤　疗妊娠烦躁或胎不安
　　用淡青竹刮茹【一两】以水一大升煮取四合徐徐服尽为度
　　知母饮　治妊娠心脾壅热咽膈渇苦烦闷多惊知母　麦门冬【去心】赤茯苓【各一钱半】黄芩　黄芪【各二钱】甘草【一钱】
　　右作一服水二钟入桑白皮半钱煎至一盏再入竹沥些少同煎二三沸服无时
　　麦门冬汤　治妊娠心惊胆怯烦闷名曰子烦
　　麦门冬【去心】白茯苓　防风【各三钱】人参【一钱半】
　　右作一服水二钟生姜五片淡竹叶十叶煎至一钟去滓不拘时服
　　麦门冬散　治妊娠心烦愦闷虚躁吐逆恶闻食气头四肢沉重百节疼痛多卧少起
　　麦门冬【去心】子芩　赤茯苓【各一两】茯神　赤药陈皮　人参　苦梗　桑寄生　甘草　旋覆花【各半两】生地黄【七钱半】
　　右为粗末每服四钱水一盏姜一钱煎至七分不拘时温服
　　又方　麦门冬　苎根【各三两】黄芩　茯神【各一两】甘草【炙】
　　犀角屑【各半两】
　　右防咀每服四钱水一盏生地黄一分淡竹叶五片煎至六分去滓温服効
　　柴胡散　治妊娠心烦头目昏重心胸烦闷不思饮食柴胡【一两半】赤茯苓　麦门冬【各一两】枇杷叶【去毛】人参橘红　甘草【各半两】
　　右防咀每服四钱水一盏姜三片煎至七分服
　　人参散　治妊娠热气乗于心脾津液枯少烦躁壅热干渇　人参　麦门冬　赤茯苓　地骨皮　家干葛　黄苓　犀角屑【各七钱半】甘草【半两】
　　右防咀每服三钱水一盏煎至六分去滓温服
　　治妊娠心烦热不止　葱白【一握】豉【二合】
　　右以水二大盏煎至一盏半去滓温分三服
　　知母丸　治妊娠因服药致胎气不安有似虚烦不得卧巢氏谓之子烦也【出产乳】　知母【二两洗焙】
　　右为细末以枣肉为丸如弹子大每服一丸煎人参汤送下　医者不识此证作虚烦治之损动胎气宜矣
　　烦躁口干夫足太隂脾之经也其气通于口手少阴心之经其气通于舌若妊娠之人脏腑气虚荣卫不理阴阳隔絶热乗于心脾津液枯少故令心烦而口干也薛前证若胃经实热用竹叶石膏汤若胃经虚热用人参黄芪散若胃经气虚用补中益气汤若肺经虚热用紫苏饮若肝经火动用加味逍遥散若脾气郁结用加味归脾汤若肾经火动加味地黄丸　一妊妇烦热兼咽间作痛用知母散加山栀以清肺经而愈后因热咳小便自遗用补中益气加麦门冬山栀以补肺气滋肾水而痊
　　升麻散　治妊娠壅热心神烦躁口干渴逆
　　川升麻　蒌根　黄芩　人参　麦门冬　柴胡　栀子仁　犀角屑　茯神【各一钱】知母　甘草【各半钱】
　　右作一服水二钟煎至一钟不拘时服
　　知母散　治妊娠烦躁闷乱口干及胎脏热
　　知母　麦门冬　甘草【各半两】黄芪　子芩　赤茯芩【各七钱半】
　　右防咀每服四钱水一盏煎至七分去滓入竹沥一合更煎三二沸温服
　　葛根散　治妇人妊娠数月胸膈烦躁唇口干渇身热少食
　　家葛根【野者不用】黄芩　人参　萎蕤　黄芪　麦门冬　甘草【等分】
　　右防咀每服四钱水一盏竹茹一团如钱大煎七分温服无时
　　人参黄芪散　治妊娠身热烦躁口干食少
　　人参　黄芪　家葛根　麦门冬　赤茯苓　秦艽【各一两】知母【七钱半】甘草【半两】
　　每服四钱姜水竹叶煎服
　　补遗人参白术散　黄芪六一散皆良
　　治子烦口干不得卧用黄连【去须细末每服一钱】粥饮调下
　　吐血衂血咳唾血
　　大妊娠吐血者皆由脏腑有伤凡忧思惊恐皆伤脏腑气逆于上血随而溢心闷胸满久而不已心闷甚者死妊娠病此多堕胎也　薛前证若肝经怒火先用小柴胡山栀生地次用前药合四物后用加味逍遥散【见调经】肝经风热防风子芩丸【见胎漏下血】心经有热朱砂安神丸【见杂病虚烦】心气不足补心汤【见惊悸】思虑伤心妙香散【同上】胃经有火犀角地黄汤【见吐血】膏粱积热加味清胃散【见齿】郁结伤脾加味归脾汤【见健忘】肺经有火黄芩清肺饮【见淋閟】因气郁滞用紫苏饮【见胎上逼心】子气不摄血用补中益气汤肾经虚火加味六味丸【见杂病虚劳】
　　局方必胜散　治男子妇人血妄流溢吐血衂血呕血咯血
　　熟干地黄　小蓟【并根用】人参　蒲黄【防炒】当归【去芦】芎防　乌梅肉【各一两】
　　右件药捣罗为粗散每服五钱水一盏半煎至七分去滓温服不拘时
　　治吐血不止　马气勃用生布擦为末浓米饮调下治鼻衂以白茅花浓煎汁服
　　心妊孕寒热往来咳血痰或呕吐不食无力或喘满乳脊相应痛或口中唾如霜雪出语无声或耳鸣或痰涎日夜数碗误用热药之故也刺　风门　魂户【各五分】支沟　间使【各相透】如寒热未解百节瘈疭昏愦再取絶骨【五分】太溪【三分】如脉气未平防　太渊　太白【各二分】热府　已上穴实防虚补治产前病立効此病安后半年必有一变四肢消瘦单腹肿胀即取阴交一穴去其恶物也
　　咳
　　大全夫肺内主气外司皮毛皮毛不密寒邪乗之则咳秋则肺受之冬则肾受之春则肝受之夏则心受之其不已则传于腑妊娠病久不已则伤胎也　薛前证若秋间风邪伤肺用金沸草散【见杂病咳】夏间火邪尅金用人参平肺散【见杂病喘】冬间寒邪伤肺用人参败毒散【见杂病伤湿】春间风邪伤肺用参苏饮【见杂病发热】若脾肺气虚用六君芎归桔梗若血虚四物桑白皮杏仁桔梗肾火上炎用六味丸【见杂病虚劳】加五味子煎服脾胃气虚风寒所伤用补中益气【见杂病劳倦】加桑皮杏仁桔梗盖肺属辛金生于已土久不愈者多因脾土虚而不能生肺气而腠理不密以致外邪复感或因肺气虚不能生水以致阴火上炎所致治法当壮土金生肾水为善　一妊妇气喘痰甚诸药不効素有带下始于目下浮两月余其面亦然此气虚而有痰饮也用六味丸料数剂而愈一妊妇则便自出此肺气不足肾气亏损不能扃摄用补中益气汤以培土金六味丸加五味以生肾气而愈　一妊妇咳其痰上涌日五六碗许诸药不应予以为此水泛为痰用六味丸料及四君子汤各一剂稍愈数剂而安　一妊妇因怒咳吐痰两脇作痛此肝火伤肺金以小柴胡汤加山栀枳壳白术茯苓治之而愈但欲作呕此肝侮脾也用六君子加升麻柴胡而痊欵冬花散　治妊娠心膈痰毒壅滞肺气不顺咳头疼　欵冬花　麻黄　贝母【煨】前胡　桑白皮紫苑【各半两】旋蕧花　白术　甘草【各二钱半】石膏【一两】
　　右防咀每服四钱水一盏姜三片煎至七分去滓温服
　　苦梗散　治妊娠肺壅咳喘急
　　桔梗　紫苏　人参　桑白皮　贝母　甘草【各半两】天门冬【去心】赤茯苓【各一两】麻黄【七钱半】
　　每服四钱水二钟生姜三片煎至一钟不拘时服
　　马兜铃散　治妊娠胎气壅滞咳喘急
　　马兜铃　桔梗　人参　甘草　贝母【各半两】陈皮【去白】大腹子　桑白皮　紫苏【各一两】五味子【二钱半】
　　右防咀每服四钱姜三片水煎
　　麻黄散　治妊娠外伤风冷痰逆咳不食
　　麻黄【去节】陈皮【去白】前胡【各一两】半夏【汤洗炒】人参　白术枳壳【炒】贝母　甘草【各半两】
　　右防咀每服四钱葱白五寸姜三片枣一枚水煎服
　　百合散　治妊娠风壅咳痰多喘满
　　百合【蒸】紫苑茸【洗】白药　赤茯苓【去皮】桔梗【炒】前胡【各去芦】贝母【去心各一钱半】甘草【五分】
　　右作一服水二钟姜五片煎至一钟不拘时服
　　紫苑汤　治妊娠咳不止胎不安
　　紫苑【一两】桔梗【半两】甘草　杏仁　桑白皮【各二钱半】天门冬【一两】
　　右防咀每服三钱竹茹一团水煎去滓入蜜半匙再煎一两沸温服
　　局方华盖散　治妊娠咳不止稳重有効【见杂病咳】
　　喘
　　吕沧州治经歴哈散侍人病喘不得卧众作肺气受风邪治之吕诊之气口盛于人迎一倍厥阴动而疾两尺俱短而离经因告之曰病盖得之毒药动血以至胎死不一奔迫而上冲非风寒作喘也乃用催生汤加芎归煮二三升服之夜半果下一死胎喘即止哈散密嘱曰病妾诚有怀以室人见嫉故药去之众所不知也众惭而去
　　平安散　治妊娠上气喘急大便不通呕吐不食腹脇胀痛
　　川芎　木香【各一钱半】陈皮　熟地黄【洗】干姜【炮】生姜厚朴【去粗皮制炒】甘草【各一钱】
　　右作一服水二钟入烧盐一捻煎至一钟不拘时服
　　桔梗汤　马兜铃散【并见前咳条】
　　疟
