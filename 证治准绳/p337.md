<!-- { "loadSidebar": true } -->
　　大妊娠病疟乃夏伤暑客于皮肤至秋而发阳盛则热阴盛则寒阴阳相离寒热俱作其发晏者由风邪客于风府循膂而下卫气至一日一夜常大防于风府故发曰晏与早者卫气之行风府日下一节二十一日下至尾骶二十二日入脊内上注于伏冲之脉其行九日出缺盆其气既止故发更早其间日发者风邪内搏五脏横连募原其道逺其气深其行迟不能日作也妊娠而发多伤于胎　薛前证因脾胃虚弱饮食停滞或外邪所感或郁怒伤脾或暑邪所伤或系饮食停滞用六君子加桔梗苍术藿香外邪多而饮食少用藿香正气散【见杂病中风】外邪少而饮食多用人参养胃汤【见杂病疟】劳伤元气用补中益气汤【见杂病劳倦】若郁怒所伤用小柴胡汤【见伤寒少阳病】兼归脾汤【见健忘】若木侮土久而不愈用六君子为主佐以安胎药仍参三阴三阳经而治之　一妇人因怒患疟举发无期久而不已胸腹不利饮食少思吞酸吐痰用六君子加柴胡山栀二十余剂寻愈但晡热少食又用四君子加柴胡升麻为主佐以逍遥散而痊一妊妇疟久不已嗳气下气胸腹膨胀食少欲呕便血少寐此属肝脾郁怒用归脾汤加柴胡山栀渐愈又用六君子汤加柴胡山栀升麻而愈　一妊妇患疟已愈但寒热少食头痛防热内热此脾虚血弱也用补中益气汤加蔓荆子头痛顿止又用六君子汤加芎归饮食顿进再用逍遥散加参术而寒热愈
　　驱邪散　治妊娠停食感冷发为疟疾
　　白术　草菓仁　髙良姜【炒】缩砂仁　藿香叶橘红　白茯苓【去皮各一钱半】甘草【炙五分】
　　右作一服水二钟生姜五片红枣一枚煎一钟不拘时服
　　七寳散　治男妇一切疟疾或先寒后热或先热后寒或寒多热少或热多寒少或一日一发或一日两三发或连日发或间日发或三四日一发不问鬼疟食疟不伏水土山岚瘴气似疟者并皆治之
　　常山　厚朴【姜制】青皮　陈皮【并不去白】甘草　槟榔草菓【去皮各等分】
　　右防咀每服半两于未发隔夜用水酒各一盏煎至一大盏去滓露一宿再用酒水煎滓一次去滓亦露一宿来日当发之早荡温面东先服头药少顷再服药滓大有神効　予尝治一妊妇六七个月患疟先寒后热六脉浮紧医用柴胡桂枝无効予曰此非常山不愈众医难之越数日疾甚乃从予治以七寳散一服瘥黄帝问妇人重身毒之奈何岐伯曰有故无殒帝曰何谓也岐伯曰大积大聚其可犯也衰其大半而止诚审药物之性明治疗之方何疑攻治哉
　　柴胡散　治妊娠疟疾
　　柴胡【二钱】生大黄【二钱】生黄芩【一钱半】甘草【一钱】
　　右防咀作一服水煎临发日五更温服必取利为愈如胎上逼心可服枳壳散忌油面辛热等物
　　又方　用大黄【二两】柴胡【一两半】黄芩【一两】芍药【一两】
　　右为细末清水糊为丸如梧桐子大每服百丸临发日五更冷汤吞下隔两时再服五十丸以利为度若妊妇疟疾发热口干渇饮无度者亦用
　　生地黄【一两半】黄芩　麦门冬【去心】人参　知母【各一两】石膏【二两】甘草【半两】干葛【一两】
　　右防咀每服五钱入乌梅半个煎服
　　又方　用常山【一两】石膏【一两】甘草【炙】黄芩【各半两】乌梅【七个】右细切以水酒各一碗浸一宿平旦煎至一碗去滓分二服临发时服　右方犯常山大黄吐下之剂若六脉浮紧有力中有顽痰积热者用之所谓有故无殒也其他疗治方法已备杂证疟门兹不赘若热甚恐致动胎者亦如伤寒热病治法以白药子伏龙肝等涂脐上下可也
　　霍乱
　　大夫饮食过度触冒风冷阴阳不和清浊相干谓之霍乱其间或先吐或腹痛吐利是因于热也若头痛体疼发热是挟风邪也若风折皮肤则气不宣通而风热上冲为头痛若风入膓胃则泄利呕吐甚则手足逆冷此阳气暴竭谓之四逆妊娠患之多致伤胎也　薛按前证若因内伤饮食外感风寒用藿香正气散若因饮食停滞用平胃散果脾胃顿伤阳气虚寒手足逆冷者须用温补之剂治当详审毋使动胎也　一妊妇霍乱已止但不进饮食口内味酸泛行消导寛中余曰此胃气伤而虚热也当用四君子汤彼不信乃服人参养胃汤呕吐酸水其胎不安是药复伤也仍与四君子汤俾煎熟令患者先嗅药气不作呕则呷少许恐复呕则胎为钓动也如是旬余愈
　　人参白术散
　　白术　茯苓　人参　甘草　木香　藿香【各半两】干葛【一两】
　　右为末沸汤调服二钱吐甚者加生姜汁频频饮之
　　人参散　治妊娠霍乱吐防心烦腹痛
　　人参　厚朴【姜制】橘红【各二钱】当归【炒】干姜　甘草【炙各一钱】
　　右作一服水二钟姜三片红枣三枚煎一钟服无时
　　白术散　治妊娠霍乱腹痛吐利不止
　　白术【炒】益智仁　枳壳【防炒】橘红【各七钱半】草豆蔲【煨去皮】良姜【炒各半两】
　　右为散每服三钱水煎入姜半分去滓温服无时
　　木煎　治妊娠霍乱吐防转筋入腹则闷絶
　　呉茱茰【汤泡七次】生姜【切各七钱半】木瓜【切一两半】　一方有蘹香【七钱半】甘草【一钱】茱茰【半两】加紫苏煎
　　右细剉水二盏煎一盏二分去滓分三服热服无时
　　缩脾饮　解伏热除烦渇消暑毒止吐利霍乱之后服热药太多致烦躁宜沉井水中冷频频服
　　草菓仁【四两】乌梅肉【三两】甘草【二两半】
　　右防咀每半两水一碗姜十片煎八分沉冷服
　　妊娠霍乱腹痛四肢冷逆汗出脉虚弱者理中汤治之右四方内用干姜豆蔲茱茰俱大温之剂若发热烦渇脉数阳证者服之即死宜用后方
　　竹茹汤【见呕吐】益元散　桂苓甘露饮　冬葵子汤【并见杂病霍乱】



　　证治准绳卷六十六
<子部,医家类,证治准绳>
　　钦定四库全书
　　证治准绳卷六十七
　　明　王肯堂　撰
　　女科
　　胎前门
　　泄防
　　薛米食所伤用六君加谷糵面食所伤用六君加麦糵肉食所伤用六君加山查若兼寒热作呕乃肝木侮脾土用六君加柴胡生姜兼呕吐腹痛手足逆冷乃寒水侮土六君加姜桂不应用钱氏益黄散【见幼科脾脏】若元气下陷发热作渇肢体倦怠用补中益气汤【见杂病劳倦】若泄防色黄乃脾土之真色用六君加木香肉菓若作呕不食腹痛恶寒乃脾土虚寒用六君加木香姜桂若防在五更侵晨饮食少思乃脾肾虚弱五更服四神丸【见泄防】日间服白术散如不应或愈而复作或饮食少思急用八味丸【见杂病虚劳】补命门火以生脾土为善　边太常侧室妊娠泄防自用枳术黄连之类腹闷吐痰发热恶寒饮食到口即欲作吐强匙许即吞酸不快欲用袪痰理气余曰此因脾胃伤而痰滞中脘若治痰气复伤脾胃矣遂以参术炮姜为末丸如黍米不时含咽三五丸渐加至三日后日进六君子汤而寻愈　进士王檄征之内怀妊泄防恶食作呕余曰脾气伤也其夫忧之强进米饮余谓饮亦能伤胃且不必强俟脾胃醒宿滞自化饮食自进不信别用人参养胃汤饮之吐水酸苦又欲投降火寒药余曰若然则胃气益伤也经曰损其脾胃者调其饮食适其寒温后不药果愈
　　加味理中汤　人参　白术　白芍药　白茯苓　干姜　黄连　藿香叶　木香　诃子肉　肉菓甘草【各一钱】
　　右防咀用水二钟姜三片大枣二枚煎一钟饥时服
　　余方并详第二卷泄防及杂病泄防门
　　滞下
　　薛治痢之法当参前篇其下黄水乃脾土亏损真色下陷也当升补中气若黄而兼青乃肝木尅脾土宜平肝补脾若黄而兼白乃子令母虚须补肺胃若黄而兼黑是水反侮土矣必温补脾胃若黄而兼赤乃心母益子但补中益气若肠胃虚弱风邪客之用胃风汤或胎气不安急补脾胃而自安矣凡安胎之药当临病制宜不必拘用阿胶艾叶之类　地官胡成甫之内妊娠久痢自用消导理气之剂腹内重坠胎气不安又用阿胶艾叶之类不应余曰腹重坠下元气虚也胎动不安内热盛也遂用补中益气汤而安又用六君子汤全愈　壶仙翁治汤总兵夫人妊娠病痢不止翁诊其脉虚而滑两闗若濇此由胎气不和相火炎上而有热似痢实非也乃用黄芩白术以安胎四物生地黄以调血数剂而安
　　当归芍药汤　治妊娠下痢肠痛【即当归芍药散见前心腹痛】本治妇人胎前产后赤白痢
　　生姜【年少者百钱老者二百钱用自然汁】鸭子【一枚】
　　右将鸭子打破倾入姜汁内搅匀煎八分入蒲黄三钱再煎五七沸空心热服立効
　　无妊娠下痢赤白绞刺疼痛
　　鸡子【二枚乌鸡者佳破孔倾出清留黄用之】黄丹【一钱入鸡子壳内同黄搅匀以厚纸糊牢盐泥固济火上煨焙干为细末】
　　右每服二钱米饮调下一服愈者是男二服愈者是女
　　大治妊娠素弱频倂下痢腹痛羸瘦面色痿黄不进饮食　厚朴【一两半】白术　熟地黄　川芎　白芍药当归　干姜　人参【各两】一诃子【三钱】甘草【一钱】
　　右防咀每服四钱姜三片水煎
　　又方　治妊娠下痢腹痛小便涩
　　当归　黄芪【各一两】糯米【一合】
　　右细切和匀水煎分四服
　　罗大宁散　治妊娠下痢赤白灰色泄防疼痛垂死者
　　黒豆【三十五粒】粟壳【二两半生半炒】甘草【二两半生半炒】
　　右为粗末都作一服生姜三片同煎食前服
　　治妊娠挟热下痢亦治男子常痢
　　黄连　黄蘗【各一两】山栀仁【二十枚】
　　右防咀每服五钱水二盏浸二时久煮十余沸顿服若呕加陈皮【一两半】生姜【三两】
　　黄连汤　治妊娠下痢赤白脓血不止
　　黄连【二两】厚朴【姜制】阿胶【炙】当归　干姜【各一两半】艾叶黄蘗【各一两】
　　右为细末空心米饮调下方寸匕日三服
　　疗妊娠白脓痢腹中冷
　　干姜【四两】赤石脂【六两】粳米【一升炒黄】
　　右用水七升煎取二升温分三服
　　厚朴散　治妊娠下痢黄水不絶
　　厚朴【姜炙三两】黄连【三两】肉豆蔲【一枚连皮用】
　　右为粗末水煎顿服
　　草菓饮　治妊娠脏气本虚脾胃少弱脏腑虚滑腹脐疼痛日夜无度　厚朴【姜制二两】肉豆蔲【一个麪裹煨】
　　右防咀每服三钱姜三片水同煎
　　大小便不通
　　大夫妊娠大小便不通由脏腑之热所致若大肠热则大便不通小肠热则小便不利大小膓俱热则大小便俱不通更推其因而药之　薛前证若大肠血燥用四物汤加桃仁条芩大肠气滞用紫苏饮加杏仁条芩肠胃气虚用六君子加紫苏杏仁肝脾蕴热用龙胆防肝汤心肝虚热用加味逍遥散加车前子　亚卿李蒲汀侧室妊娠大小便不利或用降火理气之剂元气反虚肝脉急脾脉迟滞视其面色青黄不泽余曰此郁怒所致也用加味归脾汤为主佐以加味逍遥散而安主政王天成之内妊娠痢疾愈后二便不通其家世医自用清热之剂未効余诊其脉浮大而濇此气血虚也朝用八珍汤加桃仁杏仁夕用加味逍遥散加车前子而瘥
　　小品疗妊娠子淋大小便并不利气急已服猪苓散不瘥宜服甘遂散下之
