<!-- { "loadSidebar": true } -->
　　琥珀　朱砂　麝香　香墨【醋炙】僵蚕　当归【各二钱半】鲤鱼鳞【炒焦】桂心　百草霜　白附子　梁上尘【炒令沙出筛浄各半两】　细末之炒生姜热酒调服二钱效
　　千金增损泽兰丸　疗产后百病理血气补虚劳泽兰　甘草　当归　川芎【各一两七钱半】附子【炮】干姜白术　白芷　桂心　北细辛【各一两】北防风　人参　牛膝【各一两二钱半】柏子仁　熟地黄　石斛【各一两半】厚朴　藁本　芜荑【各五钱】麦门冬【去心二两】
　　右二十味共为细末炼蜜丸如梧桐子大温酒下二十丸
　　黑龙丹　治产后一切血疾产难胎衣不下危急恶疾垂死者但灌药得下无不全活
　　当归　五灵脂　川芎　良姜　熟地黄【各一两】
　　右五味细剉以沙合盛赤石脂泥缝纸筋盐泥固济炭火十斤煆令通赤去火冷开看成黒糟色取出细研却入后药　百草霜【五两】硫黄　乳香【各一钱半】花蘂石　琥珀【各一钱】　右五味并细研与前五味再研如法修炼和匀以米醋煮面糊丸如弹子大毎服一丸炭火烧令通红投于生姜自然汁与童子小便入酒漉出控干研细只用酒调下
　　诊妇人生产之后寸口脉洪疾不调者死沉防附骨不絶者生　妇人新生乳子脉沉小滑者生实大坚急者死
　　胞衣不下
　　大全夫有产儿出胞衣不落者世谓之息胞由产初时用力比产儿出而体已疲惫不复能用力产胞经停之间而外冷乘之则血道澁故胞衣不出须急以方药救治不妨害于儿所奈者胞系连儿脐胞不出即不得以时断脐浴洗冷气伤儿则成病也旧法胞衣不出恐损儿者依法截脐而已产处须顺四时方靣幷避五行禁忌若有触犯多令产妇难产　郭稽中论曰胎衣不下者何答曰母生子讫流血入衣中衣为血所胀故不得下治之稍缓胀满腹以次上冲心胸疼痛喘急者但服夺命丹以逐去衣中之血血散胀消胎衣自下牛膝汤亦效　薛有因恶露入衣胀而不能出有因元气损亏而不能送出其恶露流衣中者腹中胀痛用夺命丹或失笑散以消瘀血缓则不救其元气不能送者腹中不胀痛用保生无忧散以补固元气或用萆麻子肉一两细研成膏涂母右脚心衣下即洗去缓则肠亦出如肠不上仍用此膏涂脑顶则肠自入益母丸亦效　家人妇胎衣不出胸腹胀痛手不敢近此瘀血为患用热酒下失笑散一剂恶露胎衣并下　一产妇胎衣不出腹不胀痛手按之痛稍缓此是气虚而不能送出用无忧散而下前证余询诸穏婆云宜服益母草丸或就以产妇头髪入口作呕胎衣自出其不出者必死授与前法甚效　一产妇产后靣赤五心烦热败血入胞胞衣不下热有冷汗思但去其败血其衣自下遂用乌豆二合炒透然后烧红鉄秤锤同豆淬其酒将豆淋酒化下益母丹二丸胞衣从血而出余证尽平
　　夺命丹
　　附子【半两炮】牡丹皮【一两】干漆【二钱半碎之炒烟尽】
　　右三味为细末以酽醋一升大黄末一两同熬成膏和药丸如梧子大温酒吞五七丸不拘时
　　花蘂石散　治产后气欲絶缘败血不尽血迷血晕恶血奔心胎死腹中胎衣不下至死者但心头暖急以童子小便调一钱取下恶物如猪肝终身无血风血气疾膈上有血化为黄水即吐出或小便中出也若先下胎衣则泛泛之药不能逹若先治血闷则寻常之药无此功无如此药有两全之效
　　花蘂石【一斤】上色硫黄【四两各研细】
　　右二味相拌令匀先用纸和胶泥固瓦罐子一个内可容药泥干入药在内密泥封口了焙笼内焙令透热安在四方砖上【砖上书八封五行字】用炭一秤笼叠周匝自己午时从下生火令渐渐上彻有坠下火放夹火上直至经宿炭消火冷又放经宿冷定取出细研以绢罗至细磁合内盛依法用之【此药便是疗金疮花蘂石散寻常人自宜时时收蓄防急】
　　一亲戚妇人产后胞衣不下血涨迷闷不省人事告之曰死矣予曰此血胀也可用花蘂石散救之因以一钱童便调灌下即苏其胎衣与恶水旋即下而无恙
　　芎防散　治胎衣不下
　　芎防当归【焙各半两】榆白皮【一两剉】
　　右三味为细末毎服二钱食前用生地黄汁同温酒调下
　　必効方牛膝汤　治胎衣不出脐腹坚胀急痛即杀人服此药胞即烂下死胎
　　牛膝　瞿麦【各四两】当归【三两】通草【六两】滑石【八两】葵子【五两】
　　右六味细切以水九升煮取三升分三服若衣不下腹满即杀人宜服此药衣即烂出也
　　牛膝散　治妊娠五六月堕胎胞衣不出
　　牛膝　川芎　朴硝　蒲黄【各七钱半】桂心【半两】当归【一两半】
　　右六味为粗末毎服四钱水一盏姜三片生地黄一分煎至六分去滓温频服
　　千金备急丹　治产后恶血冲心胎衣不下腹中血块以绵纹大黄一两为细末用酽醋半升同煎如膏丸如桐子大温醋汤吞五丸或七丸须臾恶血即下愈
　　保命治胎衣不下或子死腹中或血冲上昏闷或血暴下及胎干不能生产半夏汤主之【方见前催生】
　　下胎丸　半夏　白敛【各半两】　为细末丸如桐子大食后半夏汤下三十丸渐加至五十丸如未效者须广大其药榆白皮散主之又不效用大圣散主之有宿热者宜服人参荆芥散
　　治胞衣不出若腹胀则杀人　黒豆一合【炒令熟】　右入醋一盏煎三五沸去豆分为三服酒煮亦可
　　必効方　治胎衣不下服蒲黄如枣大【集騐千金崔氏方并同】又方　生地黄汁【一升】苦酒【三合】　暖服之
　　又方　牛膝【一两】葵子【一合】杵碎以水一杯半煎至一杯去滓分二服
　　广济治胎衣不出方　以灶窟中土三指撮以水服之【集騐千金备急同】
　　又方　伏龙肝【一大块研碎】用好醋调令相合纳脐中续煎生甘草汤三四合服
　　又方　醋汤饮之出
　　又方　鸡子【一枚】苦酒【一合】和饮之立出
　　延年方　治胎衣不出腹胀则杀人　吞鸡子黄三个仍解髪刺喉中令呕即出若困极以水煮蝼蛄一枚二十沸灌入口汁下即出【崔氏同】
　　急救方　赤小豆【男七粒女十四粒】东流顺水吞下
　　疗胞衣不下方　□薮实一个【取子研另细】用酒童便各半杯相和煎至七分去滓温服【如无实根亦得】
　　又方　红花一两酒煮浓汁服
　　又方　以鹿角镑屑研细三分煮葱白汤调下
　　凡欲产时必先脱常所着衣以笼灶胞衣自下仍易产广济方　取夫单衣葢井上立出
　　又方　取产母鞋底火炙热熨小腹上下二七次又方　取路傍破草鞋前截连鼻烧灰童便和酒调下又方　皂角刺烧为末毎服一钱温酒调下
　　宝庆方云妇人百病莫甚于生产产科之难临产莫重于催生既产莫甚于胞衣不下惟有花蘂石散一药最为紧要如黒神散琥珀散诸方之类虽皆有验然居乡或逺于药局仓卒之间无法可施今有一妙法若产讫胞衣不下停待稍久非特产母疲倦又且血流入胞中为血所胀上冲心胸喘急疼痛必致危笃若有此证宜急断脐带以少物系坠【以物系坠之时切宜用心先系然后截断不尔则胞上掩心而死】使其子血脉不潮入胞中则胞衣自当痿缩而下纵淹延数日亦不害人只要产母心懐安泰终自下矣累试有验不可轻信坐婆妄用手法多有因此而亡者慎之慎之
　　针灸胞衣不下　三隂交　中极【各防之】
　　标幽又法　照海　内闗
　　甲女子字难若胞不出昆仑主之
　　血晕【厥逆附】
　　金匮问曰新产妇人有三病一者病痉二者病欝胃三者大便难何谓也师曰新产血虚多汗出喜中风故令病痉亡血复汗寒多故令欝胃亡津液胃燥故大便难按产妇欝胃即今世所谓血晕也　大全产后血晕
　　者由败血流入肝经眼黒花头目旋晕不能起坐甚致昏闷不省人事谓之血晕细酒调黒神散最佳庸医或作暗风中风治之凡晕血热乘虚逆上凑心故昏迷不省气闭欲絶是也然其由有三有用心使力过多而晕有下血多而晕有下血少而晕其晕虽同治之则异当详审之下血多而晕者但昏闷烦乱而已当以补血清心药下血少而晕者乃恶露不下上抢于心心下满急神昏口噤絶不知人当以破血行血药古法有云产妇才分娩讫预烧秤锤或黄石子硬炭烧令通赤置器中急于床前以醋沃之得醋气可除血晕产后一月时作为妙崔氏云凡晕者皆是虚热血气奔送腹中空所致欲分娩者第一须先取酽醋以涂口鼻仍置醋于傍使闻其气兼细细饮之此为上法如觉晕即以醋噀靣苏来即饮醋仍少与解之【一云仍少与水解之】一法烧干漆令烟浓熏产母靣即醒【如无干漆取旧漆器火烧烟熏亦妙】　郭稽中论曰产后血晕者何答曰产后气血暴虚未得安静血随气上迷乱心神故眼前生花极甚者令人闷絶不知人口噤神昏气冷医者不识呼为暗风若作此治之病必难愈但服清魂散即醒　薛产后元气损亏恶露乘虚上攻眼花头晕或心下满闷神昏口噤或痰壅盛者急用失笑散主之若血不多而晕或神昏烦乱者大剂芎归汤补之或芸薹子散或童子小便有痰加二陈汤若因劳心力而致者宜补中益气汤加香附若因血气虚极不省人事用清魂散继以芎归汤及大补气血之剂凡产可用醋漆器熏或用半夏末冷水和丸入鼻孔中并无前患丹溪先生云血晕因气血俱虚痰火泛上宜以二陈导痰或加减朱砂安神丸以麦门冬汤下亦可大凡产后口眼防斜等证当大补气血为主而兼以治痰若脾胃虚而不能固者用六君子汤至五七个月当服安胎饮至八九个月再加大腹皮黄杨脑如临产时更宜服保生无忧散庶无前患　家人妇产后小腹作痛忽牙闗紧急灌以失笑散良久而苏又用四物加炮姜白术陈皮而愈　一产妇两手麻木服愈风丹天麻丸遍身皆麻神思倦怠晡热作渴自汗盗汗此气血俱虚也用十全大补加炮姜数剂诸证悉退却去炮姜又数剂而愈但内热此血虚也用逍遥散而痊　一妇八月胎下坠或动靣黄体倦饮食少思此脾气虚弱用补中益气汤倍白术加苏梗三十余剂而安产后晕胸满咳用四物加茯苓半夏桔梗而愈　一产妇因产饮酒恶露甚多患血晕口出酒气此血得酒热而妄行虚而作晕也以佛手散加干葛二钱一剂而痊酒性慓悍八月及产后不宜饮恐致前证产室人众喧嚷气热亦致此证　丹溪治一妇靣白形长心欝半夜生产侵晨晕厥急灸气海十五壮而苏后以参术等药服两月而安此阳虚也　奉化陆严治新昌徐氏妇病产后暴死但胸膈微热陆诊之曰此血閟也用红花数十斤以大锅煮之汤沸以木桶盛之将病者寝其上熏之汤气微复加之有顷妇人指动半日遂苏此与许宗治王太后之意同
　　清魂散　泽兰叶　人参【各二钱半】川芎【半两】荆芥【一两】　一方
　　有甘草二钱
　　右四味为末用温酒热汤各半盏调一钱急灌之下咽眼即开气定即醒
　　保命荆芥散　治产后风虚血晕精神昏昧
　　荆芥【一两三钱】桃仁【炒五钱】
　　右二味细末熟水下三钱微喘加杏仁【炒】甘草各三钱
　　衍义治产后血晕用荆芥穗为末童便调下二三钱极妙　产后血晕身痉直戴眼口角与目外眵向上牵急不知人取鸡子一枚去殻取清以荆芥末二钱调服遂仍依次调治若无他疾则不须治甚为敏捷右荆芥例气虚人不可服
