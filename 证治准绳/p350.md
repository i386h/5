<!-- { "loadSidebar": true } -->
　　大夫产后语言颠倒或狂言谵语如见鬼神者其源不一须子细辨证用药治疗产后惊风言语乱道如见鬼神精神不定者研好朱砂酒调下龙虎丹【方见局方】三丸作一服兼琥珀地黄丸服之　一则因产后心虚败血停积上干于心而狂言独语者当在乍见鬼神条求之二则产后脏虚心神惊悸志意不安言语错乱不自觉知神思不安者当在惊悸条求之　三则宿有风毒因产心虚气弱腰背强直或歌嗔笑言语乱道当作风痉治疗当在心惊中风条求之　四则产后心虚中风心神恍惚言语错乱当在中风恍惚条求之　五则产后多因败血迷乱心经而颠狂言语错乱无常或晕闷者当于本卷血晕类中求之　六则因产后感冒风寒恶露斩然不行增寒发热如疟昼日明了暮则谵语如见鬼状当作热入血室治之宜琥珀地黄丸及四物汤只用生干地黄加北柴胡等分煎服如不退者以小柴胡汤加生干地黄如黄芩分两煎服愈虽然已上诸证大抵胎前产后自有专门一定之法毫髪不同如产后首当逐散生新然后子细详辨疾证不可妄立名色自生新意加减方药大宜对证依古法施治未有不安者也　薛前证当固胃气为主而佐以见证之药若一于攻痰则误矣　一产妇形体甚倦时发谵语用栢子散稍愈又用加味归脾汤而愈又因怒仍狂言脇痛小便下血用加味逍遥散以清肝火养肝血顿瘥又佐以加味归脾汤而安
　　云岐夺命散【血晕】
　　治产后败血冲心发热狂言奔走脉虚大者
　　干荷叶　生干地黄　牡丹皮【等分】
　　右三味浓煎汤调生蒲黄末二钱匕一服即定
　　局方妙香散　治产后心神颠倒语言错乱如见鬼神用生干地黄当归二味煎汤调服立効
　　乌金散　治产后三五日或半月之间忽狂言乱语目见神鬼等证
　　当归　逺志肉　川芎　酸枣仁　白术　赤芍药　香附子　辰砂【另研入】熟地黄　羌活　防风【各二钱】茯神【二钱】半夏【三钱】全蝎　麦门冬　人参　牛膝　天麻【各一钱】甘草【九分】陈皮　白芷【各一钱五分】
　　右二十一味剉散作二服水一盅半姜三片葱三枝入金银同煎一碗不拘时温服
　　四物补心汤　治产后言语恍惚颠倒错乱
　　当归【五钱】川芎　生地黄　白芍药　茯神　半夏桔梗　白术【各四钱】陈皮【三钱】甘草【一钱】
　　右十味剉为散分作六服每服用水一盅姜三片煎至七分空心温服滓再煎服　有热加酒炒黄连二钱无热不用
　　颠狂
　　大疗产后因惊败血冲心昏闷发狂如有鬼祟宜用局方大圣泽兰散【宜自合者方有效】加好辰砂研令极细每服加一字许煎酸枣仁汤调下一服可安　薛前证乃血虚神不守舍非补养元气不可仍参后各门互用　一产妇患前证或用大泽兰汤而愈后又怔忡妄言其痰甚多用茯苓散补其心虚顿愈又用八珍散加逺志茯神养其气血而瘥　一产妇亦患此证用化痰安神等药病益甚神思消烁余以为心脾血气不足用大剂参术芎归茯神酸枣仁四斤余而安乃以归脾汤五十余剂而愈
　　大圣泽兰散　治妇人血海虚冷久无子息及产后败血冲心中风口噤子死腹中擘开口灌药须臾生下便得无恙治堕胎腹中攻刺疼痛横生逆产胎衣不下血晕血癖血滞血崩血入四肢应血藏有患及诸种风气或伤寒吐逆咳寒热徃来遍身生疮头痛恶心经脉不调赤白带下乳生恶气胎藏虚冷数曽堕胎崩中不定因此成疾室女经脉不通并宜服之常服暖子宫和血气悦顔色退风冷消除万病兼疗丈夫五劳七伤虚损等病
　　泽兰叶　石膏【研各二两】卷柏【去根】白茯苓【去皮】防风【去芦】厚朴【去粗皮姜汁炙】细辛【去苗】柏子仁【微炒】桔梗　吴茱萸【汤洗七次焙炒各一两】五味子【拣净】人参　藁本【去苗】干姜【炮】川椒【去目闭口微炒出汗】白芷　白术　黄茋【去苗】川乌头【炮去皮脐】丹参【各七钱半】芜荑【微炒赤】甘草【炙】川芎　芍药　当归【各一两七钱半】白薇　阿胶【碎炒燥各半两】肉桂【一两二钱半】生干地黄【一两半】
　　右二十九味为细末每服二钱空心临卧热酒调下若急疾不拘时日三服
　　何氏方治产后因败血及邪气入心如见祟物颠狂大辰砂一二钱重研令极细人乳三四茶脚许调仍掘紫项活地龙一条入药地龙滚三滚取出地龙不用不令带药出但欲得地龙身上涎耳却入无灰酒与前乳汁相和七八分盏重汤温遇疾作分三二服
　　乍见鬼神
　　大心主身之血脉因产伤耗血脉心气虚则败血停积上干于心心不受触遂致心中烦躁卧起不安乍见鬼神言语颠错医人不识呼为风邪如此治病必不得愈但服调经散每服加龙脑一捻得睡即安　薛前证若败血停滞用调经散若血虚发热用八珍加炮姜若心血虚损用柏子仁散大抵此证皆心脾血少所致但调补胃气则痰清而神自安矣若果系鬼祟所附即灸鬼穴可愈其或不起者多因豁痰降火攻伐之过也　一产妇患前证或用调经散愈而复作仍服前药益甚痰涎上涌朝寒暮热余朝用八珍散夕用加味归脾汤各五十余剂而愈
　　云岐治产后发热狂言奔走脉虚大者四物汤加柴胡如不愈加甘草柴胡生地黄等分煎服亦可
　　广济治产后血晕心闷不识人神言鬼语气急欲絶【见血晕】
　　调经散
　　没药　琥珀【并治研细】桂心【各一钱】芍药　当归【各二钱半】麝香【研】细辛【各半钱】
　　右七味为末每服半钱生姜汁温酒各少许调服
　　茯神散　治产后血邪心神恍惚言语失度睡卧不安茯神【一两去皮木】人参　龙齿【研】琥珀【研】赤芍药　黄茋　牛膝【各七钱半】生地黄【一两半】桂心【半两】
　　右九味为末每服三钱水一盏煎至七分不拘时去滓温服
　　治方产一日言语颠倒用苏合香丸一钱以童便调服即苏
　　柏子仁散　治产后狂言乱语皆因内虚败血挟邪气攻心
　　柏子仁　逺志【去心】人参　桑寄生　防风　琥珀【别研】当归【焙】生地黄【焙】甘草【各等分】
　　右九味为粗末先用白羊心一个切片以水一大盏半先煮至九分去羊心入药末五钱煎至六分去滓无时服
　　与前颠狂谵语门参防
　　惊悸
　　大产后脏虚心神惊悸者由体虚心气不足心之经为风邪所乗也或恐惧忧迫令心气受于风邪邪于心则惊不自安若惊不已则悸动不定其状目睛不转而不能动诊其脉动而弱者惊悸也动则为惊弱则悸矣薛按人之所主者心心之所主者血心血一虚弱神
　　气不守此惊悸所由作也当补气血为主　一产妇患前证二度服琥珀地黄丸局方妙香散随効再患服之其症益甚而脉浮大按之如无发热恶寒此血气俱虚用十全大补加味归脾二汤各百余剂而愈后遇惊恐劳怒复作仍服前药而安
　　大产后心闷气絶眼张口噤遍身强直腰背反偃状如癎疾心怯惊悸言语错乱皆是宿有风热因产心气虚弱发成风痉　薛按仲景先生云有汗为柔痉用桂枝汤无汗为刚痉用麻黄汤然产后得此血气俱乏之败证也不可与伤寒例防丹溪先生云产后当大补气血为主可用十全大补汤以补元气如不应急加附子更不应是药力弗逮也仍用参附汤多服余常治大虚之证参茋数斤附子数枚方愈　一产妇患此不省人事言语妄甚恶风寒喜热饮形气倦怠脉虚浮无力余谓血气虚寒用十全大补汤二十余剂不应又以二十余剂稍缓乃渐加附子至一钱服数剂诸证减一二又二十余剂十退三四乃去附子五分数剂诸证顿退而安又发仍服前药加附子三五分而愈
　　白茯苓散　治产后心神惊悸言语失常心神昏瞆白茯苓【去皮】熟地黄　人参【去芦各一两半】逺志【去心】白芍药黄茋【去芦】桂心　当归【炒去芦】甘草【炙】麦门冬【各一两去】
　　【心】石菖蒲　桑寄生【各七钱半】
　　右十二味为防咀每服八钱水一大盏半生姜五片枣三枚竹叶参七片煎至一大盏去滓温服无时
　　熟干地黄散　治产后心虚惊悸神思不安
　　熟干地黄【二两】黄茋【去芦】白薇　龙齿【另研各一两】人参【去芦】茯神【去木】羌活　逺志【各七钱半】桂心　防风【去芦】甘草【炙各半两】
　　右十一味为防咀每服五钱水一大盏半生姜五片枣三枚煎至一大盏去滓温服不拘时【一方无黄茋有荆芥】
　　产乳七宝散　初产后服之调和血气补虚安心神镇惊悸
　　朱砂【水飞】桂心　当归【去芦】川芎　人参【去芦】白茯苓【去皮】羚羊角【烧存性各二钱】干姜【一钱】
　　右八味为细末每服一钱用羌活豆淋酒调下【将防产妇用之】不饮酒用清米饮调下　如觉心烦热闷以麦门冬去心煎汤调下若心下烦闷而痛用童便调下若觉心胸烦热即减姜桂觉寒却加之腹痛加当归心闷加羚羊角心虚气怯加桂心不思饮食或恶心加人参虚烦加茯苓以意斟酌日二夜一服之
　　海藏大效牡丹散　治血脏虚风及头目不利不思饮食手足烦热肢节拘急疼痛胸膈不利大肠不调隂阳相干心惊怯悸或时旋晕
　　牡丹皮　川芎　枳殻【麸炒各一两】陈皮　元胡索甘草　羌活　半夏【汤洗各半两】木香　诃子肉　芍药【各七钱半】三棱【炒】干姜【炮】桂心【各五钱】当归【一两半】白术【炒三钱】
　　右十六味为细末每服二钱水一盏半煎五七沸食前温服益血海退血风劳攻注消寒痰实脾胃理血气攻刺及气虚恶寒潮热证至妙
　　逺志丸　治产后脏虚不足心神惊悸志意不安腹中急痛或时怕怖夜卧不安
　　逺志　麦门冬【各去心】黄茋　当归【炒】人参　白术独活【各去芦】白茯苓【去皮】桂心　柏子仁　石菖蒲熟干地黄　山茱萸　钟乳粉　阿胶【碎炒各一两】
　　右十五味为细末炼蜜和捣五七百下丸如梧桐子大每服三十丸温酒送下不拘时侯日进三服
　　白茯苓丸　治产后心虚惊悸神志不安
　　白茯苓【去皮】熟干地黄【各一两】人参【去芦】桂心　逺志【去心】石菖蒲　柏子仁　琥珀【各半两另研细】
　　右八味为细末炼蜜和捣三二百下丸如梧子大每服三十丸不拘时粥饮送下
　　右方俱用桂中无热而脉迟且微者宜之
　　人参散　治产后脏腑虚心怔惊悸言语错乱
　　人参【去芦】麦门冬【去心各八钱】牛黄【研】白薇【各二钱】茯神【去木】独活　防风【各去芦】逺志【去心】生地黄　朱砂【水飞】天竺黄【另研】甘草【炙】龙齿【研各四钱】龙脑【另研】麝香【细研末各一钱】
　　右十五味为细末每服二钱薄荷酒调下不拘时
　　琥珀地黄散　治血虚多惊及产后败血诸疾
　　辰砂　琥珀　没药【并细研】当归【各等分】
　　右四味为细末每服二钱空心白汤调下日三服
　　茯苓散　疗产后狂语志意不足精神昏乱心气虚风邪所致
　　茯苓【一方用茯神】生地黄【各三两】逺志　白薇　龙齿【各二两五钱】防风　人参　独活【各二两以上共为末】
