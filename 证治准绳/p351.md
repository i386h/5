<!-- { "loadSidebar": true } -->
　　右八味以银一大斤水一斗五升煮取七升下诸药煮取三升温分三服忌菘菜猪肉生冷【一方治产后风邪所干心神恍惚志意不定加荆芥二两甘草一两二钱半】
　　疗产后多虚羸弱若大汗利皆至于死此重虚故也若中风语谬昏闷不知人者宜服此
　　人参　茯苓　羌活　大枣　逺志【各二两】竹沥【一升】
　　右六味用水陆升煮取三升下竹沥更煎取二升半分三服
　　抱胆丸　治产后血虚惊气入心及颠癎风狂或室女经脉通行惊邪蕴结
　　水银【二两】黑铅【一两半】朱砂【一两另细研】乳香【一两另细研】
　　右将黑铅入铫子内镕化下水银结成砂子次下朱砂滴乳末乗热用栁木捶研匀丸如芡实大每服一丸空心金银萡荷汤化下得睡切莫惊动觉来即安妙香散亦善
　　恍惚
　　大产后中风恍惚者由心主血血气通于荣衞脏腑遍循经络产则血气俱伤五脏皆虚荣衞不足即为风邪所乗则令心神恍惚不定也　薛前证当大补血气为主而佐以后方为善葢风为虚极之假象也固其本原诸病自退若专治风则速其危矣　一产妇患前证盗汗自汗发热晡热靣色黄白四肢畏冷此气血俱虚用八珍汤不应更用十全大补加味归脾二汤始应后因劳怒发厥昏瞆左目牵紧两唇抽动小便自遗余谓肝火炽盛用十全大补加钓藤山栀而安再用十全大补汤辰砂逺志丸而愈
　　千金疗产后暴苦心悸不定言语错乱恍惚皆因心虚所致
　　茯苓【三两】芍药【二两】甘草　桂心　当归【各一两】生姜【一两半】麦门冬【去心一升】大枣【三十枚】
　　右八味为散水三升煎取一升去滓分作两服
　　经効疗产后心虚忪悸志意不定烦躁恍惚
　　茯神　当归　黄芩　麦门冬【去心】甘草　人参芍药　酸枣仁　白鲜皮【各三两】大枣【七枚】
　　右十味为粗末水二升煮取七合去滓温服
　　琥珀散　治产后中风恍惚语澁心神烦闷四肢不随琥珀【另研】茯神【去木各一两】逺志【去心】石菖蒲　黄茋　防风　独活　人参【各去芦】麦门冬【去心】芎防　桑寄生赤芍药　羚羊角屑【各半两】甘草【二钱半炙】
　　右十四味为防咀每服五钱水一中盏半煎至一大盏去滓温服不拘时
　　远志散　治产后中风心神恍惚言语错乱烦闷睡卧不安
　　远志【去心】防风【去芦各一两】麦门冬【去心】酸枣仁【炒】桑寄生独活【去芦】桂心　当归【去芦炒】茯神【去木】羚羊角屑【各七】
　　【钱半】甘草【炙半两】
　　右十一味为防咀每服五钱煎服法同前
　　天麻丸　疗产后中风恍惚语澁四肢不随
　　天麻　硃砂【水飞】防风【去芦】羌活【去芦各一两】僵蚕【炒七钱半】干蝎【炒】白附子【炮】五灵脂【炒各半两】雄雀粪【炒】牛黄【另硏各二钱半】
　　右十味为细末糯米饭为丸如梧子大每服二三十丸薄荷酒送下日进二服
　　辰砂远志丸　主产后中风消风化痰安神镇心石菖蒲　远志肉【甘草煮】人参　茯神【去木】辰砂【各五钱】川芎　山药　鉄粉　麦门冬【去心】细辛　天麻半夏【汤泡】南星　白附子【各一两】
　　右十四味为末姜汁煮糊丸如菉豆大别以朱砂为衣每服三十丸夜卧生姜汤吞下
　　虚烦
　　薛论见发热条　四物汤加茯神远志治产后虚烦十全大补汤尤效
　　大余血奔心葢是分解了不便与童子小便并擀心下及卧太速兼食不相宜之物所致但能依方疗之无不痊可疗产后余血不尽奔冲心烦闷腹痛
　　川芎　生干地黄　枳殻　芍药【各等分为末】
　　右四味酒服方寸匕日二服
　　集验疗产后血气烦方【千金同】
　　生地黄汁　清酒【各一升】
　　右相和煎一沸分为两服
　　广济疗血气烦闷方　生藕汁饮二升効竹亦得疗产后七日内宿血不散时时冲心迷闷
　　荷叶【一两七钱半】延胡索【二两】地黄汁【二合】
　　右水二升煮二味取八合下延胡索分三服空心忌肉食一日
　　疗产后余血攻心或下血不止心闷面青冷气欲絶羊血一盏顿服若不定更服立效
　　经効疗产后气虚冷搏于血血气结滞上冲心腹胀满当归　桂心　川芎　吴茱茰　橘皮　生姜【各一两】芍药【二两】
　　右七味防咀以水三升煮取一升去滓空心服
　　治产后余血奔心　用陈白梅捶碎渴煎汤饮
　　金黄散　治产后恶血冲心时发烦躁
　　胡索　蒲黄【各半两】桂心【二钱半】
　　右三味为细末乌梅煎汤冷调下二钱
　　没药丸　治产后心胸烦躁恶血不快
　　没药【研】蛮姜　延胡索　干漆【炒】当归　桂心牛膝　牡丹皮　干姜【各等分】
　　右九味为细末醋煮糊丸如梧桐子大煎麯汤下十丸至十五丸
　　补遗治产后余血冲心烦闷腹痛　用蒲黄【不以多少】隔纸炒每一钱东流水煎汤调下　又失笑散亦佳
　　治产后短气欲絶心中烦闷竹叶汤
　　竹叶【切细】麦门冬　小麦【各一升】甘草【一两】生姜【二两】大枣【十二枚】
　　右六味切以水一斗煮竹叶小麦至八升去滓纳余药煮取三升去滓温服虚悸加人参二两少气力加糯米五合
　　甘竹茹汤　治产后内虚烦热短气方
　　甘竹茹【一升】人参　茯苓　甘草【各一两】黄芩【三两】
　　右五味防咀以水六升煮取二升去滓分三服日三
　　人参当归汤　治产后去血过多血虚则隂虚隂虚生内热令人心烦短气自汗头痛
　　熟地黄　人参【去芦】当归身【去芦】肉桂【去粗皮】麦门冬【去心各二钱】白芍药【炒二钱半】　血热甚者加生地黄二钱
　　右水二盅硬米一合竹叶十片煎至一盅食逺服
　　薤白汤　治产后胸中烦热逆气方
　　薤白　半夏　甘草　人参【各一两】栝蒌根【二两】麦门冬【半斤】
　　右六味防咀以水一斗三升煮取四升去滓分五服日三夜二热甚加知母一两
　　云岐治产后血虚不得眠芍药栀豉汤
　　芍药　当归　栀子【各五钱】香防【半合】
　　右如栀子豉汤修服产后伤寒便同下后变证【此方虽云岐法不若仲景酸枣汤穏当】
　　仲景二物黄芩汤　妇人在草褥自发露得风四肢苦烦热头痛者与小柴胡汤头不痛但烦者此汤主之【小柴胡汤见伤寒少阳病】
　　黄芩【一两】苦参【二两】干地黄【四两】
　　右三味以水八升煮取二升温服一升多吐下虫
　　妇人产中虚烦乱呕逆安中益气竹皮大丸主之生竹茹　石膏【各二分】桂枝　白薇【各分】　甘草【七分】
　　右五味末之枣肉和丸弹子大每以饮服一丸日三夜二服有热者倍白薇烦喘者加柏实一分
　　陈寻常治诸虚烦热者以竹叶石膏汤温胆汤殊不知产后与寻常不同如石膏等药不宜轻用用之必死经验方　治产后烦躁禹余粮一枚状如酸馅者入地埋一半四靣筑紧用炭一秤发顶火一斤煆去火三分耗二为度用湿沙土罨一宿方取出打去外靣一层只用里内细研水淘澄五七度将纸衬干再研数千遍用甘草煎汤调二钱匕一服立効
　　渴
　　熊产后心烦发渴宜清心莲子饮【杂症白浊】　薛前证若出血过多虚火上炎用童子小便或四物白术麦门丹皮若胃气虚而有热用竹叶归茋汤若血虚发热用八珍加麦门五味若血脱发热烦躁用当归补血汤若胃气虚弱用补中益气汤或七味白术散　一产妇患前证朝寒暮热肚腹作痛以手按之不痛余以为气血俱虚用八珍之类治之彼反行逐血更加发热烦躁余用当归补血汤热躁渐止用八珍麦门五味气血渐复熟地黄汤　治产后虚渴不止少气脚弱眼饮食无味
　　熟地黄【酒洗浄蒸焙一钱半】人参【去芦】麦门冬【去心各二钱】蒌根【二钱】甘草【炙半钱】
　　右五味作一服水二盅糯米一撮生姜三片红枣三枚同煎至一盅不拘时服
　　产宝疗产后大渴不止
　　芦根【切一升】蒌　人参　甘草　茯苓【各三两】大枣【二十枚】麦门冬【生四两】
　　右七味以水九升煮取三升分三服顿服四剂即瘥忌菘菜
　　黄芩散【杨氏】治产后血渴饮水不止
　　黄芩　麦门冬【各等分】
　　右二味防咀每服三钱水盏半煎至八分去滓温服无时
　　括蒌根汤【集验】疗产后血渴
　　括蒌根【四两】麦门冬【去心】人参【各三两】生干地黄　甘草【各二两】土根【五两】大枣【二十　产寳无地黄麦门枚　　冬有牡蛎粉等分】
　　右七味防咀以水八升煮取二升半分三服
　　千金竹叶汤　疗产后虚渴少气【力】
　　竹叶【三升】甘草　人参　茯苓【各一两】小麦【五合】生姜半夏【各三两】麦门冬【五两】大枣【十五枚】
　　右九味防咀以水九升先煮竹叶小麦姜枣取七升去滓内药再煎取二升去滓一服五合日三夜一
　　七味白术散　治中气虚弱津液短少口干作渴或因吐泻所致者
　　人参　白术【炒】木香　白茯苓　甘草【炒】藿香干葛【各一钱】
　　右水煎服
　　竹叶归茋汤　治胃气虚弱口干作渴恶冷饮食者竹叶【一钱半】黄茋【二钱】白术　人参　当归【各一钱】麦门冬【去心七分】甘草【炒五分】
　　右七味水煎服
　　胡索散　治产后失血渴不止
　　郁金　干葛　桂心　青皮　枳殻　胡索
　　右六味各等分以好醋浸一宿焙干末之每服二钱陈皮汤调下日三夜一
　　桃花散　治产后不烦而渴
　　新石灰【一两】黄丹【五钱】
　　右为细末渴时井水调下一钱
　　本治产后出血太多虚烦发渴用真正蒲黄末二钱白汤调下如渴燥甚井花水下
　　治产后中风烦渴用红花子五合微炒研碎以水煎浓徐徐呷之
　　疗血渴及产后渴疾用莲子心生取为细末米饮调下二钱效
　　自汗
