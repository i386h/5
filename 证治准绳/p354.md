<!-- { "loadSidebar": true } -->
　　右以肉汁煮三味取二升五合分为四服若觉恶露不尽加桂三两恶露下多加芎三两有寒加茱萸一两有气加细辛二两有热加生地黄汁二合
　　保命治产妇虚劳不能食十全散【即十全大补汤】
　　十全大补汤　治诸脏损气血俱虚恶寒发热或自汗盗汗便血吐血或大便不实饮食少思或胸腹作痛口舌生疮或耳目不明牙齿不固
　　人参　白术　白茯苓　黄茋　当归　熟地黄【酒洗蒸焙】白芍药【炒】川芎【各一钱】肉桂　甘草【炙各五分】
　　右十味姜枣水煎服
　　当归建中汤【见前腹痛】
　　云岐治产后虚损饮食不下四物加建中人参白术茯苓主之
　　疗产后大虚心腹急痛血气上抢心气息乏补益方黄茋　白术　当归　人参　甘草【各二两】生姜【四两】
　　先以白羊肉三斤去膜水一斗九升煮肉取汁五升下诸药煮三升分三服
　　冷劳大夫产则血气劳伤脏腑虚弱而风冷客之冷搏于血气血气不能温于肌肤使人虚乏疲顿致羸损不平复若久不平复风冷入于子脏则胞脏冷使人无子薛前证若血气虚弱用补中益气汤脾气虚弱用六
　　君子汤命门火衰用八味丸肝脾血虚用加味逍遥散肝脾郁怒用加味归脾散
　　产宝疗产后风虚羸痩劳弱不生肌肉
　　黄茋　当归　芍药　人参【各三分】桂心　甘草川芎　生姜【各四分】大枣【十二枚】
　　右九味水七升煮三升分温三服
　　疗产后虚劳骨节疼痛头痛汗不出
　　当归　人参　生姜【各二两】黄茋【三两】淡防【三合】猪肾【二枚】粳米【三合】薤白【三合】
　　右水一斗五升先煮猪肾取六升下诸药煮取二升分为三服
　　又方　猪肾一双煮入葱豉作臛如常食之
　　痞闷
　　郭问产后口干痞闷者何答产后荣卫大虚血气未定食太早胃不能消化毒结聚于胃腕上熏胸中是以口干燥渴心下痞闷医者不识认为胸膈壅滞以药下之万不得一但服见睍丸则愈　陈无择评曰产后口干痞闷未必只因食或产母内积忧烦外伤燥热饮食甘肥使口干痞闷当随其所因调之可也心烦宜四物汤去地黄加人参乌梅煎若外伤燥热看属何经当随经为治难以备举饮食所伤见晛丸却能作効薛前证若宿食停滞用六君枳实神麯若因肉食所致更加山查若因鱼鲙之类再加陈皮其物既消而仍痞或反作痛作呕此脾胃受伤用六君子汤或咽酸嗳腐加炮姜作防更加升麻如不应佐以四神丸或间用补中益气汤　一妇人食角黍烦渴痞闷腹痛大便欲去不去服消导之药不应饮食日减肌体日痩半年矣余谓此食积为患用大酒麯炒为末温酒调服二钱俄而腹鸣良久仍下粽而愈　一妇人食鱼酢腹痛患痢诸药不应用陈皮白术等分为末以陈皮汤送下数剂而愈
　　见睍丸
　　姜黄【炒】三棱【醋炒】荜澄茄　陈皮【去白】良姜　人参蓬莪荗【酒炒各等分】
　　右七味为细末用萝卜捣烂绞取汁煮糊丸如梧子大毎服三十丸萝卜汤下白汤亦可
　　腹胀
　　郭产后腹胀满闷呕吐不定者何答曰败血散于脾胃脾受之则不能运化精防而成腹胀胃受之则不能受纳水谷而生吐逆医者不识若以寻常治胀止吐药治之病与药不相干转更伤动正气疾愈难治但服抵圣汤则愈　薛前证若败血伤于脾胃宜用前方若饮食停于脾宜用六君厚朴若饮食伤于胃宜用六君子汤大凡损其脾者当节其饮食为善　一产妇患前证或用抵当汤败血已下前证益甚小腹重坠似欲去后余谓此脾气虚而下陷用补中益气汤加炮姜温补脾气重坠如失又用六君子汤而安
　　抵圣汤入生姜半两焙干水煎【方见胎前腹胀　薛氏云此方最宜用之】局方平胃散加人参亦可
　　水肿
　　郭产后四肢浮肿者败血乗虚停积循经流入四肢留淫日深却还不得腐壊如水故令靣黄四肢浮肿医人不识便作水气治之凡治水多用导水药极虚人夫产后既虚又以药虚之是谓重虚徃徃多致夭枉但服小调经散血行肿消则愈　陈无择曰产后虚浮多端有自懐妊肿至产后不退者亦有产后失于将理外感寒暑风湿内则喜怒忧惊血与气搏留滞经络气分血分不可不辨要当随所因脉证治之宜得其情小调经散治血分固效但力浅难慿不若吴茱萸汤枳术汤夺魂散大调经散皆要药也　又论曰夫产后劳伤血气腠理虚则为风邪所乗邪于气不得宣越故令虚肿轻浮是邪于气气肿也若皮肤如熟李状则变为水肿气肿者发汗即愈水肿者利小便差也　洁古如产后风寒在表靣目四肢浮肿宜局方七圣丸白汤下日加以利为度　如浮肿至膝喘加木香梹榔倍之谓气多也　如浮肿又头痛昏冒加羌活川芎谓风多也如只浮肿止七圣丸本方服　东垣中满分消丸【杂病胀满】用四物汤吞之　丹产后肿必用大补气血为主少佐以苍术茯苓使水自利　薛前证若寒水侮土宜养脾肺若气虚浮肿宜益脾胃若水气浮肿宜补中气当参杂证本门主治　一产妇饮食少思服消导之剂四肢浮肿余谓中气不足朝用补中益气汤夕用六君子汤而愈后因怒腹胀误服沉香化气丸吐防不止饮食不进小便不利肚腹四肢浮肿用金匮加减肾气丸而愈一产妇泄防四肢靣目浮肿喘促恶寒余谓脾肺虚
　　寒用六君加姜桂而泄防愈用补中益气而脾胃健杜张宣徽侍产后半月忽患浮肿急召产科医治
　　经半月不差病势转剧召杜治之杜至曰诸医作何病张曰皆云水气浮肿杜曰非也且水气发咳小便澁是也今爱宠小便不澁不作咳惟手足寒乃血藏虚气塞不通流靣生浮肿遂用益血和气药治之旬日病去七八经半月全愈所用之药乃灵苑方牡丹散也其方云治血藏风虚冷今产科家多用此药治产后诸痛如神更名损金汤者是也【牡丹散见血晕】　一妇产后四肢浮肿寒热徃来葢因败血流入经络渗入四肢气喘咳胸膈不利口吐酸水两脇疼痛遂用旋覆花汤防汗渐觧频服小调经用泽兰梗煎汤调下肿气渐消
　　大调经散　治产后肿满喘急烦渴小便不利【方见产后寒热】小调经散
　　没药　琥珀　桂心　芍药　当归【各一钱】细辛麝香【各半钱】
　　右七味为细末毎服半钱姜汁温酒各少许调停服
　　治产后遍身青肿疼痛及产后血水疾【出妇人经騐方】
　　干漆　大麦蘖【等分】
　　右二味各为细末以新瓦罐子中铺一重麦蘖一重干漆如此填满用盐泥固济火煆通赤放冷研为散但是产后诸疾热酒调下二钱
　　经云产后肌浮柑皮酒服【橘皮为末每服二钱酒调】
　　白术汤　治心腹坚大如盘边如旋盘水饮所作名曰气分
　　枳实【一两半】白术【三两】
　　右二味防咀毎服四钱水一盏半煎至七分去滓温服腹中耎即当散也
　　丹妇人产后浮肿小便少口渴恶寒无力脉皆沉此体虚而有湿热之积必上焦满闷宜补中导水行气可也
　　白术【二两半】陈皮【一两】川芎【半两】木通【六钱】茯苓【三钱】
　　右五味用水煎下与防丸二十五粒【黄芩为未粥丸名与防丸亦名清金丸】
　　夺魂散　治产后虚肿喘促利小便则愈
　　生姜【三两取汁】白麫【三两】大半夏【七枚】
　　右三味以生姜汁搜麫褁半夏为七饼子煨焦熟为末水调一盏小便利为効
　　张氏方治产后血虚风肿水肿
　　泽兰叶　防己【等分】
　　右二味为末毎服二钱温酒调下不饮者醋汤调亦可
　　汉防己散【此药虚人戒服】
　　汉防己　猪苓　枳殻　桑白皮【各一两】商陆　甘草【各七钱半】
　　右六味为粗末毎服四钱水一盏半姜三片煎至七分去滓空心温服
　　七圣丸【杂病大便不通】
　　加减吴茱茰汤　治妇人脏气本虚宿挟风冷胸膈满痛腹脇绞刺呕吐恶心饮食减少身靣虚浮恶寒战栗或泄泻不止少气羸困及因生产藏气暴虚邪冷内胜宿疾转增
　　吴茱萸【一两半】苦梗　干姜　甘草　麦门冬　防风　半夏　细辛　当归　赤茯苓　牡丹皮桂心【各半两】
　　右十二味为粗未毎服四钱水一盏半煎至七分去滓食前热服
　　金匮加减肾气丸【方见杂病水肿】
　　加味八物汤　治产后遍身浮肿气急潮热
　　人参　白茯苓　熟地黄　小蘹香【各三钱】白术川芎【各四钱】当归　白芍药　香附子【各五钱】甘草黄苓　柴胡【各一钱】
　　右十二味剉散分作六七服水一钟半姜三片煎至七分空心热服尽此药方服调经丸　若肚痛加延胡索干漆枳殻【各三钱】　若呕吐恶心加良姜砂仁【各二钱】　若手足麻痹加肉桂【一钱半】　若咳加五味子欵冬花杏仁
　　积聚【血瘕即儿枕宜参看】
　　大夫积者隂气也五脏所生聚者阳气也六腑所成皆由饮食不节寒热不调致五脏之气积六腑之气聚积者痛不离其部聚者其痛无有常处所以然者积为隂气隂性沉伏故痛不离其部聚为阳气阳性浮动故痛无常处产后血气伤于脏腑脏腑虚弱为风冷所乗于脏腑与血气相结故成积聚症块也　薛前证乃真气亏损邪气乗之况产后得之尤当固真气为主若求旦夕之効而攻其邪则速其危矣当参前杂证积聚诸方论治之　一产妇腹中似有一块或时作痛而转动按之不痛靣色痿黄痛则皎白脉浮而濇余谓此肝气虚而血弱也不信乃用破血行气痛益甚转动无常又认以为血鼈专用破血驱逐之药痛攻两脇肚腹尤甚益信为鼈确服下虫等药去血甚多形气愈虚肢节间各结小核隠于肉里以为鼈子畏药而走于外余曰肝藏血而养诸筋此因肝血复损筋涸而挛结耳葢肢节胸项皆属肝胆部分养其脾土补金水以滋肝血则筋自舒遂用八珍汤逍遥散归脾汤加减调治而愈　一妇月经不调两抝肿胀小便澁滞腹中一块作痛或上攻脇腹或下攻小腹发热晡热恶寒肌肤消痩饮食无味殊类瘵证久而不愈余谓肝脾血气亏损用八珍汤逍遥散归脾汤随证五服而愈
　　大新产后有血与气相抟而痛者谓之瘕瘕之言假也谓其痛浮假无定处也此由夙有风冷血气不治至产血下则少故致此病也不急治则多成积结妨害月水轻则否澁重则不通也　薛前证乃寒邪乗客气血壅结此因气病而血病也当补养胃气调和月经寛缓静养为善难经云任脉之病男子为七疝女子为瘕聚当叅前后各论治之
　　丹南山妇人年三十八于九月二十三日月经行比前过后十日得草药以败血海为下胎之谋有数滴血下因此腹痛在小腹下有块如碗大不可按汤熨则痛稍定大小便抽痛小便澁大便略下少赤积垢食不进口略渴发热此胃气为草药所败加以受伤之血妄行而不得泄所以为病也
　　砂仁　甘草【炙】川芎　黄芩【各三分】滑石【一钱半】牛膝【二钱】桃仁【七粒】
　　右七味水酒煎服
　　芍药汤【保命】治产后诸积不可攻宜养隂去热其病自安
　　芍药【一斤】黄芩　茯苓【各六两】
　　右三味剉散毎以半两水煎温服日三
　　丹产后消血块
　　滑石【三钱】没药　血竭【各二钱】
　　右三味为细末醋糊丸如恶露不下以五灵脂为细末面糊丸白术汤陈皮汤任下
　　又方消血块
　　香附【童便浸】桃仁【去皮留尖等分】
　　右二味为末醋糊丸
