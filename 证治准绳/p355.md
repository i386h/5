<!-- { "loadSidebar": true } -->
　　治血瘕作痛脐下胀满或月经不行发热体倦
　　当归【二两】桂心　芍药【炒】血竭　蒲黄【炒各一两半】延胡索【炒一两】
　　右六味为末毎服二钱空心热酒调下
　　葛氏方【治证同前】　桂心为末毎服一钱空心酒调下产寳疗血瘕痛无定处
　　童便【三升】生地黄汁　生藕汁【各一升】生姜汁【三升】
　　右先煎前三味约三分减二次下姜汁慢火煎如稀饧毎服取一合暖酒调下
　　千金疗血瘕
　　生干地黄【一两】乌贼鱼骨【二两】
　　右二味为细末空心温酒调服二钱七
　　四神散　治产后瘀血不消积聚作块心腹切痛
　　川芎　当归【去芦】干姜【炮】赤芍药【各等分】
　　右四味为细末毎服二钱食远用温酒调服
　　桂心丸　治产后血气不散积聚成块上攻心腹或成寒热四肢羸痩烦疼
　　桂心　当归　赤芍药　牡丹皮　没药　防榔【各半两】青皮　干漆【炒烟尽各七钱半】大黄　桃仁【去皮尖】三棱【煨】胡索　鼈甲【酥炙】厚朴【制各一两】
　　右十四味为细末炼蜜和丸梧子大毎服三四十丸食前用温酒送下
　　霍乱
　　大产后霍乱气血俱伤脏腑虚损或饮食不消触冒风冷所致隂阳不顺清浊相干气乱于肠胃之间真邪相冷热不调上吐下痢故曰霍乱也经曰渴而饮水者五苓散寒多不饮水者理中丸大段虚冷者加附子来复丹亦妙　薛一产妇停食霍乱用藿香正气散之类已愈后胸腹膨胀饮食稍过即呕吐或作防余谓此脾胃俱虚用六君子汤加木香治之渐愈后因饮食失调兼恚怒患霍乱胸腹大痛手足逆冷用附子散又用八味丸以补土母而康设泥痛无补法而用辛散或用平补之剂必致不起　一产妇吐泻咽酸靣目浮肿此脾气虚寒先用六君加炮姜为主佐以越鞠丸而咽酸愈又用补中益气加茯苓半夏而脾胃康
　　白术散　治产后霍乱吐痢腹痛烦渴手足逆冷白术　橘红　麦门冬【去心】干姜　人参【各一两】甘草【半两】
　　右六味为粗末毎服四钱水一盏生姜五片煎去滓温服
　　温中散　治产后霍乱吐泻不止
　　人参　白术　当归　草豆蔲仁　干姜【各一两】厚朴【各两半制】
　　右六味为粗末毎服三钱水煎服
　　附子散　疗产后霍乱不止手足逆冷
　　附子【炮】白术　当归　吴茱萸【洗】桂心　人参丁香　橘红　甘草【各半两】
　　右九味为细末毎服二钱粥饮调下不拘时
　　髙良姜散　治产后霍乱吐利腹中防痛
　　良姜　当归　草豆防仁
　　石三味等分为细末毎服二钱用粥饮调下
　　右二方非真寒不可用
　　局方参苓白术散　疗产后霍乱吐利身热带渴者良【方见杂病泄泻】
　　若吐逆不受汤药以伏龙肝细末三钱米汤调下即受余详杂病霍乱门
　　呕吐
　　大夫胃为水谷之海水谷之精以为血气荣润脏腑因产则脏腑伤动有时而气独盛者则气乗肠胃肠胃燥澁其气则逆故呕逆不下食也　薛前证若因饮食过时用四君子汤饮食过多用六君子汤饮食过时而兼劳役用补中益气若因饮食停滞用人参养胃汤脾胃气虚用六君子汤胃气虚寒加炮姜木香寒水侮土用益黄散肝木侮脾土用六君加升麻柴胡命门火衰不能生土用八味丸呕吐泄防手足俱冷或肚腹作痛乃阳气虚寒急用附子理中汤多有生者　一产妇朝吐痰夜发热昼夜无寐或用清痰降火肌体日痩饮食日少前证愈甚余曰早间吐痰脾气虚也夜间发热肝血虚也昼夜无寐脾血耗也遂用六君子汤加味逍遥散加味归脾汤以次调理而痊
　　开胃散　治产后胃气不和呕吐不止全不纳食宜服此
　　诃子肉【一两半】人参【一两】甘草【半两】
　　右三味为细末别以半夏半分生姜一分薤白二七茎水一大盏煎至六分去滓分为两服
　　疗产后呕逆不止【邓知县传】
　　橘红【一两】半夏麯　甘草【各半两】藿香【三两】
　　右四味为细末毎服二钱水一盏半姜三片煎至六分温服无时
　　治产后更无他疾但多呕逆不能食
　　白术【一两二钱半】生姜【一两半】
　　右二味细切酒水各二升煎取一升分三服
　　产后呕逆不已四君子汤加陈皮半夏藿香砂仁石莲散　治产后咳逆呕吐心怔目晕
　　石莲子【去殻一两半】白茯苓【一两】丁香【五钱】
　　右三味为细末米饮调服三钱无时
　　内热呕吐服前药不効者以枇杷叶【去毛蜜炙】茅根各五钱煎浓汤入芦根汁半盏和匀服
　　吃逆
　　大夫肺主气五脏六腑俱禀于气产后则气血伤脏腑皆损而风冷于气气于逆上而又脾虚聚冷胃中伏寒因食热物冷热气相冲击使气厥而不顺则吃逆也脾者主中焦为三焦之关五脏之仓廪贮积水谷若隂阳气虚使荣衞气厥逆则致生斯病也经云吃噫者胃寒所生服药无効者灸期门三壮必愈期门穴乃胃之大络　薛前证属胃气虚寒之恶如用后方未应急投参附汤亦有复生者
　　参附汤【见前自汗】
　　丁香散　治产后心烦咳噫不止
　　丁香　白豆蔲仁【各半两】伏龙肝【一两】
　　右三味为细末煎桃仁吴茱萸汤调下一钱如人行五里再服
　　石莲散【见呕吐】
　　产寳疗产后吃逆三日不止欲死方
　　桂心【半两】姜汁【三合】
　　右二味同煎取二合以大火炙手摩背热时涂药汁尽妙
　　治产后吃逆方　用干柿一枚切碎以水一盏煎至六分热呷之
　　又方　古壁镜窠三四个水一小盏煎至半小盏热服羌活散【灵苑】治吃逆
　　羌活　附子【炮】蘹香【炒各半两】木香　白姜【炮各二钱半】
　　右五味为末毎服二钱水一盏盐一捻煎十数沸热服一服止
　　补遗治产后吃逆橘皮汤及大小橘皮汤皆効　右诸方当审寒热虚实用之如寒者宜丁香姜桂热者宜干柿竹茹实者宜香附橘皮虚者宜人参甚则附子佐之误施则有噬脐之悔慎之
　　咳
　　大夫肺者主气因产后血虚肺经一感防邪便成咳或风或热或寒或湿皆令人咳也若产后吃盐太早而咳者难治　产后血气不通咳者何答曰产后咳多因食热面壅纳或热病或有气块发时冲心痛气急咳四肢寒热心闷口干或时烦躁睡梦惊悸气虚肢体无力宜服局方黑神散五积散加枣煎服　薛产后咳或因隂血耗损或因肺气亏伤或隂火上炎或风寒所感主治之法若隂血虚者用芎归熟地参术肺气伤者用四君芎归桔梗隂火上炎者六味地黄加参术风寒所感者补中益气加桔梗紫苏若瘀血入肺发喘急用二味参苏饮多有得生者若兼口鼻起黑或鼻出血急用前饮亦有得生者然而所患悉因胃气不足葢胃为五脏之根本人身之根蒂胃气一虚五脏失所百病生焉但患者多谓腠理不密所致殊不知肺属辛金生于已土亦因土虚不能生金而腠理不密外邪所感其隂火上炎亦壮土金生肾水以制火为善若迳治其病则误矣　一产妇咳声重鼻塞流涕此风疾所感用参苏饮一钟顿愈六七乃与补中益气加桔梗茯苓半夏一剂而痊又与六君加黄茋以实其腠理而安　一产妇咳痰盛靣赤口干内热晡热彻作无时此隂火上炎当补脾肾遂用补中益气汤六味地黄丸而愈　一产妇咳而腹满不食涕唾靣肿气逆此病在胃闗于肺用异功散而愈
　　旋复汤【即旋复花汤见喘有汗者去麻黄】
　　知母饮　治产后恶露上攻流入于肺经咳宜服此药若伤风痰却以寻常伤风药主治【一名二母散】知母　贝母　白茯苓　人参【各二钱】桃仁　杏仁【并生去皮尖各一钱】
　　右六味作一服水二钟煎至一钟食后服
　　集验疗产后感风伤寒咳多痰唾粘
　　甘草　苦梗【各一两半】欵冬花【一两】生麦门冬　生地黄【各三两】葱白【一握】豉【二合】　旧方无葱白与豉
　　右七味防咀水二升煮取八合去滓食后分两服
　　经効疗咳多痰唾粘气急
　　前胡　五味子　紫苑　贝母【各一两半】桑白皮　茯苓【各二两】淡竹叶【二十片】
　　右七味防咀水二升煎取八合去滓食后分两服
　　疗产后咳气喘
　　百部根　苦梗【各六分】桑白皮【二十分】干百合　赤茯苓【各八分】
　　右五味防咀水二升煮取七合去滓食后分两服
　　自制噙化丸【见前杂病咳】
　　喘
　　娄产后喘极危多死也　郭产后喉中气急喘促者何答曰荣者血也衞者气也荣行脉中衞行脉外相随上下谓之荣衞因产所下过多荣血暴竭衞气无主独聚肺中故令喘也此名孤阳絶隂为难治若恶露不快败血停凝上熏于肺亦令喘急但服夺命丹【胞衣不下】血去喘自定　陈无择评曰产后喘急固可畏若是败血上熏于肺犹可责効夺命丹若感风寒或因忧怒饮食咸冷等夺命丹未可均济况孤阳絶隂乎若荣血暴絶宜大料煮芎防汤亦可救伤风寒宜旋覆花汤性理欝发宜小调经散用桑白皮杏仁煎汤调下伤食宜服见睍丸五积散芎防汤　薛前证若脾肺气虚弱用六君桔梗若兼外邪更加紫苏若中气虚寒用补中益气加炮姜肉桂若阳气虚脱更加附子若瘀血入肺急用二味参苏饮　一产妇喘促自汗手足俱冷常以手防脐腹此阳气虚脱用参附汤四剂而愈浦江吴辉妻孕时足肿七月初旬产后二月洗浴即气喘但坐不得卧者五个月恶风得暖稍寛两闗脉动尺寸皆虚百药不効用牡丹皮桃仁桂枝茯苓干姜枳殻厚朴桑白皮紫苏五味蒌仁煎汤服之即寛二三服卧其痰如失葢作汚血感寒治之也
　　血竭散　治产后败血冲心胸满上喘命在须臾宜服
　　真血竭【如无紫矿代】没药
　　右二味等分研细频筛再研取尽为度毎服二钱用童便合好酒半大盏煎一沸温调下方产下一服上床良久再服其恶血自循经下行更不冲上免生百病
　　云岐参苏饮　治产后血入于肺靣黑发喘欲死者
　　人参【一两为末】苏木【二两】
　　右二味以水两碗煮取苏木一碗以下去渣调参末随时加减服神効
　　旋覆花汤　治产后伤风寒喘咳痰涎壅盛坐卧不宁
　　旋覆花　赤芍药　荆芥穗　半夏麯　前胡甘草【炙】　茯苓　五味子　杏仁【去皮尖麸炒】麻黄【各等分】　一方芍药茯苓多一倍
　　右十味防咀毎服四钱水一盏半生姜三片枣一枚煎至七分去滓食前温服【有汗者不宜服】
　　若伤咸冷饮食而喘者宜见睍丸【见前痞闷】
　　五味子汤　治产后喘促脉伏而厥
　　五味子【杵炒】人参　杏仁【各二钱】麦门冬【去心】陈皮【各一钱】
　　右五味姜三片枣二枚水煎服
　　大补汤　治产后百日外靣青浮肿唇白气急有汗乃大虚之证急宜服此
　　当归头　大川芎　大白术　白芍药　白茯苓人参【多】黄茋【多】五味子　熟地黄　干姜【上下】甘草【少】
　　右十一味剉散水煎服此二贴不退即加川乌木香另磨入服　有防加诃子肉豆防粟殻
　　鼻衂
