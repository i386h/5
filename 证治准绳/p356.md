<!-- { "loadSidebar": true } -->
　　郭产后口鼻黑气起及鼻衂者何答曰阳明者经脉之海起于鼻交頞中还出颊口交人中左之右右之左产后气虚血散荣衞不理散乱入于诸经却还不得故令口鼻黑气起及变鼻衂此缘产后虚热变生此证胃絶肺败不可治　经验方云急取绯线一条并产妇顶心髪两条紧紥中指节上即止无药可治亦禳厌之一端也　薛按胃脉侠口绕承浆葢鼻凖属脾土鼻孔属肺金诚胃虚肺损气脱血死之证急用二味参苏饮加附子五钱亦有得生者　汪一妇产后血逆上行鼻衂口干心躁舌黑葢因瘀血上升遂用益母丸二丸童便化下鼻衂渐止下血渐通
　　血崩
　　陈产后血崩者何答曰产卧伤耗经脉未得平复劳役损动致血暴崩淋沥不止或因酸咸不节伤蠧荣衞衰弱亦变崩中若小腹满痛肝经已壊为难治急服固经丸以止之　陈无择评曰血崩不是轻病况产后有此是谓重伤恐不止咸酸不节而能致之多因惊忧恚怒脏气不平或产后服断血药早致恶血不消欝满作坚亦成崩中固经丸自难责効不若大料煮芎防汤加芍药定续次随证诸药治之为得　薛前证若血滞小腹胀满用失笑散血少小腹虚痞芎防汤肝火血妄行加味逍遥散脾欝不綂血加味归脾汤脾气虚不摄血补中益气汤厚味积热伤血清胃散加槐花风热相伤血四君子防风枳殻　一产妇血崩小腹胀痛用破气行血之剂其崩如涌四肢不收恶寒呕吐大便频泻余用六君加炮黑干姜四剂稍愈又以十全大补三十余剂而痊　一产妇血崩因怒其血如涌仆地口噤目斜手足抽搐此肝经血耗生风余用六味丸料一剂诸证悉退但食少晡热佐以四君柴胡牡丹皮而愈固经丸
　　艾叶　赤石脂【煅】补骨脂【炒】木贼【各半两】附子【一枚炮】
　　右五味为末陈米饭和丸如梧子大毎服二十丸食前温酒下米饮亦可
　　芎防汤加芍药方
　　芎防当归　芍药【各等分】
　　右三味防咀毎服四钱水一盏半煎至七分去滓热服无时
　　熟干地黄散　治产后崩中头目旋运神思昏迷四肢烦乱不知人事
　　熟干地黄　伏龙肝　黄茋　赤石脂【各一两】阿胶甘草　白术　艾叶【炒】川芎　人参【各半两】当归
　　【七钱半】
　　右十一味防咀毎服四钱水一盏半姜三片煎至七分去滓温服
　　白芍药散　治产后崩中下血淋沥不絶黄痩虚损白芍药　牡蛎　干姜　熟干地黄　桂心　黄耆　乌贼鱼骨　鹿角胶　龙骨【各一两】
　　右九味为末毎服二钱食前温酒下
　　又方
　　赤石脂　熟地黄【各一两】鹿茸　牡蛎　当归【各半两】
　　右五味为细末食前以粥饮调下二钱
　　阿胶丸　治产后崩中下血不止虚羸无力
　　阿胶　赤石脂【各一两】续断　川芎　当归　甘草丹参【各一两】龙骨　鹿茸【酥炙】乌贼鱼骨　鼈甲【炙各】
　　【二两共为细末】
　　右十一味炼蜜丸妬梧桐子大空心温酒下二三十丸
　　菖蒲酒　治产后崩中下血不止
　　菖蒲【一两半细剉】以酒二盏煮取一盏去滓分温三服
　　食前
　　瑞莲散　治产后恶血崩漏状如泉水
　　瑞莲【百枚烧存性】棕榈【烧存性】当归　桂心【各两】　鲤鱼鳞【烧】川芎【各七钱半】防榔【二枚】
　　右七味为细末毎服三钱煨姜酒调下如未止更进一服或非时血崩无药可治但进三服即止
　　补遗治产后血崩
　　香附子【炒赤二两】莲蓬殻【五枚烧存性】
　　右二味为末米饮调下二钱
　　产后血崩素有热者竒効四物汤良【方见血崩】
　　月水不调
　　大产后月水不调者由产伤动血气虚损未复而风邪冷热之气客于经络乍冷乍热冷则血结热则血消故令血或多或少或在月前或在月后故名不调也　薛前证若过期而作痛者气血俱虚也八珍加柴胡丹皮不及期而来血热也四物山栀柴胡将来而作痛者血实也四物加桃仁红花过期而来者血虚也四物加参术紫黑成块者血热也四物加炒栀炒连丹皮作痛而色淡者痰多也四物合二陈治当临证制宜　一产妇月经不调内热燥渴服寒凉之剂血更如崩腹胀寒热作呕少食用六君子二十余剂诸病悉愈以加味逍遥散调理而安
　　琥珀散　治产后经脉不调四肢烦疼饮食全少日渐羸痩
　　琥珀　牛膝　生干地黄　当归【各一两】桃仁　赤芍药【各半两】
　　右六味为粗末毎服三钱水一盏姜三片煎至六分去滓服
　　姜黄丸　治产后虚乏不足胸心短气腹内紧急腰背疼痛月水不调食少烦渴四肢无力
　　姜黄　当归　熟地黄　牡丹皮　厚朴【制】桂心川芎　续断　桃仁　白术【各一两】赤芍药　木
　　香【各七钱半】羚羊角屑【二钱半】
　　右十三味为细末炼蜜丸如梧子大毎服三十丸食前温酒下
　　月水不通
　　大夫产伤动于血气其后虚损未复而为风冷所伤血之为性得冷则凝结故风冷伤于经血结于胞络之间故令月水不通也凡血结月水不通则成血瘕水血相并复遇脾胃衰弱肌肉虚者则为水肿也　妇人冲任之脉为经络之海皆起于胞内而手太阳小肠之经手少隂心之经此二经上为乳汁下为月水若产后月水不通者葢新产之后劳伤气血或去血过多乳汁通行自是不通若乳子歳半或一歳之内而月经不行此是常即非病也何必通之谚云妳假是也若半嵗而行者或四五个月便经行者皆是少壮血盛之人注受极易产乳必众其子失乳必四肢尫羸肚大青筋头大髪焦好啖泥土病名无辜若经血有余者不可以药止之若产后一二歳月经不通而无疾苦何必服药或劳伤气血冲任脉虚气血衰少而不能行者但服健脾胃资气血之药自然通行若用牛膝红花苏木干漆防虫水蛭等药以通之则为害滋大经水枯竭则无以滋养其能行乎初虞世所谓譬犹索万金于乞丐之手虽捶楚并下而不可得也后之学者更宜详审而疗之　薛前证脾胃虚弱用六君子汤若兼欝火伤脾用归脾汤加丹皮山栀若怒火伤血宜用四物合小柴胡气血俱虚用八珍牡丹皮仍参前论主之　一产妇月经年余不通内热晡热服分气丸经行不止恶寒作渴食少倦怠胸满气壅朝用加味逍遥散夕用四君子汤月许诸证稍愈佐以八珍汤兼服两月而愈　以上三证宜于调经门中参看通用
　　泻利
　　郭产后腹痛及泻利者何答曰产后肠胃虚怯寒邪易侵若未满月饮冷当风乗虚袭留于肓膜散于腹脇故腹痛作阵或如锥刀所刺流入大肠水谷不化洞泄肠鸣或下赤白胠脇填胀或痛走不定急服调中汤立愈若医者以为积滞取之祸不旋踵谨之谨之　陈无择评曰产后下痢非止一证当随所因而调之既云饮冷当风何所不至寒热风湿本属外因喜怒忧思还从内性况劳逸饥饱皆能致病若其洞泄可服调中汤赤白滞下非此能愈各随门类别有正方　薛产后泻痢或因饮食伤损脾土或脾土虚不能消食当审而治之若米食所伤用六君加谷蘖若面食所伤用六君加麦蘖若肉食所伤用六君加山查神麯凡兼呕吐皆加藿香若兼咽酸或呕吐用前药送越鞠丸若肝木来侮脾土用六君加柴胡炮姜若寒水反来侮土用钱氏益黄散若久防或元气下陷兼补中益气汤以升发阳气若泻痢色黄乃脾土真气宜加木香肉果若脾土虚寒当用六君子加木香姜桂若脾肾虚寒用补中益气及四神丸若属命门火衰而脾土虚寒用八味丸以补土母若小便濇滞肢体渐肿或兼喘咳用金匮肾气丸以补脾肾利水道若胃气虚弱而四肢浮肿治须补胃为主若久而不愈或非饮食所伤而致乃属肾气亏损葢胞胎主于任而系于肾况九月十月乃肾与膀胱所养必用四神六味八味三药以补肾若用分利导水之剂是虚其虚也　一产妇泻痢发热作渴吐痰甚多肌体消痩饮食少思或胸膈痞满或小腹胀坠年余矣余以为脾胃泻朝用二神丸夕用六君子三月余而痊　一妇产后泄泻兼呕吐咽酸靣目浮肿此脾气虚寒先用六君加炮姜为主佐以越鞠九而咽酸愈又用补中益气加茯苓半夏而脾胃康　一产妇泻利年余形体骨立内热晡热自汗盗汗口舌糜烂日吐痰三碗许服脉洪大重按全无此命门火衰脾土虚寒而假热吐痰者乃脾虚不能綂摄归源也用八味丸补火以生土用补中益气汤兼补肺金而脾胃健　一产妇腹痛后重去利无度形体倦怠饮食不进与死为邻此脾肾俱虚用四神丸十全大补汤而愈但饮食难化肢体倦怠用补中益气汤而康　一妇人五月患痢日夜无度小腹坠痛发热恶寒用六君子汤送香连丸二服渐愈仍以前汤送四神丸四服全愈至七月终怠惰嗜卧四肢不收体重节痛口舌干燥饮食无味大便不实小便频数洒淅恶寒凄惨不乐此肺之脾胃俱虚而阳气寒不伸也用升麻益胃汤而痊　汪石山治一妇产后滑泄勺水粒米弗容时即泄下如此半月余众皆危之或用五苓散平胃散病益甚汪诊之脉皆濡缓而弱曰此产中劳力以伤其胃也若用汤药愈滋胃湿非所宜也令以参苓白术散除砂仁加陈皮肉豆蔲煎姜枣汤煎服旬余而安
　　丹治产后泄泻恶露不行此余血渗入大肠为泻洞泄不禁下青白黑色用荆芥大者四五穗于盏内烧灰不得犯油火入麝香研汤三呷调下此药虽防能治大病【方名的竒散】
　　产后泄方
　　茯苓　川芎　黄芩　白术　干姜　滑石　陈皮　芍药【炒各等分】
　　右八味水煎服之
　　调中汤
　　高良姜　当归　桂心　芍药　附子【炮】川芎【各一两】甘草【半两】
　　右七味为粗未毎服三钱匕水三盏煎至一盏去滓热服
　　右方惟寒中洞泄者宜之其肠胃有热者当服黄连而愈如如金丸香连丸之类若戊巳丸固肠丸四神丸五味子丸之类皆产后大便不实必用之药已详载杂病及前泄泻门中兹不赘引
　　赤白痢
　　大产后痢疾者由产劳伤脏腑不足日月未满虚乏未复或劳动太早或误食生冷若行起太早则外伤风冷乗虚入于肠胃若误食生冷难化之物伤于脾胃皆令洞泄水泻甚者变为痢也若血渗入大肠则为血痢难治世谓之产子痢也得冷则白或如鱼脑得热则赤黄或为骤血若冷热相则下痢赤白或浓血相杂若下痢青色则极冷也若饮食不进便利无常日夜无度产后本虚更加久痢不止无力痩乏愈见羸弱谓之虚羸下痢又有产后气宇不顺而下痢赤白谓之气痢治之之法热则凉之冷则温之冷热相则调之滑者澁之虚羸者补之水谷不分者当利小便若产妇性情执着不能寛解须当顺其气未有不安者也　薛前证白属气分而赤属血分也其论详见泻利　一产妇食鸡子腹中作痛靣色青黄服平胃二陈更下痢腹胀用流气饮子又小腹一块不时上攻饮食愈少此脾胃虚寒肝木尅侮所致用补中益气加木香吴茱茰渐愈又用八珍大补兼服调理寻愈　一妇产后痢未至月满因食冷物及酒冷热与血攻击滞下纯血纒坠极痛其脉大无力口干用黄芩芍药汤三服而安
　　熊治产后赤白痢证用四君子汤加黄耆粟殻神効云救急散　治产后赤白痢腹中绞痛
　　芍药　阿胶　艾叶　熟地黄【各一两】甘草　当归【各三两】
　　右六味防咀水煎分二服空心饮
　　大当归芍药散　治妊娠腹中绞痛心下急痛及疗产后血晕崩中久痢【方见血崩】
