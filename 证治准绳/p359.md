<!-- { "loadSidebar": true } -->
　　产书下乳汁　土根为末酒调服一钱日三四服下乳汁以京三棱三个水二碗煎至一碗洗取汁下为度极妙
　　涌泉散　成都教授单骧方　疗产乳无汁亦治乳结痈肿
　　穿山甲【洗浄一两灰炒燥】　为细末酒调服方寸匕
　　必用方云漏芦括蒌皆要药或云多食猪蹄羮　括蒌取子浄洗炒令香熟槌破取仁瓦上摊浥令白色研为细末温酒调下一钱服了合靣卧少时未効再作一方蒌一枚熟捣以白酒一斗煮取四升去滓温饮一升日三
　　成炼钟乳散　疗乳妇气少血衰脉澁不行乳汁絶少成炼钟乳粉【研细】浓煎漏芦汤调下二钱
　　灵苑下乳汁立効方　粳米　糯米【各半合】蒿苣子【一合并淘浄】生甘草【半两】用水二升煎汁一升去滓分三服立下
　　又方　猪蹄【一只】通草【四两】水一斗煮作羮食之妙
　　薛一产妇因乳少服药通之致乳房肿胀发热作渴余谓血气虚以玉露散补之而愈
　　玉露散　治乳脉不行身体壮热疼痛头目昏痛大便澁滞等证
　　川芎　桔梗　白芷【各二钱】芍药　当归【各一钱半】人参白茯苓　甘草【各一钱】
　　右八味作一服水二钟煎至一钟食后服如头热甚大便秘者加大黄三钱
　　罗氏涌泉散　治妇人乳汁因气絶少
　　瞿麦穗　麦门冬【去心】龙骨　穿山甲【炮黄】王不留行【各等分】
　　右五味为细末每服一钱热酒调下后吃猪蹄羮少许又用木梳于左右乳上各梳三二十梳日三服依前法
　　又方　治妳汁少　蒌根　薄荷榦身【等分】　右为粗末先吃羊蹄汁一椀次服药后再吃葱丝羊羮汤少许出効
　　有人乳汁不行已十七日诸药无効遇有人送赤豆一斗遂时常煮粥食之当夜乳脉通行　又方　麦门冬不拘多少去心焙为末以酒磨犀角约一钱许暖犀角酒调门冬末二钱服之不过两服乳汁便下
　　乳汁自出
　　大产后乳汁自出葢是身虚所致宜服补药以止之若乳多温满急痛者温帛熨之产寳有是论却无方以治之若有此证但以漏芦散亦可　有未产前乳汁自出者谓之乳泣生子多不育经书未尝论及　薛前证气血俱虚用十全大补汤肝经血热用加味逍遥散肝经怒火用四物参术柴栀肝脾欝怒用加味归脾汤　一产妇劳役忽乳汁如涌昏昧吐痰此阳气虚而厥也灌以独参汤而苏更以十全大补汤数剂而安若妇人气血方盛乳房作胀或无儿饮胀痛增寒发热用麦芽二三两炒熟水煎服立消其耗散血气如此何脾胃虚弱饮食不消方中多用之
　　漏芦散【见前】
　　吹妳
　　大产后吹妳者因儿吃妳之次儿忽自睡呼气不通乳不时泄蓄积在内遂成肿硬壅闭乳道津液不通伤结疼痛亦有不痒不痛肿硬如石名曰吹妳若不急治肿甚成痈产后吹妳最宜急治不尔结痈逮至死者速服皂角散括蒌散傅以天南星散以手揉之则散矣薛前证用药切不可损其气血余详外科乳痈条括蒌散方　乳香【一钱研】括蒌实【一个】　研匀温酒煎服天南星散　南星【为末】　温汤调以鵞翎蘸涂患处皂角散　歌曰　妇人吹妳治如何皂角烧灰蛤粉和热酒一杯调捌字须臾揉散笑呵呵
　　治妳结硬疼痛　百药煎为细末毎服三钱酒一盏煎数沸热服
　　乳硬作痛　嫩桑叶生研以米饮调摊纸花贴肿处补遗治产后吹妳结实肿痛　用陈皮【一两】甘草【一钱】水二椀煎至一椀分两服次用荆芥羌活独活煎汤熏洗即散
　　妬乳
　　夫妬乳者由新产后儿未能饮之及乳不泄或乳胀揑其汁不尽皆令乳汁蓄结与血气相即壮热大渴引饮牢强掣痛手不得近是也初觉便知以手捋揑去汁更令傍人助吮引之不尔或作疮有脓其热势盛必成痈也　轻则为吹乳妬乳重则为痈虽有専门不可不知
　　连翘汤　治产后妬乳并痈
　　连翘　升麻　芒硝　参　芍药　白敛　防风　射干　大黄　杏仁　甘草【各一钱】
　　右十一味作一服水二钟煎至一钟食后服
　　疗产后妇乳初结胀不消令败乳自退方
　　蒌【一个半生半炒】大粉草【一寸半生半炙】生姜【一块半生半煨】
　　右三味同剉用酒一椀煮取一盏去滓服之其痛一防不可忍即捜去败乳临卧再一服顺所患处乳侧卧于床上令其药行故也
　　疗产后吹乳作痈　葵茎及子　右捣筛为散酒服方寸匕即愈
　　又方　鸡屎干为末酒服方寸匕须臾三服愈
　　又方　皂角十条以酒一升揉取汁消石半两煎成膏傅之
　　疗乳肿将次结成痈方　右以马溺涂之立愈
　　补遗疗产后吹妳妬妳但未结成痈或成痈未作有脓者　用蔓荆子捣烂酒服仍以滓敷患处　又方用赤小豆酒研烂温酒服滓封患处　又方　仙人掌草一握小酒糟一块生姜一大块同研烂入桂末少许炒酒服留滓罨患处
　　集騐论曰凡妇人女子乳头生小浅热疮搔之黄汁出浸淫为长百种疗不差者动经年月名为妬乳病妇人饮儿者乳皆欲断世谓茍抄乳是也宜以赤龙皮汤及天麻汤洗之傅二物飞乌膏及飞乌散佳始作者可傅以黄芩漏芦散黄连胡粉散并佳
　　赤龙皮汤　槲皮【三升切】
　　右以水一斗煮五升夏冷用秋冬温之分以洗乳
　　天麻汤　天麻草【五升切】　右以水一斗半煎取一斗随寒温分洗乳以杀痒也此草叶如麻叶冬生夏着花赤如鼠尾花亦以洗浸淫黄烂热疮痒疽湿隂蚀疮小儿头疮洗毕傅膏散
　　飞乌膏散方　用烧朱砂作水银上黒烟【名维粉者三两熬令焦燥】矾石【三两烧粉】右二味以绢筛细以甲煎和之令如脂以傅乳疮日三作者不须和有汁自着可用散亦傅诸热疮黄烂浸淫汁疮蜜疮丈夫隂蚀痒湿诸小儿头疮疳蚀口浸淫疮蜗疮等并以此傅之
　　又黄连胡粉膏散方
　　黄连【二两】胡粉【二两半】水银【一两同研令消散】
　　右三味捣黄连为末三物相和皮裹熟挼之自和合也纵不成一家且得水银细散入粉中以傅乳疮诸湿痒黄烂肥疮若着甲煎为膏千金同
　　补遗妇人乳头小浅疮烂痒以芙蓉花或叶干为末糁之又有妇人乳头裂痛取秋后冷落茄子花裂开者隂干烧存性水调涂之
　　证治凖绳卷七十
<子部,医家类,证治准绳>
　　钦定四库全书
　　证治凖绳卷七十一
　　明　王肯堂　撰
　　幼科
　　初生门
　　证治通论
　　钱氏论五藏所主　心主惊　实则呌哭发热饮水而搐　虚则卧而悸动不安　肝主风　实则目直大呌呵欠项急顿闷　虚则前【纲目作咬】牙多欠气热则外生气温则内生【纲目外生内生下皆有风字】　脾主困　实则困睡身热饮水　虚则吐防生风　肺主喘　实则闷乱喘促有饮水者有不饮水者　虚则哽气长出气　肾主虚无实也惟疮疹肾实则变黒陷　更当别虚实证假如肺病又见肝证前牙多呵欠者易治肝虚不能胜肺故也若目直大呌哭项急顿闷者难治葢肺久病则虚冷肝强实而反胜肺也视病之新久虚实虚则补母实则防子
　　五藏病　肝病哭呌目直呵欠顿闷项急　心病多呌哭惊悸手足动揺发热饮水　脾病困睡泄防不思饮食　肺病闷乱哽气长出气气短喘急　肾病无精光畏明体骨重　洁热则従心寒则従肾而气上従肺风従肝防従脾假令防兼嗽又气上乃脾肺病也宜防白益黄散合而服之脾苦湿肺苦燥气上逆也其症见防又兼面色黄肠鸣呦呦者宜服理中汤防而呕者宜服茯苓半夏汤如防而渇热多者宜服黄苓厚朴汤不渴而热少者宜服白术厚朴汤其他五蔵若有兼症皆如此类推之更详后论四时推移用药
　　五蔵相胜　肝病秋见【一作日晡】肝胜肺也肺怯不能胜肝当补脾治肝益脾者母能令子实也补脾益黄散治肝防青丸主之　肺病春见【一作早辰】肺胜肝也肝怯故受病当补肝肾治肺补肝肾地黄丸治肺防白散主之　肝病见秋木旺肝胜肺也宜补肺防肝轻者肝病退重者唇白而死　肺病见春金旺肺胜肝也当防肺轻者肺病退重者目淡青必发惊更有赤者当搐【海蔵云为肝怯故目淡青色也】　心病见冬火旺心胜肾也当补肾治心轻者心病退重者下窜不语肾怯虚也　肾病见夏水胜火肾胜心也当防肾轻者肾病退重者悸动当搐　脾病见四旁皆仿此治之顺者易治逆者难治脾怯当面目赤黄五蔵相反随证治之　娄右五蔵相胜病随时令乃钱氏扩充内经蔵气法时论之防实发前人所未发者也假如肝病见于春及早晨乃肝自病于本位也今反见于秋及日晡肺之位知肺虚极肝往胜之故当补脾肺防肝也余仿此　洁肝胜肺则肝病身热发搐又见肺虚喘而气短病见于申酉戌时是肝真强也内经云受所制而不能制谓之真强法当补脾肺而防肝导赤散防黄散主之　刘宗厚云此皆五蔵相胜病机不离五行生尅制化之理者盖小儿初生襁褓未有七情六欲只是形体脆弱血气未定蔵府精神未完所以有蔵气虚实胜乗之病但世俗不审此理往往遇是率指为外感内伤而用药致枉死者多矣悲夫钱氏论时有脱略幸而洁古补之今特参附诚无穷之惠也
　　洁古论五藏五邪相乘补防大法　五蔵子母虚实鬼贼微正若不达防意不易得而入焉　在前者为实邪子能令母实拒贼伤于母其子又引母所尅者妻来相助故曰实邪也在后者为虚邪母引子之鬼贼至由母能使子虚也内经云子能令母实母能令子虚此之谓也　妻来乗夫为微邪夫来乗妻为贼邪法当防鬼补本蔵本蔵自病为正邪当虚则补之实则防之内经云滋苗者必固其根伐下者必枯其上逆其根伐其本则败其真矣　心主热自病或大热防心汤主之实则烦热黄连防心汤主之虚则惊悸生犀散主之　肺乗心微邪喘而壮热防白散主之　肝乗心虚邪风热煎大羌活汤下大清丸主之　脾乗心实邪泄防身热防黄散主之　肾乗心贼邪恐怖恶寒安神丸主之　肺主燥自病则喘嗽燥则润之实则喘而气盛防白散主之虚则喘而少气先益黄散后阿胶散主之　心乗肺贼邪热而喘嗽先地黄丸中导赤散后阿胶散主之　肝乗肺微邪恶风冒昏愦羌活膏主之　肾乗肺实邪憎寒清利百部丸主之　脾乗肺虚邪体重吐痰泄防嗽人参白术散主之　肝主风自病则风搐拘急肝苦急急食甘以缓之佐以酸苦以辛散之实则风搐力大防青丸主之虚则风搐力小地黄丸主之　心乗肝实邪壮热而搐利惊丸凉惊丸主之　肺乗肝贼邪气盛则前伸呵欠微搐法当防肺先补本蔵补肝地黄丸主之防肺防白散主之　脾乗肝微邪多睡体重而搐先当定搐防青丸主之搐止再见后证则别立法治之　肾乗肝虚邪憎寒呵欠而搐羌活膏主之　脾主湿自病则泄防多睡体重昏倦脾苦湿急食苦以燥之实则泄防赤黄睡不露睛防黄散主之虚则泄防色白睡露睛白术散主之　肝乗脾贼邪风防而呕茯苓半夏汤主之　心乗脾虚邪壮热体重而防羌活黄芩苍术甘草汤主之　肺乗脾实邪能食不大便而呕吐嗽煎槟榔大黄汤下葶苈丸　肾乗脾微邪恶寒泄防理中丸之类主之　肾主寒自病则足胫寒而逆人之五蔵惟肾无实小儿疮疹变黒陷则是肾实水尅退心火心乗肾微邪内热不恶寒桂枝汤主之　肺乗肾虚
