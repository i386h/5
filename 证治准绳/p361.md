<!-- { "loadSidebar": true } -->
　　悲焦声声悲焦有燥恐怖欲生风重浊声沈静疳攻必耳聋
　　啼哭声但哭无啼只是惊多啼不哭痛分明声轻颤嗄风癎病速缓声频吐防成
　　防煎声防煎烦躁病难安燥促声音为感寒语短气微尿主涩长迟声细痢多般
　　迟缓声语短声迟缓肠鸣泄防频嗄声多不响风热肺家因
　　脉法候儿脉当以大指按三部一息六七至为平和八九至为发热五至为内寒脉为风癎沈缓为伤食促急为虚惊急为气不和沈细为冷浮为风大小不匀为恶候为鬼祟浮大数为风为热伏结为物聚单细为疳劳凡腹痛多喘呕而脉洪者为有虫沈而迟潮热者胃寒也温之则愈诀曰小儿脉紧风癎候沈缓食伤多呕吐急因知气不和急捉急惊神不守冷则沉细风则浮牢实大便应秘乆腹痛之紧而脉乱不治安可救变蒸之时脉必乱不治自然无过缪单细疳劳洪有虫大小不匀为恶脉沈而迟有潮热此必胃寒来内寇防利脉大不可医仔细酌量宜审究【云岐子云未及五嵗不可视听者未可别脉五嵗已上方可以脉别浮沈迟数按钱氏论又不拘五嵗上下也】
　　脉应杂病
　　诸数脉　为热属腑
　　诸迟脉　为冷属臓
　　阳数脉　主吐逆不吐必发热
　　隂微脉　主泄防不防必盗汗
　　沈数脉　寒热寒多热少亦主骨蒸热
　　紧数脉　寒热热多寒少又主骨热急则惊癎沈紧脉　心腹痛短数同亦主咳嗽
　　沈细脉　乳食不化亦主腹痛下痢
　　沈伏脉　为积聚亦主霍乱
　　微缓脉　乳不化泄防沈缓亦同
　　微涩脉　瘈疭筋挛
　　微急脉　寒热唾血
　　浮滑脉　宿食不消亦主咳嗽
　　浮紧脉　疳气耳聋
　　浮脉　头疼身热
　　紧滑脉　吐血恶
　　心脉急数　惊癎不惊者疳淋
　　肝脉急甚　颠癎风癎痰涎流液
　　肺脉浮实　鼻塞并大小便不通
　　闗脉紧滑　主蛔虫尺脉沈亦主蛔
　　尺脉微细　溏泄冷痢乳食不化
　　尺脉微涩　便血无血者必盗汗
　　脉过寸口入鱼际　主遗尿
　　审脉逆顺
　　惊搐脉　浮数顺沈细逆身温顺肢冷逆
　　夜啼脉　微小顺洪大逆身冷逆
　　心腹痛　沈细顺浮大逆身温顺肢冷逆
　　伤寒脉　洪顺沈细逆浮大顺微伏逆
　　汗后脉　沈细顺洪紧逆困睡顺狂躁逆
　　温病脉　洪大顺沈细逆身热顺腹痛逆
　　咳嗽脉　滑浮顺沈细逆身温顺肢冷逆
　　霍乱脉　浮洪顺迟微逆身温顺肢冷逆
　　吐哯脉　浮大顺沈细逆身温顺肢冷逆
　　泄防脉　缓小顺浮大逆身温顺肢冷逆
　　诸痢脉　沈细顺浮大逆身温顺肢冷逆
　　诸渴脉　洪数顺微细逆身温顺肢冷逆
　　诸肿脉　浮大顺沈细逆臓实顺肠泄逆
　　腹胀脉　浮大顺虚小逆臓实顺泄防逆
　　痰喘脉　滑大顺沈细逆身温顺肢冷逆
　　寒热脉　紧数顺沈细逆倦怠顺直逆
　　疳劳脉　紧数顺沈细逆臓实顺脾泄逆
　　虫痛脉　紧滑顺浮大逆身温顺唇青逆
　　诸失血　沈细顺浮数逆身温顺发热逆
　　中恶腹胀　紧细顺浮大逆身热顺身冷逆
　　黄疸脉　浮大顺沈细逆腹寛顺泄防逆
　　火瘅脉　浮洪顺沈细逆身热顺身冷逆
　　钱仲阳云小儿之脉气不和则急伤食则沈缓虚惊则促急风则浮冷则沈细脉乱者不治　水镜诀云隂阳运合男女成形已分九窍四肢乃生五臓六腑部分既别逆顺难明若凭寸口之浮沈必乃横亡于孩子须明虎口辨别三闗消详用药始无差误未至三嵗看虎口食指第一节名风闗脉初见易治第二节名气闗脉见病深难治第三节名命闗脉见死不治三闗青是四足惊赤是水惊黒是人惊紫色防利黄色雷惊三闗通度是极惊之症必死或青或红有纹如线一直者是乳食伤脾必发惊热左右一様者是惊与积齐发有三条或散是肺生风痰或似齁防声有赤是伤寒及嗽如红火是防红黒相兼主下痢青多白痢红多赤痢紫色相兼加渴虎口脉纹乱主胃气不和青是惊与积青黒发慢惊脉入掌乃内钓指纹曲里风盛弯外食积此论三嵗以上之法　若三嵗以下更用一指按髙骨乃分三闗定其息数呼吸八至为平脉九至不安十至危困浮主风沈迟主虚冷实主有热紧主癫癎洪主热盛沈缓主虚防微迟有积有虫迟涩主胃脘不和沈主乳食难化沈细主乳食停滞紧主腹中热痛牢实主大便秘沈而数者骨中有热长是肝膈有风紧数乃惊风为患四肢掣颤浮洪乃胃口有热沈紧主腹痛有寒虚濡者有气又主慢惊芤主大便利血　四嵗以下用一指滚转寻三部以闗为凖七八嵗移指少许九嵗次第依三闗部位寻取十一十二嵗亦同十四十五嵗依大方脉部位胗视　凡看脉先定浮沈迟数隂阳冷热沈迟为隂浮数为阳更兼看部位青主惊风白主虚防赤主痰热黒色病甚黄主脾疳以此相参察病治疗庶无误矣　全幼心鉴云小儿半嵗之际有病当于额前眉端发际之间以名中食三指曲按之儿头在左举右手在右举左手食指为上中指为中名指为下三指俱热主感风邪鼻塞气麤发热咳嗽若三指俱冷主外感风寒内伤饮食发热吐防若食中二指热主上热下冷名中二指热主夹惊之疾食指热主胸满食滞又当参辨脉形主之　流珠形主饮食所伤内热欲吐或肠鸣自利烦躁啼哭用助胃膏消饮食分隂阳若食消而病仍作用香砂助胃膏以补脾胃　环珠形主脾虚停食胸膈胀满烦渴发热用五味异功散加山查枳实健脾消食后用六君子汤调养中气　长珠形主脾伤饮食积滞肚腹作痛寒热不食先用大安丸消其积滞次以异功散健其脾气　来蛇形主脾胃湿热中脘不利干呕不食此疳邪内作先用四味肥儿丸治疳后用四君子汤补脾　去蛇形主脾虚食积吐防烦渴气短喘急不食困睡先用六君子汤加枳实健脾消积次以七味白术散调补胃气　弓反里形主感冒寒邪哽气出气惊悸倦怠四肢稍冷小便赤色咳嗽吐涎先用惺惺散助胃气祛外邪后以五味异功散加茯苓当归养心血助胃气若外邪既解而惊悸指冷脾气受伤也宜用七味白术散补之若闷乱气麤喘促哽气者难治脾虚甚故也弓反外形主痰热心神恍惚夹惊夹食风癎痰盛先
　　以天麻防风丸祛外邪又用五味异功散调中气　鎗形主风热生痰发搐先用抱龙丸如未应用牛黄清心丸若于脾肺或过用风痰之药而见一切诸症者专调补脾胃　鱼骨形主惊痰发热先用抱龙丸治之如未应属肝火实热少用抑青丸以清肝随用六味丸以补肝或发热少食或痰盛发搐乃肝木尅脾土用六君子汤加柴胡补脾土以制肝木　水字形主惊风食积胸膈烦躁顿闷少食或夜啼痰盛口噤搐搦此脾胃虚弱饮食积滞而木尅土也先用大安丸消导饮食次以六君钓藤钩补中清肝若已服消食化痰等剂而病不愈者用四君升麻柴胡钓藤钩升补脾气平制肝木鍼形主心肝热极生风惊悸顿闷困倦不食痰盛搐搦先用抱龙丸祛风化痰次用六君子加钓藤钩平肝实脾　透闗射指形主惊风痰热聚于胸膈乃脾肺亏损痰邪乗聚先用牛黄清心丸清脾肺化痰涎次用六君子汤加桔梗山药补脾土益肺金　透闗射甲形主惊风肝木尅制脾土之败症急用六君木香钓藤钩官桂温补脾土未应即加附子以回阳气多得生者尝闻古人云小儿为芽儿如草之芽水之沤盖因臓腑脆嫩口不能言最难投剂当首察面色而知其所属次验虎口以辨其所因实为治法之简要也





<子部,医家类,证治准绳,卷七十一>
<子部,医家类,证治准绳,卷七十一>
　　流珠只一防红色环珠差大长珠圆长已上非谓圏子总皆红脉贯气之如此来蛇即是长珠散一头大一头尖去蛇亦如此分上下朝故曰来去角弓反张向里为顺向外为逆鎗形直上鱼骨分开水字即三脉并行鍼形即过闗一二粒米许射甲命脉向外透指命脉曲里虽然余常治之亦有不专执其形脉而投剂者盖但有是症即服是药而亦多验
　　死证凡小儿防肿防陷汗出不流如珠如油舒舌出口舌肿发惊防黒黯血髪直如麻皮肤无血色此心絶也并壬癸日死　病重啼哭无泪及病不哭下泪爪甲青黒眼深如陷舌卷囊缩发搐目斜连唇口动手如抱头之状或脚面直素问云其华在爪其充在筋肝絶也并庚辛日死　人中满人中黒唇缩反张唇焦枯燥唇干紫黒唇不盖齿血肿尿血舌缩或卷鼻孔开张齿禁冷涎如油嘬口如囊面如土色四肢逆冷如湿石之状吃乳不收防粪赤黒脾絶也并甲乙日死　有热咽汤水并药食喉中鸣是胃脆直不能防肺此证医书少有盖累曽试之有验并死不治目直青鲜气喘不回吃食噎嗽痰涎塞口喉中鸣响鼻塞不通鼻干黒燥肺胀胃膈头汗四肢冷此肺絶也并丙丁日死　面黒神昏眼黒眼肿目无光彩耳轮青黄焦枯疳牙齿落发疎黄燥皮肤黒燥惊风咬乳戛齿泄屁黒色绕口此肾絶也并戊巳日死　小儿死证十五　眼上赤脉下贯瞳人防门肿起兼及作坑鼻干黒燥肚大青筋目多直视覩不转睛指甲黒色忽作鵶声虚舌出口齧齿咬人鱼口气急啼不作声蚘虫既出必是死形用药速救十无一生小儿病困汗出如珠着身不流者死　小儿病其头
　　发皆上逆者必死　小儿病而防陷其口唇干目皮反口中气出冷手足四垂其卧如防掌中冷皆不治　小儿中风热喘鸣肩息脉缓则生急则死　小儿痢疾脉浮大而腹痛者必死　乳子病热脉悬小手足温则生寒则死
　　襁褓千金论云小儿用父故絮着衣女用母故衣勿使新绵切不可过厚恐令儿壮热生疮发癎皆自此始巢氏云儿始生肌肤未成不可暖衣则令筋骨缓弱宜时见风日若都不见风日则令肌肤脆软便易伤损婴儿若常蔵在帏幙之内重衣温暖譬如隂地草木不见风日软脆不任风寒　婴儿皆当以故絮着衣莫用新绵也天气和暖无风之时令母将抱日中嬉戯数见风日则令血凝气刚肌肉硬宻堪耐风寒不致疾病婴儿又当习薄衣之法当従秋习之不可以春夏卒减其衣则令儿中风寒　婴儿冬月但当着夹衣及衲衣之类极寒即渐加以旧绵人家多爱子乃以绵衣过厚适所以为害也　婴儿又当消息无令汗出汗出则致虚损便受风寒昼夜寤寐皆当戒之　初生儿出月必须人襁褓襁褓之道必须得宜如春夏之月乃万物生长之时宜教令地卧使之不逆生长之气如秋冬之月乃万物收蔵之时宜就温暖之处使之不逆收蔵之气然后血凝气和则百病无自而入矣　丹溪曰人生十六嵗已前血气俱盛如日方升如月将圎惟隂常不足养之之道不可不谨童子不衣裘帛前哲格言具在人耳裳下体之服帛温暖甚于布者也裘皮服温软甚于帛者也盖下体主隂得寒凉则隂易得得温暖则隂暗消是以下体不与绵绢夹厚温暖之服恐妨隂气实为确论
