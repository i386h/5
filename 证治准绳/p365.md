<!-- { "loadSidebar": true } -->
　　甑带灰　乱发灰　白姜灰　红帛灰【四灰不得夹别灰】南星　白敛　当归头　赤小豆　五倍子　血竭　龙骨　赤石脂【煆】海螵蛸　百草霜　胭脂【各半钱】
　　右合研为极细末湿干傅干则清油涂忌生水浴脐
　　又方
　　红绵灰　黄牛粪灰　龙骨　发灰　干胭脂【各半钱】
　　右为极细末湿干掺乾清油涂脐
　　又方　治脐内出水汁不干
　　当归头【去芦一钱】绵【防脐带烧灰一钱或旧锦】
　　右为极细末入麝香一小字同研少许干掺脐
　　钱乙檗墨散
　　黄檗　釡下墨　乱髪灰【各等分】
　　右为细末每用少许傅之
　　张涣胡粉散
　　胡粉　干姜【烧灰】白石脂【烧存性】
　　右各等分研极细再同研匀用药一字至半钱傅脐中时时用
　　庄气脐大如栗虚肿而软疼用竹沥涂日数上消一儿脐湿淹破屋烂草为末频掺效
　　脐疮巢氏曰因浴儿水入脐中或尿湿防袍致脐中受湿肿烂成疮或解脱为风邪所袭入于经络则成风癎若脐肿不干久则发搐　肘后干虾蟆烧灰傅日三四佳【圣惠有枯矾】
　　异功散　治脐中疮
　　龙骨【煅】薄荷叶　蛇床子【各二钱】轻粉【半钱】
　　右为极细末少许干掺脐
　　龙骨散　治脐中疮
　　龙骨【煅】轻粉【各半钱】黄连【去须钱半】
　　右为极细末少许干掺脐
　　治儿满月啼呌脐中出血用白石脂炒研极细末干掺治儿因剪脐伤于外风致脐疮不干方
　　白明矾【煅】龙骨【煅各半钱】
　　右研为极细末干掺
　　张涣金黄散　治脐疮乆不差风气传于经络变为癎疾
　　川黄连【二钱半】胡粉　龙骨【烧灰各一钱】
　　右各另研复合研为细末每用少许傅脐中时时用
　　预防初生儿脐风着噤撮口最为急证十难救一预治之法宜时用软帛包指拭口中牙龈上有筋两条便用苇刀轻轻割断以猪乳防
　　黄连【去须半钱】豆豉【二十四粒】甘草【一寸】葱白【二寸】
　　右用童子小便煎绵蘸拭口中抱儿向明看脐上有赤脉直上便赤脉头上灸三壮者生
　　脐突初生之儿有热在胸堂则频频伸引呃呃作声努胀其气抑入根本之中所以脐突肿赤虚大可畏无识之夫将谓断脐不利而使之然者非也此由胎中母多惊悸或恣食热毒之物所致宜对症与药其热自散其脐归本不必以药傅之恐反为害　曽氏曰脐突一证又非脐风此亦因初生洗浴繋脐不紧秽水侵入于内产后旬日外脐忽光浮如吹捻动微响间或惊悸作啼治用白芍药汤加薏苡仁水煎空心温服次以外消散涂贴自然平复
　　白芍药汤【见疝】
　　外消散　治婴孩初生旬日外脐突或痛或不痛痛则啼声不已及疗小儿因感湿热致隂器肤囊浮肿大黄　牡蛎【各半两】朴硝【二钱】
　　右前二味剉焙为末仍入朴硝乳鉢内同杵匀抄一钱或二钱取田螺净洗再以水半盌活过一宿去螺用水调涂肿处即消其螺仍放水中勿害之昔贤有曰杀生救生去生逺矣物命虽微亦可戒也治隂器肤囊肿车前子煎汤冷调傅
　　二豆散　治婴孩小儿脐突肿
　　赤小豆【不去皮】豆豉　天南星【去皮脐】白敛【各一钱】
　　右为极细末半钱用芭蕉自然汁调傅脐四傍一日一次二日二次若得小腑下白即安
　　胎惊小儿壮热吐哯心神不宁手足抽掣身体强直眼目反张是胎惊风证　胎惊者以妊妇调摄乖常饮酒嗜欲忿怒惊扑母有所触胎必感之或外挟风邪有伤于胎故子乗母气生下即病也其月内壮热翻眼握拳噤口咬牙身腰强直涎潮呕吐搐掣惊啼腮缩防开或頬赤或面青眼合【凡胎风眼合不可悮作慢脾妄用温药】其有搭眼噤口之类亦此一种之所发也视其眉间气色赤而鲜碧者可治若黯青黒者不治虎口指纹曲入里者可治反出外者不治先宜解散风邪利惊化痰调气及贴防法甚则以朱银丸利之若面青拳搐用保命丹【通治急慢惊】钓藤散【方见慢惊】全蝎散【方见偏风口噤】之类大抵小儿臓腑脆弱不可辄用银粉镇坠之剂如遇此急取猪乳细研牛黄麝香各少许调抹入口中仍服导赤散以防肝之子即愈矣　石壁经歌未出胎中一月来母惊成患子临胎腰直哭时先口撮面青拳搐缩双腮眼闭咬牙筋脉急【受气时若隂气弱胎易惊落肉消甚阳气弱胎难惊落手足细肌肉瘦皆不尽天年若日月满因惊落口撮腮脸起鼻塞口噤勿作惊治微汗次治惊调气乳母服调气药儿贴防】任唤千声眼不开退却风涎为治疗涎去惊邪自不回【失治则目瞠先治惊则吐防秋夏必脾风初见勿作脾风治恐汗不出生别鳯髓乌犀丸次生银丸并急慢惊门】　钱百日内发搐真者不过三两次必死假者频发不为重真者内生惊癎假者外伤风冷盖血气未实不能胜任乃发搐也欲知假者口中气出热治之可发散大青膏主之可用涂防法　田月里生惊急取猪乳细研辰沙牛黄各少许调抹口中神效乳母服防风通圣散三剂其惊自消斗小儿未满月惊搐似中风欲死者用辰砂以新汲水浓磨汁涂五心上最效　汤治胎癎惊风皆可服全蝎头尾全者用生薄荷叶包外以麻线纒火上炙燥为末别研生硃麝香各少许煎麦门冬汤调下　薛一小儿患胎惊诸药不应用紫河车研烂如泥每用钱许乳化服之更以十全大补汤加钩藤钩漏芦与母服两月余举发渐轻服年余举发渐稀服年余不再发至出痘后复发取紫河车研烂入糯米粉丸小豆大每服百丸以乳送下服二具全瘥毕姻又发仍用前丸及十全大补汤六味丸加当归黄耆肉桂五味子年余喜其能远帷幕得痊后因劳役更作又用前丸及十全大补等药不应用大剂独参汤服数斤然后举发稍缓乃用人参二两附子一钱数服顿止仍用前药间用独参汤而痊一小儿患胎惊用紫河车丸及十全大补汤及钓藤膏而愈毕姻后复发用大剂独参汤六味丸加五味子黄耆当归煎服半载举发稍轻年余不再发后每劳役怒气仍发即用前药随愈又伤寒愈后复作虚症悉具莫能名状用紫河车二具独参煎汤十余斤而痊后患伤风咳嗽咽干内热用六味地黄丸料加五味子煎服及十全大补汤而痊
　　独活汤　治胎惊发散风邪
　　独活　活【各一分】槟榔　天麻　麻黄【去节】甘草【各半分】
　　右剉散毎服半钱煎服于内加南星末蜜调不可贴防用
　　驱风散
　　胡黄连【二钱半】全蝎【去毒焙】犀角　天竺黄　麻黄【去节各半钱】麝香【一字】
　　右为细末用乳汁调化食远服
　　右二方发散之剂实有表证方可用之
　　青金丸　治婴孩小儿解散胎热化痰涎镇惊邪人参【去芦】天麻【煨】茯神【去皮木】白附子【炮】牛胆南星【炒各二钱】甘草【炙一钱半】青黛【一钱】朱砂【水飞半钱】麝香【一字】
　　右为极细末炼白蜜圆如梧桐子大用钓藤皂荚子煎汤研化不拘时服
　　太乙散　治芽儿胎惊病瘥亦宜常服
　　天浆子【去殻微炒】南星　白附子【各微炮】天麻　防风茯苓【各二钱】全蝎　朱砂【各一钱】麝香【少许】
　　右为末每服半钱乳汁化下张涣方天浆蝎梢各二十一个防风天麻朱砂各半两麝香一钱无茯苓白术
　　参蝎散　治小儿胎惊定心神
　　天浆子　天竺黄　人参　朱砂　全蝎　天麻蝉蜕【各等分】麝香【少许】
　　右为末炼蜜丸桐子大每服一丸金银汤下
　　猪乳膏　治小儿诸惊胎癎
　　全蝎【一个焙】琥珀　朱砂【少许】
　　右为末每服一字麦门冬煎汤调下
　　朱银丸　治小儿胎风壮热痰盛翻眼口噤取下胎中蕴受之毒亦治惊积但量与之
　　水银【一钱蒸枣研如泥】白附子【一钱半】全蝎　南星　朱砂【各一钱】天浆子　芦荟　牛黄【各半两】铅霜【半钱和水银煅研】龙脑【一字】麝香【少许】真僵蚕【炒七个】
　　右为末炼蜜丸桐子大薄荷汤化下
　　张涣圣星丹　诸癎皆宜服之曽经大効
　　天南星一般大者四十九个端午取活蝎四十九个瓦器盛盐泥固济吊静室中腊日取出拣南星蝎蜇处着有小窍子者其余不用只将蝎蜇南星以酒浸一宿焙研细末次用　牛黄　麝香　龙脑【各一钱研细】辰砂【细研水飞二钱半】
　　右件在一处研匀姜汁和桐子大服一粒至二粒人参薄荷汤化下
　　白金散　治诸癎潮发不省者
　　白僵蚕【半两汤洗炒微黄捣罗为细末次用】天竺黄【二钱五分】牛黄【一钱】麝香　龙脑【各半钱】细研拌匀毎服半钱姜汁调放温灌之
　　乌金膏治胎癎潮发频并
　　乌梢蛇【一条取净肉酒浸一宿焙】蚕纸【一张烧灰】蝉蜕　全蝎　朱砂【飞各半两】金簿【二十片】龙脑　麝香【各半钱】
　　右各取细末研匀蜜和如皂子每服一粒人参薄荷汤化下
　　天南星煎　治胎癎潮发迟省
　　天南星【微炮】白附子　白花蛇【酒浸去皮骨炙黄各一两】干蝎【炒】天麻【各半两】
　　已上捣罗为细末用好酒两大盏慢火熬不住手搅以酒尽为度次用　朱砂【细研水飞半两】腻粉【二钱五分】牛黄麝香　龙脑【各半钱】细研入膏内和如皂子每服一粒竹沥化下无时
　　祛风散　治胎癎多啼呌
　　胡黄连【半两】全蝎　犀角　天竺黄　麻黄【去节各二钱五分】
　　右各取细末和匀每服半钱入麝一字乳汁调下
　　鐡粉散　治惊风面赤口干大便不利尤宜服
　　铁粉【半两】郁金　牛黄　真珠　胡黄连【各二钱五分】
　　各研细末拌匀每服一字温蜜汤调下
　　羌活膏　治胎癎昏困不省
　　羌活　独活【各一两】天麻　全蝎　人参【去芦】白僵蚕【微炒各半两】乌蛇肉【一两酒浸一宿焙】
　　右捣罗为细末炼蜜和膏每服皂子大麝香荆芥汤化下
　　麝香膏　治胎癎不得安卧
　　麝香【研】牛黄【研】白附子　蚕蛾【微炒】白僵蚕【微炒各二钱五分】全蝎【二十一个】
　　右取净末更研细蜜和膏如皂子每服一粒人参荆芥汤化下
　　胎癎曽胎癎者因未产前腹中被惊或母食酸醎过多或为七情所汨致伤胎气儿生百日内有者是也发时心不宁面微黄气逆痰作目上视身反张啼声不出先用参苏饮和解次以不惊丹或琥珀抱龙丸间投轻则可愈重者难全
　　参苏饮【发热】
　　不惊丹【惊】
　　琥珀抱龙丸【惊】
