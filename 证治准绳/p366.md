<!-- { "loadSidebar": true } -->
　　胎风小儿初生其身有如汤泼火伤者此皆乳母过食膏粱所致也其母宜服清胃散【方见杂病牙齿门】及逍遥散【方见女科虚劳门】以清其气血儿亦饮数滴可也有身无皮肤而不焮赤者皆由产母脾气不足也用粳米粉傅之焮赤发热者皆由产母胃中火盛也用石膏傅之经谓脾主肌肉肺主皮毛故知病脾肺也如脑额生疮者火土相合遂成湿热下流攻撃肾水也难治如脚上有疮者隂虚火盛也此不满五嵗而毙如未满月而撮口握拳腰软如随者此肝肾中邪胜正弱所致也三日内必不治如男指向里女指向外尚可治眉红亦不可治可治者用全蝎散【方见口噤】钓藤散【方见慢惊】等类治之若因大病亏损胃气而诸臓虚弱所致者用补中益气汤【方见虚羸】钱氏地黄丸【方见肾蔵】若面唇赤色正属肾水不足肝经隂虚火动而内生风热尔当滋肾水以制阳光其身软者内禀气不足肌肉未坚也当参五软而施治之　圣惠所云胎风原与胎惊混滥故此不取
　　胎热儿在胎中母多惊悸或因食热毒之物降生之后旬日之间儿多虚痰气急喘满眼闭目赤目胞浮肿神困呵欠呢呢作声遍体壮热小便赤色大便不通时复惊烦此因胎中受热或悮服温剂致令热蓄于内薫蒸胎气故有此证若经久不治则鹅口重舌木舌赤紫丹瘤自此而生宜先以木通散煎与母服使入于乳令儿饮之通心气解烦热然后以四圣散温洗两目目开进地黄膏天竺黄散及牛蒡汤当归散亦令母服凡有胎疾不可求速效当先令乳母服药使药过乳渐次解之百无一失若即以凉药攻之必生他病乳母仍忌辛辣酒麪庶易得安不致反覆
　　生地黄汤【汤氏】治小儿在胎时因母有热或恣飱酒麪热毒之物传于胎中令儿生下面赤眼闭身体壮热哭声不止口热如汤乃胎热之也
　　生地黄　赤芍药　川芎　当归　栝蒌根
　　右件等分防咀每服半两水一盏煎六分产妇亦可服以些少抹入儿口中
　　木通散　主小儿上膈热小腑闭诸疮丹毒母子同服木通　地蓄扁【各半两】大黄　甘草　赤茯苓【各三钱】瞿麦　滑石　山栀子　车前子　黄芩【各二钱半】
　　右水一钟灯心三茎或入薄荷同煎
　　酿乳法
　　猪苓【去黒皮】泽防　赤茯苓【去皮】天花粉　茵陈　生甘草　生地黄　山栀【去殻】
　　右剉散用水煎食后令乳母揑去宿乳却服此药
　　甘豆汤　治小儿胎热
　　甘草【一钱】黒豆【二钱】淡竹叶【七茎】
　　右防咀用水一钟入灯心七茎煎不拘时服
　　四圣散　主芽儿胎受热毒生下两目不开
　　灯心　黄连　秦皮　木贼　枣子【各半两】
　　右水一钟煎澄清去查无时起洗两目自开后服地黄膏
　　地黄膏　治胎热
　　山栀仁　菉豆粉【各一两半】粉草【六钱】
　　右为末用生地黄烂杵一两半和好蜜一两半以薄瓦器盛在铜铫中煮成膏如稀糊相似冷停分入前药末同在乳鉢内再研匀芡实大每以半丸麦门冬汤化服
　　天竺黄散【见口疮】
　　牛蒡汤【见咽喉】
　　当归散【见潮热】
　　清胃散【见杂病牙齿门】
　　薛氏治胎热用此
　　胎寒婴儿初生百日内觉口冷腹痛身起寒粟时发战栗曲足握拳昼夜啼哭不已或口噤不开名曰胎寒其证在胎时母因腹痛而致产经云胎寒多腹痛亦有产妇喜啖甘肥生冷时果或胎前外感风寒暑湿治以凉药内伤胎气则生后昬昬多睡间或哯乳防白若不早治必成慢惊慢脾凡有此宜以冲和饮当归散合和水煨姜煎服使之微泄泄行进匀气散调补泄止气匀神安痛定手足舒伸次用参苓白术散以养胃气白芍药汤去其寒湿乳母宜节生冷饮食庶易瘥也　又有手足稍冷唇面微青额上汗出不顾乳食至夜多啼颇似前证但无口冷寒战名曰臓寒其疾夜重日轻腹痛肠鸣泄防清水间有不泄者此证亦在百日内有之皆因临产在地稍久冷气侵逼或以凉水参汤洗儿或断脐带短而又结防不系为寒气所伤如此宜以白芍药汤及冲和饮加盐炒茴香茱萸水姜煎服并乳母同服汤小儿胎中有寒生下不能将防再伤于风其面
　　色青白四肢逆冷手足颤动口噤不开乃胎寒之故或寒乗虚入臓作腹疼盘肠内吊【治法详寒腹痛条】
　　冲和饮【方见】
　　当归散【方见潮热】
　　白芍药汤【见疝】
　　匀气散【见疝】
　　参苓白术散
　　异功散【方见脐疮】
　　薛氏治胎寒用此
　　胎肥胎怯钱氏曰胎实面红目黒睛多者善笑胎怯面黄目黒睛少白睛多者多哭更别父母肥瘦肥不可生瘦瘦不可生肥也
　　胎肥者生下肌肉厚遍身血色红满月以后渐渐羸瘦目白睛粉红色五心烦热大便难时时生涎浴体法主之
　　天麻【二钱】蝎尾【去毒】硃砂【各五分】乌蛇肉【酒浸焙干为末】白矾【各三钱】麝香【一钱】青黛【三钱】
　　右研匀每用三钱水三碗桃枝一握并叶五七枝同煎至十沸温热浴之勿浴背
　　大连翘饮　治胎热脐风小便不通及诸般疮毒连翘　瞿麦　荆芥　木通　赤芍药　当归防风　柴胡　滑石　蝉殻　甘草【炒各一钱】山栀子黄芩【各半钱】
　　右为末毎服二钱加紫草水煎热甚加大黄更详证加减
　　薛氏曰胎肥乃受母胃热所致儿用浴体法以疏通其腠理乳母服大连翘饮
　　胎怯者生下面无精光肌肉薄大便白水身无血色时时哽气多哕目无精采亦宜以浴体法主之　初虞世曰母气不足则羸瘦而内薄父精不足则解颅眼白多胎黄小儿生下遍体面目皆黄状如金色身上壮热大便不通小便如栀汁乳食不思啼哭不止此胎黄之皆因乳母受湿热而于胎也凡有此证母子皆宜服地黄汤及地黄饮子有生下百日及半周不因病后身微黄者胃热也若自生而身黄者胎疸也经云诸疸皆热色深黄者是也犀角散主之若淡黄兼白者胃怯也白术散主之
　　生地黄汤　治小儿生下胎黄
　　生地黄　赤芍药　川芎　当归　栝蒌根【各等分】
　　右防咀每服半两水煎乳母服时时少抹入儿口中
　　地黄汤
　　生地黄　赤芍药　天花粉　赤茯苓【去皮】川芎当归【去芦】猪苓　泽防　甘草　茵陈【各等分】
　　右剉散用水煎食前服
　　地黄饮子　治小儿生下【原阙】满身面目皆黄状如金色或面赤身热眼闭不开大便不通小便如栀子汁满身生疮
　　生地黄　赤芍药【各二钱】羌活【去芦】当归【去芦】甘草【一钱】
　　右为极细末用灯心煎汤食前服乳母宜服仍忌酒麪五辛之物
　　犀角散　治小儿胎黄一身尽黄
　　犀角　茵陈　栝蒌根　升麻【煨】甘草　龙胆草生地黄　寒水石【煅等分】
　　右防咀用水煎不拘时服
　　胎赤田氏云月里生赤肌肤如赤丹涂者先用牛黄散托里续用蓝叶散涂外乳母服清凉饮子三大剂【牛黄散或即牛黄夺命散方见喘门清凉饮方见腹痛】
　　张涣云婴儿初生须洗目令净若不净则秽汁浸渍于眼眦中使脸赤烂至长大不差者名曰胎赤宜用二金散　曽纯阳之子始生旬月忽两目俱红烂澁痒成翳此因在胎为母感受风热传于心肝而得先以百解散加当归散水姜灯心煎服次导赤散及牛蒡汤如黄连木贼蝉殻水煎服自效　有因难产胎气颇涩转侧差缓其血压于儿首遂至溅血渗下盛则灌注其眼不见瞳人轻则外胞肿赤上下烂若投凉药必寒臓腑宜与生地黄汤主之
　　百解散【方见惊搐】
　　当归散【方见潮热】
　　导赤散【方见心藏】
　　牛蒡汤【方见喉痹】
　　二金散方
　　黄连【去须】黄檗【各一钱】
　　右捣为麤末以乳汁浸一宿焙干每用少许以新绵裹用荆芥汤浸放湿热时时洗之
　　真金散　治小儿初生洗眼不净则秽汁浸渍于眼眦中使脸赤烂至长不瘥母食热物热药名曰胎赤黄连【去须】黄栢　当归　赤芍【各一钱】杏仁【去皮尖半钱】
　　右剉散乳汁浸一宿晒干为极细末用生地黄汁调一字频频防眼新绵裹荆芥汤浸温时时洗浴母服洗心散
　　洗心散
　　甘草【生】当归　麻黄　芍药　白术　荆芥　大黄【煨各半钱】
　　右为极细末用生姜薄荷煎汤调化食远服
　　生地黄汤【见眼不开】

　　证治准绳卷七十二
<子部,医家类,证治准绳>
　　钦定四库全书
　　证治准绳卷七十三
　　明　王肯堂　撰
　　幼科
　　肝脏门
　　肝
