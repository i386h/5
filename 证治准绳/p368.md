<!-- { "loadSidebar": true } -->
　　急慢惊总论小儿急慢惊风古谓阴阳癎也急者属阳阳盛而阴亏慢者属阴阴盛而阳亏阳动而躁疾阴静而迟缓皆因脏腑虚而得之虚能发热则风生是以风生于肝痰生于脾惊出于心热出于肝而心亦热以惊风痰热合为四证搐搦掣颤反引窜视为八凡眨眼摇头张口出舌唇红脸赤面眼唇青及泻皆青发际印堂青筋三闗虎口纹红紫或青者皆惊风也大抵肝风心火二者交争必挟心热而后发始于搐故热必论虚实证先分逆顺治则有后先葢实热为急惊虚热为慢惊慢惊当无热其发热者虚也急惊属阳用药以寒慢惊属阴用药以温然又必明浅深轻重进退疾徐之机故曰热论虚实者此也男搐左视左女搐右视右男眼上窜女眼下窜男握拇指出外女握拇指入里男引手挽左直右曲女引手挽右直左曲凡此皆顺反之则逆亦有先搐左而后双搐者但搐顺则无声搐逆则有声其指纹弯弓入里者顺反外者逆出入相半者难痊故曰证分逆顺者此也阳病阴脉阴病阳脉亦为反凡热盛生痰痰盛生惊惊盛生风风盛发搐治搐先于截风治风先于利惊治惊先于豁痰治痰先于解热其若四证俱有又当兼施并理一或有遗必生他证故曰治有先后者此也纲领如此若分三者言之暴烈者为急惊沈重者为慢惊至重者肝风木之尅脾土则为慢脾风矣　娄急惊证属木火土实也木实则搐而力大目上目劄所谓木太过曰发生其动掉癫癎是也火实则身热面赤土实则不吐泻睡合睛故其治法合凉泻而用凉惊丸利惊丸之类慢惊证属木火土虚也木虚则搐而力小似搐而不甚搐经所谓木不及曰委和其病摇动注恐是也谓手足搐动腹注泻心恐悸也火虚则身冷口气冷土虚则吐泻睡露睛故其治法合温补而用羌活膏益黄散有热者用东垣黄耆益黄散其东垣非钱氏羌活膏治慢惊者谓土虚泄泻火木乘之谓手掌与腹俱热之证若火木土俱虚而摇动恐悸注泻手腹冷者非羌活膏不能治之　丹小儿惊风有二急惊属痰热宜凉泻慢惊属脾虚所主多死宜温补急惊用降火下痰丸养血药作汤下之慢惊当补脾兼用朱砂安神丸清米汤下更于血药中求之【如四物四君东垣黄耆益黄散之类】世以一药通治之甚妄
　　急惊
　　急惊之亦曰真搐牙闗急壮热涎潮窜视反张搐搦颤动唇口眉眼眨引频并口中气冷脸赤唇红大小便黄赤其脉浮数洪此内挟实热外感风邪心家受热积惊肝家生风发搐肝风心火二藏交争血乱气并痰涎壅盛百脉凝滞闗窍不通风气蕃盛无所发泄故暴烈也又有搐搦反张斜视而牙闗不口无痰涎而气热未可直指以为惊风恐是伤风伤寒夹食夹惊疹痘等证此即钱氏假搐之説又各依本证施治矣又急惊搐搦不可把握但扶持之否则风癎逆入经络遂使手足拘挛成癈疾　钱急惊因闻大声或大惊而后发搐发过则如故此无阴也当下利惊丸主之　急惊本因热生于心身热面赤引饮口中气热大小便黄赤剧则发搐葢热甚则风生风属肝此阳盛阴虚也故利惊丸主之以除其痰热不可用巴豆及温药大下之恐搐虚热不消也小儿热痰客于心胃因闻大声非常则动而惊搐矣若热极虽不闻声及惊亦自发搐　阎氏云急惊内有热即生风又或因惊而发则目上连劄潮涎搐搦身体与口中气皆热及其发定或睡起即了了如故此急惊证也当其搐势渐减时与镇心治热之药一二服如麝香丸镇心丸抱龙丸辰砂丸紫雪之类惊势已定湏防以药下其痰热如利惊丸软金丹桃枝丸之类利下痰热心神安寜即愈　洁古云急惊者阳证也俱腑受病热痰客于肺是少阳相火旺经云热则生风因闻大声而作葢谓东方震卦得火气而发搐火本不动熖得风而动当用利惊丸导赤散泻青丸地黄丸搐止服安神丸　垣治惊大忌防风丸防风辛温之药必杀人何也辛散浮温热者火也能令母实助子之气盛皆杀人也如因惊而泻青色先镇肝以朱砂之类勿用寒凉之药大禁凉惊丸风木旺必尅脾胃当先实其土后泻其子　丹急惊风发热口噤手足心伏热痰痰喘并用涌法重则用蒂散轻则用苦参赤小豆末以酸韲汁调服少定用通圣散蜜丸服之间以桑树上桑牛阴干研末调服以平其风【桑牛比杨牛则色白黄者是】又以北薄荷叶寒水石各一两青黛白僵蚕辰砂各一钱全蝎二枚猪牙皂角槐角各五分并为末灯心汤和乳汁灌之角弓反张目直视因惊而致宜南星半夏入姜汁竹沥灌之更灸印堂　初惊用防风导赤散生干地黄川木通防风甘草等分用竹叶三钱煎服湏用寜神膏麦门冬去心天竹黄茯神朱砂各一两麝香一钱各捣研极细炼蜜和揑作小饼子临卧薄荷汤化下一夜一饼　老医常言小儿惊搐多是热证若先便用惊风药白附子全蝎僵蚕川乌之类便是壊证后有医幼科者只用导赤散加地黄防风进三服导去心经邪热其搐便止次服寜神膏神效【从孙道润幼时患惊搐甚危延京口诸有名幼科医疗之益困笃其祖易庵兄求方于余以是授之二服立愈自后常以救人无不效者恐人忽易故着之】　曾急惊之论前代书所不载惟曰阳癎大防失所爱防或抱于当风或近于热地昼则食多辛辣夜则衾葢太厚郁蒸邪热积于心于肝再受人物惊触或跌扑呌呼雷声鼓乐鸡鸣犬吠一切所惊未发之时夜卧不稳困中或笑或哭齧齿齩乳鼻额有汗气促痰喘忽尔闷絶目直上视牙闗急口噤不开手足搐掣此热甚而然况兼面红脉数可辨葢心有热而肝有风二藏乃阳中之阳心火也肝风也风火阳物也风主乎动火得风则烟熖起此五行之造化二阳相鼓风火相搏肝藏魂心藏神因热则神魂易动故发惊也心主乎神独不受触遇有惊则发热热极生风故能成搐名曰急惊治之之法先以五苓散加黄芩甘草水煎或百解散发表次通心气木通散三解散疏涤肝经安魂退热牛蒡汤防风汤主之惊风既除之后轻者投半夏丸重者下水晶丹与之去痰免成痴疾但不可用大寒凉药治之热去则寒起亢则害承廼制若仓卒之间惊与风证俱作只用五苓散加辰砂末薄荷汤调服少解其证葢五苓散内有泽泻导小便心与小肠为表里小肠流利心气得通其惊自减内有桂木得桂则枯是以能抑肝之气其风自停况佐以辰砂能安神魂两得其宜大略要解热凉心肝后惟可用平和汤散调理稍热之剂则难用医者宜审之　愚尝感慨诸人毎见惊风搐作不明标本混为一证遽然全用金石脑麝蜈蚣蛇蝎大寒搜风等剂投之耗伤真气其证愈甚多致弗救殊不知惊生于心风生于肝搐始于气是为三证其惊与风首已详及然所谓畜气而成搐陈氏之论最为明理但未着其方余于此证则用寛气饮治之祗以枳殻枳实为主葢其气也四时平和则身安一息壅滞则疾作况小儿啼哭不常其气蕴蓄内则不能升降外则无由发泄展转经时亦能作搐善医者审察病源从而疗之万无一失更辨阴阳虚实不可轻忽若阳实证煎五和汤调三解散主之此急惊有搐之类若阴虚证煎固真汤调寛气饮治之此慢惊有搐之类若暴感此证未别阴阳虚实先用五苓散和寛气饮及少加寛热饮三药合用姜汁沸汤调灌即解大抵治搐之法贵以寛气为妙气顺则搐停此自然之理　大凡幼穉欲令常时惊悸不作在乎肾藏和平故戴氏曰治惊不若补肾谓心属火火性燥得肝风则烟熖起致生惊悸补肾则水升火降邪热无侵虽有肝风不生惊骇其法当于申时进补肾地黄丸一服或琥珀抱龙丸用申时者葢水生于申佐之以药则肾水得平心火不炎自无惊矣　钤方治法大要用药有次序有轻重通闗以后且与截风定搐风搐既定却下痰热理为至当若患在痰热未有惊风只可退热化痰不可妄投惊风药葢药中多用寒凉恐引入痰热入经络凡病在热不可妄治痰止当解表病在惊不可妄治风葢惊由痰热得只可退热化痰而惊自止病在痰不可便治惊急湏退热化痰病在风不可便治搐葢风由惊作只可利惊化痰其风自散若也有搐湏用截风散惊至妙之道若治惊而痰不化热亦不退惊安得自止化其痰热若不退风亦不散痰安得去是知不治之治所以治之之谓欤急惊初风搐得定而痰热一泄又湏急与和胃定心之剂若搐定而痰热无多则但用轻药消痰除热可也然急惊虽当下切不可过用寒凉及水银轻粉巴豆芒硝等荡涤太骤或当剂之皆不得已但使疾去即止或不当用而用或可用而过焉由此遂成慢惊矣且如只下痰热不必太骤但斟酌处用大黄一品足矣且急惊证源在于去肝风降心火活幼书以为至要之説也　薛急惊之牙闗急壮热涎涌窜视反张搐搦颤动口中气热颊赤唇红脉浮洪数者此肝经血虚火动生风葢风生则阴血愈散阴火愈炽火动则肺金愈亏肝木愈盛宜滋肝血养脾气若屡服袪风化痰泻火辛散之剂便宜认作脾虚血损急补脾土若风火相抽搐目瞤筋急痰盛者用四物汤以生肝血加钓藤钩山栀仁以清肝火更用四君子以补脾六味丸以滋肾若肺金尅木而兼呵欠者用泻白散以泄肺邪地黄丸以益肝血若邪入肝则用柴胡清肝散加龙胆草亦可邪入心用栀子清肝散加炒黄连亦通邪入肾用六味地黄丸邪入肺用地骨皮散邪入脾用六君子加柴胡山栀若不养肝血不补脾气纯用袪风化痰之药不已则脾益虚血益损邪气延绵必传慢惊矣初有痰热未有惊风先且解表袪肝风降心火
　　和剂香苏散解肌加干葛【见伤寒太阳症】
　　参苏饮　解惊风烦闷痰热作搐咳气逆脾胃不和人参【去芦】紫苏【和梗】前胡【去芦】干葛　半夏　赤茯苓【去皮各七钱半】枳殻　陈皮【去白】桔梗【剉炒】甘草【各五钱】　钤方去人参加川芎
　　右剉毎服二钱水一钟姜二片煎七分无时温服
　　人参羌活散　治初作急惊散风邪除风热
　　活　柴胡　独活　川芎　人参　甘草【炙】白茯苓【各一两】前胡　桔梗　地骨皮　天麻【酒浸焙各半两】枳殻【一两麸炒】
　　右防咀毎服一钱水一盏姜一片薄荷一叶枣半个煎服疹痘未发亦可服直指方毎服三字末紫苏薄荷汤调搐掣急者去节麻黄煎汤调或惺惺散加荆芥防风亦可免得遽施脑麝
　　惺惺散　除风热及伤寒时气疮疹发热
　　白茯苓【浄】细辛　桔梗　栝蒌根　人参　甘草【炙】白术　川芎【各等分】
　　右为末毎服一钱水半盏姜一片薄荷三叶同煎汤氏细辛减半
　　独活散　治胎惊发散风邪
　　羌活　独活【各一分】防榔　天麻　麻黄【去节】甘草【炙各半分】
　　右剉散毎服半钱水煎于内加南星末蜜调可贴防门
　　木通散　治小儿肝心有热惊悸用此药泻肝风降心火利惊热
　　羌活　山栀子【各二钱】大黄【煨】木通　赤茯苓　甘草【各一钱】
　　右剉碎毎服二钱入紫苏叶些少用水一盏煎至五分不拘时服
　　巴风丹　袪风退惊
　　天竹黄【细研】防风　钓藤【各一两】白僵蚕　干全蝎白附子【各半两】
　　右为细末炼蜜和如芡实大毎服一粒至二粒麝香荆芥汤化下
　　加味导赤散
　　生地黄【上】木通【上】防风【中】甘草【中】山栀子【中】薄荷叶【下】麦门冬【中】
　　入灯心草竹叶水煎
　　仁斋犀角汤　治心惊热盛
　　犀角　防风　木通　赤茯苓　桑白皮【炒】甘草【炙各等分】
　　右剉细毎三字水煎服
