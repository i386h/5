<!-- { "loadSidebar": true } -->
　　直指银白散　助胃驱风呕吐作慢惊者通用莲肉　扁豆【炒】白茯苓【各一分】人参　天麻　白附子【炮】全蝎【炒】木香　甘草【炙】霍香【半分】陈米【炒香三钱】一方加白术【一分】
　　右为末毎一钱姜钱一片入冬子仁七粒同煎或陈米调下
　　醒脾散大醒脾散王氏惺惺散皆和胃助气可通用三方见慢惊
　　定志丸　治惊风已退神志未定以此调之御院有乳香
　　琥珀　茯神　逺志肉【姜制焙】人参　白附子【炮】天麻　天门冬【去心】甘草【炙】酸枣仁【炒】
　　右为末炼蜜丸皂子大朱砂为衣毎服一丸灯心薄荷汤调下
　　温胆汤　治惊悸顽痰
　　制半夏　枳实【炒】酸枣仁【汤浸去殻各二钱半】白茯苓【半两】陈皮【去白】甘草【各一钱半】
　　右剉散毎服一钱入竹茹少许姜枣煎
　　加味地黄丸
　　地黄【八两】山药　山茱茰【各四两】泽泻　牡丹皮　茯苓【各三两】羌活　防风【各二两】
　　右为末炼蜜丸如桐子大量儿大小加减
　　海五福丸　治急惊风生蚯蚓一条研烂入五福化毒丹一丸再研如泥煎薄荷汤少许调化旋灌量儿大小加减服之
　　五福化毒丹　热凉心膈
　　生地黄　熟地黄【焙各五两】天门冬　麦门冬【去心焙各三两】甜硝　参　甘草【各二两炙】青黛【一两半】
　　右上六味为细末后研入硝黛炼蜜丸如鸡头大毎服半丸或一丸食后熟水化下
　　安神丸　治小儿惊悸热渴心闷脉实面红颊赤口燥麦门冬　马牙硝　白茯苓　山药　寒水石【各半两】朱砂【一两】甘草【半两】龙脑【一字】
　　右为末炼蜜丸如鸡头大毎服半丸沙糖水下　右四方甘寒泻火之剂为君小儿血气虚而急惊者宜之又洁古阎氏所谓搐止势减宜安神镇心之类是已
　　曽氏方
　　五苓散　解伤寒温湿暑毒霍乱分阴阳理烦渴泽泻【去粗皮二两半】白茯苓【去皮】猪苓【去皮】白术【各一两半】肉桂【去粗皮七钱半不过火】
　　右碎入桂同研为末毎服一钱温汤调下不拘时若作防咀用赤茯苓分两同前毎服二钱水一盏煎七分温服
　　百解散　主和解百病虚慢阴证不宜
　　干葛【二两半】升麻　赤药【各二两】黄芩【一两】麻黄【制七钱半】薄桂【去粗皮二钱半】甘草【一两半】
　　右碎毎服二钱水一盏姜二片葱一根煎七分无时温服有风热盛加薄荷同煎
　　木通散　主上膈热小腑闭烦躁生嗔及淋证诸疮丹毒
　　木通【去皮节】地萹蓄【去老梗各半两】大黄　甘草　赤茯苓【去皮各三钱】瞿麦【去干根】滑石【末】山栀仁　车前子　黄芩【各二钱半】
　　右件防咀毎服二钱水一盏灯心三茎煎七分无时温服或入薄荷同煎
　　三解散　主上焦蕴热伤风面红目赤狂躁气急渴水惊啼烦闷丹毒口疮痰搐掣
　　人参【去芦】防风【去芦】天麻　茯神【去皮木根】郁金【无以山栀仁代】白附子　大黄【各二钱半】赤芍药　黄芩　僵蚕【各五钱】全蝎【十五尾去尖毒】枳殻【水浸润去穰剉片麸炒微黄二钱】粉草【六钱】
　　右碎焙为末毎服半钱至一钱用温薄荷汤无时调下或灯心汤
　　牛蒡汤　主伤风发热烦躁鼻塞气喘痰惊啼及诸疮赤紫丹毒咽喉肿痛
　　牛蒡子【三两略炒研碎】大黄【一两半】防风【去芦】薄荷【去老梗各一两】荆芥【去根老梗四两】甘草【一两一钱半】
　　右件防咀毎服二钱水一盏煎七分无时温服
　　防风汤　治急惊后余热未退时复手足搐掣心悸不寜及风邪中入肝经两目视人开眨不常
　　防风【去芦】川芎　大黄　白芷　黄芩　甘草【各半两】细辛【去叶二钱】薄荷叶【二钱半】
　　右件剉焙为末毎服一钱用温汤无时调服
　　半夏丸　治痰证神效若惊搐后风涎潮作服之神效半夏【生用二两】赤茯苓【去皮】枳殻【制各一两】风化朴硝【二钱半】
　　右前三味为末入乳鉢同朴硝杵匀用生姜自然汁煮糯米粉为丸绿豆大毎服三十丸至五十丸仍以淡姜汤食后临睡送下儿小煮丸如粟谷大
　　水晶丹【方见癖积】
　　寛气饮　主通利闗节除胸膈痞结消痰逐水进美饮食及治蓄气而成搐变急慢惊风气逆不和精神昬倦
　　枳殻【水浸去穰麸炒微黄】枳实【制同上各一两】人参【去芦】甘草【炙各半两】
　　右剉焙为末毎服半钱至一钱浄汤无时调服惊风发搐姜汁葱汤同调热极者入寛热饮薄荷蜜汤调下或麦门冬汤
　　五和汤　主宣利脏府积热调和荣卫
　　当归【酒洗】赤茯苓【去皮各半两】甘草【炙】大黄　枳殻【水浸润去穰剉片麸炒微黄各七钱半】
　　右件防咀毎服二钱水一盏煎七分无时温服
　　寛热饮【方见发热】
　　茯神汤　治心气不足虚而惊悸日常烦哭及婴孩生下羸瘦多惊宜子母同服自然有效
　　茯神【去皮木根一两】人参【去芦】当归【去芦尾酒洗各半两】甘草【炙二钱】
　　右件防咀毎服二钱水一盏煎七分无时温服有微热烦躁入麦门冬去心同煎
　　镇惊丸　主急慢二惊风痰上壅手足抽掣口眼防斜烦躁生嗔精神昬闷常服寜心镇惊疏风顺气人参【去芦三钱】粉草【半生半炙】茯神【去皮木根】僵蚕【去丝】枳殻【同前制各五钱】白附子　南星【制】白茯苓【去皮】鹏砂　牙硝　朱砂【水飞各二钱半】全蝎【十尾去尖毒】麝香【一字】
　　右除牙硝鹏砂麝香朱砂四味用乳鉢细研余九味焙为末入乳鉢内和匀前四味用糯米粉水煮清糊为丸梧桐子大就带润以银硃为衣毎服三丸至五丸或七丸急惊用温茶清磨化服慢惊以生姜熟附子煎汤研化温服薄荷汤化下或麦门冬汤
　　战惊丸　治惊风搐掣烦躁有热两目上视口禁牙闗龙胆草【去芦】防风【去芦】青黛　钓藤【和钩】黄连【浄】牛黄甘草　硃砂【水飞各五钱】薄荷叶【二钱半】麝香【半钱】
　　右除牛黄麝香外余八味剉炒为末仍同前二味乳鉢内杵匀炼蜜丸如芡实大毎用一丸至二丸温汤化服或茶清
　　硃砂膏　主五心烦热喉痰壅盛惊风搐搦渴饮无时睡中不寜见人烦躁口疮糜烂
　　硃砂【水飞五钱】马牙硝　鹏砂　明粉【各二钱半】麝香【一字】金箔　银箔【各十五片】白附子　枳殻【麸炒微黄各三钱】川芎　粉草【各四钱】人参【去芦】黄芩　薄荷叶【各钱】
　　右前七味入乳鉢细研后七味剉焙为末仍入鉢中同前药和匀炼蜜丸芡实大毎服一丸至二丸用麦门冬熟水无时化服
　　不惊丹　治因惊气而吐逆作搐痰涎壅塞手足掣缩目睛斜视常服疎风顺气自不作惊和脾胃进饮食枳殻【去穰麸炒微黄一两】淡豆豉【焙干】南星　茯神【去皮根木各半两】蝎梢【五十尾去尖毒】浄芜荑【二钱半先入乳鉢内极细研烂】
　　右除芜荑外余五味焙为末再同芜荑乳鉢内杵匀醋煮糯米粉糊为丸周嵗内婴孩粟谷大毎服三十丸至五十丸乳汁下三嵗以上者麻仁大毎服五十丸及六十丸温米清汤下一时得吃乳食
　　薛氏方
　　四物汤【见吐血】　四君子汤　六味丸【即补肾地黄丸】　泻白散【见肺脏】　柴胡清脾散　栀子清肝散【并见发热】
　　参术柴苓汤　治肝经风热脾土受尅其证善怒睡中抽搐徧身作痒饮食少思
　　人参　白术　茯苓　陈皮【各一钱】柴胡　升麻【各七分】山栀【炒八分】钓藤钩【一钱】甘草【炒五分】
　　毎服一二钱姜枣水煎
　　安神镇惊丸　惊退后调理安心神养气血和平预防之剂也
　　天竹黄【另研】人参　茯神　南星【姜制各五钱】酸枣仁【炒】麦门冬　当归【酒洗】生地黄【酒洗】赤药【炒各三钱】薄荷木通　黄连【姜汁炒】山栀【炒】辰砂【另研】牛黄【另研】龙骨【煅各二钱】青黛【一钱另研】
　　右为末蜜丸菉豆大毎服三五丸量儿大小加减淡姜汤送下






　　证治准绳卷七十三
<子部,医家类,证治准绳>
　　钦定四库全书
　　证治准绳卷七十四
　　明　王肯堂　撰
　　幼科
　　肝脏门
　　慢惊
