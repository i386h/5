<!-- { "loadSidebar": true } -->
　　慢惊之或吐或泻涎鸣微喘眼开神缓睡则露睛惊跳搐搦乍发乍静或身热或身冷或四肢热或口鼻冷气面色淡白淡青眉唇间或青黯其脉沈迟散缓葢由急惊过用寒凉或转太骤变成之又有吐利不止而成者有气虚暴吐泻而成者有夏月脾胃伏热大吐泻当解暑热不可専曰固阳有藏虚洞泄成者有久痢气脱而成者有下积取泻成者有吐血泻血而成者有伤寒变阴证成者有得之久作癎者有得之发癎不已者有得之虫积冲心者有得之卵肿疝气腹痛其或汗出太过脾困烦渴四肢浮肿大小便闭走马急疳并慢惟吐泻积痢成虚致之则证变甚速凡才经吐泻便是慢惊湏用温中扶里或搐来急乃慢惊初尚有阳证不可误作急惊用药世言搐慢为慢惊非也若泥此徃徃指慢脾为慢惊矣凡慢惊男子以泻得之为重女子以吐得之为重又吐有五证泻有五证各明所因主治古云病家怕惊不怕泻医家怕泻不怕惊如因泄泻不止且先治泻若更治风则惊风愈甚如因他证例当循原施治也其慢惊若从急惊来只可截风调胃均平阴阳不可全用阳药使阳归阳复作急惊之用药施治无过不及可也　急惊以闗格不通略施脑麝开通定其搐搦尚可慢惊阴重阳亏诸经已虚不宜通闗又凉其藏易作慢脾风慢惊危急如眼睛昬定定而眨虽眨不左右顾或窜视四肢厥冷汗出如流口面惨黯指甲黒四体垂亸至重慢惊证眼半开半合似睡不睡是也其脉或浮或沈身或热或凉或吐或泻或不吐泻或食乳或阻乳名半阴半阳合病即如伤寒半表半里也　治法大要审问源流施治不可概曰慢惊证如因吐泻得之用汤氏醒脾散之类他证可以类推次第于后然慢惊已属阴亦湏准较阴阳亏盛浅深不可温燥之剂太过　钱慢惊因大病后或吐泻或只吐不泻变成脾胃虚损徧身冷口鼻气出亦冷手足时瘈疭昬睡露睛此无阳也宜括蒌汤主之　东都王氏子吐泻诸医用药下之至虚变慢惊其昬睡露睛手足瘈疭而身冷钱曰此慢惊也与括蒌汤其子胃气实即开目而身温王疑其子不大小便令诸医以药利之医留八正散等数服不利而身复冷令钱氏利小便钱曰不当利小便利之必身冷一二日果身冷矣因抱出钱曰不能食而胃中虚若利大小便则脾胃俱虚当身冷而闭目即死今幸胎气实而难衰也钱氏用益黄散史君子丸四服令微能饮食至日午果能饮食所以然者谓利大小便脾胃虚寒当补脾不可别攻也后又不语诸医作失音治之钱曰既失音何开目而能饮食又牙不而口不噤也诸医不能晓以地黄补肾钱曰此因用凉药利小便致脾肾俱虚今脾已实肾尚虚故补肾必安治之半月而能言一月而痊　洁慢惊者阴证俱脏受病葢小儿吐泻病久脾胃虚损若不早治则成慢惊名曰瘈疭似搐而不甚搐也因脾胃虚损故大便不聚当去脾间风先用宣风散导之后用益黄散史君子丸平之则其利自止既已失治则脾胃俱虚致被肝木所乗是为慢惊当用温补羌活膏主之　垣阎孝忠编集钱氏方以益黄补土悮矣其药有丁香辛热助火火旺土愈虚矣青橘皮泻肺金丁香辛热大泻肺与大肠脾实当泻子今脾胃虚反更泻子而助火重虚其土杀人无疑矣其风木旺证右闗脉洪大掌中热腹皮热岂可以助火泻金如寒水来乗脾土其病呕吐腹痛泻痢青白益黄散圣药也今立一方先泻火补金大补其土是为神治之法以黄耆二钱人参一钱炙甘草五分加白药一钱此四味皆甘温能补元气甘能泻火内经云热淫于内以甘泻之以酸収之白药酸寒寒能泻火酸味能泻肝而大补肺金所补得金土之位金旺火虚风木何由而来尅土然后泻风之邪夫益黄散理中丸养神之类皆治脾胃寒湿大盛神品之药也若得脾胃中伏火劳役不足之证及服热药巴豆之类胃虚而成慢惊之证用之必伤人命夫慢惊风者皆由久泻脾胃虚而生也钱氏以羌活膏疗慢惊风悮矣脾虚者由火邪乗其土位故曰从后来者为虚邪火旺能实其木木旺故来尅土当于心经中以甘温补土之源更于脾土中泻火以甘寒更于脾土中补金以酸凉致脾土中金旺火衰风木自虚矣　海惊啼手足瘈疭睡卧不稳四君子加全蝎去尾尖毒炒钩藤白附子炒等分同煎　脾胃虚弱生风多困四君子加炒半夏麯没石子等分为细末入冬子少许同煎服　丹频吐泻将成慢惊用钱氏白术散加山药扁豆炒肉豆蔲麫煨各一钱入姜一片煎服若慢惊已作加细辛天麻各一钱全蝎三个去稍白附子八分麫煨惊而泻用参苓药酒炒白术姜煎夏月加黄连甘草竹叶服之　曾治慢惊者考之古书亦无所据惟载阴癎而已葢慢惊属阴阴主静而搐缓故曰慢其皆因外感风寒内作吐泻或得于大病之余或误转之后目慢神昏手足偏动口角流涎身微温眼上视或斜转及两手握拳而搐或兼两足动掣各辨男左女右搐者为顺反此为逆口气冷缓或防门陷此虚极也脉沈无力睡则扬睛谓两目半开半合此真阳衰耗而阴邪独盛阴盛生寒寒为水化水生肝木木为风化木尅脾土胃为脾之府故胃中有风瘈疭渐生其瘈疭证状两肩微耸两手垂下时复动摇不已名为慢惊宜以青州白丸子苏合香丸入姜汁杵匀米饮调下虚极者加金液丹次用冲和饮同七寳散水煨姜煎服使气顺风散少解吐泻间以胃苓汤救其表里若吐不止可投定吐饮泻不减宜服六桂散或曰生汤去胃风定瘈疭清神气五苓散导其逆调荣卫和阴阳若痰多唇白四肢如氷不省人事此虚慢之极用固真汤速灌之以生胃气胃气既回投醒脾散沈香饮调理　薛慢惊之证吐泻痰鸣气喘眼开神缓昏睡露睛惊跳搐搦乍发乍静或身热身冷面淡青白或眉唇青赤其脉迟沈而缓是也禀赋不足或久病脾虚及常服尅伐之药者多致此证若因土虚不能生金金不能平木木来侮土而致前证者以五味异功散加当归酸枣仁佐以钩藤饮子补土平木若脾土虚寒者用六君子加炮姜木香不应急加附子以回阳气葢阴血生于脾土宜四君子当归酸枣仁凡元气亏损而至昏愦者急灸百防穴若待下痰不愈而后灸之则元气脱散而不救矣　慢脾风慢脾风之面青额汗舌短头低眼合不开睡中摇头吐舌频呕腥臭噤口咬牙手足微搐而不収或身冷身温而四肢冷其脉沈微阴气极盛胃气极虚十救一二葢由慢惊之后吐泻损脾病已极总归虚处惟脾所受故曰脾风若逐风则无风可逐若治惊则无惊可治但脾间痰涎虚热徃来其眼合者脾困气乏神志沈迷痰涎凝滞而已然慢脾之名又曰虚风小儿或吐或泻之后面色虚黄因虚发热才见摇头斜视昏困额汗身亦粘汗声沈小而焦即脾风之证不必皆因急慢风次而至又当识之又慢脾之言脾而不言胃何也葢胃为腑属阳非若脾乃阴脏也故小儿病在腑多自愈在脏不可不治葢小儿纯阳之气在腑为顺在脏为逆古人皆理其脏未言治腑也又肾一脏常主虚不可攻治若肾脏有患但清心肺缘心与肾即既济也肺与肾又子母也无与肾药及诸补药也慢脾惟吐与泻积与痢传入慢其证变至速虚又速也治必循次平和无令速愈之理药和且平调脾养胃不可过剂也钱氏有黄土汤以土胜水水得其平则风自止以脾土为本也　治法大要生胃囘阳若眼半开半合手足不冷证尚在慢惊则勿用囘阳或已入慢脾而阳气未甚脱者亦未可即用硫黄附子等剂手足渐暖仍以醒脾散等调之　曽氏用青金丹天麻饮灌服或六柱散固真汤
　　钱氏方
　　蒌汤
　　蒌【二钱】白甘遂【末一钱】
　　右同于慢火上炒焦黄研匀毎服一字麝香薄荷汤调服　右蒌汤钱氏治慢惊法脉有力者宜用葢湿痰积于膈中使风火不得开发而身冷故用蒌汤刼去湿痰使风火得伸而身温搐止若脉无力者不宜用之便当补脾及温白丸羌活膏之类
　　青州白丸子　治小儿惊风大人诸风
　　半夏【生七两】南星【生三两】白附子【生二两】川乌【生半两去皮脐】
　　右为末以生绢袋盛井花水摆出如未出者更以手揉出如有滓更研再入绢袋摆尽为度于磁盆中日晒夜露至晓撇去旧水别用井花水搅又晒至来日早再换新水搅如此法春五日夏三日秋七日冬十日去水晒干后如玉片研细以糯米粉煎粥清丸菉豆大毎服三五丸薄荷汤下瘫风酒下并无时
　　异功散　温中和气治吐泻不思食【方见吐泻】
　　温白丸　治小儿脾气虚困泄泻痩弱冷疳洞利及因吐泻或久病成慢惊瘈疭
　　天麻【生半两】白僵蚕【炒】白附子【生】天南星【剉汤洗焙干各一两】干蝎【去毒一钱】
　　右为末汤浸寒食麫为丸如菉豆大仍于寒食麫中养七日取出用毎服五七丸至二三十丸空心生姜米饮下量病势渐加丸数服之【寒食麫谓寒食日煮吃麫取之以焙干贮用也】
　　钓藤饮子　治吐利脾胃气弱虚风慢惊
　　钓藤【七钱半】蝉殻　防风【去芦】人参【去芦】麻黄【去节】白僵蚕【炒黄】天麻　蝎尾【炒去毒各半两】甘草【炙】川芎【各二钱五分】麝香【一钱另研】一方有蜣螂三个去头足炙黄
　　右为末毎服二钱水一盏姜三片煎六分温服量多少与之寒多者加附子半钱服无时
　　羌活膏　治脾胃虚或吐泻后为慢惊者亦治伤寒无不效
　　防风【去芦】川芎　人参【去芦】白附子【炮】赤茯苓【去皮各半两】天麻【一两】白僵蚕【汤浸炒黄】干蝎【炒去毒】白花蛇【酒浸焙各一分】川附子【炮去皮脐】麻黄【去节各三钱】肉豆蔲　沈香　母丁香藿香叶　木香【各二钱】轻粉　真珠末　牛黄【各一】
　　【钱五分】龙脑【半字】麝香　辰砂　雄黄【各一钱已上七味各另研】羌活【半两】
　　右为细末炼蜜作剂旋丸如豆大毎服一二丸食前服或薄荷汤或麦门冬汤化下实热急惊勿服性温故也
　　海藏返魂丹　治小儿诸癫癎潮发瘈疭口眼相引项背强直牙闗急目直上视及诸病久虚变生虚风多睡者因荏苒不解速宜服之
　　乌犀【剉屑二两】水银　天麻【酒洗焙干】防榔【各半两】僵蚕【去丝嘴微炒】硫黄【半两研末入水银置磁石盏内慢炒成沙火要防慢】白附子【炮】川乌【炒通赤留烟少许入碗内以一盏子葢上新土围之待冷取出】独活【去芦】干蝎【炙】萆薢【炒各一两】肉桂【去粗皮】当归【酒浸焙干炒】细辛【根】防风【去芦】天南星【姜汁煮软炒黄】阿胶【杵碎炒】藿香【洗去土】乌蛇【酒浸一宿炙熟去皮骨】沈香　槐胶　羌活　白花蛇【酒浸一宿炙熟去皮骨】麻黄【去根节】半夏【姜汁浸三宿炒】羊角【镑】陈皮【去白炒已上各一两】天竺黄【研】木香　人参【去芦】干姜【炮】茯苓【去皮】蔓荆子【去白皮】晚蚕沙【微炒】败板【醋酒炙黄】藁本【去土】桑螵蛸【炒】白芷　何首乌【米泔浸宿煮焙】虎骨【酒醋涂炙黄】砂仁　白术【酒浸一宿切焙】枳殻【炒去白】丁香　厚朴【去皮姜汁涂炙各三分】蝉殻【炒】川芎　附子【水浸炮去皮尖】石斛【去根】肉豆蔲【去殻微炒】龙脑【另研】雄黄【研水飞】硃砂【研水飞各一两】粉【另研】麝香【另研各一钱】乌鸡【一只去嘴翅足】狐肝【三贝二味腊月内入瓦瓶固济火煅赤冷取出研用】金箔【三十片为衣】
