<!-- { "loadSidebar": true } -->
　　紫河车即小儿胞衣肥厚者一个洗浄重汤蒸烂研化入人参当归末和匀为丸如芡实大毎服五六丸乳汁化下
　　八味地黄丸【即六味地黄丸加附子肉桂各一两】治禀赋命门火衰不能生土以致脾土虚寒或饮食少思或食而不化脐疼腹痛夜多漩溺等证经云【阙】益火之源以消阴翳葢谓此也或乳母命门火衰儿饮其乳致前证者子母并宜服之
　　加减八味丸　治禀赋肾阴不足或吐泻乆病津液亏损口干作渴或口舌生疮两足发热或痰气上涌或手足厥冷等证【即地黄丸加肉桂一两五味子四两】
　　地黄丸治小儿肝经虚热血燥或风客淫气而患瘰疬结核或四肢发搐眼目抽动痰涎上涌又治肾疳脑热肢体消痩手足如氷寒热徃来滑泄肚胀口臭干渴齿龈溃烂爪黒面黧徧身或两耳生疮或耳内出水或发热自汗盗汗便血诸血失音等证其功不能尽述【即六味地黄丸方见肾脏】
　　八珍汤治气血俱虚阴火内热或因尅伐之剂脾胃亏损肌肉消痩等证【即四君四物二汤方见虚劳】
　　十全大补汤治气血虚弱或禀赋不足寒热自汗食减体痩发热作渴头痛晕最宜用之【方见虚劳】
　　灸法小儿癫癎惊风目灸神庭一穴七壮在鼻柱直上入发际五分　小儿诸癎如哕吐清沫灸巨阙穴三壮在鸠尾下一寸陷中是穴　小儿鸡癎善惊及掣目摇头灸少阴二壮取法在掌后去腕半寸陷中是穴小儿惊癎者先惊呌乃发也灸顶上旋毛中三壮及耳后青络脉炷如小麦大　小儿惊癎灸鬼禄一穴三壮取法在上唇内中央上是穴　小儿食癎者先寒热洒淅乃发也灸鸠尾穴上五分三壮　小儿牛癎目视直腹胀乃发也灸鸠尾一穴三壮取法胸蔽骨下五分陷中是穴　小儿马癎张口摇头身折反马鸣也灸仆参穴各三壮取法在足跟骨下白肉际陷中拱取之是穴　小儿羊癎目瞪吐舌羊鸣也灸第九椎下节间三五壮　按灵枢经云暴挛足不任身取天柱天柱穴足太阳也又云癫癎瘈疭不知所苦当灸两蹻之下男阳女阴洁古云昼发灸阳蹻夜发灸阴蹻各二壮阳蹻起于跟中循内踝上行至咽喉交贯冲脉照海穴也不治证钱五癎重者死病后甚者亦死　小儿癎病目直无声目睹不转眼生白障眼慢唇黒瞳人防动目间青黒面青指黒口出涎沬如白脓口噤肚胀下乳喉如牵锯之声多睡不乳身热下血不乳身体痿软不醒腹内虚鸣唇逆而痛吐利不止汗出壮热不止卧乆不寝身体反张大人脊下容一手小儿脊下容一指并不治
　　中风
　　张涣等方有中风方论今见小儿絶无患者而用药多犯香燥恐血热生风类中风证误用之则为害不浅故一切削而不载薛氏云中风之证西北方有之东南气温腠理疎泄人患之者皆类中风也况小儿元气未充皮毛不固易虚易实外邪乗之则壮热抽掣气粗涎涌甚至昏愦口噤即似中风悮以续命等汤投之多至不救大人且无真中况小儿乎凡有前证当辨其因若阳明经气虚风邪所乗筋脉拘急者为外因足厥阴肝火炽盛筋脉偏急者为内因脾肺虚弱腠理不宻外邪乗入或惊风过服金石之剂耗损肝血或吐泻后内亡津液不能养肝致口眼防斜者皆肝血不足肝火生风之类中风之类证也
　　角弓反张
　　钱肝有风甚则身反张强直不搐心不受热当补肾治肝补肾地黄丸治肝泻青丸　丹溪云痉比癎为虚宜带补多是气虚有火兼痰用人参竹沥治之不用兼风药此论实发前人所未发汤氏虽云痉十无一生葢未尝有此法施于人也　薛钱仲阳曰角弓反张者由风邪客于太阳经也经曰风从上受足太阳主周身之气其脉起于目内眦而行于背肝属木主风所以风邪易侵也夫小儿肌肤未宻外邪易伤肝为相火其怒易发若身反张强直发热不搐者风伤太阳也宜用人参羌活散小续命汤若因暴怒而击动其肝火者宜用泻青丸若饮前剂其证益甚者此邪气已去而脾气亏也宜用异功散加芎归补之若因肝经虚热或因尅伐真气虚热生风者宜用异功散地黄丸补之若因下而脾气困腹肚膨胀者此中气损也宜用白术散补之若气血素弱或服攻伐之剂而手寻衣领咬牙呵欠者肝经虚甚也急用地黄丸以补之仍与肝藏参览　一小儿忽腰背反张目上视面青赤白青属肝主风赤属心主火此风火相用柴胡栀子散倍加钓藤钩顿安而痰如旧又用抱龙丸而愈　一小儿忽腰背反张服治惊之药后不时举发面色黄白肢体甚倦余用五味异功散十余剂而愈后因惊兼饮食不节不时举发随用前药即愈遂日以参术末毎服五七分炮姜大枣煎汤调下服至二两而不发已上二证元气虚而病气实也若用攻邪之药皆误矣　一小儿素患前证痰盛面色素白而兼青余谓肺气不能平肝肝气乗脾脾气虚而生痰耳先用抱龙丸二服以平肝随用六君子汤以补脾肺月余而痊半载之后复发谓非逐痰不能全愈遂用下剂痰涎甚多而咽喉如锯声余曰乃脾不能摄涎也咽间鸣乃肺气虚甚也遂用人参五钱炮姜三分水煎服而醒至第四剂后加枣二枚人参服数两而愈后毎发非独参汤不应若执常方鲜有不误者
　　人参羌活散【方见惊搐】　小续命汤【方见杂病中风】　泻青丸【方见肝脏】异功散【方见吐泻】　柴胡栀子散【方见积热】　抱龙丸【方见惊搐】
　　六君子汤【方见吐泻】
　　灸角弓反张鼻上入发际三分灸三壮大椎下节间灸三壮
　　诊汤氏曰身软时醒者为癎身强直反张如弓不时醒者为痉痉十无一生
　　摇头
　　汤肝风摇头诸方不载郑都丞子患七年摇头三年下血已服百余方前后所服治摇头者无非风药止血者或作痢或作肠风百药无效余既视其病又知其详亦不明其标本退而思之乃肝血液盛外有风热乗之肝属木盛而脾土为木所尅脾与肺是子母俱为肝所胜而血遂渍于大便故便血不止遂处一方但损肝驱风而益脾初亦一时之见只数服而愈十余日后血止而下白脓遂得以安
　　清肝益胃丸
　　犀角屑　甘草【各一分】蒌根　黄耆【蜜炙】羌活　白药【各半两】蛇退皮【炙赤】钓藤钩　麻黄【去节各一钱】防风【五两】
　　右为末枣肉丸食后薄荷汤下只二服作效头摇即止便血随愈次间服胃风汤数日顿除沈舍人子服之亦验
　　薛经曰诸风掉皆属肝木木得风则摇动乃肝经火盛而生虚风也便血者风木摇动则土受虐而不能统血也或食酸味过多以益其脾致令阴结经曰结阴者便血一升再结二升三结三升又邪在至藏则阴脉不和阴脉不和则血留之结阴之病阴气内结不得外行渗入肠间故便血也血亦有乳母恚怒风热炽盛或肝木伤脾使清气不升或风邪侵入大肠者治法若因风热用柴胡清肝散若因怒火用加味小柴胡汤若清气不升脾气下陷者用补中益气汤若风邪侵于大肠者用清肝益胃丸肝经血热妄行者用六味地黄丸脾土不能培肝木者用六君柴胡钓藤钩肝木胜脾土者用四君芍药钓藤钩结阴者用平胃地榆汤　一小儿伤风咳痰涌余谓脾虚肺弱痰壅不宻风邪外乗用六君子汤加桔梗桑皮杏仁而愈后饮食停滞作泻腹胀仍用六君子加山查厚朴而安又停食作泻服消导之药更加咳余谓当调补脾土不信自用发表尅滞前证益甚更加摇头余以天麻散倍加钓藤钩及异功散而愈　一小儿项间结核面色痿黄肌体消痩咬牙抽搐摇头目劄此肝木尅脾土也用六君子汤及九味芦荟丸顿愈　一小儿病后遇惊即痰甚咬牙抽搐摇头作泻恪服脑麝硃砂等药以致慢惊而卒
　　海食疗云蛇蜕皮主去风邪明目治小儿一百二十种惊癎寒热痔蛊毒安胎熬用　治癎弄舌摇头者宜用全蜕
　　余犹忆少时闻友人孙彭山云尝见姻家一小儿患惊搐延専科治之诸证悉退而摇头不止后一老医至于常服药中加入紫河车即时愈按紫河车草名神农木经名蚤休唐本名金线重楼钱氏方名白甘遂主治惊癎摇头弄舌乃本经正文古人谓遵白字疗病多效不虚也
　　偏风口噤
　　薛小儿偏风者属少阳厥阴肝胆二经证也噤者筋急由风木太甚而乗于脾以胜水湿则筋太燥然燥金主于収敛劲切故也又曰风之为病善行而数变或左或右其因一也治湏审而药之若足阳明胃经气虚风邪所乗其筋脉偏急者属外因若足厥阴肝经风热乗脾筋脉偏急者属内因若脾肺虚弱腠理不宻外邪所乗或服金石之剂耗损肝血或吐泻后内亡津液不能养肝致口眼歪斜或半身不遂诸证皆属肝血不足肝火生风宜滋肾水养肝血壮脾土治法脾胃虚而动风者异功散加柴胡钓藤钩脾肺虚而外邪所乗者用钓藤饮肝火血燥者用六味地黄丸津液不足者用白术散若兼目上视寒热徃来小便淋漓面色青洁两脇胀痛之类皆肝经之本病也或唇口歪斜腹痛少食目胞浮肿面色青黄肢体倦怠之类皆肝木乗脾之证也当审五脏相胜而主之设执其见证防投风药反成壊证者有矣　一小儿口眼防斜面色或青或赤此肝心风火乗脾也朝用柴胡清肝散夕用异功散加钓藤钩而愈其时有患前证服袪风导痰之药者皆不能起　一小儿痢后患前证发搐面色痿黄肢体倦怠此元气虚尅伐多矣余用补中益气汤加钓藤钩子服而渐愈后因乳母七情饮食失宜或儿乳食过多前证仍作服补中益气汤五味异功散而愈
　　钱全蝎散　治小儿惊风中风口眼防斜言语不正手足偏癈不举
　　全蝎【去毒炒】僵蚕【直者炒】川芎　黄芩【去心】甘草　桂枝赤药　麻黄【去节各一两】天麻【六钱】天南星【汤泡七次去皮】
　　【脐切焙干五钱】
　　右为粗末毎服三钱水一钟半姜七片煎七分温服无时量大小与之一日三四服忌羊肉
　　胃风汤　治风冷乗虚入客肠胃水谷不化泄泻注下及肠胃湿毒下如豆汁或淤血日夜无度
　　人参　白茯苓　芎防　肉桂　当归　白药白术【各等分】
　　右为散毎服二钱入粟米数粒同煎
　　口防失音【论见前中风条】
　　硃砂丸　治小儿口眼防斜筋脉牵引
　　硃砂【五钱】全蝎【炒】天麻　白附子【炮】僵蚕【炒去丝觜】干姜【炮】牛黄【各五分】麝香【一分】
　　右为末粳米糊丸如黍米大毎服三十丸用薄荷汤不拘时化服
　　全蝎散　治小儿口眼防斜语言不清
　　全蝎【炒】川芎　黄芩　僵蚕【炒去丝觜】赤药　甘草硃砂　南星【汤炮去皮脐焙】天麻【各三钱】
　　右为细末毎服一钱用生姜汤不拘时调服
　　寛气饮　治小儿风痰壅满风伤于气不能言语枳殻【去穰一两】人参【去芦五钱】天麻　僵蚕【炒去丝觜】羌活　甘草【炙各三钱】
　　右剉碎毎服二钱用水一盏生姜三片煎五分不拘时服
　　木通汤　治小儿血滞于心心窍不通语言不出木通　石菖蒲【多用】防风　枳殻　全蝎【焙】僵蚕【炒】甘草　木香　南星【炮各等分】
　　右剉碎毎服二钱用水一盏猪心三片生姜一片紫苏五叶煎至五分不拘时服
　　天钓【内钓附】
　　天钓亦惊风之证但天钓发时头目仰视惊风则无也汤小儿瘈疭不定翻眼擡睛状若神头目仰视名为天钓凡有此疾宜服苏合香丸灸两手大拇指两甲肉相半男先灸左女先灸右及两足大拇指中间各三五壮又灸前后手心各五壮此皆得效之法
　　九龙控涎散　治天钓
