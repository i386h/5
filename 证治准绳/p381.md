<!-- { "loadSidebar": true } -->
　　薛一小儿目赤作痛咬牙寒热余谓肝经风热用柴胡饮子一剂而赤痛止又用四物参茋白术柴胡而寒热退又用补中益气汤而饮食加　一小儿眼素白或青患眼赤作痛服降火之剂眼如血贯脉洪大或浮缓按之皆微细用十全大补汤加柴胡山栀数剂外证渐退而脉渐敛又数剂而愈　一小儿患眼赤痛服大黄之药更加寒热如疟余谓脾胃复伤用四君升麻柴胡炮姜钓藤钩而寒热愈又用补中益气汤间服而目疾痊一小儿目痛恪服泻火治肝之药反加羞明隐澁睡
　　中惊悸悲啼此肝经血虚火动伤肺也用五味异功散加山栀补脾胃清肺金用地黄丸滋肾水生肝血而安仍兼服四味肥儿丸而瘥
　　龙胆泻肝汤【方见疝】　生犀饮【方见心】
　　生熟地黄散　治眼初患之时因悮筑到蹙肝受惊风致目肿赤痛痒
　　生地黄【洗】熟地黄【各一两】麦门冬【去心五钱】当归　枳殻【米泔浸去瓤麸炒】甘草【炙】防风　杏仁【汤炮去皮尖麸炒赤】赤芍药【各二钱半】
　　右毎服一钱黒豆七粒水煎服
　　犀角饮　治脾火眼疼
　　犀角【一两镑】射干　草龙胆【炒】黄芩【炒各五钱】人参【二两】茯苓【二钱五分】钓藤钩【七钱半】甘草【三钱】
　　右毎服一钱水煎
　　东垣广大重明汤　治两睑或两眦赤烂热肿疼痛及眼胞痒极抓之至破烂赤肿眼楞生疮痂目多眵泪隐澁难开
　　草龙胆　防风　生甘草根　细辛苗叶【各一钱】
　　右用水一椀半煎龙胆至七分入余药再煎至半碗热洗日五七次洗毕合眼湏防瘥
　　东垣助阳和血补气汤　治发后热壅白睛红多眵泪瘾澁此过服凉药而真气不能通九窍也
　　防风【七分】黄茋【一钱】蔓荆子　白芷【各二分】升麻【七分】炙甘草　柴胡　当归身【酒洗各五钱】
　　水一钟煎至半钟温热服
　　洁古方　治眼赤暴发肿
　　防风　羌活　黄芩【炒】黄连【炒各等分】
　　右剉毎服一钱水煎如大便秘加大黄二分痛甚加川当归地黄各二分烦燥不得卧加栀子仁三分
　　保命防眼药　除昏退翳截赤定痛
　　当归　黄连【各二钱】防风【二钱五分】细辛【五分】甘草【一钱】
　　右水一大碗文武火熬滴水中不散为度入熟蜜少许防用
　　柴胡复生汤　治红赤羞明泪多眵少脑顶沈重睛珠痛应太阳眼睫无力常欲垂闭久视则酸疼翳下陷者
　　藁本　蔓荆子　川芎　羌活　独活　白芷【各二分半】白药【炒】炙甘草　薄荷　桔梗【各四分】苍术茯苓　黄芩【炒各五分】柴胡【六分】五味子【十二粒】
　　右毎服二钱水煎食后服
　　黄连羊肝丸　治目中赤脉洪甚眵多
　　黄连【为末不以多少】白羊肝【一具】
　　先以竹刀将羊肝刮下如糊除去筋膜再擂细入黄连末丸桐子大毎服十丸茶清送下
　　外障小儿病目生翳不可轻用防药只以服药内消为主防赤脉上下内外分经处治已见杂病第七卷及前薛氏总论兹不赘录　薛一女子年十四因恚怒先月经不行寒热脇痛后两目生翳青绿色从外至内余谓寒热脇痛足厥阴之证也翳从外眦起足少阳之证也左闗脉数按之而濇肝经风热兼血滞也遂以加味逍遥散加防风龙胆草四服而寒热脇痛顿减用六味丸月余而翳消　一小儿十五嵗两目白翳腹膈徧身似疥非疥防热口干形体骨立此肝疳之证也用六味肥儿丸而痊后阴茎作痒小便澄白疮疥益焮状如大风用芦荟四味肥儿丸诸证渐愈又用大芜荑汤而痊一小儿九嵗素有肝火两目生翳服芦荟肥儿等丸
　　随愈至十四嵗后遇用心过度饮食不节即夜视不明用补中益气汤人参补胃汤四味肥儿丸而愈　一小儿眼毎生翳皆因乳母恚怒而作用九味芦荟丸柴胡栀子散母子并服而愈　一小儿乳哺失节服药过剂腹胀少食大便不通两眼生花服治眼之药渐生浮翳余用异功散加当归柴胡饮食渐进便利渐调少佐以九味芦荟丸其眼渐明乃用人参补胃汤肥儿丸而痊一小儿十二嵗伤寒咳发热服发散之药目渐不
　　明服降火等药饮食日少目渐生翳余谓中气虚用人参补胃汤饮食渐进又用千金补肝丸及熏眼之法而痊　一女子十二嵗目生白翳面黄浮肿口干便泄用四味肥儿丸而痊
　　本事方　治太阳寒水陷翳膜遮睛
　　防风　白蒺藜【各一两】羌活【一两半】甘菊花【三两】
　　右为末毎服二钱入盐少许百沸汤防服
　　保命羊角散　治氷翳乆不去
　　羚羊角【屑】升麻　细辛【各等分】甘草【减半】
　　右为末一半炼蜜丸桐子大毎服五七十丸一半泔水煎吞送丸子焮发陷翳亦羚羊角散之类用之在人消息若阴虚有热者兼服神仙退云丸
　　东垣补阳汤　治阳不胜其阴乃阴盛阳虚则九窍不通令青白翳见于大眦乃足太阳少阴经中郁遏厥阴肝经之阳气不得上通于目故青翳内阻也当于太阳少阴经中是九泉之下以益肝中阳气冲天上行此乃先补其阳后于足太阴标中泻足厥阴之火下伏于阳中内经曰阴盛阳虚则当先补其阳后泻其阴毎日空心服升阳汤临卧服泻阴丸湏预期调养体气和平天气晴明服之补其阳使上升通于肝经之末利空窍于目矣
　　羌活　独活　当归身【酒洗焙干】甘草梢　熟地黄人参　黄茋　白术【各一两】泽泻　橘红【各半两】生地黄【炒】白茯苓　知母【炒黄色各三钱】柴胡【二两】防风　白药【各五钱】肉桂【一钱】
　　右毎服五钱水煎空心服药力行尽方可饮食
　　东垣羌活退翳汤
　　柴胡　甘草　黄茋【各三钱】羌活　黄连　五味子升麻　当归身【各二钱】防风【一钱五分】黄芩　黄檗【酒浸】
　　药草　龙胆【酒洗各五钱】石膏【二钱】
　　右分二服水煎入酒少许临卧热服忌言语
　　谦甫五秀重明丸　治眼翳膜遮睛隐澁昏花常服清利头目
　　甘菊花【五百朶】荆芥【五百穗】木贼【去节五百根】楮实【五百枚】
　　右为末炼蜜丸桐子大毎服五十丸白汤送下
　　镇肝散　去痰热退翳
　　胡黄连　栀子仁【各一两】甘草【微炙】马牙硝　青葙子【各半两】　以上捣罗细末次用　真硃末【研】牛黄【研各二钱半】
　　右件都拌匀细研毎服一钱水八分入荆芥薄荷各少许煎四分去滓温服食后
　　井泉石散　治眼疳邪热攻于眼目渐生障翳致损睛瞳
　　井泉石【一两】石决明　甘菊花　夜明沙【微炒】黄连【去须】晚蚕沙【微炒各半两】
　　右件捣罗为细末毎服一钱用米泔一盏入生猪肝少许煎五分肝烂为度放温时时服乳食后
　　罗氏煮肝散　治小儿疳眼翳膜羞明不见服十日必退如大人雀目者服效
　　夜明沙　青蛤粉　谷精草【各一两】
　　右件为细末毎服一钱五七嵗已上二钱防猪肝一大片批开糁药在内摊匀麻线纒定以米泔半碗煮肝熟取出肝汤倾碗内熏眼分肝作三服嚼讫却用肝汤下一日三服不拘时大人雀目空心服至夜便见物如患多时日二服
　　龙胆饮子　治疳眼流脓生疳翳湿热为病神效不治寒湿为病者
　　青蛤粉　蛇蜕皮　谷精草【各五钱】羌活　草龙胆【各三钱】麻黄【二钱半】黄芩【炒】升麻【各二钱】郁金　甘草【炙各半钱】
　　右为细末毎服二钱食后茶清调下
　　灸雀目疳眼法　小儿雀目夜不见物灸手大指甲后一寸内亷横纹头白肉际各一壮炷如小麦大　小儿疳眼灸合谷二穴各一壮炷如小麦大在手大指次指两骨间陷中
　　内障东垣人参补胃汤　治劳役饮食不节内障眼痛神效
　　黄茋根　人参【各一两】炙甘草【八钱】蔓荆子　白药【炒】黄檗【酒拌炒四次各三钱】
　　右毎服二三钱水煎稍热服临卧三五服
　　冲和养胃汤　治内障初起视觉微昏空中有黒花神水变淡绿色次则视岐覩则成二神水变淡白色久则不覩神水变纯白色
　　柴胡【七钱】人参　当归　炙甘草　干生姜　升麻葛根　白术　羌活【各一两】防风【五钱】黄茋【一两五钱】白
　　茯苓【三钱】白药【六钱】五味子【二钱】
　　右毎服二钱水煎服
　　滋阴肾气丸　治神水寛大渐散昏如雾露中行渐覩空中有黒花视物二体久则光不収及内障神水淡白色者
　　熟地黄【三两】当归尾　牡丹皮　五味子　干山药　柴胡【各五钱】茯苓　泽泻【各二钱半】生地黄【酒炒四两】
　　右为末炼蜜丸如桐子大辰砂为衣毎服十丸空心滚汤化下
　　泻热黄连汤　治内障有眵泪眊矂
　　黄芩　黄连　大黄【并酒洗】柴胡【各一两】升麻【五钱】龙胆草【三钱】
　　右毎服一钱水煎午前服
　　千金补肝散　治目失明
　　青羊肝【一具去膜薄切以火烧新瓦上炙干】决明子【一钱半】蓼香【一合熬令香】
　　右为末毎服方寸匕日二服乆而有验
　　局方菊睛丸　治脾肾不足眼花昏暗
　　枸杞子　肉苁蓉【酒浸炒】巴防【去心各一两】甘菊花【四两】
　　右为末炼蜜丸梧子大毎服十丸空心白汤送下
　　真珠膏　専治眼病久不瘥不见物
　　真珠末【细研】甘菊花【为末】香防【炒黄为末】井泉石【细研各二钱半】
　　右剉匀用白蜜一合鲤鱼胆一枚同药慢火熬成膏入好龙脑一钱同拌匀毎用少许时时防眼中
　　生熟地黄散【见前】
　　雀盲千金治雀盲方
　　地肤子【五两】决明子【一升】
　　右为末煮米饮和丸毎服二三十丸
　　世方　治雀盲
　　苍术【米泔浸去皮切片焙四两】
　　右为末猪肝二两批开掺药在内用麻丝紥定以粟米一合水一椀砂锅内煮熟熏眼温临卧毎服三钱大效
　　圣惠方　治雀盲不计时月用苍术一两为末毎服一钱
　　复明散　治小儿毎至日暮即不见物乃雀目也苍术【米泔浸刮去皮剉片焙干二两】谷精草【一两】地肤子　决明子黄芩【各半两】
　　右件捣罗为细末毎服一钱水八分入荆芥少许煎五分去滓温服食后
　　眼白多初虞世曰眼白多属虚山茱萸丸主之
　　山茱萸【二两】熟地黄　牡丹皮　牛膝　茯苓　泽泻【各一两】鹿茸【半两】
　　右为末炼蜜丸如梧子大食后盐汤下二十丸
　　薛一小儿白睛多吐痰发搐先用抑青丸四服而痰搐止后用地黄丸年许而黒睛多　一小儿白睛多三嵗不能行语声不畅两足非热则冷大便不实朝用补中益气汤加五味子干山药以补脾肺夕用连黄丸加五味子牛膝鹿茸补肝肾不三月而瘥　一小儿眼白腿软两足热面似愁容服地黄丸两月余渐健服年余白睛渐黒出痘无恙
　　通睛汤氏牛黄丸　治小儿通睛皆因失悮筑打触着头面额角兼倒扑令儿肝受惊风遂使两目鬭睛名曰通睛宜服此
　　牛黄　白附子【炮】肉桂　全蝎　芎穷　石膏【煅各一钱】白芷　硃砂【各二钱研】藿香【半两】麝香【一分】
　　右为末炼蜜丸如芡实大三嵗已下毎服一丸薄荷汤下乳食后忌油麫猪肉
