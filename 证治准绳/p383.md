<!-- { "loadSidebar": true } -->
　　石鷰【烧赤醋淬放冷细研】瞿麦　滑石【各一两】木通【剉】海蛤【细研各半两】
　　右件捣罗为细末炼蜜和如黍米大毎服十粒以葱白汤下食前量儿大小加减
　　石苇散　治诸淋澁水道中痛脐下妨闷
　　石苇【去毛一两】冬葵子　木通【剉】赤茯苓【各半两】车前子瞿麦　榆白皮　滑石　甘草【各二钱半】
　　右件药捣罗为散毎服一钱以水一小盏入葱白五寸煎至六分去滓温服如人行十里再服量儿大小加减
　　葵子散　治肾热水结化为石淋甚者水道中澁痛不可忍
　　冬葵子【一两】石楠　榆白皮【剉】石苇【去毛】木通【剉各半两】
　　右件药捣罗为散毎服半钱以葱白汤调下日二服量儿大小加减
　　滑石散
　　滑石　葀蒌根　石苇【去毛各等分】
　　右件药捣罗为散毎服半钱煎大麦饮清调下日二服量儿大小加减
　　蒲黄散　治膀胱热甚血淋水道澁痛
　　蒲黄　冬葵子　生地黄【各半两】
　　右件药捣罗为细末毎服一钱以水一大盏煎至六分去滓温服量儿大小加减
　　遗尿
　　原病式云遗尿不禁者为冷内经云不约为遗溺仁斋曰小便者津液之余也肾主水膀胱为津液之腑肾与膀胱俱虚而冷气乗之故不能拘制其水出而不禁谓之遗尿睡里自出者谓之尿床此皆肾与膀胱俱虚而挟冷所致也以鸡肠散主之亦有热客于肾部干于足厥阴之经挺孔郁结极甚而气血不能宣通则痿痹而神无所用故液渗入膀胱而旋溺遗失不能収禁也薛氏用六味地黄丸脾肺气虚者用补中益气汤加补骨脂山茱萸　曾氏谓乃心肾传送失度小肠膀胱闗键不能约束有睡梦而遗者皆是下元虚冷所致亦因禀受阳气不足用三因方家韭子丸治之及参苓白术散补肾地黄丸然又当实土以存水乃免渗泄之患所谓补肾不如补脾是也平胃散倍加益智仁剉碎姜枣烧盐煎空心温服
　　鸡肠散
　　鸡肠【一具男用雌鸡女用雄鸡烧存性】牡蛎　茯苓【去皮】桑螵蛸【炒各五钱】桂【去粗皮】龙骨【各二钱半】
　　右为极细末仍以鸡防胵一具鸡肠一具烧存性研极细末毎用前药末一钱用温酒调化食前服
　　张鸡肠散　治因膀胱有热服冷药过多小便不能禁止或遗尿病
　　鸡肠草　龙骨　麦门冬【去心焙】白茯苓　桑螵蛸【各半两】牡蛎粉【七钱半】
　　右件药捣为粗散毎服一钱水一小盏入生姜少许枣二枚煎至六分去滓温服量儿大小加减　按此与前方葢一方而写之讹窃详用鸡肠较是而张氏娄氏薛氏皆主用草今两存之
　　益智丸　治脾肾虚热心气不足遗尿白浊
　　益智仁　茯苓　茯神【各等分】
　　右为末炼蜜丸桐子大毎服五六十丸空心白滚汤下
　　破故纸散　治膀胱虚冷夜间遗尿或小便不禁　用破故纸为末毎服一钱热汤调下
　　又方　破故纸炒为末黄蘗汤调下　外台疗小儿睡中遗尿不自觉桂末雄鸡肝等分捣丸如小豆大温水下日三服
　　初虞世治小儿遗尿薏苡仁一合去心不去殻碎入盐一小撮同炒黄色用水二钟煎至钟空心服之累效
　　三因家韭子丸【方见杂病小便不禁】
　　尿白便浊
　　仁斋曰小儿尿白如米泔状由乳哺失节有伤于脾致令清白不分而色白也久则成疳此亦心膈伏热兼而得之全婴方云小便初出微赤良久白浊者乃热疳之邪也初出黄白久白浊者乃冷疳之也冷者益黄散主之热者牛黄丸主之冷热者芦荟丸主之纯下白浊者厚朴丸主之诸失津液欲成疳而小便白者茯苓散主之　薛氏曰小便如泔或良久变白亦有脾虚食积湿热下注者先用茯苓散五七服次用四味肥儿丸若乳食少思或肚腹胀大小便频数此脾虚元气下陷也朝用五味异功散夕用四味肥儿丸若肥体色黄小便不调发黄脱落鼻下疮痍嗜土少食大便青褐者用栀子茯苓汤仍审其乳母饮食七情治之　一小儿发热懒食小便良久变白余用四味肥儿丸即愈或误以为积热用清凉袪逐之剂形体顿弱虚证悉至小便如泔用补中益气汤及四味肥儿丸而愈　一小儿面色痿黄眼胞微肿作渴腹胀饮食少思小便澄白大便不实此脾疳之证也用四君子加山栀芜荑兼用四味肥儿丸而愈　一小儿白浊两耳内耳外主生疮脓水淋漓用大芦荟丸而愈后徧身如疥肌体消痩发热作渴大便酸臭小便白浊用九味芦荟丸五味异功散而愈一小儿白浊发热口干体痩骨立余谓肾经虚羸朝用补中益气汤夕用六味地黄丸而愈后两目或生白翳面黄浮肿小便仍白此变肝脾疳证用四味肥儿丸月余渐瘥
　　益黄散【方见脾脏】　牛黄丸【方见疳积】　芦荟丸【方见疳】
　　君朴丸　治小儿小便白浊久则黄痩不长肌肉史君子【煨去殻】厚朴【制】黄连【各一两】木香【三钱】
　　右为末蒸饼糊丸桐子大毎服一二十丸米汤下
　　茯苓散　治乳食伤脾或心经伏热小便白浊
　　三棱【煨】蓬莪茂【煨】砂仁　赤茯苓【各半两】青皮　陈皮　滑石　甘草【各一钱半】
　　右为末毎服一钱灯心汤调下
　　三棱散　治小儿尿白久则成疳宜补脾消食化积三棱　蓬莪茂【炒各一两】益智仁　甘草　神麯【炒】麦芽　橘皮【各半两】
　　右为末毎服一钱白汤防下
　　清心莲子饮【见前】　又方　用大甘草头煎汤服
　　栀子茯苓汤即大芜荑汤【方见疳】
　　香砂丸　治婴孩小便白浊
　　香附子【炒一两】缩砂【去殻五钱】三棱【煨】蓬莪茂【煨】陈皮麦蘗【炒】芦荟【各五钱半】
　　右为极细末煮麫糊丸如黍米大用米饮盐汤食前服
　　疝
　　曾按内经大奇论曰肾脉大急沈肝脉大急沈皆为疝证心脉搏滑急为心疝肺脉沈搏为肺疝葢疝者寒气结聚之所为故令脐腹绞痛者是也又巢元方曰诸疝者阴气积于内复为寒气所伤荣卫不调二气虚弱风冷入腹而成故脉经云急者也则为寒为实为痛血为寒泣【音澁】则为瘕气为寒聚则为疝皆因本脏气虚外感于寒湿内伤于生冷遂使脐腹绞刺激而痛无有定处仓卒之际不堪忍者谓之疝也并宜先用五苓散沸汤调服和解轻则但以白药汤乌梅散钓藤膏为治重者金茱丸散气丸未有不愈也　仁斋防疝者阴核气结肿大而钓痛也多因小儿啼怒不止动阴气故阴气下系结聚不散而得之或胎妇啼泣过伤令儿生下小肠气闭亦变此证惟是阴气不得流行加以风冷入焉白水聚焉故水气上乗于肺先喘急而后疝痛其状有如李者亦有稀软者亦有并肾肿大者亦有大硬者脐下痛楚皆不能忍用药行心气逐肾邪利其大小二便并无补法　薛小儿阴肿疝气者多属肝肾气虚及坐卧寒湿之地或风邪所伤血气相或啼呌气逆水道不行或禀父肝经虚热或姙娠肝气郁结或乳母怒动肝火而致者若儿肝经热用栀子清肝散儿啼躁怒用匀气散乳母恚怒用柴胡清肝散肝火气逆用加味逍遥散小腹作痛小便澁滞用龙胆泻肝汤久坐冷地小便不利用四苓散加柴胡山栀车前子不时寒热者加味小柴胡汤经云肝气热则茎痿宗筋弛纵肾茎肿胀或出白液痒痛或里急筋缩挺纵不収或精随便下者此名筋疝俱属肝火不系于肾宜详治之茱萸内消丸　治小儿阴防偏大上攻脐腹防痛腹囊肿胀或生疮疡时出黄水
　　川楝子【炒一两半】大腹皮　五味子　海藻【洗】胡索【各一两二钱半】桔梗　青皮　山茱萸【去核各一两】木香【七钱半】蘹香【炒】桂心　川乌头【炮去皮脐】呉茱萸　桃仁【防炒另研】食茱萸【各五钱】
　　右为细末酒糊为丸如麻子大毎服三十丸空心温酒送下
　　当归散　治小儿防疝
　　牵牛【微炒取仁】辣桂【各半两】当归　大黄【各二钱半】全蝎【一钱半】桃仁【汤炮去皮尖二钱半】
　　右剉碎毎服三钱水一钟入蜜半匙煎至五分食前服以利为度
　　川楝丸　治小儿防疝小腹痛引腰脊挛曲身不能直木香　防榔　三棱　蓬莪茂【炮】青皮【去白】陈皮【去白】川楝肉　芫花【米泔浸炒各半两】辣桂　牵牛【生取仁各三钱】巴豆【不去油一钱】
　　右为细末飞面糊为丸如麻子大毎服三丸空心用生姜汤送下
　　五苓散【方见惊搐】
　　曽白芍药汤　治冷疝腹痛及误汗误下即壊证伤寒是也并宜先服次投对证之剂
　　白芍药【一两半】泽泻【去粗皮七钱半】甘草【二钱炙】薄桂【去粗皮一钱半】
　　右件防咀毎服二钱水一盏煎七分空心温服误汗误下加人参南木香各二钱脐下痛入生姜及盐同煎或加钓藤亦好
　　乌梅散　治腹痛及初生婴孩脐下冷痛疝气等疾乌梅【去核】胡索　粉草【半生半炙各五钱】乳香　没药钓藤【各二钱半】
　　右件防咀毎服二钱水一盏煎七分空心温服
　　金铃散　治疝气腹痛投诸药后瘉而复作宜服金铃子肉【六钱】三棱【炮剉】莪茂【醋煮剉】青皮【去白】陈皮【去白各二钱半】赤茯苓【去皮】蘹香【各半两】南木香【二钱】甘草【炙四钱】防榔枳殻【去瓤麸炒黄】钓藤【和钩各三钱】
　　右除防榔木香不过火余剉焙仍同防榔木香为末毎服半钱至一钱仍用炒蘹香煎无灰酒空心调服不饮酒者煎炒蘹香汤调下
　　钓藤膏【方见夜帝】
　　金茱丸　治冷疝气痛及肤囊浮肿
　　金铃子肉【一两】家园茱茰【半两】
　　右研末酒煮麫糊丸麻仁大毎服三十丸至五十丸空心温盐汤下温酒亦可儿小者丸粟粒大丸数下法同前
　　散气丸　理诸疝气小便利或不通脐下作痛不可忍者
　　海藻【去皮洗七钱焙干】泽泻【去粗皮】蘹香【炒】车前子【焙】萝卜子【瓦上慢火干焙】川栋肉【用盘蝥九枚去翅足炒少时去螌蝥】大腹皮【浄洗焙干各一两】
　　右剉焙为末酒煮麫糊丸菉豆大毎服三十丸至五十丸南木香煎酒空心下或防风牡丹皮煎酒下不能饮者于木香汤防风丹皮汤中各少入酒并空心投亦可再用盐炒蘹香煎汤尤妙
　　汤治小肠疝气家传妙方
　　芫花【醋浸炒】木香　防榔　三棱【各半两】茯苓　青皮全蝎　桂枝　附子　硇砂【各二钱半】
　　右为末将硇砂浸澄去土顿在汤瓶上成膏子和糖醋打麫糊为丸如豆大毎服三十丸空心温酒下未效再服
　　匀气散　主调补通利后及冷疝腹痛气滞不和桔梗【二两剉炒】陈皮【去白一两】缩砂仁　蘹香【各半两】白姜【二钱半炮】粉草【四钱炙】
　　右剉焙为末毎服半钱或一钱空心沸汤调服冷疝腹痛疼烧盐汤调下
　　木香散　治小儿小肠气痛
　　川楝肉【十个用巴豆七粒同炒令黄色去巴豆不用入蘹香半两】胡索【七两】南木香【二钱】史君子【去殻五枚】
　　右为极细末用米饮食前调服
　　栀子清肝散　柴胡清肝散【二方并见发热】
　　龙胆泻肝汤　治肝经湿热不利下部生疮两抝肿痛或腹中作痛小便澁滞等证
　　龙胆草【酒拌炒黄】泽泻　车前子【炒】木通　生地黄【酒拌】当归【酒拌】山栀黄芩【炒】甘草【各三分】
　　右水煎食前服
　　四苓散即五苓去桂　小柴胡汤【方见发热】
　　阴肿
