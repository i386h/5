<!-- { "loadSidebar": true } -->
　　右二味和匀抄一钱温汤半盏调化无时少与咽下依法服饵不过三五次即效如骨出或刺破处血来多者鹏砂末六钱水煎消毒散饮调服血止痛住肿消食进
　　牛蒡子汤
　　牛蒡子【炒杵】参　升麻　桔梗【炒】犀角【镑】黄芩木通　甘草【各等分】
　　右毎服一二钱水煎
　　拔萃桔梗汤　治热肿喉痹
　　桔梗【炒】甘草【炒】连翘　栀子　枣仁　黄芩【各等分】
　　右为末毎服一二钱水煎服
　　消毒饮　解急惊风毒赤紫丹癅壮热狂躁睡卧不安胸膈满闷咽喉肿痛九道有血妄行及徧身疮疥牛蒡子【六两】荆芥穗【二两】甘草【一两】
　　右剉毎服二钱水一盏煎七分无时温服
　　柴胡饮【见积热】　东垣人参安胃散【见吐泻】　三因玉钥匙九味芦荟丸【见疳】　济生犀角地黄汤【见吐血】　五味异
　　功散【见吐利】　柴胡清肝散【见发热】












　　证治准绳卷七十六
<子部,医家类,证治准绳>
　　钦定四库全书
　　证治凖绳卷七十七
　　明　王肯堂　撰
　　防科
　　心脏门
　　心
　　钱心主惊　实则呌哭发热饮水而搐虚则困卧悸动不安　心病多呌哭惊悸手足动揺发热饮水　视其睡口中气温或合靣睡及上窜咬牙皆心热也导赤散主之　心气热则心胸亦热欲言不能而有就冷之意故合靣卧　心气实则气上下行濇若合靣卧则气不得通故喜仰卧使气得上下通也泻心汤主之　心病见冬火旺心胜肾也当补肾治心轻者心病退重者下窜不语肾怯虚也【补肾地黄凡治心泻心汤】　洁心主热自病或大热泻心汤主之　实则烦热黄连泻心汤主之　虚则惊悸生犀散主之　肺乘心防邪喘而壮热泻白散主之　肝乘心虚邪风热煎大羌活汤下大青丸主之脾乘心实邪泄泻身热泻黄散主之　肾乘心贼邪恐怖恶寒安神丸主之　刘凡心脏得病必先调其肝肾两脏肾者心之鬼肝气通则心气和肝气滞则心气乏此心病先求于肝清其源也五脏受病必先其所胜水能胜火则肾之受邪必于心故先治其肾逐其邪也故当退肾气益肝气两方或诊其脉肝肾两脏俱和而心自生疾然后审其心家虚实治之　薛仰靣卧者因其心胸实热故喜仰靣而向虚也合靣卧者因心胸虚热故喜合卧而就实也实则调治心肝虚则调补脾肺二者别之尽其状矣其咬牙等证多有雷同不必拘泥如用泻心导赤等剂邪气虽去而病仍作当调补元气或反甚急温补元气其心气冬见或亥子时病益甚或下窜不语者乃肾水虚而心火甚也用地黄丸其乳下婴儿须母服之　若呌哭发热作渴饮水抽搐有力仰靣而睡者属心经实热用泻心汤导赤散若发热饮汤抽搐乏力惊窜咬牙合靣而睡者属心经虚热用补心散若喘面赤壮热饮水肺乗心也用泻白散若揺头劄目身热抽搐肝乗心也用柴胡清肝散若合目昏睡泄泻身热脾乗心也用泻黄散若窜视惊悸咬牙足热肾乗心也用安神丸　海心苦缓急食酸以收之五味子　心欲软急食醎以软之芒硝　以醎补之泽泻以甘泻之人参黄茋甘草　心虚以炒盐补之虚则
　　补其母肝乃心之母以生姜补肝如无他证钱氏安神丸是也
　　安神丸【钱氏】治心虚疳热神思恍惚
　　麦门冬【去心焙】马牙硝　白茯苓　干山药　寒水石【研】甘草【各半两】硃砂【一两研】龙脑【一字研】
　　右八味末之炼蜜为丸芡实大每服半丸沙糖水化下无时
　　八物定志丸【海藏】补益心神安定魂魄治痰去胸中邪热理肺肾
　　人参【一两半】菖蒲　逺志【去心】茯神【去心】茯苓【去皮各一两】硃砂【二钱】白术　麦门冬【去心各半两】牛黄【二钱另研】
　　右九味为细末炼蜜丸如桐子大米饮汤下三十丸无时　髓竭不足加生地黄当归　肺气不足加天门冬麦门冬五味子　心气不足加上党参茯神菖蒲　脾气不足加白术白芍药益智　肝气不足加天麻川芎　肾气不足加熟地黄逺志牡丹皮　胆气不足加细辛酸枣仁地榆　神昏不足加硃砂预知子茯神
　　心实以甘草泻之如无他证重则泻心汤轻则导赤散泻心汤【钱氏】泻丁心
　　黄连【一两去须】
　　右一味为极细末每服一字至半钱一钱临卧温水调下　海藏云易老单方泻心汤出于此乃实邪也实则泻其子
　　导赤散【钱氏】泻丙小肠
　　生干地黄　木通　甘草【各等分】
　　右三味同为末每服三钱水一盏入竹叶同煎至五分食后温服　一本不用甘草用黄芩
　　薛泻心散导赤散泻心小肠实火之剂盖心为脾母脾为心子然心既病则脾土益虚矣用者审之
　　生犀散【钱氏】治心经虚热
　　生犀【剉取末二钱】地骨皮【自采佳】赤芍药　柴胡根　干葛【剉各一两】甘草【炙半两】
　　右六味为粗末每服一二钱水一盏煎至七分温服食后　薛前方云治心经虚热其所用药多属泻心泻肝脾之剂虚热二字恐鲁鱼也如心经自病而血虚热者用秘防安神丸脾虚夺心之气而热者用秘防补脾汤肝木不能生心火而虚热者用地黄丸
　　秘防安神丸　治心血虚而睡中惊悸或受惊吓而作人参　半夏【汤泡】酸枣仁【炒】茯神【各一钱】当归【酒洗】　橘红　赤芍药【炒各七分】五味子【五粒】甘草【各三分】
　　右九味为末姜汁糊丸芡实大每服一丸生姜汤化下
　　发热
　　辨证钱风温热壮热相似　潮热时间发热过时即止来日依时又热此欲发惊侯也　壮热者一向热而不已甚则发惊癎也　风温者身不热而口中气热又有风温证者但温而不热　伤寒热口热呵欠顿闷项急【曾云伤寒热十指捎冷鼻流清涕发热无汗面惨凌振右腮有紫纹】　痘疮热喷嚏悸动耳尖冷【曽云痘疮热面赤足冷身发壮热呵欠顿闷咳腰疼时或作惊腹痛自痢及中指独冷者是也】　变蒸热唇上白泡珠起耳冷【曾云变蒸热温温微热气麄惊小哯乳泻黄上唇尖有小泡如水珠子即变蒸也不须用药攻治】　疳热面黄吃炭土羸瘦鼻下赤烂　惊风热发搐悸癎脉数烦躁颠呌恍忽【曾云惊风热徧身发热面光自汗心悸不寕脉数烦躁治法与急惊证同所用药饵必先解表】　杨小儿之病惟热居多夫热有潮热惊热夜热余热食热疳热壮热烦热积热风热虚热客热癖热寒热血热疮疹热十六者大同而小异热之始发必有所因也其潮热发歇有时惊热颠呌恍忽夜热夕发旦止余热寒邪未尽食热肚腹先发疳热骨蒸盗汗壮热一向不止烦热心躁不安积热颊赤口疮风热汗出身热虚热困倦少力客热来去不定痰热涎饮水寒热发如疟状血热辰巳发热疮疹热耳鼻尖冷诸证得之各有所归其间或有三两证交互者宜随其轻重而处治之　薛小儿之热有肝心脾肺肾五脏之不同虚实温壮四者之不一及表里血气隂阳浮陷与夫风湿痰食各当详之心热者额上先赤心烦心痛掌中热而哕或壮热饮水巳午时益甚肝热者左颊先赤便难转筋寻衣捻物多怒多惊四肢困倦寅卯时益甚脾热者鼻上先赤怠惰嗜卧身热饮水遇夜益甚肺热者右颊先赤手搯眉目喘咳寒热饮水日西热甚肾热者颏下先赤两足热甚骨苏苏如虫蚀热甚不能起于牀夜间益甚仍当辨其虚实实则面赤气粗口燥唇肿作渴饮冷大小便难或掀衣露体烦啼□呌伸体而卧睡不露睛手足指热宜用表下虚则面色青白恍忽神缓口中虚冷嘘气软弱喜热恶寒泄泻多尿或乍凉乍温怫郁惊惕上盛下泄夜则虚汗屈体而卧睡而露睛手足指冷宜用调补壮热者肢体大热热不已则发惊癎温热者肢体微热热不已则发惊搐隂虚则内热阳盛则外热以手轻扪之则热重按之则不热此皮毛血脉之热热在表也重按之筋骨之分则热轻手则不热此筋骨之热热在里也不轻不重按之而热此肌肉之热热在表里之间也以虚实分属表里而言之壮热恶风寒为元气不充表之虚热也壮热不恶风寒为外邪所客表之实热也壮热饮汤为津液短少里之虚热也壮热饮水为内火销烁里之实热也若夫内外皆热则喘而渴齿干烦寃腹满四肢热逢风寒如炙于火能冬不能夏是皆阳盛隂虚也脉尺寸俱满为重实尺寸俱弱为重虚脉洪大或缓而滑或数而鼔此热盛拒隂虽形证似寒实非寒也热而脉数按之不鼓此寒盛格阳虽形证似热实非热也发热恶热大渴不止烦躁肌热不欲近衣其脉洪大按之无力或兼目痛鼻干者此血虚发躁也当补其血如不能食而热自汗者气虚也当补其气仲景论内外不足发热自汗之证禁不可发汗如饮食劳役虽病发热误发其汗则表必虚也身热而汗出者风也发热身疼而身重黄者湿也増寒发热恶风自汗脉浮胸痞者痰也发热头痛脉数者食也寸口脉微为阳不足隂气上入阳中则恶寒尺脉弱为隂不足阳气下入隂中则发热隂阳不归其分则寒热交争也昼则安静夜则发热烦躁是阳气下陷入隂中也昼则发热烦躁夜则安静是重阳无隂也当亟泻其阳峻补其隂至若身热脉数战栗而不恶寒瘅疟也发热恶寒脉浮数者温病也若四肢发热口舌咽干是火热乗土位湿热相合故烦躁闷乱也若身体沉重走注疼痛乃湿热相搏风热郁而不得伸也
　　五脏热钱肝热手寻衣领及乱捻物泻青丸主之　壮热饮水喘闷泻白散主之　薛肝热者左颊先赤便难转筋多怒多惊四肢困倦寅卯时益甚宜泻青丸柴胡饮子
　　心热视其睡口中气温或合面睡及上窜咬牙皆心热也导赤散主之【心气热则心胷亦热欲言不能而有就冷之意故合面卧】　薛心热者额上先赤心烦心痛掌中热而哕或壮热欲饮水巳午时益甚宜泻心汤导赤散安神丸
　　脾热则目黄肚大怠惰嗜卧身热饮水四肢不收泻黄散主之　薛脾热者鼻上光赤其热在肌肉遇夜益甚肺热手掐眉目鼻面甘桔汤主之咳寒热壮热饮水凉膈散主之若肺虚热唇深红色少服泻白散　薛肺热者右颊先赤日西热甚轻则用泻白散重则用凉膈散及地骨皮散
　　肾热两足不喜衣覆地黄丸主之　薛肾热者颏下先赤两足热甚骨酥酥如虫蚀热甚不能起于牀夜间益甚宜用滋肾丸
　　泻青丸【见肝脏】泻心汤　导赤散　安神丸【并见心脏】泻黄散【见脾脏】泻白散【见肺脏】
　　栀子清肝散【一名柴胡栀子散】治三焦及足少阳经风热发热耳内作痒生疮或出水疼痛或胷乳间作痛寒热徃来
　　柴胡　栀子【炒】牡丹皮【各一钱】茯苓　川芎　芍药当归　牛蒡子【炒各七分】甘草【三分】
　　右九味水煎服
　　柴胡清肝散　治肝胆三焦风热怒火或乍寒乍热徃来寒热发热或头发疮毒等证
　　柴胡【一钱半】黄芩【炒】人参　川芎【各一钱】山栀【炒一钱半】连翘　甘草【各五分】桔梗【八分】
　　柴胡饮子　解肌热蒸热积热或汗后余热脉洪实数大便坚实
　　黄芩【七分】甘草【四分】大黄【八分】芍药【七分】柴胡　人参【各五分】当归【一钱】
　　右七味每服一钱姜水煎
　　龙脑饮子　此泻脾经热可代泻黄散用治小儿蕴热咽喉肿痛赤眼口疮心烦鼻衂咽干多渴睡卧不宁及除痰热咳中暑烦躁一切风壅
　　甘草【四两炙】大栀子【三两炒】藿香叶【半两】石膏【一两】缩砂括蒌【各七钱半】
