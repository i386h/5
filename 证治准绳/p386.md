<!-- { "loadSidebar": true } -->
　　右六味为末每服一钱蜜水调服不拘时治伤寒余毒潮热虚汗加竹叶煎服
　　滋肾丸　治肾热
　　黄栢【酒拌炒焦三钱】知母【二钱】肉桂【五分】
　　右三味为末熟水丸桐子大每服二十丸至三十丸食前百沸汤下
　　实热小儿实热者头昏颊赤口内热小便赤澁状如豆汁大便坚鞕或秘澁不通腹急宜四顺饮子大黄朴硝汤八珍散畧挨动脏腑即安　杨实则面赤浓黄气粗口热燥渴唇肿大小便难掀掲露衣烦啼暴呌宜四顺清凉饮加柴胡　薛氏又有伸体而卧睡不露睛手足指热等证　按实中宜分表里表实宜汗里实宜下半表半里宜和解今一以利下为主非通论也治法并方
　　更于后表里条内求之　　　　小儿实热在内者四
　　顺饮之类在上者吐之　　　　小儿热病六一散妙药也
　　茅先生三解牛黄散　治实热潮热
　　白僵蚕　全蝎【炙】防风　白附子　桔梗　川大黄　甘草【炙】白茯苓　川黄芩　人参　川郁金【皂角水煮】
　　右十一味等分末服半钱一钱薄荷蜜汤调
　　牛黄凉膈丸　治风壅痰实蕴积不散头痛面赤心烦潮热痰涎壅塞咽膈不利精神恍惚睡卧不安口干多渴唇焦咽痛颔颊赤肿口舌生疮
　　牛黄【一两一分】甘草【爁十两】寒水石　牙硝【枯】石膏【各二十两】紫石英【飞】脑射【各五两】胆星【七两半】
　　右八味末之蜜丸每两作三十丸温薄荷人参汤嚼一丸食后服常服半丸治急惊并薄荷水化
　　虚热虚热者因患后平复血气未匀四体羸弱时多发热治宜调气补虚其热自退如钱氏白术散异功散四君子汤之类或未退人参生犀散治之　杨虚则面色青白恍忽神缓口中清冷嘘气輭弱泄泻多尿夜出虚汗宜惺惺散　薛又有喜热恶寒乍凉乍温怫郁惊惕上盛下泄屈体而卧睡而露睛手足指冷等证　曽虚热因病后发热无时一日三五次者此客热乗虚而作先以胃苓汤加黄耆末温米清汤调服次投钱氏白术散或固真汤带凉服及用温盐汤参入凉水送下黑锡丹固守元气　海藏云风热邪热四君子汤加生姜荆芥煎　云岐云小儿客热在内先用导赤散次用益黄散　薛氏以虚实分属表里及热盛拒隂寒盛格阳血虚气虚发热等证俱仲景东垣诸圣医辨证妙法宜详玩而熟记之则虚热似寔热之证庶几不至误认而全活众矣　钱朱监簿子五嵗忽发热医曰此心热也顋赤而唇红烦燥引饮遂用牛黄丸三服以一物泻心汤下之来日不愈反加无力而不能食又下之便利黄沫钱曰心经虚而有留热在内必被凉药下之致此虚劳之病也钱先用白术散生胃中津液次以生犀散治之朱曰大便黄沫如何曰胃气正即泻自止虚热也朱曰医用泻心汤如何曰泻心汤者黄连一物耳黄连性寒多服则利能寒脾胃也坐乆众医至皆曰实热钱曰虚热若实热何以泻心汤下之不安又加面黄颊赤五心烦躁不食而引饮医曰既虚热何大便黄沫钱笑曰便黄沫者服泻心汤多故也钱与胡黄连丸治愈　郑人齐郎中者家好收药散施其子忽脏热齐自取青金膏三服并一服饵之服毕至三更泻五行其子困睡齐言子睡多惊又与青金膏一服又泻三行加口干身热齐言尚有微热未尽又与青金膏其妻曰用药十余行未安莫生他病否召钱氏至曰已成虚羸先用前白术散时时服之后服香苽丸十三日愈　嘉靖甲寅敬臣之女年十二患脾胃素弱自夏入秋时泻时止小腹微痛至八九月间遂成疳积之证发热凡二十余日不止汗泄热解汗已复热自中脘至小腹膨胀坚直大便溏气喘咳作嗳俱昼轻夜重彻夜烦躁不睡鼻塞眼暗讝语其母以为必死矣立斋先生诊之曰脉浮大而无根此大虚证也非独参汤不可乃用参一两加熟附三分煨生姜三片日进二剂仍并查煎服之大下疳积其气则腥腹渐寛热渐减脉渐敛然手犹寻捻不已鼻孔出血先生曰此肝证也煎六味丸料与之一服如脱乃昼服独参姜附汤夜服六味丸料脉渐有根诸证渐退先此手足恒热至是乃始觉寒先生喜曰此病邪尽退而真气见矣然犹饮食不进乃单用六君子汤加炮姜遂能食咳独甚与补中益气汤遂止夜始有睡凡弱女之得生皆先生力也向非先生卓有定见专治其本而其末自愈则为丘中之骨必矣敬书施疗之颠末以告同患此者幸无所悮亦推广先生一念之仁于万一云尔王敬臣书
　　惺惺散【方见痘疹】钱氏白术散【方见渴】异功散【方见吐泻】人参生犀防【见后条】固真汤【见慢惊】黒锡丹【见杂病头痛】
　　当归补血汤　治肌热躁热目赤面红烦渴昼夜不息其脉洪大而虚重按全无此脉虚血虚也若悮服白虎汤必死宜此主之
　　黄茋【三钱】当归【一钱】
　　右二味水煎服
　　补中益气汤　治中气虚弱体疲食少或发热烦渴等证
　　人参　黄茋【各八分】白术　甘草　陈皮【各五分】升麻柴胡【各二分】当归【三分】
　　右八味姜枣水煎空心午前服
　　加味逍遥散　去牡丹皮山栀即逍遥散治肝脾血虚等证
　　当归　甘草【炙】芍药【酒炒】茯苓　白术【炒】柴胡【各一钱】牡丹皮　山栀【炒各七分】
　　右八味水煎服
　　【愚按前方若乳母肝脾血虚内热寒热徧身搔痒肢体作疼头目昏重怔忡颊赤口燥咽干或发热盗汗食少不寐或口舌生疮耳内作痛胸乳腹胀小便不利致儿为患尤宜用之又治妇人隂虚发热儿饮其乳以致患疮者】
　　表里钱身热不饮水者热在外　身热饮水者热在内海四顺饮子治热在内而不厥　连翘饮治热在外
　　而不厥　薛壮热恶风寒为元气不充表之虚热也壮热不恶风寒为外邪所客表之实热也壮热饮汤为津液短少里之虚热也壮热饮水为内火销烁里之实热也按伤风恶风伤寒恶寒岂可以恶风寒为元气不充而不恶风寒为外邪所客乎【薛氏之意本圆而语则滞痴人前岂可説梦须以东垣外感内伤详细别之则无失矣】
　　表热薛云热而二便调和风邪蕴结于里而发者用惺惺散加麻黄汗之
　　败毒散　治伤风瘟疫风湿头目昏四肢作痛増寒壮热项强睛疼或恶寒咳鼻塞声重
　　柴胡　前胡　川芎　枳殻【炒】羌活　独活　茯苓　桔梗　人参【各一两】甘草【半两】
　　右十味每服二钱生姜薄荷水煎
　　消风散　治小儿解脱致令风邪客于皮毛入于脏腑则令恶风发热胸膈痰涎目澁多睡【即消风丸见风癎】
　　清解散　治感风发热头疼鼻塞涕流及温壮悉主之北参　防风　天麻　北前胡　茯苓　北梗枳殻【剉】甘草【各二钱】细辛　柴胡【各二钱半】川芎
　　右十一味未每一钱水小盏薄荷干三叶畧煎温和服
　　集验荆术散　治小儿伤风伤寒或疮或疹此药无寒无热疏风顺气一切诸热证
　　荆芥穗　赤芍药【各一两】苍术【二两制】甘草【半两炒】
　　右四味细末随大小一二钱又名冲和散伤风伤寒壮热咳鼻塞声重生姜葱白汤下　伤风潮热或变蒸发热薄荷汤下　风热伤肺鼻涕气粗紫苏汤下　暴卒急惊风热宜急惊门踈风散　乆病后急慢惊热保婴全蝎散　发汗去节麻黄汤调　盗汗自汗牡蛎浮麦汤调　丹毒风热煎四顺饮汤调眼暴赤热肿煎羌活黄芩生地黄汤调　口舌顋项热肿生疮煎防风牛旁子汤调　咽防重舌煎升麻枳殻大黄防风薄荷汤调
　　人参羌活散　治伤寒发热头痛身疼或潮热烦渴痰实咳
　　羌活　臼独活　柴胡　川芎　人参　甘草【炙】白茯苓　枳殻【各一两】前胡　桔梗　地骨皮　天麻【酒洗焙各半两】
　　防咀每一钱水半盏姜一片枣半个薄荷一叶煎温服无时疮疹未发亦可服
　　羌活散　治伤风时气头痛发热身体烦疼痰壅咳失音鼻塞声重及解时行下痢赤白
　　人参【去芦】羌活　赤茯苓【去皮】柴胡【去芦】前胡【去芦】川芎独活　桔梗【剉炒】枳殻　苍术【各如前制】甘草【各一两】
　　右十一味剉每服二钱水一盏姜二片薄荷三叶煎七分无时温服发散风邪入葱白同煎痢证姜仓米煎
　　人参辛梗汤　治小儿伤风发热鼻塞咳时行疮疹人参【七分】细辛【五分】桔梗　干葛　升麻　白术　茯苓　柴胡【各七分】薄荷　甘草【各五分】
　　右十味每服水一钟姜三片煎五分不拘时服
　　红绵散　治小儿四时感冐寒风徧身发热变蒸诸惊胎惊丹毒等热并皆治之及急慢惊风亦宜服之人参【二钱半】天麻【洗】僵蚕【炒】麻黄【去节】全蝎【去毒各二钱】
　　右五味拌为末然后入硃砂和匀再乳极细每服半钱用水半盏煎数沸入干胭脂少许再煎一沸温服不拘时
　　惺惺散【见痘】
　　里热四顺清凉饮治小儿血脉壅实脏腑蓄热颊赤作渴五心烦热睡卧不安四肢惊掣及因乳母不时寒温失度令儿血气不顺肠胃不调大小便澁欲发惊癎或风热结核头面生疮目赤咽痛疮疹余毒一切壅滞挟热泄泻不止加木香煨大黄调服
　　赤芍药　当归　甘草　大黄【各等分】
　　右四味剉碎三嵗小儿用二钱水六分薄荷二叶煎八九沸去查不拘时服小便不通加灯心木通
　　大黄朴硝汤　治小儿惊热涎风前后不通
　　川大黄【蒸】甘草【生】朴硝【各一两】
　　右三味剉碎每服二钱水半盏入蜜少许煎至三分不拘时服
　　柴胡饮子　治伤寒五六日发热潮热大便秘乳母多服
　　柴胡　人参　芍药　当归　黄芩　大黄　甘草【炙各半两】
　　防咀随大小加减姜煎
　　五和汤　主宣利脏腑积热调和荣衞
　　当归【酒洗】赤茯苓【去皮各半两】甘草【炙】大黄　枳殻【水浸润去穰剉片麦麸炒微黄各七钱半】
　　右五味防咀每二钱水一盏煎七分无时温服
　　寛热饮　主伏热在里风壅满气促昏闷或脾胃停滞日乆饮食减少面黄脉实发热无时并宜服之枳殻【去穰一两剉片巴豆十五粒作二片去殻膜心同炒枳殻见微黄色去巴豆】大黄【一两】粉草【七钱半】明粉【二钱半】
　　右前三味剉焙为末临入明粉乳鉢内同前药末杵匀无时调服半钱至一钱儿小者抄一字并用姜蜜汤或薄荷汤
　　三黄丸　治三焦积热眼目赤肿头项肿痛口舌生疮心膈烦躁不美饮食大小便秘澁五脏实热或下鲜血疮疖热证
　　黄连　黄芩　大黄【煨各等分】
　　右三味为末炼蜜丸桐子大每服三十丸白滚汤下量大小加减服
　　表里俱热七宝散　治小儿温壮伏热伤寒烦躁面赤气喘夜热晓凉此药凉心脏消风热
　　川大黄【蒸】赤芍药　甘草【炙】川当归【各二钱半】麻黄白术　荆芥穗【各二钱】
　　右七味为末一嵗一钱水半盏葱白一寸薄荷一叶煎至三分不拘时温服
　　双解饮子【即通圣散合六一散方见伤寒太阳病发热条】
　　白虎汤　治伤寒或吐或下后七八日邪毒不解热结在里表里俱热时时恶风大喝舌上干燥而烦欲饮数升者宜服之又治夏月中暑汗出恶风寒身热而渴
　　知母【三两】甘草【一两炙】石膏【八两另研】糯米【三合】
　　右四味每服二三钱水煎至米熟为度
