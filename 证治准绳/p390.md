<!-- { "loadSidebar": true } -->
　　至宝丹　治诸惊癎心热及卒中客忤烦躁风涎搐搦或伤寒狂语伏热呕吐
　　生犀角【镑】生玳【镑】琥珀　硃砂【水飞】雄黄【水飞各一两】金箔【五十片半为衣】银箔【五十片】片脑【一匙】射香【一钱】牛黄【半两】安息香【一两半为末酒掬去砂取一两煎成膏】
　　右十一味各另研为末和匀入安息香膏如干入热蜜少许丸桐子大毎服一二丸人参汤化下量儿加减用之
　　神芎丸　治风热壅滞头目昏口舌生疮牙齿疳蚀或徧身疮疥咬牙惊惕怔忡烦躁作渴或大便澁滞或积热腹满惊风潮搐等证
　　大黄【生】黄芩【各二两】生牵牛末【一两】滑石【四两】黄连　薄荷叶　川芎【各半两】
　　右七味为末水糊丸如桐子大每服三四九温水下
　　酸枣仁汤
　　酸枣仁【去殻取仁】甘草【炙】生地黄　栀子仁　麦门冬人参　当归身【各等分】
　　右七味剉细加灯心水一盏煎七分去滓温服不拘时
　　硃砂安神丸【心】
　　当归补血汤【虚热】
　　注夏
　　薛脾为太隂位属坤土喜燥而恶湿故凡脾胃之气不足者遇长夏润溽之令则不能升举清阳健运中气又复少阳相火之时热伤元气则肢体怠惰不收两脚痿弱嗜卧发热精神不足饮食少思口中无味呼吸短乏气促目中视物小便赤数大便不调名曰注夏此皆禀赋隂虚元气不足之证丹溪补隂论言之详矣育子者其可不知冬月养阳之道乎治法用补中益气汤去升麻柴胡加炒黒黄蘗主之若因劳役发热血虚脉大者用当归补血汤气血两虚者八珍汤肝肾隂亏者地黄丸大便作泻者人参理中汤若乳母肝火乗脾寒热少食者柴胡栀子散胃火作渴者竹叶石膏汤小儿多因乳母之气不调而致当戒怒气调饮食适寒温则可以逺病矣又如今人夏月皆以香薷汤浸冷代茶饮之殊不知香薷利水大损元阳厚朴尅伐大泻真气况脾性喜温而恶寒夏月隂盛于内冷啜伤脾若胃强有火湿热为病之人固无大害其脾胃虚弱中气不足者必为腹痛少食泄泻寒中之疾矣此大人亦所当戒者况小儿乎慎之慎之
　　补中益气汤【虚热】当归补血汤【虚热】八珍汤【虚羸】地黄丸【肾】人参理中汤【吐泻】柴胡栀子散【发热】竹叶石膏汤【发热】
　　清暑益气汤　治暑邪干卫身热自汗
　　黄茋　苍术【泔浸去皮各一钱】升麻【七分】人参　白术　陈皮【炒】神麯【炒】泽泻【各五分】甘草　黄蘗【酒浸炒】当归身青皮【炒】麦门冬【去心】葛根【各三分】五味子【九粒杵】
　　右十五味水煎服
　　清燥汤　治小儿自汗或因热伤元气大小便秘澁黄茋【炒】苍术【各五分】白术　陈皮　泽泻　人参升麻　白茯苓　麦门冬【去心】当归身　生地黄神麯【炒】猪苓　黄蘗【酒拌炒各三分】五味子【五粒杵】黄连【炒】甘草【炙各二分】
　　右十七味姜一片水一钟煎服
　　舌
　　舌者心之候脾之脉络于舌也二经有热无所于泄而发于舌如舌络微时时舒舌谓之弄舌附舌下近舌根生形如舌而小谓之重舌舌渐渐肿大塞满口中谓之木舌　曾凡患此证是脾与心肝屡受极热有所谓重舌木舌又谓之舌黄鵞口名虽异皆热也大抵重舌生于舌下挺露如舌故曰重舌然脾之络脉系舌傍肝之络脉系舌本心之络脉系舌根凡此三经或为湿热风寒所中则舌卷缩或舒长或肿满宜消黄散绿袍散主之及当归散羌活散与服
　　当归防【发热】羌活散【发热】
　　弄舌钱弄舌者脾藏微热令舌络微时时舒舌治勿用冷药及下之当少与泻黄散渐服之【田氏云若肥实者用牛黄散治之】或欲饮水医疑为热用冷药下之者非也饮水者脾胃津液少故也又加面黄肌痩五心烦热即为疳宜加胡黄连辈　若大病未已用药后弄舌者凶　薛小儿舌微露而即收者名弄舌此属心脾亏损用温脾散补之舌舒长而良久不收者名吐舌乃心脾积热用泻黄散主之或兼口舌生疮作渴饮冷属胃经寔热亦用前散作渴饮热属胃经虚热用四君子汤食少作渴或大便不实脾胃虚弱也用七味白术散口角流涎或顋颊患肿胃虚风热也先用人参安胃散次用七味白术散若午后甚者脾血虚也四物多加参术茯苓未应用补中益气汤及审五脏相胜若因疳痩所致当叅诸疳门泻黄散【脾】温脾散【腹胀】白术散【渴】人参安胃散【脾】
　　四物汤【失血】补中益气汤【虚羸】
　　重舌汤重舌附舌下近舌根生形如舌而小谓之重舌其着舌下如此者名重舌其着颊里及上腭如此者名重腭其着齿龂上如此者名重龂皆刺之出血可也治法用苦竹沥渍黄檗末防舌上如不愈后用真蒲黄傅之不过三次愈【用真蒲黄微炒帋铺地上出火气研细每挑些糁舌下更以温水蘸热帛裹指轻轻按之按罢掺药】马牙硝涂舌下日三度　先用新水揉口并舌上下后用皂荚针烧灰入脑子少许每用半字糁舌上下出涎立效【亦治木舌】烧乌贼鱼骨细研和鸡子黄傅防及舌上　乱髪灰细研以半钱傅舌下日不住用之桑白皮煮汁涂乳饮之
　　张乌鱼散　治小儿重舌
　　乌鱼骨【一两】蜣蜋【烧灰】蒲黄【各五钱】枯白矾【二钱五分】
　　右四味为极细末用鸡子黄调涂舌下咽津无妨
　　青液散　治小儿重舌及口疮
　　青黛　朴硝【各一钱】龙脑【一字】
　　右三味为细末用蜜调鵞翎蘸少许傅之
　　当归连翘汤　治小儿心脾有热致生重舌
　　当归尾　连翘　川白芷【各三钱】大黄【煨】甘草【各一钱】
　　右五味防咀用水一盏煎服
　　一捻金散　治小儿重舌及木舌
　　雄黄【二钱】鹏砂【一钱】脑子【少许】甘草【半钱】
　　右四味为细未干掺舌上或用蜜汤调鵞翎刷咽
　　绿袍防　治小儿重舌及满口内外疮毒咽膈不利薄荷叶【去老梗】荆芥穗【二味各五钱】青黛　明粉　鹏砂【三味各二钱半】百药【煎】甘草【二味各二钱】
　　右七味剉焙为末除明粉鹏砂二味在乳鉢内细杵同前药末再杵匀用一字至半钱干防舌上令其自化或新汲水入蜜调防舌上亦好
　　木舌木舌者舌肿渐渐粗大满口不急治即塞杀人也曾木舌者舌肿硬而妨乳食此为风热盛也以当归
　　散泻黄散玉露饮皆可服之次消黄散防擦舌上盖舌者心之管心热则生疮破裂肝壅则血出如涌脾闭则白胎如雪热则肿满风则强木口合不开四肢壮热气喘语塞即其候也治法凉解上焦及心肝脾三经邪热疎风化痰初用百解散加五和汤水姜灯心煎投次以牛蒡汤同当归散入生地黄水姜煎服　治法用局方中紫雪二钱半竹沥半合和之时时抹入口中自消百草霜滑石芒硝为末酒调传
　　泻黄散【脾】玉露饮【积热】
　　消黄散　治风热上攻舌硬肿大不消
　　风化朴硝　眞蒲黄【各半两】
　　右二味蒲黄晒干为末同朴硝乳鉢内细研匀每用一字或半钱防揩舌上下
　　百解散【急惊】五和散【失血】牛蒡汤【咽防】
　　川硝散　治小儿木舌
　　朴硝【一两】眞紫雪【五钱】食盐【二钱半】
　　右三味为细末每服五分入竹沥三两防用白汤调涂舌上咽津无妨
　　舌白胎丹溪云舌上生如微粒桑白皮汁傅之三两次妙
　　舌上疮本草治小儿舌上疮饮乳不得以白矾和鸡子置醋中涂足底二七即愈　千金方以蜂房烧灰屋间尘各等分和匀傅之　又以桑白皮汁涂乳与儿饮之又以羊蹄骨中生髓和胡粉傅之　外台小品以乌
　　贼鱼骨烧末鸡子黄和涂之　婴孺烧葵根为灰每日少许傅之　张鸡峰方野蔷薇根剉碎每用一匙头以水二盏煎至六分去滓热含冷即吐了治口舌生疮乆不差
　　舌上血出千金翼治舌上黒有数孔出血如涌泉此心脏病也方
　　戎盐　黄芩　黄蘖　大黄【各五两】人参　桂心【各二两】甘草【一两炙】
　　右七味末之链蜜丸如梧子大每服十丸日三服仍烧铁烙之
　　诸失血证
　　曾小儿九道出血何为而然盖人之所有者血与气也心者血之主肺者气之主气主呴之血主濡之荣养百骸灌溉丝脉升降上下荣卫谐和自然顺适一或不调疾由生矣或外为六淫所侵内因七情所沮气乃留而不行血乃壅而不濡内外抑鬰不能流注以荣于身必有妄动之患叔和以芤脉为失血之义在七情属阳故也阳明主乎多气多血未有不因热而得盖气血俱热热郁内逼失其常度是以妄行　有在襁褓患此证者固非七情所伤皆因乳母执着不自寛释及啖辛辣之物流于乳络儿饮之后停滞不散郁蒸于内亦能动血或居重帏暖阁火气熏逼不令常见风日积温成热热极则涌泄或吐或衂或大小腑亦多血来者　有气虚而邪热乗之则血不得循流故道渗于诸经亦生走失之证其面防白脉沈微血淡紫口气缓是也　又况婴孩脆弱易虚易寔因热内攻血随气行或壅而上逆或下而忘返遂有吐血衂血泻血溺血之证然而血不茍动因气使之风不自生因热而起由是而论可以类推治法先明虚实审得病源随经施治药饵无差则不失其机要　实则小柴胡汤加生地黄丝茅根或苦参亦好并用水煎服或防咀五苓散合五和汤亦加丝茅根苦参水煎及投消毒饮次用局方鸡苏丸三黄丸间服虚则理中汤及人参芎归汤皆可服间有医者见其
　　血盛以为热极过投寒剂遂使血寒不能归源而妄流其色紫黯而凝滞或成小片当服姜附之剂以温之自然流畅母致妄行为佳
　　小柴胡汤【潮热】五苓散【惊】五和汤【里热】消毒饮【防痹】
　　局方鸡苏丸【大吐血】三黄丸【里热】理中汤【吐泻】
　　人参芎归汤　治九道血妄行
　　人参【去芦】川芎　当归【酒洗各半两】荆芥【二钱半】
　　右四味每服二钱水一盏煎七分温服无时
　　黄芩丸　治小儿衂血吐血下血
　　右以黄芩为末炼蜜丸如鸡头大三岁一丸浓盐汤下栢叶石榴花为末吹鼻治衂血吐血一方定州甆器末治呕血破血止血
　　茅花汤　治鼻衂不止吐血下血
　　用茅花一大把水三盏煎浓汁一盏分二服即瘥无花根梗代之兼治血痢黒痢
