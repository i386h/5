<!-- { "loadSidebar": true } -->
　　薛寻衣撮空许叔微谓之肝热夫肝主筋筋脉血枯而风引之故手指为之撮敛也宜确服六味地黄丸间有囘生之功钱仲阳用泻青丸此治肝经实热盖寻衣撮空皆病后之败证耳求其实热则百无一二矣治者审之王海藏治血脱寻衣撮空摸床手扬揺头错语失神脉浮而虚血脱内躁热之极也气粗鼻干此为难治用生地黄连汤主之　王少参孙女年十二嵗脾胃素弱后成疳症发热小腹膨胀坚直大便溏泻气喘咳彻夜烦躁不睡鼻塞眼暗谵语其脉大而无根用人参一两附子三分腹胀渐减脉渐敛然犹寻衣撮空鼻孔出血用六味地黄丸料二服如脱乃昼服独参姜附汤夜服地黄丸料脉渐有根诸证渐愈又用六君子补中益气汤而痊　一小儿停食夜惊腹痛服消食丸泻数次寻衣撮空面青黄或色白此脾土受伤肺金休囚肝火旺而然耳先用异功散加升麻以补脾土用六味地黄丸料以滋肝血稍定各二剂渐愈却用补中益气汤六味地黄丸间以异功散而痊　一小儿膝痈误触其膝出血甚多患前证恶寒面白此阳随隂散而虚寒用十全大补汤加附子三分四剂未应用人参一两附子五分姜枣煎服稍退又二剂顿退乃朝用异功散夕用八珍汤而安　一小儿伤风表汗后患前证恶风面白手足冷用补中益气汤加五味子汗顿止而诸证渐退又用四剂而安乃用十全大补汤而愈
　　生地黄连汤　治血脱寻衣撮空揺头妄语
　　川芎　生地黄　当归【各七钱】赤芍药　栀子　黄芩　黄连【各三钱】防风【一钱五分】
　　右八味每服三钱水煎服
　　喜笑不休
　　薛经曰心藏神有余则笑不休又曰在脏为心在声为笑在志为喜又火太过曰赫曦赫曦之纪其病笑谑狂妄又云少隂所至为喜笑又云精气并于心则喜此数者皆言属心火也若笑不休呻而为腹痛此水乗于火隂击于阳阳伏热生狂妄谵语不可闻心之损矣扁鹊云其人唇口赤色者可治青黒者死若肾水亏涸不胜心火而喜笑不休者用六味地黄丸肝火炽盛能生心火而喜笑不休者用柴胡清肝散余兼别证各从其证而叅治之　一小儿喜笑常作不安面赤饮冷手足并热先用黄连泻心汤末二服稍定又用六味地黄丸料煎服顿愈常服此丸则安月许不服仍复作又服愈矣一小儿患前证面青赤此肝心二经风热所致也用
　　柴胡栀子散六味地黄丸渐愈又因乳母大怒发热先用加味柴胡汤又用加味逍遥散母子服之并愈　一小儿　十四嵗用心过度饮食失节患喜笑不休脉洪大而虚面色赤而或白余用补中益气汤而愈次秋科举饮食劳倦前证复作或兼谵语脉洪大按之微细如无用人参一两姜枣煎服稍定又三剂而愈又因劳役用心自汗作渴烦躁似癎证先用当归补血汤二剂顿安又用十全大补汤而寻愈
　　疮疡
　　痈疽证治已详疡医凖绳其在小儿虽肌体柔脆而天真未凿鲜五发之毒亦无五善七恶之症初生周晬前后徧体生疮俗忌疗治其他小小痈疖自可敷贴而消若憎寒壮热沉困躁扰为心腹之害又当求其本而治之乳下婴儿母子俱服是在医师神而明之无按图索骥之理薛氏乃掇大科痈疽证治赘附保婴近于骈拇枝指矣若夫溯流穷源明经络分表里审顺逆则无大小之异有专科书在又何赘焉今第以小儿所专者集为是编以至危且急杀人顷刻莫如丹毒故首列之且独加详焉
　　郑夫疮疡皆因脏腑不调经络壅滞而得或由胎毒或是风化为虫或则热气有盛或是惊入皮肤其大者是滞于血脉而横出于皮肤之间若节其气血则易破若或风纒则生瘾轸或是外邪所入即多防痒而不定其食毒则滞死其血气乆则化为脓也或作惊疮者惊本无物亦蹉其血气在脏而为积在腑故出皮肤为疮发遍身而四肢难较风疮亦发遍身其形甚小世呼为疥热毒疮发处不定节滞其血故作疮虫窠疮常发于胫后作其窠窠内有虫如虮子盖因腹中蛲虫随气而化其疮即较而再发或片子如癣相似甚有死血痒若以药敷较只是归腹中须是取却虫方瘥及与杀虫药曾内经曰诸痛痒疮疡皆属心火火郁内发致有斯疾盖心主乎血血热生风热郁内甚逓相传袭故火能生土血注阳明主肌肉风热与血热相搏发见皮肤其名不一有黄脓而白者土生金母归子也始生微痒而热轻肿痛溃烂为热极血凝化水气滞成脓甚至寒热作而饮食减尤为可虑宜宣泄风毒凉心经解胃热用当归散加黄连升麻干葛水姜葱灯心煎服及三解散牛蒡汤木通散虽服涂以四黄散一抹金
　　当归散【潮热】三解散【惊】牛蒡汤【咽防】木通散【淋】
　　四黄散　治小儿身上一切热毒疮疾燥痒破有汁不干
　　净黄连　黄檗　黄芩　大黄　滑石【五味各半两】五倍子【去虫屑二钱半】
　　右六味剉晒为末用清油调二钱至三钱涂搽患处仍服四顺散消毒饮
　　一抹金　治小儿遍身生疮溃烂如糜梨燥痛脓汁不干
　　藜芦【净洗焙】蛇床子【去埃土】红丹【火飞过三味各五钱】硫黄　赤石脂　明白矾【火飞过】五倍子【去虫屑】黄檗【去麄皮五味二钱半】轻粉【五十贴】
　　右九味前八味或晒或焙为末仍同轻粉在乳鉢再杵匀用生肥猪膏碎切以瓦鉢和药末烂杵涂抹患处或清油调搽亦可
　　汤小儿血气凝滞而有热毒之气乗之故结聚成痈疖肿毒也未结之先微见有红头防子隐起作疼者急用不语唾夜半频频涂之【饮酒了不可用】即消散若已结成当用天乌散贴方若内显躁热不宁等证即须内服漏芦散真良方也热甚者用青露解毒丸四顺清凉饮加防风连翘参剂亦可服五福化毒丹尤良连翘汤可服青露散掩之留小孔后用惊毒掩子收疮口热甚者凉膈散亦可服【方类列于后】
　　胎毒疮疡薛宝鉴云初生芽儿一块血也无形证也无脉有惊即系是胎惊有热即系是胎热婴儿实与乳母一体凡患疮疾但审乳母肝经有热用加味小柴胡汤之类肝经虚热用加味逍遥散之类肾水不能生肝用地黄丸心经积热用柴胡栀子散心经虚热用茯苓补心汤膏粱积热用东垣清胃散脾经郁热用钱氏泻黄散脾经虚热用钱氏异功散若服犀角丸化毒丹外敷寒凉之药复伤生气乃促其危也
　　热毒疮疡因食膏粱厚味或乳母七情郁火所致若肿臖作痛气血凝滞也用仙方活命饮口渴便秘热毒内蕴也用四顺清凉饮佐以如圣饼肿硬色赤热毒凝聚也用活命饮佐以隔蒜灸肿焮不消欲作脓也用托里消毒散不成脓或成脓不溃气血虚也用八珍汤溃而赤不敛脾血虚也用四物参术肉白而不敛脾气弱也用四君芎归食少体倦而不敛脾气虚也用六君当归升麻凡药对证无有不愈或妄行攻毒元气亏损则变恶证而难治矣大抵疮疡属腑者易治元气无亏者不治自愈属脏者难治元气亏损者则变为恶证误行尅伐元气亏损尤难疗理故切不可用峻厉之剂观东垣丹溪云但见肿痛参之脉证虚弱便与滋补血气无亏可保终吉若用驱逐败毒不免有虚虚之祸矣
　　漏芦散　治小儿痈疮及丹毒疮疖【见丹毒】当归散【见潮热】解表消毒饮　治小儿疮疡肿髙焮痛便利调和脉浮而洪有表证者用之
　　黄茋【上部酒拌炒中部米泔拌炒下部盐水炒一钱半】葛根　升麻　赤芍药　参　牛蒡子【炒研】麻黄【去根节】甘草【各五分】连翘【一钱】
　　更看是何经分野加引经药　手少隂加细辛【三分】足少隂加独活【七分】手太隂加桔梗白芷【各五分】足太隂加苍术【七分】手厥隂加柴胡【七分】足厥隂加柴胡青皮【各五分】手太阳加藁本【五分】足太阳加羌活【七分】手阳明加白芷【五分】足阳明加升麻葛根【各七分】手足少阳加柴胡【七分】　水一钟生姜三片葱白一根煎七分温服不拘时
　　攻里消毒饮　治小儿疮疡肿硬痛深大便秘澁脉沉而实有里症者用之
　　瓜蒌【连皮子细切三钱】连翘　牛蒡子【炒研】当归　白芍药【各一钱】川大黄【一钱半】芒硝【五分】甘草【七分】
　　右八味水一钟煎至七分大温服未利再服
　　连翘散　治痈疖等
　　连翘【一两】沉香　黄茋【各半两】白敛　川朴硝　川大黄【炮】甘草【各一分】
　　右七味捣为粗散每服一钱水一盏抄入麝香一钱煎五分去滓放温食后服
　　寄生散　治毒肿甚者
　　桑寄生　独活　川大黄【各一两】犀角屑　朴硝甘草【各半两】
　　右六味捣罗为细末每服一钱水一盏煎五分去滓放温服量儿大小加减
　　参剂　解诸般热消疮疖
　　生地黄　参【各一两】大黄
　　右三味末之炼蜜丸桐子大每服一丸灯心竹叶煎汤化下入沙糖少许亦可加羌活川芎赤芍连翘防风
　　凉膈散　治小儿脏腑积热烦躁多渴头昏唇焦咽燥舌肿防闭目赤鼻衂颔颊结硬舌口生疮痰实不利涕唾稠粘睡卧不宁谵语狂妄肠胃燥结便溺赤澁一切风肿并宜服之
　　川大黄　朴硝　甘草【炙各一两】连翘【二两】栀子仁　黄芩　薄荷叶【去土各半两】
　　右七味剉散每服二钱水一盏入竹叶七个蜜少许煎四分食后温服大小加减
　　四顺清凉饮【发热】
　　右解表攻里之药皆为肿疡挟有内证者设也溃疡勿拘此例
　　托里荣衞汤　治疮疡外无焮肿内亦便利调和乃邪客经络宜用此药调理
　　黄茋【炒】红花【各一钱】苍术【米泔浸炒】柴胡　连翘　羌活防风　当归身【酒拌】甘草【炙】黄芩　人参【各一钱】桂枝
　　右十二味水一钟酒半钟煎八分食逺服
　　秘方托里散　治一应疮毒始终常服不致内攻瓜蒌【大者一枚杵】当归【酒拌】黄茋【如前法制】白芍药【各一两半】皂角刺【炒】金银花　天花粉　熟地黄【各一两】
　　右八味为粗末每服以三嵗儿为率用药一两以酒一钟入磁器内厚纸封口再用油纸重封重汤煮之仍覆以盖煮至药香取出分服直至疮愈
　　仙方活命饮
　　金银花　橘皮【各三钱】皂角刺【炒】穿山甲【蛤粉同炒】防风没药　白芷　乳香　当归【各一钱】贝母　天花粉甘草【各八分】
　　右十二味每服五钱酒煎服婴儿每服一两母子同服为末酒调亦可毒在表者加麻黄散之毒在内者加大黄下之当临时制宜此解毒起死囘生妙剂
　　神效解毒散　治一切疮毒初起肿者即消已溃仍肿者即散已溃毒不解者即愈
　　金银花【一两】甘草节【五钱】黄茋　皂角刺【炒】当归【各三钱】乳香　没药【各二钱】
　　右七味为散每服二钱酒煎温酒调服亦可婴儿病乳母亦服如疮已溃肿痛已止者去乳没金银花【倍加黄茋甘草】
　　治发背痈疖方
　　羌活【一两】穿山甲【炒焦半两】生人骨【煆存性半两】麝香【少许】
　　右四味末煎麻黄萡苛酒调如隂疮头平向内者服之即突出其功効不可尽述若小儿痘疮黒陷者只一服而起万不失一
　　参丸　治疹痘后余毒不散遍身生疮不已大能解毒
　　参　赤芍药　生地黄　赤茯苓　荆芥　防风　木通　桔梗　黄芩　朱砂　青黛【各等分】
　　右十一味为细末炼蜜丸芡实大每服一丸薄荷汤下大小加减服之
