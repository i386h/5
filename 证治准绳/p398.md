<!-- { "loadSidebar": true } -->
　　隔蒜灸法　治流注及痈疽鹤膝风等证每日灸二三十壮痛者灸至不痛不痛者灸至痛其毒随火而散盖火以畅逹拔引郁毒此从治之法有回生之功其法用大蒜去皮切三文钱厚安患处用艾壮于蒜上灸之三壮换蒜复灸未成即消已成者亦杀其毒如疮大用蒜杵烂摊患处将艾铺上烧之蒜败再易如不痛或作脓或不起发及疮属隂证者尤当多灸凡疮不痛不作脓不起发者皆气血虚也多主不治惟患在头面者不宜多灸论中婴儿灸法见疔疮
　　如圣饼　治流注及一切疮疡不能消散或溃而不敛乳香　没药　木香　血竭　当归【各等分】麝香【减半】
　　右六味为末用酒糊和饼二个乗热熨之毒疮加蟾酥
　　当归补血汤　治流注及溃疡肌热面赤烦渴脉洪大而虚重按全无此血虚证也误服白虎汤必死【方见虚热】
　　益气养荣汤　治流注气血虚弱不能消散或四肢颈项患肿不问坚软赤白或痛或不痛日晡发热或溃而不敛【方见后】
　　十全大补汤　治诸疮血气虚弱不能消散溃腐收敛或寒热汗出口眼歪斜肌痩少食或日晡发热自汗盗汗或朝寒暮热疮口不敛等证【方见自汗】
　　天蛇毒薛手指头生疮俗名天蛇毒然五指各有经络拇指属手太隂肺经食指属手阳明大肠经中指属手厥隂心包络经无名指属手少阳三焦经小指属手少隂心经亦有患于足者足趺属肝胆胃三经大指属肝脾二经次指属胆经小指属膀胱经各当随经而治其致患之由或因胃中积热所发或因乳母膏粱厚味所致或因湿热下流或因风毒外中大率多由所禀足三三隂之经虚故邪得以入之也其初患肿痛者先用仙方活命饮次用托里消毒散元气下陷重坠作痛乆而不溃者用补中益气汤若服败毒散及敷寒凉之剂则疮口变黒或努肉突出或指皆黒大抵手足为气血难到之处手属于胃足属于脾不可损其真气丹溪以臋居僻位尚言气血罕到况肢末乎故寒凉尅伐之药所宜深戒者也
　　天泡疮薛天泡疮状如水泡属肺胃二经风热若发热焮痛邪在表也用人参败毒散发热咳邪在肺也用加味泻白散热渴便秘邪在内也用加味清凉饮此肌肤之证当去毒水以金黄散或黄檗蚯蚓敷之当归膏亦善既安不必服药若因攻伐过度元气虚而变生别证者当参各门治之
　　柴芍参苓散　治肝胆经分患天泡等疮或热毒瘰疬之类
　　柴胡　芍药　人参　白术　茯苓　陈皮　当归【各五分】牡丹皮　山栀【炒】甘草【各三分】
　　右十味每服二钱水煎服
　　加味解毒饮　治天泡疮发热作痛
　　参　连翘　升麻　芍药　当归　羌活　生地黄　牛蒡子【炒各三钱】茯苓　甘草【各二钱】金银花漏芦【各五钱】
　　右十二味每服一二钱水煎服或为末蜜丸亦可
　　金黄散　治天泡疮消毒止痛
　　滑石　甘草
　　右二味各另为末和匀傅患处如泡挑去水之加黄檗尤好
　　杨梅疮薛杨梅疮乃天行时毒亦有染而患者或禀赋所得者受证在肝故多起于下部治失其宜多致蚀伤眼目腐败肾茎拳挛肢节初起之时上体多者先用荆防败毒散下体多者先用龙胆泻肝汤大便秘者用大连翘饮后用换肌消毒散若蚀伤眼目兼用九味芦荟丸六味地黄丸肢节拳挛兼用蠲痹解毒汤若因脾胃亏损而不能愈者先用异功散后用换肌消毒散若用轻粉之药多致败证也　按杨梅疮起于近代多婬夫御不洁之妇染而致者其在小儿得之乳抱传染者轻得之父母遗体者重治法与大人同更当求之专科薛氏治法未可尽遵用也
　　换肌消毒散【一名薢散】治杨梅疮不拘初患日乆并効土茯苓【即薢】当归　白芷　甘草　皂角刺　薏苡仁　白藓皮　木【不犯铁器各等分】金银花【各七分】
　　右八味水煎食前并空心服
　　又方　治大人之剂如用前方未应或儿长大宜用此方
　　土茯苓【五钱】当归　白芷　皂角刺【炒】薏苡仁【各一钱】白藓皮　木【不犯铁器】木通　金银花【各七分】甘草连翘　防风【各五分】茯苓　芍药【炒各一钱】黄茋【炒二钱】生地黄　川芎【各八分】
　　右十七味作二三剂水煎出防者作一剂煎分两三次服
　　王烂疮圣恵云夫小儿脏腑有热热薫皮肤外为湿气所乗则变生疮其热偏盛者其疮发势亦盛初生如麻子须臾王大汁溃烂如汤火所伤灼故名王烂疮也治小儿王烂疮一身如麻子有浓汁乍痛乍痒或时壮热
　　赤芍药　甘草　白敛【各三分】黄芩　黄连【去须】黄檗【微炙半两】
　　右六味为末蜜水调涂日三两上差
　　治小儿王烂疮及恶疮
　　秫米　竹篠
　　右二味烧灰细研以田中禾下水调涂之立効
　　治小儿王烂疮初患一日肉色变二日浆出或四畔时赤渐长若浆匝身即不可治其状如汤火烧宜速用黄连散
　　黄连末　胡粉【各一两】
　　右二味研匀以生油调涂之
　　治小儿王烂疮初起浆似火烧疮宜用此方　又桃仁汤浸去皮研细以面脂和涂　又以艾烧灰傅干即用生油涂　又十字街土并釜下土研傅之　又烧牛粪灰傅　又酒煎吴茱茰汁涂　又酥和赤地末傅
　　浸淫疮治小儿身体发疮初出甚小后有脓汁浸淫不已渐大名浸淫疮若先从四肢起渐向头面者难治也
　　鲫鱼【一尾长三寸者】豆防【一合】
　　右二味杵如膏涂之又疗马鞍疮
　　又方　苦瓠【一两】蛇蜕【半两烧】露蜂房【半两微炙】梁上尘　为末油调涂
　　又方　伏龙肝【三分】乱髪【三分烧】　为末猪脂和涂
　　又方　取鸡冠血涂　鸡冠血和黄连末涂　煎鲫鱼膏涂　生切鲫鱼片和盐贴患处　烧胡燕窠水和涂之
　　红丝疮有一种红丝疮虽非丹胗其毒实同多生于两手中指节上男左女右则尤甚也其状但一水泡清澄光莹如小鸡头大其底下濈濈然数十小针孔不痒不痛都无妨碍泡边当有一丝脉如红丝隐隐在皮里其行甚速循臂而上过肘则危至心即死有此证者急以针迎头挑防或剜耳塞或嚼白梅封之丝即不行绍兴庚午无为宰方梓字楚材与先子为同年秩满代归三日而殂询其所以云无疾但左手中指生一小水泡耳盖不知其为红丝疮也　又衞提辖宜人云比邻有女子忽中指节生一水泡色极清澈其底尽细细针孔厯厯可数傍有红丝一缕举家嬉笑忽有老妪来见惊曰此红丝疮也当害汝命急就其泡上灼艾数十壮仍于丝上数处挑断遂免
　　恶核瘰疬巢氏云小儿遇风热毒气与血气相搏结成顽核生于颈项遇风寒所折不消结成瘰疬乆而溃脓成疮也汤氏谓宜服清凉饮子及升麻汤等千金连翘丸龙胆汤皆可服　曾瘰疬一证先贤名曰九漏究其所因似热稽考形状非一不过随象命名大防初发于颈项肌肉之间未成脓者从本引末可使衰去针之灸之傅之从其所因而施疗然小儿防弱岂堪针灸但以服饵涂贴之剂为治此疾多生于耳后及颈项两旁初发止是一枚次必连生大小十数纒绕项下累累如贯珠逐个先肿作脓穿破轻者可愈重者难除先宂漏脓长嵗不干谓之漏项原其得病之初自是三阳感受风热与血气相搏而成治以百解散加当归散水姜葱灯心煎服次用参饮及牛蒡汤木通散内消丸与之宣热化毒洗以槲皮散涂用白芨散二香散使气血行脓干汁尽则自愈矣仍忌臊毒野味其证不致再作薛胎毒瘰疬者乃禀肝胆二经郁火气滞所致盖肝胆经行人身之侧若因肝火动而受患故发于肝胆二经部分当审其因而药之或因乳母恚怒或血虚内热者当审其所因而调其母不可用峻厉之药恐伤元气也一小儿落草颈间有疬五枚审其母素多怒时常寒
　　热或乳间作痛或脇肋微肿悉属肝胆经证先用小柴胡汤加当归芍药寒热顿退又用加味逍遥散母服两月余其儿亦愈　一小儿因乳母肝经有热耳前后患之用加味逍遥散治其母其儿自愈　一小儿颈间耳下各结核三嵗乆服消毒之剂患处益甚元气益虚诊乳母素郁怒致肝脾血虚而有热用加味归脾汤为主佐以加味逍遥散母热渐退却与儿日各数匙两月余而愈　一小儿自落草时颈间患有四枚至五嵗耳前后如贯珠元气虚甚寒热徃来饮乳不彻此禀肝胆经气滞之证用八珎逍遥二散与壮年妇人服之儿饮其乳半载之后儿体渐充其核渐消又服地黄丸逍遥散而全愈　一小儿生下颈间瘰疬三枚将期敷药延及耳前余谓此禀肝胆二经所致诊其母肝胆脉尚洪数余谓母子一体治其母子自愈不信另用必効散一服吐泻并至一夕而殁
　　热毒瘰疬乃手足少阳足厥隂二经风热之证或肝疳食积所致其证发于项腋或耳前后或如贯珠当分表里虚实若焮赤肿者肝经热毒也用人参败毒散作痛寒热者肝火内作也用加味小柴胡汤不痛而小便黄肝血虚也用六味地黄丸隐于肉里而色不变者肝疳内作也用九味芦荟丸脓成而不溃或溃而不敛者脾气虚弱也用益气养荣汤凡此肿焮疼痛寒热作渴者属病气有余形气不足治宜清肝火生肝血肿硬不溃溃而不敛者属病气形气俱虚治宜补肾水实脾土若因乳母恚怒肝火遗患者又当随所因而治之　一小儿脓水淋漓其核未消发热増寒此肝经气血虚而有热也用补隂八珎汤为主间以清肝益荣汤而愈后复结核小便赤澁晡热作渴用参术柴苓汤为主佐以六味地黄丸料加柴胡山栀及四味肥儿丸而敛　一小儿十五嵗患此发热作渴日晡颊赤脉数无力属隂虚而有热用补隂八珎汤五十剂加参茋又二十剂而溃但脓水清稀肌肉不生此脾气虚弱也以参茋归术为主佐以芍药熟地黄麦门五味气血乃复遂进必効散一服毒下而痊　一小儿患此服尅治之药致寒热腹胀此肝脾疳证先用五味异功散加柴胡升麻佐以九味芦荟丸渐退又用四味肥儿丸五味异功散而消一小儿九嵗患此面色常青肿硬不溃肉色不变乃伐肝化痰余曰当调补肝脾不信果虚证蜂起复请治仍欲伐肝余曰面带青色肝虚而本色见也面色变白肺虚而本色见也痰涎上涌脾虚而不能摄也两目连劄肝血虚而生风也经云胃为五藏之本当先救胃气遂用五味异功散加升麻柴胡元气稍复乃朝用补中益气汤夕用五味异功散佐以九味芦荟丸面色始黄而核渐消又以四味肥儿丸间服地黄丸而愈
　　百解散【惊表里】当归散【潮热】牛蒡汤【咽防】
　　大圣散　治瘰疬消风毒肿上壅内热多生瘾疹风丹风证食煎煿多致此疾
　　羌活　荆芥　升麻　薄荷　防风　甘草　大黄　黄芩　参【各等分】或加赤芍药连翘
　　右九味为末每二钱水一盏煎六分温服又方用牡蛎【二两】火锻为末参【一两】甘草【半两】为末每服二钱茶清调下
　　参饮　治瘰疬及头上生恶核肿痛
　　参　升麻【各五钱】川乌【炮裂去皮脐】草乌【炮裂去皮】当归【酒洗】川芎　赤葛　干地黄　赤芍药【各二钱半】甘草【三钱】大黄【半生半炮四钱】
　　右十一味剉每服二钱水一盏姜二片煎七分无时温服
　　升麻汤
　　升麻　射干　连翘　犀角屑　大黄【微炮】朴硝【各半两】
　　右六味防咀水煎大小加减忌酒面炙煿物
　　木通散【淋】
　　柴芍参苓饮　治肝火血热遍身搔痒或起赤晕或筋挛结核
