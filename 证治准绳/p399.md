<!-- { "loadSidebar": true } -->
　　柴胡　芍药　人参　白术　茯苓　陈皮　当归【各五分】牡丹皮　山栀【炒】甘草【炒各三分】
　　右十味姜枣水煎服
　　清肝益荣汤　治肝胆经风热血燥筋挛结核或作瘊子
　　龙胆草【酒拌炒】柴胡【各五分】当归　川芎　芍药【各一钱】熟地黄【自制】白术【炒】木【不犯铁器】山栀【炒】茯苓　薏苡仁【各五分】甘草【三分】
　　右十二味水煎服
　　加味小柴胡汤　治肝胆经风热耳前后肿痛或结核焮痛或寒热晡热口苦耳聋等证
　　柴胡【二钱】黄芩【炒一钱】人参　半夏【各七分】甘草【炙五分】山栀　牡丹皮【各一钱】
　　右七味姜水煎徐徐服去山栀牡丹皮即小柴胡汤
　　益气养荣汤　治气血虚弱四肢颈项等处患肿不问肿溃日乆不敛俱宜服之
　　人参　茯苓　陈皮　贝母　香附【炒】当归【酒洗】川芎　黄茋　熟地黄【自制】芍药【炒各一钱】甘草【炙】桔梗【各五分】白术【炒】柴胡【各六分】
　　右十四味每服二三钱姜水煎
　　必効散　治瘰疬元气无亏者宜用此方若元气怯弱者宜先补而后服之疬毒已下便与滋补庶无他患若孕妇及虚劳气郁所致者尤不可服世以此方为良剂故并注之
　　南鹏砂【二钱五分】轻粉【一钱】射香【五分】巴豆【五粒去皮心膜】白防榔【一个】螌蝥【四十个去头足翅同糯米炒去米】
　　右六味为末取鸡子二个去黄用清调药入殻内以湿纸数重糊口甑蒸熟取出曝干研细每服五分用炒生姜酒五更调服如毒出小便澁痛用益元散一服其毒出而不痛
　　贴恶核方
　　赤小豆　猪牙皂荚　硝石　黄药　木鼈子【各半两】
　　右五味为末鸡子清调涂患处
　　贴散瘰疬神効方
　　白胶香　降真香【用心无土气者】海螵蛸
　　右三味等分为末糁患处外以水纸掩之一夜而退
　　兴化李八哥传贴瘰疬膏药未破者即消已破者即出恶物收敛神验良方
　　轻粉　麝香　珍珠　血竭　没药　乳香　黄蜡【各六分】松香【八钱】铜青【六分】杏仁【二十枚去皮尖】蓖麻子【二十枚去殻】
　　右十一味各研极细末搅和用磁杵鉢捣成泥膏不犯铁器不见火将膏摊傅绢上以手扑薄贴
　　治瘰疬破溃不敛者方
　　用烧灰塲上红黄土研细洗净患处掺之神効
　　薛惊风结核属肝胆二经风木相火用事木旺生风热同化其病抽掣扰动此乃风热血燥而然耳盖风动则肝火盛火盛则肝血内消血不能养筋故筋挛结核如贯珠然颈项两侧正属肝胆经部分治宜滋肾水清肝火养隂血壮脾土盖肾水旺则肝火自清肝火清则隂血自生隂血生则相火自宁火既宁则无热伤元气火乗土位之疾矣　一小儿甫周嵗项间结核两臂反张索败毒之药余意此属肝经血燥询之果前患惊风曽服朱砂等药遂与六味地黄丸滋其肝血数服而愈一小儿项侧结核痰盛发搐服金石香燥之剂手足筋挛此肝血复伤即急惊也遂用加味小柴胡汤加钓藤钩山栀芎归六味丸料加五味麦门而痊　一小儿每受惊项间结核发热减食睡间四肢微抽此肝木侮脾土也用五味异功散加柴胡升麻钓藤钩随愈毕后腿臂腕间结核误服行气破血药腿臂筋挛肌体消痩如瘵证余考绩到京用地黄丸生肝肾之血佐以补中益气汤补脾肺之气而愈　一小儿耳前后结核遇惊即痰盛咬牙抽搐揺头悮服香燥之药以致慢惊而卒皂角子丸　治肝胆经风热项脇两侧结核
　　皂角子【用仁炒二两】连翘【八钱】当归　柴胡　芍药【炒】山栀【炒】川芎【各一两】桔梗【炒】龙胆草【酒拌炒黒】甘草【炒各四钱】
　　右十味为末米糊菉豆大量儿大小加减滚汤下
　　人参败毒散　治小儿风热瘙痒顽核毒疮或解脱衣裳风邪所伤恶风发热胸膈生痰头目不清【方见后】
　　九味柴胡汤　治肝经热毒下注患便毒肿痛或小腹脇间结核凡肝胆经部分一切疮疡或风毒恶核瘰疬
　　柴胡【炒】黄芩【炒各五分】人参　山栀【炒】半夏　龙胆草【炒】当归　芍药【炒各三分】甘草【二分】
　　右九味水煎服若肿痛赤色元气无亏者宜用溃后肿消痛止者不宜用大凡肿硬不溃溃后不愈者因元气虚也午前宜用四君归茋升麻午后宜用四君芎归柴胡为主佐以九味芦荟丸若饮食少思者宜用五味异功散专补胃气若脓水清稀而见一切诸证皆因血气内亏但温补脾胃饮食加进血气化生诸证自退设治疮邪是虚其虚也祸不旋踵矣
　　琥珀膏　治瘰疬不溃或溃而不愈变成漏证
　　琥珀　木通　桂心　当归　白芷　防风　松香　硃砂　丁香　木香　木鼈子【肉各二两】
　　右十一味先用琥珀丁香桂心硃砂木香为末其余防咀以麻油二斤六两慢火煎至白芷焦黒滤去查徐下黄丹一斤以栁枝不住手搅至黒色滴水捻软硬得中却入琥珀等末搅匀于磁器盛之用时取少许摊贴
　　益脾清肝散　治肝火侮脾饮思少思发热或寒热徃来疮不能消散【方见后】
　　补隂八珍汤　治元气虚弱不能溃敛或内热晡热肌体消痩即八珍汤加酒炒黒黄檗知母















　　证治凖绳卷七十九
<子部,医家类,证治准绳>
　　钦定四库全书
　　证治凖绳卷八十
　　明　王肯堂　撰
　　防科
　　心脏门
　　疮疥
　　疮疥海小儿经络蕴热头面及身体生疮四君子加蒌根桔梗各半钱煎服　汤小儿恶疮天气温和频与澡洗更衣名曰外宣亦不宜服药小儿不得已而服药此乃下法若将养合宜何疾可侵更令乳哺有节勿令过饱其身乃如药树此养生之理也
　　汤恶疮方　频浴身安外宣无病
　　春用栁条荆芥　夏用枣叶槐枝　秋冬用苦参
　　俱煎汤洗浴
　　加味羌活散　治小儿四气外搏肌肤发为瘾疹増寒发热身痒
　　羌活　前胡【各一两】人参　桔梗　茯苓　甘草【炙】川芎　枳殻【麸炒】天麻【各半两】蝉蜕【去须】薄荷【各二钱】
　　右十一味剉碎每服三钱水一盏姜三片煎至六分不拘时服
　　当归饮子　治小儿心血凝滞内蕴风热发见皮肤遍身疮疥或肿或痒或脓水浸淫
　　当归【去芦】赤芍药　川芎　生地黄　蒺藜【炒去刺】荆芥穗　防风【去芦各一两】何首乌　黄耆【去芦】甘草【炙各半两】
　　右十味剉碎每服四钱水一盏姜三片煎六分服无时
　　胎毒疮疥因禀胎热或娠母饮食之毒七情之火初如干癣后则脓水淋漓或结靥成片如发于两耳眉或耳前后髪际之间属手少阳经若发于四肢属脾胃经发于两脇属肝经发于额属心经发于脑属膀胱经发于颏颊属肾经当随各经所主五脏胜负及乳母食啖厚味郁怒所传致而调治之不可辄用化毒犀角等丸设元气复伤转变他证尤为难疗　一小儿遍身患之服牛黄解毒丸皆愈惟头结痂作痒出水此禀肾经虚热用地黄丸解毒散而愈　一小儿患于髪际之间作痒诊其母有肝火用加味逍遥散加漏芦用牛黄解毒散而愈【解毒散一名托毒散】　一小儿患于左耳髪际渐延上头作痒此禀肝胆二经热毒用柴胡清肝散母子并服而愈后不戒膏粱复发脓水淋漓右颊赤色此胃经有热先用清胃散仍用柴胡清肝散治肝火母子俱服又用立効散牛黄解毒丸而愈　一小儿两眉患之延及遍身四肢为患脓水淋漓寒热徃来属肝脾积热用清胃散小柴胡汤立効散而愈复眉间复患两目连劄小便白浊用四味肥儿丸九味芦荟丸而愈　一小儿因乳母不戒七情厚味患此乆不愈母用清胃逍遥二散子用牛黄解毒丸愈后儿食甘味眉间生疮痒痛目劄用四味肥儿丸为主佐以加味逍遥散清胃散而愈　一小儿遍身患之两脇为甚子用四味肥儿丸立効散母用柴胡栀子散而愈
　　牛黄解毒丸　治胎毒疮疖及一切疮疡
　　牛黄【三钱】甘草　金银花【一两】草紫河车【五钱】
　　右四味为末炼蜜丸量儿服
　　立効散　治鬓疮耳疮及一切疮疥
　　定粉【末】松香【末】黄檗【末】黄连【末】枯矾【末各一两】
　　右五味各另为末用清油烛油调搽
　　敷药解毒散　治一切毒疮风疹痒痛
　　大黄　黄檗　山栀　寒水石【各等分】
　　右四味为末水调搽若破而脓水淋漓用当归膏或清烛油调尤善
　　柴胡栀子散【发热】四味肥儿丸【疳】九味芦荟丸【疳】金黄散【天泡疮】
　　热毒疮疥因乳哺过早或嗜甘肥脏腑积热或母食膏粱厚味或七情内火所致当分脏腑所属之因病之虚实调其血气平其所胜如肝经实热用柴胡清肝散虚热用六味地黄丸心经实热用导赤散虚热用补心汤脾经实热用泻黄散虚热用补中汤肺经实热用泻白散虚热用五味异功散肾经热用六味地黄丸大凡手足冷者属虚寒手足热者属实热脉沉数有力作渴饮冷大便干实此邪在里宜内疎若脉浮数有力作渴饮冷此邪在表宜发散若脉浮大按举无力或作渴饮汤乳食少思此真气虚而发热也调理脾胃其病自愈切不可用寒凉之剂复损真气婴儿宜调治乳母为主一小儿脇间患此寒热如疟小便频数此禀肝火所致先用柴胡清肝散又用加味逍遥散而愈后因乳母肝火动而复发用加味逍遥散及八珍汤加牡丹皮山栀母子服之并愈　一小儿腹间患此发热便血面黄少食或作呕或作泻手足时冷右闗脉数此脾土虚弱肝火为患宜用五味异功散加升麻柴胡山栀益肝气清肝火后用地黄丸滋肾水生肝血而愈　一小儿腿内股患此色赤不愈发热面色或赤或青此禀肾隂不足而木火炽盛先用柴胡栀子散以清肝火后用地黄丸以补肝肾而愈　一小儿肘间患此作渴饮冷右寸闗脉数而无力此胃经积热传于肺经也先用泻黄泻白二散渐愈后用五味异功散四味肥儿丸而愈　一小儿嗜膏粱甘味先患背膊后沿遍身淋漓此饮食之热而伤脾血也先用清胃泻黄二散而愈但形气怯弱用五味异功散而元气复
　　诸疳疮疥因脾胃亏损内亡津液虚火妄动或乳母六淫七情饮食起居失宜致儿为患当分其因审其经而平之如面青寒热或白翳遮睛肝经之证也面赤身热或作渴惊悸心经之证也面黄体痩或作渴泄泻脾经之证也面白咳嗽或鼻间生疮肺经之证也面黧体痩或喜卧湿地肾经之证也婴儿宜调治乳母若不审五脏胜负形病虚实妄行败毒多致不救
　　汤傅疮药方
　　剪刀草　黄连　苦参
　　右三味等分为末先洗净次用麻油轻粉调傅
　　田疮癣治法浸淫疮宜用苦瓠散涂之干癣宜用羊蹄根绞自然汁调腻粉涂之湿癣宜用青金散贴之苦瓠散　治小儿浸淫疮渐展不止
　　苦瓠【二两】蛇蜕【烧灰】蜂房【微炒各半两】梁上尘【一合】
　　右四味为细末生油调涂摊帛上贴
　　青金散　治小儿湿癣浸淫疮
　　白胶香【研一两】轻粉【半两】青黛【二钱半】
　　右三味研为细末干糁疮上
　　秘録治小儿风　白矾【十二两】热酒镕化马尾蘸酒涂之立効
　　山小儿头面烂疮　木耳舂细蜜调傅又冷水调平胃散俱干则易之
