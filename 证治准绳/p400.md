<!-- { "loadSidebar": true } -->
　　癍疹洁古云癍疹之病焮肿于外者属少阳相火也谓之癍小红靥隐于皮肤中者属少隂君火也谓之疹癍疹并出则小儿难禁然首尾俱不可下大抵安里药多发表药少小便秘则微疎之身温者顺身凉者逆大忌外敷寒凉内用疎导无此二者可保无虞
　　葛根橘皮汤　治发癍烦闷呕吐清汁兼治麻痘等证葛根　陈皮　杏仁【去皮尖】麻黄【去节】知母【炒】甘草黄芩【各半两】
　　右七味每服二三钱水煎服
　　参升麻汤　治癍疹已发未发或身如锦纹甚则烦躁语言防闭肿痛
　　参　升麻　甘草
　　右三味每服二三钱水煎服
　　化癍汤
　　人参　石膏　知母　甘草【各二钱】
　　右四味每服二钱水一盏入糯米半合煎六分米熟为度去滓温服
　　荆防败毒散【即人参败毒散加荆芥防风】
　　人参败毒散　治疮疡邪气在表应发者若増寒壮热项强脊疼或恶心咳嗽亦宜用之
　　人参　茯苓　川芎　羌活　独活　前胡　柴胡　桔梗　枳殻【麸皮炒】甘草【炒各等分】
　　右十味每服二三钱水煎服
　　东垣人参安胃散　治癍疹因服峻厉之剂脾胃虚热泄泻呕吐饮食少思等证
　　人参【一钱】黄茋【炒二钱】生甘草　炙甘草【各五分】白芍【酒炒七分】陈皮【三分】白茯苓【四分】黄连【炒二分】
　　右八味为末每服二钱水煎服
　　犀角消毒散　治癍疹丹毒发热痛痒及疮疹等证牛蒡子　甘草　荆芥　防风【各五分】犀角【镑末三分】金银花【三分】
　　右六味水煎熟入犀角倾出服
　　地龙散　治小儿风热瘾疹状如伤寒耳尖及手足冷地龙【洗去土半两焙干】穿山甲【半两以皂角灰炒令黄】硃砂【二钱研细】
　　右前二味为细末后入硃砂一处再研和匀每服一钱用紫草煎汤调下不拘时量儿大小加减
　　消毒饮【咽防】清凉饮子【里热】
　　治大人小儿瘾疹入腹即杀人方
　　用芜菁子末酒调服三钱小儿加减　又酒服牛膝末三钱小儿减之　又以盐汤洗了挼蓼子傅
　　治风肿及瘾疹
　　巴豆五十个去皮以水三升煮取一升以绵浸汤中适寒温以拭病上随手差
　　治风疹入腹身体强肿舌干燥硬
　　蔓菁子三两为末每用温酒调一钱
　　治风疹痒不止
　　酪【五合】盐【一两】二味相和煎过摩病处立瘥　又方蛇
　　蜕皮一条水一升煎半升鸡翎扫揩上即瘥　又方白矾五两为末以酒三合童便一升煎如稀膏以绵蘸药于病上轻手揩之令热彻入皮肤须臾消尽此方神竒能治百计不差者【出圣惠】
　　黄水粘疮薛小儿黄水粘疮属肝脾二经风热积热所致邪在表而痛痒者轻则犀角消毒散重则连翘防风汤邪在内而大便秘者轻则九味解毒散重则大连翘饮若头目不清増寒壮热作渴便秘者表里俱有邪也用加味清凉饮若误服尅伐之药而致发热恶寒者肺气伤也用四君桔梗柴胡发热呕吐胃气伤也用异功散发热作泻脾气虚也用六君子汤并加柴胡升麻余当随证裁之
　　大连翘饮　治风毒热毒发热作痛二便不利表里俱实【方见】
　　柴胡栀子散　治肝胆风热生疮作痛发热或疮破而脓水淋漓或发寒热晡热【方见】
　　犀角消毒散　治热毒积毒发于肌表而头面生疮或痛或痒者【方见癍疹】
　　荆防败毒散　治风热相搏邪气在表患疮疡之类寒热作痛者【方见前】
　　补中益气汤　治疮疡之类过服败毒之药致中气虚弱发热或寒者【方见虚热】
　　六君子汤　治疮疡脾胃虚弱不能饮食更或呕吐而疮不愈者【方见脾】
　　九味解毒散　治热毒胎毒而发疮疡之类未溃作痛者
　　黄连【炒】芍药　防风　甘草【各三分】金银花　连翘【各一分】当归【八分】山栀【四分】白芷【六分】
　　右九味作一剂水煎母子并服
　　加味清凉饮　治热毒积毒在内患疮疡大便不通而欲痛作渴者
　　当归　赤芍药　甘草【炙】大黄【炒各三分】山栀【炒三分】牛蒡子【炒杵四分】
　　右六味水煎服
　　人参消风散　治诸风上攻头目昏项背拘急肢体烦疼肌肉颤动耳若蝉鸣鼻塞多皮肤顽麻瘙疹目澁昏困
　　人参　白僵蚕　茯苓　防风　芎防　藿香蝉蜕　厚朴【姜制】羌活【各三钱】荆芥穗　炙甘草　陈皮【各五钱】
　　右十二味每服一二钱水煎
　　连翘防风汤　治小儿肝脾风热时毒头面生疮连翘【研碎】防风　黄连　陈皮　芍药　当归　白蒺藜【炒去刺】荆芥　独活　茯苓　甘草　黄芩牛蒡子【炒研各等分】
　　右十三味每服二钱水煎服
　　和肝补脾汤　治风热疮疹脾土不及肝木太过人参　陈皮　川芎【各五分】山栀【炒四分】白术　茯苓芍药【各七分】柴胡　甘草【炙各三分】
　　右九味分二剂水煎服
　　益脾清肝汤　治肝脾风热疮寒热体痛脾胃虚弱人参　白术　茯苓　甘草　川芎　当归　黄茋【各三分】柴胡　牡丹皮【各二分】
　　右九味水煎服
　　三黄散　治风热疳热生疮水浸淫脓流处便湿烂松香　五倍子　黄连　黄丹　海螵蛸【各一钱】轻粉　雄黄【各少许】
　　右七味为末用莹肌散煎洗渗之干者油敷
　　立効散
　　定粉　松香　黄檗　黄连　枯矾【各一分】
　　右五味为末用清烛油调搽
　　头面疮薛人身诸阳之气防于首而聚于面其有患疮痍者因脏腑不和气血凝滞于诸阳之经或禀赋肾隂虚肝火或受母胎毒或乳母六淫七情或食膏粱醇酒或儿食甘肥厚味所致其因不同当各辨其经络审其所因而治之若发于目锐眦耳前上颊抵鼻至目内眦者皆属小肠经发于巅及头角下颊耳后脑左右者皆属胆经发于颊前鼻孔及人中左右者皆属大肠经发于鼻之挟孔下唇口反承浆耳后颊车耳前髪际额颅者皆属胃经发于目内眦上额尖至后脑项者皆属膀胱经既察其经即当分治若禀肾火者用六味地黄丸【肾】胎毒者犀角消毒丸【见前】食积疳者四味肥儿丸【疳】乳母膏粱者东垣清胃散【齿】至于诸腑受病必兼诸脏故患于额间属心经发热饮冷者为实热用导赤散【心】发热饮汤者属虚热用养心汤左腮属肝经或颈项劲强者为实热用柴胡清肝散【热】或咬牙烦闷者为虚热用六味地黄丸右腮属肺经喘嗽饮冷者为实热用泻白散【肺】发热咳嗽者为火刑金用人参平肺散【嗽】鼻间属胃经发热饮冷大便黄硬者为实热用泻黄散【脾】发热饮汤大便青白者为虚热用异功散患于颏及耳轮者属膀胱经肾无实证唯用地黄丸若疮已溃乆而不愈则当审其脏气之相胜病邪之传变而以调补脾胃为主若因乳母遗热为患者当先治其母则儿病自愈也养心汤　治心气不足虚热上攻而患疮疡者
　　黄茋　白茯苓　半夏麯　当归　川芎　辣桂栢子仁　酸枣仁【炒】五味子【杵】人参【各三钱】甘草【炒四钱】
　　右十一味每服一二钱姜枣水煎为末服亦可
　　牛黄解毒散　治胎毒头面生癞或延及遍身痒痛不安及眉炼疮浸淫不愈
　　生甘草【一两】牛黄【五钱膏之必用之】金银花【一两】
　　右三味各为末每服二三分乳汁调服或用甘草煎膏为丸芡实大每一丸白汤化服外傅青金散亦可
　　拔毒散　治证同前及疥癞疮癣
　　黄芩　黄连　白矾【三味俱生用】雄黄【各五钱】铜绿【二钱痒甚加之】松香
　　右六味各另为末干糁患处或用油调搽疥疮宜加枯矾三钱
　　头疮小儿头是六阳受毒热而攻头成疮也若头上散成片常常燥痒毛髪稀少有类白屑此因积热上攻名曰秃疮疮虽宜于头世人只知以药外傅得愈不逾旬月其疮又发何为而然盖头者诸阳所防之处洪范五行火曰炎上热毒上攻两阳相灼故疮生于头法当解陈莝【音剉】之积热导心经之烦躁斯可矣
　　世治乆癞头用黄连细末傅之　治年乆癞头内用苦参丸食后服之外用苦参末油傅之二月愈
　　丹又方用防风通圣散酒制除大黄另研为末再用酒拌晒干为末每一钱水煎服日四五服至三十贴见効又方　川芎　片芩【酒】芍药【酒】陈皮【各半两】白术【酒】当归【酒各一两】天麻【酒七钱半】苍耳【七钱半】黄檗【酒】粉草【酒】防风【各三钱】
　　右十一味防咀煎服四五次服服睡片时
　　小儿癞头用烧红炭焠长流水令热洗之仍用芫荽子煎猪脂去滓用脂傅患处　又用胡荽子伏龙肝悬龙尾黄连白矾为末油调傅
　　头疮方　猪油【一钱半生半熟】雄黄　水银【各二钱半】
　　右三味研和匀傅疮上
　　又方治小儿癞头并身癞等证用松皮烧灰白胶香枯矾大黄黄檗油调傅患处　又方用腊月马脂油搽患处极妙
　　简头疮　大笋殻烧灰量疮大小用灰调生油傅又加腻粉佳
　　秘録小儿头身诸疮烧鸡卵殻和猪脂傅之
　　世治癞头　松香【一两干铫镕开安在石上候冷取起轻轻研细】黒龙尾【即屋尘垂挂者】黄丹【各三钱】白芷【半两】松树【烧灰存性】水银　雄黄　白矾【各二钱】
　　右八味为末以血余入香油煎烂调傅患处
　　鳝攻头疮方　用败龟板酥炙为末以飞面少许和油调涂顶上留孔出毒不可调太柔
　　面疮　治小儿面疮通面烂无全肤脓水流漓百药不効者陈年腊猪油不入盐者傅之神効
　　眉烂薛眉烂者谓小儿两眉间生疮如疥癣当求其因而药之盖眉属胆经若原禀肝胆经热或乳母肝胆经有热者用柴胡栀子散或乳母食厚味醇酒者用加味清胃散或乳母有郁怒者用加味逍遥散俱与乳母服子亦饮少许仍参前证主之
　　田眉烂治法用青金散傅之如不愈烧小麦存性研细好油调涂
　　青金散　治小儿疥癣眉烂或延及遍身瘙痒或脓水淋漓经年不愈
　　松香【二两】真蛤粉【五钱】青黛【二钱五分】
　　右三味为末用烛油调搽或干糁之或加轻粉枯矾各三钱以治前证及胎毒疥癞尤效
　　耳疮丹小儿耳后月蚀疮蚯蚓粪烧以猪油和傅　胡粉鸡清和傅　黄连末傅　竹叶烧末猪脂和傅
　　水银膏　治月蚀疮多在两耳上及窍旁随月虚盈水银【二钱半】胡粉　松脂　黄连【去须为末各半两】猪脂【四两】
　　右五味先熬猪脂令沸下松脂诸药末及水银搅令匀磁盒盛先以盐汤洗净疮涂敷日三五度
　　胡粉散　治月蚀疮
　　胡粉【炒微黄】白矾【煅】虢丹【煅】黄连【净】轻粉【各二钱】胭脂【一钱】麝香【少许】
　　右七味为末先以温浆水入盐洗拭后糁药如疮干麻油调敷
　　耳内疮耳有五般常出黄脓者为停耳出红脓者为脓耳出白脓者为纒耳疳臭者为伍耳耳内虚鸣出青脓者为震耳证虽五般病源一也皆由风水入耳而因有积热上壅而成若不早治乆则成聋宜胭脂膏治之仍服化痰退热等剂即愈也
　　蔓荆子汤　治内热耳出脓汁
　　升麻　木通　麦冬　赤芍药　生地黄　前胡甘菊　甘草　桑白皮　赤茯苓　蔓荆子【各等分】
　　右十一味用姜枣水煎食后服
　　清上散　治上焦风热耳出脓汁头面疮疖亦治胎热眼睛肿赤粪色稠黄肚热啼哭及身上红肿
