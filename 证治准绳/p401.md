<!-- { "loadSidebar": true } -->
　　川郁金　甘草　北桔梗　天花粉　干葛　薄荷叶【各等分】
　　右六味为末入蜜拌匀白汤下三五七分或一钱仍用艾叶煎浓汤温浸足底以引其热下行
　　当归龙荟丸　治肝胆风热耳中鸣出青脓名曰震耳大便秘小便黄常服宣通血气调顺隂阳
　　当归　龙胆草　柴胡【各一两】青黛　胆星　大黄芦荟【各五钱】射香【五分】栀子　酒黄芩　酒黄连　黄檗【各一两】木香【二钱五分】
　　右十三味为末炼蜜丸小豆大每服二十丸姜汤送下
　　清黄散　治耳出黄脓名曰聤耳内有风热外有水湿所干醖乆而成
　　防风　滑石【飞五钱】甘草【炙一钱】栀子【酒炒三钱】藿香　酒黄连【各二钱】
　　右六味为末白汤调二钱食后服
　　清心丹　治耳出红脓名曰脓耳及舌上生疮如杨梅状者
　　黄连【酒炒三钱】滑石【飞六钱】甘草　辰砂【龙各一钱】薄荷【六分】犀角【镑屑二钱】
　　右六味为末每服一钱五分蜜拌薄荷汤下夜再服
　　清白散　治肺热痰火上壅耳出白脓名曰纒耳兼治咳嗽
　　桑白皮【蜜炒】地骨皮【各三钱】甘草【一钱】贝母【二钱】寒水石【煅三钱】天花粉　酒芩　天门冬【各一钱半】
　　右八味为末以蜜水调食后服或白通草煎汤下尤妙
　　交感丹　治耳中疳臭名曰伍耳或怒气上逆上下不得宣通遂成聋聩
　　香附子【童便浸透炒三钱】茯神　黄连【各二钱】桂心　甘菊花【各一钱】
　　右五味为末每服一钱五分灯心汤下
　　禹余粮丸　治聤耳出脓水
　　禹余粮【煅醋焠七次】海螵蛸【去背上硬骨】百草霜　伏龙肝【各二钱五分】大附子【去皮脐生用一枚】
　　右五味为末以绵裹如员眼核大安耳内日再易之如不瘥乃有虫也
　　龙骨散　治诸脓耳
　　枯矾　龙骨　胭脂胚【各一钱】麝香【少许】
　　右四味为细末以绵裹杖子拭去耳中脓再吹一字入耳中日再加海螵蛸一钱尤妙
　　羊角散　治耳内脓汁不干
　　山羊角烧存性为末每吹二三分入内一日二次三日全瘳
　　滋隂地黄丸　治耳虚鸣脓汁不干肾隂不足
　　熟地黄【一两】白茯苓【四钱】山茱茰【五钱】甘菊【四钱】牡丹皮【四钱】黄檗　何首乌【黒豆蒸三次各四钱】
　　右七味为末炼蜜丸梧子大每服三五十丸
　　白敛散　治小儿冻耳成疮或痒或痛
　　黄檗　白敛【各半两】
　　右二味为末先以汤洗疮后用油调涂
　　口疮曾口疮一证形与名不同故治法亦异有发于未病之前有生于已病之后大抵此疾不拘肥痩有血气盛者又加将养过温或心脾二经有热或客热在胃熏逼上焦而成其疮此为实证宜宣热拔毒使无炎炽自然作效可用当归散加升麻干葛黄芩水姜葱灯心煎服及投牛蒡汤拔毒饮木通散防以消黄散　若口内白烂于舌上口外糜溃于唇疮少而大不甚为痛常流清水此因脾胃虚热上蒸内已先发而后形于外宜百解散疎表当归散水姜枣煎服和胃气理虚热次投牛蒡汤三解散涂以绿袍散立効饮黄金散或投以天竺黄散地黄膏　若疮生于口角是脾有积热才开口则燥痛饮食多难甚至再有外风吹着便觉圻裂微有清血谓之燕吻疮治法同前药饵轻者用甑盖上炊流汁涂之亦騐　有口唇下成小片赤烂此因饮食腻汁淋漓不洁盖以婴儿皮肉脆嫰浸积成疮及有风热乗之名曰承浆疮又谓之疳蚀疮其所因者一也治法同前证内药剂　有无故口臭糜溃而不成疮或服凉剂或涂末药不能疗者此名元焦故叔和脉诀曰隂数脾热并口臭是脾家有虚热上攻于口宜服囘阳散儿大者用黒锡丹早食前用新汲水入盐少许调匀送下与正元气及参苓白术散调元散服之以立效饮黄金散干防溃烂处或用蒸蜜同熟水调防舌上令其自化咽下无妨仍忌毒物
　　当归散【潮热】牛蒡子汤【咽防】
　　拔毒饮　解风热毒气上攻头项浮肿作痛发惊又治发癍
　　天花粉【去粗皮一两】生地黄【洗净】白芷　当归尾【酒洗】桔梗【剉片蜜水炒过】甘草【各半两】
　　右五味剉每服二钱水一盏煎七分无时温服
　　木通散【淋】消黄散【舌】百解散【惊】三解散【潮热】绿袍散【舌】立效饮　主口内牙根舌上发疮作痛致语言饮食不便
　　净黄连【一两】北细辛【去叶二钱半】明粉【二钱】
　　右三味细剉或晒或焙为末仍同明粉乳鉢内杵匀每用一字干防患处或以一钱新汲井水调涂疮上儿小者畏苦不肯防咽用蜜水调敷患处令其自化咽痛茶清调下
　　黄金散　解口内舌上疮毒及治痘疮后目生翳膜黄檗【去粗皮用生蜜润透烈日晒干再涂蜜晒凡十数次】粉草【各一两】
　　右二味剉研为细末治口疮用药末干防患处或用麦门冬熟水调防舌上令其自化若痘疮后目生翳膜汤泡澄清无时频洗仍投糖煎散柿煎散二药服
　　天竺黄散　主上焦风热口鼻生疮两目赤肿咽膈不利涎壅滞气不通畅惊搐烦闷神思昏迷
　　天竺黄　郁金【如无山栀仁代】茯神【去皮根】甘草【四味各半两】鹏砂　牙硝　白芷　川芎　僵蚕【去丝】枳殻【麸炒微黄各二钱半】硃砂【水飞二钱】麝香【一字】蝉殻【十五枚洗去泥土嘴足】
　　右十三味除鹏砂牙硝硃砂麝香四味乳鉢细杵余九味焙干为末同入乳鉢内再杵匀每服半钱或一钱温薄荷汤无时调服或麦门冬汤
　　地黄膏　治口内舌上生疮作痛饮食难进昼夜烦啼
　　山栀仁　菉豆粉【各一两半】粉草【六钱】
　　右三味或晒或焙为末用生地黄烂杵取汁一两半好蜜一两半以薄瓦器盛在铜铫中水煮至膏稠糊相似候冷停分入前药末同在乳鉢内再杵匀丸芡实大每以一丸至二丸麦门冬熟水无时化服儿大者每用一丸纳口内含化或以新汲水调防舌上
　　囘阳散【吐泻】黒锡丹【大科头痛】参苓白术散【不能食】调元散【解颅】薛诸疳口疮因乳哺失节或母食膏粱积热或乳母七情郁火所致其证口舌齿龈如生疮状若发热作渴饮冷额间色赤左寸脉洪数者此属心经先用导赤散清心火次用地黄丸滋肾水若寒热作渴左颊青赤左闗脉洪者属肝经先用柴胡栀子散清肝火次用六味地黄丸生肝血若两腮黄赤牙龈腐烂大便酸臭右闗脉洪数按之则缓者属脾经用四味肥儿丸治脾火以五味异功散补脾气若发热咳嗽右腮色赤右寸脉洪数按之濇者属肺经先用清肺饮治肺火次用五味异散补脾胃若发热作渴两颏黧色左尺脉数者属肾经不足先用六味地黄丸以生肾水次用补中益气汤以生肺气又有走马疳者因病后脾胃气血伤损虚火上炎或痘疹余毒上攻其患甚速急用铜緑散大芜荑汤轻则牙龈腐烂唇吻腮肿重则牙龈蚀露颊腮透烂若饮食不入喘促痰甚此脾胃虚而肺气败也颊腮赤腐不知痛者此胃气虚甚而肉死也并不治
　　经云手少隂之经通于舌足太隂之经通于口因心脾二经有热则口舌生疮也当察面圗部位分经络虚实而药之若元气无亏暴病口生白屑或重舌者用乱髪纒指蘸井花水揩之或刺出毒血敷以栁花散傅之上以肿胀或有泡者并令刺破敷前散或以青黛搽之刺后又生又刺若唇吻坼裂者用当归膏调栁花散敷之若元气亏损服寒凉之药或兼作呕少食者此虚热也用五味异功散加升麻柴胡若泄泻作渴者脾胃虚弱也用七味白术散若腹痛恶寒者脾胃虚寒也用六君姜桂若因母食酒面煎煿者用清胃散若因母饮食劳役者用补中益气汤肝脾血虚者用加味逍遥散郁怒内热者用加味归脾汤母子并服若泥用降火必变慢脾风矣仍参吐舌弄舌治之凡针重舌以线针直刺不可横挑恐伤舌络致言语不清也
　　东垣清胃散　治胃经有热齿牙作痛或饮冷作渴口舌生疮或唇口肿痛焮连头面或重舌马牙吐舌流涎若因服尅伐之剂脾胃虚热口舌生疮或弄舌流涎或呕吐困倦大便不实者用五味异功散
　　升麻【五分】生地黄【四分】黄连　牡丹皮【各三分】当归梢【四分】
　　右五味水煎服婴儿母亦服
　　清热消毒散　治实热口舌生疮及一切疮疡肿痛形病俱实者
　　黄连【炒】山栀【炒】连翘　当归【各五分】川芎　芍药【炒】生地黄【各六分】金银花【一钱】甘草【二分】
　　右九味水煎服婴儿母同服
　　四君子汤　治脾气虚热口舌生疮或但胃气复伤饮食少思或食而难化若作呕泄泻尤宜用如兼痰嗽气逆肢体倦怠面目浮肿宜用六君子汤
　　六君子汤　治脾胃气虚吐泻不食肌肉消痩或肺虚痰嗽喘促恶寒或惊搐口直口噤诸证【二方见不能食】
　　五味异功散　治脾胃虚热口舌生疮或因误服尅伐之剂脾胃复伤而口舌生疮或弄舌流涎吐泻不止饮食少思或惊搐痰嗽睡而露睛手足并冷若母有病致儿为患者子母并服【方见】
　　栁叶散　治热毒口疮
　　黄檗【炒】蒲黄　青黛【真正者】人中白【煅各等分】
　　右四味为末敷之
　　简如圣散　治小儿口疮不能吃乳者麻子一粒或二粒研烂不去油入硃砂黄丹傅纸绢上少许剔开小儿门贴在上如四边起粟米泡便用温水洗去药恐成疮更用菖蒲水洗其效如神
　　世南星膏　治小儿口疮难用药以大天南星去皮取中心龙眼大为末却用酸醋涂脚心甚妙
　　干治小儿口疮饮乳不得以白矾如鸡子大置醋中涂儿足底二七次即愈
　　无牡蛎散　治小儿口疮
　　牡蛎【煅通红取出候冷研细纸裹入土中七日出毒三钱】甘草【炙为末一钱】
　　右二味和匀时时挑少许糁口中或吐皆无害
　　田口疮治法乳母同儿宜服洗心散泻心汤后用黄檗末研细糁之泻心汤方黄连一味为末蜜水调不可煎汤治口疮验方
　　黄檗【蜜炙赤半两】青黛【一分】
　　右二味为末频糁口内愈
　　斗口疮服凉药不愈者此中焦气不足虚火泛上宜附子理中汤
　　腮痈薛腮属足阳明胃经其生疮者多因儿食甘甜厚味脾胃积热所致亦有乳母郁怒儿受其患者若因热积于内二便不通者用凉膈散风邪相搏二便如常者用漏芦汤胃经风热或兼咽防肿痛用升麻防风汤若禀赋隂虚火动颏间或两耳内生疮或出脓不止者宜用地黄丸若因乳母肝火乗脾用加味逍遥散脾经郁热用加味归脾汤膏粱积热用东垣清胃散脾胃风热用清咽利膈汤仍参口疮治之
　　升麻防风汤　治胃经实热咽痛口燥腮痈等证升麻　防风　黄檗【炒】芍药【炒】陈皮【各五分】连翘当归【各七分】茯苓【五分】
　　右七味每服二钱水煎仍量大小用之
　　清咽利膈汤　治心脾蕴热或咽防腮舌肿痛
　　参　升麻　桔梗【炒】甘草【炒】茯苓　黄连【炒】黄芩【炒】防风　牛蒡子【炒杵】芍药【炒各等分】
　　右十味每服一二钱水煎
　　本事方　治小儿毒气攻腮赤肿可畏者
　　皂角【去核二两】天南星【生用二钱】糯米【一合】
　　右三味为细末姜汁调涂立効
