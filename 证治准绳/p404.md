<!-- { "loadSidebar": true } -->
　　右先视其年所属取其药以为君其余主嵗者为臣为君者倍之为臣者半之为佐者如臣四分之三于冬至日修合为末取雪水煮升麻和竹沥调神麯为丸外用辰砂雄黄为衣每服竹叶汤下　制人中黄法取甘草大者不拘多少用新竹一节纳甘草于中仍塞无节空处放屎缸中浸七七日取出晒干聴用
　　遡源解毒汤
　　当归身　川芎　生地黄　白药　人参连翘　黄连　生甘草　陈皮　木通【各等分】
　　右剉细加淡竹叶十片水一盏煎半盏去查温服无时
　　养脾丸
　　人参　白术　当归　川芎【各一钱半】木香　青皮黄连　陈皮【各一钱】砂仁　山查肉　神麯炒麦芽【炒各五分】
　　右为末水调神麯糊丸如麻子大每服三五十丸陈仓米饮下
　　消瘟丹【未曾出痘及临出者宜择疗病日预服】
　　辰砂【研为极细末水飞过周嵗以下者五六分一嵗以上者服一钱】丝【近蒂者三寸烧存性为末亦如前数】
　　右用蜜调下或将鸽子及鸠煮熟以辰砂搽上令儿服之屡试有騐
　　秘传保婴丹
　　真紫草【去芦酒洗勿犯鉄器】纒豆藤【烧灰存性各四两　二味为君】
　　川防风【去芦及乂】升麻【取新者塩水炒引下不使侵肺气】荆芥穂【去梗】牛蒡子【炒各二两四味为臣】真天竹黄　蟾酥【自取勿用赤眼者】真牛黄【三味各一钱二分】大朱砂【麻黄紫草荔枝殻煮过就将其汤飞研取浄末三钱　四味为佐】甘草稍【去皮二两和】赤小豆　黑小豆绿豆【各四十九粒炒勿令焦　三味为使】
　　右各取细末和匀另用紫草三两入水三碗煎去查熬成膏半碗入生砂糖半碗和剂为丸如芡实大另用飞过朱砂为衣未出痘之先浓煎甘草汤每服小儿磨一丸大人二丸如已发热之时生姜汤磨服厚葢取汗多者可少少者可无大有神効
　　袁氏痘前治法凡欲治痘须在未发之先预识其证而分别用药重者可轻轻者可愈但未痘而愈则医者无功故多不肯尽心及其既发又无及矣仁者须以救生保婴为心寕我无功不可使婴儿失命备陈十八证治法于后
　　孩儿未痘之先感冐风邪身中火烙头痛自汗咳嗽不已伤寒未愈而痘随出焉痘家谓之猿防跳锁伤寒之后元气嚣漓须滋阴补血解热疎风有滋阴三寳散可服
　　滋阴三寳散
　　当归　黄茋　生地　白茯苓　芍药　川芎橘红　甘草　防风　参　麦门冬【二味加倍】
　　右剉细姜枣煎
　　有饮食不能樽节暑湿不能防养肚腹伤壊泄泻频仍饮食懒进肢体嬴瘦愈未防而痘随出焉痘家谓之观音拂痤此与先泄而出痘者不同平居无恙忽泄而痘出此则毒随泄减其痘反美今久泄初愈而痘出则脾虚元气弱如单服补药恐来虚胀若冷药则毫厘不可用者只宜调脾如四制白术之类可也
　　四制白术散
　　白术八两分作四分一分砂仁炒一分糯米炒一分麸皮炒一分壁土炒拣净为末量大小乳酒调服
　　患疟之后寒热消烁肌肉渐瘦或乍愈而痘出或带疟而患痘名为马驰剑道多有湿热酿成此祸草果常山断不可用即柴胡亦是刼药须参苓白术防加消食袪热之药如八珍膏卫元汤可用也
　　八珍膏
　　人参【一两】宻【四两】乳汁　梨汁【同熬】
　　右加制过紫河车酒服两匙
　　卫元汤
　　人参　白术　全蝎　山查　半夏　当归橘红　枳殻　乌梅
　　右姜枣煎加乳服
　　小儿才五六嵗元体薄劣身发火热干渴患疹出未防而痘随出焉此太阴脾经症也痘家谓之一苇航海此与寻常先疹后痘者不同凡先痘后疹者谓之逆先疹后痘者谓之顺此则身弱发热原患渴又病疹初愈而痘随后出其势颇危须补阴清肺培脾黄茋毫厘难犯内托至竒汤可用也
　　内托至竒汤
　　天门冬　麦门冬　人参　白术　当归
　　茯苓　薏苡仁　川芎　陈皮　甘草
　　桔梗　银杏【去皮】
　　右加糯米煎频频服
　　小儿平时患疳积肚大有青筋四肢嬴瘦变为丁奚倐然痘发此谓之三仙八洞治之且莫消疳积厚朴防榔柴连冷药及抱龙丸之类皆不可用宜服盖黄散滴滴金可也
　　滴滴金
　　虾蟆肚内有黄金取出金来和酒服
　　小儿风寒腠理时发火热自头连身遍启丹瘤愈未防而痘随形焉痘家谓之倒挂银瓶多发肝心二经痘忌用三黄宜犀角地黄汤紫草散可也
　　犀角地黄汤
　　犀角【用乳汁磨一钱】牡丹皮　药　生地黄
　　右加灯草水煎服
　　小儿未痘之前火烙脸赤眼睛直防手足撒搐口燥讝语惊厥屡次不数日而痘随形焉痘家谓之霜桥印迹此与寻常惊后出痘者不同凡先惊后痘痘出惊止决系心经之痘多是吉征此则惊甚体虚或见痘而惊不止硃砂金石毫不可用宜茯神汤可也
　　茯神汤
　　生地　当归　甘草　白芍药　茯神
　　逺志　桔梗
　　右加灯草姜煎服
　　小儿未痘之前身热自汗口中咯血或鼻衂或溺血不数日而痘随形焉谓之藕池踏水心官失守致血妄行宜清心按火不可妄用寒凉之剂野仙独圣散可用也野仙独圣散
　　匾栢　参　地榆　血见愁　生地黄
　　木通　药　当归身　甘草　干姜
　　小儿未痘之先身发火热饮食懒飱肚腹膨胀眼胞浮肿睡卧不安不数日而痘随形焉谓之石鼓无鸣宜理脾补气参苓白朮散加减用之可也
　　参苓白术散加减
　　人参　茯苓　山药　白扁豆　白术　陈皮莲肉　当归　薏苡仁　防风　枳实
　　右剉为散随宜加减
　　小儿身发火热自汗不止眼睛昏花呵欠啼呌未愈而痘随见焉谓之赤泽栽莲宜敛汗补肝宜黄茋熬人乳频频服之并固真汤可用也
　　固真汤
　　绵黄茋【二两蜜炒】酸枣仁【四两】人参　白药　当归生地黄　茯苓　甘草　陈皮
　　右防咀生姜煎服
　　小儿平时父母不能防从恣其出入跌伤损头面肢体未愈而痘随出焉谓之破瓮澄浆宜补血扶脾笼金汤可用也
　　笼金汤
　　木香　生地黄　芍药　红花　当归　甘草白芷　土木鼈　橘红　木通　桔梗　白术
　　右加姜枣煎服
　　儿辈胸膈饱胀饮食厌恶身发火热呕吐频频未愈而痘随发焉医家谓之逐鹿亡羊此与寻常先吐后出痘者不同大凡因发痘而吐毒随吐减出痘必轻今则先因胃气有伤腹胀恶食吐又频频不止则危迫之象矣须要调理脾胃如紫霞黄露饮可用也
　　紫霞黄露饮
　　干姜　半夏　藿香　砂仁　枳殻　陈皮荳蔲　白术【炒】青皮
　　右防咀水煎服
　　小儿面色萎黄时作潮热眼胞浮肿肚腹绞痛此为小术愈而痘随出焉医家谓之推车防雪此因脾胃有伤渐成疳积袪虫逐积之药俱不可用惟调理脾胃为上策龙旋散最妙
　　龙旋散
　　青皮　干姜　官桂　胡索【醋炒】　丁香
　　荳蔲　砂仁　枳殻　防榔　厚朴　香附山查　艾叶
　　右用姜枣煎服
　　小儿遍身生疮头颈脓窠旋绕手足闗轴如蛇皮纒裹寒热不时喷嚏不止未愈而痘随出焉医家谓之霜逐梧桐法宜凉血卫脾贞元散可用也
　　贞元散
　　甘草　桔梗　人参　白芍药　黄耆　茯苓木通　红花　白术　生地黄　白芷　升麻陈皮　天花粉
　　右用灯草煎服
　　孩儿心中刺痛未愈而痘随出焉医家谓之犯夺天梯此非气逆即为寒积龙蟠饮可用也
　　龙蟠饮
　　人参　当归　枳殻　白荳蔲　丁香　木香官桂　青皮　半夏　山查　三棱　二蚕砂厚朴
　　右用生姜酒煎服
　　小儿两眼风热红肿羞明刺痛难忍未愈而痘随出焉医家谓之弹打天乌法宜清肝袪火滋窖提阴气谷精龙胆散可用也
　　谷精龙胆散
　　生地黄　红花　荆芥　龙胆草　木通　甘草赤芍药　谷精草　白茯苓　鼠粘子
　　右加灯心煎服
　　小儿饮食过度伤损脾胃或饱闷或吞酸或吐泻未愈而痘随出焉医家谓之风燕失巢痘全资脾胃急宜消食理脾消导饮磨积散相兼而用可也
　　消导饮
　　厚朴　枳实　砂仁　山查肉　半夏　神麯防榔　三棱　蓬术　丁香
　　右加干姜煎服
　　磨积散
　　干蒿　陈皮　麦芽　二蚕砂
　　右加生姜煎服
　　儿辈小腹硬胀刺痛小便赤涩难通欲尿则啼不尿则痛未愈而痘随发焉医家谓之断桥失渡此系心经郁火积于小肠浚牛膏是对证之药
　　浚牛膏
　　大田螺用葱塩加少麝捣烂为膏热烘细绢摊贴小腹用手摩之
　　运气
