<!-- { "loadSidebar": true } -->
　　袁痘内发于脏腑外应乎运气天动人随毫髪不爽是故治痘者以明运气为急也歴稽徃者大率三年一发虽各年零出间一有之而其大发之期则三年为凖也所谓三年者多系子午夘酉之年子午少阴君火司天而阳明燥金在泉夘酉阳明燥金司天而少阴君火在泉诸疮非火不发非金不收痘以少阴阳明二经为正者为是故也然化宻移主客互用五运有平气大过不及之殊六气有常化淫胜反胜相胜之异防防不同则全体尽别痘有当盛行而不盛行有不当盛行而染周遍者是不可执一论也　万疮疹之或间数年而发或发则连年不已何也经曰不知年之所加气之盛衰虚实之所起不可以为工矣盖司天者主行天之令上之位也嵗运者主天地之间人物化生之气中之位也在泉者主地之化行乎地中下之位也一嵗之中有此上中下三气各行化令气偶符防而同者则通其化其中于人则病矣所以疮疹必待其年而发也六十年中天符十二年【戊子戊午己丑己未戊寅戊申乙夘乙酉丙辰丙戌丁巳丁亥】其中又四年为太乙天符【戊午己丑己未乙酉】谓之天符者司天与运同也太乙天符者司天与运及辰之同也嵗防八年【丙子己丑丁夘甲辰甲戌戊午己未乙酉】谓之嵗防者运与支同也同天符六年【甲辰甲戌庚子庚午壬寅壬申】同嵗防六年【癸夘癸酉癸巳癸亥辛丑辛未】谓之同者谓嵗运与在泉合其气化阳年曰同天符阴年曰嵗防也此五者杂而言之共三十六年合而言之止有二十六年经曰天符为执法嵗位为行令太乙天符为贵人邪之中人则执法者其病速而危行令者其病徐而待贵人者其病暴而死也又子午之嵗少阴君火主之寅申之嵗少阳相火主之经曰少阴所至为疡疹少阳所至为嚏呕疡疮恶病暴死凡此数年刚柔失守升降窒抑旧者不退新者不迁则连年发而不已也　按运气之説内经防居其半而世罕行用盖泥其常不通其变则以为无验余友谬仲淳髙明善医至排斥五运六气之谬不容口余以王炎沈括之説折之亦不服盖未尝虚心而细求之也假令厥阴用事其气多风民病湿泄岂普天之下皆多风普天之民皆病湿泄耶至于一邑之间而雨旸有不同者此气运安在欲其无谬不可得也大凡物理有常有变气运所主者常也异夫所主者变也常则如本气变则无所不至而各有所占故其有从逆淫郁胜复太过不足之变其发皆不同若厥阴用事多风而草木荣茂是之谓从天气明洁燥而无风此之谓逆太虚埃昏流水不冰此之谓淫大风折木云物浊扰此之谓郁山泽焦枯草木凋落此之谓胜大暑燔燎螟蝗为灾此之谓复山崩地震埃昏时作此之谓太过阴森无时重云昼昏此之谓不足随其所变疾疠应之皆视当时当处之候虽数里之间但气不同而所应全异岂可胶于一定熙寕中京师久旱祈祷备至连日重阴人谓必雨一日骤晴炎日赫然沈时因事入对上问雨期沈对曰雨已见期在明日众以谓频日晦溽尚且不雨如此旸燥岂复有望次日果大雨是时湿土用事连日阴者从气已効但为厥阴所胜未能成雨后日骤晴者燥金入厥阴当折则大阴得伸明日运气皆顺以是知其必雨呜呼今安得如存中者而与之言运气哉
　　疫疠
　　万疮疹虽胎毒必待时令不正之气相传染而发盖春气温和夏气暑热秋气清凉冬气冷冽此四时正气之序若春应燠而反寒夏应热而反清秋应凉而反热冬应寒而反温此非其时而有其气乃不正之令也夫人感之或为寒热或为疟痢或为防痹或为肿或为癍疹谓之天行正病又云疫疠是以一嵗之中彼此染大小相似又若冬温阳气暴泄至于来嵗必发疮疹何也盖小雪以后为终之气太阳寒水主之水徳不彰使厥阴少阴木火之气反来乗之阳气早发奉生者少故来春民多病也况疮疹之毒藏于至阴之下发于太阳之经当其时而动其气毒乃发矣此冬温之后必发疮疹也凡此不正之气发之泄之解之平之勿犯嵗气是谓良工故治疫疠者以解毒为急
　　辨疑似
　　钱伤寒男体重面黄女面赤喘急急各憎寒口中气热呵欠顿闷烦急　疮疹则顋赤躁多喷嚏悸动昏倦四肢冷　伤寒当发散之疮疹当温平之有大热者宜解毒　昏睡喜嚏悸者将发疮疹
　　垣辨癍证　呵欠　喷嚏　睡中急惊　耳尖冷　眼涩　辨伤寒　口热　口中醋气　妳瓣不消　腹中疼痛　蔡或染或伤风或伤食或痘疹其证不一头与肢节疼痛无时者为时疫染热也面赤汗出而鼻流清涕者为伤风热也午后发热头与肚热右额有纹者为伤食热也乍寒乍热呵欠顿闷惊悸咳喷嚏两顋赤红骫凉耳凉者为痘疹热也浑身壮热妄言鬼神口鼻衂血惊搐不止防死而复生为痘疹实热在内也钱疮疹面燥顋赤目胞亦赤呵欠顿闷乍凉乍热咳喷嚏足稍冷夜卧惊悸多睡此疮痘症天行之病也疮疹始出之时五藏证见惟肾无但见平证尔尻
　　凉耳凉是也尻耳俱属于肾其居北方主冷也
　　张痘之始发有因伤风伤寒而得者有因时气染而得者有因伤食呕吐而得者有跌扑惊恐畜血而得者或为窜眼惊搐如风之证或口舌咽防腹肚疼痛或烦躁狂闷昏睡或自汗或下利或发热或不发热证多端卒未易辨须以耳冷尻冷足冷鼻尖冷验之竝视其耳后有红筋赤缕者为真又脉洪大而数诊脉之际身略战动是其症也歌曰五指稍头冷惊癎不可安若还中指热必定是伤寒中指独自冷痳痘正相干男左女右别分明子秘法凡入门看痘未知是否但见心窝皮肤内有红色两耳尖冷耳筋红见此痘征也　看耳筋法未出之先紫筋者不治预以凉血解毒之剂治之亦有愈者若二便秘结宜先通利大红者可治而愈水红者不药而愈桃红者分轻重治之　分男女左右看验热时钱始发潮热三日已上热晕入皮肤即发
　　疮而不甚多者热留皮腠之间潮热随藏出如早食潮热不已为水泡之类也　张痘疮皆因发热而出即其热之有时可知其自何藏发出寅夘辰时潮热者属肝当出水泡已午未时潮热者属心当出癍疮申酉戌时潮热者属肺当为脓泡亥子丑时潮热者属脾当出疹子
　　用药验是否王验癍【此所谓癍即痘也】法若三日未觉形迹当以生酒涂身上时时看之状如蚤痕者是也或曰伤寒伤食潮热与癍疹不能辨者宜以辛凉之剂调之五日已内发出即汗五日已外无者非癍也各随应见而治之
　　验证施治阎治小儿壮热昏睡伤风风热疮疹伤食皆相似未能辨认间服升麻葛根汤惺惺散小柴胡汤甚验盖此数药通治之不致误也惟伤食则大便酸臭不消化畏食或吐宜以药下之　海藏云宜以药下之者当察其所伤何物生硬寒热不等不可遽以巴豆之类大毒之药下之升麻葛根汤太阴阳明也惺惺散治风热咽不利脾不和少阳渴小便不利也小柴胡汤治徃来寒热胸脇防痛少阳也然欲知其经当以脉别之小儿耳冷尻冷手足乍暖乍凉面赤时时嚏惊悸此疮疹欲发也未能辨认间服升麻汤消毒散已发未发皆宜服仍用胡荽酒黄栢膏暑月烦燥食后与白虎汤玉露散热盛与紫雪散咽防或生疮与甘桔汤甘露散余依前説大人小儿同治法惟大小不同耳　海藏云消毒散太阳药也白虎汤治身热目疼鼻干不得卧阳明药也甘露散肺肾药也甘桔汤少阳药也紫雪天冬麦冬黄芩生地为血剂玉露散肺肾药也石膏寒水石为气剂已上五方皆防时暑之药
　　五脏见证
　　钱五藏各有一证　肝藏水泡　肺藏脓泡　心藏癍脾藏疹　归肾变黒　海肝藏水泡色或青肺藏脓
　　泡色或白脾藏疹或如麸糠色心藏癍其色赤变归肾则色黒矣此五色凡痘疹一色者善或二色三色相合而作者凶　第一大小不等　小儿在胎十月食五藏秽血生下则其毒当出故疮疹之状皆五藏之液肝主涙肺主涕心主血脾为里血其疮出有五名肝为水泡以涙出如水其色青而小肺为脓泡以涕稠浊如脓其色白而大心为癍主血其色赤而小次于水疱脾为疹其色赤黄而小涕涙出多故脓疱水疱皆大血荣于内所出不多故癍疹皆小又病水泡脓疱者涕涙俱少以液从疮出故也譬如泡中容水水去则疱瘦矣　娄右水疱者俗谓之水痘也脓疱者俗谓之痘子也癍者俗谓之瘄子也疹者俗谓之麻子也痘之形状最大水痘次之癍瘄又次之麻子最小隐隐如麻子也　张四藏之疮名状不同肝为水疱肝之液为泪涙出如水其色防青而小肺为脓疱肺之液为涕涕如脓色防白而大心主血其疮为癍色赤而小脾主里血其疮为疹色赤黄而浅此言其初发之状不同如此及五七日后不问其初出自何藏悉成血疱血疱成脓疱脓疱之后结痂疕而愈矣或谓肺为脓疱而血疱之后又成脓疱何耶盖肺为脓疱者言其初出淡淡如脓其色白而非黄若血疱后所结脓疱乃其疮已熟包里黄脓其色黄而非白所言脓疱虽同而所以为脓疱则不同也又如脾为疹亦自其初出色黄防赤有小癍疮而言之耳其成脓结痂收靥而愈与所谓肤疹者名同而实则大不同也心为癍与所谓温毒冬温发癍者亦大不同　万凡疮疹五藏见证要察何藏之证为甚即主其藏之毒多如肝证毒多者必发水疱生瘙痒成目疾宜预解肝之毒羗活汤加青皮柴胡　肺证毒多者必增喘烦渴不止手搯眉目鼻面宜预解肺之毒防白散合甘桔汤加牛蒡子天花粉　心证毒多者必伏不起谵妄饮水烦哭咬牙宜预解心之毒导赤散加黄连辰砂　脾证毒多者必成灰白色痒塌吐利宜预保养脾胃以解其毒四君子汤调元汤加白芍药防风连翘　肾不见平证耳骫俱热者死证也
　　羗活汤【发热】　泻白散【肺】　甘桔汤【咽防】　导赤散【心】四君子汤【吐防】　调元汤【即保元汤】
　　部位
　　万诸疮皆属心火心之华在面疮痘之但以面之部位占之思过半矣且痘疹阳毒诸阳皆聚于面吉凶善恶尤易见也额属心火如印堂以上发际以下横两日月角位先见红防先作浆先结靥者此恶也盖心为君主毒发于心故先见于其位君危则十二官皆危其死速矣左脸属肝木右脸属肺金如两脸先见红防磊落者吉如相聚作块其肉硬肿者死盖肝藏魂肺藏魄生意既絶魂魄将离故不治也颏属肾承浆横抵两颐先见红防先发先靥者吉此位虽属肾然三隂三阳之脉皆聚于此阴阳和故可治也鼻属脾土若凖头先出先靥者凶盖脾属土四藏禀命于脾毒发于脾土败则四藏相随而败故绵延日久后毙也肾之窍在耳又云心开窍于耳心肾皆少阴君火也又少阳相火之脉行耳之前后凡在耳轮先见红防者凶盖君相二火用事燔灼之势难可扑灭也惟口唇四围先出先起先靥者大吉盖阳明之脉侠口环唇胃与大肠主之无物不受故也痘家有八门五枢三闗两煞五轴之分　心为赤帝门【附心胞络】　两颧为心枢　肝为青阳门【附胆】　两眼眶为肝枢　脾为黄央门【附胃】　两顋颐为脾枢　肺为肃杀门　喉突为肺枢　肾为武门　两耳垂为肾枢胸堂乳阜心之闗　脐封脾之闗　阳毬肾之闗
