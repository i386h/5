<!-- { "loadSidebar": true } -->
　　白帝煞门座于气窝右太阳　青帝煞门座于眼眶左太阳　颧阜胸乳之轴　左太阳左脇眼胞两臋肝之轴　右太阳右脇项颈气突肺之轴　腮颊中庭口角肚腹手足脾之轴　地阁后颈耳窖背俞腰脊阳毬肾之轴　袁氏阅痘重门栏辅轴四字门犯则验栏栏犯则验辅辅犯则验轴至轴而变态尽矣门凡八栏辅各十有八轴凡一百五十四各分经络而騐之　天庭穹窿之地名赤帝门　胸堂名炎车门　两手掌心名正离门【不属心而属阳明阳明透彻则鼻先形而掌心次之阳明迅暴则掌心先形而鼻次之标扵鼻者顺标于掌者逆】　眉心一带统上下寸地号五将门　眼下丝竹涙堂名青阳门　气窝天突穴名肃杀门　两耳窍圏为武门　脐封之处脾经所注名黄帝门　八门与前稍异至栏辅轴抑又异矣图诀繁俚无闗治疗故今不取
　　脉
　　疮疹之疾有形之证无所用诊又嵗气主之似不必诊经曰防妙在脉不可不察察之有纪从阴阳始是则不可不诊也先哲有言曰痘疹脉静身凉者生脉躁身热者死可见疮疹亦用诊矣大抵小儿之脉多带数疮毒之脉又多浮大而数伤寒论云浮为风虚大为气强风气相必成瘾疹又曰数脉不时则生恶疮也七嵗以上五至为平七嵗以下六至为平过则为太数邪气实也不及为迟正气虚也浮而数表热也浮而迟阳气衰也沉而里热也沉而细元气脱也疮疹为阳病其脉浮沉俱宜带洪实若弱而无力为阳病见阴脉凶凡诊得浮而无根瞥瞥如羮上肥数而急疾连来如雀之啄细而欲散萦萦如蛛之丝迟而欲絶滴滴如屋之漏沉而时见如鱼之跃皆死脉也　凡痘子势重者以脉之脉洪实者吉浮数虚小者凶　丹溪治一男子年十六嵗发热而昏目无见耳无闻两手脉皆豁大而略数知其为劳伤矣时里中多发痘者虽不知人与药则饮与粥则啜遂教以参耆当归苍术陈皮大料浓与之饮至二十余贴痘始出又二十贴则成浓疱身无全肤或曰病劳可畏何不用陈氏全方治之予曰此但虚尔无寒也只守前方又数十贴而安后询其病因为先四五日恐有出痘之患遂极力采樵连日出汗甚多此以脉之豁大而知其虚乃痘疹因脉施治之一例也
　　气血
　　万人之一身本乎荣卫卫者阳气所以开阖槖籥运动枢机者也荣者阴血所以充溢脏腑灌溉肢体者也故气虚则神机息血虚则化源絶二者不可偏胜也痘疹之毒本于五脏之液各随经络部位直犯荣卫而出气血从之观其褁来坚厚窠囊充长者气之足也根芽红活形色润泽者血之足也气血既足则痘易发易靥不须施治以蹈实实之戒如平防嫩薄者气之病也干枯紫黑者血之病也责而治之不可因循以贻后悔然脾胃者气血之父也心肾者气血之母也肝肺者气血之舍也脾纳水谷其悍气注于肾而为气肾舍于肺而为卫以温分肉充皮毛肥腠理司开阖也卫气虚则疮不起发其毒乗气之虚而入于肺肺受之则为陷伏而归于肾矣脾纳水谷其精气注于心而为血心舍于肝而为荣以走九窍注六经朝百脉也荣血虚则疮不光泽其毒乗血之虚而入于肝肝受之则为痒而归于心矣凡治此者气病治气血病治血寒则温之热则清之虚则补之实则泻之仍以脾胃为主不可犯之也
　　虚实
　　万不知虚实者不可以为工经曰无虚虚无实实虚实之分不可不知也经曰必先度其形之肥瘠以调其气之虚实此以形体别虚实也又曰谷盛气盛谷虚气虚此以饮食别虚实也又曰脉实血实脉虚血虚此以脉别虚实也又曰邪气盛则实精气夺则虚此以邪正别虚实也大抵实者邪气实也虚者正气虚也经曰邪之所凑其气必虚留而不去其病则实是也又云五实死者谓邪气之实也五虚死者谓正气之虚也【凡人诊同】疮痘之证其人形体肥健饮食能多六脉洪实素无疾病大便如常疮色红润者此表里正气俱实也不须服药若形体羸怯素多疾病饮食减少六脉防弱吐利频频疮色淡嫩者此表里正气俱虚也陈氏温补之法可用如疮势太盛焮肿痛胀大热不退烦渴昏睡大小便秘此表里邪气俱实也钱氏凉泻之法可用如疮本稠宻焮发红活吐利不食者此表实里虚也于补汤中加解毒药如疮色淡白发不透满大小便秘浩饮大嚼者此里实表虚也于解利中加发药又加疮痛者邪气实也当活血以开其郁若痛如刀剜闷乱大呌者勿治疮痒者正气虚也当补气以燥其湿如爬搔不定破烂皮脱者勿治灰白色者气虚也参耆之功为大干燥者血虚也归芎之力宜多虚则补之实则泻之中病即已无过其制此治之权衡也若本实而反补之则毒气弥盛或为溃烂或为痈肿或为目病或为咽疮或为失血皆补之过也如本虚而反泻之则正气益虚或为吐为利为厥逆皆泻之过也经云毋致邪毋失正絶人长命其此之谓欤
　　翁夫气有生血之功血无益气之理故气不可亏亏则阳防不及而痘之圆晕之形不成血不可盈盈则阴乗阳位而痘之倒防之祸立至是痘有气血虚实之殊也大抵寒为虚热为实气虚则宜温补气实热则宜清凉血虚则宜补血血热则宜解毒必取其气血中和无过不及可也何谓气血虚实且如气过则疱血过则癍气不及顶陷不起血不及浆毒不附凡痘色淡白顶不坚实不碍指不起胀皆属气虚大宜保元倍加酒炒黄茋肉桂川芎丁香人乳好酒同服根窠不红或红而散乱以手摸过即转白痘上如寒毛防起枯涩不活者皆血虚也宜保元加川芎当归酒洗红花及下山查以消参茋之滞再下木香数分以行滞气而血自活也凡用黄耆当在痘尽出之后凡用热药当看毒尽解之时又察气血虚实而治之则药无不効矣凡补血首尾用地黄防滞血必用姜制用芍药恐酸寒伐胃气必用酒炒虚证调防论痘证以元气为主元气充实则毒易出易化故善治痘者惟保元气于虚弱述前使不致于耗散为贵耳然其治法惟何一曰实腠理而固肌表二曰节饮食而保脾土肌表固则外防之患不足虑脾土实则下防之患不足忧更加以参耆补益之功则元气自然充实而痘之出也自然易以成浆变症不生而结靥顺矣是以禁用寒凉荡涤之剂如大黄滑石车前生地鼠粘紫草枳殻之类恐其荡涤润下遂伤脾胃脾胃伤则元气由此而下陷气脱内攻而死势所必至是则药杀之也禁用滑润发散之剂如鼠粘人牙蝉退麻黄干葛升麻紫草桔梗羗活防风荆芥之类恐其发散太过遂致表虚表一虚则元气由此而外耗塌痒外剥命由此丧谁之过欤
　　虚证补气不补血虚弱痘证精神倦怠面青防白葢气不充则精神倦怠血不荣则面青防白今治虚证补气不补血者何也气有神而无形补之则易充血有形而无神补血之药难收速効况气阳而血阴阴从阳血从气者理也故补气不补血使气盛而　充则血自随而亦盛矣况补血之剂如当归生地皆能润燥滑下多用恐致溏泄故耳然虚证痘疹亦有白防不荣不得已而用当归芍药补血之剂亦有虚火外浮痘防繁红而类于血染之证不得已而用紫草红花生地活血凉血之药竝用酒炒以折其润下之性借酒力而行之达表则补血活血之中而有升发达表之妙庶无润肠溏泄之患矣　虚证壊势必至辨气虚痘证初发身热悠悠乍热乍凉肌慢神倦面青防白饮食减少手足时冷时热呕吐便溏痘防方见隐隐不振淡红皮薄三四日陆续不齐不易长大五六日不易成浆少食气馁伤食易泄七八日塌防灰白不起自汗防渴或腹胀喘渴泄泻塌痒闷乱咬牙寒战头温足冷势所必至故治虚痘初发之际不宜投参苏饮人参败毒散黄连解毒汤升麻葛根汤紫草三豆饮当用参茋饮气粗皮燥无润色亦忌之只以四君子减人参少加桔梗川芎腹皮补益之中略佐以升提之法为妙防子出齐重用参耆及至八九日间无他凶证用法如常若或顶陷灰白不起浆清自汗防渴大补汤加桂塌陷灰白腹胀泄泻木香防塌痒闷乱腹胀渴泻喘头温足冷寒战咬牙者急进异攻散救之
　　虚证变实气虚痘证父母能守禁忌及用药不误调燮顺则元气充实腠理坚固脾胃强健饮食如常二便清调矣若补益太过浆足之后重用参耆容亦有腹胀喘急之患用枳殻汤悮用五苓木通多则有大便秘塞之患用寛中散便实而渴麦门冬汤过用丁桂辛热之剂则亦有咽防肿痛烦燥闭渴之变滋阴润燥汤盖喘急腹胀大便秘坚烦渴咽痛皆类实证也然而气虚变实者非真实也是病浅而用药过深之失也只宜斟酌不宜疎通重治疎利之过则方生之气复虚而脱证将至矣
　　虚证似实气虚痘证或为饮食生冷调理失宜致伤脾胃遂成泄防津液下陷虚火上盛必发而为渴元气下防则虚阳上拥下气不续必发而为喘夫渴与喘实证也起于泄防之后则为津液暴亡而渴气虚而喘岂有实热而渴气拥而喘生于泄泻之后哉故治渴则用参苓白术木香散渴防不止异攻散喘则用人参定喘汤独参杏仁汤喘渴而防木香异攻散闷乱腹胀毒成内攻眼合自语已名失志谬认为实医何愚哉
　　实证似虚身发壮热毛直皮燥睡卧不寕腮红睛赤气粗烦渴腹胀便秘喘急皆实症也此热盛毒重壅遏之故而又见呕吐之证呕吐似虚也然未知热毒在内不得伸越则上逆攻冲而吐经云诸逆攻冲皆属于火者是也或为寒冷所或因乳食不节致伤风冷则使内热不得发越冷暖相拒而吐毒不得伸越者从升阳发散为最相拒而吐者引之使下如猪苓泽泻橘皮之类又有泄防之证兼见者泄泻似虚也然因热毒郁盛熏炙脾胃不得外达则毒从下防寻窍而泄所谓热毒下注者是也古云未出而泻者生既出而泻者死概可见矣治法以升提发散引毒达表毒得外解则内泄自止兼伤食而防者轻则加消化之剂重则从之又有不思饮食书云不思饮食皆属内虚者是矣然不知郁热之证盖因毒气在内不得伸越达于肌表二便秘结腠理阻塞热毒壅盛腹胀满急不思饮食者必然之势也治法以升提发散引毒达表则热气有所伸越而脏腑和平饮食自进矣若悮用丁桂半夏等热药于呕吐泄泻不食之证是以热攻热而转增烦剧用人参黄耆茯苓白术等补剂于腹胀不思饮食之证则邪得补而愈盛药一入口立见杀人医之过也可不慎欤他如龙骨荳蔲虽能止泄神麯麦芽砂虽能助脾化食皆不当用于壅热不食之证继余业者鉴之
　　热证变虚血热痘证只宜清凉发散不宜峻用苦药若过投寒剂如升麻芩连及滑泄之药必致内伤脾胃外冰肌肉脾胃伤轻则饮食减而溏泄重则洞泄无度而遂致虚寒肌肉冰则热蒸之气不行腠理闭涩痘不肥大不起发不行浆而遂成伏防此热证变虚之验虚证既明便从虚治参茋丁桂亦所不忌五六日后见之则木香异攻在所宜施惟在审证而斟酌之也
　　壅热变虚毒盛壅遏固宜升提发散为主而佐以清凉解毒为善又宜得平乃止若发散太过必致肌表空虚元气耗散内贯清浆或虚擡空殻或痒塌外剥或溃烂不收百变皆至见此数端皆成表虚表既虚则元气从此耗泄而内气亦不能以自守略伤饮食或生冷则成泄防泄防不止遂成虚寒而气脱烦渴闷乱寒战咬牙无所不至矣既知虚证治从虚例参茋白术丁桂姜附亦所不忌六七日后见之虽木香异攻亦宜急进在察证而酌量之也
