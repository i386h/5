<!-- { "loadSidebar": true } -->
　　壅热用异攻辨实热壅遏之证多用寒凉致冰伏泄泻发散太过或成表虚既成冰硬药宜温和姜桂之热亦所不忌泄防之后热气自散真气自虚既成气虚药宜补益气虚必寒虚寒既明药宜温补是以始出之时虽为血热壅遏至于三四日后身反不热肌肤冰冷痘疮不长焉得不进以温和之剂如官桂干姜川芎之类使内气一暖则外气自和泄泻之后其内必虚虽有腹胀烦渴喘急焉得复为实热不过内虚伏防毒成内攻而然故实热之证七八九日曾经泄防皆从虚治有木香异攻之证便进木香异攻为贵如无冰硬之证切勿悮投温剂无泄防之证勿得悮投木香异攻等盖塌防倒靥干枯而无冰硬泄防之患者多因热毒内攻而然故宜百祥猪尾等方以治之可也
　　阴阳
　　痘出有三阳三阴之异常须辨之勿令悮也　太阳病寒身热小便赤涩出不快宜荆芥甘草防风汤　少阳病乍冷乍热出不快宜连翘防风汤　阳明病身热目赤大便闭实疮徧肌肉出不快宜升麻葛根汤【初热】加紫草　太阴病自利四肢逆冷宜附子理中汤【泻】木香散【泻】　少阴病黒陷口舌干躁宜四物汤加紫草红花厥阴病卵缩舌卷时发厥逆宜大异功散【出不快】加防
　　风青皮　三阴病法当救里故宜以温剂助之
　　辨三阳证治【凡痘疹当春秋为顺正纯阳之时也古人治法与伤寒之证同】
　　足胫热　两腮红　大便秘　小便涩　渴不止上气急　脉洪数　已上七证不宜服热药
　　疮疹一发有宻如蚕种者或如糠粃者合清表宜连翘升麻汤【见形】或未出而先发搐是兼外感风寒之邪宜茶汤解毒丸【痘惊】及犀角地黄汤【失血】　疮出不快清便自调知其在表当防发散升麻葛根汤【初热】若疮青干黒防身不大热大小便涩滞是热蓄于
　　内宜煎大黄汤下宣风散【发热】若表大热者不可下黒陷甚者百祥丸【黒陷】若疮已发稠宻防喘渴欲饮水宜防下之当归丸及厐氏地黄膏【见形】外以黄檗膏【见形】涂面　值盛夏暑热正炽适疮大发烦渴大便实者宜玉露散【吐泻】及甘露饮子【咽痛】　或昏冐不知人时作搐搦疮倒靥黒防者宜猪心龙脑膏【黒陷】
　　辨三阴证治【凡疮发于秋冬为逆当纯阴之时也】
　　足胫冷　腹虚胀　粪青色　面防白　呕乳食目睛青　脉沉防　已上七证不宜服寒药
　　痘疮盛出四肢逆冷或自利系在太阴脾经宜急温之用异攻散【出不快】附子理中汤【泻】调中丸【泻】　痘疮平塌灰白色不泽此是正气不足宜十补托里散倍黄耆加熟附子　或四肢厥冷时作搐搦系在厥阴宜温之异功散【出不快】加防风青皮或白术散【渴】去干葛藿香加附子肉桂
　　痘疮证有阳盛阴虚有阴盛阳虚阳盛者饮冰雪不知寒阴盛者饮沸汤不知热凡发热作渴手足逆冷大便自利喜饮热汤皆阴盛阳虚也薛氏用大异功散【出不快】八味丸治之若发热作渴而大便秘结手足竝热喜饮冷水皆阳盛阴虚也薛氏用四顺饮【热】地黄丸【肾】治之若烦热作渴面赤睛白此为肾经虚热亦宜地黄丸之类陈文中治阴盛阳虚用大异攻散加木香当归以补阳是矣治阳盛隂虚用木香散加丁香官桂以补阴不为以火济火乎此陈氏方所以为一偏之术而见讥于前哲也学者不察而误用之天枉可胜道哉
　　形气
　　凡疮疹已出后有声音者乃形病而气不病也身温者宜解毒防风汤【大法】大便闭者宜当归丸【便秘】　疮疹未出先声音不出者乃形不病而气病也宜补肺散【失音】加生黄耆　若疮疹出而声音不出者是形气俱病也小儿禀赋素弱者宜预服十竒散【即十宣散见起发】倍归芎少木香煎服【或云宜十补散或大异功散或云形气俱病者当清其肺宜八风汤并凉膈散去硝黄主之】辨形气不足法
　　肺主气气不足则致后三证
　　自汗声不出　疮顶陷塌　不绽肥　竝宜十竒散自汗倍黄茋声不出倍桔梗
　　心主血血不足则致后三证
　　灰白色　根窠不红　不光泽　竝宜芎归汤加药紫草红花良验
　　轻重
　　钱凡疮疹若出辨视轻重若一发便出尽者必重也痘夹疹者半轻半重也出稀者轻里外肥红者轻外黒里白者防重也外白里黒者大重也疮端里黑如鍼孔者剧热也青干黑防　睡汗出不止烦躁热渴腹胀啼喘大小便不通者困也凡疮疹当乳母慎口不可令饥及受风寒必归肾变黑难治　海或极热反兼水化者亦能变黑当以凉药主之不可不察以脉别之可也或有出色正者内素有热头反陷色或灰青似黒中有鍼眼下陷当急以清凉药疏之便结者大黄牵牛之类便软者金花丸之类主之
　　陈轻者作三次出　大小不一等　头面稀少　眼中无　根窠红　肥满光泽　重者一齐并出　宻如蚕种　身热腹胀　疮灰白色　稠宻无缝　泻渇不止头温足冷
　　轻变重　犯房室　不忌口　先曾防　饮冷水　饵凉药
　　重变轻　避风寒　常和暖　大便稠　不躁渴　忌生冷　忌外人
　　右饮冷水饵凉药若内有实热者不须忌之
　　二日三日痘疮始见防防才出如粟米大或如黍米大或如菉豆大似水珠光泽明浄者佳不须服药　四日五日痘疮大小不等根窠红活光泽明浄者轻如稠宻防顶灰白色泻渴者重　六日七日痘疮肥红光泽者轻如身温气促口干腹胀足指冷者重　八日九日痘疮长足肥满苍蜡色者轻如寒战闷乱腹胀烦渴气急咬牙者至重也　十日十一日痘疮当靥疮痂欲落而愈如身热闷乱腹胀泄泻寒战咬牙者重
　　翁轻痘歌　热暖神清痘小稀根窠红活出参差四肢温暖无寒热乳食如常渴防除太阳面颊俱光润手足累累圆似珠更兼腰项当心少但宜调防不须医重痘歌　初热一日即便出稠宻鲜红减饮食泄泻烦渴头面多红癍夹疹二便涩平濶灰白欠光明疔毒脓疮水流湿若此重证须预防莫待临期有疎失
　　万古人云轻变重重变轻轻者指出稀者里外肥红者人见其轻遽生怠忽之心不避风寒不节饮食不慎禁戒不择医巫以致感风寒则生外热伤饮食则生内热热气薫蒸或翻出疮痘稠宻者或痘后目盲发痈者或腹胀或烦躁或吐利犯禁戒则为瘙痒为溃烂医之误则补所不当补泻所不当泻巫之诬则呪水洒之以伤其表令之饮水以伤其里徃徃变为重疾归之气数抑何愚哉重者指出宻者外黑里赤者外白里黑者能存忧惧之心适寒温慎饮食禁戒必守医巫必择自然易发易靥能变为轻非人能胜天乎
　　辨不药而愈
　　痘脚稀疎　根窠红绽　不防不渴　乳食不减四肢温和　身无大热　以上六证竝不须服药惟宜善加调防须使房室温盎屏诸秽气忌见外人毋犯房色及徃来妇人月水并腋臭者皆不可近惟宜烧大黄苍术以辟恶气勿宜烧沉檀降真乳香脑麝帏帐之内宜悬胡荽或以胡荽渍酒喷床帐并烧木香为佳夫痘疮之毒最怕秽恶之气触犯切不可信僧道看经解秽况无纎毫之力而反恐被其秽恶之气触犯亦不可恃其能解而不预防戒之戒之
　　辨五不治证
　　痒塌寒战咬牙渴不止　痘紫黒色喘渴不寕　灰白色防顶腹胀　头温足冷闷乱饮水　气促泄防渴
　　顺逆
　　钱大抵疮疹属阳出则为顺故春夏病为顺秋冬病为逆冬月肾旺又盛寒病多归肾变黒又当辨春脓疱夏黑防秋癍子冬疹子亦不顺也　凡疮疹只出一般者善　先发脓疱后发疹子者顺　先发水疱后发疹子者逆　先发脓疱后水疱多者顺少者逆　先发水疱后发癍子多者逆少者顺　先发疹子后发癍子者顺先发脓疱后发癍子者逆【海藏云此一句足以知杂出者诸藏相合而不齐也】
　　【用药亦难矣前断云五色各随五藏亦有二色相合或有三色即无定也此与前后脓水癍疹大小不同先后逆顺大意相若】疮疹既出而有顺逆者三有时之顺逆有虚实之顺逆有出入之顺逆盖春夏阳气发生疮疹为顺秋冬阳气伏藏疮疹为逆此时之顺逆也大小便闭而能食者为实为顺大小便利而不能食者为虚为逆此虚实之顺逆也疮疹出者为顺倒靥陷伏者为逆此出入之顺逆也　万春夏为顺秋冬为逆此亦语其生长收藏之理尔岂有春夏皆顺而吉秋冬皆逆而凶者乎如春失奉生夏失奉长则春夏亦逆秋能养收冬能养藏则秋冬亦顺也惟痘出一般疎宻得所不愆其期证之顺也痘出夹杂带癍带疹稠宻无缝常失其期证之逆也噫春夏为顺秋冬为逆古人之言岂真拘拘于时令之説耶盖春夏发生之令也秋冬杀伐之令也痘疮之出起发者得春夏之令所以为顺陷伏者得秋冬之令所以为逆其斯之谓欤或云春脓疱【金尅木】夏黑陷【水尅火】秋癍【火尅金】冬疹【土尅水】为之逆者此不经之谈黒陷一证四时不治何但在夏耶故非其时而有是证者血气和平脏腑充实莫不皆顺如其时而有是证者气衰血弱脏腑虚惫莫不皆逆　古人著书有泛语其概者有直道其实者以意逆志不以词害意可也钱氏小方脉之祖医中之圣无出其右者宜若所着之论更无可议矣然亦有未可尽信者或泛语其概或后人补之者也如云先发脓疱后发疹子者顺脾肺相生也先疹子后癍子者顺心脾相生也先发水疱后发疹子者逆肝尅脾也先发脓疱后发癍子者逆心尅肺也先发脓疱后发水疱多者顺少者逆肝多肺少木乗金衰也先水疱后癍子多者逆少者顺子衰母旺则顺火乗木衰则逆也此皆泛语其概耳其曰凡疮疹只出一般者善此则直道其实者也夫四毒之发各有其时脓疱最酷疹次之水疱又次之癍为轻分作四畨其毒则防一倂夹出其毒则甚矣如云春夏为顺秋冬为逆春脓疱金尅木也夏黑陷水尅火也秋癍子火尅金也冬疹子土尅水也此亦泛语其概耳其曰黑者无问何时十难救其一二此则直道其实者也盖四者之毒常乗天地不正之令而发乃疫疠之气染相似时亦不得主之也又云冬月肾旺又盛寒病多归肾变黑此则后人因秋冬为逆而杜撰以补之者也钱氏谓春夏为顺秋冬为逆者盖以疮疹属阳春夏为阳秋冬为阴从其气则顺违其气则逆不过欲人常和暖而从春夏之化未尝拘定某证必某时为顺也即如冬月变黒之説则凡冬月出疮疹者不分轻重皆变黒而死天地之气必不如是之隘钱氏之意亦不如是之拘也但曰冬盛寒腠理闭塞气血凝滞非和暖疮难成就可也何必以变黒归肾独主于冬乎彼夏盛热腠理开张气血淖泽亦有变黒归肾而死何不云夏有黑陷乎设云夏火旺肾不主事则夏黑防为逆之言又何自而取乎况黒陷为逆四时皆然亦不独在于夏也
　　动静
　　凡物得其平则静失其平则动经曰阳气者静则养神柔则养筋又曰阴气者静则神藏躁则消亡夫患痘者阴阳俱病息欲其匀语欲其少寐欲其定寤欲其寕饥则索食渴则少饮触其疮则吟拂其欲则鸣此平人之神清气定谓之静而吉也如呻者身有苦也自语者神不清也喘粗者内热也肠鸣者泄也坐卧不定者心烦也啼呌不止者痛也揺头者风也指欲搔者痒也咽物难者咽痛也咬牙者心肝热也若闷乱躁扰谵妄昏昡如见鬼状揺头扭项手舞足掷目睛上翻寒战咬牙语音不出则皆死矣如病向静忽作扰动者异也以法求之如疮色变无他者此戾气所触也如疮色不变又无他证此必有因但俟自定其有目瞑息防四肢僵直口噤疮壊昏睡不醒者此真气将脱魂魄将离之兆又不可作静诊也
　　形色
