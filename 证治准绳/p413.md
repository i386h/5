<!-- { "loadSidebar": true } -->
　　羗活　独活　川芎　桔梗　蝉退　前胡柴胡　甘草【炙】栝蒌　天麻【炙】荆芥　防风地骨皮【各等分】
　　右为细末毎服二钱水三分盏薄荷三叶盏内煎至二分通口服量大小加减药水此药详其药味治风治寒治惊下痰凉脾治血热透肌但实热发无所不治如禀受怯弱或脾胃弱或外热目白睛青色皆里无热不可轻用
　　薄荷散　小儿才觉是疮疹宜服之
　　薄荷叶【一两】麻黄【去节】甘草【炙各半两】
　　右为细末每服二钱水一钟枣二枚生姜三片同煎至六分去渣放温日三两次服此是小儿禀受壅实毒气盛者宜服之盖此方云小儿才觉是疮疹便服之服之而汗出者服调中散服薄荷散若作寒热脉反迟者进脱齿散以温之详其理非下药之法也实者服之未必安虚者服之必危殆
　　参苏饮【方见急惊】　　人参羗活散【方见急惊】
　　羗活散　此方初热暂用兼治惊搐
　　羗活【一钱二分】独活　荆芥【各八分】前胡　防风【各一钱】柴胡　白芷　蝉退　甘草【各四分】细辛【一分】
　　右加薄荷三叶水一钟煎五分不拘时服发搐及热盛不退者暂服煎熟用制砂调下治搐如神
　　人参败毒散　治伤风瘟疫风湿头目昏四肢痛增寒壮热项强目睛疼寻常风拘倦风痰身体项疼及咳鼻塞声重寒热并治之
　　柴胡　前胡　川芎　枳殻　羗活　独活茯苓　桔梗　人参【各一两】甘草【半两】
　　右为粗末每服三钱生姜薄荷煎
　　李氏败毒散　治初热壮盛等证
　　即前败毒散加升麻荆芥牛蒡子蝉退山查地骨皮薄荷紫苏紫草减独活柴胡茯苓人参如热甚加柴胡黄芩夏加香薷冬加麻黄防加猪苓泽泻
　　右姜一片水煎临服加葱白汁五茶匙
　　正气散
　　甘草【炙三分半】陈皮　藿香【去梗】白术【各五分】厚朴【姜制】半夏【姜制各一钱半】
　　右细切作一服加生姜三片大枣一枚水煎服
　　调解散
　　青皮　陈皮　枳殻【麸炒】桔梗【去芦炒】人参　半夏【炮七次】川芎　木通　干葛【各四分】甘草　紫苏【各二分】
　　右细切作一服加生姜三片大枣一枚水煎服一方加紫草糯米
　　苏解散　治痘初壮热头疼腰痛腹疼作胀一切热毒甚者
　　紫苏　葛根　防风　荆芥　白芷　蝉退紫草　升麻　牛蒡子　木通　甘草【各等分】
　　右加灯心葱白各七根水煎热服
　　和解汤　解表和中
　　升麻　干葛【各一钱半】白芍【一钱】人参　防风【各七分】川芎【八分】甘草【五分】
　　右用姜一片水煎服　　右十七方发表平剂
　　王朝奉四物解肌汤
　　芍药　黄芩　升麻　葛根
　　右每服四钱水一盏煎至七分去渣服或云小儿伤寒疫疠潮热疮疹五日已衰疑似不能辨别者并皆辛凉之剂调之即以四物汤解肌之类　海藏云此论即有表也若内伤腹中有物未得大便而发热者当以食药去其物则可若得便后仍发热在表者亦宜此解肌汤比钱氏升麻葛根汤减甘草加黄芩以有表热之意也
　　防风苍术汤　治小儿邪热在表恶风恶寒疮疹未出可解表发痘疹
　　防风　甘草【炙各半两】苍术　石膏【各一两】
　　川芎　黄芩【各二两】
　　右为粗末每服二钱生姜三片薄荷七叶水煎日二服
　　双解散　即防风通圣散益元散二方也
　　防风　川芎　当归　白芍药　薄荷叶
　　大黄　连翘【各五分】石膏　桔梗　黄芩【各八分】白术　桂枝　荆芥穂【各二分】甘草【一钱】滑石【二钱四分】
　　右剉细加生姜三片水二盏煎至一盏去渣温服无时
　　葛根橘皮汤　治冬温未即病春被积寒所折不得发至夏热得其寒解冬温始发肌肉斑烂瘾疹如锦纹而咳心闷但呕吐清汁服此
　　葛根　橘皮【去白】杏仁【去皮尖】知母　黄芩
　　麻黄【去节】甘草【炙】
　　右剉散等分毎服抄三钱用水一盏同煎半盏去渣温服不拘时　右四方辛凉之剂表有实热者宜之
　　五积散
　　白芷　川芎【各三分】桔梗【一分半】芍药　茯苓
　　甘草【炙】当归　桂枝　半夏【各二分】陈皮【五分】
　　枳殻　麻黄【各五分】苍术【一钱】厚朴【四分】
　　右除桂枝枳殻二味别为粗末外一十二味剉细慢火炒令转色摊冷次入二味末令匀水一盏半姜三片煎至一盏去渣温服无时
　　桂枝葛根汤
　　桂枝　葛根　赤芍药　升麻　防风
　　甘草【各一钱】
　　右剉细加生姜三片淡豆豉一钱水一盏煎七分去渣温服无时
　　柴葛桂枝汤
　　柴胡　葛根　甘草　桂枝　防风　人参白芍药【各等分】
　　右剉细加生姜三片水一盏煎七分去渣温服不拘时　右三方辛温之剂表有寒邪者宜之
　　攻里大便酸臭不消化畏食或吐乃内伤饮食宜枳术丸伤冷食饮神应丸　紫霜丸【变蒸】　神应丸
　　枳实丸　枳术丸【俱大科伤食】
　　七物升麻丸
　　升麻　犀角　黄芩　朴硝　栀子仁
　　大黄【各二两】淡豉【二升防炒】
　　右共为末蜜丸如黍米大凡觉四肢大热大便难即服取防利为止
　　备急丸
　　木香【二钱半】大黄　牵牛末【各五钱】
　　右为细末神麴糊丸菉豆大每服五七丸食前山查煎汤下
　　和中加味四君子汤
　　人参　白术　茯苓　砂仁　橘红【各一钱】甘草【五分】
　　右水一钟煎六分食前温服
　　和中散
　　厚朴【姜汁制炒一钱半】人参　白术　茯苓【各一钱】干姜【炮】甘草【炙各六分】
　　右姜枣煎服
　　六一例六一散　治诸热证暂用
　　桂府滑石【水飞过六两浄】大甘草【去皮为末一两】
　　右和匀每用一钱薄荷汤或冷水调下内加制辰砂三钱名辰砂六一散治狂言发搐惊闷用防风荆芥薄荷天麻煎汤冷调下更加牛黄三钱纒豆藤三钱名退火丹治痘初出时大热不退及标影稠宻成片者用紫草木通蝉退地骨皮红花牛蒡子片黄芩灯草各等分煎汤冷调下能减标稀痘极良法也本方加郁金名牛黄六一散治痘后疮疖毒壅及天行瘟疫冷水调下多服大效
　　大灵丹　治壮热颠狂惊搐谵语红紫斑焦干陷一切恶证
　　白滑石【飞过三两】雄黄【飞过】犀角【各三钱】辰砂【飞过三钱半】牛黄　氷片【各一钱】麝香【五分】
　　右研极细和匀用升麻甘草防风薄荷灯草牛蒡子红花紫草黄连各三钱水二碗煎至半碗细绢滤去渣加蜜四两同熬滴水成珠和前药丸如小龙眼大金箔为衣每用一丸灯心汤下暑月冷水化下
　　无比散　初热服之甚能稀痘又治痘夹黑防子及黑陷黑痘等证
　　辰砂【一钱】氷片　麝香　牛黄【各五分如无牛黄用牛胆南星代之】腻粉【二钱】　一方有蟾酥
　　右研细末一嵗儿服一宇大者五分刺猪尾血三两点新汲水调和送下取下恶毒如烂鱼肠葡萄穂状即愈
　　小无比散　治痘壮热口渴小水涩大便秘口气热烦躁不寕或焦紫或红癍自发热至起壮时有热者皆可用痘后余热亦可用
　　桂府滑石【飞过六两】石膏【飞过一两】粉草　寒水石【各五钱】郁金【蝉肚小者甘草汤煮干为末七钱】
　　右俱制净末和匀每五嵗者服二钱大人再加　冬月灯心汤下　夏月井水调下　热甚不解者井水磨犀角汁调下　若红紫顶陷不起加穿山甲末一分麝香半分紫草煎汤加酒一二匙调下即起
　　大无比散　治热毒太甚惊狂谵语引饮痘疮红紫黒防
　　桂府滑石【飞过六两】粉草【一两】辰砂【飞过三钱】雄黄【飞过一钱】
　　右为末每三五嵗服一钱十嵗服二钱发热之初用败毒散调下亦能稀痘　若报痘后用灯心汤下
　　凉血解毒犀角地黄汤【失血】　消毒饮【咽防】
　　玳瑁汤　治时行踠痘疮及赤疮疹子未发者令内消已发者解利毒气令不太盛
　　生玳瑁　生犀角【各以冷水浓磨汁二合】
　　右同搅令匀每服半合防温服一日四五服为佳又治出而未快者宜服之又云毒气内攻紫黑色出不快用玳瑁水磨浓汁一合入豮猪心血一皂子大以紫草浓煎汤都作一服服之玳瑁犀角其性防寒以治热毒则知其无失也二药皆治瘟疫蛊瘴解百毒通血脉消痈肿故用之以解蕴毒可宜服也
　　犀角饮子解毒去风疹
　　犀角　甘草【炙各半两】防风【二两】黄芩【一两】
　　右为粗末每服五钱用水一小盏煎至半盏去渣温服不拘时
　　犀角汤　治小儿疹痘及赤疮子
　　犀角【屑】大黄【炒】桑白皮【蜜炙】钓藤　甘草【炙】
　　麻黄【去节各一两】石膏【五钱】龙胆草【半钱】栝蒌　黄耆【炙各半两】
　　右为粗末每服一钱水一小盏煎至四分去滓温服量儿大小加减服疮子退后浓磨犀角水涂之更良钱氏亦附方同以此药治疗疮疹太盛令不入眼则名调肝散此药治风盛气实心肝血热津液内燥大便不通毒气上盛表热未散之药也且大黄栝蒌治内燥钓藤龙胆草治风血热桑白皮石膏治上焦热麻黄黄茋散肌热犀角甘草解毒大抵用药贵于与病相主则病去而正气自复茍为不然则反为大害如犀角散自非大便数日不通喘急闷乱烦躁谵语者岂可服之恐病药不相主治也
　　夺命散　治疮疹已发未发并宜服之
　　升麻　糯米　紫草　甘草【各半两】木通【二钱半】
　　右剉为散每服一大钱水七分煎四分去渣温服出疮疹热毒势甚者可服解蕴热利小便疮痘初热气盛亦宜服
　　牛蒡散　凉血解毒
　　右用牛蒡子炒为末水煎一盏服之小儿冬月有非节之暖及春月天气暄暖或甘肥之过或重衣温厚帏帐周宻伤皮肤害血脉疮疡发黄是生多疾宜预常服之也
　　独胜散　治小儿发疮痘早防热晚大热目黄脇动身热手冷发甚如惊者又名牛蒡僵蚕散
　　牛蒡子【半两】白僵蚕【一分】
　　右为粗末每服一大钱水六分盏紫草二七寸同煎至四分盏连进三服其痘便出此药用牛蒡子出痈透肌白僵蚕治遍身瘾疹疼痛成疮为末酒调服之立瘥又以紫草煎之令利窍是疮疹证无虚寒证者服之立出也
　　解毒疎痘汤　预服解热去毒已出解热毒癍疹又治红紫口干壮热谵语
　　防风　荆芥　羗活　柴胡　川芎　白芷当归　连翘　黄芩　黄连　紫草　蝉退黍粘子
　　右姜葱水煎服
　　安癍散　调理疮疹
　　升麻　赤茯苓　羗活　黄耆　人参
　　桔梗【炒】枳殻【麸炒】　甘草【各等分】
　　右为细末每服一钱水七分盏紫草薄荷少许同煎至四分盏去渣放温服之量儿大小增减此药为解毒凉血生肌寛肠导热利小便快膈之药也患疮疹有热无寒者可服之
　　西来甘露饮　清热解毒如神凡发热之初五日已前而热不退痘色红紫口渴大便结燥服之即能红润亦治疹家烦热口干咳疹色枯燥或谵语喘急睡卧不安
　　丝藤【霜降后三日近根二尺剪断将根头一节倒揷入新瓦瓶中上以物掩之勿使灰尘飞入次日以好新坛一只将瓶中之汁倾在坛中仍将藤照前挿入瓶内三日后汁收尽将坛封固收藏聴后取用】
