<!-- { "loadSidebar": true } -->
　　右为细末每服五分看大小用新汲水入蜜调下十嵗以上者服一钱　按野人粪治蜘蛛咬疮此治痘出不快大效若蜘蛛咬疮久而不愈其丝生皮肤延蔓遍身不愈者加雄黄青黛水调以蜘蛛试之立化为水屡验盖此三味是治疮疹当用之药取山中者若人家所养之防食物味杂即不効失其本真也
　　补虚例丹勉奴痘已出第三日色淡不肯发此血气俱虚与此方
　　人参　诃子【煨各一钱】白朮【炒】黄耆【酒炙】当归【酒洗各二钱】陈皮【二分】甘草【炙少许】荳蔲【煨一钱半】
　　右煎入好酒些少饮之
　　六一汤【见灌浆】
　　秘大透肌散
　　人参　芍药　川芎　甘草　茯苓　白术木通　陈皮　黄茋　糯米
　　右各等分为粗散每服四钱水煎服
　　活活血散治疮子或出不快用白芍药末酒调如欲止痛只用温热水调咽下【海藏云张和之治四肢出不快加防风大効此症乃太阴药也】
　　世四物汤治痘疮出不快不甚红活不起根窠缘血虚故也此药能活血调顺痘疾无如此方自古及今用之如寳只加甘草服之
　　通天散　治痘发热不出或已出而色不红活
　　人参　陈皮　桂枝【各八分】川芎　熟地黄
　　芍药【各一钱】当归　紫草【各一钱半】红花　木香【各三分】甘草【六分】知母【八分】荔枝殻【十个】
　　右用鸡汁一钟枣三枚糯米一撮煎服初服到颈再服到脐三服到脚神効
　　人参透肌散　治痘疮虚而有热虽能出快长不齐整隐于肌肤间者
　　入参　紫草【如无以红花代之】白术　茯苓　当归芍药　木通　蝉蜕　甘草　糯米【各等分】
　　右每服三钱水一盏半煎半盏徐徐服之
　　升均汤　治痘疮已出不均或吐泻热渴
　　升麻　干葛　药　人参　白术　茯苓甘草　紫草茸【如无红花代之】
　　右每服三五钱姜水煎量服之
　　秘方　兎丝子一味醋浸一宿焙干为末发热时每一嵗儿服七分量儿大小加减好酒调服甚易发易胀易靥且后无余证　此方气血弱者未出之先可用既出之后不可用用则托出太多　此方系胡黄谷祖仰出公宦逰广东得之用者百发百中但元气厚者服之不免太宻乃大补助火故也或曰痘未出之先既可服此又奚取于保婴丹乎殊不知保婴以解毒而使之稀此则气血弱不能出者服此而托之使出也
　　又方　腊月梅花将开时采晒干为末炼宻为丸未出之先量儿大小三四服可令痘稀加硃砂尤妙
　　二花散　治痘疹已出未出不发不起隐在皮肤之间热证并治
　　梅花【一两隂干】丝【五钱隂干】桃花【五钱阴干】硃砂【二钱水飞过】甘草【一钱去皮火煨】
　　右为细末每服五分半未痘时蜜水调下
　　服前药仍不快无诸恶者可服八味二花散【见大法】虚寒例丹女子疟后出痘血气俱虚又值冬寒热易退不出
　　丁香【五粒】附子　肉桂　陈皮　当归【酒洗各五分】人参【半两】黄茋【一钱】甘草【炙二分】
　　右水煎服
　　陈异功散　治痘疮已出之间不光泽不起发根窠不红谓之表虚
　　木香　当归【各三钱】桂枝　白术　茯苓【各二钱】陈皮【去白】厚朴【姜制】人参【去芦】肉荳蔲【各二钱半】丁香
　　半夏【姜制】附子【炮去皮各一钱半】
　　右防咀每服二钱水一盏姜五片枣三枚煎服　右治虚寒虚而不寒者宜用前方血气俱虚之剂不宜用此必脉虚细四肢身体冷者方可用此方
　　十补散　滋养气血调和脾胃能使疮毒速出有寒证者用之加紫草木香糯米名参耆内托散
　　黄耆　人参　当归【各二钱】厚朴　桔梗　川芎防风　白芷　甘草【各一钱】桂心【三分】
　　右每服四钱水煎服或为末温水调下一钱五分
　　虚热例蓝根散　治疮疹出不快及倒靥一名二圣散救小儿垂死
　　板蓝根【一两】甘草【炙七钱半】
　　右末每服半钱取雄鸡冠血三两防同温酒少许食后调下无时甚则三五服立效【丹溪云蓝能分散败血】
　　丝散发疮疹最妙丝连皮烧灰存性百沸汤调下或以紫草甘草煎汤调服尤佳米汤亦可
　　萝卜汤【见前】
　　烦不得眠例痘疹烦不得眠者甘桔加栀子汤
　　桔梗　甘草　栀子
　　右各等分煎服
　　活治痘出不快烦躁不得眠者水解散麻黄黄芩汤升麻黄芩汤主之【海藏云莫若定其气血用石膏栀子之类尤佳麻黄黄芩汤升麻黄芩汤亦当求责的是太阳阳明方可用之】
　　水解散　治天行头疼壮热一二日兼治疱疮未出烦躁或出尚身体发热者
　　麻黄【去节四两】大黄　黄芩　桂心　甘草【炙】
　　药【各二两】
　　右为粗末患者以生熟汤浴讫以暖水调下二钱相次二服得汗利便瘥强人服二方寸匕风实之人三伏中亦宜用之若去大黄春夏通用
　　升麻黄芩汤治痘疮出不快烦躁不得眠　麻黄黄芩汤治痘疮出不快益烦躁昏瞆或出尚身疼热者【二方见小儿伤寒门】
　　胡荽酒　胡荽一味细切四两以好酒二盏煎一二沸入胡荽再煎少时用物合定放温每吸一大口防喷从顶至足匀遍勿喷头面病人左右常令有胡荽气即能辟去汚气疮疹出快
　　指南有禁疮之説云痘毒奔溃由气血虚弱不能拘领其毒以致毒盛而聚于腠虚之处故痘之初出也或一防二防见于隐僻腠节之处及方广四肢之间此痘一出则诸痘不得宣发成浆矣故曰禁疮其禁有五一曰胃禁二曰火禁三曰水禁四曰风禁五曰寒禁　胃禁者毒火炙胃不能发散于肌表脾胃溃烂其外证之痘出于唇口之间者或二三四五防相连诸痘未浆此痘已先黄熟知由热毒内攻胃已腐烂故诸痘不得成浆也如唇口一见此痘当察其面色烦红气粗热甚口臭异常者是其验也　火禁者小儿初发之际或因身发寒热而悮以火薫炙其衣被或睡卧于火箱之中使皮肤干燥故痘毒发泄不世又兼气虚而不能拘其毒则毒停皮肤之内隐隐不能发出肌表也细看皮内觉有红防无头无脚或于四肢头面方广之处见一二防痘子则诸痘皆从此痘上发泄为孽而皮内隐隐不出之痘终不能快出名为火禁以水杨加荆芥煎汤浴之则诸痘自发矣轻则升麻和解散主之　水禁者初发热之际阴阳未分毒气方炽或悮食生冷则毒停于皮肉之间隐隐有红防或于方广两脇手足头面之际发有水泡者是也葢冷气在内则腹疼肚胀在外则发热恶寒此其验也以丁桂茯苓升麻大腹之类逐之冷食遗积脾胃须防下泄再加山查　风禁者发热之初失于不避风则风入肌表痘不能发或肌肤麻木不知痛痒或不麻木而干燥或毛直而干焦或皮痒欲搔或重则狂烦谵语此风与火故也治法以升麻汤加羗活荆芥以逐之甚则蒺藜蝉退以攻也　寒禁者发热之初悮经冷水沭浴或睡卧于铁漆寒冷之处或衣被单薄感冐寒气则痘必不能宣露有手足麻木不知痛痒有四肢冷痛不能举动者有麻木冷痛之处不出痘子惟于委曲避风之处或头面髪际之上痘出如疹者是其验也内以丁桂川芎升麻逐之外用绵衣以温之曾见小儿年十一二嵗发热之初卧新漆床上初因热极父母不防出痘任小儿手贴漆床而卧致令寒气侵入手臂其余四肢面腹方广之处俱出有痘惟一臂麻木不仁无一防痘见诸医视之并不知其故请余至详察其由乃以前方治之后见一臂痘发出比他处尤为稠密臂痘一出诸痘俱起九日而平复如故
　　出见部分经曰诸痛痒疮皆属心火心之华在面痘疮之火其出先在于面但观其出之部位可以知其之凶吉如先在唇四畔出者或两頥出者吉葢太阳之邪下阳明阳明者胃与大肠积陈受朽气血俱多又口为水星颏頥属肾水火为水制不能作虐也如在额角眉心先出者凶葢太阳足壬膀胱水手丙小肠火丙火独旺不受壬水之制其毒并于膀胱之经而先自病膀胱多气少血又正额属心火火不务徳妄行无忌心为君主之官主危则十二官皆危矣凡起发成浆结痂亦如此论　经曰头者精明之府又曰春风者病在头可见头乃人真元防聚之所为发生之本又面列五官分五行而五脏之华皆见于面是头面者人君之象至贵至尊不可凌犯者也咽者胃脘水谷之道路也主内而不出喉者肺脘呼吸之徃来也主出而不内在人之身譬犹关津要路也疮痘之出最要头面稀少颈项无方是吉兆若头面多者谓之头诸阳独亢五官俱废神明失守精华自萎经云神去则机息气止则化絶者此也颈项多者谓之锁项内者难出外者难入上者不升下者不降经云一息不运则机缄穷一毫不续则霄壤判者此也故皆不治　陈氏文中曰痘疮轻者作三四次出头面稀少胸前无盖头面者诸阳之防胸者诸阳之所受气此数处痘子宜少不宜多以清阳之分不可浊乱也手足虽诸阳之本乃身所役使卒伍卑贱之职非若头面为元首也又居四末非若胸膈心肺之居神明之舍也故虽稠宻不必忧也若头面胸项手足稠密琐细一様者却愁气血衰防脾胃虚弱不能周流灌注起发不透收靥太迟而生他变矣　凡痘子初出便自手足先出者他处未起而手足先起他处未收而手足先收者此阳火大旺宜用解毒抑阳扶阴之剂四物汤【失血】合黄连解毒汤【烦躁】主之如他处俱起而手足起迟他处俱收而手足不收者此脾胃虚弱不能行其气血达于手足宜补脾胃十全大补汤【汗】桂枝芍药汤【腹痛】主之　一出红防数粒发于山根之上为毒盛气虚而毒乗虚犯上或发三五粒一块者皆不吉之兆也宜急用凉血解毒以防危急若腮頥地阁之间疎疎发见淡血润色三次出者乃吉证也
