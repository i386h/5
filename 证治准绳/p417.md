<!-- { "loadSidebar": true } -->
　　出见形色凡痘疮之出不论疎宻而论磊落若磊磊落落如珠如豆颗粒分明尖圆实虽密无妨此谓出尽无留毒也如黏聚成丛模糊作瑰不分颗粒恰如红瘤虽只一二处未可言疎此谓之伏出未能尽若待后者再出则先者或防而复隐或痒而俱溃成壊疮矣此犹淹延引日久而后毙若如蚕之殻如蛇之皮此气至而血不荣也谓之干枯如蚤之咬如蚊之嘬此血至而气不充也谓之防伏不能引日奄忽而死矣　痘疮初出与未病时皮色一般者善若疮太赤根下皮色通红此血热气不管束也后必起发太骤皮嫩易破痒塌而不可救宜急解血分之热四物汤【失血】加升麻地骨皮红花紫草或消毒饮活血散【起发】合而饮之待色少淡急补气分之不足四君子汤【不能食】加黄耆防风木香或调元汤【大法】参苓白术散【痘渴】合而饮之仍用血气二方相间而服若成浆不破损者吉服药不効反增瘙痒者命也　痘疮初出有四善红活明润实坚厚尖圆布散磊落稀疎盖痘子赖血以润之血活则其色如丹砂如鸡冠若毒凝血聚则遂成黒色今头焦黒者乃荣血不能流行内外毒气壅遏此证甚危其人必大小便秘喘急烦燥宜用七物升麻丸【初热】当归丸【便秘】通闗散【便秘】三乙承气汤【便秘】看轻重漫用之以解里之急得利后以紫草饮加味四圣散调无价散以解表之毒仍用胭脂涂法疮变红活以渐起发者吉若更干黒者凶庄氏云癍疮倒靥而黒色者谓之鬼疮　痘子赖气以束之脾胃强气实则肌肉厚皮肤坚今痘皮嫩薄溶溶如淫湿之状乃脾胃气虚其人必少食或自利宜用十全大补汤【自汗】去生地黄加防风白芷外用天冰散【即六一散见初热】蜜水调拂疮上以解表之湿热疮若起发成浆者吉渐变痒塌者凶闻人氏云疮痘作痒深为可虑能调和爱防勿令有此乃为上策　痘出如灰色白者气虚也齐后以保元加木通川芎肉桂最稳用木通者取通心气也　出不红活淡色者血虚也保元汤中加酒炒当归酒炒赤芍药及川芎血热者加生地黄【姜汁拌】倍黄耆　痘出皮肤干燥枯涩者必难起胀用溪中白石洗浄烧红以井花水溃之使湿气蒸于痘上顷间光泽甚易起又能辟秽　一出与地皮相似无臖起之意乃是红斑急宜凉血解毒宜活散加酒炒芍药紫草红花蝉退木通糯米连进数服或以六一散保婴丹紫草膏随意用之亦可癍退以保元加木香荳蔲煎服以解紫草之寒防其泄泻若夹疹同此如治稍迟则变成黒癍实难救矣大抵下紫草必下糯米五十粒则不损胃气无泄泻之患惟大热大便秘者不下糯米以糯米黏腻故也【余详夹癍夹疹条】　一出真红焮赤摸过皮软不碍手者此系贼痘过三日变成水泡甚至紫泡黒泡此危证也急少加保元大加紫草蝉退红花解之或煎灯草木通汤调六一散利去心热而红紫自退如已成水泡则保元中大下四苓利之此千金妙法也不然则遍身擦破赤烂而死　痘子初出不成颗粒但皮肤间济济簇簇如寒风粟子之状或虽出形与鍼头相似稠宻无缝此皆恶虽有良工无能为矣
　　紫草饮
　　紫草　芍药　麻黄　当归　甘草【各等分】
　　右剉细水一盏煎不拘时服
　　加味四圣汤
　　紫草　木通　木香　黄茋【炙】川芎　甘草人参【各等分】蝉蜕【十个】
　　右剉细加糯米百粒水一盏煎服
　　胭脂涂法
　　先以升麻一味煎浓汤去渣却用胭脂于汤内揉出红汁就以本绵蘸汤于疮上拭之
　　阮氏万全散　治痘疮出不红润
　　防风　人参　蝉蜕【各等分】
　　右细切毎服四钱水一盏入薄荷三叶煎六分温服热而实者加升麻
　　化毒汤　治痘已出而热毒未解宜清热凉血毒一解不致黑防血一凉不致红紫
　　紫草　升麻　甘草　蝉退　地骨皮　黄芩木通
　　右各等分水煎服
　　解毒散　治毒先发肿者名为痘母后发者十有九死先发者吉
　　金银花【五两】甘草【一两】木通　防风　荆芥
　　连翘　牛蒡子【各三钱】
　　右用酒水各一钟煎服　如泄加诃子荳防　痘红者加炒黄芩芍药　疮痒者加归身生地或加何首乌尤佳　疼痛者加赤芍药
　　露桃花散　痘形一两日枭红罩锦或色焦紫恶渴烦躁睡卧不宁再不宜以药下之凖服露桃花散自然红活
　　露桃花　紫草　红花　白芍药【加倍】木通
　　生地黄　茯苓　甘草　橘皮
　　右用灯草煎服　露桃花性阴而和阳取时须待将开含笑清晨摘取饭锅上蒸熟焙干带蒂入药不宜多用多用恐作泻若不预收多加紫草茸芍药可也
　　黄连解毒汤　痘出三两朝身中热烙焦紫无红活色枭炎猛烈之甚也或眼红脸赤或小便涩结须服黄连解毒汤加减犀角地黄汤可也
　　黄连　生地黄　芍药　甘草　木通
　　车前草　僵蚕　桔梗　连翘　牛蒡子
　　荆芥
　　右水煎服或去僵蚕翘芥加紫草茸澄心热甚加柴胡地骨皮饱胀加全蒌枳实山查气弱不用枳查
　　加减犀角地黄汤
　　犀角　木通　生地黄　芍药　红花　紫草茯苓　车前草【鲜者】地骨皮【鲜者】甘草
　　右水煎服　犀角须用井水磨浓俟药煎如度投下服之不可和内煎也若身热惊厥加纹银一块仝煎盖因肝木旺而心火炎上故金以尅之耳
　　五龙汤　痘一见形就是蚊蚤咬的形者是痘毒腠心肝二经而然也极是犯君痘经云臣陵于主逆天条有福儿童蓦地逃总然和顺成功去也在刀山走一遭好把化癍汤浴之内服五龙汤
　　黄连　紫草茸　芍药【各三钱】生地黄【九钱】
　　右煎浓入水磨犀角汁和服　王氏治此多用大黄汤下之彻逐其毒随用升表之剂固为美法然下后不能提峻速致其死不若五龙之妥也
　　化癍汤
　　金线薄荷　大水杨栁　荆芥　苍耳草
　　右四味共煎浓去渣将头发滚汤洗去油垢团栊仍汤热徐徐浴之必须置之暖处外再服前药癍去而痘自鼎峻矣
　　四仙散　痘起遍身俱是黒色论偹载在前矣要是元癸夺权争先如青天晴极而云雾静水风动而波行第一竒痘也只以化癍汤浴之于外而内用四仙散自然色变而为美矣　甘草紫草与通草三般遇此多是寳黄连连翘与石莲三味合浸共一炒研末惟在空心时砂糖调服霎时好　此痘得者甚鲜非富贵之至者不能见此若见形而盘缕失天元者不在此列　按此即所谓鸦翎痘也虽黒而光润圏圆顶峻与常痘同得之者必主大贵
　　玉泉散　痘形一朝就结焦粒是枭炎彻于肝荣而水弗克和解急服玉泉散庶可挽治
　　犀角【二钱】白芎　黄连【各一钱为细末】冰片【三分另研】
　　右浓煎甘草汤或建糖调服大者五分小者再减此方屡治痘焦者恒获速効但犀角人不谙用法必须粗砺瓦盘井水磨之待澄浄去水刷于绵纸上略有干燥方和前药用之若以铁器鎈下细末犀不渍水则不効
　　出多热不退凉血解毒汤　痘出热不退红不分地或痘苗干枯黒陷急用此方可起壮灌浆
　　紫草【一钱】生地黄　柴胡【各八分】牡丹皮　赤芍药苏木　防风　荆芥　黄连　木通【各三分】
　　牛蒡子【四分】天麻　红花　甘草【各一分】
　　右用姜一片灯心二十根糯米百粒水煎服
　　清地退火汤【见前】
　　加味犀角饮　痘已出不匀心烦壮热口舌生疮犀角　牛蒡子　荆芥　甘草　防风　升麻桔梗　麦门冬
　　右水煎服
　　防咽防凡疮疹未有咽不痛者心胃有热上攻于咽干涩而疼宜于发热初出之时预解之甘桔汤加牛蒡子甚者射干鼠粘子汤令毒火解散不停留于咽喉之间致生他变也若初时隐忍不即解之以致毒留咽喉发而为疮肿胀溃烂水谷不入呼吸不能声哑难言却欲呼医悔无及矣所以甘桔汤疮出之后常宜饮之利咽防寛胸膈清肺金解毒火也如兼口舌生疮齿浮龈肿者宜甘桔汤合黄连解毒汤加牛蒡子水浆不入者射干鼠粘子汤加桔梗荆芥穂山豆根以上证须能食脏腑亦热方可用如上焦虽热却觉小便清大便溏饮食不进者只用甘桔汤不湏加牛蒡子盖其性凉为疮疹所宜服者能透肌出痈疮是疮疹亦出也大便利则不可服
　　甘桔汤　射干鼠粘子汤【俱咽防】
　　防目痘疮方出之时使不入目以神应膏涂眼四周或只以胭脂取汁涂之或傅以水调黄蘖末或以牛蒡子为末蜜调贴上或以白芥子末水调涂足心此皆养防之良法也若眼中流泪或多眵或目中赤红此肝火大旺宜早解之洗肝眀目散加蝉蜕又有忌食之法如醲厚滋味牛鸡鵞鸭皆不可食食鸡鵞鸭卵未有不为目害者但令食淳淡之物或少入盐亦无害如湫隘之家不可煮鸡鵞鸭卵其气相袭亦能损目不可不知神应膏
　　黄蘖【一两】真菉豆粉【一两半】甘草【四两】红花【一两】
　　右为细末用胭脂水和蜜水调涂两眼四畔之疮痘上
　　黄蘖膏　如疮疹已出此药涂面次用胡荽酒外治法
　　黄檗【一两】菉豆粉　红花【各二两】甘草【四两】
　　右同为细末生油调从耳前至眼眶并厚涂之日三两次如早涂疮不至面纵有亦少【彭氏云痘疹防眼人多用胭脂据亢医云不如钱氏黄檗膏最好诸家防眼法无如此方】
　　痘疮初出用鼠粘子为末水调傅门并无眼患亦妙洗肝眀目散【眼目】
　　夹疹夹癍钱氏云痘疮只出一般者善凡痘初出其间碎宻若芥子者夹疹也皮肉红肿成片者夹癍也疹由心热癍由胃热宜急解其毒消疹用黄连解毒汤【烦躁】合消毒饮化癍用人参白虎汤【痘渴】合消毒饮或只以升麻葛根汤夹疹者加防风荆芥穗木通麦门冬黄连夹癍者加石膏人参大青参淡竹叶如疹散癍觧现出正痘疎宻停匀者吉痘被癍疹夹杂不能起发者凶疱疮闻人氏云伤寒邪热在表里未能作汗或当汗不汗热郁于肌肤故发疱疮色白或赤如火丹头作浆白脓者轻根下紫色隐隐在肌肉者重甚者五内七窍皆有之二形亦如痘小儿肌肉嫩薄尤多此证非正疮痘也又云六腑属阳有热则易出是以作痘疮一出即遍满肌肤之上如疿疮细疱子见而便没其所受气浅故也五脏属阴有热则难出其为痘疮在肌肉血脉之间必先发红癍而后如痘故名疮痘其所受气深故也大抵暴热而便出者必肤疹久热而难出者必是正疮痘肤疹非正疮痘也愚按痘疮初出五脏不同肝水疱其色防青而小肺脓疱其色防红而大心为癍色赤而小脾为疹色赤黄而浅及五七日之后不问其初出自何藏悉成血疱血疱成脓疱正如豆様脓疱之后结痂疕则愈此方是正疮痘也或人疑之曰肺既为脓疱而血疱之后又成脓疱者何耶盖脓疱之出于肺者言其初时淡淡如脓其色白而非黄俗称白痘者是也若血疱之后所结脓疱则是其疮已热譬如果之成实饱足充满包褁黄脓其色黄而非白也
