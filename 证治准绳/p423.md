<!-- { "loadSidebar": true } -->
　　瘢痕赤白痘痕赤白各有所因治法亦异凡痕赤而作痒血虚而有热也用四味牡丹皮赤而作痛余热也用四君连翘金银花若发热而大便调和者脾胃虚热也用五味异攻散若发热而大便秘结者肠胃内热也用圣济犀角地黄汤若毋有肝火用加味逍遥散若毋有郁怒用加味归脾汤佐以加味逍遥散治之　白者属气虚而血衰也宜固元气为本痒而作渴者气血俱虚也十全大补汤之类乳食减少四肢倦怠者中气虚也五味异攻散之类气虚发热者补中益气汤之类血虚发热者当归补血汤之类须参兼变之证治之此证若服药而渐红活者可治色不转者不治虽经年后多患防利而死若妄投攻伐祸在反掌　一小儿痘疮如期而愈痕赤而赭余谓此乳母有热也诊之果有肝脾郁火先用加味逍遥散四剂与母服之子各饮少许而并愈　一小儿痘痕色赤作痛热渴喜冷大便不利先用前胡枳殻散便利渴止再用圣济犀角地黄汤而安又用芹菜汁而靥　一小児十六岁痘痕白用独参汤数觔色渐如旧又用地黄丸大补汤而安
　　痘疮新差之后气血未复视之未靥尤加调护可
　　也盖痂皮起落肌肉新嫩不宜澡洗増减衣服则表已虚寒暑之气易袭也疮毒内作臓腑俱伤毒虽外散肠胃已弱不宜饮冷伤饥过饱则里气虚饮食之物易伤也时俗不知此理谓之已痊再无他变怠玩纵弛致生后灾一旦病生悔之晚矣
　　梼杌痘袁按孙氏揭梼杌痘以垂世而不注解其详迨黄石峯尽注明白且痘澄脓结痂自头抵足靥已脱矣又身发火热旧靥盆处重出一番痘竦囊聚脓痛愈加甚服药调护庶免夭亡倘饮食不莭风寒不避邪气感迫囊破溃烂肚腹渐胀隂阳不分死在旦夕矣若起于头靣者须防陋井涌泉【陋井腮颊穿陋涌泉眼沿陋】之患起于背腹者应虑蜂螫沉石之虑【蜂螫遍身刺痛也沉石皮肉四烂也】起于手足者不免有罄笔之罹起于阳球者预宜防脱囊之害玉函云天花结果庆竒全梼杌归门痘倒颠不是渠塘番汹浪便教关莭结痈纒为父母者庶几慎之
　　发热
　　疮疹发热与伤寒相似但伤寒只见一经形证若疮疹则靣燥腮赤呵欠顿闷乍凉乍热多睡咳嗽喷嚏惊悸吐利手足稍冷骩凉耳凉也然发热者疮疹常也不可尽除之但热微毒亦微热甚毒亦甚　初发热时精神清爽唇鼻滋润更无他证者此热在表其疮必疎不须施治　初发热时浑身壮热熇熇然不渴清便自调此邪在表佛郁于皮肤之间宜以轻扬之剂发之升麻葛根汤主之【初热】甚则羗活汤主之【本条】　初发热时其热烙手目赤鼻干唇燥小便赤大便秘烦闷不安此表里俱热毒气壅遏宜发表攻里防解散主之【初热】　初发热时表不大热其人烦躁不安此热在里也以三黄丸微利之【本条】　初发热时或乗疫疠之气人参败毒散主之【初热】　初发热时或为风寒所袭出不快者桂枝葛根汤羗活汤防解散去大黄主之【三方俱见初热】　痘疮之证其初不免于发热者未出毒邪在里煎熬气血薰蒸臓腑而然疮既现形则毒泄而热解所以疮出热退者疮本必疎若疮已出热不少减此毒蕴于中其势方张其疮必宻宜急解其毒连翘升麻汤【见形】加防风荆芥穗地骨皮或解毒防风汤【大法】加升麻或东垣鼠粘子汤【见形】兼服代天宣化丸【预防】服药之后疮或不出或再出其热顿减者为气和也热若不减疮渐加多再消详大小便何如大便不通七物升麻丸【初热】小便不利连翘汤【小便不利】小大便俱不通八正散【小便不利】自利者黄芩汤【自利】加白头翁酒黄连调赤石脂末里气和毒解矣如更加渴燥躁不已或谵妄或腹胀满气促或自利不止手足厥冷此逆证勿治　如疮已出但微发热不须治之盖疮疹属火非热不能成就也【以上见形而热】　钱氏云有大热则当利小便小热当解毒大热谓身热脉实大小便秘津液燥而渴惧其变生他疾故利小便八正散通关散大便润者连翘汤【三方俱见小便不利】导赤散【心】加人参麦门冬使心火有所导引则虽不用冷药热亦自减去矣痘疮不至热过不为冷误甚为良法小热解毒之説谓小热不解大热必生利其小便则虑损气故但可解毒而已甘桔汤【咽喉】加牛蒡子荆芥穂【以上起发而热】　如疮浆脓已成毒气已尽又复发热者俗呼为干浆不须施治　如结痂之后其热不退者此邪气未尽正气未复热微者不须治之热甚者当视其虚实
　　羗活汤　羗活　川芎　防风　山栀子　龙胆草
　　当归【各等分】　甘草【减半】
　　右剉细加薄荷叶少许淡竹叶水一盏煎七分去渣温服无时
　　加味葛根汤　治痘失表发热谵语　升麻　葛根赤芍　甘草　桔梗　柴胡　荆芥　防风　连翘　牛蒡子　木通
　　右水煎服
　　如圣汤　治痘已出身热如火
　　紫草　升麻　葛根　白芍　甘草　木通　猴梨
　　各等分加姜一片葱白三茎水煎热服　心烦加麦门冬赤茯苓烦渴加生脉散　七八九日身如火者加酒炒黄芩地骨皮
　　柴胡麦门冬汤　治痘壮热经日不退　柴胡　麦门
　　冬　甘草　人参　参　龙胆草
　　右水煎服热退即止　一方无人参
　　丹胡宅痘疮发热此血少有余毒也　陈皮　白术当归身　白芍药【各叄钱】牛蒡子【研破炒贰钱】木通　犀角　生甘草　川芎【各壹钱半】
　　右分六贴水盏半煎食前稍热服
　　活连翘散　治一切热兼治疮疹如神　连翘　防风
　　栀子　甘草【各等分】
　　右为末水煎服【海蔵云治热在外而不厥此少阳药也】
　　易老云凉膈去大黄芒硝者能解六经中热此不惟解热治小儿癍疹热亦使发之则本药与防风荆芥二物各半白水煎服
　　河栀子金花丸　黄芩　黄连　黄檗　山栀【炒各等分】右为末滴水丸如豆子大每服五丸白汤下
　　钱三黄丸　治诸热　黄芩【半两】大黄【煨】黄连【各贰钱半】右为细末糊丸菉豆大每服五七丸至十五二十丸食后米饮送下　右钱氏云有小热者解毒海藏谓解毒者三黄丸金花丸之类是也
　　四圣散　海蔵紫草木通汤【二方俱见形】　导赤散【心】　八正散【小便不利】
　　丹有初起烦躁谵语狂渴引饮若饮水则后来靥不齐急以凉药解其标如益元散之类可用　右五方利小便退热之剂钱氏云有大热者利小便又云身热烦渴腹满而喘大小便涩靣赤闷乱大吐此当利小便盖用导赤散之类是也
　　钱宣风散　槟榔【两个】陈皮　甘草【各半两】牵牛【肆两半生半熟】右为细末三二岁蜜汤调下五分已上壹钱食前易老加防风
　　通膈丸利上下气血药也　大黄　牵牛　木通【各等分】右为细末滴水丸如粟粒大每服三五十丸量儿大小虚实加减
　　右钱氏云有大热利小便不瘥者宜宣风下之














　　证治凖绳卷八十四
<子部,医家类,证治准绳>
　　钦定四库全书
　　证治凖绳卷八十五
　　明　王肯堂　撰
　　防科
　　心臓门
　　渴
　　万痘疹渴者里热也盖三焦者水谷之道路津液者水谷之精华变化流行以灌溉乎三焦也疮疹之火起之于内销烁水谷不得以变化津液灌溉臓腑故渴也又疮本稠宻津液外泄化为脓浆不能滋养真气亦渴也小渴者常病不须治之大渴者视其虚实以法治之切不可以冷水红柿梨橘西等物与之恐损脾胃致生灾异也　薛前证若二便自调饮食温和口渴饮汤手足不热是为虚热不可食生冷之物若二便秘结饮食喜冷口渴饮水手足竝热是为实热可与冷水饮之凡痘出而热未止者既出尽则热自止
　　如发热时便大渴者热在里也葛根解毒汤主之不止更加黄连以泻心火之有余黄檗知母以滋肾水之不足舌润则生舌如芒刺则死盖舌乃心之苗少隂之脉荣于苦也如发热自利而渴者津液不足也黄芩汤加人参白术麦门冬主之　丹溪云初热烦躁渴引饮者急以凉药解其标　钱氏云身热烦渴腹满而喘大小便涩而赤闷乱大吐此当利小便不瘥者宣风散下之葛根解毒汤　葛粉　天花粉　麦门冬　生地黄
　　升麻【各等分】甘草【减半】
　　右剉细取糯米泔水一盏煎七分去查入茅根自然汁一合服之
　　黄芩汤【痘泄利】　五苓散【惊】　宣风散【痘发热】
　　如疮已出或起发或收靥一向渴不止者人参麦门冬散主之
　　海蔵云若身热小渴者六味人参麦门冬散治之如不愈或身热大渴者七味人参白术散治之又不愈十一味木香散
　　人参麦门冬散
　　麦门冬　葛粉【各贰钱】人参　甘草　升麻　白术【各壹钱】
　　右剉细加粳米一合淡竹叶七片水一盏煎米熟去查温服
　　六味人参麦门冬散
　　麦门冬【去心壹两】人参【去芦】甘草【炙】陈皮　白术　厚朴【姜制各半两】
　　右防咀每服三钱水一盏煎至六分去渣温服虚人减厚朴
　　厐氏地黄膏【见形】
　　退火回生散　治痘血热枯涩发渴　滑石　辰砂【各壹
　　钱】氷片【叄厘】
　　右为细末冷水调服一分睡片时必转红活矣
　　如能食而渴者肺热也经曰心移热于肺为膈消由心火上炎乗于肺金薫蒸焦膈传耗津液故渴也治在上焦人参白虎汤加黄连主之
　　人参白虎汤【又名化汤】　人参　甘草【各壹钱】知母【三钱】
　　石膏【五钱】粳米【壹合】
　　右剉细水二盏煎待米熟去渣温服无时
　　竹叶石膏汤　治痘疮表里俱虚胸中烦闷小便赤涩多渴成赤癍点者又宜服犀角散　石膏　知母【各贰两】麦门冬　甘草【各壹两】
　　右剉散每服三钱水一盏淡竹叶一握煎半盏温服不拘时
　　麦门冬汤　治癍疹烦渴吐防及痂后余热　麦门冬【壹钱】人参【壹钱】甘菊【壹钱】赤芍药【壹钱】赤茯苓【壹钱】升麻【壹钱】甘草【伍分】石膏【叄钱】
　　右用水煎服
　　如不能食而渴者脾虚也叔和云口干饶饮水多食亦饥虚由脾素弱不能为胃行其津液故渴也治在中焦参苓白术散主之
　　人参白术散【又名参苓白术散】
　　人参　白术　藿香　木香　甘草　白茯苓【各壹钱】干葛【贰钱】
　　右剉细加生姜一片水一盏煎七分去渣温服无时
　　丹陈十妹年廿岁出痘而有孕七个半月大渴不甚出透寒热交作血虚气虚　人参　白术　黄耆　陈皮　甘草【炙】当归身【各壹钱】姜三片酒水各半盏煎服
　　自利而渴轻则人参白术散甚则陈氏木香散自利而渇者邪肾也正理论云自利而渴者属少隂虚故引水自救盖肾主五液其脉络于肺系舌本邪于肾则开阖不司故自利利则津液下走肾水干不能上润于舌故大渴也治在下焦宜温之陈氏异攻散主之【出不快】靣白腹胀自利而渴者陈氏十一味木香散主之
