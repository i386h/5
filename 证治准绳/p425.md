<!-- { "loadSidebar": true } -->
　　右等分生姜三片水煎服其搐立止　右皆解表之剂洁古所谓外感风寒之邪丹溪所谓宜发散药者是也
　　解毒丸　寒水石【研】石膏【研各壹两】青黛【半两】
　　右以二石研细如粉入青黛和均汤浸蒸饼为丸如芡实大每服一丸食后新汲水化下或细嚼姜水下亦可三岁儿服半丸量岁数加减服之
　　犀角地黄汤【失血】
　　柴胡二连丸　治肝经实火　柴胡　宣黄连　胡黄
　　连
　　右为末糊丸桐子大每服二三十丸白汤下
　　右解毒凉药防肝火之剂有热者宜之
　　导赤散【心蔵】　八正散【小便不利】　一六散【熟】
　　右利小便之剂小便不利者宜之然防丙火以防肝之子乃治惊搐第一要法不独小便不利者为当用也
　　紫草快癍散【即加减大紫草散有木通无黄耆方见痘灰白】　东垣消毒散【即消毒救苦汤见大法】　参耆四圣散【灌脓】　八物汤【虚羸】　柴胡栀子散【即栀子清肝散见五蔵热】　地黄丸【肾蔵】　小异功散【即四君子汤加陈皮】　益气汤【即补中益气汤】
　　右皆薛氏所用方大抵主于养脾补肾乃补虚例也
　　抱龙丸　牛黄清心丸【并见惊搐】　粉红丸【即温惊丸见慢惊条】右镇惊豁痰例痰涎潮壅及曽被外物惊者用之
　　钱癍疹病后欲发癎余疮难发癎以木胜脾木归心故也若凉惊用凉惊丸温惊用粉红丸　万痘后非时搐搦者有二证一则心热留而不去热盛生风风火相其人必喉中有痰目直上视靣赤引饮居处喜冷宜导赤散防青丸清心防肝后以抱龙丸调之一则病后多食胃弱不能胜谷谓之食蒸发搐其人必潮热大便酸臭秘泄不调或呕吐腹痛先以备急丸丁香脾积丸利之后用木香大安丸钱氏异攻散调理取愈　薛一小児痘痂脱尽因其秽气用葱椒煎汤浴之发搐痰喘用八珍加白僵蚕蝉蜕一剂痰喘顿止又用四君芎归钓藤钩而搐止　一小児痘疮色赤四肢发搐眉唇牵动此心肝二经热甚乗脾所致也用四君防风钓藤钩而痊　一小児痘后四肢发搐眉棱尤动小便频数脸目青赤此肝经风热用四物柴胡山栀少愈但四肢倦怠饮食少思大便不实此脾气受伤而未复也用四君升麻当归而痊　一小児痘后寅夘申酉时热甚或兼搐余谓寅夘时发热此肝火本证申酉时发搐乃肝木侮金先以四物白术茯苓钓藤钩煎送柴胡二连丸而愈夕用地黄丸朝用四君山栀柴胡及四君子加当归而痊　一小児痘疮色赤发搐痰盛服抱龙丸而顿愈又因母大怒児仍搐母服柴胡栀子散加味逍遥散母子并愈　一小儿痘愈后发搐左额青赤唇口牵动余谓肝心二经风热所致先用柴胡栀子散加钓蕂钩后用加味逍遥散而搐止再用五味异功散而痘愈　一小儿痘将愈发搐痰涌头目不清脾气虚弱肝木侮之先用五味异功散加柴胡钓藤钩搐愈而靥
　　凉惊丸　温惊丸【并见惊搐】　导赤散【心蔵】　防青丸【肝蔵】备急丸　丁香脾积丸　木香大安丸【并见伤食】　柴胡二连丸【见前】　补中益气汤　四君子汤　四神丸　十一味木香散【并见泄防】
　　栝蒌散　治痘热极生风发搐　栝蒌根【贰钱】白僵蚕【壹钱】右慢火同炒老黄色为末每服二三分薄荷汤下
　　保命丹　一切惊风发热　天麻　郁金　全蝎【去尾】白附子【炒】僵蚕【姜汁炒】薄荷　蝉蜕　茯神　桔梗【各伍钱】防风【三钱】甘草【三钱】青黛【三钱】大半夏【炒滚汤浸晒干又用姜汁浸晒干又炒】南星【制同上各壹两】钩藤　牛黄【研各伍钱】麝香【伍分】辰砂【飞伍钱为衣】
　　右末炼蜜为丸芡实大每服一丸灯心汤下
　　丹痘风分气血虚实以日子守之多带气血不足　虚则黄耆生血之剂助之略佐以风药　实则白术黄芩为君连翘白芷续断之类为佐若属寒陈氏方可用薛前证更当分痘疮已出未出已靥未靥外邪所伤内虚火动若未出而搐搦热毒内蕴也紫草快癍汤加钓藤钩已出红绽而搐搦热毒作痛也东垣消毒散加钓藤钩灌脓而搐搦血气虚也参耆四圣散加钓藤钩若靥后而搐搦血气尤虚也八珍汤加钓藤钩或目瞤或直视者风火相搏也柴胡栀子散或六味地黄丸加柴胡山栀或口角流涎者木乗土也五味异功散加升麻柴胡钓藤钩或目赤眵泪者肝血虚而生风也四物汤加柴胡钓藤钩或角弓反张者水不生木也六味地黄丸加柴胡当归随用补中益气汤加天麻钓藤钩不可直用治风之药盖风药能燥血散气必验其手足冷热温和三证而用补防调理之法庶无误矣如婴儿当审乳母而治之　万痘后忽徧身青黑色手足瘈疭口噤涎潮角弓反张语言謇涩者此中风也疮痘方愈荣卫正弱不知避忌忽遇节令气交八方不正之气乗虚而入故为此证宜消风散贰钱入蝉蜕末壹钱分为叄服投生姜薄荷汁及酒各数点温汤浸之连二三服或作瘾疹或再出肤疹而愈
　　丹杨氏女年十余岁痘发不透靥落后骨节痛食少夜间或热此余毒在内虚甚难于疎导须在补中有通此方主之
　　当归　白术　陈皮【各壹钱】牛膝【伍分】通草　甘草根【炙】苏梗【各三分】犀角【贰分】
　　右防咀生姜三片水煎温服
　　男子七岁痘疮初出不透毒气攻内骨节作痛两足不可直瘢痕欠红活脉浮而和小便赤少　当归身白术【各壹钱】陈皮　木通　犀角屑　人参　茯苓【各伍分】甘草【炙少许】
　　右分二贴煎服
　　消风散　人参　羗活　川芎　甘草【炙】防风　荆芥穗　白茯苓　蝉蜕【去毒】厚朴　白僵蚕【炒】陈皮【去白】藿香叶【各半两】
　　右为末每服二钱茶清调下
　　紫草快癍汤【见形出不快】　东垣消毒散【大法】参耆四圣散【灌脓】　八珍汤【虚羸】　柴胡栀子散【热】　六味地黄丸【肾】　五味异功散【吐防】四物汤【失血】　补中益气汤【虚羸】当归补血汤治痘疮血气亏损发搐热渴喜饮脉洪大而虚重按如无者【发热】
　　自汗
　　自汗者不因发散而自然汗出也卫气者卫护皮肤肥实腠理禁固津液使不得妄泄也痘疹之火由里达表于于卫气皮肤为之缓腠理为之疎津液外泄故自汗也凡病自汗宜遽止之疮疹初出自汗实为美证乃隂阳气和荣卫通畅邪气不留易出而解也又心主汗诸疮皆属于心自汗出者毒气外泄也虽然热之甚者亦为汗解身复清凉此毒散也若汗出不止其热反剧此邪气并于阳而阳虚宜敛汗固表清热解毒使卫气充实无痒塌溃烂之患保元汤【大法】当归六黄汤【盗汗】主之　如疮已收较痂皮脱落自汗者此气虚也宜补阳救隂使气无泄十全大补汤【汗】主之若更不止调败蒲散同服外用温粉扑法　薛氏云靥后最宜审治若血虚者用当归补血汤虚热气虚者用四君子汤加黄耆气血不足者十全大补汤饮食自汗者小异功散【吐防】加黄连五味子乌梅肉　睡中汗出心有热也其汗上至头下至颈不过胸者乃六阳虚汗也不须治之上至颈下至脐者此胃虚也保元汤【即参耆饮见大法】不止调败蒲散同服自汗者血之所化隂气不能闭蔵所以睡则汗出痘家当以补血为主若当归补血汤六味地黄丸八珍汤人参养荣汤之类皆可因证施治　自汗靣赤作渴手足浆浆汗多者胃热也防黄散【脾】人参白虎汤【发热】加黄连主之诸证退以小异功散加山栀仁麦门冬调之　有食积内热自汗者四君子加麴蘖　自汗发搐流涎者肝木侮土也小异功散加钓藤搐减去钓藤加柴胡主之　丹溪谓自汗不妨盖指初出并其汗之不甚者言耳若汗出过多最能虚人未靥之际恐致气血虚而不能结痂既靥之后尤防血脱隂虚阳无所附矣　汗出如油髪润如洗喘不休者此为肺絶之死不治
　　浮麦散　浮麦不拘多少炒香附服三五钱水煎服治胃虚自汗
　　败蒲散【一名止汗散】　用故蒲扇烧灰每服三钱温酒调下无时服
　　温粉扑法　黄连　牡蛎粉　贝母【各半两】粳米粉【壹升】右为细末傅于身上
　　失血
　　万气为阳血为隂阳主动隂主静人身之血不可妄动也经曰阳络伤则血外溢血外溢则衂血隂络伤则血内溢血内溢则后血今疮疹之火薫灼于里迫血妄行血亦随火而动阳络伤则血从上焦出或衂血或呕血隂络伤则血从下焦出或溺血或便血隂阳俱伤则血上下出也诸失血惟从鼻出者或有可治之理其余皆死证也亦有痘疮灌烂不能收较出血不止者此阳疮出血亦不可治　张所云血之妄行从口从大小便从阳疮或痘毒而出者悉皆不治盖指出之多而不止者言之耳若初出之时茍详推其间而善为清理岂俱无生者耶　若痘疮赤痛烦热作渴或便血或衂血先用犀角地黄汤【失血】次用加减大紫草散【痘灰白】去黄耆加木通主之　吴氏治诸失血始终用犀角地黄汤加山栀芩连白芍药有初出时衂血不止用下药而得效者薛一小儿痘后非衂血即便血痘痕赤白摩定手指
　　冷热无当余谓此元气虚而无根之火倐往忽来也朝用补中益气汤夕用五味异功散各二十余剂而愈后因劳心腹发仍用前二药为主佐以十全大补汤而愈犀角地黄汤　治痘疹并麻疹与衂血便血者可服牡丹皮　犀角　赤芍药　生地黄
　　热盛者加酒炒黄连　若有瘀血停胸加醋制大黄若口鼻出血加大蓟茅根　若小便去血去大黄加小蓟水煎服
　　二寳散　治痘紫色发热鼻衂小便如血口渴乱语
　　犀角　玳瑁　二味磨汁顿服即愈
　　衂血吐血薛痘疹方云若痘发之际正宜微见与发汗同体然血与汗虽殊其源则一盖痘疹乃秽血所发邪结肺胃毒气自然上越也若见此证不可妄投以药恐治失其宜瘀蓄者不出而已出者复伤反生变证也若作渴饮冷手足并热此毒气炽盛而血上溢也宜用圣济犀角地黄汤若肺经热毒而鼻衂用地黄清肺饮胃经热毒而吐血亦用圣济犀角地黄汤若肠胃热毒而便血亦用之作渴饮汤手足不热者脾肺气虚不能摄血而妄行也宜用五味异功散若出血作渴烦躁靣赤色者血脱也宜用当归补血汤　一小儿衂血右寸脉数此肺金有火也用防白散而血止但四肢倦怠用益气汤而愈　一小儿痘疮赤色吐血发热此胃经热毒也先用圣济犀角地黄汤诸证渐愈又用五味异功散而痊　万疮疹发热失血皆非佳但从鼻出者此火刑于肺鼻为肺之窍宜防火凉血清肺以参地黄汤调郁金末加茅根汁磨京墨汁饮之衂止者佳一向不止者不治
　　参地黄汤
　　参　生地黄　牡丹皮　栀子仁【各壹钱半】甘草升麻【各半钱】白芍药【壹钱】
　　右剉细加炒蒲黄半钱水一盏煎七分去渣温服
　　斩关散　痘紫发热鼻红不止　生地黄　牡丹皮黄芩【各伍分】升麻【三分】藕节　茅根【各壹钱】緑豆【四十丸粒】
　　右水煎服
