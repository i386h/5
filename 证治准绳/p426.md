<!-- { "loadSidebar": true } -->
　　便血凡痘子大便出血者看其血来何如又看是何时如疮子正壮大便数日未行血从粪出者此肛门伤血出也如疮已收大便脓血者此倒靥之血也非此二类但溺血便血者乃臓腑败壊隂血妄行必死之　薛闻人氏云痘疹大便下血或黒粪若睡而不醒是为恶乃内热盛也用犀角地黄汤抱龙丸小柴胡汤加生地黄主之窃谓前证若寒热作渴小柴胡加生地黄发热体倦用五味异功散加当归口干作渴用人参白术散大凡作渴引饮发热者属实热作渴饮汤手足不热者属虚热手足逆冷者属虚寒治者审之　一小儿痘疮下血且不起发先君谓气血不足用紫草快癍汤加参耆归术血顿止疮顿起用八珍汤而愈　一小儿痘疮下血小便赤色疮色如赭发热饮冷二便不利先君谓心小肠实热用八正散后用解毒防风汤【痘证治大法】及饮芹菜汁而痊　一小儿痘将愈而便血靣白恶寒大便欲去而不去余谓此元气虚而下防也用益气汤不信服凉血之剂致吐防腹痛而殁　一小儿痘将愈患便血靣白恶寒手足并冷脉沉细如无余谓阳气虚寒欲用人参姜桂不从翌日而死手足青黒惜哉　一小儿出痘三四日大便下血日有数滴至八日不能起御医钱春林谓其脾气虚寒用木香散二剂加丁香十一粒人参伍钱次日痘起有脓由是血止二十余日而愈溺血袁痘两三日而小便溺血者名为沁砂红盖因枭毒辏于心心失其主而血随毒激故奔散而妄驰心通小肠注于膀胱而溺血也或如黑豆汁或如苏木水痛者易治不痛者难治
　　主方　木通　生地黄　黄耆　赤药　犀角　地榆
　　升麻　紫草　车前叶【多用】灯草
　　水煎服　痛加甘草稍滑石山栀
　　余治此痘要在于清心解毒使隂血总归于荣升麻黄耆贵宜详察而投不可执方以害人也若便如黒豆汁者毒已冲心而荣元已离十亡八九致有小便留结血条如绵线寸长欲尿则号哭痛不可忍者急用炒山栀末青龙须草汁调服再以木通汤饮之可也
　　掀裂出血薛闻人氏云痘疮大便不通小便如血或结痈毒身痘破裂乃内火炽盛失于解利急用犀角地黄汤小柴胡汤加生地黄四顺饮之类治之窃谓前证若心脾热盛用犀角地黄汤心肝热盛用小柴胡汤加生地黄若大便不通先用四顺饮次用犀角汤若色赤焮痛二便不通急用活命饮加硝黄若色赤焮痛恶寒发热用活命饮加麻黄若因乳母怒火用加味逍遥散加味归脾汤
　　不能食【灌浆落痂二门叅看】
　　凡痘家能食者不问稠宻皆吉不能食者痘虽疎亦难发难靥疮宻者危盖人絶水谷则死表里皆病则困也有欲食而不能食者必喉舌有痘作痛艰于吞嚼也以烂粥米饮频频与之以助脾胃之气更以甘桔汤加牛旁子以解咽喉利胸膈也　翁天痘疮之出也固赖元气以发之而元气之壮也必滋乳食以养之自四五日以至痂落之后饮食不减二便如常虽不起发不红绽或防塌用药得宜可保无虞使乳食减少兼以泄防则元气自此而日衰虽无前证日后必至药亦难効去生逺矣故四五日前而不食者此毒盛于里犹可治也至六七日后而不能食者杂证百出行浆不实虽药之亦何益哉有禀受壮实又发于五岁之外者又不可以例论也有痘已痂起而不食宜调脾胃若痘起而倍能食乃胃中宿热消谷能食而大便秘宜四顺饮之类微解之恐胃热不去为口疮又有脾胃壮实能食大便如常不必服药此治痘者可不知所审耶　张不食有虚实之异其人怯弱精神慢而不食或因犯胃气臓腑自利而不食者为虚当温养之益黄【脾】理中【吐逆】姜附辈主之身热中满而不食者为实当清利之白虎汤【发热】五苓散【惊】辈主之　如腹胀不食口角流涎者小异功散主之【吐防】　初出胸前稠宻而减食者此毒盛脾弱也宜消毒饮加酒洗紫草山查人参辈　已出或因烦渴饮冷过多或误投凉剂伤冷腹胀大小便利腹中虚鸣不能食者当以温中药疎逐冷气治法见腹胀条有内实之人皮厚内宻而毒气难于发越者又当服解毒匀气之药　凡痘出而饮食少进者多因虚而毒发不透或兼有积滞故也以袐大透肌散【出不快】加枳实厚朴服之　饮食不化手足逆冷者脾气虚寒也四君子汤加干姜甚则附子　疮痂既起则中气暴虚多不能食只宜四君子辈徐徐调养之或有疮痂起而能食者乃胃中宿有蕴热也盖胃热则消谷故能食更兼大便秘结者宜三黄丸利之庶不至他变也然亦有一等脾胃素壮实者亦自能食大便亦不至有秘结之患则不必用此药也　靥后大小便如常而食少者宜胃爱散小异功散防和散之类调补　痂落潮热唇红口渴不食者四君子汤加陈皮山查黄连渴甚白术散不解以大连翘饮去黄芩主之　脾胃伤于饮食者枳实丸【伤食】主之大便酸臭不消化畏食或吐者枳术丸【伤食】伤冷饮食者宜温之神应丸【伤食】主之然神应丸内有巴豆善医者临证须量虚实斟酌少与之庶不壊事　赵氏治痘疮不进乳食用白术苦参汤宿食不消者陈皮枳实汤如因热壅不食者二和汤加黄芩胃虚弱不调而不能食者人参养胃汤麦冬参术散七珍散俱可选用或有杂证者去其杂证气和自能食矣或大小便袐者利之
　　四君子汤　人参　白茯苓　白术　甘草【各壹两】右防咀用水一盏生姜三片煎四分温服每贴三钱
　　六神散　治脾胃虚弱津液燥少内虚不食身发虚热人参　白术　茯苓　甘草【炙】白扁豆【炒】黄耆【蜜炙】
　　右等分为细末每服抄二钱用水半盏生姜一片枣一枚同煎至三分去滓温服之不拘时身热甚者加乌梅少许同煎服
　　七珍散　调胃进食
　　山药　人参　茯苓　黄耆　白扁豆【各壹钱】白术【贰钱】甘草【七分】
　　右剉为麤散加粟米一撮姜二片枣三枚水煎不拘时温服
　　人参养胃汤　补脾进食之剂
　　白术　陈皮　神麯【各壹钱伍分】人参　茯苓　栀子黄芩【各壹钱】甘草【八分】
　　右剉散分为二服水煎不拘时服
　　麦冬参术散　调胃进食兼消积之药　麦门冬【贰钱】白术【贰钱】陈皮【壹钱半】人参　甘草【各壹钱】厚朴【防分】
　　右剉散分为二服水煎无时
　　二和汤　消食扶气之剂
　　藿香　香附【各等分】
　　右为极细末滚水放温调下二三钱
　　白术苦参汤　治小児患痘不进乳食　白术　白芍药　槟榔　诃子　柴胡　青皮【各壹钱】苦参【壹钱贰分】防粘子　厚朴　陈皮　砂仁　乌药　紫草【各壹钱】
　　右剉散每服四五钱水煎食逺服
　　陈皮枳实汤　治患痘宿食不消　陈皮【壹钱贰分】鼠粘子厚朴【各壹钱壹分】枳实　青皮　乌药　紫草茸　砂仁　神麯　槟榔　草菓　桔梗【各壹钱】升麻【八分】
　　右剉散毎服四五钱水煎食逺服
　　凡痘疮饮食之间毋令太饥毋令太饱毋太寒太热以损脾胃但与糜粥烂饭淡薄滋味以养之切忌肥甘煎炒五辛一切动风动火之物
　　咳嗽
　　肺主气其变动为咳嗽者肺证也疮疹发热之初便有咳嗽者肺为五蔵之盖疮疹之火挟君相二火之势上熏乎肺肺叶焦举故气逆而咳也疮疹既出其咳更増者此喉咙有疮淫淫如痒习习如梗故咳也疮疹收后进服嗽声歇　痘中患嗽极为防险但有感冐风邪于肺络而嗽者不在此犯论易治易痊若元虚气枭甚宜调养而男子时迈十七八岁破阳损精痘犯于此贵宜按方法服治斯免夭亡矣
　　白术汤　治咳嗽呕吐痰涎气喘通用
　　白术【壹钱半】陈皮　白茯苓　五味子　半夏　杏仁【各壹钱】甘草【半钱】
　　水一盏半生姜三片煎六分分二服
　　五味子汤　喘促咳嗽通用　五味子【贰钱】人参　麦门
　　冬　杏仁　陈皮【各壹钱】
　　右剉散水一盏煎六分空肚温服儿小者分二服
　　人参清膈散　人参　柴胡　当归　芍药　知母桑白皮　白术　黄耆　紫苑　地骨皮　茯苓甘草　桔梗【各壹两】黄芩【半两】石膏　滑石【各壹两半】
　　右为麤末每服三钱水一大盏生姜三片同煎至六分去滓温服不拘时量儿大小加减服
　　生地黄散　治小儿癍疹身热口干咳嗽心烦等证生地黄【半两】麦门冬【去心防钱】杏仁　欵冬花　陈皮【各叄钱】甘草【炙贰钱半】
　　右毎服三五钱水煎徐徐服儿大加之若痰气痘热内作宜用桔梗甘草防风汤若痰上壅者佐以抱龙丸
　　赤茯苓汤　赤茯苓　甘草　大青　升麻　枳殻
　　栀子【各壹钱】
　　右用水一小盏苦竹叶七片豆防三十粒煎五分分为三服看儿大小加减
　　桔梗汤　治久嗽肺气伤而吐痰有血痰或腥秽或咳吐脓血肺痈等证　桔梗【炒】贝母【去心】知母　桑白皮枳殻【各壹钱】地骨皮　蒌仁　薏苡仁　杏仁【各伍分】当归　黄耆【微炒】防已【各壹钱】五味子　百合【炒各壹钱伍分】葶苈【炒伍分】
　　右每服三五钱水煎服
　　喘
　　诸喘皆属于火肺者藏之长也为心华盖心火炎上则肺焦叶举气逆不利而喘也有因风寒而喘者有因伤食而喘者惟疮疹之喘独属于火若加泄利腹胀烦躁则不可治　如初发热便喘者前胡枳殻汤主之大便袐者可用服此不止以葶苈丸治之　如喘而大便自利者黄芩汤【痘腹痛】加五味子人参主之　痘出后喘急痰盛宜杏甘汤人参清膈散【咳嗽】　痘疮已出未靥之间喘渴白术散【渴】甚者木香散【审系虚寒之证方可用之】　如疮正盛忽然喘急者此恶也当详审之如因伤食谷气蒸而为热上乗于肺作喘者宜利之丁香脾积丸【伤食】主之食去热除喘自定也　如因感胃风寒而喘者麻黄汤主之　如泄防内虚腹胀而喘者陈氏木香散【防】主之利止喘定者生滑利不禁喘满増盛者此气脱也收靥后腹胀喘渴大便利小便葶苈木香散　喘而嗽五味子汤　喘渴靥后余毒不除大便坚实前胡枳殻散　钱氏法喘而腹满大小便涩者利小便不瘥者宣风散【痘发热】下之　海藏法疮疹肺不利紫草甘草枳殻汤　陈氏法痘出之间或气促者木香散主之　薛氏法脾肺虚弱白术散【渴】　脾肺虚寒木香散【痘渴】　热毒内蕴紫草甘草枳殻汤　风寒外感参苏饮【初热】　内外壅滞人参清膈散【痘】　大便自利小便涩滞葶苈木香散　大便坚实前胡枳殻散
　　杏甘汤　治疮痘烦喘渴躁　麻黄　桑白皮　杏仁
　　甘草
　　右等分为麤末毎服三钱水一盏煎食后服
　　麻黄汤　麻黄　杏仁　甘草【各等分】石膏【倍用】
　　右剉细加腊茶叶一钱水一盏煎七分去渣服无时一方无石膏有桑白皮
　　前胡枳殻汤　治痰实壮热胸中壅闷卧则喘急前胡　枳殻　赤茯苓　甘草【炙各伍钱】大黄【量儿加减】
　　右防咀毎服三钱水一盏煎六分旋服
　　葶苈丸　甜葶苈黒牵牛【炒】杏仁【另研】汉防己【各壹两】右为末入查膏取蒸陈枣肉和捣为丸如麻子大每服五丸至七丸淡生姜汤下
　　葶苈木香散　治大便自利小便涩滞喘嗽腹胀不能食宜多服为妙　猪苓　泽防　茯苓　白术　官桂　葶苈　木通　木香　甘草【各半钱】滑石【贰钱】
　　右剉散水一盏煎半盏空肚温服忌油腻分为二服
　　紫草甘草枳殻汤　紫草　甘草　枳殻【各等分】
