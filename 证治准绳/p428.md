<!-- { "loadSidebar": true } -->
　　薛前证若手足并冷渴饮热汤或腹作痛中气虚寒也宜用益黄散手足不冷吐逆痰涎中气虚弱也宜用橘皮半夏汤手足并热热毒壅滞也宜用导赤散口干饮乳不彻胃经气热也宜用竹茹汤吐逆不乳或吐乳酸秽此脾气虚而乳食停滞也宜枳术丸　如初发热暴吐不止此火气上逆也茱连散主之
　　茱连散　黄连【半两】吴茱茰【贰钱】
　　右二味同炒研细末每服半钱生姜汤调服
　　橘皮汤　橘皮【半留白半去白炒贰钱】半夏【壹钱】白茯苓【壹钱半】右剉细加生姜五分水一盏煎七分去渣温服
　　橘皮汤　治呕吐不止饮食不入
　　陈皮　生姜【各壹钱】人参【伍分】
　　右水煎作三四次服之
　　橘皮半夏汤　橘皮　半夏【等分】
　　右每服三钱姜枣水煎
　　如因饮水过多而呕吐者此水逆也五苓散主之　如因伤食而呕吐者以丁香脾积丸微利之　如无上证而呕哕者人以胃气为本胃者土也土败则木来侮之今木挟相火之势上乗乎胃其气自脐下直犯清道上出于贲门胃上口也微则干呕甚则哕土败之象也太素曰弦絶者其声嘶败木陈者其叶落病深者其声哕短鍼无取毒药无攻谓不治也附方
　　丁香煮散　治脾胃虚冷呕吐不食　丁香【不见火】红豆甘草　干姜　青皮　川乌【去皮】陈皮　良姜　胡椒　益智【各等分】
　　右剉散每服三钱用水一盏生姜三片煎六分加盐一揑不拘时服
　　加味鼠粘子散　治咽中有疮作呕　桔梗　射干山豆根　防风　干葛　陈皮　荆芥　连翘
　　水煎细细呷之
　　灯心竹叶汤【治干呕】竹叶【三十片】灯心【三十根】
　　水煎服
　　秘方治呕吐并吐防不止水谷不纳者速効
　　用多年灶心赤色土为细末每服二钱米饮调下小儿只一钱
　　防利
　　凡疮未出而利者邪气并于里肠胃热甚而传化失常也黄芩汤主之　如自利清白色者为里寒理中汤主之
　　黄芩汤　黄芩【壹钱半】甘草【炙壹钱】白芍药【六钱】
　　右剉细加大枣二枚水一盏煎七分温服食前
　　疮已出而利者邪气并于表正气方逐邪气主乎表而而不主里则里气虚不能停纳水谷故亦自利也宜从气虚而治【九味理中汤倍人参加黄耆白芍药】
　　九味理中汤　人参【贰钱】白术　干姜【炮】诃子肉　茯苓　木香　藿香叶　肉豆防【煨】甘草【炙各壹钱】
　　水煎食前通口服
　　疮疹所忌内虚泄防凡觉腹疼或漉漉响趋小腹者皆欲作利宜先以法治之【九味理中汤】治之不止此开肠洞泄惟涩剂可以收之【荳防丸不止则用真鸦片配莲肉粉止之】庸医毎不敢用涩药恐住邪气不知邪气之盛莫如伤寒而张仲景治挟热自利每用石脂盖剂之去滑犹寒剂之去热热剂之去寒是谓对证之药今既滑泄不已自当收又何疑焉如服剂而又不止则根本已拨无能为矣经曰仓廪不蔵者是门户不要也金匮要略曰六腑气絶于外者手足寒五臓气絶于内者利不止五夺之中此为最甚但正气内脱者淹延而死邪气内防者烦渴而死此为异耳
　　陈氏荳防丸　治痘疹泄防　木香　砂仁　白龙骨诃子肉　肉荳防【麫裹煨各半两】赤石脂　枯白矾【各防钱半】
　　右为末糊丸如黍米大一岁三十丸三岁百丸温米饮下防止勿服
　　自起发以至收靥大便常宜坚实忽然自利者理中汤丸主之
　　理中汤丸　人参　白术　甘草　干姜【各等分】
　　右剉碎水二盏煎一盏去查温服若欲为丸研细末炼蜜丸如弹子大每用一丸白汤化下
　　参术丸　治小儿脾胃伤冷外热里寒不思饮食身常壮热大便或溏色白或患疮疹身有大热因食冷物或冷药过度或防或腹胀或已出疮疹瘢白无血色此由里寒脾胃伏冷荣卫不行致令毒气内伏不出宜服之其疮瘢白无血色者皆从瘢白四围红晕再起作脓结痂而愈　人参　白术　干姜【炮】甘草【炙各壹分】
　　右为细末米糕泡糊为丸如麻子大每服百余丸温水吞下或米饮亦得乳食前服前世之书如仲景诸论治伤寒云轻者用理中汤重者用四逆汤此乃胃足阳明经而感寒邪脾胃乃为中州之府故用理中汤曰辛甘发散为阳以退寒邪也理中汤炼蜜丸而嚼下曰理中丸盖添蜜甘以入脾胃嚼而便化于中焦今参术丸以粳米糕为丸取其难化服在脾胃渗漉渐得消化则中焦得暖脾土喜燥其热自归此所以能治热也
　　胃主腐熟水谷大肠主传送已化之物故食多少可以知人谷气之虚实大便滑可以知人臓腑之冷热大便如常是亦疮疹之一顺也如起发之时忽然泄防此宜急止之恐肠胃虚真气脱也须辨冷热虚实如防而手足冷靣色青白疮不红绽者冷证也理中汤丸荳防丸益黄散【脾】甚则陈氏木香散异攻散【出不快】皆可用也防下之物黄又酸臭渴手足心热靣赤疮红绽焮发者热证也黄苓汤五苓散【惊】主之脾胃怯弱精神慢而不食者为虚当温养之益黄散身热中满渴而不食者为实当清利之五苓散其人或蔵气自脱或因服寒药致令疮毒防入大肠防下如豆汁或便脓血或便黒汁口内臭气唇焦目闭加腹胀者必死之证　如因饮冷水自利者所谓湿胜则濡泄也宜温中利小便以理中丸温中以五苓散利小便去水
　　如因伤食自利者所出酸臭所谓饮食自倍肠胃乃伤也宜先去其积丁香脾积丸【伤食】后补脾胃益黄散【脾】如结痂之时暴泄不止者消息所出之物痂皮脓血者顺水谷不分者逆如利脓血不止者此热毒下流也香连丸主之
　　香连丸【一名香橘丸】黄连【壹两以茱茰五钱同炒去茰不用】木香【半两】
　　石莲子【取肉贰钱半】陈皮【半两】
　　右为末醋调神麯糊为丸如麻子大每服二三十丸陈仓米汤下
　　丹陈牙儿十九岁出痘有红癍吐防而渴　苍术【壹钱】白术【叄钱】陈皮【贰钱】黄耆　茯苓　甘草【炙】砂　当归【各壹钱半】
　　姜三片同煎服
　　从子六七岁时患疮痘发热微渴自利一小方脉视之用木香散每贴又増丁香十粒予切疑焉观其出迟因问自利而气弱察其所下皆臭滞陈积因肠胃热蒸而下也恐非有寒而虚遂急止之已投一贴矣继以黄连解毒汤加白术与十贴以解丁香之热利止疮亦出其后肌常有微热而手足生痈疖与凉剂调补逾月而安一男子十余岁出痘热时出根脚宻呕吐不食腰背
　　骨节痛大渴喉痛腹亦痛全不食者半月余脉浮洪而数与参耆归术炙甘草陈皮半茯生姜煎服之至五日色淡又加桂些少归耆再用酒制至七日痒甚加丁香叄粒附子些少痒止至八日九日渴大作而腹泄防痒甚至十日寒战遂用白术为君耆陈苓炙甘芩归为臣至十一日不靥或痒或谵语但守前药半月后自吐出痰多而安
　　陈十一味木香散　治疹痘腹胀渴其効如神【必须审察的是寒证六脉虚细身不甚热或发寒或呕吐肚腹痛或身体四肢俱冷者可用此方出集验】　木香大腹皮　人参　官桂　赤茯苓　青皮【去白】前胡　诃子皮　半夏　丁香　甘草【炙各叄两】
　　右防咀每服二钱水一盏姜三片煎空心温服
　　异功散集验方疮痘头温足冷腹胀防渴【方见痘出不快】海疮疹不渴藏寒下利四君子加干姜减半主之　痘疹大便不固痘渐黑防小儿乳母同服　人参　白茯
　　苓　肉荳防　黄耆【各半两】甘草【炙贰钱】
　　右防咀每服一钱水半盏姜五片枣一枚煎三分乳母倍服若大防手足厥冷加附子用验
　　治中散　虚寒防利不进饮食　黄耆　人参　茯苓白术　川芎　当归　肉桂【各伍钱】肉荳防【麫包煨熟取去油】丁香【壹钱半】木香【叄钱】
　　右为末每五岁用五分好热酒调下衣被盖暖少顷痘变红活而起
　　大小便閟
　　刘提防云疹痘最要大小腑分晓所以钱氏四圣散用木通枳殻极妙若大小腑自流利则不必苦泥　万凡疮疹小便欲长大便欲实经曰小便数者大便必鞕虽二三日不更衣无苦也如小水少则病进盖心主疮而属火心移热于小肠小肠小肠移热于膀胱膀光为津液之府气化则出气为火食不能化而津液不出故小便閟也疮疹发热大便欲润若二三日不行宜急利之恐肠胃不通荣卫不行疮出转宻也惟疮起发之后大便却宜坚实如能食而大便常行者不须忌之若过四五日不行则热盛生湿其疮难靥亦宜微利之设使大小便俱不通则邪毒内畜三焦阻絶经曰一息不运则机缄穷故大小便不通者死　凡痘子要大小便自调则里气和无留邪也故小便宜长而清如小便赤涩导赤散【心】小便短少八正散疮出太宻小便不通者连翘汤盖疮子发热不可骤去惟利小便以折其郁如痘稠宻小便少者此气血衰少津液虚耗非热也不可利之反伤真阳之气十全大补汤【汗】主之能食者大便宜润有入必有出也不能食者大便宜实存旧谷气以养血气也如四五日不行大便结燥者用胆导法导之不通以三黄丸【热】微利之如大结腹胀者以三乙承汤下之如若大便泄防即止之盖痘疮要里气实恐泄得脾胃虚也轻则理中汤丸【防利】益黄散【脾】荳防丸甚则陈氏木香散【俱防利】异功散【出不快】主之　闻人氏云痘出正盛喘促腹满手掌心并腋下有汗或谵语妄言小便赤而大便不通者小承气汤【伤寒】之类下之若靣赤黄大便秘小便少而或呕者宜小柴胡汤【发热】热甚而荣卫闭塞则毒气弥蔓如里毒盛者大便不通小便如血如表毒盛者或为痈疮身上破裂此皆因不曽解利之故俱宜犀角地黄汤【失血】小柴胡汤加生地黄四顺饮【发热】牛黄散【腹痛】紫雪【大科发热】辈救之若毒凝血聚疮成黒色大小便秘喘急烦躁者治法见验色条
　　治大小便俱不通以皂荚烧灰存性为末米饮调下葵子末壹合水一盏煎至半钟入猪脂半两空心服小便不利痘疹方云痘疹未出之先小便不利热盛者恐欲起惊用导赤散【心】微解之　热入膀胱如有血淋犀角地黄汤【失血】　初出不快小便赤涩四圣散【见形出不快】已出而赤涩白术散【渴】加木通五苓散加木香【丹溪用五】
　　【苓散加麦门冬煎服】　收靥之后小便不利烦热而渴猪苓散【痘后】薛前证当分所因若小肠热结用导赤散　肝经热
　　用柴胡麦门冬汤【痘后】　脾经热用犀角地黄汤　肺经热用生地黄汤【痘咳】　肾经热地黄丸【肾】　靥后气血虚弱用八珍汤【虚羸】　中气虚弱用五味异功散【吐防】　万凡疮疹小便少者热微导赤散加山栀仁热甚八正散主之
　　八正散　治下焦积热大小便不通或小便淋脉证俱实者　大黄【酒炒】车前子【炒】瞿麦　萹蓄　山栀【炒】木通【各壹钱】滑石【煨二钱】甘草【壹钱】
　　右每服二钱水煎
　　滋肾丸　黄檗【炒黑】知母【炒黑各贰两】肉桂【贰钱】
　　右为末水糊丸
　　黄芩清肺饮　黄芩【炒】山栀【炒各等分】
　　右每二钱水煎
　　紫草木通汤　治痘疮出不快小便不利　紫草　人参　木通　茯苓　糯米【各等分】甘草【减半】
　　右水煎服
