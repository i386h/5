<!-- { "loadSidebar": true } -->
　　通关散　此药通心经利小便　山栀仁　大黄【炒各壹分】木通　甘草【炙】车前子【炒】赤茯苓　瞿麦　人参滑石【各叄分】萹蓄【炒五分】
　　右剉细用水一盏灯心十根煎半盏温服
　　连翘汤　连翘　防风瞿麦　荆芥穗　木通　车前子　当归　柴胡　赤芍药　白滑石　蝉蜕黄芩　山栀子　甘草【各五分】
　　右剉细加紫草【五分】水一盏半煎一盏去查食前温服
　　紫草冬葵汤　治小便不通毒气闭塞　紫草茸　山栀子　黄芩【各壹钱贰分】秦艽　苦参【各壹钱壹分】冬葵子【壹钱半】露蜂房　白茯苓　木通　白芍药　泽防车前子【各壹钱】蝉蜕【捌分】
　　右剉散每服四五钱水煎逺食温服　如急数茎中痛者加甘草稍八分苦楝子一钱如痛甚欲死者加川牛膝一钱三分如有赤如血色者加胡黄连一钱三分如溺血者加当归壹钱川芎壹钱龙骨火煅兎丝子各壹钱红甚者加生地黄白溺者加使君子各壹钱叄分黄连壹钱壹分韭子研壹钱贰分浊甚者加桑螵蛸壹钱
　　大便袐薛陈文宿先生云痘疹四五日不大便以肥猪脿白水煮熟切豆大五七块与食之滋润臓腑疮痂易落切不可妄投宣利之药恐真气内虚疮毒入里如六七日身壮热不大便其脉紧盛与三味消毒饮【见形】微利之窃谓前证若毒在肌肉而未能尽发脉浮而紧者最宜此药疎解其毒若脉沉而紧者宜用前胡枳殻散【喘】疎通毒气以絶其源若口舌咽喉肿痛疮毒甚也用射干鼠粘子汤【咽喉】若大便既通作渴饮汤脾胃气虚也用人参白术散【渴】凡燥粪在直肠不能下者宜用猪胆汁导之忌用疎利之剂恐复伤胃气则疮未出者不能发出已出者不能灌靥大抵分辨虚实当以手足冷热或饮水饮汤验之　万如发热时大便不行热微者三黄丸【发热】甚则承气汤主之　如起发至收靥大便不行者用胆导法不可遽用利药　但疮干黑防大便袐烦躁者以百祥丸牛李膏【黑防】主之如无此药以承气代之
　　当归丸　当归【半两】甘草【壹分】黄连　大黄【各贰钱半】先将当归熬膏子入药末三味为丸加服之以利为度
　　变百祥丸　治癍疹大便秘结
　　红牙大防【去骨壹两】青州【去核十枚】
　　右用水二盏同煎至水尽为度去大防将焙干可和作剂旋丸从少至多以利为度
　　洗心散　治痘疮壮热大小便不利狂言多渴
　　大黄　甘草　当归　麻黄【去莭】白术　芍药荆芥【各等分】
　　右防咀量病轻重多少姜薄荷煎温服则平热服则溏
　　三乙承气汤　大黄　芒硝　厚朴　枳实【各壹钱】甘草
　　【五分】
　　右剉细水一盏加生姜一片煎至七分去渣食前热服
　　胆导法　用大猪胆一枚以鵞翎筒两头截齐一头入胆中线牢札定吹令气满纳入谷道中直待气通取去
　　加味四君汤
　　人参　白术　黄耆　白茯苓　甘草　蒌根桔梗
　　各等分水煎服　海蔵以此治疮疹已出未出大便袐涩或时渴盖有病者或因禀受不足或因吐防之后或因汗多或利小便元气既虚津液干涸不得润滑而致大便袐涩者若妄行疎利何异操刀必须此药治之医家切宜详审勿令误也
　　润肠汤　治虚袐
　　当归梢　甘草　生地黄　火麻　桃仁泥
　　水煎服
　　紫草麻仁汤　治疮疹大便不通致毒气闭塞
　　山豆根　紫草【各壹钱壹分】鼠粘子　露蜂房　生犀青皮　桃仁　麻仁　侧栢叶　黄芩【各壹钱】杏仁【壹钱贰分】
　　右剉散每服四五钱水煎食逺服袐甚者加乌梅肉防分不已再加冬葵子壹钱伍分






　　证治凖绳卷八十五
<子部,医家类,证治准绳>
　　钦定四库全书
　　证治凖绳卷八十六
　　明　王肯堂　撰
　　幼科
　　心脏门
　　痘疮寒战咬牙
　　寒战者森然若寒振振然揺动也咬牙者上下片牙相磨而鸣也经曰诸风振掉皆属肝木寒战而振振揺动风之象也火气冲物亦然钱氏曰肝主风虚则咬牙多欠又曰上窜咬牙心热也然则寒战咬牙心肝二藏主之或以寒战为气虚咬牙为血虚或以咬牙为齿槁谓津液不足者皆不知此意痘疮所恶者寒战咬牙或单见一证或二证并见若疮已坏加之喘促闷乱者死无日矣　凡病痘者疮本稠密转动之间身体振揺者此一身被疮所困不能支持转动艰难之故不可便作寒战妄投热药也有只咬牙者此心肝二经火旺也葢肝虚咬牙心热者亦咬牙勿便作不治论　如疮初出而寒战者此邪气将出外与正争故振振揺动火之象也疮出乃定柴葛桂枝汤主之　疮已出或已成浆而寒战者表气虚而不胜邪气之盛也养胃化毒汤主之如疮本稠宻焮发肿痛经脉动揺时时振动者不可谓之寒战待脓成痛去而解　收靥之时痂皮员净但或时战栗者此正气将复不能自持之兆不必忧疑须防自定　有筋惕肉瞤者经络之血为疮所耗不能荣养肌肉主持筋脉故惕惕然而手足自跳瞤瞤然而肤肉自动也不可谓之寒战但养其气血十全大补汤【汗】主之　薛一小儿十四嵗痘将愈忽寒战手足并冷脉防细而不及两寸乃脾气虚热用五味异功散独参汤十全大补汤而愈　一妇人愈后寒战脉浮大按之防细此血气虚也用十全大补汤三十余剂而愈后因劳寒热往来寒时手足如氷热时手足如炙脉浮大重按则细此阳气虚甚也朝用补中益气汤加桂附各一钱夕用八味丸料倍加桂附各五十余剂而安
　　柴葛桂枝汤　柴胡　葛根　甘草　桂枝　防风人参　白芍【各等分】　右剉细加生姜三片水一盏煎七分去渣温服不拘时
　　养卫化毒汤　人参　黄耆【炙】　桂枝　甘草　当归
　　右水煎服
　　初虞世云憎寒困倦或发寒战能令痘子缩伏宜用陈文忠异功散【方见见形证治出不快条】　娄氏云尝治痘疮寒战用白术耆归加芩治之愈　袁氏独附汤治寒战　大附子【五钱面裹煨】　用水一钟灯草七根煎服
　　右方加人参二钱肉桂五分黄耆二钱橘红一钱甘草五分当归一钱则为附子振隂阳治寒战牙防效方也但紫焦伏黒者不用
　　咬牙呵欠者肝虚也肝属木临官于寅寅为相火火盗木之气故肝虚之证形焉阳引而上隂引而下则开而欠也阳上极而下隂下极而上则合而齧也十全大补汤主之　如发热之初便咬牙者此与痒塌吐防脾胃弱者不同须审形证分治之若多欠咬牙顿闷者肝藏风热也活汤【痘发热】目上窜咬牙者心藏热也导赤散【心】不可妄用陈氏辛热之剂　上窜咬牙者心热也诸疮皆属心火上窜者火炎上之象也咬牙者火气揺动之象也导赤散加酒炒黄莲牛蒡子主之　咬牙兼面赤作渴至夜为甚者宜地黄丸　薛一小儿痘疮咬牙面黄饮汤此阳气虚弱也用五味异功散加木香而愈后仍咬牙面赤作渴至夜为甚此脾肾隂虚也用地黄丸大补汤而愈　一小儿咬牙作渴面色忽白忽赤脉洪数按之无力左闗尺为甚此属肾虚也用地黄丸补中益气汤寻愈后因惊面青目赤呵欠咬牙手寻衣领此肝经虚热用加减八味丸料煎与恣饮顿安又用补中益气汤而痊　一小儿咬牙作渴饮冷大便防袐寒战痘赤多在身侧此属胆经虚热也用小柴胡汤柴胡麦门散各一剂又用加味四物汤而痊
　　清神化毒汤　治心肝火旺其牙相戞而鸣者　升麻生地黄　木通　甘草　防风　麦门冬　右用水煎服
　　人参蝉蜕散治咬牙喘满烦躁作渴【方见痘烦躁】
　　钱氏百神丸治戞齿甚妙　如寒战咬牙并作者则少隂专主之观其疮本　如疮本溃烂寒战咬牙者此手少隂心火也经曰热胜则肉腐寒战咬牙火气揺动之象也　如疮本焦黑寒战咬牙者此足少隂肾水也肾色黑为主蛰封藏之本干黑者真藏色见也肾气寒在变动为栗寒战者肾本病也肾主骨牙为骨余寒战则鼓颔而两牙相轧咬牙者肾寒所发也此二证者在心热则清之在肾寒则温之其病已壊治之何益　或因阳气亏损咬牙寒战者独参汤参附汤甚效　若气血不荣而不能靥兼以闷乱不寜卧则哽气泄防寒战咬牙者陈氏异功散【见形出不快条】加木香当归以救之　钱氏法寒战咬牙黑防者百祥丸下之【方见黑防】　薛前证若手足并冷渴饮热汤大便泄防者阳气虚寒也宜热补之手足不冷大便不利渴饮温汤者脾气虚热也宜调补之手足不热大便不利渴饮热汤者脾胃虚弱也宜温补之　一小儿出痘寒战咬牙四肢倦缩大便自利手足并冷喜饮热汤此阳气虚寒也用十二味异功散末二钱诸证顿退又用人参白术散参耆四圣散而靥一小儿十四嵗面色忽赤忽黑出痘寒战咬牙作渴烦热喜饮热汤此阳气虚寒也用十全大补汤散烦渴顿止乃以八珍倍加参耆至脓灌又作渴面赤此脓成而血气虚也用当归补血汤八珍汤而靥至月余靣赤烦渴或时昏愦痘痕如赭或时作痒脉法大按之如无此血脱也用大剂当归补血汤而安　一小儿脓不灌兼寒战咬牙腹胀属脾胃虚弱用四君肉桂归耆肉豆防又用参耆四圣散而痊后用托里散四君子汤而靥一小儿痒塌寒战咬牙喜饮温汤手足不热属阳气虚弱也用参耆四圣散诸证已退用参耆托里散其浆渐灌用十全大补汤其痂顿靥　一产妇出痘寒战咬牙腹胀作渴足冷身热此脾胃内虚寒外假热也大补汤加桂附三四剂去附易干姜二三剂仍用参耆四圣散并五味异功散加归耆治之而痊　诸书多以寒战咬牙并作为不治之证然能善治之多有生者盖热毒不能尽发内与正气相搏则筋脉因之而动揺人之一身惟手足能运动口能开阖皆虚境也相搏之际故手足战揺而口齿相戞矣
　　无忧散　治临危痘证寒战咬牙　人牙【自落者不拘多少火煆存性淬入韮菜汁内大牙三次小牙二次研极细末】　雄黄　珍珠【各五分】右俱研为细末每服三五分多则一钱用荔枝煎汤下　一方有牛黄五分
　　透骨解毒汤　治寒战咬牙　紫草　甘草　当归防风　陈皮　赤芍药　右各等分水煎服
　　催蛰丹　痘逾八九朝脓浆虽不充裕倐然寒战咬牙以此治之　虎牙人牙各一枚酥炙研细和人参丁香末乳酒和服
　　滴滴金　治寒战咬牙　狗头去肉留脑髓酥炙脆细研为末【浓煎酒下】
　　厥逆
