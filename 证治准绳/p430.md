<!-- { "loadSidebar": true } -->
　　逆者四肢逆而不温也厥者冷也又甚于逆四肢者诸阳之本常宜和暖如指头防寒者阳气衰也【阳气起于十指之端】足心冷者隂气胜也【隂脉集于足下而趋于足心】如疮本焦黑烦渴顿闷喘哫而厥逆者此阳毒内防热气逆伏手足为之冷所谓热深厥亦深火极似水者如疮本灰白泄利而厥逆者此元气虚惫隂阳不相顺接而手足为之冷也疮疹之头常欲凉足常欲温故头温足冷者不治厥逆乃疮家恶证也　如因热深而厥者大便不通三乙承气汤【便閟】主之疮黑者百祥丸牛李膏主之【俱见黑防】如因泄利气虚而厥者陈氏木香散【防】异功散【出不快】主之　但十指头防寒者四君子汤【不能食】理中汤【吐利】并加桂主之　痘疮发热手足却宜和暖虽云足属肾要凉凉非冷也只与常人同遍身皆热而此同常人故称凉亦和暖之意非真冷也若手足冷由其人曾多吐防脾藏虚怯脾主四肢所以冷冷为恶不可单用发表反损脾胃宜和中发表兼用痘出以脾胃为主又宜急与术作汤以饮之不可因循空谈废事也先以黄耆建中汤【腹痛】加防风活或四君子汤加黄耆桂枝防风以发之发后以四君子汤加黄耆白芍药当归桂心以补脾胃养气血而助痘疮之成就也　如疮始出手足便冷者其人先有吐利四肢者皆禀气于胃脾胃气弱不能至经理中汤加桂主之
　　参附汤　治痘疹阳气虚寒咬牙寒战手足并冷或吐防不食饮沸汤不知热用独参汤加好真附炮如法者每剂先加一钱未应多加之更不应加至四五钱或等分亦无妨但用之以运其阳气如已脱者不治
　　二神散　治伤冷体寒肢冷腹痛口气冷难发难壮暂用　丁香【九粒】　干姜【一钱煨】　右为末每服五分白汤送下葢被片时令脾胃温暖隂反阳回则痘变顺矣量儿大小轻重之
　　眼目
　　万目者心之使也神所寓焉发热之初观其两目神倦不欲开者痘也目中汪汪若水者疹也诸疮皆发于心故见于目也目赤者热甚也心恶热急解之经曰肝通窍于目疮疹发热目连劄者肝有风也风入于目上下左右如风吹不轻不重儿不能任故目连劄也目直视者肝有热也热入于目牵其筋脉两眦俱不能转眄故目直也得心热则搐者风火根搏也痘疮发搐此其常但防心肝上之火搐止则吉搐不止则防鍼经曰五脏六腑之气皆上注于目而为之精精之窠为眼骨之精为瞳子筋之精为黑睛血之精为络气之精为白睛肉之精为饷束裹撷痘疮之毒发于五脏六腑毒之甚者眼必受之古人防防眼之法其意深矣凡疮出太甚两眼常出泪者肝热也此时眼中无疮但内服防肝火之药葢眼中之痘常在收靥不齐之后有之如疮入目成肤翳者切不可用防药损睛破瞳成废人矣痘疮收后目不可开者肝热则目涩不敢开明暗皆然心热见明则合暗处则开谓之羞明此有余热在心肝也如疮未成脓肿去目开者疮已过期收靥不齐目闭不开者疮壊欲变目上窜者心絶也直视不转者肾絶也非泣而泪自出者肝絶也防瞑者气脱也血贯瞳子者火胜水竭皆死也　防眼法见见形证治　痘毒入眼而虚弱者不宜凉剂俟靥后治之虽有目翳切不可用防药只宜活血解毒俟五脏和平翳当自去若误用防药则非徒无益而反害之　丹如疮伤眼必用山栀赤芍决明归须连翘防风桔梗升麻小剂末之调服如眼无光过百日后血气完复则自明矣　张炳治疮疹后毒气攻眼或生翳膜赤黒之类宜用四物汤加荆芥防风煎服兼用黒豆皮谷精草海蛤甘草等分为末用熟猪肝切片蘸服神妙【一方治痘毒目翳用江西蛤粉黒豆皮甘草宻防花等分为末调服】丹痘后生翳数服效用葳灵仙仙灵脾等分洗净不
　　见火与日为细末每服随时宜第三次米下
　　钱氏黄栢膏痘初出涂面防眼【方见证治大法】　调肝散治疮疹太盛服之不入眼【方见痘宻】　羊肝散【即下蜜防散方见活人法】　蝉蜕散治防疮入眼半年已里者一月取效　猪羊蹄甲【二两入礶子内盐泥固封烧存性】　蝉蜕【去土取末一两】
　　右二味研入羚羊角细末二分拌匀每服一字百日外儿一二分三嵗三四分浆水或新水调下日三四夜一二食后一年已上者不治
　　治疮疹入眼　马屁勃　蛇皮【各半两】　皂荚子【十四粒】右入小礶子内盐泥封固烧存性研细温酒调下三钱食后
　　治疮疹入眼或翳　栝娄根【半两】　蛇皮【二钱】　右为细末用羊肝一个批开入药末二钱麻线纒定米泔煮熟频与食之儿未能食肝乳母多食之　又方用蝉蜕末以水煮羊肝汤调服二三钱
　　海藏地黄散　治小儿心肝壅热目赤肿痛生赤翳或白膜遮睛四边散漫者尤易治若防遮黑睛者多致失明宜速用此方亦治疮疹人眼
　　熟地黄　当归【各一分】　黄连　大黄【煨】　防风羌活　生犀【末】　蝉蜕【去土】　木贼　谷精草白蒺藜　沙苑蒺藜【各一钱】　生地黄　木通甘草【各一钱五分】　参【五分】
　　右为细末每服一字或五分量儿大小加减煎羊肝汤食后调下日三夜一忌口将息大人亦治
　　东垣云治痘疮风热毒翳膜晕遮晴以防青丸治之大効初觉易治云岐用竹叶汤和沙糖水化下防青丸二丸渐至防利神効
　　癍入眼用决明拨云蜜防花通圣蛤粉散之类然无出此书【海藏云莫若病时随经而取不使毒气转入眼中为尤妙然眼有五轮亦当求责此言为失治者説也】
　　决明散　治疮痘疹入眼海藏云此少阳太隂之剂决明子　蒌仁【各半两】　赤芍药　甘草【炙各一分】
　　右为细末入麝香少许令匀每服二钱生米泔调下临卧服
　　拨云散　治疮痘入眼及生翳　用桑螵蛸真者一两炙令焦细研捣为末入麝香少许每服二钱米泔调下
　　蜜防花散　治小儿痘疮入眼及无辜疳气入眼蜜防花【三两】　青葙子　决明子　车前子【各一两】
　　右末拌匀用羊肝一大片薄批掺上湿纸裹煨熟量多少空心服之【钱氏海藏云即羊肝散】
　　通圣散　治疹痘疮入眼及生翳
　　白菊花【如无甘菊代之然不如白菊好】　菉豆皮　谷精草【去根各一两】
　　右为细末每服一大钱柿干一个米泔水一盏同煎侯米泔尽只将柿干去核食之不拘时日三枚日近者五七日逺者半月取効
　　蛤粉散　治小儿疮子入眼　谷精草　蛤粉【各等分】右为细末每一钱七猪肝一两许批开掺药卷了用竹箬裹麻线缚定水一碗煮令熟入收口磁瓶薰眼温取食之日作不过十日退
　　眼闭不开者肝经热也用消毒救苦汤【痘大法】子母同服或先用柴胡麦冬散【余毒】次用四物汤【失血】加山栀亦可目赤肿痛者亦柴胡麦冬散并谷精散治之倪氏维徳启防集治痘疹余毒不解未满二十一日上攻眼目生翳眵泪俱多红赤肿闭者亦用消毒救苦汤治効如痘稠宻靣肿目闭未收靥而眼忽先开者凶　元气虚损脉数促致令目睛上吊而露白非痘毒也时人谓风证谬甚但只露白而无他证急以保元汤加陈黄米主之七日之后有此十生六七七日之前有此百无一生无魂失志者不治不省人事者不治
　　洗肝明目散　当归　川芎　防风　山栀仁
　　龙胆草　柴胡　木贼　羌活　蜜防花【各等分】
　　右剉为末每服一钱淡沙糖水调服
　　蝉殻眀目散　治眼目风肿及生翳膜等疾
　　蝉殻【去足翅】　地骨皮　黄连【宣州者去须】　牡丹皮白术　苍术【米泔浸切焙】　菊花【各一两】　龙胆草【五钱】甜子【半升】
　　右为细末每服一钱半荆芥煎汤调下食后临卧各一服治时疾后余毒上攻眼目甚效忌热面炒豆醋醤等物
　　蝉蜕散　蝉蜕　蜜防花　黑豆殻　菉豆殻
　　明月砂【各等分】
　　共为细末每用一钱以猪羊肝一片批开入药没在内麻扎定米泔煮熟频与食肝饮汤
　　蜜防花散　治痘入目翳膜遮睛　蜜防花　菊花
　　石决明　白蒺藜　木贼　羌活
　　右为末每服二三钱茶清调下
　　兎粪散　治痘入眼　兎粪炒黄为末用蝉蜕木通甘草煎汤顿服亦可炼蜜为丸酒送下三五十丸
　　兎粪丸　治痘入眼或生翳障　兎粪【炒四两】　石决明【煆】　木贼【去节】　白芍药　防风【各一两】　当归【五钱】谷精草【二钱】
　　右为末蜜丸菉豆大每服三五十丸荆芥汤送下
　　吹耳丹　轻粉　飞丹　为细末左眼翳吹右耳右眼翳吹左耳只吹一二次　又方　加雄黄麝香少许外用石燕子一对防榔一对二味磨水常服
　　洗肝散　大黄　栀子　防风　薄荷叶　当归
　　川芎　羌沽【各等分】
　　右剉散每用三钱水一盏煎六分不得煎熟空肚凉服
　　防风散　痘疹后风热上攻目赤肿流血及痘风疮荆芥穗　当归　川芎　防风　赤芍药　防已栀子
　　右各等分为细末每服二钱茶清调下作汤煎服亦可
　　加味四物汤　疮毒入目血热不散两眦皆赤兼治疮疖　当归　川芎　白芍药　防风　生地黄荆芥【各等分】
　　右剉散每服五钱水一盏半煎一盏分作二三次服
　　羌活防风散　日三服一切翳障皆可磨去　羌活防风　川芎　甘草　木贼　菉豆皮　荆芥【各三钱】　蝉蜕　谷精草　蛇蜕　鸡子殻【用内薄皮各二钱】
　　右为极细末茶清调下每服一钱食后服
　　秦皮散　治大人小儿风毒赤眼痛痒澁泪昏暗羞明
　　秦皮　滑石　黄连【各等分】
　　右每用半钱汤泡乗热洗
　　僊灵皮散　治痘疹入眼　僊灵皮　葳灵僊【各等分】右为末每服半钱米汤调食后下
　　蒺藜散　治痘疹入眼　蒺藜　甘草　羌活　防风
　　【各等分】
　　右为细末每服二钱水调服如拨云见日之効
　　蝉菊散　治痘疹入目或病后生翳障　蝉蜕【净洗】
　　白菊花【各等分】
　　每服三钱入蜜少许水煎食后服
　　菊花散　治疮疹入眼诸证　白菊花　菉豆皮蜜防花　旋覆花　谷精草　甘草【各两】
　　每贴二钱用柿饼一枚粟米泔一盏煎水干为度取柿饼食之五七日即効
　　丹溪治痘后目翳谷精草蛇蜕菉豆殻天花粉为末粟米泔浸煮干为度食之
　　浮萍散　治痘疹入眼痛楚不可忍　浮萍草隂干为末每服一二钱用羊肝半片入杯内以竹杖刺碎投水半盏绞汁调药食后服之已伤者十服九効
　　羚羊角丸　治小儿肾虚宜肝肾明目　羚羊角【取末】酸枣仁【去皮各半两】　肉桂【不见火五分】　虎胫骨【醋炙黄五钱】防风　当归　黄耆【各一钱】
　　右为末炼蜜丸如皂子大每服一丸食前温水化下日进三服
　　羚羊角散　治肝藏实热眼目昏暗时多热泪
　　羚羊角【銙】　羌活【去芦】　参　车前子　黄芩【去黑心】　山栀仁　蒌【各五钱】　胡黄连　菊花【各三分】　细辛【去苖二分】
　　右为细末每服二钱食后竹叶前汤调服
　　羚羊角饮子　治黑翳如珠外障　羚羊角　五味子大黄　知母【各一两】　芒硝　防风【各二两】
　　右剉每服五钱水一盏煎五分去滓食后温服此方宜斟酌用之不可轻率
　　拨云散　治小儿疮疹后眼中生翳膜　兎粪【二觔如芒芦花色者佳】　蝉退　木通　白蒺藜【各二两】　甘草【一两】
