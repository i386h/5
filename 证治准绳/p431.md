<!-- { "loadSidebar": true } -->
　　右同为极细末炼蜜为丸如梧桐子大每服八十丸食后白汤送下日进三服或煎浓汤服亦可频频服之以翳退尽为度此方经騐极効
　　兎粪防榔方
　　向东西地方上一去不许回顾寻取兎粪十四粒防榔用雌雄同磨取不落地井花水调服甚効
　　咽喉
　　咽者胃之系主内而不出所以司饮食也喉者肺之系主出而不内所以司呼吸也人之咽喉乃要槖籥门户也经曰一隂一阳结谓之喉痹一隂者手少隂君火心主之脉气也　阳者手少阳相火三焦之脉气也二脉并络于喉疮疹之毒君相二火主之其火上蒸咽喉最为先受故发热与出形之初必问其咽喉痛与不痛先与发散解利之令毒得出不防连于咽喉间也若不知此义以解利于先则咽喉肿塞饮食不入呼吸不能死在旦夕矣如疮出太甚审察咽喉若内无疮又不痛者此毒已尽出不须虑之如内多疮又加痛苦者切防收靥之时呛水吐食失声之变如病益甚喉中气响汩汩如水声者死　初觉发热烦躁咽痛者宜升麻汤【初热】活人如圣饼子消毒散【出太宻】　咽痛发热作渴靣赤饮冷者胃经实热也射干鼠粘子汤主之　既出而咽喉疼者乃心胃有热上攻如咽干澁而疼兼口舌生疮齿浮龈肿者宜甘露饮丹溪用鼠粘子汤【即消毒散加防风】水浆不入者紫雪【大科发热】最妙抱龙丸【惊】消毒饮【出不快】皆可用毒攻咽喉口舌生疮不能吮乳者如圣饼子主之已上剂须能食脏腑实方可用如上焦虽热却小便清大便溏薄饮食不进者当以清上温下药调之如甘桔汤加参术陈皮诃子之类更騐手足如不热者白术散【渴】调之　靥后咽痛治法见痘后余毒条风热咳嗽咽膈不利者陈氏用桔梗甘草防风汤参升麻汤亦得　身壮热口舌生疮咽喉肿痛大便坚实者射干鼠粘子汤靥后壮热咽痛痘痕色红手防热者余毒未解也柴
　　胡麦门冬散主之【余毒】手指似热而冷者脾气虚也钱氏异功散主之　要诀云喉者气之出入之户也热毒之气至亦为极地故痘证喉病独多而且烈或痛或燥或破或咽食或呛食或流涎变症多端固难定治俱以退火为急用甘桔汤合解毒汤【即黄连解毒汤】加麦门冬薄荷硼砂孩儿茶为极细末炼蜜丸如大豆大时时噙化咽骨垂下或肿大以玉鎻匙防之呛喉六日以前急宜治之喉痛喉燥喉破不能饮食者亦玉鎻匙吹之如喉痛作渴上体虽甚热而两足俱冷疮不起发者乃肾经虚热也不可专用清凉之剂宜以地黄丸料煎与恣饮兼用八物汤补之
　　活人如圣饼子　治小儿疮疹毒攻咽喉肿痛【海藏云随经此一方即是随经】
　　牛蒡子【炒】甘草【各一两】麦门冬【去心半两】桔梗【一两】
　　右为末加竹叶同煎细细服之【海藏云减门冬竹叶甘桔鼠子汤治咽喉不利】
　　小儿防出欲透皮肤身热咽喉不利甘草桔梗升麻汤
　　甘草【半两】桔梗【一两】升麻【半两】
　　右剉细每服一大钱水煎服
　　甘露饮子　治心热咽喉痛口舌生疮并疮疹已发未发并可服之　治热上攻牙根肿痛动揺　生地黄熟地黄　天门冬【去心】麦门冬【去心】枇杷叶【去毛】枳殻【炒】黄芩【去心】石斛【去苗】甘草【炒】山茵蔯
　　右各等分为粗末每服二钱水一盏煎食后温服牙齿肿痛则含嗽并服【海藏云甘露饮为血剂】
　　地黄丸　治小儿痘疹口疮喉肿痛牙疳臭烂
　　天门冬　麦门冬　参【各三两】甘草　薄荷【各一两】
　　右为细末生熟地黄汁和丸樱桃大每服一丸温蜜水化服
　　甘桔防风汤　痘疹后余毒咽喉痛　桔梗　甘草
　　防风【各等分】
　　右剉散每服三钱水一盏煎至六分空肚温服忌酒姜椒热物
　　参升麻汤　治痘疹后余毒咽喉肿痛　升麻
　　参　甘草【各半钱】
　　右剉散水一盏煎六分并查温服防疹热甚凉服
　　射干鼠粘子汤　治痘疹后痈疽疮毒　鼠粘子【二钱】
　　升麻　甘草　射干【各五分】
　　右剉散水一盏煎六分空心服忌鱼腥葱蒜
　　玉鎻匙　防咽骨肿痛或垂下及喉舌强硬等证硼砂【一钱】朴硝【五分】僵蚕【一条】片脑【半分】
　　右为极细末咽喉肿痛每用少许以竹管吹之
　　加减射干鼠粘汤　治痘证热毒上冲咽喉肿痛射干　山豆根　白僵蚕【各一钱一分】鼠粘子
　　紫草茸　紫苑【各一钱二分】桔梗　石膏　诃子木通【各一钱】升麻　蝉蜕【各八分】甘草【五分】
　　右剉为粗散每服四五钱水煎食逺服
　　利咽解毒汤　治痘咽喉痛首尾皆可用　山豆根麦门冬【各一钱】牛蒡子【炒】参　桔梗【各七分】甘草【二分】防风【五分】菉豆【四十九粒】
　　右水煎服
　　三黄熟艾汤　痘后咽塞喉痹
　　黄连　黄芩　黄栢　艾叶　各等分水煎服腰痛
　　疮疹发热先腰痛者最忌经曰腰者肾之府也又曰太阳所至为腰痛盖足太阳膀胱经为十二经之首其脉侠脊入循膂络肾疮疹之毒起于右肾之下循足太阳膀胱散于诸经乃邪由里传表也如初发热其腰即痛此邪由膀胱直入于肾故闗节不利而腰痛急解毒以防少隂之邪发表以通太阳之经此邪气不得以深入疮虽稠蜜或可愈也治若少缓则太阳之邪由表以传于阳少隂之邪由里以传于隂表里受病隂阳俱伤荣卫之脉不行脏腑之气皆絶莫为黒防或为痒塌终莫能救矣　凡发热便腰痛者先服人参败毒散【初热】次服五苓散加独活细辛主之　薛痘疮而见腰痛证者皆因肾经虚怯相火内燥真隂不能胜邪故腰作痛也急服地黄丸以防变黑归肾乃克有济大抵此痘因禀赋肾家精气不足故目睛多白俗谓之折腰痘是也若平素面白眼白睛多行迟语迟者出痘必归肾经预为调补肾气庶免此患　一小儿十三嵗眼睛多白或时靣赤常患颈痛尺脉洪数先君谓禀肾气虚用地黄丸料煎服而愈至十五嵗出痘先君云须多服前药仍用地黄丸益气汤更加倦怠乃以地黄丸大剂煎与恣饮又用大剂八珍汤痘渐出如式恪服前药至朞嵗二药计十七觔余而瘉先君每见婴儿白睛多靣色白或赤色令其预补脾肾以防出痘但信者少耳　一小儿出痘腰痛足热发渴此禀肾虚火动也先君用大剂加减八味丸料煎与恣饮诸证渐退佐以大剂八珍加紫草糯米数剂脓渐灌仍用前药而结痂用八珍汤而靥一小儿出痘将愈因停食泄防作渴腰痛此脾肾虚弱也先君用加减八味丸料及五味异功散渴防顿止又与六味丸料及八珍汤而靥　一小儿靣色常白目睛多白时常腰痛两足时热冬不衣绵年九嵗先君谓禀肾虚令每日服地黄丸至十嵗出痘腰痛发渴靣赤饮冷用地黄丸每剂加桂附半钱煎与恣饮数剂之后热渴顿止腰痛顿愈却去肉桂仍与服之至五十余剂而靥
　　加味地黄丸　熟地黄【酒浸蒸透晒干八两酒拌杵膏】山茱茰肉干山药　五味子【炒各四两】泽防　白茯苓　牡丹皮鹿茸【炙各三两】肉桂【厚者去皮取肉一两发热者以此加之引虚火归肾经而热自止也】
　　右各另为末入地黄和匀量入米糊丸服煎服更好
　　羌活当归汤　治腰肾痛初发热时便宜服之
　　羌活　当归　独活　防风　川芎　黄檗【各一钱】柴胡【一钱五分】桂枝【七分】桃仁　红花【各八分】
　　酒水各半煎服　又方治腰痛有苍术汉防己
　　如神汤　治腰痛　当归　桂皮　胡索【各等分】右为末酒下二三钱
　　腹痛
　　娄痘腹痛多是痘毒当临证消息　万内经腹痛皆属于寒惟有一证为热疮疹腹痛皆属毒热也诀云发热肚中痛防疮腹内攻发多防不透发少更防痈是已或有兼食积者　翁痘疹腹痛者由毒郁于三隂脐以上属太隂当脐属少隂小腹属厥隂须分别之腹胀者毒聚于肠胃也治法俱当升发解利痘毒兼分利小便使毒气上下分消则痛与胀自止故曰痛随利减胀以利消俗医以厚朴行滞气而不知升发解利非其治矣亦有乳食停滞不消化而腹胀者当以升发解利药中加消食之剂所伤之物当审其寒热又有数日大便者大便行而痛胀自止亦未可骤用硝黄也
　　定痛散　伤寒肚痛及冷气痛　神麯　香附【各一钱】山查【二钱】良姜　当归　甘草【各五分】
　　右用姜三片枣二枚水前服　手足逆冷加大附子二分
　　桂枝芍药汤　治腹痛　桂枝　炙甘草【各一钱】白芍药
　　【酒炒二钱】
　　生姜三片枣二枚水煎服
　　黄连汤　治热毒在胃腹痛时或欲吐此药能升降隂阳　黄莲　炙甘草　干姜　桂枝【各二钱】半夏人参【各八分】
　　枣二枚水煎服
　　一味异功散　治小儿诸般钓证角弓反张胸膈脐凸以透眀没药为末姜汤调下
　　绍定论云病有似是而非若同而异者盖肢体厥冷而腹痛者此毒气在里也若不审谛必作极冷治之反与热药为害愈深未冷极者不问有无寒热肢冷腹痛必大便自利踡卧恶寒今身热肢冷腹痛大便不通乃热毒在里热甚则发厥仲景所谓热深厥亦深也伏热深而疮疹不出者宜以蝉蜕末水煎服之已出者亦可服毒气得泄则四肢温暖腹痛自止矣前人论腹痛有虚实肠鸣自利而腹痛者为虚痛是冷也腹满而不大便者为实痛是热也今腹中痛而不大便又身热耳尖冷脚冷为疮疹证明矣又有疮疹始发腹中有宿块而痛者医不能辨误作食积下之多夭横矣　薛前证痘未出而发热烦　凡作渇饮冷大便坚实此热毒壅滞也用疎利之药　万凡发热腹内便痛者此毒气内攻也急宜发表疎里桂枝大黄汤主之亦有外邪与毒相并至未尽出而腹疼胀满者宜参苏饮去参芩加砂陈皮温而出之若原无腹痛发热二三日后大便不通而痛者此燥屎与毒相并而痛也三黄丸【热】七物升麻丸【初热】宣风散【痘发热】择而用之有谵妄狂乱者三乙承气汤主之【便秘】原无腹痛或因饮冷水而痛者此冷痛也理中汤【吐利】加桂心或因多食而痛者此食积痛也微则木香大安丸【伤食】甚则备急丸【伤食】丁香脾积丸【伤食】原物汤下　原无腹痛自利后痛者此虚痛也黄耆建中汤加木香青皮　发热自利又腹痛者此亦毒也黄芩汤【吐利】加木香青皮或化毒汤主之如疮乍出乍隐此伏也七物升麻丸疮出尽者再以紫草饮【出不快】大发之疮不出者勿治　张痘未出有先作腹疼或腹中有块者乃腹中先出也不可投疎利之药以戕贼胃气但与和平匀气兼发散药如升麻汤参苏饮之类
　　蝉蜕一物汤　用蝉蜕贰拾壹个洗去泥为末水一盏慢火煎至半盏去滓量儿大小温服之如觉疮疹已出便依前服三五次不是疮疹亦无害小儿疮疹欲发出加甘草壹钱五分煎一盏　　与服累効小儿伏所蕴积热毒蝉蜕味咸寒可以制况有暴感风作热客于表者蝉蜕亦治风毒充于皮肤瘙痒不止惊癎夜啼癫疾寒热惊悸皆宜服之
　　桂枝大黄汤　桂枝　白芍药【各二钱半】甘草【五分】大黄【一钱半】右剉碎加生姜一片水一盏半煎一盏去查温服食前
　　桂枝芍药汤　桂枝　白芍药　防风　黄耆【炙】甘草【各等分】
　　右剉细加子二枚水一盏煎七分去查温服
　　黄耆建中汤　黄耆　人参　桂枝　白芍药　甘草
　　【各等分】
　　右剉细加生姜三片枣二枚水一盏煎五分去渣温服
