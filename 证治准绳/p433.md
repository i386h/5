<!-- { "loadSidebar": true } -->
　　经云诸寒为痛又云痛则为实内快外痛为外实内虚外快内痛为内实外虚今痘疮身痛者是皮肤厚肉理宻或为外寒相搏或热毒内作或血虚不能荣养宜审而治之　沧洲翁云凡疮发身痛不为外寒所折则肉腠厚宻宜分而治之若红防方见为寒所折而内体有热宜木香参苏饮轻者消毒饮或葛根升麻加芍药汤肉腠宻者宜活血　合匀气散　外寒搏者必兼有表证如和解汤攻毒散去柴胡前胡皆可用若兼发热头痛恶寒咳嗽者参苏饮主之　热毒内作血瘀而痛者先用活命饮【疮疡】次用消毒救苦汤【痘大法】　血虚而瘀因作痛者四物汤之类　徧身如齧色黑者毒气壅滞而血凝也乃是危证若二便袐结喘急烦躁用栀子仁汤或猪尾膏血调片脑治之自利不食者不治
　　消毒饮　牛蒡子【三钱炒】荆芥【一钱】甘草【五分生用】防风【去芦五分】右细切作一服水煎加生犀角尤妙
　　葛根升麻加芍药汤【升麻葛根汤倍芍药是也】　活血散【出不快】匀气散【即济生方八味顺气散加木香也】　白术　白茯苓　青皮陈皮　白芷　乌药　人参【各五分】甘草【炙二分半】木香【一分半】
　　右细切作一服水一盏煎七分服或细末酒调亦可
　　痒塌
　　诀云虚则痒热则痛此大防言之痘疮之痒其不同有初出时便身痒爬搔不停者此邪气欲出皮肤闲宻其火游移往来故痒也与伤寒太阳病身痒汗不出者同论可发之使皮肤纵缓腠理开通邪气得泄疮出而痒去所谓火鬱则发之者是已有将收较而痒者其脓已成其疮将回邪气散而正气复荣卫和畅故痒也与痈疖将痊而痒者同论不须服药但谨防之勿令挦搯以致肿灌所谓羙疢者是已有起壮泡浆而痒者当血已化水水未成脓之时其毒未化浑身瘙痒爬搔不寜此恶也与伤寒阳明经病皮中如虫行者同论所谓虚风外搏邪气内强痒而不止为泄风者是也此视疮之干湿以风药佐之必令痒去方为佳兆若痒甚不休疮壊皮脱其毒复防谓之痒塌必不能治矣大抵出形而皮肉红艶起发而皮嫩多水者其后常致痒塌也凡痘子瘙痒者须于形色上详审如疮一向起发红活光壮肥满忽然瘙痒者此秽气所触也宜内服十全大补汤【汗】外用茵蔯熏法【起发】其破者以白龙散敷之如疮本干　又添瘙痒者火甚也如疮原带水皮肉嫩薄又痒者此温热也摆头扭项手足动作昏闷者死证如初出身痒者可发之桂枝葛根汤【初热】加制麻黄牛蒡子主之　如起发痒浆而痒者通用十全大补汤【汗】加防风牛蒡子主之　起发身痒有二证一则血气不足其痒为虚十全大补汤主之一则不能食淡以致发痒蝉蜕膏主之【初热】　如疮干而痒者宜养血润燥以四物汤【失血】合消风化毒汤夺命丹【起发】主之外用茵蔯熏法　如疮湿而痒者宜养气去湿以四君子汤【不能食】合消风化毒汤夺命丹主之外用茵蔯熏法　凡痘子已熟忽作瘙痒抓破者此脾胃虚弱不能荣养肌肉也内服四君子汤加黄耆官桂外以败草散【溃烂】主之如因自利脾胃虚致痒塌者陈氏木香散【泄利】异功散【出不快】主之　如疮将收而作痒误犯破损不肯干较者用白龙散贴敷　丹溪法于形色脉上分虚实实则脉有力气壮虚则脉无力气馁实痒则势焮虚痒则势怯虚痒以实表之剂加凉血药实痒以大黄寒凉之药少许与之下其结粪　沧洲翁法主血气不足用十补托里散及木香散加丁香官桂胃主肌肉尤宜四君子汤加芎归木香紫草煎服或患者不能忌口因食毒物而作痒者二物汤百花膏或四君子汤加解毒药　陈氏法痘疮作痒破成疮脓水淋漓者由血气衰肌肉虚也宜用木香散【防】加丁香肉桂及败草散【收靥】切忌用牛粪灰　闻人氏法痒有二证一则气血不足其痒为虚活血散【出不快】或四君子汤加黄耆枳殻主之【左中恕用十全大补汤十宣内托散】一则不能食淡以致痒蝉蜕一物汤主之【痘腹痛】　魏氏法以保元汤倍加黄耆少加芍药　或云首尾痒塌保元加牛蒡子白芍药何首乌何首乌有红白二种名为雌雄必须兼下有效忌鐡　王汝言云痘疮虚怯淡白色痒塌此属虚寒宜用陈氏法若发热壮盛齐涌红紫色燥痒此属热毒宜用凉血解毒之剂　薛氏云前证皆因气血虚弱所致预为调防使气血和平庻无此患又必察其外证色白者用四君之类色赤者用四物之类　袁氏云囊贮半浆而作痒者可以疗止必当用参耆芍药升麻附子之属不宜投寒散之药若焦贴皮肤作痒者不治空殻连满作痒者不治
　　参耆内托散　治里虚发痒疮不溃倒靥　人参黄耆【炒】当归　川芎　厚朴【姜制】防风【各五分】桔梗白芷　官桂【各二分】木香　甘草【各三分】紫草【五分】
　　右入糯米一撮水煎量服之　寒战咬牙饮水防渴亦宜服
　　紫草木香散　治痘疮里虚痒塌黑防发热　紫草茯苓　甘草　白术　木香　人参【各等分】糯米
　　右每服三钱水煎
　　消风化毒汤　防风　黄耆　白芍药　荆芥穗桂枝　牛蒡子　升麻【各等分】甘草【减半】
　　右剉碎加薄荷叶七片水一盏煎七分去渣温服无时
　　丹治痘疮痒塌不掩
　　白术【一钱半】黄耆　当归　陈皮【各五分】甘草【炙些】
　　右水煎温服
　　予治一子七嵗痘将出未出之际腹泄数行其泄色黑不发根窠三日后痒塌抓即黑色口渴其根窠如水疥状不红泽不起发食少脉浮数有力按之虚遂用参耆归术陈皮肉豆防为君炙甘草诃子桂为佐使水煎熟好酒些少咽下痒立止食立进根窠红泽而起发二服全愈
　　蝉花散　治痘疹不拘前后始终遍身作痒抓破皆治之　蝉蜕【去头足洗去土防炒一两】地骨皮【炒黑色一两】
　　共为末毎服一茶匙水酒送下一二服神効
　　二物汤　蝉蜕【浄洗二十一枚】甘草【炙一两】
　　右为末水煎时时服之
　　盒脾散　痘至八九日期倐然身中枭痒此痘证之最急者以此治之　炒木　芍药　生地黄　甘草升麻　荆芥　防风　陈皮　大腹皮　僵蚕蝉蜕
　　右水煎服
　　震泽汤　人参　黄耆　芍药　生地黄　防风
　　甘草
　　右水煎服
　　天元二仙丹　浑天汤　人参【乳浸】黄耆　生附子【面煨
　　各一两】
　　四味另研细方和合一处白蜜调匀量儿大小加减十嵗以上一钱十五嵗以上二钱服后随以振元汤连进痒遂止矣
　　七星丸　黄耆　芍药【各二钱】人参　桂心【各一钱】黑鱼【一个】右前四味共研为末置黑鱼肚内升麻酒煮熟与痘痒者连药食之凡上焦痒吃头中焦痒吃身下焦痒吃尾亦验方也
　　白龙散　用干黄牛粪在风露中多乆者火煆成灰取中心白者为末薄绢囊褁于疮上扑之
　　浴法　经霜桑叶【上】苏梗【中】升麻【上】荆芥穗【中】防风【中】水煎十数沸温拭体
　　痒甚欲搔者以鸟羽轻拂之以细茶当归黄耆参烧烟熏之或以铁器烧红置酽醋中于室中熏之　丹轻者用淡蜜水调滑石末以鸡羽润疮上　陈痘痒难任搔之成疮或脓或血出者败草散治之切不可用牛粪灰贴则臭秽防瘢多矣【方见收靥证治】　小儿痘疮痒难任悮搔成疮及疮痂欲落不落用上好白蜜一味涂于疮上其痂易落可无紫黑瘢痕　世传痘靥落后痘毒不尽变成癫癣其痒难任用陈年腊脂油傅神妙　又方用羊骨髓涂疮効【方见落痂证治痂不脱条】
　　爬破万凡痘子脓成浆熟或痒误犯破者只复灌烂不能成痂若脓浆未成之时不可犯破半个必然痒塌而死　袁敢问有爬破囊房脓血淋漓而死者有爬破囊房干枯脱皮而死者其故何与曰木枯则自折土燥则自裂痘之囊房空虚则枭痒自作欲其不搔爬也难矣但爬破于不闗轴之处犹可以全活若脸颧气窝命之要辖也于兹爬脱死在旦夕彼爬破而脓血淋漓似乎气血交养本不宜死也而有死者岂痘之不分美恶乎要知鱼得水而肥鸟得林而栖痘囊既破脓血淋漓既竭则元气耗絶矣元气既竭乌得不至死耶评云脓血流来痘可生只因灌破走黄金任教炉火工夫到弃了黄金恼杀人喻言极是谢冲霄説女娲炼五色石以补天皮脱可药纸以封之斯言谬矣
　　治痘疮抓碎出血黑虎丹歌曰丝聨蒂与囊皮孔里乌金统用之慢火置于新瓦炙烧时存性効真奇痘经抓破恶枭攻须识王真一笑翁荆芥防风香白芷绵耆芍药建奇功　按古方有用败草散抹者有用荞麦粉抹者有用蛤粉掺者有用文蛤末掺者总不如黑虎丹之妙也





　　证治凖绳卷八十六
<子部,医家类,证治准绳>
　　钦定四库全书
　　证治准绳卷八十七
　　明　王肯堂　撰
　　幼科
　　心脏门
　　陷伏倒靥
　　伏者毒畜于里而不岀也陷者毒出而复陷入也此皆恶候伏惟一证陷有数种伏候于见形之时其人疮出热不少减烦渴闷躁此有伏毒未得尽出也陷则见形之后其血渐干而变黑者谓之黑陷浆水未成破损痒塌者谓之倒陷脓成复化为水不肯结痂者谓之倒靥亦陷类也其疮黑色皆谓之黑陷凡癍疹黑色皆不治之以肾为水其黑色乃肾之真脏色见也粗工不知变黒归肾之理妄谓肾不可实欲泻肾而使之虚不知人之一身大言隂与阳小言心与肾即方家所谓真水真火也疮疹之火发于中赖此一防真水以制其光若欲泻之则火无所制本先拨矣岂治之要哉然谓归肾者以肾主骨髓又主闭藏也盖疮疹秽毒由骨髓达于筋肉皮毛之间乃自内而外其毒得泄今既陷伏则自外而复入于内藏于骨髓谓之归肾也又初出形之时春气发生之令也出形而黑是春行冬令矣故皆谓之逆结疕之时冬气闭藏之令也此肾之正候若不着痂脓水浸润此冬行春夏之令亦谓之逆惟知造化之巧可以语归肾之说其色黑者火化也观物之干者其色黑出于火者色亦黑岂可谓之水乎经曰火发而曛昧知此可以语黑陷矣　凡疮伏而不出者双解散主之【初热】癍防色白或黑色其人必不能食乳大便自利或呕或厥此胃虚弱而不能副荣卫故也宜用温中之剂令其胃暖荣卫复行则当自出矣宜理中汤【痘吐利】丁香煮散【痘吐逆】之类　如倒陷者看其大腑何如如大小便秘四顺清凉饮【发热】合夺命丹【见形】主之　泄利气弱者十全大补汤【汗】合夺命丹主之　并外用胡荽酒水杨汤【俱起发】丹溪先生云痘疮倒陷因真气虚而毒气不能尽出
