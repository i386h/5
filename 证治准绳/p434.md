<!-- { "loadSidebar": true } -->
　　者用黄茋人参紫草酒制治之若将成就之际却淡色者属血虚用当归川芎之类或加红花紫草属热毒者用升麻芩连梗翘之类甚者用犀角屑大解痘毒　薛窃谓前证若热毒方出毎被风寒闭塞肌窍血脉不行身体作痛或四肢微厥癍防不长或变青紫黑色者此为倒靥若胃气虚弱不能补接荣卫出而复没者谓之陷伏误用解毒之药必致陷塌若喜热饮食手足并冷者乃脾胃亏损阳气虚寒之证宜用辛热之剂补之喜冷饮食手足并热乃阳气实热之证宜用苦寒之剂泻之外感风寒者温散之毒入腹者分利之阳气虚者温补之外寒触犯者熏解之　自昔谓白陷不可救盖痘色白者必变为灰惨灰惨者必至于平伏倒塌故谓之白陷此固由气虚所致然血不华色血亦本虚治法须兼气血为当血活气行自可变而为红自不至于陷塌矣若单补气则气愈燥热势必陷伏故自陷抓破皮薄干燥而极痒者由失于补血致气盛极而燥也愈用补气之药速死之兆也故凡见痘色白者无分先后皆以补中益气汤合四物汤治之内有热者加解毒药或利小便若待白陷已成而后治之难为力矣　痘有紫黑陷灰白陷紫黑陷者乃血热干滞而气亦不能以运行有余之证也急治之犹多可活灰白之陷乃元气衰败故不能起发而血亦不得通贯不足之证也多难救治如将起发疮亦有水但色黒黯者以十全大补汤【汗】
　　调无价散主之或以快癍汤【见形】夺命丹【见形】合而服之如倒靥者亦视其大便何如　大便秘宜利之三黄丸四顺清凉饮【俱发热】　泄利者宜补之轻则十全大补汤重则陈氏木香散【泻】并外用败草散【収靥】主之
　　厐安常郁金散　癍痘始有白泡忽搐入腹渐作紫黑色无脓日夜呌烦乱者
　　郁金【一枚】甘草【一分】
　　水半碗煮干去甘草切片焙干为细末入脑子半钱同研一钱匕用生猪血五七滴新汲水调下不过二服甚者毒气从手足心出如痈状乃差此是五死一生候也
　　四圣散　黑陷倒靥不起发不红活小便不利
　　紫草　黄茋　甘草　木通
　　右水煎服　热甚色紫倍加紫草芩连红花大便秘加枳殻如常加糯米
　　参茋内托散【见痒塌】
　　无价散　用人猫猪犬粪腊月内烧为灰沙糖水调服南金散　治痘已出而复攧其势甚危诸药不效者万无一失
　　紫背荷叶【霜后搭水紫背者】白僵蚕【洗去丝炒干】
　　右为末等分毎服看大小大者一钱小者五分研芫荽汁和酒下米饮亦可　治此证多有用龙脑人牙者卒难措办惟此无毒而効且速但紫背者甚难得可于盐铺内防之
　　橄防饮　治倒靥
　　橄防从中截断水服少许服之立发
　　白花蛇散　治痘疹黑陷倒靥
　　白花蛇【连骨一两火炙干勿焦】丁香【二十个】
　　共为末毎服五分或二分热酒送下如黑陷者移时转红甚效
　　罗浮方治塌陷痘歌曰乌蛇全蝎与僵蚕带肉穿山甲与纒四様净该均一两绵茋官桂倍加焉白酒煮浓随意服见多陷痘得回全　愚毎用此全活甚众但僵蚕须要去丝清水洗去石灰再晒干乌蛇须用尾极好穿山甲先酒洗焙干用　袁氏治倒靥歌曰倒靥原为痘后难只因气血两相残参茋归地并蝉蜕连绵进服靥自还　又曰倒靥血不止名为回阳泉若犯胸脇地十来九不全速觅胭脂胚血竭加一钱烧之俱存性防上血収痊　予见痘后倒靥人多妄用浴法枉杀人男女若痘后结痂厚垒不能脱起或半脱而半在或四围脱而中心锥痛者准用后方
　　生蜜　苏合油
　　二味调匀用银簪敷于靥盘沿处其痛即止而靥自速脱并无呛血鑤肉之患如无苏合油只以线鸡油代之甚妙
　　黑陷
　　万水火者隂阳之迹也坎离者水火之位也心肾者坎离之配也故水隂也而生于阳离中之隂乃真水也火阳也而生于隂坎中之阳乃真火也隂根于阳阳根于隂互为其根所以能变合而生万物也孔子赞易以坎为血卦爲赤离为鼈为蠏为螺为蚌为其义可见以人身言之血隂也气阳也心配离而生血阳中有隂乃真隂也肾配坎而生气隂中有阳乃真阳也故心中之血即肾中之真水也灌溉滋濡水之德也肾中之气即心中之真火也呴嘘鼓动火之象也然水善而火恶老子曰上善若水下愚若火善恶之分也况人之两肾左为水右为火经曰七节之旁中有小心小心者命门相火也以其为君之相故云小心行君之令故云命门也夫以一水立乎二火之间其不胜也明矣运之于中而使火不赫曦水不涸流者有神以主之也所谓神者何物也太虚之中神之栖也然水火不并立各有所胜盛衰之变此其常也故胜则薄所不胜而乘所胜也命曰气淫衰则所胜妄行而所生受病所不胜薄之也命曰气迫疮疹之火起于命门之下二火相合所谓得助者强也相火复挟君火之势肆其猖獗销铄燔炳无所不至可恃者心中之真水尚有以制之奈何阳道常饶隂道常乏赫曦者其气淫涸流者其气迫并真水亦亡而已矣经曰成败倚伏生乎动动而不已则变作焉真水既亡津液暴絶其气滞其发燥槁不能润乎皮毛滋乎腠理而疮中之血亦干而黑矣是则变黑者血色本赤而干则变黑也谓之归肾者血本肾中之隂血干则肾水亦干矣此肾虚之证岂有肾实为邪之理乎　邵子观物篇曰东赤南白西黄北黑此正色也验之于晓午暮夜之时可见之矣由是推之婴儿始生而赤长稍变而白病则黄老死而黑物生地下而赤稍长而白萎落则黄枯槁而黑凡物皆资一阳之气以生此四色者乃一阳之气色递变者也夫痘疮由出现而起发起发而成浆成浆而结痂亦人身中一阳之气之流行也其出现而赤起发稍变而白成浆则黄结痂则黑此亦色之递变自然者乃证之顺未可全以变黒为不正之色也夫以变黑为逆者以四时言之春主生夏主长秋主収冬主藏此自然之序递相成功者也痘疮之出犹春之生也起发犹夏之长也成浆犹秋之収也结痂犹冬之藏也亦自然之序茍出现而黑色是春行冬令矣起发而黑色是夏行冬令矣成浆而黑色是秋行冬令矣不循递变之次故谓之逆黑者肾之色也为起蛰封藏之本故以变黑为归肾也又肺主皮毛心主血脉脾主肌肉肝主筋肾主骨髓疮疹之毒由内而外为顺内者不出曰伏已出复入曰陷不能成浆谓之倒陷不能结痂谓之倒靥曰伏曰陷曰倒皆由外而内入于骨髓故曰归肾为逆也　按钱仲阳为万世幼医之祖而独以变黑归肾为肾实之证其失不小万氏辟之最为详明故备引之盖耳骫者肾之部也诸痛疮疡皆属于火肾本属水水不畏火故疮疹之初肾独无证凡五脏之部之色之证见者皆为恶候故曰善则不可见恶则可见也倘若小儿肾水本亏则火毒愈盛水不足以制之而火反侮其所不胜及其既乆火熬水热于是肾之所部始病而恶证见焉钱氏以百祥丸下之者大有至理盖大防者泻小肠之药也心与小肠为表里不直泻其心而泻其合使心火下防而肾水上升得隂阳交媾之道有起骨加肉之功然不救者尚十有九水火岂易抽添哉盖非百祥丸则无治也毒气去而真气不絶者犹活前人谓百祥丸泻膀胱之水令脾土复旺是不读本草而且大失仲阳之旨也又导赤散亦仲阳所制亦泻小肠但与百祥丸之功效有寛猛耳四圣散用木通亦妙世以大防为猛而易以其他淡渗之药反泻膀胱与肾者是不刃而杀之矣万氏以百祥丸下肾中毒气是犹以为肾实而泻其子也毫厘之差千里之谬不可以不辨疮痘黑陷分四证详见起发证治陷伏条　薛云喜热饮食手足并冷者乃脾胃亏损阳气虚寒之证宜用辛热之剂补之喜冷饮食手足并热乃阳气实热之证宜用苦寒之剂泻之外感风寒者温散之毒入腹者分利之阳气虚者温补之外寒触犯者熏解之陈宿州先生用十二味异功散以预保脾土于未败之先实发前人之未发开万世之聋瞆也
　　闻人人牙散治痘疮方出风寒外袭或变黑或青紫宜温肌发散使热气复行而癍自出用人齿脱落者不拘多少瓦罐固济煅过出火毒研末出不快而黑陷者豮猪血调下一钱因服凉药血涩倒陷者入麝香温酒服之　初虞世名回生散用人牙灰入麝香少许毎服半钱黄茋白芍药煎汤【调下】　钱氏方中用温酒调下　云岐方中用升麻紫草煎汤调下　海藏云若乎昔油腻肠垢者通膈丸下之硃砂为衣与宣风散相表里　一方用鸡冠血调成膏好酒半盏人乳半盏入葱白一茎煎汤送下　彭氏云只用紫草汤自好疮痘最怕麝香与酒气触禁不可用　凡服牙齿不可过多毎服止三分多则阳气尽出于表恐痘癍烂无血色隂气内盛必里寒而濡泄急以四君子加芎归服之
　　汤治痘疮黑陷药不能发者有验用穿山甲一味烧存性为细末入麝香当门子少许一嵗五分三嵗一钱温酒调下一服取效虽半身黑陷欲絶者亦能暂苏而发红色但有目闭无魂者不复生矣
　　防麻黄汤用麻黄剪去根节五钱用蜜一匙同炒良久以水半升煎候沸去上沫再煎去三分之一不用查病疮疱倒靥黑者乘热尽服之避风俟其疮复出大法用无灰酒煎更速但小儿不能饮酒者难服以此药入表也【世传此法累用有効】　万凡痘子黑陷古方用穿山甲者取其穿肠透膜而善走也用人牙者取牙齿乃骨之余肾主骨可以入肾也此二物者但借为向导引解毒之剂以施治则可若单用之何济于事哉有用烧人屎者葢屎大解疫毒痘乃时气所发故宜用之若加入发表和中解毒汤内尤良　右方皆通表发肌之药首一证感风寒肌窍闭塞血凝不行而黑陷者宜之
　　活人疮黑倒陷猪尾汤无比散龙脑膏子无不验【海藏云若用草药下之似胜脑麝必不得已而后用之可也】
　　猪尾膏治疮倒靥用小猪尾尖刺血两防入生脑子少许同研新汲水调下食后立效
　　龙脑膏子治时疫发痘疮及出疮子未透心烦狂躁气喘妄语或见鬼神或已发而陷伏皆宜速治不治其毒入藏决死用生龙脑一钱研细滴猪心血和丸如豆子大毎服一丸心烦狂躁者用紫草汤化下若疮子陷伏者用温酒化下少时心神便定得睡疮疹发透依常将息取安【海藏云此一法证极而用故活人云不得已也】
　　四粪散　治癍疮倒靥黑陷【出御院药方】
　　歌曰人猫猪犬腊辰烧毎服三钱蜜水调选甚倒靥并黑陷万两黄金也合消【腊月辰日合此药甚妙】
　　子和人中黄腊月者最佳通风处以火煅成煤水调下三五钱陷者自出丹溪云子和黑陷甚者用烧人屎即此方也
　　世治疹痘不透干黑危困用山查肉一味为末毎服二钱紫草酒送下量儿大小加减徐徐进三四服即红活
　　海刘守真凉膈散治小儿癍疹黒陷亦妙然止能治大便结硬小便赤涩为当若大便小便已通不宜用此惟以易老去大黄硝者最为穏当　钱凡痘疹重者犹十活四五黑者无问何如十难救一其候或寒战咬牙或身黄肿紫宜急以百祥丸下之复恶寒不已身冷出汗耳尻反热者死何以然肾气大旺脾虚不能治故也下后身热气温欲饮水者可治以脾气生胜肾寒去而温热也治之宜解毒不可妄下妄下则内虚多归于肾若能食而痂头焦起或未焦而喘实者可下之宜四顺饮疮赤陷而耳凥反热者为逆用百祥丸牛李膏各三服不愈者死
　　百祥丸一名南阳丸　治疮疹黑陷寒战咬牙戛齿身黄紫肿
　　红牙大防【不以多少隂干浆水煮软去骨日中晒干复纳汁煮汁尽焙干为末】
