<!-- { "loadSidebar": true } -->
　　忘汲疔　痘值六七之期两眼沿儵然结座疔毒封蛤肿胀热极而面色紫烦渴则以治鼻疔法治之挑破处速以瓦葱捣烂盫之盖此处不可以钩穿者也　歌曰眼沿生疔眼必瞎自有仙家神治法瓦葱细捣盫封牢莫待风枭再作恶　昔穆修治此疔专用山慈菇和螳螂肉捣烂盫上取疔根亦捷法也
　　豢虎疔　痘期里正要防脓结蜡而耳孔内结成疔毒盖肾地宜无痘毒而疔独辏结于此者则枭炎炽而癸元已耗矣急宜锥破随用鵞管石女贞子薄荷共研为极细末吹于患处再用马兰根洗净寸断塞耳　歌曰豢虎由来两耳中少阳临证制吹筒鵞管石和女贞子薄荷三味并相攻再把马兰根洗净随将寸断塞其中不须时刻相回挽自然疔里见竒功　按此方鵞管石宜改元精石以元精而写鵞管此亦传易隠射之失也内还有氷片女贞子亦是女贞抄曰子者亦传讹也注命疔　疔期里两足掌心痘毒辏结成疔硬肿恶痛或如钱様或如大黑豆或如胡椒粒紫筋直注透足股盘处其毒甚矣速锄取其根尽浄其血随用田螺水调和氷片防三次把慎火草菉豆浸胀捣烂盫于患处内服化毒丹　歌曰痘里如生注命疔花栏决定不为轻银鍼挑尽其中毒防个田螺吐水清调和氷片胭脂防再覔龙鳞草要真【即慎火草又名火丹草】脱皮菉豆浸渍胀共捣将来盫一层内把化毒丹来服不怕疔生足掌心俗人多以足下疔不加意岂知疔虽生于下而绾刺于上竟犯脾心二经时刻不可捱故曰注命
　　骊含疔　痘值五六朝身发恶热躁谵语两眼翻厥肚腹膨胀小便闭塞恶痛呌号不宁盖因枭毒澄聚于膀胱而于阳茎窍里骤结鸩疔名骊含疔语云痘疔结此时刻要死急用银硃氷片蟾酥牛黄麝香研匀极细末将黄连细茶浓煎候冷取半匙调药把细软稻心蘸药通纳其窍中再用油菜子鎈捋其茎内服木通败毒散歌曰骊含生疔疔如刀十个疔来九不饶胡僧仙授
　　攻医法继后骊含命始逃牛黄氷片蟾酥麝和合银硃一様茶连数沸煎浓冷稻草心将蘸药膏依方按法相为用何畏疔锥日夜号　昔云间一僧用细银丝通窍内随以清水潄口净吸之以尽其毒血外用珍珠片脑调服亦验
　　透肠疔　痘六七朝之内腹中饱闷绞痛难忍大便闭结烦渴遂于粪门旁阖辏坐疔毒肿硬紫锥名曰透肠疔毒彻于阳明故耳速鍼锥其毒大用金银花防风煎汤透冷洗净随将轻粉珍珠片脑白敛末灯心蘸涂于上内服黄连解毒汤　歌曰透肠疔毒命随倾治得全时漏必成此方竒效人谁得惟是晡仙用自珍片脑珍珠与轻粉分两般般无重轻要将白敛先为末澄过干时后并行毒収还冀时干结溃烂来时极可憎　此疔有剔后用苎根捣烂盫者有用桑杪捣烂和麝敷者俱有明効总不如野菉豆末和红花末干掺甚美
　　痘癞
　　万痘癞者热毒拂郁气血虚弱肌肉败壊经云热胜则肉腐若是也三理论曰脉浮而大浮为风虚大为气强风气相必成疹身体为痒痒者名为泄风久久为大癞凡气血充实者外无虚风内无强邪必无是病惟气血素弱者不能荣卫于身易感天地肃杀之气皮肉之内虚风居之兼之痘疹秽毒疫疠恶气击搏燔灼流散四布随空而出所以疮本稠宻身无完肤瘙痒难任肌肉溃烂而痘癞成矣急用大补气血清热解毒之法庶可求全若待败面堕鼻唇崩目盲肢体残伤不致殒命亦为废人矣　凡疮破成癞者用十全大补汤【汗】苦参丸合而服之外用灭瘢救苦散【収靥】涂之
　　救苦散
　　苦参【一两】白蒺藜　胡麻　牛蒡子【各半两】甘草【二钱五分】
　　共为末酒调麫为丸竹叶汤下
　　壅肿
　　经曰热盛则肿大抵毒之盛者必肿毒微者不肿凡疮出尽应期起发头面以渐浮肿者此毒火发越聚于三阳之分欲作脓血故宜皮肉焮肿也设当起发之时头面不肿者必疮本磊落毒气轻浅虽尔作脓根不占处所以不肿必须治之如疮本模糊起发不肿者此毒伏于内不即发泄不可以毒轻论也如起发肿大皮肉如常疮尖而圆粒粒分明者此佳兆也若皮色鲜红疮本成串粘聚平塌者若疮色灰白成饼如锡面者若疮焦紫无水者皆凶兆也有先起发头面预肿此兼疫毒之气名大头瘟者是也腮颔预肿者此名虾蟆瘟也须兼疫气而治多凶少吉大凡疮肿者直至干浆结痂之时毒化而肿消矣故应肿不肿应消不消者谨隄防之凡疮肿胀面浮目闭者急与解毒防目救咽喉相兼治之内用消毒化斑汤【起发】外用神应膏【见形】防目　凡疮肿胀切防瘙痒正面之中不可少有破损者茍生痒破沙崩之势渐不可为邪气内陷真气外泄肿消而死矣但得破者复灌消者复肿饮食如常大小便自调者变凶为吉用十全大补汤【汗】苦参丸【痘癞】合而治之　如疮色灰白面肿如锡饼者但看其人脏腑何如若能食大便调小便长无他苦者多吉若不能食吐利并作或生瘙痒者多凶　如头面预肿或腮颊预肿者此时羌活救苦汤【见起发】
　　溃烂【収靥门防看】
　　万痘疮所贵者坚实不破圆净成痂也其有溃烂者火胜也经曰热胜则肉腐火之为用猛虐峻暴近之则躁痒不宁迫之则焦痛难忍灼之则糜烂成疮故败物者莫如火也火生于空非虚不燃乘之以风其焰益烈痘疮溃烂由肌肉素虚邪风侵袭风者善行数变行诸脉络散于荣卫之间一旦毒发于里风应于表风火相扇肌肉愤瞠皮肤决裂而疮壊矣如脓成而溃则毒已化但粘衣渍席不能干较古方以败草散主之诚良法也脓浆未成其毒未化痒破溃烂者则卫气暴泄津液不荣譬诸草木剥削其皮枯萎而死矣经曰根于中者命曰神机神去则机息根于外者名曰气化气止则化絶此之谓也　薛闻人氏云痘癍烂之证因当发散而不发散则毒气闭塞以致喘促闷乱不当发散而误发散则毒随阳气暴出于外遍身皮肤溃烂治宜调脾胃进饮食大便调和荣卫健旺毒气自解而无目赤咽痛口疮吐衂等证窃谓前证若发表过甚大便自利急用理中丸荳丸【俱痘泻利】以救其里亦有痘疹如蚊所齧而色黑乃危证也若大小便袐结烦躁用山栀子汤【痘夹癍】猪猪尾血调脑子治之自利不食者不可用盖毒发于表而妄汗之则腠理开泄荣卫益虚转增疮烂由是风邪乘虚变证者有之若毒根于里而妄下之则内气愈虚毒不能出而反入焉由是土不胜水变黑归肾身体振寒两耳凥冷眼合肚胀其疮黑陷十无一生治者审之疮出太盛浓汁淋漓不可着蓆疼痛者干黄土罗末
　　傅之甚者白龙散【痒塌】帛裹扑之或败草散【収靥】贴之丹溪云疮湿者用泻湿乃肌表间湿宜用风药白芷防风之类闻人氏用麦麸衬卧暑月热甚当借之以芭蕉叶为佳　或疮已出定大便不通而脓汁不干者此热毒合下证也宜牛黄丹利之　若疮口湿及脓血杂流者百花膏【収靥】生肌散金华散绵蠒散【収靥】魏氏白螺散乳香韶粉散俱可用若靥后复生乃余毒失于解利留滞于肌肉之间而然也宜消毒散【出太宻】或结痂久而不落亦宜百花膏　若痘烂无脓吐利不止或二便下血乳食不化者不治之证也
　　牛黄丹　治疮子出定大便不通疮中脓水不干牛黄　大黄末【生用】珍珠末　粉霜【各一两】
　　右研匀炼蜜丸如黍米大毎服十粒人参汤下量儿大小加减
　　生肌散　治疳蚀不敛并痘后毒血杂流不収等疮地骨皮　黄连　五倍子　甘草　黄蘖【各等分】
　　右为细末干掺疮上
　　金华散　治痘证后肥疮疳疮疥癣能収水凉肌解毒黄丹【水飞过火煆红一两】黄蘖【五钱】黄连【五钱】黄芩　大黄【各三钱】轻粉【一钱】麝香【一分】
　　右为细末疮湿干掺燥用腊猪油熬化调搽
　　白螺散　专治疮痘不収
　　白螺蛳殻【不拘多少古墙上取】
　　右去土洗净火炼红取出存性为极细末疮口湿处干掺为妙
　　乳香韶粉散　即韶粉散加乳香末三钱【韶粉散方见落痂证治】又方　荔枝殻【微烧存性】草纸【烧灰存性】败茅【多年者】
　　三味共为细末或搽或掺自能収水结痂
　　又方　黄痘殻烧白灰为末掺之　如痘风癣以痘殻煎汤洗
　　秘传茶叶方　痘烂遍身无皮脓水流出粘拈衣被茶叶要多拣去麤梗入滚水一渫即捞起再拣去梗湿铺牀上用草纸隔一层令儿睡上一夜则脓皆干
　　荞麦粉法【见収靥证治】
　　蝉花散　治烂痘生蛆虫及夏月诸虫咬伤臭恶不可近者服之虫皆化而为水苍蝇亦不敢近
　　蝉蜕【洗净焙】青黛【澄去灰土各五钱】北细辛【二钱半】蛇退【一两烧存性】
　　右为细末毎服三钱酒调下一加生寒水石细末
　　臭痘
　　袁先哲云臭痘不死以其得化泄阳明之毒气故耳若臭而黑烂成窝者元气亏损亦死之证也患此者须服定金汤
　　定金汤方
　　绵黄茋　人参　炒术　当归　白芍药　生地黄　白茯苓　甘草　白芷　防风　荆芥　升麻
　　入芫荽一握白银一块灯心二十茎同煎服　予毎诊臭痘脓血流溢者生臭不枭痒者生臭不延人者生臭不抓脱者生臭不黑烂者生犯此须以芫荽艾叶烧辟其秽气随用升麻紫苏汤楷挹其臭处净洁其衣服牀被即服前方无不获全若顶脇胸颈气窝处凹烂黑臭洞见筋骨者必死之痘也四明余氏用寒水丹掺之亦可
　　寒水丹
　　鸡骨灰【带血肉烧过】银硃【各一钱】氷片　赤石脂【各五分】棕衣灰【二分】
　　右研细末洗净徐徐掺之






　　证治准绳卷八十七
<子部,医家类,证治准绳>
　　钦定四库全书
　　证治凖绳卷八十八
　　明　王肯堂　撰
　　防科
　　心脏门
　　蛆痘
　　袁天地间有形化者有气化者形化者由于胎卵气化者忽焉成形痘之有蛆形化气化兼之也近有华峰道人隐呉山治痘有一小儿患痘时届十一月感发之痘经正顺囊廓鼎竦忽头项上恶痒难忍手搔难禁遂于溃破处将银簪挑之则见其虫如丝细而长有寸遂以香油取尽花椒汤洗之痒即止愚按寒冬蛰令岂有虫乎兹乃气化然也又有一患痘者时値炎热之际头项上如前作痒予视之见其虫如米粒囊中或二三盘据焉此乃蝇蚋聚齧脓血形化焉也先哲云蛆痘不死以其枭毒尽发于外也
　　治痘疮生蛆方　经霜桑叶　野薄荷　煎汤洗之其蛆自去或先用艾条熏之后增紫苏甘草煎汤洗之禁雄黄矾石等药
