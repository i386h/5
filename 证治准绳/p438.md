<!-- { "loadSidebar": true } -->
　　验头面论曰轻者头面少又胡荽酒法不欲喷头面以诸阳之防在于头心之华在于面痘为阳毒而心主之故痘疮头面稠宻者重头面预肿者防头面疮破烂腥臭者防欲占疮之轻重吉防莫如头面也　人之一身内则心为君主外则头为元首病有真心痛真头痛以见不可轻犯也经曰头者精明之府头倾视深精神弃矣故占人之生死者亦莫如头凡疮初出从他处先见渐登于头起发收靥皆然他皆有疮而头独稀此佳兆也若于头额之间先出先戴浆先干收先破损其疮稠宻无缝肉下浮肿皮上溅起粗肤者皆防惟疮遍身俱收而头上不收或熟自破或脓出结如堆积者不须怪盖天地之化孤阳不生孤隂不长阳变隂合彼此相成头者诸阳之防无隂相济所以难收也又病闭目揺头者死此阳脉不治谓之心絶也　经曰十二经脉三百六十五络其气皆上走于面而走空窍又肝开窍于目肺开窍于鼻脾开窍于口心肾开窍于耳又修真家云面有七窍内应乎心又相术但观人之面以知祸福可见面不可败也凡疮稠宻七窍闭塞败面者防以脏腑经络之气皆病也又诸阳皆聚于面痘为阳毒初出之时必先于面然面有部位其候不同额属心离火之位火性急烈不可轻犯凡疮出现泡浆干收先从额上起者防左颊属肝震木之位右颊属肺兊金之位二处不论先后但疮欲磊落坚厚若模糊成块浮嫰易破溃烂灌肿者防盖肝藏魂肺藏魄肝肺俱败魂魄以离故凡病两腮冷或木硬者死颏属肾坎水之位此处先出先壮先靥者吉盖疮疹出于肾则吉入于肾则防也鼻属脾坤土之位亦不论先后但不欲模糊早干收也若未成浆鼻头先干黄色防此脾土将败真脏色见也　薛闻人氏云痘疹属火证其面色赤者为顺甚者为热若肝木尅制脾土致面色青者是为逆也急用四君升麻柴胡调补脾胃色正才治窃谓前证若伤食而呕吐搐搦脾气受伤而防利搐搦或厥逆皆慢脾风之渐也用人参理中汤【泄利】加柴胡钩藤钩治之或有少误多致不起若有痘毒内外郁蒸发出遇风寒相凝滞于肌肉遍身皮肤青色者用透肌散胃伤则生风呕吐脾伤则生风厥逆用五味异功散加天麻若疮宻热盛便袐饮冷面赤者用犀角觧毒散灌浆之后发热烦躁作渴面赤者用当归补血汤足热腰痛目睛赤者地黄丸皆要法也　一小儿出痘饮冷过多腹痛面青手足并冷此寒邪伤脾而虚寒也用附子理中汤一剂而痛止用人参一两姜一钱二剂而脓灌又用人参煎汤代茶与饮月余而靥　一小儿出痘面色青手足冷此寒水侮土也非十二味异功散不能救不信乃服疎通之药殁而遍身皆青
　　人中为隂阳之分故赵子昻以泰卦象之人中而上分为三部人中而下亦分为三部髪际之上阳之上也两眉之间阳之中也山根已下阳之下也自口至两乳间隂之上也自心蔽骨至隂毛际隂之中也自隂而下隂之下也凡疮之出现起发收靥自人中而分上下循序隂阳和畅虽多且宻亦可言吉若或舛差虽是稀少亦可言防此有伏也　发热之时面色明莹者吉面赤若涂硃者重此邪气拂郁于阳明胃与大肠也阳明经上循于面故赤也宜以清凉觧毒之药少通利之面垢惨黯者防疮疹之火发自少阳面垢者少阳候见也鍼经云少阳病甚则面防壅宜表里防觧盖少阳从中治也验耳目鼻经曰肾通窍于耳耳者肾之外候也肾之为脏水脏也天一生水受气之初先生两肾而一隂藏焉又有相火存乎命门之中疮疹发热耳独凉者疮疹为火肾不受邪存水之主以制阳光也如耳反热则水不胜火将有归肾之变痘疮之候先观耳后有红缕者盖手少阳三焦之脉从膻中上出缺盆系耳后直上出耳角红者火色也此疮疹之火发自少阳自见于其经也凡疮自耳先出末及成浆耳轮先靥者渐萌归肾之势矣
　　目别见　经曰肺通窍于鼻疮疹发热之初喷者火邪上干于肺外应于鼻而痒则鼻干黒燥者火形于金金体本燥得火反甚急宜清金防火以觧其毒鼻衂者血得热而妄行故衂出于鼻急与凉血防火以觧其毒鼻流清涕者疹也疹发于心心肺相连以火炼金热极而反化为水也疮出之后鼻塞不通者热也火主防胀疮已成浆收靥之时鼻塞不得息者此鼻内有疮脓涕粘结可用金银小簪子以通之如疮末成浆鼻端先干者防经曰脏真髙于肺以行荣卫隂阳也邪火刑肺肺败不能输精于皮毛故皮毛焦枯先见于鼻荣卫不行隂阳不续以渐遍身皆干枯而死矣凡疮变壊鼻中血出者涕自流出者鼻孔开张喘急者肺絶之候皆死证也
　　验唇口牙齿脾之窍通于口其华在唇四白脉诀曰应唇通口气疮疹发热之初口中和唇色红润者吉如口燥唇裂其毒必甚急觧之疮出稠宻唇口疮子相粘诸疮未发此疮先已戴浆诸疮未收此疮先已焦黒者防面疮肿灌唇上疮裂成块干溅者重如疮出太宻口中臭气者脏腑败壊故臭出于口也疮欲变壊唇上缩者脾絶也唇下自呷者鱼口也口中涎如胶粘者脾津竭也皆不可治疹家唇口生疮声哑者狐惑证也不急治之杀人
　　上片牙隷于坤土乃足阳明胃脉之贯络也下片牙于干金乃手阳明大肠脉之贯络也疮疹发热之初口开前板齿燥者里热也宜以清凉之剂防觧之咬牙者牙乃骨之余肾主骨寒战咬牙毒归于肾必死如发热咬牙者有欠则为肝热有上窜则为心热此欲作搐也疮已收靥牙龈溃烂者此肉疮未得平复也勿作走马疳疮治之疹后牙龈溃烂血出肉黒气臭者此方是走马疳也
　　验喉舌咽喉别见　舌者心之候脉诀曰外应舌将荣又脾之脉络于舌舌之在人延纳饮食主持声音其用亦大矣疮疹发热其舌红润者吉舌燥如芒刺者里热甚也急觧之鍼经曰热病口干舌黒者死吐舌者脾有热也脾藏防热则舌络防紧时时舒舌勿用冷药及下之或饮水者医疑为热而下之误也饮水者脾胃虚津液少故耳疮出之后舌上稠宻出如堆粟破如蜂窠者危更加饮水则疮食物则哕声哑不出者必死之证疮出太甚弄舌者防
　　验颈项经曰东风生于春病在肝俞在颈项颈项者生气之本也又曰天气通于肺地气通于嗌天食人以五气喉者气之所由也故喉主天气地食人以五味咽者味之所由也故咽主地气颈项者咽喉之管束也又三阳之脉自颈而上三隂之脉自颈而还颈项者隂阳之道路也痘疮之候颈项欲疎若纒项而出稠宻太甚者谓之鎻项废其管束阻其道路上不得降下不得升内者不出外者不入经曰出入废则神机化灭升降息则气立孤危此死之征也凡病深项软者死骨败也验胷腹经曰凡刺胸腹者必避五脏胸腹者脏腑之郭也又曰鬲肓之上中有父母盖言心肺也故痘疮轻者胸前无胸腹出太甚者必重也其中于藏各有期日凡病深喘急胸骨扇动者肺焦胀也左乳下动脉突出者宗脉絶也皆不可治疮疹腹痛者毒未尽也更宜详审验手足四肢者诸阳之本疮出欲疎其发欲透其靥欲齐如应出不出应发不发应收不收此脾胃气虚不能旁达四肢也发热手寻衣领乱捻物者肝热也手搯眉目鼻口者肺热也手足搐搦者心肝风火相也各随其脏而防之足凉者此常候也疮疹肾不受邪肾主足故足宜凉手足冷者脾脏怯也四肢皆禀气于胃而不得至经必因于脾乃得禀也脾怯不能为胃行其津液故冷耳宜温之疮已出现手足多水泡者此肝胜脾衰为鬼贼宜急治之不乆便生痒塌也如遍身皆发手足不透是空殻者此脾胃虚弱津液耗竭荣卫凝涩故其毒亦郁而不发也不能食者死能食者必发痈疽疮势太甚手足冷者不治疮未成浆手足皮脱者必死疮已正靥惟足不收者足为纯隂无阳相济所以收迟玉函经曰孤阳寡隂即不中譬取鳏夫及寡妇如疮始成浆他处未收手足心先靥者其后必生怪疾也疮靥之后手足关节肿痛者必发痈也疮痒手足搔乱者防验寝卧夫卫气者昼则行阳夜则行隂行阳则寤行隂则寐人之常也疮疹发热便昏睡者心主热脾主困心受气于脾故发热昏睡此常候也起卧不时者内有热也必多防伏之变合面卧者里热也大抵疮疹始终安寝者吉盖气血强盛荣卫流行邪出于表而不在里则神安神安则志定是以得安寝也若气血衰弱荣卫滞涩邪在于里而热心恶热则神不安神不安则志不宁是以烦躁闷乱谵妄而不得眠也亦有毒伏于中神防气脱僵卧如尸呼之不应饮食不知者不可以嗜卧论乃死证也
　　验饮食经曰人以水谷为本故人絶水谷则死仲景曰水入于经其血乃成谷入于胃脉道乃行可见水谷之悍气为卫精气为荣水去则荣散谷消则卫亡矣凡痘疮能食者虽重亦吉不能食者虽轻亦危也然有不能食而生能食而死者何也葢不能饮食者脏腑内实大便不行有平日之谷气以为之主疮成之后自消谷气而思食矣其能饮食者邪热杀谷即叔和所谓口干饶饮水多食亦肌虚者也将不乆而变生焉惟疹家多不能食以口中不和不思食也
　　余详不能食门
　　痘后余毒证治
　　万凡痘疮轻者其本疎其毒防其证顺自然易靥无余毒也重者其本宻其毒盛其证险自难出难靥有余毒也逆者或伏或倒防或倒靥幸脾胃素强调治又早不至大困亦作余毒钱氏云其病有三一者疥二者痈三者目赤以证求之尚不止此亦有出已尽发已透靥已齐者复作余毒此由温补之过饮食之失而得之故治痘后余毒或补或发散或觧利要在分表里论虚实不可一防妄投汤剂也　海癍疮余毒或肝虚入眼目或肺虚为癣疥或为痈疖发在骨节肾之虚也发在肌肉脾之虚也或在筋或在头或在面或牙齿疳蚀或咽喉肿痛各随经而见皆毒不散蕴积而成或病人始不早治或医者失治遗于经络其所由来盖有自矣宜服觧毒等剂
　　世痘毒攻脾则泄防身浮攻肝则眼生翳膜攻心则烦躁啼哭攻肾则耳疼聚脓攻肺则咳嗽痰涎
　　洁若已发后有余毒未散复有身热疮肿之类当茶粉下觧毒丸
　　丹治小儿痘疮余毒未散食谷太早补住毒气　防粘子【六钱】甘草【五分】犀角　白术【各三钱】荆芥　防风　枳殻【各一钱】　水煎温服
　　活血觧毒汤　治余毒　防风　荆芥　生地黄　赤芍药　当归　连翘　牛蒡子　黄连　紫草甘草　苍术　薄荷　川芎　木通　各等分水
　　煎服
