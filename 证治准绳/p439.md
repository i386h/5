<!-- { "loadSidebar": true } -->
　　痈疖此由毒气留藏经络故于肌肉虚处或关节动揺处红肿而成痈又或旣平之后失于觧利余毒大盛外不得泄于皮肤内不得入于脏腑聚而不去遂为之痈而毒气浅者止生结核肿毒疮疖而已甚者至头项胸脇手足肢节尽焮肿作痛但发一二处或根浅者可治若流注起伏根深蔓引者小则溃筋脱骨必为残废之疾甚则绵延日乆而死　丹痘痈多是实毒血热成痈分上下用药一日不可缓成脓必用清热凉血为主赤芍药甘草节连翘桔梗之类上引用升麻葛根下引用防榔牛膝更助以具母忍冬草白芷蒌大便燥用大黄寒热用芩檗此法累効　薛前证初起未成肿者用活命饮隔蒜灸治而消之欲成脓者用活命饮觧而溃之气血虚者八珍汤【虚羸】实而溃之虚而不能敛者托里散补而敛之大凡发热肿痛大便不结用仙方活命饮及隔蒜灸法大便袐结用仙方活命饮加大黄大便已通肿痛未退再用活命饮一服用托里散补其元气若发热倦怠大便调和用补中益气汤【虚热】未应亦用隔蒜灸若溃而发热口干肢体倦怠用东垣圣愈汤脓水淋漓不时发热用四君参耆若因乳母肝经血虚发热用加味小柴胡汤【发热】肝脾郁怒发热用加味归脾汤【惊悸】膏梁厚味积热用加味清胃散【齿】　如专与凉血用败毒等药复伤元气必致成者不能溃溃者不能敛矣　万凡治痘痈先看在何经络分气血多少用引经药如太阳经羌活防风阳明经升麻白芷少阳经柴胡少隂经独活太隂经防风厥隂柴胡若初红肿硬痛者以鍼刺之口吮去恶血以防毒膏敷贴气实能食大便坚者用排毒散疎利之气虚食少者用十宣散或流气饮毒浅而小者只内服小柴胡加生地黄汤外用防毒膏贴之此治肿疡之法也若已成脓而末溃者以铍鍼决去其脓勿使内溃已溃者用十全大补汤【汗】主之此治溃疡之法也
　　仙方活命饮　治痘疔痘毒及一切疮毒未成即消已成即溃此消毒败脓止痛之圣药　金银花【三钱】陈皮【三钱】皂角刺【妙】穿山甲【用蛤粉炒】乳香　没药　白芷防风　当归【各一钱】具母　天花粉　甘草节【各七分】
　　右毎服五钱酒煎婴儿母同服为末酒调服亦可若势甚而邪在表者加麻黄散主之而毒在内者加大黄下之当临证制宜此觧回生起死之剂但元气脱者不治
　　人参败毒散　治余毒痈肿　人参　赤茯苓　羌活独活　前胡　薄荷　柴胡　枳殻　川芎　桔梗【各等分】甘草【减半】牛蒡子　防风　荆芥　连翘金银花【即荆防败毒散】　头上加白芷升麻　上身倍加
　　桔梗　手加薄桂　腰加杜仲　腿足加牛膝木
　　桦皮散　治痘疮及乳痈并一切肿毒　桦皮木剉煎温服此药味苦平无毒　若治乳痈取桦皮烧存性为末酒调服之立消
　　十三味败毒散　治痈毒　当归　白芷　穿山甲【土妙】金银花　防风　乳香【制】甘草　陈皮　赤芍药　皂角刺　贝毋　没药　天花粉　芍药
　　各等分酒水各半煎服
　　排毒散【见收靥】
　　保命集木香散　治小儿癍后生痈如神　地骨皮【一两】木【半两】穿山甲【炙黄三钱半】麝香【一】　　右为末
　　米饮下二钱
　　流气饮　川芎　当归稍　白芍药　防风　人参紫苏叶　木香　桂心　桔梗　鸡心防榔　白芷　厚朴　乌药　枳殻【各四分】甘草节　黄耆【各四分】
　　右剉细水一盏煎七分服气血虚而自利者加熟附子大便实加大黄
　　小柴胡加生地黄汤　柴胡　人参　黄芩【各三两】甘草【灸】生地黄　半夏【各二两汤泡七次】　右为麤末毎服三
　　钱水一盏生姜三片枣一枚煎至半盏去查温服
　　六味活血散　治痈疽疮痛初起红肿不散　当归川芎　赤芍药　生地黄　红花　苏木【各等分】
　　右水煎量服之
　　五福化毒丹　治痘毒实热肿痛　生地黄　熟地黄天门冬【去心】麦门冬【去心】参【各二两】甘草　甜硝【各三两】青黛【一两五钱】
　　右为末宻丸芡实大毎服一丸白汤化下
　　犀角消毒丸　治痘疹余毒一切疮毒　生地黄荆芥　当归　犀角【屑】防风　牛蒡子【杵炒】赤芍药　连翘　桔梗【各七钱】薄荷　黄芩　甘草
　　右为末宻丸芡实大毎服一丸白汤化下
　　按化毒丹降火凉血觧毒寒中之剂消毒丸清热觧毒破血之剂盖小儿脏腑脆嫩元气易伤况痘后气血皆虚岂能胜当此剂若胃气一伤则未成者不能消散已成者不能腐溃已溃者不能生肌殊不知痘疮乃脏腑所发遍身之血皆化为脓况此方愈而患此乃脾胃虚怯肌肉消弱荣卫短濇所致治者审之
　　十宣散【见形】
　　托里散　治痘毒元气虚弱不能溃散未成用之自消已成用之自溃　人参　黄耆【炒各二钱】当归【酒洗】白术陈皮　熟地黄　茯苓　芍药【炒各一钱五分】甘草【灸五分】
　　右三五钱水煎服
　　托里消毒散　治痘毒气血虚弱不起发腐溃收敛或发寒热肌肉不生　人参　黄耆　当归【酒洗】川芎芍药【炒】白术　陈皮　茯苓【各一钱】金银花　连翘白芷【各七分】甘草【五分】
　　右毎服三五钱水煎
　　东垣圣愈汤　治脓溃心烦无寐体倦少食　熟地黄【自制者佳】生地黄【各二分】人参　川芎【各三分】当归　黄耆【各五分】　右水煎服
　　济生归脾汤　治脾血虚损健忘惊悸或心气虚不能摄血归源以致妄行或吐血下血或因乳母心脾二经有热疮不结痂或疮痕赤色加柴胡山栀即加味归脾汤
　　人参　白茯苓　黄耆　白术　龙眼肉　当归远志　酸枣仁【炒各二钱】木香【一钱】甘草【五分】当归身【一钱】
　　右姜枣水煎母子同服
　　丹溪痘痈敷药用具母南星僵蚕天花粉寒水石白芷草乌大黄猪牙皂角醋调敷患处効
　　防毒膏【一名必胜膏】
　　马齿苋【杵汁】猪膏脂　石宻　右以三味共熬为
　　膏涂肿处
　　神効隔蒜灸法　治痘痈大痛或麻木痛者灸至不痛不痛者灸至痛其毒随火散用大蒜头切三分厚安上用小艾炷于蒜上灸之毎五壮易蒜再灸痛不止尤宜多灸小儿须将蒜切片着肉一面略剜小空灼艾燃蒜先置大人臂上试其冷热得宜然后着疮上又别灼如前法试之以待相易勿令歇
　　替鍼丸　治痘痈脓已成不溃　陈壊米【一钱】碙砂【五钱】雄雀粪【四十九粒真雄雀粪直者是也】　右为末米粥丸如麦
　　粒大每用一粒粘疮头上以膏药贴之半晌其脓自出若疮头透而脓不出或出而愈痛或发热血气虚也用托里散或作呕吐痰食少体倦脾气虚也用六君子汤
　　神効太乙膏　治一切疮疽溃烂
　　参　白芷　当归　肉桂　赤芍药　大黄生地黄【各一两】
　　右防咀用麻油肆拾两入铜锅内煎至药黒滤去查徐入浄黄丹一觔再煎滴水成珠　软硬得中即成膏矣
　　神効当归膏　治痘毒浸滛或汤火等证及疮腐不能生肌收敛者
　　当归　黄蜡　生地黄【各一两】麻油【六两】
　　先将当归地黄入油煎去查入蜡熔化温搅匀即成膏矣
　　豆豉饼　治疮疡肿痛或硬而不溃及溃而不敛并一切顽疮毒疖用江西豆豉为末唾津和成饼大如铜钱厚如三四钱置患处以艾铺饼上制之未成即消已成者袪逐余毒间有不効者乃气血虚败之证参疔疮论制法用之
　　如圣饼　治一切疮疡硬肿不能消散或毒不能觧散乳香　没药　木香　血竭　当归【各等分】麝香【少许】
　　右各另为末酒糊和为饼制热频尉患处恶疮加蟾酥等分
　　神効散　治疮疡初起肿痛者用之可消加血竭更効黄檗【炒为末二钱】草乌【生为末二钱】　右用漱口水调敷常
　　以漱水润之
　　三豆丸　痘后痈毒初起红肿
　　黒豆　赤豆　菉豆　用醋浸研浆时时以鵞翎
　　刷上随手可消
　　铁篐散　治痘后痈毒　鳯凰退烧灰醋调围四畔留头出毒气甚佳
　　疮疥痘后遍身痘癣如疥如癞脓血浸滛皮肤溃烂日久不愈此毒气弥漫散于皮肤宜升麻葛根汤【初热】防风觧毒汤【大法】苦参丸【痘】主之若因挦搯成疮者只以百花膏【收靥】涂之
　　连翘散　治小儿疮疹疖痘疹余毒作楚或生于头面耳疼颊赤生疮　连翘　黄芩　瞿麦　木通　滑石　柴胡　荆芥　牛蒡子　防风　羌活　赤芍药　甘草【各等分】
　　毎服三钱水一盏煎半盏又入生薄荷尤好
　　金花散【见溃烂】
　　疳蚀痘后疳蚀疮者毒壅肌肉内透筋骨外连皮肤时痛出血日乆不痊亦恶候也内服十全大补汤【汗】外以绵蠒散贴之【收靥】　更与收靥门疳蚀条参看
　　三黄散　治疳热生疮脓水浸滛脓流处便溃烂松香　五倍子　黄连　黄丹　海螵蛸【各一钱】轻粉　雄黄【各四钱】　右为末用滢肌散煎洗渗之
　　干者香油
　　瘾疹瘾者皮肤间隐隐成防瘙痒搔更多内服觧毒防风汤【大法】外以筚衣汤洗之　疹者皮间防防状如蚊蚤所咬之迹或如小芥子即麻子也升麻葛根汤【初热】加防风荆芥穗主之热甚渴者与人参白虎汤相合服之
　　筚衣汤　炊饭筚衣煮水洗瘾起防者神效如无以炊筚煮汤亦可
　　蚬子水　治痘后发瘾
　　蚬子不拘多少活者以水养五七日旋取其水洗之
　　丹瘤赤火丹瘤之恶也流移红肿其痛手不可近从头上起者过心即死从足下起者过肾即死宜内服小柴胡加生地黄汤参化毒汤外用蜞鍼法吮去恶血自消　若但红不肿不痛者癍也人参白虎汤加参大青生地黄主之
　　参化毒汤　参　当归尾　赤芍药　石膏　连翘　生地黄　地骨皮　红花【酒洗】防风　荆芥穗淡竹叶　木通　右水煎服
　　犀角消毒散　治癍疹丹毒发热痛痒及疮疹等证牛蒡子　甘草　荆芥　防风【各五分】犀角【镑二分】金银花【三分】　右水煎熟入犀角倾出服
　　加味觧毒散　治癍疹痒痛寒热甚者烦躁谵语并痘毒发热咽干
　　犀角【镑五钱】连翘【炒二钱】牛蒡子【炒三钱】薄荷【一钱】甘草【五分】　右为末毎服一二钱滚汤调下
　　小柴胡加生地黄汤【见前痈疖】
　　蜞鍼法　取水蛭大者五六条放肿处吮去恶血可以消丹瘤决痈肿
