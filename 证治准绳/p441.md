<!-- { "loadSidebar": true } -->
　　失音痘后失音有二　咽痛不能言者此毒气结于咽喉之间痰壅作痛而不能言天花散主之【痘失音】　心热不能言者心中邪热未彻肾虚不能上接于阳虽有声而不能言四物汤去川芎加麦门冬白茯苓主之不喜食痘后邪气尽退正气将复脾胃略纾宜渐能食也若原不食今因喜食太过或原能食今又骤加以致恶食不食者此皆内伤有余证也宜木香大安丸主之【伤食】　如向未食今又不喜食者此脾胃中气不足宜七珍散【痘不能食】或人参白术散去葛根加陈皮木香研末取二两另用糯米菉豆各二两各炒熟研末相合汤调服稍能食更兼进养脾丸
　　寒热痘后忽发寒热如疟状至后如期即发者此脾虚气弱失于将息重感风寒宜先以柴葛桂枝汤发去新受表邪后以保元汤加当归陈皮白术砂仁乌梅生姜调之
　　大和散　治疮痘后寒热往来嗜卧顿闷躁乱
　　生地黄　当归　地骨皮　人参　甘草【炙】白芍药
　　右防咀毎服一钱水半盏煎至三分去查温服
　　柴葛桂枝汤【见初热】
　　肿胀痘后面目虚浮或久则一身皆肿者此表气不足出风太早风邪乗虚而入其治在肺宜五皮汤先加桂枝防汗之后只服本方若遍身皆肿以胃苓汤合五皮汤主之
　　痘后腹虚肿胀满或气喘麤者此宿垢在里不问余毒食积畜水并先利之宜塌气丸利后以胃苓汤去甘草加人参黄耆大腹皮调之其治在脾如因新食作胀不肿者只木香大安丸
　　五皮汤　桑白皮　地骨皮　生姜皮　大腹皮
　　五加皮【各等分】
　　右剉细取长流水一盏灯心十二茎煎七分温服
　　塌气丸　木香【半两】鸡心防榔【一防白者】黒牵牛【二两半生半炒取头
　　末一两】
　　共为末神麯糊为丸如黍米大姜汤下
　　胃苓汤　猪苓　泽防　白术　白茯苓　苍术　厚朴【紫油者姜汁炒】陈皮　桂心　甘草　右剉细水一盏
　　煎七分去查温服无时
　　自汗盗汗痘后自汗盗汗皆卫气弱荣血热肌肉虚也宜保元汤【大法】当归六黄汤相间并调败蒲散服之如汗出盛再用温粉扑之【方并见自汗条】若浑身如水发润如油汗出如珠者皆亡阳证死不治
　　失血痘后失血证乃余毒邪热廹血妄行也　自鼻出者参地黄汤主之【失血】外用栀子炒焦黒研末吹之自溺出者八正散主之【小便不利】　自大便出者桃仁承
　　气汤主之　此与上自汗证同为热也上是热在卫故汗出此是热在荣故血出二证大便袐者并与四顺清凉散主之【发热】
　　桃仁承气汤　桃仁【二十一个去皮尖研泥勿煎】大黄【二钱】官桂　红花【各一钱】甘草【五分】　右三味剉细水一盏煎七分
　　去查入桃仁泥化服食前服
　　吐利蚘痘后或吐蚘或利下蚘者皆热毒入里也热在胃则吐蚘热在肠则利下蚘利者黄芩汤【泄利】加桃仁艾叶吐者黄芩半夏汤【吐利】加乌梅川椒若不吐利但闻食即吐蚘者此胃久虚虫无所食故闻食臭即吐食已易饥宜理中汤丸【吐利】加乌梅肉黄连川椒主之　袁氏治痘屎虫歌曰痘里屎虫胃气离人参白术与陈皮茯苓甘草当归并煎来连服自虫除
　　莲肉汤　莲肉【去心半斤】猪肉【去油皮一斤】
　　共水煮熟下砂仁伏酱朝夕与啖其胃气接养虫自安居不出矣切不宜投以史君子防榔之物痘中一投命遂防矣
　　狐惑痘后吐蚘而手足厥冷者蚘厥若不吐利内蚀脏腑者为狐惑狐惑之证其人好睡黙黙不欲食上唇有疮虫蚀其肛下唇有疮虫蚀其脏其声哑嗄上下不定故名狐惑也此候最恶麻疹后尤多化防丸主之如大便结者以桃仁承气汤加槐子利之
　　化防丸　黄连【半两】蜀椒【去闭目者炒去汁二钱】苦楝根白皮【干者
　　二钱】
　　右共研末用乌梅肥者七个艾汤浸去核捣烂和丸艾汤下
　　黄连隂防丸　治狐惑疮　黄连【二钱】芦荟　干蟾【煆各一钱二分】史君子肉【二钱五分】芜荑【一钱五分】川楝子肉一【钱】
　　右末乌梅洗净去核捣膏和丸米饮下
　　牙疳痘后牙齿龈肉溃烂者此痘疕脱去涎水浸溃为疳蚀疮用绵蠒散【收靥】之　若气臭血出者又名走马疳疮内以黄连觧毒汤【烦躁】加雄黄为丸竹叶汤下外以马鸣散之　或口舌生疮者并宜洗心散　已上诸证大便袐者并用四顺饮利之大便润者用甘露饮服之老茶叶薤叶根煎汤洗以白即酸梅也烧灰人中白火煆加入雄黄散傅之
　　洗心散　当归　生地黄　木通　黄连　麻黄　大黄【酒洗】薄荷叶【各等分】　右剉细水一盏加灯心为
　　引煎七分去查温服
　　甘露饮　牙疳暂用　麦门冬【去心一钱】天门冬【去心二钱】生地黄【四分】熟地黄【六分】石斛【去根】枇杷叶【各五分】山茵陈　枳殻　黄芩　犀角屑【各六分】甘草【一字】
　　水煎服
　　雄黄散　雄黄　枯矾【各一钱】麝香【一分半】人中白【五分】右为末吹入鼻中如吹不入用麻油润使进
　　马鸣散　人中白【即溺底白垽以物刮取用新瓦盛之火煨过如白盐乃佳半两】马鸣退【即蚕退纸也火烧过二钱五分】五倍子【生一钱另用一钱同矾枯】白矾【一钱捶碎另取五倍子一钱入矾于内用火煆枯】
　　共为极细末先以米泔浓汁浸洗以此傅之
　　人中白散　人中白【煆一两】黄檗【炒黒三钱】　右为末搽口内吹口散　治口疳　黄连　青黛　孩儿茶　氷片为末吹之
　　赴筵散　口疮神効　薄荷　黄檗　等分为末入青黛少许搽之
　　牙疳方　痘后余毒攻牙龈疳腐【内宜服甘露饮】人中白【煆三钱】枯矾【二钱】盐梅【七个煆存性】麝香【一分】白氁子灰【一钱】五谷虫【焙干二钱】　为细末先将葱茶洗去腐肉
　　须见鲜血然后搽药
　　大抵疮痘之后遇有便袐内热等证须当觧利勿使余毒变生诸证也觧利之剂如三黄丸四顺饮【并见发热】之类若失于觧利致生诸证须当用切中病源之药以急治之不可缓治令病势滋蔓反害人也今人不能究其病因一防用不急之药其意但欲逃差谬尔何尝实能究其致病之由而药之耶急治之中惟在识其虚实茍禀受旣实荣卫充壮病后有热者即与觧利缓治不可也所禀怯弱病后荣卫大虚坐立振揺饮食少者却宜和缓之药以扶持之候其饮食如故荣卫旣充然后防防觧利未为迟晚或至虚之人不必觧利可也
　　水痘
　　小儿痘疮有正痘与水痘之不同新安张季明云其疮皮不薄如赤根白头渐渐赤肿而有脓差迟者谓之大痘此里证发于脏也其疮皮薄如水泡破即易干而出无渐次白色或淡红泠泠有水浆者谓之水痘此表证发于腑也亦与疹子同又轻于疹发热一二日而出出而即消易出易靥不宜燥温但用轻剂觧之麦汤散主之羌活散消毒饮麦煎散俱可服又当服大连翘汤以觧之　如心闷烦躁发热及大小便涩口舌生疮者通闗散主之　水痘夹黒出来黒水流或手足冷者前胡甘草生地参连翘茯苓木通蝉蜕麦门冬川芎陈皮当归生姜水煎服
　　麦汤散　治水痘　地骨皮　滑石　甘草【各五分】甜葶　麻黄　大黄　知母　羌活　人参【各一钱】
　　右剉散水一盏每服二三钱小麦七粒煎六分不拘时温服分二贴
　　麦煎散　治小儿夹惊伤寒吐逆壮热表里不觧气麄喘急面赤自汗或狂语惊呌或不语无汗及瘾疹遍身赤痒或来潮热时行痳痘疹子余毒未尽浑身浮肿痰涎咳嗽或变急慢惊风手足搐搦眼目上视及伤风头疼并治之
　　滑石　地骨皮　赤芍药　石膏　白茯苓　杏仁　知母　甘草　葶子【炒】人参　麻黄【一两半】
　　右为末每服一钱麦子煎汤下如初生芽儿感胃风冷鼻塞身热喷多啼每一字用麦子煎汤调下一方去地骨皮滑石加羌活川芎薄荷煎汤调下
　　羌活散【初热】　消毒饮【即牛蒡荆芥甘草三味】　大连翘汤【便闷】通闗散【便闷】
　　按水痘今小儿患之者大率无害如无内证不必服药无事生事也前后四方不为轻剂非热甚不觧二便袐涩烦闷不宁不宜轻服
　　麻疹
