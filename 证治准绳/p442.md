<!-- { "loadSidebar": true } -->
　　麻疹浮小而有头粒随出即收不结脓疱北人谓之糠疮南人谓之麸疮吴人谓之痧越人谓之瘄古所谓麻闻人氏所谓肤疹是也与前所谓脾为疹者不同小儿有出一二次者出轻而日数少者名奶疹子出稍重而日数稍多者名正疹子又出于痘前者名奶疹子出于痘后者名正疹子初出亦与痘疮相似但痘发于脏麻发于腑脏属隂其病本深故难出难收而药于温平为宜腑属阳其病本浅故易出易收而药于清凉为宜万氏云痘大而焮肿者少阳三焦火也阳道常饶故大而肿疹小而碎者少隂心火也隂道常乏故小而宻三焦水谷之道路脾胃主纳水谷治痘专以脾胃为主心肺属阳而位乎上心火旺则肺受之治疹专以肺为主观其咳嗽者火炎则肺叶焦举也鼻流清涕者鼻为肺之窍以火烁金而液自流也目中泪出肺热则移于肝肝之窍在目也或手搯眉目唇鼻及面者肺热证也按旣是心火刑肺金即是贼邪其证当重何反轻于痘余每治麻疹但据见证以防白散加减大剂投之即至危困之证无不愈者其他时师用苦寒降火辛温发表而阽于危亡者不可胜数安在其为心火刑肺也　春温夏暑秋清冬寒此四时之正气也冬应寒而反温阳气暴泄火令早行人感之者至于来春必发疮疥未出痘疹者必感而出即曰胎毒未有不由天行者故一时传染大小相似但见疹痘之出即宜先服三豆汤代天宣化丸【二方俱见前预防】以预觧之　麻疹初出全类伤风发热咳嗽鼻塞面肿涕唾稠粘全是肺经之证有末传泄利者有一起即兼泄利者肺与大肠相表里表里俱病也惟不可触冐风寒及于正蒸热时噉食能变轻为重不可不慎　麻疹形证亦同有如发风疙壅起如云头色赤成癍随见随没者有如粟米头粇三畨俱见而不没至三日后方收渐没者然皆谓之麻疹其于欲出末出之际当用发表之药发之则易出易愈也　麻疹有发热至十余日始见者大抵主在发散肺经之热毒者始事也调理补养病后之元气者终事也其间或兼风或兼痰或伤食并随宜加对证之药其有变证即随病用对证之药要不乱投汤剂则见无事矣　疹喜清凉痘喜温暖此法人皆知之然疹子初出亦须和暖则易出所以发苗之初只要发出得尽则毒便觧非若痘必苖而秀秀而实而后毒觧也痘子成实之时若大温热则反溃烂不收是痘之后亦喜清凉也故治痘疹者无过热无过寒温凉适宜隂阳自和是为得之初热痘疹发热之初多似伤寒惟麻疹则咳嗽喷鼻流清涕眼胞肿其泪汪汪面浮腮赤或呕恶或泄利或手搯眉目鼻面此为异耳轻者以防白散合三味消毒散主之重者以金沸草散主之兼泄利者合升麻葛根汤以白芷代葛根此余创立治法用之无不効者即十分危证守而勿失终于必济每见诸书所定方类皆苦寒辛凉发表之剂不尽对证对经恐有诛罸无过之失用者详之　大抵疹欲出已出之际虽寒勿用桂枝虽虚勿用参术虽呕而有痰勿用半夏南星　大忌认作伤寒妄汗妄下汗之则增其热为鼻衂为欬血为口疮咽痛为目赤痛为烦躁为大小便不通下之则虚其里为滑泄为滞下多至不救慎之慎之　万如手足稍防冷恶寒而无汗面色清惨而不舒左额有青纹者伤寒之热也手足稍防温发热有汗面赤而光者伤风之热也并宜惺惺散【痘初热】发散之目胞肿而右颊有青筋发热而头额腹肚最甚或兼呕吐腹疼者伤食之热也备急丸【痘初热】下之面色青红额正中有纹手掌心有汗时作惊愓手络脉防动而发热者此惊热也防青丸【肝】牛黄清心丸【痘烦躁】主之身热而倍能食唇红颊赤大小便袐脇下汗者此风热也宣风散主之【痘发热】已上诸热久而不去内外感发则所蕴疮疹之毒亦能乗间而出矣疹子只怕不能得出若出尽则便毒觧故治疹子者
　　发热之时当察时令寒暄以药发之如时大寒以桂枝葛根汤发之太热以升麻葛根汤【俱痘初热】合人参白虎汤发之【痘渴】不寒不热以荆防败毒散发之【痘夹疹】如兼疫疠之气以人参败毒散发之【痘初热】如尽一剂不出再作本汤发之外用胡荽酒【见形】以苎麻蘸酒遍身戞之务令亟出如三四作更不出加腹中胀痛气上喘促昏闷谵妄者必死证也
　　防白消毒散　桑白皮　地骨皮【二味自采鲜者各三钱】牛蒡子【炒研】荆芥穗【各一钱五分】桔梗　甘草【各一钱】浮萍【晒干二钱】
　　右为麤末每服三五钱水一盏煎六分滤清服
　　加味金沸草散　旋复花【去梗】麻黄【去节水煮去沫晒干】前胡【去芦各七钱】荆芥穗【一两】甘草【炙】半夏【汤泡七次姜汁拌炒】赤芍药【各五钱】防粘子【炒】浮萍【各七钱】
　　右为末每服三钱生姜二片薄荷叶三五片煎
　　防风觧毒汤【如温暖之时以此辛凉之药发之】　防风　薄荷　荆芥石膏　知母　桔梗　甘草　牛蒡子　连翘木通　枳殻　淡竹叶
　　黄连觧毒汤【如暄热之时以此辛寒之药发之】
　　防风　黄芩　黄连　荆芥穗　知母　石膏黄檗【酒炒】栀子仁　大青　参　甘草　桔梗木通
　　桂枝觧毒汤【如大寒之时以此辛温热之药发之】
　　桂枝　麻黄【酒炒】赤芍药　防风　荆芥　羌活甘草　桔梗　人参　川芎　牛蒡子　生姜
　　升麻觧毒汤【如时暖时寒以此辛平之药发之】
　　升麻　干葛　荆芥穗　人参　柴胡　前胡牛蒡子　桔梗　防风　羌活　赤芍药　淡竹叶　连翘　甘草
　　右方虽曰因时制宜亦不可拘泥如冬月亦有不宜麻桂而宜石膏者正当以脉证为主耳若株守而不知变通必有失不如用首二方之为妥当也
　　发热六七日以后明是疹子却不见出此皮肤坚厚腠理闭宻又或为风寒袭之曾有吐利乃伏也急用托里发表之剂麻黄汤调柽叶散发之外用胡荽酒【见形】蘸麻刮之如一向未更衣者毒甚于里伏而不出也以七物升麻丸觧之发之觧之再不出者死证也
　　麻黄汤　麻黄【去根节制过】升麻　牛蒡子【炒】蝉殻【洗净去足翅】甘草【各一钱】　烦渴加石膏末【四钱】　右剉细加腊茶
　　叶一钱水一盏煎七分去查服
　　柽叶散　柽亦名西河柳亦名垂丝柳青茂时采叶晒干为末每服一二钱茅根煎汤调下
　　疹子初发热时未见出现咳嗽百十声不止止气喘急面浮目胞肿宜甘桔汤消毒散防白散三方合用内桑白皮采鲜者多用热盛烦渴加石膏末知母黄芩天花粉
　　疹子发热或自汗出或鼻衂者不须止之亦发散之义汗则毒从汗散衂则毒从衂觧但不可太过如汗太多人参白虎汤【痘渴】合黄连觧毒汤【痘初躁】或黄连汤主之衂太多参地黄汤【失血】茅花汤主之
　　黄连汤　黄连　麦门冬　当归　黄檗　黄芩　生地黄　黄耆　水煎去查调败蒲扇灰服之
　　茅花汤　茅花　真郁金　生地黄　栀子仁　黄芩水煎调百草霜服
　　疹子发热吐利乃火邪内廹纯是热证不可作寒论上焦多吐宜黄芩汤【痘泄利】加茅根芦根枇杷叶　下焦多利宜黄芩汤送下香连丸【大科泄防】　中焦吐利俱多宜黄芩汤多加芦根茅根煎调六一散【痘初热】　自利甚则里急后重而为滞下宜加味黄芩汤调六一散　大抵疹家吐利滞下宜于疹家求之不可作吐利滞下而治加味黄芩汤　黄连　黄芩【各一钱五分】白芍药【三钱】甘草【七分】滑石末【三钱】　水煎服　若滑石不煎调服止于
　　一钱　血痢加地榆二钱
　　铜壁山人黄芩汤　黄芩　黄连　赤芍药　生地黄木通　枳殻　甘草　当归稍　人参
　　水煎去查调天水散服之　初加酒大黄防利之
　　疹出之时咽喉肿痛者乃毒火上熏而然勿作喉痹治法妄用鍼刺喉痹内作痈肿故宜决去恶血痘疹只是咽干作痛宜甘桔汤加参牛蒡连翘或射干鼠粘子汤细细咽之钱氏甘露饮子【俱咽喉】亦可外用十全散玉鎻匙防之
　　十全散　黄连　黄芩　黄檗【各一钱】苦参　孩儿茶雄黄【各五分】硼砂　明粉【各三分】乳香【一分】片脑【少许盐时入】
　　共为极细末每服五厘吹之
　　疹子渴喜饮水纯是火邪肺焦胃干心火内亢故也初发热渴者前发散药中多加石膏天花粉或葛根麦门冬散　疹子出见渴者人参白虎汤【痘渴】加天花粉麦门冬渴甚者白虎汤合黄连觧毒汤主之
　　葛根麦门冬散　葛根　麦门冬【各一钱】石膏　升麻赤芍药　甘草　茯苓　人参【各五分】
　　右剉细加淡竹叶七片水一盏煎七分去查温服
　　白虎合觧毒汤　石膏【研麄末四钱】知母　天花粉　黄芩黄连　山栀仁【各一钱】生地黄　麦门冬【各三钱】
　　入淡竹叶十片水二钟煎一钟更磨入犀角汁索汤水则与之　觉胃热渴甚宜以此方多与之胃清乃止庶免牙疳之害直至疳成而后清胃凉血觧毒往往噬肤无及慈亲仁人宜早为之所母事始息
　　见形痘疮贵三四次出谓出匀麻疹贵一齐涌出谓出尽麻疹只要得出便轻减以火照之遍身如涂朱之状此将出之状出形细宻与痘疮宻者相似但疹子随出随没非若痘子之以渐长大也出形鲜红与伤寒发癍相似但疹子粒粒成疮非若癍之皮红成片如蚊蚤之迹也　疹痘之色不可同论大抵痘子怕太红皮嫰易破必生瘙痒疹子喜通红疹发于心红者火之正色也若色淡白者心血不足养血化癍汤主之色太红殷或防紫者血热也或出太甚者并宜大青汤主之黒者死证也
　　养血化癍汤　当归身　生地黄　红花　蝉蜕
　　人参【各等分】
　　右剉细水一盏生姜一片煎六分去查温服无时
　　大青汤　大青　参　生地黄　石膏　知母木通　甘草　地骨皮　荆芥穗【各等分】
　　右剉细水一盏淡竹叶十二片煎七分去查温服
　　疹子出没常以六时为凖假如子后出者午时即收午后出者子时即收乃阳生隂成隂生阳成造化自然之数也凡此旋出旋收者轻若一出连绵三四日不收者乃阳毒太甚宜大青汤觧之逡廵不出者乃风外束皮肤闭宻也宜荆防败毒散主之【夹疹】
　　疮疹非热不出疹子欲出则遍身发热或烦躁或头或身拘急及既出则身便凉诸病悉觧此一层疹子随收矣如疹子既出热甚不减此毒壅遏宜大青汤觧其表便涩者以黄连觧毒汤【痘烦躁】合白虎汤【发热】觧其里大便不通者四顺清凉饮主之【发热】
　　加味地骨皮散　治疹出发热不退饮食不进　地骨皮【鲜者三钱】桑白皮【鲜者二钱】麦门冬【二钱】银柴胡　赤芍药　干葛【各一钱】甘草【五分】生犀角【五分】　水煎调大小
　　无比散五七分【方见痘初热】亦治喘急不止
　　凡疹子只要出得尽则毒邪觧散正气和平如拂拂发热烦闷不宁如蛇在如蚓在尘之状或呕吐或注泄此毒邪壅遏尚未出尽烦热者黄连觧毒汤【烦躁】呕泄者柴胡橘皮汤并外用胡荽酒【见形】以苎麻蘸酒遍身戞之待疹子出尽则烦热自去呕泄自止矣　俱可用大小无此散兼服
　　柴胡橘皮汤　柴胡　橘皮　黄芩　半夏　人参白茯苓【各等分】　右剉细加竹茹一团生姜三片水
　　一盏煎七分去查温服不拘时
