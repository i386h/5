<!-- { "loadSidebar": true } -->
　　右以水三升煎取一大升半去滓取汁煮粟米粥与乳母食之良常徧盖覆乳勿冷佳又法乳母常食粥仍欲乳儿先捻去少许即当佳
　　肘后近效方　疗小儿三岁即患痢初患脓少血多四日脓多血少日夜四十余行朱子丸方服即效　生地黄【汁五小合】羊肾脂【一小合】
　　右先温肾脂令暖分三四服立効乳母须禁食并有乳母方在前
　　千金黄檗汤　治小儿夏月伤防寒寒折大热热入胃下赤白滞如鱼脑壮热头痛身热手足烦此太阳之气外伤于寒使热气便入胃也服此方良若悮以利药下之或以温脾汤下之则热剧以利药下之便数去赤汁如烂肉者或下之不差后以涩热药断之下既不止倍增壮热者服之即効或是温病热盛复遇防寒折之热入腹中下血如鱼脑者服之良　黄檗黄连　白头翁【一作白敛】升麻　当归　牡蛎　石榴皮　黄芩　寄生　甘草【炙各二分】犀角　艾叶【各一分】
　　右十二味防咀以水三升煮取一升二合百口儿至二百日一服三合二百余日至朞岁一服三合半
　　千金治小儿赤白滞下杂方　薤白一把豉一升以水三升煮取二升分三服　栢叶麻子末各一升以水五升煮三沸百日儿每服三合　乱髪灰鹿角灰等分三岁儿以水和服三钱七日三　牛角防灰水和服三方寸匕　捣石榴汁服之　烧房灰水和服之　生地黄汁白蘘荷根汁各五合微火上煎　单服生地黄汁一合
　　圣惠吴蓝散　治小儿脓血痢如鱼脑腹痛　吴蓝川升麻　赤芍药　龙骨【各一两】栀子仁【半两】
　　右件药捣罗为散每服一钱水一小盏入豉三七粒煎至五分去滓不计时候量儿大小分减温服
　　樗根皮散　治小儿脓血痢如鱼脑困重　樗根皮【一分剉炒微黄】枳殻【去瓤麸炒微黄】黄连【去须微黄】芜荑【微炒】赤芍药【各半两】
　　右件药捣麤罗为散每服一钱以水一小盏入豉三十粒葱白一茎煎至六分去滓不计时候量儿大小分减温服
　　人参散　治小儿脓血痢多时不差腹痛羸痩不欲饮食　人参【去芦头】当归【剉微炒】地榆【微炙剉】阿胶【捣碎炒令黄燥】黄连【去须微炒】子芩　黄檗【微炙剉】赤药　芜荑【微炒】厚朴【去麄皮涂生姜汁炙令香熟各半两】
　　右件药捣麄罗为散每服一钱以水一小盏入薤白一茎豉五十粒煎至五分去滓不许时候量儿大小分减温服
　　鸡屎矾丸　治小儿脓血痢不差渐加痩弱　鸡屎矾【烧灰】龙骨　阿胶【捣碎炒令黄燥】黄连【去须微炒各一两】胡粉【一分炒微黄】
　　右件药捣罗为末煎酽醋为膏和丸如菉豆大每服以暖浆水下七丸日三四服量儿大小以意加减
　　养生必用黄连阿胶丸　治热痢下重脓血疼痛腹中痛不可忍老人产妇虚劳人小儿竝宜服　黄连【去须一两半】白茯苓　白芍药　阿胶【杵碎慢火炒如珠子白色别杵为细末各半两】
　　右上三物为细末斟酌米醋多少熬胶得所和匀入臼杵万下众手丸如菉豆大每服自二十丸为始止于五十丸食前温米饮下日二三以知为度未知加药更丸一等如黄米大与小儿服
　　燔髪散　治肠澼下脓血　白石脂【一分】发【烧】甘草【炙各二分】右为末米汁和二刀圭日二服
　　张涣建胃丹　治泄利兼脓血日渐羸痩　黄连【一两去须微炒】白矾【一分枯令尽汁】乌梅肉【炒】龙骨　白石脂　神麯【炒】干姜【各半两】
　　右件捣罗为细末醋煮麫糊和丸黍米大每服十粒米饮下量儿大小加减
　　青橘丹　治冷热相交赤白相杂脓血　青橘皮【汤浸去白焙】当归【汤洗焙】黄连　干姜【各一两】厚朴【生姜制】肉豆【各半两】
　　右件捣罗为细末白麫和丸黍米大每服十粒米饮下食前
　　长沙医者王兊传通神丸　治小儿大人痢疾下脓血里急腰重脐腹疼痛　没药　五灵脂　乳香【各研细炒一钱】巴豆【七枚去皮心膜压出油】
　　右四味同研令细匀滴水为丸如粟米大每服一粒生木研水下不拘时候
　　五色痢形证论歌曰五色之痢最多端见此方知有五般青色只因惊积聚黄多食积在脾间白色冷虚肠胃患赤为积热最难安鸡肝隐积多成片黑血相和不易安唇搐胸高兼露齿脸红筋出每居前急安脏腑和汤散医者留心按古贤　又歌曰五色之痢莫言竒四岁之前始有之青色只因惊积聚黄因食积毒于脾赤黑已知心肾病白多残害是脾为三七以前无变动休令多睡饮餐迟　此疾且须和五脏补荣卫方渐渐安瘉如目肿不进饮食【杨云是恶候】只与调胃散补之
　　汉东王先生鲊汤丸　治小儿防痢五色脓血如烂鱼肠竝无大便只是脓血肠中搅痛　粉霜　轻粉硵砂【各一钱】朱砂【炒一钱】白丁香【匙炒四钱】乳香【半钱别研】巴豆【七粒去皮心不出油】
　　右为末蒸枣肉丸每服婴孩三丸如粟米大二三岁如大麻子大四五岁亦如麻子大竝旋防成九煎鲜汤吞下一日二服间调胃气药与之
　　三十六种内治下五色恶物心神烦热不止方　地榆
　　白茯苓　黄檗【炙各一两】
　　右为末每服一钱水一盏煎至五分去滓分三服
　　三霜丸　治小儿赤白或五色积痢　巴豆【去皮拣选白色肥好者三钱研细先用白绢包三二十重次用白纸外面包定大石压令油尽取二钱轻者为用】真轻粉　粉霜【各二钱】
　　右三味同研匀极细别取好黄蜡三钱酒煮三二十沸取出去酒令净再镕入药和之如有取酒蜡亦堪用和成剂油单内盛如服食旋丸如小菉豆大三岁以下如粟米大每服三五丸温熟水下量儿大小加减
　　吉氏家传治五色痢兼渴不止方　茯苓　宣黄连
　　黄檗【各等分】
　　右件取黄檗末以浆水如麫糊良久和前二味为丸如菉豆大三岁米饮下七丸杀疳熟水下五丸
　　至圣丸　治五色痢　厚朴【去皮姜制】黄檗【略去皮以鸡子白炙黄熟如干
　　再】当归【酒浸】
　　右三味等分细末炼蜜为丸如梧桐子大小儿细丸厚朴汤下每服四十丸加减
　　定粉散　治疳痢五色痢　定粉　龙骨　黄丹【煆过各二
　　钱】诃子【三个煨熟取肉】
　　右为末每服半钱粥饮下三岁以上半钱
　　噤口痢石莲散　治小儿噤口痢哕逆不食止而复作
　　莲肉【去心炒】
　　右为末每一钱米饮调服　一方用山药为末米饮调下亦可
　　香脯散　治小儿刮肠下痢噤口不食闭眼合口至重者　精猪肉【一两薄批一片】腻粉
　　右将肉于炭火上慢炙旋铺腻粉炙令成脯每以少许与吃如未知吃且放鼻间自然要吃此方治胃口有毒至竒至妙
　　丹小儿噤口痢酿乳法　厚朴　枳殻【各五分】白术　芍药【各半两】滑石【一两】木通　陈皮　甘草【各五分】
　　右分四贴细研桃仁七枚水二盏半煎取一盏与母服服时去宿乳令尽为妙
　　休息痢肘后治下痢经时不止者此成休息方
　　取龙骨炙令黄焦捣服方寸七日三服即愈　又方用龙骨四两捣如小豆大水五升煮取二升半冷
　　之分为五服效
　　保生信效松焙饮子　治一切块癖积滞气血瘕聚等一二十年者细墨【焙】芫花【醋浸炒焦赤】青礞石　大防干漆【炒】五灵脂　京三棱　莪茂　蜜佗僧陈橘皮【去白】牡蛎【烧各半两】巴豆【一两去皮用湿纸三处裹烧纸焦止】大干枣【十四个去核烧存性】白丁香　砂　蝱虫【去翅足】斑猫【各一分】
　　右同为细末醋煮麫糊丸如皂子大揑作饼子记以所伤物煎汤或麫汤送下一丸须以齿齧咽之其积渐渐移近下再服再觉移下更一丸则积自下若寻常要宣转只以麫汤下血积块癖经血闭塞大人小儿久痢脓血休息恶痢皆治之
　　玉命丹　治小儿久患赤白痢及休息痢不止腹肚虚鸣日渐羸痩挦眉多吃泥土可食者　硫黄【研】蜜陀僧　黄丹【各半两】寒水石　白矾【各研二两用新瓦饼子入五味用盐泥固济煆令通赤研匀细】麝香【一字】
　　右件六味研匀以蒸饼为丸如小菉豆大每服十粒用乌梅甘草煎汤下大小加减忌生冷毒物鲊麫等
　　蛊痢巢氏病源小儿蛊毒痢后岁时寒暑不调而有毒厉之气小儿解脱为其所伤邪与血气相入于肠胃毒气蕴积值大肠虚者则变痢血其痢状血色蕴瘀如鸡鸭肝片随痢下此是毒气盛热食于人藏状如中蛊故谓之蛊毒痢也　石壁经脾毒痢歌曰脾间有毒号纯阳本为医人热药伤致使大肠多结涩多饶滴血在枯肠如风腹闲难开眼身热头温脚转凉舌赤胸高为此多啼喘急更如吐先须解热并开胃便是明医用药良　此脾受热积失治则伏毒治当凉脾次去其积若胸前骨忽然高者更加喘急则不治也　凤髓经歌同有注云宜与金华散【实热】香连丸【即吉氏香连丸见前条】形证论风毒痢歌入痢之中风转难形如青草汁多般毒风豆汁添邪热胃败鸡肝片片全加赤不须先下积闭眸食絶不堪防若归白痢还须下藏府频温得本源
　　千金治下血状如鸡肝腹中搅痛难忍号蛊毒痢方茜根　升麻　犀角【各三两】桔梗　黄檗　黄芩【各二两】地榆　白蘘荷【各四两】
　　右八味防咀以水九升煮取二升半分三服此蛊痢血用之小儿分减服
　　图经治蛊痢方　侧栢叶【焙干为末】川黄连【等分】
　　右二味同煎为汁服之以疗男子妇人小儿大腹下黑血茶脚色或脓血如淀所谓蛊痢者治之有殊効又能杀五脏蛊
　　子母秘录小儿蛊毒痢方
　　右用生地黄汁一升二合分三四服立效
　　圣惠蘘荷散　治小儿蛊毒痢不止身体壮热烦闷白蘘荷根　川升麻【各一两】败鼓皮【一分炙黄焦】甘草【炙防赤剉】干蓝叶【各半两】赤芍药　犀角屑【各三分】
　　右件药捣麄罗为散每服一钱以水一小盏入豉二七粒煎至五分去滓不计时候量儿大小分减温服
　　圣惠黄连散　治小儿蛊毒痢血体痩　黄连【一两去微炒】败鼔皮【炙令黄焦】白头翁　甘草【炙微赤剉】蓝青【各半两】犀角【屑】白蘘荷根　黄芩　茜根【剉各三分】
　　右件药捣麄罗为散每服一钱以水一小盏煎至五分去滓放温不计时候量儿大小分减服之
　　圣惠犀角散　治小儿蛊毒血痢发盛心神烦闷腹胀不欲饮食　犀角【屑】白蘘荷根　地榆【微炙剉】桔梗【去芦头】苏枋木【剉各三分】
　　右件药捣麄罗为散每服一钱以水一小盏煎至五分去滓不计时候量儿大小分减温服
　　婴孺蘘荷根汤　治小儿蛊毒痢　白蘘荷根【八分】犀角【屑】谷皮【四寸炙】升麻【十分】甘草【四分炙】蓝青【一升】豉【三合】芍药【七分】
　　右以水四升煮一升二合二岁儿为三服
　　婴孺犀角煎　治小儿谷【挟痢】毒　地脉草　黄连　葳防【各十二分】黄檗　竹茹　茜草【各八分】蜜【一升】人参【六分】牡蛎【十分】梁州榉皮【十四分】干蓝【四分】犀角【屑】甘草【各五分】
　　右切以水一斗煮及二升半绞去滓下蜜上火煎余二升三岁一合三四岁一合半日二夜一量与之
