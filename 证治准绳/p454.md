<!-- { "loadSidebar": true } -->
　　张氏圣饼子　治小儿久痢腹痛脱肛下血　神麯【一两】
　　腻粉【一钱】
　　右件二味拌合令匀后以鸡子清调拌上件药稀稠得所揑作饼子如钱大小于火上炙令黄熟每服一饼于早晨空心同油饼吃之后进饮少许
　　吉氏紫霜丸　治小儿久积胸高羸痩赤白痢疾肚腹痛甚　丁头代赭石【半两火煆五遍醋淬五遍】杏仁【二七取霜】乳香朱砂　木香【各一钱】宣黄连【一分去头】轻粉【半钱】麝香【少许】肉豆【二个麫裹炮】巴豆【十粒取霜】
　　右为细末稀麫糊为丸如梧桐子大每服七丸至十五丸紫苏饭饮吞下
　　羸痩巢氏云小儿肠胃虚弱受风冷【圣惠作挟疳气】则下利利断后脾胃尚虚谷气犹少不能荣血气故羸痩
　　外台刘氏疗小儿痢后虚手足心热痢纵未断亦可服之方　橘皮　生姜【各三分】
　　右二味切以牛乳半升煎取四合去滓分温服之
　　圣惠桔梗丸　治小儿久利不断肌体羸痩食不消桔梗【去芦头】神麯【微炒各一两】麦蘗　乌梅肉【微炒】厚朴【去麄皮涂生姜汁炙令香熟】白术　人参【去芦头】赤石脂　黄芩龙骨　桂心　甘草【炙微赤剉各半两】黄连【一两半去须微炒】黄雌鸡骨【一具净洗去肉酒浸一宿炙令黄】
　　右件药捣罗为末炼蜜丸如菉豆大每服以粥饮下五丸日三服量儿大小加减服之
　　雄黄散　治小儿久痢不差羸痩壮热毛髪干焦不能饮食　雄黄　芦荟　青黛　朱砂　熊胆　麝香【各细研】龙胆【去芦头】黄连【去须微炙】黄檗【微炙剉】当归【剉微炒】白芷　细辛　甘草【炙微赤剉各一分】蚱蝉【七枚去足】干虾防【一两涂酥炙令黄色】
　　右件药捣细罗为散入研了药更研令匀每服以井华水调下半钱日三四服量皃大小以意加减
　　鸡子粥　治小儿下痢不止痩弱　鸡子【一枚】糯米【一合】右煮粥临熟破鸡子相和搅匀空腹入少醋食之
　　张涣龙骨汤　治小儿痢久成疳渐渐黄痩　龙骨诃梨勒皮【炮】赤石脂【各半两】酸石榴皮【炒黄】木香　史君子仁【各一分】
　　右件捣罗为细末每服半字至一钱防麝香汤调下
　　浮肿惠济论小儿痢瘥后遍身肿候歌　冷痢日久失医治遍身浮肿却如吹脉洪是气化为水沉实还因积有之顺气肿消为上法气平两日定多尿莫交食饱还忧滞此疾元因积损脾
　　惠济论塌气散　蘹香　白牵牛　甘草【各炒】木香【各一
　　钱】
　　右为末每服半钱紫苏汤下
　　止渴圣効散　治小儿因吐利气虚津液减耗生疳烦渴饮水不休面肿脚浮腹大头细水便利白全不吃食　干葛　白芷【各二两一两炒黄一两生用】细墨【二两一两炙煆过一两生用】黄丹【二两一两炒紫色一两生用】
　　右同为细末每服半钱倒流水调下
　　腹痛
　　杨夫腹痛者多因邪正交攻与脏气相击而作也挟热而痛者必面赤或壮热四肢烦手足心热见之挟冷而痛者必面色或白或青手足冷者见之冷甚而变证则面黯唇口俱黑爪甲皆青矣热证四顺清凉饮【里热】加青皮枳殻冷证七气汤加辣桂调苏合香丸若邪正交攻冷热不调桔梗枳殻汤加青皮陈皮木香当归为妙若内吊等证则钓藤散【夜啼】其余则芍药甘草汤为要药也实痛有热者大柴胡汤【伤寒】主之心腹痛甚有实热者大承气汤【伤寒】下之腹痛桂枝加芍药痛甚桂枝加大黄【二方竝见痘疹】　薛小儿腹痛口中气冷不思饮食脾土虚寒也用调中丸【不乳食】主之口中气温大便酸积痛也用下积丸治之面赤壮热或手足并热实热也用防黄散【脾】防之面黄微热或手足并温虚热也用异功散【吐防】补之若作渴饮汤胃气虚热也用白术散【渴】若痛连两脇肝木乘脾也用四君子汤【吐防】加柴胡芍药若腹痛重坠脾气下防也用补中益气汤【虚热】加升麻若手足指冷或吃逆泄防寒水侮土也用六君炮姜肉桂不効急加附子若服尅滞之药致腹作痛按之不痛脾气复伤也用五味异功散中脘痛者属脾少腹痛者属肾按之痛者为积滞不痛者为里虚积滞者消之虚者补之　娄氏分曲腰干无泪者为盘肠内钓痛面防白不思食为胃冷痛　面赤唇焦便黄为热痛面黄白大便醋为积痛　口淡而沬自出为虫痛曾氏又有脏寒痛鎻肚痛症瘕痛痃痛癖痛吊肾痛偏坠痛寒疝痛　各有治法今胪列于后　寒痛茅先生歌云面青面白犹自可黑色如青一同此是腹心生冷痛须将温药里头攻　钱氏云胃虚冷面防白色腹痛不思食当补益脾益黄散主之若不下利者调中丸主之【益黄散治下利而痛也调中丸治不利而痛也】
　　防氏脏寒痛议附胎寒论后
　　益黄散【脾】
　　调中丸　白木　人参　甘草【炒各半两】干姜【炮四钱】
　　右为细末蜜丸如菉豆大每服五七丸至十五丸食前温水下【海藏云仲景理中例也】
　　当归散　凡小皃夜啼者藏寒而腹痛面青手冷不吐乳是也宜此方服之効　当归【去芦头】白芍药　人参【各一钱】甘草【炙五分】桔梗　陈皮【各一钱】
　　右防咀煎五分时时少服愈
　　七气汤　治七气所伤痰涎结聚心腹亦痛不能饮食半夏【制焙伍两】人参　辣桂【去皮各一两】甘草【半两】
　　右剉细每服三钱水一大盏姜五片枣一枚煎食前服
　　指迷七气汤　治七情相于隂阳不升降气道壅滞攻冲作疼　青皮　陈皮　桔梗　术　辣桂　益智仁【各一两】香附子【一两半】甘草　加半夏【制各七钱半】
　　右剉细每服三钱水一盏姜四片枣一枚煎至七分不拘时服
　　张涣寛中汤　治心腹疼痛不可忍者　高良姜　木香【各半两】丁香　青橘皮【炒黄】桔梗　甘草【炙各一分】
　　右件捣罗为细末每服半钱温酒调下
　　莪术丹　莪术【炮制乘热剉碎】当归【洗焙干各一两】木香　人参
　　【去芦头】桂心【各半两】黑牵牛【炒微黄一分】
　　右件捣罗为末细白麫糊和丸如黍米大每服十粒煎生姜汤下量儿大小加灭
　　温胃丹　治腹痛啼不止　人参【去芦头】白术【炮各一两】五味子　当归【洗焙干】高良姜【各半两】木香【一两】
　　右件捣为细末白麫糊和丸如黍米大每服十粒米饮下
　　橘香散　青橘皮【炒】吴茱茰　木香　当归【洗焙干各一两】干
　　姜【炮】丁香【各半两】
　　右件捣罗为末每服一钱水八分一盏入生姜二片煎五分去滓放温热服食前
　　曾氏蘹香汤　和脾胃进饮食理腹痛散邪气　蘹香【炒】良姜【剉碎用东壁土炒各一两半】苍木【米泔水浸一宿去麄皮滤干剉片炒至微黄色二两】甘草【炙一两】
　　右剉焙为末每服一钱烧盐汤空心调下
　　热痛钱氏云热痛亦啼呌不止夜发面赤唇焦小便赤黄与三黄丸【里热】人参汤下
　　婴孺治小儿腹痛夭纠不能哺乳茯苓丸方　茯苓
　　黄连【各一两】
　　右为末用蜜为丸如大豆大饮下量加
　　积痛钱积痛口中气温面黄白目无精光或白睛多及多睡畏食或大便酸者当磨积宜消积丸甚者白饼下之后和胃用白术散【消积丸白饼子方见癖白术散方见消渴】　防积
　　痛腹中阴阴而痛面黄不食儿大者口吐酸馊气先治积滞后调脾胃其痛自止仍辨虚实和解治法见后癖积条中
　　汤氏三棱散　治积气肚痛　砂仁　甘草　益智【炒去
　　殻】三棱　术　青皮【炒各等分】
　　右为末白汤防下
　　丹溪云食积腹痛必用紫苏莱菔子之类　初虞世治小儿好吃粽成肚痛用黄连白酒药等分为丸服虫痛虫痛面防白心腹痛口中沫及清水出发痛有时田氏云虫痛啼哭俛仰坐卧不安自按心腹时时大
　　呌面无正色或青或黄唇白又目无精色口吐涎沬此为虫痛　钱氏云积痛食痛虚痛大同小异惟虫痛者当口淡而沫自出治之随其证用药虫与癎相似小儿本怯故胃虚冷则虫动而心痛与癎畧相似但目不斜手不搐也安虫散主之　曾氏云蚘虫动痛口吐清水涎沬或吐出虫痛不堪忍其疾因食疳肥荤腥太早而得故胃寒虫动作痛其虫吐来或生或死儿小者此痛苦甚亦致危难先以理中汤【吐防】加乌梅水煎服使胃暖不逆次芦荟丸【疳】使君子丸化虫饮主之有儿大者面防白而间黄色肉食倍进肌体消痩腹中时复作痛此有血鼈蚘虫杂乎其间以二圣丸下之　又有胃受极寒极热亦令虫动或微痛或不痛遽然吐出法当安虫为上若以治虫反伤胃气固不可也因寒而动者用理中汤加乌梅水煎服因热而动者用防咀五苓散亦加乌梅水姜煎投　辛氏女子五岁病虫痛诸医以巴豆干漆硇砂之属治之不效至五日外多而俛仰睡卧不安自按心腹时大呌面无正色或青或黄或白或黑目无光而慢唇白吐沫至六日胸高而卧转不安召钱至钱详视之用芜荑散三服见目不除青色大惊曰此病大困苦更加防则为逆矣至次日辛见钱曰夜来三更果防钱于防盆中防如药汁以杖搅之见有丸药钱曰此子肌厚当气实今证反虚不可治也辛曰何以然钱曰脾虚胃冷则虫动而今反目青此肝乘脾又更加防知其气极虚也而丸药随粪下即脾胃已脱兼形病不相应故知死病后五日昏笃七日而死
　　钱氏安虫散　治小儿虫痛　胡粉【炒黄】　鹤虱【炒黄】川楝
　　子【去皮核】白矾【枯二钱半】
　　右为细末每服一字大者五分米饮调下痛时服
　　治虫动痛极不可忍用干漆半两防榔一枚生用窑老一块再煆细研三件一处为末空心热酒调良久取下虫立愈验【窑老恐窑中煆过泥物也】
　　又方用干漆一两捣碎炒令烟尽出用新汲水入生麻油空心调下
　　钱氏安虫丸　治上中二焦虚或胃寒虫动及痛　干
　　漆【炒烟尽二分】雄黄【一分】巴豆霜【一钱】
　　右为细末糊丸如黍米大量儿大小服之取东引石榴根煎汤下或苦楝根或芜荑汤下五七丸至二三十丸发时服
　　芜荑散　主治同前凡小儿痛时便高声啼呌人中上鼻头唇口一时黑色脉法当沉弱而今反脉大是虫证也　白芜荑　干漆【炒各等分】
　　右为细末每服一字或五分或一钱米饮调下发时服
　　使君子丸　治腹内诸虫作痛口吐清水　使君肉【薄切屋瓦焙干】防榔　酸石榴根皮【东方者佳净洗剉焙】大黄【半生半炮各七钱半】
　　右除防榔剉晒不过火余三味再焙同防榔为末沙糖水煮麫糊丸麻仁大每服三十丸至五十丸淡猪肉汁空心下或鸡肉汁亦好
　　化虫饮　消化虫毒在腹作痛　防榔　酸石榴根皮【浄洗焙干各一两】红丹【煆过】雷丸　贯众【如鸡头者佳】使君子肉【薄切焙各二钱半】甘草【炙】枳殻【去瓤麸炒微黄】大黄【各五钱】
　　右为细末用清油煎鸡子一枚如春饼様候冷抄药末一钱于上摊匀空心卷而食之儿小者用糯米粉水煮糊丸粟谷大每服十五粒至三十丸以淡猪肉汁空心下鸡肉汁亦可
　　二圣丸　治腹内诸虫及消谷逐水下气去风　防榔
　　【一两】巴豆【十五粒去殻膜心大好者存油】
