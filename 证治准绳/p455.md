<!-- { "loadSidebar": true } -->
　　右防榔剉晒为末巴豆碎切在乳鉢内极细杵仍入防榔末同再杵匀麫糊丸菓豆大每服七十七丸至九十九丸用温茶清五更初空心止一投药见虫下尽进以稀粥自安
　　鎻肚痛防一月后婴孩忽乳不下咽肚硬如石赤如朱撮口而面青唇黑手足口气俱冷是也始因断脐带不紧为风冷所乘证亦危急以白芍药汤【疝】乌梅散一字金【脐风】投之日久则难愈更参考脐风证内议论乌梅散　治腹疼及初生婴孩脐下冷痛疝气等疾乌梅【去核】胡索　粉草【半生半炙各五钱】乳香　没药钓藤【各二钱半】
　　右件防咀每服二钱水一盏煎七分空心温服
　　盘肠内钓痛汤小儿腹痛曲腰干无泪面青白唇黑肢冷为盘肠内钓凡冇此证急煎葱汤淋洗其腹揉之葱熨脐腹间良入尿自痛中出其痛立止续次服药
　　乳香　没药【各少许透明者细研】
　　右件木香一块于乳鉢内磨水一分滚数沸调乳没末此药只一服效
　　薛小儿盘肠气者痛则曲腰干啼额上有汗皆由肝经风邪所也肝肾居下故痛则曲腰干啼者风燥其液故无涙也额上有汗者风木助心火也口闭足冷者脾气不营也下利青粪者肝木乘脾也皆由产下澡洗受风冷所致当服钓藤膏之类若乳母及儿受寒邪者用沉香汤之类若儿额间有汗口闭脚冷乃虚寒也用当归散【见前】或沉香降气汤之类若面赤唇焦小便不通小腹胀痛者乃小肠热也用人参汤送下三黄丸【里热】若因乳母饮食停滞者用保和丸【宿食】怀抱气郁者加味归脾汤【惊悸】怒动肝火者加味逍遥散【虚热】子母俱服竝佳
　　钱氏钓藤膏　治小儿腹中极痛干啼后偃名盘肠内钓　乳香【研】没药【研】木香　姜黄【各四钱】木鼈子仁【二十一个】
　　右先将后三味同为细末次研入上二味炼蜜和成剂收贮每一岁儿可服半皂子大余以意加减煎钓藤汤化下无时次用魏香散
　　魏香散　术【半两】阿魏【一钱】
　　右先用温水化阿魏浸术一昼夜焙干为细末每服一字或半钱煎紫苏米饮空心调下
　　蒜乳丸　治冷证腹痛夜啼　大蒜【一稞慢火煨香熟研烂】乳香
　　【另硏五分】
　　右研为丸如芥菜子大每服七粒乳汁送下
　　异香散　治小儿诸般吊证角弓反张胸高脐凸
　　用透明没药一味为末姜汤调下
　　症瘕痛曾症瘕痛乃积久所致由荣卫俱虚外则感受风寒内则过伤乳食停滞既久不能尅化故邪并于阴为症阴则专静凝而不移邪并于阳为瘕假物象形动而不息若久而不治亦成脾疳积或两脇间有块如石按之则痛不按则轻或面黄肌痩肚硬而胀及有青筋昼凉夜热蒸潮无时乳食减少爱吃泥土或大便酿防痛则身冷如氷法当调脾养胃用醒脾散【慢惊】参苓白术散【不乳食】磨积理疳用化癖丸【癖】三棱散【宿食】木香莪术丸【宿食】治酿防没石子丸【防】沉香防榔丸【癖积】然此积滞之疾非七剂可疗必须次第调理则日久自然平复
　　痃痛曾始则腹内一小肠块其硬如臂从腰纒转或左或右良久痛甚则见于皮下不妨乳食其证先因有疾表解未尽遽尔下之大过气虚寒郁结而成法宜益气理虚用参苓白术散【不乳食】沉香防榔丸【癖】木香莪术丸【宿食】为治或间投白芍药汤【疝】加人参茯苓水姜煎服
　　癖痛治法详癖门　按症瘕痃癖四证大同小异治法亦无大分别似不必作名亦可也　吊肾偏坠痛证治在阴肿门
　　寒疝痛证治在疝门
　　补虚芍药甘草汤　治出疹肚疼腹满小便不通　芍
　　药【一两】甘草【二钱半】
　　右剉散白水煎服
　　圣惠人参散　治小儿卒吐下腹痛不止　人参【去芦头】当归【剉微炒各半两】甘草【炙微赤剉】干姜【炮裂剉】黄耆【剉各一分】细辛【一分】
　　右件捣麄罗为散每服一钱以水一小盏煎至五分去滓稍热服量儿大小以意加减频服
　　钱乙附方和中散　和胃气止吐防定烦渴治腹痛思食　人参【去芦】白茯苓　白术　甘草【剉炒】干葛【剉】黄耆白扁豆【炒】藿香叶【各等分】
　　右为细末每服三钱水一盏干枣二个去核姜五片煎至八分食前温服
　　外治庄氏家传小儿未能语啼不能辨者当以手候其腹如有实硬处即是腹痛治之方研生姜取汁暖令温调麫成糊涂纸上贴脐心立定
　　腹胀
　　钱腹胀由脾胃虚气攻作也实者闷乱喘满可下之用紫霜丸白饼子【此言未下而喘者为实故可下若误下而喘者为虚气附肺不可下也紫霜丸白饼子二方见癖】不喘者虚也不可下若误下之则脾虚气上附肺而行肺与脾子母皆虚肺主目胞腮之类脾主四肢母气虚甚即目胞腮肿四肢黄色治之用塌气丸渐消之未愈渐加丸数不可以丁香木香橘皮豆防大温散药治之何以然脾虚气未出故虽腹胀而不喘可以温散药治之使上下分消其气则愈矣若气虚已出附肺而行即脾胃内弱每生虚气入于四肢面目矣小儿易为虚实脾虚则不受寒温服寒则生冷服温则生热当识此勿误也胃久虚热多生疸病或引饮不止脾虚不能胜肾随肺气上行于四肢而目肿若水状肾气漫浮于肺即大喘也此当用塌气丸病愈后面未红者虚衰未复故也【此下后喘故宜塌气丸若未下而喘宜下之】　治腹胀者譬如行兵战冦于林冦未出林以兵攻之必可获冦若出林不可急攻攻则必有失当以意渐收之即顺也【寇未出林谓虚气未出而不喘不目胞腮肿故可用丁香木香大温散药上下分消其气而愈也冦已出林谓虚气已出为喘为目腮肿须用塌气丸渐消之】　治小儿虚腹胀先用塌气丸不愈腹中有食积结粪小便黄时微喘脉伏而实时饮水能食者可下之盖脾初虚而后有积所治宜先补脾然后下之后又补脾即愈也不可补肺恐生虚喘
　　洁古腹胀虚实　凡久病吐防之后虚则其脉微细肺主目胞及腮脾主四肢若色淡黄目胞腮虚肿手足冷先用塌气丸后服异功散和中丸四君子汤益黄散之类用诸温乐养真气【异功散和中丸四君子汤三方并见吐防】实则脉洪实不因吐防久病后亦不因痢下腹胀而喘急闷乱更有痰有热及有宿食不化而腹胀者宜服白饼子大黄丸解毒丸下之兼须详认大小便如都不通先利小便后利大便【白饼子方见癖解毒丸方见喉痹大黄丸方见伤寒】　云岐云小儿热结于内腹胀壮热大便赤黄躁闷烦乱者宜防青丸薜东垣云寒胀多热胀少皆主于脾胃虚者宜用六君子汤若喘而气短者脾肺气虚也用异功散补之若服尅伐之类而喘胀益甚者脾肺之气复伤也用前汤加半夏升麻若既下而不喘则邪气去而肺气宁也不必用药或病久小便不利或四肢浮肿者脾肺之气虚不能通调水道也用金匮加减肾气丸主之或手足逆冷睡而露睛脾胃虚寒也用六君子加炮姜手足不冷睡而露睛脾胃虚弱也用六君子汤若面色青木尅土也用六君木香柴胡更当调治乳母节其饮食恐药饵过剂复伤胃气故也　一小儿腹胀面赤痰喘大便秘壮热饮冷此形病俱实用紫霜丸一服诸证益甚面色顿白饮汤不絶余以为邪气退而真气复伤故面白而喜汤用白术散大剂煎汤令恣饮良久而睡翼日顿安一小儿伤食腹胀胸满有痰余治以异功散而痊后复伤食腹胀兼痛或用药下之痛胀益甚而加气喘此脾胃伤而致肺虚也用六君子加桔梗调补而痊　一小儿腹胀恶食发热恶心证类外感余曰此饮食停滞也用保和丸一服诸证顿退惟腹胀用异功散而痊　一小儿伤食腹胀服尅伐之剂小便涩滞又服五苓散之类饮食渐减小便不通四肢顿肿余朝用金柜肾气丸去附子夕用补中益气汤而安　一小儿腹胀大便青白腹左一块面色痿黄齿龈赤烂食少滞頥余用异功散调补中气为主佐以大芜荑汤清疳治热月余诸证稍愈仍服异功散及蚵蟆丸外贴阿魏膏两月块消左脇微痛用四君子汤丸味芦荟丸而愈
　　百问云有疳胀气胀症积胀鎻肚胀脘膈胀食膨胀蚘胀虚冷积胀其疳气积胀宜先与保童兼塌气以去之其痞癖气胀症积胀宜三棱以消痞其鎻肚胀宜与珍珠天麻丸以通之其上膈中脘食伤膨胀宜三棱塌气大茱连丸以消磨之其蚘胀宜下虫丸以化之其虚冷积胀宜沉香煎以温之以上诸证宜调和胃气消磨通利肿胀必然平复矣如有热者必以葶牵牛等辈以治之推气丸剂亦可用　按百问分证虽详而偏于攻下若无钱张活法薛氏补法以主之鲜不杀人慎之塌气丸　胡椒【一两】蝎尾【半两】
　　右为末糊丸如粟米大每服五七丸至一二十丸陈米饮下无时　一方有木香一钱
　　钱氏洁古所用塌气丸乃此二味不可误用后有牵牛者慎之
　　本事调中丸　治小儿久伤脾胃腹胀　干姜　橘红白术　茯苓　木香　砂仁　官桂　良姜【各等】
　　【分】
　　右细末糊丸如麻子大每服二三十丸食后熟水下
　　圣惠治小儿脾虚腹胀不能乳食诃梨勒丸　诃梨勒【煨用皮】厚朴【去粗皮涂生姜汁炙令香熟】陈橘皮【汤浸去白焙各半两】干姜【炮裂剉】甘草【炙微赤剉】木香　白术　人参【去芦头各一分】
　　右件药捣罗为末链蜜和丸如麻子大每服以粥饮下五丸日三四服量儿大小加减服之
　　张氏温脾散　治脾胃亏损腹脇虚胀乳食不进困倦无力　诃子肉　人参【各七钱】白术　木香　桔梗茯苓　藿香　陈皮　黄耆【各五钱】甘草【炙二钱半】
　　右每服二三钱姜枣水煎
　　沉香煎　治脾气冷积　乳香　沉香　丁香　杏仁【炒】百草霜　木香【各一钱】肉豆【一个煨】巴豆【十四粒出油如霜】
　　右为末酒煮蜡和丸菉豆大每服三五丸淡生姜汤送下应患肚痛不止服之效常服以通为度
　　三因肥儿丸　治小儿病多因缺乳吃食太早所致或因乆患藏府胃虚虫动日渐羸痩腹大不能行髪发热无精神　黄连　神麯【各一两】麦芽【炒半两】木香【二钱】防榔【三个不见火】使君子　肉豆【麫裹煨各半两】
　　右为末糊为丸如桐子大每服三二十丸量儿加减熟水吞下
　　六神丸　治如前证　丁香　木香　肉豆【用麫裹煨各五
　　钱】诃子【煨去核半两】使君子　芦荟【研各一两】
　　右为末以枣肉和丸如麻子大每服五丸至七丸温米饮下食前
　　治小儿疳病或腹大　胡黄连【二钱去果积】阿魏【一两半去肉积】神
　　麯【二钱去食积】黄连【二钱去热积】麝香【四粒通窍】
　　右为末每服十二粒白术汤下
　　褐丸子　治疳肿胀　萝卜子【一两微炒】陈皮　青皮　防榔　五灵脂　术【煨】黑牵牛【取净末半生半炒】赤茯苓【各半两】木香【二钱半】
　　右为末麫糊丸菉豆大每服十五丸紫苏叶或白汤下
　　五疳保童丸　治五种疳疾　五倍子【生】青黛　夜明砂【布裹洗】苦楝根皮　芦荟　熊胆【研入】黄连【去毛】龙胆草【生用】干蟾【酥炙去皮骨】麝香【研入】芜荑【取仁】蝉退【去土各等分】
　　右末用粟米糊为丸麻子大一岁儿二十丸饭饮下二三服
　　幼科有丁奚哺露无辜等名其证腹大颈小黄痩皆疳胀之异名也轻则为此重则为彼耳今仍旧别立门于疳后
