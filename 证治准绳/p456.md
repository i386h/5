<!-- { "loadSidebar": true } -->
　　杨氏塌气散　治小儿腹胀气喘体肿面浮　陈米【一合炒黄】青皮【去穰巴豆二十一粒炒黄色去巴豆】甘草【炙各半两】黑牵牛【二钱半半生半炒】肉豆【二个煨香】
　　右末半钱米饮调下加防榔一个
　　塌气丸　治小儿疳气腹胀喘急并面浮肿　丁香
　　胡椒【炒各五钱】萝卜子【炒】白牵牛【各七钱半】
　　右为末麫糊丸小豆大三岁三十丸米汤下
　　塌气散　治小儿腹胀气粗并疳疾相攻面目浮肿
　　木香【一钱】青皮【半两】巴豆【三十粒同炒豆黄色去巴豆】
　　右为末三岁半钱米汤下食前连进即效
　　分气饮　治小儿肿胀作喘气短而急　桔梗　赤茯苓　陈皮　桑白皮　大腹皮　枳殻【炒】半夏【麯】真苏子【微炒】紫苏　甘草【炙各二钱】草果仁【一钱】
　　右剉散每服一钱半姜枣煎服
　　三棱煎丸　治婴孩食伤生冷甜腻毒热等物脾胃积滞久不尅化令儿肚热脚冷痞癖寒热及疗症瘕中脘不和膨胀上膈气壅心腹不得宣通所以作疾此药温良但是诸积滞食不化并宜与服　京三棱【成块煮】术【并炮各半两】芫花【二钱半醋浸炒】鼈甲【去裙米醋炙焦半两】淡豆防【二钱】巴豆【二十一粒去殻】川当归【半两】杏仁【去皮尖二钱半炒令赤】
　　右前四味一处以米醋一碗煮令干仍用炒起更细剉焙为末次入当归末杏仁巴豆淡豆豉和匀水煮麫糊为丸麻子大每服二十丸姜汤下大小加减服之
　　三棱丸　治小儿停积腹脇胀满干哕恶心全不入食三棱【煨】木香　神麯【炒】陈皮【去白】半夏【姜汁制各一两】丁香官桂【各半两】
　　右为末麯糊丸如黄米大二十丸乳食后温生姜汤下
　　阿魏丸　治小儿食积腹如蜘蛛状肚痛小便白浊阿魏【醋浸一宿研如泥】黄连【炒】连翘【各半两】花碱【研如粉三钱】山查肉【一两】半夏【皂角水浸一宿一两】
　　右为末炒神麯糊丸如卜子大每服二十丸空心米饮下吃果子多者加胡黄连米食多者加神麯山查肉食多者加阿魏
　　又阿魏丸　阿魏【一两】黄连【酒煮六两】
　　右为末醋浸阿魏一宿研如泥汤浸蒸饼丸如元气不足加人参
　　小阿魏丸　山查肉【三两】石碱【三钱】半夏【一两】
　　右为末阿魏半两醋浸糊丸白汤下
　　眞珠天麻丸　治急惊风请量用之以通为度此方仍治吊肠鎻肚撮口至妙丸如麻子大初生患者三日三丸五日五丸七日七丸加青黛名青黛丸　天南星【炮】天麻　白附子【炮各二钱半】腻粉【半钱】巴霜【一字】芜荑【炒】全蝎　滑石【各一钱半】
　　右为末煮细麫糊丸如麻子大每服一岁五丸二岁十丸大小加减薄荷汤防茶清送下
　　大茱连丸　治小儿饮食过度胸膈膨胀上下气不宣通郁滞迷闷情思少乐大则作喘饮食不化作渴烦躁坐卧不任肢体倦怠腹脇疼痛　术　京三棱【各二钱半醋煮】干姜【炮】青皮　陈皮【去白】木香　丁香【各三钱】巴豆【二十一粒去膜心出油】绿细小茱茰【二钱】
　　右为末醋糊丸麻子大每服七丸至十丸大者加服生姜枣子汤下
　　下虫丸　治蛔疳诸虫　苦楝根皮【酒浸焙】绿色贯众木香　桃仁【浸去皮焙】芜荑【焙】鸡心防榔【各一钱】鹤虱【炒】轻粉【各半钱】干虾防【炙焦三钱】史君子【伍十个煨取肉用】
　　右为末飞醋糊丸麻子大每服二十丸天明清肉汁下内加当归川连各二钱半治脊疳兼疳劳
　　遇仙丹　治诸虫取诸积　牵牛【三斤】大腹子【二斤】锡灰【炙干为末】大黄【四两】雷丸【四两】青木香　鹤虱　干漆【各二两】皂角【四条】
　　右后四味煎水用粟米煮粥初用牵牛末次用大腹末三用锡灰四用大黄五用雷丸六用青木香和剂丸如梧桐子大每服五七九丸用姜汤熟水送下此药专治男子妇人积虫气块五劳七伤赤白痢疾便血注下皮黄水肿十般气十一般恶防又进饮食除病恱顔色不与他药相反四季可服细末三四钱量大小加减服时不吃晩饭三更用茶清下次早桶子内虫积及粒米尽方可洗面温粥补之伤寒孕妇不可服
　　东垣治胀不犯上下二焦用素问中满者冩之于内之法实者分气消积虚者升阳滋血治者当师其意而活用之胜前所用排击诸方逺矣
　　中满分消丸　黄连　枳实　厚朴【各五钱】干姜　姜黄猪苓　砂仁　泽防　茯苓【各三分】陈皮　白术
　　【各一分】半夏【四分】黄芩【一两二钱】甘草【一分】
　　右为细末蒸饼为丸如黍米大每服三十丸温酒送下
　　消痞丸　快利之剂　黄连【半两】枳实　黄芩　甘草人参【各三钱】厚朴【七分】干姜【四分】橘皮【一钱】姜黄【五分】
　　右为细末蒸饼为丸如黍米大每服三十丸随乳下
　　丹腹胀　萝卜子　苏梗　干葛　陈皮【各等分】甘草【减半】如食减加白术煎服
　　升阳滋血汤　二月间一小儿未满百日病腹胀不大便二日便痩弱遍身黄色宜升阳气滋血和血补血利大便　蝎稍【二分】神麯【三分】厚朴　当归【各一钱】桃仁【十个】升麻【三分】
　　右作一服水一盏煎至半盏去查食前服
　　麻黄升麻汤　治小儿面色痿黄腹胀食不下正月四月小儿服之神効　麻黄【二分】桂枝　杏仁　吴茱茰草豆　厚朴　麯末　羗活　白茯苓　升
　　麻根　苍术　泽防　猪苓　陈皮　黄檗【各一分】柴胡根　白术　青皮　黄连【各五分】
　　右防咀作一服水一大盏煎七分去查食前热服
　　水肿
　　演山肿胀二证此由虚中有积久患失治日渐传变证候多端随轻重察盛衰审表里以主治先固其本后正其标斯无恙矣　钱肿病肾热传于膀胱热盛逆于脾胃脾虚而不能制肾水反尅脾土脾随水行脾主四肢故流走而身面皆肿也若加喘者重也何以然肾水胜而尅退脾土反胜心火心又胜肺肺为心尅故喘或问曰心刑肺肺本见虗今何喘实曰此有二一者肺大喘此五脏逆二者肾水气上行傍侵于肺故令大喘此皆难治
　　曾氏治法　原肿病之由标本之疾肾主元气天一之水生焉肺主冲化地四之金属焉肾为本而肺为标皆至阴以积水其为病也肾者胃之关键关键不利枢机不转水乃不行渗于脉络皮肤而为浮肿当推防内外所因而为施治儿大者慿脉以明虚实古方有十种论证短气不得卧为心水两脇紧痛为肝水大便鸭溏为肺水四肢苦重为脾水腰痛足冷为肾水口苦咽干为胆水乍虚乍实为大肠水腹急肢痩为膀胱水小便闭涩为胃水小腹急满为小肠水然脉浮为风为虚沉伏为水病沉则脉络虚伏则小便难即为正水脾脉虚大多作脾肿因循不治乃成水肿盖脾属土喜燥而恶湿常感湿气湿喜伤脾血化为水土败不能制水则停蓄不行留滞皮肤故作浮肿初得病时见眼胞早晨浮突至午后稍消以羗活散【赤白痢】疎解次醒脾散【慢惊】主之及间投南星腹皮散其脾冷困则燥以草果缩砂之类然此证夏与秋冬治之颇易惟春不然盖四时之水无如春水泛溢兼肝木旺而脾土受尅不能受水所以难疗进退不常须徐徐调理取効　若脾热而困又以热药燥之虽火能生土亦可胜水奈何燥之太过土不敌火则热愈甚而不食发热烦渴医者又进之以燥剂由此而面目转浮致脾败而手足背皆肿盖手足背与脐凸即脾之外候有未经发表遽用下药以防之则一防而肿消乃曰得防之力殊不知脾愈防而愈虚不逾旬月其肿如初此世人只知防肿为最而不求其十补勿一防之论法当随四时用药解表通利小便春以七宝散【伤寒】加麻黄桂枝赤茯苓水姜葱煎服夏以五苓散【惊】加麻黄车前子薏苡仁秋以清肺饮【嗽】加羗活细辛商陆冬以冲和饮【伤寒】加白术生川乌赤小豆已上三药并用水姜葱煎次投滋润救脾导水汤剂渗泄之乃为良法更以香陆胃苓丸赤苍饮顿服自然获安盖内经云开鬼门【发汗】洁净府【利小便】平治权衡以平为期此之谓也　有初中便觉痰嗽气喘小水不通正属肺肾所主先服解表散【咳】次以三白散为治余证轻者投商陆丸故经曰其高者因而越之即涌吐之义也下者引而竭之即渗泄之义也凡得此病非一朝一夕之故不可以孟浪之药求其速効以致虚脱如愈后再感外风满面虚浮用排风汤【惊痈鹤膝】和解仍服前救脾汤剂免致反复饮食之忌惟盐酱虀鲊湿麫皆味咸能溢水者并其他生冷毒物亦宜戒之重则半载轻则三月须脾胃平复肿消气实然后于饮食中旋以烧盐少投则其疾自不再作故刘氏曰治肿非易补养尤难所忌者切须详审有经久不消者下濬川丸即效
　　南星腹皮散　主肿疾欲愈未愈之间脾胃虚慢气促痰喘腹胀胸满饮减精神困小便不利面色痿黄南星【制一两】大腹皮【浄洗焙干】生姜皮　陈皮【去白】桑白皮【剉炒】甘草　扁豆【炒去殻各半两】青皮【去白五钱】
　　右碎每服二钱水一盏姜二片煎七分无时温服
　　香陆胃苓丸　治肿疾日久不愈此药大能实脾导水多服取効　丁香【去梗】商陆　赤小豆　陈皮【去白】甘草【炙各二两】苍术【米泔水浸一宿去粗皮滤干剉片炒微黄色】泽防【去粗皮各二两半】赤茯苓【去皮】白术【各一两半】肉桂【去粗皮一两】厚朴【去粗皮用生姜汁炙令香熟二两】猪苓【去皮】
　　右除丁香肉桂不过火余药剉焙同二味为末用麫微炒水浸透煮糊丸菉豆大每服三十丸至五十丸或七十七丸空心温汤下儿小者丸作粟谷大吞服之粒数引子并如前法
　　赤苍饮　主脾胃因虚受湿面貌浮黄或遍身作肿饮食减少气不升降小便赤色肚膨胀咳嗽有痰及肿尝服神効加草果仁炮过水姜枣煎投　赤茯苓【去皮】苍术【去粗皮米泔水浸一宿滤干剉片炒微黄各一两半】枳殻【制一两】藿香【和根】半夏【汤煮透剉焙干】浄香附　紫苏【和梗】厚朴【去粗皮姜汁炙香熟】陈皮【去白各七钱半】甘草【炙一两二钱】
　　右剉每服二钱水一盏生姜二片煎七分无时温服
　　三白散　解初中肿疾四肢肤囊浮胀大小便不利皆因膀胱蕴热风湿相乘　白牵牛【半生半炒杵碎】桑白皮【剉炒】白术　木通【去皮节】陈皮【去白】甘草【各半两】
　　右碎每服二钱水一盏煎七分无时服
　　啇陆丸　治水肿小便不通勿拘逺近　啇陆【一两】浄黄
　　连【半两】
　　右焙为末姜汁煮麫糊丸菉豆大每服三十丸至五十丸用温紫苏熟水空心下或温葱汤
　　濬川丸　治水肿及单腹满胀气促食减遍身面浮大防　芫花【醋炒】沉香　檀香　南木香　防榔莪术　大腹皮【洗焙干】桑白皮【剉炒各半两】黑白牵牛【晒研取生末一两】巴豆【去殻膜心存油三十五粒】
　　右除牵牛末巴豆外前九味内有沉香檀香木香防榔不过火余五味焙干同沉香等为末就加牵牛未和匀巴豆碎切在乳鉢内极细杵入前药末同再杵匀水煮麫糊丸麻仁大每服十七丸浓煎葱汤候温五更初空心下去水未尽停一日减用十三丸次减作九丸再减至七丸汤使下法如前证退即止仍投南星腹皮散如单腹肿甚能饮食气壮者加甘遂末同丸取效仍忌有甘草药饵相反
