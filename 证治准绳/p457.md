<!-- { "loadSidebar": true } -->
　　演山翁治法　受湿肿【脚手面目虚浮】　食毒气肿【腹肚肾蛊胀急】伤寒虚气入腹肿　防痢虚气入腹肿　此四种所患病不相同皆由虚得之受湿谓脾胃受湿冷久不尅化气浮四肢头面皆肿食毒气由脾胃伤之冷积毒气停留胃脘致虚入腹作肿伤寒由下之太早乘虚入腹作肿防痢之久脾气亦虚是以致肿以上宜平调胃气补脏充实方可去肿先服四味理中无减半干姜加白术桑白皮同煎伤寒虚肿加枳实作喘加淡豆防防痢虚肿服正气调胃胃气既壮以救生丹利之其肿即退再调补脏腑用观音散即平复矣
　　气虚肿【亦名气蛊】　血虚肿【亦名血蛊】　荣卫俱虚肿【亦名气血蛊】小儿所患肿胀一门最为要急前人少有防竟然肿胀之作皆由荣卫不顺脏腑怯弱壅滞三焦流注百脉表里俱虚邪正相乱所以致受四大浮盛腹肚胀满多由食毒得之饮食得之症伤得之饥饱得之积久不化故成斯病病由虚得或则妄乱通下因虚致虚根不得去疾加已盛是谓坏证危候智者怯而为辞庸者以攻击二医不同诚属难治智者啇之良者审之疑者塌之【疑其病盛不可利只与塌其气】明者调之【正荣卫也】先调荣卫之顺次服分气饮子以散其滞斯病去矣
　　荣卫饮子　调补婴孩气血俱虚荣卫不顺四肢头面手足俱浮肿以至喘急者并宜服之　川当归　熟干地黄【浄洗】人参　白茯苓　川芎　白术　甘草【炙】白芍药　枳殻【炒别制】黄【蜜炙】陈皮
　　右件等分防咀每服二钱七水一小盏煎至半盏去滓通口不拘时候
　　议曰荣者血温流行于脉卫者气顺调和于络是故荣行脉中卫行脉外阴阳相安循环无止自幼至长不离呼吸无少滞碍其脉方调其气乃顺呼吸之间脉不应息气有违滞流注经络隐伏脏腑百病皆由兹始此方最良虽皃防小并可与服以壮其根使血荣气卫顺且和矣腑寒脏虚温且壮矣盈亏自然而平怯弱自然而正隂阳调均气脉充实何病之有
　　分气饮子　调理小儿肿胀作喘气短促急坐卧不任四体浮肿饮食呕逆神困喜睡　五味子　桔梗白茯苓　甘草【炙】陈橘皮　桑白皮　草果【去殻】大腹皮　白术　枳殻【去穰切炒】川当归　紫苏　苏子半夏麯
　　右等分防咀每服二大钱七水一小盏生姜二小片枣子半个煎至半盏去滓通口不拘时候兼入味理中丸煎服　以上宜用救生丹通利
　　议曰清浊无混邪正不干上焦得之清凉下部受之温暖气滞则少升降血虚则多流注虽是乳子呼吸一息其脉之至徐徐应指不违其数者亦同大人流行但随小大受之短浅而已若也留滞其脉迟数即太过不及而病生焉善疗治者郁则分之逆则顺之停则利之滞则降之调理之法先宜顺气大抵婴孩顺气即易治此方分气与分水谷之分者不同明者察之
　　大効神功救生丹　治小儿气虚喘息四肢浮肿肚腹胀急冲满脇肋乍热乍寒或防或秘皆由久停虚积荣卫不顺宜用推去其恶毒之气　雄黄【另研】朱砂【各一分】巴豆【二十一粒去殻】干姜【二钱】
　　右件用米醋一盏以巴姜就煮令干去姜不用将巴出油和雄朱研匀雪糕搜丸如麻子大每一岁三丸并用酒浸赤芍药以少许送下
　　薛氏治法　经曰至隂者肾水也少阴者冬脉也其本在肾其末在肺皆积水也又曰肾者胃之关也关门不利故聚水而从其类也上下溢于皮肤故胕肿腹大上为喘呼不得卧者标本俱病也丹溪云惟肾虚不能行水脾虚不能制水胃与脾合又胃为水谷之海因虚而不能传化肾水泛滥反得以浸渍脾土于是三焦停滞经络壅塞水渗于皮肤注于肌肉而发肿也其状目胞上下微起肢体重着喘咳怔忡股间清冷小便涩黄皮薄而光手按成窟举手即满是也古方有十种论证又有湿气毒气伤寒后防痢后气血虚者之五种及疳气症积鎻肚胸膈作膨蛔气虚冷积者之七胀亦当详之其受湿气者由脾胃之气敦阜四肢头面皆肿也食毒者脾伤积毒停留于胃也伤寒下早者邪气乘虚而入也防痢后者脾气虚也皆宜先调胃气次可治肿其患七胀皆由血气不足脏腑怯弱表里俱虚邪正相乱以致四肢浮肿腹肚膨满亦当先调荣卫分别阴阳治法宜补中行湿利小便凡有热者水气在表也可汗之身无热者水气在里也宜下之腰已上肿宜利小便腰已下肿宜发汗此仲景之法也若遍身肿烦渴小便赤涩大便秘结此属阳水遍身肿不渴大便溏泄小便清利此属隂水阳水兼阳证者脉必浮数阴水兼阴证者脉必沉迟气若陷下宜用二陈加升提之药如腹胀少加木香调之若朝寛暮急属隂虚朝用四物汤加参术夕用加减肾气丸朝急暮寛属阳虚朝用六君子汤夕用加减肾气丸朝暮皆急阴阳俱虚也用八珍汤主之真阳虚者朝用八味地黄丸夕用补中益气汤若肚腹痞满肢体肿胀手足并冷饮食难化或大便泄防呼吸气冷者此真阳衰败脾肺肾虚寒不能司摄而水泛行也急用加减肾气丸否则不治惟调补脾土多有生者金匮加减肾气丸　熟地黄【八两】干山药　山茱茰【各四两】泽防　白茯苓　牡丹皮【各三两】肉桂　附子【炮】车前子【炒】牛膝【酒微炒各一两】
　　右各另为末米糊丸小豆大每服三四十丸空心食前白汤下
　　附杂方
　　丹白文举儿五岁身面皆肿尿多　山栀【炒】桑皮【炒各一钱】
　　黄芩【二钱半】白术　苏梗【各一钱半】
　　右防咀作三贴水一盏半煎至半盏食前温服
　　汤退肿散气方　赤小豆　陈皮　萝卜子　甘草【炙各
　　半两】木香【炮七分】
　　右为粗末姜枣煎服大小加减
　　又方　白术【炒】木香【炮】甘草【炙】茴香【炒】青皮【各半两巴豆三十粒
　　去膜同青皮炒去巴豆不用】
　　右为末米饮调下
　　又方　用钱氏益黄散加木香去丁香加萝卜子去诃子为末大小加减米饮调下










　　证治凖绳卷九十一
<子部,医家类,证治准绳>
　　钦定四库全书
　　证治凖绳卷九十二
　　明　王肯堂　撰
　　幼科
　　脾脏门
　　疳
　　内经曰数食肥令人内热数食甘令人中满葢其病因肥甘所致故命名曰疳若夫襁褓中之乳子与四五嵗之孩提乳哺未息胃气未全而谷气尚未充也父母不能调将惟务姑息防犊爱遂令恣食肥甘与夫果生冷及一切烹饪调和之味朝飱暮噉渐成积滞胶固以致身热体瘦面色痿黄或肚大青筋虫痛泻痢而诸疳之症作矣　钱诸疳皆脾胃之病内亡津液之所作也因大病或吐泻后医又以药吐下致脾胃虚弱亡失津液且小儿病疳皆愚医之所坏病假如潮热是一脏虚一脏实而内发虚热也法当补母而泻本脏则愈假令日中发潮热是心虚热也肝为心母法宜先补肝母肝实而后泻心心得母气则内平而潮热自愈医见潮热妄谓其实乃以大黄牙硝辈诸冷药利之利既多而不能禁则津液内亡渐成疳也又如癖病发作寒热饮水脇下有形硬痛法当用药渐消磨之医反以巴豆碙砂辈駃药下之小儿易虚易实下之既过胃中津液耗损渐成疳瘦又有病伤寒五六日间有下证以冷药下之太过致脾胃虚而津液少即便引饮不止而生热也热气内耗肌肉外消他邪相干证变诸端亦成疳病又有吐泻乆病或医妄下之其虚益甚津液烦燥亦能成疳也　小儿病癖由乳食不消伏在腹中乍凉乍热饮水不止或喘而与潮热相类若不早治必成劳疳以其有癖症则令儿不食致脾胃虚而发热故引饮也饮多即荡涤脾胃亡失津液不能传化水谷其脉沉细益不能饮食致脾胃虚衰四肢不举诸邪遂生羸瘦而成疳矣　杨儿童二十嵗以下其病为疳二十嵗以上其病为痨疳与痨皆气血虚惫肠胃受伤致之同出而异名也何者小儿脏腑娇嫩饱则易伤乳哺饮食一或失常不为疳者鲜矣疳皆乳食不调甘肥无节而作也或婴防阙乳粥饭太早耗伤形气则疳之根生或三两晬后乳食稍多过饱无度则疳以伤得或恣食甘肥粘腻生冷咸醋以滞中脘则疳因积成或乳母寒暄失理饮食乖常喜怒房劳即与儿乳则疳因母患传气而入此非病家不能调适之过乎疳皆脾胃受病内无津液而作也有因吐泻之后妄施吐下津液虚竭得之者有因潮热大下利无禁约胃中焦燥得之者有因伤寒里证冷駃太过渇引水浆变而生热热气未散复于他邪得之者又有病癖寒热脇下痛硬或者不能渐与消磨遽以碙巴峻决津液暴伤得之者此非医家轻药坏病之过乎疳之为头皮光急毛髪焦稀顋缩鼻干口嚵唇白两眼昏烂揉挦眉脊耸体黄鬭牙咬甲焦渴自汗尿白泻酸肚胀肠鸣癖结潮热酷嗜果咸酸炭米泥土而欲饮水者皆其也
　　肝疳亦名风疳亦名筋疳　钱肝疳白膜遮睛筋疳泻血而瘦　汤肝疳眼白青睛涩痒　圣惠揺头揉目流汗徧身合面而卧面色青黄髪竦头焦筋青脑热浑身疮癣腹中积聚下痢频多乆而不痊转甚羸瘦　曾氏目生眵粪髪际左脸多青或白睛微黄泻痢夹水或如苔色
　　心疳亦名惊疳　钱氏面黄夹赤身壮热　汤氏口内生疮　圣惠浑身壮热吐利无常颊赤面黄胸膈烦满鼻干心躁口舌生疮痢乆不痊多下脓血有时盗汗或乃虚惊　杨氏小便赤涩五心皆热　曾氏齩牙舒舌爱饮冷水喜伏眠于地
　　脾疳亦名食疳　钱氏面黄腹大食泥土　汤氏脾疳食不消胃疳多吐　圣惠腹多筋脉喘促气粗乳食不多心腹胀满多啼欬逆面色痿黄骨立毛焦形枯力劣胸膈壅闷水谷不消口鼻常干情意不悦爱暗憎明肠胃不和利多酸臭　曾氏爱食冷物引饮无度身面俱黄髪稀作穗头大项小腹胀脚弱间或酿泻肌瘦目慢昼凉夜热不思乳食　钱氏又云肥疳即脾疳也身瘦虚黄干而有疮其不一种种异端今略举之目涩或生白膜唇赤身干黄或黑喜卧冷地或食泥土身有疮疥泻青白黄沫水痢色变易腹满身耳鼻皆有疮髪鬓作穗头大项细极瘦饮水皆其证也　按此言脾疳证候多与余疳相滥葢疳为脾经本病固应兼之
　　肺疳亦名气疳　钱氏气喘口鼻生疮　圣惠咳气逆皮毛干焦饶涕多啼咽喉不利揉鼻齩甲壮热憎寒唇邉赤痒腹内气胀乳食渐稀大肠不调频频泄利粪中米出皮上粟生　曽氏鼻下赤烂手足枯细口有腥气右腮防白
　　肾疳亦名急疳亦名骨疳　钱氏肾疳极瘦身有疮疥骨疳喜卧冷地　汤氏齿爪黒　圣惠肌骨消瘦齿龈生疮寒热时作口鼻干燥脑热如火脚冷如氷吐逆既增乳食减少泻利频并下部开张肛门不收疳疮痒痛曽氏两耳内生疮脚如鹤膝头缝不合或未能行牙
