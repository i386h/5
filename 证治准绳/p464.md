<!-- { "loadSidebar": true } -->
　　走马疳走马疳疳蚀之极也乃五藏蒸热上攻甚即徧沿作崩沙牙边肉肿烂口内气臭身防有潮热吃食不得齿缝出鲜血常动揺似欲脱肉烂自漏落治之先以淡淡咸汤洗口内即下紫金散掺之一二三次揩杀牙边肉内虫如大段甚则下秋霜散掺之然后将朱砂膏牛黄膏天竺黄散夹调理【此茅先生法】或以天竺黄散夹地黄膏亦好【此惠眼法】如此调理即安如调理不退先落齿一两三个即死不治相次面光发顋漏见骨而殂　形证论先与退脾肺风热宜吃槟榔散五七服后用此药贴龂上以大枣一个砒少许去核入砒在内烧灰存性临卧时贴龂上数次効　曾凡得此多因气虚受寒及有宿滞留而不去积温成热虚热之气上蒸或食甘酸咸腻之物而脾虽喜甘积滞日乆温热上蒸于口致齿焦黒烂间出清血血聚成脓脓臭成虫侵食口齿甚致顋颊穿破乳食不便面色光浮气喘热作名走马疳治之之法先去积食用当归散合三棱散水姜枣煎服次投芦荟丸玉露饮及以温盐水灌潄或软鸡翎蘸盐水拂洗略拭干仍以烧盐散内金散蜜陀僧散传之若经乆不愈者傅于唇之上下乃成崩沙证或穴发满顋齿落骨露饮食减少气促痰鸣必致危矣
　　紫金散【茅先生名黑松散】　治小儿走马疳
　　黄丹　蛇床子【炒令黒】地龙【炒令黒各半两】青矾【一分煆过】
　　右末每服一字揩牙龂上一日三次揩
　　秋霜散　治小儿崩砂
　　好砒【半两】　白矾【四分】
　　右用水三分一盏先煎水令蟹眼沸来便下砒煅水干为度即下白矾末同煆干为末取出入好麝香少许好坯子少许同拌合为末毎使一字用鹅毛防拂牙龂上一日三四回拂即愈
　　惠眼秋霜散　治崩沙齿龂欲落
　　粉霜　砒霜　白矾【各一钱】
　　右为末用北艾一大团裹定上件药末以石灰渗艾上后用椀盛发火烧尽细研以手捻少许揩齿上用盐汤潄口烧时以盏子葢定恐走了药气
　　乳香丸　治走马牙疳如神
　　乳香　轻粉　砒【研各五分】麝香【少许】
　　右先将乳香研细入轻粉麝砒共再研匀用薄纸一韭叶阔去药内按过揉纸少许丸如黄米大临卧将药填在患处至明则愈忌食醤醋盐等物
　　钱乙龙骨散　治疳口疮走马疳
　　砒霜　蟾酥【各一字】粉霜【半钱】龙骨【一钱】定粉【一钱半】龙脑【半字】
　　右先研砒粉极细次入龙骨再研次入定粉等同研每用少许傅之
　　右方皆犯砒非极不用
　　仙人水鉴治小儿走马疳虫透损骨者方
　　右用天南星一枚当心剜作窍子安好雄黄一块在内用大麦麫煨雄黄镕作汁以盏子合定出火毒一宿去麫研为末入好麝香少许扫在疮上验
　　集验方治小儿走马疳
　　右用蚕退纸不计多少烧成灰存性入麝香少许贴患处佳
　　茅先生小儿崩砂方
　　鸡内金　芦荟　白【火煆】乳香　地龙　麝香
　　右各少许为末小儿睡着以药末掺牙龂上
　　定命散　治小儿走马疳
　　白矾　　緑矾【各等分炒一大钱】
　　右同研匀用大麦麫五钱蒌葱一寸研烂将麫同搜和软硬得所为饼子将研匀者药裹在中心用文武火烧存性于地坑内出火毒一宿又研如粉入松霜二钱同研令细每服一剜耳许揩牙上一二遍
　　蟾灰散　治小儿走马疳
　　干虾防【一个大者烧存性】五棓子【各一钱】麝香【少许】
　　右同研蜜水调涂齿根上未止更用之
　　圣散子　治小儿走马疳
　　胆矾　　龙胆草【各一两】
　　右同于瓦瓶中煆烟尽略存性贴疮上
　　生金散　治小儿走马疳
　　天南星【一个重一两者】緑矾【一两】
　　右先安排南星在干地上用矾与南星同处四面以灰火烧烟尽为度取出后研如粉入当门子一粒先含水洗贴之
　　刘氏家传李琬麝香散　治小儿走马急疳口臭牙齿损烂及攻蚀唇鼻顋颊累治未效者可用此方麝香【一钱真者】黄檗【一两去皮杵末】青黛【半两上好者】雄黄【一分飞研】
　　右件件研极细如有患者先以绵纒筋擦却齿上蚀损死肌以软帛拭去恶血量疮大小干掺日三五次用之或血盛并多不定者加定粉半两同研用如前法
　　黒神散
　　龙胆草【剉】　青胆矾
　　右等分用甘锅子一个先入胆矾在内次入龙胆草用盐黄泥固济留一眼子周回用炭火烧至眼子上烟断为度放冷取出研细入麝香少许如有患人看疮内大小干擦贴之立効牙疼干擦牙根有鲜血出并肿烂牙擦之即愈
　　孔氏无比散　治小儿走马疳
　　麝香【一分别研】真蟾酥　緑矾【各半分】胆矾　没药【各二分】
　　右四味一同用大甎一口凿中心作窍穴子勿令透地便安四味药在穴中周回用红着炭三斤烧过取出同麝香再研匀如有患者以鸡翎防湿沾药末扫于小儿齿上立效
　　王氏手集治小儿走马疳口鼻生疮牙龂肿烂诸药不能治者
　　槲叶【十片干者】　　麝香【少许】
　　右以芦荟为末水调涂叶上炙干又涂又炙凡涂炙数遍为末疮湿干掺
　　安师傅走马疳药方【此疳齿中不住血出多】
　　右用蚕退纸烧灰止血时间令住若用地骨皮中嫩处为末贴之便永止
　　曽氏烧盐散　治走马疳牙根肉溃烂黑臭
　　橡斗子【不拘多少】
　　右每用大者两个入盐满殻盖作一合或五六个至十数个安在火内和盐烧透取出地上以瓦盌盖定存性冷入麝香少许乳钵内极细杵匀每以半钱涂搽患处常收用小瓦盒盛贮勿使纸裹盖能作润
　　内金散　治牙根肉臭烂黑色有虫作痛
　　鸡内金【卽鸡防内麄皮隂干一两】白芷　铜青【各半两】麝香【一字】
　　右前三味剉晒或焙为末仍以麝香乳钵内同杵匀每用一字或半钱干擦患处先用温盐水灌潄后傅药
　　蜜陀僧散　治走马疳齿焦黒烂
　　蜜陀僧【一两】轻粉【五十贴】麝香【一字】
　　右件为细末同轻粉麝香乳鉢内杵匀每用半钱擦患处
　　走马牙疳神効方
　　干姜白矾枣子烧焦存性为末傅患处　尿桶中白焙干为末入氷片少许揩牙立効
　　右自水鉴方以下不犯砒为妥
　　治走马牙疳用溺桶中白垢火煆过每一钱入铜緑三分麝香一分半傅之立愈
　　红铅散　治走马疳
　　緑矾不以多少色鲜明者入干锅用炭火烧锅赤倾出以好酒洒拌匀再入锅如此数遍色红研作细末入麝香少许先以温浆水洗潄净用脂蘸药有疳处贴之
　　演山兰香散　治小儿走马疳牙齿溃烂以至崩砂出血齿落者
　　轻粉【一钱重】兰香子【一钱末】蜜陀僧【半两醋淬为末】
　　右研如粉傅齿及龈上立効
　　议曰婴孩受病证多端良由气郁三焦疳分五藏内有肾经常虚得疳名之曰急以走马为喻治疗颇难此等一证初作口气名曰臭息次第齿黑名曰崩砂盛则龈烂名曰溃槽又盛血出名曰宣露重则齿自脱落名曰腐根其根既腐何由理之今将秘方具述于后
　　傅齿立效散
　　鸭嘴胆矾【一钱匙上煅红研】麝香【少许】
　　右研匀每以少许傅牙齿龈上又一方用蟾酥一字加麝和匀傅之
　　议曰血之流行者荣也气之循环者卫也变蒸足后饮食之间深恐有伤于荣卫而作众疾其或气伤于毒血伤于热热毒攻之虚藏所受何藏为虚葢小儿肾之一藏常主虚不可令受热毒攻及肾藏伤乎筋骨惟齿受骨之余气故先作疾名曰走马非徐徐而作所宜服药甘露饮地黄膏化毒丹消毒饮其外证以前件立効散及麝酥膏傅之切忌与食热毒之物此疳不同常证乃系无辜有作医宜深究保全为上若用常方难拟愈活
　　独活饮子　治肾疳臭息
　　天麻　木香　独活　防风　麝香【少许为细末研和入】
　　右各二钱重为末每服一钱七小者半钱麦门冬热水调下
　　三黄散　治肾疳崩砂
　　牛黄　大黄　生地黄　木香　青黛
　　右等分为末每服一钱七熟水调服
　　人参散　治肾溃槽
　　肉豆蔲【炮】胡黄连　人参　杏仁【炒】　甘草【炙】
　　右件各等分为末每服一钱七小者只半钱温熟水调服
　　槟榔散　治肾疳宣露
　　木香　槟榔　人参　黄连　甘草【炙】
　　右等分为末每服一钱小者半钱熟水调服
　　黄蓍散　治肾疳腐根
　　黄蓍【蜜炙】牛黄　人参　天麻　全蝎【炒】杏仁【炒】白茯苓　川当归　生地黄【洗】熟干地黄【洗】
　　右等分为末每服一钱小者半钱七煎天门冬熟水调服【麦门冬亦得】
　　地骨皮散　治肾疳龈腭牙齿肉烂腐臭鲜血常出生干地黄【半两】真地骨皮　细辛【各一分】五倍子【炒令焦二钱重】
　　右件为细末每用少许傅之频与功効吃不妨议曰本经所载疳证有五谓五藏所受故得其名今述肾疳一藏有五证者最为要急不可同常此疾共陈有五种传迅疾可畏乃知走马之号不诬初发之时孩儿口臭上干胃口气息臭郁渐进损筋龂内生疮或肿或烂其齿焦黒又进从牙槽内发作疮疱破溃脓烂又进热逼筋脉时时血出其热注乆牙龂腐壊槽寛齿脱六七嵗孩落尽不复更生岂可治疗今以妙方宜速与变而理不待疾作而后药也
　　茅先生硃砂膏　治小儿惊积惊热
　　硃砂【半两】鹏砂　马牙硝【各三钱】真珠末【一钱】胡粉【二钱并别研】龙脑　麝香【各一字】
　　右件各为末于一处拌和合用好单角起不乆其药自成膏如小儿诸般惊用药一黄豆大常用金银薄荷汤少许化开下如遍身潮热用甘草煎汤下狂躁恶呌用生地龙自然汁化下一腊及一月日内小儿不通下药可用药使乳调涂在妳上令牙儿吃妳吮下
　　茅先生牛黄膏　治小儿膈热及诸热镇心解毒川鬰金【半两用皂角三寸巴豆七粒水一碗铫内煮干不用皂角巴豆】马牙硝甘草【炙各半两】朱砂【一钱】鹏砂　寒水石【各一分】龙脑麝香【二味随意入】
　　右件为末链蜜为膏芡实大每服一丸麦门冬熟水化下
　　天竺黄散　治小儿诸热
　　天竺黄　川郁金【用皂角水煮干】茯苓【去皮】麦门冬【各半两】蝉蜕【去足】全蝎【去土十四个】白僵蚕【各十四个】甘草【一两炙】朱砂【一分】龙脑　麝香【随意所入】
　　右件各净洗研罗为末毎服半钱一钱用蜜熟水调下
　　三解牛黄散　治小儿潮热实热
　　白僵蚕　全蝎【去土炙】防风　白附子　川黄芩桔梗　川大黄　甘草【炙】白茯苓　人参　川郁金【用皂角水煮干】
　　右前件各等分为末各净洗细研每服半钱一钱用薄荷蜜熟水调下
　　惠眼地黄膏
　　天竺黄散【一名金朱饮子】　二方并见初生门重舌条
　　形证论槟榔散
　　槟榔　大黄【蒸】青皮【各二钱五分】黒牵牛【一钱】木香【少许炮】
　　为细末薄荷蜜水调下一钱
　　当归散【潮热】　　　　三棱散【宿食】
　　芦荟丸【本门通治条】　　　玉露饮【积食】
