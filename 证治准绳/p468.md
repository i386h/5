<!-- { "loadSidebar": true } -->
　　每服二十丸日中临卧米饮下乆发潮热多汗无力者服之即效
　　赵氏青蒿丸　疗小儿乆积疳气日渐羸瘦面黄头髪作穗好食土咬指甲捻鼻兼治骨蒸劳热及取疳虫退诸藏积热小儿常服编身香为效　白槟榔【一枚】白芜荑【四十九个】黄连【去须十四茎】夜明砂【淘净二钱半已上为末】太隂精石　麝香　小葱子【炒】朱砂【各半钱】芦荟　天竺黄　青黛【各一钱】　先将后七味同研细与前四
　　味一处再研匀令极细取青蒿自然汁慢火熬浓仍用豮猪胆一枚取汁同搜药丸如粟米大每服五丸至七丸并用米饮下酽醋汤亦得取疳虫煎醋石榴汤下二十服取尽虫
　　袁氏治五疳伤积方　芜荑　黄连【各一两】神麯【半两】史君子【连殻十四个】鹤虱【少许】　末之猪胆调面糊为丸菉豆
　　大毎服十丸米饮下
　　青金膏　治疳积　青黛　朱砂　芦荟　蟾酥【一钱】麝
　　香【半钱】蜣蜋【一枚】蛇皮【项后四寸】
　　右为末水化酥丸如粟米大每服两丸倒流水送下又水化壹丸注于鼻中须臾眉上白虫出便安青难治
　　豆蔲散　治疳积或冷利腹大脚小身热面无顔色肉豆蔲【两个】胡黄连【一钱】史君子【四枚】青黛　楝根　芜夷　厚朴【姜汁炙】甘草【炙各半两】麝香【少许】夜明沙【一钱半别研】
　　右末每服一钱或半钱蜜水或粥饮调下
　　知母散　治诸般疳积肚胀无时泻痢或时壮热状如疟疾大效　知母　青皮【去白焙干秤】柴胡【各二钱】甘草紫参【各三钱】诃子【煨熟用肉三枚】
　　右为细末每服一钱水五分煎至三分温服有热则退有痢则除有结则通
　　正传经验槟榔丸　治小儿疳病积气成块腹大有虫等证其効如神　槟榔【一两】三棱【燎去毛切醋炒】蓬莪荗【醋炒】青皮【去穰防炒黄色】陈皮【去白】雷丸　干漆【炒烟尽】麦蘖麫【炒】神麯【炒黄色】山查肉【各半两】鹤虱【略炒】木香【不见火】甘草【炙】胡黄连【各三钱】芜荑【水洗净二钱半】良姜【陈壁土炒二钱】砂仁【一钱】
　　右为细末醋糊为丸如菉豆大每服三五十丸空心淡姜汤下
　　疳泻茅先用青金丹【癖】取下疳积后用匀气散【不乳食】香连散乳香散【泻】调理泻止服常服保童丸【一切疳】
　　石壁经云疳泻因不慎饮食或食交乳致然腹中有片子或如鸡子又如三二指大所以作泻粪出如糟毛髪硬面无光或青黄色目多仄视当分水谷乃须温和药和气即愈若药热则作肿而死　娄泻而多食为虫疳宜杀虫药　泻而少食为冷疳宜温药
　　仙人水鉴粉霜丸　治小儿疳一切泻方　粉霜　白丁香【各一钱】巴豆【二枚不出油】　研为末烂饭为丸如小
　　菉豆大每服井华水下二丸
　　钱乙二圣丸　治小儿脏腑或好或泻乆不愈羸瘦成疳宜常服此方　川黄连【去须】黄檗【去麤皮各一两】　研为细末将药末入猪胆内汤煮熟如菉豆大每服二三十丸米饮下量儿大小加减频服无时
　　刘氏胡黄连饮子　治小儿疳热作泻无时饮食进退面黄体黒日渐瘦悴　胡黄连　黄药子　人参甘草【炙】白术【微炒】秦芃　柴胡【各等分】　上七味用净
　　防咀每服二钱水一盏嫩桃栁枝各七寸乌梅少许同煎八分去滓澄清分作两分早食后少空一服临卧再服以小便深赤为验小便清住药便生肌肤能进饮食大抵小儿羸瘦并宜服此十五以下皆可服
　　荘氏黄连丸　治疳泻疳痢　黄连【削净洗干碾为末】大芜荑
　　仁【乳鉢研细各等分】
　　右二末一处和匀糯粟米相和煮稀粥为丸小菉豆大量儿大小三嵗七丸至十丸三嵗以上十五丸至二十丸空心陈米饮下日进三服
　　钱乙如圣丸　治泠热疳泻　胡黄连　白芜荑【去扇炒】川黄连【各二两】史君子【一两去殻秤】麝香【别研半钱】干虾防【五枚剉酒熬膏】　将前药为末用膏丸麻子大每服人参汤
　　下二三嵗者五七丸以上者十丸至十五丸无时
　　博济方胡黄连丸　治小儿疳疾泻痢　胡黄连　丁香　蜜陀僧【各半两】肉豆蔲【一个】槟榔【一枚】红雪【一两】诃子【二枚以一枚煨一枚用生】　以上七味同研细入麝香二钱半
　　和匀次入菉豆末少许同水和为丸如麻子大儿三岁以下一丸三嵗以上五丸孩子脑鼻痒及赤烂黄连汤下脾虚羸瘦泄痢四肢虚肿青州枣汤下肝疳眼澁生疮甘草汤下骨疳冷地卧爱食土紫蘓茶汤下常服米饮下肺疳上气急喘橘皮汤下筋疳泻血盐汤下疳虫及泻无定生姜汤下
　　香蔲丸　治疳泻　黄连【炒三钱】肉豆蔲　木香　诃子肉【煨】砂仁　茯苓【各一钱】　为末饭为丸麻子大米
　　饮下
　　钱氏木香丸　治时时下痢唇口青白　木香　青黛【另研】槟榔　肉豆蔲【去皮各二钱半】麝香【另研一钱半】续随子【一两半炒】虾蟆【三个先用绳系晒干烧存性】
　　右为末丸如菉豆大每服三五丸至一二十丸薄荷汤下食前
　　没石子丸【钱氏】　治泄泻白浊及疳痢滑儿腹痛者　木香　黄连【各二钱半】没石子【一个】荳蔲仁【二个】诃子肉【三个】
　　右为细末饭和丸麻子大米饮下食前量儿大小加减
　　聚寳方黄龙丸　定小儿疳冷泻　朱砂【研一钱】龙脑【半字研】硫黄【一两】雄黄【二钱半】　先用甘锅子一只盛雄黄
　　在内用盏一只盛水半盏坐在锅子上炭火烧甘锅其药飞在盏底上刮下与朱砂硫黄同研入脑子糯米粥丸如黄米大每服三丸食前椒汤下
　　吉氏芦荟丸　治疳泻不止不思饮食腹胀　丁香肉豆蔲【去皮】木香【剉各半两】　上三味用面裹慢火中煨
　　熟为度取出去面入芦荟【一两】史君子肉【半两】同为细末稀糊为丸如黍米大每服十丸至二十丸米饮下
　　汤氏治休息痢及疳泻痢迁延日月百药俱试饮食不妨便利不止用鸡子一枚打破镕黄蜡一块如指大以鸡子和炒空心吃尽百医百效无不获安
　　本事方治小儿疳痢垂死者取益母草炙食之取足瘥止甚佳
　　钱氏大芦荟丸【本门通治】　胡连麝香丸　榆仁丸【并见本门出虫】良方吴婆散　治小儿疳泻不止日夜不计遍数渐渐羸瘦
　　桃根白皮　黄檗【蜜炙】芜荑【去皮】黄连【防炒已上各二钱半】厚朴【姜汁炙】木香　槟榔　丁香【各一钱】没石子【一钱半】楝根白根【一钱二分半】　研为末每服一字三嵗以上半钱
　　五六嵗一钱用紫蘓木瓜米饮调下乳食前一日三服予家小儿曽有患泻百余日瘦余皮骨万方不差有监兵钟离君见之曰何不服吴婆散立可差也乃求方合与两三服便效又孙男亦疳泻势甚危困两服遂定若病深者服一两日间决差此药若是疳泻无不验者药性小温暴热泻者或不相当
　　丹溪治一富家子年十四嵗面黄善啖易饥非肉不饱泄泻一月来求治脉之两手皆大怪不甚瘦倦以为湿热当脾困而食少今反形健而多食且不渇予意其疾必疳虫作痢也取大便视之果蚘虫所为适往他处有一小儿医在侧教其用治虫药治之禁其勿用去积药约囘途当为一看诊而止痢也偶勿果至次年春夏之交其泻复作腹不痛而口干予曰此去年治虫而不治疳故也遂以去疳热之药浓煎白术汤下三日而泻止半月后偶过其家见其子甚瘦予教以白术为君芍药为臣川芎陈皮黄连胡黄连入少芦荟为丸白术汤服之半月而止禁其勿食肉物三年当自愈
　　斗门经治小儿疳泻方　宜用赤石脂杵罗为末极细如面以粥饮调半钱服立差或以京芎等分同服更妙
　　荘氏家传治疳泻乆不差方　赤石脂　緑矾　石灰
　　【各二两】硫黄【半两】
　　右研匀入罐子内烧令熖碧去火放冷取研每服一字或半钱煎小黄米饮放冷调下食前服
　　又方　史君子【炮】五倍子【瓦上炒黄】没石子【各等分】　研为末毎服半钱陈米饮调下
　　疳痢宫气方解小儿疳热疳痢杀虫用青黛不以多少水硏服
　　外台治疳痢晓夜无度者取樗根浓汁及粟米泔各一鸡子殻许以竹筒吹入下部再度瘥
　　治疳痢大孔开利不止以黄连末入麝香少许和匀以竹筒吹入
　　图经治疳痢以地榆单煮汁如饴糖与服便已
　　孟诜疗小儿疳痢方　上用樗木根取白皮一握仓粳米五十粒葱白一握甘草二寸炙豉二合以水一升煮取半升顿服之小儿以意服之枝叶与皮切用皆同
　　圣惠治小儿疳痢不止下部痒青黛散　青黛　蟾灰胡粉【防炒】黄连【去须微炒】麝香【细硏各二钱半】赤石脂【半两】诃梨勒皮【一两微煨】　上件药罗为散每服以乳汁调下半
　　钱日三四服量儿大小加减
　　杀疳丸　治疳痢不止　雄黄　麝香　牛黄　芦荟朱砂【各细研】龙骨【烧令赤色】蜜陀僧【烧红细研】胡黄连【各二钱半】青黛【半两细研】金箔【十片细硏】肉豆蔲【二枚去殻】蟾酥【一钱二分半热水化如泥】
　　右件药捣罗为末入研药及蟾酥研令匀汤浸蒸饼和丸如黄米大每以温水下三丸煎黄连苦参汤洗身上用青衣盖出虫便瘥
　　白龙骨丸　治疳痢不止　白龙骨　白石脂　鸡尿矾【烧令汁尽】黄连【去须防炒】胡粉【防炒】白茯苓　阿胶【碎炒令黄燥各半两】　同罗为末炼蜜和圆如麻子大每服以
　　粥饮下五丸日三四服量儿大小加减
　　肉豆蔲丸　治小儿疳痢不吃乳食四肢瘦弱　肉豆蔲【去殻一枚】木香【半两】人参【去芦头】诃子肉【煨】朱砂　麝香【并细研各二钱半】　同捣罗为末都研令匀用软饭和丸
　　如麻子大毎服以米饮化下三丸日三四服量儿加减
　　圣惠黄连散　治小儿疳痢乆不差肌肉消瘦面黄髪焦啼呌不常
　　胡黄连【末】白矾【烧令汁尽】白龙骨【末各半两】胡粉【防炒二钱半】
　　右件药同细研为散一嵗儿每服以米饮调下一字二嵗服半钱随儿大小量病轻重加减
　　芜荑丸　治小儿乆疳痢不瘥　芜荑【半两末】羊子肝【一具】右先以羊肝切作片子以芜荑末掺在肝内线纒合米泔中煮令熟烂糯米饭和丸如麻子大每以粥饮下伍丸早晨晚后各一服量儿加减
　　荘氏第一泻脓血日渐瘦是冷热疳宜服八香丸方胡黄连【一钱】脑　麝【各半钱】牛黄【一钱二分半】芦荟【一钱半】蟾酥【五捻子作块者亦得】白花蛇【半两酒浸去骨】蝎稍【二钱半】　研为细
　　末猪胆丸如黄米大每服五丸米饮下　如患甚仍用生米泔调作散半钱服日三服
　　治小儿肠鸣泻痢口鼻干常有鲜血日夜疼方　白术【炮】硫黄【各二钱半】枳殻【炒】胡黄连　当归【各半两】　研为
　　末每服半钱熟水调下
　　张道人第二急疳小儿疳痢下赤色脓血下部脱肛虽有精神命在须臾但服此沉香丸方　沉香　人参蝎　胡黄连　乳香【各一分】龙骨　甘草【各三分】　研
　　末枣肉为丸如麻子大每服三丸米饮下日二服乆患七服效
　　木香丸　治疳痢　黄连【净三钱】木香　紫厚朴【姜制】夜明砂【隔纸炒各二钱】诃子肉【炒一钱】　右为末饭丸麻子大干
　　艾生姜煎汤食前下
