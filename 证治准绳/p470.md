<!-- { "loadSidebar": true } -->
　　鼈甲【一两同童子小便并醋共一升热浸炙尽为度】白术　薯蓣【各一两】胡黄连　人参【去芦头】青橘皮　紫苑【去土】桃仁【汤浸去皮尖双仁】木香　甘草【炙各半两】柴胡【去芦头一两二分】　已上药捣
　　罗为末入在净猪肚内系定煮令极烂为度出与药同杵令黏和如桐子大每服二十丸不计时温水饮下
　　香甲丸　治男子妇人童男室女气血虚疎肌肤消瘦百节疼潮作热五心烦热四肢逆冷不思饮食中满气滞妇人经血凝涩健脾胃畅神气充肌肤泽顔色柴胡　生干地黄　京三棱【各三分】鼈甲【醋煮黄】神麯杏仁　熟干地黄　麦蘖【炒各一两】牛膝　木香　姜黄　当归【各半两】白术　川芎【各一分】　研为细末白
　　麫糊丸如梧桐子大每服十丸空心茶清下或米饮亦好
　　右八方挟热者宜之
　　圣惠诃梨勒散　治小儿羸瘦脾胃气弱挟于宿食不欲乳食四肢不和　诃梨勒皮　陈橘皮【汤浸去白瓤焙各半两】黄蓍【剉】人参【去芦头】白术　藿香　桂心　白茯苓【各一分】甘草【炙微赤剉半分】　已上药捣麤罗为散每服
　　一钱以水一小盏入生姜少许一枚煎至五分去滓温服日三四服量儿大小以意加减
　　温脾散　治小儿脾气不和食少无力肌肤羸瘦　诃梨勒皮　人参【去芦头各三分】白术　木香　黄蓍【剉】白茯苓　藿香　陈橘皮【汤浸去白瓤焙】桔梗【去芦头各半两】甘草【炙防赤剉一分】　已上药捣麤罗为散每服一钱以水一
　　小盏入生姜少许枣一枚煎至五分去滓不计时量儿大小増减温服
　　五香煎　治小儿脾胃乆虚吃食减少四肢羸瘦　丁香　沉香　木香　藿香　白术【各一两】麝香【三钱细研入】白茯苓　陈橘皮【汤浸去白瓤焙】黄蓍【剉各一两】诃梨勒皮甘草【炙微赤剉各半两】　已上药捣筛为散以水五升慢
　　火煎至一升以布绞汁却入锅内煎麝香及蜜三合生姜汁半合枣肉二十枚慢火熬成煎毎服以粥饮调下半茶匙量儿大小以意加减　右二方挟冷者宜之
　　汤氏云小儿疳积其状渐黄瘦拍背如鼓鸣脊骨如锯乃积而生热成疳也宜服芦荟丸露星膏
　　芦荟丸　龙胆草　黄连　芜荑【去皮先炒黄色次入前二味一处炒赤色各一两】　研为末另入芦荟一分和匀烂饭丸如黍
　　米大三嵗儿服三十丸空心米饮送下
　　露星膏　黄蓍【蜜水炙】胡黄连　地骨皮　柴胡【各等分】右为末炼蜜如芡实大隔宿酒浸露一宿次日澄去酒薄荷汤浸服之
　　钱氏橘连丸　治疳瘦乆服消食和气长肌肉　橘皮【一两】黄连【米泔浸一宿一两半】　研为细末另研入麝香五分
　　猪胆七个分药入胆内浆水煮临熟以针防刺破以熟为度煮粟米粥和丸如菉豆大每服十丸至二三十丸米饮下量儿加减无时【海藏云黄连苦燥可以泻脾火长肌肉】
　　二圣丸　治小儿藏府或好或泻乆不愈羸瘦宜常服黄连【去须】黄蘖【去麤皮各一两】　研为细末入猪胆内重汤
　　煮熟丸如菉豆大每服二三十丸米饮下量儿加减频服无妨
　　张涣金粟丹【方见内疳条】
　　香蟾丹　治肌瘦面黄胸髙脚细　干蟾【五枚水浸去骨用瓦藏缾一枚顶头上取开入蟾缾内盐泥固济木炭火烧留一窍子以烟息为度取出地上放一宿出火毒】胡黄连【二两】蛇蜕皮【一两烧灰】地龙【半两防炒】天竺黄　蝉殻【各一分已上并为细末次入】朱砂【半两细研】麝香【一分细研】
　　右件都一处研匀糯米饭和如黍米大每服十粒米饮下不拘时量儿大小加减
　　万人方雷丸散　治小儿一切疳肚胀腹满手脚枯细眼目口鼻生疮身体壮热痢下泔淀日渐羸瘦面无光泽　雷丸【生】鹤虱【生】史君子【去殻生】胡黄连【微炒】芦荟【研各半两】麝香【半钱研入】蟾【一枚酒浸一宿慢火炙熟去皮足骨焙】木香　肉豆蔲【各一分】芜荑【一两去皮微炒研入】朱砂【二钱研留少许为衣】　已上
　　药捣罗为末研合令匀用豮猪胆四个取汁倾入瓷盏中外以重汤煮过和杵为丸如黍米大每服五丸至七丸麦门冬熟水下早晨日午空心临卧服
　　孔氏神圣丸　肥小儿疳药常服永无肠藏之疾　胡黄连【去皮】宣连【去毛】白芜荑【去皮】木香　芦荟【各一钱】史君子【二十枚】　上除芦荟一味外五味银器内用猪胆
　　汁熬成膏后入芦荟同丸如菉豆大每服五七粒空心日午临卧米汤下神效
　　猪肚丸　治小儿疳热面瘦　柴胡　黄连　秦艽【各一两净】芜荑【二两用瓦上焙干去殻取肉别为末临时入用】　用猪肚子一个
　　中庸者破开洗净入前药三味末于内以酒半缾童子小便一升煮干舂令得所放芜荑末又舂匀丸如桐子大每服二十丸饮下
　　王氏手集治小儿疳瘦大人五劳七伤方　宣黄连【半斤去须及芦头为细末】豮猪肚【一个去脂膜黄连末穰正内缝合于三斗米内蒸以米熟软为度】　上药取出烂研丸如粟米大风干随儿大小
　　加减日三服三嵗儿每服五七丸至十丸大人服如桐子大每服二十丸空心米饮下
　　赵氏斧槌丸　治小儿疳乆服肥白　干虾蟆【一枚】白矾胆矾　緑矾【各半两四味同入罐子内炭火烧矾枯为度】京三棱　石三棱　鸡爪三棱　萆薢　鹤虱　雷丸　淡芜荑　黒狗脊　木香【各半两】没石子【三枚】史君子【十枚】芦荟　熊胆【各一钱】　研为末醋煮干取肉烂研入
　　少面糊和药极熟丸如菉豆大每服七丸米饮下
　　玉柱杖散　治小儿疳瘦　黄茋【二两】白茯苓【半两】人参白术【各一两】　研为末以水一盏药一钱煎七分温
　　服
　　芦荟丸　治小儿诸疳羸瘦不生肌肉　芦荟　木香红芍药　没石子【各半两】史君子【去殻】胡黄连【各二钱半】肉豆蔲【二钱】人参【一钱】
　　右为细末入麝香半钱别研令细与药拌匀蜜水打麫糊为丸每服十五丸米饮下空心食前服
　　吉氏益儿丸　治小儿一切疳瘦夜多盗汗肌肉热人参　白术　茯苓　柴胡【去苖】甘草【炙】陈皮【去白】鼈甲【醋炙去裙襴】京三棱【湿纸裹煨香熟各等分】　为细末炼蜜丸
　　如鸡头实大每服一丸米饮化食前日三服
　　朱氏家传肥儿丸　白芜荑【去殻秤】黄连【去须】神麯　麦蘖
　　【各等分】
　　右为末用豮猪胆煮糊圆如大麻子大每服三拾丸食前米饮下张氏家传荘氏家传方皆同或治疳积或治疳瘦
　　六味肥儿丸　治疳多因缺乳食肉大早或患脏腑胃虚疗诸般疳化虫治黄瘦肚急消疳退疳热可常服黄连【局方加肉豆蔲】陈皮【去白局方去此用木香】神麯【炒局方有史君子】麦蘖【炒各一两局方加三棱蓬茂】川楝肉【一两炒】白芜荑【半两局方去此用槟榔】　研为末神麯糊丸麻子大每服三十丸空心
　　米饮吞下　薛按前方又治脾疳饮食少思肌肉消瘦肚大颈细髪稀成穗项间结核发热作渇精神怠倦大便酸臭嗜食泥土或口鼻头生疮肚见青筋牙齿下利便白五疳用此丸加干蟾一两芦荟五钱尤妙
　　秘方肥儿丸　消疳进食　黄连【五钱】木香【一钱】神麯　麦蘖【各一两并炒】史君子【煨】肉豆蔲【面裹煨各五钱】槟榔【一枚】虾蟇【一个】白术【一两】
　　右为末面糊丸如粟米大空心米饮下量儿加减
　　朱氏家传治小儿脾疹疳瘦惊积方
　　右用黄一个去瓤用黄连末填满蒸烂取出用朴硝末一钱盖头临夜方取然后露一宿研烂为丸如小菉豆大每服五丸熟水下
　　洁古云小儿疳病肌瘦血气不足同大人劳疗之疾治之　按以洁古此论详之不拘冷热虚羸皆用四君子地黄丸与前药相兼服为得也然有胸膈积瘀不受参术地黄之补者先用清疳取积之药然后补剂可施故备载诸方以俟采择诚以病之变态多端非执一隅可以御百变若看方三年无病不治者鲜不以为繁杂矣针灸羸瘦不生肌肤　胃腧【炙一壮】
　　田小儿疳瘦于胷下骨尖上灸三壮次于脊下端尾翠骨尾上灸三壮
　　小儿疳瘦脱肛体瘦渇饮形容瘦悴诸方不瘥者取尾翠骨上三寸骨陷中灸三壮
　　小儿身羸瘦贲豚腹肿四肢懈惰肩背不举章门二穴各灸七壮
　　鹤节
　　汤氏云小儿鹤节由禀赋不足血气不荣肌肉瘦瘠则骨节皆露如鹤之足皆肾虚不生骨髓之故治法宜钱氏地黄丸加鹿茸牛膝
　　地黄丸　治头不合体瘦骨露有如鹤膝皆肾虚不足并治肾疳天柱倾倒肾主骨也
　　熟地黄【洗焙八钱】泽泻【洗二钱】牡丹皮【去心】白茯苓【各三钱】山茱萸肉　牛膝　鹿茸【酥炙】山药【各四钱】
　　为末蜜丸梧子大三嵗已下三二丸温水空心化下
　　丁奚【疳胀异名】
　　巢氏云小儿丁奚病者由哺食过度而脾胃尚弱不能磨消故也哺食不消则水谷之精减损无以荣其气血致肌肉消瘦其病腹大颈小黄瘦是也若乆不差则变成谷癓伤饱哺露病一名丁奚三种大体相似轻重立名也　真珠囊凡小儿或因吐而泻乆不差或病退不能行膝大肠红号曰丁奚七嵗已下号鼓槌风十五已下号鹤膝风盖此并是风冷伤于肾所致肾主骨故也荘氏疳胀丁奚辨证云小儿腹大如有青筋见即曰
　　疳胀也如无青筋乃名丁奚是因过饱伤食而得之曾丁奚者亦乆积成疳之证皆因饮食过伤于脾胃脾胃虚不能磨化饮食饮食渐减无以生其气血面白色惨潮热往来腹大而多青筋手足如筒颅开解颈项小而身黄瘦先投万应丸【通治五疳】次参苓白术散【不乳食】早晨一服与养胃气及醍醐散进食食后下乌犀丸【积】三粒至五粒助脾化食此即用迎夺之法间投醒脾散【慢惊】沉香槟榔丸木香莪术丸【宿食】次第调理有渇泻腹痛千金膏自好若脾气稍和饮食渐进再以化癖丸【积】快活丸常服或用乌犀丸略下二三行匀气散【疝】止补有寒热往来柴胡饮【疳热】主之腹胀投南星腹皮散【水肿】有余热麦芽栁枝煎汤调三解散【潮热】有虫下史君子丸【腹病】斯疾得之非一朝一夕然施治之法亦须渐渐令其平复欲求速効则难矣凡鸡酒羊麫鱼酢甘甜生冷毒物宜忌之十全丹　治丁奚哺露神效
　　槟榔　枳殻【麸炒】青皮　陈皮　三棱【炒】蓬术【炒】砂仁【各半两】丁香　木香【各一分】香附【一两】
　　右为末神麯糊丸如黍米大空心食前米饮下百丸一方去香附砂仁丁香三棱枳殻加五灵脂白蔲史君子芦荟虾防川芎
　　醍醐散　治吐泻后调和脾胃消进饮食及丁奚哺露虚热烦渇气逆心恶
　　陈皮【去白】缩砂仁　厚朴【去粗皮剉碎姜汁浸一宿慢火焙干】麦芽【洗净焙干】乌梅【和核各五钱】良姜【剉东壁土炒】干葛　乌药【各二钱半】草菓仁【炮二钱】甘草【炙三钱】　剉碎每服二钱水一盏姜
　　二片一枚盐少许煎七分空心温服
　　快活丸　治丁奚疳证皮肤瘦削骨露如柴肚大青筋小便白浊睡卧烦躁神气昏沉常服健脾化积进食肥肌
　　蒸饼【一两去顶剜空入青矾半钱重仍以碎饼屑塞上用水纸封定灰火中炮透取出冷用之】
