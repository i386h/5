<!-- { "loadSidebar": true } -->
　　右件剉焙为末别以肥用米泔水浸经一宿饭上蒸少时去皮核用乳钵烂杵如糊同前饼末亭分再杵匀丸麻仁大每服三十丸至五十丸温米清汤无时送下儿小者亦以米汤化服其蒸饼不拘个数大约以一两入青矾半钱重为定下常如前法制半斤作一料后人切勿以见方不重药为误余甞屡试屡验其饼如南馒头様者是也
　　圣惠赤芍药丸　治小儿丁奚虽食不生肌肉腹大食不消化
　　赤芍药　川大黄【防炒】鼈甲【醋涂炙令黄去裙襴各三分】桂心赤茯苓　柴胡【去苖各】　已上药捣罗为末链蜜
　　和丸如麻子大每服煎蜜汤下五丸日三服
　　婴孺芍药丸　治小儿百病有寒热大腹食不消化不生肌肉痿痹　芍药　茯苓　大黄【各五分】柴胡【四分】鼈甲【三分炙】桂心【二分】人参【一分一方二分】　研为末蜜丸三嵗
　　已下服三小豆大不知加之七八嵗三桐子大不知加之苦腹坚大者加鼈甲一分渇者加二分病甚者服二十日効已试大良一方有杏仁二两人参三分
　　张涣大射香丹　治小儿羸瘦腹大见青筋及丁奚等病
　　射香【研】朱砂【细研水飞】粉霜【研各半两】五灵脂　肉豆蔲仁干蟾【涂酴炙各一两】夜明砂　白矾灰【各半两】干地龙【炒一分】干蜋【七个去翅炙令黄热】
　　右件捣罗为末与朱砂等同研匀细炼蜜和如黍米大每服三粒至五粒温水下量儿大小加减服之
　　初虞世治小儿腹如蜘蛛四肢瘦者用黒骨鸡子破顶入蜘蛛一枚于内以湿纸糊窍用文武火煨熟去蜘蛛食其鸡子累効必数枚方愈
　　肘后方捣生薤根以猪脂煎稍稍服　或熟炙鼠肉哺之亦治哺露
　　哺露
　　汤哺露者因乳食不消脾胃衰弱渐不能食血气减损肌肉不荣骨柴羸露吸吸苦热谓之哺露也宜射香进食丸【方见积癖】
　　曾哺露者亦由乳哺不节损于脾胃脾胃损而饮食减形容羸瘦则藏府之气不能宣通时间有热之谓哺露此与丁奚相去不逺但食多吐逆藏气虚冷而泄泻无度粪中有虫治法同前丁奚证药惟加养藏汤服之【方见赤白痢】
　　圣惠人参丸　治小儿哺露失衣当风湿冷水浴苦腹大时痢或寒热如疟不欲食纵食不生肌肉或不消化四肢羸瘦
　　人参　麦门冬【去心焙】半夏【汤洗七遍去滑】黄蓍　川大黄【防炒】白茯苓　柴胡　黄芩【各三分】诃梨勒【煨去皮】甘草【炙防赤剉】鼈甲【涂醋炙令黄去裙襴各一两】芎防【半两】　已上药捣罗
　　为末炼蜜丸如麻子大一二嵗儿以粥饮下三丸四五嵗五丸日三服量大小加减













　　证治凖绳卷九十四
<子部,医家类,证治准绳>
　　钦定四库全书
　　证治凖绳卷九十五
　　明　王肯堂　撰
　　防科
　　脾脏门
　　宿食【食积寒热　痢】
　　伤寒论人病有宿食何以别之师曰寸口脉浮而大按之反涩故知有宿食当下之宜大承气汤【伤寒】然同一发热不伤食者惟肚腹之热为甚且粪极酸臭夜间潮热尤伤积之明验也　小儿宿食不消者胃纳水谷而脾化之儿防不知樽节胃之所纳脾气不足以胜之故不消也神麯麦芽之属皆腐化之物昔贤已谓能伤胃中生发之气矣况进而三棱莪术乎况又进而牵牛大黄巴豆乎脾气一受伤于食再受伤于药至于下之而气已一脱矣所存几何故夫尅食之药不可多用下积之药尤不可不审其证之可下与不得不下而后用也钱氏论食不消脾胃冷故不能消化当补脾益黄散
　　主之
　　保和丸　治饮食停滞胸膈痞满嗳气吞酸或吐泻腹痛【加白术一两即大安丸】神麯【炒】山查　半夏　茯苓【各一两】陈皮　连翘　萝卜子【炒五钱】
　　右为末粥丸桐子大每服三十丸白汤下
　　愚按前方行气尅滞之剂若元气无亏暴停乳食而致斯证者宜用此消导之若元气虚弱而乳食所伤者必调补胃气为主而佐以消导若乳食已消而作呕者乃胃气被伤当用异功散补之不宜仍用前药重损胃气治者审之
　　木香大安丸
　　木香【二钱】黄连　陈皮　白术【各三钱】枳实　山查肉莱菔子【炒】连翘　神麯【炒】麦蘖【炒】砂仁【各一钱半】
　　右为末神麯糊为丸陈廪米汤下
　　消食丸【又名消乳丸】治宿食不消
　　砂仁　陈皮【炒】三棱【炒】神麯【炒】麦芽【炒各半两】香附【炒一两】
　　右末面糊丸如麻子大食后白汤送下大小加减
　　七圣丸
　　三棱　蓬术　川楝　青皮　陈皮　芫花　杏仁
　　右件等分先用醋浸芫花一宿炒渐干次入蓬棱同炒赤色又入陈练等再同炒一处令微焦取出为末前药如各半两杏仁亦用半两汤浸去皮尖双仁不用细研入巴豆二十粒去油和匀醋糊丸如黍米大一嵗儿常服二丸临卧温热汤送下使日间所飱之物一夜而化永无疳疾能使黄瘦子顿作化生儿今之小儿可去巴豆只入杏仁名七圣丸是也
　　三棱散　主诸般停滞疳积发热泻痢酸醙水谷不化常服和脾胃进饮食长肌肉益神气
　　人参【去芦七钱半】三棱【炮剉】净香附【各一两半】青皮【白去】益智仁陈皮【去白】枳殻【去穰剉片麸炒】神麯【炒】谷芽【洗焙】半夏【制】莪术【醋煮透滤干剉焙】大黄【半生半炮】紫蘓【去老梗各半两】甘草【半生半炙一两二钱】
　　右碎每服二钱水一盏姜三片仓米百粒煎七分无时温服气虚者加白茯苓一两
　　莪术丸　和脾益胃消进饮食寛膈快气悦色清神莪术【炮剉】三棱【炮剉】净香附【三味各四两醇醋浸七日熳火煮干再焙】槟榔【一两剉】生牵牛末【一两另研】青木香【去芦】谷芽【净洗焙干】青皮【去白各半两】荜澄茄　丁香　南木香【各四钱】
　　右除槟榔丁香木香不过火及牵牛末余七味剉焙仍同槟榔木香丁香为末临入牵牛末和匀水煮麫糊丸菉豆大每服三十丸至五十丸无时用淡姜汤下温茶温酒皆好儿小者丸粟米大粒数下法如前
　　丁香脾积丸
　　三棱【煨去皮毛】莪术【去皮炒】神麯【炒各七钱】青皮　巴豆霜小茴香【炒】陈皮【各五钱】丁香　木香【各三钱】
　　右为细末醋调神麯糊为丸如菉豆大每服五七丸生姜汤下
　　三黄枳术丸　治伤肉温麫辛辣味厚之物致填塞闷乱不快
　　枳实【麸炒五钱】黄连【酒浸炒】大黄【湿纸裹煨】白术【各一两】黄芩【五钱】
　　右为末汤浸蒸饼为丸如菉豆大每服五十丸白汤下临时量所伤多少加减服之
　　圣惠诃梨勒散　治小儿宿食不化少欲饮食四肢消瘦腹脇多胀　诃梨勒皮【三分】人参　白术　麦蘖【炒令微黄】陈橘皮【去白】槟榔【各半两】甘草【一分炙微赤】　右件药捣
　　粗罗为散每服一钱以水一小盏煎至五分去滓量儿大小分减温服日四五服
　　朱氏木香丸　治小儿气开胃进食
　　木香　人参　白茯苓　青皮　陈皮　肉豆蔲【各一分】三棱【一两炮】
　　右为末麪糊丸麻子大每服十丸姜汤下
　　朱氏洗心散　治小儿乳食伤心作壮热喘息不调咳多睡
　　甘草【一钱生】麦门冬【一分半】皂角【半两入沙糖涂酥炙后于盆下盖良乆出火毒方用】
　　右烂杵不罗每服二钱水一盏煎至八分作五服时时吃
　　养脾丸
　　人参　白术　当归　川芎【各一钱半】木香　青皮黄连　陈皮【各一钱】砂仁　山查肉　神麯【炒】麦芽【炒各五分】
　　右为细末水调神麯糊丸如麻子大每服三五十丸陈仓米饮下
　　食积寒热薛小儿食积者因脾胃虚寒乳食不化乆而成积其证至夜发热天明复凉腹痛膨胀呕吐吞酸足冷肚热喜睡神昏大便酸臭是也有前证而兼寒热者名曰食积寒热若食在胃之上口者吐之胃之下口者消之腹痛痞胀按之益痛者下之下后仍痛按之则止者补之夹食伤寒者先散之用参蘓饮热甚便秘者先利之用大柴胡汤如无外感但只伤食不至于甚保和丸调之盖脾为至隂之藏也故凡脾病者至夜必热热而兼寒则又见所胜者侮所不胜矣食未消者消之则寒热自止食既消者补之则寒热自痊若手足并冷喜热饮食此中州虚寒也宜温之大便欲去不去脾气下陷故也升之若夜间或侵晨泄泻者脾肾俱虚也用四神丸【湿】手足并热作渇饮水者脾胃实热也用泻黄散【脾】大便秘结用大柴胡汤【潮热】手足虽热口不作渇大便不实者用白术散【渴】仍参腹痛腹胀积痛积滞治之食积痢曾有食饱伤脾脾气稍虚物难消化留而成积积败为痢腹肚微痛先调胃气次理积却止痢则病根自除和中散【吐泻】理虚养胃三棱散【见前】乌犀丸【积】助脾化积沉香槟榔丸【积】守中汤【湿】进食止痢仍忌生冷粘腻等物不致复作
　　千金治小儿食不知饥饱方
　　用鼠屎二七枚烧为末服之
　　痞结【此痞在腹内与心下之痞不同】
　　杨痞者塞也结者实也热气蕴于胸膈之间留饮聚于腹脇之内于是荣卫不能流行藏府不能宣通由胀满而致痞结势使然耳此热实之证也时或发为壮热圣惠甘遂散主之此药治小儿痞结虽服汤药时暂得利而滞实不去心下坚胀按之即啼内有伏热诸并成此疾宜疎利大便破结散气后宜常服进食丸　按进食丸有巴豆岂宜常服甘遂有大毒泻水如决江河非十分壮实十分危急十分水气三者俱备未可轻用今以为痞结主方谬矣　薛痞癖既乆饮食减少脾气必虚乆而不愈必先以固胃气为主使养正则积自除若欲直攻其结不惟不能善消抑亦损其脾土脾土既亏必变证百出矣当参各类及随见证而主治之　一小儿患痞癖服槟榔蓬术枳实黄连之类痞益甚余曰此脾经血虚痞也不可尅伐遂用六君子加当归数剂胃气渐复诸证渐愈乃朝用异功散加升麻柴胡夕用异功散加当归芍药而愈　小儿患痞结服尅滞之药余谓属形病俱虚当补中益气汤不信乃行尅伐遂致虚火上炎齿龈蚀烂领下结核余用大芜荑汤及异功散加减用之而安　一小儿患痞结乆而四肢消瘦肚腹渐大寒热嗜卧作渇引饮用白术散为主佐以四味肥儿丸月余诸证渐愈又以异功散加当归并六味地黄丸又月余而愈　一小儿患痞结身热如火病状多端不可尽述朝用五味异功散夕用四味肥儿丸月余诸证稍愈佐以地黄丸自能行立逐朝用地黄丸夕用异功散及虾防丸数服而愈
　　圣惠前胡散　治小儿腹内痞结壮热羸瘦多啼前胡　川大黄【各三分微炒】枳殻【炒防黄】赤茯苓　犀角【屑】郁李仁【汤浸去皮微炒】鼈甲【涂醋炙令黄去裙襴各半两】
　　右件药捣麤罗为散毎服一钱以水一小盏煎至五分去滓看儿大小分减温服微利为度
　　圣惠甘遂破结散
　　甘遂【煨二钱半令黄色】青皮【浸去白焙】黄芩　川大黄【剉细煨各半两】
　　右为麤末每服一钱水一小盏煎至六分去滓温和服量大小加减得通利则止后以冷粥补之
