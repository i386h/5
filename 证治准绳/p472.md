<!-- { "loadSidebar": true } -->
　　进食丸　治乳食不消心腹胀满壮热喘麤呕吐痰逆腹鸣泄泻米谷不化或下痢赤白腹痛后重及食症乳癖痃气痞结并皆治之小儿胸膈热实腹内有留食致令荣卫痞塞藏腑之气不得宣通其病腹内气结胀满或壮热是凡有此疾当疎利大便破结散气巴豆霜【一钱二分】当归【米泔浸一宿炒】硃砂　代赭石【醋淬七钱】枳殻【炒】木香【各半两】麝香【少许】
　　右为末麫糊为丸如麻子大一嵗儿一丸温米饮下更量虚实加减食后服治食积发热羸瘦腹大青筋疳积肚疼哺露
　　汤户部张侍郎小娘子患此蕴积结聚已经年矣其腹满肚热大小便闭不食诸医皆作虚热潮热或作胃寒不食治然既不食大小便自然少又欲作疳热治百药俱试而无一中势已窘廹招予视之问曰合服何药答曰当服甘遂大黄张惊骇目前诸医者皆用补剂此女不进食乆矣不宜利动肠胃予答曰信我者生逆我者死张曰更有无甘遂而次于此药方者可否予令即服大承气汤二服而愈次日诊之尚有余滞积实其证必过数日而复闭须服前药始可除根数日后果再闭腹满痞结再投此药一服而痊
　　右疎利大便【例形】气俱实者宜之
　　枳术丸
　　白术【四两】枳实【二两】
　　右为末荷叶包煨烂饭丸如桐子空心滚汤下四五十丸
　　枳实理中丸
　　枳实【十六斤防炒】茯苓　人参　白术　干姜【炮】甘草【炙各二两】
　　右蜜丸如龙眼大每服一丸热汤下二三服胸中豁然渇加栝蒌根一两自汗并下利加牡蛎二两煅过
　　快膈汤　理胸膈不快饮食少进亦能顺气和中消导宿滞
　　人参【去芦】青皮【去白】缩砂仁　乌药　良姜【制】香附子甘草【炙各一两】　为细末每一钱温盐汤空心调服
　　参术陷胸汤
　　人参　白术　茯苓　橘红　半夏【各一钱】瓜蒌【全用细切带湿三钱】黄连　甘草【各五分】
　　右用水一盏半姜三片枣一个煎七分温服
　　洁古云饮食不进四君子加姜煎
　　积
　　汉东王先生家寳小儿积病可医者九　面上虚者是积积者是脾之所系脾主身之肌肉故应面故知是脾积其脾系土土无正形故早晚浮肿不定多则早浮其睡则脾不磨上面作肿若病后此证则是虚中积宜用调胃消积行气等药　面合地卧是积何以合地其受积在脾是冷积何以知之其脾好土故知在脾其冷者属隂故知伤冷硬食得之宜下热积气药耳　腹胀是积其积在肺何以知之其肺主于气才当受积其气便冷腹胀满气急故知在肺如腹胀先宜调气后转转后更宜调气　小便如油是积其积在小肠何以知之其积受于脾脾当传心心不受触则入小肠小肠是心之腑故知在小肠则节其水道小便如米泔油相似也髪黄是积是积气伤心心主血脉防遍身毛髪被积气所干则髪黄故知是积伤心宜下空心散及取积药此人必时复发热也　赤白痢是积其积在肺受传大肠及有外伤冷而得何以知之其肺主西方庚辛金其色白后赤则是外邪故知肺传大肠则为赤白痢也宜取后调气两眼黄赤睛青是积其积在肝何以知之肝主东方甲乙木色青却被积气所干即黄赤睛青者眼属五蔵肝是其主肝若受积故令眼睛青是肝受积若传胆其人口苦不要吃物宜凉药退之　遍身虚肿是积其积不在藏只在府何以知之为其积曽取后被药发动即不在藏故出皮肤之间为肿也只宜下取虚中积药然后补之　多泻白粪是积是受冷积在脾何以知之脾主化受冷积在脾冷滑而泻白粪故知在脾宜先转后热药补之　积病不可医者六　喘急是肺积肺主气其喘急则肺絶其人当面白全无血色故不可医也　面黑是肾积其人面黑者是肾絶也人当不辨好恶眼直无光只得一日而死也　吐热气是荣积其不医者是血絶不可治也血主心心不能故出热气不止耳　手脚心生疮是卫积卫者气也胃气不生故手足生疮若卫絶则气不回只得半日而死也恶心吐干呕是胃积何以不医胃主化食其胃热则恶吐故不治其人必乳食不化不食亦干吐呕面色青黄无血色　泻乆住又泻是积咬脾烂何以知其脾烂其人当泻白粪为食不消住了却放粪赤黒而死即知脾烂不可治
　　寳鉴论小儿五积为藏气不行蓄积一处不动故曰积夫心为伏梁在脐上上攻其心下攻胃口脾为痞气在胃口上横之肝为肥气在脐之左邉肺为息贲在脐之右畔肾为贲豚在脐下各有变动非食之所成乃气积也藏属隂故在一处而不动也　聚谓六府之气留聚也府属阳阳气运转不停故其聚不定一处发而腹痛积聚之皆面黄瘦劣嗞啀不生肌肉髪立或肌体浮肿腹急多困多为水气真珠囊虚中积凡惊中虚积者谓因惊取复惊发动是也所下粪青秽凡虚中有积者因伤食而泻又吐如此渐虚其病未差故曰虚积也又虚中之积有积而频频取转却取转不着致其积尚伏故亦曰虚中积若惊积取下则粪随惊青如是食积即粪成块子凡疳中虚积者因疳病转泻虚而疳不退故虚中尔所取下粪里白色也　曾凡婴孩所患积症皆因乳哺不节过餐生冷坚硬之物脾胃不能尅化积停中腕外为风寒所袭或因夜卧失盖致头疼面黄身热眼胞防肿腹痛膨胀足冷肚热喜睡神昏饮食不思或呕或哕口噫酸气大便醙臭此为陈积所伤如觉一二日先以百伤饮【外感】发表次当归散【潮热】水姜煎服温动积滞方下乌犀丸六圣丸重与寛利后用匀气散【疝】调补汤凡有积滞须辩虚实况孩儿虚瘦长短黒白南北
　　古今不同不可一概论也于今之法实者可服进食丸虚而防白及疳瘦者宜服肥儿丸【即三因肥儿丸见腹胀条】　薛初患元气未损之时或腹胀作痛大小便不利者先用白饼子或木香槟榔丸下之下后以白术散或五味异功散和之渇加干葛吐加半夏下而热不退或作呕作泻饮食不思此脾胃俱伤也用六君子汤手足指冷喜饮热汤此脾胃虚寒也前方加炮姜木香面色黄白目无精光脾肺俱虚也用四君子加柴胡升麻腹痛泻利下重或小便不利者用四逆散发热晡热或泻未已脾气下陷也潮热口渇大便不调欲变疳证也并用补中益气汤佐以肥儿丸经云邪之所凑其气必虚留而不去其病乃实必以调脾为主而以消导佐之古人所谓养正积自除正此意也
　　千金紫双丸　治小儿身热头痛饮食不消腹中胀满或小腹绞痛大小便不利或重下数起小儿无异疾惟饮食过度不知自止哺乳失节或惊悸寒热惟此丸治之不差更可重服小儿欲下是其蒸哺食减少气息不快夜啼不眠是腹内不调悉宜用此丸不用他药数用神騐千金不传方【臣亿等详序例中凡云服紫丸者即前变蒸篇中四味者是也云服紫丸不下者服赤丸赤丸差驶病重当用之方中并无赤丸而此用朱砂者乂力于紫丸疑此即赤丸也】
　　巴豆【去皮】防核仁【去皮各十八铢】甘草【炙五铢】牡蛎【火煅赤】黄蜡【各八铢】甘遂　朱砂【各二铢】麦门冬【去心十铢】
　　右以汤热洗巴豆研新布绞去油别甘草甘遂牡蛎麦冬下筛讫硏防核仁令极熟乃内散更二千杵药燥不能相丸更入少蜜足之半嵗儿服如荏子一双一嵗二嵗儿服如半麻子一双三四嵗服如麻子二丸五六岁者服如麻子大二丸七岁八岁服如小豆二丸九嵗十嵗防大于小豆二丸常以鸡鸣时服之至日出时不下者投粥饮数合即下丸皆双出也下甚者饮以冷粥即止
　　茅先生青金丹　小儿诸积病悉主之
　　滑石【末】白丁香【罗过】天南星【各二钱七】青黛【罗过半钱满挑二钱】轻粉【重二钱】水银【秤二钱先以锡二钱于锅铫内镕化便下水银拌和匀倾出于地冷用】川巴豆【去皮心膜七十二个无缺损者井华水浸一宿悬当风处吹干烂研】
　　右药同拌用輭饭为丸如小菉豆大巴豆不出油依形证用汤使下　伤寒后取积淡煎葱汤吞下取疳虫用牛肉炙汁下惊风肚中硬面青黑金银薄荷葱汤吞下内伤看肚中及腹皮上防热肚胀夜间作热似疳又不似疳面青黄色眼防黄此腹中有积用皂角子二七粒灰火煨过用水一盏煎至半盏下有积作泻鱼鲊汤下气积炒蘹香汤下凡下此药周嵗十四丸三嵗十八丸七嵗二十四丸量大小加减下须是四更初下至天明通下积来尽时可依形证下药补之临吃此药恐先吐下些小涎来亦不妨
　　万灵丸　主小儿诸积依形证用之
　　木香　黄连　蓬莪荗【各半分】陈橘皮【各去瓤一分】槟榔【一钱半重者一枚】
　　右为末每药一钱用巴豆一粒去心膜用醋煮令紫色用杏仁一枚去皮尖灯火上煅留性二味都研用醋麪糊丸如小菉豆每服五丸七丸十丸薄荷姜汤吞下
　　钱乙消积丸
　　丁香【九枚】砂仁【十二枚】乌梅肉【三个焙】巴豆【二枚去皮油心膜】
　　右为细末麫糊丸米大三嵗已上三五丸已下三二丸温水无时下
　　紫霜丸　消积聚
　　巴豆【去油心膜】杏仁【去皮尖各二十一个】代赭石【一钱研细水飞】
　　右为末饭丸如米大每服三五丸至十丸煎皂角仁汤下无时儿小者减之
　　真珠丸　取小儿虚中一切积聚惊涎宿食乳癖治大小便涩滞疗腹胀行滞气
　　木香　白丁香【直者】丁香【末】轻粉【各半钱留少许为衣】白滑石【末二钱】巴豆【十四粒水浸一宿研极腻】
　　右为末湿纸裹烧饭丸如麻子大一嵗一丸八九嵗以上至十五嵗服八丸泡皂子煎汤放冷下挟风热难动者先服凉药一服乳癖者减丸数隔日临卧一服
　　消坚丸　消乳癖及下交妳又治痰热膈实取积硇砂【末】巴豆霜　轻粉【各一钱】黄明胶【末五钱】细墨【少许】水艮沙子【两皂子大】　右同研细末少入麫糊为丸如
　　麻子大倒流水下一嵗儿服一丸食后
　　白饼子　治小儿腹中有癖不食但饮乳是也
　　滑石　轻粉　半夏【汤洗焙干】南星【各一钱为末】巴豆【二十四粒去皮膜水一升煮水尽为度】
　　右研匀巴豆后入众药糯米饭丸如菉豆大揑作饼子儿三嵗已上三五饼四嵗下一二饼临卧白汤下
　　张涣万灵丹　治小儿脾胃乆不和挟积服温热药皆不効此药神妙
　　肉桂　川黄连　蓬莪荗【各一两】肉豆蔲仁　槟榔陈橘皮【去白焙干】木香　丁香【各半两以上罗为细末次用】巴豆【去皮心膜】杏仁【防炒去皮尖二件并灯上烧灰存性各二七个】
　　右件同捣拌匀滴水丸黍米大每服未周晬一粒二三嵗二粒三四嵗三粒五七嵗五粒十嵗已上七粒用生姜汤放冷下乳食后久积或乳癖并宜常服
　　煎红丸　磨癖积杀诸虫进饮食神効男女老防皆可服孕妇勿服
　　干漆【炒烟尽】紫芫花【醋拌炒各一钱】巴豆【七粒去皮心不去油】班蝥【七枚去头足翅炒研时塞两鼻孔】
　　右为末醋糊丸梧桐子大用红纱包红线纒定煎下来毎服一丸同后药服之　南木香　雷丸　三棱【生】莪术【生】百部【微炒各半两】贝母　槟榔　大黄【生各一两】史君子肉【四十半生九粒半炒】牵牛【生半斤取头末三两半】
