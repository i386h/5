<!-- { "loadSidebar": true } -->
　　王先生灵砂丹　下虚中积藏府虚滑泄泻乆经取转里急后重乆积恶痢暴泻乆不止神效
　　通明硇砂【一钱】颗块辰砂【通明有墙壁者二钱半各细研】
　　右二味衮研极细用黄蜡半两先于盏内镕化入去皮全巴豆三七粒煎巴豆紫色为度漉豆出细研入前二味再研匀于黄蜡内三分取一再镕成汁倾药入内急搅令匀刮入甆合收之每服暴泻恶痢旋防三丸如菉豆大浓煎艾汤先呷三五口然后吞下水泻冷水吞下如取积每服三丸如梧桐子大浓煎甘草汤放冷吞下临卧服其乆积药随积下其小可不动便安
　　按既是虚即不宜用峻剂取积仍须用四君子益黄散之类相兼服之
　　实积其大便不通风毒疮疖喉闭痒腮咽中涎响茅先生先用夺命散【急惊】吐下热涎后用匀气散醒脾散调理常服牛黄膏天竺黄散【并实热】镇心丸即愈
　　积痛仲阳云积痛口中气温面色黄白目无精光或白睛多及多睡畏食大便酸臭者当磨积而痛自除宜下积丸甚者白饼子下之后和胃气用白术散【渇】小沉香丸感应丸治之又有食积肚痛有热者芍药甘草汤【腹痛】加干葛吐者加半夏生姜或加枳实亦効
　　小沉香丸　和中顺气进食消痰
　　砂仁　蓬荗【各四钱煨】香附子【去毛炒一两八钱】舶上丁香皮【二两四钱】沉香【六钱】甘松【去土三两六钱】益智仁【防炒一两二钱】甘草【炙一两四钱】
　　右饼和丸如桐子大每服三四十丸食后姜汤下
　　积寒热良方妙香丸　治小儿虚中积潮发寒热心腹胀满疼痛　辰砂【一两】牛黄　生龙脑　麝香【各二钱半】金箔【十四片】粉霜　腻粉【各一钱】黄蜡【二两】巴豆【肥者一百二十粒】
　　右丸如弹子大量虚实加减龙脑浆水下夜半后服藏虚即以龙脑米饮下每服三丸如小豆欲药势缓即按令扁疾坚者加至十丸皆以针刺作数孔以行药力小儿取积丸如菉豆治小儿吐逆尤效此药最下胸中烦及虚积
　　婴孺治小儿自下后得寒热血结成癖气在左脇下或寒饮或冷食积聚气动胸心留热不下食饮闇瘦宜先服少饮子散气下食后服紫双丸去宿积自充溢
　　也饮子方
　　柴胡　茯苓　人参　白米　鼈甲【醋涂炙香热各半两】
　　右切如豆大水二升煎五合空心分温三四服相去如人行一二里乆再服【食粥将息】
　　痃癖茅先生论小儿生下五个月日上至七嵗有结癖在腹成块如梅核大来去或如卵大常呌疼痛者亦分数类在左脇下痛者名痃气在右脇下痛者名癖气下蓬莪荗散夹建脾饮【不乳食】与服即愈如见面黑眼直视泻黑血鼻口冷手足冷不进食者死　钱氏论小儿病癖由乳食不消伏在腹中乍凉乍热饮水或喘与潮热相类不早治必成疳以其有癖故令儿不食致脾胃虚而热发故引饮过多即荡涤肠胃亡失津液胃不能传化水谷其派沉细益不食脾胃虚衰四肢不举诸邪遂生鲜不瘦而成疳矣　论癖为潮热云曹宣德子三嵗面黄时发寒热不欲食而饮水及乳不止众医以为潮热用牛黄丸麝香丸不愈及以止渇干葛散服之反吐钱曰当下白饼子【见前】后补脾乃以消积丸磨之【见前】此乃癖也后果愈何以故不食但饮水者食伏于管内不能消致令发寒服止渇药吐者以药冲癖故也下之即愈　仁斋曰癖者血膜包水侧僻于脇旁时时作痛也惟癖为能发潮为能生寒热故疟家中脘多畜黄水日乆而复结癖寒热不已有是疾者以此小儿藏府和平荣卫调畅则津液自然流通纵使多饮水浆不能为病惟乳哺失调三焦关隔以致水饮停滞肠胃不能宣通如冷气搏之则结聚而成癖轻者用积滞木香丸重者用取癖丸　曽氏曰婴儿始生禀赋未完失于襁褓之不谨乳哺之不节外为六淫侵袭内因五藏气虚冷积乆停于脾不能尅化结成癖块突于脇下或左或右俗曰其疾皆因积滞蕴作致有寒热或腹肚疼痛或昼凉夜热治疗之法气实者亦须温正胃气后用乌犀丸或水晶丹下之如过二三次即以稀粥略止所作形证消尽方投补益之剂气虚者先与调脾胃固真元神色稍正饮食进多如前法下之若太虚甚用三棱散化癖丸渐消之顺适隂阳以平为期然先补后泻行迎夺之法则取去陈寒冷积若面黄唇白髪肌瘦乃虚极不可轻下但徐徐用药消化调理为上若儿小者更令乳母常服藿香饮使药从乳过亦少助也
　　茅先生蓬莪荗散　主小儿痃气一切气疾
　　蓬莪荗　青橘皮　益智【各半两】木香【二钱半】糯米【一两】
　　右为末每服一大钱用陈米饮调下日进四服
　　圣惠鼈甲散
　　用鼈甲【一枚涂醋炙令黄去裙襴】　右细罗为末每服一钱
　　以童子小便一小盏煎至五分量儿大小分减服之日三服神效
　　化癖丸【曽氏】主癖结气块在脇之间日乆不化乍寒乍热府藏不调米谷不消哽气喘促胸腹满闷及理丁奚哺露
　　南木香　陈皮【去白】莪荗【炮剉】三棱【炮剉】青皮【巴豆九粒去皮膜心防炒去巴豆】枳殻【去穰防炒】槟榔【七味各半两】白术　丁香【二味各二钱】细辛【烧存性四钱】
　　右除木香梹榔丁香不过火余七味焙同前三味为末麯糊丸作麻仁大每服十五丸至二十一丸清米汤空心下有寒热往来以柴胡饮间服忌油腻生冷
　　木香丸　治吐乳泻乳其气酸臭由啼呌不已以乳与儿停滞不化是为乳积肚硬热渇吐泻由饮食无度过饱即睡是为食积腹痛啼呌利如蠏渤由触忤其气荣卫不和淹延日乆是为气积疟后肚内结癖成块
　　木香　蓬荗　砂仁　青皮【去白】硃砂【研细】代赭石【研各二钱】大丁香　川巴豆肉【纸压去油各一钱】
　　右为细末和匀飞白麪为丸麻子大每服二三丸乳伤乳汁下食伤米饮下
　　取癖丸　峻剂非实积危甚不用
　　甘遂【防炒】芫花【炒】牵牛【半炒半生研取末】辣桂　蓬荗　青皮【去穰】木香　桃仁【浸去皮炒】五灵脂【各二钱】
　　右为细末入去油巴豆一钱研和十分细飞麪糊丸麻子大每服一二丸姜蜜汤灌下泄后冷粥补和胃
　　挨癖丸　治乳癖谷积中块痛
　　木香　青皮【去穰】蓬荗　代赭石【火煆醋淬细研】生地黄【各三钱】巴豆【压去油尽一钱】
　　右为细末醋麪糊丸麻子大每服二丸食后姜汤下
　　外台必效疗大人小儿癖方
　　右取车下李仁微汤退去皮及双仁与干面相半捣之为饼如犹干和淡水如常搜麫大小一如病人手掌为两饼防炙使黄勿令至熟空肚食一枚当快利如不利更食一枚或饮热粥汁即利以大利为度至午后利不止即以醋饭止之利后当虚病未尽者量力一二日更尽一服以病尽为限小儿亦以意量之不得食酪及牛马肉无不効但病重者李仁与麫相半轻者以意减之后服者亦任量力频试差神効
　　圣惠前胡丸　治小儿癖气腹痛
　　前胡　桔梗【各去芦】赤芍药　赤茯苓　枳殻　川大黄　当归　郁李仁【去皮防炒各半两】鼈甲【一两炙令黄】
　　右件捣罗为末錬蜜和丸如菉豆大三嵗儿每服空心以粥饮化破五丸服量儿大小加减
　　婴孺治小儿闪癖身体壮热频服冷药冷气漫心成癖下焦乂冷肠结大便难方
　　茯苓　川芎　鼈甲【炙】枳殻【炙】芍药【各二分】柴胡【四分】
　　右剉以水一大升三合煎至三合空心为二服去如人行五六里再服忌苋子
　　朱氏知母丸　治小儿腹痛不调兼癖气
　　知母【六分】鼈甲【炙四分】牡蛎　枳殻【防炒各三分】大黄【十二分纸裹煨熟】
　　右件为末蜜丸如菉豆大米饮下五丸大人以意分减服
　　治七八嵗儿多睡或时壮热日加羸瘦身虽不痛有时痢脓呕逆不食是癖气之其疾似疟疾人多不识此患方
　　柴胡　黄芩【各一分】枳殻【炒两片】甘草　知母　芍药【各二分】大诃梨勒【煨取皮一个小者用二个】
　　右件为末水一盏煎服
　　针灸小儿癖气乆不瘥者灸中脘一穴章门二穴各七壮章门在大横外直脐季脇肋端侧卧曲上足伸下足举臂取之　中脘在上脘下一寸脐上四寸居心蔽骨与脐之中从骭下取病人四指定穴并灸脐后脊骨中二七壮无不验
　　渇
　　洁古论渇有三种　一者实热积于心脾烦躁大渇引饮宜白虎汤谓不因吐泻大病忽然而作　二者因乆病或取转过度致脾虚引饮宜白术散　三者因患湿热病热结膀胱小便不利大渇引饮有表里证者宜五苓散主之　百问云小儿唇红如丹即发渇红甚焦黑则危笃若三焦虚烦作渇者用三黄汤伤寒后唇口焦者用白虎汤竹叶汤泻痢作渇者用四苓散之类常治暑积心脾烦渇引饮者用白虎汤下利脾虚作渇用七味白术散热结膀胱小便秘渇者用五苓散上焦虚热者用四君子汤膏梁积热者用清胃散脾胃积热者用泻黄散中气虚热者用异功散肾水虚热者用六味丸其余疳证发热各详本证胎禀所致者当各审其因若误用寒凉降火脾胃复伤则腹胀而为败证矣
　　实热白虎汤【发热】
　　三黄汤
　　黄芩　黄连　黄蘖【各等分】　用水煎服
　　圣惠黄连散　治小儿心肺积热渇不止咽喉干痛黄连【去须】射干　川升麻　白茯苓　麦门冬【去心焙】参　甘草【炙防赤剉】桑根白皮　黄芩【各半两】
　　右药捣罗为散每服一钱以水一小盏入青竹叶七片煎五分去查入蜜半合更煎一两沸放温时时与儿呷之
　　麦门冬散　治小儿心肺热壅口渇不止
　　麦门冬【去心】栀子仁　犀角【屑】知母　甘草【炙】黄芩【各半两】
　　右为散每服一钱水一盏入竹叶七片煎五分不计时服亦可量儿大小分减服
　　圣惠银饮子　治小儿热渇不止
　　银【五两】　石膏　寒水石　蚕蛹蠒【各二两】
　　右药以水三升入银石三味煎一升去银石次下蛹蠒煎七合去滓每服半合不计时温服之量儿大小加减
　　薮根散　治小儿热渇不止烦闷
　　根【三分半】黄芩　知母【各半两】
　　右捣罗为散每服一钱以水一小盏入小麦粟米一百粒煎五分去查不计时温服量儿大小以意加减
　　又方
　　蒌根【三分】黄芩【半两】小麦
　　右以水三盏煎一盏去查不计时服量儿大小加减
　　又方
　　生葛汁　竹沥【各二合】
　　右件汁相和令匀不拘时服半合量儿大小加减
　　茅先生胡黄连散　治小儿诸渇及疳渇解诸般热胡黄连　麦冬　干葛　参甘草【炙】枇杷叶【炙去毛】
　　右各等分为末每服一钱水七分一盏姜一片同煎五分后放蜜三五滴同煎至四分温服
　　虚热圣惠芦根散　治小儿壮热不止
　　芦根　黄蓍　人参　甘草【炙】麦门冬　知母【各半两】
　　右件麤罗为散每服一钱以水一小盏入竹叶七片粟米一百粒煎至五分去查不计时温服量儿之大小以意加减
　　婴孺麦门冬汤　治小儿夏天服药大下后胃中虚热渇欲饮水
　　麦门冬　甘草　龙骨【各四分】枳实　黄芩　茯苓人参【各三分】
　　右以水四升煮取一升半为三服服此汤后渇不差取水芹煮浓汁饮之间汤服之甚者恣意与之服
　　芦根饮子　治小儿肚热渇兼吐不止
