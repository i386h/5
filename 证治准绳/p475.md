<!-- { "loadSidebar": true } -->
　　生芦根【切五合】淡竹青皮　人参【各八分】桔梗【五分】知母【十分】粟米【三合】
　　右以水五升煮之一升半量儿大小与之服
　　汤　治小儿热渇或吐下后虚热渇
　　【五分】黄芩【三分】知母　芦根【各二分】生米【二合】麦门冬【三合】
　　右切以水五升煮二升如饮浆水度服之
　　脾虚钱氏白术散
　　人参【切去头】白术　木香　白茯苓【去皮】甘草【剉炒】藿香叶【各一两】干葛【二两剉】
　　右为麤末每服一钱至二钱水煎温服多饮之无时
　　海藏云治发渇四君子加干葛枇杷叶【先以枣汤煮过炙干用】各等分入木少许同煎服亦治虚渇法也
　　湿热五苓散【方见惊】
　　小方脉论小儿渇病吃水太多腹胀泄泻此病得之心藏热心与小肠合小肠亦受热小肠既热其气上行奔胃口致孩子吃水其水待奔小肠被小肠气热渗泄不及转入大肠如治之先下淋药后下凉心藏药然后止渇乃效　按此亦五苓散证也
　　小方脉论治渇先下淋药方
　　郁金　滑石【各一两】旱连子【半两】
　　右件为末每服半钱煎葱汤调下急进三服凉心药
　　小方脉论欲止渇次凉心藏药方
　　乌贼鱼骨　海浮石【各一两】蒲黄【炒半两】
　　右末每半钱用枇杷叶煎汤下
　　黄疸
　　钱乙论黄相似云身皮目皆黄者黄病也身疼背强大小便涩一身尽黄面目指爪皆黄小便如屋尘色看物皆黄渇者难治此黄疸也二证多病于大病后别有一证不用病后身微黄者胃热也大人亦同又有面黄腹大食土渇者脾疳也又有自生而身黄者胎疸也古书云诸疸皆热也深黄者是也若淡黄兼白者胃怯胃不和也难知云色如熏黄乃湿病也一身尽痛　色如橘子
　　黄者黄病也身不痛　干黄燥也小便自利四肢不沉重渇而引饮者栀子檗皮汤　湿黄脾也小便不利四肢沉重似渇不欲饮者大茵蔯汤　大便自利而黄者茵蔯栀子黄连三物汤　往来寒热一身尽黄者小柴胡加栀子汤　洁古云阳黄则大小便赤涩身热是脾土与心火相搏为阳病法当先利小便后下大便　隂黄则清便自调面目及身黄四肢冷是脾虚不能制肾水当用益黄散下使君子丸【益黄散方见脾史君子丸方见疳】　凡治黄病腹胀当用茵蔯蒿汤调下五苓散若欲利小便去大黄欲利大便则加大黄之类有阳证可服谓面赤饮水者是也　汤氏云身疼背疼大小便涩皮肤面目齿爪皆黄小便如屋尘色利者易治涩者难治宜服五苓散加茵蔯煎汤调又宜服导赤散加茵蔯煎或身热宜服小柴胡汤甚者服承气汤　曾凡黄病者不可一防而论标本不同证治亦异乃脾胃气虚感受湿热郁于腠理淫于皮肤蕴积成黄熏发于外故有此证或脾胃虚弱内因症癖攻之而成然疳泻亦主皮黄髪竪肚大青筋肌肉消瘦外无色泽身必发黄此又本于疳病而作致有是证治法若感湿热而得身黄如烟熏之色以防咀五苓散加麻黄水姜煎投汗之即愈或用茵蔯蒿汤调下五苓散亦好　若得于疳癖者其形如黄土相类以醒脾散【慢惊】化癖丸【积】醒脾快胃磨积理疳胃气既和饮食倍进运化精防荣养百骸灌溉脏腑五色各见于本部精华乃形于面貌其黄自除　薛经曰中央黄色入通于脾故黄疸者脾之色也夫人身之神贵于藏而黙用见于外则内虚矣其证皆因脾气有亏运化失职温热留于肌肤发而为疸钱仲阳所谓身痛背强二便涩滞遍身面目爪甲皆黄是也小便褐色者难治疗法宜固脾为先如专用尅伐寛中澹泄利水之药则鲜有不至危者矣若初生及百日半年之间不因病而身黄者胃热胎黄也腹大食土为脾疳兼作渇饮冷者用泻黄散【脾】小便不利者茵蔯汤病后发黄肢体浮肿者用白术散【渇】清便自调肢冷嗜卧者益黄散【脾】身澹黄白者调中丸【腹痛】及补中益气汤【虚热】加茵蔯身热膈满肌肤面目皆黄者加减泻黄散辨其所以若闭目壮热多哭不已大小便赤涩口中热气者廼妊娠厚味胎毒之也母子并服生地黄汤【胎黄】仍忌酒麫五辛热物设不自慎悮伤脾土急则变为惊风吐泻缓则肢体浮肿小便不利眼目障闭多成疳疾矣又有脾虚发黄者当于脾胃中求之
　　阳黄诸方茵蔯汤　治阳明病发热汗出者此为热越不能发也但头汗出身无汗齐颈而还小便不利渇引水浆者此为瘀热在里身必发黄伤寒七八日身黄如橘色小便不利腹防满者宜此
　　茵蔯蒿【嫩首一两】大黄【三钱半】栀子【大者三枚】
　　右以水一大盏先煎茵陈次内二味煎八分去滓服日三服小便当利如皂角汁状色正赤一宿腹减黄从小便中去也量大小加减
　　栀子檗皮汤　治伤寒身黄发热
　　栀子【八枚】黄檗【一两】甘草【半两炙】
　　右剉散每服二钱煎六分去滓温服
　　犀角散　治小儿黄疸一身尽黄
　　犀角【镑二两】茵蔯　干葛　升麻　龙胆草　生地黄【各半两】寒水石【七钱半】
　　右水煎服　一方治小儿忽发黄葛根捣汁和蜜服
　　连翘赤小豆汤　治小儿伤寒发黄身热
　　麻黄【去节】连翘　甘草　生姜　赤小豆　生梓白皮【各二两】杏仁【四十一个】大【十二枚】
　　右剉散白水煎　又方生小麦苗捣汁服之立效
　　罗谦甫治一小儿季夏身体蒸热胸膈烦满皮肤如渍橘之黄眼中白睛亦黄筋骨痿弱不能行立此由季夏之热加以湿气而蒸热搏于经络入于骨髓使脏气不平故脾遂乗心湿热相合而成此疾也盖心火实则身体蒸热胸膈烦满脾湿胜则皮肤如渍橘之黄有余之气必乗已所胜而侮不胜是肾肝受邪而筋骨痿弱不能行立内经言脾热者色黄而肉蠕动又言湿热成痿信哉斯言也所谓子能令母实实则泻其子也盖脾土退其本位肾水得复心火自平矣又内经曰治痿独详于阳明正谓此也加减泻黄散主之
　　加减泻黄散方　此药退脾土复肾水降心火
　　黄连　茵蔯【各五分】黄芩　山栀　茯苓【各三分】泽泻【二分】黄栢【三分】
　　右作一服煎六分热服食后一服减半五日再服而愈经云土位之主其泻以苦又云脾苦湿急食苦以燥之故用黄连茵蔯之苦寒除湿热为君肾欲坚急食苦以坚之所以黄檗之苦辛寒强筋骨为臣湿热成烦以苦泻之故以黄芩山栀子之苦寒止烦满为佐湿淫于内以淡泄之故以茯苓泽泻之甘淡利小便导湿为使也
　　张涣芦根散　治黄病
　　芦根【一两剉】茵蔯　山栀子　黄芩　甘草【四味各半两】
　　右件捣罗为细末每服一钱水八分入薄荷三叶煎至五分去滓放温服
　　子芩散　治黄病
　　黄芩　蒌根　茯神【各一两】甘草　胡黄连【各半两】
　　右件为细末每服一钱水八分煎五分去滓温服
　　茵蔯汤　治小儿发黄等病身如橘色
　　山茵蔯　山栀子仁【各一两】川大黄　川芒硝　木通　寒水石【各半两】　右煎服法同前
　　三黄散　治小儿黄疸之症
　　川大黄【剉防炒一两】黄芩　黄连【去须各半两】
　　右煎法同前食后服
　　双连丹　治疸病
　　川黄连【去须】胡黄连【各一两】
　　右捣罗为末用黄一枚去穰留一小盖子入二药末以盖子盖定用麪裹漫火烧令麪焦去麪捣如菉豆大每服七粒至十粒温水下量儿大小以意加减
　　隂黄诸方当归散【见悲哭门夜啼条】
　　当归丸　治小儿冷热不调大便青黄心腹多痛或腹中气满或时呕逆不欲饮食【加枳殻尤妙】
　　当归　白芍药　人参　川芎【各三钱】甘草【炙】白术【各半两】
　　右为末水煮麫糊为丸如麻子大三嵗儿每服十丸粥饮下日三服量大小加减冷甚加陈皮
　　小半夏汤　治黄疸小便色不异欲自利腹满而喘者不可除热热去必
　　半夏【汤洗七次】
　　右剉散每服三钱水一盏姜十片煎七分去滓温服
　　渗湿茯芩渗湿汤　治小儿黄疸寒热呕吐而渇欲饮水身体面目俱黄小便不利不得安卧不思饮食茯苓【五分】泽泻【三分】茵蔯【六分】猪苓　黄芩　山栀　黄连防己　白术　苍术　陈皮青皮　枳殻【各二钱】
　　右防咀水煎徐徐温服
　　消食消食丸　治小儿脾胃不和常服寛中快气消乳食正顔色
　　砂仁　陈皮　三棱　蓬荗　神麴【炒】麦芽【炒】香附子【米泔浸炒】枳殻　槟榔　乌梅【各半两】丁香【二钱半】
　　右为末面糊丸菉豆大食后紫蘓汤下二三十丸
　　丹溪治小儿吐泻黄疸方
　　三棱　蓬荗　青皮　陈皮　神麯　麦芽　黄连　甘草　白术　茯苓【各等分】
　　右为末温热水调服若伤乳食吐泻加山查时气吐泻加滑石发热加薄荷
　　和胃淡黄白者胃不和也平胃散【不乳食】调中丸【腹痛】渇者白术散【渇】
　　搐鼻瓜蒂散　治小儿忽发心满坚硬脚手心热变为黄疸不急治则杀人
　　瓜蒂【七枚】赤小豆【七粒】米【七粒】
　　右为末用一匙吹两鼻内令黄水出余未尽水调服之得吐出黄水即愈一方瓜蒂一两赤小豆【四两为末】每一钱温汤调服后即卧当吐清黄汁为效虚者不宜服
　　千金翼秦王九疸散兼治大人小儿方
　　胃疸食多喜饮栀子仁主之　心疸烦心心中热茜根主之　肾疸唇干葶苈子主之【熬】　脾疸尿赤出少惕惕恐主之　膏疸饮水尿多秦椒瓜蒂主之【椒汁膏一作肺】　舌疸渇而数便钟乳主之　肉疸小便白凝水石主之　髓疸目深多嗜卧牡蛎泽泻主之肝疸胃热饮多水激肝白术主之
　　右一十一味等分随病所在加半捣筛为散饮服五分分日三稍稍加至方寸寸儿小者量与之
　　黑疸千金翼治大人小儿黄疸变成黒疸医所不能治方
　　右用土瓜根捣汁一升顿服之病当从小便出小儿分减服葛氏亦治小儿四嵗发黄者
　　千金翼治大人小儿黄黒疸等方
　　当归【三两】桂心【六两】干枣【十七枚去核】麦门冬【一升】大黄【一两】茵蔯　黄芩　黄茋【一本无】干姜　茯苓　芍药　黄连　石膏【碎】人参　甘草【各二两】
　　右防咀以水一斗煮取三升半分四服小儿减服
　　千金翼赤苓散主黒疸身皮大便皆黒通治大人小儿赤小豆【三十枚】茯苓　女萎【各六铢】雄黄【一铢】瓜丁【四铢】甘草【二铢】
　　右六味以水三升煮豆茯苓取八合捣四味为散和半钱钱服之须臾当吐吐则愈亦主一切黄小儿服半字字
　　滞颐
　　巢氏论滞颐之病是小儿多涎唾流出渍于颐下此由脾冷液多故也脾之液为涎脾气冷不能收制其津液故冷涎流出滞渍于颐也　按内经云舌纵涎下皆属于热而此专属脾冷亦一偏之见张涣处冷热各二方为得之然以流出为冷不流出为热恐亦未确
　　张涣湿脾丹　治脾冷病
　　丁香　木香【各一两】半夏【一两用生姜六两同捣细炒令黄】青橘皮白术　干姜【微炒各半两】
　　右为末蜜和如黍大每服十粒米饮下量儿大小加减
　　温胃散　治脾冷流涎
　　丁香【一两】肉豆蔲　半夏【白水浸炒黄】白术　干姜　甘草　人参【去芦头各半两】
　　右为末每服一钱入生姜三片煎五分去滓食前温服
　　金朱丹　治脾热多涎
