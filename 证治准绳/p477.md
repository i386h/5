<!-- { "loadSidebar": true } -->
　　钱氏法　夫者肺感防寒八九月间肺气大王病者必实非久病也其证面赤痰盛身热法当以葶苈丸下之若久者不可下也　十一月十二月者乃伤风也风从背脊第三椎肺俞穴入也当以麻黄汤汗之有热证面赤饮水涎热咽喉不利者宜兼甘桔汤治之若五七日间其证身热痰盛唾粘者以褊银圆下之有肺盛者欬而后喘面肿欲饮水有不饮水者其身即热以泻白散泻之　若伤风咳五七日无热证而但者亦葶苈圆下之后用下痰药　有肺虚者欬而哽气时时长出气喉中有声此久病也以阿胶散补之痰盛者先实脾后以褊银圆微下之涎退即补肺补肺如上法　有而吐水或青渌水者以百祥圆下之　有嗽而吐痰涎乳食者白饼子下之　有嗽而咯脓血者乃肺热食后服甘桔汤　久嗽者肺亡津液阿胶散补之　欬而痰实不甚喘而面赤时饮水者可褊银圆下之　治嗽大法盛即下之久即补之更量虚实以意増损　杜氏子五嵗自十一月病嗽至三月未止始得嗽而吐痰乃外风寒蓄入肺经令肺病嗽而吐痰风在肺中故也宜以麻黄散辈发散后用凉药压之即愈时医与珠粉丸半夏丸褊银丸诸法下之其肺即虚而嗽甚至春三月间尚未愈召钱视之其面青而光嗽而喘促哽气又时时长出气钱曰病困十已八九然所谓面青而光者肝气旺也春三月者肝之位肺衰之时也嗽者肺之病肺自十一月至三月肺即虚痿又数下之脾肺子母俱虚复为肝所胜此为逆也故嗽而喘促哽气长出气也钱急与泻青丸泻之后与阿胶散实肺次日面青而不光钱又用补肺而嗽如前又与泻肝未已而又加肺虚唇白如练钱曰此病必见不可治之何者肝大旺而肺虚絶肺病不得时而肝胜之今三泻肝而肝病症不退三补肺而肺病尤虚此不久生故言死也此证病于秋者十救三四春夏者十难救一果大喘而死京东转运使李公有孙八歳病嗽而胷满短气医者
　　言肺经有热用竹叶汤牛黄膏各二服治之三日加喘钱氏曰此肺气不足复有寒邪即使喘满当补肺脾勿服凉药李曰医已用竹叶汤牛黄膏钱曰何治也医曰退热退涎钱曰何热所作曰肺经热而生嗽嗽久不除生涎钱曰本虚而风寒所作何热也若作肺热何不治其肺而反调心葢竹叶汤牛黄膏治心药也医有慙色钱治愈　东都张氏孙九嵗病肺热他医以犀珠龙麝生牛黄治之一月不愈其证嗽喘闷乱饮水不止全不能食钱氏用史君子丸益黄散张曰本有热何以又行温药他医用凉药攻之一月尚无效钱曰凉药久则寒不能食小儿虚不能食当补脾饮食如故即泻肺经病必愈矣服补脾药二日其子欲饮食钱以泻白散泻肺遂愈十分张曰何以不虚钱曰先实其肝然后泻肺故不虚也
　　洁古法　肺之生病而成嗽大抵秋冬则实春夏则虚更详五脏兼见之证以辨虚实若实则面赤饮水身热痰涎盛涕唾稠粘咽干不利喘嗽面肿吐食皆当先补脾益黄散后泻肝泻青丸若咯脓血是肺瘘也用清肺散治之若虚则面白脱色气少不语喉中有声唾痰清利法当阿胶散补之若亡津液用白术散主之　嗽而两脇痛者属肝经用小柴胡汤【发热】咳而呕苦水者属胆经用黄芩半夏生姜汤咳而喉中如梗者属心经用甘桔汤咳而失气者属小肠用芍药甘草汤咳而右脇痛者属脾经用升麻汤咳而呕出虫者属胃经用乌梅丸咳而喘息吐血者属肺经用麻黄汤咳而遗屎者属大肠用赤石脂汤咳而腰背痛甚则咳涎者属肾经用麻黄附子细辛汤咳而遗尿者属胱膀用茯苓甘草汤咳而腹满不欲食面肿气逆者属三焦用异功散【吐防】曽氏法　咳嗽者固有数类但分冷热虚实随证踈解初中时未有不因感冐而伤于肺内经曰肺之令人咳何也岐伯曰皮毛者肺之合也皮毛先受邪气邪气得从其合故难经云形寒饮冷则伤肺使气上而不下逆而不収冲壅咽膈淫淫如痒习习如梗是令嗽也乍暖脱着暴热遇风邪气侵于皮肤肺先受之而为咳嗽若初得时面赤唇红气麄发热嗽来痰鸣此是伤风壅痰作嗽用清肺饮五抝汤及小柴胡汤羌活散【伤寒】皆可解表次青木香汤【阴肿】　有小儿汗出未干遽尔戏水亦致伤风咳嗽外证眼胞防浮额汗痰呜亦宜清肺饮防肺汤与之踈风化痰解利邪热小柴胡汤亦可　若嗽日久津液枯耗肺经虚矣肺为诸脏华葢卧开而坐合所以卧则气促坐则稍寛乃因攻肺下痰之过名为虚嗽声连不断喉中痰鸣气息欲絶嗽罢则吐白沫或干呕此肺虚而气不顺也面唇皆白而嗽过额上多汗哽气长出乳食减少致脾虚而胃亦虚宜其有吐投茯苓厚朴汤【吐】及藿香饮【不乳食】次温脾润肺理中汤【吐防】加杏仁北五味子水煎服葢此药补脾而益肺借土气以生金则自愈矣或嗽而颊红有紫黯色于理中汤内再加干姜为用亦良法也　有脾虚亦能作嗽当投补剂用醒脾散【慢惊】茯苓厚朴汤【吐】令脾气实然后间以清肺饮煎服疎解肺经风寒及藿香饮助脾养胃亦救子益母之法也　有一证咳嗽至极时顿呕吐乳食与痰俱出尽方少定此名风痰壅盛肝木尅脾土宜以白附饮【吐】投之即效
　　薛氏法　若咳嗽流涕外邪伤脾也先用参苏饮喘嗽面赤心火刑肺也用人参平肺散及六味地黄丸【肾】嗽而吐青绿水肝木乘脾也用异功散加柴胡桔梗嗽而吐痰乳脾肺气伤也用六君子加桔梗若嗽唾脓痰者热蕴于肺而成肺痈也用桔梗汤【见肺廱】凡风邪外伤法当表散而实腠理其用下药非邪于内及胃有实热者不宜轻用而色白肺短濇者肺之本证也易治面色赤脉洪数者火刑金也难治
　　发表麻黄汤　治太阳证头疼发热身痛恶风无汗喘满脉浮八九日不解当发汗汗已烦闷瞑目者必衂衂乃解所以然者阳气重故也
　　甘草【半两】麻黄【去节一两半】桂枝【一两】杏仁【去皮三十五个】
　　右每服三钱水煎
　　三抝汤　治感冐风邪鼻塞声重语音不出或伤风头疼目四肢拘倦咳嗽多痰胸满气短
　　麻黄【不去节】杏仁【不去皮尖】甘草【生用】
　　右各等分剉散每服三钱水一盏生姜三片煎至六分去滓温服取汗为度一方加荆芥桔梗嗽甚加五味子细辛各减半又方麻黄去节杏仁去皮尖甘草炙名三和汤治喘嗽尤妙加减在乎活法有热加前胡伤风加荆芥有痰加半夏
　　加减三抝汤
　　麻黄【去根节三钱水煮去沫焙干】桂枝【二钱】杏仁【防个去皮尖炒黄另研如膏】甘草【炙一钱】
　　右为麤末入杏膏拌匀每服一钱水六分煎至四分去查温服无时以汗出为度量大小加减若自汗者不宜服之
　　五抝汤　治感风湿及形寒饮冷痰嗽咳喘连声不已麻黄【不去根节】杏仁【不去皮尖】荆芥【不去梗】桔梗【蜜水拌炒各五钱】甘草【二钱半】
　　右每服二钱水一盏煎七分无时温服
　　百部丸　治小儿肺寒壅嗽防喘有痰
　　百部【炒】麻黄【去节各三两】杏仁【四十枚去皮尖防炒研入】
　　右为末煮熟枣子丸如皂子大温水下二三丸无时日三四服此本方也仲景加松子仁五十个蜜丸更加胡桃肉含化大妙一方加甘草二钱
　　九宝饮　治小儿嗽是肺脏感寒须表散却服嗽药麻黄【去节】薄荷　大腹皮　紫苏【各半两】陈皮　杏仁【去皮尖】桑白皮【炙】肉桂　枳殻【各二钱半】甘草【一钱半】
　　右剉散每服二钱生姜乌梅煎服冷证去薄荷热证去陈皮桂
　　华葢散　治肺感寒邪咳嗽上气胸膈烦闷项背拘急声重鼻塞头目昏痰气不利
　　麻黄【去节】紫苏子【隔纸炒】桑白皮【蜜炙】杏仁【去皮尖炒】赤茯苓【去皮】陈橘皮【去白各半两】甘草【炙二钱】
　　右剉散每服二钱水半盏煎至三分去滓量大小加减食后温服
　　金沸草散　治伤风化痰头目昏痛颈项强急往来寒热肢体烦疼胷膈满痰涎不利咳喘满涕唾稠粘及治时行寒疫壮热恶风
　　荆芥【四两】前胡【去芦】麻黄【去节】旋覆花【各三两】廿草【炙】半夏【汤洗七次姜汁浸】赤芍药【各一两】
　　右剉散每服二钱水一盏生姜三片枣一枚同煎六分去滓温服不拘时有寒邪则汗出嗽甚加杏仁五味子
　　麦煎散　治小儿夹惊伤寒吐逆壮热表里不解气麄喘急面赤自汗或狂语惊呌或不语无汗及疹遍身赤痒往来潮热时行痳痘疹子余毒未尽浑身浮肿痰涎咳嗽或变急慢惊风手足搐搦眼目上视及伤风头疼并治之
　　滑石　地骨皮　赤芍药　石膏　白茯苓　杏仁　知母　甘草　葶子【炒】人参【各半两】麻黄【去节两半】
　　右为末每服一钱麦子煎汤调下如初生牙儿感冐风冷鼻塞身热喷多啼毎一字用麦子煎汤调下一方去地骨皮滑石加羗活川芎薄荷煎汤调下
　　小青龙汤　治伤寒表不解恶寒体热水停心下干呕发热而嗽或渴或利小便不利或噎小腹满喘麻黄【去节防和者去麻黄加莞花如弹子大炒令赤色若噎者去麻黄加附子半钱炮若小便不利者加茯苓一两若喘者去麻黄加杏仁去皮尖】赤芍药　半夏【炮若渴者去半夏加栝蒌根】细辛　干姜【炮】肉桂【去麄皮】甘草【各七钱半】五味子【五钱】
　　右剉散每服三钱水一盏煎七分去滓加减服
　　清肺饮　治肺受风邪客热嗽声不断气促喘闷痰壅鼻塞流涕失音及解时行疹毒豆疮涎多咳嗽咽痛烦渴
　　柴胡【净洗二两】人参【去芦半两】杏仁【汤炮去皮尖】桔梗【剉炒】赤芍药荆芥　枳殻【去穰麸炒防黄】桑白皮【剉炒】北五味子　麻
　　黄【去节汤泡滤过剉焙】半夏【汤煮透滤仍剉焙干各一两】旋覆花【五钱】甘草【一两】
　　右剉毎服二钱水一盏姜二片葱一根煎七分无时温服或入薄荷同煎
　　解表散　主伤风感冷咳嗽痰喘呕吐泻利惊悸有热证在表里并宜可投
　　麻黄【制法同上】杏仁【汤泡去皮尖】赤茯苓【去皮各一两】川芎　防风【去芦】枳殻【制法同上各一两半】甘草【半生半炙七钱半】
　　右剉毎二钱水一盏姜二片葱白一茎煎七分温服无时有热入薄荷同煎
　　和解汤　治小儿四时感冐寒邪壮热烦躁鼻塞多涕惊悸自汗肢体疼痛及疮疹已发未发皆可服羗活　防风　人参　川芎【各一两】干葛　升麻甘草　芍药【各半两】
　　右剉散每服三钱姜枣煎服加荆芥无汗加麻黄咳嗽者加杏仁五味子桔梗
　　攻里钱氏葶丸　治乳食冲脾伤风咳嗽面赤痰盛身热喘促
　　甜葶【去土隔帋微炒】黒牵牛【微炒】杏仁【去皮尖炒另研如膏】汉防己【各一两】
　　右为末研入杏膏拌匀蒸陈枣肉和再捣为剂丸如麻子大每服五丸至七丸淡生姜汤下乳食后或临夜服量儿大小加减
　　洁人参荆芥散　治身热痰嗽胸膈不利宜下痰去热
　　人参【半两】荆芥穗【一两】大黄【二钱】
　　右为细末水煎调防榔木香细末五分轻粉一字乳后服如身热潮热宜服清凉饮子去大黄三服之后一二日却入大黄服之令踈利则愈不可便动脏腑
　　褊银丸　治风涎膈实上热及乳食不消腹胀喘麄巴豆【去油膜皮心细研半两】水银【五钱】黑铅【二钱半同水银炒结沙】麝香【另研五分】好墨【火烧酣炒研八钱】
