<!-- { "loadSidebar": true } -->
　　右将巴豆末并墨再研匀和入砂子麝香陈米粥和丸如绿豆大捻褊一歳儿一丸二三嵗二三丸五嵗已上五六丸煎薄荷汤放冷送下不得化破更量虚实加减并食后服【虚人先以益黄散实脾后以此方下之下后补肺】
　　凉剂防肺汤　主伤风后五心烦热咳嗽喘促唇红颊赤发渇引饮
　　桑白皮【剉炒】地骨皮【净洗焙干各一两】甘草【炙三钱】
　　右防咀每服二钱水一盏粳米百粒煎七分食后临卧温服或不拘时
　　圣惠天门冬散　治小儿心胸烦闷体热咳嗽
　　天门冬【去心焙】桑根白皮【剉】赤茯苓　柴胡【去苗】百合紫苑【洗去苗土】蓝叶　甘草【炙微赤剉已上各半两】
　　右件捣罗为散每服一钱以水一小盏入生姜少许煎至五分去滓量儿大小以意分减温服
　　圣惠百部散　治小儿欬嗽烦热令乳母服
　　百部　贝母【煨微黄】紫苑【洗去苗土】葛根【剉各一两】石膏【二两】
　　右件捣罗为散每服三钱以水一小盏入竹叶二七片煎至六分去滓每于食后服令儿饮乳甚佳
　　黄芩散　治小儿嗽
　　黄芩【不拘多少用童子小便浸三日取出剉碎焙干】
　　右为细末每服一字或半钱白汤少许调下乳食后服
　　柴胡石膏汤　治时行瘟疫壮热恶风头疼体疼鼻塞心胸烦满寒热往来咳嗽涕唾稠粘
　　桑白皮　黄芩【各三钱半】升麻【二钱半】石膏　前胡　赤芍药　干葛　柴胡【各五钱】荆芥穗【三钱】
　　右为末每服一二钱姜二片淡豉十粒水煎
　　温剂张涣养肺汤　温养脾胃
　　紫苑【洗去土焙干】半夏【汤洗七遍】欵冬花　真阿胶【炙各一两】人参【去芦】桂心【各半两】
　　右件捣罗为细末每服一钱水一小盏入生姜二片糯米五粒煎至五分去滓放温时服
　　菖蒲煎　治肺中风邪喘鸣肩息
　　石菖蒲【一寸九节者】欵冬花　紫苑【去土洗焙干】人参【去芦】桂心【各一两】
　　右件捣罗为细末炼蜜同石臼中捣一二百下和如皂子大每服一粒煎糯米饮化下
　　木香半夏丸　治胃寒咳嗽
　　木香　半夏【汤洗七次焙干】肉豆寇【各一两】藿香叶　丁香白术【各半两】
　　右件捣罗为细末取生姜自然汁和如黍米大每服十粒煎人参汤下量儿大小加减
　　顺肺汤　治心肺不利咳嗽
　　紫苏叶　半夏【汤洗七遍焙各一两】五味子　欵冬花　陈橘皮【汤浸去白】桂心　木香【各半两】
　　右件捣罗为细末每服一钱水八分入生姜人参各少许煎四分去滓温服
　　平剂圣惠陈橘皮散　治小儿咳嗽胸中满闷不欲乳食
　　陈橘皮【汤浸去白焙】桔梗【去芦】鸡苏　杏仁【汤浸去皮尖防炒防黄】人参【去芦各一分】贝母【煨防黄半两】
　　右件捣罗为麤散每服一钱以水一小盏入灯心十茎煎至五分去滓温服日三四服量儿大小以意加减
　　麦门冬煎　治小儿咳嗽壮热胸膈壅滞
　　麦门冬【去心一两】生姜【半两取汁】酥　蜜【各二合】杏仁【汤洗去皮尖双仁二两】
　　右件药先以水一大盏煎麦门冬及杏仁至四分入砂盆内研绞取汁却入银器中次内生姜汁以慢火熬成膏収于瓷器中每服以清粥饮调下半茶匙日三服夜一服量儿大小以意加减
　　茅先生妳豆膏
　　栝蒌穰　蜜【各半盏】人参　鈆白霜【各半两】陈槐花【一分】栝蒌子【百二十枚】
　　右将栝蒌穰及蜜链成膏入诸药末同为膏每服一大黄豆大用杏仁煎汤调服
　　注唇膏　治小儿诸般咳嗽
　　郁金【三个大者剉细用生姜汁浸一宿】白僵蚕【直者七钱】鈆白霜【半钱研】脑子【一字】
　　右件为细末炼蜜为膏用菉豆大注孩儿唇上二三嵗桐子大十嵗已上皂子大薄荷生姜汤化下
　　蜜膏　治小儿嗽
　　栝蒌皮【不拘多少用蜜涂慢火上炙焦赤色】
　　右为末每服一钱蜜调成膏时时抹儿口内
　　生犀散　治咳嗽解时气痰逆喘满心忪忡惊悸风热杏仁【去皮尖炒】桔梗【各二钱】茯苓　甘草　人参　半夏【各一钱】五味子　前胡【各一钱半】
　　右剉散生姜薄荷煎服有热加羗活或加麻黄细辛
　　保肺汤　治肺胃受风热痰盛欬嗽喘吐不止及治久嗽不愈
　　山药　白茯苓　紫苏叶　黄芩　防风　杏仁【去皮尖防炒】五味子　桔梗　百部【六分】藿香　百合【各五分】白僵蚕【二钱去丝觜炒】
　　右水煎食后服
　　天麻防风丸　治惊风咳嗽身体壮热多睡惊悸手足抽掣精神昏愦痰涎不利及风邪温热
　　天麻　防风　人参　辰砂　雄黄　麝香　甘草【炙各二钱半】全蝎【炒】僵蚕【各半两炒】　一方有牛胆南星无麝香
　　右为末炼蜜丸桐子大每服一二丸薄荷汤下
　　下气紫苏子散　治小儿咳逆上气因乳哺无度内挟风冷伤于肺气或小儿肺气未定与乳饮之与气相逆气不得下
　　紫苏子　诃子【去核】杏仁【去皮尖炒】萝卜子【炒】木香　人参【去芦各三两】青皮　甘草【炒各一两半】
　　右为细末每服二钱水一盏生姜三片煎至五分去滓不拘时服量儿加减
　　肘后疗小儿咳嗽方
　　紫苑【六分】贝母【二分】欵冬花【一分】
　　右为散每服如豆大着乳头上令儿和乳咽之日三四乳母忌食大咸醋物圣惠用清粥饮一字
　　张涣马兜铃丹　治小儿肺壅欬嗽大便不利
　　马儿铃　紫苏子　人参【去芦头各一两】欵冬花　木香【各半两并为细末】杏仁【七钱半汤浸去皮尖叧细末】
　　右件同拌匀链蜜和如黍米大每服十粒煎生姜汤下量儿大小加减
　　化痰人参半夏丹　消痰饮止嗽
　　人参【去芦】半夏【汤洗七遍焙干】白术　川面姜　天南星【防炮各一两】
　　右件捣罗为细末取生姜汁打面糊和如黍米大每服十粒煎生姜汤下月内百晬婴儿如鍼头大沾在乳头上令儿吮之
　　贝母汤　治肺中风咳嗽喘满
　　贝母【炒黄色】半夏【白汤洗七遍焙干各一两】干姜　麻黄【去根节】欵冬花　甘草【炙各半两】
　　右件捣罗为细末每服一钱水一小盏入生姜三片杏仁二粒去皮尖同煎至五分去滓温服
　　补虚洁古黄茋汤　治小儿咳嗽喘逆身热鼻干燥者是热入肺经为客热呷呀有声
　　黄茋【二两】人参【二钱半】地骨皮【五钱】桑白皮【三钱】甘草【二钱半】
　　右防咀水煎放温频频服之
　　海藏加味四君子汤　治涎嗽
　　人参　白术　白茯苓　甘草　杏仁　桑白皮【各等分】半夏麴【减半】
　　水煎服　又治咳嗽用四君子末煎紫苏汤调下
　　张涣蝉殻汤　治肺气不利病
　　蝉殻【防炒】五味子【汤洗七次焙干】人参【去芦各一两】陈橘皮【汤浸去白焙干】甘草【炙各半两】
　　右件捣罗为细末每服半钱煎生姜汤调下
　　白术五味汤方治欬逆气逆上喘
　　五味子　白术　丁香　人参【去芦头】欵冬花【各半两】细辛【去土一分】
　　右件捣罗为细末每服一钱水八分入生姜三片煎至四分去滓放温令时时呷之
　　人参平肺散　治心火尅肺咳嗽喘呕痰涎壅盛胸膈痞满
　　人参　橘红　甘草【炙】地骨皮【各五分】茯苓　知母【炒各七分】五味子【炒】天门冬【去心】青皮【各四分】桑白皮【炒一钱】
　　右每服一二钱水煎
　　収涩细辛五味子汤　治肺经不足胃气怯弱或冐风邪或停寒有饮咳嗽倚息不得安卧胸满短气干呕作热嗽唾结痰或吐涎沫头目昏身体疼重语声不出痛引胸脇不问新久并宜服之
　　细辛【去苖土】半夏【汤泡各一两】鸎粟殻【去蔕葢炒】五味子【各三两】乌梅【去核】草【炙各一两半】桑白皮【炒六钱】
　　右剉散每服二钱水一盏生姜五片煎至六分去滓温服
　　分经黄芩半夏生姜汤　治胆腑欬呕苦水若胆汁黄芩　生姜【各一钱】甘草【炙】大枣【二个】半夏【一钱五分】
　　右水煎服
　　甘桔汤　治心脏咳咳而喉中如梗甚则咽肿喉痹
　　粉草　苦梗【各一钱】
　　右水煎食后服
　　芍药甘草汤　治小肠腑咳咳而失气
　　芍药　甘草【炙各一钱】
　　右水煎服
　　升麻汤　治脾脏咳咳而右脇下痛痛引肩背甚则不可以动动则欬涎【方见伤寒】
　　乌梅丸　治胃腑咳咳而呕呕甚则长虫出
　　乌梅【三十个】细辛　附子【制】桂枝　人参　黄檗【各六钱】干姜　黄连【各一两】当归　蜀椒【各四两】
　　右为末用酒浸乌梅一宿去核蒸之与米饭捣和丸如桐子大每服十丸白汤下
　　赤石脂禹余粮汤　治大膓咳咳而遗屎
　　赤石脂　禹余粮【各二两并打碎】
　　右每服二钱水煎
　　麻黄附子细辛汤　治肾脏咳咳则腰背相引而痛甚则咳涎又治寒邪犯齿致脑齿痛宜急用之缓则不救
　　麻黄　细辛【各二钱】附子【一钱】
　　右每服一钱水煎
　　茯苓甘草汤　治膀胱咳咳而遗溺
　　茯苓【二钱】桂枝【二钱半】生姜【五大片】
　　右每服二钱水煎
　　百睟内嗽此名乳嗽实难调理亦恶证也当审虚实而施治焉实者散之虚者补之其证气麤痰盛口疮眼热发散后可利之比金圆【惊癎】等药主之散其实也其证呕吐嗽后惊悸困倦自汗者当用补肺散益黄散天麻散补其虚也大抵治惊嗽琥珀散主之天麻圆乃要药也用天麻蝉退僵蚕人参川芎甘草硼砂天竺黄胆制南星白附子坯雄黄金箔末之炼蜜圆如鸡头大金箔为衣每服一圆薄荷汤化下治未满百睟咳嗽不止远胜诸药　曽百日内婴孩偶咳嗽痰壅睡中不宁亦因产后感风而得但不可过用发散之剂先以解表散【见前】一二服次投贝母汤及惺惺散治　薛若脾胃内热者用抱龙丸【惊】风邪外感者用惺惺散【痘初热】痰热既去而气粗痰盛或流涎者脾肺气虚也用异功散【吐防】加桔梗口疮眼热大便坚实者用三黄丸【里热】大便不实者用白术散【渴】若呕吐不乳困倦自汗或自利腹胀者脾冐气虚也用六君子【吐防】加柴胡若惊悸困倦痰盛不乳者心脾血虚也四君【吐防】加芎归酸枣仁或因乳母食五辛厚味致儿为患者仍防喘嗽诸证
　　补肺散【又名阿胶散】治小儿乆患咳嗽气急有痰恶心喘虚【见前】
　　天麻散　治婴儿咳嗽有痰气壅面红
　　南星【水浸春秋五日冬七日夏三日半两】天麻【三钱】辰砂【一钱】麝香【一字】
　　右为末每服一字用杏仁汤调下人参汤亦可
　　天麻圆　治小儿未满百睟咳嗽不止名曰乳嗽天麻　蝉蜕　僵蚕　人参【各一钱】川芎【一钱半】甘草【二钱】鹏砂【半钱】辰砂　天竺黄　牛胆南星【各二钱】白附子　防　雄黄【各一钱】金箔【五片】
　　右为末炼蜜丸如芡实大金箔为衣每服一丸薄荷汤化下
　　琥珀散　治急慢惊风涎潮昏冐目瞪惊搐内钓腹痛或惊癎时发
　　辰砂【一钱半】琥珀　牛黄　僵蚕【炒去丝嘴】牛胆南星全蝎　白附子　代赭石　天麻　乳香　蝉退【各一钱】
　　右为末每服一二分白汤调下
