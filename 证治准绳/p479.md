<!-- { "loadSidebar": true } -->
　　贝母汤　主百日内婴孩咳嗽有痰
　　贝母【一两】甘草【半炙半生二钱】
　　右件剉焙为末每服一字或半钱用陈米煎汤空心调服
　　惺惺散　主伤风伤寒痰嗽咳
　　止啼去烦利咽解失音
　　人参【去芦半两】桔梗【剉炒】白茯苓【去皮】白术　天花粉【四味各一两】细辛【去叶二钱】防风【去芦】川芎　南星【生用三味各二钱半】甘草【半生半炙七钱】
　　右件防咀每服二钱水一盏姜二片薄荷三叶慢火煎七分无时温服
　　外台小品疗少小十日以上至五十日卒得暴欬吐乳呕逆昼夜不得息四物汤
　　桔梗　紫苑【各三分】甘草【炙一分】麦门冬【去心七分】
　　右药切以水一升煮取六合去滓分五服以差为度千金有桂心无桔更以水二升煮取一升以绵着汤中捉绵滴儿口中昼夜四五过节哺乳
　　张涣雄黄膏　治月里儿欬嗽并三歳已下皆可服雄黄【一钱细研】杏仁【七粒去皮尖】半夏【七个童子小便浸一宿切作片子焙干为末】
　　右一处研匀用生姜自然汁半两蜜半两一处入药末于罐子内重汤中熬用栁枝子搅成膏每服一皂子大涂妳头与儿吮或糯米饮调下
　　赵氏治小儿未晬欬嗽方
　　白僵蚕【直者】
　　右为细末涂少许妳头上令儿吃立效
　　嗽脓血钱氏曰有喘而咯脓血者乃肺热食后服甘桔汤　乆嗽者肺亡津液阿胶散主之【即补肺散见前】　咳而痰实不甚喘而面赤饮水者褊银丸下之【方见前】　段斋郎子四嵗病嗽身热吐痰数日而咯血前医以桔梗汤及防己丸治之不愈涎上攻吐喘不止请钱氏下褊银丸一大服复以补肺汤补肺散治之或问段氏子咯血肺虚何以下之钱曰肺虽咯血有热故也久则虚痿今涎上潮而吐当下其涎若不吐涎则不甚便葢吐涎能虚又生惊也痰实上攻亦能发搐故依法只宜先下痰而后补脾肺必涎止而吐愈为顺治也若先补其肺为逆耳此所谓识病之轻重先后为治也
　　甘桔散
　　桔梗【米泔浸一宿焙干】甘草【炒各二两】
　　右为细末每服一大钱水一大盏入阿胶半两炮煎至五分食后温服　海甘桔汤仲景少阴咽痛药也孙真人治肺痈吐脓血用生甘草加减二十余条
　　王氏手集解肌丸　治外风邪内挟痰饮寒热往来烦渴颊赤心忪减食热在上焦咳嗽有血方
　　防风　地骨皮【各一分】
　　右件烧沙糖为圆每服一丸食后煎紫苏汤下
　　参丸　治嗽血
　　阿胶　皂子黄　人参【各半两】
　　右除胶为细末汤少许洋胶和鸡头大白汤化下
　　鸡清散【朱氏】　治欬嗽出血下涎
　　郁金【半两用皂荚浆水一盏或酸菜汁亦得煑干为度】滑石【半两生】雄黄【半两醋煮半干用】
　　右为细末每服一字常服薄荷汤调【下止】螺粉水下嗽血鸡子清调下
　　嗽作呀呷声圣惠夫小儿嗽而呀呷作声者由胸隔痰多嗽动于痰上于咽喉之间痰与气相击随嗽动息呀呷有声其咳嗽本体虽同至于治疗则加消痰破饮之药以此为异尔
　　圣惠射干散　治小儿咳嗽心胸痰壅攻咽喉作呀呷声
　　射干　麻黄【去根节】紫苑【洗去苗土】桂心【已上各半两】半夏【半分汤洗七遍去滑】甘草【炙防赤剉一分】
　　右件药捣麤罗为散每服一钱以水一小盏入生姜少许研至五分去滓入蜜半茶匙搅令匀不计时量儿大小分减温服
　　陈橘皮散　治小儿咳嗽咽中作呀呷声
　　陈橘皮【汤浸去白焙】桑根白皮【剉】杏仁【汤浸去皮尖麸炒黄】甘草【炙防赤剉】甜葶苈【隔纸炒令紫色已上各一分】
　　右件药麤罗为散每服一钱以水一小盏煎至五分去滓放温量儿大小加减服
　　萝卜子散　治小儿咳嗽喘急作呀呷声
　　萝卜子【防炒】麻黄【去根节各一分】灯心【一大束】皂荚子【十枚煨去皮】甘草【炙防赤剉半分】
　　右件药捣麤罗为散每服一钱以水一小盏煎至五分去滓不计时量儿大小以意分减温服
　　蝉殻散　治小儿心胸痰壅咳嗽咽喉不利常作呷声蝉殻【防炒】半夏【汤洗七遍去滑】甘草【炙防赤剉】汉防己【各一分】桔梗【去芦】陈橘皮【汤浸去白焙各半两】
　　右件药细罗为散每服以生姜粥饮调下一字三嵗已上加之半钱
　　圣惠又方【大医局方以此治痰嗽名辰砂半夏丸】
　　半夏【汤洗七遍去骨】甜葶【隔纸炒令紫色】杏仁【汤浸去皮尖双仁麸炒防黄各一分】朱砂【细研飞】五灵脂【各半分】
　　右件药捣罗为末用生姜自然汁煮糊和丸如菉豆大每服煎麻黄汤下三丸日三服量儿大小以意加减
　　张涣桔梗汤　治小儿咳嗽呀呷咽膈不利
　　桔梗　半夏【泡七次】紫苏叶【炒】石膏　甘草【炙各半两】皂荚【烧灰存性一分】
　　右件捣罗为细末每服一钱水一盏入生姜三片煎五分放温时时与儿服
　　防曽郭氏曰小儿此疾本因暑湿所侵未经发散邪心肺变而为热有热生风有风生痰痰实不化因循日久结为顽块圆如豆粒遂成痰母推本其原或啼哭未休遽与乳食或饲以酸咸气郁不利致令生痰或节令变迁风寒暑湿侵袭或堕水中水入口鼻之于肺故痰母发动而风随之风痰潮紧气促而喘乃成痼疾急宜去风化痰先以五苓散同寛气饮【俱惊】寛热饮【里热】用少姜汁和匀沸汤调服次进知母汤雄黄散如意膏半夏丸【痰涎】
　　知母汤　治防气喘痰鸣发热咳嗽恶风
　　知母　甘草【各半两】贝母　羗活　滑石【另研】大黄小麦【各三钱】麻黄【去根节汤泡去沫焙】苦葶　诃子肉【各一钱半】薄荷【去梗二钱】
　　右件防咀每服二钱水一盏姜二片煎七分无时温服
　　雄黄散　主暴中急慢惊风防痰涎满口及雨侵闭汗不通或凉或热坐卧生烦
　　雄黄【红亮者一钱半】白药【去黒皮】川乌【炮裂去皮脐】草乌【炮裂去皮】天麻【明亮者】川芎【五味各半两】
　　右除雄黄外余五味剉焙同雄黄为末惊风痰壅每服半钱或一钱用姜汁茶清调下发汗水姜葱薄荷同煎并投三服取效
　　如意膏　治痰喘气促咳嗽连声不已冷热二证皆可投
　　半夏【炮裂】南星【炮裂二味各一两半】
　　右二味为末以生姜汁和匀捻作小饼如钱様用慢火炙干再为末复取姜汁如前经两次炙干仍焙为末炼蜜丸芡实大每服一丸仍用姜蜜汤无时化服有热以薄荷汤下
　　雄黄丹　治小儿防喘满咳嗽心胸烦闷伤热蠲毒雄黄　朱砂【各一钱另研】杏仁【十四粒炒】巴豆【七粒】豆豉【淡者二十一粒】
　　右杏巴豉三味用米醋半盏干姜一片指大煮令干研成膏皂角一寸蜜炙焦先去子与皮法制牛胆一分同雄朱与杏膏研细和匀面糊为丸如麻子大每一嵗儿五丸牡者七丸二嵗十丸淡生姜汤下
　　玉诀贝母丸　治小儿防
　　贝母　天南星【姜汁制】人参　茯苓　甘草　白附子【各等分】皂角子【七枚炮】
　　右末之链蜜丸小豆大每服五七丸薄荷汤吞下
　　油衮丸　治小儿防及虫积
　　雷丸　五灵脂【各一分】巴豆【十五粒取霜】
　　右末之滴水丸每三五丸麻油滚过井水吞下
　　惠眼内金丸　治小儿防咳嗽
　　鸡内金　雌黄【细研水飞过去水露三日方使】半夏【生】延胡索【各等分】
　　右为末枣肉为丸如小豆大周嵗三丸至四丸灯心汤下
　　吉氏家治妳方
　　天竺黄　蚌粉【炒】
　　右件等分研匀蜜调涂妳头上与吃
　　脑子散　治小儿伤风欬嗽不住兼治瘕呷
　　大黄【一分】郁金【二钱】
　　右件二味先以猪牙皂角煮一复时取切片子焙干为末次入粉霜脑子各少许再同研令匀每服一字沙糖水调下量儿肥瘦加减用之
　　嗽声不出圣惠杏仁煎　治小儿咳嗽声不出
　　杏仁【汤浸去皮尖入水一大盏研滤取汁二两】酥　蜜【各一合】
　　右件药先以杏仁汁于铛中以重汤煮减去半入酥蜜又汤煮二十沸却入贝母紫苑末各一分甘草末半分更煎搅如収瓷器中每服以清粥饮下半钱日三服夜一服嗽止为度量儿大小加减
　　又方
　　贝母【半两煨】牛黄【细研一钱】甘草【炙一分】
　　右件药捣细罗为散每服以温水调下半钱日三四服量儿大小加减
　　又方
　　麦门冬【去心焙】杏仁【去皮尖防炒黄】甘草【炙】贝母　欵冬花【各一分】紫苑【去土半两】
　　右件药捣细罗为散每服以乳汁调下半钱日三四服量儿大小加减以意
　　又方
　　杏仁【一两去皮尖双仁以水一中盏研绞取汁】紫苑【半两末】
　　右以杏仁汁并紫苑末入蜜二合同煎如膏每服以清粥饮调下半茶匙量儿大小加减
　　惊膈嗽小儿患惊风惊止而嗽作谓之惊膈嗽茅先生金杏丸夹匀气散与服
　　金杏丸
　　杏仁【去皮尖】甜葶苈　汉防己　马兜苓【去皮】
　　右等分为末用蜜为丸小豆大每服十丸用麦门冬熟水吞下【茅先生亦于前咳嗽门中已有此方为各有牵引不可除故兼録之】
　　匀气散
　　桔梗【去芦头浄洗干五两】甘草【二两】缩砂仁　蘹香【洗】陈橘皮【各一两】白姜【一分】
　　右为末每服半钱一钱用霜木煎汤调下如无有用紫苏盐煎汤下
　　乆嗽圣惠煎　治小儿久嗽不止心神烦闷【一颗熟者去仁以童子小便一升相和研绞取汁】酥【一两】甘草【生一分为末】蜜【二两】
　　右件药以银锅子中慢火煎如稀饧每服以清粥饮调下半钱日四五服量儿大小加减
　　不灰木散治小儿嗽久不止
　　不灰木【牛粪火烧通赤】贝母【煨令黄】甘草【炙微赤已上各半两】
　　右件药粗罗为散每服一钱以新汲水一小盏防生油一二滴打令散煎至五分去滓分温二服日四服量儿大小加减
　　桑白皮煎　治小儿经时不差及伤肺见血
　　桑根白皮【束引者切五合】白狗肺【一具切】甘草　茯苓　升麻　贝母【各一钱二分】芍药　杏仁【炒各一钱】李根白皮【切四分】欵冬花　麦门冬【去心各六分】黄芩【十一分】淡竹青皮【八分】蜜　地黄汁【各一升】
　　右以水一斗煮及三升去滓下杏膏地黄汁蜜微火上煎不住搅至二升三合绵滤绞汁二三嵗儿一合温服之日进三服夜三合
　　知母散　治大人小儿久嗽不止痰壅喘闷气噎知母　贝母　柴胡　黄茋【炙】紫苑【洗】马兜铃杏仁【研去皮尖】半夏【白矾水煮干为度】桑白皮【炙】白矾【研】欵冬花【各等分】
　　右为细末每服一钱水七分盏同煎三分去滓时时服或生姜自然汁煮糊为丸每服五七丸生姜汤下
　　贝母散　治小儿久咳嗽气急
　　贝母【煨】杏仁【去皮炒】麦门冬【去心】欵冬花【各一分】紫苑【半两】
　　右为末用乳汁调下半钱


　　证治凖绳卷九十六
<子部,医家类,证治准绳>
　　钦定四库全书
　　证治凖绳卷九十七
　　明　王肯堂　撰
　　防科
　　肺脏门
　　喘
