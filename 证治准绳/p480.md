<!-- { "loadSidebar": true } -->
　　素问通评虚实论帝曰乳子中风热喘鸣肩息者脉何如岐伯曰喘鸣肩息者脉实大也缓则生急则死　曽小儿喘痰重于咳嗽然有虚实冷热之分不可防举实热者投清肺饮【嗽】加五和汤【里热】水姜葱煎及泻肺汤【嗽】碧玉丸为治经云喘急多因气有余葢肺主气故也虚冷者投枳实汤水姜煎并如意膏补肺散坎离汤自效此肺虚感风气不升降致有是证及用定喘饮常验不拘冷热皆可服涎壅失音二圣散主之　薛喘急之证有因暴惊触心者有因寒邪壅盛者有因风邪外客者有因食咸酸痰滞者有因膏粱积热薰蒸清道者然喘与气急有轻重之别喘则欲言不能隘于胸臆气急但息短心神迷闷耳治法因惊者用雄朱化痰定喘丸佐以天麻定喘饮寒伤肺气者用小青龙汤风邪伤肺者用三抝汤加减之食醎酸伤肺者啗以生豆腐热伤肺气者当凉肺定喘哮喘喉声如锯者梅花饮兼用半夏丸前证多因脾肺气虚腠理不蜜外邪所乗眞气虚而邪气实者为多若已发则散邪为主未发则补脾为主设防攻其邪则损真气迳补其肺则益其邪凡喘嗽之证若小便不利则必生胀胀则必生喘要分标本先后先喘而后胀者主于肺先胀而后喘者主于脾葢肺金司降外主皮毛肺朝百脉通调水道下输膀胱肺既受邪则失降下之令故小便渐短致水溢皮肤而生胀满此则喘为本而胀为标也治当清金降火为主而行水次之脾土恶湿而主肌肉土能尅水若脾土受伤不能制水则水湿妄行浸渍肌肉水既上溢则邪反侵肺气不能降而生喘矣此则胀为本而喘为标也治当实脾行水为主而清金次之茍肺证而用燥脾之药则金燥而喘愈甚脾病而用清金之药则脾寒而胀益増观其证若中气虚弱者用六君子汤中气虚寒者前方加炮姜郁结气滞者用归脾汤加柴胡山栀肝木尅脾土者用六君柴胡山栀肺气壅滞者用紫苏饮加白术食郁壅滞者用养胃汤加木香肺中伏热水不能生而喘者用黄芩清肺饮及五淋散脾肺虚弱不能通调水道者用补中益气汤及六味丸膏梁厚味脾肺积热而喘者用清胃散及滋肾丸心火刑金不能生水者用人参平肺散亦用滋肾丸肾水亏虚火烁金小便不利者用六味丸及补中益气汤肝木乘脾不能相制而喘者用六君柴胡升麻脾胃虚寒脐凸腹胀者用八味地黄丸脾肾虚寒不能摄水如蛊胀者用加减肾气丸凡亏损足三阴而致喘胀或二便不调及牵引作痛者俱用六味八味加减肾气等丸治之仍防伤风咳嗽证钱氏论肺盛复有风冷云胷满短气气急喘嗽上气当先散肺后发散风冷散肺泻白散【肺】发散风冷大青膏主之【吐泻】肺只伤寒则不胸满　洁古云肺实则喘而气盛泻白散
　　防白散【肺】　清肺饮【嗽】　五和汤【里热】
　　碧玉丸　治痰嗽气喘胸满饮食减少睡不得宁烦躁有热
　　青黛　明白矾【生用】天南星【生用】滑石【四味各二钱半】轻粉【五十贴】全蝎【五十尾去尖毒】巴豆【四十九粒去殻膜心存油碎切入乳鉢极细杵】
　　右除轻粉巴豆外余五味或晒或焙为末仍入前二味同在乳鉢杵匀姜汁煮糯米粉为糊丸粟殻大每服七丸至九丸或十一丸用淡姜汤空心投热甚者薄荷汤下或不拘时
　　钱氏论肺脏怯云唇白色当补肺阿胶散主之【方见本门】若闷乱气麤喘促哽气者难治肺虚损故也脾肺病久则虚而唇白脾者肺之母也母子皆虚不能相营故名曰怯脾主唇唇白而泽者吉白而枯骨者死
　　补肺散　治久患咳嗽肺虚气促有痰恶心
　　阿胶【壹两半剉炒】白茯苓　马兜铃【去老梗】糯米【叁味各半两】杏仁【二十一粒汤泡去皮尖】甘草【四钱炙】
　　右剉每服二钱水一盏煎七分芜时温服
　　坎离汤　治虚喘昼轻夜重食减神昏
　　荜澄茄　石菖蒲【各一钱】白术　白茯苓【去皮】南木香【已上各二钱】甘草【炙】半夏【汤煮透滤仍剉焙干】紫苏子【畧炒杵碎已上肆钱】
　　右剉每二钱水一盏煎七分温服无时
　　圣惠杏仁煎　治小儿欬嗽心烦喘麤
　　杏仁【汤浸去皮尖双仁麸炒防黄】天门冬【去心】寒食麫【各壹两】蜜酥【各壹合】生地黄汁【壹大盏】贝母【半两微炒】
　　右件煎贝母及天门冬至五分便研绞取汁入杏仁膏等同熬如稀饧每服用温水调下半钱已来量儿大小以意加减
　　八味理中丸　治小儿心肺不和息数脉急上下不升降中膈痞满郁隘胸臆坐卧烦闷神情不乐饮食不下
　　人参　甘草【炙】白术　干姜　枳实【制炒】白茯苓五味子【去粳】桑白皮【去赤皮】
　　右件等分为末炼蜜为丸小指头大每服一丸淡豆豉五粒水一小盏煎至半去豉通口服不拘时
　　张涣蝉殻汤　治小儿肺气不利病
　　白术五味汤　治小儿咳嗽气逆上喘【二方并见咳嗽】
　　聚宝方平气散　治小儿气不和定喘和气补虚思食人参　白茯苓　百合　甘草【炙】白术　桔梗【各等分】
　　右六味为末每服一钱水八分生姜少许同煎至五分温服
　　热实云岐云小儿结热上气喘者四顺清凉饮子痰实丹溪云痰嗽痰喘并用涌法吐之重剂瓜蒂散轻剂苦参赤小豆须虾虀汁调服
　　生白丸　治小儿痰涎不利上喘欬嗽
　　白附子【新罗者】天南星【各半两】半夏【壹两】
　　右为末用生姜汁打面糊为丸如菉豆大每服二十丸至三十丸生姜汤下量大小加减
　　枳实汤　主伤风伤寒胸满气促咳嗽不活食多夹痰吐出
　　枳实【去瓤剉片麸炒微黄】赤茯苓【去皮各半两】甘草【陆分】半夏【防钱汤煮透滤仍剉焙干】桔梗【防钱半剉炒】
　　右件防咀每服二钱水一盏姜三片煎七分无时
　　如意膏【见前防】
　　半夏丸　治肺气不调咳嗽喘满痰涎壅塞心下坚满及风痰呕吐恶心涕唾稠粘
　　白矾【壹两半焙】半夏【叁两汤泡防次生姜汁制壹宿】
　　右为末生姜自然汁丸赤豆大每服十丸姜汤下
　　经验后方　大人小儿定喘化痰
　　右用猪蹄四十九个浄洗控干每个指甲内半夏白矾各一字入罐子内封闭勿令烟出火煆通赤去火细研入麝香一钱人有上喘咳嗽用糯米饮下小儿半钱至妙
　　惊大効雄硃化痰定喘　　治小儿因惊发喘逆触心肺暴急张口虚烦神困
　　雄黄　硃砂【各一钱研】蝉蜕　全蝎【炒】地龙　白僵蚕天南星　白附子【炮各二钱半】轻粉【半钱】
　　右为末面糊圆如麻子大每服三十丸薄荷茶清送下食后服
　　天麻定喘饮　治小儿喘嗽惊风
　　天麻　防风　羗活　甘草　人参　桔梗　白术　川芎　半夏麯【各等分】
　　右剉散每服二钱水一盏麦门冬十四粒煎至七分食后服有热去白术加芍药枳殻
　　风邪伤肺三抝汤【嗽】
　　紫苏饮子　治肺受风寒喘热痰嗽
　　紫苏叶　桑白皮　青皮　五味子　杏仁　麻黄　甘草【炙】陈皮【各二分】人参　半夏【各三分】
　　右姜三碗水煎温服
　　寒邪伤肺小青龙汤【嗽】
　　麻黄杏子甘草石膏汤　治伤寒发汗后不可更行桂桂汤汗出而喘无大热下后喘亦治
　　麻黄【二两去节汤泡去黄汁焙干秤】杏仁【二十五个去皮尖】石膏【四两研】甘草【一两炙】
　　右剉散每服二钱水小盏煎六分去滓温服
　　金匮要略小青龙加石膏汤　治大人小儿肺胀痛而上气烦躁而喘脉浮者心下有水
　　麻黄【去节三两千金四两】芍药　桂枝　细辛【各三两千金各二两】甘草【炙】干姜【各三两】半夏【半升洗】五味子【半升千金一升】石膏【二两碎】
　　右九味防咀以水一斗先煮麻黄减一升去上沫内诸药煮取三升去滓强服一升羸者减之日三服小儿服四合
　　杂方吉氏治小儿伤冷气喘涎多方
　　【一个大者间一葢子】阿胶【一分】沙糖【半两】
　　右件将二味投入内以葢子依旧封着白纸都糊入饭甑蒸两遍倾出随儿大小约多少冷服
　　真珠散　治小儿气喘多涎
　　真珠【末】生犀角【镑各半钱】香附子【四钱】龙脑
　　右为末每服半铜钱煎桃仁汤调下婴儿一字一嵗以下者半钱
　　茅先生小儿诸喘气急方
　　海漂蛸　黑牵牛【末】牡蛎　马兜铃【去皮】
　　右各秤二钱为末拌匀每服抄一钱用鲫鱼淡煮汤调下
　　又方
　　海漂蛸　牡蛎【火煆】
　　右等分为末每服一钱用淡生姜汤调下
　　喉间有声千金射干汤　治小儿咳嗽喘急如水鸡声射干　麻黄　紫苑　甘草　生姜【各半两】半夏【三钱】桂心【二钱】大枣【十五枚】
　　右剉散每服二钱水一盏半煎入蜜少许服
　　梅花饮子　治小儿惊潮五脏积热上焦蕴热手足心热喉中多痰涎面色或红或白嗞呀鼻流清涕气急肝肺壅热目赤咳嗽或被人惊夜啼不安或伤寒渐安尚有余热亦宜服化痰退热
　　硼砂　马牙硝　芒硝　人参【各一两】甘草【半两】梅花脑子　辰砂　麝香【各一字】
　　右八味为末以磁器収贮遇有此证麦门冬　调下气喘咳嗽桑白皮汤下常服薄荷汤调下
　　失音二圣散　治风痰壅闭语音不出气促喘闷手足动摇似搐非搐
　　诃子【十枚大者半生半炙去核】大腹皮【净洗焙干五钱】
　　右剉每服二钱水一盏煎七分无时温服
　　通治定喘饮　治夹风痰喘气促不拘冷热二证人参【去芦头】麻黄【不去根节】防己【去黒皮】诃子【去核】半夏【汤洗去滑】甘草【六味各五钱】
　　右剉每服二钱水一盏姜二片煎七分无时温服
　　总治十六般哮嗽出本事方
　　阿胶【剉炒】马兜铃　甘草【炙】半夏【姜汁浸三日】杏仁【去皮尖各一两】人参【半两】
　　右剉散每服二钱水一盏随病汤使煎至七分临卧食后服汤使于后　心嗽面赤或汗流如干葛煎肝嗽眼中泪出入乌梅一个糯米十四粒煎　脾嗽不思饮食或恶心入生姜二片煎　胃嗽吐逆吐酸水入蚌粉煎　胆嗽令人不睡用药半钱茶清调下肺嗽上　气喘急入桑白皮煎　膈嗽出痰如圆
　　块生姜自然汁调药防下　劳嗽秦芁末同煎　冷嗽天晚嗽甚葱白三寸同煎　血嗽连频不住当归末枣子同煎　暴嗽涕唾稠粘入乌梅生姜煎　产嗽背甲痛甘草三寸黄蜡少许煎　气嗽肚疼胀满青皮同煎　哮喘声如拽锯入半夏二个同煎　肾嗽时复三两声入黄茋白饴糖煎　已上十六般嗽疾依法煎服无不效验
　　马脾风暴喘而胀满也　田氏云暴喘俗为马脾风也大小便哽宜急下之用牛黄夺命散后用白虎汤平之　马脾风在百日内者不治
　　牛黄夺命散　治小儿肺胀喘满胸膈起急两脇扇动陷下作坑两鼻窍张闷乱嗽喝声嗄而不鸣痰涎潮塞俗云马脾风若不治死在旦夕
　　白牵牛　黑牵牛【各一两半生半熟】川大黄　槟榔【各一两】
　　右为细末三嵗儿每服二钱冷浆水调下涎多加腻粉少许无时加蜜少许
　　无价散　治风热喘促闷乱不安俗谓之马脾风
　　辰砂【二钱半】轻粉【五钱】甘遂【麫裹煮焙干一钱半】
　　右为细末每服一字用温浆水少许入滴油一防挑药在上沉下去却以浆水灌之立效
