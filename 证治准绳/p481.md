<!-- { "loadSidebar": true } -->
　　又一法小儿喘胀俗谓之马脾风又谓之风喉者以草茎量病儿子中指里近掌纹至中指尖截断如此【二茎】自乳上防斜直立两茎于稍尽头横一茎两头尽头防穴炙三壮此法多曽见愈
　　悲哭
　　万全方小儿有惊啼有夜啼有躽啼夫惊啼者由风邪乘心脏腑生热热则精神不定睡卧不安故惊啼夜啼者脏冷也夜则阴盛阴盛相感痛甚于昼故令夜啼一云有犯触禁忌亦令儿夜啼可作法术断之其躽啼者由腹中痛甚儿身躽张气蹙而啼也又有胎寒而啼者此儿在胎时已受病也其状肠胃虚冷不消乳哺腹胀下痢顔色青白而时或啼呌是也　薛悲哭者肺之声泪者肝之液也若六脉者先以温汤渍其身取汗次以凉膈散之类清其内热此张子和治法如此若因乳母怒火遗热于肝肝火炎炽反侮肺金金木相击故悲哭有声者宜用六君柴胡山栀以补脾清肝用六味丸以壮水生木有因惊风过服袪风燥血之药而致者有因吐泻内亡津液而致者及禀父肾阴不足不能生肝者治各审之若小儿忽然大啼作声丹溪谓必死此禀肾阴不足虚火炎上故也用六味丸多有生者仍防览夜啼客忤惊啼重舌口疮天钓内钓等证
　　钱氏蝉花散　治惊风夜啼咬牙咳嗽及疗咽喉壅痛蝉花【和殻】白僵蚕【直者酒炒熟】甘草【炙各一分】延胡索【半分】
　　右为末一嵗一字四五嵗半钱蝉殻汤下
　　本事方治小儿抝哭龙齿散
　　龙齿　蝉殻【去翅足泥土】钩藤【有钩子者】羗活　茯苓　人参【各等分】
　　右为末每服一大钱煎六分去查温热服
　　子和治一小儿悲苦弥日不休两手脉而紧戴人曰心火甚则乘肺肺不受其屈故哭肺主悲王太仆云心烁则痛甚故烁甚悲亦甚先令浴以温汤渍形以为汗也肺主皮毛汗出则肺热散浴止而啼亦止矣仍命服凉膈散加当归桔梗以竹叶生姜朴硝同煎服泻膈中之邪热
　　惊啼谓于眠睡里忽然啼而惊觉也　钱氏云小儿惊啼邪热乗心也当安心安神丸主之【方见心脏】
　　乳香丸　治惊风内钓腹痛惊啼
　　乳香【半钱】没药　沉香【各一钱】蝎稍【十四枚】鸡心槟榔【一钱半】
　　右为末炼蜜丸桐子大每服二丸菖蒲钩藤汤调下
　　木香丸　治证同前
　　乳香　没药　全蝎【各半钱】钩藤　舶上蘹香　木香【各一钱】
　　右先将乳香没药另研次入诸药末和毕取大蒜少许研细和丸桐子大每服二丸钩藤汤下
　　张涣婴儿眠卧着忽啼哭惊觉面赤口舌干然若神即非夜啼乃风热邪气秉于心脏名曰惊啼宜用牛黄膏方【常服除胎热】
　　牛黄　好牡蛎【煆粉各一分】人参　甘草【炙各半两】已上并为细末次入　辰砂　雄黄【各一分并细研水飞】龙脑【半钱】
　　右件诸药一处研细匀练蜜和成膏如鸡头实大每服半粒至一丸薄荷汤化下乳食服
　　青云散
　　石莲心【一分】天南星【炮】僵蚕【取直者】全蝎　郁金【皂角煮各一钱半】雄黄【一钱】粉霜【半钱】
　　右件为末每服一字半钱看大小蜜汤调下
　　圣惠犀角散　治小儿惊啼
　　犀角屑　钩藤　升麻　黄芩　甘草【炙各一分】人参【三分】
　　右防咀每服一钱水一盏煎至五分量儿服之
　　羚羊角散
　　羚羊角屑　黄芩　犀角屑　甘草【炙】茯神【各一分】麦门冬【半两】
　　右件药捣罗为散每服一钱以水一小盏煎至五分去滓量儿大小分减服之
　　龙齿散　治小儿惊啼烦热眠卧不安
　　龙齿　麦门冬【各半两】白芍药　川升麻　川大黄【炒】甘草
　　右件药防咀每服一钱以水一小盏煎至五分去温温服量小儿大小加减服之
　　栢子仁散　治小儿惊啼状如物刺【亦治躽啼】
　　栢子仁【一两捣细罗为散】
　　右件药一二嵗儿每服一字用粥饮调服三四歳儿每服半钱一日三四服量儿大小加减
　　治小儿五邪惊啼悲伤鲮鲤甲烧之作灰以酒或水和服方寸七【出本草】
　　仙人水鉴儿生下多惊啼声噎庸医云是气急此误人命宜使此方收取黄葵四月花隂干捣防入马牙黄连四分加黄檗四味神方力莫加
　　右以冷水调下一字至一钱服之立効
　　婴孺治小儿夜睡忽惊啼不识母母唤之摇头方右小儿忽惊啼不识母者是梦中见母弃之去谓母实去故啼但令人抱坐于暗中令母从外把大火入来唤之即止所以然者谓母去还来也此方天下未之知隠居效方
　　一法写天心二字于防门上写泥丸二字于丹田上躽啼巢氏云小儿在胎时其母将养伤于风冷邪气入胞伤儿脏腑故儿生之后邪犹在儿腹内邪动与正气相则腹痛故儿躽张蹙气而啼
　　钩藤膏　治小儿干啼后躽【方见腹痛】
　　张涣婴儿在胎之时其母将养一切不如法及取凉饮冷过度冷气入儿膓胃使胎气不强致生下羸弱多病俛仰多啼名曰躽啼宜用养脏汤方
　　川当归【一两】沉香　丁香　白术　桂心　川芎【各半两】
　　右件捣罗为细末每服一钱水八分入生姜二片煎至四分去查放温时时滴儿口中
　　婴孺黄茋散　治少小胎寒腹痛躽啼
　　黄茋　当归　芎防　干姜【各四分】甘草【三分】黄芩【陆分铢】
　　右为末二十日儿用乳汁和一胡豆大一日三夜一五十日儿一小豆大百日二小豆大药温中无毒若无黄茋可阙也儿生便服使寒气不得生亦不吐服之朞年止服妙若寒气防痛啼不可忍以水煮饮之如服理中丸法服药补益之可数十倍节度无苦
　　刘氏治胎气弱阴阳不调昼夜躽啼不已
　　好乳香【水中坐乳鉢细研】没药【细研】木香　姜黄【各四钱】木鼈子【二十个去殻】
　　右先将三味同为细末次研入上二味炼蜜和成剂収之每一嵗儿可服半皂子大余以意加减煎钩藤汤化下无时次用魏香散
　　魏香散
　　蓬莪荗【半两湿纸裹煨】真阿魏【一钱】
　　右先用温水化阿魏浸蓬莪荗一昼夜切焙干为末每服半钱煎紫苏米饮空心调下躽啼稍愈服开胃丸
　　开胃丸
　　白术　木香　蓬莪荗　人参　当归【各半两】白芍药【一分】
　　右为细末汤浸炊饼为丸如黍米大每服五十丸空心食前煎麝香汤下
　　白术当归煎丸　治胎寒腹痛遇夜啼呌身体躽张有如癎状吐哯不止大便酸臭乳食虽多不生肌肤白术　当归　木香
　　右等分为细末炼蜜为丸如桐子大每服一丸煎木香汤化下
　　六神散　治腹痛啼哭面青口中冷气四肢亦冷曲腰而啼或大便泄防及不吮乳
　　人参　山药　白术【各半两】甘草【二钱】茯苓　扁豆【炒各一两】
　　右为末每服二钱姜二片枣一枚煎服一方用当归白芍药人参各二钱半甘草桔梗陈皮各一钱为散每服二钱水煎时时服
　　夜啼三因小儿夜啼有四证一曰寒二曰热三曰重舌口疮四曰客忤寒则腹痛而啼面青白口有冷气腹亦冷曲腰而啼此寒证也热则心躁而啼面赤小便赤口中热腹暖啼时或有汗仰身而啼此热也若重舌口疮要吮乳不得口到乳上即啼身额皆防热急取灯照口若无疮舌必重也客忤者见生人气忤犯而啼也各随证治之　曽夜啼者有惊热夜啼有心热夜啼有寒疝夜啼有误触神祗夜啼此四者详具于后　惊热者为衣衾太厚或抱于极暖处久坐致生烦闷邪热攻心心主神神乱则惊心与小肠为表里故啼泣而遗溺者是也治法退热镇心则自安矣用百解散【急惊】牛蒡汤【咽喉】三解散【潮热】主之　心热者见灯愈啼面红多泪无灯则稍息葢火者阳物也心热遇火两阳相才有灯而啼甚故经曰火疾风生乃能雨此其义也宜凉心安神用百解散或五苓散【俱惊】加黄芩甘草水煎服次牛蒡汤【咽喉】三解散【潮热】及琥珀抱龙丸【惊】为治　有遇黄昏后至更尽时哭多睡少有啼声不已直到天明乃胎中受寒遇夜则阴胜而阳防故腰曲额汗眼中无泪面莹白而夹青伏卧而啼入盘肠内吊之证者为寒疝治法去宿冷温下焦白芍药汤【疝】乌梅散【腹痛】及冲和饮【伤寒】加盐炒茱萸茴香水姜煎服及钓藤膏亦佳　误触神祗者面色紫黑气郁如怒呼时若有恐惧及睡中惊惕两手抱母大哭不休此误触禁忌神祗而得或因恶祟所侵葢婴孩目有所覩口不能言但惊哭无时指纹俱隠故玉环集云忽然两手形无见定知唐突恶神灵治法先解其表宜百解散【惊】次驱邪镇心用苏合香丸【客忤】琥珀抱龙丸【惊】投之自效　演山王氏举水镜先生云天苍苍地王王小儿夜啼踈客堂又云啼而不哭是烦哭而不啼是躁无辜赋云夜多啼而似凡初生儿日夜烦啼如有或谓热在心惊药与踈利或谓寒停脏腑与服温暖医者察而治之乃善也若儿啼哭胷堂仰突首反张喜见灯者心经有热宜踈利服三黄丸或洗心散加灯心麦门冬子良若儿啼哭头低身曲腹闭肚紧者脏腑留寒宜与温之胃风汤加黄茋煎效若不识证但以蝉蜕二七枚全者去大脚为末加朱砂一字蜜调于吻立效　薛夜啼有二曰脾寒曰心热也夜属阴阴胜则脾脏之寒愈盛脾为至阴喜温而恶寒寒则腹中作痛故曲腰而啼其面青白手腹俱冷不思乳食是也亦曰胎寒用钓藤散若见灯愈啼者心热也心属火见灯则烦热内生两阳相故仰身而啼其面赤手腹俱缓口中气热是也用导赤散若面色白黑睛少属肾气不足至夜阴虚而啼也宜用六味丸若兼泄泻不乳脾肾虚弱也用六神散若兼吐泻少食脾胃虚寒也用六君炮木香大便不化食少腹胀脾气虚弱也用异功散心血不足者秘防安神丸木火相者柴胡栀子散肝血不足者地黄丸大抵此证或因吐泻内亡津液或禀赋肾阴不足不能滋养肝木或乳母恚怒肝火侮金当用六君子汤补脾土以生肺金地黄丸壮肾水以滋肝木若乳母郁闷而致者用加味归脾汤乳母暴怒者加味小柴胡汤乳母心肝热柴胡栀子散仍宜防客忤惊啼览之
　　心鉴治小儿一百二十日内夜啼用蝉蜕四十九个去前截用后截为末分四服钓藤汤调灌之
　　普阴蝉花散　治小儿夜啼不止状若鬼祟用蝉蜕下半截为末一字薄荷汤入酒少许调下或者不信将上半截为末前汤调下即复啼也古人立方莫知其妙寒夜啼钱乙论夜啼云脾藏冷而痛也当与温中药及以法禳之花火膏主之
　　花火膏　取灯火一颗涂乳上令儿吮之
　　钱氏当归丸　凡祟儿夜啼者脏寒而腹痛也面青手冷不吮乳者是也宜此方
　　当归　白芍药　人参【各一分】甘草【炙半分】桔梗　陈橘皮【不去白各一钱】
　　右为细末水煎半钱时时少与服又有热痛亦啼呌不止夜发面赤唇焦小便黄赤与三黄丸人参汤下【三黄丸方见实热】
　　张涣万金散　治婴儿脏寒禀气怯弱或多防解面色青白遇夜多啼甚者烦闷状若神祟亦由触犯禁忌所致此名曰夜啼宜用此方
　　沉香【剉】丁香　人参　五味子　当归【各一两】赤芍药　白术【各半两】桂心【一分】
　　右件捣罗为细末每服一钱用淡温浆水一小盏煎至五分放温时时滴儿口中立效
　　田氏五味子散　治小儿夜啼及腹痛至夜辄剧状似鬼祟
　　五味子　当归　赤芍药　白术【各半两】茯神　陈皮　桂心　甘草【炙各二钱半】
　　右为麤末水煎量儿大小加减
