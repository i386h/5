<!-- { "loadSidebar": true } -->
　　钩藤膏　治百日内婴孩面青腹痛夜啼及周嵗已上者盘膓内吊诸疝气疾
　　钩藤【和钩】胡索　当归【酒洗】粉草【炙】乳香【各五钱】肉桂【去麤皮二钱】麝香【一字】
　　右前四味焙干桂不过火乳香蒻叶裹熨斗盛火熨透冷入乳鉢同麝细杵后入前药末再杵匀炼蜜丸芡实大每用一丸至二丸白汤空心化服
　　钩藤饮　治小儿夜啼乃脏冷也阴盛于夜则冷动冷动则为阴极发躁寒盛作疼所以夜啼不歇也钩藤散主之治惊啼加蝉蜕防风天麻
　　钩藤钩　茯神　茯苓　川芎　当归　木香甘草　白　药【各一钱】
　　右为末每服一钱姜枣畧煎服其或心热而烦啼必有脸红舌白小便赤澁之证钩藤饮去木香加朱砂末一钱研和每服一钱木通汤调下或剉散亦可
　　圣惠乳头散　治小儿夜啼不止腹中痛
　　黄茋【剉】甘草【炙】当归　赤芍药　木香
　　右各等分细罗为散每服取少许着乳头上因儿吃乳服之
　　蒜乳丸治腹痛夜啼【方见腹痛】
　　热夜啼钱氏云三黄丸治腹热痛【热痛腰不曲肢不冷也】夜啼面赤唇焦便赤用人参汤下【方见里热】
　　吉氏朱砂膏　治诸惊啼夜啼
　　朱砂　人参　白茯苓　甘草【各一钱】　麝【各少许】
　　右末蜜为丸每服一块如皂子大金银薄荷汤下
　　安神散　治一应惊啼
　　犀角　雄黄　人参　车前子【各半两】茯苓【一两】
　　右五味为末每服一钱桃仁汤下
　　大国灯花散　治热证心躁夜啼以灯花三四颗研细灯心煎汤调涂口中以乳汁送下日三服　灯花用灯心烧灰亦妙　又一法灯花七枚鹏砂一字辰砂少许研细蜜调抹唇上立安
　　茅先生抹唇膏　主小儿夜啼
　　蝉殻【一个去足】灯花【两朶】朱砂【少许】
　　右为末如小儿夜啼遇夜用鸡冠血调药抹儿上下两唇即止夹朱砂膏与服
　　丹溪治小儿夜啼
　　人参【二钱半】黄连【一钱半】甘草【炙五分】竹叶【二十片】生姜【一片】
　　右水煎服
　　澹寮龙齿散【方见前即本事龙齿散但无羗活】
　　小儿夜啼黄连姜汁炒甘草竹叶灯心煎服
　　口疮重舌夜啼三因蒲黄散
　　真蒲黄【防炒纸铺地上出火气】
　　右研细每抄些少掺舌下时时掺之更以温水蘸熟帛裹指轻轻按掠之按罢掺药
　　牡蛎散【方见口疮】
　　客肝夜啼治客忤夜啼法用本家厨下烧残火柴头一个以火焦头为上朱书云吾是天上五雷公将来作神将能収夜啼鬼一防永不放急急如太上老君律令勑书了勿令儿知立在牀下倚牀前脚里立之男左女右效
　　黄土散　治小儿卒客忤
　　灶中黄土　蚯蚓屎【各等分】
　　右研匀和水涂儿头上及五心良
　　禳厌法千金治夜啼方
　　右以妊娠时食饮偏所思者物哺儿即效
　　外台必效小儿夜啼方
　　以日未出时及日午时仰卧于脐上横文中屏血以朱书作血字其夜即断声效
　　陈藏器余云　井口边草主小儿夜啼着母卧席下勿令母知
　　子母秘录治小儿夜啼　甑带悬戸上
　　孟诜小儿夜啼　取干牛粪如手大安卧蓆下勿令母知子母俱吉
　　集騐方仙人杖小儿惊癎及夜啼安身伴睡良　日华子云猪窠内有草治小儿夜啼安蓆下勿令母知日华子云用雌鸡翼治小儿夜啼安蓆下勿令母知
　　圣惠方
　　右脐下书甲字差
　　又方　取树孔中草着戸上立止
　　又方　以车辋盗安母卧床下勿令母知
　　又方　取荒废井中败草悬户上良
　　又方　取牛粪灰安母卧下勿令母知
　　又治小儿夜啼符法三道　□【此符左右手中贴之】　□【此符脐中贴之】　□【贴房门上】
　　婴孺治小儿夜啼法
　　右令母脱去上衣只着中衣跪宅四角曰西方白帝东方青帝南方赤帝北方黑帝中央黄帝乞断某甲夜啼荷恩之日奉还酒脯随意所用还法安五畔置中庭四角故四角四畔中央一畔启颡胆五帝说曰今日奉还随意所呪愿之
　　刘氏方　治小儿夜啼　防若以色见我以音声求我是人行邪道不能见如来烧灰吞之男左一本女右一本
　　炙法宝鉴炙幼宫三壮又炙中指甲后一分　万全方炙小儿夜啼上灯啼鸡鸣止者炙中指甲后一分中冲穴一壮炷如小麦大
　　瘖
　　薛经云舌者音声之机也喉者音声之闗也小儿卒然无音者乃寒气客于防厌则厌不能发发不能下致其门阖不制故无音也若咽喉音声如故而舌不能转运言语则为舌瘖此乃风冷之邪客于脾之络或中于舌下廉泉穴所致也葢舌乃心之苗心发声为言风邪阻寒经络故舌不能转运也若舌本不能转运言语而喉中声嘶者则为喉瘖此亦为风冷所客使气道不通故声不得发而喉无音也然或风痰阻塞或因心经气虚或因脾之脉络受风或因风痰滞于脾之络或因脾气不足或胃中清气不升皆足以致瘖大抵此证亦有禀父肾气不足不能言者有乳母五志之火遗儿薰闭清道不能言者或儿病津液耗损防厌干涸不能言者或肾气不充虚火上炎伤肺不能言者有惊风中风不能言者若遗热与津液耗者用七味白术散清气不升者用补中益气汤禀肾不足与虚火伤肺者用六味地黄丸若仰首咳嗽肢体羸瘦目白睛多或兼解颅呵欠咬牙等证悉属肾虚非地黄丸不能救也
　　卒失音巢氏云喉咙者气之道路喉厌者声音之门门戸有暴寒气客于喉厌得寒即不能发声故卒然失音也不能语者语声不出非牙闗噤也
　　病后瘖钱氏论肾怯失音相似病吐泻及大病后虽有声而不能言又能咽药此非失音为肾怯不能上接于阳故也补肾地黄丸【肾】主之失音乃卒病耳
　　吉氏家治小儿患后声不出
　　酸枣仁【去殻一钱】白茯苓【半钱】朱砂【二钱】
　　右件为末　丸如豆大每服一丸人参汤下
　　圣惠鸡头丸【见舌】
　　惊退而瘖汉东王先生通闗散　治小儿惊风并退只是声哑不能言
　　右以天南星炮为末每服婴孩半字或一字三五嵗半钱八九嵗一钱豮猪胆汁调下令孩儿吃咽入喉中便能言语
　　集验方治小儿惊退而哑不能言语
　　木通【剉】防风【去芦】川升麻　羚羊角【屑】桂心【已上各半两】甘草【炙二钱半】
　　右件药为麤散每服一钱水一小盏煎至五分去滓入竹沥少许更煎一两沸不计时量儿大小加减服之
　　集验又方
　　腊月牛胆酿天南星【不拘多少】
　　右研细每服半字薄荷汤调下临卧服儿大者服一字至半钱
　　癎瘥而瘖巢氏病原小儿发癎差后六七嵗不能语风癎发之状口眼相引或目睛上摇或手足瘈疭或脊背强直或颈项反折屈搐如数皆由以儿当风取凉乳哺失节之所为也而癎发瘥后不能语者是风癎因儿衣厚汗出以儿乘风取凉太过为风所伤得之其初发之状屈指如数然后发瘈疭是也心之声为言开窍于口其癎发虽止风冷之气犹滞心之络脉使心气不和其声不发故不能言也
　　千金大补心汤　治小儿癎差后风冷留滞于心络使心气不和语声不发
　　黄芩　附子【炮去皮脐各一两】甘草　茯苓　桂心【各三两】石膏　半夏　远志肉【各四两】生姜【六两】大枣【二十枚】饴糖【一觔】干地黄　阿胶　麦门冬【各三两】
　　右件药防咀每服一大撮入前饴糖半匙许水一盏半煎半盏服之
　　中风失音圣惠治小儿中风失音不语舌根强硬方
　　陈酱汁【半合】人乳【二合】
　　右件药相和合令匀少少与儿服之
　　张涣竹沥膏　治小儿中风失音不语牙闗紧急竹沥【依法旋取】生地黄【取汁】蜜【各半合已上搅匀】桂心【为末】石菖蒲【一寸九节者取末各一两】
　　右件都一处调匀慢火熬成膏硬软得所如皂子大每服一粒取梨汁化下
　　救生菖阳汤　治小儿中风昏
　　石菖蒲　天麻　生乌蛇肉　全蝎　白僵蚕附子【炮去皮脐】羗活　人参　白附子【各半两】
　　右为麤末每服三钱水两盏生姜五片薄荷五叶煎至一盏滤去　温热时时与服
　　醒脾散　治小儿惊搐后不语
　　甘草【炙一钱】冬瓜子　防风【各半两】人参【一分】
　　右件为细末每服一钱用水一盏入竹叶数片灯心少许同煎至七分去滓食后温服临睡
　　伤寒失音茅先生伤寒失音语不得方
　　金毛狗脊　甘草【等分】
　　右为末每服一钱用黄蜡一块指头大水六分同煎四分服
　　集验方　治小儿伤寒失音不能语
　　桂【指面大】
　　右含桂口中渐渐声音如旧
　　鼻
　　张涣按小儿肺气通于鼻气为阳若气受风寒停滞鼻间则成鼻塞气塞使津液不収则多涕若冷气久不散脓涕结聚使鼻不闻香臭则成鼻若挟热则鼻干皆妨害乳食　　巢氏云鼻乃肺之窍皮毛腠理乃肺之主此因风邪客于肺而鼻塞不利者宜用消风散或用葱白七茎入油腻粉少许擂摊绢帛上掌中护温贴门因惊仆气散血无所羁而鼻衂者用异功散加柴胡山栀左脸青而兼赤者先用柴胡清肝散后用地黄丸右脸赤乃肺大膓实热也用泻白散鼻色赤乃脾胃实热也用泻黄散微赤乃脾经虚热也用异功散加升麻柴胡色深黄用济生犀角地黄汤后用杨氏地黄散淡白色用六君子汤颏间色赤用四物汤加山栀赤甚用五淋散小便赤色用六味丸补中益气汤唇色白用六君子汤乆不愈用麦门冬饮子若初病元气未乳食如常发热壮热二便秘结作渴饮水卧不露晴者悉属形病俱实当治邪气若病乆元气已食少发热口干饮汤呕吐泄泻肢体畏寒卧而露晴者悉属形病俱虚当补正气为要
　　鼻塞演山凡产牙儿三朝五日六晨一腊忽然鼻塞吻乳不能开口呼吸者多是乳母安睡之时不知持上儿子鼻中出息吹着儿或以水浴洗用水温冷不避风邪所以致儿鼻塞宜与通闗膏傅之消风散服之或有惊悸作热　薄荷散与服通闗膏用白僵蚕猪牙皂角荆芥香附子川芎细辛等分为末葱白同研傅至妙消风散　治胎热胎寒兼治诸风上攻头目昏痛项背拘急肢疼目旋晕鼻塞多皮肤顽麻痒疮瘾疹小儿虚风
　　茯苓　川芎　羗活　荆芥穗　防风【去芦】藿香僵蚕【炒】蝉蜕【去嘴爪】甘草【炙】厚朴【制】陈皮【去白各等分】
　　右为末每服五分茶清调下薄荷汤亦可急慢惊风乳香荆芥汤调下或加雄黄名雄风散
　　薄荷汤　治鼻塞不通及夹惊伤寒极热变蒸
　　薄荷叶【五钱】羗活　全蝎　麻黄【去节】甘草　僵蚕【炒各一钱】天竺黄　白附子【各二钱半煨】
　　右为末薄荷汤调下热极生风加竹沥少许一方有柴胡台芎桔梗茯苓无全蝎僵蚕天竺白附
　　张涣辛夷膏
　　辛夷叶【一两洗焙干】细辛　木通　杏白芷　木香【各半两】已上捣罗为细末次用　香仁【一分汤浸去皮尖研】
　　右件用羊髓猪脂各二两同诸药相和于石器中慢火熬成膏赤黄色放冷入龙脑麝香各一钱拌匀每用少许涂鼻中若乳下婴儿妳母吹着儿鼻塞者只涂上
　　张鸡峯方　治开不合鼻塞不通
　　右以天南星大者一枚微炮为末以淡醋调涂绯帛上以贴上炙热手频熨之
　　庄氏治小儿鼻塞方
