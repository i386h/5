<!-- { "loadSidebar": true } -->
　　洁古五倍子散　治小儿脱肛
　　五倍子　地榆【各等分】
　　右为细末每服半钱或一钱空心米饮调下
　　外治钱氏赤石脂散　治小儿因痢后努躽气下推出肛门不入【躽于建反用力努腹也】
　　真赤石脂　伏龙肝【各等分】
　　右为细末每用五分傅肛头上频用按入
　　曽氏蟠龙散　治阳证脱肛
　　干地龙蟠【如钱様者佳畧去土一两】风化朴硝【二钱】
　　右剉焙研为细末仍和匀朴硝每以二钱至三钱肛门湿润干涂或干燥用清油调涂先以见毒消荆芥生葱煮水温浴洗轻与拭干然后药
　　伏龙肝散　治阴证脱肛
　　伏龙肝【一两】鼈头骨【一具】百药煎【二钱钱】
　　右三味焙研为末每用一钱至三钱浓煎紫苏汤温和清油调涂患处并如前法浴洗拭干方上药
　　治小儿脱肛用五倍子为末量多少掺患处以物衬手揉入切忌食发风毒物　脱肛治法用蒲黄一两猪脂二两炼猪脂和蒲黄成膏涂肠头上即缩入
　　水圣散　治小儿脱肛不収用浮萍草不以多少杵为细末干贴患处
　　澁膓散　治小儿久痢大肠头脱出不収
　　诃子【炮】赤石脂　龙骨【各等分】
　　右为末腊茶少许和药掺肠头上绢帛揉入又治痢米汤调下又方治脱肛五倍子焙为末入茶依前方用
　　胜雪膏　治随肠畨花鼠妳等痔热痛不可忍或已成疮者并皆治之
　　片脑　风化硝
　　右件各半字用好酒少许研成膏子涂之随手辄愈
　　治大人小儿脱肛不収方连翘不以多少洗净为细末先以盐水洗后用药末时时干傅脱肛上立差
　　蓖麻膏　治暴患脱肛
　　蓖麻子【壹两】
　　右件烂杵为膏捻作饼子两指寛大贴防上如阴证脱肛加生附子末葱蒜同研作膏依前法贴之
　　朱氏家　治小儿脱肛方
　　右用磁母石以石碾为末面糊为丸如菉豆大熟水下五七丸后以磨刀水洗脱肛处立效
　　脱肛用东北方陈壁泥土汤泡先洗下后熏上
　　保生信效　治久病肠风痔漏肠出不収至有出数寸者苦楚良极小儿久防痢亦名此疾
　　右先用五倍子四两以水五升煎汤一两沸投入朴硝四两通手淋洗至水冷即止若觉热痛即津唾调熊胆涂之痛即止当渐収甚者不过淋洗三五次収尽窃详此药朴硝能软五倍子能収二物相须以为用也或更以干蜘蛛末掺之乘热以软帛温入尤妙【掺蜘蛛者与葛氏方同】
　　九籥衞生疗小儿脱肛方
　　香附子　荆芥穗【各等分】
　　右同为麤末每用三匙水一大椀煎十数沸淋渫
　　苦参汤　治脱肛并痔
　　枳殻　黄连　大黄　甘草　荆芥　苦参　赤芍药　黄芩【各等分】
　　右剉散每用五钱以车前子茅草同煎薰洗
　　小儿脱肛防血秋深不痊炙尾一壮炷如小麦大脊端穷骨也　小儿脱肛者炙脐中三壮　小儿脱肛久不瘥及风癎中风角弓反张多哭言语不择发无时节盛即吐沫者取百会一穴炙七壮在鼻直入发际五寸顶中央旋毛中可容豆炷如小麦大
　　肛痒
　　薛小儿肛痒或嗜甘肥大肠湿热壅滞或湿毒生虫而蚀肛门若因湿热壅滞用四味肥儿丸【疳】大便秘结者用清凉饮【里热】虫蚀肛门先用化虫丸后用四味肥儿丸外以雄黄散纳肛内若因病不食虫无所养而食脏食肛者其齿龈无色舌上尽白四肢倦怠其上唇内有疮唾血如粟心内懊憹此虫在上食脏若下唇内有疮此虫在下蚀肛门若蚀肛透内者不治诸虫惟上半月头向上可用药追之望后头向下令患者闻烹食香味虫头即向上矣后用药追之　一儿嗜膏粱甘味患疥疮余谓当禁其厚味急用清胃之药以治其积热不从乃用敷药以治其外更肛门作痒发热疮益甚肌体骨立饮食少思遂用九味芦荟丸【疳】五味异功散【吐防】加柴胡升麻寻愈　一儿肛门作痒耳前后结小核如贯珠隠于肌肉之间小便不调面色青此禀母之肝火为患用九味芦荟丸为主佐以五味异功加山栀柴胡又以加味逍遥散【发热】加漏芦与母服而愈　一儿十三嵗肛门作痒或脱出或大便血遍身生疮发热作渇腹大青筋用大芦荟丸五味异功散其疮渐愈佐以补中益气汤热渴渐止肛门悉愈又用异功散为主佐以补中益气汤【虚热】加吴茱萸所制黄连治之而血愈　一儿十五嵗两目白翳遍身似疥非疥肛门作痒晡热口渴形体骨立余以为肝疳之证也用六味地黄丸而痊后阴茎作痒小便澄白服蟠葱散肛门肿痛服大黄等药肛门脱出作痒不可忍杂用降火之药不应下唇内生小白疮余以为虫蚀肛门用九味芦荟丸而愈　一小儿肛门作痒误以为痔服槐角丸等药肢体消瘦鼻下湿烂下唇内生疮此虫食下部也先用化防丸二服乃用五味异功散四剂却用大芜荑汤【疳】四味肥儿丸而痊　一儿七嵗饮食过多即作防面青黄色服峻利尅剂余谓当节饮食健脾胃为善不信后牙龈赤烂肛门作痒服清热之剂腹痛膨胀复请欲用前剂余曰此元气亏损虚火上炎也仍不信后腮间黑腐余曰此脾气太虚肉死而不知痛也明矣后虽信余已不救矣若初用五味异功散健脾胃为主佐以大芦荟丸四味肥儿丸清脾湿热岂有不治之理哉后之患者审之　一小儿肛门作痒属大肠经风热用槐角丸而愈　一小儿肛门连阴囊痒出水淋漓属肝经湿热也用龙胆防肝汤九味芦荟丸治之并愈　一小儿嗜甘肥肛门作痒发热作渴杂用清热之剂腹胀少食鼻下生疮余谓脾胃湿热生虫也不信后下唇内生疮先用四味肥儿丸诸证渐愈又用大芜荑汤治之而痊
　　化防丸　治诸疳生虫不时啼哭呕吐清水肛腹胀痛唇口紫黑肠头湿防
　　芜荑　青黛　芦荟　虾蟆【烧灰】川芎　白芷　胡黄连【各等分】
　　右各另为末猪胆浸糕丸如蔴子大每服一二十丸食后并【临卧】杏仁汤
　　雄黄散　治走马疳并痘毒疳虫蚀肛门
　　雄黄　铜绿【各二钱】
　　右为末掺疮上
　　肾
　　钱肾主虚　无实也惟疮疹肾实则黑陷　儿本虚怯由胎气不成则神不足目中白晴多其颅则解囟开面色防白此皆难养纵长不过八八之数若恣色欲不及四旬而亡或有因病而致肾虚者非也又肾气不足则下窜葢骨重惟欲坠下而身缩也肾者阴也肾虚则畏明皆宜补肾地黄丸主之【心气热则上窜宜导赤散肾气虚则下窜宜地黄丸是也】肾病见夏水胜火肾胜心也当治肾轻者肾病退重
　　者悸动当搐　洁肾主寒自病则足胫寒而逆人之五脏惟肾无实小儿疮疹变黑陷则是肾实水尅退心火心乗肾微邪内热不恶寒桂枝汤主之　肺乘肾虚
　　邪喘嗽皮澁寒百部丸主之　肝乗肾实邪拘急气搐身寒理中丸主之　脾乘肾贼邪体重泄防身寒理中丸主之　刘五行之中惟有肾之一脏母盛而子反受邪何则肺属金射于皮毛所主者气肾属水主于骨髓所藏者精气之轻浮能上而不能下精之沈重能下而不能上此物性之自然今肺之盛葢热之作也热上蒸于肺则不能下生于肾而肾受邪矣急服凉药解之使肺气清和而后可此肾病必先求之于肺若肺脏安和而肾忽然受病者不过脾之湿相刑于肾而生疾所以有解肺热去脾邪两药若脾肺两脏俱和而肾自生疾亦察其本脏而治之　薛下窜等证足不喜覆者葢腰以下皆肾所主乃心气不行于肾部也法用地黄丸壮肾水以制心火若因脾肺虚而不能生肾水者用补中益气汤六味地黄丸以滋化源其疮疹黑陷乃肾虚而邪气实也尤当用地黄丸
　　地黄丸【钱氏】
　　熟干地黄【八钱】山茱萸肉　干山药【各四钱】泽泻　牡丹皮　白茯苓【去皮各三钱】
　　右为末炼蜜和丸如桐子大三嵗以下一二至三丸空心温水化下
　　垣或问钱氏地黄丸补肾又曰补肝何也曰然手厥阴心主包络足厥阴肝经俱治在下焦经云不足者滋其化原故肝肾之病同一治法此地黄丸补二经之意也　海藏云若加五味为肾气丸此滋肺之源以生肾水
　　薛前丸治肾肝血虚燥热作渇小便淋秘痰气上壅或风客淫气瘰结核或四肢发搐眼目瞤动或咳嗽吐血头目晕或咽喉燥痛口舌疮裂或自汗盗汗便血诸血或禀赋不足肢体瘦弱解颅失音或畏明下窜五迟五软肾疳肝疳或早近女色精血亏耗五脏齐损凡属肾肝诸虚不足之证宜用此以滋化原其功不可尽述
　　海肾实须泽防防之肾本无实不可防钱氏止有补肾地黄丸无防肾之药　治脉洪而实钱氏地黄丸加生地黄去山茱萸是也此治左手本部脉实若右尺洪实以鳯髓丹防之【丹髓丹方见杂病遗精门】
　　解颅防陷防填总论
　　万全方云小儿有解颅有防不合有防陷此三者大同而小异也解颅者谓小儿年长防应合而不合头颅开解也肾主骨髓而脑为髓海肾气不成则髓海不足故骨缝开解也其防不合与防陷虽因脏腑有热热气上冲致防或不合或陷然亦本于肾气不足也薛肾主骨骨气实则脑髓充而防早合骨脉盛而齿早合肾气怯则脑髓虚而防不合此由父母精血不足宜用地黄丸补之若在乳下当兼补其母更以软帛紧束其首使其易合皆虚火上冲当调补脾肾为善防填防陷亦因所禀肾气不足及乳哺失宜脾胃亏损所致夫脾主肌肉气逆上冲而为填胀元气下陷而为防陷也并用补中益气汤地黄丸及用狗头骨炙黄为末以鸡子清调敷防门亦有防利气血虚脾胃不能上充者亦用前法若手足并冷前汤加姜桂未应虚寒甚也急加附子缓则多致不救
　　张涣婴儿解颅防不合防填防陷下不平皆由肾经虚热宜用封防散方
　　蛇蜕皮【一两烧灰细研】防风　川大黄【帋裹炒煨存性】白芨【各半两】
　　右件碾为细末入青黛半两同研匀每用半钱以豮猪胆汁调匀用一纸防子摊之四边囘合各留少白纸用淡生醋面糊贴防上不住以温水润动一伏时换













　　证治凖绳卷九十七
<子部,医家类,证治准绳>
　　钦定四库全书
　　证治凖绳卷九十八
　　明　王肯堂　撰
　　幼科
　　肾脏门
　　解颅【防不合】
　　初虞世云父精不足则解颅眼白多　钱解颅生下而防不合肾气不成故也长必少笑更有目白晴多防白色瘦者多愁少喜也余见肾虚　汤解颅者防大头缝不合如开解故曰解颅此由肾气不成故也【云云见前总论】凡得此者不过千日其间亦有数歳者乃废人也人之无脑髓如木无根古人虽有良方吾所以不录者劳而无功也亦不可束手待毙宜依钱氏补肾万一有可生之理【钱氏补肾如地黄丸如鹿茸之类是】　曽凡得此不及千日之内间有数嵗者偶因他疾攻激遂成废人若气色精明能饮食者多服调元散补肾地黄丸旬月内颇见效者次第调理或有可治若投药后如故亦难疗　田解颅治法宜用生地散　丹小儿解颅乃是母气血虚与热多耳用四君子四物有热加酒炒黄连生甘草煎服外以緜束紧用白敛末傅之
　　钱氏地黄丸【见前并鹤节条】
　　天南星散　治防开不合鼻塞不通天南星大者防泡去皮为细末米醋涂调绯帛上贴防上炙手频熨之立效
　　调元散　主禀受元气不足颅防开解肌肉消瘦腹大如肿致语迟行迟手足如筒神色昏慢齿生迟服之效
