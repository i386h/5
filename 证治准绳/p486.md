<!-- { "loadSidebar": true } -->
　　千金翼治髪薄不生方　先以醋泔清洗秃处以生布令火热腊月猪脂并细研铁生煎三沸涂之日三
　　遍
　　本草甑气水主长毛发　以物于炊饭时承取沭头令发长密黑润不能多得朝朝梳小儿头渐渐觉有益好
　　小儿白秃发不生榆皮末苦酒调涂
　　圣惠生发神效黑豆膏　治小儿脑疳头发连根作穗子脱落不生兼疮白秃发不生者并用生发
　　黑豆　苣蕂【各叁合】诃黎勒皮【壹两】
　　右件药捣罗为末以水拌令匀内于竹筒中以乱发塞口用煻灰内煨取油贮于瓷器中先以米泔皂荚汤洗头拭干涂之日再用十日发生
　　又方
　　葛根末　猪脂　羊脂【各二两】
　　右件药入铫子内以慢火熬成膏収于瓷合中每取一钱涂摩头上日再用不过五七度效
　　香薷煎　治小儿白秃不生发燥痛
　　陈香薷【二两】胡粉【壹两】猪脂【半两】
　　右件药以水一大盏煎香薷取汁三分去滓入胡粉猪脂相和令匀涂于头上日再用之
　　圣惠治小儿头秃不生发苦痒蔓菁散
　　右取蔓菁子为末以猪脂调涂于秃处佳
　　又方贯众烧灰细研油调傅
　　又方麻子一升熬黑压取脂傅头上良
　　又方盐汤洗过生油和蒲苇灰傅之鴈白　熊白　桃叶汁皆可涂鸡子黄熬取汁涂
　　发黄
　　巢氏云足少阴肾经其血气华于发若血气不足则不能润悦于发故发黄也　钱氏曰小儿长大不行行则脚细齿久不生生则不黑皆属气血虚也宜大剂补之千金翼发黄方　腊月猪脂和羊屎灰蒲灰等分傅之三日一为取黑止
　　又方　以醋煮大豆烂去豆煎令稠涂发
　　又方　熊脂涂发梳之散头牀底伏地一食顷即出形
　　尽当黑用之不过一升
　　安师治小儿髪黄极妙方
　　破故纸不计多少银石器中熳火炒熟为细末用地黄汁煎成膏和为丸菉豆大每服十五二十丸盐汤送下食前
　　齿
　　齿痛清胃散　治胃火牙痛或连头面
　　升麻【五分】生地黄　牡丹皮　黄连【炒】当归【各叁分】
　　右水煎服加柴胡山栀即加味清胃散　愚按前方治脾胃实火作渇口舌生疮或唇口肿痛齿龈溃烂焮连头面或恶寒发热或重舌马牙吐舌流涎等证子母并宜服之若因脾胃气虚寒凉尅伐或虚热上行口舌生疮弄舌发热饮食少思或呕吐困睡大便不实流涎龈烂者用五味异功散
　　张涣藁本散　治卒齿痛
　　藁本　白附子　川芎　莽草【各半两并罗为细末次用】青黛　芦荟　麝香【各一钱研细】
　　右件都再研匀每用一字涂揩患处
　　雄黄丸　治小儿牙齿黑蛀气息疼痛
　　雄黄【贰钱】麝香【半钱】
　　右为细末软饭和为挺子安在牙内
　　齿缝出血外台肘后用蚯蚓粪水和作团以火烧令极赤末之如粉以腊月猪脂和傅齿龂上日三即差
　　茅先生治小儿牙宣齿缝出血方
　　苦参【末壹两】白矾【灰壹钱】
　　右为末一日三次揩牙上立验也
　　张锐鸡峰方　治齿间出血
　　右以苦竹叶不以多少水浓煎取汁入盐少许寒温得所含之冷即吐了
　　又方
　　右用童子小便半升分为三两次含之冷即吐了
　　庄氏麝香散　治小儿唇口臭烂齿龂宣露
　　麝香　雄黄【生】芦荟　白龙骨【各壹钱】蜜陀僧【贰钱】石胆【半两生】干蟾【一枚重半两者入鉼烧存性】
　　右合研令极匀细先用绵子纒筯头上以盐矾浆水轻轻洗过然后上药
　　齿龈肿痛千金翼方
　　生地黄　独活【各叁两】
　　右二味切以酒渍一宿含之
　　又方　常以白盐末封齿龂上日三夜二
　　又方　用大鹏砂研细水化鸡羽扫
　　齿巢氏云手阳明足太阳之脉并入于齿风气入其经脉与血气相搏齿即肿痛脓汁出谓之风龋
　　千金翼治齿龋方
　　右切白马悬蹄可孔塞之不过三度【圣惠方用夜眼】
　　圣惠虾蟆散　治小儿齿痛风龋连顋微肿
　　干虾蟆【壹枚】青黛【细研】柑子皮　细辛　白鸡粪　薰黄【已上各一分】麝香【细研】干姜【炮裂剉各半分】
　　右件药细罗为散都研令匀以薄绵裹少许内龋齿孔中日一易之
　　又方
　　白附子　藁本　细辛　芎防　莽草【已上各一两】
　　右件药细罗为散以薄绵裹少许着龋齿上
　　治小儿风龋齿痛及虫蚀疼痛黑烂方
　　青黛【细研】鸡粪白【烧灰】藁本
　　又方　扣齿三百下日一夜二即终身不发至老不病齿
　　又治齿牙根摇欲落方
　　右以生地黄大者一寸绵裹着牙上嚼咽汁汁尽去之日三即愈可十日含之更不发也
　　又齿根肿方
　　松叶【一握】盐【一合】好酒【三升】
　　右三味煎取一升含之
　　治齿根空肿痛困毙无聊赖方
　　独活【肆两】酒【叁升】
　　右二味于器中渍之煻火煨之令暖稍稍沸得半去滓热含之不过四五度
　　又方　烧松栢槐枝令热柱病齿孔须臾虫缘枝出又治牙龂疼痛方
　　杏仁【一百枚去皮尖及双仁者】塩末【方寸七】
　　右二味以水一升煮令沫出含之味尽吐却更含不过再三差
　　养生必用治小儿牙方
　　牛蒡子【炒香一分】乳香【一钱】
　　右为末入白面少许温水调涂
　　细辛　雄黄【细研各一分】麝香【少许细研】
　　右件药罗令细同研令匀旋取少许傅于齿上
　　又方　以郁李根白皮五两剉以水一大盏半煎取一盏热含冷吐之当吐虫出
　　又方　以皂荚炙去皮子末取少许着齿痛上差又方　以松栢脂揑锐如锥柱龋孔内须臾龋虫缘松脂出即差
　　又方　以鸡舌香半两以水一中盏煎至六分去滓热含冷吐
　　冲齿千金翼治虫蚀齿疼痛方
　　右闭气细书曰南方赤头虫飞来入某姓名裂齿里今得蝎虫孔安置耐居上急急如律令小牋纸内着屋柱北边蝎虫孔中取水一杯禹步如禁法还诵上文以水沃孔以净黄土泥之勿令泄气永愈
　　又治虫蚀齿根肉黑方
　　右烧腐棘取防涂之十遍雄黄末傅即愈若齿黑者以松木灰揩之细末雄黄涂龂百日日再涂之七日慎油猪肉神效
　　又治齿神方
　　右以檐一枚令病人蹲坐横檐于膝上引两手寻使极住手伸中指炙中指头檐上三壮两头一时下火病人口诵咒曰噉牙齿名字鹘莫噉牙莫噉骨炙人亦念之
　　又治裂齿方
　　右以腐棘针二百枚以水二升煮取一升含漱之日四五差止
　　又方　取死曲蟮末傅痛处即止
　　日华子治小儿风蚛牙方
　　右浓煎郁李仁水含之
　　聚宝黄龙散　治齿龂疳蚀有窍子不合者
　　龙实【龙骨中有之深黄或淡黄土蝎色紧掬入舌者是】白矾【灰】蜗牛殻南粉　牛黄【各一钱】
　　右五味为末每用少许贴窍子内时时用之
　　千金方
　　右以牛屎中大豆二七枚小开豆头以注齿根处数度即生
　　经騐方　治小儿大人多年牙齿不生
　　右用黑豆三十粒牛粪火内烧令烟尽细研入麝香小许一处研匀先以针挑不生齿处令血出用末少许揩不得见风忌酸咸物
　　圣惠治齿落久不生方
　　右取路傍遗却稻粒于齿落处防三七下其齿自生神效
　　灵苑治大人小儿生齿神验方
　　右用雄雌鸡粪各十四颗焙干同研如粉入麝香少许仍先以针挑破损齿脚下血出将散子傅之年高者不过二十日生年少者十日不计伤损及少自退落并再生
　　颊车蹉闪千金治失欠颊车蹉闪不合方
　　右用一人以手指牵其颐以渐推之则复入矣推当疾出指恐误啮伤人指也
　　又方　消蜡和水傅之
　　又方治牙车急口眼根引舌不转方
　　牡蛎【熬】伏龙肝　附子【炮去皮】矾石【烧】
　　右四味等分末之以白酒和为泥傅其上干则易之取差止
　　千金灸法失欠颊车蹉灸背第五椎一日二七壮满三日未差灸气冲二百壮胷前喉下甲骨中是亦名气堂
　　又灸足内踝上三寸宛宛中或三寸五分百壮三报此三阴交穴也
　　耳
　　张涣小儿耳中诸病由风入于脑停积于手太阳之脉则令耳聋风与湿相则两耳生疮又儿稍大见月初生以手指之则耳下生疮者名月蚀疮又乳母与儿洗浴悮令水入耳中水湿停积搏于血气蕴结成脓谓之聤耳　薛耳者心肾之窍肝胆之经也心肾主内症精血不足肝胆主外证风热有余或聋瞆或虚鸣者禀赋虚也或胀痛或脓痒者邪气客也禀赋不足宜用六味地黄丸【肾】肝经风热宜用柴胡清肝散若因血燥用栀子清肝散【发热】未应佐以六味丸间服九味芦荟丸【疳】若因肾肝疳热朝用六味丸夕用芦荟丸若因食积内热用四味肥儿丸【疳】若因乳母膏梁积热而致者宜加味清胃散【齿痛】脾经郁结而致者加味归脾汤【惊悸】肝经怒火而致者加味逍遥散【虚热】皆令乳母服之兼与其儿少许不可専于治外不惟闭塞耳窍抑亦变生他证延留日久遂成终身之聩矣慎之　宝鉴歌云太阳入耳损聴聪气滞时多耳必聋鸣是风并气相系痛应脑戸有邪风肾热郁蒸聤耳患日深疼痛出稠脓不有稠脓非此患只因滴水入其中
　　耳聋巢氏云手太阳之经入于耳内头脑有风入乘其脉与气相故令耳聋
　　圣惠治小儿风热两耳聋呜方
　　逺志【去心】甘草【炙防赤剉】柴胡【去苗】菖蒲【各壹分】磁石【叁分捣碎水淘去赤皮】麦门冬【去心焙半两】
　　右捣细罗为散每服以葱白汤调下半钱日二服量儿大小以意加减
　　张涣通鸣散　治耳聋
　　菖蒲【一寸九节者】远志【去心各一两】柴胡【去苗】麦门冬【去心】防风【各半两】细辛　甜葶【各一分】已上罗并为细末次入　磁石【一分碎水淘去赤汁】杏仁【二七个汤浸去皮尖研】
　　右件都研匀每服半钱煎葱白汤调下日二乳后
　　圣惠细辛膏　治小儿耳聋或因脑热或因水入或因吹着并宜用此
　　细辛　防风【去芦头】川大黄【剉微炒】黄芩【各一分】川椒【去目七粒】蜡【半两】
　　右件药细剉用清麻油三合煎药紫色滤过下蜡消为膏每日三度用一大豆大　防于耳中
　　圣惠治小儿耳聋不差方
　　甜葶　杏仁【汤浸去皮】盐【各等分】
　　右件药研如膏以少许猪脂和合煎令稠以绵里如防核大塞耳中日一易之
　　又方
　　松脂　菖蒲【末】乌油麻【各半两】
　　右件药相和熟绵里如一红豆大塞耳日一易
　　又方
　　菖蒲【末一分】杏仁【汤浸去皮尖研如泥半两】
　　右相和研令乳入每用少许绵裹内耳中日一易
　　又方
　　右取葱白于糖灰中煨令熟以葱白头内耳中日三易
　　又方
　　萞麻子【去皮十枚】枣肉【七枚】
　　同捣如膏每取防核大绵裹少许塞耳中日一易
　　又方
　　右捣芥子令烂以人乳和绵裹少许塞耳中日一易之
　　麝香散　治沈耳
　　麝香【少许】白矾【一钱火煆】五倍子【二钱】
　　右件为末纸撚子防入耳中少许　耳鸣巢邪气与正气相搏故令耳鸣久即邪气停滞遂成聋也
　　菖鸟散　治小儿耳自鸣日夜不止
　　菖蒲　乌头【炒各四分】
　　右为末绵裹内耳中日再
