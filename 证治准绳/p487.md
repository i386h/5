<!-- { "loadSidebar": true } -->
　　耳中痛　千金翼治耳疼痛方
　　附子【炮去皮】菖蒲
　　右二味等分裹塞之
　　耳疮证治见心部疮疡条
　　聤耳巢氏云耳宗脉之所聚肾气之所通小儿肾藏盛而有热者热气上冲于耳津液壅结即生脓汁亦有因沭浴水入耳内而不倾沥令尽水湿停积于血气蕴结成热亦令脓汁出皆为之聤耳久不差即变成聋也张涣红蓝花散　治聤耳久不差
　　红蓝花【洗焙干】黄檗【剉各一两】乌鱼骨【一分研细】黄芩【各半两】已上捣罗为细末次用　雄黄【水磨细研半两】麝香【各一钱】
　　右件都研匀细以绵纒揾药塞耳中日再换
　　田氏红玉散　治小儿脓耳
　　枯白矾　干胭脂　麝香【各一钱】
　　右同研匀先以绵裹杖子撚浄掺之
　　汤氏龙黄散　治小儿停耳汁出不止
　　枯白矾　龙骨末　黄丹【炒各半两】麝香【一钱】
　　右同研细先以绵杖子搌脓水尽用散一字半分为两处吹入耳内日二次
　　丹停耳硫黄末傅之日一夜一妙
　　秘要用蛐蟮灰末吹入立效有疮者傅之【孙真人方同】薛氏云诸外治方但可治腑证之轻者若系肝经风热血燥等证必依前方论内服合宜之药外用此以収脓湿亦无不可若専泥攻而失内治误矣
　　百虫入耳详见杂病凖绳
　　五輭
　　五輭者头輭【项輭手輭】脚輭肌肉輭口輭是也无故不举头肾疳之病项脉輭而难収治虽暂瘥他年必再发手輭则手垂四肢无力亦擡眉若得声圆还进饮食乃慢脾风也尚堪医治肌肉輭则肉少皮寛自离吃食不长肌肉可服钱氏橘连丸【虚羸】莫教泻利频并却难治疗脚软者五嵗儿不能行虚羸脚輭细小不妨荣衞但服参耆等药并服钱氏地黄丸【肾】长大自然肌肉充满口輭则虚舌出口阳盛更须隄防必须治膈却无妨唇青气喘则难调治也　薛夫头輭者脏腑骨脉皆虚诸阳之气不足也乃天柱骨弱肾主骨足少阴太阳经虚也手足輭者脾主四肢乃中州之气不足不能营养四肢故肉少皮寛饮食不为肌肤也口软者口为脾之窍上下龈属手足阳明阳明主胃脾胃气虚舌不能藏而常舒出也夫心主血肝主筋脾主肉肺主气肾主骨此五者皆因禀五脏之气虚弱不能滋养充达故骨脉不强肢体痿弱原其要总归于胃葢胃水谷之海为五脏之本六腑之大源也治法必先以脾胃为主俱用补中益气汤以滋化源头项手足三輭兼服地黄丸凡此证必须多服二药仍令壮年乳母饮之兼慎风寒调饮食多能全形　曽戴氏论五輭证名曰胎怯良由父精不足母血素衰而得诚哉是言以愚推之有因母血海久冷用药强补有孕者有受胎而母多疾者或其父好色贪酒气体虚弱或年事已迈而后见子有日月不足而生者或投堕胎之剂不去而竟成孕者徒尔耗伤真气若或有生譬诸阴地浅土之草虽有发生而畅茂者少又如培植树木动摇其根而成者鲜矣由是论之婴孩怯弱不耐寒暑纵使成人亦多有疾爰自降生之后精髓不充筋骨痿弱肌肉虚瘦神色昏慢才为六淫所侵便致头项手足身软是名五软治法用调元散补肾地黄丸渐次调养日久乃安若投药不效亦为废人　有小儿体肥容壮不为瘦瘁忽然项软倾倒此名下窜皆因肝肾气虚客邪侵袭风府于筋骨故成斯疾葢肝主乎筋肾主乎骨筋骨俱弱则项软垂下无力又名天柱倒与五软相类不远治同前药　吴江史万湖子七嵗患吐泻目顿陷天柱骨倒兼面赤色先用补中益气汤加附子一剂吐防止而诸证愈又用钱氏地黄丸料煎服顿安　一小儿七嵗夏间过食生冷之物早间患吐泻面赤作渴手足并热项輭防陷午后面色顿白手足并冷脉微欲絶急以六君子汤加附子一剂诸证顿退防顶顿起而安小儿元气易虚易实故虽危证若能速用对病之药亦可囘生者　一小儿九嵗因吐防后项软面白手足并冷脉防细饮食喜热余先用六君子汤加肉桂五剂未应更加炮姜四剂诸证稍愈面色未复尺脉未起佐以八味丸月余面色微黄稍有胃气矣再用前药又月余饮食畧増热亦大减乃朝用补中益气汤食前用八味丸又月余元气渐复饮食举首如常又月余而肌肉充盛诸病悉愈　一小儿十二嵗疟疾后项软手足冷饮食少思粥汤稍离火食之即腹中觉冷用六君子汤加肉桂干姜饮食渐加每饮食中加茴香胡椒之类月余粥食稍可离火又用前药百剂饮食如常手足不冷又月余其首能举后饮食停滞患吐防项仍痿软朝用补中益气汤夕用六君子汤及加减八味丸两月余而项复举毕姻后眼目昏花项骨无力头自觉大用八味丸补中益气汤三月余元气复而诸证退后每入房劳役形气殊倦盗汗发热服后二药即愈一小儿十五嵗手足痿软齿不能嚼坚物内热晡热
　　小便澁滞如淋服分利之剂小便如淋服滋阴之剂内热益甚服燥湿之剂大便重坠余谓此禀肾气不足早犯色欲所致故精血篇云男子精未满而御女以通其精五脏有不蒲之处异日有难状之疾老人阴已痿而思色以降其精则精不出而内败小便涩痛如淋若阴已耗而复竭之则大小便牵痛愈痛则愈便愈便则愈痛正谓此也遂朝用补中益气汤夕用六味丸加五味子煎服各三十余剂诸证渐愈后梦遗诸证复作手足时冷痰气上急用十全大补汤加减八味丸料各八剂二便稍利手足稍温仍用前二药三月余元气渐复饮食如常又饮食停滞吐泻腹痛按之不疼此脾胃受伤也用六君子汤加木香肉豆蔲治之其吐未已左尺右闗二脉轻诊浮大按之如无经云肾开窍于二阴用五味子散四服大便顿止后又伤食咽酸作渴大便重坠朝用补中益气汤夕用六君子汤加木香干姜而痊　一老年得子四肢痿软而恶风寒见日则喜余令乳母日服加减八味丸三次十全大补汤一剂兼与其子年余肢体渐强至二周而能行　一小儿五嵗禀父腿软不便于行早防天真年至十七毕姻后腿软头防自觉开大喜其自谨寓居道舍遂朝服补中益气汤夕用地黄丸料加五味子鹿茸煎服年余而健　一小儿项软服前二药而愈毕姻后患解颅作渴发热以二药作大剂煎熟代茶恣饮两月余而渴热减年余而颅防合又年余而肢体强若非慎疾虽药不起
　　天柱倒王先生云小儿久患疳疾体虚久不进饮食患来日久诸侯退只是天柱骨倒医者不识谓之五软须进金灵散生筋散　形证论歌天柱才倒道难医筭来此病非心脾若患先须因吐防不曽调气至尫羸大患伤寒无汗脉【鳯髓经此一句云却被伤寒无浮脉】定应妙药疗他迟无此卒然生此患又兼不辨四肢肥身软难堪头似石面红唇赤脸如绯此病多应伤肾热后来因热病相随【此两句在鳯髓经即云此患只应伤胆热后来伏热又相随】　肝受热风天柱倒但将凉药与维持贴须性热筋方缓立见温和请莫疑吐泻项软唯调气伤寒柱倒不须医　此或伤寒或吐或防乗虚邪毒透入肝脉热邪所侵是致令筋软长或手足软而不解举或项颈软而不解举若有前证即须凉膈若吐防则先调胃气贴项并服凉肝胆药不可太热亦恐过冷
　　金灵膏
　　右用白僵蚕不拘多少直者去丝炒为末每服半钱一钱薄荷酒调下一日三服更须用生筋散贴之
　　生筋散
　　木鼈子【三个】萞麻子【三十个】
　　右各取肉同研每用一钱许津唾调贴急抱揩上令热贴之
　　四十八贴颈药方
　　川乌头　白芷　地　　五灵脂　赤小豆【各等分】
　　右末生姜自然汁与酒同调贴在项上更服竹茹散
　　竹茹散
　　菊花【三钱】黄芩　人参【各一钱】大黄【半两】甘草【二钱】
　　右为末竹叶煎汤下
　　三十六种贴项药方
　　草乌头　赤小豆【各等分】
　　右为末姜汁调摊帛子上贴经宿项立起
　　贴头起项膏【吉氏】治小儿肝热胆冷头项软倒
　　川乌【末】肉桂【末】芸薹子　天南星　萞麻子【各一钱】黄丹【炒一钱七分】
　　右大蒜一头煨熟去皮乳鉢内研和药细每用一钱入米醋和匀贴项上一日许
　　狼毒丸【吉氏】治小儿胆热肝风天柱倒折宜服此药更用前起头贴项药
　　狼毒【酒浸焙】白附子　大附子【尖】天麻　防风　羗活【巳上各一钱】硃砂　地龙【去土各一钱】麝香【半字】
　　右为细末法酒煮糊为丸如小豆大每服七丸至十五丸用黑豆薄荷汤入酒一滴吞下
　　五鞭
　　五鞭者仰头取气难以动摇气壅作痛连于胸膈脚手心冷而鞕此阳气不营于四末也经曰脾主四肢又曰脾主诸阴今手足冷而硬者独阴无阳也故难治若肚筋青急者木乗土位也急用六君子汤加炮姜肉桂柴胡升麻以复其眞气若系风邪当防惊风治之此证从肝脾二脏受患当补脾平肝仍防急慢惊风门治之百问云如审系风证依中风治之必有囘生之理小续命汤加减
　　小续命汤　治中风不省人事涎鸣反张失音厥冷麻黄【去节】人参　黄芩　川芎　芍药　甘草【炙】杏仁【去皮尖炒】汉防己　官桂【去皮各半两】防风【七钱半】附子【炮去皮脐七钱半】
　　右除附子杏仁外为麤末次入二味夹和每一钱姜枣煎食前服有热去附子官桂减半　经云诸暴强直皆属于风故収此方非的风证方用




　　证治凖绳卷九十八
<子部,医家类,证治准绳>
　　钦定四库全书
　　证治凖绳卷九十九
　　明　王肯堂　撰
　　防科
　　肝脏门
　　寒热徃来
　　凡寒热徃来无定期其有定期者疟也　巢氏曰风邪外客于皮肤而痰饮内溃于腑脏致令血气不和隂阳更相乗尅阳胜则热隂胜则寒隂阳之气为邪所乗邪与正相干隂阳交争时发时止则寒热徃来也　全生指迷论曰若其人翕翕如热淅淅如寒无有时度支节如解手足酸疼头自昏晕此由荣卫虚弱外为风邪相乗于阳则发热搏于隂则发寒乆不治成劳宜荆芥防　又曰若寒热如疟不以时度肠满膨脝起则头晕大便不通或时腹痛胸膈痞闷此由宿谷停留不化结于肠间气道不舒隂阳交乱宜备急丸　经曰阳虚则外寒隂虚则内热阳盛则外热隂盛则内寒寒热徃来此乃隂阳相胜也故寒气并于隂则发寒阳气并于阳则发热寸口脉微为阳不足隂气上入阳中则恶寒尺脉弱为隂不足阳气下入隂中则发热阳不足则先寒后热隂不足则先热后寒隂阳不归其分则寒热交争也又上盛则发热下盛则发寒阳盛则乍热隂盛则乍寒隂阳相胜虚实不调故邪气更作而寒热徃来或乍寒乍热也少阳胆者肝之府界乎太阳阳明之间半表半里之分隂阳之气易于相乗故寒热多主肝胆经证以小柴胡汤加减调之若秪见寒热起居如常久而不愈及大病后元气未复悉属隂虚生热阳虚生寒宜用八珍汤【虚羸】补之甚者十全大补汤【汗】有食积为病亦令寒热用保和丸【宿食】消之若兼呕吐泄防用六君子汤【吐防】厥冷饮热人参理中丸【防】作渴不止七味白术防【渇】食积既消而寒热尚作者肝邪乗脾所胜侮所不胜也用异功防【吐防】加柴胡山栀其疟证寒热详见疟门
　　汤食积寒热如疟渴泻气急要合地卧此先当取下积只用平胃防次常服进食丸【平胃防见不乳进食丸见积】
