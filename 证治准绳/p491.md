<!-- { "loadSidebar": true } -->
　　右件药都研令匀入枣瓤及链蜜和圆如粟米大每服以薄荷汤下三丸量儿大小加减服之
　　婴孺箭羽汤　治小儿中恶心腹坚强卒痛欲困鬼箭羽【三分】朱砂【一分】羚羊角【屑】桔梗　鬼白　朴硝【汤成下各半分】升麻　芍药　柴胡【各五分】黄芩【六分】　黄【八分】桃仁【四十九个炒去皮尖】
　　右以水四升煮一升二合二嵗儿为四分更量儿大小与服之
　　葛氏肘后灸法以绳围其死人肘腕男左女右毕伸绳从背上大椎度以下又从此灸横行各半绳此法三灸各三即起又令爪其病人人中取醒不起者卷其手灸下文头随年壮又灸鼻中三壮也又灸颐下宛宛中名承浆穴十壮大效又灸两足大指爪甲聚毛中七壮此华陀法一云三七壮又灸脐中百壮也
　　卒死
　　巢氏云小儿卒死者是三虚而遇贼风故无病仓卒而死也三虚者乗年之衰一也逢月之空二也失时之和三也有人因此三虚复为贼风所伤使阴气偏竭于内阳气阻隔于外而气壅闭阴阳不通故暴絶而死也若腑脏未竭良久乃苏亦有兼挟鬼神气者皆须邪退乃生也凡中客忤及中恶卒死而邪气不尽停蓄心腹久乃发动多变成疰也
　　茅先生卒死眼合哜齿遍身如绵软面青黑口疮冷此因本生下而遍身热或因有惊患医人一向退热不曽下得惊积及妳积遂积聚被邪气至此
　　右前件三个都来一般只是要辨元初受患根源治之急下夺命散与吐下风延　醒后便下匀气散二服补除后下硃砂膏　镇心丸　与服如有伏
　　热来时即下大附散与调理二三日安乐　前件三个形只是此一般调理上件疾见鵶声上啼偏搐汗如珠不得睡眼障泪出死不治
　　金匮要畧治小儿卒死而吐利不知是何病方
　　右以马屎一圆绞取汁灌之无湿者水煮干者取汁
　　葛氏肘后救卒死而壮热者
　　右用矾石半斤水一升半煮消以渍脚令没踝
　　又方救卒死而目闭者
　　右用骑牛临面薤汁灌之耳中
　　又方救卒死而四肢不収屎便者
　　右取牛洞一升温酒灌口中　者稀粪也
　　千金卒死无脉无他形阴阳俱竭故也
　　右用牵牛临鼻上二百息牛防必差牛不肯防着盐汁涂面上即牛肯防
　　又方
　　右炙熨斗熨两脇下【备急方云又治口厥】
　　治魇死不自觉者方
　　右用慎灯火勿令人手动牵牛临其上即觉若卒不能语取东门上鸡头末之以酒服
　　治卒魇死方
　　右捣韭汁灌鼻孔中剧者灌两耳【张仲景云灌口中】
　　治鬼魇不悟方
　　右末伏龙肝吹鼻中
　　又方
　　右末皂荚如大豆许吹鼻中嚏则气通起死人【集騐方云治中恶】
　　圣惠治小儿卒死方
　　右取女青末半钱用牛乳汁调治之
　　又方
　　右烧野猪粪水解取汁服之
　　又方
　　右以苦参醋煑汁少许内口中即苏水煮亦得又酒煮烂棺木板取汁服少许
　　又方
　　右煎盐汤令极咸以物拗口开灌之令入腹即活
　　又方
　　以热汤和灰厚拥身上逡巡即苏
　　婴孺治小儿不知所病便死絶方
　　右取雄鸡冠临儿口上割血滴入口下即活
　　肘后炙法　卒死而四肢不収屎便者炙心下一寸脐上三寸脐下四寸各一百壮儿小者随年
　　千金治卒死　针间使各百余息
　　又炙鼻下人中一名鬼客防【肘后方云又治尸厥】
　　鬼持
　　巢氏云小儿神气软弱精爽防羸而神魂被鬼所持录其状不觉有余疾直尔痿黄多大啼唤口气常臭是也婴童宝鉴小儿鬼持歌云小儿气弱命中衰魂魄多
　　应被鬼持其痿黄多哭地不须用药可求师鬼气歌云鬼气皮肤里相脏腑间肿虚如水病瘈疭似惊癎热发浑身涩心挛痛所攅小儿还有此服药急须看图经治鬼持方
　　右用虎睛爪并指骨毛以系小儿臂上辟恶鬼
　　外台深师五邪丸　疗邪狂鬼魅妄言狂走恍惚不识人此为鬼忤当得杀鬼丸方
　　丹砂　雄黄【各别研】龙骨　马目毒公　鬼箭【各五两】鬼白【二两】赤小豆【三两】芫青【一枚】桃仁【百枚去皮尖熬别研】
　　右九味下筛细绢筛合诸药拌令匀调后内蜡和之大如弹丸绛囊盛之系臂男左女右小儿系头合药勿令妇人鸡犬见之所服蜜和丸如　梧子大一服三丸日三丸日三服忌五辛生血物
　　疰病　【尸】
　　巢氏云疰之言住也谓其风邪鬼气留人身内也人无问大小若血气虚衰则阴阳失守风邪鬼气因而客之留住肌肉之间连滞腑脏之内或皮肤掣动游易无常或心腹刺痛或体热皮肿沉滞至死死又疰易傍人故为疰也小儿不能触冐风邪多因乳母解脱之时不避温凉暑湿或抱持出入早晚其神魂软弱而为鬼气所伤故病也
　　千金治小儿疰方
　　右用灶中灰盐等分相和熬熨之
　　千金大乙备急散　主卒中恶客忤五尸入腹鬼刺鬼痱及中蛊疰吐血下血及心腹卒痛腹满伤寒阴毒病六七日方
　　雄黄　芫青　桂心【各二两】丹砂　蜀椒【各一两】藜芦巴豆【各一分】附子【炮裂去皮脐五分】野葛【三分】
　　右九味巴豆别治如脂余合治下筛以巴豆合和更捣令匀调以铜器中蜜贮之勿泄有急疾水服【膈上吐在膈下利在四肢当汗出此之所为如一字字可加至半钱七老小半之病在头当鼻衂在汤泪雪手下皆愈秘之非贤不传】
　　千金治疰病相染易及霍乱中恶小儿客忤长病方肝【一具】雄黄　莽草　丹砂　鬼白　犀角　巴豆【各一两】麝香【二分】大黄　牛黄【各一两】蜈蚣【一条】
　　右十一味末之蜜圆空腹服如麻子大二丸加至三丸以知为度
　　尸疰
　　巢氏云尸疰者是五尸之中一尸疰也人无问小大腹内皆有尸虫尸虫为性忌恶多接引外邪共为患害小儿血气衰弱者精神亦羸故尸疰因而为病其状沉黑不的知病之处或寒热淋漓涉引嵗月遂至于死死又疰易傍人故名之为尸疰也　张涣论小儿亦有疰病与大人所病无异久后疰易傍人染骨肉如尸疰蛊毒之类是也　张仲景治大人小儿飞尸走马汤方
　　巴豆【去心皮熬】杏仁【去皮尖各二枚】
　　右二味取绵纒槌令极碎投热汤二合捻取白汁服之须臾差未差更一服老小量之通疗鬼击有尸疰者常蓄此药用騐忌野猪肉芦笋备急同
　　圣惠木香散　治小儿尸疰心腹满胀疼痛不可忍木香　鬼箭羽　桔梗【去芦头】当归【剉防炒】紫苏茎叶【各半两】槟榔【三分】
　　右件药捣罗为粗散毎服一钱以水一小盏入生姜少许煎至五分去滓不计时温服更量儿大小加减服之
　　犀角散　治小儿尸疰心中恶诸病皆主之
　　犀角【屑】川升麻　木香　川大黄【剉碎防炒】桑根白皮【剉】槟榔【各半两】麝香【一钱细研】桃仁【二七枚汤浸去皮尖双仁防炒黄】
　　右件药捣细罗为散每服以温水调下半钱日四五服更量儿大小加减服之
　　张涣雌黄丹　治尸疰病
　　雌黄　雄黄【各细研】川大黄【慢火炮黑】鬼臼【去皮各一两】桃仁【三十个汤浸去皮尖研】白头翁【半两已上并为细末次用】麝香【一分另研】巴豆【十粒去皮心膜】
　　右件都研匀以羊脂五两镕和诸药成膏如黍米大三粒至五粒荆芥汤冷下量儿大小加减
　　立效汤
　　川大黄【炮剉】干桃柳叶【洗焙干各一两】栀子仁　赤芍药【各半两】已上捣罗为细末次用　朱砂【细研水飞一两】麝香雄黄【别研各一分】
　　右件都拌匀每服一钱蜜汤调下量儿大小加减
　　蛊疰
　　巢氏云人聚蛇虫杂类以器皿盛之令相噉食余一存者即名为蛊能变化或随饮食入腹食人五脏小儿有中者病状与大人老儿无异则心腹刺痛懊闷急者即死缓者渉歴嵗月渐深羸困食心藏尽利血心藏烂乃至死死又疰易傍人故为蛊疰也
　　外台范汪疗大人小儿蛊疰百病【症瘕】积聚痠削骨肉大小便不利卒忤遇恶风胪胀腹满淋水转相注殚门尽戸延及男女外孙医所不能疗更生十七物紫参丸方紫参　人参　半夏【汤洗】藜芦　代赭石　桔梗白薇　肉苁蓉【各三分】石膏　大黄　牡蛎熬　丹参【各一分】虾防【烧灰】乌头【炮各四分】狼毒【七分】附子【炮伍分】巴豆【七十枚去心皮熬】
　　右件药筛蜜和为丸以饮下如小豆一丸日三服老小以意减之蜂虿所螫以涂其上神良忌猪羊肉冷水一方无虾蟆有干姜四分
　　圣惠羚羊角散　治小儿中蛊腹内坚如石面目青黄小便淋变易无常
　　羖羊角【屑】蘘荷【各一两】栀子仁【七枚】赤芍药　牡丹皮黄连【去须各一分】犀角【屑半两】
　　右件药捣麤罗为散每服一钱以水一小盏煎至五分去滓温服日三四服更量儿大小加减
　　又方
　　败鼓皮【三分炙令黄】苦参【剉】蘘荷根【各一两】
　　右件药麤罗为散每服一钱以水一小盏煎至五分去滓温服日三四服更量儿大小加减服之
　　升麻散　治小儿初中蛊毒
　　川升麻　桔梗【去芦】根【各半两】
　　右罗为麤散毎服一钱以水一小盏煎至五分去滓温服日四五服量儿大小加减
　　雄黄散　治小儿飞蛊状如鬼气者宜服
　　雄黄　麝香【各细研】犀角【末各半两】
　　右件药都研令匀每服以温水调下半钱一日四五服量儿大小加减
　　治小儿五种蛊毒悉主之方
　　右捣马兠铃根细罗为散每服一钱以水一小盏煎五分去滓空腹顿服当时随吐蛊出未快吐即再服
　　又方
　　右用败鼓皮一片烧灰细研为粉空心以粥饮调服一钱病人须臾当呼蛊王姓名病便愈
　　又方
　　右用荠苨一两罗为末以粥饮调下一钱甚效量儿大小加减服之
　　治水儿畏忌中蛊欲死方
　　右用甘草半两生剉以水一中盏煎至五分去滓分为二服当吐蛊出若平生预防蛊者宜熟炙甘草煮汁服之即内消不吐神效
　　治小儿中蛊毒令腹内坚痛面目青黄淋露骨立病变无常方
　　右用桃株寄生贰两细罗为散如茶防服之日四五服
　　又方
　　右用麝香半钱细研空腹以温水调服即吐出蛊毒未效再服
　　治小儿中蛊下血欲死方
　　右取生赤雌鸡翅取血服之立效
　　又方
　　右青蓝汁频频与半合服
　　婴孺雄黄丸　治小儿疰病诸蛊魅精气入心入腹刺痛黄瘦骨立
　　雄黄　雌黄【各四分】丹砂　野丈人　徐长卿【各三分】大黄【伍分】　香　羚羊角【屑五分】
　　右为末以青羊脂和丸百日儿酒服黍大三丸日进二服或豆大亦可
　　张涣雄麝散　専治蛊毒病
　　雄黄【水磨者细研】麝香【别研】羖羊角【屑】赤芍药　败鼓皮【炙黄各一两】马兠铃根　荠苨　鬼臼【去毛各半两已上除雄黄麝香外罗为细末】
　　右件八味都一处拌匀研细每服半钱浓煎甘草汤调下食前
　　麝犀汤
　　犀角屑　鬼箭　安息香　水磨雄黄【细研各一两】苦参　牡丹皮【各半两】已上捣罗为细末次用　麝香【半两细研】
　　右件都拌匀每服一钱水一大盏煎至五分去滓放温时时服










　　证治凖绳卷九十九
<子部,医家类,证治准绳>
