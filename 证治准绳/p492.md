<!-- { "loadSidebar": true } -->
　　钦定四库全书
　　证治凖绳卷一百
　　明　王肯堂　撰
　　外科
　　痈疽
　　痈疽之源
　　方书叙痈疽之源有五　一天行时气　二已情内鬰三体虚外感　四身热于风冷　五食炙饮法
　　酒服丹石等热毒　总之不出于三因也　外因者运气痈疽有四　一火热助心为疮经云少阴所至为疮疹又云少阴司天热气下临肺气上从甚则疮疡又云少阴司天之政初之气寒乃始阳气鬰炎暑将起中外疮疡又云少阳所至为疮疡又云少阳司天之政风热参布太阴横流寒乃时至民病寒中外发疮疡初之气候乃太温其病肤腠中疮二之气火反鬰其病热鬰于上疮发于中三之气炎暑至民病脓疮又云太阳司天之政初之气气乃大温肌腠疮疡此皆常化病之浅也又云少阴司天热淫所胜甚则疮疡又云少阴司天客胜甚则疮疡又云少阴之复病疿疹疮疽痈疽痤痔又云火太过曰赫羲其病疮疽血流又云火鬰之发民病疮疡痈肿此是邪变病之甚也　二曰寒邪伤心为疮疡经云太阳司天之政三之气寒气行民病寒反热中痈疽注下又云太阳司天寒淫所胜血变于中发为痈疡病本于心又云阳明司天之政四之气寒雨降民病痈肿疮疡是也　三曰燥邪伤肝为疮疡经云木不及曰委和上商与正商同其病支发痈肿疮疡邪伤肝也又云阳明司天燥淫所胜民病疡疮痤痈病本于肝是也　四曰湿邪疮疡经云太阴司天湿气变物甚则身后痈又云太阴之胜火气内鬰疮疡于中流防于外是也　此四条所谓天行时气者也素问脉要精防论帝曰诸痈肿筋挛骨痛此皆安生岐伯曰此寒气之肿八风之变也帝曰治之奈何岐伯曰此四时之病以其胜治之愈也灵枢经痈疽篇云血脉荣衞周流不休上应星宿下应经数寒邪客于经络之中则血泣血泣则不通不通则衞气归之不得复反故痈肿寒气化为热热胜则腐肉腐肉则为脓脓不泻则烂筋筋烂则伤骨骨伤则髓消不当骨空不得泄泻血枯空虚则筋骨肌肉不相荣经脉败漏熏于五藏藏伤故死矣又生气通天论云劳汗当风寒薄为皶鬰乃痤又云阳气者开阖不得寒气从之乃生大偻荣气不从逆于肉理乃生痈肿是亦寒邪从劳汗之隙及阳气开阖不得其理之隙久客之为痈肿也所谓体虚外感及身热于风冷者也治法则精要十宣防五香汤洁古苍术复煎散等发表之剂是也
　　内因者陈无择云痈疽瘰沥不问虚实寒热皆由气鬰而成经云气宿于经络与血俱濇而不行壅结为痈疽不言热之所作而后成痈者此乃因喜怒忧思有所鬰而成也治之以逺志酒独胜散兼以五志相胜之理如怒胜思之类是也
　　不内外因者经所谓膏粱之变足生大疔更如持虚又东方之域委盐之地其民食委嗜咸安其处美其食委热中咸胜血故其民黑色疎理其病为痈疽又有服丹石法酒而致者亦膏粱之类也李东垣曰膏粱之变亦是滋味过度荣气不从逆于肉理荣气者胃气也饮食入胃先输于脾而朝于肺腑朝百脉次及皮毛先行阳道下归五藏六腑而气口成寸矣今富贵之人不知其节法酒肥羊杂以厚味积久大过其气味俱厚之物乃阳中之阳不能走空窍而先行阳道乃反行阴道则湿气大胜子令母实火乃大旺热湿既盛必来尅肾若不慎房事损其真水水乏则从湿气之化而上行其疮多出背上及脑此为大疔之最重者若毒气出肺或脾胃之部分毒之次也若出于他经又其次也湿热之毒所止处无不溃烂故经言膏粱之变足生大疔更如持虚者如持虚器以更物则无不更矣治大疔之法必当泻其荣气以标本言之先受病为本非苦寒之剂为主为君不能除其苦楚疼痛也如东垣治元好问丹溪治老妇脑疽皆因好酒故以三黄大黄酒制治之又如排脓散当归散之类是也又有尽力房室精虚气节之所致者亦属不内外因当以补虚内托为主亦忌用五香之药耗真阴而助邪热治之之药如内固黄耆汤神效托里散之类也　经云五藏菀热痈发六腑又云六腑不和留结为痈又云诸痛痒疮皆属于心肺乘肝则为痈肾移寒于肝痈肿少气脾移寒于肝痈肿筋挛此皆藏腑之变亦属内因者也
　　东垣曰生气通天论云荣气不从逆于肉理乃生痈肿又云膏粱之变足生大疔受如持虚阴阳应象论云地之湿气感则害人皮肉筋脉是言湿气外伤则荣气不行营衞者皆营气之所经营也营气者胃气也运气也荣气为本本逆不行为湿气所壊而为疮疡也膏粱之变亦是言厚滋味过度而使荣气逆行凝于经络为疮疡也此邪不在表亦不在里唯在其经中道病也已上内经所説俱言因营气逆而作也徧看诸疮疡论中多言二热相热化为脓者有只言热化为脓者有言湿气生疮寒化为热而为脓者此皆疮疽之源也宜于所见部分用引经药并兼见证中分阴证阳证先泻营气是其本本逆助火湿热相合败壊肌肉而为脓血者此治次也宜逺取诸物以比之一嵗之中大热无过夏当是时诸物皆不壊烂壊烂者交秋湿令大行之际也近取诸身热病在身上显热而不败壊肌肉此理明矣标本不得邪气不服言一而知百者可以为上工矣
　　痈疽之别
　　灵枢经云荣衞稽留于经脉之中则血泣而不行不行则衞气从之而不通壅遏而不得行故热大热不止热胜则肉腐肉腐则为脓然不能陷肌肤骨髓不为焦枯五脏不为伤故命曰痈　热气淳盛下陷肌肤筋髓枯内连五脏血气竭当其痈下筋骨良肉皆无余故命曰疽　疽者上之皮夭以坚上如牛领之皮痈者其皮上薄以泽此其候也　鬼遗方云痈之痛只在皮肤之上其发如火焚茅初如黍米大三两日如掌面大五七日如碗面大即易治如肿冷发渴发逆治之难愈　疽发或如小触则彻心痛四边防起如橘皮孔色红赤不全变脓水不甚出至七八日疼闷喘急不止若始发肿高五七日忽平陷者此内攻之候也　又云痈疽有三等毒气浮浅属腑毒气沈深属脏毒气猛烈而行经络或浅或深无定五脏六腑皆受五毒难为调理唯冝急切于痈发诸处不问虚实高肿起盛光泽疼痛只在皮肤之上热急胀满或有痒疼别无恶候初用温药平气次用排脓发穴【治痈所谓平气者乃犀角饮之类其方用犀角连翘漏芦甘草当归肉桂皆发表之药也所谓发穴者乃棘针之类用皂角刺为君甘草川芎乳香为佐使亦托里之药也然不若洁古东垣诸方发表托里为稳当】　疽发诸处不拘大小唯起在背广一尺二尺三尺皮厚而紫黑高肿不常内疼如锥刺攻撃满闷应四肢重疼前心亦痛余处发犹可唯虚处及近筋骨处若脓毒未溃即伤烂筋骨肉损为疽者属五脏毒气深沈多气伏硬坚实而不宜缓慢治之须内实五脏外透皮肤令輭匀和即脓透宜用内托实脏气之药排脓匀气乃可不比痈之毒气浮浅也毋作一类治之凡一切疮肿始觉患起高肿五七日忽平陷者此是内攻之候也急以内托散及内补汤药补填脏腑令实最怕透膜膜穿十无一生矣　娄金善云痈之邪浅其稽留壅遏独在经脉之中而専攻于外故初发时自表便发热患处便如椀如盆高肿而痛甚者纵欲下陷縁正气内固不肯受故或便秘或发渴发逆以拒之是以骨髓终不焦枯五脏终不伤也疽之邪深其稽留壅遏内连五脏而不専攻于外故身体或无热患处或不肿痛甚者声嘶气脱眼黑眼小十指肿黑如墨多死也治之之法痈之初发当以洁古法为主表者散之里者下之火以炙之药以敷之脓未成者必消脓已成者速溃也疽之初发当以鬼遗方为主补填脏腑令实勿令下陷之邪蔓延外以火灸引邪透出便有穴归着而不乱则可转死回生变凶为吉今世外科不分痈疽一例宣热拔毒外以五香耗其气内以大黄竭其血终不能自悟其药之非惜哉　集验云痈疽之名虽有二十余证而其要有二阴阳而已发于阳者为痈为热为实发于阴者为疽为冷为虚故阳发则皮薄色赤肿高多有椒眼数十而痛阴发则皮厚色淡肿硬状如牛颈之皮而不痛又有阳中之阴似热而非热虽肿而实虚若赤而不燥欲痛而无脓既浮而复消外盛而肉腐阴中之阳似冷而非冷不肿而实赤防而燥有脓而痛外虽不盛而内实烦闷阳中之阴其人多肥肉而内虚阴中之阳其人多瘦肉缓而内实而又有阳变而为阴者草医凉剂之过也阴变而为阳者大方热药之骤也然阳变阴者其证多犹可返于阳故多生阴变为阳者其证少不能复为阴矣故多死然间有生者此医偶合于法百中得一耳　观此则痈与疽但有阴阳深浅内外虚实之分而无大小之别精要乃谓二寸至五寸为痈五寸至一尺为疽者谬也
　　脉法
　　沉实发热烦躁外无焮赤痛其邪深在里宜先疎通以絶其源　浮大数焮肿在外当先托里恐邪入内　脉不沉不浮内外证无知其在经当和荣衞　脉数身无热内有痈脓　脉数应当发热而反恶寒若有痛处当发痈　若数脉不时见当生恶疮
　　浮　肿疡为虚为风　溃疡为虚宜补
　　洪　肿疡为虚为热盛宜宣热拔毒年壮形实宜下
　　溃疡为邪气盛服药久不退者难治
　　滑　肿疡为热　溃疡为热为虚为邪气未退
　　数　肿疡为病进为热数而洪者欲脓　溃疡为难愈数甚者难治
　　散　肿疡为气不收敛　溃疡为痛未退洪滑大散难治
　　芤　肿疡为血虚　溃疡为虚为脉病相应
　　长　肿疡宜消退之法　溃疡为易愈谓长则气治也牢　肿疡为邪盛为欲脓　溃疡为邪气不退
　　实　肿疡为邪气太盛　溃疡为邪不退为实缓豁大者为虚
　　　肿疡为痛为欲脓洪相外内热为疽发也
　　溃疡为血虚为痛
　　　肿疡浮而发热恶寒或有痛处是为痈疽　溃疡主气血沉濇为痛为有外寒
　　濇　肿疡为气实为气滞　溃疡为血虚为病脉相应短　肿疡为元气不足　溃疡为大虚宜补
　　防　肿疡为虚服药渐充者佳　溃疡若防而匀者为虚为病脉相应
　　迟　肿疡为寒为虚尺迟为血少　溃疡为虚为气血不能滋荣于疮为有外寒
　　缓　肿疡为可治大而缓为虚　溃疡缓而涩者愈以其病脉相应及胃气充也
　　沉　肿疡为邪气深　溃疡为遗毒在内寸沉为胸有痰
　　伏　肿疡为阴中伏阳邪　溃疡为阳伏阴中为内蚀为流注浸淫难治
　　虚　肿疡便宜补而内托　溃疡脓既泄宜大补气血弱　肿疡为元气不足宜内补托里　溃疡为病脉相应宜补
　　结　肿疡为邪气结　溃疡渐匀则愈不调则危促　肿疡为热为病进　溃疡为热不减渐进则死渐退即生
　　代　肿疡为气血败壊元气损伤　溃疡为元气竭絶
　　分经络
