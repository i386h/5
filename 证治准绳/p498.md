<!-- { "loadSidebar": true } -->
　　右为细末糊为丸菀豆大毎服一丸病重者二丸依前法服取汗　右三方郭氏称为首药皆主乎发散首出太阳例后二方出少阴例然皆刼剂也智者当较轻重阴阳之分取择用之
　　寸金丹　二名返魂丹三名再生圆四名追命丹五名延寿圆六名来苏圆七名知命圆八名得道圆非人勿示此方若有人患疮身未烂者与三丸服之咽下便活如口噤但干开牙关研化三圆灌下喉中立生此方治发背脑疽痈肿徧身附骨肿痛先觉时饮水口中烦渴发热四肢沈重体壮热
　　麝香【一分】南乳香　乌金石　轻粉　雄黄　狗宝没药【各一钱】蟾酥【二钱】粉霜　黄蜡【各三钱】磠砂【五钱】鲤鱼胆　狗胆【各一个干用】金头蜈蚣【七条全者酥炙黄色】头首男孩儿乳【一合】
　　右件为细末除黄蜡乳汁二味熬成膏子同和丸如菉豆大小儿丸如芥子大毎服一丸病重者加三丸白丁香七个研烂新汲水调送下用衣服葢之睡勿令透风汗出为度大叚疼痛如无头疮肿不过三服立效服药后吃白粥虀就睡大妙
　　乌金散　治疔毒肿痛
　　牙皂【四分】人言【制】蟾酥　麝香【各五分】血余【煆过】蛇蜕【煆过】蜂房【煆各一钱】蝉蜕【酒洗】血竭　乳香【炙】蚕【炒去丝各二钱】辰砂【研水飞】雄黄　穿山甲【炙黄各二钱五分】全蝎【三钱汤泡七次】天龙【四钱酒炙去头足】川乌尖　没药【炙】
　　右各为细末称凖分两和匀毎服三分赤砂糖调葱头酒送下取汗为度
　　胜金丹　治症同前
　　麝香　白砒【制各五分】蟾酥【一钱】雄黄　辰砂　乳香没药　血竭【各一钱五分】全蝎【泡炙】天龙【去头足炙】穿山甲【炙各三钱】僵蚕【炙去丝五钱】
　　右为细末和匀服法同前
　　夺命丹　治证同前
　　轻粉　麝香　白砒【制各五分】白矾　辰砂【为衣】血竭【各一钱】蟾酥【干者二钱酒化入药】铜绿　寒水石【煆】乳香　没药雄黄【各二钱】蜗牛【二十一个连殻】
　　右为末先将蜗牛研烂如泥匀和前药为丸如菉豆大如丸不就加好酒打三五百下毎服二三丸先用葱白三寸与病者嚼烂吐于男左女右手心将药丸褁入葱白用无灰酒三四盏温热送下被葢取汗为度重者不过三服　右自乌金散以下皆治毒疮初发憎寒壮热面赤身拘急疼痛者取汗之峻剂东垣虽左袒汗而托里荣衞一方则固丹溪所谓助气壮胃使根本坚固而以行经活血为佐者也与乌金夺命之取汗异矣当归饮子亦同此意而微有气血温凉之分焉故与败毒散同列为发表之方而后所列东垣分经诸方则正丹溪所云云虽曰解表不以取汗为功尤可师法学者详之
　　垣通父家翟梗于尻臋上足太阳经生痈坚硬肿痛大作左右尺脉俱紧按之无力
　　内托羌活汤
　　羌活　黄栢【酒洗各二钱】防风　藁本　连翘　当归【各钱】一肉桂【三分】甘草【炙】苍术　陈皮【各五分】黄芪【一钱五分】
　　右作一服酒二大盏水一大盏煎至一盏去查热服空心以夹被葢覆其痈使药行罢去之一服愈
　　丹王姑丈七十余患项疽脉实而稍大此因忧闷而生太阳经治之
　　归头【二钱】黄栢【一钱半酒】羌活　地黄【酒】黄芩【酒炒】桔梗【一钱】黄连【酒炒】连翘　防风　甘草【生】人参　陈皮　防巳　泽防【五分】
　　白水煎服
　　净腋汤　治皮肤痒腋下疮背上疮耳聋耳鸣
　　麻黄　草防　防风　柴胡　黄芩【酒】苍术【各一钱】桂枝　羌活【各二钱】桔梗　甘草　生地【各五分】当归梢【七分】红花【少许】升麻【半分】连翘【一钱半】
　　右剉如麻豆大都作一服水二大盏煎至一盏去查稍热服
　　尹老家素贫寒形志皆苦于手阳明经分出痈第四日忽肿幼有疝其臂外皆肿痛先肿在阳明左在寸皆短中得之俱按之洪缓有力此痈得自八风之变以脉断之邪气在表然其证大小便如故饮食如常腹中和口知味知不在里也不恶风寒止热躁脉不浮知不在表也表里既和知邪止在经脉之中凝滞为痈出身半已上风从生受之也故与却寒邪和经脉中气血使无凝滞也
　　白芷升麻汤
　　白芷【七分】升麻　桔梗【各五分】甘草【炙】黄芩【生】归梢生地【各一钱】酒黄芩　黄芪　连翘【各二钱】中桂【炒】红花【炒】
　　右水酒各一盏同煎至一盏临卧热服一服愈　此证虽曰经脉之中然得之自八风之变其药制度皆发表之意
　　妇人两乳间出黑头疮疮顶陷下作黑眼子其脉洪按之细小
　　升麻　连翘　葛根【各一钱半】肉桂【三分】黄芪　归身甘草【炙各一钱】黍粘子【五分】黄栢【二钱】
　　右作一服水一盏酒半盏煎至一盏二服愈
　　罗汗之则疮已　丁巳年委予从军回住曹州有赵同知舅经厯病头面赤肿耳前后尤甚疼痛不可忍发热恶寒牙关紧急涕唾稠粘饮食难下不得安卧一疡医肿上砭刺四五百余针肿赤不减其痛益甚不知所由然予往诊视其脉浮紧按之洪缓此寒覆皮毛郁遏经络热不得升聚而赤肿经云天寒地冻则水氷人气在中皮肤致腠理闭汗不出血气强内坚濇当是之时善行水者不能注水善穿地者不能凿冻善用针者亦不能取四厥必待天温水释冻解而水可行地可穿人脉亦犹是也又曰冬月闭藏水氷地拆故用药多而少针石也宜以苦温之剂温经散寒则已所谓寒致腠理以苦发之以辛散之也宜以托里温经汤麻黄苦温发之者也防风辛温散之者也升麻苦平葛根甘平解肌出汗专治阳明经中之邪故以为臣血流而不行者则痛以香白芷归身辛温以破血散滞湿热则肿苍术苦甘温体轻浮力雄壮能泄皮肤腠理间湿热人参甘草甘温白芍药酸微寒调中益气使托其里也故以为佐各剉如麻豆大同秤水煑饵之以薄衣覆其手以厚被覆其身且卧于暖处则经血温腠理开寒乃散阳气伸大汗出肿减八九再服去麻黄防风加连翘鼠粘子痛肿悉去经言汗出则疮已信哉
　　托里温经汤　治寒覆皮毛郁遏经络不得伸越热伏荣中聚而赤肿痛不可忍恶寒发热或相引肢体疼痛
　　麻黄【去根节】白芷　当归【各二钱】防风【去芦】葛根【各三钱】升麻【四钱】甘草【炙】白芍药【各一钱半】人参　苍术【各一钱】
　　右剉如麻豆大毎服秤一两水二盏先煮麻黄令沸熟去沫再下余药同煎至一盏去查大温服讫卧于暖处即以绵衣覆之得汗而散
　　疽病津王世祥年七十歳感寒湿地气二月间得附骨痈于丸腿外侧足少阳之分少侵足阳明分阔六七寸长一小尺坚硬漫瘇不辨肉色皮泽深以指按至骨大痛又行步作痛与药下咽疼痛立止二日后柔輭而肿消矣
　　内托黄芪酒煎汤
　　柴胡　防粘子【各钱半】连翘　肉桂【各一钱】黄芪　当归梢【各二钱】黄栢　甘草【炙各五分】　升麻【七分】
　　作一贴好酒一盏半煎至一盏大温空心食消尽服之少时以早膳压之使不令大热上攻犯上中二焦也
　　贾徳茂男十歳四月天气大热于左足大腿近膝股内足厥阴肝之经少侵足大阴脾之经分出附骨疽不辨肉色漫肿皮泽木硬痛势甚大其脉在三部细按之洪缓畧有力
　　内托黄茋柴胡汤
　　黄茋【二钱】柴胡梢【一钱】羌活【五分】连翘【一钱二分】肉桂【三分】土根【酒制一钱】生地【一钱】黄栢【酒洗三分】当归尾【七分半】
　　右作一服酒一盏水三盏煎至一盏空心热服一服愈　右方皆东垣及罗谦甫丹溪随痈疽所发分野制之也其方皆以发表为先不过一二服而愈如痈疽发在太阳经分野必用防风羌活阳明经分野必用香白芷升麻少阳经分野必用柴胡太阴经分野必用芍药升麻少阴经分野必用独活厥阴经分野必用青皮柴胡皆以桂佐之身半已下者必用酒水多熟煎之空心服使药下行身半已上者必用酒水少带生煎之临卧服使药上行脉细小无力必于本经药中加辛热剂脉洪大有力必于本经药中加苦寒剂随证加减活泼泼地其効如神真良医也
　　辛凉解表脉有力而数者春夏者宜之其药则前条东垣谦甫丹溪诸方【除托里温经汤】皆是也
　　丹吕孺人恶寒发热腹上有小疽此血少有热与此药白术　川芎【三钱】赤芍药　连翘【二钱半】陈皮　黄芩防风【二钱】木通【一钱半】甘草【五分】
　　分五贴水煎服　又治一好酒老媪脑疽脉紧急且濇用大黄酒煨细切酒拌炒为末又酒拌炒人参入姜煎调一钱重过两时再与得睡而上半身汗睡觉病已亦辛凉解表之意
　　当归拈痛汤　治一切风湿热毒浸淫疮疡下注湿毒脚膝生疮赤肿里外膁疮脓水不絶或痒或痛脉沈紧实数动滑者并宜服之
　　羌活　人参　苦参【酒制】升麻　葛根　苍术【各二钱】甘草【炙】黄芩【酒制】茵蔯叶【酒炒半两】防风　当归身　泽防　知母【酒制】猪苓【各三钱】白术【一钱半】
　　右防咀毎服一两水煎空心服临睡再服之　按此足太阳阳明三阴药也东垣木处为治脚气湿热之剂然世人用治已上诸疮甚验故录之
　　缩毒金粉散【鬼遗】　治但疼痛不急胀
　　干葛　甘草　郁金　川芎　蒌根　白芷【各等分】
　　右并生为末毎服一钱温酒入蜜调下不拘时此药大败五脏积毒凝滞日三服
　　复煎散　治痈疽发背
　　黄檗　黄芩　黄连　知母　生地黄【酒洗各一钱】防巳　山栀　羌活　黄茋　麦门冬　甘草【炙】独活　人参【各半钱】当归尾【二钱】陈皮　防风梢　甘草梢【生】苏木　当归身　五味子　猪苓　藁本连翘　桔梗【各一钱半】
　　右防咀毎服四钱水一盏煎至七分去滓随证上下食前后服
　　羌活当归汤【脑疽】　黄檗当归汤【发背】　黄连消毒饮【脑疽】内托升麻汤【乳痈】　散肿溃坚汤　　升麻调经汤【并瘰疬】连羌散坚汤　　消肿汤【并马刀】　　柴胡通经汤【马刀】
　　郭氏升麻牛蒡子散【时毒】　　　　　中和汤【时毒】
　　辛平解表不寒不热半阴半阳者宜之
　　良方升麻和气饮　治疮瘇疖疥痒痛
　　甘草　陈皮【各一两半】芍药【七钱半】大黄【半两煨】干葛　苍术　桔梗　升麻【各一两】当归　茯苓　白芷【各二两】干姜　枳殻【各半钱】三因方有厚朴【半钱】
　　右防咀毎服一两水煎　按此手足太阴阳明经药也五积散加减法世俗多用之故收入葢欲燥脾胃胜湿和气为治疮之剂然临证而不通变恐未合宜也
　　当归饮子【见前】
　　圣济总录金鍼散　治发背诸疮肿
　　皂角针【春取一半新采一半黑者】
　　右一味不拘多少晒干为末食后酒调二三钱服按丹溪曰此药治痈疽已破未破皆用直领到患处谓当入羣队中用也
　　辛温解表脉无力而缓者秋冬者宜之
　　精要十宣散
　　人参　当归　黄茋【各二两】川芎　防风　厚朴桔梗　官桂　甘草　白芷【各一两】
