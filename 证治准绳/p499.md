<!-- { "loadSidebar": true } -->
　　右为细末毎服二钱如至六钱止热酒调下日数服以多为妙不饮酒者用木香浓煎汤下然不若酒力之胜也许学士云此方得于都下异人济苦者不可胜数　陈无择谓此药在苐四节服者非也早服中病者必消散　衞生宝鉴曰诸痛痒疮疡皆属心火言其常也如疮盛形羸邪高痛下始热终寒此反常也固当察时下之宜而权治故曰经者常也法者用也医者意也随其宜治之可收十全之功矣故此方用之于痈疽初发或已发或内托然疮症脉缓澁或身倦恶寒热少脉或紧细者宜用之散风寒助阳之剂也表里气血之药若施之于积热焮毒更不分经络时宜不能无悮也丹溪曰精要谓排脓内补十宣散治未成者速散已成者速溃诚哉是言也若用之于些小痈疮与冬月时令尽收内托之功若于冬月肿疡用之亦可转重就轻移深为浅若溃疡于夏月用之其桂朴之温散佐以防风白芷吾恐虽有参芪难为倚仗比见世人用此者不分痈疽冬夏无经络无前后如盲人骑瞎马夜半临深池危哉
　　十六味流气饮　治无名恶肿痈疽等证
　　川芎　当归　芍药　防风　人参　木香　黄茋　官桂　桔梗　白芷　防榔　厚朴　乌药甘草　紫苏　枳殻
　　右防咀水煎服　按此表里气血药也复以疎风助阳之剂世俗多用之故收入非脉之洪缓沈迟紧细者不宜用此毎见外科诸家载此往往不分经络脉证不具时宜但云化毒消肿有云不退者加以补气血之药葢又使人不能无疑也用者当触类而长之凡治疮疡不审元气虚实病在表里便服败毒流
　　气等药必有失悮葢败毒散发表药也果有表症止宜一二服多则元气损毒愈盛虽有人参亦莫能补流气饮耗血药也果气结胸满只宜二三服多则血反致败虽有芎归亦难倚仗丹溪曰此不系膏粱丹毒之变因虚劳气郁所致也
　　千金托里散　治一切疮肿发背疔疮
　　黄茋【一两半】厚朴　防风　桔梗【各二两】连翘【二两二钱】木香　没药【各三钱】乳香【二钱】当归【半两】川芎　白芷　芍药　官桂　人参　甘草【各一钱】
　　右为细末毎服三钱酒一大盏煎二三滚和前药服
　　辛热解表脉无力而迟者阴证者大寒之时者宜之托毒散【鬼遗】　治痈疽初起高肿发痛不定喘息气粗附子【一枚炮去皮尖】当归　麻黄　甘草　官桂　川芎羌活　石韦　龙胆草
　　右九味等分为末毎服二钱水一大盏姜三片盐少许同煎
　　丹溪治一男子年五十余形实色黑背生红肿近胛骨下痛甚脉数而洪紧食亦呕正冬月与麻黄桂枝汤加酒黄檗生附子括蒌子甘草节羌活青皮人参黄茋半夏生姜六贴而消此非内托之意欤
　　攻里
　　内疎黄连汤【方见前】
　　圣济射干汤　治痈疽发背诸疮肿痛脉洪实数者射干　犀角　升麻　参　黄芩　麦门冬大黄【各一两】山栀【半两】
　　右防咀毎服五钱加竹叶芒硝一钱以利为度　按此足阳明手太阴经药也
　　托里散　治一切恶疮发背疔疽便毒始发脉洪实数肿甚欲作脓者三服消尽
　　大黄　牡蛎　蒌根　皂角针　朴硝　连翘【各三钱】当归　金银花【各一钱】赤芍药　黄芩【各二钱】
　　为粗末毎半两水酒各半煎服　按此足厥阴太阴阳明经药也
　　破棺丹　治诸热肿一切风热疮症发热多汗大渴便秘谵语结阳之证
　　大黄【二两半半生半熟】芒硝　甘草【各二两】
　　右为末炼蜜丸如弹子大毎服半丸病重一丸至二丸食后童便入酒半盏化服或白汤合酒化服　按此仲景正阳阳明经药也
　　防心汤　治疮毒痈肿发躁烦渴脉实洪数者
　　大黄【四两】黄连　山栀　漏芦　泽兰　连翘　黄芩　苏木【各二两】犀角【一两】
　　右防咀每服三五钱水煎服　按此手少阴太阴少阳药也出足阳明例
　　清凉饮　治疮疡烦躁饮冷焮痛脉实大便秘结小便赤澁
　　大黄【炒】赤芍药　当归　甘草
　　右水煎服
　　精要漏芦汤
　　生黄茋　连翘　沈香　漏芦【各一两】粉草【半两】大黄【一两】
　　右为细末毎服二钱姜枣汤调下
　　内消升麻汤　治血气壮实若患痈疽大小便不通升麻　大黄【各二两】黄芩【一两半】枳实【麸炒】当归　芍药甘草【炙各一两】
　　右防咀水煎食前服
　　孙真人单煮大黄汤【脉实沈而数膏粱食肉之辈大腑秘者详审用之】
　　锦文大黄【酒洗去皮】
　　右一味剉如麻豆大水煮服
　　宣毒散　治一切毒疮其功不可尽述
　　大黄【煨】白芷【各五钱】
　　作一剂水二钟煎一钟食前服
　　薛按此方乃宣通攻毒之剂若脉沈实便秘者乃毒在脏也宜服之以絶病源其功甚大或脏腑调和而脉不实恐不可用医林集要方大黄一斤白芷六两为末毎服三钱热酒调下更用茶清调搽患处命名万金散葢因其功而珍之也当以水迭为丸令可服吴江申命宪兄背患疽木闷坚硬脉沈实乃毒在内用一服大小便下汚物再服而消恐患者忽此二药故以所尝治验者告之
　　治背疮荆芥穗木鼈子肉大黄归头甘草节除荆芥穗为君外余各等分酒水各一盌煎至七分空心向东饮即下积与粥便止若结成者用川栋子七枚烧灰酒下次与十四枚又次与二十一枚三贴后虽结亦小矣【陶氏】内托散　治诸肿毒恶疮一服立愈
　　大黄　牡蛎【各半两】蒌【二枚】甘草【三钱】
　　右剉毎服三钱水一大椀煎七分去滓温服
　　秘传背疮方
　　大黄【五钱】甘草节【一钱】木鼈仁【五枚】
　　右先将甘草木鼈剉碎同酒水各半小椀砂铫内文武火熬数沸后下大黄煎至七分去滓盛磁器内以青布覆之明星下露一宿五更温服打下脓血是验却用生料四君子汤煎服
　　漏芦汤【见四卷股部附骨疽条】
　　车螯散　治痈疽初发肿痛或少年热盛发背等急宜宣毒利下热退为度大人小儿四季皆可服之紫背车螯【一双盐泥固济火煅通红地上出火毒用】轻粉　甘草【各二钱】大黄【五钱】黄芩　漏芦【去须】根【各半两】
　　右为末毎服二钱薄荷汤下速利酒亦可
　　内消丸【宝鉴】　治疮肿初生及瘰疬结核热毒郁滞服之内消
　　薄荷叶　皂角【不蛀者水煮至软二味各半斤煎膏】牵牛【半斤取头末】青皮　陈皮【各一两】沈香【半两】广茂【炮】京三棱【炮各三钱】
　　右为末入牵牛头末用煎膏和丸如菉豆大毎服三十丸煎连翘汤送下食后
　　神仙解毒万病丸【又名追毒丸一名玉枢丹】　治一切毒及菰子鼠莽菌蕈金石或吃疫死牛马河豚等毒或时行瘟疫山岚瘴疟急喉闭纒喉风脾病黄肿赤眼及冲冐寒暑热毒上攻或自缢或溺水或打扑伤损痈疽发背疮肿汤火或蛇虫犬鼠所伤或中邪狂走鬼胎鬼气并宜服之居家出入不可无此药真济世衞身之宝毒药如岭南两广最多若从宦于此才觉意思不快服之即安彼涧有草曰胡蔓草又名断肠草阴置水中饮之即死又有取毒蛇杀之以草覆上以水洒之数日菌生其上取为末酒调以毒人始亦无患再饮酒即发立死其或淫妇多与北人配合北人回密与药置食中乃戒之曰子某年来若从其言妇乃以药解之过期则必死矣名曰定年药凡北人至彼方亦宜知之若觉中毒四大不调即便服此况彼下药时必于鸡豚等肉投之后再食前物必发其毒急服此一锭或吐或利随手便差昔有一女子久患劳瘵为尸虫所噬磨一锭服之一时吐下小虫千余条后只服苏合香丸半月遂如常如牛马六畜中毒亦以此药救之无不効者
　　文蛤【三两淡红黄色者捶碎洗浄一名五倍子】山茨菰【二两】续随子【去殻研细以纸包压去油再研一两】红芽大防【洗浄一两五钱】麝香【三钱研】
　　右各另为细末和匀以糯米粥和合于木臼中杵千余下每料分作四十锭于端午重阳七夕合如欲急用辰日亦得勿令妇人孝服不具足人及鸡犬之类见之合宜珍重否则无効　如痈疽发背未破用冷水磨涂痛处并服良久觉痒立消　阴阳二毒伤寒心闷语狂胸膈壅滞邪毒未发及瘟疫山岚瘴气纒喉风冷水入薄荷一叶同研下　急中颠邪喝呌乱走鬼胎鬼气并用暖无灰酒下　自缢或落水死心头暖者及惊死鬼迷死未隔宿者并冷水磨灌下蛇犬蜈蚣伤并用冷水磨涂伤处如腹胀或迷闷者更宜服之诸般疟疾不问新久临发时煎桃柳枝汤下　小儿急慢惊风五疳八痢蜜水薄荷一叶同磨下　牙关紧急磨一锭外涂内服量大小用之牙痛酒磨涂及含少许吞下　汤火伤东流水磨涂伤处打扑伤损炒松节酒下　年深日久头痛太阳疼
　　用酒入薄荷磨纸花贴太阳穴上并服之　诸般癎疾口眼歪斜眼目掣贬夜多唾涎言语謇澁卒中风口噤牙关紧急筋脉挛缩骨节风肿手脚疼痛行步艰难一应风气疼痛并用酒磨下有孕妇人不可服薛治一妇人腹内结块久而不消又一妇人月经
　　过期不至腹内作痛服破血行气之剂不効服此并痊　一妇人苦头风作晕数年亦服之吐痰碗许遂不再发　一男子喉闭水浆难下　一男子纒喉风痰涎壅盛　一妇人中风牙关紧急痰涎涌出随服并愈　一男子便毒坚硬　一男子患痔未成脓苦痛大便俱难各进一锭后去二次痛即止不日而消一男子患发背疮头如粟重如负石内服外涂后
　　去三四次毎去肛门如炙即日而瘳　三男子剥自死牛即日遍身患紫泡不计其数已而俱愦各灌一锭吐防而苏一药不下者遂死　一小儿昏愦六日不省　一小儿惊风发慉诸药不効穵口灌之并苏一男子中风牙关紧急口出涎水亦灌之寻愈
　　一女子为邪所交腹作痞服之随下恶物其邪仍至又服半锭毎夜更炙二三锭使烟气盈屋遂不再至一家患传尸劳兄弟五人已死者三人有方士令
　　服此药遂各进一锭一下恶物如脓状一下死虫如蛾形俱获生其人遂以此药广济尸证无不验者余常用治一切杂病及疮疽等毒未成脓者甚效其已成脓者亦能杀大势考其药品虽不言补今羸瘦之人服之并効诚神剂也然以价计之用银三钱药有七十锭可救七十人有力之家当合之以济人近人制此往往加以硃砂雄黄考之诸方并无此味余故不用恐乱其真也识者当自知之
　　郭氏瑞効丸　治肠痈胃痈内积兼男子妇人积聚证当归　京三棱　防榔　木鼈子　穿山甲【炒各一两】牡蛎【为末炒山甲都用】连翘　枳殻【炒各一两半】磠砂【焙】琥珀【各一两】巴豆【二十一粒去油】麝香【少许】
　　右为末酒糊为丸桐子大毎服十丸至二三十丸温酒下临卧再服如利动脏腑减丸数大小便有脓血出者却用别药调治之
　　万灵夺命丹【郭氏又名延寿济世膏】　治一切疮肿疔疽初起脉沈实及服汗药后毒气在里不尽者宜此下之朱砂　盐花【各二钱半】雄黄　明矾【生用】枫香【各二钱】赤石脂　黄丹　琥珀　轻粉【各一钱半】麝香　片脑【各一钱】巴豆【去殻水煮十沸】萆蔴子【另研各四十九个】
　　右为末用巴豆萆蔴子膏和药为丸如和不就加炼蜜就成膏收磁器内如用时旋丸芡实大毎服一丸井花水下或汤亦得忌热物半日大人小儿以意加减与服
　　一粒金丹　治一切恶疮痈肿无名肿毒
