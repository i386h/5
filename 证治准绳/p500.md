<!-- { "loadSidebar": true } -->
　　沈香　木香　乳香【各五分】巴豆霜【一钱五分】
　　各为细末照称分数和匀用黑肥枣二个半去皮捣烂为丸如芡实大毎服一丸量人虚实先呷水一口行一次胃气壮实者只可呷水三四口不可太过后用水一口送药下行尽数次以米饮补之
　　威灵仙饮
　　生威灵仙【不拘多少为末】
　　毎服一钱空心温酒调服逐日微利为度　戴复庵治痈疽疖毒并威灵仙饮微利之
　　发表攻里五香连翘汤　治诸疮肿初觉一二日便厥逆咽喉塞发寒热
　　沈香　木香　麝香　丁香【各一两】乳香【二两】连翘射干　升麻　独活　桑寄生　甘草【炙各五钱】大黄【一两半】木通【二两】
　　右防咀每服五钱水一盏半煎七分温服取利按丹溪曰精要第一论云不问痈疽疮疖虚热冷热先与内托散五香连翘汤沈麝汤等诸方不冷不热不问老幼少壮阴阳虚实冷热多服为妙夫痈疽疮疖脏腑阴阳有浅深虚实冷热用药有补防温凉老幼少壮其禀受厚薄形志苦乐随年歳而增损柰何欲以不冷不热四五方而通治之又以多服为妙此不能无疑也学者当审经络察病机而处治岂可仗此为通治之法乎
　　千金漏芦汤　治痈疽丹痃恶肉时行热毒赤肿漏芦　连翘　黄芩　白敛　枳殻　升麻　粉草　麻黄　朴硝【各一两】大黄【一两半】
　　右除硝外毎服二钱水一盏姜三片薄荷三叶同煎温服取利为度
　　防风通圣散　治时毒热毒便秘热燥若时毒饥馑之后胃气亏损者须当审察非大满大实不用
　　防风　当归　川芎　芍药　大黄　芒硝　连翘　薄荷　麻黄　桔梗　石膏　黄芩【各一两】白术　山栀　荆芥【各二钱五分】甘草【二两】滑石【一两】
　　右水煎服或为末白汤调下仍量人虚实　按此表里气血之药也治一切风毒积热疮肿脉洪实数浮紧气血实盛者不可缺此见近有秘传外科家方以是药加人参赤茯苓黄苍术金银花名消肿托里散虽以参芪为主复云人参无亦可葢使人不能无疑而难用也且临证加减须较表里之法如表证多者当从此方以辛甘为主散之也里证多者方可从变故此分辛温辛平辛凉之异
　　升麻和气饮　治疮肿疖疥痒痛【此与前条方大黄有多少之异故两列之】升麻　桔梗　苍术　干葛　甘草　大黄【煨各一钱】陈皮【二钱】当归　半夏　茯苓　白芷　干姜　枳殻【各五分】芍药【一钱半】
　　右作一服水二钟煎至一钟食逺
　　半表半里中和汤　治疮属半阴半阳似溃非溃似肿非肿此因元气虚弱失于神托所致
　　人参　陈皮【各二钱】黄茋　白术　当归　白芷【各一钱半】茯苓　川芎　皂角刺【炒】乳香　没药　金银花　甘草节【各一钱】
　　右水酒各半煎服












　　证治凖绳卷一百一
<子部,医家类,证治准绳>
　　钦定四库全书
　　证治凖绳卷一百二
　　明　王肯堂　撰
　　外科
　　肿疡内托
　　内托内托散【一名防心散】一日至三日内宜连进十数服真菉豆粉【一两】明乳香【半两摱火于银石器中炒手指搅使干急出搧冷研极细】
　　右研令匀每服二钱至三钱浓煎甘草汤调下时时细呷要药常在胸膈间若毒冲心有呕逆之证大宜服此【如有寒而呕逆不宜服此当用辛热】
　　丹溪云此散菉豆解丹毒又治石毒味甘入阳明胃性寒能补为君乳香去恶肿入少阴性温善窜为佐甘草性缓解五金八石及百药毒为使此方专为服丹石而发疽者设若不因丹石而发疽恐非必用之剂又云内托散性凉治呕有降火之理
　　国老膏　治一切痈疽能消肿逐毒使毒不内攻其効不可具述
　　甘草【大者二斤】
　　右捶碎河水浸一宿揉令浆汁浓去尽筋滓再用绢滤过银石器内慢火熬成膏用器收之每服一二匙无灰酒或白汤亦可曾服燥药丹剂者亦解之【本事方每甘草一斤分作三服温酒调下今云一二匙恐力少也】
　　牛蒡粥　治疮肿
　　用牛蒡根三茎洗浄煮令烂于盆中研令细去筋膜汁中即下米煮粥咸淡任性服一椀甚良无忌
　　解毒散　治痈疮始觉便宜服
　　犀角屑　川升麻　川朴硝　赤芍药　木通【各一两剉】石膏【二两】参　麦门冬【去心】甘草【生剉各半两】
　　右毎服四钱水一中盏煎至六分去滓温服无时
　　清心内固金粉散【又名金花散】
　　辰砂【另研】白茯苓【去皮】人参【去芦】甘草【各七钱半】菉豆粉【四两研】白豆仁　朴硝【另研各半两】雄黄【研】脑子　麝香【另研各二钱半】
　　右以参苓白豆为末入研药令匀蜜汤调下无时此药专治恶疮热盛焮痛作滤烦躁此药解毒
　　内追毒丹　清心解毒散潮
　　大朱砂　雄黄【各五钱】生麝香【一钱】生犀角　琥珀【已上并别研细】黑角沈香【各五钱】
　　右为末炼蜜丸梧桐子大毎服二十丸灯心薄荷汤下　精要云愤郁不遂志欲之人多犯此疾　三因云痈疽瘰疬不问虚实寒热皆由气郁而成经云气宿于经络与血俱濇而不行壅结为痈疽不言热之所作而后成痈者此乃因喜怒忧思有所郁而成也
　　独胜散　治痈疽皆缘血滞气凝而致者
　　香附子【去毛令浄以生姜汁淹一宿焙干研极细】
　　右无时以白汤调二钱服之又云疽疾多因怒气得之若有此疾必多怒但服香附进食寛气自有効
　　丹溪云独胜散治气郁血滞而诸疮愈后常服半年尤妙此皆施于体实气郁之人予见吴兄厚味气郁而形实性重年近六十患背疽医与他药皆不行惟香附末饮之甚快始终只此一味肿溃恃此以安然此等体实而又病实乃瘥千百而一见者也毎思香附经不言有补惟不老汤一方乃言于老人有益用片子姜黄香附子甘草三味而以不老为名且引銕瓮先生与刘君为证夫岂无其故哉葢于行气中有补之之理耳天之所以为天者健而有常也因其不息所以生生无穷正如茺蔚子活血行气有补阴之妙故名益母胎前产后所恃者气血耳胎前无滞产后无虚以其行中有补也夏枯草治瘰疬亦然
　　逺志酒　治一切痈疽发背疖毒恶浸有死血阴毒在中则不痛傅之即痛有忧怒等气积而内攻则痛不可忍之即不痛或蕴热在内热逼入手不可近之必清凉或气虚血冷溃而不敛若七情内郁治之必愈
　　逺志【不以多少泔浸捶去心干为末】
　　酒一盏调末三钱澄清饮之以滓于患处
　　越鞠丸　治六郁牙齿作痛口舌生疮或胸膈痞满呕吐吞酸或腹胀腿酸等症
　　苍术【炒】神麯【炒】香附　山查　山栀【炒】抚芎　麦芽【炒各等分】
　　右为末水调麯蘖面为丸桐子大每服七十丸白汤下
　　五香散　升降诸气宣利三焦疎导壅滞发散邪热治阴阳之气郁结不消诸热蕴毒肿痛结核或似痈疖而非使人头痛恶心寒热气急
　　木香　丁香　沈香　乳香　藿香【各等分】
　　右剉散毎服三钱水一盏半煎食后温服
　　补遗谓妇人男子痈疽治法无异惟月闭血虚气结三证有异耳子谓妇人海满则行月闭一证固异然妇人情性执着比之男子十倍虽有虚证宜补亦当以执着为虑向见楼氏妇早寡善饮啖形肥伟性沈毒年六十六七月间生背疽近正瘠医遂横直裂开取血杂以五香十宣散与酒饮之月余未尝议其寡居之郁酒内之毒执着之滞时令之热卒至于平陷淹延两三月而不救
　　忍冬酒　初发便当服此或贫乏中或居乡僻田夫野老百发百中
　　忍冬藤【生取一把以叶入砂盆研烂入酒少许调和得所涂四围中心留一口又取五两用木槌捣碎不犯铁器】甘草【生剉一两】
　　右二味入砂瓶内用水二椀文武火煎至一椀入好酒一大椀煎十数沸去查分为三服一日连夜进尽病势重一日夜可二剂【忍冬藤补血如气虚及寒多人不宜用是故田夫野老百发百中也】
　　金银花汤　治一切痈疽发背疔疮及喉闭乳蛾等证金银花藤叶捣烂取汁半钟和热酒半钟温服甚者不过三五服可保无虞
　　槐花酒　治发背及一切疮毒不问已成未成但焮痛者并治之　用槐花四五两微炒黄乘热入酒二钟煎十余沸去渣热服未成者二三服已成者一二服
　　黄茋汤　治诸疮退风热
　　黄茋【剉】黄芩【去黑心】麦门冬【去心焙】芍药　甘草【炙剉各一两半】生地黄【四两】半夏【姜制半两】当归【切焙】大黄【剉炒】石膏【碎】芎穷　人参【各一两】
　　右剉如麻豆毎服五钱匕用水一盏半竹叶七片煎至一盏去滓空心温服日晚再服
　　生地黄散　治发痈肿热毒疼痛心神烦闷
　　生地黄【二两】川大黄【剉砂炒】川升麻　地骨皮　当归【剉微炒】黄芩　木通　赤芍药　黄茋　参　甘草【生各一两】赤茯苓【一两半】
　　右为散每服四钱水一中盏入竹叶二七片煎至六分去滓不拘时温服
　　阿胶饮子【精要】
　　明阿胶【炒如珠】粉草【各一两】橘红【半两】
　　右防咀分作三服以水一盏煎七分去滓温服
　　牛胶饮　截痈疽恶疮发险处服之使毒气不攻于内
　　牛胶【通明者四两】
　　用酒一椀入胶内重汤煮熔透搅匀倾出更侵酒随意饮能饮者以醉为度此方活人甚多
　　黄矾丸　服过一两已上无不取効最止疼痛不伤脏腑活人不可胜数
　　白矾【一两】黄蜡【半两】
　　右和丸如桐子大毎服十丸渐加至五十丸温酒送下如未破即消已破即合一日服百粒则有効能防毒气内攻尤能防膜始终须服半斤疮愈后服之尤佳治蛇咬溶化白矾乘热滴伤处痛即止一方用明矾飞过研细以鸡子二个取清调矾未稀稠如糊用无灰陈好酒放开服之脓未成者即消已成脓者从大小便出神効其功大胜黄矾丸
　　丹溪云阿胶饮牛胶饮黄矾丸以牛皮属金属土补肺气实大肠壮胃止泄黄矾丸以蜡味甘淡入大肠有补难化国老膏以甘草化毒行经逺志酒忍冬酒皆有补性归心归血用之颇切善用者以之配入治肿疡之散结溃疡之补虚亦奏防功
　　托里消毒散　治胃气虚弱或因尅伐不能溃散服之未成即消已成即溃腐肉自去新肉自生若腐肉既溃而新肉不能收敛属气虚者四君子汤为主属血虚者四物汤为主气血俱虚者十全大补汤为主并忌寒凉消毒之剂
　　人参　黄茋【盐水拌炒】当归【酒拌】川芎　芍药【炒】白术【炒】茯苓【各一钱】金银花　白芷【各七分】甘草【炙】连翘【各五分】
　　右水煎服
　　托里散　治疮疡因气血虚不能起发腐溃收敛及恶寒发热者宜用此补托其属六淫七情及诸经错杂之邪而为患者当各审其因而参以主治之剂其属胃气虚弱者当以六君子汤为主
　　人参【气虚者多用之】黄茋【炒各二钱】白术【炒】陈皮　当归　熟地黄【自制】芍药【酒炒】茯苓【各一钱半】
　　右水煎服
　　治痈疽初觉肿结未成可以消散毒饮子
　　黄茋【二两】甘草【炙】天罗【生】山药【炒各一两】鬼腰带叶【半两生竹篱阴湿石岸络石而生者好络木者无用其藤柔细两叶相对形生三角】
　　右为粗末毎服三钱水一盏煎至七分入酒三盏同煎一二沸去查温服
