<!-- { "loadSidebar": true } -->
　　神効托里散【精要】　治痈疽发背肠痈妳痈无名肿毒焮赤疼痛憎寒发热不问老幼虚弱并治之
　　黄茋【去芦】忍冬藤叶【各五两】当归【一两八分】粉草【炙八钱】
　　右为细末每服五钱酒一盏半煎至一盏病在上食后服在下食前服少顷再进留滓外傅
　　金银花汤　回疮金银花散【见痈疽兼证痛条】
　　本事黄茋散
　　绵黄茋【一两】甘草【半两】皂角刺【拣红紫者剉炒黄一两】
　　细末毎服五钱酒一盏乳香一块煎七分去滓服
　　海藏云黄茋汤与四物相和亦名托里汤血气齐补也黄茋四物汤
　　人参　黄茋　白术　茯苓　芍药　甘草　生姜　当归　地黄　川芎
　　右多加金银花水煎服
　　内固黄茋丸【本事】
　　绵黄茋　人参【各半两】
　　右细末入真生龙脑一钱研细生藕汁和丸菉豆大毎服三十丸温熟水下加至四十丸日三服
　　丹溪治五八婶年六十歳背上疮脉洪大数午后恶寒发热食少
　　连翘　黄茋【生三钱】人参【二钱】陈皮　茯苓【五分】甘草【炙】白术【各一钱】缩砂仁【三钱】
　　分十贴煎服　右方皆以黄茋为君甘草归参为佐乃实内补虚之中兼托里也　右溪实内补虚法皆以参术归茋又甚者独参膏其法并见后分经条及散见溃疡门虚实寒热条真转死回生之防法也
　　元戎素问寒痈疽例　经云肾移寒于脾发为痈肿少气脾移寒于肝发为痈肿拘挛又云诸寒痈肿此皆安生岐伯曰生于八风之所变也又云地之湿气感则害人皮肉筋脉圣济云方服过厚表易着寒所得之源大抵如此或发不变色或硬如石或捻之不痛久则然后变色疼痛渐耎而成脓如泔而稀久不能差疮口不合变为疳漏败坏肌肉侵损骨髓以致痿痿宜以骨碎补丸主之【方见久漏疮】
　　李世英患疽数日后根脚开大或腹疼泄防手足常冷脉沈微细或自汗出急用姜附之药甚者于脐下关元着艾三五百壮待手足温泄泻止饮食知味方可为喜回阳汤　治脾肾虚寒疮属纯阴或药损元气不肿痛不腐溃或腹痛泄防呕吐厥逆或阳气脱陷等症干姜【炮】附子【炮各二钱】人参　白术　黄茋【各三钱】当归陈皮　甘草【炙各二钱】紫胡　升麻【各五分】
　　右酒水煎服不应姜附倍之敷药用回阳玉龙膏
　　清热消毒散　治一切痈疽阳症肿痛发热作渴黄连【炒】山栀【炒】连翘　当归【各一钱】川芎　芍药【炒】生地黄【各一钱半】金银花【二钱】甘草【一钱】
　　右水煎服
　　黄连消毒散　治脑疽背疽肿焮疼痛或麻木
　　黄连【制】羌活【各一分】黄芩　黄檗【各半钱】生地黄　知母【制】独活　防风　当归尾　连翘【各四分】藁本防巳　桔梗【各半钱】黄茋　苏木　陈皮　泽防【各二分】人参　甘草【各三分】
　　右水煎服
　　黄连解毒汤　治疮疡焮痛烦躁饮冷脉洪数或发狂言
　　黄芩　黄檗【炒】黄连【炒】山栀【各一钱五分】
　　右水煎热服
　　清心汤　治疮疡肿痛发热饮冷脉沈实睡语不宁即防风通圣散毎料加黄连【五钱】
　　毎剂一两水煎服
　　济阴汤　治疮属纯阳肿痛发热
　　连翘　山栀【炒】黄芩【炒】黄连【炒各一钱】芍药【一钱五分】金银花【三钱】牡丹皮【一钱二分】甘草【一钱】
　　右水煎服大便秘量加大黄敷药用洪宝丹
　　参散　治痈肿始发热毒气盛寒热心烦四肢疼痛参　甘草【生剉各半两】石膏【二两】麦门冬【去心七钱半】前胡【去芦】枳实【麸炒】人参【去芦】赤芍药　黄茋　赤茯苓　川芎　生干地黄　黄芩【各一两】
　　右防咀毎服四钱水一中盏入竹叶二七片小麦一百粒煎六分去滓不拘时温服
　　仲景排脓汤
　　甘草【二两】生姜【一两】大枣【十枚】
　　右四味以水三升煮取一升温服五合日再服
　　排脓散
　　枳实【十六枚】芍药【一两半】桔梗
　　右三味杵为散取鸡子黄一枚以药散与鸡子黄相等揉和煎如薄粥温服一升即瘥
　　本事托里排脓生犀散
　　皂角刺【相大黑紫者不拘多少】
　　右置瓶中盐泥固济炭火烧过存性放冷出研为细末毎服一钱薄酒微温调下暑月陈米饮调下
　　连翘饮　治痈肿疮疖排肿
　　连翘　防风【去　各三两】荠苨　白芍药　黄芩【去黑心】参【各二两】人参　白茯苓【去黑皮】桔梗【剉碎炒】前胡【去芦】甘草【炙各一两】黄茋【生四两】桑根白皮【剉炒一两半】
　　捣筛毎服五钱水一盏半煎八分去滓温服日二
　　或问肿疡何脓可排曰家嫂尝苦痈疽连患不已乌程凌藻湖谓针血海可以除根以长针刺之半日出针脓血相杂臭不可闻后果不复发当是时身无疮也脓从何来哉
　　内消精要柞木饮子
　　干柞木叶【四两半】干荷叶中心蒂　干萱草根　甘草节　地楡【各四两】
　　右细剉毎服半两水二椀煎一椀分作二服早晚各一服未成者自消溃者自干其荷蒂去恶血萱根下水解毒利胸膈柞木有芒刺能驱逐地楡主下焦血病轻小证或可倚仗
　　车螯散
　　车螯【一两煅通赤木草云车螯消酒毒】生甘草【二钱半】轻粉【五分】
　　为细末每服四钱浓煎括蒌酒调五更服转下恶物为度未知再用効在五香之上【本草云车螯大蛤也一名蜃】
　　又方
　　车螯【四个黄泥固济火煅赤出火毒一宿】蒌【一枚去皮瓦上炒香】灯心【三十茎】甘草节【五分】
　　右为粗末作一服酒二盏煎一盏去渣入蜜一大匙和匀每用酒八分盏车螯末二钱腻枌少许调匀空心温服取下恶物黄涎为効
　　内消散　治痈疽桔梗疼痛
　　人参【去芦】瞿麦　白敛　川升麻　当归【微炒】黄芩防风　黄茋【剉】沈香　甘草【生剉各一两】赤小豆【煮熟一两】
　　为细末毎服二钱不拘时温酒调服
　　丹溪云车螯散一以轻粉为佐一以灯心为佐其散肿消毒下积安详穏重轻小症可以倚仗
　　化毒为水内托散　凡患痈疽发背对口恶疔疮乳花百种无名无头歹疮此药能令内消去毒化为黑水从小便出万不失一此方不可秘藏不可轻视宝之宝之
　　乳香　穿山甲　白芨　知母　贝母　半夏金银花　皂角刺　天花粉【各一钱】
　　右防咀用无灰酒一椀煎半椀去渣作一服温进不宜加减将渣捣烂加秋过芙蓉叶细末一两以蜜水润过一宿自消不必用第二服忌发物大効
　　仙方活命饮【又名真人活命饮】　治一切疮疡未成脓者内消已成脓者即溃又止痛消毒之圣药也
　　滴乳香【研】防风　白芷　贝母　赤芍药　当归尾　明没药【研】皂角刺【炒】天花粉　甘草节　穿山甲【炮各一钱】陈皮　金银花【各三钱】
　　在背俞皂角刺为君　在腹募白芷为君　在胸次加蒌仁【二钱】在四肢金银花为君　如疔疮加紫河车草根【三钱如无亦可】　右为粗末大者四两小者二两作一剂无灰酒十茶钟疮小五茶钟入有嘴瓶内以厚纸封口勿令泄气煎至三大钟去渣作三次服接连不断随疮上下服能饮酒者服药后再饮三五杯此药并无酒气不动脏腑不伤气血忌酸薄酒铁器服后侧睡觉痛定回生神功浩大不可臆度
　　洁古保安汤　治疮托里或已成者速溃
　　蒌【新者一枚去皮火焙】没药【通明者一钱研】金银花　甘草　生姜【各半两】
　　右为细末用好无灰酒三升于银石器内煎至一升分作三盏三次饮尽病微者只一服如服托里药不能发散又作疮者用此
　　苇航纪谈云户部尚书沈诜为人仁厚一兵卒患背疽乞假亲为合药治之时旱蝗当致斋圜丘犹丁宁料理药内用酒恐市酤不中用自取酒入药服之即愈其法用蒌子一枚乳香没药各一钱甘草三钱用醇酒九盏临服嚼没药一块饮此酒极妙
　　秘方托里散　治一应疮毒始终常服不致内陷蒌【大者一枚杵】当归【酒拌】黄茋【盐水拌炒】甘草　白芍药【各一两半】皂角刺【炒】金银花　天花粉　熟地黄【用生者酒拌入器蒸半日四味各一两】
　　用无灰酒五茶钟和药五两入磁器内厚纸封口再用油纸重封置汤锅内煮用葢覆之煮至药香取出分服直至疮愈
　　按此方药品平易消毒之功甚大且不动脏腑不
　　伤气血不问阴阳肿溃屡用屡効诚仙方也常治发背脑疽势盛者更隔蒜炙若脉沈实大小便秘者先用疎通而后用此其功甚防若大毒已退不作脓或不溃者用托里溃而不敛及脓清用峻补
　　秘方拔毒散　治一切痈疽肿毒其功不可尽述乳香　没药　穿山甲【炮】当归　木鼈子【各一钱】蒌实【八钱】甘草【炙五分】忍冬藤【二钱】牙皂角【炒七分】大黄【生熟各一钱半】连翘【一贝钱】母【七分】
　　作一剂用酒水各一钟煎至一钟食前服
　　按此方攻毒止痛化脓之良剂也屡用屡验若有脓或已溃者大黄不可用恐泄其真气则脓者难溃溃者难敛也亦有脓虽溃脉仍洪数或沈实喜冷者火邪尚在又所宜用
　　归茋汤　治痈疽无头但肿痛
　　黄茋　当归　蒌　甘草　皂角刺　金银花【各一钱】
　　右防咀水一钟半煎八分去滓入乳香酒再煎服
　　又方
　　贝母　穿山甲　天花粉
　　右为末毎服三钱水二钟煎半钟一日四服其毒自在大小便下矣　可与前方合为一贴
　　破毒无比散
　　猪牙皂角去皮如法醋炙焦黄为末毎服半钱加穿山甲全者看患人证在何处就取此处甲用以蛤粉炒为末一钱与皂角末相和温酒调下症在上食后服在下食前服神効
　　消毒散　治一切无名肿毒疮疖
　　贝母一味去心切细一半生晒一半微炒和匀为末病在上食后服病在下食前服酒调一二钱
　　一男子肩患毒肿硬作痛恶症迭见用白矾末三钱糊丸以葱头七茎煎汤调下肿痛悉退再服诸症亦退更以仙方活命饮二剂出水而消此秘方名千金化毒汤本矾本葱汤调服因末难服故易为丸一方士治疮疽不问肿溃先用此药三二服后用消毒药甚効常治刍荛之人用此即退不用托里药亦愈葢止热毒为患血气不亏故也若金石毒药发疽者尤效葢矾又能解金石之毒也一方用矾末五钱硃砂五分热酒下亦效此药托里固内止防解毒排脓不动脏腑不伤气血有益无损其药易得其功甚大偏僻之处不可不知此方或虫犬所伤溶化热涂患处更以热酒调末服皆效荣衞返魂汤【又名通顺散又名何首乌散】
　　何首乌【不犯鉄】当归　木通【去皮尖】赤芍药【炒】白芷【不见火】蘹香【炒】土乌药【炒】陈枳殻【面炒若恶心加姜汁炒】甘草
　　右方止此九味各等分水酒汤使随证用之水酒相半亦可惟流注加独活每服四钱病在上食后服病在下食前服
