<!-- { "loadSidebar": true } -->
　　此一药流注痈疽发背伤折非此不能效至于救坏病活死肌弭患于未萌之前拔根于既愈之后中间君臣佐使如四时五行更相迭旺真神仙妙剂随证加减其效无穷何则此药大能顺气匀血故也夫气阳也血阴也阳动则阴随气运则血行阳滞则阴凝气弱则血死血死则肌死肌死则病未有不死者矣必调其阳和其阴然后气血匀二者不可偏废只调阳不和阴则气耗而血凝肌必不活如五香连翘之类是已只和阴不调阳则血旺而气弱疾必再作如内补十宣之类是已然二药亦须参用不可执一为妙此药扶植胃本不伤元气荡涤邪秽自然顺通不生变证真仙剂也用法列之于左
　　一发背既久不愈乃前医用凉药过也凉药内伤其脾既氷其血脾主肌肉脾既受伤饮食必减顔色痿瘁肌内不生血为脉络血一受氷则气不旺肌内縻烂故必理脾脾健肉自生宜于此方中去木通少用当归倍加厚朴陈皮盛则用家传对金饮子又盛则加白豆蒄之类为妙　一凡治流注可加独活流注者气血凝滞故气流而滞则血注而凝加此药者可以动荡一身血脉血脉既动岂复有流注乎　一流注起于伤寒伤寒表未尽余毒流于四肢经络澁于所滞而后为流注也如病尚有潮热则里有寒邪未尽散此方中可加升麻苏叶如服此而热不退可加干葛如有头疼加川芎并用姜水煎如无潮热可用水酒相半煎酒大能行血生气故也气生血行病愈可必然流注须表者何也所以推其因究其源不忘病之根本也寒邪既尽表之太过则为冷流注尤为难治故宜略表为妙表后第二节宜服温平之药乃十宣内补是已如不效第三节宜加附子或服四柱散数服即止温药亦不可多用恐增痛苦反成脓血不干第四节仍归本方收效然表未尽则余毒附骨而为骨痈夫流注者伤寒之余毒骨痈者又流注之败证也流注非伤寒之罪乃医者表之未尽也骨痈非流注之过又庸医凉药之过也庸医无识心盲志聋妄称明见虽知为骨痈而治之无法又复投之凉药烈之毒刃则毒气滞凉药触铁器则愈附骨而不能愈矣不然则人之骨何以有痈骨而成痈非药所治故名附骨疽又名白虎飞尸留连周朞展转数歳冷毒朽骨出尽自愈其不愈者至于终身有之此皆失于初也其骨腐者多为副骨犹或可痊正骨腐则终身废疾故脓白而清者碎骨初脱肉深难取脓黄而浓者碎骨将出肉浅可取宜以利刀取之详在后章此不过治骨痈之防耳　又有病经数月伤于刀刃羸弱拳挛咳脓血坏肉阴烂者此皆冷极阳弱阴盛不可以唾红为热宜以好附子加减治之　又有毒自手脚头面而起疼痛徧身上至颈项经络所系去处如疡厯贯珠者此为风湿流气之证宜以加减小续命汤及独活寄生汤与此方参错用之　又有两膝痛起以至徧身骨节皆痛妇人类血风男子类软风此名风湿痹又名厯节宜以附子八物汤加减用之　又有痈肿在项腋两乳傍两胯软肉处名为疬痈此冷证无热宜以内补十宣散与此方参用小儿不可轻用附子恐生惊癎切不可更犯针刀薄血无脓努肉难合宜以湿热药贴散内消倘犯针刀生努肉亦以此药收功倘用药微疼略有惊癎宜用全蝎观音散加减用之惊定药如故事又有小儿亦患宿痰失道者痈肿见于颈项臂防胸背等处是为冷极全在热药敷贴之功【留口】病须再作为佳治法见后　又有流注大如匏瓠覆椀见于胸背其证类发而甚后用药之后形势一有微动即非发矣宜以内补十宣与此方随证通变用之可以内消大抵诸证皆原于冷故为痛者骨痛也骨者肾之余肾虚则骨冷骨冷所以痛所谓骨疽皆起肾者亦以其根于此也故补肾必须大附子方能作效肾实则骨有生气疽不附骨矣凡用药不可执一贵乎通变　凡痈疽初萌必气血凝滞所成为日既久则血积于所滞而后盛作故病人气血盛者此方中减当归多则生血发于他所再结痈肿生生不絶斯乃秘传医者少知也　一凡痈疽生痰有二证一胃寒生痰此方中加半夏健脾化痰二热郁而成风痰此方中加桔梗以化咽膈之痰并用生姜和水酒煎　一凡脑发背发在上者此方中可去木通恐导虚下元为上盛下虚之病难于用药老人虚弱者尤宜去之　一凡病人有防者不可便用此方宜先用止泻药【白矾生用为末溶开黄蜡为丸米饮下三十丸】俟防止方用此药葢人身以血气为主病痈之人气血潮聚一处为脓若脏腑不固必元气泄而血愈寒难愈此药大能顺气故也大抵气顺则血行气耗则血寒气寒则血死血死则肌肉不生投之热药则肌肉无元气不足以当之徒增苦投之凉药则无是理是方虽仙授要在用之得当不然则有刻舟之患矣至于流注又不可一防论也若凉药耗散元气虚败有用三建取效者其疾多缘于冷故也尤当审其脉辨其证的出于冷然后用之亦不可过过亦有害但阳脉回肿处红活骨有生气寒气不能相附为疽即归功本方以取效此万全妙法　一此药丸散末皆可水酒汤使临时裁度用之贵人加木香为衣病者有热痰咳【富】沈香【贫】苏叶汤皆可下丸用蜜剂　一此方非但治痈疽发背伤折至于男子妇人疝气血气皆可用屡获效矣有一妇人患气疾五年发时只是块痛呕逆水浆不下一发便欲死用此药为丸木香汤下一服呕止再服气顺疾遂愈一凡伤折皆不脱此方但加减有瘥详见伤折类中如寻常打破伤损或伤心胞并皆治之在头上则去木通枳殻加川芎陈皮常用加丁皮苏叶能活血加破故纸五灵脂能破宿血水煎熟用浓酒一盏侵入再沸却入大黄末空心服之如通顺药只四服先二服中入【大黄】后二服不必用只是催发便下如若不通只枳殻汤一向催如若不通即不可治不可坐视人死而不知也补血十宣散之类　一凡伤折常用此方可去木通名何首乌散葢首乌能扶血故也如刀刃伤有潮热面肿气喘乃破伤风证可服索血散葛根汤数服姜葱煎发散或败毒散三四服外用敷贴药依法治之无不愈者矣　一经年腰痛加萆薢胡索以酒煎服　一脚气加防榔木穿山甲水煎服之　一宿痰失道非惟人不识目仙授以来惟余一知之人身有痰润滑一身犹鱼之有涏然痰居胃中不动则无病动则百病生或喘或咳或呕或晕头痛睛疼徧身拘急骨节痹疼皆外来新益之痰乃血气败浊凝结而成也何则脏腑气逆郁结生痰当汗不汗蓄积生痰饮食过伤津液不行聚而生痰其常道则自胃脘达肺脘而出其失道自胃脘而流散于肌肉皮毛之间脾主肌肉肺主皮毛故凡胸背头项腋胯腰腿手足结聚肿硬或痛或不痛按之无血潮虽或有微红亦淡薄不热坚如石破之无脓或有薄血或清水或如乳汁又有坏肉如破絮又或如瘰厯在皮肉之间如鸡卯浮浴于水中可移动软活不硬破之亦无脓血针口努肉突出惟觉咽喉痰实结塞作寒作热即皆其证急于此方中加南星半夏等药以治其内外用玉龙热药以拔其毒便成脓破为良其轻无脓者必自内消如热极痰壅则用控涎丹【紫大防甘遂白芥子等分为末米糊为丸】如遍身肿硬块大如杯盂生于喉项要处者尤为难治夫血气和畅自无他病气行不顺血化为痰痰复失道则血气衰败不能为脓但能为肿硬理必然也此证阳少阴多随证用药回阳生气补血控涎外则用后法作起一身气血引散冷块万一肿不消不作痛不为热体气实无他证肉块与好肉无异此又一证也切不可轻用针刀自戕如草医曾用针炙阴烂其肉或用毒药防脱使人增寒壮热法当通顺其气血于此方中加升麻以除其寒邪用敛口结痂之药以安之使为赘而已万一病自作臭秽糜烂不免动刀则有妙剂可以代刀不可轻泄【即白矾枯朴硝二味为末敷之】　一肚肠内痈宜服十宣散与此方相间用之并加忍冬藤此药最治内痈但当审其虚实或通或补补须用附子通则用大黄如不明虚实则此方亦自能通顺十宣自能内补可无他变至于肺痈初觉饮食有碍胸膈微痛即是此证急须察脉审其虚实虚则用此方加附子相出入用之若稍再作即用十宣散内补之即自消散实则用此方加大黄略通之使毒气下宣为妙葢肺与大肠相表里故也如内痈已成宜以海上方与此方加减参用之喘咳脓血者肺痈也大便有脓自脐出者肚痈也忍冬藤甘草节煮酒妙
　　龙虎交加散　治发背痈疽发脑发鬓发髭又治脑虚头晕风湿之症
　　制药法　南木香【剉碎用纸垫锅焙干研为细末】鸎粟殻【去顶穰筋剉焙干为细末】甘草【用湿纸裹煨焙干为细末】吴白芷【麪裹煨去面焙干为细末】川芎【湿纸裹煨焙干为细末】
　　右件药末各另包收看疮加减用之　加减法　若疮势红肿热大先服如神托里散一贴卧葢取微汗如红晕大肿髙疮头有似碎米大白脓防者可进交加散一贴用木香【四分】鸎粟殻【二钱二分】甘草【六分】白芷【一钱四分】川芎【一钱半】共为一贴用水七分生白酒三分其一盌用银器煎八分如无银器新瓷器亦好不用铜铁旧器于炭火边先滚五七滚用细绢水湿扭干滤去渣食后服以干盐菜压之查敷疮四围用忀绢帕包之如恶心呕吐即服防心散一贴止呕次服前药若胸腹膨满或大小便闭澁可服当归连翘散一贴行五七次用温米　汤补止如疮已成溃脓不寒不热止
　　是烂开疼痛木香【三分】甘草　　　　　　　　　　　　　　　【钱】川芎【一钱半】白芷【一钱四分】粟殻【二钱】水五分酒五分合煎八分服若红晕白者好也仍红其疮不退若紫黑稍可如红晕不退毎日于晚进药一贴吃交加散四五贴可服当归连翘散一贴要行加大黄只有热腹不胀不用大黄如疮患要将好腐肉不脱可用针刺破皮冷随脓出将水红花根煎汤洗之用生肌散掺上毎日洗一次依此法无不效有蛆者难治最忌酸辣酱面发气并生冷之物
　　防心散　治证见前交加散
　　甘草【炙一钱】菉豆粉【炒二钱】硃砂【研水飞过一钱】
　　右为细末作一服白汤调下
　　当归连翘散　治证同前
　　当归　连翘　栀子仁　芍药　金银藤【各一两】黄芩【五钱】
　　右防咀毎服五钱用水二盏煎至七分空心温服要行加大黄二钱待药熟入大黄煎一二沸去渣服
　　如神托里散　治发背等疮初起又治疔疮并一切肿毒及发散伤寒
　　苍耳根　兎耳草根【又名一枝箭】金银藤【用花亦可】五味子根【各等分】
　　右防咀毎服五钱用生白酒二盏煎至七分去渣服卧葢取微汗渣再煎
　　生肌散
　　水红花叶
　　右为细末先用水红花根剉碎煎汤洗净却用叶末撒疮上毎日洗一次撒一次
　　前锋正将　治一切痈疽不问发肩发背作臖疼痛其效如神
　　荆芥　薄荷　山蜈蚣　老公须　天花粉　菇荑　藿香　败荷心　川白芷　猪牙皂角【切炒】赤芍药【已上各等分】淮乌【大者一个煨】红内消【倍其数】甘草【毎十五文入一立喜甜加用】
　　右为末毎服二钱薄荷苓清调下欲快利用酒调服効若服经日未见效恐是凉药澁血可加当归羌活如热重雄黄酒调乳痈加萱草根研汁调其余只用酒下不饮麦门冬去心煎汤亦可但较缓耳
　　引兵先锋　凡用内消先用此药退潮止渴解热以升麻葛根汤表散后服此
　　木通　瞿麦　荆芥　薄荷　白芷　天花粉甘草　赤芍药　麦门冬【去心】生干地黄　山栀子车前子　连翘【各等分】
