<!-- { "loadSidebar": true } -->
　　右为细末用淡醋调涂四畔干即再上
　　拔毒散　痈疽肿结通用能散能溃
　　南星【上等大白者一两】草乌头　白芷【各半两】木鼈子仁【一个研】
　　右为细末分两次法醋入蜜调敷纱贴之
　　蠲毒散　治痈疽肿毒未结则散已结则溃去风排脓大南星【一两】贝母【七钱半】白芷　赤小豆　直僵蚕【炒各半两】雄黄【二钱】
　　右为细末初用醋调敷后用蜜水调敷
　　退毒散　痈肿通用
　　木鼈子【去油】大南星　半夏【生】赤小豆　白芷　草乌【去皮尖各等分】
　　右为细末硬则法醋调敷热焮则蜜水调敷
　　神功妙贴散　涂敷痈疽晕肉使脓血化为水出收晕敛毒
　　大南星【圎白者】蓖麻子仁【各四钱】五倍子【淡红者】半夏【生】白芷【稍】姜黄　贝母　白芨【各三钱】没药　乳香【各二钱】花蘂石散【二贴】
　　右为细末夹和井水入蜜调敷疮色黯晦姜汁调敷从晕边抹收入里留中间如钱大贴膏药若疮开大全用纱摊药以旧茶笼内白竹叶尾剪两片如疮势先贴药上然后贴疮久年蓬仰上竹叶亦得竹叶出水借药以行之凡敷药须是细末则不痛
　　特异万灵散　治痈疽发背肿毒等患神妙
　　软石膏【烧通红盌覆在泥地上一宿】大白南星　赤小豆　草乌【连皮尖各半两】乳香【二钱别研】
　　右为细末蜜水调成膏从外抹收入留最高处如钱勿敷如疮已破切忌药入疮口恐痛敛毒排脓不致溃烂屡効
　　治冷痈青硬无头阴毒并疮疥毒疮皆効
　　生銕锈　轻粉【各二钱】白松香【一两半】麝香【少许】
　　先将銕锈松香为细末入铫内加麻油一两慢火煎数沸离火待热少退入轻粉麝香末搅匀即为膏矣收贮量疮大小摊贴患处
　　敛疮内消方
　　黄明胶一两水半升镕消了入黄丹一两再煮三五沸又放温冷以鸡毛扫在疮口上如未成即涂肿处自消
　　凡痈不问已溃未溃者以胶一片水浸令软随肿大小贴当头上开一孔若已溃合脓者当被胶急发之脓皆出尽未有脓者肿当自消矣
　　治发背秘法李北海云此方神受极奇秘以甘草三大两生捣别筛末大麦面九两于一盘中相和搅令匀取上好酥少许别捻入药令匀百沸水捜和如饼剂方员大干疮一分热肿上以油纸隔令通风冷则换之已成者脓水自出未成者肿便内消
　　隔皮取脓法　治诸般肿毒
　　驴蹄【细切一两炒】荞麦面【一两】白盐【半两】草乌【四钱去皮】
　　右为末水调作饼子慢火炙黄出火毒研米醋调成膏用白纸摊贴患处毒自毛窍而出其肿自退
　　雄黄散　治痈疽赤肿疼痛未得脓溃贴成脓
　　雄黄【细研】黄檗　防榔　川大黄　骐鳞竭【各七钱半】麝香【研一钱】黄连【一两】白芷　木香　芎防　桂心【各半两】当归【炒三钱】
　　右为细末用腊猪脂调令匀涂于绢上贴肿处脓溃后即用膏药捜脓生肌
　　万应针头丸【济生】　治一切脑背疽恶毒大疮欲死者一粒即愈
　　麝香【二钱】血竭【如腊者用散者不用非真也】轻粉　蟾酥【舌试辣者】硇砂【各三钱】片脑【一钱】蚣蚣【一对全用】
　　右为极细末炼蜜和丸为剂如疮有头者用针头挑破微有血出将药一黍米大放挑开疮内上用纸花周围唾津湿贴疮上不过时刻即愈　如两腋见无头疮即是暗疔即将两手虎口内白土纹用针挑破如前法用药封葢忌鸡鹅酒湿面一切发热之物
　　针头散【保命】　治疮疡焮肿木硬
　　右以乳香蟾酥各一钱同研匀细以儿乳汁和如泥入磁石盒收之干不妨毎用以唾调拨少许防于肿处上以膏药贴之毒气自消纵然有疮亦轻
　　万槌青云膏　治诸般痈肿未成脓者贴散已成脓拔毒追脓腹中痞块贴块上　疟疾贴大　身及　其効如神
　　白松香【一斤去木屑】萆麻子【三百粒去殻】杏仁【三百枚去皮】铜青【三两】乳香　没药【各一两五钱】轻粉【二钱】
　　右共作一处用铁槌木砧于日中捣成膏如燥少加香油杵之或用石臼木杵捣亦可用磁器盛绯帛摊贴【汤中做不见火】
　　敷贴热药鬼遗方云凡痈疽外冷内疼者由阴气外逼用热物熨之大热亦不觉者须用热物熨令透随手便用紧急溃脓药使脓外出尽肿平即用生肉暖疮和正气药令进饮食不倦
　　治痈疽发背初肿时方
　　风化石灰【二两】细辛【一两】
　　右为粗末用热醋患处干再三上其肿即消
　　四虎散　治发背初生筋脉紧急不舒
　　附子【生去皮一两】天南星　半夏　狼毒【各半两】一方无附子有草乌各等分
　　右四味为末热酒调成膏摊上肿处以热绢靥定觉患处如火烧不妨
　　回阳玉龙膏
　　草乌头【三两炒】南星【一两煨】军姜【二两煨】白芷【一两不见火】赤芍药【一两炒】肉桂【半两不见火】
　　此方治阴发背冷流注鼓椎风久损痛冷痹风湿诸脚气冷肿无红赤者冷肿不痛者足顽麻痹妇人冷血风诸阴证之第一药也用热酒调涂用法详具于后
　　夫杂病虽见于皮肤手足之间而因必本于五脏六腑葢脏腑之血脉经络一身昼夜运行周而复始一脏受病必见于本脏脉息所经之处即阴阳分手足之所属也为病有冷有热热者易治冷者难疗夫冷必由脏腑元阳虚弱然后风邪得以乘间而入血气不匀遂自经络而客于皮肤之间脉息不能周流遂澁于所滞愈冷则愈积而不散复加庸医用凉剂而内外交攻则其为病鲜有不危者矣学者当观其外之为证而察其内之所属表里相应万无一失此药有军姜肉桂足以热血生血然既生既热而不能散又反为害故有草乌南星足以破恶气驱风毒活死肌除骨痛消结块唤阳气又有赤芍白芷足以散滞血住痛若生肌肉加以酒行药性散气血虽十分冷证未有不愈端如发寒灰之焰回枯木之春大抵病冷则肌肉阴烂不知痛痒其有痛者又多附骨之痛不除则寒根透髓非寻常之药所能及惟此药大能逐去阴毒迎回阳气住骨中痛且止肌肉皮肤之病从可知矣当斟酌用之不可大过则为全美　一发背发于阴又为冷药所误又或发于阳而误于药冷阳变为阴满背黑烂四围好肉上用洪宝丹把住中间以此药敷之一夜阳气回黑者皆红察其红活即住此药却以冲和仙膏收功如不效欲作脓又以南星草乌加于冲和用之如阳已回黑已红惟中间一防黑烂不能红者葢血已死可以朴硝明矾又云白丁香硇砂乳香用唾调匀于黑红交处作一圏上用冲和葢之至明早起药自然去黑肉如割却以药洗之掞以生肉合口药收功　一流注冷证多附骨内硬不消骨寒而痛筋缩不伸若轻用刀针并无脓血若止有乳汁清流或有瘀血宜用此药敷之若稍缓止以军姜白芷肉桂草乌等分热酒调敷骨寒除而痛止则气温和而筋自伸肉硬自消矣然治流注不可无木蜡以其能破积滞之气消坚硬之肿最妙又不可多多则能解药性葢此证主于温药故也　一鼓椎风起于中湿或伤寒余毒又或起于流注之坏证或起于风湿虚痹此证有三一是两膝相搕行步振掉膝胫骨微肿二是膝胫骨交接处大如椎腿股肉消皮缩裹骨三是上腿肿大下股冷消葢足膝属肝肝经有风寒湿气则血脉不流而作此遂为膝寒所澁凝流不动下股之血脉有去无返是以愈瘦愈冷而筋愈缩上腿之血脉有积而无散是以愈肿愈热而肉愈瘦其原若起于流注则肉凝者为烂烂则冷毒腐骨腐骨一出神仙无术未破则肌肉尚未死急以此药热酒调敷膝骨上腿处以住骨痛回阳气又以冲和涂下腿冷处引其血气使流动而不通贯血脉又以此方敷胫骨交处以接所引之血脉以散所积之阴气内用追风丸倍加乳香以伸筋如法服之无不愈者如人欲出方可用五积散加姜桂芷归又加大川芎牛膝防榔木或茶或酒调之一男子妇人久患冷痹血风手足顽麻或不能举
