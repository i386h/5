<!-- { "loadSidebar": true } -->
　　四君子汤　治脾胃虚弱或因尅伐肿痛不散溃敛不能宜用此以补脾胃诸证自愈若误用攻毒七恶随至脾胃虚弱饮食少思或食而难化或欲作呕或大便不实若脾胃气虚疮口出血吐血便血尤宜用之葢气能摄血故也凡气血俱虚之证宜于前汤但加当归脾胃既旺饮食自进隂血自生若用四物沉隂之剂脾胃复伤诸证蜂起若命火衰而脾土虚寒必用八味丸以补土母
　　人参　茯苓　白术【各二钱】甘草【炙一钱】
　　右姜枣水煎服
　　六君子汤　治脾胃虚弱或寒凉尅伐肿痛不消或不溃敛宜服此汤以壮营气诸证自愈即前方加陈皮半夏
　　异功散　治脾胃虚弱饮食少思即四君子汤加陈皮四物汤　治血虚发热或因失血或因尅伐或因溃后致晡热内热烦躁不安皆宜服之经云血生于脾若脾虚不能生血者宜用四君子汤加当归酒炒白术以补脾
　　热地黄　当归【各三钱】芍药【二钱】川芎【一钱五分】
　　右水煎服
　　八珍汤　调和荣卫顺理隂阳滋养血气进美饮食退虚热此气血虚之大药也
　　当归【酒拌】川芎　芍药【炒】熟地黄【酒拌】人参　白术【炒】茯苓【各一钱】甘草【炙五分】　作一剂水二钟姜三片枣二枚煎八分食前服
　　十全大补汤　治溃疡发热或恶寒或作痛或脓多或清或自汗盗汗及流注瘰疬便毒久不作脓或脓成不溃溃而不敛若气血不足之人结肿未成脓者宜加枳殻香附连翘服之自消
　　人参　肉桂　地黄【酒洗蒸焙】川芎　白芍药【炒】白术【炒】黄茋【盐水拌炒】当归【酒拌各一钱】甘草【炙五分】　作一剂用水二钟姜枣煎服
　　归脾汤　治忧思伤脾血虚发热食少体倦或脾不能摄血以致妄行吐下或健忘怔忡惊悸少寐或心脾作痛自汗盗汗或肢体肿痛大便不调或妇人经不准晡热内热或唇疮流注等症不能消散溃敛白术　白茯苓　黄茋【炒】当归　龙眼肉　逺志肉　酸枣仁【炒各一钱】木香【五分】甘草【炙三分】人参【一钱】
　　右姜枣水煎服
　　黄茋人参汤　治诸疮破后食少无睡及有虚热秽气所触者
　　黄茋【二钱】人参　白术　麦门冬　苍术　陈皮升麻　五味子　当归身　甘草【各一钱】黄檗【炒四分】炒麴【五分】
　　右作一服水二钟煎至一钟食逺服
　　托里当归汤　治溃疡气血俱虚疮口不敛或晡热内热寒热徃来或妇人诸疮经不调小便频数大便不实等症
　　当归　黄茋　人参　熟地黄　川芎　芍药【各一钱】柴胡　甘草【各五分】
　　右水煎服
　　内补黄茋汤【见痈疽兼症痛条】
　　人参散　治痈疽内虚不足
　　人参　白术　白茯苓　枸杞子【各一两】熟地黄黄茋【剉各二两】桂心　白药　当归【微炒】甘草【炙各半两】
　　右剉碎毎服四钱水一中盏入生姜半分枣三枚煎至六分去滓不拘时温服
　　麦门冬汤　治痈疽溃后脓水不絶
　　麦门冬【去心】黄茋【剉】五味子【炒】白茯苓【去黑皮】人参【去芦】官桂【去粗皮】当归【切焙】逺志【去心】芎防【各一两】甘草【炙七钱半】
　　右防咀毎服五钱水一盏半入生姜半分擘碎大枣二枚擘破同煎至一盏去滓空心温服
　　防壁都尉　治诸发已溃去旧生新老人气血虚弱宜补之此溃后服至愈而止
　　防风【去芦】厚朴【去粗皮姜汁炒】苦梗　白芷　黄茋【炙各半两】川芎　甘草　桞桂　当归【各三钱】人参【二钱】
　　右为末毎服二钱空心温盐酒调服至疮口合后更服为佳不饮酒木香汤兼服降气汤尤妙【方见】
　　六味丸【一名六味地黄丸】此壮水之剂夫人之生以肾为主凡病皆由肾虚而致此方乃天一生水之剂无有不可用者世所罕知若肾虚发热作渴小便淋秘痰气壅盛咳吐血头目晕小便短少眼花耳聋咽喉燥痛口舌疮裂齿不坚固腰腿痿软五脏齐损肝经不足之症尤当用之水能生木故也若肾虚发热自汗盗汗诸血失血失音水泛为痰之圣药血虚发热之神剂也
　　熟地黄【生者自制八两】山茱萸肉　山药【各四两】白茯苓牡丹皮　泽泻【各三两】
　　右地黄杵膏余为末蜜和丸桐子大毎服七八十丸滚汤下
　　八味丸　治命门火衰不能生土以致脾土虚寒而患流注鹤膝等症不能消溃収敛或饮食少思或食而不化脐腹疼痛夜多漩溺即前方加肉桂附子各一两经云益火之源以消隂翳即此方也
　　加减八味丸治症同前即六味丸加肉桂五味子各一两
　　东垣痈疽用药加减法　如发背疔肿脓溃前后虚而头痛者托里药内加五味子　恍惚不宁加人参茯神虚而发热者加地黄瓜蒌根　潮热者加柴胡地骨
　　皮　渴不止者加知母赤小豆　虚烦者加枸杞天门冬　自利者加厚朴　脓多者加当归川芎　痛甚者加芍药乳香　肌肉迟生者加白蔹官桂　有风邪者加独活防风　心惊悸者加丹砂　口目瞤动者加羌活细辛　呕逆者加丁香藿叶　痰多者加半夏陈皮作痛丹溪云脓溃之后肿退肌寛痛必渐减而反痛者此为虚也宜补之【托里消毒散去后三味加参茋归地】　脉数虚而痛者属虚火宜滋隂【托里散加生地】　脉数实而痛者邪气实也宜泄之　脉实便秘而痛者邪在内也宜下之【清凉饮】　脉濇而痛者气血虚寒也温补之【定痛托里散】　亦有秽气所触者宜和解之【东垣黄茋人参汤丹溪云药乳香之类】　亦有风寒所逼者宜温散之【败毒散丹溪云防风桂枝之类】　若有脓为脂膜间隔不出或作胀痛者宜用针引之或用利刀剪之腐肉堵塞者去之
　　丹权小娘疟后右腿股生疖破后筋吊疼脉虚而濇询之小便时疼处亦相应宜与生血导热
　　川芎　当归头　条芩　生地黄　赤药牛膝　黄檗　甘草【炙二分】青皮【炒】槟榔【五分】
　　通草【三分】桂皮【一钱】
　　右煎食前热饮之
　　人参内托散　治疮疡溃脓而作痛者
　　人参　黄茋　当归　川芎　厚朴　防风桔梗　白芷　官桂　紫草　木香　甘草
　　右入糯米一撮水煎服
　　余见后兼证痛门宜防防
　　发热戴院使云未溃之际憎寒壮热狂言妄语如见鬼神脓去已多而大热不休者似为难治葢毒之得脓犹伤寒表证之得汗汗已而反大热则为壊伤寒矣又云患痈毒人脓血已溃所去过多津液枯竭多病于渴纵有发热躁扰等证不可以治宜用益荣生津之剂若大热不止者难疗　脉浮或弱而热或恶寒者阳气虚也宜补气【补中益气汤】　脉濇而热者血虚也宜补血【四物汤圣愈汤人参养荣汤】　午前热补气为主【四君子汤　黄茋六一汤】　午后热补血为主【四物汤圣愈汤】　脉浮数发热而痛者邪在表也宜散之　脉沉数发热而痛者邪在内也宜下之
　　薛疮疡发热烦躁或出血过多或溃脓大泄或汗多亡阳或下多亡隂以致隂血耗散阳无所依浮散于肌表之间而非火也若发热无寐血虚也用圣愈汤兼汗不止气虚也急用独参汤发热烦躁肉瞤筋愓气血虚也用八珍汤大渴面赤脉洪大而虚隂虚发热也用当归补血汤肢体微热烦躁面赤脉沉而微隂盛发躁也用四君加姜附东垣云昼发热而夜安静是阳气自旺于阳分也昼安静而夜发热是阳气下陷于隂中也如昼夜俱发热者重阳无隂也当峻补其隂治者详之托里消毒散加减法　头痛发热邪在表也本方加川芎羌活若外邪在表而元气实者暂用人参败毒散头痛恶寒表虚也去金银花连翘二味倍参茋
　　发热饮冷便秘内热也去参茋归术加大黄　发热饮热便秘内虚也去二味加参茋归术　面目赤色烦热作渴脉大而虚血脱发躁也去连翘金银花白芷三味倍黄茋当归如不应暂用当归补血汤　身热恶衣欲投于水脉沉微细气脱发躁也去三味加肉桂附子如不应暂用附子理中汤　若妇人劳役恚怒或适经行发热谵语或夜间热甚病在血分也去三味加生地黄牡丹皮柴胡如不应暂用加味四物汤
　　一男子脓熟不溃微痛少食倦怠发热予为针之脓涌出热益甚乃虚故也急以人参黄茋汤二剂热愈甚此药力尚未及也又二剂果应再以当归补血汤数剂而痊东垣云发热恶热大渴不止烦躁肌热不欲近衣脉洪大按之无力或目痛鼻干者非白虎汤证也此血虚发躁宜当归补血汤主之
　　一儒者患流注发热作渴头痛自汗脉洪大按之无力此气血虚寒也用十全大补加麦门五味治之其症益甚仍用前药加附子一钱四剂诸证悉退却去附子加肉桂二十余剂气血渐复又因劳心发热恶寒饮食减少此脾胃复伤元气下陷用补中益气加附子一钱二剂热止食进仍用大补元气而安后因考试不利懐抱不舒更兼劳役饮食日少形气日衰吐痰作渴头痛恶寒或热来复去或不时而动仍用补中益气数剂诸症渐愈元气渐复乃去附子再加肉桂五分百余剂而愈一男子背疮不敛小便赤澁臖肿发热口干体倦脉
　　洪数而无力用参茋归术熟地芎陈皮麦门五味炙草肉桂以补元气引火归经脉症益甚此药力未能及也再剂顿退却去肉桂又数剂而愈此症因前失补元气故耳　操江伍都宪背疮愈后大热误为热火用苦寒药一钟寒热益甚欲冷水浴身脉浮大按之全无余曰此阳气虚浮于肌表无根之火也急用六君子加附子一剂即愈
　　娘舅于见素膏粱厚味四十三嵗疽发于背疡医投五香汤躁热欲狂予固沮之而后已溃后平静一日热复大作五六日益甚脉洪数无伦医皆以为虚宜补予私计膏粱之变重以五香之热当治以苦寒且大便不行数日矣盍下之以泄其毒乎乃研石膏末两许知母二三钱甘草一钱黄瓜蒌一枚和仁捣碎为一剂命僮炽炭注水而自煎之医夏生苦口力諌以隆冬溃疡无用白虎法余故复加石膏两许而置大黄片五钱于袖中汤既沸则以袖笼药铫若为移逺火者而潜下大黄于铫中时妻叔二三辈皆环炉坐注目而视不觉也夏生语于声甫饮是药必死别去声甫以告余哂之药成持以饮外舅少顷大便下结粪及食物未化者满行圊中热退身凉乃以四君子汤调之月余而平先是毎旦诊脉皆言不思食食少而疮大去死肉多自虑何以生肌敛口乎予信之初意其便溺阻隔而漫下之亦不知其为伤食发热也夏生愧甚遂徙去
　　黄茋散　治痈溃后补虚去客热
　　黄茋　石膏【各二两】知母　麦门冬【去心】白药白茯苓　桂心　熟地黄　人参【去芦】　川升麻【各一两】甘草【炙微赤半两】
　　右剉碎毎服四钱水一中盏煎六分去滓温服日三四服
　　当归补血汤　治疮疡溃后气血俱虚肌热躁热目赤面红烦渴引饮昼夜不息脉洪大而虚重按全无此脉虚血虚也若悮服白虎汤必死宜此主之
　　黄茋【炙一两】当归【酒拌三钱】　作一剂水一钟半煎六分服
　　沉香散　治痈脓溃已絶肌肉内虚尚有余热
　　沉香【剉】柴胡【去苗】黄茋　麦门冬【去心各一两】白术【七钱半】熟地黄【二两】黄芩　瓜蒌根　甘草【生剉各半两】
　　右剉毎服四钱水一中盏入竹叶二七片小麦五十粒煎至六分去滓不拘时温服
