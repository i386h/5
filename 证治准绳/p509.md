<!-- { "loadSidebar": true } -->
　　加味逍遥散　治肝脾血虚内热发热或遍身搔痒寒热或肢体作痛头目昏重或怔忡颊赤口燥咽干或发热盗汗食少不寐或口舌生疮耳内作痛或胸乳腹胀小便欠利
　　甘草【炙】当归　药【酒炒】茯苓　白术【炒】柴胡【各一钱】牡丹皮　山栀【炒各七分】
　　右水煎服
　　栀子黄芩汤　治发背痈疽溃后因饮食有伤调摄不到发热不住用以退热
　　漏芦　连翘　山栀仁　黄芩【去心】防风　石韦【如无有以桑白皮代】生甘草　生犀角【屑】人参　苦参【各去芦】茯苓【去皮各二钱半】生黄茋【一两去义芦】
　　右为粗末毎服四大钱水一钟煎至六分去滓温服
　　恶寒一男子溃而恶寒用四君子汤加桂倍用黄茋大料四剂而止脓水尚多投八珍汤加桂数剂渐少惟疮口不合以附子饼及十全大补汤毎剂加炮附子五分数剂乃去附子又服月余而愈　一男子溃后畏寒脉虚以四君子加炮姜四剂而愈以十全大补汤月余而敛仲景云脉虚则血虚血虚生寒阳气不足也疮肿脉虚宜托里和养血信夫
　　呕逆丹溪治一老人年七十【云云见兼症呕条】
　　五香白术散　寛中和气滋益脾土生肺金进美饮食【方见内痈门肺痈条下】
　　禁忌丹五香汤即五香连翘汤去射干大黄升麻连翘加参犀角若用于肿疡犹可借其飞走以攻散其毒使不延蔓若用于溃疡虽多有参茋甘草之缓补而走泄太多宁不犯仲景已有得汗复汗得下复下重虚之戒可不省乎
　　精要云血气闻香则行闻臭则逆又言饮食调令香美益其脾土养其真气夫甘而淡者可养脾土若香美者但能起火经以热伤脾热伤气为戒今曰益脾养气若施之于肿疡者似有畅逹之理溃疡后用香美恐有发湿热损真隂之患矣
　　精要云热盛脉数与漏芦汤单煮大黄等汤不甚热脉缓弱只投五香连翘汤夫热盛脉数若肿疡时脏腑秘而体实者犹可与大黄若溃疡后脓血出多者热盛脉数去死为近其可下乎缓弱之脉古人皆以为邪毒已散五香之飞走升散其可用乎
　　精要云初成脓宜用烙得脓利为効亦服神仙追毒丸此又不能无疑者也夫追毒丸下积取毒之药决无取脓之効今用烙而得脓若在里之气血壮实则脓自出如推矣何不以和气活血之药佐参茋补剂使脓自托出乎
　　精要云疮作渴甚急与神仙追毒丸取下恶毒与清膻汤万金散五香连翘汤六味车螯散千金漏芦汤皆可选用下利已后渴尚未止宜用生津补气药则津液生气血完渴自止矣夫大渴而与利药非明示脉症何以知其当下后又言下利后渴又不止却用补药又不明言脉症恐自但有大渴必与峻下下后尚渴方与补药夫医者治未病如此用药可乎况渴属上焦当肿疡时犹或可用若溃疡时渴恐因血气之虚何以待下利后方议其虚哉
　　精要论疽疾咽喉口舌生疮归罪于不得内托以致热毒冲心与琥珀犀角膏夫于肿疡时用之犹或近理若于溃疡后用之彼犀角脑子之升散宁不助病邪致虚以速其死也耶后有犀角散以大黄佐黄茋用黄茋则知其虚用大黄又似疑其有实热夫疮溃体虚纵有旧热将自渐因脓血而消何必以峻令利动脏腑若在秋冬何异用刀劔耶
　　精要论痈疽发寒热多汗或先寒后热或先热后寒或连日作或间日作必先呕痰然后寒热寒热解大汗出不可专以为有热亦有气虚而得者亦有因怒而得者又有先感寒邪脾气不正而有此证者夫气虚者当以补气药补之因怒者当以顺气药和之脾气不正者当以调脾药养之今用不换金正气散悉是温散泻卫之药而欲以一两人参収拾十四两之泻卫可乎若用于肿疡时感寒邪者犹或庶几彼气虚者因怒者脾气不正者此方能兼治乎又未知用于肿疡耶溃疡耶鬼遗宂有孔慎风仍慎再合如再合者为风湿邪气攻搏而再生脓宜如前以通和汤药依次第用不可急性恐伤气害人之命也　三因疮疡未合风入为破伤风湿入为破伤湿二者害人最急仓卒不知其因甚难认治痈疽瘰疬溃后尤宜谨之
　　追蚀脓蠧疖之薄皮剥起痈疽之疮口细瘰疬火针破核之后皆可用追蚀破脓之药痈疽开后疮口再闭宜用药絍以通之或用纸或用髪或用干稻草叶皆可涂撚絍涂以蟾酥硇砂白丁香巴豆寒食面之类或用五灰膏随轻重涂絍用之疮疽腐败可用手法去之或用金寳膏去之或用雄黄轻粉傅之多待数日亦自脱落疽破后有蠧肉努出者逺志末酒调涂之则渐渐消去如不消用五灰膏涂之则消痈疽久流脓水不腐不败气血不能滋养疮口滞毒日渐内侵好肉而为蠧肉脓水过处渐成膜管如鹅毛管而软其疮口如鱼嘴様日久不能愈筋烂骨壊用金寳膏或涂或絍或封之一日三四次用之不耐痛者一日二次用之其蠧肉膜管消尽以滋润膏药贴之　薛新甫云疮疡之症脓成者当辨其生熟浅深肉死者当验其腐溃连脱丹溪先生云痈疽因积毒在脏腑当先助胃壮气为主使根本坚固而行经活血佐之令其内消余尝治脉症虚弱者用托里之药则气血壮而肉不死脉症实热者用清热之剂则毒气退而肉自生凡疮聚于筋骨之间肌肉之内皆因血气虚弱用十全大补汤壮其脾胃则未成自散已成自溃又何死肉之有若不大痛或不痛或不赤或内脓不溃或外肉不腐乃气血虚弱宜用桑枝炙及十全大补加羌桂壮其阳气则四畔即消疮头即腐其毒自解又何假于针割若脾胃虚弱饮食少思用六君倍加白术壮其荣气则肌肉受毒者自活已死者自溃已溃者自敛若初起或因尅伐或犯房事以致色黯而不痛者乃阳气脱陷变为隂症急用参附汤温补囘阳亦有可生　吴庠史邦直之内仲夏患背疽死肉不溃发热痛甚作呕少食口干饮汤脉洪大按之如无此内真寒而外假热当舍时从症先用六君加炮姜肉桂四剂饮食顿进诸症顿退又用十全大补仍加姜桂之类五十余剂而死肉溃又五十余剂而新肉生斯人气血充盛而疮易起易敛使医者逆知预为托里必无此患六合囘生丹【又名六合夺命散】　治发背痈疽溃烂者有囘生之妙
　　铅粉【一两】轻粉　银硃　雄黄　乳香【篛上炙焦】没药【亦炙各二分半共一两一钱二分半】
　　右六味各择真正好者研为极细末収贮凡治其病先煎好浓茶疮洗浄软帛拭干后剖开猪腰子一枚用药一分掺于猪腰子上却傅患处待猪腰子上发热如蒸良久取去自此拔毒气减痛苦定疮口出脓秽不可手挤第二日依前法仍傅之第三日亦傅之疮势恶甚可傅七八九次疮小只傅一次可愈猪腰子不发热勿治又治对口疮同前
　　【沁阳焦阁老先生尝施此方用药一分傅一次则止茶仙施此方加药至三五分傅数次见効尤速功多在拔其毒耳疮口大者恐一个猪腰子傅之不足可加半个剖腰子法不可剖脱做两防须要相连成片大约量疮口大小掺药则可用猪猪腰子为佳其腰子有毒宜深埋之】
　　若臁疮日久不愈用黄蜡少加好黄丹化摊纸上量疮大小裁其蜡纸炙热掺药一二分粘在蜡纸上面贴疮绵缚住任疮出尽恶水即愈若患下疳仍用猪腰子切作寛片掺药缚裹疳上或以尖刀穿开猪腰子纳药于内笼套其疳亦良羊鱼鹅鸡犬鸭及发毒菜物俱忌之
　　骊龙散　治发背痈疽破与不破二者之间功能捷奏
　　珍珠【五分】牛粪【十二月生用余月烧存性】铁锈【各重一两】
　　右研细末以猪脑髓和好醋调傅疮口三五次愈初起者自消凡发毒品味忌食之
　　麦饭石膏　在脓溃后围疮口
　　麦饭石不拘多少炭火煆至红以好米醋淬之如此煆淬十数次研为末重罗去粗者取细末入乳鉢数人更逓研五七日如面极细为妙
　　白蔹【研为细末】鹿角【不用自脱者须用带脑顶骨全者却是生取之角截作二三寸长炭火烧令烟尽罗为末再入乳鉢更逓研令极细】
　　右用麦饭石细末【二两】白蔹【末二两】鹿角灰【四两】务要研得极细方有効粗则反致甚痛细则大能止痛収口排脓【精粗之异如此】和合量药末多寡用经年好米醋入银石器内熬令鱼眼沸却旋旋入药末用竹篾子不住手搅熬一二时久令稀稠得所提出以磁器盛之冷以纸葢覆勿令着尘用时先以猪蹄汤洗去脓血以故帛挹干鹅翎蘸膏涂傅四围凡有赤处尽涂之但留中心一口如钱大未溃能令内消已溃则排脓如湍水逐日疮口収敛疮久肌肉腐烂筋骨出露用旧布片涂药贴疮但内膜不穿亦能取安洗疮不可手触嫩肉亦不可口气吹着合药亦忌腋气之人及月经见行妇人见之仍可熬好米醋一大椀収磁器内逐日用药于疮上久则药干以鹅翎防醋拂拭药上勿令绷也初则一日一洗一换药十日后两日一换　古方云麦饭石顔色黄白类麦饭曾作磨者尤佳按麦饭石不可作磨状如麦饭圑半粒防如无此石常以旧面家磨近齿处石代之取其有麦性故也或溪中寻白石如豆如米大者即是也其石大小不等或如拳如鹅卵略如握聚一圑麦饭
　　解毒百用膏
　　猪牙皂角【煨】南星【各一两】大米【一合炒黒】臭小粉【干者四两炒焦去火毒】
　　右为末和匀蜜水调围　治攧扑酒醋调围
　　刘氏贴发背痈疽脓尽四面皮粘恐有脓毒攻起宜用逼毒散
　　黄药子　白药子【各一两】赤小豆【二两】雄黄【一钱】
　　右为末水调傅
　　青散子　治发背痈疽脓尽生肉平满宜用此疮口生肌
　　槿花叶【盛时収隂干取四两为末】青赤小豆　白芨【各二两】
　　右为末临时用槿花末三钱匕白芨小豆末各一钱匕相和新汲水调摊纸上贴四畔中心疮口不用贴
　　雄黄解毒散　治一切痈肿溃烂毒势盛者先用此药二三次以后用猪蹄汤
　　雄黄【一两】白矾【四两】寒水石【煆一两】　用滚水二三碗乗热入前药一两洗患处以太乙膏或神异膏贴之
　　猪蹄汤　治一切痈疽肿毒消毒气去恶肉凡疮有口便须用此汤洗
　　香白芷【不见火】黄芩【去心】赤药　露蜂房【取有蜂儿者】当归【去芦】羌活　生甘草【各等分】
　　右为粗末防疽大小用药如疽大加料用先豮猪前蹄两只一斤只用白水三升煮软汁分作二次澄去面上油花尽下面滓肉毎次用药一两投于汁中再用文武火煎十数沸去滓以故帛蘸药汤温温徐薄揩疮上死肉恶血随洗而下浄洗讫以帛挹干仍避风忌人口气吹之有狐臭人并月经见行妇人猫犬并不许入病人房洗疮切勿以手触着洗疽之方所传甚多唯此方极効其用露蜂房有理葢以毒驱毒也
　　集香散　洗痈疽溃烂
　　白芷　藿香　茅香　香附子　防风【各三钱】木香甘草【各一钱】　作一剂用水三盌煎数沸去渣淋洗患处
　　薛按此方乃馨香之剂也经云血气闻香则行得臭则逆即此意也若疮毒将尽宜用之若毒未尽或有瘀肉宜先用防黄解毒散解之后宜用此方须用膏药防贴使风邪弗入肌肉易生大凡一有疮口即用膏药贴之至収口为度最忌生肌之剂
　　熏洗方　凡诸发及痈疽瘰疬臁疮汤荡火烧等疾或有别作一种秽臭气息不堪闻者最是恶证或已破未破或小或大皆当作急治之可用忍冬藤一握擂细用无灰酒滤汁服之以滓傅疮四围用云母膏别研亦可剪开大口以防其疮之上竢其疮出脓便以豮猪蹄汤等十分浄洗久洗为妙至一二时辰不妨次用后药熏之
　　好降真香末　枫香末
