<!-- { "loadSidebar": true } -->
　　右二味于铫中搅匀丸如弹子大却取香炉一枚依炉口造纸烟筒一个如烧龙涎香様慢火爇之以烟筒口熏疮上不拘丸数稍倦暂止然后更熏未出脓者即出已出脓者即干直生肌合口然后止向后有赤肿去处又再熏大概欲屏去秽气也
　　痈疽有死肉不去者用白丁香霜梅深则絍之浅则干掺于膏药上甚妙
　　海又方膏药内入雄黄巴豆少许不伤好肉止去恶肉不惟恶疮凡痈毒有恶肉者俱可去
　　又方雄黄散　以雄黄一钱另研巴豆不去皮研如泥入乳香没药少许再研细少上恶肉自去
　　乌金膏　治发背中央肉死涂之即腐未死涂之即生若初起肿痛用防数处其毒顿消若肉腐涂之即溃若恶疮顽疮元气无亏久不収敛者内有毒根以纸撚蘸絍其内有等发背因元气虚弱或因尅伐元气胃气亏损毒气散漫中黯外赤不腐不溃服大补之剂中涂三四寸许至五六日间赤黯之界自有裂纹如刀划之状中央渐黑渐脱须用纯阳之药以接其元气庶能収敛若妄用刀针去肉出血阳随隂散元气愈伤或涂凉药则毒气不解气血愈虚非徒无益而又害之
　　用巴豆一味去殻炒黑研如膏丹于患处临用涂之
　　追毒丹　治疮疽黑陷者用针刀开疮纳此丹使之溃然后去败肉排脓随证治之痈疽疔疮附骨疽并皆治之
　　巴豆【七粒去皮心不去油研如泥】白丁香　轻粉【各一钱】雄黄黄丹【各二钱】
　　右件研和加白面三钱滴水为丸如麦大针破疮纳之覆以乳香膏追出脓血毒物漏疮四壁死肌不去不可治亦以此追毒去死肌乃养肉令愈疾小者用一粒大者加粒数用之
　　追毒乌金散　治疮口恶肉毒溃脓血
　　巴豆【五钱】寒食面【一两】好细墨【一锭】
　　右为细末用水和面作饼子将巴豆包定休教透气文武火烧成深黑色为细末量疮贴之用胆汁就和成锭子新水磨用扫五七次妙
　　梧桐泪方
　　痈疽势肿恶不溃坚硬以快利刀将患处划成十字路用面水调稠厚周围疮口外髙起五分许如塘池様泪填半满用好米醋滴泪上须臾自沸勿令滚出面外次日用金银花煎汤洗浄再如前用一次只用醋洗不痛烂肉自去
　　薛按此方果恶疮恶肉不腐宜用之亦有阳气虚不能腐化者宜用大补之剂
　　治恶疮有死肉者及追脓保命
　　白丁香　轻粉　粉霜　雄黄　麝香【各一钱】
　　右为细末新饭和作锭子用之
　　神异膏　治痈疽壊烂及诸疮发毒
　　雄黄【五钱】滑石【倍用】
　　右为末洗后掺疮上外用绵纸覆葢相防凡洗后破烂者用此贴之
　　止痛拔毒膏　治一切疮发臭烂不可近未破则贴破已破则生肉杖疮疔疮皆用之
　　螌蝥【四十九枚】桞枝【四十九条】木鳖子【七个】乳香　没药麝香【少许】松脂【三钱】
　　右用真清油十四两煎黑桞条焦枯滤去渣入黄丹五两滴入水中成珠为度却入诸药搅令匀入甆器中収了后用
　　郭氏青金锭子
　　铜绿【三钱】青矾　胆矾　轻粉　砒霜　白丁香苦葶苈【各一钱】脑子【少许】麝香
　　右将葶苈研细次下研药同研极细打稠糊为锭子或炼蜜加白芨末一钱为锭如麻黄粗细约二三寸长防疮口深浅絍入疼者可治不疼难治
　　第一般峻碧云锭子砒霜生开疮口用
　　第二般缓碧霞锭子砒霜煆去死肉用
　　第三般缓慢碧玉锭子去砒霜加枯矾生好肉用
　　翠霞锭子　治年深冷漏日久恶疮有歹肉用之铜绿　寒水石【煆】滑石【各三钱】明矾　腻粉　砒霜云母石【研如粉各一两二钱半】
　　右研细末糊为锭子如麻黄粗细长短不拘量疮口深浅絍之如修合天色晴明则可
　　信効锭子　治一切恶疮
　　红娘子　黄丹　砒霜　鹰屎　土硝　白芨铜緑【各一钱半】脑子　麝香【各少许】
　　右研细末些儿乳汁和为锭子用中病即止
　　红玉锭子　去歹肉生肌
　　干胭脂　白矾【枯各三钱】轻粉　砒霜　黄丹
　　脑子　麝香【各少许】
　　右研极细末稠糊和为锭子用之
　　时効针头散　追蚀恶疮歹肉兼治瘰疬
　　赤石脂【半两】乳香　白丁香【各二钱】砒霜【生】黄丹【各一钱】轻粉　麝香【各半钱】蜈蚣【一条焙干】
　　右为极细末掺于疮口歹肉自去矣若动刀针其疮虽可有瘢
　　追毒饼　治诸般恶疮因针开了口后又闭合生脓胀痛不可忍用此捻成小麦子大入放疮中永不闭脓水自出疮自干好
　　极好信石【半钱】雄黄　雌黄　大硃砂【各一钱】轻粉【少许】
　　右研为细末糯米糊丸如麦子大若疮口闭合生脓将药入内仍以膏药贴之
　　肉服内追毒丹【方见前】
　　薛按此以毒攻毒之意也尝治一县尹背痈竟背腐溃色黯重若负石甚危喜饮食颇进用桃红散色渐赤负渐轻再用而肌生更服托里药而愈葢此亦大毒证非此峻药莫能治此亦用砒故攻毒有効然有气血虚不能腐溃宜补养气血常治发背初起未成脓先用乌金膏或援生膏防患处数防以杀其大势更服仙方活命饮如饮食少思或不甘美用六君子汤加藿香连进三五剂如外皮腐动用雄黄解毒散洗之毎日用乌金膏涂腐处有疮口即用纸作撚蘸乌金膏絍入疮内若有脓为筋膜间隔不出致作胀痛用针引之腐肉堵塞者去之若瘀肉腐动用猪蹄汤洗如脓稠焮痛饮食如常瘀肉自腐用消毒药与托里相兼服之仍用乌金膏涂搽若瘀肉已离好肉即去之如脓不稠不稀仍作痛饮食不甘瘀肉腐迟用桑枝灸患处更用托里药主治之瘀肉不腐或脓清稀不焮痛者服大补之剂仍用桑枝灸之以补接阳气解散郁毒其肉自腐
　　翠青锭子　又名善効锭子治脑疽发背恶疮并溃烂追脓水长肌
　　铜青【四钱】明矾【枯】韶粉　乳香【另研】青黛【各一钱半】白蔹轻粉【各一钱】麝香【钱半】杏仁【二七粒去皮尖另研】　如有死肉加白丁香【一钱】
　　右为细末稠糊为饼子或糯米饭和亦得防浅深絍之直至疮平复犹可用之大有神効如前数方不宜多用谓犯生砒也此药无毒恐病家猜疑是毒药请口内尝之为慿也
　　搜脓锭子　先用追蚀等锭子蚀去歹肉恶物止有脓水者宜因之
　　自然铜　川芎　白芷【各半两】黄连　白蔹【各二钱半】麝香【少许】
　　右为极细末糯米饭和为锭子用之或作散末干上亦佳
　　右二方乃溃疡必用之要药余用之救人无算凡疮口深而窄者先以绵杖子展浄脓水却以软饭和成锭子长短大小一以疮为准须令药至底乃効外以膏药防之若疮口浅而濶大者药汤洗过拭干只以干末掺之如疮口干燥以自死竹蘸豆油防着以椀承取滴下油沥调前药末鸡羽蘸涂脓汁自止新肉自生神効
　　麝香轻粉散　治血疳疮隂蚀疮耳疳疮一切恶疮皆治
　　麝香　轻粉【各半钱】白矾【飞过】乳香　没药【各一两】
　　右为细末量疮干贴
　　神効当归膏　治痈疽疮毒及汤火杖疮溃烂最能止痛推陈致新
　　当归【二两】麻油【四两】白蜡【五钱如用黄蜡一两尤効】　先用当归入油煎至焦黑色去渣入蜡镕化即成膏矣此方用蜡为君前人毎云蜡为外科之要药生肌定痛续筋补虚其功不可尽述常见善讼者杖后随食蜡两许饮酒一两碗一睡之后血散痛止轻者即消重者虽腐溃亦易愈可见蜡之功为大用者不可忽之
　　神异膏【精要】　治诸般恶毒疮疖发背痈疽其妙如神露蜂房【要用蜂儿多者为妙细剪浄一两】全蛇蜕【盐水洗浄焙干】参【去芦各半两】绵黄茋【七钱半】黄丹【五两研细后入】杏仁【去皮尖切小片一两】男子乱髪【洗浄焙干如鸡子大】真麻油【一斤】
　　右件药先将麻油入银铫中同乱髪于风炉上慢慢文武火熬髪焦镕尽以杏仁投入杏仁色变黑好绵滤去渣再将所熬清油入银铫内然后入黄茋玄参二味慢火熬一二时取出铫子安一冷风炉上半时久火力稍息旋入露蜂房蛇蜕二味将桞枝急搅移铫于火上不住手搅慢火熬至黄紫色用绵滤过后复入清油在铫内乗冷投黄丹急搅片时又移铫于火上文武火慢慢熬不住手用桞枝搅千余转药油变黑色滴于水中凝结成珠子则是膏成就矣若珠子稀再熬少时必得所然后用甆器内封収待用或恐偶然熬火太过稍硬难用却入少蜡熬添麻油在内甆器盛封葢于甑上蒸乗热搅匀収而用之膏药熬成了须用所盛甆器置浄水盆中出火毒一昼夜歇三日方可用熬此膏药极难于火须耐烦防火慢火猛则药中火发千万谨戒【膏药方甚多効无出于此】
　　垣热疮寒膏药
　　当归【水洗焙干一两】杏仁【汤浸去皮尖一百个】黄丹【研细六两】肥嫩桞枝【三两半切如寸许水洗干】肥嫩桃枝【一两切如寸洗浄干】麻油【一斤】
　　右件先熬麻油熟下桃桞枝熬令半焦以绵裹当归杏仁同煎至桞枝黑焦为度去药渣滤油澄浄抹去铫中渣滓令浄再上令沸旋旋入黄丹熬成滴水中不散为度
　　寒疮热膏药
　　与寒膏药同只将当归身改作当归稍桃桞枝分两倒过便是
　　神仙太乙膏　治八发痈疽及一切恶疮软疖不问年月深浅已未成脓并宜治之蛇虎伤蜈蚣螫犬蛟伤汤火刀斧所伤皆可内服外贴如发背先以温水洗疮浄软帛拭干却用绯帛摊膏药贴疮即用冷水下血气不通温酒送下赤白带下当归酒下咳及喉闭纒喉风并用新绵裹膏药置口中含化一切风赤眼用膏揑作小饼贴太阳宂后服以山栀子汤送下打扑伤损外贴内服橘皮汤下腰膝痛者患处贴之内服盐汤送下唾血者桑白皮汤下诸漏先以盐汤洗浄诸疮并量大小以纸摊贴毎服一丸如樱桃大蛤粉为衣其膏可収十年不壊愈久愈烈一方久逺瘰疬同上瘘疮盐汤洗贴酒下一丸妇人血脉不通甘草汤下一切疮疖并肿痛疮及疥别炼油少许和膏涂之
　　参　白芷　当归　赤药　肉桂【去粗皮】大黄　生地黄【各一两】
　　右剉碎用麻油二斤浸春五夏三秋七冬十日火熬黑色滤去渣入黄丹一斤青桞枝不住手搅滴水中成珠不粘手为度倾入磁器中以甎葢口掘窖子埋隂树下以土覆三日出火毒欲服丸如鸡子大
　　金丝万应膏　治攧扑伤损手足肩背并寒湿脚气疼痛不可忍小儿脾疳泻痢咳不肯服药者
　　沥青【二斤半】威灵仙　黄蜡【各二两】木鼈子【二十八个去殻切片子研】蓖蔴子【一百个去殻研】没药　乳香【各一两别研】麻油【夏二两春秋三两冬四两】
　　右先将沥青同威灵仙下锅熬化以槐桞枝搅焦黑色重绵滤过以沥青入水盆冷成块取出秤二斤浄再下锅镕开下麻油黄蜡蓖蔴木鼈子泥不住手槐桞枝搅匀须慢火滴入水中不黏手扯拔如金丝状方可如硬再旋加油少许如软加沥青试得如法却下乳没未起锅在炭火上再用槐桞条搅数百次又以麄布滤膏在水盆内扯拔如金丝频换水浸一日却用小铫盛顿如落马坠车于被伤疼痛处火上炙热贴透骨肉为验连换热水数次浴之则热血聚处自消小儿脾疳贴患处泻痢贴肚上咳贴背心上
