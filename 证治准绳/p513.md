<!-- { "loadSidebar": true } -->
　　后言利后仍渴却用补药又不明言脉证恐是但有大渴必下下后尚渴方与补药古人治未病如此用药可乎况渴属上焦当肿疡时犹或可用若溃疡后渴多因气血之虚何待利后方议其虚也　精要口干与口渴不同不宜用丹药镇坠用之其祸如反掌用桑枝煎五味汤以救隂水　丹溪曰此妙方也而不言食味起火怒气生火房劳激火吾恐渴亦未易除也
　　李氏云病疽愈后发渴多致不救惟加减八味丸最妙葢痈疽多因虚而得疽安而渴者服此丸则渴止安而未渴者服此丸永不发渴或未疽而先渴者服此不惟渴止而疽亦不作　薛氏曰前证属肾水枯涸虚火上炎口干作渴饮水无度或舌黄作裂小便频数或痰气上壅烦躁不宁或二三年先作渴饮水或口舌生疮两足发热痰气上壅或疮愈三四年而口干作渴小便频数急用前药多有复生者能逆知其因预服前丸可免此患若兼手足厥冷真阳虚也宜服八味丸大凡疮后审其肾水不足用加减八味丸中气虚弱用补中益气汤气血虚弱用十全大补汤阳气虚寒加姜桂如不应用八味丸
　　托里消毒散加减法　饮冷作渴热毒也加赤小豆知母如不应暂用竹叶黄茋汤　善食作渴胃火也加石膏山栀天花粉如不应暂用竹叶石膏汤　食少体倦作渴胃气虚也去芷翘金银花加人参白术如不应暂用补中益气汤　脓多而作渴气血虚也去三味加熟地黄五味子　如不应暂用十全大补汤加五味子麦门冬　口干舌燥肾气虚也去三味加熟地黄山茱萸山药如不应兼六味丸又不应佐以补中益气汤　自汗内热口干胃气虚也去三味加参茋归术如不应暂用六君子汤　盗汗内热口干隂血虚也去三味加熟地黄麦门冬五味子如不应暂用当归六黄汤
　　竹叶黄茋汤【神秘】　治痈疽大渴发热或泻或小便如淋生地黄　黄茋【各二钱】当归【酒拌】淡竹叶　川芎甘草【炙】黄芩【炒】白药【炒】人参　括蒌根　石膏【煆各一钱】麦门冬【去心二钱】　水二钟姜三片煎八分食逺服
　　薛氏曰前证乃七恶中之一也此方治之其功甚捷亦左手脉浮大而热或渴者宜发散表邪右手脉沉实而热或渴者宜疎去内邪若溃后作渴或小便如淋或脉大而无力者属气血虚也宜大补气血亦有溃后热不止或作渴遂以为败证不治若素有胃火或胃经热毒未尽胃脉尚数者仍宜用前汤服而脉反大热愈甚渴愈作斯为败证葢因真气虚而邪气实也今之溃疡畏石膏黄芩二药性冷多不肯服若胃脉未静非此药莫能治也若因循日久煎熬气血脓血愈多气血愈虚反成败证矣治者当舍证从脉可也大抵疮疡之证七恶内见一二恶甚可畏虚中见恶证者不治实证无恶者自愈
　　托里黄茋汤　治证同前
　　黄茋【炒六钱】甘草【炙】括蒌根【各一钱】　水二钟煎八分频服之加人参一钱尤妙
　　薛氏曰愚用此方治气虚作渴甚効若气血俱虚或脓血大泄作渴或兼发热者宜托里养荣汤
　　托里养荣汤
　　人参　黄茋【炙】当归【酒拌】药【炒】熟地黄　麦门冬【去心】川芎　白术【各一钱】五味子【研】炙甘草【各五分】　水二钟姜三片枣二枚煎八分食逺服
　　黄茋六一汤　常服终身可免痈疽实治渴补虚之要剂也
　　绵黄茋【六两用淡盐水润饭上蒸焙干】甘草【一两一半生一半炙】　毎剉一两水二钟煎八分食逺服　或为细末毎服二钱早晨日午白汤调服　加人参尤妙
　　七味白术散　治胃气虚或因尅伐或因吐防口干作渴饮食少思
　　白术　茯苓【去皮】人参【各七钱】甘草【炙一两半】木香【二钱半】藿香叶【半两】葛根【一两】
　　右为细末毎服三五钱白汤调下
　　竹叶石膏汤　治痈疽胃火盛肿痛作渴
　　淡竹叶　石膏　桔梗　木通　薄荷　甘草【炙】
　　右姜水煎服
　　参散　治痈疽成脓水不能下食心烦口干烦渴饮水多四肢羸瘦
　　参　黄连【去须】土瓜根　麦门冬【去心】赤药白鲜皮【各一两】升麻【七钱半】火麻仁　川朴硝
　　川大黄【剉炒各一两半】
　　右剉毎服三钱水一中盏入生地黄一分细切同煎至六分去滓不拘时温服
　　葛根散　治痈肿热盛口干烦渇或时干呕
　　葛根　黄茋　升麻　麦门冬【去心】瓜蒌根　赤药　栀子仁　生地黄【各一两】黄芩【七钱半】甘草【生用半两】
　　右剉毎服四钱水一中盏煎六分去滓无时温服
　　干葛饮　治发背作渴
　　黄芩　朴硝【各一两二钱半】干葛【一两】
　　右剉散毎服三钱用枇杷叶去背上白毛浄洗同煎不拘时服
　　忍冬丸　治渴疾既愈预防发疽先将忍冬草入瓶内后入无灰酒微火煨一宿取出晒干少加甘草俱为末又以所浸余酒调糊丸如梧桐子大毎服六七十丸温酒下又治五痔诸瘿
　　桑枝方　治口渴取嫩桑枝细切一升炒以水三升煎一升日服五七剂更多尤妙抱朴子云疗风痹干燥臂痛脚气四肢拘挛上气晕久服补肺消食利小便轻身聪明令人光泽其功不能尽述薛氏曰桑枝补血气生津液轻身明目补肺肾之良剂也
　　五味子汤　治肾水枯涸口燥舌干
　　黄茋【炒三两】人参【二两】五味子　麦门冬【去心各一两】粉甘草【炙五钱】　毎服五钱水煎日夜服五七剂
　　薛氏曰此方乃六一汤生脉散之复方滋化源之良剂若肾水既涸虚火上炎而口燥作渴者须佐以加减八味丸
　　加减八味地黄丸
　　懐庆地黄【肥大沉水者酒洗浄磁盌盛之大砂锅内竹棒架起汤浸过盌底原葢葢之湿纸糊缝勿令泄气以火从巳至酉蒸之冷取出晒极干秤准八两重再如前法蒸之乗热杵烂入药】干山药　山茱萸肉　五味子【各四两】牡丹皮白茯苓　泽防【酒浸蒸焙各三两】肉桂【二两】
　　右各叧为末入地黄和匀加炼蜜丸如梧桐子大毎服七八十丸空心食前白汤下
　　李氏曰一贵人病疽未安而渴作日饮水数升予用前方诸医大笑云此药若能止渴我辈不复业医矣仍用木瓜乌梅百药等煎渴愈甚不得已用此丸三日渴止久服气血益壮饮食加倍
　　呕
　　大法精要云呕逆有二证一证谓初发不曾服内托散伏热在心一证谓气虚脾气不正其伏热在心者与内托散三两贴气虚者宜嘉禾散有寒热宜正气散兼与山药丸以补肾　丹溪曰诸逆冲上呕哕皆属于火内托散性凉固有降火之理若嘉禾散补力已少徒温暖以助火耳山药丸补肾以壮下焦之隂粗为近理然治呕须分先后肿伤时当作毒气上攻治之溃疡后当作隂虚治之若年老因疽溃后呕逆不食者宜参茋白术膏峻补取効佐使药随时随证加减恐用山药丸缓急未易得力河间谓疮疡呕者湿气侵胃也药中宜倍加白术
　　薛疮疡作呕不可泥于毒气内攻而概用败毒等药如热甚焮痛邪气实也仙方活命饮解之作脓焮痛胃气虚也托里消毒散补之脓热胀痛气血虚也先用托里散后用针以泄之焮痛便秘热蕴于内也内疎黄连汤导之若因寒药伤胃而呕者托里健中汤胃寒少食而呕者托里益中汤中虚寒凉而呕者托里温中汤肝木乗脾土而呕者托里抑清汤胃脘停痰而呕者托里清中汤脾虚自病而呕者托里益黄汤郁结伤脾而呕者托里越鞠汤若不详究其源而妄用攻毒之药则肿者不能溃溃者不能敛矣丹溪虽曰肿疡当作毒气攻心治之溃疡当作隂虚治之亦大概之言耳今之热毒内攻而呕者寡脾胃虚寒而呕者多岂可胶柱而鼓瑟哉又曰欲呕作呕或外搽内服寒凉或痛甚或感寒邪
　　秽气而呕皆胃气虚也托里消毒散去三味加藿香倍参术
　　热盛脉数精要与漏芦汤单煮大黄汤等若不甚热脉缓弱只投五香连翘汤　丹溪曰热盛脉数若肿疡时藏府秘而体实者犹可与也若溃疡脓血出多热盛脉数去死为近岂可下乎缓弱之脉古人皆以为邪毒已散五香之飞走升散其可用乎
　　李氏云痈疽呕逆是毒气冲心非脾胃之冷当服内托散杨氏云鼻衂初愈不曾表汗毒在经络则背发大疽自肩下连腰脇肿硬如石其色紫黑以凉药投之终夜大呕连进内托散呕止疮溃赤水淋漓四十日而愈又有患疬者痛过彻呕服此即止今有病疽不服此药者故引杨氏之言以解世人之惑
　　丹溪治一老人年七十患背疽径尺余已杂与五香十宣数十贴脓血腥秽呕逆不食者旬余病人自服内托散膈中不安且素有淋病三十年今所苦者淋之痛与呕吐不得睡而已急以参茋归木煮膏以牛膝汤入竹沥饮之三日后尽药一升半淋止思食七日后尽药四斤脓自涌出而得睡又兼旬而安　一男子年六十余性好酒肉背疽见脓呕逆发热葢其得内托十宣多矣医以呕逆于嘉禾散中加丁香以温胃行气时七月大热脉洪数有力予因谓此脉证在溃疡尤忌然形气实只与人参膏和竹沥饮之尽药十五斤竹百余竿而安予曰此病幸安也不薄味必再作仍厚味自若夏月醉后坐水池中又年余左脇傍生一软块如饼二年后软块为疽本人见脓血淋漓而脉洪数有力又呕逆食少遂自以人参膏入竹沥饮之又十余斤百余竿而安今八十嵗强健如旧此病两以老年气血弱专服人参竹沥而愈若与内托十宣恐未能若是之安全也　娄全善治一男子肿疡呕诸药不止用独参汤一服呕即愈薛新甫治一人腹痈焮痛烦躁作呕脉实河间云疮疡者火之属须分内外以治其本若脉沉实者先当疎其内以絶其源又云呕哕心烦脉沉而实肿硬木闷或皮肉不变邪气在内宜用内疎黄连汤治之遂用前汤通利二三行诸证悉去更以连翘消毒散而愈　一人患臂毒焮痛作呕服托里消毒药愈甚以凉膈散二剂顿退更以四物汤加芩连四剂而消
　　新甫又治一人年逾四十患发背已溃忽呕而疮痛胃脉彼以为余毒内攻东垣云呕吐无时手足厥冷脏腑之虚也丹溪云溃后发呕不食者湿气侵于内也又云脓出而反痛此为虚也今胃脉木乗土位其虚明矣欲以六君子汤用酒炒药砂仁藿香治之彼自服防心散呕愈甚复邀治仍用前药更以补气血药两月而愈大抵湿气内侵或感秽气而作呕者必喜温而脉弱热毒内攻而作呕者必喜凉而脉数必须辨认明白
　　橘半胃苓汤　治痈疽呕吐不下食不知味
　　橘红　半夏【姜制各一钱】苍术【米泔浸炒】白术【炒】厚朴【姜制】甘草【炙】茯苓　人参　泽泻　茅根【各二钱】姜汁【数匙】水二钟煎一钟入姜汁煎一二沸作十余次饮之薛氏曰前证七恶中之五恶也用此方后胃气将醒宜用六君子汤兼服之亦有烦躁饮冷不食脉沉实而呕者恐不可用此宜内疎黄连汤【方见肿疡】
　　加减托里消毒散　治疮疡欲呕作呕或外搽内服寒凉或痛甚或感寒邪秽气而呕皆胃气虚也去白芷连翘金银花加参术藿香【方见肿疡内托条】
　　托里健中汤　治疮疡元气素虚或因凉药伤胃饮食少思或作呕泻等证
　　人参　白术　茯苓【各二钱】半夏　炮姜【各一钱】炙甘草【五分】黄茋【一钱五分】肉桂【三分】
　　右姜枣水煎服
　　托里益中汤　治中气虚弱饮食少思或疮不消散或溃而不敛
　　人参　白术　陈皮　半夏　茯苓　炮姜【各一钱】木香　炙甘草【各五分】
　　右姜枣水煎服
