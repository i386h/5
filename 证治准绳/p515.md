<!-- { "loadSidebar": true } -->
　　梅治背疮肉长疾皮不及里见风即成僵以寒水石烧研为细末傅疮上再用铜緑细末上之肉即不作僵矣
　　疮挛急牵隂入腹
　　图经古方疗恶疮痈肿或连隂髀间疼痛急挛牵入小腹不可忍一宿则杀人者用茴香苗叶捣取汁一升服之日三四用其滓以贴肿上冬中根亦可用此外国方永嘉以来用之起死神効
　　咽喉口舌生疮
　　精要犀角膏　治咽喉口舌生疮昔有一贵人因疽而生此证医者以为心脏絶尽皆辞退愚进此药一日而安
　　真琥珀【研】生犀角【各一钱】辰砂【研】茯神【去木各二钱】真脑子【研一字】人参【去芦】酸枣仁【去皮研各二钱】
　　右人参茯神犀角为细末入乳鉢内别研药味和匀用蜜搜为膏子以甆瓶収贮俟其疾作毎服一弹子大以麦门冬去心浓煎汤化服一日连服五服取効【此方溃疡不宜用】
　　大便秘结
　　薛东垣先生云疮疡热毒深固呕恶心逆发热而烦脉沉而实肿硬木闷大便秘结此毒在脏宜疎通之故曰疎通其内以絶其源又曰疮疡及诸病面赤虽伏火热不得妄攻其里而阳气拂郁邪气在经宜发表以去之故曰火郁则发之凡大便不通饮食虽多肚腹不胀切不可通若腹痞胀而不通者乃直肠干涸也宜用猪胆汁导之若肠胃气虚血涸而不通者宜用十全大补汤培养之若疮症属阳或因入房伤肾而不通者宜用前汤加姜附囘阳多有得生者经云肾开窍于二隂藏精于肾津液润则大便如常若溃疡有此因气血亏损肠胃干涸当大补为善设若不审虚实而一于疎利者鲜有不误　一人仲夏患发背黯肿尺余皆有小头如铺黍状四日矣此真气虚而邪气实遂隔蒜灸服活命饮二剂其邪顿退乃纯补其真又将生脉散以代茶饮疮邪大退余因他徃三日复视之饮食不入中央死肉大便秘结小便赤浊余曰中央肉死毒气盛而脾气虚也大便不通肠虚而不能传送小便赤浊脾虚而火下陷治亦难矣彼始云莫非间防补药之故予曰然乃急用六君子加当归柴胡升麻饮食渐进大便自通外用乌金膏涂中央三寸许四围红肿渐消中央黑腐渐去乃敷当归膏用地黄丸与前药间服将百剂而愈　一男子腿患痈因服尅伐亏损元气不能成脓余为托里而溃大补而敛但大便结燥用十全大补汤加麦门五味而润月余仍结惑于人言乃服润肠丸而泻不止余用补中益气汤送四神丸数服而止
　　润肠丸　治脾胃伏火大肠干燥或风热血结宜用此丸通之若结在直肠宜猪胆汁导之葢肾主五液开窍于二隂若津液滋润大便通调若津液不足脾气亏损必当培补犹忌前药
　　麻子仁　桃仁【去皮尖各一两】羌活　当归尾　大黄【煨】皂角刺　秦艽【各五钱】
　　右各另研为末炼蜜或猪胆汁丸桐子大毎服三四十丸白汤下若使猪胆汁导之而不结燥急补元气
　　大便泻利
　　薛疮疡大便泄泻或因寒凉尅伐脾气亏损或因脾气虚弱食不尅化或因脾虚下陷不能升举或因命门火衰不能生土或因肾经虚弱不能禁止或因脾肾虚寒不能司职所主之法若寒凉伤脾用六君加木香砂仁送二神丸脾虚下陷用补中益气送二神丸命门火衰用八味丸料送四神丸肾虚不禁用姜附汤加茣茱萸五味脾肾虚寒用参附汤送四神丸病机云脉沉而细身不动作晴不了了饮食不下鼻准气黒者姜附汤主之身重四肢不举者参附汤主之仲景先生云下痢肠鸣当温之脉迟痛未止当温之大孔痛当温之心痛当救里可与理中附子四逆辈精要云痈疽呕泻肾脉虚者不治此发内经之微防也凡此实难治之症如按前法治之多有可生者　一妇年逾四十背疽不起发泄泻作呕食少厥逆脉息如无属阳气虚寒用大补剂加附子姜桂不应再加附子二剂泻愈甚更以大附子姜桂各三钱参茋归术各五钱作一剂腹内始热呕泻乃止手足渐温脉息随复更用大补而溃再用托里而敛十年后仍患脾胃虚寒而没
　　加减托里消毒散　治饮食少思肠鸣腹痛腹冷泄泻乃脾气虚寒也去芷翘银花加炮姜木香手足逆冷脾血虚寒也更加附子煎送四神丸
　　和气散　治痈疽溃后气虚滑泄四肢逆冷
　　苍术【四两米泔浸三日洗浄晒干再以米醋炒令香黄色】甘草【炙】青皮【去穣各一两】良姜【炒】肉桂　干姜【炮各半两】陈粟【半升】
　　右七味为末毎服一钱用炒茴香末半钱相和温酒调下不拘时【按此但有燥温耳无补气药非气虚者所宜】
　　四神丸　治脾胃虚弱大便不实饮食少思或小腹作痛或产后泄泻肚腹作痛不思饮食
　　肉豆蔲　五味子【各二两】补骨脂【四两】吴茱萸【汤浸炒一两】
　　右为末别以水二椀生姜八两煮红枣一百个熟烂去皮核用和末为丸桐子大毎服五七十丸空心食前白汤下
　　二神丸　治脾肾虚寒不思饮食或侵晨五更泄泻或饮食少思大便不实其功甚効如不应乃命门火衰急服八味丸补火而生土
　　破故纸【四两炒】肉豆蔲【二两生用】
　　右为末用大红枣四十枚生姜四两水煮熟去姜取枣肉和药丸如桐子大毎服五十丸空心盐汤送下
　　小便淋閟频数
　　薛疮疡小便淋漓频数或茎中濇者肾经亏损之恶症也宜用加减八味丸以补隂足胫逆冷者宜用八味丸以补阳若小便频而黄者宜用四物汤加参术麦门五味以滋肺肾若小便短而少者宜用补中益气加山药麦门五味以补脾肺若热结膀胱而不利者宜用五淋散以清热若脾气虚而不能化者宜用黄芩清肺饮以滋隂若膀胱隂虚阳无以生者宜用六味丸若膀胱阳虚隂无以化者宜用滋肾丸肾虚之患多传此症非滋化源不救若用黄檗知母反泻其阳以速其危者老人隂痿思色精内败茎中痛而不利者用加减八味丸加车前牛膝不应更加附子多有复生者若精已竭而复耗之大小便中牵痛愈痛则愈便愈便则愈牵痛以前药加附子亦有复生者王太仆云无隂则阳无以化无阳则隂无以生当滋其化源茍专用淡渗复损真隂乃速其危也　职方王菂塘背疽溃后小便淋漓或时自遗作渴引饮烦热不寐疮口焮赤时或如灼时或便遗余曰此肾虚之恶症用加减八味丸加麦门数剂而痊驾部林如玉冬不衣绵作渴饮冷毎自喜壮实哂余
　　衣绵诊其脉数大无力余曰至火令当求余也三月间果背热便閟脉澁用四物加芩连山栀数剂大便稍和却去芩连加参术茯苓二十余剂及前丸半斤许渴减六七背热亦退至夏背发一疽纯用托里之剂而敛托里消毒散加减法　茎中痛而小便不利精内败也去连翘白芷金银花三味加山茱萸山药泽泻如不应佐以六味丸　愈便则愈痛愈痛则愈便精复竭也去三味煎送六味丸　食少体倦口干饮热小便黄短脾肺虚热也去三味加五味子山茱萸如不应暂用六味丸　劳役而小便黄元气下陷也去三味加升麻柴胡　午后小便黄短肾虚热也去三味加升麻柴胡煎送六味丸
　　黄芩清肺饮　治肺经隂虚火燥而小便不通若因脾经有热当清其脾若因心火尅肺当制其心
　　黄芩【一钱】栀子【三枚打碎】
　　右水煎服
　　滋肾丸　治肾经隂虚发热作渴便赤足热腿软等证凡不渴而小便秘热在下焦血分也最宜此药经云无隂则阳无以化若脾肺燥热所遗当滋其化源知母　黄檗【各酒炒一两】肉桂【二钱】
　　右为末水丸如梧桐子大毎服百丸空心白滚汤下
　　五苓散　治下部湿热疮毒小便赤少
　　泽泻【二两五钱】猪苓【去皮一两半】肉桂【七钱半】白术
　　赤茯苓【各一两五钱】
　　右为细末毎服一二钱热汤调下
　　清心莲子饮　治膀胱气虚湿热玉茎肿痛或茎窍濇滞口苦咽干小便色赤或白浊夜安静而昼发热黄芩　麦门冬　地骨皮　车前子　炙甘草【各一钱半】石莲肉　白茯苓　黄茋　柴胡　人参【各一钱】
　　右水煎服
　　五淋散　治膀胱有热水道不通或尿如豆汁或如沙石或如膏汁或热沸便血
　　赤茯苓【一钱半】赤芍药　山栀【各二钱】当归
　　甘草【各一钱五分】
　　右用灯心二十根水煎服
　　清肺饮　治渴而小便不利乃肺经有热是絶寒水生化之源宜用此药以清化源其水自生而便自利矣茯苓【二钱】猪苓【三钱】泽泻　琥珀　瞿麦【各五分】通草【六分】木通　篇蓄【各七分】车前子【一钱】灯草【一分】
　　右为细末毎服五钱水煎服
　　肾气丸　治肾经阳虚隂无所化以致膀胱淋漓或脾肺气虚不能通调水无所化而膀胱癃闭或肾气虚热干于厥隂之络隂梃痿痹而溺频数或肾水虚弱隂亏难降使津液败浊而为痰水又治肾虚便血及诸见血发热自汗盗汗等症之圣药也即六味地黄丸
　　琥珀散　治诸般疮疖表里有热小便赤澁
　　白茯苓　黄芩　茵陈　紫草　瞿麦　茅根石苇　乌药　琥珀　连翘　车前子【各等分】
　　右为极细末毎服二三钱用灯心汤调下不拘时
　　瞿麦散　治痈疽发背排脓止痛利小便
　　桂心　赤芍药　当归　黄茋　芎防　瞿麦白蔹　麦门冬【去心各等分】赤小豆【一合酒浸炒干】
　　右防咀毎服四钱酒煎温服如诸痈已溃未溃疮中脓血不絶痛难忍者加细辛白芷白蔹薏苡仁
　　头痛晕
　　托里消毒散加减法　初肿头痛发热邪在表也加川芎羌活若外邪在表而元气实者暂用人参败毒散头痛恶寒表虚也去金银花连翘加参茋　体倦
　　头痛或晕中气虚也去三味加柴胡升麻如不应暂用补中益气汤加蔓荆子　日晡头痛或晕隂血虚也去三味加熟地黄如不应佐以六味丸　梦泄遗精头晕头痛或痰喘气促肾虚不能纳气也去三味并川芎佐以六味丸如不应大虚寒也用八味丸
　　烦躁
　　托里消毒散加减法　面目赤色烦热作渴脉大而虚血脱发躁也去三味加黄茋当归如不应暂用当归补血汤　身热恶衣欲投于水脉沉细微气脱发躁也去三味加肉桂附子如不应暂用附子理中汤
　　自汗盗汗
　　托里消毒散加减法　善思体痛无寐盗汗脾血虚也去三味加茯苓逺志酸枣仁圆眼肉如不应暂用归脾汤　寝寐而汗出肾气虚也去三味加五味子煎送六味丸　饮食而汗出胃气虚也去三味加参茋归术五味子如不应暂用六君子汤　睡觉饱而出盗汗宿食也去三味加参术半夏如不应暂用六君子汤
　　多痰
　　托里消毒散加减法　胸满多痰脾气虚也去三味加桔梗半夏如不应暂用六君子汤加桔梗枳殻　晡热多痰脾血虚也去三味加归地参术如不应暂用六君子汤加芎归熟地　咳唾痰肾亏津液泛上也去三味加山茱萸山药熟地如不应佐以六味丸
　　喘急
　　痈疽喘急恍惚嗜卧此心火刑肺金宜用人参平肺散人参平肺散
　　桑白皮【炒】知母【七分炒】杏仁【去皮尖炒】地骨皮　紫苏橘红　半夏【姜制】茯苓　青皮　人参【各一钱】五味子【二十粒炒杵】甘草【炙五分】　作一剂水二钟姜三片煎八分食逺服
　　薛按此方理气清肺化痰之剂若肺脉洪数无力者宜用若兼发热作渴脉洪数有力者宜用如金解毒散此证火尅金为恶面赤者亦不治
　　胸痞
