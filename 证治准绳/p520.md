<!-- { "loadSidebar": true } -->
　　治验　张嗣伯尝闻屋中呻吟声曰此病甚重乃徃视之见一老姥称体痛而处处有黯黑无数张还煮斗余汤送令服之服讫痛势愈甚跳投牀者无数须臾所黯处皆拔出钉长寸许以膏涂疮口三日而复云此名疔疽也　罗谦甫曰丙午嵗予居藁城人多患疔疮县尹董公谓予曰今嵗患疔疮者极多贫民无力医治近于史侯处得数方用之者无不效官给药钱君当舍手治之遂诺其语董公榜示通衢命予施药如此一年全活甚众其用保生锭子千金托里散神圣膏药破棺丹凡四方　郭氏治一妇年近六十右耳下天牕穴间患一疔疮其头黑黡四邉泡起黄水时流浑身麻木发热谵语时时昏沉六脉浮洪用乌金散汗之就以鈚针先刺疮心不痛周遭再刺十余下紫黑血出方知疼痛就将寸金锭子絍入疮内外用提丁锭子放于疮上膏药贴防次日汗后精神微爽却用破棺丹下之病即定其疔溃动后用守効散贴涂红玉锭子絍之八日其疔自出矣兹所谓审脉证汗下之间治以次第如此视彼不察脉证但见发热谵语便投凉药与下或兼以香窜之药遂致误人者径庭矣　薛已治一妇左手指患疔麻痒寒热恶心左半体皆麻脉数不时见痛凡疮不宜不痛不可大痛烦闷者不治今作麻痒尤其恶也用夺命丹二服不应又用解毒之剂麻痒始去乃作肿痛薛曰势虽危所喜作痛但毒气无从而泄乃针之诸证顿退又用解毒之剂而瘥　苏庠盛原博掌后患疔红丝至腕恶寒发热势属表证与夺命丹一服红丝顿消又用和解之剂大势已退彼又服败毒药发渇发热红丝仍见脉浮大而虚此气血受伤而然以补中益气汤主之而愈盖夺命既服疮邪已散而复用败毒之剂是诛伐无过失内经之防矣　一儒者患疔元气素弱薛补其气血出脓而愈后因劳役疮痕作痒乃别服败毒散一剂以致口噤舌强手足搐揉痰涎上涌自汗不止此气血复伤而复痉也用十全大补加附子一钱灌服而苏一男子患疔服夺命汤汗不止疮不痛热不止便不利此汗多亡阳而真气伤矣用参茋归术芍防五味二剂诸证悉退惟以小便不利为忧薛曰汗出不利小便汗止则阳气复而自利矣仍用前药去防风加麦冬倍用黄芩当归四剂而便行疮溃而愈　表甥居富右手小指患疔色紫或云小疮针刺出血敷以凉药掌指肿三四倍黯而不痛神思昏溃烦躁不宁此真气夺而邪气实也先以夺命丹一服活命饮二剂稍可薛因他徃或徧刺其手出鲜血碗许肿延臂腕焮大如瓠手指肿数倍不能溃薛用大剂参茋归术之类及频灸徧手而肿渐消但大便不实时当泄气此元气下陷以补中益气加骨脂肉蔲吴茱五味大便实而气不泄又日以人参五钱麦冬三钱五味二钱水煎代茶饮之又用大补药五十余剂而渐愈此证初若不用解毒之剂后不用大补之药欲生也难矣　一人年二十唇患疔四日矣有紫脉自疮延至口内将及于喉薛曰此真气虚而邪气实也若紫脉过喉则难治矣须针紫脉并疮头出恶血以泄其毒则可乃别用解毒之剂头面俱肿求治甚笃薛曰先日之言不诬矣诊其脉洪数按之如无口内肿胀针不能入为砭面与唇出黑血碗许势虽少退略进汤终至不起　都宪张恒山左足指患之痛不可忍急隔蒜灸三十余壮即能行步欲速愈或用凉药敷贴遂致血凝肉死毒气复盛再灸百壮服活命饮出紫血毒才得解脚底通溃腐筋烂肉甚多将愈误用生肌药反助其毒元气亏损而不能愈薛治以托里药喜其禀实客处三月余方愈大凡疔患于肢节灸法有回生之功设投以凉剂收敛腠理隧道壅塞邪气愈甚多致不起若毒未尽骤用生肌轻者反増溃烂重者必致危亡一男子足指患疔肿焮痛赤用隔蒜灸人参败毒散加金银花白芷大黄二剂痛止又用十宣散加天花粉金银花去桂数剂而愈　濮阳传云万厯丁亥金台有妇人以羊毛徧鬻于市忽不见继而都人身生泡瘤渐大痛死者甚众瘤内惟有羊毛道人传一方以黑豆荞麦为粉涂擦毛落而愈名羊毛疔
　　荆芥败毒散【方见肿疡】加菊花叶妙鲜者捣汁入药尤良治疔疮
　　黄连　羌活　青皮　白僵蚕　防风　独活蝉蜕　细辛　赤药　甘草节　独脚茅【各等分】
　　右防咀毎服五钱先将一服入泽兰叶少许姜十钱重同擂烂热酒和服然后用酒水各半盏姜三片煎服病势退减后再加大黄少许煎服畧下一二行荡去余毒更用白梅苍耳子研烂贴疮上拔去根脚
　　二活散
　　羌活　独活　当归　乌药　赤药　金银花连翘　天花粉　甘草节　白芷【各四钱半】　红花苏木　荆芥　蝉蜕　干葛【各三钱】　檀香【二钱】
　　右为细末毎服三钱煎苍耳汤调下
　　夺命丹　治疔疮发恶心及诸恶疮
　　蟾酥【干者半钱酒化】硃砂【水飞三钱】轻粉【五分】枯矾　寒水石【水飞各一钱】铜緑【一字】麝香【一字】海羊【二十个研即蜗牛也不用亦效】
　　右件为细末将海羊另研为泥和药一处丸如菉豆大如丸不就加好酒成之病轻者一丸二丸重者三丸未效再服服时嚼葱白一大口极烂置手心放药丸于葱内裹合以热酒送下暖处卧取汗出为效忌氷水薛氏铜緑麝香没药乳香各一钱
　　返魂丹【瑞竹】治三十六种疔
　　硃砂　胆矾【各一两半】血竭　铜緑　蜗牛【生用】雄黄枯白矾【各一两】轻粉　没药　蟾酥【各半两】麝香【少许】
　　右将蜗牛蟾酥研烂余药为细末同研和丸如鸡头大毎服一丸令病人先嚼葱白三寸吐在手心将药丸裹在防白内用热酒一盏吞下如重车行五里许有汗出即瘥如不能嚼葱研烂里下极効
　　又返魂丹　经云汗之则疮愈必用此药汗之
　　乳香　没药　辰砂　雄黄【各一钱半】轻粉　片脑麝香【各五分】海羊【即蜗牛也不拘多少】蟾酥　青黛　粉草硼砂【各一钱】
　　右为细末用海羊捣膏为丸如难丸加酒面糊些少丸如弹子大毎服一丸兼生葱头二三个细嚼咽下疔肿及痈肿毒气入膈者得微汗即解　一方加铜緑寒水石轻粉枯矾各一钱重
　　飞龙夺命丹　治疔疮发背脑疽乳痈疽附骨疽一切无头肿毒恶疮服之便有头不痛者服之便痛已成者服之立愈此乃恶证药中至寳病危者服之立可矣万无一失此乃家传之秘方一生受用不敢轻泄神速之验即愈立効
　　轻粉　脑子【无亦可】麝香【各半钱】血竭　胆矾　寒水石【各一钱】蟾酥【干者酒化】乳香　没药　硃砂【为衣】　铜緑【各二钱】雄黄【三钱】蜗牛【二十一个无亦效】蜈蚣【一条酒炙黄去头足】
　　右为细末先将海羊连殻研为泥和前药为丸如菉豆大如丸不就入酒打面糊为丸毎服二丸先用葱白三寸令病人嚼烂吐于手心男左女右将药丸裹在葱白内用无灰热酒三四盏送下于避风处以衣盖覆之约人行五里之久再用热酒数杯以助药力发热大汗出为度
　　初觉二丸即消如汗不出重者再服二丸汗出即効三五日病重者再进二丸即愈如疔疮走黄过心者难治之汗出冷者亦死矣如病人不能嚼葱擂碎裹药丸在内热酒送下疮在上食后服疮在下食前服服此药后忌冷水黄瓜茄子油猪鸡鱼肉湿面一切发风发疮毒类之物不可食之又忌妇人洗换狐臭百发百中此药活人多矣
　　走马赴筵丹　治疔疮
　　没药　乳香　硼砂　硇砂　雄黄　轻粉【各三钱】片脑【一分】麝香【少许】
　　右为细末蟾酥汁和为丸如黄米大毎服一丸温酒送下
　　救生丹　治诸肿疔疮眼内火光出昏迷不醒
　　右于三月辰日采桑叶荆叶用竹针穿成孔用纸裹封固隂干至端午日研为细末用蟾酥和为丸如小豆大用时再以雄黄同药一丸研细放舌中汗出效右夺命返魂等方皆蟾酥雄硃等攻毒之药非发汗药也而能发汗者乃追逐毒气从腠理而出为汗故也
　　罗氏破棺丹　治疮气入腹危者
　　大黄【二两半生半熟】甘草　芒硝【各一两】
　　右为细末炼蜜丸如弹子毎服半丸食后温酒化下或童溺半盏研化之忌冷水
　　又破棺丹【一方有当归赤芍连翘牡蛎金银花紫花地丁宜选用之】
　　山栀　牵牛末　大黄【各一两】甘草　京三棱【炮各七钱】
　　右炼蜜丸如弹子大酒化服之
　　内托连翘散　疔疮出时皮色不变及不疼痛按摇不动身发寒热便是此疮有水疔鱼脐疔紫燕疔火疔诸般疔疮如疮黄于黄上用针刺仍服内托散自然消散
　　连翘　白芷　生地黄　赤芍药【各一两】大黄【去皮】黄栀【去顶蒂】薄荷叶【各七钱】朴硝【二两】黄芩【去心半两】
　　甘草【一两半】
　　右为麤末毎服一两水一碗灯心竹叶煎七分其人喘加人参少许大病只三四服愈如服了心烦呕用不二散止之
　　甘草【半两】菉豆粉【一两】
　　右为末作二服酸虀水下
　　夺命丹　治疔疮大便秘实不通者或心腹痛者巴豆【去殻】大黄【各一钱】郁金　雄黄　乳香【各五分】硃砂　黄丹【各三分】轻粉【二分】麝香【少许】蟾酥【不拘多少】
　　右末面糊为丸如菉豆大随虚实服之茶清送下五七丸至九丸止以利为度如无此丸以雄黄丸代之
　　雄黄丸　治证如前
　　巴豆【十四粒】麝香【少许】全蝎　牙皂　雄黄　大黄郁金【各一钱】
　　右末米糊丸如菉豆大硃砂为衣毎服五七丸茶清送下以利为度
　　追毒丸
　　海浮石【烧赤醋焠七次半两】乳香　没药【各一钱】巴豆【四十九粒】川乌【一两】
　　右为末醋糊丸如桐子大若患二三日服十丸五六日服十四丸随病上下服之先吃冷酒半盏或一盏又用冷酒吞下如呕吞之不妨出药依上服之病人大便不动再用三丸如疔防得端的破用头垢留患处后服药
　　五圣散　治疔疮
　　皂角鍼【二两】栝蒌【一个】大黄　金银花　生姜
　　甘草【各一两】
　　右防咀用好酒二升同煎至八分去渣不拘时温服
　　夺命返魂散　治一切疔疮增寒发热昏闷不语肿徧皮肤不思饮食
　　大黄　连翘　山栀子【已上各二钱半研为细末】巴豆　杏仁【各二钱面皮同炒黑色研为细末】人言【五钱用大蒜五个去心装入人言同烧过性研为末】牵牛头末　苦丁香【各一钱】
　　右为细末研匀毎服半钱病重者服一钱用新汲井花水调下一服见効如病重无脉者吃下药约一顿饭时吐了药便医不得吐不了药即活
　　立马回疔夺命散　治疔疮及喉痹乳鹅肿痛大効牡蛎　当归　牛蒡子　白僵蚕【各半两】大黄【一两】
　　右防咀毎服半两用青石磨刀水酒各一盏煎去滓连进二服疔疮服后出汗者生无汗者死
　　御史散　治疔疮
　　生铁锈【三钱】　为末木香磨酒调下分病上下食前食后服之得微汗而愈
　　愚按此方乃秘法也未常试用常治疔疮有赤丝攻心腹者用铁锈三钱牡蛎二钱青盐一钱为末挑破疮头以灯盏内油调搽其丝自回名唤回丹但未用服考之本草云铁锈生鐡上衣也治恶疮疥癣蜘蛛等咬蒜磨敷之亦未云服家藏方用猫儿眼草一担细切以水担余浸二日煮百余沸去渣取汁煎至三四碗用生铁锈细研末三两徐徐入汁内以铁杖不住手搅再煎至二碗许成膏子治一切痈疽疮毒甚效瘰疬溃后涂疮内尤效
　　防风通圣散【见肿疡】
　　加减通圣散　治疔疮瘴气紫游风等证
