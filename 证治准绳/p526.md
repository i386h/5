<!-- { "loadSidebar": true } -->
　　鬼遗云左右牙叉骨接处发痈疽肿处胀攻骨及牙闗张口不得因诸风热上攻或多食烧炙之物所为或因患牙痈即从牙缝中破出脓血切忌外风水触犯　按此系阳明经欝热治宜清胄散甘露饮防风通圣凉膈之属量虚实表里用之若服寒凉过多火不归源者服理中之属佐以姜附始安
　　承浆痈
　　或问地角上生疽何如曰是石颏痈属阳明胃经积热所致用白芷升麻汤活命饮加升麻桔梗更服紫金丹汗之壮实者一粒金丹下之
　　耳发
　　或问耳轮生疽何如曰是名耳发疽属手少阳三焦经风热所致六七日渐瘇如胡桃或如蜂房之状或赤或紫热如火痛彻心是也十日刺出黄白脓者生刺之无脓时出鲜血饮食不进神昏狂躁者死小儿耳发旁生者相传指月而生恐未必然大抵风湿热毒成疳故名水银膏　治月蚀疮之在两耳上及窍傍随月虚盈水银【贰钱半】胡粉【研】粉脂　黄连【净】轻粉【各贰钱】胭脂【壹钱】麝香【少许】
　　右为末先以温米水入盐洗拭后掺药如疮干麻油调数
　　耳内疮
　　或问耳中生毒何如曰耳中所患不同皆由足少隂手少阳二经风热上壅而然其证有五曰停耳亦曰耳湿常出黄脓有耳风毒常出红脓有纒耳常出白脓有耳疳生疮臭秽有震耳耳内虚鸣常出清脓虽有五般其源一也皆不寒热有耳蕈耳痔则不作脓亦不寒热外无臃肿但耳塞不通已上纒绵不已令人耳聋活命饮黄连消毒饮治之若寒热间作内外红肿疼痛日増者为耳痈用活命饮加升麻桔梗紫金丹乌金散壮实者一粒金丹下之若寒热大作痛楚难禁者疔也作疔治之
　　东垣黍粘子汤　治耳内痛生疮
　　桔梗【半两】柴胡　黄茋【各叁分】连翘　黄芩　黍粘子当归稍　生地黄　黄连【各贰分】蒲黄　甘草【炙】龙胆草　昆布　苏木　生甘草【各壹分】桃仁【壹钱】红花【少许】
　　右件剉如麻豆大作一服水贰大盏煎至壹盏去渣少热服食后忌寒药利大便
　　罗治耳内生疮者为足少隂是肾之经也其气通于耳其经虚风热乗之随脉入于耳与气相搏故令耳内生疮也曽青散主之
　　曽青散　治耳内有恶疮
　　雄黄【防钱】曽青【半两】黄芩【贰钱半】
　　右件捣为细末研匀毎用少许纳耳中有脓出即以绵杖子拭干用之
　　黄连散
　　黄连【半两】白矾【枯防钱半】
　　右捣为细末每用少许绵裹纳耳中
　　余详杂病第八耳门
　　耳根毒
　　或问耳根结核何如曰是名耳根毒状如痰核按之不动而微痛属足少阳胆经兼三焦经风热所致用活命饮加升麻柴胡水酒煎服或乌金散汗之壮实者一粒金丹汗之老弱者黄茋内托散十宣散托之　一人劳倦耳下焮肿恶寒发热头疼作渇右脉大而软当服补中益气汤彼自用药发散遂致呕吐始信予用六君子汤更服补中益气汤而愈　大抵内伤荣衞失守皮肤间无气滋养则不任风寒胃气下防则阳火上冲气喘发热头痛脉大此不足证也误作外感表实而反泻之宁免虚虚之祸东垣云内伤右脉大外感左脉大当以此别之【按左脉大属外感此亦难慿必须察形观色审证兼之以脉乃得不误丹溪治一老人饥寒作劳患头疼发热恶寒骨节痛无汗妄语脉洪数而左甚治以参茋归术陈皮甘草每贴加附子一片五贴而愈又一少年九月间发热头疼妄语大渇形肥脉数大左甚以参术君茯苟臣茋佐附一片使盖人肥而脉左】
　　【大于右事急矣非附则参茋无防効五十贴大污而愈此皆左脉大丹溪悉以内伤治之若依东垣认作外感寜不杀人】　一妇耳下肿痛发寒热与荆防败毒散四剂表证悉退以散肿溃坚汤数剂肿消大半再以神効蒌散四剂而平　一人肝经风热耳下肿痛发热脉浮数以薄荷丹治之而消　一妇因怒耳下肿痛以荆防败毒散加连翘黄芩四剂而愈　尝治此旬日不消者以益气血药及饮逺志酒并効无脓自消有脓自溃　一妇因怒耳下焮痛头痛寒热以荆防败毒加黄芩表证悉退但饮食少思日晡发热东垣云虽有虚热不可大攻热去则寒起遂以小柴胡加地骨皮芎归芩术陈皮十余剂而愈次年春复肿坚不溃用八珍汤加香附柴胡地骨皮桔梗服至六七贴以为延缓仍服人参败毒散势愈盛又服流气饮则盗汗发热口干食少至秋复求诊视气血虚极辞之果殁　一人每怒耳下肿或脇作痛以小柴胡汤加青皮红花桃仁四剂而愈　一女性急好怒耳下常肿痛发寒热肝脉急投小柴胡加青皮牛旁子荆芥防风而寒热退更以小柴胡汤对四物数剂而肿消其父欲除病根子谓肝内主藏血外主荣筋若恚怒气逆则伤肝肝主筋故蓄结而肿须要自加调摄庻可免患否则肝迭受伤不能藏血血虚则难差矣后不戒果结三核屡用追蚀不敛而殁　一人逺途劳倦发热脉大无力耳下患肿此劳损也宜补中益气养荣汤自然热退肿消彼不聼服降火药及必効散果吐泻不食而死　夫劳倦损气气衰则火旺火乗脾土故倦怠而热此元气伤也丹溪曰宜补形气调经脉其疮自消不可汗下若不详脉症经络受病之异而輙用峻厉之剂鲜不危矣
　　耳后疽【参发颐】
　　或问耳后一寸三分生疽古云不治之证今有一人年二十四嵗耳后结块如拳肉色不变亦不甚痛七日不食何如曰此名耳后毒非瘿也隔蒜炙之活命饮加柴胡桔梗升麻八阵散下之愈　张通府耳后髪际患肿一块无头肉色不变按之防痛彼谓痰结脉软而时见数经曰脉数不时见疮也非痰也仲景云微弱之脉主血气俱虚形精不足又曰沉迟软弱皆宜托里遂用参茋归术川芎炙甘草以托里少加金银花白芷桔梗以消毒彼谓不然内饮降火消痰外贴凉药觉寒彻脑患处大热头愈重食愈少复请治以四君子加藿香炮姜服数剂食渐进脓成刺之更以十全大补汤去桂灸以豆防饼又月余而愈　罗宗伯耳后髪际患毒焮痛脉数以小柴胡加桔梗牛旁子金银花四剂而愈　一人耳后患毒脉证俱实宜用内疎黄连汤彼以严冬不服寒剂竟至不起　一人耳后寸余发一毒名曰鋭疽焮痛寒热烦躁喜冷此胆经蕴热而然先用神仙活命饮一剂势减二三时值仲冬彼惑于时寒逺寒之禁自用十宣托里之药势渐炽耳内脓溃喉肿开药不能下而没
　　总论
　　薛耳疮属手少阳三焦经或足厥隂肝经血虚风热或肝经燥火风热或肾经虚火等因若发热焮痛属少阳厥隂风热用柴胡栀子散若内热痒痛属前二经血虚用当归川芎散若寒热作痛属肝经风热用小柴胡汤加山栀川芎若内热口干属肾经虚火加味地黄丸如不应用加减八味丸余当随证治之　候选姚海山耳根赤肿寒热作痛此属三焦火热也但元气素虚以补中益气加山栀炒黄芩牛旁子治之而愈　一儒者因怒耳内作痛出水或用祛风之剂筋挛作痛肢体如束此肝火伤筋也用六味丸料数服而愈　举人毛石子年二十二内出水或作痛年余矣脉洪数左尺益甚此属肝肾二经虚热也用加减八味丸料一剂而愈一男子每入房耳内或作痒或出水常以银簮探入甚喜隂凉此属肾经虚热也用加减八味丸而愈　一妇人因怒发热毎经行即两耳出脓两太阳作痛以手按之痛稍止怒则胸脇乳房胀痛或寒热往来或小便频数或小腹胀闷此皆属肝火血虚也先用栀子清肝散二剂又用加味逍遥散数剂诸证悉退又以补中益气加五味而全愈　一妇人经行后因怒气劳役发热寒耳内作痛余以经行为血虚用八珍汤加柴胡怒气为肝火用加味逍遥散劳役为气伤用补中益气汤加山栀而愈　一妇人耳内作痛或肿臖寒热发热靣色素青黄经行则变赤余以为怒气伤肝欝结伤脾用加味归脾汤加味逍遥散而愈　一妇人耳内肿痛寒热口苦耳内出水焮连颈项饮食少思此肝火甚而伤脾也用小柴胡汤加山栀牡丹皮稍愈用加味逍遥散及八珍汤加柴胡山栀丹皮调补肝脾而全愈　一孀妇或耳内外作痛或项侧结核内热晡热月经不调唾痰少食胸膈不利余以为欝怒伤肝脾朝用归脾汤以解脾欝生脾气夕用加味逍遥散以清肝火生肝血而愈太乡魏庄渠癸卯仲冬耳内作痛左尺洪大而涩余曰此肾水枯竭不能生肝木当滋化源彼不信仍杂用直补之剂余谓其壻陆时若曰庄渠不能生肾水来春必不能起至明年季春十八日复请治昏愦不语頥耳之分已有脓矣且卵缩便数方信余言求治辞不克用六味丸料壹钟隂茎舒出小便十减六七神思顿醒余曰若砭脓出庻延数日为立嗣之计否则脓从耳出死立待矣或谓不砭可生者余因辞归翌日果耳内出脓至二十一日己未火日而卒　宪副姜时川癸卯冬右手寸口浮数而有痰口内若有疮然余曰此胃火于肺也当薄滋味慎起居以御之甲辰秋尺脉洪数而无力余曰此肺金不能生肾水无根之火上炎也宜静调养滋化源以治之彼云今喉耳不时燥痛肢体不时发热果是无根之火损无疑矣后含刘古峡云姜公之病已如尊料遂拉同往视喉果肿溃脉愈洪大又误以为疮毒而投苦寒之剂卒于仲春二十八日乃药之促其亡也否则尚能延至仲夏
　　当归川芎散　治手足少阳经血虚疮证或风热耳内痒痛生疮出水或头目不清寒热少食或妇女经水不调胸膈不利脇腹痞痛
　　当归　川芎　柴胡　白术　芍药【各壹钱】山栀【炒壹钱贰分】牡丹皮　茯苓【各八分】蔓荆子　甘草【各伍分】
　　右水煎服
　　若肝气不平寒热加地骨皮　肝气实加柴胡黄芩气血虚加参茋归地　脾虚饮食少思加苓术脾
　　虚胸膈不利加参茋　痰滞胸膈加术半　肝气不顺胸膈不利或小腹痞满或时攻痛加青皮　肝血不足胸膈不利或小腹满痛加熟地黄　肝血虚寒小腹时痛加肉桂　日晡发热加归地
　　栀子清肝散【一名柴胡栀子散】　治三焦及足少阳经风热耳内作痒生疮或出水疼痛或胸乳间作痛或寒热往来
　　柴胡　栀子【炒】牡丹皮【各壹钱】茯苓　川芎　芍药当归　牛蒡子【炒各柒分】甘草【伍分】
　　右水煎服　若太阳头痛加羌活
　　加味地黄丸　治肝肾隂虚疮证或耳内痒痛出水或眼昏痰气喘或作渇发热小便赤澁等证
　　干山药　山茱萸　牡丹皮　泽泻　白茯苓熟地黄　柴胡　五味子【各另为末等分】
　　右将二地黄搯碎酒拌湿杵膏入前末和匀加炼蜜为丸桐子大毎服百丸空心白汤送下不应用加减八味丸







　　证治凖绳卷一百七
<子部,医家类,证治准绳>
　　钦定四库全书
　　证治凖绳卷一百八
　　明　王肯堂　撰
　　外科
　　口部
　　口疮
　　丹王四叔公口疮舌强多痰
　　白木　甘草稍【壹钱】人参　赤芍药　木通　生地黄【半钱】黄连【炒壹钱】蒌子【拾贰枚】
　　右作一贴煎
　　罗黄连升麻汤　治口舌生疮
　　升麻【壹钱生】黄连【叁钱】
　　右为细末绵裹含津咽
　　丹治口疮黄檗炙同细辛各贰钱研极细傅之噙少时当满口有涎吐之少刻又傅又噙如是五七次愈【千金方】罗緑袍散　治大人小儿口疮多不効者
　　黄檗【肆两】甘草【炙贰两】青黛【壹两】
　　右先取二味为末入青黛同研匀干贴
　　衍黄檗蜜炙与青黛各壹分同为末入生龙脑壹字研匀治心脾热舌颊生疮当掺疮上有涎即吐之
