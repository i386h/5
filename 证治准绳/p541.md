<!-- { "loadSidebar": true } -->
　　京兆朱二峰阴囊胀痛彼以为疝薛诊其脉数而滑此囊痈也因肝肾二经阴虚湿热所致脓已成矣服活命饮一剂而溃更用补阴托里而敛　一膏粱之客阴囊肿胀小便不利此中焦积热乗虚下注先用龙胆泻肝汤加黄檗知母黄连牛膝四剂渐愈后用补阴八珍汤加柴胡山栀而愈后不守禁忌前证复作仍用补阴八珍汤补中益气汤六味丸而痊又因劳发热自用四物黄檗知母之类虚证悉具疮口开大薛谓五脏气血俱虚也朝用补中益气夕用六君子加当归各五十余剂疮口渐敛又用六味丸调补而愈　府庠李逹卿素肾虚发热久服黄檗知母之类形体渐瘦遗精白浊晡热唾痰薛曰此肾水亏损虚火内炽用补中益气之类加五味麦门前证将愈又别用清热凉血之剂饮食少思唾痰不止薛以为脾肺复虚不能摄涎归源仍用前汤加茯苓半夏而愈后入房头晕吐痰腰骨作痛大小便道牵痛薛曰此精已耗而复竭所致危殆之证也遂朝用前汤加麦门五味夕用六味丸料加五味子萆薢五十余剂诸证顿退后又入房阴囊阴茎作痛别用淡渗之剂阴囊内溃薛用补阴托里之剂出脓甚多喜肿消痛止竟不善调养以致大便不通小便如淋痰涎上涌薛曰肾虚之证复作矣诚为可虑有保其可生者用礞石滚痰丸牛黄淸心丸之类吐痰愈加薛曰非惟无以保其生而反促其危矣固辞不治后果殁　一男子醉而入房阴囊肿胀大如斗小腹胀闷小水淋赤发热口干痰涎壅甚此膀胱阴虚酒毒所乗也用六味丸料加车前牛膝作饮下滋肾丸诸证顿退再加五味麦门二剂而愈却以补中益气汤麦门五味调理而康若用淡渗复损真阴决致不起
　　加味小柴胡汤　治囊痈腐烂或饮食少思日晡发热柴胡　人参　黄芩【炒】川芎　白术【炒】黄茋【盐水浸炒】当归【酒洗】黄檗【酒拌炒】知母【酒拌炒】甘草【各一钱】半夏【五分】
　　作一剂水二钟煎八分食前服痛甚加黄连小便不利加木通
　　知州王汝道先晡热发热肢体倦怠入房则腿足酸软足心热至腿膝六脉洪数两尺为甚余以足三阴虚欲滋补化源彼反服苦寒降火之剂后阴囊肿胀用治疝之药肿胀益甚形气愈虚服温补之剂肿痛上攻小便不利两尺脉洪滑按之虚甚余曰此囊痈也因气血虚而不能溃先用补中益气汤加山药山茱萸车前子柴胡山栀一剂肿胀顿消随用六味丸料加车前牛膝柴胡山栀一剂小便渐通乃用活命饮与前二药消息兼用至二十余剂囊裂出秽脓甚多乃用托里消毒散六剂脓秽淸又用托里散数剂脓水渐少更用补阴托里散及十全大补汤五十余剂而痊　一人年逾五十患此疮口不敛诊之微有湿热治以龙胆泻肝汤湿热悉退乃以托里药及豆豉饼灸而愈次年复患湿热颇盛仍用前汤四剂而退又以滋阴药而消若溃后虚而不补少壮者成漏老弱者不治脓清作渴脉大者亦不治一人患此久不敛以十全大补汤加五味麦门灸以
　　豆豉饼月余而平　一弱人脓熟胀痛大小便秘急针之脓出三椀许即鼾睡觉思少健但针迟故用托里药至三十余剂始差若服解毒药即溃尽矣
　　似是而非一人囊肿状如水晶时痛时痒出水小腹按之作水声小便频数脉迟缓此醉后饮水入房汗出遇风寒湿毒乗聚于囊名水疝也先以导水丸二服腹水已去小便如常再以胃苓散倍白术茯苓更用气针引去聚水而差　一人年逾四十阴囊肿痛以热手熨之少缓服五苓散不应尺脉迟软此下虚寒邪所袭而然名曰阴疝非疮毒也治以蟠葱散少可更服葫芦巴丸而平　一人年逾三十阴囊湿痒茎出白物如脓举则急痛此肝疝也用龙胆泻肝汤而愈阴茎或肿或缩或挺或痒皆宜此药治之
　　治肾痈用石蠏热水磨服
　　石灰散　治肾漏阴囊先肿后穿破出黄水疮如鱼口能致命
　　右用五倍子同石灰炒黄色去灰摊地出火毒砂盆内研细末不犯铜鐡干掺上五七次可
　　治外肾痈疮
　　抱鸡卵殻　鹰爪黄连　轻粉【各等分】
　　右为细末用煎过淸油调涂
　　乌金散
　　麸炭　紫苏叶【各半分】
　　右为末香油调搽
　　阴疮
　　阴器属足厥阴肝经任脉之防素问云厥阴之脉络阴器系于肝灵枢曰筋者聚于阴器而脉络于舌本肝者筋之防也又属督脉素问曰督脉者其络循阴器合簒间是也至于足太阳外合清水内属膀胱而通水道手太阳外合淮水内属小肠而水道出焉则又属手足太阳也肾主水则又属足少阴也饮入于胃游溢精气上输于脾脾气散精上归于肺通调水道下输膀胱则又属手太阴也素问又谓前阴者宗筋之所聚太阴阳明之所合则又属脾与胃矣痈疮生其间须细心求而责之不可専主一厥阴肝经而惟淸肝导湿之为事斯无误矣　隐处瘙痒成疮挟有耳鸣目痒鼻赤齿浮指缝白等症为肾脏风疮　生于阴头为阴头痈　生于窍口为下疳疮　今但生于阴茎者皆为下疳姑从之肾脏风疮戴院使云防风因精未调外为风湿所袭从阴囊湿汗作痒起流注四肢手义白色悉生疮痒俗谓之肾脏风四生饮二两以竹刀细切猪腰一对银石器中酒漉煑烂研细和药为丸如梧子大如不可丸入酒醋少许每服五六十丸盐酒空心下又用花蛇散和消风散酒调服或升麻和气饮咽乌头煑盐丸及乌荆丸或花蛇丸若常湿痒欲得淋洗则以蛇床子一味煎汤用之
　　三因四生散　治风上攻下注耳鸣目痒鼻赤齿浮或作口疮下注阴湿四散搔痒通体生疮及妇人血风等症
　　白附子　蒺藜【擦去刺】黄茋【蜜炙】羌活【各等分】
　　为末每服二钱盐酒调下有一人将猪肾破开入盐掺药煨亦妙属宗筋胃阳明养之故有是证
　　治肾脏风　凡指缝白者只一二服効
　　黄茋【一两】木通　甘草　黑牵牛【各半两】
　　右四味细剉用螌蝥七枚去翅同药炒焦黑去螌蝥余为末蒸饼糊为丸如桐子大空心盐汤下三十丸
　　本事乌头丸　治肾脏风上攻下注生疮并癣
　　川乌头　草乌头【二味以黑豆半升煑透软去皮脐切晒各一两】天麻地龙【去土】白附子【各半两】
　　右为末酒糊为丸如桐子大毎服二三十丸空心食前盐酒盐汤任下
　　肾脏风甘草节煎汤洗极効
　　肾脏风痒不可当者吴茱萸蛇床子等分煎汤洗神効治肾脏阴汗生疮用苋菜根茎叶烧灰存性研末抓
　　破傅之立愈又苍耳草蛇床子煎汤洗之良
　　全蝎散　治肾脏风发疮痒
　　全蝎【三枚焙】明硫黄【二钱研】生虢丹【一钱】轻粉【半钱】鸡心槟榔【一大个破开好黄丹一钱合内湿纸裹煨】麝香【少许研】
　　右为细末研匀磁盆收每用少许麻油调抺两掌先以鼻嗅男以两掌揜外肾女以两掌揜两乳各睡至醒次日依前再用药屡効
　　牡蛎散　治阴囊两生疮或阴湿水出其痒甚苦夜则抓之无足后必自痛或两腋汗脚板心汗湿无可奈何此药主之余亲得此症受苦数十年得此方随用二三日如法擦之二十余年不发实为神効牡蛎　黄丹【炒各二两】枯白矾【四两】
　　右为细末遇夜睡时用手揑药于阴痒处痛擦之不一时又搽之三四次后顿减次夜再搽虽大减又搽后自然平复如腋汗亦须频搽方可脚汗先搽后装药靴或鞋底上脚板上涂药纒脚裹之亦可
　　浴毒汤　治小肠风阴疮痒痛
　　木通　藁本　枳殻　贯众　荆芥　甘松　薄荷　白芷
　　右剉碎用药二两水五升入芒硝半两煎至三升去滓热洗浴疮
　　阴疮膏　治男女阴疮
　　米粉【一酒杯许】芍药　黄芩　牡蛎　附子　白芷【各七钱半】
　　右六味为防咀以不入水猪膏一斤微火上煎三上三下候白芷黄膏成绞滓去入白粉和取傅疮上
　　小浴方　治虚劳阴湿痒生疮
　　川椒　苦参　蛇床子【各一两半】香附子　白矾　白芷　狗脊　细辛【各一两】桂心【三分】
　　右防咀每用药一两以水三升煎至二升去滓倾入盆子内但乗热气坐盆子上熏之良久通身便洗患处甚者不过三两度
　　沐浴长春散　治男子下元阴湿乆冷阴囊左右夜痒抓之则喜住之则痛成疮流水为害甚苦此药见効及治妇人下部阴湿胎元久冷
　　牡蛎　蛇床子　破故纸　紫稍花　官桂　干荷叶【各等分】
　　右防咀每用一两半水一小锅入葱白数茎煎至八分去滓先薰后洗却用后药
　　枯矾【一两】黄丹　蛤粉【各半两】
　　右件共研为细末熏洗了后以手揑药末搽湿痒处
　　铜绿散　治男妇阴部湿淹疮
　　铜录【少许】白矾【一钱】乳香【半钱】轻粉【一字】五倍子【细研半两】
　　右为细末洗净掺之
　　冦有一妇人患脐下腹上连二阴遍满生湿疮状如马刀他处并无热痒而痛大小便澁出黄汁食亦减身面浮肿医作恶疮治用鳗鲡鱼松脂黄丹之类涂疮上愈热痛甚治不对故也细问之此人嗜酒贪防喜鱼蠏发风等物急令用温水洗拭去膏药防马齿苋四两研烂入靑黛一两再研匀涂疮上即时热减痛痒皆去仍服八正散日三服发散客热每涂药一时久即干又再涂新湿药如此二日减三分之一五日减二自此二十日愈既愈乃问曰此疮何缘至此曰中下焦畜风热毒热气若不出当作肠痈内痔仍须禁酒及发风物后不能禁酒果患内痔
　　世肾脏风痈灸血郄【即百虫窠右膝内亷上膝三寸防中者】
　　集肾脏风疮灸血郄【即百虫窠针入寸半灸二七壮】灸三阴交
