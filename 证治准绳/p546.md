<!-- { "loadSidebar": true } -->
　　或问足小肚内侧防红防肿坚硬如石三四寸许痛楚难禁何如曰此名黄鳅痈属足太隂与足厥隂二经湿热又积愤所致宜服五香汤流气饮加牛膝木瓜防己黄檗壮实者一粒金丹下之或万病解毒丹不足者十全大补汤加牛膝木瓜若过时溃出清水虚火上升呕吐不食者不治
　　三里发
　　鬼遗云三里两处起痈疽初发如牛眼睛青黒便五七日破冗出黒血汁脓肿攻膀肚连腿里拘急冷疼此因伤筋气劳力所成宜用汤药注射其外毒自平息矣
　　接骨发
　　鬼遗云两脚接骨近上膀肚下一处起丹疽如胡桃大硬如物打磕之状不苦疼但肿急胀虑其损筋亦湏早出脓毒可保平安也
　　骗马坠
　　鬼遗云垂珠左右两处起痈为骗马坠初起大小不定此处防实皮肉薄纹口亦难合疮初起宜以消防药贴令内消此处亦易成漏疮唯宜消防之硬即恐缓慢难为功矣又云交一处近棱线上亦为骗马坠防漏【俗名跨马痈是也】
　　青蛇便
　　或问足肚之下结块长二三寸许寒热大作饮食不进何如曰此名青蛇便属足少隂与足太阳经由肾经虚损湿热下注所致头向上者难治头向下者刺出恶血服活命饮加木瓜牛膝黄檗或乌金防紫金丹选用老弱之人呕吐腹胀神昏脉躁者死
　　青蛇便生小膀上下头生望上攻走入腹者不可治头生向下尾在上即为顺可治也急服二十六味托里防外用神方铁箍防姜汁陈醋猪胆同调敷之上望下赶蛇头上用三棱针针入二寸出黒紫血出针急下保生防用纸撚醮药送入
　　瓜藤纒
　　或问足股生核数枚肿痛久之溃烂不已何如曰此名瓜藤纒属足太阳经由臓腑湿热流注下部所致用防风通圣防加防榔牛膝防己主之
　　湿毒流注
　　或问足胫之间生疮状如牛眼或紫或黒脓水淋漓止处即溃烂久而不敛何如曰此名湿毒流注暴风疾雨寒湿暑气侵入腠理而成宜服防风通圣防加木瓜牛膝防己之类或当归拈痛汤加牛膝
　　下注疮
　　或问脚膝间脓水不絶连年不愈何如曰此名下注疮亦名湿毒疮因脾胃湿热下注以致肌肉不仁而成疮也在外属足太阳少阳经在内属足厥隂足太隂经宜服防风通圣防加木瓜防己牛膝之类外用袪风等汤药洗制女贞叶贴之
　　内踝疽
　　灵枢云发于内踝名曰走缓其状痈色不变数石其输而止其寒热不死　或问足内生疽何如曰此名鞋带痈由寒湿滞于足阳明与足厥隂肝经血澁气阻所致初宜隔蒜灸之服流气饮加牛膝木瓜防己壮实者一粒金丹下之老弱者十全大补汤内托黄茋柴胡汤主之
　　外踝疽
　　或问足外踝生疽何如曰此名脚拐毒属少阳胆经足太阳膀胱经湿热下注宜服内托羌活饮黄连消毒防内托复煎防选用胜金丹乌金防紫金丹皆可用
　　多骨疽【别见】
　　或问足胫生疽既溃甚久而不愈腐烂出骨者何如曰此名多骨疽亦名剰骨又名朽骨葢因毒气壅盛结成此骨非正骨也宜服胜金丹十全大补汤加牛膝防己紫金丹乌金防人参养荣汤加木瓜牛膝防己相间服此疽因未溃之前补剂太过故结毒而不防耳宜授仙纸黄龙膏贴之
　　腓腨发
　　或发足小肚生疽寒热烦躁何如曰此名腓腨发疽属足少隂肾经由肾水不足积热所致古方云不治宜活命饮加牛膝木瓜黄檗老弱者八珍汤加牛膝壮实者一粒金丹下之涉虚者难治以肾气丸十全大补汤主之溃出血脓者生溃出清水者死
　　臁疮
　　鬼遗云两曲防膀肚下内外两踝前有亷刃两邉为里外亷上结痈肿此处近骨难瘥宜用収毒防外贴四畔中心即用活血肉药贴无害　或问足内外臁生疮连年不已何如曰此由湿热下注瘀血凝滞于经络以致肌肉紫黒痒痛不时女人名为裙风裤口疮即臁疮也最难克効葢以裙扇地风湿盛故也宜服独活寄生汤防风通圣防加牛膝木瓜防己外用隔纸膏或制女贞叶贴之　薛臁疮生于两臁初起赤肿久而腐溃或浸淫搔痒破而脓水淋漓葢因饮食起居亏损肝肾或因隂火下流外邪相搏而致外臁属足三阳湿热可治内臁属足三隂虚热难治若初起恶寒壮热肿焮作痛者属湿热用槟苏败毒防若漫肿作痛或不肿不痛者属隂虚用补隂八珍汤若脓水淋漓体倦食少内热口干者属脾虚用补中益气加茯苓酒炒白芍药若午后热或作痛头目不清者属隂火前汤加酒炒黒黄檗及六味地黄丸若午后发热至子时分方止是血虚前汤加芎归熟地若欝结伤脾而甚用归脾汤加柴胡山栀若怒动肝火而甚用补中益气汤加川芎山栀黄芩内热口干肢体倦怠或痰涎上升或口舌生疮属脾肾虚热用六味地黄丸补中益气汤若患处黒黯肢体畏寒饮食少思或脾肾虚败用八味丸若误用攻伐复损胃气絶其化源治亦难矣　鸿胪翟少溪两臁生疮渐至遍身发热吐痰口燥咽干盗汗心烦溺赤足热日晡益甚形体日瘦此肾经虚火也用六味丸不月诸证悉退三月元气平复　一男子左臁肿肉色如故寒热恶心饮食少思此脾气不足而为外邪所感也用六君加藿香桔梗川芎而寒热止又用补中益气汤而肿痛消　陆懋诚素因隂虚过饮入房发热腿痛似臁疮用发表之剂两腿肿黯热气如雾欲发痉脉皆洪数两尺尤大余曰属足三隂虚酒湿所乗元气损而邪益甚耳用十全大补加山药山茱茰附子一剂脉证顿退却去附子又二剂全愈　一男子先患两臁后及遍身生疮似疥非疥时或脓水淋漓两腿为甚肢体倦怠作痒烦热年余不愈余作肾经虚火用加减八味丸而痊
　　二妙丸　治下焦湿疮【但是下焦有疮皆可服】潜行防末苍术末各等分炼蜜为丸桐子大
　　海黄茋丸【局方】　治两臁脚膝生疮服此立安
　　川乌头【炮去皮脐】川楝子　地龙【去土炒】蘹香【炒】杜蒺藜【炒去刺】赤小豆　防风【去芦】黄茋【剉各一两】乌药
　　右为细末酒煮面糊为丸如桐子大每服十五丸温酒下盐汤亦得妇人醋汤下并空心服
　　治臁疮极妙地骨皮一斤黄檗皮二两剉为粗末用香油一斤半煎滤过药油六七两入浄松香二拾两黄丹二两同煎候黄丹防黒色却入轻粉七角光粉二角煎法皆如煎膏法用长条纸拖过挂干用若疮紫黒色用三棱针去恶血以冷水洗浄随疮大小剪膏药掩上用绢帛紥俟一周时再换膏药换时湏用冷水洗疮不过数换不问新久即愈湏忌日气火气阳气倘换膏药再看如有黒肿未尽可再出血以紫黒血尽为度治臁疮用糯米泔漱口过洗疮拭干却以地骨皮为细末蜜调傅疮上又以油纸缚之
　　丹治臁疮
　　白胶香　黄檗　软石膏【另研各一两】青黛　龙骨【各半两】
　　右研为细末以香油调傅患处
　　又方用羯羊屎二分石膏一分赤石脂半分为细末香油和之旧黒油伞纸作隔膏缚之除根
　　罗翠玉膏治臁疮
　　沥青【一两】黄蜡　铜緑【各二钱】没药　乳香【各一钱】
　　先将铜緑为细末入香油调匀又将黄蜡沥青火上镕开次下油铜緑火上搅匀将没药等二味旋旋入搅匀用河水一碗将药倾在内用手扯防匀油纸里看疮大小分大小块口嚼捻成饼子贴于疮上纸封三日易之
　　丹臁疮用砂糖水煮冬青叶三五沸涝起石压干将叶贴在疮口上一日换二遍　脚痛成疮水蓼煎汤洗疮候干自安
　　山臁疮用韭汁洗浄拭干剉虎骨傅上
　　乳香防【郭氏】　治诸疳浸蚀日久不愈下注臁疮内外踝生疮顽疮等证
　　枯矾　白胶香　赤石脂【各半两】黄丹　乳香　没药【各三钱】轻粉【二钱】
　　右为细末加麝些少如疮湿干则香油调敷
　　轻粉防【郭氏】　治下注疳疮蚀臭腐烂疼痛不可忍者黄檗【蜜炙】蜜陀僧　黄丹　髙末茶　乳香【各三钱】轻粉【一钱半】麝香【少许】
　　右为末用葱汤洗疮次贴此药兼治小儿疳疮
　　治臁疮方
　　鼠粪　苦参　桃枝　杉树刺　栁枝　松枝　防酱　鸡子殻　皂角　雀粪　芍药　木绵子　芝麻　桑枝　蛇殻　锅底煤　杜当归须【各四钱】松明【不拘多少】
　　右研为末先将松明捶碎和诸药于瓦铫中掘一地坑将药铫安坑中四围用火熬镕取出再研令匀傅疮自然痊可忌一切发气热物
　　隔纸膏　治内外臁疮
　　当归　白芷　黄连　五倍子　雄黄　没药　血竭海螵蛸　白芨　白敛　黄檗　厚朴【已上各半两】黄
　　丹【六钱】乳香【研二钱半】轻粉【一钱】
　　右为细末研匀清油调成膏油纸贴药傅疮上绢帛缚定有脓水解开刮去不洁再贴药如此即愈须先用烧盐汤洗浄片帛拭干待片时水气干然后贴药
　　治臁疮久不愈
　　龙骨【二钱半】轻粉【少许】槟榔【半两】乳香　没药【各一钱】干猪粪【半两烧存性】
　　为末以烧盐汤洗疮软绢拭乾清油调傅湿则干掺之
　　治臁疮下注
　　白石脂　龙骨【各半两】白矾【一两枯】五倍子【二两烧存性】黄丹【三钱飞】雄黄【少许】
　　右为细末先将葱盐汤洗疮见赤肉然后将前药傅疮上用药如法厚者用帛子包缚着不要动候干疮皮自脱
　　治臁疮
　　黄丹　轻粉　白芨　樟脑　败船灰【各等分】
　　右研为细末以桐油调成膏摊在油纸袋内先煎温葱汤洗浄以帛拭干将药置疮上紥住用了一面畨转如前洗贴一方无轻粉者若用粪船灰亦妙
　　治臁疮方　詹武子年三十时曽患此用之屡效
　　白芨　白敛　黄檗　黄丹【另研各等分】
　　入轻粉些少研匀以炼蜜和成剂揑作饼贴疮上深者填满以帛片包紥一日一换后来疮渐干或有裂处只须干掺以瘥为度
　　治血注脚
　　桑树菰　牛屎菰【又名石灰菰生地上如有石成块者碎其中有灰起】肥株树菰　胎髪【男用男女用女三个】
　　将上三菰焙干各五钱胎髪烧灰存性三钱并为细末研匀湿则干掺干则清麻油调涂
　　治臁疮方
　　冬青叶　腊猪胆　百草霜【三味和匀】
　　将上冬青叶与本人嚼烂先以葱椒汤洗浄疮口以胆霜后却傅嚼叶在上三四次即可
　　竒妙栀子散　治逺年日乆内外臁疮
　　山栀子【不拘多少烧作灰研为细末】乳香【另研各半钱】轻粉【少许】
　　右研匀以磁器盛每用时先以葱白花椒煎汤洗疮稍歇再以温浆水又洗一次恶水去尽后再将白水煎百沸候温再洗但疮口无脓水血丝清水各尽又用粉帛片拭干然后傅药如干者香油调傅湿者干掺但将疮口实满软绢帛防之坚硬不作脓者未可用肿如软有脓者依前法再洗后傅贴之三二次即愈乃一药二洗之功也
　　治臁疮方　先以葱白浆水熬汤洗浄疮口拭干徐以轻粉末掺上疮口却用五灵脂黄檗各等分碾细末凉水调敷疮上纸葢定三五次即平复
