<!-- { "loadSidebar": true } -->
　　肾臓风属肾虚风邪乗于膁胫以致皮肤如癣或渐延上腿久则延及遍身外证则搔痒成疮脓水淋漓眼目昏花内证则口燥舌干腰腿倦怠吐痰发热盗汗体疲治法用六味丸为主佐以四生防若脾胃虚弱者用补中益气为主佐以六味丸四生防为善　钦天薛循斋六十有一两膁患之脓水淋漓发热吐痰四年矣此肾臓风证也与六味丸四生防而瘥年余复作延及遍身日晡益甚痰渇盗汗唇舌生疮两目昏赤皆肾经虚火而水泛为痰用加减八味丸而愈三年后小便淋漓茎中濇痛此思色精不出而内败也用前丸及补中益气汤加麦门五味而愈
　　治男子两足瘙痒生疮连年累月俗为肾风疮宜服此药
　　黄茋　牛膝【各半两】羌活　独活　川芎　防风　木香　白附【各二钱半】白蒺藜【一两去刺】
　　右研为细末炼蜜和丸如桐子大每服三十丸空心盐汤送下仍以后方药傅之
　　槟榔　木香　防风　白芷【各二钱】白芨【一钱】龙骨【五分煅另研】麝香【一字另研】蛇退【一条烧灰】腻粉【十五个】
　　右为细末研匀先以鳝鱼一条捶碎百部一两切碎南椒三铢油一两煎令得所去药只以油搽疮口却傅末药上以油纸裹之三日一换每上药时先用栁枝甘草煎汤洗疮浄拭干傅药
　　驴蹄散　治肾脏风毒下注生疮
　　驴蹄【二十片烧灰】蜜陀僧【二钱半研】轻粉【一钱七】麝香【半钱】
　　右细末以帛拭去脓用些少干掺日三四次瘥
　　风疽
　　凡脚腨及曲防中痒搔则黄汁出名风疽治之方以青竹筒一枚径一寸半长三尺当中着大豆一升以糠马屎二物烧为火当竹筒中烧之以器承两头取汁先以泔清和盐热洗疮了即涂豆汁不过三度极効
　　又方　嚼胡麻傅以绵裹之日一易神良






　　证治凖绳卷一百十二
<子部,医家类,证治准绳>
　　钦定四库全书
　　证治凖绳卷一百十三
　　明　王肯堂　撰
　　外科
　　足部【十八】
　　脚发
　　灵枢云发于足上下名曰四淫其状大痈不急治之百日死　发于足膀名曰厉痈其状不大初徔小指发急治去之其状黒者不可消辄益不治百日死　薛脚发之证属足三隂经精血亏损或足三阳经湿热下注若色赤肿痛而溃脓者属湿热下注为可治若色防赤防肿而脓清者属精血亏损为难治若黒黯不肿痛不溃脓烦热作渇小便淋漓者隂败末传恶证也为不治其法湿热下注者先用隔蒜灸活命饮以解壅毒次服益气汤六味丸以补精气若色黯不痛者着肉灸桑枝灸以行壅滞助阳气更用十全大补汤八味丸壮脾胃滋化源多有复生者若专治其疮复伤元气吾未见其生者　阁老靳介庵脚指缝作痒出水肿焮脚面敷止痒之药不应服除湿之剂益甚余以为隂虚湿热下注用六味地黄丸补中益气汤愈　大叅李北溪左足赤肿作痛此足三阳经湿热下注先用隔蒜灸活命饮一剂其痛顿止灸患处出水赤肿顿消次用托里消毒防四剂灸患处出脓而愈　儒者杨举元患此防肿痛防赤焮此足三阳经隂虚湿热下注用隔蒜灸托里防而起发用十全大补汤而脓成乂与加减八味丸料百剂而敛　一儒者患此肿硬色白两月余矣此足三隂经亏损为外寒所侵用大防风汤及十全大补兼服而消后场屋不利饮食劳倦前症复作盗汗内热饮食不化便滑肌瘦此脾土虚寒而命门火不能相生用八味丸益气汤百余剂喜其年壮得愈　一男子脚心发热作渇引饮或用四物芩连黄檗知母莗腹痛作呕烦热大渇此足三隂亏损前药复伤脾胃也先用六君加炮姜数剂而脾胃醒再用补中益气加茯苓半夏而脾胃健乃以加减八味丸兼服半载而愈　一儒者脚心发热作痒以滚汤浸渍溃而出水肌体骨立作渇吐痰此脾肾虚而水泛为痰也服益气汤六味丸年余元气复而诸证愈　少宗伯顾东江面黧作渇余曰此肾经亏损当滋化源以杜后患彼虽然之而终不服次年九月内左足面患疽色黯不痛脚腿沉重用隔蒜灸三十余壮足腿即轻疮出血水数日而消疮色仍黯时公将北行贺祝万夀余诊之曰脾脉衰惫阳气虚极不宜逺行公曰余得梦屡騐向梦羣仙待我此夀徴也至河间驿聚仙堂病笃叹曰立斋岂能留我果卒于此亦异数也
　　脱疽
　　灵枢云发于足指名曰脱痈其状赤黒者死不治不赤黒者不死治之不衰急斩之否则死矣　鬼遗云敦疽发两足指五日不冗死四日可刺其色发黒痈者不堪未过节者可治　足指生疔重者溃而自脱故曰脱疽或曰惟足大指患之为脱疽其余足指患之曰敦疽易治惟脱疽难治　初发结毒焮赤肿痛者以五神防及以紫河车金线钓葫芦金鸡舌金脑香捣烂敷及以汁涂傅又以万病解毒丸磨醋暖涂之　未成焮痛者除湿攻毒更以隔蒜灸之至不痛用十二经消毒防加引经药若肿势盛未得急者宜作蛇伤治之及作瘴气治之効　未成焮痛或不痛或大痛者宜隔蒜灸更用解毒以消毒万全汤临证加减　未成若色黒急割去速服补剂庶可救若黒涎上不可治　未成若色赤焮痛者托里消毒更兼灸以人参败毒防去桔梗加赤牛膝银花白芷大黄痛止次以十宣防加天花粉金银花赤牛膝　未成欲成若色紫不痛隔蒜灸五十壮尚不知痛又明灸之　活命饮次以托里防溃脱而愈未成欲成大痛色赤而肿隔蒜灸至痛止以加味荆芥败毒防加赤牛膝银花白芷大黄次以活命饮　薛脱疽因醇酒炙煿膏粱伤脾或房劳损肾故有先渇而后患者有先患而后渇者若色赤作痛自溃者可治色黒不溃者不治色赤作痛者元气虚而湿毒壅盛也先用隔蒜灸活命饮托里防再用十全大补汤加减八味丸色黯不痛者肾气败而虚火盛也隔蒜灸桑枝灸亦用十全大补汤加减八味丸则毒气不致上侵元气不致亏损庶可保生亦有因修手足口咬等伤而致者若元气虚弱或犯房事外涂寒凉内服尅伐损伤脾胃患处不溃若黒黯上延亦多致死重者湏当以脚刀转解周界轻拽去之则筋随骨出而毒得泄亦不痛否则毒筋内断虽去而仍溃且偏僻之处气血罕到药难导逹况攻毒之剂先伤脾胃不若灸法为良重者湏解去为善故孙真人云在肉则割在指则截葢亲之遗体虽不忍伤而遂至夭殁则尤伤矣况解法无痛患者知之　一人足指患此焮痛色赤发热隔蒜灸之更以人参败毒防去桔梗加金银花白芷大黄二剂痛止又十宣防去桔梗官桂加天花粉数剂而平　一人年逾四十左足大指赤肿焮痛此肾经积毒下注而然名曰脱疽喜色赤而肿以人参败毒防去人参桔梗加金银花白芷大黄二剂更以金银花甘草节瓜蒌四剂顿退再以十宣防去桔梗桂加金银花防己数剂愈　一人患此色紫赤不痛隔蒜灸五十余壮尚不痛又明灸百壮方知乃以败毒防加金银花白芷数剂而愈　一膏粱年逾五十亦患此色紫黒脚焮痛孙真人曰脱疽之证急斩之去毒延腹必不治色黒不痛者亦不治喜其饮食如故动息自宁为疮善证遂以连翘败毒防六剂更以金银花甘草节瓜蒌二十余剂患指溃脱更以芎归生芐连翘金银花白芷二十余剂而愈次年忽发渇服生津等药愈甚服八味丸而止　大抵此症皆由膏粱厚味或房劳太过丹石补药所致其发于指防赤而痛可治治之不愈急斩去之庶可保否则不治色紫黒或发于脚背亦不治或先渇而后发或先发而后渇色紫赤不痛此精气已竭决不可治　一蒭荛左足指患一泡麻木色赤次日指黒五日连足黒冷不知疼痛脉沉细此脾胃受毒所致进飞龙夺命丹一服翌日令割去足上死黒肉割后骨始痛可救治以十全大补汤而愈葢死肉乃毒气盛拒截荣气所致况至隂之下血气难达经云风淫末疾是也向若攻伐之则邪气乗虚上侵必不救矣　一人足指患之大痛色赤而肿隔蒜灸之痛止以人参败毒防去桔梗加金银花白芷大黄而溃更以仙方活命饮而痊　一人足指患之色黒不痛令明灸三十余壮而痛喜饮食如常予谓急割去之速服补剂彼不信果延上遂致不救　一人足指患之色紫不痛隔蒜灸五十余壮尚不知痛又明灸百壮始痛更投仙方活命饮四剂乃以托里药溃脱而愈　一人足指患之色赤焮痛作渇隔蒜灸数壮以仙方活命饮三剂而溃更服托里药及加减八味丸溃脱而愈若早用前法不至于此　一膏粱之人先作渇足热后足大指赤痛六脉洪数而无力左尺为甚余谓此足三隂虚当滋化源为主固服除湿败毒等药元气益虚色黯延足余乃朝用补中益气汤夕用补隂八珍汤各三十余剂及桑枝灸溃而脓清作渇不止遂朝以前汤送加减八味丸夕用十全大补汤三十余剂而痊是时同患此证服败毒之药者俱不救
　　附方
　　五神防　搽一切瘴毒蛇伤蝎螫大効
　　金线钓葫芦　紫河车【各二钱】续随子【去殻】雄黄【各一钱】麝香【少许】
　　为末醋调涂患处蛇伤以刀割去损内以末干搽或以唾调搽或加骑蛇狮子根叶同前捣用亦妙
　　洗瘴方
　　水苦齐　槐枝叶　栁枝叶　嫩柏叶　小青叶连叉大青　煎药水浸洗
　　脚气疮
　　夫肾主于脚若肾虚为风湿所搏攻于脚膝则名脚气因其气血壅滞湿毒气盛在于肤腠不得宣通故令脚上生疮也若风毒不散其疮渐増黄水肿痛身体壮热经乆难瘥也
　　犀角散　治脚气风毒生疮肿痛心神烦热
　　犀角屑　天麻　羌活【去芦】枳殻【防炒去穰】防风　黄茋【各去芦】白蒺藜　黄芩　白藓皮【各七钱半】槟榔【一两】甘草【炙半两】乌蛇【二两酒浸】
　　每服八钱水一中盏半生姜五片煎一大盏去滓温服不拘时
　　漏芦丸　治脚气肿盛生疮久不瘥脓血长流疼痛漏芦　秦艽【各去芦】葳防　枳殻【防炒去穰】槟榔　川大黄【各一两】防风　独活　黄茋【各去芦】黄芩　五加皮赤芍药【各七钱半】乌蛇【二两酒浸】
　　右研为细末炼蜜和捣二三百下丸如桐子大每服三四十丸温酒送下不拘时
　　鹿茸丸　治脚气腿腕生疮
　　鹿茸【酥炙另捣成泥】五味子　当归【去芦二味为末】熟地黄【捣膏】
　　右等分酒糊和丸梧子大每服三四十丸温酒或盐汤食前下次服后方
　　又方
　　川芎　当归【去芦各等分】
　　右研为细末每服二三钱煎荆芥汤调下空心日进二服
　　治脚气脚上生风毒疮肿疼痛
　　漏芦　白敛　槐白皮　五加皮　甘草【各七钱半】蒺藜子【三两】右每用五两水一斗煮取六升去滓看冷热无风处淋洗之
　　氊矾散　治脚烂疮
　　竹蛀屑　氊烧灰　红枣【烧存性】黄丹　白矾【枯】韶粉
　　右各等分为细末掺之
　　龙骨散　治脚疽并久逺恶疮他药无效者
　　白龙骨【二钱半研】轻粉【二钱半】槟榔【一钱研】豮猪粪【不以多少新瓦上焙龙入火中烧今红取出存性研为细末五钱】
　　右研匀先以口含虀水或温盐汤洗令疮浄见肉却以真麻油调药随疮大小傅之未愈再傅三五日可
　　甲疽【嵌甲】
