<!-- { "loadSidebar": true } -->
　　足三隂经皆起于足指气血沮而不行结于指甲之间能成甲疽凡以经络之所流注非特肌肉之病也或得于剪甲伤肌或得于甲长侵肉或得于履絇之不适使气血沮遏而不通腐溃为疽久则烂指上引于胫膝之间而疮疱者是已然病在四末不必治其内惟涂傅涤濯去恶而除秽及适其行履则愈矣　按足指在人体最下气血易沮药力难到虚弱之人小有破损即成疮疡久而不敛况其大者非大补气血岂能易愈此云病在四末不必治内非通论也　一妇修甲伤次指成脓不溃焮痛至手误敷冷药以致通溃饮食少思彼为毒气内攻诊脉沉细此痛伤胃气而然遂刺之服六君子加藿香当归食进更以八珍汤加黄茋白芷桔梗月余而愈　一人伤拇指色紫不痛服托里药及灸五十余壮作痛溃脓而愈　一防女因冻伤两足至春发溃指俱壊令取之服大补药而愈　一女患嵌甲伤指年余不愈日出脓数滴予谓足大指乃脾经发源之所宜灸患处使瘀肉去阳气至疮口自合否则不治彼忽之不早治后变劳症而殁　葢至隂之下血气难到女人患此多因紥缚致血脉不通或被风邪所袭则无血气荣养遂成死肉惟当壮脾胃行经络生血气则愈有成破伤风以致牙闗急口眼防斜者先玉真防一二服后投以生血通经则可　一男子修伤足指色黒不痛而欲脱余曰此因阳气虚不能运达于患处也速去之速服补剂以壮元气否则死肉延足必不救矣不信果黒烂上胫而死大抵手足气血罕到之地或生疮或伤损若戕其元气邪气愈甚溃烂延上必死不溃而色黯者亦死若骨断筋皮尚连者急剪去之精要治甲疽因剔甲伤肌或因甲长侵肉遂成疮肿痛复縁穿窄靴研损四邉肿焮黄水出浸淫相染五指俱烂渐渐引上脚跌泡浆四邉起如火烧疮口日夜倍増医方所不能疗者用緑矾五两形色似朴硝而緑色置于鐡板上聚炭封之吹令火炽其矾即沸流出色赤如镕金汁者是真也候沸定汁尽去火待冷取出研细色似黄丹収之先以盐汤洗疮帛拭干用此末傅之愈
　　圣惠虾蟆防　治甲疽皮厚肿痛
　　虾蟆灰【半两】黄连【研末】腻粉【各半分】麝香【研】雄黄【研】枯白矾【研各半钱】杏仁【七粒熬黒研如泥】鹿角【七寸烧透细研末】蚺蛇胆【半钱】
　　相和研匀以腊猪脂调如膏先以甘草蛇床槐白皮煎汤洗疮拭干傅药以油单纸裹外更着绵帛裹之三日其剰肉剰甲皆当自落三日一换
　　猪蹄汤　治甲疽及诸痈疽恶疮有息肉
　　猪蹄【生者二只】白敛　白芷　狼牙　芍药【各三两】黄连黄芩　大黄　独活【各二两】
　　右为防咀先以水三斗煮猪蹄至一斗五升温洗疮拭干敷药愈
　　白矾防　治男女血风毒气攻手足指生甲疽疮久不瘥者努肉里甲疼痛出血不定用此缩肉干疮白矾　石胆【各半两】麝香　骐驎竭　朱红【各一分】
　　将白矾石胆于铁器内以炭火煅过入后三味同研令细每用少许干掺疮上以绢帛子纒定日两三度换之
　　白矾散　治甲疽
　　白矾【烧灰一两】麝香　芦荟　蚺蛇胆【各半分研细】
　　右以浆水洗疮干傅之洗疮日三两上以瘥为度
　　马齿散　治甲疽
　　墙上马齿苋【隂干一两】木香　丹砂【研细】盐【研细炙用各二钱半】
　　除丹砂盐外剉碎拌匀于熨斗内以皮灰火烧过取出细研即以丹砂盐末再炒令匀旋取傅疮上日三两度
　　防茹膏　治甲疽日夜培増赤肉生甲边裹甲者
　　防茹　黄茋【各二两】猪脂
　　右防咀苦酒浸一宿与猪脂一处微火上煎取二合绞去柤以涂疮上日三两度其赤肉即消散
　　緑矾防【卮氏】治甲疽
　　右緑矾半两烧熟芦荟二钱半麝一匙各研如粉用绢袋盛药纳所患处指袋中绵紥定瘥为度
　　蛇黄防【海上方】治甲疽肿烂生脚指甲邉赤肉努出时瘥时发又治嵌甲生入肉常血疼痛
　　用雄黄半两蛇蜕一分烧同研如粉先以温泔洗疮上软以尖刀子割去甲角拭干药傅上用软帛裹半日许药温即易一日即除痛便止一方用浆水洗浄以橘刺破一方有黄茋无雄黄
　　乳香傅方　治甲疽努肉褁甲脓血疼痛不瘥
　　用乳香胆矾各等分研细末时时傅之　大凡此疾湏是剔去甲不药亦愈或已成疮久不瘥即用此方一方二味烧灰为末傅之一方用矾烧灰傅疮
　　牡蛎防　治甲疽
　　右用牡蛎头煆研末每服二钱研靛花酒调下一日三服
　　乌梅防　治甲疽多年不瘥努肉脓血疼痛
　　右用乌梅十枚烧灰研为防傅疮上日三易
　　又方用盐梅烧灰傅烂捣裹亦可
　　丹嵌甲防甲割甲成疮久年不瘥者用黄檗乌头尖等分为末洗浄贴之
　　事蛇治嵌甲累効方
　　硇砂　乳香【并研末各一钱】腻粉【半钱】橄榄核【烧存性三枚】黄丹【一字】
　　右研为末以生麻油调先以盐汤洗浄挹干傅之二次即效
　　砂糖方　治嵌甲
　　右用琥珀糖是砂糖熬成小毬儿者烧存性入轻粉麝香麻油傅　甲嵌入肉者不过一两日自烂陈仲山寺丞方云治嵌甲别生及无他病者无所损神効
　　乳没防　治嵌甲
　　用紫马粪三块各青布一片包了于新瓦上炭火煆存性研细末每半两入没药拾文轻粉拾文麝香少许先以葱椒汤洗拭干口含甘草浆水吐在疮上再洗拭浄傅药湿者干搽干者生油调涂初贴一夜极痛不过三次即去根本昔有人患此二十五年百药不効一傅而安
　　乌倍防【百一选方】　治嵌甲
　　草乌头【半两】白牵牛【一两】五倍子【四两全者】龙骨【二钱半】
　　先将上三物捶碎同炒五倍子令焦黒色去三物不用只取五倍子为末疮干用麻油调涂湿即干贴
　　黄连防【百一】　治嵌甲
　　黄连　韶粉　黄檗　软石膏【煅各等分】
　　右研为细末用水洗疮令浄软帛拭干以新汲水调涂疮上两日一次愈
　　香胭脂散【百一一名麝香散】　治嵌甲侵肉不瘥
　　五倍子【烧黒存性】染胭脂【各等分】麝香【少许】
　　右研为细末搽患处愈
　　雄蝉防　治嵌甲
　　雄黄【通明者】蝉退【三枚酥炙各为细末】
　　右研和匀湿者干搽干者用津入轻粉少许调涂
　　陀僧散　治割甲侵肉不瘥
　　白矾【飞过】蜜陀僧【各等分】
　　右研为末干搽帛裹之亦治脚臭一方用硇砂不用陀僧
　　黄茋方　治陷甲生入肉常有血疼痛
　　黄茋　当归【各等分】
　　右研为末贴疮上若有恶肉更研少许硫黄末同贴
　　虀水驻车丸　治嵌甲脓出痛不可忍
　　右虀水口噙浄洗却用驻车丸研细傅之【方见杂病滞下】
　　又方　治嵌甲用乳香研细搽之
　　又方　治欲去甲者用绵逐旋折入甲内渐添之靸起次用剪子去之
　　治嵌甲　以鸦嘴胆矾为末搽之
　　乳香防　治嵌甲痛不可忍有妨步履
　　紫藤香【半两】乳香【半钱】古半两钱【半钱】轻粉【少许】麝香当门子【少许】
　　为末细绢罗过每用少许先以甘草汤洗患处用旧绢挹干然后傅药即以灯草塞之
　　诃子散　治嵌甲流脓经久不瘥
　　诃子【二枚】降真香　青黛【各一钱研】五倍子【半两】
　　研为末次入青黛一处研匀先用葱盐汤洗浄剪去指甲用药干贴缝内或用麻油调傅
　　胆矾散　治嵌甲
　　胆矾【一两】麝香【一字二味同研细】
　　右以葱盐汤洗浄患处挹干傅药少许
　　神应防　治足大指角急为甲所入肉便刺作疮不可着靴履脚指湿烂妇人有此
　　右白矾烧汁尽取末着疮中食恶肉生好肉细细割去甲角旬日即瘥加雄黄少许同研掺之
　　脚指缝烂疮
　　治脚指缝烂疮鹅掌皮烧灰存性为末傅之【桐油涂亦妙】
　　足跗发
　　鬼遗云阳疽初足跌及足下二十日不冗死十日可刺发赤白脓血不多其疮上痒及赤黒者死　跗亦作趺足面也其处结毒肿痛亦名足发背属足厥隂肝阳明胃经之防多因湿热乗虚而下注宜服活命饮加木瓜肉桂牛膝及隔蒜灸之继以十全大补汤托里温中汤脓稠可治脓清紫陷者死　一人脚背患此赤肿作痛隔蒜灸三十余壮痛止以活命饮四剂而溃更以托里消毒药而愈　一人脚背患之色黯而不肿痛烦躁大渇尺脉大而澁此精气已絶不治后殁　赵子固母刘氏年六十左足面一疮下连大指上延外踝以至膁骨每嵗辄数发发必兼旬累月昏暮痒甚防搔移时出血如泉流呻吟痛楚殆不可忍夜分即渐已明日复然毎一更药则疮转大而剧百试不騐如是二十余年淳熈甲辰仲冬之末先生为太府丞一夕母病大作相对悲泣无计困极就睡梦四神侩黙出一室傍有一长榻子固亦坐因而发叹一僧问其故子固答之以实僧云可服牛黄金虎丹又一僧云硃砂亦可既觉颇惊异试取药半粒强服之良久大痛举家相泣且悔俄而下礧磈物如铁石者数升是夕疮但防痒不痛而无血数日成痂自此遂愈硃砂之説竟不复试先生因图僧像如所梦者而记其事金虎丹出和剂局方本治中风痰涎壅塞所用牛黄龙脑腻粉金箔之类皆非老人所宜今乃取竒効意热积臓腑而发于皮肤嵗久根深未易洗涤故假凉剂以攻之不可以常论神僧之梦葢孝感云牛黄金虎丹
　　牛黄【研二两半】龙脑【生研伍两】腻粉【研二十五两】雄黄【研飞一百五十两】白矾【枯过二十五两】金箔【八十片为衣】天雄【炮去皮脐研十二两半】天竺黄【研二十五两】天南星【汤洗焙二十五两研末用牛胆汁和作饼隂干无牛胆用法酒蒸七昼夜研】
　　右为细末炼蜜捜和每一两半作十丸以金箔为衣每服一丸新汲水化下有孕妇不可服
　　牛膝散　治足蜘蛛背
　　鸡屎子　诈死子　两面龟　赤牛膝　紫金皮　山蜈蚣　凌霄根　脱殻藤　赤葛根　天布根　背子蜈蚣　用水煎入酒和服
　　敷药方
　　大荞麦　鹿葱根　紫金皮　山布　凌霄根　藜芦子　天南星　赤葛根　鸡屎子　苦薄荷　天布背子蜈蚣　同砍烂入些醋暖涂敷
　　又方　地灯心砍烂缚之
　　又方　金鸡舌砍烂缚之
　　又方　臭藤天布瓜根砍烂酒炒敷之
　　又方　紫鼈苏檑酒服以查敷患处
　　百草膏　治脚面恶疮如桐油浸淫延漫及治一切恶疮不问干湿痛痒日近年深百药不瘥者
　　右用羊粪二三十粒留瓦上四畔炭火烧烟住火筯钳于地上以盏覆存性罗成白灰研细以纱片节去沙土麻油调敷痒入轻粉痛入麝香少许
　　足跟疽
