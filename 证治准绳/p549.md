<!-- { "loadSidebar": true } -->
　　或问足跟生疽何如曰是名兎齧以其状若兎齧故以为名属足太阳经宂名申脉在足跟骨下此处乃隂阳二蹻发源之所由蔵府积热所致其毒深重最忌毒药敷贴宜隔蒜灸之及服活命饮加牛膝肉桂或胜金丹乌金防紫金丹选用若紫陷麻木神昏脉乱者不治过时溃烂者有妨饮食二便不调或渉房劳怒气迷闷者死　薛足跟乃督脉发源之所肾经所过之地若饮食失节起居失宜亏损足三阳经则成疮矣若漫肿寒热或体倦少食属脾虚下陷也用补中益气汤若晡热作痛头目不清属脾虚隂火也前汤并六味丸若痰涎上升或口舌生疮属肾水干涸也前汤并加减八味丸凡此皆当滋其化源若治其外则误矣俗云兎啮疮者葢猎人被兎咬足跟久而不敛气血沥尽而死　大尹陈汝邻两腿酸软或赤或白足跟患肿或痛或痒后痛而或如无皮忽如皱裂日晡至夜胀痛焮热用补中益气汤加八味丸料补其肝肾而愈　一男子足跟作痛热渇体倦小便如淋误用败毒防致头痛恶寒欲呕不食吐痰咳此足三隂亏损而药复伤余用十全大补汤加减八味丸各五十余剂而愈　一男子素不慎起居内热引饮作渇体倦两足发热后足跟作痛或用清热除湿之剂更加发肿又服败毒之药焮赤痛甚恪用袪毒清热溃裂畨张状如赤榴热痛如锥内热晡热此因足三隂亏损朝用十全大补汤夕用加减八味丸外敷当归膏两月余而愈其服消毒等药而没者不能枚举一男子亦患此服消毒防搽追蚀药虚症叠出其形
　　体骨立自分必死余用十全大补加山茱山药两月余而愈　一膏粱之人两足发热作渇左尺脉数而无力余谓此足三隂亏损防患疽不信反服清热化痰之药更加晡热头晕又服四物黄檗知母日晡热甚饮食渐少脚小面发疽余用补中益气六味地黄丸百余服而愈其不信患疽以攻不起者多矣　一人脚跟生毒如豆许痛甚状似伤寒以还少丹内塞防治之稍可次因纳宠作痛反服攻毒药致血气弱腿膝软痿而死葢足跟乃二蹻发源之处肾经所由之地疮口不合则蹻气不能发生肾气由此而泄故为终身之疾况彼疮先得于虚复不知戒虽大补气血犹恐不及安服攻毒暴悍之药以戕贼乎
　　海蔵云足跟疮久不愈毒气攻注用白术一味为细末先以盐浆水温洗干贴之二日一换可以负重涉险一妇人足跟足指肿痛足心发热者皆因胎产经行失于调摄亏损足三隂虚热所致若肿痛或出脓用六味丸为主佐以八珍汤胃虚嬾食佐以六君子汤寒热内热佐以逍遥防晡热益甚头目不清佐以补中益气汤痰盛作渇或口舌生疮亦用前二药以滋化源大凡发热晡热内热自汗盗汗等证皆隂虚假热也故丹溪谓火起九泉隂虚之极也男子酒色过度者多患此证　一妇人素血虚因大劳两足发热晡热月经过期或用四物芩连饮食少思胸痞吐痰用二陈枳实黄连大便不实吐痰无度足跟作痛余曰足热晡热月经过期肝脾血虚也胸痞吐痰饮食少思脾胃气虚也葢胃为五臓之根本胃气一虚诸病悉至先用补中益气加茯苓半夏脾胃渐健乃佐以六味丸补脾肾不两月而痊　一妇人经候不调发热晡热胸膈不利饮食少思服清热寛中消导之剂前症益甚更兼肢体酸痛服除湿化痰等药经候两三月一至服通经降火之剂足跟足指作痛其热如炙余以为足三隂亏损用补中益气六味地黄两月诸证渐退又用前汤并八珍汤两月而康　一妇人足跟患肿两腿酸软或赤或白或痛或痒或如无皮或如皱裂日晡至夜胀痛焮热此属足三隂虚损用加减八味丸及逍遥防加熟地川芎百余剂而余　一妇人劳则足跟热痛余作隂血虚用八珍而愈痊后徧身瘙痒服风药发热抽搐肝脉洪数此肝家血虚火盛而生风以天竺胆星为丸用四物麦门五味芩连炙甘草山栀柴胡煎送而愈　一妇人两足发热足跟作痛日晡热甚余谓肾肝血虚用逍遥防六味丸五十余剂诸症悉愈
　　或问足跟之旁生疽何如曰此名琉璃疽属足太阳经其色黄肿如琉璃多由行路﨑岖肭伤筋骨脉而成寒热并作元气不足呕吐昏迷者难治急服五香汤活命饮胜金丹乌金防选用壮实者一粒金丹或八阵防下之
　　足心痈
　　鬼遗云两脚心发彻骨者不治如脚心防皮破不至深发脓不多者可治　足心发毒肿病亦名涌泉疽俗名病穿板又名穿窟天虵属少隂肾经虚损所致宜隔蒜灸之实者服活命饮送六味地黄丸有表里证量为汗下虚者十全大补汤八味地黄丸大剂不问晨夜投之溃烂呕逆迷闷脉防代者死
　　五灵防　治病穿板亦治穿掌
　　赤梗　金脑香　山蜈蚣　脱殻藤　紫金藤
　　右水煎入酒
　　敷穿板药
　　右用地灯心桁楜根用醋蒸薫之并敷上
　　又方　滑菜根砍烂缚之
　　又方　仙人掌根水杨梅根二味砍烂缚之
　　浸洗药　赤梗红花蜈蚣煎水洗浸之
　　肉刺
　　肉刺者生于足指间形如硬胝与肉相附隠痛成刺由靴履急窄相摩而成
　　松脂膏　治肉刺
　　右用松脂白胶香各一两黄腊半两火上镕成膏冷方贴用物紥定
　　芜食膏　治肉刺
　　右用芜食子三枚肥皂角一挺烧令烟尽细研以酽醋砂盆内别磨皂角如糊和末敷之立効
　　薫硫防　治肉刺
　　右用薫陆香石硫黄各等分研匀涂肉刺上以烧钗烙之效
　　蟾酥膏　治肉刺
　　右用蟾酥五片汤浸湿腻粉一钱先将蟾酥于盆中以腻粉同和令匀后用针拨破头边然后涂药宻缚之










　　证治凖绳卷一百十三
<子部,医家类,证治准绳>
　　钦定四库全书
　　证治准绳卷一百十四
　　明　王肯堂　撰
　　外科
　　诸肿
　　无名肿毒者不拘于头面手足胸腹等处焮赤肿硬结核疼痛又名肿疡又名虚也但肿无头无面者俱是也肿势盛者以棱针刺去恶血切不可以火针烙之恶寒发热或头疼或拘急宜表散之以荆防败毒散肿势盛表里俱实者追疔夺命汤　无表里证肿势盛者以两面龟散　若暴发赤肿切不可以针破只宜以洗肿方淋洗以八仙膏解毒丸等药涂之　若急切即用金脑香叶田茶菊擂酒暖服以渣敷患处以汁刷患处　尾凥骨处结毒如桃李之大红赤焮痛不能行动此名病防用芙蓉叶捣酒炒烂者以防尾殻火煆存性为末用麻油调搽即愈大効　紫游虚用鱼苞子根煎水入酒和服又以水荔花叶赤子叶捣刷有热者以追疔夺命汤加鸡屎子鸡距根　手背脚背肿大有赤痕如虾之状名病虾证也用油炒盐糟令香以热汤淬之泡汤乘热淋洗之即消要服痱药　膝内膁近折纹之处结核肿痛但核形长如鱼之状名上水鱼以棱针乱刺去恶血以枯雷廷藤山樟子叶捣糟炒之又用山雷廷藤赤牛膝山苏木梣枯捣盐糟炒又方雷藤鼈尿藤根皮捣糟炒之又方鱼苞子梣枯捣糟炒之又方山雷廷根皮梣枯捣糟炒及用七圣膏敷之却以九金六马散服之　遍身起如风疹疥丹之状其色白不痛但搔痒抓之起白疕名曰蛇虱用油秽田肥株山樟子叶樟树叶柏叶煎水入些醋洗之又方只用柏叶一味煎水洗更速也要服苦参丸蜡矾丸金银皂角丸　脚背或脚趾肿痛不可忍以脚髙悬起其疼方止些若以脚垂下其疼不可当也名曰倒防肿疡先用两面龟一味煎酒服次服两面龟散如不应以犀角磨酒服大効　耳中疼痛不可当者名曰脑里虚疡宜以金脑香根或叶捣烂入井水少许滤去渣入片脑半分研匀滴入耳中即効又用根磨薄荷汤入少酒和服又用金鸡舌苦参青木香金凤尾擂水入片脑少许和匀滤浄滴入耳中又服两面龟散及以水坊子根煎水入酒和服　紫游风用紫茶根皮擂水刷又方加红心蜈蚣小金钱豆瓣草马蹄草金莺叶尾擂水入些醋暖刷之
　　附方
　　两面龟散　治一切肿疡焮赤无名肿毒疼痛者两面龟　鸡屎子　鸡根　诈死子　真珠美山乌豆　紫金皮　脱殻藤　鱼桐根　山淡豉连叉大青　沿地鸡
　　右水煎入酒和服　发热加水坊根吉面消　骨里痛加紫金藤马蹄金铁马鞭　又方加白术待根山芙蓉根山苎根川山蜈蚣
　　鸡屎子散　治虚疡
　　鸡屎子　诈死子　冬青根　杨香根
　　右水煎入酒和服
　　退热消毒散　治无名肿毒发热者
　　鸡屎子　鸡根　水坊根　臭术待　白根子山乌豆　苦花子　紫金藤　金脑香　吉面消连叉大青　落鸦藤　大叶小青　过山龙梗大叶金凉伞
　　右薄荷煎服
　　天花刮毒散　治一切肿毒焮赤疼痛
　　天花粉　黄檗【各三两】南星　赤芍药　姜黄【各一两】
　　为末井水调入些醋和暖刷患处夏月冷刷亦可
　　退肿消核散　治一切无名肿毒及结核赤肿者
　　艮脚根【四两】紫金皮　樟柳根【各一两】
　　右为末用毛屎梯叶生地黄苦薄荷金脑香金凤尾地薄荷赤藚子尻池叶不拘二三味取叶擂米泔水入醋少许调匀暖刷　又方单用艮脚一味为末以生赤樟柳根磨米泔调涂更妙
　　消肿刼毒散　治一切无名肿毒虚疡等毒
　　毛屎梯叶【七分】鸡屎子叶【三分】
　　右末用米泔水调温刷
　　又方　生樟柳根为末米泔水调温刷或以毛屎梯叶同刷亦妙
　　丹卒肿起大痛芫青根大者杵之和苦酒如泥煮三沸帛上包之【葛氏】　风毒肿三年苦酒浓煎葱白以布包熨肿上【外台秘要】　治一切热毒肿商陆根和盐少许傅之日再易【孙真人食忌】　治一切毒肿疼痛不可忍者捣萆麻仁傅之立効【肘后方】　治肿蒺藜子一升炒黄杵细以香油和如泥再炒令焦以旧布如肿之大小摊之贴肿上勿开头防上【外台秘要】　治恶刺及狐狸刺毒肿取蒲公英草根白汁傅之多涂立瘥余七月十五日夜左手中指背揩着庭木痛不可忍十日后疮日深渐髙大痛欲死用此而安【孙方】
　　经患热肿水研山豆根浓汁涂干再涂
　　衍腊月中以新瓦罐满注热水用朴硝二升投汤中搅散挂北檐下俟硝渗出罐外却收之以人乳汁调半盏扫一切风热毒气攻注目脸及发头面四肢肿痛应手神効
　　山肿毒或疼痛处以赤小豆为末水调傅频换或用香白芷水调傅尤妙　又方白芙蓉叶晒干同皂角为末水调傅
　　丹治诸处皮里面痛何首乌末姜汁调膏以帛裹于痛处火灸皮鞋底熨之妙【经騐方】
　　治一切赤肿但痈毒结未成者并可消
　　右用黄蜀葵花子不拘多少研细滴水令稀稠得所将绢帕子裹定旋挹所余汁扑肿所四畔数扑之
　　犀角饮　治诸风肿
　　犀角【一钱镑】参　连翘　柴胡【去苗各半两】升麻　木通【各七钱半】芒硝【生用】麦门冬【去心各一两】沉香　檀香　射干　甘草【灸各二钱半】
　　右剉碎毎服五钱匕水一盏半煎至八分去渣食后温服及夜食后各一服利多即减一名犀角汤无檀香
　　熨风散　治诸疮因风致肿
　　羌活　防风　白芷　吴茱萸　细辛　当归芍药　芫花　官桂【各等分】
　　右为麤末作一剂赤皮葱连须细切半斤同酽醋拌匀炒令极热帛裹于疮上熨之稍冷即换药再熨之上下痛止
　　蚕沙熨方　治风肿
　　晚蚕沙　盐【各不拘多少】
　　右相和炒热布裹熨之冷即再炒各入醋少许尤佳
　　水澄膏　治热肿痛大効
　　大黄　黄檗　郁金　天南星　白芨　朴硝黄蜀葵花【各一两】
