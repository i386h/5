<!-- { "loadSidebar": true } -->
　　右为细末毎用新水一盏半药末二钱搅调匀澄底者去浮水以纸花子摊于肿焮处贴之如急燥津唾润之此药除热毒赤肿神効如皮肤白色者勿用之
　　石痈石疽【谓痈疽肿硬如石久不作脓者是也】
　　犀角汤　治石痈热毒气盛肿硬疼痛口干烦闷犀角【镑】木香【各七钱半】连翘　栀子仁　射干　当归【切焙】升麻　参　赤芍药　枳殻【麸炒】甘草【生各一两】大黄【炒二两】
　　右剉碎毎服三钱水一盏煎至六分去滓不拘时温服
　　黄连散　治石痈结硬发热紫赤色毒气攻冲未定日夜疼痛宜用此消肿化毒止痛
　　黄连　川大黄【生】白蔹　马牙硝　黄檗【各一两】麒麟竭　青盐【各半两】赤小豆【半合炒熟】杏仁【四十九粒汤浸去皮尖研】
　　右为细末蜜水调涂干即易之
　　大黄散　治石痈肿硬疼痛心腹烦闷不得宣畅川大黄【一两炒】川芒硝　黑豆皮　枳殻【去穰麸炒各半两】牛蒡子【微炒】当归　芎防【各二钱半】甘草【生剉半两】
　　右剉碎分作三服毎服水一盏煎至五分去滓不拘时温服以利为度
　　治石痈坚如石未作脓者
　　右用生商陆根不拘多少熟捣傅之干即易取软为度及治湿漏诸疮疖羊城人用此方取効者多
　　沉香汤　治石疽肿毒结硬口干烦热四肢拘急不得卧
　　沉香　防风【去义】木香【各七钱半】麦门冬【去心】当归【切焙】枳殻【麸炒】独活【去芦】麢羊角【屑】升麻　参　地骨皮　赤芍药　甘草【生剉各一两】大黄【剉炒二两】
　　右剉碎毎服四钱水一盏半煎至七分去滓不拘时温服
　　瘭疽【风疽】
　　瘭疽者肉中忽生防子如豆粒小者如黍粟极者如梅李或赤或黑或青或白其状不定有根不浮肿痛伤之应心根深至肌经久便四面悉肿疱黯熟紫黑色能烂壊筋骨若毒散逐脉入脏杀人南人名为搨着毒厚肉处即割去之亦烧铁烙之令焦如炭或灸百壮或饮葵根汁或饮蓝青汁若犀角汁及升麻汁竹沥黄龙汤诸单方治专去其热取瘥其病喜着十指故与代指相似人不识之呼作代指不急治之亦逐脉上入脏杀人南方人得之皆斩去其指初指头先作黯泡后始肿赤黒黯瘆痛入心是也
　　治瘭疽秘方
　　射干　甘草　枳实　升麻　干地黄　黄芩【各二两】麝香【二分】前胡【三分】犀角【六分】大黄【十分】
　　右十味防咀以水九升煮取三升下大黄一沸去滓纳麝分三服瘥止不限剂数此方世所不传神良【外台无黄芩深师加黄芩麻黄白薇枳实升麻松叶】
　　射干散　治瘭疽皮肉中忽生防子如麻豆大或如桃李肿痛不可忍
　　射干　川升麻　枳实【麸炒】川大黄【剉微炒】甘草【生用各一两】麝香【细研二钱半】前胡【去芦一两半】麢羊角屑【七钱半】
　　右剉碎入麝香令匀毎服四钱水一中盏煎至陆分去滓不拘时温服
　　丹砂膏　治瘭疽
　　丹砂【细研】射干　大黄【剉炒】犀角屑　前胡【去芦】升麻芎防　黄芩【去黒心】沉香　木香【各一两】生地黄【二两】麝香【一钱二分半研】猪脂【二斤半】
　　右除丹砂麝香猪脂外剉碎以醋半斤和匀浸一宿先熬脂令沸次下诸药煎候地黄赤黑色以绵绞去滓入丹砂麝香末以柳箆搅匀甆盒盛傅患处日三五上又取枣大以温酒调空心日午服一方温水调下半匙
　　治瘭疽诸疽十指头焮赤痛痒方【千金翼名猪蹄汤】
　　白芷　大黄　芎防　黄芩　黄连　甘草　细辛　藁本　当归　藜芦　莽草【各一两】
　　右十一味防咀以水二斗先煮猪蹄一具取一斗煮药取五升浸疮即瘥
　　又方
　　灶屋尘　灶突墨　釡下土【各一升】
　　右三味合研令匀以水一斗煮三沸取汁洗日三四度
　　治瘭疽着手足肩背忽发累累如赤豆剥之汁出者方
　　鲫鱼【长三寸者一尾】乱髪【鸡子大】猪脂【一升】
　　右三味煎为膏傅之
　　又方　熬芜菁子捣碎布裹展转傅上良
　　又方　以麻子熬作末傅上良
　　又方　以猪胆傅之良
　　又方　乱髪灰服方寸　日三亦治发背
　　又方　煮芸薹菜取一升服之并食干熟芸薹数顿少与盐酱冬月研子水和服之
　　又方　枸杞根并葵根叶煮汁煎令如糖随意服之治疽溃后方
　　以盐汤洗拭了烧皂荚灰粉上良
　　又方　牛耳中垢傅之良
　　又方　梁上尘和车中脂傅之
　　又方　以生麻油滓绵裹布疮上虫出
　　治疽似痈而小有异脓如小豆汁今日去明日满者方芸薹熟捣湿布袋盛之埋热灰中更互熨之不过再三度安瘥冬用干者
　　又方　皂荚煎汤洗疮拭干以檗皮为末傅之勿令作痂
　　治疽卒着五指筋急不得屈伸者方
　　灸踝骨中央数十壮或三百壮
　　反花疮【疮有弩肉凸出者是】
　　薛翻花疮者由疮疡溃后肝火血燥生风所致或疮口胬肉突出如菌大小不同或出如蛇头长短不一治法当滋肝补气外涂藜芦膏弩肉自入须候元气渐复脓毒将尽涂之有効不然虽入而复溃若误用刀针蚀药灸火其势益甚或出血不止必致寒热呕吐等症须大补脾胃为善　判官张承恩内股患痈将愈翻出一肉如菌余曰此属肝经风热血燥当清肝热养肝血彼谓不然乃内用降火外用追蚀蚀而复翻翻而复蚀其肉益大元气益虚始信余言遂内用栀子清肝散外用藜芦膏而痊　一上舍素膏粱善怒耳下结一核从溃而疮口翻张如菌焮连头痛或胸脇作胀或内热寒热或用清热消毒之药年余未瘥余用补中益气汤六味地黄丸而寻愈　一男子背疮敛如豆许翻出肉寸余用消蚀割繋法屡去屡大此肝经血虚风热余用加味逍遥散三十余剂涂藜芦膏而消又用八珍散倍用参茋归术而敛　一妇人素善怒臂患痈疮口出肉长九寸许此肝脾郁怒气血虚而风内动用加味逍遥散涂藜芦膏而愈后因怒患处胀闷遍身汗出如雨此肝经风热风能散气故耳仍用前散并八珍汤而愈　一男子项患肿痰涎涌甚用散坚行气等剂肿硬愈甚喘气发热自汗盗汗体倦食少余曰此属足三隂亏损当滋化源不信反追蚀患处开翻六寸许防巗色赤日出鲜血三月余矣肝脉洪实余用大补汤加麦门五味五十余剂诸症渐愈血止三四复因怒饮食顿少其血涌出此肝伤不能藏脾伤不能摄也用补中益气汤为主加五味麦门其血顿止再以六味丸加五味子常服疮口敛至寸许遂不用药且不守禁而殁
　　藜芦膏　治一切疮疽弩肉突出不问大小长短用藜芦一味为末以生猪脂和研如膏涂患处周日易之
　　胭脂散　治反花疮
　　胭脂　贝母　胡粉【各一分】硼砂　没药【各半分】
　　右研细先以温浆水洗拭后傅药
　　甘草涂傅方　治反花疮
　　甘草【半生半炒】矾石灰　人中白　蜜佗僧【各半两】
　　右为细末以童子小便半盏以无灰火熬用竹箆搅成膏取涂疮上日五次
　　恶实根涂傅方　治反花疮并诸疮积年不瘥者
　　恶实根【研末肆两】猪脂【二两】
　　右调和如糊涂疮上日三四次
　　诸疮胬肉如蛇头出数寸者硫黄末傅之即缩【圣惠】　疮有肉凸出乌梅烧灰为末傅之立尽【鬼遗】　又以白梅肉杵细入蜜捏成饼如钱大贴之妙【圣惠】
　　梅治反花疮马齿苋一斤烧灰细研猪脂调傅
　　世疮凸出寸许根如小豆或大如梅者用花脚蜘蛛丝纒其根则渐干
　　多骨疽
　　薛多骨疽者由疮疡久溃气血不能营于患处邪气陷袭久则烂筋腐骨而脱出属足三隂亏损之症也用补中益气汤以固根本若隂火发热者佐以六味丸壮水之主以镇阳光阳气虚寒者佐以八味丸益火之源以消隂翳外以附子饼葱熨法袪散寒邪补接荣气则骨自脱疮自敛也夫肾主骨若肾气亏损其骨渐肿荏苒岁月溃而出骨亦用前法若投以尅伐之剂复伤真气鲜有不误者　举人于廷器腿患流注年余出腐骨少许午前畏寒午后发热口干唾痰小便频数余以为足三隂亏损朝用补中益气汤夕用六味丸料加黄茋当归五味子各三十余剂外用豆豉饼诸症渐愈又以十全大补之类喜其慎疾而愈　一儒者患腐骨疽失于调补疮口不敛日出清脓少许已而常出三腐骨其脉但数而无邪此气血虚疮结脓管而不能愈絍以乌金膏日服十全大补汤而愈　上舍王廷璋患前症三年未愈肢体消瘦饮食难化手足并冷大便不通手足隂冷余谓此阳气虚寒用补中益气汤八味丸仍炙其患处而痊　一男子上腭肿硬年余方溃内热作渴肢体消瘦六脉洪大左手尤甚用补中益气汤六味丸出腐骨一块仍服前药诸症悉去疮口亦敛　一男子十六岁足间肿黯溃而露骨体瘦盗汗发热口干用十全大补汤六味地黄丸各五十余剂而愈不然多变瘵症或沥尽气血而亡　一男子自十四岁闪足肿痛服流气饮外敷寒凉腐溃而至十六疮口开张足背漫肿黯黒骨露出形体消瘦盗汗不止发热口舌干燥天真已丧用十全大补汤六味地黄丸各五十余剂元气渐复患处渐赤脱落骨一块又各五十余剂始愈　一妇人年三十余素弱左手背渐肿二年后溃出清脓肿黯连臂内热晡热自汗盗汗经水两月一至此肝脾气血亏损朝用归脾汤夕用逍遥散肿处频用葱熨法两月余诸症渐愈疮出腐骨仍服前药前后共三百余剂得愈
　　时症
