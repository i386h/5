<!-- { "loadSidebar": true } -->
　　时毒者为四时邪毒之气感之于人也其候发于鼻面耳目焮赤肿痛重则咽喉颈项亦肿或漫肿无头或结核有根令人憎寒发热头痛或肢体痛恍忽不宁咽喉闭塞医人不识谓之伤寒便服解热之剂一二日间肿势益増始知药误原夫此疾古无方论初发状如伤寒五七日间乃能杀人若能延至十日之外者不治自愈也五日以前精神昏乱咽喉闭塞语声不出头面益肿食不知味者必死之候治之无功矣然此疾有隂有阳有可汗有可下粗工不识但云热毒只用寒凉之药殊不知病有微甚治有逆从不可不审也　脉浮数者邪在表也用葛根牛蒡子汤解毒升麻汤升麻牛蒡子散之类以发之　脉沉实而便秘者邪气在里也宜栀子仁汤　脉沉濇者邪气入深也宜漏芦汤大黄汤　表实而不解者散之以芩连败毒散　里实而不利者下之以五利大黄汤　表里俱实而不解者解表攻里以通圣消毒散　表里俱解而不消者和之以劫瘴消毒饮　肿甚焮痛者砭去恶血更用消毒以普济消毒饮次用十神散　头面耳项赤肿作痛咽干发热脉浮数以黄茋败毒散次以劫瘴消毒散七神散　肿痛发热作渇脉实便秘者以五利大黄汤次以追疔夺命汤又次以水边嫰桕根水煎入酒和服　肿痛发热脉浮数以芩连败毒散次以退热消毒饮又次以七神散　焮肿胀痛作渴寒热便秘脉数按之尤实以通圣消毒散次以芩连消毒散又次以七神散　肿势已盛大热脉实者先宜砭去恶血次以洗瘴散洗之消肿散刷之却以蛇不见根同白梅捣传牙龂含去涎初服追疔夺命汤次服七神散万病解毒丸　表邪已解肿尚不退脉滑而数乃瘀血欲作脓也以托里消毒散溃之若脉浮数或洪数者不可托之只宜消之以乌苞子根水煎服又方以谷藤根水煎服及用袪瘴散服之　又宜于鼻内搐通气散取十余嚏作効搐药不嚏者不可治如嚏出脓者治之必愈左右之人毎日用嚏药搐之必不传染其病人亦毎日用嚏药三五次以泄热毒此治时毒之良法也　经三四日不解者不可大下犹宜和解之犀角连翘散之类至七八日大小便通利头面肿起髙赤者可服托里散黄茋散
　　发表一人头面肿痛服硝黄败毒之剂愈甚诊之脉浮数邪在表尚未解用荆防败毒散二剂势退大半更以葛根牛蒡子汤四剂而痊经云身半已上肿天之气也身半已下肿地之气也乃邪客心肺之间上攻头目而为肿此感四时不正之气也与膏粱积热之证不同硝黄之剂非大便秘实不可用若不审其因及辨其虚实表里防用攻之必致有悮常见饥馑之际刍荛之人多患之乃是胃气有损邪气从之不可不察　一人肿痛发寒热脉浮数以荆防败毒散二剂少愈再用人参败毒散二剂势减半又二剂而痊　一人耳面赤肿作痛咽干发热脉浮数先以荆防败毒散二剂势退大半又以葛根牛蒡子汤四剂而痊　一人冬月病头面赤肿耳前后尤甚痛不可忍发热恶寒牙闗急涕唾稠粘饮食难下不得安卧医砭肿上四五十针肿赤不减痛益甚予诊其脉浮按之洪缓知为寒覆皮毛遏经络热不得升聚而赤肿且夫天令寒凛之时腠理闭汗不出血气强肉坚濇善用针者不得取四厥必待天温又云冬月闭藏用药多少针石也宜以苦温之剂温经防寒所谓寒致腠理以苦发之以辛防之方名
　　托里温经汤
　　麻黄【苦温发之为君去根节二钱】防风【辛温散之去芦二钱】升麻【苦辛四钱】葛根【甘平解肌出汗专治阳明经邪故以为臣】白芷　当归身【血流不行则痛二味辛温以和血散滞各二钱】苍术【温热则肿苍术甘温体轻浮力雄壮能泄肤腠间湿热一钱】人参【去芦一钱】甘草【甘温】白芍药【酸微寒调中益气使托其里为佐各一钱半】
　　右剉毎服一两水二盏先煎麻黄令沸去沫再下余药同煎至一盏去渣温服服讫以薄衣覆首厚被覆身卧暖处使经血温腠理开寒乃散阳气升大汗出肿减七八分再服去麻黄防风加连翘鼠黏子肿痛悉愈经言汗之则疮已信哉
　　郭氏升麻牛蒡子散　治时毒疮疹脉浮洪在表者疮发于头面胸膈之际
　　升麻　牛蒡子【炒研】甘草　桔梗　葛根　参麻黄【各一钱】连翘【二钱】
　　右防咀姜三片水二盏作一服
　　又方　治时毒
　　升麻　赤芍　干葛　青木香　甘草　防风白芷　荆芥　牛蒡子　桔梗　金银花　参麻黄　连翘　蓝叶
　　右薄荷煎服
　　芩连败毒散　治时毒肿痛发热左脉浮数者
　　防风　荆芥　黄连　黄芩　连翘　羌活　独活　柴胡　前胡　川芎　桔梗　蓝叶　参牛蒡子　升麻　赤芍药　金银花　白芷　甘草　干葛　青木香
　　右生姜薄荷煎服　发热无汗加麻黄
　　葛根牛蒡汤　治时毒肿痛而便利调和者
　　葛根　贯众　甘草【又名国老】豆防　牛蒡子【半生半炒各二钱】
　　右水煎服
　　返魂丹　治时毒瘴气疔疮恶疮
　　硃砂　雄黄　血蝎　黄丹　穿山甲【炮】白矾【枯】铜青　乳香　没药　轻粉　蟾酥【各一钱】麝香【二分半】
　　右为末酒煮面糊丸如胡椒大毎服二丸葱白一根嚼烂裹丸温酒吞下
　　一人患此肿痛发热作渇脉实便闭以五利大黄
　　汤下之诸证悉退以葛根牛蒡子汤四剂而痊　一人表散药愈炽发热便秘诊脉沉实此邪在里也以大黄汤下之里症悉退以葛根牛蒡子汤浮肿亦消惟赤肿尚存更以托里药溃之而愈
　　漏芦汤　治时毒头面红肿咽喉闭塞水药不下若素有臓腑积热发为肿毒疙瘩一切肿疡恶疮便实者漏芦　升麻　大黄　黄芩　甘草　蓝叶　牛蒡子　参　桔梗　连翘　青木香　苦参
　　右薄荷煎服
　　五利大黄汤　治时毒焮赤肿痛烦渴便秘脉实数者大効　加连翘参大青甘草名栀子仁汤
　　大黄　黄芩　升麻　栀子　芒硝
　　右薄荷煎服
　　加减解毒丸　治时毒疔疮瘴气痈疽发背无名肿毒解砒霜毒光粉毒鼠莽毒恶蛇毒恶犬毒蜈蚣毒白蚁毒蜂虿毒菌菰毒恶疮毒可以磨服可以磨涂大効如神
　　五倍子【三两】山茨菇【二两】大防【一两半】硃砂　雄黄【各三钱】麝香【二钱】续随子【去殻一两】
　　右为末秫米粉煮糊杵捣为丸印作锭子隂干毎服一锭井花水磨化服冬月薄荷汤磨化服一切肿毒米泔水磨涂或用芙蓉叶捣汁磨涂更妙　凡修合此药要端午七夕重阳日或选天德月德日德天医日最佳合时要浄室焚香至诚修制勿令孝妇鸡犬见之効验不可具述
　　时毒疙瘩漏芦散　治脏腑积热发为肿毒时毒疙瘩头面洪肿咽嗌堵塞水药不下一切危恶疫厉漏芦　升麻　大黄　黄芩【各一两】蓝叶　参【各二两】
　　右为粗末毎服二钱水煎肿热甚加芒硝二钱半
　　消毒丸　治时毒疙瘩恶证
　　大黄　牡蛎　白僵蚕【炒各一两】
　　右为细末炼蜜丸弹子大新水化下一丸无时内加桔梗黍粘子汤尤妙
　　发表攻里一人焮肿胀痛作渴烦热便秘脉数按之尤实用防风通圣散一剂诸证顿退以荆防败毒散加参牛蒡黄芩二剂而差　一老冬月头面耳项俱肿痛甚便秘脉实此表里俱实也饮防风通圣散不应遂砭患处出黒血仍投前药即应又以荆防败毒散而瘳葢前药不应者毒血凝聚上部经络药力难达故也恶血既去其药自効或拘时寒逺寒及年髙畏用硝黄而用托里与夫寻常消毒之剂或不砭泄其毒专假药力鲜不危矣　海藏云疫毒头肿者甘桔汤加鼠粘子大黄芒硝
　　防风通圣散　治时毒热毒便秘热燥若时毒饥馑之后胃气亏损者须当审察非大满大实不用
　　防风　当归　川芎　芍药　大黄　芒硝　连翘　薄荷　麻黄　桔梗　石膏　黄芩【各一两】白术　山栀　荆芥【各二钱五分】甘草【二两】滑石【一两】
　　右水煎服或为末白汤调下仍量人虚实
　　通圣消毒散　治时毒肿痛表里俱实者
　　防风　荆芥　连翘　赤芍药　当归须　黄芩麻黄　栀子　青木香　黄连　黄檗　石膏滑石　大黄　朴硝　牛蒡子　川芎　桔梗参　蓝叶　甘草
　　右薄荷煎服　大便利去大黄朴硝
　　半表半里中和汤　治时毒脉浮在半表半里者菖蒲　牛蒡子　川芎　羌活　防风　漏芦荆芥　麦门冬　前胡　甘草【各等分】
　　右防咀毎服一两水煎
　　按此出足太阳阳明例药也
　　内托一妇头面俱赤肿焮痛甚盛其脉浮数此形证俱在表也以平昔胃气有损不可用发表之剂宜服洁古法托里以防邪毒之内侵作内托复煎散一剂终日饮之两日而平
　　内托复煎散【见前通用诸方】
　　内消泰和年东垣监纳济源税时长夏多疫疠初觉憎寒体重次传面目肿盛目不能开上喘咽喉不利舌干口燥俗云大头天行亲戚不相访问如染之多不救张县丞亦得此证至五六月医以承气汤加蓝根下之稍缓翌日其病如故下之又缓终莫能愈渐至危笃或曰李明之存心于医可以请治遂命诊视具説其由曰夫身半已上天之气也身半已下地之气也此虽邪热客于心肺之间上攻头而为肿盛以承气下之泻胃中之实热是诛伐无过殊不知适其病所为故遂处方用黄连黄芩味苦寒泻心肺间热以为君橘红参苦寒生甘草甘寒泻火补气以为臣连翘鼠黏子薄荷叶苦辛平板蓝根味甘寒马屁勃白僵蚕味苦平散肿消毒定喘以为佐新升麻柴胡苦平行后急者谓前缓剂已经高分泻邪气入于中是到隂部染于有形质之所苦不速去反损隂也此却为客邪当急去之是治客以急也且治主当缓者谓阳邪在上隂邪在下各为本家病也若急治之不惟不能解其纷而反致其乱矣此所以治主当缓也治客当急者谓阳分受阳邪隂分受隂邪主也隂分受阳邪阳分受隂邪客也凡所谓客者当急去之此治急以客也　假令少阳阳明之为病少阳为邪者出于耳前后也阳明者首面大肿也先以黄芩黄连甘草通炒过剉煎少少不住服呷之或服毕再用大黄或酒浸或煨又以鼠黏子新瓦上炒香防咀煎去渣纳芒硝各等分亦细细呷之当食后用徐得微利及邪气巳只服前药如不已再服后药依前次第用之取大便利邪已即止如阳明渴者加石膏少阳渴者加蒌根汤阳明行经加升麻葛根芍药之类太阳行经加活防风荆芥之类选而加之并举上药均合不可独用散也【东垣方名普济消毒饮子见杂病头痛门】
　　芩连消毒饮　治时毒发热恶寒头项肿痛脉洪数防风　荆芥　连翘　柴胡　黄芩　川芎　羌活　桔梗　蓝叶　射干　白芷　牛蒡子　黄连　甘草　青木香　金银花
　　右薄荷煎服
