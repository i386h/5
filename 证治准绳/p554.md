<!-- { "loadSidebar": true } -->
　　白花蛇【四寸酥炙】露蜂房【一枚煅】全蝎【四枚酒浸蜜炙去足螫】蜈蚣【二条煅】龟板【一两酥炙】雄黄　飞丹【各一钱】槐花米　两前细茶【各五钱】孩儿茶　辰砂【各五分为衣】麝香【三分同研为衣】
　　右用黄米饭为丸日进二三服好酒送下七日后疮即光矣　当加桦皮灰
　　发霉疮毒方　用雄羊肉一斤水八椀煮熟入后药川芎　大黄　蝉蜕　麻黄　威灵仙【各一两此味虚人不可多用】
　　共五味入羊肉内煎至一大椀空心服其羊肉任意食之葢被取汗天明洗浴　只用一贴立効
　　围药方
　　丁香　檀香　沉香　乳香【各五钱】赤石脂【三两】麝香【一钱】桑霜【二两】
　　鹻水调围
　　广疮膏　亦治结毒
　　黄连　黄蜡【各三钱】木鼈子【去殻】蕲艾【各二钱】韶粉　白蜡【各一钱五分】雄黄【一钱】芦甘石【五钱】龙骨【五分】氷片【一分】
　　香油煎膏　原方有樟脑三钱恐作痛故去之
　　熏法　治杨梅疮毒流注四肢或偏身结成大疮久不能愈者用此法熏之极妙能收轻粉毒
　　好艾叶【一斤挼熟】雄黄【一两】黄丹【一两】松香【四两】苍术【半斤米泔制过】
　　右四味为末入艾拌匀用黄纸做成药筒五寸长以火烧着一头将烟熏疮口待筒烧过一半去筒用水银膏贴之次日又洗又熏之半月有効如重二十日有効
　　洗药方
　　石菖蒲　荆芥　防风　羌活　独活　金银藤地骨皮　何首乌　甘草
　　右日日煎汤洗之
　　水银膏　亦治臁疮
　　无名异　水银　银硃　黄丹　百草霜【各等分】
　　右研极细和匀用桐油调成膏油纸摊作隔纸膏贴之其油纸先用黄连黄檗煎汤刷数遍然后摊贴
　　又防法　治杨梅疮不问新旧并効不过旬日用胆矾白矾末并水银各三钱半入香油津唾各少许和匀坐无风处取药少许涂两脚心以两手心对脚心擦磨良久再涂药少许仍前再擦用药尽即卧汗出或大便去垢口出秽涎为验连擦三日煎通圣散澡洗更服内疎黄连汤或败毒散愈后服萆薢汤有热加芩连气虚参茋血虚四物之类








　　证治准绳巻一百十四
<子部,医家类,证治准绳>
　　钦定四库全书
　　证治凖绳巻一百十五
　　明　王肯堂　撰
　　外科
　　疮
　　诸痛痒疮皆属于心诸湿满皆属于脾心主血脾主肉血热而肉湿湿热相合溃败肌肤淫不休不可以定名命之故谓之恶疮也然有辨焉如疥癣瘾疹之属怫欝气血在皮肤腠理间者可以表而散内经有谓汗之则疮已者是已若欝气血在肌肉之分外连皮肤作寒热而生脓者或七情所招或膏梁之变皆宜解内热不宜汗也张仲景所谓疮家不可发汗汗之则痉者是已一疮而有宜汗不宜汗之别热有浅深表里故也故疮在皮肤则当因其轻而扬之汗之浴之外以杀虫润燥皆觧凝结涎沫之药傅之疮在肌肉则当因其重而减之沩经络之热清凉气血外以化脓生肌膏熁之疮在头项则当射而取之用酒制寒凉剂更以风药升而上之外以杀虫解热药傅之能明此三者其于治疮思过半矣
　　乳香消毒散【寳鉴】　专治恶疮
　　大黄【煨】黄茋　牛蒡子【炒】金银花【各五两】甘草【三两】牡砺【盐炮煨烧五两】乳香　没药　悬蒌【各半两】
　　右为粗末每服伍钱水煎疮在上食后【在下食前】
　　连翘饮　治诸恶疮红赤痛痒心烦口干及妇人血风班圆防开裂成疮痒痛流黄水汁
　　连翘　当归　瓜蒌根　生干地黄　荆芥　黄芩　赤芍药　麦门冬　瞿麦　木通　牛蒡子【炒】山栀子　防风　川芎　粉草【各等分】
　　右防咀每服肆钱水一盏半灯心贰拾茎煎至捌分去滓不拘时服
　　救苦黄芪散　治恶疮痈疖
　　黄茋　当归　芍药　瓜蒌根　甘草【各一两伍钱】瓜蒌【一钱】金银花【二两】熟地黄【不拘多少】皂角刺【为引】
　　右防咀每服半两无灰好酒壹升同引子装入磁瓶内瓶头用箬叶封将瓶坐于锅内上以火盆覆锅口盆外以黄泥封之勿令出气煮至外闻药香为度取出瓶澄定饮清将药滓再添酒壹升依前煮服若饮少者酒水各半煎服疮在上食后临卧服在下空心服此药治病万无一失神騐如谷庶声常于五月五日修合
　　托里金银地丁散　治诸恶疮肿毒疼痛
　　金银花　黄连　当归　紫花地丁　赤芍药黄茋　人参　甘草节　栝楼　大黄【各半两】麦门冬【去心】前胡　甘草【防炙各一两】
　　右防咀每服伍钱水一盏酒一盏煎至捌分去滓随病上下温服
　　紫花地丁散　治诸恶毒疮肿痛如神
　　紫花地丁　当归　大黄　赤芍药　金银花黄茋【各半两】甘艸节【贰钱】
　　右防咀每服一两用水一盏酒一盏同煎一大盏去滓随病上下服
　　增益四物汤　治一切恶疮
　　川芎　当归　芍药　地黄　防风　荆芥　甘草【各等分】鳯尾草【斟量加入】
　　右剉碎每服三大钱水一盏半煎至捌分去滓食前温服
　　治恶疮入腹心呕逆药食不下
　　荳粉【半两】干胭脂【三钱】定粉【二钱】
　　右为细末新水调下
　　碧霞挺子　治恶疮神効了不觉疼痛者
　　铜緑　磠砂【各二钱】蟾酥【一钱】
　　右为细末烧饭和作麦蘖挺子每刺不觉痛者须刺出血方絍药在内以膏药贴之
　　蚀恶疮方　非竒异恶疮不可用
　　铜緑【二钱】磠砂【一字】石胆矾【半钱研细】
　　右为细末傅之
　　治恶疮或有小虫
　　胆矾　轻粉　乳香【各一钱】龙骨　虎骨　露蜂房白矾【各二钱半】磠砂　土蜂房　雄黄【各二钱】麝香【伍分】
　　片脑【一字】
　　右为细末刺破盐水洗看慢上药神効
　　防毒散　治诸恶疮消肿去毒
　　天花粉　无名异　黄芩　木鼈子　大黄　牡蛎【各等分】
　　右为细末好醋调敷贴立効
　　桑螵蛸散　治诸恶疮
　　桑螵蛸　地龙　贝母　黄檗【各半两】虢丹【煆一两】乳香【二钱半】粳米粉【二钱】麝香【半钱】雄黄　轻粉【各一钱】
　　右为细末以新汲井水和沙糖调傅
　　洗疮药　洗诸般恶疮
　　贯众　川芎　茵蔯　地骨皮　荆芥　独活防风　地扁蓄　甘草【各二钱】当归【三钱】
　　防咀水三椀煎三沸去滓通手洗之
　　又洗药
　　白芷　荆芥　萎防　何首乌　茯苓　苦参川芎　白牵牛　防风　蔓荆子【各一钱】
　　为细末用浆水肆盌煎五七沸临卧洗浄涂后药
　　涂药
　　轻粉　白矾　舶上硫黄【各等分】
　　右为细末用酥油调临睡涂三次
　　万寳代针膏　治诸恶疮肿核赤晕已成脓不肯用针刺脓此药代之但用小针防破疮头却贴上膏药脓即自溃此秘妙良方
　　蓬砂　血竭　轻粉【各一钱半】金头蜈蚣【一条】蟾酥【半钱】雄黄【一钱】片脑【少许】麝香【一字】
　　右为细末用蜜和为膏看疮有头处用小针挑破以些少纸花上封贴次早其脓自出如腋下有耍核儿名暗疔疮或有走核可于肿处用针挑破如前用之忌鸡羊鱼酒面等物吃白粥三日为妙
　　龙葵散　治诸恶疮多出脓水不干
　　龙葵【即天茄子】景天【即慎火草】黄连【去须】天灵葢【各一两】龙骨木鼈子　乳香　黄蜀葵花【各半两】
　　右为细末入腻粉少许密调随疮大小纸摊贴之
　　神効方　治一切恶疮医所不识者
　　水银　黄檗　黄连　松脂【黄明者】腻粉　土蜂窠【着壁上者南方多有之或云螉窠】甘草【各等分】
　　右将水银放掌中以唾津杀为泥入磁器中以生麻油和研生绢滤如稀糊和药末细研如稠饧先温水洗疮帛拭干涂之一切无名疮涂一次即差有黄水者涂之随手便干痒不堪忍者涂之立止痛甚者涂之立定治疥尤佳抓破敷药
　　乳香散　治逺年恶疮
　　乳香　腻粉【各半钱】黄檗【去粗皮】龙骨　大黄【剉各三钱】麝香【一字】
　　右为细末先以苦竹沥洗疮拭干掺药
　　熊胆膏　治一切恶疮
　　熊胆【研一钱】腻粉【一钱二分半】雄黄【研】麝香【研各半钱】槟榔【研一字】
　　右研匀于腊日用豮猪胆一枚取汁和药仍入在胆内用绵绳系定揉匀以松明黑熖熏遍挂于隂处如恶疮有指面大者用如黍米大贴之如钱大者用如菉豆大贴之恐药干难贴薄以津唾调如稀糊涂之仍用薄桦皮葢贴以帛子系之药不可多用
　　乌金膏　治一切恶疮
　　桑枝　槐枝　榆枝　枸杞枝　桃枝　柳枝
　　右各长一尺粗如小指俱一寸截劈肆破用油肆两炒令焦黑滤去滓入铅丹半两蜡一两复熬令黑色倾在甆合内候冷以新汲水浸出火毒用涂疮
　　桃花散　治一切恶疮生肌活血治金疮去风
　　乌鱼骨　虎骨　龙骨【各一两】寒水石【半斤煆】白石脂赤石脂　白蔹【各半两】薰丹【少许】
　　右入白芨半两同为细末量疮大小敷贴
　　丹毒
　　内经运气丹熛皆属火经云少阳司天客胜则丹疹外发及为丹熛是也　圣惠云夫一切丹毒者为人身体忽然变赤如丹之状故谓之丹毒也或发手足或发腹上如手大皆风热恶毒所为重者亦有疽之类也若不忍治则痛不可忍乆则坏烂出脓血数升若发于节间便令人四肢毒肿入于肠则杀人小儿得之最为急也戴复庵云发丹色状不一痒痛亦异大概皆因血热
　　脉虚风邪所而发然色赤者多以赤故谓之丹宜消风散入烧枫树子存性为末酒调服有发而色白者谓之冷瘼宜消风散杂黒神散酒调此病多縁肌肉疎为风邪所而成风热则赤风冷则白今人但呼赤为丹白为瘼所以用酒调土硃服之而愈者亦以脾主肌肉土能入脾各从其类古方亦名为瘾疹非特分寒热亦兼备四气近世方论呼为白婆瘼赤为血风赤白二证并可用乌药顺气散和消风散酒调服白者多用顺气散赤者多用消风散病此者俱宜用藿香正气散煎有人一生不可食鸡肉及鲀鱼动风等物才食则丹随发以此见得系是脾风脾主身之肌肉藿香正气散乃治脾之药而土殊亦入脾之药此方屡试屡騐　丹溪云内伤防者胃气极虚一身之火游行于外所致宜补以降之　尝治一中年男子溃后发热干呕背发丹熛用诸般敷贴丹熛药及用刀于个个丹头出血丹皆不退后以二陈生姜加补剂治呕不効遂纯用参半两归木各钱半浓煎一贴呕止二三贴丹渐缓热渐减约五十余贴热始除神气始复
　　金花散　治一切丹毒热痛焮赤
　　郁金　黄连　黄芩【各一两】糯米【三合】
　　右为末毎用蜜水调如泥鸡翎扫丹上干即易之
　　治一切丹毒恶气攻刺身体赤肿疼痛不可忍【简要济众】
　　车前草　益母草　地胆草
　　右等分烂研涂干再涂之【如无新者只以干者为末冷水调】
　　治一切丹毒恶气五色无常不即疗之痛不可忍若皮溃坏则出脓血或发节解则断人四肢此盖疽之类也宜速治之
　　方大蒜或小蒜
　　右杵如泥厚涂之干即再涂以差为度
　　又方　赤小豆【一升】羊角【烧灰半两】
　　右为末鸡白和涂如无羊角即单用小豆亦良
　　治一切丹毒走皮中浸淫疼痛方
